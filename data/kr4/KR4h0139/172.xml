<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0139_WYG_172-1a"/>
　欽定四庫全書<lb/>
御定厯代賦彚補遺巻七<lb/>
　　治道<lb/>
　　　仁者之言其利溥賦　　　　　<hi>宋</hi>劉　弇<lb/>
　君欲圗治臣當志仁至矣斯言之告溥哉為利之均始<lb/>
　陳温厚之辭徐禆庶政終致休明之澤廣被烝民夫惟<lb/>
　四海之廣無窮一人之臨至寡謂為之法制雖係於君<lb/>
　上然物之寛恕實藉乎仁者優游亮直來篤論於上聰<lb/>
<pb n="KR4h0139_WYG_172-1b"/>
　普博淵深洽湛恩於中夏誠以惻隠之徳素備憯怛之<lb/>
　心内持一啟沃盡蓼蕭之澤一贊襄皆行葦之慈禍貽<lb/>
　無俟於後悔罪苦靡容於横罹凡有說也民皆利之觀<lb/>
　過斯知方自立談之頃成功則一果周時措之宜膏澤<lb/>
　於是下乎民匹夫無不獲其所方明已任之莫重豈止<lb/>
　悔亡而有序淵若達徳藹如法語推陳賤踊嘉晏子之<lb/>
　告齊别白蹊田美叔時之悟楚豈無厚貎終身戚施豈<lb/>
　無邪說觸塗詭隨蓋愛巳甚篤則愛物亦至而處情彌<lb/>
<pb n="KR4h0139_WYG_172-2a"/>
厚則處人豈欺是必取布帛以兼暖恥風波之數危慮<lb/>
既及此言斯善其大人格君之非初不勞於自反惠心<lb/>
盡物之願曾莫見於容私故夫物則能供其求以民則<lb/>
皆受其賜濟人何補於陋術移粟何嗤於末利又孰若<lb/>
天回上聴之黙識仆起積年之弊事已殊咸口徒深轉<lb/>
末之滕無取屯膏終愧未光之施厥後俗既持薄說非<lb/>
用情鄙矣嗇夫之便捷紛然戰國之縱横膏脣拭舌而<lb/>
何有理奪剥膚椎髓而適資患生繁或勝簡偽斯奪誠<lb/>
<pb n="KR4h0139_WYG_172-2b"/>
利口覆乎邦家悲聞班固傷人甚於矛戰歎起荀卿異<lb/>
哉守中無待於多言寡信或生於輕諾蓋世濟其美者<lb/>
由反君於道民受其弊者亦逢君之惡故知仁人之言<lb/>
其為利也博<lb/>
　　刑統賦　　　　　　　　　　<hi>宋</hi>傅　霖<lb/>
律義雖逺人情可推能舉綱而不紊用斷獄以何疑立<lb/>
萬世之準繩使民易避撮諸條之機要觸類周知竊原<lb/>
著而有定者律之文變而不窮者法之意文有未備既<lb/>
<pb n="KR4h0139_WYG_172-3a"/>
設於問荅意有未顯又詳於疏議刑異五等例分八字<lb/>
累贓而不倍者三與財而有罪者四私貸私備皆以字<lb/>
為法餘親餘贓各隨文見義子孫非周親也或與周親<lb/>
同曽髙同祖父也或與祖父異贓非頻犯者後發須累<lb/>
於前發身自傷殘者無避亦等於有避毆不必告也有<lb/>
須告乃坐之毆詈不必聞也有親聞乃成之詈盗親屬<lb/>
猶減等何况於詐欺詛父母為不孝可明於厭魅許嫁<lb/>
有私約知殘疾養庶之流損人以凡論謂鬭毆殺傷之<lb/>
<pb n="KR4h0139_WYG_172-3b"/>
類觀夫首從之法有正而有權加減之例或後而或先<lb/>
失官物不償也坐而又償者以持守之别盗衆財必倍<lb/>
也累而非倍者猶掌富之専罪因搜檢而得者許推於<lb/>
狀外事須追究而正者聴言乎赦前出舉得利非物之<lb/>
蕃息棄囚拒捕亦事之因縁誣輕為重者反坐所剩從<lb/>
杖入徒者罪論以全會赦會降有輕於會慮議親議故<lb/>
獨先於議賢配所犯徒杖不過於二百流刑加役里亦<lb/>
止於三千又若親姑被出亦是親姑繼母改嫁即非繼<lb/>
<pb n="KR4h0139_WYG_172-4a"/>
母責其已越則未過重乎未度矜其稍逺則不舉輕乎<lb/>
不糾故屏服食論以鬭殺貿易官婢同於和誘併贓類<lb/>
併法也而法兼於贓本部如本屬也而屬尊於部詐傳<lb/>
制書情類詐偽私造軍器罪加私有言其變則或嚴未<lb/>
得之始語其常則皆重巳然之後主典不原於覺舉官<lb/>
物宜吝於給受已讐而竊則親等他人可以殺傷孰謂<lb/>
扼喉之輕毆議夫制不必備也立例以為總條不必正<lb/>
也舉類而可明官司捕逐法寛於救助主守故縱理異<lb/>
<pb n="KR4h0139_WYG_172-4b"/>
於聴行借物係監臨者車計庸而船計賃買贓非盜詐<lb/>
者流從重而徒從輕罪不首亦同自首盜已成猶為未<lb/>
成義勝於服則捨服而論義情重於物則置物而責情<lb/>
手足法齊於他物繼養恩輕於本生孫同於子者立以<lb/>
承祖契同於符者用而發兵替流之役無丁難準徒加<lb/>
杖同罪之刑至絞即依例除名大抵情偽不常也宜以<lb/>
萬變通色目有異也難乎一槩理留住本為於工樂稱<lb/>
人不及於奴婢部曲娶優於雜户伯叔愛隆於刺史妻<lb/>
<pb n="KR4h0139_WYG_172-5a"/>
非幼而准於幼女稱子而異於子五服定罪有親同於<lb/>
疎六贓計貫或終如其始相侵不辨於尊卑相犯各加<lb/>
於彼此誤殺係尊長者科之以過失對燒非積娶者論<lb/>
之以棄毁篤疾戅愚亦合於三舍輕囚就重聽移於百<lb/>
里事大不論乎失法重尤矜於死罪相為隠外止及於<lb/>
祖孫理真減科内不行於兄姊信夫犯不知者輕必從<lb/>
本親相殺者律必依常雖戲雖失而不從戲失親故乞<lb/>
索不論於挾勢噫吏之於法也知非艱而用惟艱宜盡<lb/>
<pb n="KR4h0139_WYG_172-5b"/>
心於議刑之際<lb/>
　　無逸圗後賦<hi>有序</hi>　　　　　　<hi>宋</hi>陳　普<lb/>
陳時中見寄用其語意再作<lb/>
彼美人兮心鐵石相厥君兮憂厥職求矩矱兮孰我同<lb/>
有衮衣兮作無逸君子之作無逸兮殷三宗而三王申<lb/>
之以告兮七嗚呼而成章艱難以箴砭兮耽樂以膏肓<lb/>
拜首稽首誨言兮夙夜基命不敢康刑措不用兮實以<lb/>
此致吾感開元比隆兮若涉淵而求濟數百字之炳炳<lb/>
<pb n="KR4h0139_WYG_172-6a"/>
兮畢寫以為圗圗成上獻之君兮曰此不可一日無按<lb/>
勤政之垂意兮非不兹鑒何山水之據易兮心先圗而<lb/>
昏暗肆志聲色兮夜梨園而日華清委務姦邪兮相卜<lb/>
林甫罷九齡蜀道間關兮誰使洒沾襟之泣西内凄凉<lb/>
兮誰使遭露刃之驚逸之為害也至矣悔不篤信兮文<lb/>
貞嗟不復見兮文貞<lb/>
　　淳賦　　　　　　　　　　　<hi>元</hi>袁　桷<lb/>
粤若邃古仁風熙熙擊壤灌隂以佚以嬉巷無夭瘥物<lb/>
<pb n="KR4h0139_WYG_172-6b"/>
無癘疵祥麟應囿靈龜負池樂以導和禮以斥衺奫<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>
其春渾渾其天守冲若虚不夸不鐫佩規帶矩養於深<lb/>
淵擬諸樸兮文理具宣擬諸象兮充然渾完見不以迹<lb/>
視不以形斟酌太和胚胎粹精居之莫疑神惟一清若<lb/>
有若亡訖莫可名二儀絪緼肇分化醇人行乎中孰全<lb/>
其真注兹𤣥酒澹兮在尊御史氏尹敏學潛珍服習典<lb/>
謨葆厥靈根齋居静儀人莫可聞考諸庖犧其名曰淳<lb/>
　　擬越裳獻雉賦　　　　　　　<hi>明</hi>張元忭<lb/>
<pb n="KR4h0139_WYG_172-7a"/>
繄周之興也漸仁磨義累洽重熙肆成后之幼冲儼宥<lb/>
密以臨基輔周召之同心登運祚於昌期太和氤氲於<lb/>
兩間禎符昭赫於四陲慶雲覆兮若蓋甘露降兮如飴<lb/>
靈郊廓兮麒麟遊帝庭敞兮鳳凰儀庇洪庥兮鬯八埏<lb/>
敷文命兮式九圍乃有卉服峝夷鳥音越裳雖正朔之<lb/>
匪加訝海波之不揚曰中國其有聖人兮重九譯而來<lb/>
王唯兹白雉誕此殊方竒毛皎兮灑雪妙體皜兮凝霜<lb/>
抱太素兮獨全覽至徳兮下翔炳乎文明之象爍矣聖<lb/>
<pb n="KR4h0139_WYG_172-7b"/>
世之祥虎拜稽顙篚筐是將祝天子以萬年求錫福於<lb/>
無疆在周之先燕禖肇迹白魚躍兮入舟赤烏戢兮止<lb/>
屋鳩關關兮鵲巢應麟振振兮騶虞育帝眷徳兮永徴<lb/>
諒後先兮同輻嗟禽鳥兮無知胡得氣兮斯速矧戴髪<lb/>
兮含齒寧自絶兮遐域嘻吁乎興王務修徳以柔逺明<lb/>
主或閉闗而却獻危莫危兮履盈盛憂莫憂兮耽佚宴<lb/>
旦謙讓兮未遑奭怠荒兮是諫兹聖哲之嘉謨厯百王<lb/>
而為憲敬納誨於丹扆尚兢兢於宵旰<lb/>
<pb n="KR4h0139_WYG_172-8a"/>
　　擬越裳獻雉賦　　　　　　　<hi>明</hi>劉元震<lb/>
伊蒼姬之崛興遘鴻龎之昌時纍徳茂於奕世洽人文<lb/>
乎來兹成誦紹天以闡繹公旦篤棐而勤施爾乃頻光<lb/>
明之早譽竑叡喆之緝熙穆迓衡而旁作襲文武以重<lb/>
輝邇嚮兮膠固逖聴兮風馳八表兮安瀾九有兮覆盂<lb/>
昆蟲兮闓澤羣彚兮葳蕤釀泰和於宇宙調玉燭於璿<lb/>
璣允功成而治定聿興樂而秩儀湛恩汪濊威靈雰沄<lb/>
雲行川涌日煜雷殷潤之如海涵之如春徳上際而下<lb/>
<pb n="KR4h0139_WYG_172-8b"/>
蟠澤北暢而南浸雕題貫胸之長文身斷髪之民莫不<lb/>
滌瑕穢而鏡至清慕譓誼而浴淳仁跂足引領率服咸<lb/>
賓邕邕蹌蹌振振如也於是南夷之南爰有越裳振古<lb/>
以來不通梯航至是挹𤣥流耀末光企巍巍拱明堂齎<lb/>
希世之珍禽充庭實之圭璋發舟徼以北征越珠崖而<lb/>
相羊厯炎風之歊蒸度瘴江之淼茫望辰極之緲緲趨<lb/>
神州而來王藉九譯之頻繁遂至止於周疆於是叩闕<lb/>
蒲伏仰而言曰蓋聞聖人出海波安奠清寧颺風潛今<lb/>
<pb n="KR4h0139_WYG_172-9a"/>
兹之瑞積有嵗年矣亶中國之有聖君乎何溟渤之澄<lb/>
以恬也蕞爾逺人竊效尊親戴天履地涵惠泳仁爰獻<lb/>
白雉以作賮琛天朝享之賁此殊垠夫王者徳及於天<lb/>
則列星明徳及於地則百川平徳及於萬物則靈植秀<lb/>
而竒羽呈今諟雉也謝文錦之陸離被雪毳之純晶皭<lb/>
縞練之不滓凌丹丘之瓊英暎顥月以騰輝弄清飇而<lb/>
彌潔鷗鷺避而揜姿海鶴並而失白詎凡翮之可倫洵<lb/>
太素之凝色考山海之仙經參𤣥符與神契雉千年而<lb/>
<pb n="KR4h0139_WYG_172-9b"/>
始白表聖皇之靈異兹產毓於炎方應火徳之昌熾維<lb/>
時君臣協心上下勤毖履滿持盈愈謙愈抑乃稱訓以<lb/>
謂之曰治所弗及不享其貢厥有來享服食器用吾將<lb/>
盡其實不飾其文慎其感罔求其應兹方長慮而却顧<lb/>
安敢夸祉而奓慶哉既而念來庭之晊欵惇柔逺之令<lb/>
謨矜跋涉之間闗慮回轅之迷塗乃研法制之妙乃剙<lb/>
指南之車授符節兮慇懃反日南兮故居是將視羈縻<lb/>
之大義而亦嚴夷夏之訏謨也當斯之際天庥滋福瑞<lb/>
<pb n="KR4h0139_WYG_172-10a"/>
應充斥鳳凰和鳴騶虞屢出盈塞天淵榮施赫奕然而<lb/>
穆清之上密勿之内猶且持兢兢切翼翼颺豳風勵無<lb/>
逸敦共儉明信義厚黎元垂邦計四方無虞大猷允升<lb/>
於慝於淑以别以旌申畫圻甸慎固提封都哉皇王遹<lb/>
觀綦隆於是歌巻阿兮與天保樂既醉兮暨鳬鷖斂福<lb/>
疇於皇極錫臣民而共之鞏定命於郟鄏緜赤烏之鴻<lb/>
圗敕怠荒之儆戒永儷媺於唐虞<lb/>
　　擬越裳獻雉賦　　　　　　　<hi>明</hi>劉虞夔<lb/>
<pb n="KR4h0139_WYG_172-10b"/>
猗自皇風逴煜帝治登閎荷天衢兮邕洽禔地釐兮昭<lb/>
明連四海以清夷鞏覆盂之謐運六氣而旁魄諧調露<lb/>
之聲以故釀化滭浡醇庥鬯平邇陿戴天而忘力荒憬<lb/>
捧日而傾情大角銷氛旄頭寢兵鑿齒反踵之君窮髪<lb/>
貫胸之萌罔不交臂奉貢屈膝效誠抱嘉瑞以輸款執<lb/>
竒珍以受成皇皇哉億禩之藻鑠而百王之燀程也粤<lb/>
周徳之郅隆諶王道其灼普主兢兢而睿喆宣相几几<lb/>
而公忠睹禮飾治兮其君萬齡樂象功兮其臣千古學<lb/>
<pb n="KR4h0139_WYG_172-11a"/>
緝熙兮纘文世永清兮紹武物則蕩蕩由於夷庚人軌<lb/>
雝雝躋於春圃㴑其時也紹天闡繹之烈既赫戲兮大<lb/>
明諦其世也含哺鼓腹之甿羌沕噩兮如煦誠兩美之<lb/>
必合亶九穹之篤輔紛和氣其潏沕而忻通快愜風其<lb/>
曼羨而亡遻天賜嘉貺兮煥素質於翐<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>之靈禽帝介<lb/>
祉徵兮局閎仁於海嶠之僻土逖彼越裳之國逷居林<lb/>
邑之邊文身祼跣人尠雧裳之制散髪蓬䯳家無戴<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>
之傳蓋徼外蹇荒雖洪圖閡隔其不囿然日中豐照詫<lb/>
<pb n="KR4h0139_WYG_172-11b"/>
徳㝢均帡而廣延乃能翕純光於太始裒灝氣於重𤣥<lb/>
産殊禎兮白雉出地際盛世兮赤龍翔天禀雪姿其融<lb/>
耀兮翀繁毳而躒□賦玉彩其炳熿兮舞健翎而蹁躚<lb/>
苞熊宗之精兮皓尾揭驕而<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>踔象離明之徳兮翹鳴<lb/>
吚喔而輕妍如儀庭之九苞兮獨函光而樸古較摶霄<lb/>
之六翮兮翻斂彩而凝然豈陳寳見竒為二童之所化<lb/>
實虞華誕協應一徳而來宣衷曰天啟謀惟人惎羌物<lb/>
瑞之告呈繄葵心其肇企乗陽鼂兮古風睇赤縣兮懐<lb/>
<pb n="KR4h0139_WYG_172-12a"/>
義覩澥渤其且泱漭兮既息濤而弗颺駕艅艎乃以連<lb/>
巻兮祗抱雉以為贄峙王所兮暉暉映瑶階而曬曬於<lb/>
斯時也君端委而秉珪相調元而襄治宗伯典儀職方<lb/>
辨位敶庭實之修夸兮展素羽以當階望宸顔其款忠<lb/>
兮瞻紫闈而受事寘諸臺沼鹿濯濯以攸同豢在藪郊<lb/>
麟振振其作比右平左墄傍之以敭輝繡桷丹楹對之<lb/>
而滋麗繽紛兮聳角陸離兮敭翹依帝所以啄餐豈驍<lb/>
媒之儇視矧其時瑞重九譯琛共八荒玉帛聨翩孚於<lb/>
<pb n="KR4h0139_WYG_172-12b"/>
冰天桂海之域梯航繹絡齊乎日出月支之方信神符<lb/>
之天剖兮則遐均之上化故仙禽之地徵兮闡懿鑠於<lb/>
殊疆格心惟相懋徳惟王念窮陬絶徼恐鴻澤之未被<lb/>
兮乃誇祥詡媺匪懿治之所遑將郤贄而不享允錫車<lb/>
使歸翔灼哉帝化如環之來兮跨舜聖而滋煜冲哉皇<lb/>
心為獒之郤兮纘武考以彌昌粤宛馬海青季厯徒煩<lb/>
於使索彼元龜象齒清時亦偫於弋勷疇純粹其張庥<lb/>
風兮夏翟當萬里而應瑞佗清和其茂洪烈兮海濵曠<lb/>
<pb n="KR4h0139_WYG_172-13a"/>
千世而開祥慜隆懿之既邈忡徽禎之鮮彰羣翼或隨<lb/>
乎蕭氏素精或見於永康胡徳靈以堪稱祗詡舌之徒<lb/>
張噫嘻社鳴聖生河清帝兆螣蛇遊霧而行應龍乗雲<lb/>
而矯蓋祥不虚呈瑞為時表稽古甘露醴泉器車龍馬<lb/>
之經綸朱英厯草連理同莖之逴皦允維象徳而顯形<lb/>
詎曰無因而紛杳諗沐義以浸仁斯瑞葱而禎㒟方今<lb/>
大明膺圗萬厯始肇敷文解庖羲之繩偃武寢周宣之<lb/>
旐八夤櫜矢穹廬銷鳴鏑之獷雄萬㝢安瀾炎海應伏<lb/>
<pb n="KR4h0139_WYG_172-13b"/>
波而殲剿騶牙啓瑞鯨海成塵踰沙軼漠棧山航海之<lb/>
環嵗無虚月九真黄支翡翠火齊之賮府無停輪冉厖<lb/>
與卭筰而請吏左賢並谷蠡以稱臣方將貢楛矢於窮<lb/>
域通昭詧於遐垠亦何誇周風之熙穆徒以摛漢賦之<lb/>
炳麟<lb/>
　　銓衡賦　　　　　　　　　　<hi>明</hi>蕭子鵬<lb/>
維皇嗣統聖治聿𢎞黄河清兮坤徳斯應泰階平兮乾<lb/>
象有徵載聘元老以車帛敬司冡宰於銓衡寔領提於<lb/>
<pb n="KR4h0139_WYG_172-14a"/>
百職協寅亮於六卿維銓曰衡總允厥平酌多寡兮隨<lb/>
量較輕重兮稱情彼四銓十銓之卒度亦曰中曰正之<lb/>
是憑知人實難任賢則明内罔測兮括隠外罔别兮飾<lb/>
形羌州里兮未目諗肆天下兮皆耳名嗟歟百官曷歸<lb/>
於正百姓曷厎於寧君心曷格厥非士習曷反厥誠悉<lb/>
我宰而攸視於王國而是程明斯燭兮惟義其精量斯<lb/>
宏兮惟仁其勝守斯確兮惟信乃貞決斯果兮惟勇則<lb/>
成低昻隨變兮不限物以凝多寡適均兮不於我取盈<lb/>
<pb n="KR4h0139_WYG_172-14b"/>
孰謂我宰掌量衡而不可并是曰股肱惟人良臣惟聖<lb/>
企伊尹兮以一徳而佐佑慕武公兮著抑詩而箴儆殆<lb/>
有知厥由邪宅吾心而主静察精微於極致審舉錯於<lb/>
一定不先著物於彼偏不後泥物於此競廓大公以無<lb/>
我付物物於順應允作斯世之保衡大對吾皇之休命<lb/>
嗟乎儒者逢時生靈之慶進一賢俊兮一國作福用一<lb/>
不肖兮一國是病欣嘉善以奬亷潛剔姦而去佞輯九<lb/>
有以咸和敦元化而益盛肅鯫生以斂容效贄御而供<lb/>
<pb n="KR4h0139_WYG_172-15a"/>
令<lb/>
　典禮<lb/>
　　郊禋賦　　　　　　　　　　<hi>明</hi>葉向髙<lb/>
伊坤維之奠壤兮含萬彚以資生曰崇報其維后兮覿<lb/>
大享於周京於時景風用事兮柞木火而隂萌猗既協<lb/>
此靈辰兮皇心肅而匪康咨百司以戒事兮吾將荅明<lb/>
貺而趨蹌紛總總其靡營兮祓心乎無為之鄉相齋宫<lb/>
之邃窈以絶氛兮躬萬乗以莅之集芬芳以為佩兮祥<lb/>
<pb n="KR4h0139_WYG_172-15b"/>
光燦其陸離爰諏卜之式䖍兮穆將愉乎靈祇乃命豐<lb/>
隆使乗車兮屬飛亷以清塵屏祝融之蒸烈兮前望舒<lb/>
而受成翠華縹緲其流映兮駟道連蜷而若雲排鳳闕<lb/>
以髙游兮升秘駕之轔轔驂蒼螭而服玉虯兮流蘇飾<lb/>
而繽紛雕軫星馳乎周原兮轉黄屋於鉤陳衡牙轇轕<lb/>
以先集兮萬騎濩布而駢闐笙匏嘈嘈而沸路兮若張<lb/>
樂於洞庭之濆亦有清候之旅周廬之班揺鳴璫而驚<lb/>
佩兮屬橐弭以扈鑾朱旗閃爍其干霄兮濟濟乎夾秴<lb/>
<pb n="KR4h0139_WYG_172-16a"/>
輅之危冠是日也天宇廓其泬寥兮雲容容以温晏睠<lb/>
墆翳之若驅兮光剡剡其有爛爰至止於郊宫兮爇明<lb/>
膏以繼旦夜迢迢以欲央兮時朏朏其將燦䝉茸奉引<lb/>
兮庖犧為御司樂鳴鋃兮燎師設炬帝乃佩瓊琚之華<lb/>
飾兮秉圭璧以修容衮冕端其嵳峩兮含明徳以飾躬<lb/>
羣望秩秩在列兮楫衆祇而攸同薦黝特於方鼎兮藉<lb/>
菁茅之葱葱張鈞樂於廣野兮奏賁鼓之<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>
                    <graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>荔薜結<lb/>
而為芬兮若木噴其英華匪瓊漿之芬郁兮或餐吸乎<lb/>
<pb n="KR4h0139_WYG_172-16b"/>
流霞也羣工儼以翔集兮亦助帝之休嘉也禮九獻以<lb/>
既終兮樂六成而來下紺宇終宵以流素兮祥煙吐而<lb/>
欲射甘液沾濡於壇壝兮蒼龍蟠蜿而隨駕衆恍惚而<lb/>
忭舞兮莫萬靈之迓也誰云黍稷其維馨兮乃明徳之<lb/>
所藉也帝逍遥以容與兮猶秉徳於中心曰余肆類其<lb/>
弗莊兮神窅昧以難諶縱垂休其不余棄兮敢信乎百<lb/>
禮之孔壬於是百僚合詞而進兮皇用格於彼蒼既九<lb/>
埏以納祉兮宜受命之溥將昔虞廷之輯瑞兮類禋徧<lb/>
<pb n="KR4h0139_WYG_172-17a"/>
乎羣望迨周家之基命兮永將享於牛羊况帝徳其信<lb/>
姱以要眇兮又何疑乎降福之穰穰若彼汾隂黷祀兮<lb/>
典既篾稱卜郊圗䜟兮事益匪經此近世之陋習非明<lb/>
哲之所程惟吾列聖有造兮嚴恭大象湛皇澤以涌灃<lb/>
兮三靈荅響雖分合之異宜兮諒厥誠之弗爽迨帝愈<lb/>
攬徳以弗皇兮配欽明之蕩蕩彼神雖騖景以難度兮<lb/>
溘埃風而來往於是旋鸞旌於周途兮肆王[車*犬]而回遲<lb/>
却千里之飛兔分謝𤣥澤之猶夷幹維張兮地軸開龍<lb/>
<pb n="KR4h0139_WYG_172-17b"/>
淵澄兮馮夷迴岳靈謐兮景風諧寳鼎出兮神馬來溢<lb/>
八方兮暢四垓億萬世兮樂康哉亂曰莫矣黄靈萬物<lb/>
母兮悶彼方澤神之宇兮含化淳流配昊蒼兮山盈川<lb/>
冲而無疆兮有聖者帝崇明祀兮展采揭䖍象乃世兮<lb/>
沐浴福應熙鴻業兮皇皇靈圗赫斯烈兮<lb/>
　　郊禋賦　　　　　　　　　　<hi>明</hi>邵　庶<lb/>
維皇御極十有二紀湛恩龎洪藝則夷砥憲度著明統<lb/>
緒順里孕帝道而齊驅陶王猷而軼軌宣二祖之重光<lb/>
<pb n="KR4h0139_WYG_172-18a"/>
襲列聖之洵美奉定省以統天經儀雍肅以綏靈祉庭<lb/>
充振鷺之侣階漸鸞鴻之臣戢武以征不譓敷仁以懐<lb/>
兆民展采錯事修禮百神諸夏樂工百蠻獻珍蕩滌炎<lb/>
荒之燄振清榆塞之塵先時執事告於秩宗曰時仲夏<lb/>
隂氣初逢直方含𢎞粤在北封用昭舊典報禮其恭常<lb/>
伯入告炎帝司治皋月之望一隂甫至蕤賔協律萬物<lb/>
聚萃式展誠慤就乃隂位帝曰俞乎朕其舉哉戒飭羣<lb/>
司各即其齋司空除太圻之壇金吾視堯陌之塗春官<lb/>
<pb n="KR4h0139_WYG_172-18b"/>
獻頌禱之文監膳陳彛鼎之需維時天子迴視却聴澄<lb/>
冲純白淵黙雷聲宵旰疏食齋宿弗寧芬徳馥郁戒日<lb/>
妥靈然後金門曙啓玉輅晨馳虎賁後衞龍驤前驅雲<lb/>
輝翠華之蓋露拂丹斿之旗都人繩繩而拱極多士濟<lb/>
濟而承曦爾其風伯效悃清厥道兮祝融執衡潛厥燥<lb/>
兮方澤戾止乃躬禱兮穆穆肅肅格穹昊兮琮玉殷薦<lb/>
從厥徳兮犢幣惟黄純以色兮犧尊疏布朴以質兮樿<lb/>
酌筦簟素不忒兮郁哉煥乎地符精烈酌以明信達以<lb/>
<pb n="KR4h0139_WYG_172-19a"/>
芳飶三事栗栗而祼將百執兢兢其陳列窈窕絲竹其<lb/>
音鏗鏘鼗鼓其節奏空桑之如繹舞咸池而若綴三獻<lb/>
云闋六變禮成萬祗醉止諸福攸呈玉瘞牲薶龍璇鳳<lb/>
轉薫風偃草以迎軺紅雲獻岫而隨輦山嶽增輝兮蒨<lb/>
蔥飛動含春兮婉孌凝赤子之歡心啓𤣥㝠之戩善百<lb/>
祀欽修兮咸秩兩宫長壽兮天騭阜民返始兮上儀丕<lb/>
業昭垂兮紹述賡清廟之徽頌播講徳之芳躅藴典引<lb/>
之𢎞規揚皇仁之優沃亂曰虞始類禋儀制章兮用配<lb/>
<pb n="KR4h0139_WYG_172-19b"/>
祖考思用光兮汾隂鄜畤戾厥常兮坤宫介禮黷勿臧<lb/>
兮聖謨定矩邁前王兮懿典備舉翳我聖兮默導羣靈<lb/>
達馨香兮多集純嘏迓禎祥兮聖夀千億祚無疆兮<lb/>
　　恭和御製謁陵禮成奉聖母舟還京記事述懐賦<lb/>
　　　　　　　　　　　　　　　<hi>明</hi>夏　言<lb/>
維膺命以肇造鴻業兮天實純佑我太祖維定都以求<lb/>
保丕基兮天實篤生我文皇據鍾陵金臺之南北峙兮<lb/>
儼鬱鬱龍鳳之岡傳一世以至千萬世兮信天命之有<lb/>
<pb n="KR4h0139_WYG_172-20a"/>
恒興禮必待百年兮非至聖其曷當肆我皇之撫運而<lb/>
紹統兮動必取法乎三代之明王乃一心對越乎上帝<lb/>
兮可以質鬼神之在旁念七聖功徳之巍巍兮自文祖<lb/>
以迄武皇抵陵謁以北詣天壽兮脩曠典以振四方之<lb/>
綱既齋心以積敬兮復考禮以致其詳戒萬乗而翼慈<lb/>
輿以俱發兮爰諏日得季春之良六師緫緫以扈蹕兮<lb/>
歡聲震乎萬邦豈俎豆之具歆兮感至治之馨香伊皇<lb/>
天皇祖之眷徳兮龍舟送喜兆文孫之祥張廣樂於西<lb/>
<pb n="KR4h0139_WYG_172-20b"/>
湖之上兮覽玉泉於金山之陽川后奉棹以先驅兮𤣥<lb/>
武振斾而啟行拱慈顔之儼若兮俯臨汎容與而悅康<lb/>
三辰正而百榖熟兮五兵弗試而斂芒覩太平之有象<lb/>
兮頌我后之明明惟百辟承式之不暇兮顧臣力何有<lb/>
於贊匡仰稽首而颺言兮願一人建極以聿開萬世有<lb/>
道之長誶曰於穆聖主裕後光前聖文神武休徳克全<lb/>
二帝鑒兹百神享焉三代哲王道統是傳惟敬惟一惟<lb/>
日顓顓永言保之億萬斯年<lb/>
<pb n="KR4h0139_WYG_172-21a"/>
　　聖駕躬耕帝籍賦　　　　　　<hi>明</hi>莊履豐<lb/>
帝天挺其聖哲兮躡堯舜之希蹤敕天命之時幾兮一<lb/>
日二日而不敢康御㝢更七載兮曰寵綏之四方猗帝<lb/>
業之遐鬯兮光天之下比屋而可封豈成周迺敢望兮<lb/>
迺抑抑而謙冲本姬籙之攸永兮日亹亹於矇之誦維<lb/>
民依在稼穡兮獨閔閔乎田功朕皇祖之肇祀兮載祀<lb/>
典曰先農肆萬邦之嘉靖兮書無逸而寫豳風率首隆<lb/>
於兹道兮以率育而勸功兹星烏之中律兮其有事於<lb/>
<pb n="KR4h0139_WYG_172-21b"/>
先農之宫敦宗伯使視草兮循行屬之司空開阡陌之<lb/>
畇畇築壇墠之崇崇道原路之砥砥修别殿之重重維<lb/>
辨方以正位兮蓋就於國之東太史為吾以占吉兮厯<lb/>
吉日吾將從太史先奏天子將出居齊宫告太室曰敬<lb/>
以元日祈榖於上帝躬畊帝籍於是夙戒騶御特嚴警<lb/>
蹕乗鸞路兮載青旂戴朱紘兮服蒼璧千官肅震兮若<lb/>
衆星之拱北辰萬騎屈撟兮若羣類之兢朝日屬車負<lb/>
播殖之器後宫獻穜稑之實方發軔於天津遂弭駕於<lb/>
<pb n="KR4h0139_WYG_172-22a"/>
疆場穆穆皇皇蹲蹲肅肅配以少皞祀以先嗇禮以三<lb/>
獻樂以八佾隱鐘鼓之砰磕兮越球鳴而戛擊酌秬鬯<lb/>
之泔澹兮薌棍枇而吹肸神莫莫其來兹兮歆薦享乎<lb/>
帝澤雖發生其有在兮實播種之於是日是日也天地<lb/>
喣嫗草木勾萌近甸堪樂條風載揚農經叶兮授事農<lb/>
正指兮告祥司徒進兮黛耜京尹手兮青箱紅靷懸兮<lb/>
葱犗紺轅駕兮蒼龍天子始下靈壇移染屨冕而躬秉<lb/>
耒以畊三推則土膏脈起四顧則溝塍砥平迨爾公爾<lb/>
<pb n="KR4h0139_WYG_172-22b"/>
侯之迭進迺或五或九之嗣興庶人走千畝終仰藉帝<lb/>
力遂及我疆蓋千耦以之孔皆一人於焉有喜下念此<lb/>
昬作兮每身先而悅使上將致美乎粢盛兮羌盡力於<lb/>
耘耔匪鈞盾之弄田徒夸矜兮兒戲準直既飭人神告<lb/>
休執爵太寢式宴以酬靡薜荔以為席拆瓊枝以為羞<lb/>
有酒如澠有肴如丘蓋三公九卿諸侯大夫皆御命曰<lb/>
勞酒下逮庶人台背黄耉亦與宴勞為天子壽萬樂齊<lb/>
百禮暨皇歡洽羣臣醉撞鐘告罷庶僚遂退五輅迴鑾<lb/>
<pb n="KR4h0139_WYG_172-23a"/>
九旗還斾於斯時也居靡都鄙民無華裔側肩躡踵而<lb/>
交集振裾掎裳而咸戾既以聳觀乎天顔莫不謳歌乎<lb/>
聖世歌曰倬彼東郊理有疆兮大君至止敬斯皇兮必<lb/>
躬必親供神倉兮神之聴之登穰穰兮以嘏曽孫受天<lb/>
之明兮又歌曰倬彼東郊壇其崇兮大君至止敬斯隆<lb/>
兮必躬必親率我農兮農迺不忒樂歲豐兮以祝天子<lb/>
萬福攸同兮<lb/>
　　經筵賦　　　　　　　　　　<hi>明</hi>范　謙<lb/>
<pb n="KR4h0139_WYG_172-23b"/>
惟明十葉嗣武聖孫膺寳厯而受圗建皇極以宅尊允<lb/>
克綏於鴻烈亶作配於上京於時皇穹既格靈祗載禮<lb/>
九廟肇禋百神綏祀帝籍告登辟雍莅只爰冲黙以凝<lb/>
神時臨朝而思理允惟六籍之淵泓實皇王之遺軌欲<lb/>
鏡往以圗今宜澄源以清委乃召師臣乃命禮官檢熙<lb/>
朝之故事疏儀制於經筵伊文華之列殿實宻邇乎金<lb/>
鑾矧列聖之所臨障芳猷其在前爰諏咨於穀旦紹盛<lb/>
美以從先乃涓仲春曰維二日月凡三御朕罔自逸涼<lb/>
<pb n="KR4h0139_WYG_172-24a"/>
燠攸居貞常靡忒眷我師儒惟其承式於是先期司宫<lb/>
布茵門尹除門戒儀鸞以供帳肅衞士以嚴扃珠網錯<lb/>
落而交布兮罘罳綺疏緜宻以糾結兮雕櫺爇蘭荃與<lb/>
椒桂兮藹葱蒨而蟠氤氲儼中央其端麗翊黼座於彤<lb/>
雲其左則丘索連歸皇墳帝典纂繩契之微詮錯盤盂<lb/>
之琬琰陳龜筴與龍圗肆葩章與麟管溯姚姒以窺夫<lb/>
洪濛循蒼姬而極於正變其右則天禄珍貯石渠秘史<lb/>
班馬遺文陳荀志紀燦貞觀之六典迄太平之載記綜<lb/>
<pb n="KR4h0139_WYG_172-24b"/>
南北而貫華夷彚編年與紀事具衮鉞於幽潛凛鑒觀<lb/>
於興替煌煌乎煜東璧而燿西崐儷星陳而日麗厥有<lb/>
博達耆儒惇徳老成承明舊侍金馬時英夙紬名理更<lb/>
演前聞諧心口而自誓期披瀝其生平耀鸞膏而待旦<lb/>
含雞舌以遲明厥惟昧爽宵衣斯起鼉鼓聲希鯨鍾鏗<lb/>
止進百辟以起居承絲綸而唯唯徐振響於鳴弰乃雍<lb/>
雍而旅退於是天子却寳座登乗輿太一挾輈勾陳拂<lb/>
帷轉風雷於雙軗閃日月於龍旂介六丁而前驅兮羅<lb/>
<pb n="KR4h0139_WYG_172-25a"/>
列宿以後隨度虹梁而厯金水兮屬馳道之逶迤望文<lb/>
華而屆止兮劃璧門其雙披乃降輦而拾級以登陟兮<lb/>
洵禹步而湯躋擁虎賁其翊衞於階序兮駐仙仗於軒<lb/>
墀爾乃黄幄𢎞張丹扆載陳天威咫尺就日望雲繄其<lb/>
發徳音進儒紳元庸碩輔公孤上卿參以薇垣侍從之<lb/>
班糾以蘭臺侍從之臣濟濟蹌蹌攝齊乃升朐臚贊拜<lb/>
稽首平衡爰分曹以列侍儼鵠峙而鸞停於是太史呈<lb/>
書侍臣拱案展縹帙兮琳瑯進牙籖兮璀璨講臣乃侍<lb/>
<pb n="KR4h0139_WYG_172-25b"/>
立而前參仰重瞳於宵漢始依經以析理遂旁疏以流<lb/>
貫上下乎古今極天人之浩瀚首帝典以恢盛治之規<lb/>
模翼諸史庸鑑前王之理亂既卒講而進規猶反覆乎<lb/>
終篇而三歎冀以聳悟乎宸聦庶幾其弼諧而襄贊時<lb/>
乃皇心載啟天顔有喜徐端拱而言曰卿言㫖哉朕其<lb/>
繹矣惟我臣工咸思厥理尚交儆以無虞惟永孚於休<lb/>
美顧我儒臣思亦勞只命大官以行庖詔饔人以酌醴<lb/>
於是諸臣羣造而前再拜長跪祝聖徳兮巍巍念皇心<lb/>
<pb n="KR4h0139_WYG_172-26a"/>
兮亹亹惟典學圗於有終惟令聞期於不已振文治以<lb/>
輝煌播皇風兮清駛於以軼虞夏而邁殷周追黄唐之<lb/>
遐軌伊南越與北荒胥漸於聲教而靡靡乃歌既醉於<lb/>
周京賡虞廷之喜起頌曰於惟皇王誕聖神兮淵涵沕<lb/>
穆統道真兮時乃緝熙單厥心兮皇自敬徳日兢兢兮<lb/>
期予交修弼厥成兮於昭至治文徳馨兮舞干兩階四<lb/>
夷賔兮於萬斯年樂清寧兮<lb/>
　　親蠶賦　　　　　　　　　<hi>晉</hi>王　禎<lb/>
<pb n="KR4h0139_WYG_172-26b"/>
惟蠶有功萬世歸美廣物産之貨貲作人生之衣被仲<lb/>
春之月天子詔后以躬桑大昕之朝内宰告期而命祀<lb/>
於是詣靈壇降寳殿翠障夾乎道周鳳輦翔於畿甸順<lb/>
春氣於東方朝先蠶於北面具夫青縹之服侑以芳馨<lb/>
之薦當其疊承寵命適對韶光擇世婦於卜吉受鞠衣<lb/>
於明堂崇開禁舘始入公桑援條有三聴女尚書之勸<lb/>
止執筐不再受宫夫人之是將體之以坤儀之柔順視<lb/>
之以母道之慈良破蟻以來庶養至於千簿獻繭之後<lb/>
<pb n="KR4h0139_WYG_172-27a"/>
諒化被於多方<lb/>
　　宴嘉賔賦　　　　　　　　　<hi>晉</hi>王　沉<lb/>
朝陽曜景天氣和平君臣合徳禮儀孔明酌羽觴以交<lb/>
歡兮接恭敬以申誠嘉膳備其八珍兮絲竹獻其妙聲<lb/>
樂周徧舞金奏克諧鍾儀之聴南風是哀義感君子慨<lb/>
然永懐思我王度求福不回惟禮終而贊退兮實繫心<lb/>
乎玉階<lb/>
　　後苑燕射賦　　　　　　　　<hi>宋</hi>宋　祁<lb/>
<pb n="KR4h0139_WYG_172-27b"/>
執徐統歲少皞司秋月著授衣之令日紀吹花之游司<lb/>
射謹官梓人庀具飾虎進侯張貍設步厞崇旌以虹拖<lb/>
畫廣堋而雲布并夾并儲決拾相旅我物孔陽我儀用<lb/>
光剡矢薦於夏箙雕弓出於扶桑采五施而列暈歌九<lb/>
節而升堂萬乗來御羣心樂康弦隨月上弓與天張捨<lb/>
拔則供應弦而中主皮劃其已徹勁羽飲而猶動駭踆<lb/>
烏於日域震封狼於星冡皇衿兑說協氣雲蒸少府之<lb/>
賜錢流地庖人之割肉如陵軒霞蕃后盤石宗英美發<lb/>
<pb n="KR4h0139_WYG_172-28a"/>
的之希代咸奉觴而造庭射之為義是謂觀禮外則審<lb/>
固而正躬内則雍容而繹志支左屈右之能項發口縱<lb/>
之異或合宴序賔或算多與祭公用隼而射墉觀如牆<lb/>
而揚觶中則得為諸侯爭有似乎君子然特人臣之善<lb/>
容未識我皇之射意若夫修五常為弓矯百度為矢總<lb/>
黎獻以植的罄緜區而除位參天地之控引順隂陽而<lb/>
張弛一發則英雄在弦虛撫則蠻夷斷臂豈徒鵠取難<lb/>
中之名騶樂庶官之備<lb/>
<pb n="KR4h0139_WYG_172-28b"/>
　　禜賦<hi>有序</hi>　　　　　　　　　<hi>明</hi>陳繼儒<lb/>
禮祭祈雨曰雩止雨曰禜禜賦者讀侍御胡公詩而作<lb/>
也<lb/>
東南澤國松號水鄉四月維夏風雨其雱葉爛蠶饑泥<lb/>
濕燕忙苔濃蝕壁菌腐生牆操瓢汲井著屐下牀游氛<lb/>
輻輳積靄披猖甫遇涉波之蹢豕又謡舞市之商羊始<lb/>
散之以霢霂繼縱之以汪洋嚙城城圯摧岸岸僵二麥<lb/>
垂穎百室冀嘗洗口枵腹涕泗徬徨恨補天之無策痛<lb/>
<pb n="KR4h0139_WYG_172-29a"/>
納隍之可傷恭逢侍御奉命東方皁囊白簡錦衣繡裳<lb/>
軫下民之其咨走羣望以祼將清獄訟恤流亡治溝洫<lb/>
築堤防飯草蔬絶酒漿先有司叩穹蒼擊鼓蓬蓬考鐘<lb/>
鍠鍠祝詞則滿腔血淚詩句則明徳馨香神乃掣火鈴<lb/>
耀八荒墨雲捲𤣥霧翔朱電匿白虹驤震雷不鼓巽風<lb/>
不颺羲和馭日麗於扶桑熒熒杲杲蒼蒼涼涼萬物昭<lb/>
蘇兩儀重光鶯調竹塢龜戲蓮房鳩晴喚婦蜂煖從王<lb/>
婦子嬉嬉為樂未央挂芒鞵於古木曝蓑笠於垂楊乃<lb/>
<pb n="KR4h0139_WYG_172-29b"/>
牟乃麥乃積乃倉借葵藿之餘照回藜莧之枯腸懇疆<lb/>
芟土播穀分秧渠鄭白以偕灌耦沮溺而非狂俄織如<lb/>
雲之緑俄鋪萬寳之黄實江南之庾廩助淮北之漕綱<lb/>
誰驅大潦錫之小康誰拔泥塗置之周行幽明非逺精<lb/>
意孔彰騤騤雲龍霜威逼而逺遯行行驄馬雨師避而<lb/>
潛藏真手挽天河之伎倆亦胸羅星斗之文章執彼兕<lb/>
觥登我公堂何以壽之崑崙一觴何以報之雲錦七襄<lb/>
侍御逡巡謙讓未遑曰羣隂之掃蕩由我后之當陽靡<lb/>
<pb n="KR4h0139_WYG_172-30a"/>
神勿聽靡災勿祥雖告焉而如響當知帝力之難忘<lb/>
　逸句<hi>附</hi>
　　皇子冠禮賦　　　　　　　　<hi>宋</hi>晏　殊<lb/>
玉英珠薏之元貺日角山庭之峻格漢幄増輝堯門有<lb/>
赫亨期俯協冠禮斯陳曄華纓而粲粲峨爵弁以斌斌<lb/>
啟嘉會於中闈動歡聲於紫宸正容體兮道昭備服順<lb/>
辭令兮誼協成人羲易考祥契黄離之元吉漢詩載美<lb/>
歌皓月之重輪觀吏牘以知逺朝寢門而竭忱<lb/>
<pb n="KR4h0139_WYG_172-30b"/>
　　親蠶賦　　　　　　　　　　<hi>晉</hi>閔　鴻<lb/>
后課功以觀匿均衆寡而抽稅令織綖於命婦供禘郊<lb/>
之舊制洪恩美而周普配春天之景福揚黼黻之竒藻<lb/>
播朱紫之豔色<lb/>
　禎祥<lb/>
　　萬壽無疆賦　　　　　　　　<hi>明</hi>張　鼐<lb/>
皇帝執素象履黄中攬皇極廓帝紘春臺華胥六合同<lb/>
風於今三十有七年登閎陟乎伊耆兮闡化齊乎羲軒<lb/>
<pb n="KR4h0139_WYG_172-31a"/>
遐圻風衍而需雲兮邇甸沭膏而浴淵沕乎其不識不<lb/>
知者歌孔固而樂萬年也月維仲秋浹旬八辰玉露零<lb/>
兮穹碧金飇扇兮商清卿雲爛兮天宇浄重輪朗兮八<lb/>
表澄泰階兮暉旦蓂莢兮長春天得秋兮樂歲登聖得<lb/>
秋兮應乾靈爰紀𤣥鳥之竒稽華渚之徵曰維是辰誕<lb/>
我聖人也於時玉階風清彤庭景麗厰龍幄列鳳蓋樹<lb/>
綵斿建雲斾辰曦迎乎玉鑾上駟佇乎金駕天官從乎<lb/>
祲儀執殳介乎瑶珮遲青蹕之函風望皇旒而瞻鞸鞛<lb/>
<pb n="KR4h0139_WYG_172-31b"/>
皇上乃麗左介坐玉填服山龍冠通天受貞符於上穹<lb/>
奉丁辰而御景年於時峩冠山峙垂紳鵠立貂蟬句臚<lb/>
鵕䴊就列環琚聲徹於丹墀纓緌色映乎綺疏頌髙墉<lb/>
而稽首稱嶽算以三呼乃有維城磐石肺腑帶礪纁𤣥<lb/>
乗黄充庭迤邐貢物惟方酌觥以次又如畿甸疆圉之<lb/>
翰之屏星馳轂湊大鍾南金惟不耗乎民力乃以媚兹<lb/>
一人又如占風候潮之屬日户月窟之侣開梧浮竹之<lb/>
苖左子前兒之裔闐庭溢闕襁負賮贄於焉麗象胥而<lb/>
<pb n="KR4h0139_WYG_172-32a"/>
紀王㑹非勤逺而誨貪兮亦以紀夫山珍與海瑞其他<lb/>
般般之獸雝雝之禽馴馴其舞噦噦其音萬象孔閑效<lb/>
兹百靈至於甘露瀼瀼瑞禾芃芃仙芝在圃屈軼在庭<lb/>
紛紛奕奕不可殫論固壽域之薈藂兮章天符而驗帝<lb/>
文於是會朝既盈萬舞畢設皇歡既於燕湑蘭巵薦乎<lb/>
時哲寳佾陳兮席敞華鍾鏗兮觴洽冠蹝忻忻而沾醉<lb/>
氓隸鼓舞而大餟藩牧雀躍而醇酣雕題蹣跚而腹飫<lb/>
共食於仁壽之大徳兮又奚啻夫山為籌而海為杓也<lb/>
<pb n="KR4h0139_WYG_172-32b"/>
於是羣公三事舉觴進於庭曰休哉乎聖天子之遐祉<lb/>
也臣聞乾健不息而歲成聖人自强而光明道之久者<lb/>
保其精而嗇其神壽之極者大其施而和其民故夫襲<lb/>
百禄而躋萬壽者皆無欲而清安静而寧者也且夫元<lb/>
氣滲漉勾萌畢蘇鬯為暖風澤為甘露此亦聖人之蓬<lb/>
壺也河魁合張天鏡在握神機掣電威靈赫濯此亦聖<lb/>
人之海籌也包荒納汙屏喜去怒有喬松養性之度焉<lb/>
居髙節嗇不淫不溢有崆峒長生之則焉惟穆惟貞無<lb/>
<pb n="KR4h0139_WYG_172-33a"/>
色無聲有廣成治氣之經焉用能使玉符永而金徽應<lb/>
七曜貞而三光正蓋一日二日者兢業而千年萬年者<lb/>
康寧歟於時天子瞿然戒滿穆然思盛竦呼祝之言恧<lb/>
盈慶之論増美玉衡愓持金鏡矌乎恢止輦之度廓乎<lb/>
下蠲逋之仁延敦誨之耉親不二之臣修煖閣之故事<lb/>
渙象闕之綸音解霜飛之纍繫還剥膚之涓人出朽蠧<lb/>
而贍九域别簧鼔而定一尊恢恢舜日蕩蕩堯春上光<lb/>
施乎往牒下靈廕乎後昆於以歌我明聖人之壽千古<lb/>
<pb n="KR4h0139_WYG_172-33b"/>
敻絶者緜緜乎未有極也又奚侈乎岡陵之祝華封之<lb/>
頌也哉頌曰隆隆夀國暉帝極兮一人孔固萬民懌兮<lb/>
穆穆緝熙貞不息兮窅兮淵兮儼精一兮神之聴之降<lb/>
厥福兮子子孫孫長樂康兮<lb/>
　　河清賦　　　　　　　　　　<hi>明</hi>楊士竒<lb/>
歲在㫋䝉月維攝提其日癸卯晨光初晞祥飇融暢慶<lb/>
雲爛垂天子御丹扆闢彤闈班龍節建鸞旗肅九重之<lb/>
容衞紛百辟其來趨促武乎金門屏息乎彤墀乃有陪<lb/>
<pb n="KR4h0139_WYG_172-34a"/>
臣晉國之使頫伏殿陛陳詞獻匭上言河清河津之涘<lb/>
發書訊占聖王之瑞臣實睹之敢告天子天子曰嘻天<lb/>
道應人必以類至作徳者降祥弗徳者垂戒予未究乎<lb/>
慎修其何以與於是也使者既出時則徹侯上公羣卿<lb/>
列秩仰聆玉音愉愉忔忔固已識其靈祥未備究乎事<lb/>
實退就使者而悉焉使者曰昉河流之將清蓋先時而<lb/>
異狀其始也沉碧凝黛流丹曵虹忽易復殊黈色彌望<lb/>
炯素華之皓潔汎𤣥晶而漭沆妙神化而屢殊協五行<lb/>
<pb n="KR4h0139_WYG_172-34b"/>
之遞旺方其漻漻瀏瀏滉滉瀁瀁湛如清渭之奔浩乎<lb/>
䝉泉之放涵荆玉而演迤拖齊縠而浮漾影萬象於昭<lb/>
晰而淨纎塵之泱灢也於是傳告雜遝聽聞駭惑奔走<lb/>
道路聚翫厓側睛目炫奪心懐暢悅鑑妍者賞明濯汙<lb/>
者避䙝此其大畧也其詳未易以遽說焉於是聞者俯<lb/>
而思顧而言曰河之發源出乎崑崙淤澱湠漫混混渾<lb/>
渾濁涇方之而尚冽潢潦擬之而同昏然而其清為聖<lb/>
君之瑞見於子年拾遺之記兆天下之平出乎京房傳<lb/>
<pb n="KR4h0139_WYG_172-35a"/>
易之論洪惟我皇繼序太祖道合羲軒功隆舜禹政教<lb/>
施乎萬邦徳澤流於九土斯河清之協應豈偶然之故<lb/>
也蓋水之為用滋潤長育六府所敘功同土穀造化於<lb/>
是而發祥非在惠養斯民而致其豐足者乎革去濁汙<lb/>
瑩然湛明非在蕩除貪穢而用夫亷清者乎斯盛治之<lb/>
所本豈尋常之為異雖聖徳之勿居諒天意其有在固<lb/>
將表治化之熙明而徵太平於聖世也躬逢盛事振古<lb/>
所希拜手陳賦繼以歌詩詩曰水生五行兮天一攸生<lb/>
<pb n="KR4h0139_WYG_172-35b"/>
維河之祥兮革汙為澂千嵗一見兮協我聖明澤流潔<lb/>
清兮隆化斯徵於千萬年兮邦家之慶<lb/>
　　河清賦<hi>有序</hi>　　　　　　　　<hi>明</hi>應履平<lb/>
臣聞黄河之水一千年一清清則必有聖人出焉迺永<lb/>
樂甲申冬十有二月吉旦其蒲洲之地河澄清凡若千<lb/>
里越明年乙酉春正月中澣乃止有司以其事来聞由<lb/>
是臣庶歡慶薄海内外罔不稱戴而更相謂曰聖人在<lb/>
位運開太平雨暘時若海嶽效靈其適當今日乎臣也<lb/>
<pb n="KR4h0139_WYG_172-36a"/>
生逢明時目覩盛事抑何幸歟遂忘蒭蕘之賤敢竭螻<lb/>
蟻之誠爰乃輯辭以獻謹稽首頓首而為之賦曰<lb/>
帝將永樂以為紀兮闡文運乎大猷越龍集乙酉之嵗<lb/>
兮貞攝提於孟陬帝御奉天之殿兮服衮龍之裘登九<lb/>
五之大寳兮垂十二之冕旒龍墀前陳以鹵簿虎士旁<lb/>
列乎兜□劒佩鏘鏘獻納嘉猷衣冠濟濟對揚皇休俄<lb/>
而有司之來朝兮逺自蒲洲拜首稽首兮敷奏如流曰<lb/>
乃黄河之水也亘古今而不息矧水之為物也妙造化<lb/>
<pb n="KR4h0139_WYG_172-36b"/>
而莫測運動與天地同機流行與聖人同徳其來也有<lb/>
所自其往也無所逆是宜其通銀漢出崑崙環砥柱歸<lb/>
海門世非明皇之出兮厯千載混濁而狂奔當今聖人<lb/>
之在位兮渺萬里澄清而不渾羌潎冽以浩滈兮淨乎<lb/>
如素縑濙濙以奫淪兮蔚乎其藍靛瞰蒼虯之深蟠兮<lb/>
勢蜿蜒而形見覩黄鵠之髙度兮影顛倒而目眩碧湛<lb/>
星河昭回雲漢上下徘徊風行水渙皎碧玉之一片兮<lb/>
涵太虛乎清𤣥瀦黄金之萬斛兮浴明月乎嬋娟樂禽<lb/>
<pb n="KR4h0139_WYG_172-37a"/>
鳥之翱翔於其上兮無乃鳶飛戾天快鯤鯨之變化於<lb/>
其間兮得非魚躍於淵夫何晝夜之不停兮臣興宣聖<lb/>
川上之歎容光之必照兮臣感鄒軻觀瀾之篇使攬轡<lb/>
者聞之而志慷慨擊楫者見之其氣飄然孺子不敢以<lb/>
濯足太公由是而投竿豈無獻頌之鮑照亦有乗槎之<lb/>
張騫逮夫日月之照耀兮漾玻璃而流鉛睹樓閣之崢<lb/>
嶸兮烜金銀之新鮮是蓋不知其為河伯之宅歟抑亦<lb/>
不知其為馮夷之宫焉但見其開貝闕厰鱗軒繪文魚<lb/>
<pb n="KR4h0139_WYG_172-37b"/>
烹白黿珊瑚鈎兮蝦䰅半捲羅羣仙兮珠履蹁躚行蒲<lb/>
萄潑緑之酒坐玳瑁斒斕之筵既而出龍尾金星之硯<lb/>
書鳳花錦雲之箋染墨如漆操筆如椽吐成珠玉迅掃<lb/>
風煙云以美皇圗之廣兮西流沙而東於汗祝聖壽之<lb/>
長兮同河清於萬萬年將見龍馬負圗兮必不専美於<lb/>
前况復神龜兆瑞兮耀簡冊乎後先臣摭斯言以進覽<lb/>
兮竟忘冒凟之愆臣何幸身親見之矣不自知其詞之<lb/>
陋而言之煩維時慶雲散彩麗日騰空上達清聽喜動<lb/>
<pb n="KR4h0139_WYG_172-38a"/>
　重瞳樂韶舞兮奏中和於郊廟播聲詩兮歌大雅於辟<lb/>
　雍百獸兮率舞六合兮同風於是羣臣再拜而言曰蓋<lb/>
　黄河之所以清而清者實由帝徳之所致以兆太平之<lb/>
　象也若可以無事乎九重垂衣裳而治也帝曰噫嘻非<lb/>
　此之謂也卿知其一未知其二在昔太祖風虎雲龍承<lb/>
　天受命峻徳成功垂四十年於變時雍陟降在上昭兹<lb/>
　聖容則凡今日玉燭之所以調和金湯之所以寧謐海<lb/>
　岡之所以效靈禎祥之所以疊出一皆太祖在天之靈<lb/>
<pb n="KR4h0139_WYG_172-38b"/>
　於朕何力之有哉尚烏可安於自逸而忘所自邪抑可<lb/>
　不勵精圗治而思所以加之意也於是羣臣莫不以手<lb/>
　加額曰大哉皇上之言乎一哉皇上之心乎臣等無乃<lb/>
　以管窺天以蠡測海歟遂終之以歌曰河清河清兮龍<lb/>
　徳正中君明臣良兮千載一逢高岡<graphic n="KR1523" url="https://raw.githubusercontent.com/kanripo/KR-Gaiji/master/images/KR1523.png" mimeType="image/png"/>
                    <graphic n="KR1523" url="https://raw.githubusercontent.com/kanripo/KR-Gaiji/master/images/KR1523.png" mimeType="image/png"/>兮鳴鳳朝陽<lb/>
　菶菶兮梧桐河清河清兮陽徳正中<lb/>
　<lb/>
御定厯代賦彚補遺巻七<lb/>
</p>
<p>
</p>
  </div>
</body>
</text>
</TEI>
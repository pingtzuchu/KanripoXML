<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0139_WYG_147-1a"/>
　欽定四庫全書<lb/>
御定歴代賦彚外集巻四<lb/>
　　言志<lb/>
　　　𤣥覽賦　　　　　　　　　　　梁元帝<lb/>
　歲次旃䝉月建司空變凌隂之吕扇廣莫之風蕭子褰<lb/>
　帷九水作牧三宫乃盱衡而言曰惟天為大惟堯則之<lb/>
　惟地葢厚惟王國之粤我皇之握鏡實乃神而乃聖陳<lb/>
　六聨於八則𢎞九職於三令運璇樞而御宇執玉衡而<lb/>
<pb n="KR4h0139_WYG_147-1b"/>
　齊政大矣廣矣無得而稱俯齱齵於軒羲諒斗筲於子<lb/>
　姒包河圖與洛書括龍官乎鳯紀超大德於百王髙鴻<lb/>
　名於萬祀惟天縱於副后踰啓誦而惟首既倫儒於肅<lb/>
　成復斷獄於長壽豈止丕莊屈膝將令班鄭捧帚譬衢<lb/>
　樽而待酌若懸鐘之須扣前踰繫象之外聲髙洙泗之<lb/>
　右伊俯己之顓愚謬聨萼於天衢筮東門而畫野創南<lb/>
　國而分墟詔伯宗以為儐誥内史而䇿書用分兹於茅<lb/>
　社從侯服而俾予類金獸以封建非桐珪以錫處爾其<lb/>
<pb n="KR4h0139_WYG_147-2a"/>
湘水之東即我龜䝉魏甘露而分邑吴太平而定中鎮<lb/>
麟山之崔嵬傍龍跡其穹窿金城髙而相屬石燕起而<lb/>
依風豈連鑣於分陜羨追蹤於二公彼琅臺之作守有<lb/>
彭泗之嘉名殊並海之分地異魚石之所城經沈子之<lb/>
髙墉葢水運之堤封謝禮樂之干櫓閲武騎之輣衝軾<lb/>
錦車而前騖驅魚軒而繼蹤無復鸞歌鳳舞唯對緑栁<lb/>
青松留吴宫之宿燕響平陵之夜鐘飛余轡而西征戍<lb/>
太真之舊營鳴節鼔之金鐲屯戎車於石城戮滔天之<lb/>
<pb n="KR4h0139_WYG_147-2b"/>
封豕斬横海之長鯨每輟書而歎息景樹德之風聲從<lb/>
王役於鏡中浮文鷁而載鴻經謝亭而帳飲想彦伯之<lb/>
髙風度五城而騁望見三冀之無窮故以飛雲蒼隼白<lb/>
鱧青桐金吾舎利鳴鶴紫宫眺方嶽乎雲間望赤坂之<lb/>
朱殷想真長之送别懐思曠之還山此檜檝而方逺彼<lb/>
松舟而未閒倦旅泊於新丘同渭水之不流或千人而<lb/>
並唱乍萬人之相鈎毁橋由於瑗度鑿空資於伸謀睇<lb/>
三茅之靈祕懐九轉之仙記紫臺石室之文青首銀函<lb/>
<pb n="KR4h0139_WYG_147-3a"/>
之字獨有披霧之心彌軫凌雲之志捫殷碑之愴望挹<lb/>
延州之髙讓井觱沸而䖤蟺勢﨑嶇而低昂見傳巴之<lb/>
度曲開安歌之浩唱想觀樂乎朝陽憶紆衣乎夕張迴<lb/>
余舲之美風聳余棹乎雲陽彼桑梓之必敬况枌榆之<lb/>
舊鄉將遊目於五湖乃浩覽於姑蘇臨閶門之跨水聳<lb/>
重闕而開都睇太伯之卜祀爰避國於勾吴去西滸之<lb/>
樂政尊東夷之楷模時渡谷水之陽尚想嘉禾之方壯<lb/>
慶亭於吴后雄檇李於越王觀泉亭之涌波崖巍巍而<lb/>
<pb n="KR4h0139_WYG_147-3b"/>
峨峨張素葢而縈洲嶼馳白馬而越江沲鼓洪濤於萬<lb/>
里曽未動於纖羅及戾止乎東甌登玉笥與銅牛山東<lb/>
武而遥集鴈南海而飛浮巖亭亭其似葢氣岧岧其若<lb/>
樓登舜橋而延首瞰禹井而淹留御史之牀猶在督䕶<lb/>
之門不修雖濫同而借冦媿人瘼之何求皇覽揆余之<lb/>
忠誠詔入謁於承明既攝州於淮海且作尹乎中京慕<lb/>
張生之摘伏挹邊延之勵精珥金貂而待問鳴玉珮而<lb/>
趨庭兼三河及三輔總九緯乎九經揚王庭之俊選聞<lb/>
<pb n="KR4h0139_WYG_147-4a"/>
褎然於前則時濫假於中台掌邦教之觀國乍南宫而<lb/>
薦士且右鄉而表德判辟雍之樂語辨金馬之儒墨驅<lb/>
安車以騁望壯天居之麗極詳夫皇王爰處本無定所<lb/>
堯都平陽舜在冀方𤣥王居亳成周卜洛故知黄旗紫<lb/>
葢域中為大天地之所合風雨之所㑹䕃美氣之葱葱<lb/>
浮卿雲之靄靄聳梁山而成闕縈長淮而似帶昔者甘<lb/>
泉暉章平樂未央凌霄飛雨麒麟鳳凰九華仁壽百福<lb/>
明光玉階紫闈雕柱錦牆木蘭為棟文杏為梁温臺冬<lb/>
<pb n="KR4h0139_WYG_147-4b"/>
燠秋牕夏涼甲乙之帳庚辛之枋未有祗園之右齊之<lb/>
仁壽用擬舟航長為稱首日殿月宫金池珠叢七重迢<lb/>
遞千柱玲瓏虹橋左跨鴈苑南通紫紺之堂臨水青蓮<lb/>
之臺帶風及夫皦光未旭更籌曙促猶然陽燧之火尚<lb/>
執驪龍之燭或帶桃花之綬乍響𤣥山之玉爰八命而<lb/>
建旟誠非親而勿居應鳴鞞於龍角覆緹幕於熊車開<lb/>
轅門於淮渚泛艅皇之容與吟紫騮之長歌奏𤣥雲之<lb/>
疊鼓開右座而納文設左廣而投武既風起而雲飛復<lb/>
<pb n="KR4h0139_WYG_147-5a"/>
摧班而拉虎泛樓船而鬱紆憶霸楚之雄圖悲騅馬之<lb/>
不逝忘鹿逐之長驅豈烏江之天險資赤帝之神符於<lb/>
是途經灌壘水分當利彼吴王之連和延魏后之交質<lb/>
趙將軍之建節辛侍中之奉使亮鼎足其何言限修江<lb/>
而為二泊九井而問津葢六服之都㑹方函谷之設險譬<lb/>
魯陽之襟帶觀棄繻之裂帛見高車之輔軑顧濡須之<lb/>
故巘每當食而忘飯鬭二虎於江干争兩龍於修坂既<lb/>
凱捷而來旋遂鳴鐃而獨返彼銅山之可傷何驕容之<lb/>
<pb n="KR4h0139_WYG_147-5b"/>
無方已築長洲之苑復實海陵之倉遂稱兵而内侮冝<lb/>
朝起而夕亡原西陵以肇基始衝梯於士治載為前茅<lb/>
之首實表勤王之師同薏苡之興謗成貝錦之深疑良<lb/>
弓藏而髙鳥盡入不謙而出不辭遊雷中而徜徉遇日<lb/>
吉而辰良祀公瑾以桂酒薦忠肅以椒漿實討曹之英<lb/>
䇿葢謀桓之祕方衣披披而屢舞神欣欣而樂康弔劉<lb/>
安於下雉聊載懐於惇史或䇿杖而龍飛或叱石而羊<lb/>
起將雞鳴於天上遂埋魂於蒿里匪仙道之云偽葢為<lb/>
<pb n="KR4h0139_WYG_147-6a"/>
仁其由已經釣臺而髙邁過鄂渚而西浮變青門之三<lb/>
襲為黄塵之一丘城逶迤而中斷階陂陀而半留分沙<lb/>
羨而啟鎮即開蕃於夏州星尚連於翼軫舎兼分於斗<lb/>
牛麗滄浪之水清良信美乎濯纓嗟其釣而非釣復何<lb/>
慮而何營羌有願而不獲拂蘭橈而上征冬已謝而春<lb/>
辭聊方舟而水嬉看白沙而似雪望却月而成睂臨石<lb/>
渚其如鏡玩弱栁其猶絲停赤壁而延佇聊愴望而方<lb/>
思吴水鄉之舟檝魏陸産之臯貔本吴長而魏短况地<lb/>
<pb n="KR4h0139_WYG_147-6b"/>
利與天時結憤風而炎上燎原火於驚颸灰霧霏而擊<lb/>
馬箭參差而麗龜成班車之逸氣碎當途於鹿糜分洞<lb/>
庭於吴上限東益於巴丘如淄澠之相别似涇渭之分<lb/>
流雖滔滔而直㵼終耿耿而横浮想蘭香之薦枕懐娥<lb/>
皇之夜遊若夫子瑜設險之記閻遨游泳之地既下車<lb/>
而踐境早詢求於方志曉泊鬻拳之津夕瞻荒谷之寺<lb/>
居栁下而布德坐棠隂而高視班六條於宰邑賢十部<lb/>
於從事每題輿於仲舉豈虚名乎叔治藉務隙於登臨<lb/>
<pb n="KR4h0139_WYG_147-7a"/>
乃紛吾之本志時復設羽葢揚旌斾乗雕玉從貝帶浮<lb/>
雲起登髙唐泛枉渚望涔陽荆棘生於龍門之下狐兔<lb/>
穴於馬牧之旁臨章華而流盼見舊楚之淒涼試極目<lb/>
乎千里何春心之可傷其舊渚宫也夾江帶阡布濩井<lb/>
田通逵交迸髙門接連人腰水心之劒家給火耕之田<lb/>
既追隨而得性實燕處而超然若平臺之中觀閣相通<lb/>
雄梁渡水壯翼臨空金堤之路銅鞮之宫閣寫凌霄路<lb/>
布麗譙横走馬而為觀擬牽牛而作橋爾乃樹之榛栗<lb/>
<pb n="KR4h0139_WYG_147-7b"/>
椅桐梓漆三色黄甘千户朱橘桃䕃井而成蹊萍浮江<lb/>
而泛實蟬鳴枝而候稻范飛冠而吐蜜復有水厎石髮<lb/>
山筋地骨書帶新抽屏風互發反魂長生靈壽女貞金<lb/>
鹽玉䜴堯韭舜榮交讓之目代謝之名忘憂長樂枇杷<lb/>
鼓筝竹則篔簹緑菉交戰䇿皮淚沾虞后龍還葛陂便<lb/>
娟防露檀樂夾池聊右書而左琴且繼踵於華隂彼門<lb/>
人之問道各家求而有心先鉛擿於魚魯乃紛定於陶<lb/>
隂識三家之云謬知五門之可尋時仰稟於皇猷討巴<lb/>
<pb n="KR4h0139_WYG_147-8a"/>
濮於禆鯈乃稜威於華墨出車檻之云修觀月窟之入<lb/>
附覩日勒之來遊既虎牙而成號又龍額而為侯仰皇<lb/>
德之洪深疑朱離於佅任見白題之蹋鼓看鳥孫之學<lb/>
琴獻桂條之良賮奉桃枝之怪琛嗤聚米於馬援哂畫<lb/>
地於臧旻彼蠢爾之為鯁伊憑陵而未静異黄巾於黒<lb/>
山非緑林於青嶺余喟然以指蹤實濟寛而持猛負步<lb/>
光之文劒驚漢陽之夕景麾靈琚之左轉光玳簪而右<lb/>
篸白雲生而陣合紅塵起而軍暗於是驅驌驦命蹶張<lb/>
<pb n="KR4h0139_WYG_147-8b"/>
迴翠葢之金𤓰臨絳宫之玉堂擬都護之戊已模荆尸<lb/>
之甲裳作齊軍之減竈斆燕師之卧牆觀田畯於虞澤<lb/>
命車右而前驅猶從戎於細栁若驅馬於長榆矜猿鳴<lb/>
之抱木傷兔走之依株每愀然而作色方載馳而轉軾<lb/>
閲放麑而興憫對亂鱗而動惻矧髙宴於城隅駐五馬<lb/>
而踟蹰乃有青琴碧玉絳樹緑珠西河王豹東野緜駒<lb/>
蘭釭夕然合璧斜天照流風之迴雪映出水之初蓮非<lb/>
吾心之所悦曽未始而流連濫叨榮於分陜踰一紀之<lb/>
<pb n="KR4h0139_WYG_147-9a"/>
星躔子既生而冠字嗟留滯以迴邅罷臨邊之瑞節觀<lb/>
楚黎之卧轍向秋野之蒼茫對寒江之幽咽散歸雲之<lb/>
鬱蓊吐長風之飉<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>聞羌笛之哀怨聽胡笳之悽切慘<lb/>
余袂兮淚成行攀余轅兮不忍别奉信圭而入朝驅駟<lb/>
馬而乗軺既總司於戎旅亦兼飾於豐貂登贙踞而目<lb/>
極忽平原之已超帶方逵之九軌接馳道之三條彼重<lb/>
門之擊柝馮霞起以建標雜丹樓以藻井間青山於綺<lb/>
寮瞰落星之嵸巃覩㸌火之迢遥鬱如蓬萊之臨滄海<lb/>
<pb n="KR4h0139_WYG_147-9b"/>
憬如崑崙之出絳霄函夏之所覿江漢之所朝若夫天<lb/>
不愛道地不愛寶賓連紫達華平朱草麒麟五色飛兔<lb/>
雙翼集我君圃之旁游我帝梧之側於斯時也天子郊<lb/>
禘于圜丘髙玉簡於東漢邁金版於西周奏蒼璧而服<lb/>
大裘樂有雲翹之舞牲非繭栗之牛設黄琮而禮地望<lb/>
方澤乎神州節㑹咸池之琯冕無繁露之旒觀三農乎<lb/>
九穀薦黍稷之穜稑命甸師而清塵詔封人而出宿敬<lb/>
青壇而致虞動翠耜而祈穀時季春之上已臨祓禊乎<lb/>
<pb n="KR4h0139_WYG_147-10a"/>
沼沚杏花發於露寒棘實浮於濛汜爰長久之御節採<lb/>
日精於山趾天策夜而動星鈎陳朝而按軌予是時也<lb/>
陪玉軑飾金羈驅騄駬躍翠羆乗倜儻控權竒寶劒昭<lb/>
晰綵<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>陸離乍俯馬足時仰月支見靈烏之占巽觀司<lb/>
南之候離習執鞭而珥筆雖日夕而忘疲粤重明堂地<lb/>
景己乎正陽乃八牕而四達開上圓而下方置隂鑒之<lb/>
明水設珪瓚而盈觴誶天官乎冢宰服端委而辨方䖍<lb/>
植物之蕰藻鄙將饗之牛羊藉鴻私而置傳復推轂而<lb/>
<pb n="KR4h0139_WYG_147-10b"/>
懐方泝蛟川於匯澤沿鵠塞於潯陽何蠡川之浩浩而<lb/>
匡袖之蒼蒼其匡袖也盤紆崷崪嶾嶙鬱嵂峻極於天<lb/>
干霄秀出岑嶔﨑<graphic n="KR2337" url="https://raw.githubusercontent.com/kanripo/KR-Gaiji/master/images/KR2337.png" mimeType="image/png"/>烏兔蔽虧㟏岈豁開背原面野噴<lb/>
飛流於天末鼓雷霆於巖下聳高館於雲中聨叢祠於<lb/>
星社雕甍綺閣吁可畏其欲落雲霧杳冥縈萬嶺而俱<lb/>
青照曜山莊岧嶤石梁鴈門餘帳隆安故牀鏡臨江而<lb/>
分影爐銜花而共香若乃羽族徘徊察風應雷鴛鴦感<lb/>
夢乾鵲知來露華挾雌而嘯侣銜環帯壟而含猜孔接<lb/>
<pb n="KR4h0139_WYG_147-11a"/>
影而䬙颺鶄交頸而毰毸爾其彭蠡際天用長百川沸<lb/>
渭渝溢瀲淡連延大則浩汗滉漾細則澆灌潺湲遇祈<lb/>
飇之弗爽彼所報之無愆且摶揺以九萬乍髙飇而三<lb/>
千其中則有瀺灂嘉魚燕羽龍䰅戴星含石蒲身雉軀<lb/>
乍浮圓鏡時泛明珠報蕩子之長信送仙人之短書恥<lb/>
觀魚而為樂解舒鴈於高繳必冀孔愉之龜當如噲叅<lb/>
之鶴愾衝冠而發憤嗟吾人之施薄觀進退於我生每<lb/>
篤靖而居貞羞為金谷之冨不矯石閭之清每鞠躬而<lb/>
<pb n="KR4h0139_WYG_147-11b"/>
遵節藉王道之既平貴静者人所便予得之於自然非<lb/>
三百之不足惜五十於豐年笑汙斜之行潦喜甘雨於<lb/>
石田飛新梅於倡粉拂輕絮於房緜月芝抽而曉落燈<lb/>
花開而夜然菊從風而金散荷帶水而珠圓己寤歌於<lb/>
折栁復行吟而採蓮課七分與六日推兩地與參天夕<lb/>
章程而鈎股亦剡注而參連幼墳籍以自娱迄方今而<lb/>
不渝雲氣芝英之簡懸針倒薤之書緘乎蒸栗之帙飾<lb/>
乎酸棗之珠擬河獻之留真希淳于之席珍臨秋水之<lb/>
<pb n="KR4h0139_WYG_147-12a"/>
至樂登春臺而自欣鑿户牖而長望混木鴈而兼陳嗟<lb/>
今來而古往聊絶筆於獲麟<lb/>
　　哀時命賦　　　　　　　　　<hi>漢</hi>嚴　忌<lb/>
哀時命之不及古人兮夫何予生之不遇時往者不可<lb/>
攀援兮來者不可與期志憾恨而不逞兮抒忠情而屬<lb/>
詩夜炯炯而不寐兮懐隠憂而歴兹心鬱鬱而無告兮<lb/>
衆孰可與深謀欿愁悴而委惰兮老冉冉而逮之居處<lb/>
愁以隠約兮志忱抑而不揚道壅塞而不通兮江河廣<lb/>
<pb n="KR4h0139_WYG_147-12b"/>
而無梁願至崑崙之縣圃兮采鍾山之玉英擥瑶木之<lb/>
樿枝兮望閬風之板桐弱水汨其為難兮路中斷而不<lb/>
通勢不能淩波以徑度兮又無羽翼而髙翔然隠憫而<lb/>
不達兮獨徙倚而彷徉悵戃罔以永思兮心紆軫而増<lb/>
傷倚躊躇以淹留兮日饑饉而絶糧羌抱景而獨倚兮<lb/>
超永思乎故鄉廓落寂而無友兮誰可與玩此遺芳白<lb/>
日晼晼其將入兮哀余壽之弗將車既敝而馬罷兮蹇<lb/>
邅迴而不能行身既不容於濁世兮不知進退之宜當<lb/>
<pb n="KR4h0139_WYG_147-13a"/>
冠崔嵬而切雲兮劒淋漓而縱横衣攝葉以儲與兮左<lb/>
袪挂於扶桑右衽拂於不周兮六合不足以肆行上同<lb/>
鑿枘於伏羲兮下合矩矱於虞唐願尊節而式髙兮志<lb/>
猶卑夫禹湯雖知困其不改操兮終不以邪枉害方世<lb/>
並舉而好朋兮壹斗斛而相量衆比周以肩迫兮賢者<lb/>
逺而隠藏為鳳凰作鶉籠兮雖翕翅其不容靈皇其不<lb/>
寤知兮焉陳詞而效忠俗嫉妒而蔽賢兮孰知予之從<lb/>
容願舒志而抽馮兮庸詎知其吉凶璋珪雜於甑窐兮<lb/>
<pb n="KR4h0139_WYG_147-13b"/>
隴亷與孟陬同宫舉世以為恒俗兮固將愁苦而終窮<lb/>
幽獨轉而不寐兮惟煩懣而盈胷魂眇眇而馳騁兮心<lb/>
煩冤之<graphic n="KR0885" url="https://raw.githubusercontent.com/kanripo/KR-Gaiji/master/images/KR0885.png" mimeType="image/png"/>
                    <graphic n="KR0885" url="https://raw.githubusercontent.com/kanripo/KR-Gaiji/master/images/KR0885.png" mimeType="image/png"/>志欿憾而不憺兮路幽昧而甚難塊獨守<lb/>
此曲隅兮然欿切而永歎愁修夜而宛轉兮氣涫鴻其<lb/>
若波握剞劂而不用兮操規榘而無所施騁騏驥於中<lb/>
庭兮焉能極夫逺道置猿狖於櫺檻兮夫何以責其捷<lb/>
巧駟跛鼈而上山兮吾固知其不能升釋管晏而任臧<lb/>
獲兮何權衡之能稱箟簬雜於黀蒸兮機篷矢以射革<lb/>
<pb n="KR4h0139_WYG_147-14a"/>
負擔荷以丈尺兮欲伸要而不可得外迫脅於機臂兮<lb/>
上革聨於矰弋肩輕側而不容兮固陿腹而不得息務<lb/>
光自投於深淵兮不復世之塵垢孰魁摧之可久兮願<lb/>
退身而窮處鑿山楹而為室兮下披衣於水渚霧露濛<lb/>
濛其晨降兮雲依微而承宇虹霓紛其朝霞兮夕淫淫<lb/>
而淋雨怊茫茫而無歸兮帳逺望此曠野下垂釣於谿<lb/>
谷兮上要求於仙者與赤松而結友兮比王喬而為偶<lb/>
使梟羊先導兮白虎為之前後浮雲霧而入冥兮騎白<lb/>
<pb n="KR4h0139_WYG_147-14b"/>
鹿而容與魂怔怔以寄獨兮汨徂往而不歸處卓卓而<lb/>
日逺兮志浩蕩而傷懐鸞鳳翔於蒼雲兮故矰繳而不<lb/>
能加蛟龍潛於旋淵兮身不挂於網羅如貪弭而近死<lb/>
兮不如下遊乎清波寧幽隠以逺禍兮孰侵辱之可為<lb/>
子胥死而成義兮屈原沉於汨羅雖體解其不變兮豈<lb/>
忠信之可化志怦怦而内迫兮履繩墨而不頗執權衡<lb/>
而無私兮稱輕重而不差慨塵垢之枉攘兮除穢累而<lb/>
反真形體白而質素兮中皎潔而淑清時厭飫而不用<lb/>
<pb n="KR4h0139_WYG_147-15a"/>
兮且隠伏而逺身聊竄端而匿跡兮歎寂寞而無聲獨<lb/>
便悁而煩毒兮焉發憤而紓情時曖曖其將罷兮遂悶<lb/>
歎而無名伯夷死於首陽兮卒夭隠而不榮太公不遇<lb/>
文王兮身至死而不得逞懷瑶象而佩瓊兮願陳列而<lb/>
無正生天墜之若過兮忽爛漫而不成邪氣襲余之形<lb/>
體兮疾憯怛而萌生願一見陽春之白日兮恐不終乎<lb/>
永年<lb/>
　　哀千里賦　　　　　　　　　<hi>梁</hi>江　淹<lb/>
<pb n="KR4h0139_WYG_147-15b"/>
蕭蕭江隂兮荆山之岑北繞琅琊碣石南馳九疑桂林<lb/>
山則異嶺竒峰横嶼帶江雜樹億尺紅霞萬重水則逺<lb/>
天相逼浮雲共色沄沄無厎溶溶不測其中險如孟門<lb/>
豁若長河參差巨石縱横龜鼉若乃夏后未鑿秦皇未<lb/>
闢嶄巖生岸迤邐成迹馳湍走浪漂沙擊石伊孟冬之<lb/>
初立出首夏以歸來自出國而辭友永懷慕而抱哀魂<lb/>
終朝以三奪心一夜而九摧徒望悲其何及銘此恨於<lb/>
黄埃於是鴻鴈既鳴秋光亦窮水黯黯兮蓮葉動山蒼<lb/>
<pb n="KR4h0139_WYG_147-16a"/>
蒼兮樹色紅思雲車兮沅北望蜺裳兮澧東惜重華之<lb/>
已沒念芳草之坐空既而悄愴成憂憫黙自憐信規行<lb/>
之未曠知矩步之已難雖河北之爽塏猶橘柚之不遷<lb/>
及年歲之未晏願匡坐於霸山<lb/>
　　哀江南賦<hi>有序</hi>　　　　　　　<hi>周</hi>庾　信<lb/>
粤以戊辰之年建亥之月大盜移國金陵瓦解余乃竄<lb/>
身荒谷公私塗炭華陽奔命有去無歸中與道銷窮於<lb/>
甲戌三日哭於都亭三年囚於别館天道周星物極不<lb/>
<pb n="KR4h0139_WYG_147-16b"/>
反傅爕之但悲身世無處求生袁安之每念王室自然<lb/>
流涕昔桓君山之志事杜元凱之平生並有著書咸能<lb/>
自序潘岳之文彩始述家風陸機之詞賦先陳世德信<lb/>
年始二毛即逄喪亂藐是流離至於暮齒燕歌逺别悲<lb/>
不自勝楚老相逢泣將何及畏南山之雨忽踐秦庭讓<lb/>
東海之濱遂餐周粟下亭漂泊髙橋羇旅楚歌非取樂<lb/>
之方魯酒無忘憂之用追為此賦聊以記言不無危苦<lb/>
之詞唯以悲哀為主日暮塗逺人間何世將軍一去大<lb/>
<pb n="KR4h0139_WYG_147-17a"/>
樹飄零壯士不還寒風蕭瑟荆璧睨柱受連城而見欺<lb/>
載書横階捧珠盤而不定鍾儀君子入就南冠之囚季<lb/>
孫行人留守西河之館申包胥之頓地碎之以首蔡威<lb/>
公之淚盡加之以血釣臺移栁非玉關之可望華亭鶴<lb/>
唳非河橋之可聞孫策以天下為三分衆纔一旅項籍<lb/>
用江東之子弟人唯八千遂乃分裂山河宰割天下豈<lb/>
有百萬義師一朝巻甲芟夷斬伐如草木焉江淮無涯<lb/>
岸之阻亭壁無藩籬之固頭㑹箕斂者合從締交鉏耰<lb/>
<pb n="KR4h0139_WYG_147-17b"/>
棘矜者因利乗便將非江表王氣終於三百年乎是知<lb/>
并吞六合不免軹道之災混一車書無救平陽之禍嗚<lb/>
呼山嶽崩頹既履危亡之運春秋迭代必有去故之悲<lb/>
天意人事可以悽愴傷心者矣况復舟檝路窮星漢非<lb/>
乗槎可上風飇道阻蓬萊無可到之期窮者欲達其言<lb/>
勞者須歌其事陸士衡聞而撫掌是所甘心張平子見<lb/>
而陋之固其宜矣<lb/>
我之掌庾承周以世功而為族經邦佐漢用論道而當<lb/>
<pb n="KR4h0139_WYG_147-18a"/>
官稟嵩華之玉石潤河洛之波瀾居負洛而重世邑臨河<lb/>
而晏安逮永嘉之艱虞始中原之乏主民枕倚於牆壁路交<lb/>
横於豺虎值五馬之南奔逢三星之東聚彼凌江而建國始<lb/>
播遷於吾祖分南陽而賜田裂東嶽而胙土誅茅宋玉之宅<lb/>
穿徑臨江之府水木交運山川崩竭家有直道人多全節訓<lb/>
子見於純深事君彰於義烈新野有生祠之廟河南有胡書<lb/>
之碣况乃少微真人天山逸民階庭空谷門巷蒲輪移談<lb/>
講樹就簡書筠降生世德載誕貞臣文詞髙於甲觀模楷<lb/>
<pb n="KR4h0139_WYG_147-18b"/>
盛於漳濱嗟有道而無鳳歎非時而有麟既姦回之奰逆<lb/>
終不悦於仁人王子濱洛之歲蘭成射策之年始含香於<lb/>
建禮仍矯翼於崇賢遊洊雷之講肆齒明離之冑筵既傾<lb/>
蠡而酌海遂測管以窺天方塘水白釣渚池圓侍戎韜於<lb/>
武帳聽雅曲於文絃乃解懸而通籍遂崇文而㑹武居笠<lb/>
轂而掌兵出蘭池而典午論兵於江漢之君拭玉於西河<lb/>
之主於時朝野歡娱池臺鐘鼓里為冠葢門成鄒魯連茂<lb/>
苑於海陵跨横塘於江浦東門則鞭石成橋南極則鑄銅<lb/>
<pb n="KR4h0139_WYG_147-19a"/>
為柱橘則園植萬株竹則家封千户西賮浮玉南琛沒<lb/>
羽吴歈越吟荆豔楚舞草木之遇陽春魚龍之逢風雨<lb/>
五十年中江表無事王歙為和親之侯班超為定逺之<lb/>
使馬武無預於甲兵馮唐不論於將帥豈知山嶽闇然<lb/>
江湖潛沸漁陽有閭左戍卒離石有將兵都尉天子方<lb/>
刪詩書定禮樂設重雲之講開士林之學談劫燼之灰<lb/>
飛辨常星之夜落地平魚齒城危獸角卧刁斗於榮陽<lb/>
絆龍媒於平樂宰衡以干弋為兒戲縉紳以清談為廟<lb/>
<pb n="KR4h0139_WYG_147-19b"/>
略乗漬水以膠船馭奔駒以朽索小人則將及水火君<lb/>
子則方成猿鶴弊箄不能救鹽池之鹹阿膠不能止黄<lb/>
河之濁既而魴魚赬尾四郊多壘殿狎江鷗宫鳴野雉<lb/>
湛盧去國艅艎失水見被髮於伊川知百年而為戎矣<lb/>
彼姦逆之熾盛久遊魂而放命大則有鯨有鯢小則為<lb/>
梟為獍負其牛羊之力凶其水草之性非玉燭之能調<lb/>
豈璿璣之可正值天下之無為尚有欲於羈縻飲其琉<lb/>
璃之酒賞其虎豹之皮見胡柯於大夏識鳥卵於條枝<lb/>
<pb n="KR4h0139_WYG_147-20a"/>
豺牙密厲虺毒潛吹輕九鼎而欲問聞三川而遂窺始<lb/>
則王子召戎姦臣介冑既官政而離逿遂師言而泄漏<lb/>
望廷尉之逋囚反淮南之窮冦出狄泉之蒼鳥起横江<lb/>
之困獸地則石鼓鳴山天則金精動宿北闕龍吟東陵<lb/>
麟鬬爾乃桀黠構扇憑陵畿甸擁狼望於黄圖填盧山<lb/>
於赤縣青袍如草白馬如練天子履端廢朝單于長圍<lb/>
髙宴兩觀當㦸千門受箭白虹貫日蒼鷹擊殿竟遭夏<lb/>
臺之禍終視堯城之變官守無奔問之人干戚非平戎<lb/>
<pb n="KR4h0139_WYG_147-20b"/>
之戰陶侃空爭米船顧榮虚揺羽扇將軍死綏路絶重<lb/>
圍烽隨星落書逐鳶飛遂乃韓分趙裂鼓卧旗折失羣<lb/>
班馬迷輪亂轍猛士嬰城謀臣巻舌昆陽之戰象走林<lb/>
常山之陣蛇奔穴五郡則兄弟相悲三州則父子離别<lb/>
䕶軍慷慨忠能死節三世為將終於此滅濟陽忠壯身<lb/>
參末將兄弟三人義聲俱唱主辱臣死名存身喪敵人<lb/>
歸元三軍悽愴尚書多算守備是長雲梯可拒地道能<lb/>
防有齊將之閉壁無燕師之卧牆大事去矣人之云亡<lb/>
<pb n="KR4h0139_WYG_147-21a"/>
申子奮發勇氣咆勃實總元戎身先士卒冑落魚門兵<lb/>
填馬窟屢犯通中頻遭刮骨功業夭枉身名埋沒或以<lb/>
隼翼鷃披虎威狐假沾漬鋒鏑脂膏原野兵弱敵强城<lb/>
孤氣寡聞鶴唳而心驚聽胡笳而淚下據神亭而亡㦸<lb/>
臨横江而棄馬崩於鉅鹿之沙碎於長平之瓦於是桂<lb/>
林顛覆長洲麋鹿潰潰沸騰茫茫墋黷天地離阻人神<lb/>
慘酷晉鄭靡依魯衛不睦競動天關争迴地軸探雀鷇<lb/>
而未飽待熊蹯而詎熟乃有車側郭門筋懸廟屋鬼同<lb/>
<pb n="KR4h0139_WYG_147-21b"/>
曹社之謀人有秦庭之哭爾乃假刻璽於關塞稱使者<lb/>
之酬對逢鄂坂之譏嫌值耏門之征税乗白馬而不前<lb/>
策青騾而轉礙吹落葉之扁舟飄長風於上游彼鋸牙<lb/>
而鈎爪又巡江而習流排青龍之戰艦鬬飛燕之船樓<lb/>
張遼臨於赤壁王濬下於巴丘乍風驚而射火或箭重<lb/>
而回舟未辨聲於黄葢己先沉於杜侯落帆黄鶴之浦<lb/>
藏船鸚鵡之洲路已分於湘漢星猶看於斗牛若乃隂<lb/>
陵失路釣臺斜趣望赤壁而沾衣檥烏江而不渡雷池<lb/>
<pb n="KR4h0139_WYG_147-22a"/>
柵浦鵲陵焚戌旅舎無煙巢禽無樹謂荆衡之杞梓庶<lb/>
江漢之可恃淮海維揚三千餘里過漂渚而寄食託蘆<lb/>
中而渡水居於七澤濱於十死嗟天保之未定見殷憂<lb/>
之方始本不達於危行又無情於禄仕謬掌衛於中軍<lb/>
濫尸丞於御史信生世等於龍門辭親同於河洛奉立<lb/>
身之遺訓受承書之顧託昔三世而無慙今七葉而方<lb/>
落泣風雨於梁山惟枯魚之銜索入攲斜之小徑掩蓬<lb/>
藋之荒扉就汀洲之杜若待蘆葦之單衣於時西楚霸<lb/>
<pb n="KR4h0139_WYG_147-22b"/>
王劒及繁陽鏖兵金匱校戰玉堂蒼鷹赤雀鐵舳牙檣<lb/>
沉白馬而誓衆負黄龍而渡江海潮迎艦江萍送王戎<lb/>
車屯於石城戈船掩於淮泗諸侯則鄭伯前驅盟主則<lb/>
荀罃暮至剖巢燻穴奔魑走魅埋長狄於駒門斬蚩尤<lb/>
於中冀然腹為燈飲頭為器直虹貫壘長星屬地昔之<lb/>
虎踞龍蟠加以黄旗紫氣莫不隨狐兔而窟穴與風塵<lb/>
而殄悴西瞻博望北臨𤣥圃月榭風臺池平樹古倚弓<lb/>
於玉女牕扉繫馬於鳳凰樓柱仁壽之鏡徒懸茂陵之<lb/>
<pb n="KR4h0139_WYG_147-23a"/>
書空聚若夫立德立言謨明寅亮聲超於繫表道高於<lb/>
河上更不遇於浮丘遂無言於師曠以愛子而託人知<lb/>
西陵而誰望非無北闕之兵猶有雲臺之仗司徒之表<lb/>
裏經綸狐偃之惟王實勤横琱戈而對霸主執金鼓而<lb/>
問賊臣平吴之功壯於杜元凱王室是賴深於温太真<lb/>
始則地名全節終則山稱枉人南陽校書去之已逺上<lb/>
蔡逐獵知之何晩鎮北之負譽矜前風飇凜然水神遭<lb/>
箭山靈見鞭是以蟄熊傷馬浮蛟沒船才子併命俱非<lb/>
<pb n="KR4h0139_WYG_147-23b"/>
百年中宗之夷凶靖亂大雪冤恥去伐邸而承基遷唐<lb/>
郊而纂祀反舊章於司隸歸餘風於正始沉猜則方逞<lb/>
其欲藏疾則自矜於已天下之事沒焉諸侯之心揺矣<lb/>
既而齊交北絶秦患西起况背關而懐楚異端委而開<lb/>
吴驅緑林之散卒拒驪山之叛徒營軍梁溠蒐乗巴渝<lb/>
問諸淫昏之鬼求諸厭劾之符荆門遭廩延之戮夏口<lb/>
濫逵泉之誅蔑因親以致愛忍和樂於彎弧既無謀於<lb/>
肉食非所望於論都未深思於五難先自擅於三端登<lb/>
<pb n="KR4h0139_WYG_147-24a"/>
陽城而避險卧砥柱而求安既言多於忌刻實志勇而<lb/>
形殘但坐觀於時變本無情於急難地惟黒子城猶彈<lb/>
丸其怨則黷其盟則寒豈冤禽之能塞海非愚叟之可<lb/>
移山况以沴氣朝浮妖精夜殞赤烏則三朝夾日蒼雲<lb/>
則七重圍軫亡吴之歲既窮入郢之年斯盡周含鄭怒<lb/>
楚結秦冤有南風之不競值西鄰之責言俄而梯衝亂<lb/>
舞冀馬雲屯俴秦車於暢轂沓漢鼓於雷門下陳倉而<lb/>
連弩渡臨晉而横船雖復楚有七澤人稱三户箭不麗<lb/>
<pb n="KR4h0139_WYG_147-24b"/>
於六麋雷無驚於九虎辭洞庭兮落木去涔陽兮極浦<lb/>
熾火兮焚旗貞風兮害蠱乃使玉軸揚灰龍文折柱下<lb/>
江餘城長林故營徒思拑馬之秣未見燒牛之兵章曼<lb/>
枝以轂走宫之竒以族行河無冰而馬渡關未曉而雞<lb/>
鳴忠臣解骨君子呑聲章華望祭之所雲夢偽遊之地<lb/>
荒谷縊於莫敖冶父囚於羣帥硎谷摺拉鷹鸇批㩌冤<lb/>
霜夏零憤泉秋沸城崩杞婦之哭竹染湘妃之淚水毒<lb/>
秦涇山髙趙陘十里五里長亭短亭饑隨蟄燕暗逐流<lb/>
<pb n="KR4h0139_WYG_147-25a"/>
螢秦中水黒關上泥青於時瓦解冰泮風飛電散渾然<lb/>
千里淄澠一亂雪暗如沙冰横似岸逢赴洛之陸機見<lb/>
離家之王粲莫不聞隴水而掩泣向關山而長歎况復<lb/>
君在交河妾在清波石望夫而逾逺山望子而愈多才<lb/>
人之憶代郡公子之去清河栩楊亭有離别之賦臨江<lb/>
王有愁思之歌别有飄颻武威羇旅金微班超生而望<lb/>
返温序死而思歸李陵之雙鳬永去蘇武之一鴈空飛<lb/>
若江陵之中否乃金陵之禍始雖借人之外力實蕭牆<lb/>
<pb n="KR4h0139_WYG_147-25b"/>
之内起撥亂之主忽焉中興之宗不祀伯兮叔兮同見<lb/>
戮於猶子荆山鵲飛而玉碎隨岸蛇生而珠死鬼火亂<lb/>
於平林殤魂遊於新市梁故豐徙楚實秦亡不有所廢<lb/>
其何以昌有媯之後將育於姜輸我神器居為讓王天<lb/>
地之大徳曰生聖人之大寶曰位用無賴之子弟舉江<lb/>
東而全棄惜天下之一家遭東南之反氣以鶉首而賜<lb/>
秦天何為而此醉且夫天道迴旋生民預焉余烈祖於<lb/>
西晉始流播於東川洎余身而七葉又遭時而北遷提<lb/>
<pb n="KR4h0139_WYG_147-26a"/>
挈老幼關河累年死生契濶不可問天况復零落將盡<lb/>
靈光巋然日窮於紀歲將復始逼迫危慮端憂暮齒踐<lb/>
長樂之神皋望宣平之貴里渭水貫於天門驪山迴於<lb/>
地市幕府大將軍之愛客丞相平津侯之待士見鐘鼎<lb/>
於金張聞絃歌於許史豈知灞陵夜獵猶是故時將軍<lb/>
咸陽布衣非獨思歸王子<lb/>
　　愍時賦<hi>有序</hi>　　　　　　　　　梁宣帝<lb/>
于謹平梁之後闔城長幼被虜入關又失襄陽故地乃<lb/>
<pb n="KR4h0139_WYG_147-26b"/>
曰恨不用尹德毅言以致於是又見邑居殘毁干戈日<lb/>
尋恥威略不振常懐憤懣乃著愍時賦以見其意其辭<lb/>
曰<lb/>
嗟余命之殊薄實賦運之逢屯既殷憂而彌歲亦坎壈<lb/>
而相鄰晝營營而至晩夜耿耿而通晨望否極而反㤗<lb/>
何杳杳而無津悲晉璽之遷趙痛漢鼎之移新無田范<lb/>
之明略媿夷齊之得仁遂胡顔而茍免謂小屈而或伸<lb/>
豈妖沴之無己何國步之長淪恨少生而怯弱本無志<lb/>
<pb n="KR4h0139_WYG_147-27a"/>
於爪牙謝兩章之雄勇恧二策之英華豈三石於鄠杜<lb/>
異五馬於琅琊直受性而好善類蓬生之在麻冀無咎<lb/>
而霑慶庶保静而蠲邪何昊穹之不惠值上帝之紆奢<lb/>
神州鞠為茂草赤縣遶於長蛇徒仰天而太息空撫襟<lb/>
而咨嗟伊古人之有懐尚或感於知己况華萼聨於霄<lb/>
極寵渥流於無己或小善而必裦時片言而見美昔待<lb/>
罪於禹州歴三考而見紀獲免戾於明時遂超隆於宗<lb/>
子始解印於稽山即驅傳於襄水彼南陽之舊國實天<lb/>
<pb n="KR4h0139_WYG_147-27b"/>
漢之嘉祉既川嶽之形勢復龍躍之基址此首賞之謬<lb/>
及謂維城之足恃值諸侯之攜貳遂留滯於楚川等勾<lb/>
踐之絶望同重耳之終焉望南枝而灑泣或東顧而潺<lb/>
湲歸歟之情何極首丘之思邈然忽值魏師入討於彼<lb/>
南荆既兵車之赫赫俄一鼓而凌城同寤生之舎許等<lb/>
小白之全邢伊社稷之不泯實有感於生靈伊吾人之<lb/>
固陋本漂泊於流萍忽沉滯於兹土復歲月而無成昔<lb/>
千乗之畿甸今七里而盤縈寡田邑而可賦闕丘井而<lb/>
<pb n="KR4h0139_WYG_147-28a"/>
求兵無河内之貲峙同滎陽之未平夜騷騷而擊柝晝<lb/>
孑孑而揚旌烽連雲而迴照馬伏櫪而悲鳴既有懐於<lb/>
斯日亦焉得而云寧彼雲夢之舊都乃標竒於昔者驗<lb/>
往記以瞻今何名髙而事寡寂寥井邑荒涼原野徒揄<lb/>
揚於宋玉空咨嗟於司馬南方卑而歎屈長沙濕而悲<lb/>
賈余國家之俟匡庶興周而祀夏忽縈憂於此屈豈年<lb/>
華之天假加以狗盜䑕竊蜂蠆狐狸羣圉隸而為冦聚<lb/>
臧獲而成師窺臨津渚跋扈江湄屢征肇於殷歲頻戰<lb/>
<pb n="KR4h0139_WYG_147-28b"/>
起於斬時有扈興於夏典采芑善於周詩方叔振於蠻<lb/>
貊伯禽捷於淮夷在逋穢其能幾㑹斯馘而搴旗彼積<lb/>
惡之必稔豈天靈之可欺交川路之云壅理惆悵而未<lb/>
怡<lb/>
　　抱關賦<hi>有序</hi>　　　　　　　　<hi>宋</hi>王　回<lb/>
嘉祐五年回始仕為衛真主簿日負吏責憫已之不如<lb/>
古人也作抱關賦<lb/>
抱關之無責兮聊可充吾食兮匪可食兮吾何易兮抱<lb/>
<pb n="KR4h0139_WYG_147-29a"/>
關之無愧兮聊可由吾仕兮匪可仕兮吾何累兮抱關<lb/>
之無悶兮聊可託吾遯兮匪可遯兮吾何慁兮<lb/>
　　經丘賦<hi>有序</hi>　　　　　　　　<hi>明</hi>石　珤<lb/>
頃在田畮始親稼穡徜徉丘壑亦足驩虞乃知七者之<lb/>
作意非止於逃塵三農之流事亦兼夫適志樂則生矣<lb/>
而豈徒哉昔人有言佩玉而心若槁木立朝而意在東<lb/>
山竊嘗病其失出處之幾為依違之計既非懐藎以事<lb/>
君亦豈樂道而忘勢以今觀之他人有心其則不逺容<lb/>
<pb n="KR4h0139_WYG_147-29b"/>
有若此者也因感淵明﨑嶇經丘之語乃作兹賦以寄<lb/>
興焉<lb/>
經髙丘以騁望兮獨延佇而徘徊遵卧龍之長岡兮陟<lb/>
呼鷹之故臺覽宜安之廢墟兮拾兠鍪之繡苔懐珠履<lb/>
之繽紛兮悵頗牧之不來方全趙之有國兮固用賢而<lb/>
得士掎東壤之雄狐兮扼方城之封豕雖韓魏之近交<lb/>
兮亦勤平而屢盟彼暴秦之虎噬兮又何怪乎縱横屈<lb/>
澠池之一擊兮再奪氣於連城終將相之立朝兮不踰<lb/>
<pb n="KR4h0139_WYG_147-30a"/>
漳而用兵伊振世之豪傑兮徒名存而骨朽冝達人之<lb/>
大觀兮遽託情於杯酒籍既猖而興慟兮康又疎而被<lb/>
戮相五栁之髙風兮若停鸞而峙鵠予既惜今人之分<lb/>
隂兮又慕往哲之遺躅爰﨑嶇而展遊兮抱山頭之黄<lb/>
犢草茸茸而植杖兮波汎汎而浮舟樂故淵之馳魴兮<lb/>
矯出谷之鳴鷗念逺遊之既歸兮存墨貂之敝裘撫伯<lb/>
牙之孤絃兮感莊叟之犧牛露泥泥以沾衣兮佩凌風<lb/>
之縹緲逢沮溺之偶耕兮遇丈人之荷蓧洌清泉之可<lb/>
<pb n="KR4h0139_WYG_147-30b"/>
濯兮瑩石鼔之宜考望唐虞之大廷兮效岡陵之善禱<lb/>
吾聞志士之未遇兮恒泮渙以徜徉茍吾道之固貞兮<lb/>
楚非存而凡非亡抱隆中之雙膝兮銷南郡之隠憂馳<lb/>
九折之畏阪兮凜飛雲之在輈悵蒼生之含望兮蹇東<lb/>
山之漫遊忽青霄之乗路兮展黄扉之大謀則夫成四<lb/>
海之式瞻兮固丘壑之所養或廟堂之潤色兮或江湖<lb/>
之夢想進機衡而霖雨兮退鞅掌而棲遲惟坎止而流<lb/>
行兮彼蒼蒼其命之乃知參天薄日之老栢兮固何以<lb/>
<pb n="KR4h0139_WYG_147-31a"/>
異於秋菊之垂垂<lb/>
　　遂虚賦<hi>有序</hi>　　　　　　　　<hi>明</hi>盧　柟<lb/>
姜次渠鄴之良郡貳為要路所忌徵入部士民傷之因<lb/>
有所賦辭曰<lb/>
丙辰暮春壯遊鄴都超反隩履平蕪羊腸走險鹿角通<lb/>
衢蕩隂開其南邯鄲掎其北左引衡漳之浦右據太行<lb/>
之塞誠京邑之藩屏霸王之區域於是鴻風昌慶雲蔚<lb/>
大人起神龍㑹決閶闔兮叙長雲瀰四海兮歴河濆翶<lb/>
<pb n="KR4h0139_WYG_147-31b"/>
韓陵兮俯洹野戢亶甲兮紹前勲若乃承流三輔翊戴<lb/>
王室目牛無全害馬迸跡春秋郊行生物蕃息士女謳<lb/>
歌鳥獸翔舞式乎四國爾其優游暇豫退食在公瓦雀<lb/>
行案山鳥下㕔青苔繞户緑樹垂榮窺明月兮虚堂仰<lb/>
浮雲兮太空佐卧治於淮陽資芳猷乎廣平誠希世之<lb/>
哲匠乃邁古之化工爾迺梁父鬱興二塗並起静無寧<lb/>
波動即覆軌蒼蠅鳴白黒溷市虎張真偽眩巾征車之<lb/>
闐闐兮去東陽之舊疆歴鸕鷀之荒陂兮趠爛石之峗<lb/>
<pb n="KR4h0139_WYG_147-32a"/>
　岡虎澗罷嘯龍山蔑光瑶草就歇玉畹横傷風淒其而<lb/>
　啟塗雲蓊鬱而飄揚𤣥猿緑狖睢洟靸踏排林蹶石羣<lb/>
　呼狂驤於是賓北門張祖宴諸侯來方岳餞征馬鳴雲<lb/>
　旗亂笳鼓競起金石交作絲簧迭奏絪緼憭悷圉軋護<lb/>
　濩發言為酸振衣為喟左右淚落莫敢仰視豺狼噑兮<lb/>
　路垂鴟梟鳴兮林間欲往從兮不可將獨處兮懐愆爾<lb/>
　乃君門萬里一視無際天閽攫人闐噁贔屓虎豹環繞<lb/>
　鈎蛇傍衛自非飛仙捷徑而分入又孰能排紫宫而謁<lb/>
<pb n="KR4h0139_WYG_147-32b"/>
　上帝於是燕國大夫退而歎曰僕本澹人游心太空涇<lb/>
　渭渾噩出入濛鴻等天地兮山川猶毛髮兮在躬我無<lb/>
　物而不得物無我而弗通總唐許於瞬息齊菌桂於一<lb/>
　終乃今神游於太𤣥遂吾虚於無窮為之亂曰若有人<lb/>
　兮乗紫煙入大化兮超蹄筌佩冠劒兮上下昭日月兮<lb/>
　回沿何蚊睫之少虞又奚足為吾芥焉<lb/>
　<lb/>
御定歴代賦彚外集巻四<lb/>
</p>
<p>
</p>
  </div>
</body>
</text>
</TEI>
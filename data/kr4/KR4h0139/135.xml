<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0139_WYG_135-1a"/>
　欽定四庫全書<lb/>
御定歴代賦彚巻一百三十二<lb/>
　　鳥獸<lb/>
　　　鵰賦　　　　　　　　　　　<hi>唐</hi>杜　甫<lb/>
　當九秋之淒清見一鶚之直上以雄材為已任横殺氣<lb/>
　而獨往梢梢勁翮肅肅遺響杳不可追俊無留賞彼何<lb/>
　鄉之性命碎今日之指掌伊鷙鳥之累百敢同年而爭<lb/>
　長此鵰之大畧也若乃虞人之所得也必以氣凜𤣥㝠<lb/>
<pb n="KR4h0139_WYG_135-1b"/>
　隂乘甲子河海蕩潏風雲亂起雪沍山隂冰纒樹死迷<lb/>
　向背於八極絶飛走於萬里朝無以充腸夕違其所止<lb/>
　頗愁呼而蹭蹬信求食而依倚用此時而椓杙待弋者<lb/>
　而綱紀表狎羽而潛窺順雄姿之所擬歘捷來於森木<lb/>
　固先繫於利觜解騰攫而竦神開網羅而有喜獻禽之<lb/>
　課數備而已及乎閩隸受之也則擇其清質列在周垣<lb/>
　揮拘攣之掣曳挫豪梗之飛翻識畋遊之所使登馬上<lb/>
　而孤騫然後綴以殊飾呈於至尊摶風槍櫐用壯旌門<lb/>
<pb n="KR4h0139_WYG_135-2a"/>
乗輿或幸别館獵平原寒蕪空闊霜仗喧繁觀其夾翠<lb/>
華而上下巻毛血之崩奔隨意氣而電落引塵沙而晝<lb/>
昏豁堵牆之榮觀棄功效而不論斯亦足重也至如千<lb/>
年孽狐三窟狡兔恃古塜之荆棘飽荒城之霜露迴惑<lb/>
我往來趦趄我塲圃雖有青骹戴角白鼻如瓠蹙奔蹄<lb/>
而俯臨飛迅翼以遐寓而料全於果見迫寧遽屢攬之<lb/>
而穎脱便有若於神助是以嘵哮其音颯爽其慮續下<lb/>
韝而繚繞尚投跡而容與奮威逐北施巧無據方蹉跎<lb/>
<pb n="KR4h0139_WYG_135-2b"/>
而就擒亦造次而難去一竒卒獲百勝昭著夙昔多端<lb/>
蕭條何處斯又足稱也爾其鶬鴰鴉鶂之倫莫益於物<lb/>
空生此身聨拳拾穗長大如人肉多奚有味乃不珍輕<lb/>
鷹隼而自若託鴻鵠而為鄰彼壯夫之慷慨假强敵而<lb/>
逡巡拉先鳴之異者及將起而遄臻忽隔天路終辭水<lb/>
濱寧掩羣而進取且快意而驚新此又一時之俊也夫<lb/>
其降精於金立骨如鐵目通於腦筋入於節架軒楹之<lb/>
上純漆光芒掣棟梁之間寒風凜烈雖趾蹻千變林嶺<lb/>
<pb n="KR4h0139_WYG_135-3a"/>
萬穴擊叢薄之不開突杈枒而皆拆此又有觸邪之義<lb/>
也久而服勤是可吁畏必使烏攫之黨罷鈔盜而潛飛<lb/>
梟怪之羣想英靈而遽墜豈比夫虚陳其力叨竊其位<lb/>
等摩天而自安與槍榆而無事者矣故不見其用也則<lb/>
晨飛絶壑暮起長汀來雖自負去若無形置巢嶻嵲養<lb/>
子青冥倏爾年歲茫然闕庭莫試鉤爪空迴斗星衆雛<lb/>
儻割鮮於金殿此鳥已將老於巖扃<lb/>
　　一鶚賦<hi>以凌厲清浮羽翰無匹為韻</hi>　　　　<hi>唐</hi>楊𢎞真<lb/>
<pb n="KR4h0139_WYG_135-3b"/>
禽之鷙者鶚兮挺生不翻翻以羣萃自耿介以孤貞羽<lb/>
族之中雖彼衆而我寡雲路之上如特立而獨行固將<lb/>
殺敵無匹擊鮮莫京豈惟拂之於平野翫之於太清哉<lb/>
卓彼雄姿凜乎壯觀或危石以礪吻或高柯而整翰搏<lb/>
鳩之隼不敢飛揚逐燕之鸇望而伏竄及夫當殺節乗<lb/>
勁秋雙眸電擊六翮雲浮仰之彌高方一舉而千里翔<lb/>
而後集恥乗居而匹遊既而變金風驚商律不類聚以<lb/>
頡頏自孤飛而癘疾介然直下固不可以同羣邈矣獨<lb/>
<pb n="KR4h0139_WYG_135-4a"/>
翔諒有殊於喪匹摩碧落而上騰與紫氣而相凌自樂<lb/>
其絶侶無求於得朋鷹揚者迎之而不逮鵰悍者攀之<lb/>
而不能莽蒼天高悠揚日厲自暇自逸倏來倏去何剛<lb/>
者而不懼何勍者而不制風毛雨血在嫉惡而不遺草<lb/>
伏木棲咸畏威而若厲明心不測利用則殊以少為貴<lb/>
匪繁有徒想像乎八紘之間視逺如邇隠映乎九霄之<lb/>
際出有入無諒搏擊而不競豈蒐狩而弗圖是知禽之<lb/>
凡者雖累百而何補士之傑者將無雙而必取亦猶務<lb/>
<pb n="KR4h0139_WYG_135-4b"/>
利觜刷迅羽雖多亦奚以為固非一鶚之為伍<lb/>
　　鷹賦<hi>有序</hi>　　　　　　　　　<hi>晉</hi>孫　楚<lb/>
郭延考與余厚其從者韝二鷹以侍側郭邊人也好弋<lb/>
獵顧盼心欲自娱樂請余為賦曰<lb/>
有金剛之俊鳥生井陘之巖阻超萬仞之崇嶺䕃青松<lb/>
以静處體勁悍之自然振肅肅之輕羽擒狡兔於平原<lb/>
截鴻鴈於河渚且其為相也疏尾闊臆高鬐秃顱深目<lb/>
蛾睂狀似愁胡曲觜短頸足若雙枯麾則應機招則易<lb/>
<pb n="KR4h0139_WYG_135-5a"/>
呼背碣石以西遊經馬嶺而南徂於時商秋既邁歲在<lb/>
𤣥冥風霜激厲羽毛振驚爾乃䇿良驥服羔裘鞲青骹<lb/>
戲田疇縈深谷繞山丘定心意審精眸獸馳厥足鳥矯<lb/>
其翼下赶幽谿上翔辰極隨指授以騰踴因升降以畢<lb/>
力紛連薄以攖竄遂陷首以摧臆<lb/>
　　鷹賦　　　　　　　　　　　<hi>晉</hi>傅　𤣥<lb/>
含炎離之猛氣兮受金剛之純精獨飛跱於林野兮復<lb/>
徊翔於天庭左看若側右視如傾勁翮二六機連體輕<lb/>
<pb n="KR4h0139_WYG_135-5b"/>
鈎爪懸芒足如枯荆觜利呉㦸目熲星明雄姿邈世逸<lb/>
氣横生<lb/>
　　鷹賦　　　　　　　　　　　<hi>隋</hi>魏彦深<lb/>
唯兹禽之化育實鍾山之所生資金方之猛氣擅大徳<lb/>
之炎精何虞者之多端運横羅以羈束綴輕絲於雙瞼<lb/>
結長皮於兩足飛不遂於本情食不充於所欲逸翰由<lb/>
而暫斂雄心為之自局若乃貌非一種相乃多途指重<lb/>
十字尾貴合盧立如植木望似愁胡觜同劒利脚等荆<lb/>
<pb n="KR4h0139_WYG_135-6a"/>
枯亦有白如散花赤如㸃血大文若錦細斑似纈眼類<lb/>
明珠毛猶霜雪身重若金爪剛如鐵或復頂平似削頭<lb/>
圓如卵臆闊頸長筋麤脛短翅厚羽勁髀寛肉緩求之<lb/>
羣羽俱為絶伴或似鶉頭或似鵄首赤睛黄足細骨小<lb/>
肘懶而易驚姦而難誘往不可呼飛不及走若斯之輩<lb/>
不如勿有若夫疾食速消此則有命兔頸猴立是為無<lb/>
病厠門忌大結肚惡軟縧不宜絶背不宜喘生於窟者<lb/>
則好伏巢於木者則常立雙骹長者則起遲六翮短者<lb/>
<pb n="KR4h0139_WYG_135-6b"/>
則飛急毛衣屢改厥色無常寅生酉就緫號為黄二周<lb/>
作<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>千日成蒼雖曰排虚性殊衆鳥雌則體大雄則形<lb/>
小遇犬則驚猜得人則馴擾養雛則少病野羅則多巧<lb/>
察之為易調之實難格必高迥屋必華寛薑以取熱酒<lb/>
以排寒韝須温暖肉不陳乾近之令狎静之使安晝不<lb/>
離手夜便火宿微加其毛少減其肉肌羸腸瘦心和性<lb/>
熟念絶雲霄志在馳逐<lb/>
　　白鷹賦　　　　　　　　　　<hi>唐</hi>闕　名<lb/>
<pb n="KR4h0139_WYG_135-7a"/>
於爍明徳兮動休徴縈墨綬兮效素鷹朱草如之何所<lb/>
縈則止玉壺如之何所飲則承借如紫巖碧流煙深樹<lb/>
幽産鷖成羽自春徂秋含隂陽之淳粹任天地之剛柔<lb/>
懐好音與好質非成色而不求厭羽毛於原野戀主人<lb/>
而即留嗟乎含情履潔象君之節厲吻鈎鋭澡毛玉截<lb/>
遷河陽之喬木一㸃清花映武城之瑶琴孤飛春雪昔<lb/>
王魯同勲賢哉二君或雉隨黄壤或鸞下青雲莫非白<lb/>
鷹之為最况復見之與所聞良以出自幽谷遷於華屋<lb/>
<pb n="KR4h0139_WYG_135-7b"/>
霜飄上衣星流入目湼而不緇惟公象之比徳於玉象<lb/>
公不欲匪我政表來儀者何致之由德玩物則那思君<lb/>
子以馴擾不避虞人之網羅葢以少而取貴豈同乗鴈<lb/>
之為多<lb/>
　　蒼鷹賦　　　　　　　　　　<hi>唐</hi>闕　名<lb/>
中靈繁毓萬象周流綜羣物之衆夥懿羽族之齊侔俱<lb/>
含識與哺啄終愧容於爽鳩散以瑶光之彩來自鍾巖<lb/>
之丘周官以司冦比徳漢氏以將軍作儔鈎成利觜電<lb/>
<pb n="KR4h0139_WYG_135-8a"/>
轉竒眸蒼姿疊色𤣥距聨韝至於長楊大獵雲夣時蒐<lb/>
寒光送曉霜氣横秋頓平原而亘弋截洞壑以張罘野<lb/>
霧初霽朝陽尚早於是排空漢飛絶島奮之鼓之載擊<lb/>
載討凌紫氣而蔽日下平皋而覆草歸鴻失四飛之路<lb/>
狡兔亡三窟之道夫品彚之功用之非器至於表德頗<lb/>
亦千致仙莫過龍駿莫過驥鵬垂天以圖逺劒㫁甲以<lb/>
稱利夫其庶類之呈能未若兹禽之為鷙固得緗牒再<lb/>
演史臣攸記逐彼鳥雀然明之對國僑擊於殿上要離<lb/>
<pb n="KR4h0139_WYG_135-8b"/>
之讎慶忌且般樂之遊君子未適禽荒是戒哲王盛績<lb/>
太康洛汭之表已驚不還李斯上蔡之門情何更溺覽<lb/>
二君之喪道每觀事其如惕幸免射於高墉願摶風而<lb/>
上擊<lb/>
　　放籠鷹賦<hi>以無育斯禽以明惡殺為韻</hi>　　　<hi>唐</hi>張　莒<lb/>
貞元初敷文教於率土念畋遊之無度啟鷙鳥幽縶之<lb/>
中示皇家不私之務將以致仁壽明好惡雕籠永閉念<lb/>
受紲之多虞金架爰辭俾凌風而得路由是縱逸翰於<lb/>
<pb n="KR4h0139_WYG_135-9a"/>
寥廓釋猛志於扃固當其海宴時清天高日明離習習<lb/>
之恩重視蒼蒼而體輕捨靈檻而方鋭歴秋林而上征<lb/>
乍遂翻空出君門而不返遙憐厲吻過宫樹而猶驚洎<lb/>
夫䘏彼幽閒順兹棲止用成端拱之化將盡好生之理<lb/>
足使去韝上而無疑顧人間而何以昔因殊顧幸肉食<lb/>
以見羈今降深衷忽雲翔而有始故得脱身聖代矯跡<lb/>
天衢方縱心於萬里詎斂翼於四隅山藪之思俄失觜<lb/>
距之衛寧無然則播仁風於坱圠乃順時以止殺戒逸<lb/>
<pb n="KR4h0139_WYG_135-9b"/>
氣於荒淫故無用於兹禽豈俟夫養育之勞既久徘徊<lb/>
之懼彌深雖多士盈朝無聞諫獵故黔首在下盡得歡<lb/>
心則知信及纎微念兹棲宿庶羣情而知感期衆類之<lb/>
蒙福遂使擊搏之性將翺將翔乳哺之心既生既育是<lb/>
用保其鴻業建此深規惠澤爰臨整羽儀於户牖微誠<lb/>
既展遂鳥雀於藩籬信九霄之可託將一舉而在斯<lb/>
　　畜鷹賦　　　　　　　　　　<hi>明</hi>劉　球<lb/>
惟鷹之為鳥有號曰鷞鳩鍾炎精以為武德稟金氣而<lb/>
<pb n="KR4h0139_WYG_135-10a"/>
多伐謀習學則時乃夏祭鳥而天以秋威以時養翎以<lb/>
日修非其類不與非其林不休此羽族之雄傑百鳥所<lb/>
不得儔也是以有炳其文不一其色竦膺而昻脰博頸<lb/>
而健翮尾以合盧為貴目若㸃漆之黒喙曲於酋矛趾<lb/>
利於鐵棘望逺兮若愁胡屹立兮若置石高舉則飄然<lb/>
凌乎九重之雲霄下視則廓然見乎萬里之山川倏然<lb/>
閩越忽然幽燕嶽靈不能障川后不能延其奮揚也有<lb/>
尚父之勇其捕逐也有子産之賢其數飛也髣髴乎學<lb/>
<pb n="KR4h0139_WYG_135-10b"/>
者之功其以小制大也兼緫乎御史之權故百獸望之<lb/>
而跡斂衆禽觸之則軀捐豈其情之好殺葢亦天使其<lb/>
然也一旦應明詔沽善價貯雕笯覆黄帕足紆碧絲之<lb/>
縚以為常首冠繢韋之幘而少謝脱風霜於渤澥之濱<lb/>
濡雨露於闕廷之下顧玩歎賞徘徊聖駕迺命鷹坊寧<lb/>
厥攸舍處之温涼之室棲乎丹朱之架肥鮮飽於歲月<lb/>
食息時於晝夜幸遇比乗軒之鶴不殊親愛雖入懐之<lb/>
鷂莫跨使其才不絶倫則是寵也亦何由而迓哉迨乎<lb/>
<pb n="KR4h0139_WYG_135-11a"/>
閉蟄屇候冬狩及期萬乗雷動億騎雲隨則臂以金吾<lb/>
之衛士乗以内廏之驍騅左右乎紫鸞之駕後先乎翠<lb/>
鳳之旗入泱漭之野以較獵臨奔逐之時而脱羈是宜<lb/>
竭所能鼓厥翅與西旅之獒戮力東海之豹合勢大搏<lb/>
彼熊貍小<graphic n="KR1830" url="https://raw.githubusercontent.com/kanripo/KR-Gaiji/master/images/KR1830.png" mimeType="image/png"/>此兔雉獻獲虞人奏功輿次以羞大庖以<lb/>
實賓器以為乾豆祖廟是事思報效於萬一求以免乎<lb/>
素餐之愧則於恩為不孤於德為不負茍饑則惟人是<lb/>
依飽則高飛而逺去則雖有矯矯之翰善攫之距較名<lb/>
<pb n="KR4h0139_WYG_135-11b"/>
而考實曽鴟鴞之不如若困阨而賴濟於人為臣而叨<lb/>
食於主䝉其施當懐其報可不鑒視於鷹乎<lb/>
　　海青賦　　　　　　　　　　<hi>金</hi>趙秉文<lb/>
霜空蕭條塞草先白海樹無枝海雲寡色黯兮遼迥風<lb/>
悲日匿何鷙鳥之不羣起翰海而一息爾其俊氣横騖<lb/>
英姿傑立頂摩穹蒼翼迅東極鐵勾利觜霜排勁翮角<lb/>
膝挿腦細筋入骨顧盼雄毅飛騰滅沒旦寄巢於扶桑<lb/>
夕刷羽於碣石於是乃命虞人遡風勢繳矰設萬里足<lb/>
<pb n="KR4h0139_WYG_135-12a"/>
擎一枝心折遂投丘以委命恥摧翼以喪節奚奴頭千<lb/>
髯官指百時飢飽以嗾呼謹寒温之調適臂不暇弛鈴<lb/>
不停掣猶恐懐林丘夢砂磧恨身縶而子留歎雄孤而<lb/>
雌隻也逮其骨肉融性情習違龍沙入閶闔蒙禁臠之<lb/>
専寵叨錦韝之前席思報功於所養甘賈勇於一决既<lb/>
而新春屆候太蔟司月陽燄浮冰澌拆水溶溶而泛渌<lb/>
鵞翩翩而下唼探使星馳屬車雷發千輿隠嶙萬騎飄<lb/>
瞥上將幸乎光春之中所以觀民風而宣鬱結龍旂標<lb/>
<pb n="KR4h0139_WYG_135-12b"/>
而殿門敞虎旅圍而鼓聲疊忽水擊而驚飛乍雲翔而<lb/>
成列玉爪翻臂錦縧下紲初貼水而徐回倏干雲而上<lb/>
擊雨血紛紜風毛磔裂象廣寒之舞紛霓裳之回雪似<lb/>
吳宫之戰驚玉顔之喋血壯如破敵勢甚擒賊至如關<lb/>
羽義勇張綱奮烈取鯨鯢於堅陣叱豺狼之當轍固亦<lb/>
釋豐狐之九尾略狡兔之三穴葢猶賞驥足之神駿且<lb/>
以勸忠於英傑也既而壽杯舉臣工悦天威暢皇恩洽<lb/>
背長楊兮而趨京闕<lb/>
<pb n="KR4h0139_WYG_135-13a"/>
　　鶻賦　　　　　　　　　　　<hi>唐</hi>李　邕<lb/>
伊鷙鳥之雄毅有俊體之超特意凝緩而無營體閒整<lb/>
而自得隂沉其情慘淡其色固未足以異於衆禽也夫<lb/>
一指一呼一擊一搏為主之用騁人之樂凜然神動翕<lb/>
然氣作殞三窟之狡兔斃五里之仙鶴騰霄漢而風捲<lb/>
透原野而星落萬乗為之顧盼六軍為之揮霍歡聲動<lb/>
於天地逸氣靄於林薄至若逐烏舛類射隼殊名獲不<lb/>
相讓遊不同征何至德而能制每協義而不争偶坐推<lb/>
<pb n="KR4h0139_WYG_135-13b"/>
食雙飛和鳴殺敵齊力登樓比形夫其嚴冬沍寒烈風<lb/>
迅激或上棘林或依危壁身既稟於喬木骨將斷於貞<lb/>
石營全鳩以自暖罔害命以招益信終夜而懐仁仍詰<lb/>
旦而見釋矧乃戀主不去徇食猶止豈貪利而永言將<lb/>
效誠而必死甘閉於籠分從於使寧竭力之利人曷戢<lb/>
翼以存已則知負力干勢爭啄奪食始飛聲而逺引忽<lb/>
側翅而横蹙遇之者夭當之者覆壯士感之驚歎行子<lb/>
羨之迴矚故能連擊縱便臨事莫違一超雲以高舉一<lb/>
<pb n="KR4h0139_WYG_135-14a"/>
隨物以低飛馳逐妙於人智促節合於兵機禽雖小而<lb/>
不陋獸雖捷而無依或則九霄擊下萬里接來風行電<lb/>
轉月上雲開乍差池而不中終棄置而不迴彼俊異之<lb/>
英决豈凝滯於嫌猜觀夫愛子防巖惜巢忌物吻戛戛<lb/>
而雄厲翅翩翩而勁逸觜距者先中而命處緜蠻者異<lb/>
狀而同疾茍精别而棲條同賞心而無失<lb/>
　　奉和鶻賦<hi>有序</hi>　　　　　　　<hi>唐</hi>高　適<lb/>
天寶初有自滑臺奉太守李公鶻賦以垂示適越在草<lb/>
<pb n="KR4h0139_WYG_135-14b"/>
野才無能為尚懐知音遂作鶻賦其辭曰<lb/>
夫何鶻之為用置之則已縱之無匹懐果㫁之沉潛任<lb/>
情性之敏疾頭小而鋭氣雄而逸邈耿介以凌霜目精<lb/>
明而㸃漆想像遼逺孤貞深密將必取而乃迴若受詞<lb/>
而無失當白帝之用事下青霄而委質乃順節而勃然<lb/>
因指縱而挺出嚴冬欲雪蔓草初焚野莽蕩而風𦂳天<lb/>
崢嶸而日曛忿頑兔之狡伏恥高鳥之成羣始滅沒而<lb/>
略地忽昇騰而篲雲翻决裂以電擊皆披靡而星分奔<lb/>
<pb n="KR4h0139_WYG_135-15a"/>
走者折脇而絶脰鳴噪者血灑而毛紛雖百中而自我<lb/>
終一呼而在君夫其左右更進縱横發跡埽窟穴之凌<lb/>
兢振荆榛之折歴翕六翮以直上交雙指以迅擊合連<lb/>
弩之應機類鳴<graphic n="KR1076" url="https://raw.githubusercontent.com/kanripo/KR-Gaiji/master/images/KR1076.png" mimeType="image/png"/>之破的豁爾胷臆伊何凌厲以爽朗<lb/>
曽莫蠆芥豈虞夷險之怵惕觀其獲多不有得用非媒<lb/>
歴閶闔以肅穆翊鈎陳以環回幸耀光於蒐狩承剪拂<lb/>
於樓臺望鳳沼而輕舉紛羽族以驚猜路杳杳而何向<lb/>
雲茫茫而不開鶯出谷而徒爾鶴乗軒而何哉彼懐毅<lb/>
<pb n="KR4h0139_WYG_135-15b"/>
勇轗軻而棄置胡不效其間關而徘徊爾乃顧恩有地<lb/>
戀主多情念層空而不去託虚室而無驚雅節表於能<lb/>
讓義心激於效誠勢愈高而下急體彌重而飛輕戢羽<lb/>
翼以受命若肝膽之必呈嗟日月之云邁猶羈縻而見<lb/>
嬰别有横大海而徑度順長風而一冩投足眇於巖顚<lb/>
脱身逸於弋者冰落落以凝閉雪皚皚而飄灑諒堅鋭<lb/>
之時然寧苦寒以求捨匪聚食以祈滿聊擊羣以自解<lb/>
比𤣥豹之潛形同幽人之在野矧其升巢絶壁獨立危<lb/>
<pb n="KR4h0139_WYG_135-16a"/>
條心倏忽於萬里思超遙於九霄豈外物之能慕曷凡<lb/>
禽之見邀未知鴛鷺之所以孰與夫鵬鷃之逍遥云爾<lb/>
哉<lb/>
　　赤兔鶻賦<hi>有序</hi>　　　　　　　<hi>元</hi>趙孟頫<lb/>
皇慶元年上賜大都留守臣伯帖木兒白兔鶻一翎翮<lb/>
皓潔白雪同皎至延祐元年凡三籠而毛羽變赤光采<lb/>
豔奕異於尋常搏擊勇鷙加於疇昔雖老於五坊者亦<lb/>
不知其所以然豈若君子進於德以潤質集賢學士趙<lb/>
<pb n="KR4h0139_WYG_135-16b"/>
孟頫為之賦其辭曰<lb/>
猗鷙禽兮出金門賜貴臣兮示殊恩色霜雪兮耀前軒<lb/>
解絛鏇兮縱平原狐兔駭兮不及奔歴年歲兮毳如璊<lb/>
粲晨霞兮炫朝暾剛氣勝兮肆飛鶱德愈進兮義愈敦<lb/>
炯雙眸兮睨乾坤<lb/>
　　鶡賦<hi>有序</hi>　　　　　　　　　<hi>魏</hi>曹　植<lb/>
鶡之為禽猛氣共鬬終無勝負期於必死遂賦之焉<lb/>
美遐圻之偉鳥生太行之巖阻體貞剛之烈性亮乾德<lb/>
<pb n="KR4h0139_WYG_135-17a"/>
之所輔戴毛角之雙立揚𤣥黄之勁羽其沈隕而重辱<lb/>
有節俠之儀矩降居檀澤高處保岑遊不同嶺棲必異<lb/>
林若有翻雄駭逝孤雌驚翔則長鳴挑敵鼓翼専場踰<lb/>
高越壑雙不隻僵階侍斯珥俯耀文墀成武官之首飾<lb/>
増庭燎之高輝<lb/>
　　鶡賦　　　　　　　　　　　<hi>魏</hi>王　粲<lb/>
惟兹鶡之為鳥信才勇而勁武服乾剛之正氣被淳駹<lb/>
之質羽愬晨風以羣鳴震聲發乎外㝢厲亷風與猛節<lb/>
<pb n="KR4h0139_WYG_135-17b"/>
超羣類而莫與惟膏薰之焚銷固自古之所咨逢虞人<lb/>
而見獲遂囚執乎縹纍賴有司之圖功不開小而漏微<lb/>
令薄軀以免害從孔鶴於園湄<lb/>
　　鷦鷯賦<hi>有序</hi>　　　　　　　　<hi>晉</hi>張　華<lb/>
鷦鷯小鳥也生於蒿萊之間長於藩籬之下翔集尋常<lb/>
之内而生生之理足矣色淺體陋不為人用形微處卑<lb/>
物莫之害繁滋族類乗居匹遊翩翩然有以自樂也彼<lb/>
鷲鶚鵾鴻孔雀翡翠或陵赤霄之際或託絶垠之外翰<lb/>
<pb n="KR4h0139_WYG_135-18a"/>
舉足以沖天觜距足以自衛然皆負矰嬰繳羽毛入貢<lb/>
何者有用於人也夫言有淺而可以託深類有微而可<lb/>
以喻大故賦之云爾<lb/>
何造化之多端兮播羣形於萬類惟鷦鷯之微禽兮亦<lb/>
攝生而受氣育翩翾之陋體兮無𤣥黄以自貴毛不施<lb/>
於器用兮肉不登乎俎味鷹鸇過猶俄翼兮尚何懼於<lb/>
罿罻翳薈蒙蘢是焉遊集飛不飄颺翔不翕習其居易<lb/>
容其求易給巢林不過一枝每食不過數粒棲無所滯<lb/>
<pb n="KR4h0139_WYG_135-18b"/>
遊無所盤匪陋荆棘匪榮茝蘭動翼而逸投足而安委<lb/>
命順理與物無患伊兹禽之無知兮何處身之似智不<lb/>
懐寶以賈害兮不飾表以招累静守約而不矜動因循<lb/>
以簡易任自然以為資無誘慕於世偽鵰鶡介其觜距<lb/>
鵠鷺軼於雲際鵾雞竄於幽險孔翠生乎遐裔彼晨鳬<lb/>
與歸雁又矯翼而増逝咸美羽而豐肌故無罪而皆斃<lb/>
徒銜蘆以避繳終為戮於此世蒼鷹鷙而受緤鸚鵡慧<lb/>
而入籠屈猛志以服養塊幽鷙於九重變音聲以順旨<lb/>
<pb n="KR4h0139_WYG_135-19a"/>
思摧翮而為庸戀鍾岱之林野慕隴坻之高松雖蒙幸<lb/>
於今日未若疇昔之從容海鳥鶢鶋避風而至條枝巨<lb/>
雀踰嶺自致提挈萬里飄颻逼畏夫惟體大妨物而形<lb/>
瓌足瑋也隂陽陶蒸萬品一區巨細舛錯種繁類殊鷦<lb/>
螟巢於蚊睫大鵬彌乎天隅將以上方不足而下比有<lb/>
餘普天壤以遐觀吾又安知其大小之所如<lb/>
　　鶺鴒賦<hi>有序</hi>　　　　　　　　<hi>唐</hi>喬　琳<lb/>
鶺鴒鸝<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>也詩取其鳴行揺尾相應以興兄弟急難之<lb/>
<pb n="KR4h0139_WYG_135-19b"/>
義而已然無巢無雛不知棲息孳孕之所人之見者更<lb/>
無大小之殊隼不能搏彈不能射網罟不能取朝之與<lb/>
夕常在人間竟不知此鳥之所自來也<lb/>
何鶺鴒之小鳥與羽族而特殊鷸<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>飛鳴肖翹畢逋金<lb/>
睛玉爪紺尾青顱電瞥機駭火馳風趨來何從而去何<lb/>
適似出有而入無噫形氣有生之類非卵則胎不巢則<lb/>
穴罕知爾棲泊之所乳伏之節吾自見爾翩翾一狀小<lb/>
大無别莫涯雛孕之源以出陶鈞之轍亦稱王母之使<lb/>
<pb n="KR4h0139_WYG_135-20a"/>
豈在神仙之列咮啄鋒鋩毛衣霜雪惟若驚之近道思<lb/>
數顧以周防茍彈射之莫中匪網罟而奚張齊姜所以<lb/>
遣重耳范蠡所以逃越王慮晏安之有毒斯儆戒以為<lb/>
良務相時而達變豈膠柱而守常偶來池館非意稻粱<lb/>
吾將注目而悠然以逝色斯舉矣而物莫之傷既忘情<lb/>
於進取逐遊仞以翺翔乗興於人間之世全身於自逺<lb/>
之塲茍日新於運用能獨善於行藏<lb/>
　　哀鷓鴣賦<hi>有序</hi>　　　　　　　<hi>宋</hi>梅堯臣<lb/>
<pb n="KR4h0139_WYG_135-20b"/>
余得二鷓鴣飼之甚勤既久開籠肆其意其一翩然而<lb/>
去其存者特愛焉鷓鴣於禽最有名頃未識也思持歸<lb/>
中州與朋友共玩之凡養二年呼鳴日善罷官至蕪湖<lb/>
一夕為鼠傷死遂作賦以哀云<lb/>
物有小而名著亦有大而無聞吾於禽類得鷓鴣兮不<lb/>
羣其音格磔其羽斕斑其生遐僻其趣幽閒飲啄乎水<lb/>
裔棲翔乎竹間往咨羅者求之於野生致二雛形聲都<lb/>
雅愛之畜之籠之服之為日已久言馴熟兮縱晞朝旭<lb/>
<pb n="KR4h0139_WYG_135-21a"/>
一逸而不復子謂之背德非我族兮戀而不去尤可穀<lb/>
兮晨啼暮宿何嗟獨兮固當攜之中國為士大夫之目<lb/>
兮不意孽鼠事潛伏兮破笯囓嗉何其酷兮嗚呼翻飛<lb/>
逺逝不為失兮安然飽食不為福兮焉知不為名之累<lb/>
兮焉知不為鬼所瞰而禍所速兮哀哉誠不如秃鶬鴞<lb/>
鵩兮凡毛大軀妖鳴飫腹何文彩之佳何名譽之淑前<lb/>
所謂大而無聞其自保而自足者與<lb/>
　　雉賦　　　　　　　　　　　<hi>晉</hi>孫　楚<lb/>
<pb n="KR4h0139_WYG_135-21b"/>
體沖和之淑質飾羽儀於茂林斑五色之文章揚皦皦<lb/>
之清音設密網於巖阿飛輕繳之雲浮上無逃而弗獲<lb/>
下無隠而不搜遂戢翼以就養隨籠棲而言歸恒逍遥<lb/>
於階庭廕朝陽之盛暉<lb/>
　　雉賦　　　　　　　　　　　<hi>晉</hi>傅　𤣥<lb/>
稟炎離之正氣應朱火之禎祥播五彩之繁縟被華文<lb/>
而成章冠列角之盛儀翹從風而飄揚履嚴距之武節<lb/>
超鸞跱而鳳翔感天和而貽瑞進據鼎而祚商樂周道<lb/>
<pb n="KR4h0139_WYG_135-22a"/>
之方隆敷皓質於越裳<lb/>
　　雉賦　　　　　　　　　　　<hi>晉</hi>傅　純<lb/>
覽飛禽之可貴偉翔雉之嘉形應炎離之誕育包造化<lb/>
之淳精鮮光皎粲麗采繁盈首同暉於昊天垂𤣥景之<lb/>
緑青體等耀於方彩敷五色之華英<lb/>
　　雉賦<hi>有序</hi>　　　　　　　　　<hi>宋</hi>王　炎<lb/>
之野外見一雉為野人所得悼其輕敵不戒而斃焉因<lb/>
作賦以自警其辭曰<lb/>
<pb n="KR4h0139_WYG_135-22b"/>
絳冠兮緑跗翠衿兮錦衣耿介兮自守雄鳴兮雌隨平<lb/>
原兮淺草徐啄兮卑飛何野人之機巧乃以媒而致之<lb/>
方氣驕而賈勇敢直前而不疑事常敗於輕敵碎身首<lb/>
於須臾肉不登於鼎俎毛或用於旌旗子玉無禮而殞<lb/>
命趙括狂勇而喪軀酆舒怙俊而遭殺郤至稱伐而見<lb/>
尸茍謀身之有累皆災害之所罹翠有羽而就羅雞以<lb/>
尾而為犧雁不鳴而先烹鸚巧言而長羈信涉世之孔<lb/>
艱雖後悔而何追惟羽族之至靈獨丹穴之鵷雛<graphic n="KR1523" url="https://raw.githubusercontent.com/kanripo/KR-Gaiji/master/images/KR1523.png" mimeType="image/png"/>
                    <graphic n="KR1523" url="https://raw.githubusercontent.com/kanripo/KR-Gaiji/master/images/KR1523.png" mimeType="image/png"/>
<pb n="KR4h0139_WYG_135-23a"/>
兮音聲鏘鏘兮羽儀摩千仭而高翔豈矰繳之敢施兹<lb/>
吉人之能事於鄙夫兮何誅<lb/>
　　文雉賦<hi>有序</hi>　　　　　　　　<hi>明</hi>高　出<lb/>
野人貢雉畜之樊中感而賦之遂放之<lb/>
惟機星之應象兮散羽族之竒芳羨文雉之麗采兮秉<lb/>
耿介之殊方摯紀官於工正兮商徵翟以辨章諒華蟲<lb/>
之登被子來重譯乎越裳朅雊鼎之為妖兮匪集庭之<lb/>
兆祥感朝飛於嶧桐兮歎色舉於山梁爾其族則為鳪<lb/>
<pb n="KR4h0139_WYG_135-23b"/>
為鷨為鵫為鷂鵽<graphic n="KR2795" url="https://raw.githubusercontent.com/kanripo/KR-Gaiji/master/images/KR2795.png" mimeType="image/png"/>鵕䴊鷩翬鷚鷮爾其稱則<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>名南<lb/>
國鶅顯東裔鵗號北地鷷聞西澨廣雅之所具陳方言<lb/>
之所未記爾其首如渥丹項如翠羽翼如鶯綺冠如朱<lb/>
琥鳴應鐘雷棲分角距飲啄無爭交接合矩將翔兮叢<lb/>
薄之曳文霞乍墮兮月華之委金波彴約兮陸離藻錦<lb/>
而爛黼繪赮赩兮蹀躞叢薄而㨛驪騧唼喋兮縱十步<lb/>
於墳衍呃喔兮避矰繳於中阿何繡臆兮罹羅思化蜃<lb/>
兮為蛇嗟勁骹之自憐兮豈軒翥之足誇料比翼之不<lb/>
<pb n="KR4h0139_WYG_135-24a"/>
逢兮恥求敵之媒囮爾其丘墉旦翔樊籠晩棲草澤夙<lb/>
乖園囿見羈岑丘違夢鼎俎靡辭絶偶鸑鷟敢厭家雞<lb/>
從鳳游兮不揣中搏擊兮無時皋隰淹兮逺道罻罝往<lb/>
兮中疑款黄金之簏笱惜羽毛而長饑遜中牟之表異<lb/>
靡稻粱兮羞之鳩鵲巢兮自婀娜晨風鳴兮獨向我忽<lb/>
東西兮無人賈鎩翮兮旋墮燕雀賀兮啾啾鸚䳇嘲語<lb/>
兮不下尋噤喑以無聲聊委蛇兮無不可幸射矢兮不<lb/>
及况鷹鸇兮逺禍每低頭而愁思鬱彳亍其悶坐不見<lb/>
<pb n="KR4h0139_WYG_135-24b"/>
夫王孫公子兮挾金丸而馳逐朝深灌兮暮陵谷馴媒<lb/>
翳兮奓矜獲調酸鹹兮恣膏肉博佳人兮一笑尚從禽<lb/>
兮未足審伏機兮慎哉願致聲兮吾族苟得意兮豢飼<lb/>
即蒙恩兮浩蕩無銜環之明報忍決起兮飽颺豈猲驕<lb/>
之難調徒相忘於得喪亂曰菀彼中林何輪囷兮寄息<lb/>
禾黍慚淟涊兮柔道利生茍離窘兮次且不去聊任運<lb/>
兮斑尾毰毸潛垂淚兮耳目何玩空憔悴兮庶幾縱我<lb/>
荷嘉惠兮郊壠無恙請從此逝兮<lb/>
<pb n="KR4h0139_WYG_135-25a"/>
　　感雉鳴賦　　　　　　　　　<hi>元</hi>任士林<lb/>
余歸山之明日甲子日斜有鳥有鳥鳴於竹西赬冠綺<lb/>
翼紺趾雕題余睨而視之曰此殆丹鳳之儔邪嗟乎哉<lb/>
山梁之雉也亦何為爾栖栖者歟鳴聲益和如語以臆<lb/>
曰承后皇之嘉惠胚太和於卵翼攬草木之清麗濯雲<lb/>
煙之絢碧被文繡於外體抽肺肝之五色將自拔於羣<lb/>
飛羌好脩而强飾吁嗟乎余身之章兮又安知非余身<lb/>
之賊祝網密而羣空虞機張而羽積林無全鷇野絶胎<lb/>
<pb n="KR4h0139_WYG_135-25b"/>
息觸罥罣之紛然聊擇音於彼木濯余羽兮清泉充余<lb/>
枵兮棟實固將坐錦衣於泥塗被黼藻於荆棘者與悲<lb/>
夫太上貴質其次有文文而好自用斯為下矣猩血染<lb/>
而膋泣象齒幾而身靡鷹能搏而困軒楹馬能馳而厄<lb/>
鞭箠龜以筴焦翡以毛死是故君子不失足於人而黄<lb/>
中通理也弔正平之鸚鵡悼賈傅之飛鵩訪稽氏之昻<lb/>
鶴睇楊家之䑛犢拜自獻者何心秪腥臊乎偃肉已矣<lb/>
乎春山空兮春水頎春雨零兮春草肥天地為樊兮日<lb/>
<pb n="KR4h0139_WYG_135-26a"/>
月為鞿優哉游哉兮飲渴食飢郤鐘鼔於魯饗謝簫韶<lb/>
於舜儀被霧中之𤣥隠固將有感於陶妃<lb/>
　　鬭雞賦　　　　　　　　　　<hi>晉</hi>傅　𤣥<lb/>
𤣥羽黝而含曜兮素毛熲而揚精紅縹厠於微黄兮翠<lb/>
彩蔚而流青五色錯而成文兮質光麗而豐盈前看如<lb/>
倒傍視如傾目象規作觜似削成高膺峭峙雙翅齊平<lb/>
躍身竦體怒勢横生爪似鍊鋼目如奔星揚翹因風撫<lb/>
翮長鳴猛志横逸勢淩天廷或躑躅踟蹰或囁喋容與<lb/>
<pb n="KR4h0139_WYG_135-26b"/>
或爬地俯仰或撫翼未舉或狼顧䲭視或鸞翔鵠舞或<lb/>
佯背而引敵或畢命於彊禦於是紛紜翕赫雷合電擊<lb/>
爭奮身而相㦸兮競隼鷙而鵰睨得勢者淩九天失據<lb/>
者淪九地徒觀其戰也則距不虚挂翮不徒拊意如饑<lb/>
鷹勢如逸虎<lb/>
　　長鳴雞賦　　　　　　　　　<hi>晉</hi>習　嘏<lb/>
嘉鳴雞之令美智窮神而入靈審璇璣之迴遽定昏明<lb/>
之至精應青陽於將旦忽鵠立而鳳停乃拊翼以讚時<lb/>
<pb n="KR4h0139_WYG_135-27a"/>
遂延頸而長鳴若乃本其形像詳其羽儀朱冠玉璫彤<lb/>
素並施紛葩赫奕五色流離殊姿豔溢彩耀華披雍容<lb/>
鬱茂飄颻風靡扇六翮以増暉舒毳毛而下垂違雙距<lb/>
之岌峨曳長尾之逶迤<lb/>
　　木雞賦<hi>以致此無敵故能先鳴為韻</hi>　　　　<hi>唐</hi>浩虚舟<lb/>
惟昔有人心至術精得雞之情情可馴而無小無大術<lb/>
既盡而不飛不鳴對勁敵以自持堅如挺植登廣塲而<lb/>
莫顧混若削成初其教以自然誘之不懼希漸染而能<lb/>
<pb n="KR4h0139_WYG_135-27b"/>
化將枯槁而是喻質殊樸斲用明不競之由狀匪雕鎪<lb/>
葢取無情之故然則飲啄必異嬉遊每殊竚棲心而自<lb/>
若期顧敵而如無日就月將功盡而稍同顚枿不震不<lb/>
悚性成而漸若朽株已而芥羽詎設雕籠莫閉卓然之<lb/>
質全變兀若之姿己致首圓脛直輪桷之狀俱呈觜利<lb/>
距銛枳枸之鋩並利是以縱逸情絶端良氣全臆離披<lb/>
而踵附眸眩矅而節穿驚被文而錦翼蔚矣迷搴木而<lb/>
花冠爛然虚憍者懐不才之虞安能自恃賈勇者有攻<lb/>
<pb n="KR4h0139_WYG_135-28a"/>
堅之懼莫敢爭先故能進異激昻處同虚寂郢工誤起<lb/>
乎心匠郈民徒驚乎目擊澹然無撓子綦之質方儔確<lb/>
爾不回周勃之强未敵其喻斯在其由可徵馴致已忘<lb/>
乎力制積習漸通乎性能是則語南國者未足與議鬭<lb/>
東郊者無德而稱士有特立自持端然不倚塊其形而<lb/>
與木無二灰其心而顧雞若是彼静勝之深冀一鳴而<lb/>
在此<lb/>
　　雞鳴賦　　　　　　　　　　<hi>宋</hi>張　耒<lb/>
<pb n="KR4h0139_WYG_135-28b"/>
先生閒居學道昧旦而興冡畜一雞司晨而鳴畜之既<lb/>
老語黙有程意氣武毅被服鮮明峩峩朱冠丹頸𤣥膺<lb/>
蒼距矯攫秀尾翹騰奉職有恪徐步我庭啄粟飲水孔<lb/>
肅靡争山川蒼蒼風霰宵凝黯幽牕之沉沉恍余夢之<lb/>
初驚萬里一寂鐘鼓無聲聞振衣之腷膊忽孤奏而泠<lb/>
泠委更籌之雜亂和城角之凄清應雲外之鳴鴻弔山<lb/>
巔之落星歌三終而復寂夜五分而既更萬境皆作車<lb/>
運馬行先生杖屨而出觀大明之東生<lb/>
<pb n="KR4h0139_WYG_135-29a"/>
　　雞鳴賦　　　　　　　　　　<hi>元</hi>胡炳文<lb/>
亥子混沌人物鴻濛汝喔喔兮初動日杲杲兮將東雷<lb/>
之驚蟄也一歲云始汝之驚人也旦旦如是鼓兩翼兮<lb/>
有聲作羣動兮不已舜蹠之徒其趨也異此時聞之皆<lb/>
寤而起暨汝再鳴日將中矣悠悠者晝寢營營者趨市<lb/>
鳴何殊哉聞者異耳故或名汝以翰音或呼汝以司晨<lb/>
或以朱而著姓或以碧而稱神孰知真機之自動無如<lb/>
旦氣之方新彼方同夢也此足以轟婬怠者之耳彼未<lb/>
<pb n="KR4h0139_WYG_135-29b"/>
起舞也此足以激忠義者之心至於食必呼儔鬬不留<lb/>
怒被服孔文爪距翼武羣出以朝羣棲以暮動静不失<lb/>
其時風雨不改其度聲者雄而牝者不敢與之雙唱者<lb/>
一而和者不可知其數是皆見於已鳴之後而不知其<lb/>
已鳴之故萬籟無聲一天微露汝之初鳴乾將闢户是<lb/>
謂一日之貞下起元而天地人物之一寤葢得乾坤之<lb/>
初者震巽乾坤之中為坎離坎司子之候離當午之時<lb/>
汝巽禽也乃通坎離之道而知夫子午天地之中正夘<lb/>
<pb n="KR4h0139_WYG_135-30a"/>
酉隂陽之出入隂之精而澤於陽月之象而影於日汝<lb/>
之初鳴日猶未出於此之時子以悟無極之真午以見<lb/>
道心惟一孜孜為善守而勿失舜人也我亦人也如之<lb/>
何其不可及也夫<lb/>
　　翰音賦　　　　　　　　　　<hi>元</hi>任士林<lb/>
若知雞乎錦衣繡翼孤味峩冠被鳳之彩挿鶴之翰音<lb/>
聲浚美容止輕鮮遡羽族之稠濁諒五德之獨全然而<lb/>
沐浴泥沙步啄蟲豸曉樹棲卑晚柵藏矮朱朱喌喌進<lb/>
<pb n="KR4h0139_WYG_135-30b"/>
退失解夫豈慕鳳凰之戀匹仰鷹鸇而護雛不借力於<lb/>
九萬逐扶揺之所圖鷽鳩槍榆烏鵲遶月觜啄非雄羽<lb/>
毛末刷猶決起而驚飛吾何獨守此桀也爾則明河在<lb/>
天曙色上户一振聲於兩翮若怒飛而逺翥勢甚超淩<lb/>
力則困阻氣亦飄揚身不能舉如長沙之誼蠶室之遷<lb/>
過永之栁謫潮之韓匪志氣之不厲獨墮影於孤鶱既<lb/>
漆我羽又磓我距謝雲霄之羽儀抱村落之風雨恫升<lb/>
躓之有命匪軒沉之在人聞爰居之蹭蹬亦避風乎魯<lb/>
<pb n="KR4h0139_WYG_135-31a"/>
　門<lb/>
　　　雞子賦　　　　　　　　　　<hi>元</hi>涂　幾<lb/>
　二儀肇分厥生不息太和絪緼羣命斯植有物於此兮<lb/>
　不方而圓包括二質兮隂陽具全金玉發耀兮互相裹<lb/>
　纒外固内藏兮剛柔以宣清濁未判兮渾渾其天無首<lb/>
　無趾兮突然而然元氣密受兮母以子傳野人不識兮<lb/>
　請占筳篿曰此先天混沌之體歟抑胚腪品彚之有始<lb/>
　歟非温而温生於天一之水歟非燥而燥成於真陽之<lb/>
<pb n="KR4h0139_WYG_135-31b"/>
　氣歟守雌抱一靜以為其理歟抑知時啐啄唶唶而行<lb/>
　地者歟一族百産前鉅後細非黄非白圓轉譎詭充飽<lb/>
　作餅便利老齒惟此獨能請賦雞子<lb/>
　<lb/>
　<lb/>
　<lb/>
　<lb/>
御定歴代賦彚巻一百三十二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0139_WYG_043-1a"/>
　欽定四庫全書<lb/>
御定厯代賦彚巻四十<lb/>
　　都邑<lb/>
　　　灞橋賦<hi>以水雲輝映車騎繁雜為韻</hi>　　　　<hi>唐</hi>杜　顔<lb/>
　溶溶𤣥灞兮經秦川之有餘褭褭紅橋兮代造舟之厥<lb/>
　初飛梁黙以霞起綵柱曄其星舒九陌咸湊三條所如<lb/>
　連山疊翠而西轉羣樹分形而北疎電透孤棹雷奔衆<lb/>
　車白日南登望長安之如綺黄煙東睇見咸陽之為墟<lb/>
<pb n="KR4h0139_WYG_043-1b"/>
　杲杲初霽蕭蕭晩吹登隠者之翹車度將軍之獵騎日<lb/>
　既上已禊於洪源晩具遊宴咸出國門七葉衣冠憧憧<lb/>
　而遥度五侯車馬奕奕而騰軒鐘鼓既列絲竹亦繁秦<lb/>
　聲嘔哇楚舞叢雜帷帟紛其霧委羅䊵靄以雷沓棹輕<lb/>
　舸之悠悠順清流之納納時憑倚以觀眺喜煙花之環<lb/>
　合爾其居人出祖連騎將分望曲溆之清路視逺天之<lb/>
　無雲紫沙兮皓晃綠樹兮氛氲莫不際此地而舉征袂<lb/>
　遥相望兮愴離羣明月生岑涼風度水聽鳬鴈之悽慘<lb/>
<pb n="KR4h0139_WYG_043-2a"/>
對苔蘋之靃靡或披襟以延佇獨掩涕而無已上臨煙<lb/>
碕霞石相輝過客對兮憺忘歸下近巖逕林巒隠暎漁<lb/>
人去兮恣誦詠獨遊子而俟時倦塵衣以嗟命<lb/>
　　灞橋賦<hi>以水雲暉暎車騎繁雜為韻</hi>　　　　<hi>唐</hi>王昌齡<lb/>
聖人以美利利天下作舟車禹乃開鑿百川紆餘舟不<lb/>
可以無水水不可以通輿遂各麗於所得非其安而不<lb/>
居横浮梁於極浦㑹有跡於通墟借如經綸淮海陶鼓<lb/>
仁義藏用於密動物以智每因宜以制模則永代而取<lb/>
<pb n="KR4h0139_WYG_043-2b"/>
寄伊津梁之不設信要荒之莫致思未濟於中流視安<lb/>
危之如戲故可取於古今豈徒閲千乗與萬騎惟梁於<lb/>
灞惟灞於源當秦地之衝口束東衢之走轅拖偃蹇以<lb/>
横曳若長虹之未飜隘騰逐而水激忽須臾而聽繁雖<lb/>
曰其繁潰而不雜懐璧拔劍披離屯合當遊役之嗷嗷<lb/>
自洪波之納納客有居於東陵者接行埃之餘氛薄暮<lb/>
垂釣平明去耘傍連古木逺帯清濆昏曉一望還如陣<lb/>
雲乃臨川而歎曰亡周霸秦舉目遺址前車覆軌不變<lb/>
<pb n="KR4h0139_WYG_043-3a"/>
流水歎往事之誠非得兹橋之信美皇風不競佳氣常<lb/>
依既東幸以清道毎西臨以駐旂連袂挾轂煙填雨飛<lb/>
嗟乎此橋且悦明盛徒結網於川隅視雲霞之暉映聊<lb/>
倚柱以歎息敢書橋以承命<lb/>
　　河橋賦<hi>以山河魏國寳為韻</hi>　　　　　　<hi>唐</hi>閻伯璵<lb/>
壯三輔之雄傑非魏國其伊那總魏國之繁隘非斯橋<lb/>
而豈他條山左臨高嶂東連於渤海晉關右抱浮梁西<lb/>
截於長河却頓鐵牛駭浮川之魍魎旁飛畫鷁驚入浪<lb/>
<pb n="KR4h0139_WYG_043-3b"/>
之黿鼉竹笮其維不虞於奔濤擘赫金鏁斯䌫何懼於<lb/>
層冰皚峨川有梁兮闃聞於掲渉王在鎬兮有格於來<lb/>
訛蓋取諸益其不謂何故馬卿之歘爾斯題請觀即事<lb/>
尾生之溘焉守死夫奚足多豈比夫虹能象之不可以<lb/>
來往鵲能填兮不可以經過若斯之利用吾賔薦之士<lb/>
亦可歌頌諸侯之盛績樂王化之雍和爾其薄煙霏霏<lb/>
初日杲杲逺之而望勢侔神造既似乎瀑布之界天台<lb/>
又似乎蓬萊之横海島虚其内則用當於無疏其間則<lb/>
<pb n="KR4h0139_WYG_043-4a"/>
屈而且抱憑險作固夾咽喉之重關用否而通連秦晉<lb/>
之長道東西水滸義非待於秦求襟帶河山固可兼<lb/>
於魏寳爾其憧憧往還曳曳空間華柱上征殊馬援之<lb/>
標界石臺中聳若鼇力之負山偉哉武侯時賞兹國况<lb/>
天樞要作限通塞旁達無垠下臨不測舟形﨑嶬似火<lb/>
龍之飲川梁勢編緜疑海鵬之點翼其拯物也有來斯<lb/>
適其濟時也遐方不亟非夫蓄巨川之運迴斡地之力<lb/>
則何能掄梓材以當路臨要津而作式守此道也夫有<lb/>
<pb n="KR4h0139_WYG_043-4b"/>
何極然而物有成規國有虚費信彼才之可取奚此橋<lb/>
之獨貴使夫期不日以獻珠連城而出魏<lb/>
　　河橋賦<hi>有序</hi>　　　　　　　　<hi>唐</hi>皮日休<lb/>
咸通癸已嵗日休遊河觀橋之利不檝而濟美其事著<lb/>
河橋賦其辭曰<lb/>
西荒之外有崑崙山帝都之下豐隆在焉其表無際其<lb/>
高破天河漢極北昭回相連分其坎徳遂有河源其出<lb/>
緜緜其流涓涓如帯是也濫觴信然始礜石以作注終<lb/>
<pb n="KR4h0139_WYG_043-5a"/>
裂地以成川迨乎放勲之世重華之年其水懐山其波<lb/>
浸天鼇怒則蹴翻五嶽鯨激則掉破百川迅澓歘而似<lb/>
曝湧湍濆而若煎漬地軸以摧矣爛天輪而缺然草木<lb/>
則尾閭之外日月則沃焦之巔人民死而為介倮蟲化<lb/>
而為蠙有桑不績有麻不田此則乗塏望萬里之淵且<lb/>
夫天地之前有河生焉則盤石之人不能導而使歸海<lb/>
朴父之力不能疏而使為川豈非元命未降抑自上𤣥<lb/>
大聖未出大功未宣天之作矣抑有由焉於是堯之心<lb/>
<pb n="KR4h0139_WYG_043-5b"/>
惻然惘然咨其四岳舉爾所賢天之元命不自於鯀鯀<lb/>
雖作矣其功不全果殛於山其罪昭然天之元命降而<lb/>
自禹禹既作矣其功如天於是禹之心憂然勞然股既<lb/>
無胈過不入門以已為下以物為先既乗橇以即<graphic n="KR1964" url="https://raw.githubusercontent.com/kanripo/KR-Gaiji/master/images/KR1964.png" mimeType="image/png"/>又<lb/>
隨山而濬川導自積石至於龍門裂岝㟯以風響斬嶄<lb/>
巖而晝昏破靈怪窟斷天地根分其注使不可潰修其<lb/>
流使不可吞然後千巖萬壑雷吼電奔抉逆流而並瀉<lb/>
入渤海以猶渾天下安流昬墊無憂禹功既大舜禪克<lb/>
<pb n="KR4h0139_WYG_043-6a"/>
修其功也與天優優其績也與河悠悠兆庶既安九河<lb/>
如箭濁不可鑒<graphic n="KR1361" url="https://raw.githubusercontent.com/kanripo/KR-Gaiji/master/images/KR1361.png" mimeType="image/png"/>不可見渦若驚風浪如狂電若此帝<lb/>
媯之世則其流也如絲如綫在昔典午之世也其君實<lb/>
良其臣孔臧念濟者之太勞乃致功而去航子産之濟<lb/>
也不足比充國之奏也胡可方於是督斤斧於梓匠下<lb/>
材幹於豫章造其舟也乃絙乃杠乃輿乃梁功既奪於<lb/>
利渉力可侔於巨防知禦黿鼉者以妖為徳聚魚鼈者<lb/>
以怪為祥觀其歩高於空履險於深其形也若劒倚天<lb/>
<pb n="KR4h0139_WYG_043-6b"/>
外其狀也若龍横水心其高也若大虹之貫天風吹不<lb/>
動其壯也若巨鼇之壓海浪泛不沉曙色霍開濟者相<lb/>
排如川失水一物時來蹄響如雨車音若雷有賢有俊<lb/>
有隸有臺有貧有窶有貨有財噫前王之道深有㫖哉<lb/>
在水則河橋曉濟在陸則四關盡開水之與陸一貫而<lb/>
來所以大同其軌廣納其財豈梁之昉乎抑聞三代之<lb/>
橋也不斤不斧不徒不杠以道為水以賢為梁濟民者<lb/>
民不病溺濟世者世不頽綱開之也通仁流義閉之也<lb/>
<pb n="KR4h0139_WYG_043-7a"/>
關淫限荒夏之梁也曰湯殷之梁也曰昌周之梁也曰<lb/>
旦漢之梁也曰光自漢之季國竊主折為水者以洚以<lb/>
强及隋之世為梁者唐故能濟民於萬方同軌於八荒<lb/>
是知河橋之義也可以獻於天王<lb/>
　　河橋竹索賦<hi>以誰謂河廣一葦杭之為韻</hi>　　<hi>唐</hi>張仲素<lb/>
大川不測以設險浮橋架迥以通逵利乎濟也或溢解<lb/>
乎難也無私以虚舟而易蕩屬激箭以相推吾見其梁<lb/>
木斯壊安得稱大道甚夷肇彼謀者莫知其誰於是辦<lb/>
<pb n="KR4h0139_WYG_043-7b"/>
修笮曳長靡侔可乆以為慮將制動而咸資且乎原始<lb/>
要終授材度費徵十圍之巨収千古之貴費非難得用<lb/>
之不既易危成安斯之所謂憑逺岸亘長河將好勁以<lb/>
横截或守柔以旁羅每自直以應用恒守節而居多檻<lb/>
欄之勢舳艫之廣因大索以横流俾羣材之攸仰皆恃<lb/>
此以綰縶故不憂於板蕩徒謂其勁挺為質連延不一<lb/>
或指逺岸以孤引或自中灘而對出茍易志而殊途亦<lb/>
齊勞而共逸縱奔澌激射浮湍迅疾駭聲騰雷驚波湊<lb/>
<pb n="KR4h0139_WYG_043-8a"/>
日雖前後之鼓怒終上下而駢比拔山之倫扛鼎之匹<lb/>
雖則取之大壯抑亦執之或失豈不以順事安排故能<lb/>
守乎元吉斯乃道濟行路功深模軌人有觀於投足物<lb/>
寜憂於濡尾視綯索而乆存亦何比於一葦况橋因索<lb/>
而襲固索以橋而用長力雖參於索鐵繫或固於苞桑<lb/>
恢益下之極致信為物之紀綱彼黿鼉虚構於溟海烏<lb/>
鵲徒架於天潢惟衆人之攸利蓋有助於連航夫物有<lb/>
小而可以屬詞材有小而足以濟時索因有條而不紊<lb/>
<pb n="KR4h0139_WYG_043-8b"/>
人亦直道而用之儻要津以見假願盡力以維持<lb/>
　　鞭石成橋賦<hi>以秦皇舊跡至今尚存為韻</hi>　　<hi>唐</hi>韋　充<lb/>
石雖至大兮水亦能受以水浮石兮其功難就何異術<lb/>
之得中忽成橋於海右是必窮怪力極宇宙將觀光於<lb/>
暘谷亦誇功於周舊在昔嬴氏八表初呑言廵日域遂<lb/>
瞰海門感召初牽以表迴山之力崚嶒斯至皆呈見血<lb/>
之痕誠隂陽之不測與天地而長存當其大駕臨流羣<lb/>
官列位皇威赫其斯震巨石屹以前至豈惟韞玉皆符<lb/>
<pb n="KR4h0139_WYG_043-9a"/>
投水之姿不俟造舟自叶濟川之利所以驅汗漫走嶙<lb/>
峋架巨壑越通津始峩峩而聚轉忽蕩蕩而惟新岳立<lb/>
星馳異成名於隕宋神符鬼助若受命於强秦故得勢<lb/>
壓長源影分高浪似廹官刑之急如搆凌波之壯萬靈<lb/>
却走藹朝景以先驅五色爭臨杳如虹之可望硉矹初<lb/>
定崢嶸不讓烏鵲未足以比倫黿鼉故難其想尚萬變<lb/>
千化杳杳茫茫將持峻極以配靈長投跡皆因於水府<lb/>
推功可謝於媧皇嗟乎代異人殊山空地寂邈矣前事<lb/>
<pb n="KR4h0139_WYG_043-9b"/>
依然故跡對江海之上終感逝川在陵谷之中徒為怪<lb/>
石則知帝王之道貴乎居深日月之異難可窺臨馳騁<lb/>
固傷於至徳亂神終歎於非今<lb/>
　　萬里橋賦<hi>以殊鄉絶邑行役路偏為韻</hi>　　　<hi>唐</hi>陸　肱<lb/>
萬里兮蜀郡隨都二橋兮地角天隅相去而如乖夷貊<lb/>
曽遊而只在寰區倚檻多懐結長悲而莫極憑川試望<lb/>
思逺道以何殊昔者滄海朝宗岷山發跡期觀理水之<lb/>
要若啓鑿穴之役逮夫東土為揚西邦曰益架長虹於<lb/>
<pb n="KR4h0139_WYG_043-10a"/>
兩地客思迢迢浩積水於千秋江流脈脈宇宙緜緜今<lb/>
來邈然結構應似途程甚偏將暫遊於楚岸欲經度於<lb/>
巴川目斷波中過巫峰之十二心馳路半到荆門而五<lb/>
千徒觀夫偃蹇東流崢嶸二邑掲華表以相效刻仙禽<lb/>
而對立俄驚迴復潮生而夕月初明孰敢爭先帆去而<lb/>
秋灘正急眇天末之殊方有人間兮異鄉顧盼而層陰<lb/>
動色徘徊而浮柱生光飾丹雘以雖同彼臨淮海度軒<lb/>
車而既易此對銅梁古來幾許行人曽遊此路跨緑岸<lb/>
<pb n="KR4h0139_WYG_043-10b"/>
以長存俯清流而下注寜為駐足之所莫問傷心之故<lb/>
復有逆旅傷情臨邛逺行壯宏製以靈矗壓洪流而砥<lb/>
平家本江都羨波濤而自返身留蜀地偶萍梗以堪驚<lb/>
沴迆歸遥飄流恨結之子去兮揚桂棹長卿還兮建龍<lb/>
節既風月以相間固音塵之兩絶斯橋也可以濟巨川<lb/>
之往來不可以攜手而相别<lb/>
　　題橋賦<hi>以望在雲霄居然有異為韻</hi>　　　　<hi>唐</hi>李　逺<lb/>
昔蜀郡之司馬相如指長安兮將離所居意氣而登橋<lb/>
<pb n="KR4h0139_WYG_043-11a"/>
有感沉吟而命筆爰書儻並遷鶯將欲誇其名姓非乘<lb/>
駟馬誓不還於里閭原夫别騎留連鄉心顧望銅梁杳<lb/>
杳以横翠錦水翩翩而逆浪徘徊浮柱之側睥睨長虹<lb/>
之上神催下筆俄聞風雨之聲影落中流已動龍蛇之<lb/>
壯觀者紛紛嗟其不羣染翰而含情自負揮毫而縱意<lb/>
成文渥澤尚遥滴瀝空瞻於垂露飜飛未及離披且覩<lb/>
其崩雲意以立誓無疑傳芳不朽人才既許其獨出富<lb/>
貴應知其自有潛生肸蠁之心暗契縱横之手於是名<lb/>
<pb n="KR4h0139_WYG_043-11b"/>
垂要路價重仙橋離離迥出一一高標參差鳥跡之文<lb/>
旁臨綵檻踴躍鵬摶之勢下視丹霄既而玉壘經過金<lb/>
門寵異方陪侍從之列忽奉西南之使乘軺電逝於遐<lb/>
方建節風生於舊地結構如故高低可記追尋往跡先<lb/>
知今日之榮拂拭輕塵宛是昔時之字想夫危梁蘚剝<lb/>
漬墨蟲穿長含氣象乆滯風煙幾遭凡目之見嗤徒云<lb/>
率爾終俟瓌姿之後至覺始昭然所謂題記數行寂寥<lb/>
千載何搦管而無感如合符而終在警後進而慕前賢<lb/>
<pb n="KR4h0139_WYG_043-12a"/>
亦丁寜而有待<lb/>
　　日中為市賦<hi>以日中而市易志所明為韻</hi>　　<hi>唐</hi>闕　名<lb/>
曜靈正中交易必萃諒農皇之善制著噬嗑之明志蓋<lb/>
取諸酌中以畫一用取夫定準於列四遂得販繒之子<lb/>
候當午以員來抱布之徒恐移躔以忽至於是旗亭滅<lb/>
影賈旅協時睹稠人之並湊測端景以交期雜錯相酬<lb/>
而豈畏日之將夕貿遷以退寜憂其室信逺而是前王<lb/>
之所則實後代之攸資當夫相高以夸美言為市競駕<lb/>
<pb n="KR4h0139_WYG_043-12b"/>
肩以求進爭掉舌而明㫖貨聚於未映之標州處於逾<lb/>
已之紀咸寸陰而時惜望兼贏以畫履衆寳麕至族蟻<lb/>
同風當大明之方盛求善價以不窮葵藿未傾而靡僭<lb/>
其候有無交鬻而允執厥中物各以時貨遷乃日瞻陽<lb/>
烏之未旰索青蚨以競出質劑由是與行權廥於焉積<lb/>
實則知日以中為政市以利為名不求端以取表奚立<lb/>
法而作程俾居物致富之流心之有待方不盈不縮之<lb/>
際時即可明景既惟恒人得其叙何逺珍之不至曷近<lb/>
<pb n="KR4h0139_WYG_043-13a"/>
利之為阻賈用不售者當此之歸求之不得者於焉獲<lb/>
所此乃時不差利同射亘五都之所共歴百王而不易<lb/>
是以知日中為市之義豈空書於往籍<lb/>
　　朝鮮賦<hi>有序</hi>　　　　　　　　<hi>明</hi>董　越<lb/>
賦者敷陳其事而直言之也予使朝鮮經行其地者月<lb/>
餘凡山川風俗人情物態日有得於周覽諮詢者遇夜<lb/>
輙以片楮記之納諸巾笥然得此遺彼者尚多竣事道<lb/>
遼息肩公署者凡七日乃獲參訂於同事黄門王君漢<lb/>
<pb n="KR4h0139_WYG_043-13b"/>
英所紀凡無關使事者悉去之猶未能厎於簡約意蓋<lb/>
主於直言敷事誠不自覺其辭之繁且蕪也賦曰<lb/>
睠彼東國朝家外藩西限鴨江東接桑暾天池殆其南<lb/>
户靺鞨為其北門八道星分京畿獨尊翼以忠清慶尚<lb/>
黄海江原義取永安意在固垣平安地稍瘠薄全羅物<lb/>
最富繁其袤也道里二千延則加倍視古也國封三四<lb/>
今則獨存蓋惟不蹈前人之覆轍所以獨䝉昭代之深<lb/>
恩也詔許建邦自為聲教曰詩曰書視庠視校士窮則<lb/>
<pb n="KR4h0139_WYG_043-14a"/>
辟蠧雕蟲宦達則摶鵬變豹農勤稼穡技習工巧官多<lb/>
傚古俸則給田刑不以宫盜乃荷校貿遷一以粟布隨<lb/>
居積以為贏用使盡禁金銀雖錙銖而亦較田賦以結<lb/>
代畝牛耕四日者乃輸四斗之租士養以類定員身寄<lb/>
二齋者皆食二時之稍官非三品綺繡不得文身民受<lb/>
一廛禾麻則皆穿窖其最可道者國有八十之老則男<lb/>
女皆錫燕以覃其恩子有三年之喪雖奴僕亦許行以<lb/>
成其孝王都設歸厚之署儲棺槨以濟乎貧窮鄉飲嚴<lb/>
<pb n="KR4h0139_WYG_043-14b"/>
揚觶之文秩豆邊以戒其喧鬧㛰媾謹乎媒妁子出再<lb/>
醮者雖多學亦不得齒於士流門第最重簮纓世列兩<lb/>
班者或匪夷則皆不為之禮貌至若家不許藏博具祭<lb/>
則皆立家廟大夫乃祭三代士庶則止祖考此皆自箕<lb/>
子而流其風韻而亦視中國為之則傚也凡為城郭皆<lb/>
枕高山間出岡麓亦視灣環大者則聳飛飛之雉堞小<lb/>
者亦雄屹屹之豹關蓋自義順而歴宣川其間雖有龍<lb/>
虎熊骨之㠝岏惟郭山更凌乎霄漢又自新安而渡大<lb/>
<pb n="KR4h0139_WYG_043-15a"/>
定其山雖有天馬鳯頭之㠍嶪而安州又倚乎潺湲郡<lb/>
肅川而邑順安勢皆不於原野樓肅寜而館安定地乃<lb/>
稍就寛閒惟彼西京地最夷曠隨勢命名是曰平壤爰<lb/>
自有國已高築臨水之維城曽幾何時又近移北山之<lb/>
疊嶂也自餘諸州壤多燥赤間有黄壤亦雜沙石惟此<lb/>
近郭土則黏埴形存畎澮溝塗樹宜禾麻菽麥厥草乃<lb/>
廡厥木乃喬葉有鳴蜩草有秀葽錦繡峰逺接龍山之<lb/>
兀兀浮碧樓下瞰浿水之滔滔麒麐尚餘乎石窟駝羊<lb/>
<pb n="KR4h0139_WYG_043-15b"/>
半棄於山腰殿餘故址松偃危橋慨往事之莫留如見<lb/>
晛之聿消孔庭設像皆冕而裳亦有青衿濟濟道旁軟<lb/>
羅巾幘帯飄且揚皮革韈履厎尖而方候則鞠躬進則<lb/>
趨蹌東有箕祠禮設木主題曰朝鮮後代始祖蓋尊檀<lb/>
君為其建邦啓土宜以箕子為其繼世傳緒也墓在兔<lb/>
山維城乾隅有兩翁仲如唐巾裾㸃以斕斑之苔蘚如<lb/>
衣錦繡之文襦左右列以跪乳之石羊碑碣䭾以昂首<lb/>
之龜趺為圓亭以設拜位累亂石以為庭除此則其報<lb/>
<pb n="KR4h0139_WYG_043-16a"/>
本之意雖隆而備物之意亦疏也大同既渡山漸崔嵬<lb/>
生陽載臨路更迂迴遺營壘於松陰若古塚之纍纍望<lb/>
波濤於海上識洪量之恢恢成佛雄關棄石磊磊北接<lb/>
慈悲南臨渤澥在前元則畫此為界至國朝乃示以無<lb/>
外也延津劒水鳯山龍泉環翠翬飛蔥秀雲連寳山瑞<lb/>
騰金巖溜穿聖居松嶽天魔朴淵開城戾止留都在焉<lb/>
有威鳯遺基棄乎北麓有蟠龍舊隴出乎東阡蟄神物<lb/>
於靈湫掛瀑布於長川閭閻萬井禾稼百廛官署亦限<lb/>
<pb n="KR4h0139_WYG_043-16b"/>
堂屬之尊卑廟學亦嚴像設於聖賢芹浮香於泮水芸<lb/>
辟蠧於遺編春風酒斾夜月管絃其民物庶蕃固非諸<lb/>
州之可擬而風氣固密亦非西京之可肩盖王氏王此<lb/>
者踰四百年至瑶昬迷始權知國事於李氏而名高麗<lb/>
綂此者易三四姓及旦得國乃請復舊號於朝鮮也臨<lb/>
津濟渡坡州爰止遥瞻漢城高騰佳氣乃經碧蹄乃躡<lb/>
𢎞濟是為王京屹立東鄙奠以三角之嵯峨蔭以萬松<lb/>
之蒼翠北聨千仞勢豈止壓千軍西望一關路止可容<lb/>
<pb n="KR4h0139_WYG_043-17a"/>
一騎山圍郭外矯然翔鳯之覽輝沙積松根皜乎積雪<lb/>
之初霽慕華館設於坤麓崇禮門正乎離位一以憇周<lb/>
爰之皇華一以迓㑹同之文軌詔至也王則衮冕郊迎<lb/>
臣則簮裾鵠侍巷陌盡為耄倪所擁塞樓臺盡為文繡<lb/>
所衣被樂聲也若緩以嘽簴設也亦華以麗沈檀噴曉<lb/>
日之煙霧桃李艷東風之羅綺駢闐動車馬之音曼衍<lb/>
出魚龍之戲鼇戴山擁蓬瀛海日猿抱子飲巫山峽水<lb/>
翻筋斗不數相國之熊嘶長風何有鹽車之驥沿百索<lb/>
<pb n="KR4h0139_WYG_043-17b"/>
輕若凌波仙子躡獨趫驚見跳梁山鬼飾獅象盡蒙解<lb/>
駮之馬皮舞鵷鸞更簇參差之雉尾蓋自黄海西京兩<lb/>
見其陳率舞而皆不若此之善且美也太平有館鐘鼓<lb/>
有樓仡仡國中言言道周以燕以息以遨以遊卧榻則<lb/>
環以八面幃屏疎簾則加以半捲香鈎雞鳴則候問安<lb/>
之使騎出則明夾道之騶有緝禦以給使令有楮墨以<lb/>
供倡酬蓋敬主必及乎使而為禮不得不優也宫室之<lb/>
制與華亦同其塗皆丹其覆皆<graphic n="KR1877" url="https://raw.githubusercontent.com/kanripo/KR-Gaiji/master/images/KR1877.png" mimeType="image/png"/>門三重則設杯螺之<lb/>
<pb n="KR4h0139_WYG_043-18a"/>
焜耀殿居中乃有琉璃之青蔥堂戺嚴七級之等差綺<lb/>
疏準八牕之玲瓏或限隔以高山則别搆乎離宫大抵<lb/>
皆不擇乎平曠以為基而惟視氣勢以為雄也詔至殿<lb/>
庭王則傴僂世子陪臣左右夾輔展軒縣於階墀列障<lb/>
幕於庭宇仗齊一於干鹵樂作止於柷敔齊三聲於虎<lb/>
拜嵩呼率兩班於鳳儀獸舞雖音聲之不可通而禮儀<lb/>
亦在所取闕庭既撒賜物亦予乃叙東西乃分賔主方<lb/>
交拜以成禮遂假譯以傳語謂藩垣實小國之所宜而<lb/>
<pb n="KR4h0139_WYG_043-18b"/>
渙汗辱洪恩之覃溥鏧涓涘而莫報雖隕越其何補惟<lb/>
日歌天保之周詩冀遥祝日升之皇祜載詠隰桑之喜<lb/>
見載講春秋之禮序謂列國皆先乎王人矧清光日近<lb/>
乎當宁也邪門廡殿庭皆蹈以席賔主坐分則加以襲<lb/>
彼章數則虯並偃而戢鱗此織文則鳯雙飛而展翼食<lb/>
噐也間用金銀銅瓷品物也率多海陸珍竒主獻賔一<lb/>
以華禮賔酢主亦用燕儀羅蜜餌數至五重潔盤堆大<lb/>
可尺圍每噐皆範銀銅為䦨干而綴以綠珠之絡索其<lb/>
<pb n="KR4h0139_WYG_043-19a"/>
上皆翦羅綺為花葉而舞以綵鳯之䙰褷豆籩取美觀<lb/>
瞻則以前大後小為序陳列取宜嚮背則以外高内低<lb/>
為差間肴羞以糝食雜醯醢以醬臡酒則醖釀以秔雖<lb/>
從事之出青州者殆未能與之優劣色香溢斝而督郵<lb/>
之出平原者逺不敢望其藩籬案排一字中覆以綃左<lb/>
右翼三皆陳餼牢近坐一筵俟即席王乃自舉充盤諸<lb/>
餼遇當割臣必親操示特殺則牲皆獻心取肥甘則腸<lb/>
三實膋續獻則先同姓封君次乃以及政府六曹湯一<lb/>
<pb n="KR4h0139_WYG_043-19b"/>
進必以五椀為數器累疊不以盈尺為髙几案不容則<lb/>
徹於蹈藉之席腥膻既飫乃進以澗沚之毛從官皆鵠<lb/>
侍於中外閽譯則俯伏於周遭蓋三燕太平也禮皆同<lb/>
而文不殺一燕仁政也誠益至而力益勞比予竣事東<lb/>
歸遄車言邁王則先出慕華列燕以待語益丁寧而不<lb/>
厭禮益勤劬而匪懈荷脩爵之無算辱善言之至再至<lb/>
誦軻書之重内繆許予黨為皆能及引晏子之贈言自<lb/>
慊其才之不逮意蓋將贈予以詩句惜不為予黨所解<lb/>
<pb n="KR4h0139_WYG_043-20a"/>
也乃若山川道里浹月所經風物人情五日所得雖不<lb/>
具知亦頗記憶成均國學負山枕涯前後殿堂左右庭<lb/>
階官有大小司成徒有上下寄齋西京所不能儗開城<lb/>
所不能偕則在乎祭不像設以瀆亂徒有進造為朋儕<lb/>
也畿内之景漢江為勝樓高礙雲水碧浮鏡渡有楊花<lb/>
物亦繁盛萃八道之運餉為一國之襟領最高亭俯瞰<lb/>
長干百濟國接聨舊境予嘗為之放舟倚馬為一日之<lb/>
遊彼亦自慶其樂事賞心出百年之幸也達巷通衢正<lb/>
<pb n="KR4h0139_WYG_043-20b"/>
直無曲截然簷阿巋然華屋百家則出高牆以隔風火<lb/>
每室皆穿北牖以避炎燠蓋其外皆分授於官而貧富<lb/>
不得異制其内乃獲由已而結搆惟其所欲也官府之<lb/>
署制亦不殊皆有堂寢皆飭亷隅樓翼欄楯梁冒侏儒<lb/>
館傳壁間盡塗以水墨不工之畫户牖合處皆寫以混<lb/>
沌初分之圖此則未必盡然予但據所見而直書也貧<lb/>
壁編篠索綯以完其上則覆以茅茨其空則塞以泥丸<lb/>
有荆棘反出簷端者有棟宇僅如囷盤者此比鳯凰雖<lb/>
<pb n="KR4h0139_WYG_043-21a"/>
不足千仭之舉而視鷦鷯亦可託一枝之安也富則陶<lb/>
瓦皆<graphic n="KR1877" url="https://raw.githubusercontent.com/kanripo/KR-Gaiji/master/images/KR1877.png" mimeType="image/png"/>而廡序之翼東西者棟反聳出於南北塗塈皆<lb/>
土而堂寢之位前後者容反低下於中間門則皆循東<lb/>
序之棟設梯以升必矩歩乃可達於堂寝地則皆畏下<lb/>
濕之沾鋪板以隔若趺坐則皆藉以茅菅所不可曉者<lb/>
家不豢豕蔬不設樊引重則惟見牛馬芻牧絶不見羊<lb/>
羱鮮食則蹄筌山海蔬茹則采掇江灣有至老村民而<lb/>
不一沾豕味者有偶沾燕賜而即夢踏菜園者與夫貧<lb/>
<pb n="KR4h0139_WYG_043-21b"/>
則皆葬山椒貴乃卜宅郊原此皆出殊方異俗而不必<lb/>
深考細論也人露總環以分貴賤童留胎髮不間後先<lb/>
有甫孩提而髮已垂肩者有嵗六七而角總丱然者揆<lb/>
其留固以遺體當重欲其露所以戴弁皆前也民戴草<lb/>
帽頷皆垂珠頂或圓方色皆黒驢輿皁則穿四葉青衫<lb/>
頂加插羽傭人則衣數重麻布歩曳長裾惡諠譁則銜<lb/>
枚道路止衝突則曳杖庭除屨制以皮雖泥行亦所不<lb/>
恤襪縛以袴縱水渉亦所不拘衣皆素白而布縷多麤<lb/>
<pb n="KR4h0139_WYG_043-22a"/>
裳則離披而襞積亦疏背有負則且俯且行有如龜曝<lb/>
尊有命則且蹲且進有若鳬趨人必三八乃舉一輿行<lb/>
不一舎又易百夫蓋於重皆不能以肩任宜於此皆以<lb/>
手舉扶也女鬢掩耳不見佩璫首戴白圏直壓眉眶富<lb/>
貴者而乃蔽以黒繒貧賤者脛不掩於素裳有位而尊<lb/>
乃許乗輿出入無位雖富止許約馬超驤韤履布韋足<lb/>
皆縱而不束衣襦布帛袖則闊而不長上衣則皆過膝<lb/>
下裳則皆垂堂卑見尊亦以蹲踞為禮賤有事則以首<lb/>
<pb n="KR4h0139_WYG_043-22b"/>
戴為常有頂盂水而手不扶匡者有戴斛米而歩亦趨<lb/>
蹌者此則自所見而畧陳其未見則莫得而詳也若夫<lb/>
所謂川浴同男郵役皆孀始則甚駭於傳聞今則乃知<lb/>
已更張豈亦以聖化之所沾濡有如漢廣之不可方也<lb/>
歟禽多雉鳩雀鷃獸多麋鹿麞麅錯則昆布海衣蠣房<lb/>
車螯魚則錦紋飴項重脣八稍鯉鯽隨川澤皆可以摷<lb/>
鸛雀在庭院多見有巢似蛤決明味獨甘於海錯如拳<lb/>
紫蕨美獨勝於山肴至若異産川陸分馥蘭皋則有筆<lb/>
<pb n="KR4h0139_WYG_043-23a"/>
管酸漿紫芹白蒿水蓼之芽當歸之苗松膚之餌山參<lb/>
之餻皆可為葅皆以薦醪果則梨栗棗柿榛松杏桃柑<lb/>
橘梅李石榴葡萄皮則虎豹麕鹿狐貉䝡貂取以為文<lb/>
茵重裘矢服弓櫜花則薔薇躑躅芍藥牡丹酴醿丁香<lb/>
雀眉山礬二月方中櫻桃盡放季春未晦郁李皆殘草<lb/>
多薈蔚蒙茸樹多輪囷屈蟠亦有老松其堅如柏人取<lb/>
為明脂亦不滴花香者一經春皆採子結者必隔年乃<lb/>
食小者盡以駕溪澗之橋大者乃以柱廟堂之石此則<lb/>
<pb n="KR4h0139_WYG_043-23b"/>
其種類不同而為用亦各有適也五金莫究所産最多<lb/>
者銅五色各隨所用所禁者紅五味則醯醬為多五聲<lb/>
則音韻莫通為志所稱者狼尾之筆為武所尚者樺皮<lb/>
之弓布織以麻而以苧名者蓋出傳聞之誤紙造以楮<lb/>
而以繭認者以其搗練之工布之精以細密如縠紙所<lb/>
貴在捲束如筒傅油則可禦雨連幅則可障風乃若所<lb/>
謂男子巾幘如唐今則非昔果下之馬亦無三尺惟有<lb/>
五葉之葠滿花之席嵗貢闕庭時供上國百二十年來<lb/>
<pb n="KR4h0139_WYG_043-24a"/>
其䝉晉接之駢蕃雖曰本乎聖明之所錫而亦由其琛<lb/>
贄之絡繹也嗟夫六義有賦惟取直陳浹月經行詎得<lb/>
其真矧予以韤線之菲才不異乎滄海之纖鱗乃能運<lb/>
筆端之造化寫六合之同春惟不敢厚誣於見聞或庶<lb/>
幾不愧於諮詢<lb/>
　　交南賦<hi>有序</hi>　　　　　　　　<hi>明</hi>湛若水<lb/>
予奉命往封安南國王睭正徳七年二月七日出京明<lb/>
年正月十七日始達其國覩民物風俗黠陋無足異者<lb/>
<pb n="KR4h0139_WYG_043-24b"/>
怪往時相傳過實託三神參訂而卒歸之於常作交南<lb/>
賦<lb/>
皇穹極乎無朕兮廓空窿而罔象厚壤淵其莫測兮又<lb/>
坱圠而無垠爰上下乎中土兮中氣聚其曰人由四漸<lb/>
而四荒兮極泱莽乎禽獸草木而為鄰維中氣以風之<lb/>
又漸兮聖神肇乎盤古降皇皇而帝帝分哲王以之疆<lb/>
理乎中土列四方而五服兮薄四海又建長而以五森<lb/>
内夏而外夷兮析要荒以為度帝曰南之荒裔兮疇分<lb/>
<pb n="KR4h0139_WYG_043-25a"/>
野而代工南翼軫而朱鳥兮帝炎帝而神祝融窅乎皇<lb/>
后君之攸治兮曰火仙而徵龍燭九陰於赤水兮覿馮<lb/>
夷之幽宫昔陶唐之咨命兮羲叔南宅乎交趾庸均秩<lb/>
乎南訛兮亦暨時之與事季徳涼而莫遐兮荒忽以之<lb/>
自異維彼交之蕞爾兮北五管而越南裔際尉陀之七<lb/>
郡兮漢九郡而同置憑都盧於天末兮望越裳乎海際<lb/>
南迤邐兮占不勞西聮屬兮滇溟之尾派諸葛之渡濾<lb/>
兮州炎劉之經始李唐承乎厥後兮恢都䕶之府治昔<lb/>
<pb n="KR4h0139_WYG_043-25b"/>
炎氏之方殷兮泛海外之樓船二女蘖乎中葉兮薏苡<lb/>
用惑夫馬援屹銅柱之磷磷兮厭欃槍乎南天彼高氏<lb/>
之定交兮建石塔之巋然胡嵂崒乎橋市兮立富良之<lb/>
江埏彼爾黠曰炎均兮冒耳耼之仍雲維公藴之肇緒<lb/>
兮紹八葉以斯君京用簒而易位兮附胡公之逺孫和<lb/>
叔後其曰黎兮亦攘之於累傳昔少皞之方衰兮九黎<lb/>
擾而亂徳北正黎之司地而屬民兮羌始受之顓頊彼<lb/>
三苗以效尤兮陶唐亦復乎貞則皇混一以為家兮亘<lb/>
<pb n="KR4h0139_WYG_043-26a"/>
地載而天覆一正朔以同文兮又同軌而輻輳物土方<lb/>
之包匭分則九載而三奏厥易世而來王兮叩天王而<lb/>
庭受析圭玉乎上方兮球弁旒而七綴韤凌波以赤舄<lb/>
兮帯靈犀之與玉珮乗龍節於雲亭兮將天語於揚對<lb/>
帝曰疇咨若時余其以兮疇專對而學詩謬曰予之顓<lb/>
蒙兮之四方其以宜班麟服其曄曄兮疇予珮之陸離<lb/>
帯飛霞之弱弱兮冠切雲之巍巍書余紳以忠信兮申<lb/>
篤敬而行之悵世途兮曲囏又脩阻兮嶮巘羌跋㚄兮<lb/>
<pb n="KR4h0139_WYG_043-26b"/>
淮泗迺笑歌兮江湄望南極於嶺嶠兮馮炎飇而長歎<lb/>
徘徊蒼梧之墟兮揖重華而聯翩西遥睇乎桂湘兮見<lb/>
二妃之嬋娟眺崑崙而容與兮憩舒笑乎籌邊嵗月經<lb/>
於五管兮青牛服乎南關凱風薫而迎余兮余因以寄<lb/>
興於五絃攀南巢而盤桓兮睹鳯鳥之翩蹮始問道兮<lb/>
諒山孰鳯眼兮七源晞晴曛於坡壘兮濯北蛾之清湍<lb/>
朝曦發乎不博兮度卜鄰而僕山歩飛空於風磴兮遐<lb/>
縹緲乎雲巔懸巖崖兮淵際設鳥道兮側旋或深入兮<lb/>
<pb n="KR4h0139_WYG_043-27a"/>
厚土又上登兮高天鬱山林之險隘兮川屈詰而纒緜<lb/>
暮虎豹之蜿蜿兮朝蝮蛇之蜒蜒過丕禮而昌河兮渡<lb/>
市橋而吕瑰余息徒而班班炎均遥遥以斯迎兮渡富<lb/>
良兮洄灣曰余中華之子族兮家増城之九重從遊帝<lb/>
之𤣥圃兮閒逍遥乎閬風初離郡之豫章兮嘉厥名曰<lb/>
清源派炎漢之司農兮居余都兮甘泉依雲母兮高嶺<lb/>
邇安期兮左鄰處太一之穹廬兮抱羅浮之飛雲承帝<lb/>
歌之皇華兮兼咨諏乎炎徳汎淫遊乎方外兮觀泱漭<lb/>
<pb n="KR4h0139_WYG_043-27b"/>
之無極嵗攝提之癸酉兮斗杓忽其東捩火輪躔乎娀<lb/>
訾兮魄下弦之次夕蹇余渡以王舟兮亦黝黄而丹堊<lb/>
紛龍舟其後先兮沓蛟人而裸渉艥百橈以象刀兮扶<lb/>
黑欛而刃白夫惟寓藝夫水戰兮或因用以刺擊肆迎<lb/>
拜於厥明兮瀕祥壽之别殿入修門其大興兮見廣文<lb/>
之顔扁臨炎官之窈窕分祝融蹕而東轉依南風以弭<lb/>
節兮睇天使之離館炎均俯候於朝元兮肅敬天之北<lb/>
面儼百辟以皇皇兮奔重侯之欵欵陳黄幄兮月殿時<lb/>
<pb n="KR4h0139_WYG_043-28a"/>
六龍兮臨下虹橋渡而未雲兮又鵲橋而參伍聆天書<lb/>
乎洪音兮伏羣黎於下土時中律之太蔟兮洪鐘寂而<lb/>
不作置鳴鳯之嶰管兮擊靈鼉之高鼓應河鼓之磅硠<lb/>
兮屢天吳之蹈舞夜义奮其怒臂兮祼豎挺而前杜開<lb/>
廣宴於勤政兮崇余東之席端珍羞蟲鰕兮太牢别陳<lb/>
椰蓆敷重兮下地登土偶兮簇盤粔籹雜爼兮逺苾芬<lb/>
嗚呼廣樂兮蔑棄大吕跳梁舞蹈兮弗事干羽登庸瓦<lb/>
缶兮捐謝鼎爼時斗杓之孟陬兮列青梅之碧彈纍杯<lb/>
<pb n="KR4h0139_WYG_043-28b"/>
盤之狼籍兮𤓰亦先期以為獻奏夷樂於殿上兮鼓譟<lb/>
雜進而零亂列雄虺以為陣兮又沐猴而加冠曰而重<lb/>
黎其苗裔兮實乃祖之司農也曷不返乎初服兮乃祝<lb/>
髮而脱屣也敷余闖其度關兮實孟陬之中適嗟陽候<lb/>
之迥絶兮茁芋苗乎三尺農告畢而苗離離兮鷺亦以<lb/>
之藏色望炎火之千里兮臨回風而就炙盼仙果以舒<lb/>
懐兮丹實纍其枝碧傾都人以雜觀兮士女不分而塞<lb/>
途悉鞠躬而加額兮恒首下而尻高儒戴冠而伏迎兮<lb/>
<pb n="KR4h0139_WYG_043-29a"/>
交大指而跣趺見梟揚之拂拂兮披髮走而迅徂肅龍<lb/>
節兮啓行前指南兮先路駕象輿兮太一使風伯兮為<lb/>
之御搴雲霓以為梁兮先朱雀而向道攬蒼龍而左驂<lb/>
兮縶右騑乎白虎騎箕尾之瀏瀏兮乗燭龍而先後掣<lb/>
日旌之輝□兮填雷鼓之轟轟閃雲旗之委蛇兮參星<lb/>
軺之鏘鏘飄風裊裊兮朝霞纓舉風袂兮揚揚右余參<lb/>
之以蓐収兮左攜拉乎勾芒厭旄頭以無光兮曳鶉尾<lb/>
之閬閬擊木星以節行兮披鶴氅而荷戈兵銜枚以無<lb/>
<pb n="KR4h0139_WYG_043-29b"/>
言兮挾天弧而誰何伏萬矢於林中兮一夫呼而衆呀<lb/>
設丹幄於羣館兮雲帔具而不移羅銷金之蕙帳兮綴<lb/>
五綵之流蘇坐沉香兮氤氲列絳帷兮纚纚或高歌以<lb/>
擊壺兮滌陶硯於天池山鬼下兮吹燈招木客兮題詩<lb/>
重侯珮玉兮進羞儼禮神兮益卑貴者冠兮跣途餐席<lb/>
地兮趺居咨由余於戎方兮訪有吳之季子紛被髮而<lb/>
冠纓兮胡觀樂乎大方而與之論詩㫖懸鞦韆兮縹緲<lb/>
乗風雲兮歩虚眺有娀之嫺女兮覯蒙山之都姝羌雪<lb/>
<pb n="KR4h0139_WYG_043-30a"/>
白而漆黒兮亦蛾眉而曼膚上衣古而過骭兮又罔裳<lb/>
而重襦袖飄飄其仍風兮跣雙足而泥塗資珍髢以弗<lb/>
售兮齒黝黝而牙聱仍葛洪之丹砂兮將博訪乎勾漏<lb/>
逢鮑靚於南海兮余亦與之幽遘觀民居之鳥翼兮恒<lb/>
居高而簷低方甍瓦而鋭下兮槩厥形如短圭爰乗葺<lb/>
而平敷兮象鱗鱗其魚魚豈水族相感而則然兮乃厥<lb/>
類而象諸鳥翼堂而里置兮日中市於墟落環四面以<lb/>
施榻兮中市官而均𣙜國無馬之千乗兮又何擇乎驥<lb/>
<pb n="KR4h0139_WYG_043-30b"/>
與駘曰國君之稱富也又曷數以為對兵裸以靡甲兮<lb/>
亦焉用夫犀兕豈厥家之罔藏兮恐其徳之未改木寄<lb/>
生之纍纍兮亦既繁而未萎藉若人之福威兮不再世<lb/>
而貽殆炎均貺予以菲芷兮又蕙蘭之旖旎余辭以帝<lb/>
之紉襟兮有縣圃之芳靄又重余以椒苓兮曰余襟之<lb/>
難改余受閬風之繽紛兮兼月殿之菌桂慨有職乎咨<lb/>
詢兮雖草木鳥獸而莫予䜋或申申而問俗兮恐邦人<lb/>
之予紿招朱鳥兮七宿分南野而司天乃靈哲夫天飛<lb/>
<pb n="KR4h0139_WYG_043-31a"/>
兮盍於余而具陳鳥恍惚而夕降兮曰余不習乎世言<lb/>
交三趾而作篆兮庶余意之或宣曰普天兮殊方迥風<lb/>
氣兮不同俯南極兮地下仰南斗兮天中規燬度兮鶉<lb/>
尾天地罔肅兮凉風爰又戾兮𤣥枵澤不腹堅兮溶融<lb/>
馮碧雞兮右掖接烏衣兮鄰邦服余華蟲兮乗鴐鵞跨<lb/>
鴻鵠兮鳴天雞振鷺吾其潔修兮海鷗嗒乎忘機疾黄<lb/>
鳥之讒巧兮鳩癡黠而攘棲雉胡臻化蜃而呈樓兮鱔<lb/>
聲霹靂而震怒鸚鵡慧而訴寒兮翡翠胡喪質於竒羽<lb/>
<pb n="KR4h0139_WYG_043-31b"/>
彼紛紛乎斗筲兮亦焉足以多數奮九萬於溟溟兮鵾<lb/>
鵬翼其垂天紛有鳥而九頭兮雀蛤胡感而化遷鶗鴂<lb/>
鳴而草芳兮天虹藏而不雪隨陽懵乎氷泮兮布穀啼<lb/>
於冬月曰邈邈乎皇穹之𠖇𤣥也昭昭乎博厚邇而不<lb/>
可原也揖祝融之𠖇𠖇兮而南紀之專也紛總總其淵<lb/>
陸兮盍悉余之昌言也曰維揚之末裔兮土亦殊乎塗<lb/>
泥貢竒南以沉水兮又南金之與纎綈橘柚包而莫致<lb/>
兮丹荔逺而見遺繄鑄山兮為金又煮海兮以為鹽波<lb/>
<pb n="KR4h0139_WYG_043-32a"/>
羅特乎彼岸兮安息以液而自殱狶具矢而捷射兮獸<lb/>
帯甲而穿山麝藉香以為祟兮猩猩機疎乎能言探余<lb/>
驪龍之頷珠兮又網海根之珊瑚珮明月乎南海兮拂<lb/>
若木於明都獸為舞而銜戈兮蓬萊浮海而負鼇射工<lb/>
巧而俟影兮巴蛇吞象而吐哺又九首吞人兮天吳怒<lb/>
號犀胡靈兮而厥角通天象奚知兮而委齒自埋乎逺<lb/>
郊有儵忽兮𤣥虯負黄熊兮出遊眺西皇之青鳥兮見<lb/>
王喬之雙鳬怳海若兮夜出水妃偕兮朋遨胡馮夷兮<lb/>
<pb n="KR4h0139_WYG_043-32b"/>
娶婦諒佳期兮好逑何海上之居人兮頭宵飛而海食<lb/>
晨則返而完歸兮又追隨於往夕歌曰二神僪詭誕慌<lb/>
惚兮懵乎余狐疑助莫決兮騎彼箕尾揖傅説兮天路<lb/>
漫漫何脩越兮昔羲氏之宅交兮化為神於日馭曰南<lb/>
訛以平秩兮就余訂以一語依朝曦而折衷兮庶決吾<lb/>
之猶豫曰物之生顱𤣥趾基一體齊氣孰首飛之斷永<lb/>
不續孰能彌之補天有石誰能治之鼇足立極孰睹裁<lb/>
之象能埋牙誰親掘之無爪無角誰與挿之馮夷娶婦<lb/>
<pb n="KR4h0139_WYG_043-33a"/>
　匪形安協水仙有宫胡身業之鵬翼垂天誰能運之扶<lb/>
　揺而起擊水三千孰其仭之有鳥九頭孰啄食之惟天<lb/>
　一本誰參析之虺毒一足誰附益之天地之常傳物有<lb/>
　極日月曜靈風動雷析動植潛飛咸識其職百家九流<lb/>
　荒唐莫測爰有典謨聖人作式厥民析因鳥獸孳革過<lb/>
　此則非吾之所識於時日車就駕引輓羲和朱明離離<lb/>
　扶桑參差炎均擊鼓且笑且歌乃臨橋梁送余於河怳<lb/>
　乎忽忽若夢南柯載歌曰中氣磅礴山川繆兮蝘蜒糾<lb/>
<pb n="KR4h0139_WYG_043-33b"/>
　隔離中州兮常而不常怪詭幽兮不常而常三光周兮<lb/>
　聖人耀徳文明流兮海波不揚庶徵休兮結余忠兮為<lb/>
　軸又揆信兮以為路乗余敬兮於堪輿廓自得而容與<lb/>
　兮余因以從容乎周道觀八極之無窮兮浮遊馳騁乎<lb/>
　宇宙而上下聊反觀而知天兮迢逍遥於閉戸迺旋氛<lb/>
　旄之班班兮攬霓旗之翕翕掣揺揺之雲旌兮叫帝閽<lb/>
　乎閶闔入鈞天兮紫微聞廣樂兮九合<lb/>
御定厯代賦彚巻四十<lb/>
</p>
<p>
</p>
  </div>
</body>
</text>
</TEI>
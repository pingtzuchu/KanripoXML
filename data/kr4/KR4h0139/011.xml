<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0139_WYG_011-1a"/>
　欽定四庫全書<lb/>
御定歴代賦彚卷八<lb/>
　　天象<lb/>
　　　喜雨賦<hi>有序</hi>　　　　　　　　<hi>晉</hi>傅　咸<lb/>
　泰始九年自春不雨以涉夏節草木共然百姓以堯有<lb/>
　九年之水湯有七年之旱恐遭斯運並有懼心聖皇勞<lb/>
　慮分使祈禱徧於羣望余以太子洗馬兼司徒請雨百<lb/>
　辟莅事三朝而大雨降退作斯賦<lb/>
<pb n="KR4h0139_WYG_011-1b"/>
　祝融熾景羲和警轡亢陽火憤野無生類悠悠億兆同<lb/>
　兹慘悴伊我皇之仁徳兮配幬育於二儀屢刻躬而勤<lb/>
　政兮廣請禱於靈祗孰謂天髙其聽不遼孰謂神逺厥<lb/>
　應孔昭潔齋致䖍於兹三朝陰鬱怫而騰起陽菴藹而<lb/>
　自消飛㢘扇谷風之翼翼靈嶽興慶雲之飄颻遂乃重<lb/>
　陰四㑹溟邈無垠方中降雨亘夜迄今生我百穀粒我<lb/>
　蒸民昔洪水滔天於唐堯之朝亢旱為災於殷湯之世<lb/>
　下民其咨莫能俾乂歴稔九七僅免斯害猶以疇咨為<lb/>
<pb n="KR4h0139_WYG_011-2a"/>
美談躬禱為勲伐<lb/>
　　喜雨賦　　　　　　　　　　<hi>宋</hi>傅　亮<lb/>
唯二儀之順動數有積而時偏墊襄陵於唐籍慼雲漢<lb/>
於周篇匪叔葉之或遘在盛王其固然伊元嘉之初載<lb/>
肇休明於此年懿玉燭之方熙愠積陽之獨愆涸源泉<lb/>
於井谷委嘉穎於中田嗟我皇之翼翼悵臨朝而輟娱<lb/>
踵沖謙於禹湯協至誠於在予且東作之未晏庶雨露<lb/>
之夙濡遵懸子之徙㕓尤魯侯之焚巫祇桑林之六禱<lb/>
<pb n="KR4h0139_WYG_011-2b"/>
修季宰之再雩誠在幽其必貫感何逺而不孚聆晨鸛<lb/>
於髙垤候宵畢於天隅發曽雲於觸石晦重陽於八區<lb/>
春霆殷以逺響興雲霈而載塗灑豐浸於中疇覃餘潤<lb/>
於嘉蔬殷嗇人於菑畆衍將繁於中衢嗣良頌於多稔<lb/>
兆嘉夢於維魚矧具臣之逢運又均休而等虞陶曲成<lb/>
於暮稔念歸駕於董疎<lb/>
　　喜雨賦　　　　　　　　　　　唐𤣥宗<lb/>
仰重華之齊政步文命之彛倫何天道之云逺亦明徵<lb/>
<pb n="KR4h0139_WYG_011-3a"/>
之在人迄中夏而自春遘愆陽而為亢雲重結而復解<lb/>
雨纔滴而還障山祠植珪而不答田畯倚耒而怊悵京<lb/>
兆來奏音官撰曲將土龍而矯首請神巫而頓足彼有<lb/>
憑而可舉子何抑而未許恐歳凶之及人寧天譴於我<lb/>
身乃潔齋壇墠五精是祠暴立炎赫三日為期上帝臨<lb/>
我衷誠不欺重泉蒸潤觸石吐滋平雲黯而鋪幕密雨<lb/>
森其散絲無雷無電不震不眩匪疾匪徐乍合乍疎泛<lb/>
草泊樹垂珠㸃露過闕入樓含烟雜霧或噴薄而攢集<lb/>
<pb n="KR4h0139_WYG_011-3b"/>
或淋漓而灌注亂積水之圓文拂微風之斜度寰海浹<lb/>
而康樂畎畆欣而相顧絲管合兮夜將曉芙蓉開兮日<lb/>
未暮原夫雨之為徳也無小大之異情無髙卑之不平<lb/>
無華朽之偏潤無臭薰之隔榮喜夫雨之今應也起一<lb/>
言而不舍經累辰而廣瀉納清陰之浮涼同顥氣之飄<lb/>
灑感作霖於殷命諷其滂於周雅家尚知乎禮節國有<lb/>
望於豐霸小陽臺之神人却大宛之走馬觀雲行而雨<lb/>
施吾何事乎天下<lb/>
<pb n="KR4h0139_WYG_011-4a"/>
　　奉和聖製喜雨賦　　　　　　<hi>唐</hi>張　說<lb/>
愚臣啓先王之冊府校絶瑞於祥經樂雲雨之平施齊<lb/>
品物之流形帝王爭重而為寳麟鳳自輕而讓靈况愆<lb/>
時之渴望歘意達而神聽是月也朱明漸半紫榴未吐<lb/>
恐降災兮此下人罄䖍祈兮我仁主退象龍之禮禱斥<lb/>
持鷺之貌舞屛翳慙其廢職祝融悔其遷怒山泱漭而<lb/>
出雲天霶𩃱而下雨速一言而感應尅三日而周溥氣<lb/>
滃靄以黭黮聲颯灑以蕭條漼如雲漢之屑落散似珠<lb/>
<pb n="KR4h0139_WYG_011-4b"/>
泉之歕澆街㕓漫其黄潦臯壤萋其緑苖舒四溟之清<lb/>
潤卷六合之煩囂咸澡骨於神液共歡心於聖朝借如<lb/>
五月有梅雨之名三春有穀雨之氣越人以泥牛待沃<lb/>
胡土以賣龍求費出員嶠而石香入成都而酒味彼偏<lb/>
方與小節非大人之所貴復有送地祇於鬱島迎海石<lb/>
於葛川疾雷碎其山裂走電曄其海然天子作愁霖之<lb/>
賦詞人綴苦雨之篇牆屋壊於倒井黍稷沉於下田乃<lb/>
凶祲之不令曷休徵之有焉請言瑞雨之可喜也恊氣<lb/>
<pb n="KR4h0139_WYG_011-5a"/>
交泰嘉生是頼湛覃而不溺衍溢而無害東漸出日之<lb/>
表西被無雷之外南窮火䑕之譯北盡燭龍之會天文<lb/>
則雲漢昭回天澤則江河霶霈雖欲談天而窺管孰知<lb/>
堯德之為大<lb/>
　　奉和聖製喜雨賦　　　　　　<hi>唐</hi>韓　休<lb/>
聖人調玉燭握金鏡乘正陽而馭六氣之辨考中星而<lb/>
授四時之命所以平三階而齊七政惟十有六祀日躔<lb/>
于南紀火徳方盛炎曛自始主上問飛候之或失徵驕<lb/>
<pb n="KR4h0139_WYG_011-5b"/>
陽之所起未明求衣當食昃晷恐六事之害政引萬方<lb/>
而罪已乃設槱燎奠椒醑豈史巫之紛若惟誠徳之是<lb/>
與稽𤣥穹以誓期樂形影以増佇善言既發靈應無越<lb/>
天垂貫斗之雲神召離星之月有渰淒淒南山朝隮林<lb/>
鳴陰鳥澗隱晴霓九光之霞冠於雲日五色之氣映於<lb/>
巖谿始攢團而未下終颯灑而俱齊合散縈直紛飛驟<lb/>
息肇自千畞周於八極及乎公田我私長我黍稷我箱<lb/>
既萬我庾惟億人咸謂之神功爾孰知夫帝力若乃拂<lb/>
<pb n="KR4h0139_WYG_011-6a"/>
珠箔含綺疏徵霧氣於金掌糅香烟於玉除下碧雲而<lb/>
陰合滴銅池而響餘君王乃倚雲閣憑雨殿臨清暑奏<lb/>
繁薦欣大徳之在生知上靈之有睠於斯時也一人有<lb/>
慶萬國歡心羣臣獻華封之壽天子御薰絃之琴昭宸<lb/>
文於合璧式王度其如金乾道兮下濟湛恩兮汪濊四<lb/>
三皇兮六五帝于胥樂兮萬千歳<lb/>
　　奉和聖製喜雨賦　　　　　　<hi>唐</hi>徐安貞<lb/>
惟大君之執象襲先帝之重𤣥體至精而御物用明徳<lb/>
<pb n="KR4h0139_WYG_011-6b"/>
而動天自乘春兮當暑洎三時而不雨何陰陽而併隔<lb/>
瞻雲漢以延佇而雍州之積髙乃神明之舊府君告有<lb/>
司無作淫祠圖應龍兮何召望愚婦兮何期禦愆伏之<lb/>
六沴唯蕩蕩之上帝信天道之悠哉固人事之所制爾<lb/>
其圜壇方墠環以禁林拂瑶席兮列神座藉白茅兮推<lb/>
聖心却華葢而特立當赫曦之正臨幽應如響明徵在<lb/>
今油然作雲鬱山川之氣淒兮為雨變天地之陰乘空<lb/>
離合烟霏霧雜散影微微清神不稀無雷電之相迫但<lb/>
<pb n="KR4h0139_WYG_011-7a"/>
蕭條而自飛迴颯灑於天聽襲清涼於御衣如泰嶽之<lb/>
朝下似陽臺之暮歸林籞増飾城池共色八水青田千<lb/>
門紫極洗原隰於龍鱗拂甍標於鳳翼伊萬物之同潤<lb/>
况油油之黍稷匝寰海而為期指咸霖而一息吾君乃<lb/>
升玉堂闢金殿既滌炎暑是開清宴聽金石之克諧知<lb/>
神人之合忭濟濟三事稽首而言效靈䕫之鼓舞聨振<lb/>
鷺而飛翻欣復夏王之膳無邀漢后之恩微臣束紳國<lb/>
史秉筆階戺仰宸儀之法度聞天韻之宫徵大舜之慶<lb/>
<pb n="KR4h0139_WYG_011-7b"/>
雲已發武帝之秋風莫比欽豐歳之餘裕賾先天之至<lb/>
理陋星斗之占冠靈臺之紀猶誡奢靡之事信明明天<lb/>
子<lb/>
　　奉和聖製喜雨賦　　　　　　<hi>唐</hi>賈　登<lb/>
聖人在位體天法地示人以五行應天以五事修其貌<lb/>
也時雨若正其言也時暘至彼氣象之或乖將反身而<lb/>
可致皇哉我君𤣥徳敷聞御極而三才交正乘時而四<lb/>
序平分十有六年以至今載旬有一雨不愆乎晦所謂<lb/>
<pb n="KR4h0139_WYG_011-8a"/>
𤣥化之功行於太平之代粤在春餘而乘夏初或土官<lb/>
以位或火正其居土勝於水午衝於子陽景且曜陰風<lb/>
莫起當天數之適然非歳行之常紀惟帝念兹聞諸有<lb/>
司或獻舞雩之請或陳齋社之期省而不録云奪農時<lb/>
直以萬乘之貴躬親三日之祠王言既出聖心惟一天<lb/>
昭厥誠神降之吉霈然為雨不俟終日明明聖后知微<lb/>
知彰迪彼炎暑化為清涼恐二氣之相迫於兆人而不<lb/>
臧以身作戒因物考祥當是時也收其威而雷不敢作<lb/>
<pb n="KR4h0139_WYG_011-8b"/>
隱其耀而電不能爍昭其令而風不憒憤布其和而氣<lb/>
不交錯徒以𤣥黙為貞清明惟神簡服用興徳仁如此<lb/>
者上獨感其雲行下獨成其雨施六合雖廣一朝畢被<lb/>
其始至也歴亂希微霧雜烟霏其少進也湛覃凌厲泉<lb/>
飛飈逝驚碎滴於瑤池噴懸流於錦砌傳聲竹樹之末<lb/>
濯色菱荷之際乘日用而此多仰年豐而可計帝乃罷<lb/>
薰風之絃奏其雨之篇歸功於大造致美於皇天詞因<lb/>
喜降義以情傳是禮也且髙於商武斯文也復掩於周<lb/>
<pb n="KR4h0139_WYG_011-9a"/>
宣非聖德之兼濟何以臻於此焉巍乎聖主謙以自輔<lb/>
慮其率土猶稱疾苦申命文武更求多祜又吹之以軒<lb/>
后大風又沐之以殷宗霖雨潤再洽兮恩重溥自朝廷<lb/>
兮至草莽鑠皇篇兮熙帝譜于胥徳兮振萬古<lb/>
　　奉和聖製喜雨賦　　　　　　<hi>唐</hi>李　宙<lb/>
既五月兮生一陰猶不雨兮思作霖聖自咎兮天同徳<lb/>
誠下答兮神孔歆臣聞澤不潤下意將乾封豈大明在<lb/>
御而荒歳或逢禮有旱暵之舞詩有昭回之詠陛下退<lb/>
<pb n="KR4h0139_WYG_011-9b"/>
史巫之紛若追后土之䖍敬以乾坤而合徳何造化之<lb/>
不測當赫曦兮是時與霶𩃱兮為期粤三日而將澍未<lb/>
崇朝而已布霏微露立之壇霢霂風旋之步緬察獄以<lb/>
臨幸嘗禱林而戒懼曷若不言而順於陰隲曰肅而變<lb/>
其陽數非破塊與鳴條惟滌塲及灑路靈臺是升斯考<lb/>
休徵渾儀已緯更酌元亨爾乃紫微涼夏彤庭景深初<lb/>
泛灩於太液復蕭條於上林傾菡萏而花舞散青蔥而<lb/>
葉吟宜刻漏於銀箭雜秋聲於玉琴龍虎飛騰兮多氣<lb/>
<pb n="KR4h0139_WYG_011-10a"/>
色鸛鶴鳴呌兮有清音况田畯之至喜奉聖人以為心<lb/>
惟大君之徳也如雨施於上𤣥如澤漏於重泉浸四溟<lb/>
而無逺洞萬物而無偏喜羣生之遂也山不翦其毛髮<lb/>
河不汚其宫闕思就紺而生虹願從風而移月絶奔雷<lb/>
以無景靜行雲以不發願依稀兮其奚多雖三五而可<lb/>
越<lb/>
　　賀雨賦　　　　　　　　　　<hi>唐</hi>沈　瑱<lb/>
臣聞堯以欽明文思察洪水而其咨湯以布昭聖武緜<lb/>
<pb n="KR4h0139_WYG_011-10b"/>
鑠石而不雨彼穹蒼之災沴豈睿君與聖主我明徳之<lb/>
馨香終時康而俗阜大唐以率俾蠻夏莫非王土主上<lb/>
以光宅君臨粤若稽古以淑徳崇化為乾作輔其廣運<lb/>
也包二儀以覆載其亭育也想羣生之父母聖謨洋洋<lb/>
嘉言孔彰惟精惟一無怠無荒百姓有過引之歸已一<lb/>
物失所納之於隍夫人之所重者食也政之所先者農<lb/>
也近歳以冬雪不盈春雲少澤緑疇合瘁朱夏將革無<lb/>
西畢之霶𩃱有南威之赫奕我藝闕秀甫田虚闢湘燕<lb/>
<pb n="KR4h0139_WYG_011-11a"/>
垂翼而不飛應龍矯首而何益爾乃邦人大恐皇念勤<lb/>
眷思轉災以為祥宜樹美而除譴移正寢徹豐膳釋幽<lb/>
寃索遺彦達聰明目廣視聽於四方恤獄緩刑開網羅<lb/>
於三靣誡絶崇慝懲離黨援衮路清太階平君臣咸一<lb/>
邦家輯寧天方悔咎淪孽垂休降靈雲布族而靄䨴電<lb/>
驚空而煌熒殷雷震而闐闐飛雨零而冥冥夫其森沉<lb/>
散漫颯灑凌亂瀝液汪洋周流津漢濯上林之靃靡漲<lb/>
昆明之瀾汗驟繁響於闕庭浮清風於樓觀𤣥澤優而<lb/>
<pb n="KR4h0139_WYG_011-11b"/>
霽止晴光炳兮澄渙奔餘潦於迴塘挂晴虹於霄漢阡<lb/>
陌條暢而増綺黍稷芬榮而若換野老熙熙農人相持<lb/>
嘉廪儲之望歳喜甘霈之流滋鼓腹擊壤賡歌稱詩詩<lb/>
曰有渰淒淒興雨祁祁雨我公田遂及我私皇上睟容<lb/>
有穆神心載怡羣卿大夫濟濟纓緌拜手稽首足之蹈<lb/>
之賀農祥於介福答聖造於休期有諌議大夫沈瑱因<lb/>
進而稱曰臣聞昔者飛雉升鼎用墜殷宗之徳熒惑守<lb/>
心旋移宋景之慝禾苖盡起孺子感動於周公桑穀並<lb/>
<pb n="KR4h0139_WYG_011-12a"/>
生太戊獲相於伊陟夫君人者修已以敬乾乾日昃奉<lb/>
堯舜以為心崇禮讓而為則放黜回佞敷求讜直使人<lb/>
以時用丘明之昏定異物不貴誡老氏之難得哀賑惸<lb/>
嫠勉敦稼穡自然災伏至誠感於天地及當而行湛恩<lb/>
浹於寰瀛珍絡繹瑞縱横海氣蒙晏河光吐榮甘露凝<lb/>
而醴泉涌麒麟遊而鳳凰鳴烟雲蕭索而紛郁日月光<lb/>
華而淑清我后慎終如始用晦為明為而不有冲而不<lb/>
盈向之能事動植由庚<lb/>
<pb n="KR4h0139_WYG_011-12b"/>
　　喜雨賦<hi>有序</hi>　　　　　　　　<hi>宋</hi>王　炎<lb/>
丙申夏四月武昌闔郡不雨越五月三日崇陽宰吴侯<lb/>
以誠禱雨遂優渥按春秋僖公三年春正月不雨夏四<lb/>
月不雨六月雨說者曰書不雨者閔雨也書雨者喜雨<lb/>
也喜雨者有志於民也今吴侯禱雨以誠不崇朝而雨<lb/>
隨之可謂有志於民矣作喜雨賦其詞曰<lb/>
歳行於涒灘之辰斗建於實沉之次環鄂渚之七縣值<lb/>
亢陽之為沴風自南而且霾日將北而如燬雲霓鬱而<lb/>
<pb n="KR4h0139_WYG_011-13a"/>
不興旱魃驕而孰禦策余馬於郊牧喧龍骨之咿嚘滮<lb/>
池瀦其既竭陂堰支其斷流視衍沃而龜坼况髙田之<lb/>
未耰苖已悴而半槁懼西疇之不収幾張頤而待哺舉<lb/>
蹙頞而増憂粤桃溪之令君念民命之惟穀兹土曠而<lb/>
農惰雖儋石而無蓄繄告糴之多艱米翔踴而如玉儻<lb/>
既月而旱甚民必仆於溝瀆講雩祀之故事虚心齋而<lb/>
竭誠謁梵王之蓮宫羞蘋蘩之潔清款仙伯之靈巖釋<lb/>
輿馬而草行陰曀曀以隨葢颸悠悠而擁旌柱礎濕其<lb/>
<pb n="KR4h0139_WYG_011-13b"/>
有汗鐘鼓<graphic n="KR1861" url="https://raw.githubusercontent.com/kanripo/KR-Gaiji/master/images/KR1861.png" mimeType="image/png"/>其無聲紛舉手以加額曰雨兆其已形龜<lb/>
日蕆儀肅我庭宇駕龍秋秋攸届攸止雲將前驅雨師<lb/>
踵至越三日而為霖罄一同而均利稼芃芃而驟蘇澮<lb/>
汨汨而如注免為殍於凶年占築場於樂歳沸輿頌而<lb/>
載塗歌令君之陰賜其歌曰霢霂兮涵濡汚邪兮滿車<lb/>
其釀兮有黍稻稉兮可炊豈弟之澤民肥不臞我字我<lb/>
撫公留勿歸均此大惠公歸勿徐吴侯聞而哂之曰父<lb/>
老之言何美之溢也向也民憂而憂此吏責也今也民<lb/>
<pb n="KR4h0139_WYG_011-14a"/>
喜而喜吏不敢以為徳也然旱而禱禱而雨如重負之<lb/>
獲釋也酌我醑醴旅我殽核合僚友而一笑吾敢忘夫<lb/>
帝力<lb/>
　　喜雨賦<hi>有序</hi>　　　　　　　　<hi>元</hi>李繼本<lb/>
辛亥夏余寓繁畤彌月不雨五月二十有二日大雨作<lb/>
喜雨賦<lb/>
五臺之北五原之陽太行削雲間之老翠滹水落天上<lb/>
之銀潢澮畆縱横池館清涼雞犬靜其無譁花竹秀兮<lb/>
<pb n="KR4h0139_WYG_011-14b"/>
有香卧雲子游而樂之遂解裝林下而卜鄰於暖泉之<lb/>
傍郷大夫喜其來而懼其徃也相與劌荒榛締草堂開<lb/>
蔬圃拭藥囊有琴在御有書滿牀奚奴舂柳陰之白粲<lb/>
鄰父過牆頭之緑觴步明月而歌窈窕臨逝波而詠滄<lb/>
浪跡繼於城市心息乎紛攘葢將奉親以自樂而髙卧<lb/>
乎白雲之郷孰期涉兹盛夏天閟膏雨憂心殷殷莫知<lb/>
所處赤日如焚旱氣旁午牛喘欲頽龍卧不起粟苖半<lb/>
焦麥實成粃穹林偃兮槁木破金啼兮渴鼠地靈縮萬<lb/>
<pb n="KR4h0139_WYG_011-15a"/>
井之源海若收百川之水罷千門之管絃歎五方之商<lb/>
旅乃有戴白之翁垂髫之子㪺寒潭之清冷羅華檠之<lb/>
香幣走龍祠以祈靈薦牲俎以陳醴旌幢絢兮九霄笙<lb/>
鼓訇兮百里娱以優伶雜以士女既醉既飽載笑載喜<lb/>
眇天澤之少施冀神心之暫啓俄而𤣥霾塞乎泬寥密<lb/>
霧沉乎階戺恍疑起潛蛟於巖幽而捲怒龍於江渚也<lb/>
少焉明霞收流電止日迎霧以霽澄風吹雲而披靡氣<lb/>
將交而復離惠將布而復弛兆姓吞聲而無歡萬口箋<lb/>
<pb n="KR4h0139_WYG_011-15b"/>
天而矢死巍巍皇穹憫民之窮沛然下雨當兹五月之<lb/>
將終方是雨之欲降也炎光墮地層陰蔽空萬螘封穴<lb/>
百鳥號風日車騰騰以遄邁電幟閃閃以交攻山川晻<lb/>
藹乾坤晦蒙雷震天門之鼓水涌馮夷之宫及是雨之<lb/>
既作也噴灑空際飛流海東浪奔平臯之雲河走長橋<lb/>
之虹瀉天瓢於八極散銀竹於千峰迴生意於萬象蘇<lb/>
渴望於三農既而陰氣解駮晴景冲融雲浮浮其若練<lb/>
山宛宛其猶龍鳥嚶嚶其相樂木蓊蓊其成叢平疇漲<lb/>
<pb n="KR4h0139_WYG_011-16a"/>
萬頃之緑竒葩吐千林之紅客有登空山以遐睇鏘環<lb/>
佩於雲中藉緜緜之茂草蔭落落之長松暝藹逐遥空<lb/>
之孤鶩天風度荒寺之逺鐘俯仰宇宙披豁心胷但見<lb/>
火輪千丈西渡銀海湧出萬朶金芙蓉爾其霞飛林表<lb/>
烟斂天末柳暗歸鴉簷喧乾鵲送西山之夕陽挂南樓<lb/>
之朱箔槐色浮而庭宇清花陰轉而簾櫳薄緗帙曬兮<lb/>
芸軒酒斾揭兮山郭烏犍耕白水之涯紅袖舞清風之<lb/>
閣涼入兮綀衣香潤兮錦槖於是華者實槁者活疾者<lb/>
<pb n="KR4h0139_WYG_011-16b"/>
瘳憂者樂三農得是雨而澄明兩儀得是雨而開廓太<lb/>
和得是雨而流行沴氣得是雨而銷鑠彼棠谿之金美<lb/>
則美矣而惠不若是雨之博垂棘之璧貴則貴矣而恩<lb/>
不若是雨之渥飛潛動植皆為之鬯舒耆耄幼穉皆為<lb/>
之欣躍信天下之至寳非一物獨得而霑濡誠宇内之<lb/>
奇珍非一人獨得以囊括天降斯雨豈人所作人被斯<lb/>
澤非天曷託彼有備百禮以禱於鬼神者孰若精一心<lb/>
以求於冥漠也卧雲子復怡然語諸郷大夫曰始而不<lb/>
<pb n="KR4h0139_WYG_011-17a"/>
雨吾意天實殄厥下民矣既而大旱吾意天實隕厥兆<lb/>
民矣一雨如沐九土皆春天錫吾氓惠也孔殷吾將結<lb/>
青山以為侣招白雲以為鄰耕田讀書以終老於滹水<lb/>
之濵迺歌曰雷雨滿盈兮蕩乎無垠氣化迴薄兮出乎<lb/>
無門使天雨玉兮曷若野橋流水清無塵使天雨珠兮<lb/>
曷若石田茆屋屯秋雲吾何以酬天地之大徳兮惟有<lb/>
丹心一寸横蒼旻<lb/>
　　喜雨賦　　　　　　　　　　<hi>明</hi>張鳳翼<lb/>
<pb n="KR4h0139_WYG_011-17b"/>
重光赤奮若之協洽月猶亢霿不雨當事者誡民索神<lb/>
而雩之迺□甘澍余因賦此以志喜曰肥<graphic n="KR1414" url="https://raw.githubusercontent.com/kanripo/KR-Gaiji/master/images/KR1414.png" mimeType="image/png"/>作沴旱魃<lb/>
為殃載當溽暑乃肆驕陽嘘燭龍而爇世煬朱鳥以焚<lb/>
荒赫赫爾金流爚氣蟲蟲乎火吐燑光赤地熬煎龜坼<lb/>
三千之界土黄埃坱□鮒悲百六之封疆民乃叩心於<lb/>
昆明之鯨切齒於拘扶之鼠於是禱靊霳徵柱礎祈屏<lb/>
翳占少女咤石燕以求渰釁泥牛而冀湑繄天公之降<lb/>
鑒軫物彚之為焦爰命五雷誅鵔靃<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>屠䖺蟾蜍據畢<lb/>
<pb n="KR4h0139_WYG_011-18a"/>
蜥蜴登垚阿香轉轂李靖操杓挹三江以備霵汲九井<lb/>
以迴熛其始也雲靉霴兮含<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>風颼飀兮引䨴電燁燁<lb/>
兮方揚雷虺虺兮乍攂鳩攫搏兮驅羣蜧蜿蜒兮出沕<lb/>
俄而霏霺霧擁滴瀝風搓初濂瀸而霢霂歘傾注以霶<lb/>
𩃱劈青蕉於深苑摧紫蓼於長河滯東山之征斾灑西<lb/>
塞之漁蓑<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                    <graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>霒霒黯淡鎖嶙峋之色霯霯□□溟濛<lb/>
増瀲灩之波斯時也溝澮盈塍疇溥瀁柳塘迷花塢蟻<lb/>
封沒而垤鸛無聲馬鬛湮而商羊落羽減聽經研裏之<lb/>
<pb n="KR4h0139_WYG_011-18b"/>
涓陋救蜀杯中之醹當羞焚尫之僖公可媿乾封之漢<lb/>
武豈水廟以迎龍抑石潭而置虎行見潤灌千封沾濡<lb/>
萬寳溉禹甸以重蘇渥宋苗於既槁活中谷之修蓷起<lb/>
平原之潰草墅無卉而不䓾畷無禾而不葆水無瘴而<lb/>
不清山無嵐而不埽炎融退舍以求答<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>伯呈能而<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
考山陬海澨同消雲漢之憂野老邨甿共舞桑林之禱<lb/>
則有頌膏澤以颺徽擬醴泉而志潤慶肥莢於四山慰<lb/>
焦枯於一陣故雖少盭其常亦不害乎陰陽之順若夫<lb/>
<pb n="KR4h0139_WYG_011-19a"/>
解吴師於壊壘走秦戍於漁陽濕蕭王於道舍敗魏卒<lb/>
於陳倉夫寧直係品彚之榮靡開落亦且關國家之成<lb/>
敗興亡至於捲簾髙王勃之才折角矗林宗之望隨車<lb/>
彰百里之賢辨獄表真卿之亮總氤氲布濩之𤣥機又<lb/>
安可以一二而名狀故神女多情聿行於巫峽蛟龍有<lb/>
意式借於池中雖陽烏之微黙感陰石之末潛通是以<lb/>
仰弔伐於成湯者象之而親其澤美匡襄於傅說者比<lb/>
之而大其功於維不淫以不霚庶幾<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>世於無窮洵爾<lb/>
<pb n="KR4h0139_WYG_011-19b"/>
余將偃芸牕以醉籍又何論乎麥之西東亂曰明昭上<lb/>
帝回夙憝兮咤霧鞭霆施霖愛兮潤物優游不破塊兮<lb/>
睠彼疆埸靡煏焙兮介我黍稷如茨梁兮穀我士女罔<lb/>
愴惶兮□棲畮被慶豐康兮擊壤歌衢樂堯唐兮<lb/>
　　雨不破塊賦<hi>以微雨流潤用表豐年為韻</hi>　　<hi>唐</hi>王　起<lb/>
國有休徵天作零雨不為霖以破塊自呈祥而潤土既<lb/>
霑既足克成五稼之豐不疾不徐詎作三農之苦惟雨<lb/>
也映於遥天惟塊也列於大田彼以泛灑為利此以生<lb/>
<pb n="KR4h0139_WYG_011-20a"/>
植為先𤣥雲不開色霏微而方密黒壤相映形磊落以<lb/>
皆全詎為暴於終日自成功於有年觀其散漫初來空<lb/>
濛如振不遺一撮之小不爽一旬之信滋螻螘之穴何<lb/>
患沾濡帶蚯蚓之形亦懐膏潤其色如晦其飄甚微纚<lb/>
連異質優渥同歸如原野之霧合似隴畆之塵飛色潤<lb/>
方圓形沾大小東作之耕斯著西成之功必表青黎不<lb/>
散佇秀麥之芃芃白壤常存宜散絲之皎皎是知妖魃<lb/>
見也則枯旱為憂商羊舞也則泥塗見修孰若霢霂微<lb/>
<pb n="KR4h0139_WYG_011-20b"/>
漬滂沱不流所以見太平之美所以彰至聖之休故宜<lb/>
美土疆資播種宣老圃之志作曽孫之頌祁祁美瑞九<lb/>
土之澤克施每每有形三日之霖勿用是知雨無破塊<lb/>
年必屢豐積而不載感之則通何沃土之不浹何瘠壤<lb/>
之不同夫如是則受塊之人共欣其天賜擊壤之老將<lb/>
明其帝功<lb/>
　　密雨如散絲賦<hi>以微密相續集布如絲為韻</hi>　<hi>唐</hi>李　鐸<lb/>
散萬物者莫潤乎雨鈞百貨者莫細乎絲雨將應時既<lb/>
<pb n="KR4h0139_WYG_011-21a"/>
盈空而沃若絲將比密爰委質以棼之原夫清畢啓陰<lb/>
夕陽向暮散輕霞以成綺矗𤣥雲而似布於是霢霂郊<lb/>
野霏微草樹蔽重霄之靄靄猶委緒風映逺岫之濛濛<lb/>
乍迷縠霧髣髴將久輕盈匪疎濛蔑浣紗之際浸滛濯<lb/>
錦之餘織婦停梭似曵乃輕之緒舟人罷釣疑牽或躍<lb/>
之魚由是揚素彩降碧虚忘機别天庭之晥彼拂鬢驚<lb/>
韶髪之皤如徒觀其散影有經分行無匹始斜足以色<lb/>
麗俄交反而勢密輕沾素服懐墨子之悲時遥隔布泉<lb/>
<pb n="KR4h0139_WYG_011-21b"/>
誤詩人之怨日皎皎容潔緜緜體微絶而復尋等蛛網<lb/>
而共挂垂之如墜連雪絮以輕飛仰之盈目紛如可矚<lb/>
彼時澤之長懸若天經之恒續秦臺蟻行豈惟珠曲乃<lb/>
穿湘浦燕飛不獨鳥方驚觸有以灑炎炎之苦有以慰<lb/>
蚩蚩之俗且晴晦之異圖牒之祥則有雲如繒以遥列<lb/>
星曵練而可望布霑霈而莫能與比齊緜密而曷足其<lb/>
相彼龍見而方雩與決雲而齊給或流電而未止或破<lb/>
塊而併集曽未若汗漫於率土之濵表王言之澤及<lb/>
<pb n="KR4h0139_WYG_011-22a"/>
　　雨望賦　　　　　　　　　　<hi>宋</hi>張　耒<lb/>
淡海天之蒼茫觀驟雨之霶霈飄風擊而雲奔曠萬里<lb/>
而一蔽卒然如百萬之卒赴敵驟戰兮車旗崩騰而矢<lb/>
石亂至也已而餘飄既定盛怒已洩雲逐逐而散歸縱<lb/>
横委乎天末又如戰勝之兵整旗就隊徐驅而回歸兮<lb/>
杳然惟見夫川平而野闊夫雲霞風月之容雷雨電雹<lb/>
之變非巧力之能為葢人間之絶觀必也登雄樓傑閣<lb/>
之崢嶸憑髙山巨海之空曠徹除耳目之障蔽而後能<lb/>
<pb n="KR4h0139_WYG_011-22b"/>
窮極變化之奇狀嗟我居之卑湫兮束視聽於尋丈顧<lb/>
所欲之莫得兮徒臨風而惆悵<lb/>
　　聽雨賦　　　　　　　　　　<hi>宋</hi>陳　造<lb/>
步前楹瞻列星問雨而愍晴雲河斜澹淡明悲唶於邑<lb/>
退坐風櫺憂而倦倦而寐寐而驚進新涼響微零下簷<lb/>
隙喧中庭䇿䇿而丁丁琅琅而玲玲非琴非筑金撞而<lb/>
玉琤俄焉建之瓴盆之傾懸麻澍繩雜流泉之洶駭亂<lb/>
甲馬之豗轟喜躍蹶起呼兒晤聽時也燥枯惔焚自夏<lb/>
<pb n="KR4h0139_WYG_011-23a"/>
而秋東騖西馳哀祈乞靈款龍湫叩神扃奠斯幣而刑<lb/>
牲者葢無虛日今始聆乎此聲苗悴悴而將槁悵此願<lb/>
之莫憑脱如願也槁者巳矣悴者庶其復榮今兹之雨<lb/>
雖云後而尚及事坐想夫南視北酉逺隴近平在谷滿<lb/>
谷在坑滿坑自今以始畎澮之淺深溪澗之縱横淙潢<lb/>
兮萬斛之傾輸鏡澈兮千頃之泓渟映涼葉之朝翻涵<lb/>
嫩畦之夜青苞者攢槊秀者森芒兮莫不引稚而抽萌<lb/>
憔慼歎咤者生意之頓回奔騖跼蹐者舞踊而經營洗<lb/>
<pb n="KR4h0139_WYG_011-23b"/>
襁子之昔憂歘春臺之共登且得以殺吾顔之騂赬息<lb/>
勞慮之怦怦盖去國積年者繫夢於鄉枌枵腹彌日者<lb/>
動啜於藜羮一旦陞堂皇挹父兄嘗稻粱飫侯鯖冀幸<lb/>
禱祠而不獲者不啻醻之詎此樂之易名而況匪輔胡<lb/>
車匪根曷莖凡吏之安否視戚休於下究其理民則重<lb/>
而吏輕今者里詠塗歌含餔擊壤之餘尚不釋然也夫<lb/>
豈其情燭既跋㒒屢更我瓶斯卧爾歌載賡呃鄰雞之<lb/>
既鳴<lb/>
<pb n="KR4h0139_WYG_011-24a"/>
　　雨賦　　　　　　　　　　　<hi>明</hi>田藝蘅<lb/>
陳王既去燭房即月殿命仲宣揮素練載歌載觴樂而<lb/>
忘倦少焉玉兔漸沒赤烏將升商羊鼓舞螻蟻封興白<lb/>
馬奉使黒蜧作朋填填雷奮祁祁雲蒸大雨旋降海沸<lb/>
川騰乃罷鳴琴弛妙舞上客無歸清談競吐臨髙臺而<lb/>
散心撫虛檻而披覩茫茫霧巒沉沉烟樹屏翳奔馳𤣥<lb/>
冥震怒乍逐電而翻盆忽從風而飄縷遲回凝睇目眩<lb/>
神怡詠如晦於鄭什誦滂沱於周詩幸我大夫載抽妍<lb/>
<pb n="KR4h0139_WYG_011-24b"/>
辭王粲捧簡口占進之臣聞天澤之名取輔之義習坎<lb/>
之象佐養之事本因意而成文水下雲而製字沛隂陽<lb/>
之和溥乾坤之施九疇肅而時來五政得而春至道合<lb/>
天而成甘治入神而咸利弗迷表重華之精誠無淫識<lb/>
中國之聖瑞其稱名也雜其寓意也深暴則為凍久則<lb/>
為霪零則徐墜驟則難禁小曰霢霂晦曰霾霃一旬惟<lb/>
穀十日惟霖濯枝而暑却破塊而年祲辨色戊申之日<lb/>
多怪符陽之岑炎農效靈於正制成湯兆異於祝林文<lb/>
<pb n="KR4h0139_WYG_011-25a"/>
伐商而兵洗衛討邢而師淋虞期昭魏文之信人事感<lb/>
宋景之心若乃赤松翔少女發石燕飛焦明歇朱鼈波<lb/>
浮三豨河没無為之君布州雷神之龍捕樾觸石出雲<lb/>
離畢應月緑苔潤滋黄原潦浡玉溜蛇驚銀湍馬突舟<lb/>
運廣庭衣生魏闕淹泰嶽而潛淵浮鄧林而濟筏於是<lb/>
居者悅行者憂幽人喜思婦愁王孫未返浪子長遊逺<lb/>
空漠漠曠野悠悠重陰易夜涼思先秋寒聲伏枕冥色<lb/>
登樓君淒淒而向楚妾黯黯而居周騎泥濘而駕阻羽<lb/>
<pb n="KR4h0139_WYG_011-25b"/>
霑濡而信修離情難霽别淚横流歎髙垤之鳴鸛盼晴<lb/>
檐之喚鳩亦有壯士遐征淋漓絶域漢草正青胡沙猶<lb/>
黒竈濕産鼃營卑為蜮東山之師未班蝸角之爭何息<lb/>
至如良苗就槁大旱雲霓饁彼南畮春水一犂蛟得池<lb/>
中豹養山下密自西郊出溉傅野未若祥飈拂慶澤濡<lb/>
三農足萬國娱開芳宴振俚歈浪浪金石瑟瑟笙竽雅<lb/>
音㳎響逸韻同趨和花隕砌共葉辭株入竹注㦸灑荷<lb/>
跳珠淪波涌泡暈漪㸃矑映朝霞之危岫渺暮靄之平<lb/>
<pb n="KR4h0139_WYG_011-26a"/>
蕪驂油壁於峻坂解錦障於潢汙或如晉而將飲況望<lb/>
湯之來蘇君王聞之樂不可告選姬姜薦醽醁簇瓊筵<lb/>
獻佩玉上夀未修染翰相屬庶卒通宵之歡乃歌聽澍<lb/>
之曲曲曰朝復暮子陽臺望羙人子不來厭厭飲兮燭<lb/>
滅懐抱冷兮誰開又歌暮霽之曲曰塵心洗兮淒清醉<lb/>
耳寂兮無聲風為御兮雲為軿羙人來兮難為情歌既<lb/>
䦨坫已反庭燎煇油幕卷佳期可還行樂何晩雪徒夸<lb/>
兮兔園月空夢兮桂苑領大王之雄風願有斐而不諼<lb/>
<pb n="KR4h0139_WYG_011-26b"/>
　　秋雨賦　　　　　　　　　　<hi>梁</hi>張　纘<lb/>
霢霂興乎爽節膚寸起於曾岑乃娱情而悦體猶冬陽<lb/>
與夏隂褰南帷以寓目儆北户而披襟商律戒於兹晨<lb/>
凉雨感而已作甘泉集而溟溟油雲興而漠漠温飈革<lb/>
於早暮炎凉改於今昨乍斜檐而上階或從風而灑幕<lb/>
周小庭而宻下泫髙枝而疎落淥池汎澹員波儵鑠低<lb/>
昻弱篠葳蕤叢薄<lb/>
　　秋雨賦<hi>冇序</hi>　　　　　　　　<hi>宋</hi>鄭剛中<lb/>
<pb n="KR4h0139_WYG_011-27a"/>
秋雨踰旬門巷窮寂頌百愆之在身知再生之有徳中<lb/>
夜感而賦之<lb/>
維歳庚午白露戒之前夕然膏不繼於夜未央非風非<lb/>
雷聲在四牕居士醉醒相半覺寐都忘横枕聽之則秋<lb/>
雨之至於西江也盧仝之屋雜然以鳴原憲之樞颯焉<lb/>
而入橐駝之樹振舞而響動子猷之竹飄蕭而細集其<lb/>
初若有若無類李祐入蔡州之肅後則若馳若驟如光<lb/>
武破王尋之急少焉再作風松沸鼎山城百家想萬絲<lb/>
<pb n="KR4h0139_WYG_011-27b"/>
之斜溼居士耳受心感坐而歎曰辰角未見孰挽河邪<lb/>
然資以入土者宿種欲麥待以流脂者大田有禾收豐<lb/>
歳之美利壓厲氣之偏頗薰嘉味於酒醴暢吾民之笑<lb/>
歌是皆助天地釀中和予不敢以為多也為腹疾乎入<lb/>
蒼苔於陋室乎將望舒得天澤之意而離於畢乎兹未<lb/>
必也化魚乎添柳耳乎將𤓰爛文貝棗落青璣之實抑<lb/>
又何足惜也雖溝畆之迅流猶河伯之未溢予貧甚而<lb/>
門外無裹飯以來者知子桑之病未十日也然則予何<lb/>
<pb n="KR4h0139_WYG_011-28a"/>
歎曰歎陰晴之遞見寒暑之易流也君恩重而身已老<lb/>
知已厚而心莫酬行百里者信五十之始半失桑榆者<lb/>
亦何時而可收雖使驟漂横落者盡為孤臣之淚猶不<lb/>
足以定痛故不若息羣籟閉清夜庶予悲之少休<lb/>
　　秋霖賦　　　　　　　　　　<hi>唐</hi>盧照鄰<lb/>
覽萬物兮竊獨悲此秋霖風横天而瑟瑟雲覆海而沉<lb/>
沉居人對之憂不解行客見之思已深若乃千井埋煙<lb/>
百㕓涵潦青苔被壁緑萍生道於時巷無馬跡林無鳥<lb/>
<pb n="KR4h0139_WYG_011-28b"/>
聲野陰霾而自晦山幽曖而不明長塗未半茫茫漫漫<lb/>
莫不埋輪據鞍銜悽茹歎借如尼父去魯圍陳畏匡將<lb/>
饑不㸑欲濟無梁問長沮與桀溺逢漢陰與楚狂長櫛<lb/>
風而沐雨永悽悽以遑遑及夫屈平既放登髙一望湛<lb/>
湛江水悠悠千里泣故國之長楸見𤣥雲之四起嗟夫<lb/>
子卿北海伏波南川金河别鴈銅柱辭鳶關山夭骨霜<lb/>
露彫年眺窮陰兮斷地看積水兮連天别有東國儒生<lb/>
西都才客屋滿鉛槧家虚儋石茅棟淋淋蓬門寂寂蕪<lb/>
<pb n="KR4h0139_WYG_011-29a"/>
碧草於園徑聚緑塵於庖甓玉為粒兮桂為薪堂有琴<lb/>
兮室無人抗髙情以出俗馳精義以入神論有能鳴之<lb/>
鴈書成已泣之麟覩皇天之淫溢孰不隅坐而含顰已<lb/>
矣哉若夫繡轂銀鞍金杯玉盤坐卧珠璧左右羅紈流<lb/>
酒為海積肉為巒視襄陵而昏墊曽不輟乎此歡豈知<lb/>
乎堯舜之臞瘠而孔墨之艱難<lb/>
　　春霖賦　　　　　　　　　　<hi>宋</hi>薛士隆<lb/>
皇八世之隆興兮元正直於青陽遭霖澍之嫣緜兮竊<lb/>
<pb n="KR4h0139_WYG_011-29b"/>
獨悲此衆芳氛祲鬱其繽紛兮蔽皇蒼之淟涊既困人<lb/>
以沉著兮又申之以紆軫斡渾天以為蓋兮星辰爛其<lb/>
昭灼仰横空之靉霴兮日飛霺余靡樂坤輿磅礴以蒸<lb/>
漬兮漲塗潦之狂流草莽莽以侵階兮蒼蘚汨其孔蘨<lb/>
藥丹赬以豔顔兮荃胡獨罹此患上飄風而下淫注兮<lb/>
霣棻葩於未晏蠶蠢<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>以三蛻兮麰棲畆之云秋胡彼<lb/>
蒼為此沍寒兮産鬆䰒之耳頭情徊徨余靡遡兮幾鳴<lb/>
哀於閶闔羌被離於霧露兮雖衷腸誰與答創余懐而<lb/>
<pb n="KR4h0139_WYG_011-30a"/>
若刈兮涕紛零其如雨庶庚申之輔夏兮鎖支祁於淮<lb/>
浦烏乎悲哉兮人生復幾春歳流邁而多陰兮皇淈滑<lb/>
於東君不如歸<graphic n="KR1127" url="https://raw.githubusercontent.com/kanripo/KR-Gaiji/master/images/KR1127.png" mimeType="image/png"/>鷤鴂之彫萬卉兮傷靄昧而幽憂叱<lb/>
神龍俾潛淵兮馭羲和而逺逰<lb/>
　　暑雨賦　　　　　　　　　　<hi>宋</hi>張　耒<lb/>
提九山於空虚忽並擊而俱裂壅百川於河漢迺防潰<lb/>
而一決哀下土之微生何足供夫摧折方朱鳥之宵中<lb/>
歳仲夏兮大熱雖惔焚之一快俄鬱蒸之莫洩叢百指<lb/>
<pb n="KR4h0139_WYG_011-30b"/>
於環堵顧杖履之安設委重煮於九旬淫疾苦於百節<lb/>
付六鑿於渾沌獨天游而神悅忽翛然而輕舉固已窺<lb/>
寒門而蹈氷雪攬北斗而酌天酒覲上帝於𤣥闕聊逍<lb/>
遥兮窮年俯故居兮螘垤<lb/>
　　怒雨賦　　　　　　　　　　<hi>元</hi>郝　經<lb/>
蟾汨畢而膨脝箕哆口而饞吞帝惡貪兮赫怒氣軒軒<lb/>
兮不平乃命箕伯召坎師轉陰軸翻陽機鬱抑乎兩儀<lb/>
藴隆乎四維包并乎八荒充塞乎九圍括一囊而大舉<lb/>
<pb n="KR4h0139_WYG_011-31a"/>
疆萬里以長吹陣雲移海而起雙霓貫斗而飛肅肅慄<lb/>
慄泬寥慘戚收兩造之和氣寒凛凛兮來逼忽六合之<lb/>
破碎迸金光於虚碧震來兮虩虩迅擊兮霹靂轟萬乘<lb/>
之空車隕千尋之絶壁勁穿心而裂耳訝踵入而頂出<lb/>
間剥啄之聲落似沙石而還溼忽抑絶而閉黙等萬籟<lb/>
之喧寂驟江傾而河沛瀽天瓢為一滴滔滔蕩蕩漭漭<lb/>
泱泱千里一注瞿塘峽上急浪驚湍沕潏飛蟠從天而<lb/>
下厎柱山間紛秦堅之百萬避晉𤣥之五千怒夫差之<lb/>
<pb n="KR4h0139_WYG_011-31b"/>
水犀既射潮而矢天少瑟縮而淅瀝復誕漶以連泫蛟<lb/>
龍奮而不屈走陸梁以髙鶱蚯蚓喑而不鳴鼃黽噎而<lb/>
不喧疑天地之嘉運欲覆世而一湔蝄蜽驚而轉石罔<lb/>
象喜而跳淵溢溷中之汚穢沒庭下之蘭荃疑天地之<lb/>
衰運復太古之茫然穉子踣而不蘇畏崩壤而壊垣老<lb/>
媪伏而不動固局束以攣拳彼胸中兮何主宜外物之<lb/>
變遷羌獨居兮草堂方偃蹇而髙眠為攬衣而徐起正<lb/>
冠襟而待旃主之乎以忠信彼胡為乎詖偏倐孤電之<lb/>
<pb n="KR4h0139_WYG_011-32a"/>
長埽賈餘勇而忽還星吐燄而耿耿月流波而娟娟於<lb/>
是撫牀而下擊藜而歌之歌曰尸居兮龍見淵黙兮雷<lb/>
殷彼自怒而為幻我惟常而是允存而守之一心而定<lb/>
推而放之四海而準又何怒之遷而喜之引也<lb/>
　　愁霖賦　　　　　　　　　　　魏文帝<lb/>
脂余車而秣馬將言旋乎鄴都𤣥雲黯其四塞雨濛濛<lb/>
而襲予塗沮洳以沈滯潦淫衍而横湍豈在余之憚勞<lb/>
哀行旅之艱難仰皇天而太息悲白日之不暘思若木<lb/>
<pb n="KR4h0139_WYG_011-32b"/>
以照路假龍燭之末光<lb/>
　　愁霖賦　　　　　　　　　　<hi>魏</hi>曹　植<lb/>
迎朔風而爰邁兮雨微微而逮行悼朝陽之隱曜兮怨<lb/>
北辰之潛精車結轍以盤桓兮馬躑躅以悲鳴攀扶桑<lb/>
而仰觀兮假九日於天皇瞻沈雲之泱漭兮哀吾願之<lb/>
不將又曰夫季秋之淫雨兮既彌日而成霖瞻𤣥雲之<lb/>
晻晻兮聽長霤之淋淋中宵卧而歎息起飾帶而撫琴<lb/>
　　愁霖賦　　　　　　　　　　<hi>魏</hi>應　瑒<lb/>
<pb n="KR4h0139_WYG_011-33a"/>
聽屯雷之恒音兮聞左右之歎聲情慘憒而含欷兮起<lb/>
披衣而遊庭三辰幽而重闗蒼曜隱而無形雲曖曖而<lb/>
周馳雨濛濛而霧零排房帳而北入振葢服之沾衣還<lb/>
空牀而寢息夢白日之餘暉惕中寤而不效兮意悽悷<lb/>
而増悲<lb/>
　　愁霖賦<hi>冇序</hi>　　　　　　　　<hi>晉</hi>陸　雲<lb/>
永寧三年夏六月鄴都大霖旬有奇日稼穡沉湮生民<lb/>
愁瘁時文雅之士煥然並作同僚見命乃作賦曰<lb/>
<pb n="KR4h0139_WYG_011-33b"/>
在朱明之季月兮反極陽於重陰興介丘之膚寸兮墜<lb/>
崩雲而洪沉谷風扇而攸遂兮苦雨播而成淫天泱漭<lb/>
以懐慘兮民顰蹙而愁霖於是天地發揮陰陽交激萬<lb/>
物混而同波兮𤣥黄浩其無質雷憑虚以振庭兮電凌<lb/>
牖而輝室霤鼎沸以駿奔兮潦風驅而競疾豈南山之<lb/>
暴隮兮將冥海之暫溢隱隱填填若降自天髙岸渙其<lb/>
無崖兮平原蕩而為淵遵渚回於凌河兮黍稷仆於中<lb/>
田匱多稼於億廩兮虚夙敬於祈年外薄郊甸内荒都<lb/>
<pb n="KR4h0139_WYG_011-34a"/>
城陰無晞景霤無輟聲纖波靡於前塗兮微津隔於峻<lb/>
庭紛雲擾而霧塞兮漫天頹而地盈於是愁音比屋歎<lb/>
發屢省陽堂乏暉朗室無景望曽雲之萬仭兮想白日<lb/>
之寸脛感虛無而思深兮對寂寞而言靖毒甚雨之未<lb/>
晞兮悲夏日之方永瞻大辰以頽息兮仰天衢而引領<lb/>
愁情沉疾明發哀吟永言有懷感物傷心結南枝之舊<lb/>
思兮詠莊舄之遺音羨弁彼之歸飛兮寄予思乎江陰<lb/>
渺天末以流目兮涕潺湲而沾襟何人生之倐忽痛存<lb/>
<pb n="KR4h0139_WYG_011-34b"/>
亡之無期方千歳於天壤兮吾固已陋夫靈龜矧百年<lb/>
之促節兮又莫登乎期頤哀戚容之易感兮悲歡顔之<lb/>
難怡考傷懷於衆苦兮愁豈霖之足悲雲曇曇而疊結<lb/>
兮雨淫淫而未散晞朱陽於崇朝兮悲此日之屢晏劾<lb/>
豐隆於岳陽兮執赤松於神館命雲師以藏用兮紲乘<lb/>
龍於河漢照濛汜之清暉兮炳扶桑之始旦考幽明於<lb/>
人神兮妙萬物以達觀<lb/>
　　患雨賦　　　　　　　　　　<hi>晉</hi>傅　咸<lb/>
<pb n="KR4h0139_WYG_011-35a"/>
夫何逺寓之多懷患淫雨之有經自流火以迄今歴九<lb/>
旬而無寧庶太清之垂曜覩日月之光明雲乍披而旋<lb/>
合霤暫輟而復零將收雷之要月棄嘉穀於巳成前渴<lb/>
焉而不降後患之而弗晴惟二儀之神化奚水旱之有<lb/>
并湯亢陽於七載兮堯洪汎乎九齡天道且猶若兹况<lb/>
人事之不平<lb/>
　　苦雨賦　　　　　　　　　　<hi>晉</hi>潘　尼<lb/>
氣觸石而結蒸兮雲膚合而仰浮雨紛射而下注兮潦<lb/>
<pb n="KR4h0139_WYG_011-35b"/>
波湧而横流豈信宿之云多乃踰月而成霖瞻中唐之<lb/>
浩汗聽長霤之涔涔始濛瀎而徐墜終霶霈而難禁悲<lb/>
列宿之匿景悼太陽之幽沈雲暫披而驟合雨乍息而<lb/>
亟零旦漎漎以達暮夜淋淋以極明黿鼉遊於門闥蛙<lb/>
蝦嬉乎中庭懼二源之并合畏黔首之為魚處者含瘁<lb/>
於窮巷行者歎息於長衢<lb/>
　　苦雨賦　　　　　　　　　　<hi>唐</hi>李　觀<lb/>
帝何為乎何謫歳何為乎何祥水何為乎競火陰何為<lb/>
<pb n="KR4h0139_WYG_011-36a"/>
乎乘陽易曰大人者與天地合其德日月合其明今則<lb/>
反矣所謂合徳者變化合其序所謂合明者進退合其<lb/>
常今則反矣夫君徳行乎下天徳行乎上行乎上者下<lb/>
合行乎下者上讓今世則反矣謂之合徳則非應謂之<lb/>
合明則迷嚮豈大人之徳有時而不合天地之徳有時<lb/>
而妄用堯之代九州淪胥湯之代天下焚如彼二后者<lb/>
帝矣王矣其所有不合者乎葢所以天道逺人道邇不<lb/>
可以知約不可以知窮已乎客曰非也夫堯之徳合天<lb/>
<pb n="KR4h0139_WYG_011-36b"/>
以仁天合亦以仁夫湯之徳合天以時而天合亦以時<lb/>
故堯曰惟天為大惟堯則之湯曰伊尹相湯伐桀升自<lb/>
陑堯所以為帝湯所以為王其與天地合其徳與日月<lb/>
合其明矣子誣聖人吾不取矣由是堯之水堯民不悲<lb/>
湯之旱湯民不饑故誌曰聖人在上雹不為災其是之<lb/>
謂乎子何陋矣曰噫吾聞之存不忘亡安不忘危人君<lb/>
之知也又聞一夫不獲其所則曰時予之辜人君之仁<lb/>
也今淫雨彌月莫覩天符雨陰氣也陰疑於陽必戰其<lb/>
<pb n="KR4h0139_WYG_011-37a"/>
水乎其兵乎下民有不獲者乎予豈若商之患利農之<lb/>
憂苗而巳乎誠有已念也夫堯之水而人不悲者舜禹<lb/>
稷契之在朝也夫湯之旱而民不饑者伊尹仲虺之為<lb/>
臣也是雖八年之水賢乎三季七年之旱賢乎二世所<lb/>
謂有徳者災非其眚無徳者吾見其無災而為害也故<lb/>
神降於莘虢之災也熒惑守心宋之祥也二國者厥猶<lb/>
然也堯湯之徳孰曰不動天地乎<lb/>
　　喜霽賦　　　　　　　　　　<hi>魏</hi>繆　襲<lb/>
<pb n="KR4h0139_WYG_011-37b"/>
嗟四時之平分兮何陰陽之不均當夏至之勾萌兮或<lb/>
旱乾以歴旬既大麥之方登兮汨注潦以成川忍下民<lb/>
之昏墊兮棄嘉穀於中田悼彼昊天兮旁魄后土育我<lb/>
黎苗兮降之伊祜既垂曜於辰角申勸之以九鳸何災<lb/>
沴之無常兮曽粢盛之弗顧覽唐氏之洪流兮悵侘傺<lb/>
以長懷日黄昏而不寐思達曙以獨哀白日時其皓旭<lb/>
兮雲滃勃而交回雷隱隱而震其響兮雨霖霖而又隤<lb/>
察長霤之潺湲兮若龍門之未開賴吾后之明聖兮獨<lb/>
<pb n="KR4h0139_WYG_011-38a"/>
克躬而罪已發一言而感靈兮人靡食其何恃咨天鑒<lb/>
之遄速兮猶影響之未彰屯𤣥雲以東徂兮扇凱風以<lb/>
南翔穹蒼皎其呈色兮羲和粲以揚光農夫欣以斂川<lb/>
田畯耕於封疆<lb/>
　　喜霽賦　　　　　　　　　　<hi>晉</hi>傅　𤣥<lb/>
喜陰霖之既霽嘉良辰之肇晴悅氛電之潛匿兮樂天<lb/>
鑒之孔明行潦歸於百川兮七氣徹於云庭東風穆而<lb/>
扇路重陽昇其舒靈去湮沒之憂患即通塗之敞平釋<lb/>
<pb n="KR4h0139_WYG_011-38b"/>
昏墊之䝉昧覩日月之光榮若幽龍之出泉兮超飛躍<lb/>
乎太清昔唐帝之欽明兮遘洪水之巨害在殷湯之盛<lb/>
時兮亢炎旱以歴歳伊我后之神聖兮敷皇道以居帝<lb/>
雖風雨之失度兮且嘉穀之無敗咸調暢以滋茂兮天<lb/>
人穆其交泰命怡樂之吐和兮播仁風於無外<lb/>
　　喜霽賦<hi>有序</hi>　　　　　　　　<hi>晉</hi>陸　雲<lb/>
余既作愁霖賦雨亦霽昔魏之文士又作喜霽賦聊厠<lb/>
作者之末而作是賦焉<lb/>
<pb n="KR4h0139_WYG_011-39a"/>
毒霖雨之淹時兮情懷憤而無懌肅有禱於人謀兮反<lb/>
極陰於天律靖屏翳之洪隧兮戢太山之觸石凌風絶<lb/>
而謐寧兮歸雲反而揮霍改望舒之離畢兮曜六龍於<lb/>
紫閣揚天歩之剡剡兮播靈輝之赫奕於是朱明自皓<lb/>
凱風來南復火正之舊司兮黜后土於重陰夷中原之<lb/>
多潦兮反髙岸於嵩岑萎禾竦而振穎兮偃木豎而成<lb/>
林嘉大田之未墜兮幸神祇之有歆爾乃俯順習坎仰<lb/>
熾重離兼明暢而天地曄兮羣生恱而萬物齊魚凌淵<lb/>
<pb n="KR4h0139_WYG_011-39b"/>
以増躍兮鳥望林而朝隮戢流波於枉水兮起芳塵於<lb/>
沈泥朱光播於甕牖兮素景衍乎中閨天鑒作照幽明<lb/>
畢覿普厥有歡覃及四國翕萬情而咸喜兮雖無獲而<lb/>
自得災未及害和斯有祥翼翼黍稷油油稻粱望有年<lb/>
於自古兮希隆周之萬箱原思恱於蓬戸兮孤竹欣於<lb/>
首陽陰陽交泰萬物方遒炎神送暑素靈迎秋四時逝<lb/>
而代謝兮大火忽其西流年冉冉其易頹兮時靡靡而<lb/>
難留嗟沉哀之愁思兮瞻日月而增憂感年華之行暮<lb/>
<pb n="KR4h0139_WYG_011-40a"/>
兮思乘烟而逺遊命海若以量津兮吾欲往乎瀛洲臨<lb/>
儀天之大川兮凌懷山之洪波瞻増城之峻極兮仰蓬<lb/>
萊之嵬峩望王母於弱水兮詠白雲之清歌雖嘉命之<lb/>
未錫兮將輕舉於流沙振仙車之鳴鸞兮吐玉衡之八<lb/>
和託芝葢之後乘兮餐瓊林之朝華修無窮以容與兮<lb/>
豈萬載之足多<lb/>
　　喜晴賦　　　　　　　　　　<hi>宋</hi>張　耒<lb/>
積雨初止萬境聲乾星漢昭回夜容髙寒晨起載欣朝<lb/>
<pb n="KR4h0139_WYG_011-40b"/>
暉在門起徃從之清明肅然蚓安其穴蝸不遺涎還開<lb/>
通於滯溼失沮洳之墊昏列缺弭鞭豐隆偃麾羲和緩<lb/>
轡而安行背扶桑而經天街顧大田之多荒乃愀然而<lb/>
興哀聊雷霆之一嬉遽下土而罹災詔龍螭使伏蟠息<lb/>
憤怒之喧隤曰余悔禍於斯人勞苦雨師以一桮惠我<lb/>
農師豈不休哉<lb/>
　　晩晴賦<hi>有序</hi>　　　　　　　　<hi>唐</hi>杜　牧<lb/>
秋日晩晴樊川子目於郊園見大者小者有狀類者故<lb/>
<pb n="KR4h0139_WYG_011-41a"/>
　書賦云<lb/>
　雨晴秋容新沐兮忻遶園而細履靣平池之清空兮紫<lb/>
　閣青横逺來照水如髙堂之上見羅幕兮垂乎鏡裏木<lb/>
　勢黨伍兮行者如迎偃者如醉髙者如達低者如跂松<lb/>
　數十株切切交峙如冠劍大臣國有急難庭立而議竹<lb/>
　林外裹兮十萬丈夫甲刃摐摐密陣而環侍豈負軍令<lb/>
　之不敢囂兮何意氣之嚴毅復引舟於深灣忽八九之<lb/>
　紅芰姹然如婦斂然如女墮蕊黦顔似見放棄白鷺潛<lb/>
<pb n="KR4h0139_WYG_011-41b"/>
　來兮邈風標之公子窺此美人兮如慕恱其容媚雜花<lb/>
　差於岸側兮絳緑黄紫格頑色賤兮或妾或婢間草甚<lb/>
　多叢者束兮靡者沓兮仰風獵日如立如笑兮千千萬<lb/>
　萬之容兮不可得而狀也若予者則謂何如倒冠落珮<lb/>
　兮與世闊疎敖敖休休兮真徇其愚而隱居者乎<lb/>
　<lb/>
　<lb/>
御定歷代賦彚卷八<lb/>
</p>
<p>
</p>
  </div>
</body>
</text>
</TEI>
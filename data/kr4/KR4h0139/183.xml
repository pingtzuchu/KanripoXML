<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0139_WYG_183-1a"/>
　欽定四庫全書<lb/>
御定厯代賦彚補遺巻十八<lb/>
　　言志<lb/>
　　　求志賦<hi>有序</hi>　　　　　　　　<hi>元</hi>袁　裒<lb/>
　古人以賦托志或比擬賢哲或寓情幽怨或述已出處<lb/>
　若愍志復志述志之類非一大抵皆假設仿喻依楚語<lb/>
　屬辭余老於憂患年垂耳順白首無成因想先世遺業<lb/>
　叙次為求志賦其言曰<lb/>
<pb n="KR4h0139_WYG_183-1b"/>
　稽胚腪之攸淑兮肇啓迹於虞媯逮流𦙍於公滿兮實<lb/>
　楙衍於大姬爰錫胙於汝潁兮廣采壤於餘支及嬴項<lb/>
　之蹶仆兮通宛洛之説辭固守儒以卒業兮闡炎漢之<lb/>
　由嚱鍾厥美其帝傳兮暢奕葉以演迤厯東都之緜楚<lb/>
　兮終江左而隆衰清風邈其復振兮參王謝而並馳粲<lb/>
　抱道而質義兮徇石頭以熸夷誼推本以篤烈兮謂其<lb/>
　信之在茲世悠悠而遐迥兮窈譜諜之莫推跡芳馨之<lb/>
　所由兮劬隴畆以為基值文明之泰亨兮奮德義於海<lb/>
<pb n="KR4h0139_WYG_183-2a"/>
陲汔登名於太常兮翼時意以驂騑振英風於句越兮<lb/>
薙榛蹊而闢之聮魚符於南北兮敞家聲以騰輝方渡<lb/>
江之中阨兮興禮樂於浙㵝濬伊洛之鴻源兮本沂泗<lb/>
之宗繫始揚武於鷺雍兮嗣冠名於虎陛挺正色而不<lb/>
阿兮粤忠讜乎繼世佩太阿之森鋩兮壬佞嚄唶以匿<lb/>
避激淵淪於頽波兮從喑嗚而歔欷黯抗言以疏逺兮<lb/>
𢎞曲學而髙位卒滔滔而莫返兮竟掩冉而淪棄悼蕪<lb/>
城之荒蔚兮莽荆榛之翳薈山川鬱其嵯峨兮俛榮華<lb/>
<pb n="KR4h0139_WYG_183-2b"/>
之銷瘁耿脩名之炤焯兮齊往哲而超詣乾坤倏其凌<lb/>
薄兮儼陵谷之變遷盛衰渺其難諶兮何興仆之後先<lb/>
駕方舟於弱水兮刓畚鍤於石田躬勤瘁以畢歲兮挽<lb/>
吾輈而莫前造窮山之岝峉嶔崟兮鄰豺虎之嗥突虣<lb/>
贙汲線溜於荒谷兮刈菽藿於墳衍離阽危於嬰稚兮<lb/>
紛俶擾而迍蹇覽古人以為前兮徵往轍而訊驗仲翁<lb/>
俯首以綰綬兮望之落落以抱關衍秉剛以放逐兮永<lb/>
黙黙以名宦閔仲翔之通筮兮屏南郊而不返既昭塞<lb/>
<pb n="KR4h0139_WYG_183-3a"/>
之有時兮縱余情而舒巻迺鷁退而蠖伏兮寄余懷於<lb/>
編簡雷營營而無寐兮精炯炯而申旦縣朽綆於眢井<lb/>
兮悵羸缾而三歎分橡栗於羣狙兮心倉兄而不伸渉<lb/>
江海而行邁兮追奔驥之飛塵羌骯髒而寡與兮若眯<lb/>
瞙以問津忽荼毒其重罹兮哽顛連而悲辛髮種種而<lb/>
既童兮齒零落而輪囷叩辜愆於蒼昊兮雲漠漠而奚<lb/>
敶躙九死而一蘇兮屬微息之僅存契靈龜以負卜兮<lb/>
墨未食而巳湮卒罔㒺而迷適兮掩余袂以沾巾謂𤣥<lb/>
<pb n="KR4h0139_WYG_183-3b"/>
化之窈㝠兮爰屏肅乎營魂形彷彿於噩夢兮喻至理<lb/>
之所循俾内省於微躬兮曷怨尤乎天人既爾生之犖<lb/>
确兮豢四體而靡勤仰哺啄以尸居兮媿胼胝之黧黔<lb/>
下不能以傭力兮上不足以奉承乎大君徒内奰於願<lb/>
欲兮宜外衂於甄鈞觚不觚而靡用兮固宣父之所云<lb/>
挾章甫以賈粤兮遇侮慢而誰因波浟浟而東駛兮日<lb/>
瀏瀏而西輪睇修途之逾邈兮飲余馬乎江瀕佩脂韋<lb/>
以假飾兮顔屢赬而巳沮日敞怨以流盼兮心壹鬱而<lb/>
<pb n="KR4h0139_WYG_183-4a"/>
誰語縁微徑以援援兮察愚智於今古蘭芳馨而自焫<lb/>
兮松流膏而斤斧膺厲節以殲類兮蟠渾渾而容與登<lb/>
長嘯以夷猶兮康皎潔而觸牾威抃舞以委誠兮耄失<lb/>
節而罔措徵執中以事讐兮色侃侃而愈嫵諒合散之<lb/>
靡常兮豈得䘮之有數委吾形於大順兮昭惠廸而内<lb/>
顧踐康莊之夷軌兮黜健羡而罔慕頤天真於𤣥𤣥兮<lb/>
鍵靈關以自固尋至道之所歸兮去性根之蟊蠧念英<lb/>
葉之難再兮惜吾年之云暮全所守以解驂兮結余轡<lb/>
<pb n="KR4h0139_WYG_183-4b"/>
於馳騖逍遙乎無為之園兮采芝英以甘茹滌瑕垢以<lb/>
保躬兮依名德之為據寄遥情於冲漠兮將弭節乎藝<lb/>
圃激𤣥㝠以潄潤兮伏神雀於丹淵掉蒼龍使騰踔兮<lb/>
執白澤俾潛藏御飇輪以登太淵兮叩招揺以周旋㪺<lb/>
瑶池之縹醑兮與大椿而論年嗟蕣英之卒卒兮徒掩<lb/>
抑於逝川精銷委以鮐黧兮𤣥項忽以白顛惟守中以<lb/>
返朴兮詎索隱之是專矚雲霞而游目兮味泰和以自<lb/>
堅屏紛濁以純一兮却智慧而俱捐警夙宵以康神兮<lb/>
<pb n="KR4h0139_WYG_183-5a"/>
祗吾性之所天既命義之<graphic n="KR1686" url="https://raw.githubusercontent.com/kanripo/KR-Gaiji/master/images/KR1686.png" mimeType="image/png"/>齧兮置休戚於自然泊虚<lb/>
舟於回渚兮逝將返乎故土問耕鑿於沮溺兮綸陵陽<lb/>
之綱緒食所力以保終兮企優游於末路希幼安之靖<lb/>
共兮濯清泠而遊豫風颯颯而凄厲兮凜黧葭之霜露<lb/>
蹇躓豈其願兮摧輪亦吾所深懼求正志之所藴兮庶<lb/>
無沗於祖武亂曰巳矣乎吾誰適與歸荆塗莽莽曰耘<lb/>
治兮灌溉根芽長荄茲兮守質養素不傾敧兮外息驕<lb/>
吝内自怡兮明明在上毋我欺兮超然而存無所為兮<lb/>
<pb n="KR4h0139_WYG_183-5b"/>
誠心不疚允坦夷兮<lb/>
　　蕭齋求志賦　　　　　　　　<hi>明</hi>祝允明<lb/>
斐然自尚者亦靈區之助歟匪閟丘兮絶世猶先井兮<lb/>
攸附帶邇郭兮成構挹遥坰兮為趣雲岑列兮緜邈芳<lb/>
洲緯兮縈互囂聲止兮層垣幽風暢兮洞戸碧蘿交兮<lb/>
施宇紫莓團兮繡路虚泉鳴兮潄除浄璧晃兮揺樹宵<lb/>
竹鏁兮黃月曉松沈兮蒼霧露旒蕃兮璇綴霞標建兮<lb/>
錦傅擷芳馨兮蓀茝玩趯㚟兮麏兎肆珍圖兮髙張敶<lb/>
<pb n="KR4h0139_WYG_183-6a"/>
嘉名兮特署爾乃登丘陟墳沈章漂句寶蔡子兮祕笈<lb/>
偫房君兮豐庫流璋琬兮華瑑絢星河兮森聚苞周紘<lb/>
兮廣獵泝真源兮孤赴測潛機兮太冲懸皇鑑兮鴻素<lb/>
抗五大兮齊襟拊百氏兮獨歩攬萬化兮棲臆操三才<lb/>
兮在馭於是謝將迎遺倡和任簡傲安晏惰九域蟣蠓<lb/>
萬類洟唾或同心兮晨集羌佳人兮宵過蹇淹留兮夷<lb/>
羊聊從吾兮妥墮攬䝉瀬兮齊塵侍周孔兮末座平伯<lb/>
禹兮後洚補皇媧兮餘破摩丹霄兮鶤運函𤣥珠兮龍<lb/>
<pb n="KR4h0139_WYG_183-6b"/>
卧乃歌曰浮青陽兮蕩素秋日月居諸兮與化同流今<lb/>
我不樂兮乃將焉求歌巳爰命樂童陳浩倡奏元間鳴<lb/>
清商極變聲兮靡曼陶淫思兮太康余乃掩抑衆律孤<lb/>
引圓吭凌青是以飛嘯兮揜衆音而不揚操皇雅以獨<lb/>
鼔兮寫神襟於混茫忽白日兮晝㝠振衝飇兮襲堂川<lb/>
鱗躍兮出潛霄翼接兮不翔吟九淵兮神蛟舞千仞兮<lb/>
文凰騰江河兮擊舂盪泰華兮低昂斯時也獨御正陽<lb/>
髙犇物先呼吸㒺象遨嬉泰𤣥與神明兮乗居視蕭蕭<lb/>
<pb n="KR4h0139_WYG_183-7a"/>
兮墨然<lb/>
　　感志賦　　　　　　　　　　<hi>元</hi>李好文<lb/>
何天地之寥邈兮眇予生之有身履黃坤之博厚兮仰<lb/>
𤣥覆以無垠鑄衆金於大冶兮偶形留夫粹質茍莫邪<lb/>
而弗自砥兮固鉛敝之所同服䝉予若之倥侗兮承鞠<lb/>
訓於自宮佩非善而罔繫兮服非惠而匪躬<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>革之申<lb/>
申兮鞘余觿之容容擷秋圃之日精兮濯淤漣之荷華<lb/>
郤穠李而弗御兮矧蕕臭其焉加歲翩翩其不居兮首<lb/>
<pb n="KR4h0139_WYG_183-7b"/>
元服以及冠恐罔兩之挾余兮門面牆而無見思假道<lb/>
於書林兮求孔氏之髙明遵文衢之逶迤兮愈多岐之<lb/>
縱橫昒敞怳而莫適兮從文公而徵詞曰爾神潛而志<lb/>
栖兮終必達夫所期果服言以從事兮嬴十年而戾之<lb/>
覽天庭以游目兮又欲窮夫四遐觀百氏之原委兮究<lb/>
異説之貞訛泝太初之無始兮循三王之不頗總條理<lb/>
於一聖兮固馴致夫中和汨余有志於古人兮懼脩名<lb/>
之嚜嚜忘漆雕之自信兮懵學優之有得謂青雲其可<lb/>
<pb n="KR4h0139_WYG_183-8a"/>
力而致兮謂時命之可弋軷余行之吉日兮遂觀國乎<lb/>
上京指閶闔以徑<graphic n="KR1081" url="https://raw.githubusercontent.com/kanripo/KR-Gaiji/master/images/KR1081.png" mimeType="image/png"/>兮奄長風而北征眩天都之雄麗<lb/>
兮非下土之能名信魚龍之所混并兮亦名利者之為<lb/>
塲余既初無赫赫兮又何適夫煌煌翾㨗歩之髙才兮<lb/>
豈扶服之能躅挈桔槔之頫仰兮恐祈榮而離辱夫何<lb/>
衆之熙熙兮我獨約兮而為德資章甫以適越兮固前<lb/>
修之所為惑飱玉羞以燎桂兮囊日索而焉留有東昏<lb/>
之故君兮盍歸來之為謀浮輕舟以南下兮亂海淀之<lb/>
<pb n="KR4h0139_WYG_183-8b"/>
交流返弊廬以窮處兮迄於今一紀其將及晝于茅於<lb/>
南畆兮宵索綯而未息傷鶺鴒之原居兮慮鴟鴞之無<lb/>
室逺子荆之有美兮羌終棄乎草澤余非昧而至愚兮<lb/>
誠有徵乎前哲聞耕穫於道德兮内懷寶以自珍豈畎<lb/>
畆之足樂兮閨闇漠而無闃音樊須之請稼兮迺獲誚<lb/>
於聖人摯㝠㝠其鴻飛兮猶釋耒乎有萃溺耦沮之不<lb/>
反兮又奚足與為羣悲此志之未伸兮秉經德之不回<lb/>
心飛揚而披離兮曷日夜而疚懷亂曰鹿之斯奔兮其<lb/>
<pb n="KR4h0139_WYG_183-9a"/>
足跂跂河魚衝波兮乃窺其尾物終必反兮有張斯弛<lb/>
往不必求兮來者是竢庳不隨阿兮險不期詭貞途安<lb/>
行兮不易厥止優哉游哉兮於以自矢<lb/>
　　定志賦<hi>有序</hi>　　　　　　　　<hi>明</hi>魏學洢<lb/>
書曰詩言志班固曰賦者古詩之流也夫余遨墳典之<lb/>
囿遊先喆之衢舎魯奚適矣顧衆兆馮生各有攸騖根<lb/>
柢未定見物斯遷思以纂至人之餘徽繕厥初之貞性<lb/>
是北行而南其轅也必不幾矣老子曰不見可欲使心<lb/>
<pb n="KR4h0139_WYG_183-9b"/>
不亂盖亦自閑之善䇿與雖然土之塊然也入水則淫<lb/>
膏之澄然也遇炎則沸程伯子之喜獵而復萌於十二<lb/>
年之後也不見其可恃哉陸行而語人曰善沒善沒無<lb/>
徵也浮江河而不波則真善沒者矣袖手而語人曰竒<lb/>
勇竒勇無徵也舉九鼎而不䃍則真竒勇者矣尸子中<lb/>
黃伯曰余左執太行之獶而右搏雕虎惟象之未與吾<lb/>
心試焉試云者盖假以自徵者也余故騁辭乎滔蕩之<lb/>
塲肆情乎荒唐之域窮態極變嗜慾畢陳明晰者惛眩<lb/>
<pb n="KR4h0139_WYG_183-10a"/>
貞確者淫放忽忽欲身試焉巳迺收其佚思返乎芳躅<lb/>
澹然無營屹乎其不可移斯以為定志之章習非吳粤<lb/>
水亦不可浮也力非賁諸鼎亦不可舉也定志於既試<lb/>
之後者君子所以不輕恃也定志於未試之先者君子<lb/>
所以不輕試也孟陬之旦抽斯言以為繩余其不摯勵<lb/>
焉其辭曰<lb/>
歲協洽之始旦兮氣凜冽以凄淚雪霏霏其䬙曳兮風<lb/>
漎漎而鳴厲庭木菸邑而無色兮春陽其猶未戾相烝<lb/>
<pb n="KR4h0139_WYG_183-10b"/>
族之嬉嬉兮各怡懌乎改歲輪盖巖其雲蔭兮閭閻闐<lb/>
噎而陰㙠士簇裘馬之劇觀兮女飭媮婧之纖製笙鼔<lb/>
嘈雜而狂㑹兮枌栱翕赩以增麗彼時俗其固然兮亦<lb/>
良辰之可憓忳邑邑余紆軫兮獨鬱而尠懽攝提遷以<lb/>
遄邁兮汨赴阪之迴湍昨總角而象舞兮俄岌岌之髙<lb/>
冠豈不諒晏虞之為適兮時曷可乎久盤昕皇皇其遶<lb/>
柱兮夕抱膝而永嘆卬前修以内恧兮增烈烈之重寒<lb/>
彼騄駬之咫角兮夙雄眄乎千里干將脫鉶而契鐵兮<lb/>
<pb n="KR4h0139_WYG_183-11a"/>
曾何需夫鈍砥禹龍躍而雲滃兮瑜虎嘯而飇起寧華<lb/>
髪之墮顛兮忽剡鋒之迅駛昔魏武誡鄄城兮道頓丘<lb/>
之無遺矢雖嶮夫匪攸慕兮巳森森堅其壁壘豪桀各<lb/>
有所締搆兮疇不猛晋而惜晷咨非躬之溝猶兮足䠧<lb/>
跱而不前<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>瑋迹而婁奮兮怵長路之緜緜曰姱節其<lb/>
可好兮羌發軔於髫年窳氓奢覦而苦耕兮莠驕驕於<lb/>
甫田紃余生之歩履兮洵重<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>而貤諐辟反徑之幽隘<lb/>
兮杳窱而不覩天翫媚俗之追曲兮辟睮睮以嬋嬛文<lb/>
<pb n="KR4h0139_WYG_183-11b"/>
好顔以為嬧兮匪余心焉攸便遂肆志而橫騖兮敖廷<lb/>
頲而不遷謂彼原我獧兮蹇宜遘此迍邅盍反性命之<lb/>
眩涽兮我與彼其俱然湛芳蘭以鹿醢兮越三年而易<lb/>
馬或厥根之漸<graphic n="KR0949" url="https://raw.githubusercontent.com/kanripo/KR-Gaiji/master/images/KR0949.png" mimeType="image/png"/>兮僉委寘於中野吾誹蘭之不馥兮<lb/>
豈芳草之尤也謂九畹可勿樹兮充幃之羞也滋德行<lb/>
以竣楙兮願及年之方華辰漸冉其逾逝兮懼霜雪之<lb/>
浸加謇余陗急以成性兮羌心疾乎浮夸任戅瞀之孑<lb/>
孑瑜不琢而為瑕繁弱之洞堅兮資排檠而體正儀狀<lb/>
<pb n="KR4h0139_WYG_183-12a"/>
曄其齊觀兮庚增飾而俞靚夐前喆之不羣兮聿矻矻<lb/>
其抗精疇怠荒而隆伐兮孰消揺而躋聖豐牆墝下兮<lb/>
恐行潦之陁崩棻林淺根以浮垓兮猋風吼而上扔䝉<lb/>
鳩編髮以為室兮奄馬䘮其所馮馮生總總其靡定兮<lb/>
展余心之所懲余既懷此眇思兮冀霅焉豁其䝉蔽修<lb/>
途迢遞而亡鄂兮余乃夢夢其未㫼紉留夷以為帶兮<lb/>
緝胡繩而為帨願衆芳其繁廡兮遻蔡莽之螫㓹茲只<lb/>
尺吾弗曙兮矧出門之數蹶焉猶豫而廓處兮將譾譾<lb/>
<pb n="KR4h0139_WYG_183-12b"/>
以永世誕周流覽觀以財擇兮余乃知吾所憇脂余車<lb/>
於家巷兮秣余馬於道周亂余輿兮容裔攬余緤兮夷<lb/>
猶神<graphic n="KR1253" url="https://raw.githubusercontent.com/kanripo/KR-Gaiji/master/images/KR1253.png" mimeType="image/png"/>
                    <graphic n="KR1253" url="https://raw.githubusercontent.com/kanripo/KR-Gaiji/master/images/KR1253.png" mimeType="image/png"/>以惚慌兮行極目乎中州睇闤闠之囂擾兮<lb/>
各營營而有求津要雜沓以叢顇兮紛勺濼其綢繆焱<lb/>
焱聲燄之燀爀兮訇訇轂轍之殷稠遭時而適志兮競<lb/>
侉奓以忘憂聳層臺之將將兮駢雲屋之爛爛蘭橑<graphic n="KR1372" url="https://raw.githubusercontent.com/kanripo/KR-Gaiji/master/images/KR1372.png" mimeType="image/png"/>
㙷以交錯兮桂棟曼衍而炳煥飛檐㟸崿其矯起兮彤<lb/>
軒爽塏而晧旰絳雯斐亹以異櫺兮杲日射疏而粲奐<lb/>
<pb n="KR4h0139_WYG_183-13a"/>
砥室繽紛其致飾兮琦璜雜璘珉而零亂目迷青蔥與<lb/>
赬素兮曾莫殫其珍翫美參霄之臺榭兮又羅花木之<lb/>
芬芬薫風習習其拂袂兮桃李争豔於春陽憐芍藥之<lb/>
妖麗兮佩蕙茝之幽香楉榴噴而然階兮汜菡萏於池<lb/>
䧜芙蓉綽約其臨流兮菊英矯潔而凌霜梅抗雪而揚<lb/>
葩兮百卉不敢與翓□周亭渚而徧眺兮爛菲菲其流<lb/>
光余聊絶夫嬗序兮展更僕而不可詳既搴攬之娛情<lb/>
兮又杯斚之好合淥醽㪺以醻酢兮蘭肴烝而䢔遝熟<lb/>
<pb n="KR4h0139_WYG_183-13b"/>
熊蟠之鮮膩兮烹豹胎之煜爚旅臛蠵及肥腱兮兼炮<lb/>
羔與雞<graphic n="KR0796" url="https://raw.githubusercontent.com/kanripo/KR-Gaiji/master/images/KR0796.png" mimeType="image/png"/>揉黃蘇與露茹兮調胾羮而先鬻□醳醳其<lb/>
蟻浮兮分牙籌而司酌衎芳顔之微酡兮忽女樂之雜<lb/>
敶竽瑟淫淫其繁㑹兮賁鼔震動而鼝鼝新聲參差以<lb/>
迭奏兮謳與歈而交嚚衽褊<graphic n="KR1862" url="https://raw.githubusercontent.com/kanripo/KR-Gaiji/master/images/KR1862.png" mimeType="image/png"/>若交竿兮樂妙舞之<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>華袿飄颻其從風兮羅襪躡蹀而逡廵儵鴻翥而鳬<lb/>
沒兮曳繭緒之紃紃歌與舞既酣恱兮客酕醄其徑醉<lb/>
蘭膏熠燿其逾明兮紅妝陿坐而無次嫮眼眳其騰光<lb/>
<pb n="KR4h0139_WYG_183-14a"/>
兮<graphic n="KR1531" url="https://raw.githubusercontent.com/kanripo/KR-Gaiji/master/images/KR1531.png" mimeType="image/png"/>曾波而遺視雜杜若於輕裾兮握纖手之芳膩眉<lb/>
連姢以繚繞兮腰嫽妙以偠媚申厥好於九秋兮勿隃<lb/>
情以遐棄魂忽忽以揺蕩兮孰桑門與展季窮聲色之<lb/>
湛樂兮羨滄海之無期聊遨遊以媮快兮俟河清乎幾<lb/>
時余聆茲靡靡之𤨏説兮忽亢志而長思初旦旦有成<lb/>
言兮曷囬畔而自嬉不見金谷之遘禍兮誰樂極而不<lb/>
衰士幼服先民之炯戒兮咸敦朂以自持出豔繁華之<lb/>
可耆兮意黙黙其浸移朝愍黨人之湎沒兮暮褰裳而<lb/>
<pb n="KR4h0139_WYG_183-14b"/>
就之還訕介士之特立兮長顑頷其何為曰吾豈渉而<lb/>
遽汨兮聊與之逶迤醉夫自為醒兮旁觀囅然而相嗤<lb/>
余不忍厥躬為嘗試兮夫安能乎留茲邅吾道以逺逝<lb/>
兮正余策乎徂征僕夫喃喃其訽誶兮馬裵回而不行<lb/>
既舒節而遂晋兮相余心之所明苟蠛蠓其可浮兮詎<lb/>
駊騀乎丘陵枯槁匪足尚兮亦云企夫修能去琢蠡之<lb/>
既逺兮倀倀其焉慿厯闉闍而諦覛兮余馬且焉止息<lb/>
何土習之韰惈兮云游俠之所域好傾身而締交兮集<lb/>
<pb n="KR4h0139_WYG_183-15a"/>
輕訬之奇客美賔從之萋苴兮張威聲之赫奕冠劒紛<lb/>
紛其從衡兮珠履晶瑩以千百鳩俊桀以巷飲兮笑肝<lb/>
膽之不隔雙耳熱而長嘯兮須髯豎而如㦸或尋橦與<lb/>
扛鼎兮或投壺而呼白既蹴踘以漫戲兮又分偶而抃<lb/>
射窮鄱陽之暴謔兮輕千金之趙璧攬於莵之重裘兮<lb/>
橐蠭門之烏號左夏服之勁箭兮右步光之霜刀縱晨<lb/>
風以馳獵兮燎千里之蓬蒿颺礫飛而蔽天兮豺狼驚<lb/>
而怒嗥氣歕勃其不慴兮拉甝虪於窮皋踏深雪而夜<lb/>
<pb n="KR4h0139_WYG_183-15b"/>
歸兮呼美酒而烹羔躍馬顧眄兮誇一世之雄豪召屠<lb/>
亥使麾鎚兮呼漸離使擊筑滄海忽其碭駴兮慶卿因<lb/>
之痛哭持牛炙而啗政兮解佩劒而贈育朱家嘻布之<lb/>
髠首兮要離誚訢之眇目招原朱於二陵兮各意氣之<lb/>
相逐忽中宵叩門兮號胸臆之不平柄人哮闞兮姦人<lb/>
狰獰戚人肆毒兮生人食盟中憤憤其慿怒兮訝烈焰<lb/>
之橫生彈丸發而巨讐殛兮杳莫蹟其姓名抑恂恂罔<lb/>
德色兮沒齒而不自鳴嗟夫人之慷慨兮殆燕趙之風<lb/>
<pb n="KR4h0139_WYG_183-16a"/>
也亶犖犖其磊砢兮然狙獪之雄也睚眦蠆芥兮忽肆<lb/>
諸路隅交遊罕擇兮禍發於錙銖萬乗恣其凌轢兮悲<lb/>
厥終之可虞馳余輿吾遄發兮羌去去而弗顧士䞴趟<lb/>
以跅弛兮鮮不軼乎常度壹睢盱亡檢柙兮良古人之<lb/>
所惡志擔矯以亢厲兮覽八極而尚羊曩蓬矢之俶縣<lb/>
兮肇有役乎四方長湛鬱其弗舒兮偕秋草而萎黃超<lb/>
拂拔以遐騁兮收余駟於邊塲戈鋋林立以彗雲兮旟<lb/>
旐飛颺而拂蒼散貔貅於虎落兮聽鳴鐎而夜愴彼越<lb/>
<pb n="KR4h0139_WYG_183-16b"/>
甲鳴吾軍兮竊憤醜虜之跳踉壯夫生而燕頷兮死馬<lb/>
革其奚傷震鬱怫以渫怒兮目閃爍而揚光吾願上關<lb/>
威弧兮落層𤣥之欃槍戲下煦煦其挾纊兮又慄慄如<lb/>
負霜士炰烋而鏖戰兮曾莫抗其顔行鯨鯢擣以成觀<lb/>
兮豺虎礱而催藏天驕絙於塞外兮遹威名與俱長帝<lb/>
赫赫詔入關兮奏膚績而四覲閤棘偨傂其前列兮鉦<lb/>
鼔嘈囐而靁振猛士騰躍以彪悍兮𤣥虯沛艾而奮進<lb/>
佩長劍之陸離兮肘纍纍之金印天子嘉乃成烈兮躬<lb/>
<pb n="KR4h0139_WYG_183-17a"/>
敬勞其懋藎玉厯頒於白蘭兮罽賔懾而内賮東震日<lb/>
域之景國兮西壓月<graphic n="KR1208" url="https://raw.githubusercontent.com/kanripo/KR-Gaiji/master/images/KR1208.png" mimeType="image/png"/>之末𦙍陋驃衛之梨磔兮祗黷<lb/>
武而開釁虎賁罔所容鞭撻兮屹長城之坐鎮余既難<lb/>
夫稾馘兮展永慕此崇功意飛揚不可以戢兮恐性行<lb/>
之瞢瞢毒龍矯其上騰兮海水沸而洶溶肆虓虎之跋<lb/>
扈兮驕豕躅於遼東慿不顧夫罿罻兮奄抱慟於良弓<lb/>
或葅醢之幸脫兮引猿臂而自雄顧桑榆之夕景兮忽<lb/>
回首而長恫東流逝以不返兮悵偉伐之俱空壯心頽<lb/>
<pb n="KR4h0139_WYG_183-17b"/>
於麟閣兮託逺想於喬松旋余輈以徂往兮朅票然而<lb/>
曾舉棄經營之擾攘兮求真人與之語願令介鳥前驅<lb/>
兮為通言於玉女意眇忽其凌雲兮望三山而延竚朝<lb/>
余發於中土兮夕余税於丹丘羽人蹁躚其成羣兮絶<lb/>
雰埃而宣遊郯神明以髙厲兮朋精粹而為儔垂蜺蟠<lb/>
之離離兮總虯旄之浮浮攬彗光而為旍兮掲招揺以<lb/>
剹流掣列缺之淫裔兮駕飛廉之颼飀望舒暸皎其騰<lb/>
輝兮豐隆砰磷以彪休卬旬始其宻邇兮尚神逵之可<lb/>
<pb n="KR4h0139_WYG_183-18a"/>
摎惄戴勝有偭懷兮合羣仙乎好㑹將祝融前效軨兮<lb/>
詔勾芒使展軑蓐收跮踱以樹旗兮𤣥㝠狂趡以綷盖<lb/>
紛紜鏗鍧轟以輣軋兮雜遝轇轕隱以硠磕烟煴煜煜<lb/>
闐以砏汃兮騤瞿跐豸錯以賴䟺騰驤迭逷瞿以□踔<lb/>
兮躑躅叫奡矗以濞霈青虯赤螭蹇其夭矯兮棼棼衝<lb/>
嵸以奔駾忽清霞斕斒其異采兮迓仙侣之雲從揖岐<lb/>
伯暨偓佺兮跽羨門與韓終邀桐柏之王子兮攜南嶽<lb/>
之赤松既招方回於五柞兮又迎葛由於綏之㵵誰巻<lb/>
<pb n="KR4h0139_WYG_183-18b"/>
巻其緝御兮候金母於木公賔翩翩交集兮於茲焉舉<lb/>
觴屑瑶蘂為餱兮揄瓊靡為糧吸沆瀣為餐兮斟玉醴<lb/>
為漿潄飛泉之微液兮咀石菌之華英列如瓜之巨棗<lb/>
兮采木禾之芬香眷明光之媮娭兮咸欣欣其樂康賔<lb/>
既夷恱兮於茲焉式儛拼湘靈㺯瑟兮使馮夷擊鼓子<lb/>
晋吹洞簫兮青娥為戛拊叩昆明之喨筑兮彈雲璈以<lb/>
琚楀歌太霞之妙曲兮裊餘音之縷縷耽清都之節族<lb/>
兮長無極以終古余竊樂此眇界兮迥異乎曩之所陳<lb/>
<pb n="KR4h0139_WYG_183-19a"/>
聲色沉濁以冶蕩兮茲獨沕穆而渾淪心漭漭其浩曠<lb/>
兮憺委佗以怡神駕白鹿余濯髮兮乗黄鶴余晞身載<lb/>
青鳥陞閶闔兮狎紫鸞之馴馴登閬風又微閭兮儷無<lb/>
始而為鄰餐六氣以遐騖兮焉熊經與烏甲驟噫鬱余<lb/>
怊悵兮悲滄桑之數變木羊躓而一足兮紙驢碎而成<lb/>
片石橋澩灂以灑沫兮銅柱垝圾其如綫紀崦嵫與暘<lb/>
谷兮經咄嗟而忽徧竊聞令威歸遼兮蘇耽返乎故鄄<lb/>
屋廬夷為鹿塲兮椒壁荒而存壂白楊蕭蕭其嘶風兮<lb/>
<pb n="KR4h0139_WYG_183-19b"/>
枯柏陰翳以連巻髫豎彎弓以彈射兮爰飛鳴而悲唁<lb/>
展悽惻其若茲兮又何長生之足羨徐生入海兮五利<lb/>
以為師攀龍髥之蜿蜿兮射魚鬛之狋狋雞犬不獲偕<lb/>
升兮卒聖賢之見咍豈徒誚其尠成兮實心呰其貪癡<lb/>
道坦坦其平廣兮罔矞怪以炫奇靈臺淈滑以不守兮<lb/>
胥日用而抎之余焉庸此詭誕兮祗貿貿其狂馳泝蓬<lb/>
壺以迅征兮䇿余服乎吾將反逕有俴而難循兮理有<lb/>
訬而匪逺羌昕夕與食寢兮余乃衺騖而旁遁速黽勉<lb/>
<pb n="KR4h0139_WYG_183-20a"/>
以遵路兮趁曜靈之未晚既律崛其遄歸兮弛吾轍乎<lb/>
故閭彼紜紜祗攪心兮冲舉又夸虚攝浮氛以復正兮<lb/>
屏萬慮而獨居東汎剽之纖彗兮信卬志於古初羌焠<lb/>
掌而𣙜精兮密追琢其瑹璵逢萌視恐或實兮敢慆慢<lb/>
而跌諸螾罔爪牙之犀利兮穴槁壒而為居蟹二螯又<lb/>
八跪兮顧曾螾之弗如余乃寤夫繕修兮厪夢寐之拮<lb/>
据㭬中貞為基兮葺禮儀為廬築沉深為㝠兮豁神識<lb/>
為疏蹇憔悴卬弗憚兮跂往聖之髙衢慜余質之凡駑<lb/>
<pb n="KR4h0139_WYG_183-20b"/>
兮單千百猶未迨望平原而勇趨兮猝遭躓於危<graphic n="KR1041" url="https://raw.githubusercontent.com/kanripo/KR-Gaiji/master/images/KR1041.png" mimeType="image/png"/>意<lb/>
蹙蹙若有所懲㣻兮忽又事去而忘改漫揺筆以雄視<lb/>
兮矜文章之五彩綜綺縟之粲粲兮暎氷壺之皚皚啓<lb/>
汲冢及西巖兮固菁華之所在潄羣芳之津潤兮振麗<lb/>
藻而奇侅頤墳素以諠形兮雖蓬垢其弗悔謂顓顓䘮<lb/>
厥志兮戎相尋於罔殆閔醯雞而發覆兮徒與鼃乎語<lb/>
海余願斂華而為實兮先樹本以為華扈尼訓之暀暀<lb/>
兮株繩墨而不□翦蓬草勿繁翳兮俾昭掲於坦涂循<lb/>
<pb n="KR4h0139_WYG_183-21a"/>
茂則而忽悟兮超永逸乎渨窪曦皦皦其中天兮何隨<lb/>
侯之照車堅卓犖之貞性兮又善劑於中和剡靈光其<lb/>
内葆兮允融洩以婆娑亡憤疾流俗兮局蹐為小儒蠖<lb/>
詘曲以局身兮蟬戢翼而長臞彼鷽鳩之諓陋兮惟榆<lb/>
枋之與俱勿恢張蟲伎兮凌厲乎九區鳥惡美羽而句<lb/>
啄兮魚畏侈口而垂腴憫文豹之來田兮詎華采之不<lb/>
殊鳳凰翔而翾翾兮應龍陟皇之赫戲闚芒芴以隱見<lb/>
兮妙變化於有無瞻羣族莫絜迒兮諶卭志之攸圖筴<lb/>
<pb n="KR4h0139_WYG_183-21b"/>
夸父之㨗歩兮堙瀚海而搏塗矢余願罔却顧兮羌弗<lb/>
病其為迂亶厥躬無離訧兮吾獨征乎又何需歌曰風<lb/>
慽慽兮薄寒雪滃滃兮萎柯偭辰光兮迅邁蹇蹣跚兮<lb/>
蹉跎閉衡門兮浩歎疚余心兮實多載歌曰遊思盪兮<lb/>
激昻倀踟蹰兮徬徨渉嶮谿兮惝怳眡經塗兮周詳誰<lb/>
與余兮同好余將往兮褰裳<lb/>
　　閔志賦<hi>有序</hi>　　　　　　　　<hi>明</hi>謝肇淛<lb/>
謝子既嬰塵罔留滯齊魯之鄉心煩意懣不知所為傷<lb/>
<pb n="KR4h0139_WYG_183-22a"/>
居諸之奄逝感草木之變衰老期將至勲業無成惻然<lb/>
不覺涕之無從也迺作閔志之賦夫小雅怨誹而不亂<lb/>
楚騷眷戀以自貞敬通擯棄於明時小邴滯淫於末秩<lb/>
平子幽思安仁閒處每攬昔人興感之由其致一也要<lb/>
以幽憂之疾鳴而不失其正故言之者無罪而聞之者<lb/>
可以風焉其詞曰<lb/>
繄崧嶽之降祗兮帝元舅之委嫕戎良翰於南旬兮皇<lb/>
祖荒於海澨亶歐冶之扶輿兮鬱五丘之靉霼強圉麗<lb/>
<pb n="KR4h0139_WYG_183-22b"/>
於單閼兮惟大晉之將晦紛衆芬之陊落兮羌余蜿蟺<lb/>
而下畀遹匍匐其岐嶷兮又重之以姣好粲凝脂以朱<lb/>
裼兮爰嬋媛於襁褓余既滋江干之杜蘅兮復蓻脩岡<lb/>
之蘭茝<graphic n="KR1140" url="https://raw.githubusercontent.com/kanripo/KR-Gaiji/master/images/KR1140.png" mimeType="image/png"/>湘沅之漭湯兮厯九疑之塽塏秣予馬於星<lb/>
沙兮弭予轡於熊之隗夕容與於衡皋兮晨迴翔於岣<lb/>
嶰峨吾冠之切雲兮曳赬霞為余履晞余髮於汨羅兮<lb/>
吊纍臣與山鬼駟文螭以蹀躞兮招揺咸池之<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>躧殫<lb/>
遐矚於八埏兮羌一息而萬里紛吾既有此修姱兮又<lb/>
<pb n="KR4h0139_WYG_183-23a"/>
内飾而秉貞既濯淖於塵滓兮揚陸離之奇文衆[言*翕]訿<lb/>
以骫骳兮曰余度之孔洵夙微尚之孤潔兮中徬徨而<lb/>
自敦彼鵾鵬之搏扶揺兮蜩鷽姍於尺藩伊九皋之警<lb/>
露兮炯一鳴而聞天脂余牽於吳甸兮絏余服於燕雲<lb/>
紫薇歘而中開兮馭閶闔之緅氛霞旓靡離以髿鬖兮<lb/>
虹橋滅汨而便旋椉騄耳以先路兮驂玉虯以承輪吾<lb/>
使豐隆摐鼔兮𤣥㝠霡霂而灑塵敕羲仲使控組兮蓐<lb/>
收澹潏而解愠玉女要眇以遞進兮笑靨輔以承權綺<lb/>
<pb n="KR4h0139_WYG_183-23b"/>
縠纖以煜燿兮揺迴風而弗任託蹇修以致詞兮願結<lb/>
軫以禠神羌吾恐年歲之遲莫兮怨三秀之既愆指九<lb/>
天以為正兮矢沒齒而弗諼搴芙蓉之翠裳兮紉蘿菼<lb/>
之秋衣剔楩梓與檿柘兮夷薈蔚之薋葹芬掲車以盈<lb/>
把兮擷素馨之留夷衆女申申以市艾兮既娼椓余之<lb/>
蛾眉怙奓汰以比暱兮又嫉余之修詞青蠅營營而播<lb/>
穢兮璆璵㸃而黝黟謂嫫母姣兮謂夷光媸使鉛刀剸<lb/>
兕兮匣太阿於圜扉纖離伏軛兮款段先之摩尼圽壒<lb/>
<pb n="KR4h0139_WYG_183-24a"/>
而不御兮櫝魚目而重綈曰余既繫於金柅兮羊腸瘁<lb/>
廲以嶔崎窫窳電瞚以磨牙兮魈魎甡甡而躨跜𤣥蜂<lb/>
若象兮長蝮□蟠而厜㕒甘余肉之乾胏兮齧余骨以<lb/>
為餈蜮趫踉以含沙兮射余影於湖之湄㫚摧拉以震<lb/>
盪兮重臲<graphic n="KR1142" url="https://raw.githubusercontent.com/kanripo/KR-Gaiji/master/images/KR1142.png" mimeType="image/png"/>以靡夷恍銃䨻以<graphic n="KR1503" url="https://raw.githubusercontent.com/kanripo/KR-Gaiji/master/images/KR1503.png" mimeType="image/png"/>磕兮天柱折而東排<lb/>
彼共兜之圯族兮胡岳牧之疇咨崇虎虣而膴仕兮逢<lb/>
干烙而斧釿平既放而槁馘兮胥湛僇於鴟皮吾豈不<lb/>
知屈蠖以存身兮衡而莫之舎也爰雧木以惴惴兮亦<lb/>
<pb n="KR4h0139_WYG_183-24b"/>
惟修姱之故也衆習習以鑠金兮天不辰而僤怒日月<lb/>
不照余之蔀幽兮羌獨佇乎中露伊直道偊偊兮夫焉<lb/>
三黜而改度箕不可以簸兮榆不可以食畢焉掩羽兮<lb/>
繩焉糾而代結繄輈張而自躛兮又何殊兎絲之與燕<lb/>
麥謂九霄髙兮余躬既跼相彼厚土兮足靡容而踧踧<lb/>
紛逸蹄與廣輪兮競晨征而宵服中忸怩而迍迴兮恐<lb/>
疾行之無善跡鳳凰翔於髙梧兮爰鎩羽於篻棘龍魚<lb/>
服而離罕兮固螻蟻之所搤彼隍中之蕉鹿兮疇云夢<lb/>
<pb n="KR4h0139_WYG_183-25a"/>
而弗覺粤塞翁之亡馬兮曷罔求而卒獲維禍福之弛<lb/>
張兮譬倚盖之糾纒孰退而為進兮孰争道而顛蹶於<lb/>
皇天之有赫兮鑒下土而靡忒衆仰眎其瞢瞢兮卒勝<lb/>
定而靡克世既溷余之獨醒兮縱餔醊其焉益荃不察<lb/>
余之微忱兮任窈窕之繁飾茍余心之自諒兮寥𠖇𠖇<lb/>
其何弋居諸忽其不奄兮夏與秋其遞將鴻嘹噭而南<lb/>
厲兮露儵零而成霜蟬嘒嘒而夕悲兮卉木黃落而既<lb/>
盈鶗鴂之啁啾兮心含悽而中傷緬青陽之不復兮哀<lb/>
<pb n="KR4h0139_WYG_183-25b"/>
戰寒此衆芳攬叢鞠以掩涕兮沾余襟之浪浪吾恐良<lb/>
時之不我與兮睠美人於一方氲靄黳翳以洸懩兮白<lb/>
日霮䨴而無光飇憭慄以淜湃兮砂礫紛豗而飃揚哀<lb/>
故都之日邁兮歲序晻晻而電驤驚朱顔之倏改兮𤣥<lb/>
鬢塵而既蒼曷鼎鼎以折折兮悲余心之猶蓬撫短景<lb/>
之不留兮顧身名之罔臧夫何脩夜之緜淪兮漏淵潫<lb/>
而未央釭明滅以窅㫚兮蛩螿唧嚦於頹牆魑魅瞠以<lb/>
盱窺兮𤣥鼷䶘䶘而跳梁感余夢之靡成兮攬蕙帷而<lb/>
<pb n="KR4h0139_WYG_183-26a"/>
彷徨朝余税駕於崑崙兮晡濯足於弱水馳遊驂於大<lb/>
荒兮卸余屨於濛汜余與化人歃白鵠之血兮天孫衣<lb/>
余以七襄之綺餐瀛洲之玉塵兮吸沆瀣之雲髓安期<lb/>
𨗳余以上征兮躡浮雲之旖旎紛霓旌之藻綷兮列宿<lb/>
煜縟而纚纚祝融扇余以薫風兮戾太清而爰止閶闔<lb/>
砰硠以葳蕤兮繚金罘與瓊戺支旗翠羽蛟蚴蟉兮絢<lb/>
虹梁之紺陛熊虎狻猊翼以交鈹兮瞻黼座而稽首悚<lb/>
肅拜以敶詞兮儃弁栗而䘮所勔少艾之結束兮秉先<lb/>
<pb n="KR4h0139_WYG_183-26b"/>
民之大猶式古訓以自淑兮意燕婉而好修溘濩落以<lb/>
顛越兮䇿髙足而末繇目瞑瞀以䵝沕兮神淫佚而憀<lb/>
怮吾不能西迴七曜兮寒春而溽秋不能耳視而目聽<lb/>
兮陸大壑而濤崇丘翔不能六翮兮潛不可以泳流憫<lb/>
余初之未遂兮孰牧后與之巢由髙居而不復兮列缺<lb/>
執余以仇仇余既悁脰而弗申兮重懮㥅而離憂聿秉<lb/>
度以遵晦兮絜□篿而搘龜靈氛嘉余之中誠兮兆告<lb/>
余以吉繇曰天不可違兮道不可斁運不可方兮變不<lb/>
<pb n="KR4h0139_WYG_183-27a"/>
可識肆陰陽之鼔鑄兮孰知其極伊萬有之亭毒兮互<lb/>
榮悴而遞易孰成功而不退兮孰旉華而不實孰處亢<lb/>
而靡悔兮孰既豫而不革或由升而遘困兮或屯剥而<lb/>
求復伊重華之徇齊兮茹草糗而庸陟説胥靡以植菑<lb/>
兮舎版築而爰立姜縵綸於磻溪兮卒鷹揚而諒發嗟<lb/>
孔轍之皇皇兮涕西畋而頓躓歌鳳衰以接輿兮劘虎<lb/>
牙而見跖斯西行以辭荀兮訖蹈榮而湛族條鄧胙土<lb/>
以席恩兮卒貿貿而溝瘠汲卧淮以政清兮湯尊顯而<lb/>
<pb n="KR4h0139_WYG_183-27b"/>
<graphic n="KR3472" url="https://raw.githubusercontent.com/kanripo/KR-Gaiji/master/images/KR3472.png" mimeType="image/png"/>僇雄既美其靈根兮曷懿新而投閣曾不如兩龔與<lb/>
逢萌兮身嘉遯而不辱翳彼東方生之突梯兮避金馬<lb/>
而玩辱疇云兩美其必合兮夜光抱而臏足疇云朽株<lb/>
之終棄兮輪菌𤣥黃而炳矚懷宿昔之歡豫兮歲冉冉<lb/>
而不復苦癙思以侘傺兮亦非余心之所欲省往諐以<lb/>
屏營兮中恬憺而曠獨惟大道之無涯兮奚好徑而處<lb/>
谷苟𤣥牝之長存兮安知蝸氏之蠻觸曰道為形根兮<lb/>
名為德車静為躁君兮神為物樞夫唯聖人被褐而懷<lb/>
<pb n="KR4h0139_WYG_183-28a"/>
玉兮羌吾有此瑾瑜茍寸心之罔軼兮厯夷險其焉渝<lb/>
倏九天而九地兮吾焉知其所如亂曰鴻濤泐礴巖岥<lb/>
㠂兮天吳舕舑豺狼嗥兮石室黯黮蔪艾蒿兮已矣哉<lb/>
世莫我知莽滔滔兮西方美人我心勞兮蘭芷有秀菊<lb/>
有夭兮無令荃瓊變為茅兮倬彼雲漢於回昭兮搏心<lb/>
抑志光自葆兮白衣蒼狗紛遊以翱兮自我眎之若鴻<lb/>
毛兮<lb/>
　　抱貞賦　　　　　　　　　　<hi>明</hi>石　珤<lb/>
<pb n="KR4h0139_WYG_183-28b"/>
帝降命之孔均兮聖作則其未渝紛世路之滉瀁兮抱<lb/>
吾貞以自居遵薙柞之遺矩兮翦䝉茸而令疏車輷輘<lb/>
而邁塗兮聽長者之所如被便嬛其綷䌨兮疇不知其<lb/>
為美信出言之有章兮念禍門之貽悔欲周容以趣好<lb/>
兮豈前哲之罔貴顧賦質之既偏兮外若裏其能悖彼<lb/>
麋鹿之在庭兮德雖老而未馴有山雞之孔武兮寧鬬<lb/>
死而不淪矢惟直以自信兮璧亦不知其白諒物理之<lb/>
各正兮有智愚之一德吾既離憂與患兮懼震趾之逢<lb/>
<pb n="KR4h0139_WYG_183-29a"/>
尤將同羣於鳥獸兮又異氣之不可求思大人之逺遊<lb/>
兮雖騁駕乎六合終回翔於故都兮飽湘流之一勺乾<lb/>
與坤其並運兮咸得一而清寧維周柱之遺史兮抱無<lb/>
名以為經覽萬物之動静兮固窈焉而各在也溯孔波<lb/>
而窺虞源兮閲萬禩而未壞也曷闢而非翕兮氣必斂<lb/>
而後散彼春陽之渺㵿兮疇不始於冰霰是用藏感於<lb/>
至寂兮若斂華而復根保未發之太和兮粲夜氣之長<lb/>
存豈鶉居而鷇食兮固無懷之逸民息固有時而作兮<lb/>
<pb n="KR4h0139_WYG_183-29b"/>
妙精義於入神自屋漏以達大庭兮市與井其交錯鍾<lb/>
鼔發而匉訇兮舞豔姬之瓔珞晃白刃之在前兮轟雷<lb/>
之破山方澄心於止水兮契先天之泊然富貴固不足<lb/>
淫兮恐茹藜之樂改相蠻貊之猶行兮胡衆疑之可詒<lb/>
朝兢兢而夕惕兮恒内顧而反聽奉至德以周旋兮踵<lb/>
如愚之服膺雖盤水之可奉兮忽覆滿而變盈矧師保<lb/>
之弗臨兮不輟歩於窈㝠質既不逮於松柏兮期後彫<lb/>
於歲晏金可渝而石泐兮莫堅貞之銷耎善何遴而可<lb/>
<pb n="KR4h0139_WYG_183-30a"/>
持兮道何取而可遵玩括囊之無害兮首致慮於出身<lb/>
黜枝游之穢辭兮發安定於儼若跡考父之循牆兮戒<lb/>
子輿之履薄茍由中以潤身兮絜諸家以度邦寧履繩<lb/>
而蹈矱兮敢覂駕而猖狂繄神聖之至醇兮始聲律而<lb/>
躬度徒一間之未達兮尚計仁於月數況末路之崎嶇<lb/>
兮華實溷而多違貌修仁而色取義兮假伯車而不歸<lb/>
財一善之可稱兮已蠅尊而鼴滿悵藻鑑之日非兮但<lb/>
求士於婉孌視中國為帷房兮競獻䛕而貢妍何祝鮀<lb/>
<pb n="KR4h0139_WYG_183-30b"/>
之紛沓兮有江充之靚曼聖既不可以一蹴兮世波頽<lb/>
而風靡非確乎以自任兮寧不亂於譽毁昔夷齊之耿<lb/>
介兮違一世而不顧抑士師之直道兮亦三黜而不去<lb/>
寧蹈火而赴焦兮忍委隨以干榮甘枯槁而赴淵兮羞<lb/>
骫骳之成名豈不行忌夫太潔兮固余懷之所懌總璧<lb/>
碎而珠沈兮肯同光乎瓦礫人固有遇不遇兮道豈因<lb/>
而窪隆蘭在谷而自芳兮修竹寒而鬱菌芬與華其代<lb/>
謝兮鳥翩翩其遡風視喧啾之並舉兮有戛戛之孤鴻<lb/>
<pb n="KR4h0139_WYG_183-31a"/>
或屠羊而處穢兮或傭身於五羖歌白石於牛衣兮抱<lb/>
汲甕於蔬圃咸和光而忍詬兮志與業其不頗吾惟求<lb/>
堯舜而不可見兮又安能䘏其他息吾駕於疎樾兮解<lb/>
吾佩於南沼散寶璐而弛明月兮何杜衡於芳草縦鸞<lb/>
鳳而逸騏驎兮非青鳥以為媒颯逺飇之冷冷兮偕上<lb/>
帝而往來聖與賢其轂擊兮遇文王於靈囿曰敬止之<lb/>
一言兮可終身以為守茍跬歩之失中兮風雨作而晝<lb/>
𠖇體且解而弗集兮又何達於神明舟中流而失柁兮<lb/>
<pb n="KR4h0139_WYG_183-31b"/>
車半途而解轍雖獲禽之如陵兮固智者之所惑况僥<lb/>
倖於行險兮競角勝於魚龍恐獨寢之愧衾兮能不失<lb/>
色於旌弓仰靑天而不憮兮俯清泉而不怍豈求静而<lb/>
遇安兮自拙居而逢樂衆告予以大窘兮胡不轢天衢<lb/>
而翱翔無亦有是心兮材乃後乎飛黃彼周公之赤舄<lb/>
兮后䕫進而笙簧豈云勝夫一簟兮亦惟天命之所將<lb/>
孰不欲體全而用廣兮古與今之可指聖人吾不得而<lb/>
見兮庶幾見夫君予吾欲究精微而極之兮畏言繁而<lb/>
<pb n="KR4h0139_WYG_183-32a"/>
道微託四德之嘉名兮慎幹事之樞機<lb/>
　　抱膝賦<hi>有序</hi>　　　　　　　　<hi>明</hi>沈朝煥<lb/>
余也郎潛有日抱疴經時蒲柳彫殘笑形骸之假攝凉<lb/>
暄代謝感流光之易遒虚往實歸保恬亡智還真一域<lb/>
釋趍萬縁馮生之顯志名篇未窺靈象張子之思𤣥有<lb/>
作徒飾曼詞聊託髙眠爰申短賦匪以掞藻揚葩是用<lb/>
導達氣意云爾<lb/>
滲𤣥液於麗形兮賅骸竅其異造節循虚而林樂兮緘<lb/>
<pb n="KR4h0139_WYG_183-32b"/>
𤣥黃而若肖肆馮澤而負衍兮宅靈機之微兆中幅憶<lb/>
以樞譎兮終涂憛而疑掉聿蒸菌之靡常兮紛躍冶而<lb/>
授儀既執象以跼制亦曳聲而發羇乍排滿而負重或<lb/>
捐瘠而離奇夷羣脰於肩肩霍衆眎於睢睢嘈肆懷於<lb/>
剺櫟分窖縵而若微兀蝺螻於卑寢眇姢嫮而脂腴糅<lb/>
千形以鼓鑄錯萬狀而殞虚斡流遷以消息乃窮宙而<lb/>
靡夷伊肇古先厥初分類乃牙乃角牛首烏喙䝉倛傎<lb/>
<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>呱啜棄妹勤子屠母形枯質㒠傖儜若龎纍纍奔潰<lb/>
<pb n="KR4h0139_WYG_183-33a"/>
長人巨狄僬僥侏儒何盈何縮厥狀是區叔山惡駭條<lb/>
侯讖莩羊舌豺聲豎牛戾膚門黔邑晳仁暴殊趨豐下<lb/>
亢宗梱祥當衢王駘介介子祀拘拘夫安知蹢閽之非<lb/>
全支離之為庾其皆冶化於陰陽之炭而青黃於溝斷<lb/>
之餘彼童而昏亦壯以頑纆牽是係柴柵是攌輿髠首<lb/>
以怫㥜扈臝行而媻姍俠烈兮買首而畢志忠信兮自<lb/>
屠而納肝信忌鵩以憚犧越棄意而慕羶互<graphic n="KR1195" url="https://raw.githubusercontent.com/kanripo/KR-Gaiji/master/images/KR1195.png" mimeType="image/png"/>摵於滿<lb/>
心怡撞㧙於世顔既崩騰以排拶亦蹢<graphic n="KR2355" url="https://raw.githubusercontent.com/kanripo/KR-Gaiji/master/images/KR2355.png" mimeType="image/png"/>而摽斒介拸<lb/>
<pb n="KR4h0139_WYG_183-33b"/>
畫其疑蛻垂缶踵而不顛任啄菢於卵殻乗渺烏以<graphic n="KR0616" url="https://raw.githubusercontent.com/kanripo/KR-Gaiji/master/images/KR0616.png" mimeType="image/png"/>
還孰索之形骸之外而曠心廣莫之間爰有至人憬爾<lb/>
噩悟阽焦原其量趾逺宫隣而儗歩首亷麗以薄榮濯<lb/>
靈奇而含嫮悼湛河而失航矯瞥天其鎩羽難玉寥而<lb/>
璞沈舒<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>躍其疇遇維單豹其互斲兮逃裏襮而靡寧<lb/>
訛牛哀與鼈令兮紛變化而不經徒覆醢於婞直兮亦<lb/>
叵形於質誠曽史煦俞於操藥兮斁顔冉於中龢之程<lb/>
迺睇𠖇紀之紘覆兮睨發機而黙折即臚情而端䇿兮<lb/>
<pb n="KR4h0139_WYG_183-34a"/>
亦慌惚其若缺聊致命以遂志兮體閒慆而覃喆組仁<lb/>
義於藻繸兮佩貞亮於珩襭暴潔修於熹光兮沁幽圖<lb/>
於氿洌聿信姱以練要兮每執清於内熱謇予昌翔於<lb/>
世詬兮中當途之驕穉橫汋諜以撟誣兮負噏訿之遺<lb/>
累回寒離而玦環兮凛倏收其猶棄慿嘉胏以舒此丹<lb/>
慊兮怫然觸象虎而心悸比判妻於逃藋兮求唐子而<lb/>
跋疐疲𤣥㦸於隕危兮華唐巔於陪侍金馬漫漶以漼<lb/>
落兮名位儡以其隆替幸秩微於解諐兮舞居諸而隙<lb/>
<pb n="KR4h0139_WYG_183-34b"/>
視於焉靦自厲以修絜兮獨慷慨而雇反悲青春之靡<lb/>
邐兮遲白日之娩婉曠遇巷之尚塞兮洵納約之孤蹇<lb/>
喜介疾於商兊兮決羸藩其未遠恐雔斂而臭載兮鰥<lb/>
厥君而即於汍瀾之坂吾不能登樔而椽蠡兮故蠲征<lb/>
於此路憾大雅之淪亡兮從三立之所慕聊枕藉於簡<lb/>
編兮餐沆瀣於竹素罄澄心於儒林曠流覽於武庫顝<lb/>
揚班之駁霞鶣淵雲之澍雨眇作者之為曹兮姱代彫<lb/>
而肆潔蒪蘭芬之葳蕤兮噴長瀾以獨絶虚𤣥與俶詭<lb/>
<pb n="KR4h0139_WYG_183-35a"/>
而森奪兮庸㨗獵於操末躔緯度於正始之壼奥兮摭<lb/>
華實於建安之封埒籠雅豔於意匠兮凉非薫白其焉<lb/>
掇傲睨百代以引睇兮營魂神化以厚竊變丹青於玉<lb/>
瑩兮猶鬱乙以憖巧而自閉夫亦知彫蟲之渺伎兮匪<lb/>
衆妙之所尊遂蠠沒以愍生兮託唆詭以孤存重襲巻<lb/>
銋而不可章兮思麾蚤而匿質虖休樊天垂氤而地騰<lb/>
氲兮羌廓落而抱乎𤣥牝之根洞靈威於鼎嬉兮養五<lb/>
德於愚芚就碩人以折中兮還吾反乎故宇神介山之<lb/>
<pb n="KR4h0139_WYG_183-35b"/>
伯子兮異傅巖之築父啖首陽之靈粻兮躧鬼谷之舊<lb/>
武求善巻之所淹兮遇許由於負黍款子髙於中野兮<lb/>
得伯成而駢伍赴清冷而藏枯兮締薖軸於阿廡意條<lb/>
昶以憺憺兮俟回風而容與乗髙駝而馭彼閬虚兮指<lb/>
五嶽而遨遊來三花於二室兮踞啓石而虚求貫龎鴻<lb/>
於天中兮撫垓埏而四周匪乞靈於降神兮通元漠於<lb/>
鎮丘蹙巨靈使西傾兮擘雙掌之森張㻆明星而佩璲<lb/>
兮<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>神女之瓊漿博天帝於三峯兮厯嶔崟而削成乎<lb/>
<pb n="KR4h0139_WYG_183-36a"/>
四方餐白氣於金天兮採芙蓉而嗽芳驂背指於恒巒<lb/>
兮瞰炎水之潛育偭連綣雲雷於率然兮禱𤣥光於燕<lb/>
玉繳彼鵃吺於幽谷兮揖昌容而洞闈虖北陸循路曠<lb/>
以徑通兮覽蓬萊之舊山頫日觀於岱宗兮拾玉泥金<lb/>
簡於瑶草之間聽稷丘之青琴兮鑿石釡而解顔羨南<lb/>
榮而調饑兮指石囷而溉之列灊霍於前豆兮沐月舘<lb/>
而蜲蛇血白馬而釁彼𤣥夷兮羽二妃而參差虖湘湄<lb/>
騎騂騩而稅止兮吞雲夢者八九而邈不知其所如於<lb/>
<pb n="KR4h0139_WYG_183-36b"/>
是含煙煴割𤣥契霍祲氛鏟欃彗抨巫咸傔屏翳粻瑶<lb/>
蕊㪺瓊劑月妃㛂雲師嬖岐伯尚方祝融擁篲靈媧按<lb/>
節伯僑傍睨忔惺惚以<graphic n="KR1996" url="https://raw.githubusercontent.com/kanripo/KR-Gaiji/master/images/KR1996.png" mimeType="image/png"/>㥛曼流爛以淫裔踊躍而狂<lb/>
趡以章亥赳仡而叫踏乎奡羿洞出鬼礨雄躍天門睒<lb/>
暘日月<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>捻乾坤招揺太一挏捩崑崙括囊元氣闔闢<lb/>
帝閽卭厲列缺舒節北垠箕輝夕斂踆羽朝髠長離拂<lb/>
尾素威奮蹲𤣥𠖇閟闃黔雷豗喧展融洩於太始而總<lb/>
洪縻於渾元爾乃統攝遐心還反𤣥對修初服之婆娑<lb/>
<pb n="KR4h0139_WYG_183-37a"/>
守常閭之昧晦盖約節而守神羌進道而忘技襲貞良<lb/>
之潔白以為范兮製雅頌而為佩仍繫榮而督引兮亦<lb/>
遄化而遞代無留車而崖返兮慚滌堊之未逮樂權輿<lb/>
於自然兮味至德之盎睟互排虚而蹠實兮不窺牖而<lb/>
覽造化之常態考則上皇逍遥中林據不死之床撫無<lb/>
絃之琴兀然抱膝曠爾長吟吟曰俯仰天地常㫿盱人<lb/>
生若浮朝露晞兀若土木含天機身無羽翼吝不飛蘧<lb/>
生巻懷在知非老氏谿谷耽𤣥微河清難俟兮天不可<lb/>
<pb n="KR4h0139_WYG_183-37b"/>
梯行道倭遲兮中心有違超絶曠蕩劫來歸匪抱初地<lb/>
疇焉依<lb/>
　　酬德賦<hi>有序</hi>　　　　　　　　<hi>明</hi>盧　柟<lb/>
昔謝宣城作酬德賦以報沈侯柟自庚子歲被誣繫獄<lb/>
十年餘自分朽髊永絶人世趙王殿下憫然鋟柟四賦<lb/>
灑以睿藻用雪梧臺之寃壬子冬柟既以上命平反迺<lb/>
如趙朝謝王哀其窮錫之珍饌肉藥寵隆渙翰天日疊<lb/>
耀方之宣城所感為德何如然神以理超情以文遣匪<lb/>
<pb n="KR4h0139_WYG_183-38a"/>
辭之麗斯焉取酬於是因謝名篇聊著鄙賦曰<lb/>
爾迺歲既暮時將竭寒螿鳴流芳歇揺落洲渚泬寥丘<lb/>
樊千里直視黯然銷魂情感鵾雞愁淒斷猨悵氛濁之<lb/>
褊狹馳清想於天埏慨夸父之鄧林弔燭龍於崑崙緤<lb/>
余馬兮扶桑枝渉余䡺兮桂水湍拾江妃之明璫跨湘<lb/>
靈之翠鑾於是巖巘互起江河橫變封豕卧啼雄虺坐<lb/>
眄夙露傷足晨風瘁骭汨海濟以傾檝歘凌風而鎩翰<lb/>
豈蒼蠅之㸃玉實萋菲之交煽囚圜土兮曳長纓俛寃<lb/>
<pb n="KR4h0139_WYG_183-38b"/>
頸兮泣吞聲仰飛鳥兮不可攀思日月兮何時明嘉虞<lb/>
卿之撰籍希黃霸之授經簡一閲而三歎魂竟夕以九<lb/>
升志沈緬以鬱陶氣於邑而填膺揮思彤管裂衷竹素<lb/>
秋澀就章風謡託賦信陰陽之迭運韙虧盈之無愆將<lb/>
長號於帝閽賴造始於英藩偉神聖之授彩播天人之<lb/>
名篇<graphic n="KR2377" url="https://raw.githubusercontent.com/kanripo/KR-Gaiji/master/images/KR2377.png" mimeType="image/png"/>瀝液以淫灕紛藻潤而芳妍振金碧之琳琅照<lb/>
丹雘之㻞斕羌雲涌以霞駁倏龍變而鳥鶱皎若凌天<lb/>
河窺織女雲漢之章鏘若升清廟聆師㳙洞瑟之絃隮<lb/>
<pb n="KR4h0139_WYG_183-39a"/>
末伎於何李藉隆譽於謝田翼二京之可紹埒三都之<lb/>
並翾警司命之炯㫖款士師之酸言爾迺聲流臣工華<lb/>
照八表市虎解讒亭姬雪懆返景崦嵫合劒龍沼起灰<lb/>
骴兮發夜臺披雲霧兮天門開攬衣帶兮非疇昔聊躑<lb/>
躅兮心魂哀於是緩貳負之虐械啓華表之靈思雖城<lb/>
郭其如故已人民之半非陟北堂以徬徨痛考妣之先<lb/>
違二稚逝以如往一女殞而方歸彼蓬婦之茍活亦老<lb/>
醜而堪悲渉園亭以凝眺見蒹葭之蒼蒼橋偃蹇以斷<lb/>
<pb n="KR4h0139_WYG_183-39b"/>
石壁陊阤而橫窗雲幽咽於翠岫葉蕭瑟於銀牀瑶草<lb/>
委兮菸壑桂枝彫兮垂牆望佳人兮不還歲將杪兮怨<lb/>
長於是季冬嚴寒北風騷屑江雲結凍海煙飛雪蒼隼<lb/>
凌飇代馬警節邁世懷賢銜恩赴國仰攀巑岏俯渉清<lb/>
洌掲閶闔以延佇遵玉階而屏營壁連錢以銜釭牖疏<lb/>
鏤而瑣青爛昭華於東序裊翠葆於西淸擬承明之彤<lb/>
廬或鈞天之帝庭同虯顔之萃渥冠日表之奇熒待螭<lb/>
頭以敶辭撫龍翼而若驚爾迺玉音綸發神衷燦亮天<lb/>
<pb n="KR4h0139_WYG_183-40a"/>
風四敷春陽疊暢八珍馨流三臡芬颺駝羮巳霑鳳炙<lb/>
再貺醴酒陳兮汎翠瀾醉起舞兮嬌朱顔願君王兮惠<lb/>
一見壽千秋兮歌瑶壇精髣髴其如思情悒鬱而弗安<lb/>
歩徙倚以舛陛涕淋浪而流泉將振翮以遐舉忽掩臆<lb/>
而長歎元雲鬱以凝盼悲風颯而無端昔圜門之多險<lb/>
嬰金鐵之拘聨效魑魅之微軀望豺虎之一餐敢謬想<lb/>
於煙闕覽清輝於鳳鸞德裕命而匪測恩潤身於無埏<lb/>
幸濡翰於藝圃銜一羽而塞乎巨川迺為之謡曰若有<lb/>
<pb n="KR4h0139_WYG_183-40b"/>
人兮滄海湄汲光景兮馭雲螭時蹇產兮隳淵涯宛將<lb/>
逝兮長離思大人造兮參南離恢寃網兮超塗泥惠芳<lb/>
腆兮恩不訾誠既感兮我心悲揄丹悃兮厯賦詩彌億<lb/>
萬兮英聲垂<lb/>
　　　懷恨賦　　　　　　　　　<hi>晋</hi>潘　尼<lb/>
伊疇昔之懷憤思天飛以逺迹望循塗而投軌遡朔風<lb/>
以理翮冀雲霧之可慿希天路之開闢何時願之多違<lb/>
奄就羇以服役因吳坂之峻岨畏鹽車之嚴筴嗟遊處<lb/>
<pb n="KR4h0139_WYG_183-41a"/>
之弗遇奚鬱悒之難任背宇宙之寥廓羅網罟之重深<lb/>
當屏氣以斂迹焉遊豫以娛心傅釋板以亮殷望投竿<lb/>
而相姬窮獨善以全質達兼利以濟時耼安志於柱史<lb/>
由抗迹於嵩箕理殊塗而同歸惟百慮其何思敢因虚<lb/>
以託談遂逡廵而造辭<lb/>
　　閔水賦　　　　　　　　　　<hi>明</hi>童承叙<lb/>
王沙公子收吟發興戒御敕騶周遊乎竟陵之陸長眺<lb/>
乎江漢之流裵回大堤之旁躊躇故城之上物蹇產而<lb/>
<pb n="KR4h0139_WYG_183-41b"/>
彫零景蕭森而板蕩精惝怳以憀懰心忉怛而怔悵還<lb/>
過三澨道見漢津父老而問曰何謂其然也父老撫膺<lb/>
而長喟攬涕而前陳曰痛乎公子之問人命避巧於構<lb/>
室靈胥躍怒於潮波陽侯效力於水窟支祈競怒於洪<lb/>
河誠皇天之降匪斯人所能和也公子悵然有間曰嗟<lb/>
乎詩咏靡遺之災書紀阻饑之戹今時則然矣若夫民<lb/>
之罹病也顦顇之狀得無異乎父老曰殷雷震威蝃蝀<lb/>
搆虐雲渰風迅電激雨作鬱氣滃浡繁湮濡滋林樹霧<lb/>
<pb n="KR4h0139_WYG_183-42a"/>
迷寰宇晝失靉靆氤氲澩灂崩湱瀢沱硉矻沉沙潄石<lb/>
韜三光潛列曜溢天潢㵼丹壑浸淫彫瘵之心沉瀹顑<lb/>
頷之身烟寂寥而絶炊室垂罄以無營愁雞鳴於如晦<lb/>
嗟羵羊之晝行爾其濛滵漣瀸觱沸滂沛既彌月以逾<lb/>
旬衆沴瘁而虹潰物胥渰而靡孑路淤濘而罕通遂藉<lb/>
疾而嬛疚爰抱瘻而長終公子曰若是乎其甚乎父老<lb/>
曰風姨肆酷嘘撼乾維吸收坤軸江洶海湧谷轉山頹<lb/>
浪翻波詭岸裂雲迴水怪砐硪河伯崔嵬豃若地坼豁<lb/>
<pb n="KR4h0139_WYG_183-42b"/>
若天開龍飛揚以瞋目蛟騰驤而飛沫鯉一角而噴浪<lb/>
鶬九首而滑<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>匡隒為之泐嵃區夏為之昏濁居飄颻<lb/>
於驚飇舟推折於深湍或挈妻以蹈溺或抱子以赴沉<lb/>
或委體於盤渦或托骨於灊潯偃仰兮混淪之府躑躅<lb/>
兮魚龍之區或載浮而載沈羌孰諗其止居公子曰若<lb/>
是乎其甚乎父老曰歲暮時昏風起雲沈掩霞翳日積<lb/>
晦累陰霰兮淅瀝雪兮紛繙密兮若絶疎兮若連穿細<lb/>
微透乗危暗摧掇之指裂親之體虧如圭斯方如璧斯<lb/>
<pb n="KR4h0139_WYG_183-43a"/>
圓如縞斯白如玉斯寒斯時也火井滅温泉冰炎風勁<lb/>
陽谷凝起瑶城於粉野攢瓊枝於玉樹天地閉而嚴肅<lb/>
藴隆結而寒沍於是蔽繻之夫枵腹之民觱發刺其骨<lb/>
栗烈鑽其形乃徬徨而殭仆偃蹇而惸㷀暴枯骸於交<lb/>
逵横遺骼於蕪城使肉飽乎饑烏臭避乎過客盖終古<lb/>
之𤯝億類之極<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>也公子酸顰而捧心歔欷而改容重<lb/>
進父老而告之曰詩曰哀恫中國具贅卒荒靡有膂力<lb/>
以念穹蒼斯是之謂歟雖然今聖明昭燭德意懇惻遴<lb/>
<pb n="KR4h0139_WYG_183-43b"/>
選臺司賑出帑積加以使命者率甘棠之政司牧者盡<lb/>
召杜之德父老其將被如天之仁䝉掩骨之澤升父母<lb/>
之堂就衽席之側當不淪沒於陷阱展轉於溝洫也迺<lb/>
為鴻雁之歌以廣之曰鴻雁歸來兮河之側河之漣淪<lb/>
兮菰蒲其實可飲可食兮去將焉極鴻雁來歸兮河之<lb/>
央河之清冷兮蒹葭蒼蒼可棲可宿兮去將焉翔鴻雁<lb/>
歸來兮河之濵沙波浄渟兮畢羅不驚返爾髙翮兮其<lb/>
究安寧歌竟父老再拜加額受命踴躍而去公子迺罷<lb/>
<pb n="KR4h0139_WYG_183-44a"/>
御叱徒僂歩永嘆歸疏所聞危坐待旦<lb/>
　懷思<lb/>
　　幽思賦<hi>有序</hi>　　　　　　　　<hi>明</hi>顧起元<lb/>
歲壬癸間顧子屬有所感徘徊黯然援筆賦之則有繩<lb/>
之者曰古之賦也勸百而諷一若無乃為歸荑握椒者<lb/>
嚆矢乎且夫香纓靡曼何必文府哉顧子曰唯唯否否<lb/>
理有□之而塞情有抑之而揚是以濮上桑間太史不<lb/>
廢巫姬湘女騷客志思意有攸衷非以淫示也客敞罔<lb/>
<pb n="KR4h0139_WYG_183-44b"/>
而退<lb/>
夫何一佳人兮歩翩<graphic n="KR1473" url="https://raw.githubusercontent.com/kanripo/KR-Gaiji/master/images/KR1473.png" mimeType="image/png"/>以自娛修䫉抑其若揚兮紛玉<lb/>
薻而璚荂嬝初楊之旖旎兮美蕣華之閒都褕東海之<lb/>
阿錫兮佩珤璐而紹明珠薄薋菉其不御兮滋茝蘭於<lb/>
綺疏走鬯䟫以瞵盼兮志□蹇而踟蹰𤣥髮澤而可以<lb/>
鑒兮曼睩流波之欲瀾縆瑶瑟而不忍彈兮願抽慿而<lb/>
永歎羞鷰羽之差池兮感女牀之文鸞闚西隣之嫺麗<lb/>
兮影欲就而復安鳩告余以自媒兮心猶惡其謰謱而<lb/>
<pb n="KR4h0139_WYG_183-45a"/>
佻巧蹇彳亍而四顧兮望瑶池之青鳥指明星以為期<lb/>
兮托微波而通辭蘭氣吐而若凝兮芳容澹而若思五<lb/>
音紛髙堂而繁㑹兮羌獨目成而心與雨霏霏其歩檐<lb/>
兮雲容容而承宇垂翠幬與曲瓊兮爇迷迭與都梁演<lb/>
天老之素儀兮陳祕戲於軒皇乍靃靡若扶梁之汜漾<lb/>
波兮又髣髴乎眀月之逸夜光意孏孊而不自持兮思<lb/>
婉瘱而恐其不得當懼緯繣之數化兮要大神為余昭<lb/>
之闔浮雲之驟合兮忽流飇而間之惟宴娭之瞚瞬兮<lb/>
<pb n="KR4h0139_WYG_183-45b"/>
怨沛徂之須㬰何雙鵠之担撟兮獨塊鞠此鵷雛回風<lb/>
既呹肸而揺茹蕙兮明月又霒曀而敧碧梧朱絃慘而<lb/>
不揚兮遺𤣥醴之湛玉壺不心知其亦已兮孰别離之<lb/>
可忍氣涫<graphic n="KR1594" url="https://raw.githubusercontent.com/kanripo/KR-Gaiji/master/images/KR1594.png" mimeType="image/png"/>其若波兮心緊絭其若韌菀余懷之邑邑<lb/>
兮霑余淚之浪浪車跮踱而不前兮馬踡跼而不行余<lb/>
既樹筳篿與菎蕗兮佇俟時乎吾將采惟曜靈之西匿<lb/>
兮懼朱顔之易改雁南翔而<graphic n="KR1523" url="https://raw.githubusercontent.com/kanripo/KR-Gaiji/master/images/KR1523.png" mimeType="image/png"/>
                    <graphic n="KR1523" url="https://raw.githubusercontent.com/kanripo/KR-Gaiji/master/images/KR1523.png" mimeType="image/png"/>兮鷰北逝而翩翩固<lb/>
知余情其信嫭以練要兮願及君之盛年閉房櫳之靑<lb/>
<pb n="KR4h0139_WYG_183-46a"/>
苔兮私掩涕而御蕙纕何黃姑之與織女兮耿銀漢而<lb/>
相望擷秋菊之鼂英兮畏滿園之白露獨申旦其不寐<lb/>
兮魂營營而至曙系曰我所思兮在鍾山欲往從兮江<lb/>
水潺美人贈我兮玉如意何以報兮合驩被浮雲駛兮<lb/>
西北馳春草萋萋兮王孫歸<lb/>
　　永慕堂賦<hi>有序</hi>　　　　　　　<hi>明</hi>顧起元<lb/>
永慕堂者吾師京兆少尹毅軒周公慕其太翁太夫人<lb/>
而作也夫五十而慕大聖猶難公立朝三十餘載今且<lb/>
<pb n="KR4h0139_WYG_183-46b"/>
儼然華顛矣而孺慕不衰於少古之人乎何以踰也小<lb/>
子元夙佩仁風誦蓼莪之篇舊矣敢泚筆以賦之其詞<lb/>
曰<lb/>
繄維斗之孕靈兮闡坤珍於雲陽仍佳氣於黃山兮芙<lb/>
蓉矗而赬霞張徽水建瓴而㵗<graphic n="KR3228" url="https://raw.githubusercontent.com/kanripo/KR-Gaiji/master/images/KR3228.png" mimeType="image/png"/>兮倒屈注於天潢茲<lb/>
山之鬱鬱兮抉緑字於黃囊<graphic n="KR3395" url="https://raw.githubusercontent.com/kanripo/KR-Gaiji/master/images/KR3395.png" mimeType="image/png"/>柏挂采虯於明月兮碧<lb/>
楸鳴鳱鴡於凜霜封馬鬛而隱金椎兮負若斧而馮若<lb/>
坊㨖嶟領之華表兮豐夷嵕之朱堂攩歸雲於薻井兮<lb/>
<pb n="KR4h0139_WYG_183-47a"/>
抌騰日於茄梁薜茘繽紛而網戸兮申椒酷<graphic n="KR2345" url="https://raw.githubusercontent.com/kanripo/KR-Gaiji/master/images/KR2345.png" mimeType="image/png"/>以被唐<lb/>
畹滋蘭而畞樹蕙兮揺風振而遞芳唯大夫之顧瞻兮<lb/>
中涫<graphic n="KR1594" url="https://raw.githubusercontent.com/kanripo/KR-Gaiji/master/images/KR1594.png" mimeType="image/png"/>其若探湯神惝怳而孔填兮歩夷猶而方皇懷<lb/>
二人於明發兮詠飛隼之載揚昔汝南之樹德兮袪舊<lb/>
風於斯邦俛仰而蔭彼數人兮譬寶劒之干將學王廧<lb/>
而逺引兮披二酉而臸三蒼愕風墮而雲走兮鳴枯管<lb/>
之琅琅冠切雲之崔嵬兮葺芰荷以為裳疏玉除而緝<lb/>
桂橑兮紛旖旎乎都房喈鳳卜之雝龢兮叶繇體之將<lb/>
<pb n="KR4h0139_WYG_183-47b"/>
將惟清心而玉映兮嗣彤管於孟光靡抱冲而弗盈兮<lb/>
疇惇固而勿昌産龍媒於渥洼兮麗鳳羽於岐陽排玉<lb/>
門而迣閶闔兮覽阿閣而迴翔職柱後之惠文兮補衮<lb/>
闕於未央眎金鏞與玉鉉兮握蘭蕊而含香回遹彳亍<lb/>
而披昌兮形䠞趿於神羊躬厠牏而紆綵兮忽乗雲乎<lb/>
帝鄉左招揺而右豐隆兮鞭列缺而輾雲將唉寶婺之<lb/>
挻暉兮趾曜靈而繼藏孔盖翠旍之翩翩兮挹婉衿與<lb/>
東王青鳥集於飄囱兮鵂鶹啼於空梁河予涕之涔涔<lb/>
<pb n="KR4h0139_WYG_183-48a"/>
兮海予淚之浪浪帝閽狺狺在鬱蕭兮孰召歲崇與巫<lb/>
陽載敶詞於飛鵻兮爰告哀於上皇繩玉簡與金泥兮<lb/>
掞天藻於黃腸欸合璧之不停兮痛音徽之莫彰神髣<lb/>
髴於繐幃兮燈的厯於金釭眡南雲而綰歎兮歩列星<lb/>
而極明銜終䘏於旻天兮孰俾予之可忘帝求直於簪<lb/>
劍兮騁驄馬於康莊厲排風於鵰鶚兮疐當道之豺狼<lb/>
播箕澤惟豐芑兮陋缿筩之趙張視門左之桑弧兮丈<lb/>
夫生而志四方練予情其信糾以夭紹兮唯蓼莪之䀌<lb/>
<pb n="KR4h0139_WYG_183-48b"/>
傷咏白華於周雅兮奠桂醑而御椒漿陳羅薦授彼玉<lb/>
案兮峙粔籹與餦餭闔華顛之肩肩兮純孝思之有常<lb/>
彼艾首而遐慕兮於姚氏之煌煌踵徽音於旅樹兮耦<lb/>
龎德於鳩郎盱茲堂之兀聿兮天辟址於陵岡下竹苞<lb/>
而上松茂兮配二儀而乆長亂曰天性罔□人靈植兮<lb/>
六鑿既攘彞德斁兮鮮民之生靡銜䘏兮有美人兮純<lb/>
孝一兮含德之厚心如結兮髙堂峩峩音靡逖兮鬱陶<lb/>
思親載營魄兮孝橫四海六幽塞兮援神司契世乃奕<lb/>
<pb n="KR4h0139_WYG_183-49a"/>
兮子孫振振螽斯揖兮濬哲維祥考斯室兮於萬斯年<lb/>
永無極兮<lb/>
　　懷君子賦　　　　　　　　　<hi>元</hi>楊　襄<lb/>
繄岑樓之翼翼兮倚層城之隩隈敞八窗以軒豁兮仰<lb/>
飛甍之崔嵬面雲山之矗矗兮喧江聲之若雷肆瑶席<lb/>
以鄭重兮呈琅玕與瓌瑰誕延賔之翠館兮倚吹簫之<lb/>
鳳臺搴羅幃之芙蓉兮盼美人而和偕羌素懷而耿耿<lb/>
兮望青鸞之不來謹修容以遥睇兮隔雲軿乎徂徠宛<lb/>
<pb n="KR4h0139_WYG_183-49b"/>
清夢之繾綣兮忽中宵以驚猜歩廣庭以夷猶兮瞻牛<lb/>
女而徘徊援猗蘭以寫抱兮拂素琴之凝灰希盛年以<lb/>
綢繆兮何參辰之或乖憶黃鳥之嚶嚶兮感賔鴻之獨<lb/>
哀炯予心之如璧兮悵逺道而悠哉巳矣乎燕議詘兮<lb/>
訓狐是咍荃蕙疎兮蔓草盈階曷歸去兮翦故山之萊<lb/>
望玉京兮閶闔漫浮雲兮不開整羅襪以彳亍沾白露<lb/>
兮蒼苔仰碧虚之明月庶流影於君懷<lb/>
　　别知賦　　　　　　　　　　<hi>明</hi>趙時春<lb/>
<pb n="KR4h0139_WYG_183-50a"/>
平涼趙時春既放逐於涇水之陽笄頭之麓友魚鳥而<lb/>
伍麋鹿南山戚子秀夫釋輶轄而訪焉曰吾聞聖人不<lb/>
役役於時而蟬蜕於物上故實之而冰消爍之而春盎<lb/>
河淮橫流巨靈天吳贔贙吞雲而砥柱呂梁之碭不移<lb/>
也吾子奈何解朱絃以紐犁埋韶濩之清賞伏龍光於<lb/>
重淵溷淤泥而長往負鹽車而垂耳忘萬里之雄想曷<lb/>
以翹首奮翼嘯青雲以欲上騰驤於九達之衢俟軒盖<lb/>
之髙敞茍黃虞之有作猶庶幾於方響使泬廓而靡倡<lb/>
<pb n="KR4h0139_WYG_183-50b"/>
竟闃寂而孰與為黨乎時春曰唯唯夫子所言乃見田<lb/>
躍淵之志盖未覩於盤蠖潛虯之事也蚤負褌而振股<lb/>
視九華瑶池之境猶鉅厠也異哉軒轅氏之問彼髧髦<lb/>
焉知其具茨乎田有粔籹無羨福茘釋蹻息蔭以誇連<lb/>
騎操椎攻堅不藉鋒頴之利故聖人喟然於浴沂而擊<lb/>
節於顔氏興漆雕之深説數有望於由賜故曰達人安<lb/>
命君子不二仁者見之謂之仁智者見之謂之智百姓<lb/>
日用而不知庶幾乎羲皇之治戚子嘕然而笑稱詩曰<lb/>
<pb n="KR4h0139_WYG_183-51a"/>
振清風兮被皓月南山崒嵂兮涇流焉歇執䇿援綏載<lb/>
脂而别<lb/>
　　望逺賦　　　　　　　　　　<hi>明</hi>石　珤<lb/>
懷滹沱之美人兮睇恒山之長麓厯髙岡之千仭兮騁<lb/>
青雲之華轂西望封龍東瞻信都凌霄振衣遡風縱呼<lb/>
氣橫九垓天開五湖羌欲去而邅迴兮睨荒墩之碧蕪<lb/>
乃有却秦故城盟齊舊址禾黍西風蔞蕪漢水逢去燕<lb/>
之望諸兮得田叔之梓里問前路於征夫兮訊山林之<lb/>
<pb n="KR4h0139_WYG_183-51b"/>
野史訪棄瓢之老父兮求擊筑之巨豪贈昆山之𤣥瑛<lb/>
兮解明月之佩刀發劉琨之清嘯兮等萬事於鴻毛山<lb/>
欲暄兮雲萋萋谷無人兮鳥嘈嘈瞰梧桂之氤氲兮想<lb/>
雙鳳之鳴翱盼芻兒之躑躅兮感雍門之悲謳果孟嘗<lb/>
之不來兮亦平原之罔留繄陵谷之變遷兮曾幾人之<lb/>
駐輈忽兩曜之徂邁兮挾八風而周流於是九州縱瞻<lb/>
萬里入視山河縵迴百獸崛起叫衡陽之歸雁兮送天<lb/>
池之鵬徙要海上之安期兮論羲農之曩軌采瑶草而<lb/>
<pb n="KR4h0139_WYG_183-52a"/>
漫吟兮據髙梧而假寐倏心曠而神逸殆不假於熊經<lb/>
而烏跂吾不知世之忘人人之忘世也乃絶洪源復睹<lb/>
秦人桑麻蔭翳俎豆龎敦歌流擊壤禮謹汗尊餐朝霞<lb/>
之既多掇秋露之實繁拉芳鄰而共集傾髙盖而定言<lb/>
戛后䕫之鳴球撼千尺之雲根藹流沙之埲埲忽瀰漫<lb/>
乎崑崙瀚海北注大江東奔碣石嵯峨巨嶽雄蹲蓬萊<lb/>
方丈不可以跬越兮儼眉睫之且存予乃發昆吾相鄧<lb/>
林斂逺翮披雄襟岱華礪鍔洞庭淬鐔起萬窟之蛟鼉<lb/>
<pb n="KR4h0139_WYG_183-52b"/>
兮俾歌且舞以助吾之長吟<lb/>
　　思歸賦　　　　　　　　　　<hi>宋</hi>梅堯臣<lb/>
祿有可慕祿有可去何則移孝為忠曾無内顧則祿可<lb/>
慕而可據上有慈顔以喜以懼故祿可去而不可寓噫<lb/>
吾父八十母髮亦素尚爾為吏敻焉遐路嗷嗷晨烏其<lb/>
子反哺我豈不如鬱其誰訴惟秋之氣至憀慄而感人<lb/>
日生愁思側睇江濵憶為童子當此凜辰百果始就迭<lb/>
進其珍時則有紫菱長腰紅芡圓實牛心緑蔕之柿獨<lb/>
<pb n="KR4h0139_WYG_183-53a"/>
　苞黃膚之栗青芋連區烏柙五出鴨脚受彩乎微核木<lb/>
　瓜鏤丹而成質素乳之梨赬壺之橘蜂□淹醝榠樝漬<lb/>
　蜜膳羞則有鵁鶄野雁澤鳬鳴鶉清江之膏蠏寒水之<lb/>
　鮮鱗冒以紫薑雜以菱首觴浮茰菊俎薦菁韭坐溪上<lb/>
　之松篁掃門前之桐柳僕侍不譁圖書在右或静黙以<lb/>
　終日或歡言以對友信吾親之所樂安閭里其茲乆切<lb/>
　切余懷欲辭印綬固非效淵明之褊衷恥折腰於五斗<lb/>
　盖自成人以及今未嘗一日侍傍而稱壽豈得不決去<lb/>
<pb n="KR4h0139_WYG_183-53b"/>
　於此時將恐貽恨於厥後<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定厯代賦彚補遺巻十八<lb/>
</p>
<p>
</p>
  </div>
</body>
</text>
</TEI>
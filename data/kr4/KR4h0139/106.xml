<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0139_WYG_106-1a"/>
　欽定四庫全書<lb/>
御定歴代賦彚巻一百三<lb/>
　　巧藝<lb/>
　　　釣賦　　　　　　　　　　　<hi>周</hi>宋　玉<lb/>
　宋玉與登徒子偕受釣於𤣥洲上而並見於楚襄王登<lb/>
　徒子曰夫𤣥洲天下之善釣者也願王觀焉王曰其善<lb/>
　奈何登徒子對曰夫𤣥洲釣也以三尋之竿八絲之綫<lb/>
　餌若蛆螾釣如細鍼以出三尺之魚於數仭之水中豈<lb/>
<pb n="KR4h0139_WYG_106-1b"/>
　可謂無術乎夫𤣥洲芳水餌桂激鈎其意不可得退而<lb/>
　牽行下觸青泥上則波颺𤣥洲因水勢而施技頡之頏<lb/>
　之委縱收斂與魚沈浮及其解弛也因而獲之襄王曰<lb/>
　善宋玉進曰今察𤣥洲之釣未可謂能持竿也又烏足<lb/>
　為大王言乎王曰子之所謂善釣者何玉曰臣所謂善<lb/>
　釣者其竿非竹其綸非絲其釣非鍼其餌非螾也王曰<lb/>
　願遂聞之宋玉對曰昔堯舜禹湯之釣也以賢聖為竿<lb/>
　道徳為綸仁義為鈎禄利為餌四海為池萬民為魚釣<lb/>
<pb n="KR4h0139_WYG_106-2a"/>
道微矣非聖人其孰能察之王曰迂哉説乎其釣未可<lb/>
見也玉曰其釣易見王不察爾昔殷湯以七十里周文<lb/>
以百里興利除害天下歸之其餌可謂芳矣南面而掌<lb/>
天下歴載數百到今不廢其綸可謂韌矣羣生寖其澤<lb/>
民氓畏其罰其釣可謂均矣功成而不隳名立而不改<lb/>
其竿可謂彊矣若夫竿折綸絶餌墜鈎決波涌魚失是<lb/>
則夏桀殷紂不通夫釣術也今察𤣥洲之釣也左挾魚<lb/>
罶右執槁竿立於潢汙之涯倚乎楊栁之間精不離乎<lb/>
<pb n="KR4h0139_WYG_106-2b"/>
魚喙思不出乎鮒鯿形容枯槁神色憔悴樂不復勤獲<lb/>
不當費斯乃水濵之役夫也巳君王又何稱焉王若建<lb/>
堯舜之洪竿攄禹湯之修綸投之於瀆眎之於海漫漫<lb/>
羣生孰非吾有為大王之釣不亦樂乎<lb/>
　　釣賦　　　　　　　　　　　<hi>晉</hi>潘　尼<lb/>
抗余志於浮雲樂余身於蓬廬㝷渭濵之逺迹且游釣<lb/>
以自娛左援修竹右縱飛綸金鉤厲鉅甘餌垂芬衆鯤<lb/>
奔湧㳺鱗横集觸餌見擒值鈎被執長繳繽紛輕竿翕<lb/>
<pb n="KR4h0139_WYG_106-3a"/>
習雲往飇馳光飛電入曜靈未及警䇿盖已獲其數十<lb/>
且夫燔炙之新煎熬之味百品千變殊芳異氣隨心適<lb/>
好不可勝紀乃命宰夫膾此潛鯉電割星流芒散縷解<lb/>
隨風離鍔雲翩雪累西戎之蒜南夷之薑酸醎調適齊<lb/>
和有方紅麫之飯糅以菰粱五氣道洽餘氣芬芳和神<lb/>
安體易思難忘<lb/>
　　獨繭綸賦<hi>以心專慮寧方盡釣道為韻</hi>　　　<hi>唐</hi>李君房<lb/>
維絲伊緡體道之要繭之緒可以為垂釣之綸綸之微<lb/>
<pb n="KR4h0139_WYG_106-3b"/>
可以精用釣之妙緜聫輕竿之上荏弱深泉之徼裊長<lb/>
風而若絶度晴空而引耀剖粒為餌寧取乎五十之牛<lb/>
懸縷為綸奚期夫三百之釣觀夫其釣不釣𤣥之又𤣥<lb/>
在河之涘期道為筌且夫綸細如忽魚潛在泉振而不<lb/>
絶則其動也直深而能致是其静也專隨驚波而乍緊<lb/>
逐潛流而曳引時髣髴而如見忽漂揺而將盡其細雖<lb/>
爾其用彌深三尋豈勞於人手百丈自發於泉心神之<lb/>
凝不覺魚之得綸之細亦隨釣而沈美兹綸之裊裊浮<lb/>
<pb n="KR4h0139_WYG_106-4a"/>
長川之浩浩疑空外之㳺絲罥波中之弱藻斯綸也異<lb/>
園客之功斯釣也得詹何之道釣術既臧唯道能方其<lb/>
竿不撓其餌非芳中之者功多於金鏁引之者道叶於<lb/>
玉璜信可以投於濮水信可以泛彼滄浪必釣乎深先<lb/>
定乎慮得象以契於忘筌得魚斯謂之冥助魚既得兮<lb/>
心亦冥收纖縷兮旋迴汀將大釣於方國冀滄流之大<lb/>
寧<lb/>
　　釣盈舟魚賦<hi>以心無所望故能取之為韻</hi>　　<hi>唐</hi>周　鍼<lb/>
<pb n="KR4h0139_WYG_106-4b"/>
詹何以跡繫魚舟心遊水府樂垂釣以放志存大川而<lb/>
為主是故傍遥汀依極浦下纖鈎而任運念紅鱗而必<lb/>
取原夫綸抽獨繭鈎屈芒鍼綴香餌半粒裊荆篠數㝷<lb/>
泛萬頃之闊投百丈之深不争之以手而争之以心盖<lb/>
以釣於魚也無情魚於釣也奚懼期不中而有中信難<lb/>
遇而終遇自得鈎深之㫖誰明引重之故觀其躍濤戲<lb/>
瀨掉尾揚鰭視吾釣為非釣觸吾絲為非絲果審之以<lb/>
無物遂吞之而不疑所以入其口挂其頤據洪津而曾<lb/>
<pb n="KR4h0139_WYG_106-5a"/>
不暫驚静宜尅也恐巨力而難乎連制動必隨之欲舉<lb/>
未舉相去㡬所牽之黙計於輕重縱之潛知其出處且<lb/>
以弱制强者道之𢎞以剛鬬柔者死之徴不然則焉得<lb/>
綸甚微而不斷魚至大而不勝勢窮則龜龍莫之衛䕶<lb/>
氣作乃波瀾為之沸騰我體正而方逸爾力盡而何能<lb/>
此達守柔彼休用壯沈釣纔出於水面斃質已充於舟<lb/>
上圗大且異於任公識時固同於吕望設使專情待物<lb/>
切有於無則手也從操於釣餌魚也終樂於江湖吾常<lb/>
<pb n="KR4h0139_WYG_106-5b"/>
不躁不撓不馳不趨垂竿於仁義之域鼔檝於道徳之<lb/>
衢然後憐玉兔惜金烏當盡釣於人間之盛事豈獨盈<lb/>
舟而已乎<lb/>
　　投壺賦　　　　　　　　　　<hi>魏</hi>邯鄲淳<lb/>
古者諸侯間於天子之事則相朝也以正班爵講禮獻<lb/>
功於是乃崇其威儀恪其容貌繁登降之節盛揖拜之<lb/>
數几設而弗倚酒澄而弗舉肅肅濟濟其惟敬焉敬不<lb/>
可乆禮成於飫乃設大射否則投壺植兹華壺鳧氏所<lb/>
<pb n="KR4h0139_WYG_106-6a"/>
鑄厥髙二尺盤腹修頸飾以金銀文以雕鏤象物必具<lb/>
距筵七尺傑焉植駐矢維二四或柘或棘豐本纖末調<lb/>
勁且直執笇奉中司射是職曾孫侯氏與之皆得然後<lb/>
觀夫投者之閑習察妙巧之所極絡繹聫翩爰爰兔發<lb/>
翻翻隼集不盈不縮應壺順入何其善也毎投不空四<lb/>
矢退效既入躍出荏苒偃仰僶俛趨下餘勢振掉又足<lb/>
樂也擬議於此命中於彼動之如志靡有違也譬諸為<lb/>
政羣職罔弛左右畢投效奇數鈞列置功笇稱善告賢<lb/>
<pb n="KR4h0139_WYG_106-6b"/>
三載考績幽明始分也比投不釋増是自遂雖往有功<lb/>
義所不貴春秋貶翬亦猶是類也若乃撮矢作驕累掇<lb/>
聫取一往之納二巧無與耦斯乃絶倫之才尤異之技<lb/>
者也柯列葩布匪罕匪稠雖就置猶弗然矧迥絶之所<lb/>
投惟兹巧之妙麗亦希世之寡儔調心術於混冥適客<lb/>
體於便安紛縱奇於施舍顯必中以微觀悦舉坐之耳<lb/>
目樂衆心而不倦瓌瑋百變惡可窮讚<lb/>
　　藏鈎賦　　　　　　　　　　<hi>晉</hi>庾　闡<lb/>
<pb n="KR4h0139_WYG_106-7a"/>
歎近夜之藏鈎復一時之戲望以道生為元帥以子仁<lb/>
為佐相思䝉朧而不啟目炯冷而不暢多取決於公長<lb/>
乃不咨於大匠鈎運掌而潛流手乗虚而宻放示㣲迹<lb/>
而可嫌露疑似之情狀輙争材以先叩各鋭志於所向<lb/>
意有往而必乖䇿靡陳而不喪退怨歎於獨見慨相顧<lb/>
於惆悵夜景煥爛流光西驛同朋誨其夙退對者催其<lb/>
連射忽攘袂以發奇探意外而求迹奇未發而妙待意<lb/>
愈求而累僻疑空拳之可取手含珍而不摘督猛炬而<lb/>
<pb n="KR4h0139_WYG_106-7b"/>
增明從因朗而心隔壯顔變成衰容神材比為愚䇿<lb/>
　　彈棋賦　　　　　　　　　　<hi>漢</hi>蔡　邕<lb/>
榮華灼爍萼不韡韡於是列象雕華逞麗豐腹斂邊中<lb/>
隠四企輕利調博易使馳騁然後柢掣兵綦夸驚或風<lb/>
飄波動若飛若浮不遲不疾如行如留放一弊六功無<lb/>
與儔夫張局陳棋取法武備因嬉戲以肄業託歡娛以<lb/>
講事設兹矢石其夷如破采若錦繢平若停水肌理光<lb/>
澤滑不可屢乗色行巧據險用智<lb/>
<pb n="KR4h0139_WYG_106-8a"/>
　　彈棊賦　　　　　　　　　　　魏文帝<lb/>
惟彈棊之嘉巧邈超絶其無儔苞上智之𢎞略允貫微<lb/>
而洞幽局則荆山妙璞發藻揚暉豐腹髙隆庳根四頽<lb/>
平如砥礪滑若柔荑棋則𤣥木北幹素樹西枝洪纖若<lb/>
一修短無差象籌列植一據雙螭滑石霰散雲布四垂<lb/>
然後直扣先縱二八次舉縁邊間造長斜迭取爾乃詳<lb/>
觀夫變化之理屈伸之形聫翩靃繹展轉盤縈或暇豫<lb/>
安存或窮困側傾或接黨連興或孤據偏停於時觀者<lb/>
<pb n="KR4h0139_WYG_106-8b"/>
莫不虚心竦踊或側息而延佇或雷抃以大噱或戰悸<lb/>
而不能語<lb/>
　　彈棋賦　　　　　　　　　　<hi>魏</hi>丁　廙<lb/>
文石為局金碧齊精隆中夷外緻理肌平卑髙得所既<lb/>
安且貞棋則象齒選乎南藩理宻身重腹隠頭騫驍悍<lb/>
鋭敏不輊不軒列數二八取象官軍微章采列爛焉可<lb/>
觀於是二物既設主人延賔粉石霧散六師列陳跡行<lb/>
王首左右相親成列告誓三令五申事中軍政言合禮<lb/>
<pb n="KR4h0139_WYG_106-9a"/>
文號令既通兵棊啟路運若迴飇疾似飛兔前中却儛<lb/>
賈其餘怒風馳火燎令牟取五恍哉忽兮誠足慕也若<lb/>
夫氣竭力殘弱膽却心進不及敵中路為擒仁而不武<lb/>
春秋所箴剛優勁勇忿速輕急推敵阻隧我廢彼立君<lb/>
子去是過猶不及<lb/>
　　彈棊賦　　　　　　　　　　<hi>晉</hi>夏侯惇<lb/>
嫌深宇以舒情遘衆藝以廣娛觀奇巧之瓌麗律殫棋<lb/>
之妙殊局則崑山之寳華陽之石或煩蜿龍藻或分帶<lb/>
<pb n="KR4h0139_WYG_106-9b"/>
斑駮或發色𤣥黄或皦的鮮白悉魯匠之精能傾工心<lb/>
於彫錯形方隆而應矩焜煜霞以倐鑠爾乃延良人洽<lb/>
坐際隆局施輕棋列徐正控往來必有中而告愬相形<lb/>
投巧左撫右拔揮纖指以長斜因偃掌而發八陵超踰<lb/>
落歸趣援勢紛交騖而踖合乗流宻以遥曳若乃釋正<lb/>
彈循亂湯滑石周散勢縱横捭撥捶撆應無方侈若天<lb/>
星之列閃若流電之光或擘柏散爛揮霍便娟或奮振<lb/>
堂堂頹水參連棋單局匱等分紀殘勝者含和負者喪<lb/>
<pb n="KR4h0139_WYG_106-10a"/>
顔惜情娛之未逺恨白日之微遄實機藝之端首固君<lb/>
子之所歡也<lb/>
　　彈棊賦　　　　　　　　　　<hi>唐</hi>盧　諭<lb/>
惟古人之衆技必有託而觀智既垂誡以為喻故求能<lb/>
而不累見小人矜捷之迹識君子安全之義孰謂猶賢<lb/>
在於兹戲觀乎局之為狀也下方廣以法地上圎髙以<lb/>
象天起而能伏危而不懸四隅咸舉四達無偏居中謂<lb/>
之豐腹在末謂之緣邊棋之為數也各一十二彚其始<lb/>
<pb n="KR4h0139_WYG_106-10b"/>
布也各以其類乃分其位環合相承櫛比為次其始作<lb/>
也則云其宻未之為難乃契謀衆指意或多端欲因先<lb/>
以獲勝恐致危以思安每遇敵其增惕故用之而假歡<lb/>
則有飛迅一擊紛紜俱散慮加少以為多實思危而不<lb/>
亂謀而後動審而方按或始否而終亨或先傾而後歎<lb/>
若乃臨邊却舞徑天迴越必在知機之微騁異而發至<lb/>
如垂空勁往應心得雋雖具美於踰平終易虧於履峻<lb/>
是知冒險者忘於趨進規利者失於戒慎豈與夫所適<lb/>
<pb n="KR4h0139_WYG_106-11a"/>
多方所求唯順因其利不失於得追其逺若歸於信乍<lb/>
從容以周旋時倐忽於一瞬伊衆趣之無極諒所戒以<lb/>
唯貪茍能知其義者無棄學而假躭<lb/>
　　彈棊賦　　　　　　　　　　<hi>唐</hi>張廷珪<lb/>
其為局也不徴荆山之璞不用藍田之質兀若𤣥龜之<lb/>
起爛若繁星之出約勝負仗明信但分類而抗行咸背<lb/>
深而列陣唯智是役唯貪是慎敗不同奔鬬不齊進曉<lb/>
之者敵衆多以寡少懵之者起徑寸猶萬仭徒觀其彈<lb/>
<pb n="KR4h0139_WYG_106-11b"/>
射萬變精妙入神口與心計行隨意新作氣者摶乎九<lb/>
天之上猶檀欒而旁擊受敵者横墜乎九地之下甘棄<lb/>
置而歸仁行必假道居必擇鄰衝危以陷其兩虎掊險<lb/>
更生乎一秦至若狂生俠少使氣為主顧懐將恡動越<lb/>
規矩競緣局而斜衡爭隔矢而曲取既向角而散亂復<lb/>
當中而攢聚茍萬一之偶中何輕狡之云數曷若恬和<lb/>
之士神清意逺豈棋布而興來亦手運而情遣先和容<lb/>
而取則兼衆敵而為善務專一於道求寧茍貪於席巻<lb/>
<pb n="KR4h0139_WYG_106-12a"/>
或聊假以喻大或有迷而知返夫局勢將畢觀者逾樂<lb/>
兩敵相持三顧而作劃去者箭飛分索者星落眄四隅<lb/>
之豁然若萬里之清廓<lb/>
　　彈棊局賦　　　　　　　　　<hi>唐</hi>閻伯璵<lb/>
西南之美有華山之礦石焉底貢之珍有荆山之象齒<lb/>
焉於是工人創器軌物備叙豐腹上圎頽根下矩憑陵<lb/>
衡隧掬算師旅發號啟行兵綦迭舉赴縱奔電影亂飄<lb/>
風左犄右角為梟為雄易心而行俟釁而動奮以武怒<lb/>
<pb n="KR4h0139_WYG_106-12b"/>
賈其餘勇作威以襲敵厭陣以承權建瓴桓桓謂戎馬<lb/>
之旋路長斜矯矯猶翰音之登天恥交綏而退旅尚彼<lb/>
廢而我全侔射隼以藏器眷得魚以忘筌惴惴將頽識<lb/>
成敗之亹亹纍纍不絶歎𤓰瓞之緜緜始收功而隔澗<lb/>
終制敵以緣邊原夫粲若星離偃如雲岸映垂奩而黻<lb/>
合拂轉巾於霧散示之以弱效羸師以設疑謀之其臧<lb/>
象觀兵以静亂克乃因於通理敗不由乎强幹或應為<lb/>
而不為或當斷而不斷鄙夫遘戰而未非智者見機而<lb/>
<pb n="KR4h0139_WYG_106-13a"/>
已歎連連摶漠必成其鴈行歴歴登壟何異乎魚貫媿<lb/>
逃政以周流慙不競於奔竄諒棲遲以保險仍卼臲而<lb/>
長嘆良工飾法以修身小人恥射以作翫鑒烱誡於博<lb/>
奕吾是以箴之藻翰<lb/>
　　圍棋賦　　　　　　　　　　<hi>漢</hi>馬　融<lb/>
略觀圍棋兮法於用兵三尺之局兮為戰鬬塲陳聚士<lb/>
卒兮兩敵相當拙者無功兮弱者先亡自有中和兮請<lb/>
説其方先據四道兮保角依傍緣邊遮列兮往往相望<lb/>
<pb n="KR4h0139_WYG_106-13b"/>
離離馬首兮連連鴈行踔度閒置兮徘徊中央違閣奮<lb/>
翼兮左右翺翔道狹敵衆兮情無逺行棋多無笧兮如<lb/>
聚羣羊駱驛自保兮先後來迎攻寛擊虚兮蹌跭内房<lb/>
利則為時兮便則為强厭於食兮壊決垣墻堤潰不塞<lb/>
兮泛濫逺長横行陣亂兮敵心駭惶迫兼棋雞兮頗棄<lb/>
其裝巳下險口兮鑿置清坑窮其中罫兮如鼠入囊收<lb/>
死卒兮無使相迎當食不食兮反受其殃勝負之䇿兮<lb/>
於言如髮乍緩乍急兮上且未别白黑紛亂兮於約如<lb/>
<pb n="KR4h0139_WYG_106-14a"/>
葛雜亂交錯兮更相度越守規不固兮為所唐突深入<lb/>
貪地兮殺亡士卒狂攘相救兮先後并没上下離遮兮<lb/>
四面隔閉圍合罕散兮所對哽咽韓信將兵兮難通易<lb/>
絶自陷死地兮設見權譎誘敵先行兮往往一窒捐棊<lb/>
委食兮三將七卒馳逐爽問兮轉相周宻商度地道兮<lb/>
期相盤結蔓延連閣兮如火不滅扶疏布散兮左右流<lb/>
溢浸淫不振兮敵人懼慄迫役踧踖兮惆悵自失計功<lb/>
相除兮以時早訖事留變生兮收拾欲疾營惑窘乏兮<lb/>
<pb n="KR4h0139_WYG_106-14b"/>
無令詐出深念逺慮兮勝乃可必<lb/>
　　圍棋賦　　　　　　　　　　<hi>晉</hi>蔡　洪<lb/>
命班輸之妙手制朝陽之柔木取坤象於四方位將軍<lb/>
乎五岳然後畫路表界立質朱文曲直有正方而不圎<lb/>
算塗授卒三百惟羣任巧於無主譬採菽乎中原於是<lb/>
攄妙思奮𤣥籌玩服色尚騂駒旅進旅退二騎迭驅翻<lb/>
翻馬合落落星敷各嘯歌以發憤運變化以相符乍似<lb/>
戲鶴之干霓又類狡兔之繞丘散象乗虚之飛霓聚類<lb/>
<pb n="KR4h0139_WYG_106-15a"/>
絶貫之積珠然後枕以大羅繕以城郭綴以懸險經以<lb/>
絶落眇望翼舒翺翔容奕彎掌南指情實西射揚塵奄<lb/>
迹雖動詳悉或臨局寂然惟棋是陳静昧無聲潛來若<lb/>
神抑舒之役成子之賢也或聲手俱發諠譁譟擾色類<lb/>
不定次措無巳再衰三竭鋭氣巳朽登軾望軼其亂可<lb/>
取也爾乃心鬬奔競勢使揮謙攜手詆欺朱顔妬嫌然<lb/>
局不𢎞席子不盈捲秉二儀之極要倔衆巧之至權若<lb/>
八卦之初兆遂消息乎天文屈則尺蠖舒則龍翻崔嵬<lb/>
<pb n="KR4h0139_WYG_106-15b"/>
雲起巃嵸浪傳崟岑山結沓如霧分静若清夜之别宿<lb/>
動若流彗之互奔殿未結而算子𨽻首不得窺其門扄<lb/>
覆亂而不惑研桑不足識其源或設死而稱枉皋陶不<lb/>
能治其怨或巧逸以樂胥后䕫不足以之讚亂云勢貌<lb/>
多矣孰能究傳逺求近取予一以貫<lb/>
　　圍棋賦<hi>有序</hi>　　　　　　　　<hi>晉</hi>曹　攄<lb/>
昔班固造奕㫖之論馬融有圍棋之賦擬軍政以為本<lb/>
引兵家以為喻盖宣尼之所以稱美而君子之所以遊<lb/>
<pb n="KR4h0139_WYG_106-16a"/>
慮也既好其事而壯其辭聊因翰墨述而賦焉辭曰<lb/>
局則鄧林之木魯班所造規方砥平素質𤣥道犀角象<lb/>
牙是錯是礪内含光潤形亦應制於是二敵交行星羅<lb/>
宿列雲㑹中區網布四裔合圍促陣交相侵伐用兵之<lb/>
象六軍之際也張甄設伏挑敵誘寇縱敗先鋒要勝後<lb/>
復㝷道為場頻戰累鬬夫保甲依邊處山營也隔道相<lb/>
望夾水兵也二鬬共生皆目并也持棋合圍連理形也<lb/>
覽斯戲以廣思儀羣方之妙理訝奇變之可嘉思孫吳<lb/>
<pb n="KR4h0139_WYG_106-16b"/>
與白起世既平而功絶局告成而巧止當無為之餘日<lb/>
差見玩於君子<lb/>
　　圍棋賦　　　　　　　　　　　梁武帝<lb/>
圎奩象天方局法地枰則廣羊文犀子則白瑶𤣥玉方<lb/>
目無斜直道不曲爾乃建將軍布將士列兩陣驅雙軌<lb/>
徘徊鶴翔差池燕起用忿兵而不顧亦馮河而必危癡<lb/>
無成術而好鬬非智者之所為運疑心而猶豫志無成<lb/>
而必虧今一棋之出手思九事而為防敵謀斷而計屈<lb/>
<pb n="KR4h0139_WYG_106-17a"/>
欲侵地而無方不失行而致寇不助彼而為强不讓他<lb/>
以增地不失子而云亡落重圍而計窮欲佻巧而行促<lb/>
劇疎勒而迍邅甚白登之困辱或龍化而超絶或神變<lb/>
而獨悟勿膠柱以調瑟專守株而待兔或有少棋巳有<lb/>
活形失不為悴得不為榮若有苦戰未必能平用折雄<lb/>
威致損令名故城有所不攻地有所不争東西馳走左<lb/>
右周章善有翻覆多致敗亡雖蓄鋭以將取必居謙以<lb/>
自牧譬猛獸之將擊亦俛耳而固伏若局勢巳勝不宜<lb/>
<pb n="KR4h0139_WYG_106-17b"/>
過輕禍起於所忽功墜於垂成至如金壺銀臺車箱井<lb/>
欄既見知於曩日亦在今之可觀或非刼非持兩懸兩<lb/>
生局有衆勢多不可名或方四聚五花六持七雖涉戲<lb/>
之近事亦臨局而應悉或取結角或營邊鄙或先㸃而<lb/>
亡或後撇而死故君子以之遊神先達以之安思盡有<lb/>
戲之要道窮情理之奥秘<lb/>
　　棋賦　　　　　　　　　　　<hi>唐</hi>吳大江<lb/>
奇謀入妙巧思參𤣥雖一枰之可美起三隅而邈然似<lb/>
<pb n="KR4h0139_WYG_106-18a"/>
將軍之出塞若猛士之臨邊及其進也則鳥集雲布陳<lb/>
合兵連或參差而易決或齟齬而難便開馬眼以防後<lb/>
張虎口而遮前磊磊似玉石之相飾粲粲若衆星之麗<lb/>
天爾其深思逺慮知白守黑以仁義為反道用譎詭為<lb/>
明徳或意在東南而偽擊西北類行藏之通變同隂陽<lb/>
之不測於是且侵且戰不恃不平鴈行絡繹魚陣縱横<lb/>
寧扶危以救死不貪敗以喪生或偏攻於略地或專命<lb/>
於用兵或轆轤以成劫或宛轉而入征雖勞形而竭思<lb/>
<pb n="KR4h0139_WYG_106-18b"/>
固難得以言名及夫雌雄有決疑多勝寡思悠揚而不<lb/>
定心沈吟而未下名不可竊智不可假千慮萬計復何<lb/>
為者行必量力動則相時其措意也屢巧其適變也多<lb/>
姿既得之者榮失之者辱此餘而未已彼懐而詎足馳<lb/>
神不竭應運無窮勢出心外命懸手中圍初開而復閉<lb/>
路欲塞而不通伊仁智之可翫豈造化之為功使夫離<lb/>
婁喪睹𨽻首迷術公子罷宴而驚視樵客入山而忘出<lb/>
　　勝奕賦<hi>有序</hi>　　　　　　　　<hi>明</hi>朱應登<lb/>
<pb n="KR4h0139_WYG_106-19a"/>
沃庵子以奕稱雄一邑得其理矣夫藝之不可使班於<lb/>
人人也譬連雞之不能俱止於棲也故曰舉棋不定不<lb/>
勝其耦然則沃庵子其達定理乎稱勝奕賦云<lb/>
覽斯戲之𤣥㫖㑹三尺之方局秉二儀之極要列四象<lb/>
之殊俗審吾意之所投迺握子之在掬始周章其未盈<lb/>
終聫翩以相屬靜全神理動則變遷體希微之奥㫖趣<lb/>
衆功之至權鑒奇正之兩途遂消息乎道間樂每生於<lb/>
功逸智恒炳於機先類戲鶴之干霓擬神龍之出淵信<lb/>
<pb n="KR4h0139_WYG_106-19b"/>
尺蠖之巳屈迅狡兔之將潛神既周於維防數罔遁於<lb/>
參伍候彼謀之既詘迺怡情於暇豫或設虚而慎乗或<lb/>
㝷罅而自補從智力之匪劑故進退之維旅然盛名難<lb/>
居大言不詹即多取而自負必遭衂而速愆或宣辭以<lb/>
揚己亦近誇而非謙故馬融以貪作戒陳軫以智自全<lb/>
庻執卑而擅美固明哲之所䖍<lb/>
　　四維賦<hi>有序</hi>　　　　　　　　<hi>晉</hi>李　秀<lb/>
四維戲者衛尉摯侯所造也畫紙為局截木為棋取象<lb/>
<pb n="KR4h0139_WYG_106-20a"/>
一元分而為二準隂陽之位擬剛柔之䇿而變動云為<lb/>
成乎其中<lb/>
世有喆人黄中通理探賾索隠開物建始造四維之妙<lb/>
戲邈衆藝之特奇畫盈尺之紙局乃擬象乎兩儀立太<lb/>
極之正統班五常之列位剛柔異而作配趨舍同而從<lb/>
類或盤紆詰屈連延絡繹或間不容息舍棋則獲圍成<lb/>
未合驕棋先出九道並列專都獨畢<lb/>
　　象戲賦　　　　　　　　　　<hi>周</hi>庾　信<lb/>
<pb n="KR4h0139_WYG_106-20b"/>
觀夫造作權輿皇王厥初法凝隂於厚德仰冲氣於清<lb/>
虚於是緑簡既開丹局直正理洞硏㡬原窮作聖若扣<lb/>
洪鐘如懸明鏡白鳳遥臨黄雲髙映可以變俗移風可<lb/>
以莅官行政是以局取諸乾仍圗上𤣥月輪新滿日暈<lb/>
初圎模羽林之華葢寫明堂之璧泉坤以為輿剛柔巻<lb/>
舒若方鏡而無影似空城而未居促成文之畫亡靈龜<lb/>
之圗馬麗千金之馬符明六甲之符於是搢笏當次依<lb/>
辰就席迴地理於方珪轉天文於圎璧分荆山之美玉<lb/>
<pb n="KR4h0139_WYG_106-21a"/>
數藍田之珉石南行赤水之符北使𤣥山之策居東道<lb/>
而龍青出西關而馬白既舒𤣥象聊定金枰昭日月之<lb/>
光景乗風雲之性靈取四方之正色用五徳之相生從<lb/>
月建而左轉起黄鍾而順行隂翻則顧兔先出陽變則<lb/>
靈烏獨明况乃豫遊仁夀行樂徽音水影揺日花光照<lb/>
林乍披圗而乆玩或開經而熟㝷雖復成之於手終須<lb/>
得之於心乃有龍燭銜花金鑪浮氣月落桂垂星斜栁<lb/>
墜猶豫樞機嫌疑涇渭顧望迴惑心情怖畏應對坎而<lb/>
<pb n="KR4h0139_WYG_106-21b"/>
衝離忽當申而取未<lb/>
　　握槊賦<hi>有序</hi>　　　　　　　　<hi>唐</hi>邢紹宗<lb/>
握槊今人謂之長行也斯博奕之徒與觀其進退遲速<lb/>
雖存於大體因時適變必務於權輿施之於人可以義<lb/>
存賦曰<lb/>
夫何一枰之内兮而取之多端六藝之外兮其為功乎<lb/>
實難張四維則地理攸載背兩目則天文可觀不可飾<lb/>
於丹漆寧假貴於琅玕物以羣分故𤣥黄而不雜鬬必<lb/>
<pb n="KR4h0139_WYG_106-22a"/>
遇敵惟蚌鷸其何歡彼千變之奚準任雙頭之所安遂<lb/>
使象牙在手駿骨登盤為無竅之須鑿故非龜而見鑽<lb/>
且其廣凡㡬分數不過六參差宛轉循環反覆不能者<lb/>
敗而成患故能者養之取福則猗角相持首尾俱蹙形<lb/>
同楚漢氣陵賁育收七縱之奇功在一擲於餘掬或撫<lb/>
䏶而驚盼或聳身而助速似臨敵之旗鼓同在師之耳<lb/>
目率成是而敗非類吉凶之倚伏多迴君子之慮以實<lb/>
小人之腹爾乃啟行前指要然自能經彼䇿之無算謂<lb/>
<pb n="KR4h0139_WYG_106-22b"/>
我謀之足徵豈知夫否終則傾道非假易持不競之微<lb/>
力乗驟勝之遺累閉六關而不通因一子而為質乃欲<lb/>
速而賈害翻後世而獲利無以憑陵而顦顇無將往蹇<lb/>
而自棄實反掌而變生亦隨手而自異至若幽人欲寡<lb/>
智士謀深不蕩其志以平其心非獨巧於往遂移情於<lb/>
今是知行必有恒事思不乆亹亹經略循循善誘或欲<lb/>
退而徑前或謀疾而居後雖有敵而必應固無險而不<lb/>
走或用壯而可攻或示羸而難扣不幸災以矜伐每終<lb/>
<pb n="KR4h0139_WYG_106-23a"/>
吉而何咎雖小道而可觀彼多詐而焉有其故柔匪及<lb/>
懦勇必兼斷聚或一里分為數段始霧委而雲集忽風<lb/>
解以氷泮皆應物以巻舒亦從宜而合散雖觸類而則<lb/>
長維吾道之攸貫足明夫正而不譎取又非貪全同坐<lb/>
隠斯為手談必由理勝豈非言甘雖小失其奚爽亦大<lb/>
來而莫慙然則終多喪志吁嗟士兮不耽<lb/>
　　摴蒱賦　　　　　　　　　　<hi>漢</hi>馬　融<lb/>
昔𤣥通先生游於京都道德既備好此摴蒱伯陽入戎<lb/>
<pb n="KR4h0139_WYG_106-23b"/>
以斯消憂枰則素旃紫罽出乎西鄰縁以繢繡紩以綺<lb/>
文桮則瑶木之榦出自崑山矢則藍田之石卞和所攻<lb/>
含精玉潤不細不洪馬則𤣥犀象牙是磋是礲桮為上<lb/>
將木為君副齒為號令馬為翼距籌為䇿勲矢法卒數<lb/>
於是芬葩貴戚公侯之儔坐華榱之髙殿臨激水之清<lb/>
流排五木散九齒勒良馬取道里是以戰無常勝時有<lb/>
逼逐臨敵攘圍事在將帥見利電發紛綸滂沸精誠一<lb/>
叫十盧九雉磊落踸踔并來猥至先名所射應聲粉潰<lb/>
<pb n="KR4h0139_WYG_106-24a"/>
勝者歡悦負者沈悴<lb/>
　　戲摴蒱頭賦<hi>以酒酣舉白為韻</hi>　　　　<hi>唐</hi>薛　恁<lb/>
在衆藝兮所尚伊摴蒱兮自乆招邯鄲少年命諸葛新<lb/>
友分曹列席促罇舉酒猶賢博奕將取適於解頤乃貴<lb/>
先鳴故決爭於遊手終日莫閒連宵戰酣不拔其旗且<lb/>
背城而借一并兼是視豈分土之惟三瞋目賈勇危冠<lb/>
競貪鑒座中之奔北為席上之司南然用之斯行舍之<lb/>
斯去老氏以訓人立範莊生以亡羊是舉佐歡有則任<lb/>
<pb n="KR4h0139_WYG_106-24b"/>
物有叙既無我以推移每隨之以處所别有膏粱之子<lb/>
縉紳之客時為此物以代支䇿初一擬而純盧忽連呼<lb/>
而成白相顧則笑泯然無隙請傾耳而側目看後來之<lb/>
一擲<lb/>
　　塞賦<hi>有序</hi>　　　　　　　　　<hi>漢</hi>邊　韶<lb/>
可以代博奕者曰塞其次也試習其術以驚睡救寤免<lb/>
晝寢之譏而巳然而徐核其困通之極乃亦精妙而足<lb/>
美也故書其較略舉其指歸以明博奕無以尚焉曰<lb/>
<pb n="KR4h0139_WYG_106-25a"/>
始作塞者其明喆乎故其用物也約其為樂也大猶土<lb/>
鼓蕢枹空桑之瑟質樸之化上古所耽也然本其規模<lb/>
制作有式四道交正時之則也棋有十二律吕極也人<lb/>
操厥半六爻列也赤白色者分隂陽也乍亡乍存象日<lb/>
月也行必正直合道中也趨耦方折禮之容也迭往迭<lb/>
來剛柔通也周則復始乾行健也局平以正坤徳順也<lb/>
然則塞之為義盛矣大矣廣矣博矣質象於天隂陽在<lb/>
焉取則於地剛柔分焉施於人倫仁義載焉考之古今<lb/>
<pb n="KR4h0139_WYG_106-25b"/>
王霸備焉覽其成敗為法式焉<lb/>
　　打馬賦　　　　　　　　　　<hi>宋</hi>李易安<lb/>
歳令云徂盧或可呼千金一擲百萬十都尊俎具陳巳<lb/>
行揖讓之禮主賔既醉不有博奕者乎打馬爰興摴蒱<lb/>
遂廢實小道之上流乃深閨之雅戲齊驅驥騄疑穆王<lb/>
萬里之行問列𤣥黄類楊氏五家之隊珊珊珮響方驚<lb/>
玉鐙之敲落落星羅忽見連錢之碎若乃吳江楓落燕<lb/>
山葉飛玉門關閉沙苑草肥臨波不渡似惜障泥或出<lb/>
<pb n="KR4h0139_WYG_106-26a"/>
入用奇有類昆陽之戰或優游仗義正如涿鹿之師或<lb/>
聞望乆髙脱復庾郎之失或聲名素昧便同癡叔之奇<lb/>
亦有緩緩而歸昻昻而立鳥道驚馳螘封安步敧嶇峻<lb/>
坂未遇王良跼促鹽車難逢造父且夫丘陵云逺白雲<lb/>
在天心存戀豆志在著鞭止蹄黄葉何異金錢用五十<lb/>
六采之間行九十一路之内明以賞罰覈其殿最運指<lb/>
揮於方寸之中決勝負於㡬微之外且好勝者人之常<lb/>
情游藝者士之末技説梅止渇稍蘇奔競之心畫餅充<lb/>
<pb n="KR4h0139_WYG_106-26b"/>
饑少謝騰驤之志將圗實效故臨難而不回欲報厚恩<lb/>
故知㡬而先退或銜枚緩進巳逾關塞之艱或奮勇争<lb/>
先莫悟穽塹之墜皆因不知止足自貽尤悔况為之不<lb/>
巳事實見於正經用之以經義必合於天徳故繞牀大<lb/>
叫五木皆盧瀝酒一呼六子盡赤平生不負遂成劍閣<lb/>
之師别墅未輸已破淮淝之賊今日豈無元子明時不<lb/>
乏安石又何必陶長沙博局之投正當師袁彦道布帽<lb/>
之擲也<lb/>
<pb n="KR4h0139_WYG_106-27a"/>
　　博賦　　　　　　　　　　　<hi>明</hi>常　倫<lb/>
夫其制局方廣地維鎮矣訣騎黑白隂陽分矣門梁以<lb/>
别内外限矣日月相值星宿相當天文絢矣疾遲乗除<lb/>
返復倐忽人事奮矣隻則見持耦則亡虞存詩人棠棣<lb/>
之義彰往察來明乎得失得大易消長之槩勿貪敵資<lb/>
慎守我居避實擊虚盖孫武戰陳之奇頦為内據門為<lb/>
外樞梁遏奔趨有王公設險之威撞門踰頦明遲暗疾<lb/>
田文之脱秦疆撤底守死時至潰敵趙襄之保晉陽彼<lb/>
<pb n="KR4h0139_WYG_106-27b"/>
騎被執我家無隙井隰之拔旗食馬餘奇觸險趦趄垓<lb/>
下之潰圍風或不競外馳内救較計索情後舉是求漢<lb/>
髙之遷用智之柔也氣豪采應憑陵大呼心愉手敏敵<lb/>
無所措唐文之戰破竹是務也内梁馬逸剗外以障之<lb/>
長圍勢也因投縱繫單騎以調之老師智也局耦勢當<lb/>
鴻溝烏江勝負先後則神閒者强單㸃孤立減竈佯北<lb/>
機括𤣥微則食餌者兀是故三才擬之形詩書為之徴<lb/>
藴霸王之略騁才智之雄談具涯略古今可方矣推其<lb/>
<pb n="KR4h0139_WYG_106-28a"/>
　至也則坐忘寢食旁若無人有遺世獨立之趣懸遞待<lb/>
　投不怨勝已有樂天知命之譽因系之辭曰嵁巖闃寂<lb/>
　白日延遊戲陸博娛我神地平天成隂陽判風雷搏擊<lb/>
　㡬後先感客啟予譔斯文理如縣㝢遺所歡<lb/>
　<lb/>
　<lb/>
　<lb/>
　<lb/>
<pb n="KR4h0139_WYG_106-28b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定歴代賦彚巻一百三<lb/>
</p>
<p>
</p>
  </div>
</body>
</text>
</TEI>
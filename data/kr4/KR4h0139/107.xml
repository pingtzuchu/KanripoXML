<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0139_WYG_107-1a"/>
　欽定四庫全書<lb/>
御定歴代賦彚巻一百四<lb/>
　　巧藝<lb/>
　　　正都賦　　　　　　　　　　<hi>晉</hi>傅　𤣥<lb/>
　撫琴瑟陳鐘簴吹鳳簫擊鼉鼓奏新聲理秘舞乃有材<lb/>
　童妙伎都盧迅足緣修竿而上下形既變而景屬忽跟<lb/>
　挂而倒絶若將墜而復續虯縈龍蟠委隨紓曲杪竿首<lb/>
　而腹旋承嚴節之繁促於是神嶽雙立岡巖崟崟靈草<lb/>
<pb n="KR4h0139_WYG_107-1b"/>
　蔽崖嘉木成林東父翳青蓋而遐望西母使三足之靈<lb/>
　禽列仙逸唱熊虎聴音丹蛟吹笙文豹鼓琴素女撫瑟<lb/>
　而安歌聲可意而入心偓佺企而鶴立和清響而哀吟<lb/>
　　　勤政樓花竿賦　　　　　　　<hi>唐</hi>王　邕<lb/>
　皇上朝萬國宴千官當獻歲之令節御萬樓而賜歡應<lb/>
　和風奏以天樂耀長伎出乎花竿偉夫如山之重如繩<lb/>
　之直挺其質以百尋繢其文以五色將烜赫以誇衆候<lb/>
　鏗鏘而取則髙居乃在乎帝庭發迹乃因乎人力於是<lb/>
<pb n="KR4h0139_WYG_107-2a"/>
玉顔直上金管相催顧影而忽升河漢低首而下指樓<lb/>
臺整花鈿以容與轉羅袖而徘徊晴空乍臨若虚仙之<lb/>
湧出片雲時映若仙女之飛來矧夫曲終示危乗危中<lb/>
矩八方勞觀億計如堵載之者强項超羣登之者纖腰<lb/>
迴舞猶盡巧於繁節且獻能於聖主廣場合勢則衽舉<lb/>
成帷衆伎驚心則汗流漂雨或有趫材告捷角力争先<lb/>
鳴鼉鼓以動地仰花竿而拂天初騰陵以電激倐縹緲<lb/>
而風旋或暫留以頭挂又却倚而肩連躡足皆安象髙<lb/>
<pb n="KR4h0139_WYG_107-2b"/>
梧之鳳集隨形便躍奮喬木之鶯遷然後贔屓用壯迴<lb/>
還變狀度岌岌之雲梯繞森森之仙仗通衢為之翕習<lb/>
太蔟為之條暢人自能藝信咫尺於重霄竿則有材惟<lb/>
飭磨於大匠是日也悦豫重情喧闐鎬京角觝慙妙巴<lb/>
歈寢聲賞含嘉用潤澤寰瀛觀斯樂之為最孰不稱於<lb/>
美名<lb/>
　　長竿賦　　　　　　　　　　<hi>唐</hi>梁　涉<lb/>
伊酺醵之可觀有格澤之修竿勢百常以莖擢文五彩<lb/>
<pb n="KR4h0139_WYG_107-3a"/>
而花攢可負以致逺又行之匪艱故得一人之慶而為<lb/>
萬國之歡獨步華場偏臨廣術當太階以影正對重樓<lb/>
而首出岌岌兮髙柱承天亭亭兮若木拂曰有美人兮<lb/>
來從紫闈為都盧兮衣錦褧衣凝靚妝以如玉聳輕身<lb/>
兮若飛倐龍盤而婉轉遂花落而霏微朝雲乍興神女<lb/>
之初降曉月將落姮娥之未歸於是伐鼓雷響鳴金星<lb/>
合從正殿以獨步巡廣場而未匝勢欲傾掉力將彈壓<lb/>
天地為之振動樓臺為之岌嶪臨人自正兮有異從繩<lb/>
<pb n="KR4h0139_WYG_107-3b"/>
處險而安兮匪同履冰豈有象於鴻漸終無教於猱升<lb/>
聞北風其涼我則懐將恐將懼見南山之夀我則喜不<lb/>
鶱不崩則知蹲㑹稽者其言矯在浚郊者其利少曷若<lb/>
揚王庭越木杪為域中之大見天下之小哂伏波之銅<lb/>
柱遥居海裔陵漢武之金莖掲出雲表惟我皇而念兹<lb/>
遂角觝而存之非為作竒伎庻堯之謗木可為非為作<lb/>
無益庻舜之舞千可持使遷喬者仰止守直者方斯臨<lb/>
下則正而不譎在上則髙而不危夫是跨越古今標格<lb/>
<pb n="KR4h0139_WYG_107-4a"/>
寰宇聞之者鳬趨雀躍見之者足蹈手舞非測日之表<lb/>
可傳非凌雲之梯足數將掲焉以山立或拊之而林聚<lb/>
故知斯竿無親惟力是鄰雖盛徳之在木必先容而假<lb/>
人欲為柱兮承彼大厦願為檝兮當彼要津既呈材以<lb/>
效質樂我王於萬春<lb/>
　　漢武帝後庭鞦韆賦<hi>有序</hi>　　　<hi>唐</hi>髙無際<lb/>
臣無際才非馬融位叨麟閣屬秘書監博陵崔公畫鞦<lb/>
韆障而得一觀皓齒蛾眉徧於後庭鞦韆之觀樂焉考<lb/>
<pb n="KR4h0139_WYG_107-4b"/>
古之文苑惟鞦韆賦未有作况鞦韆者千秋也漢武祈<lb/>
千秋之夀故後宫多鞦韆之樂今因覩斯畫而善前名<lb/>
臣雖不敏謹述漢武後庭鞦韆賦以歌之詞曰<lb/>
大哉漢武兮尊一人域中無事兮天下皆春豐比黍兮<lb/>
欲東巡風雨時若兮輝光日新百寮良哉六宫清謐外<lb/>
無金革之警内馭玉帛之逸王母呈益地之圗素女授<lb/>
延齡之術河鼓效職於永巷洛神負書而入室當是時<lb/>
也初度禖燕之辰未届親蠶之日鬬春服競新裳臨鏡<lb/>
<pb n="KR4h0139_WYG_107-5a"/>
臺耀殿堂態越千金之態香殊百和之香下珠樓巡玉<lb/>
砌並伍徐出叢三連袂照緑池而嬌多步晴天而影細<lb/>
姸兮雅佳兮麗争攀桃李之花競説間以紅綈叢嬌亂<lb/>
立以推進一態嬋娟而上躋乍龍伸而蠖屈將欲上而<lb/>
復低擢纖手以星曳騰弱質而雲齊一去一來鬬舞空<lb/>
之花蝶雙上雙下亂晴野之虹蜺徑如風捷如電倐忽<lb/>
顧盼萬人皆見香裾颯以牽空珠汗集而光面時進時<lb/>
退以遊以遨類七縱而七捨期必髙而讓髙第取其至<lb/>
<pb n="KR4h0139_WYG_107-5b"/>
樂靡辭其體勞徒觀其天仙步虚飛鳥頡頏飛鳥不離<lb/>
於羽族天仙不舉而自上漢皇由是闢昭陽臨未央歌<lb/>
虞舜誡幽王知所以失知所以昌察六宫之閒曠耗五<lb/>
綵之衣裳念一朝之罷織想十月之寒霜俾遊者有禮<lb/>
乃輟而不荒豈兹賞之為樂盖欲習夫采桑必令動也<lb/>
無害何必勞而有妨詔宫掖慕共姜克勤筐篚之事繼<lb/>
美葛覃之章則知漢武之徳與堯舜而齊芳於昭聖王<lb/>
兮穆穆兮皇皇<lb/>
<pb n="KR4h0139_WYG_107-6a"/>
　　拔河賦　　　　　　　　　　<hi>唐</hi>薛　勝<lb/>
皇帝大誇胡人以八方平泰百戲繁㑹令壯士千人分<lb/>
為二隊名拔河於内實耀武於外伊有司兮晝爾於麻<lb/>
宵爾於紉成巨索兮髙輪囷大合拱兮長千尺爾其東<lb/>
西之首也派别脈分以挂人胷腋各引而向以牽乎强<lb/>
敵載立長旌居中作程茍過差於所誌知勝負之攸平<lb/>
於是勇士畢登囂聲振騰大魁離立麾之以肱初拗怒<lb/>
而强項卒畏威而伏膺皆陳力而就列同拔茅之相仍<lb/>
<pb n="KR4h0139_WYG_107-6b"/>
瞋目贔屓壯心凴陵執金吾袒紫衣以親鼓仗柱史持<lb/>
白簡以監繩敗無隠惡彊無蔽能咸若吞敵於胷中慘<lb/>
莫蠆芥又似拔山於肘後匪勞凌兢然後一鼓作氣再<lb/>
鼓作力三鼔兮其繩則直小不東兮大不東允執厥中<lb/>
鼉鼓逢逢士力未窮身挺拔而不動衣簾襜以從風鬬<lb/>
甚城危急逾國蹙履陷地而滅趾汗流珠而可掬隂血<lb/>
作而顔若渥丹脹脈憤而體如癭木可以揮落日而横<lb/>
天閫觸不周而動地軸孰云遇敵遷延相持蓄縮而已<lb/>
<pb n="KR4h0139_WYG_107-7a"/>
左兮莫往右兮莫來秦皇鞭石而東向屹不可推巨靈<lb/>
蹋山而西峙嶷乎難摧繩㩧仆而將斷猶匍匐而不迴<lb/>
大夫以上停眙而忘食將軍已下虓闞而成雷千人抃<lb/>
萬人咍呀奔走坌塵埃超拔山兮力不竭信大國之壯<lb/>
觀哉嗟夫虚聲奚為決勝在場實勇奚為交爭乃傷彼<lb/>
壯士之始至信其鋒之莫當洎摽紛以校力突繩度而<lb/>
就彊懦絶倒而臆仰壯乗勢而頭搶紛縱横以披靡齊<lb/>
拔剌而陸梁天子啟玉齒以璀璨散金錢而瑩煌勝者<lb/>
<pb n="KR4h0139_WYG_107-7b"/>
皆曰予王之爪牙承王之寵光將曰拔百城以賈勇豈<lb/>
乃牽一隊而為剛於是匈奴失筯再拜稱觴曰君雄若<lb/>
此臣國其亡<lb/>
　　内人馬伎賦<hi>以文彩節奏發揚蹈厲為韻</hi>　　<hi>唐</hi>李　濯<lb/>
皇帝順時觀武乗暇㑹羣百蠻在庭如蟻慕於羶附千<lb/>
官翊聖類星拱之垂文於是時也嚴霜翦木晴空滅雲<lb/>
都人士女雜沓繽紛或側肩以馳見或奔躍以樂聞衆<lb/>
觀迭改羣心如待於是渥洼神驥齊逸足以翩翩宫禁<lb/>
<pb n="KR4h0139_WYG_107-8a"/>
名姝耀雜妝之彩彩莫不游纓寳校玉珂金玦挾刃明<lb/>
霜衣金被鐵搴旗命伍抽戈按節侔三邊之挑戰壯六<lb/>
軍之校閲翹趾金鞍之上電去而都閒委身玉鐙之旁<lb/>
風驚而詭譎人矜綽約之貌馬走流離之血始争鋒於<lb/>
校場遽寫鞚於金埒若乃楊葉既指琱弓斯彀百步應<lb/>
的七札皆透天顔㣲怡雷鼓訇奏由羿忸於手折幽并<lb/>
慙於伎陋於是羌髳夷羯氊裘辮髮心目愕眙形神隕<lb/>
越屈膝天庭稽首魏闕荷臣子之忻戴咨譯人以啟發<lb/>
<pb n="KR4h0139_WYG_107-8b"/>
曰天臨有唐撫綏萬方文徳廣洽武義大揚且柔婦之<lb/>
克妙矧驍夫之可量於是王公卿士手舞足蹈歌湛露<lb/>
之既浹詠天保之攸報乃言曰斯伎也義同七徳名冠<lb/>
六藝惟便習之至精在教理之發厲是知物無不學學<lb/>
無不濟我皇豈不曰非婦人之職任盖欲以潔君子之<lb/>
磨鋭<lb/>
　　季秋朝宴觀内人馬伎賦<hi>以文彩節奏發揚蹈厲為韻</hi>
　　　　　　　　　　　　　　　<hi>唐</hi>敬　括<lb/>
<pb n="KR4h0139_WYG_107-9a"/>
夫何至徳之極兮越五常而作君羌柔逺以服外廓㝢<lb/>
縣而同文若乃寅奉上天疇咨亮采道備淳白朝無闕<lb/>
殆由是修樂以省風慮未善而將改髙樓隠映廣場肅<lb/>
潔冠劍惟序奉天子之風儀笙鏞以和得先生之制節<lb/>
夀觴既已雅樂斯闋然後罷朝宴百寮與耆耋於是旁<lb/>
分美人下徹金奏玉勒齊習琱弓並彀鴻鶱龍翥却濩<lb/>
略以驍騰左旋右抽突絢練而馳鬬沛艾多狀蹁蹮不<lb/>
歇香汗與桂條争薫麗色比桃花競發應繁鼓以頓挫<lb/>
<pb n="KR4h0139_WYG_107-9b"/>
歴層臺而超越何登降之趫悍乍迴旋以抑揚寳釵耀<lb/>
目羅衣沐香乍倐忽以變態亦終然而允臧徒觀其匪<lb/>
疾匪徐以舞以蹈旋中規而六轡沃若動合節而萬人<lb/>
鼓譟日既逮昏聖心攸憩斯帝王所以因壯觀而戒逸<lb/>
遂居安而若厲豈淫樂以惑人見終朝於鄭衛<lb/>
　　内人蹋毬賦<hi>以仁疑玉毬仰術為韻</hi>　　　<hi>唐</hi>王　邕<lb/>
毬猶求也展轉馳逐兮將求仁而得仁毬上有嬪毬以<lb/>
行於道嬪以立於身出紅樓而色妙對白日而顔新曠<lb/>
<pb n="KR4h0139_WYG_107-10a"/>
古未作於今始陳俾衆伎而皆掩擅竒能而絶倫於是<lb/>
揚袂疊足徘徊躑躅雖進退而有據常兢兢而自朂毬<lb/>
體兮似珠人顔兮似玉下則雷風之宛轉上則神仙之<lb/>
結束無習斜流恒為正游毬不離足足不離毬弄金盤<lb/>
而神仙欲下舞寳劍則夷狄來投方知吾君偃武之日<lb/>
修神仙之術但欲揚其善教豈徒悦其淑質謂艷色兮<lb/>
可輕使宫女兮程功而出疑履地兮不履其地疑騰虚<lb/>
兮還踐其實當是時也華庭縱賞萬人瞻仰洛神遇而<lb/>
<pb n="KR4h0139_WYG_107-10b"/>
恥乗流飛燕逢而慙在掌㡬看制而動息㡬度紛而來<lb/>
徃倐而復歸於雲霄何㣲妙之忽恍<lb/>
　　氣毬賦<hi>以圎實之形可貴為韻</hi>　　　　　<hi>唐</hi>仲無頗<lb/>
氣之為毬合而成質俾騰躍而攸利在吹嘘而取實盡<lb/>
心規矩初因方以致圓假手彌縫終始滿而不溢茍投<lb/>
足之有便知入門而無必時也廣場春霽寒食景妍交<lb/>
争競逐馳突喧闐或略地以丸走乍臨空以月圎可轉<lb/>
之功混成之㑹雖無侣而是匹諒有皮之足貴傅毛非<lb/>
<pb n="KR4h0139_WYG_107-11a"/>
取奚資蔚矣之文實腹可嘉且養浩然之氣觀夫渾兮<lb/>
無覆塊若有形方勞擊觸曾匪遑寧其升木也許子之<lb/>
瓢始挂其墜地也魏王之瓠斯零懼欲擠於溝壑將不<lb/>
出於户庭智不待乎扄鎖妙乃存乎苞裹堅彊斯致雖<lb/>
吐納之在君藴蓄為功信盈虚而自我念修完之是急<lb/>
如穿鑿之忘可勿懐棄擲委質操持舍之則藏豈凝滯<lb/>
之興誚蘇而復上猶輕舉之可思彼跳九之與蹴鞠又<lb/>
何足以加之<lb/>
<pb n="KR4h0139_WYG_107-11b"/>
　　繩伎賦　　　　　　　　　　<hi>唐</hi>胡嘉隠<lb/>
律南吕兮仲之秋帝張樂兮秦之樓鼓舞令節鏗鏘神<lb/>
州萬國㑹百工休俾樂司咸戢繩伎獨留此聖人之新<lb/>
意也與衆共之降賞成列服也徳之稱容兮已之悦觀<lb/>
八肸則羅韈生塵髧兩髦則麻衣如雪結繩既舉彛倫<lb/>
攸序杳若天險之難升忽而投足而復阻來有匹去無<lb/>
侣空中玉歩望雲髻之峨峨日下風趨見羅衣之楚楚<lb/>
足容捷貌容恭鳥斯企雲相從曄曄兮映朱樓之花萼<lb/>
<pb n="KR4h0139_WYG_107-12a"/>
煥爛兮開甲帳之芙蓉横竿却走疊卵相重繢人不能<lb/>
窺其影謀士不能指其蹤既如阿閣之舞鳳又如天泉<lb/>
之躍龍徘徊反覆交觀奪目擁金騎屯繡轂髙詞論者<lb/>
族談多才藝者心服既得擅塲其能未央應鼔或躍投<lb/>
繩或翔婉孌兮㺯玉之隨蕭史仙妻之别劉綱凌波不<lb/>
足矜其術行雨未可比其方然後知海之深則孤楂可<lb/>
泛河之廣則一葦能杭不奔明月不赴髙唐食君之珍<lb/>
膳衣君之褧裳喜千秋之令節願獻夀兮天長於是衆<lb/>
<pb n="KR4h0139_WYG_107-12b"/>
變格行無力歡百姓之心傾四方之國掌上失妙宫中<lb/>
沮色所寵者寵其回邪所好者好其正直視履不懼柔<lb/>
嘉維則故知我者謂我從繩不知我者謂我憑陵繩有<lb/>
弛張藝有廢興用舍靡定倚伏相仍如臨如履何兢何<lb/>
喜猶君之從諫則聖伎之從繩則正惟伎可以為制節<lb/>
繩可以為龜鏡殷監不昧在此而已豈徒昭玩人喪德<lb/>
豈徒悦彼姝者子明后居髙視卑創物成規此乃堯舜<lb/>
之用心使吾人之載喜慶賜必周將順其美來娉婷去<lb/>
<pb n="KR4h0139_WYG_107-13a"/>
輕盈奇伎兮忽還天上而不可見繩繩兮道之逺兮不<lb/>
可名<lb/>
　　樓下觀繩伎賦　　　　　　　<hi>唐</hi>張楚金<lb/>
惟千秋之令節啟聖夀兮無疆詔百辟以髙㑹挾宸歡<lb/>
而未央地勝樓闢天清氣涼禮容克備樂府斯張翕赫<lb/>
曶霍熒熒煌煌伊曠古之未有豈名言之得詳迺有殊<lb/>
伎特異呈材累至動不勤物用非假器觀夫立象盖取<lb/>
諸意本自宫中之傳名為索上之戲掖庭美女和歡麗<lb/>
<pb n="KR4h0139_WYG_107-13b"/>
人身輕體弱絶代殊倫被羅縠與珠翠鋪瓊筵與錦茵<lb/>
其綵練也横亘百尺髙懸數丈下曲如鈎中平如掌初<lb/>
綽約而斜進竟盤姗而直上或徐或疾乍俯乍仰近而<lb/>
察之若春林含耀吐陽葩逺而望之若晴空迴照散流<lb/>
霞其格妙也窈窕相過蹁蹮却走寄兩木以更攝有雙<lb/>
童而並騖還迴不恒踴躍無數驚駭疑落安然以住雖<lb/>
保身於萬終恃君恩於一顧節應鐘鼔心諧律吕履氷<lb/>
谷兮徒云臨焦原兮虚語是時齊謳輟響趙舞掩色絲<lb/>
<pb n="KR4h0139_WYG_107-14a"/>
桐發而沮勢丸劔調而挫力方言寰海清太階平兵革<lb/>
不用兮國無征風雨既洽兮年順成上曰可樂人胥以<lb/>
亨大則有燾載之義小則無角和之名固端拱而成理<lb/>
豈繫物而為程者哉<lb/>
　　透橦童兒賦　　　　　　　　<hi>唐</hi>闕名<lb/>
卓絶之伎不為則已為必陵羣駭目駕俗驚耳觀透橦<lb/>
之兒信其然矣雲竿百尺繩直規圎推有力者樹之君<lb/>
前僔僔就日亭亭柱天鬼魅不敢傍其影鵷鸞不敢翔<lb/>
<pb n="KR4h0139_WYG_107-14b"/>
其顛此兒於是跂雙足戢兩臂踴身而直上若有其翅<lb/>
盡竿而並立若餘其地人以為難我以為易人以為恐<lb/>
我以為戲難中有戲戲中有難倒輕軀墜髙竿如更嬴<lb/>
之鴈下空裏似蒲且之鶬落雲間不識者謂之髙奇好<lb/>
絶自取其殘眼為之慘心為之寒怖甚虀粉之勢不敢<lb/>
仰看庸詎知所凴之竿暗相扶所恃之術私有準掩都<lb/>
盧其若無顧燕戲而足哂屹然中駐餘勇不盡於時也<lb/>
解雀散鳥逃龍走魚跳劔臂拆咒刀口呿一場之内獨<lb/>
<pb n="KR4h0139_WYG_107-15a"/>
雄雄如既而天眷偏及天顔賜喜曰其絶人有如此其<lb/>
服人有如此豈止透竿之兒抑又持竿之士持若不定<lb/>
或掉而或傾透雖自彊何怙而何恃乃迴天札題其兩<lb/>
絶降天酒賞其雙美斯道也誠則小哉可以感於知巳<lb/>
　　都盧㝷橦賦<hi>以勢極髙空罔思顛墜為韻</hi>　　<hi>唐</hi>金厚載<lb/>
彼修竿兮迴立天中有都盧兮身輕若風始發地以直<lb/>
上漸陵煙而轉崇敏捷無儔恣飛翻於白月孤髙可尚<lb/>
任迴環於碧空初其委質員來當場獻藝耀百戲於君<lb/>
<pb n="KR4h0139_WYG_107-15b"/>
所仰千尋於天際千霄迥出將為悦目之娛舉步俄升<lb/>
自有翻雲之勢孤標上聳兆庻同嬉信超騰而自若罔<lb/>
危懼以疑思質勁挺以無倫人皆見也衣簾襜而不定<lb/>
風以動之挺影難儔乗髙罔墜臨廣街以堪望騁趫材<lb/>
而自異拂雲端之縹緲似欲升天跨橦末之敧危若有<lb/>
餘地徒觀其逺望蹁蹮輕如列仙形翻碧落足動晴烟<lb/>
杳杳難分宛在朝天之外亭亭迥映全髙衆木之顛其<lb/>
態可喜其功不測既穹崇以獨立每緣循而至極將以<lb/>
<pb n="KR4h0139_WYG_107-16a"/>
騁輕趫咨登陟傍臨既分乎逺近上達必資乎孤直仰<lb/>
而望也始似出於煙霄逼而察焉又若生乎翅翼事契<lb/>
鴻漸情非教猱既翻身而自下漸託質以彌髙迴匝花<lb/>
場見千夫而共憙閒臨紫陌瞰萬井以無逃故得衆目<lb/>
閒窺羣心是仰若丹梯之巳踐類遷喬之可上毎所以<lb/>
恣攀援助觀賞誠哉平子之言先賢之勿罔<lb/>
　　吞刀吐火賦<hi>以方士有如此之術焉為韻</hi>　　<hi>唐</hi>王棨<lb/>
奇幻誰傳伊人得焉吞刀之術斯妙吐火之能又𤣥嚥<lb/>
<pb n="KR4h0139_WYG_107-16b"/>
却鋒鋩不患乎洞胷達腋嘘成赩赫俄驚其飛燄浮煙<lb/>
原夫自天竺來時當西京暇日騁不測之神變有非常<lb/>
之妙術初呈握内豈吹毛之鋭難親含腹指胷雖鑠石<lb/>
之威可出於是叱咤神勵谽谺氣質旁駕肩而孰不觀<lb/>
也忽攘臂而人皆異之俄而精鋼充腹熾烈交頤罔有<lb/>
剖心之患曾無爛額之疑寂影滅以光沈霜鋒盡處煙<lb/>
霞舒而血噴朱燄生時素刃兮倐去於手紅光兮遽騰<lb/>
其口始蔑爾以虹藏竟㸌然而電走隠於笑語迴看而<lb/>
<pb n="KR4h0139_WYG_107-17a"/>
䩬鞞皆空出自咽喉旁取而榆檀何有莫不刻意斯效<lb/>
焦心巳舒相剛腸之礪乃驚燥吻以焚如胡為引鏡之<lb/>
形銷於咀嚼安得燎原之色發自吹嘘亦足以道冠幻<lb/>
人名傾術士食鍼既可以増媿噀酒亦宜乎讓美且夫<lb/>
神仙兮不常變化兮多方或漱水而霧合或吐飯而蜂<lb/>
翔曾未若彼用解牛我則虚喉而挫鋭彼皆鑽燧我則<lb/>
鼓舌以生光然眩惑如斯云為徒爾雖誇外國之獻本<lb/>
匪王庭之伎吾謂吞詞鋒者可尚吐智燭者為是所以<lb/>
<pb n="KR4h0139_WYG_107-17b"/>
安處先生終去彼而取此<lb/>
　　競渡賦　　　　　　　　　　<hi>唐</hi>范　慥<lb/>
楚之人兮有舟利於涉者節以檝師而競馳因汨羅拯<lb/>
溺之事為江漢載浮之嬉以娛黎蒸以穆風俗故歳習<lb/>
而無虧爾其月維仲夏節次端午則大魁分曹決勝河<lb/>
滸飾畫舸以争麗建綵標而競取聿來肇自於北津所<lb/>
屆眇期於南浦選孟賁鳥獲以用壯酹川后天吳以潛<lb/>
輔重輕莫異於錙銖先後不差於步武外希得雋之稱<lb/>
<pb n="KR4h0139_WYG_107-18a"/>
内約疇庸之伍降簪裾以列筵擁士庻兮如堵於是鷁<lb/>
首齊向飄然羽輕引長絙以觀整羅小艇以持平逺岸<lb/>
天闊乗流鏡清援枹者氣作於一鼓理櫂者伎<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>於先<lb/>
鳴聆大呼之始發若縱柂而迅征直衝諒駛於狂兕忽<lb/>
往未殊於駭鯨日正晝而懼眩浪無風兮歘生鳴鼙吹<lb/>
竽上聒天衢如伏波整旅合水獸於江湖建旗列卒俯<lb/>
映泉室若五利將軍訪仙師於溟渤攝㺯奇以潛駭恒<lb/>
游泳而下逸羣聲合譟羣手齊力慮勍敵之我先莫遑<lb/>
<pb n="KR4h0139_WYG_107-18b"/>
舍於瞬息乗輕若在於風馭處疾互飛於首飭舳艫惟<lb/>
正審流鏑之向齊檝櫂翻然亂驚鳬之揮翼投勁竹以<lb/>
交擁各庻㡬於獨尅向背適中勝負攸分一喻馬之旋<lb/>
濘一如龍之曳雲始差池以接影忽夐絶而殊羣曾不<lb/>
移晷倐然戾止去孤標於部黨争距躍而赴水有麾竿<lb/>
以贊獲或振綵以揚美中程者雖多欲於上人後時者<lb/>
猶未甘於勝已懲既往之敗績佇將來以雪恥由是勵<lb/>
能激憤赴漲而迴其逐進也速飛電之經目其引退也<lb/>
<pb n="KR4h0139_WYG_107-19a"/>
緩孤鷮之應媒彼狃淺以生怠此方殷而有猜仰興慕<lb/>
於三節爰息徒而復來論始作之功雖掉鞅而偏擅稽<lb/>
未事之效乃發梁兮備該然後弭舟檝宴沙場叶同黨<lb/>
之誠願錫上官之寵光徴固敵之財以頒賞合如澠之<lb/>
酒以飛觴勉居人後以成績翻有初於不藏水府澹以<lb/>
澄静人羣欣而樂康夫吞刀倚巧而幻人之伎角觝稱<lb/>
妙而狡童之戲豈比夫仙舟以濟川之器競渡有救災<lb/>
之義非百夫之衆無以較其捷非九江之廣無以蕆其<lb/>
<pb n="KR4h0139_WYG_107-19b"/>
事總夷夏之具搜為壯觀之能類<lb/>
　　射雉解顔賦<hi>以藝極神驚愁顔變喜為韻</hi>　　<hi>唐</hi>浩虚舟<lb/>
昔賈氏兮其容似鄙伊室家兮中心莫喜將匪匹以為<lb/>
念懼無能而是恥自初笄之歲終日低眉因獲雉之辰<lb/>
有時見齒原夫他室是託芳華正春謂妖容之可恃顧<lb/>
陋質以難親自西自東每栖栖而反目不言不笑常脈<lb/>
脈以凝神爾乃釋恨無方從權有計因如臯而肆望逞<lb/>
若神之絶藝執弓挾矢期應手以無遺果志愜心冀迴<lb/>
<pb n="KR4h0139_WYG_107-20a"/>
眸之一睇已而健馬蹄疾中原草平想媞媞之未悦聆<lb/>
戛戛之初鳴花顔惝怳以徐駭錦翼翩翻而忽驚遲迴<lb/>
而滿月將發盼睞而横波以青由是執轡情專馳神望<lb/>
極星走白羽綺張丹臆陋容蹙縮以興憤慢臉㛹娟而<lb/>
改色彩光迸落初莞爾以難持飛鏃洞穿遂嫣然而不<lb/>
息及夫廣陌將暮征途既還鳴弰勁挺以風響澡翰毰<lb/>
毸而血殷盼么麽之凡姿於焉改貌散低迴之鬱志由<lb/>
是開顔向使恨蓄兩心功虧一箭終悄兮而莫釋寧咥<lb/>
<pb n="KR4h0139_WYG_107-20b"/>
其之可見委絲蘿之弱性没齒而難忘慘桃李之穠華<lb/>
終天而不變是知陋不足恥藝誠可優嘉五善之殊妙<lb/>
解三年之積愁然後知一笑之難得豈止千金而是酬<lb/>
　　春湖美人騎射賦<hi>有序</hi>　　　　<hi>明</hi>潘雲獻<lb/>
隨鷗子當暮春之初與二客來遊虎林值春雨初霽遊<lb/>
人雲集乗艇至昭慶寺忽車騎從寺門出約可數人中<lb/>
有一妓戎妝手挾弓矢與豪華少年俱其色殊麗隨鷗<lb/>
子矚視之乃燕中薛素素也隔面四年矣而其貎轉艷<lb/>
<pb n="KR4h0139_WYG_107-21a"/>
天地間一妖物耳遂作春湖美人騎射賦以美之其辭<lb/>
曰<lb/>
惟芳春之佳麗山濃淡乎得宜水興波而滉漾樹偃葢<lb/>
而垂枝萍泛泛以隨流草青青於階墀收湖光以及目<lb/>
挹嵐翠於簷楣鳥弄聲兮音喈喈魚上下乎春池乗小<lb/>
艇於湖中央恍涉三峽而瞻九疑有美人兮天一方忽<lb/>
冉冉乎來斯身娉婷而妖麗乃皓齒而翠眉既泃美其<lb/>
艷逸復窈窕而凝脂翩翩若巫山之女亭亭如洛浦之<lb/>
<pb n="KR4h0139_WYG_107-21b"/>
妃駕驊騮以馳驟挾弓矢以試奇偕豪華之少年與並<lb/>
轡乎雙堤咸逸羣之神駿乃奮行而奔馳豈越人之學<lb/>
射惟甘蠅以方之操烏號以月挂坐龍種以風移馬走<lb/>
坂其自若矢穿石而不知必射雕之長技能邁逺而忘<lb/>
劬雖凝眸以矚望人愈逺而莫隨冀薄暮之言旋猶眷<lb/>
眷乎此姬何山光之漸暝終獨立乎水湄心匆匆乎返<lb/>
棹徒永嘆而長噫<lb/>
　　秦淮燈船賦<hi>有序</hi>　　　　　　<hi>明</hi>鍾　惺<lb/>
<pb n="KR4h0139_WYG_107-22a"/>
小舫可四五十隻周以雕檻覆以翠幕每舫載二十許<lb/>
人人習鼓吹皆少年場中人也懸羊角燈於兩旁略如<lb/>
舫中人數流蘇綴之用繩聫舟令其銜尾有若一舫火<lb/>
舉伎作如燭龍焉巳散之又如鳬鴈槃跚波間望之皆<lb/>
出於火直得一賦耳<lb/>
集衆舫而為一兮乃秦淮之所觀借萬炬以為舟兮縱<lb/>
水嬉之更端波内外之化為火兮水欲熱而火欲寒聨<lb/>
則虯龍之蠢動兮首尾腹之無故而交攢散則鸛鵝之<lb/>
<pb n="KR4h0139_WYG_107-22b"/>
作陣兮羌左右下上於其間觀其蜿蜒與喋唼兮載萬<lb/>
光而往還俄簫鼓怒生於鱗羽之内兮樓臺沸而魚蟲<lb/>
歡彼舟中人之惘怳而不知兮乃居髙者之悉其迴環<lb/>
嗟景光之流而不居兮羣動去而一水自安重曰火水<lb/>
沓兮生星月兮聲光雜兮晴瀾壓兮照幽泬兮潛怪怛<lb/>
兮晦明達兮作津筏兮彼楚魄兮寃滯豁兮<lb/>
　　紙鳶賦　　　　　　　　　　<hi>唐</hi>唐宋<lb/>
代有遊童樂事末工飾素紙以成鳥象飛鳶之戾空翻<lb/>
<pb n="KR4h0139_WYG_107-23a"/>
兮將度振沙之鷺杳兮空光漸陸之鴻抑之則有限縱<lb/>
之則無窮動息乎絲綸之際行藏乎掌握之中其翰非<lb/>
逸其羽乃疾㺯輕影昂素質侔瑞鵲之臨河學靈烏之<lb/>
就日詭狀萬殊奇姿非一衝擊吹而頻驚入増塵而乍<lb/>
失及夫晚際蕭寥近日迢遥出虚景逼長霄豔豔裔裔<lb/>
亭亭迢迢如片雪之初下似殘雲之欲消何裕如之囂<lb/>
囂紛攜兹而玩玩其上同綺翼之遷喬其下若馴雛之<lb/>
就喚虞羅獲免弦繳莫憚野鵠來遷而伴飛都人相視<lb/>
<pb n="KR4h0139_WYG_107-23b"/>
而指看歎乎升沈得勢真假相亂殊不慙鸚鵡之被籠<lb/>
蒼鷹之受絆六鶂尚退於宋都大鵬猶沈於海畔彼無<lb/>
識而無知亦曷足以見嗤但仰牽運不能自為無仙鶴<lb/>
九皋之響乏晨鷄五徳之奇零落倐忽悠揚暫時借鴛<lb/>
鴦之侣入鳳凰之池向若勞力髙風莫吹安有望於寥<lb/>
廓必不出於藩籬且紙之所尚事有攸徃供筆陣之樂<lb/>
起詞華之賞故莫載於鳳文而反圗於鴟像因人而進<lb/>
爭路而長固不濟於時須欲屏之兮何爽<lb/>
<pb n="KR4h0139_WYG_107-24a"/>
　　紙鳶賦　　　　　　　　　　<hi>唐</hi>楊　譽<lb/>
相彼鳶矣亦飛戻天問何能爾風之力焉余因稽於造<lb/>
物知不得於自然原其始也謀及小童徴諸哲匠蔡倫<lb/>
造紙公輸獻狀理纖蔑以體成刷丹青而神王殷然而<lb/>
髠彼羽翼邈爾而引夫圎吭膺繫纖縷趾續長繩俯劇<lb/>
驂之七達挂髙臺之九層形全而和似鬬雞之養紀渻<lb/>
目大不覩若異鵲之在雕陵因所好而毛羽思有遇而<lb/>
鶱騰鄙宋都之退鶂慕溟海之摶鵬於是扇以扶揺縱<lb/>
<pb n="KR4h0139_WYG_107-24b"/>
諸寥廓絢練倐閃翕赫忽霍瞬息而上千里咄嗟而遊<lb/>
大漠翔鶤仰而不逮况青鳥之與黄雀彼都人士瞻竚<lb/>
城隅初指中天之鶴逺言拂日之烏望有塵埃謂翻形<lb/>
而載斾徳無影響疑避影以銜蘆始迴翔於元氣終出<lb/>
入於髙衢所以羽翮既成雲霄自致期上騰以奮激何<lb/>
中路之顛墜力不培風勢將控地感魚龍之失水義蚊<lb/>
蝱之附驥比畫虎之非真與芻狗之同棄寧待時而蓄<lb/>
力信因人以成事吁嗟鳶兮適時與我兮相期知我者<lb/>
<pb n="KR4h0139_WYG_107-25a"/>
使我飛浮不知我者謂我拘留啄腐鼠兮非所好嘯茅<lb/>
棟兮増至愁才與不才且異能鳴之鴈適人之適將同<lb/>
可狎之鷗我於風兮有待風於我兮焉求幸接飛亷之<lb/>
便因從汗漫之游當一舉而萬里焉比夫榆枋之鷽鳩<lb/>
者哉<lb/>
　　棘猴賦<hi>以視之不見能盡巧心為韻</hi>　　　　<hi>唐</hi>楊𢎞貞<lb/>
昔燕王好奇術客嘗巧剡棘刺之微物成沐猴而不撓<lb/>
毫末之細雕鎪既施睢盱之狀委曲無遺嘗晏隂之静<lb/>
<pb n="KR4h0139_WYG_107-25b"/>
景辨騰捷之幽姿其始未覯如將受欺虚無之中既焦<lb/>
心於觀者抄末之上宛成形以究之實兮若虚的爾纔<lb/>
見霏微而草上霑露羃䍥而條端集霰閃孤光而乍分<lb/>
拂輕靄而將眩觀夫至精惟一至小無朋豈側陋之於<lb/>
用在良工之所能不食而安終有殊於狙怒窮髙是處<lb/>
亦何異於猱升原夫作者經之其勤至矣積沖妙於靈<lb/>
府假鋒鋩於纖指盖以神遇寧將目視因乎有用之質<lb/>
造彼無間之理何剞劂之一變若儇跳之儀止伊竹間<lb/>
<pb n="KR4h0139_WYG_107-26a"/>
之猿父大小相殊相木杪之獑猢依憑酷似若乃徴物<lb/>
類較能不貫蝨心者未喻其精微巢蚊睫者自然之妙<lb/>
有庸知造物之意暫假斯人之手披左生之賦方此由<lb/>
心驗韓子之書誡其謄口事逺前古名聞至今雖幽通<lb/>
之不測終髣髴而難㝷然因棘為猴固成其麽質乃觀<lb/>
猴在棘無異於喬林盖同符於神化而中出於人心斯<lb/>
語可徴妙能曲盡儻雕蟲之不棄希定價於平準<lb/>
　　木人賦<hi>以周穆王時有進斯戲為韻</hi>　　　　<hi>唐</hi>林　滋<lb/>
<pb n="KR4h0139_WYG_107-26b"/>
何伊人兮異常爰委質以來王想具體之初既因於乃<lb/>
雕乃斲及抱材而至孰知其為棟為梁原夫始自攻堅<lb/>
終資假手雖克已於小巧之丁乃成人於大樸之後來<lb/>
同辟地舉趾而根柢則無動必從繩結舌而語言何有<lb/>
心遊刃兮在兹鼻運斤兮罔遺兀若得木君之狀塊然<lb/>
非土偶之資曲直不差既無蠧於今日短長合度寧自<lb/>
伐於當時莫不脱枯槁以前來投膠漆而是進低回而<lb/>
氣岸方肅佇立而衣裾屢振穠華不改對桃李而自逞<lb/>
<pb n="KR4h0139_WYG_107-27a"/>
芳顔朽質莫侵指蒲栁而詎驚衰鬢既手舞而足蹈必<lb/>
左旋而右抽藏機關以中動假丹粉而外周生本林間<lb/>
茍有參乎之美立當君所何慙柴也之儔是則貫彼五<lb/>
行超諸百戲誤穿節以瞪目疑聲幹於奮臂如令居杞<lb/>
梓之上則樹徳非難若使赴湯火之前則焚軀孔易進<lb/>
退合宜依然在斯既無喪無得亦不識不知跡異草萊<lb/>
其言也無莠情同木訥其行也有枝可謂暗合生成潛<lb/>
因習熟雖則剉身於斤斧曷若守株於林麓宜乎削爾<lb/>
<pb n="KR4h0139_WYG_107-27b"/>
肩刳爾腹既有亂於真宰寧取笑於周穆<lb/>
　　斆雞鳴度關賦　　　　　　　<hi>唐</hi>宋　言<lb/>
雞伺晨而風雨不渝人懐詐而關防可圗效長鳴於頃<lb/>
刻排大難於斯須近取諸身俾羣情而莫測出於余口<lb/>
將五徳以無殊昔者田文乆為秦質東歸齊國之日夜<lb/>
及函關之際顧追騎以將臨念國門之尚閉君臣相視<lb/>
方懐纍卵之危豪俠同謀未有託身之計下客無名潛<lb/>
來獻誠君禍方垂於虎口臣愚請斆於雞鳴於是鷹揚<lb/>
<pb n="KR4h0139_WYG_107-28a"/>
負氣鶚立含情迥夜遥天未變沈沈之色攢眉鼔臂因<lb/>
為喔喔之聲審聴真如遥聞酷似髙穿紫塞之上深入<lb/>
黄河之裏一鳴而守吏先驚三唱而行人盡起迴瞻滿<lb/>
座皆黙黙以無言散入荒村漸膠膠而不已想夫計即<lb/>
成欺人皆不疑重門似洞以俱闢駟馬如龍而莫追雖<lb/>
師曠之聰誠難辨矣縱冶長之慧未必知之於是考智<lb/>
謀察能否君於士兮誠重士於君兮亦厚念秦關之百<lb/>
二難逞狼心笑齊客之三千不如雞口既而播美彊鄰<lb/>
<pb n="KR4h0139_WYG_107-28b"/>
名聞上賔暫解咽喉之急永為心膂之臣想季路之危<lb/>
冠相侔未可任秦皇之利觜欲學無因豈非志在酬恩<lb/>
居然造響清濁如一髙低不爽迷翰音之類應若同聲<lb/>
闢反拒之門易於覆掌始知戰國之多才是招賢之道廣<lb/>
　　木貓賦　　　　　　　　　　<hi>元</hi>陳　櫟<lb/>
惟木貓之為器兮非有取於象形設機械以得䑕兮配<lb/>
貓功而借名諒哉貓之字䝉貴兮實依人以寢處豈貓<lb/>
之偏可愛兮見鼠之深可怒鼠罪不可勝數兮大罪在<lb/>
<pb n="KR4h0139_WYG_107-29a"/>
害夫吾書聖賢所以心天地命生民兮多噬嚼而無餘<lb/>
外齧衣與毁器兮并穴倉而盜肉難僂指以盡其惡兮<lb/>
惟良貓漸可殲其族奈良貓每難蓄兮食不可以無魚<lb/>
或鈍庸而不捕兮遂設謀夫穽機外匝板以四周兮柱<lb/>
雙峙而梁横懸重木其若砧兮下簟盛夫羶腥妙在分<lb/>
釐梗之活繫兮㣲有觸而轟擊鼠㝠行而冒入兮危機<lb/>
動而㣲命畢聞響而再設兮或一夕獲禽之三四䇿奇<lb/>
勲其若兹兮名木貓其奚媿然我以機心為彼械兮彼<lb/>
<pb n="KR4h0139_WYG_107-29b"/>
亦因機械而觸夫機心海鷗之閒雅而猶然豈黠鼠之<lb/>
不能初用之多中兮再三用之則否毋乃指禍穽以相<lb/>
告語兮儘機張而餌誘木砧暮懸而詰朝兮羣黠跳梁<lb/>
於外而不入其中得非機械之有窮兮豈若良貓之有<lb/>
常功或者因貓之難畜兮遂抑貓而揚此使木之貓果<lb/>
能盡用兮則貓可以盡死患彼不捕之罷鈍兮豈不可<lb/>
易夫銜蟬譬之因望庸人之失職兮乃遂併衆君子而<lb/>
舍旃也耶<lb/>
<pb n="KR4h0139_WYG_107-30a"/>
　　雪獅賦　　　　　　　　　　<hi>明</hi>鄭元勲<lb/>
猗有質兮無聲霏清氣兮澄澄舒明睇兮薄醉豁冷韻<lb/>
兮幽襟投銀礫兮裂帛積玉英兮重茵綴嘉禾兮瓊圃<lb/>
敷大地兮瑶京乃有丱女崽子不畏寒慄和香埽來帶<lb/>
翠攢集木猴棘鳶之神工刻玉鏤脂之無跡壘成厥類<lb/>
備摹怪醜不動而威不聲而吼毛淺若虥尾大如斗是<lb/>
云條支國生日可五百里走脣闊維河目閃其電鉤爪<lb/>
鋸牙虯髯鋭鬛氣可碎隨兕而零星力若吸巴蛇於一<lb/>
<pb n="KR4h0139_WYG_107-30b"/>
線王敬則之夢裏五色目迷宗充幹之軍中百羣股戰<lb/>
膚甚綽約體則剛强神何駭厲質本清揚金鋪加壯繡<lb/>
闥增光鳥驚散逸獸怖踉蹌俄而風旋淑氣影射朝暾<lb/>
梅破涕以為笑竹折腰而獲伸昨之齦齶今也消沈譬<lb/>
僵王而腐相胡雄艷之足矜吁嗟爾命爰感予心使其<lb/>
寳座以負空王則逍遥於樂土即其重譯而庭上國亦<lb/>
優游於禁林不然放之荒山廣漠絶壑遥岑任咆哮而<lb/>
跳躑從空豹而侣麟胡致身不保兮僅餘影威稜稜兮<lb/>
<pb n="KR4h0139_WYG_107-31a"/>
　不俄頃先冰泮而流澌共晨暉而夕隕信造作者無常<lb/>
　知順動者不窘覩物情之共然何巧黠之勿醒<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0139_WYG_107-31b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定歴代賦彚巻一百四<lb/>
</p>
<p>
</p>
  </div>
</body>
</text>
</TEI>
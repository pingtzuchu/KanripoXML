<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0139_WYG_101-1a"/>
　欽定四庫全書<lb/>
御定歴代賦彚卷九十八<lb/>
　　玉帛<lb/>
　　　空青賦　　　　　　　　　　<hi>梁</hi>江　淹<lb/>
　夫赤瓊以照燎為光碧石以葳蕤為色咸見珍於東國<lb/>
　竝被貴於西極况空青之麗寶挺山海之不測其所處<lb/>
　則峻巘層石龜穴龍壁素岸成雲赬砂如磧外隱青苔<lb/>
　丹草内伏玉枝瑪瑙銅鈆合生䃕磪堅英自非索嶮覓<lb/>
<pb n="KR4h0139_WYG_101-1b"/>
　危乗鱟履螭倦春厭秋斲異鐫竒能得厠於軒宇接君<lb/>
　子之光儀於是寫雲圖氣學靈狀僊寶波麗水華峰豔<lb/>
　山陽谷之樹崦嵫之泉西海之草炎州之煙銀臺之烏<lb/>
　穆王之馬都廣之國番禺之野皆咫尺八極鏡見四荒<lb/>
　雲煙始出日月既張若夫䆳古之世汗漫窈微惟此青<lb/>
　墨所以造之至乃翠燦軒室蔥鬱臺殿雜蛟龍之文章<lb/>
　發麟鹿之炳絢騁神形於鐘簴舒怪物與雷電亦有曲<lb/>
　帳畫屏素女綵扇錦色窈鬱綺質曼衍㸃拂濃薄如隱<lb/>
<pb n="KR4h0139_WYG_101-2a"/>
如見山水萬象丹青曲變咸百鎰之可珍亦千金而不<lb/>
賤雖楚之夏姬越之西施趙妃燕后秦娥吳娃溺愛靡<lb/>
意魂飛心離侯青翳為藻飾方赩紅華與素儀冠衆寶<lb/>
而獨立信求之而無虧<lb/>
　　馬瑙勒賦<hi>有序</hi>　　　　　　　　魏文帝<lb/>
馬瑙玉屬也出自西域文理交錯有似馬瑙故其方人<lb/>
因以名之或以繫頸或以飾勒余有斯勒美而賦之命<lb/>
陳琳王粲並作辭曰<lb/>
<pb n="KR4h0139_WYG_101-2b"/>
有竒章之珍物寄中山之崇岡稟金德之靈施含白虎<lb/>
之華章扇朔方之𤣥氣喜南離之焱陽歙中區之黄采<lb/>
曜東夏之純蒼苞五色之明麗配皎日之流光命夫良<lb/>
工是剖是鐫追形逐好從宜索便乃加砥礪刻方為圓<lb/>
沈光内灼浮景外鮮繁文縟藻交彩接連嘉鏤錫之盛<lb/>
美感戎馬之首飾固兹物之攸宜信君子之所服爾乃<lb/>
藉彼朱罽華勒用成駢居列跱焕若羅星<lb/>
　　馬瑙勒賦<hi>有序</hi>　　　　　　　<hi>魏</hi>陳　琳<lb/>
<pb n="KR4h0139_WYG_101-3a"/>
五官將得馬瑙以為寶勒美其英彩之光豔也使琳賦<lb/>
之<lb/>
託瑶漢之寶岸臨赤水之朱波爾乃他山為錯荆和為<lb/>
理制為寶勒以御君子<lb/>
　　馬瑙勒賦　　　　　　　　　<hi>魏</hi>王　粲<lb/>
遊大國以廣觀覽希世之偉寶總衆材而課美信莫臧<lb/>
於馬瑙被文采之華飾雜朱緑與蒼阜於是乃命工人<lb/>
裁以飾勒因姿象形匪雕匪刻厥容應規厥性順德御<lb/>
<pb n="KR4h0139_WYG_101-3b"/>
世嗣之駿服表騄驥之儀則<lb/>
　　車渠椀賦<hi>有序</hi>　　　　　　　　魏文帝<lb/>
車渠玉屬也多纖理縟文生於西國其俗寶之<lb/>
惟二儀之普育何萬物之殊形料珍怪之上美無兹椀<lb/>
之獨靈苞華文之光麗發符采而揚榮理交錯以連屬<lb/>
似將離而復并或若朝雲浮髙山忽似飛鳥厲蒼天夫<lb/>
其方者如矩圓者如規稠稀不謬洪纖有宜<lb/>
　　車渠椀賦　　　　　　　　　<hi>魏</hi>曹　植<lb/>
<pb n="KR4h0139_WYG_101-4a"/>
惟斯椀之所生於凉風之浚湄采金光之定色擬朝陽<lb/>
而發暉豐𤣥素之暐曄帶朱榮之葳蕤藴絲綸以肆采<lb/>
藻繁布以相追翩飄颻而浮景若驚鵠之雙飛隱神璞<lb/>
於西野彌百葉而莫希於時乃有篤厚神后廣被仁聲<lb/>
夷慕義而重使獻兹寳於斯庭命公輸使制匠窮妍麗<lb/>
之殊形華色燦爛文若㸃成鬱蓊雲蒸蜿蜒龍征光如<lb/>
激電影若浮星何神怪之巨偉信一覽而九驚雖離朱<lb/>
之聰目内炫燿而失精何明麗之可悦超羣寶而特章<lb/>
<pb n="KR4h0139_WYG_101-4b"/>
俟君子之閒宴酌甘醴於斯觥既娛情而可貴故永御<lb/>
而不忘<lb/>
　　車渠椀賦　　　　　　　　　<hi>魏</hi>應　瑒<lb/>
唯兹椀之珍瑋誕靈嶽而竒生扇不周之芳烈浸瓊露<lb/>
以潤形蔭碧條以納曜噏朝霞而發榮紛𤣥黄以彤裔<lb/>
曄豹變而龍華象蜿虹之輔體中含曜乎雲波若其衆<lb/>
色鱗聚卓度詭常絪緼雜錯乍圓乍方蔚述繁興散列<lb/>
成章揚丹流縹碧玉飛黄華氣承朗内外齊光<lb/>
<pb n="KR4h0139_WYG_101-5a"/>
　　車渠椀賦　　　　　　　　　<hi>魏</hi>王　粲<lb/>
侍君子之宴坐覽車渠之妙珍挺英才於山岳含隂陽<lb/>
之淑真飛輕縹與浮白若驚風之飄雲光清朗以内曜<lb/>
澤温潤而外津體貞剛而不撓理修達而有文雜𤣥黄<lb/>
以為質似乾坤之未分兼五徳之上美超衆寳而絶倫<lb/>
　　瑪瑙椀賦　　　　　　　　　<hi>陳</hi>江　總<lb/>
翠羽流霞之杯諒無聞於瑋麗豈匹此之竒瓌爰覩殊<lb/>
特臻自西國狀驚鶴之㸃漬似遊龍之割刻士衡譬之<lb/>
<pb n="KR4h0139_WYG_101-5b"/>
雲采中郎羞其馬勒於時北園清夏東閣浮凉山交枝<lb/>
而影雜水沈葉而流香蟬無風而引短鷺出迥而飛長<lb/>
副君海渟岳峙紙落金鏘獲阿宗之美寳命河朔之名<lb/>
觴寳出崑崙之仙阜觴即𤣥洲之玉酒酒既醉而還年<lb/>
椀稍酌而延夀仰天縱之體物銘攲器兮何有<lb/>
　　瑇瑁椀賦　　　　　　　　　<hi>晉</hi>潘　尼<lb/>
有瑇瑁之竒寳亦同旅於介蟲下法川以矩夷上擬乾<lb/>
而規隆或步趾於清源或掉尾於泥中隨隂陽以潛躍<lb/>
<pb n="KR4h0139_WYG_101-6a"/>
與龜龍乎齊風包神藏智備體兼才髙下斯處水陸皆<lb/>
能文若綺波背負蓬萊爾乃遐夷效珍越裳貢職横海<lb/>
萬里踰嶺千億挺璞荒巒摛藻辰極光曜炫晃昭爛熻<lb/>
赩嘉斯寶之兼美料衆珍而靡對文不煩於錯鏤采不<lb/>
假乎藻繢豈翡翠之足儷胡犀象之能逮<lb/>
　　琉璃椀賦　　　　　　　　　<hi>晉</hi>潘　尼<lb/>
覽方貢之被珍瑋兹椀之獨竒濟流沙之絶險越蔥嶺<lb/>
之峻危其由來也阻逺其所託也幽深據重巒之億仞<lb/>
<pb n="KR4h0139_WYG_101-6b"/>
臨洪溪之萬尋接玉樹與瓊瑶鄰沙棠與碧林瞻閬風<lb/>
之崔嵬顧𤣥圃之蕭參於是遊西極望大蒙歴鍾山闚<lb/>
燭龍覲王母訪仙童取琉璃之攸華詔曠世之良工纂<lb/>
𤣥儀以取象凖三辰以定容光映日曜圓成月盈纖瑕<lb/>
罔麗飛塵靡停灼爍旁燭表裏相形凝霜不足方其潔<lb/>
澄水不能喻其清剛過金石勁勵瓊玉磨之不磷湼之<lb/>
不濁舉兹椀以酬賓榮密坐之曲宴流景炯晃以内徹<lb/>
清醴瑶琰而外見<lb/>
<pb n="KR4h0139_WYG_101-7a"/>
　　水晶盞賦<hi>有序</hi>　　　　　　　<hi>明</hi>靳學顔<lb/>
西亭子觴予㑹景之亭出水晶盞焉命曰子能賦諸顔<lb/>
唯唯而賦曰<lb/>
有太陰之凝魄抱𤣥英之至質發坤藏於重艮托哲匠<lb/>
而呈則既騁技於刀銛巧天然而弗飾元精既理於焉<lb/>
從規馳若遺景駐無藏疵方宜凌厲乎鑿落就執熱而<lb/>
不融胡浮漚之在掇羌有質而能容若乃瑶宮燕宴桂<lb/>
館嬋娟闢琉璃之甲帳綴明月之髙懸幽蟾散馥素姬<lb/>
<pb n="KR4h0139_WYG_101-7b"/>
承盤挹上池之靈漿酌明水於金仙席之𤣥茵薦以蒼<lb/>
筵覆之冰縠繫以霜綸澄望若空扣泠泠然含有於無<lb/>
匪色而妍惟德其物御惟哲人<lb/>
　　碎琥珀枕賦<hi>以良藥是資竒物非寶為韻</hi>　　<hi>唐</hi>獨孤授<lb/>
琥珀為枕兮可保而持欲加首兮金瘡是資况無用於<lb/>
寢戈之日固非全於枕轡之時在寶難求不藉金之堅<lb/>
也其脆易破無勞斧以斯之豈為我寶用安爾止况將<lb/>
展轉之狀用救通中之痏分好惡於千載之姿定剛柔<lb/>
<pb n="KR4h0139_WYG_101-8a"/>
於一人之捶莫投金柱相如之璧則非不隕霜鋒子雲<lb/>
之珍焉是夫其鏗然始解發耀騰暉定錙銖詎論乎大<lb/>
小考多少未極乎精微異色旁分兮渙然冰釋虹光中<lb/>
裂兮溘爾星飛然後霞彩斷角勢違豈同摘玉之流去<lb/>
彼取此殊異毁珠之日辨是與非美夫節彼用物視其<lb/>
豐約始如席上之珍忽碎封中之藥念刮骨之痛爾将<lb/>
束手於無為在抗首之時我則曲肱而奚若故逺於患<lb/>
無或不良叩兩端兮乍疑分寳摧一角兮尚可含章在<lb/>
<pb n="KR4h0139_WYG_101-8b"/>
目無全似假庖丁之術應手而碎不同石氏之强雖謂<lb/>
大道不寳吾道則屈固非合散之流不是羣分之物假<lb/>
以衒将為美絶代稱竒昔為永堅之好今傷善價之儀<lb/>
偕符氏之堅名果遭貞石同五鹿之神角或遇金鎚猶<lb/>
能動彩熠熠馳精杲杲難分走海之靈尚認沙洹之寳<lb/>
徒美夫棄其異而斥其好曾不知失其枕而獲其道<lb/>
　　琥珀拾芥賦　　　　　　　　<hi>唐</hi>何　據<lb/>
天地之根孰知其源倐而化化歘爾存存琥珀拾芥鳯<lb/>
<pb n="KR4h0139_WYG_101-9a"/>
形精蕞物之冥㑹出乎意外於是氣以㝠合物由化造<lb/>
礎因雲以積潤燧取火而就燥伊琥珀之為珠亦鳯形<lb/>
而吸草既璀錯以瓊豔又熒煌而金藻爾乃探其至賾<lb/>
持其自然手與心愜視與目全美寳擢色以臨矣飛芒<lb/>
乘虚而附焉此見幾而作間不可省彼因感而應道不<lb/>
可傳故能異質脗合殊途𤣥通播形的皪透影玲瓏似<lb/>
乎月含桂以貞明泉泛籜而映淨雲發彩於虹玉竹乘<lb/>
隂於鵲鏡虞都尉見而言曰昔者楓丹岸綺松翠山衣<lb/>
<pb n="KR4h0139_WYG_101-9b"/>
膏淪甘壤珠孕清輝全其真詎蜂巢之所僭守其樸寧<lb/>
鶴卵之能希進乎潔已一薰一蕕而竝採徳以繄物拾<lb/>
蕭拾艾而同歸且珠之於寶也至貴芥之於草也至微<lb/>
不以貴而黜菅蒯不以微而替葑菲君無謂我腐為螢<lb/>
有耀君之經是照君無謂我弱為舟有徵君之流可乘<lb/>
物猶尚爾人亦諒只若泰初之偶蒹葭長公之俯青紫<lb/>
生芻對如玉之容芳荷被懷琰之士則珠豈草以相期<lb/>
芥得珠以成美吾乃今知然乎至矣<lb/>
<pb n="KR4h0139_WYG_101-10a"/>
　　瑠璃牕賦<hi>以日爍煙融如無礙隔為韻</hi>　　　<hi>唐</hi>王　棨<lb/>
彼牕牖之麗者有瑠璃之製焉洞徹而光凝秋水虚明<lb/>
而色混晴煙皓月斜臨陸機之毛髮寒矣鮮飇如透滿<lb/>
奮之神容凜然始夫創竒寶之新規易疎寮之舊作龍<lb/>
鱗不足專其瑩蟬翼安能擬其薄若乃孕美澄凝淪精<lb/>
灼爍棟宇廓以冰耀房櫳炯其電落深窺公子中眠雲<lb/>
母之屏洞見佳人外巻水精之箔表裏玲瓏霜殘露融<lb/>
列逺岫以秋緑入輕霞而晩紅滿榻琴書杳若冰壺之<lb/>
<pb n="KR4h0139_WYG_101-10b"/>
内盈庭花木依然瑶鏡之中故得繡户増光綺堂生白<lb/>
覩懸蝨之舊所疑素蟾之新魄碧雞毛羽微微而霧縠<lb/>
旁籠玉女容華隱隱而銀河中隔㡬誤梁燕遥分隙駒<lb/>
比曲櫺而頓别想圭竇以終殊迥以視之雖皎潔兮斯<lb/>
在逺而望也則依微而若無由是蠅泊如懸蟲飛無礙<lb/>
光寒而珠燭相逼影動而瓊英俯對不羡石崇之館樹<lb/>
列珊瑚豈慙韓嫣之家牀施玳瑁如是價重瑣闥名珍<lb/>
綺疏徹紗帷而晃朗連角簟而清虚倘徵其形王母之<lb/>
<pb n="KR4h0139_WYG_101-11a"/>
宫可匹語其巧大秦之壁焉如然而國以奢亡位由侈<lb/>
失帝辛為象著於前代令尹惜玉纓於往日其人可數<lb/>
其類非一何用崇瑰寶兮極精竒置斯牕於宫室<lb/>
　　珊瑚樹賦　　　　　　　　　<hi>唐</hi>仲子陵<lb/>
珊瑚生矣於彼滄溟稟精於天地之氣擢秀於魚龍之<lb/>
庭含九泉之滋液冠百寶之神靈在涅不緇既同象玉<lb/>
之潔有枝無葉亦如見樹之形當其萌芽欲成根柢初<lb/>
結同堅冰之有漸類陰火之潛爇瓊枝碩茂鐵網森列<lb/>
<pb n="KR4h0139_WYG_101-11b"/>
貫纎目而玲瓏映重泉而昭晰海人於是方舟以進拭<lb/>
目而觀牽夫密網出彼清瀾潤奪白虹之氣光連赤玉<lb/>
之盤厥價伊何有逾於琥珀其色則爾取類於雞冠及<lb/>
夫漢帝思仙神君降質堂惟大小帳有甲乙植以珊瑚<lb/>
之樹綴以明珠之實何幽茂以凌秋獨青蔥而照日亦<lb/>
有王家貴戚石氏財雄爭豪世上使氣胸中視珊瑚之<lb/>
若芥運如意以成風彼植之為貴此碎之又何謂諒無<lb/>
補於經綸徒見稱於祥瑞今也聖人御天所寶惟賢歛<lb/>
<pb n="KR4h0139_WYG_101-12a"/>
雲物之容不書於䇿斮珠玉之脛而沈於泉車有龍首<lb/>
鸞衡不以珊瑚為柱馬有乘黄兹白不以珊瑚為鞭故<lb/>
雖古人之所貴獨吾君能舎旃<lb/>
　　通犀賦<hi>以温潤而澤厥文自然為韻</hi>　　　　<hi>唐</hi>王　損<lb/>
犀有異角其名通天外徑挺以孤聳内清明而自全匪<lb/>
刻匪雕既含章而無隱如追如琢亦通理於未然當其<lb/>
逺徴搜備琛賮得自烏鳶之野斷以龍泉之刃瑟兮素<lb/>
理如線之狀既呈灼爾清光似玉之形方潤豐下鋭上<lb/>
<pb n="KR4h0139_WYG_101-12b"/>
勢圓質峻儻成象以表竒必駭雞而取信明徴以驗分<lb/>
剸是資美勝截肪之日珍逾剖蚌之時素光的的而中<lb/>
貫𤣥彩規規而外滋良玉無瑕既呈竒而異矣白圭有<lb/>
玷將配美兮逺而故其分堅貞比金石光通上下色潤<lb/>
膏澤透掌而纖粟必分窺天而秋毫不隔况本精粹蓄<lb/>
絪緼依稀象物皎潔成文或似雙魚映緑水而鬐鬛皆<lb/>
見偶成孤鶴翔碧霄而羽翮斯分則知變態不恒衆美<lb/>
難越契人情之用矣豈天意之貽厥故能貞而不變明<lb/>
<pb n="KR4h0139_WYG_101-13a"/>
而不昏粲竒文之炯炯暢美質之温温則貝有文兮不<lb/>
必為異羲列卦兮何足而論究其所然徴其所自雖常<lb/>
情難得之貨葢造物偶然之意何異夫筆誤㸃而狀蠅<lb/>
蟲食葉而成字若然者則文犀之美故不足為瑰異<lb/>
　　𢷬素賦　　　　　　　　　　<hi>漢</hi>班媫妤<lb/>
若乃廣除懸月暉木流清桂露朝滿凉襟夕輕改容飾<lb/>
而相命巻霜帛而下庭曳羅裙之綺靡振珠珮之精明<lb/>
若乃盼睞生姿動容多致弱態含羞妖風靡麗於是投<lb/>
<pb n="KR4h0139_WYG_101-13b"/>
香杵叩玫砧擇鸞聲爭鳯音梧因虚而調逺桂由貞而<lb/>
響沈㪚繁輕而浮㨗節疎亮而清深調非常律聲無定<lb/>
本任落手之參差從風飇之近逺或連躍而更投或暫<lb/>
舒而長巻侈長䄂於妍袂綴半月於蘭襟表纖手於㣲<lb/>
縫庶見跡而知心計修路之遐夐恐芬芳之易泄書既<lb/>
封而重題笥已緘而更結<lb/>
　　𢷬練賦　　　　　　　　　　<hi>唐</hi>魏　璀<lb/>
細腰杵兮木一枝女郎砧兮石五彩聞後響而己續聽<lb/>
<pb n="KR4h0139_WYG_101-14a"/>
前聲而猶在夜如何其秋未半於是拽魯縞攘皓腕始<lb/>
於揺揚終於凌亂四振五振驚飛鴈之兩行六舉七舉<lb/>
遏彩雲而一斷隱髙閣而如動度遥城而如散夜有露<lb/>
兮秋有風杵有聲兮衣有縫佳人聽兮意何窮步逍遥<lb/>
於凉景暢容與於晴空黄金釵兮碧雲髮白素巾兮青<lb/>
女月佳人聽兮良未歇擘長虹而乍開凌倒景而將越<lb/>
是時也餘響未畢微影方流逶迤洞房半入宵夢窈窕<lb/>
閒館方増客愁李都尉以胡笳動泣向子期以隣笛増<lb/>
<pb n="KR4h0139_WYG_101-14b"/>
憂古人獨感於聽今者况兼乎秋屬南昌舊福東魯前<lb/>
丘昇黄綬之堂論文謝賈入素王之廟捧瑟齊由願君<lb/>
無按龍泉色誰道明珠不可投<lb/>
　　繡賦　　　　　　　　　　　<hi>梁</hi>張　率<lb/>
尋造物之妙巧固飾化於百工嗟莫先於黼繡自帝虞<lb/>
而觀風雜藻火與粉米鬱山龍與華蟲若夫觀其締綴<lb/>
與具依放龜龍為文神仙成象總五色而極思藉羅紈<lb/>
而發想具萬物之有狀盡衆化之為形既緜華而稠彩<lb/>
<pb n="KR4h0139_WYG_101-15a"/>
亦密照而疎明若春濕之揚蘤似秋漢之含星已間紅<lb/>
而韻紫亦表𤣥而裏素間緑竹與蘅杜雜青松與芳樹<lb/>
若乃邯鄲之女宛洛少年顧影自媚窺鏡自憐極車馬<lb/>
之光飾盡衣裳之妖妍既徙倚於丹墀亦徘徊於青閣<lb/>
不息末而反本吾謂遂離乎澆薄<lb/>
　　濁江春日文君濯錦賦　　　　<hi>唐</hi>張　何<lb/>
粵惟姑洗應律勾芒御辰鴈橋風暖犀浦花新疊嶂縈<lb/>
郭長楊映津軒車照地士女驚人風土堪樂山川可珍<lb/>
<pb n="KR4h0139_WYG_101-15b"/>
歲時不殊於荆楚形勝有類夫咸秦晩景彌秀晴江轉<lb/>
春即有卓氏名姝相如麗室織迴文之重錦豔傾國之<lb/>
妖質鳴梭靜夜促杼春日布葉冝疎安花巧密寫庭葵<lb/>
而不欠擬山鳥而能悉績縷嫌遲嚬蛾慕疾乍離披而<lb/>
成段或焕爛而成匹言濯春流鳴環乃出於是近深沈<lb/>
傍清泚朱顔始映珍篋方啓其始入也疑芳樹影落澗<lb/>
中少將安焉若晴霞色照潭底奪五雲長風未散泫百<lb/>
花微雨新洗爾乃曝林崖出泉洞遲日徐轉和風緩送<lb/>
<pb n="KR4h0139_WYG_101-16a"/>
稍變迴鸞全分舞鳯戲蝶時遶嬌鶯欲弄乗春景而方<lb/>
收俟王正而入貢懿其彩色足重鮮明可嘉青為禁栁<lb/>
紅作宫花能使衛尉縈障夫人飾車郎官居而列宿郡<lb/>
守衣而還家若夫齊紈之與楚練豈非細縠之與輕紗<lb/>
　　廻文錦賦<hi>以文思精絶古今傳賞為韻</hi>　　　<hi>唐</hi>張仲素<lb/>
昔竇滔之于役從軍伊小婦兮玉潔蘭薫對鳴機以抽<lb/>
恨織美錦而成文攅萬緒之荏苒揉衆綵之絪緼腸廻<lb/>
而緑字初結髮亂而青絲共棼萋兮斐兮常屬思於黄<lb/>
<pb n="KR4h0139_WYG_101-16b"/>
絹不日不月長寄懷於碧雲其始也軫蕙心蓄藻思披<lb/>
黄流之渥彩等後素之繪事循環而覽夫言豈一端宛<lb/>
轉而求則韻皆居次寫别既乆怨心有盈錦霞駮而増<lb/>
麗詩綺靡而緑情自發於巧心素手何慙於墨妙筆精<lb/>
當其用寄逺方臨風載閲跡類雕蟲文如委纈既連珠<lb/>
而復貫又通理而不絶居人言念緘萬恨而在中君子<lb/>
置懷字三嵗而寧滅是繹是尋攻乎織紝宛而成章見<lb/>
色絲之麗永以為好表美人之心儻或以新而代故豈<lb/>
<pb n="KR4h0139_WYG_101-17a"/>
殊陋古而榮今黼黻不同愁閲目而等耀彩章自異懼<lb/>
讒口之見侵况復委篋多年化塵千古方爛兮如在復<lb/>
燦兮可覩藻豔波旋環廻輻圓藴四愁而難解煥五彩<lb/>
以相鮮猶或踰繡段勝彩牋貴以文自奪鴛衾之價贈<lb/>
乎逺無勞㕍足之傳且物在人亡留思長想謂其文之<lb/>
著也可巻而懷謂其製之貴焉乃攄而賞若知七㐮之<lb/>
非匹豈玉案之虚往<lb/>
　　廻文錦賦<hi>以文思精絶古今傳賞為韻</hi>　　　<hi>唐</hi>皇甫威<lb/>
<pb n="KR4h0139_WYG_101-17b"/>
彼美人兮懸隴雲念塞上之征客廻機中之錦文千里<lb/>
馳心十年誓志相闗山之延夢託丹素而垂意札札鳴<lb/>
杼紛紛積翠梭曳緒而龍廻錦披雲而鳯至情生萬象<lb/>
功歸一致緑為芳草怨王孫之不歸紅作仙花發美人<lb/>
之幽思懿夫達其意者在乎誠為其藝者貴乎精顧異<lb/>
物之可賞諒同心之所成離披而芳樹揺影煥爛而明<lb/>
霞近榮振素手以鳴機蘭閨霜集歛翠蛾而績縷紗牕<lb/>
月生則知妙極十全才先一絶既以彰其意亦以表乎<lb/>
<pb n="KR4h0139_WYG_101-18a"/>
節類乎錦卓氏服以妍精言乎詩謝女慙乎清切稽六<lb/>
義而不忒方百花而迥别心唯念逺將績縷以同營字<lb/>
是迴文與愁腸而共結成乎手發乎心鋭精思而在今<lb/>
方之紈比之素積𤣥功而冠古笑草露之輕薄勝林花<lb/>
之新吐宛矣麗矣錯金彩以成章寂兮寥兮零玉筯而<lb/>
如雨於是披閲風前光文爛然百花互進五色相宣文<lb/>
彬彬而愴矣彩重重而恨焉匪類雕蟲工乎織豈徒悦<lb/>
目寄乎邊寫片心之贈逺代尺素之相傳一則託乎情<lb/>
<pb n="KR4h0139_WYG_101-18b"/>
一則存於想謂乎錦也可裁心乎足賞君乎君乎發緘<lb/>
封知精誠之不爽<lb/>
　　臨風舒錦賦<hi>以賦之明麗當如此為韻</hi>　　　<hi>唐</hi>閻楚封<lb/>
風響清韻錦明色絲閲攢花之麗綵當偃草之驚時拂<lb/>
袖而起翻光益滋始暉暉之展也俄習習以動之且爛<lb/>
兮則舒爰假不周之力及斐然而異誠同絶妙之詞爾<lb/>
其黼黻言開浸淫逺度藴鳴梭之巧思比擲地之麗賦<lb/>
暉光亂起如蕩漾之波翻彩狀閒飄若逶迤之霞布觀<lb/>
<pb n="KR4h0139_WYG_101-19a"/>
夫引曳交映彰施焕盈當大塊之初發遇迴文之已成<lb/>
奪雲彩曜日晶激飀飀而愈疾動獵獵而增明向水而<lb/>
揺似挂帆之欲去當筵而列謂施障之將行况復入座<lb/>
輕冷横空掣曳當蜀郡之新濯擬潘文而更麗絪緼乍<lb/>
舉時牽素手之中煦嫗潛來逺自青蘋之際晩映花户<lb/>
暗臨洞房簸煙暉之照灼騰藻豔而飄揚裊輕吹鑠流<lb/>
光扇涵和而迴觸攄炳麗而前當五色相宣喻體物之<lb/>
詞彩八風迭起駭織文之鳥章且蕭颯初戾紅明正舒<lb/>
<pb n="KR4h0139_WYG_101-19b"/>
照瑣牕而粲矣焕雲幄以暉如彩曜克宣諒本因於剪<lb/>
飾精華可翫終亦藉其吹嘘是知修時者莫貴其精微<lb/>
製錦者莫尚其綺靡善染翰之瑰麗狀臨風之旖旎懿<lb/>
哉文之義也諒發明之在此<lb/>
　　海人獻文錦賦<hi>以珍物時來以應君德為韻</hi>　<hi>唐</hi>李君房<lb/>
彼潛織兮泉室之人曳文綃兮結冰縷灼錦彩兮照花<lb/>
新背窮海以入貢望君門而效珍於以獻之爰彰至德<lb/>
非同㡛氏之練更異仙家之織臨風始啓全含琪樹之<lb/>
<pb n="KR4h0139_WYG_101-20a"/>
芳向闕爰開遥寫蜃樓之色固竒工之所就豈常情之<lb/>
可識當其綵縷方織鳴梭靜聞絢霞光於陰火綴縟藻<lb/>
於卿雲舞鳯翔鸞乍徘徊而撫翼重葩疊葉紛宛轉以<lb/>
成文疑映地之花折似飲渚之虹分弄杼斯成既呈妍<lb/>
於泉客垂衣可仰欣有奉於明君啓瑶緘而駭視方霧<lb/>
縠而難擬離披耀彩臨玉砌以蓮舒燦爛生姿映金門<lb/>
而霞起固將保其所異孰能識其所以投熾焰而靡燎<lb/>
為灰濯清流而不濡於水原夫獻琛方至捧篋員來臨<lb/>
<pb n="KR4h0139_WYG_101-20b"/>
虚庭而障倚俯洞户以屏開蝶翩翻而誤起鳥盼睞以<lb/>
驚廻物無情而自感化有孚而斯應以文為貴寧同卷<lb/>
伯之詩表德方來且異美人之贈非同禹貢不謝堯時<lb/>
對天庭而照燭向麗景而葳蕤皎潔凝光爰識冰蠶之<lb/>
緒霏微發色不惟園客之絲既而焕彼文章作為黼黻<lb/>
方可重於逺人寧有譏於翫物<lb/>
　　冰蠶賦<hi>以凝沍之境成彼竒巧為韻</hi>　　　　<hi>唐</hi>王　起<lb/>
懿北極之寒勁有珍蠶之處冰匪柔桑之是食匪幽室<lb/>
<pb n="KR4h0139_WYG_101-21a"/>
之是憑託彼峨峨且不資於春煦抽其曳曳自有樂於<lb/>
陰凝既違燥而就溼知同類而殊能爾其𤣥律窮芳歲<lb/>
暮百谷風壯羣川冰固遊片片之凝光映重重之積素<lb/>
十畆之間兮洩洩何勞六尺之内兮涓涓正沍既苦寒<lb/>
而不倦将載績而是務觀夫如臨如履經之營之隔皚<lb/>
皚之積冰吐漠漠之輕絲朱緑曳而愈出黼黻成而是<lb/>
資煥乎有章豈寒女之能得超然獨處信夏蟲之所疑<lb/>
淋漓未泮組織方逞匪繰於盆匪懸於井蠶事登矣必<lb/>
<pb n="KR4h0139_WYG_101-21b"/>
因之而剖冰繭税求焉将取之而越境豈比夫風戾之<lb/>
所生嵗單之所成蠶月而方育蠶器而見營安能苦其<lb/>
節履其貞窺之有戰戰之色取之有冲冲之聲匪樹而<lb/>
遊奚感仙而化不筐而績奚假蠏為名宜乎海人見彩<lb/>
堯帝斯呈伊蠢蠢之繁委實生生之殊詭䑕遊冰下我<lb/>
亦來思龜生火中吾乃異彼況乎雪霜是履鱗角多竒<lb/>
若觧以東風或泉魚而共躍藏諸北陸幸凌人之見知<lb/>
宜乎含章勿改牽絲有待儻來獻於九重必相宣於五<lb/>
<pb n="KR4h0139_WYG_101-22a"/>
彩<lb/>
　　海人獻冰蠶賦<hi>以四夷即敘海不藏珍為韻</hi>　<hi>唐</hi>張良器<lb/>
圓嶠之山兮迥踴遐壌旁臨窮海嘉冰蠶之底貢彰逺<lb/>
人之無怠原其禀氣斯異含靈有待鱗角是帶育七寸<lb/>
之殊形雪霜載加發五彩之異色資纖縷以成績弄杼<lb/>
攸勤美重錦之可持女工能即施勞且異於三盆為用<lb/>
寧同於五緎致美之厚罔差其妍不入獻之光必資於<lb/>
善良驚楫云邁懿筐是將渉三山之重阻辭萬里之遐<lb/>
<pb n="KR4h0139_WYG_101-22b"/>
荒越溟漲屆帝鄉昇玉殿薦君堂示彼有誠則申屈膝<lb/>
之贄樂我無事願充垂拱之裳蓋威靈之有及故珍物<lb/>
之不藏懿乎生乃因地育乃非時四氣平分屆嚴冬而<lb/>
成止五方異俗在中國之莫為自堯年而效美暨今日<lb/>
而來思足以彰德風之普洽表王道之清夷不然則脩<lb/>
路﨑嶇洪漣濧濞較道里而累億罹寒暑而數四匪化<lb/>
理而無虞曷員來之可致彼躬桑載育獻繭為均浴濯<lb/>
龍之水漲川館之春而後羅紈是績筐莒攸陳固在常<lb/>
<pb n="KR4h0139_WYG_101-23a"/>
而可悦殊自逺而為珍是知化之所被物無不臻德之<lb/>
所加人無或阻託兹賦以極思臻皇猷之焯敘<lb/>
　　海人獻冰紈賦<hi>以四夷即敘海不藏珍為韻</hi>　<hi>唐</hi>韋執中<lb/>
憬彼員嶠兮阻夫窮海厥貢冰紈兮備諸渥彩産非中<lb/>
夏故致用之所資來自殊方表懐人之斯在然則蠶雖<lb/>
土育紈實人力稟鱗角以成質則或屈或伸因冰雪以<lb/>
爽容而匪雕匪飾作九服之上貢應五方之正色雖寒<lb/>
暑鱗次必藉至陰之時而風土所宜則異中和之域既<lb/>
<pb n="KR4h0139_WYG_101-23b"/>
生既育是準是則諒因時之所致實希代之莫識所美<lb/>
夫得之斯難所貴夫逺而能即亦由我后洪化浹洽淳<lb/>
風遐被方五帝而可六比三王之可四是使貢獻逺物<lb/>
徳格異類爰發跡於僻界肆涉遐而執贄獻土地之所<lb/>
生攜篋篚之云洎亦既覯止侯其孔臧不灼不濡將火<lb/>
䑕以比義或朱或緑豈橦花之足方既同練雲繚繞而<lb/>
交映又似仙花暐曄而含芳間衮龍以發色集黼黻以<lb/>
成章昔苞茅不貢昭周室之壊法令冰紈入獻覩邦家<lb/>
<pb n="KR4h0139_WYG_101-24a"/>
之耿光非夫混一車軌茂育華夷何則不逺其逺獻兹<lb/>
在兹既有勞於跋涉亦多歴於歲時標為貢首雖一時<lb/>
之可不獻於君所知四方之咸敘是則其求匪易其用<lb/>
何珍儻見加於剪拂庶暉光之日新<lb/>
　　鮫人賣綃賦<hi>以難得之貨色如輕霧為韻</hi>　　<hi>唐</hi>馮　宿<lb/>
彼巨海兮鮫人是居作輕綃兮厥狀紛如不日而成固<lb/>
可巻而懐也侯時將見期善價而沽諸出波心而月彩<lb/>
相絢映泉室而雲陰乍虚其來不測其麗何極行市道<lb/>
<pb n="KR4h0139_WYG_101-24b"/>
而莫知訪人寰而未識非運思於文繡詎用功於紡織<lb/>
足使大賈慙容衆珍掩色豈重錦之云比諒千金而求<lb/>
直夫鮫者水府之所生綃者鮫人之所成竒貨聿來寧<lb/>
假手於蠶績變形斯至非挂籍於王征方霧縠而猶薄<lb/>
擬冰紈而更輕茍未知而不售恒固執而潛行皓如凝<lb/>
露紛若遊霧爰潔爾容不愆於素質初階於蜃蛤名不<lb/>
登於貢賦知慢藏誨盗哂泉客之遺珠悟冶容誨淫恥<lb/>
風人之抱布偉夫遊洞穴媚清瀾趨市人逺凌波路難<lb/>
<pb n="KR4h0139_WYG_101-25a"/>
貴樸全真詎闗乎日浴出潛離隠豈效於泥蟠且深不<lb/>
可測赤水之珠求得往莫可追漢臯之佩且欺是綃也<lb/>
成於無朕動若隨時辭海底之潛處赴日中之㑹期屬<lb/>
吾皇斥無用之寳賤難得之貨徒待價而稱珍庶轉身<lb/>
而逺播<lb/>
　　竒布賦<hi>有序</hi>　　　　　　　　<hi>魏</hi>殷　臣<lb/>
惟泰康二年安南将軍廣州牧滕侯作鎮南方余時承<lb/>
乏忝備下僚俄而大秦國奉獻琛來經於州衆寳既麗<lb/>
<pb n="KR4h0139_WYG_101-25b"/>
火布尤竒乃作賦曰<lb/>
伊荒服之外國逮大秦以為名仰皇風而悦化超重譯<lb/>
而來庭貢方物之綺麗亦受氣於妙靈美斯布之出類<lb/>
稟太陽之純精超常品乎意外獨詭異而特生森森豐<lb/>
林在海之洲煌煌烈火焚焉靡休天性固然滋殖是由<lb/>
牙萌炭中穎發燼隅葉因燄潔翹與炎敷焱榮華實焚<lb/>
灼萼珠丹輝電遊彤炯星流飛耀衝霄光赫天區惟造<lb/>
化之所陶理萬端而難察燎無灼而不焦在兹林而獨<lb/>
<pb n="KR4h0139_WYG_101-26a"/>
　昵火焚木而弗枯木吐火而無竭同五行而竝生與大<lb/>
　椿其相率乃採乃析是紡是績每以為布不盈數尺以<lb/>
　為巾帊服之無斁既垢既汙以焚為濯投之朱爐載然<lb/>
　載赫停而冷之皎潔凝白<lb/>
　<lb/>
　<lb/>
　<lb/>
　<lb/>
<pb n="KR4h0139_WYG_101-26b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定歴代賦彚巻九十八<lb/>
</p>
<p>
</p>
  </div>
</body>
</text>
</TEI>
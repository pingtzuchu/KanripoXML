<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0139_WYG_098-1a"/>
　欽定四庫全書<lb/>
御定歴代賦彚卷九十五<lb/>
　　音樂<lb/>
　　　笛賦　　　　　　　　　　　<hi>周</hi>宋　玉<lb/>
　余嘗觀於衡山之陽見奇篠異榦罕節間枝之叢生也<lb/>
　其處磅唐千仞絶谿陵阜隆崌萬丈磐石雙起丹水涌<lb/>
　其左醴泉流其右其陰則積雪凝霜霧露生焉其東則<lb/>
　朱天皓日素朝明焉其南則盛夏清微春陽榮焉其西<lb/>
<pb n="KR4h0139_WYG_098-1b"/>
　則凉風遊旋吸逯存焉榦枝洞長桀出有良工焉名髙<lb/>
　師曠將爲陽春北鄙白雪之曲假塗南國至此山望其<lb/>
　叢生見其異形曰命陪乘取其雄焉得其雌焉將送荆<lb/>
　卿於易水上乃使王爾公輸之徒合妙意角較手遂以<lb/>
　爲笛於是天旋少陰白日西靡命巗香使午子延長頸<lb/>
　奮玉指摛朱脣曜皓齒赬顔臻玉貌起吟清商追流徵<lb/>
　歌伐檀號孤子發圓轉舒積鬱其爲幽也甚乎懷永抱<lb/>
　絶喪夫天亡稚子纖悲微痛毒離腠理激叫入青雲慷<lb/>
<pb n="KR4h0139_WYG_098-2a"/>
慨切窮士列弦節武毅發沉憂結呵鷹揚叱太一聲淫<lb/>
淫以黯黮氣旁合而爭出歌壯士之必往悲猛勇乎飄<lb/>
疾麥秀漸兮鳥聲譁兮招伯奇於源陰追申子於晉域<lb/>
夫奇曲雅樂所以禁淫也錦繡黼黻所以禦寒也縟則<lb/>
泰過是以檀卿刺鄭聲周人傷北里也亂曰芳林皓榦<lb/>
有奇寶兮博入通明樂斯道兮般衍瀾漫終不老兮雙<lb/>
林間麗貌甚好兮八音和調成稟受兮善善不衰爲世<lb/>
保兮絶鄭之遺離南楚兮美風洋洋而暢茂兮嘉樂悠<lb/>
<pb n="KR4h0139_WYG_098-2b"/>
長俟賢士兮鹿鳴萋萋思我友兮安心隱志可長久兮<lb/>
　　長笛賦<hi>有序</hi>　　　　　　　　<hi>漢</hi>馬　融<lb/>
融旣博覽典雅精核數術又性好音律能鼔琴吹笛而<lb/>
爲督郵無留事獨卧郿縣平陽鄔中有雒客舎逆旅吹<lb/>
笛爲氣出精列相和融去京師踰年暫聞甚悲而樂之<lb/>
追慕王子淵枚乘劉伯康傅武仲等簫琴笙頌唯笛獨<lb/>
無故聊復備數作長笛頌其辭曰<lb/>
惟籦籠之奇生兮於終南之陰崖託九成之孤岑兮臨<lb/>
<pb n="KR4h0139_WYG_098-3a"/>
萬仭之石磎特箭槀而莖立兮獨聆風於極危秋潦漱<lb/>
其下趾兮冬雪椯封乎其枝巔根跱之𣙗刖兮感迴飇<lb/>
而將頹夫其面旁則重巘增石簡積頵砡兀㟺狋<graphic n="KR2361" url="https://raw.githubusercontent.com/kanripo/KR-Gaiji/master/images/KR2361.png" mimeType="image/png"/>傾<lb/>
昃倚伏庨窌巧老港洞坑谷嶰壑澮㟋<graphic n="KR2405" url="https://raw.githubusercontent.com/kanripo/KR-Gaiji/master/images/KR2405.png" mimeType="image/png"/>窞巖<graphic n="KR2056" url="https://raw.githubusercontent.com/kanripo/KR-Gaiji/master/images/KR2056.png" mimeType="image/png"/>運裛<lb/>
窏洝岡連嶺屬林簫蔓荆森槮柞樸於是山水猥至渟<lb/>
涔障潰顄淡滂流碓投瀺穴爭湍苹縈汨活澎濞波瀾<lb/>
鱗淪窊隆詭戾<graphic n="KR1565" url="https://raw.githubusercontent.com/kanripo/KR-Gaiji/master/images/KR1565.png" mimeType="image/png"/>瀑噴沫犇遯碭突揺演其山動杌其<lb/>
根者歲五六而至焉是以間介無蹊人跡罕到猿蜼晝<lb/>
<pb n="KR4h0139_WYG_098-3b"/>
吟鼯鼠夜叫寒態振頷特麚昏髟山雞晨羣野雉朝雊<lb/>
求偶鳴子悲號長嘯由衍識道噍噍讙譟經渉其左右<lb/>
哤聒其前後者無晝夜而息焉夫固危殆險巘之所迫<lb/>
也衆哀集悲之所積也故其應清風也纖末奮䈾錚鐄<lb/>
謍嗃若絙瑟促柱號鐘髙調於是放臣逐子棄妻離友<lb/>
彭胥伯奇哀姜孝巳攢乎下風收精注耳靁歎頹息搯<lb/>
膺擗摽泣血泫流交横而下通旦忘寐不能自禦於是<lb/>
迺使魯般宋翟構雲梯抗浮柱蹉纖根跋薎縷膺陗阤<lb/>
<pb n="KR4h0139_WYG_098-4a"/>
腹陘阻逮乎其上匍匐伐取挑截本末規摹彠矩䕫襄<lb/>
比律子野協吕十二畢具黄鍾爲主橋揉斤械剸剡度<lb/>
擬鏓硐頽墜程表朱裏定名曰笛以觀賢士陳於東階<lb/>
八音俱起食舉雍徹勸侑君子然後退理乎黄門之髙<lb/>
廊重丘宋灌名師郭張工人巧士肄業修聲於是游閑<lb/>
公子暇豫王孫心樂五聲之和耳比八音之調迺相與<lb/>
集乎其庭詳觀夫曲𦙍之繁會叢雜何其冨也紛葩爛<lb/>
熳誠可喜也波散廣衍實可異也牚距劫□又足怪也<lb/>
<pb n="KR4h0139_WYG_098-4b"/>
啾咋嘈啐似華羽兮絞灼激以轉切震鬱怫以憑怒兮<lb/>
耾碭駭以奮肆氣噴勃以布覆兮乍跱蹠以狼戾靁叩<lb/>
鍛之岌峇兮正瀏漂以風冽寒薄湊㑹而凌節兮馳趣<lb/>
期而赴躓爾迺聽聲類形狀似流水又象飛鴻汜濫溥<lb/>
漠浩浩洋洋長矕逺引旋復迴皇充屈鬱律瞋菌碨柍<lb/>
酆琅磊落駢田磅唐取予時適去就有方洪殺衰序希<lb/>
數必當微風纖妙若存若亡藎滯抗絶中息更裝奄忽<lb/>
滅没曄然復揚或迺聊慮固護專美擅工漂淩絲簧覆<lb/>
<pb n="KR4h0139_WYG_098-5a"/>
冒鼔鐘或迺植持縱纒佁儗寛容簫管備舉金石並隆<lb/>
無相奪倫以宣八風律呂旣和哀聲五降曲終闋盡餘<lb/>
絃更興䌓手累發密櫛疊重踾踧攢仄蜂聚蟻同衆音<lb/>
猥積以送厥終然後少息暫怠雜弄間奏易聽駭耳有<lb/>
所揺演安翔駘蕩從容闡緩惆悵怨懟窳圔窴𧹞聿皇<lb/>
求索乍近乍逺臨危自放若頽復反蚡緼蟠紆緸寃蜿<lb/>
蟺笢笏抑隱行入諸變絞槪汨湼五音代轉挼拏捘臧<lb/>
遞相乘邅反商下徵每各異善故聆曲引者觀法於節<lb/>
<pb n="KR4h0139_WYG_098-5b"/>
奏察度於句逗以知禮制之不可踰越焉聽簉弄者遥<lb/>
思於古昔虞志於怛愓以知長戚之不能閒居焉故論<lb/>
記其義協比其象彷徨縱肆曠瀁敞罔老莊之槪也温<lb/>
直優毅孔孟之方也激朗清厲隨光之介也牢刺拂戾<lb/>
諸賁之氣也節解句斷管商之制也條決繽紛申韓之<lb/>
察也繁縟絡繹范蔡之說也剺櫟銚㦎晳龍之惠也上<lb/>
擬法於韶箾南籥中取度於白雪淥水下采制於延露<lb/>
巴人是以尊卑都鄙賢愚勇懼魚鼈禽獸聞之者莫不<lb/>
<pb n="KR4h0139_WYG_098-6a"/>
張耳鹿駭熊經鳥伸鴟視狼顧拊譟踊躍各得其齊人<lb/>
盈所欲皆反中和以美風俗屈平適樂國介推還受禄<lb/>
澹臺載尸歸臯魚節其哭長萬輟逆謀渠彌不復惡蒯<lb/>
聵能退敵不占成節鄂王公保其位隱處安林薄官夫<lb/>
樂其業士子世其宅鱏魚喁於水裔仰駟馬而舞𤣥鶴<lb/>
於斯時也緜駒呑聲伯牙毁絃瓠巴聑柱磬襄弛懸留<lb/>
眎瞠眙累稱屢讚失容墜席搏拊雷抃僬眇睢維涕洟<lb/>
流漫是故可以通靈感物寫神喻意致誠效志率作興<lb/>
<pb n="KR4h0139_WYG_098-6b"/>
事漑盥汙穢澡雪垢滓矣昔庖犧作琴神農造瑟女媧<lb/>
製簧暴辛爲塤倕之和鐘叔之離磬或鑠金礱石華晥<lb/>
切錯丸梴雕琢刻鏤鑽笮窮妙極巧曠以日月然後成<lb/>
器其音如彼惟笛因其天姿不變其材伐而吹之其聲<lb/>
如此蓋亦簡易之義賢人之業也若然六器者猶以二<lb/>
皇聖哲黈益况笛生乎大漢而學者不識其可以禆助<lb/>
盛美忽而不讚悲夫有庶士丘仲言其所由出而不知<lb/>
其𢎞妙其辭曰近世雙笛從羌起羌人伐竹未及巳龍<lb/>
<pb n="KR4h0139_WYG_098-7a"/>
鳴水中不見已截竹吹之聲相似剡其上孔通洞之裁<lb/>
以當簻便易持易京君明識音律故本四孔加以一君<lb/>
明所加孔後出是謂商聲五音畢<lb/>
　　笛賦　　　　　　　　　　　<hi>唐</hi>闕　名<lb/>
南鄰退食兮北里朝迴門列長㦸兮庭張吹臺珠簾半<lb/>
掩兮錦筵四開蛾睂戾止兮寶笛爰來狎主人與愛客<lb/>
侑珍羞及玉柸方見稱於嘉賓因得搜其所徵厥草創<lb/>
自羌首更尚本乎所營伐竹之貞寫龍之吟宰匠於是<lb/>
<pb n="KR4h0139_WYG_098-7b"/>
董制伶倫於是審聽狀以材力質來正直是揮刀斧乃<lb/>
約繩墨斷絶肌膚刳穿胷臆周繞運同短長合得器雖<lb/>
蹈乎舛庸性故傷於剸刻故知懷寶者見毁抱明者自<lb/>
煎向無適於所任始孰多於此焉<hi>原本闕二字</hi>何止將就其<lb/>
美茍成乎名奚惜違理幸承薦揚得奉恩光濡君口手<lb/>
之澤冒君懷裦之芳不濫吹嘘端含雅正堅外守節虚<lb/>
中俟命有若違親事主適道釐政樹以風聲達乎天聽<lb/>
美其窮不易規管能有截柔指斜據丹脣上列引氣内<lb/>
<pb n="KR4h0139_WYG_098-8a"/>
填流音外泄更微迭盛將聨復絶及乎和暢平施百志<lb/>
熙熙拂怨爰作萬夫矍矍協宮商以節宣隨應變以牢<lb/>
絡俾簫不獨舞鳳瑟不獨躍鱗嘯無以振木歌無以驚<lb/>
塵諒飛動之咸運豈金石之足倫願罄能兮宅君之掌<lb/>
握願度曲兮布君之禮樂儻不遺於賞筵顧何辭於樸<lb/>
斲<lb/>
　　笛聲似龍吟賦<hi>以聲之相類有如此者爲韻</hi>　<hi>唐</hi>闕　名<lb/>
笛爲樂兮人所吹嘘龍爲神兮天泉是居何音聲之酷<lb/>
<pb n="KR4h0139_WYG_098-8b"/>
似而性質之本疎想其形謂同婉若聆其響稍異翕如<lb/>
始其伐榦厚地因材制器四孔有加五音具備無煩乎<lb/>
鈞簧促柱有用於娛心滌志乍從容而寥亮究律吕以<lb/>
精粹伊滿堂之咸驚疑在田之忽至淒清韻起方將樂<lb/>
以忘憂想象雲生寔曰物從其類庶可以分於繁會諒<lb/>
難測於同異徒察其含嚼奔放激濁揚清如泉水之或<lb/>
躍疑御日以飛聲象乎鼉有逢逢之鼓疑乎鳳有嘒嘒<lb/>
之聲雖學如不及莫之與京曷若髙下自乎氣洪衰應<lb/>
<pb n="KR4h0139_WYG_098-9a"/>
乎手曲引如變於雲霄霧雨若集其前後劉累聽之而<lb/>
欲豢葉公聞之而反走非影響以因依實混合於妙有<lb/>
東南之美厥狀篬筤不因乎度土合木寧謝於玉質金<lb/>
相調逸簫管之奏音含宫招之祥若降於天如聞於野<lb/>
穆公簡子徒得其遊魂白雪陽春奚稱其和寡考終樂<lb/>
以自然信斯笛之美者當簻易持龍吟似之季長每悲<lb/>
於洛客鄰人能感於子期入耳之初喜攀鱗之有所迴<lb/>
眸之際覩截竹而在兹是知夫揮絃戛擊以洋洋轉喉<lb/>
<pb n="KR4h0139_WYG_098-9b"/>
紆餘之靡靡夫神物之相應者無能及此<lb/>
　　洞簫賦　　　　　　　　　　<hi>漢</hi>王　襃<lb/>
原夫簫幹之所生兮於江南之丘墟洞條暢而罕節兮<lb/>
標敷紛以扶疎徒觀其旁山側兮則嶇嶔巋崎倚巇迤<lb/>
㠧誠可悲乎其不安也彌望儻莽聮延曠盪又足樂乎<lb/>
其敞閑也託身軀於后土兮經萬載而不遷吸至精之<lb/>
滋熙兮稟蒼色之潤堅感隂陽之變化兮附性命乎皇<lb/>
天翔風蕭蕭而逕其末兮迴江流川而漑其山揚素波<lb/>
<pb n="KR4h0139_WYG_098-10a"/>
而揮連珠兮聲礚礚而澍淵朝露清泠而隕其側兮玉<lb/>
液浸潤而承其根孤雌寡鶴娛優乎其下兮春禽羣嬉<lb/>
翺翔乎其顛秋蜩不食抱樸而長吟兮𤣥猨悲嘯搜索<lb/>
乎其間處幽隱而奥庰兮密漠泊以<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>猭惟詳察其素<lb/>
體兮宜清靜而弗諠幸得諡爲洞簫兮䝉聖主之渥恩<lb/>
可謂惠而不費兮因天性之自然於是般匠施巧䕫妃<lb/>
准法帶以象牙掍其會合鎪鏤離灑綘脣錯雜鄰菌繚<lb/>
糾羅鱗捷獵膠緻理比挹抐擫㩶於是迺使夫性昧之<lb/>
<pb n="KR4h0139_WYG_098-10b"/>
宕冥生不覩天地之體勢闇於白黑之貌形憤伊鬱而<lb/>
酷<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>愍眸子之喪精寡所舒其思慮兮專發憤乎音聲<lb/>
故吻吮值夫宮商兮和紛離其匹溢形旖旎以順吹兮<lb/>
瞋㖤㗅以紆鬱氣旁迕以飛射兮馳散渙以逫律趣從<lb/>
容其勿述兮騖合遝以詭譎或混沌而潺湲兮獵若枚<lb/>
折或漫衍而絡驛兮沛焉競溢惏慄密率掩以絶滅㘊<lb/>
霵曄踕跳然復出若迺徐聽其曲度兮廉察其賦歌啾<lb/>
咇㘉而將吟兮行鍖銋以和囉風鴻洞而不絶兮優嬈<lb/>
<pb n="KR4h0139_WYG_098-11a"/>
嬈以婆娑翩緜連以牢落兮漂乍弃而爲他要復遮其<lb/>
蹊徑兮與謳謡乎相龢故聽其巨音則周流氾濫并包<lb/>
吐含若慈父之畜子也其妙聲則清靜厭㥷順敘卑迖<lb/>
若孝子之事父也科條譬類誠應義理澎濞慷慨一何<lb/>
壯士優柔温潤又似君子故其武聲則若雷霆輘輷佚<lb/>
豫以沸渭其仁聲則若凱風紛披容與而施惠或雜遝<lb/>
以聚斂兮或拔摋以奮棄悲愴怳以惻惐兮時恬淡以<lb/>
綏肆被淋灑其靡靡兮時横潰以陽遂哀悁悁之可懷<lb/>
<pb n="KR4h0139_WYG_098-11b"/>
兮良醰醰而有味故貪饕者聽之而廉隅兮狼戾者聞<lb/>
之而不懟剛毅彊<graphic n="KR1373" url="https://raw.githubusercontent.com/kanripo/KR-Gaiji/master/images/KR1373.png" mimeType="image/png"/>反仁恩兮嘽唌逸豫戒其失鍾期<lb/>
牙曠悵然而愕立兮杞梁之妻不能爲其氣師襄嚴春<lb/>
不敢竄其巧兮浸淫叔子逺其類嚚頑朱均惕復慧兮<lb/>
桀跖鬻博儡以頓顇吹參差而入道德兮故永御而可<lb/>
貴時奏狡弄則彷徨翺翔或留而不行或行而不留愺<lb/>
恅瀾漫亡耦失疇薄索合沓罔象相求故知音者樂而<lb/>
悲之不知音者怪而偉之故爲悲聲則莫不愴然累欷<lb/>
<pb n="KR4h0139_WYG_098-12a"/>
撆涕抆淚其奏歡娛則莫不憚漫衍凱阿那腲腇者已<lb/>
是以蟋蟀蚸蠖跂行喘息螻蟻蝘蜒蠅蠅翊翊遷延徙<lb/>
迤魚瞰雞睨垂喙䖤轉瞪瞢忘食况感隂陽之和而化<lb/>
風俗之倫哉亂曰狀若㨗武超騰踰曳迅漂巧兮又似<lb/>
流波泡溲汎<graphic n="KR2027" url="https://raw.githubusercontent.com/kanripo/KR-Gaiji/master/images/KR2027.png" mimeType="image/png"/>趨巇道兮哮呷呟喚躋躓連絶淈殄沌<lb/>
兮攪搜㶅捎逍遥踊躍若壞頽兮優游流離躊躇稽詣<lb/>
亦足耽兮頽唐遂往長辭逺逝漂不還兮賴䝉聖化從<lb/>
容中道樂不淫兮條暢洞達中節操兮終詩卒曲尚餘<lb/>
<pb n="KR4h0139_WYG_098-12b"/>
音兮吟氣遺響聮緜漂撇生微風兮連延駱驛變無窮<lb/>
兮<lb/>
　　洞簫賦<hi>以四聲爲韻</hi>　　　　　　　<hi>唐</hi>闕　名<lb/>
南國之紀兮江水深中嶻櫱兮天姥岑試一望兮見簫<lb/>
筦之參差碧雲飄其正色白日出其重陰每含和以自<lb/>
守雖歳寒其莫侵於是迺使夫匠人陵皛淼<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>明幽窅<lb/>
攀重蘿閱豐篠截成枝之龍質擬銜花之鳳鳥作爲洞<lb/>
簫其聲窈窕矇瞽之士純精所至尤澹澹兮無營浩紛<lb/>
<pb n="KR4h0139_WYG_098-13a"/>
紛兮縱肆纖指敏手隨抑揚之虛滿曲折等分任吹嘘<lb/>
而懿滜爾其爲樂也則龢羅稽詣而逸其爲苦也則瀏<lb/>
漂洌清而悴或<graphic n="KR2162" url="https://raw.githubusercontent.com/kanripo/KR-Gaiji/master/images/KR2162.png" mimeType="image/png"/>㟋以相從復淋漓而逺被有若層山<lb/>
抱空而晴燭巨海涵虚而夕涖是以君子聽之載其平<lb/>
粹乃乎弄玉旣好簫史亦出登翠檻之巍峩結紅羅之<lb/>
婉蔚楊葉鮮吹荷花浴日對吟空闊之情復感神仙之<lb/>
術若乃漢皇未躍周勃䕶喪哀笳左引畫翣前張靈逶<lb/>
迤而就挽思徘徊而永傷悽其吻吮誰非斷腸故若翔<lb/>
<pb n="KR4h0139_WYG_098-13b"/>
若止心中定矣若反若墜不遺其類趣從容以向空乍<lb/>
猗那以内閟信大雅之紆直繹兹聲之開塞匪天地兮<lb/>
同和孰能與夫偕極<lb/>
　　漢宮人誦洞簫賦賦<hi>以清韻獨新宮娥諷誦爲韻</hi>
　　　　　　　　　　　　　　　<hi>唐</hi>黄　滔<lb/>
王子淵兮誰與倫洞簫賦兮清且新麗藻上聞於天子<lb/>
妍詞遍誦於宫人名價有兹寫札於御牋彤管風流無<lb/>
比吟哦於貝齒朱脣斯賦也述江南之翠竹生彼雲谷<lb/>
<pb n="KR4h0139_WYG_098-14a"/>
甘露朝灑瑞煙晴撲般斤遽取於貞勁䕫律乃知其藴<lb/>
蓄旣而植物惟一樂工惟獨九重聖主俄聆於玉韻金<lb/>
聲兩掖佳人爭致於瑶編繡軸授受相從彤闈絳宫始<lb/>
喧喧而歴覽旋一一以精通十二瓊樓不唱鸞歌於夜<lb/>
月三千玉貌皆吟鳳藻於春風莫不魯殿慙魂巫山破<lb/>
夢應教墨客以心死解得紅妝之口諷時時柱席驚飄<lb/>
舞雪於羅衣往往蘭臺誤下歌塵於綺棟於時閑趙瑟<lb/>
寢秦箏駐雲雨咽咸英非春而御苑花拆當夏而幽閨<lb/>
<pb n="KR4h0139_WYG_098-14b"/>
景清如燕人人卻以詞鋒而勵吻雕龍字字爰於禁署<lb/>
而飛聲泉噴香喉雲靡緑鬢豈貫珠之歌同調固如簧<lb/>
之言别韻遂使霞牕觸處不吟紈扇之詩樂府無人更<lb/>
重箜篌之引斯則琴賦與笛賦奚過才子獲才人詠歌<lb/>
體物之能有是屬詞之道如何一千餘字之珠璣不逢<lb/>
漢帝三十六宫之牙齒詎啓秦娥方今天鑒求文詞人<lb/>
畢用有才可應於妃后工賦足流於嬪從洞簫之作兮<lb/>
何代無誰繼當時之吟誦<lb/>
<pb n="KR4h0139_WYG_098-15a"/>
　　吹竹學鳳鳴賦　　　　　　　<hi>唐</hi>梁　洽<lb/>
鳳惟應聖竹乃無情何截彼嶰谷之節而吹象朝陽之<lb/>
聲音韻旣生訝嗈嗈而成響宫商間起若鏗鏘以和鳴<lb/>
昔黄帝揆日伶倫制律將分天地之氣以正隂陽之術<lb/>
選碧鮮西域而非妙得厚均崑山而無匹旣翦旣伐玉<lb/>
潤之姿是分以嘘以吹金珠之聲斯出貫時之容未改<lb/>
作瑞之思孔將呼吸兮斷而復續疾徐兮抑而更揚散<lb/>
漫於叢篠之間疑郊藪已集飄流於芳林之際謂庭梧<lb/>
<pb n="KR4h0139_WYG_098-15b"/>
來翔此音旣舉彼德可序聞軫宮而引商若命儔而嘯<lb/>
侶遂使審音之士睨孤管而生疑考祥之人向髙岡而<lb/>
延佇旣而合黄鍾制大呂作候不乖於晷刻分時先報<lb/>
於寒暑逸韻蕭寥德音孔昭聆五聲而旣備知六氣而<lb/>
能調儻吹於紫閣之前何異巢阿閣之日如發聲於青<lb/>
山之上可繼鳴岐山之朝且鳳聲雖虚竹響有稟伊異<lb/>
質之可用惟聖人而能審五聲並發疑九雛之互鳴衆<lb/>
響難侔覺七音之異品今國家倣不言而四時以遂法<lb/>
<pb n="KR4h0139_WYG_098-16a"/>
無違而萬物如春竹兮任截鳳兮來馴至仁以調乎元<lb/>
氣大信用洽乎生人由是律候以正其惟大聖亦何必<lb/>
取鳳聲之竹然後測陰陽之令<lb/>
　　參差賦<hi>有序</hi>　　　　　　　　<hi>明</hi>王　寵<lb/>
余聞王卿子美文子壽承皆善吹簫賦以贈之曰<lb/>
彼江南兮紫管洞罕節兮條遒掍會合兮象牙爛朱脣<lb/>
兮金鎪承公子兮光御發宮商兮清秋羌明月兮翔東<lb/>
美要眇兮雲中攜佳人兮燕後宮臨曲池兮伏丹櫳吹<lb/>
<pb n="KR4h0139_WYG_098-16b"/>
激楚兮順揚風霓裳飄飄兮鸞凰若逢紛予去故而就<lb/>
新兮四海焉窮蹇誰留兮中止忽婉孌兮聲靡眷寶結<lb/>
兮同心矢偕老兮君子終嘽唌兮縱所之朱顔倏忽兮<lb/>
能不悲人生幾何兮朝露晞歡樂不常兮日月馳安得<lb/>
千秋兮永若斯亂曰繁音促薄兮蕩人心罔象相求兮<lb/>
窮髙深神歸來兮勿周章彷徨四出兮恐弗勝聊逍遥<lb/>
兮澹容與哀中則兮樂不淫<lb/>
　　横吹賦<hi>有序</hi>　　　　　　　　<hi>梁</hi>江　淹<lb/>
<pb n="KR4h0139_WYG_098-17a"/>
驃騎公以劒卒十萬禦荆人於外郊鐵馬煩而人聳色<lb/>
綵旄耀而士銜威軍容有横吹僕感而爲之賦云<lb/>
北陰之竹兮百尺而不見日石硿礲而成象山沓合而<lb/>
爲一雲遥遥而孤去風時時而寒出木歛柯而攢抏草<lb/>
騫葉而蕭瑟故左崎嶬右硱磳樹巖㟧水泓澄鎮雄蛟<lb/>
及雌虺<graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>獨䲭與單鷹白山顥赤山赩匝流沙經西極<lb/>
原陸窈灌莽深人聲絶馬跡沉寂然四顧增欷累唫雖<lb/>
欲止而不能禁此竹方可爲器迺出天下之英音於是<lb/>
<pb n="KR4h0139_WYG_098-17b"/>
帶以珉色扣以瓊文潤如沉水華若浮雲赤<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>紫駮星<lb/>
含露分其聲也則鞅鬱有意摧萃不羣超遥衝山崎曲<lb/>
抱津緜羃順序周流銜呂故西骨秦氣悲憾如懟北質<lb/>
燕聲酸極無已斷絶百意繚繞萬情吟黄煙及白草泣<lb/>
虜軍與漢兵於是海外之雲處處而秋色河中之鴈一<lb/>
一而學飛素野黯以風暮金天赩以霜威衣袂動兮霧<lb/>
入冠弓刀勁兮馬毛寒五方軍兮出不及雜色騎兮往<lb/>
來還旃如雲兮幟如星山可動兮石可銘功一豎兮迹<lb/>
<pb n="KR4h0139_WYG_098-18a"/>
不奪魂旣英兮鬼亦靈奏此吹兮有曲和歌盡而淚續<lb/>
重一命而若煙知半氣之如燭美人戀而嬋媛壯夫去<lb/>
而躑躅故感魂傷情獲賞彌倍妙器奇製見貴歴代所<lb/>
以韻起西國響流東都浮江繞泗歴楚傳吳故函夏以<lb/>
爲寶飾京關以爲戎儲至於貝胄象弭之威織文魚服<lb/>
之容堇山錫刃耶溪銅鋒皆陸斷犀象水斬蛟龍載雲<lb/>
旂之逶迤扈屯騎之溶溶啾寥亮於前衡嘒陸離於後<lb/>
陣視盼眩而或近聽嘹嘈而逺震奏白登之二曲起關<lb/>
<pb n="KR4h0139_WYG_098-18b"/>
山之一引吐哀也則瓊瑕失彩銜樂也則鉛堊生潤採<lb/>
菱謝而自罷緑水慙而不進代能識此聲者長滅淫而<lb/>
何吝<lb/>
　　鼓吹賦　　　　　　　　　　<hi>晉</hi>陸　機<lb/>
原鼓吹之伊始蓋稟命於黄軒播威靈於兹樂亮聖器<lb/>
而成文騁逸氣而憤壯繞煩手乎曲折舒飄颻以遐洞<lb/>
卷徘徊其如結及其悲唱流音彷徨依違合歡嚼弄乍<lb/>
數乍稀音躑躅於脣吻舌將舒而復迴鼓砰砰以輕投<lb/>
<pb n="KR4h0139_WYG_098-19a"/>
簫嘈嘈而微吟詠悲翁之流思怨髙臺之難臨顧穹谷<lb/>
以含哀仰歸雲而落音節應氣以舒卷響隨風而浮沉<lb/>
馬頓迹而増鳴士顰蹙而沾襟若乃巡郊澤戲野坰奏<lb/>
君馬詠南城慘巫山之遐險歡芳樹之可榮<lb/>
　　笳賦　　　　　　　　　　　<hi>魏</hi>杜　摯<lb/>
惟葭蘆之爲物諒潔勁之自然託妙體於阿澤歴百代<lb/>
而不遷於是秋節旣至百物具成嚴霜告殺草木殞零<lb/>
賓鳥鼓翼蟋蟀悲鳴羇旅之士感時用情乃命狄人操<lb/>
<pb n="KR4h0139_WYG_098-19b"/>
笳揚清吹東角動南徵清羽發濁商起剛柔代用五音<lb/>
迭進倏爾却轉忽焉前引或温温以和懌或悽悽以噍<lb/>
殺或漂淫以輕浮或遲重以沉滯<lb/>
　　笳賦<hi>有序</hi>　　　　　　　　　<hi>昔</hi>孫　楚<lb/>
頃還北館遇華髮人於潤水之濱向春風而吹長笳音<lb/>
聲寥亮有感余情爰作斯賦<lb/>
銜長葭以泛吹噭啾啾之哀聲奏胡馬之悲思詠北狄<lb/>
之遐征順谷風以撫節飄逸響乎天庭爾乃調脣吻整<lb/>
<pb n="KR4h0139_WYG_098-20a"/>
容止揚清曥隱皓齒徐疾從宜音引代起叩角動商鳴<lb/>
羽發徵若夫廣陵散唫三節白紵太山長曲哀及梁父<lb/>
似鴻鴈之將雛乃羣翔於河渚<lb/>
　　夜聽笳賦　　　　　　　　　<hi>晉</hi>夏侯湛<lb/>
越鳥戀乎南技胡馬懷夫朔風惟人情之有思迺否滯<lb/>
而發中南閭兮拊掌北閻兮鳴笳鳴笳兮協節分唱兮<lb/>
相和相和兮諧慘激暢兮清哀奏烽燧之初驚展從白<lb/>
之歎乖伸棄兮更纒遷調兮故顔披涼州之妙操𢮓飛<lb/>
<pb n="KR4h0139_WYG_098-20b"/>
龍之奇引垂幽蘭之游響來楚妃之絶歎放鵾雞之弄<lb/>
音散白雪之清變<lb/>
　　聞角賦<hi>有序</hi>　　　　　　　　<hi>元</hi>劉　詵<lb/>
予久客城中朝暮聞角念歲月易徂有感而賦<lb/>
孤城始秋凉月流夜懸葉鳴空疎螢入榭雲鱗鱗而不<lb/>
風漢耿耿以西下鼓屢急而遄絶鐘漸逺而欲罷有聲<lb/>
鳴噫非咽非咜節迭轉而愈長哀一送而如瀉於是劉<lb/>
子喟然歎曰兹非羌人所以愁予焉者邪鼇極四立物<lb/>
<pb n="KR4h0139_WYG_098-21a"/>
象兩數肇帝鴻之智創忽幾更於朝暮天沄沄而如輪<lb/>
人擾擾以俱騖年逾年而遞新日復日以猶故春花泫<lb/>
暾寒鳥棲露青山淡而無言去軌盈而成路蛾睂變而<lb/>
垂霜華屋鬱以爲墓譬栖塵之寄轍倏東西而不悟嗟<lb/>
此聲之何情送萬化以終古是以漢武欲求於飛仙秦<lb/>
皇行樂而無度皆無可於奈何知不可爲而勿顧予欲<lb/>
破形息聲蕩制除故使斯人無昕晦之懷忘陰陽之節<lb/>
莽莽而行怡怡而寤可乎客有笑之曰子惟多感不求<lb/>
<pb n="KR4h0139_WYG_098-21b"/>
其端夫規之以龍門之桐引之以淇水之竿飾藻繪之<lb/>
徽異託奴隸之所刓此天地之委質曽何與於悲歡且<lb/>
夫王孫公子抵掌歌嘯朝發五陵暮宿温囿靚妝吳嬌<lb/>
嫚舞燕妙將軍勝敵行賞獻廟凱歌屢揚笳鼓迭奏前<lb/>
營旗之太白後蹴踘之要裊千石一飲萬金一笑豈不<lb/>
動於所聞忽飄吹之驚竇乃有寗生未遇單練不完翁<lb/>
子行歌樵路晩寒身辭家而靡適妻去室而不安東眺<lb/>
臨淄西望秦關星月不動迢迢千山獨抱志其何爲乃<lb/>
<pb n="KR4h0139_WYG_098-22a"/>
掩扉而長歎正則去國伯奇履霜楟花寒而不吐秋風<lb/>
起兮吹霜天茫茫而正色鴈矯矯而髙翔痛所天之未<lb/>
遇獨忍死而徬徨又若陳后初絶班姬早衰春苔緑兮<lb/>
生階曙月皎兮窺帷菱鑑無色蘭芳歇菲立長門之殘<lb/>
雪睨建章之髙枝撫長夜之如年哀往日之莫追此其<lb/>
人聞之然後増欷填膺發恨銷骨流涕而不自持也是<lb/>
兹聲之在宇宙特羇窮不遇憔悴失意者之所獨悲也<lb/>
彼其鳴噫朝暮者其亦安知之邪是故感不在物而在<lb/>
<pb n="KR4h0139_WYG_098-22b"/>
於心山陽聞笛東市泣琴聞胡笳而折骨掩琵琶而沾<lb/>
襟慨所聽之不同亦何怨於無情吾聞太上立德其次<lb/>
立功其次立言茍有託於悠久又安計於歲年睠天道<lb/>
之有常孰能係於運遷彼視䕃而嗟衰諒不取於聖賢<lb/>
於是客主釋然一笑而起庭月旣半角聲乃止<lb/>
　　嘯賦　　　　　　　　　　　<hi>晉</hi>成公綏<lb/>
逸羣公子體奇好異傲世忘榮絶棄人事睎髙慕古長<lb/>
想逺思將登箕山以抗節浮滄海以游志於是延友生<lb/>
<pb n="KR4h0139_WYG_098-23a"/>
集同好精性命之至機研道德之𤣥奧愍流俗之未悟<lb/>
獨超然而先覺狹世路之阨僻仰天衢而髙蹈邈跨俗<lb/>
而遺身迺慷慨而長嘯於時曜靈俄景流光濛汜逍遥<lb/>
攜手踟蹰歩趾發妙聲於丹脣激哀音於皓齒響抑揚<lb/>
而潛轉氣衝鬱而熛起協黄宮於清角雜商羽於流徵<lb/>
飄游雲於泰清集長風乎萬里曲旣終而響絶遺餘玩<lb/>
而未已良自然之至音非絲竹之所擬是故聲不假器<lb/>
用不借物近取諸身役心御氣動脣有曲發口成音觸<lb/>
<pb n="KR4h0139_WYG_098-23b"/>
類感物因歌隨吟大而不洿細而不沈清激切於竽笙<lb/>
優潤和於瑟琴𤣥妙足以通神悟靈精微足以窮幽測<lb/>
深收激楚之哀荒節北里之奢淫濟洪災於炎旱反亢<lb/>
陽於重陰唱引萬變曲用無方和樂怡懌悲傷摧藏時<lb/>
幽散而將絶中矯厲而慨慷徐婉約而優游紛繁騖而<lb/>
激揚情旣思而能反心雖哀而不傷總八音之至和固<lb/>
極樂而無荒若迺登髙臺以臨逺披文軒而騁望喟仰<lb/>
抃而抗首嘈長引而憀亮或舒肆而自反或徘徊而復<lb/>
<pb n="KR4h0139_WYG_098-24a"/>
放或冉弱而柔擾或澎濞而奔壯横鬱嗚而滔涸冽繚<lb/>
眺而清昶逸氣奮涌繽紛交錯列列飇揚啾啾響作奏<lb/>
胡馬之長嘶迴寒風乎北朔又似鴻鴈之將雛羣鳴號<lb/>
乎沙漠故能因形創聲隨事造曲應物無窮機發響速<lb/>
怫鬱衝流參譚雲屬若離若合將絶復續飛廉鼔於幽<lb/>
隧猛虎應於中谷南箕動於穹蒼清飇振乎喬木散滯<lb/>
積而播揚蕩埃靄之溷濁變陰陽之至和移淫風之穢<lb/>
俗若迺游崇岡陵景山臨巖側望流川坐盤石漱清泉<lb/>
<pb n="KR4h0139_WYG_098-24b"/>
藉皋蘭之猗靡䕃修竹之嬋娟迺吟詠而發散聲駱驛<lb/>
而響連舒蓄思之悱憤奮久結之纒緜心滌蕩而無累<lb/>
志離俗而飄然若夫假象金革擬則陶匏衆聲繁奏若<lb/>
笳若簫磞硠震隱訇磕<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>嘈發徵則隆冬熙蒸騁羽則<lb/>
嚴霜夏凋動商則秋霖春降奏角則谷風鳴條音均不<lb/>
恒曲無定制行而不流止而不滯隨口吻而發揚假芳<lb/>
氣而逺逝音要妙而流響聲激嚁而清厲信自然之極<lb/>
麗羌殊尤而絶世越韶夏與咸池何徒取異乎鄭衛於<lb/>
<pb n="KR4h0139_WYG_098-25a"/>
時緜駒結舌而喪精王豹杜口而失色虞公輟聲而止<lb/>
歌寗子斂手而歎息鍾期棄琴而改聽尼父忘味而不<lb/>
食百獸率舞而抃足鳳凰來儀而拊翼迺知長嘯之奇<lb/>
妙蓋亦音聲之至極<lb/>
　　擊甌樓賦<hi>有序</hi>　　　　　　　<hi>唐</hi>張　曙<lb/>
宋玉九辯曰悼余生之不時也甲辰竄身巴南避許潰<lb/>
師郡刺史甚歡接春一日登郡東樓下臨巴江饌酒簇<lb/>
樂以相爲娛言間有馬處士末至善擊甌者請即清讌<lb/>
<pb n="KR4h0139_WYG_098-25b"/>
爰騁妙絶處士審音以知聲余審樂以知化斯可以抑<lb/>
揚淫放頓挫匏竹運動節奏出鬼入神太守請余賦之<lb/>
余曰不圖爲樂之至於斯酒酣舐筆乃爲賦云<lb/>
器之爲質兮白而貞水之爲性兮柔而清水投器而有<lb/>
象器藉水而成聲始因心而度曲俄應手以徵情莫不<lb/>
敲蕭熠爚撇捩縱横胡不自匏絲而起胡不從金石而<lb/>
生孰爲節奏樂我生平何彼穠矣髙樓燕喜叩寂含商<lb/>
窮𤣥咀徵拂綺井以連鶱送楓汀之靡迤巖隈有雪彪<lb/>
<pb n="KR4h0139_WYG_098-26a"/>
咻而雕虎揚睛潭上無風㨗獵而金虯跋尾目運心語<lb/>
波迴浪旋似欲奮而還駐若將窮而復連得不似驚沙<lb/>
呌鴈髙柳鳴嘽董雙成青璅鸞飢啄開珠網穆天子紅<lb/>
韁馬解踏破瓊田<graphic n="KR0787" url="https://raw.githubusercontent.com/kanripo/KR-Gaiji/master/images/KR0787.png" mimeType="image/png"/>眙衡盱神清調古旣嗟歎之不足<lb/>
諒悲哀以爲主誓不向單于臺畔和塞葉胡笳定不入<lb/>
宋玉筵中隨齊竽楚舞疾徐奮袂曲折縈組潺湲下隴<lb/>
底之泉嗚咽上涔陽之櫓鶯隔溪而對語一浦花紅猨<lb/>
裊樹以哀吟千山月午斯皆從有入無妙動𤣥樞灩颭<lb/>
<pb n="KR4h0139_WYG_098-26b"/>
則水心雲母丁當則杕杪眞珠於是發春卉駭靈姝羞<lb/>
殺兮鈿爭金鐸愁聞兮鬼嘯神呼時也曲闋酒䦨煙迷<lb/>
霧隔覽放歩以躑躅有餘聲而滴瀝臨流而欲去依依<lb/>
轉首而相㸔脉脉太守曰遘止良辰好樂還淳諷賦已<lb/>
勞於進牘謳歌爲序其芳塵余乃歌曰江風起兮江樓<lb/>
春千里萬里兮愁殺人樓前芳草兮關山道江上孤㠶<lb/>
兮楊桞津是何况我兮擊拊眷我兮慇懃回首而漁翁<lb/>
鼓枻凝眸而思婦霑巾夫當筵一曲人生一世何紛糅<lb/>
<pb n="KR4h0139_WYG_098-27a"/>
乎是非顧何慕乎隆替飄纓冝入醉鄉來自識天人之<lb/>
際<lb/>
　　擊甌賦　　　　　　　　　　<hi>宋</hi>梅堯臣<lb/>
余觀今樂愛乎清越出金石之間所謂擊甌者本埏埴<lb/>
異琳球入伶倫兮間齊優其可尚者鳴非瓦釡律度合<lb/>
鼓非土缶音韻周和非塤篪上下應作非鐘磬節奏侔<lb/>
而又氷質瑩然水聲翛然度曲泠然入耳瀏然猶有非<lb/>
之者曰善則善矣未若豔女之歌喉何則是謂絲不如<lb/>
<pb n="KR4h0139_WYG_098-27b"/>
竹竹不如肉以其近自然之氣况此曽何參於樂録之<lb/>
目乎余辨之曰融結合於造化堅白播於陶鈞發和於<lb/>
器導和於人可以樂嘉賓可以暢百神安得絲竹謳吟<lb/>
之匪倫也哉<lb/>
　　聲賦　　　　　　　　　　　　張德昇<lb/>
夫禮樂相成人之有生物歸乎理感在乎聲聲之所起<lb/>
其應多矣既聞鄭以戒荒亦稱韶於盡美至若詩陳鐘<lb/>
鼓禮奏笙簧音懐律呂韻合宮商或嬋娟而如絶或窈<lb/>
<pb n="KR4h0139_WYG_098-28a"/>
窕而復揚將曲盡而逾妙遇風吹而更長潛鱗競躍儀<lb/>
鳳來翔嘉此聲之可貴樂吾君之奉常則有思婦傷離<lb/>
芳年屢換纖素寒早清砧夜半垤鳴鸛而初合砌吟蛩<lb/>
而正亂何此聲之可悲使空閨之浩歎况復金徽逺奏<lb/>
玉律窮秋陰風烈烈邊樹脩脩聽胡笳之互動㸔隴水<lb/>
之分流何此聲之可怨使征客之含愁亦有遯世無悶<lb/>
閑居棲託坐嘯竹林忘形菌閣憐宿鳥之喧藪愛飛泉<lb/>
而噴壑何此聲之獨殊使幽人之爲樂夫意存則言發<lb/>
<pb n="KR4h0139_WYG_098-28b"/>
言發則聲來順之則喜逆之則哀是以文君聽琴而恱<lb/>
矣子期聞笛而悲哉何悲歎之易感使衆人之難裁客<lb/>
有吟者澘然下涙吾將不言安知所謂退失路而流落<lb/>
進無媒而自致思巫峽之猨啼聞洞庭之葉墜易曰同<lb/>
聲相應同氣相求儻知音之見許期厚德而相酬<lb/>
　　聲賦　　　　　　　　　　　<hi>宋</hi>張　詠<lb/>
聲賦之作豈拘模限韻春雷秋蟲之爲事也蓋取諸聲<lb/>
成之文王化之本茍有所補不媿空言爾賦曰<lb/>
<pb n="KR4h0139_WYG_098-29a"/>
罔象迷冥大人忽生混沌初竅呀然震驚二儀吐形萬<lb/>
靈吐英天機動制軋而爲聲故形有美惡焉聲有小大<lb/>
焉伊物類之動作俟人事而克全至於大雷殷空萬竅<lb/>
吼風不爲之隆品物磨臬羽足動發不爲之末未若人<lb/>
聲與天通功與物長雄口吻之啓出於厥躬道機之張<lb/>
騰凌鴻濛其所聞者羲黄唐虞繼踵而至宇宙隘其神<lb/>
造化侔其智在聲之偉也得不迴天而動地觀其得一<lb/>
之發清清泠泠涼寰洗瀛萬類聽之如懵而醒仁信之<lb/>
<pb n="KR4h0139_WYG_098-29b"/>
發溶溶奕奕呼道振德萬類聽之如日破黑曰禮曰義<lb/>
相迭而起鳴孝響悌駭心清耳萬類聽之如愁得喜廣<lb/>
成五老聞而啓齒曰是何帝皇之聲也如此九道交訛<lb/>
華夷和歌蠢動鼻息歡咍實多其在物也昭昭融融萬<lb/>
縁和同萬籟響空答天之功其在人也萬心氣平萬口<lb/>
宣騰雲門六英答君之聲故知五音八聲聲之枝歟金<lb/>
石絲竹聲之器歟若本不正而聲不清何嘗動天地泣<lb/>
鬼神而有諸三五迭生異業同聲唱古寡應吟今得精<lb/>
<pb n="KR4h0139_WYG_098-30a"/>
儀事以之繁會時風爲之勁清作禮者有周旋之矩制<lb/>
樂者有大武之名故聖人之音鏗如鏘金聖人之治潺<lb/>
如流水加以商辛夏癸行無轍軌情慾沸空淫哇盈耳<lb/>
民不知告政聲遂毁幽厲縱作心胡可度唱僻者輕脫<lb/>
和僞者交錯鼔鉦之響日馳禮義之風日薄王道民政<lb/>
潰然投壑攻乎亡國之音聚爲終身之樂秦<graphic n="KR0988" url="https://raw.githubusercontent.com/kanripo/KR-Gaiji/master/images/KR0988.png" mimeType="image/png"/>一聲天<lb/>
揺地坑烘赫火烈荒茫海傾阿房輦材枿臬山迴紫塞<lb/>
築壘訇轟震雷鉗聖愚儒四海暌孤刮剝亡命痛腦連<lb/>
<pb n="KR4h0139_WYG_098-30b"/>
脛於是民失其業怨口喋喋野薄其農荆榛颺風刑失<lb/>
其矩民哀無所兵革填委死爲怨鬼故怨之爲氣也散<lb/>
爲囂塵積爲屯雲門鬱六合陽靈不曛怨之爲聲也烈<lb/>
風相倚怒濤兼起鬼哭於郊神號於市川谷爲之鬬擊<lb/>
山巒以之崩圯陳吳一呼而宗社瓦毁天窮地終醜聲<lb/>
不巳洎於漢唐惟髙與光太宗纘堯開元嗣皇智冠絶<lb/>
古氣凌昊蒼倚天憑怒即動盪於八荒按劒大呼即交<lb/>
映於中方借力者黎獻助聲者賢良亦不能廣仁義於<lb/>
<pb n="KR4h0139_WYG_098-31a"/>
遞奏使道德之激揚掩商秦之餘韻系唐虞之聲芳者<lb/>
也未若我后凝神定思誠求理致與聖作則爲難於易<lb/>
惟禮是崇惟仁是嗜叩乎杳冥清靜以聽聞古謬惑皇<lb/>
心不平於是忠良是旌息嗟吁之聲不肖是黜息濫謬<lb/>
之聲均物惻隱息哀怨之聲厚施薄斂息流亡之聲四<lb/>
人是别息囂競之聲狴犴是理息冤枉之聲道德是守<lb/>
息兵革之聲人勞是恤息雕斲之聲小人是逺息邪佞<lb/>
之聲正音是奏息惉懘之聲奇哉壯矣堯嗟舜驚致章<lb/>
<pb n="KR4h0139_WYG_098-31b"/>
濩之調下覺唐虞之頌輕浩浩蕩蕩無得而名異聲之<lb/>
襲也揚溢昭灼上賢下愚既歡且謔鳥獸蹌蹌蟲虺躍<lb/>
躍信千載之一時與有生而同樂余欲引聲而作未知<lb/>
何若<lb/>
　　大音希聲賦<hi>以希則能大物理之常爲韻</hi>　　<hi>唐</hi>楊　發<lb/>
聲本無形感物而會生彼寂寞歸乎靜泰含藏於金石<lb/>
之中緘黙於肺腸之外喻春雷之不震時至則興比洪<lb/>
鐘之未撞扣之斯大靜勝允合於人心𤣥同逺符於天<lb/>
<pb n="KR4h0139_WYG_098-32a"/>
籟大道沖漠至音希微叩於寂而音逺求於躁而道違<lb/>
三年之鳥不鳴驚人可異五絃之琴載絶知音蓋稀人<lb/>
生而靜物本無機修以誠而上下交應臻其極而禽獸<lb/>
咸歸遐想古風緬窮太始以彼聲音之道嫓夫動靜之<lb/>
理方歌擊壤堯人式貴於心和未夢鈞天趙簡尚勞於<lb/>
傾耳鼓能興雨鐘亦候霜沖用可濟於道性善應方契<lb/>
於天常興公之賦欲成已含金韻夫子之宮未壞猶閟<lb/>
樂章無象無名不知不識守此虚淡終乎妙極豈逐物<lb/>
<pb n="KR4h0139_WYG_098-32b"/>
而感通諒與時而消息損之而益潛運將契於天功聽<lb/>
之不聞𤣥化極符於常則幽𤣥之㫖足以明徵海内於<lb/>
焉而自正天下無得以爭能由是廣可喻於人細可齊<lb/>
於物聲希者其響必大聲煩者其理斯屈常呼萬歲維<lb/>
嶽有時而降神將異三人點爾無心於鼓瑟理歸若訥<lb/>
事契寡詞旣不言以足教必於聲而可遺存而不論馳<lb/>
神於六合之外語不如默箝口於三緘之時是各從其<lb/>
類也吾將一以貫之<lb/>
<pb n="KR4h0139_WYG_098-33a"/>
　　　響賦<hi>以庭下雲晚響輕爲韻</hi>　　　　　　<hi>唐</hi>張彦振<lb/>
　伊二儀之陶甄覽萬物之生長爲隨方而可見獨不測<lb/>
　乎兹響同夫道之無質每憑虚而起象既不覩其洪纖<lb/>
　亦罕知其尺丈爾乃依聲於發有待而生觸萬竅而皆<lb/>
　異會五音而共成隨人心之哀樂因感召而重輕至於<lb/>
　驚激萬變髙卑千轉臨牝谷而悲多因歸風而去逺感<lb/>
　華鐘於霜曙思孤鴈於秋晚觸物類以成態託空虚以<lb/>
　運形爾其細也草蟲鳴於潛穴至其大也震電作於天<lb/>
<pb n="KR4h0139_WYG_098-33b"/>
　庭離朱拭目而不見師曠清耳而可聽爾其響發乎器<lb/>
　必聲有假故器有盈虚而響爲髙下隨之則不可究及<lb/>
　之如或可冩信造化之自然亦焉知其爲者乃有厭處<lb/>
　雞羣窮栖海濱垂六翮而未舉鳴九皋而不聞願託響<lb/>
　於星驥希可徹於髙雲<lb/>
　<lb/>
　<lb/>
御定歴代賦彚巻九十五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0139_WYG_134-1a"/>
　欽定四庫全書<lb/>
御定歴代賦彚巻一百三十一<lb/>
　　鳥獸<lb/>
　　　鶯賦<hi>有序</hi>　　　　　　　　　　魏文帝<lb/>
　堂前有籠鶯晨夜哀鳴悽若有懷憐而賦之曰<lb/>
　怨羅人之我困痛宻網而在身顧窮悲而無告知時命<lb/>
　之將冺升華堂而進御奉明后之威神唯今日之僥倖<lb/>
　得去死而就生託幽籠以棲息厲清風而哀鳴<lb/>
<pb n="KR4h0139_WYG_134-1b"/>
　　　鶯賦　　　　　　　　　　　<hi>魏</hi>王　粲<lb/>
　覽堂隅之籠鳥獨髙懸而背時雖物微而命輕心悽愴<lb/>
　而愍之日奄藹以西邁忽逍遥而既冥就隅角而斂翼<lb/>
　眷獨宿而宛頸歴長夜以向晨聞倉庚之羣鳴春鳴翔<lb/>
　於南甍戴鵀集乎東榮既同時而異憂實感類而傷情<lb/>
　　　曉鶯賦<hi>以芳天曉景晚聽清音為韻</hi>　　　　<hi>宋</hi>田　錫<lb/>
　煙樹蒼蒼春深景芳聽黄鸝之巧語帶殘月之餘光金<lb/>
　袂菊衣新整乎遷喬羽翼歌喉辯舌鬬成乎一片宫商<lb/>
<pb n="KR4h0139_WYG_134-2a"/>
嘗以清漢雲斜東方欲曉華堂静兮寂寂珠箔深兮悄<lb/>
悄新聲可畫初歴落於花間餘囀彌清旋間闗於樹杪<lb/>
宛轉堪聽纒綿有情伊寳柱之清瑟與銀簧之暖笙誰<lb/>
用交奏而成豔聲未若我朧月澹煙之際鶯舌輕清聽<lb/>
者躊躇聞之怡悅若清露之玉珮觸仙衣之寳玦隨步<lb/>
諧音成文中節未若我曉花曙栁之間鶯聲清切美夫<lb/>
藻井霞鮮金盤露圓語因繁兮作黙韻將絶兮重連牕<lb/>
背紅燭星稀碧天楚襄王春夢覺來還應黙爾陳皇后<lb/>
<pb n="KR4h0139_WYG_134-2b"/>
香魂斷處寧不依然有時楊栁迴塘梧桐深井聲煙裊<lb/>
兮忽斷意春牽兮自永新篁宿寒芳店朝景闗闗枝上<lb/>
帶花露之清香喋喋風傳入月簾之静影樓閣輕隂房<lb/>
廊悄深引萬重之芳意成百態之餘吟緑牕夢斷玉鑪<lb/>
殘堪憐俊韻寳帳酒醒清漏淺彌稱清音余以為春帝<lb/>
之命敷宣詞令鄙桃李之無言嫌百舌之多佞知仙翰<lb/>
兮善歌可司花於香徑巧緒非一詞端靡定其聲也纍<lb/>
纍然端若貫珠悅春朝之采聽<lb/>
<pb n="KR4h0139_WYG_134-3a"/>
　　聞鶯賦　　　　　　　　　　<hi>元</hi>劉　詵<lb/>
惟太初之賦物兮何萬類之殊能草與木之多態兮固<lb/>
塊然而無情鱗與介之擾擾兮或有情而無聲蛙蚓濁<lb/>
而強聒兮蛩蜩咽而悲鳴雀喧夫朝日之暾兮猿哀夫<lb/>
晨霜之清夫固有厭而棄去兮亦有感而難為聽咸機<lb/>
籟之不能自已兮孰能槩之以悅心求衆聲之最和兮<lb/>
竊獨喜夫倉庚於時夏日逾永楊䕃彌堤山園曖潤椹<lb/>
熟麥齊樂天宇之肇霽雜野雉而羣飛長廊緑戸疎簾<lb/>
<pb n="KR4h0139_WYG_134-3b"/>
四垂方書倦而進茶乃據几而拄頤忽有聲之喈喈復<lb/>
緜緜而若隨感流轉之如圜使予衷之倏怡於是思求<lb/>
友於周雅懷好音於衞詩顧謂童子曰汝豈識之邪其<lb/>
喜而揚者宴賔之鼔簧也其瀏而清者升仙之吹笙也<lb/>
其紆徐而有餘者魏工之歌纍珠也其足樂夫人之情<lb/>
者韓娥之回曼聲也凡厥有生罔役於氣兹豈離於羽<lb/>
族獨其聲之迥異豈中心之有加故語言之清粹將前<lb/>
身之麟鳳長無憾於天地幸及時而為聲資吾儕之誎<lb/>
<pb n="KR4h0139_WYG_134-4a"/>
戲固前修之可憐終見貸於俎味諒翱翔於山林誠焉<lb/>
識於淪棄作斯文以為賞庶足表於儔類<lb/>
　　鶯囀皇州賦　　　　　　　　　明太祖<lb/>
惟淑鳥之神氣正三月以應期乗造化以嬌吟暢流金<lb/>
於栁堤飲花露以香吻食飛絮以精竒棲碧梧兮侣鳳<lb/>
凰翅翱翔兮與鵬齊浮林梢而色炫日弄翩翻而罕稀<lb/>
樂鍾山之柱霄漢美巖谷以神怡爾乃笙簧嫩舌同律<lb/>
吕以諧宜百花叢裏任意芳菲有時假天風而流翅俄<lb/>
<pb n="KR4h0139_WYG_134-4b"/>
又斂翼以林枝效織梭而自在亦彷彿以星移若抖擻<lb/>
以摶風疑大火之西馳今也節近清和薰風將施養羞<lb/>
於森森深處翫緑隂而髙低感大化之循還快靈禽之<lb/>
足思<lb/>
　　倉庚賦<hi>有序</hi>　　　　　　　　<hi>明</hi>陳子龍<lb/>
首夏鮮事偃息長林爰有倉庚飛鳴不止予感其文彩<lb/>
聲音有自然之美而不為羅弋所慕又能應時潛藏類<lb/>
有智者遂為賦之<lb/>
<pb n="KR4h0139_WYG_134-5a"/>
當仲吕之嘉月實純和之令時倚榮木而翫志覩文禽<lb/>
之羽儀錫商庚之儁目稟中央之麗姿應餘春以表節<lb/>
鼓惠風而爰嬉穿繁林而弄影振髙柯而訴心吭纎澤<lb/>
以緫翠翼熣燦而輝金既繽翻於煙幕俄宛轉於花隂<lb/>
擬流黄之綴錦似華星之耀林挂危巢於青桂含熟果<lb/>
於朱櫻飲霄瀣之夕墜臨霞氣之晨清入芳條而遍啄<lb/>
繞綺閣而時鳴洵靈羽之婉孌庶神聽之和平爾其景<lb/>
暉巖天輕飇拂露萍漲曲池花明密樹葉沃若以凝膏<lb/>
<pb n="KR4h0139_WYG_134-5b"/>
草芊緜而浥露則有嚶嚶競諧交交逺騖繁聲瑣散清<lb/>
音迴互態極紆妍情深馳慕爛漫參差飄揚布濩擲傾<lb/>
枝以自憐送緒風而引趣促妙奏於翠幃選嬌歌而暗<lb/>
度若乃渫雲暮起零雨晝聮冥冥叢篠漠漠平田佇髙<lb/>
簷以愁溜眺修樾而迷煙思珍偶之逺隔懷故枝而未<lb/>
還既悽咽以激楚又縹繚而便姢或曼響而含變或微<lb/>
哢而屢遷囀濃隂之奥庰啼空谷之潺湲是以若歡若<lb/>
怨非徵非商雜沓靡嫚朗徹悠揚媚清淑之昌景扇和<lb/>
<pb n="KR4h0139_WYG_134-6a"/>
陶之盛芳悲士倚杖而不去蠶妾攜筐而内傷莫不覿<lb/>
色徘徊應節徬徨感𤣥造之誕物胡纎翼之鮮燦紀月<lb/>
令於豔陽助周南之泮渙味不充於鼎俎材匪供於服<lb/>
玩本感時而暢音亦羣飛而無憚及乎青女司令𤣥英<lb/>
届期沙飛大漠葉隕寒涯晩日隱靄朝冰滿枝則熠燿<lb/>
閟跡睍晥斂輝與春燕而同蟄背霜鴈而相違類君子<lb/>
之語黙識翔集於希㣲<lb/>
　　反舌賦　　　　　　　　　　<hi>梁</hi>沈　約<lb/>
<pb n="KR4h0139_WYG_134-6b"/>
咨𤣥造之大徳播含靈於無小有反舌之㣲禽亦班名<lb/>
於庶鳥乏嘉容之可翫因繁聲以自表其聲也驚詭噂<lb/>
噆縈紆離亂駢浮迴合巖危瑣散或發曲無漸或收音<lb/>
去半既含意於將曉亦流妍於始旦雜沓逶迤噭咷參<lb/>
差攅嬌動葉促囀縈枝分宫析徵萬矩千規因風起哢<lb/>
曳響生竒對芳辰於此月屬今余之遵暮勌城守之諠<lb/>
疲愛田郊之間素眷春物而懷之聞好音於庭樹<lb/>
　　反舌賦　　　　　　　　　　<hi>梁</hi>蕭子暉<lb/>
<pb n="KR4h0139_WYG_134-7a"/>
彼陶嘉之盛月氣依遲於池沼眷霏霏之花落愛翹翹<lb/>
之令鳥無榮辱之可因弄樞機而自表爾其聲也嘹唳<lb/>
罥結鬱抑縈咽繁音瑣碎衆響攅<graphic n="KR1005" url="https://raw.githubusercontent.com/kanripo/KR-Gaiji/master/images/KR1005.png" mimeType="image/png"/>或急囀赴機或緩<lb/>
引趨節或洪纎共起或長短俱折意疑續而更斷謂當<lb/>
舉而忽垂聲憑林而逾厲響因風而益危<lb/>
　　反舌無聲賦<hi>以氣感聲盡取以候時為韻</hi>　　<hi>唐</hi>張仲素<lb/>
彼衆禽兮終嵗嚶嚶此反舌兮語黙有程蓋時止而則<lb/>
止故能鳴而不鳴青春始分則闗闗而爰語朱夏將半<lb/>
<pb n="KR4h0139_WYG_134-7b"/>
乃寂寂而無聲有以見天地之候有以知禽鳥之情爾<lb/>
乃觀其所來察其所以或羣或友爰飛爰止啄朱櫻而<lb/>
潛下嫋緑楊而暗起先秋而默恥競響於蜩螗擇木而<lb/>
遊契不言於桃李於是静觀其妙先徵其比閟兹百囀<lb/>
誡煩詞於躁人默若三緘象欲訥於君子徒觀其行藏<lb/>
以時喧静惟允其鳴也有節其黙也可準初疑管絃之<lb/>
並奏鏗爾曲終又似環珮之齊鳴詘然聲盡是以理契<lb/>
中寂道符閒澹隂陽交而止聲春夏交而知感哂城烏<lb/>
<pb n="KR4h0139_WYG_134-8a"/>
之夜噪向曙仍啼歎野鶴之秋鳴在隂常慘原夫生乃<lb/>
依巢來而作候静集林薄閒棲苑囿飛而無懼知皇家<lb/>
仁解網羅應不愆期荅聖君信及鳥獸懿夫遏其音調<lb/>
其羽結舌何異消聲何取鶯能囀鸞善舞鳳鏘鏘而聲<lb/>
樂鴈嗷嗷而音苦在和鳴而則多於敬授而何補曷若<lb/>
動適其宜静得其時伴𤣥燕之辭巢秋而俱去陪黄鳥<lb/>
之遷木春以為期豈比夫嘻嘻者聞妖於亳社交交者<lb/>
見刺於秦詩斯則冥契隂隲迥殊品彚標羽族以稱奇<lb/>
<pb n="KR4h0139_WYG_134-8b"/>
載月令而為貴配鳴鳩之拂羽備嵗候於三百六旬比<lb/>
鶡鳥之吞聲應天時於二十四氣至矣哉隨時之智從<lb/>
冝之義抑斯禽之謂<lb/>
　　山鷄賦　　　　　　　　　　<hi>晉</hi>傅　𤣥<lb/>
惟南州之令鳥兼坤離而體珍被黄中之正色敷文象<lb/>
以飾身翳景山之竹林超遊集乎水濵鑒中流以顧影<lb/>
睎雲表之清塵<lb/>
　　錦雞賦<hi>有序</hi>　　　　　　　　<hi>明</hi>王世貞<lb/>
<pb n="KR4h0139_WYG_134-9a"/>
鄖山中多錦雞五色可愛古不經見至明定為五品服<lb/>
章人始稱之按爾雅紀雉有數種曰鷩者似山雞而小<lb/>
冠背毛黄腹赤項緑色鮮明疑即此物也又尚書山龍<lb/>
華蟲注華蟲雉也一云鷩雉也當時服章所取意或由<lb/>
此初夏晝永感其在目聊為賦之<lb/>
有鳥於此鼻祖鸑鷟厥彩五章實繁其族玉衡之散其<lb/>
造不淑棲於塒桀人所卵育爰有令支機精所屬首若<lb/>
鬱金項如結緑蜚翠叢腋渥丹凝腹忽横絶而迅徃杳<lb/>
<pb n="KR4h0139_WYG_134-9b"/>
驚電之掣目稍安翔而反顧爍殘霞之散陸爛爛兮芍<lb/>
藥之春敷灼灼兮菡萏之朝榮又似乎火齊之為鐙兮<lb/>
蜀機軋軋而未停爾其耿介自標馴和且平棲止必諧<lb/>
飲啄不爭能使鶡慙粗猛雉遜文明雖彬彬乎君子實<lb/>
粥粥其無能乏曽城之善舞謝九真之長鳴然而么䯢<lb/>
㣲質托産遐裔豈帝舜之華蟲而旁采乎余類彼譽命<lb/>
兮不逮乎先朝乃服采兮彰施於聖世陋吉光之徒珍<lb/>
笑鷫鸘之非麗躐孔翠而直上托胎禽以差次聊頡頑<lb/>
<pb n="KR4h0139_WYG_134-10a"/>
兮筍班竟先登兮楓陛噫嘻譬之雲臺丹青而赤松托<lb/>
寄者邪上應天象而垂釣水涘者邪名之曰錦雞而古<lb/>
無是者邪其鷮<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>為兄以鷚為弟者邪亂曰唼喋禾黍<lb/>
聊容裔兮不自知賤安知貴兮食子之食匪以惠兮所<lb/>
苦籠縶願從此逝兮<lb/>
　　鴛鴦賦　　　　　　　　　　梁簡文帝<lb/>
朝飛緑岸夕歸丹嶼顧落日而俱吟追清風而雙舉時<lb/>
排荇蔕乍拂菱花始臨涯而作影遂蹙水而生花亦有<lb/>
<pb n="KR4h0139_WYG_134-10b"/>
佳麗自如神宜羞冝笑復冝頻既是金閨新入寵復是<lb/>
蘭房得意人見兹禽之棲宿想君意之相親<lb/>
　　鴛鴦賦　　　　　　　　　　　梁元帝<lb/>
青田之鶴晝夜俱飛日南之鴈從來共歸雙飛兮不息<lb/>
自憐兮何極一别兮經年相去兮㡬千雄飛入𤣥兔雌<lb/>
去徃朱鳶豈如鴛鴦相遂俱棲俱宿勝林鳥之同心邁<lb/>
池魚之比目朝浮兮浪花夜集兮江沙萍隨流而傅岸<lb/>
網因風而綴花見虹梁之春色復相鳴而戢翼蘭渚兮<lb/>
<pb n="KR4h0139_WYG_134-11a"/>
相依同盛兮同衰魂上相思之樹文生新市之機金雞<lb/>
玉鵲不成羣紫鶴紅雉一生分願學鴛鴦鳥連翩恒逐<lb/>
君<lb/>
　　鴛鴦賦　　　　　　　　　　<hi>陳</hi>徐　陵<lb/>
飛飛兮海濵去去兮迎春炎皇之季女織素之佳人未<lb/>
若宋玉之小史含情而死憶少婦之生離恨新婚之無<lb/>
子既交頸於千年亦相隨於萬里山雞映水那自得孤<lb/>
鸞照鏡不成雙天下真成長合㑹無勝比翼兩鴛鴦觀<lb/>
<pb n="KR4h0139_WYG_134-11b"/>
其哢吭浮沉輕軀瀺灂拂荇戲而波散排荷翻而水落<lb/>
特訝鴛鴦鳥長情真可念許處勝人多何時肯相厭聞<lb/>
道鴛鴦一鳥名敎人如有逐春情不見臨卭卓家女祗<lb/>
為琴中作許聲<lb/>
　　鴛鴦賦　　　　　　　　　　<hi>周</hi>庾　信<lb/>
虞姬少來事魏王自有歌聲足繞梁何曽織錦未肯挑<lb/>
桑終歸薄命著罷空牀見鴛鴦之相樂還欹眼而淚落<lb/>
南陽漬粉不復看京兆新眉遂嬾約况復雙心並翼馴<lb/>
<pb n="KR4h0139_WYG_134-12a"/>
狎池籠浮波弄影刷羽乗風共飛簷瓦全開魏宫俱棲<lb/>
梓樹堪是韓馮若乃韓夀欲婚温嶠願婦玉臺不送胡<lb/>
香未有必見此之雙飛覺空牀之難守<lb/>
　　鵁鶄賦　　　　　　　　　　<hi>晉</hi>摯　虞<lb/>
有南州之竒鳥諒殊美而可嘉生九皋之曠澤遊江淮<lb/>
之洪波既翦翼以就養遂婉孌乎邦家鵁鶄呈儀若刻<lb/>
若畫鸞頸龜背戴𤣥珥白斑毛赬膺駮羽朱腋青不專<lb/>
紺纁不擅赤因宛㸃注希稠有適其在水也則巧態多<lb/>
<pb n="KR4h0139_WYG_134-12b"/>
姿調節柔骨一低一昻乍浮乍沒或遊或舞繽翻倐忽<lb/>
若乃陽故多隂殊方相求見水則喜睹火而憂<lb/>
　　鵁鶄賦　　　　　　　　　　梁簡文帝<lb/>
飲三芝之淳露食六草之英芳似金沙之符采同錦質<lb/>
之報章紅毛覆臆翠鬛垂心浴波泳渚浮廣戲深臨髙<lb/>
舞翮映淺弄音逐餘暉而顧景乗清吹而㣲唫<lb/>
　　鸂鶒賦　　　　　　　　　　<hi>宋</hi>謝惠連<lb/>
覽水禽之萬類信莫麗乎鸂鶒服昭晰之鮮姿糅𤣥黄<lb/>
<pb n="KR4h0139_WYG_134-13a"/>
之美色命儔侣以翱遊憩川湄而偃息超神王以自得<lb/>
不意虞人之在側網羅幕而雲布摧羽翮於翩翻乖沉<lb/>
浮之諧預宛羈畜於籠樊<lb/>
　　鷿鵜賦<hi>有序</hi>　　　　　　　　<hi>晉</hi>張　望<lb/>
余觀鷿鵜之為鳥也形貌叢蔑尾翮憔陋樂水以遊隨<lb/>
波淪躍汎然任性而無患也<lb/>
惟鷿鵜之小鳥託川湖以繁育翩舒翮以和鳴匪窘惕<lb/>
於籠畜瀺灂池沼容與河洲翔而不淹集而不留值汙<lb/>
<pb n="KR4h0139_WYG_134-13b"/>
則止遇澤則遊淪潭裏以銜魚躍浪表而相求萃不擇<lb/>
渠娱不擇川隨風騰起與濤囬旋沉竄則足撥圓波浮<lb/>
泳則臆排㣲漣率性命以閒放獨遨逸而獲全<lb/>
　　翡翠賦　　　　　　　　　　<hi>梁</hi>江　淹<lb/>
彼二鳥之竒麗生金洲與炎山映銅陵之素氣濯碧磴<lb/>
之紅泉石錦質而入海雲綺色而出天峯岑巖而蔽日<lb/>
樹静暝而臨泉霞輕重而成彩煙尺寸而作緒熱風翕<lb/>
而起濤丹氣赫而為暑對<graphic n="KR0949" url="https://raw.githubusercontent.com/kanripo/KR-Gaiji/master/images/KR0949.png" mimeType="image/png"/>流之蛟龍衝汶漻之霧雨<lb/>
<pb n="KR4h0139_WYG_134-14a"/>
耀緑葉於冬岫鏡朱華於寒渚斂惠性及馴心騫<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>翼<lb/>
與青羽終絶命於虞人充南琛於祕府備寳帳之光儀<lb/>
登美女之麗飾雜白玉以成文糅紫金而為色專妙綵<lb/>
於五都擅精華於八極傅貴質於竹素晦深聲於百億<lb/>
嗟乎雞鶩以稻粱致憂燕雀以堂構貽愁既銜利之已<lb/>
近又遁害之無由今乃依赮火之絶垠出赤縣之紘州<lb/>
逺人迹而獨立擥天倪而為儔竟同獲於河雁不俱恕<lb/>
於海鷗必性兮有當孰能合兮可求<lb/>
<pb n="KR4h0139_WYG_134-14b"/>
　　狎鷗賦<hi>以釋意與遊遷之汀曲為韵</hi>　　　　<hi>唐</hi>黄　滔<lb/>
海童以泛泛浮浮愛於白鷗遂將窮於賞翫乃相狎以<lb/>
遨遊彼鳥何知茍同心而同徳斯人足騐諒不忮而不<lb/>
求當其訪物外之髙蹤得沙間之逸致雲心瀟灑以薦<lb/>
徃鶴貌飄颻而疊至列為儔侣肯無求友之聲郤盡猜<lb/>
嫌皆得忘形之意至若海鏡秋碧天藍霽青磨開桂月<lb/>
於浩渺畫出蓬山於杳冥爾乃瞻雪影緬風翎曲得其<lb/>
情此曠蕩而來依别派不言而信彼聨翩而飛下逥汀<lb/>
<pb n="KR4h0139_WYG_134-15a"/>
四目夷猶兩情容與曽無隼擊之患忘到鳩居之所羅<lb/>
列靡慙於交契固類朋遊參差罔愧於弟兄還同雁序<lb/>
斯則别號羽客參為水仙楊栁之江頭雨夜蒹葭之渡<lb/>
口霜天莫不探此景象窮乎嵗年異雞羣之迥處殊鶯<lb/>
谷之髙遷掃塵緒以皆空那虞觸網負身弓而不綰詎<lb/>
肯驚弦則知蟬蛻是非羽翔凡俗豈鷹揚於霄漢之外<lb/>
乃鶚立於煙濤之曲因嗤鴻渚蓋春去以秋來翻笑鵲<lb/>
河竟離長而㑹促其父既駭於斯爰令執之纔及入籠<lb/>
<pb n="KR4h0139_WYG_134-15b"/>
之念已興登俎之疑潮滿滄洲游泳空期於水際日生<lb/>
丹壑翱翔遽在於雲湄所謂禍機中藏物情外釋且斯<lb/>
鳥之猶爾豈於人而能隔則包含詭紿之流宜覽之而<lb/>
改易<lb/>
　　白鷴賦<hi>有序</hi>　　　　　　　　<hi>唐</hi>蕭頴士<lb/>
白鷴羽族之幽竒素質黒章爪觜純丹體備冠距頗類<lb/>
夫雞翟神貌清閒不雜衆禽棲心遐深與人境罕接固<lb/>
莫得而馴狎也上聞而徴焉處以雕籠致以驛遽是將<lb/>
<pb n="KR4h0139_WYG_134-16a"/>
集長楊游太液行有日矣天寳辛卯予飄泊江介流宕<lb/>
踰時秋八月自山隂前次東陽方議夫南登西泛極聞<lb/>
見之義諒褊懷所素蓄而未之從也㑹有命自天召赴<lb/>
京闕適與兹鳥偕至於㑹稽傳舍觀其宛頸旁睨迴惶<lb/>
掩抑徃徃孤鳴音韻凄凉如慕侣而不獲因感而賦之<lb/>
曰<lb/>
鳥之生矣于彼南山彩必𤣥素文不綺斑備文武之正<lb/>
飾懋妖姬之殊顔情莽眇以耿潔貌軒昻以安閒無馴<lb/>
<pb n="KR4h0139_WYG_134-16b"/>
擾之近性故不愜於人寰遊必海裔棲必雲間曽養拙<lb/>
以自保祛未萌之憂患不然豈陋彼都邑之佳麗顧投<lb/>
身乎阻艱以至標自然之静故名之曰白鷴者歟何天<lb/>
聽之緬邈辱㣲禽之瑣細偶一日之見羈委㣲軀以受<lb/>
制望層城以斂翼懐衆侣而孤唳從廐置之駿奔仰君<lb/>
門以遐逝君門兮九重洞杳窱兮穹崇池太液兮島方<lb/>
壺萬族翔泳乎其中晝聒未央之繁絃夕驚長樂之虛<lb/>
鍾顧疎野之踐迹豈敢求一枝而見容越水清兮鏡色<lb/>
<pb n="KR4h0139_WYG_134-17a"/>
吴山逺兮天逼窺淺深以飄影逗清冥兮一息謂杉松<lb/>
可得永日而噪聚蓴荇足以窮年而唼食一與心賞兮<lb/>
暌違念歸飛兮何極鸚能言而入座鶴善舞而登軒殊<lb/>
二者之常態諒慙惶於主恩是以雖信美而非其志獨<lb/>
屏營而兢魂者焉<lb/>
　　鳩賦<hi>有序</hi>　　　　　　　　　<hi>晉</hi>阮　籍<lb/>
嘉平中得兩鳩子常食以黍稷後卒為狗所殺故為作<lb/>
賦<lb/>
<pb n="KR4h0139_WYG_134-17b"/>
伊嘉平之茂惠洪肇恍忽以發䝉有期緣之竒鳥以鳴<lb/>
鳩之攸同翔彫木以胎偶寄増巢於喬松噏雲霧以消<lb/>
息遊朝陽以相從曠踰旬而育類嘉七子之修容始戢<lb/>
翼而樹羽遭金風之蕭瑟既顛覆而靡救又振落而莫<lb/>
弼陵桓山以徘徊臨舊鄉而思入揚哀鳴以相送悲一<lb/>
徃而不集終飄揺以流離傷弱子之悼栗何依恃以育<lb/>
養賴兄弟之親戚背草萊以求仁託君子之静室甘黍<lb/>
稷之芳饎安户牖之無疾潔文襟以交頸抗華麗之豔<lb/>
<pb n="KR4h0139_WYG_134-18a"/>
溢端妍姿以鑒飾好威儀之如一聊俛仰以逍遥求愛<lb/>
媚於今日何飛翔之羡慕願投報而志畢值狂犬之暴<lb/>
怒加楚害於㣲軀欲殘沒以糜滅遂捐棄而淪胥嗟薄<lb/>
賤之可悼豈有忘於須㬰<lb/>
　　斑鳩賦<hi>有序</hi>　　　　　　　　<hi>晉</hi>傅　咸<lb/>
庭楸蔚然成林閒居無為有時遊之顧見斑鳩音聲可<lb/>
悅於是捕而蓄之既以馴擾出之於籠無何失去後時<lb/>
時一來飛翔殆如有戀聊為之賦<lb/>
<pb n="KR4h0139_WYG_134-18b"/>
集茂樹之䕃蔚登弱林以容與體郁郁以敷文音邕邕<lb/>
而有序情欽樂而是悦遂籠之於前宇爾乃飲以神泉<lb/>
食之稻粱朝憩椒塗夕宿蘭房時連翩於庭阿見飛燕<lb/>
之頡頏慨感物而哀鳴聲楚切以懐傷仰華林而矯翼<lb/>
紛䎖逝而髙翔<lb/>
　　鳲鳩賦　　　　　　　　　　<hi>宋</hi>梅堯臣<lb/>
時人謂䳢鶨癡拙禽也兹禽雖癡且拙猶能以喙冩心<lb/>
布於辨音者焉曰我智不如燕雁識氣候之蚤晩隨陽<lb/>
<pb n="KR4h0139_WYG_134-19a"/>
而來知社而返勇不如鵰鶻鷹鸇恣摶擊於秋天下無<lb/>
全物落不空拳慧不如鸚鵡鸜鵒入崇堂兮䕃夏屋事<lb/>
言語以如人餌果粱而飫腹巧不如女匠挂巢室於枝<lb/>
上畏風雨之漂揺紩茅莠而宻壯年不如鸛鶴潔羽毛<lb/>
於寥廓希霖雨而鳴垤和氣類而靡爵兹五者實無有<lb/>
於羣鳥分馴馴於林表癡亦誠多拙亦不少雖不能趨<lb/>
暄燠之時亦毛翮而自持雖不能决爪吻之利亦飲啄<lb/>
而自遂雖不能弄喉舌之辯亦呼鳴而自善雖不能理<lb/>
<pb n="KR4h0139_WYG_134-19b"/>
窠巢之完亦棲處而自安雖不能適變赴情亦隨宜而<lb/>
自寧噫唯癡與拙天之所生若此而已矣又烏足為之<lb/>
重輕<lb/>
　　義鴿賦<hi>有序</hi>　　　　　　　　<hi>明</hi>皇甫汸<lb/>
余客居陪京常養鴿十餘尋被流言將圗歸計乃命童<lb/>
子悉放之一鴿夜去晨來徘徊瞻顧意若戀戀因感而<lb/>
作賦焉詞曰<lb/>
何斯禽之靈哲兮乃戀主而踟蹰若含意兮未展猶弔<lb/>
<pb n="KR4h0139_WYG_134-20a"/>
影以相於遶空梁以託宿兮嘅故棲之在除方其馴擾<lb/>
晨軒和鳴夕砌飲啄閒暇毛羽鮮麗或命侣以將雛奉<lb/>
清光以娱稚顧以鳥而養鳥胡觀仁而取義逮其主人<lb/>
不樂羣鴿已辭翼將翔而復止聲暫背而仍依豈無匹<lb/>
而守獨舍寥廓而安卑似楚姬之怨别類田客之相隨<lb/>
痛雞鶩之鶱舞兮俾鸞鳳為之摧頽乏冥鴻之遐舉兮<lb/>
悼鸚鵡之罹災衆方嫉余之脩能兮鳥何意而憐才若<lb/>
夫雀處堂而孔懼兮鵩止舍而賈悲繄鴿非野鳥兮奚<lb/>
<pb n="KR4h0139_WYG_134-20b"/>
昭慝而示危又若海鷗不驚庭爵斯集愧未盡乎塵機<lb/>
亦何徴於報徳若其張仲之廬乍偃翟公之門尚開朱<lb/>
生絶謁以謝徃敬通却埽而杜來世之喪道人亦何心<lb/>
昔時結駟今日遺簮請息交於良友恐負誚於㣲禽<lb/>
　　讀鴿賦賦<hi>有序</hi>　　　　　　　<hi>明</hi>侯一元<lb/>
司勲皇甫大夫舍中馴鴿十餘既被言欲行則放鴿於<lb/>
野鴿有去而復還者大夫感之作鴿賦讀之悽愴決絶<lb/>
余以大夫徃忤中貴承譴江湘既狎於憂患且君子焉<lb/>
<pb n="KR4h0139_WYG_134-21a"/>
徃而不三黜將廣大夫之意故復賦焉<lb/>
何浮雲之黯黮兮哲人罹其𤯝災欽乗沐而徃唁兮遵<lb/>
庭除而徘徊覩遺鴿於坐隅兮羌欲飛而未忍流惠音<lb/>
以盈庭兮情鬱結而紆軫感夫君之昌辭兮怊臨軒而<lb/>
太息張羅闃其在門兮夫何斯禽之獨見䁥無稻粱以<lb/>
與汝兮故棲溘焉不存鵩鳥告余以將去兮雄鳩鳴而<lb/>
翩翻䍙深林以出雉兮弋髙天而下鳶覽機辟之恢恢<lb/>
兮孰羽族之能安禽將犧而斷尾兮獸將縶而决蹯乏<lb/>
<pb n="KR4h0139_WYG_134-21b"/>
彼鶴之惠姿兮孰云屇乎華軒奠東門之食飲兮發賈<lb/>
生之休問羌聆音而鼓翼兮俛抽思而若愠何主人之<lb/>
夙知兮猶感激乎兹詞歴險囏而密若兮顧㣲禽而怛<lb/>
之扼怒虎之炰烋兮曽不忍乎虻之咂膚登太行而不<lb/>
慄兮迺彷徨乎陂陁昔欃槍之干紀兮茀揚光於帝側<lb/>
執法眙而相睨兮勾陳弗求其賊君乃挺夫刳蟇之銛<lb/>
刄兮儼植立於中流終被椒蘭之唼佞兮亦浮湘而逺<lb/>
投猰㺄之牙森其相向兮世共嗟其濩落阽危亡而不<lb/>
<pb n="KR4h0139_WYG_134-22a"/>
反顧兮豈復恡夫好爵悲荆棘之既芟兮芳無蔓而不<lb/>
揚鴛既違夫鴟鴞兮百鳥喧啾而踉蹡彼螳螂之執葉<lb/>
兮黄雀睨而在後閲傳舎之流人兮孰棲遲而能久循<lb/>
疇昔之顧養兮儔輩呴其相鳴倏澶漫於中野兮渺不<lb/>
知其所征慨衰榮兮各一時孑特立兮有所思江未春<lb/>
而雁北社方秋而燕辭釋山中之隠禍兮逺幕上之至<lb/>
危智寧二蟲之不若兮固義結而不可離隘廷尉之題<lb/>
門兮晰馮公之過市鳥獸不可與同羣兮余非襲人而<lb/>
<pb n="KR4h0139_WYG_134-22b"/>
焉處昔靈均之遐征兮睨故都而躊蹰顧㣲羽其猶若<lb/>
茲兮又焉詫乎吾纍亂曰㛹娟飛栁故所息兮㿥㿥自<lb/>
潔物無慝兮儔侣既逺形影隻兮夷猶躑躅感今昔兮<lb/>
永葆孤貞矢無極兮<lb/>
　　馴鴿賦　　　　　　　　　　<hi>明</hi>王世貞<lb/>
惟中國之珍禽有兹羽之殊質貌皦皦而自分性愠然<lb/>
其如一秋則籬菊並麗於潯陽春則木藥均華於洛室<lb/>
指未易屈譜不能悉爾乃玉觜朱眸危冠卑趾或氷質<lb/>
<pb n="KR4h0139_WYG_134-23a"/>
　而彩其雙翅或雪毛而黔其首尾或若漢繡之就機或<lb/>
　若商彛之出水山鵲莫調家雉無文爾獨馴狎雲錦成<lb/>
　羣飢而兒女之昵昵飽矣童稚之欣欣方緝心以委質<lb/>
　忽聳身而入雲舒徐兮停霞之碎剪熛疾兮奔星之叠<lb/>
　發忽天樂之鏳鈜知傳鈴於尻末始順風而揚聲奈迴<lb/>
　飇之錯節若夫昻首聳肩周旋中規婉態柔音逐雄媚<lb/>
　雌無别差慙乎匹鴛慆淫少愧乎闗睢然而知足知止<lb/>
　毋乃天機當抱卵之綿綿若返聽乎𤣥府憐弱雛之艱<lb/>
<pb n="KR4h0139_WYG_134-23b"/>
　食更嘔哺而不辭苦感主人之㣲禄日徬徨兮未忍去<lb/>
　嗟徳曜之肥醜恐終罹乎鼎俎彼夫好水之敗以為爾<lb/>
　罪端陽之射與器俱碎霜風冽野鷹隼方厲托慈䕃於<lb/>
　佛日指招提而趨避曷若狂夫袵鐡思婦流黄遼陽一<lb/>
　信為致君傍辭曰洛中黄耳為日長上林鴈素竟茫茫<lb/>
　不辭天衢逺銜恩酬稻粱<lb/>
　<lb/>
御定歴代賦彚巻一百三十一<lb/>
</p>
<p>
</p>
  </div>
</body>
</text>
</TEI>
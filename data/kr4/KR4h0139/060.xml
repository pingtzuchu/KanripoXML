<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0139_WYG_060-1a"/>
　欽定四庫全書<lb/>
御定歴代賦彚巻五十七<lb/>
　　臨幸<lb/>
　　　駕幸太學賦<hi>以人安國泰大播儒風為韻</hi>　　<hi>唐</hi>朱　休<lb/>
　皇帝念儒林之繁㑹當天地之交泰降萬乘以爰來使<lb/>
　八方而咸頼視其鼓篋之地文在其中禮於釋菜之庭<lb/>
　化行乎外睿想難喻精捜典謨屬車連延輾御陌而後<lb/>
　入翠華容裔向文囿以前驅䑓觀惟新牆垣盡飾宗伯<lb/>
<pb n="KR4h0139_WYG_060-1b"/>
　禮賢以蕆事司成執經而奉職端冕旒而綵仗初立始<lb/>
　駐六龍發聲教而翠華未旋以行萬國整衣裳之楚楚<lb/>
　習威儀之翼翼入門而冠劍陸離布位而貂蟬逼側若<lb/>
　乃展先師之禮示後進之人張國容以貴道闡文教以<lb/>
　尊神升夫子之堂所謂以徳行行周公之禮豈可不躬<lb/>
　親不然者何以自謙於至聖而親饗於陪臣哉是以講<lb/>
　學斯陳徳音逺播念日將而月就各呈材而切磋龍顔<lb/>
　不逺顧探索之惟勤天歩下臨曷斯須之敢惰雲布星<lb/>
<pb n="KR4h0139_WYG_060-2a"/>
攢周回可觀彼儒風之習習資睿思以安安頤指於學<lb/>
海儒林自因澤及目擊乎雄詞麗藻誰謂才難恩下育<lb/>
而冬煖命遐宣而晝寒濟時以勸學為先居上以易俗<lb/>
稱大俾惰逰者咸思於經籍好勇者亦髙其冠帶既而<lb/>
宣化畢盛禮終繳素志播皇風轉龍旂於祥煙之表返<lb/>
鑾輅於瑞氣之中盛矣哉載筆之史不紀乎教化之宫<lb/>
　　聖駕幸太學賦<hi>有序</hi>　　　　　<hi>宋</hi>文彦博<lb/>
國家以寰宇昭泰仍嵗登平務恢儒風以章示黎獻皇<lb/>
<pb n="KR4h0139_WYG_060-2b"/>
帝乃備法駕幸於太學詔諸儒博士講論前典親臨聴<lb/>
焉臣獲逢休吉之期恭聞偉盛之事舞蹈不足形於賦<lb/>
詠誠不能述宣上徳褒贊形容姑第樵夫之談以協擊<lb/>
轅之韻爾辭曰<lb/>
炎宋受命之四葉皇上御極之三年九有咸若六合晏<lb/>
然黎庶躋於夀域文教燭乎氷天朝無闕政野無遺賢<lb/>
九叙可歌而不紊百官承式以惟䖍刑罰㡬措宿㴻不<lb/>
愆荒憬清夷而偃革狙獷慄讋而慕羶軼漠逾沙趣藳<lb/>
<pb n="KR4h0139_WYG_060-3a"/>
街者有萬受纓請吏伏魏觀者且千碧弩文鉞之珍充<lb/>
仭乎儲邸黑章肉角之獸馴擾乎郊阡嘉祥麇集異瑞<lb/>
蟬聮天降甘露地出醴泉語鴻烈則超圖而溢牒較盛<lb/>
時則裕後而光前冝乎優㳺當宁拱黙承乾尚乃惕嚴<lb/>
衷而馭朽思嘉謨而渉淵以為治國之道校學為先故<lb/>
周氏東膠往誥之所顯商人右學來葉之以傳上既行<lb/>
則民胥效也君所令則臣必從焉雖平昔之巳務在於<lb/>
今之益宣於是命有司涓良日祲儀盛蕆法駕乃出天<lb/>
<pb n="KR4h0139_WYG_060-3b"/>
威穆穆國容皇皇采章煥爛和鑾鏗鏘太史協樂以前<lb/>
導大丙弭節而徐翔嚴羽衛歴康莊在浚之都於國之<lb/>
陽神移斗運乃至於上庠宸心䖍鞏天歩髙驤歴階逾<lb/>
閫覩奥窺堂晞將聖兮有穆如悉數兮相當然後趨講<lb/>
室明典章纓緌匝序巾巻充廊鉅儒碩生奉帙而在列<lb/>
禮官博士掌婣而詔王展東面之殊禮法西周之舊章<lb/>
禹聴彌審堯聰益詳夫子善言由兹而不昧虞舜好問<lb/>
於是乎有光於時閭閈相歡神靈胥喜扶老擕弱自遐<lb/>
<pb n="KR4h0139_WYG_060-4a"/>
及邇莫不連踵而景集駕肩而戾止悉雲委於橋門盡<lb/>
堵觀於壁水粤有華顛胡老童牙胄子含經味道之流<lb/>
方領髙冠之士咸相與而言曰赫胥逺而大庭尚矣無<lb/>
得稱焉不可詳已自夫五帝而降三王之始書契可以<lb/>
傳聞憲章可以追擬悉皆恢雍泮之基盛膠庠之阯四<lb/>
術四教因是而興三行三徳所由而起是故醇化丕隆<lb/>
至徳逾美為萬世之所宗彌億載而罕比卯金之後盖<lb/>
不足紀當塗窘蹙典午淪弛南取島夷之譏北貽索虜<lb/>
<pb n="KR4h0139_WYG_060-4b"/>
之恥干戈於是日尋俎豆以之中圯咸不永於卜世但<lb/>
胥循於覆軌逮乎有唐皇維誕張五室之儀兮絶而復<lb/>
嗣四郊之制兮抑而復揚置序於術建塾於鄉家知禮<lb/>
讓民用和康所以卜年久而享國長號治古而振懿綱<lb/>
朱石之際鼃聲閠位覆亡則曾不暇給學校則誠非擬<lb/>
議噫大道不可以終否斯文不可以久墜故昊天命我<lb/>
太祖埽除僭偽俾萬方無墜炭之勞百姓有息肩之地<lb/>
三后繼明百祥還至展云岱之鴻儀紹元封之故事盛<lb/>
<pb n="KR4h0139_WYG_060-5a"/>
徳大業固無與二今我皇上克奉先烈寅紹慶基體元<lb/>
則大累洽重熙將使儒風寖盛文敎日滋故乘輿親視<lb/>
於學俾億醜預覘其儀足鄙元鼎之間屢有甘泉之幸<lb/>
堪譏延熹之際惟尚濯龍之祠夫然則三代之風必能<lb/>
緩歩而越矣兩漢之盛豈可並日而論之偉乎軌跡夷<lb/>
易文物葳蕤信千載而一時<lb/>
　　聖駕臨雍賦　　　　　　　　<hi>明</hi>戴　洵<lb/>
粤我祖宗之立國也恭天命以秉鉞順人心而御宇思<lb/>
<pb n="KR4h0139_WYG_060-5b"/>
皇極之敷錫在彞倫之攸叙爰韜弓而戢戈創辟雍而<lb/>
講藝稽四代之遐規酌一中而定制於是負以崇城面<lb/>
以離明垣墻繚繞松栢縱横左殿庭之赫奕右堂舍之<lb/>
深閎崇先師之嚴祀集海内之髦英人文朗王教明仁<lb/>
風洽民俗成歴八聖之授受莫不躬親乎幸臨盖所以<lb/>
重風俗之先務示倡道於青衿逮我皇上寳位初履承<lb/>
帝命之方凝懐永圖於慎始恒側席以思賢每宵衣而<lb/>
求理考先后之令圖將次第而修舉御文華而延訪進<lb/>
<pb n="KR4h0139_WYG_060-6a"/>
輔臣而咨汝僉曰教為治本賢為國基求賢在於豫養<lb/>
宣教在於隆儒維太學之穆清當神都之北隅固賢士<lb/>
之所闗亦彞訓之所儲欲勸學而造士將舍此其焉如<lb/>
帝曰俞哉乃降徳音考禮書飭玉駕張金輿命烈缺而<lb/>
清道走豐隆而先驅鳳旌蔽日龍旂拂雲副車翼翼從<lb/>
騎紛紛和鸞動地以蹌鏘天香載路而絪緼翠華逶迤<lb/>
於康衢六龍蜿蜒於橋門遂登𤣥堂啓丹扃禮先聖瞻<lb/>
遺靈陳俎豆羞粢盛萬舞翕赩八音鏗鍧陋太牢之簡<lb/>
<pb n="KR4h0139_WYG_060-6b"/>
略躬下拜之精誠盖所以崇百王之軌範表萬國之儀<lb/>
刑若乃周旋太室釋奠既畢爰御左外於焉少息然後<lb/>
明養老之誼講乞言之術於是進三老登五更醬酳饋<lb/>
筐篚承祝鯁噎於前後奉几杖於公卿親執經而問道<lb/>
求示我之周行斯時也考鼖鼓鏗華鍾撫清瑟吹和笙<lb/>
咏南山賡鹿鳴俊乂趨蹌而恱懌烝黎觀徳以歡欣有<lb/>
一儒生歴階而升載歌聖徳作為頌聲歌曰穆穆我后<lb/>
臨萬邦兮勤勤圖治先綱常兮蕩蕩文教沛遐方兮皇<lb/>
<pb n="KR4h0139_WYG_060-7a"/>
猷帝範超虞唐兮又歌曰翼翼成均萃羣英兮勉勉我<lb/>
皇躬作興兮濟濟多士邦之楨兮千秋萬嵗皇心寧兮<lb/>
歌誦既竟皇乃嘉聴知衆志之既孚識士風之丕應遂<lb/>
回鑾而入紫清開明堂以觀太平之盛<lb/>
　　聖駕臨雍賦　　　　　　　　<hi>明</hi>陳經邦<lb/>
維聖皇之御鴻寳兮遘禮樂之昌期陋叔季而不踐兮<lb/>
索隆世而是追斥八九之荒談兮慕三五之令規歌伊<lb/>
教於魯頌兮詠於樂於周詩廓超覽而凝思兮悟理道<lb/>
<pb n="KR4h0139_WYG_060-7b"/>
之所冝曰徂昔王風之休暢兮咸首勸學與崇師廼咨<lb/>
羣僚乃謀故實命春卿兮述典召星史兮練日既禮陳<lb/>
而辰戒爰辟雍之是即斯時也太皞司令勾芒宣職淑<lb/>
氣烟煴柔風翕習虎賁曶霍以畢從兮象衛葳蕤而煥<lb/>
飾千官趨蹌於帝輦兮萬靈奔扈於天蹕前𤣥𠖇使灑<lb/>
塗兮豐隆又為之驅役六連蜷之翠虯兮駕遺風於玉<lb/>
勒鳴八鸞之啁啾兮鳳盖髙飛而翼翼龍蜿蜒其承旂<lb/>
兮矯若扶桑之拂日颺畫斗之朱旙兮夾明月之玉戚<lb/>
<pb n="KR4h0139_WYG_060-8a"/>
皇路肅以清夷兮儼萬乘乎天行輷輷轔轔兮磤磤砰<lb/>
砰如風如濤兮如雷如霆忽按節以徐廻兮届賢闗而<lb/>
至止靄瑞氛於虎闈兮浮清暉夫璧水雲輿俄次兮虹<lb/>
旌暫委繄太學之央央兮夐靚深而閎侈弁冕之所㳺<lb/>
翔兮章縫之所迤邐談周孔而吟詩書之士縝紛雜襲<lb/>
肩麗武接兮咸集乎成賢之里佇矯首而望幸兮覩屬<lb/>
車而蹈喜皇帝乃穆爾斂容冲然式禮瞻素王以展謁<lb/>
兮曾不恡於卑已詘宸旒以對越兮恍音容於筵几於<lb/>
<pb n="KR4h0139_WYG_060-8b"/>
是采五學之文崇三老之齒饋既親於俎爵兮祝亦兼<lb/>
夫綆䭇爰問道而憲言兮即授筴以顧史若乃鼓鐘作<lb/>
筦磬鳴樹崇牙之三組奏鈞樂之六莖羣髦霧擁庶尹<lb/>
雲臻或瞻依乎臨扆或論難於執經驚睿思之逸發倏<lb/>
泉涌而飊生說詩者失解頤之譽談易者慙折角之名<lb/>
下至鶡冠虎韔之倫逺及雕題鳥言之長圜橋門兮動<lb/>
色望宫牆兮飛爽有芹兮池之湄率青衿兮采之鼓篋<lb/>
兮登歌天朗兮風熙在藻兮有魚若振翼兮軒鰭虞庠<lb/>
<pb n="KR4h0139_WYG_060-9a"/>
曾不足以擅美兮周雍想彷彿其如斯迨百禮之既洽<lb/>
兮景翳翳其寖移悵盤桓以返駕兮信樂只而忘罷聞<lb/>
昔赤帝子之重道兮僅過魯之一祠武皇起太學與明<lb/>
堂兮紛文物以何為獨永平之拜老兮千世為之豔慕<lb/>
而嗟咨豈若我皇之隆軌兮直與虞周乎並馳謇小臣<lb/>
之承學兮何幸際此明時峩余冠之切雲兮長余珮之<lb/>
陸離從六飛之清塵兮與髦士而胥依想擊壤之謳吟<lb/>
兮感棫樸而興詩遂歌之曰稽古有虞肇上庠兮鎬京<lb/>
<pb n="KR4h0139_WYG_060-9b"/>
辟廱亦繼昌兮疇其似之猗我皇兮儒館親臨燁有光<lb/>
兮文教旁流洽四方兮敷天薄海弦誦洋洋兮天眷我<lb/>
皇夀考無疆兮千秋萬嵗來此堂兮作君作師其永有<lb/>
慶兮<lb/>
　　臨雍賦　　　　　　　　　　<hi>明</hi>許　國<lb/>
天牖民之孔易寵君師於四方厥綏猷其惟后洽時夏<lb/>
而陳常於我明之十葉戢干戈而矢徳建首善自神京<lb/>
中四方而作則惟聖皇之嗣服紹烈祖而崇文席久道<lb/>
<pb n="KR4h0139_WYG_060-10a"/>
之遺化徽五典而作新既建極以敷錫復隆樹其風聲<lb/>
嵗初元之丁卯月載紀乎王春皇諏吉而釋奠應天地<lb/>
之文明於是宗伯草儀金吾除道青衿望幸喜色相告<lb/>
天子乃服皮弁乘玉輿駕翠虯驂文螭鏗和鸞之鳴樹<lb/>
日月之旂虎賁後翼龍驤前驅都民擁道而夾觀紛總<lb/>
總其承輝司成悉率六館髦士公卿世胄逺夷侍子舉<lb/>
踵喁喁望風迎拜聆警蹕之嚴聲睇棽離之華盖從簪<lb/>
笏以周旋間俎豆而萃縩烝烝皇皇濟濟蹌蹌北面肅<lb/>
<pb n="KR4h0139_WYG_060-10b"/>
揖祗謁素王㦸門動色芹藻薦芳霓旌羽葆容與登堂<lb/>
五更三老饋珍酳觴博士横經鱗次鴈行天顔穆穆衿<lb/>
珮鏘鏘燦如星麗煦若春暘於論鼓鐘於樂宫牆環橋<lb/>
門而觀聴者以億萬計莫不舉手加額祝皇夀以無疆<lb/>
猗與休哉昔在三五重道崇儒粤我祖宗文教緝熙喜<lb/>
曠典之復覯見從官之威儀章縫增氣自上作之抃舞<lb/>
敬應風行化馳始自畿甸達於華夷朱崖鐡勒負笈如<lb/>
歸譬彼設的射者競趨卑漢帝與唐宗空拜老而增舍<lb/>
<pb n="KR4h0139_WYG_060-11a"/>
猗璧水之蕩蕩照鸞旂之于邁俊乂咸造謨訓遹新僉<lb/>
曰休哉天子作人鉅禮告竣綸音申勵六龍旋軫千騎<lb/>
廻斾遵輦道以言復垂衣裳而致治迄四時之弦誦挹<lb/>
五雲之瑞氣家禮樂而戸詩書掞煙霞而偃烽燧抽毫<lb/>
作賦光於萬禩亂曰璧流縈廻環宫牆兮棫樸敷文育<lb/>
羣良兮翠華蒞止師道光兮肅雍展謁黄幄帳兮聖有<lb/>
謨訓炳琳琅兮昭回雲漢為天章兮青衿咸奮佩無疆<lb/>
兮載戢載櫜肆陳常兮沛然徳教軼陶唐兮<lb/>
<pb n="KR4h0139_WYG_060-11b"/>
　　闕里諸生望東封賦<hi>以聖徳光被人思告誠為韻</hi>
　　　　　　　　　　　　　　　<hi>唐</hi>王　棨<lb/>
魯國諸生欣逢聖明咸西嚮以迎睇望東封而勒誠習<lb/>
禮空勞日日而徒瞻嶽色凝旒何處年年而尚鬱人情<lb/>
豈不以兵偃三邉塵清萬邑欲行登禪之事猶執勞謙<lb/>
之徳是使想黄屋以心傾斂青襟而日極乃相謂曰自<lb/>
古帝王功成業昌盡皆增博厚報穹蒼所以山呈瑞應<lb/>
水出榮光國泰財阜時豐俗康固合陳俎豆捧珪璋髙<lb/>
<pb n="KR4h0139_WYG_060-12a"/>
踐天壇之上遥昇日觀之傍而乃闕其儀寢其議蓋九<lb/>
重之鳳詔缺敷四海之鴻恩未被空令漢史願陪檢玉<lb/>
之行更切孔徒渴見泥金之事莫不引領延佇凝情盡<lb/>
思未遂相如之請空吟叔寳之詩夫子壇邉恐雲龍之<lb/>
㑹晩顔生巷裏憂日月以來遲况可後示百王前觀萬<lb/>
姓三千徒兮今日斯懇七十君兮當時稱盛潛期山下<lb/>
得聞萬嵗之呼每想封中獲仰千年之聖嗟夫跡居洙<lb/>
泗䰟斷咸秦俟南面之鸞駕問西來之路人當河清海<lb/>
<pb n="KR4h0139_WYG_060-12b"/>
晏之時冝遵古典是率土普天之幸豈但素臣近雖下<lb/>
國梟鳴邉夷䑕盗既有征而無戰盡摧兇而翦暴冝允<lb/>
儒者之心登泰山而昭告<lb/>
　　駕幸宣輝門觀試舉人賦<hi>以君聖臣肅精擇多士為韻  有序</hi>
　　　　　　　　　　　　　　　<hi>唐</hi>闕　名<lb/>
藉於天田之嵗也洎正月下明詔及仲秋萃賢良凡今<lb/>
才人莫不麋至他他籍籍不可勝言於以躬親示納人<lb/>
之獻可也為之加膳示恤之以飫賜也既自渴賢不足<lb/>
<pb n="KR4h0139_WYG_060-13a"/>
實為觀國之光君舉必書敢賦其事<lb/>
惟天為大則之者我君有嚴有翼乃武乃文據天地之<lb/>
大寳建社稷之元勲道不虚行於從政乎何有試可乃<lb/>
已俾濫吹者區分於是移千官以就日闢髙闕以連雲<lb/>
濟濟罄山林之士峩峩列鵷鷺之羣且木以從䋲則正<lb/>
君以從諫則聖廣開替否之規遂下昌言之命采彞倫<lb/>
翹錯薪能官於是乎癉惡則哲自可以知人得孫𢎞為<lb/>
舉首趨倚相為史臣儼端居於咫尺恭大問以絲綸睿<lb/>
<pb n="KR4h0139_WYG_060-13b"/>
㫖臨天威肅咸怵惕之若厲俱進退之維谷將畢力於<lb/>
謨猷乃竭誠於啓沃帝載惟貞垂範作程有典有則惟<lb/>
一惟精重席表其彰善持衡所以貴平便便有司能奉<lb/>
法而宣令髙髙在位更責實以循名觀賢謂何務於慎<lb/>
擇或告之誡訓或旌之束帛日旰豈疲於端想躬親不<lb/>
徳於胡獲夫如是王者無外誰為方外之臣野無遺賢<lb/>
誰為在野之客獨有扣角勞歌憂心孔多仰天門以難<lb/>
呌咏碩人之在阿則知代實須才生此多士惟賢非后<lb/>
<pb n="KR4h0139_WYG_060-14a"/>
不食惟后非賢不理一技稱最徒仰惠堂之榮三道登<lb/>
科敢望太常之美儻連茹之終及乃願一申於知巳也<lb/>
　　駕幸宣輝門觀試舉人賦<hi>以君聖臣肅精擇多士為韻</hi>
　　　　　　　　　　　　　　　<hi>唐</hi>張彦震<lb/>
望之如雲聖人為君克敷厥徳以嶷鴻勲大庇黎元始<lb/>
躬耕而載籍旁求俊彦終訪道而崇文於穆我皇乃神<lb/>
乃聖開四目以達聰掩八紘而布政羣龍順啓沃之㫖<lb/>
多士奉疇咨之命大哉邈乎於斯為盛爾其庶士冢宰<lb/>
<pb n="KR4h0139_WYG_060-14b"/>
百寮近臣大夫師長之旅版築巖穴之人舉爾所知乃<lb/>
寸長無捨裒然而至雖片善必申於是朝無遺逸野絶<lb/>
沉淪顒昂於鳳闕之下鼓舞於鴻漸之辰且聖澤昭宣<lb/>
惟聞有典有則天威咫尺孰謂不躬不親伊何<hi>原本闕四字</hi>
百寮增肅仰清問而矯首拜昌言而俯伏烝哉髦士綠<lb/>
驥方呈於長衢賁于丘園白駒自來於空谷亦既贊休<lb/>
命亦既陳厥成將獻可而替否必覃思而研精意彼逸<lb/>
足侔乎先鳴錯翹薪以割楚聊擢桂而敷榮懿乎文物<lb/>
<pb n="KR4h0139_WYG_060-15a"/>
明明威儀赫赫揺綵仗於雲路闢禁圍於廣陌雖知人<lb/>
不易實在乎區分而天鑒孔明自彰乎慎擇夫然才為<lb/>
世出才應時多以才從政兮國有恒典以才為輔兮人<lb/>
知匪他於以代天工則百寮矜式於以掌邦憲則庶事<lb/>
協和亦自此立功亦自此致理邁前王之躅垂可大之<lb/>
紀維翼翼之聖朝務濟濟之多士豈止夫堯吁舜咨可<lb/>
疇徳而巳哉<lb/>
　　駕幸春明樓試武藝絶倫賦<hi>以弧矢之利威天下為韻</hi>
<pb n="KR4h0139_WYG_060-15b"/>
　　　　　　　　　　　　　　　<hi>唐</hi>韋　肇<lb/>
有武偹者國之嘉謨習武事者人之令圖其在易也徴<lb/>
之擊柝其在禮也取彼懸弧盖居安慮危而兵不可去<lb/>
䇿兵委質而藝不可無我皇冨有四海光宅八區然猶<lb/>
軫懐未達惕慮不虞欲以廣盛業於二柄選雄才於百<lb/>
夫時乃駕幸於層樓闢場乎九軌森其羽衛揭以弧矢<lb/>
列簪佩而儼立端冕旒而髙視詔曰惟爾力人惟爾爪<lb/>
士食我場藿今則至矣歌乎采蘩試可乃已於是拜手<lb/>
<pb n="KR4h0139_WYG_060-16a"/>
稽首足之蹈之騁技於非常之日爭鋒於㧞類之時則<lb/>
有六鈞用壯百中無疑和容就列省括於兹射用蔵弓<lb/>
不獨主皮之善發殊罕忌而無失鵠之嗤可謂措杯至<lb/>
習舍㧞必至盡其妙而不棄前修擅其功而若有餘地<lb/>
天顔既矚且賞麗龜之功人意所傾敢爭射隼之利又<lb/>
若蒙輪之俊超乘如飛騁廣場之永埒覽繁弱而忘歸<lb/>
左旋右抽擢兩肩於敏手奮髯增氣示衆目以餘威立<lb/>
表取凖臨危應機盤過身之矛所投皆中執如組之轡<lb/>
<pb n="KR4h0139_WYG_060-16b"/>
所向無違宸心用多其勇㨗觀者咸服其精微至有術<lb/>
非五善取非十全不能定是非於已分而又爭利害於<lb/>
君前莫不心戰股慄落羽驚弦豈捜揚之不至諒工拙<lb/>
之相懸夫試也者為求於衆㨗也者為同於天非僥倖<lb/>
之可竊周旌勸之無偏是以詣闕者數百計而升眀者<lb/>
纔一二焉其或進而不濫動必合雅靡蹲甲以自媒思<lb/>
觀禮之見假始僶俛於法度忽蒼黄於取舍信其命而<lb/>
有之亦不得而無也冝乎召墨客授行者書絶藝於祠<lb/>
<pb n="KR4h0139_WYG_060-17a"/>
臣傳不朽於天下<lb/>
　　登䑓賦<hi>有序</hi>　　　　　　　　　魏文帝<lb/>
建安十七年春㳺西園登銅雀䑓命余兄弟並作其辭<lb/>
曰<lb/>
登髙䑓以騁望好靈雀之麗嫻飛閣崛其特起層樓儼<lb/>
以承天歩逍遥以容與聊遊目於西山溪谷紆以交錯<lb/>
草木鬱其相連風飄飄而吹衣鳥飛鳴而過前申躊躇<lb/>
以周覽臨城隅之通川<lb/>
<pb n="KR4h0139_WYG_060-17b"/>
　　登䑓賦　　　　　　　　　　<hi>魏</hi>曹　植<lb/>
從眀后之嬉逰聊登䑓以娛情見天府之廣開觀聖徳<lb/>
之所營建髙殿之嵯峨浮雙闕乎太清立冲天之華觀<lb/>
連飛閣乎西城臨漳川之長流望衆果之滋榮仰春風<lb/>
之和穆聴百鳥之悲鳴天工坦其既立家願得而獲呈<lb/>
揚仁化於寓内盡肅恭於上京雖桓文之為盛豈足方<lb/>
乎聖明休矣美矣恵澤逺揚翼佐皇家寧彼四方同天<lb/>
地之矩量齊日月之輝光永尊貴而無極等年夀於東<lb/>
<pb n="KR4h0139_WYG_060-18a"/>
皇<lb/>
　　臨層䑓賦　　　　　　　　　　唐太宗<lb/>
惟萬㡬之暇景屏千慮於巗廊𤣥英移其暮節白日黯<lb/>
其斜光鬱金階兮起霧碧玉宇兮流霜延複道於阿閣<lb/>
啓重門於建章爾乃崇基廻構危簷間出暑終冬臺寒<lb/>
濃夏室望雕軒之拱漢觀鏤檻之擎日柱引桂而圓虚<lb/>
芬舒蓮而倒實霞觀近兮紅逼煙樓遥兮翠密念作者<lb/>
兮為勞愧居之而有逸於是慨然自思情懐不怡雖移<lb/>
<pb n="KR4h0139_WYG_060-18b"/>
新之建址實從故而裁基鑒前王之御世亦因機而化<lb/>
之換卑宫於穴處改巢樹於茅茨何燥濕之殊致乃澆<lb/>
淳之換時有前前之累改無後後之相師只若阿房初<lb/>
制窮八荒之巧藝甘泉始成極三秦之壯麗工靡日而<lb/>
不勞役無時而暫憩加以長城亘地絶脈遐荒疊鄣峙<lb/>
漢層簷映廊反是中華之弊翻資北狄之強烽纔煙而<lb/>
巳偹河欲凍而先防玉帛殫於帑蔵黎庶殞於風霜噴<lb/>
胡塵於渭水騰朔馬於漁陽罄有限之賦斂給無厭之<lb/>
<pb n="KR4h0139_WYG_060-19a"/>
豺狼既陵轢於千古乃䖍思於百王屬虚躬之纂武登<lb/>
皇圖而御宇𢎞三䇿於廟堂變千機於狂虜頓王綱於<lb/>
沙漠製雲羅於海浦移種落殄凶渠巻毳帳埽穹廬門<lb/>
無闗於地軸戸不納於天樞肆黎元於耕鑿一文軌於<lb/>
車書循今蹤兮覽前跡俯層城兮臨太液鑑髙深之外<lb/>
固蕩心神而内益有土木之二勞非干戈之兩役雖復<lb/>
重基數仭異細栁之初營疊岸盈丈開上林而玩兵彼<lb/>
露䑓之一儉乃延徳於蒼生此崇基之漸泰方起謗於<lb/>
<pb n="KR4h0139_WYG_060-19b"/>
黎甿利懐小而忘大害棄重而思輕是猶蜀侯之貪金<lb/>
䘮其國於岷峨智伯之縱辯迷自灌於洪波鑒損益而<lb/>
為寡殊禍福而成多故庸愚之尚志豈賢達之殊智至<lb/>
若膏雨雲飛八紘廣被信觸類而流澤非有求於報施<lb/>
故為施而不自矜者亦成功之大義受而不知感者乃<lb/>
悖徳之深累澄遣心意坐怡情抱一徳是珍萬物非寳<lb/>
不避辱於真惡豈求榮於偽好既同徳而同心共流芳<lb/>
於王道<lb/>
<pb n="KR4h0139_WYG_060-20a"/>
　　駕幸温泉宫賦<hi>以天下安樂明主宴逰為韻</hi>　<hi>唐</hi>林　琨<lb/>
寒郊巳暮兮景氣澄鮮遥林罷色兮古岫蒼然我皇將<lb/>
出豫滌思觀風獵賢於是旭月霽野慶雲靄天指鳳城<lb/>
之香陌得驪阜之甘泉乃乘琱玉之輿駕飛黄之馬羅<lb/>
霜仗於灞亭之上駐清蹕於泰山之下賦汾水於秋風<lb/>
詠在鎬於周雅若其嚴氣盛隂雲寒氷生巨壑雪滿層<lb/>
巒河海方閉温泉正湍豈獨鑒天心於曲渚藻聖慮於<lb/>
清瀾洞上善之為信秉至柔之自安伊昔竹殿始秋梧<lb/>
<pb n="KR4h0139_WYG_060-20b"/>
宫未落空望幸之杳𣺌怨嬉逰之寂寞芸徒馥於玉階<lb/>
月虚容於金閣接逺樹於新豐韻曉鐘於長樂皇歡是<lb/>
并品物咸亨逶迤清泚皎潔澄明奏鈞天而寒谷變律<lb/>
陳羽衛而隂飆換晴故能蠲憂除患利用永貞於時澤<lb/>
洽羣臣恩徧區宇野豐擊壤則有頌於康哉帝之何力<lb/>
空賡歌於聖主因返斾回鑾逍遥近甸度祥光之蕭索<lb/>
鬱佳氣之蔥蒨鈎陳不改下輦成晏誡軹道而興嗟想<lb/>
磻溪而流盼然後省娛逰之樂念淳樸之儔開靈液之<lb/>
<pb n="KR4h0139_WYG_060-21a"/>
廣潤與萬姓而同休施兔罝于中谷賁束帛於巗幽獨<lb/>
有執㦸三道棲遲一丘空想臣朔之列常陪漢武之逰<lb/>
　　駕幸華清宫賦<hi>以温泉毖湧盪邪難老為韻</hi>　<hi>唐</hi>韓　休<lb/>
惟我皇御宇兮法象乾坤天歩順動兮行幸斯存雨師<lb/>
灑路兮九門洞啓千旗火生兮萬乘雷奔紫雲霏微隨<lb/>
六龍而欲散還聚白日照耀候一人兮當寒却温盖上<lb/>
豫逰以叶運豈伊沐浴而足論若乃北騎殿後鈎陳啓<lb/>
前辭紫殿而魚不在藻出青門而龍乃見田霜㦸森森<lb/>
<pb n="KR4h0139_WYG_060-21b"/>
以星布玉輅迢迢而天旋聲明動野文物藻川月落鳳<lb/>
城巳渉於𤣥灞日生暘谷俄届於甘泉於是登三休兮<lb/>
憩神轡朝百辟兮禮容偹玉堂憑艮面鶉野以髙明石<lb/>
溜象蒙繞龍宫之清毖處無為兮既端拱時或濯兮湯<lb/>
泉湧聖躬清兮聖徳廣四目明兮四聰朗與元氣之氛<lb/>
氲如晴空之滌盪觀夫巍峩宫闕隠映煙霞上薄鳥道<lb/>
經廻日車路臨八水砌比萬家樓觀排空時既知於降<lb/>
聖忠良在位諒勿疑於去邪儒有鵬無翼風有搏每俟<lb/>
<pb n="KR4h0139_WYG_060-22a"/>
命以居易尚媿身於才難觀國光以舉踵歴華清而展<lb/>
歡不賡歌以抃舞夫何足以自安乃為歌曰素秋歸兮<lb/>
𤣥冬早王是時兮出西鎬幸華清兮順天道瓊樓架虚<lb/>
兮仙靈保長生殿前兮樹難老甘液流兮聖躬可澡俾<lb/>
吾皇兮億千壽考<lb/>
　　温湯御毬賦　　　　　　　　<hi>唐</hi>閻　寛<lb/>
天寳六載孟冬十月霜清東野斗指北闕已畢三農亦<lb/>
休百工皇帝思温湯而順動幸㑹昌之離宫越三日下<lb/>
<pb n="KR4h0139_WYG_060-22b"/>
明詔伊蹴踘之戲者盖用兵之技也武由是存義不可<lb/>
舍頃徒習於禁中今將示於天下廣場惟新埽除克淨<lb/>
平望若砥下看猶鏡微露滴而必聞纖塵飛而不映欲<lb/>
觀乎天子之入先受乎將軍之令宛駒冀駿體佶心閒<lb/>
銀鞍月上華勒星還細尾促結髙鬐難攀儼齊足以驤<lb/>
首待馳騖乎其間羽林孤兒力壯身勇盖稷門而未㨗<lb/>
攀秦鼎而非重積習為常成規親奉咸技癢而願効望<lb/>
鳴鑾而跂踵雲開紫殿日臨丹墀無譁衆士其局各司<lb/>
<pb n="KR4h0139_WYG_060-23a"/>
聖神之主於是乎帥師君前决死且不敢辭珠毬忽擲<lb/>
月仗爭擊并驅分鑣交臂疊跡或目留而形往或出羣<lb/>
而受敵禀王命以周旋去天威兮咫尺有騁趫材専工<lb/>
接來未拂地而還起乍從空而倒迴宻隂林而自却堅<lb/>
石壁而迎開百發百中如電如雷更生竒絶能出慮表<lb/>
善學都盧仍騎騕褭輕劇騰狖迅拚鷙鳥梢虚而訝人<lb/>
手長攢角而疑馬身小分都驟滿别部行収哮噉則破<lb/>
山盪谷踴躍則跳巒簸丘爭靡違於君子中寧謝於諸<lb/>
<pb n="KR4h0139_WYG_060-23b"/>
侯况賞罰之必信旌君國之大猷其中志氣超神睂目<lb/>
勝畫地祇衛蹕山靈捧靶衆沸渭以紛紜獨雍容而閒<lb/>
暇峩冠而雲散五色揮䇿而日迴三舍狀威鳳之飛翔<lb/>
等神龍之變化此神人兮有作豈臣子之齊駕是時也<lb/>
天宇闢睿情歡命京尹將屬官美斯場之寵麗成今日<lb/>
之逰盤詳其指揮雅標幹事之首察其任使孰為知人<lb/>
之難遂賞功而褒徳何縑縞之戔戔尹乃拜手稽首逡<lb/>
廵不受曰子來之功臣何力之有夫稱物以平施則可<lb/>
<pb n="KR4h0139_WYG_060-24a"/>
大而可久故職司與役徒亦恩加其賜厚且稱兹藝精<lb/>
鍊古來罕見寓今斯成伐謀足擅可以震疊戎狄康寧<lb/>
㝢縣漢祖未悟果有白登之圍唐堯闕修載勞丹浦之<lb/>
戰然明者覩於未兆戒者圖於不見城誠狹頗積往來<lb/>
之勤馬雖調恐生銜橜之變憑覽則至樂躬親則非便<lb/>
帝曰俞忠哉真知言之選<lb/>
　　駕幸九成宫賦<hi>以順時出豫觀風展義為韻</hi>　<hi>唐</hi>李子卿<lb/>
皇帝握靈符之三載也天地穆清星日耀潤野訪遺逸<lb/>
<pb n="KR4h0139_WYG_060-24b"/>
朝登傑儁化則垂拱而成令則不言而信時廵之儀展<lb/>
秋獮之禮順思訪俗而觀人若乘乾而出震右輔伊邇<lb/>
離宫在兹前瞻鳴鳳之岫傍指神雞之祠渭水煙波接<lb/>
苑中之洲渚岐山雲物落禁裏之軒墀俄而迴鑾輅載<lb/>
羽旗為宴鎬之樂動横汾之詞况不勞於百姓而有務<lb/>
於三時者哉由是叶清秋練吉日乘石洗皇輿出七騶<lb/>
按隊千乘扈蹕戈矛林森士馬櫛比始地嶪而天旋終<lb/>
電馳而飆疾翻然而八駿鶱騰霍濩而六龍奔逸雷公<lb/>
<pb n="KR4h0139_WYG_060-25a"/>
轉轂風伯按馭朱旗列而秋野生春金甲照而暮川增<lb/>
曙陋漢帝之㳺衍哂秦皇之逸豫祥煙不散近飛槍壘<lb/>
之間瑞草常開併拂車攻之處廣陌鳴鑾異彼逰盤訪<lb/>
百年之疾苦知五稼之艱難成王之蒐由是問古公之<lb/>
政有以觀翠華來兮野老喜屬車至兮國人歡詎比夫<lb/>
隴塞迴中妄開行幸之路泰郊畤上虚立禮神之壇穆<lb/>
然深宫駐蹕其中樓枕嶺而倒影殿當川而抱虹閟邃<lb/>
而寒暑隔岧嶤而雲霧通前視八水傍臨九嵕所以明<lb/>
<pb n="KR4h0139_WYG_060-25b"/>
四目逹四聰凝睿想播𤣥風比逰心於汗漫侔得道於<lb/>
崆峒亦既下輦於是端冕補闕政修墜典大風之歌作<lb/>
湛露之恩展於是振旅建旄廻鑾返轡百蠻懼威武萬<lb/>
姓知教義若臣者巗穴久伏丘園來賁未有燭於皇明<lb/>
竊以覩於人瑞敢獻楊雄之賦庶獲有司之議<lb/>
　　駕幸天安宫賦　　　　　　　<hi>唐</hi>吕令問<lb/>
卓哉有唐之開元也拉五帝而軼三皇灑雲雨之霶澤<lb/>
炯日月之重光恵及豚魚則鳥獸咸若化被草木則行<lb/>
<pb n="KR4h0139_WYG_060-26a"/>
葦不傷爾其尚節儉反貞淳照之如日育之如春猶以<lb/>
為震出而亨則隨方而東狩豫順以動則因時而西巡<lb/>
非以肆志放欲盖乃觀風勞人於是乎天子乃命羣寮<lb/>
考吉日升玉輦馳清蹕霍濩沸渭鏗訇洋溢龍輿馳地<lb/>
杳空山而自鳴紅旗照天轉洛橋而半出若乃宸襟逺<lb/>
覽睿賞遐宣則野泛佳氣樹生彩煙過澠池而懐古入<lb/>
傅巖而想賢覽唐墟之遺跡嘉舜風之慨然白雲初飛<lb/>
澡秋思於汾水黄河一變濯聖慮於秦川是以問年徳<lb/>
<pb n="KR4h0139_WYG_060-26b"/>
恤惸獨望秩山浸肆覲羣牧屬車所止罔不清肅乃有<lb/>
邑老田父進而歌曰嵗既稔而時清我后來兮應天行<lb/>
東都士庶扶輪送西土諸侯埽地迎君之徳兮徳無有<lb/>
路旁勞賚皆牛酒乘輿一至長安城千秋萬嵗南山壽<lb/>
　　駕幸芙蓉園賦　　　　　　　<hi>唐</hi>闕　名<lb/>
紫禁彤庭兮二月春戲蝶流鶯兮百處新借問此來逰<lb/>
幸所是日芳菲最惹人乘桂苑之春晩值芳林之雨霽<lb/>
徴聲都尉之門召舞平陽之第的皪綵仗逶迤羅袂兩<lb/>
<pb n="KR4h0139_WYG_060-27a"/>
兩相看歩揺簪一一共鬬承雲髻鳴鑾漸出轉佩相從<lb/>
仙宫萬户層城九重綵扇似月從騎如龍奏清笳於楊<lb/>
柳下天蓋於芙蓉灞川宛轉秦郊綺錯北極儀鳳之樓<lb/>
南鄰隠豹之崿入紅園而移歩輦俯綠池而巻行幕鳴<lb/>
管則嬌鳥不飛拂簟則輕花自落留連帳殿彌望帷宫<lb/>
水揺揺而岸花紫煙微微而野樹紅鳴文鷁於波面奏<lb/>
嬌鶯於掌中千鍾獻堯之酒五絃歌舜之風日落前溪<lb/>
雲垂後殿陌上氣合花間露泫徐飛睿藻再融神盻羣<lb/>
<pb n="KR4h0139_WYG_060-27b"/>
公既奏柏梁文萬乘方迴瑶池醼<lb/>
　　迴鑾賦　　　　　　　　　　<hi>唐</hi>歐陽詹<lb/>
夫何降一人兮將凝帖乎萬方神其精而傑其質兮赫<lb/>
赫巍巍以昂昂膺千年之寳厯承八聖之重光道為紀<lb/>
徳為綱仁為宅義為防化悠悠而蕩蕩風習習以洋洋<lb/>
沐雨露以蕃昌燭日月以皆康癸亥之嵗太皞司政乃<lb/>
作幸於西順上帝之令將行曰相彼元元以哲后為父<lb/>
母視滛君猶芻狗予其在徳則踈逖皆予之子也伊重<lb/>
<pb n="KR4h0139_WYG_060-28a"/>
闗擊柝於予誰守乎予其不淑則骨肉實予讎敵也雖<lb/>
金城湯池於予何有乎四門大開七寢停警歘凛凓以<lb/>
風清宵寂澄而月靜於時厥有頑民從愚至逆假鴻恩<lb/>
以出入㺯神器於閒隙於是天忿地怒人慘神惻積憤<lb/>
氣以交衝疊冤心以潛逼災變流演妖氛充塞山河列<lb/>
以長晦日月存而無色明則士庶幽則靈祇豚魚有識<lb/>
草木無知企喁喁以嗷嗷望我后之來儀如孺子之憶<lb/>
慈親焉如涸鱗之念長津焉如枯苗之待膏雨焉如籠<lb/>
<pb n="KR4h0139_WYG_060-28b"/>
鳥之仰林莽焉既而文物無荒聲明有素木葉猶飛金<lb/>
風未暮聖澤西浹天顔東顧迴旌旗整鑾輅雨師啓途<lb/>
風伯前驅豐隆布令列缺行誅神功莫仇天力誰虞櫛<lb/>
繽紛於𠖇宰駢駱驛乎虚無洗地軸拂天衢殱有罪福<lb/>
無辜雰霾埽蕩於寰區塵埃滌濯乎皇都元兇不戮而<lb/>
淪痡品物未覩而遥蘇爾其靈物既先乘輿乃從雲車<lb/>
煙馭春心日容鬱霏霏以葳蕤輝熠熠以嚴顒祥風<graphic n="KR2078" url="https://raw.githubusercontent.com/kanripo/KR-Gaiji/master/images/KR2078.png" mimeType="image/png"/>
<graphic n="KR2078" url="https://raw.githubusercontent.com/kanripo/KR-Gaiji/master/images/KR2078.png" mimeType="image/png"/>以淫滛瑞氣靄靄以溶溶蒙蘢焉虹蜺之榮儀鳳髣<lb/>
<pb n="KR4h0139_WYG_060-29a"/>
髴焉煙靄之送逰龍若夷若夏乃愚乃賢振振駢駢殷<lb/>
殷闐闐巷如流以湯湯野若草以芊芊雲浮巨嶽水集<lb/>
洪川至喜翻悲含淚而前曰自沐𤣥化𠖇𠖇緜緜如載<lb/>
於天如飲於泉卒嵗永年皆謂自然異日殷憂方昭厥<lb/>
由歸歟歸歟人其待居是日也皇帝乃闢金門升紫宫<lb/>
宣睿㫖將天衷熈乎若微雷淑氣暢昆蟲芬乎若韶光<lb/>
麗景發青蔥下蟠厚地上洽𤣥穹扶桑而西虞泉而東<lb/>
百福交通萬彚大同白日三舍以逡巡瞪丕征以融融<lb/>
<pb n="KR4h0139_WYG_060-29b"/>
南山萬嵗以爭呼頷聲若動而崇崇至矣哉之徳也深<lb/>
乎大乎滂乎沛乎爾其汪濊乎可謂上合天經下叶地<lb/>
靈旁統神明中獲人情故能不守有與之守不爭有與<lb/>
之爭此一舉也足見天地之心足辨人神之意諒無黨<lb/>
以無偏唯夫道徳之比者也<lb/>
　　侍上奉聖母觀玉泉山賦　　　<hi>明</hi>夏　言<lb/>
嵗丙申之季春兮上有事於園陵嚴萬乘以夙駕兮奉<lb/>
聖母而同行徧七聖以展謁兮越四宿而禮成指歸途<lb/>
<pb n="KR4h0139_WYG_060-30a"/>
以迴鑾兮度沙河而西征覽金山之坡陀兮有玉泉之<lb/>
清泠惟斯泉之可玩兮溜石罅而潛湧匯一泓之湛潔<lb/>
兮儼玉淵而金井鑒睂髮其不爽兮紛鏡光之炯炯既<lb/>
寥戾以圓渟兮復濙洞而深冷俯引巵而可酌兮羌不<lb/>
勞乎素綆惟皇情之志養兮奉慈幄而來觀盛東朝之<lb/>
法駕兮羅羽騎其桓桓簫鼓鳴而谷震兮歩幛宛而龍<lb/>
蟠陟方亭於山椒兮埽素石而臨瀾動天顔之有喜兮<lb/>
映鶴髮而增歡仰聖人之大孝兮叙天倫之樂事覩洪<lb/>
<pb n="KR4h0139_WYG_060-30b"/>
源之濬發兮體上善而流惠何小臣之多幸兮侍宸旒<lb/>
而扈蹕感君恩之罔極兮豈魚水之足喻祝慈夀之無<lb/>
疆兮頌如川之方至<lb/>
　　大駕南巡賦　　　　　　　　<hi>明</hi>夏　言<lb/>
伊我明之九葉兮惟皇聖神乃嘉靖之已亥兮大駕南<lb/>
巡册儲宫兮定本開明堂兮享親肆卿雲一再見兮皇<lb/>
天顧歆乃悲慈極兮猶居大内乃念寢園兮逺在楚濱<lb/>
展孝思於先帝兮欲親覿乎祾恩乃卜之羣廟兮謀之<lb/>
<pb n="KR4h0139_WYG_060-31a"/>
衆心請於髙旻兮類於祇靈爰擇利動兮越翼佳辰出<lb/>
疆祖道兮時維仲春召雨師而灑道呼風伯以清塵乃<lb/>
戒嚴萬乘控御六軍師保任輔扈兮將帥用命内都擁<lb/>
追及兮諸郊望幸損嬪御而減膳兮惟後宫之數人念<lb/>
脩塗之供億兮每夙戒而宵征於是撫翠鳳之輿兮揚<lb/>
黄龍之旌鼓雷動兮鞭泉鳴車波流兮騎星奔攫天狼<lb/>
之弧兮挺太阿之柄走光景之輪兮聴銅駝之令於是<lb/>
三時順豫萬國來襄乃出幽燕之墟兮驅八神而司警<lb/>
<pb n="KR4h0139_WYG_060-31b"/>
蹕飲沱洹之沬兮突萬駿而絶飛梁於時大司馬肅甲<lb/>
騎教歩師而慎張皇大司徒布委積嚴芻餉而備輸藏<lb/>
大宗伯率胥史講巡狩而道趨蹌大司空飾行道列廬<lb/>
次而衛宫牆文章侍從則有起居常侍集螭首而爭能<lb/>
獻技金吾宿翼則有羽林彍騎奮虎賁而鷙突超驤前<lb/>
後曳虹霓兮拱辰象而璀璨東西布日月兮瞻太常而<lb/>
飛揚喧牝牡之動兮儼翠華之縹緲寂轅蹄之佇兮聴<lb/>
畫角於中央於是度恒麓駕長河於惟朝諸侯也則時<lb/>
<pb n="KR4h0139_WYG_060-32a"/>
庸展親有唐叔汝叔楚叔趙弟鄭弟徽有國兄周有世<lb/>
孫覃錫賚於諸王於惟徧羣神也則衡嶽嵩嶽濟瀆河<lb/>
瀆古帝明王忠臣善士舉望徧於周行於惟明㸃陟也<lb/>
則大㑹羣吏操賞罸之柄乃剔蠧而留良於惟省觀方<lb/>
也則問民疾苦親諭耆艾蠲除振貸爰閔恤而傍徨作<lb/>
太祝而修辭兮知鬼神之情狀渉巨川而賦詩兮㑹君<lb/>
臣之同慶羌制草視於宵中兮對臣工而命意華錫駢<lb/>
於晝接兮顧師保而霽顔一人任其勞兮報親恩之浩<lb/>
<pb n="KR4h0139_WYG_060-32b"/>
大千里行如息兮喜聖躬之保安乃渡漢水歴襄山望<lb/>
龍氣瞻帝鄉駐豐樂之津兮睇陽䑓之眇過漢王之沛<lb/>
里兮入岐周之豐鎬黄旄弭節於天衢兮紫盖延光於<lb/>
靈沼萬騎盤旋於雉堞兮千官舞蹈於雲表於是賁潛<lb/>
邸御龍飛陟重明正宸居謝昊天之基命兮申皇考之<lb/>
嚴配奏親恩之象成兮報神功之攸始宣鈞天之曲兮<lb/>
雲門之與咸池禋灌地之誠兮鬱鬯之與宗彞獻圭璜<lb/>
於修潔兮致柴望於明離山靈川伯國社國門以洽百<lb/>
<pb n="KR4h0139_WYG_060-33a"/>
禮徧於羣神乃率後宫走羣辟度層岡躡華璧入萬寳<lb/>
之佳城兮和一龍之幽宅樓觀出於長松兮屹重垣之<lb/>
金碧王氣應於中台兮繞龍光於四翼衡廬峙為雙睂<lb/>
兮内方為之腹脊江沱溢為咽喉兮漢潛為之脣吻恍<lb/>
皇考之洋洋見羣臣而喜懌敞靈宫之翼翼兮知聖子<lb/>
之在側慰終身之勤慕兮念宸憂之巳釋覩陟岵之淵<lb/>
𠂻兮感孝思之允迪文謨光於江漢兮武烈顯於中域<lb/>
廟制定於宗簴兮𤣥宫接乎南極於是推恩湯沐歌詠<lb/>
<pb n="KR4h0139_WYG_060-33b"/>
膏澤下寛詔於諸州兮復田租於近邑故老為之歡呼<lb/>
兮山川為之赫奕於是昭帝命也則應天順天承天居<lb/>
重以麗乎陽明於是闡地靈也則鍾山天夀純徳安貞<lb/>
以萃夫幽脈信郢歌之寡和兮陽春布於四方接淮泗<lb/>
之皇靈兮榮光發於萬物感祾恩而嘏祝兮樂聲被乎<lb/>
金石拜重明而作頌兮昌期應乎寳厯藹雲孫兮厭乃<lb/>
徳垂神謨兮葉萬億稽首兹行兮勞聖蹕嗟吁小臣兮<lb/>
歌帝力貽燕子孫兮保無斁<lb/>
<pb n="KR4h0139_WYG_060-34a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0139_WYG_060-34b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定歴代賦彚卷五十七<lb/>
</p>
<p>
</p>
  </div>
</body>
</text>
</TEI>
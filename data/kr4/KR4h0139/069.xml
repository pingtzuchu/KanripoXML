<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0139_WYG_069-1a"/>
　欽定四庫全書<lb/>
御定厯代賦彚巻六十六<lb/>
　　性道<lb/>
　　　性習相近逺賦<hi>以君子之所慎焉為韻</hi>　　<hi>唐</hi>鄭　俞<lb/>
　酌人心之善敗惟性習之所分習者物之遷以動為主<lb/>
　性者生之質以靜為君運情有同於鎔鑄通志亦比夫<lb/>
　耕耘或定心以純一或逐境而糾紛故定心者若疏源<lb/>
　而自得逐境者猶理絲而又棼且物之惑人無窮人之<lb/>
<pb n="KR4h0139_WYG_069-1b"/>
　徇物無巳近之則歸於正性逺之則㓕於天理雖真妄<lb/>
　之多端諒御用而由巳至若習於所是則孟母之訓子<lb/>
　其居也初闤闠之是鄰遂賈鬻之無恥及夫又徙於學<lb/>
　徒示以墳史卒能振文行以標名鬱古今而播美豈不<lb/>
　以性相近而習之至矣又若效之而非則夀陵之從師<lb/>
　其故也等善行之無轍見大道之甚夷及夫邯鄲之學<lb/>
　匍匐於兹既所能之未盡終故歩而莫追豈不以習相<lb/>
　逺而性亦失之固冝人定其情物安其所苟欲遷性習<lb/>
<pb n="KR4h0139_WYG_069-2a"/>
以交䘮易賢愚之攸處則舍於已而效於人學彌得而<lb/>
性彌阻述而莫息亦莫之禦是非乖理而亦徇未若襲<lb/>
慎而委順勿牽外以槩名在執中而克慎欽若奥㫖聞<lb/>
諸古先習之則善道可進守之則至理自全兹義也智<lb/>
所不染愚亦難遷儻中庸之可甄願斯焉而取焉<lb/>
　　性習相近逺賦<hi>以君子之所慎焉為韻</hi>　　<hi>唐</hi>白居易<lb/>
噫下自人上達君咸徳以慎立而性由習分習則生常<lb/>
將俾夫善惡區别慎之在始必辨乎是非糾紛原夫性<lb/>
<pb n="KR4h0139_WYG_069-2b"/>
相近者豈不以有教無類其歸於一揆習相逺者豈不<lb/>
以殊途異致乃差於千里昏明波注導為愚智之源邪<lb/>
正岐分開成理亂之軌安得不稽其本謀其始觀所由<lb/>
察所以考成敗而取舎審臧否而行止俾流遁者返迷<lb/>
途於騷人積習者遵要道於君子且夫徳莫徳於老氏<lb/>
乃曰道是從矣聖莫聖於宣尼亦曰非生知之則知徳<lb/>
在修身將見素而抱朴聖由志學必切問而近思在乎<lb/>
積藝業於黍累慎言行於毫釐故得其門志彌篤兮性<lb/>
<pb n="KR4h0139_WYG_069-3a"/>
彌近矣由其徑習愈精兮道愈逺而其㫖可顯其義可<lb/>
舉勿謂習之近徇迹而相背重阻勿謂性之逺反真而<lb/>
相去幾許亦猶一源派别隨渾澄而或濁或清一氣脈<lb/>
分任吹喣而為寒為暑是以君子稽古於時習之初辨<lb/>
惑於成性之所然則性者中之和習者外之徇中和思<lb/>
於馴致外徇誡於妄進非所習而習則性傷得所習而<lb/>
習則性順故聖與狂由乎念與罔念福與禍在乎慎與<lb/>
不慎慎之義莫匪乎率道為本見善則遷觀炯誡於既<lb/>
<pb n="KR4h0139_WYG_069-3b"/>
徃審進退於未然故得之則至性大同若水濟水也失<lb/>
之則衆心不等猶面如面焉誠哉習性之説吾將以為<lb/>
教先<lb/>
　　性猶湍水賦<hi>以性之為善猶水趨下為韻</hi>　　<hi>唐</hi>侯　冽<lb/>
人立性兮誠明為本水激湍兮動直惟柔將以遊心於<lb/>
澹故其從善如流天理斯在坎徳可求謂寘懷而必將<lb/>
流惡同赴勢而咸得處休至人之性唯當浩浩君子之<lb/>
道所以猶猶原夫性本皆善誘成遷化湍有常行決而<lb/>
<pb n="KR4h0139_WYG_069-4a"/>
上下得其道則致和平汨其流遂成姦詐故聖人行當<lb/>
順動義不詭隨欲滔滔而處下逾潔將淼淼而致逺不<lb/>
疲順意周流誠隨波而遷染由衷激發庶合道以云為<lb/>
託以洗心從之潔已尊派别脈分之要道守滌瑕蕩穢<lb/>
之至理符老君之立教心乃善泉同太史之奏言徳方<lb/>
在水勢雖相近意當一揆法潤下流謙之迹莫非有為<lb/>
為之愛漂沙宕石之功是皆景行行止心源洞適徳澤<lb/>
潛敷在審思其決泄豈求潤於霑濡逺近相沿宛見為<lb/>
<pb n="KR4h0139_WYG_069-4b"/>
仁由已始終共濟足見循道而趨不然則喪其真失其<lb/>
正動必旁午志皆紛競安能使通達為無滯之姿禀受<lb/>
成善利之性徳如毛而轉潤行有葉而逾滋心鏡之前<lb/>
若光明而上下察也情田之内同澹泊而左右流之懿<lb/>
其義戒中人事標前典是明各有原本不可遷移豈徒<lb/>
虚閱波瀾以方清淺若然者信乎孟子之言所謂懲惡<lb/>
而勸善<lb/>
　　動靜交相養賦<hi>有序</hi>　　　　　<hi>唐</hi>白居易<lb/>
<pb n="KR4h0139_WYG_069-5a"/>
居易常見今之立身從事者有失於動有失於靜斯由<lb/>
動靜俱不得其時與理也因述其所以然用自儆導命<lb/>
曰動靜交相養賦云<lb/>
天地有常道萬物有常性道不可以終靜濟之以動性<lb/>
不可以終動濟之以靜養之則兩全而交利不養之則<lb/>
兩傷而交病故聖人取諸震以發身受以復而知命所<lb/>
以荘生曰智養恬易曰䝉養正者也吾觀天文其中有<lb/>
程日明則月晦日晦則月明明晦交養晝夜乃成吾觀<lb/>
<pb n="KR4h0139_WYG_069-5b"/>
嵗功其中有信陽進則隂退陽退則隂進進退交養寒<lb/>
暑乃順且躁者本於靜也斯則躁為民靜為君以民養<lb/>
君教化之根則動養靜之道斯存且有者生於無也斯<lb/>
則無為母有為子以母養子生成之理則靜養動之義<lb/>
明矣所以動之為用在氣為春在鳥為飛在舟為檝在<lb/>
弩為機不有動也靜将疇依所以靜之為用在蟲為蟄<lb/>
在水為止在門為鍵在輪為柅不有靜也動奚資始則<lb/>
知動兮靜所伏靜兮動所倚吾何以知交養之然哉以<lb/>
<pb n="KR4h0139_WYG_069-6a"/>
此有以見人之生於世出處相濟必有時而行非匏𤓰<lb/>
不可以長繫人之善其身枉直相循必有時而屈故尺<lb/>
蠖不可以長伸嗟夫今之人知動之可以成功不知非<lb/>
其時動必為凶知靜之可以立徳不知非其理靜亦為<lb/>
賊大矣哉動靜之際聖人其難之先之則過時後之則<lb/>
不及時交養之間不容毫釐故老氏觀妙顔氏知幾噫<lb/>
非二君子吾誰與歸<lb/>
　　自誠而明謂之性賦　　　　　<hi>宋</hi>范仲淹<lb/>
<pb n="KR4h0139_WYG_069-6b"/>
聖人生禀正命動由至誠發聖徳而非習本天性以惟<lb/>
明生而神靈實降五行之秀發於事業克宣三代之英<lb/>
稽中庸之有云仰上聖之莫越性以誠著徳由明發其<lb/>
誠也感於乾坤其明也配乎日月我生既異初郁郁而<lb/>
有融我性在斯終存存而不竭上智不移無為而為藴<lb/>
彼精醇之志發為濬哲之資文王之徳之純既由天啓<lb/>
周公之才之美亦自生知故得冠乎人倫立乎聖域所<lb/>
以見至矣之性所以成自然之識究其本也蓋鍾純粹<lb/>
<pb n="KR4h0139_WYG_069-7a"/>
之精及其顯焉乃著文明之徳豈不以自誠而明者生<lb/>
而非常自明而誠者學而有方生而徳者實兹睿聖學<lb/>
而及者惟彼賢良顔生則自明而臻謂賢人而可擬夫<lb/>
子則自誠而至與天道而彌彰若然則誠之道也既如<lb/>
此明之道也又如彼葢殊途而同致亦相須而成理發<lb/>
乎仁義遂使跂而及之著乎聖神所謂誠則明矣且夫<lb/>
明乃誠之表誠乃明之先存乎誠而正性既立貫乎明<lb/>
而盛徳乃宣有感必通始料乎在心為志不求而得終<lb/>
<pb n="KR4h0139_WYG_069-7b"/>
知乎命受於天大矣哉考彼格言見兹元聖施為可覩<lb/>
於君徳動靜必遵於天命由至誠而達至明是為聖人<lb/>
之性<lb/>
　　一賦<hi>以為文首出得數之先為韻</hi>　　　　　<hi>唐</hi>王　棨<lb/>
昔庖氏為君斯文始分畫卦而初成陽位造書而肇見<lb/>
人文豈非本自道生終云神得俾大衍以虚數從黄鐘<lb/>
而立則君子守以制性聖人抱而臨極然後彤弓是錫<lb/>
天王嘉重耳之勲簞食見稱夫子美顔回之徳萬物生<lb/>
<pb n="KR4h0139_WYG_069-8a"/>
焉惟兹處先况乃聞而知十用以當千名立兮卓爾形<lb/>
標兮孑然許子之瓢既棄陳公之榻猶懸或有錢囊譏<lb/>
世芻束稱賢改其月而為正月號其年而曰元年若夫<lb/>
李陵呼時荆軻去日歌興三歎之唱智慚百慮之失為<lb/>
山用簣魯論之義足徴載鬼以車周易之文始出借如<lb/>
寒暑相推薰蕕可知鶚百鳥而非匹龍三人而共為儉<lb/>
徳彌彰平仲之衆裘安在仁心逺播成湯之三網猶施<lb/>
既聞興國之言亦有傾城之顧措辭雖屈於子夏重諾<lb/>
<pb n="KR4h0139_WYG_069-8b"/>
常推於季路天得地得膺千年出聖之期彼時此時叶<lb/>
四海為家之數琴瑟專矣車書混之分杯羮而孰忍縫<lb/>
尺布以堪悲雖云管仲能匡因成霸業未若蕭何如畫<lb/>
永作邦基是知王居四大之初日冠三光之首目所加<lb/>
而可取毛不拔而何有愚則立節無二千時未偶幸麟<lb/>
角以成功庶桂枝而在手<lb/>
　　一生二賦<hi>以元氣之用生是天地為韻</hi>　　　<hi>宋</hi>文彦博<lb/>
一者本乎妙道二者資乎混元道生一而既顯一生二<lb/>
<pb n="KR4h0139_WYG_069-9a"/>
以斯存通幽洞冥作三才之肇祖從無入有為萬化之<lb/>
本原昔老氏以識鑒道樞心存義緯和光允執於衆妙<lb/>
施教遂熙於庶彚以謂一之所起蓋兆自於真宗二者<lb/>
何先必生因於冲氣察其所以因而陳之本無象而生<lb/>
有象自無為而成有為旁老斯文類黄鐘之生六律近<lb/>
探六義同太極之分兩儀得不逺賾真筌深窮妙用當<lb/>
始在於冲漠固未分於錯綜無名漸散惟道也寂爾而<lb/>
日彰有物將形惟一也淵兮而景從是故一由道以昭<lb/>
<pb n="KR4h0139_WYG_069-9b"/>
著二因一以潛生清濁本兹而遂判剛柔自是以方成<lb/>
為品物之宗我則觸類而長作聖人之式我則與時偕<lb/>
行若然則大道俄分澆風靡靡既成形以成象則有非<lb/>
而有是茫茫兮仗我生成浩浩兮因吾繼始狀轔轔之<lb/>
華轂起自椎輪同皎皎之層氷生於積水則知一者生<lb/>
乎立極二者兆乎先天見相生之道備得下濟之功全<lb/>
當有儀未象之時包藏莫顯及自寡成多之際孕育無<lb/>
邉懿哉事體無形功符不器始則混而為一終乃分而<lb/>
<pb n="KR4h0139_WYG_069-10a"/>
為二故侯王得之以大寧可以經天而緯地<lb/>
　　有物混成賦　　　　　　　　<hi>宋</hi>王　曾<lb/>
妙物難模先天有諸著自無名之始生乎立極之初不<lb/>
縮不盈賦象寧窮於廣狹匪雕匪斲流形㒺滯於盈虚<lb/>
原夫未辨兩儀中含四象雖欲兆於形質曾莫知夫影<lb/>
響問洪纖而莫得自契胚渾考上下以都忘孰分天壤<lb/>
及夫大樸將散三光欲萌清濁待兹而一判昏明由是<lb/>
以相生然後品彚咸觀用作有形之始淳和外發或知<lb/>
<pb n="KR4h0139_WYG_069-10b"/>
至道之精是何小不隠於纖芥大不充於寰海配一氣<lb/>
以冥運亘終古而斯在縱隂陽之推盪我質難移任變<lb/>
化之紛紜斯形不改豈不以有者真有之基物者生物<lb/>
之先冥捜而兆朕斯顯寂聽而音容莫傳得我之小者<lb/>
散而為草木得我之大者聚而為山川視焉且無訝深<lb/>
蟠於厚地摶之不得疑上極於髙天本自強名誠難取<lb/>
類其始也既出無而入有其終也亦規天而矩地既不<lb/>
可指掌而窺又不可因人而致明君體之而成化則所<lb/>
<pb n="KR4h0139_WYG_069-11a"/>
謂無為而為君子執之而立身亦同乎不器之器無反<lb/>
無側神之聽之諒潛形於恍惚實委化於希夷傾毁何<lb/>
由固秉持之在我剛柔有體將用舎以隨時令我后掌<lb/>
握道樞恢張天紀將窮理以盡性思反古而復始巍巍<lb/>
乎執大象而撫域中達妙有之深㫖<lb/>
　　太極賦　　　　　　　　　　<hi>元</hi>陳　樵<lb/>
何太始之無始坱坱圠希夷後不知其有終兮前不見<lb/>
其肇基龎昧無朕何象何儀九乾何端八極何倪五方<lb/>
<pb n="KR4h0139_WYG_069-11b"/>
何屬四維何施非圓何覆非方何祉五辰何撫六宗何<lb/>
司為天道之大原兮有物混淪大不知其有外兮細又<lb/>
入於無倫長上古以為生兮閲萬世而長存懐道體之<lb/>
大全兮命元氣以為憑天人於是乎成性兮裂積氣而<lb/>
標形方其函三義以為一兮氣磅礴而未伸清與汚其<lb/>
雜襲兮曾𤣥黄之未分邈沆漭而漫誕閴晻靄而幽紛<lb/>
溟涬兮參寥冲漠兮絪緼馮馮翼翼杳杳旼旼育白日<lb/>
於瓊池孕明月於蕊淵列象兮儲光孰辨兮昭昏於是<lb/>
<pb n="KR4h0139_WYG_069-12a"/>
沉奥頫垂清陽高抗下蓬勃而蓊㔩上扶輿而森爽女<lb/>
媧揭石以傍視鯈忽廢鑿而自喪天經地緯成文成象<lb/>
積氣舒光昭晰清朗川疏凟融海涵岳壯四游上下與<lb/>
時升降大㝢左旋行無停輪玉衡斡流七政率循其出<lb/>
入之息互為吐吞乗氣之機呼寒吹温六月一息開陽<lb/>
闔隂動為靜基靜為動源温兮寒所伏寒兮温所存極<lb/>
不期復時徃時來二氣所布是行四時襲四為五五氣<lb/>
相滋方青嵗之開先兮又握赤精而嗣之襲黄靈以白<lb/>
<pb n="KR4h0139_WYG_069-12b"/>
藏兮又申之以𤣥煒冲氣蜿蟺隂化陽施彚列條分萬<lb/>
類睢睢動行植跋鱗泳羽飛人道配天有仁有義天去<lb/>
人其幾何雖殊分而一理無始之真吾其性五氣之精<lb/>
吾其體故道至察於鳶魚氣可塞於天地也吾嘗望元<lb/>
氣之輪囷兮思邃古之開元瞻天運之不息兮慨萬物<lb/>
之芸芸物更謝而迭瘁兮皆太始之來昆曾渾淪之不<lb/>
老兮世彌乆而彌新夫天亦不能以自巳兮吾又烏知<lb/>
其門哉系曰無始之真肇混元兮為物祖始萬象先兮<lb/>
<pb n="KR4h0139_WYG_069-13a"/>
思述祖徳窮化源兮名則無有辭何宣兮昔有人兮襟<lb/>
桂蘭問天不對兮餘千年四時錯行兮品物繁對天甚<lb/>
侈兮非無言<lb/>
　　太極賦　　　　　　　　　　<hi>元</hi>黄　潛<lb/>
厥初馮翼以瞢闇兮維𤣥黄其孰分爰揭揭而中立兮<lb/>
配天地以為人曩既學而有志兮紛遑遑其求索曰道<lb/>
不可名兮孰無徵而有獲繄皇羲之神聖兮感龍馬之<lb/>
負圖得妙契於俯仰兮何有畫而無書豈至道之𤣥逺<lb/>
<pb n="KR4h0139_WYG_069-13b"/>
兮非名言之可摹懿尼丘之降神兮廓人文以宣朗揭<lb/>
日月以中天兮啓羣昏之罔象指道妙於難名兮曰以<lb/>
一而生兩是謂太極兮非虚無與惚恍髙下以位兮天<lb/>
尊地卑燥溼以類兮五行順施南乾北坤兮西坎東離<lb/>
萬物錯綜兮殊巨細與妍媸孰主張是兮兹一本之所<lb/>
為歴兩都而江左兮胡論説之紛霏豈清言之弗美兮<lb/>
去道逺而偉先哲之獨詣兮重指掌於無極揭座右以<lb/>
為圖兮開盲聾於千億謂斯道之匪他兮在夫人而曰<lb/>
<pb n="KR4h0139_WYG_069-14a"/>
誠幾善惡猶隂陽兮兹吉凶之所生嗟竒論之後出兮<lb/>
穴牆垣為户牖析同異於一言兮或曰無而曰有蕕終<lb/>
不可使薫兮堊終不可使黝道惟辨而愈明兮貽話言<lb/>
於不朽昔聖門之多賢兮繽入室而升堂端木氏之頴<lb/>
悟兮僅有覩其文章雖亞聖之挺生兮猶歎其前後之<lb/>
無方疇敢索無聲於窅黙兮孰能求無形於渺茫惟下<lb/>
學而上達兮炳聖謨之洋洋諸生之貿貿兮方鈎深而<lb/>
摘隱探賜也之未聞兮誇神竒而捷敏恃空言如繫影<lb/>
<pb n="KR4h0139_WYG_069-14b"/>
兮曾不滿夫一哂曰予未有知兮何太極之敢言秉思<lb/>
誠之遺訓兮矢動息而弗諼庶返觀而有得兮明萬理<lb/>
之一原申誦言以自詔兮聊抒意於斯文<lb/>
　　太極賦　　　　　　　　　　<hi>元</hi>胡炳文<lb/>
渾淪無外磅礴深廣孰鈎其𤣥為我指掌鼇極定位龍<lb/>
馬負圖五十虚中天地其發我矣乎龜書天錫禹疇攸<lb/>
則其中用五名曰皇極然則羲之則圖也卦有爻蓍有<lb/>
策文王周公亦既有辭矣胡為不以太極言於易易者<lb/>
<pb n="KR4h0139_WYG_069-15a"/>
隂陽代換之名極者隂陽代換之理後際不見其終前<lb/>
瞻不見其始文王周公非不言也隂陽在是太極不離<lb/>
乎是爾不離者物物各具不雜者物物統體渾然者如<lb/>
此粲然者如彼造化氣也孰為氣之樞紐品彚形也孰<lb/>
為形之根柢不有夫子孰明厥㫖大哉易矣斯其至矣<lb/>
夫文王周公未嘗言太極也而發之者仲尼仲尼未嘗<lb/>
言無極也而明之者濂溪曰有曰無奚可岐而二之況<lb/>
所謂無者非視之不見而言希非聽之不聞而曰夷葢<lb/>
<pb n="KR4h0139_WYG_069-15b"/>
言無形而有理非如屋極之極可以形窺也非如北極<lb/>
之極可以象推也濓溪之説吾知其非得之於師濂溪<lb/>
之心吾知其得之於仲尼仲尼得之文王周公文王周<lb/>
公得之庖羲混兮闢兮其無窮兮不言者非私言之者<lb/>
非離然則孰為天地之太極曰人孰為人之太極曰心<lb/>
太極動而生陽靜而生隂人者隂陽二氣之㑹心者隂<lb/>
陽不測之神人之一身萬物咸備一方寸中具一天地<lb/>
所當得者將發之際原夫未發無偏無倚在圖書則中<lb/>
<pb n="KR4h0139_WYG_069-16a"/>
各有五五中有一一非心之體乎在先天則萬化萬事<lb/>
生乎心非即圖書之自中而起者乎動宜省察靜宜極<lb/>
養誠心在致其知勿忘勿助之長立身以徳行為先立<lb/>
言以明經為尚太極在我真實無妄往聖之絶學萬世<lb/>
之太平方當於我乎有望也而況主靜以立人極幸有<lb/>
聖人在乎上<lb/>
　　橐籥賦　　　　　　　　　　<hi>宋</hi>王禹偁<lb/>
伯陽以體道立言探乎極𤣥見乾坤之用也取橐籥而<lb/>
<pb n="KR4h0139_WYG_069-16b"/>
比焉豈不以徳無疆者謂之地功不宰者謂之天譬翕<lb/>
張而氣作猶吹喣而聲傳用能萬物自化八音克全故<lb/>
王者法之以虚受帝道用之而無偏者也原夫橐也者<lb/>
利於鼓風籥也者存乎運吹雖有質以克殊且無心而<lb/>
匪異故可以侔造化比天地一開一闔勃焉而元氣生<lb/>
變宫變商泠然而正聲至亦如天道無為地道博施於<lb/>
以麗百穀於以行四時皆虚中為動也故自外而應之<lb/>
是以橐之用則飛霆走電籥之運則如壎如箎信天地<lb/>
<pb n="KR4h0139_WYG_069-17a"/>
之義若此而橐籥之理在兹得不求諸繫表取自無間<lb/>
不言而動物妙用而循環趨聖域叩𤣥闗昧其㫖者徒<lb/>
小心翼翼得其要者唯大智閑閑是知虚而不屈為橐<lb/>
之師動而愈出為籥之資本虚無而生矣因形器以觀<lb/>
其所以天地之心悠也乆也帝皇之道斯焉取斯懿夫<lb/>
二儀脗合一氣夷猶或動或靜克剛克柔取乎韛焉氣<lb/>
動而物來斯應類乎笛也樂出而人無我求至矣哉天<lb/>
地有大徳其鼓動也于囊于橐天地有希聲其煦嫗也<lb/>
<pb n="KR4h0139_WYG_069-17b"/>
維竽維籥雖小大之不類信擬議而咸若今我后道合<lb/>
希夷心無適莫葢囊括以為用豈管窺而可度所以百<lb/>
姓日用而不知又孰見聖人之有作<lb/>
　　窮神知化賦　　　　　　　　<hi>宋</hi>范仲淹<lb/>
惟神也感而遂通惟化也變在其中究明神而未昧知<lb/>
至化而無窮通幽洞微極萬物盛衰之變鈎深致逺明<lb/>
二儀生育之功大易格言先聖微㫖神則不知不識化<lb/>
則無終無始在乎窮之於此得之於彼茍精義而入焉<lb/>
<pb n="KR4h0139_WYG_069-18a"/>
如至誠而感矣原其不測識隂陽舒慘之權察彼無方<lb/>
得寒暑往來之理莫不廣生之謂化妙用之謂神視其<lb/>
體則歸於無物得其理則謂之聖人必先賾其真宰然<lb/>
後識其鴻鈎載審聰明見日居月諸之象寧迷肸蠁合<lb/>
春生夏長之仁仰止天倪探諸神造扣寂之情斯至觀<lb/>
妙之言可考不疾而速思左旋右動之機不怒而威悟<lb/>
福善禍淫之道豈不以化之布也無黨無偏神之理也<lb/>
自然而然亦有究彼靈蓍審萬象而無失推兹妙律測<lb/>
<pb n="KR4h0139_WYG_069-18b"/>
四時而罔愆若然則眇覿虚無遐觀妙有知微妙而斯<lb/>
在欲擬議而何就所以虞舜運璇璣之日不爽昭回仲<lb/>
尼窮易象之年自明休咎念兹在兹不可不知稽惡盈<lb/>
而是則將應變以何疑以此觀天通乾道而明矣以斯<lb/>
設教助人文而用之是以聖人徳合乾坤道通晝夜法<lb/>
至神而有要臻大道而多暇有以見秉堯智以無為而<lb/>
民自化<lb/>
　　三才賦　　　　　　　　　　<hi>宋</hi>陳　普<lb/>
<pb n="KR4h0139_WYG_069-19a"/>
嘗疑一隂一陽之九六兮迭相摩盪而為易迨大易之<lb/>
既成兮爻位之數乃獨用其一九為龍而六為馬兮胡<lb/>
為用馬而舍龍六十四之反易兮復重其數為三十六<lb/>
宫葢嘗為之深思兮六合之中惟一二而已矣是以卦<lb/>
各三畫兮其中一畫其上戴而下履定體三而各二兮<lb/>
又天地之大義隂陽柔剛仁義兮遂成卦爻之六位五<lb/>
上為天而初三為地兮二四在中而為人一為體而二<lb/>
為易兮涵不盡之經綸一事尤要兮實為萬世之定主<lb/>
<pb n="KR4h0139_WYG_069-19b"/>
以六包九六兮主靜以為動靜之府天下萬善兮莫善<lb/>
於太極圖之主靜天地亦以為主兮何獨聖人之仁義<lb/>
中正有為本無為兮動亦定而靜亦定才者以其良能<lb/>
兮良者以其自然之定性剛健悠乆天之才兮行日月<lb/>
而飛風霆一日十六萬里而過一度兮萬古三百六十<lb/>
五日一周星約堪輿於其中兮剛風勁氣不足名使萬<lb/>
類得以生成兮各當其性而如其情持載生育地之才<lb/>
兮載華嶽而振河海兀浮空而不墜兮千古萬古而長<lb/>
<pb n="KR4h0139_WYG_069-20a"/>
在徳合乾之無疆兮分有大小而不失其大仁義禮樂<lb/>
人之才兮位九五而致時雍達修六府而窮樂一簞兮<lb/>
禹稷顔子無不同愛親敬兄兮亦無間於孩提之童三<lb/>
者以其才則一兮其要惟以靜為宗惟以靜而行動靜<lb/>
兮斯無一處之不通故易以六涵九六兮不過以隂為<lb/>
隂陽之本動靜同一靜兮所以宏固而悠逺流行發用<lb/>
隂一聽於陽兮然終以隂為家室男女皆育於女兮此<lb/>
亦一事之可質何以謂之才兮註疏之儒皆未及各二<lb/>
<pb n="KR4h0139_WYG_069-20b"/>
之為六兮此事尤當以為急不然堯舜何以無為無迹<lb/>
文王何以無聲無臭而孔子何以無意無必也耶<lb/>
　　靜賦<hi>有序</hi>　　　　　　　　　<hi>明</hi>艾可乆<lb/>
孔子曰仁者靜諸葛武侯曰寧靜足以致逺人生而靜<lb/>
之初合天地萬物為一體由無極生太極由太極而生<lb/>
生相嬗於不窮靜之時義大矣哉世人徒以清虚恬淡<lb/>
目之是因境為喧寂極其致只成一自了漢耳於靜乎<lb/>
何居爰著靜賦以明所重者之别有在也其辭曰<lb/>
<pb n="KR4h0139_WYG_069-21a"/>
繄乾坤之正位兮爰資始而資生惟亙古其永貞兮自<lb/>
得一以清寧極四仲之推遷而吹羣動以不息兮嘗行<lb/>
所無事而并忘健順之名彼帝禪王繼之各殊兮亦隨<lb/>
時因應而非有所矯拂以矜能嗟人情之佻巧兮殫智<lb/>
慮以經營日馳騖而不足兮胥遊六鑿之府而委任夫<lb/>
心兵詐謀蠭起詭變縱横咸笑守正之為迂而謂造物<lb/>
者之可以力爭小之為田竇之擾擾大之為莽操之紛<lb/>
紛宇宙由此其不靜而人心愈長其囂陵矣於是獨行<lb/>
<pb n="KR4h0139_WYG_069-21b"/>
之士谷處巖栖兄事巢許弟畜夷齊或逃虚乎鹿苑或<lb/>
采真於丹梯好沈雲而湎月聽鶴唳與猿啼置理亂於<lb/>
不問耽泉石以品題是但足為幽人達者之髙致而難<lb/>
語於審時度務者之神竒也嘗博觀乎古今上下之間<lb/>
而歎動靜之殊途猶彼疆此界之異派髙祖百戰百勝<lb/>
而不免平城之圍太宗萬舉萬當而不免髙麗之敗梁<lb/>
武動心於佛法而致罹臺城之憂漢武動心於方士而<lb/>
立召巫蠱之怪新法紛紜於朝野釀成南渡偏安官制<lb/>
<pb n="KR4h0139_WYG_069-22a"/>
更變於殿庭一旦金川不戒是皆開創守成之令主而<lb/>
猶虧九仭之一簣所以周武却旅獒之貢漢文遺尉陀<lb/>
之書光武謝西域之使明宣捐交趾之區志存乎攘外<lb/>
不如安内而不肯廣騖而紛馳也豈惟君也臣亦有然<lb/>
臣道法乎坤而義取乎隂豈可以亢陽而召愆彼博陸<lb/>
之驂乗違惡盈而好謙彼文饒之秉軸亦炫能以招權<lb/>
彼黨人之月旦幾抗衡於龍衮彼道學之臯皮思角勝<lb/>
於雞壇始焉害及其身而其繼禍延於國豈非不知處<lb/>
<pb n="KR4h0139_WYG_069-22b"/>
後而一意乘先遂至無以自全乎馬伏波示矍鑠之容<lb/>
卒來薏苡之謗寇萊公惑朱能之説難免朱崖之行二<lb/>
陸之相淪暗朝空悲鶴唳八闗之連貶荒徼空説鶯鳴<lb/>
彼自號賢智猶不能鑒事於未形而何有於貪權嗜利<lb/>
㝠頑不靈者乎爾乃復辟格天稽首歸政鳴鳥矢音遵<lb/>
渚明農奉清浄於葢公而術崇黄老付翼儲於商皓而<lb/>
歸伴赤松三公辭㡬務而養望將軍釋兵柄以從容樽<lb/>
浮緑野之醑蹇策靈鷲之峯皆名不樂居其名而功不<lb/>
<pb n="KR4h0139_WYG_069-23a"/>
願尸其功者也若夫伏處荃茅盱衡世局方寄跡於屠<lb/>
釣傭販已洞識乎興亡叛服爾其黄石授書漢馬扶轂<lb/>
髙吟梁父三分鼎足東山賭墅整暇鎮俗鎖骨珊珊唐<lb/>
社勿屋青田望氣預調玉燭臨安守疆金鑾自復非有<lb/>
淵異之識察微之智何遽同於數計而龜卜此實明理<lb/>
觀世之學非靜無以洞其㡬亦非靜無以持其軸也區<lb/>
區清虛恬淡之士獨善則有之矣以云善俗則未也重<lb/>
曰世糾紛兮賴淵識兮炳㡬先兮守塞嘿兮不妄營兮<lb/>
<pb n="KR4h0139_WYG_069-23b"/>
戢羽翼兮勿先時而亦不後時兮早審觀於六月之息<lb/>
豈僅麋鹿之與羣兮而徒託於南山之南北山之北況<lb/>
古來君相之胥協於靜兮安可不嗇智凝神而斂勲猷<lb/>
於克一<lb/>
　　知賦　　　　　　　　　　　<hi>周</hi>荀　卿<lb/>
皇天降物以示下民或厚或薄常不齊均桀紂以亂湯<lb/>
武以賢湣湣淑淑皇皇穆穆周流四海曾不崇日君子<lb/>
以修跖以空室大參乎天精微而無形行義以正事業<lb/>
<pb n="KR4h0139_WYG_069-24a"/>
以成可以禁暴足窮百姓待之而後泰寧臣愚不識願<lb/>
聞其名曰此夫安寛平而危險隘者邪修潔之為親而<lb/>
雜汚之為狄者邪甚深藏而外勝敵者邪法禹舜而不<lb/>
能掩迹者邪行為動靜待之而後適者邪血氣之精也<lb/>
志意之榮也百姓從之而後寧也天下待之而後平也<lb/>
明達純粹而無疵也夫是之謂君子之知<lb/>
　　智若禹之行水賦　　　　　　<hi>宋</hi>孔平仲<lb/>
古有大智中潛至明何行水以為喻葢存心之自誠淵<lb/>
<pb n="KR4h0139_WYG_069-24b"/>
然創物之謀敏而外發沛若決川之勢順以東傾夫惟<lb/>
靈萬類而生毓五常之粹不滯於物其端曰智然順其<lb/>
故則不致於交譎悖其本則浸成於大偽居惟適正委<lb/>
美質之自然舉若下鴻措安流於無事審利圖害籌安<lb/>
計危藴千慮以無惑包萬殊而不遺每優游而處此不<lb/>
汨亂以行之内畜清明陶天真而去詐逺侔疏鑿適地<lb/>
勢以流卑湛然恬養於中廓然識周於外不滌源而滌<lb/>
性之垢不治水而治情之害較迹無間成功亦大可通<lb/>
<pb n="KR4h0139_WYG_069-25a"/>
塞壅順意表以瀰淪如決懷襄貫地中而滂沛大抵多<lb/>
計者流於機巧好辨者溺於空虛其弊明甚惟人戒歟<lb/>
故我抱靈鑒以無隱導沈㡬而自如心常惡其鑿也勢<lb/>
若排而注諸舜以是而察邇言聰明並決堯因之而急<lb/>
先務障蔽皆除夫運至計以利仁紹徽謀於平土徳一<lb/>
也何獨議乎智人一也何獨尊乎禹葢智之於物兮必<lb/>
順適其理而禹之於水兮亦疏導其苦茍能此道宜效<lb/>
臯陶之謨一失其原或謂白圭之愈後世蘇張之辨勝<lb/>
<pb n="KR4h0139_WYG_069-25b"/>
莊老之道鳴其耀才者或籠愚而不正其矯枉者又絶<lb/>
聖以無營皆與性以相戾譬濬川而逆行亦猶戕栁以<lb/>
為之棬並非其質揠苗而助之長反害其生噫喻玉瑩<lb/>
者楚有屈平侔蓍龜者秦聞樗里或以易變而貽笑或<lb/>
以不知而為恥皆莫若順其性以行焉所謂智者樂水<lb/>
　　公生明賦　　　　　　　　　<hi>宋</hi>許安世<lb/>
事欲無蔽心宜盡公既守正以宅志遂生明而在躬祛<lb/>
一意之黨偏不私乎物照百為之情偽罔汨於中若夫<lb/>
<pb n="KR4h0139_WYG_069-26a"/>
外交事變之繁中固心誠之守以謂虚已鑒物則枉直<lb/>
昭晰挾情適事則是非紛糾欲庶理之皆辨舍至公而<lb/>
則不中立不倚始持正於羣倫旁燭無疆遂致明於萬<lb/>
有無陂無側不阿不偏非妄惡也惡其衆之所棄非作<lb/>
好也好其衆之所賢葢依違牽制者固已去矣則明白<lb/>
洞達者乃其自然百志惟寧居絶傾邪之亂五綦不亂<lb/>
遂觀昭曠之先葢夫智因窒而後昏性以私而有黨愛<lb/>
憎既絶則真偽必審取舍既平則善惡不爽抱純正以<lb/>
<pb n="KR4h0139_WYG_069-26b"/>
中執涵機靈而内養所以主心善治湯無蔽塞之憂直<lb/>
道欽承文有照臨之廣豈不以湛静者人之性偏闇者<lb/>
性之情知静為本故虚之則定知闇為害故去之則明<lb/>
正厥心官始閑邪而制物發為智燭終迪哲以通誠大<lb/>
抵處有累之地者莫不徇私對無窮之變者鮮能不惑<lb/>
凡適理以非眩由秉心之自克得不保守天質蹈行聖<lb/>
則周而不比無一曲之蔽情靜之徐清有三知之入徳<lb/>
因知心乃物之鑒公為職之衡係吝既屏純明自生以<lb/>
<pb n="KR4h0139_WYG_069-27a"/>
　之察已則事至不惑推而成務則物來敢名是故君子<lb/>
　養源於以致忠邪之判大人正已豈徒無譖訢之行嗟<lb/>
　夫有為者易失其本心無憚者或迷於至理故伾文黨<lb/>
　與以醜正恭顯庸回而疾士智尚昧於自保識敢期於<lb/>
　逺視惟夫以公正為心明則生矣<lb/>
　<lb/>
　<lb/>
　<lb/>
<pb n="KR4h0139_WYG_069-27b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定歴代賦彚巻六十六<lb/>
</p>
<p>
</p>
  </div>
</body>
</text>
</TEI>
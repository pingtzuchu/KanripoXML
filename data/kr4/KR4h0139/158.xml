<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0139_WYG_158-1a"/>
　欽定四庫全書<lb/>
御定歷代賦彚外集巻十五<lb/>
　　美麗<lb/>
　　　美人賦　　　　　　　　　<hi>漢</hi>司馬相如<lb/>
　司馬相如美麗閑都逰於梁梁王恱之鄒陽譖之於王<lb/>
　曰相如美則美矣然服色容冶妖麗不忠將欲媚辭取<lb/>
　恱遊王後宫王不察之乎王問相如曰子好色乎相如<lb/>
　曰臣不好色也王曰子不好色何若孔墨乎相如曰古<lb/>
<pb n="KR4h0139_WYG_158-1b"/>
　之避色孔墨之徒聞齊饋女而遐逝望朝歌而迴車譬<lb/>
　猶防火水中避溺山隅此乃未見其可欲何以明不好<lb/>
　色乎若臣者少長西土鰥處獨居室宇遼廓莫與為娛<lb/>
　臣之東鄰有一女子雲髮豐豔蛾眉皓齒顔盛色茂景<lb/>
　曜光起恒翹翹而西顧欲留臣而共止登垣而望臣三<lb/>
　年於兹矣臣棄而不許竊慕大王之高義命駕來東途<lb/>
　出鄭衛道由桑中朝發溱洧暮宿上宫上宫閒館寂寞<lb/>
　雲虚門閤晝掩曖若神居臣排其户而造其堂芳香郁<lb/>
<pb n="KR4h0139_WYG_158-2a"/>
烈黼帳高張有女獨處婉然在牀奇葩逸麗淑質豔光<lb/>
覩臣遷延㣲笑而言曰上客何國之公子所從來無乃<lb/>
逺乎遂設旨酒進鳴琴臣遂撫絃為幽蘭白雪之曲女<lb/>
乃歌曰獨處室兮廓無依思佳人兮情傷悲有美人兮<lb/>
來何遲日既暮兮華色衰敢託身兮長自私玉釵挂臣<lb/>
冠羅褎拂臣衣時日西夕𤣥陰晦冥流風慘冽素雲飄<lb/>
零閒房寂謐不聞人聲於是寢具既設服玩珍奇金鑪<lb/>
薰香黼帳低垂茵褥重陳角枕横施女弛其上服表其<lb/>
<pb n="KR4h0139_WYG_158-2b"/>
䙝衣皓體呈露弱骨豐肌時來親臣柔滑如脂臣乃脈<lb/>
定於内心正於懷信誓旦旦秉志不囘翻然髙舉與彼<lb/>
長辭<lb/>
　　美人賦　　　　　　　　　　<hi>唐</hi>吕　向<lb/>
帝初馳六飛之不測奄四海而作君曜明威嶷崇勲固<lb/>
盡善與盡美又焉得而稱云時屯既康聖躬之豫樂以<lb/>
和操色以怡慮豈曰帝則實惟君舉庸克推腹心増耳<lb/>
目燕趙鄭衛楚越巴漢之邦士農工商皁隷輿臺之族<lb/>
<pb n="KR4h0139_WYG_158-3a"/>
不鄙褊陋不隔賤卑工技者密聞淑邈者遽知上心由<lb/>
是震蕩中使載以交馳周若雲布迅如飇發以日繫時<lb/>
以時繫月徳雋相次為樂不歇闐紫㣲環帝座蕖華灼<lb/>
爍柳容婀娜輕羅隨風長縠舒䝉霧隔膚紅柔姿靡質<lb/>
妖豔妖逸絶衆挺出嬛然容冶霍若明媚曼睩騰光以<lb/>
横波脩蛾濯色以總翠齒編貝鬢含雲顔綽約以氷雪<lb/>
氣芬郁而蘭薰腰珮激而成響首飾曜而騰文或纖麗<lb/>
婉以似羸或穠盛態而多肌有沈静見節有語笑呈姿<lb/>
<pb n="KR4h0139_WYG_158-3b"/>
思若老成體類嬰兒真天子所御者非庶人當有之洎<lb/>
懷春暮睇晴晷列筵於林方舟於水自任縱誕相與攀<lb/>
倚鳥間闗而共嬌花散亂而増美吹碧葉嚼紅蕊左右<lb/>
相視逰嬉未巳見頹景之迫濛氾攜密親召近臣陳金<lb/>
罍與瑶席朗月垂光而射人列星奪彩長河滅津然後<lb/>
絲竹發越金石鏗鈜守則異器動則和鳴妙舞謂何尚<lb/>
以輕善歌取何矜以清齊列捷獵按次屏營間直往以<lb/>
曳緒歘轉入而旋縈低視候節紆體遺聲遏行雲結遺<lb/>
<pb n="KR4h0139_WYG_158-4a"/>
風衆工相錯迭美不同夕以闌樂亦闋醉以蕩情樂以<lb/>
忘節帝曰今日為娛前代固無當以共恱可得而説衆<lb/>
皆蹁蹮離席遷延咸齊首互舉酒歌千春稱萬夀因進<lb/>
曰妾家賤族陋目褊心陛下衣綺縠與羅紈飾珠翠與<lb/>
碧金燕私陳乎笙鼓和樂象乎瑟琴何恩渥以増極而<lb/>
悦愉之備深顧薄軀之無穀空負惠以難任有美一人<lb/>
激憤含顰凜若秋霜肅然寒筠乃徐進而前止遂抗詞<lb/>
而外陳曰衆妾面諛不可侍君之側指適背意委曲順<lb/>
<pb n="KR4h0139_WYG_158-4b"/>
色故毁妍而成鄙自崇謬而破直妾異爾情敢對以臆<lb/>
若彼之來違所親離厥夫别昆弟棄舅姑戚族媿差鄰<lb/>
里嗟吁氣哽咽以填塞涕流離以霑濡心絶瑶臺之表<lb/>
目斷層城之隅人知君命乃天不可讐尚懼盜有移國<lb/>
水或覆舟伊自古之亡主莫不躭此嫚遊借為元龜鑒<lb/>
在宗周衆以為喜妾以為憂於時天顔迴移聖心感通<lb/>
竟夜罷寢須明𨗳衷俾革進使樂者為薦士之官徵豔<lb/>
色者為聘賢之使闕下駿奔王庭麇至野無遺材山無<lb/>
<pb n="KR4h0139_WYG_158-5a"/>
逸人賁然偕道與物恒春若此之淑美豈同夫玉顔絳<lb/>
脣巧笑工顰惑有國之君臣者哉<lb/>
　　麗人賦　　　　　　　　　　<hi>梁</hi>沈　約<lb/>
有客弱冠未仕締交戚里馳騖王室遨逰許史歸而稱<lb/>
曰狹斜才女銅街麗人亭亭似月嬿婉如春凝情待價<lb/>
思尚衣巾芳踰散麝色茂開蓮陸離羽珮雜錯花鈿響<lb/>
羅幃而不進隱明燈而未前中步檐而一息順長廊而<lb/>
迴歸池翻荷而納影風動竹而吹衣薄暮延佇宵分乃<lb/>
<pb n="KR4h0139_WYG_158-5b"/>
至出闇入光含羞隠媚垂羅曳錦鳴瑶動翠來脫薄妝<lb/>
去留餘膩霑妝委露理鬢清渠落花入領㣲風動裾<lb/>
　　麗色賦　　　　　　　　　　<hi>梁</hi>江　淹<lb/>
楚臣既放魂徃江南弟子曰玉釋佩解驂濛濛渌水褭<lb/>
褭青衫乃召巫史兹憂何止史曰臣野膠學蔽理臣之<lb/>
所知獨有麗色之説耳夫絶世獨立者信東方之佳人<lb/>
既翠睂而瑶質亦盧瞳而赬脣鍱金花於珠履颯綺袂<lb/>
與錦紳色練練而欲奪光炎炎其若神非氣象之可譬<lb/>
<pb n="KR4h0139_WYG_158-6a"/>
奚影響而能親故仙藻靈豔金華玉儀其始見也若紅<lb/>
蓮映池其少進也如彩雲出崖五光徘徊十色陸離寳<lb/>
過珊瑚同樹價直瓊草共枝雖玉堂春姬石室素女張<lb/>
煙霧於海際耀光景於河渚乗天梁而浩蕩叫帝閽而<lb/>
延佇猶比之無色方之非侣於是雕臺繡户當衢横術<lb/>
椒庭承月碧幌延日駕虯柱之嚴麗亘虹梁之峻密錦<lb/>
幔垂而杳寂桂煙起而清溢女乃耀邯鄲之躧步媚北<lb/>
里之鳴瑟若夫紅華舒春黄鳥飛時紺蕙初嫩赬蘭始<lb/>
<pb n="KR4h0139_WYG_158-6b"/>
滋不擥蘅帶無倚桂旗摘芳拾蕊含詠吐辭笑月出於<lb/>
陳歌感蔓草於衛詩故氣炎日永離明火中槿榮任露<lb/>
蓮花勝風後簷丹柰前軒碧桐笙歌畹右琴舞池東嗟<lb/>
靈王之心恱怨漢女之情空至乃西陸始秋白道月弦<lb/>
金波照户玉露曖天網絲挂牆綵螢繞梁氣已温兮曉<lb/>
未半星雖流兮夜何央憶雜珮兮且一欷念錦衾兮以<lb/>
九傷及沍陰彫時氷泉凝節軒疊厚霜庭澄積雪鳥封<lb/>
魚斂河凝海結紫帷匼匝翠屏環合麝蜜周彰燈爐重<lb/>
<pb n="KR4h0139_WYG_158-7a"/>
沓恥新臺之青樓想上宫之邃閣若乃水照景而見厎<lb/>
烟尋風而無極霧出呉而綺章雲堆趙而碧色霞辭楚<lb/>
而容裔風去燕而悽惻莫不輟鏡徙倚擥琴心息於是<lb/>
帳必藍田之寳席必蒲桃之文館圖明月室畫浮雲春<lb/>
蠶度網綺地應紡秋梭鳴機織為褧衣象奩瓊盤神瀝<lb/>
仙丹雕柱彩瑟九華六出翠蕤羽釵緑秀金枝故言必<lb/>
入媚動必應規有光有豔如合如離氣柔色靡神凝骨<lb/>
奇經秦歴趙既無其雙尋楚訪蔡不覿其容亦可駐髮<lb/>
<pb n="KR4h0139_WYG_158-7b"/>
還質驂星馭龍蠲憂忘死保其家邦非天下之至麗孰<lb/>
能預於此哉宋大夫耀影汰迹縈魂灑魄賞以雙珠賜<lb/>
以合璧拂巫盪祝永為上客<lb/>
　　麗色賦　　　　　　　　　　<hi>唐</hi>富嘉譽<lb/>
客有鴻盤京劇者財力雄倬志圖豐茂繡轂生塵金羇<lb/>
照路清江可涉緑淇始度拾蕊嵗滋摘芳奇樹錦席夜<lb/>
陳苕華嬌春瑶臺吐鏡翠樓初映俄而世姝即國容進<lb/>
疑自持兮動盼目爛爛兮昭振金為釵兮十二行錦為<lb/>
<pb n="KR4h0139_WYG_158-8a"/>
履兮五文章聲珊珊兮珮明璫意洋洋兮若有亡蹁蹮<lb/>
兮延佇招吾人兮曲房凝釭吐輝兮明燭流注願言始<lb/>
勤兮四座相顧時峨峨而載笑唯見光氣之交騖夜如<lb/>
何其夜遲遲美人至止兮皎素絲秉明心兮無他期夜<lb/>
如何其夜已半美人至止兮青玉案之死矢兮無彫換<lb/>
既而河漢欲傾琴瑟且鳴餘㺯未盡歌含韻情歌曰涉<lb/>
緑水兮採紅蓮水漫漫兮花田田舟容與兮白日暮桂<lb/>
水浮兮不可度憐彩翠於幽渚悵妖妍於早露於是覽<lb/>
<pb n="KR4h0139_WYG_158-8b"/>
物遷跡徘徊不懌起哀情於碧湍指盛年於光隙擊節<lb/>
浩歎解珮嘉客是時也揚雄始壯相如未病復有鄒枚<lb/>
籍籍荀令咸娯座客嬉妙情灑豪翰動和聲使夫燕姬<lb/>
趙女衛豔陳娥東門相送上宫經過碧雲合兮金閨暮<lb/>
紅埃起兮綵騎多價奪十城之美聲曼獨立之歌況復<lb/>
坐絃酌而對瑶草當盛明而謂何<lb/>
　　協和婚賦　　　　　　　　　<hi>漢</hi>蔡　邕<lb/>
惟情性之至好歡莫偉乎夫婦受精靈之造化固神明<lb/>
<pb n="KR4h0139_WYG_158-9a"/>
之所使事深㣲以𤣥妙實人倫之肇始考邃初之原本<lb/>
覽陰陽之綱紀乾坤和其剛柔艮兊感其脢腓葛覃恐<lb/>
其失時摽梅求其庶士唯休和之盛代男女得乎年齒<lb/>
婚姻協而莫違播欣欣之繁祉良辰既至婚禮已舉三<lb/>
族崇飾威儀有序嘉賓僚黨祁祁雲聚車服照路驂騑<lb/>
如舞既臻門屏結軌下車阿傅御豎雁行蹉跎麗女盛<lb/>
飾曄如春華<lb/>
　　感婚賦　　　　　　　　　　<hi>魏</hi>曹　植<lb/>
<pb n="KR4h0139_WYG_158-9b"/>
陽氣動兮淑清百卉鬱兮含英春風起兮蕭條蟄蟲出<lb/>
兮悲鳴顧有懷兮妖嬈用搔首兮屏營登清臺以蕩志<lb/>
伏髙軒而游情悲良媒之不顧懼歡媾之不成慨仰首<lb/>
而太息風飄飄以動纓<lb/>
　　感婚賦<hi>有序</hi>　　　　　　　　<hi>晉</hi>張　華<lb/>
方今嵗在巳已將次四仲婚姻者競赴良時粲麗之觀<lb/>
相繼於路嫁娶之㑹不乏乎目乃作感婚賦曰<lb/>
彼婚姻之俗忌兮惡當梁之在斯逼來年之將至兮迨<lb/>
<pb n="KR4h0139_WYG_158-10a"/>
星紀之未移窈窕初茂玉質始盛容華外豐心神内正<lb/>
接軫連騎隠隱習習充街塞里暉曜城邑相麗姿之綽<lb/>
約兮遥髣髴以感心怨佳人之幽翳兮恨檢防之髙深<lb/>
　　正情賦　　　　　　　　　　<hi>魏</hi>應　瑒<lb/>
夫何媛女之殊麗兮姿温惠而明哲應靈和以挺質體<lb/>
蘭茂而瓊潔方往載其鮮雙曜來今而無列發朝陽之<lb/>
鴻暉流精睇而傾泄既榮麗而冠時援申女而比節余<lb/>
心嘉夫淑美願結歡而靡因承窈窕之芳美情踴躍乎<lb/>
<pb n="KR4h0139_WYG_158-10b"/>
若人魂翩翩而夕遊甘同夢而交神晝彷徨於路側宵<lb/>
耿耿而達晨清風厲於𤣥序涼飇逝於中唐聴雲雁之<lb/>
翰鳴察列宿之華煇南星晃而電隕偏雄肅而特飛冀<lb/>
騰言以俯音嗟激迅而難追傷佳禽之無偶悼流光之<lb/>
不歸愍伏辰之方逝哀吾願之多違步便旋以永思情<lb/>
憀慓而傷悲還幽室以假寐固展轉而不安神渺渺以<lb/>
潛翔恒存逰乎所觀仰崇夏而長息動哀響而餘歎氣<lb/>
浮踴而雲館腸一夕而九煩<lb/>
<pb n="KR4h0139_WYG_158-11a"/>
　　閒情賦<hi>有序</hi>　　　　　　　　<hi>晉</hi>陶　潛<lb/>
初張衡作定情賦蔡邕作静情賦檢逸辭而宗澹泊始<lb/>
則蕩以思慮終歸閑正將以抑流宕之邪心諒有助於<lb/>
諷諫綴文之士奕代繼作並因觸類廣其辭義余園閭<lb/>
多暇復染翰為之雖文妙不足庶不謬作者之意乎<lb/>
夫何瓌逸之令姿獨曠世以秀羣表傾城之豔色期有<lb/>
徳於傳聞佩鳴玉以比潔齊幽蘭以争芬澹柔情於俗<lb/>
内負雅志於髙雲悲晨曦之易夕感人生之長勤同一<lb/>
<pb n="KR4h0139_WYG_158-11b"/>
盡於百年何歡寡而愁殷褰朱幃而正坐汎清瑟以自<lb/>
欣送纖指之餘好攘皓褎之繽紛瞬美目以流眄含言<lb/>
笑而不分曲調將半景落西軒悲商叩林白雲依山仰<lb/>
睇天路俯促鳴絃神儀嫵媚舉止詳妍激清音以感余<lb/>
願接膝以交言欲自往以結誓懼冒禮之為愆待鳯鳥<lb/>
以致辭恐他人之我先意惶惑而靡寧魂須臾而九遷<lb/>
願在衣而為領承華首之餘芳悲羅襟之宵離怨秋夜<lb/>
之未央願在裳而為帶束窈窕之纖身嗟温涼之異氣<lb/>
<pb n="KR4h0139_WYG_158-12a"/>
或脫故而服新願在髮而為澤刷𤣥鬢於頹肩悲佳人<lb/>
之屢沐從白水以枯煎願在眉而為黛隨瞻視以閑揚<lb/>
悲脂粉之尚鮮或取毁於華妝願在莞而為席安弱體<lb/>
於三秋悲文茵之代御方經年而見求願在絲而為履<lb/>
附素足以周旋悲行止之有節空委棄於牀前願在晝<lb/>
而為影常依形而西東悲髙樹之多蔭慨有時而不同<lb/>
願在夜而為燭照玉容於兩楹悲扶桑之舒光奄滅景<lb/>
而藏明願在竹而為扇含悽飇於柔握悲白露之晨零<lb/>
<pb n="KR4h0139_WYG_158-12b"/>
顧襟褎以緬邈願在木而為桐作膝上之鳴琴悲樂極<lb/>
以哀來終推我而輟音考所願而必違徒契闊以苦心<lb/>
擁勞情而罔訴步容與於南林棲木蘭之遺露翳青松<lb/>
之餘陰儻行行之有覿交欣懼於中襟竟寂寞而無見<lb/>
獨悁想以空尋斂輕裾以復路瞻夕陽而流歎步徙倚<lb/>
以忘趣色慘悽而矜顔葉燮燮以去條氣淒淒而就寒<lb/>
日負影以偕没月媚景於雲端鳥悽聲以孤歸獸索偶<lb/>
而不還悼當年之晚暮恨兹嵗之欲殫思宵夢以從之<lb/>
<pb n="KR4h0139_WYG_158-13a"/>
神飄颻而不安若憑舟之失棹譬縁崖而無攀於是畢<lb/>
昴盈軒北風淒淒恫恫不寐衆念徘徊起攝帶以伺晨<lb/>
繁霜粲於素階雞斂翅而未鳴笛流逺以清哀始妙密<lb/>
以閑和終寥亮而藏摧意夫人之在兹託行雲以送懷<lb/>
行雲逝而無語時奄冉而就過徒勤思以自悲終阻山<lb/>
而帶河迎清風以祛累寄弱志於歸波尤蔓草之為㑹<lb/>
誦召南之餘歌坦萬慮以存誠憩遥情於八遐<lb/>
　　坊情賦　　　　　　　　　　<hi>宋</hi>薛士隆<lb/>
<pb n="KR4h0139_WYG_158-13b"/>
彼美人兮婉且都容閑閑兮豔春華髮堆雲兮鬢蟬翼<lb/>
瑳皓頸兮凝酥瞬玉兮秋波步弓兮飛鳬束素珮兮瓊<lb/>
琚冠集翠兮芙蕖獨立兮牆隈顧景兮徘徊笄丹葩兮<lb/>
柳綠寄芳情兮青梅睠予兮脈脈欲往兮還來矚星眸<lb/>
兮愁予懼一逝兮長乖按轡兮求漿縶馬兮垂楊蹇命<lb/>
坐兮少須跪酌我兮金觴欲言兮無語斂羞蛾兮映朱<lb/>
户剛撩鬢兮為我容罥㳺絲兮若無主啟具齒兮流香<lb/>
與我期兮溱之陽驅輜車兮颭颭情依依兮憑簾税駕<lb/>
<pb n="KR4h0139_WYG_158-14a"/>
兮同行攜春笋兮摻摻汎漣漪兮清波航木蘭兮素舸<lb/>
驚起兮雙鴛共飲兮新荷弄修景兮澄瀾鼓桂檝兮長<lb/>
歌歌春日之豔陽兮景浩蕩而舒長柳裊娜其蕤垂兮<lb/>
百卉開而芬芳燕呢喃以並語兮梭對擲其鸝黄嗟物<lb/>
之各有偶兮怨隻鳳之無凰泯予心之閔黙兮見良人<lb/>
以徊徨羮肥羜之羞珍兮可一臠之能嘗載賡曰春景<lb/>
兮熙熈春日兮遲遲願交頸兮同遊羨比翼兮于飛悵<lb/>
形迹之礙夫人兮内也誰欺羌屋漏之足愧兮逝將往<lb/>
<pb n="KR4h0139_WYG_158-14b"/>
而猶疑歌竟兮沈吟迭倡兮嘉音遏行雲兮清徹鼓朱<lb/>
絃兮鳴琴思招揺兮不持花㣲吐兮芳心倚蘭玉兮明<lb/>
珠款暉映兮坐隅囏自啓兮櫻脣聊搔首兮躊躇逝相<lb/>
親兮莫可正良心兮叵我復大禮兮自持焱長揖兮分<lb/>
飛惋悵望兮阻山岳逺相思兮雲霓亂曰色天下之通<lb/>
好兮心放其收禮正已以參天兮莫見乎幽眎十年猶<lb/>
臭兮薰糅於蕕彼鮑魚之肆兮君子曽是之逰紫奪朱<lb/>
兮改色珠有纇兮焉修寧有負於佳人兮予心不歉顧<lb/>
<pb n="KR4h0139_WYG_158-15a"/>
不易於去水兮言反其流慨禮教之可樂兮聊卒嵗以<lb/>
優游粲秀色而好不吾移兮夫復何求<lb/>
　　愍志賦<hi>有序</hi>　　　　　　　　<hi>魏</hi>曹　植<lb/>
或人有好鄰人之女者時無良媒禮不成焉彼女遂行<lb/>
適人有言之於予者予心感焉乃作賦曰<lb/>
竊託音於往昔迄來春之不從思同逰而無路情壅隔<lb/>
而靡通哀莫哀於永絶悲莫悲於生離豈良時之難俟<lb/>
痛予質之日虧登髙樓以臨下望所歡之攸居去君子<lb/>
<pb n="KR4h0139_WYG_158-15b"/>
之清宇歸小人之蓬廬欲輕飛而從之迫禮防之我拘<lb/>
　　静思賦　　　　　　　　　　<hi>魏</hi>曹　植<lb/>
夫何美女之爛妖紅顔曄而流光卓特出而無匹呈才<lb/>
好其莫當性通暢以聰惠行孊密而妍詳蔭髙岑以翳<lb/>
日臨緑水之清流秋風起於中林離鳥鳴而相求愁慘<lb/>
慘以増傷悲予安能乎淹留<lb/>
　　清思賦　　　　　　　　　　<hi>晉</hi>阮　籍<lb/>
余以為形之可見非色之美音之可聞非聲之善昔黄<lb/>
<pb n="KR4h0139_WYG_158-16a"/>
帝登仙於荆山之上振咸池於南嶽之岡鬼神其幽而<lb/>
䕫牙不聞其章女媧耀榮於東海之濱而翩翻於洪西<lb/>
之旁林石之隕從而瑶臺不照其光是以㣲妙無形寂<lb/>
寞無聴然後乃可以覩窈窕而淑清故白日麗光則季<lb/>
后不步其容鐘鼓閶鉿則延子不揚其聲夫清虚寥廓<lb/>
則神物來集飄颻恍忽則洞幽貫冥氷心玉質則皦潔<lb/>
思存恬澹無欲則泰志適情伊衷慮之遒好兮又焉處<lb/>
而靡逞寒風邁於黍谷兮父誨子而逰鶄申孺悲而母<lb/>
<pb n="KR4h0139_WYG_158-16b"/>
歸兮吳鴻哀而象生兹感激以達神豈浩瀁而弗營志<lb/>
不覬而神正心不蕩而自誠固秉一而内修堪粵止之<lb/>
匪傾惟清朝而夕晏兮指濛氾以永寧是時羲和既頽<lb/>
𤣥夜始扃望舒整轡素風來征輕帷連颺華茵肅清彭<lb/>
蚌㣲吟螻蛄徐鳴望南山之崔巍兮顧北林之葱菁太<lb/>
陰潛乎後房兮明月耀乎前庭迺申展而缺寐兮忽一<lb/>
悟而自驚駕長靈以遂寂兮將有歙乎所之意流盪而<lb/>
改慮兮心震動而有思若有來而可接兮若有去而不<lb/>
<pb n="KR4h0139_WYG_158-17a"/>
辭心恍忽而失度情散越而靡治豈覺察而明真兮誠<lb/>
雲夢其如兹驚奇聲之異造兮鑑殊色之在斯聞丹山<lb/>
之琴瑟兮聆崇陵之參差始徐唱而㣲響兮情悄慧以<lb/>
委蛇遂招雲以致氣兮乃振動而大駭聲飂飂以洋洋<lb/>
若登崑崙而臨西海超遥茫渺不能究其所在心瀁瀁<lb/>
而無所終薄兮思悠悠而未半鄧林殪於大澤兮欽邳<lb/>
悲於瑶岸徘徊夷猶兮猗靡廣衍逰平圃以長望兮乗<lb/>
脩水之華旗長思肅以永至兮滌平衢之大夷循路曠<lb/>
<pb n="KR4h0139_WYG_158-17b"/>
以徑通兮辟閨闥而洞闈羨要眇之飄遊兮倚東風以<lb/>
揚暉沐洧淵以淑密兮體清潔而靡譏厭白玉以為面<lb/>
兮披丹霞以為衣襲九英之曜精兮佩瑶光以發㣲服<lb/>
儵煜以繽紛兮綷衆綵以相綏色熠熠以流爛兮紛雜<lb/>
錯以葳蕤象朝雲之一合兮似變化之相依麾常儀使<lb/>
先好兮命河女以胥歸步容與而特進兮盼兩楹而升<lb/>
墀振瑶谿而鳴玉兮播陵陽之婓婓蹈消漺之危跡兮<lb/>
躡離散之輕㣲釋安朝之朱履兮踐席假而集帷敷斯<lb/>
<pb n="KR4h0139_WYG_158-18a"/>
來之在室兮乃飄忽之所晞馨香發而外揚兮媚顔灼<lb/>
以顯姿清言竊其如蘭兮辭婉嫕而靡違託精靈之運<lb/>
㑹兮浮日月之餘暉假淳氣之精㣲兮幸備嬿以自私<lb/>
願申愛於今夕兮尚有訪乎是非被芬芳之夕暢兮將<lb/>
暫往而永歸觀恱懌而未静兮言未究而心悲嗟雲霓<lb/>
之可憑兮翻揮翼而俱飛棄中堂之局促兮遺户牖之<lb/>
不處帷幕張而靡御兮几筵設而莫拊載雲輿之奄靄<lb/>
兮乗夏后之兩龍折丹木以蔽陽兮竦芝葢之三重翩<lb/>
<pb n="KR4h0139_WYG_158-18b"/>
翼翼以左右兮紛悠悠以容容瞻朝霞之相承兮似美<lb/>
人之懷憂采色雜以成文兮忽離散而不留若將言之<lb/>
未發兮又氣變而飄浮若垂髦而失鬋兮飾未集而形<lb/>
消目流盼而自别兮心欲來而貌遼紛綺靡而未盡兮<lb/>
光列宿之規矩時儻莽而陰曀兮忽不識乎舊宇邁黄<lb/>
妖之崇臺兮雷師奮而下雨内英哲與長年兮笞離倫<lb/>
與膺賈摧魍魎而折鬼神兮直徑登乎所期歴四荒而<lb/>
縱懷兮誰云顧乎或疑超髙躍而疾騖兮至北極而放<lb/>
<pb n="KR4h0139_WYG_158-19a"/>
之援間維以相示兮臨寒門而長辭既不以萬物累心<lb/>
兮豈一女子之足思<lb/>
　　止欲賦　　　　　　　　　　<hi>魏</hi>阮　瑀<lb/>
夫何淑女之佳麗顔㶷㶷以流光歴千代其無匹超古<lb/>
今而特章執妙年之方盛性聰惠以和良稟純潔之明<lb/>
節復申禮以自防重行義以輕身志髙尚乎貞姜情私<lb/>
悦其美麗無須臾而有忘思桃夭之所宜願無衣之同<lb/>
裳懷紆結而不暢魂一夕而九翔出房户以躑躅覩天<lb/>
<pb n="KR4h0139_WYG_158-19b"/>
漢之無津傷匏瓜之無偶悲織女之獨勤還伏枕以求<lb/>
寐庶通夢而交神神忽怳而難遇思交錯以繽紛遂終<lb/>
夜而靡見東方旭以既晨知所思之不得乃抑情以自<lb/>
信<lb/>
　　止欲賦　　　　　　　　　　<hi>魏</hi>陳　琳<lb/>
媛哉逸女在余東濱色曜春華豔過碩人乃遂古其寡<lb/>
儔固當世之無鄰允宜國而寧家寔君子之攸嬪伊余<lb/>
情之是恱志荒溢而傾移宵炯炯以不寐晝舍食而忘<lb/>
<pb n="KR4h0139_WYG_158-20a"/>
飢歎北風之好我美攜手之同歸忽日月之徐邁庶枯<lb/>
楊之生稊道攸長而路阻河廣瀁而無梁雖企予而欲<lb/>
往非一葦之可杭展予轡以言歸含憯瘁而就牀忽假<lb/>
瞑其若寐夢所歡之來征魂翩翩以遥懷若交好而通<lb/>
靈<lb/>
　　弭愁賦　　　　　　　　　　<hi>魏</hi>繁　欽<lb/>
傷幽閒之淑女採薜荔於朝陽露素質之皎皎綰𤣥髮<lb/>
以流光結翠葉於珠簪擢丹華於綠房㸃圓的之熒熒<lb/>
<pb n="KR4h0139_WYG_158-20b"/>
映雙輔而相望襲逰閒之芰服縟阿縠之桂裳紉畹蘭<lb/>
於纓佩動晻曖以遺芳既容冶而都好且妍惠之纖㣲<lb/>
顧見予之獨立知我情之思歸鳴環瑱以囘眄若欲進<lb/>
而行遲眷紅顔之曄曄何的皪之少羣整桂冠而自飾<lb/>
敷綦藻之華文從景炎而綺靡粲緜邈以繽紛時瞭眇<lb/>
以含笑收婉媚以愁人<lb/>
　　閑邪賦　　　　　　　　　　<hi>魏</hi>王　粲<lb/>
夫何英媛之麗女貌洵美而豔逸横四海而無仇超遐<lb/>
<pb n="KR4h0139_WYG_158-21a"/>
世而秀出發棠棣之春華當盛年而處室恨年嵗之方<lb/>
暮哀獨立而無依情紛拏以交横意慘悽而増悲何性<lb/>
命之奇薄愛兩絶而俱違排空房而就袵將取夢以通<lb/>
靈目炯炯而不寐心忉怛而惕驚<lb/>
　　永懷賦　　　　　　　　　　<hi>晉</hi>張　華<lb/>
美淑人之妖豔因盼睞而傾城揚綽約之麗姿懷婉娩<lb/>
之柔情超六列於往古邁來今之清英既惠予以至歡<lb/>
又結我以同心交恩好之款固接情愛之分深誓中誠<lb/>
<pb n="KR4h0139_WYG_158-21b"/>
於皦日要執契以斷金嗟夫天道幽昧差錯繆於參差<lb/>
怨禄運之不遭雖義結而絶離執纒綿之篤趣守徳音<lb/>
以終始邀幸㑹於有期冀容華之我俟儻皇靈之垂仁<lb/>
長收歡於永已<lb/>
　　青衣賦　　　　　　　　　　<hi>漢</hi>蔡　邕<lb/>
金生沙礫珠出蚌泥歎兹窈窕產於卑㣲盼倩淑麗皓<lb/>
齒蛾眉𤣥髮光潤領如螬蠐縱横接髮葉如低葵修長<lb/>
冉冉碩人其頎綺褎丹裳躡蹈絲屝盤跚<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>蹀坐起低<lb/>
<pb n="KR4h0139_WYG_158-22a"/>
昂和暢善笑動揚朱脣都冶娥媚卓躒多姿精慧小心<lb/>
趨事如飛中饋裁割莫能雙追闗雎之潔不蹈邪非察<lb/>
其所履世之鮮希宜作夫人為衆女師伊何爾命在此<lb/>
賤㣲代無樊姬楚莊晉妃感昔鄭季平陽是私故因錫<lb/>
國歴爾邦畿雖得嬿娩舒寫情懷寒雪繽紛充庭盈階<lb/>
兼裳累鎮展轉倒頹<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>昕將曙雞鳴相催飭駕趣嚴將<lb/>
舎爾乖矇冒矇冒思不可排停停溝側皦皦青衣我思<lb/>
逺逝爾思來追明月昭昭當我户扉條風狎躐吹予牀<lb/>
<pb n="KR4h0139_WYG_158-22b"/>
帷河上逍遥徙倚庭階南瞻井柳仰察斗機非彼牛女<lb/>
隔於河維思爾念爾惄焉且飢<lb/>
　　誚青衣賦　　　　　　　　　<hi>晉</hi>張子並<lb/>
彼何人斯恱此豔姿麗辭美譽雅句斐斐文則可佳志<lb/>
卑意㣲鳳兮鳳兮何徳之衰髙岡可華何必棘茨醴泉<lb/>
可飲何必洿池隋珠彈雀堂溪刈葵鴛雛啄鼠何異於<lb/>
鴟歴觀古今禍福之階多由嬖妾淫妻書戒牝雞詩載<lb/>
喆婦三代之季皆由斯起晉獲驪戎斃懷恭子有夏取<lb/>
<pb n="KR4h0139_WYG_158-23a"/>
仍覆宗絶祀叔肸納申聴聲狼似穆子私庚䜿牛餒已<lb/>
黄歇之敗從李園始魯受齊樂仲尼逝矣文公懷安姜<lb/>
笑其鄙周漸將衰康王晏起畢公喟然深思古道感彼<lb/>
闗雎性不雙侣願得周公妃以窈窕防㣲消漸諷諭君<lb/>
父孔氏大之列冠篇首晏嬰潔志不顧景女乃雋不疑<lb/>
奉霍不受見尊不迷況此麗豎三族無紀綢繆不序蟹<lb/>
行索妃旁行求偶昏無媒理宗廟無主門户不名依期<lb/>
在所生女為妾生男為虜嵗時酹祀詣其先祖或於馬<lb/>
<pb n="KR4h0139_WYG_158-23b"/>
廏厨間竈下東向長跪接狎觴酒悉請諸靈僻邪無主<lb/>
多乞少出銅丸鐵柱積繒累意皆來集聚婍婉歡心各<lb/>
有先後臧獲之類葢不足數古之贅壻尚猶塵垢況明<lb/>
智者欲作奴父勤節君子無當自逸宜如防水守之以<lb/>
一秦穆思諐故獲終吉<lb/>
　　蕩婦秋思賦　　　　　　　　　梁元帝<lb/>
蕩子之別十年倡婦之居自憐登樓一望惟見逺樹含<lb/>
煙平原如此不知道路幾千天與水兮相逼山與雲兮<lb/>
<pb n="KR4h0139_WYG_158-24a"/>
共色山則蒼蒼入漢水則涓涓不測誰復堪見鳥飛悲<lb/>
鳴隻翼秋何月而不清月何秋而不明況乃倡樓蕩婦<lb/>
對此傷情於時露萎庭蕙霜封階砌坐視帶長轉看腰<lb/>
細重以秋水文波秋雲似羅日黯黯而將暮風騷騷而<lb/>
渡河妾怨迴文之錦君思出塞之歌相思相望路逺如<lb/>
何鬢飄蓬而漸亂心懷愁而轉歎愁縈翠眉斂啼多紅<lb/>
粉漫巳矣哉秋風起兮秋葉飛春花落兮春日暉春日<lb/>
遲遲猶可至客子行行終不歸<lb/>
<pb n="KR4h0139_WYG_158-24b"/>
　　倡婦自悲賦<hi>有序</hi>　　　　　　<hi>梁</hi>江　淹<lb/>
漢有其録而亡其文泣蕙草之飄落憐佳人之埋墓迺<lb/>
為辭焉<lb/>
粵自趙東來舞漢宫瑶序金陳桂枝嬌風素壁翠樓明<lb/>
月徒秋歌聲忽散傷人復愁君王更衣露色未晞侍青<lb/>
鑾以雲聳夾丹輦以霞飛願南山之無隙指夀陵以同<lb/>
歸俄而緑衣坐奪白華卧進屑骨不憐抵金誰恡九重<lb/>
已閉髙門自蕪青苔積兮銀閣澀網羅生兮玉梯虚度<lb/>
<pb n="KR4h0139_WYG_158-25a"/>
九冬而廓處遥十秋以分居傷營魄之已盡畏松柏之<lb/>
無餘歸故鄉之未光實夫君之晚滋去柏梁以掩袂出<lb/>
桂苑而斂眉眠朱殿以再慕撫顛華而一疑於是怨帝<lb/>
闗之遂阻悵平原之何極霜繞衣而葭冷風飄輪而景<lb/>
昃御思趙而不顧馬懷燕而未息泣逺山之異峯望浮<lb/>
雲之雜色若使明鏡前分碎孤雁之錦翼迺為詩曰曲<lb/>
臺歌未徙黄壤哭巳親玉玦歸無色羅衣㑹成塵驕才<lb/>
雄力君何怨徒念薄命之苦辛<lb/>
<pb n="KR4h0139_WYG_158-25b"/>
　　蕩子賦　　　　　　　　　　<hi>周</hi>庾　信<lb/>
蕩子辛苦逐征行直守長城千里城隴水恒氷合闗山<lb/>
唯月明況復空牀起怨倡婦生離紗牕獨掩羅帳長垂<lb/>
新筝不弄長笛羞吹常年桂苑昔日蘭閨羅敷總髮弄<lb/>
玉初笄新歌子夜舊舞前溪别後闗情無復情奩前明<lb/>
鏡不須明合歡無信寄迴文織未成逰塵滿牀不用拂<lb/>
細草横階隨意生前日漢使著章臺聞道夫壻定應迴<lb/>
手巾還欲燥愁睂即剰開逆想行人至迎前含笑來<lb/>
<pb n="KR4h0139_WYG_158-26a"/>
　　蕩子從軍賦　　　　　　　　<hi>唐</hi>駱賓王<lb/>
胡兵十萬起妖氛漢騎三千埽陣雲隠隠地中鳴戰鼓<lb/>
迢迢天上出將軍邊沙逺雜風塵氣塞草長垂霜露文<lb/>
蕩子苦辛十年行迴首闗山萬里情逺天横劍氣邊地<lb/>
聚笳聲鐵騎朝恒警銅焦夜不鳴抗左賢而列陣屯右<lb/>
校以疏營滄波積凍連蒲海白雪凝寒遍柳城若乃地<lb/>
分𤣥徼路指青波邊城暖氣由來少闗塞寒雲本自多<lb/>
嚴風凜凜將軍樹苦霧蒼蒼太史河既拔距而從軍亦<lb/>
<pb n="KR4h0139_WYG_158-26b"/>
揚麾而挑戰征斾陵沙漢戎衣犯霜霰樓船一舉爭沸<lb/>
騰烽火四連相隱見戈文耿耿懸落星馬足駸駸擁飛<lb/>
電終取俊而先鳴豈論功而後殿征夫行樂踐榆溪倡<lb/>
婦銜怨守空閨蘼蕪舊曲終難贈芍藥新詩豈易題池<lb/>
前怯對鴛鴦伴庭際羞看桃李蹊花有情而獨笑鳥無<lb/>
事而恒啼見空陌之草積知闇牖之塵栖蕩子別來年<lb/>
月久賤妾空閨更難守鳯凰樓上罷吹簫鸚鵡杯中寧<lb/>
勸酒聞道書來一雁飛此時緘怨下鳴機裁鴛帖夜被<lb/>
<pb n="KR4h0139_WYG_158-27a"/>
薰麝染春衣屏風宛轉蓮花帳牕月玲瓏翡翠帷箇日<lb/>
新妝始復罷祗應含笑待君歸<lb/>
　　樓東賦　　　　　　　　　　<hi>唐</hi>江采蘋<lb/>
玉鑑塵生鳳奩香殄懶蟬髮之巧梳閑縷衣之輕練苦<lb/>
寂寞於蕙宫但凝思乎蘭殿信飄落之梅花隔長門而<lb/>
不見況乃花心颺恨柳眼弄愁煖風習習春鳥啾啾樓<lb/>
上黄昏兮聴鳯吹而囘首碧雲日暮兮對素月而凝眸<lb/>
温泉不到憶拾翠之舊逰長門深閉嗟青鸞之信修憶<lb/>
<pb n="KR4h0139_WYG_158-27b"/>
昔太液清波水光蕩浮笙歌賞燕陪從宸旒奏舞鸞之<lb/>
妙曲乗畫鷁之仙舟君情繾綣深敘綢繆誓山海而長<lb/>
在似日月而無休奈何嫉色庸庸妒氣沖沖奪我之愛<lb/>
幸斥我於幽宫思舊歡之莫得想夢著乎朦朧度花朝<lb/>
與月夕若懶對乎春風欲相如之奏賦奈世才之不工<lb/>
屬愁吟之未盡已響動乎疎鐘空長歎而掩袂躊躇步<lb/>
於樓東<lb/>
　　嬌女賦　　　　　　　　　　<hi>明</hi>唐　寅<lb/>
<pb n="KR4h0139_WYG_158-28a"/>
臣居左里有女未歸長壯妖潔聊賴善顧態體多媚窈<lb/>
窕不妒既閑巧笑流連雅步二十尚小十四尚大兄出<lb/>
行賈長嫂持户日織五丈罷不及暮三丈縫衣餘翦作<lb/>
袴抱布貿絲厭浥行露負者下擔行者佇路來歸室中<lb/>
嘖嘖怨怒䇿券折閱較索羨貨著屐入被不食而嘔雙<lb/>
耳嘈雜精宕神怖形之夢寐彷彿㑹晤咀桂嚼杜比象<lb/>
陳賦螗蜩夏蛻額廣平而春蛾出蛹脩眉揚而白雲懷<lb/>
山黛浮明而朝星流離目端詳而華瓠列犀齒㣲呈而<lb/>
<pb n="KR4h0139_WYG_158-28b"/>
含桃龜膚口欲言而䓿萏承露舌含藏而蝦蟇蝕月顛<lb/>
髮圓而毒蠆揺尾髻含風而鴉羽齊奮飾梳妝而㳺魚<lb/>
吹日口輔良而蝶翅輕暈鼻端中而恒月沐波大宅黄<lb/>
而琵琶曲項肩削成而蝤蠐嚙李領文章而霧素一束<lb/>
腰無憑而鼠姑舒合體脩長而酥凝脂結袵㣲傾而鵞<lb/>
翎半擘爪有光而玉鈎聨屈指節纖而蓮本雪素臂仍<lb/>
攘而角弭脫䪅履髙牆而輕飇捲霧行褰裳而梨花轉<lb/>
夜睡未明而温泉浸玉澡蘭湯而陽和駘宕醉敖翔而<lb/>
<pb n="KR4h0139_WYG_158-29a"/>
　咏曰纚火齊兮瑱木難簪鳴凰兮釵琅玕絡瑟瑟兮銀<lb/>
　指環被珠綬兮龍係臂珮璜而澣兮褶翡翠金裾鈎兮<lb/>
　繡曳地襜黄潤兮袣方空綈倒頓兮玉膏筩綦丹縠兮<lb/>
　素五綜麗炎炎兮倫無雙<lb/>
　<lb/>
　<lb/>
　<lb/>
　<lb/>
<pb n="KR4h0139_WYG_158-29b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定歴代賦彚外集巻十五<lb/>
</p>
<p>
</p>
  </div>
</body>
</text>
</TEI>
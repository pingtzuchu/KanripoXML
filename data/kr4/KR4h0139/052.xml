<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0139_WYG_052-1a"/>
　欽定四庫全書<lb/>
御定歴代賦彚巻四十九<lb/>
　　典禮<lb/>
　　　河東賦　　　　　　　　　　<hi>漢</hi>揚　雄<lb/>
　伊年暮春將瘞后土禮靈祗謁汾隂於東郊因茲以勒<lb/>
　崇垂鴻發祥隤祉欽若神明者盛哉鑠乎越不可載已<lb/>
　於是命羣臣齊法服整靈輿迺撫翠鳳之駕六先景之<lb/>
　乗掉犇星之流旃彏天狼之威弧張燿日之𤣥旄揚左<lb/>
<pb n="KR4h0139_WYG_052-1b"/>
　纛被雲梢奮電鞭驂雷輜鳴洪鐘建五旂羲和司日顔<lb/>
　倫奉輿風發飆拂神騰鬼趭千乗霆亂萬騎屈橋嘻嘻<lb/>
　旭旭天地稠㟼簸丘跳巒湧渭躍涇泰神下讋跖鬼負<lb/>
　沴河靈矍踢爪華蹈襄遂臻隂宫穆穆肅肅蹲蹲如也<lb/>
　靈祗既嚮五位時敘絪緼𤣥黄將紹厥後於是靈輿安<lb/>
　步周流容與以覽乎介山嗟文公而愍推兮勤大禹於<lb/>
　龍門灑沈菑於豁瀆兮播九河於東瀕發六觀而遥望<lb/>
　兮聊逰浮以經營樂往昔之遺風兮喜虞氏之所耕瞰<lb/>
<pb n="KR4h0139_WYG_052-2a"/>
帝唐之嵩高兮眽隆周之大寧汨低囘而不能去兮行<lb/>
睨垓下與彭城濊南巢之坎坷兮是豳岐之夷平乗翠<lb/>
龍而超河兮陟西岳之嶢崝雲龍䬠䬠而來迎兮澤滲<lb/>
漓而下降鬱蕭條其幽靄兮滃汎沛以豐隆叱風伯於<lb/>
南北兮呵雨師於西東參天地而獨立兮廓盪盪其亾<lb/>
雙遵逝乎歸來以函夏之大漢兮彼何足與比功建乾<lb/>
坤之貞兆兮將悉總之以羣龍麗勾芒與驂蓐收兮服<lb/>
𤣥㝠及祝融敦衆神使式道兮奮六經以攄頌隃於穆<lb/>
<pb n="KR4h0139_WYG_052-2b"/>
之緝熙兮過清廟之雝雝軼五帝之遐迹兮躡三皇之<lb/>
高蹤既發軔於平盈兮誰謂路逺而不能從<lb/>
　　祀后土賦　　　　　　　　　<hi>唐</hi>張餘慶<lb/>
粤若盛唐勃成天光禮樂克備典謨允臧固以轥轢軒<lb/>
昊跨躡堯湯豚魚信行於㝢縣鵷鷺才擢於巖廊至於<lb/>
我后招賁林藪即金鏡於南面運璿樞於北斗總四靈<lb/>
為禎祥以萬物為芻狗將以天之靈命纘乎已躬國之<lb/>
盛烈在祀與戎乃詢訪太史總攬英雄金門曉闢御路<lb/>
<pb n="KR4h0139_WYG_052-3a"/>
横通隔歲梅花氛氲於帳殿迎春楊柳揺曳於離宫戈<lb/>
横鐵騎旗掣長虹叠靈鼓於流水引繁笳於朔風威單<lb/>
于而過代北祠后土而幸河東故致䖍誠揀吉日甸師<lb/>
清野宗伯奉秩端旒垂綖左輔右弼修五禮之大道酌<lb/>
千靈之故實綵幣藻耀層壇崷崪黄琮展前以備陳白<lb/>
茅有藉而間出𤣥酒式降以尚本瑞珪不琢而貴質繁<lb/>
纓藻帶燦爛於祭容孤竹雲和鏗鏘於聲律鬱人獻爵<lb/>
司干授器據青野之雕阜肅黄祗之神位鼎氣歊雲神<lb/>
<pb n="KR4h0139_WYG_052-3b"/>
光燭地魏珠映天子之輦汾鴈入大夫之贄薫風偃草<lb/>
以浹洽遲景暄空而明媚河圖所以無隠天寳由其不<lb/>
秘於是湛露沕潏羣后徜徉接武委贄述職勤王神具<lb/>
醉止降福穰穰包六合而布化横萬乗而騰芳吾君終<lb/>
以守謙靜重賢良其儀不忒其言有章豈比夫魯蜡有<lb/>
乖仲尼聞而發歎漢祀多僻匡衡陳其用祥顧惟不才<lb/>
宅生帝道願候雲亭之事素懐封禪之草儻中人之見<lb/>
談賦上林之振藻<lb/>
<pb n="KR4h0139_WYG_052-4a"/>
　　禋六宗賦<hi>以享神精潔四氣叶和為韻</hi>　　　<hi>唐</hi>王　起<lb/>
王者稽祀典竭至誠禋六宗而欽若致四海之和平宗<lb/>
者以尊為稱禋者以敬為名爰是崇而是長必惟一而<lb/>
惟精則四序三光運有恒度水旱寒燠災無所萌上乃<lb/>
擇元辰留睿想萬樂備百禮往圭璧陳俎豆敞靈壇嶽<lb/>
立擁千官而式瞻天仗星陳睹一人之可象玉食皓皓<lb/>
而方積珠旒穆穆而斯仰觀乎薦在有翼而有嚴貴其<lb/>
誠故來格而來享原夫禋於三辰天宗必降嘉薦是列<lb/>
<pb n="KR4h0139_WYG_052-4b"/>
歆之以䖍恭奠之以豐潔使兩曜合璧不為薄蝕之虧<lb/>
五星連珠詎有欃槍之孽其禋於四時也將以恤蒸人<lb/>
感明神使還周克序鱗次相循攷之於葭灰不愆於候<lb/>
調之以玉燭無奪其倫其祭寒暑也將以周萬類均二<lb/>
氣時當𤣥律無墮指以成災莭變朱明曷流金之足畏<lb/>
其祭水旱也則天無作孽人獲大和祅魃不生乎災熾<lb/>
商羊自屏於滂沱相彼六宗皇聖是接戩榖降而肸蠁<lb/>
文物紛其暐曄聆夫管磬知律吕之克諧列彼苾芬信<lb/>
<pb n="KR4h0139_WYG_052-5a"/>
幽明之允叶然後一徳不二三皇可四地發嘉生天呈<lb/>
上瑞授百神之職興兆人之利君子謂大舜之克禋惟<lb/>
我皇之能備<lb/>
　　祠靈星賦<hi>以工奏雲漢祈彼嘉榖為韻</hi>　　　<hi>唐</hi>闕　名<lb/>
祀有典兮惟敬天垂象兮在崇奉靈星之徳祈嘉穀是<lb/>
豐乃命宗伯詔樂工徴舊典於祝史答嘉貺於𤣥穹以<lb/>
夫靈者降休祐星者燭宇宙况出應天田見彰農候足<lb/>
使野夫致享祠官敬授禮而有異豈雩禜之同登樂則<lb/>
<pb n="KR4h0139_WYG_052-5b"/>
必倫乃絲簧之並奏於是驗星紀稽帝文覩農祥之晨<lb/>
正彰土膏之脈分奠玉盃於青帝用潔牲於白雲乃啟<lb/>
雲壇爰登玉瓚拜天貺之昭彰見星光之照爛列黍稷<lb/>
而馨感明靈奏和樂而聲聞霄漢瞻彼太極載乎紫微<lb/>
神之至兮雲映曖靈之降兮日揚飛列綴兆於峻舞徴<lb/>
歌頌於絲衣禮成文兮樂終變神胥樂兮儼將歸雕豆<lb/>
玉觴自殊器於宗祀青圭紺席乃叶禮於禳祈懿夫高<lb/>
祖建始福禄奚委禮用太牢名存漢氏皇家復位樂器<lb/>
<pb n="KR4h0139_WYG_052-6a"/>
是備異晉皇之配饗因南郊而道弛禮容盛兮在今時<lb/>
祀豐兮邁彼且夫與衆祈禱曷不稱嗟溥天之惠㒺不<lb/>
休嘉豈比夫賈生弔屈空祀三閭之水漢皇幸蜀虚禱<lb/>
萬里之沙者哉是知我禮有肅苾祀不黷告農可以勸<lb/>
躬耕祀聖可以厲浮俗固宜不害三時方成九糓然後<lb/>
覩觀澤之禮承屆天之福庶憑之而多祐覩秋成於西<lb/>
陸<lb/>
　　南郊享壽星賦　　　　　　　<hi>唐</hi>周　鈐<lb/>
<pb n="KR4h0139_WYG_052-6b"/>
玉露初降金風正秋有壽星之發彩出離方而若浮太<lb/>
史於是奏時令贊天休謂三光之丕顯葢萬乗之勤脩<lb/>
天子乃命有司灌鬱鬯登靈壇以蕆事敬南極而延望<lb/>
當其氛霧寢煙霞曠循大象之昭囬見孤光之寥亮月<lb/>
來嵗往常居赤帝之前目擊心祈空仰碧霄之上所欲<lb/>
精誠斯感肸蠁潛交矚神靈兮心馳箕斗奠椒漿兮酌<lb/>
滿陶匏事異乞言殊養老於東序祭惟合禮同祀月於<lb/>
西郊時也隂陽正位晝夜平分思薦祉於人壽遂大享<lb/>
<pb n="KR4h0139_WYG_052-7a"/>
乎天文則知秩天宗用郊祀斯祭也象在角亢壇當戊<lb/>
已月皎皎而清漢波流夜蕭蕭而白榆風起齊心常潔<lb/>
蘋蘩之薦已申壽域光開龜鶴之年可俟祀事既道之<lb/>
南恍惚兮光臨俎豆依稀兮氣動煙嵐由是見星躔之<lb/>
不爽知君徳之相參彼牛女迢遞以増思參商隠見而<lb/>
差失處圓靈兮徒分炳煥於敬授兮未為貞吉曷若我<lb/>
冠衆星而稱老當三秋而迥出既有補於乾坤詎廢書<lb/>
於時日是宜執犧象展雞彞召馮相而司厯命祝史以<lb/>
<pb n="KR4h0139_WYG_052-7b"/>
陳辭如此則所謂一人有慶兆民賴之<lb/>
　　東郊朝日賦<hi>以國家行仲春之令為韻</hi>　　　<hi>唐</hi>陸　贄<lb/>
日為炎精君實陽徳明至乃照臨下土徳盛則光被四<lb/>
國天垂象聖作則候春分之莭時則㒺愆順周官之儀<lb/>
事乃不忒於是載青旂儼翠華蓋留殘月旗拂朝霞咸<lb/>
濟濟以皇皇備禮容於邦家天子躬整服以待曙心既<lb/>
誠而望賒倐而罷嚴更闢禁城五輅齊駕八鸞啟行風<lb/>
出郊而草偃澤先路以塵清巻餘靄於林薄動神光於<lb/>
<pb n="KR4h0139_WYG_052-8a"/>
斾旌初破鏡而半掩忽成輪而上征杲耀榮光分輝於<lb/>
千品萬類煙煴瑞色均燭於四夷八紘一人端冕以仰<lb/>
拜百辟奉璋而竭誠故曰天為父日為君和氣旁通帝<lb/>
徳與日徳俱逺清光相對帝心與日心齊明時也春事<lb/>
既用夾鍾律中登觀臺而瑞集覩芳甸而農衆東為陽<lb/>
位故出拜於國東仲居時中乃展禮於春仲既而盛禮<lb/>
畢陳鍚鑾囘輪家有罄室巷無居人備禮服之燦燦殷<lb/>
㳺車之轔轔人望如草我澤如春惟天徳與聖壽配朝<lb/>
<pb n="KR4h0139_WYG_052-8b"/>
日而長新伊茲禮之可持歴前代而脩之漢拜庭中成<lb/>
煩䙝之細事魏朝歲首失禮經於舊時國家欽若天命<lb/>
率由時令矯前王之失徳修古典而施敬俾伯夷之掌<lb/>
禮侔軒后以作聖恭承命於春卿遂觀光而興詠<lb/>
　　東郊迎氣賦<hi>以青陸朝覿陽和啟蟄為韻</hi>　　<hi>唐</hi>闕　名<lb/>
聖人克崇祀典大啟皇綱布發生之新令遵迎氣之舊<lb/>
章於以式綏景福於以𢎞開化光南至生春送涸沍之<lb/>
𤣥律東郊展禮迎煦嫗於青陽於時太史陳詞歲發其<lb/>
<pb n="KR4h0139_WYG_052-9a"/>
木天子乃警仙蹕纛黄屋蒼龍矯首以虚徐玉輅啓行<lb/>
而肅穆千官萬騎拱神位於中霄太皥勾芒扇和風於<lb/>
東陸明徳惟馨蒼精降靈寒色尚留於壇墠淑氣已生<lb/>
乎杳㝠少陽始來隨初日而其輝未赤新春乍應拂大<lb/>
旌而其色彌青天統則彰禮容斯覿樂聲動蕩於木氣<lb/>
黄道麗彩於蒼璧氣先四序克配於木徳震宫光被八<lb/>
紘不逃於金壺玉厯迎之伊何神人以和明命既頒於<lb/>
執事遐邇必聞於賡歌時也韶景熙熙仁風習習日月<lb/>
<pb n="KR4h0139_WYG_052-9b"/>
克符於躔次草木遂生於原隰施惠而穀雨垂恩發號<lb/>
而春雷起蟄其道孔昭其律已調禮展於斯且殊夫禮<lb/>
月之夕拜之於曉有類乎拜日之朝我后崇五帝之經<lb/>
教酌三代之典禮振六樂之鏘鏘列十官之濟濟八音<lb/>
已陳夫濩武萬祗既歆於壇陛夫如是者惟聖所符惟<lb/>
天所啟故迎氣之祀事正皇王之大體者矣<lb/>
　　東郊迎春賦<hi>以立春之日備禮東郊為韻</hi>　　<hi>唐</hi>王　起<lb/>
我皇則銅渾而有倫應木徳之惟新展東郊之盛禮出<lb/>
<pb n="KR4h0139_WYG_052-10a"/>
左个而迎春所以先庚有秩舊典攸遵將欽承上帝而<lb/>
敬授於下人者也於是法駕鏗鏘嚴城翕習見太史之<lb/>
先謁知勾芒之已及都人士女候彩仗以駿奔文物聲<lb/>
明擁翠華而鱗集莫不聴玉漏而雷動起靈壇而嶽立<lb/>
於是闢重門遵九逵服蒼玉載青旗草木之萌必因茲<lb/>
而動矣原野之蟄亦自此而啓之展聖容之穆穆引天<lb/>
步之遲遲有嚴有翼不徐不疾百辟陪乗千官扈蹕遵<lb/>
皇衢而却轉度青門而迥出八鑾振響隨解凍之和風<lb/>
<pb n="KR4h0139_WYG_052-10b"/>
五輅騰輝映麗天之遲日東郊之中肅穆會同俎豆莘<lb/>
莘而駭目衣冠濟濟而鞠躬祥雲為之郁靄佳氣為之<lb/>
蔥蘢青帝克禋必來顧而來饗𤣥穹廣覆何自西而自<lb/>
東當是時也四遐縱觀五服來備瞻聖皇之迴輪知太<lb/>
昊之整轡登臺者漸樂擊壤者咸遂莫不荷煦嫗於隂<lb/>
陽感温仁於天地夫然則跂行可以不夭根著可以漸<lb/>
苞異逆暑之吹豳空聞乎徳肅於火殊迎寒於旁磔何<lb/>
足以禮行於郊則知和氣熙煕盛容濟濟必蒼龍之整<lb/>
<pb n="KR4h0139_WYG_052-11a"/>
駕當青鳥之司啓握金鏡而明王道調玉燭而昭國體<lb/>
莫不在迎春之盛禮<lb/>
　　東郊迎春賦<hi>以天子率公侯共行事為韻</hi>　　<hi>唐</hi>謝　觀<lb/>
𤣥𠖇之政巳息青帝之令將行太史先三日以奏天子<lb/>
率千官以迎是知齊沐夙興䖍恭慎慄命奉常按東郊<lb/>
以嚴備詔金吾肅中禁以警蹕内外相比上下是率俄<lb/>
而斗轉招揺日當甲乙褫𤣥冕於殘漏掛青衣於曉律<lb/>
翠華忽舉見閶闔之初開蒼龍啟行與朝陽而對出觀<lb/>
<pb n="KR4h0139_WYG_052-11b"/>
夫飛輦輅儼珠旒萬騎而前分儀仗千乗而後列公侯<lb/>
出青門之郊至祈神之地簨簴羅植珍差有次陳靈威<lb/>
於中宫之座設太昊於配享之位東嚮西嚮勾芒歲星<lb/>
而並列左之右之三辰七宿以相厠既竭百辟之心用<lb/>
展一人之事帝乃玉色以進磬折而前求發生之候不<lb/>
忒祈温和之氣㒺愆盡敬於地冀祐於天一拜而北陸<lb/>
之寒去矣再拜而東方之風煦然獻酬既已尊卑備矣<lb/>
拂祥光於龍顔之上納和氣於御衣之裏鳳詔還闕金<lb/>
<pb n="KR4h0139_WYG_052-12a"/>
輿反軌遂舉措而凝令載行隨指顧而發生四起我風<lb/>
有截郊祀無假於文王我化無為律吕不勞於鄒子故<lb/>
乃布徳施政逺達幽通高卑咸沐貴賤攸同始振蟄蟲<lb/>
在好生惡殺遂行慶賜可滅私徇公乃得化洽方隅恩<lb/>
光岐雍遵古典以立則授人時而敬用願迎乎千春萬<lb/>
春與夷夏之所共<lb/>
　　青圭禮東方賦<hi>以修舉春祀崇尚圭薦為韻</hi>　<hi>宋</hi>文彦博<lb/>
青惟五色之首圭乃六器之儔朝日之郊是薦迎春之<lb/>
<pb n="KR4h0139_WYG_052-12b"/>
禮聿修結緑鴻輝既肅陳於震位出藍美質將仰奉於<lb/>
神休原夫穀旦前驅祲威具舉太史先春而必告宗伯<lb/>
庀職而攸敘青圭之秘寳爰資蒼帝之明靈可佇謂物<lb/>
生有象我則銳其質以協宜謂嵗起於東我則傃其方<lb/>
而得所無瑕可貴有美惟珍配其色表盛徳之在木正<lb/>
其位彰與物以為春異雕楮之竒文琢工奚取侔翦桐<lb/>
之秀彩寅位斯陳詎止温其寜専瑟彼成形自表於瑰<lb/>
器致用必先於毖祀色斯舉矣俯玉案以相鮮禮以行<lb/>
<pb n="KR4h0139_WYG_052-13a"/>
之背金方而致美豈不以標十徳者圭為貴列四序者<lb/>
春是崇將順時而展禮故辨方而在東蔥蒨呈姿稟粹<lb/>
自輝山之石䖍恭致薦逆釐從解凍之風然則為器之<lb/>
用不同禮神之功可尚名參有邸之義色異因方之狀<lb/>
縹華中秘生成之氣候斯迎紺綵外融温厚之方隅相<lb/>
向懿哉享茲生物之主異彼迎秋於西神感而登禮必<lb/>
荅時和而迓衡不迷用可重焉且異舜班之瑞文為貴<lb/>
也還殊禹錫之圭故得鴻覆降康大庭錫羨祈民福以<lb/>
<pb n="KR4h0139_WYG_052-13b"/>
昭格授人時而於變葢由以方圭總翠之美欵青郊而<lb/>
可薦<lb/>
　　西郊迎秋賦　　　　　　　<hi>唐</hi>張秀明<lb/>
彼𤣥天平分以成乎歲也惟日有令將法於王者服蒼<lb/>
玉而應春居明堂而順夏既隨時而有義皆率禮而無<lb/>
捨若乃律中夷則神司蓐收凉風以厲大火西流草木<lb/>
不芳誰忍聞於鶗鴂囹圄再繕亦申命於鷞鳩先三日<lb/>
而太史以謁率百官而天子乃逰然後天仗齊列野慶<lb/>
<pb n="KR4h0139_WYG_052-14a"/>
清秋乗白輅而啟行載白旗而扈從天顔乃穆帝典攸<lb/>
重彼詞客與史臣咸作歌而陳頌既啟鑾輅爰居總章<lb/>
備水潦修隄防鴻雁將賔待横舟於汾曲鷹隼已擊且<lb/>
較獵於長楊實惟道映三五何啻聲超百王而已哉别<lb/>
有原憲長貧仲尼少賤朝逰白社驚一葉之辭秋夜宿<lb/>
靈臺聚羣螢而燭巻既覩西郊之禮將述東山之禪欣<lb/>
庇影於禹隂願陳力於周諺<lb/>
　　西郊迎秋賦<hi>以題為韻</hi>　　　　　　<hi>唐</hi>馬　逄<lb/>
<pb n="KR4h0139_WYG_052-14b"/>
稽夫王者御極上法璿衡分五方以辨位察四時以作<lb/>
程莭既云徂躬履端而御厯氣之將始必出郊以親迎<lb/>
然後人心不惑君徳用明是時火官威寢金精氣浮有<lb/>
司來奏詰旦迎秋皇帝乃齋心以待曉御衮龍以垂旒<lb/>
俄而金闕戒辰司魚鑰以撒鍊玉漏將曉直雞人以獻<lb/>
籌乗輿乃駕赫奕皇州天仗倏以雲合風旗閃而星流<lb/>
馳六飛以啟道騰八駿以夾輈祝三辰與七宿儼公卿<lb/>
與諸侯在位則其帝少皥配坐則其神蓐收我皇乃順<lb/>
<pb n="KR4h0139_WYG_052-15a"/>
時候育黔黎佩白綬執白圭盛徳在金就金方以蕆事<lb/>
西成有望出國門以面西豈比夫簫鼓徒樂於汾水玉<lb/>
帛空朝於㑹稽誡晨既睪酒縮靈茅笙鏞謁廟粱稻充<lb/>
庖日轉天旋既將歸於北極雲行雨霈匪空自於西郊<lb/>
是月也天地始肅秋冬將布勞我農民張我王度疑獄<lb/>
在斷命司寇而按囚徒逺方來賔發天兵而開武庫然<lb/>
後人畏威而自正俗知禁而刑措休祥異至則河湧靈<lb/>
圖慶賜遂行乃山呼聖祚於赫哉國容既備時令將徂<lb/>
<pb n="KR4h0139_WYG_052-15b"/>
樂萬姓以雍熙總百川而奔注余亦願於賔王效武賁<lb/>
而作賦<lb/>
　　北郊迎冬賦<hi>以題為韻</hi>　　　　　　<hi>唐</hi>王　起<lb/>
我皇審緹幕候𤣥英法天之序作人之程律變於冬必<lb/>
順時而冬命水盛於北亦隨方而北迎所以脩舊典闡<lb/>
鴻名受太史之先謁率羣辟而躬營况肅殺以北陸將<lb/>
昭宣乎上京於時時和歲豐勞農息力結冰於坎改火<lb/>
於國天欣玉燭之太和人受銅渾之㒺忒由是文物成<lb/>
<pb n="KR4h0139_WYG_052-16a"/>
聲名飾皇皇濟濟鏘鏘翼翼向仙蹕之駐方引斾於司<lb/>
南望曉星之殘尚建杓於禮北及夫禁城啟寒漏極分<lb/>
天仗而雲布遵皇衢而繩直嚴飆絶𤣥輅之響愛日動<lb/>
鐵驪之色一人由之而展容萬姓於焉而仰徳既而臻<lb/>
靈壇薦嘉餚奠之以玉縮之以茅雖布政於𤣥堂以居<lb/>
乎左个而司晨者黒帝必祭於北郊葢示敬於端冕非<lb/>
取樂於懸匏及夫整宸儀迴天步考時訓而咸若稽月<lb/>
令而畢賦導嚴凝之氣無奪其倫應廣莫之風不愆於<lb/>
<pb n="KR4h0139_WYG_052-16b"/>
度則知北郊之為禮所以佐天而成功亦以感神而叶<lb/>
中故宜百神肸蠻萬㝢朝宗豈止運行而成歲閉蟄而<lb/>
為冬<lb/>
　　大蜡賦<hi>以暮冬律變新陽載動為韻</hi>　　　　<hi>唐</hi>楊　諫<lb/>
大蜡之祭兮所以饗田神賞農務隂律窮𤣥冬暮星迴<lb/>
於舊列日極於餘度必也介僎謀牲牷具狐裘以黄皮<lb/>
弁以素葢欲息田夫而褒歲賦夫捜索之謂蜡閉藏之<lb/>
謂冬其索也可以舉羣祀其藏也可以勞三農欲碩苗<lb/>
<pb n="KR4h0139_WYG_052-17a"/>
而不害則迎猫暨於田䑕俾昆蟲之無作則祭坊與夫<lb/>
水庸以夫月建丑日在戍磔犧牲之體所以尚其腥登<lb/>
水草之葅所以貴其質詠豳詩以合雅擊土鼔以應律<lb/>
瑞穰穰芬苾苾百日之勤一日之薦或酬或酢既騰觚<lb/>
於無算為宫為徴方播樂於六變命清祀兮在殷復嘉<lb/>
平兮處秦繄率仁而終義實革故而迎新樂舉斯陶嗤<lb/>
子貢之來覿禮成而出美仲尼之為賔故聖人之舉事<lb/>
也務於崇勸戒敦否臧樹之𤓰華告多藏者必覆致乎<lb/>
<pb n="KR4h0139_WYG_052-17b"/>
女鹿示不徳者斯亾豈惟乎其儀抑抑其樂洋洋是以<lb/>
伊耆之禮不易大羅之職有常嗣嵗將興或祈穀於上<lb/>
帝人才不匱或觀政於四方則知徳厚者必祀功高者<lb/>
必載司嗇之祐維永瑞於我唐先惞之神豈獨見於前<lb/>
代故曰蜡也移萬人登百種可以志隂陽之變動<lb/>
　　朝獻太清宫賦　　　　　　<hi>唐</hi>杜　甫<lb/>
冬十有一月天子既納處士之議承漢繼周革弊用古<lb/>
勒崇揚休明年孟陬將攄大禮以相籍越彞倫而莫儔<lb/>
<pb n="KR4h0139_WYG_052-18a"/>
歴良辰而戒吉分祀事而孔脩營室主夫宗廟乗輿備<lb/>
乎冕裘甲子王以昧爽春寒薄而清浮虚閶闔逗蚩尤<lb/>
張猛馬出騰虯捎熒惑墮旄頭風伯扶道雷公挾輈通<lb/>
天台之雙闕警溟漲之十洲浩刼礨砢萬山颼飀歘臻<lb/>
於長樂之舎嵬入乎崑崘之丘太一奉引庖犧在右堯<lb/>
步舜趨禹馳湯驟鬱曽宫之嵂崒坼元氣以經構斷紫<lb/>
雲而扞牆撫流沙而承霤紛隳珠而陷碧㸌波錦而浪<lb/>
繡森青㝠而欲雨赩色炯而初晝於是翠㽔俄的藻藉<lb/>
<pb n="KR4h0139_WYG_052-18b"/>
舒就祝融擲火以焚香溪女捧壺而盥潄羣有司之望<lb/>
幸辨名物之難究瓊漿自間於粢盛羽客先來於介胄<lb/>
爍皇祖之儲祉敬雲孫而及此詔軒轅使合符敕王喬<lb/>
以視履積昭感於嗣續匪正辭於祝史若肸蠁之有憑<lb/>
肅風飆而乍起揚流蘇於浮柱金英霏而披靡擬雜佩<lb/>
於曽巔孔葢敧以颯纚中漎漎以迴復外蕭蕭而未已<lb/>
上穆然注道為身覺天傾耳陳僭號於五代復戰國於<lb/>
千祀曰嗚呼昔蒼生纒孟徳之禍為仲達所愚鑿齒其<lb/>
<pb n="KR4h0139_WYG_052-19a"/>
俗窫窳其孤赤烏高飛不肯止其屋黄龍哮吼不肯負<lb/>
其圖伊神器臬兀而小人呴喻歴紀大破瘡痍未蘓尚<lb/>
攫拏於吳蜀又顛躓於羯胡縱羣雄之發憤誰一統於<lb/>
亨衢在拓拔與宇文豈風塵之不殊比聰廆及堅特渾<lb/>
貔豹而齊驅愁隂鬼嘯落日梟呼各擁兵甲俱稱國都<lb/>
且耕且戰何有何無維累聖之徽典恭淑慎以允緝茲<lb/>
火土之相生非符讖之備及煬帝終暴叔寳初襲編簡<lb/>
尚新義旗爰入既清國難方覩家給竊以為數子自誣<lb/>
<pb n="KR4h0139_WYG_052-19b"/>
敢正乎五行攸執而觀者潛悟或喜至於泣鱗介以之<lb/>
鳴簴昆蚑以之振蟄感而遂通㒺不具集仡神光而<graphic n="KR1766" url="https://raw.githubusercontent.com/kanripo/KR-Gaiji/master/images/KR1766.png" mimeType="image/png"/>
閜羅詭異以戢普地軸傾而融曳洞宫儼以嶷岌九天<lb/>
之雲下垂四海之水皆立鳯鳥威遲而不去鯨魚屈矯<lb/>
以相吸埽太始之含靈巻殊形而可挹則有虹蜺為鈎<lb/>
帶者入自於東揭莽蒼履崆峒素髮漠漠至精濃濃條<lb/>
㢮張於巨細覬披寫於心胷葢脩竿無隙而仄席已容<lb/>
裂手中之黒簿睨堂下之金鐘得非擬斯人於壽域明<lb/>
<pb n="KR4h0139_WYG_052-20a"/>
返樸於𤣥蹤忽翳日而翻萬象却浮雲而留六龍咸讋<lb/>
跖而壯茲應終蒼黄而昧所從上猶色若不足處之彌<lb/>
恭天師張道陵洎左𤣥君者千二百官吏謁而進曰今<lb/>
王巨唐帝之苗裔坤之紀綱土配君服官尊臣商起數<lb/>
得統特立中央且大樂在懸黄鍾冠八音之首太昊斯<lb/>
啟青陸獻千春之祥曠哉勤力耳目宜乎大帶斧裳故<lb/>
風后孔甲充其佐山稽岐伯翼其旁至於易制取法足<lb/>
以朝登五帝夕宿三皇信周武之多幸存漢祖之自强<lb/>
<pb n="KR4h0139_WYG_052-20b"/>
且近朝之濫吹仍改卜乎祠堂初降素車終勤恤其後<lb/>
有客白馬固漂淪不㤀伊庶人得議實邦家之光臣道<lb/>
陵等試本之於青簡探之於縹囊列聖有差夫子聞斯<lb/>
於老氏好問自久宰我同科於季康取撥亂反正乃此<lb/>
其所長萬神開八駿迴旗掩月車奮雷騫七曜燭九垓<lb/>
能事穎脱清光大來或曰今太平之人莫不優游以自<lb/>
得况是蹴魏踏晉批周抉隋之後與夫更始者哉<lb/>
　　朝享太廟賦　　　　　　　　<hi>唐</hi>杜　甫<lb/>
<pb n="KR4h0139_WYG_052-21a"/>
初高祖太宗之櫛風沐雨勞身焦思用黄鉞白旄者五<lb/>
年而天下始一厯三朝而戮力今庶績之大備上方采<lb/>
龎俗之謡稽正統之類葢王者盛事臣聞之於里曰昔<lb/>
武徳已前黔黎蕭條無復生意遭鯨鯢之蕩汨荒歲月<lb/>
而沸渭衮服紛紛朝廷多閏者仍亘乎晉魏臣竊以自<lb/>
赤精之衰歇曠千載而無真人及黄圖之經綸息五行<lb/>
而歸厚地則知至數不可以久缺凡材不可以長寄故<lb/>
高下相形而尊卑各異惟神斷繫之於是本先帝取之<lb/>
<pb n="KR4h0139_WYG_052-21b"/>
以義壬辰既格於道祖乗輿即以是日致齋於九室所<lb/>
以昭達孝之誠所以明繼天之質具禮有素六官咸秩<lb/>
大輅毎出或黎元不知豐年則多而筐筥甚實既而太<lb/>
尉叅乗司僕扈蹕望重闉以肅恭順法駕之徐疾公卿<lb/>
淳古士卒精一黕宗廟之愈深抵職司之所密宿翠華<lb/>
於外户曙黄屋於通術氣凄凄於前旒光靡靡而嘉栗<lb/>
階有賔阼帳有甲乙升降之際見玉柱生芝擊拊之初<lb/>
覺鈞天合律筍簴仡以碣磍干戚宛而婆娑鞉鼓塤篪<lb/>
<pb n="KR4h0139_WYG_052-22a"/>
為之主鐘磬竽瑟以之和雲門咸池取之至空桑孤竹<lb/>
貴之多八音循通既比乎旭日昇而氛埃滅萬舞陵亂<lb/>
又似乎春風壯而江海波鳥不敢飛而𤣥甲<graphic n="KR1895" url="https://raw.githubusercontent.com/kanripo/KR-Gaiji/master/images/KR1895.png" mimeType="image/png"/>嵺以岳<lb/>
峙象不敢去而鳴佩剡爚以星羅已而上乾豆以登歌<lb/>
美休成之既饗璧玉儲精以稠疊門䦨洞豁而森爽黒<lb/>
帝歸寒而激昻蒼靈戒曉而來往熙事莽而充塞羣心<lb/>
麌以振蕩桐花未吐孫枝之鸞鳳相鮮雲氣何多宫井<lb/>
之蛟龍亂上若夫生𢎞佐命之道死配貴神之列則殷<lb/>
<pb n="KR4h0139_WYG_052-22b"/>
劉房魏之勲是可以中摩伊吕上冠䕫禼代天之工為<lb/>
人之傑丹青滿地松竹高節自唐興以來若此時哲皆<lb/>
朝有數四名垂卓絶向不遇撥亂反正之主君臣父子<lb/>
之别奕葉文武之雄注意生靈之切雖前輩之温良寛<lb/>
大豪俊果決曾何以措其筋力與韜鈐載其刀筆與喉<lb/>
舌使祭則與食則血若斯之盛而已爾迺直於主索於<lb/>
祊警幽全之物散純道之精葢我后常用惟時克貞膋<lb/>
以蕭合酌以茅明嘏以慈告祝以孝成故天意張皇不<lb/>
<pb n="KR4h0139_WYG_052-23a"/>
敢殄其瑞神姦妥帖不敢秘其精而無絶軌享鴻名者<lb/>
矣於以奏永安於以奏王夏福穰穰於絳闕芳菲菲於<lb/>
玉斚沛枯骨而破聾盲施殀胎而逮鰥寡園陵動色躍<lb/>
在藻之泉魚弓劍皆鳴汗鑄金之風馬霜露堪吹禎祥<lb/>
可把曽宫歔欷隂事儼雅薄清輝於鼎湖之山靜餘響<lb/>
於蒼梧之野上窅然漠漠惕然兢兢紛益所慕若不自<lb/>
勝瞰牙旗而獨立吟翠駮而未乗五老侍祠而精駭千<lb/>
官逖聴而思凝於是二丞相進曰陛下應道而作惟天<lb/>
<pb n="KR4h0139_WYG_052-23b"/>
與能澆訛散淳樸登尚猶日慎業業孝思蒸蒸恐一物<lb/>
之失所懼先王之咎徵如此之勤恤匪懈是百姓何以<lb/>
報夫元首在臣等何以充其股肱且如周宣之教親不<lb/>
暇漢武之滛祀相仍諸侯敢於迫脅方士奮其威稜一<lb/>
則以微弱内侮一則以輕舉虚憑又非陛下之恢廓緒<lb/>
業其瑣細亦曷足稱丞相退上跼天蹐地授綏登車伊<lb/>
澒洞槍櫐皆出為儲胥本枝根株乎萬代睿想經緯乎<lb/>
六虚甲午方有事於采壇紺席宿夫行所如初<lb/>
<pb n="KR4h0139_WYG_052-24a"/>
　　封西嶽賦<hi>有序</hi>　　　　　　<hi>唐</hi>杜　甫<lb/>
上既封泰山之後三十年間車轍馬跡至於太原還於<lb/>
長安時或謁太廟祭南郊毎歲孟冬巡幸温泉而已聖<lb/>
主以為王者之體告厥成功止於岱宗可矣故不肯到<lb/>
崆峒訪具茨驅八駿於崑崘親射蛟於江水始為天子<lb/>
之能事壯觀焉爾况行在供給蕭然煩費或至作歌有<lb/>
慚於從官誅求坐殺於長吏甚非主上執𤣥祖醇醲之<lb/>
道端拱御蒼生之意大哉聖哲垂萬代則葢上古之君<lb/>
<pb n="KR4h0139_WYG_052-24b"/>
皆用此也然臣甫愚竊以古者疆埸有常處贊見有常<lb/>
儀則備乎玉帛而財不匱乏矣動乎車輿而人不愁痛<lb/>
矣雖東岱五嶽之長足以勒崇垂鴻與山石無極伊太<lb/>
華最為難上至於封禪之事獨軒轅氏得之夫七十二<lb/>
君罕能兼之矣其餘或蹶踣風雲碑牌祠廟終么麽不<lb/>
足追數今聖主功格軒轅氏業纂七十君風雨所及日<lb/>
月所照莫不砥礪華近甸也其可恧乎比歲鴻生巨儒<lb/>
之徒誦古史引詩義云國家土徳與黄帝合主上本命<lb/>
<pb n="KR4h0139_WYG_052-25a"/>
與金天合而守闕者亦百數天子寢不報蓋謙如也頃<lb/>
或詔厥郡國埽除曽巔雖翠葢可薄乎蒼穹而銀字未<lb/>
藏於金氣臣甫誠薄劣不勝區區吟詠之極故作封西<lb/>
嶽賦以勸賦之義預述上將展禮焚柴者實覬聖意因<lb/>
有感動焉為其詞曰<lb/>
惟時孟冬百工乃休上將陟西嶽覽八荒御白帝之都<lb/>
見金天之王既刋石乎岱宗又合符乎軒皇茲事體大<lb/>
越不可載已先是禮官草具其儀各有典司俯叶吉日<lb/>
<pb n="KR4h0139_WYG_052-25b"/>
欽若神祗而千乗萬騎已蠖略佁儗屈矯陸離唯君所<lb/>
之然後拭翠鳳之駕開日月之旗撞鴻鐘發雷輜辨格<lb/>
澤之修竿決河漢之淋漓彍天狼之威弧墜魍魎之霏<lb/>
霏赤松前驅彭祖後馳方明夾轂昌㝢侍衣山靈秉鉞<lb/>
而踉蹡海若護蹕而參差風馭冉以縱<graphic n="KR1128" url="https://raw.githubusercontent.com/kanripo/KR-Gaiji/master/images/KR1128.png" mimeType="image/png"/>雲螭縒而遲<lb/>
蚭地軸軋軋殷以下折原隰草木儼而東飛岐梁閃倏<lb/>
涇渭反覆而天府載萬侯之玉尚方具左纛黄屋已焜<lb/>
煌於山足矣乗輿尚鳴鸞輿儲精澹慮華葢之大角低<lb/>
<pb n="KR4h0139_WYG_052-26a"/>
囘北斗之七星皆去屆蒼山而信宿屯絶壁之清曙既<lb/>
臻夫隂宫犀象峍兀戈鋋悉窣飄飄蕭蕭洶洶如也於<lb/>
是太一抱式𤣥㝠司直天子迺宿祓齋就登陟駢素虯<lb/>
超崱屴天語秘而不可知代欲聞而不可得柴燎上達<lb/>
神光充塞泥金乎䓿萏之南刻石乎青㝠之北上意由<lb/>
是茫然延降天老與之相識問太微之所居稽上帝之<lb/>
遺則颯弭節以徘徊撫八紘而黬黒忽風飜而景倒澹<lb/>
殊狀而異色冏若褰袪開帷下辯宸極者久之雲氣蓊<lb/>
<pb n="KR4h0139_WYG_052-26b"/>
以迴複山嘑業而未息祀事孔明有嚴有翼神保是格<lb/>
時萬時億爾乃駐飛龍之秋秋詔王屬以中休覲羣后<lb/>
於高掌之下張大樂於洪河之洲芬樹羽林莽不可收<lb/>
千人舞萬人謳騏驎踆踆而在郊鳳凰蔚跋而來逰雷<lb/>
公伐鼓而揮汗地祗被震而悲愁樂師拊石而具發激<lb/>
越乎遐陬羣山為之相<graphic n="KR3230" url="https://raw.githubusercontent.com/kanripo/KR-Gaiji/master/images/KR3230.png" mimeType="image/png"/>萬穴為之倒流又不可得載<lb/>
已久而景移樂闋上悠然垂思曰嗟乎余昔歲封泰山<lb/>
禪梁父以為王者成功已纂終古嘗覽前史至於周穆<lb/>
<pb n="KR4h0139_WYG_052-27a"/>
漢武豫遊寥濶亦所不取惟此西嶽作鎮三輔非無意<lb/>
乎頃者猶恐百姓不足人所疾苦未暇瘞斯玉帛考乃<lb/>
鐘鼓是以視嶽於諸侯錫神於茅土豈唯壯設險於甸<lb/>
服報西成之農扈亦所以感一念之精靈荅應時之風<lb/>
雨者矣今茲冢宰庶尹醇儒碩生僉曰黄帝顓頊乗龍<lb/>
逰乎四海發軔匝乎六合竹帛有云得非古之聖君而<lb/>
泰華最為難上故封禪之事鬱沒罕聞以余在位發祥<lb/>
隤祉者焉可勝紀而不得已遂建翠華之旗用塞雲臺<lb/>
<pb n="KR4h0139_WYG_052-27b"/>
之議矧乎殊方奔走萬國皆至𤣥元從助清廟歔欷也<lb/>
臣甫舞手蹈足曰大哉爍乎真天子之表奉天為子者<lb/>
已不然何數千萬載獨繼軒轅氏之美彼七十二君又<lb/>
疇能臻此葢知明主聖㒺不克正功㒺不克成放百靈<lb/>
歸華清<lb/>
　　大祀山陵賦<hi>有序</hi>　　　　　　<hi>明</hi>魏學禮<lb/>
萬厯庚辰歲皇帝將有事於山陵宗伯以故事請曰展<lb/>
陵視寢永昭孝思毎帝嗣統則斯禮稱焉主上光紹鴻<lb/>
<pb n="KR4h0139_WYG_052-28a"/>
極八載於茲矣爰修縟典仰荅神靈帝其念哉帝曰俞<lb/>
是惟朕𠂻厥俟典禮卜日考儀則秩宗其視厥載往欽<lb/>
哉乃以季春十有二日聖駕夙蹕兩宫聖母暨中宫皇<lb/>
后及諸嬪妃咸輿以從再越日肇稱祀典長永昭獻景<lb/>
裕茂泰康九陵及章皇后景皇帝陵厥明上奉兩慈宫<lb/>
以旋后妃從詰朝而還宫禮也臣伏睹曠儀思揚洪美<lb/>
惟昔何承天有上陵篇未足以極其致乃造斯賦以仰<lb/>
頌萬一云爾其辭曰<lb/>
<pb n="KR4h0139_WYG_052-28b"/>
皇明開天垂禩萬葉誕此神聖茂隆昌業紹九帝以駿<lb/>
𢎞邁三代而光曅逮垂衣之八載將展祀乎山陵思神<lb/>
靈之在天超埃壒而崇登峻皇隴之巍峙實玉體之是<lb/>
憑悵儀刑之莫覿抒遐思而靡勝於是命秩宗稽懿典<lb/>
詢太卜戒雲輦逮行宫以待涖兮運嘉木以經營覆善<lb/>
土以清路兮望馳道之允平肅九門之環衛兮屬元侯<lb/>
之上卿拱淵穆之宸居兮夾萬雉之朱城乃吉日之既<lb/>
屆兮鑾輿夙以啟行闢長安之左扉兮歴輔權與璣衡<lb/>
<pb n="KR4h0139_WYG_052-29a"/>
炳瑤暉於泰階兮睹斗緯之清明蔚戈鋋之先導兮抗<lb/>
霞采之幢旌錯五色以成章兮巻蜚飆而縱横玉輅耀<lb/>
以融麗兮儼曲葢之蔥蒨識鹵簿之威儀兮陽羲升而<lb/>
霧散兩宫皇母暨厥后妃東華東安宛見翟翬彼羣嫗<lb/>
之捧乗兮粲綵裾之菲菲紛翼侍之服御兮載晻靄而<lb/>
交輝從官前行居守趨送駕次鞏華翩躚翠鳳既侍膳<lb/>
於慈闈朝昌平之羣衆詔奉車使馭蹕兮屯六師之如<lb/>
雲虎旅集其警嚴兮刁斗逺其相聞厥明至於天壽兮<lb/>
<pb n="KR4h0139_WYG_052-29b"/>
翠華弭於感思惟詰旦以行祭兮詣長陵以停綏御青<lb/>
袍以對越兮燎芳芬以猋吹列鼎俎與簠豆兮獻桂酒<lb/>
以陳辭思雄武之御世兮極神謨之飛宕控九宇以張<lb/>
弛兮齊𢎞功於肇創都燕甸以撫夏兮埽沙漠之翠帳<lb/>
振長算以詔後兮鬯神明以開亮惟聖智之建始兮繄<lb/>
繁祉之錫貺祭竟徹牲百官既出更設酒脯内祀靜謐<lb/>
兩宫中宫拜起齋栗聿愛敬之咸盡昭内外之若一惟<lb/>
永昭之二陵實肅莊之𤣥殿爰自仁而率親亦如儀而<lb/>
<pb n="KR4h0139_WYG_052-30a"/>
躬薦獻景裕茂以及泰康章后景帝奕葉重光八陵迢<lb/>
遞親禋不遑乃遣官以代祀僉縟文之是詳覯聖制之<lb/>
有奕兮循𢎞鬯之彝章肆經緯乎天地兮亦符協乎隂<lb/>
陽式遄發以還闕兮朝百辟於明堂衍宗祊於萬載兮<lb/>
享血食以孔長纘祖徳以恒思兮流祚慶於無疆荷天<lb/>
命之彌篤兮永丕式於四方<lb/>
　　祭先河而後海賦<hi>以王者行祭先務其本為韻</hi>　<hi>宋</hi>歐陽脩<lb/>
在祭者必有常典務本者貴乎不㤀既先河而告備乃<lb/>
<pb n="KR4h0139_WYG_052-30b"/>
後海以為常幣玉始陳恭視諸侯之瀆牲牢繼制方祀<lb/>
百谷之王探國典之舊文撫禮經之大者以謂河導其<lb/>
派本一勺而始矣海納其㑹實百川之委也祀容肅設<lb/>
必先有事於靈長望秩並修然後功歸於善下誠以決<lb/>
九川而分導括衆流而混并一則窮本而有自一則兼<lb/>
容而積成是用分禮章而異數昭祭典以推行命祀首<lb/>
陳始則出圖之所禱辭以設方祈紀地之名用能縟乃<lb/>
令儀昭夫重祭利萬物以斯善用五材而竝濟無文既<lb/>
<pb n="KR4h0139_WYG_052-31a"/>
秩禜經瀆以領祀羣望繼行禱朝宗而用幣外則盡物<lb/>
中惟告䖍既義取於源委乃禮分於後先一禱致誠必<lb/>
告榮光之涘大川並走嗣臨重潤之淵得非衆嶽肇乎<lb/>
一拳椎輪生乎五輅考厥初之攸在彰返始而為務亦<lb/>
猶文王之祀雖貴不踰后稷之尊齊人之事將行敢越<lb/>
配林之故是知河必居首取發源而肇茲海不自大由<lb/>
積衆以成其導洪流而並注散靈潤以旁滋顧乃濫觴<lb/>
之因必有先也視爾委輸之廣然後從之異哉祭尚潔<lb/>
<pb n="KR4h0139_WYG_052-31b"/>
誠禮惟思反將展報以為義必討源而自逺故夫三王<lb/>
之祭川必務其本<lb/>
　　四海以職來祭賦　　　　　　<hi>宋</hi>孔武仲<lb/>
上聖孝至諸侯職揚當一人之奉祭罄四海以來王肅<lb/>
爾駿奔各職修方之舊翼如顯相用嚴肆祀之常夫惟<lb/>
承祖宗積累之休處廉陛崇高之勢尊其親也既重假<lb/>
廟大其禮也又當配帝化首正宁教流當世本至誠之<lb/>
恭愛可以感人極四海之欣歡入而助祭時也六服而<lb/>
<pb n="KR4h0139_WYG_052-32a"/>
内五侯至前同姓異姓兮各奉玉帛大賔大客兮迭承<lb/>
豆籩並來享以悦懌咸侍祠而吉蠲造此闕庭鏘八鸞<lb/>
於外屏盛其饌貢洽百禮於中天擇於大射則賔自得<lb/>
賢誓以常刑則臣無廢職辨其吉禮之掌同厥歡心之<lb/>
得儼若將事欣然獻力分行遞見居多振鷺之容承命<lb/>
勤修皆有和羮之徳誠以報本反始者神聖之美教尊<lb/>
祖嚴父者朝家之上儀在盛王之顒若格緜宇以承之<lb/>
故爾各備上服並承約軧所以周廟陳常美羣公之肅<lb/>
<pb n="KR4h0139_WYG_052-32b"/>
肅湯孫致饗詠列辟之祁祁衆莫衆於侯方尊孰尊於<lb/>
君者大邦小國兮至自畿外美味和氣兮實於堂下共<lb/>
承上化參徳遜於前書各盡臣恭協祼將於大雅夫盡<lb/>
九州之力致五福之膺殊免爵於西漢異責茅於召陵<lb/>
以極精禋之意用全孝饗之能薦牡惟時推至誠而茂<lb/>
對執燔有序贊大事以靈承噫徳教所加惠心益著外<lb/>
易俗於蠻貊下感心於黎庶矧乎茅土分寵親賢同慮<lb/>
幸丁萃享之時孰不驩虞而來助<lb/>
<pb n="KR4h0139_WYG_052-33a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0139_WYG_052-33b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定歴代賦彚巻四十九<lb/>
</p>
<p>
</p>
  </div>
</body>
</text>
</TEI>
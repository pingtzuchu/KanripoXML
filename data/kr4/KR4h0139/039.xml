<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0139_WYG_039-1a"/>
　欽定四庫全書<lb/>
御定歴代賦彚巻三十六<lb/>
　　都邑<lb/>
　　　北京賦　　　　　　　　　　<hi>明</hi>陳敬宗<lb/>
　惟聖皇之建北京也紹髙帝之鴻業啟龍潛之舊邦廓<lb/>
　天地以宏規順隂陽而向方準四裔以布維揭八表而<lb/>
　提綱燦星分於箕宿映黄道之開張壯天險於居庸亘<lb/>
　重闗於太行㑹百川於遼海環河岳於封疆拱北辰兮<lb/>
<pb n="KR4h0139_WYG_039-1b"/>
　帝居陋鞏固於金湯均萬國兮㑹同而適居天下之中<lb/>
　央也於是頒綸音建皇極布深恩施廣澤捐内帑之金<lb/>
　錢出天府之玉帛賚工垂錫匠石歡聲傳衆奔走萬國<lb/>
　雷動雲興紛紜絡繹忻忭踴躍各供厥職遂選材而度<lb/>
　物資百神以興集魁竒挺拔千仭之名材五色五采希<lb/>
　世之珍特輦載旁午舟運充斥紛河輸而海㑹肆丘藴<lb/>
　而山積爾乃太史告吉司空奉䇿魯班運斤公輸削墨<lb/>
　智者獻謀勇者宣力精論巧思悉就經畫百堵皆作奮<lb/>
<pb n="KR4h0139_WYG_039-2a"/>
擊鼛鼓之弗勝庶民子來咸頌靈臺之勿亟巋壯麗於<lb/>
崇朝睹崔嵬於瞬息前朝後市之規既肅肅而嚴嚴左<lb/>
廟右社之制復亭亭而翼翼布列有序不爽寸尺妙合<lb/>
化工莫究窺測其正殿則奉天華葢謹身之尊嚴翊以<lb/>
文樓武樓左闕右闕之嶒<graphic n="KR1478" url="https://raw.githubusercontent.com/kanripo/KR-Gaiji/master/images/KR1478.png" mimeType="image/png"/>開千門兮萬户帶巖廊以<lb/>
迴縈臺百尺以嶻<graphic n="KR1110" url="https://raw.githubusercontent.com/kanripo/KR-Gaiji/master/images/KR1110.png" mimeType="image/png"/>重三階以躋登屹中天以層構抗<lb/>
浮雲而上征激日景以納光耀丹碧於紫清觀其瓊階<lb/>
瑶砌赤墀彤庭青𤨏金鋪綺窻朱櫺鏤檻文㮰玉磶繡<lb/>
<pb n="KR4h0139_WYG_039-2b"/>
楹跱丹鳳於阿閣棲金爵於觚稜懸綵虹於修梁躍蒼<lb/>
龍於飛薨含靈曜以欲翔望北辰而髙興飾華榱以璧<lb/>
璫綴琱簷兮列星彤霞映棻楣之葩萼薫香鬱椒璧之<lb/>
芳馨日華麗文栱之玲瓏空彩鏤罘罳之晶熒三光臨<lb/>
耀五色璀璨壯麗穹窿莫罄名贊憑鴻濛以特起凌太<lb/>
虚之汗漫岌嶪乎雲霞之表巍峩乎層漢之半簉天闗<lb/>
以益崇炳祥光而増煥目眩轉於仰瞻神惝怳於流盼<lb/>
雖使都盧之巧捷不敢以躋攀翔鶤之扶揺不可以鼓<lb/>
<pb n="KR4h0139_WYG_039-3a"/>
翰此誠所謂曠千古之希逢超萬代之竒觀者也其前<lb/>
則九門洞開輦路如弦軒軒豁豁坦坦平平望圜丘兮<lb/>
岧嶤接靈壇兮山川昭神貺兮景彰揚瑞彩兮雲煙啟<lb/>
大明兮當中翼長安兮東西森拱衛之嚴密列周廬之<lb/>
逶迤耀雪霜於戈矛揚鷹隼於旌旗選鶡冠之桓桓精<lb/>
百萬兮熊羆維方叔兮召虎藴謀略兮神竒聨金貂與<lb/>
玉蟬紛舄奕而光輝雜冠珮兮趨蹌蔚百司兮威儀各<lb/>
攄忠兮獻納亦覃慮而論思天官之明衡鑑司徒之謹<lb/>
<pb n="KR4h0139_WYG_039-3b"/>
度支宗伯之修禮樂司馬之整六師秋官之邦刑是慎<lb/>
司空之百工惟時羣僚濟濟各謹攸司大小率職庶績<lb/>
咸熙其後則有太液之池萬嵗之山琪樹敷榮金芝芳<lb/>
妍翼鳳飛兮絶巘波龍鱗兮澄瀾聳靈峰於天上流惠<lb/>
澤於人間其右則乾清坤寜之宫太一紫微之所壯皇<lb/>
居於九重肅勾陳兮天府若夫蓬萊方丈之神區閬苑<lb/>
瀛洲之仙宇臣實昧於見聞不可得而殫數其左則為<lb/>
文華之殿鶴禁青宫玉葉金枝儲副是崇講道育徳惟<lb/>
<pb n="KR4h0139_WYG_039-4a"/>
孝與忠體文王之三朝謹視膳之禮容又其左則有石<lb/>
渠天禄之閣金馬玉堂之署濟濟逢掖峩峩章甫講説<lb/>
六經之言談論羣書之語斟酌禮樂之文涵泳仁義之<lb/>
府莫不欲笙鏞乎治道黼黻乎皇度至若靈囿之所蓄<lb/>
亦雜沓而紛綸麒麟之振振騶虞之彬彬白象之瑩潔<lb/>
如雪金猊之威猛如神顯靈姿於龍馬逞竒文於福鹿<lb/>
絢綵霞於丹鳳胚𤣥兔於蒼玉鸚鵡之色維黄素鳥之<lb/>
質耀霜紛珍異之炳焕咸獻瑞而呈祥他若内藏寳貨<lb/>
<pb n="KR4h0139_WYG_039-4b"/>
之充金玉珠貝之富象犀虎豹之雄驊騮騏驥之庶國<lb/>
家富有萬國兹固𤨏𤨏不足數也其外則都城列兮萬<lb/>
雉開十二兮通衢蔚邦畿兮千里比百萬兮民居接棟<lb/>
連甍溢郭填郛靄靄鬱鬱密而不疏邑里錯分别井分<lb/>
區四民樂業家家歡娛農務乎耕桑士究乎詩書維工<lb/>
及賈貿遷有無百寶之所充斥百器之所崇積燦金珠<lb/>
兮列肆聫繒綺兮阡陌珊瑚琳琅璀璨赫奕飛畫棟兮<lb/>
綵甍藹王侯兮第宅填車馬於闤闠紛雜沓而絡繹喧<lb/>
<pb n="KR4h0139_WYG_039-5a"/>
舞榭與歌樓樂鐘鼓兮昕夕載瞻辟雍學宫逶迤穆穆<lb/>
乎宣聖之廟肅肅乎羣賢之祠崇祀有典釋奠有儀歌<lb/>
棫樸以作人偉髦士之攸宜贊朝廷之禮樂炳道徳之<lb/>
光輝於是經營既終厥功告成方青陽兮届辰逢吉旦<lb/>
於元正於時萬象維新三光以明麗慶雲於璇霄燭祥<lb/>
光於太清皇上服衮衣乗鑾輅設警蹕陳鹵簿翠華葳<lb/>
蕤颺雲飄霧潔精誠寡思慮奏雅樂諧韶濩謁郊廟告<lb/>
太祖香苾芬其上升靈昭昭兮來下眷肸蠁兮方集綏<lb/>
<pb n="KR4h0139_WYG_039-5b"/>
萬福兮純嘏於是升金根旋太常御正殿開明堂朝百<lb/>
官臨萬方㑹諸侯陳玉帛旌淑慝明黜陟然後布徳和<lb/>
令行慶施惠錫髙年兮上尊進賢達於庶位敦唐虞之<lb/>
道徳厚湯武之仁義興三代之禮樂黜漢唐之功利炳<lb/>
玉燭調元氣協重明於日月侔化工於天地使九州八<lb/>
荒含齒載角之羣四方萬國懐仁負義之士莫不熙熈<lb/>
皥皥於泰和仁夀之域仰事俯育於漸摩涵照之内此<lb/>
誠所謂恢鴻業於千古開太平於萬世際輿圖而覆載<lb/>
<pb n="KR4h0139_WYG_039-6a"/>
大一統而無外也是知國家萬萬年隆盛之慶皇上萬<lb/>
萬年髙厚之夀聖子神孫萬萬年無窮之祚葢與天地<lb/>
同為悠乆也<lb/>
　　北京賦　　　　　　　　　　<hi>明</hi>李時勉<lb/>
惟皇明之受天命也我太祖皇帝首仗義師以平暴亂<lb/>
豪傑景從聲振江漢削除僭竊拯民塗炭定鼎金陵撫<lb/>
綏萬邦乃睠兹土實雄朔方倣成周之卜洛欲並建而<lb/>
未遑逮我聖上繼明重光握乾御極一遵舊章仁聖洋<lb/>
<pb n="KR4h0139_WYG_039-6b"/>
溢乎遐邇恩澤汪濊於八荒既致治於太平遵皇衢以<lb/>
省方仰先志之未遂度𢎞規以作京羌經營之伊始徧<lb/>
中夏其歡騰曰惟北都在冀之域右挾太行左據碣石<lb/>
背疊險兮重開面平原兮廣澤宗恒嶽其巍巍鎮巫閭<lb/>
而奕奕冠九州之形勝實為天府之國是以軒轅邑之<lb/>
以分州唐堯階之以為帝擴神化以宜民大勲徳之光<lb/>
被鬱王氣之所鍾於今兹而有待也於是仰瞻析木俯<lb/>
測地靈龜筮兆吉天人叶應神祗獻珍而山石自出河<lb/>
<pb n="KR4h0139_WYG_039-7a"/>
嶽效靈而神木自行民子來兮相續期不日而功成爾<lb/>
乃懸水樹臬識景表營方位既正髙下既平羣力畢舉<lb/>
百工並興建不拔之丕址拓萬雉之金城引天泉於西<lb/>
阜環湯池而鏡清九衢百廛之通達連甍邃宇之縦横<lb/>
顧壯麗其若此非燕逸而娛情葢所以强幹而弱枝居<lb/>
重以御輕展皇儀而朝諸侯遵先軌而布仁政者也若<lb/>
乃四郊砥平皇道正直視萬國之環拱適居中而建極<lb/>
其南則萬流宗海平林蔽天攬邯鄲鉅鹿之廣衍貤平<lb/>
<pb n="KR4h0139_WYG_039-7b"/>
疇沃野之緜延溏淤恒衛徑其野濡磁淶<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>匯其前界<lb/>
以大陸廣阿之𢎞壤阸以大茷井陘之連山包絡趙魏<lb/>
襟帶齊魯膏腴之地緜亘三千餘里而極於黄河伊潁<lb/>
之川其水陸之所産卓犖繁盛葢莫得而計焉其北則<lb/>
疊嶂<graphic n="KR2338" url="https://raw.githubusercontent.com/kanripo/KR-Gaiji/master/images/KR2338.png" mimeType="image/png"/>□層巒蔽虧長城矗乎雲表百泉湧乎山隈壯<lb/>
天闗而設險守一夫而莫開偉左盤而右顧宛鳳舞而<lb/>
龍飛實磅礴而鬱積粤擁衛於邦畿包狼山上谷之險<lb/>
據野狐獨石之危掩祖山木葉之離立連白登紫塞之<lb/>
<pb n="KR4h0139_WYG_039-8a"/>
逶迤控女真而極乎洮河之北鎮朔漠而逾乎瀚海之<lb/>
湄控弦之類射雕之羣畏威懐徳相率而來歸其東則<lb/>
潞河通漕控引江淮肥洳灤淶灌注縈迴連峰片石之<lb/>
隘首陽崆峒之厓玉田白璧神仙瓊臺超無終而越金<lb/>
山跨遼瀋而逾鴨綠至於暘谷日出之涯固已遐哉邈<lb/>
乎而莫不在乎綏懐環以大海衆水所歸洪濤巨浪洶<lb/>
湧崔巍葢不知其幾千萬里而蠻商番舶帆檣隠天上<lb/>
下不絶而往來又有蓬瀛方壺鳳鱗聚窟十洲三島靈<lb/>
<pb n="KR4h0139_WYG_039-8b"/>
異非一琉精之闕瓊華之室墉城岧嶤金臺崒嵂紫氣<lb/>
丹青景雲矚日靈圄偓佺安期羨門之倫相與遊從乎<lb/>
其間出入隠見而恍惚瞻帝京其伊邇庶可見其驂鸞<lb/>
駕鶴之髣彿其西則崇山鬱翠髙挹泰岱北接居庸南<lb/>
首河内竒峰擁闗龍門阻隘玉泉垂虹青煙浮黛上嶻<lb/>
<graphic n="KR1110" url="https://raw.githubusercontent.com/kanripo/KR-Gaiji/master/images/KR1110.png" mimeType="image/png"/>兮倚空下蟠據而際海其麓則有渾河湯湯西湖泱<lb/>
泱鹽溝琉璃桑乾廣陽雪波泛湧灝溔汪洋一瀉千里<lb/>
㑹流帝鄉又有上林禁苑種植蕃牧連郊踰畿縁丘彌<lb/>
<pb n="KR4h0139_WYG_039-9a"/>
谷澤渚川匯若太湖瀛海渺瀰而相屬其中則有竒花<lb/>
珍果嘉樹甘木禽獸魚鼈豐殖繁育□□藉藉不可得<lb/>
而盡録固可以因農隙而校田獵選車徒以講武事乃<lb/>
遵國風稽王制詔期門簡將帥乗玉輅擁翠葢出天闗<lb/>
而雷轟轢芳郊而雷㑹非所以威戎誇敵娛樂稱意葢<lb/>
將取不孕而除菑害狩無澤而順殺氣謹大易之用於<lb/>
三驅之時驗騶虞之仁於一發之際水衡虞人之容與<lb/>
武夫壯士之奮厲皆知夫仁者之為勇而以投石超距<lb/>
<pb n="KR4h0139_WYG_039-9b"/>
之足鄙亦何必殄夷禽獸割鮮野食而以俯仰極樂之<lb/>
為貴也若夫宫室之制則損益乎黄帝合宫之宜式遵<lb/>
乎太祖貽謀之良居髙以臨下背隂而面陽奉天凌霄<lb/>
以磊砢謹身鎮極而崢嶸華葢穹崇以造天儼特處乎<lb/>
中央上倣象夫天體之圜下效法乎坤徳之方兩觀對<lb/>
峙以嶽立五門髙矗乎昊蒼飛閣屼以奠乎四表瓊樓<lb/>
巍以立於兩旁廟社並列左右相當東崇文華重國家<lb/>
之大本西翊武英嚴齋居而存誠彤庭玉砌璧檻華廊<lb/>
<pb n="KR4h0139_WYG_039-10a"/>
飛簷下啄叢楹髙驤門闢闔而蕩蕩儼帝居於將將玉<lb/>
户燦華星之炯晃璇題納明月而輝煌寳珠焜燿於天<lb/>
闕金龍夭矯於虹梁藻井焕發綺窓玲瓏建瓴聨絡複<lb/>
道迴衝軼霄漢以上出俯日月而盪胷五色炫映金碧<lb/>
晶熒浮輝揚耀霞彩雲紅其後則奉先之殿仁夀之宫<lb/>
乾清坤寜眇麗穹窿掖庭椒房閨闥閎通其前則郊建<lb/>
圜丘合祭天地山川壇壝恭肅明祀至於五軍庶府之<lb/>
司六卿百僚之位嚴署宇之齊設比館舎而並置列大<lb/>
<pb n="KR4h0139_WYG_039-10b"/>
明之東西割文武而制異至於京尹赤縣之治所王侯<lb/>
貴戚之邸第辟雍成均育賢之地守羽林而掌佽飛者<lb/>
至九十而有四衛莫不井列而棊布各雄壯而偉麗其<lb/>
巖廊之上則有臯䕫稷契之倫元凱俊乂之輩相與賡<lb/>
虞廷之歌談羲農之際罄補衮之能懐忠貞之志考禮<lb/>
文於大備贊聲樂之盡美是以朝無缺政徳教漸暨薄<lb/>
海内外均陶至治幸其有作聿來趨事成此大功忘其<lb/>
劬勩人和既極休徵滋至慶雲瑞靄之覆於闕庭素烏<lb/>
<pb n="KR4h0139_WYG_039-11a"/>
𤣥兔之獻於丹陛醴泉屢出甘露數墜麒麟騶虞之珍<lb/>
馴獅天馬之類紛紜雜遝莫能殫記於以見天眷之益<lb/>
隆而聖徳之純備者也於是正月上日工既訖功爰告<lb/>
成於天地肆紹美於祖宗清心凝慮齋沐肅雍粢盛既<lb/>
潔牷牲既豐芬郁郁以旁達靈繽繽其來降錫嘉貺之<lb/>
穰穰介景福於帝躬將順應於昌期趾盛美於無窮乃<lb/>
服衮冕御帝座開九重之深宫受萬邦之朝賀内侯甸<lb/>
而要荒外殊方而異俗胥近恱而逺來紛鼓舞而匍匐<lb/>
<pb n="KR4h0139_WYG_039-11b"/>
方物溢以充庭奓絢燦而駭矚率蹈舞於階墀效華封<lb/>
之三祝爾乃浹和㑹昭景鑠鏗鯨鐘奏雅樂詔光禄以<lb/>
開筵合百辟而燕樂饌珍玉兮芳馨罍瓊漿以斟酌聨<lb/>
貂蟬兮夾陛雜蠻夷之荒服莫不酣暢而飽徳咸頌歌<lb/>
而踴躍越填城而溢郛藹歡聲於寥廓斯可以嫓太古<lb/>
之無為慶華胥而蹈栗陸顧皇上之謙抑視至治為未<lb/>
足於是降徳音播嘉惠省刑罰薄斂税汰冗濁旌㢘吏<lb/>
舉賢才擢俊乂發倉廩賑貧匱尊髙年而禮有徳慎防<lb/>
<pb n="KR4h0139_WYG_039-12a"/>
禦而修武備貴爵重賞以厲㢘恥厚往薄來以馭夷裔<lb/>
葢欲使人知所本士知所勵四方萬國無一民之失所<lb/>
窮陬僻壤無一物之不遂舉陶於春風和照之中而樂<lb/>
於雍熙泰和之治此葢堯舜兢業之心文王敬止之意<lb/>
所以紹鴻業繼先志益宏逺而有偉故不勞而甚易冠<lb/>
絶乎前古垂休於後世固可必聖子之與神孫益昌盛<lb/>
而無替小臣微陋忝職文字願賦帝都之盛概揚國美<lb/>
於萬禩復為之歌曰煌煌帝都兮逾鎬豐阻山帶河兮<lb/>
<pb n="KR4h0139_WYG_039-12b"/>
壯以雄天開日月兮王氣所鍾穹窿造天兮惟帝之宫<lb/>
廓氛祲兮開溟濛鎮夷夏兮宣皇風王道平平兮四方<lb/>
來同願皇圖之鞏固歴萬世兮無窮<lb/>
　　北京賦　　　　　　　　　　<hi>明</hi>盛時泰<lb/>
巍巍燕都冀州之綋分在尾箕析木之精入燕朝以建<lb/>
土肇丕迹於𤣥軸星黙運以持衡垕潛祈而兆域紫微<lb/>
韜約以含輝太一翕霅而拱率故望氣者踧踖輸悃命<lb/>
卜者屏營掩祝葢嘗覽夫形勝總環瀛之要害抗萬垤<lb/>
<pb n="KR4h0139_WYG_039-13a"/>
而建瓴在髙辛之逖世已昉號乎幽陵及下迨於軒轅<lb/>
戰蚩尤而底平虞夏商湯易稱朔方武封堯後以薊為<lb/>
疆召公起燕藩屏用昌自秦漢而郡縣歴晉唐之雲擾<lb/>
洎金元之洊更實恭待乎宏造邈惟南征鞠旅而踐既<lb/>
正厥稱邦畿允奠定理條疆分途異縣配南都肇北京<lb/>
納儒臣之懇請設行部之新名易順天之崇號應大興<lb/>
之符稱於是丕蹟閎開前後角掎樹疆表袤連環並峙<lb/>
左右起伏矗幄連起建學校新宫囿文武錯列輞分輻<lb/>
<pb n="KR4h0139_WYG_039-13b"/>
輳規肖矩倣視南益詳街衢巷術宫宇橋梁闤闠市廛<lb/>
翼接鱗翔塚廟庭宇古今萃藏將以獻嵗躬受方賀肆<lb/>
赦蠲罪蘇姦釋過忻兩都之並錯措天下於一家商邑<lb/>
翼而靡頌周京顯而匪誇沛遐惠於四埏遂都民之樂<lb/>
康給農器於逺路用樹植乎農桑載男耕而女織混樂<lb/>
土之相望忻漕運之廣濟儲邊嶠之積糧貴竹貢而置<lb/>
輔交趾悚其内降伊絃歌而管誦抑濟濟而蹌蹌遂因<lb/>
官而論次偉羣績之恢張海宇顛其再輯黎庶被以重<lb/>
<pb n="KR4h0139_WYG_039-14a"/>
光覃疏流於外國咸矯首以來王大巖山呼騶虞麒麟<lb/>
野蠶作繭𤣥兔來馴喜禾屢穗海宇和平黎庶鞠育忻<lb/>
然如春於是却封禪之請謝金火之丹毁方祕之譎賜<lb/>
兔書之緘集儒臣纂經史詮六經之要道覆千古之精<lb/>
理罷滄溟之轉運藩郊圻之牧圉因時屢登大敞鼇山<lb/>
宴輔弼以既醉沛酺澤之𢎞寛製新曲以示藻又大惠<lb/>
乎鏹函及乎午日乃游東苑觀毬作場視射成讌車騎<lb/>
集鞬櫜韜萬栁偃旌旗髙賦聲詩以紀歡永昭示於袠<lb/>
<pb n="KR4h0139_WYG_039-14b"/>
縹念烽火之未靖乆為患乎邊城時跳梁而躑躅敢窺<lb/>
覬以横行憫生民之被禍將大肆乎逺征嚴威迅發萬<lb/>
輿遄啓大漠荒陲開營疊壘迅刺擊之猛利乃奏凱歌<lb/>
擁衆以旋塵凝警謐威聲四埏北斗南瞻清泉神應繼<lb/>
統垂緒端拱垂裳致海宇之寜謐降渥惠於四方自乾<lb/>
清御皇極建九斿臨萬國雞人未唱擊鼓定時銅符初<lb/>
闢魚鑰扃匙宿衛紛其未散羽衣聳以來齊南象導路<lb/>
代馬引逵豹尾在後森列徘徊玉節止肅寳纛示威黄<lb/>
<pb n="KR4h0139_WYG_039-15a"/>
旄絳旛旋繞相隨班劍儼其氷雪儀刀凜其鏦錚羽葆<lb/>
團以婉轉金城耀以菁蔥團扇紛其掩映曲繖屈以從<lb/>
容龍㦸列而如迅熊旗繞而縱横大駕將陟武備後列<lb/>
丹陛之駕馬步之輦玉輅大輅于于焉簇簇焉雲蒸而<lb/>
霧繞者不可仰覿於是司隸稱警鳴以條狼凜内外之<lb/>
井然人持冰而沃湯鴻臚傳唱萬方畢集宗伯捧函嵩<lb/>
呼海溢覺天地之髙厚忻日月之朗光見蟬貂之濟簇<lb/>
擁環珮之鏗鏘既伏拜而舞蹈又頡頏而翱翔聳蹁跚<lb/>
<pb n="KR4h0139_WYG_039-15b"/>
而怵惕見萬疊之翕張坦墉峻峙匝匼凌兢翬翔穹赫<lb/>
奕煜崚嶒聳金被錦圖丹見青色㷓煜而成紫又霅灼<lb/>
以為黄或熛爌以為赤抑㷮<graphic n="KR3526" url="https://raw.githubusercontent.com/kanripo/KR-Gaiji/master/images/KR3526.png" mimeType="image/png"/>以成光肆罘罳之四繞<lb/>
羌赩晶之煒煌階盤旋而自轉橋矗抗而迴杭廟婉逶<lb/>
而散陟户鴻洞以崇祥石瑩明而若琢甃平直其似霜<lb/>
堊烜爀其勝霰粉晳白其若瑒棟嶐聳其上仰梁嵯峨<lb/>
其横當紛海藻以為飾盤龍珠以吐光豈倕般之人巧<lb/>
殆雷電之天丁屯紫螭於刻桷盤赤螣於雕楹虹揚鬐<lb/>
<pb n="KR4h0139_WYG_039-16a"/>
以指棟鵬矯翼而飛甍綺葩吐乎邃井渥彩爛於疎櫺<lb/>
絳霞影於網户金爵棲於觚稜儼軼翱而下啄疑軒揭<lb/>
而將騰爾其華葢承宇亘中直連謹身後接邃密龍演<lb/>
午門端門承天大門層列疊拱<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>
                    <graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>崢嶸順掖之啟左<lb/>
右峻<graphic n="KR1828" url="https://raw.githubusercontent.com/kanripo/KR-Gaiji/master/images/KR1828.png" mimeType="image/png"/>東西華角並帶同横立瓊樓於兩傍分文武而<lb/>
各馳錯諸彩以掩映築峻牆以為基列御道以中敞分<lb/>
左右以為墀列直廬於其外見栟櫚之對起躡玉橋之<lb/>
長虹湛瓊楹於金水接萬栱之突兀騰重簷而複宇東<lb/>
<pb n="KR4h0139_WYG_039-16b"/>
有文華扈以文淵西有武英嶻<graphic n="KR1110" url="https://raw.githubusercontent.com/kanripo/KR-Gaiji/master/images/KR1110.png" mimeType="image/png"/>騰鶱太廟齋宫對聨<lb/>
社稷廟街社街繩平砥直隆宗景運月華日精椒房椒<lb/>
風六宫安貞賁庸蒿柱黼帳藻扃疊複道於雲表比鱗<lb/>
瓦而建璁訝晨輝之閃霅映旭日以上昇於是祝萬夀<lb/>
祈帝福永羣方澤四國錫岡陵同覆育紛拜舞躬踖肅<lb/>
繪振羽衣扉鞻□<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>踉蹌䫜翹同忻大造瞩虎豹之欄<lb/>
檻見駝犀之罥腳驚麋鹿之餐萃駭麂兔之狂躍仰睞<lb/>
眄而俯興望翠華之拱翼雜煇煌以奔趨隨玎<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>而緩<lb/>
<pb n="KR4h0139_WYG_039-17a"/>
曵悚玉笋之嵯峨仰石獅之凜慄陟銅山以踆<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>渺金<lb/>
河之滔疾天子方且肅朝覲之儀明賞罰之典大黜陟<lb/>
之公重祖宗之憲嚴邊防置京儲督漕運謹市虞罷遊<lb/>
讌御講筵日淵黙之燕居豈輕輪之暫旋凡諸可遊瞩<lb/>
以備一時之旋駐者莫不扃金鑰以鐍封合魚符而不<lb/>
啟恣草木之叢茂任禽鳥之沐徙<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>崹凹凸贔屓齦齶<lb/>
樛葛蔚薈苔封蔓絡複蹬洞巖豁開磊落逵道委而暫<lb/>
閑駟馬停而不駕玉蝀峙以拱護金鼇崒以孤鶱堆雲<lb/>
<pb n="KR4h0139_WYG_039-17b"/>
凝而不流積翠髙以生寒瓊華窅其閴寂承光靘以回<lb/>
環廣寒虚其輪囷飛鯨戢以羽翰雖玉泉之縈抱亦流<lb/>
水之空潺蒲葦兼葭菱藕雕胡鱗游介泳任其自如於<lb/>
是散步環籞觀於列署則隨長安之左右列文武之職<lb/>
廬表裏森其對峙咸拱繞而扶疎擁前後而聳列環玉<lb/>
河之通渠見左右之並置亦逺近之聨裾仰以法乎周<lb/>
典俯以效乎商模列六卿於左省建五軍於右隅院以<lb/>
玉堂為署寺以奉常為胥醫藥星歴太僕鴻臚縣隨府<lb/>
<pb n="KR4h0139_WYG_039-18a"/>
而逺控衛與學而各殊内鈐各衛外總諸營繞貔貅之<lb/>
精鋭簡戈鋋之旟旌置給舎於廓廡帶太學於隍閎闢<lb/>
九門之通衢週里坊之四十峙萬雉於千層莽縦横而<lb/>
曲直前列其竒後峙以偶左右並聯各互為耦鎮以重<lb/>
樓壓以飛甍疊甃壘以曲檻互欄楯以相通趿蹬婉轉<lb/>
睥睨蔽空廬舎巡演濠潢深崇閘洞備其卒急魚鑰司<lb/>
以晨鐘抱闗察其馳<graphic n="KR2031" url="https://raw.githubusercontent.com/kanripo/KR-Gaiji/master/images/KR2031.png" mimeType="image/png"/>衚衕貫其四衝乃有九衢往涉<lb/>
輿馬肆雄沙堤平以曲折昏曉湧其成叢市肆星羅恣<lb/>
<pb n="KR4h0139_WYG_039-18b"/>
人耽翫橋梁濟顛萬邦酬券冰蠶作繭雲䑕成絲火浣<lb/>
為布蛟龍織鬚番絨蜀錦烏連越絺海陸俱腆草蓏或<lb/>
竒伎藝精工戎裘各宜灑汗則帷幕生飆摩肩則海濤<lb/>
成塹呵氣則鬚柱消冰轉目則睨光迅電誠鋪集之盛<lb/>
區乃閭閻之美玩廓廓新築用衛閬閎乃環旋以拱護<lb/>
益永壯乎神京立七門以便出増崔嵬以峋峵路<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>蹩<lb/>
以敞遂勢陡峻以崚嶒設壘礰以作衛儼電擊而雷轟<lb/>
前恢日衍後奠彌阬豈漫作之是玩實貽世以康寜葢<lb/>
<pb n="KR4h0139_WYG_039-19a"/>
嘗總而論之邇畿甸逺京輔内都邑外荒服雖古昔之<lb/>
攸同維兹地之獨武近則倚昌平以為脊敞范陽以為<lb/>
胷連山海以為帶擁上谷以為屏惟玉河之澄澈貫周<lb/>
迴以為經若諸水之蓄洩視髙下以流洑百泉湧派而<lb/>
穴旋孔洞𤣥垂於深谷逺則據嶽鎮之中軸勻東西之<lb/>
勢雄西以華山為虎東以泰岱為龍南岳南鎮益逺益<lb/>
隆五嶺作案於嶺表江河襟帶而朝宗展明堂於奥海<lb/>
拱朝拜於羣峰以此而較往昔儔堪與之比崇自鴻濛<lb/>
<pb n="KR4h0139_WYG_039-19b"/>
之初闢奠河山以為界天勢崇於北極地維虚於南葢<lb/>
引日星以上騰導江河而下派法天明以居髙控地維<lb/>
而作帶故南北之相望誠控馭之雄葢昔姬周之豐鎬<lb/>
每侈詠於詩書豐距鎬而一水又何有於雄圖況嬴秦<lb/>
與劉漢奚敢論乎訂謨若嗣此之鼎建咸分集於一隅<lb/>
雖迭興於前世誠逺讓乎雄紆故散如布棊聚如運掌<lb/>
分列省以成疆合連襟而成鏹如堂視地類脛走項誠<lb/>
髙厚之拮据乃金湯之修攘方輿如此是以足尚若夫<lb/>
<pb n="KR4h0139_WYG_039-20a"/>
土風則稟樸茂之淳資賦勁勇之正性豪傑挺生勲庸<lb/>
克靖朗烈悲歌沉鷙鎮静文雅寛舒俶宕平定至於民<lb/>
俗尤為繁富財貨充溢四方罕覩以貛獺為輕肥耽韜<lb/>
槖為雄武出則輜帷髙搴遊則金翠如堵人幕面而障<lb/>
塵士垂綃而避土或睚眦以報仇抑椎埋而作旅通名<lb/>
姓於禁中任榮枯於吹詡惟僭侈之是營豈禮法之可<lb/>
阻司察避其昏酣乗驄難其羣伍晨鬬雞於廣陌暮躍<lb/>
馬於深聚蹴踘則千里為羣鳴鏑則飛走成府詎貴璫<lb/>
<pb n="KR4h0139_WYG_039-20b"/>
於要津亦近戚與雄族任俠者履不容旋鼔篋者車不<lb/>
停軸忻冠葢之繽紛總邸舎之填簇節序則時當寅令<lb/>
賀正為始彩燕為簪春盤成俎祠太一禁火炬春序將<lb/>
遄墓祭成侶逢午散騎置巧陳𤓰騁望郊坰乞巧天娃<lb/>
因陽九而登髙為冬朔而設炭忻長至之届臨喜陽生<lb/>
於一線迎臘祀竈驅儺設宴看冰池於署官欲蕃育乎<lb/>
鵞鴈雖舊俗之可傳亦真贗之難辨棄衣糜以送窮燎<lb/>
草竹以成薦本度朔以畫桃因除虚而設奠若日忌與<lb/>
<pb n="KR4h0139_WYG_039-21a"/>
月惡亦隨方而異宜總四時之令氣合四方之所竒風<lb/>
霾則塵沙迷睫霖雨則阡陌成泥雪落則皸瘃裂掌冰<lb/>
結則柱矗如旗以臺榭為登陟用苑圃為陂池因衚衕<lb/>
為環繞庸沙渚為籓籬雜坊市而共處隨冠笄而相嬉<lb/>
五陵讓其豪俠四姓失其光儀地土山藪厥類實繁擾<lb/>
重甲於四方菓蓏疏其楥植虎刺班於榅桲蘋婆甘於<lb/>
來禽朱櫻素柰香水黒岑桃李梅杏安榴丹椹黄牙赤<lb/>
根石菌天花蕪菁莙蓬蕓薹茄𤓰薑芥蘆菔水蘇韭芽<lb/>
<pb n="KR4h0139_WYG_039-21b"/>
欺江南之蓴菜邁南國之鮭蝦列於一市山貛海獺原<lb/>
貂隰楚姑略不言用戒登俎唯有人材世所軒軼三代<lb/>
而後七雄為烈二京三國扶綱抗節左羊而後代有其<lb/>
傑樂毅以寸書報燕荆卿以匕首泣血田光以刎頸實<lb/>
交蔡澤以片言取捷河間以被服擬儒中山以聞樂選<lb/>
徳神佛方伎殆難指陳至於古蹟惜多湮淪遺故都於<lb/>
軒轅指孤竹之令聞悲廢宫於碣石想寜臺於荒荆雖<lb/>
巨公之學所亦榛莽而沈淪獨王鬱之釣臺猶稱名於<lb/>
<pb n="KR4h0139_WYG_039-22a"/>
花村雖有深谷伊誰生黍雖有甫田伊誰種玉徒紅螺<lb/>
之吐光空青蛇之應祝變幻無常雜沓難述故自薄海<lb/>
内外綱條目定較如畫一整肅嚴翼天旋地靜垂萬斯<lb/>
年金甌罔競勝周營洛邁漢作京視唐巳拓較宋實宏<lb/>
建帝王之全業成創守之令聲合天維之四時盡地埏<lb/>
之八瀛葢萬世而永寜也<lb/>
　　北京賦　　　　　　　　　　<hi>明</hi>黄　佐<lb/>
粤若稽古帝軒都涿髙陽幽陵宅繇北廓堯之為君始<lb/>
<pb n="KR4h0139_WYG_039-22b"/>
於唐而建國周封其後亦於薊而列爵帝徳丕隆莫尚<lb/>
於燕明庭萬靈之所朝光被四表之所先夏后治水則<lb/>
夾右碣石召伯分陜則錫山土田所謂王不得則不王<lb/>
而秦漢乃棄置於窮邊契丹則南京始建而中都大都<lb/>
遂代興於金元天將俾於有徳於是文皇肇建為行在<lb/>
應大興之顯符光黄唐於遐代北平易名以順天旋坤<lb/>
軸以正乾葢此實天府之國乃混一之大都㑹其地博<lb/>
大以爽塏亘若繩直而砥平倚重險而壓函夏屹若坐<lb/>
<pb n="KR4h0139_WYG_039-23a"/>
堂皇而眎廣庭盪幽并之氛雺揭日月於太清峩端門<lb/>
以普照合宇宙而大明惟帝降祥匪人弗成假手於至<lb/>
元而豫兆於明矣葢淪胥五百嵗天運剥極而後復析<lb/>
木開津𤣥𠖇司軸望醫閭以為鎮宗恒山以為岳水環<lb/>
繞以為<graphic n="KR0695" url="https://raw.githubusercontent.com/kanripo/KR-Gaiji/master/images/KR0695.png" mimeType="image/png"/>山雄峙以為幅<graphic n="KR2217" url="https://raw.githubusercontent.com/kanripo/KR-Gaiji/master/images/KR2217.png" mimeType="image/png"/>峪叢乎沙渚陂淀注乎旱<lb/>
麓儦儦而牧者五擾之畜穰穰而獲者五種之穀朝宗<lb/>
則河濟淮海守險則漁陽上谷儻惎謀之不臧奚景命<lb/>
之有僕聞築黄金之髙臺思展賢才之驥足求文武以<lb/>
<pb n="KR4h0139_WYG_039-23b"/>
戮力遂永綏乎天禄及至定京師建辰極也縣水樹臬<lb/>
規𤣥矩黄晷緯𠖇合龜筮襲祥營繕釐其務司空提其<lb/>
綱命離婁使布繩施隸首之算章枕居庸於紫塞環瀛<lb/>
海於扶桑襟滹沱於清苑擁太行於雒棠廣九門以通<lb/>
軌摹八區而辨方地不愛寳天降珍物神木自行山石<lb/>
自出巧倕公輸剖劂緻紩獻俸捐金功成不日環重城<lb/>
於天陔森飛觀之盤蔚長虹帶通壑以委蛇萬雉冠崇<lb/>
墉而律䠇輦道纚屬朝著彪分周廬拱衛列應星文長<lb/>
<pb n="KR4h0139_WYG_039-24a"/>
安大逵冠葢繽紛其下九塗簇集轒輼曳髮編芒鋪若<lb/>
煙雲戎匠受役伎藝精勤角隅珥市鄽隧孔殷疎櫰映<lb/>
肆散帙典墳鼔篋固多彬彬文雅之士而感慨悲歌者<lb/>
亦任俠而成羣於是邸舍填溢履不容旋紅塵𠖇𠖇幕<lb/>
面頳肩妁婥女士輜帷髙騫明眸𤣥鬒金翠翩翩當折<lb/>
笄而易哿亦豔妝而逞妍貴璫要鉉子姓童隸僭侈自<lb/>
雄司察反避衣狐白而䇿乗黄摟姬姜而棄憔悴昏酣<lb/>
睚眦以報讐旦暮椎埋而弗忌京游之士實繁有徒通<lb/>
<pb n="KR4h0139_WYG_039-24b"/>
籍禁闥嘘榮噏枯賂之則升天階忤之則淪淵壚豺狼<lb/>
晝伏於當道而惟詗彼稷䑕與城狐至於翺翔四郊走<lb/>
田飛弋鬬雞蹴踘罔事貨殖儵掣金以訾價俄躍馬而<lb/>
鳴鏑詄皇路於天衢是以姦慝發而亡迹葢圻甸提封<lb/>
㑹歸攸止險其走集守其要鄙兼夏商之職貢奄秦漢<lb/>
之文軌梯航纍乎九譯廏置通乎萬里其隂則天夀磐<lb/>
固長城崔嵬古北喜峰蘭峪黄崖重闕疊嶂之槩天守<lb/>
以一夫而莫開彈琴鳴乎其峽黄花鎮乎其隈大翮越<lb/>
<pb n="KR4h0139_WYG_039-25a"/>
乎湯峪媯川流於懐來野狐獨石之峞<graphic n="KR1041" url="https://raw.githubusercontent.com/kanripo/KR-Gaiji/master/images/KR1041.png" mimeType="image/png"/>龍沙瀚海之<lb/>
瀠洄攬蒙狄於開平邇龍虎之璜臺北征於時而振旅<lb/>
霓旌參簇乎斗魁酌葡萄之玉液旃裘伏而獻醅其陽<lb/>
則三橋萬栁玉河通惠潮白桑乾百泉所㑹緯以淶易<lb/>
磁濡經以淤溏漳衛掖以大陸封龍擐以井陘無棣襟<lb/>
黄河而帶伊潁絡齊魯而苞趙魏登披雲以延佇見天<lb/>
津之遐澨東吳輸乎秔稻叢雲颿以如薺鱗介泳於川<lb/>
湄萑葦紛乎斾斾海陸産乎珍美雖林閭莫能以淵計<lb/>
<pb n="KR4h0139_WYG_039-25b"/>
東郊則有潞河之灣通漕之流控引江淮運集粻艘萬<lb/>
國冠裳以發以休玉田黍谷蒙嶧之罘跨遼瀋而踰鴨<lb/>
緑山川菴藹而相樛嗟燕昭之妄謬迎羽人於丹丘汎<lb/>
延芳於漷隂得契丹之莽洲鵞鶩散而海青翥尚餘囘<lb/>
極之浮浮西郊則有玉泉垂虹西山積雪西海澂波流<lb/>
入皇闕盧師二龍蜚遯潭穴平坡翠微五華屏列潭分<lb/>
玉淵蕭爽皎澈崆峒石經之夭矯大房孔水之融結越<lb/>
鹽溝與劉李乃縱志而舒節過督亢之荒陂悲丹軻之<lb/>
<pb n="KR4h0139_WYG_039-26a"/>
計拙返薊丘而眺廣陽躧齊政而䕃禪樾渺西湖之蒲<lb/>
荷絶龍舟之纜橜水天混而光流涵沙禽於鏡月爾乃<lb/>
朝陽近郊將臺威陀偃武云乆講藝投戈崇文覲路曲<lb/>
接海涯率兹潞渚至於白河直沽湍瀉灌溉靡多開鑿<lb/>
成隄大有麥禾穰穰嵗穫富我天家正陽之南苑囿闓<lb/>
拓三海汪洋四序弗涸按鷹有臺飛放攸泊狐兔噳噳<lb/>
麋鹿濯濯浮飲衝波宛潬漼汋其淵則有文蛤水馬朱<lb/>
鼈金龜絶綸巨鯉衝罟奔鯢鰼鰼繁於涿光鱅鱅詭於<lb/>
<pb n="KR4h0139_WYG_039-26b"/>
靈蠵其坪則有雲木煙蘿森森裊裊隄柳汀蘆緜棃火<lb/>
棗梧竦鳳條槐舒龍爪猋至紛披與波浩溔其渟皋則<lb/>
有鴈鷫鷞有鳬鴛鴦水宿萬羽叢洑迴翔其叢伊何葭<lb/>
菼蒼蒼蘼蕪芣苢藁本莎香射干陵苕堯韭禹糧芙蕖<lb/>
菁莪兔絲鹿腸其奥壙則多松椶榛栝楓楊楸檖箘簵<lb/>
楩梓梅杏棠棣六駮四照日爌雲芾雨鷇風胎並育庶<lb/>
類猿鶴蜚征經息百態上有捕雀垂蔦之錦鼺下有嚇<lb/>
虎綴毬之刺蝟初疑趨撲之可及倏已騰躍於無際區<lb/>
<pb n="KR4h0139_WYG_039-27a"/>
彌祝栗界軼畡弓丹翠芚藪仰不見空映流溢望瀲灩<lb/>
成谼暘不漏景陰不繄風密孕元氣昭鋪化工鳴嗥互<lb/>
而域别谷籟荅而響同虞官待狩玉鑾間入扈以羽林<lb/>
騎而袴褶長圍漸合羽毛畢集靬鉅來而韥忘歸奭靺<lb/>
鞈而佽决拾鞲適脫而戾穹昊絛甫解而□遐隰於是<lb/>
旃門張華旍揚凝笳鳴疊鼓鼚迴䬝䫻起焇烊發矢命<lb/>
中巧於更嬴罥結而震網揺撞㧙而坤軸昂翽翽匿爪<lb/>
而迅攫獜獜掀齗以交鏘其獲如雨割鮮舉觴羣工霑<lb/>
<pb n="KR4h0139_WYG_039-27b"/>
醉分㧘賜朌葢講武事於農隙而匪遊豫於太康爾乃<lb/>
西循宣武越彼金岑草場蕃育舒鴈翰音野塘鳬藻唼<lb/>
呷浮沉至於阜成苑開上林蓊蔚憂薱蓏果成隂崇桃<lb/>
蕡實乃玉乃金花紅青翠香水黒琴朱櫻素柰若榴丹<lb/>
椹虎刺斑於榅桲蘋婆楙於來禽英絡其間蟬秒相引<lb/>
亦有嘉蔬綺蔥豐本黄芽赤根天花石菌蕪菁芸薹葵<lb/>
茄薑堇萊菔頳於夏蓴水蘇脆於冬笋逆蘞循崖𤣥厲<lb/>
赤脂青蒙白堊金星畫眉貞岷類玉可磶可碑宛平瀛<lb/>
<pb n="KR4h0139_WYG_039-28a"/>
壤陶為琉璃光瑩鑑人結甃成曦雖拳石與撮土亦鍾<lb/>
淑而瓌竒遵西直而北指經得勝與安定憩東直而迴<lb/>
眄巋瑜珈之海印集毛羣於幽都以谷量其孳孕陋彼<lb/>
周宣之考牧匪直牲牷之肥腯至乎御馬之苑惟二十<lb/>
區日閑輿衛嵗産龍駒肇昔八駿以靖難迄今七驥之<lb/>
翰如乃有榜葛麻林麒麟並車周郊石固迭獻騶虞福<lb/>
鹿文逾於吉皇𤣥虎豪勝於黔菟馬哈雙角垂腰而類<lb/>
獬駝雞𤣥翎玉翮而異鵌凡致諸福之物有王㑹之所<lb/>
<pb n="KR4h0139_WYG_039-28b"/>
未圖而嵗革月化莽為藪區尚存馬政之流弊民瘼奚<lb/>
繇而告蘇然而始設京輔之屯分自留衛之半起富民<lb/>
以充殷實於以均貧而杜亂於是弛真定廣平鹻薄之<lb/>
田賦與河北滄濱之鹽税而不算時築雲代之墩臺嵗<lb/>
防河間之水患於萬斯年既隆内治而謹外扞矣馭世<lb/>
長策豈非超黄邁唐為百王冠者哉其宫室也闢丹地<lb/>
之焜煌閌天閽以髙驤垂若華之景曜儷望舒以相頏<lb/>
晃□萬疊熻歘舒䞶螭旋鱗萃屹若崇岡抗浮雲而上<lb/>
<pb n="KR4h0139_WYG_039-29a"/>
征亘玉繩以齊光正殿則奉天尊嚴陵霄填極華葢承<lb/>
宇居中儼特謹身聨後益邃以侐緜邈豐彤樛羅圾淢<lb/>
重陛雲簾花礎盤磶四面軒洙下甃瑶墄𤨏牕藻井間<lb/>
金繪飾上規圜以穹窿下矩折而繩直楹繞金龍以甄<lb/>
甍檐騰神鳳之翬革繽紛九采之璀璨罨畫罘罳之絡<lb/>
繹其前則奉天之門常朝是衙黋聆倜儻岳岳峩峩飛<lb/>
宇建霓枌栱蒸霞隂虯負楄陽馬承阿中奠黄屋鏤以<lb/>
金華結臺開軒含景敷葩八維象乎紫極四表達於絳<lb/>
<pb n="KR4h0139_WYG_039-29b"/>
河遏緒風於間隙流旭日之靈和閶披四目陛納九齒<lb/>
明翼等威玉筍攸止嵬瓊樓而立兩傍文武分而鼓鐘<lb/>
峙出掖門之東西棕篷延而對起曰思善與景運於左<lb/>
右而迤邐雲闕翔五鳳於璇霄玉橋亘三虹於金水直<lb/>
廬宿衛容裔於前而斜廡矗矗乎其相睥午門之内殿<lb/>
閣嶙峋東有文華蒼龍守闉上憲攝提析木之津先聖<lb/>
先師祠禮惟寅啟榣山之碧鏤蹠菞丘之廣輪扈以文<lb/>
淵東觀與鄰史館聨開雕牖相因冊府甲觀圖書萃珍<lb/>
<pb n="KR4h0139_WYG_039-30a"/>
西有武英金虎環陛象彼觜觿衡石積廥虹梁鯨棟嶻<lb/>
<graphic n="KR1110" url="https://raw.githubusercontent.com/kanripo/KR-Gaiji/master/images/KR1110.png" mimeType="image/png"/>迢遞端居存神修令發制牙璋葆旂猋動靁厲百爾<lb/>
幾務罔有停滯左入太廟逌廟街門四孟時享對越駿<lb/>
奔東建齋宫髙廣端正簡樸無華遹萃誠敬宫垣之外<lb/>
東苑是營坦塗豪徼遞接南城濬洫嬰堞靚深覭窅夾<lb/>
路嘉植攢峯開沼林霏幽坱石瀨迴繚天然縣圃中有<lb/>
壺嶠時端陽聳翠華翔建鴛棚集龍驤擊綵毬射垂楊<lb/>
帝子王孫金玉交相薄言觀者股肱之良勁捷驩讌藻<lb/>
<pb n="KR4h0139_WYG_039-30b"/>
詠柏梁永樂之世角藝惟常亭臺經始宣廟雅制天順<lb/>
復辟式廓以麗龍徳之殿栱桭正中崇仁廣智左右相<lb/>
雄彤墀瑶砌璧檻綺櫳其門則丹鳳在南蒼龍在東殿<lb/>
後秀巖翠黛騰空環屹運之團殿聳縹緲之竒峯巖亭<lb/>
旁跱凌雲御風玉梁在前追琢<graphic n="KR0785" url="https://raw.githubusercontent.com/kanripo/KR-Gaiji/master/images/KR0785.png" mimeType="image/png"/>瓏夾以天光雲影表<lb/>
以戴鼇飛虹永明佳麗窈窕相通環碧在隂淙淙溶溶<lb/>
錦鱗文禽喁喁噰噰淨芳瑞光門閤穹窿跨以翔鳳梯<lb/>
霄頫潨别有閒館嘉樂昭融出入東華是謂南宫凡其<lb/>
<pb n="KR4h0139_WYG_039-31a"/>
金鋪朱戸莫不掩映乎芳叢聖皇大孝世廟觀徳易乾<lb/>
徳以重華列鴻慶與崇質仁以欽天孝以追先二閣並<lb/>
樹巍乎煥然浮丹麗紫納雲冠月負扆萃誠達於天闕<lb/>
協鴻名於大舜終以崇先而昭揭右社街門入祭社稷<lb/>
為民祈報如幾如式又有西苑越在子城入自西安出<lb/>
則乾寜萬嵗之山秀拔崢嶸太液之池環抱泓渟雖名<lb/>
由元立天肇明禎然徙宋艮岳延引玉泉則金人之所<lb/>
經營其遵甕城而陟丹梯也攀承光之金殿躧飛鯨之<lb/>
<pb n="KR4h0139_WYG_039-31b"/>
石梁踰數百武則鐵繂丹檻浮游蘭槳達瓊華島登廣<lb/>
寒殿而超方羊邇而睇之玉蝀金鼇堆雲積翠坊表金<lb/>
碧照映松檜逺而望之崧岱並立大河横帶俯視江淮<lb/>
一目無際恍若凌倒景而躡鵬翎入鈞天而聞鳳吹飄<lb/>
飄霞舉豈非快哉梳妝髙臺已化蔓草而仁智列楹躆<lb/>
山半者亦幾經興廢矣介福延和厥門尚存而昭行殿<lb/>
建自先朝者實為大觀東有凝和陸離馺騀浦溆煙緜<lb/>
龍舟鳳舸西有迎翠遥挹山光林幽鳥悦岑蔚翺翔東<lb/>
<pb n="KR4h0139_WYG_039-32a"/>
北太素草繕堊飾質任自然如植圭璧九島池北涵碧<lb/>
亭亭丹檻翠牖隠映淵澂縁厓徂東樂成觀櫓雲確風<lb/>
輪千以舂杵承光南滸崇智在兹金葢玉檻旋匝循磯<lb/>
芭蕉園南灌水葳葳曰照和者越紅亭闢黄扉而見水<lb/>
田農舎乃知小人之依從南臺達西隄過射苑轉芳蹊<lb/>
入兔園小山之門而躋焉洞泉九曲金龍注池松蘿隂<lb/>
隂居然青谿出園東北瞰池倚壁暨後左門亦寘翼室<lb/>
各有平臺迢遥靖密武廟於斯閱騎射而吾皇恒以延<lb/>
<pb n="KR4h0139_WYG_039-32b"/>
輔弼軒曰逺趣館曰保和亭則歳寒飛香與擁翠映暉<lb/>
㑹景與澄波飾為錦芳亭前有沼啟閉通池花卉圍繞<lb/>
翠芬出於竹隂寳月藏乎樹杪玩芳距凝素以芬蒀臨<lb/>
漪偭美金而濙皛皇營新殿清馥是名芝楣繡栱虹植<lb/>
電衡耀碧霄以<graphic n="KR1766" url="https://raw.githubusercontent.com/kanripo/KR-Gaiji/master/images/KR1766.png" mimeType="image/png"/>閜垂毓華之光晶牡丹紅藥之屬普<lb/>
受和氣而嘉生至於園有丹桂縁椒渚有芷蒲蘅杜而<lb/>
溪鷘天鵞諸棲泊者又莫知其數鬈獅異獸石臺銅柱<lb/>
牧放其間匪直斑龍與皜兔周文靈囿於焉再睹葢自<lb/>
<pb n="KR4h0139_WYG_039-33a"/>
𤣥武門外出北上中山勢蜿蜒而未窮其下周迴百果<lb/>
蘢葼出其委翳回眄天池翠島真蓬萊之在九重也乃<lb/>
立保泰格於元極殿聨無逸所重民食亭揭豳風耕藉<lb/>
黍稷倉曰恒裕扉曰寳穡壇祭穀祗五福時錫復有蠶<lb/>
氏之館採桑之臺以備親蠶繰織剪裁修飾仁夀之宫<lb/>
踏六鼇而造三台嘉禾連穎甕繭成筐則奉慈闈而進<lb/>
仙杯緹幕靉靆凰車徘徊而神御望清之閣頫清虚而<lb/>
洞開於以見皇心仁孝㥦元真而洽滄厓乃若後宫則<lb/>
<pb n="KR4h0139_WYG_039-33b"/>
有奉先之殿次以奉慈禘則太先永言孝思配帝明堂<lb/>
睿宗惟宜夙御景神寳善慎獨休明昭融迎祥安福玉<lb/>
戺金扉祇祇肅肅清寜之宫棕殿以朝後園炫映樹玉<lb/>
池瑶乾清坤寜兩儀成象純殷寳勢闔闢相向房闥内<lb/>
布綷疏外陳六宫旁列爰處妃嬪東則延祺鍾粹毓徳<lb/>
西則啟祥隆禧景仁複道迴衝以聨絡掖庭阿那以冞<lb/>
循百子符螽斯之蟄蟄千嬰應麟趾之振振碧瓦鱗差<lb/>
朱門雯赩欽安中黄表儀四極雕欒鏤楶蕙樓椒壁髹<lb/>
<pb n="KR4h0139_WYG_039-34a"/>
彤殷乎朱櫺芳馨流乎翠帟明珠燭𤣥夜以為晝列錢<lb/>
耀白簡而成色居瑶光之壼奥御瓊珍之象席銅龍毖<lb/>
節其興居銀鑰嚴防於昕夕日精承千祥之滋至月華<lb/>
炯百福以翼翼東宫左達鶴禁逶隨西内作對燕居惟<lb/>
時黝儵麗<graphic n="KR0570" url="https://raw.githubusercontent.com/kanripo/KR-Gaiji/master/images/KR0570.png" mimeType="image/png"/>安樂且綏撒大善而燬佛骨崇聖學以恒<lb/>
緝熙堂有精一執中弗違室有恭黙匪道弗思齋有九<lb/>
五天徳是祇亭有敬一御箴永貽乃窚皇史以寳芳䇿<lb/>
今可述而古可稽皇城東南髙宫宏啟長孫所居軒墀<lb/>
<pb n="KR4h0139_WYG_039-34b"/>
戢孴東安巽隅十王有邸差次儷陳皇皇韡韡前星重<lb/>
輝天潢分汜萬角鸞浮千栭鳳起迨夫光禄大官六科<lb/>
黄門尚寳之司亦邇東安黄衣有徒灑掃供事儀文璽<lb/>
綬以及櫪駟監局之號二十有四銀璫珥貂時維閽寺<lb/>
出入絳闕捧擁琱輿遵我綸綍敬慎不渝於時天顔正<lb/>
王道復顯巍巍徽穆穆昭景鑠絶芽慾龍威𤣥端齋明<lb/>
盛服貫魚有序六尚分局永巷愔愔皎若承旭出納精<lb/>
微無逺弗燭乃若九門中恢京城之前孔道馮隆其直<lb/>
<pb n="KR4h0139_WYG_039-35a"/>
如弦文皇肇祀合地於天岌集靈壇接以山川制倣留<lb/>
都獻嵗揭䖍壇分四郊吾皇攸建乾父坤母南北祼獻<lb/>
兄日姊月東赫西烜二至二分受釐錫羨祈穀舞雩亦<lb/>
罔不徧昭明寅畏用徳克堪卿雲呈絢潏露飛甘六幕<lb/>
清宴百嘉鬯覃窮靈極祉有圖牒所靡談者矣是以白<lb/>
環碧弩之貢日旅彤庭之琛星聚河清之歌嵗登樂府<lb/>
之詠㒧侏之從王化猶洪聲之收清響雕題之樂神州<lb/>
若游形之招惠景㑹同之館惟見其來烏蠻之譯不聞<lb/>
<pb n="KR4h0139_WYG_039-35b"/>
其懭攜旄倪而為家日嬉遨乎市井觀治化之元同徵<lb/>
邊陲之無警爾乃設官分職宅俊陟明長安左右三事<lb/>
九卿文武分闥曹司坒扃玉河東西詹寀翰瀛太醫列<lb/>
院欽天步星太僕設寺考牧於京鴻臚行人各守典刑<lb/>
督府參以奉常法司聨乎貫城五軍之外三千竒兵益<lb/>
以神機為三大營簡其精鋭則立團營十二丕振乎天<lb/>
聲然猶偃戈鋋修俎豆而樂育胄監之英是以宣后儲<lb/>
神矢詩於穆清北望崇文之閣而思天下化成承天之<lb/>
<pb n="KR4h0139_WYG_039-36a"/>
門具瞻攸聚月朔京尹率見宣諭黄圖璀錯正厥稅賦<lb/>
太倉儲粟積墆紅蠧督以司徒出納俵濩北控九邊是<lb/>
致是附垢玩綦於正徳四家盭乎百度鎮卒不留屯而<lb/>
折色是需鹽商不詣邊而轉運民部墩臺日傾什伍暴<lb/>
露唵荅内侵皇赫斯怒尚賴乾符助順坤珍助富邊郎<lb/>
萬鏹賚徧於長城工程百爾惇大而成裕苟徒苦節駕<lb/>
言守素則是絶文字而結繩棄冕綖而冠布也爾乃練<lb/>
時日選車徒萬乗出七萃驅稜恩揭殿陵祀之居行宫<lb/>
<pb n="KR4h0139_WYG_039-36b"/>
開闕沙河之塗思先靈之陟降越昌平以北盱精禋畢<lb/>
戒射夫弋欽䲹殪封狐貙氓麏至梟獍畢屠銀山鐵壁<lb/>
陽翠軍都星奔電擊冀馬燕弧田獲庖充爰賜大酺乃<lb/>
幸九龍之池籞時聞萬嵗於寥廓大烹陳鞮鞻作天酒<lb/>
醺皇情樂薄暮言旋軍麾動乎朔漠皇不自聖周爰咨<lb/>
謀勲戚鼎輔召邇前旒足食足兵帷幄運籌内帑充乎<lb/>
十庫外庾貯於通州鈲槻芻粟飛輓若流築外羅郭紓<lb/>
南牧憂䃬䃬金墱枚枚雉闍包括崇文竣於宣武黔首<lb/>
<pb n="KR4h0139_WYG_039-37a"/>
樂依光我成祖建旄干以標望不可仰而可俯雖使都<lb/>
盧之巧捷不敢以投足翔鶤之扶揺不得以運羽由此<lb/>
論之䇿天功以臻成必有非常之元不惜小費乃罔後<lb/>
艱是故襟帶周則保禦易楨榦固則揺拔難淵源深則<lb/>
瀾派浹盤根大則奕葉繁盍觀諸天乎上掍三光下輪<lb/>
厚坤連珠合璧日發斂而不憚其煩乃能榮百昌於萬<lb/>
古鋪元氣於人寰<lb/>
　　北京賦　　　　　　　　　　<hi>明</hi>余　光<lb/>
<pb n="KR4h0139_WYG_039-37b"/>
夫燕之為都也疊以太行五華之障函以軍都湯峪之<lb/>
屏表以岱嶧之罘之鎮觭以盤龍密雲之嶒帶以白露<lb/>
渾源之川鞶以漳衛直沽之津扼居庸以制勝若乗髙<lb/>
而建瓴擁燕雲以馭夏若坐堂而俯庭狹闗中於西阻<lb/>
陋中原於四馳卑齊魯之東藩迸吳越於南陲固華腴<lb/>
之上土天地之𢎞畿廣六合以為宅極八表而横披封<lb/>
畿四環開地千里略其逺形即其近鄙則西巘為壁不<lb/>
下函崤滄海為潢罔論長河銀山崇墉北壓紅羅巨馬<lb/>
<pb n="KR4h0139_WYG_039-38a"/>
連淀南迫滹沱數摶爽以中廣巋雄拔於周遭龍翔鳳<lb/>
舞以自天玉帶銀山而盤峩層蠻擁翠重罔飛丹崨嶪<lb/>
虎眺巑岏狻蹲左鉻右鐔排楯列干則有翠峰紫蓋白<lb/>
浮黄花之山蜿蜒蠖曲鸑舉蛟騰懸崖迴赤峭壁流清<lb/>
前昂後軒九折百磴則有分水八盤摘星九荘之嶺卧<lb/>
龍有岡彈琴有峽巖棲吕公崖<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>菩薩石經有洞孔水<lb/>
時發桃花有峪延朗挂甲<graphic n="KR2217" url="https://raw.githubusercontent.com/kanripo/KR-Gaiji/master/images/KR2217.png" mimeType="image/png"/>旋白雲谷迷石髮則是山<lb/>
間之幻竒幽明之吐握者也浩浩蕩蕩瀰渺無外濆濆<lb/>
<pb n="KR4h0139_WYG_039-38b"/>
浡浡躍龍擁恠歊霧蒸雲鰐雄吞介掀島奔雷洶湧傾<lb/>
沛則有滄溟之海濕餘浸溢琉璃回波桑乾逸駛易水<lb/>
縈沙丸濟入沽玉帶淘之則有百㑹之河百泉成溪玉<lb/>
淵成潭金盞為淀直沽流曇飛放泊淺駱駝港涵車渠<lb/>
之横亢陂之湛則是衆水之蓄别瑞氣之瑩含者也海<lb/>
有神鼇巨蝤贔屓蜃樓蚌珠擁劍八帶甲鯋青鯔巨靈<lb/>
駕而往來海若鼔而馳驅竒鱗蜿蜿而變龍舎利颬颬<lb/>
而化車長鯨負山而若漚修鯢吞航而罔濡又有鶢鶋<lb/>
<pb n="KR4h0139_WYG_039-39a"/>
鷫鷞環薄於扶桑鴰鴹鴐鵝浮蕩於渤澥大鵬巨鯤扶<lb/>
揺於雲衢輕鷗修鶂漂没於澎湃青骹奮隼以鷹揚白<lb/>
羽紛驚而沉介何風舉雲揺之匪常而儵忽莫窮其幻<lb/>
怪山有昆駼撕猢巨狿犴<graphic n="KR1236" url="https://raw.githubusercontent.com/kanripo/KR-Gaiji/master/images/KR1236.png" mimeType="image/png"/>狻猊狒猥蛩蛩巨虚文豹<lb/>
隠霧於崖谷白虎嘯風而負隅<graphic n="KR0859" url="https://raw.githubusercontent.com/kanripo/KR-Gaiji/master/images/KR0859.png" mimeType="image/png"/>
                    <graphic n="KR0859" url="https://raw.githubusercontent.com/kanripo/KR-Gaiji/master/images/KR0859.png" mimeType="image/png"/>操管於幽峪射干<lb/>
跳伏而避䍢又有猨狖騰捷於林莽飛鼯垂蔦而捕雀<lb/>
遊鷮踆踆於盤磴鷹鶻奮翅而莫搏異鳥回翔而擇木<lb/>
猛獸陸梁以趨壑易貌分形牢落翬散而驚猼河則洲<lb/>
<pb n="KR4h0139_WYG_039-39b"/>
浮鴻鴈鵠鶂歸鳬之鳥渚戲鮦鯸鱨鯉鱣鱮之魚汀萋<lb/>
萋而蘭芷洎蓬葺而葦蒲野則樅栝椶梓紫榆白楊檀<lb/>
梗楓棫赤柏甘棠㮬槮薆薱蔚乎千章其離離者則有<lb/>
真定之棃信都之棗固安之栗清流之稻蓁實胡桃花<lb/>
紅蘋婆海東青翠朱實垂柯其騑騑者則青驄獅子赤<lb/>
汗玉騧驊騮騕裊驠騏駼騊奔紅騰黄擁甲鳴鑣其蔚<lb/>
蔚者則石菌天花蔓荆葴莎菅蒯荔芫莔臺婆娑王芻<lb/>
懐羊苯䔿彌皋其瑩瑩者則丹錫𤣥精赭磁水晶紫斑<lb/>
<pb n="KR4h0139_WYG_039-40a"/>
礬緑玉沙鐡銀𤣥滋素液墨井鹽冰薊門石鼓援桴而<lb/>
若擊玉田白璧誌柱而難名其間玉泉之流瀦為西湖<lb/>
則芰荷十里隠映天光菱花當鏡芡實蓮房翠浪渺渺<lb/>
錦纜牙檣芙蓉曲島秔稻凌塘室通鮫女宫浸梵王沙<lb/>
禽水鳥之翔集遊鱗唼藻而徜徉宛都邑之瀛洲逼南<lb/>
國之湖湘藪澤之匯别為南海則域獸有垣按鷹有臺<lb/>
蔬果蕃蕪碧樹縈迴狐兔之所奔走麋鹿之所騃駘樓<lb/>
煩彎弓而莫發俠客控騎而相猜兕麑驚而伏草鳬鷖<lb/>
<pb n="KR4h0139_WYG_039-40b"/>
駭而毰毸湫上林於莫數葢視雲夢為瓶罍八荒貢賦<lb/>
四通而達其南則南金赤玉珠貝珊瑚駭雞火齊琳琘<lb/>
昆吾庶土百珍集於天都越羅吳錦三壤之租千艘萬<lb/>
艫達於張灣之瀘其西則球琳琅玕熊羆織皮硨磲鏐<lb/>
鐵氆氌氍毺大宛名馬蒟醬蟾酥千輪萬轂屯於張掖<lb/>
之郛其東則銀貂白狐之裘海豹𤣥獺之革果下青驄<lb/>
朝鮮弧䪝來於薊門之磧其北則氊裘皮革駿馬海青<lb/>
韓盧駱駝貘貉黄鼪度於居庸之陘夫寳土者物寳物<lb/>
<pb n="KR4h0139_WYG_039-41a"/>
者民寳民者國寳國者人故形勢强幹而匪本賦産外<lb/>
腴而非真伊都邑之赫奕繇人物之駢臻故古稱幽并<lb/>
多感慨豪俠之士有沉鷙文雅之名伯桃併糧而濟友<lb/>
劉沈重道而薦朋則友生之風近諸古也綱成却應而<lb/>
相秦蒯徹用信而下齊則𢎞辨之雄冠於時也晩見而<lb/>
速成者徐樂之說行也遮道而願留者寇恂之才厚也<lb/>
葢延圖形於雲臺盧植養晦於上谷佐漢於流離者賴<lb/>
張飛之義勇輔晉於丕盈者繇張華之盡鞠盧𤣥雋首<lb/>
<pb n="KR4h0139_WYG_039-41b"/>
於北海𢎞䇿制勝於建康則文學籌策之雄莫能方也<lb/>
照鄰列名於四傑盧鴻擅芳於二盧則詞藻節槩之流<lb/>
無以踰也崇文破蜀以興唐劉蕡正對而落第則武略<lb/>
直言之磊磊者也趙普相宋以平夷遵晦鎮邊以服逺<lb/>
則沉略𢎞度之卓卓者也吕端處大而不渝世傑臨危<lb/>
而罔變則𢎞亮忠節之耿耿者也他如知古張儉之在<lb/>
遼企先韓昉之仕金天麟天猊之佐元圖事揆䇿各盡<lb/>
其能上觀於古下逮於今既强且勝既庶且殷勇者不<lb/>
<pb n="KR4h0139_WYG_039-42a"/>
乏賢者如林强不在勢力不在黔得人以實重譯奉琛<lb/>
奎壁旅乎箕尾王氣浡於析津自靖難於南邦復親幸<lb/>
而北巡相厥土於天室用改營為紫宸距雄闗以四固<lb/>
時髙臺以陛臨於是爰謀厥衆僉云其良卜諸龜蓍協<lb/>
兆允臧既幽明之同孚乃籌度乎短長始自南而北伐<lb/>
恢中宇之神州繼定都以控朔較遷殷而逺猷考厥制<lb/>
之宏偉自文帝以規方商豐約以折中準南都以為量<lb/>
載觀其外雉堞掎角嶪嶪巍巍徧觀其中里閭雜沓翼<lb/>
<pb n="KR4h0139_WYG_039-42b"/>
翼翬翬通九門以䡾䡾巍萬第而依依營賓館於千坊<lb/>
開廛市於九圍聚百貨於通闥商賈貿而紛緋闤闠設<lb/>
以周旋質劑平而罔違散則衛營星布而閒以鈎陳統<lb/>
則府部夾峙而附以蘭錡爾乃崇廣宇以九筵狀巃嵸<lb/>
於不周架長虹於碧水若蒼壑之騰虯立天柱以表日<lb/>
嶢閶闔以立罘端紫宫而崔嵬架瓊閣而雲浮築増城<lb/>
以回截比金墉而相侔龍首齊而涌霤雲雀矯而踶甍<lb/>
俯太行而結搆凌太虚以崢嶸内則文華罔下於玉堂<lb/>
<pb n="KR4h0139_WYG_039-43a"/>
謹身實陋乎宣室昭和若邁於長年神仙不及於崇智<lb/>
朱鳥匪耀於承光麟麟豈瑞於無逸奉先時勤乎駿奔<lb/>
欽天儼臨乎上帝亶敬孝勤肅之煌煌匪傾宫瑶室之<lb/>
為麗於後則閣道穹窿掖庭披瓈瑩若朝霞之流盈髧<lb/>
若𤣥雲之舒霓欒櫨疊旋而錦布壼術幽闥而若迷户<lb/>
萬門千永巷重閨倚䆗窱而眇然撫珍樹而猗猗惟保<lb/>
真於温室乃西南其户相若蕊宫之璀璨絡珠玉而火<lb/>
齊圖雲物而變化畫仙靈而披離又其西則太液涵玉<lb/>
<pb n="KR4h0139_WYG_039-43b"/>
波而蕩漾春雲繚瓊島而幻竒海屋渠渠而隠艦廣寒<lb/>
擁碧而倒垂青馥芬芬而含翠寳月溶溶以獻巵錦芳<lb/>
臨沚而湛緑玉蝀跨石以飲湄雜芰荷以游泳渾魚鳥<lb/>
之忘機天子雍穆與時咸和於兹清暑遂即素波飛彩<lb/>
蠲以輕颺垂翟葆而婆娑建羽旗以揺曳恍溯洄於銀<lb/>
河或齊栧女或縦櫂歌優游容與載咏載哦亶瀛洲之<lb/>
蓬島奚羨月殿之遊遨乃聖王之偕物調玉燭而陶陶<lb/>
又其池之北有萬歳之危峯凌霄漢而隠闕煙樹靄而<lb/>
<pb n="KR4h0139_WYG_039-44a"/>
蒼濛又其峯之北有海子之汪洪望之若江鄉之渺渺<lb/>
涵之乃樓閣之重重是又世外之佳境夐塵宇於罔同<lb/>
者也爾其大則築四郊以分祀通天地之神明重則建<lb/>
九廟以追逺格祖考之精英勤則亭豳風以親藉躬勸<lb/>
稼以叩觪儉則開繭宫以視練臨蠶館以勸嬪要則窚<lb/>
皇史以崇録鑑萬世以守盈斯皆修累朝之曠典補周<lb/>
儀而復増破迂儒之沉惑正舛廢於再清乃躬修𤣥黙<lb/>
夙夜踧踖戒虎賁以清道驅徒卒以除闢乃召宗伯酌<lb/>
<pb n="KR4h0139_WYG_039-44b"/>
儀損益乃諭太常修樂祝冊乃命御史省牲視帛以嚴<lb/>
䙝斁乃命即將列屯布營以森戈㦸至日乗玉輦駕蒼<lb/>
龍冠通天以崔嵬服𤣥衮而穆雍執蒼璧對蒼穹奉鈞<lb/>
天擊圓鐘終九成而協律舞八佾而翩<graphic n="KR3268" url="https://raw.githubusercontent.com/kanripo/KR-Gaiji/master/images/KR3268.png" mimeType="image/png"/>儼天帝之歆<lb/>
隆臨瓊臺而沖沖柴既燔而神格乃回鑾於紫宫慶大<lb/>
禮之有成謙羣僚而融融伊方澤之將事儀少變而齊<lb/>
同既祀四郊乃崇六典當陽春之載熙覩百卉之蔓衍<lb/>
召農官以備耒戒田夫以修畎思無逸之攸重爰命駕<lb/>
<pb n="KR4h0139_WYG_039-45a"/>
以乗輦值馮相之卜吉靈威首於芟剪呼攝提以先驅<lb/>
奔豐隆為後殿介士鳴鉦而建鉞虎旅冠鵕而執戭導<lb/>
被繡之髶髦駙蒲梢而張幝萬騎雲擁而分布千師交<lb/>
戈而横揃於是登龍輅植雲旗紆皇組佩玉螭青屋列<lb/>
於原野朱旄揚於郊畸田畯歡騰而介馭農正進耜而<lb/>
三推始天田之芒芒忽禾黍以離離酌勤惰而勸錫感<lb/>
萬姓而旴嬉咸山呼以鼔舞乃擊缶而力耔歌豳風以<lb/>
環駕亶追邁於皇羲觀萬民之樂業與輔臣而賡歌分<lb/>
<pb n="KR4h0139_WYG_039-45b"/>
春醴以共飲元老霑而若酡鏬耳之傑髽首之豪舉和<lb/>
鞮鞻之韻而謳靺昧以陶陶相與娛於化日騁蹻舞以<lb/>
相髙於是皇輿返轡駐於西苑喜蠶事之方殷命后妃<lb/>
而釋琄且從事於桑室伺三眠而罔宴天妃先效而親<lb/>
繅諸嬪肅肅而獻繭慕姬姜之儉修脱昭陽之婉嬿斯<lb/>
徳化於掖庭而禮繼於丕顯爾乃粢盛親菑祭服親織<lb/>
誠已洽於神明胡饗祀而莫即神人協和軌度罔忒舉<lb/>
於九重刑於萬國一時聿新千載作則既月乃吉辟雍<lb/>
<pb n="KR4h0139_WYG_039-46a"/>
實臨釋菜先師黌宫實升徹聖像以破謬崇正學以還<lb/>
淳進司成以論道何㑹裂而統真環經生以拱徳信帝<lb/>
王之學與韋布而罔倫既乃靜修天室時幸文華開經<lb/>
筵以進講列學士而搜遐探真腴於簡逸測淵海於津<lb/>
涯延輔臣以諮問若憲老而罔加爾其九重拱乎堯舜<lb/>
八座列乎臯䕫禮行而民革樂備而物怡仁風拂而遐<lb/>
荒溢化日長而幽谷曦天子方崇文黙不事武竒誠以<lb/>
憲祖歡以偕時與民睢睢與物熙熙遊畋射獵之好不<lb/>
<pb n="KR4h0139_WYG_039-46b"/>
騁吞刀吐火之伎罔施沙棠木蘭之舟弗製魚龍角觝<lb/>
之戲奚施於是黄河清甘露凝白兔皎皎白雀來庭白<lb/>
鹿呦呦百瑞是絣徳洽兩儀瑞應千禎聖王罔以為實<lb/>
而加志於持盈春秋代而彌隆遐邇渥而益蒸既齎賜<lb/>
乎農扈乃勞賞乎車從薄五申平三令麾竒士而進弓<lb/>
聊樹表而小畋授征鼓而控驄示以陣形節以軍容牙<lb/>
旗分布於鳥雲勢分鵞鸛而乗風蒲且滿彀而不發樓<lb/>
煩挾矢而窺狨上將披騣而仰視倏鳴鏑而墜雙鴻遂<lb/>
<pb n="KR4h0139_WYG_039-47a"/>
　命解罘弛罟撤隊回騎效三驅以成禮不剪羽以窮竒<lb/>
　慕太一之三面懐萬物以化齊且歸來乎履吉迓滋至<lb/>
　之天休為無為而徳湛與黄軒以優游是故仁無不懐<lb/>
　徳無不柔文教與𤣥風而並翔至化與大造而黙遊太<lb/>
　階平於八表玉宇涵乎九州亶登三而咸五孰云遐逺<lb/>
　而莫可以匹儔況九廟郊陵之建匪若阿房之事遊觀<lb/>
　謁陵恭祀之巡匪若上林之縦射獵葢王者之典咸備<lb/>
　惟聖人異世而合轍將使煥乎其有章而陋百代於罔<lb/>
<pb n="KR4h0139_WYG_039-47b"/>
　軼彼蟋蟀之云何抑齷齪於儉嗇由是觀之則地勝者<lb/>
　居皇聖國實者多賢良兼東西與中都而並較猶未若<lb/>
　兹土之無量然則宜奕世之神𦙍咸作京而坐朝堂者<lb/>
　也<lb/>
　<lb/>
　<lb/>
　<lb/>
御定歴代賦彚巻三十六<lb/>
</p>
<p>
</p>
  </div>
</body>
</text>
</TEI>
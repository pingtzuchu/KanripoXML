<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0139_WYG_072-1a"/>
　欽定四庫全書<lb/>
御定厯代賦彚巻六十九<lb/>
　　性道<lb/>
　　　太𤣥賦　　　　　　　　　　<hi>漢</hi>揚　雄<lb/>
　觀大易之損益兮覽老氏之倚伏省憂喜之共門兮察<lb/>
　吉凶之同域皦皦著乎日月兮何俗聖之暗燭豈愒寵<lb/>
　以冒災兮將噬臍之不及若飄風不終朝兮驟雨不終<lb/>
　日雷隆隆而輙息兮火猶熾而速滅自夫物有盛衰兮<lb/>
<pb n="KR4h0139_WYG_072-1b"/>
　况人事之所極奚貪婪於冨貴兮迄喪躬而危族豐盈<lb/>
　禍所棲兮名譽怨所集薰以芳而致燒兮膏含肥而見<lb/>
　<graphic n="KR0778" url="https://raw.githubusercontent.com/kanripo/KR-Gaiji/master/images/KR0778.png" mimeType="image/png"/>翠羽媺而殃身兮蚌含珠而擘裂聖作典以濟時兮<lb/>
　驅蒸民而入甲張仁義以為網兮懐忠貞以矯俗指尊<lb/>
　選以誘世兮疾身沒而名滅豈若師由聃兮執𤣥靜於<lb/>
　中谷納傿禄於江淮兮揖松喬於華嶽升崑崙以散髮<lb/>
　兮踞弱水以濯足朝發軔於流沙兮夕翺翔於碣石忽<lb/>
　萬里而一頓兮過列仙以託宿役青要與承戈兮舞馮<lb/>
<pb n="KR4h0139_WYG_072-2a"/>
夷以作樂聽素女之清聲兮觀宓妃之妙曲茹芝英以<lb/>
禦餓兮飲玉醴以解渴排閶闔以窺天庭兮騎騂騩以<lb/>
踟躕載羨門與儷游兮永覽周乎八極亂曰甘餌含毒<lb/>
難數嘗兮麟而可羈近犬羊兮鸞鳳髙翔戾青雲兮不<lb/>
掛網羅固足珍兮斯錯位極罹大戮兮屈子暮清葬魚<lb/>
腹兮伯姬曜名焚厥身兮孤竹二子餓首山兮斷跡屬<lb/>
鏤何足稱兮辟斯數子智若淵兮我異於此執太𤣥兮<lb/>
蕩然肆志不拘攣兮<lb/>
<pb n="KR4h0139_WYG_072-2b"/>
　　疾邪賦　　　　　　　　　　<hi>漢</hi>趙　壹<lb/>
伊五帝之不同禮三王亦又不同樂數極自然變化反<lb/>
駮德政不能救世溷亂賞罰豈足懲時清濁春秋時禍<lb/>
敗之始戰國愈復増其荼毒秦漢無以相踰越乃更加<lb/>
其怨酷寧計生民之命唯利已而自足於兹迄今情偽<lb/>
萬方佞謟日熾剛克消亡舐痔結駟正色徒行嫗<graphic n="KR3053" url="https://raw.githubusercontent.com/kanripo/KR-Gaiji/master/images/KR3053.png" mimeType="image/png"/>名<lb/>
勢撫拍豪强偃蹇反俗立致咎殃㨗懾逐物日冨月昌<lb/>
渾然同惑孰溫孰凉衺夫顯進直士幽藏原斯瘼之攸<lb/>
<pb n="KR4h0139_WYG_072-3a"/>
興寔執政之匪賢女謁掩其視聽兮近習秉其威權所<lb/>
好則鑽皮出其毛羽所惡則洗垢求其瘢痕雖欲竭誠<lb/>
而盡忠路絶嶮而靡縁九重既不可啓又羣吠之狺狺<lb/>
安危亡於旦夕肆嗜欲於目前奚異涉海之失柁積薪<lb/>
而待然榮約由於閃輸孰知辨其蚩妍故法禁屈撓於<lb/>
勢族恩澤不逮於單門寧飢寒於堯舜之荒歲兮不飽<lb/>
煖於當今之豐年乘理雖死而非亡違義雖生而匪存<lb/>
有秦客者乃為詩曰河清不可俟人命不可延順風激<lb/>
<pb n="KR4h0139_WYG_072-3b"/>
靡草冨貴者稱賢文籍雖滿腹不如一囊錢伊優北堂<lb/>
上骯髒倚門邊魯生聞此辭繫而作謌曰勢家多所宜<lb/>
咳唾自成珠被褐懐金玉蘭蕙化為芻賢者雖獨悟所<lb/>
困在羣愚且各守爾分勿復空馳驅哀哉復哀哉此是<lb/>
命矣夫<lb/>
　　思遊賦<hi>有序</hi>　　　　　　　　<hi>晉</hi>摰　虞<lb/>
虞嘗以死生有命冨貴在天天之所祐者義也人之所<lb/>
助者信也履信思順所以延福違此而行所以速禍然<lb/>
<pb n="KR4h0139_WYG_072-4a"/>
道長世短禍福舛錯怵迫之徒不知所守蕩而積憤或<lb/>
迷或放故借之以身假之以事先陳處世不遇之難遂<lb/>
棄彞倫輕舉遠遊以極常人罔惑之情而後引之以正<lb/>
反之以義推神明之應於視聽之表崇否泰之運於智<lb/>
力之外以明天任命之不可違故作思遊賦其辭曰<lb/>
有軒轅之遐胄兮氏仲壬之洪裔敷華穎於末葉兮晞<lb/>
靈根於上世準乾坤以斡度兮儀隂陽以定制匪時運<lb/>
其焉行兮乗太虚而遥曳戴朗月之髙冠兮綴太白之<lb/>
<pb n="KR4h0139_WYG_072-4b"/>
明璜製文霓以為衣兮襲彩雲以為裳要華電之煜爚<lb/>
兮佩玉衡之琳琅明景日以鑒形兮信煥燿而重光至<lb/>
美詭好於凡觀兮修稀合而靡呈燕石緹襲以華國兮<lb/>
和璞遥棄於南荆夏象韜塵於市北兮瓶罍抗方於兩<lb/>
楹鸞凰耿介而偏棲兮蘭桂背時而獨榮關寒暑以練<lb/>
真兮豈改容而爽情感昆吾之易越兮懐暉光之速暮<lb/>
羨一稔而三春兮尚含英以容豫悼曜靈之靡暇兮限<lb/>
天晷之有度聆鳴蜩之號節兮恐隕葉於凝露希前軌<lb/>
<pb n="KR4h0139_WYG_072-5a"/>
而増騖兮眷後塵而旋顧往者倏忽而不逮兮來者冥<lb/>
昧而未著二儀泊焉其無央兮四節環轉而靡窮星鳥<lb/>
逝而時返兮夕景潛而且融旻三后之在天兮款聖哲<lb/>
之永終諒道修而命微兮孰舍盈而戢沖握隨珠與蕙<lb/>
若兮時莫悦而未遑彼未遑其何恤兮懼獨美之有傷<lb/>
蹇委深而投奥兮庶芬藻之不彰芳處幽而彌馨兮寳<lb/>
在夜而愈光逼區内之迫脇兮思攄翼乎八荒望雲階<lb/>
之崇壯兮願輕舉而髙翔造庖犧以問象兮辨吉繇於<lb/>
<pb n="KR4h0139_WYG_072-5b"/>
姬文將遠遊於太初兮鑒形魄之未分四靈儼而為衞<lb/>
兮六氣紛以成羣驂白獸於商風兮御蒼龍於景雲簡<lb/>
厮徒於靈囿兮從馮夷而問津召陵陽於游谿兮旌王<lb/>
子於柏人前祝融以掌燧兮殿𤣥冥以掩塵形彯彯而<lb/>
遂遐兮氣亹亹而愈新挹玉膏於萊嵎兮掇芝英於瀛<lb/>
濱揖太昊以假憇兮聽賦政於三春洪範翕而復張兮<lb/>
百卉隕而更震睇玉女之紛彯兮執懿筐於扶木覽𤣥<lb/>
象之韡曄兮仍騰躍乎暘谷吸朝霞以療饑兮降廩泉<lb/>
<pb n="KR4h0139_WYG_072-6a"/>
而濯足將縱轡以逍遥兮限東極之路促詔纖阿而右<lb/>
迴兮覿朱明之赫曦莅羣神於夏庭兮迴蒼梧而結知<lb/>
纚焦明以承旂兮駔天馬而髙馳讒羲和於丹邱兮誚<lb/>
倒景之亂儀尋凱風而南暨兮謝太陽於炎離戚溽暑<lb/>
之陶鬱兮予安能乎留斯聞碧雞之長晨兮吾将往乎<lb/>
西游粤浮鷁於弱水兮泊舳艦於中流茍精粹之攸存<lb/>
兮誠沉羽以汎舟軼望舒以陵厲兮羌神漂而氣浮訊<lb/>
碩老於金室兮采舊聞於前修譏淪隂於危山兮問王<lb/>
<pb n="KR4h0139_WYG_072-6b"/>
母於椒邱觀𤣥鳥之參趾兮㑹根壹之神籌擾毚兔於<lb/>
月窟兮詰姮娥於蓐収爰攬轡而旋驅兮訪北叟之倚<lb/>
伏乗增冰而遂濟兮凌涸隂之所<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>探龜蛇於幽穴兮<lb/>
瞰罔象之潛育哂儵忽之躁狂兮喪中黄於耳目偭燭<lb/>
龍而游衍兮窮大明於北陸攀招揺而上躋兮忽蹈廓<lb/>
而凌虚登閶闔而遺眷兮頫𤣥黄於地輿召黔雷以先<lb/>
導兮覲天帝於清都觀渾儀以寓目兮拊造化之大爐<lb/>
爰辨惑於上皇兮稽吉凶之元符唐則天而民咨兮癸<lb/>
<pb n="KR4h0139_WYG_072-7a"/>
亂常而感虞孔擇涕於西狩兮臧考祥於僂句跖肆暴<lb/>
而保乂兮顔履仁而夙徂何否泰之靡所兮眩榮辱之<lb/>
不圖運可期兮不可思道可知兮不可為求之者勞兮<lb/>
欲之者惑信天任命兮理乃自得且以四位為匠乾巛<lb/>
為均散而為物結而為人陽降隂升一替一興流而為<lb/>
川滯而為陵禍不可禳福不可徵其否兮有豫其泰兮<lb/>
有數成形兮未察靈象兮巳固承明訓以發䝉兮審性<lb/>
命之靡求將澄神而守一兮奚飄飄而遐遊斐陳辭以<lb/>
<pb n="KR4h0139_WYG_072-7b"/>
告退兮主悖惘而永歎惟升降之不仍兮詠别易而㑹<lb/>
難願大饗以致好兮盍息駕於一餐㑹司儀於有始兮<lb/>
延嘉賓於九乾陳鈞天之廣樂兮展萬舞之至歡枉矢<lb/>
鑠其在手兮狼弧<graphic n="KR2728" url="https://raw.githubusercontent.com/kanripo/KR-Gaiji/master/images/KR2728.png" mimeType="image/png"/>其斯彎睨翟犬於帝側兮殪熊羆<lb/>
於靈軒爾乃清道夙蹕載輪修祖班命受號轙輈整旅<lb/>
兆司鬱以屆路兮萬靈森而陳庭豐隆軒其警衆兮鈎<lb/>
陳帥以屬兵堪輿竦而進時兮文昌肅以司行抗蚩尤<lb/>
之修旃兮建雄虹之采旌乗雲車電鞭之扶輿委蛇兮<lb/>
<pb n="KR4h0139_WYG_072-8a"/>
駕應龍青虯之容裔陸離俯游光逸景修爍徽霍兮仰<lb/>
流旌垂旄炎攸纖纚前湛湛而攝進兮後僸僸而方馳<lb/>
且啓行於重陽兮奄稅駕乎少儀跨列缺兮闚乾巛揮<lb/>
玉關兮出天門涉漢津兮望崑崙經赤霄兮臨𤣥根觀<lb/>
品物兮終復魂形巳消兮氣猶存眺懸舟之離離兮懐<lb/>
舊都之藹藹仍繁榮而督引兮將遄降而速邁華雲依<lb/>
霏而翼衡兮日月炫冕而暎蓋蹈烟熅兮辭天衢心闣<lb/>
[莫-大+羽]兮識故居路遂遒兮情欣欣奄忽歸兮反常閭修中<lb/>
<pb n="KR4h0139_WYG_072-8b"/>
和兮崇彞倫大道繇兮味琴書樂自然兮識窮達澹無<lb/>
思兮心恒娛<lb/>
　　悔賦<hi>有序</hi>　　　　　　　　　梁簡文帝<lb/>
夫機難豫知知機者上智智以運已迷己者庸夫故易<lb/>
曰吉凶悔吝生乎動者也又曰悔吝者憂虞之象也傳<lb/>
曰九德不諐作事無悔是以鄭國盜多太叔之恨表衞<lb/>
風義失宣公之刺彰無將詠興壟事書作季文再思而<lb/>
未可南容三復而不暇余以固陋之資慎履冰之誡竊<lb/>
<pb n="KR4h0139_WYG_072-9a"/>
服楚王之對每徴后稷之詩觸類而長乃為賦曰<lb/>
默默不怡恍若有遺四壁無寓三階寡趣月露澄曉風<lb/>
栁悲暮庭鶴雙舞檐烏獨赴岸林宗之巾憑南郭之几<lb/>
𤣥德之眊聊縈子安之嘯時起靜思悔吝鋪究前史弔<lb/>
古傷今驚憂歎圮成敗之蹤得失之理莫不關此令終<lb/>
由乎謀始棄夸言於頓邱重前非於蘧子蹟夫覆車之<lb/>
戒豈止一途而已至如秦兼四海之尊握天下之冨混<lb/>
一車書鞭笞㝢宙胡亥之寄巳危萬代之祀難搆阿衡<lb/>
<pb n="KR4h0139_WYG_072-9b"/>
失責成之所趙髙秉棟梁之授拒諌逞刑戮宰誅守矜<lb/>
上林之戲馬嘉長楊之射獸囁呫禁中之言欺侮山東<lb/>
之寇及其祠祟涇水作釁夷宫徒希與妻子伍下願與<lb/>
黔首同信殪絶於凶醜何前謀之不工至如下相項籍<lb/>
才氣過人拔山靡類扛鼎絶倫聲駕盛漢勢壓餘秦鉅<lb/>
鹿有動天之卒轅門有屈膝之賓既刓有功之印亦疑<lb/>
竒計之臣唱雞鳴於垓下泣悲歌於美人抱烏江之獨<lb/>
愧分漢騎之餘身郭君失位徒馭而亡尚悲殘糗獨飲<lb/>
<pb n="KR4h0139_WYG_072-10a"/>
餘漿枕畚空卧伏軾懐傷魂飄原野骨餌豺狼楚王刻<lb/>
鶴播徙南地鐃管徒鳴才人空置豈輜車之足榮匪射<lb/>
獵之娛意幽泉斯即白日何冀寗喜納君恃功肆寵衛<lb/>
侯厭黷忠臣憤勇昏迷靡悟敗不旋踵商君被執李斯<lb/>
赴収身居闕下命厄秦囚追傷用法之弊還思不諫之<lb/>
尤亦何解於今酷終無追於昔謀伯卓跋扈豺目為輔<lb/>
弑君鴆子誅李害杜鬻恩販寵怨庶虐人蔽朝政之聰<lb/>
察害上書之烈臣榮暱子於阿尹肆貪濁之淫威樹姦<lb/>
<pb n="KR4h0139_WYG_072-10b"/>
黨於宫禁察人主之纖微卒其膏鈇潤鉞寘纆逢徽壯<lb/>
武英逸才為時出陸離儒雅照爛文筆江東啓吞併之<lb/>
籌幽州著懐遠之術運鍾毁冕時屬傾顛鏑鳴水闊日<lb/>
黑山遷劉卞之謀不决忠良之戮巳纒台曜之災雖啓<lb/>
鷦鷯之賦徒然士衡文傑綽有餘裕氣含珠璧情蘊雲<lb/>
霧志闕沉隠心躭進趣倔兹猛衆臨此勁兵抗言孟玖<lb/>
肆此孤貞牋辭巳切墨幔徒縈形殞河上心憶華亭若<lb/>
夫楊惲狂言灌夫失志卒其殞命埋軀傷形屬吏周君<lb/>
<pb n="KR4h0139_WYG_072-11a"/>
飲後裴子酣狂靳固紀瞻之妾眠卧季倫之房亦足以<lb/>
魂驚神爽悔結嫌彰巳矣哉波瀾動兮昩前期庸夫蔽<lb/>
兮多自欺不遠而復幸無嗤建功立德有常基胷馳臆<lb/>
斷多失之前言徃行可為師<lb/>
　　思慎賦<hi>有序</hi>　　　　　　　　<hi>唐</hi>劉知幾<lb/>
賦形天地受氣隂陽生樂死哀進榮退辱此人倫之大<lb/>
分也然厯觀自古以迄於今其有才位見稱功名取貴<lb/>
非命者衆克全者寡大則覆宗絶祀堙没無遺小則繫<lb/>
<pb n="KR4h0139_WYG_072-11b"/>
獄下室僅而獲免速者敗不旋踵寛者憂在子孫至若<lb/>
保令名以沒齒傳詒厥於後𦙍求之厯代得十一於千<lb/>
百某嘗迹其行事畧而論之至如望夷簒奪鴻溝戰爭<lb/>
包燕蓋之異志踐恭顯之邪迹或干紀亂常或窺窬僥<lb/>
倖此而獲罪固其冝也爭二城而相殺期五鼎以就烹<lb/>
獻魚炙以交鈹舞雞鳴而伏鑕或幸災樂禍或甘死徇<lb/>
生求而得之又何怨也降兹以外有異於是莫不重七<lb/>
尺於泰山恡一毛於尺璧徒惡其死而不知救死之有<lb/>
<pb n="KR4h0139_WYG_072-12a"/>
方但惜其生而未識衞生之有術何者地居流俗之境<lb/>
身當名利之路皆物之相物我之自我當仁不讓思倍<lb/>
萬以孤標唯利是視願半千而秀出行髙於人衆必非<lb/>
之官大於國主必惡之而名譽娛其耳光榮炫其目口<lb/>
甘腴豢嗤鈎吻之腐腸身安棟宇誡垂堂之折足自謂<lb/>
長無六疾永固百齡巋然可與金石齊堅松喬比壽者<lb/>
矣殊不知關張以傲誕為將桑霍以滿盈居職鼂錯削<lb/>
國以獻忠伯宗匡朝而好直處父則純剛立性張溫則<lb/>
<pb n="KR4h0139_WYG_072-12b"/>
太明為識見之者為之寒心聞之者為之變色亦猶卧<lb/>
於積薪之上而不知火之將然巢於折苕之末而不悟<lb/>
風之巳至既而惡稔釁盈道窮數極黄沙在縶懐上蔡<lb/>
而無追白刃臨頸揮廣陵而長歎猶以為禍出不虞災<lb/>
非素漸以兹自卜奚其謬歟假有舉一反三麤分菽麥<lb/>
知豐屋之不誡悟覆車之足尤而皆宴安鴆毒遲疑猶<lb/>
豫交戰未勝而禍機先發不杜之於欲萌方悔之於既<lb/>
兆用使茂先將戮顧諍子而多慙安仁已収負慈親而<lb/>
<pb n="KR4h0139_WYG_072-13a"/>
永訣嗚呼自古所以多殺身亡族者職由於此也因斯<lb/>
而言則知禍福無門唯人自召自貽伊戚匪降於天而<lb/>
謂之不幸未之聞也昔夫子有云仁遠乎哉我欲仁斯<lb/>
仁至矣竊以仁為百行之首大聖其猶病諸然必以中<lb/>
才之人企勉而行猶或可及况其慎者蓋不過慎言語<lb/>
節飲食知止足避嫌疑若斯而巳矣非有朝聞夕死去<lb/>
食存信之難也違之則為凶人蹈之則成吉士其為𢎞<lb/>
益多矣而世人罕能修身厲己自求多福方更越禮過<lb/>
<pb n="KR4h0139_WYG_072-13b"/>
度坐致覆亡此宣尼所以譏鮑莊子之智不如葵而孫<lb/>
叔敖譬以螳螂伺蟬不知黄雀在後余早遊墳索晩仕<lb/>
流俗觀古今之人物極矣見吉凶之成敗衆矣夫貴不<lb/>
如賤動不如靜嘗聞其語而未信其事及身更之方覺<lb/>
斯言之徵矣加以守愚飬拙怯進勇退每思才輕任重<lb/>
之誡智小謀大之憂觀止足於居常絶覬覦於不次是<lb/>
以度身而衣量腹而食進受代耕之禄退居負郭之田<lb/>
庶幾全父母之髮膚保先人之邱墓一生之願於斯足<lb/>
<pb n="KR4h0139_WYG_072-14a"/>
矣但才非上智習以性成猶恐覩芳餌而貪生處鮑肆<lb/>
而神化茍或靜退之心日弛則馳競之慾日増顛沛以<lb/>
之嗟何及矣常思列銘几杖取配韋弦刻心骨而不忘<lb/>
傳諷誦而無斁蓋語曰明鏡可以覽形徃古可以知今<lb/>
是用尋往哲之事驗古人之得失寄彼形言存諸炯誡<lb/>
列之座右題其賦云<lb/>
吾嘗終日不食三省吾身覺昨非而今是庶舍舊而謀<lb/>
新原夫天地之大德曰生聖人之大寳曰位生也者賢<lb/>
<pb n="KR4h0139_WYG_072-14b"/>
愚定其美惡位也者朝市總其名利七情由其不等百<lb/>
行以之咸異儻無心以自謀良局途其必躓何者得不<lb/>
思失雄獨忘雌耽人爵以健羨窮代路之險巇是則平<lb/>
衡而登九折直轡而踐三危干戈生於肘腋胡越起於<lb/>
藩籬假使履獸尾而不咥探龍頷以獲奇省僥倖以適<lb/>
願非仁者之所為也借如幽室鑿坯窮居負郭二頃樵<lb/>
採一㕓耕穫困沉名於抱關志充詘於懸箔俄拔跡於<lb/>
羊豕倏摶飛於燕雀金紫照其陸離銀黄煥其沃若彼<lb/>
<pb n="KR4h0139_WYG_072-15a"/>
滿盈之難守伊榮茂之易落朝結駟而乗軒暮齒劒而<lb/>
膏鑊方思上蔡之犬追念華亭之鶴奚一身而足怪迺<lb/>
九族其惟索爾其寂莫無事殷憂不平耻當年而功不<lb/>
立疾沒世而名不成懐書訪道學古言兵擅雲間之美<lb/>
譽馳日下之休聲夫鐸穴由於足響膏爍起於多明趙<lb/>
國從而蘇裂齊城下而酈烹吹律誅於西漢獻寳刖於<lb/>
南荆遂懐沙於楚塞因説難於秦庭李仕登朝而就戮<lb/>
嵇道超代而逢刑茍才智之為患雖語默而同傾若乃<lb/>
<pb n="KR4h0139_WYG_072-15b"/>
猛将出師謀臣獻策鱗翼攀附風雲感激開黄閣與朱<lb/>
門樹髙幡及長㦸恃龍蛇之恩舊望鳥兔之盡獲思擅<lb/>
寵於邦家誓傳名於竹帛蜀既平而艾檻吳巳霸而胥<lb/>
溺黜淮隂以斃韓遷杜郵而死白彼功成而不退俄寵<lb/>
謝而招隙何追憶於布衣翻興思於下澤各入門而自<lb/>
媚徒弔閭其何益亦有爵非才舉榮因寵遷吮癰求愛<lb/>
舐痔逢憐朝承恩而袖斷夜託夢而衣穿嗤弦直之死<lb/>
道喜邪徑之敗田氣嘘霜而吸露力轉日而迴天自謂<lb/>
<pb n="KR4h0139_WYG_072-16a"/>
方江湖而共永比嵩岱而齊堅一朝失據萬古凄然至<lb/>
於申侯逼迫而辭楚盧綰披猖以去燕彼丁傅之崇貴<lb/>
將梅茹之威權疇一姓其或在覆五宗而不全次有跡<lb/>
鄙衡門情娛俠窟出入田竇徃來平勃歌無魚以自媒<lb/>
獻文蛇而請謁疑卧薪之可久謂巢葦之恒安烈火照<lb/>
其潛燎衡風歘其上摶曹門傾而夭鄧賈室壊而夷潘<lb/>
班坐刑於黨竇殷取戮於臣桓顧噬臍而不及知觸籓<lb/>
之為難夫化赤漸乎鄰丹為黔資於邇墨生於麻者既<lb/>
<pb n="KR4h0139_WYG_072-16b"/>
革其操染於藍者亦變其色交非鮑叔遊異田蘇忘臭<lb/>
肆之不惡持甘醴以為娛餘推誠而狎耳蕭結契而連<lb/>
朱始刎頸以交約終反噬而相屠王綢繆於魏諷石嫌<lb/>
疑於州吁孫秀與趙倫齊貫石顯将牢梁並驅汙無禮<lb/>
以自及蹈不義而同誅别有直若史魚正如伯厚飾智<lb/>
驚物露才不偶持瑾瑜而指瑕覽冰鏡而求垢彼獨潔<lb/>
之為雅固羣醉之所醜况乃誹謗朝廷擯斥朋友方縉<lb/>
紳以豚犢延冠蓋以雞狗符結怨於晉台彭肆言於蜀<lb/>
<pb n="KR4h0139_WYG_072-17a"/>
后禰悲號於座上庾嘲謔於行後揆榮辱之在身猶樞<lb/>
機之發口儻一言其靡慎奚四大之能守然則禮無微<lb/>
而不警怨無小而不讐察關張之同敗審韋弦之所由<lb/>
豈直君子不可罔而小人獨可仇倜儻英跱昂藏遠邁<lb/>
覩厮𨽻其如萍觀輿臺其若芥本無猜於螻蟻寧有忌<lb/>
於蜂蠆安知鵞炙輟授七尺由其喪亡羊羮匪均三軍<lb/>
以之覆敗茍有怨其必復諒無所而不誡於是考兹出<lb/>
處稽彼行藏咸知進而不知退知存而不知亡惑多言<lb/>
<pb n="KR4h0139_WYG_072-17b"/>
之必敗迷暴貴之不祥彼有足而罕衞行立身而靡防<lb/>
猶乘車之去軌若涉海之無航既百慮而一致故異術<lb/>
而同喪唯夫明達髙人賢良志士知滿損而謙益驗弱<lb/>
生而强死無為福先無為禍始節其飲食謹其容止聚<lb/>
而能散為而不恃潔其心而穢其跡濁其表而易其裏<lb/>
範闇室而整冠循覆車而易軌以道德為介胄忠貞為<lb/>
劒履愛髪膚而不傷保家室以不恥若乃詢木鴈於園<lb/>
吏訪光塵於柱史萬石守慎以全榮二疏既滿而辭仕<lb/>
<pb n="KR4h0139_WYG_072-18a"/>
袁不及於憎愛柳忘情於慍喜漢先主之立誡莫尚中<lb/>
庸衞大夫之所羞獨為君子余雖不佞嘗從事於斯矣<lb/>
重曰夫含靈稟質異品殊倫生何如而弗貴命何如而<lb/>
弗珍鴈含枚以避繳狐聽冰而涉津葵傾心以衞足櫟<lb/>
不材而謝斤彼草樹之無識唯禽獸之不仁猶稱能以<lb/>
遠害尚假智以全真矧百行之君子迺三才之令人何<lb/>
自輕於養性何自忽於周身儻狂歌之可採伊輿誦之<lb/>
可詢敢刋銘以勒座遂援翰而書紳<lb/>
<pb n="KR4h0139_WYG_072-18b"/>
　　知止賦<hi>有序</hi>　　　　　　　　<hi>唐</hi>李德裕<lb/>
古之稱山林之士徃而不能返朝廷之士入而不能出<lb/>
先哲所以趣舍異懐隐顯殊迹蓋兼之者鮮矣今余自<lb/>
春秋至西漢取其卿士大夫進能知止退不失正者綴<lb/>
為此賦云<lb/>
觀春秋與漢䇿求知止之大夫魯莫髙於柳惠衞莫貴<lb/>
於寗俞吳乃得於延州楚乃尚於於菟雖至聖無軌超<lb/>
然不拘猶歎行藏以與顔稱巻懐而善蘧則由聖門而<lb/>
<pb n="KR4h0139_WYG_072-19a"/>
進退者得不勇於知止乎佐漢留侯與道為徒厭華屋<lb/>
而不處思赤松以遊娛清則兩龔美則二疏父子欣以<lb/>
相顧衰老至而歸歟祁祁青衿戴負經書藹藹𤣥冕祖<lb/>
我城隅數㝠鴻之不反皆雪涕以漣如嗟予生之疲病<lb/>
念寄世之須臾曽陟險而知懼痛摧輪之不虞諒難復<lb/>
於玷缺且覃思於𤣥虚聊擇金於餘日乃迴駕於迷途<lb/>
况乎托北阜以為宅就東山而結廬仲樂得於清曠陶<lb/>
豈歎於將蕪其遠眺也則伊水陸渾北繞皇居度雙闕<lb/>
<pb n="KR4h0139_WYG_072-19b"/>
之蒼翠若天漢之逶迂少室東映於原隰鳴臯西對於<lb/>
林閭其近翫也則檻泉流於一壑嘉木盈於萬株逕被<lb/>
芳蓀沚映芙蕖聽求友之鳴禽見自樂之鯈魚徙竒樹<lb/>
於台嶺隐翠葉而垂珠得怪石於震澤聳青岑而韜瑜<lb/>
昔有罷侯種瓜逃相灌蔬竊比君子亦能荷鉏或引蔓<lb/>
於長坂或導流於清渠放情人世之外寄跡羲皇之初<lb/>
望夕景於平林眺寒煙於遠墟麏麚逺而騰倚鳬鴈去<lb/>
而相呼酌盈樽以自慰賴鳴琴而不孤懐綺皓而披素<lb/>
<pb n="KR4h0139_WYG_072-20a"/>
巻想瀛洲而觀畫圖何必尚遍遊於名嶽蠡長徃於五<lb/>
湖嗟夫世於知止之道若存若無李斯忘於税駕惠子<lb/>
疲於據梧盡生涯以自若何智力之有餘庶収光之未<lb/>
晩期終老於桑榆<lb/>
　　妄心賦　　　　　　　　　　<hi>唐</hi>員　峴<lb/>
始吾有形與憂俱生形是幻器憂為妄情愛業潛結貪<lb/>
心日萌如狂犬之逐塊似飛蛾之赴明舉世役役終身<lb/>
無成慨愚者之未達嗟此志之難遏多賤實而貴名咸<lb/>
<pb n="KR4h0139_WYG_072-20b"/>
棄本而逐末利之所在蹈水火而非懼勢之所存棄仁<lb/>
義而如脱方自以為氣足自負殊不知患其可掇夫生<lb/>
也有涯而智之無已鵬鷃未足適其分儒墨焉能齊其<lb/>
理世謂之憂我適足以為喜世之所譽我適足以為毁<lb/>
自我心而視物四者未知其孰是借如青樓上路紅粉<lb/>
佳人編貝為齒㸃朱為唇朗如明月之初霽芳若緑條<lb/>
之在春流曼臉而光射動鳴環而態新此必天下之巨<lb/>
豔固當衆族而咸親奚為乎鳥見之望層雲而自逸魚<lb/>
<pb n="KR4h0139_WYG_072-21a"/>
見之入深泉而不出彼醜好之非我吾孰知其所失若<lb/>
乃樂府窮選伶人擅名跳丸劒之揮霍奏金石之鏗鍧<lb/>
復燕趙之稱最信音容之莫京清歌一轉而行雲遏長<lb/>
袖屢舞而流風并實天下之樂事當觸類而含情奚為<lb/>
乎爰居卒夭於鐘鼓聾俗不知其韶武嗟愛憎之在物<lb/>
吾孰知其所主嘗以為生者物之可欽死者人之可畏<lb/>
方其髑髏之自得也不異夫南靣之至貴謂死之為是<lb/>
住之為非何存沒之交戰而彼我之相違嗟乎求馬於<lb/>
<pb n="KR4h0139_WYG_072-21b"/>
肆馬不可以得以猿為心猿亦未之息夫制動者以靜<lb/>
吾當反照於𤣥極<lb/>
　　齋居賦　　　　　　　　　　<hi>宋</hi>張　耒<lb/>
仲夏之月隂氣始至陽既盛而初剝隂浸亨而用事水<lb/>
伏畏涸火燎方熾其於人也心實過炎而腎受其弊惟<lb/>
人之生受命在子推卦曰坎於行為水微陽所潛元氣<lb/>
之始故火甚烈則正氣或因而衰則水受害者君子之<lb/>
所深畏於是居事燕息滌慮齋居既静事以為形又遠<lb/>
<pb n="KR4h0139_WYG_072-22a"/>
眺而髙舒却紛華而弗陳與淡泊乎為徒絶嗜窒慾愛<lb/>
精嗇神聲色不御滋味罕親沖然與和俱遊湛兮以道<lb/>
合真故能體强志寧愉樂壽考遠去疾癘保此難老嗚<lb/>
呼茍能推此以盡道考此以察物則豈惟齋戒以御時<lb/>
冝其顛沛而勿失且夫冰炭相乗利害交至隕真盜和<lb/>
豈獨隂沴道心惟微易失難常困於侵陵有如亢陽則<lb/>
浣心滌志以却外垢虚中保和以全天君故能涉至變<lb/>
而不濡更萬變而常存蓋將窮年以齋居豈特養生而<lb/>
<pb n="KR4h0139_WYG_072-22b"/>
善身乎<lb/>
　　荀揚大醇而小疵賦　　　　　<hi>宋</hi>楊　傑<lb/>
周漢運否荀楊教傳雖曰醇之大者亦有疵之小焉皆<lb/>
命世以為文言非不粹與生知而較美道未能全嘗聞<lb/>
人異禽魚性鍾天地全而稟者曰聖哲偏而得者曰賢<lb/>
智聖無不通賢有未至是以周公尼父率臻大道之醇<lb/>
荀况子雲未免纖瑕之累蜀國宗匠齊王老師雖抱重<lb/>
器不逢盛時欲巻道以自處疾沒世而無知由是簡冊<lb/>
<pb n="KR4h0139_WYG_072-23a"/>
其蘊瓊瓌爾辭立大功於是矣未盡善者有之著書三<lb/>
十二篇義差而駮準易八十一首理或其醨至如論性<lb/>
之淵源談道之極摰或曰善惡一而混或曰禮義皆其<lb/>
偽以禮義為偽則堯舜之法歸乎詐以善惡相混則鯀<lb/>
禹之心何以異兩賢於道擇不精而語不詳三子之間<lb/>
得其一而失其二又如對臨武以問兵之術推子淵以<lb/>
希聖之徒遠罷特愚於鼂錯談經私美於童烏是所謂<lb/>
珠不無纇瑕無掩瑜然無傷於大義實有累於名儒非<lb/>
<pb n="KR4h0139_WYG_072-23b"/>
倡道之子思將何以教美不臣之新室幾近於誣向使<lb/>
親承鄒魯之範模獲偶淵騫而論討然則善得以盡辨<lb/>
無不早數萬言皆造純精千百世以為至寳雜乎其雜<lb/>
當殊太史之書醇乎其醇可擬孟軻之道奈何智有失<lb/>
慮人無全能一則晦名於天禄一則朽骨於蘭陵俱有<lb/>
瑑雕之雜難全粹美之稱亦猶務涉獵者賈山醇儒不<lb/>
足悦紛華者子夏具體何曽噫荀也倡道於前揚也和<lb/>
之於後助詩書禮樂之化謹父子君臣之守斯文未喪<lb/>
<pb n="KR4h0139_WYG_072-24a"/>
大疵則否何韓愈氏重而過之蓋責賢人也厚<lb/>
　　廣居賦　　　　　　　　　　<hi>宋</hi>楊　簡<lb/>
四明楊子家本三江之口徙居西嶼之麓緑野横其前<lb/>
青巒維其外東海之水不憚百餘里之遥崎嶇委蛇日<lb/>
致兩潮之勤於其門輸清納潤曽不少懈北山之桃李<lb/>
方春盛時相與聯比參紅錯白間青厠翠組織西蜀之<lb/>
錦環石魚之樓而屏之美於畫繪南園之竹櫛櫛差差<lb/>
如立萬琅玕疎疎翦翦微風過之蕭然如奏天上之樂<lb/>
<pb n="KR4h0139_WYG_072-24b"/>
於碧雲之端竹之南有水水之中有荷青圓有蒲緑纖<lb/>
水仙微酣而立炯若出塵之風度而隔以雲煙遊鱗戲<lb/>
凉羣羣然圉圉然至於芙蓉秋紅菊金布錢橘梢之黄<lb/>
未垂而葡萄堆架擁千萬夜光之珠而爭先雖朔飆之<lb/>
戒寒爛丹邱於四山而壓冰之梅獨出其奇吐孤芳而<lb/>
盤旋𤣥冥又從而佐之翦玉鏤瑶雨花其間有家如此<lb/>
亦可謂奇矣而楊子方悠然而笑曰吾又有廣居焉益<lb/>
奇吾所謂廣居非棄此而他之特前所陳有目者之所<lb/>
<pb n="KR4h0139_WYG_072-25a"/>
共瞻有口者之所共言吾今所叙有目者之所不覩有<lb/>
口者雖欲言而無所廣居之上天所不覆胡為乎天莫<lb/>
之覆也天可指天可語吾之廣居不可指不可語廣居<lb/>
之下地所不載胡為乎地莫之載也地有所起有所止<lb/>
吾之廣居無所起無所止廣居之東其東無窮胡為乎<lb/>
無窮扶桑有名欲往莫從陽精所升猶在青冥之中青<lb/>
冥有象有象有窮無象無窮吾廣居不可以象名奚窮<lb/>
廣居之西其西無窮胡為乎無窮崑崙而西其遠益迷<lb/>
<pb n="KR4h0139_WYG_072-25b"/>
雖極夫日入之涯道阻且修巳莫之躋矧其日外之冥<lb/>
冥與東則齊有涯有㝠冥有窮無涯無冥冥無窮吾廣<lb/>
居不可以涯言不可以冥冥言奚窮廣居之南滄溟𣺌<lb/>
漫海外有國國外有水水之外人莫得而觀可觀者必<lb/>
有所窮吾廣居尚不可得而觀奚窮廣居之北沙漠無<lb/>
極骨利幹近日出之所北距大海海又無窮海雖大不<lb/>
逃乎形有形之物終窮吾廣居不可以形奚窮廣居之<lb/>
中天生其中地生其中日月經其中星辰羅其中雷霆<lb/>
<pb n="KR4h0139_WYG_072-26a"/>
風雨霜雪變化其中人與鳥獸蟲魚萬彚盡產其中然<lb/>
則所謂楊子者居於其中之何所哉三江之口乎西嶼<lb/>
之麓乎室乎堂乎序乎塾乎石魚之樓乎南園之竹塢<lb/>
乎謂不居乎三江之口不可謂果居乎三江之口亦不<lb/>
可謂不徙乎西嶼之麓不可謂果徙乎西嶼之麓亦不<lb/>
可堂無中邊室無户牖序豈東西塾非左右樓雖可登<lb/>
而難升塢雖可遊而莫有大哉乎廣居以文宣至聖猶<lb/>
莫知其鄉以洙泗諸侯猶不得其門學者愈行而愈遠<lb/>
<pb n="KR4h0139_WYG_072-26b"/>
智者愈言而昏者愈不聞壁闥四闢而宗廟之美百官<lb/>
之冨非立墻之外者所捫是中有不求自有之至樂宮<lb/>
商日奏金石日諧油油而溶溶易直子諒荘敬中正髙<lb/>
明而有融泰和而粹冲世樂有窮斯樂靡終舉視聽心<lb/>
知之屬不以為有旦暮有古今有始終而寂然莫之移<lb/>
洞焉乎空空緝煕靈府之光明混㴠聖域之冥濛而圓<lb/>
首横目之子方且日持鑽堅之錐力運鑿深之鉏進寸<lb/>
而退尺欲前而倒趨嘻嘻吁吁<lb/>
<pb n="KR4h0139_WYG_072-27a"/>
　　索居賦　　　　　　　　　　<hi>元</hi>吳　萊<lb/>
粤吾生之寡好兮恒孤陋以索居步中庭以自念兮心<lb/>
抑鬱而不舒阽予身之兀處兮撫萬化之殊塗豈寰區<lb/>
之迫陿兮杳不知其所趨惟世氛之混濁兮尚蓬藋之<lb/>
藏匿欲奮迅而激昂兮又邅迴以沉默去衆人之佻巧<lb/>
兮膺泰定以堅飭紛荆棘之柅行兮謂邛崍其繩直肩<lb/>
重任之迢遥兮固邪許之不力儻泛駕之有求兮策罷<lb/>
駑且焉止息巡簷隙而詠歌兮撼户<graphic n="KR1498" url="https://raw.githubusercontent.com/kanripo/KR-Gaiji/master/images/KR1498.png" mimeType="image/png"/>以悲惻何初日<lb/>
<pb n="KR4h0139_WYG_072-27b"/>
之成言兮乃棄予而不我即彼昔游之為豪舉兮曾同<lb/>
處乎險囏羌結交以鼔勇兮肯羈圉之遑安抗沙塵而<lb/>
志得兮巍弁冕之星攢既文虉之炳燿兮嗤薜蘿以為<lb/>
寒仰睇遠而弗及兮莽浮雲之瀰漫俯聽幽而若來兮<lb/>
哀風激夫溪湍汨寥<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>其無景兮甘倔强以此蟠徒離<lb/>
羣以蕭颯兮庶神氣之我完折松枝而拂石兮又植之<lb/>
以青蘭冝道義之擩嚌兮肯肥癯之異觀董生之談王<lb/>
兮且有稱於不遇賈誼之明治兮謫長沙而徑去將屠<lb/>
<pb n="KR4h0139_WYG_072-28a"/>
販之汙下兮恐紛紛而改度逮曲學之肆行兮使吾儒<lb/>
之愆素古固有此混淆兮矧予今之馳騖寕窮逹之措<lb/>
懐兮曰美人之遲暮循自然之天運兮芳草靄其發榮<lb/>
倚巑岏之絶壁兮臨萬仞之潭泓款淺渚以澹泞兮樂<lb/>
儵魚之不驚搆危巢其惴慄兮恍若聞乎鼯鼪非山林<lb/>
之忘反兮奈世務之所嬰手不得以䜿指兮目又何能<lb/>
以逃睛因樗散之乏用兮託考槃之遺聲永言抱此幽<lb/>
獨兮庸詎釋夫我怦<lb/>
<pb n="KR4h0139_WYG_072-28b"/>
　　定命賦　　　　　　　　　　<hi>元</hi>吳　萊<lb/>
昔岐周之懿哲兮垂末躅於勾吳延州來之閎博兮秉<lb/>
世德以作模予既稟此美質兮參兩間而與俱日礲礪<lb/>
以頡頏兮違陋巷而適通都膺文華之被體兮結儁逸<lb/>
以先驅翩黄鵠之千里兮炯驪龍之吐珠掎山丘其峻<lb/>
峭兮汨河海之盤盓奇材未得以自致兮恐薄俗之淪<lb/>
胥叱𤣥夫為予枚卜兮徴吉繇以弗渝曰心遠而跡滯<lb/>
兮何時命之獨拘怊怊其曠懐兮惕惕以深省収羣囂<lb/>
<pb n="KR4h0139_WYG_072-29a"/>
於一默兮守不動於真靜規豪舉於鴻㝠兮混牧芻乎<lb/>
鹿町胡魁梧之數奇兮彼樸鈍則猶天幸遵大路豈不<lb/>
可兮莽荆棘使吾騁亦欲逃於空虚兮走赤日將焉避<lb/>
影聿軒騫以有行兮仍轗軻甘所屏離當世之紛紜兮<lb/>
合自然於溟涬羌造化之無象兮妙機關之翕張叢生<lb/>
植之各異兮肖智愚以何常役中心之鬨雜兮煽六鑿<lb/>
之披猖朝奔騰靡所止兮夕偃息怳若有亡灑屏翳之<lb/>
淋漓兮吹招揺之耿光曶而出於神奇兮鯈又臭腐不<lb/>
<pb n="KR4h0139_WYG_072-29b"/>
得當邈自古之若兹兮哀吾生之不淑畸汝形而益臞<lb/>
兮怪汝志之彌蹙言謇澀以少味兮步跰<graphic n="KR1271" url="https://raw.githubusercontent.com/kanripo/KR-Gaiji/master/images/KR1271.png" mimeType="image/png"/>無所投足<lb/>
奮骹䶗而衆㘖兮割肯綮以旁觸惟先儒之談王兮固<lb/>
卓立以忤俗環車轍而至老兮陳詭詩以遭逐問蘭陵<lb/>
悲芳草兮登鄒嶧感喬木慊素衷之陻戹兮緜千祀其<lb/>
芬馥彼瞢闇之弗思兮行狹邪如平陸託黄老而險盭<lb/>
兮攻春秋以阿曲亂鳬鶴之短長兮衝涇渭之清濁不<lb/>
率循於中正兮毎僥倖以致夫顛覆豈昔吾之自奮兮<lb/>
<pb n="KR4h0139_WYG_072-30a"/>
今獨有此沉憂託松柏之幽䕃兮招麋鹿而與儔俯環<lb/>
堵之湫隘兮猶采椽之雕鎪駕柴車之樸素兮亦炫燿<lb/>
其華輈等羮藜乎粱肉兮齊衣敝於貂裘窮匪通其不<lb/>
鄙兮賤無貴以何羞嗤予音之寡和兮譽汝器之無不<lb/>
周斯視聽之既狹兮曽不遇曠與婁麒麟出而野死兮<lb/>
鳴鸞鳳之啾啾幸定分之有在兮肯他岐之往謀何豔<lb/>
陽之駘蕩兮破寒谷之颼颼諒勾萌之畢達兮雖壅閼<lb/>
其無由不吾用則亦巳兮况斗絶於荒陬終越秣以燕<lb/>
<pb n="KR4h0139_WYG_072-30b"/>
刷兮夫何足以自疑<lb/>
　　自修賦　　　　　　　　　　<hi>明</hi>薛　瑄<lb/>
皇降予以衆美兮寔清明而粹全胡賦質之不猶兮乃<lb/>
蔽昩而強孱自有識而發憤兮窺前修之閫關誦古訓<lb/>
之數數兮服至理之拳拳雖苦心而極力兮猶未從容<lb/>
乎矩步忽内怛而自修兮吾知其故善既復而或失兮<lb/>
怠與敬其交騖心暫開而或蔽兮理與欲其紛互此實<lb/>
進退之機兮肇千里於跬步茍決擇之不勇兮将邪嬴<lb/>
<pb n="KR4h0139_WYG_072-31a"/>
而正負蓋必欲敬於理而保持兮於怠於欲其屛去既<lb/>
經心以自明兮復誦言以自固庶成性之存存兮全上<lb/>
天之所賦<lb/>
　　思本賦　　　　　　　　　　<hi>明</hi>薛　瑄<lb/>
吾行年之匪少兮胡貿貿而靡思善惡原於秒忽兮寖<lb/>
千里其遠而木油油而上聳兮波沄沄而載馳托后土<lb/>
之鴻龎兮本大化之無涯肇總總之衆物兮咸資始於<lb/>
天淵矧含靈之物秀兮孰有不自其先先昭列而在上<lb/>
<pb n="KR4h0139_WYG_072-31b"/>
兮子孫繩其在下或一日而不思兮将原竭而本仆或<lb/>
廣植而不食其穫兮或勤施而不責所負𣺌河流之汪<lb/>
淫兮潤實漸於遐土啓我人以坦途兮闢我人以大户<lb/>
既登名於薦書兮復顯仕於朝列念積累之艱難兮恒<lb/>
拳拳而恐失服聖賢之明訓兮索衆妙於微賾仰皇昊<lb/>
之賦畀兮保天理於晷刻謹予識之昭昭兮匪他岐之<lb/>
敢惑潔予身之皓皓兮豈外物之能涅是惟顧本源以<lb/>
自修兮若見親於羮牆行斯百而靡虧兮體毫髮而匪<lb/>
<pb n="KR4h0139_WYG_072-32a"/>
　傷堅此志之罔替兮愛此言之不忘敦忠孝而日新兮<lb/>
　庶末盛而流長<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0139_WYG_072-32b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定厯代賦彚巻六十九<lb/>
</p>
<p>
</p>
  </div>
</body>
</text>
</TEI>
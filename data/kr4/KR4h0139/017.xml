<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0139_WYG_017-1a"/>
　欽定四庫全書<lb/>
御定厯代賦彚卷十四<lb/>
　　地理<lb/>
　　　蓋地圖賦<hi>以聖德感通靈仙降獻為韻</hi>　　　<hi>唐</hi>錢　起<lb/>
　有虞氏提地釐享天命光啓九有緝熙八政能使坤徳<lb/>
　以寧祥符鍚慶神矣王母通靈感聖獻爾寳圖昌爾金<lb/>
　鏡嗣堯之美於斯為盛固知冥貺有則休明無極非天<lb/>
　私我有虞惟神歸於至徳必將永其厯數寜惟錫彼封<lb/>
<pb n="KR4h0139_WYG_017-1b"/>
　域俾皇鍳之昭昭豈神明之默默諒可耀寰宇盛邦國<lb/>
　蓋地如何匪兹不克懿此圖籙實昭應感廣䜿亥之遐<lb/>
　步資重華之睿覧規方逺近微妙𤣥通致蠻貊於度内<lb/>
　出山川於卷中可以明四目達四聰易曰不出户知天<lb/>
　下何莫假此神功徒稽其囊括也吞八極盡四溟霜露<lb/>
　所墜日月所經莫不總天目入帝庭嗤秦政得燕圖以<lb/>
　拓境小穆公夢鶉首以稱靈亦有周王御天漢君求仙<lb/>
　窮人力於宇宙遍轍跡於山川孰與夫髙居深視探微<lb/>
<pb n="KR4h0139_WYG_017-2a"/>
洞𤣥得地理於冥契擁神休以永年則知明德在兹景<lb/>
福是降播頌聲以洋溢洎寰海與里巷美矣哉厯選列<lb/>
辟符瑞鉅萬雖𤣥珪吿成白環入獻曷若斯圖之用也<lb/>
九土𢎞而庶績建<lb/>
　　地賦　　　　　　　　　　　<hi>唐</hi>劉允濟<lb/>
元氣攸分太極斯判建三才以可久開二儀以貞觀偉<lb/>
坤德之無疆恢地道之幽賛叶髙明而資始孕沉潛而<lb/>
剛斷空徴王母之圖竟勞䜿亥之算用能載九嶽振百<lb/>
<pb n="KR4h0139_WYG_017-2b"/>
川蕩雲霧洩風煙羣物畢發衆象森然飛沉咸遂動植<lb/>
斯甄五億十選二萬八千含靈應節蓄聖懐仙元命之<lb/>
所包矣彞倫之所繫焉周易以為理契於牝墨翟以為<lb/>
仁深於天由是開階立隧提衡建極置羲和之官列司<lb/>
徒之職審其逺近辨其紆直廣輪之數不愆夷險之精<lb/>
不匿用能峻市朝明甸侯既布井而陳邑亦列郡而分<lb/>
州窪盈沃瘠之品原野墳衍之流歛跨萬俗兼該六幽<lb/>
隔蠻壤限夷陬珍卉竒木之他族鱗介羽毛之異儔詭<lb/>
<pb n="KR4h0139_WYG_017-3a"/>
怪畢備璀璨咸周銀臺瑤檻𤣥闕丹邱鄒衍之所不議<lb/>
方朔之所難紬禎符應於河象災異紀於春秋爾乃禮<lb/>
備玉衣葉隆金屋彌北渚而應慶邁東陵而誕福辭珠<lb/>
璫屏綃縠配飛龍以凝順詠關雎以薦淑契明理於東<lb/>
南想賢才於薖軸化漸蘋藻教敷穜稑詠麟趾而合符<lb/>
比螽斯而䌓育功宜右轉道叶上升遵四時以生殺順<lb/>
六氣以陶蒸珍符顯見寳厯相仍我疆我理如坻如陵<lb/>
徽猷潜暢禮節鬱興大鑪交泰庶績其凝用能祀列黄<lb/>
<pb n="KR4h0139_WYG_017-3b"/>
琮禮配蒼璧揚義聲於農步飛仁風於禹跡服耒耜於<lb/>
田疇偃戈矛於邊埸諒嬪則之廣被信輿圖之逺闢<lb/>
　　山賦　　　　　　　　　　　<hi>陳</hi>張正見<lb/>
何神山之峻美諒苞結之所成東垂曰泰南服稱衡西<lb/>
戎所擅北狄標名於是堯值洪流滔天襄陵禹敷水土<lb/>
奠髙刋木衆川既導羣岳自修潛通四瀆鎮壓九州森<lb/>
羅辰象吐吸雲霧深不可測逺不可步於廓靈山長為<lb/>
作固爾其為狀也則武當太和武功太白崑崙五門扶<lb/>
<pb n="KR4h0139_WYG_017-4a"/>
寧三石峰髙一萬峭峙三百登而眺之則千里無極俯<lb/>
而臨之則萬仞難測映白鶴而同髙混青天而共色<lb/>
　　山呼萬歳賦<hi>以大君升中維嶽表祥為韻</hi>　　<hi>唐</hi>張仲素<lb/>
天作大室巍乎蒼蒼立極正位含精降祥惟漢武之肇<lb/>
祀聞嘉言之孔彰告盈數以不忒鬱希聲之載揚於時<lb/>
五輅既臻千官畢會望嶄巖之絶壁升縹緲之華蓋排<lb/>
羽衞於山前刻金石於天外諒精誠之至感致天地之<lb/>
交泰於是騰洪音流翠靄始則類乎雷殷終不因於地<lb/>
<pb n="KR4h0139_WYG_017-4b"/>
籟惟天祚聖谷得一而盈惟嶽降神聲至三而大夫其<lb/>
登封則千古是追峻極而四方是維瑞載光於漢史德<lb/>
且詠於周詩動合休徴有異坻頽之震響合靈祀且殊<lb/>
大塊之噫是時也百神受職萬靈獻功霽山霧收山風<lb/>
福穰穰於宇内聲隠隱於封中且啓迪之微延洪是表<lb/>
因勒成而響答殊卜祝之占兆憑乎物陋石言之不臧<lb/>
錫自天歎夢齡之尚少懿乎脗合散乎絪緼邈崇邱之<lb/>
杳靄伊仰止而敷聞掩龜格與鳯降軼神光與慶雲獨<lb/>
<pb n="KR4h0139_WYG_017-5a"/>
得乎數千百祀何慚於七十二君稽彼衆山咨夫四嶽<lb/>
或泥金於杳靄或瘞玉於緜邈封並聞夫再三響未效<lb/>
於清濁方今文物芬郁寰瀛廓澄我后克讓謙勤夙興<lb/>
以故如山之夀式當如日之升所以下臣獻頌望翠華<lb/>
之是登<lb/>
　　山呼萬歳賦<hi>以聖德潛融隂靈效祉為韻</hi>　　<hi>唐</hi>韓　鎡<lb/>
岳則降神君惟作聖爰膺萬夀之福以奉一人之慶至<lb/>
誠斯感瑞既發於希聲盈數足徴道方期於永命伊昔<lb/>
<pb n="KR4h0139_WYG_017-5b"/>
漢德方至神人以寧展升中之盛禮備昭報之天經休<lb/>
徴是格明德斯馨帝道昌而言作天心啓而昭靈諒惟<lb/>
恍而惟惚覺非雷而非霆若自觀心數已超於卜祝匪<lb/>
因騰口事全過於夢齡曾異石言方承帝祉人君肅穆<lb/>
以傾聽羣后左右而驚視訝寂寂以無人每洋洋而在<lb/>
耳數惟萬式彰悠久之期呼至三用表丁寧之㫖瞻彼<lb/>
維嵩極天比崇明神是處應感潛通降喜聲於碧嶂遵<lb/>
密命於𤣥穹慶彼盛時巖嶺且聞於隱隱暢兹和氣人<lb/>
<pb n="KR4h0139_WYG_017-6a"/>
心盡樂於融融天既輔於無親神方降於有徳在肸蠁<lb/>
而昭異禆聲明而莫測孰謂乎不識不知曷昭夫或語<lb/>
或默懿其發兹大號騰彼𢎞音儆谷神之虛宅振山水<lb/>
之髙林周流崖巘散越嶔崟和清風之逺韻凝翠靄之<lb/>
層隂若非報地承天恪慎克孝洋溢乎徳澤布濩乎聲<lb/>
教則何以跡追三五之蹤歳表十千之效囂然震盪忽<lb/>
爾沉潛儼翠華而將下仰太室而廻瞻至矣哉斯前代<lb/>
之盛事惟我后之能兼<lb/>
<pb n="KR4h0139_WYG_017-6b"/>
　　泰山賦　　　　　　　　　　<hi>元</hi>郝　經<lb/>
粤大荒之播氣肇天一而為水滓沉澄而濁凝柔洞蕩<lb/>
而剛峙故水載乎地地載乎山柢艮茁震冠海而起為<lb/>
萬物之始終藏八索之首尾堪輿之骨壯真宰之形似<lb/>
人皇九頭俶載於祀禹鑿益焚神力是試條而為三别<lb/>
而為九祀而為四中維岱宗獨尊而雄盤踞萬古莫與<lb/>
比隆衡固阜麗瘴海極熾融飇赫赫物燬其鋭華固秀<lb/>
拔金天肅殺一翠横秋萬化搴揠恒亦宏富天地闔戸<lb/>
<pb n="KR4h0139_WYG_017-7a"/>
𤣥都幽府固隂寒沍粤惟兹山首出庶嶽其頂則呀突<lb/>
乾維其足則亘抐坤絡奄東國之全勢孕日出之鴻爝<lb/>
作帝孫而奕大混天胎而不鑿為有生之司命權天地<lb/>
之槖籥露太初之面目愠巨靈之獰惡鼇六眷而矯首<lb/>
龍七襄而奮角障大海使不流俾降邱以東作拒洪河<lb/>
之奔湍俾回翔而北却三州得以完厚萬民得以土著<lb/>
瞰臨冀魏軒輊恒趙背左燕遼夾右瀛鄗劈青徐之疆<lb/>
畛包兖豫之封畧壓呉頭而益重捽楚尾而欲割拉琅<lb/>
<pb n="KR4h0139_WYG_017-7b"/>
邪而横<graphic n="KR1405" url="https://raw.githubusercontent.com/kanripo/KR-Gaiji/master/images/KR1405.png" mimeType="image/png"/>控龜䝉而回躍瀹濟漯以為襟帶汶沂以為<lb/>
約瀦大霈於雷夏洩厖澤於洙漷秦觀可以窺長安周<lb/>
觀可以窺汴洛合沓九州之半覆壓數千餘里重覺魯<lb/>
彊不為齊弱豈無他山髙蹈磊落劔門則擅其重閉樓<lb/>
石則肆其超卓天台則鬱其詭譎太行則亘其磅礴各<lb/>
據地勢偃蹇岞崿如草昧之崛起據偏方而驕跋恃區<lb/>
區之險固徼制外之封爵孰若兹山中華正朔建極啓<lb/>
元衣冠禮樂天宇夷而皞皞王道裕而綽綽豈無羣山<lb/>
<pb n="KR4h0139_WYG_017-8a"/>
紛紜交錯或繚徑之蛇結或垂巘之鷲啄或刀巖之櫛<lb/>
疊或斷壁之牙遏或青蓮之天開或蒼屏之玉削如夸<lb/>
徒與宵民極其力而相較客氣鼔其餘勇冶容盛其塗<lb/>
抹孰如兹山衮冕黻珽朱絃疏越純粹中正崇髙溥博<lb/>
大哉乎聯延九重鬱如深宮巋其中峰見天子之雍容<lb/>
前列如却後列如剝拱捧旋<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>見百工之致恪云云亭<lb/>
亭衆星北辰石閭社首百鷙一鶚既熢湧而豐隆復曠<lb/>
豁而緜邈扶青帝之宮觀締𤣥䑓之樓閣瀛洲邃其幽<lb/>
<pb n="KR4h0139_WYG_017-8b"/>
深蓬壺敞其寥廓飛仙飄兮遨逰抱日月而遂樂采玉<lb/>
芝之芳潤探先天之希闊御絶頂之長風眇天地於目<lb/>
末閲扶桑之菌蠢幻魚龍之轇轕卵長鯨於雲根巢陽<lb/>
烏於日脚蒼筤分其霽色鑠紅金於碧落羲和起其龍<lb/>
馭駭萬國以開覺耆貺蓄而奕奕昭靈貯而灼灼豈徒<lb/>
云乎髙大乃與世而落莫豈呈竒而露異等尋常之巖<lb/>
壑哉若夫觸石而雲膚寸而合崇朝一雨䁧旱弭虐卷<lb/>
舒隂陽杳不可度有如是之神儲膏溢澤蒸為桑土衣<lb/>
<pb n="KR4h0139_WYG_017-9a"/>
被天下民無寒苦播為陽春狐纊天宇發育萬物勾芒<lb/>
彚庶信屈起伏如嫗如煦有如是之仁既髙而大又神<lb/>
而仁乃於嶽麓篤生聖人續太皞之統萃奎壁之真太<lb/>
極再造四時復春藴而為道發而為文膏澤其民堯舜<lb/>
其君徳與山髙名與山尊六經垂天與不死者存則又<lb/>
與夫育蘭茝囿松椿出器車生鳯麟羨金錫之利藴珠<lb/>
璧之珍者不既大矣乎冝乎唐虞盛典周漢極制巍巍<lb/>
堂堂殷秩縟事後王後帝崇徳報施繼繼承承垂於萬<lb/>
<pb n="KR4h0139_WYG_017-9b"/>
世<lb/>
　　岱山賦<hi>有序</hi>　　　　　　　　<hi>明</hi>蘇志乾<lb/>
泰山五嶽之東嶽也天帝之孫羣靈之府主召人魂魄<lb/>
世界貴賤修短之事又為岱宗羣嶽之長王者膺受符<lb/>
命報吿成功必秩而祭之七十二君嘗有事焉日月之<lb/>
所隱避雲雨之所鬱蒸帝王之所升封聖哲之所鍾孕<lb/>
億兆之所奔走品彚萬有之所蕃滋功化𢎞矣勝槩具<lb/>
焉余以計偕緤馬山椒縱目眺覧五色炫煇四時翕備<lb/>
<pb n="KR4h0139_WYG_017-10a"/>
遂為之賦以叩山靈<lb/>
粤稽靈嶽峮嶫隂陽璿璣齊政角離伊疆晃煜𤣥枵歳<lb/>
星位彰青徐兖鎮嵫釐東方巖巖矗矗以臨徬徨荷天<lb/>
衢以拓宇恢地紘而張皇宣雝龢之瀏協靄絪緼之淳<lb/>
光其狀則嵬崫屴崱㠥<graphic n="KR1976" url="https://raw.githubusercontent.com/kanripo/KR-Gaiji/master/images/KR1976.png" mimeType="image/png"/>敞落嶙<graphic n="KR2163" url="https://raw.githubusercontent.com/kanripo/KR-Gaiji/master/images/KR2163.png" mimeType="image/png"/>巃嵸<graphic n="KR4307" url="https://raw.githubusercontent.com/kanripo/KR-Gaiji/master/images/KR4307.png" mimeType="image/png"/>巘<graphic n="KR4310" url="https://raw.githubusercontent.com/kanripo/KR-Gaiji/master/images/KR4310.png" mimeType="image/png"/>
                    <graphic n="KR4120" url="https://raw.githubusercontent.com/kanripo/KR-Gaiji/master/images/KR4120.png" mimeType="image/png"/>其<lb/>
曠洞緜邈則寥廓轇轕歙赩驤騰㟛岢馺娑窈窕嶒崚<lb/>
亘以百六十里紆以五十餘盤譎坱圠而偨紛糾<graphic n="KR3698" url="https://raw.githubusercontent.com/kanripo/KR-Gaiji/master/images/KR3698.png" mimeType="image/png"/>磡<lb/>
而巑岏族雲氣幻宫闕盎合膚鯈<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>浡梁父長白羅以<lb/>
<pb n="KR4h0139_WYG_017-10b"/>
為輔濟河齊□骫以為臬三宫空洞帝座蓬𤣥胚胎元<lb/>
命兼總羣僊府神閾鬼石室遼懸靈真九萬崷崪四千<lb/>
封云云者霞蔚禪亭亭者雲聯丹房阿閣金牀玉几寳<lb/>
策瑛圖蟲綠蝌紫出震奠卯木徳王青玉繩上顯倒景<lb/>
下經五祠三廟璚墄綺櫺金鋪獻曜觚稜□莖駕景福<lb/>
之爣閬陋靈光之巋形碧霞敠<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>其翬暎青帝奕翥而<lb/>
軒亭爌琛璧與瑬<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>翼瓀玟而瑲玎雕甍磊砢而鱗煥<lb/>
朱楹熠爚以髹彤枅櫨戢孴而璀璨栭柱杈枒而絢翰<lb/>
<pb n="KR4h0139_WYG_017-11a"/>
䨎崢嶸以俶儻侐懿濞以罨藏齕䑙舚而奮噬蹲躨跜<lb/>
而骯髒於是日觀嶽峙則夜半天雞叫玉雞鳴出於暘<lb/>
谷浴金漾精㣲茫掣電島嶼驚瞪扶桑拂景車輪紅晶<lb/>
蕊淵出血陽烏炎明發皇耳目披盪心神天柱昻霄碧<lb/>
落撐擎長劔直倚天外鼇極永藉弗傾開顥涆於參寥<lb/>
垂文虹於蒼垠月朏庚方觀自西成三壺縣圭八鴻縈<lb/>
襟瓠子帶衍滄海杯呈其山則鳯凰石閭徂來嶚羨石<lb/>
馬象鹿青黄纚轉峯有丈人周秦互弁蓮花芙容屹屼<lb/>
<pb n="KR4h0139_WYG_017-11b"/>
連卷石有試劔龍蟠虎踐臙脂紅門硉矹屹搢崑崙不<lb/>
足比閬風不足戀其洞則水簾迎陽黄華䆗窱其紆餘<lb/>
崖則僊影御帳鵓鴿嬋媛其枝旟嶺有青嵐黄峴十笏<lb/>
絡㻬巖峪嵣㟐僊阯如如金陀椒子峛㟯趦趄弄月鎖<lb/>
雲彌髙僊閭走<graphic n="KR2405" url="https://raw.githubusercontent.com/kanripo/KR-Gaiji/master/images/KR2405.png" mimeType="image/png"/>窞於杳淼軋蓊䝉而﨑嶇拱臺登僊<lb/>
峙其隈鳯凰瞻魯踞其側天門𤣥武之瑰琦醴泉碾駝<lb/>
之漻洫㴎泮梳洗濈欱以砏洋藥園僊寨碁布而繡織<lb/>
橋步天以潄玉灣飲馬而忽雷井<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>馨以渟泓澗滙溪<lb/>
<pb n="KR4h0139_WYG_017-12a"/>
而汊洄大龍十八之盤詰迎天升中之徘徊瑶草琪花<lb/>
之爛熳竒禽怪獸之兟焞秦松漢柏之蚴蟉大夫處士<lb/>
之鬨豗爰有棃栗棗柿櫻桃林禽中黄文冠翼翼繁隂<lb/>
石榴銀杏芍藥玉簮紫薇牡丹吐芳耀珍萱葵蘭蕙芬<lb/>
披層嶔青芝赤箭逺志長卿太一餘糧鍾乳人葠黍稷<lb/>
稻麥黄茂緑菁胡麻巨勝種各異名緜絲黂葛桐芽苔<lb/>
清石焦黄白寳藏駢臻鷽鴇鴛鷺鸝鶩鸇鷹翡翠布榖<lb/>
巧婦山僧獐狪貛兔斑文凝氷探之而靡竭按之而彌<lb/>
<pb n="KR4h0139_WYG_017-12b"/>
深天地帡幪其籧篨日月升沉其户牖烟霞玩弄其几<lb/>
席風雨灑埽其墟藪超然而逺凝曠然周覧入無而出<lb/>
有挾僊飛羽浴日御風問天而搔首握震旦於彈丸吞<lb/>
雲夢者八九瞰青疇於獲麟之野連翠屺於辨馬之峯<lb/>
祥洽五雲之太甲茅開三脊之丰茸北里鄗上彧彧蓬<lb/>
蓬蒼麟赤鳯鰈鰈鶼鶼不求而自足不召而咸從捜河<lb/>
圖赤符之緯䜟討玉牒石檢之𤣥蹤覔金泥銀繩之誥<lb/>
籙演嶧亭云甫之登封郕有榮期之歌側無苛虎之哭<lb/>
<pb n="KR4h0139_WYG_017-13a"/>
何逃聲於霖雨崩山之音亦兆符於巖巖墜雲之覆稷<lb/>
邱濯質而煉形老父服朮而絶榖散神樓安期之七寳<lb/>
崔文赤丸之馥餐芝餌石者安道於永嘉林檎繫裙者<lb/>
列籍於僊族元氣浩瀚太虛無倪虎豹九關閶闔上梯<lb/>
白榆析木揮手允擠玉京𤣥闕清微弗迷蕣華菱彩䕃<lb/>
霞逼霓金波素舒飛璧淨奎逰河射目聚井霅題金翹<lb/>
紅蕊靅靉朝隮播景風之習習霮紫露之穰穰濛濛乎<lb/>
滲膏龍澤皚皚乎玉馬銀獐投蜺則化玉流彩齊騖則<lb/>
<pb n="KR4h0139_WYG_017-13b"/>
披錦盝光生烟漠漠滃霧零霜泰階玉燭六氣調襄匒<lb/>
匌乎坤軸乾門瀺灂乎祝融篸嶺硉矹乎嵩華二室洊<lb/>
澱乎恒藩霍屏又何八海之瀿瀷十岳之躞騁怳敞乎<lb/>
氣馬尻輪岑暈乎九垓八極濫觴乎員嶠壺嶺斟酌乎<lb/>
神瀵水碧魁梧長者頎晳大人白毫金粟法流化津蔚<lb/>
藍瑶水征僑隠淪霧光龍威煙客羽臣凌空栩栩扶揺<lb/>
䟴䟴戴勝而出尊吉量以延辰祝餘迷榖鹿蜀猼訑麢<lb/>
<graphic n="KR2261" url="https://raw.githubusercontent.com/kanripo/KR-Gaiji/master/images/KR2261.png" mimeType="image/png"/>鸚鸓<graphic n="KR2112" url="https://raw.githubusercontent.com/kanripo/KR-Gaiji/master/images/KR2112.png" mimeType="image/png"/>鵂羬脂鸞鳥載<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>玗琈陸離嬰玉瑾瑜紅光<lb/>
<pb n="KR4h0139_WYG_017-14a"/>
是司莫不輻輳而沓遝蠭午而充馳飄飄乎矯列缺以<lb/>
輕舉䍚䍚乎汎磅礴於雲螭此亦天下之瑋麗壯觀也<lb/>
爾其皇風載融帝道郅理鄂爗乎雲官緝熙乎鳥紀湳<lb/>
㳌烽絶狼胥望巳有銘鼎糞車之醇無白雲黄竹之靡<lb/>
八駿弢驊驥之乗諧媚杜䣙<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>之啙屈軼生庭蓂莢挺<lb/>
戺<graphic n="KR1739" url="https://raw.githubusercontent.com/kanripo/KR-Gaiji/master/images/KR1739.png" mimeType="image/png"/>蒲飌搖瑞芝華起觟䚦騶虞循陸游沚龍盈孔沼<lb/>
之流鳥駢三足之踦穆穆藹藹清寜康泰埒造化而受<lb/>
功德二儀而躋大一人有慶兆民共頼皇哉皇哉猗歟<lb/>
<pb n="KR4h0139_WYG_017-14b"/>
休哉是泰山靡記而梁甫靡□管仲之所不必諫長卿<lb/>
之所不必書者也亂曰𤣥𤣥黠閟廓上真兮黼芾焜煌<lb/>
散澄凝兮□□黅昦展庨豁兮<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                    <graphic n="KR2425" url="https://raw.githubusercontent.com/kanripo/KR-Gaiji/master/images/KR2425.png" mimeType="image/png"/>邋邍終<graphic n="KR2325" url="https://raw.githubusercontent.com/kanripo/KR-Gaiji/master/images/KR2325.png" mimeType="image/png"/>
                    <graphic n="KR2341" url="https://raw.githubusercontent.com/kanripo/KR-Gaiji/master/images/KR2341.png" mimeType="image/png"/>兮㑹<lb/>
心爽塏鑿形骸兮洸洸蕩蕩豁我懐兮時聖道韙盛□<lb/>
涯兮<lb/>
　　日觀賦<hi>以千載之統平上去入為韻</hi>　　　　<hi>唐</hi>丁春澤<lb/>
日之升也浴海而麗天嶽之峻也切漢而臨邊登髙者<lb/>
以致九霄之上愛景者欲在萬人之先其所惟一其仭<lb/>
<pb n="KR4h0139_WYG_017-15a"/>
惟千伊風靈之有載彼日觀之存焉夫其夜刻未終曙<lb/>
色猶昧彼窮髙之極逺此有進而無退未辨昏明斯分<lb/>
覆載屢聞鳴鴈猶隂沉而不覩忽聽晨雞即曈曨而可<lb/>
愛於是漸出暘谷將離地維巖巒既秀草樹生姿氣則<lb/>
赫赩人皆仰之其望也如燭其照也無私昔者帝王御<lb/>
宇立極垂統封禪及此成功巡狩應其春仲莫不登兹<lb/>
絶頂遐燭大明思煦嫗之義窮造化之精以為日象一<lb/>
人之德嶽是三公之名信王侯之設險俾夷狄之來平<lb/>
<pb n="KR4h0139_WYG_017-15b"/>
方今一德無為三光有象動植昭泰神祗肸蠁千巖瑞<lb/>
色思效祉以爰升萬壑春雲欲入封而空上客有才乏<lb/>
羽儀心思騫翥毎積聚螢之志難登望日之處引領終<lb/>
夕含情達曙知照燭之有期故躊躇而不去重曰日有<lb/>
觀兮絶代獨立登之望兮無逺不及何太陽之至精莫<lb/>
不專於出入<lb/>
　　日觀賦<hi>以斜對杳冥中宵見日為韻</hi>　　　　<hi>唐</hi>丁春澤<lb/>
泰嶽東南峯開一室傍接天路低臨曉日隠埋玉兔動<lb/>
<pb n="KR4h0139_WYG_017-16a"/>
霄漢之微明曉報天雞越氛埃之迥出初其暝色蔥蘢<lb/>
懸崖倚空獨出清虛之外遙分莽蒼之中隠霧猶白經<lb/>
天漸紅披草樹以燈亂耀波濤而血融及夫林嶺寒消<lb/>
煙雲色變星河寥落以初沒峯巒邐迤而徐見火動山<lb/>
頂輪移水面穿暗隟以飛鏡歴幽窗而走電至若門宇<lb/>
蕭條霜空泬寥晴開曙景暖入殘宵揚晶彩以赩赩散<lb/>
芒角而飄飄露灑交薄風牽影搖觀夫望極天涯生從<lb/>
地表扶若木之歴歴出窮隂之杳杳萬壑收暝千巖送<lb/>
<pb n="KR4h0139_WYG_017-16b"/>
曉消古砌之晴雪動寒庭之宿鳥遥空冷滑傷寸晷之<lb/>
難留碧嶂岧嶤望孤光而漸小拔地生疾騰空影斜氣<lb/>
亂山燒光分水花絶壁孤危覺靈海之津狹炎輝咫尺<lb/>
信長安之路賖既而背暘谷以徐來汎圓靈之不礙䝉<lb/>
水氣以珠暗露松隂而璧碎霞色收錦天風斂黛披雲<lb/>
闕之斜視豁天門而俯對依簷乍吐威生齊魯之間過<lb/>
嶺逾明煦及草茅之内由是逺挂寥落髙辭絶溟萬象<lb/>
焜煌而畢照六龍夭矯以無寜安得足蹋聳峭手扶青<lb/>
<pb n="KR4h0139_WYG_017-17a"/>
冥陳白晝之苦短請陽烏之暫停<lb/>
　　日觀賦　　　　　　　　　　<hi>明</hi>唐　肅<lb/>
漢征和之四年帝親耕鉅定返駕泰山封禪既畢還朝<lb/>
甘泉於是東方大夫上千萬夀巳而言曰臣等昨奉國<lb/>
家告成岱宗因得覧觀於巖之東臣詢其名是曰日觀<lb/>
其髙莫窮上薄雲漢當宵分之未幾瞰蒼溟之有爛浴<lb/>
初日於咸池詫人世之未旦蓋兹嶽之華精實天下之<lb/>
竒玩也帝曰嘻若是則高矣極矣大矣特矣壯矣赫矣<lb/>
<pb n="KR4h0139_WYG_017-17b"/>
駭矣惑矣子能抽秘思騁妍辭想像彷彿為余賦之乎<lb/>
大夫乃置觴肅衽修辭而對曰臣聞𤣥黄肇分清濁殊<lb/>
位𤣥精峙結限隔風氣山惟嶽尊嶽惟東最矧斯巖之<lb/>
旁出奠㢲隅而特異東介邱之近連西石門之迥對眺<lb/>
地壇之不遥俯天關之猶墜緣絙道之百盤猶可仰而<lb/>
未至其為體也嶔崟崱屴嶻嶪岧嶤若鏟五丁若戴六<lb/>
鼇矗乾運而莫極鎮坤維而不揺畝孰計其延廣仞孰<lb/>
測其崇髙雲煙在下羲娥可招宿星辰於廉隅吐風雨<lb/>
<pb n="KR4h0139_WYG_017-18a"/>
於巖㟼飛猱之臂不得而陟巨鵬之翼不能以超蓋將<lb/>
吞西華壓南衡駕中嵩軼北恒微九河其綫委小七澤<lb/>
其桮盈彼王屋太行終南五老岷嶓鴈蕩之秀拔天台<lb/>
㑹稽之竒峭不啻塠阜之爭雄培塿之呈巧斯俊偉以<lb/>
絶倫諒形容之莫表若乃夜氣正寂隂魄既淪萬籟絶<lb/>
響六合同昏悄漏刻之既平忽靈雞之一鳴睇東方之<lb/>
漸豁窺赤曜之上騰丹轂微露赬盤欲呈踆烏刷翮以<lb/>
習飛燭龍銜光而迅征走神丹於寳鼎擁玉帳於金鉦<lb/>
<pb n="KR4h0139_WYG_017-18b"/>
爾其吐暘谷拂扶桑沸鯨波蕩洪荒圓規閃爍以上下<lb/>
列彩絢爛而周章一沐而水府為之震揺再頮而蛟龍<lb/>
為之遁藏淪重光而益晃澡五色而逾光赫赩璀璨曈<lb/>
曨曄煌勢將歴九阿以朏明越曾桑而載驤當是時也<lb/>
九州未明萬國猶晦羣動尚戢衆象莫㑹匪是山之獨<lb/>
髙曷斯覩之為快宜命名之有義昭靈異於紀載且臣<lb/>
聞日者衆陽之宗大君之象出入以時昕夕靡爽故能<lb/>
燭萬物而發生齊天地而彌朗况居至髙者見理於未<lb/>
<pb n="KR4h0139_WYG_017-19a"/>
形據太上者觀下於至深彼處庳而混濁孰先覩夫大<lb/>
明故臣願於國家陳焉帝聞之曰善哉大夫之辭信覧<lb/>
物足以知道因寓目可以契心故宣尼有小魯之歎孟<lb/>
軻示觀瀾之箴茍惟遊觀之是樂夫豈聖哲之所任乃<lb/>
喜而賦日觀之詩曰日觀穹窿太山東兮未曙而日覧<lb/>
陽徳兮居髙察卑我其幾兮由闇處側豈人極兮大夫<lb/>
乃賡歌曰帝出震兮東方破曾隂兮奠𤣥蒼登日觀兮<lb/>
民樂康帝之徳兮如陵如岡歌竟天顔悦怡聖衷攸啓<lb/>
<pb n="KR4h0139_WYG_017-19b"/>
悟至道之昭晰念前行之或昧乃詔郡國詢政理培一<lb/>
徳以隆基明四聰以廣視收逺討之疲兵罷求僊之滛<lb/>
祀大開明堂垂拱而治<lb/>
　　登泰山賦　　　　　　　　　<hi>明</hi>陳　璉<lb/>
巍乎髙哉岱宗之為山也嶔岑磅礴峻極髙崇為齊魯<lb/>
之巨鎮奠后土之龎鴻蓋清淑之氣至此凝而不散乾<lb/>
坤闔闢之機由此藴而無窮此其紀名載籍為羣山之<lb/>
宗者乎宜乎廣也無朋髙也無匹東䝉遜其森秀徂來<lb/>
<pb n="KR4h0139_WYG_017-20a"/>
讓其紆鬱夾以梁父輔以長白巍巍之髙四萬餘尺齊<lb/>
州九㸃視猶螘蛭隂陽轇轕日月出沒煙霞嵐靄吞吐<lb/>
鬱勃神竒靈異變化莫測揆耳目之聼觀曽不䆒其萬<lb/>
一所以表七十二君封禪之壇為三千餘里鬼神之宅<lb/>
也時余典司桂籍旋斾瑶京行尋洙泗思訪祖庭招白<lb/>
雲而徑進乘飇輪而迅征既載臨於社首遂弭節乎巖<lb/>
扃於焉披榛莽陟峥嶸雖一冒於垂堂償夙願於平生<lb/>
信飛歩之自然履嶮巇而如平喜上躋於天門紛鸞鶴<lb/>
<pb n="KR4h0139_WYG_017-20b"/>
之來迎遂登絶頂以縱大觀東臨日觀之峰西陟月華<lb/>
之巒肅瞻岱宗之主行尋封禪之壇玉牒何在金泥已<lb/>
乾望仙山兮延佇撫秦松兮盤桓振塵衣兮巖際舒長<lb/>
嘯兮雲端維時季秋金氣始肅天風號寒響振林木倏<lb/>
陽光之熹微漸華星之燁煜嬉逰已契乎夙心棲息喜<lb/>
安乎幽獨爰假榻於洞房喜清夢之方熟儼羣真之下<lb/>
臨來麾幢之聯屬參以青鸞導以白鹿招我乎瓊臺宴<lb/>
我乎瑶室擘麟脯以薦霞觴歌洞章而鳴絲竹從而遺<lb/>
<pb n="KR4h0139_WYG_017-21a"/>
以𤣥圃之芝贈以崑崙之玉語以象外之言授以長生<lb/>
之籙嘉㑹未終歸興何速倐焉璧月西流天雞吚喔琪<lb/>
林飛烏玉關控鶴悵仙馭之迢迢夢蘧蘧而如覺是知<lb/>
仙可遇而不可求道可悟而不可學孰能違正理越天<lb/>
常而超冥漠也邪爰念岱宗鍾靈厚地望祭之名始於<lb/>
虞氏厯代因之禮有常祀夫何封禪之名盛於秦漢諸<lb/>
帝燦珪璧之有光紛壇墠之有制玉檢金書期存永世<lb/>
豈知時有盛衰運有隆替覩遺迹之荒凉悼流光之易<lb/>
<pb n="KR4h0139_WYG_017-21b"/>
逝壇壝荒兮綠草積碑碣老兮紫苔翳因登山兮弔古<lb/>
增余心兮歔欷<lb/>
　　迴鴈峰賦<hi>以色峙晴空迴翔此際為韻</hi>　　　<hi>唐</hi>王　棨<lb/>
衡嶽雲開見一峯兮秀出崔嵬彼羣鴈以遥翥抵重巒<lb/>
而盡迴豈非漸木有程宜從兹而北嚮隨陽既逺不過<lb/>
此以南來觀夫蒼翠遐標嶔崟孤峙輕嵐侵碧落之色<lb/>
斜影染晴江之水彼則俟時而動渺塞外以爰來此惟<lb/>
無得而踰望巖前而載止拂此穹崇歸心忽同遇瀑布<lb/>
<pb n="KR4h0139_WYG_017-22a"/>
而如驚飛<graphic n="KR1508" url="https://raw.githubusercontent.com/kanripo/KR-Gaiji/master/images/KR1508.png" mimeType="image/png"/>映垂藤而若避虚弓絶頂千仭懸崖半空<lb/>
遥觀増逝之姿似隨風退潛冥之意不為途窮蓋以應<lb/>
侯無差來賔有則歛飄飄之雲翰阻巖巖之黛色亦猶<lb/>
鴝鵒踰清濟以無因何異鷓鴣渡澄江而不得於時洞<lb/>
庭木落雲夢霜晴肅肅方臨於鳥道嗈嗈俄背於猿聲<lb/>
稍類乎王子乘舟已盡山隂之興曾參命駕因聞勝母<lb/>
之名若夫壁立天南屏開空際信紫閣以難匹何香爐<lb/>
之可嫓徒見其似恨山壍如悲迢遞遽旋遵渚之心倏<lb/>
<pb n="KR4h0139_WYG_017-22b"/>
别參雲之勢殊不知識其分而不越守其心而有常若<lb/>
戢藻以咀菱可居彭蠡若浮深而越廣自有瀟湘志在<lb/>
養毛羽違雪霜何集九疑而棲息厯五嶺以翺翔大鵬<lb/>
聞而笑之曰余北海而來南溟是徙髙飛而萬里倏忽<lb/>
下視而千峰邐迤嗟乎銜蘆違漠之羣年年至此<lb/>
　　芙蓉峰賦<hi>以峯勢孤異前望似之為韻</hi>　　　<hi>唐</hi>王　棨<lb/>
疊翠重重數千仭兮峭若芙蓉非華嶽之髙掌是衡山<lb/>
之一峰朝日耀而増鮮嵐光欲拆秋風擊而不落秀色<lb/>
<pb n="KR4h0139_WYG_017-23a"/>
長濃懿乎嶷若削成端然傑起雖千尋之直上猶一朶<lb/>
之孤峙聳碧空而出水無别倚斜漢而凌波酷似吐榮<lb/>
發秀非因沼沚之中固蔕深根已在乾坤之裏徒觀夫<lb/>
壁立莖直霞臨彩鮮上下邐迤而九疑失翠旁側參差<lb/>
而五嶺迷煙秋夜彌髙宛在金波之側晴光半露遥當<lb/>
玉葉之前似吐江南如開空際髙低鬪紫蓋之色向背<lb/>
異香爐之勢劒雖合質非三尺之微茫石縱同規殊一<lb/>
拳之璅細况乎髙列五嶽光留四時名芳熊耳影秀峨<lb/>
<pb n="KR4h0139_WYG_017-23b"/>
眉然而只可登也誠難採之幾處樓中送目有池塘之<lb/>
景誰家林表凝情忘草樹之姿帳號既同冠形無異對<lb/>
夏雲而競峭映花巖而增媚遂使娥皇曉望潛憐覆水<lb/>
之規虞帝南巡暗起渉江之思由是楚澤隂逺湘流影<lb/>
孤挺煙蘿之蔥翠寫䓿萏之形模本不崩而不騫誰人<lb/>
欲拔若無冬而無夏何代能枯余嘗迥野遥分晴天逺<lb/>
望見國風隰有之體嘉離騷木末之狀乃曰亦可以獻<lb/>
君王之夀助山河之壯夸蛾二子胡不移來與蓮峰而<lb/>
<pb n="KR4h0139_WYG_017-24a"/>
相向<lb/>
　　二山賦<hi>有序</hi>　　　　　　　　<hi>宋</hi>孔武仲<lb/>
武仲嘗從清源正敏仲祠南嶽登福嚴南臺寺既又泊<lb/>
舟九江望廬山浩乎有遺世獨往志而未能也乃作二<lb/>
山賦以寄之<lb/>
衡之麓兮幽幽衡之泉兮斷流方歳晏之凝冱慘風雲<lb/>
以悲愁忽青春之時至散沉隂以飄浮上玲瓏以交滴<lb/>
下青蔥其若抽谷鳥語兮關關澗鹿鳴兮呦呦使君來<lb/>
<pb n="KR4h0139_WYG_017-24b"/>
兮此時歴巖徑兮鳴騶奉尚方之寳炷擁北荒之輕裘<lb/>
㑹時雪之未應叩嚴祠以精求星斗煥兮臨墀河漢沓<lb/>
兮明樓佩淒瑲兮振玉冠璀璨兮鳴旒奉南帝與髙真<lb/>
若交與兮綢繆既畢事兮逍遥盍翺翔兮林邱路虹霓<lb/>
之脊脅摘中天之斗牛松翳翳兮千幢竹樅樅兮萬矛<lb/>
窺三生之晏坐尋魏閣之仙游興徜徉而未盡遂秣馬<lb/>
而迴輈水悲鳴兮而惜客之去山迴環兮而邀客之留<lb/>
顧人事之不可遂徒惝恍乎離憂公杌隉兮巴陵之車<lb/>
<pb n="KR4h0139_WYG_017-25a"/>
我出沒兮重湖之舟望履於潯陽復登門於邗溝語款<lb/>
曲兮有數迹浩蕩兮無由公雖寓兮天都心獨喜兮南<lb/>
州謂古鄉亦無以異於傳舍閔世俗之人齪齪而拘囚<lb/>
慕逺公之蓮社營淵明之秫疇我亦久思兮此邦奉先<lb/>
子之松楸願歸來兮卜鄰偷歲月之優㳺挹明波於天<lb/>
地摻髙袪於浮邱浩乎遼哉斯樂不可得而言也彼何<lb/>
為乎公侯衡山之往兮今不遑再廬山之居兮公其早<lb/>
謀<lb/>
<pb n="KR4h0139_WYG_017-25b"/>
　　祝融峰觀日出賦<hi>有序</hi>　　　　<hi>明</hi>顧　璘<lb/>
嘉靖丁酉仲冬幾晦姑蘇顧璘巡方至衡謁嶽神訖乃<lb/>
登祝融宿上方翼曉觀日出景象特竒遂述而賦焉賦<lb/>
曰<lb/>
維南衡之崇嶽標祝融之危峰下蟠據乎厚地上峻極<lb/>
於蒼穹匪丈引之可度盡他山其難比隆睇四極而無<lb/>
蔽又何限乎寰中觀其嶔㟢崒嵂直上莫止捫厯參井<lb/>
靡髙弗至躡浮履霄帝居或指足踠汗慄不敢俯視何<lb/>
<pb n="KR4h0139_WYG_017-26a"/>
其髙也若乃斗杓既仄啓明未升漏刻已盡荒雞甫鳴<lb/>
天莽蒼其一色泯萬動猶無聲謂日出其可覩乃跂望<lb/>
於髙亭爾其逰氛且凝灝氣欲豁萬里乍近沕沕穆穆<lb/>
睠彼陽輪尚爾淵汨冥迷遼漠恍不可度少焉光景上<lb/>
燭髙漢舒白如火將炎大暗微晰羣望方勤目不移盼<lb/>
積靄倏烈閃爍驚電駭指失叫乍見一綫漂沉揺曳湧<lb/>
出波面燭籠外赤鳬卵中黄上殷下闇半吐半藏依微<lb/>
滉瀁如覿海色水火交爭良久乃脱於是金烏髙舉若<lb/>
<pb n="KR4h0139_WYG_017-26b"/>
木影離羲和叱馭八表馳暉所可疑者視扶桑於咫尺<lb/>
東曠望而無窮曰遲天之一度何環周之莫同參渾儀<lb/>
與宣夜猶想像其若懵大哉天之為天也固致詰而難<lb/>
終<lb/>
　　衡嶽賦　　　　　　　　　　<hi>明</hi>俞安期<lb/>
在昔黄帝辨位正疆咸取崇山表其五方湘江之隂荆<lb/>
漢之陽乃有衡山位是離宫上直機衡之度殷朱鳥之<lb/>
精曰維南嶽以奠火鄉灊霍為副其後匡廬佐理其旁<lb/>
<pb n="KR4h0139_WYG_017-27a"/>
爾其山也逺而望之㠑<graphic n="KR2750" url="https://raw.githubusercontent.com/kanripo/KR-Gaiji/master/images/KR2750.png" mimeType="image/png"/>嶒<graphic n="KR1478" url="https://raw.githubusercontent.com/kanripo/KR-Gaiji/master/images/KR1478.png" mimeType="image/png"/>
                    <graphic n="KR4122" url="https://raw.githubusercontent.com/kanripo/KR-Gaiji/master/images/KR4122.png" mimeType="image/png"/>嶞崝嶸嵢嵾㟎<graphic n="KR2515" url="https://raw.githubusercontent.com/kanripo/KR-Gaiji/master/images/KR2515.png" mimeType="image/png"/>
                    <graphic n="KR4311" url="https://raw.githubusercontent.com/kanripo/KR-Gaiji/master/images/KR4311.png" mimeType="image/png"/>
岇<graphic n="KR3426" url="https://raw.githubusercontent.com/kanripo/KR-Gaiji/master/images/KR3426.png" mimeType="image/png"/>嶙亘坤絡掩天經噓雲吷霆直干乎太微之廷既<lb/>
而入也峽崥峛崺<graphic n="KR1132" url="https://raw.githubusercontent.com/kanripo/KR-Gaiji/master/images/KR1132.png" mimeType="image/png"/>嵼崴㠢欎岪㠌㞥萬谷千岐峯岑<lb/>
疎密以離立岡嶺相屬而邐迤同邱共壑一雨一暘連<lb/>
崖接岫或隂或陽雷電冬出凌雪夏藏衆態之變譎怪<lb/>
靡常理不可㑹語不及彰於是跋碨礨蹀<graphic n="KR3856" url="https://raw.githubusercontent.com/kanripo/KR-Gaiji/master/images/KR3856.png" mimeType="image/png"/>岓出嶄巖<lb/>
入嶮巇翔燕頡頏之道蟠蛇迴復之蹊驟瞻已絶屢覸<lb/>
若迷既前征而後折亦歩隆而䧏卑畢厯夫磍碬之<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
<pb n="KR4h0139_WYG_017-27b"/>
䃡始逮乎厜㕒而上躋斯乃赤帝之所幸祝融之所棲<lb/>
彼躙羣有而特上孰下載者而並之𦍑獨立以頫仰恍<lb/>
履地首而巾穹窿肆馮夐以遐矚信目至而地窮川九<lb/>
向以九背嶺五伏而五崇九嶷負百粤而禮極江漢領<lb/>
九派而朝宗介巫黔而辨巴徼越南訛而延暑門夜日<lb/>
觀乎海澨極星指乎地中其邇察兹山之全形度脈絡<lb/>
之終始零陵挈其首洞庭濯其趾右掖夫夷之流左㪺<lb/>
瀟蒸之委周環計之何啻八九百里其峰則岣嶁别起<lb/>
<pb n="KR4h0139_WYG_017-28a"/>
紫蓋爭髙石廪一闔天柱雙標芙蓉轢乎靈藥軫宿之<lb/>
壓瑰霄雲密與雲夢旅列靈禽與翠鷲同翲耆闍狀類<lb/>
乎竺國安期名託乎仙曹金簡映慧日而相耀屏障倚<lb/>
雲居而周旋蓮花冠青岑之上華蓋導白石之前惠車<lb/>
所棲之煉玉劉根晩遯之僊巖以逮白馬迴鴈吐霧煙<lb/>
霞毛女巾紫碧岫日華雖羣形之殊肖孰不奮倜儻而<lb/>
矜瑰異其鴻鉅以列名者總七十有二巖有黄帝之特<lb/>
室神禹之齋房朱公九子夕陽夜光壇有青玉白璧洞<lb/>
<pb n="KR4h0139_WYG_017-28b"/>
有朱陵抱黄又多仙靈之竒託化人之經行類傅㑹以<lb/>
建號者致不可乎具詳其水則演㴸㳧<graphic n="KR2027" url="https://raw.githubusercontent.com/kanripo/KR-Gaiji/master/images/KR2027.png" mimeType="image/png"/>浩漻<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>㳁滮<lb/>
滮沜沜沏沏氻氻始滭沸以瀎㴽既潨澴以急疾滲漉<lb/>
則潛潤乎弱土歕薄則觸聲於危石或下墜若絡絲或<lb/>
上縣若飄帛或盪瀾分流或潝濞相激百潭瀦而淵渟<lb/>
千谿劃而溭淢池不墨而成黟泉不<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>而為碧靈澗不<lb/>
雨而澍溉雷泓不流而漰湱其石則硱磳䂺<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>䃎䂦磊<lb/>
砢凌兢砐硪傾若待扶聚若鳩族譎者鬼栽功者神琢<lb/>
<pb n="KR4h0139_WYG_017-29a"/>
中有五金之璞維繳之碆礜<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>雲母青雘絳砂𤣥䃜碧<lb/>
砮青磷赤磏碝磩礇<graphic n="KR2711" url="https://raw.githubusercontent.com/kanripo/KR-Gaiji/master/images/KR2711.png" mimeType="image/png"/>其木則杉梓娑羅杜棃楮㮿楓<lb/>
楢栗椶椿檜儲㮨鬼桃女貞桂根榧漆郁郁芬質維檀<lb/>
及榓往往而是匪松伊柏堙塹蓋顛黝黝鬱鬱噫氣類<lb/>
槖籥之懐風夾道若旃幢之障日挾響則萬壑同鳴吐<lb/>
萼則千邱互色若夫産於深谷植自平原葉糾結而榱<lb/>
橠桻直上而森棽短猶數仭脩或十尋至於疎立□岑<lb/>
托根阞石本澀縮而不長枝倍之以横出<graphic n="KR2080" url="https://raw.githubusercontent.com/kanripo/KR-Gaiji/master/images/KR2080.png" mimeType="image/png"/>蜷臃腫檹<lb/>
<pb n="KR4h0139_WYG_017-29b"/>
椸曲屈紛綸不一其有萬年之松枯使活之千年之竹<lb/>
截甑可炊小而短者中杖可携青黄之精珊瑚之芝木<lb/>
石之耳芋蕷之魁餌之澤悴兼可調饑又有紫茜可染<lb/>
龍䰅可編蔊綴厓石荈編莎[田*耎]神農所嘗之藥羽釋所<lb/>
藉之粻諸莫不亘深而冒迥茍至者咸得而可將逮夫<lb/>
瑶夷金卉琳腴玉漿赤瓊之髓五石之英太上所秘山<lb/>
祗是護非棲心杳冥之輩窮跡靈奥之區者夫孰得而<lb/>
可遻獸則黄斑之狼白銀之麏𤣥猿青兕兔鹿麂麖鳥<lb/>
<pb n="KR4h0139_WYG_017-30a"/>
則白鷼蒼鵠<graphic n="KR2873" url="https://raw.githubusercontent.com/kanripo/KR-Gaiji/master/images/KR2873.png" mimeType="image/png"/>鴷鸕諸鶺鴒鸅鸆鷩鴺鷓鴣羽不吝飛<lb/>
蹄不吝趨各逍遥於幽突隨所赴而寧居其諸幽怪弛<lb/>
張䕫罔跳嘯執書之老翁鳥颺之年少類齊諧之所編<lb/>
然犀之所照實譚之而匪經將述之而寡要其宮室則<lb/>
赤帝之居顝為豐傑儀紫宮以繚垣法象魏而表闕飛<lb/>
樓岑疊乎四隅輦路矢行乎八達入南端厯左掖步丹<lb/>
墀納文石金神提鋭而旅陳玉女捧匜而分侍恭禮垂<lb/>
旒洋洋在位目一其瞻心雪其穢容不肅而自莊精不<lb/>
<pb n="KR4h0139_WYG_017-30b"/>
顓而自萃既而覧穹殿之鴻麗又目駴而心驚肇規制<lb/>
之區畫儷峰數而作程崇以七十二尺列以七十二楹<lb/>
文梁霓起以夭矯華榱蝟集而縱横綺錢周網層楶相<lb/>
承鏤以四荒之獸倒以玉井之英朱塗電散彩飾霞蒸<lb/>
曠爣閬以嵺嵟赫燁爓而晶熒乃其長廊九十六翼首<lb/>
自端闈旁抵寢室紺碧其材繡繪其壁凡逰間燕樂優<lb/>
俳戲劇展帙披圖擊鞠博奕農作女紅樵採漁弋揚杵<lb/>
𢷬衣轆轤井汲加以奩香篝衣嬪御上直罔弗曲摹其<lb/>
<pb n="KR4h0139_WYG_017-31a"/>
形態殫協榘乎洞清之筆其前環以百家之市其中貫<lb/>
以三條之術右弼釋氏之寮左輔黄冠之宅二教並居<lb/>
同門異閾粤自軒逰之駕虞巡之蹕以至舉柴而望及<lb/>
乎遣使宣臆加帝王之尊稱比公衮之上秩庋縣牲牷<lb/>
埋瘞圭璧禮以赤璋藉用茅席盛典於是乎臻百神於<lb/>
是乎集靈䑓侈於𤣥文寶洞宣於玉笈古今告饗之辭<lb/>
猶載穹碑之勒故屢易受命而不忒考昔盛時睠彼圖<lb/>
經萬夀靈虚安寳玉清光天銓徳九真黄庭若此者稱<lb/>
<pb n="KR4h0139_WYG_017-31b"/>
宮逮九為觀十八浮屠之居五十四刹及樓閣亭榭書<lb/>
室講堂靈樞神屋竹院松房謂鴻紛而屹峙鬱被谷而<lb/>
彌岡錯金碧於蒼翠侔乎甘泉與林光慨今昔之夐殊<lb/>
返太始之鴻荒問新基而古號亦稱存而若亡㢒<graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>偃<lb/>
壓十九付於無何有之鄉乃若方廣昉於天監上封改<lb/>
於隋煬嶽麓䕃於星沙鴈峰起乎衡陽楚安垂明月之<lb/>
下寳勝列香爐之傍白鹿踞武陽之里白鶴棲崇嶽之<lb/>
鄉龍横覺海雞鳴上方雙峰淨居七寳大明道林崇果<lb/>
<pb n="KR4h0139_WYG_017-32a"/>
髙臺清凉爰及西明南臺福昌福嚴衡居㑹善天臺祝<lb/>
先法輪多寳雲封湘南化成花藥攝受白蓮豈中墜而<lb/>
末舉抑大圯而小延寜無肇建於後亦有盛踰乎前計<lb/>
十存其七八而鐘磬之聲猶相聞焉其若開山海印衍<lb/>
宗石頭或有賜號隋主服役金牛嬾殘思大林公十八<lb/>
僧之儔又若白膠辟穀於雲隠雙子擷秀於靈芝太㣲<lb/>
太案並依金母之殿景童丹霍分卜石室之棲帝女感<lb/>
𤣥皇而飛遯華存慕至道而宅兹禮正飯靈草而顔駐<lb/>
<pb n="KR4h0139_WYG_017-32b"/>
道全駕仙驥而軀飛赤精授經壇上郁之諷誦靈臺二<lb/>
薛前後以息駕鳯仙幽獨而杜機彌明靈期寥師三清<lb/>
之儕以棄俗為教居山為藪師清淨而友太和家彼岸<lb/>
而户淨土神皋靈窟固其所也穹厓䆳壑亦其主也然<lb/>
自夏載探玉字之冊登蒼水之司剜鳥跡之碣紀治水<lb/>
之辭及周之讓王采藥臻斯其後懐竒抉異之偉士逃<lb/>
虚傲世之仙才司馬浮湘而至向禽結侶而來昌黎覯<lb/>
决雲之會洞叟遂采霞之懐鄴侯英國劉氏三之若其<lb/>
<pb n="KR4h0139_WYG_017-33a"/>
　類也皆繭趾黧顔杭險梯艱里土或萬挾糒彌年或僻<lb/>
　居茹苦或冥索罹顛豈非冀倬詭之儻遇而神秘之或<lb/>
　宣參大塊之羣變易眸目之恒觀也哉乃有菰蘆之鄉<lb/>
　縫掖之士幼沈六義之淵壯結五嶽之志嗤婚嫁之待<lb/>
　畢乗筋力之未瘁至自天門之月焉逢敦牂之歳始厯<lb/>
　其一未覩其四意者較夫嵩華之與泰恒亮非𨽻其左<lb/>
　次綴往哲之闕章幷作頌而告之大庭氏之帝曰天作<lb/>
　有崈望禮既隆百神既同維南之宗誕裒厥靈靈亦駿<lb/>
<pb n="KR4h0139_WYG_017-33b"/>
　發蕃育萬物物亦昌達煌乎帝靈火徳是興降昭厥禎<lb/>
　以畀我文明異顯帝徳有炳有蔚華子之國黄離永吉<lb/>
　<lb/>
　<lb/>
　<lb/>
　<lb/>
　<lb/>
御定厯代賦彚卷十四<lb/>
</p>
<p>
</p>
  </div>
</body>
</text>
</TEI>
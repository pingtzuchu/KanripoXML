<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0139_WYG_146-1a"/>
　欽定四庫全書<lb/>
御定歴代賦彚外集巻三<lb/>
　　言志<lb/>
　　　豪士賦<hi>有序</hi>　　　　　　　　<hi>晉</hi>陸　機<lb/>
　夫立德之基有常而建功之路不一何則循心以為量<lb/>
　者存乎我因物以成務者繫乎彼存夫我者隆殺止乎<lb/>
　其域繫乎物者豐約唯所遭遇落葉俟微風以隕而風<lb/>
　之力葢寡孟嘗遭雍門以泣而琴之感以末何者欲隕<lb/>
<pb n="KR4h0139_WYG_146-1b"/>
　之葉無所假烈風將墜之泣不足繁哀響也是故茍時<lb/>
　啓於天理盡於民庸夫可以濟聖賢之功斗筲可以定<lb/>
　烈士之業故曰才不半古而功已倍之葢得之於時勢<lb/>
　也歴觀古今徼一時之功而居伊周之位者有矣夫我<lb/>
　之自我智士猶嬰其累物之相物昆蟲皆有此情夫以<lb/>
　自我之量而挾非常之勳神器暉其顧盼萬物隨其俯<lb/>
　仰心玩居常之安耳飽從諛之説豈識乎功在身外任<lb/>
　出才表者哉且好榮惡辱有生之所大期忌盈害上鬼<lb/>
<pb n="KR4h0139_WYG_146-2a"/>
神猶且不免人主操其常柄天下服其大節故曰天可<lb/>
讎乎而時有袨服荷㦸立乎廟門之下援旗誓衆奮於<lb/>
阡陌之上况乎代主制命自下裁物者哉廣樹恩不足<lb/>
以敵怨勤興利不足以補害故曰代大匠斵者必傷其<lb/>
手且夫政由寗氏忠臣所為忼慨祭則寡人人主所不<lb/>
久堪是以君奭鞅鞅不悦公旦之舉髙平師師側目博<lb/>
陸之勢而成王不遣嫌吝於懐宣帝若負芒刺於背非<lb/>
其然者與嗟乎光於四表徳莫富焉王曰叔父親莫昵<lb/>
<pb n="KR4h0139_WYG_146-2b"/>
焉登帝天位功莫厚焉守節没齒忠莫至焉而傾側顛<lb/>
沛僅而自全則伊生抱明允以嬰戮文子懐忠敬而齒<lb/>
劒固其所也因斯以言夫以篤聖穆親如彼之懿大徳<lb/>
至忠如此之盛尚不能取信於人主之懐止謗於衆多<lb/>
之口過此以往惡覩其可安危之理斷可識矣又况乎<lb/>
饕大名以冒道家之忌運短才而易聖詰所難者哉身<lb/>
危由於勢過而不知去勢以求安禍積起於寵盛而不<lb/>
知辭寵以招福見百姓之謀已則申宫警守以崇不畜<lb/>
<pb n="KR4h0139_WYG_146-3a"/>
之威懼萬民之不服則嚴刑峻制以賈傷心之怨然後<lb/>
威窮乎震主而怨行乎上下衆心日陊危機將發而方<lb/>
偃仰瞪盼謂足以夸世笑古人之未工忘已事之已拙<lb/>
知曩勳之可矜暗成敗之有㑹是以事窮運盡必於顛<lb/>
仆風起塵合而禍至常酷也聖人忌功名之過已惡寵<lb/>
禄之踰量蓋為此也夫惡欲之大端賢愚所共有而㳺<lb/>
子狥髙位於生前志士思垂名於身後受生之分唯此<lb/>
而已夫蓋世之業名莫大焉震主之勢位莫盛焉率意<lb/>
<pb n="KR4h0139_WYG_146-3b"/>
無違欲莫順焉借使伊人頗覧天道知盡不可益盈難<lb/>
久持超然自引髙揖而退則巍巍之盛仰邈前賢洋洋<lb/>
之風俯冠來籍而大欲不乏於身至樂無愆乎舊節彌<lb/>
效而徳彌廣身愈逸而名愈劭此之不為彼之必昧然<lb/>
後河海之跡堙為窮流一簣之釁積成山岳名編凶頑<lb/>
之條身厭荼毒之痛豈不謬哉故聊賦焉庶使百世少<lb/>
有寤云<lb/>
世有豪士兮遭國顛沛攝窮運之歸期當衆通之所㑹<lb/>
<pb n="KR4h0139_WYG_146-4a"/>
茍時至而理盡譬摧枯而振敗因天地以運動恒才瑣<lb/>
而功大於是禮極上典服盡暉崇儀北辰以葺宇實蘭<lb/>
室而桂宫撫玉衡於樞極運萬物乎掌中伊天道之剛<lb/>
健猶時至而必諐日㒺中而弗昃月何盈而不闕襲覆<lb/>
車之危軌笑前乗之去穴若知險而退止趨歸蕃而自<lb/>
戢推璇璣以長謝顧萬物而髙揖託浮雲以邁志豈咎<lb/>
吝之能集擠為山以自隕歎禍至於莫及<lb/>
　　士不遇賦　　　　　　　　　<hi>漢</hi>董仲舒<lb/>
<pb n="KR4h0139_WYG_146-4b"/>
嗚呼嗟乎遐哉邈矣時來曷遲去之速矣屈意從人非<lb/>
吾徒矣正身俟時將就木矣悠悠偕時豈能覺矣心之<lb/>
憂歟不期禄矣皇皇匪寧祗増辱矣努力觸藩徒摧角<lb/>
矣不出户庭庶無過矣重曰生不丁三代之盛隆兮而<lb/>
丁三季之末俗以辯詐而期通兮貞士耿介而自束雖<lb/>
日三省於吾身兮猶懐進退之維谷彼實繁之有徒兮<lb/>
指其白而為黒目信嫮而視眇兮口信辯而言訥鬼神<lb/>
不能正人事之變戾兮聖賢亦不能開愚夫之違惑岀<lb/>
<pb n="KR4h0139_WYG_146-5a"/>
門則不可以偕往兮藏器又嗤其不容退洗心而内訟<lb/>
兮亦未知其所從也觀上古之清濁兮亷士亦㷀㷀而<lb/>
靡歸殷湯有卞隨與務光兮周武有伯夷與叔齊卞隨<lb/>
務光遁跡於深淵兮伯夷叔齊登山而采薇使彼聖人<lb/>
其猶周遑兮矧舉世而同迷若伍員與屈原兮固亦無<lb/>
所復顧亦不能同彼數子兮將逺逰而終慕於吾儕之<lb/>
云逺兮疑荒塗而難踐憚君子之於行兮誡三日而不<lb/>
飯嗟天下之偕違兮悵無與之偕返孰若返身於素業<lb/>
<pb n="KR4h0139_WYG_146-5b"/>
兮莫隨世而輪轉雖矯情而獲百利兮復不如正心而<lb/>
歸一善紛既迫而後動兮豈云稟性之惟褊昭同人而<lb/>
大有兮明謙光而務展遵幽昧於默足兮豈舒采而蘄<lb/>
顯茍肝膽之可同兮奚鬚髪之足辨也<lb/>
　　悲士不遇賦　　　　　　　　<hi>漢</hi>司馬遷<lb/>
悲夫士生之不辰愧顧影而獨存恒克已而復禮懼志<lb/>
行而無聞諒才韙而世戾將逮死而長勤雖有形而不<lb/>
彰徒有能而不陳何窮達之易惑信羙惡之難分時悠<lb/>
<pb n="KR4h0139_WYG_146-6a"/>
悠而蕩蕩將遂屈而不伸使公於公者彼我同兮私於<lb/>
私者自相悲兮天道微哉吁嗟闊兮人理顯然相傾奪<lb/>
兮好生惡死才之鄙也好貴夷賤哲之亂也昭昭洞達<lb/>
胷中豁也昏昏㒺覺内生毒也我之心矣哲已能忖我<lb/>
之言矣哲已能選没世無聞古人唯恥朝聞夕死孰云<lb/>
其否逆順還周乍没乍起無造福先無觸禍始委之自<lb/>
然終歸一矣<lb/>
　　感士不遇賦<hi>有序</hi>　　　　　　<hi>晉</hi>陶　潛<lb/>
<pb n="KR4h0139_WYG_146-6b"/>
昔董仲舒作士不遇賦司馬子長又為之余嘗以三餘<lb/>
之日講習之暇讀其文慨然惆悵夫履信思順生人之<lb/>
善行抱朴守靜君子之篤素自真風告逝大偽斯興閭<lb/>
閻懈亷退之節市朝驅易進之心懐正志道之士或潛<lb/>
玉於當年潔已清操之人或没世以徒勤故夷皓有安<lb/>
歸之歎三閭發已矣之哀悲夫寓形百年而瞬息已盡<lb/>
立行之難而一城莫賞此古人所以染翰慷慨屢伸而<lb/>
不能已者也夫導達意氣其惟文乎撫巻躊躇遂感而<lb/>
<pb n="KR4h0139_WYG_146-7a"/>
賦之<lb/>
咨大塊之受氣何斯人之獨靈稟神智以藏照秉三五<lb/>
而垂名或擊壤以自歡或大濟於蒼生靡潛躍之非分<lb/>
常傲然以稱情世流浪而遂徂物羣分以相形密網裁<lb/>
而魚駭宏羅制而鳥驚彼達人之善覺乃逃禄而歸耕<lb/>
山嶷嶷而懐影川汪汪而藏聲望軒唐而永歎甘貧賤<lb/>
以辭榮淳源汨以長分羙惡作以異途原百行之攸貴<lb/>
莫為善之可娛奉上天之成命師聖人之遺書發忠孝<lb/>
<pb n="KR4h0139_WYG_146-7b"/>
於君親生信義於鄉閭推誠心而獲顯不矯然而祈譽<lb/>
嗟乎雷同毁異物惡其上妙算者謂迷直道者云妄坦<lb/>
至公而無猜卒䝉恥以受謗雖懐瓊而握蘭徒芳潔而<lb/>
誰亮哀哉士之不遇已不在炎帝帝魁之世獨祗修以<lb/>
自勤豈三省之或廢庶進徳以及時時既至而不恵無<lb/>
爰生之晤言念張季之終蔽愍馮叟於郎署賴魏守以<lb/>
納計雖僅然於必知亦苦心而曠嵗矧夫市之無虎眩<lb/>
三夫之獻説悼賈傅之秀朗紆逺轡於促界悲董相之<lb/>
<pb n="KR4h0139_WYG_146-8a"/>
淵致屢乗危而幸濟感喆人之無偶淚淋浪以灑袂承<lb/>
前王之清誨曰天道之無親澄得一以作鍳恒輔善而<lb/>
佑仁夷投老以長饑回早夭而又貧傷請車以備椁悲<lb/>
茹薇而殞身雖好學與行義何死生之苦卒疑報徳之<lb/>
若兹懼斯言之虚陳何曠世之無才罕無路之不澀伊<lb/>
古人之慷慨病竒名之不立廣結髮以從政不愧賞於<lb/>
萬邑屈雄志於戚豎竟尺土之莫及留誠信於身後動<lb/>
衆人之悲泣商盡規以拯弊言始順而患入奚良辰之<lb/>
<pb n="KR4h0139_WYG_146-8b"/>
易傾胡害勝其乃急蒼旻遐緬人事無已有感有昧疇<lb/>
測其理寧固窮以濟意不委曲而累巳既軒冕之非榮<lb/>
豈緼袍之為恥誠謬㑹以取拙且欣然而歸止擁孤襟<lb/>
以畢嵗謝良價於朝市<lb/>
　　惜士不遇賦<hi>有序</hi>　　　　　　<hi>明</hi>伍瑞隆<lb/>
古人之出處也由已今人之出處也由人由人者招之<lb/>
則來麾之則去由已者無心於功名道可進則進可退<lb/>
則退其實非由已也由道也孔子曰用之則行舍之則<lb/>
<pb n="KR4h0139_WYG_146-9a"/>
藏又曰邦有道貧且賤焉恥也邦無道富且貴焉恥也<lb/>
豈非由己由道之明訓哉惟其間有遇不遇存焉惟人<lb/>
之用舍世之理亂同一感恩也而大小異一知已也而<lb/>
淺深異當時孔子非不攝行相事孟子非不為卿而要<lb/>
不可以為遇也自肅皇帝始致辨於王皇二字之義尊<lb/>
之為師而至聖大賢始一遇於千古之下耳夫遇者非<lb/>
由智非由力非由期約非由揣摩而忽然遇之之謂易<lb/>
曰遇主於巷又曰過其祖遇其妣不及其君遇其臣此<lb/>
<pb n="KR4h0139_WYG_146-9b"/>
遇之義也古人之行不一矣或出或處或黙或語豈不<lb/>
亦紛然其轍哉而其間髙爵厚禄未必賢一命不沾未<lb/>
必不肖遇者一言之義亦可容於暴主之朝不遇者全<lb/>
行之瑜而不免棄於聖人之世故或以大徳而制於小<lb/>
徳或以長才而困於短才或以經濟而屈於技能或以<lb/>
文章而劣於佞幸或以亷謹而棄於多慾或以髙閒而<lb/>
擯於喧囂此在天則為時在人則為命馮唐李廣兩無<lb/>
可争當是之時規不必圓矩不必方準不必平繩不必<lb/>
<pb n="KR4h0139_WYG_146-10a"/>
直吉凶悔吝懸於奸邪僉小之手自非有至人者揭日<lb/>
月而行將萬古如長夜耳伯夷桞下恵百世之師也而<lb/>
使不遇仲尼則不過東魯之逐臣與西山之餓殍此卞<lb/>
和所以抱泣而務光所以沉淵也太史公曰伯夷叔齊<lb/>
雖賢得夫子而名益彰顔淵雖篤學附驥尾而行益顯<lb/>
天地相遇品物咸章也姤之時義大矣哉董仲舒儒者<lb/>
所為士不遇賦哀思傷毒司馬遷繼為悲士不遇賦陶<lb/>
潛又為感士不遇賦千古悲凉倡和欲絶余生也晩無<lb/>
<pb n="KR4h0139_WYG_146-10b"/>
三子之才而浮於三子之遇因援筆而續其篇使後之<lb/>
君子鍳余之志哀余之命而因以弔三子之魂云爾賦<lb/>
曰<lb/>
噫惜乎傷心哉士之不遇若涉川之無舟若逺行之失<lb/>
路欲進不可欲退未能望河山而隕涕弔風物而傷神<lb/>
况安危之靡定屬貧賤而無親譬在鳥而為鳳超丹穴<lb/>
而髙飛却掩九苞而自晦與烏雀而同歸譬在器而為<lb/>
琴張金玉而迴軫却寂寞乎朱絃避秦筝之豔引譬在<lb/>
<pb n="KR4h0139_WYG_146-11a"/>
馬而為駿輕千里之行塵却不逢於伯樂服鹽車而苦<lb/>
辛譬在龍而為惕恨進修之未能却徳業之方成屬躍<lb/>
飛之屢更譬在衣而為領挈襟帶以無餘却值綱維之<lb/>
廢空存懐䄂之書譬在水而為海挹百川而㑹歸却要<lb/>
荒而見棄藏蛟龍而莫知譬在山而為岱恣七十君之<lb/>
迭主却一謝於秦皇永難期於漢武譬在金而為鐵發<lb/>
干鏌之雄鋒却埋光於豐獄空流影於長虹譬在土而<lb/>
為石亘五岳而骨起却守其硜硜之節莫顯其巖巖之<lb/>
<pb n="KR4h0139_WYG_146-11b"/>
理譬在草而為蘭遡秋風而獨逺却閉阿嬌於長門而<lb/>
謝陳王於秋阪譬在木而為松厯隆寒而不凋却一落<lb/>
乎澗底誰引手於青霄譬在氣而為風洗天門於九重<lb/>
却閶闔之深閉扇霾隂於四封譬在室而為棟抗一木<lb/>
而支厦詎炎炎之將頽致隆隆之撓下譬在樹而為果<lb/>
剥方窮而復新却失輿於君子反得廬於小人譬在筆<lb/>
而為毫寫鬚眉於影響却墨海之無波絶兔鋒之蕭爽<lb/>
譬在體而為眼攝一身之光明却浮雲之蔽日望長安<lb/>
<pb n="KR4h0139_WYG_146-12a"/>
而涕零登蒼天而髙舉兮乗衆氣而徜徉一覧而知山<lb/>
河之本末再覧而周天地之圓方彼帝皇王伯之各有<lb/>
所師兮豈日月星辰之靡有所將不降其志兮不辱其<lb/>
身夷齊以還兮更屬何人悲哉連與恵之中倫中慮幸<lb/>
哉虞與逸之中權中清仕止久速不可以預期兮往復<lb/>
平陂不可以力争掩雲霞於天路吸沆瀣於瑶京諒斯<lb/>
人之飛舉豈僕病而未能擁四色之蓮花列七重之寳<lb/>
樹吾未適乎伊人豈宵行而畏露神龍之在九淵兮竢<lb/>
<pb n="KR4h0139_WYG_146-12b"/>
風雲之推轂黄鵠髙舉於千里兮詎無心於擇木常魚<lb/>
之服非白龍之可襲兮雜縣之鍾鼓非爰居之所欽吾<lb/>
將建明月之旗接回風之軫而息乎若木之隂<lb/>
　　答陸倕知已賦　　　　　　　<hi>梁</hi>任　昉<lb/>
原知已之時義故相知之信然乃貪亷之異貫奈勇怯<lb/>
之相懸貪在物而成累怯在我而可甄既自得於為御<lb/>
復甘心於執鞭矧相知其如此獨攬涕而潺湲雖有望<lb/>
於已知更非謂其知巳信偉人之世篤本侯服於陸鄉<lb/>
<pb n="KR4h0139_WYG_146-13a"/>
緬風流於道素襲衮衣與繡裳逮伊人而世載並三駿<lb/>
而龍光過龍津而一息望鳳條而載翔彼白玉之雖潔<lb/>
此幽蘭之信芳思在物之取譬非升斛而能量匹聳峙<lb/>
於東嶽比凝厲於秋霜不一飯以忘過毎三錢以投渭<lb/>
匪䝉袂之敢嗟豈溝壑之能衣既藴藉其有餘又澹然<lb/>
而無味得意同乎巻懐違方似乎仗氣類平叔而靡雕<lb/>
似子臺而不朴冠衆善而貽操綜羣言而名學折髙戴<lb/>
於后臺異鄒顔乎董幄探三詩於河間訪九師於淮曲<lb/>
<pb n="KR4h0139_WYG_146-13b"/>
術兼口傳之書藝廣鏗鏘之樂時坐睡而懸梁裁據梧<lb/>
而錐幄既文過而意深又理勝而辭縟咨余生之荏苒<lb/>
追嵗暮而傷情測徂隂於堂下聴鳴鐘於洛城惟忘年<lb/>
之陸子定一遇於班荆余獲田蘇之價爾得海上之名<lb/>
信落魄而無産終長勤於短生饑虚表於徐歩逃責顯<lb/>
於疾行子比我於叔則又方余於耀卿心照情交流言<lb/>
靡惑萬類闇求千里懸渴言象可廢筌蹄自黙居非連<lb/>
棟行則同車冬夜不長夏日靡餘肴核非餌絲竹豈娛<lb/>
<pb n="KR4h0139_WYG_146-14a"/>
我未舍駕子已迴輿中飲相顧悵然動色邦壤雖殊離<lb/>
㑹難測存異山陽之居没非要離之側以膠投漆中離<lb/>
婁豈能識<lb/>
　　贈任昉感知已賦　　　　　　<hi>梁</hi>陸　倕<lb/>
夜申旦而不寐獨匡坐而怨咨命僕夫而夙駕指南館<lb/>
而為期學窮書府文究辭林既耳聞而存口又目見而<lb/>
登心似臨淄之借書類東武之飛翰軫工遲於長卿踰<lb/>
巧速於王粲固乃度平子而越孟堅何論孔璋而與公<lb/>
<pb n="KR4h0139_WYG_146-14b"/>
幹或欲渉其涯涘求其界畔則浩浩淃淃彪彪涆涆譬<lb/>
長鋏於鞘中若龍淵與蜀漢濟濟冠蓋祁祁儁逸有竊<lb/>
風以味道咸交臂而屈膝或望路以窺門空升堂而入<lb/>
室彼春蘭及秋菊尚蕪絶於衆芳矧重仁與襲義信遼<lb/>
遼兮未央言追意而不逮辭欲盡而復忘竊仰髙而希<lb/>
驥忽脂車而秣馬既一顧之我隆亦東壁之余假似延<lb/>
陵之如舊同伯喈之倒屣附蒼蠅於驥尾託明鏡於朝<lb/>
光謂虚無而為有布籍甚於㳺揚於是柔條颯其成勁<lb/>
<pb n="KR4h0139_WYG_146-15a"/>
白露變而為霜嵗忽忽而遒盡憂與愛兮未忘聚落莖<lb/>
於虚室聴羈雀於枯楊忳鬰悒其誰語獨撫抱而増傷<lb/>
託異人以蠲憂賴竒文而愈疾索黄瓊之寄居造安仁<lb/>
之狹室車出門其已歡無論銜杯與促膝譬鄒子之唫<lb/>
松故未寒而能慄徒納壤以作髙陋呑舟而為網值墨<lb/>
子之愛兼逢太丘之道廣陪九萬以齊征激三千而同<lb/>
上識公沙於杵臼拔孝相於無名非夫人之為感孰云<lb/>
感於余情指北邙以作誓期鬱鬱於佳城<lb/>
<pb n="KR4h0139_WYG_146-15b"/>
　　感知已賦<hi>有序</hi>　　　　　　　<hi>唐</hi>李　翶<lb/>
貞元九年翶始就州府之貢舉人事其九月執文章一<lb/>
通謁於右補闕安定梁君是時梁君之譽塞天下屬詞<lb/>
求進之士奉文章造梁君門下者蓋無虚日梁君知人<lb/>
之故也亦既相見遂於翶有相知之道焉謂翶得古人<lb/>
之遺風期翶之名不朽於無窮許翶以拂拭吹嘘翶初<lb/>
謂面相進也亦未幸甚十一月梁君遘疾而殁翶漸逰<lb/>
於朋友公卿間往往皆曰吾久籍子姓名於補闕梁君<lb/>
<pb n="KR4h0139_WYG_146-16a"/>
也翶乃知非靣相進也當時意謂先進者遇人特達皆<lb/>
合有是心亦未謂知已之難得也梁君殁於兹五年翶<lb/>
學聖人經籍教訓文句之㫖而為文將數萬言愈昔年<lb/>
見於梁君之文弗啻數倍雖不敢同徳於古人然亦常<lb/>
無怍於中心毎嵗試於禮部連以文章罷黜聲光晦昧<lb/>
於時俗人皆謂之固宜矣然後知先進者遇人特達亦<lb/>
不皆有是心方知知已之難得也夫見善而不能知雖善<lb/>
何為知而不能譽則如勿知譽而不能深則如勿譽深<lb/>
<pb n="KR4h0139_WYG_146-16b"/>
而不能久則如勿深久而不能終則如弗乆翶雖不肖<lb/>
幸辱於梁君所知君為之言於人豈非譽歟謂其有古<lb/>
人之遺風豈非深歟而逮夫終身豈非久歟不幸梁君<lb/>
短命遽殁是以翶未能有成也其誰能相繼梁君之志<lb/>
而成之歟已焉哉天之遽喪梁君也是使翶之命久迍<lb/>
邅厄窮也遂賦感知已以自傷其言怨而不亂盖小雅<lb/>
騷人之餘風也其辭曰<lb/>
戚戚之愁苦兮思釋去之無端彼衆人之容易兮乃志<lb/>
<pb n="KR4h0139_WYG_146-17a"/>
士之所難伊自古皆嗟兮又何怨乎兹之世獨厄窮而<lb/>
不達兮悼知音之永逝紛余生之多故兮特愧於世之<lb/>
誰知撫聖人敎化之旨兮洵合古而乖時誠自負其中<lb/>
心兮嗟與俗而相違趨一名之五稔兮尚無成而淹此<lb/>
路岐昔聖賢之遑遑兮極屈辱之驅馳擇中庸之蹈難<lb/>
兮雖困頓而終不改其所為茍天地之無私兮曷不鑒<lb/>
照於神祗心勁直於松栢兮淪霜雪而不衰知我者忽<lb/>
然逝兮豈吾道之已而<lb/>
<pb n="KR4h0139_WYG_146-17b"/>
　　士伸知已賦　　　　　　　　<hi>宋</hi>蔡　襄<lb/>
古有云賤而達已者道必有裕貴而得士者禮必與鈞<lb/>
意圖榮以髙世朅游名於大人威鳳下而覽德微蠖屈<lb/>
而求伸謂周公多才揮沐吐餐而延白屋顔子具聖砥<lb/>
名礪行而附青雲故我浩氣集義遊於天真黙守節而<lb/>
無悶動㑹時而益振彬文薄乎河漢長算鶩乎臣鄰指<lb/>
素絃而稟潔紉香草兮生春彼美君子風度瑰偉烏在<lb/>
其蔓葛以均戚寧藉乎樹枌而接里夷亷嶷而索言詣<lb/>
<pb n="KR4h0139_WYG_146-18a"/>
幽眇而均旨判桑植於異畦決㫁涇於東水始傾崐而<lb/>
娱玩遽倒廩而矜侈耽聖域以同奥秩皇塗而並軌雖<lb/>
韜瑕可以取璧兼體可以收菲矧或太公蛻北海之居<lb/>
安石翔東山而起我拒其歸誰執兹恥必使右雪苑之<lb/>
席屣繡衣之履繩引堯舜以致君蒙合燕趙之多士茍<lb/>
氣協而聲同偕克濟乎薰美者也且夫虹玉隠乎巉石<lb/>
砒硃淪乎層漪麒麟非犬羊之比鱣鱏豈螻蟻之持沕<lb/>
明淵而自得曷怵迫而外侈華屋千榱柔繒百帷積粟<lb/>
<pb n="KR4h0139_WYG_146-18b"/>
乎京坻躍馬乎騧驪匪衷藏之雅尚羌得志而弗為何<lb/>
藴諛以發顔何挾巧而讕辭宜乎厚德表世嘉聞葢時身<lb/>
享崇髙之貴目瞻咫尺之儀謂巧株可萬乗之器廊廟<lb/>
非一木之支得於道不伐乎衆公推於室不懵乎内私<lb/>
舉巖穴而悚觀峩冠佩而來思上弗求焉無曰蔑當吾<lb/>
取下弗進焉無曰胡為我知然則人之膠於今者或安<lb/>
於近泥乎古者或昧乎通擇其粉墨之異考以宫商之<lb/>
同射乃墉上熭冝日中鳴鶴隂而子和雕虎嘯而生<lb/>
<pb n="KR4h0139_WYG_146-19a"/>
風不然則名位相雄師學相攻耕石田而待稔懐珍髢<lb/>
而適戎故非五難而吐論和再刖而處窮嗟乎木秀林<lb/>
而必摧士入朝而見嫉絳灌隠堤而賈遷椒蘭發機而<lb/>
原黜子冉膏舌而墨幽臧倉圜晴而軻逸夜光明月招<lb/>
訶按劒之年流水高山沉思絶絃之日在孤見之卓越<lb/>
發羣蔽之豐密借如説困刑戮何擷其芳尹恬耔耨何<lb/>
鋪其香若歲旱而澤及卒阿衡而自將惟聖哲之覯逢<lb/>
俾業履之猗昌奚仕虞而弭廢由自戎而出亡秦何售<lb/>
<pb n="KR4h0139_WYG_146-19b"/>
之而遂用遽厚之而遐疆仲負弩而仇君鮑何奪徽纆<lb/>
與鋒鋩弗芥蠆乎左右麾千侯而拱天王設隕越於九<lb/>
淵幾夷衽而易鄉甯倚輈而鳴嗌桓何寶其琅琅鬷肆<lb/>
語而靡著向何悟而趨下堂伊郄勲之末圖胥何利乎<lb/>
錫土越石娱薪以相佯嬰何次驂而奄取平負郭而久<lb/>
貧何梯魏而康寓信鼓刀以周身何翼蕭而登輔節信<lb/>
疲於游宦何怵心於皇甫正平厥於羈雌何衒能於文<lb/>
舉亮覘時而晦身蜀何奮之於甽畝蒙署籍而委質吴<lb/>
<pb n="KR4h0139_WYG_146-20a"/>
何抗之於卒旅謇斯類之有徒殫筠素而曷敘彼王公<lb/>
之宏略豈數子智謀之能補畏遺德於冥鴻思灑恩乎<lb/>
施雨向使失風雲之㑹構竒衰之伍或侘傺於草茅或<lb/>
殲危於俘虜亘天地以寂寥尚何流嘉風而建英矩者<lb/>
哉今兹有人逺陶聖世少齒鄉黌根雲英之節奏表畛<lb/>
域而墾耕躋陵隅之峻<graphic n="KR1005" url="https://raw.githubusercontent.com/kanripo/KR-Gaiji/master/images/KR1005.png" mimeType="image/png"/>泳垠涘之淵渟若夫名山首<lb/>
乎黄老鬼谷譎乎縱横桑羊役乎術計商鞅刻乎刑名<lb/>
姑還車而却步目吾肆之豐贏既披閩吳而僑貢未幾<lb/>
<pb n="KR4h0139_WYG_146-20b"/>
唱第於天楹賦從軍兮南土天葢五而回星莽萬端而<lb/>
外騖愚幽墨而無營憶百趾以高附愚邅環而後行噂<lb/>
譎辯以旁肆愚抑閼而箝聲紛結游以走譽愚友益而<lb/>
盡傾親冒頤而雙白又齊伐乎大庭第假田不足以羞<lb/>
旨烏敢蘄外物而薦榮晞往躅而結援坱回泬而崢嶸<lb/>
介語黙於蔀室其誰燭之而使明勾蘖牙於瘠壤又其<lb/>
誰育之而使成豈云病畦而諂笑哀絃而賣名然世主<lb/>
炎黄之化鼎連邴魏之風時乎時者難值旦復旦以親<lb/>
<pb n="KR4h0139_WYG_146-21a"/>
逢儻率道而自進立誠知命抑在乎其中亂曰善知人<lb/>
者豈古有而今無善求知者豈彼智而兹愚儻固其窳<lb/>
而厚其薄必幽者綆而培者扶進抑時而退抑命爾其<lb/>
守約而于于者乎<lb/>
　　懐知賦　　　　　　　　　　<hi>宋</hi>張　耒<lb/>
嗟余生之苦艱涉世故而多違坌羣嘲而衆侮獨孑孑<lb/>
其從誰嗟若人之好修外洵直而中竒挈余手而指津<lb/>
謂余車之不迷遵常度以夷行正六轡而安馳嗟終日<lb/>
<pb n="KR4h0139_WYG_146-21b"/>
而無禽曰固然而曷疑惟言動之合符若方圓於矩規<lb/>
振高言於皇極流餘麗於竒辭沃道德以相酬心厭滿<lb/>
而忘飢愛日月而畏别卒悠逺而多懐跂余望兮莫瞻<lb/>
將駕言其從之何出門之多難頓我馬以嗟咨山叢叢<lb/>
而造天車欲進而畏摧臨江湖以浮舟蛟龍鬱其揚鬐<lb/>
路幽迥而莫通心鬱塞而増悲贈瓊瑶以致情恐所託<lb/>
之吾欺惟至技之難投或舉世而莫知儻一遇而見明<lb/>
葢至樂之無儷彼取舍之迷方或骨肉而相遺茍我心<lb/>
<pb n="KR4h0139_WYG_146-22a"/>
之不察雖至愛而何施故烈士之報知已或殺身而不<lb/>
辭豈以生而易名誠内激而忘私風蕭蕭以戒秋蟬嘒<lb/>
嘒而鳴悲白露漙兮夕涼庭木颯其先衰羈我馬於東<lb/>
周葢三歲其於兹老駸駸而來逼心鬱鬱而不夷顧所<lb/>
樂之莫徙託宵寐兮庶幾酌尊酒以忘憂寫我心兮陳<lb/>
詩<lb/>
　　酬德賦<hi>有序</hi>　　　　　　　　<hi>齊</hi>謝　朓<lb/>
右衛沈侯以冠世偉才眷余以國士以建武二年余將<lb/>
<pb n="KR4h0139_WYG_146-22b"/>
南牧見贈五言余時病既以不堪涖職又不獲復詩四<lb/>
年余忝役朱方又致一首迫東偏冠亂良無暇日其夏<lb/>
還京師且事讌言未遑篇章之思沈侯之麗藻天逸固<lb/>
難以報章且欲申之賦頌得盡其體物之旨詩不云乎<lb/>
無言不酬無德不報言既未敢為酬然所報者寡於德<lb/>
耳故稱之酬德賦其辭曰<lb/>
悲夫四游之代序六龍騖而不息輕葢靡於駿奔玉衡<lb/>
勞於拊翼嗟歲晏之尠歡曽隂黙以悽惻𤣥武伏於重<lb/>
<pb n="KR4h0139_WYG_146-23a"/>
介宛虹潛以自匿覽斯物之用舎相羣方之動植弔悴<lb/>
軀於華省理衣簪而自敕思披文而信通散忿懣於胷<lb/>
臆嗟民生之知用知莫深於知已彼知已之為深信懐<lb/>
之其何己牽弱葛之蔓延寄陵風於松杞指曲蓬之直<lb/>
達固有憑於原枲彼排虚與蹠寔又相嗚於林沚興伐<lb/>
木於友生詠承筐於君子矧景行之在斯方寄言於同<lb/>
恥求相仁於積習寓神心於名理惟敦牂之旅歲寔興<lb/>
齊之二六奉武運之方昌覩休風之未淑龍樓儼而洞<lb/>
<pb n="KR4h0139_WYG_146-23b"/>
開梁邸煥其重複君奉筆於帝儲我曳裾於皇穆藉風<lb/>
雲之化景申遊好於蘭菊結德言而為佩帶芳猷而為<lb/>
服援雅範以自綏懿前修之所朂昔仲宣之發潁寔中<lb/>
郎之倒屣及士衡之籍甚託壯武之高義有杞梓之貞<lb/>
心協丹采之輝被伊吾人之陋薄雖黼藻之何寘惟風<lb/>
雅之未變知雲綱之不廓譬層棟之將傾必華榱之先<lb/>
落翳明離以上賓屬傳體於纖蕚周二輝而分崩擠九<lb/>
鼎於重壑雖魚鳥之欲安駭風川而回薄微天道之布<lb/>
<pb n="KR4h0139_WYG_146-24a"/>
新嗟員首其焉託余窘迹以多媿塊離尤而獨處君紆<lb/>
組於名邦貽話言於川渚悵分手於東津望徂舟而延<lb/>
佇慮古今之為隔豈山川之云阻賴先德之龍興奉英<lb/>
靈之電舉事紫泥之密勿腰青緺而容與沾後惠以朅<lb/>
來竟卒獲其笑語我艤舟以命徒將汨徂於南夏既朂<lb/>
余以炯戒又引之以風雅若笙簧之在聽雖舒憂而可<lb/>
假昔痁病於漳濱思繼歌而莫冩恩靈降之未己奉京<lb/>
枌而作傅臨邦塗之永陌懐余馬於騏馵望平津而出<lb/>
<pb n="KR4h0139_WYG_146-24b"/>
宿登崇岡而興賦顧歸幰之南回引行鑣而東驅何瓌<lb/>
才之博侈申贈辭於萱樹指代匠而切偲比治素而引<lb/>
喻方含毫而報章迫紛埃之東騖釋末位以言歸忽乗<lb/>
驛以南赴連篇章之莫酬欲寄言於往句類鎩翮之難<lb/>
矯似洞源之不注意搔搔以杼軸魂營營而馳騖爾腰<lb/>
㦸於戎禁我拂劒於郎闈願同車以日夜城望昏而掩<lb/>
扉時遊盤以未極睠落景之徂輝苦清顔之倏忽吝歡<lb/>
賞之多違排重關而休告知南館之有依驂識門以右<lb/>
<pb n="KR4h0139_WYG_146-25a"/>
轉僕望路其如歸忘清漏之不緩惜曉露之方晞聞夫<lb/>
君之東守地隠蓄而懐仙登金華以問道得石室之名<lb/>
篇悟寰中之迫脅欲輕舉而舎旃離寵辱於毁譽去夭<lb/>
伐於腥膻忽攜手以上征躋中皇之修迥巾帝車之廣<lb/>
軾櫂河舟之輕艇歴星街之熠燿浮天潢之瀴溟機九<lb/>
轉於玉漿練七明於神鼎吹萬化而不喧度千春之可<lb/>
並齊天地於倏忽安事人間之紆婞哉<lb/>
　　感節賦　　　　　　　　　　<hi>魏</hi>曹　植<lb/>
<pb n="KR4h0139_WYG_146-25b"/>
攜友生而遊觀盡賓主之所求登高墉以永望冀消日<lb/>
以忘憂欣陽春之潛潤樂時澤之惠休望候鴈之翔集<lb/>
想𤣥鳥之來游嗟征夫之長勤雖處逸而懐愁懼天河<lb/>
之一迴没我身乎長流豈吾鄉之足顧戀祖宗之靈丘<lb/>
唯人生之忽過若鑿石之末耀慕牛山之哀泣懼平仲<lb/>
之我笑折若華之翳日庶朱光之常照願寄軀於飛蓬<lb/>
乗陽風而逺飄亮吾志之不從乃拊心以歎息青雲鬱<lb/>
其西翔飛鳥翩而上匿欲縱體而從之哀余身之無翼<lb/>
<pb n="KR4h0139_WYG_146-26a"/>
大風隠其四起揚黄塵之冥冥鳥獸驚以求羣草木紛<lb/>
其揚英見游魚之涔灂感流波之悲聲内紆曲而潛結<lb/>
心怛惕以中驚匪榮德之累身恐年命之早零慕歸全<lb/>
之明義庶不忝其所生<lb/>
　　感物賦有序　　　　　　　　<hi>宋</hi>傅　亮<lb/>
余以暮秋之月述職内禁夜清務隙遊目藝苑於時風<lb/>
霜初戒蟄類尚繁飛蛾翔羽翩翾滿室赴軒幌集明燭<lb/>
者必以燋滅為度雖則微物矜懐者久之退感莊生異<lb/>
<pb n="KR4h0139_WYG_146-26b"/>
鵲之事與彼同迷而忘反鑒之道此先師所以鄙智及<lb/>
齊客所以難目論也悵然有懐感物興思遂賦之云爾<lb/>
其辭曰<lb/>
在西成之暮晷肅皇命於禁中聆蜻蛚於前廡鑒朗月<lb/>
於房櫳風蕭颯以陵幌霜皚皚而被墉憐鳴蜩之應節<lb/>
惜落景之懐東嗟勞人之萃感何夕永而慮充眇今古<lb/>
以遐念若循環之無終詠倚相之遺矩希董生之方融<lb/>
鑽光燈而散袠温聖喆之遺蹤墳素杳以難暨九流紛<lb/>
<pb n="KR4h0139_WYG_146-27a"/>
其異封領三百於無邪貫五千於有宗考舊聞於前史<lb/>
訪心跡於汙隆豈夷阻之在運將全喪之由躬遊翰林<lb/>
之彪炳嘉美手於良工辭存麗而去穢旨既雅而能通<lb/>
雖源流之深浩且揚搉而發蒙習習飛蚋飄飄纖蠅縁<lb/>
幌求隙望爓思陵糜蘭膏而無悔赴朗燭而未懲瞻前<lb/>
軌之既覆忘改轍於後乗匪微物之足悼悵永念而拊<lb/>
膺彼人道之為貴參二儀而比靈稟清曠以授氣修縁<lb/>
督而為經照安危於心術鏡纖兆於未形有徇末而舎<lb/>
<pb n="KR4h0139_WYG_146-27b"/>
本或躭欲而忘生碎隨侯於微爵捐所重而要輕矧昆<lb/>
蟲之所昧在智士其猶嬰悟雕陵於莊氏幾鑒濁而迷<lb/>
清仰前修之懿軌知吾跡之未并雖宋元之外占曷在<lb/>
余之克明豈知及之徒爾喟投翰以増情<lb/>
　　感舊賦<hi>有序</hi>　　　　　　　　　唐太宗<lb/>
余將問罪東夷言過洛邑聊因暇景散慮郊畿流盼城<lb/>
闕之間覩弱齡遊觀之所風雲如故卉木維新少壯不<lb/>
留忽焉白首追思曩日緬成異世感時懐舊撫轡忘歸<lb/>
<pb n="KR4h0139_WYG_146-28a"/>
握管叙情賦之云爾<lb/>
惟端辰之餘隙屬凝隂於暮年時觀兵於九伐聊息駕<lb/>
於山川登臨原隰悵望郊壥覽綺紈之遊踐觀疇昔而<lb/>
依然地不改其城闕時無異其風煙想飛葢於河曲思<lb/>
解珮於芝田挾彈銅駝之右連鑣金谷之前薪指倏其<lb/>
代謝舟壑俄而貿遷屬隋李之分崩遇中原之喪亂濯<lb/>
龍變為汙池平樂化為京觀天地兮厭黷人神兮憤惋<lb/>
遂收袂而電舉乃奮衣而雲翔據三秦兮鳳跱出九谷<lb/>
<pb n="KR4h0139_WYG_146-28b"/>
兮龍驤揮寶劒之虹彩迴雕戈於日光埽欃槍兮定六<lb/>
合廓氛沴兮静八荒昔總戎於藩屏今拱已於巖廊營<lb/>
餘故栁壘有殘牆懐壯齡之慷慨撫虚躬而自傷觀世<lb/>
俗之飄忽鑒存亡於宇宙林何春而不花花非故年之<lb/>
秀水何日而不波波非昔年之溜豈獨人之易新故在<lb/>
物而難舊嵗月運兮寒復暑日月流兮夜還晝信造化<lb/>
之常經孰聖賢之可救於是停輿郊郭極眺山川信兹<lb/>
都之壯麗乃卜宅於姬年興亡兮代襲隆替兮相沿惟<lb/>
<pb n="KR4h0139_WYG_146-29a"/>
在德而為固實棄道而難全仰煙霞兮思子晉俯浩汗<lb/>
兮想張騫歎高蹤之靡覿嘉令譽之空傳聊憑軾而静<lb/>
慮懐古人而悵焉况復氣結隆冬歲窮餘律對落景之<lb/>
蒼茫聽寒風之蕭瑟雲散葉而無蔕雪凝花而不實霧<lb/>
嶺㫁兮疑連煙林疎兮似密節物同於前載歡憂殊於<lb/>
曩日扣沉思而多端寄翰墨而何述<lb/>
　　感舊賦<hi>有序</hi>　　　　　　　　<hi>唐</hi>岑　參<lb/>
參相門子五歲讀書九歲屬文十五隠於嵩陽二十獻<lb/>
<pb n="KR4h0139_WYG_146-29b"/>
書闕下嘗自謂曰雲宵坐致青紫俯拾金盡裘弊蹇而<lb/>
無成豈命之過歟國家六葉吾門三相矣江陵公為中<lb/>
書令輔太宗鄧國公為文昌右相輔高宗汝南公為侍<lb/>
中輔睿宗相承寵光繼出輔弼易曰物不可以終泰故<lb/>
受之以否逮乎武后臨朝鄧國公由是得罪先天中汝<lb/>
南公又得罪朱輪翠轂如夢中矣今王道休明噫世葉<lb/>
淪替猶欽若前德將施於後人參年三十未及一命昔<lb/>
一何榮矣今一何悴矣直念昔者為賦云其辭曰<lb/>
<pb n="KR4h0139_WYG_146-30a"/>
吾門之先世克其昌赫矣烈祖輔於周王啟封受楚佐<lb/>
命克商二千餘載六十餘代繼厥美而有光其後闢土<lb/>
宇於荆門樹桑梓於棘陽呑楚山之神秀與漢水之靈<lb/>
長猗盛德之不隕諒嘉聲而允臧慶延自逺祐洽無疆<lb/>
自天命我唐始滅暴隋挺生江陵傑出輔時為國之翰<lb/>
斯文在兹一入麟閣三遷鳳池調元氣以無忒理蒼生<lb/>
而不虧典絲言而作則闡緜蕝以成規革亡國之前政<lb/>
贊聖代之新軌捧堯日以雲從扇舜風而草靡洋洋乎<lb/>
<pb n="KR4h0139_WYG_146-30b"/>
令問不已繼生鄧公世實須才盡忠致君極武登台朱<lb/>
門復啟相府重開川換新楫羮傳舊梅何糾纒以相軋<lb/>
惡高門之禍來當其武后臨朝姦臣竊命百川沸騰四<lb/>
國無政昊天降其薦瘥靡風發於時令藉小人之榮寵<lb/>
墮賢良於檻穽茍惛怓以相蒙胡醜厲以職競既破我<lb/>
室又壊我門上帝懵懵莫知我冤衆人懀懀不為我言<lb/>
泣賈誼於長沙痛屈平於湘沅夫物極則變感而遂通<lb/>
於是日光迴照於覆盆之下陽氣復暖於寒谷之中上<lb/>
<pb n="KR4h0139_WYG_146-31a"/>
天悔禍贊我伯父為邦之傑為國之輔又治隂陽更作<lb/>
霖雨伊廊廟之故事皆祖父之舊矩朱門不改畫㦸重<lb/>
新暮出黄閣朝趨紫宸繡轂照路玉珂驚塵列親戚以<lb/>
高㑹沸歌鐘於上春無小無大皆為縉紳顒顒卬卬踰<lb/>
數十人嗟乎一心弼諧多樹綱紀羣小見醜獨醒積毁<lb/>
鑠於衆口病於十指由是我汝南公復得罪於天子當<lb/>
是時也偪側崩波蒼黄反覆去鄉離土隳宗破族雲雨<lb/>
流離江山放逐愁見蒼梧之雲泣盡湘潭之竹或投於<lb/>
<pb n="KR4h0139_WYG_146-31b"/>
黒齒之野或竄於文身之俗嗚呼天不可問莫知其由<lb/>
何先榮而後悴曷曩樂而今憂盡世業之陵替念平昔<lb/>
之淹留嗟余生之不造常恐墮其嘉猷志學集其荼蓼<lb/>
弱冠干於王侯荷仁兄之敎導方勵已以増修無負郭<lb/>
之數畝有嵩陽之一丘幸逢時主之好文不學滄浪之<lb/>
垂鈎我從東山獻書西周出入二郡蹉跎十秋多遭脱<lb/>
輻累遇焚舟雪凍穿屨塵緇敝裘嗟世路之其阻恐歲<lb/>
月之不留睠城闕以懐歸將欲返雲林之舊遊遂撫劒<lb/>
<pb n="KR4h0139_WYG_146-32a"/>
而歌曰東海之水化為田北溟之魚飛上天城有時而<lb/>
復陵有時而遷理固常矣人亦其然觀夫陌上豪貴當<lb/>
年高位歌鐘沸天鞍馬照地積黄金以自滿矜青雲之<lb/>
坐致高館招其賓朋重門疊其車騎及其高堂傾曲池<lb/>
平雀羅空悲其處所門客肯念其平生已矣夫世路﨑<lb/>
嶇孰為後圖豈無疇日之光榮何今人之棄余彼乗軒<lb/>
而不恤爾後曽不愛我之羈孤歎君門兮何深顧盛時<lb/>
而向隅攬蕙草以惆悵步衡門而踟蹰强學以待知音<lb/>
<pb n="KR4h0139_WYG_146-32b"/>
不無思達人之惠顧庶有望於亨衢<lb/>
　　擬感舊賦<hi>有序</hi>　　　　　　　<hi>明</hi>王　寵<lb/>
正德辛未寵師事林屋先生於包山精舎凡再閲暑塞<lb/>
而退迄今庚辰八年於兹矣乃復來山中作感舊賦其<lb/>
辭曰<lb/>
紛余慕夫好修兮潛大遒以游神漭江河之浩溔兮悵<lb/>
欲渡而無津彼哲匠之巍峩兮揚日月於八垠折疏麻<lb/>
之瑶華兮將以贈夫斯人亟戃怳而仰鑽兮又靡知其<lb/>
<pb n="KR4h0139_WYG_146-33a"/>
所止紛虯龍之下土兮尺蠖蜷旋於泥滓車既殆而馬<lb/>
煩兮阻山川而徙倚忽日月之我遒兮去冉冉而不已<lb/>
經疇昔之故居兮志欿憾而顙泚漭淹留以無成兮將<lb/>
復修吾初服佩長劒之陸離兮冠切雲而矗矗民生各<lb/>
有所樂兮放吾道於空谷吸朝霞以為漿兮夕復餐夫<lb/>
秋蘜茍矩矱之猶存兮冀來者之可追吾令羲和弭節<lb/>
兮將以窮乎我師路漫漫其阻修兮殫吾生以求之亂<lb/>
曰驂騑斯皇莫余好也洵彼前修為我導也海嶽嶄巖<lb/>
<pb n="KR4h0139_WYG_146-33b"/>
何當造也長夜漫漫志懣操也矢心白日遵長道也<lb/>
　　感遇賦　　　　　　　　　　<hi>元</hi>涂　幾<lb/>
歲週遭其在甲兮嗟吾行之不猶前熊羆之咆吼兮後<lb/>
猿狖之啁啾朝裹足以憀慄兮夕燎薪其鬱攸編蒙茸<lb/>
以當席兮薦唧咀以為羞紛百怪其並進兮類南冠之<lb/>
縶囚涕浪浪其達旦兮雜雨霰而交流𤣥雲黯以承宇<lb/>
兮氛霧密而䝉幬羌衆人之所惡兮曰先生其豈留相<lb/>
頑童専佻狡兮増吾心之隠憂余修身以不忒兮諒彼<lb/>
<pb n="KR4h0139_WYG_146-34a"/>
蒼其無尤懐連城之重璧兮乃捐棄於道周冝造物之<lb/>
隕罰兮孰為余而見收欲隠忍以終處兮彼狙鹿其焉<lb/>
能儔望泠泠之修竹兮中有<graphic n="KR0886" url="https://raw.githubusercontent.com/kanripo/KR-Gaiji/master/images/KR0886.png" mimeType="image/png"/>崒之書樓集梁園之能<lb/>
賦兮列佩衿以來遊招先生其來歸兮又何懷乎故丘<lb/>
始雖渝而終合兮誠主人之好修吾今爰居先路兮命<lb/>
鳳凰兮翼輈終音書之不可託兮遡長風以夷猶亂曰<lb/>
世無人兮莫我知兮被褐懐寶卒自迷兮菉葹蒺藜取<lb/>
充幃兮蘭有國香乃不持兮嗚呼噫嘻從古己然豈惟<lb/>
<pb n="KR4h0139_WYG_146-34b"/>
余之慨兮<lb/>
　　感宦籍賦<hi>有序</hi>　　　　　　　<hi>明</hi>湯顯祖<lb/>
今上丁酉三月余以平昌令上四年計如錢塘盪舟長<lb/>
日篋中故有髙士傳慨然尋覽之無存也童子故以宦<lb/>
林全籍進余覽其書書官書名書地書號大若麟角細<lb/>
若牛毛晰矣備矣反覆尋玩亦可以奮孤宦之沉心窺<lb/>
時賢之能事感而賦之<lb/>
有平昌之令尹淹結課以孤羈偶猶夷而懊悵暫循求<lb/>
<pb n="KR4h0139_WYG_146-35a"/>
於展披頗有仙班㭕籙士品𤣥碑巾箱失檢記室忘攜<lb/>
既宦林之有籍豈童子之無知因而取御業已忘疲歎<lb/>
閲川而閲世何此書之可怡冠二京分列省之地界標<lb/>
四季合匝歲之天時其地界也東緜遼掖西折涼巂北<lb/>
逾代薊南極滇黎控中軸於長安剖河山而四維皆百<lb/>
戰之所取豈一目之可縻署都官於南北擬周漢之東<lb/>
西南簡曹而少務北備寀而多儀外則邊遥其腹幹切<lb/>
其支臺省於焉受使州郡於焉稱知有斗僻以孤鎮亦<lb/>
<pb n="KR4h0139_WYG_146-35b"/>
犬牙而交岐甫一逕以維絶或三㑹而扼竒下至一尉<lb/>
一候險如三亳三危有兼有特孰正孰裨莫不禹迹陟<lb/>
於周官堯封攝乎漢威猶恨缺紀官於朶衛失請吏於<lb/>
交夷其天時也選則通急之殊其候推則例閏之譎其<lb/>
期祕館視三年之學内徵以四稔為規奏計佹優而或<lb/>
殿報政當遄而或稽卧疴者往來於浹歲予寧者去住<lb/>
以彌朞或遑將而往返或奄息之早遲第有聞其必鐫<lb/>
鮮存亡而闕疑覘邸報之日積直㑹計而改為是故日<lb/>
<pb n="KR4h0139_WYG_146-36a"/>
厯終歲而猶把宦籍逾時而輒揮在近者摘新而賞實<lb/>
市逺者豫舊以酬欺非春秋也筆削聖而竊取非易也<lb/>
先後天而奉時時之為義大矣惟名與器隨之嗟夫大<lb/>
鈞寫物皇極鑄人物與无妄人生有真吾有身而易寵<lb/>
世喪遁而難貧是以羞其編户榮乎縉紳然而布種詭<lb/>
雜值候繽綸幸者乃為公侯之子卿相之孫前書厥考<lb/>
有階有勲後列環衛如官如恩托江河而猥大依日月<lb/>
而常新不必學書學劒自然允武允文又若駙馬都尉<lb/>
<pb n="KR4h0139_WYG_146-36b"/>
一體天人在既冨其何費獲至貴而無勤次則納貲而<lb/>
為郎亦以財而發身過此以往其勤可知矣清流之跡<lb/>
奮以文詞則必没身乎藻綴燥吻於吟吚寒暑侵而靡<lb/>
覺骨肉怨而不辭至如羽林隸䇿倉門學醫吏人讀律<lb/>
中書臨池𤣥流理樂天文測璣莫不窮年竭晷立骨銷<lb/>
肌彼殆胡為乎爾誠亦有所用之又其甚者作奸犯科<lb/>
知無不為跂榮分僇迂平取竒皆欲争毫釐於此籍之<lb/>
上附咫尺於半部之餘外有乗間觝戲能畫能棊微言<lb/>
<pb n="KR4h0139_WYG_146-37a"/>
解頤説劒説詩日者狎客夜來祕師皆得遊大人以成<lb/>
名指旁流而借貲下則緹騎惡子前魚弄兒一則如貙<lb/>
如豺一則如韋如脂無足比數何所覬睨然而物有所<lb/>
至事不可知買功爵於攫金之後乞告身於枕袖之時<lb/>
經營衣錦踐躐綦絲在主爵而無靳咤剞劂以何遺第<lb/>
云為之則是敢曰文不在茲嗟夫天下亦大矣仕人亦<lb/>
夥矣有鳳凰之官則必有蟣蝨之使有金玉之音則必<lb/>
有糞土之士巨海葺龍蚌以鋪文太華緫松榛而擾翠<lb/>
<pb n="KR4h0139_WYG_146-37b"/>
散之人有十等合之天無二日天其平也不平人則不<lb/>
一也而一不平謂何有一有多有終身於帝所有絶望<lb/>
於廊阿有十年而不調有一月而屢加有微欹而輒振<lb/>
有一蹶而永蹉有弱冠而峥嶸有白首而婆娑有受萬<lb/>
金而無譏有拾片羽而為瑕有擁旃於華美有投牒於<lb/>
荒厓有提鹺而擬方伯有守郡而無建牙有贍僮客而<lb/>
鳴豫有絶父母而勞歌有長孫曽而襲珪有鬻子女而<lb/>
還家有上壽而賜尊有自經於幽遐麗風者衎言笑而<lb/>
<pb n="KR4h0139_WYG_146-38a"/>
加翼絶津者罄號咷而靡槎得時者隨俯仰而皆妙失<lb/>
志者任語嘿以無佳徒使墨守者視此書而失據捷鬬<lb/>
者指是刻以嚴誇智愚勇怯於斯乎盡銳貧冨侈嗇於<lb/>
是乎交賖細則鑚如蚊蚋大則據若蛟鼉緩則穆如塤<lb/>
篪急則慘若鋩邪親屬之榮悴以此人身之軒輊匪他<lb/>
何必耆舊傳而特筆人物志以編摩第登名於仕版若<lb/>
陟巘以盈科有規有矩如琢如磨諒有朝其必市想無<lb/>
臣而不波乃有揚休山立籧戚駘駝姓名舛詭爵地參<lb/>
<pb n="KR4h0139_WYG_146-38b"/>
差鸞視蟲其一粒豹覺鼴以隨窠茍有懐而未瞑緫奔<lb/>
命於旁羅是故謁選則咳成雷雨議汰則委若泥沙地<lb/>
貴則聨之以雲錦命賤則等之以風花至消詳於品列<lb/>
益撫巻而増嗟名理儔而贗售功勤埓而盜夸等竒節<lb/>
而抑真並文林而采革然則兹籍也葢有朱紫異質淄<lb/>
澠同和者矣迨其甚也且有人焉巧若窮竒昧若渾敦<lb/>
名可以冠楚杌貌足以鑄神奸物論之所必去兹籍之<lb/>
所獨存方災木而未已或閲季而彌尊亦有行若處子<lb/>
<pb n="KR4h0139_WYG_146-39a"/>
　智若耆舊望足以壓折非是才足以替獻可否謂周行<lb/>
　其必先視百爾而豈後比索名於右方復展轉而烏有<lb/>
　或置無人之境或寄冗從之藪冷之以所必灰障之唯<lb/>
　恐不走彼拙效其常然豈削籍之所朽徒使頑弱之人<lb/>
　覽兹籍也耀其貴如得如驚黯其賤如失如玷懲死灰<lb/>
　之不然慕積薪之所占身已沒其焉如貴及生而可豔<lb/>
　捐亢壯以和顔算幽憂而委念然則兹籍也能使人采<lb/>
　色飛舉道心沉亂可觸手而偶觀難淹神而久玩忽掩<lb/>
<pb n="KR4h0139_WYG_146-39b"/>
　巻而惘然吾亦多言之為幻矣<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定歴代賦彚外集巻三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0139_WYG_012-1a"/>
　欽定四庫全書<lb/>
御定歷代賦彚巻九<lb/>
　　天象<lb/>
　　　露賦　　　　　　　　　　　<hi>唐</hi>張彦勝<lb/>
　夫露者陰陽之精氣也天地之靈液秋冬濁而春夏清<lb/>
　晞於朝而生於夕隨時應變不凝不積遇物受彩因象<lb/>
　而光滴滴瀝瀝熒熒煌煌爾其為大也澄九天而淨六<lb/>
　合爾其為廣也清四極而灑八荒故能消歇氛埃生成<lb/>
<pb n="KR4h0139_WYG_012-1b"/>
　草木羃䍥千品霑濡萬族其澤厚矣其潤深矣願聞其<lb/>
　始試言厥初兆自元氣生於太虚巨人飲之而不死上<lb/>
　古吮之而穴居天無雲兮珠的皪野有草兮玉扶疎寫<lb/>
　蟲鳥兮為篆懷蛟龍兮著書河洛建都兮氣均風雨甘<lb/>
　泉築館兮名亞儲胥或泛灩池臺或葳蕤竹柏鶬鶊鳴<lb/>
　兮色紫鴻鴈來兮光白露之為徳也天一所以為王侯<lb/>
　露之為文也詩人所以歌召伯既因甘而作頌稱未晞<lb/>
　而留客是時鷙鳥初擊鳴蟬向晩悲九節之相催恨三<lb/>
<pb n="KR4h0139_WYG_012-2a"/>
危之路逺或乃幽閨織婦初下鳴機徘徊空院悵望秋<lb/>
暉洞房月入羅帳螢飛看鴻鴈之將度怨良人兮不歸<lb/>
灑交頤之玉箸苦寒露之沾衣至如闗山氣寒瀚海風<lb/>
急胡侵隴塞兵屯馬邑征人此時思歸下泣不覺漣如<lb/>
沾我衣濕别有洛陽才子人間秀士逺自巖曲來遊學<lb/>
市有恨驚心無人知已聞墜葉而歎息對浮雲而愁起<lb/>
悽悽兮怳若有亡覩蒹葭之蒼蒼惜白露而為霜宋大<lb/>
夫聞而歎曰歲乎不我與一寒一暑昔時春晩拂楊栁<lb/>
<pb n="KR4h0139_WYG_012-2b"/>
於南津今日秋深落芙蓉於北渚古人未達平生羇旅<lb/>
君何為而絶絃敢知音而相許重曰白日黯黯兮秋風<lb/>
多綠川蕭蕭兮空水波聞郢中之有曲試調露而為歌<lb/>
歌曰天降氣兮地凝精皇徳茂兮芝蓋平金盤漬兮玉<lb/>
杯清葉有露兮落有聲遼東之鶴中夜驚日南之雞凌<lb/>
晨鳴華山柏兮多珠露松子服之得長生<lb/>
　　五色露賦<hi>以率土康樂之應為韻</hi>　　　　<hi>唐</hi>白行簡<lb/>
惟上天之陰騭至誠感通靈液肇吉能分五色之異以<lb/>
<pb n="KR4h0139_WYG_012-3a"/>
候一時之出祥風爍乎茂草瑞景晞乎朝日𤣥黄雜錯<lb/>
綴玉樹以相鮮丹紺交輝映金盤而乍失既能偶聖以<lb/>
呈貺寜有普天之不率飛液花塢流光蕙圃青瑩玉綴<lb/>
燦爛珠吐露藥訝仙童捧來潤石疑女媧欲補花禽拂<lb/>
著宛如陳寶之雞平野染成煥若徐方之土當其金烏<lb/>
戢耀玉兔騰光夜寂空知鶴警寒輕猶未為霜徒想狀<lb/>
天酒類神漿豈辨彰施而披棘尤分雜錯以沾裳滿林<lb/>
嶺而霞駮遍莓苔而錦章自然鬱為天祚慶我皇唐何<lb/>
<pb n="KR4h0139_WYG_012-3b"/>
必徴勒畢之言以為國泰驗吉雲之說乃辨時康嘉其<lb/>
風中煜爚空際浮爍綴瑤草以紛敷泫庭柯而照灼彼<lb/>
瀼瀼刺其感歎此湛湛歡其宴樂徒用興其詠歌曽何<lb/>
覩其交錯未若含瑞表徳耀彩逢時乍綺分於彼或星<lb/>
合於兹為陰陽之淳粹作花木之葳蕤喜氣度闗徒虚<lb/>
語耳榮光出水曷足方之是知天降休祥聖為明證淡<lb/>
汪濊之仁澤得文質之善稱天何言哉國有感而善應<lb/>
　　五色露賦<hi>以率土康樂之應為韻</hi>　　　　<hi>唐</hi>賈　餗<lb/>
<pb n="KR4h0139_WYG_012-4a"/>
露彩呈祥厥狀非一表四方之具慶故五色而俱出間<lb/>
朱青以騰文雜𤣥黄而成質則沐聖澤者疇敢不祇被<lb/>
湛恩者㒺有不率大化式孚瑞物斯覩究其原兮則一<lb/>
分其色兮惟五曖空之際若麗非烟之祥潤塊之時如<lb/>
啟建侯之土神化無方至精宣光且見凝夫渥彩孰云<lb/>
晞以朝陽雖有本於三危三危不得不比諒無當於五<lb/>
色五色不得不彰豈直超絳雪掩𤣥霜空挹瀼瀼之靈<lb/>
氣酌湑湑之神漿始也結以成形自東方而轉色今也<lb/>
<pb n="KR4h0139_WYG_012-4b"/>
出於協慶猶上天而降康則知時在中和何物不樂超<lb/>
飛走而為瑞與風雨而咸若不資揭以金莖寜假承於<lb/>
瓊爵鍊石初染類媧皇之補天鴛瓦纔霑類彩鳳之巢<lb/>
閣在漢武時方朔陳詞涉吉雲之異境得五露之靈滋<lb/>
曷若我后統寰海之有截應天地之無私包衆瑞之備<lb/>
矣選列辟而觀之自然陰陽降祉天人合應吸沆瀣延<lb/>
楚客之情詠厭浥動詩人之興若以彼而方此曽不得<lb/>
侔色而揣稱<lb/>
<pb n="KR4h0139_WYG_012-5a"/>
　　五色露賦<hi>以率土康樂之應為韻</hi>　　　　<hi>唐</hi>王　起<lb/>
露表嘉瑞國昭元吉發五色以斯呈掩百祥而非匹輝<lb/>
光駭目知泛灧之維新變化殊姿覺淒清之有失若非<lb/>
澤無不被化無不率則何以感之於寥天榮之於聖日<lb/>
爾其寂歷地表希微天宇無聲而零有色斯覩始曖空<lb/>
而雜糅俄泫草而周普霑於衣也皆成黼黻之衣潤於<lb/>
土焉更謂苴茅之土且其白能受采朱則孔陽青映苔<lb/>
而轉麗𤣥點漆而有光既炫燿於衆彩終錯雜於𤣥黄<lb/>
<pb n="KR4h0139_WYG_012-5b"/>
儻在琉璃味無忝於甘醴如浮葭菼色詎變於凝霜何<lb/>
湑兮之膏潤有煥乎之文章固可以扶壽而愈疾俗泰<lb/>
而時康徒觀夫泥泥未晞瀼瀼既落珠彩點綴日華照<lb/>
灼無煩畢勒之求方成曼倩之樂散東陵之上乍混其<lb/>
𤓰灑西山之中更迷其藥其凝厭浥其布葳蕤鶴將警<lb/>
而未測蟬欲飲而猶疑何紺霧而喻矣何卿雲而比之<lb/>
則知墜露成文休祥有證實我后之冥感掩前王之嘉<lb/>
應<lb/>
<pb n="KR4h0139_WYG_012-6a"/>
　　五色露賦<hi>以率土康樂之應為韻</hi>　　　　<hi>唐</hi>袁　兊<lb/>
上帝宥密露滋貺吉青紫相宣𤣥黄間出湛鮮輝以交<lb/>
透涵潤彩以爭溢揺泫泫於微風散離離於初日滴而<lb/>
成暈宜警鶴之偏聞感以無情勝舞獸之能率被萬物<lb/>
之咸覩表天心之以溥識瑞氣之非二辨方來之自五<lb/>
洗於石如披媧后之文遍於地似割封侯之土合徳於<lb/>
唐成金之黄鳥晨散而翻墜烟晴籠而轉光既桂成於<lb/>
重葉亦珠綴於垂芒契之斯來我則調玉燭而後致求<lb/>
<pb n="KR4h0139_WYG_012-6b"/>
之靡得彼則耀金莖而莫量是以其邦用昌其人用康<lb/>
誠可以為飲不可以為霜其離絢兮其濃沃若遐矚文<lb/>
象旁通綺錯狀郊祀之琮璧燦以芬敷擬霄漢之雲霓<lb/>
煥乎蕭索固自天而同酒諒不醉而可樂其甘如飴其<lb/>
凝如脂茍叶於道不常厥期在春而衆葩皆麗或秋而<lb/>
羣蕪更滋彼露瀼矣我王則之接荷光兮渥蓂莢連碧<lb/>
砌兮滿階墀旁霑兮對龍衮之彪炳紛映兮逼鸞鳳之<lb/>
葳蕤始繁於天臨之際終晞於日旰之時足使魏殿懐<lb/>
<pb n="KR4h0139_WYG_012-7a"/>
慙漢宫非勝多聞前後之仙術豈逮吾君之響應願濡<lb/>
翰於攻文之徒庶發揮於夢筆之興<lb/>
　　清露點荷珠賦<hi>以題為韻</hi>　　　　　<hi>唐</hi>闕　名<lb/>
池有秀冠衆卉兮彼荷最英天之氣結淳和兮惟露斯<lb/>
清圓規覆水兮翻然蓋傾素質積葉兮炯爾珠明露非<lb/>
荷無以呈潔已之狀荷非露無以異先彫之榮皓影揺<lb/>
光修莖羃布氣散蘭郁光分雹聚鄰腐草謂螢火將飛<lb/>
俯澄波若蠙珠已露宜瀼浥於夜景惜芬芳於歲暮縹<lb/>
<pb n="KR4h0139_WYG_012-7b"/>
綵將䦨瓊光未斂團素律以泥泥擢餘芳之冉冉映翠<lb/>
帶狀蓮的之剖開對青霄仰星文之亂點色慙兮菱藻<lb/>
氣肅兮金波雖有秋月我則承恩於彼露豈無朝日我<lb/>
則庇身於此荷尚不願灑園葵而澤豐草豈學老林葉<lb/>
而滋枯柯客有感秋而歎曰滴瀝縈紆布濩芬敷浮池<lb/>
烟兮葳蕤吐絳點天酒兮璀璨垂珠已矣夫露欲變荷<lb/>
欲蕪君不見嚴霜降萬物皆盡兮復有此芙蕖<lb/>
　　湛露晞朝陽賦<hi>以諸侯來朝錫宴具醉為韻</hi>　<hi>唐</hi>張勝之<lb/>
<pb n="KR4h0139_WYG_012-8a"/>
陽暉早曙露泫清宵宵既寂而露彩結曙將動而陽氣<lb/>
消是以在蘭者照之則煥乎葉在棘者燭之則晞乎條<lb/>
故乃喻天子布徳於宴猶諸侯命朔於朝觀夫潤草瀼<lb/>
瀼晞陽羃羃氣色濃兮猶茂枝幹燥兮如滌初將比玉<lb/>
以减其琳璃稍欲如珠復消夫玓瓅故可比臣竭忠以<lb/>
祇敬君降恩而蕃錫及夫大明有赫五色初收陵晨光<lb/>
動平野氣浮遂使將飲之蟬驚陽烏而復退罷警之鶴<lb/>
懼白駒而不留出扶桑兮始上被豐草兮徒周何異夫<lb/>
<pb n="KR4h0139_WYG_012-8b"/>
錫宴則臨乎我后來朝則嘉彼爾侯原夫曭朗之光未<lb/>
舒霑濡之色猶遍忽其陽氣匝晴風扇則滴而有響者<lb/>
其響罷聴布而成文者其文難見夫如是則類藩臣感<lb/>
化而來覿中朝布德而成宴彼以朝為數此以夜為初<lb/>
夜則因我而陰勝朝則因我而陽舒其凝也無不備矣<lb/>
其晞也曷可藏諸况有麗天之暉潤月之意崇其燕禮<lb/>
著乎前志朝日出海若一人之當陽夕露低柯若羣臣<lb/>
之既醉天晴夜朗林霽煙開稽其順陽之心旡且周而<lb/>
<pb n="KR4h0139_WYG_012-9a"/>
復始懿乎漸晞之理又觀往而知來所以為成歲之本<lb/>
履霜之具華葉既濡清光若煦吾知湛露晞朝陽也為<lb/>
君臣宴饗之喻<lb/>
　　秋露賦　　　　　　　　　　<hi>唐</hi>李　鐸<lb/>
天何言哉萬化斯該歲云秋矣傷心不己起涼風於四<lb/>
面飛斷雲於千里爾乃髙天氣爽寒日光清下翠樓以<lb/>
迴矚見白露之晨生向珠網以添淨依玉階而助明如<lb/>
霜未結似雨還輕點庭蕪而葉重滋園菊而花榮歌湛<lb/>
<pb n="KR4h0139_WYG_012-9b"/>
則周詩入興凝甘則漢載留名故色貴含秋光宜泛曉<lb/>
既騰文於地上復垂容於筆杪煙澹彩而的的月籠華<lb/>
而皛皛豈若華山之際童子受於囊中金莖之端仙掌<lb/>
承於雲表况乎胥臺發色軒丘降祥紅蘭受而彌潔緑<lb/>
葵含而轉芳初益巨海終晞太陽既隨時以隠見還任<lb/>
物以行藏爾其無林不沾無草不羃薤上流彩林中湛<lb/>
液思蟬飲而曉潤旅鶴警其宵滴詞人賦矣已凝冷以<lb/>
淒清君子履之又傷心而怵惕感斯露而揣稱媿才殫<lb/>
<pb n="KR4h0139_WYG_012-10a"/>
而莫析者也<lb/>
　　秋露如珠賦<hi>以凉風變節凝露可觀為韻</hi>　　<hi>唐</hi>師　貞<lb/>
風入秋而方勁露如珠而正團映蟾輝而迥列疑蚌剖<lb/>
而俱攢綴别葉之中時翻的的轉衰荷之上微振珊珊<lb/>
虚靜内瑩圓明外寒且驗目前之美何殊掌上而觀懿<lb/>
夫寓物成規效微應節含緑葵而結緑方麗耀黄菊而<lb/>
中黄轉澈落蒹葭之浦誠媚川而可移泫庭宇之間雜<lb/>
照廡而何别所以未逢朝溘還著夜光當助海而為深<lb/>
<pb n="KR4h0139_WYG_012-10b"/>
功雖至薄蒙沉泉之是棄徳且非涼比蟬飲之為狀與<lb/>
蛇銜而允臧發澤之道素昭結霜之儀漸露咸欣遐被<lb/>
之徳寜起暗投之怒遥瑩空際思縹緲之金莖散照林<lb/>
中謂璀璨之瓊樹宛轉無窮精明有融乍見紅蘭之内<lb/>
如尋赤水之中稍迷逕蔓偏入園叢毎秘彩於晝景何<lb/>
流形于夜風時也草始化螢星逾流火叶物候而増美<lb/>
信晶熒而必果想㳺女於水上訝鮫人之淚墮降自天<lb/>
而任彼無私照於乘而孰云不可湛湛方積纍纍正凝<lb/>
<pb n="KR4h0139_WYG_012-11a"/>
彌増皓鶴之警不憚驪龍之興逺睇平蕪俛首而鮮苗<lb/>
益潤俯觀朝藿傾心而靈液是承嗟乎彼以少而為貴<lb/>
此以多而豈賤遇沾衣而未化如被褐而初見其克好<lb/>
以員來孰若順隂而適變<lb/>
　　承露盤賦　　　　　　　　　<hi>魏</hi>母丘儉<lb/>
樹根芳林濯景天池嘉木靈草緑葉素枝飛閣鱗接而<lb/>
從連層臺偃蹇以横施龜龍怪獸嬉遊乎其中詭類壯<lb/>
觀雜遝衆多若乃肇制模鎔應變入神窮數極理究盡<lb/>
<pb n="KR4h0139_WYG_012-11b"/>
物倫命班爾召淳均撰蘭籍簡良辰采名命於崑丘斬<lb/>
扶桑以為薪詔燭龍使吐火運混元以陶甄驅隂陽而<lb/>
役神物豈取力於烝民用能弗營不日而成匪雕匪斲<lb/>
天挺之靈雄榦掲以高立干雲霧而上征蓋取象於蓬<lb/>
萊實神明之所馮峻極過於閬風鳳髙翔而弗升逺而<lb/>
望之若紫霓下鄰雙鵾集焉即而眎之若璆琳之柱華<lb/>
蓋在端上際辰極下通九原仙掌雙擎既平且安越古<lb/>
今而無匹信竒異之可觀又能致休徴以輔性豈徒虚<lb/>
<pb n="KR4h0139_WYG_012-12a"/>
設於芳園采龢氣之精液承清露於飛雲<lb/>
　　金莖賦<hi>以日華川上動為韻</hi>　　　　　　<hi>唐</hi>吕令問<lb/>
惟漢武皇聖謨洋溢英徽振於緜古洪徳協於元吉騰<lb/>
休聲馳茂實掩八紘以稱大御六龍而首出雖端拱之<lb/>
無為常錬竒以永日於是乎訓殊方之士考靈仙之術<lb/>
張皇臺殿恢拓宫室飛亷之觀既成長年之宫已畢乃<lb/>
金莖之仙掌承沆瀣之精華歘聳擢以横漢屹岧亭而<lb/>
出霞珠盤上開疑天半之懸日丹亭直指若峰蓮之秀<lb/>
<pb n="KR4h0139_WYG_012-12b"/>
花崛然雙立巍乎造天紛爌爌以照野赫奕奕而燭川<lb/>
晴朝有日兮金鏡相射清夜無雲兮銀露自圓屑瓊蕊<lb/>
以充餌噏玉英以延年想王喬之再覩乗羽服以蹁蹮<lb/>
思王母之一至拖霓裳以嬋娟錬液之法斯在化金之<lb/>
術攸傳觀其迥出囂塵孤髙巃嵸錯金盤於龍鳳曵浮<lb/>
光於螮蝀長風激而自清震雷驚而不動亦可以納虚<lb/>
澹之閒曠遺代俗之煩總然而仙在物表君居人上物<lb/>
表者不可以茍求居上者不可以自放虚信神君之語<lb/>
<pb n="KR4h0139_WYG_012-13a"/>
徒蓄長生之望求師入海終貽欒大之誅書帛飯牛卒<lb/>
受文成之誑竟迷情於虚誕亦何補於崩䘮則知履道<lb/>
者守國以正直失德者納人於邪妄向使武皇不謬於<lb/>
兹道亦可以冠百王以為尚也<lb/>
　　初日照露盤賦<hi>以雲表清露光發金景為韻</hi>　<hi>唐</hi>鄭　絪<lb/>
日初出兮露成文盤既潔兮光乍分凝素彩而泛灩鮮<lb/>
顥氣之絪緼忽炯爾以流景乍揭然而拂雲若乃勢倚<lb/>
金莖色映霞表倒初景以揺颺澹輕烟之縹緲承露華<lb/>
<pb n="KR4h0139_WYG_012-13b"/>
以逾明焜霽色而共曉煥然孤秀赫奕奕於長川爛爾<lb/>
生光照翻翻之高鳥盤以貞兮露以盈日既明兮天以<lb/>
清焜以相鮮若曙月之臨朝鏡粲然交映類瓊花之雜<lb/>
玉英金景發色玉壺肇明敷皓質以流耀含太陽之至<lb/>
精伊昔漢帝初營求仙是務我皇復立承天有裕乍髣<lb/>
髴於帝臺宛昭彰乎天路首出庶物表一人之大明光<lb/>
發四施照萬方而遐布豈有屑瓊蕊泫珠露冀靈物之<lb/>
來逰望神人之自遇懿夫合以成象麗然増光干浮雲<lb/>
<pb n="KR4h0139_WYG_012-14a"/>
以杲耀激旭日而悠揚仙掌斜分若蓮峰之曙景宸心<lb/>
迴想如崑岫之晴霜豈比周穆西逰覲王母於崑岳重<lb/>
華南狩怨帝子於瀟湘獨能覩雲闕而飲靈漿者乎徒<lb/>
觀夫素色上升清光下發分廻彩以照耀焜長空而超<lb/>
越日華映兮光復臨露揚彩兮色彌深既炫晃以如玉<lb/>
乍晶明而散金且孤高者可擬之以抗志潔朗者亦仰<lb/>
之而為心况地表煙息天維氣整日之麗矣與星明而<lb/>
共融盤實堅然齊聖祚之悠永昔之頌靈液歌浪井曽<lb/>
<pb n="KR4h0139_WYG_012-14b"/>
不如賦露盤之瑞景<lb/>
　　初日照露盤賦<hi>以雲表清露光發金景為韻</hi>　<hi>唐</hi>盧景亮<lb/>
揭金盤而受露擢仙掌而凌雲當朝陽之出海屬寥廓<lb/>
之無氛霽色曈曨金輝晃皛光奕奕於九霄之際色照<lb/>
昭於衆象之表大明既照夕露方盈金景相映銀華自<lb/>
清髙不可攀駐王喬之羽駕仰不可視奪離朱之目睛<lb/>
彼方丈之金闕洎天台之赤城或煒煌而景耀或煥赫<lb/>
而霞明出人寰之杳𦕈隔海嶠之崢嶸孰與我之為異<lb/>
<pb n="KR4h0139_WYG_012-15a"/>
標景光於上京觀其巃嵸雙立岧嶤上騖輕靄不飛纖<lb/>
雲不度九成爛爛揺翠影於樓臺四野熒熒落浮光於<lb/>
草樹斯亦域中之殊觀其惟作器而盛露且夫先王立<lb/>
晦獨覩太陽巻天宇之夜色引帝庭之曙光惟大君之<lb/>
攸俟仰羣后之所望其彩若電其形若月列缺雖伏常<lb/>
煒煒而不收蟾蜍已歸實亭亭而未沒日無私而見照<lb/>
盤既遇而始發請言露盤之始也林巒掩映崖谷重深<lb/>
自藴於石孰為之金遭漢皇之雅尚會良冶之幽尋忽<lb/>
<pb n="KR4h0139_WYG_012-15b"/>
範鎔而有作爰奉承之是任不然者在泥塗而重棄與<lb/>
瓦礫而湮沈安敢望微耀之輝映初陽之照臨金之為<lb/>
質也光盤之為體也靜從有感而出日諒無心而生景<lb/>
念志士之未偶因達人而後騁顧淺陋之凡才寜覬覦<lb/>
於天幸<lb/>
　　承露盤賦<hi>有序</hi>　　　　　　　<hi>元</hi>楊維楨<lb/>
按漢武故事建章宫作承露盤高二十丈以銅為之上<lb/>
有仙人掌擎玉杯以取雲表之露夫仙人之事莊士所<lb/>
<pb n="KR4h0139_WYG_012-16a"/>
不道吾獨怪漢公卿未有議露盤之非者至魏亦建於<lb/>
芳林園曹植且有銘遂若習為故事余補漢人之缺為<lb/>
承露盤賦極其盛而約之以正云<lb/>
當漢興之七十有餘載也為五葉之武皇國富兵彊威<lb/>
武載揚北伐匈奴南平氐羌東定獩貊西通康郎珍貢<lb/>
集於宗廟謳歌叶於樂章繇是封泰山塞宣房立辟雍<lb/>
開明堂寳鼎既出芝房薦芳海效巨魚渥洼龍驤白麟<lb/>
朱鴈交走並翔符瑞來備天休滋章神人見而呼我以<lb/>
<pb n="KR4h0139_WYG_012-16b"/>
萬歲方士進而啓我以休糧爾乃作柏梁造銅柱神明<lb/>
通天千門萬户太液池開神州移嶼望翠蓬兮東方歎<lb/>
弱水兮中阻念青精之可䭀憶龍根之可脯枣如𤓰而<lb/>
漫聞李如缾而曷覩於是仙人有掌承露有盤擢金莖<lb/>
於雙立奠玉杯之特安取靈液於雲表和玉屑於晨餐<lb/>
殆將洗腥腐於肉食度生死於𤣥闗當其宵潤彤簾曙<lb/>
寒金索樹瘖𤣥蟬池警皜鶴涼風生於玉階灝氣薄乎<lb/>
羅幕感節序之易流傷形容之非昨豈知三危清墜百<lb/>
<pb n="KR4h0139_WYG_012-17a"/>
尺髙濡融若丹汞錯若旒珠盤綴玲瓏疑清眸之泣鮫<lb/>
室杯傾滴瀝如明水之泫方諸痼者服之身痿兮載起<lb/>
老者飲爾顔朽兮還朱同吉雲之色味異姑射之空虛<lb/>
天子於是幸建章及柏梁憑玉几進霞觴邀西母之青<lb/>
使駐上元之瑶裝歌法興𤣥靈之曲鼓飛瓊泠虚之簧<lb/>
酌我以天酒挹我以神漿配丹丘之寶甕陋萊山之綵<lb/>
囊徧賜羣臣流恩汪洋羣臣於是再拜上千萬壽天顔<lb/>
不老彫三光泰元神䇿一十二萬九千六百兮開皇祚<lb/>
<pb n="KR4h0139_WYG_012-17b"/>
於無疆則是盤也非徒戒武皇之淫慾實將以資大漢<lb/>
之靈長者乎嗚呼仙掌折玉杯缺嶽圖既灰蟠核未茁<lb/>
海童不歸嵩呼亦歇感銅仙之自弔墮鉛淚於永别望<lb/>
修門兮空歌白雲之鄉瞻茂林兮孰返秋風之轍向非<lb/>
輪臺悔禍富民軫憂則彼孤高之盤不傾漢家之大器<lb/>
而沆瀣之液不莩漢兵之積髏而武皇之雄其又不為<lb/>
龍死鎬池而鮑臭沙丘者乎吾猶悼當時公孫丞相夏<lb/>
侯始昌倉軍安樂相如夀王皆無益於正捄而殿上小<lb/>
<pb n="KR4h0139_WYG_012-18a"/>
兒且以不儒不老雜譎誕而逢迎則知燕齊妖妄之士<lb/>
豈獨五利與文成嗚呼安得起阿衡太公之輩於斯盤<lb/>
也與之刻丹書之刻銘日新之銘以一洗武皇多慾之<lb/>
病也哉<lb/>
　　霜降賦<hi>以霜降之日豺乃祭獸為韻</hi>　　　　<hi>唐</hi>崔　損<lb/>
天地之氣嚴凝為霜候高秋於玉琯體正色於金方表<lb/>
肅殺而順時戒節協變化而開陰闔陽激清風而増厲<lb/>
淨皓月而浮光驚鴻雁之嗷嗷落蒹葭之蒼蒼所以從<lb/>
<pb n="KR4h0139_WYG_012-18b"/>
地而升應律而降詠團扇而見託班姬豈恨於長門履<lb/>
堅冰以是階袁安欲驚於陋巷達重陰而首出啟沍寒<lb/>
以先期陰與律而相感寒與氣而相資百工由是休矣<lb/>
萬物於焉成之原夫日次於氐月窮於戍當青女以紀<lb/>
候從白露以受質洞庭之葉驚波豐山之鐘應律詩人<lb/>
可比庶欲徹於玉壺大國是資亦將慙於凌室凝於地<lb/>
也似和光以同塵彫於木也類去華而取實其進也則<lb/>
有俟於清宵其退也則見晞於旭日若乃林有擊隼野<lb/>
<pb n="KR4h0139_WYG_012-19a"/>
有祭豺翻繽紛之槁葉宿蒼莽之枯荄烈女覩之而壯<lb/>
志羇人對此而感懷皚皚其姿皎皎其彩既無惡於菅<lb/>
蒯亦何情於蘭茝佐昊天之有成參神功而不滓笳聲<lb/>
乍拂怨楊栁之衰劒鍔可封發芙蓉之厲乃國家順乾<lb/>
坤之徳法天地之制布澤如春肅物成歲申其令以敦<lb/>
乎風俗宣其威以殄厥災沴服用有度修典禮而㒺差<lb/>
稻熟可羞先寢廟而攸祭名籍籍於憲府法稜稜於司<lb/>
㓂却炎蒸而克叙四節淒金石而率舞百獸客有惜歲<lb/>
<pb n="KR4h0139_WYG_012-19b"/>
星之屢遷傷志業而未就獨沈吟於軒屏望泬寥於宇<lb/>
宙聴萬户之輕砧聴九重之永漏近瞻庭樹空聞槭槭<lb/>
而有聲緬想澗松誰惜青青而獨秀夫如是則可知霜<lb/>
降之候<lb/>
　　秋霜賦　　　　　　　　　　<hi>唐</hi>闕　名<lb/>
目長空以流思偉繁霜之獨異雖變露而成形不憑雲<lb/>
以自致向朝陽而既滅逢夜晴而又墜候暖則止乗寒<lb/>
則飛當鷹隼之始擊值鴻鴈之初歸稜稜作氣凜凜生<lb/>
<pb n="KR4h0139_WYG_012-20a"/>
威比齊紈之顔色奪楚劒之光輝及其降池塘被原陸<lb/>
衰衆草落羣木萎南澗之白蘋碎東籬之紫菊梧桐為<lb/>
之失影蕖荷為之消馥豈直若斯而已徒美其威不妄<lb/>
作動隨物情因其死者而死保其生者而生彫芝蘭而<lb/>
無怨色拂松竹而不傷榮譬大聖行刑必順於時序通<lb/>
賢用法不害於堅貞至若蒲海之居桑河之汭侵戰士<lb/>
之馬蹄封將軍之狐毳沾翠幕而生冷凍朱旗而自脆<lb/>
助陰氛之肅殺壯堅氷之體勢三冬閨閣兮貯相思萬<lb/>
<pb n="KR4h0139_WYG_012-20b"/>
里闗山兮苦留滯不私於已觸物而止疑薄霧之初止<lb/>
似輕塵之未起陵厲自然嚴凝莫擬故能發揮司寇光<lb/>
揚御史明忠臣之無事承君子之所履<lb/>
　　雪賦　　　　　　　　　　　<hi>宋</hi>謝惠連<lb/>
歲將暮時既昏寒風積愁雲繁梁王不悅逰於兔園乃<lb/>
置㫖酒命賓友召鄒生延枚叟相如末至居客之右俄<lb/>
而微霰零密雪下王乃歌北風於衛詩詠南山於周雅<lb/>
授簡於司馬大夫曰抽子秘思騁子妍辭侔色揣稱為<lb/>
<pb n="KR4h0139_WYG_012-21a"/>
寡人賦之相如於是避席而起逡巡而揖曰臣聞雪宫<lb/>
建於東國雪山峙於西域岐昌發詠於來思姬滿申歌<lb/>
於黄竹曹風以麻衣比色楚謠以幽蘭儷曲盈尺則呈<lb/>
瑞於豐年袤丈則表沴於陰徳雪之時義逺矣哉請言<lb/>
其始若乃𤣥律窮嚴氣升焦溪涸湯谷凝火井滅温泉<lb/>
冰沸潭無湧炎風不興比户墐扉裸壤垂繒於是河海<lb/>
生雲朔漠飛沙連氛累靄掩日韜霞霰淅瀝而先集雪<lb/>
紛糅而遂多其為狀也散漫交錯氛氳蕭索藹藹浮浮<lb/>
<pb n="KR4h0139_WYG_012-21b"/>
瀌瀌奕奕聨翩飛灑徘徊委積始縁甍而冒棟終開簾<lb/>
而入隙初便娟於墀廡未縈盈於帷席既因方而為珪<lb/>
亦遇圓而成璧盼隰則萬頃同縞瞻山則千巖俱白於<lb/>
是臺如重璧逵似連璐庭列瑤階林挺瓊樹皓鶴奪鮮<lb/>
白鷴失素䊵袖慙冶玉顔掩嫮若乃積素未虧白日朝<lb/>
鮮爛兮若燭龍銜耀照崑山爾其流滴垂冰縁霤承隅<lb/>
粲兮若馮夷剖蚌列明珠至夫繽紛繁鶩之貌皓汗皎<lb/>
潔之儀迴散縈積之狀飛聚凝曜之竒固展轉而無窮<lb/>
<pb n="KR4h0139_WYG_012-22a"/>
嗟難得而備知若乃申娛翫之無已夜幽靜而多懷風<lb/>
觸楹而轉響月承幌而通暉酌湘呉之醇酎御狐貉之<lb/>
兼衣對庭鵾之雙舞瞻雲鴈之孤飛折園中之萱草摘<lb/>
階上之芳薇踐霜雪之交積憐枝葉之相違馳遙思於<lb/>
千里願接手而同歸鄒陽聞之懣然心服有懷妍唱敬<lb/>
接末曲於是乃作而賦積雪之歌歌曰攜佳人兮披重<lb/>
幄援綺衾兮坐芳褥燎薫爐兮秉明燭酌桂酒兮揚清<lb/>
曲又續而為白雪之歌歌曰曲既揚兮酒既陳朱顔酡<lb/>
<pb n="KR4h0139_WYG_012-22b"/>
兮思自親願低帷以昵枕念解珮而褫紳怨年歲之易<lb/>
暮傷後㑹之無因君寜見階上之白雪豈鮮耀於陽春<lb/>
歌卒王乃尋繹吟翫撫覽扼腕顧謂枚叔起而為亂亂<lb/>
曰白羽雖白質以輕兮白玉雖白空守貞兮未若兹雪<lb/>
因時興滅𤣥陰凝不昧其潔太陽曜不固其節節豈我<lb/>
名潔豈我貞憑雲升降從風飄零值物賦象任地班形<lb/>
素因遇立汚隨染成縱心皓然何慮何營<lb/>
　　雪賦　　　　　　　　　　　<hi>周</hi>劉　璠<lb/>
<pb n="KR4h0139_WYG_012-23a"/>
天地否閉凝而成雪應乎𤣥冬之晨在於冱寒之節蒼<lb/>
雲暮同嚴風曉别散亂徘徊雰霏皎潔違朝陽之曜煦<lb/>
就凌陰之慘列混二儀而並色覆萬有而皆空既奪朱<lb/>
而成素實矯異而為同始飄颻而稍落遂紛糅而無窮<lb/>
曉攝光而映淨夜合影而通曨似北荒之明月比西崑<lb/>
之閬風<lb/>
　　小雪賦<hi>以寒律變時因風有漸為韻</hi>　　　　<hi>唐</hi>林　滋<lb/>
偉兹雪之霏霏應𤣥㝠而不失其期賦象於虹藏之日<lb/>
<pb n="KR4h0139_WYG_012-23b"/>
成形於冰凍之時委地則微庶表三冬之候翻空雖小<lb/>
那無六出之姿當其寒氣初升陰風始變既淅瀝於遥<lb/>
野却飄颻於廣甸邊城一望龍山之淨色猶晞上苑再<lb/>
瞻鳳闕之清光未遍眇若毫端輕飛可觀細細而千巖<lb/>
送冷飄飄而萬户迎寒霏微墀廡之間瑶臺月曉髣髴<lb/>
草茅之上玉樹花攢迥拂陰軒高翻曉律縈枝分盈尺<lb/>
之象帶□誤如圭之質微交月影天邊之孤鴈應迷稍<lb/>
助山明松際之浮煙已失細糝長空纖縁綺櫳淨若蘆<lb/>
<pb n="KR4h0139_WYG_012-24a"/>
花之覆水輕同栁絮之因風是則謝氏林亭盡在迴眸<lb/>
之内梁王池館無非跬步之中於以明潔白之姿於以<lb/>
表陰凝之漸雖見晛而無滯詎因汚而成染初疑畫閣<lb/>
妝奩之香粉微微又若瓊筵玉箸之凝酥㸃㸃既而纖<lb/>
悉繽紛呈祥是因掩日而難分薄霧開簾而不辨輕塵<lb/>
影入空帷預想映書之子光侵逺水潛思訪戴之人可<lb/>
謂不逺而來自無而有始縈盈於階砌終散漫於林藪<lb/>
安得不燎薰爐命芳酒作小雪之賦繼大夫之後<lb/>
<pb n="KR4h0139_WYG_012-24b"/>
　　殘雪賦<hi>以明月照積雪為韻</hi>　　　　　　<hi>唐</hi>范　榮<lb/>
謝惠連遒文擅名藻思騰聲覩階墀之積雪因體物以<lb/>
興情曰是雪也感沍寒之徳陶元化之精𤣥冬御時固<lb/>
淒其而以降青春換律奚浩然以居貞豈不以其氣勁<lb/>
其質清處慘無昧遇蒙而成若就陽呈妍已遇乎東風<lb/>
所解且居陰寓質望晞夫朝日之明乃春宵尚寒銀漢<lb/>
未沒質瑩庭廡光揺林樾雜凝花於春露亂素影於夜<lb/>
月小山虚映瑶峰盈尺而潛生樛枝乍垂梅花照樹而<lb/>
<pb n="KR4h0139_WYG_012-25a"/>
將發詎比夫瓊蕊難求夜光可照且昧不貪之寶未得<lb/>
巻舒之妙或消或結吾將任其行藏是翫是瞻彼何為<lb/>
乎衒耀當其朔風駛同雲劇既散亂以飛空或繽紛而<lb/>
下隙於是出野而萬頃連縞晞山而千峰合璧既見睍<lb/>
以俱消將飄零而委積隨時之義強守潔而在今潤物<lb/>
之功固呈豐而自昔既而陽氣長隂氣滅將散有以歸<lb/>
無尚葆光而固節已矣哉人道不能無否泰天道豈可<lb/>
無寒熱固可洞消息以從之何必託興於殘雪<lb/>
<pb n="KR4h0139_WYG_012-25b"/>
　　雪影透書帷賦<hi>以光彩輝映披閱古今為韻</hi>　<hi>唐</hi>蔣　防<lb/>
顥爾凝素襜如夕張因潔朗以旁徹遂虚明而内彰繇<lb/>
是以洞篇翰鑒毫芒委六出之姿喜乘時而瑞聖就三<lb/>
冬之業期利用之觀光况復素軸增輝輕紗閟彩釋居<lb/>
中之茫昧致藏用之所在霏微乎太素初分晃朗兮窮<lb/>
陰既改映草𤣥之客類姑射之神仙隠談天之人疑胚<lb/>
渾之真宰凜凜寒色融融暮幃縑緗叢耀簡牒連輝朣<lb/>
朧而微月將入羃䍥而輕風乍霏故得百氏旁窺萬流<lb/>
<pb n="KR4h0139_WYG_012-26a"/>
仰鏡稽古昔資興詠動鉛管而有助含章對鶴書而無<lb/>
非浴淨蓋以啟其幽黙不獨事其韜映契莊周之理虚<lb/>
白自生徴大禹之文光隂是競俾夫夕可以忘寐牖可<lb/>
以罷窺煥乎而不藏於密昭然而葢取諸離清熒兮寒<lb/>
氣方壯髣髴兮晴雲欲披澄筆海之波瀾皆為練色耀<lb/>
書林之杞梓盡作瓊枝是能燭前轍彰往哲時觀謝賦<lb/>
想墀廡之縈盈載覩曹詩歎蜉蝣之掘閱詳夫理同委<lb/>
照處異在隂比然膏之功益簡助繫日之務逾深必將<lb/>
<pb n="KR4h0139_WYG_012-26b"/>
修詞以進徳實勤考古以觀今所謂用晦而彰韜光有<lb/>
曙祛絳紗之閟邃發素王之牖戸期潔白以無虧庶研<lb/>
精乎千古<lb/>
　　聚雪為小山賦　　　　　　　<hi>唐</hi>李子卿<lb/>
皓色旁射兮清虚上騰閒階之下兮聚雪崚嶒歎此雪<lb/>
兮具知其有興有滅故為山也庶期乎不騫不崩始也<lb/>
散而從風類元氣之無象今也結而為阜若胚渾之初<lb/>
凝五嶺高標三峰逺蹠昔則心往斯焉目擊千里之勢<lb/>
<pb n="KR4h0139_WYG_012-27a"/>
存乎袤丈萬仞之容見乎盈尺皜曜起乎岑嶂曈曨生<lb/>
乎樹石峽裏則秋月長懸封中則曉雲猶白夫其以近<lb/>
則逺以逺則親玉林不夜瑶草先春照寒景而逾潔拂<lb/>
朝霞而更新嶺上<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>襂作緱氏之仙鶴巖中綽約寫姑<lb/>
射之神人樵傍壑而疎影徑臨崖而絶隣至若霽日生<lb/>
暖融風變朔危容半頹儻遇嵇康之醉片影初墜謂入<lb/>
郄詵之幄因降高而就卑遂散雕而為朴冱寒始勁猶<lb/>
可持而斲見晛則消不可繫而握因知夫色不久鮮物<lb/>
<pb n="KR4h0139_WYG_012-27b"/>
無常堅始則有於無有今乃然於自然觀陵谷之推易<lb/>
信人世之徂遷亦何必怪桑田之變海都邑之成川<lb/>
　　春雪賦<hi>有序</hi>　　　　　　　　<hi>宋</hi>錢惟演<lb/>
癸亥歲二月晦訖春季旦霰雪雜下平地二尺寒威於<lb/>
是凌厲陽和為之潛伏問諸農曰田有傷矣問諸圃曰<lb/>
果不實矣考諸史曰隂陽戾矣予守土者豈不以民為<lb/>
心因愴然而賦<lb/>
春陽以中百昌俱作彼陰冷而忽興何飛霙之驟落始<lb/>
<pb n="KR4h0139_WYG_012-28a"/>
蒙蔽於陽烏遂潛藏於天幕水霰雜下温寒相搏纔衮<lb/>
衮而紛糅更霏霏而交錯因方就圓填溪滿壑迷匹練<lb/>
於素鷴混高雲於皓鶴七盤頓失乎巘嶮二室僅存乎<lb/>
<graphic n="KR3058" url="https://raw.githubusercontent.com/kanripo/KR-Gaiji/master/images/KR3058.png" mimeType="image/png"/>崿我有爰田既鉏既耰我有條桑且桋且柔豈滅裂<lb/>
而是取顧沃若之待收罹此暴殄予心則憂亦有庶草<lb/>
羣木千芳萬菲粉落絮起珠傾玉碎建森纚之高牙垂<lb/>
陸離之長佩掩藩匽之鬱栖覆臺塘之畏壘病李殭於<lb/>
井榦芳蘭沈於林薈有卉夐夐有鳴嚶嚶移薦草以無<lb/>
<pb n="KR4h0139_WYG_012-28b"/>
所戀危巢之欲傾顧澤中而罷釣之壟上而輟耕手足<lb/>
癉瘃吾道不行吾乃詩歎麻衣歌悲黄竹兔園靡召於<lb/>
㳺客弇山逐休於王屬隔瑶水之來使沒騷人之行轂<lb/>
東郭歎不完之衣梁山作歸思之曲豈由漢女之寃遂<lb/>
至衛民之哭已而違時令反天常氣雖淒而不烈風雖<lb/>
暴而不揚忽曜靈之委照佇消釋於輝光<lb/>
　　雪賦　　　　　　　　　　　<hi>明</hi>薛　瑄<lb/>
維月之孟陽兮氣栗烈而嚴凝歲忽忽而遒盡兮閟升<lb/>
<pb n="KR4h0139_WYG_012-29a"/>
降之機扄相重陰之藴杳兮霰雪下而縱横何𤣥㝠之<lb/>
工巧兮鏤六出之竒形初揮霍而散漫兮遂漠漠而無<lb/>
窮乍大荒之微堊兮久川谷而俱盈灑長松之落落兮<lb/>
玉龍夭矯而騫騰逐囘飇而入竹兮磕金石之琤琤被<lb/>
嶔崟之絶巘兮若天吳起立而海波傾訝城闉之方啟<lb/>
兮敞馮夷之幽宫巻前簾而凝睇兮懸旒玉於簷楹九<lb/>
臯之鶴横空而逺逝兮惟聞夫戞然之長鳴舞瑶臺之<lb/>
佚女兮迷不覩夫綽約之冶容疑地媪之效瑞兮珪璧<lb/>
<pb n="KR4h0139_WYG_012-29b"/>
磊落而晶瑩豈清都紫微之既春兮梨花飛絮而交零<lb/>
載瑶車而駕玉虯兮將逺觀夫九野與八紘遵渤澥而<lb/>
東騖兮渺萬里之滄溟登九疑而瞰南極兮祝融不炳<lb/>
耀其銛鋒循流沙而涉弱水兮歷崢嶸之長冰臨大漠<lb/>
而睨中土兮山川紆曲而齊同天地混融而為一兮又<lb/>
孰别夫濁與清乃旋輈而息駕兮獨戃怳於中庭四方<lb/>
上下皆在我闥兮擴靈府之宏澄探元化於終古兮聊<lb/>
向風而抽情亂曰洪鈞斡運一氣孔遒兮四時相沓而<lb/>
<pb n="KR4h0139_WYG_012-30a"/>
翕闢何由兮陽以隂肅恩若仇兮闃寂無餘而發爛莫<lb/>
收兮蟲蟊降伏三白肇休兮歲薦若兹我將何求兮<lb/>
　　喜雪賦　　　　　　　　　　<hi>宋</hi>范純仁<lb/>
余謫守於山城兮唯土瘠而民窮加農事之莽鹵兮仰<lb/>
雨暘之適中昧豐凶之迭有兮蓋天道猶張弓雖唐商<lb/>
之盛兮亦難恃乎全功賴睿明之在上兮常十雨而五<lb/>
風偶愆陽之微疹兮候甫涉乎季冬既四聰之旁達兮<lb/>
復親覽乎奏封詔禱祠於羣望兮戒守牧以稠重邁成<lb/>
<pb n="KR4h0139_WYG_012-30b"/>
湯之憂民兮軫淵衷而有忡宜小臣之承命兮増惕懼<lb/>
而䖍恭豈人子之失職兮煩慈父而尸饔走名山以展<lb/>
祀兮忘崖巇而谷穹致帝命之丁寜兮爰震起乎蟄龍<lb/>
矧聖人之先天兮固天心之所同降嘉雪於八紘兮與<lb/>
和氣而並充唯駿徳之昭格兮方有變乎時雍寜止瑞<lb/>
於一朝兮穫麥黍之芃芃民既富而後敎兮將神化之<lb/>
日隆當刑清而訟息兮士得委蛇而自公嗟一人之餘<lb/>
慶兮賚億兆以何豐<lb/>
<pb n="KR4h0139_WYG_012-31a"/>
　　天賜時玉賦<hi>有序</hi>　　　　　　<hi>明</hi>夏　言<lb/>
嘉靖十四年歲乙未正月二日夜雪詰朝全霽上喜札<lb/>
諭輔臣暨禮官曰今日正欲與卿等一見但蒙天賜時<lb/>
玉耳臣言伏讀聖文以時玉名雪實古今所未經道臣<lb/>
謹恭掇天語作天賜時玉賦一首以獻伏惟聖明垂覽<lb/>
焉賦曰<lb/>
端月啟淑氣囘陽春布瑞雪飛天子一念周於九圍乃<lb/>
命楮毫詔臣僕感天恩賜時玉千里一色四郊霑足俄<lb/>
<pb n="KR4h0139_WYG_012-31b"/>
而曉日升慶雲見天子擁大裘於椒宫被衮衣於蘭殿<lb/>
於是南宫小臣仰承宸翰謹端拜而進辭曰臣聞先正<lb/>
有言使天而雨珠寒者不可以為襦使天而雨玉饑者<lb/>
不可以為粟伊上天之降雪實滋繁於五榖矧一氣之<lb/>
潛萌已三白而相屬錫兆庶以豐年耀太平之玉燭爾<lb/>
其飄飄灑灑藹藹浮浮光明鵲觀霏映龍樓乍蕭騷以<lb/>
入聴倐皎潔而盈眸挺瓊林於閬圃積瑶水於崑丘陋<lb/>
北風之歌衛壯南山而詠周於是樂彼閭閻恵此畎畝<lb/>
<pb n="KR4h0139_WYG_012-32a"/>
明昭上帝錫我大有諧萬國之憂心慰三農之翹首諒<lb/>
無慚於比徳宜見稱於我后歌曰稷翼之山其玉惟白<lb/>
兮弗如時雪之沛我民澤兮秦冒之山其玉惟藻兮弗<lb/>
如時雪之慰我民悄兮密山之上惟玉流膏兮弗如時<lb/>
雪之息我民勞兮放臯之山惟玉多蒼兮弗如時雪之<lb/>
療我民瘡兮天生萬物莫貴於玉兮弗如時雪之介我<lb/>
榖兮介我榖兮民食足兮民食足兮何以玉兮是曰受<lb/>
天之賜俾天子萬福兮<lb/>
<pb n="KR4h0139_WYG_012-32b"/>
　　瑞應靈雪賦　　　　　　　　<hi>明</hi>廖道南<lb/>
嘉靖已丑春正月至二月不雨皇上禱雨郊壇時臣道<lb/>
南校藝春闈弗獲扈從暨冬十一月雪未降上復率百<lb/>
官露禱於天地宗廟社稷祀事甫畢雪大降禮部請稱<lb/>
賀上弗允既而懇請乃允之雪復大降於是翰苑宫坊<lb/>
侍從儒臣各有撰述臣弗佞乃倣國初諸體謹撰瑞應<lb/>
靈雪賦賦曰<lb/>
歲次已丑月臨仲冬日躔星紀律應黄鍾𤣥英已届則<lb/>
<pb n="KR4h0139_WYG_012-33a"/>
萬象含輝素雪未降則三農望豐惟皇淵懐孚乎大造<lb/>
睿思發乎至誠軫田功之至重惻歲事之將興乃命宗<lb/>
伯勅太常蒐典訓布儀章簭人繹兆菙氏諏良協龜謀<lb/>
之從吉覩龍翰之飛章乃昭告宗閍祇宿齋宫𤣥袍素<lb/>
履以示謙約凝神定慮以秉寅恭避極闕而廣樂不作<lb/>
減珍膳而鼎食弗充天之鑒之神之聽之固已潛孚默<lb/>
契於聖心之至正大中矣於時月之既望夜如何其宵<lb/>
嚴虎旅夙駕鸞車屏攝提之星旃減招揺之虹旗知事<lb/>
<pb n="KR4h0139_WYG_012-33b"/>
天以簡為貴而交神以敬為宜惟一徳之馨香詔百辟<lb/>
以追隨乃謁天門詣泰壇降翠輦撤青鑾庭燎列炬御<lb/>
爐焚蘭龍行蜿蜒而雲氣從鵷班拱衛而星華寒乃躡<lb/>
台階朝帝座祥煙繞清煙作𤣥酒無文太羮不和祼將<lb/>
孔時而蕰藻宣祝誦維䖍而文詞播乃祈先農祠太歲<lb/>
對諸神走羣祀杲旭方升同雲儵翳必躬必親而㒺有<lb/>
怠來格來饗而靡不至是日既夕皇心未寜乃候玉漏<lb/>
啟金閽宜冢土竭精禋寶月猶懸璇宿微明朔風驟起<lb/>
<pb n="KR4h0139_WYG_012-34a"/>
而栗烈靈雪忽降而飄零始而觀之掖庭媕映秘閣玲<lb/>
瓏瑶華燭曙珠屑凌空驂雲師而隨太一驅風伯而奔<lb/>
豐隆徐而察之河海増深山嶽培高瑩如鷺羽紛若鵞<lb/>
毛松濤鳴而凍水壑梅暈發而凝江臯既而五夜疑晝<lb/>
三冬似春衢翻縞帶林積玉塵陽阿崇而瓊丘炫陰山<lb/>
幽而琪樹新是故其為靈也陰陽主宰於混沌鬼神運<lb/>
用於冲漠以五行為機杼以四象為槖籥以太虚為堂<lb/>
室以大地為城郭黼黻之以雲漢之文章旖旎之以草<lb/>
<pb n="KR4h0139_WYG_012-34b"/>
木之花萼融結之以雨露之精英潤色之以冰玉之潔<lb/>
澤惟皇克亨天心允孚帝則山祇薦祥海若貢祉而萬<lb/>
物仰其光華珠星協軌璧日合度而四時均其氣莭是<lb/>
以至和氤氲大順顯形嘉生丕降萬寶告成螟螣弗沴<lb/>
蚳蝝罔形而兆兹靈雪之禎也於是在朝之臣從而頌<lb/>
曰桑林之禱傳之成湯雲漢之雅美諸宣王彼惟禱雨<lb/>
自古有光矧今靈雪農夫之望於昭我王保有萬邦天<lb/>
監明德神錫嘉祥上祝聖人永建綱常前星有曜萬壽<lb/>
<pb n="KR4h0139_WYG_012-35a"/>
無疆在野之農亦從而頌曰康衢之謡帝力㒺知擊壤<lb/>
之歌君徳無私惟彼同雲周家之詩矧今靈雪適應其<lb/>
期於昭我皇勤勞萬㡬天惟降康神之格思上祝聖人<lb/>
永作君師兆民有賴萬壽無期<lb/>
　　禦雹賦<hi>以日在北陸藏冰為韻</hi>　　　　　<hi>唐</hi>闕　名<lb/>
聖人常夕惕而不寐懼時令之有失欲禦雹於明年必<lb/>
藏冰於是日深山窮谷於是收棘矢桃弧而後出蓋所<lb/>
以息天時之暴沴成國家之元吉不然者當純陽之用<lb/>
<pb n="KR4h0139_WYG_012-35b"/>
事有伏陰之相蒸炎雲際天而凍雨驟落芳草竟野而<lb/>
淒風暴興夫傷榖者莫大於雹禦雹者其在乎冰俾四<lb/>
時之事不悖信七月之詩有徴日臨下土時在北陸乃<lb/>
命淩人出斯冰谷威刺刺而正切聲沖沖而轉速雖暫<lb/>
勞而可倦終永寜以多福今國家酌於故實考於先王<lb/>
雖雹可以禦亦冰其是藏等至仁於天地曽何咎於陰<lb/>
陽斯道可久百王不改茍或失之四方何罪周官之禮<lb/>
是具魯史之言斯在抑為人者仰於食動於天者惟其<lb/>
<pb n="KR4h0139_WYG_012-36a"/>
　徳茍能用於天道自可忘其帝力夫如是用天與地自<lb/>
　南自北寧有夭折之苦曽無凍餒之色若待反時以為<lb/>
　災其何禦之能得<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0139_WYG_012-36b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定歷代賦彚巻九<lb/>
</p>
<p>
</p>
  </div>
</body>
</text>
</TEI>
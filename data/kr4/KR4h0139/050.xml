<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0139_WYG_050-1a"/>
　欽定四庫全書<lb/>
御定歴代賦彚巻四十七<lb/>
　　典禮<lb/>
　　　朝會賦　　　　　　　　　　<hi>晉</hi>傅　𤣥<lb/>
　仰二皇之文象詠帝徳乎上系考夏后之遺訓綜殷周<lb/>
　之典制采秦漢之舊儀肇元正之嘉會於是先期戒事<lb/>
　衆官允敇萬國咸亨各以其職翼翼京邑巍巍紫極前<lb/>
　三朝之夜半庭燎晃以舒光華燈若乎火樹熾百枝之<lb/>
<pb n="KR4h0139_WYG_050-1b"/>
　煌煌俯而察之如亢燭龍而照𤣥方仰而觀焉若披丹<lb/>
　霞而鑒九陽閶闔闢天門開坐太極之正殿嚴嵳峨以<lb/>
　崔嵬嘉廣庭之厰麗美升雲之玉階相者從容俟次而<lb/>
　入濟濟洋洋肅肅習習就位重列面席而立臚人齊列<lb/>
　賔禮九重羣后徳讓海外來同束帛戔戔羔雁邕邕獻<lb/>
　䞇奉璋人肅其容是時天子盛服晨興坐武帳慿玉几<lb/>
　正南面而聽朝慿權衡乎砥矢羣司百辟進阼納觴皇<lb/>
　恩下降休氣上翔禮畢饗燕進止有章六樂遞奏磬管<lb/>
<pb n="KR4h0139_WYG_050-2a"/>
鏗鏘淵淵鼓鐘嘒嘒笙簧搏拊琴瑟以詠先皇雅歌内<lb/>
協頌聲外揚<lb/>
　　正會賦　　　　　　　　　　<hi>晉</hi>王　沈<lb/>
伊月正之元吉兮應三統之中靈順天地以交泰協太<lb/>
蔟之𤣥精荷介祉於上帝兮祚聖皇以永貞華幄映於<lb/>
飛雲兮朱幕張於前庭曜五旗於東序兮表雄虹而為<lb/>
旌備六代之象舞兮釐簫韶於九成晞𤣥夜以司晨兮<lb/>
望庭燎之髙煬壯甲士之星羅兮偉干戚之飄揚臚人<lb/>
<pb n="KR4h0139_WYG_050-2b"/>
肅其齊列九賔穆以成行齊八荒於蕃服兮咸稽首以<lb/>
來王<lb/>
　　南蠻北狄同日朝見賦<hi>以渡瀘欵塞咸造闕庭為韻</hi>
　　　　　　　　　　　　　　　<hi>唐</hi>穆　寂<lb/>
我皇道叶神化功髙睿算萬國之廣斯臨八聖之業是<lb/>
纂遐哉辮髮之俗既竭赤誠逷爾椎髻之人亦輸丹欵<lb/>
豈不以隂陽煥乎金鏡律吕諧乎玉琯徳該動植而以<lb/>
信以寛仁及飛走而不麛不卵故得殊方述職異俗來<lb/>
<pb n="KR4h0139_WYG_050-3a"/>
庭歸我𤣥造沐我皇靈曉逾赤坂以向日夕過白登以<lb/>
占星磧路誠遥委毳幕氊裘之質山梯雖險致穿胸儋<lb/>
耳之形然則自南自北或馳或渡俱為九譯之鄉各渉<lb/>
萬里之路同臻禁地事且叶於不期并列盛時禮若符<lb/>
於有素是以坦王道恢帝圖蕩然與龍山非隔廓爾將<lb/>
鳯穴靡殊集六蠻而輝赫九域萃五狄而光耀八區邇<lb/>
無不賔鄙周宣勤乎薄代逺無不服笑諸葛矜於渡瀘<lb/>
遂能革至性於方外柔獷俗於面内大行人明其近逺<lb/>
<pb n="KR4h0139_WYG_050-3b"/>
懷方氏𨗳其進退靡僭晷刻既從荔浦之源罔復斯須<lb/>
爰自榆林之塞有以見化溢含𢎞恩覃覆燾膳豐館給<lb/>
禮洽郊勞孰云胡越之異来若同心且殊虞芮之爭㑹<lb/>
如兩造以其逾絶漠逗懸巗蓋由君邁軒轅顓瑣臣掩<lb/>
伊陟巫咸不然則焉能抵秦川来魏闕皆展遐方之貢<lb/>
獻共備同日之朝謁者哉<lb/>
　　南蠻北狄同日朝見賦<hi>以渡瀘欵塞咸造闕庭為韻</hi>
　　　　　　　　　　　　　　　<hi>唐</hi>王　起<lb/>
<pb n="KR4h0139_WYG_050-4a"/>
我皇制百蠻以徳輝刑八狄以威靈俾曠代之絶域同<lb/>
一日而来庭則不叛不侵知遐邇之無外自南自北昭<lb/>
聲教之永寧惟蠻也荒陬有倔强之號惟狄也絶漠有<lb/>
桀黠之暴辭炎徼應感而偕來謝穹廬不期而兩造上<lb/>
乃御正殿臨中區文物有耀聲明以殊小周王之賔肅<lb/>
慎卑漢后之享單于於是卉服雲集旃裘風趨駿奔而<lb/>
逺無不届麏至而實繁有徒垂衣而朝三表自慙於制<lb/>
虜止戈為武五月孰矜其渡瀘百辟式瞻九儀以配寧<lb/>
<pb n="KR4h0139_WYG_050-4b"/>
有截而斯暢儼無譁而相對獻琛盡禮雜彩服以和光<lb/>
蹶角展容望珠旒而欣戴若非越荒徼踰紫塞則南同<lb/>
魚鼈安得仰龍章於舜年北喻豺狼未可親獸舞於堯<lb/>
代是知歴寒鄉之觱發欽百度兮無闕忘沓嶂之嶄巖<lb/>
彰九區兮克咸聖上惟北辰之位是纉匪南面之尊是<lb/>
滿窮髮斯服雕題無算仰天威以懐柔化夷徳為悃欵<lb/>
盛禮必具幽遐既慕同寅協恭兮斯親在逺如邇兮斯<lb/>
赴始差肩於著定之位終收跡於夐絶之路史臣書曰<lb/>
<pb n="KR4h0139_WYG_050-5a"/>
美異俗而同臻象斯華而合趣則昔有梯山驟至航海<lb/>
徑渡無蠻狄入勤之遇<lb/>
　　朝呼韓邪賦<hi>以煥乎威儀遐掩前古為韻</hi>　　<hi>唐</hi>闕　名<lb/>
倬彼惟漢至徳鴻融元功絢煥敷仁義於異域俾華夷<lb/>
而同貫故能臣匈奴来單于超沙漠越余吾棄窮廬而<lb/>
雲起望髙闕而風趨屈膝而來有以見其蠢爾垂拱以<lb/>
待是用表於巍乎况當行幸祠祀之禮崇甘泉泰畤之<lb/>
儀盛肅肅乎萬物是備昭昭乎威容既正象胥以鐸豈<lb/>
<pb n="KR4h0139_WYG_050-5b"/>
言語以不通司儀式班示進退之必敬然後差行列辨<lb/>
尊卑序璧羔皮帛之等第示要荒守衞之威儀冠帶之<lb/>
容間彼荷氊被毳韶濩是作雜夫僸佅兜兮雍容之禮<lb/>
有則倔强之心不施𤣥塞永安寧蝟起兮於彼青蒲方<lb/>
奏猶蟻伏而在斯信純化之雲布俾逺戎之星馳不然<lb/>
何以其國則賖其人不遐修臣之節為國之華朝一人<lb/>
於㝢縣渉萬里之窮沙則周公明堂之儀寧九采之足<lb/>
美而夏禹塗山之㑹雖萬國而何嘉且夫懐我有方所<lb/>
<pb n="KR4h0139_WYG_050-6a"/>
由者漸徳之為被我不可掩非慕義而有求奚尊君之<lb/>
自貶是知撫御之道莫善於漢宣威儀之設莫盛乎甘<lb/>
泉美舞徒稱乎干羽鏤勲何媿於燕然布令陳辭之義<lb/>
行豈事成而後樹引領稽顙之容作乃瞻之而在前自<lb/>
可光九功服九土曠萬代而一時宜耀今而榮古<lb/>
　　周公朝諸侯於明堂賦<hi>以九垓向序外方同心為韻</hi>
　　　　　　　　　　　　　　　<hi>唐</hi>謝　觀<lb/>
赫赫明堂居國之陽巍峨特立鎮壓殊方所以施一人<lb/>
<pb n="KR4h0139_WYG_050-6b"/>
所以朝萬國諸侯王面室有三總數惟九間大廟於正<lb/>
位處大室於中霤啓閉乎三十六戸羅列乎七十二牖<lb/>
左个右个為季孟之交分上圓下方法天地之奇偶時<lb/>
也六年之初孟春之首有截而至無脛而走將欲交正<lb/>
於成王之命所以立辟於周公之手洞八闥以臨八極<lb/>
闢四門而来萬有所司備班品於庭除執事肅文物於<lb/>
前後及夫諸位散設三公最崇當中階而列位與羣臣<lb/>
而不同諸侯東階之東西面而北上諸伯西階之西東<lb/>
<pb n="KR4h0139_WYG_050-7a"/>
面而相向諸子應門之東而鶚立諸男應門之西而鶴<lb/>
望戎夷金木之戸外蠻狄水火而位配九采外屏之右<lb/>
以成列四塞外屏之左而遥對朱干玉戚森聳以相參<lb/>
龍楊豹韜抑揚而相偝肅肅沈沈巒崇壑深烟收而卿<lb/>
士齊列日出而天顔始臨戴冕旒以當軒見八紘稽顙<lb/>
負斧扆而南面知萬國歸心於是鏘金石揚律吕動塤<lb/>
篪揺柷敔儼若思而山立悄不言而雁序一拜一起嶽<lb/>
抃而齊傾舞之蹈之雷屯而復舉俄而翠華轉仙仗迴<lb/>
<pb n="KR4h0139_WYG_050-7b"/>
恩覃率土化溢九垓合蠻貊以畢至盡梯航以爰来彼<lb/>
禹有大室武作靈臺曷與此而同哉<lb/>
　　叔孫通定朝儀賦<hi>以制定朝儀上尊下肅為韻</hi>　<hi>唐</hi>白居易<lb/>
稷嗣君上稽天命下察人聽以為作樂者存乎功成制<lb/>
禮者本乎理定故易尚隨時禮貴從宜於以致理何莫<lb/>
由斯允矣君子休哉令規採三代之帝典起兩漢之朝<lb/>
儀於斯時也秦吞六雄之後漢承百王之弊禮壊樂崩<lb/>
上陵下替將欲創洪業尊皇帝馴致王道丕革季世莫<lb/>
<pb n="KR4h0139_WYG_050-8a"/>
先乎正位以經邦體元而立制者也夫其將用於國先<lb/>
習於野辨度數於聲名文物審等威於君臣上下儒生<lb/>
肅以濟濟物有其客國典煥其煌煌禮無違者然後闢<lb/>
雙闕㑹百僚動必嚴恪進無諠囂長幼之序不忒貴賤<lb/>
之儀孔昭鏘鏘兮若萬國赴塗山而㑹秩秩兮如百官<lb/>
仰太一而朝嵗十月天地澄爽宫殿清曠風傳警蹕日<lb/>
麗天仗於是右陳列辟左立丞相東西分而則别文武<lb/>
儼以相向簪裾奕奕頌鵷鷺之具寮劍㦸森森列熊羆<lb/>
<pb n="KR4h0139_WYG_050-8b"/>
之名將帝容式展皇威克壯莫不上恭已以臨下下竭<lb/>
誠而奉上觀其威儀允淑容止具篤天子負鳯扆以皇<lb/>
皇正龍顔而穆穆百辟欣戴九賔悦服拔劍者懲懼而<lb/>
慓慓飲酒者敬慎而肅肅故知君有威故能守其邦臣<lb/>
有儀所以保其禄帝謂叔孫舊章斯存可以發揮我洪<lb/>
徳啓迪我後昆方將守而經國豈止煥而盈門不然何<lb/>
以表一人之貴知萬乘之尊<lb/>
　　諸侯春入貢賦<hi>以天下侯國春入方物為韻</hi>　<hi>宋</hi>文彦博<lb/>
<pb n="KR4h0139_WYG_050-9a"/>
聖啓洪緒君臨溥天侯國之辨方有要王春之入貢昭<lb/>
宣列爵正儀謹奉藩而立制建侯協序致任土以居先<lb/>
稽芳載於禮經仰徽名於帝者諸侯述職以無曠太史<lb/>
奉時而可假以謂惟王建國我則叙五等於域中與物<lb/>
為春我則任九貢於天下徒觀夫爵分顯秩位列元侯<lb/>
當是時緹管順煦和之美皇祗布發生之休震方之喜<lb/>
氣潛道長樂之洪儀聿脩帝容執瑁以端拱臣節奉璋<lb/>
而告猷旅幣羣方咸奉舜班之瑞充庭萬品皆分禹別<lb/>
<pb n="KR4h0139_WYG_050-9b"/>
之州但見雲布封疆綺分邦域故我當嵗首以入用致<lb/>
坤珍而罔忒㢲風和令導傳臚之九賔遲日當陽麗執<lb/>
玉之萬國豈不以辨九土者當貢首四序者上春蓋將<lb/>
備物宜於時育助邦光之曰新龜納江沱之錫磬浮泗<lb/>
水之濵齒革羽毛以偕至球琳琅玕而畢陳三品良金<lb/>
於以向履端而執䞇五都竒貨於以當獻嵗而效珍莫<lb/>
不名物森羅衣纓雜襲雖厚篚以斯備在庶邦而允集<lb/>
此春也霈於皇澤當鄒律之均温彼貢也錯於地財異<lb/>
<pb n="KR4h0139_WYG_050-10a"/>
楚茅之不入彼来宗者夏之禮制獻功者秋之典章曷<lb/>
若謹嵗貢以備物慶春祺之載陽諒脩時而貢職乃辨<lb/>
物以居方備於蕃於宣之儀皇皇輯瑞當載生載育之<lb/>
候濟濟來王故聖人灼叙聲明光昭文物懿公侯之隆<lb/>
盛充貢賦之繁蔚屬后王布和之辰獻國珍而罔咈<lb/>
　　王㑹圖賦<hi>有序</hi>　　　　　　　<hi>元</hi>李　亷<lb/>
唐貞觀三年天下太平四夷之國莫不臣服各率其部<lb/>
蟬聫来降㑹同京師於是中書侍郎顔師古諸如周史<lb/>
<pb n="KR4h0139_WYG_050-10b"/>
臣集四夷朝事為王㑹編寫圖以示後作王㑹圖乃命<lb/>
閻立本圖之以形容萬國朝貢之象彰教化之效<lb/>
晉陽起兮揮天戈滌隋氛兮挽銀河儼皇居兮突兀俯<lb/>
六合兮誰何森乎如一軸當中而羣輻俱湊煥乎如北<lb/>
辰居極而環宿共羅方其大明閶闔開闢魚金鱗次筍<lb/>
玉鵷立極衣冠兮中州率侏離兮異域扶桑崦嵫濮鈆<lb/>
祝栗渺八紘兮萬里重象胥兮㡬譯而乃貢琛獻䞇俯<lb/>
伏主臣前追後隨穆穆彬彬環佩瑲兮拂朝露旌旗舞<lb/>
<pb n="KR4h0139_WYG_050-11a"/>
兮旭海暾絳紗啓兮玉斧明雉尾疊兮翠葉繽玉宇泓<lb/>
澄天顔肅穆偉盛徳之形容恍丹青兮一幅海色天光<lb/>
洞射輝映瑰奇譎詭萬怪千勝恍兮九鼎並列而戢戢<lb/>
乎方物燦兮輿圖初開而混混乎逺近也彼其金齒齗<lb/>
龋環耳玲瓏迤邐而階進者非交趾夜郎之遺寶乎翠<lb/>
髮鬈茸緑睛轉紅俯傴而欲前者非鐵勒頗超之裔戎<lb/>
乎雅鬟生風左袵並臂此吐蕃之長部西極而並至者<lb/>
邪裘氈㸃雪帽茸飛霜此靺鞈之酋領北國而入衛者<lb/>
<pb n="KR4h0139_WYG_050-11b"/>
邪或駕象兮侏儒或䝉璆兮蘧蒢或織皮兮崑崙或卉<lb/>
服兮東隅或額金兮項環或足貝兮膺珠或披赤罽或<lb/>
負氍毹或劍兮吳鉤或刀兮錕鋘南冠越喙駢頭接足<lb/>
齊儂楚傖氣屏容肅莫不盱睢傾盻惝怳踖踧慙五方<lb/>
之異形慕中州之清淑趨多士之濟濟偉文物之郁郁<lb/>
也粤兹圖之孰創兮實逺慕兮周室俯聖治之何如兮<lb/>
偉姬旦之美績天風無迅海波不揚楛矢来兮肅慎白<lb/>
雉獻兮越裳宜顔師古之彷彿而經營閻立本之所以<lb/>
<pb n="KR4h0139_WYG_050-12a"/>
盤礴而彷徨也然予嘗考貞觀之初饑蝗未息頡利未<lb/>
驅文皇方力於教化廷臣方贊於都俞夫何師古以六<lb/>
經之學乃區區於一圖侈王㑹以蕩君心孰若明王道<lb/>
以賛廣謨且夫明堂之位乃漢儒傅㑹而王㑹之編安<lb/>
知非史氏之䛕况乎重譯之至周公方為之退遜旅獒<lb/>
之来太保重為之戒謹則夫史佚周任之儔亦豈為是<lb/>
以獻其愚也嗚呼十漸將形於諫䟽而王㑹遽眩於心<lb/>
目此太宗王業所以不純而他日高麗小醜致天下於<lb/>
<pb n="KR4h0139_WYG_050-12b"/>
骨暴未必非師古啓之安得不視魏公而心忸也方今<lb/>
重熙累洽握符闡珍以大一統之規模極大九州之經<lb/>
綸際天所覆極地之蟠雖塗山之㑹不足以擬盛合宫<lb/>
之朝不足以等倫居今日者固當為宋廣平為真西山<lb/>
使無逸豳風之美再見猶欲黼黻師古之餘智而想像<lb/>
立本之毫端也<lb/>
　　王㑹圖賦　　　　　　　　　<hi>元</hi>龔　瑨<lb/>
日域月竁鯨海龍沙車書萬里胡越一家撫泰運於方<lb/>
<pb n="KR4h0139_WYG_050-13a"/>
今懐盛觀於徃古後蒼姬之千載隆有唐之丕祚炳記<lb/>
載於汗青爛形容乎緗素豈徒侈功烈之鋪張實以聳<lb/>
華夷之向慕也若稽武王天命伐殷垂衣裳以致治壹<lb/>
遐邇而来賔旅獒楛矢之入貢九夷八蠻之效珍史特<lb/>
書於編緑式昭示於後人此其開有周八百年之業而<lb/>
夐非後世之所擬倫降秦而漢歴晉及隋唐承天命奄<lb/>
奠中都拯生民於塗炭又宇宙之一初由是西踰岑徼<lb/>
東越海瀕北窮幽朔南極朱垠咸梯山而航海亟奉貢<lb/>
<pb n="KR4h0139_WYG_050-13b"/>
而稱臣惟此文皇曰英且明既克戡於大難敉寧相貞<lb/>
觀之效速乃三年而有成維彼諸蠻越在南荒方萬國<lb/>
之賔服乃率先以来王觀其服裝異制形貌殊質冠蒙<lb/>
茸之𤣥熊重咿嗢而九譯褫氈毳於遐邦襲衣冠於中<lb/>
國於是明堂大開列辟雲趨戎夷旅國門之列蠻貊環<lb/>
庭闕之隅端九重之臨御賔萬國而受圖日照月臨近<lb/>
清光於咫尺天覆地載扇皇風於八區四方既同天子<lb/>
之功㣲臣師古敢瀆淵聰昔在有周四夷畢朝史臣有<lb/>
<pb n="KR4h0139_WYG_050-14a"/>
請編簡名標肆而篇以王㑹閲千載於一朝矧今盛時<lb/>
度越當年幸目覩於盛事可湮鬱而弗宣願為圖以示<lb/>
後與周書而並傳帝顧曰嗟嗟我匪徳奚逺人之慕義<lb/>
乃相率而来服豈予心之克當實股肱之盡力㣲臣曰<lb/>
都盛徳致昌皇威逺浹乃抑弗當信謙讓之允極寧子<lb/>
孫之可忘帝曰俞哉立本汝来維周篇之王㑹歴秦火<lb/>
而未灰越藎臣之有請宜肖像之畢該汝丹青而作繪<lb/>
増賁飾之昭囘立本曰都臣拜稽首雖無造化之筆敢<lb/>
<pb n="KR4h0139_WYG_050-14b"/>
竭對揚之手願摹擬於萬分庶永詒於厥後於是詔内<lb/>
臣出縑楮錫丹鉛於尚方分筆墨於御府俾肖像以惟<lb/>
真俾周篇而作輔迨夫心精目巧意定神閒能事非迫<lb/>
促之須妙思較錙銖之間肆其萬醜殊形羣蠻異類赤<lb/>
髮<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>𩮰而拳毛目深睒𥅆而猳喙匪服羽而衣皮斯雕<lb/>
題而交趾窮詭異之百端肖姸媸於一揆不知囿形於<lb/>
毫素之間蓋已逼真於明堂之位矣訖乃敷奏允愜上<lb/>
心動天顔之喜色催一笑而賜金俾登之於秘府用垂<lb/>
<pb n="KR4h0139_WYG_050-15a"/>
示於来今愚嘗稽徃事於三代韙誼辟於太宗甫干戈<lb/>
之未息聿文館之是崇美瀛洲之圗像暢四海之儒風<lb/>
逮貞觀之王㑹亦一時之豐功何師古儒臣徒切比於<lb/>
周文而旅獒作訓曽不師乎召公不知教化之效何如<lb/>
仁心之既効使俯伏之含毫吮墨寧不愧傳呼於畵工<lb/>
是朝貢有象適以驕好大喜功之志而魏徵之思寧不<lb/>
詒後悔於遼東故讀史至此而每為之三嘆而况圖昔<lb/>
時之無逸為後来之山水者又焉保其初終惟我皇元<lb/>
<pb n="KR4h0139_WYG_050-15b"/>
列聖相承奄開闢以来未有之天下軼唐虞而上極盛<lb/>
之文明萬國来王圖不能以盡其意㑹其有極民不得<lb/>
而為之名愚生何幸而觀光於上國賦方今之朝㑹以<lb/>
黼黻邦家之太平<lb/>
　　司空掌輿地圖賦<hi>以平土之職圗宋掌輿地為韻</hi>歐陽脩<lb/>
率土雖廣披圖可明命乃司空之職掌夫輿地之名奉<lb/>
水土以勤修慎司無曠覽山川而盡載按牒惟精所以<lb/>
専一官而克謹辨九區而厎平者也伊昔令王尊臨下<lb/>
<pb n="KR4h0139_WYG_050-16a"/>
土以謂緜宇非一不可以周覽衆職異守俾從於各主<lb/>
故我因地理之察宜建冬官而法古將使如指諸掌括<lb/>
乎地以無遺皆聚此書著之圖而可覩險固咸在方隅<lb/>
異宜分形勝以昭若庶指陳而辨之度地居民既脩官<lb/>
而有舊辨方正位俾披文而可知其或作屏建親命侯<lb/>
封國小大有民社之制逺邇異封圻之式非圖無以辨<lb/>
乎數非官無以奉其職主於空土既險阻之盡明別爾<lb/>
分疆誌廣輪而可識誠由據圅夏之至要賛大君之永<lb/>
<pb n="KR4h0139_WYG_050-16b"/>
圖上以體國而經野下以建邦而設都參古號於周官<lb/>
各司其局辨羣方於禹跡無得而踰是何標區域以竝<lb/>
分限華夷而靡爽域中所以張乎大天下無以逾其廣<lb/>
亦猶五土異物必辨於司徒之官九州有宜乃命乎職<lb/>
方之掌用能三壤咸則四民奠居窮人跡於遐域包坤<lb/>
載於方輿且異夫充國論兵但模方略之狀酇侯創業<lb/>
惟收圖籍之餘彼夏貢紀乎州名漢史標乎地志雖前<lb/>
䇿之並載在設官而未備曷若我謹三公於漢儀専掌<lb/>
<pb n="KR4h0139_WYG_050-17a"/>
圖於輿地<lb/>
　　至日早朝賦　　　　　　　　<hi>明</hi>劉　球<lb/>
維宣徳紀元之五載逮𤣥㝠司令之中旬羲和囘馭於<lb/>
北陸招揺指子於初昬玉琯之灰乃動黄鍾之候維新<lb/>
開萬物之太始轉一氣於鴻鈞幸遇昇平之㑹於今日<lb/>
宜致履長之慶於紫宸焉故時則靈臺是定禮則鴻臚<lb/>
是宰儀物則内外畢備執事則大小恪戒莫不齊沐宵<lb/>
興敬恭以待是日也及東方之未曙仰明星之猶光車<lb/>
<pb n="KR4h0139_WYG_050-17b"/>
塵紛紜以起途燭影燦爛以交張聽玉漏之滴瀝望廷<lb/>
燎之輝煌九門闢兮既廓三鼓發而有鏜填兩掖以競<lb/>
進鳴雙珮兮鏗鏘陞衛羅以萬隊鹵簿設其兩傍合之<lb/>
則為耦離之則成行牙旗羽蓋龍文鳯章玉節金鍪殳<lb/>
矛戈揚衆不能名美不能方少焉日曈曨兮東躋雲縹<lb/>
緲兮下幕浮佳氣於簾櫳燦祥光於碧落飛鳥隼兮垂<lb/>
翔凝氷霜兮融液爐煙起而香風飄廷鞭響而羣囂寂<lb/>
閽象端厥容止仗馬不敢喘息然後啓瑶扃來警蹕鴻<lb/>
<pb n="KR4h0139_WYG_050-18a"/>
鐘鍧鑾輿出髙明衮衣之日月逺覩天位之飛龍黼扆<lb/>
後設而斷必自乎睿思冕旒前隨而明不掩於重瞳無<lb/>
動聲色篤恭其容儼然帝舜之正位乎南面何異周武<lb/>
之垂拱乎九重其臣則王公侯伯貂蟬炫幘玉帶懸牙<lb/>
朱衣襲裼卿大夫士降至百職濟濟蹡蹡莫不盛飾冠<lb/>
以品分班以次設東文西武鴛排鵠植旁及服左衽之<lb/>
逺夷言侏<graphic n="KR0867" url="https://raw.githubusercontent.com/kanripo/KR-Gaiji/master/images/KR0867.png" mimeType="image/png"/>之羣貃詩書所未道其名唐虞所不賔之<lb/>
國皆奉玉帛而逺来亦幸觀光乎其側於是絳幘雞人<lb/>
<pb n="KR4h0139_WYG_050-18b"/>
長鳴東廡伶官發音金石柷敔琴瑟簫管交宣迭鼓聲<lb/>
洋洋乎盈耳節鏗鏗乎有序禮官唱讚登降拜俯進退<lb/>
啓跪或躍或舞咸中乎儀罔愆於素諸方匭進之辭既<lb/>
退萬口嵩呼之聲齊舉喜動乎天顔聲振乎寰宇迨乎<lb/>
大禮既成祥慶薦臻荷天子之有命賜衆臣休暇於浹<lb/>
辰宴幣既頒恩禮復勤凡有生之衆庶莫不願戴於一<lb/>
人且夫冬之為節自古所尚豈但魯史備雲物之書周<lb/>
官重圜丘之享蓋其在易卦則為復而復之為義取乎<lb/>
<pb n="KR4h0139_WYG_050-19a"/>
隂消而陽長陽長則君子道泰之漸隂消則小人道否<lb/>
之象上必體此而思君子之道當崇下必體此而思小<lb/>
人之道不足仗上下同情是則是懲務使邪枉不得勝<lb/>
乎正直䜛慝不得妨乎賢能則天下可納之仁義之域<lb/>
功徳可齊乎唐虞之稱皇圖於焉而鞏固福物自是而<lb/>
駢増<lb/>
　　甘泉賦<hi>有序</hi>　　　　　　　　<hi>漢</hi>揚　雄<lb/>
孝成帝時客有薦雄文似相如者上方郊祀甘泉泰畤<lb/>
<pb n="KR4h0139_WYG_050-19b"/>
汾隂后土以求繼嗣召雄待詔承明之庭正月從上甘<lb/>
泉還奏甘泉賦以風其辭曰<lb/>
惟漢十世將郊上𤣥定泰畤擁神休尊明號同符三皇<lb/>
録功五帝䘏𦙍錫羨拓迹開統於是乃命羣僚歴吉日<lb/>
協靈辰星陳而天行詔招揺與太隂兮伏鉤陳使當兵<lb/>
屬堪輿以壁壘兮捎夔魖而抶獝狂八神奔而警蹕兮<lb/>
振殷轔而軍裝蚩尤之倫帶干將而秉玉戚兮飛蒙茸<lb/>
而走陸梁齊總總以撙撙其相膠轕兮猋駭雲迅奮以<lb/>
<pb n="KR4h0139_WYG_050-20a"/>
方攘騈羅列布鱗以雜沓兮偨傂參差魚頡而鳥䀪翕<lb/>
赫曶霍霧集而蒙合兮半散照爛燦以成章於是乘輿<lb/>
迺登夫鳯皇兮而翳華芝駟蒼螭兮六素虯蠖略蕤綏<lb/>
灕虖襂纚帥爾隂閉霅然陽開騰清霄而軼浮景兮夫<lb/>
何旟旐郅偈之旖旎也流星旌以電爥兮咸翠蓋而鸞<lb/>
旗屯萬騎於中營兮方玉車之千乗聲駍隱以陸離兮<lb/>
輕先疾雷而馺遺風凌高衍之嵱嵷兮超紆譎之清澄<lb/>
登椽欒而羾天門兮馳閶闔而入凌兢是時未臻夫甘<lb/>
<pb n="KR4h0139_WYG_050-20b"/>
泉也迺望通天之繹繹下隂潛以慘懍兮上洪紛而相<lb/>
錯直嶢嶢以造天兮厥高慶而不可乎彌度平原唐其<lb/>
壇漫兮列新荑於林薄攢幷閭與茇葀兮紛被麗其亡<lb/>
鄂崇丘陵之駊騀兮深溝嶔巖而為谷<graphic n="KR0616" url="https://raw.githubusercontent.com/kanripo/KR-Gaiji/master/images/KR0616.png" mimeType="image/png"/>
                    <graphic n="KR0616" url="https://raw.githubusercontent.com/kanripo/KR-Gaiji/master/images/KR0616.png" mimeType="image/png"/>離宫般以<lb/>
相爥兮封巒石闗施靡乎連屬於是大厦雲譎波詭摧<lb/>
嗺而成觀仰矯首以髙視兮目冥眴而無見正瀏濫以<lb/>
𢎞惝兮指東西之漫漫徒徊徊以徨徨兮魂眇眇而昬<lb/>
亂據軨軒而周流兮忽坱圠而無垠翠玉樹之青蔥兮<lb/>
<pb n="KR4h0139_WYG_050-21a"/>
璧馬犀之璘㻞金人仡仡其承鐘虡兮嵌巖巖其龍鱗<lb/>
揚光曜之燎爥兮垂景炎之炘炘配帝君之縣圃兮象<lb/>
太一之威神洪臺崛其獨出兮㮹北極之嶟嶟列宿迺<lb/>
施於上榮兮日月纔經於柍振雷鬱律於巖窔兮雷倐<lb/>
忽於牆藩鬼魅不能自逮兮半長途而下顛歴倒景而<lb/>
絶飛梁兮浮蠛蠓而撇天左欃槍而右𤣥冥兮前熛闕<lb/>
而後應門䕃西海與幽都兮涌醴汨以生川蛟龍連蜷<lb/>
於東厓兮白虎敦圉乎崑崙覽樛流於髙光兮溶彷徨<lb/>
<pb n="KR4h0139_WYG_050-21b"/>
於西青前殿崔巍兮和氏玲瓏抗浮柱之飛榱兮神莫<lb/>
莫而扶傾閌閬閬其寥廓兮似<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>宫之崢嶸駢交錯而<lb/>
曼衍兮㟎<graphic n="KR2028" url="https://raw.githubusercontent.com/kanripo/KR-Gaiji/master/images/KR2028.png" mimeType="image/png"/>隗乎其相嬰乘雲閣而上下兮紛䝉籠以<lb/>
混成曳紅采之流離兮颺翠氣之宛延襲璇室與傾宫<lb/>
兮若登髙眇逺亡國肅乎臨淵迴猋肆其碭駭兮翍桂<lb/>
椒而鬰栘楊香芬茀以穹窿兮繫薄櫨而將榮薌呹肸<lb/>
以棍批兮聲駍隠而歴鐘排玉戸而颺金鋪兮發蘭蕙<lb/>
與芎藭帷弸彋其拂汨兮稍暗暗而靜深隂陽清濁穆<lb/>
<pb n="KR4h0139_WYG_050-22a"/>
羽相和兮若夔牙之調琴般倕棄其剞劂兮王繭投其<lb/>
鉤繩雖方征僑與偓佺兮猶髣髴其若夢於是事變物<lb/>
化目駭耳囘蓋天子穆然珍臺間館璇題玉英蟺蜎蠖<lb/>
濩之中惟天所以澄心清魂儲精垂恩感動天地逆釐<lb/>
三神者迺搜逑索偶臯伊之徒冠倫魁能函甘棠之恵<lb/>
挾東征之意相與齊乎陽靈之宫靡薜茘而為席兮折<lb/>
瓊枝以為芳噏清雲之流霞兮飲若木之露英集兮禮<lb/>
神之囿登乎頌祇之堂建光耀之長旓兮昭華覆之威<lb/>
<pb n="KR4h0139_WYG_050-22b"/>
威攀琁璣而下視兮行遊目乎三危陳衆車於東阬兮<lb/>
肆玉軑而下馳漂龍淵而還九垠兮窺地底而上迴風<lb/>
漎漎而扶轄兮鸞鳯紛其銜蕤梁弱水之鼎濙兮躡不<lb/>
周之逶迤想西王母欣然而上夀兮屏玉女而卻宓妃<lb/>
玉女亡所眺其清矑兮宓妃曽不得施其蛾眉方攬道<lb/>
徳之精剛兮侔神明與之為資於是欽柴宗祈燎薫皇<lb/>
天招揺太一舉洪頤樹靈旗樵蒸焜上配藜四施東爥<lb/>
滄海西耀流沙北熿幽都南煬丹厓𤣥瓚觩䚧秬鬯泔<lb/>
<pb n="KR4h0139_WYG_050-23a"/>
淡肸蠁豐融懿懿芬芬焱感黄龍兮熛訛碩麟選巫咸<lb/>
兮叫帝閽開天庭兮延羣神儐暗藹兮降清壇瑞穰穰<lb/>
兮委如山於是事畢功𢎞迴車而歸度三巒兮偈棠梨<lb/>
天閫決兮地垠開八荒協兮萬國諧登長平兮雷鼓礚<lb/>
天聲起兮勇士厲雲飛揚兮雨滂沛于胥徳兮麗萬世<lb/>
亂曰崇崇圜丘隆隠天兮登降峛崺單埢垣兮増宫參<lb/>
差駢嵯峨兮岭巆嶙峋洞無厓兮上天之縡杳旭卉兮<lb/>
聖皇穆穆信厥對兮徠祗郊禋神所依兮徘徊招揺靈<lb/>
<pb n="KR4h0139_WYG_050-23b"/>
棲遲兮輝光眩燿降厥福兮子子孫孫長無極兮<lb/>
　　南郊賦　　　　　　　　　　<hi>晉</hi>郭　璞<lb/>
於是時惟青陽日在方旭我后將受命靈壇乃改步而<lb/>
鳴玉升金軒撫太僕揚六轡齊八騄列五幡於一元兮<lb/>
靡日月乎黄屋矯陵烏以偵候兮整豹尾於後屬武騎<lb/>
仡以清道被練煥以波燭爾乃造曠場戾壇庭百寮山<lb/>
立萬乗雲縈延祝史肆玉牲登圓丘揖太清禮羣望告<lb/>
皇靈天澄其氣日朗其精飛㢘鼓舞於八維兮豐隆擊<lb/>
<pb n="KR4h0139_WYG_050-24a"/>
節於九冥祝融穆以肅侍兮陽侯澹以中停於是司烜<lb/>
戒燧火烈具炳宗皇祖而配祀増孝思之維永郊寰之<lb/>
内區域之外雕題卉服被髮左帶駿奔在壇不期而㑹<lb/>
峨峨羣辟蚩蚩黎庶翹懐聖猷思我王度事崇其簡服<lb/>
尚其素化無不融萬物自鼓振西北之絶維隆東南之<lb/>
撓柱廓清紫衢電埽神宇風馬桂林抗旌琳圃五岳不<lb/>
足以顯其勲九韶不足以贊其舞饗駭鬼方聲振丘隴<lb/>
倒景望風龍漢企踵爛若列星之環辰咸雲騰而海湧<lb/>
<pb n="KR4h0139_WYG_050-24b"/>
此蓋和氣旁通𤣥羅潛總自然之感鼓而遂動<lb/>
　　郊祀賦　　　　　　　　　　<hi>陳</hi>鄧　耽<lb/>
咨改元正誕章厥新豐恩羨溢含唐孕殷承皇極稽天<lb/>
文舒優遊展𢎞仁陽明光宥辠人羣公卿尹侯伯武臣<lb/>
文林華省奉䞇厥珍夷髦盧巴來貢來賔玉璧既萃於<lb/>
斯萬年穆穆皇皇克明厥徳應符蹈運旅章厥福昭假<lb/>
列祖以孝以仁自天降康保定我民<lb/>
　　南郊賦　　　　　　　　　　<hi>唐</hi>徐彦伯<lb/>
<pb n="KR4h0139_WYG_050-25a"/>
維帝唐八十有五載鴻徽鑠於縣㝢騰陽精握機矩還<lb/>
攝提以産氣配神明而作主倬四后之在天伊萬物之<lb/>
胥覩左日壑右星圃吹烈火於炎丘覿堅氷於委羽莫<lb/>
不匍匐我聲敎駿奔我珪組納大荒之管鑰伏堪輿之<lb/>
扄户兹可以孩黔羸扶盤古苞混茫而首出亦奚云於<lb/>
三五哉於穆我皇纂戎而昌青氣揺社白雲入房與天<lb/>
地合契與日月齊光杖太一敺羣剛共工戮兮河嶽正<lb/>
旬始滅兮星辰張輯稽古之禮物懸象外之舊章雖配<lb/>
<pb n="KR4h0139_WYG_050-25b"/>
天復禹繼嗣興湯者不其恧歟肇允神聖浸發葆命芬<lb/>
徳馨香崇庸祗敬吟蓼蕭以游渥合枲桑而藴正關石<lb/>
龢鈞飛沈翔泳擇明居之全法撰蒼渠之闕令則太階<lb/>
平而玉衡正也庶績洪凝賡歌浩作隂騭於下有孚顒<lb/>
若恢負勝之圖賁昭功之籥是以𤣥龜遊乎湍瀨丹鳥<lb/>
吟於觀閣芝房菌蠢而玉英景雲璀璨而金萼雙觡共<lb/>
抵之獸躑躅苑山一稃二米之穎紛拏畎壑邦誦中和<lb/>
甿歌小毖嵗合作噩日交長至遘朔旦之明期擇純陽<lb/>
<pb n="KR4h0139_WYG_050-26a"/>
之正地欲陳大旅展時事告紫宙之成功定皇天之寶<lb/>
位蜃鷩司典鳲鳩蕆職崇泰壇考星翼畫八卦以通道<lb/>
錯五行而辨域對越精祗森羅正直木㢲火而殷薦豫<lb/>
乗雷以罔極載師清野土訓掃㕓繚垣虹合參途電聨<lb/>
籠組帷以艾景覆皇邸以慶煙宫伯糾其禁内饔烹其<lb/>
鱻周廬攢搆以戢孴列纛抗莖而翩緜繩繩都人濟濟<lb/>
多士九牧之守百蠻之子莫不挈鴈提羔攢驂噎軌紛<lb/>
鴻溶以騰逗叛遹皇而佁儗或騈肩而側足候吾君之<lb/>
<pb n="KR4h0139_WYG_050-26b"/>
戾止若葵藿之傾離光同江河之赴溟水也然後啓端<lb/>
門警仙蹕雙鳯矯首六龍齊膝青斾罥雲紅旌彗日鏘<lb/>
玉鸞之鳴轙按金雞之廣術傳畫角以啾嘈曳朱旗以<lb/>
騈坒呵風伯令戒道制𤣥冥使司律此靈祗所以保綏<lb/>
皇天所以宥密於是闢龍次幸蜺幬鶉鳥司襄熊羆奉<lb/>
收皇帝乃彰畫黻襲大裘端玉珽肅珠旒翼翼穆穆遂<lb/>
臻於圜丘躬孝享擁神休設天宗之六席援長發之二<lb/>
球盥以明水薦以香羞陳蒼璧而咸事藉白茅而闡幽<lb/>
<pb n="KR4h0139_WYG_050-27a"/>
絜騂旄之泔淡酌𤣥瓚之觩䚧盛哉坤極順天而見邸<lb/>
乳祥開曾沙業薦赫禮數於彤壼布徽音於紫縣率先<lb/>
於金簿之蠶謹覆以瑶筐之鷰皇后介禮恭兹亞奠凝<lb/>
億兆之歡心注穹蒼之景盼紫微開兮天香滿神之來<lb/>
兮軒星纂候黄鍾兮雪飛調大吕兮風煖戛雲和之寶<lb/>
瑟吟孤竹之清管石麟夭矯團翠煙而上征蕤鳯沕霍<lb/>
迓鴻釐之無算瑞氣蜿蜒於藪甸祥光熠爚於旄䍐三<lb/>
觶終獻萬祗呈醺昇羽節導靈羣凝肆夏以青晷颺登<lb/>
<pb n="KR4h0139_WYG_050-27b"/>
歌而咽雲徽鸞鷖之颯沓致戩穀之絪緼禮畢功成天<lb/>
旋日轉宸儀允穆后庸胥展引大火之流旂迴夷庚之<lb/>
翠輦倪三蠻之崇構御六氣之遥辨覽太𤣥之神䇿張<lb/>
集靈之瑞典草木亨兮雷雨霶霈湛恩灑兮雲霄霮䨴<lb/>
壽觴霞舉兮絲竹龢筐篚岳立兮騈嵳峨天子方合符<lb/>
於大庭之國錯事以梁父之阿岱崱嶷兮清嶂汶泓澄<lb/>
兮紫波屯千轂以霆轉整萬轡而星羅則述易象者獻<lb/>
風行之繇談比興者奏時邁之歌蕩蕩乎巍巍乎無得<lb/>
<pb n="KR4h0139_WYG_050-28a"/>
而名言矣遂作頌曰煌煌靈臺告成功兮我君孝享亞<lb/>
坤宫兮純嘏布濩延皇穹兮惟䇿代表靄升中兮享壽<lb/>
千億傳無窮兮<lb/>
　　有事于南郊賦　　　　　　　<hi>唐</hi>杜　甫<lb/>
葢主上兆於南郊聿懷多福者舊矣今兹練時日就陽<lb/>
位之美又所以厚祖考通神明而已職在宗伯首崇禋<lb/>
祀先是春官脩頌祗之書獻祭天之紀令泰龜而不昧<lb/>
俟萬事之將履掌次閱氊邸之則封人考壝宫之㫖司<lb/>
<pb n="KR4h0139_WYG_050-28b"/>
門轉致乎牲牢之繫小胥專達乎懸位之使二之日朝<lb/>
廟之禮既畢天子蒼然視於無形澹然若有所聽又齊<lb/>
心於宿設將旰食而匪寧旌門坡陁以前騖彀騎反覆<lb/>
以相經頡曽城之軋軋軼萬方之熒熒馳道端而如砥<lb/>
浴日上而如萍掣翠旄於華葢之角彗黄屋於鉤陳之<lb/>
星神仙戍削以落羽魑魅幽憂於固扄戰岐慄華擺渭<lb/>
掉涇地回回而風淅淅天泱泱而氣青青甲胄乗陵轉<lb/>
迅雷於荆門巫峽玉帛清迥霽夕雨於瀟湘洞庭於是<lb/>
<pb n="KR4h0139_WYG_050-29a"/>
乗輿霈然乃作翳夫鸞鳯將至以冲融寥廓不可乎彌<lb/>
度聲明通於純粹溟涬為之垠堮駟蒼螭而蜿蜒若無<lb/>
骨以柔順奔烏獲之黝蟉徒有勢於殺縛朱輪竟野而<lb/>
杳冥金□成隂以結絡吹堪輿以軒輊槍寒暑以前却<lb/>
中營密擁乎太陽宸眷眇臨乎長薄熊羆弭耳以相䑛<lb/>
虎豹髙跳以虚攫上方將降帷宫之綝縭屏玉軑以蠼<lb/>
略人門行馬以拱乎合沓之塲皮弁大裘始進於穹崇<lb/>
之幕衝牙鏗鏘以將集周衛轇轕而咸若月窟黒而扶<lb/>
<pb n="KR4h0139_WYG_050-29b"/>
桑寒田燭稠而曉河落肅定位以告潔藹嚴上而清超<lb/>
雲萏菡以張葢春葳㽔以建杓簪裾斐斐樽俎蕭蕭方<lb/>
面曲折周旋寂寥必本於天王宫與夜明相射動而之<lb/>
地山林與川谷俱標於是乎官有御事有職所以敬鬼<lb/>
神所以勤稼穡所以報本返始所以度長立極𤣥酒明<lb/>
水之上越席䟽布之側必取先於稻秫麴糵之勤必取<lb/>
著於紛純紋繡之飾雖三牲八簋豐備以相沿而蒼璧<lb/>
黄琮實歸乎正色先王之丕業繼起信可以永其昭配<lb/>
<pb n="KR4h0139_WYG_050-30a"/>
羣望之徧祭在斯示有以明其翼戴由是播其聲音陳<lb/>
乎節奏以進退韶夏濩武采之於訓謨鍾石陶匏具之<lb/>
於梗概變方形於動植聽宫徵於碑礚英華發外非因<lb/>
乎筍簴之髙和順積中不在乎雷鼓之大既而臠<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>挂<lb/>
罥柴燎窟塊騞砉擘赫葩斜晦潰電纒風升雪颯星碎<lb/>
拂勿<graphic n="KR2720" url="https://raw.githubusercontent.com/kanripo/KR-Gaiji/master/images/KR2720.png" mimeType="image/png"/>濙渺溟蓯淬聖慮岑寂𤣥黄増霈蒼生顒昻毛<lb/>
髮清籟雷公河伯咸<graphic n="KR1750" url="https://raw.githubusercontent.com/kanripo/KR-Gaiji/master/images/KR1750.png" mimeType="image/png"/>騃以脩聳霜女江妃乍紛綸而<lb/>
晻曖執紱秉翟朱干玉戚鼓瑟吹笙金支翠旌神光倐<lb/>
<pb n="KR4h0139_WYG_050-30b"/>
斂祀事虛明於是涾湤乎渙汗紆餘乎經營浸朱崕而<lb/>
灑朔漠洶暘谷而濡若英耆艾涕而童子舞叢棘拆而<lb/>
狴犴傾是率土之濵覃酺醵以涵泳豈奉郊之縣獨宴<lb/>
慰以縱横𤣥澤淡泞乎無極殷薦綢繆乎至精稽古之<lb/>
時屢應符而合契聖人有作不逆寡而雄成爾乃孤卿<lb/>
侯伯羣儒三老儼而絶皮軒趨帳殿稽首曰臣聞燧人<lb/>
氏已往法度難知文質未變太昊氏繼天而王根啓閉<lb/>
於厥初以木傳子攄終始而可見洎虞夏殷周兹煥炳<lb/>
<pb n="KR4h0139_WYG_050-31a"/>
而蔥蒨秦失之於狼貪蠶食漢綴之以蛇斷龍戰中莽<lb/>
茫夫何以從聖蓄縮曽不下眷伏惟道祖視生靈之磔<lb/>
裂醜害馬之蹄齧呵五精之息肩考正氣之無轍協夫<lb/>
貽孫以降使之造命更挈累聖昭洗中祚觸蹶氣慘黷<lb/>
乎脂夜之妖勢迴薄乎龍蛇之孽伏惟陛下勃然憤激<lb/>
之際天關不敢旅拒鬼神以之嗚咽髙衡騰塵長劒吼<lb/>
血尊卑配宇縣刷插紫極之將頺拾清芬於巳闕鑪之<lb/>
以仁義鍛之以賢哲聨祖宗之耿光巻夷狄之影撇葢<lb/>
<pb n="KR4h0139_WYG_050-31b"/>
九五之後人人自以遭唐虞四十年來家家自以為稷<lb/>
禼王綱近古而不軌天聽貞觀以髙揭蠢爾差僭粲然<lb/>
優劣宜其課密於空積忽微刊定於興廢繼絶而後覩<lb/>
數統從首八音六律而惟新日起算外一字千金而不<lb/>
滅上曰吁昊天有成命惟五聖以受我其夙夜匪遑寔<lb/>
用素檏以守于嗟乎麟鳯胡為乎郊藪乃上帝之降鑒<lb/>
及兹𤣥元之垂裕乎後夫聖以百年為鶉<graphic n="KR1663" url="https://raw.githubusercontent.com/kanripo/KR-Gaiji/master/images/KR1663.png" mimeType="image/png"/>道以萬物<lb/>
為芻狗今何以茫茫臨乎八極眇眇託乎羣后端䇿拂<lb/>
<pb n="KR4h0139_WYG_050-32a"/>
龜於周漢之餘緩步濶視於魏晉之首斯上古成法葢<lb/>
其人已朽不足道也於是天子默然而徐思終將固之<lb/>
又固之意不在抑殊方之貢亦不必廣無用之祠金馬<lb/>
碧雞非理人之術珊瑚翡翠此一物何疑奉郊廟以為<lb/>
寶増怵惕而孜孜況大庭氏之時六龍飛御而歸<lb/>
　　至日圓丘祀昊天上帝賦<hi>以題為韻</hi>　<hi>唐</hi>蕭穎士<lb/>
政教之始莫重乎郊祀郊祀之先莫尊乎昊天是以前<lb/>
王垂之於典訓後帝奉之以周旋以事大矣其儀盛焉<lb/>
<pb n="KR4h0139_WYG_050-32b"/>
日之至也所以明氣之至丘之圓也亦以象天之圓於<lb/>
是致齋於宫合樂於律羣有司肅肅以儆戒百執事乾<lb/>
乾而莊慄牲用騂犢以貴誠酌用𤣥酒以明質豈但愛<lb/>
人而尊祖葢欲報天而主日天子迺乗玉輅駕蒼虯搢<lb/>
方珽服大裘率九儀之卿士從五等之諸侯旌旗露巻<lb/>
冠葢雲浮展國容於御路行大禮乎郊丘百役既備司<lb/>
儀辨位劍佩紛紜以陸離鐘鼓鏗訇而沸渭君明其義<lb/>
臣敬其事執鸞刀以啓毛奠蒼璧以為䞇爵一獻而上<lb/>
<pb n="KR4h0139_WYG_050-33a"/>
下胥恱樂六成而神祗麏至後乃取血膋陳玉幣寘於<lb/>
積薪之上燔於嘉壇之際飛燎煙於太清合蕭光於上<lb/>
帝是以神降我福人懐我惠時罔凶荒物無疵癘致洪<lb/>
化於仁壽豈不由肅敬於大祭客有旅遊函關欽兹至<lb/>
道觀祀事於國典仰明靈於有昊敢陳輿頌式播𤣥造<lb/>
頌曰日南至兮既望祀太一兮圓丘上萬斯年兮承天<lb/>
貺<lb/>
　　至日圓丘祀昊天上帝賦<hi>以題為韻</hi>　<hi>唐</hi>賈　餗<lb/>
<pb n="KR4h0139_WYG_050-33b"/>
惟天為大惟聖奉天所以就陽位郊上𤣥禮高明之覆<lb/>
育荅生植之陶甄告太一以祗敬擁神休而吉蠲於是<lb/>
採遺範於周故封土以成丘取法於乾故象形以應圓<lb/>
顧椒糈之莫達憑柴燎以斯傳是時星昬東壁日躔南<lb/>
至爰命有司肅將祀事羅幄帟以雲黕駢罍俎以鱗次<lb/>
藉白茅兮取諸潔薦蒼璧類象其兮皇威允穆司儀辨<lb/>
等而以班明徳惟馨祝史陳辭而不愧於是啓禁扄警<lb/>
仙蹕千官拱立六龍齊膝濟濟鏘鏘匪徐匪疾奉常告<lb/>
<pb n="KR4h0139_WYG_050-34a"/>
備乗輿乃出覆玉葉之卿雲昭扶桑之初日齋心滌慮<lb/>
所以感無不通樂徧禮成故能神降之吉觀夫廣場還<lb/>
合泰壇五畤告萬物之生成當一陽之初晷揖羣望以<lb/>
咸秩列衆靈以備祀紫微開兮天意通元氣調兮薫風<lb/>
起祀之大者莫盛兹道展敬乎皇心報功乎𤣥造奏搏<lb/>
拊之清樂徹純殷之蒼昊實祀典之所崇諒邦家之攸<lb/>
保若乃陳以牲幣酌以秬鬯歌大吕以為節舞雲門以<lb/>
為狀達誠於氤氲之際降靈於閶闔之上騰瑞氣而宛<lb/>
<pb n="KR4h0139_WYG_050-34b"/>
延燭神光兮溥暢我國家報本克禋順時脩祭配太祖<lb/>
於座於以敬宗祀皇天於郊為能饗帝此所以神祗降<lb/>
鑒天人合契保昌運兮永貞崇明祀兮不替<lb/>
　　大報天賦　　　　　　　　　<hi>宋</hi>范　鎭<lb/>
大宋七十有二載符節合於聖神陶鈞運於眞宰化至<lb/>
而乾用九令行而風不再泰山四維兮固基圖而靜寧<lb/>
黄河一清兮撫期運而茂對元尊降休其如響富媪效<lb/>
珍而弗愛星氣交見景炎青赤之光魚馬兩至道出東<lb/>
<pb n="KR4h0139_WYG_050-35a"/>
西之海於時百靈㑹鈞天之遊萬物極崇丘之大鑿井<lb/>
者罔識帝力仰盆者不知天葢以上方游神治古之表<lb/>
垂意幾成之㑹道皇極以甚夷基太平而無外重兹盈<lb/>
成罔或遑怠若曰時靡愆伏物不疵癘協氣洪鬯而融<lb/>
然無際者上穹之保艾邊鄙不聳干戈倒載生靈相與<lb/>
而歡然於内者三后之大賚按物理以順考㑹朕躬之<lb/>
弗逮不有反本之服曷為含生之賴況夫事具徃聖之<lb/>
行文備前世之載媯庭有六宗之禋周家有始祖之配<lb/>
<pb n="KR4h0139_WYG_050-35b"/>
書以廵嶽而用事禮以埽地而展采總條貫於先猷赫<lb/>
聲文乎當代上一其唱下百其響伯夷秩宗之典叔孫<lb/>
奉常之掌咸謹職以先次率參謀而來上僉曰用日之<lb/>
至吾道之長就國之南吾君之嚮可以為人而祈福示<lb/>
聖人之能饗也涓辰之良既如是講儀之盛又如彼將<lb/>
命以方厎飛文以疾置鼓先令於民聽俾咸知於上意<lb/>
西踰月毳之垠東走天池之紀北窮祝栗之野南極濮<lb/>
鉛之地雷出而奮豫風興而披靡穹居卉服華體本薦<lb/>
<pb n="KR4h0139_WYG_050-36a"/>
之酋髽首貫胸離身反踵之帥尋聲望景知中國之有<lb/>
至仁梯虚航深示戎狄之無外事順走我轍跡服馴我<lb/>
鞭轡迺有雙觡共抵之獸赤汗赭沫之駟浮琛沒羽之<lb/>
珍文鉞碧砮之異諸福之物倜儻奇偉衆變之狀燦爛<lb/>
譎詭按圖諜而未書歷封禪而不至滔滔焉峨峨焉來<lb/>
助祭者波委而嶽峙吾皇遊巗廊撡絶瑞嘉聞聲教之<lb/>
逺樂觀儀物之備迺飭四方近逮周行捜傑索俊提忠<lb/>
挈良相與齊於蟺蜎蠖濩之中思所并而周流常羊者<lb/>
<pb n="KR4h0139_WYG_050-36b"/>
已在出警之先期也闕觚削其如倚鋪首呀而欲驤行<lb/>
幄默而下垂樂宫屼其髙張八校拱著五旗司方禮器<lb/>
之葳蕤軍裝之陸梁錯文以章藻采兮四㑹五達之莊<lb/>
既法從之肸飾倐呼鞭之對揚神扶絳扆乾行東廂左<lb/>
黄鍾兮五音以俱動前式道兮三候而相望始乗輿也<lb/>
顒顒昂昂奮至徳之光大明登兮重昬破而羣隂藏既<lb/>
遵途也秋秋蹌蹌走萬人之望駭飇馳兮浮埃沈而瑞<lb/>
氣翔參忠信於倚衡兮逺何適而不臧總徳法而示防<lb/>
<pb n="KR4h0139_WYG_050-37a"/>
嶽然其不動兮躬自厚而矜莊春然其太和兮躬不違<lb/>
而滋凉顓儲思於逆釐之事也徑息駕乎列仙之場儼<lb/>
陟降以肅潔兮杳悟靈於忽恍欵謁之辭稱畢孝思之<lb/>
容外溢葦然如傷沛然不懌念報天之罔極顧履霜而<lb/>
懐惕莫重乎禮經之五以觀乎世廟之七内則樂穆羽<lb/>
舞旄狄薦苾芬儀赫奕遲奉乎明靈之來格外則熊司<lb/>
旗虎視㦸威振厲氣勃鬱肅陳乎游徼之駢坒俄而傳<lb/>
呼旦之聲嚴出廟之蹕盻重闉以南直屆夫禮神之室<lb/>
<pb n="KR4h0139_WYG_050-37b"/>
觀夫涂大朱以洞闢壇八觚而翼騫颯紳緌之綷䌨穎<lb/>
貂蟬之蔥芊上摩星以旓雲下藻野而縟川聖人凝旒<lb/>
以則數薦璧而象圓樂六變而導和爵三獻而告䖍百<lb/>
神愛瑞以祖洽四方承宇而來旋啓膟膋之芬膏焜樵<lb/>
蒸於髙煙沓馨明之升聞藹嘉休而肅延迴五輅兮清<lb/>
道御兩觀於中天歌塗巷而沸湧觀堵牆而駢塡或隂<lb/>
而霞紛振衣而瞥袂方冬而暑盛疊跡而側肩靚妝千<lb/>
車迴轅衝輣岌若移山之行隱如奔雷之聲磕砰<graphic n="KR2368" url="https://raw.githubusercontent.com/kanripo/KR-Gaiji/master/images/KR2368.png" mimeType="image/png"/>硡<lb/>
<pb n="KR4h0139_WYG_050-38a"/>
以拱乎神庭鐵衣萬騎奮踶横逸晶如積雪之釋迅如<lb/>
衝風之疾宛轉絡繹以環於帝室嚴辨兮中外臚句兮<lb/>
上下繩鶴馭以飛書絙雞竿而肆赦縱係縲以畢出普<lb/>
疵吝而一灑重離之曜大繼明以照四方泰山之雲不<lb/>
崇朝而徧天下飭飫賜沐純嘏受釐而延膝席飲福而<lb/>
奏需雅太室之聲曼延於壽厯覆盂之安盤固於宗社<lb/>
彼甘泉汾隂后土之祠交門竹宫神光之拜或孜孜於<lb/>
曲請或屑屑於末戒隘哉陋乎曽未知福含生懐萬靈<lb/>
<pb n="KR4h0139_WYG_050-38b"/>
之為大也有一二睂壽顧謂臣曰子游都而盛其際吉<lb/>
其逢者所謂觀國之光利用賓於王矣亦嘗知盛際之<lb/>
所自出吉逢之所由來者乎子少留吾其語汝夫聖人<lb/>
之將有為也必本於仁義聲而為樂文而為禮柄而刑<lb/>
賞統而祠祭崇讓以樹之懐逺以固之作徳以茂之此<lb/>
古先之能事教化之肇基也故其始下詔則有司指南<lb/>
有經叩天進辭相與上乎榮號者當宁却而不名斯崇<lb/>
讓之至誠也將僎儀則百蠻款塞移珍謁讙象譯厥角<lb/>
<pb n="KR4h0139_WYG_050-39a"/>
於北闕者本朝羈而不絶斯懐柔之上烈也既已事縣<lb/>
官去煩削密輕徭緩租驅躋於仁壽者庶黎愉然而在<lb/>
宥斯作徳之洪覆也夫一舉而關衆目非由聖躬發憤<lb/>
其孰能大圖而殫究子盍亦按胥庭之圖披羲農之籙<lb/>
援結繩造契之具跡巻領垂衣之躅料基緒之馮厚準<lb/>
元精之回復揚波以挹其腴潤摛芳以搴其稠縟然後<lb/>
攄文心散辭氣伏天庭而進牘臣蹶然而仰曰富哉言<lb/>
乎微丈人後進生其不識王澤之滲漉也謹拜手而系<lb/>
<pb n="KR4h0139_WYG_050-39b"/>
曰赫赫鉅宋體元垂統升中而奉兮恢恢大圓應聖何<lb/>
言隤社以蕃兮吾皇之隆彼蒼之崇合符無窮兮<lb/>
　　圎丘賦　　　　　　　　　　<hi>宋</hi>宋　祁<lb/>
若夫天地之區既奧而腴王者所以作京焉神明之隩<lb/>
匪攻而築上帝所以定位焉我朝之擁歸運也譏函鎬<lb/>
保界之陋鄙周雒渟瀯之淵乃據梁之芒芒偵河之渾<lb/>
渾畫邦畿之千里於以宅天子之尊然後翼翼乾乾作<lb/>
邦孚先禘其祖之所自出兮遂有事乎昊天占國南之<lb/>
<pb n="KR4h0139_WYG_050-40a"/>
七里得髙丘之崛然自乾㝢之初闢保坤靈而不遷藏<lb/>
偉兆於遐葉震元符於兹年此烈祖所以裒神之對神<lb/>
宗所以放物之蠲眞考之所陟降丕后之所周旋藹列<lb/>
聖以烝衎總萬靈而賓延翕降監之厚福焯巍巍而亡<lb/>
原則晉考卜乎委粟漢肸飾乎甘泉曾不得望我之末<lb/>
光絶炎况並驅而齊肩哉敢問圎丘之狀也其何如矣<lb/>
廣矣大矣略可詳矣上崔嵬以鬱律兮外博敞而神麗<lb/>
遡朱鳥以髙蟠兮槩瑰魁而邪峙休氣回復乎其椒兮<lb/>
<pb n="KR4h0139_WYG_050-40b"/>
滎泉滋滲兮其址魑魅不若泯伏於其逺兮神明肅然<lb/>
離衛乎其邇於是攘之辟之其菑其翳脩之平之其炊<lb/>
其畷上三陔以積髙外四門而䟽陛列道糊頳重營界<lb/>
紫無縮板以作勞不藉罽而昭侈因天質之自然非人<lb/>
力之攸致崒兮似髙山之在周邦嶻焉若隆睢之亘汾<lb/>
澨及夫涓日肇祀於郊之宫陶匏尚質金石有容璧奠<lb/>
褥以蒼蒼兮鼎敲雲而隆隆百神服食蔓衍乎坎間兮<lb/>
有司守燎粲爛乎壝中穆穆天子相維辟公咸盛氣以<lb/>
<pb n="KR4h0139_WYG_050-41a"/>
彊力相升降兮穹崇披大紫之莫莫招翠黄之雍雍合<lb/>
蕭薌於欽柴曳髙煙乎璇穹塞天淵以隤祉奮光明於<lb/>
亡窮踆乎已事罔有不恭若乃自内出者無正不行自<lb/>
外至者無主不止故我率乎祖而推本正乎位而升配<lb/>
使禮動乎上則神饗樂交乎下而人喜畢九州以獻力<lb/>
罄一純以盡意君子曰觀天下之物無以稱其徳所以<lb/>
因天事天取至誠為貴則斯立也實國家集福之清場<lb/>
事神之寶畤國聽之所馮厚靈心之所翔會駐魄寶於<lb/>
<pb n="KR4h0139_WYG_050-41b"/>
飆歘賁黄圖之方志彼草棲列仙之館像設梵王之廬<lb/>
豚蹄種祠之託鱗長九淵之居皆祠官之細祀族之餘<lb/>
尚且落成者鼓吻而極嘆乞靈者䑛筆而爭書叛宣父<lb/>
以語怪溺丘明之好巫獨圓丘巋而遺美寧儒者佁儓<lb/>
而未之思歟遂作頌曰屹圓壇赫昈昈大盤盤兮君之<lb/>
升帝是饗鞏而安兮禮無違福不回委如山兮聖繼聖<lb/>
萬斯年長監觀兮<lb/>
　　圓丘象天賦　　　　　　　　<hi>宋</hi>鄭　獬<lb/>
<pb n="KR4h0139_WYG_050-42a"/>
禮大必簡丘圓自然蓋推尊於上帝遂擬象於髙天必<lb/>
在國南蟠宏基之髙厚用符陽體取大運之周旋王者<lb/>
揆禮之文為民之倡脩明大禘導迎景貺有祭焉格神<lb/>
於下有祀焉享帝於上謂丘也其形特異我所以貴其<lb/>
自成葢天也其體亦圓我所以法之相尚爾乃旋仲冬<lb/>
之序迎至日之長掃以除地升而詔王是必肇靈壌以<lb/>
髙峙模圎清而上當擇吉土之成基乃定其位倣髙穹<lb/>
之大體以就乎陽由是歡然神意交穆然天貺授徧羣<lb/>
<pb n="KR4h0139_WYG_050-42b"/>
靈以從之祀嚴太祖以為之侑煥爾盛容配乎大就成<lb/>
非人力聳寶勢以下蟠仰合乾儀環太虛而髙覆然則<lb/>
禮有物也其制可象天無形也其端可求故我相法於<lb/>
厚地取類於重丘崇崇其髙隐若積土之固浩浩其大<lb/>
渾如洪覆之周是故有藳秸以藉誠有陶匏以薦禮大<lb/>
裘焉以彰其質蒼璧焉以象其體固異周朝授政築層<lb/>
級之三成漢祀命郊兆重階之八陛是則事至神者物<lb/>
無以稱其德接至髙者丘所以表其䖍與地居上如天<lb/>
<pb n="KR4h0139_WYG_050-43a"/>
轉圓對方澤之成形乃殊其象規大儀之冥運自貴其<lb/>
全聖人所以明禮大原建邦茂憲兆其成迹符於至健<lb/>
夫然因天事天得先民之至論<lb/>
　　泰畤賦　　　　　　　　　　<hi>元</hi>楊維楨<lb/>
有西都賔問於北京主人曰盖聞大漢元鼎之紀當世<lb/>
宗武皇之二十有三年也冀州睢壤文鼎獲焉渥洼之<lb/>
水天馬出焉越五年天子感神異若望見太乙之神脩<lb/>
䄠天文而泰峙立焉主人亦嘗聞其制而識其故已乎<lb/>
<pb n="KR4h0139_WYG_050-43b"/>
主人曰未也賔曰鄜畤之制雖始於秦人而五畤之名<lb/>
實備於漢氏也五色之氣雖已神於孝文而白麟之獲<lb/>
實始應於武帝也維五年之冬月實維建子朔曰辛巳<lb/>
而冬至在是盖天以寶鼎神䇿授皇帝朔而又朔終而<lb/>
復始此千載之殊值也天子於是建泰畤臨甘泉取乾<lb/>
位郊上𤣥衣尚黄玉尚瑄爾其為制也圜壇突峙仰法<lb/>
紫垣方觚旁角八風外宣祔以五帝之佐環以羣臣之<lb/>
偏尊以太乙之䄠祭以特牲之顓於是天姥練日雨師<lb/>
<pb n="KR4h0139_WYG_050-44a"/>
盪塵百辟顯相千官駿奔九旗彗列萬乗雲屯羽林佽<lb/>
飛之警蹕相如曼倩之草文李協律之譜樂太史談之<lb/>
紀神趙代秦楚無相奪倫麟鳳龜龍諸福畢臻天子於<lb/>
是次皇邸涖竹宫庭燎既張𤣥冕致恭望拜太一儼若<lb/>
見其猶龍夕夜明於西向揖朝采於大東是時恒有神<lb/>
光異氣上屬於空雲馬風車交迎並從抃羣后舞羣童<lb/>
呼萬歳歌九功盖雲合而雷同至今郊祀之志封禪之<lb/>
頌登載其儀容後世雖有作者蔑以過大漢五葉之隆<lb/>
<pb n="KR4h0139_WYG_050-44b"/>
矣主人曰異哉余之所聞也余聞天子祀天於圜丘祀<lb/>
地於方澤圜丘在國之陽方澤在國之北配祖於冬至<lb/>
祀天之時配父於季秋饗帝之夕故有虞氏禘黄帝而<lb/>
郊嚳周人禘嚳而郊稷未聞祠貴神於乾位誇景光之<lb/>
赫奕其為禮也陶匏其器藳秸其席黄鐘太蔟之律太<lb/>
羮𤣥酒之食貴一徳之享天馨非在乎黍稷此報本反<lb/>
始之盛舉豈淫昏之得以比跡也彼元鼎之好異詭天<lb/>
神以見之信亳人之鬼道立泰祝之淫祠襲垣平之所<lb/>
<pb n="KR4h0139_WYG_050-45a"/>
　妄甚黄蛇之可疑日不拜於東郊䙝天神與地祗貽後<lb/>
　嗣之故事豈萬世之攸儀宜乎異時甘泉罷太畤隳畤<lb/>
　木既拔竹宫亦披天實譴夫悖禮神何取夫格思方今<lb/>
　聖天子將有事乎南郊採禮於宗伯講樂於咸池子不<lb/>
　觀光乎上國嚴簿之盛而過侈女樂仙壇龍馬騂駒之<lb/>
　屬為衡譚之所訾者不亦卑乎賔乃憮然避席曰鄙人<lb/>
　不學幸聞髙議明乎郊社之禮禘嘗之義吾知治國之<lb/>
　易也<lb/>
<pb n="KR4h0139_WYG_050-45b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定歴代賦彚巻四十七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0139_WYG_071-1a"/>
　欽定四庫全書<lb/>
御定厯代賦彚巻六十八<lb/>
　　性道<lb/>
　　　融結為河嶽賦　　　　　　　<hi>唐</hi>黄　滔<lb/>
　象帝以伐出物我陶開杳冥至精風散元氣雨零一濁<lb/>
　一清既定乾坤之體或融或結遂為河嶽之形豈非斷<lb/>
　乎鼇足之時剖彼雞黄之日二儀各立以交泰一氣旁<lb/>
　流而洋溢於是蒼茫不定奔為歸國之墟積聚無從疊<lb/>
<pb n="KR4h0139_WYG_071-1b"/>
　作干霄之質則令川陸天下江山域中淺深莫極夷險<lb/>
　難窮剛柔隨之而洶湧嗜欲繼之而隆崇翻雪浪與霜<lb/>
　濤下吞方厚拔重峰兼疊嶂上列圓空爾乃產鱗介蟲<lb/>
　沙殖毛羽草木星辰晝夜以明滅烏兔東西而往復則<lb/>
　有龜負龍擎文籍其陽九隂六其觸愚移傾缺其天樞<lb/>
　地軸如疏樸畧波萬壑以派分似截渟泓仞千巖而雲<lb/>
　矗旋聞大禹鞭神巨靈湧身鑿通浩𣺌擘斷嶙峋然後<lb/>
　總注滄海爭摩碧旻舟檝風生航利名於世世輪轅雷<lb/>
<pb n="KR4h0139_WYG_071-2a"/>
起駕禍福於人人至今若帶興言如拳設喻牢籠下土<lb/>
以箭急控壓中洲而石固三門九曲競呈升沒之源太<lb/>
華維嵩交闢奔衝之路誰能究厥理考其情溝瀆曷為<lb/>
而散作丘陵奚補而攢成致彼至柔灑回邪而互急俾<lb/>
其峻極干道德以全平吾欲炭韛隂陽鑪然天地鼓将<lb/>
邐迤之濬谷冩破連延之積翠令今日之形象復當時<lb/>
之寤寐默默緜緜然却歸於無事<lb/>
　　義路賦<hi>以言有君子得行斯路為韻</hi>　　　　<hi>唐</hi>王　棨<lb/>
<pb n="KR4h0139_WYG_071-2b"/>
義則本在路猶强名雖無有而為有亦時行而則行人<lb/>
或未知謂投足以山險心如能制信在躬而砥平既絶<lb/>
回邪無差正直居則思之而可見忽爾覓之而安得默<lb/>
識終始潛名南北昩其所在迷吾道之康莊能此是敦<lb/>
造先王之閫閾然而視之者不為好徑赴之者豈曰多<lb/>
岐邁德而謂其達矣立身而何莫由斯聖人每修孰慮<lb/>
乎崩榛所塞君子常喻寧求其老馬能知稽夫近遠甚<lb/>
夷往來無茍周朝之柱史奚棄鄘國之貞妻自守旁生<lb/>
<pb n="KR4h0139_WYG_071-3a"/>
行葉於列樹以寜殊中引德車在摧輪而何有莫不亘<lb/>
深仁宅遥通禮園匪豺狼之所到惟干櫓以斯存若乃<lb/>
循其軌遊其藩有如入顔巷之中恬然自樂復似經桃<lb/>
蹊之上寂爾無言可以導彼深誠臻乎奥㫖相逢盡重<lb/>
氣之士相䕶皆舍生之子徘徊其側多感分以遺身馳<lb/>
騖於中必先人而後已厥大斯著其髙或聞異邪途之<lb/>
徑捷與左道以岐分五霸三王既適此以圖業忠臣烈<lb/>
士亦從兹而報君夫如是則踶跋所為坦夷斯喻於以<lb/>
<pb n="KR4h0139_WYG_071-3b"/>
闢百家之蔽塞於以洞五帝之㫖趣悲夫衝䝉行險之<lb/>
徒曷不遵乎此路<lb/>
　　天爵賦　　　　　　　　　　<hi>元</hi>陶　安<lb/>
赫上帝之有命賦良貴於心官全衆美而光榮超萬物<lb/>
而尊安蓋是爵得於天之所賦何假分茅而胙土班瑞<lb/>
而錫鞶也維人有心主宰一身克具天理故曰天君當<lb/>
其大化渾淪冲氣絪縕質凝胚腪靈秀為人帝令誕敷<lb/>
付以性真上帝若曰咨爾心官聰聽誥戒天地生物元<lb/>
<pb n="KR4h0139_WYG_071-4a"/>
徳至大全體為仁妙用為愛畀汝斯爵惻隠爰在服此<lb/>
寵嘉力行無怠制事之宜其理為義應酬裁度發彊剛<lb/>
毅畀汝斯爵羞惡所繫申服嚴訓擴充必至維爾心官<lb/>
朕所簡閱尚其毋貳臨汝昭晰行之以禮粲然有節文<lb/>
之詳明之以智截然有是非之别既降衷而不遺當秉<lb/>
彞而對越然而與是德者天之道實其德者人之功盡<lb/>
已而忠則仁義實蘊於其中循物而信則仁義實用於<lb/>
無窮樂夫善而不倦曽無間於始終兹皆天爵可慕可<lb/>
<pb n="KR4h0139_WYG_071-4b"/>
從咨爾心官以思為職代天作工為民立極敬受爾爵<lb/>
其永無斁於是尊居靈臺光闢泰宇端莊整肅臨莅而<lb/>
處以方寸為所封之土以誠信為所佩之組耳目之司<lb/>
有其統筋骸之束有其主維屏維翰嚴禦欲之雄藩如<lb/>
圭如璧瑩真純之奥府遂乃極髙明而為堂蹈中正而<lb/>
為塗觀艮象以行庭御巽風以乗車施廣譽而代繡積<lb/>
太和而成廚醉以道德之醇飫以義理之腴袞衣赤紱<lb/>
未足為重髙牙大纛何足為殊凡君臣父子之有倫隆<lb/>
<pb n="KR4h0139_WYG_071-5a"/>
殺等級之異冝揭綱常於萬世示法則於羣黎於以為<lb/>
邦家之光於以立太平之基則又皆出於斯也嗚呼時<lb/>
降風移人爵是炫趙孟斯貴趙孟能賤枉已求合浮雲<lb/>
歆羨昧天爵之當修冝鄒孟氏感於世變也系曰皇天<lb/>
無私兮賦德在躬彞倫咸備兮委任寔隆匪軒冕而自<lb/>
榮兮不品秩而能崇紛吾既有此内美兮守而不能舍<lb/>
也誓忠貞以自許兮庶幾因時而待賈也<lb/>
　　孝者善繼人之志賦<hi>以人子行孝能繼先志為韻</hi>　<hi>宋</hi>文彦博<lb/>
<pb n="KR4h0139_WYG_071-5b"/>
稽禮經之垂訓見孝子之奉親俾繼襲於先志蓋博諭<lb/>
於後人必學為箕既顯奉親之要無改於父克彰務本<lb/>
之因得不載考斯文深窮秘㫖非徒樹彼教本蓋以朂<lb/>
於人子欲令不悖於親固在必從於始克纘丕緒始則<lb/>
揚武王之休追祀先公次則顯周旦之美徒觀其孝道<lb/>
斯盛國家遂行悉務無違之教或敦不匱之誠其父析<lb/>
薪孰云負之靡克若考作室但見構之方成斯蓋君令<lb/>
臣從上行下效俾百姓以從化則一國而興孝用勞用<lb/>
<pb n="KR4h0139_WYG_071-6a"/>
力率從安義之文學禮學詩敢悖過庭之教㒺墜先德<lb/>
彌増懿稱於顛沛而克肖寔前後以相承子路之貧屢<lb/>
傷斯為直養孟荘之臣不改是謂難能所謂乎君子能<lb/>
勞後代有繼遵地義以寧失守天經而罔替克紹前烈<lb/>
我則益務於矜莊無廢舊勳我則彌遠於遜悌是曰有<lb/>
後無聞辱先非惟世濟其美抑亦代不乏賢史談著書<lb/>
遷繼而立言垂世夏鯀治水禹紹而隨山濬川懿哉念<lb/>
凱風之言遵白華之義蓋將無忝爾祖是用不違其志<lb/>
<pb n="KR4h0139_WYG_071-6b"/>
夫然則上自君而下達民固冝守兹而勿墜<lb/>
　　中者天下之大本賦<hi>以天下之教由此而出為韻</hi>　<hi>宋</hi>文彦博<lb/>
中者存乎性性者命於天為萬物所宗之本乃七情未<lb/>
發之前澹乎自持政教自兹而出矣感而後動吉凶由<lb/>
是以生焉原夫賾禮典之淵微得中和之用舍聖人極<lb/>
之以育物君子循之而化下人生而静故能用其中焉<lb/>
教所由興是以謂之本也始其惟寂惟寞何慮何思道<lb/>
所從而隆矣人可得而由之喜怒不形守為樸素之本<lb/>
<pb n="KR4h0139_WYG_071-7a"/>
嗜欲將至散成禮樂之基外物未牽中扃是斆茍能發<lb/>
以中節是致廣而成教始惟所稟金則義而木則仁終<lb/>
乃有遷父為慈而子為孝是知言其中者哀樂之未發<lb/>
謂乎本者教化之必由蘊之則五常盡在散之則百禮<lb/>
交修何異夫大樸將分上者道而下者器洪鈞欲播達<lb/>
乎萌而出乎勾得不載考斯言詳觀至理雖化育之甚<lb/>
大亦權輿而自此誠明内著兩儀蟠極之宗和順外融<lb/>
萬物經綸之始有如此者不其偉而為最靈而可美著<lb/>
<pb n="KR4h0139_WYG_071-7b"/>
達道以攸冝若然則天下之精無能及此縱域中之大<lb/>
何莫由斯故知道不自於天生禮非從於地出起於人<lb/>
性之靜肇彼民心之質所以王者之致中和雖百慮而<lb/>
同歸於一<lb/>
　　至誠盡人物之性賦<hi>以惟至誠盡人物之性為韻</hi>　<hi>宋</hi>陳　襄<lb/>
性理雖奥聖神可知繄此誠明之德盡夫人物之為稟<lb/>
上智於中和冥通化育燭羣生於動植深極謀惟凡厥<lb/>
民生應夫天粹有性之德曰仁與義罔之生也則失誠<lb/>
<pb n="KR4h0139_WYG_071-8a"/>
而明之則備故窮本以知本推類而知類上以觀三極<lb/>
之道可得而明下以究萬物之情亦莫不至所謂與性<lb/>
俱生配天而誠不思而理得無為而化成深則盡人之<lb/>
道微而極物之精湛一德以清明坐無遺照格二儀之<lb/>
覆載居得輿情蓋夫人性均義也在推其所不為人性<lb/>
均仁也在行其所不忍将悠久以無息兹昭著於未朕<lb/>
窮吾理則人理斯得推吾情則人情可準心渝金石則<lb/>
毫釐千里而差孚格豚魚則天地一言而盡且夫蠢焉<lb/>
<pb n="KR4h0139_WYG_071-8b"/>
非齊者庶物危而難保者蒸人何治之能格何施而能<lb/>
臻必在先誠其性内本諸身其深也有以通天下之志<lb/>
其幾也有以盡天下之神凡在化育孰不尊親大不失<lb/>
夫婦之愚必䝉其澤小不遺草木之細亦被其仁若然<lb/>
則情靡有遷道無所屈大人之事斯備赤子之心無拂<lb/>
伊尹之聖且思拯於匹夫虞舜之仁亦推明於庶物斯<lb/>
乃性格天道德為人師有氣帥以為之用有心官而為<lb/>
之思冝爾小者大者樂之利之神藏在中通變而民㒺<lb/>
<pb n="KR4h0139_WYG_071-9a"/>
倦智周於下曲成之類無遺故孟軻明四端之由荀子<lb/>
辨五官之正知之者善成之者聖稽諸髙厚而不悖質<lb/>
之幽明而孰病况於人乎况事倫乎莫不盡其性<lb/>
　　德至者色澤洽賦<hi>以德輝發形顔色斯洽為韻</hi>　<hi>宋</hi>劉　弇<lb/>
德既能至形斯有歸故兹色澤之洽率由充實之輝根<lb/>
百善之大全初忘物我暢四支之積美罔汨脂韋竊原<lb/>
樂莫大於誠人之生也直厥有備善是為至德茍本諸<lb/>
中扃者未始虧贅則見之外貌者何煩藻飾立其大者<lb/>
<pb n="KR4h0139_WYG_071-9b"/>
性命默爾以皆安人焉廋哉色澤油然而可識外秉四<lb/>
重中清五綦其中周旋而盛亦巳至其蓄剛健而新從<lb/>
可知純德發若粹和在斯朝廷之上誾誾而侃侃閨門<lb/>
之内愉愉而怡怡志意致修居有潤身之積英華發外<lb/>
形為睟面之滋接物非特既其文成已為能用其極如<lb/>
霧豹焉澤彩於幽𣺌如山玉焉揚輝於伏匿杜人偽之<lb/>
象恭天真之踵息默然而喻始符通理之黄中即之也<lb/>
溫卒異鮮仁之令色誠以矜墦祭而歸者驕態可賤取<lb/>
<pb n="KR4h0139_WYG_071-10a"/>
夏畦之病者諂容孔艱又孰若藻德小言容之足美身<lb/>
卑口耳之間窮而衡泌則神王而氣逸達而朱金則心<lb/>
舒而體閑陋骯髒之元叔體柔嘉於仲山觀我朶頤微<lb/>
羲易舍龜之躁赫如渥赭得衞詩錫爵之顔有動之而<lb/>
斯遠暴慢之明無就之而不見可畏之忽趨行奚事於<lb/>
舜禹肝膽靡憂於楚越何假地文之示自得天光之發<lb/>
所以養氣而無是餒嘉孟氏之醇醇樂内而何其臞偉<lb/>
顏生之勃勃向若蒿目自累火馳弗寧窘勞倦不枯之<lb/>
<pb n="KR4h0139_WYG_071-10b"/>
貌囿睢盱承豫之形槁項黄馘者既中已無主曼膚駢<lb/>
肩者又愚而不靈遂使赧赧而非所知徒慙表暴詡詡<lb/>
而相取下舉昩沉冥夫豈知彪外之君子不誣踐形之<lb/>
聖人可法蓋泚顙而達面目者未免愧積則養指而失<lb/>
肩背者良由智乏故曰德至同於初澤色何從而不洽<lb/>
　　巵言日出賦　　　　　　　　<hi>宋</hi>王禹偁<lb/>
巵之為物也空則仰滿則傾伊斯言之無係假厥器而<lb/>
强名日出彌新尚安知其適莫天倪自得亦何繫於虚<lb/>
<pb n="KR4h0139_WYG_071-11a"/>
盈豈不以巵無所識每逐物而欹側言無所執但因時<lb/>
而語默諒何思而何慮固靡失而靡得用能滿天下以<lb/>
無過體寰中而可則徒觀夫巵[危*臬][危*瓦]以弗定言支離而<lb/>
不窮孰見兆朕難明始終冥其心若虚舟之泛水應乎<lb/>
物類天籟之鳴空是以至道無形至人絶想詎難追於<lb/>
駟馬寔冥求於罔象以不器之器是資以不言之言為<lb/>
上存於身則大智之閑閑移於邦則王道之蕩蕩喻鳴<lb/>
鐘之大小物莫我欺取膠柱於樞機吾將安仰大哉巵<lb/>
<pb n="KR4h0139_WYG_071-11b"/>
也者既異敧器且殊漏巵言也者亦匪確論又非詭隨<lb/>
知萬物之種也奚千里而應之智過挈瓶檮杌之書徒<lb/>
爾信踰盈缶連山之象云為故曰不言則齊同形相禪<lb/>
巧如簧兮非偶卒若環兮無變得之者毁譽两忘失之<lb/>
者是非交戰詳夫巵有空滿於義則那言無準的在理<lb/>
云何亦猶君不言而黔首化天不言而玉燭和是以大<lb/>
道五千取不知而立誡寓言十九藉外論以同波今我<lb/>
后據北極之尊窮南華之㫖思欲體清淨而率兆庶故<lb/>
<pb n="KR4h0139_WYG_071-12a"/>
先命詞賦而試多士盛乎哉崇道之名不為虚美<lb/>
　　慎所好賦<hi>以重譯獻珍信非寳也為韻</hi>　　　<hi>唐</hi>闕　名<lb/>
君子嚴其牆仞戒以心胷知躭味之易入俾回邪而不<lb/>
容其慎德也白圭是聞其三復其好賢也緇衣必薦其<lb/>
九重自然契已坦蕩清心肅雍玩喪志而何有欲敗度<lb/>
兮何從昔如王者三朝遠人重譯執䞇山委獻琛雲積<lb/>
豈不知納寳庫為子孫之藏映玉墀嘉戎夷之績蓋以<lb/>
難得之貨有損不貪之寳無斁獲狼而荒服不臻却馬<lb/>
<pb n="KR4h0139_WYG_071-12b"/>
而漢王受益嗤虞公受玉之敗美晉帝焚裘之迹匪騁<lb/>
欲而適願將去奢而無怨滿堂足戒黄金寧慎其四知<lb/>
連城不求白璧何勞於三獻所愛者禮所懐者仁君由<lb/>
之而乂國士用之以防身衣服有常非敢玩於千襲飲<lb/>
食不瀆寜專美於八珍其受才也必擇能而得儁其慕<lb/>
友也亦資忠而履信將辭直而不違知言甘而有吝是<lb/>
窒其欲無忽於微五色足躭審之則朱紫不奪八音可<lb/>
樂慢之則鄭雅同歸思禁邪而制放慮今是而昨非上<lb/>
<pb n="KR4h0139_WYG_071-13a"/>
則宣風下同偃草將還淳而復樸在躭德而味道蒐田<lb/>
失度則念虞人之箴慈儉或虧必思老氏之寳至矣哉<lb/>
好之者儒以多聞為潤屋立義為分社孝既慕於參乎<lb/>
學願從於回也孜孜屑屑束修問寡如此人所以銘座<lb/>
而弗忘書紳而不舍<lb/>
　　同人于野賦<hi>以君子之道何往不通為韻</hi>　　<hi>唐</hi>周　鍼<lb/>
善本身修名由道長惟君子之所履遇同人而遂往不<lb/>
修正直誡邪枉於出門既叶於心視野郊於指掌守柔<lb/>
<pb n="KR4h0139_WYG_071-13b"/>
以處亦何後而何先秉健而行諒無偏而無黨蓋以居<lb/>
謙不躁應上潛通欲垂文於天下湏立志於胷中雲合<lb/>
霧開孰無機於豹變聲馳響答皆有意於雷同必使量<lb/>
統含𢎞義資探討包利貞而共濟顧言行而相保情田<lb/>
波注將符若水之時德宇馨香用法如蘭之道乃言六<lb/>
二是乗柔之主九五為行健之資乘乎柔而何剛敢奪<lb/>
行乎健而何往不之况能辨方知類視險如夷念同氣<lb/>
以遵彼實忘言而在兹於以審吉凶較能否始居中而<lb/>
<pb n="KR4h0139_WYG_071-14a"/>
體正終處上而為首理方求友喻伐木以攸冝義在同<lb/>
心於斷金而誰有所期利比浮雲悠然莫分光於身者<lb/>
曰道聲於教者曰文故得退無失位進得其羣將果行<lb/>
以育德候移忠而事君則知福應無他元亨由已理契<lb/>
和順心惟知止不然何以風雲偶㑹咸為得路之人悔<lb/>
吝不生盡似同舟之子别有勵志彌久勞謙巳多既考<lb/>
之於六位亦化之於四科且如今日之進也道如之何<lb/>
　　鳥求友聲賦<hi>以人自得求友聲之道為韻</hi>　　<hi>唐</hi>王　棨<lb/>
<pb n="KR4h0139_WYG_071-14b"/>
日暖風輕有黄鳥兮間關嚶嚶始乗春而出自幽谷俄<lb/>
擇木而求其友聲尚沮羣猜每念載鳴之侣方期類聚<lb/>
詎無相應之情於是紅破園桃青勻禁柳韶光媚原野<lb/>
之始宿雨霽池塘之後由是睍睆遷喬棲翔寡友潛符<lb/>
切切之義爰發嘐嘐之口林間乍囀誠謂乎知音可期<lb/>
陌上頻啼似恨其離羣已久既而雅叶交應如懐故人<lb/>
得鸚鵡之流言不信見靈烏而白首如新灌木煙中念<lb/>
友朋而有待楊園景裏豈鳩集之無因鳴亳既殊攀稽<lb/>
<pb n="KR4h0139_WYG_071-15a"/>
靡異猶角徵之先奏俟宫商之有自遂使夕陽橋畔人<lb/>
人増感别之愁曉色樓前處處動傷春之思族類安在<lb/>
間關未休想王睢兮從吾所好知斥鷃兮謂我何求豈<lb/>
比蜀魄銜寃啼巴月於深夜燕鴻失侣叫邊雲於凜秋<lb/>
懿夫隔霧彌幽含風轉好似𢎞三益之㫖足警寡聞之<lb/>
抱想伊鳥也猶推故舊之心矧乃人斯忍棄友朋之道<lb/>
取則寧遠流音在兹爾茍嚶鳴而占矣吾將德義以求<lb/>
之雖慕惠莊願定交於他日如令管鮑得擅美於當時<lb/>
<pb n="KR4h0139_WYG_071-15b"/>
夫如是則結綬何慙彈冠不惑伐木將廢而莫可谷風<lb/>
欲刺而安得已乎勿謂斯鳥之聲至微而忘其是則<lb/>
　　松柏有心賦　　　　　　　　<hi>唐</hi>王　棨<lb/>
彼木雖衆何心可持惟松柏其生矣稟堅貞而有之所<lb/>
以固節干歲凝芳四時積翠森疎見冐雪停霜之性攢<lb/>
空蕭瑟無改柯易葉之期懿夫外聳<hi>原本闕五字</hi>直或盤根於<lb/>
幽磵之畔或挺資於髙山之側<hi>原本闕三字</hi>桂何慙荆棘葉殊<lb/>
而可謂不同節厚而盡云難測相連夾路在成城而稍<lb/>
<pb n="KR4h0139_WYG_071-16a"/>
侔未可為薪比死灰而莫得嫓匪石而枝勁叶懸旌而<lb/>
影揺茍無懼於早落亦何憂於後雕聳榦山顚且甚長<lb/>
於衆植成行陵上終不亂於驚飇矧乎萬樹含秋千林<lb/>
向晩方見夫鶴棲之所彌茂麝食之餘不損天台溪畔<lb/>
若有意以垂隂太華峰前豈無情於固本既立端操寧<lb/>
驚大寒似蓋而秦封翠歛如愁而殷社煙攢勢迥蒿萊<lb/>
競髙標於塵外時當揺落爭秀出於林端豈無井上之<lb/>
桐亦有園中之桞於春色以自得在歲寒而則不曽未<lb/>
<pb n="KR4h0139_WYG_071-16b"/>
若方寸斯抱層空可凌藿雖傾而莫比蓬非直而何稱<lb/>
至如嚴氣方勁翠色猶増亦何異君子仗誠處難危而<lb/>
愈厲志人髙道當顚沛以彌𢎞是知斯木惟良因心所<lb/>
貴各固結其修榦共青蒼於四氣然則喻禮於人欲舍<lb/>
此而何謂<lb/>
　　跬歩千里賦<hi>以審乎致逺行之在人為韻</hi>　　<hi>唐</hi>王　棨<lb/>
彼道雖遠惟人可行積一時之跬步臻千里之遥程亦<lb/>
如塵至㣲而結成山嶽川不息而流作滄瀛是則大自<lb/>
<pb n="KR4h0139_WYG_071-17a"/>
小成遐因邇至理茍均於積習義必資乎馴致莫不究<lb/>
其攸往明其所自不因布武之間那及同舟之地終尋<lb/>
髙躅必可繼於飛鴻不躡前蹤安得齊於赤驥是則欲<lb/>
追迢遞無或踟蹰始謂與其進也不亦遠乎玉趾勤遷<lb/>
諒金城之可越芳塵漸<hi>原本闕三字</hi>水之難逾矧夫髙以下為<lb/>
著顯以微為本既曳踵以將至蓋執心而忘返行行莫<lb/>
止豈辭明月之程去去不停寧憚黄雲之遠但勉行之<lb/>
終能及之茍循途而坦坦盍履道以孜孜如肯裂裳自<lb/>
<pb n="KR4h0139_WYG_071-17b"/>
等聚糧之義豈勞由徑當齊命駕之期得非務進彌專<lb/>
遄征有稟念踽踽以無怠故儦儦而滋甚自勤跋涉邯<lb/>
鄲之學全殊不暇因循燕宋之遥可審然而志勿休者<lb/>
雖難必易行不止者雖遠必臻亦猶積水為瑩冰之始<lb/>
層臺實累土之因大道能遵終及奔馳之子中途儻廢<lb/>
誠慙跛躄之人别有跼蹐負來躊躇斯在将欲跋跡霄<lb/>
漢超蹤寰海或能開道路解縶維則千里之途可待<lb/>
　　天秩有禮賦<hi>有序</hi>　　　　　　<hi>宋</hi>陳　普<lb/>
<pb n="KR4h0139_WYG_071-18a"/>
先儒曰天專言之則道也又曰天即理也夫以形體而<lb/>
言謂之天以主宰而言謂之帝其實即一自然之道體<lb/>
也秩者品位之次序也朱子曰禮之為體雖嚴而皆出<lb/>
於自然之理所謂天秩有禮者也禮者聖人之所制而<lb/>
實皆天則之當然天理之自然天道之本然聖人不過<lb/>
循之而已舜之無為禹之無事文王之不知不識順帝<lb/>
之則皆此事也有者天理之所本有當有人心之同然<lb/>
非本無此理而獨出於聖人之所作為者也<lb/>
<pb n="KR4h0139_WYG_071-18b"/>
夫禮即道妙體居用先非人為而始有皆天秩之當然<lb/>
莫髙覆燾之形一原從出寔敘節文之禮萬善皆全聞<lb/>
之帝則之中無在不然王道之行以斯為美燦然截然<lb/>
和以為貴主是張是命之不已禮之秩也豈獨出於聖<lb/>
人性所有焉一皆本於自然主宰謂帝性情曰乾心則<lb/>
人心之妙體皆道體之全不已文王常在左右何言孔<lb/>
子初無後先禮之制也初不在我理之因也皆自於天<lb/>
大矣無私乃物類之太初太始截然有序為人倫之三<lb/>
<pb n="KR4h0139_WYG_071-19a"/>
百三千兹蓋皇矣臨下辨上下之等差髙而聽卑定尊<lb/>
卑之位次本原巳具於定則毫髮不容於小智父子君<lb/>
臣皆大學之當止爵齒昭穆本中庸之不離有者其初<lb/>
非强而有自然之理當知所自髙也明也渾然太極之<lb/>
純全品斯節斯同是一初之付畀大抵天理流行散作<lb/>
蒸民之則聖人制作初非有意之私一事一理不造之<lb/>
妙造五品五教無為之至為欲識制度品節文章之本<lb/>
當歌出衍出遊文王之詩孝子忠臣天理素定尊君嚴<lb/>
<pb n="KR4h0139_WYG_071-19b"/>
父天威莫欺本然定者之謂秩有者生民之秉彞敬主<lb/>
於心隐若運行之不已讓形於外顯然道理之相推孰<lb/>
不謂衣裳之制垂自黄唐玉帛之儀修於虞夏夫子教<lb/>
人鄉黨朝聘周公體國禘嘗郊社豈知萬殊一本有素<lb/>
定之裁制百聖羣賢非妄為之虚假禮焉所謂體焉人<lb/>
也實皆天也室家男女妙隂陽二曜之合離堂陛尊卑<lb/>
昭南北兩樞之髙下是何漢晉隋唐不為堯舜禹湯金<lb/>
張許史無復孔顔孟思夫婦之别誰得文王之太姒兄<lb/>
<pb n="KR4h0139_WYG_071-20a"/>
弟之倫未若叔齊與伯夷豈非天序天常上聖能盡天<lb/>
精天粹淺心莫窺雖禮之所在皆天秩之常也然道不<lb/>
虚行必人存而舉之所以聖學流傳斷以大人之語帝<lb/>
朝儀論斷之自我之辭又當知化成於禮非教則不成<lb/>
政舉於人何由而得舉禮義之民皆出於禮樂禮樂之<lb/>
士悉由於庠序不然則民命不立士習不善而一以三<lb/>
綱五典委之天事物何由而得所<lb/>
　　道不遠人賦　　　　　　　　<hi>宋</hi>陳　普<lb/>
<pb n="KR4h0139_WYG_071-20b"/>
道本同得學惟反思不於人而遠也率吾性以為之即<lb/>
是理之常行稟生則具取諸身而皆有莫近於斯聞之<lb/>
天賦性命之正皆在吾身日用之常莫非至理渾然全<lb/>
體至善至粹凡厥有生甚親甚邇所當行者命則然而<lb/>
性則然夫豈遠乎人在此而道在此是道也本太極體<lb/>
為天地公坦易明白流行貫通視聽貌思各有天倫之<lb/>
極喜怒哀樂俱全未發之中並生天地均賦均得豈有<lb/>
須臾不偕不同是謂理然不過云為動靜其於我也未<lb/>
<pb n="KR4h0139_WYG_071-21a"/>
嘗南北西東道者何也父慈子孝兄友弟恭男外女内<lb/>
君上臣下皆自近取初何外假但求於我欲則至矣如<lb/>
在於室未之思也人者仁也不亦善乎道即性焉又何<lb/>
遠者即是訓是行之洪範並受共由凡有物有則之蒸<lb/>
民有操無舍大抵人之相去雖尺寸以異地理之同得<lb/>
無毫釐之離人塞吾體帥吾性何止户庭見於面盎於<lb/>
背本無主賔信知一理之費隠常與四支而屈伸恭常<lb/>
在手重固在足正豈外心修寧外身固無毫髪之疎遠<lb/>
<pb n="KR4h0139_WYG_071-21b"/>
但用工夫於率循影形響聲尚有彼之與此天水地火<lb/>
猶分類以殊倫自隂陽二氣賦質化生而健順五常同<lb/>
時付託純四體之中默然自喻隨百感之來順時如躍<lb/>
暗者顧之有如天壤胡越明者取之若在苞苴囊槖求<lb/>
之斯得舍之斯失離之則非由之何莫所謂不下帶而<lb/>
存夫豈如捕風之若所以孟軻洞見但求端於性情劉<lb/>
子深知惟驗中於動作噫禮樂散殊充周於天地髙大<lb/>
夫婦知行昭晰於鳶魚躍飛序别見於鴻鴈雎鳩之小<lb/>
<pb n="KR4h0139_WYG_071-22a"/>
仁義見於豺狼螻螘之微彼兩間有萬皆與道以無間<lb/>
此三才居一豈有時而或違去道而遠曰仁則非胡乃<lb/>
慕彼糠麋忘肥甘之在已棄其蘭茝蘇糞壤以充幃又<lb/>
當知月至而已者忘逆旅之非家日用不知者昩自身<lb/>
之有寳冥行方寸邈若海山明於一念取之懐抱此孔<lb/>
子於豈不爾思室是遠而之詩而以未思言之教求道<lb/>
者但用心於内也巳<lb/>
　　得意忘言賦<hi>以去象棄詞根乎幽朕為韻</hi>　　<hi>唐</hi>謝　觀<lb/>
<pb n="KR4h0139_WYG_071-22b"/>
易意難見言以存之得意之後而言可遺本憑詮以指<lb/>
昩既達誠而去詞昔者先王𤣥通默想以深指難可擬<lb/>
議嗟後世無不瞻仰是以錯綜六爻森羅萬象立文以<lb/>
寓其吉凶賾隐以知其來往憑有狀之狀而定其範圍<lb/>
因可名之名以徴其影響悟影響則可名之名息達範<lb/>
圍則有狀之狀無執可名為常名者謬定有狀為常狀<lb/>
者愚方知禮以適變作事之符符以觀設遵意之樞但<lb/>
魚兔之得也於筌蹄而巳乎然則言者意之苗得意而<lb/>
<pb n="KR4h0139_WYG_071-23a"/>
根源有據意者言之本得本而枝葉不御假以寄誠明<lb/>
為定據如鑽燧求火獲火而燧之可忘似剖蚌求珠得<lb/>
珠而蚌之可去於戲置文字之館植𤣥牝之根自入存<lb/>
存之室廢乎察察之門不爽毫釐經濟無為之内匪差<lb/>
黍累彌淪有截之垠既而搜未形之形索無朕之朕變<lb/>
以喻而立幽藉明為準則可棄喻取變即明討幽不可<lb/>
以理縛難可以文囚遇陽則明豈必離乃為日遇隂則<lb/>
順何須坤乃為牛夫如是稽其意窮其事旁通其閫閾<lb/>
<pb n="KR4h0139_WYG_071-23b"/>
曲盡其精義英華可採桎梏斯棄儻究忘言之機庶叶<lb/>
表微之思<lb/>
　　人不易知賦<hi>以題為韻</hi>　　　　　　<hi>唐</hi>郭　適<lb/>
墳索通旨古今彞倫惟沖虚以效迹貴特達而知人有<lb/>
藏器在我有從方立身厯九徵而觀則甄一德而求真<lb/>
既而糺合性情交驅馳驟莊列談其險艱堯舜病其授<lb/>
受玉石相蔽悲獻璞之匪工媒介未孚忌投珠而自久<lb/>
考聲度之軌躅察言貌之休咎鑒之則理将斯契昧之<lb/>
<pb n="KR4h0139_WYG_071-24a"/>
則亂何不有彼經緯之區分在昭擇於能否復覽前志<lb/>
清通不易或失子羽之容或失宰我之議自非識周郎<lb/>
之顧曲辨齊竽之濫吹安能取士於飯牛之時拔才於<lb/>
卧龍之器其道或如蘭芷應以塤篪聞撤俎而興歎指<lb/>
負甑而留規管仲霸齊終慟哭於鮑叔國僑相鄭始登<lb/>
舉於子皮此則秦鏡一覽而皆得何必豫章七年而見<lb/>
知别有事業後時徘徊中路厭東郭之雪隠南山之霧<lb/>
猶恐相士者失之於下流披文者棄之於異趣茍名實<lb/>
<pb n="KR4h0139_WYG_071-24b"/>
之斯在願曲直而成喻徒叩寂於不材實有慚於能賦<lb/>
　　愛而不見賦<hi>有序</hi>　　　　　　<hi>唐</hi>蕭穎士<lb/>
丙辰歲待詔京邑貽舊知作<lb/>
嗟乎或愛之而不見者有之矣何必周秦異代夷夏殊<lb/>
軌阻嚴城之九重限方舟之一水茍時事之多怨故人<lb/>
遐而室邇關山起於足下堂上遠乎千里聳專專之目<lb/>
成遽将逝而復止詩人所以思婉孌而搔首賦城隅之<lb/>
有俟吁不得其巳也惟夙昔之良㑹夢佳期於北方款<lb/>
<pb n="KR4h0139_WYG_071-25a"/>
渤澥之三山吸流霞之景光含芳詞以况予云恵好之<lb/>
不忘願報義於永日陪遊宴於帝鄉廣莫忽而號怒鯨<lb/>
波洶而騰張俄驚魂以輟寐問窮髮之茫茫将揭厲以<lb/>
復從駭風濤之匪量思投軀以靡吝撫遺體以競惶晨<lb/>
切切以悽悽夕屏營以彷徨追前歡之俯邇歎此恨之<lb/>
悠長於是収神返慮澄澹靜默冥然就寝兀若無識冀<lb/>
良宵之復遇希舊遊之可即徒有願兮且未克憂深沉<lb/>
兮萃胸臆風兮雨兮思君子兮何極<lb/>
<pb n="KR4h0139_WYG_071-25b"/>
　　心鏡賦　　　　　　　　　　<hi>唐</hi>楊慎虚<lb/>
嘗觀夫乾位始造坤儀廣生運元和而産氣因自有而<lb/>
含精萬靈羣分立圓形以標貴四體成物包寸心而致<lb/>
亨含妙有而存象賁虚無而自明故其端以居中動不<lb/>
違正藏牝谷而為主闢靈臺而作鏡將黷之而不昏因<lb/>
澄之而彌靜既剗邪而窒慾忽窮理而知命然後和精<lb/>
神明情性俾存存而不惑恒皎皎而孤映由觸類而感<lb/>
有為必因象物知器乘時利人敷禮經以導俗馳精義<lb/>
<pb n="KR4h0139_WYG_071-26a"/>
以入神探禍福而知運任行藏而理身所以君子處順<lb/>
而情逸明王不言而化淳若乃潛英議蓄明斷欲鴻䝉<lb/>
而未析勿冒昩而相亂凝至精而一臨俾羣疑而四散<lb/>
故使立身者潔之而清真自守入官者朗之而美化攸<lb/>
贊語衆妙之𤣥通分萬殊於大觀然則物以心鑒心由<lb/>
物遷掇輕花而意豔坐孤石而情堅所以去彼取此削<lb/>
觚為圜將欲保至和而不撓存大樸而自然兹㑹有體<lb/>
彼管攸設選賢而官知人則哲端靈心之朗暢拂清鏡<lb/>
<pb n="KR4h0139_WYG_071-26b"/>
之光潔取舍妙諧於物宜推擇靡遺於井渫遣許郭而<lb/>
齊鑒與山盧而比傑可謂張英風著徽烈嗟小子之庸<lb/>
蔽撫蓬心而望絶<lb/>
　　至人用心若鏡賦<hi>以方寸虚地有來斯應為韻</hi>　<hi>唐</hi>紇干俞<lb/>
睠理心之至者有明鏡而比諸皎然可鑒泊然其虚舍<lb/>
將迎之載勤無情是得存好惡之不辨何狀不儲彼誠<lb/>
之明惟道斯守居中自執於精一待物豈殊乎先後云<lb/>
誰鑒矣則用當其無匪我功焉乃為而不有淵兮内照<lb/>
<pb n="KR4h0139_WYG_071-27a"/>
曠若虚受伊默慮其智愚儼分形於美醜稽至理也其<lb/>
性命哉瑩爾䝉蔽滌乎氛埃引曜𢎞納清明洞開自外<lb/>
爰依叶彼生而有象由衷必應體夫神以知來故得稱<lb/>
有别於宏規等無私於衆類茍觀過之能審爰見疵而<lb/>
不愧始求義於昭昭卒窮微於至至和平自保非險乎<lb/>
山川容貌既呈必肖乎天地美夫鑒乃不臧勝而無傷<lb/>
恒其德匪明而匪晦狀於物或圓而或方仰周文之翼<lb/>
翼同叔度之汪汪是知𢎞量資乎日宣儲精本於明證<lb/>
<pb n="KR4h0139_WYG_071-27b"/>
鏡將心而共理影與形而合應思負局之克修並懸心<lb/>
而有稱感物攸在立誠取斯彼範金之遺制信靈府以<lb/>
相隨吾道方存庶一觀而無替其明固久亦屢照而忘<lb/>
疲想夫朗若爰啓靜而無悶比申監於盈尺願修容於<lb/>
進寸樂廣播披雲之詞莊生諧止水之論冀因照以𤣥<lb/>
鑒豈逢時而在困<lb/>
　　至人心鏡賦<hi>以人心融道清鑒應物為韻</hi>　　<hi>唐</hi>于可封<lb/>
莊生有言曰至人用心若鏡有旨哉是言也夫鏡也者<lb/>
<pb n="KR4h0139_WYG_071-28a"/>
以明為體是故有來而必應心也者以靜為照亦可不<lb/>
思而𤣥通拂拭生光掛新臺而月滿罔象求得映赤水<lb/>
而珠融若鍊心而比鏡信清明而在躬爾乃以鏡為心<lb/>
因心載考菱花發而羣象生靈府開而萬物保斯鏡之<lb/>
精明謂人心得道至人所以卑其性而遺箴弱其志以<lb/>
虚襟聽無聲之和樂天籟之音明白四達照幽燭深希<lb/>
洞視而𤣥鑒在無心而用心茍能忘已作虚舟之泛必<lb/>
保其光得秦鏡之鑒我邦君皇宗之子天人之英體以<lb/>
<pb n="KR4h0139_WYG_071-28b"/>
合道沖融混成其用心也達至人之妙理其朗鑒也同<lb/>
水鏡之澄清開意而圓照吐心而自明妍媸莫能藏其<lb/>
象鬼神莫以遁其情絶毋意與毋我固不將而不迎懸<lb/>
彼髙鑒求乎有貞覩處子兮調脂粉爭捧心兮效蹙嚬<lb/>
醜者自醜新者自新形美惡而區别吾何情於知人媿<lb/>
匪桃夭寧容比證對香奩而呈貌慮柔姿而不稱有待<lb/>
良人非徒好勝因兹佇賞必冀象應紅粉蛾眉趨而競<lb/>
謁宛其素質髧彼𤣥髮類芙蓉之映水若姮娥之向月<lb/>
<pb n="KR4h0139_WYG_071-29a"/>
大明無私衆鑒不歇光之所燭照及微物庶有假於恩<lb/>
輝幸留心於翦拂<lb/>
　　靈臺賦　　　　　　　　　　<hi>唐</hi>韋承慶<lb/>
歲己殫夜向闌風威勁霜氣寒月斜臨於棟首河半落<lb/>
於簷端心耿耿而不寐魂焭焭而未安乃振衣危坐隐<lb/>
几太息繹思於今古之津佇懐於天地之域粤若天分<lb/>
地開古往今來物之播焉成萬品人之生也配三才伊<lb/>
生人之為貴咸賦職於靈臺彼靈臺者含粹而起惟神<lb/>
<pb n="KR4h0139_WYG_071-29b"/>
所止想四大之樞機執五成之端揆統精靈之往復括<lb/>
性命之終始坎憑慧而宣聽離假明而暢視六儀竦而<lb/>
承尊百骸運而為使若衆星之拱璿極猶列國之宗玉<lb/>
扆夫其鼓動陶甄範圍涵育質微用廣如土圭之準盈<lb/>
縮精靈器要譬灰琯之調凉燠撫二儀之斡運必用此<lb/>
而休復閱庶類之區分亦俟兹而大畜奥室資明於洞<lb/>
户飛軒寄轉於輕軸靈筠挺防露之篁孤穎秀捎雲之<lb/>
木其髙也巍乎峻峙傑爾孤標上干日月迥冠雲霄其<lb/>
<pb n="KR4h0139_WYG_071-30a"/>
深也如海之渟如淵之邃窅萬仞兮沉以清潛九重兮<lb/>
隐而閟其平也周道如砥君子之夷局其險也蜀門若<lb/>
劒小人之跂躅彌性場而極覽溥情囿而環矚鮮開曠<lb/>
而閒凝多鬱堙而窘促萌一緒而千變兆片機而萬觸<lb/>
無半刻而恬想乃終年而汨欲大木百圍而<graphic n="KR1094" url="https://raw.githubusercontent.com/kanripo/KR-Gaiji/master/images/KR1094.png" mimeType="image/png"/>竅長河<lb/>
九支而屈曲怒則烈火扇於衝飆喜則春露融於朝旭<lb/>
懼驚懐其若墜憂結念其如束或漫漫而川浮或迢迢<lb/>
而山屬繁襟霧合而煙聚覃思鍼懸而縷續其騖時也<lb/>
<pb n="KR4h0139_WYG_071-30b"/>
似飛蛾凌亂而投明燭其趨利也若饑烏聯翩而爭場<lb/>
粟力方躓而獨騁量巳傾而未足吹劒首而聒虞韶握<lb/>
碔砆而衒荆玉纖埃不讓於山阜巨海見排於井谷沉<lb/>
浮兮靡定去就兮多途乍排下而進上忽出有而入無<lb/>
轉息而延縁萬古迴瞬而周流八區形寥寥於衽席慮<lb/>
淼淼於燕吳乃榮乃華如馳如驅甚飛猱之蹻喬木邁<lb/>
奔兕之逸修衢雖杼軸而無已吾未知其所圖爾其清<lb/>
濁兩資臧否兼司有縵者而宻者幾附之而益之勇怯<lb/>
<pb n="KR4h0139_WYG_071-31a"/>
於焉競爽明晦所以相欺或外静而中躁或情慍而顔<lb/>
怡或趣暌而迹偶或言信而誠疑眉睫兩連而相對山<lb/>
河萬重而在兹莫覩其深沉之實抱徒見其俯僂之虚<lb/>
姿類隂陽之不測匹神鬼之難期不可審之以權量不<lb/>
可卜之以蓍龜爭度長而自我各守勝而為師設皇綱<lb/>
而懸帝制張地絡而舉天維雖衆條之所撿轄在斯輛<lb/>
而不能持徴善惡於遥祀訪賢愚於羣冊軒昊用之而<lb/>
司契堯舜守之而光宅湯武任之以為王桓文仗之而<lb/>
<pb n="KR4h0139_WYG_071-31b"/>
作伯𢎞聖道者謂之周孔肆凶德者攝為桀跖體仁成<lb/>
曾史之行毓智舉良平之䇿六國起爭交之端三方構<lb/>
鼎峙之迹政焚書而騁暴巨誦典而崇僻噽讒胥而獲<lb/>
誅靳譖原而受斥軻發匣而揮匕如睨楹而抗璧蕭朱<lb/>
始諧而末釁餘耳初好而終隙寵包詐而眤躬牢蘊邪<lb/>
而附石究迴冗於今古鬱繽紛於載籍匪外物之所嬰<lb/>
諒乃心之攸敵若乃無損無益不盈不沖湛虚明其若<lb/>
鏡坦宏量其如空靜凝神而合道動應物而修功得至<lb/>
<pb n="KR4h0139_WYG_071-32a"/>
無於象外乗妙有於寰中既脗合而懸解且兼忘而大<lb/>
同象罔之珠易索槖籥之用無窮入窅㝠而超宇宙翔<lb/>
寥廓而矯樊籠斯上聖之神理邈先幾而感通諒凡情<lb/>
之靡得徒仰止於余衷至於宅義依仁棲貞履順崇禮<lb/>
讓之扃闥聳溫恭之墻仞赴䚣壑而全忠處龍鄉而執<lb/>
信情居損而能酌時處遯而無慍遊書圃而摭芳挹文<lb/>
河而澡潤循雅度而成則服嘉言而遣吝乃懿士之清<lb/>
規寔吾人之所徇持弱操而知勉飭微躬而底慎思不<lb/>
<pb n="KR4h0139_WYG_071-32b"/>
忮而不求絶相靡而相刃慨投筆而長想聊綴音於末<lb/>
韻<lb/>
　　天道如張弓賦　　　　　　　<hi>宋</hi>王禹偁<lb/>
上天如之何匪謙莫益張弓如之何匪髙莫抑瞻倚杵<lb/>
之為狀考彎弧而取則所以老氏順之以立𤣥言王者<lb/>
法之而建皇極豈不以天寔虧盈弓唯審固既命中以<lb/>
有式若無親而設喻善惡之效自應弦而靡差禍福之<lb/>
祥同流矢之所注吾嘗觀善射之人如天道兮有倫下<lb/>
<pb n="KR4h0139_WYG_071-33a"/>
者舉其勢髙者俯其身左馬右人落彀中而不失十發<lb/>
九中視掌上而彌親又嘗觀上𤣥之理與張弓兮匪異<lb/>
損有餘以示誡補不足而平施小人用壯唯六極而是<lb/>
罹君子好謙乃百祥而咸萃又嘗觀上聖之姿法天道<lb/>
兮緝熙令見禁於强暴心不忘於惸嫠百姓與能自樂<lb/>
財成之道四時咸序爰歸輔相之宜天之道也既如彼<lb/>
弓之義也又如此懿乎男子之事克叶聖人之㫖自可<lb/>
移於邦求諸已蓋裒多益寡者焉唯舉下抑髙而已夫<lb/>
<pb n="KR4h0139_WYG_071-33b"/>
如是則張其弓挾其矢體由基之所長天道遠人道邇<lb/>
非禆竈之能量是以君者撫其弱抑其强如猿臂之盡<lb/>
妙中鵠心而允臧向使天理或爽君道靡常自然反時<lb/>
而反德又烏可稱帝而稱王者哉故曰孰能以有餘奉<lb/>
天下唯有道者<lb/>
　　天衢賦<hi>以亨達之路無復凝滯為韻</hi>　　　　<hi>宋</hi>文彦博<lb/>
否窮必泰畜極當亨取天衢而垂喻在易象以著明孰<lb/>
謂乎險不可升半塗則廢誠因乎利有攸往直道而行<lb/>
<pb n="KR4h0139_WYG_071-34a"/>
　原夫乾以剛升艮能柔遏卦成大畜之象亨在六爻之<lb/>
　末言其天者示吾道之髙明譬彼衢焉表時途之洞達<lb/>
　徒觀其蕩蕩罔極平平甚夷必在與其進也方可跂而<lb/>
　及之将列曜以同遊曽無險阻與羣龍而共躍迥出喧<lb/>
　卑廣矣亨塗坦然大路小人寸進以無便君子階升而<lb/>
　有素遠者近者自當開泰之時何斯違斯詎見艱難之<lb/>
　步豈不以屈伸道異窮達路殊困躓率由於邪徑超騰<lb/>
　宛在於康衢瑣瑣管闚固上行而莫有區區跛履信髙<lb/>
<pb n="KR4h0139_WYG_071-34b"/>
　蹈以應無蓋以本乎天者悠遠而不窮况於衢者遵循<lb/>
　而惟速既亨達之有遂則制畜而無復初惟藏宻同鶴<lb/>
　鳴之在隂終乃升髙類鴻漸而及陸偉乎髙連雲漢直<lb/>
　比絲繩將何人之率履欲誰氏之先登上士行之而克<lb/>
　勤大勲必集王者蹈之而不返庶績咸凝若然則道遂<lb/>
　坦夷往無凝滯豈惟推四達之廣蓋將及九重之際何<lb/>
　當履此髙衢振芳蹤而出世<lb/>
御定厯代賦彚巻六十八<lb/>
</p>
<p>
</p>
  </div>
</body>
</text>
</TEI>
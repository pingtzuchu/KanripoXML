<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0139_WYG_067-1a"/>
　欽定四庫全書<lb/>
御定厯代賦彚巻六十四<lb/>
　　武功<lb/>
　　　善師不陣賦<hi>以聖潮威服遠人為韻</hi>　　　<hi>唐</hi>闕　名<lb/>
　明明天子五帝可六政不嚴而諸夏以清師不陳而遠<lb/>
　人咸服於是旋大斾罷長轂劒無頓鋒矢無血鏃萬方<lb/>
　悅四境肅同夏后之舞羽舞干笑周王之白狼白鹿邊<lb/>
　鄙以之不聳神祗於焉介福至矣哉善師不陣之功烈<lb/>
<pb n="KR4h0139_WYG_067-1b"/>
　烈而郁郁者也伊昔漢武黷兵於鄰殫天下之賦悉域<lb/>
　中之人南浮瘴海北厯胡塵然後戎虜稽服甌閩入臣<lb/>
　孰與乎兵不交而枹不鼓遂奔走而來賓我師孔閑我<lb/>
　后齊聖順魯史之武有七徳法周書之農用八政不討<lb/>
　遠而遠者自懐不耀兵而兵威克盛信百王之楷範為<lb/>
　百代之龜鏡者也自太樸之既散俗易弊而難威蜂蠆<lb/>
　或恣其毒螫鴟梟乃縱其翻飛是以有征無戰有守無<lb/>
　圍家以文事革武事士以儒衣易鐵衣王者之兵也有<lb/>
<pb n="KR4h0139_WYG_067-2a"/>
征而無戰北方之强也不召而來歸旋師以出振旅而<lb/>
返示牛馬之弗服在干戈而載偃鄙楚子之滅弦小文<lb/>
王之侵阮百僚兮率職濟濟羣士兮直言謇謇聲教所<lb/>
被則莫我敢遺日月所臨於是乎無遠蕩蕩昭昭不諱<lb/>
之朝忝陶唐之比屋敢頌美於帝堯<lb/>
　　有征無戰賦<hi>以安人以徳不戰而旋為韻</hi>　　<hi>唐</hi>陳山甫<lb/>
皇威克宣强敵無全始建牙而耀武終不殺而摧堅授<lb/>
師律以徂征鑿門而出指戎夷而向化掉鞅而旋靜難<lb/>
<pb n="KR4h0139_WYG_067-2b"/>
以仁勝殘以徳綏懐未及方資弔伐之謀氛祲潛消詎<lb/>
假貔貅之力命將必先於制勝數課寧勞於逐北三令<lb/>
著而狼野自清七徳彰而梟心巳息是知訓戎有律料<lb/>
敵無遺乘地形而動衆順天討以行師播武烈為先登<lb/>
之旅尊英風為遏亂之資利百勝者不其殆矣尚九變<lb/>
者於斯遠而於是指途而邊鄙革心按甲而兇渠授首<lb/>
向威懐而將順將血刃而何有行當盡敵制在於成規<lb/>
武以止戈匪勞於善誘念安人之可待懐鬭志而終不<lb/>
<pb n="KR4h0139_WYG_067-3a"/>
當其藴龍韜以啓路馳豹騎以清塵鄙身膏於草野笑<lb/>
血染於車輪所以示專命柔遠人揚分閫之威無逾六<lb/>
月來有苖之類不俟七旬一舉干戈載櫜弓矢惟義是<lb/>
徇惟仁是以有以見解紛之謀有以見知難之㫖且夫<lb/>
治兵在於克敵定亂在於圖安苟率人以知化寧黷武<lb/>
以自殘所以不矜其庸功不事乎權變文教被於含育<lb/>
武徳彰於㝢縣由是而言善用師者不在乎善戰<lb/>
　　善勝不武賦<hi>以能善勝者無煩威武為韻</hi>　　<hi>宋</hi>陳　襄<lb/>
<pb n="KR4h0139_WYG_067-3b"/>
以威治國者國罔乂以義服人者人必歸故王者因善<lb/>
勝而無越在黷武以誠非將成不陣之功豈煩戎事自<lb/>
得無為之戰奚用兵機斯蓋本道徳以為治異權謀而<lb/>
尚威者也伊昔良臣上言聖者以謂君有其徳則固於<lb/>
邦本國用其武則黷於天下但為善之可勝必興戎而<lb/>
無假既守不爭之道率服羣心奚資因敵之勞始平諸<lb/>
夏善教旁出純誠誕敷自裕華夷之俗且忘征戰之虞<lb/>
蓋以道自吾有爭將爾無不怒而威豈假闐闐之旅惟<lb/>
<pb n="KR4h0139_WYG_067-4a"/>
仁無敵奚煩赳赳之夫且夫耀徳者匪尚於觀兵修文<lb/>
者是期於偃武嘉聖治以昭格且軍儀而何取自然邦<lb/>
乃其昌人誰敢侮運籌於帷幄之内豈尚戈矛折衝於<lb/>
樽俎之間詎揚卒伍則知善而能勝者由教化以罙敦<lb/>
勝而不武者示威懐而可尊既蒸黎而自化信攻敵以<lb/>
無煩所以舜格苖民且班師而勿用周降崇國惟務徳<lb/>
以斯存此則治道光昭聖猷丕闡括民下以遠服惡戎<lb/>
容而外顯不戰而克非勞繕甲之能廣徳而强詎假行<lb/>
<pb n="KR4h0139_WYG_067-4b"/>
丘之善彼大勇推乎不鬭善結本於無繩曷若我守彼<lb/>
自强之志昭夫去敵之稱武王之七伐乃齊終慙撥亂<lb/>
文公之一戰而霸豈足矜能斯所謂聖化光敷民心響<lb/>
應非烈烈以威取蓋巍巍而道勝故得大邦懐徳而小<lb/>
邦畏威成功允稱<lb/>
　　不陣而成功賦<hi>以功徳雙美威震寰海為韻</hi>　<hi>宋</hi>田　錫<lb/>
聖人以徳御天下威加域中諒至仁以無敵故不陣以<lb/>
成功徵道徳之格言謂乎善戰取春秋之經武自服皇<lb/>
<pb n="KR4h0139_WYG_067-5a"/>
風是知恩始孚於萬靈武寔加乎七徳安民和衆以為<lb/>
本禁暴戢兵而是式所以堂堂之陣弗施而唯取柔懐<lb/>
整整之旗何用而陋乎剛克昔者成湯革夏澤及萬邦<lb/>
勁敵靡由乎力制匪人自悦而心降豈比夫祖龍霸秦<lb/>
恃山河之百二淮隂事漢稱智勇以無雙又若武王克<lb/>
啇靈旗前指豈鵞鸛之是列匪魚麗之稱美自然宣威<lb/>
有亳民率服以來歸師濟盟津衆悦隨而戾止是知王<lb/>
者之取天下也澤普羣動恩流九圍道徳為城池之固<lb/>
<pb n="KR4h0139_WYG_067-5b"/>
忠信為甲胄之威所以簞食壺漿迓王師而自速靡旗<lb/>
亂轍望聖徳以如歸冝乎師克在和動先觀釁仁義之<lb/>
施也若風雨之速威武之加也若雷霆之震傳稱因壘<lb/>
美崇伯之歸周書曰舞干紀有苖之服舜今聖朝以民<lb/>
躋壽域道洽人寰將鑄劒於農器方虚侯於玉關弭禍<lb/>
亂於未形恩能服衆布英威於有截禮以防閑下臣賡<lb/>
歌之曰化洽無私兮功符不宰取仁義為勝兮豈干戈<lb/>
礪乃徳上冠於唐虞政下任乎元凱孫吳之陣法奚取<lb/>
<pb n="KR4h0139_WYG_067-6a"/>
韓白之兵機弗采冝乎車同軌而書同文至化方流於<lb/>
寰海<lb/>
　　師貞丈人賦<hi>以武有七徳師貞丈人為韻</hi>　　<hi>唐</hi>獨孤授<lb/>
先王以武不可獨任故受之以師得其人則百蠻風靡<lb/>
失其職則九廟陵夷君於是慎擇其難申命分掌動衆<lb/>
以正臨下以長合人謀兮順天奬慎戰也在知機而萬<lb/>
全慎身也如臨深於百尺夫然後出號令拔忠讜樹藩<lb/>
屏疇土壤截方隅以無事威寰海以稽顙俾其政成者<lb/>
<pb n="KR4h0139_WYG_067-6b"/>
列爵功高者受賞是知師貞丈人之稱也至若藎臣嘉<lb/>
謀以國利不可動忠不可賊威遠方以慕化訓萬民以<lb/>
勤徳使强弱不相陵乃勝殘而可克力牧佐之而不疑<lb/>
軒后居之而不惑此帝者之師也蕭蕭馬鳴悠悠斾旌<lb/>
伐叛則刑立柔遠而徳成上乃奉君之職下乃守臣之<lb/>
貞湯武用之而定業伊周法之而作程此王者之師也<lb/>
審官以統衆求賢以自輔必觀釁而後動豈窮兵以極<lb/>
武不害閭閻不敗工賈政得其經事合其矩管仲因之<lb/>
<pb n="KR4h0139_WYG_067-7a"/>
以相齊桓晉文由是而稱盟主此霸者之師也暴而不<lb/>
戢安忍無親徒侈其欲輕用其人處勞則先加於衆居<lb/>
後則樂止其身猶回邪而自保迷大路而不遵州吁處<lb/>
之以國滅子反效之以禍臻此黷武之師也嘗試言曰<lb/>
王心無逸師出以律惟徳是欽惟刑是恤自然道貫三<lb/>
五勲崇四七不假築京觀兮定武功逞淫刑兮數軍實<lb/>
言乎師貞在人其來自久動無悔敗位不虚受追惟古<lb/>
昔厥有臧否是則頗牧之勇敢可以執其手平勃之臨<lb/>
<pb n="KR4h0139_WYG_067-7b"/>
事可以難其後伊吕之行可以欽其順其守不失其攻<lb/>
不有行稱文武之畧居成社稷之守神祗以百福休祐<lb/>
子孫以百代不朽蓋由尊嚴之重以禮立訓師律順正<lb/>
動而何咎<lb/>
　　王師如時雨賦<hi>以慰悦人心如雨苦旱為韻</hi>　<hi>唐</hi>陳去疾<lb/>
惟唐十二葉盛徳如春雖幽無不被而獷有未臣帝曰<lb/>
苟非我武焉能庇人於是考龜策諧諮詢投干戈於苖<lb/>
扈之地拯黎庻於塗炭之辰是師也以勝殘為心以除<lb/>
<pb n="KR4h0139_WYG_067-8a"/>
暴為主得周宣之薄伐非漢皇之黷武爾乃誓六師命<lb/>
吉甫鼓而出兮俯而取始天聲乍發闞若雷霆終聖澤<lb/>
旁流霈如甘雨既殲元惡不問其餘誠與之更始而待<lb/>
之如初簞食壺漿將爭先以邀路緇黄耆艾知弛負以<lb/>
寧居是以足蹈手舞怨釋憤攄洗心靈而沃若類草木<lb/>
之賁如始其聞金鼓之聲疑殺戮之謂及其䝉霑濡之<lb/>
賜衆乃欷歔以相慰曰豈圖汙俗猶軫聖心殷雲雷以<lb/>
作解與枯槁而為隂濟濟烝徒一以貫乎睿㫖顒顒噍<lb/>
<pb n="KR4h0139_WYG_067-8b"/>
類咸得滌其煩襟渥恩既溥幽憂爰泄愛離畢之時見<lb/>
覩燎原之燄滅始憑鼓怒信天步之不回終乃發生諒<lb/>
人情之大恱既而新厥政革其謨遂開儒風與文教載<lb/>
櫜越棘與燕弧正皇綱於寒暑變下國之榮枯夫如是<lb/>
莫不沐仁澤以愉愉詠恩波之侃侃方且觀濠梁之魚<lb/>
樂豈復比農夫於嵗旱<lb/>
　　王師如時雨賦<hi>以慰恱人心如雨枯旱為韻</hi>　<hi>唐</hi>章孝標<lb/>
念黎庻兮罹於毒痡我興師以翦屠如旱歲之稼穡得<lb/>
<pb n="KR4h0139_WYG_067-9a"/>
膏雨之霑濡豈不以垂渥澤潤涸枯草木之心寧慮暵<lb/>
其乾矣天人之意將使衛討邢乎至乃銳戈矛齊卒伍<lb/>
誠告䖍於上帝祈發生於下土龍旗電掣疑驅蔚矣之<lb/>
雲鼉鼓雷奔似送霈然之雨匪六師之是侵實百姓以<lb/>
為心所謂謀臣如雨猛將如林馳之驅之似得時而將<lb/>
降六伐七伐謂決渠而就深既踴躍而成列象沉隂之<lb/>
欲泄青萍刜而破塊將分白羽麾而散絲不絶奚潤草<lb/>
之芳茂信洗兵之是閲異苞茅之貢矣爾職不恭同隂<lb/>
<pb n="KR4h0139_WYG_067-9b"/>
雨以膏之我心則悅不疾不徐箕張翼舒向兵革而自<lb/>
弭喻霶𩃱之有餘多鼓鈞聲知上善之不若密雲不雨<lb/>
想西郊之未如且宣王六月兮非旱之備高宗三年兮<lb/>
適足為費惟鬼方之是懼何人倫之足慰豈比指緑林<lb/>
於一戎養蒼生於百卉知我者信號令如春不知我者<lb/>
疑甘澤隨輪一鼓而風雲作氣再麾而寰宇清塵以此<lb/>
出征為活國不能無戰乃愛人故得戎羯來王淮夷納<lb/>
款嗟螻蟻之猶聚將刑戮而尚緩今挾泰山壓危卵不<lb/>
<pb n="KR4h0139_WYG_067-10a"/>
得巳而用師如救歲之大旱<lb/>
　　大閲賦<hi>以國崇武備明習順時為韻</hi>　　　　<hi>唐</hi>闕　名<lb/>
惟聖有作含靈大庇萬邦以平羣動咸遂輸瑜景集削<lb/>
袵麇至猶且修干羽除戎器懿文徳恢武備大閱之禮<lb/>
所謂簡車徒謀元帥以虞以度習無不利故冬令有典<lb/>
夏官是司尚黑服建黑旗各率屬以于往昭用衆之在<lb/>
兹擇元辰於仲月得剛日於斯時然後萊田立表斬牲<lb/>
徇陣斾游旌控高靷百其勇倍其信駢馳翼驅旅退旅<lb/>
<pb n="KR4h0139_WYG_067-10b"/>
進鉦鐸鐲鐃之數物有攸施坐作疾徐之節教無不順<lb/>
咸以律而自勉諒匪高而匪吝才實天生用猶日慎遵<lb/>
蘭防而合禮罷艽野而作鎮邊陲削平天下文明遂以<lb/>
畋而以狩知足食而足兵戎士趫夫呈才逞武將攖戾<lb/>
以雄入顧振旅而盡取公之私之有倫有矩崇七徳之<lb/>
豐禁邁三驅而誇詡豈惟兆於熊羆固乃除於䝟貐暨<lb/>
夫整衆而入軍容翕習<graphic n="KR2989" url="https://raw.githubusercontent.com/kanripo/KR-Gaiji/master/images/KR2989.png" mimeType="image/png"/>聒騰驤天動地岌亦取暌而<lb/>
致用誡猶火之不戢惟皇建中昭明有融止戈為則垂<lb/>
<pb n="KR4h0139_WYG_067-11a"/>
衣是崇混車書於無外尚何施於一戎别有明試疇庸<lb/>
舉惟慙徳徵於二柄或不爽於為邦形於一言庻無忝<lb/>
於觀國<lb/>
　　大閱賦<hi>以國崇武備明習順時為韻</hi>　　　　<hi>唐</hi>胡　瑱<lb/>
乾坤設象帝出乎震文經邦而遐邇安武禦冦而上下<lb/>
順厥二道之可久同五材而皆進故軒轅出涿鹿之戰<lb/>
顓頊列共工之陣足以克定禍亂天禄永終雖八荒有<lb/>
截而七徳是崇若乃𤣥冥用事律變冬中胡地馬肥寧<lb/>
<pb n="KR4h0139_WYG_067-11b"/>
控弦而習戰漢家農隙且講事而威戎於是簡車徒命<lb/>
將帥崇文物設武備旌旗裔裔而風飛士馬囂囂而雲<lb/>
萃竟澤彌谷殷天動地銜枚無聲擊鼓作氣琱弓月滿<lb/>
寶刀霜利申前驅誅後至為三表而有節厯千古而不<lb/>
墜者也爾其兵勢崩騰軍容翕習𤣥甲鱗布長戈岳立<lb/>
虞人萊野羣吏作旗事著六職禮分四時可以順少長<lb/>
匡邦國匪盤匪遊有典有則是時也長楊草落鄠杜霜<lb/>
明既不虞而作式亦因狩而治兵大田獲之以三品和<lb/>
<pb n="KR4h0139_WYG_067-12a"/>
門樹之以兩旌抱木之猿見矯矢而遥泣傷弦之鴈聞<lb/>
虚弓而巳驚且夫設席張幕䝉盾負羽獸之大小既公<lb/>
私而殊獲野之險易亦人車而各主豈即鹿而無虞誠<lb/>
獻禽而後取此非以田獵縱天下之極觀亦因之簡衆<lb/>
而習武<lb/>
　　大閱賦　　　　　　　　　　<hi>宋</hi>王禹偁<lb/>
大閱之義載於春秋彼乃一國之軍禮千乘之諸侯曾<lb/>
未若天子之大閱揚神武而闡皇猷天祚有宋授禪於<lb/>
<pb n="KR4h0139_WYG_067-12b"/>
周太祖以武功戡定太宗以文徳懐柔億兆人兮頌聲<lb/>
作四十載兮王澤流二后上仙貽厥孫謀一人繼統承<lb/>
天之休大舜孝思四海遏密高宗諒闇三年宅憂俯順<lb/>
先王之䘮紀重違百辟之勤求於是延英入閣端冕凝<lb/>
旒鈞臺錫宴拊石鳴球天地同和覩來庭之鳯舞君臣<lb/>
相遇歌在藻之魚游惟聖克念惟皇聿修方欲生擒頡<lb/>
利血滅蚩尤輯大勲而光祖考練武經而平寇讐以為<lb/>
天生五材孰能去其兵革武有七徳予將整乃戈矛時<lb/>
<pb n="KR4h0139_WYG_067-13a"/>
也鷹隼擊虹蜺收隕籜飛乎原隰嘉禾歛乎田疇因農<lb/>
隙而順時令數軍實而修戎政野廬設次甸師奔命御<lb/>
幄立而天開教場平而霜勁雷動風行千騎萬乘於以<lb/>
威八荒於以安百姓師出以律我所以表嚴莊之稱器<lb/>
不示人我所以執征伐之柄乃幸近甸出重城天步順<lb/>
動帝車啓行申軍令以偃草揭靈旗於畫荆赳赳洸洸<lb/>
衛社之將帥皇皇濟濟扈蹕之公卿從龍雲合捧日霞<lb/>
生鹵簿前驅按禮文而不忒招揺在上法天象而有程<lb/>
<pb n="KR4h0139_WYG_067-13b"/>
肅肅戈㦸鏜鏜鼓鉦期門佽飛雲蒸而鱗萃材官騎士<lb/>
岳立而山横旌旗衣服文物聲明列羽林之仗空細柳<lb/>
之營錫鸞和鈴鏗天籟於曉吹槍棓鋒盾戢星芒於太<lb/>
清皇帝乃降步輦陞帳殿明誓六師誕修一戰法武侯<lb/>
之陣示以縱横按風后之圖親加訓鍊出游兵以定兩<lb/>
端握竒數而制四面揺乾蕩坤飛霆走電八尾四頭千<lb/>
化萬變開闔舒巻若常山之蛇蟠沸渭喧闐如滄海之<lb/>
鼇抃則有超乘賈勇戲車為郎挾輈射㦸挽强蹷張劒<lb/>
<pb n="KR4h0139_WYG_067-14a"/>
倚青漢戈揮太陽可以越巨壑踏崑岡氣壓乎北方之<lb/>
强又若屈産新羈渥洼逸駕汗血蘭筋騰霜照夜師子<lb/>
花獰胡孫色赭可以走高山突平野勢吞乎南牧之馬<lb/>
莫不虓若虎貔猛如熊羆鏖兵神速彍騎飆馳前御其<lb/>
前必參長而補短陣閭容陣亦鴈行而魚麗疾徐有節<lb/>
動靜有期無窮如天地之運轉不竭如江漢之渺瀰沒<lb/>
而復出如兩曜盡而復生如四時同子弟之親父兄急<lb/>
難相救如手足之捍頭目斯須不離屹屹然立不敗之<lb/>
<pb n="KR4h0139_WYG_067-14b"/>
地堂堂乎成無敵之師以虞待不虞則禍亂息矣治多<lb/>
如治寡則進退隨之所謂有備無患居安慮危保寧宗<lb/>
社震讋邊陲暢皇威於禹畫生兊悅於堯睂夫如是岐<lb/>
陽大蒐安能竊比驪山講武不足稱竒以此攻城何城<lb/>
不克以此平戎何戎不北兵雖示乎服習戰必分其曲<lb/>
直周武桓桓之衆尚以仁而伐不仁漢高將將之材固<lb/>
鬬智而不鬭力既而皇歡洽白日斜還北闕御東華宴<lb/>
喜斯備慶賞有加氣增堡障聲動幽遐通大漠極流沙<lb/>
<pb n="KR4h0139_WYG_067-15a"/>
佇見破天親可汗之名風行紫塞賜奉國契丹之印永<lb/>
屬皇家帝庸作歌曰順時獮狩安邊禦寇揚我武兮師<lb/>
人輯睦軍陣習熟威醜敵兮不教而戰祗取敗兮不戢<lb/>
自焚予深戒兮近臣再拜而賡歌曰秋大閱兮威窮邊<lb/>
兵力銳兮人心堅封狼居兮禪姑衍抵瀚海兮登燕然<lb/>
俾遁逃兮無地咸扶服兮朝天無外之化兮被率土升<lb/>
中之禮兮告上𤣥然後飛英聲介景福億萬斯年<lb/>
　　飲至賦<hi>以破敵有功為韻</hi>　　　　　　<hi>唐</hi>李子卿<lb/>
<pb n="KR4h0139_WYG_067-15b"/>
皇矣聖主賢哉良佐廟謨克諧武烈斯播鑿門而上將<lb/>
初出屈指而西戎巳破既執訊而獲俘遂策勲而類課<lb/>
覩沙漠之旗偃見邊庭之鼓卧蓋所以示王師之有征<lb/>
識天兵之不挫者矣振旅而還軍容畢覿其出也諧六<lb/>
月之功其入也叶三年之績庭實既備皇歡是式醉百<lb/>
壺而軍聲愷康獻萬壽而喜氣緜羃茂勲彰於㝢縣盛<lb/>
禮陳於宗祏知我功之不宰知我武之無敵六師於是<lb/>
乎張皇百蠻於是乎怵惕然後勇爵高設元功克受搴<lb/>
<pb n="KR4h0139_WYG_067-16a"/>
旗斬將者其錫蕃攻城拓土者其賞厚築京觀而無謂<lb/>
銘鼎彞而可久蒲海長清匈奴巳聞於斷臂稾街初列<lb/>
戎王正見於懸首舞干且在於舜階挾纊更聞於堯酒<lb/>
此乃征而不戰為而不有者也由是遐荒必通飲化向<lb/>
風息去病之深入罷張騫之鑿空從此止戈不勞乎四<lb/>
伐五伐因兹解辮無限乎自西自東非我皇明四目達<lb/>
四聰上讓下競君明臣忠則何以建無大之元功<lb/>
　　飲至賦<hi>以破敵有功為韻</hi>　　　　　　<hi>唐</hi>崔　損<lb/>
<pb n="KR4h0139_WYG_067-16b"/>
聖人推有功擇賢佐武義舉湛恩播所謂君良臣忠上<lb/>
唱下和鬼方難制敢稱亂以蕩揺遐荒恃險不恭命而<lb/>
朝賀然後興以戈矛伐其怠惰自彼曲而我直必義勇<lb/>
而遥破有若霸由一戰晉文伐國以定功師興七旬有<lb/>
苖崩角而自挫然後陳大禮廣庻績乃公乃侯左賢右<lb/>
戚一人有慶必偃武修文四海無虞乃銷鋒鑄鏑宰夫<lb/>
供其牢醴樂人陳其戞擊英英之士爵勞先以代謀屹<lb/>
屹勇夫寵命嘉其勦敵惟我后貫三古之睿哲繼百王<lb/>
<pb n="KR4h0139_WYG_067-17a"/>
之絶紐用伊吕則舉無遺策扶衛霍則功稱不朽每懐<lb/>
遠以賞功因勞車而獻壽坐朝飲至同魯史之策勲在<lb/>
泮獻馘恥漢家之斬首遠方安而猶慎多壘靜而不有<lb/>
及夫殊勲既答王澤斯崇勞還師以枤杜賜侯伯以彤<lb/>
弓勇爵勸能懦夫增氣於無敵拔卒為將武臣誓心於<lb/>
有功然後寰海遠闢天下大同教化無外昭明有融覩<lb/>
班師之盛禮莫不勵志而飭躬<lb/>
　　曹劌請從魯公一戰賦<hi>以小大微情必能窮理為韻</hi>
<pb n="KR4h0139_WYG_067-17b"/>
　　　　　　　　　　　　　　　<hi>唐</hi>高　郢<lb/>
曹劌者何魯國英士將有征而無伐必慮終而謀始是<lb/>
以揣人情究物理決勝則若火燎原發言則如石投水<lb/>
智非爾及鄉人胡乃以措辭謀必我臧莊公固無其逆<lb/>
耳今小大是恤忠信是履故劌謂公曰此可一戰而巳<lb/>
於是陳車乘備甲兵顧謂斯戰請從而行敵巳料却計<lb/>
當宿成魯有竒才將吞之於度内齊無良算詎得知其<lb/>
禍萌俟彼三鼓而退諒此一埽而平若臨穽扼獸竭海<lb/>
<pb n="KR4h0139_WYG_067-18a"/>
斬鯨則何以逞其情哉觀其揚紅旗耀白日兩軍山峙<lb/>
千騎櫛比揮戈電飛激箭飆疾我鼓振兮其威初厲彼<lb/>
氣衰兮其律巳失果當轍亂而旗靡孰謂無固而無必<lb/>
既而齊師敗績奔䘮俶擾殺氣凝於空間驚塵接於雲<lb/>
表鴻門之會比其功而莫高涿鹿之師齊其陣而猶小<lb/>
餘勇未終地盡川窮師旋而雲煙書廓兵殄而山河夕<lb/>
空巳矣哉千古崇崇仰夫英風被褐之時賈勇當百夫<lb/>
之特登軾之日指縱為三軍之雄益使魯君去其奢抑<lb/>
<pb n="KR4h0139_WYG_067-18b"/>
其欲永競競於刑獄擇其善從其能得翼翼之股肱故<lb/>
君子曰猗歟曹劌經國之大俾夫肉食者終有慙於曖<lb/>
昧<lb/>
　　濟河焚舟賦　　　　　　　　<hi>唐</hi>高　邁<lb/>
昔孟明之載戰載北也空山肉填平地血流匹馬雙輪<lb/>
蕩然不收社稷包羞朝廷隱憂用兵至此不死何求誠<lb/>
以棄瑕之恩未報拜賜之言虚設砥名礪節易地改轍<lb/>
冀桑榆之未晩得雌雄之一決乃復總元戎申薄伐駟<lb/>
<pb n="KR4h0139_WYG_067-19a"/>
馬雲屯長劒電掣哮闞兮前貔後虎威稜兮左霜右雪<lb/>
火千旗而四面風生雷萬鼓而一道地裂小長平之瓦<lb/>
散凌不周之柱折朝出乎咸秦夕臨乎孟津其氣益振<lb/>
其屈欲伸於是指河中之舟示軍中之人曰吾與君子<lb/>
誓雪前恥雪則出黄泉之下勝則入青雲之裏吹噓而<lb/>
霜露變叱咤而風塵弭雖無此舟誰無此舟否則骸骨<lb/>
為異鄉之土魂魄為鄰國之鬼雖有此舟誰有此舟矣<lb/>
乃命焚之夫其火與木相守水與火相煎烘大川焮長<lb/>
<pb n="KR4h0139_WYG_067-19b"/>
湍龍吼乎沸潭魚喁乎湯泉舳艫化而為炭檝櫂颺而<lb/>
為煙水聲與軍聲合旁括乎地火氣與兵氣鬭上衝於<lb/>
天是謂天為我赫怒焉地為我震嶪焉林木為我枯死<lb/>
焉山陵為我崩騫焉千里而高鳥不過四遐而猛獸莫<lb/>
前况於人乎况於國乎於是晉君臣聞之心攢百箭背<lb/>
負芒刺形神無主手足若墜曰秦師徳之修誠之至天<lb/>
將啓吾將避閉城郭而不出潛鋒鋩以自備以五廟苟<lb/>
存為幸以萬人苟免為智敢佑其山河而虞其土地於<lb/>
<pb n="KR4h0139_WYG_067-20a"/>
時晉實為主反為客秦實為客反為主不戰而勝不攻<lb/>
而取掠地於大河之北封尸於崤陵之下既而鬼得償<lb/>
前恥人得解厚顔四顧野清横行而旋譟聲破晉山嘉<lb/>
氣塞秦關曹沬復魯之勲自居其下范蠡平吳之力莫<lb/>
厠其間此役也見孟明之臨事暫否終泰圖之大也見<lb/>
子桑之舉人遺麤得精鑒之明也見秦伯之用賢責功<lb/>
舍過道之在也臣事君不必自致藉主司之公君使臣<lb/>
不必自得藉主司之忠由是觀秦伯之有子桑猶耳目<lb/>
<pb n="KR4h0139_WYG_067-20b"/>
之在躬以其視視一國之明以其聽聽一國之聰自可<lb/>
以翊天子還淳風代與三五比崇身與二八爭功威强<lb/>
晉霸西戎不亦冝乎明明我后渴賢固久懸無私之鏡<lb/>
以照六合持無私之衡以秤九有掇竒拾異葑菲盡取<lb/>
若有一人兮近文章含堅貞悔巳往之無成謀大來於<lb/>
此行出蜀郡題橋以見志入函關棄繻以示誠寧作焚<lb/>
舟而死不為棄甲而生投軍於子桑自比於孟明君謂<lb/>
之何如哉言之不可以巳也頌之曰析薪如之何匪斧<lb/>
<pb n="KR4h0139_WYG_067-21a"/>
不克事君如之何匪媒不得是知焚舟之役非孟明之<lb/>
力乃子桑之力也<lb/>
　　孫武試教婦人戰賦<hi>以題為韻</hi>　　　<hi>唐</hi>李　銑<lb/>
昔孫武子兵術干吳王曰臣聞國之大君之尊法星象<lb/>
月則乾效坤蓋利徳之並用故文武而兼存所以安社<lb/>
稷保子孫恢霸圖慮併吞臣實不敏請嘗試論王曰弧<lb/>
矢之利以討其貳雖邦國之無虞必干戈之有備今者<lb/>
革車千乘介馬萬轡外多勁敵敢曠戎事誠願陳五兵<lb/>
<pb n="KR4h0139_WYG_067-21b"/>
之道用一鼓之氣雖寡人之不徳知將軍之自試聞女<lb/>
子之難令豈習之而能致不然者則無以表將軍之異<lb/>
武曰唯唯大王之所示乃召内宰出麗嬪下高臺授武<lb/>
臣皇皇兮其令巳申肅肅兮其氣益振今日寵不可恃<lb/>
法有所尊當秉心以受教勿怙色而驕人於是建主首<lb/>
統諸婦示其左右約其先後唯玉貌之自矜念將軍之<lb/>
何有顧三令而却立哂再麾而掩口當兵法之必誅雖<lb/>
君令之不受既而易將更令整行定伍開天門閉地户<lb/>
<pb n="KR4h0139_WYG_067-22a"/>
審向背分客主角以持兵金以節鼓張竒正以導其進<lb/>
退制方圓而必中規矩武曰彼如桃如李皆如貔如虎<lb/>
可以服楚越懾齊魯惟大王之悉覩豈獨播於虚聲以<lb/>
婦人之講武王曰始也壯卿之術今也信卿之效將遇<lb/>
敵而可敵故難教而可教乃朝羣臣御正殿授以斧鉞<lb/>
使其攻戰王不失王道武不辱武戰戮二姬而顔色匪<lb/>
怍制敵國而軍聲大變於是孫子用兵有獨斷之名尤<lb/>
不若吳王有割愛之善<lb/>
<pb n="KR4h0139_WYG_067-22b"/>
　　縱火牛攻圍賦<hi>以火發牛驚龍文炳煥為韻</hi>　<hi>唐</hi>闕　名<lb/>
昔田單以將亡之國坐必勝之籌伺燕軍於無虞之夜<lb/>
縱燧尾於有力之牛將用突騎勁卒謬以龍文虎彪冀<lb/>
重圍之宵潰復三敗之深讐乃先詐以乞降然後謀而<lb/>
竊發内欲激於怒士外且驕其敵卒遂決策於斯須固<lb/>
無疑於飛突於是建皁蓋選名軍因七尺之殊狀畫五<lb/>
綵之竒文先事以謀鑿垣之門暗啓及期而進束葦之<lb/>
火遂焚巳而夜景將迷霄輝潛煥龍章交映虎斾雜半<lb/>
<pb n="KR4h0139_WYG_067-23a"/>
以强服猛肇牽之質前驅從黑忽明無備之師大亂攢<lb/>
萬蹄以躍出譟衆鼓以相從喧聲震乎厚地列炬迸乎<lb/>
崇墉風敲後燄血灑前鋒一戰而彊甚周武之驅歸獸<lb/>
衆神皆走劇葉公之懼真龍始其制勝唯神開機必果<lb/>
合如雷電廹如星火飛馳之際先資戰野之威叱咤之<lb/>
間巳轉覆巢之禍故得騁照曜恣横行士卒咸以奔潰<lb/>
山谷為之震驚陷陣摧堅不勞於五千之士而追亡逐<lb/>
北何啻乎七十餘城由是齊人復振燕國大傾襄王曰<lb/>
<pb n="KR4h0139_WYG_067-23b"/>
牛者以彊力稱猛兵者以計謀自幸必將盡一時之觝<lb/>
觸為萬代之彪炳豈使飽豐草與清泉望桃林而休影<lb/>
　　垓下楚歌賦<hi>以漢師清歌遂統天下為韻</hi>　　<hi>唐</hi>闕　名<lb/>
昔漢兵未罷師屯垓下物格時變威輕勢寡兩雄較武<lb/>
焉知劉氏昌乎四面聞歌是何楚人多也且其秦以三<lb/>
世漢之五年當重圍而外合聆逸韻以初傳令肅轅門<lb/>
如貫珠而有序聲環戎壘聞彈鋏以相宣將清氛祲於<lb/>
兹夕寧遏行雲於逺天由是互變新聲復轉餘弄效巴<lb/>
<pb n="KR4h0139_WYG_067-24a"/>
人而四起明漢祚之一統宣於里巷千門而羣犬吠聲<lb/>
靜入房櫳一夜而滿城驚夢爾其本秦人也盡當秦聲<lb/>
爰作郢曲以移楚情將以表升平之道引謳誦之清戚<lb/>
楚外虞風急而鼓鉦動地曲終迴顧月上而旌旗繞城<lb/>
楚王乃起自帳中憮然悲惋腰間之劒斯在麾下之師<lb/>
巳散在昔割河渠分理亂東也為楚西也為漢乘時合<lb/>
約情激憤以空深言志增悲意浮游而不斷但聞迭唱<lb/>
以繼和寧肯側聆而屢歎迴首無計虞兮奈何汝起楚<lb/>
<pb n="KR4h0139_WYG_067-24b"/>
舞吾將楚歌弱冠舉兵霸世之名則振窮途敗績拔山<lb/>
之力空多固知天命有歸雄圖不遂念繞梁之未閱信<lb/>
創業之難致戰征七十空傳海内之名子弟八千誰返<lb/>
江南之地巳而楚幕旗偃漢軍角悲雖潰圍之遠遁終<lb/>
漏網以難期便繼遺聲可成功而作樂果符先兆乃獻<lb/>
凱以旋師嗚咽奏之一曲決雌雄於此時<lb/>
　　漢以木女解平城圍賦<hi>以國娥行止蕃姿固忌為韻</hi>
　　　　　　　　　　　　　　　<hi>唐</hi>謝　觀<lb/>
<pb n="KR4h0139_WYG_067-25a"/>
漢七年兮海内巳清恃兵强兮深入平城將耀武於窮<lb/>
邊絶域欲用壯於四海八紘舉國興師婁敬之言莫聽<lb/>
七日不食陳平之計方行於時命雕木之工狀佳人之<lb/>
美假剞劂於繢事寫嬋娟之容止逐手刃兮巧笑俄生<lb/>
從索綯而機心暗起動則流盻靜而直指似欲排君之<lb/>
難匪憚陋容如將報主之讐無辭克巳既拂桃臉旋妝<lb/>
柳睂目成可望肉食無遺摛粉藻而標格有度傳簪裾<lb/>
而樸畧生姿節操堅貞狀刳剔之刑無懼穠華窈窕見<lb/>
<pb n="KR4h0139_WYG_067-25b"/>
削成之肩不疑然後迴出孤域逍遥獨步向鋒刃之形<lb/>
稿高秉松柏之心堅固既而踟蹰素質婉娩靈娥日照<lb/>
顔色風牽綺羅覩從繩之容楚楚混如椎之髻峩峩有<lb/>
貌而自為飾詐無情而不轉横波時也匈奴合圍嬖人<lb/>
興事故持娉婷之淑態用撓閼氏之所忌果驚如劒之<lb/>
眸不識運斤之鼻觀其玉立漢壘花生女垣香飛大漠<lb/>
名動雄蕃各揣蕞陋之姿胡顔恃寵兢念芳鮮之質苟<lb/>
且孤恩乃儲讐以極諫並懐禮而獻言以為漢之與蕃<lb/>
<pb n="KR4h0139_WYG_067-26a"/>
本為殊國冀兩地之無患曷二主之相殛落日而鳴鼙<lb/>
自怨中夜之重圍暗失<lb/>
　　漢文帝幸細柳營賦<hi>以將軍出令漢帝徐行為韻</hi>
　　　　　　　　　　　　　　　<hi>唐</hi>馮　韜<lb/>
敵犯榆塞軍屯柳營觀文帝勞師之禮得亞夫為將之<lb/>
名其始也威獨立氣横行由棘門而及灞上列千騎而<lb/>
陳五兵羽衛爰來威儀既盛馬壯而塵起旗整而風勁<lb/>
全忘以律自矜萬乘之尊是用加囂未發三軍之令及<lb/>
<pb n="KR4h0139_WYG_067-26b"/>
其迴鳯蓋駐金輿師徒方俟於倏往介胄俄驚其勃如<lb/>
人心為之激發天步為之躊躇方警蹕之初傳自南自<lb/>
北洎鑾鈴之有節匪疾匪徐偉夫推轂而行受賑而出<lb/>
苟心腹之無二視尊卑之如一足使他將顔厚餘兇股<lb/>
慄戈鋋有耀壓灞水之波瀾士馬無聲悄轅門之風日<lb/>
焜耀今古光昭典墳振天聲於絶漠笑兒戲於諸軍山<lb/>
河保誓竹帛垂勲守官而敢違上命不戰而自息祅氛<lb/>
時也暴去彊秦功成大漢炎火興而劉氏將熾旄頭燿<lb/>
<pb n="KR4h0139_WYG_067-27a"/>
而胡羣尚叛思堂堂之陣用拓封彊得赳赳之夫以平<lb/>
禍亂冝其威加異類才出非常精貫金石貞含氷霜近<lb/>
鎮秦城之上遥臨渭水之將觀爾類之可殲師安得奪<lb/>
諒我戰之則克敵何以當國家威武有制寇銷蜂蠆之<lb/>
毒臣展爪牙之衛斯幸也誠則可嘉殊足稱於其帝<lb/>
　　昆明池習水戰賦<hi>以將伐遠戎先修武事為韻</hi>
　　　　　　　　　　　　　　　<hi>唐</hi>王　起<lb/>
伊昔漢武將吞遠戎鑿昆池之澹澹習水戰之雄雄池<lb/>
<pb n="KR4h0139_WYG_067-27b"/>
則無涯冩填河之象戰思拓土合水國之風將以規遠<lb/>
畧恢聖功遐方不擁獷俗來同豈徒列萬艘之邐迤翫<lb/>
一沼之沖融乃命搜舳艫徵卒伍剡楫櫂備金鼓得佽<lb/>
飛於荆江獲文身於越土榜人來萃水客斯覩介夫仡<lb/>
仡將牽牛以交映畫鶂呀呀與石鯨而對吐奚去陸以<lb/>
習坎方整衆而耀武武之耀兮昭彰衆之整兮張皇攬<lb/>
繁弱拔干將可以摧南方之銳可以挫北方之强列萬<lb/>
夫之貔豹雜五兩之雪霜躍彼漣漪見魚麗之出遊乎<lb/>
<pb n="KR4h0139_WYG_067-28a"/>
洲渚知鴈翼之張觀乎作軍政臨武事進退有節沿洄<lb/>
趨利或連兵而鳥逝或應鼓而麋至令肅而必平戎敵<lb/>
教成而不可奪帥四遐縱觀士徳增修森森兮烈於武<lb/>
庫赫赫兮敞以層樓文物驚乎海若聲名震乎陽侯河<lb/>
漢為之震蕩刼灰為之沉浮則知水陸之謀無闕則遐<lb/>
荒可伐舟車之利克全則珍寶爭先故能立功於窮裔<lb/>
垂盛於當年國家以四海波清九州草偃感彼洪沼猶<lb/>
連漢苑餘波尚在空發藻以潛魚水戰不修恥勞師以<lb/>
<pb n="KR4h0139_WYG_067-28b"/>
襲遠實我皇之清淨冝福禄之來反<lb/>
　　漢武帝勒兵登單于臺賦<hi>以旌旗千里深入黠虜為韻</hi>
　　　　　　　　　　　　　　　<hi>唐</hi>韋　充<lb/>
漢興五葉帝曰孝武氣蓋羣方威加醜虜謂八表可以<lb/>
臣服謂四方可以力取所以發王者之師於中原登單<lb/>
于之臺於北土乃徵騎卒爰整虎貔將馳大駕用建靈<lb/>
旗電耀星奔忽東西而沸渭虯騰龍騁紛左右以葳蕤<lb/>
出乎關山之外乘乎肅殺之時始也厯涿郡之墟涉西<lb/>
<pb n="KR4h0139_WYG_067-29a"/>
河之水踐匈奴之絶域蹂長城之故壘洪塵坌乎三邊<lb/>
白刃森乎萬里追風躡影之騎蔚以先登執弓挾矢之<lb/>
徒紛然四起帝於是奮師旅縱窺臨雲浮層構霜激雄<lb/>
心鼙鼓之聲自隂山而雷動旌旗之色從大漠以烟深<lb/>
故得遠瞰龍城旁分馬邑俯雲路以周覽窮地形之可<lb/>
襲悠悠四塞辨古戍之微茫一一遼天見征鴻之出入<lb/>
既而敵不敢犯兵亦言旋將雪恥於平城之下冀歸功<lb/>
於高廟之前殊不知天下一家不必耀威靈於億兆域<lb/>
<pb n="KR4h0139_WYG_067-29b"/>
中無事何煩誇被練之三千況彼讋羣胡恣專殺且非<lb/>
示一人之恩信亦何以制九夷之桀黠徒使五原之下<lb/>
感戎馬之蕭蕭四海之中識兵車之軋軋未若我國家<lb/>
無私為用不戰為名外設受降之壘内懸進善之旌俾<lb/>
四方之通泰致九有之文明豈徒與西戎北敵較戰而<lb/>
論兵<lb/>
　　請長纓賦<hi>以謀果氣雄約束强虜為韻</hi>　　　<hi>唐</hi>張友正<lb/>
昔漢武志闢中原謀綏遠裔選使者之招撫得終軍之<lb/>
<pb n="KR4h0139_WYG_067-30a"/>
雄厲握瑞節將彼俗斯懐請長纓必其王是繫惟越之<lb/>
王南方之强擁百城而竊位扼五嶺而為防隔上國之<lb/>
正朔弄先王之憲章子雲乃奉辭象魏銜命要荒因壯<lb/>
志以中憤遂雄謀而外揚蕞爾小國又非内屬締交火<lb/>
鼠之鄉連結雕題之俗地遠人曠山重暑溽不可以師<lb/>
旅加不可以威刑束請今流聖澤以旁浸引皇明而遐<lb/>
燭雖百越難羈而長纓可足何者欲以請長纓之容欲<lb/>
以革斷髮之風使有執珪以展敬庻無鳴鏑以稱雄既<lb/>
<pb n="KR4h0139_WYG_067-30b"/>
而化被越裳威行南土解椎髻而襲冠冕舍卉服而垂<lb/>
纓組其合浦之明珠與炎州之翠羽咸奔走於外域共<lb/>
充盈於内府緩頰來九譯之朝一言敵兩階之舞是知<lb/>
纓以長為美士以才為主當其時也爰陳敢請之辭於<lb/>
以繫焉果致未羈之部觀其興言無愧適足無畏有以<lb/>
見四方之氣功諧所籌事愜所求有以見千金之謀士<lb/>
之處代貴乎排難解紛扞災攘禍重立信於金石急成<lb/>
仁於水火儻見授於長纓願輕生而致果<lb/>
<pb n="KR4h0139_WYG_067-31a"/>
　　請長纓賦<hi>以願得長纓終期繫頸為韻</hi>　　　<hi>唐</hi>闕　名<lb/>
昔終軍志藴勇謀辯能遊說願陳炎漢之威武遠挫勁<lb/>
越之鋩銳以謂嘉言是發不假短兵之交遠畧無儔思<lb/>
得長纓以繫乃言曰蠢爾越裳僻在遐方隔華夏之正<lb/>
朔闕貢賦之典章遂得持漢節適蠻荒得執纓以奉使<lb/>
期繫敵而來王既存乎功莫我大奚辭於道阻且長摧<lb/>
倔强於舌端匪申北面之禮曳葳蕤之首飾將服南方<lb/>
之强既而届彼絶域於焉辨惑以利害為紀綱以禮義<lb/>
<pb n="KR4h0139_WYG_067-31b"/>
為組織明其攻取之計比以衆寡之力越王於是俯而<lb/>
敬聽仰而失色徒慮梟首之有期惟懼束身而莫得乃<lb/>
解其椎髻願與華同獻明珠翠羽之珍曾無虚月化斷<lb/>
髮文身之俗莫不嚮風諒約束以在始故羈縻而有終<lb/>
原夫三寸之舌自騁七擒之術作警俾其氣懾於胸常<lb/>
恐兵在於頸聽絲綸之命巳有懼心受縈紲之時敢不<lb/>
引領是知纓之是持功罔愆期錫王者之服章禮以牽<lb/>
率加越人以文冕義在縶維斯則繼陸賈之前功乃立<lb/>
<pb n="KR4h0139_WYG_067-32a"/>
可俟也來尉佗於丹徼非遠莫致之則知善於激勸乃<lb/>
適我之願詞可縱横故縻之以纓則雕題黑齒之類孰<lb/>
不從風而行<lb/>
　　上將辭第賦<hi>以醜敵未滅將軍不家為韻</hi>　　<hi>唐</hi>張　隨<lb/>
匈奴猖狂犯漢封疆天子赫斯怒而沮南牧諮上將而<lb/>
臨北方惟干戈是揚惟賞罸是將能推誠則功臣必錫<lb/>
之甲第不私己故嫖姚見辭於武皇所謂萬夫之雄特<lb/>
百代之忠良也且將軍英威果決如火烈烈志以形言<lb/>
<pb n="KR4h0139_WYG_067-32b"/>
義以激節乃進而陳曰烽燧之虞未絶豺狼之黨未滅<lb/>
矧師旅而尚勞何棟宇之云設於是崇義立勲飄然不<lb/>
羣精貫白日氣干青雲胷中吞乎萬里掌内指乎三軍<lb/>
誓將驅我貔武殲彼醜伍豈惟獻俘而執馘抑亦開疆<lb/>
而拓土苟不能上安社稷外寧寰宇雖欲樂鐘鼎而徒<lb/>
為高閈閎而何補若夫飛甍連屬畫㦸旁周地直戚里<lb/>
爵居通侯苟素尸而為累當輪奐而為尤可不知池臺<lb/>
之娛緹繡之費諒無勲業之重徒冐寵章之貴在人事<lb/>
<pb n="KR4h0139_WYG_067-33a"/>
之攸宜於王臣而則未斯言也摭實去華斯志也寧儉<lb/>
匪奢忘身而可謂事主許國而何暇恤家王翦請貽乎<lb/>
子孫與兹難並晏嬰敢煩乎里旅相去不遐夫策在必<lb/>
行功宜可久侈言無驗亦孔之醜彼樊噲之述横行賈<lb/>
生之論繫首豈如將軍恢壯節辭華第俾功先而身後<lb/>
者也<lb/>
　　佩刀出飛泉賦<hi>以至誠所感靈泉為生為韻</hi>　<hi>唐</hi>闕　名<lb/>
貳師之伐大宛也耀武經闡王靈入絶域討不庭近取<lb/>
<pb n="KR4h0139_WYG_067-33b"/>
諸身拔寶刀之錯落上善若水出山溜而清冷則誠之<lb/>
所至危無不寧挹既思於跋石利遂因於新硎當其大<lb/>
漠之北窮山所次萬流皆涸甘泉斯秘堯人不能以鑿<lb/>
井考叔徒稱其闕地思羣飲而駿奔懐載渴而麋至大<lb/>
兵懸命夸父之拔策是憂上將失容曹公之指梅莫致<lb/>
惟石巖巖將破以至誠憂心慘慘將慰以𤣥感乃拯經<lb/>
營陟嶸崢綴流之急貫日之精念鑪中鍛鍊之利成山<lb/>
下決䝉之情孤環出銛鍔明賴黑壤而暫啓迸𤣥泉而<lb/>
<pb n="KR4h0139_WYG_067-34a"/>
可驚活活兮有甘井忽開之兆泠泠兮奪醴泉自出之<lb/>
名飛流乍凝乎淬刃濯血又同於洗兵三軍激心始觀<lb/>
切玉之利萬夫駭耳俄聞潄玉之聲咸曰將軍發丹懇<lb/>
勞赤誠俾竭涸流溼枯稿增榮亹亹之流既控清而引<lb/>
濁濟濟之衆咸出死而入生豈一勺為多實一瓢為貴<lb/>
既挹注之有待知福禄之來為刀惟百鍊不挫其鋒鋩<lb/>
泉則九重未存其觱沸此畫地之成川如開流之納泉<lb/>
酌焉不竭瞻之在前何盡心之顒若致滿腹之怡然向<lb/>
<pb n="KR4h0139_WYG_067-34b"/>
使以誠為後以力為先動而有悔鑽之彌堅則佩彼孟<lb/>
勞諒無施於磽瘠拜同疏勒亦何望於潺湲於戲人之<lb/>
有志物莫能禦刀為短兵兮曷用泉居厚地兮不沮中<lb/>
石之箭處危疑而則那駐日之戈於精誠而誰與故能<lb/>
飛名域外獻功王所豈不以至誠如神達之於六府<lb/>
　　聚米為山賦<hi>以習知山川之險易為韻</hi>　　　<hi>唐</hi>蔣　防<lb/>
至精者米至大者山伊巧心之可化諒措手之非艱始<lb/>
聚之時雖未離乎掌握象成之後若可極於躋攀昔馬<lb/>
<pb n="KR4h0139_WYG_067-35a"/>
援以炎徼未賓雄圖是急爰請兵以薄伐將越險而深<lb/>
入懼君意之未明陳地形之久習既如辨襟帶分郡邑<lb/>
雖蠻貊千里亦可圍於寸眸岡巒萬重誠不過於數粒<lb/>
方高高而仰止異屑屑而俯拾遠近忽其豆分東西俄<lb/>
而玉立寫載既宣規模罔愆雪峯競聳雲嶺交連初疑<lb/>
棲畝之糧尚班於地漸以如坻之庾欲峻於天笑覆簣<lb/>
之難進訝高陵之遽遷起自纖微有類積塵為岳終非<lb/>
竒幻那同畫地成川且堅而不動者山之常遠而可識<lb/>
<pb n="KR4h0139_WYG_067-35b"/>
者人之智既分銖於忖度得道路之險詖所謂喻大於<lb/>
微圖難於易事非同於積累跡豈涉夫詐譌故得户牖<lb/>
不窺要荒可知積廩於增麗因陳而究竒縮地勢於撮<lb/>
土之間孰云見小備山形於握粟之内何慮功虧近可<lb/>
得而立驗遠無勞而坐馳經營若神不愧巨靈之跡融<lb/>
結隨意將符真宰之窺至矣哉曲盡人謀詳規地險非<lb/>
羣玉而玉彩爭光異落星而星芒動㸃然後師干可試<lb/>
隘害可期不假斗筲之算因成指畫之資念彼愚公誰<lb/>
<pb n="KR4h0139_WYG_067-36a"/>
肯與其進也徵夫良將吾當學以聚之<lb/>
　　聚米為山賦<hi>以明知險易寇敵成擒為韻</hi>　　<hi>唐</hi>獨孤鉉<lb/>
有山負固兮遠不可窺規模之於米兮了然可知象在<lb/>
其中則遠而視近積而能散故高以就卑所以舉一隅<lb/>
而必狀投一溢而増危峙乃糗糧始覿必盈之積塵其<lb/>
糠粃俄分不讓之為爰將取法非曰作偽初識聚米之<lb/>
夫及為樂山之智同遠近無拔蛇之患殊輕重去壓卵<lb/>
之易善於陣者謂我幄内師謀昧於事者謂我軍前兒<lb/>
<pb n="KR4h0139_WYG_067-36b"/>
戲於是高卑殊狀巖壑再闢爰分杵臼之資寫彼丘陵<lb/>
之積持一撮之多謂能作固迷方寸之地巳疑見敵操<lb/>
量鼓者早訝於拔山充糜粥者旋驚其茹石若其似朽<lb/>
疑駮如呀欲平防之於十手所指負之於五斗而盈無<lb/>
還三十之車侔於造化酷似五千之仞勢亦崇成且夫<lb/>
域以筲藏峯疑箕歛搜其存廩之實屹作捍邦之險削<lb/>
培塿而敝帚呈功吐嶔岑兮括囊未掩於是太白忽峙<lb/>
玉山宛呈簸持兮隂靈乍泄轉捧兮雲掌俄生偕病馬<lb/>
<pb n="KR4h0139_WYG_067-37a"/>
之岡莫知其遠指亡羊之路不見而明然以小方大布<lb/>
新除舊有懐狗盗之虞無辭蟻壤之漏爰謀爰度方同<lb/>
數米之人為岡為陵不是傾倉之寇是知進退由巳高<lb/>
下在心克盡崇卑之勢難均筲斗之斟勿謂君前嘗巧<lb/>
事外求音功早登於九仞敵何逃於七擒<lb/>
　　轅門射㦸枝賦<hi>以一箭解圍人中之後為韻</hi>　<hi>唐</hi>王　起<lb/>
矯矯吕公凛千載之英風立轅門而耀威百夫之特射<lb/>
㦸枝而騁伎一矢稱雄所以解紛為智和難成功豈徒<lb/>
<pb n="KR4h0139_WYG_067-37b"/>
用壯於六鈞之妙務能於百步之中當其劉氏興戎袁<lb/>
公結陣既禍拏而莫解亦兵纒而屢振鬭貔豹而不寧<lb/>
苦蚌鷸而相徇是用假我手弓救其血刃則萬夫駭目<lb/>
不在於和容二憾革心必資乎中俊闕力未疲徵會於<lb/>
兹排其患難成彼宴私離坐離立左之右之森森兩軍<lb/>
比晉楚衷甲之日桓桓二帥同劉項舞劒之時是用出<lb/>
雄㦸射小枝既從容而諭㫖亦慷慨而興辭乃曰射者<lb/>
所以明其志忠其質今欲轉禍為福反凶致吉若嗤同<lb/>
<pb n="KR4h0139_WYG_067-38a"/>
失鵠我藝自忝其疊雙儻妙等麗龜爾心固宜乎如一<lb/>
乃展容耀示英威決拾既佽分銖不違洸洸赳赳如翰<lb/>
如飛莫不竚其密彀釋此重圍彼㦸在門揭焉獨見立<lb/>
亭亭之直影引耽耽之英眄刃孤標而霜白末斜指而<lb/>
目眩彎弧弨弓之際勢若月圓鳴鏑於矢之端光如電<lb/>
炫觀之者心惕聞之者胆戰固當靖難於五兵豈獨解<lb/>
顔於一箭彼容色沮我師氣振咸曰將軍勇絶衆藝如<lb/>
神蹲甲非敵措杯不倫今在坐隅徒欲釁勇而嗇禍儻<lb/>
<pb n="KR4h0139_WYG_067-38b"/>
居戰陣誰當左馬而右人請懲忿於昔日願釋憾於兹<lb/>
辰盛矣哉斯會也當軍門而人無不協中㦸枝而戰無<lb/>
不舍既威加於域中亦藝絶於天下則毁其璧二人之<lb/>
訟息弄其丸兩家之難解比將軍之功實為小者<lb/>
　　長嘯却胡騎賦　　　　　　　<hi>宋</hi>范　鎮<lb/>
制動者以靜善勝者不爭伊劉氏之長嘯却胡人之亂<lb/>
兵初厯厯以傳聞合圍風靡遂稍稍而引退一境塵清<lb/>
當其分晉室之憂勤守幷門之衝要邊寇衆至敵戰數<lb/>
<pb n="KR4h0139_WYG_067-39a"/>
挑勝不可以近決敵不可以前料凌雲拔幟誰為趙璧<lb/>
之謀訴月登樓獨引蘇門之嘯出自予口期於衆聞徵<lb/>
角更變宫商互分儼神意以不動服戎心而若醺終夜<lb/>
長吟故異雞鳴之客遠人咸聽遂收烏合之羣是知安<lb/>
可破危利能圖害攻而至吾不為之戚服而去吾不為<lb/>
之泰亦猶雅歌之樂坐鎮軍中不假射聲之威横行塞<lb/>
外豈不以嘯本予發抑揚而自娛騎雖爾衆顧視而如<lb/>
無既傾聽以知漢乃散逃而入胡若楚軍夜遁之時聞<lb/>
<pb n="KR4h0139_WYG_067-39b"/>
歌於四面殊漢將道窮之日振臂而一呼宜夫深謀者<lb/>
為衆歸尚力者必自匱此以安而得儶彼以彊而失利<lb/>
因惟口之出好去滿目之異類遂使本朝雙闕時有内<lb/>
面之人廣莫一隅不逢南牧之騎大哉人籟斯發邊兵<lb/>
遂潛蓋得先聲之術曾無黷武之嫌談笑而却秦軍理<lb/>
宜共底偃息而藩魏室功亦難兼是何據一郡之尊憑<lb/>
百姓之助勢至小也以徳而大嘯甚微也因誠以著使<lb/>
被髮之醜類咸審音而遠去夫如是則有天下之君曷<lb/>
<pb n="KR4h0139_WYG_067-40a"/>
為西北之慮<lb/>
　　凌煙閣圖功臣賦　　　　　　<hi>唐</hi>崔　損<lb/>
粤若聖唐之御極也寰㝢克清鴻業再創纘功臣之烈<lb/>
紀重閣之上圖照日而增明閣凌煙而益壯勲庸是表<lb/>
威儀可望昭昭兮藻繪之容灼灼兮丹青之狀遠而視<lb/>
疑列仙之臺逼而察識公侯之相縹緲兮映空色而遥<lb/>
徹咫尺兮近天顔而内向稽其義知聖君之膺時覩其<lb/>
象知忠臣以應期叶雲龍之潛會合魚水之相資覽炎<lb/>
<pb n="KR4h0139_WYG_067-40b"/>
漢之前規寧或比矣徵大魏之往制何可尚之懿夫容<lb/>
彩彰施氣肅端儼風存正直色形恭儉若進忠以欲諫<lb/>
如率禮而有檢處其高也方取貴於功高居其險也固<lb/>
非同於履險則知君策勲兮旌於賢臣在圖兮參於前<lb/>
名位雍雍就丹楹而成列衣冠楚楚煥藻井而相鮮美<lb/>
繪迥超於雲閣崇勲豈比夫燕然是以皇心斯遠聖慮<lb/>
惟遐謀猷是念忠貞是嘉不然者豈徒飾藻繪之功恱<lb/>
輝煥之象對重欒之宏麗翫峻宇之𢎞敞而巳也所以<lb/>
<pb n="KR4h0139_WYG_067-41a"/>
作其炯誡激乎勸賞有以讚丕績之奕休有以念前勲<lb/>
而存想徒觀乎岧亭天半巃嵸雲中容止有作光芒有<lb/>
融廓宇宙而翼聖配丹青而紀功藹城闕之佳氣被君<lb/>
王之徳風仰之彌高嫓星辰正拱於紫極望之不及謂<lb/>
申甫將降於維嵩豈不遇聖明之主建公忠之節石有<lb/>
時而泐水有時而竭兹閣也不騫不崩表功臣之盛烈<lb/>
　　三箭定天山賦<hi>以遠仗皇威大降畨騎為韻</hi>　<hi>唐</hi>王　棨<lb/>
醜敵侵塞將軍耀威弓一彎而天山未定箭三發而鐵<lb/>
<pb n="KR4h0139_WYG_067-41b"/>
勒知歸驍騎來時疊利鏃以連中宫人祭處收黄塵而<lb/>
不飛始夫寇犯朔方檄傳邊壤高宗乃將鉞斯授仁貴<lb/>
而君恩是仗初持漢節鷹揚貔虎之威爰臂燕弧肉視<lb/>
豺狼之黨軍壓亭障營臨塞垣九姓猶憑其桀騖六鈞<lb/>
亦未於戎蕃既而胡兵鳥集賊騎雲屯將軍於是勇氣<lb/>
潛發雄心自論拈白羽以初抽手中雪耀攀雕鞍而乍<lb/>
逐磧裏星奔由是控彼烏號伸兹猿臂軍前而弦鬭邊<lb/>
月空際而<graphic n="KR1076" url="https://raw.githubusercontent.com/kanripo/KR-Gaiji/master/images/KR1076.png" mimeType="image/png"/>鳴朔吹聲穿勁甲俄駭膽於千夫血染平<lb/>
<pb n="KR4h0139_WYG_067-42a"/>
沙巳僵屍於一騎斯一箭之中也尚倡狂而背義是用<lb/>
再調弓矢重出麾幢曜英武於非類昭雄稜於異邦赤<lb/>
羽遠開騁神機而未巳胡雛又斃驚絶藝以無雙斯二<lb/>
箭之中也猶憑陵而未降且曰志以安邊誓將去害苟<lb/>
犬羊之衆斯舍則衛霍之功不大又流鏑以䖟飛復應<lb/>
弦而狼狽斯三箭之中也遂定七戎之外昔在秦漢嘗<lb/>
開土疆或勞師於征討徒耀武於張皇未若彎弧手妙<lb/>
於主皮大降虜衆騁伎心同於掩目遂靜沙塲故得𤣥<lb/>
<pb n="KR4h0139_WYG_067-42b"/>
化覃幽皇風被遠鳥嶺之烽巳息靈臺之伯斯偃然知<lb/>
魯連雖下於聊城豈定窮荒之絶巘<lb/>
　　鄂公奪槊賦　　　　　　　　<hi>宋</hi>田　錫<lb/>
唐初鄂公在二十四功臣之列獨推其雄力敵猛虎氣<lb/>
揚飛虹揮鞭而馬疾如電運槊而身輕若風稜稜真丈<lb/>
夫之勇頟頟信武夫之容於時擒李密戮王充靖隋之<lb/>
亂致唐之功非太宗不能得我之死力非我不能赴太<lb/>
宗之指縱壯其叱咤而萬夫莫敵摧堅陷陣而一隊前<lb/>
<pb n="KR4h0139_WYG_067-43a"/>
空雖孟賁之勇鄋瞞之崇固不足抗其銳當其鋒所以<lb/>
秦叔寶之徒屈突通之輩隨我轉戰指麾相從既而蕩<lb/>
平天下厎定寰中戎器既包於虎革勲臣盡紀於鴻鐘<lb/>
高祖位尊正凝旒於北闕太宗功大方主鬯於東宫一<lb/>
旦上御便殿公因召見語艱難之創業念辛勤於百戰<lb/>
張膽信其如升瞋目赩以流電有若伏波馬上據鞍而<lb/>
猶示筋骸李廣病中聞鼓而思驅組練帝問以軍陣之<lb/>
間何為最難奏曰唯避槊不易然奪槊尢難請殿下試<lb/>
<pb n="KR4h0139_WYG_067-43b"/>
臣斯藝幸殿下臨軒以觀於是宗室有齊王元吉力可<lb/>
以索鐵而伸鈎勇可以挾輈而磔石由是命之以角逐<lb/>
合之為勍敵二人乃策馬交馳鋒鋩若飛千人看萬人<lb/>
窺廣塲喧闐而將裂高殿崔嵬而欲敧一馳一驟乍合<lb/>
乍離紅塵漲天地殺氣飄旌旗若兩虎鬭而未知生死<lb/>
二龍戰而不辨雄雌天顔為之動容神武為之增威莫<lb/>
不鬼出神藏風馳雨走金吾之列衛旁震武庫之五兵<lb/>
潛吼或左兮或右或前而或後或翻身相避或挺身以<lb/>
<pb n="KR4h0139_WYG_067-44a"/>
誘王謂我藝必勝公謂彼槊可取俄而齊王之槊巳在<lb/>
鄂公之手駭衆目譟羣口喧喧闐闐足以見一勝而一<lb/>
負王猶以為偶然也於是再躍鋒鋩重飛驌驦欲致於<lb/>
必死之地將求乎一日之長雖餘勇而可賈豈突來而<lb/>
難防適資我勝終莫予傷乃至於再至於三皆為所奪<lb/>
有以見鄂公勝於齊王也壯哉厥藝如神其名益振信<lb/>
烏獲扛鼎之匹項羽拔山之倫宜其凌三軍而勢若摧<lb/>
枯奪一槊而易如拾芥聞之者誰不盡伏見之者無不<lb/>
<pb n="KR4h0139_WYG_067-44b"/>
大駭當其左擊右刺星馳電邁一場縱横使人神王而<lb/>
心快上意欣愉羣臣歡呼憐公絶藝多公壯圖書所謂<lb/>
番番良士詩所謂赳赳武夫霹靂可叱之而鬭泰山可<lb/>
挾之而趨況陳安擅價於蛇矛敢為匹敵羊偘得名於<lb/>
折樹未知馳驅是知天生聖哲贊以英傑料敵在於籌<lb/>
謀破敵由乎勇烈然後禍亂可弭姦雄可滅故漢高得<lb/>
樊噲乃濟鴻門之危太宗得鄂公乃立皇唐之基雖文<lb/>
皇之聖也房杜之謀也而軍功武力我寔多之<lb/>
<pb n="KR4h0139_WYG_067-45a"/>
　　裴將軍劒舞賦<hi>有序</hi>　　　　　<hi>唐</hi>喬　潭<lb/>
後元年秋七月羽林裴公獻戎捷於京師上御花蕚樓<lb/>
大置酒酒酣詔將軍舞劒為天下壯觀遂賦之詞曰<lb/>
將軍以幽燕勁卒耀武窮髮俘海濱敵山羯左執律右<lb/>
秉鉞振旅闐闐獻功魏闕上享之則鐘以悍簴鼓以靈<lb/>
鼉千伎度武萬人高歌秦雲動色渭水躍波有肉如山<lb/>
有酒如河君臣樂飲而一醉區夏薰薰而載和帝謂將<lb/>
軍拔劒起舞以張皇師旅以烜赫戎虜節八音行八風<lb/>
<pb n="KR4h0139_WYG_067-45b"/>
奮兩階之干羽公於是乎貝胄朱綅而作色虎裘錦裼<lb/>
而攘臂抗稜威飄銳氣陸離乎武備婆娑乎文事合桑<lb/>
林之容以盡其意照蓮花之彩以宣其利翕然鷹揚翼<lb/>
爾龍驤鋒隨指顧鍔應回翔取諸身而聳擢上其手以<lb/>
激昻縱横耀穎左右交光觀乎此劒之躍也乍雄飛俄<lb/>
虎呴揺鹿盧射牛斗空中悍慓不下將久歘風落而雨<lb/>
來累愜心而應手爾其陵厲清浮絢練夐絶青天兮何<lb/>
倚白雲兮可決覩二龍之追飛見七星之明滅雜朱干<lb/>
<pb n="KR4h0139_WYG_067-46a"/>
之逸勢應金奏之繁節至乃天輪宛轉貫索迴環光沖<lb/>
融乎其外氣渾合乎其間若湧雲濤如飛雪山萬夫為<lb/>
之雨汗八佾為之慙顔及乎度曲將終發機由捷或連<lb/>
翩而七縱或瞬息而三接風生兮蒨斾襜襜電走兮彤<lb/>
庭曄曄隂明變見靈怪離躐將鬼神無所遁逃豈蠻夷<lb/>
之不足震懾嗟夫蘭子之迭躍其技未雄仲由之自衛<lb/>
其舞未工豈若將軍為百夫之特寶劒有千金之飾奮<lb/>
紫髯之白刃發帝庭之光色所以象大君之功亦以宣<lb/>
<pb n="KR4h0139_WYG_067-46b"/>
忠臣之力或歌曰洸洸武臣耀雄劒兮清邊塵威戎行<lb/>
兮率土來賓焉用輕裙之妓女長袖之才人天子穆然<lb/>
詔伶官斥鄭衛選色者使覘乎軍容教舞者俾觀乎兵<lb/>
勢激楚結風發揚蹈厲僉謂將軍之劒舞古未之制<lb/>
　　郭子儀單騎見敵賦　　　　　<hi>宋</hi>秦　觀<lb/>
回紇入寇汾陽出征何單騎以見敵蓋臨戎而示情四<lb/>
馬雄趨方傳呼而免胄諸羌駭矚俄下拜以投兵方其<lb/>
唐祚中微胡塵内侮承范陽猖獗之亂值永嘉因循之<lb/>
<pb n="KR4h0139_WYG_067-47a"/>
主金繒不足以塞其貪嗜鎧仗不足以止其攘取雲屯<lb/>
三輔但分諸將之兵烏合萬羣難破重圍之堵子儀乃<lb/>
外弛嚴備中輸至誠氣干霄而直上身按轡以徐行於<lb/>
是露刃者膽䘮控弦者骨驚謂令公尚臨於金革想可<lb/>
汗未厭於寰瀛頓釋前憾來尋舊盟彼何人斯忽去幢<lb/>
幡之盛果吾父也敢論戈甲之精豈非事方急則宜有<lb/>
異謀軍既孤則難拘常法遭彼敵之悍勁屬我師之困<lb/>
乏校之力則理必敗露示以誠則意當親狎所以徹衛<lb/>
<pb n="KR4h0139_WYG_067-47b"/>
四環去兵兩夾雖鋒無鏌邪之銳而勢有泰山之壓據<lb/>
鞍以出若乘擒虎之驄失仗而驚如棄華元之甲金石<lb/>
至堅也以誠可動天地至大也以誠可聞矧爾熊羆之<lb/>
屬困乎蛇豕之羣於是時也將乘驕而必敗兵不戢則<lb/>
將焚惟有明信乃成茂勲吐蕃由是而引歸師殲靈夏<lb/>
僕固於焉而暴卒禍息幷汾非不知猛虎無助也受侮<lb/>
於狐貍神龍失水也見侵於螻蟻曷為烽鏑之交下遽<lb/>
遺紀綱而不以蓋念至威無恃於張皇大智不資於恢<lb/>
<pb n="KR4h0139_WYG_067-48a"/>
　詭遠同光武輕行銅馬之營近類曹成獨造國良之壘<lb/>
　向若怨結不解禍連未央養威嚴於將軍之幕角技巧<lb/>
　於勇士之場攻且攻兮天變色戰復戰兮星動芒如此<lb/>
　則雖驍雄而必斃顧創病以何長苻秦夸南伐之師坐<lb/>
　投淝水新室恃北來之衆立潰昆陽固知精擊刺者非<lb/>
　為將之良敢殺伐者非用兵之至况徳善之身積宜福<lb/>
　祥之天畀故中書二十四考焉由此而致<lb/>
　<lb/>
<pb n="KR4h0139_WYG_067-48b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定厯代賦彚巻六十四<lb/>
</p>
<p>
</p>
  </div>
</body>
</text>
</TEI>
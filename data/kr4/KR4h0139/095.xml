<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0139_WYG_095-1a"/>
　欽定四庫全書<lb/>
御定歴代賦彚巻九十二<lb/>
　　音樂<lb/>
　　　舞賦<hi>有序</hi>　　　　　　　　　<hi>漢</hi>傳　毅<lb/>
　楚襄王既遊雲夢使宋王賦髙唐之事將置酒宴飲謂<lb/>
　宋玉曰寡人欲觴羣臣何以娯之玉曰臣聞歌以詠言<lb/>
　舞以盡意是以論其詩不如聴其聲聴其聲不如察其<lb/>
　形激楚結風陽阿之舞材人之窮觀天下之至妙噫可<lb/>
<pb n="KR4h0139_WYG_095-1b"/>
　以進乎王曰其如鄭何王曰小大殊用鄭雅異宜弛張<lb/>
　之度聖哲所施是以樂記干戚之容雅美蹲蹲之舞禮<lb/>
　設三爵之制頌有醉歸之歌夫咸池六英所以陳清廟<lb/>
　協神人也鄭衛之樂所以娛密坐接歡欣也餘日怡蕩<lb/>
　非以風民也其何害哉王曰試為寡人賦之王曰唯唯<lb/>
　詞曰<lb/>
　夫何皎皎之閒夜兮明月列以施光朱火曄其延起兮<lb/>
　燿華屋而熺洞房黼帳祛而結組兮鋪首炳以焜煌陳<lb/>
<pb n="KR4h0139_WYG_095-2a"/>
菌席而設坐兮溢金罍而列玉觴騰觚爵之斟酌兮漫<lb/>
既醉其樂康嚴顔和而怡懌兮幽情形而外揚文人不<lb/>
能懐其藻兮武毅不能隱其剛簡惰跳踃般紛拏兮淵<lb/>
塞沈蕩改恒常兮於是鄭女並進二八徐侍姣服極麗<lb/>
姁媮致態貌嫽妙以妖蠱兮紅顔曄其揚華眉連娟以<lb/>
増繞兮目流睇而横波珠翠的皪而照燿兮華袿飛髾<lb/>
而雜纎羅顧形影自整装順微風揮若芳動朱脣紆清<lb/>
陽亢音髙歌為樂之方歌曰攄予意以𢎞觀兮繹精靈<lb/>
<pb n="KR4h0139_WYG_095-2b"/>
之所束弛𦂳急之絃張兮慢末事之委曲舒恢炱之廣<lb/>
度兮闊細體之苛縟嘉闗雎之不淫兮哀蟋蟀之局促<lb/>
啓㤗真之否隔兮超遺物而度俗揚激徴騁清角贊舞<lb/>
操奏均曲形態和神意協從容得志不劫於是躡節鼓<lb/>
陳舒意自廣游心無垠逺思長想其始興也若俯若仰<lb/>
若來若徃雍容惆悵不可為象其少進也若<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>若行若<lb/>
竦若傾兀動赴度指顧應聲羅衣從風長褎交横駱驛<lb/>
飛㪚颯沓合并鶣<graphic n="KR1870" url="https://raw.githubusercontent.com/kanripo/KR-Gaiji/master/images/KR1870.png" mimeType="image/png"/>燕居拉㧺鵠驚綽約閒靡機迅體<lb/>
<pb n="KR4h0139_WYG_095-3a"/>
輕姿絶倫之妙態懐慤素之潔清修儀操以顯志兮獨<lb/>
馳思乎杳冥在山峨峨在水湯湯與志遷化容不虚生<lb/>
明詩表指嘳息激昻氣若浮雲志如秋霜觀者増歎諸<lb/>
工莫當於是合場遞進案次而俟埒材角妙夸容廼理<lb/>
軼態横出瑰姿譎起眄般鼔則騰清眸吐哇咬則發皓<lb/>
齒摘齊行列經營切儗彷彿神動廻翔竦峙擊不致爽<lb/>
蹈不頓趾翼爾悠徃闇復輟已及至迴身還入迫於急<lb/>
節浮騰累跪跗蹋摩跌紆形赴逺漼似摧折纎縠蛾飛<lb/>
<pb n="KR4h0139_WYG_095-3b"/>
紛猋若絶超<graphic n="KR2439" url="https://raw.githubusercontent.com/kanripo/KR-Gaiji/master/images/KR2439.png" mimeType="image/png"/>鳥集縱弛殟殁蜲蛇姌嫋雲轉飄曶體<lb/>
如游龍褎如素蜺<graphic n="KR3151" url="https://raw.githubusercontent.com/kanripo/KR-Gaiji/master/images/KR3151.png" mimeType="image/png"/>
                    <graphic n="KR3418" url="https://raw.githubusercontent.com/kanripo/KR-Gaiji/master/images/KR3418.png" mimeType="image/png"/>而拜曲度究畢遷延㣲笑退復<lb/>
次列觀者稱麗莫不怡恱於是歡洽宴夜命遣諸客擾<lb/>
攘就駕僕夫正䇿車騎並狎巃嵸逼迫良駿逸足搶捍<lb/>
凌越龍驤横舉揚鑣飛沫馬材不同各相傾奪或有踰<lb/>
埃赴轍霆駭電滅蹠地逺羣闇跳獨絶或有宛足鬱怒<lb/>
盤桓不發後往先至遂為逐末或有矜容愛儀洋洋習<lb/>
習遲速承意控御緩急車音若雷騖驟相及駱漠而歸<lb/>
<pb n="KR4h0139_WYG_095-4a"/>
雲散城邑天王燕胥樂而不泆娛神遺老永年之術優<lb/>
哉游哉聊以永日<lb/>
　　舞賦　　　　　　　　　　　梁簡文帝<lb/>
酌蒲桃坐柘觀命妙舞徴清彈丱髮初笄參差俱集信<lb/>
身輕而釵重亦腰羸而帶急響玉砌而遲前度金扉而<lb/>
斜入似斷霞之照彩若飛鸞之相及既相看而緜眎亦<lb/>
含姿而俱立於是徐鳴嬌節薄動輕金奏巴渝之麗曲<lb/>
唱碣石之清音扇纔移而動步鞞輕宣而逐吟爾乃優<lb/>
<pb n="KR4h0139_WYG_095-4b"/>
游容豫顧盼徘徊强紆顔而失笑乍雜怨而成猜或低<lb/>
昻而失侣乃歸飛而相附或前異而始同乍初雜而後<lb/>
赴不遲不疾若輕若重盼鼓微吟迴巾自擁髮亂難持<lb/>
簪低昜捧牽情恃恩懐嬌妒寵<lb/>
　　舞賦　　　　　　　　　　　<hi>唐</hi>平　列<lb/>
陳思王榮分帝子寵列天孫集賢東閣追宴西園使趙<lb/>
女攜琴文君送酒劉楨吮墨而作賦王粲稱觴而獻壽<lb/>
樂者所以節宣其意舞者所以激揚其氣不樂舞以調<lb/>
<pb n="KR4h0139_WYG_095-5a"/>
風俗不舞無以攄情志王乃奏長歌登舞閣徵絶伎於<lb/>
行宫命夭姬而走索同曵緒之翩聫状跳丸之揮霍即<lb/>
使燕姬撫琴秦女吹笙楚妃歌防露之曲陳后唱結風<lb/>
之聲則有楚媛巴兒齊童鄭女躡凌波之緩歩曳飛蟬<lb/>
之薄縷掩長褎以徐吟頓纎腰而起舞低鳯鬟於綺席<lb/>
聴鸞歌於促柱燭若蓉蕖折波而湧出婉若鴻鵠凌雲<lb/>
而欲舉其為體也似流風廻雪而相應其為勢也似野<lb/>
鶴山雞而對鏡總衆麗以為資集羣眸而動咏觀其躡<lb/>
<pb n="KR4h0139_WYG_095-5b"/>
影赴節體若摧折將欲來而不進既似去而復輟迴身<lb/>
若春林之動條舉袂若寒庭之流雪乃其指顧彷徨神<lb/>
氣激昻竦輕軀以鶴立若將飛而未翔作之者不知其<lb/>
所觀之者恍若有亡别有丘園羇旅簪纓無序擢髙枝<lb/>
於芳桂挺茂榦於長楚頓雌雄於飛伏卜行藏於虎䑕<lb/>
思擢太常之第求奉揚庭之舉<lb/>
　　觀舞賦<hi>有序</hi>　　　　　　　　<hi>漢</hi>張　衡<lb/>
客有觀舞於淮南者美而賦之曰<lb/>
<pb n="KR4h0139_WYG_095-6a"/>
音樂陳兮㫖酒施擊靈鼓兮吹參差叛滛衍兮漫陸離<lb/>
於是飲者皆醉日亦既昃美人興而將舞乃修容而改<lb/>
服襲羅縠之雜錯申綢繆而自飾拊者啾其齊列盤鼓<lb/>
煥以駢羅抗修䄂以翳面展清聲而長歌歌曰驚雄遊<lb/>
兮孤雌翔臨歸風兮思故鄉搦纎腰兮互折嬛傾倚兮<lb/>
低昻増芙蓉之紅華兮光灼爍以發揚騰嫮目以顧盼<lb/>
兮盼爛爛以流光連翩絡繹乍續乍絶裾似飛鸞褎如<lb/>
廻雪於是粉黛弛兮玉質粲珠簪挻兮緇髮亂然後飾<lb/>
<pb n="KR4h0139_WYG_095-6b"/>
笄整髮被纎垂縈同服駢奏合體齊聲進退無差若影<lb/>
追形<lb/>
　　觀舞賦<hi>應魏王教</hi>　　　　　　　　<hi>唐</hi>謝　偃<lb/>
惟欽明之昌運應靈圖而嗣籙紐三代之離術正千齡<lb/>
之差朔可以治定制禮可以功成變樂實磐石之攸寄<lb/>
固維城之斯屬欣微生之多幸濫髙選於名藩列通籍<lb/>
之渥惠承置醴之殊恩晨曳裾於東閣夕侍宴於西園<lb/>
於時霜氣斂靄夜景澄廓雲撤層臺煙銷連閣流月華<lb/>
<pb n="KR4h0139_WYG_095-7a"/>
以照耀間星文而灼爍巖桂偃而未彫宫梧紛而就落<lb/>
於是羅薦周設黼帳髙舒露凝珠網風清玉除燭浮輝<lb/>
於緹幕燈籠光於綺疏爾乃咀清哇揚激徴金石奏絲<lb/>
桐理竒調間發新聲互起從宴洽而忘疲歡情暢而未<lb/>
已於是燕餘齊列絳樹分行曳羅裙兮拖瑶珮簪羽釵<lb/>
兮珥明璫擢纎腰以孤立若巻旌之未揚紆修袂而將<lb/>
舉似驚鴻之欲翔退不失倫進不踰曲流而不滯急而<lb/>
不促絃無差褎聲必應足香散飛巾光流轉玉若乃巴<lb/>
<pb n="KR4h0139_WYG_095-7b"/>
姬並進鄭媛俱前對席齊舉分庭共旋乍差池以燕接<lb/>
又颯沓而鳬連止有餘態動無遺妍似兩豔之同發類<lb/>
雙花之偶鮮進止合度俯仰若一節緩則顧遲唱速則<lb/>
迴疾殊姿異制不可談悉若夫金翠的皪緗綺參差方<lb/>
趨應矩圓歩中規飛鈿雪落頹鬢雲垂舒類飛霞曳清<lb/>
漢屈若垂栁縈華池既而曲變終雅奏闋清角止流商<lb/>
絶頓華履以自持整文袿而竚節始綽約而迴歩乃遷<lb/>
延而就列於是君王悠然懐古怡然自適遷思迴慮弛<lb/>
<pb n="KR4h0139_WYG_095-8a"/>
懸改夕揖摛藻之賔引良談之客然後討覈八索詆訶<lb/>
六籍語妙則衆絶希夷論逺則喻窮開闢議先哲之往<lb/>
軌考前王之餘迹方欲草登封之頌勒雲亭之石與日<lb/>
月而齊明同天地之不易<lb/>
　　鞞舞賦　　　　　　　　　　<hi>晉</hi>夏侯湛<lb/>
專竒巧於樂府兮苞殊妙乎伶人匪繁手之末流兮乃<lb/>
皇世之所珍在廟則格祖考兮在郊則降天神納和氣<lb/>
於兩儀兮通克諧乎君臣協至美於九成兮等太上乎<lb/>
<pb n="KR4h0139_WYG_095-8b"/>
睿文<lb/>
　　兩階舞干羽賦<hi>以皇風廣𬒳夷夏謐清為韻</hi>　<hi>唐</hi>闕　名<lb/>
寰海之内長沙大野妖星既落兮天履其下皇帝將欲<lb/>
罷鑄兵歸䮜馬舞比干羽文化區夏在昔則格虞氏之<lb/>
逺人於今則彰我朝之風雅日麗黄道帝臨丹墀鼓靈<lb/>
鼉兮旂翠風登舞童而詔樂師兩階儼然而八佾舞之<lb/>
顧歩而動兮成文在兹拊金懸始求聲於律吕揚玉戚<lb/>
非取象於華夷且干者兵器去其用而持其實羽者樂<lb/>
<pb n="KR4h0139_WYG_095-9a"/>
音美其聲而秉其質是用抑揚於倒載之後鼓舞於飾<lb/>
容之日肅穆壯成舒遲靜謐周旋乎東向西向行列乎<lb/>
左墄右墄所以増廣殿之煜烜所以符太階之光明然<lb/>
後叶順氣繼和聲騖精而白日重貫造物而洪爐再成<lb/>
必使萬類千品四維八紘革心而來約泄泄於靈府鼔<lb/>
腹而進仰巍巍於穆清吾君是以黜掌上之纎腰弛庭<lb/>
中之妙戲况丸劒揮霍巾盤慢易或洶湧於鼇抃或翩<lb/>
翻於鳥企諒文徳之無補於樂情之為偽若其條暢旁<lb/>
<pb n="KR4h0139_WYG_095-9b"/>
逹聲明逺被俾其洞心駭耳屈膝交臂是知至誠可以<lb/>
幽通大樂兹焉綂同彼儀鳯之瑞格神之功雖非至理<lb/>
是必同風不然曷能去肉刑除脂網福如山峙澤若河<lb/>
廣蓋總干動其形容理國觀於指掌而巳客有窺萬舞<lb/>
美柏皇然後賦兩階之事知五樂之方<lb/>
　　開元字舞賦<hi>以全徳崇文通節聲色為韻</hi>　　<hi>唐</hi>闕　名<lb/>
禮以訓俗樂以移風粤我皇兮是崇字以形言舞以象<lb/>
徳肇開元兮是則是知聖人之合舞也既所以誕敷文<lb/>
<pb n="KR4h0139_WYG_095-10a"/>
教亦所以擬象周旋自我作古示不相沿豈比夫漢主<lb/>
習五行之典虞后陳兩階之前干戚之容雖備文字之<lb/>
㫖未全何以哉盡美盡善待吾君其具焉望之如雲聖<lb/>
人為君横御樓於北極張古樂於南薫八佾之羽儀繁<lb/>
㑹七盤之綺褎繽紛雷轉風旋應鼉鼓以赴節鸞迴鶴<lb/>
舉循鳥跡以成文周瑜之顧不作蒼頡之字爰分竦萬<lb/>
方之壯觀邈千古之未聞其漸也左之右之以引以翼<lb/>
整神容而裔裔被威儀而抑抑煙霏桃李對玉顔而共<lb/>
<pb n="KR4h0139_WYG_095-10b"/>
春日照晴霓間羅衣而一色霧縠從風宛若驚鴻匿跡<lb/>
於往來之際更衣於倏忽之中始紆朱而曳紫旋布緑<lb/>
而攢紅傅仲之詞徒欲歌其俯仰離婁之目曽未識其<lb/>
變通懿夫乍續乍絶將超復發啓皓齒以吟風騰星眸<lb/>
而吐月揺動赴度或亂止以成行指顧應聲乃徐行而<lb/>
順節且歌者所以導志舞者所以飾情觀其容也或以<lb/>
移乎風俗察其字也或以表乎貞明振古不睹斯今獨<lb/>
榮掩雲門而奪大濩鄙咸池而陋六英一人有作萬物<lb/>
<pb n="KR4h0139_WYG_095-11a"/>
咸亨臣固迷於日用願頌美兮載厥聲<lb/>
　　太清宫觀紫極舞賦<hi>以大樂與天唐地同和為韻</hi>張復元<lb/>
樂者所以諧萬國舞者所以節八風故𤣥宗致紫極之<lb/>
舞朝太清之宫俾觀舞以知徳徳以容備省風以作樂<lb/>
樂以文同吾君纘道紀修祖功將有事以朝獻必斯舞<lb/>
之是崇方其一人在庭羣后列位奉常執禮以恭命太<lb/>
樂陳儀而蕆事望聖主以龍升見舞重而麇至舞之作<lb/>
矣應其度而展其容樂乃徧焉動於天而蟠於地其始<lb/>
<pb n="KR4h0139_WYG_095-11b"/>
也顧歩齊進蹁蹮有序既乍抑而復揚遂將墜而還舉<lb/>
始躡跡以盼睞每動容於取與陳器用之煌煌曳衣裳<lb/>
之楚楚觀乎俯仰迴旋乍離乍聨輕風颯然杳兮俯虹<lb/>
霓而觀列仙飄颻遷延或却或前清宫肅然儼兮若披<lb/>
雲霧而覩青天惟紫也取紫宫之清惟極也明太極之<lb/>
先用之則邦國之光備施之則中和之氣宣徐而匪濁<lb/>
比上帝鈞天之樂靜而不過小圜丘雲門之和亦何必<lb/>
持彼羽旌方聞乎得禮執其干戚然後為止戈彼延陵<lb/>
<pb n="KR4h0139_WYG_095-12a"/>
空歎於象箾宋玉徒美其陽阿詎能合天地之大徳調<lb/>
陰陽之大訛者乎洪惟我后遵祖為大道其樂使萬物<lb/>
無不宣飾其容使兆人無不頼客有觀而作頌願播之<lb/>
於九域之外<lb/>
　　太清宫觀紫極舞賦<hi>以大樂與天唐地同和為韻</hi>李　絳<lb/>
開元中賜海内以正朔示天下以禮樂舞紫極於宫庭<lb/>
饗𤣥元於雲幄乃樹以旌旃設以宫懸由中出以表静<lb/>
用上薦於告䖍盛徳之容昭之於行綴至和之節奉之<lb/>
<pb n="KR4h0139_WYG_095-12b"/>
以周旋激乎流音之下存乎大樂之先八佾以敷肅然<lb/>
舞於清廟九奏之作杳若享乎鈞天如是則文始不得<lb/>
盛於漢日大章未可比於堯年振萬古而獨出豈百王<lb/>
之相沿洎乎秉翟而敘候樂以舉協黄鍾歌大吕乍陽<lb/>
開於簫管忽陰閉於柷敔淹速以度正直是與若中正<lb/>
而離立復徐動而進旅和之感物應鳥獸以蹌蹌禮以<lb/>
成文垂衣裳之楚楚由是俾有司夙夜在公候吉日鼓<lb/>
鐘於宫方將萬舞爰節八風於以易其俗於以告厥功<lb/>
<pb n="KR4h0139_WYG_095-13a"/>
因乎所自制在其中申敬也其恭翼翼宣滯也其樂融<lb/>
融齊無聲於合莫感有情而統同則其業之所肄習之<lb/>
則利作兹新樂著為故事享當其時舞於此地退而成<lb/>
列周廟之干戚以陳折而復施魯宫之羽籥斯備美乎<lb/>
冠之象以峨峨舞其容以傞傞合九變之節動四氣之<lb/>
和散𤣥風以條暢洽皇化之𢎞多是時也天地㤗人神<lb/>
㑹舞有容歌無外故曰作樂以象徳有功而可大<lb/>
　　舞中成八卦賦<hi>以中和所製盛徳斯陳為韻</hi>　<hi>唐</hi>張存則<lb/>
<pb n="KR4h0139_WYG_095-13b"/>
樂之容舞為則導於情崇於徳製其衣而五方咸備頒<lb/>
其序而八卦不惑然後體利貞而疾徐有度法行健而<lb/>
循環不窮數盈而剛柔匪雜綴短而明徳將融初配六<lb/>
以迴旋狀馬行於此及變三而成列知龍化其中信乾<lb/>
坤之簡易應金石之變通於是步日而前因風而舉乗<lb/>
飄颺而婆娑雜沓映照燭而長短合序既順之而不却<lb/>
亦明之而有所則離巽之不差豈進退之無旋則有應<lb/>
水之理象木之規疊若奔溜散如繁絲五色相宣謂神<lb/>
<pb n="KR4h0139_WYG_095-14a"/>
龜初負八音咸奏知靈鳯來儀震也坎也何斯違斯既<lb/>
以恱隨企其遵令象山而乍結乍凝依澤而若游若泳<lb/>
狀巍巍之徳仰之彌髙節蕩蕩之音於斯為盛是知艮<lb/>
兌之為美故必隨而不競是故聖人窮樂之變制舞惟<lb/>
新效知來而藏往故有要而有倫非干戚之前設若鈞<lb/>
天之所陳至若卿雲共臨瑞日同霽乍離乍合若翔若<lb/>
滯隨方辨色非前代之舊章應節成文實我唐之新製<lb/>
是知舞以適道無頗樂以審政同和觀象取則異乎側<lb/>
<pb n="KR4h0139_WYG_095-14b"/>
弁峨峨則斯舞也實百代之不訛<lb/>
　　舞中成八卦賦<hi>以中和所製盛徳斯陳為韻</hi>　<hi>唐</hi>白行簡<lb/>
卦惟體徳舞以象功分其節於乾坤之位列其畫於綴<lb/>
兆之中相彼六爻爰配數於六律侔兹八體俾叶義於<lb/>
八風原夫乍合乍離進旅退旅參於繇而九變無撓辨<lb/>
於位而五方有序作既自於天心用必在夫君所剛柔<lb/>
斯别皆取象於負圖俯仰可觀各分行於曳緒爾其舞<lb/>
既備位亦陳贊陽和之啓蟄助雷雨之解屯卦始畫於<lb/>
<pb n="KR4h0139_WYG_095-15a"/>
庖犠當皇唐貞元之嵗易咸列於宣父在聖祖中和之<lb/>
辰度曲未終變態無極震艮以節其動止離坎以分其<lb/>
南北聞之者正性命而深和覩之者守精微而不賊繼<lb/>
虞韶之盡美哂夏樂之慙徳徵其本察其儀成於巽而<lb/>
徳風備矣變為兊而聖澤在斯近取諸身且表乎是則<lb/>
是傚大合乎樂孰謂乎不識不知矧夫作者既取諸身<lb/>
演者必因於聖諒曠代而莫覩實於斯而為盛其始也<lb/>
取於卦而施諸人其終也觀其妙而通乎政是以契兹<lb/>
<pb n="KR4h0139_WYG_095-15b"/>
穆穆異彼傞傞象在於中將致天地交泰徳形於外以<lb/>
明保合太和且夫周八佾而非美漢五行而徒製雖冠<lb/>
華秉翟於干戚之間起索隱鈎深於天人之際曷若容<lb/>
止合於彖象幽賾殊乎卜筮客有欣千載之一時歌聖<lb/>
功而獻藝<lb/>
　　舞中成八卦賦<hi>以中和所製盛徳斯陳為韻</hi>　<hi>唐</hi>錢衆仲<lb/>
舞者樂之容卦者象之則故因舞以成卦乃觀象以知<lb/>
徳八音是節位必配乎八風五方具陳衣必表乎五色<lb/>
<pb n="KR4h0139_WYG_095-16a"/>
是以徳從之理也功加有截化洽無為作樂以習舞同<lb/>
文而共規俾萬姓覩而悦服百代勤而行斯懿其舞者<lb/>
員來樂人攸敘匏土革木兮夙設六律五聲兮具舉初<lb/>
就列以修容忽揚袂而進旅體殊舜樂九成徒辨其疾<lb/>
徐跡類羲文八卦自分其處所行綴罔失俯仰攸同乾<lb/>
坤定而有倫有要震兑分而自西自東禀雷澤以浹洽<lb/>
象天地之昭融紛綸乎抑揚之際輝煥乎節奏之中進<lb/>
退相依變易交映艮巽布而若離若合離坎峙而不譁<lb/>
<pb n="KR4h0139_WYG_095-16b"/>
不競體山風之次序叶水火之情性周旋乎𤣥武之間<lb/>
繁㑹乎羽籥之盛既而諧管磬感神人卦成列而不已<lb/>
節有序而復頻赴度應聲倐鳯轉而龍翥攢青拖紫<lb/>
駭霞粲而錦新翹遥兮比大章而未匹縹緲兮異鈞天<lb/>
之下陳我后惟明舊章爰製以嗣以續不陵不替和樂<lb/>
且濡每立象以化人徳音不忘故體乾而稱帝是知卦之<lb/>
設也八方正四序和彼象功以明徳安可與兹舞而同<lb/>
科<lb/>
<pb n="KR4h0139_WYG_095-17a"/>
　　國子舞賦<hi>以持羽後見形貌雍雅為韻</hi>　　　<hi>唐</hi>闕名<lb/>
天子斂賢才之地合禮樂之府命宗伯因四時之宜教<lb/>
胄予以六代之舞惟徳是務以和為主翕左手以執籥<lb/>
就前軒以樹羽方將發揮五禮張皇六詩忽投步而赴<lb/>
節乍整容而自持雖鏘鏘與濟濟必庸庸以祗祗及夫<lb/>
鐘鼓鏗訇絲竹宴衍音容間起干旄迭見屹然山立歘<lb/>
然風從觀者如堵曷不肅雍實經國之洪範蓋訓人於<lb/>
中庸且樂以平其心舞以發其貌故無小無大是則是<lb/>
<pb n="KR4h0139_WYG_095-17b"/>
傚宜合國之子弟實教人於忠孝其儀不忒其徳維馨<lb/>
逺人由是以來之故時無違命明神可得而禮矣故物<lb/>
無遁形大哉聖人其道可久約我以禮樂𢎞我以孝友<lb/>
覩蹮蹮之屢舞實循循之善誘文徳温恭則羽籥在歸<lb/>
根之時武士發揚則干戈居蘖萌之後夫手之舞之有<lb/>
小有大成童舞象弱冠舞夏並允浹於生靈良克諧於<lb/>
風雅莫善於樂執而勿舎聖人若斯須而去身則孰垂<lb/>
拱於天下<lb/>
<pb n="KR4h0139_WYG_095-18a"/>
　　柘枝舞賦<hi>有序</hi>　　　　　　　<hi>唐</hi>沈亞之<lb/>
往者某值宴於鄭衛之侯坐與客序樂作堂下行舞男<lb/>
女紛雜交貫率以百品而觀者蓋<graphic n="KR1863" url="https://raw.githubusercontent.com/kanripo/KR-Gaiji/master/images/KR1863.png" mimeType="image/png"/>然既罷昇鼓堂上<lb/>
絃吹大奏命為柘枝舞則皆排目矢座客曰今自有土<lb/>
之樂舞堂上者唯胡部與焉而柘枝益肆於態誠足以<lb/>
賦其容也因顧予緒之以洗客念賦曰<lb/>
昔神祖之克戎賔雜舞以混㑹柘枝信其多妍兮命佳<lb/>
人以繼態㙳隆冠之䄡曳騖遊思之情香兮注閃舉以<lb/>
<pb n="KR4h0139_WYG_095-18b"/>
揮獝兮拖襟之䄡䄡曳騖遊思之情香兮注光波於穠<lb/>
睇顧巧度之無窮兮將多變而若雲揚厲唱於鼉鼓兮<lb/>
儼蘭露之芳津汨旁俯以裊影兮蕩風蕖於横茵愕兮<lb/>
若驚弛兮若懶歘然逴姹翔然嫣偃婉振修褎以抛拂<lb/>
兮韜纎肱以糅綰差重錦之華衣俟終歌而薄袒既而<lb/>
抑倚昂<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>蹈節振臂驅㨗蹀以促碎盡戎儀於弱媚見<lb/>
孫律於武姓入西河之劒氣曲響未遒邊風襲吹聞代<lb/>
馬之清嘶發言禽於詠類客曰若此之狀也以鄭衛而<lb/>
<pb n="KR4h0139_WYG_095-19a"/>
前陳吾固知其將墜<lb/>
　　湖南觀雙柘枝舞賦　　　　　<hi>唐</hi>盧　肇<lb/>
瀟湘二姬桃花玉姿獻柘枝之妙舞佐清宴於良時始<lb/>
其金罍欲陳象筵宿設考清音於絃管之部選麗質於<lb/>
綺羅之列何彼姝之婉孌媚戎服豪俠司司樂以魚符<lb/>
發詠侍兒以蘭膏薦潔華燈張翠被徹聴銅壺之刻漏<lb/>
瞻銀漢之明滅佇新詞以潛習隱含具而纔閱恐急節<lb/>
之將差撫柔荑而不絶及夫陽烏浴彩寒雞早晨登妝<lb/>
<pb n="KR4h0139_WYG_095-19b"/>
臺而鸞鳯比翼對寳鏡而菡萏爭春桂裳馥以彩翠玉<lb/>
指皓以嶙峋互飾鉛華畏濃澹之殊態共聴金管恐髙<lb/>
低之不均須臾饔正奉差司樽舉酌左肴兮右胾兕觥<lb/>
兮玉爵朱題赩以垂虹素幕翩以騰鶴羅異果之芬芳<lb/>
映雕盤之錯落時也羣工合奏絃悲管清升歌闋賔禮<lb/>
成於是乎<graphic n="KR3300" url="https://raw.githubusercontent.com/kanripo/KR-Gaiji/master/images/KR3300.png" mimeType="image/png"/>鼉鼓啾鳯笙雲駢四坐花芬兩楹舞師巧<lb/>
誨於蹈厲諧優飾辯以縱横且曰不巾不擲匪鐸匪舌<lb/>
古也郅支之伎今也柘枝之名因清角之繁奏見韶華<lb/>
<pb n="KR4h0139_WYG_095-20a"/>
之並榮佳人乃整金蟬収玉燕襲舞衫突舞弁珠彩熒<lb/>
煌鈐光炫轉外寳帯以連玉中丹裾而疊蒨則有鞶鑑<lb/>
逶迤瓊瑰四垂鞾瑞錦以雲匝袍蹙金而鴈攲將翺將<lb/>
翔惟鴛惟鴦稍隨緩節歩出東廂始再拜以雜立俄側<lb/>
身而相望思東南之美兮清風甚長凝情頃刻兮靜對<lb/>
鏗鏘再撫華裙巧襞修袂將勻玉顔若抗瓊珶懐要妙<lb/>
以盈心望深思而滿背彼工也以初奏迎我舞也以次<lb/>
旅呈乍折旋以赴節宛約約而含情突如其來翼爾而<lb/>
<pb n="KR4h0139_WYG_095-20b"/>
進每當節而必改乍慘舒而復振驚顧兮若嚴進退兮<lb/>
若慎或迎兮如流即避兮如恡傍睨兮如慵俛視兮如<lb/>
引風褭兮弱栁煙羃兮春松縹緲兮翔風婉轉兮游龍<lb/>
相邇兮如借相逺兮如謝忽抗足而相跐復和容而若<lb/>
謝勢雖窘於趨速態終守乎閒暇飛飇忽旋鸞鶴聨翩<lb/>
撼帝子之瑶珮觸仙池之玉蓮擁驚波與急雪捲祥雲<lb/>
及瑞煙詞方重陳鼓亦再歇我舉袂以容曳忽吐音而<lb/>
清越一曲曲兮春恨深一聲聲兮邊思發傷心兮隴首<lb/>
<pb n="KR4h0139_WYG_095-21a"/>
秋雲斷腸兮戍樓孤月歌扇兮纔斂鳴鼙兮更催將騰<lb/>
躍之激電赴迅疾之驚雷忽如厭乎揮霍戢餘勢以徘<lb/>
徊屹而立若雙鸞之窺石鏡專而望似孤雲之駐蓬萊<lb/>
輕攢翠蛾稍拂香汗暫爾安逸復騁陵亂抽軋軋於蕙<lb/>
心輝纎纎之玉腕躊躇曠望若戀虞以南馳俯僂迴旋<lb/>
非為劉而左袒拾華衽以雙舉露輕裾之一半花灼灼<lb/>
鼓逢逢㡌瑩隨蛇熠熠芝蘭之露裾翻莊蝶翩翩獵蕙<lb/>
之風來復來兮飛燕去復去兮驚鴻善睞睢盱偃師之<lb/>
<pb n="KR4h0139_WYG_095-21b"/>
招周妓輕軀動盪蔡姬之讋齊公則有拂菻妖姿西河<lb/>
别部自與乎金石絲竹之聲成文乎雲韶咸夏之數然<lb/>
後能使燕趙慙妍威嬙掩嫮我之服也匪妹喜之牝雞<lb/>
我之容也匪木蘭之雄兔既多妙以多能亦再羞而再<lb/>
顧鼓絶而曲既終倐雲朝而雨暮<lb/>
　　鸜鵒舞賦<hi>以屈伸俯仰傍若無人為韻</hi>　　　<hi>唐</hi>盧　肇<lb/>
謝尚以小節不拘曲藝可俯願狎鴛鴦之侣因為鸜鵒<lb/>
之舞於是褫貂裘岸章甫在容止可觀之際方見翼如<lb/>
<pb n="KR4h0139_WYG_095-22a"/>
當絃管互奏之時俄逞退旅伊昔王導延為上賔倍謁<lb/>
者讓登之處遇羣賢式燕之辰俎豆在列尊卑且倫如<lb/>
服膺於末席方酬賞於主人導曰久慕徳音衆皆傾想<lb/>
願覩傞傞之態用荅嚶嚶之響非敢玩人以喪徳庻使<lb/>
棲遲而偃仰徒欲見長觜利距之能豈比夫弋林釣渚<lb/>
之賞公乃正色洋洋若欲飛翔避席俯傴摳衣頡頏宛<lb/>
修襟而乍疑雌伏赴繁節而忽若鷹揚由是見多能之<lb/>
妙出萬舞之傍若乃三歎未終五音鏗作頷若燕而蹙<lb/>
<pb n="KR4h0139_WYG_095-22b"/>
頓徳如毛而矍鑠衆客振衣而跂望滿堂擊節而稱樂<lb/>
且喤喤之奏未終而洩洩之容自若於是媿飲啄盡歡<lb/>
娛聴式歌而調謙吐鳯觀屢起而勢若將雛以樂慆憂<lb/>
既醉者於焉見矣手舞足蹈辴然者豈得而無是知因<lb/>
此名聞那辭跡屈同漁陽之慷慨鄙五原之噎鬱將美<lb/>
其率爾不矯怡然任真自動容於知巳非受侮以求伸<lb/>
况乃意綽步蹲然後知鴻鵠之志不與俗態而同塵<lb/>
　　舞影賦　　　　　　　　　　<hi>唐</hi>顧野王<lb/>
<pb n="KR4h0139_WYG_095-23a"/>
燿金波兮繡户列銀燭兮蘭房出妙舞於仙殿唱雅韻<lb/>
於清商頓珠履於瓊簟影嬌態於雕梁圖長褎於粉壁<lb/>
冩纎腰於華堂縈紆雙轉芬馥一房類隻鸞於合鏡似<lb/>
雙鴛之共翔愁冬宵之尚短欣此樂之方長<lb/>
　　霓裳羽衣曲賦<hi>任用韻</hi>　　　　　<hi>唐</hi>沈　郎<lb/>
儒有悦聲教以自勗覩至樂於實録如𤣥宗之聖代制<lb/>
霓裳之□曲豈惟象徳以飾喜將以變風而易俗原夫<lb/>
鼎湖道洽董絃思深惡繁聲以惑志思雅樂以理心調<lb/>
<pb n="KR4h0139_WYG_095-23b"/>
乎琴瑟之間無非故曲奏自雲韻之下盡是凡音乃制<lb/>
神仙之妙響是知鄭衛之難侵與鈞天之潛契冀瑶池<lb/>
之可尋時也廷臣並觀樂器斯設絃匏由是而居次簫<lb/>
管因之而在列假宫商之具舉成曲度之妙絶變虚徐<lb/>
之歌態始訝遏雲振飄颻之舞容忽驚迴雪既應絃而<lb/>
合雅亦投袂而赴節已而樂自宸慮備於大常首瓊殿<lb/>
之法曲改梨園之樂章配八佾以稱美旌九功而無荒<lb/>
盡文物之全盛致衆庶之歡康是知和平有因雅正無<lb/>
<pb n="KR4h0139_WYG_095-24a"/>
比既容與而在目復周旋有盈耳融融然節奏合度傞<lb/>
傞然周旋有㫖逸調奏兮既徹嘉名播兮未已今皇帝<lb/>
奕葉繼代明徳是資開元之聖運復啓羽衣之餘響寧<lb/>
遺觀兩階之舞干既柔殊俗覩三清之仙樂復播明時<lb/>
下臣就列以貢賦喜聞韶而在兹<lb/>
　　霓裳羽衣曲賦　　　　　　　<hi>唐</hi>闕　名<lb/>
霓裳綽約兮羽衣蹁蹮髙舞妙曲兮似於羣仙於長若<lb/>
緩而若急雅音或斷而或連想奏禁城之裏如聞玉皇<lb/>
<pb n="KR4h0139_WYG_095-24b"/>
之前迎拍動容縹<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>而羅衣曳霧含霜吐曲響亮而徳<lb/>
音徹天止有餘態動無遺妍昔開元皇帝以海内清平<lb/>
天下豐足思紫府瑶池之樂制霓裳羽衣之曲夭夭而<lb/>
花貌呈妍冉冉而雲鬟垂緑金石鏗鏘而不雜絲竹要<lb/>
妙而相續觀夫降輦路臨廣場被羽衣披霓裳始逶迤<lb/>
而並進終宛轉以成行舞隨節以褎急歌和氣而韻長<lb/>
退若游龍之乍婉進如驚鴻之欲翔趨合規矩歩中圓<lb/>
方想其奏也示安寧尚敦樸明樂之雅正辨樂之清濁<lb/>
<pb n="KR4h0139_WYG_095-25a"/>
雅聲發乎宫商清音發乎徵角似到蓬萊之殿見舞仙<lb/>
童如昇太一之宫忽聞帝樂爾乃若止若行或竦或傾<lb/>
進退合度俯仰應聲聴之而雅正斯在聞之而姦邪不<lb/>
生天地為之交㤗日月為之貞明今我皇紹唐堯之業<lb/>
繼聖祖之徳制禮作樂而和兆人端拱垂衣而朝萬國<lb/>
於是陳廣樂宴羣臣鄭衛之聲是逺神仙之曲是親雅<lb/>
音奏而合律妙樂作而入神變態而渡迴風轉顧歩而<lb/>
雲飛霞新巳矣哉想曲罷而舞歇當皇州而正春<lb/>
<pb n="KR4h0139_WYG_095-25b"/>
　　霓裳羽衣曲賦　　　　　　　<hi>唐</hi>陳　嘏<lb/>
我𤣥宗心崇至道化叶無為制神仙之妙曲作歌舞之<lb/>
新規被以衣裳盡法上清之物序其行綴乃從中禁而<lb/>
施原夫采金石之清音象蓬壺槩俾槩俾樂工以交泰<lb/>
儼彩童而相對漓灑合節初聞六律之和揺曳動容宛<lb/>
似羣仙之態爾其絳節迴互霞袂飄颺或眄盼以不動<lb/>
或輕盈而欲翔八風韻肅清音思長淒洞雲於丹墀之<lb/>
下颯天風於紫殿之旁懿乎樂洽人和曲含仙意雜絃<lb/>
<pb n="KR4h0139_WYG_095-26a"/>
管之繁節澹君臣之𤣥思清淒滿聴無非冲穆之音颯<lb/>
沓盈庭盡是雲霄之事吾君所以凝清慮慕𤣥風無更<lb/>
舊曲用纂成功既心將道合乃樂與仙同恱康平於有<lb/>
截延聖壽於無窮美矣哉調則沖虚音惟雅正於以臻<lb/>
逍遙之境於以暢恬和之性遂使俗以廉平人無紛競<lb/>
見天地之訢合致朝廷之清淨小臣抃而歌曰聖功成<lb/>
兮至樂修大道叶兮皇風流願揣侔於竹帛贊𤣥化於<lb/>
鴻休<lb/>
<pb n="KR4h0139_WYG_095-26b"/>
　　歌賦<hi>有序</hi>　　　　　　　　　<hi>唐</hi>閻伯璵<lb/>
虞書詩言志律和聲察乎歌以形言聲以導律時其聞<lb/>
見聊因紙以賦曰<lb/>
驗謳歌於樂府戒伶人以迭唱隨轉意合難為形狀始<lb/>
趨曲以熙熙終沿風以颺颺繚繞容與逶迤超暢函五<lb/>
聲之參差極六律之清壯原夫蹈性以純密寛乎率心<lb/>
於悠曠或曲或止如墜如抗盡或可續應而不匱求無<lb/>
悠往去有遺意荆王感而増悲楚妃歎而掩淚察乎靡<lb/>
<pb n="KR4h0139_WYG_095-27a"/>
靡似浮絲以為緒聴乎纍纍若貫珠之為墜括繁言以<lb/>
入節同大道而無器浮而不蕩聚而不盈比擊鼓以作<lb/>
器尋鳴笛以遣聲亘簫笳之易響亂楚漢之疑兵斷絶<lb/>
齊愛支離帶情或引商刻角或潰渭通涇思彈劒於逆<lb/>
旅念採菱於江汀發河激之慷慨奏滄浪之濁清賦扣<lb/>
角以悽切歎食薇之廉貞於是載賡載颺穨思覆句引<lb/>
韻下散沿源上遡若寒雲凝於沙漠秋風起於燕路情<lb/>
激烈以懐霜氣絪緼而掩露率意縱誕躭聲指顧眷五<lb/>
<pb n="KR4h0139_WYG_095-27b"/>
噫之匪陋遵九章之淪悟委頓飇厲抑揚緜妙啓子均<lb/>
洛北之曲泉客理淮南之調或間以彈絃或雜以長嘯<lb/>
陟䧏配徳登之於郊祀一唱三歎用之於宗廟至哉但<lb/>
疑其形容淵乎莫見其光耀蹈跡載徳流言居要九辯<lb/>
勤於水土二南分於周召寳鼎見於汾陰天馬來於荒<lb/>
徼徒觀其浩浩嫋嫋渢渢泱泱堯帝繼於虞帝禹跡盡<lb/>
於殷王省周詩於魯䇿欽漢風於沛鄉嗟人命之何幸<lb/>
逢天道之昭彰諒股肱之匪懈載元首之輝光制頌創<lb/>
<pb n="KR4h0139_WYG_095-28a"/>
雅漂齊流商瞽統樂教士符人康展來蘇於日域諧擊<lb/>
壤於皇唐附威儀之濟濟和金石之鏘鏘白雲互進緑<lb/>
水激揚聊以永日歌而無荒<lb/>
　　聴歌賦<hi>應魏王教作</hi>　　　　　　　<hi>唐</hi>謝　偃<lb/>
君王以政隙務閒披翫餘日闢華軒以遐想臨風庭而<lb/>
自逸於是屏青編收縹帙息柔翰韜雅瑟情廓志逺慮<lb/>
靜神謐於時日下梧宫陰清竹殿鮮雲如發光風初扇<lb/>
餘霞未斂殘虹猶見玉斚既陳蘭肴乃薦登龍閣而騁<lb/>
<pb n="KR4h0139_WYG_095-28b"/>
目臨曲池而游眄於是徵趙女命齊倡動瓊珮出蘭房<lb/>
横寳釵而耀首靚鉛華而飾妝低翠蛾而斂色睇横波<lb/>
而流光聲欲伸而含態氣未理而騰芳乍連延以爛漫<lb/>
時頓挫而抑揚始析宫以合徵終分角而和商掩餘韻<lb/>
於雕扇散輕塵於畫梁若夫振幽蘭飛激楚俯仰豔逸<lb/>
顧盼容與其繁㑹也類春禽振響而流變其微引也若<lb/>
秋蟬輕吟而曳緒似將絶而更連疑欲止而復舉短不<lb/>
可續長不可去延促合度舒縱有所聴之者慮蕩而憂<lb/>
<pb n="KR4h0139_WYG_095-29a"/>
忘聞之者意悦而情抒歌未終君王乃喟然歎曰夫樂<lb/>
者所以通神明節情欲和天地調風俗觀往哲之遺風<lb/>
覽前賢之軌躅莫不治亂斯在興亡攸屬是故聖人以<lb/>
為深誡君子以之自勗於是放鄭衛引鄒枚臨廣苑陟<lb/>
崇臺肆東平之樂包天下之才盛矣美矣優哉游哉<lb/>
　　歌響遏行雲賦　　　　　　　<hi>唐</hi>閻伯璵<lb/>
與元氣相合與太虚相雜此雲之所吐納纔巖竒峰蜿<lb/>
蟺真龍此雲之為形容其有含商咀徵節其行止以乖<lb/>
<pb n="KR4h0139_WYG_095-29b"/>
刺於天理然而天無情道無營四時感而運行萬物感<lb/>
而發生茍吾人之感激遂凝思於至精彼天地猶見應<lb/>
况白雲之英英繇是溉盥心術合和天倪權機不發正<lb/>
性不攜息直氣以足踵激清聲於匏墀四氣既交五聲<lb/>
大戛以咽喉為管聲以脣吻為椌楬忽頓挫而髙歌遂<lb/>
盤珊於坱圠上如抗下如隊極髙天蟠原地魚奮鬐鳥<lb/>
騰翅混莽渺而清泠入虚無而密緻彼雲澶漫萬族連<lb/>
延一空出虚無以布濩淹寂寥而鴻濛既如蓋而如馬<lb/>
<pb n="KR4h0139_WYG_095-30a"/>
亦自西而自東歌者於是噬嗑其頤吮吐壎篪氣調萬<lb/>
象口運四時奏羽商而寒光冽冽動角徵而春光熙熙<lb/>
聲欲斷而復續若貫珠之纍纍一成而芳氣初振風篁<lb/>
木韻彼雲尚徘徊希微出入無依若往未定將行不飛<lb/>
再成而逸思奔壯正聲寥亮彼雲漸應曲往來從風下<lb/>
上三成而克塞人寰洋溢無間在水徧水在山滿山彼<lb/>
雲忽應聲赴節雷奔霧集前者山立後者山岌力大不<lb/>
可以動揺噫氣不可以嘘吸風北不北風東不東輪囷<lb/>
<pb n="KR4h0139_WYG_095-30b"/>
杳影泱漭長空矗如河漢屹若華嵩天輪轉而不動地<lb/>
籟寂而不窮沈悠悠之寒水浮習習之微風浮沈異勢<lb/>
髙下萬里願一致於青雲亦何階而望此及其調苦聲<lb/>
切歌長意深天乎有耳雲也無心果凝影而不散為歌<lb/>
者之知音是知志同則千里而應不同則造膝而悖谷<lb/>
為律而成暄日因戈而不没茍精誠之激勵信感應於<lb/>
倐忽則有花裝袨服楚豔陳娥妖姿膩理慢臉横波珊<lb/>
珊珮玉粲粲垂羅務淫哇之巧笑詫激楚之嬌歌曲未<lb/>
<pb n="KR4h0139_WYG_095-31a"/>
離於咫尺雲已邈於山河假使勢雖迴天力雖㧞山影<lb/>
則可望雲不可攀思欲騁庸音之靡曼遏仙雲之往還<lb/>
一何難哉向使善亦遏雲否亦遏雲妍蚩一貫邪正不<lb/>
分則善歌者望風而結舌肯闒茸於哀哇之羣哉<lb/>
　　善歌如貫珠賦<hi>以聲氣圓直有如貫珠為韻</hi>　<hi>唐</hi>劉　騭<lb/>
妙為曲者暢於情樂為心者和於聲微至儀之難象因<lb/>
貫珠而雖名豈不以符雅正契虚盈聆纂纂之音無遺<lb/>
曲折體纍纍之狀取象圓明方其咀宫商激志氣雖直<lb/>
<pb n="KR4h0139_WYG_095-31b"/>
巳而成善亦道和而為貴當發徳詠功之際侔照乗之<lb/>
聯輝在一唱三歎之時若呈祥而聚緯其聲既全其質<lb/>
彌𤣥發皓齒而潛融熠熠隨雅調而暗轉連連間赤水<lb/>
兮虚瑩異滄海兮孤圓動白雪之聲初疑剖蚌度𤣥雲<lb/>
之曲終類投泉是知善臻其極喜可以飾不煩不體乃<lb/>
端乃直赴於節意的皪以交光盛於文想熒煌而化色<lb/>
懿夫歌以心而虚受珠以𤣥而可久表於直而不表於<lb/>
邪貫於心而不貫於手其奏也乃生於自然其闋也復<lb/>
<pb n="KR4h0139_WYG_095-32a"/>
歸於無有掩抑虚徐温如皦如誠激揚而導志諒璀璨<lb/>
而澄虚所以表和平所以類輝煥陽春為罔象之得緑<lb/>
水乃驪龍之翫知音者誠審其無象無形不知音者徒<lb/>
謂其有條有貫且道以物而相符事有類而形殊擇其<lb/>
善者騰光於瞬息去不善者匿曜於斯須吾將結流徵<lb/>
習緜駒精於曲喻於珠庻賞善而不昧比至寳以無渝<lb/>
　　善歌如貫珠賦<hi>以聲氣圓直有如貫珠為韻</hi>　<hi>唐</hi>趙　蕃<lb/>
歌有能者珠有至精既審音於條暢因取象於圓明由<lb/>
<pb n="KR4h0139_WYG_095-32b"/>
是同其妙得其聲上下皆宜固纍纍之相合長短中度<lb/>
方一一而渾成徵彼深㫖明乎所謂本潛究於精徵終<lb/>
契言於髣髴故永言者以有勇而可保效珍者取無纇<lb/>
而為貴將察之於衆音信端如於一氣始乃辨真偽審<lb/>
虚圓顧周流而復舉若的皪以成妍度曲未終或交通<lb/>
而無朕成文不亂喜繁㑹於自然窅窅彌章規規可則<lb/>
侔碧玉而増美冩朱繩而逾直方自理以心故必臻其<lb/>
極清音乍絶寜罔象而斯求雅韻載颺信希夷而自得<lb/>
<pb n="KR4h0139_WYG_095-33a"/>
則知歌之至計於不朽珠之狀符於妙有所以因彼洪<lb/>
纎形於善否昧之不見識遺聲之疾徐象在其中分陰<lb/>
魄於先後是故事之精者有以方諸導延促而麗矣引<lb/>
舒緩而直如聴其真疑自一觚之始舉其可方知三代<lb/>
之餘然則淡以成規端然如貫時發響於杳黙每韜光<lb/>
於璀璨求乎寂寞豈殊無脛而臻散彼冥䝉匪同溢目<lb/>
之翫美其連緜中矩終始相符暢於心信精粗而自異<lb/>
端其本惟小大以無逾足以徵詞於師乙擅美於緜駒<lb/>
<pb n="KR4h0139_WYG_095-33b"/>
儻傾心而一聴殊有類於編珠<lb/>
　　善歌如貫珠賦<hi>以聲氣圓直有如貫珠為韻</hi>　<hi>唐</hi>闕　名<lb/>
歌者達其志曲者導其情方假象以微妙将類珠而取<lb/>
明於以遂條暢於以考清貞揚穆穆之音端而陳徳審<lb/>
纍纍之節貫以成聲且夫發深誠表和氣惟中規之可<lb/>
法諒徑寸而同貴儼然在上初宛轉以凝旒肅若飄空<lb/>
想熒煌而動緯惟乙所傳宜商有焉温良則無纇於曲<lb/>
含暢則有取於圓雅調相依而瀝瀝清音迭奏而緜緜<lb/>
<pb n="KR4h0139_WYG_095-34a"/>
乍起黄鍾疑蚌開而色爛將吟緑水如浦沉而影連美<lb/>
乎廻若循環疎非掩抑聲既發而明朗珠既貫而絃直<lb/>
九功是闡同在握以騰光三歎屢聞非闇投而改色其<lb/>
曲彌清其音彌久馳熠熠以交映度連連而相受出乎<lb/>
口吻𤣥珠莫覩於可聞入彼虚無象罔雖求而何有故<lb/>
能直已中奮和心外舒咄長言而皎矣務妙轉以繩如<lb/>
聆湛露之終光懸瑞景體横汾之末目駐神居斯可以<lb/>
正煩濁别流翫陽春續響於孤絶白雲連耀於璀璨雖<lb/>
<pb n="KR4h0139_WYG_095-34b"/>
聞唱以殊聲終合音於共貫是知大雅含象清明式符<lb/>
曲折而必遵於道周圓而可法於珠俾将繼聲者識乎<lb/>
有曲審音者知我無渝<lb/>
　　善歌如貫珠賦<hi>以聲氣圓直有如貫珠為韻</hi>　<hi>唐</hi>元　稹<lb/>
珠以編次歌以繼聲美緜緜而不絶狀纍纍於巳成偏<lb/>
佳朗暢屢比圓明度雕梁而暗繞誤綴網而頻驚響象<lb/>
而然非謂守之以繩約氣至則爾故可貫之以精誠原<lb/>
夫以節為珠以聲為緯漸杳杳而無極以多多而益貴<lb/>
<pb n="KR4h0139_WYG_095-35a"/>
悠揚緑水訝合浦之同歸繚繞青霄環五星以一氣望<lb/>
明月而宛轉感潛蛟之歔欷若非象照乘之珍安能忘<lb/>
在齊之味其始也長言邐迤度曲纒緜吟斷章而離離<lb/>
若間引妙轉而一一皆圓小大雖倫離朱視之而不見<lb/>
唱和相續師乙美之而謂連當其拂樹彌長凌風乍直<lb/>
意出彈者與髙音而臻極及夫屬思潛繁因聲屢有想<lb/>
無脛者隨促節而奔走以洞徹為精英比瑕玭於能否<lb/>
次第其韻且殷勤於士衡之文上下其音謂低昻於游<lb/>
<pb n="KR4h0139_WYG_095-35b"/>
女之手窈窕逺矣徘徊繹如髣髴成象玲瓏構虚頻寄<lb/>
詞於章句之末願連光於咳唾之餘清而且圓直而不<lb/>
散方同累丸之重疊豈比深泉之掩亂懼無知者初憫<lb/>
黙於暗投善則反之乃因循於舊貫美清泠而發越憶<lb/>
輝光之璀璨始終無異細大靡殊中規矩而圓折成條<lb/>
貫以縈紆似是而非賦湛露則方驚綴網有聲無實歌<lb/>
芳樹而空想垂珠美惡難掩前後莫踰亦比掄材之至<lb/>
者豈獨善歌之謂乎<lb/>
<pb n="KR4h0139_WYG_095-36a"/>
　　　聼歌管賦　　　　　　　　　<hi>唐</hi>楊師道<lb/>
　爾乃闢飛閣之臨空望雕梁之架虹奏東城之妙曲命<lb/>
　南荆之結風荘華豔於朝日長䄂曵於芳叢度參差以<lb/>
　儀鳯響嘹亮之驚鴻伊小臣之庸瑣預恩私之嘉宴聞<lb/>
　仙管於帝臺聴鈞天於蘭殿悵崦嵫之易晩惜宫羽之<lb/>
　難遍撫長笛而多慙覽洞簫而興怨徒隸齒於羣龍信<lb/>
　庸音其已薦<lb/>
　<lb/>
<pb n="KR4h0139_WYG_095-36b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定歴代賦彚巻九十二<lb/>
</p>
<p>
</p>
  </div>
</body>
</text>
</TEI>
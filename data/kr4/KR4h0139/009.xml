<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0139_WYG_009-1a"/>
　欽定四庫全書<lb/>
御定歴代賦彚巻六<lb/>
　　天象<lb/>
　　　明河賦　　　　　　　　　　<hi>唐</hi>謝　偃<lb/>
　月初囘於夕陽日夜没於天綱步庭砌以游衍覺雲霄<lb/>
　之杳茫氣象萬殊緬星河而盡列光輝一道羅銀漢之<lb/>
　靈長徒觀其粲兮如磋潔兮如磨明月照而不失其素<lb/>
　飄風驚而匪揚其波莫測其深含天際之四氣莫度其<lb/>
<pb n="KR4h0139_WYG_009-1b"/>
　逺掩人間之衆河及夫歳入三秋勢直千里度龍駕而<lb/>
　容曳搆鵲橋而迤邐霞妝星靨知婺女之不如雜珮明<lb/>
　璫必姮娥之相似七夕作之以良㑹羣方於是而仰止<lb/>
　固能流不可凖涯不可度既莫見乎端倪亦焉知其厚<lb/>
　薄夫其為謙也太陽曜而不爭其光夫其為徳也巨海<lb/>
　枯而莫之能涸奪凝霜之漫漫方白石之鑿鑿居崇髙<lb/>
　而不危體虛無而自若名連地脈影雜天文當霽夕而<lb/>
　逾曉凝微雨以暫曛明白可稱則皓如曳練正平可緝<lb/>
<pb n="KR4h0139_WYG_009-2a"/>
亦矗似長雲亘紫極以斜轉横碧空而中分吐霄光而<lb/>
澹灩含曙色而氤氳將欲問之於槎客如何欲決於嚴<lb/>
君<lb/>
　　秋河賦　　　　　　　　　　<hi>唐</hi>張　環<lb/>
倬彼昭回鑿天而開含秋耿耿積曙皚皚水清淺而不<lb/>
落光逶迤而屢迴非碧海之分上即黄河之轉來萬里<lb/>
直繩九霄横帯奕奕髙影湯湯連瀨透垂簾於戸前飛<lb/>
瀑布於雲外黯如平江不動矗似長雲欲銷映東呉而<lb/>
<pb n="KR4h0139_WYG_009-2b"/>
寫練挂南斗而成橋氣象晶明波瀾澒洞泛濫星㸃紆<lb/>
餘月㺯界黄道而宵迎落青山而曉送雖滔天而作限<lb/>
乃沃日而為節識示盈而必謙恒昏凝而晝滅亦猶靈<lb/>
烏之謝顧兔之缺適足明其舒巻夫何累乎昭晣於是<lb/>
張平子仰而歎曰此何靈輝若有若微杳杳迴薄茫茫<lb/>
是非鵲填銀而何去人取石而何依乘槎之子兮上不<lb/>
上㺯杼之女兮歸不歸坐迴遑而曉失空白露兮霑衣<lb/>
　　天河賦<hi>以天空色際寜見浮槎為韻</hi>　　　　<hi>唐</hi>盧　肇<lb/>
<pb n="KR4h0139_WYG_009-3a"/>
惟天有河是生水徳凌浩𣺌之元氣挂崢嶸之逺色所<lb/>
以正辰極奠南北其清莫挹濯星斗以滋上𤣥其惡可<lb/>
流蕩雲霓以臨下國赫赫融融自西自東沿大象而其<lb/>
源不竭横終古而其運無窮磅礴九霄浸潤豈沾於土<lb/>
宇輕清一氣波瀾寧動於天風匪蕩蕩而就下但耿耿<lb/>
而浮空處晝則潛由昏則見俟良夜之延矚故髙明而<lb/>
自擅光連月窟何慙媚以懐珠影照天津豈愧淨而如<lb/>
練至若白榆風勁析木煙秋吹玉葉而將落泛金波而<lb/>
<pb n="KR4h0139_WYG_009-3b"/>
共流皎皛無際闌干自浮渡蟾魄之孤輪不聞濡軌漲<lb/>
鵲橋之逺岸詎見操舟莫議髙深孰能掲厲演漾必滋<lb/>
於若水氛氳更襲於丹桂映蒼天而漸出想積石於河<lb/>
源拂逺樹以將低誤一葦於天際遥思濯手逺憶乘槎<lb/>
流合璧之輝幾疑沉玉映散金之氣或類披沙辨牛豈<lb/>
見其津涘聞雞遽隱於雲霞是宜以河之名居天之大<lb/>
閣道蛇横於曲渚驪珠蚌剖乎淺瀨源流自逺清無可<lb/>
羡之魚分野甚明皎若誓封之帶鑿自太古疎於圓靈<lb/>
<pb n="KR4h0139_WYG_009-4a"/>
奔注肯隨於川瀆髙明自貫於日星夫其濟黄道决青<lb/>
𠖇䕃地軸灑天經悠矣久矣配吾君之永寧<lb/>
　　曙觀秋河賦<hi>以寥天曉清景耀昭晣為韻</hi>　　<hi>唐</hi>王損之<lb/>
邈彼斜漢麗於中天遇良宵之巳艾與清景而相鮮勢<lb/>
則昭回既䦨干而逺映時方蕭瑟亦汎濫而髙懸的爾<lb/>
遥分淒然仰眺澄奕奕之浮彩隱蒼蒼而引耀孤星迥<lb/>
泛狀清淺之沉珠殘月斜臨似滄浪之垂釣輕暉幕幕<lb/>
逺景蕭蕭色分隱映光凝泬寥疑瀑布而不落似輕雲<lb/>
<pb n="KR4h0139_WYG_009-4b"/>
之欲銷夜景將分清光向曉縈碧落以迴薄澹晴空而<lb/>
縹緲躋攀不及限一水以心遥瞻望空勞邈九霄而思<lb/>
杳發跡無際凌虚不傾積曙色之牢落涵爽氣之淒清<lb/>
疑曳練而勢逺訝殘虹而體輕逺想牽牛漸失迢迢之<lb/>
狀遥思㺯杼無聞軋軋之聲景氣潛昭氛埃逺屏寧在<lb/>
地以為狀信滔天而挂影可以翫清光狎餘景分暉爽<lb/>
亮向曉色而亭亭逺勢縱横帶秋光之耿耿偉兹垂象<lb/>
倬彼青霄映星躔之的的出雲路以昭昭想穿鑿之初<lb/>
<pb n="KR4h0139_WYG_009-5a"/>
悠然莫測稽源流之始邈矣方遥則知匪自人功實惟<lb/>
天設自虛無而想像界寥廓而昭晣意天邊之横注逺<lb/>
若波瀾想空裏之潛流遥疑嗚咽宜其臨清泚挹澄澈<lb/>
儻天路之可昇與清漪而比潔<lb/>
　　雲賦　　　　　　　　　　　<hi>周</hi>荀　卿<lb/>
有物於此居則周靜致下動則綦髙以鉅圓者中規方<lb/>
者中矩大參天地徳厚堯禹精微乎毫毛而充盈乎大<lb/>
㝢忽兮其極之逺也攭兮其相逐而反也卬卬兮天下<lb/>
<pb n="KR4h0139_WYG_009-5b"/>
之咸蹇也徳厚而不損五采備而成文往來惛憊通於<lb/>
大神出入甚極莫知其門天下失之則滅得之則存弟<lb/>
子不敏此之願陳君子設詞請測意之曰此夫大而不<lb/>
塞者與充盈大㝢而不窕入㕁穴而不偪者與行逺疾<lb/>
速而不可託迹者與往來惛憊而不可為固塞者與暴<lb/>
而殺傷而不億忌者與功被天下而不私置者與託地<lb/>
而游㝢友風而子雨冬日作寒夏日作暑廣大精神請<lb/>
歸之雲<lb/>
<pb n="KR4h0139_WYG_009-6a"/>
　　雲賦　　　　　　　　　　　<hi>晉</hi>楊　乂<lb/>
天地定位淳和肇分剛柔初降隂陽烟熅於是山澤通<lb/>
氣華岱興雲縹緲翩綿鬱若升煙蹇槃縈以詰屈兮若<lb/>
蚪龍之蟠蜿嶷岐岐以岳立兮狀有似乎列仙東西絡<lb/>
繹南北油裔隨風徘徊流行晻靄豁兮仰披杳兮四會<lb/>
凝寒氷於朱夏飛素雪於𤣥㝠灑膏液於天漢騰鴻泉<lb/>
於太清乾坤以之交泰品物以之流形江海以之深滿<lb/>
川谷以之豐盈毛羽以之光澤草木以之葩榮萌芽以<lb/>
<pb n="KR4h0139_WYG_009-6b"/>
之挺殖苖秀以之積成始於觸石而出膚寸而征終於<lb/>
霑濡六合浸潤羣生蕩滌陳穢含吐嘉祥施暢凱風惠<lb/>
加春陽擬神化於后土與三曜兮齊光<lb/>
　　白雲賦　　　　　　　　　　<hi>晉</hi>陸　機<lb/>
攄神景於八幽合洪化乎烟熅充宇宙以播象協元氣<lb/>
而齊勳發憤靈石擢性洪流興曜曾泉升跡融丘盈八<lb/>
紘以餘憤雖彌天其未泄豈假期於遷晷遇崇朝而倏<lb/>
忽紅蕊發而䓿萏金翹援而合葩神収鬼化弼性違序<lb/>
<pb n="KR4h0139_WYG_009-7a"/>
鳥殊類而比栖獸異跡而同處蛟引翳而竝潛龍攀鴻而雙<lb/>
舉鸞舞角以軒罷鷙企翮而延佇長城曲蜿采閣相扶聳瑶<lb/>
臺之嶻嶭構瓊闥之離婁雄虹矯而垂天翠鳥軒而扶日<lb/>
　　雲賦　　　　　　　　　　　　<hi>明</hi>朱　同<lb/>
客有指白雲而問於主人者曰山澤之隈滄海之湫滃<lb/>
然而升氣虛以浮不足而行委蛇而風與水為偕匪蛟<lb/>
匪龍油然而興伊誰蒸之沛然而雨伊誰注之御空而<lb/>
遊誰其負之巻海而翻誰其怒之八表同昏誰其屯之<lb/>
<pb n="KR4h0139_WYG_009-7b"/>
一色晴昊又誰埽之乘風而馳姬滿之八駿不能追也<lb/>
凝然而止劉秀之六軍不能擬也填山隘谷風雨淒淒<lb/>
當是時也大塊一氣不知端倪怳然霽止乾呈坤露於<lb/>
斯時也鳯翥鸞翔奇峰羅布映日而霞孰染其丹凝寒<lb/>
而霰孰結其丸變化俄頃不知其端若是者懸河之口<lb/>
長虹之筆不得而殫也子盍為我言之主人笑而應之<lb/>
曰子獨不見夫水乎一泓之水一勺之多澄之為鏡撓<lb/>
之為波渇者思飲垢者思滌淵之而清激之而白是豈<lb/>
<pb n="KR4h0139_WYG_009-8a"/>
足以盡夫水之迹哉迨夫天地之茫洋北溟之浩蕩浸<lb/>
日月而不以為深載山岳而不以為廣鵾鵬之所不至<lb/>
而舟檝之所不嚮百川注之而不溢尾閭洩之而不竭<lb/>
颶風振之而不揺太陽沸之而不熱是以窮天地亘萬<lb/>
古而不能磨滅者也而雲實祖之子又不見夫風乎薰<lb/>
然南來百卉斯茂淒其西至悉斯以皺大王斯民有雌<lb/>
有雄觱發和暢有春有冬若是者豈足以盡夫風哉爾<lb/>
乃細入無内大充無限吸之而寒噓之而温蓬然而起<lb/>
<pb n="KR4h0139_WYG_009-8b"/>
馳乎八極寂然而止不見其迹禦寇之所御大鵬之所<lb/>
搏泠然而往倏然而還是其浩然而充乎兩間者也而<lb/>
雲實乘之且夫太陽之精其亘千里緯天而行周而成<lb/>
歳一北一南一寒一暑歳月日時由兹以起萬物之生<lb/>
成二氣之降升咸由於是爾乃入昧谷淪幽都載大地<lb/>
於一周出扶桑之東隅蒸水氣而上征浮沆瀣於太虚<lb/>
此雲之所以出渤澥起山谷而昇天衢也請觀夫五岳<lb/>
之巔四瀆之濆水無日而不降雲無旦而不興恍惚變<lb/>
<pb n="KR4h0139_WYG_009-9a"/>
化糾錯紛紜果孰宰而孰君之邪其有濟於人也則為<lb/>
祥為慶時雨甘霖其有害於人也則為癡為瘴曰災曰<lb/>
淫而雲亦何嘗容心哉言未既客矍然而起長跪而謝<lb/>
曰往者徒覩其形未究其理子發吾䝉至矣盡矣主人<lb/>
曰未也請為子歌之歌曰水為父兮風為馬太陽蒸兮<lb/>
九之野出大壑兮浮蒼天沛然而降兮油然而升去不<lb/>
知所歸兮來不知所為倏而合兮忽而離乗吾車兮髙<lb/>
翔駕白螭兮驂鳯凰豐隆先驅兮應龍馭與爾遊兮帝<lb/>
<pb n="KR4h0139_WYG_009-9b"/>
之鄉<lb/>
　　白雲無心賦<hi>以山川出雲天實為之為韻</hi>　　<hi>唐</hi>韋執中<lb/>
英英白雲合莫為質義則難究覽之不一觀其發雖有<lb/>
類於知機稽其理乃無心而自出蓋𤣥造之潛運而神<lb/>
功之隂騭時止時行或徐或疾結自元氣生乎羣山將<lb/>
離兮孰制而合既往兮孰召而還非欲恢𢎞自覆乎大<lb/>
荒之際焉知酌損不踰於膚寸之間徒見其紆餘上漢<lb/>
繚繞飛天形不常而屢易居靡定而頻遷謂變通之不<lb/>
<pb n="KR4h0139_WYG_009-10a"/>
倦將有志於必然斯乃生有於無假虛為實勢乍分於<lb/>
逐火色暫渝於帶日油油裔裔雖在空而可觀杳杳㝠<lb/>
𠖇考攸往而無必觸石蒼野揚埃白泉不恒厥所有開<lb/>
必先揺颺縈空滅煙光於逺嶠輪囷委地雜波景於遥<lb/>
川氤氤氳氳或聚或分其散也氣其興也雲忽羡溢以<lb/>
洪舒若練之曳乍縈紆而交錯如絲之棼所謂化於無<lb/>
象著於無為匪知咎於進退惟契道而推移夕隨重隂<lb/>
則黯以霮䨴晝混陽景則煥然赫曦歘上騰而蓊蔚俄<lb/>
<pb n="KR4h0139_WYG_009-10b"/>
疊影以參差既有遇而必變則無心兮可知然則隂陽<lb/>
不測天實為之不然者雷何憑而隱隱雨何施而祁祁<lb/>
雖思慮而不假何巻舒以應時儻帝鄉之可陟何自致<lb/>
兮在兹<lb/>
　　白雲無心賦<hi>以山川出雲天實為之為韻</hi>　　<hi>唐</hi>闕　名<lb/>
觸石起於膚寸散逺天以逶迤既輪囷而合道澹揺曳<lb/>
以無為綴廣莫以霜淨凝太虛以纓垂出處靡恒同至<lb/>
人之無著巻舒罔究類君子之不羈翹玉葉以繚繞耀<lb/>
<pb n="KR4h0139_WYG_009-11a"/>
金柯而陸離其兆無質其形罕一匪潤礎以上昇或從<lb/>
龍而迥出入房呈貺偶作瑞於殷王登封效祥諒無情<lb/>
於漢室影揺連於逺水光俯接於平川幾徘徊以暫散<lb/>
倐迤邐而相連分至必書驗其物而有則荆棘不别表<lb/>
兹性之無偏勢出塞以繽紛色瑩空以氤氳被漫漫之<lb/>
精氣成英英之白雲抱翠石以流彩入清池而寫文或<lb/>
假勢於重嶺或隔閡於孤山挺奇峰於天末亘横陣於<lb/>
巖間順細雨以低舉隨輕風而往還哂魚鱗之覆地輕<lb/>
<pb n="KR4h0139_WYG_009-11b"/>
鵬翼以垂天誠莫察其所感亦安知其所然五色競彰<lb/>
我則匪黄匪黑五方皆遍我則何後何先至矣哉信潔<lb/>
白之無心實敷華之不實雲之容兮或明或暗雲之體<lb/>
兮乍徐乍疾唐堯沉璧而受釐軒后紀官而修吉異哉<lb/>
近逺相追紆餘葳蕤出蒼梧以漠漠入帝鄉以遲遲媿<lb/>
作凌雲之賦思歌出谷之詩儻賢良以見舉庶微才以<lb/>
應之<lb/>
　　白雲照春海賦<hi>以鮮碧空鏡春海為韻</hi>　　<hi>唐</hi>姜公輔<lb/>
<pb n="KR4h0139_WYG_009-12a"/>
白雲溶溶揺曳乎春海之中紛紜層漢皎潔長空細影<lb/>
參差匝微明於日域輕文燐亂分炯晃於仙宫始而乾<lb/>
門闢陽光積乃縹緲以從龍遂輕盈而拂石出窮巒以<lb/>
髙翥跨横海而逺摭故海映雲而自春雲照海而生白<lb/>
或杲杲以積素或沉沉以凝碧圓虛乍啟均瑞色而周<lb/>
流蜃氣初収與清光而激射雲信無心而舒巻海寧有<lb/>
志於潮汐彼則澄源紀地此乃泛跡流天影觸浪以時<lb/>
動形隨風而屢遷入洪波而竝曜對緑水而相鮮時惟<lb/>
<pb n="KR4h0139_WYG_009-12b"/>
孤嶼氷朗長汀雲淨辨宫闕於三山總妍華於一鏡臨<lb/>
瓊樹而昭晰覆瑶臺而縈映鳥頡頏以追飛魚從容以<lb/>
涵泳莫不各得其適咸悦乎性登夫爽嵦望兹雲海雲<lb/>
則連錦霞以離披海則蓄玫瑰之翠彩色莫尚乎潔白<lb/>
歲何芳於首春惟春色也嘉夫藻麗惟白雲也賞以清<lb/>
貞可臨流於是日縱觀美於斯辰彼美之子顧曰無倫<lb/>
揚桂檝櫂青蘋心遥遥於極浦望逺逺乎通津雲兮片<lb/>
玉之人<lb/>
<pb n="KR4h0139_WYG_009-13a"/>
　　白雲起封中賦<hi>以皇漢施徳介丘告成為韻</hi>　<hi>唐</hi>髙　孚<lb/>
客有遭逢漢昌從武帝而登岱覩白雲之效祥曰此蓋<lb/>
非常不飄不揚初起封中方郁郁以呈象稍浮山上乍<lb/>
英英而有光原初出之義也告成我皇我皇徳以靜人<lb/>
威以平難廓清諸夏光啟大漢俗既和兮考時巡禮既<lb/>
備兮登日觀惟天輔聖無雨則其明徵惟岳通𤣥出雲<lb/>
所以幽贊不然者山有四岳胡獨興於此地有四極胡<lb/>
不普而施觀耀質以流彩若無心而有知無心者何隨<lb/>
<pb n="KR4h0139_WYG_009-13b"/>
車而動息有知者何表聖之功徳帝穆清以修祠雲故<lb/>
清其容帝貞白以為心雲故白其色豈徒然也君為萬<lb/>
國所仰岳乃衆雲所届其垂思儲精登封俯拜亦庶乎<lb/>
明神斯答景福攸介故夫是雲也乘元氣而出冠靈壇<lb/>
而浮不漠漠以四散直亭亭於上頭祥光内朗瑞色旁<lb/>
流既表慶於兹日復增華於介丘此可以見其無疆之<lb/>
休者也且夫刻石者所以紀號泥金者所以昭告必𤣥<lb/>
徳之已升乃兹山之可造若齊桓僭侈秦帝驕暴縱傾<lb/>
<pb n="KR4h0139_WYG_009-14a"/>
國以修封豈嘉祥之云報美矣哉晝日斯清瑞雲孔明<lb/>
絪縕蕭索下應一人之感髣髴影響旁聞萬歳之聲彼<lb/>
入房彰於殷帝浮河表於周成豈可與兹而名哉<lb/>
　　山川出雲賦<hi>以維岳降神生甫及申為韻</hi>　　<hi>唐</hi>李　曾<lb/>
天地為大不能獨生山川通氣然後化成故雲者氣也<lb/>
感時而先出雨者施也憑雲而後行亦由將有邦家神<lb/>
必生其賢智獲其輔佐化乃洽於文明且觸石爰分陵<lb/>
空可覩雜峰巒而勢逸竒狀掩山川而氣騰雄怒變而<lb/>
<pb n="KR4h0139_WYG_009-14b"/>
可大隨風散以飛揚用而有成從龍作為霖雨因知雲<lb/>
之將出合君臣之道賢之將來為帝王之輔所以神致<lb/>
命於開周岳降神而生甫者矣天不我欺雲出以時濟<lb/>
旱災而有望播膏澤而無私則臣既在兹君當以維黄<lb/>
彩有豐年之驗青光表舉賢之期豈獨郁郁紛紛合嘉<lb/>
氣以成慶朝朝暮暮向陽臺而有思其為體也且多其<lb/>
為狀也難及舒則杳𠖇而無際卷則涓液而竝入况至<lb/>
帝鄉而散城邑隨蓋狀以徐轉對陣影而遥集君無謂<lb/>
<pb n="KR4h0139_WYG_009-15a"/>
輕虛而不真君無謂悠揚而不親有以通天地而為化<lb/>
有以合隂陽之至神與道興滅隨時屈伸為君重隂覆<lb/>
萬人於炎暑為君載雨滌四海之埃塵蔽虧窮巷遶山<lb/>
扉以升降迴旋翠幄拂仙家而緜邈應賢為瑞願浮色<lb/>
於落川改容非煙冀騰光於崑岳<lb/>
　　五色卿雲賦<hi>以題為韻</hi>　　　　　　<hi>唐</hi>李　惲<lb/>
惟皇建極兮憲章前古於穆文明兮保又寰宇御時得<lb/>
一兮臨人以五法天無私兮承天之祜至矣哉衆兆融<lb/>
<pb n="KR4h0139_WYG_009-15b"/>
朗山川出雲叶千年之休裕垂五色之氤氳蕭索離披<lb/>
狀虹輝之貫日徘徊揺曳疑鼎氣之歊汾散作霞彩聚<lb/>
成錦文匪騰華於觸石信呈瑞於明君其靜也專其動<lb/>
也直既無散漫亦無消息逺而可視髙未能逼乗輕吹<lb/>
之霏微映朝陽而翕赩稟造化之元氣挺自然之竒色<lb/>
英倐倏也祗可以理求紛溶溶兮固難乎智測若霧非<lb/>
霧有始有極轉空不待於扶揺動日豈資於羽翼有道<lb/>
斯見無徳匪呈庶物皆覩應天之卿體鵠振而超越候<lb/>
<pb n="KR4h0139_WYG_009-16a"/>
龍吟而化成則需為大矣可謂乎元亨利貞<lb/>
　　五色卿雲賦<hi>以題為韻</hi>　　　　　　<hi>唐</hi>闕　名<lb/>
於穆聖唐建其皇極通三微而昊穹降祉禔萬福兮隂<lb/>
陽不測答禧祥於一人見彩雲之五色其為狀也乃從<lb/>
龍以分氣其為勢也若摶鵬之垂翼薈蔚非觸石而興<lb/>
縹緲盈畫工之飾蔥翠炯晃蕭索氛氳迴合斐亹散聚<lb/>
分文轉光風則動而愈出衝霽日則燦然皆分古之圅<lb/>
關紫氣帝鄉白雲豈比澄鮮流慶作瑞吾君夫徳施者<lb/>
<pb n="KR4h0139_WYG_009-16b"/>
帝王之所崇雲行者天地之所溥惟帝徳之動天諒卿<lb/>
雲之飛吐光浮碧落奪虹彩於太虛影下清潭照錦色<lb/>
於曲浦將以發揮明時騰邁前古雖建官惟賢列爵惟<lb/>
五降及品彚莫不是覩緬彼瑞牒詢夫物名則有甘露<lb/>
降黄河清狐九尾而來擾草三秀而敷榮若以匹敵莫<lb/>
之與京式昭聖理承應天卿是乃感夀以呈休應君以<lb/>
來附茍非至道則未期遇故漢主之祠后土也寶鼎見<lb/>
兮其色同昭軒轅之誅蚩尤也華蓋䝉兮一形乃拊佳<lb/>
<pb n="KR4h0139_WYG_009-17a"/>
衆聖於往昔亦效祉而斯覩式贊其羭恭命述賦<lb/>
　　五色雲賦　　　　　　　　　<hi>明</hi>屠　隆<lb/>
五月既望遵湖而西驅車髙原飲馬空陂娟娟者湖秀<lb/>
絶而孤緜亘千里映帶城隅沙長水明沉鷗浴鳬青蒲<lb/>
照人緑波平鋪乃税駕於河漘弔昔賢之遺迹余欽斯<lb/>
人兮髙曠俯太湖而歎息歎息自天俛仰今古何彼卿<lb/>
雲爛焉以巨迴合朗映皦日微吐蔽天者半厥色惟五<lb/>
厥狀瑰麗𤣥黄雜組或如𤣥圭或如白珂或如靈芝或<lb/>
<pb n="KR4h0139_WYG_009-17b"/>
如玉禾或如絳綃或如紫紽或如文杏之葉或如含桃<lb/>
之顆或如秋原之草或如春湘之波澹修睂之連蜷呈<lb/>
冶態而婀娜又如萬花競開百鳥齊飛竒姿窈窕秀色<lb/>
離披威鳯之彩葳蕤錦雞之翼差池屑屑霏霏纚纚褷<lb/>
褷紛乎若纈矗乎若髢又如仙人製錦借色雲君濯彼<lb/>
天河五彩成文丹霞失麗明星載昏長天紺碧遥光深<lb/>
靚羣山並朗回浦獨映芙蓉相鮮下爍紫荇大物矜炫<lb/>
變幻靡窮乍散乍合若澹若濃廓乎若啟窅兮若濛嗟<lb/>
<pb n="KR4h0139_WYG_009-18a"/>
此璀璨雕彼太素神乎巧哉天孫所妒何文章之綺靡<lb/>
恐大帝之是怒疇驅真宰泄祕抽𤣥東壁獻圖丹甲命<lb/>
篇掞河漢以布彩走五星於毫端振藻耀日鴻思寫天<lb/>
彗妖虹而直上捫列缺而倒懸洵天章之巨麗何人工<lb/>
之能為相如么麽子雲無竒錦心莫吐彩筆藏輝雕龍<lb/>
刻鳯之技黼黻藻火之形莫不銷其文彩遁其精靈金<lb/>
闕洞開髙敞玉樓丹青錯落棟宇雕鎪閣道玲瓏列仙<lb/>
出游引以琱輿夾以華輈霞裾成削環珮相糾紛朱幢<lb/>
<pb n="KR4h0139_WYG_009-18b"/>
而建紫蓋嵌七寶而雜琳球朗焉翕赩六合精熒繪山<lb/>
川絢日星掩關門之紫氣奪霞標於赤城有爛其光曄<lb/>
曄其英王母之所不能謡羣臣之所不能賡是誠乾坤<lb/>
之上瑞兆國家之文明砉焉神爽怳矣骨驚余安得躡<lb/>
層雲而上馳下覩大地之與蓬瀛聊申意於斯文悵獨<lb/>
立而屏營<lb/>
　　郊天日五色祥雲賦<hi>以題為韻</hi>　　　<hi>唐</hi>元　稹<lb/>
臣奉某日詔書曰惟元祀月正之三日將有事於南郊<lb/>
<pb n="KR4h0139_WYG_009-19a"/>
直端門而云出天錫余以雲瑞是何祥而何吉臣稹稽<lb/>
首敢言其實陛下乗五位而出震迎五帝以郊天五方<lb/>
騰其瑞氣故雲五色以相宣排空乍直捧日初圓獸蹲<lb/>
而龍鱗熠熠鳥跂而鳯翼翩翩羽蓋凝而軒皇暫駐風<lb/>
馬駕而王母欲前影帶其彩疑錯繡之遥屬光照乎物<lb/>
比摛錦之相連觀之者無小無大觀之日非煙若煙昔<lb/>
者卿雲作歌於虞舜白雲著詞於漢武皆跂望而為言<lb/>
非仰觀而遂覩今陛下徳至天地恩覃草莽當翠輦黄<lb/>
<pb n="KR4h0139_WYG_009-19b"/>
屋之方行見金枝玉葉之可數陋泰山之觸石方出鄙<lb/>
髙唐之舉袂如舞昭示於公侯卿士莫不稱萬歳者三<lb/>
竝美於麟鳯龜龍可以與四靈為五於是載筆氏書百辟<lb/>
之詞曰郁郁紛紛維慶霄之雲古之堯舜幸得以為君象<lb/>
胥氏譯四夷之歌曰煒煒煌煌天子之祥唐有神聖莫敢<lb/>
不來王帝用愀然曰予何力澤未周於四海雲胡為乎<lb/>
五色來爾羣后舉爾衆職因五行以修五事遵五常而<lb/>
厚五徳正五刑以去五虐繁五稼而除五賊苟順夫人<lb/>
<pb n="KR4h0139_WYG_009-20a"/>
理之父子君臣則安知雲物之赤黄蒼黒進我輦輅就<lb/>
我鈞陶雖有光華之萬狀不若豐穰於四郊凡百庶僚<lb/>
相趨而顧稍疑江上之奇果異封中之素補天者維欲<lb/>
抑之而不出簪筆者安可寢之而無賦越明日臣稹詠<lb/>
霈澤於雞竿之前覩斯雲散之為五彩之湛露<lb/>
　　早秋望海上五色雲賦<hi>以餘霞散唐成綺為韻</hi>張　何<lb/>
夫幽棲多暇樂道閑居坐文章之苑囿放精思以畋漁<lb/>
詠太冲之招隱諷相如之子虛覯蘭凋而蕙歇傷夏巻<lb/>
<pb n="KR4h0139_WYG_009-20b"/>
而秋舒昇重軒以徙倚目平海而踟蹰見五雲之間出<lb/>
繞三山而忽諸映烏晶之曭朗涵蜃氣之紆餘光泛泛<lb/>
而逾淨影離離而不疎懿夫騰碧海瑞皇家金柯玉葉<lb/>
兼雜花文璀璨光紛華况夫羅幃錦帳繞香車雙虹宛<lb/>
轉縈翠霞及夫倐而聚忽而散霓裳羽斾相陵亂倚長<lb/>
空浮迥岸宛若瓊樓金闕横天半美人濯錦春江畔既<lb/>
而叢彩可望竒狀難名羣象糾紛疑綺羅之繡出五色<lb/>
明媚若丹青之畫成影沉波而海晏氣羃岫而山晴嗤<lb/>
<pb n="KR4h0139_WYG_009-21a"/>
碭嶺之光淺恥汾川之色輕壯瑞圖之舊籙應樂府之<lb/>
新聲似帝鄉之迢遞冀有司而見行悠悠帝國三千里<lb/>
不託先容誰衒美希君顧盼當及時無使霏微散成綺<lb/>
　　春雲賦　　　　　　　　　　<hi>宋</hi>田　錫<lb/>
玉琯春迴金門暖來柔先變栁繁已飄梅悦風和之日<lb/>
至賞雲彩之朝隮其初升也穠薈蔚兮其少進也澹怡<lb/>
融兮依依然方觸類以多曙藹藹然若含情而自迷有<lb/>
時散作雨飛春寒慘慘有時亂和煙起春隂凄凄或蒼<lb/>
<pb n="KR4h0139_WYG_009-21b"/>
梧南北或夢澤東西或樊川與輞川或呉谿與越谿或<lb/>
宿林園隨竹隂以籠徑或沉村落伴桃花而滿溪或祁<lb/>
祁出闗或溶溶映水或北渚縈住或東風吹起或湧如<lb/>
波駭積芳野兮千里或曳若練舒横碧天之半里江中<lb/>
令醉吟不足髙閣閑登王仲宣逺望有餘危樓獨倚疊<lb/>
疊連根磷磷淺文千狀萬態山隂水濆當青麥燕飛野<lb/>
色朝淨或平蕪雉過韶陽夕曛挂古木之横枝纎纎欲<lb/>
斷覆孤村之半路融薄將分旭日未髙晴天尚早幾片<lb/>
<pb n="KR4h0139_WYG_009-22a"/>
明滅兮殘雪方消一脈輕鮮兮愁蛾澹埽上國美景五<lb/>
陵勝道覆梁王之水榭下繞落花映韓嫣之金丸逺沉<lb/>
芳草澹澹霏霏涵凝麗輝漠漠依依舒遲翠微野態不<lb/>
定幽容且竒浮澤國之嶺頭閑傷斷夢生蘇門之席上<lb/>
想滿僊衣或漢世故宫雀喧空屋或梁朝古寺水映疎<lb/>
籬或阮籍嘯臺雨吹半日或嚴陵釣石鳥立多時或桑<lb/>
乾戰塲平沙𣺌莽或椒塗永巷羣閣參差佇立閑望纒<lb/>
緜動思想觸石以初起旋浮空而散馳塞遥而歸雁相<lb/>
<pb n="KR4h0139_WYG_009-22b"/>
逐天闊而殘霞共飛餘態遺姸思得杜陵晝品含毫寫<lb/>
景詎徵楚澤芳詞<lb/>
　　夏雲賦　　　　　　　　　　<hi>唐</hi>劉元淑<lb/>
崇山作鎮峩峩秀絶暑氣潛蒸夏雲孤洩其稍進也間<lb/>
古木以深沉其上升也鏤太陽而明滅其質散漫其光<lb/>
氛氳抱翠石而留影入明水以寫文粲粲爛爛摩太虚<lb/>
而歴漢郁郁紛紛從皓景而横汾美其任運髙下與時<lb/>
消息似大道之無心同達人之有識時康則應伴雨足<lb/>
<pb n="KR4h0139_WYG_009-23a"/>
於一旬主聖乃浮變歌聲於五色俄頃萬里不資天地<lb/>
之功膚寸九霄豈假隂陽之力爾乃含精飄揚逐吹低<lb/>
舉周游散適不常其所出塞邐迤暮為隂山之陣入夢<lb/>
嬋娟朝是陽臺之女别有孤陋沉淪文章日新既作凌<lb/>
雲之賦未為天子之臣<lb/>
　　夏雲多竒峰賦　　　　　　　<hi>明</hi>錢文薦<lb/>
客有依樹而息影臨流而賦詩者㑹追河朔遊擬南皮<lb/>
碧沼暑退玉壺冰隨羽觴罷舉紈扇停揮聊移逺目忽<lb/>
<pb n="KR4h0139_WYG_009-23b"/>
覩靈竒於時似煙非煙如霧非霧絪縕而起菴藹而聚<lb/>
合體則一柱孤擎分狀則千巖悉具其為峰也髙參霄<lb/>
漢逺亘天涯峭乃崒嵂空則谽谺或擢根而連杪或敷<lb/>
葉而帶葩或凌風而疊雪或映日而流霞著色淺澹布<lb/>
境幽遐紛紜競賞煜煜争誇髣髴崑崙之五色依稀嵩<lb/>
少之三花至於緑蘿徑封青蓮煙吐窈窕難測嵯峨易<lb/>
覩誰將地肺倒揷天府驅遣豈鞭斲雕寧斧則有誤認<lb/>
王母之輦虛疑神女之臺香馥郁以猶在態輕盈而忽<lb/>
<pb n="KR4h0139_WYG_009-24a"/>
來所以望氣者思寶鼎於汾水求仙者慕銀闕於蓬萊<lb/>
徒惜其殘暉欲収異彩將散髙標半折連影中斷勢傾<lb/>
危其不支容黯黮以無見類舟覆矣悽惋同嶽頺兮眷<lb/>
戀無怪乎㑹心者猶注想而凝眸惜景者遂興咨而發<lb/>
歎也况其時值炎蒸氣乖潤濕倚崖樹槁縈岫苔澀雖<lb/>
仰天而頻望徒觸石而罕出儻乗龍以髙飛庶施雨之<lb/>
徧及<lb/>
　　秋雲似羅賦<hi>以蘭亦堪采為韻</hi>　　　　<hi>唐</hi>侯　喜<lb/>
<pb n="KR4h0139_WYG_009-24b"/>
雲之可觀時惟佩蘭映婺女而扇薄透姮娥而幔寒縹<lb/>
緲如畫霏微似殘乍逐乘槎之人訝鴛裾逺曳每映銜<lb/>
蘆之雁謂燕幕遥㸔且曉霧如縠於今何在餘霞成綺<lb/>
須㬰則改詎若我終日是似有時而待擬六銖而披拂<lb/>
伴仙女降衣臨七夕以輕盈助牽牛納采羃羃風引籠<lb/>
籠露涵染絳日而成蒨映青空而似藍冰綃若無孰不<lb/>
比方而皆忝霓裳儻有誰謂裁縫而不堪吁嗟乎一言<lb/>
有以千秋只亦天網本疎春絲不敵今夕何夕是尋是<lb/>
<pb n="KR4h0139_WYG_009-25a"/>
尺如可求斯服之無斁<lb/>
　　望雲物賦<hi>以察微表象書物備年為韻</hi>　　　<hi>唐</hi>陳正卿<lb/>
天道昭著靈臺聳拔將治歴以明時必仰觀而俯察誰<lb/>
敢俶擾曾不範圍既七政以欽若亦四序而發揮寒暑<lb/>
有次啟閉相依彼疇人以視逺類君子之表微維人有<lb/>
令維天有兆道在乎觀法用不撓彼分至之復應生雲<lb/>
物以縹緲俾占望以聿書將豐災以是表夫其大觀在<lb/>
上南正是掌審仁和之景色候肅殺之氣象授時莫愆<lb/>
<pb n="KR4h0139_WYG_009-25b"/>
行令靡爽舉祀物以昭報順禳祈之肸蠁若乃履端於<lb/>
緒以正厥初分職辨雲既明於周典申命出日載列於<lb/>
虞書舉春奉始積閠歸餘節候應乎寒燠政令隨乎慘<lb/>
舒是用敬授以崇祇祓將舉正以舉中寧不軌而不物<lb/>
豈唯中臺端立永望以肆將以見天地之心辨剛柔之<lb/>
位庶乎有典有則克明克類若夫春景載陽冬日已至<lb/>
望西成之平秩見南郊之敬致莫不參隂陽之則符璿<lb/>
玉之器審四時以成序察五雲而有備備用先天實惟<lb/>
<pb n="KR4h0139_WYG_009-26a"/>
有年儻虛臺之可頌庶無沗乎周篇<lb/>
　　勤政樓視朔觀雲物賦<hi>以天地交泰萬唐國歡心為韻</hi>彭朝曦<lb/>
聖上以睿徳昭宣宸衷告蠲靜以法地動而合天天何<lb/>
言哉每降鑒於明主君為政也亦仰觀乎上𤣥是以魯<lb/>
史薦書雲之典禮經徵視朔之篇於時㝢縣昇平朝廷<lb/>
無事闢朱樓於曉日垂紫旒於空翠至誠必應果呈證<lb/>
聖之祥至感必通遂有效明之瑞乍異色而抱日或神<lb/>
光而覆地是知昊穹成命必在於昌期𤣥象著明詎違<lb/>
<pb n="KR4h0139_WYG_009-26b"/>
於躔次萬國來朝十月之交時當陽數氣發隂爻晴色<lb/>
俯臨逺接黒龍之水清輝四散仍縈彩鳯之巢臣竊觀<lb/>
前代之君也居九重之深據四海之大遇皇天之隂騭<lb/>
屬當時之交泰則必怠政理而不修唯昇平而是賴今<lb/>
陛下則不然體至道以得一播元精以吹萬發號施令<lb/>
必酌於故實垂範制法亦咨乎前憲古人云朔者蘇也<lb/>
陛下視之所以蘇息兆人雲者運也陛下觀之所以廣<lb/>
運明徳人既蘇而寧靖徳乃運而充塞猶儲精而谷神<lb/>
<pb n="KR4h0139_WYG_009-27a"/>
尚克已而作則方將揚耿光於五聖布深仁於萬國三<lb/>
事大夫抃而同歡上言曰陛下敦本棄末圖易於難夫<lb/>
此視朔情深履端况式瞻於萬象將布政於千官固可<lb/>
軼緹油而播美藏金匱而不刊然聖上方以無為作慮<lb/>
不宰為心鼓元氣之槖調薰風之琴以致徳撫御以大<lb/>
明照臨盛矣夫聖徳若此豈為臣之所能謳吟<lb/>
　　南至郊壇有司書雲物賦<hi>以題為韻</hi>　<hi>唐</hi>崔立之<lb/>
唯皇動天辨方正位稽大明於北陸郊上𤣥於南至五<lb/>
<pb n="KR4h0139_WYG_009-27b"/>
夜祗肅載惟列祖之誠三日罔愆用表致齋之意於是<lb/>
乗法駕鳴和鸞玉漏聲曉金波影殘環衛儼以星拱簪<lb/>
裾列而雲攢備肅肅之盛禮咸濟濟於靈壇大吕雲門<lb/>
既六變而斯閲嘉栗㫖酒感百神而具歡矧器用陶匏<lb/>
藉以包茅光逾泰畤馨邁周郊朱火煬煙逺浮於華蓋<lb/>
𤣥酒明水近映乎長旓懿夫宇宙氛氳晴郊景曛宗伯<lb/>
司禮保章辨雲榮光燭於九野佳氣覆於六軍飄飄颻<lb/>
颻郁郁紛紛足以昭上帝瑞吾君時謂唐時歌卿雲之<lb/>
<pb n="KR4h0139_WYG_009-28a"/>
五色徳稱虞徳詠南風之再薰是以惟聖惟壽可大可<lb/>
久既豐稔之足徵復災癘之何有既而旋天步迴象輿<lb/>
大孝是展皇情未攄將欲超羲軒於上古方淳樸於太<lb/>
初俾時和俗阜塗謡史書土階攸則而瓊室靡居且慮<lb/>
乎賢哲尚屈所以敦於雲物緬乎徳化未覃所以郊於<lb/>
國南祈動植之攸濟匪娯樂而是甘然後景福來格無<lb/>
疆在兹笑竹宫之求應鄙宣室之受釐是以降哀矜之<lb/>
詔宣惻隠之慈布政施徳逮惸與嫠舉沉淪於是日庶<lb/>
<pb n="KR4h0139_WYG_009-28b"/>
聞之於有司<lb/>
　　南至郊祭司天奏雲物賦<hi>以題為韻</hi>　<hi>唐</hi>郭　遵<lb/>
惟肇祀於上𤣥必展禮於南至至者作候故用其吉辰<lb/>
南則嚮明故就於陽位蓋取諸吉土以父事天降皇車<lb/>
以盡敬奉蒼壁以告䖍至誠遂通禎祥不能以自閟幽<lb/>
贊不昧雲物於是乎昭宣及夫盛禮既畢大駕言旋兆<lb/>
人仰觀於空際太史復奏於君前曰當此和煦靜無纎<lb/>
氛照耀兮天垂愛景霏㣲乎山出祥雲度青霄而匪徐<lb/>
<pb n="KR4h0139_WYG_009-29a"/>
匪疾向丹闕而乍合乍分應乎一陽之始煥乎五彩之<lb/>
文氤氳揺曳去來無際望之雖曰崇朝慶之知其嗣歳<lb/>
誰謂其有葉本乎觸石而來誰謂其無心偏舒捧日之<lb/>
勢豈非夫表王者之殊祉答泰壇之親祭者也天子乃<lb/>
命百辟詔有司載筆以兹記事祝史叶其正辭國慶可<lb/>
徵寧虞於水旱年豐有待先詠其京坻自躋仁壽之域<lb/>
肯繼春秋之時且南正上言休徵無咈肯比夫觀臺之<lb/>
望將為備於雲物子月之祀隂陽始交豈比夫魯史所<lb/>
<pb n="KR4h0139_WYG_009-29b"/>
紀候啓蟄而乃郊我禮踰舊我祥靡究望歳而知歳之<lb/>
禳祀天而受天之祐五雲八風之異寸眸遂占三百六<lb/>
旬之期一日可候不然者何以炳煥圖牒發揮草奏是<lb/>
知郊祀而漢武奚匹推歴而軒后懐慙照臨之明兮將<lb/>
日月並出覆載之廣兮與天地同參臣有覩盛儀而瞻<lb/>
瑞物願齊聖壽於終南<lb/>
　　南至雲物賦<hi>以題為韻</hi>　　　　　　<hi>唐</hi>王　諲<lb/>
於赫至化時惟大君推歴比夫軒后授人齊乎放勲北<lb/>
<pb n="KR4h0139_WYG_009-30a"/>
風戒節南至司分驗律飛灰遥應乎懸炭登臺視祲必<lb/>
在乎書雲麗乎時方别色天斂殘氛星連珠而候曉日<lb/>
合璧而呈文衆瑞咸集禎祥薦至雲散黄光天浮喜氣<lb/>
金柯郁郁而蔽野玉葉飄飄而委地迴紀天表永無兵<lb/>
意災沴靡作罷札瘥之虞水旱不行詠京坻之事得此<lb/>
先甲還同漢日之觀報以豐年不假春秋之備於時帝<lb/>
在暘谷風后陪驂㑹玉帛而塗山有媿朝公卿而汾水<lb/>
懐慙佳氣從龍遥連渭北非煙拂日俯對終南懿聖壽<lb/>
<pb n="KR4h0139_WYG_009-30b"/>
之與萬美皇道而超三保章告其符祉太史視其簪紱<lb/>
應子月兮生一陽奏黄鐘兮動萬物乃明南至者日極<lb/>
之數視雲物者歳占之故其在必書不愆常度慶瑞滿<lb/>
於圖牒獻納盈其府庫鳯凰下於𤣥都銅雀棲於溫樹<lb/>
調玉燭而隂陽燮和撫黔首而時令大布日之方夕歳<lb/>
聿云暮才非瞽史未知天道之祥文似相如願獻凌雲<lb/>
之賦<lb/>
　　秋晴曲江望太一納歸雲賦<hi>以題中唐字為韻</hi>喬　潭<lb/>
<pb n="KR4h0139_WYG_009-31a"/>
秦稱百二鎮為太一合杳横空嶔岑蔽日豈瓌寳之攸<lb/>
産蓋雷雲之自出宜其密爾王甸雄兹帝京敗葉風輕<lb/>
髙秋氣清時雨夕歇歸雲晩晴俯枕曲水前臨直城山<lb/>
半隱而半見雲乍低而乍傾其趣可賞而不極其容可<lb/>
狀而難名爾其沉隂始解靄䨴初歸迴日猶重因風則<lb/>
飛其始也峨峨巍巍千巖萬嶺稠疊而相感其漸也紛<lb/>
紛霏霏齊童趙女並舞而垂衣忽天澄而地廓鬱氛氲<lb/>
於翠微别有容與之勢輕盈之狀日下空籠天邊引颺<lb/>
<pb n="KR4h0139_WYG_009-31b"/>
始悠悠於緑野漸羃羃於青嶂洛川神女何以踰巫峽<lb/>
佳人不能上雖更僕而非久仍移景而堪望落日將曛<lb/>
山銜斷雲緑氣隂鬱嵐光氛氳横截髙巖驚數峰之頓<lb/>
失却臨幽石與殘雪而無分乃為歌曰節彼南山兮人<lb/>
所矚施此雲雨兮濟君欲信軌物之無愆奚百姓之不<lb/>
足徘徊不去乃賦歸雲之曲曰歸雲之狀兮不一歸雲<lb/>
之趣兮難儔雲不以朝晡而異賞士不以前後而異求<lb/>
誠在位之如是知夫鴻漸之髙秋<lb/>
<pb n="KR4h0139_WYG_009-32a"/>
　　日暮碧雲合賦　　　　　　　<hi>唐</hi>宋　昱<lb/>
夕望兮見碧雲之出岑過太液拂上林配藜四施掩映<lb/>
千尋混蒼蒼之正色垂漠漠之輕隂西陸月炫南山風<lb/>
落輕濃象似倐忽龍蠖集髙議之臺連寓直之閣亭亭<lb/>
廣陌異公子之飛蓋裔裔長空如美人之巻幕遂能不<lb/>
逺仙宅來游帝鄉無心而生自浮洛以徴瑞感化而動<lb/>
乃干吕而呈祥同君子之出處均至人之行藏故吾儕<lb/>
從政之暇觀此而一詠一觴已乎已乎余未始兮可量<lb/>
<pb n="KR4h0139_WYG_009-32b"/>
者也<lb/>
　　雲從龍賦<hi>以聖主得賢臣為韻</hi>　　　　　<hi>唐</hi>趙　隨<lb/>
山川之氣曰雲寂爾虚無倏爾韜映雖無心而旣出終<lb/>
有感而協慶鱗蟲之長曰龍道符於神徳合於聖時變<lb/>
化而無極在隂陽而應令是知雲為佐龍為主龍無雲<lb/>
不可以陟煙霄雲無龍不可以降時雨始靄靄於山澤<lb/>
俄騤騤於天宇有若魚水相須君臣夾輔而已原夫或<lb/>
躍在泉道契𤣥黙未始出岫時有通塞及夫順天地之<lb/>
<pb n="KR4h0139_WYG_009-33a"/>
功賛生成之徳吟空山而奮揚其狀觸幽石而蓊勃其<lb/>
色然後蹈乎寥廓自彼南北何往而不濟何施而不得<lb/>
潤萬物豈待崇朝控千里纔踰瞬息故曰氣感則應有<lb/>
開必先臣良而聖主垂拱雲起而飛龍在天以類相從<lb/>
罕聞不合惟后作乂孰曰非賢是以殷丁得其傅説吉<lb/>
甫佐於周宣品物咸泰寰海晏然則雲龍之義明矣君<lb/>
臣之道一焉於以辨物理於以通人倫運有智兮事有<lb/>
因如羽翼之相假同股肱之相親則當今得賢共理豈<lb/>
<pb n="KR4h0139_WYG_009-33b"/>
不冠前代之君臣<lb/>
　　旱雲賦　　　　　　　　　　<hi>漢</hi>賈　誼<lb/>
惟昊天之大旱兮失精和之正理遥望白雲之蓬勃兮<lb/>
滃滃澹澹而妄止運清濁之澒洞兮正重沓而並起嵬<lb/>
隆崇以崔巍兮時彷彿而有似屈巻輪而中天兮象虎<lb/>
驚與龍駭相搏據而俱興兮妄儷倚而時有遂積聚而<lb/>
合沓兮相紛薄而慷慨若飛翔之従横兮揚波怒而澎<lb/>
濞正雲布而雷動兮相擊衝而破碎或窈電而四塞兮<lb/>
<pb n="KR4h0139_WYG_009-34a"/>
誠若雨而不墜隂陽分而不得兮更惟貪婪而狼戾終<lb/>
風解而霧散兮遂陵遲而堵潰或深潛而閉藏兮爭離<lb/>
刺而並逝廓蕩蕩其若滌兮日昭昭而蕪穢隆盛暑而<lb/>
無聊兮煎砂石而爛煟陽風吸習而熇熇羣生悶懣而<lb/>
愁憒壟畆枯槁而失澤兮壤石相聚而為害農夫垂拱<lb/>
而無事兮釋其耰鉏而下涕悲疆畔之遭禍痛皇天之<lb/>
靡惠惜稚稼之早夭兮罹天災而不遂懷怨心而不能<lb/>
已兮竊託咎於在位獨不聞唐虞之積烈兮與三代之<lb/>
<pb n="KR4h0139_WYG_009-34b"/>
風氣時俗殊而不還兮恐功久而壞敗何操行之不得<lb/>
兮政治失中而違節隂氣辟而留滯兮厭暴戾而沉沒<lb/>
嗟乎作孽大劇何辜於天恩澤弗宣嗇夫寡徳羣生不<lb/>
福來何暴也去何躁也孳孳望之其可悼也憭兮慓兮<lb/>
以鬱怫兮念思白雲腸如結兮終怨不雨甚不仁兮布<lb/>
而不下甚不信兮白雲何懟奈何人兮<lb/>
　　餘霞散成綺賦<hi>以題為韻</hi>　　　　　<hi>唐</hi>韋　充<lb/>
試一望兮雲晩而山晴白日欲沒兮紅霞始生含江天<lb/>
<pb n="KR4h0139_WYG_009-35a"/>
之霽潤籠煙景之虛明發光華而不定若組織之相成<lb/>
陽文隂漫乍合乍散離披晃朗錯雜陵亂麗雲日之幾<lb/>
重鋪綺繡之千段翻光倒景擢菡萏於湖中舒豔騰輝<lb/>
攢螮蝀於天畔照萬象於晴初散寥天於日餘吐丹氣<lb/>
於青嶂為金光於碧虚越女浣紗恥鮮明之莫及巴姬<lb/>
濯錦慙光彩之不如攢紅散紫參差邐迤狀羣飛之鸞<lb/>
鳳類叢生之花蘤始一變而舒霞終一變而成綺當是<lb/>
時也則有才子去國遊人别家汎濫秋景徘徊霽華惜<lb/>
<pb n="KR4h0139_WYG_009-35b"/>
賞心之日暮悵遊目於天涯積九秋之懷抱對兹夕之<lb/>
煙霞仰丹霄之愁斷想赤水之路賖能不沉吟徙倚卧<lb/>
坐興嗟况復雲景迴午蒼凉愁暮思攄懷以振藻返疑<lb/>
憂而失趣空吟謝客之詩遐想公孫之賦<lb/>
　　秋霧賦<hi>以輕散長空寒飛迥野為韻</hi>　　　　<hi>唐</hi>謝良輔<lb/>
有物混成隂陽之精騰而為質晦而為名遊塵未足方<lb/>
其細纎縠不能揣其輕度水陵亂從風半散表銀山之<lb/>
美素色增鮮沐𤣥豹之姿奇文獨煥若乃暑退朱方時<lb/>
<pb n="KR4h0139_WYG_009-36a"/>
惟白藏空濛大澤鬱郁崇岡始經夫少昊之野終遍於<lb/>
無何之鄉含草木而功大混山川而氣長浮我極浦靄<lb/>
我層穹如雨如霰自西自東倐而來比君子之道廣忽<lb/>
而逝侔至人之性空奚水土之同致俾隂陽之異觀秋<lb/>
何霧而不起霧何秋而不寒至徳發祥雜非煙於北極<lb/>
皇居瑞聖伴佳氣於南端及夫丙火方馳騰蛇欲飛三<lb/>
辰被汨五星霏微道不虛行來集黄公之咒神其有感<lb/>
去解白登之圍則知因時舒巻與物動靜資於坱圠變<lb/>
<pb n="KR4h0139_WYG_009-36b"/>
態俄頃興非塞望雄鳴之路不迷冐且有聞彦輔之天<lb/>
自迥露游兮月之下霞歛兮風之假俟一揚於飛塵同<lb/>
秋空於迥野<lb/>
　　赤虹賦<hi>有序</hi>　　　　　　　　<hi>梁</hi>江　淹<lb/>
東南嶠外爰有九石之山乃紅壁十里青萼百仞苔滑<lb/>
臨水石險帶溪自非巫咸采藥羣帝上下者皆斂意焉<lb/>
於時夏蓮始舒春蓀未歇肅舲波渚緩栧汀潭正逢巖<lb/>
崖相照雨雲爛色俄而雄虹赫然暈光耀水偃蹇山頂<lb/>
<pb n="KR4h0139_WYG_009-37a"/>
舄奕江湄廹而察之實雨日隂陽之氣信可觀也又憶<lb/>
昔登爐峰上手接白雲今行九石下親弄絳蜺二奇難<lb/>
并感而作賦曰<lb/>
迤邐碕礒兮太極之連山鰅鱅虎豹兮玉虺騰軒孟夏<lb/>
氤氲兮荷葉承蓮悵何意之容與兮冀暫緩此憂年失<lb/>
代上之異人遲山中之虛迹掇仙草於危峰鐫神丹於<lb/>
崩石眎鱣岫之吐翕㸔黿梁之交積於是紫霧上河絳<lb/>
氛下漢白日照餘碧雲巻半殘雨蕭索光煙豔爛水學<lb/>
<pb n="KR4h0139_WYG_009-37b"/>
金波石似瓊岸錯龜鱗之崚崚繞蛟色之漫漫俄而赤<lb/>
蜺電出蚴蚪神驤曖昧以變依稀不常非虛非實乍隂<lb/>
乍光赩赫山頂照燎水陽雖圖緯之有載曠代識而未<lb/>
逢既咨嗟而躑躅聊周流而從容想番禺之光野憶丹<lb/>
山之喬峰禀傅說之一星乘夏后之兩龍彼靈物之詎<lb/>
幾象火滅而山紅餘形可覽殘色未去耀委蕤而在草<lb/>
映青蔥而結樹昏青苔於丹渚曖朱草於石路霞晃朗<lb/>
而下飛日通曨而上度俯形命之窘局哀時俗之不固<lb/>
<pb n="KR4h0139_WYG_009-38a"/>
定赤舄之易遺乃鼎湖之可慕既以為騂鬐四毳之駕<lb/>
方瞳一角之人帝臺北荒之際弇山西海之濵流沙之<lb/>
野析木之津雲或怪采煙或異鱗必雜虹蜺之氣隂陽<lb/>
之神焉<lb/>
　　晴虹賦　　　　　　　　　　<hi>唐</hi>閻朝隠<lb/>
一隂一陽備藻績以成文章載清載濁挂天涯而臨地<lb/>
角生於氣立於空宛宛轉轉曈曈曨曨上下明媚表裏<lb/>
冲融洗竒光於暴雨留豔彩於飄風隠顯之情奚爾造<lb/>
<pb n="KR4h0139_WYG_009-38b"/>
化之理何窮若乃碧嶂無雲清江息浪曲折異體低昂<lb/>
殊狀半出髙岊疑蟾魄之孤生全入澄瀾若蛾眉之相<lb/>
向又乃綺牕逺闢錦帳斜褰髣髴天上依稀目前暐兮<lb/>
曄兮既類丹山碧樹之重疊斷兮連兮又似美人綵女<lb/>
之嬋娟察之無涯究之無實光天地之大造保雲霄之<lb/>
元吉爰有下才或趨微秩其志謇謇其心慄慄體物無<lb/>
功著書有疾既藴慙於明鏡載有閣於鴻筆<lb/>
　　虹藏不見賦<hi>以隂陽所陵故結狀之為韻</hi>　　<hi>唐</hi>李處仁<lb/>
<pb n="KR4h0139_WYG_009-39a"/>
虹在東方小雪而藏貫日之形莫覩彌天之象難詳居<lb/>
曖昧之中光而不耀入混茫之裏闇然而彰表天時而<lb/>
無失其候順寒暑而不愆於陽眇望遼夐窮覽洲渚邈<lb/>
不察其形容何以知其處所見飛梁之跨水髣髴猶疑<lb/>
望慶雲之在天依稀延竚豈不以晦明有日隠見有期<lb/>
寒節方來斯則潛雖伏矣清明如到終當出而見之閟<lb/>
乎渥彩蓄以雄姿類成文隠霧之日同衣錦褧裳之時<lb/>
眇眇天末悠悠雲路御座之祥不逢美人之號難遇冥<lb/>
<pb n="KR4h0139_WYG_009-39b"/>
䝉向晦徒欲想其爛然杳靄藏輝孰能知其去故宛得<lb/>
啟閉之道以明天地之心憐彎環之挂空猶隔層碧思<lb/>
紆餘而飲井當阻重隂不測之狀難狀無形之形罔尋<lb/>
若夫風雲尚慘我則隠蔽而知藏陽氣未騰我則炫燿<lb/>
而不結亦有霞散成綺雲吐如繒曷若拖軒之名將順<lb/>
時而出沒迴館之勢毎應候而升陵至哉終取貴於彩<lb/>
章亦何慙於小畜孕明於煙霧之際誰辨輝光混迹於<lb/>
沉埋之間難呈紛郁事同嘉遯道叶悠伏虹兮虹兮何<lb/>
<pb n="KR4h0139_WYG_009-40a"/>
當灑其霢霂<lb/>
　　虹賦　　　　　　　　　　　<hi>明</hi>鄭明選<lb/>
慕光客卿問於守𤣥先生曰太空之中有異色焉五彩<lb/>
錯出爛於雲間毎春見而秋藏必夕東而朝西跨泰清<lb/>
以下垂狀若暈而半圓横萬里之飛梁度天帝與列仙<lb/>
其始出也依微未鮮忽焉絢麗丹碧亘天既上架乎碧<lb/>
落亦下吸於長川光陸離以的皪勢夭矯而蜿蜒已乃<lb/>
若明若滅若斷若連頃刻不見莫知其端此何物也孰<lb/>
<pb n="KR4h0139_WYG_009-40b"/>
使之然守𤣥先生曰以子所言是名屈虹字以挈貳諡<lb/>
以螮蝀晦者為雌昭者為雄或言陽以隂脅或言隂受<lb/>
陽攻或言樞鎮所散或言兩日所衝其為物也憑𤣥雲<lb/>
以成質藉太陽而生輝蓋滛衺之互交匪陰陽之正妃<lb/>
故演孔徴毁譽之惑月令儆昏姻之廢風人以莫指示<lb/>
戒易傳以色親比義晝見則飲井於漢庭夜出則蔽月<lb/>
於晉季投玉堂而宮省亂貫白日而壯士斃金商識女<lb/>
子之祥廬陵表丈夫之異雖感應之殊科咸上天之沴<lb/>
<pb n="KR4h0139_WYG_009-41a"/>
　氣若夫飲劉釡而吐金感孔經而化玉斯齊東之野語<lb/>
　非經史之實録爾乃月維七八枯禾閔雨鞭陽石於南<lb/>
　郊縱隂門於北渚土龍驤首而欲飛石燕鼔翼而思舞<lb/>
　雷殷殷以出地雲祁祁而布野遭彼妒之中截鬱屯膏<lb/>
　而不下耕夫愴於南疇饁婦號於中户遏皇天之至仁<lb/>
　民傍徨而失所雖文章之可恱傷陰陽之太和幸光彩<lb/>
　之易滅豈久千夫二儀世不察而競觀曾煜燿之幾何<lb/>
　吾既鑒天地之消息子母羡其光華<lb/>
<pb n="KR4h0139_WYG_009-41b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定歴代賦彚巻六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0139_WYG_129-1a"/>
　欽定四庫全書<lb/>
御定歴代賦彚巻一百二十六<lb/>
　　花果<lb/>
　　　桃賦　　　　　　　　　　　<hi>晉</hi>傅　𤣥<lb/>
　有東園之珍果兮承隂陽之靈和結柔根以列樹兮豔<lb/>
　長畞而駢羅夏日先熟初進廟堂辛氏踐秋厥味益長<lb/>
　花落實結與時剛柔既甘且脆人口消流亦有冬桃冷<lb/>
　侔冰雪放神適意恣口所嘗華升御於内庭兮飾佳人<lb/>
<pb n="KR4h0139_WYG_129-1b"/>
　之令顔實充虚而療饑兮信功烈之難原嘉放牛於斯<lb/>
　林兮恱萬國之乂安望海島而慷慨兮懷度索之靈山<lb/>
　何兹樹之獨茂兮條枝紛而麗閑根龍虯而雲結兮彌<lb/>
　萬里而屈盤禦百鬼之妖慝兮列神荼以司姦辟凶邪<lb/>
　而濟正兮豈唯榮美之足言<lb/>
　　　園桃賦　　　　　　　　　　<hi>晉</hi>伍輯之<lb/>
　嗟王母之竒果特華實兮兼副既陶煦以夏成又凌寒<lb/>
　而冬就嗟異植兮難拔亦晩枯兮先茂農黄品其味漢<lb/>
<pb n="KR4h0139_WYG_129-2a"/>
帝驚其珍林休反耕之牛宅樹伺惡之神景斃勇於不<lb/>
足彌増罪於甘分雖無言兮成蹊叵充肴於魏君時令<lb/>
載始周南申章瞻擇有制藥齊惟良魯拂柩以悔荆楚<lb/>
供弧以事王<lb/>
　　蟠桃賦<hi>以髙捧文明以觀環照為韻</hi>　　　　<hi>唐</hi>獨孤授<lb/>
東海神木是曰蟠桃可得聞其廣而未量其髙盖蒼龍<lb/>
之所臨據白日之所先照結根於凌北之峰稟氣乎衡<lb/>
星之耀其生植也與乾坤始其蟠縈也至三千里上鳴<lb/>
<pb n="KR4h0139_WYG_129-2b"/>
天雞下宅鬱壘徒駭於説莫原其以配若木以相望冠<lb/>
扶桑而特起爾乃煥初陽之杲杲壓巨海之漫漫太皞<lb/>
司方以流盼羲和䇿御而上干傾髙柯而飛鳥罕及隨<lb/>
巨葉而青雲共蟠何帝休之名誌豈姑繇而變觀窮海<lb/>
陸以標竒抗蓬瀛而爭聳疑蒸林之相合乃一木之所<lb/>
擁照溟海則攀其若浮昇日輪則逺視如捧霜雪莫能<lb/>
以彫換風濤庸得其震傾拂垂雲之脩翼䕃吹潦之長<lb/>
鯨非有歳之可紀毎先晨之效明拂青桂於隂魄掩白<lb/>
<pb n="KR4h0139_WYG_129-3a"/>
榆於太清信植物之神秀壯元化之曲成木無與儔其<lb/>
誰騁兩鬬之術子不可獲安有被三竊之名是知瑰異<lb/>
之説或處明而若晦區域之心多玩小以疑大天無所<lb/>
不育地無所不載莫出混茫之中咸居耳目之外偉蟠<lb/>
桃之遐絶宜列仙之遊㑹安得探神物而駐韶顔涉滄<lb/>
海而登朔山驂素虯之夭矯駕彩鳳之迴環庻因此以<lb/>
捧日願脩條而一攀<lb/>
　　李賦　　　　　　　　　　　<hi>晉</hi>傅　𤣥<lb/>
<pb n="KR4h0139_WYG_129-3b"/>
植中州之名果兮結脩根於芳園嘉列樹之蔚蔚兮美<lb/>
弱枝之爰爰既乃長條四布密葉重隂夕景迴光傍隂<lb/>
蘭林於是肅肅晨風飄飄落英潛實内結豐彩外盈翠<lb/>
質未變形随運成清角奏而微酸起大宫動而和甘生<lb/>
既變洽熟五色有章種别類分或朱或黄甘酸得適美<lb/>
逾蜜房浮彩㸃駮赤者如丹入口流濺逸味難原見之<lb/>
則心恱含之則神安乃有河沂黄建房陵縹青一樹三<lb/>
色異味殊名乃上代之所不覩兮咸升御乎紫庭周萬<lb/>
<pb n="KR4h0139_WYG_129-4a"/>
國之口實兮充薦饗於神靈昔怪古人之感貺乃答之<lb/>
以寶瓊玩斯味之竒瑋兮然後知報之為輕<lb/>
　　荔支賦　　　　　　　　　　<hi>漢</hi>王　逸<lb/>
曖若朝雲之興森如横天之彗湛若大厦之容鬱如峻<lb/>
嶽之勢脩榦紛錯緑葉蓁蓁灼灼若朝霞之映日離離<lb/>
如繁星之著天皮似丹罽膚若明璫潤侔和璧竒喻五<lb/>
黄仰歎麗表俯甞嘉味口含甘液腹受芳氣兼五滋而<lb/>
無常主不知百和之所出卓絶類而無儔超衆果而獨<lb/>
<pb n="KR4h0139_WYG_129-4b"/>
貴<lb/>
　　荔枝賦<hi>有序</hi>　　　　　　　　<hi>唐</hi>張九齡<lb/>
南海郡出荔枝焉毎至季夏其實乃熟狀甚瓌詭味特<lb/>
甘滋百果之中無一可比余徃在西掖嘗盛稱之諸公<lb/>
莫之知而固未之信惟舎人彭城劉侯弱年遷累經届<lb/>
南海一聞斯談倍復嘉歎以為甘㫖之極也又謂龍眼<lb/>
凡果而與荔枝齊名魏文帝方引蒲桃及龍眼相比是<lb/>
時二方不通傳聞之大謬也每相顧閒議欲為賦述而<lb/>
<pb n="KR4h0139_WYG_129-5a"/>
世務卒卒此志莫就及理郡暇日追叙徃心夫物以不<lb/>
知而輕味以無比而疑逺既不可驗終然永屈况士有<lb/>
未效之用而身在無譽之間茍無深知與彼亦何異也<lb/>
用導揚其實遂作此賦云<lb/>
果之美者厥有荔枝雖受氣於震方實稟精於火離乃<lb/>
作酸於此裔爰負陽以從宜䝉休和之所播涉寒暑而<lb/>
匪虧下合圍以擢本傍䕃畆而抱規紫紋紺理黛葉緗<lb/>
枝蓊茸霮䨴環合棼纚如盖之張如帷之垂雲煙沃若<lb/>
<pb n="KR4h0139_WYG_129-5b"/>
孔翠于斯靈根所盤不髙不卑陋下澤之沮洳惡層崖<lb/>
之嶮巇彼前志之或妄何側生之見疵爾其勾芒在辰<lb/>
凱風入律肇氣含滋芬敷謐溢緑穂靡靡青英苾苾不<lb/>
豐其華但旨其實如有意乎敦本故微文而妙質蔕葯<lb/>
房以攢萃披龍鱗以駢比膚玉英而含津色江萍以吐<lb/>
日朱苞剖明璫出炯然數寸猶不可匹未玉齒而殆銷<lb/>
雖瓊漿而可軼彼衆味之有五此甘滋之不一伊醇淑<lb/>
之無準非精言之能悉聞者歡而竦企見者訝而驚仡<lb/>
<pb n="KR4h0139_WYG_129-6a"/>
心恚可以蠲忿口爽可以忘疾且欲神於醴露何比數<lb/>
於甘橘援蒲桃以見擬亦古人之深失若乃華軒洞開<lb/>
嘉賔四㑹時當燠煜客或煩憒而斯果在焉莫不心侈<lb/>
而體泰信琱盤之仙液實玳筵之綺繢有終食於累百<lb/>
逾益氣而理内故無厭於所甘雖不貪而必愛沉李美<lb/>
而莫取浮𤓰甘而自退豈一座之所榮冠四時而為最<lb/>
夫其貴可以薦宗廟珍可以羞王公亭十里而莫致門<lb/>
九重兮曷通山五嶠兮白雲江千里兮青楓何斯美之<lb/>
<pb n="KR4h0139_WYG_129-6b"/>
獨逺嗟爾命之不逢每被誚於凡口罕獲知於貴躬柿<lb/>
何稱乎梁侯棃侯何幸乎張公亦因地之所遇孰能辨<lb/>
乎其中哉<lb/>
　　荔支賦<hi>有序</hi>　　　　　　　　<hi>宋</hi>李　綱<lb/>
張曲江嘗賦荔支美則美矣然未盡善也余来閩中始<lb/>
得食其生者因感而賦之其辭曰<lb/>
伊天地之大美種火徳於炎方結荔支之嘉實稟純氣<lb/>
於至陽含滋潤於雨露違嚴凝於雪霜碧葉素榮縹蔕<lb/>
<pb n="KR4h0139_WYG_129-7a"/>
丹房膚如龍鱗顆如裹囊絳綃為殻白玉為瓤液貯甘<lb/>
露核藏丁香醖難言之妙味吐自然之清香此荔支之<lb/>
大略也全而觀之亘如丹鳳之方卵而未雛破而窺之<lb/>
瑩如老蚌之既剖而見珠掇而出之粲如姣姬褪紅裳<lb/>
而露玉膚咀而嚼之旨如瓊醴吸沆瀣而羞醍醐談辯<lb/>
莫及丹青難圖百果退避孰敢爭腴至如厥包橘柚先<lb/>
薦含桃嶺表龍眼西域蒲萄色沮情恧遜美推髙矧夫<lb/>
剥棗浮爪来禽青李張公大谷之梨梁侯烏椑之柿曽<lb/>
<pb n="KR4h0139_WYG_129-7b"/>
何足以比萬分之一二哉秋夏之交蒸暑歊然畏景馳<lb/>
至薫風入絃著花結實耀日含煙一望萬株列於名園<lb/>
璀璨熒煌若繁星之麗天一食千顆置之華筵匀圓磊<lb/>
落若火齊之堆盤溢甘芳於齒頰實元氣於丹田宿醒<lb/>
可解沈痾可痊若夫色味與香變於三日曝之為乾漬<lb/>
之以蜜汎鯨海之巨航入金張之要室譬之神藥致佳<lb/>
人之尸千金市駿馬之骨氣格精神初不得其髣髴也<lb/>
昔者曲江嘗為之賦寓意卒章惜其不遇殊不知草木<lb/>
<pb n="KR4h0139_WYG_129-8a"/>
之性各安其土玩物䘮志亦所不取開元之末妃子最<lb/>
憐萬里驛致来自蜀川死百馬於山谷望一騎而嫣然<lb/>
荔支則遇而天下病焉爰有狷介之士負罪逺謫適丁<lb/>
其時偶得而食不煩傳送之勞以資口腹之適快平生<lb/>
之素願飽珍味而無斁正猶衛懿不可以好鶴而幽人<lb/>
得之適所以増其逸阮籍之徒得全於酒而羲和湎淫<lb/>
乃廢時而亂日且食荔支此非我力<lb/>
　　荔支後賦<hi>有序</hi>　　　　　　　<hi>宋</hi>李　綱<lb/>
<pb n="KR4h0139_WYG_129-8b"/>
宣和已亥歳余謫官沙陽次年夏始食荔支嘗為之賦<lb/>
後十二年歳在辛亥寓居長樂於今又四夏矣備嘗佳<lb/>
品究見荔支本末作後賦以訂之其辭曰<lb/>
客謂梁谿病叟曰玉局翁以荔支比江瑶柱與河豚豈<lb/>
其然乎病叟曰否擬人必於其倫惟物亦爾彼河豚與<lb/>
瑶柱在海物而推美厥臭惟腥厥狀惟詭藉薑桂之餘<lb/>
滋薦樽罍之芳旨快一嚼而稱珍非鼎俎之正味何足<lb/>
以得荔支之髣髴也惟此荔支産於炎方緑蔕團團丹<lb/>
<pb n="KR4h0139_WYG_129-9a"/>
實煌煌香吐芝蘭液凝瓊漿色味兼美自然芬芳宛如<lb/>
佳人麗服靚妝冰肌玉骨錦衣繡裳又如明珠包裹絳<lb/>
囊煥彩外耀皓質内光其品則有陳紫方紅江緑宋香<lb/>
細若雞舌赩若硫黄虎皮斕斑龍牙銳長蚶殻匾仄玳<lb/>
瑁文章皺玉豐膚星毬照江千類萬族不可殫詳夫豈<lb/>
瑶柱河豚之所能比方也客曰然則何物可以擬之病<lb/>
叟曰建溪臘茗仙草之英採掇以時製作惟精蒼璧忽<lb/>
破素塵乍驚甌汎霏霏之乳花湯候颼颼之松聲滌煩<lb/>
<pb n="KR4h0139_WYG_129-9b"/>
蠲渴愈病析酲此亦天下之至味也洛陽牡丹百卉之<lb/>
王鶴白鞓紅魏紫姚黄嫣然國色郁乎天香豔玉欄之<lb/>
流霞列錦幄之明釭價重千金冠乎椒房此亦天下之<lb/>
至色也相彼二物標格髙竒名雖一概種有多岐絜長<lb/>
度美可並荔支永叔君謨序而譜之如三國之鼎峙各<lb/>
擅據於一陲角力爭勝未可以決其雄雌也客曰臘茗<lb/>
牡丹則吾既得聞命矣敢問百果之中孰與為比魏帝<lb/>
方之蒲萄唐人推於緑李亦有謂乎病叟曰荔支之生<lb/>
<pb n="KR4h0139_WYG_129-10a"/>
厥土惟三西則巴蜀連亘嶠南肉薄漿多酸而不甘與<lb/>
閩粤之所産殆不可同日而談也漢貢南海唐驛西川<lb/>
皆荔支之下駟乃並驚於中原當時所見得其粗焉冝<lb/>
乎品藻之失而議論之偏試使閩粤者進則二累慙恧<lb/>
將遜美以推先而况其凡乎若夫洞庭之柑瓤凝玉雪<lb/>
清香潠手累日不歇苕霅之芡實侔珠璣咀嚼不倦玉<lb/>
池生肥思其次焉亦皆荔支之亞匹也然柑可食而不<lb/>
可多芡療饑而不療渴惟食多之益辦與饑渇之兼解<lb/>
<pb n="KR4h0139_WYG_129-10b"/>
微荔支吾誰與歸方將休影息蹤遺物離人倒冠落佩<lb/>
買山灌園植千種之陸離擇萬顆之匀圓上滋絳宫下<lb/>
灌丹田怡性養夀超然自得以盡吾之天年子能棄世<lb/>
事而從我遊乎客黙然慙逡廵而辭退<lb/>
　　荔支賦<hi>有序</hi>　　　　　　　　<hi>宋</hi>范成大<lb/>
紹興丙子夏有自行都餉貢餘新荔子者坐客稱歎窮<lb/>
山所未嘗有呼酒更酌鼓琴以侑之且為之賦時為新<lb/>
安掾<lb/>
<pb n="KR4h0139_WYG_129-11a"/>
吾聞南國之南水激而山蟠鍾具美於一物繄化工之<lb/>
所難撋絳綃以袨服襲蒨桃而中單湛冰明之漼漼粲<lb/>
玉粒之團團蓊生香之令芳泫仙液於微瀾走候置其<lb/>
萬里上玉宸與金鑾顧人間之流落纔千倉之一簞餉<lb/>
江南之病客索孤笑於顰端斥蜂蜜之黄膩謝佛桑之<lb/>
紅乾覺龍目之么麽咍蒲萄之下酸藉以秋雲之巾薦<lb/>
以水晶之盤羞以燒春之浮醅相以流水之清彈迨風<lb/>
月之温麗耿星河其未翻予一嚼而三嚥豔玉池之清<lb/>
<pb n="KR4h0139_WYG_129-11b"/>
寒恍醉夢之翾飛掖九天之風翰望涪江與閩嶺麾八<lb/>
極於雷鼾方冥濛其路暗儵浩蕩其天寛岌芳宫與繡<lb/>
户窈玉聲之䦨珊款荔支之仙人若平生之所歡謂客<lb/>
子其少留紛擘緑而破丹招玉環於東虚御清空之雙<lb/>
鸞訪長生之舊曲有千載之遺歎悵三山之回風驚南<lb/>
斗之闌干亂梧竹之滿庭渺雲海之漫漫<lb/>
　　荔枝賦　　　　　　　　　　<hi>明</hi>黎遂球<lb/>
粤客居呉食其楊梅趨裝度嶺不忘荔枝呉儂請留荔<lb/>
<pb n="KR4h0139_WYG_129-12a"/>
脯當貽客謂呉儂譬如蛻尸顔色既變滋味亦非於時<lb/>
設酒銅坑喧相接客為言其故送子得發客曰吾家海<lb/>
上蓼水板橋為園數畆鑿池通潮上植嘉樹外被良苗<lb/>
晴氣如薫宿雨既朝荔枝垂垂自圍樹腰於是紅染鸞<lb/>
頸大倍龍目重五小至蒸然盡熟外若火珠内足香玉<lb/>
核不煩鑽無骨皆肉當吾睡起曳屐旋旋手摘目選坐<lb/>
樹似眠幼弟就告似此必甜持以奉母自試果然飽能<lb/>
辟糓飫復垂涎晶丸彈脱霞袋蟬連困占朱紱解以形<lb/>
<pb n="KR4h0139_WYG_129-12b"/>
鹽却老還童顔芳色妍相如已渴留候得仙飼鳥皆肥<lb/>
如花特鮮則有為圃之叟種樹之子異種新得乞鄰掠<lb/>
美提筐出袖匾翠負紫好云更繼急或就採佳必待期<lb/>
異不入市名類匪一有因而起而吾園之所植其名黒葉<lb/>
低枝濃暗土膏屯結實不裹刺色若血珀瓊液内凝絳衣<lb/>
欲裂樽肩壺腹龍鱗龜坼剥而吞之融氷沃雪爾乃吾夢<lb/>
還家北堂之南新得一姬其名玉環體若荔膚紅垂荔衫<lb/>
息氣荔香囓脣荔甘又善選擇手持荔籃長歌娛母祝荔<lb/>
<pb n="KR4h0139_WYG_129-13a"/>
宜男則有麻姑仙女臨渡海水投吾古方餐花不死衆卉<lb/>
可收獨難荔蕊蝶翅如飴蜂醸将醢繞樹䕶持設餳祭醴<lb/>
如妾待年他花則妓又有羅浮仙伯愛吾詩脾来惠丹粒<lb/>
和水噴滋遂令吾樹四時皆宜雪瓣紛郁朱實參差曰予<lb/>
之歸行不虞遲客語未竟吳儂争言願贈予夢隨歸子園珊<lb/>
瑚小舌寄頬應存四坐聞之涎湧泉源亟賣楊梅贐客以錢<lb/>
　　荔子賦　　　　　　　　　　<hi>明</hi>胡宗華<lb/>
登尉陀之荒臺過無諸之故墟覽山川之竒勝覩草木<lb/>
<pb n="KR4h0139_WYG_129-13b"/>
之瓌殊緋桃朱柿之焜煌江橙盧橘之榮敷或叢生於<lb/>
炎麓或秀發於海區名與味兮駢美香與色兮洵都信<lb/>
南方之異果或可貢於帝居惟荔子之佳品實中國之<lb/>
所無宜馳名於君謨之譜而見序於居易之圖也觀其<lb/>
氣受東震精稟南離陽明内藴華采外施蟠蒼根於深<lb/>
固抱海氣之淋漓枝凝緗兮交暢葉染黛兮葳蕤逺而<lb/>
望兮如擎天之髙盖邇而矚兮若疊翠之重帷火流大<lb/>
地兮而清寒襲予霜凝絶壑兮而堅剛匪虧材孔大而<lb/>
<pb n="KR4h0139_WYG_129-14a"/>
合抱䕃低垂而從規揚芳聲於海嶼延清景於亭池寶<lb/>
之者無斧斤之及憩之者如雲庇之垂以側生而見毁<lb/>
何或者之㒺知當其暴雨既霽凱風微凉花霏霏兮綴<lb/>
密穗實靡靡兮垂青房如韜光以自斂迨有積而後彰<lb/>
林鍾戒辰心星正陽膚凝脂兮皺殻肌斂玉兮含漿如<lb/>
英華之既發雖欲拚而難藏爛如彤雲之合歘如彩鳳<lb/>
之翔煜然疑火珠萬斛照金烏而晝見熻然訝神丹九<lb/>
轉射𤣥圃而流光堆於雕鳳之盤薦於晝錦之堂擘輕<lb/>
<pb n="KR4h0139_WYG_129-14b"/>
綃之絳膜吐明月之圓璫脣未沾而先嗑口既漱而尤<lb/>
香具甘滋之正味食雖餮而靡傷可以充席珍而娯賔<lb/>
客之奉可以薦籩實而格神祖之洋洋彼擬倫於甘橘<lb/>
徒以甜酸而見齒或比議於蒲萄信其謬説之荒唐也<lb/>
惜乎生於炎海之濵植於遐異之方去京華兮萬里瞻<lb/>
天門兮堂堂栁夹道兮江路遥桂倚巖兮天風長固末<lb/>
繇厠宸楓之列尚何能邊班筍之旁繄登薦之有時宜<lb/>
株守以自藏與媚妃嬪之笑兮寧培根枝於深固也與<lb/>
<pb n="KR4h0139_WYG_129-15a"/>
踣飛塵之騎兮寧分清䕃於草堂也務植徳以滋身願<lb/>
托根於南荒沐雨露之嘉澤爛雲霞以成章隨榮瘁之<lb/>
所遇囿生成於𤣥黄幸弗淆於凡草同腐滅於飛霜庻<lb/>
留名於譜牒垂百世而流芳<lb/>
　　紫宸殿前櫻桃樹賦<hi>以日月所照榮華先發為韻</hi>
　　　　　　　　　　　　　　　<hi>唐</hi>張　莒<lb/>
殿紫宸兮足麗木朱櫻兮可嘉扶疎柔弱暈豔芬葩晩<lb/>
移隂於丹楹朝延影於翠華美其固本宸居獻名清廟<lb/>
<pb n="KR4h0139_WYG_129-15b"/>
藹緑含彩攅紅吐耀晴暘斜映將藻井以相輝初月旁<lb/>
臨與璧璫而共照於是𤣥律方變青陽始萌日近易暖<lb/>
天臨早榮通條液潤附節茸生秦文信之著令漢稷嗣<lb/>
之從行莫不勤其時獻旌此嘉名將畫栱以斜界與金<lb/>
華而對明玉輦行低雲旗雜處迎華桂而摇露向朱明<lb/>
而清暑榮得其時摘得其所於芳也可尚取類也無匹<lb/>
淨拂璇題逺當温室舊株昔移於漢囿密榦今逢於堯<lb/>
日及夫春宿㣲雨秋含翠煙冬條雪染夏實珠駢垂一<lb/>
<pb n="KR4h0139_WYG_129-16a"/>
枝於萬葉託沃土以延年翫芳誠百花之首充薦乃衆<lb/>
果之先代帷房之錦帳奪首飾於金鈿濟濟多士鏘鏘<lb/>
拜闕拂露華以晨趨染香花而夕謁始凌寒而驚換纔<lb/>
及暖而前發自承恩於攀賞固無憂於翦伐伴穠李以<lb/>
表年笑階萱之記月<lb/>
　　櫻桃賦<hi>有序</hi>　　　　　　　　<hi>元</hi>程從龍<lb/>
元至正庚辰館寓石洑齋舎後蔬圃其中有櫻桃啖而<lb/>
美之遂為小賦以寓意云<lb/>
<pb n="KR4h0139_WYG_129-16b"/>
繄勾芒之作春何窮奢而極侈既袤野以施翠復因林<lb/>
而設綺一旦代序成功者去捲紅紫以回轅繫繁珠於<lb/>
佳樹但見的皪兮霰集璀璨兮星聚蝶欲聚而辟易鶯<lb/>
欲啄而驚懼儼翠幄之重重韜至珍於茹圃爰有詩人<lb/>
此焉遊遨感園丁之摘獻俾侑進乎芳醪覩珠顆之匀<lb/>
圓始知其為櫻桃也於是摭火齊於銀盤啖紅香之瓊<lb/>
液玩其精華服其風味爽可以愈沉痾腴可以美意氣<lb/>
羌理内而益脾信蠲煩而清臆終並功乎丹鼎豈擅譽<lb/>
<pb n="KR4h0139_WYG_129-17a"/>
乎崖蜜唐以之昭寵於新科漢以之均恩於百職廟羞<lb/>
薦天子之忱寵贈旌野人之徳憶金鑾之殊遇壓珠盤<lb/>
之佳色何顯赫之不常乃失身於幽側每被銷於凡齒<lb/>
歎九重之懸隔在物理而尚然宜人情之通塞感斯果<lb/>
而擅稱聊寄懷於翰墨<lb/>
　　櫻桃賦　　　　　　　　　　<hi>明</hi>錢文薦<lb/>
漢明帝月夜燕羣臣於沼時大官進櫻桃盛桃以盤厥<lb/>
名赤瑛桃盤同色四照空明臣觀諧喜觴酌縱横坐中<lb/>
<pb n="KR4h0139_WYG_129-17b"/>
獻賦異代長卿賦曰何華林之名品兮乃殊異乎恒族<lb/>
先百果而珍竒兮歴九重而成熟錫字肇夫月令兮和<lb/>
中紀於藥録因薦羞其禮隆兮縁頒賚以惠足念朱明<lb/>
之来早兮悲青陽之去速向芳榭而流丹兮入文牕而<lb/>
映緑枝嫋嫋以低亞兮實纍纍其相續料素娥之未攀<lb/>
兮愁黄鳥之先啄幸未傷於風雨兮知有待乎晴旭遥<lb/>
而望之爛若霞彩綴瓊枝迫而就之恍如珊瑚碎金谷<lb/>
既稱名乎樂府亦註譜於仙都姿輝映以擬玉質圓轉<lb/>
<pb n="KR4h0139_WYG_129-18a"/>
而方珠揣火棗之同類恐萍實之不如帶露痕而覺有<lb/>
眩燈暈而疑無爾其寢廟駕返御園旨宣紛紜馳騎絡<lb/>
繹飛箋聊開秘閣别整華筵就中窈窕沾恩最先乍入<lb/>
脣而脂掩忽籠袖而火然神脈脈以無定步珊珊其不<lb/>
前亮衷情之有托豈管絃之能傳借嘉物以相比發清<lb/>
歌而自憐歌曰朱實兮離離玉膚兮絳衣備百和兮含<lb/>
五滋粲皓齒兮色怡朱實兮盈盈玉壺兮紅冰斂雙眸<lb/>
兮對孤燈墮清泪兮血凝歌罷月輪斜度天河倒瀉徙<lb/>
<pb n="KR4h0139_WYG_129-18b"/>
倚闌邊殷勤露下張樂易歇留情難舎亟起為亂仍歸<lb/>
於雅亂曰谷梨消煩尚帶寒兮壺甘釋䬼猶含酸兮未<lb/>
若朱實堆玉盤兮食之美好使人歡兮常恐節移倏彫<lb/>
殘兮安得九轉如金丹兮<lb/>
　　伐櫻桃樹賦<hi>有序</hi>　　　　　　<hi>唐</hi>蕭穎士<lb/>
天寶八載以前校理罷免降資參廣陵太府軍事任在<lb/>
限外無官舎是處寓居於紫極宫之道學館因領其教<lb/>
職焉廟庭之右有大櫻桃樹厥髙累數尋條暢薈蔚攅<lb/>
<pb n="KR4h0139_WYG_129-19a"/>
柯比葉擁蔽風景腹皆㣲禽是焉棲託頡頏上下喧呼<lb/>
甚適登其喬枝則俯逼軒屏中外斯隔余實惡之懼寇<lb/>
盜窺窬因是為資遂命伐焉聊託興兹賦以儆夫在位<lb/>
者爾賦曰<lb/>
古人有言芳蘭當門不得不鉏眷兹櫻之攸止亦在物<lb/>
而宜除觀其體異修直材非棟榦外隂森以茂密中紛<lb/>
錯而交亂先羣卉以効謟望嚴霜而彫換綴繁英兮霰<lb/>
集駢朱實兮星燦故當小鳥之所啄食妖姫之所攀玩<lb/>
<pb n="KR4h0139_WYG_129-19b"/>
也赫赫閟宇𤣥之又𤣥長廊霞截髙殿雲褰實吾君聿<lb/>
修祖徳論道設敎之筵宜乎蒔以芬馥樹以貞堅莫匪<lb/>
夫松篠桂檜茝若蘭荃猗具美而在兹爾何徳而居焉<lb/>
擢無用之璅質䝉本枝而自庇汨羣林而非據專朝廷<lb/>
之右地雖先寢而式薦豈和羮之正味每俯臨乎蕭牆<lb/>
姦回得而窺覬諒何惡之能為終物情之所畏於是命<lb/>
尋斧伐盤根密葉剥攅柯焚朝光無隂夕鳥不喧肅肅<lb/>
明明蕩乎階軒嗟乎草無滋蔓瓶不假器茍恃勢而將<lb/>
<pb n="KR4h0139_WYG_129-20a"/>
偪雖見親而益忌譬諸人事也則翼吞并於僭沃魯出<lb/>
逐於强季綝峻擅而呉削倫冏專而晉墜其大者虎遷<lb/>
趙嗣鸞竊齊位由履霜而莫戒聿堅冰而洊至嗚呼乃<lb/>
終古覆車之軌轍豈尋常散木之足議<lb/>
　<lb/>
　<lb/>
　<lb/>
　<lb/>
<pb n="KR4h0139_WYG_129-20b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定歴代賦彚巻一百二十六<lb/>
</p>
<p>
</p>
  </div>
</body>
</text>
</TEI>
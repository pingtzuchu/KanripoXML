<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0139_WYG_125-1a"/>
　欽定四庫全書<lb/>
御定歴代賦彚巻一百二十二<lb/>
　　花果<lb/>
　　　芙蓉賦　　　　　　　　　　<hi>漢</hi>閔　鴻<lb/>
　乃有芙蓉靈草載育中川竦修榦以陵波建緑葉之規<lb/>
　圓灼若夜光之在𤣥岫赤若太陽之映朝雲乃有陽文<lb/>
　修嫮傾城之色揚桂枻而來逰玩英華乎水側納嘉賓<lb/>
　兮頃筐珥紅葩以為飾感桃夭而歌詩申闗睢以自敕<lb/>
<pb n="KR4h0139_WYG_125-1b"/>
　嗟留夷與蘭芷聴鶗鴂而不鳴嘉芙蓉之殊偉託皇居<lb/>
　以發英<lb/>
　　　芙蓉賦　　　　　　　　　　<hi>魏</hi>曺　植<lb/>
　覽百卉之英茂無斯華之獨靈結修根於重壤汎清流<lb/>
　而擢莖其始榮也皦若夜光尋扶桑其揚暉也晃若九<lb/>
　陽出暘谷芙蓉蹇産菡萏星屬絲條垂珠丹榮吐綠焜<lb/>
　焜韡韡爛若龍燭觀者終朝情猶未足於是狡童媛女<lb/>
　相與同遊擢素手於羅褎接紅葩於中流<lb/>
<pb n="KR4h0139_WYG_125-2a"/>
　　芙蓉賦　　　　　　　　　　<hi>晉</hi>夏侯湛<lb/>
臨清池以逰覽觀芙蓉之麗華潛靈藕於𤣥泉擢修莖<lb/>
乎清波煥然䕃沼灼爾星羅若乃廻縈外散菡萏内離<lb/>
的出豔發葉恢花披緑房翠蔕紫飾紅敷黄螺圓出垂<lb/>
蕤散舒纓以金牙㸃以素珠固陂池之麗觀尊終世之<lb/>
特殊爾乃採淳葩摘圓質析碧皮食素實味甘滋而清<lb/>
美同嘉異乎橙橘參嘉果以作珍長充御乎口實<lb/>
　　芙蓉賦　　　　　　　　　　<hi>晉</hi>潘　岳<lb/>
<pb n="KR4h0139_WYG_125-2b"/>
䕃蘭池之豐沼育沃野之上腴課衆榮而比觀煥卓犖<lb/>
而獨殊狎獵雲布窋咤星羅光擬燭龍色奪朝霞丹煇<lb/>
拂紅飛䰅垂的紛披赩赫散煥熠爚流芬賦采風靡雲<lb/>
旋布濩磊落蔓衍夭閑發清陽而增媚潤白玉而加鮮<lb/>
　　芙蓉賦　　　　　　　　　　<hi>宋</hi>鮑　昭<lb/>
感衣裳於楚賦詠憂思於陳詩昉羣英之艷絶標髙名<lb/>
於澤芝㑹春陂乎多張搴芙蓉而水嬉抽我襟之桂蘭<lb/>
㸃子吻之瑜辭選羣芳之微號<hi>原本闕六字</hi>抱茲性之清芬稟<lb/>
<pb n="KR4h0139_WYG_125-3a"/>
若華之驚絶單蓲陽之妙手測滮池之光潔爍彤輝之<lb/>
明媚粲雕霞之繁悦顧椒丘而非偶豈園桃而能埒彪<lb/>
炳以蒨藻翠莖而紅葩青房兮規接紫的兮圓羅樹妖<lb/>
婬之弱榦散菡萏之輕荷上星光而倒景下龍鱗而隠<lb/>
波戲錦鱗而夕映濯繡羽兮晨過結游童之湘吹起榜<lb/>
妾之江歌備日月之温麗非盛夏而謂何若乃當融風<lb/>
之暄盪承暑雨之平渥被瑶塘之周流繞金渠之屈曲<lb/>
排積霧而揚芬鏡洞泉而含緑葉折水以為珠條集露<lb/>
<pb n="KR4h0139_WYG_125-3b"/>
而成玉潤蓬山之璚膏輝蔥河之銀燭冠五華於仙草<lb/>
超四照於靈木雜衆姿於開巻閲羣貌於昏明無長袖<lb/>
之容止信不笑之空城森紫葉以上擢紛湘蕊而不傾<lb/>
根雖割而琯徹柯既觧而絲縈感盛衰之可懐質始終<lb/>
而常清故其為芳也綢繆其為媚也奔發對妝則色殊<lb/>
比蘭則香越汎明彩於宵波飛澄華於曉月陋荆姬之<lb/>
朱顔笑夏女之光髪恨狎世而貽賤徒愛存而賞沒雖<lb/>
凌羣以擅竒終從嵗而零歇<lb/>
<pb n="KR4h0139_WYG_125-4a"/>
　　芙蓉賦　　　　　　　　　　<hi>宋</hi>傅　亮<lb/>
考庶卉之珍麗實總美於芙渠潛幽泉以育藕披翠蓮<lb/>
而挺敷汎輕荷以冐沼列紅葩而濯除徼旭露以滋采<lb/>
靡朝風而肆芳表麗觀於中沚播郁烈於蘭堂在龍見<lb/>
而萌秀於火中而結房豈呈芬於芷蕙將越味於沙棠<lb/>
詠三閭之被服美蘭佩而荷裳伊𤣥匠之有瞻悦嘉卉<lb/>
於中渠既暉映於丹墀亦納芳於綺疏<lb/>
　　蓮花賦<hi>有序</hi>　　　　　　　　<hi>梁</hi>江　淹<lb/>
<pb n="KR4h0139_WYG_125-4b"/>
余有蓮花一池愛之如金宇宙之麗氣難息絶聊書竹<lb/>
素儻不滅焉<lb/>
檢水陸之具品閲山海之異名珍爾秀之不定乃天地<lb/>
之精英殖東國之流詠出西極而擅名方翠羽而結葉<lb/>
比碧石而為莖蕊金光而赩色藕冰拆而玉清載紅蓮<lb/>
以吐秀披絳花以舒英故香氛感俗淑氣叅靈躑躅人<lb/>
世茵蒀祗冥青桂羞烈沈水慚馨於是生乎澤陂出乎<lb/>
江隂見綵霞之夕照覿雕雲之晝臨既翕赩於洲漲亦<lb/>
<pb n="KR4h0139_WYG_125-5a"/>
映曖於川潯奪夜月及熒光掩朝日與赩火出金沙而<lb/>
延曜被緑波而覃沲冠百草而絶羣出異類之衆夥故<lb/>
仙聖傳圖英隠留記一為道珍二為世瑞發青蓮於王<lb/>
宫驗竒花於陸地若其江澹澤芬則照電爍日池光沼<lb/>
緑則明壁洞室曜長洲而瓊文映青崖而火質或馮天<lb/>
淵之靖峭或殖疏圃之䝉密故河北櫂歌之姝江南采<lb/>
菱之女春水厲兮楫潺湲秋風駛兮舟容與著縹芰兮<lb/>
出波擥緗蓮兮映渚迎佳人兮北燕送上客兮南楚知<lb/>
<pb n="KR4h0139_WYG_125-5b"/>
荷華之將宴惜玉手之空佇廼為謠曰秋鴈度兮芳草<lb/>
殘琴柱急兮江上寒願一見兮道我意千里逺兮長路<lb/>
難若其華實各名根葉異辭既號芙渠亦曰澤芝麗詠<lb/>
楚賦豔歌陳詩非獨瑞草爰兼上藥味靈丹沙氣驗青<lb/>
㬦乃可劔棄海岫龍舉雲㠋畫臺殿兮霞蔚圖縑縞兮<lb/>
炳爍永含靈於洲渚長不絶兮川壑<lb/>
　　蓮賦　　　　　　　　　　　<hi>宋</hi>文　同<lb/>
彼芳蓮之紛敷兮乃横湖之繡繪挺濁淤以自潔兮澡<lb/>
<pb n="KR4h0139_WYG_125-6a"/>
清漪而逾麗纖空其上下兮細理周其向背甘液凝而<lb/>
露浥兮清香馥而風遞向氷筋與玉骨兮外吐心而露<lb/>
肺承寳座之千趺兮䕃琱輿之萬葢張翠帷於月下兮<lb/>
列綵仗於煙際容鷗鷺之徙倚兮取龜魚之芘賴既帖<lb/>
水以不競兮復沿涯而自退實華蘤之上品兮豈草木<lb/>
之一槩<lb/>
　　蓮花賦　　　　　　　　　　<hi>宋</hi>陳　普<lb/>
夫天地之生物各品類以賦形惟木行之為盛分四序<lb/>
<pb n="KR4h0139_WYG_125-6b"/>
而敷榮梅枝可以知乾坤之消息蓂莢可以知月數之<lb/>
虚盈蕙蘭紛其秋香竹松凌其冬青繄茲蓮之為卉兮<lb/>
托濕壤之根莖於時炎風烜燠畏景朱明湖光澄練池<lb/>
館風生張當炎之緑葢施傅粉之紅英紫苞冉冉浄禃<lb/>
亭亭俯如鱗集仰若塔層出淤泥而不染含清露而攲<lb/>
傾色幽幽兮不媚香逺逺兮益清嬌楊妃之欲語非六<lb/>
郎之可名宜元公之獨愛是以有君子之稱也若夫紅<lb/>
中之白清素可貴燦燦瓊臺揺搖玉珮或同榦而䨇頭<lb/>
<pb n="KR4h0139_WYG_125-7a"/>
或千葉而出類是皆水宫之仙子為赤帝呈祥而獻瑞<lb/>
至於萍光轉霽細風微波雕畫舫金叵羅或凌波而觴<lb/>
酌或託聲於陽阿是皆一時之賞翫恐紅芳之蹉跎也<lb/>
客有執爵而繼歌曰太華髙兮嵯峨玉井深兮奈何安<lb/>
得長梯取霜雪之藕兮痊濁世煩溽之沈疴<lb/>
　　蓮花賦<hi>有序</hi>　　　　　　　　<hi>宋</hi>李　綱<lb/>
釋氏以蓮花喻性葢以其植根淤泥而能不染發生清<lb/>
净殊妙香色非他草木之華可比故以為喻宋之問歐<lb/>
<pb n="KR4h0139_WYG_125-7b"/>
陽永叔皆嘗賦之清便冨豔然未嘗及此余暇日訪羅<lb/>
疇老修撰見其園池蓮華盛開因感而為賦極其美而<lb/>
卒歸於正云其辭曰<lb/>
偉哉造物之播氣也天地絪緼隂陽盪摩植物得之發<lb/>
為竒葩葩之甚竒莫如蓮花擢修榦於波瀾結芳根於<lb/>
泥沙氣馥芝蘭彩豔雲霞相草木之芳菲孰色香之可<lb/>
加緑水如鏡紅裳影斜乍疑西子臨谿浣紗菡萏初開<lb/>
朱顔半<graphic n="KR0755" url="https://raw.githubusercontent.com/kanripo/KR-Gaiji/master/images/KR0755.png" mimeType="image/png"/>又如南威夜飲朝歌亭亭煙外凝立委佗又<lb/>
<pb n="KR4h0139_WYG_125-8a"/>
如洛神羅韈凌波天風徐來妙響相磨又如湘妃瑟鼓<lb/>
雲和嬌困無力搖搖纖柯又如戚姬楚舞婆娑風雨摧<lb/>
殘飄零紅多又如蔡女蕩舟抵訶爾乃藕埋玉骨花炫<lb/>
新妝緑荷倚葢翠菂連房修莖聳碧嫩蕊搖黄貯盈盈<lb/>
之真色汎苒苒之天香斂若凝羞婉若含笑仰若迎風<lb/>
俯若窺沼波静露寒風清月曉動嬉戲之游魚來翩翻<lb/>
之白鳥藹江湖之秋思增園亭之幽眇則有髙世之士<lb/>
味道之人悟色香之妙覺獲圓通於見聞深契無生不<lb/>
<pb n="KR4h0139_WYG_125-8b"/>
離根塵豈止玩其英華攬其芳芬而已哉言觀其本生<lb/>
於淤泥言觀其末出於清漪處汙穢而不染體清净而<lb/>
不移至理圓成孰能知之西方之人強名為佛以茲取<lb/>
喻其誰曰不是以毗盧之坐千葉齊敷華蔵之海十方<lb/>
咸出唯植根之得地爰開華而結實功用既圓退蔵於<lb/>
密返觀自性之蓮花又何資於造物<lb/>
　　荷花賦　　　　　　　　　　<hi>宋</hi>歐陽修<lb/>
步蘭塘以清暑兮颯蘋風以中人擷杜若之春榮兮搴<lb/>
<pb n="KR4h0139_WYG_125-9a"/>
芙蓉於水濱嘉丹葩之耀質出淥水而含新䕃曲池之<lb/>
清泚漾波紋之淵淪披紅衣而耀彩寄清流而託根挺<lb/>
無華之淺豔靡競麗乎先春抱生意以自得兮及薫時<lb/>
之嘉辰若夫夏畹蘭衰夢池草密慘羣芳之巳銷獨斯<lb/>
蓮之㢠出可以嗅清香而析酲可以玩芳華而自逸况<lb/>
其晚浦煙霞水亭風日投文竿而餌垂泳萍莖而波溢<lb/>
絲縈藕以全折杯巻荷以半側墜紫菂以欹煙斂紅芳<lb/>
而向夕可憐影兮相顧列金葩而返植清風遏以似起<lb/>
<pb n="KR4h0139_WYG_125-9b"/>
碧霧合而乍失或兩兩以相扶漸亭亭而獨出發臙脂<lb/>
於北土生異香於西域匪江妃之小腰即廣陵之清骨<lb/>
爾乃曲沼微陽横塘細雨逐橋上之歸鞍笑堤邊之游<lb/>
女墮虹梁而窺影倚風臺而欲舞覆翠被以薰香然犀<lb/>
燈而照浦䨇心並根千株泣露湛月白而風清杳池平<lb/>
而樹古送艇子於西州聞棹謳於北渚迎桃根而待檝<lb/>
逢宓妃而未渡迫而視之靚若星妃臨水而脈脈盈盈<lb/>
逺而望之杳如峽女行雲而朝朝暮暮其妖麗也其閑<lb/>
<pb n="KR4h0139_WYG_125-10a"/>
雅也香荃橈兮木蘭舟澹容與兮悵夷猶東西隨葉隠<lb/>
上下逐波浮已見䨇魚能比目應笑鴛鴦㑹白頭昔聞<lb/>
妃子貴東鄰池上全花不染塵空留此日田田葉不見<lb/>
當時步步人<lb/>
　　荷花賦　　　　　　　　　　<hi>明</hi>何景明<lb/>
曲池兮清波緑葉兮丹華叢生兮若屯並蔕兮連葩爾<lb/>
其耀靈株之荴綏兮扶輕荷而低昻呈紅顔以流曄兮<lb/>
麗繁星之煒煌枝婀娜以承蕤兮媚清漣而揚芳委微<lb/>
<pb n="KR4h0139_WYG_125-10b"/>
吹以披靡兮紛若纖羽之回翔倐煙霏而霧滃兮態隠<lb/>
約而凝妝蔽華月於鮮雲兮晃朝日之照虹梁乃若逺<lb/>
兮益清近兮愈妍接皋蘭以被縟映堤楊而聨娟垂清<lb/>
房以綴珠結翠萍而連錢美曼如静女蹁蹮若飛仙恣<lb/>
意態之横出匪擬像之可殫於是乃有姣姬連袂或三<lb/>
或五貌傾名都香出洛浦袪徽袿御輕紗操木蘭揭蘅<lb/>
莎赴中流而競掇竦迅體而揚波於是稱曰緑波揚兮<lb/>
清風㑹歌宛轉兮聲流喝花為房兮翳荷葢弗樂胡為<lb/>
<pb n="KR4h0139_WYG_125-11a"/>
兮嵗云邁又稱曰製緑芰兮為衣把瓊枝兮餐玉蕤夜<lb/>
巳央兮風露微明河繁宿兮横參差心中樂兮樂㤀歸<lb/>
　　秋蓮賦<hi>有序</hi>　　　　　　　　<hi>唐</hi>宋之問<lb/>
天授元年敕學士楊炯共之問分直於洛城西入閣每<lb/>
雞鳴後至羽林仗閽人奏名請龜契佇命拱立於御橋<lb/>
之西玉池清泠紅蕖菡萏謬履扃闥自春徂秋見其生<lb/>
視其長覩其盛惜其衰得終天年而無夭折者良以隔<lb/>
礙仙禁人莫由見向若生於瀟湘洞庭溱洧淇澳即有<lb/>
<pb n="KR4h0139_WYG_125-11b"/>
吳姬越客鄭女衛童芳心未成採擷都盡今委以白露<lb/>
順以凉風榮落有期私分畢矣斐然願歌其事久之乃<lb/>
為秋蓮賦焉<lb/>
若夫西城秘掖北禁仙流見白露之先降悲紅蕖之巳<lb/>
秋昔之菡萏齊秀芬敷競發君門閟兮九重兵衛儼兮<lb/>
千列緑葉青枝縁溝覆池映連旗以搖豔輝長劔兮陸<lb/>
離疏瀍兮引轂交流兮相沃四繞兮禁營三入兮承明<lb/>
曉而望之若霓裳宛轉朝玉京夕而察之若霞標灼爍<lb/>
<pb n="KR4h0139_WYG_125-12a"/>
散赤城既如秦女豔日兮鳯鳴又似洛妃拾翠兮鴻驚<lb/>
足使瑤草罷色芳樹無情複道兮詰曲離宫兮相屬飛<lb/>
閣兮周廬金鋪兮璧除君之駕兮旖旎蓮之葉兮扶疎<lb/>
萬乗頋焉駐綵騎六宫喜兮停羅裾仰仙逰而徳澤縱<lb/>
𤣥覽而神虚豈與夫溪澗兮沼沚自生兮自死海泝兮<lb/>
江沱萬里兮煙波汎漢女逰湘娥佩鳴玉戲清波中流<lb/>
欲渡兮木蘭楫幽泉一曲兮採蓮歌江南兮峴北汀洲<lb/>
兮不極既有芳兮莎城長無豔兮水國豈知移植天泉<lb/>
<pb n="KR4h0139_WYG_125-12b"/>
飄香列仙嬌紫臺之月露含玉宇之風煙雜芳兮昭屬<lb/>
衆彩兮相宣鳥翡翠兮丹青翰樹珊瑚兮林碧鮮夫其<lb/>
生也春風畫蕩爍日相煎夭桃盡兮穠李滅出大隄兮<lb/>
豔欲燃夫其謝也秋灰度琯金氣騰天宫槐疎兮井梧<lb/>
變摇寒波兮風颯然歸根息豔兮八九月乗化無窮兮<lb/>
千萬年越人望兮巳長久鄭女採兮無由縁何深蔕之<lb/>
能固何香名之獨全别有待制揚雄悲秋宋玉夏之來<lb/>
兮翫早紅秋之暮兮悲餘緑禮盛燕臺人非楚材雲霞<lb/>
<pb n="KR4h0139_WYG_125-13a"/>
圖兮蘭為閣金銀酒兮蓮作杯落英兮徘徊風轉兮衰<lb/>
頽入黄扉兮灑錦石縈白蘋兮覆緑苔寒暑忙忙兮代<lb/>
謝故葉新花兮往來何秋日之可表託芙蓉以為媒<lb/>
　　瑞蓮賦　　　　　　　　　　<hi>元</hi>劉　詵<lb/>
遡青原而西騖踰北郭之十里横溪漫漫重阜伏起層<lb/>
軒危榭東縵西峙吾伊出竹行者為喜問其間之何人<lb/>
知夫子之洵美萬山拄頰堂有流水播播其渠濊濊其<lb/>
沚衆芳繞而成宫羣碧葺以為戺當炎雲之散漫走峻<lb/>
<pb n="KR4h0139_WYG_125-13b"/>
壁之赤煒黄塵漲於門衢𤣥閬隔以尺咫忽芙蕖之效<lb/>
祥葩一本而並蔕矗萬花之如雲何此美之獨異於是<lb/>
耆幼羣觀賓㳺聚詣飛杯賞勝援筆賦瑞記同榦於天<lb/>
泉歌合歡於西内羌藍田之連璧胡驟獲於不藝豈仙<lb/>
人之䨇盤猶抗立於千嵗循環不解豐斂同氣髙疑聨<lb/>
冠俯若駢袂相倚如揖相依如醉頽陽亞影輕雨對淚<lb/>
煙墩増妍露墅助媚乃若暾色在樹清風被蘭娟擢秀<lb/>
以並潔屹競色而兩難泫袖唾以相眩失增城之紈班<lb/>
<pb n="KR4h0139_WYG_125-14a"/>
此其態也而末離乎塵間零露試玉凉月流丸澹同心<lb/>
之莽莽落連珮之珊珊渺所思兮湘水望蒼梧而不還<lb/>
此其意也而未足以窮造化之端嗟夫太和之在古今<lb/>
常易類而難諧睨水火之異質企參辰而無涯偶不足<lb/>
以勝竒迨其遇而非儕遡重華之濬美睠庳亭之可懐<lb/>
怨乗舟之秋風歌不容其漢淮丘與軻兮不並周與召<lb/>
兮猶難偕紛是卉之何情忱矯薄而媿乖同光和羲比<lb/>
潔夷齊秀出𤣥朗芳壓雲機木連理而譲瑞禾同潁而<lb/>
<pb n="KR4h0139_WYG_125-14b"/>
避褀鍾衆美於一榦合二妙而無倪撫六合之曠垠胡<lb/>
君宇之若私念禎異之有兆若春蒸而雲滋彼智者之<lb/>
未覿每托物而先知根盤盤以信厚葩采采而書詩倚<lb/>
庭柱而揮麈傲俗子以厥兒持紫蓬萊泛紅昆池梯太<lb/>
華之萬仭送水天之千枝曖此和於天地麥雨秀而九<lb/>
芝然後乗太一之舟踞千載之龜酌大湖之酒而歌先<lb/>
生之詩亦宇宙之一竒也<lb/>
　　瑞蓮賦<hi>有序</hi>　　　　　　　　<hi>明</hi>申時行<lb/>
<pb n="KR4h0139_WYG_125-15a"/>
唯聖皇御厯十有四年道化滂流和氣翔洽於時崇慈<lb/>
寧之新構備尊養之上儀大孝潛孚靈貺昭答乃有嘉<lb/>
蓮獻異重臺發祥萬乗臨觀六宫燕喜信熙時之上瑞<lb/>
馨徳之貞符爰付丹青用垂琬琰命臣等賦之臣謹拜<lb/>
手稽首而作賦曰<lb/>
若夫璇宫壯麗紫殿巍峩接蓬萊之仙苑環太液之㤙<lb/>
波渟泓𤣥澤醖釀醇和欣嘉生之咸鬯紛靈瑞其何多<lb/>
宛彼芙蕖嫣然沼沚載以文罌陳之金戺覆碧葉兮田<lb/>
<pb n="KR4h0139_WYG_125-15b"/>
田漾清漣兮泚泚被茝紉蘭抽黄曵紫既冉冉以流馨<lb/>
復重重而結綺爾其豔外生豔華中吐華剖碧房兮敷<lb/>
絳萼幻珠實兮成丹葩粲英英其疊起芬郁郁其交加<lb/>
乃若旭日方升卿雲有爛初抱赤兮若傾忽飛丹兮若<lb/>
煉如盤如葢臨金掌以朣朦非霧非煙照虹梁而璀璨<lb/>
又若桂輪乍滿蕙露初零凝清輝兮湛湛潄芳潤兮盈<lb/>
盈紺宇層樓接銀潢而瀲灩雲鬟髙髻開寳鏡以晶熒<lb/>
又若凉雨纔收薰風徐送濯雲錦兮澄鮮舞霓裳兮飛<lb/>
<pb n="KR4h0139_WYG_125-16a"/>
動凌波綽約宛洛浦之驚鴻翽羽蹁蹮恍秦臺之儀鳳<lb/>
至於星敷電發霧變霞蒸觸景而生態隨物而賦形縱<lb/>
他卉之穠麗未若茲花之最靈觀其托體慈闈敷榮秘<lb/>
殿映藻井以生妍傍綺疏而呈倩煒煌三秀之庭揺曵<lb/>
五明之扇載色載笑如承長樂之歡來遊來觀每荷重<lb/>
瞳之眷詫神物之有知信人寰之創見豈比夫駢花並<lb/>
實連理分枝望舒生於漢圃合歡産於唐池太華峰頭<lb/>
徒詠如船之異麻姑壇上虚傳變碧之竒斯葢重申之<lb/>
<pb n="KR4h0139_WYG_125-16b"/>
佑命特顯象於昌期猗與吾皇徳如虞聖時業業以憂<lb/>
勤日䕫䕫而祗敬承顔順志極尊養之隆解愠阜財布<lb/>
寛仁之令故珍貺駢臻而竒祥疊應繩繩繼繼用彰累<lb/>
葉之休赫赫明明式表重華之盛尚增修於𤣥徳庶永<lb/>
承乎天慶<lb/>
　　瑞蓮賦<hi>有序</hi>　　　　　　　　<hi>明</hi>郭正域<lb/>
萬厯丙戌禁中重臺瑞蓮盛開上以示臣等既被之聲<lb/>
歌矣尤以其韻簡而語寂不足揚盛美也乃奉命作賦<lb/>
<pb n="KR4h0139_WYG_125-17a"/>
其辭曰<lb/>
若夫紫宫瑞孕瓊沼花開蘋風始振澤露初來羡水芝<lb/>
之異質被五沃之塵埃既紛披而挺瑞廼疊蕊而重臺<lb/>
緑葉青葩紅蕖紫菂上疎芳柯下蔵修蔤陋羣卉之孤<lb/>
搴笑凡花之五出重結雲房紛敷寳液似玉樓之層檐<lb/>
像浮屠之數級萼森白羽影疊金塘丹閨耀彩紫禁生<lb/>
香豈蕊宫之仙子縱寳髻而臨鏡光將梵王之天女歩<lb/>
金網而照寶牀於時天顔有喜汎此金波聖母來臨慈<lb/>
<pb n="KR4h0139_WYG_125-17b"/>
顔有酡六宫笑覩牽裾停羅乃使柏梁擬賦慶雲倣歌<lb/>
清平命調女史采和乃歌曰凉風八月灝氣寒夭桃既<lb/>
滅穠李殘禁池蓮葉何田田瓊華重結倍可憐珊瑚排<lb/>
根翡翠紈眼見結子臨清瀾又歌曰荷兮為柱藕為船<lb/>
月明秋水兩澄鮮霓裳羽衣何蹁蹮紅芳欲貯赤城煙<lb/>
吳姬衛女空延縁瑶池阿母夀萬年夫花比君子不汚<lb/>
泥壤羡此重臺是為道長花開太一實坐仙真羡此重<lb/>
臺是為夀徵况托根於靈沼廼浥露於綺疏慶采擷之<lb/>
<pb n="KR4h0139_WYG_125-18a"/>
不及豈彼澤之能如惟中心之含赤故菡萏之重敷幸<lb/>
君王之我顧可大書而特書若彼金蓮鑿歩徒誇容與<lb/>
太液開花謾嬌解語鬬麗質之盈盈羡衣裳之楚楚曾<lb/>
比徳於吾皇不侈聲於禁籞<lb/>
　　迎華觀瑞蓮賦　　　　　　　<hi>元</hi>陳　樵<lb/>
銀谷山人秋食菊英夏居荷屋瞰𤣥林䕃珍木援風枝<lb/>
倚露竹解佩薦蘭分流互緑繞蝶圍蜂量花以谷愛萬<lb/>
物之光輝遲丹榮之綺縟於是鬱金在栁丹入春荑冶<lb/>
<pb n="KR4h0139_WYG_125-18b"/>
葉倡條凌亂紛披縹蔕丹膚雪骨霜蕤染金稜以為碧<lb/>
添膩紫之紅滋亦有蟠桃緗梅碧奈楞梨購玉蕊於三<lb/>
秦來戎王於月氐分朝家之藥樹進百越之扶荔出平<lb/>
泉之鮮藻致玉李於琳園靈𤓰兮崆峒紫杏兮三𤣥又<lb/>
有溟海如𤓰之棗崑崙百子之蓮銀桃碧藕朱梅玉蘭<lb/>
英蕤纂纂豔實酣酣春透餘胥落蕊闌干歎蕣英之歸<lb/>
華玩朝花之小蒨於是知微子過而咻之出瑞應之圖<lb/>
而謂之曰子能致名花美石而不能植朱草與金芝人<lb/>
<pb n="KR4h0139_WYG_125-19a"/>
能致嘉蓮瑞木而不能使生於林池子獨不見昔者淮<lb/>
陽金帶之圍今海右芙蓉之嘉瑞乎觀其庭闈清峻緑<lb/>
水涵虚公侯至止靈苖日敷自公銷夏翠緑丹朱飛鳬<lb/>
為之拂舞朱鳥為之翔翥藻縟相輝風翔雨舞外之則<lb/>
素質流丹垂葩接跗内之則紅銷白越䰅聨齊縷金粟<lb/>
在鎔脂澤迎露玉琢相思之心苞約流黄之素聨珠微<lb/>
漲金膏如汚花房旦開天香微度莖裊銀篁之管隂聨<lb/>
翠羽之帷綵雲墜則宓妃游女之凌波雨勢酣則優人<lb/>
<pb n="KR4h0139_WYG_125-19b"/>
索寒之浣水至其魚浮積翠日在蘭芷又若秦王懸鏡<lb/>
而色動樊劉唾盤而成鯉披叢凝睇連芳具美弱鬟雙<lb/>
綰金枝對起若嬋與娟兮方駕英與皇兮倚竹又若女<lb/>
同居兮蘭心禽宛頸兮河曲朱鷺將飛而目成媚蝶接<lb/>
影而相遂罷單鴻寡鳬之奏辭别鶴孤鸞之曲連䨇禽<lb/>
於一縱配繁弦之䨇鵠寳勝擬之而翻飛鏌鎁繼之而<lb/>
來復相逢之樂成聲聨臂之歌相續豈比夫東伯勞而<lb/>
西燕背靣傷春而獨宿者哉觀乎氣韻生動一花二妙<lb/>
<pb n="KR4h0139_WYG_125-20a"/>
晞金澱以飄丹出公侯之池沼此非地産是謂天造造<lb/>
不自天自帝有詔葢盛徳大業之在公物莫掩其光耀<lb/>
而英華外發從公所到故奉詔朔方則見之朔方命之<lb/>
十道則見之十道問之花神而莫予知索之主林而莫<lb/>
之效香繞洞𤣥之天而赤松攬其餘照是豈人間之香<lb/>
豔吳兒之花草也邪山人曰吾聞徳之厚者無薄發占<lb/>
其源者視其委蕃釐作合於三神觀禎何有於東龜葢<lb/>
兼而兩者蕭曺之將相實連錢者王謝之子弟藹薰胥<lb/>
<pb n="KR4h0139_WYG_125-20b"/>
以為祥無但以花木視之也於是緒言未既民有歌於<lb/>
途者曰水花兮蕊蕊祥風兮佳氣非動非植兮從公而<lb/>
至藕方舟兮不足為其廣逺花百尺兮不足盡其巨麗<lb/>
抑南枝出於東海之上而北枝出於鳯凰之池者邪山<lb/>
人悦之使反之而和之曰桑麻靡曼兮禾桼蒙蒙吏清<lb/>
素兮年屢豐民食其實兮春華在躬抑袁宏謝安石之<lb/>
仁風歟沈隠侯之春風歟<lb/>
　　採蓮賦　　　　　　　　　　梁簡文帝<lb/>
<pb n="KR4h0139_WYG_125-21a"/>
望江南兮清且空對荷華兮丹復紅卧蓮葉而覆水亂<lb/>
髙房而出叢楚王暇日之歡麗人妖豔之質且棄垂釣<lb/>
之魚未論芳萍之實唯欲迴渡輕船共採新蓮傍斜山<lb/>
而屢轉乗横流而不前於是素腕舉紅袖長迴巧笑墮<lb/>
明璫荷稠刺密亟牽衣而綰裳人喧水濺惜虧珠而懐<lb/>
妝物色雖晚徘徊未反畏風多而榜危驚舟移而花逺<lb/>
歌曰常聞蕖可愛採擷欲為裠葉滑不留綎心忙無假<lb/>
薰千春誰與樂唯有妾隨君<lb/>
<pb n="KR4h0139_WYG_125-21b"/>
　　採蓮賦　　　　　　　　　　　梁元帝<lb/>
紫莖兮文波紅蓮兮芰荷緑房兮翠葢素實兮黄螺於<lb/>
時妖童媛女蕩舟心許鷁首徐迴兼傳羽杯櫂將移而<lb/>
藻桂船欲動而萍開爾其纎腰束素遷延顧步夏始春<lb/>
餘葉嫩花初恐沾裳而淺笑畏傾船而斂裾故以水濺<lb/>
蘭橈蘆侵羅<graphic n="KR3309" url="https://raw.githubusercontent.com/kanripo/KR-Gaiji/master/images/KR3309.png" mimeType="image/png"/>菊澤未反梧臺迴見荇濕霑衫菱長繞<lb/>
釧汎柏舟而容與歌採蓮於江渚歌曰碧玉小家女來<lb/>
嫁汝南王蓮花亂臉色荷葉雜衣香因持薦君子願襲<lb/>
<pb n="KR4h0139_WYG_125-22a"/>
芙蓉裳<lb/>
　　採蓮賦<hi>有序</hi>　　　　　　　　<hi>唐</hi>王　勃<lb/>
昔之賦芙蓉者多矣雖復曺王潘令之逸曲孫鮑江蕭<lb/>
之妙韻莫不權陳麗美粗舉採掇豈所謂究厥豔態窮<lb/>
其風謡哉頃乗暇景歴睹衆製伏翫累日有不滿焉遂<lb/>
作賦曰<lb/>
非登髙可以賦者唯採蓮而巳矣況洞庭兮紫波復瀟<lb/>
湘兮緑水或暑雨兮朝霽乍涼颷兮暮起黛葉青跗煙<lb/>
<pb n="KR4h0139_WYG_125-22b"/>
周五湖紅葩絳蘤電爍千里尤見重於幽客信作謠於<lb/>
君子爾其珍族廣茂淑類博傳藻河渭之空曲被沮漳<lb/>
之淪漣燭澄灣而爛爛亘修漲之田田豈直水區澤國<lb/>
江漘海壖是以吳娃越豔鄭婉秦妍感靈翹於上節悦<lb/>
瑞色於中年錦㠶映浦羅衣塞川飛木蘭之畫楫駕芙<lb/>
蓉之綺船問子何去幽潭採蓮巳矣哉誠不知其所以<lb/>
然賞由物召興以情遷故其游泳一至悲欣萬緒至若<lb/>
金屋麗妃璇宫佚女傷鳯臺之寂寞厭鸞扃之閑處侍<lb/>
<pb n="KR4h0139_WYG_125-23a"/>
飲南津陪歡北渚見磯岸之紆直覿旌旄之低舉上苑<lb/>
神池芳林御陂樓隂架沚殿彩乗漪張燕洛之容衛備<lb/>
横汾之羽儀簫鼓發兮龍文動鱗羽喧兮鷁首移咸靚<lb/>
妝而麗服各分騖而並馳蘋縈槳礙荇觸船危視雲霞<lb/>
之沃蕩望林泉之蔽虧洪川泱泱兮菡萏積綠水湛湛<lb/>
兮芙蕖披惜時嵗兮易晚傷君王兮未知折紺房與緗<lb/>
菂攬紅葩及碧枝迴綃裙兮竊獨歎步羅韤兮私自竒<lb/>
莫不驚香悼色畏别傷離復有濯宫年少期門公子翠<lb/>
<pb n="KR4h0139_WYG_125-23b"/>
髪蛾睂赬脣皓齒傅粉蘭堂之上偷香椒屋之裏亦復<lb/>
銜㤙激誓佩寵緘愁承好賜之珍席奉嬉逰之彩斿繡<lb/>
裳曛兮翠羽帳瑶塘曙兮青翰舟搴條拾蕊沿波泝流<lb/>
池心寛而藻薄浦口窄而萍稠和橈姬之衛吹接榜女<lb/>
之齊謳去復去兮水色夕採復採兮荷葉秋願承歡而<lb/>
卒嵗長接席而寡仇於時薊北無事闗西始樂霧静江<lb/>
垠氣恬海漠消怪氣於沅澧照榮光於河洛殊方異類<lb/>
舞詠相錯王公卿士歌吹並作則有侯家瑣第戚里芳<lb/>
<pb n="KR4h0139_WYG_125-24a"/>
園穿池灞岸之曲蓄水河陽之源隄防谷口島嶼轘轅<lb/>
嘉木畢植靈草具繁沈桂北之丹藕播荆南之紫根鬱<lb/>
萋萋而霧合燦曄曄而霞翻泊乎氣徹都鄙景華川陸<lb/>
麥雨微涼梅颷淺燠命妖侣於石城嘯娛朋於金谷乃<lb/>
使緑珠捧棹青琴理舳樽芳醪藉珍餗汎玉潭之瀰漫<lb/>
遶金渠之隈隩石近水而苔濃岸連山而樹複排芰末<lb/>
而爭逺託蘆間而競逐赴汨凌波飛袿振羅風低綠幹<lb/>
水濺黄螺上客喧兮樂未已美人醉兮顔將<graphic n="KR0755" url="https://raw.githubusercontent.com/kanripo/KR-Gaiji/master/images/KR0755.png" mimeType="image/png"/>畏蓮色<lb/>
<pb n="KR4h0139_WYG_125-24b"/>
之如臉願衣香兮勝荷徘徊郢調悽慘燕歌念窮歡於<lb/>
水涘誓畢賞於川阿結漢女邀湘娥北溪蕊尚密南汀<lb/>
花更多恨光景兮不駐指芳馨兮謂何若乃南鄢義妻<lb/>
東吳信婦結褵整佩承筐奉帚忽君子兮有行復良人<lb/>
兮逺征南討九真百越北戍雞田鴈城念去魂駭相視<lb/>
骨驚臨春渚兮一送見秋潭兮四平與子之别煙波望<lb/>
絶念子之寒江山路難水淡淡兮蓮葉紫風颯颯兮荷<lb/>
華丹剪瑶帶而猶欷折瓊英而不歡既而縁隈逗浦還<lb/>
<pb n="KR4h0139_WYG_125-25a"/>
栧歸㯭睠芳草兮巳殘憶離居兮方苦延素頸於極漲<lb/>
攘皓腕於神滸惜佳期兮末由徒增思兮何補又若倡<lb/>
姬蕩勝命侣招羣淇上洛表湘皋汝濆望洲草兮翡翠<lb/>
色動浦水兮驪龍文願觧珮以邀子思褰裳而從君悲<lb/>
時暮愁日曛鳴鐶釧兮響窈窕豔珠翠兮光繽紛憐曙<lb/>
野之綘氣愛晴天之碧雲櫂巡汀而栁拂船向渚而菱<lb/>
分掇翠莖以翳景襲朱萼以為裙艇楫凌亂風流雨散<lb/>
鳴根絡繹霧罷煙釋狀飛虯之蜿蜿若驚鴻之奕奕艇<lb/>
<pb n="KR4h0139_WYG_125-25b"/>
怯奔潮篙憎淺石絲著手而偏遶刺牽衣而屢擘廼有<lb/>
貴子王孫乗閑縱觀何平叔之符彩潘安仁之藻翰税<lb/>
龍馬於金隄命鳬舟於石岸錦䌫翻灑銀檣照爛日側<lb/>
光沈風驚浪深紆北渚之新贈恣東溪之宻尋鴛鴦繡<lb/>
彩之文履瑇瑁瓊華之寳琴扣舷擊榜吳歈越吟溱與<lb/>
洧兮葉覆水淮與濟兮花冐潯值明月之夕出逢丹霞<lb/>
之夜臨茱茰歌兮軫妾思芍藥曲兮傷人心伊採蓮之<lb/>
賤事信忘情之葢寡雖迹兆於水鄉遂風行於天下感<lb/>
<pb n="KR4h0139_WYG_125-26a"/>
極哀樂聲參鄭雅是以緬察谷底窮覽地維北盡豐鎬<lb/>
澇潏南究巴沱越沂莫不候期應節沿濤汎湄薄言采<lb/>
之興言服之發文扃之麗什動幽幌之情詩使人結眷<lb/>
令人相思宜其色震百草香奪九芝棲碧羽之神雀負<lb/>
青□之寳龜紫帙流記丹經祕詞豈徒加繡柱之光彩<lb/>
曄文井之華滋已矣哉向使時無其族代乏厥類獨秀<lb/>
上清之境不生中國之地學鸞鳯而時來與鶼鶼而間<lb/>
至必能使衆瑞彩沒羣貺色沮湯武齋戒伊皋虚佇豈<lb/>
<pb n="KR4h0139_WYG_125-26b"/>
俾夫楚童趙僕倡姬豔女狎而翫之擷而採之乎時有<lb/>
東鄙幽人西園舊客常陪帝子之輿經侍天人之籍詠<lb/>
緑竹於風曉賦彤管於日夕暑往寒來忽矣悠哉蓬飄<lb/>
梗逝天涯海際似還卭之寥廓同適越之滛滯蕭索窮<lb/>
途飄颻一隅昔聞七澤今過五湖聴菱歌兮幾曲視蓮<lb/>
房兮幾株非鄴地之宴語異睢宛之歡娛况復殊方列<lb/>
域重瀛複嶂虞翻則故鄉寥落許靖則生涯惆悵感芳<lb/>
草之及時懼修名之或喪誓將剗跡潁上棲影渭陽枕箕<lb/>
<pb n="KR4h0139_WYG_125-27a"/>
岫之孤石汎磻溪之小塘餐素實兮吸綘房荷為衣兮<lb/>
芰為裳永潔已於丘壑長寄心於君王且為歌曰芳華<lb/>
兮修名竒秀兮異植紅光兮碧色稟天地之淑麗承雨<lb/>
露之霑飾蓮有藕兮藕有枝才有用兮用有時何當婀<lb/>
娜華實移為君含香藻鳯池<lb/>
　　荷珠賦<hi>以泣珠之鮮瑩為韻</hi>　　　　　　<hi>唐</hi>白居易<lb/>
迸水所集輕荷正敷引修莖而出葉凝玉液以成珠浄<lb/>
緑田田神龜之巢處斯在虚明皎皎靈鵲之銜來豈殊<lb/>
<pb n="KR4h0139_WYG_125-27b"/>
既羅列其青葢又昭章於白榆亂㸃的皪分規青瑩仰<lb/>
虚無以上出掩晶熒而外映灑之不著湛兮逾净時寄<lb/>
寓於傾攲毎因依於平正可止則止必荷之中央在圓<lb/>
而圓得水之本性颷風既息而常凝魚鳥頻衝而不定<lb/>
爾乃一氣暗後初陽照前宿雨霽而猶在曉露裛而正<lb/>
鮮熠熠有光映空水而煥若纍纍無數遍池塘而炯然<lb/>
宛轉而魚目迴視冲融而蚌胎未堅因霑濡而小大隨<lb/>
散合以虧全輕彩蕩淵芳濃厭浥明璣而夜月争光丹<lb/>
<pb n="KR4h0139_WYG_125-28a"/>
粟而晨霞散入其息也與波俱停其動也與風皆急若<lb/>
轉於掌乃是江妃之珠如凝於盤遂成泉客之泣氷壺<lb/>
捧之而殊倫水鏡沈精而莫及則知氣有相假物有相<lb/>
資惟雨露之留處當芙蓉之茂時雖賦象而無凖必成<lb/>
形而在茲喻於人則寄之生也擬於道則冲而用之自<lb/>
契𤣥珠之妙何求赤水之遺<lb/>
　　蓮蕊散賦<hi>有序</hi>　　　　　　　<hi>唐</hi>蕭穎士<lb/>
予同生繼夭㦧戚所萃已未嵗夏六月旅寄韋城憂傷<lb/>
<pb n="KR4h0139_WYG_125-28b"/>
感疾腫生於左脇之下彌旬不愈楚痛備至友生于逖<lb/>
張南容在大梁聞之以言於方牧李公公予之舊知也<lb/>
俯垂驚嗟逺致是散題曰蓮蕊合之以蘇用附腫上又<lb/>
覆以油帛以羃之其瘳如洗一夕復故感㤙歎異於以<lb/>
賦焉<lb/>
彼散維黄曰蓮之蕊有輕其質如雪伊灑君子賚焉厥<lb/>
疾遄已揆艱疾之永戚矧羈孤之逺情諒積悲而成疢<lb/>
爰彼腫而斯嬰遘徂夏之赫曦蹇憂虞於此城堆以壅<lb/>
<pb n="KR4h0139_WYG_125-29a"/>
　蓄介於腰腹如煙斯炊如蠆斯觸靡宵靡晝莫獲偃伏<lb/>
　亦既浹辰寘予於毒惴然其恐兮如集於木幸于張之<lb/>
　久要于至貴而為言感知已於名公降踰涯之厚㤙旅<lb/>
　信宿以問至致良散以斯存於是<graphic n="KR0949" url="https://raw.githubusercontent.com/kanripo/KR-Gaiji/master/images/KR0949.png" mimeType="image/png"/>以蘇膏羃以油帛<lb/>
　茲焉塗附未始竟夕有瘳如神兮厥痛斯滌彼挂帆而<lb/>
　奔駟曾莫速乎靈跡雖兼金而製錦豈厥價而能敵異<lb/>
　哉討竒篇於緑帙捜祕巻於青囊奚要術之備列獨無<lb/>
　聞於此方茍佳名之是徵乃菡萏之餘芳原夫託根清<lb/>
<pb n="KR4h0139_WYG_125-29b"/>
　泚敷蘤馨香宜蠲穢而蕩邪救吾人之疾瘍於以用之<lb/>
　終然允臧愷悌君子徳音不忘昔禽蛇之見拯尚有答<lb/>
　於隨噲矧圓首之為貴聿稱靈於覆載慙力微而施重<lb/>
　懼隕墜於酬戴蓮之蕊兮永以為佩<lb/>
　<lb/>
　<lb/>
　<lb/>
御定歴代賦彚巻一百二十二<lb/>
</p>
<p>
</p>
  </div>
</body>
</text>
</TEI>
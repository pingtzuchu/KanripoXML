<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0139_WYG_099-1a"/>
　欽定四庫全書<lb/>
御定厯代賦彚巻九十六<lb/>
　　玉帛<lb/>
　　　玉賦<hi>有序</hi>　　　　　　　　　<hi>晉</hi>傅　咸<lb/>
　易稱乾為玉玉之美與天合德其在玉藻仲尼論之備<lb/>
　矣非復鄙文所可稱述<lb/>
　萬物資生玉禀其精體乾之剛配天之清故能珍嘉在<lb/>
　昔實用罔極夫豈君子之是比蓋乃王度之所式其為<lb/>
<pb n="KR4h0139_WYG_099-1b"/>
　美也若此當其潛光荆野抱璞未理衆視之以為石獨<lb/>
　見知於卞子曠千載以遐棄倏一旦而見齒為有國之<lb/>
　偉寳禮神祗於明祀豈連城之足云嘉遭遇乎知巳知<lb/>
　己之不可遇譬河清之難俟既已若此惟亦泣血而刖<lb/>
　趾<lb/>
　　　玉賦　　　　　　　　　　　<hi>唐</hi>仲之𤣥<lb/>
　眇坤珍之潛思察妙有之嘉生伊靈邱之産玉得天地<lb/>
　之純精超衆寳而惟美比君子而居貞含温潤之麗色<lb/>
<pb n="KR4h0139_WYG_099-2a"/>
抱清越之竒聲神光照廡髙價連城瑜滅有私而不掩<lb/>
珪美無心而自明爾乃太𤣥分儀洪纖是質瓊瑶琬琰<lb/>
之殊號結綠懸黎之衆述五色相宣千名競出振鶴羽<lb/>
以益鮮聳雞冠而増煥匪蒸栗之足侔何純漆之能亂<lb/>
乃堅以守正妙以通微洪鑪不能易其色厚地不能瘞<lb/>
其輝乍騰虹於白氣或見女以青衣山林孕之而含鬱<lb/>
川瀆育之而漣漪昭靈神之景命啟聖哲之昌期無終<lb/>
設漿而獲偶渭浦投釣而匡時復有逍遥人俗髣髴仙<lb/>
<pb n="KR4h0139_WYG_099-2b"/>
府泛醴流膏崇臺結宇飛華崐閬之岫結影蓬瀛之浦<lb/>
使人主齋戒班垂歎揚磨礱規矩華睆文章琢之為珪<lb/>
下辨君臣之節合之為璧上連日月之光既展禮於天<lb/>
地亦分榮於殿堂垂纓珮兮濟濟登鑾輅兮鏘鏘入管<lb/>
絃而流韻備樽俎而含芳然而運有屈伸時兼否泰當<lb/>
其潛影幽阻抱璞荒外碔砆紛糅砂礫無汰空泥湼而<lb/>
不緇何風雲之難㑹嗟夫雖天下至寳必俟鑒而後知<lb/>
茍非人而妄進則按劍以興疑故卞和為之瀝泣鄒陽<lb/>
<pb n="KR4h0139_WYG_099-3a"/>
為之銜悲夫物不可以衒賣將韞匵而藏之<lb/>
　　受命寳賦<hi>有序</hi>
受命寳在昔曰傳國璽自秦始皇有焉蓋取夫一世二<lb/>
世傳於無窮故有傳國之號厯兩漢至於陳隋隋煬之<lb/>
遇禍也宇文化及盜之而西竇建德滅化及取焉易稱<lb/>
物不可以終否武德中太宗一戎衣而天下大定是噐<lb/>
也與璽同歸國家用之以受命所承更名大寳而多厯<lb/>
年所自前代觀之受天明命則不求而得僭賊刦遷則<lb/>
<pb n="KR4h0139_WYG_099-3b"/>
得之而失蓋神物之所在非徒然也抑又聞之鼎之輕<lb/>
重與璽之去留莫不視德之上下位之安否若恃寳命<lb/>
在己而慆心堙耳漸乎危殆以負扆之尊被竊鈇之言<lb/>
當此時也此片玉耳復何為哉竊讀史氏感興亡之噐<lb/>
忿徼覬之類於是作受命寳賦若形制之小大厚薄則<lb/>
未始詳也故不備焉其辭曰<lb/>
物之貴兮惟玉之英翕二氣以成形極百寳之純精卞<lb/>
氏得之三獻而後明當秦趙之抗衡挺髙價於連城伊<lb/>
<pb n="KR4h0139_WYG_099-4a"/>
玩好之所資微神噐之鴻名及夫秦始稱皇削平六王<lb/>
為龍為光追琢成章其文曰受命于天既壽永昌其始<lb/>
也謂世有哲王傳國寳之無疆何逆天以暴物不及期<lb/>
以降殃惟隂陽之運行終授受而不常隨素車與白馬<lb/>
歸赤精於路旁逮夫漢業中微后族專命祿去公室世<lb/>
移威柄實沙麓之遺瘵成巨君之簒害雖擲地以慷慨<lb/>
終莫救夫顛沛俄漸臺之頽覆厯更始與赤眉咸庸懦<lb/>
而不居卒亂長而禍滋洎四七之龍驤為火主以得之<lb/>
<pb n="KR4h0139_WYG_099-4b"/>
遂祀漢以配天延二百之炎輝茍非其人寳命不歸悼<lb/>
桓靈之不嗣置天下於阽危既而赤伏道喪黄星兆發<lb/>
雲雷遘屯朝社播越去乘輿而漂蕩入眢井以蕪沒披<lb/>
草萊以拯之實功存乎武烈何典午之傾潰劉石盜以<lb/>
自尊既江表之卜年遂歸明以去昏五世推移或亡或<lb/>
存失得由道隋之并吞始負險以爭雄俄銜璧而來奔<lb/>
惟大業之離阻由君昏而黷武豺狼呀以當路郊廟棄<lb/>
而失主望夷之釁既發斯噐淪於醜虜昊天有命眷我<lb/>
<pb n="KR4h0139_WYG_099-5a"/>
髙祖騫飛汾晉震疊關輔雲行雨施雷動飇舉聖人既<lb/>
作萬物斯覩於斯時也充德扇結東周卼臲帝謂文皇<lb/>
陳師往伐如火烈烈如風發發牛口先撥虎牢則達致<lb/>
四海於升平混車書以同轍惟神噐之有在終告歸乎<lb/>
魏闕考乎先王之統世也以文經天以武緯地觀象備<lb/>
物從宜制噐播而用之為天下利故曰大德曰生大寳<lb/>
曰位位之升降唯道所至先王審其所以故為大於細<lb/>
為難於易然後本不揺而末不墜安危之體鑒此而巳<lb/>
<pb n="KR4h0139_WYG_099-5b"/>
若夫符命之所加厯數之所歸莫不天人合發區宇樂<lb/>
推休祥煥然靈命顯思是以有守有失動而悦隨茍貪<lb/>
叨與僭亂莫不速禍而召危此玉也公路執持衆叛而<lb/>
親離趙髙引佩殿壊而身糜惟前軌之昭昭孰可幸捷<lb/>
以取之若答曰吾皇有命如天有日傳寳在我昏庸自<lb/>
佚則陸渾無問鼎之事厯代無奉璽之術茍思慮於廢<lb/>
興故不既得而患失於戲天發禍機聖人定之天生神<lb/>
物聖人用之唐哉皇哉大人造之子孫百代永言保之<lb/>
<pb n="KR4h0139_WYG_099-6a"/>
　　鎮圭賦<hi>以王者端拱四維鎮寧為韻依次用</hi>　　　<hi>唐</hi>元　稹<lb/>
天子鎮圭十有二寸其長義在撫有十二州之域而為<lb/>
億兆之王圭比德焉所以表特達之美鎮大名也有以<lb/>
示彈壓之彊以之徵守則有土之臣至以之䘏患則受<lb/>
災之地康當宁無為於南面朝日有事於東方乃㑹百<lb/>
辟而執之班五瑞於來者作山龍之端表我則清光皎<lb/>
然雜蒲榖以成行爾乃鞠躬如也想夫彤闕乍曉碧砌<lb/>
生寒當玉座而髙居狀中峰之冠瑶岫透鑪煙而迥出<lb/>
<pb n="KR4h0139_WYG_099-6b"/>
意秋月之壓雲端是以聖后矜持庻寮瞻重安八荒於<lb/>
術内故捧必當心握萬務於掌中故大不盈拱映冕旒<lb/>
則璿樞星綴間黼黻而瓊枝花擁豈獨使威儀可觀亦<lb/>
以明社稷有奉美哉聖人之制噐也靡不有類鋭上以<lb/>
象天方下而法地備采章以盡飾瑑崇髙而定位夫衆<lb/>
色不可以雜施依方面之正者惟五羣山不可以咸寫<lb/>
選域中之大者有四盡舉凡而得一故相傳而莫貳義<lb/>
存敬慎道在底綏詳觀組約足辨操持俾經制之不亂<lb/>
<pb n="KR4h0139_WYG_099-7a"/>
若繅藉之相維况國家備物繼周垂衣體舜自天有命<lb/>
非因桐葉而封唐提象握機故配土行而執鎮豈唯傳<lb/>
厯代之瑞寳抑亦彰受命之符信也重曰圭鋭也睿作<lb/>
思而百志靈鎮安也安於道而萬物寧亦嘗三復斯名<lb/>
矣所以表道德之維馨若此則君為道之本噐乃道之<lb/>
形茍能據於道而依於德亦可執無名之璞而逍遥乎<lb/>
大庭<lb/>
　　鎮圭賦<hi>以王者端拱四維鎮寜為韻依次用</hi>　　　<hi>唐</hi>蔣　防<lb/>
<pb n="KR4h0139_WYG_099-7b"/>
天鎮四野君尊萬方取威重以馭物在秉持而有章叶<lb/>
和人神蓋先之於六瑞表正旒扆誠用之乎百王斯為<lb/>
貴也寳之大者琢磨有耀温潤無瑕天臨靜謐以我鎮<lb/>
壓乎寰中帝德休明以我熠耀乎諸夏皓爾凝潔温如<lb/>
可觀藴五德之符采寫四鎮之峰巒其色正其容端乃<lb/>
直乃方象名山而守固不瑕不劌配王室以常安豈不<lb/>
真姿有奉嘉名天寵逺以視其凝命近以彰其端拱大<lb/>
而不瑑禮經匪尚其文華執之不回聖人無離其輕重<lb/>
<pb n="KR4h0139_WYG_099-8a"/>
想夫始自良工成兹國噐端乎掌握撫寧天地邦有六<lb/>
瑞而圭列其初國有三山而象包其四穆穆之儀是佐<lb/>
温温之德斯備所謂天子是毗邦國是維雲虹發色冰<lb/>
雪成姿玉几臨朝承德音而有裕金門曉闢布寛政而<lb/>
無私是知岱華恒衡之髙自此而増峻琳琅琬琰之美<lb/>
自此而發竒形抱素以呈妍聲含清而取振當照臨之<lb/>
際曽不掩瑜在韜韞之時寧忘作鎮所以朝九有接萬<lb/>
靈竒姿粲粲衆彩熒熒大禹成功垂芳於帝典吾君致<lb/>
<pb n="KR4h0139_WYG_099-8b"/>
理酌憲於國經故曰觀一圭之質見四鎮之形觀一夫<lb/>
之政見萬國之寧儒臣賦鎮圭之事敢大揚於王庭<lb/>
　　信圭賦<hi>以分形立象於以保身為韻</hi>　　　　<hi>唐</hi>張仲素<lb/>
瑟彼信圭諸侯是執當大君之辨等與五玉而咸集皎<lb/>
以式孚堅如特立錫山川以為瑞在享獻而増襲將特<lb/>
比德以省躬豈獨退揚而進揖懿夫潔白其質縝宻其<lb/>
文得儀形之是表叙羔鴈以成羣玷絶可磨不媿南容<lb/>
之復性惟特達每勞宣代之分則而效之惟其嘉矣觀<lb/>
<pb n="KR4h0139_WYG_099-9a"/>
正直可以行化取毁方於焉克己至若左右佩珩淒鏘<lb/>
宫徵寧同乎信以守之豈嗟乎不我屑以韋弦可譬琮<lb/>
璧自殊孚尹旁達陽采外敷因追琢以為用諒小大之<lb/>
合符韞以保焉匪沽諸善價省其人也宜賦以生芻此<lb/>
乃邦之令典孰可巳乎捧當心而措於掌足以見古人<lb/>
之象禀温潤而洞晶熒於以彰文物之形色配彼蒼示<lb/>
不言之信神如此鑒同明德之馨所以掌節是司藉之<lb/>
乎繅與蒲榖而齊列冀邦家之永保比楚玉之無瑕哂<lb/>
<pb n="KR4h0139_WYG_099-9b"/>
夏璜之有考或以圭為瑞或以象為珍傳命自同於符<lb/>
璽達情可接於君臣稽彼前典光輝日新念君子之作<lb/>
誡宜近取諸乎身<lb/>
　　六瑞賦<hi>以儉故能廣被褐懐玉為韻</hi>　　　　<hi>唐</hi>李子卿<lb/>
昔先王之朝列位也宴以示慈惠享以訓恭儉故六瑞<lb/>
之等差為百僚之形檢將以守官有序而亦在瑕無掩<lb/>
其質不昧特明乎等威其義則深兼管乎褒貶然而珪<lb/>
璧列布方圓為度煥彼憲章請徵其故且五節之制以<lb/>
<pb n="KR4h0139_WYG_099-10a"/>
瑞為恒美王者有逮下之德而鎮圭是増庶存乎可大<lb/>
可久仍契乎不騫不崩追琢斯成伊桓伊信㑹朝是執<lb/>
惟股惟肱伯寘躬以式禮子揖榖以旌能况不闕一於<lb/>
蒲璧固知夫六瑞之道斯𢎞若乃伯禹塗山千載攸仰<lb/>
率土肆覲普天歸往獻替之道若木從繩朝宗之心猶<lb/>
風召響棣棣之威儀是浹愔愔之德音克廣徵往㑹之<lb/>
有倫信斯瑞之所奬洎夫道德浸微君臣失義或求車<lb/>
棄禮或舉烽成偽出而非正為邱明所羞召之河陽則<lb/>
<pb n="KR4h0139_WYG_099-10b"/>
文宣興刺九服自失其序四海莫由光被徒以彼翟為<lb/>
好仇豈用我珪為嘉瑞丕休哉否不可終道窮斯達我<lb/>
國家崇儀式禮敦本棄未三起衣荷再徵被褐執玉既<lb/>
翼其左右班瑞仍霑於造闕美其四時展禮百神允懐<lb/>
奉珪以拜亦授鎮之力孰云祈年而諧則知禮之所貴<lb/>
莫先於玉發六瑞於周典冠二生於舜錄其難致也恥<lb/>
應連城之價不易知焉甘刖三獻之足儻未逢至鑒之<lb/>
所珍誰辨混沙以雌伏者哉<lb/>
<pb n="KR4h0139_WYG_099-11a"/>
　　珪璋特達賦　　　　　　　　<hi>唐</hi>楊　諫<lb/>
稽上古之貴德考先賢之立言偉珪璋之挺異同君子<lb/>
之不諼是以先王之制斯噐也不資於瑌珉而采之於<lb/>
璵璠欲使執之者比德佩之者克念自然威儀式序而<lb/>
有要有倫班秩以明而不濫不僭徒觀夫貂蟬巍峩以<lb/>
耀彩組綬輝映以生文使夫閲信義堅貞以守職感瑕<lb/>
瑜不掩以事君故能靖恭厥位克舉其勲豈不由珪璋<lb/>
與賢哲相成其業曠千古而流芬則聖哲之創物也誠<lb/>
<pb n="KR4h0139_WYG_099-11b"/>
有足而稱云原夫代人莫識荆山之裏藏精淪滓為寳<lb/>
未用多厯年祀笑瓦礫之相和喜蘭蓀之狎士嗟乎道<lb/>
不常屈終收卞子礱錯而真質自然拂拭而夜光特起<lb/>
悲楚君之瞽昧曷碔砆之能似既而玉人攻治珪璋自<lb/>
尊短長有制規矩攸存其聲清越其潤温温處掌握而<lb/>
升玉砌隨佩服而列金門暉映増美炯然自持涵瑞日<lb/>
之洞澈凛寒風之淒其然後知至寳之成噐允夫天下<lb/>
之不疑亦猶賢人君子遭遇惟時有强學懐書清規皎<lb/>
<pb n="KR4h0139_WYG_099-12a"/>
如以不貪為寳思琢磨自居感珪璋之特達期哲人之<lb/>
吹嘘<lb/>
　　石韞玉賦<hi>以温潤積中英華發外為韻</hi>　　　<hi>唐</hi>白行簡<lb/>
髙山穹崇山有石兮玉在其中物不能自珍緜千載而<lb/>
抵飛鵲寳所以為異貫四時而見白虹積苔文而外翳<lb/>
涵冰形而内融煥乎有文既自抱其堅白敦兮在璞將<lb/>
有俟於磨礱嗟夫委質含章藏暉晦跡閟竒文於特達<lb/>
韜善價於今昔棄他山之下未得輝乎滿堂泛渭水之<lb/>
<pb n="KR4h0139_WYG_099-12b"/>
中誰復知其盈尺混清潤以潛頴託層崖而委積愛而<lb/>
不見雖類懐寳迷邦和而不同終辨我心匪石懿夫石<lb/>
惟縝密玉乃堅貞孕明含粹養素挺英包其䝉詎覩蕊<lb/>
兮之色藏於密誰識詘然之聲徒觀夫明其内晦其外<lb/>
諒可久而可大見其素隱其華若去泰而去奢形委順<lb/>
而可轉心抱忠而無瑕闇然而彰同夫珠媚於水光而<lb/>
不耀異乎金在於沙爾其玉方藴藏石未磨磷氣中潛<lb/>
以育德色旁達而示信處於鑿鑿則水折而方流依彼<lb/>
<pb n="KR4h0139_WYG_099-13a"/>
巖巖亦山輝而未潤照廡之光尚戢截肪之色空存昧<lb/>
識者但見其落落精鑒者方辨其温温石不能言莫遇<lb/>
琢磨之力玉未成噐難逢拂拭之恩則知至寳在乎藏<lb/>
真至德惡夫自伐刳其心而白不受彩實其腹而間不<lb/>
容髪客有愛此堅貞想其清越歎時俗之莫顧惜輝華<lb/>
之潛發儻見采於一拳庶無虞於再刖<lb/>
　　石韞玉賦<hi>以淳粹積中英華發外為韻</hi>　　　<hi>唐</hi>李　瑾<lb/>
客有感物而憤激何彼連城之珍尚韞他山之石嗤宋<lb/>
<pb n="KR4h0139_WYG_099-13b"/>
人之謬好嗟卞子之未覿抱昭質而陸沈緘異彩而塵<lb/>
積則知時有興廢道有窮通以彼十德之美處斯一拳<lb/>
之中光未施於照廡氣潛發於如虹知識真有希故處<lb/>
幽自祕莫覩縝宻空含精粹良工未遇曷溢目之可觀<lb/>
髙價儻來將無脛而自至其窮也類獨善以自守其出<lb/>
也比兼濟而為利誠宜取貴於人資琢成噐也今用晦<lb/>
而明抱素含英慮以俱焚每懼崑岡之火俟乎入用自<lb/>
憐物産之精豈直潤木有所輝山可名惜冲鑒之未臨<lb/>
<pb n="KR4h0139_WYG_099-14a"/>
倦凡目之見忽徒在山而斯久獨䝉垢而未發麗質可<lb/>
嘉采實損華居其中誰謂困乎石藏於密非曰匿其瑕<lb/>
是知物變則通否極將泰彼含章而混跡由因中而表<lb/>
外當今庶類歸真萬物化淳地不藏寳山將貢珍豈使<lb/>
永韞光於散地獨埋照於窮塵願鑿石出於竒璞知乎<lb/>
希代之無鄰<lb/>
　　石韞玉賦<hi>以清潤積中光華外發為韻</hi>　　　<hi>唐</hi>歐陽詹<lb/>
荆山之石兮玉在其中和氏未遇兮追師不攻内抱貞<lb/>
<pb n="KR4h0139_WYG_099-14b"/>
明蓄珪璋而自異外封磽确與砮礪而攸同紛爾千峯<lb/>
塊然一石石居山而有類玉處胎而無跡昭彰竒彩象<lb/>
鸞鏡之猶埋特達英姿狀蠙珠之未拆齊草木之偕賤<lb/>
疊泥沙而共積瓌材則韞精氣時揚結白虹於林薄浮<lb/>
清氣於巖岡多見已形空知六瑞之貴罕窮未朕誰分<lb/>
十仞之光混瘞嵌巖沈䝉翳薈同夫有智懐其有以若<lb/>
無侔彼不爭守厥屯而俟泰明其内晦其外將藏噐以<lb/>
待知不干物以招害原夫石則稱堅而可轉玉則受琢<lb/>
<pb n="KR4h0139_WYG_099-15a"/>
而凝清日遇良工一則有順而無固時惟哲后一則無<lb/>
脛而前呈我唐文武建元成康紹𦙍獲王母之玉琯致<lb/>
淮夷之琛賮向華池而效色從温樹以流潤伊抱璞之<lb/>
未聞亦梯山之自進佳粱糅粃黄金在沙必簸糠而颺<lb/>
礫冀取實以除華雕琢儻行輝章希發願同三獻之納<lb/>
庶免再來之刖<lb/>
　　韞玉求價賦<hi>以韞匵藏諸沽求善價為韻</hi>　　<hi>唐</hi>獨孤授<lb/>
物有可為之感憤彼玉也則良寳而斯韞豈不以識貞<lb/>
<pb n="KR4h0139_WYG_099-15b"/>
或寡至真難鬻白虹之氣莫通𤣥圃之英久伏精鑒頗<lb/>
期於卞氏無厭匪及於虞叔懐特達之性豈傷於山抱<lb/>
堅剛之姿寧毁於匵雪澤膏光隂中之陽工成六噐色<lb/>
備五方是飾容乘乎車服亦將頒瑞於侯王表其華同<lb/>
貞士之素履韞於密叶至人之退藏誠異乎石處而以<lb/>
居可比夫處實而若虚我則物之貴者彼宜力以求諸<lb/>
惟賢有孚豈名是沽佩諸身可以節君之步執於手可<lb/>
以息君之趨或稱之以琬琰或嘉之以瑾瑜韞匵如將<lb/>
<pb n="KR4h0139_WYG_099-16a"/>
於慢藏匪瑕之匿連城儻用之善價何脛之無是知接<lb/>
神祗者必我之由奉朝聘者亦我之求雖含光之未發<lb/>
信入用而則周伊入用也理均乎兼濟其含光也義等<lb/>
乎獨善詎若韞鄭鼠之足嗤寧燕石而莫辨有客感而<lb/>
歎曰玉也者固可取貴乎天下今不售於人猶獨髙其<lb/>
價垂大賢之盛德非小禮之能捨故有偃蹇當時沈冥<lb/>
委化必使反荆王之深惑審田文之見詐則美玉噐而<lb/>
髦士官豈徒埋身而照夜<lb/>
<pb n="KR4h0139_WYG_099-16b"/>
　　沽美玉賦<hi>以懐寳迷時豈曰君子為韻</hi>　　　<hi>唐</hi>白行簡<lb/>
美矣哉有玉於兹不磷不緇韜而藏則傷乎祕寳懐而<lb/>
匿又慮乎失時是以露瑶華之炯爾就朝市而沽之且<lb/>
以辨玉璞之名且以見至珍之道耀盈尺之燦燦彰含<lb/>
拱之皓皓使思之者覩於貞清仰之者知乎堅好首六<lb/>
瑞以為瑞排衆寳而稱寳然後厥聲載路厥價載聞藴<lb/>
十德以光代先駟馬以薦君亦何必隱映其華韜藏其<lb/>
美行於魯謂迷邦之士入於宋比越鄉之子豈獨用為<lb/>
<pb n="KR4h0139_WYG_099-17a"/>
薦神亦自以為厲巳且時見玉而既重玉待時而以諧<lb/>
獻楚之忠誠必賞求秦之價直非乖自可覆之於匵鬻<lb/>
之於懐間彼琅玕照追師之笥離於衣褐裨天子之階<lb/>
寧令善價不再良辰無幾且逺於簪裾永疎於筐篚夫<lb/>
然則玉工貽誚君子不韙韞藏之則爾能求沽之則吾<lb/>
豈如垂棘之璧不瑑之珪亦當出彼巖石鬻此規攜是<lb/>
以百爾之行一與之齊未有玉逢價而更惜士於時而<lb/>
自迷然則事有可而必行辭有為而焉説道既危而思<lb/>
<pb n="KR4h0139_WYG_099-17b"/>
隱善求顧而無伐故沽玉者遵於賜言待價者存乎子<lb/>
曰沽哉於斯文而蓋闕<lb/>
　　良玉出匵賦<hi>以藏輝久矣善價今來為韻</hi>　　<hi>唐</hi>嚴楚封<lb/>
美玉於斯兮韞匵未揚閟其質韞其光寧處幽而遂久<lb/>
將發䝉之可望貞必俟時奚甘其隱伏寳實稀代安得<lb/>
而蓋藏勿謂愛之而不見願使闇然而後彰比事詎同<lb/>
乎剖蚌契已可侔乎釣璜其始也不琢而成效珍可喜<lb/>
絢彩旁射寒煙溢起辭礦璞而山輝乍無受緘縢而虹<lb/>
<pb n="KR4h0139_WYG_099-18a"/>
氣未已同被褐之内朗類守墨之中美君方固扃鐍彼<lb/>
孰得而沽諸君儻力提攜必同兹而出矣於是至寳將<lb/>
啟良工肯來目力深昧心源獨裁念孤貞之特達聊徙<lb/>
倚以徘徊將發䝉之是思玉不得不發茍開物以為務<lb/>
匵不得不開既而真質騰精孤光盈手貞非受采明不<lb/>
容垢希成噐而入用因比德而見厚荷拂拭於惟新忘<lb/>
沈淪之永久温其朗潤動有清輝知照廡而識之者異<lb/>
將抵鵲而用之者非用如之何規模之下為環而循理<lb/>
<pb n="KR4h0139_WYG_099-18b"/>
不盡製佩而流韻相借在昔退藏於密何敢稱珍幸今<lb/>
顧盼生光終希善價乃知良玉之比也重出匵之義也<lb/>
深雖寓言於彼而察人在今欲使出處有節貞方其心<lb/>
無毁匵之嗟誠非肆志起生芻之詠寧懼陸沈則有報<lb/>
匪瓊玖噐慚瑚璉儻雕琢之見嘉庶英華之獨善<lb/>
　　良玉不琢賦<hi>以姿質温潤無假雕刻為韻</hi>　　<hi>唐</hi>崔　咸<lb/>
惟玉也禀堅白惟琢也散貞姿璞且無瑕可重其良者<lb/>
德斯有比不在於文之故以素為貴也任其自然之資<lb/>
<pb n="KR4h0139_WYG_099-19a"/>
則追琢其章不得以曲肆其巧特達之節不得以無飾<lb/>
而疑懿夫蓄温潤以生輝見精神於照室發虹氣彰皓<lb/>
質欲磨不可每清貞以自持其美孔嘉在切磋而何必<lb/>
體乎智而其理以密合乎仁而其色斯温既有求於剖<lb/>
璞寧不憚於焚崑諒成噐之罔念固全真之可敦嗤獻<lb/>
斗員來終見碎於亞父鄙成環可佩俾獲罪於叔孫含<lb/>
其章積其潤恥從飾以變質豈匿瑕而為吝將奪價於<lb/>
連城笑如泥於利刃所寳者道不在其沽幸可貴於君<lb/>
<pb n="KR4h0139_WYG_099-19b"/>
子非賈害於匹夫流水之文記其方兮斯有他山之錯<lb/>
施其用兮則無美可同於韞匵嫌匪生於掩瑜秉不磷<lb/>
不緇之道陋為珪為璧之徒則知玉之美者是吾寳也<lb/>
異宋人越鄉之患司城安得而使攻類晉侯外府之珍<lb/>
虞道固知而可假雖天子賜珪於朝亦琢亦雕諸侯受<lb/>
瑞於國亦磨亦刻所以尚其名尊其德豈徒文被褐之<lb/>
懐飾截肪之色又有一拳可尚三獻未識俟覽者而求<lb/>
旃冀善價而不忒<lb/>
<pb n="KR4h0139_WYG_099-20a"/>
　　良玉比君子賦<hi>以精光兹色矩絶寳圖為韻</hi>　<hi>唐</hi>暢　瓘<lb/>
白虹為氣太陽為精堅其質孕其明卞子識之而曰至<lb/>
寳他山之石攻而挺英融雪華於潛潤洞冰彩而凝清<lb/>
彼其良玉焜焜煌煌瑩若既兼縝密燦乎其有文章積<lb/>
千金而比價掩十城以騰光將以配君子比皇王豈徒<lb/>
潤林薄藴巒岡而已哉伊何配之温潤含兹瑕穢不匿<lb/>
貞心固持性自然也灼而不變質有餘也涅而不緇温<lb/>
以作德成我邦式天子展四時之儀庶官修五等之職<lb/>
<pb n="KR4h0139_WYG_099-20b"/>
珪以為瑞佩以比德上下有軌尊卑有翼既山水節其<lb/>
文𤣥蒼差其色四者爰備勞逸是主民也事也右叶於<lb/>
角徵君也物也左諧於宫羽反而規旋而矩其志不散<lb/>
其容斯取況居則設朝則結進退鏘鳴抑揚罄折禮樂<lb/>
之儀著非僻之心絶是則維身允固惟玉不撤且駭雞<lb/>
之珍驪龍之寳雖赩其豔煥其藻但侈於庶心何補於<lb/>
王道豈若玉之義也深乎博乎詩人以生芻取喻賢則<lb/>
髙矣孔氏以佩環讓德謙莫比夫故藏之瑞府偶之河<lb/>
<pb n="KR4h0139_WYG_099-21a"/>
圗奉之者生敬執之者不趨幸無棄於照廡得一獻而<lb/>
論都<lb/>
　　青玉案賦<hi>以報之貞亮因物瑩心為韻</hi>　　　<hi>唐</hi>張餘慶<lb/>
當羣物之具陳唯玉案而是珍青瑩自乎天産追琢資<lb/>
於匠人呈形而色有温潤成噐而道無緇磷由是功倍<lb/>
几杖質殊琳珉當施設之不倦幸發揮而有因顧瞻之<lb/>
時愛苔色之増麗拂拭之後覺花文之轉新振彼髙價<lb/>
膺兹美名潔其内而冰徹虚其中而砥平嘉韞積之資<lb/>
<pb n="KR4h0139_WYG_099-21b"/>
忽雕鐫而有立以出藍之色作治瑩而斯成美乎充玩<lb/>
好守堅貞小大合度髙卑有程諒當人而可託信在物<lb/>
之惟精厠彼華筵雲母之屏邊色麗置乎虚室瑠璃之<lb/>
牕下寒生玉貎宜臨丹心可瑩成其髙而有足厯其逺<lb/>
而有脛將以表青骨傳素心既捧執以來此亦保持而<lb/>
在今甘寢之時虚色而空憐角枕閒居之處凝光而但<lb/>
對瑶琴是宜君子之好用資端操質美而微瑕莫容色<lb/>
淨而纖埃不到况能坦蕩而為物以俟依憑而寄傲伊<lb/>
<pb n="KR4h0139_WYG_099-22a"/>
錦繡之段誠可見投此瓊玖之珍是宜相報平居之時<lb/>
中心甚夷當卓爾而空承簡牘忽藏諸而遂映簾帷見<lb/>
賢之眼惟永日而觀矣比德之心可終朝而用之則知<lb/>
瑰麗之狀物無以尚欲隨時而共美因體物而先唱空<lb/>
附識真之人將一鑒其瀏亮<lb/>
　　玉斗賦<hi>以他山之玉琢成寳噐為韻</hi>　　　　<hi>唐</hi>敬　括<lb/>
玉以至寳見珍斗以至平為噐聚圭合而成量瑩瑜瑕<lb/>
以表義藴石而山谷増輝握樞而春秋定位祕以重璞<lb/>
<pb n="KR4h0139_WYG_099-22b"/>
攻以他山中虚有待旁達無間内倍殊璧外圓若環用<lb/>
之則稱物平施運之則含照自閒燕石既分楚圭未剝<lb/>
平準獻度良工就琢剡則為璋合而成㲄口應吐納柄<lb/>
隨把握有異擊刁漢營進綴趙幄議其逺邇曽是悠邈<lb/>
特達垂名切磋有成炯光月皎洞徹冰清揣摩律度比<lb/>
較權衡法帝車之杓如軒如輊校嘉量之趾不縮不盈<lb/>
至若劉項爭帝龍蛇起陸楚塞瞻烏秦原逐鹿羽輕灞<lb/>
上之敵漢厄鴻門之酷亞夫按劍張良獻玉雖碎斗以<lb/>
<pb n="KR4h0139_WYG_099-23a"/>
稜威終抜山而取辱比德者何邀功則多佩服惟允關<lb/>
石用和既執契而不逺諒求仁而靡他爾以至公秉彜<lb/>
我以不貪為寳扣之則清越流響祕之則含𢎞守道光<lb/>
照廡以如虹價連城而無考豈徒玉巵無當冰壺見杲<lb/>
而已是以在天成象在物可師立身而温潤無匹應用<lb/>
而盈虚有時嘗為國噐藏諸有司若暴新之所執吾何<lb/>
以則而象之<lb/>
　　攻玉賦<hi>以他山之石為韻</hi>　　　　　　<hi>唐</hi>趙　昻<lb/>
<pb n="KR4h0139_WYG_099-23b"/>
有美玉於斯有工人在兹玉待人而成噐人舍玉而何<lb/>
之於是施其巧審其思事必堅決心無墜虧再視再度<lb/>
以䝉夫精鑒匪瑕匪劌寧有於吾欺向無質直之性琬<lb/>
琰之姿特達人許清貞自持則大匠不顧天材或遺亦<lb/>
何知入之於火也不變其色投之於泥也不染其緇維<lb/>
彼良工見此多惜直以為珽圓而作璧無枉纖毫皆知<lb/>
所適遇今晨之發彩冀入珪璋察往日之屈䝉期分玉<lb/>
石於是虹氣干白雞冠與赤執之以禮故有藉而見文<lb/>
<pb n="KR4h0139_WYG_099-24a"/>
受之必齊非許城而不易若然者玉隱於石玉無憚於<lb/>
可磨𤣥黄糅色山水騰波但因時而獲賞敢輕議乎其<lb/>
他人未我知甘無言於見棄賢能相達將不索而謂何<lb/>
況乎玉之寡珉之多夫子有比德之歎卞生為追怨之<lb/>
歌曰昔之玉在石石在山山有玉兮隱其間今則石為<lb/>
錯玉為環環亦獻兮君解顔遂與生芻為比與郄桂同<lb/>
攀豈辛勤於道路徒抱泣於荆蠻<lb/>
　　被褐懐玉賦<hi>以君子藏噐待時為韻</hi>　　　<hi>唐</hi>王　起<lb/>
<pb n="KR4h0139_WYG_099-24b"/>
玉者貴而絶倫褐者賤而無文何祕質之用晦空寘懐<lb/>
而不分蓋以潛錯落蓄氛氲善價斯待韞光莫聞詎見<lb/>
識於和氏而包羞乎楚君當其組織初成彌縫已備馬<lb/>
褐同色牛衣齊類徒觀代藍縷配顦顇為卒嵗之資有<lb/>
禦寒之利殊不知雪影斯積冰光所萃温潤潛穎特達<lb/>
藏噐自同韞匵之深莫發連城之貴青蠅欲㸃礙羽翼<lb/>
而却還白虹始騰隔領袖而猶祕是知玉人獲也用之<lb/>
而彰褐父得也舍之則藏外不婁而不曳中如璧而如<lb/>
<pb n="KR4h0139_WYG_099-25a"/>
璋隨於人誰謂無脛映於體乍若凝肪自有同夫藴石<lb/>
亦何虞於越鄉我亦思古人展矣君子既效此而比德<lb/>
亦念兹而行已固將匿彩於圭瓚合音於宫徵懼秦趙<lb/>
之奪我則掩荆山之輝恥虞虢之爭我則藏垂棘之美<lb/>
宜乎琢磨是頼清貞勿改映胷襟而發光雜山水而騰<lb/>
彩成噐而服之無斁開袵而沽諸有待信可以價奪衆<lb/>
珍名髙四海然後被其惡衣懐以待時有老氏之誡無<lb/>
司城之辭茍釋褐之兹始當獻玉而無疑<lb/>
<pb n="KR4h0139_WYG_099-25b"/>
　　以玉抵鵲賦　　　　　　　　<hi>唐</hi>張　環<lb/>
夫何荆山之崔嵬而美玉之在哉匿精輝於朗璞浮煙<lb/>
潤於崇隈連壤石以熠熠雜冰霰之皚皚未登光於瑞<lb/>
府畏委質於瑶臺嗟野人之屢獻而楚王之猶猜此昭<lb/>
昭焉曽不識寳之為寳彼黙黙者焉知乎才與不才於<lb/>
戲亂玉者珉奪朱者紫以斯為賤亦孔之恥含白虹而<lb/>
靡察偶烏鵲而爰抵徒嬉戲以起予非特達而知巳向<lb/>
使早遇鄭客先逢罕氏則必待價而沽命工而理剖以<lb/>
<pb n="KR4h0139_WYG_099-26a"/>
為寳有珪璋之秉焉握而為珍胡瓦礫之投矣然後式<lb/>
我王度比於君子其故何哉用之而已類傅版築以滅<lb/>
跡吕垂緡而退趾忽殷帝以賚予復周王之至爾由匹<lb/>
夫以登良弼自孤叟而参多士豈非貴本於賤泰更於<lb/>
否觀彼玉之屈伸實伊人之行止則玉累形者璞人厄<lb/>
才者命投沙有去國之賢懐寳為問津之聖茍或秉屯<lb/>
受蹇雖異物而同病然而人韜素德我獨文行用晦可<lb/>
以為明以䝉可為養正將有待於潛隱夫何取於奔競<lb/>
<pb n="KR4h0139_WYG_099-26b"/>
始用仰衣冠之駿德美銓藻之鴻柄清鑒雲披虚懐冰<lb/>
映大拾遺寳髙懸明鏡典我權衡於斯為盛别有被褐<lb/>
藴真而立伊投人之或誤乃按劍而遄及昔同六鷁過<lb/>
宋都而退飛今隨乘鴈赴陸海而遥集振羽翰而有待<lb/>
摶扶揺而髙戢慚巧媚以為容恥空言而取級是宜不<lb/>
迨敢當𤣥圃之中玷則可磨希復白圭之什儻或傾五<lb/>
都以置珍獻萬乗而為執則玉乎玉乎無復向時之泣<lb/>
　　白環賦　　　　　　　　　　<hi>唐</hi>杜　顔<lb/>
<pb n="KR4h0139_WYG_099-27a"/>
羣玉之山兮居帝臺之列仙采瓊華兮永久事雕琢兮<lb/>
窮年青熒若水白氣如天剖以崑山之石洗以瑶池之<lb/>
泉弄影長嘯薰風颷然知東夏有德而虞舜之賢受穆<lb/>
清以出震服中和以御乾乃馳縞鹿與使者奉白環而<lb/>
獻焉玉華温潤玉理精堅英光千以旁達肉好一以虚<lb/>
圓皛皛霜皎田田月懸分清輝於綺殿失皓質於瓊筵<lb/>
賞三朝之盛禮恒五玉而來覿彼昭華之珍兮焉往延<lb/>
喜之珪兮誰錫亦所謂歸有虞之理功告大禹之成績<lb/>
<pb n="KR4h0139_WYG_099-27b"/>
美矣哉撫運兮天寳至大素皓兮聖人之瑞非天則莫<lb/>
之與非聖則莫之致琬無芒而未匹璧有美而奚類以<lb/>
和柔剛以配忠義亂曰白羽之白輕只白雪之白消矣<lb/>
未若兹環之有用縝如栗而未已至德竭而閟質帝道<lb/>
亨而薦祉豈我隨時斡運與物終始兹大政兮揚大德<lb/>
使吾君佩兮千萬祀<lb/>
　　黄雀報白環賦<hi>以靈禽感德報以白環為韻</hi>　<hi>唐</hi>張仲素<lb/>
徵晦明於異域聞庶類之酬德彼黄雀之罹害遇青衿<lb/>
<pb n="KR4h0139_WYG_099-28a"/>
而見惻有纖微之陋體無彩翠之竒色投林苦鴟鳶之<lb/>
患墜地逢螻蟻之食情懐舊匹尚有啁噍之音自戀故<lb/>
枝難舉翩翾之翼感之奚止曰楊氏子取於歩武之内<lb/>
寘彼巾箱之裏全而育之焉知所以洎養羽之再就方<lb/>
銜恩而決起黄花受哺寧同食椹之懐白璧來酬用記<lb/>
封公之祉言徵其事載赫厥靈表齊諧之異志合漢史<lb/>
之祥經倏去之時既入羣而多類重來之夕方詭狀以<lb/>
呈形稱仙使而報德何倖喜之可稱質乍隱於恍忽環<lb/>
<pb n="KR4h0139_WYG_099-28b"/>
既受而晶熒且賁然之好瑞以神告其潔白而就封諒<lb/>
生成之是報想夫初飛葉際忽墜花隂空城路逺穿屋<lb/>
譏深化未及於遥海聲似愁於北林焉知鴻鵠之秉志<lb/>
實頼兒童之有心是知好生自中神貺𤣥格贈祥符之<lb/>
數四勝兼金之累百皛皛月圓規規霜白温其之色且<lb/>
異隨侯之珍皎若之形自類有虞之獲嗟夫靈異之跡<lb/>
出於無間或鵲緘玉印或樹藴金環曽未若稚子懐仁<lb/>
祥禽致感彼君子之出處實濟物於迍坎環兮四代五<lb/>
<pb n="KR4h0139_WYG_099-29a"/>
公垂竹帛之可覽<lb/>
　　握中有𤣥璧賦<hi>以希代之珍出於掌握為韻</hi>　<hi>唐</hi>李　為<lb/>
璧為至寳握以藏輝與似月之色異俾如虹之氣微斂<lb/>
外之容豈曰寘予於暗𤣥中之理尚乎知我者希故其<lb/>
性比内融跡同反照拱形若將乎力素㸃影似因乎墨<lb/>
妙見心之後任欲蓋而彌彰窺指之間縱有光而不耀<lb/>
退雖於密德亦不孤方期發色於斯矣豈務掩瑕而巳<lb/>
乎初疑捧匣將投尚韞如漆或若横肱未抵巳怪得烏<lb/>
<pb n="KR4h0139_WYG_099-29b"/>
懿夫藏㸃㸃而獨青映纖纖而有象或微疑其手澤竟<lb/>
空勞於目想同錫𤣥之後不暫去身騐守黒而居則先<lb/>
指掌不然何以久而不磷蔽而惟新雖未能如雪亦足<lb/>
以賤珉既剖乎石幸依乎人似乎中而隱影若居外以<lb/>
藩身攬之為盈手之玩出也為連城之珍圓而琢之而<lb/>
能全璞温而執之何以不濯雖黙黙而沈潛每熒熒乎<lb/>
把握始同乎懐而被褐恐久而袖化為緇雖存己之雕<lb/>
鏤實頼君以保持言揚者或是色取者猶疑茍能執而<lb/>
<pb n="KR4h0139_WYG_099-30a"/>
無失豈得棄之如遺深潛越石之拳明則誠矣固望荆<lb/>
山之目黙而識之斯蓋見美一時同珍百代諒閟兮懐<lb/>
寳多斯兮若昧幽矣握中之璧實清流而可愛<lb/>
　　庾氏子碎玉賦<hi>以聖人捐寳以息爭端為韻</hi>　<hi>唐</hi>韋　充<lb/>
人無善惡利乃交爭故懲忿者無如於立義感物者必<lb/>
在於推誠所以庾氏子能捐片璧遂息兩情誠聖人之<lb/>
閫域見智士之縱横當其愛惡所逼長短相賊意各是<lb/>
非事難姑息乃曰碎我此寳成君之德茍可易心固無<lb/>
<pb n="KR4h0139_WYG_099-30b"/>
難色傍窺利害遂生一決之心下視錐刀不顧千金之<lb/>
直於是置諸厚地投此攻堅隨形騞若應手琤然萬㸃<lb/>
星分善價之心俱死二疑冰釋力爭之意都捐斯乃大<lb/>
讓所加連城非寳棄此十德欲求諸道不然安得勵不<lb/>
貪之志在彼斯須堅必斷之謀於予懐抱卓哉竒士克<lb/>
巳喻人解紛以道出義於身故得割所愛成乃仁不以<lb/>
利為用而以德為鄰況乎雪彩飛揚霜華奔迸拆裂無<lb/>
幾堅貞失性如散天之氣忽若斷虹碎含璧之圓皆如<lb/>
<pb n="KR4h0139_WYG_099-31a"/>
破鏡此既棄寳彼焉息競則當路者誠可以稽疑立教<lb/>
者固宜於希聖彼機忘於絶絃難解於弄丸亞父碎斗<lb/>
而増恚海客鍜珠而成難徒生一理未息兩端曷若格<lb/>
物於恥勸人為美究其道不徒然想其心非率爾誠哉<lb/>
莊生之説吾固知其有以<lb/>
　　藺相如秦庭返璧賦<hi>以題為韻</hi>　　　<hi>唐</hi>李　為<lb/>
有和氏兮曠代之珍有藺生兮非常之人全重寳以藩<lb/>
趙在輕生以抗秦既獲我心信卓哉於千古不辱君命<lb/>
<pb n="KR4h0139_WYG_099-31b"/>
能使乎於四鄰相如於是詠東山之詩考西郊之役巾<lb/>
車脂轄匪朝伊夕徘徊悵望沈吟感激誓殺身而報主<lb/>
欲張膽而吞敵蹈虎尾而若閒過鯨口而無惕期一言<lb/>
以復命得連城而致璧茍大信之或虧豈微躬之是惜<lb/>
授使遄征不遑底寧望紫氣之函谷出黄沙之井陘既<lb/>
臻天府之地遂造雲龍之庭秦君方臨丹陛按青萍耀<lb/>
國華振朝經建翠鳯之旗則天收光景伐靈鼉之鼓若<lb/>
地出雷霆然後命謁者先告令使者後進將恃威以逞<lb/>
<pb n="KR4h0139_WYG_099-32a"/>
暴欲愛寳而損信曷英勇而知機弗詭詞以恭順温如<lb/>
之質既美嶷然之姿乃振且勍敵之見欺將殺身而不<lb/>
恡西鄰之言是責南山之節斯峻何大國之無良為匹<lb/>
夫之取俊不然者何以遭賈傅之過秦為相如之慕藺<lb/>
連城棄諸良玉歸歟且告秦言已矣復為趙寳焉如潔<lb/>
誠求之何晩被褐懐之巳逺生芻之質空存白虹之氣<lb/>
不返<lb/>
　　藺相如全璧賦<hi>以智勇雙髙功名永著為韻</hi>　<hi>唐</hi>獨孤授<lb/>
<pb n="KR4h0139_WYG_099-32b"/>
昔日趙氏且衰為暴秦所易徒稱割城以求璧然必背<lb/>
約而棄義將受其禍敢圖其利安定存乎變通得失繫<lb/>
乎愚智籌量未決君臣大恐頼繆子之薦賢得藺生之<lb/>
餘勇語之不怍觀者咸悚庶將城入而璧留焉使趙輕<lb/>
而秦重夫其壯節惟一至寳無雙奉草芥之使至虎狼<lb/>
之邦於是秦王自以强可臨弱志揚氣髙謂我匹夫不<lb/>
難以制謂璧無足尚安得逃方坐章臺之中列萬乗之<lb/>
雄羣臣陪位使者趨風因發檢以求璧燭寳氣於如虹<lb/>
<pb n="KR4h0139_WYG_099-33a"/>
陳結觀而表衷浮光爛兮鏡吐潤色皎以冰空語未及<lb/>
於前約寳方傳於後宫果無有償城之意欲坐收獲璧<lb/>
之功藺君乃探物揣情沈機内萌譎指瑕以復取遂立<lb/>
言而未平攄壯心而激發抗英辯以縱横怒髪竿聳瞋<lb/>
目電驚且使辱命將焉用生請以臣之頭璧俱碎君之<lb/>
軒楹我合詭以全變彼示詐而望誠九賔之禮徒設間<lb/>
道之使巳行義必付於知巳色無懼於就烹卒能成兩<lb/>
國之勝負駭千古之威名然則寳也且所據神異取之<lb/>
<pb n="KR4h0139_WYG_099-33b"/>
不可以僥倖幾星碎以棄秦庭終月圓而還趙境復得<lb/>
曜叢臺之瑰麗増昴宿之輝影於物也善價斯存於國<lb/>
也懿圖惟永是知興衰之大畧社稷之逺慮必假賢豪<lb/>
用能輔助何全璧之事立亦全國之功著誠乎得士且<lb/>
昌惟其善馭<lb/>
　　澹臺滅明斬龍毁璧賦<hi>以璧惡茍求人難力制為韻</hi>
　　　　　　　　　　　　　　　<hi>唐</hi>白行簡<lb/>
璧之為寳也至珍龍之為物也至神藴彼堅貞由是見<lb/>
<pb n="KR4h0139_WYG_099-34a"/>
希於代神其變化胡可不畏於人茍以力奪我寳則必<lb/>
害及爾身原夫被褐而來艤舟以濟懐白璧為利涉佩<lb/>
青蛇而自衛光連曉日若明鏡之髙懸影落深潭狀白<lb/>
虹之初霽孤櫂纔移於渡口二龍歘見於波際將至寳<lb/>
因此可求謂匹夫於焉易制徒觀其迅雷鏗鍧狂電翕<lb/>
赩轉清輝而陽景滅曜噴風雨而晴空變色拖尾乃無<lb/>
所遁逃矯首則方將薦食朱萍焉能施其術佽飛莫得<lb/>
用其力滅明乃挺利劍整扁舟驅天呉比陽侯壯志奮<lb/>
<pb n="KR4h0139_WYG_099-34b"/>
而髪植冠聳瞋目張而眥裂血流白刃下耀於淵室紫<lb/>
氣上衝於斗牛左絶其脰右舂其喉擢錦繢之鱗觸驚<lb/>
波而乍聚乍散灑𤣥黄之血隨奔流而或沈或浮既風<lb/>
恬而雨絶俄霧廓而煙收龍實最靈孰可以威而讋璧<lb/>
惟重寳豈得不義而求既而弭波瀾濟江干璧非人願<lb/>
保全而莫可人非劍思耀武而誠難然後韞神邱即長<lb/>
路持拱璧而歎息盻中流而回顧豈不以懐寳者為物<lb/>
所求恃力者為人所惡且龍實恃力人惟懐璧爾實我<lb/>
<pb n="KR4h0139_WYG_099-35a"/>
欺我非爾惜雖在時之攸重諒於人而何益聞老氏之<lb/>
誡莫守乎滿堂考聖人之清不貴乎盈尺遂投之河而<lb/>
神罔敢受毁於岸而人莫敢有紛然電散謂齊后之碎<lb/>
連環騞爾星分同亞父之撞玉斗則知動不可妄求不<lb/>
可茍始則將害於人終乃自貽伊咎胡不伏水府而藏<lb/>
珠於頷照崑山而銜耀於口故貪而斃也誠罹有悔之<lb/>
凶毁以棄之安能無脛而走嗟乎仁必有勇信千古而<lb/>
不朽<lb/>
<pb n="KR4h0139_WYG_099-35b"/>
　　太公璜賦　　　　　　　　　<hi>元</hi>楊維楨<lb/>
客有浮乎東海之疆渭水之陽考申吕之封裔兮見大<lb/>
風之泱泱夫惟老漁之人兮蹇齫齒而番髪逝辟地於<lb/>
危邦兮紛獨守此姱節嵗月不我與兮哀朕時之不當<lb/>
彼神魚之出水兮孰從孕夫瑞璜自夏后氏之名珍兮<lb/>
實取形於半璧曰大國之是錫兮非夫人之茍得何直<lb/>
鉤之寓意兮迺珍物之見貽具神工之成刻兮知剞劂<lb/>
之莫施曰姬受命兮吕佐之功之成兮報在齊惟良弼<lb/>
<pb n="KR4h0139_WYG_099-36a"/>
之間生兮天固有所賚也韜吾珍而不耀兮時固有所<lb/>
待也五百祀之膺㑹兮龍雲而虎風尚父之望兮望吾<lb/>
先公元龜示兆兮非羆非熊傾一見於大騩兮神合而<lb/>
道同躋後載而西歸兮登師臣於三事爾無靦色兮我<lb/>
無貳志人無間言兮總百寮於極位錫公袞之被服兮<lb/>
解朝歌之鼓刀邁洗耳之廢義兮配審象之神交貨通<lb/>
九府兮兵衍六韜一戎定治兮鷹揚牧郊自師文而傅<lb/>
武兮洎幼冲之左翼勒景襄之殊勲兮銘昆吾之偉績<lb/>
<pb n="KR4h0139_WYG_099-36b"/>
首營邱之報功兮兼五侯之封域信神物之開先兮協<lb/>
蓍蔡而罔忒嗟神魚之久化兮吾固莫質其是非吾獨<lb/>
悲夫符命之興兮襲劉秀之偽辭讖梁而夢鄧兮<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>卜<lb/>
鬼而稽疑彼夢臧之曠議兮又恍惘其奚知雖其神道<lb/>
之託兮不既治道之賊也吾固知評璜刻九字之書兮<lb/>
不若佩尚父丹書二十字之刻也誶曰蒼姬受命兮吕<lb/>
佐生玉璜示兆兮吾何憑取人以身兮聖有經放勲示<lb/>
法兮揚仄陋而明明<lb/>
<pb n="KR4h0139_WYG_099-37a"/>
　　荆山璞賦　　　　　　　　　<hi>元</hi>范　琮<lb/>
繄荆山之蜒蜿而特起兮奠南服之名州鬱至和之輪<lb/>
囷兮鍾美璞於巖幽洞孚尹之旁射兮光陸離之暳暳<lb/>
外雖質而中則富兮豈碔砆之同類發竒祥於道側兮<lb/>
何良玉之久湮茍獲用於瑚璉兮亦斯璞之稱情爰見<lb/>
遇於和氏兮涕淋浪而悼兹曰昔至寳之不沒兮今何<lb/>
困於塗泥迺三沐而三薫兮暨什襲以珍藏彼燕石而<lb/>
猶或偶兮人何易此以為常遂齋沐以上獻兮冀君王<lb/>
<pb n="KR4h0139_WYG_099-37b"/>
之見知何玉人之匪識兮咸或謂此為瓦礫之資紛招<lb/>
尤而獲罪兮重兹玉之不幸乃捐淚而長撫兮抱終古<lb/>
之深恨豈爾質之匪良兮嗟予命之弗時琨珸進而砆<lb/>
石用兮反誚爾以為玭差吉日以再獻兮庶或伸於一<lb/>
遇茍愚心之信修兮雖三刖其亦何顧懐兹玉以長邁<lb/>
兮乃復叩乎君之門吾固知衒玉求售之匪正兮將竭<lb/>
忠而欲言儻兹玉之足徵兮庶臣心之為泰也茍一獻<lb/>
而遽舍兮予不忍為此態也竊獨感此厥故兮豈㑹遇<lb/>
<pb n="KR4h0139_WYG_099-38a"/>
之有期信昭質之未虧兮夫何懼而自悲彼魚目之混<lb/>
真兮嗟莫察其非是暨夜光之載照兮人孰不以此為<lb/>
貴嗟余生之未晩兮方佩玉以夷猶儻獲知於夫子兮<lb/>
亦斯璞之是投少歌曰峩峩荆山奠南服兮輝輝良璞<lb/>
光煜煜兮人不爾知爾無自傷兮吾將偕子朝明光兮<lb/>
　　荆山璞賦　　　　　　　　　<hi>元</hi>謝一魯<lb/>
吾嘗挾秋空之飛仙夜躋太華之危巔闖牛斗之消息<lb/>
覩神光之煜然白氣殊虎丘之金精紅光異古獄之龍<lb/>
<pb n="KR4h0139_WYG_099-38b"/>
泉温其瑞靄之明潤無乃荆山竒璞之寳煙乎是山也<lb/>
派分南北之條脈界龍門之河似太行之演迤嫓王屋<lb/>
之嵯峩北揖翠於賀蘭西鑒白於蓬婆鍾𤣥黄之磅礴<lb/>
萃隂陽之至和孕粹質於山骨晦美材於嵓阿狀假色<lb/>
於蠟丸紋布𤓰於仙娥斥抵鵲之輕議陋種石之傳訛<lb/>
也方其深韜神彩匪衒精瑛土不泉而澤潤木不春而<lb/>
敷榮抱雕琢之全噐養天真之混成不求知於隋卞價<lb/>
黙重於連城保厥美以待聘類有道之儀形及至王命<lb/>
<pb n="KR4h0139_WYG_099-39a"/>
徵材哲匠搜竒罄崑岡之異産摭藍水而無遺乃窮其<lb/>
幽乃陟其危忽至珍之神遇爛光華之陸離威暴嬴其<lb/>
莫攘資萬鎰其焉輸付良工而制噐甘磨礱之靡辭湛<lb/>
秋水之無痕瑩春冰之不疵十襲珍上方之璽五瑞輯<lb/>
邦國之圭亦比德於君子鏘環珮其相隨按步趨之節<lb/>
奏則肆夏而中采齊若乃瑚璉璋瓚之噐蒼璧黄琮之<lb/>
類或飾朝覲之盛儀或潔郊社之明祀華治世之文物<lb/>
擅廟廊之至貴於是琅玕厚顔玫瑰懐媿夜光明月南<lb/>
<pb n="KR4h0139_WYG_099-39b"/>
金火齊皆立下風而不可與並議也鳴呼物以質美而<lb/>
見珍士以材德而登崇想荆衡之育秀實楚玉之攸鍾<lb/>
咸韞匵而需時豈抱泣於途窮嗟碔砆之下材費琢磨<lb/>
之微功忝藍田之雙璧追玉樹之遺風乗寳賢之盛際<lb/>
豈信美而不庸儻玉人之一顧庶觀光於羣玉之峰<lb/>
　　荆山璞賦　　　　　　　　　<hi>元</hi>孔　澮<lb/>
繄荆山之精兮鍾南紀之地靈太和坱圠兮至寳以生<lb/>
偉兹璞之孕瑞兮后祗協而儲禎嗟一巻之未剖兮妙<lb/>
<pb n="KR4h0139_WYG_099-40a"/>
腹藴而天成藏瑰竒於山骨兮羌匪瓊而匪瑛若一規<lb/>
之渾淪兮含太極於素形春陽動地兮若燠而栗凉飇<lb/>
掠木兮若振而聲火流石裂兮崖屋借䕃林谷凝沍兮<lb/>
託温以榮雲興而白虹晝見日出而晴煙曉蒸鏟彩薄<lb/>
崑岡之燄含輝失夜光之明山暉而暖翠欲滴木潤而<lb/>
寒梢擁青璆琳琅玕晦形而隱質瑶琨琬琰遁魄而韜<lb/>
英茍是璞之不遇終兹山而鎮寧幸卞和之賞識躋兹<lb/>
璞而上升璞遇和而益重和遇璞而弗輕肯韞匵而緹<lb/>
<pb n="KR4h0139_WYG_099-40b"/>
襲願持獻於明廷錯碔砆而莫辨奄擲地而鏗鍧嗟再<lb/>
獻而再刖仰泫泣而拊膺蹇至璞之我厄差持此而焉<lb/>
徵矢予心而弗渝益抱璞而兢兢感嗣主之見知致良<lb/>
工而起驚剖一殻之鴻濛判玉石於衡平諧明識之一<lb/>
顧實價重於連城鳴呼和不自寳故獻厥君楚不此寳<lb/>
惟寳善人謂此寳之遇邪故楚得以歸乎趙謂此寳之<lb/>
不遇邪故趙得以反乎秦嗟秦城之不償頼相如之主<lb/>
人復全璧以我歸寧久屈而終信猗歟我元一視同仁<lb/>
<pb n="KR4h0139_WYG_099-41a"/>
所寳惟賢多士彬彬明廷列圭璋之聞望朝著鏘珂珮<lb/>
之搢紳玉堂之風月如畫奎章之瑶閣飛雲昻昻瑚璉<lb/>
之噐煌煌席上之珍登賢能於天府徵黎獻於海濵各<lb/>
懐材以自見孰抱璞而隱淪愚生斯世琢磨日新惟善<lb/>
賈以待沽保厥美於忠貞外璞質而弗章内玉德而存<lb/>
誠際明良之嘉㑹登風雲之要津呌閶闔之九重披琅<lb/>
玕以自陳<lb/>
　　荆山璞賦　　　　　　　　　<hi>元</hi>文逢原<lb/>
<pb n="KR4h0139_WYG_099-41b"/>
客有仰觀乾象俯辨坤方睇翼軫之淪精知至寳之韜<lb/>
光步熊繹之故墟凛寳氣之龎凉朝發軔於方城夕弭<lb/>
節乎荆之陽摘鬼神之姦祕啟山澤之妖藏昡神光之<lb/>
睴霍得美璞於崇岡觀其陽紋綜錯隂縵緼絪瑶草藉<lb/>
其虹光碧蘚暈其龍鱗散餘彩之庚庚凝孚尹之繽繽<lb/>
信太和之精粹鍾元氣之真淳毓自異於璠璵夫豈混<lb/>
於矼珉超楚産而敻絶匪砮丹之與鄰韜至美以内藴<lb/>
煥明德之外新昭聞望之顒顒儼文質之彬彬渾兮太<lb/>
<pb n="KR4h0139_WYG_099-42a"/>
樸温其陽春闡珍燭乎岷嶓之𩕳流液濺乎江沱之濵<lb/>
以之為圭璧可以輯瑞於皇家以之為瑚璉可以薦禧<lb/>
於明神藍田之質不足以麗美垂棘之璧未可以等倫<lb/>
是宜曠千載而亦遇夫豈輕售而自陳者哉於是拭之<lb/>
以𤣥纁之密麗濯之以滄浪之清漪重之以什襲藉之<lb/>
以重緹聞楚王之貴寳也厯郢都而獻之王方雜百寳<lb/>
以零亂眩衆目之盱眙寸珠照乘兮錯落尺璧連城兮<lb/>
陸離競華藻於錙銖角纖巧於毫釐勃然顧謂羣臣曰<lb/>
<pb n="KR4h0139_WYG_099-42b"/>
彼可謂懐璞以自售而獻芹之無知吾觀其所獻者特<lb/>
渾然而圭角不露樸然而質實無竒得非相與為欺乎<lb/>
迺具憲章爰敕有司錫之以踊拒之以辭客乃益允信<lb/>
以自寳終不忍於遐遺望君門而再獻責愈嚴而愈危<lb/>
於是喟然而歎戚然而噫曰吾寧混跡碔砆乎抑將自<lb/>
衒其瑾瑜乎吾寧韞匵藏諸乎抑將待價沽之乎物固<lb/>
各有所遇兮遇固各有其時鑒至寳於未遇兮匪知音<lb/>
其為誰遂抱璞沈吟矢之以詩曰璞楚産兮岳祗炳靈<lb/>
<pb n="KR4h0139_WYG_099-43a"/>
坤珍萃兮紛此内美渾然天成德無媿兮玉以比德蹇<lb/>
余好修不遐棄兮抱彼璞兮或三獻兮為國之瑞乎<lb/>
　　繅藉賦<hi>以圭瑞之藉文藻為飾為韻</hi>　　　　<hi>宋</hi>陳　襄<lb/>
噐由禮制飾貴文為嘉寳圭之致用資繅藉以成儀絢<lb/>
組交陳妙極彰施之度縷綦錯布光含温潤之姿聖典<lb/>
遐稽邦儀順考謂玉噐之攸重欲朝家之永保必有藉<lb/>
以承其瓌異必有飾以加其文藻英華挺制誠資飾色<lb/>
之工廣袤中儀式藴非常之寳炳作良具裁成茂規詔<lb/>
<pb n="KR4h0139_WYG_099-43b"/>
玉人而慎守飭典瑞以勤司莫不昭其文也禮以行之<lb/>
備三采五采之容中含瑞信分一就再就之式内掩瑰<lb/>
竒其或朝有多儀國陳大事君臣分上下之等珪璧顯<lb/>
尊卑之贄非繅無以成其飾非藉不能承其瑞木為内<lb/>
幹蔽瑜瑾以光昭韋作外衣煥朱蒼而色異蓋夫國有<lb/>
至寳時稱大圭儻非加於慎重誠有患於顛隮故我制<lb/>
藻率以為用表禮文而可稽有方有圓式薦諸侯之瑞<lb/>
授賔授介終髙十襲之緹若然則昭備禮容欽承玉德<lb/>
<pb n="KR4h0139_WYG_099-44a"/>
　周陳藻繢之制密蔽孚尹之色炳然發彩侔水草以成<lb/>
　章煥乎有文異錦琮而著飾故得規模煥備等數咸分<lb/>
　藴六玉而中度昭大采以成文彼武有鞬櫜但取包戈<lb/>
　之用使持英簜徒彰輔節之勲曽未若保兹希代之珍<lb/>
　重爾連城之價欲節度以無越設繅文而是藉宜乎自<lb/>
　天子達於諸侯致等威而相亞<lb/>
　<lb/>
　<lb/>
<pb n="KR4h0139_WYG_099-44b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定厯代賦彚巻九十六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0139_WYG_035-1a"/>
　欽定四庫全書<lb/>
御定厯代賦彚卷三十二<lb/>
　　都邑<lb/>
　　　南都賦　　　　　　　　　　<hi>漢</hi>張　衡<lb/>
　於顯樂都既麗且康陪京之南居漢之陽割周楚之豐<lb/>
　壤跨荆豫而為疆體爽塏以閒敞紛郁郁其難詳爾其<lb/>
　地勢則武闕關其西桐柏揭其東流滄浪而為隍廓方<lb/>
　城而為墉湯谷涌其後淯水盪其胷推淮引湍三方是<lb/>
<pb n="KR4h0139_WYG_035-1b"/>
　通其寳利珍怪則金彩玉璞隋珠夜光銅錫鈆鍇赭堊<lb/>
　流黄緑碧紫英青雘丹粟太一餘糧中黄㲄玉松子神<lb/>
　陂赤靈解角耕父揚光於清泠之淵遊女弄珠於漢皋<lb/>
　之曲其山則崆㟅嶱嵑嵣㟐嶚刺岝蓉㠑嵬<graphic n="KR0706" url="https://raw.githubusercontent.com/kanripo/KR-Gaiji/master/images/KR0706.png" mimeType="image/png"/>巇屹<graphic n="KR1885" url="https://raw.githubusercontent.com/kanripo/KR-Gaiji/master/images/KR1885.png" mimeType="image/png"/>
　幽谷嶜崟夏含霜雪或㟒嶙而纚聯或豁爾而中絶鞠<lb/>
　巍巍其隱天俯而觀乎雲霓若夫天封大狐列仙之陬<lb/>
　上平衍而曠蕩下蒙籠而﨑嶇坂坻嶻嶭而成巘谿壑<lb/>
　錯繆而盤紆芝房菌蠢生其隈玉膏滵溢流其隅崑崙<lb/>
<pb n="KR4h0139_WYG_035-2a"/>
無以奓閬風不能踰其木則檉松楔㮨槾柏杻橿楓柙<lb/>
櫨櫪帝女之桑楈枒栟櫚柍柘檍檀結根竦本垂條嬋<lb/>
媛布緑葉之萋萋敷華蕊之蓑蓑𤣥雲合而重隂谷風<lb/>
起而増哀攢立叢駢青冥盰瞑杳藹蓊鬱於谷底森䔿<lb/>
䔿而刺天虎豹黃熊游其下豰玃猱㹶戲其巔鸞鸑鵷<lb/>
雛翔其上騰猨飛<graphic n="KR1702" url="https://raw.githubusercontent.com/kanripo/KR-Gaiji/master/images/KR1702.png" mimeType="image/png"/>棲其間其竹則籦籠䈽□篠簳箛<lb/>
箠縁延坻坂澶漫陸離阿那蓊茸風靡雲披爾其川瀆<lb/>
則滍澧<graphic n="KR1424" url="https://raw.githubusercontent.com/kanripo/KR-Gaiji/master/images/KR1424.png" mimeType="image/png"/>濜發源巖穴潛㕎洞出没滑瀎潏布濩漫汗<lb/>
<pb n="KR4h0139_WYG_035-2b"/>
漭沆洋溢總括趣欱箭馳風疾流湍投濈砏汃輣軋長<lb/>
輸遠逝漻淚淢汨其水蟲則有蠳龜鳴虵潛龍伏螭鱏<lb/>
鱣鰅鱅黿鼉鮫<graphic n="KR1010" url="https://raw.githubusercontent.com/kanripo/KR-Gaiji/master/images/KR1010.png" mimeType="image/png"/>巨蜯函珠駮蝦委蛇其陂澤則有鉗<lb/>
盧玉池赭陽東陂貯水渟洿亘望無涯其草則有藨苧<lb/>
薠莞蔣蒲蒹葭藻茆菱芡芙蓉含華從風發榮菲披芬<lb/>
葩其鳥則有鴛鴦鵲鷖鴻鴇鴐鵞<graphic n="KR2331" url="https://raw.githubusercontent.com/kanripo/KR-Gaiji/master/images/KR2331.png" mimeType="image/png"/>鶂鸊鶙鷫鷞鵾鸕<lb/>
嚶嚶和鳴澹淡隨波其水則開竇灑流浸彼稻田溝澮<lb/>
脈連堤塍相輑朝雲不興而潢潦獨臻決渫則暵為溉<lb/>
<pb n="KR4h0139_WYG_035-3a"/>
爲陸冬稌夏穱隨時代熟其原野則有桑漆麻苧菽麥<lb/>
稷黍百榖蕃廡翼翼與與若其園圃則有蓼蕺蘘荷藷<lb/>
蔗薑䪤菥蓂芋𤓰乃有櫻梅山柿侯桃棃栗梬棗若榴<lb/>
穰橙鄧橘其香草則有薜荔蕙若薇蕪蓀萇晻曖蓊蔚<lb/>
含芬吐芳若其廚膳則有華薌重秬滍皋香秔歸鴈鳴<lb/>
鵽黄稻鱻魚以為芍藥酸甜滋味百種千名春卵夏筍<lb/>
秋韭冬菁蘇蔱紫薑拂徹羶腥酒則九醖甘醴十旬兼<lb/>
清醪敷徑寸浮蟻若蓱其甘不爽醉而不酲及其糾宗<lb/>
<pb n="KR4h0139_WYG_035-3b"/>
綏族禴祠蒸嘗以速逺朋嘉賔是將揖讓而升宴於蘭<lb/>
堂珍羞琅玕充溢圓方琢琱狎獵金銀琳琅侍者蠱媚<lb/>
巾㡚鮮明被服雜錯履躡華英儇才齊敏受爵傳觴獻<lb/>
酬既交率禮無違彈琴擫籥流風徘徊清角發徴聽者<lb/>
増哀客賦醉言歸主稱露未晞接歡宴於日夜終愷樂<lb/>
之令儀於是暮春之禊元已之辰方軌齊軫祓於陽瀕<lb/>
朱帷連網曜野映雲男女姣服駱驛繽紛致飾程蠱偠<lb/>
紹便娟微眺流睇蛾睂連巻於是齊僮唱兮列趙女坐<lb/>
<pb n="KR4h0139_WYG_035-4a"/>
南歌兮起鄭舞白鶴飛兮繭曵緒脩袖繚繞而滿庭羅<lb/>
襪躡蹀而容與翩緜緜其若絶眩將墜而復舉翹遙遷<lb/>
延䠥<graphic n="KR0887" url="https://raw.githubusercontent.com/kanripo/KR-Gaiji/master/images/KR0887.png" mimeType="image/png"/>蹁躚結九秋之増傷怨西荆之折盤彈箏吹笙<lb/>
更為新聲寡婦悲吟鵾雞哀鳴坐者悽欷蕩䰟傷精於<lb/>
是羣士放逐馳乎沙場騄驥齊鑣黄閒機張足逸驚飆<lb/>
鏃析毫芒俯貫魴鱮仰落雙鶬魚不及竄鳥不暇翔爾<lb/>
乃撫輕舟兮浮清池亂北渚兮揭南涯汰瀺灂兮舩容<lb/>
裔陽侯澆兮掩鳬鷖追水豹兮鞭蝄蜽憚䕫龍兮怖蛟<lb/>
<pb n="KR4h0139_WYG_035-4b"/>
螭於是日將逮昏樂者未荒收歡命駕分背逥塘車雷<lb/>
震而風厲馬鹿超而龍驤夕暮言歸其樂難忘斯乃游<lb/>
觀之好耳目之娯未覩其美者焉足稱舉夫南陽者眞<lb/>
所謂漢之舊都也逺世則劉后甘厥龍醢視魯縣而來<lb/>
遷奉先帝而追孝立唐祀於堯山固靈根於夏葉終三<lb/>
代而始蕃非純徳之宏圖孰能揆而處旃近則考侯思<lb/>
故匪居匪寕穢長沙之無樂厯江湘而北征曜朱光於<lb/>
白水㑹九世而飛榮察兹邦之神偉啓天心而寤靈於<lb/>
<pb n="KR4h0139_WYG_035-5a"/>
是宮室則有園廬舊宅隆崇崔嵬御房穆以華麗連閣<lb/>
煥其相徽聖皇之所逍遙靈祇之所保綏章陵鬱以青<lb/>
葱清廟肅以微微皇祖歆而降福彌萬祀而無衰帝王<lb/>
臧其擅美詠南音以顧懐且其君子𢎞懿明叡允恭温<lb/>
良容止可則出言有章進退屈伸與時抑揚方今天地<lb/>
之睢刺帝亂其政豺虎肆虐眞人革命之秋也爾其則<lb/>
有謀臣武將皆能攫戾執猛破堅摧剛排揵陷扃蹵蹈<lb/>
咸陽髙祖階其塗光武攬其英是以關門反距漢徳久<lb/>
<pb n="KR4h0139_WYG_035-5b"/>
長及其去危乗安視人用遷周召之儔據鼎足焉以庀<lb/>
王職縉紳之倫經綸訓典敷納以言是以朝無闕政風<lb/>
烈昭宣也於是乎鯢齒睂壽鮐背之叟皤皤然被黄髪<lb/>
者喟然相與歌曰望翠華兮葳蕤建太常兮裶裶駟飛<lb/>
龍兮騤騤振和鑾兮京師總萬乗兮徘徊按平路兮來<lb/>
歸豈不思天子南廵之辭者哉遂作頌曰皇祖止焉光<lb/>
武起焉據彼河洛統四海焉本枝百世位天子焉永世<lb/>
克孝懷桑梓焉眞人南廵覩舊里焉<lb/>
<pb n="KR4h0139_WYG_035-6a"/>
　　洛都賦　　　　　　　　　　<hi>漢</hi>傅　毅<lb/>
惟漢元之運會世祖受命而弭亂體神武之聖姿握天<lb/>
人之契贊尋往代之規兆仍險塞之自然被崑崙之洪<lb/>
流據伊洛之雙川挾成皋之嚴阻扶二崤之崇山分畫<lb/>
經緯開正塗軌序立廟祧面朝後市歎息起雲霧奮袂<lb/>
生風雨覽正殿之體制承日月之皓精騁流星於突漏<lb/>
追歸雁於軒軨帶螭龍之疏鏤垂菡萏之敷榮顧濯龍<lb/>
之臺觀望永安之園藪渟清沼以汎舟浮翠虯與𤣥武<lb/>
<pb n="KR4h0139_WYG_035-6b"/>
桑宫繭館區制有軌后帥九嬪躬勅工女近則明堂辟<lb/>
雍靈臺之列宗祀揚化雲物是察其後則有長岡芒阜<lb/>
屬以首山通谷岋㞹石瀬寒泉於是乗輿鳴和按節發<lb/>
軔列翠蓋方龍輈備五路之時副檻三辰之旂斿傅說<lb/>
作僕羲和奉時千乗雷駭萬騎星鋪絡繹相屬揮沫揚<lb/>
鑣羣仙列於中庭發魚龍之巨偉羡門拊鼓偓佺操麾<lb/>
講武農隙校獵因田搜幽林以集禽激通川以御獸跨<lb/>
乗黄射遊麋弦不虚控目不徒睎解腋分心應箭殪夷<lb/>
<pb n="KR4h0139_WYG_035-7a"/>
然後弭節容與渌水之濱垂芳餌於清流出旋瀬之潛鱗<lb/>
　　論都賦<hi>有序</hi>　　　　　　　　　<hi>漢</hi>杜　篤<lb/>
臣聞知而復知是為重知臣所欲言陛下已知故略其<lb/>
梗槩不敢具陳昔盤庚去奢行儉於亳成周之隆乃即<lb/>
中洛遭時制都不常厥邑賢聖之慮蓋有優劣霸王之<lb/>
姿明知相絶守國之勢同歸異術或棄去阻阸務處平<lb/>
易或據山帶河并吞六國或富貴思歸不顧見襲或掩<lb/>
空擊虛自蜀漢出即日車駕策由一卒或知而不從久<lb/>
<pb n="KR4h0139_WYG_035-7b"/>
都墝埆臣不敢有所據竊見司馬相如揚子雲作辭賦<lb/>
以諷主上臣誠慕之伏作書一篇名曰論都謹并封奏<lb/>
如左皇帝以建武十八年二月甲辰升輿洛邑廵於西<lb/>
嶽推天時順斗極排閶闔入函谷觀阨於崤澠圖險於<lb/>
隴蜀其三月丁酉行至長安經營宮室傷愍舊京即詔<lb/>
京兆迺命扶風齊肅致敬告覲園陵悽然有懷祖之思<lb/>
喟乎以思諸夏之隆遂天旋雲遊造舟於渭北斻涇流<lb/>
千乗方轂萬騎駢羅衍陳於岐梁東横乎大河瘞后土<lb/>
<pb n="KR4h0139_WYG_035-8a"/>
禮邠郊其歲四月反於洛都明年有詔復函谷闗作大<lb/>
駕宮六王邸髙車廏於長安修理東都城門橋涇渭往<lb/>
往繕離觀東臨灞滻西望昆門北登長平規龍首撫未<lb/>
央眽平樂儀建章是時山東翕然狐疑意聖朝之西都<lb/>
懼闗門之反拒也客有為篤言彼埳井之潢汙固不容<lb/>
夫吞舟且洛邑之渟瀯曷足以居乎萬乗哉咸陽守國<lb/>
利器不可乆虛以示奸萌篤未甚然其言也故因為述<lb/>
大漢之崇世據雍州之利而今國家未暇之故以喻客<lb/>
<pb n="KR4h0139_WYG_035-8b"/>
意曰<lb/>
昔在强秦爰初開畔霸自岐雍國富人衍率以并兼桀<lb/>
虐作亂天命有聖託之大漢大漢開基髙祖有勲斬白<lb/>
蛇屯黑雲聚五星於東井提干將而呵暴秦蹈滄海跨<lb/>
崑崙奮彗光埽項軍遂濟人難蕩滌於泗沂劉敬建䇿<lb/>
初都長安大宗承流守之以文躬履節儉側身行仁食<lb/>
不二味衣無異采賑人以農桑率下以約已曼麗之容<lb/>
不恱於目鄭衛之聲不過於耳佞邪之臣不列於朝巧<lb/>
<pb n="KR4h0139_WYG_035-9a"/>
偽之物不鬻於市故能理升平而刑㡬措富衍於孝景<lb/>
功傳於後嗣是時孝武因其餘財府帑之畜始有鈎深<lb/>
圖逺之意探冒頓之罪校平城之讐遂命驃騎勤任衛<lb/>
青勇惟鷹揚軍如流星深之匈奴割裂王庭席巻漠北<lb/>
叩勒祁連横分單于屠裂百蠻燒罽帳擊閼氏燔康居<lb/>
灰珍竒椎鳴鏑釘鹿蠡馳阬岸獲昆彌虜<graphic n="KR2847" url="https://raw.githubusercontent.com/kanripo/KR-Gaiji/master/images/KR2847.png" mimeType="image/png"/>侲驅驘驢<lb/>
馭宛馬鞭駃騠拓地萬里威震八荒肇置四郡據守燉<lb/>
煌并域屬國一郡領方立候隅北建護西𦍑捶驅氐僰<lb/>
<pb n="KR4h0139_WYG_035-9b"/>
寥狼卭莋東攠烏桓蹂轔濊貃南羈鈎町水劒彊越殘<lb/>
夷文身海波沫血郡縣日南漂槩朱崖部尉東南兼有<lb/>
黃支連緩耳瑣雕題摧天督牽象犀椎蜯蛤碎琉璃甲<lb/>
瑇瑁狀觜觿於是同穴裘褐之域共川鼻飲之國莫不<lb/>
袒跣稽顙失氣虜伏非夫大漢之盛世藉雍土之饒得<lb/>
御外理内之術孰能致功若斯故創業於髙祖嗣傳於<lb/>
孝惠徳隆於太宗財衍於孝景威盛於聖武政行於宣<lb/>
元侈極於成哀祚缺於孝平傳世十一厯載三百德衰<lb/>
<pb n="KR4h0139_WYG_035-10a"/>
而復盈道微而復彰皆莫能遷於雍州而背於咸陽宮<lb/>
室寢廟山陵相望髙顯𢎞麗可思可營羲農以來無兹<lb/>
著明夫雍州夲帝王所以育業霸王所以衍功戰士角<lb/>
難之場也禹貢所載厥田惟上沃野千里原隰彌望保<lb/>
殖五榖桑麻條暢濱據南山帶以涇渭號曰陸海蠢生<lb/>
萬類楩柟檀柘蔬果成實畎瀆潤淤水泉灌溉漸澤成<lb/>
川粳稻陶遂厥土之膏畞價一金田田相如鐇钁株林<lb/>
火耕流種功淺得深既有蓄積阨塞四海西被隴蜀南<lb/>
<pb n="KR4h0139_WYG_035-10b"/>
通漢中北據谷口東阻嶔巖闗函守崤山東道窮置列<lb/>
汧隴雍偃西戎拒守襃斜嶺南不通杜口絶津朔方無<lb/>
從鴻渭之流徑入於河大船萬艘轉漕相過東綜滄海<lb/>
西網流沙朔南暨聲諸夏是和城池百尺阨塞要害闗<lb/>
梁之險多所襟帶一卒舉礧千夫沈滯一人奮㦸三軍<lb/>
沮敗地勢便利介胄剽悍可與守近利以攻逺士卒易<lb/>
保人不肉袒肇十有二是為贍腴用霸則兼并先據則<lb/>
功殊修文則財衍行武則士要為政則化上簒逆則難<lb/>
<pb n="KR4h0139_WYG_035-11a"/>
誅進攻則百剋退守則有餘斯固帝王之淵囿而守國<lb/>
之利器也逮及亡新時漢之衰偷忍淵囿簒器慢違徒<lb/>
以勢便莫能卒危假之十八誅自京師天畀更始不能<lb/>
引維慢藏招宼復致赤眉海内雲擾諸夏滅微羣龍並<lb/>
戰未知是非於時聖帝赫然申威荷天人之符兼不世<lb/>
之姿受命於皇上獲助於靈祇立號髙邑搴旗四麾首<lb/>
䇿之臣運籌出竒虓怒之旅如虎如螭師之攸向無不<lb/>
靡披蓋夫燔魚剸蛇莫之方斯大呼山東響動流沙要<lb/>
<pb n="KR4h0139_WYG_035-11b"/>
龍淵首鏌鋣命騰太白親發狼弧西平隴冀東據洛都<lb/>
乃廓平帝㝢濟蒸人於塗炭成兆庶之亹亹遂興復乎<lb/>
大漢今天下新定矢石之勤始瘳而主上方以邊陲為<lb/>
憂忿葭萌之不柔未遑於論都而遺思雍州也方躬勞<lb/>
聖思以率海内厲撫名將略定疆外信威於征伐展武<lb/>
乎荒裔若夫文身鼻飲緩耳之王椎結左衽鐻鍝之君<lb/>
東南殊俗不覊之國西地絶域難制之隣靡不重譯納<lb/>
貢請為藩臣上猶謙讓而不伐勤意以為獲無用之虜<lb/>
<pb n="KR4h0139_WYG_035-12a"/>
不如安有益之民略荒裔之地不如保殖五榖之淵逺<lb/>
救於已亡不若近而存存也今國家躬修道徳叶惠含<lb/>
仁湛恩沾洽時風顯宣徒垂意於持平守實務在愛育<lb/>
元元茍有便於王政者聖主納焉何則物㒺挹而不損<lb/>
道無隆而不移陽盛則運隂滿則虧故存不忘亡安不<lb/>
諱危雖有仁義猶設城池也客以利噐不可乆虚而國<lb/>
家亦不忘乎西都何必去洛邑之渟瀯與<lb/>
　　蜀都賦　　　　　　　　　　<hi>漢</hi>揚　雄<lb/>
<pb n="KR4h0139_WYG_035-12b"/>
蜀都之地古曰梁州禹治其江渟皋彌望欎乎青蔥沃<lb/>
野千里上稽乾度則井絡儲精下案地紀則坤宮奠位<lb/>
東有巴賨緜亘百濮銅梁金臺火井龍湫其中則有玉<lb/>
石嶜岑丹青玲瓏卭節桃枝石䲛水螭南有犍牂潛夷<lb/>
昆明峨睂絶限㟍塘嵁巖亶翔靈山揭其右離堆被其<lb/>
東於近則有瑕英菌芝玉石江珠逺則有銀鉛錫碧馬<lb/>
犀象僰西有鹽泉鐡冶橘林銅陵邙連盧池澹漫波淪<lb/>
其旁則有期牛兕旄金馬碧雞北則有岷山外羌白馬<lb/>
<pb n="KR4h0139_WYG_035-13a"/>
獸則麙羊野麋罷㹈貘貒□<graphic n="KR2738" url="https://raw.githubusercontent.com/kanripo/KR-Gaiji/master/images/KR2738.png" mimeType="image/png"/>鹿麝户豹能黃獑胡雖<lb/>
玃猨蠝玃猱猶豰畢方爾乃蒼山隱天汾崯迴叢増嶃<lb/>
重崒<graphic n="KR3095" url="https://raw.githubusercontent.com/kanripo/KR-Gaiji/master/images/KR3095.png" mimeType="image/png"/>石<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>崔<graphic n="KR3157" url="https://raw.githubusercontent.com/kanripo/KR-Gaiji/master/images/KR3157.png" mimeType="image/png"/>
                    <graphic n="KR3155" url="https://raw.githubusercontent.com/kanripo/KR-Gaiji/master/images/KR3155.png" mimeType="image/png"/>嶵㟴霜雪終夏叩巖岭嶙崇隆臨<lb/>
柴諸徼崼<graphic n="KR1160" url="https://raw.githubusercontent.com/kanripo/KR-Gaiji/master/images/KR1160.png" mimeType="image/png"/>五屼參差湔山巖巖觀上岑嵓龍陽累峗<lb/>
漼□交倚崔崒崛﨑集嶮脇施形精出偈嵁<graphic n="KR2565" url="https://raw.githubusercontent.com/kanripo/KR-Gaiji/master/images/KR2565.png" mimeType="image/png"/>隱倚彭<lb/>
門嶋㟅<graphic n="KR1756" url="https://raw.githubusercontent.com/kanripo/KR-Gaiji/master/images/KR1756.png" mimeType="image/png"/>嵃嵑㞹方彼碑池<graphic n="KR3233" url="https://raw.githubusercontent.com/kanripo/KR-Gaiji/master/images/KR3233.png" mimeType="image/png"/>
                    <graphic n="KR3329" url="https://raw.githubusercontent.com/kanripo/KR-Gaiji/master/images/KR3329.png" mimeType="image/png"/>輵<graphic n="KR2444" url="https://raw.githubusercontent.com/kanripo/KR-Gaiji/master/images/KR2444.png" mimeType="image/png"/>礫乎岳岳北屬<lb/>
崑崙泰極湧泉醴凝水流津漉集成川於是乎則左沉<lb/>
犁右羌庭漆水浡其匈都江漂其涇乃溢乎通溝洪濤<lb/>
<pb n="KR4h0139_WYG_035-13b"/>
溶洗千湲萬谷合流逆折泌瀄乎爭降湖潧排碣反波<lb/>
逆濞<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>石冽巘紛<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>周溥旋溺冤綏頽慙博岸敵呷䘹<lb/>
瀬磴巖摚汾汾忽溶闛沛踰窘出限連混陁隧銍釘鐘<lb/>
涌聲讙薄泙龍厯豐隆潛延延雷扶電擊鴻康濭逺逺<lb/>
乎長喻馳山下卒湍降疾流分川並注合乎江州於木<lb/>
則楩櫟豫章樹榜<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>櫖樿柙青稚雕梓枌梧橿櫪㯕楢<lb/>
木㮨枒信楫叢俊幹凑集<graphic n="KR2793" url="https://raw.githubusercontent.com/kanripo/KR-Gaiji/master/images/KR2793.png" mimeType="image/png"/>㭈楬圠樘椅從風推參循<lb/>
崖撮捼涇淫溶繽紛幻靡汎閎野望芒芒菲菲其竹則<lb/>
<pb n="KR4h0139_WYG_035-14a"/>
鍾龍䇣<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>野篠紛鬯宗生族撍俊茂豐芙洪溶忿葦紛<lb/>
揚㮻合柯與風披夾江縁山尋卒而起結根才業塡衍<lb/>
<graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>野若此者方乎數十百里於汜則汪汪漾漾積土崇<lb/>
隄其淺濕則生蒼葭蔣蒲藿芧青蘋芊葉蓮藕茱華菱<lb/>
根其中則有翡翠鴛鴦裊鸕鷁鷺雙鶤鷫鷞其深則有<lb/>
猵獺沈鱓水豹蛟蛇黿蟺鼈龜衆鱗鰨<graphic n="KR3083" url="https://raw.githubusercontent.com/kanripo/KR-Gaiji/master/images/KR3083.png" mimeType="image/png"/>爾乃其都門<lb/>
二九四百餘閭兩江珥其市九橋帶其流武儋鎭都刻<lb/>
削成蘞王基既夷蜀侯尚叢卭籠石□岓岑倚從秦漢<lb/>
<pb n="KR4h0139_WYG_035-14b"/>
之徙元以山東是以隤山厥饒水貢其獲苴竹浮流龜<lb/>
磧竹石蝎相救魚酌不收<graphic n="KR3409" url="https://raw.githubusercontent.com/kanripo/KR-Gaiji/master/images/KR3409.png" mimeType="image/png"/>
                    <graphic n="KR3312" url="https://raw.githubusercontent.com/kanripo/KR-Gaiji/master/images/KR3312.png" mimeType="image/png"/>鴝䳨風胎雨鷇衆物駭<lb/>
目殫不知所禦爾乃其祼羅諸圃<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>縁畛黄甘諸柘柿<lb/>
桃杏李枇杷杜樼栗柰棠梨離支雜以梴橙被以櫻梅<lb/>
樹以木蘭扶林禽爚般闗旁支何若英絡其閒春机楊<lb/>
柳褭弱蟬抄扶施連巻<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>貕螗蛦子<graphic n="KR3487" url="https://raw.githubusercontent.com/kanripo/KR-Gaiji/master/images/KR3487.png" mimeType="image/png"/>呼焉爾乃五榖<lb/>
馮戎𤓰匏饒多卉以部麻往往薑梔附子巨蒜木艾椒<lb/>
蘺蒟醬酴清衆獻儲斯盛冬育筍舊菜増伽百花投春<lb/>
<pb n="KR4h0139_WYG_035-15a"/>
隆隱芬芳蔓茗熒郁翠紫青黃麗靡蠄燭若揮錦布繡<lb/>
望芒兮無幅爾乃其人自造竒錦紌繏<graphic n="KR3316" url="https://raw.githubusercontent.com/kanripo/KR-Gaiji/master/images/KR3316.png" mimeType="image/png"/>䋶縿縁盧中<lb/>
發文揚采轉代無窮其布則細都弱折緜繭成衽阿麗<lb/>
纖靡避宴與隂蜘蛛作絲不可見風筩中黄潤一端數<lb/>
金彫鏤釦器百伎千工東西鱗集南北並湊馳逐相逢<lb/>
周流往來方轅齊轂隱軫幽輵埃㪍塵拂萬端異類崇<lb/>
戎總濃般旋闤闠齊<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>楚而喉不感㮣萬物湊馳四時<lb/>
迭代彼不折貨我㒺之械財物饒贍蓄積備具若夫慈<lb/>
<pb n="KR4h0139_WYG_035-15b"/>
孫孝子宗厥祖禰鬼神祭祀練時選日瀝豫齋戒襲明<lb/>
衣表𤣥縠儷吉日異清濁合踈明綏離旅乃使有伊之<lb/>
徒調夫五味甘甜之和勺藥之羹江東鮐鮑隴西牛羊<lb/>
糴米肥䐗<graphic n="KR2856" url="https://raw.githubusercontent.com/kanripo/KR-Gaiji/master/images/KR2856.png" mimeType="image/png"/>
                    <graphic n="KR1892" url="https://raw.githubusercontent.com/kanripo/KR-Gaiji/master/images/KR1892.png" mimeType="image/png"/>不行鴻<graphic n="KR3556" url="https://raw.githubusercontent.com/kanripo/KR-Gaiji/master/images/KR3556.png" mimeType="image/png"/>
                    <graphic n="KR3076" url="https://raw.githubusercontent.com/kanripo/KR-Gaiji/master/images/KR3076.png" mimeType="image/png"/>乳獨竹孤鶬炮鷁被紪之<lb/>
胎山麕□腦水游之腴蜂豚應鴈被鴳晨鳧戮鶂初乳<lb/>
山鶴既交春羔秋<graphic n="KR1338" url="https://raw.githubusercontent.com/kanripo/KR-Gaiji/master/images/KR1338.png" mimeType="image/png"/>膾鮫龜肴秔田臑鷩形不及勞五<lb/>
肉七菜朦厭腥臊可以練神養血腄者莫不畢陳爾乃<lb/>
其俗迎春送臘百金之家千金之公乾池泄澳觀魚於<lb/>
<pb n="KR4h0139_WYG_035-16a"/>
江若其吉日嘉會期於送春之隂迎夏之陽侯羅司馬<lb/>
郭范畾楊置酒乎榮川之閒宅設坐乎華都之高堂延<lb/>
帷揚幕接帳連岡衆器雕琢藻刻將星朱緑之畫邠盼<lb/>
麗光龍蛇蜿蜷錯其中禽獸竒偉髦山林昔天地降生<lb/>
杜鄠密促之君則荆上亡尸之相厥女作歌是以其聲<lb/>
呼吟靖領激呦喝啾户音六成行夏低徊胥徒入㝠及<lb/>
廟噆吟請連單情舞曲轉節踃馺應聲其佚則接芬錯<lb/>
芳䄡袩纖延<graphic n="KR2025" url="https://raw.githubusercontent.com/kanripo/KR-Gaiji/master/images/KR2025.png" mimeType="image/png"/>淒秋發陽春羅儒吟吳公連眺朱顔離<lb/>
<pb n="KR4h0139_WYG_035-16b"/>
絳脣眇眇之態吡噉出焉若其遊怠魚弋卻公之徒相<lb/>
與如平陽頻巨沼羅車百乗期會投宿觀者方隄行船<lb/>
競逐偃衍㯳曳絺索恍惚羅畏瀰澥蔓蔓沕沕蘢睢䁨<lb/>
兮罧布列枚孤施兮纖繁出驚雌落兮高雄蹷翔<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>挂<lb/>
兮奔縈畢俎飛膾沈單然後别<lb/>
　　三都賦<hi>有序</hi>　　　　　　　　<hi>晉</hi>左　思<lb/>
葢詩有六義焉其二曰賦揚雄曰詩人之賦麗以則班<lb/>
固曰賦者古詩之流也先王采焉以觀土風見緑竹猗<lb/>
<pb n="KR4h0139_WYG_035-17a"/>
猗則知衛地淇澳之産見在其版屋則知秦野西戎之<lb/>
宅故能居然而辨八方然相如賦上林而引盧橘夏熟<lb/>
揚雄賦甘泉而陳玉樹青蔥班固賦西都而歎以出比<lb/>
目張衡賦西京而述以游海若假稱珍怪以為潤色若<lb/>
斯之類匪啻於茲考之果木則生非其壤校之神物則<lb/>
出非其所於辭則易為藻飾於義則虚而無徴且夫玉<lb/>
巵無當雖寶非用侈言無驗雖麗非經而論者莫不詆<lb/>
計其研精作者大氐舉為憲章積習生常有自來矣余<lb/>
<pb n="KR4h0139_WYG_035-17b"/>
既思摹二京而賦三都其山川城邑則稽之地圗鳥獸<lb/>
草木則驗之方志風謡歌舞各附其俗魁梧長者莫非<lb/>
其舊何則發言為詩者詠其所志也升高能賦者頌其<lb/>
所見也美物者貴依其本讚事者宜本其實匪本匪實<lb/>
覽者奚信且夫任土作貢虞書所著辨物居方周易所<lb/>
愼聊舉其一隅攝其體統歸諸詁訓焉<lb/>
有西蜀公子者言於東吳王孫曰葢聞天以日月為綱<lb/>
地以四海為紀九土星分萬國錯峙崤函有帝皇之宅<lb/>
<pb n="KR4h0139_WYG_035-18a"/>
河洛為王者之里吾子豈亦曽聞蜀都之事歟請為左<lb/>
右揚㩁而陳之夫蜀都者葢兆基於上世開國於中古<lb/>
廓靈闗以為門包玉壘而為宇帶二江之雙流抗峨眉<lb/>
之重阻水陸所凑兼六合而交會焉豐蔚所盛茂八區<lb/>
而菴藹焉於前則跨躡犍牂枕輢交趾經途所亘五千<lb/>
餘里山阜相屬含谿懐谷岡巒糾紛觸石吐雲鬱葐蒀<lb/>
以翠微崫巍巍以峨峨干青霄而秀出舒丹氣以為霞<lb/>
龍池<graphic n="KR1565" url="https://raw.githubusercontent.com/kanripo/KR-Gaiji/master/images/KR1565.png" mimeType="image/png"/>瀑濆其隈漏江伏流潰其阿汨若湯谷之揚濤<lb/>
<pb n="KR4h0139_WYG_035-18b"/>
沛若濛汜之涌波於是乎卭竹縁嶺菌桂臨崖旁挺龍<lb/>
目側生荔枝布緑葉之萋萋結朱實之離離迎隆冬而<lb/>
不凋常曄曄以猗猗孔翠羣翔犀象競馳白雉朝雊猩<lb/>
猩夜啼金馬騁光而絶景碧雞儵忽而曜儀火井沈熒<lb/>
於幽泉髙爓飛煽於天垂其閒則有琥珀丹青江珠瑕<lb/>
英金沙銀鑠符采彪炳暉麗灼爍於後則却背華容北<lb/>
指崑崙縁以劔閣阻以石門流漢湯湯驚浪雷奔望之<lb/>
天迴即之雲昏水物殊品鱗介異族或藏蛟螭或隱碧<lb/>
<pb n="KR4h0139_WYG_035-19a"/>
玉嘉魚出於丙穴良木攢於襃谷其樹則有木蘭梫桂<lb/>
杞櫹椅桐椶枒楔樅楩柟幽藹於谷底松柏蓊鬱於山<lb/>
峯擢修幹竦長條扇飛雲拂輕霄羲和假道於峻岐陽<lb/>
烏迴翼乎高標巢居棲翔聿兼鄧林穴宅竒獸窠宿異<lb/>
禽熊羆咆其陽鵰鶚鴪其隂猿狖騰希而競捷虎豹長<lb/>
嘯而永吟於東則左緜巴中百濮所充外負銅梁於宕<lb/>
渠内函要害於膏腴其中則有巴菽巴㦸靈夀桃枝樊<lb/>
以蒩圃濵以鹽池<graphic n="KR2599" url="https://raw.githubusercontent.com/kanripo/KR-Gaiji/master/images/KR2599.png" mimeType="image/png"/>蛦山棲黿龜水處潛龍蟠於沮澤<lb/>
<pb n="KR4h0139_WYG_035-19b"/>
應鳴鼓而興雨丹沙赩熾出其坡蜜房郁毓被其阜山<lb/>
圖采而得道赤斧服而不朽若乃剛悍生其方風謡尚<lb/>
其武奮之則賨旅玩之則歈舞鋭氣剽於中葉蹻容出<lb/>
於樂府於西則右挾岷山湧瀆發川陪以白狼夷歌成<lb/>
章坰野草昧林麓黝䨹交讓所植蹲鴟所伏百藥灌叢<lb/>
寒卉冬馥異類衆夥於何不育其中則有青珠黄環碧<lb/>
砮芒消或豐緑荑或蕃丹椒<graphic n="KR1048" url="https://raw.githubusercontent.com/kanripo/KR-Gaiji/master/images/KR1048.png" mimeType="image/png"/>蕪布濩於中阿風連莚<lb/>
蔓於蘭皋紅葩紫飾柯葉漸苞敷蕊葳蕤落英飄颻神<lb/>
<pb n="KR4h0139_WYG_035-20a"/>
農是嘗盧跗是料芳追氣邪味蠲癘痟其封域之内則<lb/>
有原隰墳衍通望彌博演以潛沫浸以緜洛溝洫脈散<lb/>
疆里綺錯黍稷油油稉稻莫莫指渠口以為雲門灑滮<lb/>
池而為陸澤雖星畢之滂沱尚未齊其膏液爾乃邑居<lb/>
隱賑夾江傍山棟宇相望桑梓接連家有鹽泉之井户<lb/>
有橘柚之園其園則有林檎枇把橙柿梬楟榹桃函列<lb/>
梅李羅生百果甲宅異色同榮朱櫻春熟素柰夏成若<lb/>
乃大火流涼風厲白露凝微霜結紫梨津潤樼栗罅發<lb/>
<pb n="KR4h0139_WYG_035-20b"/>
蒲桃亂潰石榴競裂甘自至零芬芳酷烈其圃則有蒟<lb/>
蒻茱茰𤓰疇芋區甘蔗辛薑陽蓲隂敷日往菲微月來<lb/>
扶疎任土所麗衆獻而儲其沃瀛則有攢蔣叢蒲緑菱<lb/>
紅蓮雜以蕰藻糅以蘋蘩總莖柅柅裛葉蓁蓁蕡實時<lb/>
味王公羞焉其中則有鴻儔鵠侣䳲鷺鵜鶘晨鳧旦至<lb/>
候鴈銜蘆木落南翔冰泮北徂雲飛水宿哢吭清渠其<lb/>
深則有白黿命鼈𤣥獺上祭鱣鮪鱒魴鮷鱧鯊鱨差鱗<lb/>
次色錦質報章躍濤戲瀬中流相忘於是乎金城石郭<lb/>
<pb n="KR4h0139_WYG_035-21a"/>
兼市中區既麗且崇實號成都闢二九之通門畫方軌<lb/>
之廣塗營新宫於爽塏擬承明而起廬結陽城之延閣<lb/>
飛觀榭乎雲中開高軒以臨山列綺窻而瞰江内則議<lb/>
殿爵堂武義虎威宣化之闥崇禮之闈華闕雙邈重門<lb/>
洞開金鋪交映玉題相暉外則軌躅八逹里閈對出比<lb/>
屋連甍千廡萬室亦有甲第當衢向術壇宇顯敞高門<lb/>
納駟庭扣鐘磬堂撫琴瑟匪葛匪姜疇能是恤亞以少<lb/>
城接乎其西市鄽所會萬商之淵列隧百重羅肆巨千<lb/>
<pb n="KR4h0139_WYG_035-21b"/>
賄貨山積纖麗星繁都人士女袨服靚䊋賈貿墆鬻舛<lb/>
錯縱横異物詭譎竒於八方布有橦華麪有桄榔卭杖<lb/>
傳節於大夏之邑蒟醬流味於番禺之鄉輿輦雜沓冠<lb/>
帶混并累轂疊跡叛衍相傾諠譁鼎沸則哤聒宇宙囂<lb/>
塵張天則埃壒曜靈闤闠之裏伎巧之家百室離房機<lb/>
杼相和貝錦斐成濯色江波黄潤比筒籯金所過侈侈<lb/>
隆富卓鄭埒名公擅山川貨殖私庭藏鏹巨萬䤨摫兼<lb/>
呈亦以財雄翕習邊城三蜀之豪時来時往養交都邑<lb/>
<pb n="KR4h0139_WYG_035-22a"/>
結儔附黨劇談戲論扼腕抵掌出則連騎歸從百兩若<lb/>
其舊俗終冬始春吉日良辰置酒高堂以御嘉賔金罍<lb/>
中坐肴核四陳觴以清醥鮮以紫鱗羽爵既競絲竹乃<lb/>
發巴姬彈絃漢女擊節起西音於促柱歌江上之<graphic n="KR2397" url="https://raw.githubusercontent.com/kanripo/KR-Gaiji/master/images/KR2397.png" mimeType="image/png"/>厲<lb/>
紆長袖而屢舞翩躚躚以裔裔合樽促席引滿相罰樂<lb/>
飲今夕一醉累月若夫王孫之屬郤公之倫從禽於外<lb/>
巷無居人並乗驥子俱服魚文𤣥黄異校結駟繽紛西<lb/>
踰金隄東越玉津朔别晦期匪日匪旬蹵蹈䝉籠渉獵<lb/>
<pb n="KR4h0139_WYG_035-22b"/>
寥廓鷹犬儵眒罻羅絡幕毛羣陸離羽族紛泊翕響揮<lb/>
霍中網林薄屠麖麋剪旄麈帶文虵跨彫虎志未騁時<lb/>
欲晩追輕翼赴絶遠出彭門之闕馳九折之坂經三峽<lb/>
之崢嶸躡五屼之蹇嵼㦸食鐵之獸射噬毒之鹿拍貙<lb/>
氓於葽草彈言鳥於森木㧞象齒戾犀角鳥鎩翮獸廢<lb/>
足殆而朅來相與第如滇池集乎江洲試水客艤輕舟<lb/>
娉江妃與神游罨翡翠釣鰋鮋下高鵠出潛虯吹洞簫<lb/>
發櫂謳感鱏魚動陽侯騰波沸涌珠貝沈浮若雲漢含<lb/>
<pb n="KR4h0139_WYG_035-23a"/>
星而光耀洪流將饗獠者張帟幕會平原酌清酤割芳<lb/>
鮮飲御酣賓旅旋車馬雷駭轟轟闐闐若風流雨散漫<lb/>
乎數百里之間斯葢宅土之所安樂觀聽之所踊躍也<lb/>
焉獨三川為世朝市若乃卓犖竒譎倜儻罔已一經神<lb/>
怪一緯人理遠則岷山之精上為井絡天帝運期而會<lb/>
昌景福肸蠁而興作碧出萇𢎞之血鳥生杜宇之魄妄<lb/>
變化而非常嗟見偉於疇昔近則江漢炳靈世載其英<lb/>
蔚若相如皭若君平王褒暐曄而秀發揚雄含章而挺<lb/>
<pb n="KR4h0139_WYG_035-23b"/>
生幽思絢道徳摛藻掞天庭考四海而為儁當中葉而<lb/>
擅名是故游談者以為美造作者以為程也至乎臨谷<lb/>
為塞因山為障峻岨塍埒長城豁險吞若巨防一人守<lb/>
隘萬夫莫向公孫躍馬而稱帝劉宗下輦而自王由此<lb/>
言之天下孰尚故雖兼諸夏之富有猶未若茲都之無<lb/>
量也<lb/>
　　　右賦蜀都<lb/>
東吳王孫辴然而咍曰夫上圖景宿辨於天文者也下<lb/>
<pb n="KR4h0139_WYG_035-24a"/>
料物土析於地理者也古先帝世曽覽八紘之洪緒一<lb/>
六合而光宅翔集遐宇鳥策篆素玉牒石記烏聞梁岷<lb/>
有陟方之館行宫之基歟而吾子言蜀都之富禺同之<lb/>
有偉其區域美其林藪矜巴漢之阻則以為襲險之右<lb/>
徇蹲鴟之沃則以為世濟陽九齷齪而算固亦曲士之<lb/>
所歎也旁魄而論都邑抑非大人之所壯觀也何則土<lb/>
壤不足以攝生山川不足以周衛公孫國之而破諸葛<lb/>
家之而滅茲乃喪亂之邱墟顛覆之軌轍安可以儷王<lb/>
<pb n="KR4h0139_WYG_035-24b"/>
公而著風烈也翫其磧礫而不窺玉淵者未知驪龍之<lb/>
所蟠也習其敝邑而不覩上邦者未知英雄之所躔也<lb/>
子獨未聞大吳之巨麗乎且有吳之開國也造自泰伯<lb/>
宣於延陵葢端委之所彰高節之所興建至徳以創洪<lb/>
業世無得而顯稱由克讓以立風俗輕脱躧於千乗若<lb/>
率土而論都則非列國之所觖望也故其經畧上當星<lb/>
紀拓土畫疆卓犖兼并包括於越跨躡蠻荆婺女寄其<lb/>
曜翼軫寓其精指衡嶽以鎮野目龍川而帶坰爾其山<lb/>
<pb n="KR4h0139_WYG_035-25a"/>
澤則嵬嶷嶢屼巊溟鬱岪潰渱泮汗滇㴐淼漫或涌川<lb/>
而開瀆或吞江而納漢磈磈䃬䃬滮滮涆涆䃢碒乎數<lb/>
州之間灌注乎天下之半百川派别歸海而會控清引<lb/>
濁混濤并瀨濆薄沸騰寂寥長邁濞焉洶洶隱焉礚礚<lb/>
出乎大荒之中行乎東極之外經扶桑之中林包暘谷<lb/>
之滂沛潮波汨起迴復萬里歊霧漨浡雲蒸昏昧泓澄<lb/>
奫潫澒溶沆瀁莫測其深莫究其廣澶湉漠而無涯總<lb/>
有流而為長瓌異之所叢育鱗甲之所集往於是乎長<lb/>
<pb n="KR4h0139_WYG_035-25b"/>
鯨吞航脩鯢吐浪躍龍騰蛇蛟鯔琵琶王鮪鯸鮐鮣龜<lb/>
鱕䱜烏賊擁劍<graphic n="KR1314" url="https://raw.githubusercontent.com/kanripo/KR-Gaiji/master/images/KR1314.png" mimeType="image/png"/>鼊鯖鰐涵泳乎其中葺鱗鏤甲詭類<lb/>
舛錯泝洄順流噞喁沈浮鳥則鵾雞鸀鳿鸘鵠鷺鴻鶢<lb/>
鶋避風候鴈造江鸂鷘鷛<graphic n="KR1445" url="https://raw.githubusercontent.com/kanripo/KR-Gaiji/master/images/KR1445.png" mimeType="image/png"/>鶄鶴鶖鶬鸛鷗鷁鸕泛濫<lb/>
乎其上湛淡羽儀隨波參差理翮整翰容與自玩彫琢<lb/>
蔓藻刷盪漪瀾魚鳥聱取萬物蠢生芒芒黖黖慌罔奄<lb/>
欻神化翕忽函幽育明窮性極形盈虚自然蚌蛤珠胎<lb/>
與月虧全巨鼇贔屓首冠靈山大鵬繽翻翼若垂天振<lb/>
<pb n="KR4h0139_WYG_035-26a"/>
盪汪流雷抃重淵殷動宇宙胡可勝原島嶼緜邈洲渚<lb/>
憑隆矌瞻迢遞迴眺㝠蒙珍怪麗竒隙充徑路絶風雲<lb/>
通洪桃屈盤丹桂灌叢瓊枝抗莖而敷蕊珊瑚幽茂而<lb/>
玲瓏増岡重阻列真之宇玉堂對霤石室相距藹藹翠<lb/>
幄嫋嫋素女江妃於是往來海童於是宴語斯實神妙<lb/>
之響象嗟難得而覼縷爾乃地勢坱圠卉木镺蔓遭藪<lb/>
為圃值林為苑異荂蓲蘛夏曄冬蒨方志所辨中州所<lb/>
羡草則藿蒳荳蔲薑彚非一江蘺之屬海苔之類綸組<lb/>
<pb n="KR4h0139_WYG_035-26b"/>
紫絳食葛香茅石帆水松東風扶留布䕶皋澤蟬聯陵<lb/>
邱夤縁山嶽之岊羃歴江海之流杌白蔕銜朱蕤鬱兮<lb/>
䓲茂曄兮菲菲光色炫晃芬馥肸蠻職貢納其包匭離<lb/>
騷詠其宿莽木則楓柙豫章栟櫚枸榔緜杬杶櫨文欀<lb/>
楨橿平仲君遷松梓古度楠榴之木相思之樹宗生髙<lb/>
岡族茂幽阜擢本千尋垂䕃萬畝攢柯挐莖重葩映葉<lb/>
輪囷虯蟠<graphic n="KR1372" url="https://raw.githubusercontent.com/kanripo/KR-Gaiji/master/images/KR1372.png" mimeType="image/png"/>㙷鱗接榮色雜糅綢繆縟繡宵露霮䨴旭<lb/>
日晻時與風䬙颺䬀瀏颼䬟鳴條律暢飛音響亮葢象<lb/>
<pb n="KR4h0139_WYG_035-27a"/>
琴筑并奏笙竽俱唱其上則有猿父哀吟<graphic n="KR0968" url="https://raw.githubusercontent.com/kanripo/KR-Gaiji/master/images/KR0968.png" mimeType="image/png"/>子長嘯狖<lb/>
鼯猓然騰趠飛超爭接縣垂競遊遠枝驚透沸亂牢落<lb/>
翬散其下則有梟羊麡狼猰貐貙象於菟之族犀兕之<lb/>
黨鉤爪鋸牙自成鋒穎睛若曜星聲若雷霆名載於山<lb/>
經形鏤於夏鼎其竹則篔簹林菸桂箭射筒柚梧有篁<lb/>
篻簩有叢苞筍抽節往往縈結緑葉翠莖冐霜停雪橚<lb/>
矗森萃蓊茸蕭瑟檀欒嬋娟玉潤碧鮮梢雲無以踰嶰<lb/>
谷弗能連鸑鷟食其實鵷雛擾其間其果則丹橘餘甘<lb/>
<pb n="KR4h0139_WYG_035-27b"/>
荔枝之林檳榔無柯㭨葉無䕃龍眼橄欖棎榴禦霜結<lb/>
根比景之隂列挺衡山之陽素花斐丹秀芳臨青壁係<lb/>
紫房鷓鴣南翥而中留孔雀綷羽以翶翔山雞歸飛而<lb/>
來棲翡翠列巢以重行其琛賂則琨瑶之阜銅錯之垠<lb/>
火齊之寳駭雞之珍頳丹明璣金華銀樸紫貝流黄縹<lb/>
碧素玉隱賑崴㠢雜插幽屏精曜潛穎硩陊山谷碕岸<lb/>
為之不枯林木為之潤黷隋侯於是鄙其夜光宋玉於<lb/>
是陋其結緑其荒陬譎詭則有龍穴内蒸雲雨所儲陵<lb/>
<pb n="KR4h0139_WYG_035-28a"/>
鯉若獸浮石若桴雙則比目片則王餘窮陸飲木極沈<lb/>
水居泉室潛織而巻綃淵客忼慨而泣珠開北户以向<lb/>
日齊南㝠於幽都其四野則畛畷無數膏腴兼倍原隰<lb/>
殊品窊隆異等象耕鳥耘此之自與穱秀菰穂於是乎<lb/>
在煮海為鹽採山鑄錢國税再熟之稻鄉貢八蠶之緜<lb/>
徒觀其郊隧之内奥都邑之綱紀霜王之所根柢開國<lb/>
之所基址郛郭周匝重城結隅通門二八水道陸衢所<lb/>
以經始用累千祀也憲紫宫以營室廓廣庭之漫漫寒<lb/>
<pb n="KR4h0139_WYG_035-28b"/>
暑隔閡於邃宇虹蜺迴帶於雲館所以跨跱炳煥萬里<lb/>
也造姑蘇之高臺臨四遠而特建帶朝夕之濬池佩長<lb/>
洲之茂苑窺東山之府則瓌寳溢目䚕海陵之倉則紅<lb/>
粟流衍起寢廟於武昌作離宫於建業闡闔閭之所營<lb/>
采夫差之遺法抗神龍之華殿施榮楯而捷獵崇臨海<lb/>
之崔嵬飾赤烏之暐曄東西膠葛南北崢嶸房櫳對櫎<lb/>
連閣相經閽闥譎詭異出竒名左稱彎﨑右號臨硎雕<lb/>
欒鏤楶青瑣丹楹圖以雲氣畫以仙靈雖茲宅之夸麗<lb/>
<pb n="KR4h0139_WYG_035-29a"/>
曽未足以少寜思比屋於傾宫畢結瑶而構瓊髙闈有<lb/>
閌洞門方軌朱闕雙立馳道如砥樹以青槐亘以渌水<lb/>
𤣥䕃眈眈清流亹亹列寺七里夾棟陽路屯營櫛比廨<lb/>
署棊布横塘查下邑屋隆夸長干延屬飛甍舛互其居<lb/>
則有髙門鼎貴魁岸豪傑虞魏之昆顧陸之裔岐嶷繼<lb/>
體老成奕世躍馬疊跡朱輪累轍陳兵而歸蘭錡内設<lb/>
冠葢雲䕃閭閻闐噎其鄰則有任俠之靡輕訬之客締<lb/>
交翩翩儐從奕奕出躡朱履動以千百里讌巷飲飛觴<lb/>
<pb n="KR4h0139_WYG_035-29b"/>
舉白翹闗扛鼎抃射壺博鄱陽暴謔中酒而作於是樂<lb/>
只衎而歡飫無匱都輦殷而四奥來暨水浮陸行方舟<lb/>
結駟唱棹轉轂昧旦永日開市朝而普納横闤闠而流<lb/>
溢混品物而同廛并都鄙而為一士女佇眙工賈駢坒<lb/>
紵衣絺服雜沓漎萃輕輿按轡以經隧樓船舉颿而過<lb/>
肆果布輻凑而常然致遠流離與珂珬䌖賄紛紜器用<lb/>
萬端金鎰磊砢珠琲闌干桃笙象簟韜於筒中蕉葛升<lb/>
越弱於羅紈澀譶澩㺒交貿相競諠譁喤呷芬葩䕃映<lb/>
<pb n="KR4h0139_WYG_035-30a"/>
揮袖風飄而紅塵晝昏流汗霢霂而中逵泥濘富中之<lb/>
氓貨殖之選乗時射利財豐巨萬競其區宇則并疆兼<lb/>
巷矜其宴居則珠服玉饌趫材悍壯此焉比廬捷若慶<lb/>
忌勇若專諸危冠而出竦劔而趨扈帶鮫函扶揄屬鏤<lb/>
藏鍦於人去<graphic n="KR1691" url="https://raw.githubusercontent.com/kanripo/KR-Gaiji/master/images/KR1691.png" mimeType="image/png"/>自閭家有鶴膝户有犀渠軍容蓄用器<lb/>
械兼儲吳鉤越棘純鈎湛盧戎車盈於石城戈船掩於<lb/>
江湖露往霜來日月其除草木節解鳥獸腯膚觀鷹隼<lb/>
誡征夫坐組甲建祀姑命官師而擁鐸將校獵乎具區<lb/>
<pb n="KR4h0139_WYG_035-30b"/>
烏滸狼㬻夫南西屠儋耳黒齒之酋金鄰象郡之渠驫<lb/>
䮅飍矞靸霅驚捷先驅前途俞騎騁路指南司方出車<lb/>
□□被練鏘鏘吳王乃巾玉輅軺驌驦旗魚須常重光<lb/>
攝烏號佩干將羽毛揚蕤雄㦸耀鋩貝胄象弭織文鳥<lb/>
章六軍袀服四騏龍驤峭格周施罿罻普張罼䍐瑣結<lb/>
罠蹏連綱阹以九疑禦以沅湘輶軒蓼擾彀騎煒煌袒<lb/>
裼徒搏㧞距投石之部猨臂駢脅狂趭獷猤鷹瞵鶚視<lb/>
參譚翋<graphic n="KR2211" url="https://raw.githubusercontent.com/kanripo/KR-Gaiji/master/images/KR2211.png" mimeType="image/png"/>若離若合者相與騰躍乎莽䍚之野干鹵殳<lb/>
<pb n="KR4h0139_WYG_035-31a"/>
鋋暘夷勃盧之旅長<graphic n="KR2559" url="https://raw.githubusercontent.com/kanripo/KR-Gaiji/master/images/KR2559.png" mimeType="image/png"/>短兵直髮馳騁儇佻坌並銜枚<lb/>
無聲悠悠斾旌者相與聊浪乎昧莫之坰鉦鼓疊山火<lb/>
烈熛林飛爓浮煙載霞載隂拉擸雷硠崩巒陁岑鳥不<lb/>
擇木獸不擇音暴甝□䋶麋麖驀六駮追飛生彈鸞鶁<lb/>
射猱㹶白雉落黒鴆零陵絶嶛嶕聿越巉嶮跇踰竹柏<lb/>
㺦猭杞柟封狶䓼神螭掩剛鏃潤霜刃染於是弭節頓<lb/>
轡齊鑣駐蹕徘徊倘佯寓目幽蔚覽將帥之拳勇與士<lb/>
卒之抑揚羽族以觜距為刀鈹毛羣以齒角為矛鋏皆<lb/>
<pb n="KR4h0139_WYG_035-31b"/>
體著而應卒所以挂扢而為創痏衝踤而㫁筋骨莫不<lb/>
衂鋭挫鋩拉捭摧藏雖有石林之岝崿請攘臂而靡之<lb/>
雖有雄虺之九首將抗足以跐之顛覆巢居剖破窟宅<lb/>
仰攀鵕䴊俯蹴豺獏劫剞熊羆之室剽掠虎豹之落猩<lb/>
猩啼而就擒□□笑而被格屠巴虵出象骼斬鵬翼掩<lb/>
廣澤輕禽狡獸周章夷猶狼䟦乎紭中忘其所以睒䁑<lb/>
失其所以去就䰟褫氣懾而自踢䟮者應弦而飲羽形<lb/>
僨景僵者累積而增益雜襲錯繆傾藪薄倒岬岫巖穴<lb/>
<pb n="KR4h0139_WYG_035-32a"/>
無豣豵翳薈無<graphic n="KR2281" url="https://raw.githubusercontent.com/kanripo/KR-Gaiji/master/images/KR2281.png" mimeType="image/png"/>鷚思假道於豐隆披重霄而髙狩籠<lb/>
烏兎於日月窮飛走之棲宿嶰澗閴岡岵童罾罘滿效<lb/>
獲衆迴靶乎行睨觀漁乎三江汎舟航於彭蠡渾萬艘<lb/>
而既同𢎞舸連舳巨艦接艫飛雲葢海制非常模疊華<lb/>
樓而島峙時髣髴於方壺比鷁首之有裕邁艅艎於往<lb/>
初張組帷搆流蘇開軒幌鏡水區篙工楫師選自閩禺<lb/>
習御長風狎翫靈胥責千里於寸隂聊先期而須臾櫂<lb/>
謳唱簫籟鳴洪流響渚禽驚弋磻放稽鷦䳟虞機發留<lb/>
<pb n="KR4h0139_WYG_035-32b"/>
鵁鶄鈎餌縱横網罟接緒術兼詹公巧傾任父筌䱎䲛<lb/>
鱺鱨鯊罩兩魪罺鰝鰕乗鱟黿鼉同罛共羅沈虎潛鹿<lb/>
馽龓侰束鰴鯨輩中於羣犗欃槍暴出而相屬雖復臨<lb/>
河而釣鯉無異射鮒於井谷結輕舟而競逐迎潮水而<lb/>
振緍想蓱實之復形訪靈䕫於鮫人精衛銜石而遇繳<lb/>
文鰩夜飛而觸綸北山亡其翔翼西海失其游鱗雕題<lb/>
之士鏤身之卒比飾虯龍蛟螭與對簡其華質則亄費<lb/>
錦繢料其虓勇則鵰悍狼戾相與昧潛險搜瓌竒摸瑇<lb/>
<pb n="KR4h0139_WYG_035-33a"/>
瑁捫觜<graphic n="KR1010" url="https://raw.githubusercontent.com/kanripo/KR-Gaiji/master/images/KR1010.png" mimeType="image/png"/>剖巨蚌於回淵濯明月於漣漪畢天下之至<lb/>
異訖無索而不臻谿壑為之一罄川瀆為之中貧哂澹<lb/>
臺之見謀聊襲海而狥珍載漢女於後舟追晉賈而同<lb/>
塵汨乗流以砰宕翼颸風之䬟䬟直衝濤而上瀨常沛<lb/>
沛以悠悠汔可休而凱歸揖天呉與陽侯指包山而為<lb/>
期集洞庭而淹留數軍實乎桂林之苑饗戎旅乎落星<lb/>
之樓置酒若淮泗積肴若山邱飛輕軒而酌緑醽方雙<lb/>
轡而賦珍羞飲烽起釂鼓震士遺倦衆懐忻幸乎館娃<lb/>
<pb n="KR4h0139_WYG_035-33b"/>
之宫張女樂而娯羣臣羅金石與絲竹若鈞天之下陳<lb/>
登東歌操南音𦙍陽阿詠韎任荆豔楚舞吳歈越吟翕<lb/>
習容裔靡靡愔愔若此者與夫唱和之隆響動鐘磬之<lb/>
鏗鈜有殷坻頽於前曲度難勝皆與謡俗叶恊律吕相<lb/>
應其奏樂也則木石潤色其吐哀也則淒風暴興或超<lb/>
延露而駕辯或踰渌水而採菱軍馬弭髦而仰秣淵魚<lb/>
竦鱗而上升酣湑半八音并歡情留良辰征魯陽揮戈<lb/>
而髙麾迴曜靈於太清將轉西日而再中齊既往之精<lb/>
<pb n="KR4h0139_WYG_035-34a"/>
誠昔者夏后氏朝羣臣於兹土而執玉帛者以萬國蓋<lb/>
亦先王之所髙㑹而四方之所軌則春秋之際要盟之<lb/>
主闔閭申其威夫差窮其武内果伍員之謀外騁孫子<lb/>
之奇勝彊楚於柏舉棲勁越於㑹稽闕溝於商魯争長<lb/>
於黄池徒以江湖嶮陂物産殷充繞霤未足言其固鄭<lb/>
白未足語其豐士有陷堅之銳俗有節概之風睚眦則<lb/>
挺劒喑嗚則彎弓擁之者龍騰據之者虎視麾城若振<lb/>
槁搴旗若顧指雖帶甲一朝而元功逺致雖累葉百疊<lb/>
<pb n="KR4h0139_WYG_035-34b"/>
而富强相繼樂湑衎其方域列仙集其土地桂父練形<lb/>
而易色赤湏蟬蛻而附麗中夏比焉畢世罕見丹青圖<lb/>
其象珍瑋貴其寳利也舜禹游焉没齒而忘歸精靈留<lb/>
其山阿玩其奇麗剖判庶士商搉萬俗國有鬱鞅而顯<lb/>
敞邦有湫阨而踡跼伊兹都之函𢎞傾神州而韞櫝仰<lb/>
南斗以斟酌兼二儀之優渥由此而揆之西蜀之於東<lb/>
吳小大之相絶也亦猶棘林螢燿而與夫尋木龍燭也<lb/>
否泰之相背也亦猶帝之懸解而與夫桎梏疏屬也庸<lb/>
<pb n="KR4h0139_WYG_035-35a"/>
可共世而論巨細同年而議豐确乎暨其幽遐獨邃寥<lb/>
廓閑奥耳目之所不該足趾之所不蹈倜儻之極異崫<lb/>
詭之殊事藏埋於終古而未寤於前覺也若吾子之所<lb/>
傳孟浪之遺言畧舉其梗概而未得其要妙也<lb/>
　　　右賦吴都<lb/>
魏國先生有睟其容乃盱衡而誥曰异乎交益之士蓋<lb/>
音有楚夏者土風之乖也情有險易者習俗之殊也雖<lb/>
則生常固非自得之謂也昔市南冝僚弄丸而兩家之<lb/>
<pb n="KR4h0139_WYG_035-35b"/>
難解聊為吾子復玩德音以釋二客競於辯囿也夫太<lb/>
極剖判造化權輿體兼晝夜理包清濁流而為江海結<lb/>
而為山嶽列宿分其野荒裔帯其隅巖罔潭淵限蠻隔<lb/>
夷峻危之竅也蠻陬夷落譯導而通者鳥獸之氓也正<lb/>
位居體者以中夏為喉舌不以邊陲為襟帯也長世字<lb/>
甿者以道德為藩不以襲險為屏也而子大夫之賢尚<lb/>
弗曽庶翼等威附麗皇極思禀正朔樂率貢職而徒務<lb/>
於詭隨匪民宴安於絶域榮其文身驕其險棘繆黙語<lb/>
<pb n="KR4h0139_WYG_035-36a"/>
之常倫牽膠言而踰侈飾華離以矜然假倔彊而攘臂<lb/>
非醇粹之方壯謀踳駮於王義孰愈尋靡蓱於中逵造<lb/>
沐猴於棘刺劒閣雖嶛慿之者蹶非所以深根固蒂也<lb/>
洞庭雖濬負之者北非所以愛人治國也彼桑榆之末<lb/>
光踰長庚之初暉况河冀之爽塏與江介之湫湄故將<lb/>
語子以神州之略赤縣之畿魏都之卓犖六合之樞機<lb/>
於時運距陽九漢網絶維奸回内贔兵纒紫㣲翼翼京<lb/>
室耽耽帝宇巢焚原燎變為煨燼故荆棘旅庭殷殷寰<lb/>
<pb n="KR4h0139_WYG_035-36b"/>
内繩繩八區鋒鏑縱横化為戰塲故麋鹿寓城也伊洛<lb/>
榛曠崤函荒蕪臨菑牢落鄢郢丘墟而是有魏開國之<lb/>
日締構之初萬邑譬焉亦猶犨麋之與子都培塿之與<lb/>
方壺也且魏土者畢昴之所應虞夏之餘人先王之桑<lb/>
梓列聖之遺塵考之四隈則八埏之中測之寒暑則霜<lb/>
露所均卜偃前識而賞其隆吳札聴歌而羙其風雖則<lb/>
衰代而盛德形於管絃雖踰千祀而懐舊藴於遐年爾<lb/>
其疆域則旁極齊秦結湊冀道開胷殷衛跨躡燕趙山<lb/>
<pb n="KR4h0139_WYG_035-37a"/>
林幽岟川澤廻繚恒碣碪<graphic n="KR1095" url="https://raw.githubusercontent.com/kanripo/KR-Gaiji/master/images/KR1095.png" mimeType="image/png"/>於青霄河汾浩涆而皓溔<lb/>
南瞻淇澳則緑竹純茂北臨漳滏則冬夏異沼神鉦迢<lb/>
遞於髙巒靈響時驚於四表温泉毖涌而自浪華清蕩<lb/>
邪而難老墨井鹽池𤣥滋素液厥田惟中厥壤惟白原<lb/>
隰畇畇墳衍斥斥或嵬櫐而複陸或黋朗而拓落乾坤<lb/>
交泰而烟煴嘉祥徽顯而豫作是以兆朕振古萌柢疇<lb/>
昔藏氣䜟緯閟象竹帛迥時世而淵黙應期運而光赫<lb/>
暨聖武之龍飛肇受命而光宅爰初自臻言占其良謀<lb/>
<pb n="KR4h0139_WYG_035-37b"/>
龜謀筮亦既允臧修其郛郭繕其城隍經始之制牢籠<lb/>
百王畫雍豫之居寫八都之宇鑒茅茨於陶唐察卑宫<lb/>
於夏禹古公草創而髙門有閌宣王中興而築室百堵<lb/>
兼聖哲之軌并文質之狀商豐約而折中凖當年而為<lb/>
量思重爻摹大壯覽荀卿采蕭相僝拱木於林衡授全<lb/>
模於梓匠遐邇恱豫而子来工徒擬議而騁巧闡鈎繩<lb/>
之筌緒承二分之正要揆日晷考星曜建社稷作清廟<lb/>
築曽宫以廻匝比岡隒而無陂造文昌之廣殿極棟宇<lb/>
<pb n="KR4h0139_WYG_035-38a"/>
之𢎞規<graphic n="KR2483" url="https://raw.githubusercontent.com/kanripo/KR-Gaiji/master/images/KR2483.png" mimeType="image/png"/>若崇山崫起而崔嵬髧若𤣥雲舒蜺以髙垂<lb/>
瓌材巨世插㙷參差枌橑複結欒櫨疉施丹梁虹申以<lb/>
並亘朱桷森布而支離綺井列疏以懸蔕華蓮重葩而<lb/>
倒披齊龍首而涌霤時梗槩於滮池旅楹閒列暉鑒抰<lb/>
振榱題黮<graphic n="KR2649" url="https://raw.githubusercontent.com/kanripo/KR-Gaiji/master/images/KR2649.png" mimeType="image/png"/>階□嶙峋長庭砥平鐘虞夾陳風無纎埃<lb/>
雨無微津巖巖北闕南端攸遵竦峭䨇碣方駕比輪西<lb/>
闢延秋東啓長春用覲羣后觀享頤賔左則中朝有赩<lb/>
聴政作寢匪樸匪斲去泰去甚木無雕鎪土無締錦𤣥<lb/>
<pb n="KR4h0139_WYG_035-38b"/>
化所甄國風所禀於前則宣明顯揚順德崇禮重闈洞<lb/>
出鏘鏘濟濟珍樹猗猗竒卉萋萋蕙風如薫甘露如醴<lb/>
禁臺省中連闥對廊直事所繇典刑所藏藹藹列侍金<lb/>
蜩齊光詰朝陪幄納言有章亞以柱後執法内侍符節<lb/>
謁者典璽諸吏膳夫有官藥劑有司肴醳順時腠理則<lb/>
治於後則椒鶴文石永巷壼術楸梓木蘭次舍甲乙西<lb/>
南其户成之匪日丹青炳煥特有温室儀刑宇宙歴象<lb/>
賢聖圖以百瑞綷以藻詠茫茫終古此焉則鏡有虞作<lb/>
<pb n="KR4h0139_WYG_035-39a"/>
繢兹亦等競右則蔬圃曲池下畹髙堂蘭渚莓莓石瀬<lb/>
湯湯弱葼係實輕葉振芳奔龜躍魚有<graphic n="KR1353" url="https://raw.githubusercontent.com/kanripo/KR-Gaiji/master/images/KR1353.png" mimeType="image/png"/>呂梁馳道周<lb/>
屈於果下延閣𦙍宇以經營飛陛方輦而徑西三臺列<lb/>
峙而崢嶸亢陽髙於隂基擬華山之削成上絫棟而重<lb/>
霤下氷室而沍𠖇周軒中天丹墀臨猋増構峩峩清塵<lb/>
彯彯雲雀踶甍而矯首壯翼摛鏤於青霄雷雨窈𠖇而<lb/>
未半皦日籠光於綺寮習步頓以升降御春服而逍遥<lb/>
八極可圍於寸眸萬物可齊於一朝長塗牟首豪徼互<lb/>
<pb n="KR4h0139_WYG_035-39b"/>
經晷漏肅唱明宵有程附以蘭錡宿以禁兵司衛閑邪<lb/>
鉤陳罔驚於是崇墉濬洫嬰堞帯涘四門䡾䡾隆厦重<lb/>
起慿太清以混成越埃壒而資始邈邈標危亭亭峻峙<lb/>
臨焦原而弗怳誰勁捷而無<graphic n="KR1253" url="https://raw.githubusercontent.com/kanripo/KR-Gaiji/master/images/KR1253.png" mimeType="image/png"/>與岡岑而永固非有期<lb/>
乎世祀陽靈停曜於其表隂柢濛霧於其裏苑以𤣥武<lb/>
陪以幽林繚垣開囿觀宇相臨碩果灌叢圍木竦尋篁<lb/>
篠懷風蒲桃結隂回淵漼積水深兼葭贙雚蒻森丹藕<lb/>
凌波而的皪緑芰泛濤而浸潭羽翮頡頏鱗介浮沉栖<lb/>
<pb n="KR4h0139_WYG_035-40a"/>
者擇木雊者擇音若咆渤澥與姑餘常鳴鶴而在隂表<lb/>
清籞勒虞箴思國䘏忘從禽樵蘇往而無忌即鹿縱而<lb/>
匪禁腜腜坰野奕奕菑畝甘荼伊蠢芒種斯阜西門溉<lb/>
其前史起灌其後墱流十二同源異口蓄為屯雲泄為<lb/>
行雨水澍稉稌陸蒔稷黍黝黝桑柘油油麻紵均田畫<lb/>
疇蕃廬錯列薑芋充茂桃李䕃翳家安其所而服美自<lb/>
悦邑屋相望而隔踰奕世内則街衢輻湊朱闕結隅石<lb/>
杠飛梁出控漳渠疏通溝以濱路羅青槐以䕃塗比滄<lb/>
<pb n="KR4h0139_WYG_035-40b"/>
浪而可濯方步櫩而有踰習習冠蓋莘莘烝徒斑白不<lb/>
提行旅讓衢設官分職營處署居夾之以府寺班之以<lb/>
里閭其府寺則位副三事官踰六卿奉常之號大理之<lb/>
名厦屋一揆華屏齊榮肅肅階䦳重門再扃師尹爰止<lb/>
毗世作楨其閭閻則長夀吉陽永平思忠亦有戚里寘<lb/>
宮之東閈出長者巷包諸公都䕶之堂殿居綺窻輿騎<lb/>
朝猥蹀㩻其中營客館以周坊飾賓侶之所集瑋豐樓<lb/>
之閈閎起建安而首立葺牆幕室房廡雜襲剞劂罔輟<lb/>
<pb n="KR4h0139_WYG_035-41a"/>
匠斲積習廣成之傳無以儔槀街之邸不能及廓三市<lb/>
而開廛籍平逵而九達班列肆以兼羅設闤闠以襟帶<lb/>
濟有無之常偏距日中而畢㑹抗旗亭之嶤嶭侈所眺<lb/>
之博大百隧轂擊連軫萬貫憑軾捶馬袖幕紛半一八<lb/>
方而混同極風采之異觀質劑平而交易刀布貿而無<lb/>
算材以工化賄以商通難得之貨此則不容器周用而<lb/>
長務物背窳而就攻不鬻邪而豫賈著馴風之醇醲白<lb/>
藏之藏富有無隄同賑大内控引世資賨幏積墆琛幣<lb/>
<pb n="KR4h0139_WYG_035-41b"/>
充牣闗石之所和均財賦之所底慎燕弧盈庫而委勁<lb/>
冀馬填廐而駔駿至乎勍敵糾紛庶土罔寜聖武興言<lb/>
將曜威靈介胄重襲旌旗躍莖弓珧解檠矛鋋飄英三<lb/>
屬之甲縵胡之纓控弦簡發妙擬更嬴齊被練而銛戈<lb/>
襲偏裻以䜋列畢出征而中律執奇正以四伐碩畫精<lb/>
通目無匪制推鋒積紀鋩氣彌銳三接三捷既晝亦月<lb/>
剋翦方命吞滅咆烋雲撤叛換席巻䖍劉祲威八紘荒<lb/>
阻率由洗兵海島刷馬江洲振旅䡘䡘反斾悠悠凱歸<lb/>
<pb n="KR4h0139_WYG_035-42a"/>
同飲疏爵普疇朝無刓印國無費留喪亂既弭而能宴<lb/>
武人歸獸而去戰蕭斧戢柯以柙刃虹旌攝麾以就巻<lb/>
斟洪範酌典憲觀所恒通其變上垂拱而司契下縁督<lb/>
而自勸道來斯貴利往則賤囹圄寂寥京庾流衍於是<lb/>
東鯷即序西傾順軌荆南懐<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>朔北思韙綿綿迥塗驟<lb/>
山驟水襁負賮贄重譯貢筐髽首之豪鐻耳之傑服其<lb/>
荒服斂衽魏闕置酒文昌髙張宿設其夜未遽庭燎晰<lb/>
晰有客祁祁載華載裔岌岌冠縰纍纍辮髪清酷如濟<lb/>
<pb n="KR4h0139_WYG_035-42b"/>
濁醪如河凍醴流澌溫酎躍波豐肴衍衍行庖皤皤愔<lb/>
愔醧讌酣湑無譁延廣樂奏九成冠韶夏冒六英五莖<lb/>
傮響起疑震霆天宇駭地廬驚億若大帝之所興作二<lb/>
嬴之所曾聆金石絲竹之恒韻匏土革木之常調干戚<lb/>
羽旄之飾好清謳㣲吟之要妙世業之所日用耳目之<lb/>
所聞覺雜糅紛錯兼該泛博鞮鞻所掌之音韎昧任禁<lb/>
之曲以娯四夷之君以睦八荒之俗既苖既狩爰遊爰<lb/>
豫藉田以禮動大閲以義舉備法駕理秋御顯文武之<lb/>
<pb n="KR4h0139_WYG_035-43a"/>
壯觀邁梁騶之所著林不槎枿澤不伐夭斧斨以時罾<lb/>
網以道德連木理仁挺芝草皓獸為之育藪丹魚為之<lb/>
生沼矞雲翔龍澤馬亍阜山圖其石川形其寶莫黑匪<lb/>
烏三趾而來儀莫赤匪狐九尾而自擾嘉穎合穗以䔿<lb/>
䔿醴泉涌流而浩浩顯禎祥以曲成固觸物而兼造蓋<lb/>
亦明靈之所酬酢休徵之所偉兆旼旼率土遷善罔匱<lb/>
沐浴福應宅心醰粹餘糧栖畆而弗收頌聲載路而洋<lb/>
溢河洛開奥符命用出翩翩黄鳥銜書來訊人謀所尊<lb/>
<pb n="KR4h0139_WYG_035-43b"/>
鬼謀所秩劉宗委馭巽其神器闚玉策於金縢案圖録<lb/>
於石室考厯數之所在察五德之所莅量寸旬㳙吉日<lb/>
陟中壇即帝位改正朔易服色繼絶世修廢職徽幟以<lb/>
變器械以革顯仁翌明藏用𤣥默菲言厚行陶化染學<lb/>
讐校篆籕篇章畢覿優賢著於揚厯匪蘖形於親戚本<lb/>
枝别榦蕃屏皇家勇若任城才若東阿抗旍則威嶮秋<lb/>
霜摛翰則華縱春葩英喆雄豪佐命帝室相兼二八將<lb/>
猛四七赫赫震震開務有謐故令斯民覩泰階之平可<lb/>
<pb n="KR4h0139_WYG_035-44a"/>
比屋而為一算祀有紀天禄有終傳業禪祚髙謝萬邦<lb/>
皇恩綽矣帝德沖矣讓其天下臣至公矣榮操行之獨<lb/>
得超百王之庸庸追亘巻領與結繩睠留重華而比蹤<lb/>
尊盧赫胥羲農有熊雖自以為道洪化以為隆世篤𤣥<lb/>
同奚遽不能與之踵武而齊其風是故料其建國析其<lb/>
法度諮其考室議其舉措復之而無斁申之而有裕非<lb/>
疏糲之士所能精非鄙俚之言所能具至於山川之倬<lb/>
詭物産之魁殊或名奇而見稱或實異而可書生生之<lb/>
<pb n="KR4h0139_WYG_035-44b"/>
所常厚洵美之所不渝其中則有鴛鴦交谷虎澗龍山<lb/>
掘鯉之淀蓋節之淵<graphic n="KR1452" url="https://raw.githubusercontent.com/kanripo/KR-Gaiji/master/images/KR1452.png" mimeType="image/png"/>
                    <graphic n="KR1452" url="https://raw.githubusercontent.com/kanripo/KR-Gaiji/master/images/KR1452.png" mimeType="image/png"/>精衛銜木償怨常山平于鉅<lb/>
鹿河間列真非一往往出焉昌容練色犢配眉連𤣥俗<lb/>
無影木羽偶仙琴髙沉水而不濡時乘赤鯉而周旋師<lb/>
門使火以驗術故將去而林燔易陽壯容衛之稚質邯<lb/>
鄲躧步趙之鳴瑟真定之梨固安之栗醇酎中山流湎<lb/>
千日淇洹之筍信都之棗雍丘之粱清流之稻錦繡襄<lb/>
邑羅綺朝歌緜纊房子縑總清河若此之屬繁富夥够<lb/>
<pb n="KR4h0139_WYG_035-45a"/>
非可單究是以抑而未罄也蓋比物以錯辭述清都之<lb/>
閒麗雖選言以簡章徒九復而遺旨覽大易與春秋判<lb/>
殊隠而一致末上林之隤牆本前修以作系其軍容弗<lb/>
犯信其果毅糾華綏戎以戴公室元勲配管敬之績歌<lb/>
鐘析邦君之肆則魏絳之賢有令聞也閒居隘巷室邇<lb/>
心遐富仁寵義職競弗羅千乘為之軾廬諸侯為之止<lb/>
戈則干木之德自解紛也貴非吾尊重士踰山親御監<lb/>
門謙謙同軒搦秦起趙威振八蕃則信陵之名若蘭芬<lb/>
<pb n="KR4h0139_WYG_035-45b"/>
也英辯榮枯能濟其厄位加將相窒隙之策四海齊鋒<lb/>
一口所敵則張儀張禄亦足云也㩁惟庸蜀與鴝鵲同<lb/>
窠句呉與鼃黽同穴一自以為禽鳥一自以為魚鼈山<lb/>
阜猥積而崎嶇泉流迸集而咉咽隰壤瀸漏而沮洳林<lb/>
藪石留而蕪穢窮岫泄雲日月恒翳宅土熇暑封疆障<lb/>
厲蔡莽螫刺昆蟲毒噬漢罪流禦秦餘徙㡂宵貌蕞陋<lb/>
禀質遳脆巷無杼首里罕耆耋或魋髻而左言或鏤膚<lb/>
而鑽髪或明發而嬥歌或浮泳而卒嵗風俗以韰惈為<lb/>
<pb n="KR4h0139_WYG_035-46a"/>
嬧人物以戕害為藝威儀所不攝憲章所不綴由重山<lb/>
之束阨因長川之裾勢距遠闗以闚𨵦時高樔而陛制<lb/>
薄戍緜羃無異蛛蝥之網弱卒瑣甲無異螳螂之衛與<lb/>
先世而常然雖信險而勦絶揆既往之前跡即將來之<lb/>
後轍成都迄巳傾覆建業則亦顛沛顧非絫卵於疊棊<lb/>
焉至觀形而懐怛權假日以餘榮比朝華而菴藹覽麥<lb/>
秀與黍離可作謡於吳會先生之言未卒吳蜀二客䂄<lb/>
然相顧<graphic n="KR2922" url="https://raw.githubusercontent.com/kanripo/KR-Gaiji/master/images/KR2922.png" mimeType="image/png"/>焉失所有靦懵容神蕊形茹㢮氣離坐㥏墨<lb/>
<pb n="KR4h0139_WYG_035-46b"/>
而謝曰僕黨清狂怵迫閩濮習蓼蟲之忘辛翫進退之<lb/>
惟谷非常寐而無覺不覩皇輿之軌躅過以汎剽之單<lb/>
恵歴執古之醇聽兼重悂以䝯繆偭辰光而罔定先生<lb/>
𤣥識深頌靡測得聞上徳之至盛匪同憂於有聖抑若<lb/>
春霆發響而驚蟄飛競潛龍浮景而幽泉髙鏡雖星有<lb/>
風雨之好人有異同之性庶覿蔀家與剥廬非蘇世而<lb/>
居政且夫寒谷豐黍吹律暖之也昏情爽曙箴規顯之<lb/>
也雖明珠兼寸尺璧有盈曜車二六三傾五城未若申<lb/>
<pb n="KR4h0139_WYG_035-47a"/>
錫典章之為遠也亮曰日不䨇麗世無兩帝天經地緯<lb/>
理有大歸安得齊給守其小辯也哉<lb/>
　　　右賦魏都<lb/>
　　辨蜀都賦<hi>有序</hi>　　　　　　　<hi>宋</hi>王　騰<lb/>
人物習性有忠有邪有智有愚出於才行而不由土産<lb/>
自趙諗狂圖好事者類指以疵蜀人蜀之衣冠含笑强<lb/>
顔無與辯之者余嘗切齒焉及讀左思賦見其薄蜀陋<lb/>
吳諂魏以䛕晉之君臣茍售一時之聲價而滅天下之<lb/>
<pb n="KR4h0139_WYG_035-47b"/>
忠義晉之公卿一口稱譽風俗頽矣士無特操以陷四<lb/>
朝於五胡卒貽萬世之愧夫魏者漢之賊也原思之詞<lb/>
似欲尊正統而黜偏方然不顧正氣之淪溺乃知蜀之<lb/>
横被狂抑其所由來者久矣故作辨蜀都賦以申蜀人<lb/>
之憤氣其商畧土風採摭人物不該乎治亂興廢之變<lb/>
邪正是非之理者不在鋪布之限非若前輩之詞主於<lb/>
類聚山川毛舉動植以煥文采之美觀恱誦讀之利口<lb/>
而已也<lb/>
<pb n="KR4h0139_WYG_035-48a"/>
辨疑先生核理儲思欲析蜀都未繹其辭客有東方者<lb/>
過而問之曰昔者太沖搆十稔之意搜三都之竒文成<lb/>
示人張華見推士安序焉盛傳於時豈其猶有未盡而<lb/>
夫子欲糾其所違先生曰嘻子未之知也吾蜀立極之<lb/>
初域民之始井邑山川之秀人物風俗之美是則左思<lb/>
備言之矣然而論列人材詳明士類第言文藻之華掞<lb/>
不及蜀人之忠義遂與吳俗例加抑忌非特没其實美<lb/>
且沮之以横議川靈為之扼腕嶽鎮為之憤氣吾以此<lb/>
<pb n="KR4h0139_WYG_035-48b"/>
為有遺恨故申言其所以夫品物流形九土分敷惟有<lb/>
蜀為極險之區羊腸繞其垠鍔鳥道駕於至虚行者却<lb/>
履以視棧乗者投䋲而鈎車驗太白之所賦葢未髣其<lb/>
錙銖實天限而地隔故山峭而川迂宜若與中夏否閉<lb/>
而不通其車書然而朝宗之水浩浩而南傾内附之山<lb/>
峨峨而東蹙口呀雙劔若邠岐虎啗之吻尾拽終南乃<lb/>
咸雍金城之麓以其有所附屬而不能自立故命名者<lb/>
號之曰蜀自西而東昔本無途金牛詐言五丁是除吾<lb/>
<pb n="KR4h0139_WYG_035-49a"/>
人由之既艱且虞一夫舉足十夫荷儲食黄白以骨立<lb/>
卧冰藜而裂膚蜀士逺於進取蜀民疲於轉輸歎天閽<lb/>
之已邈望秦隴以長吁然且連綱之運應聲穿領之牛<lb/>
係路陟長坂以猶及繞大江而不悮指日而物不緩期<lb/>
按籍而民無逋户邊餉以需上供有裕悉陸海之攸産<lb/>
飽神囷之所聚五季之阨王朴獻謀謀先取蜀以阜兵<lb/>
餱餱足兵强乃征方州時乏逺御朴言不酬及我太祖<lb/>
算如朴䇿蜀定國富次平諸國蜀於是時興王有力嚮<lb/>
<pb n="KR4h0139_WYG_035-49b"/>
者孟氏撫偃矜憐惠愛其人捐租五年及我王師宣威<lb/>
三川卒無一夫東嚮而控弦盖傾心於正統眎私恩猶<lb/>
缺然是使偽命牽羊偏方銜璧顧旌纛以涕泗仆逵衢<lb/>
而思積感恩之意則誠効順之心自直豈若他邦之惷<lb/>
愚怒螳臂於車轍由古而來可得而聞李雄劉闢季連<lb/>
公孫因仍世難割據坤靈盗蜀而王踵起而霸類非蜀<lb/>
人三國之際異方鼎峙若南若北輔吳崇魏惟我蜀人<lb/>
不私非類雖輔璋戴備以自固猶謂吾君之子而卒臣<lb/>
<pb n="KR4h0139_WYG_035-50a"/>
劉氏晉宋而下南北風馬南鬱屈以遊魂北陸梁而騁<lb/>
駕衣冠稽首於左袵濟洛順風於氐霸惟此西土爰歸<lb/>
南化豈赴弱以背强盖惡夷而即夏迨蕭紀之不令泝<lb/>
岷江而僭正梁人召寇以救亂魏氏懐姦而託信彼實<lb/>
包藏此惟附順逆施不惠於宜都内潰爰從於遲廻豈<lb/>
瞻顧於北風盖欽恭於王命不惟蜀人不盗蜀都歴代<lb/>
以來亂離間起在内在外為姦為宄董卓桓氏元載朱<lb/>
泚龎勛劉闢樊崇韓遂懐兇扇悖言不詳紀試攷譜牒<lb/>
<pb n="KR4h0139_WYG_035-50b"/>
按其閭里茍揮羿浞之戈悉匪岷嶓之士在唐中弱齊<lb/>
蔡幽并諧結諸鄰脣齒相因叛主之師逐帥之黥陸梁<lb/>
百年不為王臣是亦何嘗連吾蜀民帝室内訌孽牙匪<lb/>
彞震動萬乗再狩於西民與其帥開闗迓之天王蒞止<lb/>
百官六師國用告乏衆艱於饑與其吏民縑粟輸之比<lb/>
其還歸恬不知危兹盖處平則率理以奉京邑之靈遭<lb/>
變則自完以待中原之睦欲擕之則難叛欲一之則易<lb/>
服豈特文有餘而武不足邪亦其天資正順而敦篤近<lb/>
<pb n="KR4h0139_WYG_035-51a"/>
者趙諗圖結巴渠包藏厯年困於無徙爰及呉儔妖謀<lb/>
是趨蜀人白發遄服其誅由是言之蜀何負於君王歟<lb/>
思徒見其鄰於西夷遠於上國誚丘壑之險鄙方隅之<lb/>
僻但分中外之質麗不決正邪之名實胡所據邪成周<lb/>
之盛四海同風冠帶所加古無比隆淮徐連齊魯之軫<lb/>
而有夷伊洛按豐鎬之都而有戎方春秋之尊夏視呉<lb/>
楚猶貉蟲大周宗伯而不數抑又矧於閩中雖今俊乂<lb/>
之所出在昔語言之不通是則與我均為遠服安得妄<lb/>
<pb n="KR4h0139_WYG_035-51b"/>
論其異同然而自差觀之華陽黒水别封畛於堯籍岷<lb/>
山導江厯經營於禹跡秦氏剖符李氷擁節五政七賦<lb/>
被自古昔而四載所至南止荆揚之域荆揚之民島夷<lb/>
卉服矧又過此以往邪百粤之取始自漢武郡國雖叛<lb/>
衣冠未楚所謂粤人無用章甫常兖化之士乃文舉然<lb/>
則論淺深之時較久近之序烏可與蜀同日而語王莽<lb/>
元舅霍山冢勲遺愛帝壻林甫皇孫許李聨階於黼座<lb/>
封裴接棟於楓宸既同心於肺腑亦託體於親鄰逞螟<lb/>
<pb n="KR4h0139_WYG_035-52a"/>
蝥之毒噬為虺蝮於君親是則勢踈者未必孽惡地近<lb/>
者未必誠純我雖遠於國而忠則邇也髙下既别一凸<lb/>
一凹太行成皋三門二崤或壯帝王之形勢或資姦盜<lb/>
之炰烋或王路之攸梗或伏兵之所交正用之則亦在<lb/>
德只邪憑之則遂為宼巢吾人之心如砥吾人之行如<lb/>
螘結羶美於一心捐崎嶇於萬里申韓生於中土不免<lb/>
為僻學鄭衛作於中州不免為僻樂九野同列於地何<lb/>
獨非梁益之墟四隅無私於天曷常戾西南之角况乎<lb/>
<pb n="KR4h0139_WYG_035-52b"/>
江行地脈鮮決埽而敗岸星直天狼工弭姦而觸惡肖<lb/>
此正氣挺吾先覺節以遇立文非茍作王襃明君臣之<lb/>
合何武憤福威之削張綱扼腕於跋扈揚子甘心於寂<lb/>
寞相如不數子昻見却謂誦述以阿諛恐吾徒之貽怍<lb/>
才髙則委靡面靦氣直則回邪膽落彼徒嫉於西子殊<lb/>
不慙其鄭璞不意兒曹懵其志行之僻反以居處僻我<lb/>
也且圃植蕙而菜育畦疏禾而莠生梟倫鳯族蜒肖龍<lb/>
蟠君子小人常溷其間古何邦而無佞亦何地而無賢<lb/>
<pb n="KR4h0139_WYG_035-53a"/>
　龜䝉孔孟之攸宅冀北唐虞之所營冝丘門之不雜何<lb/>
　蹠黨之横行鯀為父而禹子蔡為弟而旦兄導挺節而<lb/>
　敦逆奕推忠而杞姦彼為同屬以行異况指一方而槩<lb/>
　言吾請與子姑置遠近之殊而摭正邪之辨晉取之魏<lb/>
　魏取之漢功非定亂位實圖簒思誠晉人言䛕而辯辭<lb/>
　抑蜀以黜呉志借魏而佞晉魏為高廟之宼賊蜀寔中<lb/>
　山之宗姓不然何故進亂世之姦雄而沮先王之枝屬<lb/>
　乎况蜀以得賢而王以失賢而亡魏以巳簒而張以人<lb/>
<pb n="KR4h0139_WYG_035-53b"/>
　簒而戕彼賦魏事徒言刑罰之清平胡不言文若之殞<lb/>
　命也彼言忠良之聚㑹胡不言三馬之食槽也詞未及<lb/>
　巳客奮而起獲聞髙義欽服厥旨歎草澤之空言不能<lb/>
　廷辨於天子<lb/>
　<lb/>
　<lb/>
　<lb/>
御定厯代賦彚巻三十二<lb/>
</p>
<p>
</p>
  </div>
</body>
</text>
</TEI>
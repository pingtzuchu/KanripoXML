<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0139_WYG_074-1a"/>
　欽定四庫全書<lb/>
御定歴代賦彚巻七十一<lb/>
　　農桑<lb/>
　　　稼穡惟寶賦　　　　　　　　<hi>宋</hi>范仲淹<lb/>
　資時者稼穡務本者惟王顧民食而可貴為國寶而允<lb/>
　臧田疇播植之時豈慙種玉食廩豐登之際寜讓滿堂<lb/>
　稽彼前賢垂諸大雅謂養民而可取必重穀而無舍惟<lb/>
　農是務誠天下之本歟以寶為名表物中之貴者耒耜<lb/>
<pb n="KR4h0139_WYG_074-1b"/>
　無廢黍稷是崇每訓耕耘之績如敦追琢之功闢五土<lb/>
　之時披沙豈異載千箱之處照乗攸同蓋以順彼天時<lb/>
　美兹政本觀艱難而有獲稱瓌竒而何損年多膏澤連<lb/>
　城之價可期瑞有嘉禾希代之姿奚逺是知寶金璧者<lb/>
　見棄於聖人寶稼穡者克濟於生民得之則九年利用<lb/>
　闕之則百姓食貧多既如雲寧愧白虹之氣祈於元日<lb/>
　似求赤水之珍其或剖巨蚌以勞心攻他山而竭力在<lb/>
　寒暑則非民之服在饑饉則非民之食徒聞賈禍之辱<lb/>
<pb n="KR4h0139_WYG_074-2a"/>
莫見作甘之徳曷若我東作可嘉西成不忒既堅既好<lb/>
亞父欲碎而何能如京如坻季子比多而莫得念兹在<lb/>
兹百王不移此盈疇而是貴彼韞櫝而何為見三時之<lb/>
有倫如分三品與四民之共給胡畏四知今國家崇后<lb/>
稷之功廣神農之道既豐年以為瑞蓋惟穀而是寶故<lb/>
能富庶之風告成穹昊<lb/>
　　萬寶告成賦　　　　　　　　<hi>明</hi>葉向髙<lb/>
我皇上躬神聖之至徳撫豐融之休辰決天閫開地垠<lb/>
<pb n="KR4h0139_WYG_074-2b"/>
醲化鬱其醇流嘉祥降而紛綸八方茹祉九扈肇春望<lb/>
青蟺之嶽立兮既徴祐於明禋迨甸人之告壤兮值萬<lb/>
寶之咸陳爾其金風協候蓐收戒晨當乗兊而執矩見<lb/>
斗杓之西循農勤望歲風美歌豳遵原隰兮夷猶遡帝<lb/>
澤兮中丘遐阡雲鬱邇陌黛收峻壤腴沃平野膏流興<lb/>
有渰而混色兮繼於皇之來牟嘉穎䔿䔿以離合兮結<lb/>
方皁於西疇其種則稙穉穜穋糜芑稻粱髙黍油油下<lb/>
稌穰穰農師莫籍其數田畯靡辨其方其實則兩岐六<lb/>
<pb n="KR4h0139_WYG_074-3a"/>
穗合苞露房連莖異隴玉粒紫芒大田之所未誦后稷<lb/>
之所未嘗紹厥明於往禩播大有於僻荒於是萬夫之<lb/>
長百室之鄉協千耦循畛疆薹笠糾銍艾將既合沓以<lb/>
鱗次復比櫛而雲翔巍囷積於中野兮何坻京之相望<lb/>
也殷倉箱以絡繹兮云我稼之登場也亦有秉穗之滯<lb/>
遺兮蕃不盡於蓋藏豈胼胝之弗念兮用歌詠乎時康<lb/>
曰𤣥秬黄麰冬稌夏穱兮亦輝載乎縹緗况兹擢秀與<lb/>
稠華兮兼畞棲乎餘糧信九穀之既登兮婦子寧止合<lb/>
<pb n="KR4h0139_WYG_074-3b"/>
兆姓以騰歡兮曰帝錫汝粤先疇之初動兮清甽艱於<lb/>
舉趾朱明未霑於霢霂兮嗟既愆乎耘耔帝用軫彼農<lb/>
艱兮曰余心其如燬躬圭璧於蓀壇兮却鸞輿而步履<lb/>
睠雲漢之焦勞兮軼遐躅於彼美皇穹矚帝之精誠兮<lb/>
驅蟄龍使行雨旱魃倏而逺逝兮溘商羊之旋舞隠隆<lb/>
砰礚以汎濫兮亘東皋與西滸伊黍苗之芃芃兮儼神<lb/>
功之揚詡紛坎坎其擊鼓兮爰敬迓夫田祖豐亨有象<lb/>
兮民力用普匪帝格天兮孰潤澤此下土帝謙讓而弗<lb/>
<pb n="KR4h0139_WYG_074-4a"/>
處兮曰民勞之未綏彼三時之樹藝兮重以寒暑之其<lb/>
咨爰自天以降康兮雨暘惟時奠蒸民於乃粒兮豈曰<lb/>
余私薦馨香以答貺兮陳桂酒與椒醑埋蒼瑴於后土<lb/>
兮亦用賽乎神釐命太史而書有年兮徵似續於來兹<lb/>
　　萬寶告成賦　　　　　　　　<hi>明</hi>趙用賢<lb/>
維聖皇之臨極兮垂宏覆於四方念民食之惟寶兮祈<lb/>
昊穹之降康猗精運而誠感兮肆受祜於我將廼嘉歲<lb/>
之肇登兮編區種以呈祥自倉庚之鳴春兮農人力耒<lb/>
<pb n="KR4h0139_WYG_074-4b"/>
於耘耔方雲鍾于四野兮錢鎛復集乎東菑竚甘霤而<lb/>
不降兮呼號屏而嗟咨帝曰吾民其何辜兮惟朕徳之<lb/>
無以迎釐澄心謁款於天神兮屈萬乗而步履擗玉蕊<lb/>
以為方兮揭瓊漿以為醴謂天視之自民兮詔羣牧交<lb/>
修乎愷悌惟太清之鑒誠兮乃灑乎靈液之彌彌暨兹<lb/>
大火亘於坤維兮素節扇乎迅商土膏既滋液於霢霂<lb/>
兮嘉生紛其繁昌將神明之樹藝兮抑方宿之垂芒迎<lb/>
金風而薦實兮浥玉露以含芳赤穬鋪棻兮白苗垂穎<lb/>
<pb n="KR4h0139_WYG_074-5a"/>
北里之秬兮如林瓊山之穗兮盈畛夫何隨侯明月錯<lb/>
落於原疇兮懸黎結緑牣乎閭井兹固滲漉於鄭白之<lb/>
沃兮抑遌天行之亨也夫豈惟農夫之慶兮翳當扆之<lb/>
所珍也輾炎劉之六穗兮跨蒼姬之異莖彼中牟與㑹<lb/>
稽之産兮曾何足以侔禎爾乃聨千耦以徂隰兮操銍<lb/>
艾而穫之築場圃於中野兮納重穋而聚之取囷廛於<lb/>
三百兮羌遺秉其載路孑嫠婦其拾資兮懐聖世之多<lb/>
祜維髙廩之蓋藏兮譬櫛比而墉崇為清醥以冷醴兮<lb/>
<pb n="KR4h0139_WYG_074-5b"/>
且息饗以報豐躋公堂而稱壽兮輸秸秷以給公彼倚<lb/>
市而雜若兮寧與藨蓘乎絜功天子既嘗之以雛兮乃<lb/>
奉盛以告潔明馨薦兮惠莒薌合蒸兮蘭藉曰時不害<lb/>
而民和兮兹用薦信乎瑶席嘉蒸民之既粒兮吾其陳<lb/>
常於下國彼中唐之朱草兮暨春圃之華平雖皇王之<lb/>
嘉瑞兮曽何佐於黎蒸豈知農殖之華秀兮繄民命之<lb/>
所生世含哺於穰歲兮固將錯陶象而解羲繩帝且曰<lb/>
兹百寶之盈兮自田家之作苦當糾笠以荼蓼兮曽不<lb/>
<pb n="KR4h0139_WYG_074-6a"/>
避乎日午雖一粒吾詎忘兮及髙皇之涯武發陳陳以<lb/>
振業兮皇基與天乎終古亂曰惟聖至仁撫萬邦兮一<lb/>
徳升聞格九光兮温液灑溟地獻祥兮蓐收西陸繁百<lb/>
昌兮神人胥慶樂且康兮惟聖萬壽祝無疆兮<lb/>
　　萬寶告成賦　　　　　　　　<hi>明</hi>王　荁<lb/>
夫惟朱明弭節長庚耀芒蓐收宣令金帝持綱凉風載<lb/>
於四裔清露隕於髙蒼肆蟋蟀之潛處紛鴻雁以南翔<lb/>
雜墜葉兮騷屑澹微波兮渺茫予乃遡觀元化側覽四<lb/>
<pb n="KR4h0139_WYG_074-6b"/>
荒寫荔服於湘渚倣巾車於柴桑投迹乎明農之野寓<lb/>
目乎登稼之場維時百穀紛蕤穡人奔走倉箱駢羅婦<lb/>
子先後均萬井之色笑繄百室其相守善銍刈而藏之<lb/>
書之國史乎曰大有有父老倚杖來前曰融融乎熙熙<lb/>
乎此鄙人所為終年服力而旦暮告休也予逌然曰噫<lb/>
嘻爾父老殆湛於所樂而未睹所繇者也方今聖明撫<lb/>
運宵旰惟憂罔敢即康民瘼孔求祝融專戒屏翳永遒<lb/>
揚晴氛於九衢將播虐於千疇爰居齊寢爰禱圜丘百<lb/>
<pb n="KR4h0139_WYG_074-7a"/>
寮祗慎六事殫修滯獄遽啓逋臣見收豈雲漢之為儷<lb/>
庶桑林乎可侔帝閽垂睇乎天闗巫咸歴閲乎神州豐<lb/>
隆鏗訇砰礚以來下屏翳霗霪滃浡而傍流轉旋雨暘<lb/>
以洎有秋於是重穋聿興苕穎畢發螟螣罔侵堅好斯<lb/>
茁九土用均三時靡奪共焦心於薙草之期而鼓抃於<lb/>
肅霜之月若夫層霄咫尺王畿千里扶風西迴馮翊東<lb/>
峙納秸納秷納粟納米載納之<graphic n="KR1469" url="https://raw.githubusercontent.com/kanripo/KR-Gaiji/master/images/KR1469.png" mimeType="image/png"/>各惟逺邇用實簠簋<lb/>
芳薌薦止縮酌言涚匕鬯嘉㫖隘卜莖之垂垂卑九種<lb/>
<pb n="KR4h0139_WYG_074-7b"/>
之纚纚神明饗之謂嘉徳罔違宜爾孫子也又若徹侯<lb/>
朱印上公華轂思皇多士列辟羣牧錫圭瓚於恩綸資<lb/>
服勤於公餗展原思之貞廣晏嬰之粟莫不仰被仁孝<lb/>
俯修親睦卿大夫頌之謂豐年穰穰受天百禄也又若<lb/>
邑屋鱗凑保聚芊綿遺秉滯穗甫田大田興吟度曲炊<lb/>
雕割鮮絶甿隸之煩響悦親知之話言惠而好我樂以<lb/>
永年庶人戴之謂粒我蒸民受禄於天也又若緑睛結<lb/>
骨鑿齒貫胷脂轄望星操艦覘風竒琛異璧明珠大弓<lb/>
<pb n="KR4h0139_WYG_074-8a"/>
屆爾時日及於㑹同則見天子致孝寢廟修禮辟雝主<lb/>
鬯攸䖍黍稷是崇方且焚前殿之珍裘却西域之飛驄<lb/>
異俗化之謂天子有道瑞以年豐也今子逍遥泰熙之<lb/>
時沐浴聖明之徳喜終歲之甫休忘九重之霈澤其猶<lb/>
康衢之民何有於帝力也父老投杖而謝曰微子之教<lb/>
幾與草木共其榮瘁飲河海忘其本源矣遂相與奮袂<lb/>
而歌曰世運啓兮聖王垂至仁兮萬方成穡事兮相將<lb/>
歲復歲兮樂康<lb/>
<pb n="KR4h0139_WYG_074-8b"/>
　　老圃賦　　　　　　　　　　<hi>宋</hi>洪咨䕫<lb/>
嗟余生之刺乖甘偭宻而即疏痛虺隤其倦遊臝盤薄<lb/>
乎閑居老既怯於山嶠窮莫備乎澤車坐玩相牛之經<lb/>
閒鈔種樹之書五十步兮野園數百歩兮破廬一秃翁<lb/>
以自樂羣癡兒而共鉏氷解寒祛霏開日舒濯濯我畦<lb/>
瀏瀏我渠穉甲怒長鮮莢蔚扶渉熟成趣驩然忘劬翁<lb/>
放鉏顧兒而言曰汝亦知夫世有遇不遇之蔬乎鴽釀<lb/>
施蓼蠯醢侑葅蔌蒲羞鼈食苽薦魚芥醬且胾葱渫且<lb/>
<pb n="KR4h0139_WYG_074-9a"/>
胊烈有桂椒滑有堇榆巳多乎燧人庖羲氏之初而况<lb/>
織翠屠蘇殷紅氍毹淋漓觴犖轟豗鐘竽猩脣豹胎之<lb/>
鼎素黿紫駝之廚始饞涎其趨新中便腹而厭餘於是<lb/>
葷臊望風而引卻芳辛候色而應須擷翠苕於崑丘掇<lb/>
瑶頴乎方壺蔗漿盛夏而凍合萍虀祁寒而煖敷行以<lb/>
白玉奉之緑珠五侯鯖兮遜美天酥陁兮失腴此其遇<lb/>
合不啻初識之機雲晩見之嚴徐也若乃巖壑棲遲竹<lb/>
屋槿籬蓴擅塲於秋風空結鱸魚之思韭争長於春雨<lb/>
<pb n="KR4h0139_WYG_074-9b"/>
未辦黄粱之炊荻生而河豚上橙熟而蟹螯肥指雖動<lb/>
而莫驗腹不負其幾希巳而凌寒采薇近陽刈葵袪萱<lb/>
堂背襜芹澗湄鑱黄獨之雪苗筐白薤之露蕤茗蘼蕪<lb/>
以滌煩醪枸杞而補羸冷淘煮兮槐茁餫飩斫兮虀滋<lb/>
泫膏鉶兮雹突飫糞火兮蹲鴟酣糟紫薑之掌沐醯青<lb/>
蔯之絲雲蒸鸎粟之乳濤洶胡麻之糜輪囷鵞鴨之瓠<lb/>
鬱屈龍蛇之芝婆娑熊蟠之菘䰐䰀虯髯之菭鱭孕子<lb/>
兮椶魚鼈解裙兮樹雞竹競綳兮稚子蕨初拳兮小兒<lb/>
<pb n="KR4h0139_WYG_074-10a"/>
以至太華之藕黄河之茹婆羅之波稜大宛之苜蓿南<lb/>
越之鹿角江東之專蹄與夫蜀之雞蘇龍鶴栮脯加皮<lb/>
名器紛綸色光陸離性異温凉氣分王衰芼擇加精調<lb/>
胹得宜香聞爽心味適解睂有舉桉之接敬無轑釜之<lb/>
見欺芬芬苾苾雜陳更進可以甦文園之渴療首陽之<lb/>
饑彼其石芥老而愈勁苦笋少而巳竒蔊育拂士之風<lb/>
菊抱幽人之姿回睨蔓菁隨地而易質薯蕷視人而變<lb/>
形曾不滿乎一嗤矧肯數乎惡苣邪蒿臭蒜而穢荽然<lb/>
<pb n="KR4h0139_WYG_074-10b"/>
是蔬也進不榮於珥貂鳴玉之齒退不豪乎灑削胃脯<lb/>
之頤煙雲歕薄乎夜讀之吻風露簸蕩乎朝吟之脾與<lb/>
齋盋其争道食方丈乎何期其不遇可知巳兒拱而前<lb/>
其然豈然諸葛以姓行元修以字傳玉糝得坡老而重<lb/>
銀茄為涪翁而妍與其見賞於肉食之鄙孰若託名於<lb/>
捽茹之賢蓋窮患姱名之不立而不患併日之食粥達<lb/>
患宿學之不能行而不患一筋之萬錢茍道義之信飽<lb/>
飯蔬食而樂焉翁捧腹一笑長歌振林皎白駒之束芻<lb/>
<pb n="KR4h0139_WYG_074-11a"/>
毋金玉兮爾音<lb/>
　　水輪賦<hi>以汲引之道成於運輪為韻</hi>　　　　<hi>唐</hi>陳　章<lb/>
水能利物輪乃曲成升降滿農夫之用低徊隨匠氏之<lb/>
程始崩騰以電㪚俄宛轉以風生雖破浪於川湄善行<lb/>
無迹既斡流於波面終夜有聲觀夫斵木而為馮河而<lb/>
引箭馳可得而滴瀝輻湊必循乎規凖何先何後互興<lb/>
而自契心期不疾不徐迭用而寧因手敏信勞機於出<lb/>
沒惟與日而推移殊轆轤以致功就其深矣鄙桔橰之<lb/>
<pb n="KR4h0139_WYG_074-11b"/>
煩力使自趨之轉轂諒由乎順動盈科每恱於柔隨逺<lb/>
望蹄涔詎有朱殷之色挹兹鱗起終無塗附之期作霖<lb/>
或自於斯干流濕更彰乎就燥回環潤乎嘉轂洊至踰<lb/>
於行潦鈎深致逺沿洄而可使在山積少之多灌輸而<lb/>
各由其道爾其揚清激濁吐故納新輾桃花之活活揺<lb/>
杏葉之鱗鱗一勺每勞於濡軌三材必賴於工人浴海<lb/>
上之朝光升如日御泛江中之夜影重似月輪常虚受<lb/>
以載沉表能圓於獨運低徊而涯岸非阻委曲而農桑<lb/>
<pb n="KR4h0139_WYG_074-12a"/>
是訓惠可周於地利空霑負郭之田材足任於天津多<lb/>
寄臨川之郡池陂無漉畎澮既瀦用能務實勢欲凌虚<lb/>
罄折而下隨毖彼持盈而上善依於當浸稻之時寧非<lb/>
沃壤映生蒲之處相類安車異矣哉俯此溝塍潤於原<lb/>
隰成形必仰乎膏雨屈巳且安於卑濕茍量逺大之功<lb/>
庶無慙於甕汲<lb/>
　　水車賦　　　　　　　　　　<hi>宋</hi>范仲淹<lb/>
器以象制水以輪濟假一轂汲引之利為萬頃生成之<lb/>
<pb n="KR4h0139_WYG_074-12b"/>
惠揚清激濁誠運轉而有時救患分災幸周旋於當世<lb/>
有以見天假之年而王無罪歲者也當其東作云布西<lb/>
成以期何密雲不雨兮若焚若灼而大田多稼兮如渴<lb/>
如饑耒耜之功既至倉箱之望將危豈無陂池抱甕之<lb/>
行曷濟亦有溝洫挈瓶之利胡為乃有智者樂水而起<lb/>
予梓人治材而和汝謂一溉之可洽俾百兩之斯舉固<lb/>
無傷於濡軌軋軋臨川初有認於埋輪翹翹在渚是車<lb/>
也匪疾匪徐彼水也突如來如補畎畞之不足損谿壑<lb/>
<pb n="KR4h0139_WYG_074-13a"/>
之有餘渤潏騰波忽若刺山之泉湧潺湲去浪漸如澄<lb/>
江之練舒詎見瓶羸那慙綆短流洋洋兮乍若膏潤苗<lb/>
欣欣兮初如律暖載脂載牽幾通鄭國之渠弗馳弗驅<lb/>
自解成湯之旱動將勢旋發與機㑹既引重之象著亦<lb/>
救焚之功大河水浼浼得我而不滯不凝原田每每用<lb/>
我而無災無害仁常汲下智復鉤深於以見因民之利<lb/>
於以見洗物之心若夫大禹之年應資治水必也髙宗<lb/>
之世亦命為霖至如賢人在輔徳施周晋五日一風十<lb/>
<pb n="KR4h0139_WYG_074-13b"/>
日一雨則斯車也吾猶不取<lb/>
　　野燎賦<hi>有序</hi>　　　　　　　　<hi>唐</hi>崔　湜<lb/>
先天二年十月僕客於郢山之胡氏胡氏之子體道之<lb/>
命與僕有忘年之厚焉常以暇日登髙縱觀見火燎於<lb/>
野壯而偉之因謂僕曰吾讀文多矣未嘗見有賦於是<lb/>
者試為吾賦之僕時負譴觸物多興授毫斐然豈近聲<lb/>
律其詞曰<lb/>
郢國東走楚藩南極江闗蒼茫千里一色在季月之窮<lb/>
<pb n="KR4h0139_WYG_074-14a"/>
㑹方短辰之驟匿霜皚皚而夜塗霰淅淅而朝逼百草<lb/>
同死萬木皆枯瞻彼灌莽鞠為榛蕪葉煩拏而積蔓枝<lb/>
擁腫而盤株既攘壑以擢阜亦纍塍而冒塗及乎農聚<lb/>
告畢澤虞縱燎逺靡不焚近無不燒灼地而山川巻色<lb/>
炎天而日月頽照固玉石以俱銷何芝蘭之不潐豈害<lb/>
物以利獲將順時而通敎沃我公田之饒遂及我私之<lb/>
效盧城之曲客遊者聞之訊之其足觀也乃命我賔僕<lb/>
束吾征馬登於髙岡一瞰平野是時牧童樵豎匍匐交<lb/>
<pb n="KR4h0139_WYG_074-14b"/>
馳提爝秉炬斯焉取斯爾其薙棘崇藴縮茅始吹殘芳<lb/>
朱爇短炬猶羸或蠢蠕蓊勃或宛延冶迤晶翳翳而莫<lb/>
振力緜緜而可覊不利進而求退每違髙而趨卑狀君<lb/>
子之攝勇同哲人之守雌及乎旭日照爛晴風蕭索憑<lb/>
燥鼔威倏忽而作光赩赩而傍翥氣曈曈而上薄翻紫<lb/>
燄於半天迸紅星而四落騞爾電烈雄然雷奔泉汨飋<lb/>
飃沙騰霧昏其始也杳然若六氣含象開混元其少進<lb/>
也赫焉若十日揚光登天門迫而察之既似乎驚鑣失<lb/>
<pb n="KR4h0139_WYG_074-15a"/>
轂駭平原逺而望也又似乎列羽攢旗馳塞垣於是走<lb/>
熾狂迕衝煙怒擊咆林吼叢欱谷歕壁或霍濩以燐亂<lb/>
乍轟嗃而揊拍<graphic n="KR2976" url="https://raw.githubusercontent.com/kanripo/KR-Gaiji/master/images/KR2976.png" mimeType="image/png"/>如萬壑之岸崩拉若千巖之石坼經<lb/>
雪窟而歊靄突氷凌而沸液棲禽失竄以驚嘷伏獸迷<lb/>
奔而隨蹶應接不既吁其可畏能使烈士賈勇懦夫増<lb/>
氣開耳目之溷濁蕩胸襟之滯欷登農山之嶺既瑣瑣<lb/>
焉觀廣陵之濤亦復何謂及乎炎盛亢極途窮勢摧赫<lb/>
赫埽地滅成煙煨何倏興而忽歇何有往而不來無介<lb/>
<pb n="KR4h0139_WYG_074-15b"/>
推之生氣見韓安之死灰僕乃愀然歎息而謂胡公曰<lb/>
夫物忌太甚火亦如之得兹在兹失兹在兹徒觀其進<lb/>
徳并命策名逢時三階式踐六柄初持方望㑹於朝論<lb/>
亦謀明乎帝思居則擊鐘陳鼎出則長㦸幡旗咄嗟而<lb/>
嚴霜夏落顧盼而腐草冬滋道路多望塵而拜朝廷以<lb/>
轉目相期及乎過進受傷滿盈致缺或身辱名替或氣<lb/>
隳心折或朝失卿相之權或暮為匹夫之列客稍引而<lb/>
多去友雖求而巳絶髙門翳羅雀之叢曲池淪涸魚之<lb/>
<pb n="KR4h0139_WYG_074-16a"/>
轍伊燄燄而不禁固炎炎而就滅聊假興於斯文庶投<lb/>
鑒於來哲<lb/>
　　躭犂子賦　　　　　　　　　<hi>明</hi>練子寧<lb/>
閩粤之區有生號躭犂者耕於寛閒之野而老於熙皞<lb/>
之鄉以告松月居士曰吾拙於進取而惟犂鉏之是躭<lb/>
安於蹇窮而惟稼穡之是務方吾犂之在手也茫乎其<lb/>
無思熙乎其自怡不啻執圭秉璧之榮而運斤游刃之<lb/>
適也夫是以取而自名子其為我賦之居士曰嘻子知<lb/>
<pb n="KR4h0139_WYG_074-16b"/>
所以得遂夫躭犂者乎天生蒸民紛然有欲強則凌弱<lb/>
衆則暴獨非神聖之首出孰克為之司牧藹徳禮於春<lb/>
生凜威刑於秋肅夫婦以别父子以屬彞倫是敦風俗<lb/>
返樸夫故士得以遂其詩書商得以通其販鬻工得以<lb/>
措其巧於方圓農得以盡其力於穜穋昔者堯舜在上<lb/>
皞皞熙熙康衢擊壤幼恬老嬉湯武革命應天順人漸<lb/>
仁摩義頌聲以興洎戰國之争雄遂下逮夫秦楚開阡<lb/>
陌而廢井田窮干戈而瀆威武民生斯時何所控訴漢<lb/>
<pb n="KR4h0139_WYG_074-17a"/>
祖大度文景無為光武明章世紹丕基藹黎民之醇厚<lb/>
幾刑措於斯時魏晉以降五代分争裂冠分冕羶穢相<lb/>
仍偉唐室之開基繇太宗之神武感魏徵之仁義歎封<lb/>
彞之莫覩曽未幾何藩鎮跋扈更歴五季民困常主及<lb/>
乎宋室之興削平僭亂開文明之景運幾跨唐而軼漢<lb/>
休養生息三百餘年彼番番之黄髮咸没齒而無怨元<lb/>
氏之衰羣雄奮起鹿逐鯨吞𤓰分鼎峙哀蒼生之紛藉<lb/>
轉溝壑而未已赫焉皇明如日之升欃槍涣其氷釋魑<lb/>
<pb n="KR4h0139_WYG_074-17b"/>
魅匿而無形接統乎千歲受命於穆清偃武修文坐致<lb/>
太平出斯民於塗炭化愁怨為歡聲是以四海之内無<lb/>
一夫之不獲皆女織絍而男農耕向使世塗方難真人<lb/>
未出於斯時也救死而恐不贍又何暇躭犂鉏而樂溝<lb/>
洫自今知之服膺弗失雖耕田而鑿井皆詠歌夫帝力<lb/>
貧窮相資患難相恤租必先公食必先粒耕必讓畔以<lb/>
同歸乎吾皇之極於是躭犂生仰而謝俯而揖請書諸<lb/>
紳服之無斁<lb/>
<pb n="KR4h0139_WYG_074-18a"/>
　　桑賦　　　　　　　　　　　<hi>魏</hi>繁　欽<lb/>
上似華蓋紫極比形下象鳯闕萬桷一楹叢枝互出乃<lb/>
錯乃并煜煜隆暑凉風自生微條纖繞隨風浮沉陽蜩<lb/>
鳴其南枝寒蟬噪其北隂秋風忽其將來咸感節而悲<lb/>
唫玩庇䕃之厚惠情眷眷而愛深<lb/>
　　桑賦　　　　　　　　　　　<hi>晉</hi>陸　機<lb/>
皇太子便坐蓋本將軍直廬也初世祖武皇帝為中壘<lb/>
將軍植桑一株世更二代年漸三紀扶疎豐衍抑有瑰<lb/>
<pb n="KR4h0139_WYG_074-18b"/>
異焉<lb/>
夫何佳樹之洪麗超託居乎紫庭羅萬根以下洞矯千<lb/>
條而上征豈民黎之能植乃世武之所營故其形瑰族<lb/>
類體豔衆木黄中爽理滋榮煩縟緑葉興而盈尺崇條<lb/>
蔓而層尋希太極以延峙映承明而廣臨革飛鴞之流<lb/>
響想鳴鳥之遺音唯歴數之有紀恒依物以表徳豈神<lb/>
明之所相將我皇之先識誇百世而勿翦超長年以永<lb/>
植<lb/>
<pb n="KR4h0139_WYG_074-19a"/>
　　桑樹賦<hi>有序</hi>　　　　　　　　　<hi>晉</hi>傅　咸<lb/>
世祖昔為中壘將軍於直廬種桑一株迄今三十餘年<lb/>
其茂盛不衰皇太子入朝以此廬為便坐<lb/>
伊兹樹之僥倖䝉生生之渥惠降皇躬以斯植遂𢎞茂<lb/>
於盛世厥茂伊何其大連尋修柯逺揚洪條梢槮布繁<lb/>
枝之沃若播密葉以垂隂䕃華宇而作凉清隆暑之難<lb/>
任以厥樹之巨偉登九日於朝陽且積小以髙大生合抱<lb/>
於毫芒猶帝道之將升亦累徳以彌光湯躬禱於斯林<lb/>
<pb n="KR4h0139_WYG_074-19b"/>
出獲雨而興商惟皇晉之基命爰於斯而發祥從皇儲<lb/>
於斯館物無改於平生心惻切以興思思有感於聖明<lb/>
歩徬徨以周覽庶髣髴於儀形<lb/>
　　桑樹賦　　　　　　　　　　　<hi>晉</hi>潘　尼<lb/>
從明儲以省膳憩便房以偃息觀兹樹之特瑋感先皇<lb/>
之攸植蔚蕭森以四射邈洪榮而端直爾乃徘徊周覽<lb/>
俯仰逍遥俛睨靈根上眺修條洞芳泉於九壤含溢露<lb/>
於清霄倚増城之飛觀拂綺牕之疏寮下迢遞以極望<lb/>
<pb n="KR4h0139_WYG_074-20a"/>
上扶疎而參差匪衆鳥之攸萃相凰鸞之羽儀理有微<lb/>
而至顯道有隱而應期豈皇晉之禎瑞兆先見而啓兹<lb/>
起尋抱於纎毫崇萬簣於始基<lb/>
　　蠶賦　　　　　　　　　　　<hi>周</hi>荀　卿<lb/>
有物於此㒩㒩兮其狀屢化如神功被天下為萬世文<lb/>
禮樂以成貴賤以分養老長幼待之焉而後存名號不<lb/>
美與暴為鄰功立而身廢事成而家敗棄其耆老收其<lb/>
後世人屬所利飛鳥所害臣愚而不識請占之五泰五<lb/>
<pb n="KR4h0139_WYG_074-20b"/>
泰占之曰此夫身女好而頭馬首者與屢化而不壽者<lb/>
與善壯而拙老者與有父母而無牝牡者與冬伏而夏<lb/>
游食桑而吐絲前亂而後治夏生而惡暑喜温而惡雨<lb/>
蛹以為母蛾以為父三俯三起事乃大已夫是之謂蠶<lb/>
理<lb/>
　　蠶賦　　　　　　　　　　　<hi>晉</hi>楊　泉<lb/>
惟隂陽之産物氣陶化而播流物受氣而含生皆纒緜<lb/>
而自周伊夫蠶之為物功巨大而𢎞優成天子之衮冕<lb/>
<pb n="KR4h0139_WYG_074-21a"/>
著皇后之盛服昭五色之𤣥黄作四時之單復是以皇<lb/>
者貴此功焉使皇后命三宫之夫人又世婦之吉者親<lb/>
桑於北宫二月初吉遂布令於天下百辟兆民使咸務<lb/>
焉是以仲春之月吉日庚午既差我馬惟蠶之祖編使<lb/>
童男作以童女温室既調蠶母入處陳布涗種柔和得<lb/>
所晞用清明浴用穀雨爰求柔桑切若細鏤起止得時<lb/>
燥濕是俟逍遥偃仰進止自如仰以龍騰伏似虎趺員<lb/>
身方腹列足䨇俱昏明相推日時不居粤召役夫築室<lb/>
<pb n="KR4h0139_WYG_074-21b"/>
於房於房伊何在庭之東東愛日景西望餘陽既酌以<lb/>
酒又挹以漿壺餐在側脯修在旁我鄰我黨我助我康<lb/>
於是乎蠶事畢矣大務時成閣紆巻薄灑掃宫庭蠶母<lb/>
須飾從容自寧至於再宿三日乃開闔啓房是瞻是觀<lb/>
方者四張員者紆盤縱者相屬横者交連分薪柴而解<lb/>
著繭絲互而相攀競以挐攫載笑載言惰者恱而忘解<lb/>
劣者勉以增勤是月也天子以太牢之禮獻繭於寢廟<lb/>
皇后親繰三盆然後辨於夫人世婦至於百辟卿士下<lb/>
<pb n="KR4h0139_WYG_074-22a"/>
及兆民咸趨繰事爾乃絲如凝膏其白伊雪以為衣裳<lb/>
冠冕服飾禮神納賓各有分職以洽百禮罔不斯服夫<lb/>
功也起於緜緜成於翼翼頌之難周論之罔極殷斯勤<lb/>
斯如何勿憶<lb/>
　　蠶賦<hi>有序</hi>　　　　　　　　　<hi>唐</hi>陸龜䝉<lb/>
荀卿子有蠶賦楊泉亦為之皆言蠶有功於世不斥其<lb/>
禍於民也余激而賦之極言其不可能無意乎詩人碩<lb/>
鼠之刺於是乎在<lb/>
<pb n="KR4h0139_WYG_074-22b"/>
古民之衣或羽或皮無得無喪其游煕熙藝麻緝纑官<lb/>
初喜窺十奪四五民心乃離逮蠶之生繭厚絲美機杼<lb/>
經緯龍鸞葩卉官涎益饞盡取後已鳴呼既豢而烹蠶<lb/>
實病此伐桑滅蠶民不凍死<lb/>
　　獻繭賦<hi>以將以給宗廟之服為韻</hi>　　　　　<hi>唐</hi>李君房<lb/>
冠六宮六職者公桑而巳矣既卒蠶於世婦乃奠繭於<lb/>
天子稽諸祭典實可重考諸女工斯為美信率土而在<lb/>
兹亦奉先而是以當其令布明堂時更青陽蠶事既卒<lb/>
<pb n="KR4h0139_WYG_074-23a"/>
女工式臧然後衣禮服出棘牆奉兹珍繭盈彼懿筐纍<lb/>
纍乎如將薦卵皎皎乎有類凝霜既依於后亦獻於王<lb/>
所以申課績之勞止展威儀之孔將遂繰三盆修六服<lb/>
或黼或黻或朱或緑期有事於王公庶無勞於杼軸侯<lb/>
其偉而實足尚之享廟之容克備展敬之禮允釐斯蓋<lb/>
夫人之畏慎王者之肅祗不然者賦有織紝之筐貢有<lb/>
畎岱之絲海人奉氷蠶至止園客將絲緒來兹冠冕之<lb/>
服可成祭祀之儀可輯可以重其珍美可以揚其裼襲<lb/>
<pb n="KR4h0139_WYG_074-23b"/>
何必桑壇而世婦斯復繭館而夫人乃入俾來者既殫<lb/>
恒日不暇給蓋欲輸於勤苦表我敬恭厚禮奉於先祖<lb/>
躬勤勸乃農功使三宮之有序斯百代之攸崇是以獻<lb/>
繭之道治國之要將取嫓於三推明至誠於九廟<lb/>
　　春蠶作繭賦　　　　　　　　<hi>明</hi>沈朝焕<lb/>
臯塗之石于闐之陌西陵春令爰作爾宅或降於原蛾<lb/>
飛五色有女微行取彼柔桑以飼以浴敷此繭鄉既命<lb/>
<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>於妃教亦幻迹於籠場蛹以為雌螝以為雄二十七<lb/>
<pb n="KR4h0139_WYG_074-24a"/>
日從老得紅儀候至之室窈温濩以佖闃横棲止之<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>
岌嵳峩以山崇爾其斂吻罷饞固以中函營絲吐忽老<lb/>
洫而緘戰𤣥黄於儵忽藏白賁於韜鈴其繚繞也如宓<lb/>
妃之緝霧其鮮潔也若鮫人之杼氷周阹以網蔽茀以<lb/>
紷或疎或密一縱一横機工墨色而讓巧文士槖管而<lb/>
遜精憑脣吻以黙運不手足而自營若乃縟張類㪚質<lb/>
素比雪纍纍果實之就樹霏霏琨琳之吐屑客妻獻如<lb/>
甕之祥嶠仙締入火之纈蜘蛛腹果以無功螳蜋頻臂<lb/>
<pb n="KR4h0139_WYG_074-24b"/>
其若折匪空作花匪蟲入穴匪卵累殻匪巢架樾摘天<lb/>
孫之雲章擅前民之明哲亂曰躑躅兮若蜎委蛻兮若<lb/>
蟬譬彼化人以禪自纒内其身而身亡經綸以為世者<lb/>
亦莫不然胡巧而拙其蟲而天入機出機爾何知焉聊<lb/>
以益吾釣緡之嫋嫋而賁於丘園之戔戔<lb/>
　　素絲賦<hi>以真素持質功濟為韻</hi>　　　　　<hi>唐</hi>張良器<lb/>
羽雖白賁然而輕玉雖白堅然而貞未若素絲之為用<lb/>
以轉化而為名匪剛克以居禮實柔立而有成其正也<lb/>
<pb n="KR4h0139_WYG_074-25a"/>
可以如繩之直其順也可以繞指而縈故能紛以隨時<lb/>
浩然養素揮流水則轉增其妍染繪色則不吝其汚動<lb/>
必隨人寸無恒度其來也何所自園客而出兹厥賦也<lb/>
何地由岱畎而貢之俯乎列井將稽㡛氏之練實乎澤<lb/>
器徒為墨子之悲信干旄之望美非庶士之可持不願<lb/>
充嫠婦之緯不願託寒女之絲因㺯杼以成韻庶補衮<lb/>
而為期代若好五采我則大白以受質代若厭羣居我<lb/>
則衆縷以為匹非異俗而招累將矯世而摭實夫其公<lb/>
<pb n="KR4h0139_WYG_074-25b"/>
孫奉駕長倩趨風贈以生芻之束朂以素絲之總蓋取<lb/>
諸自微之著積小成功君無謂我微君無謂我細若綦<lb/>
之可織則假手以成勞如裳之可縫則因縁而善繫功<lb/>
無不給物無不濟彼服卉佩蘭衣荷帶蕙念牽絲之無<lb/>
日傷考槃之失計今將侔潔白以修身詠羔羊而取嫓<lb/>
儻黄絹之可比希菅蒯而無替<lb/>
　　素絲賦<hi>以貞素持質積功為韻</hi>　　　　　<hi>唐</hi>喬　潭<lb/>
色之真者尚乎白質之細者珍乎絲真則貞而潔矣細<lb/>
<pb n="KR4h0139_WYG_074-26a"/>
則積而多之故君子輶徳是務清以自持將經綸以濟<lb/>
物先組織以修詞惟絲之故不愆乎素組以飾馬言好<lb/>
善而不忘紽之在羊時退公之有度始也重蠶事終婦<lb/>
功促季月候戾風爰求柔桑寧止於十畝既登分繭乃<lb/>
布於三宮至若三盆既繰八月成績方勤水練爰去地<lb/>
尺晝曝於日吸太陽之光華夜懸諸井濡厚載之靈液<lb/>
於是典絲瞻臨㡛氏引繹引之於手如皓鶴之飛承之<lb/>
以筐若凝霜之積既而嬪婦化理經緯縱横當軒兮婀<lb/>
<pb n="KR4h0139_WYG_074-26b"/>
娜之織弄杼兮軋軋之聲映羅袖而增麗度金梭而轉<lb/>
明每知白以自守亦含章而可貞夫以白能受采文匪<lb/>
勝質故公孫戒於從微墨翟悲其患失青為轡兮非擬<lb/>
朱為繩兮未匹珍蠶恥越鄉而來獨繭嗟自園而出唯<lb/>
彼蚩蚩之喻無愧皎皎之實乃續曰絲之素兮貞且吉<lb/>
人之質兮清且一若見用於當時寧七襄於終日<lb/>
　　機賦　　　　　　　　　　　<hi>漢</hi>王　逸<lb/>
帝軒龍躍庶業是昌俯覃聖恩仰覽三光爰制布帛始<lb/>
<pb n="KR4h0139_WYG_074-27a"/>
垂衣裳於是取衡山之孤桐南嶽之洪樟結靈根於磐<lb/>
石託九層於巖傍性條暢以端直貫雲表而剴良儀鳯<lb/>
晨鳴翔其上怪獸羣萃而陸梁於是乃命匠人潛江奮<lb/>
驤踰五嶺越九岡斬伐剖析擬度短長勝復迴轉剋像<lb/>
乾形大匡澹泊擬則川平光為日月蓋取昭明三軸列<lb/>
布上法台星兩驥齊首儼若將征方圓綺錯微妙窮竒<lb/>
蟲禽品獸物有其宜兔耳跧伏若安若危猛犬相守竄<lb/>
身匿蹄髙樓䨇峙下臨清池遊魚銜餌瀺灂其陂鹿盧<lb/>
<pb n="KR4h0139_WYG_074-27b"/>
並起纎繳俱垂一往一來匪勞匪疲於是莫春代謝朱<lb/>
明達時蠶人告訖舍罷獻絲或黄或白蜜蠟凝脂纎纎<lb/>
静女經之絡之爾乃窈窕淑媛美色貞怡解鳴珮釋羅<lb/>
衣披華幕登神機乗輕杼覽牀帷動揺多容俯仰生姿<lb/>
　　織機賦　　　　　　　　　　<hi>吳</hi>楊　泉<lb/>
伊百工之為伎莫機巧之最長似人君之列位象百官<lb/>
之設張立匡郭之制度如城隅之圓方應萬機以布錯<lb/>
實變態之有章是以孟秋之月首叙庶物工民呈材取<lb/>
<pb n="KR4h0139_WYG_074-28a"/>
彼椅梓楨榦修枝名匠騁工美乎利器心暢體通膚合<lb/>
理同規矩盡法因事作容好無不媚事無不供於是乎<lb/>
女工就素絲輕貫綜紀簡姦清織女揚翬美乎如芒麗<lb/>
姿妍雅動有令光足閑蹈舞手習檻匡節奏相應五聲<lb/>
激揚濁者含宮清者應商和順成柔慷慨成剛屈伸舒<lb/>
縮沈浮抑揚開以厭間闔以髙梁進以懸魚退以俠疆<lb/>
氣變相應隂感乎陽僶俛不及進卻頡頏事物之宜法<lb/>
天之常既合利用得道之方<lb/>
<pb n="KR4h0139_WYG_074-28b"/>
　　布賦<hi>有序</hi>　　　　　　　　　<hi>明</hi>徐獻忠<lb/>
邑人以布縷為業農甿之困藉以稍濟然其為生甚疲<lb/>
苦非若他郡邑蠶繅枲苧之業力少利倍者可同語也<lb/>
然天下所共衣被而詳其衷者甚寡於是核其事告諸<lb/>
觀風者作布賦<lb/>
客有至吳下邑覽織婦之布素歆卉物之流澤收島夷<lb/>
之末計啓閨房之長息廼喟然而歎曰美哉布也是固<lb/>
一匹可以愧盜心不得千金之償約者歟何齎者之逐<lb/>
<pb n="KR4h0139_WYG_074-29a"/>
逐而拾者之堇堇也下邑之士曰羅紈繡文素綈錦綾<lb/>
長裾交褘流景飛晶此居者之所揚輝而觀者之所凝<lb/>
睇也子不是慕而慕諸貧民之業亦有說乎客曰布通<lb/>
貴賤之物不擇温凉而適其為製也疏陋縑繒密殊絹<lb/>
縠有氍毹之毛毳齊縞素之潔白賤靡綺之浮華傷貝<lb/>
錦之徒飾孺夫匹婦可濟其乏缺通都大邑與千乗之<lb/>
富相埓豈虚言哉曰子何不傷其勞而徒羨其美不稽<lb/>
其私而徒誇其㑹子亦欲聞其勞且病乎若乃鐵木相<lb/>
<pb n="KR4h0139_WYG_074-29b"/>
軋手挽足壓且餧且扐出絮吐核張弓掛弦弦急聲噎<lb/>
牽條絡車吚啞錯雜借光於膏繼夜於日心急忘寐力<lb/>
疲歌發衾簟空寒漏水寂溢婦子喧闐老穉畢力客曰<lb/>
若是勞乎曰未也嫠婦巻袖妖姬解珮含秋入機凝寒<lb/>
弄杼流蘇綰綜一伏一起踏躡相次上下不已縷斷苦<lb/>
接梭澀恐膩手習檻匡聲揚宮徵長夜凄然得尺望咫<lb/>
寒雞喔喔解軸趨市方是時也母聞謗而不暇投杼妻<lb/>
迎夫而帖然坐起客曰若是勞乎曰未也織婦抱凍龜<lb/>
<pb n="KR4h0139_WYG_074-30a"/>
手不顧匹夫懐饑奔走長路持莽莽者以入市恐精麤<lb/>
之不中數飾粉傅脂護持風露摩肩臂以授人騰口說<lb/>
而售我思得金之如攫媚賈師以如父幸而入選如脫<lb/>
重負坐守風簷平明返顧客曰若是勞乎曰未也婦辭<lb/>
機而望逺子牽裳而愬饑先潔釡而待米旋汲水而候<lb/>
炊語少待以相慰既久竚而始歸夫嬰嬰以捐涕云攘<lb/>
攘者在途索子錢而不釋併布母以如飛夫狼攫虎噉<lb/>
肉寒骨解無一語之抗聲猶三<graphic n="KR4313" url="https://raw.githubusercontent.com/kanripo/KR-Gaiji/master/images/KR4313.png" mimeType="image/png"/>而稱怪握兩手以授<lb/>
<pb n="KR4h0139_WYG_074-30b"/>
之拂空拳而吞欬雖卒歲之靡從完小信而不怠是豈<lb/>
但一婦織而衣十人殆所謂一室肥而衆俱瘵者也客<lb/>
曰若是病乎曰未也海上之民土薄水淺其惡易遘枵<lb/>
腹者未知其稅駕鶉衣者徒羨夫長袖夫廣儲豐積出<lb/>
自農夫之耕一絲寸縷皆從匹婦之手然而繭絲告成<lb/>
置蠶不問耕犂召豐於牛何有是固天下之同風惟江<lb/>
南為叢藪畮鍾之他稅從升塗泥之末路計斗是以手<lb/>
不停機而終歲無衣窮年仡仡而不贍其口客曰何言<lb/>
<pb n="KR4h0139_WYG_074-31a"/>
之過也滄海變遷化為陵陸禹土塗泥廕注滐渌禾黍<lb/>
芃芃滿家彌谷貧攜白墮富樹華屋婚媾靡靡徒侶簇<lb/>
簇顧今日之江南殆海内之樂國雖有布縷之征亦豈<lb/>
加於穀粟何徒抱杞人之憂損名都之望乎曰否否不<lb/>
然恒歲之運水毁木饑消長相代前建後除陽九隂七<lb/>
聽命皇祗今昔庚申火仇馮夷亢令爍金天漢飛灰槁<lb/>
土沃焦赤地坼龜既葵藜之莫采亦木棉之變衰枝無<lb/>
垂菝絮罕葳蕤傾筐脫負采掇支離寡夫擁腫哲婦鴟<lb/>
<pb n="KR4h0139_WYG_074-31b"/>
夷里胥蹀躞督郵喧豗無尺寸之可縫况綱運之崔巍<lb/>
匪凶歲之取盈抑國計之在兹當是時也雖使星婺獻<lb/>
技火䑕脱鬛罄大夏之全産省公儀之百室偪陽不懸<lb/>
於城雉匡廬借練於飛瀑亦何以應之客曰嗟哉下邑<lb/>
之民若是病乎曰未也工以習勝巧自技生傷末路之<lb/>
靡滛變素樸為華英始力作以助農終䌟麗以耀名競<lb/>
良工之巧思幻化國之神能於是飄絮若蓬刻縷若<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>
積歲成匹累纎敵絨廣倍乎東海之二尺袤齊乎别渚<lb/>
<pb n="KR4h0139_WYG_074-32a"/>
　之五虹鑿以團鳯繞以飛龍綴金章以錯縁變猩草之<lb/>
　鮮紅爛太霞之朝采奪景烏之晶瑩袨巳浮乎龍水綃<lb/>
　何羨乎鮫宮蓋其技巧始於渡海之黄嫗彰聞出自戀<lb/>
　闕之鉅公忘萬家之膏腴邀一日之歡悰傳觀内近遂<lb/>
　入公宮一匹遂抵於千緡聨筐始達於重瞳民已窮而<lb/>
　益偪霜既結而氷從嗚呼嗟乎蒟醬竹杖天馬蒲萄通<lb/>
　西國而開越巂窮異詭而馳臆胸啓皇武之逺略罪臣<lb/>
　騫之作俑朝槿不思其暮落寒灰尚戀夫冬烘竟殘桃<lb/>
<pb n="KR4h0139_WYG_074-32b"/>
　之取戾何獻曝之耿衷方今聖主龍飛問民疾苦諸非<lb/>
　著令改不暖坐首蠲兹役䘏我隕仆尚衣之絺繡有章<lb/>
　進御之浮靡不取免徭征之巨累思息肩而就卧雖紅<lb/>
　紗之綱運尚存而貂璫之督課稍妥客乃瞿然作而言<lb/>
　曰甚哉鄙人不知民之病苦若是也九月授衣猶以為<lb/>
　晩終歲作勞祁寒不免吾又何敢袖手以向人徒負暄<lb/>
　而思暖<lb/>
御定歴代賦彚巻七十一<lb/>
</p>
<p>
</p>
  </div>
</body>
</text>
</TEI>
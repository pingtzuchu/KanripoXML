<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0139_WYG_149-1a"/>
　欽定四庫全書<lb/>
御定歴代賦彚外集巻六<lb/>
　　言志<lb/>
　　　明意賦<hi>有序</hi>　　　　　　　　<hi>晉</hi>傅咸<lb/>
　侍御史傅咸奉詔治獄作賦用明意云<lb/>
　舎控款以彌載令棲遲以淹留吏砥身以存公古有死<lb/>
　而無柔彼背正以從邪我沒世而是尤敷腎腸以為效<lb/>
　兮豈文飾之足修感恩輸命心口自滅加我數年竭力<lb/>
<pb n="KR4h0139_WYG_149-1b"/>
　效節春秋既不吾與日月忽其不屈周道兮如砥吉人<lb/>
　兮是由材曲兮枉撓朽木兮難抽<lb/>
　　　釋懷賦<hi>有序</hi>　　　　　　　　<hi>唐</hi>李　翺<lb/>
　讀黨錮傳哀直道之多尤不容作釋懐賦其辭曰<lb/>
　懐夫人之鬱鬱兮歴晦蚤而傷離吾心直以無差兮惟<lb/>
　上天其能知袤於德而必好兮忠何尤而甚疑彼陳詞<lb/>
　之多人兮胡不去衆而訊之進盡言之不信兮退逺去<lb/>
　而不獲弗驗實而考省兮固余道之所厄昔師商之親<lb/>
<pb n="KR4h0139_WYG_149-2a"/>
聖兮德既均而行革惟肝腸之有殊兮守不同其何責<lb/>
願披懐而竭聞兮道既塞而已行路非險而不通兮人<lb/>
忘我而異情王章直而獄死兮李固忠而陷刑自古世<lb/>
之所悲兮矧末俗之衰誠哀貞心之潔白兮疾苗莠之<lb/>
紛生令農夫以手鉏兮反翦去乎嘉莖豈捐穢而語之<lb/>
兮詳瞪矒而不肯聽欲釋去而不忍兮終留滯亦何成<lb/>
當晨夕而步丘兮仰白日而自明處一世之若流兮何<lb/>
久求而傷情樂此言而自抑兮壯大觀於兢生拔馨香<lb/>
<pb n="KR4h0139_WYG_149-2b"/>
之茝蘭兮樹蒿蔚以羅列斥通路而使蕪兮戀棘逕之<lb/>
中絶置春秋而徇心兮羌與此其奚别昔誓辭而約文<lb/>
兮期共死以皆居嗟所守之既異兮乃漫汗而遺初心<lb/>
皓白而不容兮非市直而望利忠不顧兮立忘交不同<lb/>
而行棄悲夫不徇已而必仇兮諒非水火其可畏猥吾<lb/>
行之不然兮直愧心而懼義嘉山松之蒼蒼兮歲苦寒<lb/>
而亦瘁吾固樂其貞剛兮夫何尤乎小異欲静默而絶<lb/>
聲兮豈不悼厥初之所志抑此懐而不可兮終永夜以<lb/>
<pb n="KR4h0139_WYG_149-3a"/>
歔欷<lb/>
　　幽懐賦<hi>有序</hi>　　　　　　　　<hi>唐</hi>李　翶<lb/>
朋友有相歎者賦幽懐以答之其辭曰<lb/>
衆囂囂而雜處兮或嗟老而羞卑視予心之不能然兮<lb/>
慮行道之猶非儻中懐之自得兮終老死其何悲昔孔<lb/>
門之多賢兮唯回也為庶幾越羣情以獨去兮指聖域<lb/>
而髙追固簞食與瓢飲兮寧服輕而駕肥望若人其何<lb/>
如兮慙吾德之纖微躬不田而飽食兮妻不織兮豐衣<lb/>
<pb n="KR4h0139_WYG_149-3b"/>
援聖賢而比度兮何僥倖之能希念所懐之未展兮非<lb/>
悼已而陳私自禄山之始兵兮歲周甲而未夷何神堯<lb/>
之郡縣兮乃家傳而自持稅生人而育卒兮列髙城以<lb/>
相維何兹勢之可久兮宜永念而遐思有苗之逆命兮<lb/>
舞干羽以來之惟政刑之既修兮無逺邇而咸歸當髙<lb/>
祖之初起兮提一旅之羸師能順天而用衆兮竟埽冦<lb/>
而戡隋况天子之神明兮有烈祖之前規剗弊政而還<lb/>
本兮如反掌之易為茍廟堂之治德兮何下邑之能違<lb/>
<pb n="KR4h0139_WYG_149-4a"/>
哀余生之賤逺兮包深懐而告誰嗟此誠之不達兮惜<lb/>
此道而無遺獨中夜以潛歎兮匪吾憂之所宜<lb/>
　　幽懐賦　　　　　　　　　　<hi>元</hi>朱德潤<lb/>
肇姬封之邾裔兮老睢陽之曽孫歴淮漢而届都兮瞻<lb/>
邦畿之無垠茂品物之化育兮醖六合而俱春攬太古<lb/>
之象敎兮齊民風而俗淳何世隆兮謂其時兮欲窮而<lb/>
忲生兮寵専而勢危物情膠而讜論廢兮異端行而政<lb/>
敎虧禮度疎兮豪猾僭兼并盛兮良民饑饑寒迫兮亷<lb/>
<pb n="KR4h0139_WYG_149-4b"/>
恥喪苞苴行兮仕禄卑淫祀盛兮正直塞游食多兮末<lb/>
技施我思古人兮邈其逺而觀所行兮或放或持盡大<lb/>
智兮勿機躬力行兮弗馳享尊榮兮弗榮臨患難兮弗<lb/>
欺茍余心之無慊雖衆毁而何疑豈矯世兮獨立俟同<lb/>
心而可為嗟盛年之不偶撫朱絃兮自悲儻效用之得<lb/>
所雖沒身其何辭秋風兮木落逺道兮陸離取幽懐之<lb/>
惓惓兮慕重華而致詞顧臯䕫之謨明兮歴康衢而歌<lb/>
之<lb/>
<pb n="KR4h0139_WYG_149-5a"/>
　　秋懐賦　　　　　　　　　　<hi>宋</hi>劉　攽<lb/>
世量力以為智兮孰不自師其成心不强短以彼修兮<lb/>
亦各濟其所任葢周任之明清兮予嘗服於德音性専<lb/>
直其似愚兮遂厎滯而廢沈惟古人有不遇兮亦奚慨<lb/>
於斯今昔既冠而從仕兮冀陳力而帥職何日月之不<lb/>
淹兮亹亹至乎不惑世與我其異衷兮増余懐之默默<lb/>
數廢日而倍參兮願自竭而安得將奔而及事兮愧初<lb/>
心而變色譬游者之無術兮念愈躁而愈沒荷衆賢之<lb/>
<pb n="KR4h0139_WYG_149-5b"/>
并容兮曽介善之不遺辱興亷之末舉兮遂以造夫攸<lb/>
司君之門不可以徑入兮既待詔而歴時唯偏心之狷<lb/>
狹兮樂繩墨其自持誠詭遇其有獲兮雖得獸而恥之<lb/>
信天命之有在兮非智勇其孰勿疑時既秋而涼風兮<lb/>
草木落而變衰日月麗於西廂兮蟋蟀迅而鳴悲閲四<lb/>
序之代謝兮既逝者之如斯悼我心之弗獲兮起惆悵<lb/>
而稱詩<lb/>
　　壯懐賦<hi>有序</hi>　　　　　　　　<hi>明</hi>黄尊素<lb/>
<pb n="KR4h0139_WYG_149-6a"/>
予幼落拓不肯斤斤作俗士面目長逢數竒歲月漫漶<lb/>
壯懐未展每思往昔豪士縱神所往自許必遂豈有跼<lb/>
蹐藕穴中碌碌此身邪易水既眇壯士空歌翔風唾壺<lb/>
尚在老馬忍甘伏櫪因感而賦焉<lb/>
眇眇七尺有軀與質為隠為見同歸於息惟神獨往超<lb/>
世獨立能汗漫於九垓兼馳騖於八極髙欲與鵷鸞比<lb/>
翔卑不與雞鶩争食憶昔楚有二胥一覆一復去時矢<lb/>
盟别後自戮或就蘆中而覓津或赴秦庭而痛哭途窮<lb/>
<pb n="KR4h0139_WYG_149-6b"/>
而白骨笞師出而封豕逐若夫㑹稽囚臣伯越亡吴遊<lb/>
麋鹿兮蘇臺乗煙浪兮五湖變鴟夷兮逺遁笑屬鏤兮<lb/>
何辜若乃咸陽鑄金胡亥踐阼傭耕養鴻鵠之羽戍卒<lb/>
築鯨鯢之渡揭竿斬木社沈廟墮長城遂傾阿房非故<lb/>
若乃蘇卿漠北一鴈孤飛聽胡笳而情㫁望隴雲而魄<lb/>
馳見節旄之盡禿寧甘心於乳羝謝朝露之<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>言嚙氊<lb/>
雪而何辭至如寄絲桐江混迹羊裘漁舟唱晩釣石蘆<lb/>
秋領浦口之風月辭麟閣之逺猷星己分於客帝貴不<lb/>
<pb n="KR4h0139_WYG_149-7a"/>
辨乎王侯至於祭酒布衣投筆而起繫馬於龜兹部下<lb/>
斬首於烏孫帳裏諸番匍匐稱夀都護端居自喜玉門<lb/>
回轅定逺開址或乃少年健兒别妻從軍擊楫中流之<lb/>
濤請纓金馬之門鳴劒則蛟龍夜吼展旗則風雲晝屯<lb/>
乍棄繻而出塞忽奏凱而銜恩或乃照藜書生生花詞<lb/>
客歌叢桂於小山賦長楊於鳷鵲筆精墨妙神驚鬼泣<lb/>
買賦皇宮藏書石室或乃成仁志士報國孤心舌能罵<lb/>
賊血可濺襟嬰城矢石之衝厲聲劒㦸之林山河震而<lb/>
<pb n="KR4h0139_WYG_149-7b"/>
色慘風雲蔽而回隂或有信陵義魄朱家俠腸意至鞭<lb/>
石可橋心許投鼎何傷符竊而晉鄙椎髠鉗而亡命藏<lb/>
卒能脱邯鄲於虎口守季布於淮陽自古及今莫不有<lb/>
落落之豪懐英英之氣岸呑河岳以為雄貫星虹而俱<lb/>
燦若游魚之逝淵而犀然莫窺若雕鴞之横空而風髙<lb/>
獨戰雖劫燼而不灰至海枯而不變僕亦壯人壯懐未<lb/>
隕紉蕙茝而獨馨嗤三閭之自窘木經霜而愈堅劒礪<lb/>
石而不損願蹀躞於天衢乗長風於一瞬於時揮就鸚<lb/>
<pb n="KR4h0139_WYG_149-8a"/>
鵡飛動江關勢驚鉅鹿之軍氣壯朔方之垣女媧之石<lb/>
天補魯陽之戈日還其漂疾而難禦也如廣陵之潮其<lb/>
嶙峋而莫躋也如峨嵋之山攜夸父之杖而太陽可逐<lb/>
乗博望之槎而星漢可攀南則鑄柱交趾北則勒銘燕<lb/>
然爾乃挂梅冠解疏綬結茅屋穿石竇尋素心之侣鞭<lb/>
達生之後相與風清垂釣雲深採藥買青山而招隠覓<lb/>
孤舟而放鶴晝吟離騷之章夜談黄庭之略訪禪支遁<lb/>
攜屐康樂林不厭深流不厭濁思蓴羮於千里問旨酒<lb/>
<pb n="KR4h0139_WYG_149-8b"/>
於下若目前不必問天餘生亦已有幾窮愁是述陋彼<lb/>
虞卿孤憤著書是卑公子吾黨如可披心為道壯懐如<lb/>
此<lb/>
　　思還淳賦　　　　　　　　　<hi>唐</hi>吴　筠<lb/>
伊太素之𤣥風迨羲軒而浸隠雖朴散以成器暨唐虞<lb/>
而未泯淳化日以淪亡及殷周而殆盡唯挺生之尼父<lb/>
覩澆漓而致憫乃修詩書制禮樂以救崩隤將驅末駕<lb/>
以旋軫𤣥元適彼流沙遺道德於關尹信文約而義賾<lb/>
<pb n="KR4h0139_WYG_149-9a"/>
俾浮競以返本固天運之推遷雖聖人亦不能扶其顛<lb/>
隕五霸既沒七雄交馳爰至暴秦儒殘道隳皇漢厎定<lb/>
人懐緝熙孝文御宇所向無為刑法幾措歡心秉彞孝<lb/>
武好夫征伐亦兼崇於典儀雖純懿未舉而文章載施<lb/>
元成懦弱政敎陵遲彼蒼生息肩之日在世祖中興之<lb/>
時何孝明之匪德為祅夢之所昡創式神之祠宇遵恍<lb/>
惚之妄見始涓涓於濫觴終浩汗以流羨歴三國而猶<lb/>
微更五胡而大建華夏之禮廢邊荒之風扇沴氣悖以<lb/>
<pb n="KR4h0139_WYG_149-9b"/>
興行人心颯以傾變遂侮君親蔑彞憲髠跣貴簪裾賤<lb/>
事竭思以徼福劣含疑而懼譴上發跡於侯王下無勞<lb/>
於奬勸尊贔屓之金狄列崢嶸之紫殿伐千畝之竹不<lb/>
足紀荒唐寓言傾九府之財焉能充悃款誠願於是寶<lb/>
樹瓊軒凌雲照日鏗鍠窈窕不可談悉越章華之宏壯<lb/>
羅區宇而櫛比棟宇以來未有儔匹重貝葉訛謬輕先<lb/>
王典籍欽刑賤鄙夫宴廣厦精室使白屋終勞緇門永<lb/>
逸自國至家祈虚喪實䖍而是者則紿之以嘉祥沮而<lb/>
<pb n="KR4h0139_WYG_149-10a"/>
非者則欺之以罪疾故中智己下助成其姦宄之術可<lb/>
謂至真隠大偽出所以孽黨妖徒此焉遊息儲不因耕<lb/>
衣不俟織誘施冒貨鯨吞蠶食若蛟螭之在水猶豺豹<lb/>
之附翼罔不假小善以外慈藏深邪而内賊豈止一時<lb/>
之封豕乃為萬代之蟊賊足使宵人得意而傲晲上士<lb/>
傷心而憫黙於戲天道乎人事歟天道逺而難曉人事<lb/>
近而可詳雖孽自天啟亦祅由人彰斯乃鍾劉石之兩<lb/>
羯偶符姚之二羌憑胡書之詼譎資漢筆以闡揚道安<lb/>
<pb n="KR4h0139_WYG_149-10b"/>
討論於河洛惠逺潤色於江湘圖澄挾術以鼓舞羅什<lb/>
聚徒以張皇跡無徵於班馬理唯竊於老莊褎蠻陬為<lb/>
中上貶諸夏為偏方務在乎噬儒吞道抑帝掩王奪真<lb/>
宰之柄操元化之綱自古初以逮今未有若斯之弊逆<lb/>
天暴物干紀亂常爰自晉宋迄於齊梁靡不興之者滅<lb/>
廢之者昌竟流遁而不返終取悔以危亡考其故何哉<lb/>
葢蓼蟲忘辛習其久翫將助其理反增其亂若運窮數<lb/>
極則君悟臣斷億兆不謀而密移神祗應感而冥贊山<lb/>
<pb n="KR4h0139_WYG_149-11a"/>
川為之澄穆日月為之炳煥自然朝思文明野冀貞觀<lb/>
譬曾冰之堅積非陽春不能使之剖泮當是時也太上<lb/>
有命爰徵萬靈敇司姦以糾慝遣執法以詳刑五帝合<lb/>
符三皇同征乃命天將緫天丁伐天鼓揚天旌揮金鑲<lb/>
擲火鈴使列缺激迅霆出昭曠入杳冥捕無影搜無聲<lb/>
獲妖師殲氛兵正太階埽欃檐盪遺祅於千載流惠澤<lb/>
於八紘班師下土歸功上清然後人倫可以順化神道<lb/>
可以永貞變訛僻之俗為雍熙之甿佇淳風之克復吾<lb/>
<pb n="KR4h0139_WYG_149-11b"/>
乃鼔腹擊瓖於巖㺾吟詠柏皇與驪連大庭而已矣<lb/>
　　傷已賦　　　　　　　　　　<hi>宋</hi>謝靈運<lb/>
嗟夫卞賞珍於連城孫别駿於千里彼珍駿以貽愛此<lb/>
陋容其噉擬丁曠代之渥惠遭謬眷於君子眺徂歲之<lb/>
驟經覩芳春之毎始始春芳而羨物終歲徂而感已貌<lb/>
顦顇以衰形意幽翳而苦心出衾禂而載坐闢䄡幌以<lb/>
迥臨望步檐而周流眺幽閨之清隂想輕綦之徃跡餐<lb/>
和聲之餘音播芬煙而不燻張明鏡而不照歌白華之<lb/>
<pb n="KR4h0139_WYG_149-12a"/>
絶曲奏蒲生之促調<lb/>
　　傷已賦　　　　　　　　　　<hi>元</hi>馬祖常<lb/>
嗟余生之多憂兮幾顛踣而數窮誓纘言以自見兮力<lb/>
追古之髙風呼天龍以駕我兮伻天使使為期何九稼<lb/>
之不一獲兮尚偃蹇而如兹豈剞劂之有不善兮將世<lb/>
德之下移薦芻茭於宗器兮綴履綦以璿璣封敦旄以<lb/>
塊泰岱兮謂汎濫其莫涯冠髫童以弁冕兮問禮意而<lb/>
莫知決大疑於淫鬼兮憑巫傅以度揆顧聖言之鞿靷<lb/>
<pb n="KR4h0139_WYG_149-12b"/>
兮指綱維為械繫憫相通之無朋兮去一髮之幾希柅<lb/>
吾車之莫騁兮膠吾口之難辭懲前悔之不憚兮配古<lb/>
道其或可思一旦舎此而改圖兮念後余之病我日浚<lb/>
惡以啟堙兮患世之屏經而好權邅岐蹊之多迷兮世<lb/>
或謂其固然抱昌辭以適與我兮俟來學以偕行辨百<lb/>
家之糾紛兮孰察余之衷情亂曰我涉大波孰為航兮<lb/>
我載大塗孰為箱兮古聲喤喤金石之揚兮世無倀兮<lb/>
　　閔已賦　　　　　　　　　　<hi>唐</hi>韓　愈<lb/>
<pb n="KR4h0139_WYG_149-13a"/>
余悲不及古之人兮伊時勢而則然獨閔閔其曷已兮<lb/>
憑文章以自宣昔顔氏之庶幾兮在隠約而平寛固哲<lb/>
人之細事兮夫子乃嗟歎其賢惡飲食乎陋巷兮亦足<lb/>
以頤神而保年有至聖而為之依歸兮又何不自得於<lb/>
艱難曰余昏昏其無類兮望夫人其已逺行舟檝而不<lb/>
識四方兮涉大水之漫漫勤祖先之所貽兮勉汲汲於<lb/>
前修之言雖舉足以蹈道兮哀與我者為誰衆皆舎而<lb/>
已用兮忽自惑其是非下土茫茫其廣大兮余壹不知<lb/>
<pb n="KR4h0139_WYG_149-13b"/>
其可懐就水草以休息兮恒未安而既危久拳拳其何<lb/>
故兮亦天命之本宜惟否泰之相極兮咸一德而一違<lb/>
君子有失其所兮小人有得其時聊固守以静俟兮誠<lb/>
不及古之人兮其焉悲<lb/>
　　閔已賦<hi>有序</hi>　　　　　　　　<hi>元</hi>任士林<lb/>
正月八日獨坐雷公山中天氣風緊抱書自憐漸老醜<lb/>
之逼人慨盛時之不再匪私騂角恐墜肩牆作閔已賦<lb/>
庶幾成此志耳其辭曰<lb/>
<pb n="KR4h0139_WYG_149-14a"/>
肆后皇之嘉貺具藐然之一身戴𤣥髮於芳鬢含纖齒<lb/>
於龎脣匪肖貌之我私獨降質之爾淳有賦予之重責<lb/>
尚墜緒之大振張余挾於幼眇自青襦而裹巾亦淳濯<lb/>
於羣汚窺末光於德鄰孔孟吾之師不可以復夢兮為<lb/>
誰門之人顔賜吾之友不可以遽作兮為誰居之羣倚<lb/>
泰山而長嘯俯黄河而孤嘶瞻飛雲於月下訪流水於<lb/>
回堤謂雲行而月跋兮亦升東而沉西謂水逝而隄在<lb/>
兮忽高岸之為谿理不可以逆曉事不可以深稽去者<lb/>
<pb n="KR4h0139_WYG_149-14b"/>
非人之所推䧟者非人之所擠來者不可以徑遏降者<lb/>
不可以驟躋眇余思之茫茫隠余神之淒淒匪饑寒之<lb/>
足慮匪患難之足疑恫大志之未立矧絶學之無依人<lb/>
不能憂余之憂兮余亦不能悲人之悲聊走筆以自係<lb/>
走四方而陳詞庶聖道之未沫將援余之孤危<lb/>
　　閔生賦　　　　　　　　　　<hi>唐</hi>栁宗元<lb/>
閔吾生之險阨兮紛喪志以逢尤氣沉鬱以杳眇兮涕<lb/>
浪浪而常流膏液竭而枯居兮魄離散而逺遊言不信<lb/>
<pb n="KR4h0139_WYG_149-15a"/>
而莫余白兮雖遑遑欲焉求合喙而隠志兮幽默以待<lb/>
静為與世而斥謬兮固離披以顛隕騏驥之棄辱兮駑<lb/>
駘以為騁𤣥虯蹶泥兮畏避鼃黽行不容之峥嶸兮質<lb/>
魁壘而無所隠鱗介槁以横陸兮鴟嘯羣而厲吻心沉<lb/>
抑以不舒兮形低摧而自愍肆余目於湘流兮望九疑<lb/>
之垠垠波淫溢以不返兮蒼梧鬱其蜚雲重華幽而野<lb/>
死兮世莫得其偽真屈子之悁微兮抗危辭以赴淵古<lb/>
固有此極憤兮矧吾生之藐艱列往則以考已兮指斗<lb/>
<pb n="KR4h0139_WYG_149-15b"/>
極以自陳登髙巖而企踵兮瞻故邦之殷轔山水浩以<lb/>
蔽虧兮路蓊勃以揚氛空廬頹而不理兮翳丘木之榛<lb/>
榛塊窮老以淪放兮匪魑魅吾誰鄰仲尼之不惑兮有<lb/>
垂訓之謩言孟軻四十乃始持心兮猶希勇乎黝賁顧<lb/>
余質愚而齒減兮宜觸禍以阽身知徙善而革非兮又<lb/>
何懼乎今之人噫禹績之勤備兮曽莫理夫兹川殷周<lb/>
之廓大兮南不盡夫衡山余囚楚越之交極兮邈離絶<lb/>
乎中原壤汙潦以濆洳兮蒸沸熱而恒昏戲鳬鸛乎中<lb/>
<pb n="KR4h0139_WYG_149-16a"/>
庭兮蒹葭生於堂筵雄虺蓄形於木杪兮短狐伺景於<lb/>
深淵仰矜危而俯慄兮弭日夜之拳攣慮吾生之莫保<lb/>
兮忝代德之元醇孰眇軀之敢愛兮竊有繼乎古先明<lb/>
神之不欺余兮庶激烈而有聞冀後害之無辱兮匪徒<lb/>
葢乎曩愆<lb/>
　　閔獨賦　　　　　　　　　　<hi>宋</hi>宋　祁<lb/>
閔前人之抗志兮雖有適而遂迷恃我醒於皆醉兮矜<lb/>
獨是於衆非吾固知高木不得林兮孤音鮮與之諧特<lb/>
<pb n="KR4h0139_WYG_149-16b"/>
立廢於曹踞兮一妍掩於萬媸舉吾黨以同寐兮挈予<lb/>
覺其何之越家祀而訶冕兮裸户䄇而哂衣奮單辭以<lb/>
正議兮安足救輿談之參差發介暸之精覽兮何預羣<lb/>
蒙之倀嬉屈自髙以赴淵兮夷己信而餓薇波潰流而<lb/>
無益兮返蒙讙而被訾今吾有道於此兮請質古而瑩<lb/>
疑狂者以不狂者為狂兮飲泉流而後宜非聖者以聖<lb/>
為非兮均獵較而免譏挫爾方而殺亷兮常偶欣而儷<lb/>
悲保獨行以中晦兮庶明哲而為期<lb/>
<pb n="KR4h0139_WYG_149-17a"/>
　　擬閔獨賦　　　　　　　　　<hi>明</hi>葉良珮<lb/>
閔諒貞之獨立兮阽衆險以乗危謇離披以隕穫兮循<lb/>
本初而自思始余之未有知兮専六籍以為師朝帶經<lb/>
於兒圃兮夕發憤乎董帷物何幽之不鏡兮理何微而<lb/>
不窺既釋褐以從政兮棼亂絲其難治索慮謀於古訓<lb/>
兮判與彼而異宜心無歸之茫茫兮疑簡䇿之我欺步<lb/>
徙倚而遥思兮寐展轉而反側惟困極其必通兮神怳<lb/>
惚若有得曰道有𤣥機兮而靡定式乗時制用兮妙存<lb/>
<pb n="KR4h0139_WYG_149-17b"/>
悟識親賢爾輔兮稽古自益任重惟毅兮篤信靡惑惕<lb/>
靈魂以驚悟兮奉神貺以周旋抽詩書之祕訣兮萃仁<lb/>
友以討論遺驪牝之粗迹兮遡九河兮崑崙披義塗於<lb/>
棘榛兮排私闥以為禮門搴木蘭繼余佩兮扈芳洲之<lb/>
芷蓀冠切雲之寶弁兮明月懸乎帶鞶衆讒嫉之弗回<lb/>
兮猶岌岌乎疇昔之言夫唯被服之魁崔兮衆果薆然<lb/>
而忌之加以險詖之偽名兮乃集羣怒而噬之衆口垂<lb/>
涎之瀺灂兮張怒目而睚眦忳鬱悒余煩冤兮雖百喙<lb/>
<pb n="KR4h0139_WYG_149-18a"/>
莫之能解豈不瀝情以陳辭兮荃詆余之善誑競面服<lb/>
而背憎兮反摭余言以肆謗聨矰弋之在上兮覆深淵<lb/>
而在下仰側身以發機兮俯置足之靡所念余初志之<lb/>
好修兮今何以侘傺而遘殃將惟語言以階亂兮無亦<lb/>
擇交之不詳世舉好朋而惡異兮余獨蹈其所怪揭吾<lb/>
日月以孤行兮豈不招尤於晻昧仗貞信於幽明兮全<lb/>
形軀之已多及年歲之未晏兮修初服其謂何襲余芳<lb/>
兮鏟余彩坐若忘兮行若待中以為廬兮和以為馬馳<lb/>
<pb n="KR4h0139_WYG_149-18b"/>
騖於順適之塗兮休息乎曠漠之野衆之不可勝兮險<lb/>
不恬乎再試頌吾過以成章兮書爾紳以自識<lb/>
　　閔貞賦　　　　　　　　　　<hi>明</hi>楊守阯<lb/>
夫何一佳人兮塊獨處而無侶朝悒悒以至暮兮夕營<lb/>
營而達曙言我家良而族茂兮幼連娟以好修珥瑶碧<lb/>
而佩寶璐兮戴孔雀之搔頭攬薜荔以充幃兮緝蕙蘭<lb/>
而為裯光陸離其繽紛兮芳與澤其雜糅慕關雎之窈<lb/>
窕兮冀君子之好逑藉蹇修以為理兮執髙門之箕帚<lb/>
<pb n="KR4h0139_WYG_149-19a"/>
葛蘿附於松栢兮吾懼夫身輕而施厚覽圖史以自鍳<lb/>
兮哀哲婦之傾城思雞鳴之賢耦兮恒警戒而相成翳<lb/>
靈修之髙義兮方采芹於泮池懐青萍與結緑兮俟和<lb/>
燭其予知將榮耀以貽寵兮矢偕老以為期何大厲之<lb/>
嫉妒兮羌中道而奪之如涉川而無航兮如凌霄而失<lb/>
梯豈妾人之殃咎兮抑天命之不可違易珠翹以麻髽<lb/>
兮代羅裳以繐衰泣既盡而繼以血兮心怛絶而復悲<lb/>
天隂隂其欲雨兮景翳翳而將晡燕飛飛而歸梁兮雞<lb/>
<pb n="KR4h0139_WYG_149-19b"/>
登塒而相呼宵燭黯其無光兮撫孤孩於坐隅摶哀苦<lb/>
以為枕兮結愁思以為衾依苫席以假寐兮恍若君之<lb/>
幸臨乍悲喜而欲言兮怛警悟而惕心猶傾耳以馳想<lb/>
兮似聞君之聲音終悄悄具闃寂兮哀四壁之蟲吟欲<lb/>
夜哭而不可兮淚浪浪而不禁朝進拜於殯帷兮奠桂<lb/>
漿與椒醑芬咇茀而不饗兮忳鬱邑余誰語人與歲而<lb/>
偕逝兮暑與寒其代序念死生之異制兮卜宅兆而安<lb/>
厝薤歌淒其載塗兮栁轝儼以即路雪霏霏其交零兮<lb/>
<pb n="KR4h0139_WYG_149-20a"/>
冰溓溓其將沍獸挺生而失羣兮孤雌峙於逺樹抱𤣥<lb/>
纁以臨穴兮欲殺身而為殉憐幼穉之重孤兮又低徊<lb/>
而不忍暮反哭於故宫兮氣奄奄其欲盡何昔日之甘<lb/>
薺兮今直為此堇荼也哀吾同室之人兮溘先委於山<lb/>
隅也倐祥禫之既踰兮人告余以從吉惟夫死為未亡<lb/>
人兮吾心喪其猶未畢彼媒妁之嬋媛兮迺申申其煩<lb/>
言曰琴與瑟宜更張兮鏡已破而重圓汝何煢居而自<lb/>
苦兮終槁死其誰憐曽欷歔其侘傺兮媒莫察余之衷<lb/>
<pb n="KR4h0139_WYG_149-20b"/>
情烈女不更二夫兮在古訓則明明詠栢舟於共姜兮<lb/>
悲黄鵠於陶嬰疑妻引斧以㫁臂兮梁寡操刀而殘形<lb/>
令女蒙被以流血兮荀氏以衣帶而自經吾悲不及古<lb/>
之人兮又何能踐夫二庭琰失身於外國兮嗟悲憤其<lb/>
何如易安自辱於駔儈兮空嗟咤於桑榆茍大節之一<lb/>
虧兮又何取於雕蟲之緒餘吾亦知嫠居之無聊兮忍<lb/>
而不能辭也指蒼天以誓心兮雖九死而不移也擘松<lb/>
枝以掩涕兮倚修竹而延佇阽余室之翹翹兮閔鬻子<lb/>
<pb n="KR4h0139_WYG_149-21a"/>
之良苦勉拮据以綢繆兮雖卒瘏而莫顧歲曶曶其若<lb/>
頹兮時冉冉其衰暮哀良人之日逺兮渺英靈其何處<lb/>
命靈芬以占筮兮召巫陽而問故曰兩美其不終兮孰<lb/>
知其英靈之所寓匪修文於地下兮將玉樓成而作賦<lb/>
勉陟降以求索兮或庶幾乎一遇假蓬萊之仙軿兮驂<lb/>
螭虯而横騖邀金母使前導兮招麻姑使為御朝發軔<lb/>
於扶桑兮夕余至乎湘浦謁重華之二妃兮睇蒼梧之<lb/>
抔土事同心而相感兮淚斑斑其如雨道岷峨而弭節<lb/>
<pb n="KR4h0139_WYG_149-21b"/>
兮文君繽其來迎余惡其失節於臨邛兮疾驅駕而不<lb/>
停縱余轡於沙漠兮嗤王嬙於青丘爾何嬖於二酋兮<lb/>
為中華之遺羞朝騁燕而莫越兮遇浣紗之西施憤尤<lb/>
物之喪邦兮誰將戮乎鴟夷周下土而不見兮將乗雲<lb/>
而上征封姨先驅以清塵兮婺女從余以揚靈泝天津<lb/>
而遵河渚兮見河東之織女隔夫君於一水兮亦脈脈<lb/>
而不得語雖嘉㑹之不常兮永相望於終古步蟾蜍而<lb/>
入月兮拜嫦娥於桂下后羿死已千載兮猶孤眠而不<lb/>
<pb n="KR4h0139_WYG_149-22a"/>
嫁惟廣寒之清光兮照萬古之長夜屬纖阿以啟塗兮<lb/>
適太微之所居羌中心之憤鬱兮將叩閽而問諸蹠何<lb/>
為而夀兮淵何為而夭共姜賢而早寡兮夏姬淫而三<lb/>
少莊姜仁而不遇兮嫫母醜而自好惟兩美其必合兮<lb/>
胡不與之偕老孰主張乎是兮而施之顛倒死者其何<lb/>
之兮乃冥冥而杳杳將乗化以歸盡兮抑輪迴於六道<lb/>
何上下而不遇兮増余心之悄悄望閶闔之洞開兮蹇<lb/>
欲進而躊躇念下土之臣妾兮敢冒昧而干誅甲禮義<lb/>
<pb n="KR4h0139_WYG_149-22b"/>
以抑情兮聊逍遥以自舒回余車以復路兮卒稅駕於<lb/>
故廬仰旌閭之赫奕兮輪奐翬飛而凌雲金書奕其焜<lb/>
耀兮曰表余貞節之門鵷雛翩其髙舉兮隨九霄之鸞<lb/>
羣願竭忠以趨勞兮報乾坤之渥恩余雖老死而無憾<lb/>
兮將藉手以見吾良人庶無媿於婦道兮光彤史於千<lb/>
春<lb/>
　　居閔賦　　　　　　　　　　<hi>明</hi>夏　鍭<lb/>
居邑邑以無故兮莫時命之大乖抑所遭之不猶兮記<lb/>
<pb n="KR4h0139_WYG_149-23a"/>
前聞以興懐二八生而遻虞兮傅巖築而登台偉姬旦<lb/>
其何人兮下白屋之微才孔曰鮑叔其賢兮實導桓以<lb/>
相賊矧常何之備武兮忘驟薦乎家客悲此義之不晰<lb/>
兮胡天經之與地則茍青紫之既登兮班濟濟而忌刻<lb/>
羣奉已以上下兮謂元元其疇依惟余心之不然兮厠<lb/>
孤憤於羣嘻豈肉食之為鄙兮曽布衣之有知感鄧生<lb/>
以杖策兮叫帝閽而謂之嗟此願之不遂兮恒日夜之<lb/>
怦怦忽掩巻以長歎兮將投筆而趨耕聊徙倚以登眺<lb/>
<pb n="KR4h0139_WYG_149-23b"/>
兮薄遐想於青冥悵天道之幽𤣥兮考古人之攸行甯<lb/>
子伏而商歌兮三閭放而楚聲其一舉以該輔兮一從<lb/>
彭咸之故也豈纍其劣而溘兮固興亡之數也茍此理<lb/>
其或然兮吾將蕩而不慕也樂得此以卒歲兮兹未久<lb/>
其又寤也昔尼父之年老兮有歸與之歎音彼賈生之<lb/>
不羇兮終泣涕而隕身非夫人之好勞兮固懐鬱鬱其<lb/>
難任眇余身之不量兮志澒洞其無垠奏黄鍾於瓦釜<lb/>
兮冀堯舜於君民抗危辭以激烈兮忘此身之賤貧譬<lb/>
<pb n="KR4h0139_WYG_149-24a"/>
負山之蚊䖟兮為昭代之杞人衆與我而不和兮婉相<lb/>
告其猶疑競貪婪以交征兮謂清士之非宜紛婑媠以<lb/>
干寵兮謂静女為弗竒毁方為賢兮緘黙為忠揭囊為<lb/>
利兮被服為榮居上為顯兮位超為通圖惟其始兮不<lb/>
慮其終謂天蓋髙兮后土矇矇隂騭為誑兮殃慶害從<lb/>
誶曰野響合節兮大音不諧憸人得路兮正已無階吁<lb/>
嗟然兮吾將與達人以忘懐<lb/>
　　懲咎賦　　　　　　　　　　<hi>唐</hi>栁宗元<lb/>
<pb n="KR4h0139_WYG_149-24b"/>
懲咎愆以本始兮孰非余心之所求處卑汙以閔世兮<lb/>
固前志之為尤始余學而觀古兮怪今昔之異謀惟聰<lb/>
明為可考兮追駿步而遐遊潔誠之既信直兮仁友藹<lb/>
而萃之日施陳以繫縻兮邀堯舜以之為師上睢盱而<lb/>
混茫兮下駮詭而懐私旁羅列以交貫兮求大中之所<lb/>
宜曰道有象兮而無其形推變乗時兮與志相迎不及<lb/>
則殆兮過則失貞謹守而中兮與時偕行萬類芸芸兮<lb/>
率由以寧剛柔弛張兮出入綸經登能抑枉兮白黒濁<lb/>
<pb n="KR4h0139_WYG_149-25a"/>
清蹈乎大方兮物莫能嬰奉訏謨以植内兮欣余志之<lb/>
有獲再徵信乎䇿書兮謂炯然而不惑愚者果於自用<lb/>
兮惟懼夫誠之不一不顧慮以周圖兮専兹道以為服<lb/>
讒妒構而不戒兮猶斷斷於所執哀吾黨之不淑兮遭<lb/>
任遇之卒迫勢危疑而多詐兮逢天地之否隔欲圖退<lb/>
而保已兮悼乖期乎曩昔欲操術以致忠兮衆呀然而<lb/>
互嚇進與退吾無歸兮甘脂潤乎鼎鑊幸皇鍳之明宥<lb/>
兮纍郡印而南適惟罪大而寵厚兮宜夫重仍乎禍謫<lb/>
<pb n="KR4h0139_WYG_149-25b"/>
既明懼乎天討兮又幽慄乎鬼責惶惶乎夜寤而晝駭<lb/>
兮類麏䴥之不息凌洞庭之洋洋兮泝湘流之沄沄飄<lb/>
風擊以揚波兮舟摧抑而迴邅日霾噎以昧幽兮黝雲<lb/>
涌而上屯暮屑窣以淫雨兮聽嗷嗷之哀猿衆鳥萃而<lb/>
啾號兮沸洲渚以連山漂遥逐其詎止兮逝莫屬余之<lb/>
形魂攢巒奔以紆委兮束洶涌之崩湍畔尺進而尋退<lb/>
兮盪洄汨乎淪漣際窮冬而止居兮羇纍棼以縈纒哀<lb/>
吾生之孔艱兮循凱風之悲詩罪通天而降酷兮不亟<lb/>
<pb n="KR4h0139_WYG_149-26a"/>
死而生為逾再歲之寒暑兮猶貿貿而自持將沉淵而<lb/>
隕命兮詎蔽罪以塞禍惟滅身而無後兮顧前志猶未<lb/>
可進路呀以劃絶兮退伏匿又不果為孤囚以終世兮<lb/>
長拘攣而轗軻曩余志之修騫兮今何為此戾也夫豈<lb/>
貪食而盜名兮不混同於世也將顯身以直遂兮衆之<lb/>
所宜蔽也不擇言以危肆兮固羣禍之際也御長轅之<lb/>
無橈兮行九折之峩峩却驚櫂以横江兮泝凌天之騰<lb/>
波幸余死之已緩兮完形軀之既多茍餘齒之有懲兮<lb/>
<pb n="KR4h0139_WYG_149-26b"/>
蹈前烈而不頗死蠻夷固吾所兮雖顯寵其焉加配大<lb/>
中以為偶兮諒天命之謂何<lb/>
　　省愆賦　　　　　　　　　　<hi>宋</hi>唐　庚<lb/>
唐子謫居嶺表既已半載杜門時省愆而慨曰身邪心<lb/>
邪孰陷吾於罪乎吾將求之身則身非我有四大所㑹<lb/>
地水火風誰為之宰吾將求之心則心不在内復不在<lb/>
外不在中間是將安在晝夜以思寢食皆廢骨為之出<lb/>
髮為之改夢有告余曰甚哉子之蔽也罪性本空念念<lb/>
<pb n="KR4h0139_WYG_149-27a"/>
滅壊反復尋繹祗益咎悔道逢臭腐何足盼睞玩味不<lb/>
已適足自穢淨是妄而况垢穀猶無而矧稗譬之身體<lb/>
本自安泰或作病想便若嬰瘵識此病之誰受尚何施<lb/>
於砭艾譬之手足伸縮無礙忽作縛想舉動輒絓悟此<lb/>
縛之無實即無繩而可解方聳聽於妙語失胷中之結<lb/>
塊若春動而冰坼若秋至而葉敗回視無始以來幾千<lb/>
萬世所作罪業悉消散而崩潰矣豈獨今之所以流落<lb/>
顛沛者哉覺而思之曰噫此殆維摩語也攬衣而起正<lb/>
<pb n="KR4h0139_WYG_149-27b"/>
冠束帶稽首西望作禮而退<lb/>
　　省咎賦　　　　　　　　　　<hi>明</hi>李夢陽<lb/>
伊余幼好此騏驥兮服偃蹇以驕騖載銜轡而周流兮<lb/>
耿既得此中路余謂秉質曷固兮謂蘭蕙介而過疑援<lb/>
鳴鳩使為理兮俾髙舉而並馳既婞直而不豫兮又任<lb/>
怨而于傺固羣吠之難犯兮每阽危而弗懼余豈不知<lb/>
嶤嶤者之寡完兮羌堅忍而弗懲驟諫諍以離尤兮莽<lb/>
飄風之相仍交不深而易絶兮儵中道而改度媒阻絶<lb/>
<pb n="KR4h0139_WYG_149-28a"/>
之不通兮焉孰導余以前路放子唫而掩涕兮逐臣去<lb/>
而不還紆鬱邑以屈抑兮恐日薄於西山浮洋洋余焉<lb/>
極兮濫逶迤而游淫相曹梁之廢墟兮攬長河之緒風<lb/>
信孔樂非我願兮望北嶺而歔欷效桃鳥以自珍兮遘<lb/>
羅網之不意憐赫夏以桎梏兮雷無雲而晝鳴愍棘扉<lb/>
之卑惡兮夜不見月與星吾聞湯文遭縶兮豈其薄修<lb/>
之故惟鄙人之不揆兮固宜蒙詬而逢怒步庭階而遥<lb/>
望兮宫殿鬱而槩天願陳志之無路兮倚北户而嬋媛<lb/>
<pb n="KR4h0139_WYG_149-28b"/>
觀炎焱之□埃兮地沮洳又蕪穢哭與泣之相聞兮對<lb/>
飲食而不能下怨長日而望夜兮夜明闇又若歲蚊蝎<lb/>
伺人以唐旁兮鼠登牀而鳴逝忳侘傺余隠軫兮哀民<lb/>
生之多蠥數惟萬變豈其可槩兮孰淟涊而不跲援往<lb/>
聖以為程兮按余志且焉止戢夢忽乎余上征兮魂浮<lb/>
游之逖逖過太儀叩天閶兮捫白榆之歴歴進不入以<lb/>
邅迴兮退余將覽夫下土馮𤣥雲以相羊兮洵極樂而<lb/>
無所撫辰星以攄慮兮擬雄虹而降觀飲積清之浮涼<lb/>
<pb n="KR4h0139_WYG_149-29a"/>
兮依北斗而浩歎何民生之錯雜兮紛既有此多難心<lb/>
猶豫而内訟兮悔有目之不見寤周覽以増欷兮塊獨<lb/>
處此幽域䲭鴞萃而翔舞兮鳳鳥飢而夜食衆靸沓以<lb/>
自媚兮焉誰察余之懮懮閔芳華之零落兮秋風至而<lb/>
改期飇蕭䬃以摧容兮天淫淫又隂雨幽屋破而下淋<lb/>
兮牀一夜而十徙怲藴惀以省故兮冀一見之不可得<lb/>
日昧昧以將入兮掩衾裯而太息惜余年之强壯兮常<lb/>
坎軻而滯留憐鬒黟之漸變兮恐芳草為之先秋情有<lb/>
<pb n="KR4h0139_WYG_149-29b"/>
感而難忘兮性有糾而不釋念昔日之周渥兮孰堅忍<lb/>
而抛擲闐紆壹以忳瞀兮竊陳詩以自抒懼言弱而道<lb/>
阻兮恒湣隠而思慮<lb/>
　　離譖賦<hi>有序</hi>　　　　　　　　<hi>明</hi>楊士竒<lb/>
余讀揭文安公所為幽憂賦為其友辨謗累數百言既<lb/>
恐不能白於前又恐不能信於後揭文安公真盛德哉<lb/>
今之被謗類是者未聞有一人如文安公者為之辨古<lb/>
今相去豈逺邪非其知之者寡歟為賦以解之<lb/>
<pb n="KR4h0139_WYG_149-30a"/>
離譖毁之横發兮志沉鬱而弗宣指厥行為淫僻兮余<lb/>
憤惋以代言惟弱操其好修兮穆員冠而履方被赬霞<lb/>
以為衣兮攬素霓以為裳援古人之髙駕兮將馳騁乎<lb/>
雲之路豈發軔猶未遥兮遽捐矩而改錯襲仁智以自<lb/>
重兮乃承謗而逢尤肆腥膻其酷烈兮又何有乎杜蘅<lb/>
與江蘺相梧桐之挺特兮鳳凰翽而來止既鄙薄又不<lb/>
潔兮謂伯夷之所以紛讒口之嫉妒兮羌惟聽而不味<lb/>
也固衆人所一情兮謂夫人亦不異也彼自好猶弗珍<lb/>
<pb n="KR4h0139_WYG_149-30b"/>
兮實譖人乎奚疑曰忠貞不可忱兮何貪婪而又不惑<lb/>
言倡一而和百兮明智孰諒其允臧告曽參且殺人兮<lb/>
母猶忡惕而惶惶傷白黒之混一兮竟莫察乎其故旦<lb/>
怳怳以亘暮兮夕營營以連曙重曰世夢夢既不顯兮<lb/>
又曷冤結而煩情上白日何皎皎兮庶幾猶鑒乎中誠<lb/>
槩發辭其不衷兮揆於余又何有愆言申申以騁媚兮<lb/>
終不究而寤㫋昔人有明訓兮止謗曰無校曠來日其<lb/>
悠逺兮庶秒忽兮猶覺<lb/>
<pb n="KR4h0139_WYG_149-31a"/>
　　悼時賦<hi>有序</hi>　　　　　　　　<hi>明</hi>王廷相<lb/>
余謫亳之明年為正德已已時政愈急抑鬱憤悶卧郡<lb/>
齋者數月乃賦以自釋其辭曰<lb/>
何余生之弗獲於時兮熙和返而淒其固𤣥化之有變<lb/>
革兮情沉抑而如危蒼梧邈而皇逝兮重華逖以何追<lb/>
畢原蕪而鳳隠兮文胡為而在兹繄哲謨將以援世兮<lb/>
衆咸難余之施豈弗省同流之為自全兮非素心之所<lb/>
期虎九關而嚇衆兮鴞羣嘯而晝翔靈曜曶其冥塞兮<lb/>
<pb n="KR4h0139_WYG_149-31b"/>
兩儀黯黮而不彰巉喬岳以路絶兮江河廣而無梁帝<lb/>
逺而不照余之忠誠兮知進退之不余臧諏同心以求<lb/>
正節兮曰聖哲之所常年鼎鼎不余貸兮恐清修之不<lb/>
揚希鳳鳥為友于兮接文鵷為余侶結薜茘以為紳兮<lb/>
帶芳杜與幽芷余恃此以自媚兮奚取容於羣子茍終<lb/>
獲此皜皜兮雖沒齡而靡悔彼飭婪而好進兮余犯衆<lb/>
忘而獲愆恒申申以忠告兮彼朋訾而不余然嗟時命<lb/>
之不可逭兮矧毒夫之乗權在聖智或靡周兮余孱劣<lb/>
<pb n="KR4h0139_WYG_149-32a"/>
而奚宣强心娱而偷安兮非道軌之所尚覽彭咸之茂<lb/>
潔兮紛靦面於俯仰哀日暮而途迫兮胡不高駕而獨<lb/>
往苟余蹤之可以遁滅兮又何情戀於吾黨涉洪河以<lb/>
揚舲兮汎滄海之三洲登崆峒以發軔兮歴五嶽之崇<lb/>
丘雲霳霳而蔽虧兮潮淼淼而呑舟叢萬嶮之不可越<lb/>
兮叫帝閽而無由將東浮於三韓兮南走乎盤瓠之野<lb/>
趨疏勒之龍沙兮及華胥於西夏遞重譯而靡通兮雖<lb/>
語笑之莫辨俗淫悍而殊中土兮更隂陽之為沴云僻<lb/>
<pb n="KR4h0139_WYG_149-32b"/>
陋之可居兮要情性之舒展吾生尚不自得兮何九夷<lb/>
之為善超三山於鼇極兮棲神洲以為家友羽人以徜<lb/>
徉兮接浮丘之靈槎駕𤣥虯以逺遊兮折若木之瑶華<lb/>
捫三辰而載歌兮凌倒景而迴車固蒙莊有此寓說兮<lb/>
實杳茫之無據余豈貪生之常流兮迷異道而誣世諸<lb/>
有求而莫獲兮仄余聰而大觀余茍不畔於道榘兮行<lb/>
窮困而志完矧沉冥為真詮兮終解脱乎憂患要時命<lb/>
之可俟兮胡悒悒以長歎亂曰維河潏潏有泚清兮牝<lb/>
<pb n="KR4h0139_WYG_149-33a"/>
谷之窞矗為陵兮洚水滔天厎平成兮理亂相禪靡常<lb/>
形兮詹尹蓍筴蔑以徵兮卓彼髙士遺厥榮兮順命適<lb/>
變聖通明兮殷憂沖沖文伯興兮履危俟時集爾慶兮<lb/>
委順抱一維士之貞兮<lb/>
　　惜毁賦　　　　　　　　　　<hi>明</hi>盧　柟<lb/>
太隂為室兮叢棧昏𤣥雲黮䨴兮殺氣淪䕫魍盱笑兮<lb/>
鬼啾啾鼯鼠呻吟兮虺蛇蟉蟣蝨鱗鱗兮被髮鬤精淫<lb/>
怳惚兮軼上蒼聖澤霈兮灃灃周道砥兮有平狡童兮<lb/>
<pb n="KR4h0139_WYG_149-33b"/>
輕佻駝陂陀兮逍遥倀兮趫志驕蹇越荒唐兮華淟涊<lb/>
洞顓頑兮棄鵷鸞竒鵩<graphic n="KR1175" url="https://raw.githubusercontent.com/kanripo/KR-Gaiji/master/images/KR1175.png" mimeType="image/png"/>鶬兮從嬉攀網罝繞被兮矰<lb/>
機綸捆徽纆窘觸兮殷懮結軫禍延考妣兮童穉離隕<lb/>
室家丘墟兮茀靃茷隠寘身圜牆兮𤣥夜長虹霓為孽<lb/>
兮日無光痛哭旻昊兮結愲招帝閽兮眇沫般自列兮<lb/>
莫聞痛際天兮我柏往者逝兮匪追淑將來兮安宅檻<lb/>
虎豹兮熊羆文威絶兮孰所為憲皇網兮冤頸反舊鄉<lb/>
兮何期山巃嵸兮緑桂枝禽獸號兮猨狖啼羈縻兮離<lb/>
<pb n="KR4h0139_WYG_149-34a"/>
憂羌長苦兮物類我思<lb/>
　　内咎賦<hi>有序</hi>　　　　　　　　<hi>明</hi>許應亨<lb/>
嘉靖已亥七月之閏余從兄至京師道齊魯之墟中夜<lb/>
無寐徬徨起坐悼往過之寖深懼將來之易溺忸怩中<lb/>
熱撫几赧顔而作是辭<lb/>
余往眈此竒徑兮願中道而背馳極曠遊之快心兮決<lb/>
轡御而不羈白日既下西麓兮竊獨處此纍畸魍魎蔽<lb/>
於大澤兮山鬼迎將以噬石巉巉以躡足兮水澌澌以<lb/>
<pb n="KR4h0139_WYG_149-34b"/>
披靡彼哲人立於髙岡兮褰予裳戒以勿濟虎嶷嶷以<lb/>
肆翼兮將以食子之肝肺余方憒而莫知兮神怳怳以<lb/>
心醉忠言逆余之耳兮反迎之以罵詈披蒺藜以為衣<lb/>
兮又紉之以為裳席荆棘以自娱兮雜蕕茨以佩囊狐<lb/>
九首而襲媚兮蛇蜿蜒以引吭涉流離而弗顧兮道嵯<lb/>
峨以徜徉心揺揺而不寧兮體糜糜以皆傷妻子泣以<lb/>
向余兮朋友招我以簡書此地不可以久處兮曷返子<lb/>
之故居子烈祖之南徙兮固以振兹令圖洎乃考之仁<lb/>
<pb n="KR4h0139_WYG_149-35a"/>
厚兮遵繩墨而不踰伯追躅於古哲兮既為世之大儒<lb/>
子獨何其不肖兮自喪子之嘉模夫人孰能無過兮貴<lb/>
速改之惟謹昔殷王之齊聖兮曰不吝以為訓顔氏既<lb/>
以不貳兮後世稱其亞聖茍朝作而暮改兮亦云天之<lb/>
明命辛受恥過而作非兮墜洪業以隕軀有渾敦之長<lb/>
傲兮聖人投之以四夷惡無纖而弗滅兮徽罔積而不<lb/>
虞鬼神福善而禍淫兮天培栽而殛愚余雖聞而不繹<lb/>
兮猶赧顔而忸怩乃已亥之孟秋兮膏吾車於北衢既<lb/>
<pb n="KR4h0139_WYG_149-35b"/>
逺迹於塵陌兮遂肆志於詩書緬溽暑之既退兮又申<lb/>
之以秋初風蕭瑟以怒號兮氣抑鬱而莫舒月既望於<lb/>
西陸兮夜氣清而不渝達中宵而不寐兮獨慘慄而嘻<lb/>
吁昔嬰身於湯鑊兮痛百創之在膚譬狂藥之喪心兮<lb/>
赴水火而莫辭既號激於南北兮復跳梁於東西自安<lb/>
止於汙下兮惟狡童之是師齒雖壯而猶弱兮氣方鼓<lb/>
而復摧曩幼學之聰慧兮竊自比於瓊瑶慕吾兄之髙<lb/>
蹈兮將頡頏於青霄胡中道之廢墜兮滓異質以涇淆<lb/>
<pb n="KR4h0139_WYG_149-36a"/>
使蘭茝雜於糞土兮豈云異夫蓬蒿雖往者之不可諫<lb/>
兮懼來者之易淆誶曰宴安鴆毒不可親兮蝮首躉尾<lb/>
豈可矜兮君子明哲以保身兮孱士窮欲將戕生兮放<lb/>
僻邪侈罔桎桁兮戴仁抱義至公卿兮遷善改過有殷<lb/>
之興兮長敖遂非桀紂同征兮<lb/>
　　左賦<hi>有序</hi>　　　　　　　　　<hi>明</hi>王廷陳<lb/>
夢澤子不善宦見閔有司黠民乗之坐是拘繫自傷疾<lb/>
惡反中乃作左賦辭曰<lb/>
<pb n="KR4h0139_WYG_149-36b"/>
晝晦宵明川停嶽行隆冬劇燠六月而冰墮毛不揚石<lb/>
舉輿升廢鼙振韻奮霆無聲羣欣逐臭乃厭蘭芬猜鸞<lb/>
駭鳳精粻飼梟仁蹻德跖勁弧射堯恬海狎江隘瀆沉<lb/>
舠風虎輟嘯土兕而號曠德既收聾司音矣彼之朦朧<lb/>
五色分矣駿足則縛蹇服乗矣侏儒引臂上捫星矣醜<lb/>
女専憐淑媛不御讎璧惠蠅踏巾首屨適郭捐逵擇潦<lb/>
而步賁獲閉勇尩夫勁兮麓兔折趾獵者競兮不根而<lb/>
葉季為孟兮亂曰彼繳之鳥載拔其翎彼實酗酒謂爾<lb/>
<pb n="KR4h0139_WYG_149-37a"/>
　何醒冦踰其垣導冦以登彼田不治懟鄰之耕<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0139_WYG_149-37b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定歴代賦彚外集巻六<lb/>
</p>
<p>
</p>
  </div>
</body>
</text>
</TEI>
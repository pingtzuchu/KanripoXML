<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0139_WYG_100-1a"/>
　欽定四庫全書<lb/>
御定歴代賦彚卷九十七<lb/>
　　玉帛<lb/>
　　　金賦　　　　　　　　　　　<hi>唐</hi>闕　名<lb/>
　夫五氣降於五行五星均於五德助天地而為政體陰<lb/>
　陽之有則犧圖八卦之文所以化成禹錫九疇之道由<lb/>
　其平直分宗别序正位辨方春青夏赤羽黑宮黄育龜<lb/>
　麟之體貌焕鸞鳳之文章物庶㡬而盡善然後從革而<lb/>
<pb n="KR4h0139_WYG_100-1b"/>
　能剛若夫寅亮陰德發輝秋令帝少昊而為主神蓐收<lb/>
　而在正生水尅木非無父母之儀承土伏火亦有謙卑<lb/>
　之性爾其於乾道則使候入青女光垂白陸寒陰作而<lb/>
　霜露濃殺氣横而風雨肅此金之節也爾其於坤道則<lb/>
　使麥苗含秀二粒同稃既收成於萬物復揺落於千株<lb/>
　此又金之功也爾其於王事則使出軍行師擁旄仗鉞<lb/>
　所以征叛逆而敷明伐此又金之威也爾其於人事則<lb/>
　使農夫業就商旅懋遷儲蓄邦家之重錢刀布泉之先<lb/>
<pb n="KR4h0139_WYG_100-2a"/>
此又金之利也彼觀其山川含育之秘採掇工取之程<lb/>
鎔鑄陶鈞之術雕鐫磨礪之形非一途而共貫實萬象<lb/>
而殊名用之為鼎天下之至寶用之為劔天下之至精<lb/>
用之為量天下之至信用之為鏡天下之至明亦有金<lb/>
河金瀨金潭金穴金谷金陵金城金埒紫山重夷吾之<lb/>
對光石訝胡人之別渤澥水之仙宫西北荒之神闕魚<lb/>
龍雀鳥之玩鐘鼔樓臺之列皆具美於明圖豈能窮於<lb/>
縷説余復何為長貧若斯揚雄之産非廣季布之諾無<lb/>
<pb n="KR4h0139_WYG_100-2b"/>
移嫌衆口之銷鑠嘉同心之見知命舛時泰將通復否<lb/>
徒效拙於凌霄實勞工於畫水無體物之竒䇿失縁情<lb/>
之妙㫖太冲三都分從陸雲之笑孟堅兩京甘受張衡<lb/>
之鄙<lb/>
　　金賦<hi>以至寳堅剛無所爭也為韻</hi>　　　　　<hi>唐</hi>韋　岫<lb/>
山育良金世名重寶當用事於素節實稟靈於𤣥造由<lb/>
是司歲之士敘秋之道其神曰蓐收其帝曰少昊相與<lb/>
搜瑰異發鏗鏘取我於麗水淬我以輕霜用爾之寒可<lb/>
<pb n="KR4h0139_WYG_100-3a"/>
以革溽暑之候用爾之勁可以摧烈火之剛遂重其珍<lb/>
遂宣其利披沙之狀咸出從革之形悉至含宇宙則範<lb/>
之以景名壓寰區則鑄之以神器其難得也黍累不棄<lb/>
分銖是爭約人以懸市遺子以滿籝國用築臺之禮賦<lb/>
揚擲地之聲或三緘而永保或一諾而必行斷以同心<lb/>
斯為盡善鑠於衆口喻彼相傾是以王者之時令修彛<lb/>
倫序泥封是用職貢有所垂衣守滿堂之誡命相興作<lb/>
礪之語則金為世出兩示天與乃懐貪以恣攫重諾而<lb/>
<pb n="KR4h0139_WYG_100-3b"/>
不捐鑽出䂮石斷樸攻堅大有鎔範小有雕鐫玩物既<lb/>
奢其器用窮兵又縱於戈鋋則地將愛矣君胡得焉又<lb/>
尅木之意深輔火之功寡傷水之閲世疾土之處下以<lb/>
勁挺司一方以滅裂視四者曰吾常卓爾子不知也况<lb/>
有百鍊之秀三品之殊藏之則潤屋可恃鍜之則切玉<lb/>
如無子豈能馳善價入巨冶隨我躍於洪鑪<lb/>
　　金精百鍊賦<hi>以良冶所求在於精鍊為韻</hi>　　<hi>唐</hi>周　渭<lb/>
有攻金之工兮求百鍊之精鋼涉越水之表登楚山之<lb/>
<pb n="KR4h0139_WYG_100-4a"/>
陽目眇眇而有待心揺揺而不遑工曰礦斯得鍊斯力<lb/>
夫何器之不良乃召風胡邀歐冶計日淹速商功衆寡<lb/>
我心天縱我力神假鼓焱槖以喧豗轟雲鎚而上下金<lb/>
火惟序載離寒暑光融融而燄燄疑雷擊以星流聲有<lb/>
往而有還若唱予而和汝始於一而終於百鍊既存而<lb/>
鍛乃舉成利器兮為國珍自私家兮獻公所於是礪以<lb/>
越砥淬於江流燦龜文於夐絶射龍藻於清浮將四海<lb/>
而是震豈千金而可求當赤帝之所提常聞逐鹿為庖<lb/>
<pb n="KR4h0139_WYG_100-4b"/>
丁之所得未見全牛金從鍊兮白受采知成形之所在<lb/>
金中選兮史亦書念逢時之不居故鍊金者非鎚鑪而<lb/>
勿用選士者非考覈而何於且金生土土效禎鍊於代<lb/>
代作程豈上決則凜然霜鍔下麾而炯若水精為邦如<lb/>
之何莫大於通變為金如之何必資於鍛鍊雖蹈刃以<lb/>
垂範諒申威而去戰俟袁宏之片言符薛燭之一見<lb/>
　　披沙揀金賦<hi>以求寶之道同乎選才為韻</hi>　　<hi>唐</hi>李　程<lb/>
物有感者其沙之同流韜至精之未吐俟明鑒以來求<lb/>
<pb n="KR4h0139_WYG_100-5a"/>
披隤沲歴汀洲期往而有覿必專而是謀若不克見何<lb/>
逺不討大無間於洪流細寧忽於潢潦必因目擊信夫<lb/>
川則效珍不假鏡臨所謂地不藏寶於戲未分美惡必<lb/>
在妍媸當有期於慎簡幸無見於忽遺經營乎永昌之<lb/>
日徘徊乎麗水之湄初若決浮雲揺星光之的的尺似<lb/>
剖羣蚌貫珠彩之纍纍充一鎰而有待貫三品而方期<lb/>
出輕漣而沈潛自照别麗景而光炅生姿洎乎沙之汰<lb/>
之既堅既好斷之則同心斯得用之則從革是寶必資<lb/>
<pb n="KR4h0139_WYG_100-5b"/>
作礪自同選衆以求仁曽是滿籝未若觀學而知道伊<lb/>
昔識真者寡罕遇良工遺我於一撮之内混我於衆流<lb/>
之中純固空知夫自守精英不得而外融與砂磧而雜<lb/>
居則如雲積處礦璞而自異詎可雷同寶既有矣况於<lb/>
人乎夫辨之掌握尚辱在泥塗則將排碧沙涉清淺雖<lb/>
有懐於揀金庻不遺於片善今則藻鑒既朗庸將自謀<lb/>
興公雅符於通論士衡猶患於多才不然者則懐寶而<lb/>
退矣曷為體物而來哉<lb/>
<pb n="KR4h0139_WYG_100-6a"/>
　　披沙揀金賦<hi>以求寳之道同乎選才為韻</hi>　　<hi>唐</hi>栁宗元<lb/>
沙之為物兮視汚若浮金之為物兮恥居下流沈其質<lb/>
兮五材或闕耀其德兮六府孔修然則抱成器之珍必<lb/>
將有待當慎擇之日則又何求配珪璋而取貴豈泥滓<lb/>
而有儔披而擇之斯焉見寶盪浸淫而顧盼指炫炅而<lb/>
探討動而愈出將去幽以即明涅而不緇實既堅而且<lb/>
好潛雖伏矣獲則取之翻渾渾之濁質見熠熠之殊姿<lb/>
久暗未彰亦冀將君是望先迷後得孰謂棄余如遺其<lb/>
<pb n="KR4h0139_WYG_100-6b"/>
隱也則雜昏昏淪浩浩晦英精兮自寶和光同塵兮合<lb/>
於至道其遇也則㪚奕奕動融融煥美質乎其中明道<lb/>
若昩兮契彼𤣥同儻或俯而不棄諒致美於無窮欲蓋<lb/>
而彰故炯爾而見素不索何獲遂昭然而發䝉觀其振<lb/>
彼汙塗積以錙銖研清暉而競出燿真質而將殊錐處<lb/>
囊而纖光乍比劔拭土而異彩相符用之則行斯為美<lb/>
矣求而必得不亦悦乎豈徒媚旭日以晶熒帶長川之<lb/>
清淺皎如珠吐類剖蚌而乍分粲兮星繁似流雲之初<lb/>
<pb n="KR4h0139_WYG_100-7a"/>
卷是以周詩作比而祈招即詠陸文可侔而昭明是選<lb/>
若然者可以議披沙之所託明揀金之所裁良工何逺<lb/>
善價員來拂以増光寧謝滿籝之學汰之逾朗詎慙擲<lb/>
地之才客有希採掇於求寶之際庶斯文之在哉<lb/>
　　披沙揀金賦<hi>以求寶之道同乎選才為韻</hi>　　<hi>唐</hi>席　夔<lb/>
寶之至者金實難儔何混質於微細每隨沙以沈浮不<lb/>
耀其光誠觀而莫辨退藏於密故披而可求𤣥鑒在人<lb/>
至誠斯保察晶熒於磧礫視隱映於潭島澹以冥搜靜<lb/>
<pb n="KR4h0139_WYG_100-7b"/>
而窮討翻混濁酌澄浩得之為利雖云貨以藩身揀必<lb/>
於精終是不貪為寳道以之至行無越思研精既辨取<lb/>
舍奚疑浩浩同流詎謂衆難分矣專專匪惑盡可汰而<lb/>
出之信多雜而不混何在小而見遺故得方以選才比<lb/>
諸振藻符至人和光之德明君子知微之道豈止匪固<lb/>
於窮思濫於中懐至寳竊𤣥功披隤沲而不厭積貨産<lb/>
以未豐則情惟盜比而業與商同也徒觀夫敷彩汙塗<lb/>
涅而不渝外濁如汨中明自殊養正以䝉潛雖伏矣從<lb/>
<pb n="KR4h0139_WYG_100-8a"/>
人之欲道豈逺乎彼荆山採玉河上求珠刖雙足而未<lb/>
偶冐萬死而爭趨匪曰能智是為至愚曷若隱而自彰<lb/>
微而可辨常保質於堅重匪淪精而展轉以是為德則<lb/>
和而不同以是為賢則舉不失選况今至珍必見朗鑒<lb/>
恒開細無不察大無不該在沈潛而未耀求揀鍊而斯<lb/>
來亦何必披鄱陽之沙方見為寶覽士衡之賦然後稱<lb/>
才<lb/>
　　披沙揀金賦<hi>以求寶之道同乎選才為韻</hi>　　<hi>唐</hi>張仲方<lb/>
<pb n="KR4h0139_WYG_100-8b"/>
披流沙之至寶惟良金而可求諒稟質以相混信韜光<lb/>
而莫儔處其汙而含潔潛其剛以產柔將陶甄以入用<lb/>
在晶熒而必收爾乃發彼衆彩瑩然祕寶砂礫之下自<lb/>
守其堅剛茫昧之中我得其精好逺邇必取纖微罔遺<lb/>
泛隤沲以吐色洗䝉垢以成姿匪塵泥之足亂豈玉石<lb/>
以生疑既乍明而乍滅在沙之而汰之同至人受汚以<lb/>
不吝等君子藏光以俟時且流形厚地晦質𤣥造厥貢<lb/>
取戒於不貪旁求必歸於有道然後百寶惟斥三品惟<lb/>
<pb n="KR4h0139_WYG_100-9a"/>
崇美價初炫微明内融晦沈潛而不雜秉熠爚以潛通<lb/>
將耀質而有異豈藏山之與同鑒裁無疲期必分於醜<lb/>
好拂拭相借固不假於磨礱俾精鍊以作範庶從革以<lb/>
成功亦何異夫才為物表道出常途標百行以卓爾摛<lb/>
繁文而煥乎每和光而不昧居衆流而有殊善惡由兹<lb/>
必分真偽於焉可辨雖知巳而見録本良工而妙選將<lb/>
永隔於下流且不遺於片善故明因特達道靡邅迴乍<lb/>
披之而可玩亦求之而乃來同無脛而斯感豈衆口以<lb/>
<pb n="KR4h0139_WYG_100-9b"/>
為猜今振藻以作賦而愧乎擲地之無才<lb/>
　　金受礪賦<hi>以聖無全功必資輔佐為韻</hi>　　　<hi>唐</hi>李　程<lb/>
惟礪也有克剛之美惟金也有利用之功利久斯尅猶<lb/>
或失其銛銳剛固不鄰是用假於磨礱不然何以興喻<lb/>
殷鑒譬后之聖金將有缺必假石以磨穎耀芒后若有<lb/>
遺必資賢而礪節砥行使藐鋒無白圭之玷令德有黄<lb/>
軒之盛取譬於攻金之工方期於政罔不正且夫利器<lb/>
久翳銛鋒不全參差冰缺掩冉苔聮價減千金之直文<lb/>
<pb n="KR4h0139_WYG_100-10a"/>
滅七星之躔非夫堅石之鍛乃礪乃巧匠之藏焉修焉<lb/>
又安得而昭宣若乃君上初臨德聲未溥令不盡一名<lb/>
不咸五筮微子牙之兆衮闕仲山之補非夫忠臣之扶<lb/>
危持顛英俊之左弼右輔又安得而稽古乃知君與臣<lb/>
兮相符金與礪兮相須離之而道斯逺全之而德不孤<lb/>
故為金也光乎九牧為君也配彼三無是以工必利其<lb/>
器君先擇其佐佐明則有融器鋭則不挫光茫乎擬之<lb/>
必斷恬澹乎立於無過亦何必俾鈍質不可礪俟昏德<lb/>
<pb n="KR4h0139_WYG_100-10b"/>
以將衰如銛刀罔能歛其鍔如朽索無或紐其維然後<lb/>
乃知利重乎磨損之又損為貴君宜乎諫善人不善之<lb/>
資况今聖上欽明英髦迭出恭黙思道曷髙宗之可侔<lb/>
輔弼納忠豈傅巖之攸匹宜乎哉超羲而越䕫朂而自<lb/>
必<lb/>
　　河上姹女賦<hi>以陰陽變化靈而最神為韻</hi>　　<hi>唐</hi>獨孤授<lb/>
坤載靈物母之者金稟清英乎元化耀方色乎少陰將<lb/>
善利以𢎞博豈難得而迥深河之水配融衍以表性女<lb/>
<pb n="KR4h0139_WYG_100-11a"/>
之質齊婉潔而為心無脛而將無翼而翔靜波空而鏡<lb/>
朗動星駭而珠光體之則剛柔可易形之則大小無方<lb/>
爛其春冰莫能解之以明庶炯爾秋露孰能晞之以朝<lb/>
陽以登真者尚其變我色則為黄為丹彼神則九鍊九<lb/>
轉驗此金訣求諸大化理契斯伏可得而長存致乖而<lb/>
飛莫知其所舍乃有志翹鴻寶心繫紫庭閟響岑寂棲<lb/>
真窅冥赫珠光之炎上陶素質之陰靈茍還丹可以變<lb/>
其骨非有力所能制其形飄然將駕夫雲螭渺然或觴<lb/>
<pb n="KR4h0139_WYG_100-11b"/>
於瑶池望三山以增逝顧九野而興悲後天之術兮曾<lb/>
莫勤斯朝菌之秀兮不其殆而夫以見索隱以明推晦<lb/>
究精理其必然玩常情以多昧伊姹女之為美諒山經<lb/>
之所最且其受制黄牙可效於物寧若虚聞綘雪莫耀<lb/>
於代是將涉天潢者我道其津首雲路者我清其塵方<lb/>
乘化以適道孰知夫所以能神<lb/>
　　黄冶賦<hi>有序</hi>　　　　　　　　<hi>唐</hi>李德裕<lb/>
蜀道有青城峨嵋山皆隱淪所託辛亥歲有以鑄金術<lb/>
<pb n="KR4h0139_WYG_100-12a"/>
干余者竊歎劉向累世懿德為漢儒宗其所述作根於<lb/>
聖道猶愛信鴻寶幾嬰時戮况流俗之士能無惑於此<lb/>
乎因作賦以正之<lb/>
漢武帝遭世界承平百蠻以寧自謂德盛堯禹功髙湯<lb/>
武聞昇龍於鼎湖乃甘心於虚佇有方士李少君譎詭<lb/>
丕誕乗邪進取盛稱化丹砂為黄金可以登青霄而輕<lb/>
舉時董大夫侍側帝曰子嘗知其術乎仲舒進曰臣唯<lb/>
聞天地變化聖人鎔範方士之言以為紿誕至如圓方<lb/>
<pb n="KR4h0139_WYG_100-12b"/>
為鑪造化為冶鼓風為橐熾陽為火𤣥黄之氣絪緼和<lb/>
粹稟而生者為仁為智是以生寶實蕃終古不匱天地<lb/>
之鎔範也若是及夫堯舜之化大道為鑪中和為冶聲<lb/>
敎為橐文明為火以法天為造以積賢為寶是以得其<lb/>
鴻名後天難老至於仲尼為佐大莫能致猶鑄顔與冉<lb/>
抵以極摯聖人之鎔範也取類若乃不務逺德營信祕<lb/>
籙祈年永久以極嗜欲斯則不由於正道無益於景福<lb/>
帝曰善乃罷方士而去之故得漢道隆盛令名不虧<lb/>
<pb n="KR4h0139_WYG_100-13a"/>
　　錢賦　　　　　　　　　　　<hi>明</hi>黄省曽<lb/>
有物於此生於太昊取諸流泉非規非矩裏方外圓非<lb/>
帛非粟日用首先不足而行匪翼而鶱什伍以居背腹<lb/>
相聨虚中善受長於紀年好逐貪鄙恒逺聖賢芳者使<lb/>
穢樸者使姦興災召戾昏智隕廉劇營務殖天下趨焉<lb/>
舟波騎險鷙取孔艱巧聚必㪚廣溢易顛臣愚不識敢<lb/>
請大賢乃謂之曰此夫肉幕周美而躬被文章者歟鑪<lb/>
冶陶範而鎔鍊肖質者歟逆求悖出身斃名破求之不<lb/>
<pb n="KR4h0139_WYG_100-13b"/>
息老而益篤者歟充羨者仇讐為戚單虚者密親且攜<lb/>
目曰銅臭淆以錫鉛作偽欺世而盛顯者歟千文成貫<lb/>
五銖為體凡今之人皆與終始是之謂錢理<lb/>
　　碎珠賦　　　　　　　　　　<hi>梁</hi>吳　均<lb/>
寶月生焉越浦隨川標魏之美擅楚之賢既登席而趨<lb/>
麗亦綴履而升妍豈銜恩以赴時獨皎珮而騰天瀛淮<lb/>
激電甘海震雷明珠碎矣於川之隈視圓流而失轉見<lb/>
折水之亡迴謝驪宮之瑞飾粉靈蚌之神胎若有人兮<lb/>
<pb n="KR4h0139_WYG_100-14a"/>
聲茫昧芳徽斷兮明珠碎明珠碎兮愴何宣珠之形兮<lb/>
不復全撫陸離之瓊珮弔幽翳之金筵豈照車與璿燭<lb/>
但黄塵及寒煙聊歌曰玉山之津兮巳濡幽蘭之草兮<lb/>
亦舒又聞珩璧之獨照不見掌上之明珠已矣哉若使<lb/>
青雲之可尚當與碎珠之同棲<lb/>
　　明珠賦　　　　　　　　　　<hi>唐</hi>王奉珪<lb/>
歴衆珍以探美惟明珠之獨妍自然虚靜不假雕鐫光<lb/>
熠熠以照物勢規規而抱圓西山之下隨珠星而隱見<lb/>
<pb n="KR4h0139_WYG_100-14b"/>
東海之上逐明月而虧全故能色奪琉璃光射金玉鮫<lb/>
人泣吳江之際遊女弄漢臯之曲在蜀郡而浮青居石<lb/>
家而自緑無脛而至有感必通去映魏車之乗來還合<lb/>
浦之中垂輕簾而璀璨綴蛛網之玲瓏然明鑒不渝竒<lb/>
如何賞觀之則符彩溢目捧之則分明盈掌使野客取<lb/>
於驪龍仙帝歸之象罔豈直水懐川媚夜光晨朗而已<lb/>
哉偉夫宛轉周流通冥洞幽物有求於我我於物無求<lb/>
是則文魚謝恩將我酬於漢室靈蛇報德將我荅於隨<lb/>
<pb n="KR4h0139_WYG_100-15a"/>
侯則知珠之為用久矣為用深矣一丸則鶴贈於噲參<lb/>
九曲乃蟻穿於夫子所貴藏於寶匣不可避於金市有<lb/>
被褐之士懐而不厭敢向君以暗投請不驚於按劔者<lb/>
也<lb/>
　　海客探驪珠賦<hi>以上下其手擘波及龍為韻</hi>　<hi>唐</hi>張　隨<lb/>
靈海洶洶爰有泉兮其深九重中有明珠上蟠驪龍難<lb/>
犯之物兮不可觸希代之寶兮不可逢矧奫淪之莫究<lb/>
曷揭厲之能從爰有海客賁然來適利實誘𠂻舉無遺<lb/>
<pb n="KR4h0139_WYG_100-15b"/>
策乃顧而言曰見機而作不索何獲我心茍專而至寶<lb/>
可取我力茍定而洪波可擘既覽川媚之容遂探夜光<lb/>
之魄伊彼勇者吁可駭也俯身於碧沙泉厎揮手於驪<lb/>
龍頷下所謂明淺深斷取捨而巳觀其發跡潛往澄神<lb/>
黙想俄徑寸以盈握倏光輝而在掌初解磧礫訝潭下<lb/>
星懸稍出漣漪謂川旁月上鄙鮫人之慷慨殊赤水之<lb/>
罔象然則冐險不疑懐貪不思幸竊其寶幸遭其時向<lb/>
使龍目不寐龍心是欺則必奪爾魄啖爾肌救蒼黄之<lb/>
<pb n="KR4h0139_WYG_100-16a"/>
不暇何採掇而得之想夫人不亦危矣驗乎事良亦淒<lb/>
其則知計非爾久利非爾有必以其道亮自至而無脛<lb/>
是忽其生奚獨虞於傷手亦由貪夫狥財自貽伊咎君<lb/>
子逺害唯儉是守故車乘見驕於宋客驪珠垂誡於莊<lb/>
叟於戲我躬不保雖寶謂何彼險不䧟雖珍則那子産<lb/>
常譏於狎水仲尼昔歎於憑河因政則來格感恩則匪<lb/>
他漢武帝受報於昆明之岸孟嘗君反輝於合浦之波<lb/>
豈與彼而同科哉驪龍之泉物不敢入緯蕭之子一以<lb/>
<pb n="KR4h0139_WYG_100-16b"/>
何急其父乃鍛其珠朂其習能往也可及不能往也不<lb/>
可及<lb/>
　　珠還合浦賦<hi>以不貪為寶神物自還為韻</hi>　　<hi>唐</hi>尹　樞<lb/>
驪龍之珠無脛而至駭浪浮彩長川再媚迴夜光之錯<lb/>
落反明月之瑰異非經漢女之懐寧泣鮫人之淚狀徵<lb/>
既往莫究奚自偶良吏兮斯來遇貪夫兮則閟想夫旋<lb/>
返之儀圓明可期輝如電轉粲若星馳光浦漵竄蛟螭<lb/>
映沙礫晃漣漪在暗而投誠則悲路人未鑒沈泉而隱<lb/>
<pb n="KR4h0139_WYG_100-17a"/>
亦常表帝者無為欣出處兮據德幸浮沈兮中規是以<lb/>
特表殊姿潛懐有道中含逸彩上繫𤣥造醜當時之饕<lb/>
餮應為政之美好真列郡之尤祥實重泉之至寳於是<lb/>
焕清瀨輝淺灣奔璀璨走爛斑豈能與石前却隨流往<lb/>
還泛連波之下盈一水之間而巳哉兹川兮始明老蚌<lb/>
兮勿剖瓴甋兮罷笑瓊瑰兮莫偶抱圓質而胥既揚衆<lb/>
彩而未久方載沈而載浮且曷澣而曷不玉非寶泉戒<lb/>
貪實為國之司南誠感神德繄物在為政之不咈愚是<lb/>
<pb n="KR4h0139_WYG_100-17b"/>
以頌其寶而悦其人美斯政而感斯珍想沿洄於舊渚<lb/>
念涵泳於通津則知美政不逺嘉猷入神故中潛皎皛<lb/>
下沈奫淪轉則無纇磨而不磷誠丹泉之莫擬諒赤水<lb/>
之非珍茍或疑此為虚誕願徵之於水濱<lb/>
　　珠還合浦賦<hi>以不貪為寶神物自還為韻</hi>　　<hi>唐</hi>陸復禮<lb/>
珠行藏兮與道為鄰政善惡兮感物生神私以務貪必<lb/>
去土而匿耀光之崇儉則還浦而歸淳我政無累匪求<lb/>
而至宛若中流昭然明媚對三光而分色契一德而潛<lb/>
<pb n="KR4h0139_WYG_100-18a"/>
致盈虚無朕不隨月魄以哉生往返有孚殊異奔星之<lb/>
出使徒見其表跡罔知其奚自覩映水之新規謂沈泉<lb/>
之初棄為人利也且一貫以稱珍與衆共之雖十斛而<lb/>
不匱然知此珠之感唯政是隨當政至而則至偶俗離<lb/>
而則離人而無道兮不去何以人而有德兮不復何為<lb/>
止舊浦而可採同暗投而在斯質若纍纍疑㸃綴於霄<lb/>
漢色仍皎皎終炫燿乎漣漪且夫彼邦政悖我則為不<lb/>
居之物彼邦政閒我則能應道而還豈專巨蚌是剖實<lb/>
<pb n="KR4h0139_WYG_100-18b"/>
惟無脛而走將不貪以共存非甚愛之能守浦之不吝<lb/>
任變化以往還珠之圓來辨政理之姦不誠可以孚明<lb/>
可以久處泥沙而有光知進退而不茍利用溥博何必<lb/>
取之於龍頷報德𢎞多奚猶得之於蛇口其來也所以<lb/>
輔正其去也所以戒貪警循良之夕惕俾傲狠以知慙<lb/>
勿以珠為藴蓄勿以珠為珍好且還浦而難期且離邦<lb/>
而難寶將守之而勿失在閑邪以存道<lb/>
　　珠還合浦賦<hi>以不貪為寶神物自還為韻</hi>　　<hi>唐</hi>令狐楚<lb/>
<pb n="KR4h0139_WYG_100-19a"/>
物之多兮珠為珍通其貨而濟乎人纔披沙以皛耀俄<lb/>
錯彩以璘玢避無厭之心去在他境歸克儉之政還乎<lb/>
舊津繇是觀德孰云無神相彼南州昔無廉吏富期潤<lb/>
屋貪以敗類孤漢主析珪之恩奪蒼梧易米之利濫源<lb/>
既啓真質斯閟從予舊而不遐諒天視兮有自孟君來<lb/>
止惠政潛施欲不欲之欲為無為之為不召其珠珠無<lb/>
脛而至不移其俗俗如影之隨爾其狀也上掩星彩遥<lb/>
迷月規粲粲離離與波逶迤乍入潭心時依浦口驚泉<lb/>
<pb n="KR4h0139_WYG_100-19b"/>
客之初泣疑馮夷之始剖依於仁里天亦何言富彼貪<lb/>
夫神之所不沙下兮泥間韜光而自閑映石華之皎皎<lb/>
雜魚目之鰥鰥豈比黄帝之使罔象𤣥珠乃得藺生之<lb/>
詭秦主荆玉斯還繇是發潤洲蘋増輝岸草水容益媚<lb/>
澤氣彌好川實效珍地寧愛寶隱見諒符乎龍躍虧全<lb/>
非繫乎蚌老豈惟彰太守之深仁可以表天子之至道<lb/>
觀夫杲耀外澈英華内含飾君之履兮豈不可照君之<lb/>
車兮豈不堪猶未遭於采拾尚見滯於江潭雖舊史之<lb/>
<pb n="KR4h0139_WYG_100-20a"/>
録與前賢之談終思入掬以騰價永得書紳而厲貪於<lb/>
惟明時不貴異物徒飭表者招累而握珍者難屈是珍<lb/>
也居下流而委棄歴終歲而煙鬱望髙鑒兮闇投幸餘<lb/>
波之洗拂<lb/>
　　商丘開冰得明珠賦　　　　　<hi>唐</hi>王季友<lb/>
專心所感偽物皆成若商丘之始泳得明珠於至精以<lb/>
荷畚之窘揖乘軒之榮曽狎侮之不暇孰招延而有情<lb/>
惟此翁者古之愚也存己性之任真謂人言之無假守<lb/>
<pb n="KR4h0139_WYG_100-20b"/>
其抱朴之意不知翫人之事信河水之深曲是寶珠之<lb/>
所置洪流沃日吁萬丈之層潭絶岸排雲抱千艘之險<lb/>
地無鳥獸之敢近豈泥沙之可得何長舌之見欺遂投<lb/>
身於不測膺騰於泉客之繳足跡於馮夷之域奫淪未<lb/>
逺覺圓質之當捫滉瀁無涯見孤光之上逼於是握照<lb/>
乘之珍出重泉之濱星輝耀掌雪彩環身當太陽之益<lb/>
照射衆象而驚新虚白無瑕粲瓊華而納景清規半溼<lb/>
炯冰狀而流津足使居常者駭異輕薄者居厚瞪睢盱<lb/>
<pb n="KR4h0139_WYG_100-21a"/>
之拙目鉗胡盧之笑口不待驪龍之睡無勞巨蚌之剖<lb/>
超萬頃而一合由素無而忽有彼非他能道在至信茍<lb/>
志氣之克專實人靈之與進脱用心之疑惑必在物而<lb/>
多吝故事無可否精求乃獲泉非合浦尚謂出其明珠<lb/>
地比荆山固可營其拱璧彼移山於海飲羽於石皆非<lb/>
自然之致力繄敢而後適<lb/>
　　西域獻徑寸珠賦<hi>以澤浸四荒非寶逺物為韻</hi>
　　　　　　　　　　　　　　　<hi>唐</hi>吕　穎<lb/>
<pb n="KR4h0139_WYG_100-21b"/>
西域遐方獻純精之天産申重寶之帝鄉豈不以至誠<lb/>
感而靈必自順惟徳動而坤珍莫藏不然何慕有於中<lb/>
土而走無脛於外荒彼珠之靈積陰之魄稟金氣而堅<lb/>
固韞河潤之耀澤布指而小大無差洞物而纖毫不隔<lb/>
迥夜常滿初月每讓其圓明爽曙欲凝髙星自掩其孤<lb/>
白信殊方所秘亦希代難致奪夏璜以為美齊楚璧而<lb/>
積異將配天光以輔三助皇明而照四積石峰峻燉煌<lb/>
路逺馳輝於晦磧之中流晶於白日之晩將為表龍旗<lb/>
<pb n="KR4h0139_WYG_100-22a"/>
而綴鸞輅必將誇池臺而耀宮苑殊不知以萬邦為慮<lb/>
者此獻則違以三德為寶者此寶則非價越千金我當<lb/>
俯念其十産光含徑寸吾將靜照於九圍乃遂沈泉而<lb/>
反樸俾其媚川而自輝且立德者惟儉之本作貢者亦<lb/>
土之任剖蚌而獻既不編於夏書為器成之尚有干於<lb/>
時禁茍奪山川之精魄是虧雨露之恩浸所以前代有<lb/>
訓不珍異物誇齊威者再論而皆慚求蘇則者一言而<lb/>
自屈豈若我全明德體大道照耀也不假隨侯之珍貞<lb/>
<pb n="KR4h0139_WYG_100-22b"/>
靜也自同罔象之寶由是化中國而及外夷如風之偃<lb/>
草<lb/>
　　鍛破驪龍珠賦　　　　　　　<hi>唐</hi>李　迪<lb/>
彼津之叟兮愛子何多碎驪龍珠兮心亦匪他為敎誡<lb/>
之大者猗嗟乎其義則那夫此珠者寶之至也産乎北<lb/>
海之重泉在乎驪龍之頷下海茫茫兮不測龍呀呀兮<lb/>
若鬬當求利以輕生因没波而直透潛行伏踴既驚且<lb/>
覯賣萬死以觸鱗幸一冐而匪宼父兮畜我子則告之<lb/>
<pb n="KR4h0139_WYG_100-23a"/>
曽是憑怒無然小慈斤其珠而不納乃命石以興詞且<lb/>
龍之得水變化無巳奮迅而江海沸騰一噴而雲雷四<lb/>
起攫拏山石碎摽捎林木靡不遇睡之時必為齏粉矣<lb/>
於焉抗手勃然瞋目當鍛孰云於徑寸贖罪寧論於十<lb/>
斛因而鍛之星芒迸燭雖有虧於照乘亦無譏於毁匵<lb/>
豈不知貴踰雙璧價重連城鬻之可以求富獻之可以<lb/>
取榮將以謀孫翼子慎檢而行平窒茍偷之路安和性<lb/>
命之情不然者罔象得之而何重天吳得之而何輕如<lb/>
<pb n="KR4h0139_WYG_100-23b"/>
此則南華之道尊真經之教貴以證輕重之戒以拂夸<lb/>
矜之累俾龍全難得之珠人獲不貪之利揚風激俗淳<lb/>
源化被酌斯事之為言繄可以用之而無既<lb/>
　　投人夜光賦　　　　　　　　<hi>唐</hi>梁德裕<lb/>
士有作吏君之具臣玉無能以藉手貨不足於藩身曠<lb/>
歲月緇風塵為大夫兮既屈因君子兮求伸載剖厥蚌<lb/>
將投於人恐魚目以相衒乃龍頷以取真得徑寸之寶<lb/>
是千金之珍表裏照爛晶光動澈體有象而至圓色無<lb/>
<pb n="KR4h0139_WYG_100-24a"/>
瑕而自潔滿若墜露明如積雪髙秋之夜月孤上長河<lb/>
之曉星未滅懿此特達湛夫龍光掩趙璧十城之價合<lb/>
吳鉤千户之鄉不假琢磨自無白圭之玷匪同銷鑠乃<lb/>
越黄金之剛願輝君之掌握而燭君之殿堂必將光輔<lb/>
上台儀形大道慙魏車之承照哂夏璜之有考遇物則<lb/>
遷從人攸好飾春申之履曰非難得之貨遷太守之邦<lb/>
蓋是不貪之寶傳可歴代賞無溢尤復喜鑒於明哲敢<lb/>
自陳於暗投勿以無媒按劒而相拒勿以無脛委地而<lb/>
<pb n="KR4h0139_WYG_100-24b"/>
不收同作貢於楚國而便契於隨侯俾懐寶之君子盡<lb/>
銷聲而莫遊<lb/>
　　蟻穿九曲珠賦<hi>以延一縷以尋之為韻</hi>　　<hi>唐</hi>楊　濤<lb/>
蟻為質兮微渺珠有竅而虚圓茍一縷之是繫雖九曲<lb/>
而可穿當通幽以洞微絲莫能貫俾有條而不紊蟻可<lb/>
知先始蠢蠕以中出稍連緜而外延豈不以内彼鴻輝<lb/>
曳兹纖縷纔容小往之徑乍見規行之迂入惟追典窮<lb/>
瑩質以誠難途非履端觀巧歴而可數宛轉而進縈紆<lb/>
<pb n="KR4h0139_WYG_100-25a"/>
是尋似登折坂之峻如出重泉之深始九折以漸達終<lb/>
一貫而克任去似洞中方遊剖蚌之質動殊牀下奚聞<lb/>
鬬牛之音是知聖者之使宛如窮理誠在小而罔遺俾<lb/>
入微而有以蟻周遊而在内進必束身絲抽縷以貫中<lb/>
出如繞指隔青縈而可見如遥遶而未巳茍非委實而<lb/>
行之安得茹柔而展矣詰屈若兹周流出之當曲轉之<lb/>
中才可容髪既旁通之後亦既牽絲茍柔弱之是引則<lb/>
繚繞而莫辭雖云曲徑而入終殊在垤之時斯則貫纍<lb/>
<pb n="KR4h0139_WYG_100-25b"/>
纍而匪匹達規規而如一求蹊而投彼夜光出室而曽<lb/>
非時術兹蟲也小而近智故可以穿無纇之質<lb/>
　　綴珠為燭賦<hi>以有光照夕深宮朗然為韻</hi>　　<hi>唐</hi>王　粲<lb/>
碧雲初合兮金烏已藏深宮欲暝兮歡娱未央因綴明<lb/>
珠之彩將為列燭之光出寶篋以規圓呈姿璀璨入雕<lb/>
籠而豔發香照熒煌當其竹箭迎昏蘭林向夕司烜氏<lb/>
却朱火之耀守藏吏進驪龍之魄然後縈縷花抱籠紗<lb/>
霧隔亦猶燎紅蠟而爇靈麻可得燒椒房而焕瑶席風<lb/>
<pb n="KR4h0139_WYG_100-26a"/>
　來不動凝四座之清輝夜久逾明貯一堂之虚白由是<lb/>
　價掩聨璐形疑列錢誠非其人火曰火可謂乎自然而<lb/>
　然本出蚌胎翻為龍銜於玉宇從離蛇口㡬驚蛾拂於<lb/>
　瓊筵觀其布質䦨干含輝晃朗分持而清夜星列迥舉<lb/>
　而寒軒月上纍纍交映曽無見跋之嫌爛爛相鮮誰起<lb/>
　偷光之想莫不揚彩金屋増華桂宫幕以煙綠布而燄<lb/>
　紅欄檻如曉杯盤若融孕美於瑠璃窻裏淪精於雲母<lb/>
　屏中是以名擅夜光功叅庭燎妍醜無隱毫芒必照故<lb/>
<pb n="KR4h0139_WYG_100-26b"/>
　得結緑懸黎之寶不敢稱珍龍膏豹髓之燈於焉寢耀<lb/>
　且飾履者於義尤侈為簾者其功未深曷如倣此圓潔<lb/>
　資乎照臨遂使或怨長宵得縱秉遊之樂有居幽室不<lb/>
　生欺暗之心雖則魚目難儔金釭非偶終罹好寶之誚<lb/>
　不免窮奢之詬燭兮燭兮儒執智以為之視隨侯而何<lb/>
　有<lb/>
　<lb/>
御定歴代賦彚巻九十七<lb/>
</p>
<p>
</p>
  </div>
</body>
</text>
</TEI>
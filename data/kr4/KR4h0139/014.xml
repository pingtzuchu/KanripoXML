<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0139_WYG_014-1a"/>
　欽定四庫全書<lb/>
御定歴代賦彚巻十一<lb/>
　　嵗時<lb/>
　　　中和節百辟獻農書賦<hi>以嘉節初吉修是農政為韻</hi>
　　　　　　　　　　　　　　　　<hi>唐</hi>侯　喜<lb/>
　我后令節中和孔嘉凍巳全解桃仍欲華慶賞之多燕<lb/>
　樂既均於九有播植之始教化爰貞於四遐於是心膂<lb/>
　周召股肱稷卨洎彼庶尹當兹新節陽和溥暢言拜賜<lb/>
<pb n="KR4h0139_WYG_014-1b"/>
　於生成稼穡艱難乃載陳於睿哲觀其克合天意咸造<lb/>
　皇居僉曰國以人為本人以食為儲政令不差則華夷<lb/>
　知勸水旱無備則倉廪其虚且自古在昔靡不有初敬<lb/>
　授人時而堯典垂記大無禾麥則魯史頻書今陛下䕫<lb/>
　䕫慄慄日慎一日惟人是憂惟農是恤是以域中無事<lb/>
　海内殷實人獻其誠神降之吉臣等叨遇昌運思裨大<lb/>
　猷惟兹南畆可致崇丘䖍考令辰實當四仲之首敬舉<lb/>
　彞典庶為六府孔修豈止合彼九疇冠夫百氏髙懸象<lb/>
<pb n="KR4h0139_WYG_014-2a"/>
魏必日就而月將永播蒸黎自風行而草靡帝曰善哉<lb/>
子之言是於變時雍恭慎是宗應天地中和之氣備朝<lb/>
廷中和之容君告成中和之功久而作樂臣獻守中和<lb/>
之術先告三農此所謂超羲越軒臣賢主聖樹光宅之<lb/>
深本為經邦之善政美哉啓沃之義於斯為盛<lb/>
　　中和節百辟獻農書賦<hi>以嘉節初吉修是農政為韻</hi>
　　　　　　　　　　　　　　　<hi>唐</hi>賈　餗<lb/>
聖上覩萬國之無事偉三農之可嘉因月令之初爰詢<lb/>
<pb n="KR4h0139_WYG_014-2b"/>
播植俾年豐之慶無隔幽遐於是文武畢陳威儀斯列<lb/>
爰修耒耜之務用廣異同之說將期國實京坻人懐禮<lb/>
節捧書而進知地利之可分足食是圖見天心之載恱<lb/>
既而啓文字儼簪裾煥䕫龍之獻納掩河洛之圗書得<lb/>
富國以如此契生人於厥初稽重榖之言徒稱董仲驗<lb/>
深耕之法何媿朱虚所以候驚蟄之辰應夾鍾之律昭<lb/>
八政之所用蓄九年之罔失是藨是蓘將致乎千斯倉<lb/>
爰始爰謀必因乎四之日故當載陽之候以進為邦之<lb/>
<pb n="KR4h0139_WYG_014-3a"/>
術俾農識不耕之凶嵗獲終畆之吉且中也者表天地<lb/>
之交泰和也者象徳化之優柔致中和之令節展稼穡<lb/>
之允修將明肥磽異等豐歉殊收人靡在阿之歎野傳<lb/>
擊壤之謳巳矣哉富庶之規既如此弼諧之道必於是<lb/>
佐𤣥化之風行動黎元而草靡故得祥生地表慶發天<lb/>
宗百榖允修臣罔慙於后稷兆人乃粒帝有邁於神農<lb/>
伊斯事之明盛掩前代之輝映因獻壽之嘉辰遂啓心<lb/>
於善政何必考李悝之地力覽崔實之月令懿此羣公<lb/>
<pb n="KR4h0139_WYG_014-3b"/>
之書永作九州之慶<lb/>
　　中和節百辟獻農書賦<hi>以嘉節初吉修是農政為韻</hi>
　　　　　　　　　　　　　　　<hi>唐</hi>胡直鈞<lb/>
農為務本春則嵗華和者取至和之靡忒中者象居中<lb/>
之莫邪吾君將以發教源於仲序配節令於孔嘉知稼<lb/>
穡之道則無逸之書何逺覩播植之論審后稷之訓不<lb/>
遐至若四海無事萬方胥恱野思疆理之勤朝有田疇<lb/>
之說鑄兵器為農器更舊節為新節天子方坐承明之<lb/>
<pb n="KR4h0139_WYG_014-4a"/>
廬端穆清之居百執事孜孜而奉職羣有司濟濟以進<lb/>
書曰陛下徳被淳古時登太初念耘耔之勤每思親勞<lb/>
佇豐年之應曽不自虚臣所以極聞見而獻可庶將獲<lb/>
小大之所如伏以羲徇平秩時在元吉既錢鏄之徒營<lb/>
固準直而何失遲西成於遺秉之嵗戒東作於寅賓之<lb/>
日庶居勤之輩咸執其常惰游之人罔敢不率皇上諧<lb/>
衆議允嘉猷載耒耜而親耕天下皆勸率公卿而終事<lb/>
庶績咸修然後創典章頒逺邇斯載耕之自此佇多稔<lb/>
<pb n="KR4h0139_WYG_014-4b"/>
之於彼稽汜氏之法未足方之考周官之規諒當改是<lb/>
豈不以羣下執躬在上務農故將降𤣥功於后土介景<lb/>
福於天宗况令節適時良圗合盛近可法於三務逺從<lb/>
規於八政豈將獨播美於兹辰冀終古而輝映<lb/>
　　中和節百辟獻農書賦<hi>以嘉節初吉修是農政為韻</hi>
　　　　　　　　　　　　　　　<hi>唐</hi>鄭式方<lb/>
聖人清謐六合車書一家皇心協於天統節令徴為國<lb/>
華思播植以富人故農書是進建中和而照物俾淳風<lb/>
<pb n="KR4h0139_WYG_014-5a"/>
不遐是以四夷即叙九榖用嘉當其天廟祗臨韶光發<lb/>
洩二月初吉式協於農祥三務成功不虧乎嵗節授其<lb/>
時用天之道進其書知人則哲一人垂拱以憂勤百辟<lb/>
獻章而誠竭於是元老進而言曰陛下道洽無外化康<lb/>
有截猶慮九扈未𢎞三時尚缺命陳書而王化可闡俾<lb/>
知方而農政斯列既戒既種粢盛之望有期弗震弗渝<lb/>
地利之宜奚設豈不以寒氣總入春陽始初陳乎五種<lb/>
之用本乎三農之書王者則千畆是藉庶人則中田有<lb/>
<pb n="KR4h0139_WYG_014-5b"/>
廬故年榖之順不差物力之功克實首嘉節而東作方<lb/>
起符中星而西成乃畢其殖也習無不利其耕也動罔<lb/>
不吉然後邦國知息節之宜象魏識勸農之術於以見<lb/>
君臣克協於以見土榖惟修足食表豐年之慶多稌興<lb/>
大田之猷且夫節者育物於生成農者豐功於遐邇善<lb/>
宣兮時罔不若化洽兮物無非是乃疆乃理歌積庾於<lb/>
京坻有翼有憑致殊方之率俾非我后聖應太昊徳包<lb/>
神農則不能盡地力祈天宗故得貞萬姓行八政幸沐<lb/>
<pb n="KR4h0139_WYG_014-6a"/>
化於和平庶采葑而謡詠<lb/>
　　清明日恩賜百官新火賦<hi>以題為韻除清字</hi>
　　　　　　　　　　　　　　　<hi>唐</hi>謝　觀<lb/>
國有禁火應當清明萬室而寒灰寂滅三辰而纖靄不<lb/>
生木鐸罷循乃灼燎於榆栁桐花始發賜新火於公卿<lb/>
由是太史奉期司烜不失平明而鑽燧獻入匍匐而當<lb/>
軒奏畢初燄猶短新煙未密我后乃降睿㫖兹錫有秩<lb/>
中人俯僂以聳聽蠟炬分行而對出炎炎就列布皇明<lb/>
<pb n="KR4h0139_WYG_014-6b"/>
於此時赫赫遥臨遇恩光於是日觀夫電落天闕紅排<lb/>
内垣乍歴闈璅初辭渥恩振香爐以朱噴和曉日而燄<lb/>
翻出禁署而螢分九陌入人寰而星落千門於時宰執<lb/>
具瞻髙卑畢賜降五侯以恩渥歴庶僚以簡易煖逐來<lb/>
命風隨逸騎入權門見執熱之象閱有司識燭幽之義<lb/>
咸就地以照臨示廣徳之遐被於是傳詔多士同歡令<lb/>
晨將以明而代暗乃去故而從新均於庭燎貺彼元臣<lb/>
燿燿當門煙助松篁之茂熒熒滿目燄如桃李之春羣<lb/>
<pb n="KR4h0139_WYG_014-7a"/>
臣乃屈膝辟易鞠躬踧踖捧煦育之恩惠受覆載之光<lb/>
澤各罄謝懇競輸忠赤拜手稽首感榮耀之無窮舞之<lb/>
蹈之荷鴻私之累百然後各爨鼎鑊傳輝膳官爭焚爐<lb/>
炷競爇膏蘭銷冷酒之餘毒却羅衣之曉寒方知春秋<lb/>
故事未逾於我周禮救災徒稱變火曷若賜於百官萬<lb/>
方同荷<lb/>
　　取榆火賦<hi>以方春改火用榆鑽燧為韻</hi>　　　<hi>唐</hi>王　起<lb/>
國家布和令稽舊章候葭灰之所應取榆火之有常鑽<lb/>
<pb n="KR4h0139_WYG_014-7b"/>
之彌堅初若切磋之響動而愈出俄生煒燁之光火則<lb/>
循利人惟嚮方豈徒宣明於四海固將貽範於百王時<lb/>
也遲遲日昇習習風至太蔟中律勾芒整轡擇木之宜<lb/>
順天之利歴歴初種常散莢而如錢煌煌是求必鑽木<lb/>
而成燧曲直有倫尋尺為珍啓炎上之氣當發生之辰<lb/>
佐暄妍於獻嵗助煦嫗於陽春比皇明之燭幽既自邇<lb/>
而及逺叶時令而委照是舎舊而謀新始青林兮見採<lb/>
終洪鑪兮有待鬱攸之氣方騰枯槁之容不改其執熱<lb/>
<pb n="KR4h0139_WYG_014-8a"/>
也殊金燧之感其攻堅也非水石之鑽佩之或雜於刀<lb/>
礪用之以代其槐檀運手而緑煙乍起屬目而朱燄可<lb/>
觀餘燼收之而有耀死灰然之而孰難束藴是繁抱焦<lb/>
衆夥何鎔鑄而不賴何燔炙而不可紅星忽迸不異乎<lb/>
種天之星朱火既非詎同夫敲石之火則知調其玉燭<lb/>
取彼白榆誠國之美利亦君之逺圗始韜光而無朕卒<lb/>
既燥而有孚所以微成於著有生於無豈徒嚴凝之鄉<lb/>
樹於北塞晼晩之景失於東隅宜乎大化不爽餘光必<lb/>
<pb n="KR4h0139_WYG_014-8b"/>
共莫不愛一人之大化為百姓之日用<lb/>
　　禊賦　　　　　　　　　　　<hi>晉</hi>夏侯湛<lb/>
羡暮春之嘉辰美靈氣之和柔結方軌於泰路敷令節<lb/>
而宣游爾乃<hi>原本闕四字</hi>鈴鳴擢翠旂垂繁纓微雲乗軒清<lb/>
風巻旌飛輪焱起良馬電驚車駕鱗萃男女霧㑹服煥<lb/>
羅縠翠翳連盖縈香丸於素襟結九齡乎時外燦爛虺<lb/>
韡焜曄發越若乎朝春挺葩夕霞抱月爾乃臨清流背<lb/>
緑柯雲幕髙接丹組四羅<lb/>
<pb n="KR4h0139_WYG_014-9a"/>
　　洛禊賦　　　　　　　　　　<hi>晉</hi>張　協<lb/>
夫何三春之令月嘉天氣之氤氲惠風穆以布暢百卉<lb/>
曄而敷芬川流清泠以汪濊原隰蔥翠以龍鱗游魚瀺<lb/>
灂於渌波𤣥鳥鼓翼於髙雲美節慶之動物恱羣生之<lb/>
樂欣故新服之既成將禊除於水濱於是搢紳先生嘯<lb/>
儔命友攜朋接黨冠童八九主希孔孟賓慕顔栁臨涯<lb/>
詠吟濯足揮手乃至都人士女奕奕祁祁車駕岬嵑充<lb/>
溢中逵紛葩翕習縁阿被湄振袖生風接衽成幃若夫<lb/>
<pb n="KR4h0139_WYG_014-9b"/>
權戚之家豪侈之族采騎齊鑣華輪方轂青盖雲浮參<lb/>
差相屬集乎長洲之浦曜乎洛川之曲遂乃停輿蕙渚<lb/>
稅駕蘭田朱幔虹舒翠幕蜺連羅尊列爵周以長筵於<lb/>
是布椒醑薦柔嘉祈休吉蠲百痾潄清源以滌穢兮攬<lb/>
緑藻之纖柯浮素妝以蔽水灑𤣥醪於中河<lb/>
　　上巳㑹賦　　　　　　　　　<hi>晉</hi>阮　瞻<lb/>
臨清川而嘉讌聊假日以游娯䕃朝雲而為盖託茂樹<lb/>
以為廬好修林之蓊鬱樂草莽之扶疎列四筵而設席<lb/>
<pb n="KR4h0139_WYG_014-10a"/>
祈吉祥於斯塗酌羽觴而交酬獻遐壽之無疆同歡情<lb/>
而恱豫欣斯樂之慨慷發中懐而絃歌託情志於宫商<lb/>
　　家園三日賦　　　　　　　　<hi>梁</hi>蕭子範<lb/>
春日暮止田家上已時將磔於九門節方郊於七里扇<lb/>
習習之和風照遲遲之華晷飛𤣥翮之土燕奮丹胷之<lb/>
山雉聊結新而濯故式東流之前軌居免上漏樹非榛<lb/>
栗既無擇於爽塏曽不訪於凶吉右瞻則青溪千仞北<lb/>
覩則龍盤秀出與嵗月而荒茫同林藪之蕪密懽兹嘉<lb/>
<pb n="KR4h0139_WYG_014-10b"/>
月恱此時良庭散花蕊傍插筠篁灑𤣥醪於沼沚浮絳<lb/>
棗於泱泱觀翠淪之出没戲青舸之低昻<lb/>
　　春儺賦　　　　　　　　　　<hi>唐</hi>孫　頠<lb/>
是月也見斗於辰日交長至有司方成大禮展時事達<lb/>
九門以磔禳協四靈而滌器匪嵗之卒乃春之季令隂<lb/>
氣以下降使陽和而上利順三時而不忒協萬福而必<lb/>
萃命方相氏出儺百神丹首纒裳辮髮文身摐金鼓以<lb/>
騰躍執戈矛以逡巡驅赤疫於四裔保皇家於萬人斯<lb/>
<pb n="KR4h0139_WYG_014-11a"/>
乃卒嵗之儺也豈比夫抑而畢春於是休徴允備有典<lb/>
有則洗滌氛癘祚我邦國其弓乃桃其矢乃棘野仲無<lb/>
以施其計游光曷足逞其特然而禮法肅設干旌駢羅<lb/>
祠青帝以邀福抑金方以與儺將以窒隂氣發陽和巳<lb/>
矣哉斯欲陳儺之儀述儺之飾盛可以仰功可以抑騰<lb/>
金耀於四目被熊皮於五色乍煒煒以煌煌或昈昈而<lb/>
赩赩既秉戈而揚盾率百𨽻而是職及乎出未央經上<lb/>
林芳菲發越瑕穢漂沉時令既畢嘉貺是尋黄龍白鳯<lb/>
<pb n="KR4h0139_WYG_014-11b"/>
大輅南金聚髙冠之岌岌㑹長劒之森森我皇堯舜比<lb/>
徳䕫龍是扶春儺臯門載馳載驅玉以制容金以飾途<lb/>
流聲教以布濩乃洋溢於天衢既而隂陽交和庶物時<lb/>
育氛氲將掃祥光可掬綏我眉壽介余景福客有書劒<lb/>
三朝苦心簡牘荏苒青衿蹉跎白屋儻不棄於芻蕘將<lb/>
刷羽於喬木<lb/>
　　讀春令賦　　　　　　　　　<hi>唐</hi>韋　縝<lb/>
首四時曰春貞百度曰聖復其度必聖之元定其時惟<lb/>
<pb n="KR4h0139_WYG_014-12a"/>
春之孟太史先謁以明在木之文上公奉儀乃讀行春<lb/>
之令故漢王修之以展禮晉后奉之以施敬伊歴載之<lb/>
或虧洎我唐之斯盛若夫太昊統節勾芒御辰厯以元<lb/>
而天地更始氣直震而物候惟新皇上乃順時令序彞<lb/>
倫載青旗之容與服蒼玉之璘玢辨色而金貂列位迎<lb/>
春而玉輅迴輪爰奉令以進讀遂授時而發春俯僂前<lb/>
止精誠上陳曉色分於丹陛韶華發於紫宸遂煥爵以<lb/>
頒秩乃布徳而昭仁則知臣職不愆國典靡闕修陽事<lb/>
<pb n="KR4h0139_WYG_014-12b"/>
而考隂令祀朝日而享夕月陳而未讀千門之寒氣猶<lb/>
飛捧而既宣九有之春輝巳發覽讀斯竟慶賜乃行緩<lb/>
政刑於肅殺遂性命於生榮習習和風扇萬物而條暢<lb/>
遲遲麗景照八極之文明陳盛禮於元辰酌宏謀於往<lb/>
舊祀為國本燔柴斯用乎上辛食惟政先祈榖必當於<lb/>
太蔟莫不汨之則斯禍叙之則斯祐所以敕上公之恒<lb/>
典俾疇人之敬授穆穆秘殿明明我皇體乾道以從事<lb/>
閱春令而頒方可謂君奉時而罔失臣出言而有章時<lb/>
<pb n="KR4h0139_WYG_014-13a"/>
厯克正憲度克揚既同文於戎貊亦暨教於要荒諒皇<lb/>
家之𢎞務將永世而觀光<lb/>
　　登春臺賦<hi>以晴眺春野氣和感深為韻</hi>　　　<hi>唐</hi>苗　秀<lb/>
惟窮愁之伊鬱嗟大塊之勞生登春臺而寫望獨觀化<lb/>
以娯情熙熙然不知吾之喪我悠悠爾方悟象之難名<lb/>
矧夫見千門之景霽逢六合之風清夫何化者之自化<lb/>
使夫成者之自成樂以忘歸歎盤游之楚后極而起恨<lb/>
痛傷心於屈平然則春之為氣可以感人臺之為髙可<lb/>
<pb n="KR4h0139_WYG_014-13b"/>
以觀徼總山川以窮覽極宇宙而遐眺俯瞻魏闕散嘉<lb/>
氣之氤氲延望天門登大明之皛耀於時也三農伊始<lb/>
百卉皆春天地相近雷雲解屯欣大皞之在震嘉勾芒<lb/>
之御辰以斯觀乎天倪乃無所不至以是觀乎王化亦<lb/>
何逺不均稽乎登臺之意也寓興實繁忘情盖寡獨有<lb/>
役於耳目匪安排於原野爭徇物以矜能建升髙而自<lb/>
下庸詎知澹乎無為道之所貴起乎累土采老氏之𤣥<lb/>
言歌彼載陽識詩人之所謂方發生之道達屬陽和之<lb/>
<pb n="KR4h0139_WYG_014-14a"/>
布氣登臺謂何雅興逾多玩韶景而則麗聆微風而轉<lb/>
和雖黄鳥之可恱無同人而則那時來何歡物至而感<lb/>
思千里之遐騁登九層以流覽褰裳未濟徒有望於江<lb/>
湖藻鑒髙懸且欲呈其肝膽故其取類也逺寓興也深<lb/>
庶鑒登髙之賦無遺入爨之音<lb/>
　　登春臺賦<hi>以晴眺春野氣和感深為韻</hi>　　　<hi>唐</hi>張　濛<lb/>
達萬類者莫尚於和氣鬱萬類者莫極於幽情故登臺<lb/>
而豁望得寓目於春榮髙臨乎雙闕迥出乎重城洞千<lb/>
<pb n="KR4h0139_WYG_014-14b"/>
門而拂曙披九陌於初晴雲當軒而氣潤風溢檻而光<lb/>
清隂始分而土膏起陽巳動而泉脈生縹緲九層之端<lb/>
稀微四達之眺春馭興而揺裔興牽春而窈窕鶬鶊來<lb/>
於東野鴻鴈去於南津愛煙霞而改舊嘉草樹而含新<lb/>
思欣欣於麗景情豔豔於韶春雖懵隂陽之義且知天<lb/>
地之仁我國家道洽衆靈化涵諸夏吹律豈勞於鄒衍<lb/>
操音寧藉於子野徳被荒遐而有截澤周品物而無假<lb/>
因壽域以同歸奚樂郊而獨寫是知氣之所感者情情<lb/>
<pb n="KR4h0139_WYG_014-15a"/>
之所和者氣氣茍達而内愜情必洽而外慰等彼純綿<lb/>
之温若享太牢之味固在極於羡溢寧止臻於髣髴不<lb/>
然者太昊之令何榮老氏之言安貴而已也春臺髙兮<lb/>
勢峩峩鶯亂囀兮傳伐柯聊登陟兮一過攬春心兮未<lb/>
和春臺曉兮光淡淡花競落兮如菼菼逺憑臨兮一覽<lb/>
嫋春心兮多感感因外而重遣和自中而再尋任三陽<lb/>
之榮悴齊萬化以浮沉風何知於虎嘯雲何識於龍吟<lb/>
猶春臺之蹈泰與聖政之同深<lb/>
<pb n="KR4h0139_WYG_014-15b"/>
　　登春臺賦<hi>以晴眺春野氣和感深為韻</hi>　　　<hi>唐</hi>陸　贄<lb/>
春發生以煦物臺居髙而處明俯而望焉舒郁郁之和<lb/>
氣登可樂也暢怡怡之逺情觸類斯感衆芳俱榮風出<lb/>
谷以天霽雲歸山而景晴俛視平皋傍臨逺嶠窮漢苑<lb/>
以周覽匝秦城而迴眺林巒彩翠浮佳氣於遥天宫觀<lb/>
參差麗飛甍於夕照望莫若兮望逺感何深兮感春登<lb/>
其臺則歴階而至極應乎律故隂慘而陽伸令行斯順<lb/>
澤布惟均視雖微而必審思何逺而不親懿夫情之誘<lb/>
<pb n="KR4h0139_WYG_014-16a"/>
人人罔或舎時之感物物莫能假臺有春而必望春何<lb/>
情而不寫條風始至散灼灼之紅桃榖雨初收潤萋萋<lb/>
之緑野天何言哉生衆彚人有靈兮感元氣既望春而<lb/>
可樂亦升髙而足貴賞同沂水聊舞雩以詠歌登異觀<lb/>
臺寧覩蜡而増欷周望既極含情則多媚遲日之未下<lb/>
憂輕風之屢過目眇眇以心逺野悠悠而氣和可以樂<lb/>
芳時之景物壯皇室之山河豈比夫羈士登樓而作賦<lb/>
碩人在軸而為歌者哉春無物而不滋臺無逺而不覽<lb/>
<pb n="KR4h0139_WYG_014-16b"/>
豈老氏之或論伊潘生之所感稽其趣時之規逺創意<lb/>
之義深春非臺而何樂臺非春而罔尋故望春者惟臺<lb/>
是履登臺者惟春是臨繄在物之可用必從時之所任<lb/>
倘自下而可託庶升髙而至今<lb/>
　　夢游春賦　　　　　　　　　<hi>明</hi>袁尊尼<lb/>
夫何青春之熙蕩兮欣余情以遨游指丹穴於城隅巍<lb/>
棲鳯之髙樓隠琱䦨以朱箔疏洞户以碧鏤晴露灼其<lb/>
可攬暖氣晶而若浮爾其征驂乍停闔扉徐啓花豔豔<lb/>
<pb n="KR4h0139_WYG_014-17a"/>
兮一人草青青兮千里字比英兮方新名取艾兮信美<lb/>
吐鸚鵡之慧辭振翡翠之鮮羽瑶席紛其始設金尊絡<lb/>
其遞行蕙肴蒸兮陸海之珍産絲吹作兮蓬閬之清聲<lb/>
流盼睞於目擊捭笑語於心傾金母告余兮好逑毛公<lb/>
謂余兮定情於時月方中夜將半辭歌侣謝酒伴搴璇<lb/>
室之綃帷拂象牀之羅薦既抱持而喜盈亦逡巡而辭<lb/>
賤極繾綣於兹宵重綢繆於申旦委微軀兮何言奉君<lb/>
子兮靡厭若夫永晝安坐薄暮經門孟公之酲未解北<lb/>
<pb n="KR4h0139_WYG_014-17b"/>
海之筵巳曛日何日兮且快飲夕何夕兮復開尊則有<lb/>
姬姜遞進秦虢偕臨婺嬃映彩蕙蘭挼芬坐閒閒而成<lb/>
列情耽耽而各伸驟鵾絃兮激檀板理錦箏兮間綺琴<lb/>
舞結風於陽阿謳白雲於西崑夕陽下兮秉燭漏水歇<lb/>
兮逮晨終徳將而靜好謝䙝態於囂喧爾乃收淫霖濯<lb/>
鮮景望别圃而氣新步曲徑而目騁綺羅灼爍兮分桃<lb/>
李之韶顔金粉繽紛兮逐蜂蝶之飛影芍藥采采以贈<lb/>
余謂此妍芳之當領促羽觴以勸酬紛盤餐之沓併隨<lb/>
<pb n="KR4h0139_WYG_014-18a"/>
坐臥而各適咨諧謔之機穎藉緑草以為茵竟昏酣而<lb/>
度暝又或開霽閣兮寫素臨晴窗兮題扇親拂几席獨<lb/>
侍筆硯㸃飛墨於絳袪飄逸鬒於素面促曉妝而屢淹<lb/>
佇依依而結戀投清言兮能參延靜賞兮可念至若新<lb/>
火迎候上巳屆期遵踏青之遺俗修祓禊之故儀度嚴<lb/>
城以容與駕香車以逶迤雨花之髙臺兮紅妝陟而獨<lb/>
眺叢篁之給園兮翠斚傾而共紆曠臨風以舒寫追馳<lb/>
景以旋歸排䆳館而再入儼髙宴之重披聊假息兮倦<lb/>
<pb n="KR4h0139_WYG_014-18b"/>
思夜未央兮何其惟歡悰之蟬聮猝殫陳而錯莫獲一<lb/>
日兮足以極三春之娯况三月兮曽無間於一夕之樂<lb/>
顧循省於踰忝徒靦慙於濩落游子經時兮不知其淹<lb/>
久畸人即次兮靡覺其飄泊緬余生之何幸睠有美之<lb/>
難忘結長思於知巳牽遐想於衆芳鳯臺迥兮簫韻悠<lb/>
秦淮淼兮離歌動恍春光兮何在悵兹游之如夢<lb/>
　　五絲續寶命賦　　　　　　　<hi>唐</hi>闕　名<lb/>
半夏生木槿榮時五月鵙始鳴楝葉結綵絲襭祭彼三<lb/>
<pb n="KR4h0139_WYG_014-19a"/>
閭蛟龍不竊祭之水曰汨羅祭之日曰端午情既本乎<lb/>
楚俗奉又告乎壽縷壽縷其娜色絲五紽色絲何始金<lb/>
閨之子畫嘉嚬於青蛾發宜笑之皓齒國風既哀其窈<lb/>
窕家事詎忘乎絲枲别有恩從天上飛入宫中二八春<lb/>
日十五玉童誰其尸之奉蘋藻於清廟何彼穠矣司衣<lb/>
裳於聖躬洎天子御絺之日后妃獻繭之時顔是渥丹<lb/>
對囘鸞之十字手如振素盤續命之五絲其五絲也蕙<lb/>
緑輕重蘭紅淺深皎皎而有鶯其領采采而亦翠其衿<lb/>
<pb n="KR4h0139_WYG_014-19b"/>
既比方而一色又條暢乎數尋觀其髮齊萬計花柔四<lb/>
赩宛委虬盤張皇虹直植其鷺羽雜之而奪其鮮對彼<lb/>
鳯毛久之而賽其色别有金華别殿釣弋靚妝褰開筐<lb/>
笥貢奉君王懿壽絲之禮大續寶命之天長衮冕紱珽<lb/>
縈壽絲以成錦游纓錫美比壽絲以無疆錯以五采凖<lb/>
日以符節也綜以萬緒盈數以尊壽也龍爛蛇伸光氣<lb/>
騰騰以禦邪也瑞等乾坤拜啓獻也汪濊霑止其兵辟<lb/>
也不待萬嵗蟾蜍其理疾也豈藉單衣龍子四海銷天<lb/>
<pb n="KR4h0139_WYG_014-20a"/>
札之癘百姓登仁壽之祉微臣敢問天寶之建元則曰<lb/>
甘露黄龍之年紀<lb/>
　　麥秋賦　　　　　　　　　　<hi>唐</hi>許敬宗<lb/>
臣聞五土異宜四氣分序考宿麥於生類起嚴秋於溽<lb/>
暑扇漸秀於梅風潤岐苗於榖雨於時陽翹總暢隂吕<lb/>
潛生當隆曦之首節韞秋令之初萌雜芸黄於緑野㕘<lb/>
肅殺於朱明始自天而下降終因地而斯成疇中氣爽<lb/>
壟際風清引神飈於綺殿指明月於紈扇砌積玉兮疑<lb/>
<pb n="KR4h0139_WYG_014-20b"/>
氷庭飛花兮似霰矯微陽於修景溽寒露於方甸棟刻<lb/>
桂兮含英井雕蓮兮發絢雲標峯而勢詭氣登商而節<lb/>
變若乃葉幄垂秀條帷汎光鶯傳枝而嬝娜蜂散蕊而<lb/>
芬芳對銀縚而偶穟並金縷而分芒如炎炎之鑠石若<lb/>
懔懔之懷霜資髙明以納豫順中和以自芳非甘泉而<lb/>
滌景異寒氣而浮凉却氷紈於寶笥屏珍簟於披香命<lb/>
載筆於蓬渚贊天文於柏梁幸千齡兮此遇奉萬壽兮<lb/>
稱觴<lb/>
<pb n="KR4h0139_WYG_014-21a"/>
　　大暑賦　　　　　　　　　　<hi>魏</hi>王　粲<lb/>
惟林鍾之季月重陽積而上昇喜潤土之溽暑扇温風<lb/>
而至興或赫熾以瘴炎或鬱律而燠蒸獸狼望以倚喘<lb/>
鳥垂翼而弗翔根生苑而焦炙豈含雪而能當逺昆吾<lb/>
之中景天地翕其同光征夫瘁於原野處者困於門堂<lb/>
患衽席之焚灼譬洪燎之在牀起屏營而東西欲避之<lb/>
而無方仰庭槐而嘯風風既至而如湯氣呼吸以怯短<lb/>
汗雨下而沾裳就清泉以自沃猶淟涊而不凉體煩如<lb/>
<pb n="KR4h0139_WYG_014-21b"/>
以於悒心情悶而窘惶於是帝后順時幸九嵕之隂岡<lb/>
託甘泉之清野御華殿於林光潛廣室之邃宇激寒流<lb/>
於下堂重屋百層垂隂千廡九闥洞開周帷髙舉堅氷<lb/>
常奠寒饌代叙<lb/>
　　大暑賦　　　　　　　　　　<hi>魏</hi>劉　楨<lb/>
其為暑也羲和總駕發扶木太陽為輿達炎燭靈威㕘<lb/>
乗步朱轂赫赫炎炎烈烈暉暉若熾燎之附體又温泉<lb/>
而沉肌獸喘氣於𤣥景鳥戢翼於髙危農畯捉鎛而去<lb/>
<pb n="KR4h0139_WYG_014-22a"/>
疇織女釋杼而下機温風至而増熱歊悒慴而無依披<lb/>
襟領而長嘯冀微風之來思<lb/>
　　大暑賦　　　　　　　　　　<hi>魏</hi>曹　植<lb/>
炎帝掌節祝融司方羲和按轡南雀舞衡蛇折鱗於靈<lb/>
窟龍解角於皓蒼遂乃温風赫戲草木垂幹山折海沸<lb/>
沙融礫爛飛魚躍渚潛黿浮岸鳥張翼而近棲獸交游<lb/>
而雲散於時黎庶徙倚棊布葉分機女絶綜農夫釋耘<lb/>
背暑者不羣而齊跡向隂者不㑹而成羣於是大人遷<lb/>
<pb n="KR4h0139_WYG_014-22b"/>
居宅幽綏神育靈雲屋重構閒房肅清寒泉涌流𤣥木<lb/>
奮榮積素氷於幽館氣飛結而為霜奏白雪於琴瑟朔<lb/>
風感而増凉<lb/>
　　暑賦　　　　　　　　　　　<hi>魏</hi>繁　欽<lb/>
暑景方徂時惟六月大火飄光炎氣酷烈翕翕盛熱蒸<lb/>
我層軒隂風淟涊動靜増煩雖託隂宫罔所避旃粉扇<lb/>
靡效宴戲尠歡庶望秋節慰我愁歎<lb/>
　　大暑賦　　　　　　　　　　<hi>晉</hi>夏侯湛<lb/>
<pb n="KR4h0139_WYG_014-23a"/>
惟青春之謝兮接朱明之季月何太陽之赫曦乃鬱陶<lb/>
以興熱於是大吕統律祝融紀節蒸澤外熙太隂内閉<lb/>
若乃三伏相仍徂暑肜肜上無纖雲下無微風扶桑赩<lb/>
其増燌天氣曄其南升爾乃土墳墜坼谷枯川竭寒泉<lb/>
潛沸氷井騰沫洪液蒸於單簟兮珠汗霑乎絺葛温風<lb/>
翕其至兮若灑湯於玉質沃新水以達夕振輕箑以終<lb/>
日<lb/>
　　大暑賦　　　　　　　　　　<hi>晉</hi>卞伯玉<lb/>
<pb n="KR4h0139_WYG_014-23b"/>
惟祝融之司運赫溽暑之方隆日貞曜於鶉首律遷度<lb/>
於林鐘温風翕以晨至星火爛以昏中氣滔滔而方盛<lb/>
晷永路而難終流風兮莫繼朱煙兮四纒鬱悒兮中房<lb/>
展轉兮長筵體沸灼兮如燎汗流爛兮珠連<lb/>
　　暑賦　　　　　　　　　　　<hi>宋</hi>晁公遡<lb/>
盛夏之月風緘土囊鬱伏不興陽亢滋驕鑠石流金草<lb/>
木焦然氣蒸山𠖇客有過其主人而告之曰吁可畏哉<lb/>
暑也吾聞朝歌令質從魏公子浮𤓰清泉沉李寒水嗟<lb/>
<pb n="KR4h0139_WYG_014-24a"/>
人壽之無幾須富貴其何時南皮之樂僕甚慕之試與<lb/>
主人觀乎崤圅伊闕東西二京平樂畢圭長楊上林髙<lb/>
臺雖毁故基猶存菀多灌叢交䕃紛披渭濱雒脽彌皋<lb/>
被隄風來鳴枝影為參差散於平中清清泠泠凉丘爽<lb/>
塏不煩不蒸則主人亦欲游此邪試又倘佯四方彭蠡<lb/>
洞庭太湖松江龍淵金隄汨羅瀟湘澒洞浩瀰周數千<lb/>
里蛟龍鬱怒水涌波起山谷震動草木盡靡觀者凛然<lb/>
髮立膽悸則主人亦欲游此邪試又薄游東陲四明㑹<lb/>
<pb n="KR4h0139_WYG_014-24b"/>
稽衡廬九疑玉霄赤城髙唐峨嵋大木千章崇巘百常<lb/>
含隂翳陽不見日光深林窅冥六月飛霜則主人亦欲<lb/>
游此邪主人笑曰佚者不視勞崇者不觀庳終身戚戚<lb/>
何時樂為今夫大農之㕓櫛比鈎聮榖稚草壯晝日出<lb/>
田攜畚荷鍤長後幼先此人適逢綫溜濫觴如驥赴泉<lb/>
齊魯之郊平原廣野黍稷盈疇百里一舎修途曼曼日<lb/>
赫如赭車殆人罷汗浹牛馬舉首而望不見尺瓦此人<lb/>
思得一丘息肩稅駕止咸陽游邯鄲鄭衛溱洧五都之<lb/>
<pb n="KR4h0139_WYG_014-25a"/>
間迎夏之陽羣女條桑柔柯沃葉密不蔽日炎光下射<lb/>
膚澤沾溢此人登菅蒯之廬意猶自得從軍出戍奉車<lb/>
挾轂象弭百鈞甲裳三屬荷戈而趨足蹈平陸毒陽中<lb/>
體炎沙燀目此人幸得休徒止舎以為至足繩樞之子<lb/>
宅不盈畆外逼闤闠縱步無所行者接武如穴中鼠銜<lb/>
窶齟齬偪仄環堵中置錡釜煬竈之煙煩寃勃鬱衝牖<lb/>
襲户此人困於煩囂不得動作一見天宇猶以為樂今<lb/>
吾偃仰一室息交謝客散髮㢮帶蕭然終日客猶喔吚<lb/>
<pb n="KR4h0139_WYG_014-25b"/>
不滿於色豈不過矣哉客無乃貪佚忘勞挾崇棄庳視<lb/>
我之居若絆若縻窘不得馳我實不然自適其適以休<lb/>
以息其樂易給故自居此室而暑不我疾也且夫與客<lb/>
清談相對危坐隠几吾心湛然清若止水屏囂塵其巳<lb/>
除視紛華而不起尚何有於暑哉而當世之士惡寒附<lb/>
炎焦爛不止弗内省於厥躬徒歸咎於一氣亦甚矣客<lb/>
起而謝曰僕小人也實不及此<lb/>
　　溽暑賦　　　　　　　　　　<hi>宋</hi>劉子翬<lb/>
<pb n="KR4h0139_WYG_014-26a"/>
病翁筋骨支離當暑彌劇望雨於南齋之上拊檻而歌<lb/>
曰使天霣珠不可以清煩裾使天霣玉不可以消炎酷<lb/>
想墨蜧之躍淵快商羊之舞陸巳而飛霾斷野細電揺<lb/>
嶽簾綃生潤柱礎流渥心煩寃而若糾思淫裔而増濁<lb/>
疑環居乎曲突乍窘跡乎重橐客有問曰溽暑何氣哉<lb/>
翁曰隂陽之爭氣也席威者窮而未沮鼎盛者出而見<lb/>
閉也隂出為姤陽來為復自一卦推之消長盈虚曽不<lb/>
離乎六也蕤賓之日隂一在内陽五在外而六者之運<lb/>
<pb n="KR4h0139_WYG_014-26b"/>
如星循於次如輻旋於轂向之微者益大大者日益蹙<lb/>
也肇於豕蹢極於龍戰貫魚以柔順履虎而驕僭盖弱<lb/>
則隨強則睽隨則睦而安睽則競而危兩雄不並居終<lb/>
必為之變也方其爭也竒耦互生剛柔雜襲崩騰海逝<lb/>
蹇嵼山立勢均力等屹若勍敵初如秦晉交綏而近斾<lb/>
又似漢楚相持而堅壁彼瀜瀜潰潰者鑠為大焦熙熙<lb/>
曜曜者煦為蒸濕也其氣煙煴滃滃濛濛厎滯膠瀀淟<lb/>
涊油湙濡汨汙浥被金石而銷鎔襲衣冠而萎薾天地<lb/>
<pb n="KR4h0139_WYG_014-27a"/>
汨其清明日月沫其晶曄薄而為雷則隠轔呼㖨喑噫<lb/>
嗢咽旋空欲震鬱而不渫激而為風則䬎䬉蓬勃燥冒<lb/>
翕忽揚汚發穢原谷呀呷歴庚而伏凡四五旬時猶未<lb/>
歇也客曰然則氣之為沴厲者邪翁曰不然夫惟爭也<lb/>
四時之序平萬化之機行也子獨不聞烹飪之事乎實<lb/>
水以釜傳火以薪熚炥恒烈兮滋熾洶湧潏溢兮驟驚<lb/>
既山鳴而澗吼亦霧蓊而雲蒸糜堅革熟鼎爼之味成<lb/>
焉故水火不爭為爨者怠麴蘖不爭為醪者壞輔弼不<lb/>
<pb n="KR4h0139_WYG_014-27b"/>
爭為國者敗斯言雖小可以喻大也客曰問一得三䝉<lb/>
昧曉然惟清論之慰沃斯煩<graphic n="KR1201" url="https://raw.githubusercontent.com/kanripo/KR-Gaiji/master/images/KR1201.png" mimeType="image/png"/>之可捐者邪<lb/>
　　病暑賦　　　　　　　　　　<hi>宋</hi>歐陽修<lb/>
吾將東走乎泰山兮履崔嵬之髙峯䕃白雲之揺曳兮<lb/>
聽石溜之玲瓏松林仰不見白日隂壑慘慘多悲風邈<lb/>
哉不可以坐致兮安得仙人之術解化如飛蓬吾將西<lb/>
登乎崑崙兮出於九州之外覽星辰之浮没視日月之<lb/>
隠蔽披閶闔之清風飲黄流之巨派羽翰不可以插余<lb/>
<pb n="KR4h0139_WYG_014-28a"/>
之兩腋兮畏舉身而下墜既欲汎乎南溟兮瘴毒流膏<lb/>
而鑠骨何異避喧之趨市兮又如惡影之就日忽欲臨<lb/>
乎北荒兮飛雪層氷之所聚鬼方窮髮無人跡兮乃龍<lb/>
蛇之雜處四方上下皆不得以往兮顧此大熱吾不知<lb/>
夫所逃萬物並生於天地豈余身之獨遭任寒暑之自<lb/>
然兮成嵗功而不勞惟衰病之不堪兮譬燎枯而灼焦<lb/>
矧室廬之湫卑兮甚龜蝸之跼縮飛蚊幸余之露坐兮<lb/>
壁蝎俟余之入屋賴有客之哀余兮贈端石與蘄竹得<lb/>
<pb n="KR4h0139_WYG_014-28b"/>
飽食以安寢兮瑩枕氷而簟玉知其無可奈何而安之<lb/>
兮乃聖賢之髙躅惟冥心以息慮兮庶可忘於煩酷<lb/>
　　病暑賦　　　　　　　　　　<hi>宋</hi>張　耒<lb/>
皇昌運之元祀兮余出守乎清潁之區背國門而南騖<lb/>
兮弭楫乎太昊之墟方炎夏之隆赫兮閔時澤之不濡<lb/>
魃乗時而行虐兮盜威力乎陽烏駕畢方而驂熒惑兮<lb/>
囘禄為其前驅燼所及一燎兮何有瓦石與璠璵豐隆<lb/>
致其微隂兮飛亷蕩覆而無餘野曈曈而揚塵兮何蕭<lb/>
<pb n="KR4h0139_WYG_014-29a"/>
艾之芬敷應龍矯首於下澤兮僅自免於槁枯鳥呀咮<lb/>
而倦飛兮獸逃穴而深居嗟人胡獨不能兮無乃欲息<lb/>
而被驅昔蘄山之秋筠兮困氷巻而玉舒效功能於么<lb/>
麽兮曽何足以寧吾軀飽風而為蜩兮又欲泳水而為<lb/>
魚出寒泉於深井兮竭筋力於轆轤不計腹之所受兮<lb/>
尚問山藭麯麥之有無辭曰隂陽循環靡窮極兮時至<lb/>
而變有常則兮融液金鐵爍山石兮謹視其報在朔易<lb/>
兮𤣥隂大冬氷雪積兮無畏其機備其極兮補完裘褐<lb/>
<pb n="KR4h0139_WYG_014-29b"/>
戒紡績兮保我嵗寒以終吉兮<lb/>
　　納凉賦　　　　　　　　　　<hi>隋</hi>盧思道<lb/>
祝融司方朱明屆序氣乃初伏節惟徂暑積歊蒸於簾<lb/>
櫳流煩溽於園籞陽風淟其長扇火雲赫而四舉爾乃<lb/>
警六御按三條擊鼉鼓吹鳯簫雲車錯轂麟馬齊鑣入<lb/>
雲宫之<graphic n="KR1132" url="https://raw.githubusercontent.com/kanripo/KR-Gaiji/master/images/KR1132.png" mimeType="image/png"/>嵼登仙觀之岧嶤引雄風於洞穴承清露於<lb/>
丹霄動颼飀於翠帳散霏微於綺寮<lb/>
　　避暑賦　　　　　　　　　　<hi>宋</hi>李曽伯<lb/>
<pb n="KR4h0139_WYG_014-30a"/>
淵獻編年蕤賓紀律當梧業之十三餘蓂莢之六七庚<lb/>
金始萌離火正棘於時雲盖張空日馭鑠石猶酷吏之<lb/>
堪畏類權門之可炙復以暑雨積潤温風致濕動小民<lb/>
之怨咨起庶人之鬱悒遂使㑹達於閻閭歎燠若以暘<lb/>
若皆惔如而焚如喘形乎宰相之牛躁見乎丈人之烏<lb/>
重以小冦之蚊兮營營乎肆其擾細人之蠅兮紛紛乎<lb/>
為之驅凡厥俯仰之内俱有賢愚之殊雖碧紗兮為之<lb/>
呵禦白羽兮為之吹嘘晏子爽塏之宅不韋髙明之居<lb/>
<pb n="KR4h0139_WYG_014-30b"/>
盖未有不受乎隂陽之炭而獲出乎造化之爐者也是<lb/>
日客有屋不擡頭室僅容膝新浴而振靈均之衣當暑<lb/>
而袗尼父之綌陳以珍盤佐以篚實然而背與汗以相<lb/>
浹纓雖泉而莫滌雖袁紹之酒未遑飲而方朔之肉不<lb/>
暇食逺懷乎髙山流水之勝近想乎修竹茂林之僻環<lb/>
視六合神游八極卑驪山之仙游陋摩訶之舊迹飇無<lb/>
扇金景巳合璧顧無地之可避姑惟意之是適於是舉<lb/>
羲扇披楚襟拄西爽之笏操南薫之琴枕桃笙而髙臥<lb/>
<pb n="KR4h0139_WYG_014-31a"/>
倚胡牀而長吟已而月明星稀籟靜機沈虚室生白𤣥<lb/>
闗不扃頓覺耳洗巢父之水不待面障元規之塵逡巡<lb/>
而肺腑之痞去逶迤而毛髮之寒生恍兮如駕黄鵠而<lb/>
訪河漢忽兮如跨青鸞而上蓬瀛殆莫知其為朝市不<lb/>
避風雨之吏而其或為山林不知寒暑之人也邪心既<lb/>
休夜漸永幡然而作若有所警乃思天地兩間寒暑二<lb/>
證以四序之推遷猶兆人之告病而况中宇宙而立司<lb/>
民物之柄與其處唐帝之風殿兮人間苦兮炎熱孰若<lb/>
<pb n="KR4h0139_WYG_014-31b"/>
罷漢文之露臺兮海内富乎清靜彼二老之遯海濱兮<lb/>
得不以其炮烙之刑四皓之避商山兮又焉非以其棄<lb/>
灰之令倘不思有司之酷於暑兮毋乃使元元之不堪<lb/>
命已矣哉兎没兮烏升燕去兮鴻賓毋炎上其性兮毋<lb/>
熱中其情存乎我之夜氣兮聽夫物之秋聲彼赤熾之<lb/>
鬱鬱兮亦欲東耳天固將起凉於青蘋<lb/>
　　逃暑賦　　　　　　　　　　<hi>明</hi>朱　灝<lb/>
炎帝揚以赭旂兮自駐節於南陸羲和逞轡來㑹兮朱<lb/>
<pb n="KR4h0139_WYG_014-32a"/>
䮾蜿蜿而推轂鶉鳥至以張翼兮祝融改乎赤服雲峯<lb/>
崔嵬鬱丹兮螢照遷於腐谷硑磅聲隠霆車兮蒸煩空<lb/>
而未伏陽精出而煑海兮彤赫仇乎淵客黃雀扇彼爞<lb/>
威兮倏張熻於電宅景乗離以司衡兮霄厭𠖇而含赤<lb/>
丹衢列以環罏兮媧皇爍其補石投焦害於雪國兮龍<lb/>
皮消乎熱液迎凉草以却炎兮要氷鳥之來適鑿晶山<lb/>
而守閉兮不𨽻壽麻之籍知東方不可託兮餐北方之<lb/>
鼠腊玉竹簟以佞肌兮復揺曳乎水帛服氷丸與雲散<lb/>
<pb n="KR4h0139_WYG_014-32b"/>
兮有壬甲之符辟狎淵以避天毒兮絶歊赩之氣驛躭<lb/>
石局而熨腹兮玩冷蛇之易燬堅息不納惔野兮能環<lb/>
十火以向邇蘭殿香飄汗粟兮習裳風與珮水乞蓮燄<lb/>
以敵炎井兮浥梧身之緑髓潛栁館而避霞盖兮鞭旱<lb/>
石以消怒白羽握揮繁星兮承玉漿以醉兎弄輕紈之<lb/>
蟬翼兮引蕉睡於初寤望㫋檀以入林兮浴甘瑞之新<lb/>
露翻銀河而注珠箔兮斷虹梁之烘渡紅沫巳汙霧幕<lb/>
兮逐蚊雷之失謼隂岡巳薦苔蓐兮設霜縑為夢䕶倚<lb/>
<pb n="KR4h0139_WYG_014-33a"/>
桂林之筍玉兮裁龍湫之珠布闢劒閣以居峭兮移瀟<lb/>
湘為雨步晶盤赬而𤓰浮兮柰李流其丹乳挽杯航於<lb/>
曲沼兮吹凉律於風穴招冷蟾以入懐兮令赤道之燭<lb/>
滅渴虯靜飲寒漏兮傳桂户而不閉幌綃以牽水帳兮<lb/>
宿熱龍於藕闋丹魚喁其紅浪兮旱煙濕而空咽熏兮<lb/>
烈兮改凉轍兮纒彼鬱悒増内熱兮氣搆幽宫淡暉雘<lb/>
兮津息大火開煩鑰兮心若草木亡灼虐兮<lb/>
　　清暑賦　　　　　　　　　　<hi>明</hi>劉　鳯<lb/>
<pb n="KR4h0139_WYG_014-33b"/>
暢暄繁而長寫感逖發於徴音恢浩衍而駘蕩靚緯候<lb/>
之盈深倚髙明以延佇恱燠陽之載臨恬疎達以究適<lb/>
嘅修旦而微吟萬物莫不乗時而薛越傷耿耿之暠心<lb/>
若乃長離南掞辰煇赤熛蘭露朝泳融風晝驕髙陵暄<lb/>
靄爽榭炎歊惠氣掩冉以迴薄輕光液冶而相飄燦軒<lb/>
楹之玓瓅肆莽莽而滔滔宛餘映之薫人中醇酎而鬱<lb/>
陶於是𤣥雲忽興凝隂殆遍暘景就翳芳晦徐薦瀝巖<lb/>
巘之青滋漸江海之浥泫空來染而無色窅然覩而不<lb/>
<pb n="KR4h0139_WYG_014-34a"/>
見潤何施於膏沐濊若淖而溟㴐灑濯隰阿韜沈煙岸<lb/>
濛濛乍進霏霏輕散浸淫鬱軫紛紜瞀亂流煩或傾盪<lb/>
曖斜半乃睠虚爽納霄清滌經慮攄燕情扶臺顯塏而<lb/>
延眺層軒窙窔而並迎移髙䕃之肅䆳落飛飇之迅輕<lb/>
紈素弛而不御方空襲而凉生蕭條縱遣委謝何營長<lb/>
林逸跡當世無名被夾池之修竹激投澗之清泉迫據<lb/>
地而疑隘榻當膝而幾穿石遐厲以潄嚥暑消忘以屏<lb/>
捐託琴心以逺寄與魚鳥而流連憒怠前醒酲醲薄解<lb/>
<pb n="KR4h0139_WYG_014-34b"/>
起蘇蘇而餘酣悵吟連而未憊晥爾調泰毛髮淅灑絶<lb/>
嶺騫以晨煙青虹矯而皚皚援英蕊以詠思披碧薜而<lb/>
遥待當斯時也凝想雪岫注情雲虚徘徊凌室結夢華<lb/>
胥濫滄浪之澹淡館屬玉於神都𤣥谷淒其以風北户<lb/>
逺而扶疎寒梧音之沈響湍浮㨗以調殊泠泠翠散而<lb/>
濕芳蕺颯沓無聲而落林箊於是晡景桑榆臨月廣除<lb/>
潔以香澤寥朗發舒寂鮮顥之空宵抗埃壒以宴如露<lb/>
清流以旁魄含六氣之琳腴擢嶕嶢而疎觀淨漢皋之<lb/>
<pb n="KR4h0139_WYG_014-35a"/>
明珠何銅梁與金庭吸玉水乎方諸精曜爥而颯纚迴<lb/>
繽紛以縈紆容不寢以逮明步列星而踟蹰玩𤣥夜之<lb/>
要紹蹠髙掌之裛濡排河漢而上出似縱體於天表與<lb/>
仙者而為徒爾其欱日吐景榮益精䁝懷珠抱玉營魄<lb/>
載靜津澤流洽不風自冷汲虚無之青熒晞光炫於隂<lb/>
井游鵠蕩而何依驚鯤徙而絶影鏡皓色之蒼蒼爛流<lb/>
瀾之千頃翩度索之單衣思白晝之易永黍何為而雪<lb/>
桃𤓰豈包而含穎靡蘭寢之麗妍彌芬烈而逸逞情滉<lb/>
<pb n="KR4h0139_WYG_014-35b"/>
漾而焉窮幾窮劇而更整彼美淑之明豔飄素雪之秀<lb/>
領柔若無質寒噆肌骨氷理無膩竒光自栗却顧笑而<lb/>
相命中徊徨而若失莊服氣而色矜辭泆志於燕暱擇<lb/>
清商之遐夐招結風於蘋末緒繚繞而多違纎空吹之<lb/>
屢絶白越芳而緒憐雲母嬌而藻咽挾輕訬而為客超<lb/>
塵坌其如脫軼首疾之如焚厭内熱之嘈囐<lb/>
　　夏日郊行賦　　　　　　　　<hi>宋</hi>王　炎<lb/>
四月維夏先晦三日子王子散䇿於東皋之上爾汝老<lb/>
<pb n="KR4h0139_WYG_014-36a"/>
　農問勞既畢遂曳履乎委巷之間反而息肩乎喬木之<lb/>
　側喟然歎曰以吾流目之所見物化之亟如此哉麥穟<lb/>
　穟而餅餌桑隂隂而繭絲麻斾斾而没人秧芃芃而布<lb/>
　畦蜩解甲而效鳴鶯遷喬而載飛雀遶屋而孳尾烏俯<lb/>
　巢而哺雛是孰斡其機緘至於日運而不齊也邪吾聞<lb/>
　二氣虚吸一瞬不留向之温然者俄而為今日之夏今<lb/>
　之燠然者又且為後日之秋所以使人慷慨増懷踴躍<lb/>
　自激感嵗月之遄邁畏功名之湮没故志士之競時殆<lb/>
<pb n="KR4h0139_WYG_014-36b"/>
　不容乎寢食如余之椎鈍遲魯則姑茍安而休息者也<lb/>
　人方逐逐我獨徐徐人方役役我獨于于諒愚智之懸<lb/>
　隔宜動靜之殊塗其在武水之曲有先人之敝廬一裘<lb/>
　一葛日飯一盂非掃軌以謝物且杜門而讀書付榮枯<lb/>
　於自然庶順命而無違抑古人有言曰優哉游哉聊以<lb/>
　卒嵗是其獲我私者乎<lb/>
　<lb/>
御定歴代賦彚巻十一<lb/>
</p>
<p>
</p>
  </div>
</body>
</text>
</TEI>
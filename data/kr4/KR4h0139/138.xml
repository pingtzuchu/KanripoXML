<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0139_WYG_138-1a"/>
　欽定四庫全書<lb/>
御定歴代賦彚巻一百三十五<lb/>
　　鳥獸<lb/>
　　　赭白馬賦<hi>有序</hi>　　　　　　　<hi>宋</hi>顔延之<lb/>
　驥不稱力馬以龍名豈不以國尚威容軍<graphic n="KR2363" url="https://raw.githubusercontent.com/kanripo/KR-Gaiji/master/images/KR2363.png" mimeType="image/png"/>趫迅而已<lb/>
　實有騰光吐圖疇德瑞聖之符焉是以語崇其靈世榮<lb/>
　其至我高祖之造宋也五方率職四隩入貢秘寶盈於<lb/>
　王府文駟列乎華廏乃有乗輿赭白特稟逸異之姿妙<lb/>
<pb n="KR4h0139_WYG_138-1b"/>
　簡帝心用錫聖皁服御順志馳驟合度齒歴雖衰而藝<lb/>
　美不忒襲養兼年恩隠周渥歲老氣殫斃於内棧少盡<lb/>
　其力有惻上仁乃詔陪侍奉述中旨末臣庸蔽敢同獻<lb/>
　賦其辭曰<lb/>
　維宋二十有二載盛烈光乎重葉武儀粤其肅陳文教<lb/>
　迄已優洽泰階之平可升興王之軌既接訪國美於舊<lb/>
　史考方載於往牒昔帝軒陟位飛黄服皁后唐膺籙赤<lb/>
　文候日漢道亨而天驥呈才魏德懋而澤馬效質伊逸<lb/>
<pb n="KR4h0139_WYG_138-2a"/>
倫之妙足自前代而間出並榮光於瑞典登郊歌乎司<lb/>
律所以崇衛威神扶䕶警蹕是用精曜叶從靈物咸秩<lb/>
暨明命之初基罄九區而率順有肆險以稟朔或踰逺<lb/>
而納賮聞王㑹之阜昌知函夏之充牣總六服以收賢<lb/>
掩七戎而得駿葢乗風之淑類實先景之洪𦙍故能代<lb/>
驂象輿歴配鈎陳齒算延長聲價隆振信聖祖之蕃錫<lb/>
留皇情而驟進徒觀其附筋樹骨垂梢植髪雙瞳夾鏡<lb/>
兩權協月異體峯生殊相逸發超攄絶夫塵轍驅鶩迅<lb/>
<pb n="KR4h0139_WYG_138-2b"/>
於滅沒簡偉塞門獻狀絳闕旦刷幽燕晝秣荆越敎敬<lb/>
不易之典訓人必書之舉惟帝惟祖爰游爰豫飛輶軒<lb/>
以戒道環彀騎而清路勒五營使按部聲八鑾以節步<lb/>
具服金組兼飾丹雘寶鉸星纒鏤章霞布進迫遮迾却<lb/>
屬輦路歘聳擢以鴻驚時濩略而龍翥弭雄姿以奉引<lb/>
婉柔心而待御至於露滋月肅霜戾秋登王于興言闡<lb/>
肄威稜臨廣望坐百層科武藝品驍騰流藻周施和鈴<lb/>
重設睨影高鳴將超中折分馳迥塲角壯永埒别輩越<lb/>
<pb n="KR4h0139_WYG_138-3a"/>
羣絢練夐絶捷趫夫之敏手促華鼓之繁節經𤣥蹄而<lb/>
雹散歴素支而氷裂膺門沫赭汗溝走血踠迹迴唐畜<lb/>
怒未洩乾心降而微怡都人仰而朋悦妍變之態既畢<lb/>
凌遽之氣方屬跼鑣轡之牽制隘通都之圏束眷西極<lb/>
而驤首望朔雲而蹀足將使紫鷰駢衡録蛇衛轂纎驪<lb/>
接趾秀騏齊亍覲王母於崑墟要帝臺於宣嶽跨中州<lb/>
之轍迹窮神行之軌躅然而盤于逰畋作鏡前王肆於<lb/>
人上取悔義方天子乃輟駕迴慮息徒解裝鑒武穆憲<lb/>
<pb n="KR4h0139_WYG_138-3b"/>
文光振民隠修國章戒出豕之敗御惕飛鳥之跱衡故<lb/>
祗慎乎所常忽敬備乎所未防輿有重輪之安馬無泛<lb/>
駕之佚處以濯龍之奥委以紅粟之秩服養知仁從老<lb/>
得卒加弊帷收仆質天情周皇恩畢亂曰惟德動天神<lb/>
物儀兮於是駔駿充階街兮稟靈月駟祖雲螭兮雄志<lb/>
倜儻精權竒兮既剛且淑服鞿羈兮効足中黄徇驅馳<lb/>
兮願終惠養䕃本枝兮竟先朝露長委離兮<lb/>
　　白馬賦　　　　　　　　　　<hi>宋</hi>劉義恭<lb/>
<pb n="KR4h0139_WYG_138-4a"/>
惟皇有造惟靈有秘麗氣摛精底愛覃粹八埏稽首以<lb/>
賓庭九荒斂衽而納贄象車垂德以服箱龍馬宅仁而<lb/>
受轡是以周稱踰輪漢則天駟體自乾維衍生坎位伊<lb/>
赭白之為駿超絶世而稱驥爾其為狀也竦身輕足高<lb/>
顙露睛氣猛聲烈步逺視明著獻西宛表德東京價傾<lb/>
幽夏觀竭都城飾金鑁之倏爍揚玉鑾之瓏玲發鳴鏑<lb/>
於懸月驅永埒於脩坰旋四介以作好耀二矛之重英<lb/>
舉舊閑而未儔考前迅而較名<lb/>
<pb n="KR4h0139_WYG_138-4b"/>
　　渥洼馬賦　　　　　　　　　<hi>唐</hi>喬　彞<lb/>
域中之寶生乎天涯天子之馬産乎渥洼澤出騰黄獨<lb/>
降精於太一神開滇壑固不涉於流沙目散電兮彪駮<lb/>
喙含丹而虎牙躡紅雲而噴玉霑赤汗以攢花望兮以<lb/>
久來何晩邪應圖合謀光我帝業星通兩曈月貼雙頰<lb/>
四蹄曳練飜瀚海之霜華一噴生風下胡山之木葉然<lb/>
後絡以金羈拂於鱗鬐睛射紫燄梢垂緑絲凝驕欲嘶<lb/>
嚼淒鏘之玉勒疊影不顧紛偃蹇之朱旗皇矣帝徹漢<lb/>
<pb n="KR4h0139_WYG_138-5a"/>
綱斯闕憑百萬之精勁倚四夷之磔裂屠蒲梢而亘大<lb/>
漠指二師而求汗血謂滅沒之未來竟羈縻而不絶有<lb/>
生必感有感必通通也不極環之無窮彼泓汚之斗水<lb/>
乃幽贊於神功然後豗沙卷浪於馮夷之宫疊足側身<lb/>
於奫淪之中星精降兮河嶽動天駟入兮駑駘空嗟我<lb/>
皇之英特而牽其惑欲能敗度侈多涼德夏后九代越<lb/>
天地之紀穆皇八駿荒帝王之則而況金通月支價及<lb/>
疎勒悉復馳去終無所得此余吾之降生解倒懸於中<lb/>
<pb n="KR4h0139_WYG_138-5b"/>
國祈招愔愔式昭德音感激萬古淒涼至今願以采求<lb/>
馬之人為求賢之使待馬之意為待賢之心<lb/>
　　汗血馬賦<hi>以絶足方騁流汗如珠為韻</hi>　　　<hi>唐</hi>王捐之<lb/>
異彼天馬生於逺方每流汗以津潤如成血以熒煌所<lb/>
以名重騄驥價高驌驦骨騰肉飛既揮紅而沛艾麟超<lb/>
龍翥亦流汗以徜徉當其武皇燿兵二師服猛破大宛<lb/>
之殊俗獲斯馬於絶境由是辭虜塞以俱來望漢庭於<lb/>
遐騁初疑霢霂染瀚海之霜華終訝淋漓變榆關之霞<lb/>
<pb n="KR4h0139_WYG_138-6a"/>
影及乎獻闕之始就駕之初飾金羈而勢如躡影排玉<lb/>
勒而態若凌虚伯樂乍觀訝霑襟而沃若王良載馭驚<lb/>
濺袖以班如觀其步驟如流驅馳若滅恣餘力而聳躍<lb/>
控中衢而夐絶長鳴向日躞蹀而色若渥丹驤首臨風<lb/>
奮迅而光如振血疾徐中節羈束如濡流膺臆以飛赭<lb/>
灑纓鬛以疑珠雄姿泛彼逸態濡于映白駒之羣皆疑<lb/>
失素齊紫燕之匹不可奪朱卓彼竒姿實為殊觀初溢<lb/>
腹而霑灑終盡足而渙汗此朱翼而表異難並駿良彼<lb/>
<pb n="KR4h0139_WYG_138-6b"/>
赤鬛以稱竒飜同款段超騰莫及迅疾難儔遽赫如以<lb/>
浹洽乍煥若以飛浮儻遂越都甚追風而更疾如同過<lb/>
隙似奔電以潛流且其戢聨翩異踡跼材逾良駿名失<lb/>
逸足儻不棄於血誠將八鑾而齊躅<lb/>
　　吳坂馬賦<hi>以下覩泥驥迴知貴駒為韻</hi>　　　<hi>唐</hi>謝　觀<lb/>
吳坂之馬兮駿且竒伊孫陽兮不知伏櫪而誰憐拘絆<lb/>
倚輈而但見清羸兩耳長垂不㫁於嘶風噴月四蹄可<lb/>
式何愁於玉勒金羈當其初出渥洼孰分駑驥雖白日<lb/>
<pb n="KR4h0139_WYG_138-7a"/>
之可逐曷青雲之自致頓銜驤首逢人兮不鳴强鳴弄<lb/>
影超羣知已兮未至須至嗟乎全無芻粟半卧沙泥況<lb/>
精靈之粗有亦毛骨以非低金埓行時儻拔風塵之跡<lb/>
玉鞭垂處願親桃李之蹊於是將躍未騰欲真尚假徘<lb/>
徊龍廏之側踡跼鹽車之下良時易失常憐過隙之光<lb/>
朗鑒難逢多是迷途之者善相爰來精神陡迴奮迅而<lb/>
蝟毛俱聳嘶鳴而星眼俄開舊皁云辭步步而風雲借<lb/>
便長衢一去行行而珂珮相催曩夕猶賤凌晨已貴羣<lb/>
<pb n="KR4h0139_WYG_138-7b"/>
心惕惕以暗伏衆口喧喧而相謂乍同曲突收將宫徵<lb/>
之音又似豐城指出斗牛之氣葢非斯人無以辨龍駒<lb/>
非斯馬無以動寰區固二者之㝠契播一時之令圖馬<lb/>
兮雖遇新知還因舊主儻一顧之未替必載馳而可覩<lb/>
更有瑶池方外之程願著鞭於造父<lb/>
　　獲大宛馬賦<hi>以開逺戎得天馬為韻</hi>　　　<hi>唐</hi>胡直鈞<lb/>
昔孝武寤善馬駕英才窮二師於海外獲汗血之龍媒<lb/>
於是宛卒大北神駒盡來駔駿竒狀超攄逸材走追風<lb/>
<pb n="KR4h0139_WYG_138-8a"/>
於馬邑嘶逐日於雲堆因行師之勲著辨前王之業開<lb/>
當夫海西出征掣敵要逺始遲疑而不進承再命之爰<lb/>
晩奉皇風之用宣冀邊草之齊偃既量功就已料生返<lb/>
越窮海之沙塵及大宛之城苑既高勲以茂閥且不愧<lb/>
於分閫芻糧盡取騄驥亦空材為地産之最精降天山<lb/>
之中背不毛之殊俗從入律之東風沛艾骨異低昻氣<lb/>
雄溢鏡光於金勒流雪彩於花驄悉可耀威華夏奪魄<lb/>
獯戎若乃發跡窮荒來儀中國史驚千載之異朝慶一<lb/>
<pb n="KR4h0139_WYG_138-8b"/>
人之德君子之德式孚天王之道允塞騰驤永埒曽何<lb/>
比於權竒滅沒長衢獨有賴於筋力然則馬惟行地君<lb/>
實綂天黷兵者耗財之本愛財者有國之先徒知天駟<lb/>
之可獲莫痛征夫之寡全時泰俗饒固理道之所急珍<lb/>
禽竒獸在人君之可捐穆王之荒何取文帝之事足傳<lb/>
竟洽大東之詠奚為天馬之篇況驥之生兮有矣屈之<lb/>
産也在焉復何必勤求於逺卒當耗譯之事邊向使武<lb/>
帝退術士寶賢者罷征戰於戎夷浹風俗於純嘏自將<lb/>
<pb n="KR4h0139_WYG_138-9a"/>
致丹質之鳳鳥豈徒來汗血之龍馬故前代論邊之徒<lb/>
以勞師逺伐屈衆策之下<lb/>
　　朔方獻千里馬賦<hi>以題為韻</hi>　　　　<hi>唐</hi>王　起<lb/>
駜彼名馬産兹元朔得遐方之勁氣是稟嚴凝應上聖<lb/>
之禎符其來緜邈固可以飾和鸞之鐬鐬就鈎膺之濯<lb/>
濯始其同羣豐草挺質寒鄉名超兹白瑞掩飛黄伊六<lb/>
轡之爰設非九重之孰當爾其走險鹿駭望雲龍驤縶<lb/>
之維之登歌不慙於西極若滅若沒獻狀聿來於北方<lb/>
<pb n="KR4h0139_WYG_138-9b"/>
於以效伏皁之勤於以釋長鳴之怨流離而走血來格<lb/>
濩落而執靮斯獻計鴻鵠之舉彼未居多涉燕宋之遥<lb/>
我方適願柔心有待逸足未宣權竒於絳闕之下沛艾<lb/>
於紫庭之前稟月未匹追風莫先所以闡幽都之美所<lb/>
以増華廏之妍既佶且閑軼其羣兮相萬視逺如邇遵<lb/>
其路兮且千一人既瞻八駿初比彼千駟花發六騶雲<lb/>
起其止也可齊乎足其行也無踰於里信愕視於華原<lb/>
而騰輝於良史伊兹駿之間出在前王而殊寡或鑾輅<lb/>
<pb n="KR4h0139_WYG_138-10a"/>
而見損或鼔車而不捨我皇昭景福錫純嘏稱德以喻<lb/>
夫俊乂服勞以勸夫忠者豈惟同兩漢之帝獲千里之<lb/>
馬<lb/>
　　天馬賦　　　　　　　　　　<hi>元</hi>陳　泰<lb/>
若有龍兮渥洼之子滎河之孫産自月窟來於大宛筋<lb/>
權竒而虎脊兮肉磊磈而峰顴精神變化不可測兮上<lb/>
貫乎房星之垣朝發蹤乎河濟兮晡沒影乎崑崙雖有<lb/>
衘勒不暇顧兮彼輿隸其焉能援昔遭時之孔阨兮伏<lb/>
<pb n="KR4h0139_WYG_138-10b"/>
皁櫪而中頹隨駑駘而並駕兮又或驕逞而相欺啖芻<lb/>
菣而不飽兮羌豆菽之可期軏鹽車而登太行兮路岧<lb/>
嶤其險﨑羲和迫而將晏兮勢蒼黄而摧萎翩翩之伯<lb/>
樂兮道安適而逢之泫然為子流涕兮爾何困乎此欷<lb/>
世貴賤之不分兮信焉用夫駿為解劒佩以為質兮吾<lb/>
將持子而西歸欲埽空夫大漠之野兮寧轢𤣥圃而騰<lb/>
崦嵫不然乗雲躡風截周穆而逺覽兮造王母乎瑶池<lb/>
於是天馬俯首噴沫振鬛仰吁物固各有所遇兮遇固<lb/>
<pb n="KR4h0139_WYG_138-11a"/>
各有時向微子之超越兮骨委絶其誰知縱逸氣之凌<lb/>
厲兮獨不為子而徘徊儻一試而遽舍兮駕鼓車兮何<lb/>
悲伯樂復歎而為之歌曰天馬兮風騣批竹耳兮夾鏡<lb/>
瞳少不自見兮老愈工嗟哉蹭蹬兮吾知爾之為龍<lb/>
　　天馬賦　　　　　　　　　　<hi>元</hi>李朝瑞<lb/>
葢聞渥洼之水通天河而為一潏湟淴㳏澎湃汨滭天<lb/>
馬於是出焉蹴踏乎九霄而升卓絶乎九地而立瞬息<lb/>
千里百獸為之震掉奮迅長嗚萬騎為之辟易所以大<lb/>
<pb n="KR4h0139_WYG_138-11b"/>
宛之境欲一二畜之而不可得乃强擅其美於西極也<lb/>
飄忽動盪閃爍西東鋭耳脱兔駭蹄超鴻散飛星於舉<lb/>
尾貫流電於垂瞳淋漓赤瀋磊磈肉騣脊横繡壁之霞<lb/>
耳削渭川之筒朝秣祁連之禾夕飲上池之淙不求知<lb/>
伯樂之顧不假馭王良之工爾其怪質若神權竒恢瑰<lb/>
雲興鳥逝馳驟風雨賁育羽獲不得為之羈驥騄騏驎<lb/>
不得並其偉凡晉之屈乗唐之肅爽葢其飫聞厭見而<lb/>
不知其幾也昔在元封漢治盛隆諸福之物莫不畢至<lb/>
<pb n="KR4h0139_WYG_138-12a"/>
是天馬者亦來鳳墀螭陛之宫此豈戈甲之力衛霍之<lb/>
功上有神武之君下有英傑之臣而渥洼之種靈異之<lb/>
物自致於天廏十二閑之中如龍興而雲如虎嘯而風<lb/>
又如巖壑之俊彦覩虞淵之曈曨煥然而起翕然而從<lb/>
是馬也方將服力金根之煒煜獻駿和鸞之玲瓏笑瑶<lb/>
池之仙子陋梨園之花驄也客有進而言曰子知馬之<lb/>
自天而不知天之所以為馬也易不云乎乾為天為龍<lb/>
為西北卦故天馬之出也於象為乾於方為西其超世<lb/>
<pb n="KR4h0139_WYG_138-12b"/>
之雄且駃者皆乾道行健之餘自漢至今二千載矣而<lb/>
又見於文明盛麗之時此所以奉六龍之御天臨九有<lb/>
之師也言未既煙沙淅瀝宇宙盤辟風鬉霧鬛掠月戴<lb/>
日顧駑駘而已逺但見雲霄之四跡<lb/>
　　天馬賦　　　　　　　　　　<hi>元</hi>歐陽𤣥<lb/>
繄房星之委精鍾天馬之權竒澡神質於渥洼砥勁氣<lb/>
於月氐貞非坤牝健本乾為上分扶輿之秀下孕蜿蟺<lb/>
之漦風雲資其格力雨露澤其光儀膺廣鳳臆鬛秀龍<lb/>
<pb n="KR4h0139_WYG_138-13a"/>
鬐首昻渴烏之勢影捷枉矢之馳於是陋騊駼之産邁<lb/>
麒麟之姿驂六飛於廣漠舞九奏於希夷若乃朝刷崑<lb/>
崙夕秣𤣥圃駕緱笙之子晉道霞觴於王母風冉冉兮<lb/>
斯征靈繽繽兮來宁覽熙世之德輝屬萬物之欣覩願<lb/>
陪禁衛自獻西土乃命栘中戒造父釋雲幕於金鞍暎<lb/>
孚尹於瓊户出則鏘和鸞驂輿組媚日馭之光華展天<lb/>
衢之步武然其氣質不可求之驪黄之餘其芻秣不可<lb/>
畀之皁櫪之伍峙玉山之殖未足供其齕委金臺之貲<lb/>
<pb n="KR4h0139_WYG_138-13b"/>
未足議其估是知天馬固難得而不易畜也所以罕見<lb/>
於盛時僅聞於前古時則有倣鄒枚請賡樂府而客或<lb/>
難之曰時方歌鹿鳴之章子乃為天馬之賦得無馳駕<lb/>
鼓車者寧不與此而迥殊也哉嗟夫寶不自貴以人而<lb/>
貴物不自異以人而異方神駒絢彩於水涯固期駑劣<lb/>
之同滯至其裂砮矢而庭實竟乃自齒於天駟信物美<lb/>
而無所遺兮亦竒才之能自致負鹽車而上太行者慨<lb/>
未遇夫伯樂伏皁櫪而志千里者又何慙乎老驥振長<lb/>
<pb n="KR4h0139_WYG_138-14a"/>
鬛而一嘶兮冀識余之所意壒埃風而上征兮願借翠<lb/>
雲以為鞁隨飛龍而上下兮羌先路其焉避彼豈乗虚<lb/>
而騰踏兮追雲逐電之可冀也庶幾求之𤣥黄之外兮<lb/>
則亦駿骨之可市也<lb/>
　　虎文龍馬賦<hi>有序</hi>　　　　　　<hi>元</hi>郝　經<lb/>
乾陽萃精星列房駟健之至也故飛而在天則為龍行<lb/>
而在地則為馬雖八卦皆擬其象而獨専於乾坤負圖<lb/>
而出於河庖犧氏按之為畫聖人事業以之張本而文<lb/>
<pb n="KR4h0139_WYG_138-14b"/>
籍生焉則又用之至也出於乾陽故産於西北隂國金<lb/>
天往往騰踏羣龍駔駿特異號稱龍種其蕃息盛大皆<lb/>
莫若國朝沙漠廣莫地經兩海盡為游牧之所又兼金<lb/>
源四十萬并西域三十國古之所謂千里者海飲川量<lb/>
婦人豎子皆乗御之搜竒拔異始得與御苑下乗今上<lb/>
所御虎文龍者空西北百千萬羣而未之冇伯樂之所<lb/>
未見書傳之所不載古今之所罕聞又虎變炳然有定<lb/>
武功彰文德之象焉昔漢武帝得之外國而親為之歌<lb/>
<pb n="KR4h0139_WYG_138-15a"/>
唐太宗之所御則圖畫凌煙閣而為之贊矧今生於本<lb/>
國又若是之異乎歌頌不作則與駑駘等為無聞敢犯<lb/>
齒路馬之罪而獻賦曰<lb/>
天柱折地維絶東南傾西北揭隠日星為晝夜結隂陽<lb/>
為氷雪死土銜沙枯山積鐵白草失春黄榆不葉洞澒<lb/>
幾萬餘里蹴踏幾千萬年藴天馬之剛健混神龍之窟<lb/>
穴不知其幾萬餘羣幾千萬匹相我薄伐控弦立國不<lb/>
棧豆而秣粟不棗脯而齧膝盡風呵而雨止恣原皁而<lb/>
<pb n="KR4h0139_WYG_138-15b"/>
野櫪從横散漫優游閒適全其所天故皆越逸一兵控<lb/>
百百不介一力有餘裕故皆蕃息瀾翻浪動川盈谷溢<lb/>
奮威靈以一戰獵諸國而無敵迄今四十有餘年矣我<lb/>
君中興真龍間生一氣直壯四星曜靈駭西域驚北庭<lb/>
飛黒水晦青冥碎崑崙轟雷霆煙雲墮地列缺生獰振<lb/>
長風而一嘶凡馬喑而不鳴六丁盼瞠而弗執真宰辟<lb/>
易而弗乗於是飲余吾濯渥洼褪鱗介脱角牙食萬馬<lb/>
而類駮化一龍而若騧質金大而墨章黎剪刀而互呀<lb/>
<pb n="KR4h0139_WYG_138-16a"/>
變乾坤之至文散𤣥黄以為花㑹運數以呈用來馴服<lb/>
於帝家頭骨隠㦸面顴夾璧豎目日出陽鑑電激膺門<lb/>
肉闊汗溝血滴垂梢絲齊分鬛髮直露筋藏骨玉蹄鐵<lb/>
脊前鳳後兔宛轉却顧飛燕掠地輕不著土奔軼滅沒<lb/>
掣去縱步東西有日天地無路倏忽變化匪龍匪虎逍<lb/>
遥良善遇知得主帝軒之飛黄后唐之赤文周王之騄<lb/>
駬漢武之天驥魏文之澤馬殆皆不得同年而語矣於<lb/>
是帝亦惠異登進上廏一品芻秩萬秉之右鉸玦寶錯<lb/>
<pb n="KR4h0139_WYG_138-16b"/>
鞍勒珍鏤金勒玉鞭服習馳驟建斾西出足力騫張渴<lb/>
飲洱水怒蹴㸃蒼萬里一息建業興王吸絶江流瞰視<lb/>
武昌朝楚暮燕載㑹衣裳新宫法駕金蓮正香飛龍在<lb/>
天遂郤走馬和鑾雍雍垂拱而治天下視彼夸毗盤于<lb/>
遊畋放心事侈黷武求仙奔貳師走嫖姚志欲無已焉<lb/>
則又天淵之懸也亂曰嗟異馬兮遇主知虎為龍兮風<lb/>
雲期奮靈虯兮躍神螭隘萬里兮强一馳乾坤小兮日<lb/>
月低適時乗兮加馽羈效倜儻兮呈權竒宣皇靈兮耀<lb/>
<pb n="KR4h0139_WYG_138-17a"/>
主威朝江南兮暮遼西功德盛兮天人歸飾玉輅兮開<lb/>
金扉馬在廏兮方無為<lb/>
　　龍馬賦<hi>有序</hi>　　　　　　　　<hi>明</hi>羅汝敬<lb/>
永樂十八年青之諸城産龍馬其鱗甲龍也其鬐鬛亦<lb/>
龍也其文臆赬尾形色光彩步趨意態又皆龍也竒哉<lb/>
瑞乎邑之耄耋異而告於其長以獻闕庭臣謹按史册<lb/>
云龍隨方而至所以彰明君德表應太平今龍馬産東<lb/>
方其色蒼而青聖德所致固可見矣矧夫大禹成治功<lb/>
<pb n="KR4h0139_WYG_138-17b"/>
而神馬呈羲皇宣人文而馬圖出今皇上為兆民開萬<lb/>
世太平之基以建北京而龍馬適見感召之機豈偶然<lb/>
哉臣職司紀述不勝忻忭謹拜手稽首而獻賦曰<lb/>
有神物兮叶坤之貞符乾之靈含秀月窟播品東溟繄<lb/>
騋牝兮毓質蒼龍兮降精方其震電倏爍風雨晦冥房<lb/>
星馺兮移次川后翕兮效禎匪渥洼之異産信滎河兮<lb/>
同徵有耋者氓載旴載偵爰告於邑爰陳於庭於時天<lb/>
開黄道雲駐霓旌聖皇穆兮當宁百辟儼兮盈廷諸福<lb/>
<pb n="KR4h0139_WYG_138-18a"/>
畢至竒祥沓呈乃曕乃顧乃陟乃登並騶虞兮同列翊<lb/>
瑞象兮偕行旅玉獅兮為友耦祥麟兮作朋恍矜已之<lb/>
遭遇仰金鋪兮長鳴肉騣碨礧兮玉甲精熒首昻渴烏<lb/>
兮尾掉長鯨蘭筋權竒兮鳳臆驍騰卧則虯伏兮動則<lb/>
雲興燦河洛之文背絢麟罽兮鏤膺耳批竹兮錐卓蹄<lb/>
踣鐵兮風輕五彩煜兮霞綺隅目睒兮電行澄匹練兮<lb/>
雪花凝滉驪珠兮流霞赬元氣氤氲兮瑞霜蒸雄姿俶<lb/>
儻兮馴不驚朝飽玉山兮珍粒夕飲太液兮清泠神竦<lb/>
<pb n="KR4h0139_WYG_138-18b"/>
赤墀光涵繡楹方臯曽不能以得其髣髴韓幹安能以<lb/>
貌其容形爾時聖皇篤天之祜宅是北京禮玉帛兮交<lb/>
錯將圜丘兮告成爾乃載駱法駕七就繁纓寶勒銜玉<lb/>
錦韉棲璚躡浮雲兮御天巡六位兮時乗彰聖德兮合<lb/>
清寧兆萬世兮昭文明臣乃載拜手稽首而復為之歌<lb/>
曰龍馬兮翩翩神變化兮合自然雲為黄屋兮風為軿<lb/>
熊羆夔臯兮相後先奉時巡兮周八埏永樂昇平萬萬<lb/>
年<lb/>
<pb n="KR4h0139_WYG_138-19a"/>
　　驄馬賦　　　　　　　　　　<hi>明</hi>陳　璉<lb/>
房星委精驄馬下生風騣霧鬛鳳臆龍睛燦連錢之可<lb/>
數紛赭汗之交凝耀采沙苑澡神清泠逸足超羣調良<lb/>
可稱初其未遇伏於槽櫪與駑駘而並處雖神駿其誰<lb/>
識厄鹽車兮垂兩耳歴羊腸兮空歎息偶繡衣之相逢<lb/>
贖千金而不惜唯烏府之清華幸依棲而託迹揚鬐振<lb/>
鬛百獸為之震驚奮迅長鳴萬騎為之辟易當夫沙堤<lb/>
雨霽馳道春融繡衣朝謁冠葢憧憧朱衣前導驄兮實<lb/>
<pb n="KR4h0139_WYG_138-19b"/>
從矯矯兮若鯨躍乎滄海昻昻然猶鶴出乎樊籠奮霜<lb/>
蹄而踣鐵舒逸氣而吐虹雖驊騮與騄駬亦皆在其下<lb/>
風至若蓐收司辰秋氣愈厲柏府深嚴蘭臺清閟白簡<lb/>
與秋典共清廌冠與繡衣同麗爰有執法之臣稱為直<lb/>
指之使入覲龍顔出辭螭陛奉綸音以亷察持玉斧而<lb/>
徑逝於以埋張綱之輪於以攬范滂之轡玉潔氷清鷹<lb/>
瞵鶚視姦貪為之屏息權豪為之喪氣非望塵而跼蹐<lb/>
或顧影而驚避雖原隰之逶迤亦無逺而弗至非徒恣<lb/>
<pb n="KR4h0139_WYG_138-20a"/>
山水之嬉遊葢在洗寃而伸滯嗟夫物不自貴以人而<lb/>
貴物不自異以人而異此驄馬所以稱德於烏臺而表<lb/>
祥於房駟故其不獨顯於桓典之時而實重於聖明之<lb/>
世因為之歌曰初未遇兮駑駘與同倏騰踏而奮迅兮<lb/>
幸繡衣之逢<lb/>
　　廏馬賦<hi>有序</hi>　　　　　　　　<hi>明</hi>陳　束<lb/>
夫八駿著驊騮之稱九軼標絶塵之號豈非名因才立<lb/>
竒繇用顯若迺中廏之馬以良見收然而吉行不過十<lb/>
<pb n="KR4h0139_WYG_138-20b"/>
里仗立罔置一鳴而絡玉羈金席牀㗖脯至與駑駘並<lb/>
論豈其志乎感漆園真性之云聊為賦之<lb/>
偉軼異之絶足兮爛騰祥而符聖孕房駟之靈精兮夐<lb/>
呈圖而表應合乾德兮翹傑配坤行兮凌競光儵爚而<lb/>
龍見文蔚然而豹炳剡雙耳而削筩熲兩瞳之夾鏡爾<lb/>
其挺珍濛汜效異余吾神超飛兔態絶騊駼星流天迣<lb/>
雲籋電趨朝凌碣石夕歴姑餘曳吴門之疋練溢齊侯<lb/>
之畫圖秦牙莫測其妙理馬援尚失於範模管青不能<lb/>
<pb n="KR4h0139_WYG_138-21a"/>
得之膹肳女厲無所眺於膺臚體容與而翹踛抱明姱<lb/>
以鬯舒惟盛美之雥備雖夫人其舍諸爾迺遴駿東臯<lb/>
獻竒北塞羾旅關庭隸分庌廥芳䬴肸蠁靈牀爽塏幸<lb/>
路兒之解仇就小童而去害托圉牧於六閑並䮞騃於<lb/>
一概譻珬珂之鏘錚纚弁纓之綷䌨奓渥恩之洊加非<lb/>
真性之逌在抑曠志而未馴或遡風而沛艾乍趫迅而<lb/>
中踡怵鞭箠之洎逮踠足服馽垂梢譓調客形外澤主<lb/>
神内消棍斷斷以駔<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>闃<graphic n="KR1253" url="https://raw.githubusercontent.com/kanripo/KR-Gaiji/master/images/KR1253.png" mimeType="image/png"/>
                    <graphic n="KR1253" url="https://raw.githubusercontent.com/kanripo/KR-Gaiji/master/images/KR1253.png" mimeType="image/png"/>而逺姚赧秣㩼於甘露<lb/>
<pb n="KR4h0139_WYG_138-21b"/>
憱望斷於流飇若夫挈壺虯盡長樂雞喈雉臯色辨魚<lb/>
鑰洞開夙羈寶絡昕跱璇階於時黼座天臨師寮羣戾<lb/>
鸞旂簇萬龍墀夾二駴鼇警而怔忪睇魚須而瞠睞聞<lb/>
鼓鐘而淰躍啾驤騰以踤地雄倪曽未作於髬髵駑牧<lb/>
已見嗔其<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>跓歘心煩而赭流羌又怒霑乎磩戺若迺<lb/>
𤣥畤肇禋黄祗報祜辟雍班斆明堂配祖雲整法輿星<lb/>
陳皇輅七騶夾轙以崇衛六虯方蘄而翼扈駢蚺䗊以<lb/>
靁起塊虚驕而焱翥紲金<graphic n="KR2450" url="https://raw.githubusercontent.com/kanripo/KR-Gaiji/master/images/KR2450.png" mimeType="image/png"/>而不前噦玉鑾其有度左<lb/>
<pb n="KR4h0139_WYG_138-22a"/>
纛紛其瞀明方釳卼以掣步聊侵淫以<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                    <graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>坌踟蹰而<lb/>
彳亍飍驫共馳惆戃疇與夷世脩文軍容偃武曽是吉<lb/>
行累期間舉然而役不逾時騁無遐路簉鑣未帀於郊<lb/>
畛前轡已迴於隍滸<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>浮雲使不揚蹐絶塵其安騖睠<lb/>
脩馗以長哴結幽㤈而延佇隕權竒於攝僷凋滅沒乎<lb/>
<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>駐昔鄭嗣知用而佑貴漢文量才而却受武帝罷師<lb/>
以釣竒昭王縣金而設購彼己達䇿馭之宜用舍中才<lb/>
賢之彀塞翁已矣伯氏難遘慮賈勇以招尤甘専心而<lb/>
<pb n="KR4h0139_WYG_138-22b"/>
順畜雖駕鼔以猶任况聞香而不齅神繠繠而頡羣意<lb/>
憕憕其戀豆懐殊姿而自疑曷神騆之可剖儻垂瞳於<lb/>
路輅尚昻鳴於華廏<lb/>
　　舞馬賦　　　　　　　　　　<hi>宋</hi>謝　莊<lb/>
天子馭三光總萬㝢挹雲經之留憲裁河書之遺矩是<lb/>
以德澤上昭天下漏泉符瑞之慶咸屬榮懐之應必躔<lb/>
月晷呈祥乾維效氣賦景河房承靈天駟陵原郊而漸<lb/>
影躍流泉而泳質辭水穴而南傃去輪臺而東暨乗玉<lb/>
<pb n="KR4h0139_WYG_138-23a"/>
塞而歸寶奄芝庭而獻祕及其養安騏校進駕龍涓輝<lb/>
大馭於國皁賁上襄於帝閑超益野而踰緑地軼蘭池<lb/>
而轢紫燕五王晦其術十氏懵其𤣥東門豈或狀西河<lb/>
不能傳既秣苞以均性又佩蘅以崇躅巻雄神於綺文<lb/>
蓄奔容於帷燭藴籋雲之鋭景戢追電之逸足方疊鎔<lb/>
於丹鎬亦聨規於朱駮觀其雙璧應範三封中圖𤣥骨<lb/>
滿燕室虚陽理竟潛策紆汗飛赭沫流朱至於肆夏已<lb/>
升采齊既薦始徘徊而龍俛終沃若而鸞盼迎調露於<lb/>
<pb n="KR4h0139_WYG_138-23b"/>
飛鍾赴承雲於驚箭冩秦坰之躡塵狀吴門之曳練窮<lb/>
虞庭之蹈蹀究遺野之環袨若夫蹠實之態未巻凌逺<lb/>
之氣方攄歴岱野而過碣石跨滄流而軼姑餘朝送日<lb/>
於西坂夕歸風於北都尋瓊宫於倏瞬望銀臺於須㬰<lb/>
若乃日宣重光德星昭衍國稱梁岱佇蹕史言壇場望<lb/>
踐鄗上之瑞彰江間之禎闡榮鏡之運既臻㑹昌之厯<lb/>
已辨感五繇之程符鑒羣后之薦典聖主將有事於東<lb/>
嶽禮也於是順斗極乗次躔戒懸日於昭旦命月題於<lb/>
<pb n="KR4h0139_WYG_138-24a"/>
上年騑騑翼翼泛修風而浮慶煙肅肅雍雍引八神而<lb/>
詔九仙下齊郊而掩配林集嬴里而降祊田蒲軒次巚<lb/>
瑄璧承巒金檢兹發玉牒斯刋盛節之義洽升中之禮<lb/>
殫億兆悦精祗歡聆萬歲於曽岫燭神光於紫壇是以<lb/>
擊轅之蹈撫埃之舞相與而歌曰聳朝葢兮泛晨霞靈<lb/>
之來兮雲漢華山有壽兮松有茂祚神極兮貺皇家然<lb/>
後悟聖朝之績號慶榮之烈比盛乎天地争明乎日月<lb/>
茂實冠於胥庭鴻名邁於勛發業厎於告成道臻乎報<lb/>
<pb n="KR4h0139_WYG_138-24b"/>
謁巍巍乎蕩蕩乎民無得而稱焉<lb/>
　　舞馬賦<hi>有序</hi>　　　　　　　　<hi>梁</hi>張　率<lb/>
臣聞天用莫如龍地用莫如馬故禮稱驪騵詩誦駵駱<lb/>
光景遺風之美世所得聞吐圖騰光之異有時而出洎<lb/>
我大梁光有區夏廣運自中圓照無外日入之所浮深<lb/>
委贄風被之域越險效珍軨服烏號之駿騊駼豢龍之<lb/>
名而河南又獻赤龍駒有竒貌絶足能拜善舞天子異<lb/>
之使臣作賦曰<lb/>
<pb n="KR4h0139_WYG_138-25a"/>
維梁受命四載元符既臻協律之事具舉膠庠之敎必<lb/>
陳檀輿之用己偃玉輅之御方巡考帝文而率通披皇<lb/>
圖以大觀慶惟道而必先靈匪聖其誰贊見河龍之瑞<lb/>
唐矚天馬之禎漢既叶符而比德且同條而共貫詢國<lb/>
美於斯今邁皇王於曩昔散大明以燭幽揚義聲而逺<lb/>
斥固施之於不窮諒無所乎朝夕並承流以請吏咸向<lb/>
風而率職納竒貢於絶區致龍媒於殊域伊況古而赤<lb/>
文爰在兹而朱翼既效德於炎運亦表祥於尚色資皎<lb/>
<pb n="KR4h0139_WYG_138-25b"/>
月而載生祖河房而挺授種北唐之絶類嗣西苑之鴻<lb/>
胄稟妙足而逸倫有殊姿而特茂善環旋於齊夏知蹈<lb/>
躧於金奏超六種於周閑踰八品於漢廏伊自然之有<lb/>
質寧改觀於肥痩豈徒服皁而養安與進駕以馳驟爾<lb/>
其挾尺縣鑿之辨附蟬伏兔之别十形五觀之姿三毛<lb/>
八肉之勢臣何得而稱焉固已詳於前製徒觀其神爽<lb/>
視其豪異軼跨野而忽踰輪齊秀騏而並末駟貶代盤<lb/>
而陋小華越定單而少天驥信無等於漏面孰有取於<lb/>
<pb n="KR4h0139_WYG_138-26a"/>
決鼻可以迹章亥之所未遊踰禹益之所未至將不得<lb/>
而屈指亦何暇以理轡若跡遍而忘反非我皇之所事<lb/>
方潤色於前古邈深文而儲思既而機事多暇青春未<lb/>
移時惟上已美景在斯遵鎬飲之故實陳洛讌之舊儀<lb/>
漕伊川而分派引激水以回池集國良於民儁列樹茂<lb/>
於皇枝紛高冠以連袵鏘鳴玉而肩隨清輦道於上林<lb/>
肅華臺之金座望發色於緑苞佇流芬於紫裹聽磬鏄<lb/>
之畢舉聆韶夏之咸播承六奏之既闋及九變之已成<lb/>
<pb n="KR4h0139_WYG_138-26b"/>
均儀禽於唐序同舞獸於虞廷懐夏后之九代想陳王<lb/>
之紫騂乃命涓人效良駿經周衛入鉤陳言右牽之已<lb/>
來寧執扑而後進既傾首於律同又蹀足於鼓振擢龍<lb/>
首回鹿軀睨兩鏡蹙雙鳬既就塲而雅拜時赴曲而徐<lb/>
趨敏躁中於促節捷繁外於驚桴騏行驥動虎發龍驤<lb/>
雀躍燕集鵠引鳬翔妍七盤之綽約陵九劒之抑揚豈<lb/>
借儀於褕袂寧假器於髦皇婉脊投頌俛膺合雅露沫<lb/>
歕紅沾汗流赭乃却走於集靈馴惠養於豐夏鬱風雷<lb/>
<pb n="KR4h0139_WYG_138-27a"/>
之壯心思展足於南野若彼符瑞之冨可以臻介丘而<lb/>
昭卒業縉紳羣后誠希末光天子深穆為度未之訪也<lb/>
何則進讓殊事豈非帝者之彌文哉今四衛外封五岳<lb/>
内郡宜𢎞下禪之規増上封之訓背清都而日行指云<lb/>
郊而𤣥運將絶塵而弭轍類飛鳥與駏驉總三才而驅<lb/>
騖按五御而超攄翳卿雲於華葢翼條風於屬車無逸<lb/>
御於玉軫不泛駕於金輿飾中岳之絶軌營奉高之舊<lb/>
墟訓厚貺於人神𢎞施育於黎獻垂景炎於長世集繁<lb/>
<pb n="KR4h0139_WYG_138-27b"/>
祉於斯萬在庸臣之方剛有從軍之大願必自兹而展<lb/>
采將同畀於庖煇悼長卿之遺書憫周南之留恨<lb/>
　　舞馬賦<hi>以奏之天庭為韻  有序</hi>　　　　　<hi>唐</hi>闕　名<lb/>
書曰擊石拊石百獸率舞是知時貞而物應德博則化<lb/>
光故九有宅心萬方惟允我開元聖文神武皇帝陛下<lb/>
懋建皇極丕承寶命揚五聖之耿光安兆民於反側功<lb/>
成道備作樂崇德上以殷薦祖宗下以導達情性則有<lb/>
天馬絶足來從東道出天庭而屢舞仰皇心而載悦豈<lb/>
<pb n="KR4h0139_WYG_138-28a"/>
止緑錯開圖分九疇於夏后汗溝走血服四夷於漢皇<lb/>
而已哉野人沐浴聖造與觀盛德敢述蹈舞之事而賦<lb/>
之<lb/>
皇帝叶天行乗春候張廣樂而化通鬼神徵舞馬而懐<lb/>
柔奔走爾其聆音却立赴節騰湊顧遲影而傾心效長<lb/>
鳴而引脰徘徊振迅類威鳳之來儀指顧倏忽若騰猨<lb/>
之驚透眄鐘鼓而載止暢簫韶之九奏洎宛跡遲遲汗<lb/>
血生姿順指不動因心所之日照金羈而晴光交映風<lb/>
<pb n="KR4h0139_WYG_138-28b"/>
飄錦覆而淑氣相資顧以退而未即將欲進而復疑絶<lb/>
節交衢而大人相慶赴曲齊列而皇心則怡豈若檀溪<lb/>
水上章臺路前塵埋玉勒汗濕金鞭竟空疲於力用固<lb/>
無取於當年孰若矯足騰摧婉柔姿而近日驚身聳躍<lb/>
嬌逸態於鈞天别有假象天星因時降靈雙瞳夾鏡而<lb/>
異質兩顴夾月而殊形出渥洼兮道已泰歴具坂兮心<lb/>
匪寧願因百獸之相率舞聖德於天庭<lb/>
　　舞馬賦<hi>以奏之天庭為韻</hi>　　　　　　<hi>唐</hi>闕　名<lb/>
<pb n="KR4h0139_WYG_138-29a"/>
渥洼之駿兮逸羣特秀簡偉之來兮稀代是覯豈憚夫<lb/>
行地無疆是美其承天之祐弭雄心以順軌習率舞而<lb/>
初就因大樂以逞狀隨伶官而入奏樂彼皇道上委折<lb/>
於一人狎節廣場下歡心於百獸飾金<graphic n="KR2450" url="https://raw.githubusercontent.com/kanripo/KR-Gaiji/master/images/KR2450.png" mimeType="image/png"/>頓紅緌䫫却<lb/>
略以鳳態終宛轉而龍姿或進寸而退尺時左之而右<lb/>
之至如鼉鼓歴考龍笛昭宣知執轡之有節乃蹀足而<lb/>
爭先隨曲變而貌無停趣因矜固而態有遺妍既習之<lb/>
於規矩或奉之以周旋迫而觀焉若桃花動而順吹逺<lb/>
<pb n="KR4h0139_WYG_138-29b"/>
而察之類電影倏而横天固絶倫之妙有豈衆伎之齊<lb/>
焉我皇端拱無事垂意至寧愔愔正聲以九變而合樂<lb/>
逐逐良馬終萬舞而在庭豈比夫漢皇取樂而同轡魯<lb/>
侯空牧而在坰以今古而匹敵何長短之相形<lb/>
　　古駿賦　　　　　　　　　　<hi>唐</hi>牛上士<lb/>
寒關月壯羽書南向虜馬秋肥胡兵犯障爟烽夜驚候<lb/>
馬相望雲横朔塞之前雪滿天山之上於是天子按劒<lb/>
將軍事邊雷驅甲卒直指幽燕風蓬蓬而出海波漫漫<lb/>
<pb n="KR4h0139_WYG_138-30a"/>
而騰天當鴈門而北上薄龍沙而左旋既而漢虜齊兵<lb/>
三軍合陣虹旗篲埽鼓聲雷振奕奕熊羆森森鋒刃或<lb/>
左提而右拂乍一留而一進則有俠少驫眓雄駒捷疾<lb/>
耳若插筩顱疑削出跼金鑣以弄影控鐵銜而齧膝始<lb/>
驂驔以舞風忽濩略而追日蒙具裝擇組練雜然一往<lb/>
鼓仆旗旋足不得揺目不得眄超騰絶壑走及奔箭疑<lb/>
隔漢之流星似披雲而出電左賢為之膽懾骨都為之<lb/>
頷戰飛奔肅肅恣意馳逐宛若遊龍行如驚鹿左右披<lb/>
<pb n="KR4h0139_WYG_138-30b"/>
靡東西往復溝蹙汗以朱殷毛拂霜而蝟縮簫條萬里<lb/>
顧盼翹陸横塞上以長嘶餘聲振於山谷沉乃頂籍英<lb/>
雄驅馳冠戎旗翻落日劒倚長虹惜良騅之不逝歌美<lb/>
人於帳中摧拔山之氣泄指烏江而路窮遂使畢㑹戰<lb/>
塲挑身鋒鏑人控馬以騰踊馬隨人而奮擊轉足生風<lb/>
籋塵無迹跳山超澗冒刃衝敵突圍則漢將奔波怒目<lb/>
則追軍辟易遭楚王之不利當壯年之虚擲也别有渥<lb/>
水龍媒朱旄逸才雙瞳目耀五色花開逢漢王之棄置<lb/>
<pb n="KR4h0139_WYG_138-31a"/>
跼吳坂以徘徊思效技於金埒願追仙於玉臺懐玉臺<lb/>
兮傷逺道朝朝暮暮銜枯草千金買骨君儻知百萬交<lb/>
錢猶未老垂兩耳兮伏鹽車倚雙輈兮慙蹇驢絆權竒<lb/>
而不用空倜儻其焉如<lb/>
　　燕王市駿骨賦<hi>以求骨於好騏驥雲集為韻</hi>　<hi>唐</hi>闕　名<lb/>
昔燕王思良馬以扶輈捜揚未獲寤寐而求以為激貪<lb/>
可以動物明誠可以感幽乃市乎死駿之骨比飛黄與<lb/>
驊騮則有權竒之類倜儻之儔既淪精於一代埋朽骨<lb/>
<pb n="KR4h0139_WYG_138-31b"/>
於千秋甘委土以從棄忽兼金而見留爾其愜意如生<lb/>
沉吟未歇朔風至若聞其激揚纎塵飛想見其滅沒用<lb/>
已息於躡影狀猶存乎挾月匪充貨賄殊巨象之焚身<lb/>
不薦宗祧異立龜之祀骨嗟夫君之愛彼彼竟奚為雖<lb/>
云力則無展儻亦魂而有知恩實殊常誠所謂汗血而<lb/>
匪恨生如可再思所願肉骨以效竒既而視同龜玉之<lb/>
珍藏諸韞櫝之奥衆既美其惟一孰不從其所好於是<lb/>
不逺而致賁然來思競選竒而往矣爭簡異而歸之迭<lb/>
<pb n="KR4h0139_WYG_138-32a"/>
進騕褭爭呈秀騏包在坰於魯頌掩食塲於周詩豈非<lb/>
結之以志感之以類寸誠式孚片骨罔棄不降階而屈<lb/>
身果鱗集而麇至詎比夫虞公愎諫竟貪屈産之良漢<lb/>
武勞師逺取大宛之驥乃知市骨以求駿馬則其至成<lb/>
羣築臺而尊郭隗則其從如雲骨何施焉姑明好駿之<lb/>
意隗未足也且表樂賢之君至矣哉可垂規於典墳國<lb/>
家皇極立洪勲集安輪之騁尚無斁側席之求如不及<lb/>
儻駿骨之已収欲騰驤而見縶<lb/>
<pb n="KR4h0139_WYG_138-32b"/>
　　市駿骨賦<hi>以買死招生騰方必至為韻</hi>　　　<hi>唐</hi>韋執誼<lb/>
代有良驥勤求可致上心好也固有開而必先朽骨沽<lb/>
諸葢不期而自至於是捜賢廏發屠肆出千金而易之<lb/>
獲一骼而無棄不賈其用雖増飾而無成將慮其先使<lb/>
雄名而不墜昔之服纓玉飾軌鞗追長風而噴沫先急<lb/>
景而揚鑣豈知衂駿足於千里摧壯心於一朝權含月<lb/>
而共落啼帶雪而俱銷當其死而不顧豈其生而可招<lb/>
是以服其無斁守而無失外揚嘉善之名内作旁求之<lb/>
<pb n="KR4h0139_WYG_138-33a"/>
術伊希代之異産固入用而無必處南中之穴莫測從<lb/>
來遊北土之泉始將安出聿求既彰類聚其方人獻騄<lb/>
驥天降此祥滅虞之役不興取諸外廏伐燕之師不舉<lb/>
貢自遐荒葢將翕必張期於至止俾善始而令終寧賤<lb/>
目而貴耳假其力既重之於生思其勞曷輕之於死物<lb/>
以德易道由人𢎞當不遇其知乃負車而伏櫪茍應乎<lb/>
其感必虯躍而龍騰故八駿咸臻萬邦為楷物非其産<lb/>
將命逾逺而來骨在於斯何惜發幣而買亦猶賢士所<lb/>
<pb n="KR4h0139_WYG_138-33b"/>
趣知機彚征田忌収老以成仁卒强齊國燕昭市骨而<lb/>
種德乃獲樂生覩求賢之未暢悟得駿之非輕儻長鳴<lb/>
之見識庶吾道之將行<lb/>
　　千金市駿骨賦<hi>以題為韻</hi>　　　　　<hi>唐</hi>張仲素<lb/>
良金可聚駿骨難遇傳名豈限乎生死賈價寧親乎金<lb/>
貝伊前王之善誘賴下臣之素數滿籝初訝乎一空絶<lb/>
足終欣其薦赴故郭隗發求馬之術使燕昭興築臺之<lb/>
務賢為國寶昔見載之於經馬以龍名後亦表之於賦<lb/>
<pb n="KR4h0139_WYG_138-34a"/>
當其勤求未至思慮益専安得戀軒而就勒空聞馳荆<lb/>
而刷燕多亦奚為每厭倦於凡類愛而不見寧惜費於<lb/>
且千葢為傾心於延望之日市骨寔由生之年其志著<lb/>
其謀宣非獨自馬而獲馬此實因賢而訪賢何異禄豐<lb/>
而遊士可集餌美而潛魚必懸夫其取與之分戒其鄙<lb/>
吝是非罔惑孰敢妄進茍能賤貨以沽名果乃愜心而<lb/>
得駿斯骨也當填溝壑誰分天驥之上才縱視丹青豈<lb/>
辨靈螭之洪𦙍幸特達而見重使聲價之復振至若唐<lb/>
<pb n="KR4h0139_WYG_138-34b"/>
公驌驦穆王騄驥代勞馳路追奔結軌陳力效能死而<lb/>
後已豈若稱德之際交義之始金侔龜形骨異象齒求<lb/>
焉事殊於漢日懸之數合於秦市智能測逺利用鈎深<lb/>
叶田方之念諧季札之心敦信外彰表然諾於匪石沉<lb/>
機内密重枯朽於捐金想夫嘶風頫影垂髾植髪雖仆<lb/>
質於弊帷曽受精於皎月蒙君子一顧之渥恩知異窮<lb/>
塵之委骨<lb/>
　　銅馬賦<hi>以鑄金象形用求良駿為韻</hi>　　　　<hi>唐</hi>紇干俞<lb/>
<pb n="KR4h0139_WYG_138-35a"/>
昔伏波資越銅之具皇漢得天馬之度葢以張戎容程<lb/>
國步允稱其德懐致逺之無疆既授於師必命工而所<lb/>
鑄象物惟肖利人則深研精以範酌憲於心始察形而<lb/>
視骨遂修火以鎔金煥若中起昻然四臨望丹闕以就<lb/>
日俯𤣥墀而擇隂俾夫司僕載馳别於羣而是仰倌人<lb/>
匪懈御於王而審象疑顧影以權竒乍含輝而爛朗由<lb/>
兹而明式遐布觀我而逸材利往即山為類且尚其功<lb/>
存齕草無施敢勞於惠養徒想其屹以沛艾爛兮晶熒<lb/>
<pb n="KR4h0139_WYG_138-35b"/>
狀赤文而呈瑞方候日於堯庭超乎獨立的爾殊形訝<lb/>
騏驥之變態聿登歌於彼駉叶以隂德稟於地靈列君<lb/>
軒之粹異咸此駿之儀形是知法與人共思衆材而膺<lb/>
國用王惟智周冩𢎞範而俾營求矧乎揉其物於精剛<lb/>
制其器於質良克絶奔踶邈無𤣥黄雖齊力齊毫用每<lb/>
虧於典禮逮如龍如鹿形既造而昭彰美成式之不替<lb/>
信改鑄之有常奚絶塵之足比庶出水而同方者哉銅<lb/>
為寶兮固越俗之所擯馬之神也仰漢庭而未進猗善<lb/>
<pb n="KR4h0139_WYG_138-36a"/>
相以來歸豈康衢之増駿乎<lb/>
　　萬年縣試金馬式賦<hi>以漢朝鑄金為唐名馬式為韻</hi>吕　鏄<lb/>
馬以行地致用式乃範金取規表騏驥以立則擬形容<lb/>
而可知合諸法象遵彼權竒卓爾趫姿想從革而乍見<lb/>
駭兹殊相疑軼塵而載馳毫髮盡此纎穠不差誠駿骨<lb/>
之倜儻亦巧心之云為本其稱自前朝制於往漢金也<lb/>
者持堅剛之可久式也者驗逸異而有案形乃辨於千<lb/>
里功詎勞於萬鍛匪刻鶴之同科豈偶人而齊貫載鍊<lb/>
<pb n="KR4h0139_WYG_138-36b"/>
載精我馬是程武眷乍覩龍文可名星氣想合金光發<lb/>
明蜿足不前如俟孫陽之顧望雲邈視寧殊洼水之生<lb/>
向日而疑將奮影臨風而狀若長鳴曲盡其趣不愆於<lb/>
素冩逸態以全能制蘭筋而巧附瞳雙鏡而可鑒顴兩<lb/>
月以合度謂天驥之呈材乃良金之所鑄取則不逺其<lb/>
象孔昭常矯矯以示象特昻昻而建標騕褭在目飛黄<lb/>
立朝哂求市之三年終觀駿死無相肥於一槩何慮駒<lb/>
跳所以稽乎驥德垂此作式指半漢以成規豈駑駘之<lb/>
<pb n="KR4h0139_WYG_138-37a"/>
可惑置於宫壼有待獻書之賢鑄以越銅載假伏波之<lb/>
力事與名逺理將意深寧俟造父之能馴驊騮乃覿何<lb/>
必九方之善相驪牝獨尋等循形以觀影咸得駿於斯<lb/>
金故曰考兹術也選無違者可以斷臧否明取舍形分<lb/>
似是類别真假欲獻狀於國門期一中於名馬<lb/>
　　萬年縣試金馬式賦<hi>以漢朝鑄金為唐名馬式為韻</hi>王　起<lb/>
先賢鑄金之英為馬之形馬無疆而致用金不朽而垂<lb/>
名瞻之在前則至寶山立寂然不動則異體峰平固將<lb/>
<pb n="KR4h0139_WYG_138-37b"/>
六龍可驗八駿斯營遐迫絶足逺契長鳴豈徒翫熒煌<lb/>
之彩眄熠爚之情哉始其模既全體將具思求絶塵之<lb/>
貌是假在鎔之鑄踴躍其液渥洼之形未出撲滅其煙<lb/>
浮雲之姿已露方中矩兮圓中規勢倜儻兮精權竒誠<lb/>
可傳而可繼每不驅而不馳其巧既畢安貞莫移豈貪<lb/>
夫而是徇諒工者之所為若乃大閲羣騶旁捜萬國獻<lb/>
絳闕而咸萃充華廏而尚惑乃審厥象俾臻其極仰從<lb/>
革之輝光知代勞之軌則駑駘沓至自乖百鍊之形駔<lb/>
<pb n="KR4h0139_WYG_138-38a"/>
駿俱來允叶萬邦之式其狀惟肖其儀孔昭仰沛艾以<lb/>
龍翥若驂驔而鹿超摧秣勿施異乗黄之伏皁縶維罔<lb/>
及殊赭白之來朝翼翼雄姿煌煌壯觀恒引耀以錯落<lb/>
每騰精而半漢牛以石兮多慙池以銅兮非翫是知武<lb/>
皇之制博伏波之旨深用之則行昔飛聲於東道確乎<lb/>
不拔終成象於南金高門洞闢秘殿旁臨將萬古以駭<lb/>
目俾四方而宅心豈作賂大宛其形見棄為神蜀郡厥<lb/>
祀方歆者哉固宜無逃於衆寡不昧於取舍永作鏡於<lb/>
<pb n="KR4h0139_WYG_138-38b"/>
域中比懸衡於天下則稱驥德頌駉牧者未若似是而<lb/>
非常以馬而喻馬<lb/>
　　馬惜錦障泥賦<hi>以因立路傍愁濡美飾為韻</hi>　<hi>唐</hi>王　棨<lb/>
王武子所馭之駒障泥特殊念美錦以斯裂對深泉而<lb/>
不逾拂玉鐙以雙垂常憐煥爛笑金羈而屢顧豈忍沾<lb/>
濡始夫駿骨是求竒蹤斯得將以鞗革之盛遂備乾連<lb/>
之飾莫不價重千金絲分五色初傾豪貴矜誇之意則<lb/>
多誰謂驊騮顧惜之心亦極觀其萋菲熒煌霞舒翼張<lb/>
<pb n="KR4h0139_WYG_138-39a"/>
隠映桃花之色鮮明紫貝之章况乎還鄉曽衣照地出<lb/>
光得不春苑閒遊愁露濕於花下長衢載驟恐塵侵於<lb/>
道傍若夫噴玉柳堤揚鑣蘭路通步障於齊美映流蘇<lb/>
而掩嫮瞻前顧後雖無還淖之虞時止時行似有漸車<lb/>
之懼一旦滉漾將涉權竒少留誠淺深之未測眄侍從<lb/>
以如愁頻頓紅纓雖造父而寧知所以潛憂緑地縱孫<lb/>
陽而莫究其由武子於是探彼柔心察其深旨善知騕<lb/>
褭之欲必為蒲桃之美令左右以解之果騰驤而濟矣<lb/>
<pb n="KR4h0139_WYG_138-39b"/>
然復被其身傍迷繡輪夾汗溝而綺麗排馽尾以花新<lb/>
向若輕華煥渡奫淪則王氏櫪中空有代勞之用晉朝<lb/>
書上全無稱德之因懿夫特稟超竒非由服習茍嘶風<lb/>
之性斯惠豈戀主之名空立若論彼滋侈則錦障非所<lb/>
急<lb/>
　　慜驥賦　　　　　　　　　　<hi>魏</hi>應　瑒<lb/>
慜良驥之不遇兮何屯否之𢎞多抱天飛之神號兮悲<lb/>
當世之莫知赴𤣥谷之漸塗兮陟高岡之峻崖懼僕夫<lb/>
<pb n="KR4h0139_WYG_138-40a"/>
之嚴䇿兮載悚慄而奔馳懷殊姿而困遇兮願逺跡而<lb/>
自舒思奮行而驤首兮叩繮緤之紛挐牽繁轡而増制<lb/>
兮心慉結而盤紆涉通逵而方舉兮迫輿僕之我拘抱<lb/>
精誠而不暢兮鬱神足而不攄思蒒翁於西土兮望伯<lb/>
氏於東隅願浮軒於千里兮曜華軛乎天衢瞻前軌而<lb/>
促節兮顧後乗而踟蹰展心力於知已兮甘邁逺而忘<lb/>
劬哀二喆之殊世兮時不遘乎良造制銜轡於常御兮<lb/>
安獲騁於遐道<lb/>
<pb n="KR4h0139_WYG_138-40b"/>
　　相馬賦　　　　　　　　　　<hi>唐</hi>武少儀<lb/>
徐先生相馬不相色不相力相其德奥乎不可測何以<lb/>
徵之鬛青絲兮風生眼黄金兮電光蹄盤攤而散花毛<lb/>
翕赩而成章衆人觀之已駢於路傍不啻於堵牆一曰<lb/>
為龍一曰為鹿中間何敢乎比方先生則異於是忘筌<lb/>
於毛質之外引鏡於肺腑之裏見其心兮如思勿思見<lb/>
其目兮如視非視虚舟為動喬木為止合大道而自然<lb/>
喪一齊至人而何處有以若此者足不以遵地影不以<lb/>
<pb n="KR4h0139_WYG_138-41a"/>
遂形騰六合歕四溟截飛鳥遺流星日車為之不轉風<lb/>
馭為之中停二師為之罷貢伯樂為之焚經卓然擅天<lb/>
下名宜乎不爾直中繩曲中鈎徘徊閶闔之遊圓中規<lb/>
方中矩蜿蟺交衢之舞亦以其次噫徐公不至駑駘共<lb/>
皁於騏驥徐公一來騏驥出羣於駑駘由此觀之世上<lb/>
賢才用則虎否則䑕何以異哉小人也内頌無國馬之<lb/>
賢遇君有徐公之術早已䝉於一顧至今長鳴猶未騁<lb/>
於千里更思剪拂超然自得怳然自失儻受恩兮果如<lb/>
<pb n="KR4h0139_WYG_138-41b"/>
前則平生之願畢矣<lb/>
　　哀馬賦<hi>有序</hi>　　　　　　　　<hi>宋</hi>劉子翬<lb/>
叛軍繼踵入閩驅竊戰騎過山嶺悉多殞敗余感之作<lb/>
哀馬賦<lb/>
嗟哉何閩山之險絶乎方井陘而曠趙視劒閣而夷蜀<lb/>
峻嶺標樹横巒掛瀑岧嶤嵂屼縈紆阻複勢將平而驟<lb/>
起塗稍順而仍曲穴壁寄棧㳂崖轉躅晝倚石以傳䬸<lb/>
暮捫蘿而假宿非戀土之邦人嗟此來而何欲棲危走<lb/>
<pb n="KR4h0139_WYG_138-42a"/>
險禽疲獸伏墮峻木之升猱礙層霄之飛鵠矧萬馬之<lb/>
南奔列長鑣而競逐訝四達之通逵忽絲連而綫屬搶<lb/>
攘迫塞互相擠觸前顛後升平坑翳瀆銜哀結憤而叢<lb/>
殂萃萎者十幾五六焉幸而生者皆垂頭顧影低摧局<lb/>
促鹿駭麏驚鴟蹲蝟縮脊伶俜而卦露尾焦蕭而帚秃<lb/>
鼻咯乾埃肺傷芒榖望長坂以悲嘶想清波而浮浴癬<lb/>
癢瘡煩揩牆攄木集彼螡蠅紛紜縁撲競咂穢而呑腥<lb/>
肆脣刀而舌鏃忽振體而驚飛去未遥而旋復慰已貪<lb/>
<pb n="KR4h0139_WYG_138-42b"/>
惏忘余楚毒當附驥而乞憐知汝曹之碌碌困甚隤豗<lb/>
憂同觳觫駕鹽車則躡跡於黔中之步售屠肆則比價<lb/>
於遼東之肉悲夫吾聞之秦趙亘野燕齊迥陸數騎風<lb/>
馳萬夫鱗蹙旝影動兮鋒已交鼓聲酣兮戰方熟莫不<lb/>
虎態龍姿雲鬉電目負甲士之千鈞望沙河而一蹴既<lb/>
却鋭以摧堅咸蹂都而踐國葢時清則龜龍麟鳳呈祥<lb/>
表瑞獻圖負籙俾之排難濟艱雖獲千角而網萬翎曽<lb/>
不及夫一驥之足噫今日治邪亂邪胡棄兹而弗畜彼<lb/>
<pb n="KR4h0139_WYG_138-43a"/>
踶齧恃性駑駘共族渴飲天河之浪飢耗太倉之粟徒<lb/>
韀飾文繡轡揺金玉偶備數於六閑氣驕矜而動俗責<lb/>
致逺之竒功必輿傾而載覆事既失而懲愆亦何勞於<lb/>
鞭扑悼汗血之云亡捐百軀而安贖舟臨川而墜楫車<lb/>
向塗而裂軸激壯士之興嗟誠可悲而可哭夫子曰傷<lb/>
人乎不問馬余何眷眷於此哉恐國威之未振驕敵之<lb/>
南牧也<lb/>
　　些馬賦<hi>有序</hi>　　　　　　　　<hi>元</hi>楊維楨<lb/>
<pb n="KR4h0139_WYG_138-43b"/>
楊子至錢清之明年舊乗馬老而不任遣奴錢塘市壯<lb/>
馬奴得賈胡馬濟江中流隂霧四合風浪猝作舟如颺<lb/>
箕奴與馬幾溺幸而濟奴歸語主曰主福得良駿良駿<lb/>
幾累僕意者西域異種神物所忌恐非主廏中物也至<lb/>
則格應於圖誠良駿也在度為騋在歲為<graphic n="KR2473" url="https://raw.githubusercontent.com/kanripo/KR-Gaiji/master/images/KR2473.png" mimeType="image/png"/>身如織文<lb/>
蹄如截鐵首卬渴烏耳插卓錐尾如流彗目如方諸主<lb/>
人賞其神駿抖其風塵命奴洗馬西江之濆馬臨流振<lb/>
而嘶嘶而踴已而泳於中流莫知所逝奴告主人主人<lb/>
<pb n="KR4h0139_WYG_138-44a"/>
　蹢躅西江上皇皇焉計無得而挽則自咤曰鹺官賤役<lb/>
　也良駿天骨也駕天骨於賤役之地使屈首喪氣若跛<lb/>
　<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>纍狗宜駿之見水泳而去主者不得有也主人悲不<lb/>
　自已迺辭而些之曰<lb/>
　吁嗟駿乎汝其麋沒九淵填於海鰌之空乎抑越景超<lb/>
　光以返於房星之宫乎將升崑崙抑負瑞圖化滎河之<lb/>
　龍乎其將覲湘纍以從其忠乎毋亦皜車白乗隨革尸<lb/>
　之憤忽往忽來於江中乎又辭曰靈竒俶儻生渥流肉<lb/>
<pb n="KR4h0139_WYG_138-44b"/>
　鬉星尾文龍虯協圖特出兮應世求嗟我何幸兮逢沙<lb/>
　丘逝八極兮隘九州觀閶闔兮歴玉臺以遨遊忽泳水<lb/>
　兮為龍為龜重瀾馳逐兮奴不善泅鹽車坎壈兮為駿<lb/>
　愁逝一躍兮釋累而離尤吁嗟<graphic n="KR1343" url="https://raw.githubusercontent.com/kanripo/KR-Gaiji/master/images/KR1343.png" mimeType="image/png"/>淪兮蓄怪幽三角八<lb/>
　尾兮狶鬛牛頭巖牙嚃口兮嚪海舟嗟爾駿兮紛逢仇<lb/>
　駿不歸來兮貽我憂超越倒景兮乗雲浮駿兮來歸乎<lb/>
　江險不可以久留<lb/>
御定歴代賦彚巻一百三十五<lb/>
</p>
<p>
</p>
  </div>
</body>
</text>
</TEI>
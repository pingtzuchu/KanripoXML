<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0139_WYG_161-1a"/>
　欽定四庫全書<lb/>
御定歴代賦彚外集巻十八<lb/>
　　情感<lb/>
　　　望賦　　　　　　　　　　　<hi>唐</hi>劉禹錫<lb/>
　邈不語兮臨風境自外兮感從中明晦轉續兮八極鴻<lb/>
　䝉上下交氣兮羣生異容發孤照於寸眸驚遐情乎太<lb/>
　空物乗化兮多象人遇時兮不同嗟乎有目者必騁望<lb/>
　以盡意當望者必縁情而感時有待者瞿瞿忘懷者熙<lb/>
<pb n="KR4h0139_WYG_161-1b"/>
　熙慮深者瞠然若喪樂極者沖然無違外徙倚其如一<lb/>
　中糺紛兮若斯望如何其望最樂睎慶霄兮遡阿閣如<lb/>
　雲兮天顔咫尺如草兮臣心踴躍扇交翟兮葳蕤旗升<lb/>
　龍兮蠖略日轉黃道天開碧落凝瑞景於庭樹掬非煙<lb/>
　於殿幕望如何其望且歡登灞岸兮見長安紛擾擾兮<lb/>
　紅塵合鬱葱葱兮佳氣盤池象漢兮昭回城依斗兮䦨<lb/>
　干避御史之驄馬逐倖臣之金丸望如何其望攸好宗<lb/>
　萬靈兮越四隩漢帝仙臺兮秦皇海嶠霓裳踊於河上<lb/>
<pb n="KR4h0139_WYG_161-2a"/>
馬跡窮乎越徼紫氣度關而斐亹神光屬天而照耀晥<lb/>
眷眷以馳精聳専専而觀妙望如何其望有形視蠢蠢<lb/>
兮窮㝠𡨕楚塞氛惡兮蕭關燧明暈籠孤月兮角奮長<lb/>
庚沙長似雪磧有疑城煙雲非女子之氣草木盡王者<lb/>
之兵深曳柴之虚警破來騎之先聲信有得於風鳥亦<lb/>
無言於斾旌望如何其望且慕恩意隔兮年光度雕輦<lb/>
已辭兮金屋何處長信草生兮長門日慕候翠華之儻<lb/>
來仰𤣥天以自訴况復湘水無還漳河空注淚染枝葉<lb/>
<pb n="KR4h0139_WYG_161-2b"/>
香餘紈素風蕭蕭兮北渚波煙漠漠兮西陵樹夫不歸<lb/>
兮江上石子可見兮秦原墓拊琴翻朔塞之思挾瑟指<lb/>
邯鄲之路望如何其望最傷俟環玦兮思帝鄉龍門不<lb/>
見兮雲霧蒼蒼喬木何許兮山髙水長春之氣兮悦萬<lb/>
族獨含嚬兮千里目秋之景兮懸清光偏結憤兮九迴<lb/>
腸羨環拱於白榆惜馳暉於落棠諒衝斗兮誰見伊戴<lb/>
盆兮何望豈止蘇武在胡管寧浮海送飛鴻之滅沒附<lb/>
隂火之光彩鶴頸長引烏頭未改恨已極兮平原空起<lb/>
<pb n="KR4h0139_WYG_161-3a"/>
何時兮東山在永望如何傷懷孔多降將有依風之感<lb/>
宫人成憶月之歌歌曰張衡側身愁思久王粲登樓日<lb/>
迴首不作渭濱垂釣臣差隨洛陽拜塵友<lb/>
　　歸魂賦<hi>有序</hi>　　　　　　　　<hi>梁</hi>沈　炯<lb/>
古語稱遊魂升極周易有歸魂卦屈原著招魂篇故知<lb/>
魂之可歸其日已久余自長安反乃作歸魂賦辭曰<lb/>
伊吾人之陋宗資𤣥聖而云始肇邰閟之靈源分昌發<lb/>
之世祀實聞之乎家記又孚之於惇史亢宗貴而博古<lb/>
<pb n="KR4h0139_WYG_161-3b"/>
四史成乎一身怪日月之遼逺而承襲之相因豈少賤<lb/>
之能察非末學之知津也若夫風流退讓在秦作相越<lb/>
江以東惟戎及酆出忠出孝且卿且公世歴十五爰逮<lb/>
余躬值天地之幅裂遭日月之雰虹去父母之邦國埋<lb/>
形影於胡戎絶君臣而辭骨肉蹐厚地而跼蒼穹抱北<lb/>
嘶之胡馬望南飛之夕鴻泣沾襟而雜露悲微吟而帶<lb/>
風昔休明之云始余播棄於天地自太學而遊承明出<lb/>
書生而從下吏身豫封禪之官名入南宫之記登玉墀<lb/>
<pb n="KR4h0139_WYG_161-4a"/>
之深渺出金門之崇邃受北狄之奉書禮東夷之獻使<lb/>
<hi>原本闕一字</hi>實不嘗至屈膝遜言以殊方降意嗟五十之踰<lb/>
年忽流離於凶忒值中軍之失權而大盜之移國何赤<lb/>
沴之四起豈黃霧之云塞祈瘦弟於赤睂乞老親於劇<lb/>
賊免伏鑕以解衣遂窘身而就勒既而天道禍淫否終<lb/>
斯泰靈聖奮發風雲響㑹埽欃槍之星斬蚩尤之斾余<lb/>
攀逆而効從遂妻誅而子害雖分珪而胙土迄長河之<lb/>
如帶肌膚之痛何泯潛翳之悲無狀我國家之沸騰我<lb/>
<pb n="KR4h0139_WYG_161-4b"/>
天下之匡復我何辜於上𤣥我何負於鄰睦背盟書而<lb/>
我欺圖信神而我戮彼孟冬之云季總官司而就紲託<lb/>
馬首之西暮隨檻車而迴轍履峩峩之層氷面飀飀之<lb/>
巖雪去莫敖之所縊過臨江之軌折矧今古之悲凉並<lb/>
攢心而霑袂渡狹石之敧危跨清津之幽咽鳥虚弓而<lb/>
自隕猿號子而腹裂歴沔漢之逶迤及楚郡之參差望<lb/>
隆中之大宅映峴首之沈碑既縲然而就鞅非造次之<lb/>
能窺至若髙祖武皇帝之基天下也岐周景毫之地龜<lb/>
<pb n="KR4h0139_WYG_161-5a"/>
圖雀書之秘醒醉之歌味絶讓畔之田鱗次余既長於<lb/>
克民覺何從而掩泗洧水兮深且清宛水兮澄復明昔<lb/>
南陽之穰縣今百雉之都城我太宗之威武遏宛洧而<lb/>
陳兵百萬之虜俄成魚鱉千仞之阜倏似滄瀛雖徳刑<lb/>
成於赦服故蠻裔震乎雄名乃尋浙而歴商遂經秦而<lb/>
至洛覺髙蹈之清逺具風雲之倏爍其山也則嶔岑㠑<lb/>
嵬巖㟬婆陁或孤峯而秀聚或逸出而横羅千嵗之木<lb/>
半嶺表百丈之石枕溪阿其水則砰訇瀄汨或寛或疾<lb/>
<pb n="KR4h0139_WYG_161-5b"/>
擊萬瀬而相奔聚千流而同出何武關之狹隘而漢祖<lb/>
之英雄山萬里而仰雲霧水百仞而瀉蜿虹若一夫而<lb/>
守隘豈萬衆之能攻去青泥而踰白鹿越渥水而到青<lb/>
門長卿之賦可想邵平之跡不存咄嗟驪山之阜惆悵<lb/>
灞陵之園文恭儉而無隙嬴發掘其何言訪軹道之長<lb/>
組舍藍田之璵璠無故老之可訊並膴膴之空原登未<lb/>
央之北闕望長樂之基趾伊太后之所居築旗亭而成<lb/>
市槐路鬱以三條方塗坦而九軌觀阡陌之遺蹤實不<lb/>
<pb n="KR4h0139_WYG_161-6a"/>
乖乎前史傍直城而北轉臨横門而左趨南則董卓之<lb/>
鄔北則苻堅所居即二賊之墟壘為彼主之庭除終南<lb/>
巃嵸太一嵯峨九嵏崛起八壘連河汨涇泥之混濁灌<lb/>
渭渚之清波指咸陽而長望何趙李而經過息甘泉而<lb/>
避暑猶爽塏而清和爾乃背長夏渉素秋卧寒夜坐林<lb/>
陬霜微凝而侵骨樹裁動而風道思我親戚之顔貌寄<lb/>
夢寐而魂求察故鄉之安否但望斗而觀牛稚子夭於<lb/>
鄭谷勉勵媿乎延州聞愛妾之長叫引寒風而入楸何<lb/>
<pb n="KR4h0139_WYG_161-6b"/>
精靈以堪此乃縱酒以陶憂至誠可以感鬼秉信可以<lb/>
祈天何精隕而魄散忽魂歸而氣旋解龍驂而見送走<lb/>
郵驛於亭傳出向來之大道反初入之山川受繞朝之<lb/>
贈策報李陵之别篇淚未悲而自墮語有咽而無宣於<lb/>
時和風四起百物初榮草極野而舒翠花分叢而落英<lb/>
魚則潛波渙濯烏則應嶺俱鳴隨六合之開朗與風雲<lb/>
而自輕其所涉也州則二雍三荆昌歡江并唐安淛洛<lb/>
巴郢雲平其水則淮江漢洧隨浩汗灃潦滻潏河涇渭<lb/>
<pb n="KR4h0139_WYG_161-7a"/>
相亂或浮深而掲淺或淩波而沿岸每日夕而靡依常<lb/>
一步而三歎蠻蜑之與荆吳元裔之與猺獞言語之所<lb/>
不通嗜欲之所不同莫不疊足斂手低睂曲躬豈論生<lb/>
平與意氣止望首丘於南風悲城邑之毁撤憙風水之渺<lb/>
揚既畫地而謁帝乃懷橘而升堂何神仙之足學此即<lb/>
雲衣而虹裳也<lb/>
　　不寐賦　　　　　　　　　　　<hi>宋</hi>劉　攽<lb/>
忳鬱邑其馮中兮何鑒寐其弗夷方永夜之未艾兮廓<lb/>
<pb n="KR4h0139_WYG_161-7b"/>
静處而長思悼既往之弗及兮慨來今之曷知緒將絶<lb/>
而復續兮精發越而淫移倏四海其再撫兮泯萬朞乎<lb/>
須臾武勝商而歸周兮天保定其千億叔旦兼乎三王<lb/>
兮仰勤思而有獲孔潛精於好學兮致憤懣於無益樂<lb/>
好善而用魯兮孟見喜乎顔色仁弗遇於衛頃兮願奮<lb/>
飛而不得翟相氣而見祥兮獻肇謀乎虞虢彼逺慮之<lb/>
與近思兮智與愚皆從其職嗟民生之多艱兮嗟以心<lb/>
為形役君子有不安其命兮小民有不度其力非螡蝱<lb/>
<pb n="KR4h0139_WYG_161-8a"/>
之噆膚兮曾内懷夫大棘惟昔夢之蘧蘧兮既悵然而<lb/>
獨寐亮伐柯之不逺兮何内韄而罙固晞聖人之大覺<lb/>
兮緜萬世而不遇幸曲肱而自怡兮庶無迷於初度<lb/>
　　夢賦<hi>有序</hi>　　　　　　　　　<hi>漢</hi>王延夀<lb/>
臣弱冠嘗夜寢見鬼物與臣戰臣遂得東方朔與臣作<lb/>
罵鬼之書臣遂作賦一篇敘夢後人夢者讀誦數數有<lb/>
騐臣不敢蔽其辭曰<lb/>
余宵夜寢息忽則有非常之夢其為夢也悉覩鬼物之<lb/>
<pb n="KR4h0139_WYG_161-8b"/>
變怪則有蛇頭而四角魚首而鳥身或三足而六眼或<lb/>
龍形而似人羣行而奮揺忽來到吾前伸臂而舞手意<lb/>
欲相引牽於是夢中聲怒腷臆紛紜吾含天地之淳和<lb/>
何妖孽之敢臻爾乃揮手振拳雷發電舒斮游光斬猛<lb/>
豬批鱟毅斫魅魖捎魍魎拂諸渠撞從目打三顱撲苕<lb/>
蕘扶䕫<graphic n="KR3705" url="https://raw.githubusercontent.com/kanripo/KR-Gaiji/master/images/KR3705.png" mimeType="image/png"/>搏晛睆蹴睢旴剖裂蹷掣羯孽劓尖鼻踏赤<lb/>
舌拏傖㲰揮髯<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>於是手足俱中捷獵摧拉澎濞跌抗<lb/>
揩倒批笞彊梁捶捊<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>捘僚余摠㩢黠拖頹瞶抨撜軋<lb/>
<pb n="KR4h0139_WYG_161-9a"/>
於是羣衺聚魅駭擾遑遽煥衍叛散乍留乍去變形瞪<lb/>
眄顧望猶豫吾今於是更奮竒譎捧擭噴扼嶤<graphic n="KR1160" url="https://raw.githubusercontent.com/kanripo/KR-Gaiji/master/images/KR1160.png" mimeType="image/png"/>撻拉<lb/>
咿嚘批擾於是三三四四相隨跟䠙而歴僻礲礲磕磕<lb/>
精氣充布輷輷㺒㺒鬼驚魅怖或盤跚而欲走或拘攣<lb/>
而不能步或中瘡而宛轉或捧痛而號呼奄霧消而光<lb/>
散寂不知其何故嗟妖衺之怪物敢干真人之正度耳<lb/>
唧嘈而外朗忽屈信而覺悟於是雞知天曙而奮羽忽<lb/>
嘈然而自鳴鬼聞之以迸走心慴怖而皆驚亂曰齊桓<lb/>
<pb n="KR4h0139_WYG_161-9b"/>
夢物而以霸兮武丁夜感得賢佐兮周夢九齡年百慶<lb/>
兮晉文盬腦國以競兮老子役鬼以神將兮轉禍為福<lb/>
永無恙兮<lb/>
　　夢賦　　　　　　　　　　　<hi>唐</hi>杜　頠<lb/>
夫人者何乾坤之至精夫夢者何精爽之所成及乎羣<lb/>
動息閑宇清澹爾安寢儼乎無營亦或不意而得亦或<lb/>
因感而生明休咎之先兆通喜怒之深情其為吉也懸<lb/>
三刀以作郡凌八門而上征或生松以表秩或贈蘭以<lb/>
<pb n="KR4h0139_WYG_161-10a"/>
為名盬腦審其戰勝鑿心啓其才英其為㐫也晉侯彌<lb/>
留作疾於二豎孔公將歿觀奠於兩楹雖否臧之殊感<lb/>
諒希微之難明是以太古無夢以絶欲聖人肇夢以治<lb/>
想隨事而生觸類而長或含悲以憎暢或當歡而契賞<lb/>
曾有慕而忽來屬所思而必往雖遼萬里遽諧疇昔之<lb/>
遊縱冥九泉亦覯平生之像鬼出神入惟惚惟怳則有<lb/>
睽間庭闈煙霜嵗暮常馳戀於定省忽飛魂於寤寐撩<lb/>
軒幌而無隔邈山河之徑度常倏忽而往來竟不由於<lb/>
<pb n="KR4h0139_WYG_161-10b"/>
道路獨有遭遇明時羇遊上國才譽不振命途仍塞仰<lb/>
軒后之通感慕殷宗而見刻當捧日而披誠庶明君之<lb/>
夢得<lb/>
　夢捧日賦<hi>以神遇輝燭兆發嘉祥為韻</hi>　　　　<hi>唐</hi>蔣　防<lb/>
靈降嘉夢天垂至陽誠發身之兆朕符翊聖之禎祥所<lb/>
謂神而遇闇而章息沖澹之居于于而自得見貞明之<lb/>
質曖曖而彌光倏爾疑升瞰兮下燭曈曨甘寢之所怳<lb/>
惚曾泉之曲撫金烏之翼匪隔雲霄駐羲和之車乍迴<lb/>
<pb n="KR4h0139_WYG_161-11a"/>
昏旭想夫卑髙莫鄰授受何因忽煌煌而委照值默默<lb/>
而凝神寂其神乃無間而通碧落上其手自有昊而得<lb/>
紅輪縹緲魂交光茫景附肘腋輝爍襟懷煦嫗類銜規<lb/>
於逺山同抱璧於中路在忘形之際用示無私當向晦<lb/>
之時將祛未寤豈不以精誠可託光隂可駐從九霄之<lb/>
降祉表千載之嘉遇者也故曰道契幽微天且不違肸<lb/>
蠁隂隲指掌揚輝載營魄而虚無默住荷靈貺而照燭<lb/>
潛依至若冥䝉上越埃壒中歇始悠悠以神契俄赫赫<lb/>
<pb n="KR4h0139_WYG_161-11b"/>
而明發騐扶桑之際其往阻修偶支枕之時其來倏忽<lb/>
是知天無親降靈而非遐神不昧燭幽而不賖不然何<lb/>
虚徐衽席承奉光華髙眠而不驚不悚見瑞而可仰可<lb/>
嘉然則茍令之談足徵程昱之榮有兆常眷眷於天路<lb/>
每拳拳於雲表周旋寤寐偃仰昏曉庶照臨之理感通<lb/>
知葵藿之誠不小<lb/>
　　莊周夢為蝴蝶賦<hi>以昔者莊周夢為蝴蝶為韻</hi>
　　　　　　　　　　　　　　　<hi>唐</hi>賈　餗<lb/>
<pb n="KR4h0139_WYG_161-12a"/>
窮萬化之指歸得七篇於往昔何真人之形氣以異類<lb/>
而遷易將以明道之樞喻心之適徐徐在寐忽羽化於<lb/>
他方栩栩既遊忘魂交於此夕是知溥天之下萬物一<lb/>
也雖飛走之或殊何生成之為假形隨夢改豈必大人<lb/>
占之心與物遷孰云夫子聖者澹然休息怳爾飛揚闇<lb/>
出蠨蛸之戸潛辭蟋蟀之堂風景熙熙但娛情於胡蝶<lb/>
是非草草巳委蛻於䝉莊既而忽忽悠悠東西泛浮動<lb/>
皆造適止必忘憂草上翩翻與百花而共媚林間揺曳<lb/>
<pb n="KR4h0139_WYG_161-12b"/>
似一葉之先秋彼賢愚波注禍福環周信乃人間之累<lb/>
非同域外之遊且夫浩浩隂陽茫茫羣衆紛胷襟之憂<lb/>
患勞日夜而迎送是以至人因兹託諷為魚而江湖可<lb/>
入為鳥而風雲可控飄然而往安知棄我如遺倏爾復<lb/>
來又疑與爾俱夢故得弔詭之理明懸解之規方形神<lb/>
之寂寞有變化之云為夢也者不期而㑹飛也者以息<lb/>
相吹豈銜髮之能診葢忘蹄之可知至乎往復須臾與<lb/>
化為徒寤與覺而未辨蝶將周而已殊是以大同而言<lb/>
<pb n="KR4h0139_WYG_161-13a"/>
萬物為肝為膽小異而説一身為越為胡茍愚智而自<lb/>
得實聖靈之軌模客有志業未如居多不愜六夢紛其<lb/>
夜動七情忘於晝接乃陳古以况今賦莊周之夢蝶<lb/>
　　莊周夢蝴蝶賦<hi>以題為韻</hi>　　　　　<hi>唐</hi>張　隨<lb/>
伊漆園之傲吏談𤣥默以和光表人生之自得繄萬化<lb/>
之可量萬靈齊乎一指異術脗乎通莊忘言息躬輒造<lb/>
逍遥之境静寤成夢旋臻罔象之鄉於以遷神於以化<lb/>
蝶樂彼形之蠢類忘我目之交睫於是飄粉羽揚翠鬛<lb/>
<pb n="KR4h0139_WYG_161-13b"/>
始飛飛而稍進俄栩栩而自愜煙中蕩漾媚春景之殘<lb/>
花林際徘徊舞秋風之一葉於戲變化悠悠人生若浮<lb/>
希微兮其狀方異怳惚兮其神遂收雖蘧蘧而復體尚<lb/>
悄悄以在眸我豈彼類彼寧我儔茍夢非而覺是誠虚<lb/>
往而實留且𤣥蹤莫覿真理難求莊周之夢蝶而胡蝶<lb/>
之夢周歟迺知元氣混然感通斯衆為生死之異分量<lb/>
寤寐而適中形因静息符大辨之不言神以化遷異至<lb/>
人之無夢若夫氣為質本夢與道俱以我之有化彼之<lb/>
<pb n="KR4h0139_WYG_161-14a"/>
無固假寐而倏忽越百齡以須㬰其在周也不知蝶之<lb/>
於彼矣其在蝶也不知周之於此乎若然者萬物各得<lb/>
其性一體或殊其途有徐徐而龜曳其尾有察察而狼<lb/>
跋其胡智者所以自智愚者所以自愚則孰能間其巨<lb/>
細孰能别其榮枯欲窮莊生夢蝶之理走將一問於洪<lb/>
鑪<lb/>
　　夢舞鍾馗賦<hi>以徳至前王始觀神跡為韻</hi>　　<hi>唐</hi>周　繇<lb/>
皇躬抱疾佳夢通神見番綽兮上言丹陛引鍾馗兮來<lb/>
<pb n="KR4h0139_WYG_161-14b"/>
舞華茵寢酣方悦於宸扆不知為異覺後全銷於美疢<lb/>
始訝非真開元中撫念齊民憂勤大國萬機親決於宸<lb/>
斷微瘧遂沾於聖徳金丹術士殊乖九轉之功桐籙醫<lb/>
師又寡十全之力爰感神物來康哲王於是漏滴長樂<lb/>
鍾敲建章扃禁闥兮閑羽衞虚寢殿兮闃嬪嬙虎魄枕<lb/>
攲象榻透熒熒之影鰕䰅簾捲魚燈揺閃閃之光聖魂<lb/>
惝怳以方寐怪狀朦朧而遽至硉矹標衆䫜類特異奮<lb/>
長髯於闊臆斜領全開搔短髮於圓顱危冠欲墜顧視<lb/>
<pb n="KR4h0139_WYG_161-15a"/>
纔定趨蹌忽前不待乎調鳳管撥鸞絃曳藍衫而颯纚<lb/>
揮竹簡以蹁躚頓趾而虎跳幽谷昻頭而龍躍深淵或<lb/>
啞口而揚音或蹲身而節拍震雕栱以將落躍瑶階而<lb/>
欲折萬靈沮氣以慞惶一鬼傍隨而奮躑煙雲忽起難<lb/>
留舞罷之姿雨雹交馳旋失去來之跡睿想纔悟清宵<lb/>
已闌祛沈疴而頓愈痒御體以猶寒對真妃言寤寐之<lb/>
祥六宫皆賀詔道子寫婆娑之狀百辟咸觀彼號伊祁<lb/>
亦名鬱壘儺祅於凝沍之末驅厲於發生之始豈如呈<lb/>
<pb n="KR4h0139_WYG_161-15b"/>
妙舞兮薦夢明君康寧兮福履<lb/>
　　夢歸賦　　　　　　　　　　<hi>唐</hi>栁宗元<lb/>
罹擯斥以窘束兮余惟夢之為歸精氣注以凝沍兮循<lb/>
舊鄉而顧懷夕余寤於荒陬兮心慊慊而莫違質舒解<lb/>
以自姿兮息愔翳而愈微歘騰湧而上浮兮俄滉瀁之<lb/>
無依圓方混而不形兮顥醇白之霏霏上茫茫而無星<lb/>
辰兮下不見夫水陸若有鉥余以往路兮馭儗儗以回<lb/>
復浮雲縱以直度兮去濟余乎西北風纚纚以經耳兮<lb/>
<pb n="KR4h0139_WYG_161-16a"/>
類行舟迅而不息洞然於以彌漫兮虹蜺羅列而傾側<lb/>
橫衝飈以盪擊兮忽中斷而迷惑靈幽漠以瀄汨兮進<lb/>
怊悵而不得白日邈其中出兮隂霾披離以泮釋施嶽<lb/>
瀆以定位兮互參差之白黑忽崩騫上下兮聊按行而<lb/>
自抑指故都以委墜兮瞰鄉閭之修直原田蕪穢兮崢<lb/>
嶸榛棘喬木摧解兮垣廬不飾山嵎嵎以嵓立兮水汨<lb/>
汨以漂激魂怳惘若有亡兮涕汪浪以隕軾類曛黃之<lb/>
黭漠兮欲周流而無所極紛若喜而佁儗兮心回互以<lb/>
<pb n="KR4h0139_WYG_161-16b"/>
壅塞鐘鼔喤以戒旦兮陶去幽而開寤罾罻䝉其復體<lb/>
兮孰云桎梏之不固精神之不可再兮余無蹈夫歸路<lb/>
偉仲尼之聖徳兮謂九夷之可居惟道大而無所入兮<lb/>
猶流游乎曠野老聃遁而適戎兮指淳茫以縱步蒙莊<lb/>
之恢怪兮寓大鵬之逺去茍逺適之若兹兮胡為故國<lb/>
之為慕首丘之仁類兮斯君子之所譽鳥獸之鳴號兮<lb/>
有動心而曲顧膠余衷之莫能舍兮雖判拆而不悟列<lb/>
兹夢以三復兮極明昏而告愬<lb/>
<pb n="KR4h0139_WYG_161-17a"/>
　　夢覿賦　　　　　　　　　　<hi>宋</hi>晁補之<lb/>
嵗閼逢之涒灘兮前日至而匪思夢啾耳之薨薨兮蓊<lb/>
青蠅其羾楣咸南徙而未逝兮遺其矢如散絲余俛避<lb/>
而不汙兮一媪背之淋漓脗不知其可穢兮偶並趨於<lb/>
西帷媪左目之宂枯兮蓱四五其萃之旁兩媪之無言<lb/>
兮亦依帷而靡期朝怛寤而自診兮營營發詩而可知<lb/>
蹇俱翔而遺矢兮技止此其奚為惟一盲而兩默兮與<lb/>
目蓱為何禨豈眇視不足與明兮蓱非寄而終離羌何<lb/>
<pb n="KR4h0139_WYG_161-17b"/>
為而朕此兮神無心而罔私拜受神祥兮編之冊詞文<lb/>
女三之為姦兮比匪人而惡之微夫周公之為見兮迕<lb/>
若此其余衰欲徼福則安敢兮問故老其增疑茍不汙<lb/>
為巳免兮謝三媪之難知<lb/>
　　述夢賦　　　　　　　　　　<hi>宋</hi>歐陽修<lb/>
夫君去我而何之乎時節逝兮如波昔共處兮堂上忽<lb/>
獨棄兮山阿鳴呼人羨久生生不可久死其奈何死不<lb/>
可復惟可以哭病余喉使不得哭兮况欲施乎其他憤<lb/>
<pb n="KR4h0139_WYG_161-18a"/>
既不得與聲而俱發兮獨飲恨而悲歌歌不成兮斷絶<lb/>
淚疾下兮滂沱行求兮不可過坐思兮不知處可見惟<lb/>
夢兮奈寢少而寤多或十寐而一見兮又若有而若無<lb/>
乍若去而若來忽若親而若疎杳兮倏兮猶勝於不見<lb/>
兮願此夢之須㬰尺蠖憐余兮為之不動飛蠅閔余兮<lb/>
為之無聲冀駐君兮可訴怳余夢之先驚夢一斷兮魂<lb/>
立斷空堂耿耿兮華燈世之言曰死者澌也今之來兮<lb/>
是也非也又曰覺之所得者為實夢之所得者為想茍<lb/>
<pb n="KR4h0139_WYG_161-18b"/>
一慰乎余心又何較乎真妄緑髮兮思君而白豐肌兮<lb/>
以君而瘠君之意兮不可忘何憔悴而云惜願日之疾<lb/>
兮願月之遲夜長於晝兮無有四時雖音容之逺矣於<lb/>
恍惚以求之<lb/>
　　述夢賦　　　　　　　　　　<hi>明</hi>胡　儼<lb/>
登髙樓之崔嵬兮軼氛埃於層霄天宇廓其洞虚兮際<lb/>
空明於泬寥綺牕朱綴紛玲瓏兮風蕭蕭而下飄覩真<lb/>
人於玉臺兮乗彩鳳而逍遥披太虚而進謁兮蹙然閔<lb/>
<pb n="KR4h0139_WYG_161-19a"/>
余之瘠磽啓靈文而欲授兮顧塵昏之未銷既食余以<lb/>
麟脯兮又飲之以醇醪琴髙鼔以清瑟兮飛瓊汎其雲<lb/>
璈邀王喬而宿之兮吹參差於鳳匏何處子之綽約兮<lb/>
姱修睂而峨翠翹肅斂容而不敢訊兮歘凌風而髙超<lb/>
余徜怳莫知所之兮王子導余以遊遨挾光景以凌厲<lb/>
兮薄星辰而上朝撫扶桑之東枝兮擥若木之髙標駭<lb/>
神鼇之贔屓兮天吳出而舞潮方遊鵾之擊水兮儵鵬<lb/>
翼而扶揺振余袂於千仞兮晞余髮乎陽喬升崑崙而<lb/>
<pb n="KR4h0139_WYG_161-19b"/>
餐玉英兮渺瑶水之蕩潏金堂闃其無人兮悲蟠桃之<lb/>
不實駕青虯而髙駝兮過方諸而一息珠宮貝闕嵯峨<lb/>
兮䕃玉樹而蕭瑟接飛仙之冉冉兮嘅弱流之無極盧<lb/>
生去而不返兮海若誇於河伯陋夸父之不知止兮哀<lb/>
愚公之人惑召荼壘於杜索兮截雄虺之九首擲封狐<lb/>
於萬里兮顧䕫魈乎何有命庚辰於淮涘兮紲支祁於<lb/>
龜山猰㺄殪於青丘兮檮杌逐乎荆蠻豺虎深蔵而遯<lb/>
跡兮蛟螭匿蟠乎重淵檻余轡以儃徊兮飄然遊乎瑶<lb/>
<pb n="KR4h0139_WYG_161-20a"/>
之圃步春臺以夷猶兮覩鈞天之萬舞幸余逢此休嘉<lb/>
兮内欣欣而和煦羌回車以復路兮順凱風而曾舉山<lb/>
窅窅而雲冥冥兮佳木秀而承宇紛紅蘭於廣術兮喜<lb/>
芳菲其襲予恍然乎歸來兮惟覺時之寢處寄遐思於<lb/>
寥廓兮玩孤芳而容與<lb/>
　　夢遊山賦　　　　　　　　　<hi>明</hi>楊　爵<lb/>
時和煦以轉泰兮嵗惟丁夫壬寅余髣髴於夢中兮夢<lb/>
歸游於咸秦歴韓魏之故疆兮汎柏舟於渭濱浮䫻<graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>
<pb n="KR4h0139_WYG_161-20b"/>
以逺覽兮暫憇夫山之危岑乃吳嶽之崔嵬而秀麗兮<lb/>
古號曰西雍之鎮峰突屼以峻出兮勢若連乎霄辰石<lb/>
巉巖以崚增兮百壑谺其嶙峋風習習以清和兮迹迥<lb/>
脱於世塵草與木森森而夭喬兮秀雲邊其苯䔿鳥與<lb/>
獸蹌蹌而頡頏兮若解意以相馴余乃采芝蘭以聊茹<lb/>
兮氣和煦而苾芬挹清泉以時酌兮蕩吾夙昔之塵襟<lb/>
忽四顧以寥廓兮百峰羅翼其共臨俯仰余長嘯而朗<lb/>
吟兮髙胷次以樂真山有廟焉迤邐其麓之東南兮以<lb/>
<pb n="KR4h0139_WYG_161-21a"/>
時妥侑乎嶽神棟宇苞翬其壯固兮丹青煥乎其維新<lb/>
背<graphic n="KR1132" url="https://raw.githubusercontent.com/kanripo/KR-Gaiji/master/images/KR1132.png" mimeType="image/png"/>嵼而面涇渭兮延廣袤其幽沈古取夫萃與渙之<lb/>
大義兮儷嶽像以獨尊予乃肅容儀以瞻拜兮心慄祗<lb/>
其快覩復長跪而祝之曰唯明神其鑒觀於下土以大<lb/>
義而降禎祥與妖孽兮斯固無幽而不燭夫何世事之<lb/>
紛紛乃有稽典訓而不類兮固予中心其眩瞀予敢筮<lb/>
游衍而不予隱兮願得夫予奪之微故惟予小子之有<lb/>
生兮何不辰而遭世風波洒憂時之血忱而貞志於孚<lb/>
<pb n="KR4h0139_WYG_161-21b"/>
先兮固久罹於窞坷時省愆而思咎兮求不忝其屋漏<lb/>
於嵗月之陽春兮今已兩過念余總角而志學兮每矢<lb/>
心以克邁嚴步履以出戸兮敢斯須而或怠景先哲以<lb/>
周旋而與歸兮忽凶害焉其顯祟固予小子反覆思之<lb/>
而莫知其謂也語畢悽慘流淚潸然傴僂俯伏聴神所<lb/>
言惟神囅爾而有聲兮復喟然而長歎曰嗚呼來汝小<lb/>
子兮是爾之愆爾不聞曲其躬而圓其行兮取封侯以<lb/>
相先或有貞直方而未少回兮死固不免於道邊當行<lb/>
<pb n="KR4h0139_WYG_161-22a"/>
而吾行之兮當止而即止斯先達之明訓而可敬服兮<lb/>
胡不珍身而量處道固不能無消息兮應斯有常而有<lb/>
否茍相幾而或少戾兮夫孰非以災而自取惟明哲之<lb/>
見髙一世兮動自逺於坎坷燭隱機而尚肥遯兮泛長<lb/>
江之一舸乃有迷檢括而未諧兮拂潛晦以自頤衒崑<lb/>
山之良璧兮人共惜夫楚和履大閑而不茍措兮固自<lb/>
謂世所尚也當枘鑿之不類而欲强置兮孰不指身心<lb/>
以為訛嗚呼小子而今後其尚亹亹焉以克勵未可以<lb/>
<pb n="KR4h0139_WYG_161-22b"/>
一蹷而遽挫思福堂之玉汝於成兮方一念之偏頗惟<lb/>
古良士之堅志於患難兮日尚友以切磋寧雉介之耿<lb/>
於羅網兮勿狡兔其爰爰寧松柏挺挺於嵗寒兮勿桃<lb/>
李其灼灼何所往而非吾可安之地兮慎無惕中而懷<lb/>
憂彼皇矣之全賦於有生之初兮惟反身而是求聴吾<lb/>
誨爾之諄諄兮尚不忝於前後茍迷途其終不悟兮乃<lb/>
脂韋以自羞予乃再拜稽首而起應噍噍其未已將周<lb/>
旋以出戸忽驚愕以覺悟時東方之既晨媿絲粟於枕<lb/>
<pb n="KR4h0139_WYG_161-23a"/>
衾嗚呼天邪神邪敎戒懇切誠可信而可遵大道坦坦<lb/>
而無曲兮固不越乎吾之心<lb/>
　　夢洲賦　　　　　　　　　　<hi>明</hi>盧　柟<lb/>
趙王遣使幣聘盧柟往就見之王命坐諸客上曰蕞爾<lb/>
小國屈先生以言竊聞先生遨遊大都薦紳之士往往<lb/>
購先生賦有之乎對曰然有之王曰奚賦邪柟曰鄙人<lb/>
樸質䝉侍君子於羅太公為雲濱賦王别駕龍池賦董<lb/>
封君邃養賦李郡伯滄溟賦張戸部㠠山賦陸大夫作<lb/>
<pb n="KR4h0139_WYG_161-23b"/>
夢洲賦既成大夫亟有所稱賞而王未見焉王曰可得<lb/>
聞乎曰嵗重光赤奮若之夕中州大夫晞嵩髙俯河隂<lb/>
坐述𤣥之堂感牛女之故精神恍忽如將飄舉青揚微<lb/>
婉黃氣四湊乍若有喜不可究攄少焉就寢夢見二客<lb/>
造焉襃衣偉冠粲目貝齒進退尺度貌甚閑雅翦刈藉<lb/>
草坐棗樹下擢素手弄瑶芳㪺饒碧飲寒漿極妙思樂<lb/>
無方爾乃乗鳴鶴之舟遊赤岸之浦超凌虚之樓憩飛<lb/>
雲之櫓髣髴杳㝠若出神怪修容長髯見一道士延予<lb/>
<pb n="KR4h0139_WYG_161-24a"/>
升堂禮貌備至言笑甚驩殆昧平生詢之氏姓彊曰伯<lb/>
靈舍舟而塗㮣三百步石壁巨閽輝揺光爥扁稱瀛洲<lb/>
實多仙駕爾其為勢也擬其為大也磅磄轇轕磓<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>千<lb/>
仞<graphic n="KR3887" url="https://raw.githubusercontent.com/kanripo/KR-Gaiji/master/images/KR3887.png" mimeType="image/png"/>峛㟋<graphic n="KR2162" url="https://raw.githubusercontent.com/kanripo/KR-Gaiji/master/images/KR2162.png" mimeType="image/png"/>脇施邐倚緼隆豐柴㒴<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>虧負逺而視之<lb/>
渾渾焉胚胚焉氲氲焉阽巖巖焉崇岳岳焉煙煴濛澒<lb/>
浮乎漢表迫而察之㟋<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>離纚反在水底蓬萊峙其左<lb/>
方丈<graphic n="KR3856" url="https://raw.githubusercontent.com/kanripo/KR-Gaiji/master/images/KR3856.png" mimeType="image/png"/>其右員嶠陁乎水涯方壺覂而不收其陽則朱<lb/>
羲清華盛夏凱焉其隂則𤣥靈温風隆冬燠焉是以山<lb/>
<pb n="KR4h0139_WYG_161-24b"/>
峪魑魅之所水府龜龍之磧夏后方貢之未通大章神<lb/>
度之尚沫爰有瓊璑赤瑕藍田江珠琪珣琅玕之寳緑<lb/>
碧璀瑍䕃乎𤣥濤草則石蘭木芝荃茝江蘺蒲荇菱藻<lb/>
虉綬緑莎木則建木若華榙櫖豫樟枌梓柙青椶櫚沙<lb/>
棠扶疎櫹槮被乎西東於是珍異之禽神怪之獸則有<lb/>
鳳凰鸑鷟鷦明鷫鷞鴰䇶鵕䴊飛鳴翶翔戸豹咆黃能<lb/>
騖<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>
                    <graphic n="KR2738" url="https://raw.githubusercontent.com/kanripo/KR-Gaiji/master/images/KR2738.png" mimeType="image/png"/>羣蜼玃顧其水濱則有獱獺水豹蛟蛇石鯿黿<lb/>
鼉蜆蠯䱀䰲鯖鰱莫不噞喁滛溶咂喋菱藕閎汜幼靡<lb/>
<pb n="KR4h0139_WYG_161-25a"/>
　或左或右於是徑挂猿之巖涉通靈之滸跨文石之橋<lb/>
　謁玉虚之府長髯舉方師㑹命童子設饌具乃有苦醢<lb/>
　之羮勺藥之醬滌菽肥腯九醖鬱鬯炮鼈寒蠵爚雞酸<lb/>
　<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>山麕豼豹之胎水蟄鱅鱸之腴腥菜錯異豐融苾蠁<lb/>
　千態萬殊凡所以滋神魄養血䐈者充乎四隅乃使師<lb/>
　涓鄒子之徒截孤竹制鳯尾控素頸流纎指吸朱脣離<lb/>
　皓齒玉叫發龍吟起激清商靡流徵泣嫠婦慕放子開<lb/>
　九隂除積匯大音未希列絃奮蝟拍<graphic n="KR1290" url="https://raw.githubusercontent.com/kanripo/KR-Gaiji/master/images/KR1290.png" mimeType="image/png"/>逸響小大互比<lb/>
<pb n="KR4h0139_WYG_161-25b"/>
　武毅揚北音滯蜚亷馳泰一嘅聲盤姍以隱約勢迅突<lb/>
　而爭鎩歎壯士之不返信猛厲之可喝招屈原於江潭<lb/>
　起隋武於湮隧雖慷慨而莫覿其人徒心神為之揺斾<lb/>
　忽東方之既白覺精魄之未沬一歎而寤筆之載記趙<lb/>
　王曰善賜之絹百匹玉二瑴文馬一乗盧柟攜之歸衛<lb/>
　土<lb/>
　<lb/>
御定歴代賦彚外集巻十八<lb/>
</p>
<p>
</p>
  </div>
</body>
</text>
</TEI>
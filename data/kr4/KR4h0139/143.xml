<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0139_WYG_143-1a"/>
　欽定四庫全書<lb/>
御定歴代賦彚巻一百四十<lb/>
　　鱗蟲<lb/>
　　　蓼蟲賦　　　　　　　　　<hi>漢</hi>孔　臧<lb/>
　季夏既望暑往凉還逍遥諷誦遂居東園周旋覽觀憩<lb/>
　乎南蕃覩兹茂蓼紛葩吐榮猗那随風緑葉厲莖爰有<lb/>
　蠕蟲厥狀似螟羣聚其間食之以生於是寤物託事推<lb/>
　況乎人幼長斯蓼莫或知辛膏粱之子豈曰不云茍非<lb/>
<pb n="KR4h0139_WYG_143-1b"/>
　徳義不以為家安逸無心如禽獸何逸必致驕驕必致<lb/>
　亡匪唯辛苦乃丁大殃<lb/>
　　　青蠅賦　　　　　　　　　　<hi>晉</hi>傳　咸<lb/>
　幸從容以閒居且遊心於典經覽詩人之有造刺青蠅<lb/>
　之營營無纖芥之微用信作害之不輕既反白而為黒<lb/>
　恒懐蛆以自盈穢美玉之鮮潔蠧嘉肴之芳馨滿堂室<lb/>
　之薨薨孰閨宇之得情<lb/>
　　　憎蒼蠅賦　　　　　　　　　<hi>宋</hi>歐陽修<lb/>
<pb n="KR4h0139_WYG_143-2a"/>
蒼蠅蒼蠅吾嗟爾之為生既無蜂蠆之毒尾又無螡蝱<lb/>
之利嘴幸不為人之畏胡不為人之喜爾形至眇爾欲<lb/>
易盈杯盂殘瀝砧几餘腥所希秒忽過則難勝苦何求<lb/>
而不足乃終日而營營逐氣尋香無處不到頃刻而集<lb/>
誰相告報其在物也雖微其為害也至要若乃華榱廣<lb/>
厦珍簟方牀炎風之燠夏日之長神昏氣蹙流汗成漿<lb/>
委四支而莫舉眊兩目其茫洋惟髙枕之一覺冀煩歊<lb/>
之暫忘念於爾而何負乃於吾而見殃尋頭撲面入袖<lb/>
<pb n="KR4h0139_WYG_143-2b"/>
穿裳或集眉端或沿眼眶目欲瞑而復警臂巳痺而猶<lb/>
攘於此之時孔子何由見周公於髣髴莊生安得與胡<lb/>
蝶而飛揚徒使蒼頭丫髻巨扇揮颺咸頭垂而腕脱每<lb/>
立寐而顚僵此其為害者一也又如峻宇髙堂嘉賓上<lb/>
客沽酒市脯鋪筵設席聊娯一日之餘閒乃爾衆多之<lb/>
莫敵或集器皿或屯几格或醉醇酎因之沒溺或投熱<lb/>
羮遂喪其魄諒雖死而不悔亦可戒夫貪得尤忌赤頭<lb/>
號為景迹一有沾汙人皆不食奈何引類呼朋摇頭鼓<lb/>
<pb n="KR4h0139_WYG_143-3a"/>
翼聚散倐忽往來絡繹方其賓主獻酬衣冠儼飾使吾<lb/>
揮手頓足改容失色於此之時王衍何暇於清談賈誼<lb/>
堪為之太息此其為害者二也又如醯醢之品醬臡之<lb/>
制及時月而收藏謹缾罌之固濟乃衆力以攻鑽極百<lb/>
端而窺覬至於大胾肥牲嘉肴美味蓋藏稍露於罅隙<lb/>
守者或時而假寐纔稍怠於防嚴巳輙遺其種類莫不<lb/>
養息蕃滋淋漓敗壊使親朋卒至索爾以無歡臧獲懐<lb/>
憂因之而得罪此其為害者三也是皆大者餘悉難名<lb/>
<pb n="KR4h0139_WYG_143-3b"/>
嗚呼止棘之詩垂之六經於此見詩人之博物比興之<lb/>
為精宜乎以爾刺讒人之亂國誠可嫉而可憎<lb/>
　　憎蠅賦　　　　　　　　　　<hi>宋</hi>孔武仲<lb/>
方盛夏之慆慆兮氣藴藴以熏心斥纖絺而不御兮將<lb/>
釋履而投簪切於身而猶若此兮又况乎外物之相侵<lb/>
而是時也有曰蠅者或形小於烏豆或衣藍而冠赭其<lb/>
來無端其聚而積汝腹何貯汝足何歴縁眉目與口吻<lb/>
又自恃其羽翼吐舌捋髭並肱交蹠暫却復還以千為<lb/>
<pb n="KR4h0139_WYG_143-4a"/>
百是可憎矣吾將數之若夫親朋之㑹處景物之佳時<lb/>
儐芳樽以晤語援柔毫以賦詩酒未行而巳醉膳甫至<lb/>
而先知浮𤓰於泉沉李於水清塵埃以洒埽潔槃箸以<lb/>
湔洗而乃㑹面牝牡公遺溲矢宵漏初息晨光白微皓<lb/>
露凝草清風滌衣幸視聽之蕭散巳薨薨而四飛飽食<lb/>
方休炎暉正午偃匡牀以假寐䕃華榱而逃暑忽伺便<lb/>
而投隙集體同於飛蠱我坐爾至我行爾隨扇不暇執<lb/>
拂不暇施雖有軀之七尺曽衆寡之莫知四序之間可<lb/>
<pb n="KR4h0139_WYG_143-4b"/>
畏者夏汝司其晝螡司其夜嗟方寸之甚小為百煩之<lb/>
所舎乃曰人於萬物是亦一蟲紛然雜處大小相攻今<lb/>
則暫存之氣息至穢之形骸外有蚤蝨内有蟯蛔蓋與<lb/>
生以終始非有時而去來舎此不思而惟蠅是責則我<lb/>
亦褊矣何異拔劒而逐之哉<lb/>
　　憐寒蠅賦　　　　　　　　　<hi>明</hi>駱文盛<lb/>
吁嗟乎寒蠅爾胡為乎有生繄氣序之流易歘凉飈之<lb/>
襲楹念爾類之尚繁顧非時而營營豈弱質之能久諒<lb/>
<pb n="KR4h0139_WYG_143-5a"/>
寒威之莫勝爾乃僵矣其形悽矣其聲既蹌于飛復蹶<lb/>
于行方縮縮以憔悴遂奄奄而伶俜㸃汚莫施其技攻<lb/>
鑽曷見其能或沿几而莫起或觸欞而輒仆障不施以<lb/>
曷入麈未揮而先墮進退踡跼將焉攸措吁嗟乎寒蠅<lb/>
睠言爾寒能無爾憐感念疇昔忽復長歎方夫太昊司<lb/>
辰祝融揮鞭赤日在地炎威赫然爾於斯時氣適志便<lb/>
蹺足洋洋鼓翼翩翩翕兮類征豗矣羣喧逐汚湛穢醉<lb/>
醲飽羶弗召以合袪之莫殫恣意一時貽患百端吁嗟<lb/>
<pb n="KR4h0139_WYG_143-5b"/>
乎寒蠅詎知物從化遷時不可常惟暑爾乘寒宜爾藏<lb/>
庶知止而不殆或自逭於喪亡爾乃淹留濡滯自掇其<lb/>
殃獨不見夫蝠游以夜梟鳴於晦妖狐乘昏尸蟲伺寐<lb/>
蓋有所肆尚有所避也豈趨就之懵懵能自逃於顚躓<lb/>
哉吁嗟乎寒蠅始予爾憐亦終爾患念死灰之復然將<lb/>
殞枝之再蔓矧羸豕之蹢躅惟易繇之明鑒爰命童子<lb/>
攘臂執紼爾撲爾摧用殄厥類靡令孑遺羌除惡之務<lb/>
盡弗自嫌於乘危庶㡬乎庭宇虚靜幃幄褰開俟南風<lb/>
<pb n="KR4h0139_WYG_143-6a"/>
之景延當時物之葳蕤絶擾攘於爾輩欣四體之悠哉<lb/>
　　螡賦　　　　　　　　　　　<hi>晉</hi>傅　選<lb/>
水與草其漸茹育兹孽而為螡<graphic n="KR2820" url="https://raw.githubusercontent.com/kanripo/KR-Gaiji/master/images/KR2820.png" mimeType="image/png"/>咮鋭於秋毫刺鋸利<lb/>
於芒錐無胎卵而化生摶兩翼而能飛肇孟夏以朋起<lb/>
迄季秋而不衰衆繁熾而無數動羣聲而成雷肆慘毒<lb/>
於有生迺餐膚以療飢妨農功於南畝廢女工於杼機<lb/>
　　螡賦　　　　　　　　　　　<hi>明</hi>楊　愼<lb/>
有物於此孕於丹鷆氏於白鳥育於朱陵殷於豐草翾<lb/>
<pb n="KR4h0139_WYG_143-6b"/>
翾以作狀薨薨以成象昭昭以相避冥冥以相向閣閣<lb/>
㭬㭬據以為營郁郁彬彬竊以為名霢霂昡雨豐隆混<lb/>
聲貞女棄骼壯士挫精公子不知筮諸靈蓍靈蓍曰計<lb/>
之喙噆膚之利利在三宵羣嬉羣囂醉血不醳疾斃於<lb/>
掌㦸蓍頌喻寡徵諸玉瓦玉瓦曰仙鼠聚糧萑葦之鄉<lb/>
伏鼈攸戕利距森張何彼皇皇不見肅霜瓦辭難讀訊<lb/>
諸射覆射覆大夫曰煙火其屯鐙燭其喜焦螟以為巢<lb/>
蠛蠓以為使芸𤓰而來零栗而逝秋風夕起斯害也巳<lb/>
<pb n="KR4h0139_WYG_143-7a"/>
公子喻矣是曰螡理<lb/>
　　後螡賦　　　　　　　　　　<hi>明</hi>楊　愼<lb/>
邃古史皇創奎畫兮曲腳旁低垂物則兮謚曰齧民昭<lb/>
凶徳兮炎后品物世匱資兮蠆尾虺首罔攸遺兮唶爾<lb/>
蜎化百靡宜兮擾龍儀鳳於帝庭兮嗟爾有生胡營營<lb/>
兮禁鼃去梟著周經兮胡爾利㭰獨無懲兮𤣥圭紀正<lb/>
炯弗昧兮丹良為羞欣絶彚兮鼇戴山抃聖播跡兮使<lb/>
爾負山諒何力兮謂爾有睫奚誰攘兮䆗窱琅疏競來<lb/>
<pb n="KR4h0139_WYG_143-7b"/>
往兮謂爾有臂奚誰怳兮明潛宵征侣罔兩兮旅蜚成<lb/>
市仙孺惕兮聚響成雷藩侯慄兮障爾熛爾徙宜疾兮<lb/>
蟁不能辯對以臆兮肖翹蠕動生以息兮俶詭妍媸寧<lb/>
有極兮血國三千彼貨殖兮曷云不慘噆有國兮赤口<lb/>
燒城煩言嘖兮積毁銷骨瘡痏結兮楚組齊帷疇其隔<lb/>
兮赤燧赬熛罔有懾兮命曰人蟁理可説兮惟蟲能蟲<lb/>
各以類兮厥以恒性賤剖貴兮人蟁不懲蟲何罪兮百<lb/>
爾君子無庸喙兮<lb/>
<pb n="KR4h0139_WYG_143-8a"/>
　　螡賦　　　　　　　　　　　<hi>明</hi>傳占衡<lb/>
秋風清秋螡競南郭先生枕書不瞑頭足相救勞於奔<lb/>
命於是援羽扇而揮之且揮且罵曰叱毒哉蝭蟧春鳴<lb/>
而秋止渠略朝生而暮死天胡為而滋此自夏徂秋為<lb/>
民生憂使我夜不㸐燭耿耿於幽室之中者非而儔也<lb/>
邪吾聞自淮以南謂之螡踰河以北謂之蝎然則螡蝎<lb/>
類也如蝎而翼如虎而翰蝎猶可禦汝莫能摶虎有弗<lb/>
入螡無不鑽利嘴刺骨目察毫端負山匪力合黨亡難<lb/>
<pb n="KR4h0139_WYG_143-8b"/>
乍鳴則耳為之聒忽瘖則肌為之酸舉妍媸而畢害究<lb/>
賢愚而靡歡且汝得氣於水草之交連類於蠛蠓之小<lb/>
肝腸㡬何啼飢不了多於趁人之山蠭噪於惡聲之梟<lb/>
鳥露下氣清天髙月明原田未燒溪上草青盍命儔而<lb/>
嘯侣皆飲莖而潄英何故擾我懈倦敝吾精精特矜憐<lb/>
其靡靡姑右拂而左縈試佯寐而掩捕汝則無有餘刑<lb/>
先生罵未卒而疲似夢而浮似覺而沉怳惚聚言有若<lb/>
雷音曰有是哉先生之不廣也予有籍於帝輕舉若仙<lb/>
<pb n="KR4h0139_WYG_143-9a"/>
宗黨蕃廡宫室芊眠藏光用晦唯蟲能天夫人合四大<lb/>
以成形伺隂陽而偶竊氣霧騰而充膚汗雨流而凝血<lb/>
何異草木之膏獨拒么麽之囓若乃蚤輕而儇蝨淫而<lb/>
貪皆君身之食客嘗自處於東南徒此留而彼逐詎寢<lb/>
夢之能甘且物受性曰命交相養曰徳惟其飛而食肉<lb/>
斯螡氏之稼穡譬之士以攻閲穿鑿為雄啇以牟利欺<lb/>
紿為職銓衡則豐屋於遷除臺省則穴金於恐嚇主計<lb/>
者乾沒縣官之錢典廥者巵漏太倉之積行伍乎牙纛<lb/>
<pb n="KR4h0139_WYG_143-9b"/>
之公田郡邑乎監司之奉户其餘更吞迭哺相為患苦<lb/>
文武之吏實為赤黑之蟲功曹之官即是都城之虎猾<lb/>
賊噉人為糧悍兵貫人而舞所謂人與人相食者也如<lb/>
螡者又焉足數乎先生必欲密其幬帷濃其薫灼絶千<lb/>
年之種屬安四海之夢覺曽不見乎露筋之祠飼螡之<lb/>
佛有殺身以成仁無便巳而窮物故且吸風飲露晝伏<lb/>
宵飛雜螢火之隊餉蝙蝠之飢噫嘻是物也奚足為堯<lb/>
桀之是非巧言未竟於是紛紛紜紜齊齊醜醜或集四<lb/>
<pb n="KR4h0139_WYG_143-10a"/>
肢或<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>元首亦有應手而殺巳亦遭撻雖幸中於一二<lb/>
每駭逸其七八乃平怒而披衣聽鷄聲於天未含曙光<lb/>
於北牕卧羲皇而却韤<lb/>
　　蚋子賦<hi>有序</hi>　　　　　　　<hi>五代</hi>王　周<lb/>
蚋子之下有蟆子蟆子之下有浮塵子三者異乎皆狀<lb/>
小而黒世云巴蛇鱗介中微蟲所變耳三伏間晝飛夜<lb/>
息咂啄人肌膚動為瘡痏能飛不見其翼能囓不見其<lb/>
口微眇之極雖縝密衣服亦可通透莊生焦螟之説近<lb/>
<pb n="KR4h0139_WYG_143-10b"/>
之也至微之蟲豸詩獨無蚋故作賦以廣之<lb/>
蟲之至微名之曰蚋信乎蟣之别品為復蝨之餘裔羣<lb/>
巢螡之異類結摶牛之深契附諸鬱蒸産彼蕪穢張華<lb/>
之識何以辨其兩翼離婁之明何以見其長喙伺暑絺<lb/>
之漏露萃豐肌而睥睨黙然而至暗然而噬人之至靈<lb/>
何闕爾之所衛人之至剛何反爾之所制狀斯咄咄籲<lb/>
於造物何不恣蛇虺之毒必當與之為避何不張虎豹<lb/>
之口不敢與之為忽豈其食人之膏血資巳之肥腯念<lb/>
<pb n="KR4h0139_WYG_143-11a"/>
膚體之何毁痛瘡痏之難沒吾將擷楸葉以為焚俾爾<lb/>
之銷骨者也<lb/>
　　飛蛾賦　　　　　　　　　　<hi>宋</hi>鮑　昭<lb/>
仙鼠伺闇飛蛾候明均靈舛化詭欲齊生觀齊生而欲<lb/>
詭各㑹住以憑方凌焦煙之浮景赴熙燄之明光拔身<lb/>
幽草下畢命在此堂本輕死以邀得雖糜爛其何傷豈<lb/>
學山南之文豹避雲霧而巖藏<lb/>
　　赴火蛾賦　　　　　　　　　<hi>宋</hi>支曇諦<lb/>
<pb n="KR4h0139_WYG_143-11b"/>
悉達有言曰愚人貪生如蛾投火誠哉斯言信而有徵<lb/>
也翔無常宅集無定栖類聚羣分塵合電馳因温風以<lb/>
舒散乘遊氣以徘徊於是朱明御節時在盛陽天地鬱<lb/>
蒸日月昏茫燭曜庭宇燈朗幽房紛紛羣飛翩翩來翔<lb/>
赴飛燄而體焦投煎膏而身亡<lb/>
　　燈蛾賦<hi>以人皆曰予知為韻</hi>　　　　　　<hi>唐</hi>陳仲師<lb/>
燈者火也尊而不親奚斯蟲之眇質翻體密而意馴必<lb/>
將蹈火而後止是以疑冰之與鄰雖異探湯執熱之情<lb/>
<pb n="KR4h0139_WYG_143-12a"/>
可見不䝉明照暗投之罪則均是以鴈飛無忘於避繳<lb/>
龍蟄有貴乎存神於以知無知之智有以同自知之人<lb/>
無損於明雖光暉可借自貽其咎與壓溺同塵始其燄<lb/>
燄中開青煙爰發薨薨四足白羽若月焦爛唐突離披<lb/>
觸蹷人心卒然天意若曰嬰焚灼者何如玉石之俱盡<lb/>
處髙明者曷若烏兔之屢闕且繼彼覆車雖百夫死難<lb/>
而無餘納諸密網狀衆鳥驚飛而在初循環責實宛轉<lb/>
投虚沉脂膏則屈死觸煙燄則焚如自我構患非天禍<lb/>
<pb n="KR4h0139_WYG_143-12b"/>
予愛水螢之光載浮熠熠笑鼎魚之樂其斃徐徐阽乎<lb/>
焦原可叶其義投畀炎火莫之知避曷若晨雞候明以<lb/>
自得火鼠就燥而無累莫不守之以為順居之以為智<lb/>
是蛾也餘光可託留影如寄排朱燄扇輕吹胡糜爛於<lb/>
瞬息為腐餘之容易若然者蠢蠢之類將外强而必乖<lb/>
炎炎之著非内熱之所懷既油然相煦於膏火亦瞥然<lb/>
相忘於形骸吾所以知捐軀於鼎鑊與是道而孔階<lb/>
　　燈蛾賦　　　　　　　　　　<hi>唐</hi>范鳴鶴<lb/>
<pb n="KR4h0139_WYG_143-13a"/>
流月半庭兮頽光初夕金釭坐明兮凝輝的的蛾繚繞<lb/>
而未息意沉潛而自溺逝者巳往存者可哀伊戚戚之<lb/>
未畢俄栩栩而復來覩前軌之巳覆因委命而不回彼<lb/>
尚無恨哉殊化難窮神理斯昧物情無傷亦或貽害每<lb/>
捐慮於進止恒忘懷於否泰任逍遥以無營將何負而<lb/>
顚沛如膏之明豈怪前死比薰之馥豈惜同燬儔二羙<lb/>
而多慙痛一生之虚委明不可投投之必斃膏不可赴<lb/>
赴之必泥彼優㳺之萬端奚於斯乎失計始來也吾故<lb/>
<pb n="KR4h0139_WYG_143-13b"/>
知其必凶及死也吾未識於所從何生微而智劣茍不<lb/>
若於自空爾愛候明何不候日光隂不留尚存爾質爾<lb/>
愛候明何不候月素華將移爾猶不滅何相繼以焚軀<lb/>
竟不知謀之為拙𤣥豹深隱終不效幾是蟲以慾卒與<lb/>
命違豈若不死之仙鼠得昏夕而後飛<lb/>
　　草蟲投燈賦　　　　　　　　<hi>明</hi>區大相<lb/>
芸牕夜讀膏火熒煌有蟲羣飛來就其光驅之復集抑<lb/>
之彌揚東跳西趯厥命用喪愓焉以懼憮焉以傷援筆<lb/>
<pb n="KR4h0139_WYG_143-14a"/>
作賦以善自藏有物微眇何名何類細若焦螟大過螡<lb/>
蚋容成莫察其形夷堅莫辨其態或跳或躍或翔而逝<lb/>
嗟眇質之易虐何謀慮之弗臧雖賊害之多門尤蹌踉<lb/>
以自戕爾乃若華既謝朱火載揚咸出潛而離隱胥舍<lb/>
暗而就明始投間而扺隙終入室而升堂竟環繞而不<lb/>
去寧依違於末光方得意於搶攘本無心於翱翔忽決<lb/>
起而乍伏乃觸禍而罹殃遂畢命於脂膏似捐身於鼎<lb/>
烹原夫生徒有萬死徒亦然抑乘夜而變化將假物以<lb/>
<pb n="KR4h0139_WYG_143-14b"/>
逝遷孰知夫趨炎之易於燼滅而處暗之足以自全彼<lb/>
薨薨於方曉而趯趯於草根亦逍遥而自得安用附衆<lb/>
而親人是以君子韜光守墨用晦為明鑒彼微物懼罹<lb/>
天刑遜於不虞以保休貞<lb/>
　　叩頭蟲賦<hi>有序</hi>　　　　　　　<hi>晉</hi>傅　咸<lb/>
叩頭蟲蟲之微細者然教之輒叩頭人以其叩頭傷不<lb/>
祥故莫之害也<lb/>
蓋齒以剛克而盡舌存以其能柔强梁者不得其死執<lb/>
<pb n="KR4h0139_WYG_143-15a"/>
雌者物莫之讐无咎生於惕厲悔吝來亦有由仲尼唯<lb/>
諾於陽虎所以解紛而免尤韓信非為懦兒出胯下而<lb/>
不羞何兹蟲之多畏人纔觸而叩頭犯而不校誰與為<lb/>
仇人不我害我亦無憂彼螳蜋之舉斧豈患禍之能禦<lb/>
此謙卑以自牧乃無害之可賈將斯文之焉貴貴不逺<lb/>
而取譬雖不能觸類是長且書紳以自示指一日而三<lb/>
省恒跼蹐以祇畏然後可以䝉自天祐之吉无不利<lb/>
　　叩頭蟲賦<hi>有序</hi>　　　　　　　<hi>明</hi>張之象<lb/>
<pb n="KR4h0139_WYG_143-15b"/>
叩頭蟲賦者晉傅咸之所作也以其謙卑自牧無往不<lb/>
利余乃謂士之進退必由禮義而得之不得固有命也<lb/>
彼之抑首脅息情態可嗤殆類夫奔謟燄熱者枉巳辱<lb/>
身頗傷志操雖時或有遇非君子砥節之訓矣故反其<lb/>
意述此賦以諷當今之士并以自鑒焉賦曰<lb/>
伊介性之不回本生理之至直曽子勵士以執毅孔公<lb/>
亟羙於剛徳髙則抗首卑乃席膝體貎多端從義所即<lb/>
或送使於他邦或承主之賜食或感恩而必拜或引咎<lb/>
<pb n="KR4h0139_WYG_143-16a"/>
而自責或升堂以覲母或見畫以興惻或修敬於徳公<lb/>
之門或陳經於誕聖之日仲尼却之而克當祖征受之<lb/>
而兩得説大人勿視其巍巍為弟子不懈於翼翼近禮<lb/>
之恭免辱逺恥無禮之愼其敝也葸彼奮身而絶脰信<lb/>
忠臣之不二雖喪元而甘心又何恧於勇士惟在邦而<lb/>
如矢則史鰌之可希若枉尺而直尋亦軻氏之所非以<lb/>
此齊餓者揚目而不食鍾離意得珠而固辭周侯持法<lb/>
於細栁蘇武建節於外夷若乃王丹之餞陳司馬特不<lb/>
<pb n="KR4h0139_WYG_143-16b"/>
拜以為贈汲黯之遇衞將軍但長揖以致敬見甄后而<lb/>
不伏固劉楨之守正向小兒而折腰斯陶令之解印馬<lb/>
援藐帝壻而不答顔含謁丞相而無佞庾衮重施禮於<lb/>
人親盧鴻以罄折為忠信王祥欲以徳而愛人何㸃雖<lb/>
箕踞而奚病至於孟嘉之不知落㡌卞彬之不恡投幘<lb/>
孫楚參軍而稱命鄭衆奉使而威敵井丹被褐以凌坐<lb/>
嚴遵矯手以應辟上交不謟威儀是力總諸賢而共然<lb/>
蓋有作而在昔何兹蟲之細瑣乃逢人而委靡鮮英豪<lb/>
<pb n="KR4h0139_WYG_143-17a"/>
之骨鯁多婦寺之詭隨將無恵而致感或望塵而下之<lb/>
詎覩抗司徒之趙壹焉聞動髙祖之酈其擎跪曲拳槃<lb/>
辟佁儗阿<graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>逡巡傴僂骩骳每低眉以趨承時稽首而<lb/>
祗畏似此物之佞媚抑維何而比類仰慙蝒馬之髙潔<lb/>
俯謝螳蜋之勇鋭足不能前目不敢視委蛇蒲伏覆面<lb/>
掩地莫謂周襄之胙謬同魯繆之餽乖媯皓之哀誠甚<lb/>
鄧通之恐悸何闗髙鳳之解爭乃欲謝鯤之拜勢豈夏<lb/>
禹之樂其昌言實蘇嫂之懾於髙位等揺尾而不殊與<lb/>
<pb n="KR4h0139_WYG_143-17b"/>
崩角兮何異匪飲酒而多儀猶乞墦之可媿吁嗟而頭<lb/>
辛苦無益千醜萬辱同彼施戚羨䑛痔之得車忘吮癰<lb/>
之遇厄徒自病於頷頤又誰愍其爛額如涴蘇則之膝<lb/>
必忿恨而弗懌借有朱雲之劒雖斬斫以何惜况窮通<lb/>
之有定信運命之難更千人者未必果獲屈膝者安可<lb/>
復伸是以非義之錢而趙勤弗屑閹人之勢則髙允所<lb/>
輕不有簡介之熙載將無嚴整之曜卿仲孫敢言而甚<lb/>
切子髙抗手而遂行王無功久厭於繁禮向𤣥季自處<lb/>
<pb n="KR4h0139_WYG_143-18a"/>
以素情田子方驕人以貧賤宋使者正對於㑹盟韋仁<lb/>
約獨立以司憲江休映無屈於延明願與璧而俱碎慕<lb/>
藺如之敢於抗秦觸屏風而就睡感陳咸之篤於諷親<lb/>
若夫獸取獬廌咋邪是任草稱屈軼指佞於庭覩正氣<lb/>
之猶在徵直道之可循懦夫聞風而立志壯士怒髪而<lb/>
挺身與其曲鉤之取貴孰若如弦之守貞寧同此彊項<lb/>
之賢令毋似彼黃頭之小人厥咎頗深於子羽是宜反<lb/>
責以斯文知微言之廣喻請三復而書紳<lb/>
<pb n="KR4h0139_WYG_143-18b"/>
　　蝎賦　　　　　　　　　　　<hi>唐</hi>李商隱<lb/>
夜風索索縁隙慿壁弗聲弗鳴潛此毒螫厥虎不翅厥<lb/>
牛不齒爾兮何功既角而尾<lb/>
　　金龜賦<hi>有序</hi>　　　　　　　　<hi>宋</hi>薛士隆<lb/>
金龜爪蠧也似龜而小首足介尾咸具色若中金焉惟<lb/>
其冒乎外者輕明若雲母有翅附甲而生巨領雙髯腹<lb/>
下多足與龜為異弗察乎邇無見也名無能得於古世<lb/>
以形象目之慨其似是而非可為兒童戲翫實無所可<lb/>
<pb n="KR4h0139_WYG_143-19a"/>
用其於靈夀何有多翼而飛不及逺難矣乎哉因感而<lb/>
賦<lb/>
春氣靄其融和兮東風習習以生庶卉資以茁萌兮屯<lb/>
然而成厥形寂書堂其蕭寥兮聊縱步以杼情行𤓰田<lb/>
而徜徉兮瞥玉靈之異常蹇至微而賤軀兮遵柔柯而<lb/>
微行體渾金之萃羙兮色曜日而舒光巨首顒顒兮神<lb/>
屋巋然以隆足孔舒兮甲隤如以豐貟上兮天穹爪旁<lb/>
出兮四方背負盤兮峻丘山之昻藏昭以晰兮列宿嘒<lb/>
<pb n="KR4h0139_WYG_143-19b"/>
其同明吁嗟庶物百其形兮同類殊情不可命兮龜生<lb/>
千年巢夫蓮兮萬歳木居縁而升兮五色備具為可稱<lb/>
兮曠古不聞遊蔓藤兮託質精鍊為見情兮款神物兮<lb/>
出倫類去泥塗兮將自異豈長年兮於此焉極非仙靈<lb/>
兮兹焉嬉戲情悦漭兮無主立躊躇兮不語龜蹣跚兮<lb/>
如顧倐翻然兮飛去驚予心兮駭目歎瑰竒夫龜者神<lb/>
悠揚兮未安俄翩蹮兮來下睨而視之若是而非觸而<lb/>
止之屈信則微予始怪兮載疑反復之而究兮知豸之<lb/>
<pb n="KR4h0139_WYG_143-20a"/>
象之喙有髭兮磔豎下紛如兮多足雲母薄如翥之覆<lb/>
也靈龜隠如文之著也尾足成形彩之傳也不可窺也<lb/>
矧可度也伊飛蠱之㣲麽亶資氣而含靈感𤓰滋而賦<lb/>
性腐草出而同螢等蟪蛄之脆弱知何秋之嘗更瑣厥<lb/>
躬之譾薄兮禀非常之妙形神有愧於知來兮夀奚極<lb/>
夫千齡惜形似而蔑有兮亦猥當其美名觀夫德其茫<lb/>
若兮甲疑乎可貞曖八卦之無象兮千里曷其如繩氣<lb/>
靡服乎芘𤓰葉之靈耆潛豈伏兮蠧以濟其調飢蠢而<lb/>
<pb n="KR4h0139_WYG_143-20b"/>
蠕兮何識何知内匪明兮莫决乎疑曽可責兮知彰知<lb/>
㣲泯同形而非類兮性天邈如羌僭竊其虚名兮誰與<lb/>
卜無庸兮藏廟堂宜終年兮於野何親人而詭以求全<lb/>
兮徳亦安取嗟彼服之不稱兮適以焚身將兒曹之翫<lb/>
愛兮斃焉無所亂曰偽亂真兮道之賊若胡為兮象之<lb/>
惑内不靈兮死其文受兹服兮其何獲感㣲蟲兮作賦<lb/>
庶永鑒兮夙夜凡百君子念兹無射<lb/>
　　蠅虎賦　　　　　　　　　<hi>元</hi>戴表元<lb/>
<pb n="KR4h0139_WYG_143-21a"/>
有蟲翼然旣獰孔武若腹而絲若臂而拒跳踉振擲是<lb/>
謂蠅虎博蠅甚智狙伏壁間羣蠅避之如虎於山我玩<lb/>
掌中以弄以嬉惴不敢動蝡蝡媸媸先生欣然笑而置<lb/>
之我聞古人龍猶可豢惟虎必誅與民除患或生得之<lb/>
用之於戰蓋與死而為鄰嘻其危而敢玩乃有至人以<lb/>
道豢虎居以為徒出以為御又有人焉虎至不怖曰我<lb/>
不爾惡爾無我怒與虎相忘其道甚恕嗟爾蠅虎何為<lb/>
者邪謂非虎邪於蠅不仁謂誠虎邪遇我而馴或曰搏<lb/>
<pb n="KR4h0139_WYG_143-21b"/>
人所憎不為不仁故見畏於蠅其所以見狎於人或曰<lb/>
是亦虎類馴之有道蠅視之大我視之小藐然掌中以<lb/>
馴易暴亦如彼虎雄跳躁擾極衆庶之所驚纔至人之<lb/>
一笑嗚呼噫嘻物之於人嗜欲血氣鮮有不同意兩銳<lb/>
者必奪力俱强而乃攻此其無齒牙而忍不𤓰距而凶<lb/>
搏善良以為食朘膏血以自豐其名為人其實有遠媿<lb/>
於爾蟲者矣誠得道以御之彼雖暴而莫動故有談笑<lb/>
而儀衍挫謀拱揖而孟賁失勇索而言之理無不然一<lb/>
<pb n="KR4h0139_WYG_143-22a"/>
日之内一身之間隂陽水火寇奪百端有道於此愈攻<lb/>
愈堅泰山裂車而目不瞬疾雷破柱而足不遷四海一<lb/>
航八荒一席干戈血肉之區歌舞腥臊之域閱千載於<lb/>
須臾忽㣲蟲之過隙謂振古之如斯復誰喪而誰得於<lb/>
是先生頽然如醉嗒然欲黙縱吾意之所如聊優游而<lb/>
偃息<lb/>
　　蝨賦　　　　　　　　　　　<hi>唐</hi>李商隠<lb/>
亦氣而孕亦卵而成晨鷖露鶴不如其生汝職惟齧而<lb/>
<pb n="KR4h0139_WYG_143-22b"/>
不善齧回臭而多跖香而絶<lb/>
　　後蝨賦<hi>有序</hi>　　　　　　　　　陸龜蒙<lb/>
余讀玉谿生蝨賦有就顔避跖之歎似未知蝨作後蝨<lb/>
賦以矯之<lb/>
衣緇守白髪華守黑不為物遷是有恒徳小人趨時必<lb/>
變顔色棄瘠涵腴乃蝨之賊<lb/>
　　又後蝨賦<hi>有序</hi>　　　　　　　<hi>明</hi>顧大韶<lb/>
李商隠有蝨賦陸龜蒙有後蝨賦李止譏其齧臭未盡<lb/>
<pb n="KR4h0139_WYG_143-23a"/>
其罪也陸更賞其恒徳則幾好人所惡矣作又後蝨賦<lb/>
以正之<lb/>
仁不害人義不穿窬傷人及盜漢法必誅二罪并發乃<lb/>
在濡需請數其惡始服厥辜昆蟲之醜實繁有徒與人<lb/>
相邇損益各殊蠶絲蜂蜜反効勤劬絡緯促織蜻蜓蟪<lb/>
蛄螢飛蝶舞助人為娯若斯之倫固不可無鼠婦蚰蜒<lb/>
穢我階除罥庭網户蠨蛸蜘蛛螻鳴於土蚓歌於塗怒<lb/>
臂螳蜋祝子蒲盧撲火役鬼投燈煎軀煖産竈馬羶聚<lb/>
<pb n="KR4h0139_WYG_143-23b"/>
𤣥駒地鼈蝸牛負蠜推車緫屬堪憎無傷於吾若斯之<lb/>
倫聽其所如爰有白蟫善齧吾書蠧侵嘉樹蛀耗米珠<lb/>
蝗螟蝝螣嘉種是鉏醯敗於蚋肉敗於蛆飛螱食柱青<lb/>
蠅涴裾是皆吾讐害未剥膚情在可宥我咸赦諸蠆尾<lb/>
惟蠍鉤牙惟蜍蠼螋似蜮𤣥蜂若壺蛭縮如棰蚝行蠕<lb/>
蠕守宫壁鏡藏毒不虚凡彼蠚螫可避可袪有犯則殺<lb/>
固難盡屠蛔蟯匿胃蚧<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>潛膚我欲除之無形可刳螡<lb/>
恃矯翼蚤憑輕軀我欲捕之轉盼而逋若汝蝨者何能<lb/>
<pb n="KR4h0139_WYG_143-24a"/>
為乎形眇一黍質無半銖或入吾褌或託吾襦旬日累<lb/>
代繁孕而居黒食頭垢白吮身腴爾類日肥我貌日癯<lb/>
瞥焉見察循裻鑽袽旣貪且懦旣鈍復愚肉食之鄙曽<lb/>
莫汝踰湯沐旣具汝命難紓罪不在赦慎勿怨余蝨聞<lb/>
斯言匍匐俯伏靜聽譴訶祈緩沸沃傾耳聴之杳無聲<lb/>
觸齋心以聆若訴若哭號物萬數惟天並育蠢動含靈<lb/>
誰非眷屬身命布施千聖軌躅嗟君之量何其褊促我<lb/>
食無榖我啜無菽天賜我餐惟血也獨我首無角我喙<lb/>
<pb n="KR4h0139_WYG_143-24b"/>
無啄㣲咂君肌何遽為酷君何不廣請觀朝局聞諸商<lb/>
君吾友有六皆賜天爵皆賦天禄榮妻任子亢宗潤族<lb/>
吸民之髓蒙主之目僨事無刑廢職無辱嬉遊畢齡考<lb/>
終就木我羨我友飛而擇肉我罪伊何太倉一粟君欲<lb/>
我誅盍速彼獄我聞蝨言怒髪上矗蕞爾㣲蟲寧望禽<lb/>
畜積汝億命不比奴僕敢擬朝士騰兹謗讟即汝明刑<lb/>
豈止湯沐繫之以髪懸之以竹細篠為弓繡鍼為鏃弦<lb/>
絲射之一發洞腹尸諸棘端以為大戮<lb/>
<pb n="KR4h0139_WYG_143-25a"/>
　　罵蝨賦<hi>有序</hi>　　　　　　　　<hi>元</hi>楊維楨<lb/>
楊子自鐵崖山中客錢塘初宿市舎脅未暖席有物㗱<lb/>
身若芒刺然已而㗱肉皆起癮疹十指爬搔不得停搔<lb/>
訖即成瘡痏亟命童秉燭枕褥間了無一物復睡則㗱<lb/>
如故遂挈胡牀露坐待旦明日問舎長舎長曰此壁蝨<lb/>
也當兹旱氣熇然城中舎皆是物問何狀命童剔牀第<lb/>
空出之蝨非蝨蚤非蚤以𤓰掐之其臭令人嘔惡楊子<lb/>
歎曰異哉有是物也昔玉溪生荆舒老人先後為嫉蝨<lb/>
<pb n="KR4h0139_WYG_143-25b"/>
之作而未有指斥是物者豈其潛於昔而出於今抑其<lb/>
幸見漏於指斥也余既楚其毒迺作文罵之曰<lb/>
惟爾蝨之種類不一也在狗類蠅在牛豕類蟢在人處<lb/>
緇而白處白而緇者其么若蟻不知又有爾類皤腹而<lb/>
輕身纖足而勁觜或青或紺或黄或紫白晝潛藏昏黒<lb/>
坌起脫走如珠狙刺如矢使人脅不得以帖席肱不得<lb/>
以曲几追蹤捕痕若亡若存遁影朽空滅跡密紋湯沐<lb/>
所不能攻掌指所不能捫但見肉斑□其成瘭膚窒栗<lb/>
<pb n="KR4h0139_WYG_143-26a"/>
其生龜怒牀几而欲剖避衾褥而欲焚鳴呼爾蝨兮蜂<lb/>
則有蠆兮蜂可袪蝎則有螫兮蝎可誅嗟爾么類孰能<lb/>
屠騰蛇神兮殆即且即且狡兮制蟊蛛嗟爾么類又誰<lb/>
呿咨大化之好生恐一物之弗紓胡爾惡之兼毓為吾<lb/>
人之毒荼飽膏血之毒觜資肥腯之臭軀吾將上告司<lb/>
造殄爾類非無辜也辭畢是夜夢有被𤣥衮裹絳服而<lb/>
至者若有辭曰吾即見罵爾文者辭義旣嚴敢不退避<lb/>
然吾小毒小臭爾亦知世有大毒大臭者乎姦法竊防<lb/>
<pb n="KR4h0139_WYG_143-26b"/>
妨化圯政剥人及膚殘人至命闞若豺虎盭甚梟獍此<lb/>
非大毒大臭者乎為國之病而司臬不屏其或分民曲<lb/>
直任國是非義無避位仁不讓師則丹書是絓皁櫝見<lb/>
遺彼大毒臭又何憚不為乎且吾起伏適節消息乗機<lb/>
白露洒空勁風吹衣蟬蛻而退莫知予之所歸子試絜<lb/>
夫大毒者毒無巳時大臭者臭無窮期孰為可詈不詈<lb/>
乎子不窮南山之竹以為辭而詈予瑣瑣不巳戲乎於<lb/>
是楊子増憤加怖涕泗不支霍然而覺不知蝨之所之<lb/>
<pb n="KR4h0139_WYG_143-27a"/>
　　蟄蟲始振賦<hi>以和氣初發幽蟄潛啟為韻</hi>　　<hi>唐</hi>王　起<lb/>
蟄以寒閉春以陽和閉者待時而後振和者煦物而無<lb/>
頗萬穴之中或羽毛而櫛比積塊之下或鱗甲而駢羅<lb/>
咸蠢蠢以潛發應熙熙之屢過則知出處有時變通為<lb/>
貴煦嫗斯感嚴凝罔畏跂行喙息負日月之融光蠕動<lb/>
蠉飛得天地之仁氣爾其形分土石色動丘墟潛乎野<lb/>
處逹彼巖居歴窮隂而兹乆當獻歲之厥初思麗景之<lb/>
鳴躍念和氣以吹嘘順於時比應雷之雉感於候同上<lb/>
<pb n="KR4h0139_WYG_143-27b"/>
冰之魚况夫勾芒整轡太蔟紀月蒸以絪緼歛其觱發<lb/>
或振羽而不倦或動股而不歇細則肸蠁以凌空巨則<lb/>
連蜷而映窟處否藏周逢時出幽順地之理承天之休<lb/>
將昭蘇而忽變豈枯槁而為儔相像山川依稀原隰氣<lb/>
且布於感動形無違於燥濕祕邃泥蟠依稀土蟄青雲<lb/>
之表期蜿蜿以龍升繡户之前佇翩翩而燕入則知離<lb/>
於淹滯託彼沉潛茍存身而有待必坯户而是瞻豈惟<lb/>
月令舊章紀之而無斁時訓前典徴之而不厭客有窮<lb/>
<pb n="KR4h0139_WYG_143-28a"/>
　屈伸之理得行藏之體固無恨於陸沉將必俟於天啟<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0139_WYG_143-28b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定歴代賦彚巻一百四十<lb/>
</p>
<p>
</p>
  </div>
</body>
</text>
</TEI>
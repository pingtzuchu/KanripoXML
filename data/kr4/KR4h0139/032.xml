<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0139_WYG_032-1a"/>
　欽定四庫全書<lb/>
御定厯代賦彚巻二十九<lb/>
　　地理<lb/>
　　　新潭賦　　　　　　　　　　<hi>唐</hi>王泠然<lb/>
　國之天府名曰河南水有清洛漲乎新潭夫其貫都成<lb/>
　川習坎為徳石門呀豁而洞瀉緑樹逶迤而夾植源自<lb/>
　山來漕因人力或清淺而見厎或深沉而莫測奔狹口<lb/>
　以雷聲積中心而黛色若乃方將暮春大集都人錦筵<lb/>
<pb n="KR4h0139_WYG_032-1b"/>
　横石羅幕藉塵騎影攢臨變作桃花之浪衣香亂入翻<lb/>
　為蓮葉之津由其地勢多美所以潭名永新觀其城闕<lb/>
　映帶閭閻縈繞半向石崇之園斜經潘岳之沼星月沉<lb/>
　浮乎其内煙雲洗拂乎其表不生芰荷但聚魚鳥通舳<lb/>
　艫之利於國既多開浸灌之功與人非少自記從調恒<lb/>
　來此遊朝林坐而疑夕夏潭行而覺秋清可照人實欣<lb/>
　逢於朗鏡虚宜受物佇相引於仙舟帶洛常恥臨淄更<lb/>
　羞况獲沗乎餘派終敢希乎下流<lb/>
<pb n="KR4h0139_WYG_032-2a"/>
　　新潭賦　　　　　　　　　　<hi>唐</hi>張　環<lb/>
惟國之左當河之南分逶迤之舊洛漲浩漾之新潭觀<lb/>
其沙石中映魚龍内涵泛危槎而獨隠紛衆水以相參<lb/>
原夫引派潛迴疏源洞出淙石門以雷注透金塘而箭<lb/>
疾暝浮天漢之雲書洗嵎夷之日雖習坎之為常乃流<lb/>
謙而不溢若夫正月登晦韶風報春花明上巳栁暗長<lb/>
津出金埒而遊騎下瓊樓之美人愛清流之亹亹走香<lb/>
駕以轔轔樂此幽勝禊乎陽濵竭主第之羅幕盡侯家<lb/>
<pb n="KR4h0139_WYG_032-2b"/>
之錦茵窺浴鳥之呼伴見飛魚之觸綸既靈長於上國<lb/>
恒見美於斯辰若夫黛色冲融清光皛了緑苔一㸃疑<lb/>
濯髪於江波青楊四周若連帷於漢沼湛珠彩於星夜<lb/>
流鏡華於月曉茍形影之可觀乃妍蚩而必表嵗蒼茫<lb/>
兮寒氣冽潭皎潔兮生堅冰比玉卮而逾淨對瓊華而<lb/>
更凝猶不若鏡室之為朗銓臺之可稱庶狂愚之可鑒<lb/>
知簡要而相承<lb/>
　　秋潭賦<hi>以秋氣清爽資彼澄澈為韻</hi>　　　　<hi>唐</hi>王　起<lb/>
<pb n="KR4h0139_WYG_032-3a"/>
沔彼積水凛乎髙秋秋應律兮則勁水為潭兮至幽當<lb/>
草木之不芳獨開翠色因天地之始肅更變寒流匪騷<lb/>
人之詠歎實知者之娛遊爾其畜奫淪之色得蕭瑟之<lb/>
氣就其淺則亹亹共清臨其深則兢兢足畏居下流之<lb/>
可保信上善之為貴寂爾不動湛然恒平正衣冠而逾<lb/>
審燭毫髪而必呈性則納汙能積小以成大時方收潦<lb/>
故沿濁而更清鷗浪不振鷺濤不驚同至人之虚受比<lb/>
君子之持盈懿其歇昏霾羅物象峰巒之所攢列雲煙<lb/>
<pb n="KR4h0139_WYG_032-3b"/>
之所來徃媚潛虯之幽姿疏逰人之煩想不汪汪於千<lb/>
頃自冷冷於百丈寫星火於初流涵桂月兮始上湛清<lb/>
華於古木於以交輝澄鮮彩於層空於焉競爽虚明莫<lb/>
映皎鏡無私處不爭而成徳體自然以為資金風乍揺<lb/>
似易水蕭蕭之日木葉方落如洞庭嫋嫋之時映泬寥<lb/>
之逺天動悠揚之短晷與碧落而相合將清光兮乍起<lb/>
淨如練兮可名清濯纓兮增美儻朝於海知引徃而納<lb/>
來如挈其缾可注兹而挹彼安彼皎潔利物含𢎞溢金<lb/>
<pb n="KR4h0139_WYG_032-4a"/>
隄之皛皛窺銀礫而澄澄飛螢乍臨疑列宿之在漢纖<lb/>
鱗或躍若迎春而上冰豈清淮之可翫何靈溪之是矜<lb/>
則知沸潭無涌聞之於栗烈寒潭見厎稱之於洞澈孰<lb/>
若積𤣥流當素節金鏡同朗冰壺共潔既妍蚩而照臨<lb/>
幸清通之區别<lb/>
　　浯溪賦　　　　　　　　　　<hi>宋</hi>楊萬里<lb/>
予自二妃祠之下故人亭之旁招招漁舟薄遊三湘風<lb/>
與水其俱順未一瞬而百里歘兩峰之際天儼離立而<lb/>
<pb n="KR4h0139_WYG_032-4b"/>
不倚其一怪怪竒竒蕭然若仙客之鑑清漪也其一謇<lb/>
謇諤諤毅然若忠臣之踏鼎鑊也怪而問焉乃浯溪也<lb/>
蓋唐亭峙其南峿臺巋其北上則危石對立而欲落下<lb/>
則清潭無厎而正黑飛鳥過之不敢立迹予初勇於好<lb/>
竒乃疾趨而登之挽寒䕨而垂足照衰容而下窺忽焉<lb/>
心動毛髪森豎乃跡故歩還至水滸剥苔讀碑慷慨弔<lb/>
古倦而坐於釣磯之上喟然歎曰惟彼中唐國巳膏肓<lb/>
匹馬北方僅獲不亡觀其一過不父日殺三庶其人紀<lb/>
<pb n="KR4h0139_WYG_032-5a"/>
有不斁矣夫曲江為篋中之羽雄狐為明堂之柱其邦<lb/>
經有不蠧矣夫水蝗税民之畝融豎椎民之髓其夫人<lb/>
之心有不去矣夫雖微禄兒唐獨不霣厥緒哉觀馬嵬<lb/>
之威垂渙七萃之欲離殪尤物以説焉僅平達於巴西<lb/>
吁不危哉嗟乎齊則失矣而楚亦未為得也靈武之履<lb/>
九五何其亟也宜忠臣之痛心寄春秋之二三䇿也雖<lb/>
然天下之事不易於處而不難於議也使夫謝奉冊於<lb/>
髙邑禀重㢲於西帝違人欲以圖功犯衆怒而求濟天<lb/>
<pb n="KR4h0139_WYG_032-5b"/>
下之士果肯欣然為明皇而致死哉蓋天厭不可以復<lb/>
祈人潰不可以復支何哥舒之百萬不如李郭千百之<lb/>
師搉而論之事可知矣且士大夫之捐軀以從吾君之<lb/>
子者亦欲附龍鳯而攀日月踐台斗而盟帶礪也一復<lb/>
莅以耄荒則夫一呼萬旟者又安知其不掉臂也邪古<lb/>
語有之披機之㑹間不容檖當是之時退則七廟之忽<lb/>
諸進則百世之揚觶嗟肅宗處此其實難為之九思而<lb/>
未得其計也巳而舟人告行秋日巳晏太息登舟水駛<lb/>
<pb n="KR4h0139_WYG_032-6a"/>
於箭回瞻兩峰江蒼茫而不見<lb/>
　　漫塘賦<hi>有序</hi>　　　　　　　　<hi>宋</hi>劉　宰<lb/>
張瑞衡謂漫塘叟曰余昨宦東州客有問漫塘之景者<lb/>
余無以應或又有徴圖於余者曰子漫塘里中人也寧<lb/>
無之余又謝無有既歸將與好事者謀之而游乎塘之<lb/>
上見景物之無竒游觀之無所難之可若何叟不對退<lb/>
而援筆為之賦其辭曰<lb/>
東沿栁巷北屆蔬畦小溝環其南通川漫其西靡種靡<lb/>
<pb n="KR4h0139_WYG_032-6b"/>
藝不耨不治葭蘆茁而映帶成行沙土潰而壅厎為堤<lb/>
荼蓼叢生蒲稗因依菡萏紅白錯如布棊爛乎若吳陂<lb/>
初按於彩陳粲兮若月宫更下於瑶池翠蓋亭亭芳氣<lb/>
菲菲鷺慣圓沙之宿魚便密藻之依蛙蚓爭鳴而鼓吹<lb/>
百萬鴛鴻來下而斕斑舞衣雲斷而霞散錦綺風平而<lb/>
月漾玻瓈兹實天壤之真趣有非世俗之可知亦有新<lb/>
齋臨乎水涯小橋斜徑矮屋疏籬雨未多而泥没膝門<lb/>
雖設而草侵扉朽木慣宰予之晝寢青苔驚玉川之夜<lb/>
<pb n="KR4h0139_WYG_032-7a"/>
歸仙舟自去誰為元禮髙軒不來孰為退之叟之言未<lb/>
畢瑞衡曰止余聞李愿安盤谷之居杜老喜浣花之寓<lb/>
彼豈玩志於物縱心逸豫蓋以厭俗喧卑脱身遐舉要<lb/>
必有偉麗之觀幽閒之趣以澡雪其精神澄清其志慮<lb/>
庶白日可到於羲皇而宵夢足通於帝所况如吾子内<lb/>
絶意於聲色外忘懐於圭組為計巳决歴年巳屢而是<lb/>
塘也廣深雖媿蘇夫子之滄浪而僻逺亦殊栁先生之<lb/>
鈷鉧其隘也可闢其闕也可補胡不增其髙而為基夷<lb/>
<pb n="KR4h0139_WYG_032-7b"/>
其平而為圃畫舫浮深脩梁跨阻嘉花美木之列植真<lb/>
館凉臺之接廡使鄰曲改觀兒童欣舞顧乃計失於因<lb/>
循事仍於莽鹵豈惟無以自適於一時抑恐由之貽笑<lb/>
於千古漫塘叟曰吁巢居知風穴處識雨顧吾與子雖<lb/>
同聲氣尚殊出處子寧規吾以目前之茍且毋寧怵我<lb/>
以方來之謗譽彼花迷金谷之園雪冷袁宏之渚凄凉<lb/>
鈎瀨冨哉郿隖試由今而視昔果孰去而孰取張子由<lb/>
是俛然而思釋然而悟曰子無俟於索言吾特從而戲<lb/>
<pb n="KR4h0139_WYG_032-8a"/>
汝<lb/>
　　雲夢賦　　　　　　　　　　<hi>元</hi>何克明<lb/>
駕洞庭之飛艎覽熊繹之故墟偉雲夢之鉅澤控天南<lb/>
之一隅爾其雄跨大江延袤千里水㵿㵿其漸漬山巃<lb/>
巃而迤靡却五嶺瘴煙而莫近豈五丈秋風之可擬草<lb/>
木鬱其暢茂禽獸樂其游憩原田每每人獲耒耜之利<lb/>
車馬轔轔嵗閱蒐獮之備其産則橘柚青茅竹箭金錫<lb/>
虎豹貔貅可以應庭實軍容之需麋鹿魚鼈可以為乾<lb/>
<pb n="KR4h0139_WYG_032-8b"/>
豆賔庖之給實荆州之府庫亦中原之羽翼岳陽大别<lb/>
擅名勝於古今夏口江陵分形勢於區域當其煙横北<lb/>
渚日暮蒼灣仙儔巨靈神游其間古琴鏗鏘寫幽怨於<lb/>
湘女鈞天縹緲奏廣樂於軒轅水天一色落霞孤鶩風<lb/>
月雙清歸鶴啼猿岸沚汀蘭香溢靈均之離騷廣谷大<lb/>
川地壯召虎之于蕃身厯兹土心馳徃古奠我名居實<lb/>
維神禹當懐山襄陵之際任手胼足胝之苦及其雲土<lb/>
而夢作乂於是考圖而貢可數暨夫荆懲之詩不歌而<lb/>
<pb n="KR4h0139_WYG_032-9a"/>
楚氛之惡是怙于以田獵于以耀武何凉徳之不長終<lb/>
漢室之啓土有愚淮隂驕力跋扈致乗輿之鳴鑾烹良<lb/>
犬於得兔信乎地不足以設險徳終然之可據天眷吾<lb/>
皇奄有寰區雖兹澤之曠邈果見侈於雄圖嗟予沗於<lb/>
楚産期觀光乎帝都極鋪張於雲夢恐徒儕於腐儒吞<lb/>
八九於胷中曾不芥蔕請誦此語於相如志則未止於<lb/>
駟馬髙車尚無責之以上林子虚<lb/>
　　雲夢賦　　　　　　　　　　<hi>元</hi>陳誼髙<lb/>
<pb n="KR4h0139_WYG_032-9b"/>
覽東南之巨浸兮渺乾坤其浮浮此未足以盡荆之為<lb/>
藪兮蹇將泝其源之流維九州之有澤兮羌荆州之雲<lb/>
夢表二澤之横亘兮跨江南北以相控原夫澤之為量<lb/>
兮水既瀦而不溢匯衆流之交㑹兮自循道以秩秩若<lb/>
宇宙之再造兮揭禹功於萬年俾五行之攸敘兮乃迄<lb/>
今兮安其天吾乗流而檥其側兮極空閒而深淵天莽<lb/>
莽而不盡兮河藹藹而含煙亂風帆之徃來通巴峽而<lb/>
湘川綰青山之一髮兮結襄漢之袤延當春波之泛泛<lb/>
<pb n="KR4h0139_WYG_032-10a"/>
兮捐四際於一區及寒濤之浸碧兮勢已殺而兩湖征<lb/>
鴻飛而没影兮涵元氣於冥無舞魚龍之夭矯兮雲垂<lb/>
垂而水立映殘霞之錯落兮祝融蒼茫而欲晡原桑麻<lb/>
之斾斾兮隰禾黍之離離岸蘭芷之菲菲兮芳洲繚其<lb/>
江蘺緬懐楚子之遊田兮佩明月而冠切雲排千乗之<lb/>
旌騎兮紛馳驟於水濆但知走獸之是獲兮豈得非熊<lb/>
以致君漢髙之偽遊兮未必臨幸乎此中笑齊封之雖<lb/>
大兮終媿夫汨羅之孤忠塞天地於一浩兮居八九於<lb/>
<pb n="KR4h0139_WYG_032-10b"/>
心胷洗徃事之芥蔕兮乃北望夫清都睠雲夢於萬里<lb/>
兮奠南服於一隅其藪澤之所聚兮皆材用之所需決<lb/>
天下之疑兮有大龜之納錫用天下之武兮有砮楛之<lb/>
勁直成天下之禮兮况菁茅之生植豈無秉心以東注<lb/>
兮攄朝宗之萬一乃為之歌曰雲夢瀦兮流海土士楚<lb/>
産兮貢天府秋風兮策策洞庭波兮恍萬舞俯伏兮端<lb/>
門聽鈞天兮帝所<lb/>
　　雲夢賦　　　　　　　　　　<hi>元</hi>丘　堂<lb/>
<pb n="KR4h0139_WYG_032-11a"/>
繄東南之奥區維雲夢之二澤盪兩儀兮同開渺千里<lb/>
兮莫極為上流之淵藪跨大江之南北吐霧雨兮吸煙<lb/>
雲浮乾坤兮浴日月蓋其形勢汗漫風景蒼茫連淮通<lb/>
蜀亘荆控揚并包漢沔緜絡沅湘漫漫荻葦之岸漠漠<lb/>
菰蒲之鄉䕃煙林兮明滅浩雲水兮汪洋洲重洲兮掩<lb/>
映浦隔浦兮相望鴻鴈鳬騖之所集狐兔麋鹿之所藏<lb/>
漁歌互答獵網成行樵牧彌野商賈連檣貨財之富聞<lb/>
於四方至若羽毛齒革杶榦栝柏菁茅竹箭之由産黄<lb/>
<pb n="KR4h0139_WYG_032-11b"/>
金丹砂之自出雖僻處於遐陬實有資於上國是故楚<lb/>
子之所常獵漢髙之所欲遊長卿逺慕而特賦太白來<lb/>
觀而乆留少陵詠洞庭之上杜牧吟澤南之州至今騷<lb/>
人墨客之來徃必為之徘徊而賡酬諸生有翰林主人<lb/>
者曰昔子虚詫齊以雲夢之事而見辱於烏有先生今<lb/>
而賦之豈欲為雲夢觧嘲也邪主人於是馮髙眺逺攬<lb/>
今撫昔臨風俯仰喟然歎息曰嗟夫子以為今之雲夢<lb/>
猶昔之雲夢乎非也吾聞古徃今來否極必泰世運既<lb/>
<pb n="KR4h0139_WYG_032-12a"/>
回地氣亦改昔春秋之季世如麋爛而波潰彼區區之<lb/>
齊楚各誇強而詫大惟田獵之是務惟原獸之是愛想<lb/>
雲夢於此時為生靈之巨害方今聖皇御極天下為家<lb/>
八紘一網四極一罝游畋之事不動於念慮好生之徳<lb/>
周浃於邇遐遂使羽毛鱗介自飛自走而雲夢之魚鳥<lb/>
如在文王之沼囿勾芽萌坼自生自育而雲夢之草木<lb/>
如在陶唐之暘谷加以菱芡彌望麻黍隂翳悉令蒐獮<lb/>
之場化為耕食之地是古之雲夢為民之病今之雲夢<lb/>
<pb n="KR4h0139_WYG_032-12b"/>
為民之利也惜相如以俊逸之才不遇今太平之世雖<lb/>
知楚王雲夢之陋而反逢武皇上林之意况登髙能賦<lb/>
可為大夫當宣雨露九天之澤為洗雲夢千古之汚於<lb/>
是諸生欣然執翰操觚願鋪張今日之所遇起子虚烏<lb/>
有而告諸<lb/>
　　田家坡賦　　　　　　　　　<hi>宋</hi>孔武仲<lb/>
登平岡以北望山石嶙嶙而青白非所謂兩鐘者邪遊<lb/>
氣濛濛以薄天非馮夷之所宫者邪洪濤巨浪號北風<lb/>
<pb n="KR4h0139_WYG_032-13a"/>
者邪銀山玉城渺連空者邪余南歸而至此過鐘石之<lb/>
旁畔三江㑹而為一兮浩聮屬乎天漢渺不可以檥舟<lb/>
兮凛驚肅其魂幹鳴兩槳以横絶兮寄宿夕於南岸舟<lb/>
人相戒以不寐兮聽城鼓而宵半孤山岌其當前兮閃<lb/>
羣星之燦燦及還吾鄉甫渉旬日昔之川行今則陸矣<lb/>
昔之舟處今則屋矣欲輿而輿欲馬而馬入翺翺乎城<lb/>
邑出馳驅乎坰野險阻危厲化為夷平蛟龍無所用其<lb/>
威兮江豚白鱀安得以縱横行持一笻疲卧一石而渴<lb/>
<pb n="KR4h0139_WYG_032-13b"/>
飲一觥安得長此處兮差優游以養生塗於人之所不<lb/>
渉兮耘於人之所不耕顧謂僕者此何處也對曰是名<lb/>
田家坡去城十五里於時側日銜山松聲颼飀溪塘湛<lb/>
其微波兮梅花落而飛浮方旋輈而返轡悵莫克以淹<lb/>
留因援筆而成文聊以識乎兹遊<lb/>
　　浮山堰賦<hi>有序</hi>　　　　　　　<hi>宋</hi>秦　觀<lb/>
梁武帝天監十三年用魏降人王足計欲以淮水灌夀<lb/>
陽乃假太子右衞康絢節督卒二十萬作浮山堰於鍾<lb/>
<pb n="KR4h0139_WYG_032-14a"/>
離而淮流湍駛漂疾將合復潰或曰淮有蛟龍喜乗風<lb/>
雨壊岸其性惡鐵絢以為然乃引東西冶鐵器數千萬<lb/>
斤益以薪石沉之猶踰年乃合堰袤九里水逆淮而上<lb/>
所䝉被甚廣魏人患之果徙夀陽戍頓八公山餘民分<lb/>
就岡壟未幾淮暴漲堰壊奔於海有聲如雷水之怪妖<lb/>
蔽流而下死者數十萬人初鎮星犯天江而堰實退舎<lb/>
而壊鳴呼異哉感而作浮山堰賦其辭曰<lb/>
繄四瀆之並儷兮實<graphic n="KR0890" url="https://raw.githubusercontent.com/kanripo/KR-Gaiji/master/images/KR0890.png" mimeType="image/png"/>絡於坤靈惟長淮之湠漫兮自<lb/>
<pb n="KR4h0139_WYG_032-14b"/>
桐栢而發源貫江河以下騖兮拉泗沂而左奔走獰雷<lb/>
以赴海兮駕扶揺而薄山固元氣之宣節兮熄衆兆之<lb/>
災患粤蕭梁之服命兮抗北魏以爭衡信降虜之詭計<lb/>
兮阻湯湯而倒征依兩崖以受土兮羌合節於中央楗<lb/>
竹菑石之不足兮又沉鐵以厭不祥袤九里以中峙兮<lb/>
截萬𣲖之奔茫大隄矻乎如墉兮杞栁鬱其成行展源<lb/>
深而支永兮雖暫否而必通倐凌越而奔潰兮與蒼蒼<lb/>
而俱東若然犀之照渚兮旅百怪而爭道<graphic n="KR1411" url="https://raw.githubusercontent.com/kanripo/KR-Gaiji/master/images/KR1411.png" mimeType="image/png"/>馬怒而嘘<lb/>
<pb n="KR4h0139_WYG_032-15a"/>
蹀兮虎蛟冤而相糾哀死者之數萬兮孤魂逝其焉游<lb/>
背自然以司鑿兮固神禹之所惡世茍近以昧逺兮或<lb/>
不改乎此度螳螂怒臂以當車兮精衛銜石而填海憯<lb/>
梁人之不思兮卒取非於異代豈方廹於尋引兮不遑<lb/>
議夫無窮將姦臣取容以幸入兮公相援而欺蒙抑五<lb/>
材囚壯之有數兮特假手於憧憧系曰敦阜宼冥大川<lb/>
屯精氣扶輿變乾文運徒力頓漂無根潮波復故彌億<lb/>
年<lb/>
<pb n="KR4h0139_WYG_032-15b"/>
　　河堤賦　　　　　　　　　　<hi>唐</hi>吕令則<lb/>
水以潤物飛梁載舟居信順動法謙處柔朝滄溟以委<lb/>
輸習坎徳以安流善利為水涵育乎萬族極深不測灌<lb/>
注乎九州壅之則有備無患决之則致敗為憂先設其<lb/>
防以遏奔潦興版築護衢道惟精惟一是經是造其奮<lb/>
鎚也齊呌以雷震其揮挿也連刃以霜皓矗長堤其若<lb/>
雲岌脩岸其如島何固䕶之克壯息奔突以永保既夾<lb/>
植於菱蓮又夤緣於萍藻雖興役賦而一勞永固牛馬<lb/>
<pb n="KR4h0139_WYG_032-16a"/>
由其望辨樓船可以逕度清深鏡澈時升曳尾之龜左<lb/>
右人稀每帶銜魚之鷺行旅於是乎無虞耕耘於是乎<lb/>
如措夫水可以為人之利堤可以防水之溢堤修則中<lb/>
國無憂水敗則下人多恤亦由人之為政政成人之逸<lb/>
政或不成姦詐以出則河堤之義取類非一可以合人<lb/>
之安危可以喻政之得失凡百在位慎乃終吉别有沉<lb/>
淪戒忤飄颻衢術幸登渉於河堤冀霑濡於瑣質<lb/>
　　沙堤賦<hi>以隠以金椎樹之青槐為韻</hi>　　　　<hi>唐</hi>韋　肇<lb/>
<pb n="KR4h0139_WYG_032-16b"/>
遵大路乎新謀倚善人之廣運沙之積也得禦濕之宜<lb/>
堤乃名焉審用功之分爰謀爰度是築是隠使夫晴靡<lb/>
磽确之煩雨無塗潦之窘若然者施之城闕豈但三條<lb/>
之通用之郊坰可以千里而近伊功足紀斯美奚擬臺<lb/>
或虧簣我終始兮無然山不讓塵我包含兮亦爾應物<lb/>
兮寧倦安卑兮詎恥俾時行各得其所由故日用不知<lb/>
其所以君勿謂泥滓之賤君其乗𢎞益之深髙而不危<lb/>
仰諸侯之殊化直而能正定志士之夙心何止禦浸滛<lb/>
<pb n="KR4h0139_WYG_032-17a"/>
而為岸或當披隤陁而揀金其處也周帝城之内徒有<lb/>
羡於瑶池其堅也雖衆人之力固自得於金椎亦由道<lb/>
存而命舛天縱而非師是以遽奔衝應馳騖洞萬戸兮<lb/>
旁啓紛九門兮爭赴徃來相接見軒蓋之成隂蹊逕自<lb/>
開何桃李之足樹役無妨時利莫尚兹豈衢於踰且以<lb/>
夫大為防也能保其固匪同中聚而兩之仰對髙闕兮<lb/>
熒熒夾植喬木兮青青無偏無頗庶託情於王道不騫<lb/>
不圯長委質於地靈願得乘御輦䕃宫槐敢邀功於㨗<lb/>
<pb n="KR4h0139_WYG_032-17b"/>
徑期展效於微埃徒以為臨曲沼登髙臺誠不如賦沙<lb/>
堤之盛觀足以騁作賦之才<lb/>
　　良干堨賦<hi>有序</hi>　　　　　　　<hi>宋</hi>吳　儆<lb/>
紹興二十有七年秋八月詔以樞密院檢詳潘公刺新<lb/>
安公至問民所疾苦與利所宜興者㑹有以良干堨久<lb/>
廢請復之公為庀司鳩徒授以規畫閱三月堨成先是<lb/>
附城之東平原延袤數十里民障溪引水溉以為田收<lb/>
至畝一鍾兼并家遽富溢至有以米藉地為夸侈者未<lb/>
<pb n="KR4h0139_WYG_032-18a"/>
幾堨以震圯積五十年莫能復復之輒震由是城東之<lb/>
田多荒民多流亡存者兼重賦病之乆矣至是興復如<lb/>
初而天變亦息歲大稔民益徳公以為非公之誠有相<lb/>
之者莫能興是役也幕府從事屬邑之吏相與作為歌<lb/>
詩記序贊頌論述甚備公既以言去而民益思之延陵<lb/>
吳某曰是可賦也其辭曰<lb/>
道新安而東駕遡連山以北馳忽原田之晻靄被禾黍<lb/>
之離離紛茂實之垂黃穉緑蔚其涵滋軾吾車以延望<lb/>
<pb n="KR4h0139_WYG_032-18b"/>
渺雲委而風披遵蘭臯之泱漭兮驚長虹之委蛇引鄭<lb/>
白之駛流兮决龍首之勇波放平野以四溢兮勢同挽<lb/>
夫天河伊洪源之所自兮浩漫漫之平川屹中流之厎<lb/>
柱兮擁萬馬以莫前楗木囊石山積而阜亘兮偉横海<lb/>
之鯨鱣釃餘波以殺怒兮駭濤江其上奔飛流濺沬騰<lb/>
踔噴薄洄洑而鯢旋兮沸匡廬之瀑泉積奫淪於上流<lb/>
兮餘委漫其稽天鬱蒼蒼之一色兮蹇心惕而神寒粤<lb/>
有老漁飛桂楫濯清輝登舟揖客顧而言曰客亦知夫<lb/>
<pb n="KR4h0139_WYG_032-19a"/>
此坡之興廢乎自陂之西達於東城平臯衍其如席錯<lb/>
隴畞之縱横渠陂水以灌之率一畞而一鍾彼豪右之<lb/>
肆貪兮連阡陌以為䧺席羡溢之餘貲兮委而履之地<lb/>
也肆皇天之霆怒兮涸其富之源也惟絶流之巨障兮<lb/>
勢盤石之固也何一夕之雷雨兮曾毫釐之不遺積五<lb/>
十年莫能復兮或復焉輙震之惟茫茫之沃野兮昔秔<lb/>
稌之所宜藜莠莽其亡際兮叢薄蔓其相依賦名空存<lb/>
田榛榛其既蕪兮縱鞭撻焉奚為幸使君之搴帷兮哀<lb/>
<pb n="KR4h0139_WYG_032-19b"/>
此民之無祜乃訪故老乃命官吏乃涖乃度乃經乃理<lb/>
糗糧畚鍤土石材葦儲之既具取之有所然後集農工<lb/>
而授之若靈臺之始附計者度者畫者指者負者運者<lb/>
餉者帥者或引或啓或窒或決或培或鑿或築或增讙<lb/>
趨兮如雲鼛鼓兮弗勝考龍火兮戒事閱三月而告成<lb/>
凡水積兮成淵渠决兮如雨浩原委之無窮極陸海之<lb/>
饒富皆使君之膏澤也今將尸而祝之社而稷之不足<lb/>
以為公之報冶金伐石垂耀無極不足以慰民之思伊<lb/>
<pb n="KR4h0139_WYG_032-20a"/>
君門之九重兮儼虎豹之贔屓孰列誠而上控兮無遽<lb/>
奪乎馮依若是者其可乎客曰吾聞君子之於民也施<lb/>
之而不期其報利之而不居其成矧爾使君國之股肱<lb/>
將利澤乎四海豈下邑之能淹也哉漁者俛而不言仰<lb/>
而長吁鼓枻而去<lb/>
　　石淙賦　　　　　　　　　　<hi>明</hi>李東陽<lb/>
聳山骨兮崝嶸中潺湲兮水聲初濺涓以汨潏忽砰湃<lb/>
兮鏗鍧或在逺以疑近恒自昏而徹明感天機於一觸<lb/>
<pb n="KR4h0139_WYG_032-20b"/>
衆籟為之不鳴信江南之絶境乃萬類之至精彼瀑布<lb/>
兮可擬曷蹄涔之足稱爰有三南居士比象引義取石<lb/>
淙以為名客從湖南而過者曰此非洞庭之波乎碧浪<lb/>
千頃青山一螺揖靈秀於衡嶽激清風於汨羅昔予之<lb/>
既排既屏來遊而來歌興懐於某水之丘寄跡於北山<lb/>
之阿校風景於毫芒繄孰寡而孰多居士不答如兹淙<lb/>
何又有自滇南而來者曰此非昆明之漪乎平地仰噴<lb/>
從天下垂建長江而直瀉指瀚海而同歸昔子之乃祖<lb/>
<pb n="KR4h0139_WYG_032-21a"/>
乃父生斯聚斯倐星移而地改方挹彼而注兹訝江山<lb/>
之不可復識抑疇是而疇非居士乃憮然而歎曰嘻有<lb/>
是哉吾固知石之為石淙之為淙也吾方手<graphic n="KR3464" url="https://raw.githubusercontent.com/kanripo/KR-Gaiji/master/images/KR3464.png" mimeType="image/png"/>鏜鞳耳<lb/>
聞舂撞應噫氣於大塊引希音於清商挾凉飈以助爽<lb/>
與皓魄而爭光達大觀於無外諒至美之難雙蓋將濯<lb/>
纓乎萬里之流振袂乎千仭之崗若乃東山在吳以象<lb/>
舊邦東坡在黄遂名四方彼二東者之偉蹟豈三南之<lb/>
敢望且夫石者吾知其為堅淙者吾知其為激匪徒觀<lb/>
<pb n="KR4h0139_WYG_032-21b"/>
物以適懐抑亦將身而比徳蓋將礪我粗鈍蠲我宿癖<lb/>
滌塵垢於七情潄芳華於六籍嗟人生之有涯見道體<lb/>
之無息彼羣分而類聚何物非兮太極殆不知石之為<lb/>
淙淙之為石也於是二客攜酒與琴遊於淙上斑荆雜<lb/>
至林歌迭唱北南俱失賔主皆忘慨聚散之殊塗顧行<lb/>
藏之異尚三人者各適其適渺不知其所向也<lb/>
　　井賦　　　　　　　　　　　<hi>晉</hi>郭　璞<lb/>
益作井龍登天鑿后土洞黄泉潛源薦臻潏潏涓涓幽<lb/>
<pb n="KR4h0139_WYG_032-22a"/>
溟圓渟濙洞深𤣥爾乃冠玉檻甃鱗錯鼓轆轤揮勁索<lb/>
飛輕裾之繽紛手爭騖而互搦長螺委蛇以層縈兮瑶<lb/>
甕龍騰而灑激乃回澄以靜映狀炯然而鏡灼挹之不<lb/>
損停之不溢莫察其源動而愈出信潤下而徳施壯邑<lb/>
移以不改獨星陳於丘墟兮越百代而猶在守虚靜以<lb/>
𤣥澹兮不東流而注海氣霧集以杳冥兮聲雷駭而漰<lb/>
湃<lb/>
　　井賦　　　　　　　　　　　<hi>晉</hi>孫　楚<lb/>
<pb n="KR4h0139_WYG_032-22b"/>
倚崇丘以鑿井兮臨斥澤之滛洿若行潦之滓濁兮靡<lb/>
清流以自娛乃喟然而有感兮率鄰左之數夫脈厥土<lb/>
以清泉兮登甘醴於𤣥虚體象圓川下貫五仭幽泉騰<lb/>
涌津澤傍潤抱甕而汲不設機引絶彼滛餙安此樸慎<lb/>
俗尚其華我篤其信既處湼而不緇又磨之而不磷雖<lb/>
矢志而無妄實游心於大順渴人來翔行旅是頼輟耕<lb/>
息肩不期而㑹沈黄李浮朱柰雜貍首之斑如飛清塵<lb/>
以洮汰枕𤣥石以盥潄喜遨怡以緩帶<lb/>
<pb n="KR4h0139_WYG_032-23a"/>
　　井賦　　　　　　　　　　　<hi>晉</hi>江　逌<lb/>
穿重壤之十仞兮搆玉甃之百節營之不日既汲既渫<lb/>
潛流昭昭寒泉洌洌挹之不損滀之不充納而不處其<lb/>
有與而不匱其豐先王借象以辨義君子擬澹以自綏<lb/>
神龍來蟠以育鱗列仙一漱而雲飛<lb/>
　　井賦　　　　　　　　　　　<hi>唐</hi>吕令則<lb/>
體羣物以舉要多井功之大成灑元氣之洪液翕泉源<lb/>
之至精㢲下坎上創庖羲之畫象鍤壤畚土喜伯益之<lb/>
<pb n="KR4h0139_WYG_032-23b"/>
初營澹其味澄其清同不變以育徳履剛中而益平汪<lb/>
濊津潤兮物得其利沃盪盥潄兮人頼其生是以養而<lb/>
不窮則取之而愈出止而有分即舎之而不盈故啓幽<lb/>
人之三徑首先王之五行若乃寒漿是汲美人至止玉<lb/>
甃駢固銀牀沓起轆轤宛轉以旋目素綆逶迤而度趾<lb/>
羅袖互引扇皓腕而生香金缾數泉曲纖腰而貯水雖<lb/>
騰突於溜源不混淆於泥滓汔至而繘瀉已就猶尚潛<lb/>
聲而駭耳濯之既潔潄之則美何自下而汲上與溪壑<lb/>
<pb n="KR4h0139_WYG_032-24a"/>
而殊㫖故其旁捜詭迹遐評殊見土精攸出愓羵羊之<lb/>
怪竒趹角巳沉鬱神龍之氣變金色化粥山形溜殿源<lb/>
洞徳陽之兵勢匿江陵之縣秦分星聚卭都火扇漢皇<lb/>
歘應於雲飛葛公一窺而電烻斯故潛怪之所蓄洩吾<lb/>
不可得而言遍徒美其括坤之靈包坎之徳徃來井邑<lb/>
用之不忒秉虚澹而能施守卑靜以自得終勿幕之有<lb/>
孚保元吉而無惑茍在時而不泥庶當渫而見食<lb/>
　　井賦　　　　　　　　　　　<hi>唐</hi>髙無際<lb/>
<pb n="KR4h0139_WYG_032-24b"/>
若夫羣萌異質品物殊狀俱擾擾以祈生各營營而自<lb/>
養莫不濟時為要利物為先法星文而鑿井規卦象而<lb/>
開泉大舜垂功於兹日龎君著績於此年資坎徳而成<lb/>
潤播靈液而澄鮮潛流洞澈細影凝冽不以處幽而易<lb/>
清不以居深而變潔於是雕以玉甃飾以銀牀棲永康<lb/>
之瑞鳥呈魯國之羵羊持素綆以就汲引金缾而未央<lb/>
爾其紅桃春映若新妝之臨寳鏡朱李下垂疑明星之<lb/>
列玉池喜丁公之得利懿嫫母之來窺至若鐵騎雷駭<lb/>
<pb n="KR4h0139_WYG_032-25a"/>
劍士雲列燕山之陣欲舒疎勒之泉巳竭旅客愁聚征<lb/>
夫思咽應下拜而將飛表忠臣之髙節此甘泉之神用<lb/>
也至若冬凝温色夏湛寒輝既不偏滋於隆重亦不减<lb/>
潤於卑微飲之咸濟汲之無違轄將投而鳳没錢始出<lb/>
而鳬飛此甘泉之普施也若乃冲融表裏類彼君子鑒<lb/>
之無窮挹之何已悟帝王之無力學仁者之徃視徘徊<lb/>
疑度思盡美矣<lb/>
　　井賦<hi>以清汲遇時美為韻</hi>　　　　　　　<hi>唐</hi>張　耀<lb/>
<pb n="KR4h0139_WYG_032-25b"/>
原夫井之為徳以不變而居貞既成形於方載亦列象<lb/>
於圓清潤下之功爰修之於六府習坎之義則配之於<lb/>
五行惟斯井之肇作實伯益之所營爾乃玉甃爰起銀<lb/>
牀斯立窺尋丈之惟深覘清泉之始及青梧下映泛桂<lb/>
葉以揺揚素綆髙懸弄銀缾之出入光洞徹而緑止影<lb/>
飛翻而為汲且其盥之取新渫之去故體清通之惟審<lb/>
知應物而無忤居上善而且平挹清規而可遇庶乎鸞<lb/>
鏡熒煌而可比鳳池皎潔而為喻别有前臨紫殿俯映<lb/>
<pb n="KR4h0139_WYG_032-26a"/>
丹墀上棟下宇繡栭文楣意者豈非至尊尚恬澹而取<lb/>
諸動善時而已哉懿夫粉署清華飛禽載止對仙郎之<lb/>
章奏近尚書之劍履竊自羞嫫母之陋姿鑒清瀾之眩<lb/>
美<lb/>
　　浪井賦<hi>以王者清淨則出為韻</hi>　　　　　<hi>唐</hi>王　起<lb/>
洌彼寒井契於聖王不因鑿以成質每自浪而呈祥涌<lb/>
呀呷鼓靈長比醴泉之自出異海水之不揚吾君是時<lb/>
清八區肅諸夏寳出於地符呈於野伊井有浪焉乃瑞<lb/>
<pb n="KR4h0139_WYG_032-26b"/>
之大者爾其呀豁百尋之表洶涌重泉之下狀靈濤之<lb/>
潛洩匪洌風之是假淪漣不盈觸摶恒驚窺坎窞之底<lb/>
有江湖之情積而有潤於下混而不傷其清窺則澄澄<lb/>
乍玉甃之同色汲之浩浩激銀缾而有聲鮒飛鱗而不<lb/>
定羊在缶而皆傾洎夫列宿參差曉月韜映揺珠彩而<lb/>
增潔涌金波而轉淨湯湯下激不施屏翳之功洶洶潛<lb/>
驚詎假陽春之詠然後駭四海之目垂兆人之慶伊厚<lb/>
地之發祥實大君之作聖彼青桐素綆之飾玉檻銀牀<lb/>
<pb n="KR4h0139_WYG_032-27a"/>
之盛皆人力之所成固神造之不競宜乎光瑞典苞坎<lb/>
徳不藏於冰不蓄於墨惟波獨涌惟渫可食奉我皇之<lb/>
飲俾上善以為心戒我皇之窺必臨深以取則知井非<lb/>
浪不貴乎成質浪非井不彰乎聖日比井而王化其清<lb/>
比浪而王心不溢稽休明而合應將汲引而無失彼堯<lb/>
人鑿而飲漢將拜而出未足以彰其帝功而較其靈術<lb/>
者也<lb/>
　　義井賦<hi>有序</hi>　　　　　　　　<hi>唐</hi>吕令則<lb/>
<pb n="KR4h0139_WYG_032-27b"/>
鑿地生泉之為井施人不倦之為義兼濟徃來存乎惠<lb/>
也置當衢路仰無私也皎鏡清虚尚其潔也三徳既備<lb/>
萬物是仰井乃無心義惟我謀當衢鑿井稱物並施酌<lb/>
而不竭奉衢樽之化焉見義不為恥也遇善莫書過也<lb/>
義既行矣文在兹乎賦曰<lb/>
夫地脈㐲泉天文垂井式觀象而遂鑿雖暫勞而功永<lb/>
深不過於數仞用有要乎萬頃風動無波物對生影勁<lb/>
隂殺節挹之而彌温炎旱蒸天探之而愈冷况地接一<lb/>
<pb n="KR4h0139_WYG_032-28a"/>
都之㑹邑居狹俗之境川流雨驟車馬於焉徃來風舉<lb/>
雲揺帝王由兹行幸魏主罷指梅之策隰朋息尋蟻之<lb/>
請豈非人有其願地不藏靈色湛湛以天碧嵌隂隂而<lb/>
晝冥髙風始秋泛落桐之一葉太陽既没映長天之數<lb/>
星因注水而暫益縱改邑而常寧素綆下懸映垂冰之<lb/>
皛皛銅缾上汲滳淺溜之泠泠清泉既汲白日可見豈<lb/>
獨兼濟行李抑亦取給兹縣隨所求而皆足豈有殊於<lb/>
貴賤若乃連巖之曲闉闍之前雨苔環合生其上露桃<lb/>
<pb n="KR4h0139_WYG_032-28b"/>
蓊鬱植其邊殊季氏之有缶異疎勒之無泉入夜雲開<lb/>
涵長河之短直向晨霧歇映大天之小圓玉甃護崩誰<lb/>
識下無禽矣銀牀防墜不聞中有人焉乃有王國征人<lb/>
奔星驛騎或注情於故櫪或銜悲於逺寄飲之則長鳴<lb/>
而忘其苦辛酌之則充量而欣其普施雖一勺之蓋先<lb/>
亦懐恩而感義缾之罄矣既虚來而實歸爾牛來思亦<lb/>
滿腹而受賜故知理邑者賢濟人者井揚聖人之道用<lb/>
而不竭守君子之徳澄而彌靜鑿飲忘帝王之力汲用<lb/>
<pb n="KR4h0139_WYG_032-29a"/>
嘉仁明之境儻見惻於莫食庶微功之得省<lb/>
　　枯井賦　　　　　　　　　　<hi>唐</hi>闕　名<lb/>
粤若天生五材兮一不可棄水包六府兮萬人攸利汙<lb/>
樽抔飲兮變其淳朴鑿井汲泉兮興其繪事六十四卦<lb/>
兮表其名二十八宿兮列其位伯益創而功立重華浚<lb/>
而徳備故有神丘玉檻仙苑銀牀浪花浮潤醴泉味芳<lb/>
永康則金精化鳥曲阜則土怪成羊感至誠於漢將通<lb/>
瑞氣於吳王若乃懸繘下垂抽缾上出窮百尺之幽秘<lb/>
<pb n="KR4h0139_WYG_032-29b"/>
極九重之邃密由中夏而浹外區自帝王而周庶匹接<lb/>
壤鄰甸駢閭比室咸頼此以資生必待斯而養質隨大<lb/>
小而周用任多少而取實環終始兮歴古今積歲時而<lb/>
緜月日湯七載而無减堯九年而不溢一家曠兮靡寧<lb/>
寸路虚而有䘏運其功兮信廣收其利兮焉畢及夫欄<lb/>
傾甃毁土䧟泉沉滋液中耗汙泥上侵古桃顦顇兮無<lb/>
色枯桐零落兮罷隂霜霰積兮空園冷荆棘攢兮荒徑<lb/>
深昔時之所趨挹疇日之所窺臨皆指新而競徃罕存<lb/>
<pb n="KR4h0139_WYG_032-30a"/>
舊而來尋豈惟見嗤於射鮒諒亦興歎於無禽如使崩<lb/>
壊重修堙泉更渫澄汰汙滓鑒觀清洌擬畫處之蓮房<lb/>
除哭者之茅絰近類齊人之井逺分夏后之穴若澗溪<lb/>
之始注猶泛濫之初决當給養之不窮寧酌甘而先竭<lb/>
辭曰有通有塞兮道之恒時用時舎兮業方𢎞疏而洩<lb/>
兮甘潤騰壅而竭兮汙泥增彼幽涸兮如重啓濟窮渴<lb/>
兮良所能<lb/>
　　耿㳟拜井賦<hi>以感通厚地神啓甘井為韻</hi>　　<hi>唐</hi>羅　讓<lb/>
<pb n="KR4h0139_WYG_032-30b"/>
昔耿恭躬受斧鉞志清烟塵奮長䇿以討虜由至誠而<lb/>
感神於是堅疎勒之壁依澗水之濵據以為備期乎來<lb/>
賔既而匈奴奔敗而伺隙澗泉壅絶而不至雖礪乃戈<lb/>
矛而渴我將吏遂乃處孤城而穿井窺重泉而闢地深<lb/>
餘十丈曾無一勺之多職長千夫幾敗三軍之事因不<lb/>
見其成績憤將達於精意俄而外整衣服中懐果敢推<lb/>
赤心於神祗禱素液於坎窞拜未及起呌天以無辜言<lb/>
未及終觸地而有感閟其質若俟仁人發其䝉俄成澹<lb/>
<pb n="KR4h0139_WYG_032-31a"/>
淡灌濯執熱祛除積慘明矣大漢士卒所以歸心惕爾<lb/>
羣蕃君長於焉破膽乃知以精誠及物何物不覃以忠<lb/>
烈靖難何難不戡自我而來且見不虚其請由中而出<lb/>
孰云先竭其甘是日也飲人如醴帝敎勃焉而光啓蕩<lb/>
㓂之功將略忽爾而𤣥通如突如焚既洌清而可食一<lb/>
拜一起遂觱沸而無窮斯乃道靡不𢎞虚無不有諒歸<lb/>
之於感激豈間之於博厚所以貳師至境决泉脈於喬<lb/>
嶺校尉臨邊發水源於眢井疲羸因之盡濟狂孽由之<lb/>
<pb n="KR4h0139_WYG_032-31b"/>
逺屏則知在物無必至誠有孚如聲之響如形之影<lb/>
　　井渫不食賦　　　　　　　　<hi>唐</hi>闕　名<lb/>
有浚其井當時未知功已成於岸甃道尚失於缾罍潤<lb/>
氣寧發潛源且卑此遇鑒明而足用彼將心惻以何為<lb/>
蓄利雖多含清信久幸可溉於鼎鑊惜無施於綆缶塗<lb/>
泥既去方應用以虚心汲引攸難希有成於假手况復<lb/>
桐色無㸃桃隂不生思輒輸其涓滴望無發於澄泓同<lb/>
美玉於斯將沽有待比嘉肴不食其味焉呈蓋由混衆<lb/>
<pb n="KR4h0139_WYG_032-32a"/>
難分處幽多棄盥潄無及空知洌彼下泉顧盻可期猶<lb/>
謂居之善地淵然日久望是光臨懼以名徴想貪泉尚<lb/>
酌登諸薦品豈行潦獨任屬時非於疎勒惜地異於漢<lb/>
隂願先竭以當仁期分甘苦俟一窺而見愛焉測淺深<lb/>
噫夫穿鑿多勤鑒臨斯及佇將成於勿幕恐致變於改<lb/>
邑因以纖綆可施一勺可挹實有備於烹飪之日惟夫<lb/>
深知而用汲<lb/>
　　水賦　　　　　　　　　　　<hi>晉</hi>王彪之<lb/>
<pb n="KR4h0139_WYG_032-32b"/>
寂閒居以逺詠託上善以寄言誠有無而大觀鑒希微<lb/>
於清泉泉清恬以夷澹體居有而用𤣥渾無心以動寂<lb/>
不凝滯於方圓湛幽邃以納汙冺虚柔以勝堅或浤浪<lb/>
於無外或纖入於無間故能委輸而作四海决導而流<lb/>
百川承液而生雲雨涌凝而為甘泉<lb/>
　　水徳賦<lb/>
大哉乎兹水獨靈長以利貞分位象於八卦得柔謙於<lb/>
五行混之不濁流之不盈蓄恬澹以凝潤含虚無而洞<lb/>
<pb n="KR4h0139_WYG_032-33a"/>
清其近窺也若冰鮮與玉潔映曙空而内澈其遥視也<lb/>
如雨罷而日晶澄逺氣於初晴徳之深與上善而均美<lb/>
讓之大居下流而不爭處地為泉源則江漢朝宗之義<lb/>
立在天為霧露則隂陽爕理之功成辨涇渭於九流雖<lb/>
衆不雜察蚩妍於萬象在隠皆明亦何異翹翹邦彦濟<lb/>
濟朝英作我吏部為周亞卿昔掌地官其守土也能審<lb/>
今來㑹府其應物也以精迴廣照之能比其妙識以無<lb/>
偏之志喻此持衡故得自陜以東更仰知人之鑒普天<lb/>
<pb n="KR4h0139_WYG_032-33b"/>
之下皆稱如凖之平則有登舟未渉處轍未停遊子隴<lb/>
頭嗚咽斷腸之奏知音席上傳聞盈耳之聲儻為廣由<lb/>
中之徳流順下之情則所謂清通之一過可以濯吾纓<lb/>
　　水彰五色賦<hi>以渥彩彰明必資乎水為韻</hi>　　<hi>唐</hi>梁　洽<lb/>
善利無方莫先乎水識當潤色之際必取務滋之㫖黒<lb/>
黄蒼赤皆類其激物黼黻文章咸本而資始徳既洽於<lb/>
濟物色且叶於通理自得𤣥之又𤣥何謝美之為美於<lb/>
以增曄曄於以散煌煌浴飛翬於陳寳浸社土於徐方<lb/>
<pb n="KR4h0139_WYG_032-34a"/>
染氏繄而衆彩繁糅繢人因而品彚咸彰博我以文不<lb/>
獨專於潤下用而不竭將以効其靈長原夫被物如濡<lb/>
霑顔載渥狀暮山而翠疊法朝景而霞駮逺同墨氏類<lb/>
素絲之屢遷尚想蜀江嘉貝錦之斯濯飾衮衣而煥爛<lb/>
成繡服之葳㽔何采章之不昧由浸潤之所資漸以化<lb/>
成能令素以為絢期於敷衍孰謂涅而不緇既得色斯<lb/>
舉矣亦可狎而玩之不假濯於滄浪寧同資於碧海凝<lb/>
瑞霞之炫燿發慶雲之光彩寫補天之績鍊石之資必<lb/>
<pb n="KR4h0139_WYG_032-34b"/>
該圖應聖之祥威鳳之儀咸在佐益丹而惟其深矣當<lb/>
後素而不曰白乎流濕之光允若受采之時是須且比<lb/>
成人之美實同因物有孚助其言而載隨炳其用而無<lb/>
必乍成藻火之文幾變素紈之匹榮光可愛初謂出河<lb/>
之符備色咸宜更入夢江之筆先王所以因而立㫖喻<lb/>
以相成含章而其輝未著發澤而其道彌精儻不茍於<lb/>
體用庶可致於文明<lb/>
　　止水賦<hi>以清審洞澈涵容為韻</hi>　　　　　<hi>唐</hi>劉　清<lb/>
<pb n="KR4h0139_WYG_032-35a"/>
觀乎太古之初乾坤定列有坎方一徳之大成江河四<lb/>
凟之别注仙海以環流度星橋而靡竭立體清靜舒光<lb/>
朗澈觀五行以獨舉潤萬物而齊恱豈惟以善下之故<lb/>
長應流行抑亦能遇坎則止以竭為平居荒野而不動<lb/>
合寒虚而自清晝則煙雲亂出夜則星象羅生若乃湖<lb/>
稱青草澤若雲夢淺深濴渟表裏寒洞當朱陽之夏晩<lb/>
遇白露之秋仲紫關之鴻鴈飛來緑浦之蓮舟風送既<lb/>
能止而利物所以歸之者衆亦有鳳凰之沼明月之潭<lb/>
<pb n="KR4h0139_WYG_032-35b"/>
每澄流於庭院常不注於東南蒙僚寀之玩洽渾琴酌<lb/>
而相參以遊以賞如液如涵若英賢之取則類貞咸之<lb/>
是湛屆夫玉宇初晴風飈載寢籠碧天而似鏡展紅霞<lb/>
而若錦納衆影而不遺比羣情而特甚用使至人觀之<lb/>
而心察智者樂之而情審達士愛而欲臨髙節聞而欲<lb/>
飲復乃養龜鶴藏魚龍怪石積明珠重虚以受物謙而<lb/>
克從有一人兮充賦每咨歎於澗松飾清顔而自肅希<lb/>
止水而今逢則知無美惡以畢鑒豈徒取乎矯容<lb/>
<pb n="KR4h0139_WYG_032-36a"/>
　　止水賦<hi>以清審洞澈涵容為韻</hi>　　　　　<hi>唐</hi>王冷然<lb/>
嘗聞神心保正天道害盈漏巵添而復出欹器備而還<lb/>
傾豈若兹水居然可名既混之而不濁又澄之而不清<lb/>
時止則止時行則行峻隄防則其源見塞開汲引則其<lb/>
道能亨安波不動與物無爭如方圓之得性何寵辱之<lb/>
能驚故為國者取象於止水使其政公平為身者亦同<lb/>
於止水使其心至眀至察可尚柔謙何禀思逺道則一<lb/>
葦能杭守貧居則一瓢可飲接下流則卑以自牧鑒羣<lb/>
<pb n="KR4h0139_WYG_032-36b"/>
物則寛而能審誠用之而舎之在去泰而去甚水之為<lb/>
徳也長水之為功也衆散成雲雨畜作潭洞浮芥則傲<lb/>
吏措杯種𤓰則幽人抱甕無朝夕之出納有飛沉之狎<lb/>
弄徒觀其深虚見厎咫尺宜探千流並入萬象皆涵揺<lb/>
樹影於青岸落山光於碧潭其仁可以濟物其義可以<lb/>
激貪既而壅之不流蒙則未决照春物而畫屏相似映<lb/>
晴空而明鏡無别雨來而圓㸃亂生風靜而長波自滅<lb/>
任天時以開閉隨王澤而盈絶受涓滳而逾深處冰壺<lb/>
<pb n="KR4h0139_WYG_032-37a"/>
而更澈書云視水責影能見形容視人行事能知吉凶<lb/>
政煩則人擾水濁則魚喁夫子欲精神而不惑俾榮利<lb/>
無繫扵心胸比浮雲之扵我觀止水而為容兀兮若楛<lb/>
木坐忘澹兮若虚舟見逢正道未逺斯言可從儻不遺<lb/>
於射鮒希有便於登龍<lb/>
　　鑒止水賦<hi>以澄虗納照遇象分形為韻</hi>　　　<hi>唐</hi>吕　温<lb/>
水止矣靜之其徐物鑒矣久而益虚既無情於美惡又<lb/>
奚議夫親疎委質由來所期乎上善同利忘筌已悟寧<lb/>
<pb n="KR4h0139_WYG_032-37b"/>
患乎至清無魚若乃迴塘月皎髙岸環合泥滓湛而自<lb/>
沉金沙炯其不雜同道徳以虚而受異川澤唯汙是納<lb/>
有斐君子此焉明徴氣隨浪息心與源澄端形赴影如<lb/>
木從繩其表微也挂金鏡而當晝其索隠也隔玉壺而<lb/>
見冰爾其色必洞澈光無滉瀁不蒸蓊鬱之氣不激潺<lb/>
湲之響百丈在目千仞指掌惡每自乎中見美實非乎<lb/>
外奬鑒形之始方似以身觀身得意之間乃同求象忘<lb/>
象觀其下倒星漢上披煙雲守其常而性將道合居其<lb/>
<pb n="KR4h0139_WYG_032-38a"/>
止而物以羣分君鑒之以平心臨下必簡臣鑒之以勵<lb/>
志在邦必聞妍蚩無形兮惟人所召物我兼進兮水無<lb/>
不照亷士以之洗心至人以之觀妙豈比夫流若激矢<lb/>
波如建瓴不舍晝夜爭輸滄溟徒乖躁靜之理莫辨眞<lb/>
偽之形者哉邦家以道為止水鑒有餘裕羣形鱗集萬<lb/>
景雲附濫巾竊吹者十手所指研精摭實者千載一遇<lb/>
夫如是姑自攝其威儀亦何憂而何懼<lb/>
　　鑒止水賦<hi>以澄虚納照遇象分形為韻</hi>　　　<hi>唐</hi>張仲素<lb/>
<pb n="KR4h0139_WYG_032-38b"/>
水可取鑒人能就諸將審已以徴實必含形而内虚其<lb/>
止也靜其清也徐方湛兮而皎鏡異沔彼而淪胥符上<lb/>
善之心自多𢎞納見無私之狀臨或躊躇資坎徳之深<lb/>
矣諧至人之淡如當其曉日增鮮光風未度既清冷以<lb/>
爰止持炯戒以為喻等濫觴之猶蓄何一杯之是措諒<lb/>
善惡之咸觀必形影之自遇豈獨無當五色空涵衆文<lb/>
伊吉凶之肇起如動靜之潛分俯而窺似神交之澹泊<lb/>
黙而察若靈化之絪緼且義叶養蒙道深觀竅洞虚無<lb/>
<pb n="KR4h0139_WYG_032-39a"/>
以責有在清明而惟肖心不同也常稱厚貌之疑鑑之<lb/>
精兮未若重泉之照辨妍蚩而無失固潔著而為妙斯<lb/>
所以田巴覽之而獨悲陸雲觀之而自笑若乃芳塘始<lb/>
啓白水初澄有美人兮方覿坐曲岸而情凝毫髪巳分<lb/>
想沉姿而映藻清華不動見浮彩之生靈是知聲有徃<lb/>
而必復者謂其響答水以止而能鑒者謂之冥合方取<lb/>
則於川渟孰混歸於海納此亦紀人事垂正經庶在觀<lb/>
身而責影豈徒品物而流行今則萬頃方臨羣容在掌<lb/>
<pb n="KR4h0139_WYG_032-39b"/>
隨方圓以見意在清通而賦象茍明鑒之不遺願飾躬<lb/>
而是徃<lb/>
　　鑒止水賦<hi>以澄虚納照遇象分形為韻</hi>　　　<hi>唐</hi>王季友<lb/>
鑒於水者不在於廣大而在於澄渟奔流則崇山莫辨<lb/>
靜息則纖芥必形故能任人倫之巨細隨物色之丹青<lb/>
皆一鑒而洞達若三光之出冥因見底之清成照膽之<lb/>
朗以無心而應物皆潔已而呈象如白日之輝輝無孤<lb/>
蓬之振盪馮虚之狀信有妍而有蚩閱實之明固無偏<lb/>
<pb n="KR4h0139_WYG_032-40a"/>
而無黨若乃仙井舊渫華池既瀦中無浴鳥下絶游魚<lb/>
疑金鏡之湛寂若琉璃之内虚當其來見威儀之酷似<lb/>
及其去無朕迹於淪胥向使潺湲不息噴薄長住將沃<lb/>
日而騰虹或因山而瀑布遭駭飈之歘起值潛虯之交<lb/>
騖雖有清明之本質豈能使形影之相遇是知專而靜<lb/>
可以居要明而動亦不能照斯大道之指歸豈常情之<lb/>
感召得懲躁之為誡知飾容之惟肖人觀於水既定而<lb/>
後詳水鑒於人當止而為妙照其美也非所愛照其惡<lb/>
<pb n="KR4h0139_WYG_032-40b"/>
也非所憎不分明於有位不掩映於無朋諒可移性俾<lb/>
居於正直豈懐鑒貌獨貴於清澄想夫煙雨初霽泥沙<lb/>
不雜明看皎練止若冰合忽形來而影見類聲徃而響<lb/>
答在良賢而暫窺宜陋軀之愧納今者貞清特異頴燿<lb/>
前聞雖萬形之森列終一鑒而區分<lb/>
　　觀秋水賦　　　　　　　　　<hi>唐</hi>尹　程<lb/>
乗秋日之遊豫縱竒觀於長川惟秋水之清泚宗大壑<lb/>
而潺湲波浩蕩而不極影澄澈而彌天波沉馬色類真<lb/>
<pb n="KR4h0139_WYG_032-41a"/>
人之雲度岸迷牛影疑織女之河邊栁浸影而如卧萍<lb/>
隨流而似牽鳬帶藻而聲澀魚亂流而水圓晴霞晩鋪<lb/>
如漢江之濯錦夜月初上若纖鈎之映泉乃與斷金之<lb/>
好連璧之友矜壯歲之紅顔怯衰年之白首效淡水之<lb/>
密契就河濵而置酒惜素節之彫荷歎嚴風之入栁况<lb/>
夫澄澹逶迤涵空寫淨符老君之上善同至人之不競<lb/>
處下不辭其垢濁攻堅豈難乎流盛星光夜照如臨剖<lb/>
蚌之珠菱影朝開似照盤龍之鏡爾乃長波澒洞洪濤<lb/>
<pb n="KR4h0139_WYG_032-41b"/>
泛溢晴天淨而空鮮夏雲臨而峯出照鄒忌之蕞貌鑒<lb/>
陸雲之笑疾遂有感於莊篇託微言於拙筆<lb/>
　　空水共澄鮮賦　　　　　　　<hi>唐</hi>張嘉貞<lb/>
空之為象也本乎天水之為徳也本乎泉上善之人方<lb/>
其性真化之客愛其𤣥清虚而隠性含受而無偏因髙<lb/>
下而臨照故能共於澄鮮誠大明而盡善實和光如可<lb/>
憐爾其皎潔清泚空色懸於水底分明昭曠水光積於<lb/>
空上玲玲瓏瓏晶晶液液託九霄如染翠澈千里而含<lb/>
<pb n="KR4h0139_WYG_032-42a"/>
　碧微風共息含晴影而湛然兩日俱生弔長輝而相射<lb/>
　表裏如一容象難尋涵泳游鱗若迴陵而上出聨翩度<lb/>
　鳥疑戲沙之下沉為當物將類於迴覆為是人自惑於<lb/>
　闚臨竟未能縷列於疑似分别於空水𤣥之又𤣥美之<lb/>
　逾美<lb/>
　<lb/>
　<lb/>
　<lb/>
<pb n="KR4h0139_WYG_032-42b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定厯代賦彚巻二十九<lb/>
</p>
<p>
</p>
  </div>
</body>
</text>
</TEI>
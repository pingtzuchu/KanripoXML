<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0139_WYG_055-1a"/>
　欽定四庫全書<lb/>
御定歴代賦彚巻五十二<lb/>
　　典禮<lb/>
　　　貢士謁文宣王賦<hi>以題為韻</hi>　　　　<hi>唐</hi>黎　逢<lb/>
　聖人沒而敎在明王興而道宣命上公以陳信展大禮<lb/>
　以登賢觴酒豆肉金鏞筦懸致克禋以如在當質明而<lb/>
　不愆祁祁諸生必恭敬止廓廣庭以容衆峩高冠以修<lb/>
　已臨奠獻之筵肅造秀之士階間儼以成列槐陰布以<lb/>
<pb n="KR4h0139_WYG_055-1b"/>
　如市將備禮於先師遂儲精於祝史於以致君恢復王<lb/>
　化𢎞闡人文磬音繼於夜杵燭影迎於朝雲見曲暢於<lb/>
　和易知具歆於苾芬肅肅階戺陰陰門闕喬木棲於暮<lb/>
　煙前軒滿於行月羣士沓而歳至庶工齊而曉謁上𤣥<lb/>
　酒以清滌間朱絃而踈越齊百王於建號歴千古而未<lb/>
　歇蓋以敎俟天地而不朽功格宇宙而不伐不朽故可<lb/>
　貴不伐故彌彰仰而不及融然有光實横被於歴代獨<lb/>
　崇輝於帝唐徳敎不輟王猷有昌日尊師於朝歳求士<lb/>
<pb n="KR4h0139_WYG_055-2a"/>
於鄉敎之於右塾登之於上庠知本末之可務亦師師<lb/>
而不忘將歴試於宗伯必先謁於素王古先哲君任土<lb/>
以作貢洪惟我后嘉善而容衆猶冀獲師於卜獲相於<lb/>
夢時哉康哉宜阿閣之巢鳳<lb/>
　　太學觀春宫齒胄賦<hi>以徳成敎尊在乎齒學為韻</hi>
　　　　　　　　　　　　　　　<hi>唐</hi>闕　名<lb/>
我聖人之有國酌古訓建皇極太學備崇儒之禮春宫<lb/>
熟齒胄之則宗伯貳事司成奉職叶三王之教可知順<lb/>
<pb n="KR4h0139_WYG_055-2b"/>
四時之儀不忒域中於是乎宣化天下於是乎觀徳既<lb/>
而儲駕戾止虞庠肅清傾章甫之列駐和鸞之聲讓其<lb/>
齒也長幼之節著明其親也父子之道成達其尊也君<lb/>
臣之義行疑三善兮皆得實萬邦兮以貞故曰先知後<lb/>
為上行下效𢎞當代之楷式奉前王之徳教於以識尊<lb/>
卑之倫於以觀莊敬之貎大矣政本至哉化源膺秬鬯<lb/>
之丕烈訪典謨之格言揖讓於詩書之府雍容於禮義<lb/>
之門敬其學而徳至親其師而道尊青青子衿其容不<lb/>
<pb n="KR4h0139_WYG_055-3a"/>
改亹亹儲嗣其福斯在則孰能不恭而志佚孰能不學<lb/>
而思殆所謂遵萬民刑四海也鄒魯儒士文在兹乎依<lb/>
稀兮翔集闕里髣髴兮詠歌舞雩七十子兮三千徒實<lb/>
將執經以問豈獨摳衣而趨哉則知大學之義國風之<lb/>
始在明徳在貴齒禮師臣延胄子尊賢所以抗法講藝<lb/>
所以惇史有觀者曰玉琢成器人可不學亦因此習禮<lb/>
樂夫如是實國家之大柄而徳行之有覺<lb/>
　　養老乞言賦　　　　　　　　<hi>宋</hi>范仲淹<lb/>
<pb n="KR4h0139_WYG_055-3b"/>
年髙者不可不養言善者予取予求奉黄髪以無怠垂<lb/>
清問而弗休主善為師尊從心之耆舊既飽以徳咨逆<lb/>
耳之謀猷仰彼前王垂兹令典謂仁者所以能受則言<lb/>
也於斯可選肆筵授几聿修尚齒之宜論道經邦必採<lb/>
無瑕之善莫不崇其盛禮納以明恩登上庠而有則躋<lb/>
太學以居尊待以常珍用貴皓然之士禆其闕政是詢<lb/>
哿矣之言養老之美於斯有以一則崇孝悌之本一則<lb/>
求善教之旨式宴且喜蔑聞大耋之嗟切問近思屢逆<lb/>
<pb n="KR4h0139_WYG_055-4a"/>
聖人之耳豈不以老者倍年之長言者善人之資養其<lb/>
老則惟賢是擇乞其言則患已不知識君臨之所重見<lb/>
父事之攸宜不素飱兮實舉燕毛之禮善待問者當陳<lb/>
補衮之詞是知舎此則無以尊徳遵此則足以守國大<lb/>
禮載之而為美前王行之而不忒漢朝定嗣延四皓以<lb/>
咨謀周伯興邦奉太公而取則恩斯勤斯故舊不遺孰<lb/>
侮桑榆之暮景毎求藥石之良規祝饐無虧何患乎老<lb/>
夫耄矣沃心有取但見乎聖人則之今國家治歴萬邦<lb/>
<pb n="KR4h0139_WYG_055-4b"/>
緝熙庶政納老成之嘉話闡誕敷之休命於以見至道<lb/>
勃興與唐虞而比盛<lb/>
　　貢舉人見於含元殿賦<hi>以題中字為韻</hi>　<hi>唐</hi>闕　名<lb/>
國家開文學之科旁求英彦爰將貢於禮闈命先叅於<lb/>
秘殿欲使懷才抱器自此鷹揚當令較伎呈能從兹豹<lb/>
變是以儒風益振睿澤惟新設薦舉為教化之本致朝<lb/>
見為榮貴之因庶使八紘碧嶂絶卧雲之士遂令萬歲<lb/>
彤庭觀獻賦之人莫不張文柄以旁羅詔諸侯而上貢<lb/>
<pb n="KR4h0139_WYG_055-5a"/>
俾離邦去里若攀龍附鳳或稟間生之瑞出則驚人或<lb/>
懷希代之珍來皆動衆期美祿必取期殊科必中莫不<lb/>
遠凑天闕爭趨帝閽曹劉麏至賈馬雲屯當仲冬月候<lb/>
丹禁門於時銅壺尚滴粉壁猶昏驪駒波躍蠟炬星繁<lb/>
俄而鐘斷長樂殿啓含元中使森而鶴立諸生凜以駿<lb/>
奔進抑退揚儼褒衣而設禮左旋右折俯丹陛以陳言<lb/>
曰臣等才非可升徳非可舉幸以辭乎海上達彼君所<lb/>
今則凝神注目無非繡户金鋪接踵比肩盡是鴻儔鶴<lb/>
<pb n="KR4h0139_WYG_055-5b"/>
侣歡聲數四周覽再三散漫而龍池霧起參差而宫樹<lb/>
煙含既而中貴遥宣勞卿逺見咸精筆陣勉赴文戰時<lb/>
康俗泰終有待於英髦擇善搜賢本無遺於寒賤諸生<lb/>
乃退行列整簪裾瞻鳳扆獻玉除俟青春而變化有望<lb/>
當聖意而光輝有餘集鴻都而固難比矣㑹虎觀而未<lb/>
可加與則唐之盛也堯舜不如<lb/>
　　龍虎榜賦　　　　　　　　　<hi>元</hi>方君玉<lb/>
伊人才之殷盛關氣化之淳龎或降神於山岳或隱迹<lb/>
<pb n="KR4h0139_WYG_055-6a"/>
於湖江乃植鰭而佐治亦獵熊而興邦惟君心之渴賢<lb/>
斯天意之賚弼非同氣之相求豈鬻名而自失觀大唐<lb/>
之啟運當十葉之明君天步既危而復安治象革故而<lb/>
鼎新時貞元之八載詔髦俊之來賓八紘為之雲合多<lb/>
士為之駿奔思騰驤於千載妙變化於昌辰眷兵部之<lb/>
忠諒俾臚傳於縉紳慶一榜之多賢實司舉之得人惟<lb/>
歐韓崔李之傑出豈王楊盧駱之可倫宜貴游之奪氣<lb/>
自孤雋而奮身聚精神於堂陛駭耳目之通津絶深林<lb/>
<pb n="KR4h0139_WYG_055-6b"/>
之長嘯起大澤之幽吟風生大王之雄雨注四海之霖<lb/>
既出類而拔萃爰附翼而攀鱗偉然上國之觀炳乎一<lb/>
代之文迨元和之盛治由啟迪之憂勤或從槖之迭居<lb/>
或學館之屢循或專任於鈞軸或職掌於絲綸或判户<lb/>
部而無獻或因佛骨而極論卓愈觀之忠賢固超逸乎<lb/>
宿羣嗟瞻觀之穎異乃賦鵩而傷神彼委任之不終復<lb/>
竄逐乎相尋獵昌黎之山斗足横絶乎古今幸昭代之<lb/>
興賢尊孔孟而設科擢郊藪之遺材屬文衡之不頗露<lb/>
<pb n="KR4h0139_WYG_055-7a"/>
虎豹之一斑借轍鮒之餘波為士者莫不嶄然出頭角<lb/>
明目張膽喜而為之歌曰南山霧隠毋乆蹲兮一石舊<lb/>
水寜泥蟠兮泰和雍熙生逢堯舜之君兮都俞吁咈豈<lb/>
無龍虎其臣兮陋哉唐榜虗名其奚足以擬於有元兮<lb/>
　　經筵賦　　　　　　　　　　<hi>明</hi>羅萬化<lb/>
皇運赫以緜暢兮奠寰宇而垂休承奕葉之炳靈兮廓<lb/>
𤣥貺於九州匹乾坤而並立兮聲敎藹其旁流紹五帝<lb/>
之遐軌兮纘三王之祕謀洞古今而巍陟兮班紛紛其<lb/>
<pb n="KR4h0139_WYG_055-7b"/>
寡儔𢎞道徳以為師兮窅何微而弗周固神聖之間值<lb/>
兮心猶勤乎懋學維六籍之誕列兮辭繁而義確往迹<lb/>
獨標於紀載兮淑慝淆而罔覺所貴恣探討而措之治<lb/>
兮曾不畏乎幽邈彼常情猶不敢躭逸兮矧君臨夫萬<lb/>
邦體黔黎而宅至道兮將挽兹世於醇龎窮浩渺而下<lb/>
躋兮運妙有以成功寄啓沃於臣鄰兮恒居髙而懷冲<lb/>
洪圖丕樹以軒朗兮偉制御之𤣥蹤心切達聰而罔攸<lb/>
斁兮用咸覿徳以雍容爾乃闢閶闔而凌鴻濛兮光熠<lb/>
<pb n="KR4h0139_WYG_055-8a"/>
爚以紛播乗輿掩映夫朝陽兮珮聲起而飆作儼翕赫<lb/>
以鱗集兮旌旗斐亹而騰霄干將玉戚凜其森衞兮迎<lb/>
豹尾之颻颻軼甘泉與朱史兮<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>蓉嵸而襲瓊瑤象懸<lb/>
圃之遼曠兮厥伏殊待而絶乎浮囂乃召儒臣兮鳴玉<lb/>
鏘鏘爰啓經幄兮圖史輝煌擷堯舜之耿烈兮掞禹湯<lb/>
之休光文武丕衍於姬公兮侈敷奏而對揚闡仲尼之<lb/>
微言兮洙泗逺而愈昌鑒戒備於緗帙兮惇訓迪其有<lb/>
常效人告而殫嘉謨兮亶燡燡乎永臧英哲忽焉巳逺<lb/>
<pb n="KR4h0139_WYG_055-8b"/>
兮宛儀刑其孔章苟精誠之積著兮孚鬼神而烈金石<lb/>
值虗懷之咸受兮沐休明之渥澤牙籖遙映乎紫薇兮<lb/>
爐煙縹緲而飛擲彤雲細䕶於鸞禁兮蔭窈窕之文席<lb/>
善有微其必納兮言安往而不擇覩帝衷之嘉悅兮承<lb/>
髣髴乎霽顔瑞靄鬱其迴薄兮寶饌綺錯而崇頒粤稽<lb/>
帝王之迭興兮莫不履大而圖艱執一中以相授受兮<lb/>
猶惜陰而罔間昧爽不暇少息兮望道每切夫未見佩<lb/>
丹書而宴安是屛兮命交修其靡倦簡冊昭然可慕兮<lb/>
<pb n="KR4h0139_WYG_055-9a"/>
歴世滋乆而璀璨往者不可與為伍兮毎遥覽而增歎<lb/>
踵前修以作則兮流曠古之希聲講筵歲以軒揭兮遡<lb/>
大道而迅征六經沛若行地兮匹日月以離明十萬億<lb/>
而未有既兮人文朗耀而永萃乎休禎敢作頌曰穆穆<lb/>
天子兮照臨萬方皇極茂建兮位躋元良日新厥徳兮<lb/>
夙夜靡遑儒臣燦列兮禁夜翱翔論道密勿兮共贊雍<lb/>
熙責難陳善兮有赫其儀惟帝是俞兮龍光陸離元命<lb/>
聿臻兮萬禩為期<lb/>
<pb n="KR4h0139_WYG_055-9b"/>
　　經筵賦　　　　　　　　　　<hi>明</hi>沈一貫<lb/>
於鑠帝命睠兹皇明苞寰區而握昌符歴重熙而享昇<lb/>
平明明我后應時載靈既虗巳而執契復垂文而穆清<lb/>
惕寶器之重委儼馭朽之危情眷求治安象天健行考<lb/>
辟雍之舊典流閟宫之嘉聲受四方之圖籍來八荒於<lb/>
王庭然猶歉其未聖慗謂若傷托羣后以渺渺涖巨瀛<lb/>
之茫茫虗襟下問謙讓未遑疇可以俾予一人庶幾哉<lb/>
寵之四方於是大宗伯進曰臣聞至治無極非天地所<lb/>
<pb n="KR4h0139_WYG_055-10a"/>
昭至道無息惟聖學所包是以學戒居諸道在芻蕘炎<lb/>
帝啓聖於悉諸軒皇藉覽於大撓顓頊降誠於夷父髙<lb/>
辛隆禮於伯招放勲明徳於伊壽重華舎已於箕由廣<lb/>
成顯而姒徳昌伊摯尊而一統遥緝熙止而文命新丹<lb/>
書戒而武功髙格天則帝鑒朗施民則皇霈饒大哉聖<lb/>
哲垂萬世杓竹帛實云厥惟可徴若乃漢帝表章張孔<lb/>
李桓貢其忠唐皇廷禮徐賀褚馬獻其程濟濟儒紳鳴<lb/>
佩於天祿石渠典冊之府祁祁俊髦揖讓於承明金馬<lb/>
<pb n="KR4h0139_WYG_055-10b"/>
著作之庭莫不推校圖祕禆益睿明至於奎麗緯而闡<lb/>
曜奭舉賢而翌聖僚有說書殿以崇政游暇日以典墳<lb/>
動至尊之觀聽此亦一代之偉制千載之良鏡也巍巍<lb/>
聖祖穆穆性靈體天合照則地立極神矚不慮而遍舉<lb/>
徽猷黙運而崇勒然且投戈講藝崇儒創則羅名生弋<lb/>
鴻客該古文誦曩冊文華御而聖訓廣白虎講而睿學<lb/>
殖雖無資於溟岱豈捐棄乎塵滴是時也學無常師講<lb/>
無定式惟暇日之是競雖夙夜而靡息迤我英廟著為<lb/>
<pb n="KR4h0139_WYG_055-11a"/>
定儀睠彼文華爰祕鸞輿陳甲觀之琬琰表河洛之圖<lb/>
書備典該聖選禮崇儒聖聖相承鏗鍧紓徐故累葉仍<lb/>
懿於無疆而重光起燭於乾曦亶人主之至樂亦王道<lb/>
之永圖宜率舊章用昭皇熙於是天子改容燦然色笑<lb/>
敕禮卿以儀陳命羲和以吉吿帝幕宵懸瑶宫夙埽淨<lb/>
几張而纖塵絶寶冊函而榮光耀稟述作之徵明極儒<lb/>
紳之選妙是日也天子乃冠翊善之冠衣衮龍之衣辨<lb/>
色而視朝向明而聽治敷奏既終升輿執綏方明前導<lb/>
<pb n="KR4h0139_WYG_055-11b"/>
昌㝢後隨紛龍鳳之羽葢揚日月之文旂徹鐘鼓而不<lb/>
御斥廣樂而無移首經幃而徑邁躡蓬山之依稀嘉雲<lb/>
藹乎其回旋聖容穆焉其熹微堯趨舜歩禹驟湯馳爰<lb/>
升法座撫南面而綝縭時三后八蕃鏘集容與而交進<lb/>
羣工庶尹委蛇雜遝而旁趨金貂玉珥虎賁郎將之官<lb/>
魚麗而雁行麗正集賢道術博聞之士麟遊而鳳儀前<lb/>
則柱後惠文象簡而霜列後則閹尹閽寺銀鐺而雲迤<lb/>
於是司儀贊拜臚卿唱起登降肅穆詘折蹌濟紅雲捧<lb/>
<pb n="KR4h0139_WYG_055-12a"/>
而黼扆尊條風披而簾櫳美瑞香凝霧而糾紛瑶席射<lb/>
日而戢孴左史捧瓊編而敬展則星辰燦而𤣥紀彰右<lb/>
史<graphic n="KR1158" url="https://raw.githubusercontent.com/kanripo/KR-Gaiji/master/images/KR1158.png" mimeType="image/png"/>牙籤而進讀遂琳琅傾而大寶理天聽竦而羣喙<lb/>
息聖奥呈而千載啓鴻碩展生平之懷齋戒出夙夜之<lb/>
貯訓六經談衆史氣諧八音聲中六吕敦崇哲業展眎<lb/>
宏軌書標七觀詩列四始五經正戴氏之鉶十翼張孔<lb/>
門之炬洞性靈之奥窔極鄒魯之骨髓神何由降明何<lb/>
由示帝有所成王有所主黄虞興而慶珍來顧景承其<lb/>
<pb n="KR4h0139_WYG_055-12b"/>
奚以辛癸起而繁祉集方俶擾之安始豈非以欽翌者<lb/>
納祐之門昏迷為斂𤯝之沚惟典學以始終實聖皇之<lb/>
砥礪曰出王與游衍惟昊天之求似反覆乎治亂興亡<lb/>
之道危微乎邪正淑慝之旨或正詞以標義或微言以<lb/>
示委或據古以刺今或即表而商裏黜百氏而不談曾<lb/>
蕪詞之足取道詭聖經者雖顯而必略言資世用者無<lb/>
纖而不舉蹴晉漢之統批唐宋之序雖委𤨏不足稱而<lb/>
殷鑒之伊邇清言朗而宏墀應芳潤潄而太液瀰腴詞<lb/>
<pb n="KR4h0139_WYG_055-13a"/>
薦而膏味忘逸響流而樂音鄙雖斯須之入吿洞千帝<lb/>
之隆侈拾微言於已缺播王道於將始於是帝慮岑寂<lb/>
灑灑洋洋聖躬靡歛顒顒昂昂蒼然視於無形渙然若<lb/>
有所當儲精贍慮瀹聰疏明耳極重淵之厚目徹九顥<lb/>
之蒼晰治亂之異畛昞聖賢之所藏洞人鬼之奥旨達<lb/>
禮樂之微芒乃眷𢎞謨豫懌不忘詔大官以錫膳命酒<lb/>
人以羅漿出内帑之文幣徵司農之珍藏庭實千品醴<lb/>
酒數行度功而予計爵而觴昭慈惠之燕衎誦既醉之<lb/>
<pb n="KR4h0139_WYG_055-13b"/>
遺章羣臣歡呼於闕下咸嘆聖學之重光而陛下方窅<lb/>
然深維惕然靡遑葢曰時者難得而易失學者難成而<lb/>
易荒道者難合而易離心者難操而易亡井不以九仭<lb/>
而及泉山不以一簣而成岡故時敏訓於伊衡而日新<lb/>
銘於成湯余乃今知學之有益而將日務於自强也簡<lb/>
縟儀斥煩文寒暑靡間以求多聞推甲乙之帳汰瑰麗<lb/>
之陳恩加於蠉飛蠕動含生之類情洽乎氷天桂海横<lb/>
目之倫念躬行之維艱待黎旭之初分庶乎既臚糾䖍<lb/>
<pb n="KR4h0139_WYG_055-14a"/>
彌親治典玉燭和命彤䇿書新此聖王貴學文之大都<lb/>
所以超駕於皇羣也豈比夫辟雍明堂徒侈觀於圜水<lb/>
品朱繪紫僅撫掌於凌雲者而已哉臣躬遘熙㑹待詔<lb/>
金馬之門敢獻頌曰於皇惟烈文同軌通愛兹暇日昭<lb/>
徳懋功敷讚聖業推揚帝鴻𤣥黄噴薄混元空侗網羅<lb/>
上下彌遐弗同備兹鴻典漸陶素悰傾心碩彦矢謨虗<lb/>
聰抑詭拔正撫絶揚豐學古有獲時惟乃雍選文定篇<lb/>
原本要終一日一周配登寰穹摛神理性飭躬正容棄<lb/>
<pb n="KR4h0139_WYG_055-14b"/>
彼姣娭遂除童䝉惟危惟微允執厥中有丕者基皇王<lb/>
並隆日新又新永垂無窮<lb/>
　　經筵賦　　　　　　　　　　<hi>明</hi>陳于陛<lb/>
天子纘洪休開大明斡皇綱於沕穆翼帝載於登閎瑤<lb/>
圖鞏固玉衡正平葢受命者三載而淳化郁如也然猶<lb/>
覃精古典問學孳孳邁殷宗之遜敏軼周后之緝熙仰<lb/>
聖喆而作範尊道徳以為師於是青陽仲月和日舒遲<lb/>
式憲天度誕啓經帷遂命有司采吉日協靈辰羣寮夙<lb/>
<pb n="KR4h0139_WYG_055-15a"/>
戒儀節備陳觀夫文華之秘殿也隆崇嵂崒博敞嶙峋<lb/>
映黄道之奕煜象紫宫之威神楯楹嬋娟而纚屬棼橑<lb/>
蚴蟉而髙驤釦砌青熒而布彩璇題瀇滉而浮光飾髹<lb/>
彤於文榱列珠璧於華璫金爵髙棲於天闕玉虯夭矯<lb/>
乎仙梁其中則張黼扆敞瓊筵環以繡幄布以細旃衆<lb/>
色之絢耀乎几案者若雲霞紛錯而鸞鳳翩翩也其上<lb/>
則圖史經籍櫛比綸連牙籖皓瑩乎錦帙芸香勃鬱乎<lb/>
瑶編覽謨訓之照爛於竹帛者若河海行地而日星麗<lb/>
<pb n="KR4h0139_WYG_055-15b"/>
天也其下則玉爐峙立吐洩瑞煙髙拂羽葢芬芳欲然<lb/>
又若霧氣煙熅藹藹乎傍斗柄以迴旋也時則天子臨<lb/>
皇極渙風雷鐘聲既徹閶闔𢎞開肅九重之儀衛紛百<lb/>
辟以趨陪及夫㑹朝既畢迺駕鸞輅飾鳳帷右白虎左<lb/>
蒼螭耀翠華翳靈芝玉鸞從風而鏗鍧金根映日以陸<lb/>
離曵輕霞之寳扇懸皓月之珠旗揭豹尾之長竿靡魚<lb/>
鬚之短旇控馴駟以前導獨騰踏乎晴颸執雙葢以交<lb/>
錯又彷彿青雲之下垂亦有文武之大僚侍從論思總<lb/>
<pb n="KR4h0139_WYG_055-16a"/>
總撙撙先後委蛇若辰居所而星拱日行天而雲隨至<lb/>
於陛衞千羣夾乎兩傍或繫雕弓或帯勁箭或秉玉戚<lb/>
或持干將縱横轇轕其聲鏘鏘淫淫與與歘馳而霧湧<lb/>
者抑又不可勝數矣於是遵天衢度靈橋趨貝闕駐瑤<lb/>
宫金鋪晻曖玉户玲瓏排寳闥以直入撫錦席而嚴崇<lb/>
擁九霄之華葢覩五位之飛龍帝顔溫恭而晬穆仙闈<lb/>
舄奕而鬱蔥冕旒煜其前垂神光發乎重曈雖黈纊之<lb/>
塞耳曾不蔽於聖聰巍巍皇儀炳炳帝容凡踵武天廷<lb/>
<pb n="KR4h0139_WYG_055-16b"/>
者孰不精白而明雍故其左則論道之三公佐治之九<lb/>
卿帯玉懸牙峩弁振纓鵷排鵠植濟濟崢崢其右則貴<lb/>
戚之勲碩侍衞之虎臣貂蟬錦衣劒珮章身魚鱗雜列<lb/>
耀乎楓宸其前有諫議大夫簪筆柱史過失咸規言動<lb/>
悉紀其後有閹尹閽寺禁掖之羣玉節金麾扈翊惟勤<lb/>
其旁有熊羆赳赳賁育之倫其立如山其威如神於斯<lb/>
時也金鋪色麗玉漏聲遲仙掌兮露凝觚稜兮日移鮮<lb/>
雲宛轉兮廣厦和風駘蕩兮罘罳近天上之奎璧隔人<lb/>
<pb n="KR4h0139_WYG_055-17a"/>
間之塵緇禁垣密靚獻納亶宜迺有玉堂之士歩履紓<lb/>
徐屏息案前拂拭圖書然後講臣拱立佩服襜如覲天<lb/>
光於咫尺腹心披而情素攄於是通諷諭極揄揚闡繹<lb/>
文辭啓發篇章英華沈浮鴻藻張皇或宗禹範或贊羲<lb/>
圖或窮墳索或述典謨或詠歎雅頌之遺或恢崇禮樂<lb/>
之途采六籍之奥渺潄百家之芳腴鏡上古之粹精埽<lb/>
末世之荒蕪極天人之變化綜治亂之徵符大者包乎<lb/>
區宇小者潛於黍銖髙者踰乎蒼葢卑者徹於黄壚考<lb/>
<pb n="KR4h0139_WYG_055-17b"/>
文則逺無不致說理則深無不鉤既推隠以之顯復因<lb/>
源以遡流始紛綸而浩汗終異慮而同謀論雅馴而彬<lb/>
蔚詞朗暢以優游講誦既畢迺再拜稽首退就其位天<lb/>
子則泊乎無營澹乎自持淵然凝慮而息想穆然硏精<lb/>
而儲思繹仁義之要指侔神明而與為資即其端拱於<lb/>
大庭廣衆之上而培息於蟺蠕蜎蠖之中殆恍焉有悟<lb/>
於微辭葢將推衍為政治道惟馨建配天之茂烈敷長<lb/>
世之上經昭美化之洪鬯恢景運之炎精亶文經而武<lb/>
<pb n="KR4h0139_WYG_055-18a"/>
緯亦玉振而金聲提機挈㑹躋世昇平使龍沙爥燿而<lb/>
畏震鯨波屏息而晏安海内恬然志揖心摶延光來世<lb/>
榮號不刋享神靈之永祐集華夏之至懽豈徒蒐羅乎<lb/>
禮園補苴乎書圃婆娑文字之林翱翔章句之府者哉<lb/>
葢聞聖性雖明不啓不廣臣心雖忠不引不盡故唐虞<lb/>
賡歌三代獻納其時則皋益昌言於殿陛傅說託契於<lb/>
舟霖君奭以巻阿矢訓周旦以無逸格心遐乎休哉不<lb/>
可及矣若乃石渠甘露麒麟白虎𢎞文擬勝集於瀛洲<lb/>
<pb n="KR4h0139_WYG_055-18b"/>
崇政侈縟儀而誇詡所謂言諄聽藐曾何禆補疇若聖<lb/>
朝典章周備君臣都俞孚心合意眇古昔而論美惟五<lb/>
三為足儷卓卓乎豈非帝皇之令節邦國之盛事歟至<lb/>
夫經幄儀成鑾輿載旋天子嘉念羣臣之勞爰詔光祿<lb/>
寵以御筵乃列金罍陳瑶觴珍饌錯列甘旨芳香於是<lb/>
皇恩洽羣臣和樂意蒸醉顔酡凡師師有事者莫不宣<lb/>
暢而自得踴躍而頌歌歌曰於惟聖明纂膺洪業撫八<lb/>
荒兮憲章天行日新厥徳宣重光兮經緯洞開左圖右<lb/>
<pb n="KR4h0139_WYG_055-19a"/>
書爛縹緗兮勸誦雍容金和玉潤嘉謨彰兮啟沃帝聰<lb/>
經綸攸賁臻平康兮皇猷黼黻㤗階穆如滋靈昌兮再<lb/>
歌曰君明兮臣良雲龍相從兮萃一堂增岱宗兮寸壤<lb/>
補龍衮兮七襄惟木從繩兮斯直如魚縱壑兮洋洋元<lb/>
首股肱兮綢繆傳祚奕葉兮無疆<lb/>
　　經筵賦　　　　　　　　　　<hi>明</hi>李維楨<lb/>
天子即位之三載闡坤珍握乾符狹三王之趢起軼五<lb/>
帝以長驅輝烈炳矚延及八區葢遐往之眇覩載籍未<lb/>
<pb n="KR4h0139_WYG_055-19b"/>
易書也然猶退然若蒙冲然若虗訪廣成於至道問大<lb/>
隗之幽居多聞聿求大道是循陶化染學菲言厚行孕<lb/>
虞育夏陶周甄殷仰瞻帝序月惟仲春煥明詔則𤣥旻<lb/>
涓吉日協靈辰命有司其展物將納誨於儒臣啓文華<lb/>
之秘殿飾儀節之繽紛爾乃觀其結搆巍巍奕奕殖殖<lb/>
洋洋錯棼橑以相接抗應龍之虹梁列髹彤之繡桷垂<lb/>
琬琰之文璫琳珉清熒而爛彩縠組颯纚而流光岌乎<lb/>
若崇山岝<graphic n="KR2249" url="https://raw.githubusercontent.com/kanripo/KR-Gaiji/master/images/KR2249.png" mimeType="image/png"/>以嶮齴煥乎若華蟲舒翥以髙翔其中則<lb/>
<pb n="KR4h0139_WYG_055-20a"/>
有黻筵丹扆𤨏席畫純細旃綺幄寳几文茵其上則有<lb/>
金版玉匱緗帙縹囊牙籖雕篆竹素芸香其下則有薰<lb/>
爐石獸青氣煙熅委灰郁烈蕙馥蘭芬於是天子方開<lb/>
閶闔運衡鈞受四海之冊籙膺萬國之貢琛藹藹軒冕<lb/>
濟濟搢紳㑹同有繹夙夜惟寅既究皇儀既展帝容臚<lb/>
卿致告朝禮攸終乃駕鸞輅時乗六龍翳靈芝之旖旎<lb/>
揭鳳葢之巃嵸金根炯晃以映日九斿裶斾其從風控<lb/>
飛黄以前導鳴和鸞之雝雝八座之彦兩階之僚後先<lb/>
<pb n="KR4h0139_WYG_055-20b"/>
陪從肅肅陶陶期門禁卒陛㦸百重縣<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>植鎩魚甲騂<lb/>
弓清塵警蹕翊護王躬<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>傂曶霍夫孰得而窮也於是<lb/>
遵大路歴皇衢涉雲橋步玉除趨瑶闕駐仙輿黼座孔<lb/>
安垂袞璜琚平平左右趨進翼如畫省列卿黄閣三公<lb/>
拖朱紆紫佩印圍琮赫赫臣鄰鷺序其東勲戚世胄祚<lb/>
土分圭金吾郎將秉鉞揚錍矯矯虎臣羽衛其西栢府<lb/>
烏臺之史絳衣青𤨏之賢珥筆持槖鵠峙於前永巷掖<lb/>
庭之職銀璫左貂之秀擁劍擎戈蟬聮於後亦有賁育<lb/>
<pb n="KR4h0139_WYG_055-21a"/>
之倫膂力方剛如熊如羆萬夫莫當朱戚長干山立其<lb/>
傍於斯時也日華承露之掌風動萬年之枝龍顔豫而<lb/>
香煙裊綵雲捧而雉尾移奎壁燦西崑之岫文章燁太<lb/>
一之司儼九天之寥廓隔塵宇之喧卑論思啓沃兹惟<lb/>
其時迺有金馬玉堂之士麟閣雲臺之英手方冊以拂<lb/>
拭退跼蹐而屏營然後講臣就列獻曝將芹披往牒誦<lb/>
遺文元元本本殫見攄聞義兼諷諭辭極揄揚冰釋泉<lb/>
湧玉振金相陳典謨於二帝稽述作於素王繹丘索則<lb/>
<pb n="KR4h0139_WYG_055-21b"/>
天人之蘊悉論禮樂則中和之道張談訓誥則政事之<lb/>
體備咏雅頌則性情之徳彰剖析毫釐擘肌分理㩁前<lb/>
藻而等采沛詞源而未已至於編年之籍紀事之書列<lb/>
世代之終始著理亂之徴符罔不宣其奥要潄其芳腴<lb/>
六經既索百氏旁通鉤深致逺考衷度中下者徹黄泉<lb/>
髙者極蒼穹大者括宇宙細者比蟻封匪陳言之捃摭<lb/>
冀少禆於君聰再拜稽首踧踖復位天子於是穆然思<lb/>
默然識因文見道覃精涖治嘉侍從之勤勞洽需雲之<lb/>
<pb n="KR4h0139_WYG_055-22a"/>
燕惠班玉觴列金巵炙炰夥清酤㩼皇仁溥洪徳施旋<lb/>
軫乾清葆攝元真藏用無為顯仁翌明招忠直之士開<lb/>
公正之路捐不急之官省非作之務絶流遁之繁禮歸<lb/>
民情於太素覆露蒼赤禔福羣生晷緯昭應山瀆効靈<lb/>
露甘泉醴麟遊鳳鳴器車呈於嶽麓朱草豐於中庭武<lb/>
義烜赫於有截仁聞馺沓乎無疆豈夫翱翔章句之府<lb/>
容與翰墨之塲侈賓僚之聚㑹飭儀衛於張皇可與並<lb/>
日而談度廣而絜長者哉頌曰明明我后作之君師茂<lb/>
<pb n="KR4h0139_WYG_055-22b"/>
緒光昭三載於斯皇情眷眷不敢怠遑緝熙宥密日就<lb/>
月將秩秩經帷啟自禁垣帝庸戾止集彼羣賢以資忠<lb/>
益以新峻徳允迪前徽潤色鴻業燭幽開泰協極陵風<lb/>
薄海安瀾比屋可封猗與醇粹聿懷多福用吿來禩兹<lb/>
焉式穀<lb/>
　　經筵賦　　　　　　　　　　<hi>明</hi>于慎行<lb/>
皇帝嗣基御宇奉一徳叶三靈建皇極合天中埽地肅<lb/>
乎泰畤圜橋煜乎學宫櫜軒弧於塞障舞舜戚於階庭<lb/>
<pb n="KR4h0139_WYG_055-23a"/>
玉馬金牛表清明之上瑞龍庭鮫室沾覆露之鴻功既<lb/>
以光神聖之大統登三五之遐風而猶冥搜乎乾乾翼<lb/>
翼勤思乎赫赫明明凝神日中之戒游心千古之英乃<lb/>
詔司存命掌故蒐衢室之遺文究石渠之榘度綜英廟<lb/>
之遺謨接五宗之髙步馳轅禮法之塲按轡皇王之路<lb/>
探蓬觀之圗書發芸臺之緗素儒衣禮席掄故老之儀<lb/>
形玉檢琅函貯將軍之武庫寳幄陳乎邇英法筵肅乎<lb/>
蠖濩爰宵衣而涖止葢輟朝而展輅爾乃九衢霧斂雙<lb/>
<pb n="KR4h0139_WYG_055-23b"/>
闕霞光萬國㑹塗山之玉百靈侍軒后之堂翊文㦸於<lb/>
髙殿震鐘鼓於巖廊覩中天之廣座方穆穆以垂裳開<lb/>
閶闔而敷奏紛籲帝之琅琅九賓之儀既序百官之職<lb/>
孔明帝慨焉而四顧思問道乎總章遂乃轉金根響雲<lb/>
蹕導容容之羽旂啓森森之柢梐徑㑹極之通門憩文<lb/>
華之秘室瑶芳布乎蘭戺明月輝乎椒壁伊彫几之前<lb/>
陳覩黻扆之中出尚衣陳席司儀贊揖元公秉圭徹侯<lb/>
奉璧四輔雍雍九官秩秩或插侍中之貂或列期門之<lb/>
<pb n="KR4h0139_WYG_055-24a"/>
㦸或聳柱後之冠或珥殿中之筆劒珮陸離冠裳赫奕<lb/>
莫不鵠立廣廷屬耳乎皇王之迹於是惇誨之傅博碩<lb/>
之儒出䕫龍之髙列懷旦說之嘉謨振赤芾之灼爍步<lb/>
金舄而前趨瞻皇軒而拜手委長佩之瓊琚走鳳掖鼇<lb/>
禁之彦奉赤文綠字之圗秘槧芳乎帙氣栢燻起乎文<lb/>
㕑於是雞香微動錦軸輕舒覈𤣥𤣥之妙義闡洋洋之<lb/>
聖謨既笙簧乎墳典亦鼓吹乎圖書帝驟王馳六藝之<lb/>
文郁若周情孔思一統之說昭如若乃授簡載筆之紀<lb/>
<pb n="KR4h0139_WYG_055-24b"/>
連雲委閣之儲或翼翼小心而鴻名無斁或涓涓不塞<lb/>
而狂瀾競徂羌一一而抽衍冀儆戒於無虞於是天子<lb/>
超然𤣥覽朗然遐覩冥探五際潛游三古傾道藝之芳<lb/>
華憩文章之林府喟上聖之遐風想哲王之髙矩扺舜<lb/>
璧於巖谷投隋珠於合浦朝陳告善之旌庭設乞言之<lb/>
鼓運玉燭之光明視八埏於庭户於是呼中使命大官<lb/>
釃桂醑傳玉盤哲傅元老依几登筵鳴玉而下鏘鏘珊<lb/>
珊晞湛露而鴻恩溥奏鈞天而廣樂驩陋石渠於往籙<lb/>
<pb n="KR4h0139_WYG_055-25a"/>
展東觀於前編願緝熙之無斁保隆稱於萬年重曰於<lb/>
昭維皇崇至徳兮鉅典煌煌猷赫赫兮措軌堯階步舜<lb/>
室兮吹萬亭毒登皇極兮聿駿有聲與天萬億兮<lb/>
　　經筵賦　　　　　　　　　　<hi>明</hi>沈　位<lb/>
皇上即位之三載道浹政治風穆恩洋貢楛矢於肅慎<lb/>
降釐祉於九陽導先軌以繼作宣列聖之重光書傳所<lb/>
載莫得而揚然而聖人抑畏不遑寜處聿求多聞惟善<lb/>
是主尊道藝登三五與治鑒亡崇約卑侈曠旌門而弗<lb/>
<pb n="KR4h0139_WYG_055-25b"/>
居睠文華以容與文華殿者負層城之幽邃歴巖廊之<lb/>
杈枒連金馬石渠以齒列應西崑東壁而肩差豐麗駭<lb/>
觀帯景流霞文書史策聖喆英華六經四子九流百家<lb/>
丹鉛縹緗光起雲霞蓋典籍之在兹豈徒崔嵬與谽谺<lb/>
迺命禮官迺援故典卜良辰以講藝極儒紳之妙選略<lb/>
睿美而若虗忘芻蕘之黭淺矧兹地之為勝可以綴學<lb/>
而展巻於是大宗伯等合辭而進曰日之在奎皇御法<lb/>
筵載在方䇿先朝相沿率由舊章庶幾不諐帝曰俞哉<lb/>
<pb n="KR4h0139_WYG_055-26a"/>
執事惟䖍於是仲春丙戌朝陽登曦集冠珮向明治畢<lb/>
朝㑹忘媟娭備法從乗龍車稱啓蹕揚雲旂望東觀以<lb/>
來臨駐翠葢之萋萋當是時也閶闔排魚鑰啓和鸞寂<lb/>
皇輿止鵠立乎右者金貂貴戚虎賁郎將之官鷺序乎<lb/>
左者惠和承明修潔博習之士前則給事黄門惠文柱<lb/>
史後則中涓攜僕閽尹閹寺又有司儀辨等狄人設席<lb/>
天子乃坐繡幄而羣公受命以登墄沛艾容與揖讓徐<lb/>
疾魚魚雅雅濟濟習習盛三雍之上儀儼天顔於咫尺<lb/>
<pb n="KR4h0139_WYG_055-26b"/>
香靄菀其凝霧蘭茝為之生色然後典司肅事文几既<lb/>
陳賜以清讌之閒假以虗聽之誠碩儒彦士敷納經綸<lb/>
文學端書講臣啓心或揚㩁乎洙泗鄒魯或考究乎訓<lb/>
誥典墳或因經而論理亂或執史而陳替興或激烈而<lb/>
侃侃或諷諭而誾誾叙帝王之宏休見羮牆於遺文百<lb/>
氏略而不談議論一本之六經開闔大訓闡揭天人音<lb/>
朗暢而盈耳義徽懿而足聽擘肌分理殫見達聞抽演<lb/>
微言以洩道真上下情通麗藻彬彬左右論思鱗次敷<lb/>
<pb n="KR4h0139_WYG_055-27a"/>
陳翕皦純繹恍如張樂乎洞庭惟師臣之為帝笑秦皇<lb/>
以衡程雖納誨之須臾固已上下夫古今欲說未終天<lb/>
子稱善命大官而具羞賜諸寮以飫宴芳醴浮琥珀之<lb/>
光蕙肴修燔炙之薦終式燕之令儀咸酤㩼而歡忭於<lb/>
是□駕返旌還乎法宫穆然俛而深惟遊神邁夫遐風<lb/>
抵璧投珠詢道求中放鄭逺佞畏命悲窮聽言用能馳<lb/>
明飛聰薄賦斂而慎刑罰躋𤣥沕而樂時雍昔堯師州<lb/>
父百工允釐舜學許由庶績乃熙髙宗以傅說仰徳成<lb/>
<pb n="KR4h0139_WYG_055-27b"/>
王以姬旦無為以今揆之信先登兹葢學古之有獲匪<lb/>
壯觀於威儀者也臣敢為之頌曰於鑠維皇天啓喆兮<lb/>
不自滿假揚文烈兮儒紳侍經潤鴻業兮乾乾緝熙遺<lb/>
昳昳兮誰其配之成訪落兮明徳惟馨臣有光兮休哉<lb/>
懋哉裕無疆兮<lb/>
　　經筵賦　　　　　　　　　　<hi>明</hi>李長春<lb/>
猗皇上之受命兮承十葉之丕圖撫㝢縣以端拱兮體<lb/>
列聖之訏謨恢皇綱於紫闥廓帝紘於黄樞徳澤遍乎<lb/>
<pb n="KR4h0139_WYG_055-28a"/>
朝野歌頌溢乎壤衢爾乃慕冥風於往代懷希蹤於都<lb/>
俞思以潤色鴻業遵軌聖塗於是排閶闔開蓬壺登耆<lb/>
碩招鉅儒布几筵而論道張帷幄而談經懋緝熙於學<lb/>
問藉啓沃於典型葢舉洪猷之久曠標謨烈於日新者<lb/>
也方其朝陽未啓夕漏猶存佳氣浮於禁籞祥光燦於<lb/>
紫宸鳴珂綘闕聽鑰天閽亦有東觀宿儒北門新輔抱<lb/>
恭黙以潛思儼天威於九五遲講席之𢎞開披肝膈而<lb/>
一吐迨夫瞻冕旒兮螭陛飄環珮兮鳳墀䕫龍紛沓而<lb/>
<pb n="KR4h0139_WYG_055-28b"/>
接武鵷鴻綷䌨而來儀當拜舞之既畢見碧落之晨曦<lb/>
天子乃駕雲車抗虹旌下玉階而宛轉沿釦砌而從横<lb/>
翠華導以虎綴丹轂翼以貂璫揚揚焉瑲瑲焉戾止乎<lb/>
文華之廷於是黼座既設繡袞載臨端揆趨蹌而鵠侍<lb/>
百僚環拱而星森晞紫微之清切睋黄閣之崇深天顔<lb/>
藹乎春煦萬籟噏於無音爰披圖而按帙遂揚㩁夫古<lb/>
今遡堯舜典謨之美尋三代彞則之英若乃旴衡掉舌<lb/>
啓口容聲瞻聽靡貳誦說鏗鏗或元元而本本或探隠<lb/>
<pb n="KR4h0139_WYG_055-29a"/>
而抉微托箴䂓於可否含諷諫於是非亹亹乎昌明微<lb/>
滅之旨諄諄乎安危倚伏之機固盟心而自審雖逆耳<lb/>
而莫違爾乃仰觀天子髙拱淵默游神太虚聽言斯懌<lb/>
厥意與與嘉聖謨之既闡嗟皇極之無頗咨論思於朝<lb/>
夕願比玉於琢磨羣臣拜手以稽首祗承休命而賡歌<lb/>
乃霈需命洽泰交紛承恩於鎬宴恍覿徳於虞膠於焉<lb/>
垂紳委佩退食自朝葢初日已收其煜煜而午風漎漎<lb/>
其飄飄豈比夫石渠白虎校同異於訓誥者可共貫而<lb/>
<pb n="KR4h0139_WYG_055-29b"/>
同條哉臣適待詔金馬之署聞學士大夫談兹盛鉅也<lb/>
敢作頌曰於休天子離照萬方懋哉聖學天行自强咨<lb/>
我儒碩左右贊襄式修彝典徳音孔彰諗兹治本邦基<lb/>
以昌綸綍不息其道大光尚疾敬徳作我哲王<lb/>
　　辟雍鄉飲酒賦　　　　　　　<hi>晉</hi>傅　𤣥<lb/>
時皇帝親枉萬乘之尊號以幸乎辟雍鹵簿齊列官正<lb/>
其容乃延卿士乃命王公定小㑹之常儀兮饗殊俗而<lb/>
見逺邦揖讓而升有主有賓禮雖舊制其敎唯新若其<lb/>
<pb n="KR4h0139_WYG_055-30a"/>
俎豆有數威儀翼翼賓主百拜貴賤修敕酒清而不飲<lb/>
肴乾而不食及至嘒嘒笙磬喤喤鐘鼔琴瑟安歌徳音<lb/>
有叙樂而不淫好樸尚古四坐先迷而後悟然後知禮<lb/>
敎之𢎞普也<lb/>
　　鄉飲賦　　　　　　　　　　<hi>唐</hi>闕　名<lb/>
鄉飲之制本於酒食形於樽俎和其長幼洽其宴語象<lb/>
以陰陽重以賓旅此六體者禮之大序至如高舘初啓<lb/>
長筵初肆衆賓便仙而入門主人稽首而再至則三揖<lb/>
<pb n="KR4h0139_WYG_055-30b"/>
以成禮三讓以就位貴賤不共其班少長各以其次然<lb/>
後肴栗具設酒醴畢備鼙鼓遞奏工歌咸萃以徳自持<lb/>
終無至醉夫觀其拜迎拜送則人知其潔敬察其尊賢<lb/>
尚齒則我欲其無競君若好之實曰邦家之慶士能勤<lb/>
之必著鄉曲之行今國家徵孝秀辟賢良則必設鄉飲<lb/>
之禮歌鹿鳴之章故其事可得而詳立賓立主或陛或<lb/>
堂列豆舉爵鼓瑟吹簧動而敬居則莊百拜乃畢用賓<lb/>
於王禮主於敬樂主於同明士茍習於禮樂則可招賁<lb/>
<pb n="KR4h0139_WYG_055-31a"/>
於旌弓庶其緝熙聖迹宣暢皇風豈徒務燕謔而湛樂<lb/>
之是崇<lb/>
　　大酺賦<hi>有序</hi>　　　　　　　　<hi>宋</hi>劉　筠<lb/>
臣謹按前志酺之言布也王徳布於天下而合聚飲食<lb/>
焉肇自炎漢初興日不暇給罰其合醵之㑹著於三尺<lb/>
之法逮乎孝文崇修禮義賜酺之惠由是流行况我朝<lb/>
盛徳形容汪洋圖牒固不可以寸毫尺素孟浪而稱也<lb/>
臣今所賦者但述海内豐盛兆庶歡康為負暄獻芹之<lb/>
<pb n="KR4h0139_WYG_055-31b"/>
比爾其辭曰<lb/>
聖宋紹休兮三葉重光祥符薦祉兮萬壽無疆昭景貺<lb/>
於紀元之號還淳風於建徳之鄉慶無邈而不被俗無<lb/>
細而不康乃下明詔申舊章賜大酺之五日洽歡心於<lb/>
庶邦爾乃京邑翼翼四方是則通衢十二兮砥平廣路<lb/>
三條兮繩直固不以列肆千里集民萬億羣有司而先<lb/>
置戒掌次而具飭幕九章兮燦若舒霞廊千步兮軒如<lb/>
布翼外饔之百品有叙酒正之六物不忒分命司市遷<lb/>
<pb n="KR4h0139_WYG_055-32a"/>
闤闠於東西鳩集梓人校輪輿於南北將以極瑰竒詭<lb/>
異之歡示深慈至惠之澤也於是二月初吉春日載陽<lb/>
皇帝乃乗步輦出披香排飛闥歴未央御南瑞之嶢闕<lb/>
臨迴望之廣塲百戲備萬樂張仙車九九而並騖樓船<lb/>
兩兩而相當昭其瑞也則銀甕丹甑象其武也則青翰<lb/>
艅艎聲砰礚兮非雷而震勢憑凌兮弗葦而航且觀夫<lb/>
魚龍曼衍鹿馬騰驤長虵白象麒麟鳳凰吞刀璀璨吐<lb/>
火熒煌或叱石而成羊文豹左挐兮右攫𤣥珠倐耀兮<lb/>
<pb n="KR4h0139_WYG_055-32b"/>
忽藏畫地而川流涆涆移山而列岫嶈嶈神木垂實靈<lb/>
草擢芒䯱髵豆獸綽約夭倡曳綃紈而綷縩振環珮兮<lb/>
鏗鏘赤刀受黄公之祝大面體蘭陵之王木女發機於<lb/>
曲逆鳥言流俗於冶長千變萬化紛紜頡頏前者抝怒<lb/>
而欲息後者技癢而激昂舞以七盤之妍袖間以九部<lb/>
之清商彈箏擫籥吹竽鼓簧南音變楚隴篴明羌琵琶<lb/>
出於蕃部摻鼓發於禰狂方響遺銅磬之韻羯鼓鬭山<lb/>
花之芳箜篌之妙引初畢笳管之新聲更揚洞簫參差<lb/>
<pb n="KR4h0139_WYG_055-33a"/>
兮上處燕筑慷慨兮在旁琴瑟合奏而奚辨塤箎相須<lb/>
而靡遑信滿阬而滿谷豈止乎盈耳洋洋而已哉又若<lb/>
橦末之技趫捷之徒籍其名於樂府世其業於都盧竿<lb/>
險百尺力雄十夫望仙盤於雲際視高絙於坦途俊軼<lb/>
鷹隼巧過猿狙衒多能於懸絶校㣲命於錙銖左迴右<lb/>
轉既亟只且嘈囋沸濆鼓譟歋歈突倒投而將墜旋斂<lb/>
態而自如亦有倀僮赤子提攜呌呼脫去襁褓負集危<lb/>
軀效山䕫之躑躅恃一足而有餘歘對舞於索山跳丸<lb/>
<pb n="KR4h0139_WYG_055-33b"/>
劒而爭趨偃仰拜起如禮之拘雜以拔距投石衝狹戲<lb/>
車蛇矛交擊猿騎分驅韓嫣之金丸叠中孟光之石臼<lb/>
凌虗習五案者於斯盡矣透三峽者何以加諸復有俳<lb/>
優旃孟滑稽淳于詼諧方朔調笑酒徒縱横謔浪突梯<lb/>
囁嚅混妍醜於戚施變舒慘於籧篨乃至角抵蹴踘分<lb/>
朋列族其勝也氣若雄虹其敗也形如槁木誰謂乎狼<lb/>
子野心而熊羆可擾誰謂乎以强凌弱而猫鼠同育斯<lb/>
固藝之下者亦可以娛情而悅目是時也都人士女農<lb/>
<pb n="KR4h0139_WYG_055-34a"/>
商工賈鱗萃乎九達之衢星拱乎兩觀之下舉袂兮連<lb/>
帷揮汗兮霈雨鈿車金勒雜遝而晶熒袨服靚裝藻縟<lb/>
而容與網利者罷登壟斷力田者競辭畎畝屠羊說或<lb/>
慕功名斲輪扁亦志規矩寂寂兮巷無居人憧憧兮觀<lb/>
者如堵以遨以遊爰笑爰語始乃抃舞於康莊終乃含<lb/>
歌於樽俎旁有相如滌器濁氏賣脯乘時射利鬻良雜<lb/>
苦勺藥之味蚳䖶盡取既賈用以兼贏咸滿志而自許<lb/>
又乃百工居肆衆貨叢聚錦繡之設燄朗甍廡競相髙<lb/>
<pb n="KR4h0139_WYG_055-34b"/>
以奢麗羌難得而覼縷於以見國家蕃富上下充足女<lb/>
有餘絲男有餘粟顧金土兮同價興禮讓兮郁郁若夫<lb/>
七相茂族四姓良家蟬聨鼎盛照耀繁華皆結駟而連<lb/>
騎雖兩漢其寜加則又有莬裘老臣逍遥髙尚乗下澤<lb/>
之車曳靈壽之杖爰稽首於堯雲挹衢樽而無量鄉里<lb/>
俊造草澤英才覽徳輝而狎至觀國光而聿來顧鼎食<lb/>
之可取豈直野苹之謂哉羽林戴鶡之夫期門佽飛之<lb/>
子罷羽獵於長楊投賓壺於棘矢襲楚楚之衣裳喜交<lb/>
<pb n="KR4h0139_WYG_055-35a"/>
臂於廛里大矣哉惟堯舜之作主兮盛徳日新矧皋䕫<lb/>
之為佐兮嘉猷矢陳奏君臣相悅之樂㑹比屋可封之<lb/>
民湛露未晞在藻之歡允洽太牢如享登臺之衆咸臻<lb/>
老吾老以幼吾之幼不獨子其子而親其親鰥寡孤惸<lb/>
兮各有所養侯甸要荒兮孰非我臣粟帛之賜已厚牛<lb/>
酒之給仍均春醴惟醇炮炙薌芬皤髪者駕肩而洩洩<lb/>
支離者攘臂而欣欣莫不含和而吐氣蹈徳而咏仁一<lb/>
之二之日樂且有儀三之四之日不醉無歸五日兮饜<lb/>
<pb n="KR4h0139_WYG_055-35b"/>
飫斯極但見夫含哺而嬉介爾睂壽和爾天倪非夫上<lb/>
聖之乾乾致治其孰能逸豫而融怡者哉敢為系曰於<lb/>
鑠我宋巍乎帝先創業垂統靜直動專威烈既茂文徳<lb/>
是宣謙而不宰讓之於天上帝允答靈貺昭然厥慶惟<lb/>
大庶民賴焉爰錫酺飲流惠周旋有殽如阜有酒如川<lb/>
既醉既飽無黨無偏體安舒兮被堯日氣和樂兮暢薰<lb/>
絃祝聖祚兮揚純懿永延長兮彌億年<lb/>
　　飲酎用禮樂賦　　　　　　　<hi>明</hi>趙東曦<lb/>
<pb n="KR4h0139_WYG_055-36a"/>
若夫祝融司令中吕諧聲其帝炎帝其日丙丁蚯蚓乍<lb/>
出螻蟈初鳴麥秋已至蠶事告成先期則太史有火徳<lb/>
之請立夏則百爾侍南郊之迎維時天子居明堂左个<lb/>
乗朱路駕赤駵贊桀俊封諸侯固己爵祿之遍及而慶<lb/>
賜之畢周天子曰予實不穀仰荷天休宫廷清宴泮奐<lb/>
優游甸采要荒小球大球三牲魚腊四海九州丹漆絲<lb/>
纊中廟用羞維爾卿士爰咨爰謀股肱腹心黼黻勲猷<lb/>
攬名山與大川兮歴千載而悠悠慨興亡於往代兮恒<lb/>
<pb n="KR4h0139_WYG_055-36b"/>
宵旰之是憂夫既制海内而子元元兮詎忘締造之綢<lb/>
繆念艱難於民力兮景世徳以作求幸馴致乎太平兮<lb/>
敢以遨而以遊然而咨儆者所以嚴君臣之分也樂愷<lb/>
者所以通上下之情也爰有酎焉一朝饗之今夫酎之<lb/>
為義大矣釀之於春乗陽氣也飲之於夏順天時也飶<lb/>
芬穠郁邦家光也元氣滋培秫稻齊也厭厭夜飲明良<lb/>
慶也濃濃零露膏澤施也而且陶器必良湛熾必潔監<lb/>
之大酋几筵肆設蹌躋彤廷輝煌鳳闕飄風南來氷壺<lb/>
<pb n="KR4h0139_WYG_055-37a"/>
澄澈雲浮空而靉靆山削立而嶻㟫披綠樹之濃陰覺<lb/>
光天之可悅聽和鸞兮雝雝儼龍光兮相接油油乎笑<lb/>
語之温欵欵乎情悃之浹挹黄流於玉瓚兮緬休風於<lb/>
曩哲自泰交之不再兮嗟堂亷之濶絶處深宫而親便<lb/>
嬖兮遺賢士而弗屑誦蓼蕭湛露而太息兮仰人主之<lb/>
盛節孰意逢兹良㑹兮駕唐虞而比烈非時和而年豐<lb/>
兮何泉香而酒冽彼夫垂諸故府厥惟大禮職諸太師<lb/>
厥惟大樂王者治定功成代有制作用以娱賓式燕以<lb/>
<pb n="KR4h0139_WYG_055-37b"/>
樂惟天尊而地卑兮乃成象而成形萬物散殊於兩間<lb/>
兮合動静小大而禮行既貴賤之定位兮亦類聚而羣<lb/>
分先王知安燕之易至於亂兮主賓百拜而有常經矧<lb/>
堂陛之森嚴兮曷不穆穆而明明彼陰陽之相摩蕩兮<lb/>
煖日月而鼔雷霆氣化周流而不息兮春夏長養而物<lb/>
生樂以著夫太始兮可格神鬼而衎嘉賓奮至徳之光<lb/>
華兮抑何廣大而清明配八風而從律兮協五色而成<lb/>
文耳目因之以聰明兮血氣因之以和平爾乃歴金門<lb/>
<pb n="KR4h0139_WYG_055-38a"/>
上玉堂立阼階秉圭璋具筐篚將𤣥黄昭徳音示周行<lb/>
簠簋俎豆制度文章升降進退佩玉鏗鏘峩峩翼翼濟<lb/>
濟翔翔臣再拜而稽首君答拜而舉觴我心悅兮我心<lb/>
寫酌言獻兮酌言嘗於是臣歌天保君咏鹿鳴堂上堂<lb/>
下樂行倫清周還風雨鼔瑟吹笙淵淵鞉鼓嘒嘒管聲<lb/>
羽籥干戚行列錯陳綴兆舒疾俯仰屈伸羞自東房洗<lb/>
當東榮式飲式食貺以中心一唱三嘆寜有遺音覲天<lb/>
顔之有喜兮叨輦轂之趨陪拂清風以怡曠兮倚明月<lb/>
<pb n="KR4h0139_WYG_055-38b"/>
以徘徊飲醇醪而不忍釋兮握玉斚與金罍燦庭燎之<lb/>
輝光兮任銅漏之頻催當旨酒之在御兮復禮明而樂<lb/>
備誠必易而必簡兮爰極天而蟠地有嘉徳而無違心<lb/>
兮君臣何有於猜忌彷彿乎颺拜之朝兮與賡歌之世<lb/>
苐見人心感動天下一家莊敬恭順中正無邪子諒易<lb/>
直懿徳柔嘉形為好惡不偏不乖葢無體之禮在三千<lb/>
三百之始無聲之樂為直廉嘽緩之階然後稽之度數<lb/>
制之禮義以和其聲以道其志品節詳明剛柔並濟父<lb/>
<pb n="KR4h0139_WYG_055-39a"/>
慈子孝兄良弟悌射御朝聘昏姻冠笄悉有常儀遵守<lb/>
弗悖四時流行太和元氣刑罰不用兵革不試造化不<lb/>
言而百物生聖人無為而天下治且夫一人作睹而卿<lb/>
大夫効媚焉萬民樂利而邦家孔固焉天子固聨臣民<lb/>
為一體者也若乃邊陲多警水旱兵戎曠野兕虎中澤<lb/>
哀鴻違農時而咨怨繁力役而倥偬苕華遺痛於在罶<lb/>
大東致嘆於杼空焦勞宸慮况瘁清宫銅駝月冷金馬<lb/>
雲封零落瀛洲之彦凄清禁苑之鐘或疆塲以戮力或<lb/>
<pb n="KR4h0139_WYG_055-39b"/>
四方以經營望長安而不見排閶闔以奚從靡不鞅掌<lb/>
王事蹇蹇匪躬雖有經曲不過粉飾治平之具雖有金<lb/>
石幾同桑間濮上之音欲於一堂之上杯酒逡巡而豈<lb/>
可得邪今日者天心眷佑屢豐降祥東作方息西成在<lb/>
望我黍我稷千倉萬箱車書盟㑹玉帛冠裳烽煙盡埽<lb/>
國祚苞桑龜龍假鳳凰翔膏露降醴泉芳器車美馬圖<lb/>
良其禮固周官周禮之遺也其樂猶大章咸池之盛也<lb/>
天子揚觶而語曰民安物阜諸君子之功也五風十雨<lb/>
<pb n="KR4h0139_WYG_055-40a"/>
農夫之慶也予一人何徳之有諸臣卒爵而前曰我君<lb/>
憂民之憂向者於元日祈穀親載耒耜嘗麥獻繭殷懐<lb/>
備至時序清和國家無事曠古遭逢大君之賜微臣拜<lb/>
手敢忘所自乎頌曰君子有酒多且㫖兮饗帝饗親及<lb/>
多士兮威儀秩秩維其美兮萬舞洋洋終復始兮勢分<lb/>
兩忘胥樂只兮願我元后恤民瘼兮天監在兹生百穀<lb/>
兮本固邦寜那居卜兮樽俎雍容以似續兮於萬斯年<lb/>
介景福兮<lb/>
<pb n="KR4h0139_WYG_055-40b"/>
　　奉制紀樂賦<hi>有序</hi>　　　　　　<hi>明</hi>夏　言<lb/>
嘉靖龍飛十有三禩歲在甲午仲夏癸巳晝漏下四十<lb/>
五刻時加於未天子駕幸南宫御重華之殿乃遣中官<lb/>
發宸翰愛雨後之新涼召五臣而來見時則太傅侯勛<lb/>
策騎疾馳師保輔臣孚敬暨時冢宰宗伯鋐與臣俱攝<lb/>
齊並趨鵠峙階墀少焉承命而入榻前屏息仰覿天容<lb/>
望雲就日降顔霽威徳音洋溢天子曰祀器新成陳諸<lb/>
殿中爾往敬觀庶協予衷爰賜彩箑金鉸象飾與卿同<lb/>
<pb n="KR4h0139_WYG_055-41a"/>
凉用滌炎熱既乃錫燕宫中霑醉而出是日上以聖躬<lb/>
太康奉親承歡又君臣同遊對時育物為樂甚大明日<lb/>
上有制曰事須有紀然必託諸吟句卿等宜各作一賦<lb/>
命之曰奉制紀樂用紀厥事臣少保言列在春官兼領<lb/>
學士謹頓首獻賦恭以應制賦曰<lb/>
維皇天之嘉惠兮協脩景之與良辰迺仲夏之炎赫兮<lb/>
沛甘雨以清塵眺西山之羣岫兮挹爽氣於朱闉瞻南<lb/>
宫之芳樹兮連清蔭於紫宸感皇衷之悅豫兮懐駿賞<lb/>
<pb n="KR4h0139_WYG_055-41b"/>
以怡神法先王之茂對兮屬眷想乎臣鄰覩品彚之盛<lb/>
長兮喜六合而同春暢宸襟於久靜兮洵萬福而來臻<lb/>
於是稱警蹕以夙駕兮將戾止於重華朝問寢於東朝<lb/>
兮奉聖母而同過出層城以南騖兮䇿天閑之玉騧百<lb/>
神扈以景從兮驅祝融而導羲和紛神仙之行綴兮儼<lb/>
雲擁而星羅聽黄鳥之間關兮思伐木以作歌念君臣<lb/>
之疎隔兮曾日月而幾何召五臣以同遊兮嗣盛美於<lb/>
巻阿已而陟翔鳳之巍巍兮攬九衢之歴歴睇欽天之<lb/>
<pb n="KR4h0139_WYG_055-42a"/>
穹窿兮並追先之嶻嶪荷𤣥宰之錫祐兮賴洪庥於祖<lb/>
烈翳翠華以西指兮望乾運之聳特躡玉梁之夭矯兮<lb/>
渺飛虹於千尺度翠巖之窈窕兮恍御風於八極坐嘉<lb/>
樂之館兮納南薰於環碧乃若偃嗚鶴於喬松兮舞文<lb/>
鸞於脩竹采芳蘭於中沚兮擷芰荷於水曲苑花帯露<lb/>
以含馨兮宫草滋煙而長綠跳錦鱗於方沼兮激飛泉<lb/>
而斷續驟冲情以逸發兮神融融而興足㑹衆美之可<lb/>
愛兮咸適耳而悅目善動植之得時兮藹生意其可掬<lb/>
<pb n="KR4h0139_WYG_055-42b"/>
矧上下交而成泰兮叙天倫而介戩穀宜聖心之樂只<lb/>
兮合乾坤之化育頌曰天鑒皇徳福此萬國聖躬康兮<lb/>
天眷慈極純嘏是錫聖孝彰兮於皇格天化日豐年恩<lb/>
風翔兮南宫赫敞薰風薦爽雨霽凉兮龍旗至止鳳輿<lb/>
戾只稱壽觴兮有文有武舜臣惟五奉清光兮茂對時<lb/>
育羣品萬物則先王兮凝和萃精皇心載寜樂洋洋兮<lb/>
泮渙優游百祿是遒祜無疆兮祜無疆兮帝道昌兮億<lb/>
萬斯年休有光兮<lb/>
<pb n="KR4h0139_WYG_055-43a"/>
　　正月一日含元殿觀百獸率舞賦<hi>唐</hi>鄭　錫<lb/>
皇上端拱穆清法春秋五始之要酌禮樂三代之英赫<lb/>
帝典含元正衡紀允叶攝提為真疏龍首以抗殿靡魚<lb/>
須而建旌開彤庭執玉帛者萬國發金奏韻簫韶而九<lb/>
成祥風應律卿雲夾日華夷㑹同車書混一羽衞宿設<lb/>
乗輿曉出陳八佾象鈞天之儀舞百獸備充庭之實彼<lb/>
毛羣與羽族感盛徳而呈質度曲既三薰風自南進旋<lb/>
退旅兮猛志外戢擊石拊石兮和氣内含忽齊首以瞪<lb/>
<pb n="KR4h0139_WYG_055-43b"/>
目乍脈脈而耽耽威而不猛樂而不諼搏鷙者搖尾而<lb/>
就養剛狠者戢角於觸藩牝馬馴致於坤徳羣龍利見<lb/>
於乾元若乃大禮成壽觴薦天聲起皇威遍金石鏗鏘<lb/>
以攢雜文物葳蕤以蔥蒨獸臣獻伎於廣庭樂正舉麾<lb/>
於層殿怛荒戎於羣醜咸稽首而革面其初進也波委<lb/>
星攢如崗如巒發揚蹈厲兮鼓舞争集無小無大兮容<lb/>
止可觀其少退也軍旋陣拆匪蠻匪貊蹄角且千兮羽<lb/>
儀累百詭色殊竒兮相輝赫赫豈獨九尾靈狐一角神<lb/>
<pb n="KR4h0139_WYG_055-44a"/>
獸顧免宵落麒麟夜鬭非熊非羆為猿為狖威鳳巢閤<lb/>
騶虞在囿條支之犀黄支之鷇而已其徒實繁厥狀非<lb/>
一五靈嘉瑞百寶異質數不可盡之於詞名不可殫之<lb/>
於筆莫不聞至樂而知感樂皇風以相率忽指顧於應<lb/>
規亦迴旋而中律穆穆焉羌難得而備述則知樂之感<lb/>
也深徳之被也普彼禽獸之遇聖随萬里而咸覩至若<lb/>
呉歈越吟荆豔楚舞徒慆堙於心耳安擬議於干羽曾<lb/>
不充虞舜之帝圖列后䕫之樂府辭曰鑠元㑹兮正王<lb/>
<pb n="KR4h0139_WYG_055-44b"/>
度奏雲門兮歌大濩百獸舞兮四夷懼于胥樂兮皇風<lb/>
布客有慕上古之賡歌望承明而獻賦<lb/>
　　千秋節勤政樓下觀舞馬賦<hi>以態有餘妍貌無停趣為韻</hi>
　　　　　　　　　　　　　　　<hi>唐</hi>錢　起<lb/>
惟大唐之握乾符聲諧六律化廣三無能使乘黄服皁<lb/>
龍馬負圖必將登高率舞豈獨載馳載驅歲八月也一<lb/>
聖之生千秋之首舉天慶丹陵之㑹率土獻南山之壽<lb/>
上乃御層軒臨九有張葛天氏之樂醉陶唐氏之酒感<lb/>
<pb n="KR4h0139_WYG_055-45a"/>
　百獸之來儀即八駿之孔阜於是陳金石儼簪裾廣塲<lb/>
　天近彩仗晴初有騢有驈有驔有魚雲聚日下花明露<lb/>
　餘帝曰司僕舞我騏馬可以敷張皇樂可以啓迪歡趣<lb/>
　須㬰金鼔奏玉管傳忽兮龍踞愕爾鴻翻頓纓而電落<lb/>
　朱鬛驤首而星流白顛動容合雅度曲遺妍盡庶能於<lb/>
　意外期一顧於君前噴玉生風呈竒變態雖燕王市駿<lb/>
　骨貳師馳絶塞豈比夫舞皇衢娱聖代表吾君之善貸<lb/>
　向使垂耳長坂翹足逺坰天驥之才莫用鹽車之役不<lb/>
<pb n="KR4h0139_WYG_055-45b"/>
　停安得播天樂輝皇靈服御惟允簫韶是聴則知絶羣<lb/>
　稱徳殊藝逸貌足之舞之莫匪聖人之教則陳力者願<lb/>
　驅䇿而是効<lb/>
　<lb/>
　<lb/>
　<lb/>
　<lb/>
御定歴代賦彚巻五十二<lb/>
</p>
<p>
</p>
  </div>
</body>
</text>
</TEI>
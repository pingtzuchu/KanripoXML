<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0139_WYG_110-1a"/>
　欽定四庫全書<lb/>
御定歴代賦彚巻一百七<lb/>
　　覽古<lb/>
　　　登臺賦<hi>有序</hi>　　　　　　　　<hi>晉</hi>陸　雲<lb/>
　永寧中叅太府之佐於鄴都以時事巡行鄴宫三臺登<lb/>
　髙有感因以言崇替乃作賦云<lb/>
　承后皇之嘉惠兮翼聖宰之威靈肅言詞而述業兮乃<lb/>
　啟行乎北京巡華室以周流兮登崇臺而上征攀凌坻<lb/>
<pb n="KR4h0139_WYG_110-1b"/>
　而遂隮兮迄雲閣而少寧爾乃佇盼瑶軒滿目綺寮中<lb/>
　原方華綠葉振翹嘉生民之亹亹兮望天晷之苕苕厯<lb/>
　玉階而容與兮步蘭堂以逍遥䝉紫庭之芳塵兮駭洞<lb/>
　房之迴飇頹響逝而迕物兮傾冠舉而凌霄曲房榮而<lb/>
　窈眇兮長廊邈而蕭條於是迥路逶夷邃宇𤣥芒深堂<lb/>
　百室層臺千房闢南牕而䝉暑兮啟朔牖而履霜遊陽<lb/>
　堂而冬温兮步隂房而夏凉萬禽委蛇於潛室兮驚鳯<lb/>
　矯翼而來翔紛譎詭於有象兮邈悠忽而無方於時南<lb/>
<pb n="KR4h0139_WYG_110-2a"/>
正司火朱明鬱遂縣車式徐曜靈西墜暑乘隂而増炎<lb/>
兮景望淵而曖昧玩瓊宇而情廞兮覽八方而恩鋭陋<lb/>
雨館之常規兮鄙鳴鵠之蔽芾仰凌眄於天庭兮俛旁<lb/>
觀乎萬類北溟浩以揚波兮青林煥其興蔚扶桑細於<lb/>
毫末兮崑崙卑乎覆簣於是忽焉俯仰天地既翕宇宙<lb/>
同區萬物為一原千變之常鈞兮齊億載於今日彼區<lb/>
中之側陋兮非吾黨之一室本達觀於無形兮今何求<lb/>
而有質於是聊樂近遊薄言徜徉朝登金虎夕步文昌<lb/>
<pb n="KR4h0139_WYG_110-2b"/>
綺疏列於東序朱户立乎西廂經㽔曄以披藻兮椒塗<lb/>
馥而遺芳感舊物之咸存兮悲昔人之云亡馮虚檻而<lb/>
逺想兮審厯命於斯堂於是精疲遊倦白日藏輝鄙春<lb/>
登之有情兮惡荆臺之忘歸聊弭節而駕言兮悵將逝<lb/>
而徘徊感崇替之靡常兮悟廢興而永懐隆期啟而雲<lb/>
升逝運靡其如頹長發惟祥天鑒在晉肅有命而龍飛<lb/>
兮跚重斯而肇建嘉有魏之欽若兮鑒靈符而告禪清<lb/>
文昌之離宫兮虚紫微而為獻委普天之光宅兮質率<lb/>
<pb n="KR4h0139_WYG_110-3a"/>
土之黎彦欽哉皇之承天兮集北顧於乃眷誕洪祚之<lb/>
逺期兮則斯年於有萬<lb/>
　　韓王臺賦<hi>有序</hi>　　　　　　　<hi>晉</hi>孫　楚<lb/>
酸棗寺門外夾道左右有兩故臺訪諸故老云韓王聽<lb/>
訟觀也<lb/>
望韓王之故臺尋往代之所營雙闕碣以峻峙貫雲氣<lb/>
而上征厯千載而特立顯妙觀於太清薄邯鄲之叢臺<lb/>
陋楚國之章華邈岧嶤以亢極豈岑樓之能加至乃宫<lb/>
<pb n="KR4h0139_WYG_110-3b"/>
觀𢎞敞層臺隱天伐文梓於萬仭發玉石於三泉優倡<lb/>
角烏烏之聲蛾眉戯白雲之舞紛淫衍以低仰翳脩䄂<lb/>
而容與<lb/>
　　登姑蘇臺賦　　　　　　　　<hi>唐</hi>任公叔<lb/>
司馬遷世掌天官才稱良史探禹穴之遺跡紀呉國之<lb/>
覆軌乃憮然而嘻曰登此姑蘇之墟淹留兮躊躇感斯<lb/>
宇之基為沼而仲雍之祀忽諸我聞周道既衰諸侯狎<lb/>
主中無霸王蠻戎振旅始闔閭以信威終夫差以極武<lb/>
<pb n="KR4h0139_WYG_110-4a"/>
左與勁越同壤古與强楚為鄰内有髙臺之築外有逺<lb/>
畧之勤積如莽而暴骨亦如讐而視人是以彊場日駭<lb/>
板築未弭方五載而厥成造中天而特起因土累以臺<lb/>
髙宛嶽立而山峙或比象於巫廬之峯或倒影於滄浪<lb/>
之水悉人之力以為榮觀厚人之澤以為侈靡斯實累<lb/>
卵於九層夫何見乎三百里俚語有之曰川壅則潰月<lb/>
盈則匡善敗由已吉凶何常矧謀主之賜劍若涉川兮<lb/>
無梁以為棲越以求霸卒見豢呉而受殃客自南鄙觀<lb/>
<pb n="KR4h0139_WYG_110-4b"/>
乎江濆徘徊舊德惆悵前聞試遊目於寥廓曾巋然而<lb/>
參雲聽逆虐而翳諫竞麋鹿而為羣髙天放曠平湖泱<lb/>
漭奕奕孤嶼茫茫極浦悲早鴈於海風嘯寒鴟於江雨<lb/>
况復關梁坐隔羇旅増愁山木將落汀葭亂秋思美人<lb/>
兮何處獨懐邦兮逺遊彼名遂以身退顧與范蠡而同<lb/>
舟東呉王孫有睟其容因少為唱曰中心不必兮子胥<lb/>
何為懐直道而驟諫遭重昬之見危將漁父以抗跡且<lb/>
垂釣於江湄髙臺既傾夕露沾衣感莅國之不及冀來<lb/>
<pb n="KR4h0139_WYG_110-5a"/>
人之與歸者也<lb/>
　　姑蘇臺賦　　　　　　　　　<hi>宋</hi>崔　鷃<lb/>
崔子勸學少間與客游於横山之下有臺巋然出於羣<lb/>
山荒基峻級髙切雲間荆棘為之䝉翳麋鹿為之迴環<lb/>
余語諸客此何所也客曰子不聞呉都之壯麗乎造姑<lb/>
蘇之髙臺臨四逺而特起此其遺址也余乃倚杖而立<lb/>
喟然而嘆曰蓋聞呉王之築斯臺也受鄰越之貢竭全<lb/>
呉之力千夫山吟萬人道泣三年而聚材五年而建立<lb/>
<pb n="KR4h0139_WYG_110-5b"/>
佩茂苑於長洲帶濬池以朝夕自以為天下之竒觀也<lb/>
而今安在哉神材異木飾巧窮竒黄金之楹白璧之楣<lb/>
龍蛇刻畫燦燦生輝而今安在哉於是與客傴僂而上<lb/>
抵其上之絶嶺快四面之遐覩南望洞庭夫椒之山湖<lb/>
水澄澈其名銷夏灣者呉王避暑之所也北望靈巖館<lb/>
娃之宫廊曰響屧徑曰採香者呉之别館西子之遺蹤<lb/>
也其東呉城射臺巍巍其西胥山九曲之逵至於興樂<lb/>
有城玩華有池走狗有塘鬬雞有陂猶不足以充其欲<lb/>
<pb n="KR4h0139_WYG_110-6a"/>
也又侈斯臺以為娯嬉嗚呼雕楹鏤檻者丘墟之幾也<lb/>
九層百仞者汙池之漸也瑶臺作而夏衰瓊室考而商<lb/>
危章華成而楚衆叛阿房出而秦人離斯喪亂之必然<lb/>
曷呉王之不思也哉方其酌醁醽賦珍羞置酒若淮泗<lb/>
積肴如山丘其宴樂固極矣而不知㑹稽之上飲食嘗<lb/>
膽方焦思而深謀旁籠西山俯視太湖憑髙望逺三百<lb/>
餘里其登覽固廣矣而不知笠澤之畔銜枚仆鼓忽潛<lb/>
軍而夜濟是以横塘之浦僅通而越來之溪巳逼髙下<lb/>
<pb n="KR4h0139_WYG_110-6b"/>
之築未乾而勾踐之城已距於咫尺矣詞未竟客悵然<lb/>
曰已矣乎古往今來邈矣悠哉蒼煙兮滿目舊事兮飛<lb/>
灰幸江山之不改兮後之人當有鑒於遺臺<lb/>
　　古銅雀臺賦　　　　　　　　<hi>唐</hi>張　鼎<lb/>
伊昔三方列峙惟魏宅中五都分設因鄴為宫北走邯<lb/>
鄲燕薊南馳鄘衛河潼於是聖武欽若啟戎締經國之<lb/>
初構立濟世之元功受命而創洪業取威而定羣雄土<lb/>
德王始炎靈告終天滅漢厯國封魏公黄星徵於分野<lb/>
<pb n="KR4h0139_WYG_110-7a"/>
素秋建於茅社諏良日兮御靈壇坐千乘兮馳六馬錫<lb/>
彤弓兮張海外受金印兮安天下不飭不美無以壯哉<lb/>
營宫營室是為王者乃僝梓匠掄瓌材伺農隙悦子來<lb/>
六府垂象制文昌之廣殿百工獻藝造銅雀之髙臺壯<lb/>
閶闔於昭回軼沆瀣於煙埃俯臨而漳滏水合仰觀而<lb/>
宇宙天開返道截梁兮漫延紅䔟縞璧兮徘徊連雙闕<lb/>
於日表飛累榭於雲㟪崪如五岳干霄而岌立<graphic n="KR2483" url="https://raw.githubusercontent.com/kanripo/KR-Gaiji/master/images/KR2483.png" mimeType="image/png"/>若三<lb/>
山出海而崔嵬金雀踶甍而欲翥玉螭盤柱而將迴召<lb/>
<pb n="KR4h0139_WYG_110-7b"/>
詞人於華屋留舞客於瑶杯登髙必賦無逺不該洎乎<lb/>
鞠旅卭筰反斾咸洛雖納漢以吞江終頹山而擠壑遷<lb/>
神於建始之殿返𦵏於壽陵之郭慷慨遺文凄凉舊閣<lb/>
罇盈玉座燈映蘭幕媫妤妓人鼓舞歌唱當春月而朝<lb/>
臨悵日暮而西望見松栢之成行愁歌舞之相向異哉<lb/>
戰雖必克愛亦有捐戰可以力勝愛難以威全撫四子<lb/>
兮魂斷念六宫兮涕漣何壯圗之夭閼而閨思之嬋娟<lb/>
紆曲念於弊履昬盛德於繁絃非達人之所繫豈至尊<lb/>
<pb n="KR4h0139_WYG_110-8a"/>
之宜然嵗月其除君王安在出入三國芟夷四海號諡<lb/>
殊徽質文異彩及石氏之謀帝位髙歡之竊神噐雖脩<lb/>
舊而増崇竟移時而改代銅龍噴水似落九天金鳯銜<lb/>
珠終淪五綵我君遑遑行指鄴旁弔古太息馮髙獨傷<lb/>
東郊道兮蕪漫西原樹兮微茫露窟吒兮泣蒼蘚風蕭<lb/>
梢兮悲白楊妝樓歇豔畫閣銷香陂陀巖屼巋峗摧藏<lb/>
井榦滅兮有遺甃殿垣毁兮無華構但見蓁蓁蒿棘生<lb/>
復看觺觺饑鼯鬬雨嘯幽□月哀離狖宿莽撐骨危巢<lb/>
<pb n="KR4h0139_WYG_110-8b"/>
覆鷇平皋晩兮拱木生寒紫陌昬兮黄埃奪晝人壽幾<lb/>
何留恨日多追士衡以投弔效明逺以作歌歌曰銅雀<lb/>
蒼蒼對古馗清風切切有餘悲試憶望陵三五夜便是<lb/>
西園明月時<lb/>
　　銅雀臺賦　　　　　　　　　<hi>元</hi>郝　經<lb/>
天斷漢結誕植姦孽董則顛而袁則掲曹氏猖狂銅雀<lb/>
巍嶪阨崑崙閉孟門嶡三臺見三山截霓斷雲縵重楹<lb/>
而走六龍折角徙甍頡地頏空碧甃金鎔直外隆中壯<lb/>
<pb n="KR4h0139_WYG_110-9a"/>
天骨柱天崩激千里而怒長風如此之富如此之雄而<lb/>
操之心猶未充俾漢之天為曹氏天漢之國為曹氏國<lb/>
漢之民也曹氏奴漢之臣也曹氏頴漢氏之宗廟宫室<lb/>
燼矣而曹氏之列屋長門美矣漢氏之庭寡婦悲曹氏<lb/>
之庭嬙與妃聆義聲觀義旗孰知其非而操之心猶未<lb/>
涯既立海移山分辰斡斗負漢鼎而入魏宫結漢網而<lb/>
維魏臺則丕也拜表植也拜章權退備隱琮降表亡不<lb/>
愧漢霍光自比周文王四顧無人虎踞而鬼倀忘赤壁<lb/>
<pb n="KR4h0139_WYG_110-9b"/>
之辱誦明月之曲笑呉蜀之僻隘鄙桓文之局促乃上<lb/>
重臺入雙闕慨雄姿鼓髙節燕歌兮玉糝塵趙舞兮風<lb/>
翻雪望二喬而不見怒孫劉之未滅謂我翼莫吾禦我<lb/>
角莫吾折彼神噐入吾手孰敢撤而裂之哉曽不知此<lb/>
世此年守漢宫者孤兒泣血守魏宫者姦雄倚疊也一<lb/>
旦懿不忠國照不義扶濟戈投車龍悲鼎湖則銅雀之<lb/>
富魏宫之蓄賊規盜模一為晉所居嗚呼天既不有漢<lb/>
而魏復當有天使魏有天則魏之為魏亦昭然矣奈何<lb/>
<pb n="KR4h0139_WYG_110-10a"/>
魏反不務可作真帝逼君而生拱北以漢臣欺世而死<lb/>
征西乎噫欺人者不自見已不欺人人不欺已魏欺漢<lb/>
作是臺而不能居晉欺魏獲是臺而不能保臺乎臺乎<lb/>
果孰居乎不欺人其永居乎<lb/>
　　銅雀臺賦　　　　　　　　　<hi>元</hi>劉　詵<lb/>
建安十五年曹操作二臺於鄴髙入雲漢其一冶銅為<lb/>
鳯凰置焉因名銅雀黄初元年操死臺成未十年計其<lb/>
馳騁兵間觀游之日復幾何哉遺令媫好美人朝晡上<lb/>
<pb n="KR4h0139_WYG_110-10b"/>
脯糒朔望作妓樂世以操留連妾婦分香賣履區畫家<lb/>
事傷於纎悉乃平生姦偽死見真情為其心之陋也或<lb/>
者謂不然以為遺令藏其所大欲而徒及家事乃操之<lb/>
微意實為漢賊而身享漢臣之名此固足以窺姦雄之<lb/>
心然愚以為操之不遜顯白於世久矣求九錫備儀扈<lb/>
諷陳郡董昭以勸進特以清議未泯遲之嵗月聞耳不<lb/>
謂不得逞於隴漢歸未及洛而沒蓋平生心事竟不得<lb/>
遂故流涕不自制而寄愛於㓜子少妾焉觀其欲嘗設<lb/>
<pb n="KR4h0139_WYG_110-11a"/>
妓樂及使人嘗望西陵不能割生前富貴如此而肯為<lb/>
盛德事乎陸士衡以為長算屈於短日逺跡頓於促路<lb/>
斯言得之矣使其未死彼固不能忍以待其子也又豈<lb/>
孔北海荀文若之清議所能劫哉作銅雀臺賦<lb/>
出相州以西騖兮澹落日之榆堤青山如浪而四走兮<lb/>
麥田田而陵陂飛鴻去而查查兮寂人家其掩扉荒敗<lb/>
礫之草生兮為銅雀之故基問興廢而下馬兮故老告<lb/>
予以不知嗟阿瞞之鷹揚兮偉一代之雄姿以迴天倒<lb/>
<pb n="KR4h0139_WYG_110-11b"/>
日之為力兮果何强之能支攬英豪以自翼兮才各適<lb/>
夫所施每磨盾而作檄兮亦横槊而賦詩由意氣之溢<lb/>
出兮傲甲兵而笑嘻搜六合之名材兮起銅雀之崔巍<lb/>
俯雲雨之在下兮招飛仙而遇之髙鳥度而畏金碧兮<lb/>
行人睇而愁思啾絲管於天上兮天風散而浮雲悲席<lb/>
不温而介馬兮曽登覽之幾時哀短日之不待兮徒以<lb/>
施乎繐帷執姬侍以荏苒兮又孰知其雄心之歔欷以<lb/>
愛子而託人兮彼豈願於崦嵫盛妓樂以媚死魄兮固<lb/>
<pb n="KR4h0139_WYG_110-12a"/>
富貴之未忘豈不知在其子兮誠一念之未償奄天運<lb/>
之至此兮銷平生於哀腸嗟後來之議論兮舉不究其<lb/>
所藏慨睨鼎之旋踵兮曽不如猘子之長西陵暾乎髙<lb/>
原兮莽疑塜之蒼蒼髙臺落而為土兮曲池咽乎蜚螿<lb/>
獨遺瓦之在人間兮尚磨涅而不亡論斯人之自樹兮<lb/>
固其功之孔隆何羣雄之蝟起兮由立已之未公譬吾<lb/>
身之來盜兮又以摧盜而為功矧不可以控摶兮未若<lb/>
秉乎厥衷耿予心之躊躇兮託餘悲於林風<lb/>
<pb n="KR4h0139_WYG_110-12b"/>
　　銅雀瓦賦<hi>有序</hi>　　　　　　　<hi>元</hi>楊維楨<lb/>
金華劉仲車得是瓦於里甿體半存且廢復完以膠漆<lb/>
背有銅臺字左右篆銘有涪翁記云艾城王文叔為洺<lb/>
川守得此於深水允謂古匪謬故予為賦之<lb/>
客有陶唐氏甄名來自鄴下與㑹稽楮先生論交先生<lb/>
曰子辭髙而卑去合而分偃傲雨露譤避風雲將涵泳<lb/>
聖涯嚌嚅道真其出處得失之大故亦可得而聞乎甄<lb/>
曰唯唯惟漢建安大將軍操挾天子威芟夷羣盜瞻彼<lb/>
<pb n="KR4h0139_WYG_110-13a"/>
雒京宫室咸燒睠兹鄴土新厥層構殆將追始志於譙<lb/>
東談詩書而訓甲胄也予泥塗之人稼穡是利大鈞有<lb/>
造適用於噐以為太柔則坯太剛則甈和我以丹鉛濟<lb/>
我以火齊不剥脱不砥礪而出我於成剬繇是躡雲梯<lb/>
登金雀翼觚稜以特峙軼埃壒之混濁與燕黄金以爭<lb/>
髙吾之承魏恩者亦不薄矣先生愀然曰與枉而摶寧<lb/>
直而蟠蹈海絶秦耕野傲燕彼卧龍所不事石羯所不<lb/>
為非許月旦所評之姦乎子不登明堂上靈臺則已而<lb/>
<pb n="KR4h0139_WYG_110-13b"/>
何立鼎峙乎中州冐九錫於其間凌霄漢其若此故不<lb/>
如監門而抱關甄曰馬既負乗雀亦告災嗟我鴛侣碎<lb/>
礫飛灰有幸不幸璜沉璧埋解予逃難謾何取材陵遷<lb/>
谷易甘遯不諧越八百其厯而起我於深水之涯太守<lb/>
拾遺如獲渭潭太史審象如見傅巖青黄溝斷律吕㸑<lb/>
焦千年瓦礫一日瓊瑶陶𢎞通譜撲滿絶交歙眉包羞<lb/>
端眼獻嘲直筆如杠歛鍔淬鋩泓然所藏咳唾成章誅<lb/>
姦不死發德彌光非吾斯文之一大昌乎先生啞爾曰<lb/>
<pb n="KR4h0139_WYG_110-14a"/>
大節一折萬事瓦裂雲斬其佞蘇泣其别吾子既創髙<lb/>
危宜悟明哲毁身削名埋照食渫又何聘几席之貴資<lb/>
筆削之直老忠義之研磨將何辭於孟德子殆為銅臺<lb/>
之罪案於顙獨無泚而面獨無墨乎甄色如土不敢作<lb/>
聲扣之復鳴曰甄實頑鈍未周規矩多壽斯累懐璧而<lb/>
賈閲西陵之傳舍僅四紀而弗有舍金華之仙伯復流<lb/>
落乎誰手忽暗投乎渠儂孰為甋而為玖分甘與破甑<lb/>
同棄而老㼽同朽投膠漆以自堅又為夘金氏之友也<lb/>
<pb n="KR4h0139_WYG_110-14b"/>
先生蹵然曰汝補漏於一方孰與同文於天下也賣恥<lb/>
於故國孰與尸解於九土也取弔於騷人孰與忘言於<lb/>
老圃也義士絶餐孰回西山故侯不名孰奪東陵為子<lb/>
計者野雞拔尾林鹿閟聲又何起缺足於半士志折脅<lb/>
於客卿魏既失之而弗能有黄既得之而弗能留自謂<lb/>
求田而問舍又崛强而依劉徒知三獻以為寳未知一<lb/>
毁而解仇者歟已矣乎噐以名而累形兮名以盜而亂<lb/>
實非夫人之具眼兮孰封黥而謝躄豈擲地而金聲兮<lb/>
<pb n="KR4h0139_WYG_110-15a"/>
猶未忘於瓦礫削欵識與瘞文兮庶還初而返質甄乃<lb/>
蹷然而起退而徼中書先生之纂<lb/>
　　三臺賦<hi>有序</hi>　　　　　　　　<hi>元</hi>許有壬<lb/>
至正三年九月二十四日有壬偕明初馬徵君遊三臺<lb/>
明初有長句既次其韻詠歌不足又作是賦其辭曰<lb/>
嵗癸未秋九月霜清寒薄天宇澄澈途無長泥庭有積<lb/>
葉髙陽子逸興作呻畢輟趣膏秣事登涉壺清露之芳<lb/>
醖從白眉之佳客乃度清洹税駕乎鄴覽山川之形勝<lb/>
<pb n="KR4h0139_WYG_110-15b"/>
弔陳迹之未滅客乃指顧而告曰子亦見夫三臺嶻嶭<lb/>
者乎氷井峙北金鳯距南銅雀巖巖中立而三若稽作<lb/>
者振古所慚欲祛我銜不能縷談子亦欲聞其凡乎髙<lb/>
陽子曰嘻昔有途巷話古事及漢季小兒聞曹敗則大<lb/>
喜劉蹶則顰蹙而出涕蓋人心天理之所同况怒其人<lb/>
而履其地因其迹而聲其罪不亦宜哉客乃言曰吉利<lb/>
之生姓不自知由嵩已冒夏侯何稽舞㦸御捕啖葛如<lb/>
飴誑叔以疾拒客以泥睥睨一世岸然肆欺雖橋河之<lb/>
<pb n="KR4h0139_WYG_110-16a"/>
見異卒莫逃子將之譏謂興義以寧國致羣材之景隨<lb/>
爾乃劫遷乗輿地尊天卑彛倫攸斁大厦以隳及乎袁<lb/>
尚既敗審配亦摧黄星斯應赤精遂微入鄴領冀州之<lb/>
牧中天植不臣之基慮幾人之稱王乃居之而不疑幾<lb/>
簣幾杵成兹崔嵬子午梁貫愈出愈竒三山鼇戴雙闕<lb/>
鳯飛連甍複道相為蔽虧累棟山積周軒雲齊陽宫各<lb/>
熙凌室夏淒審曲面勢有巧無遺衡漳浩浩乎其北隆<lb/>
慮靡靡乎其西收千里於寸眸萃萬景於一時巻山河<lb/>
<pb n="KR4h0139_WYG_110-16b"/>
而匪席指風霆其在頤應劉王徐倡酬諏咨登髙能賦<lb/>
家有陳思父子放志欲長若斯天道惡盈樂極則悲撫<lb/>
冲弱之季豹顧婉孌之蛾眉語託人而哽塞惟泣血之<lb/>
漣洏痛富貴之長違遽盡露其情狀彼一牀之八尺容<lb/>
幾許之繐帳要脯糒於朝晡競聲樂於朔望分香衣而<lb/>
造履組舉𤨏𤨏於屬纊其横槊賦詩之雄發壁殺后之<lb/>
威奄忽而俱喪匪不及乎簒代丕蓋黙定於主鬯鎻諸<lb/>
嬪於幽闃望西陵之莽蒼念舊寵而興悲抑茹怨而自<lb/>
<pb n="KR4h0139_WYG_110-17a"/>
愴霜鴈訴秋露花泣春宰木行拱几筵有塵哀絃急管<lb/>
其聞不聞事往迹存如惡不泯夫以精舍二十年之規<lb/>
欲媒糵萬年之為君不知司馬家兒已瞠乎其側而恥<lb/>
於附其翼攀其鱗也徒為趙燕韓魏齊之張本因之増<lb/>
侈重困乎吾民幸疊嶂之不鏟俾表惡於無垠今吾與<lb/>
子效小兒之顰蹙申欺孤之公議傾壺中之清醇澆胷<lb/>
中之磈磊且以酧漢室征西之將軍魏家創業之武帝<lb/>
子以為何如髙陽子聞而笑曰瞞乎瞞乎如客之言則<lb/>
<pb n="KR4h0139_WYG_110-17b"/>
爾之罪窮天地亘萬世而不可貰矣然誅則以心論言<lb/>
不以人廢乃歌其歌曰對酒當歌人生幾何憂思難忘<lb/>
唯有杜康於是引滿竭壺興盡而返回望三臺渺蒼茫<lb/>
乎醉眼<lb/>
　　燕昭王築黄金臺賦　　　　　<hi>唐</hi>張　式<lb/>
燕昭以齊魏黷武楚趙專征地僻援寡城孤勢輕體未<lb/>
遑於安席心每寄於懸旌外矜嚴以示懼中慷慨而不<lb/>
平欲羅天下之彦總海内之英爰築臺於國以尊隗為<lb/>
<pb n="KR4h0139_WYG_110-18a"/>
名知夫喬林之木可選他山之石可轉將在物之非珍<lb/>
謂求覽之不顯茍白駒之可縶信黄金之可賤且設而<lb/>
為已則以奢設以為人則為善岌然既就赫矣斯存象<lb/>
徘徊於前殿色晃朗於朝暾人所貴惟金我以為土時<lb/>
以士為賤我以為尊誠列辟之未制掩前經之所論昔<lb/>
銅雀創於鄴都陽臺起於荆國聳髙麗之殊觀備珍竒<lb/>
而盡飭徒竭用而殫人自矜豪而逞力泊夫遺情繐帳<lb/>
徒愴淫心結夢巫山空資穢德豈同夫慮成經始所寳<lb/>
<pb n="KR4h0139_WYG_110-18b"/>
惟賢初假物以求士終得魚而忘筌不然者鳥將棲於<lb/>
茂樹魚自躍以深淵臣亦效誠於大國人逺誰仕於弱<lb/>
燕所謂興亡必繫於賢哲勝負寧由於衆寡庶斯焉而<lb/>
取斯誠大者而逺者及夫劇辛不召而至樂毅無媒而<lb/>
萃咸委質而納忠願長途而騁驥然則賢為强國之噐<lb/>
臺實招賢之餌空悲霸業之雄不覩濫觴之自異乎哉<lb/>
厯萬古而共觀信諸侯之一致後之士寧無郭隗之才<lb/>
後之君但守燕昭之位是以千乘雖貴一士雖微必禮<lb/>
<pb n="KR4h0139_WYG_110-19a"/>
之而後為用必求之而後能歸不可誘之以利不可劫<lb/>
之以威因酌古以道意惜臺平而事非<lb/>
　　燕昭王築黄金臺賦<hi>以殊禮釣士克昌其功為韻</hi>
　　　　　　　　　　　　　　　<hi>唐</hi>獨孤授<lb/>
戰國之分裂寰區境削兵抑者不惟燕乎昭王乃卑身<lb/>
以勤德懐霸業之逺圗伊取士之或異及成功而莫殊<lb/>
抗珍臺而臨碣石廓賢路而走幽都表之以髙居尊之<lb/>
以厚禮曷云成土木之弊適以備股肱之禮於是雲竦<lb/>
<pb n="KR4h0139_WYG_110-19b"/>
山峭穹崇䆗窱架坱圠以上馳飭金寳以内照泛易水<lb/>
之浮景䕃尾星之垂耀是為層構臨而時傑臻亦猶甘<lb/>
餌懸而巨鱗釣展禮於此感之在彼降其尊以奉其卑<lb/>
豐於物而薄於已臨燕薊之衆目傾齊趙之竒士士之<lb/>
得可霸其將四海有焉士之失且亡豈直千金而已然<lb/>
則作為臺館實耗財力始若勦人終能肥國宋歌澤門<lb/>
以歸怨燕尊郭隗而耀德茍順動而若斯尚何求而匪<lb/>
克義積道光聲馳風揚羣材並用墜業乃昌屈於一人<lb/>
<pb n="KR4h0139_WYG_110-20a"/>
以釣士則開霸而圗王侈於一臺以釣國則兼大而稱<lb/>
强誠異虜其臣而必弊瓊其室而是亡且惟臺則沒矣<lb/>
代如何其緜邈千載蒼茫一時孰為來者曽莫嗣之國<lb/>
是其興鑒黄金之豈怯賢如可得下白屋而寧辭故九<lb/>
九之術不棄齊桓以成功善善之道克廣燕昭以垂風<lb/>
用能首五霸冠七雄抑未有為國而失士可攄盛烈於<lb/>
無窮<lb/>
　　燕昭王築黄金臺賦　　　　　<hi>唐</hi>韓　徹<lb/>
<pb n="KR4h0139_WYG_110-20b"/>
伊君有燕國隘朔邊當昭王旁求致理遇郭隗自舉推<lb/>
賢乃曰人思爾得禮由我先既築髙臺所損者寧辭百<lb/>
鎰斯為下士效死者何啻三千茍柱石之來助冀土宇<lb/>
之獲全原夫累土足階披沙何損勢迢迢而迥出價洋<lb/>
洋而彌逺寧同戲馬興誘勸以立基有異思仙得富强<lb/>
而為本爾乃經營是設積思方成欹危既差於九仭委<lb/>
棄自多於一籝潛思潤屋之謀寳不足貴逺得利國之<lb/>
術賢豈能輕所以士因臺而取重臺因金而播名振一<lb/>
<pb n="KR4h0139_WYG_110-21a"/>
時之德美傳萬古而風清是則厥狀足徵斯義可考孤<lb/>
峻上符於臣節崔嵬下瞰於王道將昭千乗繼文侯忠<lb/>
良為心未敢一言得季布誠信為寳所謂南金置而非<lb/>
重北方倚而自强來側陋以畢至厯磴道而可常乍激<lb/>
天風還如擲地之響斜臨都邑更同懸市之光想夫典<lb/>
刑有準聲教可則若周室之稱靈似殷鼎而在德穹崇<lb/>
可仰權謀實自於一夫綱紀更張威刑遂加於四國豈<lb/>
比夫銅雀美於魏日章華侈於秦時顧凌雲之小者何<lb/>
<pb n="KR4h0139_WYG_110-21b"/>
積瑶而方之今與燕非匹惟唐接踵康衢絶扣角之詠<lb/>
仄席無築臺之寵顧斯賦之至微安敢為重<lb/>
　　黄金臺賦　　　　　　　　　<hi>元</hi>楊維楨<lb/>
懐美人兮天一方曰燕然兮故邦耿寒照兮析木黯雲<lb/>
蕪兮武陽瞻崇臺之千尺兮敬弔昭王南山松栢兮度<lb/>
材孔良載捄載㭬兮厥土燥剛上干鴻洞兮下鎮鴻厖<lb/>
出沒塵霧兮蔽虧景光増黄金之改觀兮聳具瞻乎四<lb/>
旁吾不知壯麗之所出兮曰聘士之皇皇嗟甘棠之子<lb/>
<pb n="KR4h0139_WYG_110-22a"/>
孫兮胡﨑嶇於蠻貊鍾噲之之遺禍兮受强齊之控扼<lb/>
嗜若虓虎兮威若雷霆蹇吾冲之嗣祚兮哀力單而勢<lb/>
輕弔遺黎之疾苦兮銜前人之憤烈思英雄以共奮兮<lb/>
庶國恥其可雪千金一擲兮聘席之珍尺璧非寳兮寳<lb/>
於仁人市遺骨以招駿兮繽龍媒其奮趾劇不召而自<lb/>
至兮鄒聞風而亦起毅委質以駿奔兮爭來輕於千里<lb/>
蓋一誠之感激兮固非黄金之所餌也寳鼎九廟兮金<lb/>
城四壁大邦懐勢兮小邦畏力振吾旅於臨淄兮迫窮<lb/>
<pb n="KR4h0139_WYG_110-22b"/>
寇於莒墨齊噐設於寧臺兮故鼎返於磨室灑九京之<lb/>
宿憤兮誠一時之偉績也嗚呼鹿之臺以賄敗兮瑶之<lb/>
臺以侈亡雲夢蕩乎游盤兮姑蘇鴆乎内荒戲馬鄙於<lb/>
刓印兮銅雀泣乎分香哀章華與望海兮踵神明與栢<lb/>
梁編以金玉兮絡以綺組羅列垂棘兮錯落𤣥圃國士<lb/>
一空兮禍國之府想昭王之清風兮増激古之慨慷去<lb/>
千載如一日兮金之臺至今其有耿光嗚呼噫嘻望碣<lb/>
石兮山嵳嵳涼風蕭蕭兮易水波訪故址兮何在招望<lb/>
<pb n="KR4h0139_WYG_110-23a"/>
諸兮悲歌易可竭兮碣可磋髙臺之風兮不可磨<lb/>
　　金臺賦　　　　　　　　　　<hi>明</hi>劉定之<lb/>
眇平野之坡陀鬱孤臺之峻起無置金之遺藏有定鼎<lb/>
之雄峙匪偏安於一隅實建極於萬紀但見夫天垂蓋<lb/>
以覆遐荒日碾輪而行髙軌臂太行以右盤面長河而<lb/>
東委參差繚繞萬雉之城兮附以民居之蜂蟻嵯峨嶻<lb/>
嶪雙鳯之闕兮守以周廬之虎兕煌鋩晶熒樓殿之入<lb/>
雲兮盡交疏而結綺玲瓏雜沓車蓋之滃霧兮悉紆緋<lb/>
<pb n="KR4h0139_WYG_110-23b"/>
而衣紫悵勝地之靡常兮今既足以踰初而賢哲之總<lb/>
㑹兮彼亦奚能望此偉燕昭之好士兮亦戰國之賢王<lb/>
思攬英而結俊兮期財富而兵强崇九仞以立館兮傾<lb/>
千鎰以承筐是宜其效用盛而垂烈光然吾考其所就<lb/>
兮豈桓文之敢方彼郭生之自舉兮幾衒玉而要價紛<lb/>
羣豪之踵至兮咸越國而命駕信望諸之材武兮宜取<lb/>
威而定霸奚君臣之齟齬兮事垂成而狼藉使𤣥社之<lb/>
弗競兮陵夷衰遲終不免於督亢之畫較其所建立兮<lb/>
<pb n="KR4h0139_WYG_110-24a"/>
亦不足為管晏之亞噫嘻兮可逺想而長嘆哉光岳之<lb/>
合而分分而合英雄之生而死死而生幾虎爭而龍鬬<lb/>
幾鴉噪而狐鳴金臺兮頽然礙朔風映夕陽藤蘿挂苔<lb/>
蘚荒以閲此世之茫茫迨夫道泰時寧乾清坤厚堯舜<lb/>
文武於焉握符闡珍周召皋䕫於焉鳴玉曳綬德與臺<lb/>
尊業與金富而凡觀光之士擢秀之魁皆欲依日月轟<lb/>
雲雷豈但使斯景託摹寫丹青之手吟咏宫商之才也<lb/>
哉<lb/>
<pb n="KR4h0139_WYG_110-24b"/>
　　問津臺賦　　　　　　　　　<hi>唐</hi>鮑　防<lb/>
惟嵗臨乎甲午余經蔡以遊陳見巋然之故臺沒路隅<lb/>
之荒榛側聞夫子於此問津敢問夫子何負於人栖栖<lb/>
夫子魯不容身乃泫然而出涕聊託辭以自申𤣥黄之<lb/>
初萬物為銅形象既著造化無功匪伊無功不宰其中<lb/>
禮樂之初崩壊未正詩書既出夫子無命匪伊無命不<lb/>
耀其聖向使魯同季氏齊等田常貪浮雲之不義忘夕<lb/>
露之瀼瀼豈無十室之邑亦有三家之堂奚自衛而反<lb/>
<pb n="KR4h0139_WYG_110-25a"/>
魯毎困窮於路旁浩浩其天茫茫其野近不見於文武<lb/>
逺不逮於虞夏彼通津與直道故無得而知者已矣夫<lb/>
子時乎時乎進皆鳥獸之羣退異沮溺之徒霜雪昏其<lb/>
大澤荆棘穢其通衢撫川陸之嶮難憫人世之﨑嶇方<lb/>
太公迷殷遇文王伊尹迷莘遇成湯何夫子之不遇處<lb/>
昏濁而遂亡永追想於遺跡遂投弔於寒荒<lb/>
　　望思臺賦　　　　　　　　　<hi>唐</hi>陳山甫<lb/>
漢武帝以惑亂生聽衛太子以危疑出奔始誤䜛䛕之<lb/>
<pb n="KR4h0139_WYG_110-25b"/>
巧長遺覆育之恩髙臺有掲悔過無門峩峩九層已斷<lb/>
興哀之目眇眇千里不歸幽憤之魂嗟乎望以窮髙思<lb/>
以及逺為父之慈靡及恨而莫失為子之道既乖慚而<lb/>
勿反當其版築初設土工聿脩旁窺日轉下視雲浮所<lb/>
以取其逺無不鑒近無不周導宸衷於曠望表𤣥思之<lb/>
殷憂豈比夫栢梁為耳目之翫通天窮汗漫之遊流盼<lb/>
無涯増懐永久意來思之可待念追悔而終不事殊子<lb/>
伋空引决以自傷跡異申生諒為孝而何有悲夫見危<lb/>
<pb n="KR4h0139_WYG_110-26a"/>
致命有去無歸誠一朝之忿斯極豈三年之恩可違於<lb/>
是跨層髙之杳杳屬逺思之依依俯洊雷之音常思出<lb/>
震仰列星之象猶戀重輝豈知登臺有悼往之心陟岵<lb/>
無懐歸之歎曉光東上含萬恨而意深暮色西沉向四<lb/>
隅而望斷徒勞乎積財厚地累土長空想迢遥於𤣥圃<lb/>
悲寂寞於青宫鑒失聰明將後悔而何及臺髙雲漢自<lb/>
貽咎於無窮原夫義絶君親禍由臣僕致雨傷於疑忌<lb/>
在一言之所黷是臺也可以申鑒於後王豈徒處髙而<lb/>
<pb n="KR4h0139_WYG_110-26b"/>
縱目<lb/>
　　望思臺賦　　　　　　　　　<hi>唐</hi>蔣　凝<lb/>
路入湖邑臺名望思幾里而雲瞻累土千春而草沒餘<lb/>
基仙掌一峯逺指江充之事黄河九曲旁吞武帝之悲<lb/>
昔者漢祚方隆皇綱失理因巫蠱之事作有䜛邪之禍<lb/>
起宫中既得其桐人臣下皆疑於太子龍樓獲謗方儲<lb/>
副以難明鳯閣無恩遂出奔而至死保傅徒爾園陵在<lb/>
哉千秋感悟萬乗傷摧齊誅子紏以無道晉殺申生而<lb/>
<pb n="KR4h0139_WYG_110-27a"/>
可哀於是憑大野築髙臺目極心存知繼體之何在天<lb/>
長地久庶招魂之一來緬彼沉寃登兹極望英靈無髣<lb/>
髴精魂丘隴有蕭條情狀見舜井以咨嗟念嬴博而惻<lb/>
愴煙昬日慘全非望月之中鶴唳猿驚不在通天之上<lb/>
嵽嵲崢嶸何禆死生非唯滅天性害人情抑亦傷國體<lb/>
敗家聲臨百尺以凝眸終天曷覩向九重而含恨何世<lb/>
能平雖然事出妖訛姦生結搆宜北闕之聽君命奚東<lb/>
宫之有私鬬子臧在側斯人比鄭叔何殊商洛非遥此<lb/>
<pb n="KR4h0139_WYG_110-27b"/>
事亦芝翁不救往昔於今陵髙谷深遊鹿而征人舉首<lb/>
悲君而逋客傷心曰子曰臣可念兹而誡勵為君為父<lb/>
宜到此以沉吟且王者為域中之大太子是天下之本<lb/>
何周公之不法而秦相之可損吾欲碑戾園望苑使有<lb/>
家有國鑒此臺而不逺<lb/>
　　傷望思臺賦　　　　　　　　<hi>唐</hi>陸　䞇<lb/>
桃野之右蒼茫古源草木春慘風煙晝昬攬予轡以躊<lb/>
躇見立表而斯存乃漢武戾嗣勦命地也然後築臺以<lb/>
<pb n="KR4h0139_WYG_110-28a"/>
慰遺魂吁自古有死胡可勝論茍失理以横斃雖千祀<lb/>
而猶寃當武帝之季年德不勝而耄及浮誕之士疊至<lb/>
詭怪之巫繼集忠見疑而莫售䜛因隙而競入忘嗜欲<lb/>
之生疾意巫詛而是因將搜蠱以滌災縱庸𤨏之姦臣<lb/>
嫌何微而莫售寃雖毒而奚伸搆儲后以掛殃引具寮<lb/>
與齊人旋激怒而誅充竟奔湖而滅身異哉漢后因姦<lb/>
邪之是誘俾冡嗣而罹咎彼傷魂之冥冥故築臺其何<lb/>
有嗟爾戾嗣盍入明以見志遽興戈而自棄諒君父之<lb/>
<pb n="KR4h0139_WYG_110-28b"/>
是叛雖竄身其焉寘鳴呼一失其理孝慈兩墜不其傷<lb/>
哉夫邪不自生釁亦有托信其䜛興御則妖作恣鬼神<lb/>
之愆戀實人事之紛錯故子不語於怪亂道亦貴乎淡<lb/>
泊蓋為此也水滔滔而不歸日杳杳而西馳時經往兮<lb/>
莫追人共盡兮臺隳榛焉莽焉俾永代而傷悲<lb/>
　　思子臺賦<hi>有序</hi>　　　　　　　<hi>宋</hi>蘇　過<lb/>
余先君宫師之友史君諱經臣字彦輔眉山人與其弟<lb/>
沆子凝皆竒士博學能文慕李文饒之為人而學其議<lb/>
<pb n="KR4h0139_WYG_110-29a"/>
論彦輔舉賢良不中弟子凝以進士得官止著作佐郎<lb/>
皆早死且無子有文數百篇皆亡之予少時常見彦輔<lb/>
所作思子臺賦上援秦皇下逮晉惠反覆哀切有補於<lb/>
世蓋記其意而亡其辭乃命過作補亡之篇庶幾君子<lb/>
猶得見斯人胷懐髣髴也<lb/>
客有自蜀遊梁傃關而東覽河華之形勝兮訪秦漢之<lb/>
遺宫得巋然之頹基兮並湖城之西墉弔漢武之暴怒<lb/>
兮悼戾園之憫凶聞父老之哀歎兮猶有歸來望思之<lb/>
<pb n="KR4h0139_WYG_110-29b"/>
遺惆吁犬臺之䜛頰兮實咀毒而銜鋒敗趙國於俛仰<lb/>
兮又將覆劉氏之宗間漢武之多忌兮謂左右之皆戎<lb/>
殺陽石而未厭兮又瘞禍於宫中狃君王之好殺兮視<lb/>
人命猶昆蟲死者何幾人兮豈問骨肉與王公惑狂傅<lb/>
之淺謀兮不忍忿忿而殺充上曽不鑒予之無聊兮實<lb/>
有豕心負此名而欲亡兮天下其孰吾容茍逭死於泉<lb/>
鳩兮冀稍久而自理遘大患於倉猝兮懐孤憤於永已<lb/>
念君老而孰圗兮嗟肉食其多鄙獨三老與千秋兮懐<lb/>
<pb n="KR4h0139_WYG_110-30a"/>
愛君之拳拳犯雷霆之方怒兮消積禍於一言洗沉寃<lb/>
之無告兮戮䜛人其已晚幸曽孫之無恙兮聊或慰夫<lb/>
九原雖築臺其何救兮固知巳矣之不諫魂㷀㷀兮其<lb/>
歸來蓋庶幾於復見也昔秦之亡也禍始於扶蘇眇斯<lb/>
髙之羸豕兮視其君猶乳虎曽纊息之未定兮乃敢探<lb/>
其穴而啗其雛在晉四世有君不惠孽婦晨雊彊王定<lb/>
制惟愍懐之遭罹兮實追二於漢戾顧孱后之何如兮<lb/>
亦號呼於既逝寫餘哀於江陵兮發故臣之幽契仍築<lb/>
<pb n="KR4h0139_WYG_110-30b"/>
臺以望思兮蓋援武以自例嗚呼噫嘻可弔而不可哂<lb/>
兮亦各言其子也彼茂陵之雄傑兮係九戎而鞭百蠻<lb/>
笑堯禹而陋湯武兮蓋將與黄帝俱仙及其失道於幾<lb/>
微兮狐鬼生於左臂如嬰兒之未孩兮易耳目而不知<lb/>
其地甘泉咫尺而不通兮與式乾其何異一既上配於<lb/>
秦皇兮又下比於晉惠君子是以知狂聖之本同而聰<lb/>
明之不可恃也覽觀古初孰哲孰愚皆知指笑乎前人<lb/>
而莫知後之視予方漢武之盛也肯自比於驪山之朽<lb/>
<pb n="KR4h0139_WYG_110-31a"/>
骨而况於金墉之獨夫乎自今觀之三后一律皆以信<lb/>
䜛而殺子暱姦而敗國吾築臺以寄哀信同名而齊實<lb/>
彼昏庸者固不足告也吾將以為明主之龜䇿自建元<lb/>
以來張湯主父偃之流與兩丞相三長史之徒皆以無<lb/>
罪而夷滅一言以就誅曾無興哀於既往一洗其無辜<lb/>
獨於據也悲歌慷慨泣涕躊躇嗚呼哀哉莫有以楚靈<lb/>
之言告者曰人之愛其子也亦如余乎天道好還以德<lb/>
為符惟孟德之鷙忍兮以嗜殺以為娯彼楊公之愛脩<lb/>
<pb n="KR4h0139_WYG_110-31b"/>
兮豈減吾之蒼舒恨元化之不可作兮然後知䑕輩之<lb/>
果無同䑛犢於晩嵗兮又何怨於老臞吾將以嗜殺為<lb/>
戒也故於末而並書<lb/>
　　釣臺賦　　　　　　　　　　<hi>宋</hi>朱　翌<lb/>
導桐川而西騖發清興於孤篷覺水石之益隘疑滄江<lb/>
之路窮入壺中而天髙渺煙霧之溟濛三老刺灘篙絶<lb/>
力殆猶蹈香林八節之峻而驚夫吕梁百歩之洪也循<lb/>
江而上古木千章山如掩屏水若奩鏡雲氣往來而舒<lb/>
<pb n="KR4h0139_WYG_110-32a"/>
遲竹松堅瘦而鬱䓤逺而望之物象之平淡豐腴也其<lb/>
下必有石藴竒璞淵涵夜光不然隱士髙人之所棲止<lb/>
游從者邪忽兩崖之對峙摩萬仞之蒼穹舟人指而告<lb/>
予曰此漢嚴先生子陵之所從釣魚者也罷槳落帆淪<lb/>
湯注茗再拜三奠顧瞻千古之髙風昔西京之中微動<lb/>
新室之饕興封豕長蛇恣啖百姓百姓之怒盤天紏地<lb/>
無以抉其憤憤之胷偉白水之真人忽乗龍而馭雲傾<lb/>
天河而洗六合回炎厯以再新天下定矣槖矢櫜弓垂<lb/>
<pb n="KR4h0139_WYG_110-32b"/>
衣拱手晏然端居於九重思我良友未知何之披羊裘<lb/>
而釣於澤中者是耶非乎安車前道𤣥纁及門三聘而<lb/>
來握手道舊考文叔之心猶非天下之至仁也四五年<lb/>
間沐雨櫛風親冒矢石躬擐甲胄則亦貪夫黄屋之至<lb/>
尊樂夫天位之甚崇取神噐如此之力又安肯捐天下<lb/>
以與賢故其曰使真成帝尚不可得其視唐堯許由固<lb/>
知必不能同也下而三公之位加以大國之封與絳灌<lb/>
以並列則吾將乗桴而入海又安能俯伏跪起束縛以<lb/>
<pb n="KR4h0139_WYG_110-33a"/>
黼黻華蟲也人之生世如夢一覺枕膝且卧而文叔不<lb/>
曉聊加足於帝躬在天固以為客星矣下視世間亦聚<lb/>
塊積蘇爾時出光景不意驚動夫漢庭諸公也惟彼東<lb/>
南有江有湖有龜有魚放意煙波之外吾生蓋巳有餘<lb/>
矣風晨月夕竿線在手不避世以為髙不鍊形以為久<lb/>
優哉游哉深入鷗鷺之羣而得計魴鯉之藪也有磻溪<lb/>
之老人以垂白之衰容顧其鈎而莫釣特見夢於非熊<lb/>
使文王開丕顯之基並十人經濟之忠豈先生之好異<lb/>
<pb n="KR4h0139_WYG_110-33b"/>
蓋不能作偽於書章教民以相攻也嗟世路之愈迫悵<lb/>
弋人之慕鴻終結茅以為鄰日香火之是供清泉白石<lb/>
聞此言於樂天曉猿野鶴計不怨於周顒也<lb/>
　　釣臺賦　　　　　　　　　　<hi>宋</hi>滕　岑<lb/>
有磐其石屹雙峙兮石形如壇匪層累兮萬木森森衛<lb/>
其址兮其上圓廣平如砥兮髙摩雲霄下臨水兮仰者<lb/>
目眩登者悸兮問開此境伊誰始兮漢士光名莊其氏<lb/>
兮後易以嚴避國諱兮中原俶擾身轉徙兮愛此山川<lb/>
<pb n="KR4h0139_WYG_110-34a"/>
遂家此兮二石乃其所游止兮釣以寓意非垂餌兮維<lb/>
時炎運偶中否兮真人起握天子璽兮掃除六合清無<lb/>
滓兮搜巖剔壑求梓杞兮棟梁之負歸噐使兮先生實<lb/>
為天子友兮物色尋訪得之喜兮屈帝之尊與同寐兮<lb/>
庶幾吁俞肯共理兮翻然徑歸隱幽邃兮我則棄彼非<lb/>
彼棄兮嗟哉先生此何意兮自漢至今孰可企兮相彼<lb/>
影附權與勢兮蒲服奔趨比奴𨽻兮睢睢盱盱希唾涕<lb/>
兮䑛痔得車而不恥兮矧夫故人登寳位兮談笑可得<lb/>
<pb n="KR4h0139_WYG_110-34b"/>
富與貴兮澹如不聞亦不視兮與世相去幾萬里兮紛<lb/>
紛稱頌髙其節兮猶以光明舉日月兮妄庸議其處與<lb/>
出兮無異井蛙談溟渤兮先生二言在簡冊兮其言千<lb/>
載猶煒燁兮懐仁輔義天下説兮阿諛順㫖要領絶兮<lb/>
人佩此言比環玦兮始能無愧於臣列兮此而不知餘<lb/>
何説兮舟過臺下來弭楫兮身為聲利所羈紲兮欲持<lb/>
何顔見像設兮客星煌煌在天闕兮塵土胡為溷其潔<lb/>
兮汝自顙泚腸内熱兮<lb/>
<pb n="KR4h0139_WYG_110-35a"/>
　　釣臺賦　　　　　　　　　　<hi>宋</hi>徐夢莘<lb/>
釋扁舟之維纜兮爭婺女之長風循蘭皋之東駛兮先<lb/>
翥日之飛鴻忽重山之效勝兮得子陵之遺踪𦍑舍舟<lb/>
而徑造兮厯釣臺之穹崇昔岌嶪以對峙兮面馮夷之<lb/>
幽宫四無人之深邃兮白雲簇而晝封故先生之釣此<lb/>
兮睨鐘鼎於鍼鋒觀昔人之棲隱兮豈誠心於遯世排<lb/>
天門而無豐隆兮遂垂翅而逺逝茍左右為之梯級兮<lb/>
紆青綸而焚芰况故人之龍飛兮亟攀鱗而掉厲眷文<lb/>
<pb n="KR4h0139_WYG_110-35b"/>
叔之久要兮握赤符而御人託儀容以搜訪兮冀物色<lb/>
之可循幸羊裘之一來兮畧陛楯而情親雖紳笏不可<lb/>
以羈鞅兮亦振鷺之為賔何倏來而决髙兮堅素履而<lb/>
莫臣豈仁義不我與兮卒巻道以周身抑黼黻非所好<lb/>
兮寧擁蒲以自珍吁吾知先生之有道也始文叔之謹<lb/>
厚兮實姁姁而多愛擲一勝於乾坤兮芟羣雄以如芥<lb/>
視天下之莫我攖兮遂哆然而自泰彼馮敬通之賢且<lb/>
碩兮妄一𤯝之為外惟三公論道以宻勿兮束以吏能<lb/>
<pb n="KR4h0139_WYG_110-36a"/>
之煩碎阿符讖以自詭兮漸正道之蕪隘非先生矯厲<lb/>
於逕庭兮孰祛夫帝心之用大故以吾身為準兮渺浮<lb/>
雲之不留視秕糠於富貴兮若將凂而焉求視貧賤之<lb/>
驕人兮非勢利之所讐加予足於腹兮不少跽於昔游<lb/>
欲帝知先生之不屈兮則凡有德者不可媮儻凝量而<lb/>
不愠侮兮庶兼容於九州非先生之要漢兮實為漢之<lb/>
逺猷肆觀層臺璀璨何久豈金椎之益固由髙風之不<lb/>
朽厯漢唐之千年配不刋之岡阜彼章華與姑蘇非不<lb/>
<pb n="KR4h0139_WYG_110-36b"/>
髙而且厚曽歌舞之未終紛狐兔之交走雖物理之成<lb/>
壊端夫人之自取嗟予行之未巳冒名利之塵垢仰先<lb/>
生之清節覺予形之甚醜將洗耳於寒瀬酹叢祠之杯<lb/>
酒借先生之竹而坐先生之臺殆與之相為先後<lb/>
　　釣臺賦　　　　　　　　　　<hi>宋</hi>陳巖肖<lb/>
泛富春之極浦過桐君之所廬山環翠而繚繞溪㵼練<lb/>
以縈紆平林絶岸或斷而或屬朝霏夕靄乍歛而乍舒<lb/>
湍聲激煙峙之下嵐色貫雲岫之隅忽一峯之森然鬱<lb/>
<pb n="KR4h0139_WYG_110-37a"/>
蒼蒼而倚天粤嚴先生之舊隱聳巨石乎雲端踞此磯<lb/>
而坐釣抗斯志於當年髙風作塵不可幾及兮遺踪逸<lb/>
躅至今而獨傳方其披羊裘於澤中兮甘肥遯而自悔<lb/>
光武物色而聘之兮逮三反而始至吐危言以戒侯司<lb/>
空兮不改狂奴之故態傲萬乗而恃故人兮動星象而<lb/>
罔有愧竟拂衣而去之兮卒老於丘壑而不悔惟夘金<lb/>
之中否兮賢哲括囊而逺逝暨真人翔於白水兮爭幡<lb/>
然以赴功名之㑹何先生之逺引兮了無意於斯世豈<lb/>
<pb n="KR4h0139_WYG_110-37b"/>
時君之不可輔兮似立志之近隘稽往牒而知其心兮<lb/>
蓋有激於斯時嘗欲懲西都之弊兮遇巧臣之禮成虧<lb/>
課三公以吏事兮繩之法而示威輕轉易其守長兮聽<lb/>
謡言與單詞近臣或捶撲牽曳於其前兮蹈矯枉過正<lb/>
之非朱浮鍾意之屢以為言兮咸納忠而盡規宜先生<lb/>
逆料其必然兮抗髙節而豫警之遂律貪而立懦兮共<lb/>
扶漢祚而不遽衰也昔渭濵之釣璜兮釣功烈以輔興<lb/>
王之基闕里釣而不綱兮釣道德以垂萬世之師<graphic n="KR1499" url="https://raw.githubusercontent.com/kanripo/KR-Gaiji/master/images/KR1499.png" mimeType="image/png"/>水<lb/>
<pb n="KR4h0139_WYG_110-38a"/>
釣而持竿不顧兮釣髙尚以逺塵俗之羈今先生亦寓<lb/>
意於是兮釣氣概而挺然不可隳也遂倡東都之士輕<lb/>
外慕兮俱耿介以自持也則知聖賢所遇雖殊兮其特<lb/>
立以表世者舉非偶然而為也故此屹然之釣石兮千<lb/>
載聳觀瞻於桐江之湄也<lb/>
　　釣臺賦　　　　　　　　　　<hi>宋</hi>范　浚<lb/>
嵗辛丑予東歸兮凌濤江之渺瀰引帆席而朝發兮夕<lb/>
予次乎嚴君之祠惕仰髙其若存兮揆厥意而明之曰<lb/>
<pb n="KR4h0139_WYG_110-38b"/>
先生之遭世兮㑹炎正之中微慘餘分之孽虐兮方悖<lb/>
道而窮威率誅忠而任殘兮紛紛亦車之四馳蕩三綱<lb/>
其弛絶兮誰裂冠而去之宜先生之髙蹈兮靜游釣於<lb/>
淪漪值赤符之膺運兮矯白水之龍飛彼羣雄之疏附<lb/>
兮猶響臻而應期何故人之雅素兮翻固拒而牢辭惟<lb/>
先生之髙介兮氣干霄而上躋恥一毫之或挫兮若撻<lb/>
市之忸怩彼君房獨何人兮將使我自屈而詭隨荃不<lb/>
察予之口授兮顧狂奴之是譏視蒲車之來思兮類被<lb/>
<pb n="KR4h0139_WYG_110-39a"/>
毁而遭非謇儒仲之耿耿兮繄俗黨之貽訾伯兄願脩<lb/>
於初服兮幾偃蹇而見擠既䜛巧之孔多兮予又胡為<lb/>
乎邅迴寧超超以遐逝兮亦安能依世而突梯意先生<lb/>
之達識兮不降志其由兹吁嗟噐大時難容兮追巢躡<lb/>
由邈儷蹤兮水之渾渾山崇崇兮遺芳不泯名益隆兮<lb/>
何千萬年激頽風兮死者如可作惟先生之宗兮<lb/>
　　釣臺賦　　　　　　　　　　<hi>宋</hi>程　珌<lb/>
予與客泝富春之流入新安之區舍舟即山將遊乎嚴<lb/>
<pb n="KR4h0139_WYG_110-39b"/>
子陵之釣臺客曰詩詠考槃易嘉肥遯洗耳波長嚼薇<lb/>
味在或荷蕢而歌或濯纓以喟或彈北窗琴或負南疇<lb/>
耒或逃去無名或歸來適意或託以酒狂或隱以詩貞<lb/>
或膏肓泉石或生死絲綸今昔之士何啻千百輩卒與<lb/>
微塵斷梗以俱湮而子陵標榜獨到於今耶且吾與子<lb/>
㓜而學壯且行之萃野磻溪翻然來思而又烏取乎隱<lb/>
者之所為乎予笑不答客亦不言遂相與攀蘿側足登<lb/>
乎釣臺之巔拂蘚磴以危坐訪幽蹟以遐觀壁立巍峩<lb/>
<pb n="KR4h0139_WYG_110-40a"/>
之石下接魚龍之淵險萬折而忽平逼象緯於曽關其<lb/>
旁則重巒複嶂氣象紆環雲魂霧魄棲舍其間鳥啼晝<lb/>
靜泉落涓涓古藤曲蔓隂森夏寒怪木千章夭矯龍蟠<lb/>
幽壑嘘風空江浴蟾其下則萬頃寒濤回伏奔翔擾擾<lb/>
層波三軍騰裝川后怒靜素練拖江日薄沙晚風帆浪<lb/>
檣一徑接溪草緑汀長維時秋也快清風之颯至喜晴<lb/>
天之開碧瞰危崖而笑語起老蛟於淵蟄頓足望乎八<lb/>
荒使人飄飄然而氣逸於是解瓢酌酒晉酹於先生曰<lb/>
<pb n="KR4h0139_WYG_110-40b"/>
嘆哀平之不弔兮人人鬻漢以求官與天子有廬江之<lb/>
素兮乃老百年於釣竿山林鼎食各有意兮未易論古<lb/>
人於形骸之間既而與客醉卧於石舟人驚報潮來船<lb/>
發<lb/>
　　登釣臺賦　　　　　　　　　<hi>明</hi>王世貞<lb/>
已巳之秋季月稍魄余所偕邁者金華括蒼之伯指桐<lb/>
廬下建德芊眠衣雲嬋娟繡壁飛湍激流千丈縹碧澄<lb/>
渟皎鏡下數白石於時鴻濛就冥鷁首忽辨桂輪少虧<lb/>
<pb n="KR4h0139_WYG_110-41a"/>
　金波騰絢怳見一峯縹緲於空裔連岡浫洝而拱獻森<lb/>
　槮厭㥷巖阜回緬洪濤鼓兮木末流泉激兮石間中宫<lb/>
　叶商拊節迴環余所停憩二客解顔舟子指焉曰此故<lb/>
　嚴光先生灘也余乃野幘而楚服盤跚以前挹寒漿兮<lb/>
　靡椒薦素琴兮無絃追夫一介之賤微靈誠感而燭天<lb/>
　遂姓其州而貌其山者千五百年雲臺燼飇原陵蕪煙<lb/>
　富貴身盡聲華代遷孰與先生宇宙長鮮嗚呼吁嘻彼<lb/>
　夫赤真中晻紫閏未窮兵起東郡節殉二龔庶幾君臣<lb/>
<pb n="KR4h0139_WYG_110-41b"/>
　如日麗空妖新截蜃白水興龍藉匪先生君德疇隆土<lb/>
　行重倫丘賁驟穹萬嵗千秋穆如清風紲纓拲珪以匏<lb/>
　余躬再拜而退二客是從未既忽有歌聲起於蘆際夭<lb/>
　眇鏗厲林木盡沸其辭曰滄浪之清可以濯纓渭川釣<lb/>
　利桐江釣名役心成跡强性之情孰與吾漁無役無强<lb/>
　纖阿為鉤太虚為網冥志沕穆縱神滉朗余異而迫之<lb/>
　不見其處飄若一縷破東南霧而去<lb/>
御定厯代賦彚巻一百七<lb/>
</p>
<p>
</p>
  </div>
</body>
</text>
</TEI>
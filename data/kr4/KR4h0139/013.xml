<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0139_WYG_013-1a"/>
　欽定四庫全書<lb/>
御定歴代賦彚巻十<lb/>
　　嵗時<lb/>
　　　陽春賦　　　　　　　　　　<hi>晉</hi>傅　𤣥<lb/>
　虚心定乎昏中龍星正乎春辰嘉勾芒之統時宣太皞<lb/>
　之威神素氷解而泰液洽𤣥獺祭而鴈北征乾坤絪緼<lb/>
　冲氣穆清幽蟄蠢動萬物樂生依依楊栁翩翩浮萍桃<lb/>
　之夭夭灼灼其榮繁華燁而燿野煒芬葩而揚英鵲營<lb/>
<pb n="KR4h0139_WYG_013-1b"/>
　巢於髙樹燕銜泥於廣庭覩戴勝之止桑兮聆布榖之<lb/>
　晨鳴樂仁化之普宴兮異鷹隼之變形習習谷風洋洋<lb/>
　緑泉丹霞横景文虹竟天<lb/>
　　　春賦　　　　　　　　　　　<hi>周</hi>庾　信<lb/>
　宜春苑中春已歸披香殿裏作春衣新年鳥聲千種囀<lb/>
　二月楊花滿路飛河陽一縣併是花金谷從來滿園樹<lb/>
　一叢香草足礙人數尺游絲即横路開上林而競入擁<lb/>
　河橋而爭渡出麗華之金屋下飛燕之蘭宫釵朶多而<lb/>
<pb n="KR4h0139_WYG_013-2a"/>
訝重髻鬟髙而畏風眉將栁而爭緑面共桃而競紅影<lb/>
來池裏花落衫中苔始緑而藏魚麥纔青而覆雉吹簫<lb/>
弄玉之臺鳴佩凌波之水移戚里而家富入新豐而酒<lb/>
美石榴聊汎蒲桃醱醅芙蓉玉盌蓮子金杯新芽竹筍<lb/>
細核楊梅緑珠捧琴至文君送酒來玉管初調鳴絃暫<lb/>
撫陽春渌水之曲對鳯迴鸞之舞更炙笙簧還移箏柱<lb/>
月入歌扇花承節鼔協律都尉射雉中郎停車小苑連<lb/>
騎長楊金鞍始被柘弓新張拂塵看馬埓分朋入射堂<lb/>
<pb n="KR4h0139_WYG_013-2b"/>
馬是天池之龍種帶乃荆山之玉梁豔錦安天鹿新綾<lb/>
織鳯凰三日曲水向河津日晩河邉多解神樹下流杯<lb/>
客沙頭渡水人鏤薄窄衫袖穿珠帖領巾百丈山頭日<lb/>
欲斜三晡未醉莫還家池中水影懸勝鏡屋裏衣香不<lb/>
如花<lb/>
　　春賦　　　　　　　　　　　<hi>唐</hi>李　邕<lb/>
肈木徳以周仁啓春生而賦質二儀泰而廣運三正合<lb/>
而元吉和氣藹兮充㝢光風瀏兮被物豈因時而則舒<lb/>
<pb n="KR4h0139_WYG_013-3a"/>
亦樂道而奚恤我聖君大撫萬國肆覲羣后受天之禧<lb/>
嘉嵗之首文物粲於南宫兵戈森於北斗攬百辟以同<lb/>
心貢千春之遐壽於是明詔有司攄求時令邁惟一之<lb/>
徳究吹萬之性勦土木之庶功阜稼穡之勤政畋漁止<lb/>
殺狴牢復命至若固隂往閉蟄户未開蛇盤地蓄燕伏<lb/>
巖猜穴蟻斂翼氷魚鼔鰓蠢蠢宛委戢戢低徊遲擊䝉<lb/>
兮久矣耿獻嵗兮悠哉謂將死而没代俄作解而驚雷<lb/>
廓視聽於𤣥壤脫飛騖於焚萊瞰青陽以書物事白日<lb/>
<pb n="KR4h0139_WYG_013-3b"/>
而登臺觀乎旬時甫田宿昔曽薄驚洪鑄之神用偉元<lb/>
化之工作巻山河之變衰置天地之和樂律何谷而不<lb/>
暄光何容而不灼植也知歸動焉咸若爾乃楊迴曲沼<lb/>
李雜芳園條煙濃而曳地花錦縟而當軒玉顔景照羅<lb/>
袂風翻惋良人之諐信省賤妾而銜恩蝶栩栩兮夢感<lb/>
鳥嚶嚶兮思存戛瑶柱以絙瑟引金斚而浮樽俯侯軒<lb/>
而下泣貽韶物而何言借如老軍追虜遠使窮河宵驅<lb/>
鳥逝野次星羅氷皚皚而雪下風颯颯而霜過遲日一<lb/>
<pb n="KR4h0139_WYG_013-4a"/>
煦挾纊嘗多遣疇嵗之寒栗襲初節之妍和千巖為之<lb/>
動色萬壑為之流波將迴轡而秦望請舉手而豳歌則<lb/>
有第髙公族鼎貴侯家丹樓纒於御道畫閣聳於朝霞<lb/>
明珠買妾黄金擲鼃列行游衍直視驕奢跨浮雲之寶<lb/>
騎頓流水之香車漫平郊而藉草總上苑而觀花飛鞭<lb/>
蹴鞠旋舞琵琶麾戚里之途遠駐長安之日斜豈知夫<lb/>
東門在野北渭需沙散歸閒之邵父隱養正之姜牙趣<lb/>
下里之潦倒諠樂士之繁華茍炙背而垂釣但開田而<lb/>
<pb n="KR4h0139_WYG_013-4b"/>
種𤓰<lb/>
　　懷春賦　　　　　　　　　　<hi>晉</hi>湛方生<lb/>
夫榮彫之感人猶色象之在鏡事隨化而遷迴心無主<lb/>
而虚映盻秋林而情悲游春澤而心恧雖四時之平分<lb/>
何陽節之清淑日婉孌以舒和氣有仁而無肅雷發響<lb/>
於南山雨漸澤於四溟啓潛蟄於九泉收靈蛇於天庭<lb/>
修虹煥緑於東坰幽澗泮氷而流清鴻飄翮於歸風燕<lb/>
銜泥而來征鷙鳥感仁而革性鶗鴂乘化而變聲麥芃<lb/>
<pb n="KR4h0139_WYG_013-5a"/>
芃而含秀桑藹藹而敷榮華照灼以爛林葉婀娜以媚<lb/>
莖<lb/>
　　春可樂賦　　　　　　　　　<hi>晉</hi>夏侯湛<lb/>
春可樂兮樂東作之良時嘉新田之啓萊恱中疇之發<lb/>
菑桑冉冉以奮條麥遂遂以揚秀澤苗翳渚原卉耀阜<lb/>
春可樂兮樂崇陸之可娯登夷岡以迴眺超矯駕乎山<lb/>
隅綴雜華以為盖集繁蕤以飾裳散風衣之馥氣納戢<lb/>
懐之潛芳鶯交交以弄音翠翾翾以輕翔招君子以偕<lb/>
<pb n="KR4h0139_WYG_013-5b"/>
樂攜淑人以微行<lb/>
　　春游賦　　　　　　　　　　<hi>晉</hi>謝　萬<lb/>
青陽司候勾芒御辰陳條灌以摧枯初莖蔚其曜新羃<lb/>
豐葉而為幄靡翠草而成裀於是逺嘯良儔近命嘉賓<lb/>
奉羽觴而交獻羅絲竹以並陳詠新服之璀璨想舞雩<lb/>
之遺塵撫鳴琴而懐古登修臺而樂春爾乃碧巘増邃<lb/>
灌木結隂輕雲晻曖以幕岫和風清泠而啓衿<lb/>
　　春思賦<hi>有序</hi>　　　　　　　　<hi>唐</hi>王　勃<lb/>
<pb n="KR4h0139_WYG_013-6a"/>
咸亨二年余春秋二十有二旅寓巴蜀浮游嵗序殷憂<lb/>
明時坎壈聖代九隴縣令河東栁太易英達君子也僕<lb/>
從游焉髙談胸懐頗洩憤懣於時春也風光依然古人<lb/>
云風景未殊舉目有山河之異不其悲乎僕不才耿介<lb/>
之士也竊禀宇宙獨用之心受天地不平之氣雖弱植<lb/>
一介窮途千里未嘗下情於公侯屈色於流俗凛然以<lb/>
金石自匹猶不能忘情於春則知春之所及逺矣春之<lb/>
所感深矣此僕所以撫窮賤而惜光隂懐功名而悲嵗<lb/>
<pb n="KR4h0139_WYG_013-6b"/>
月也豈徒幽居狹路陌上桑間而已哉屈平有言目極<lb/>
千里傷春心因作春思賦庶幾乎以極春之所至析心<lb/>
之去就云爾<lb/>
若夫年臨九域韶光四極解宇宙之嚴氣起亭皋之春<lb/>
色况風景兮同序復江山之異國感大運之盈虚見長<lb/>
河之紆直蜀川風候隔秦川今年節物異常年霜前栁<lb/>
葉銜霜翠雪裏梅花犯雪妍霜前雪裏知春蚤看栁看<lb/>
梅覺春好思萬里之佳期憶三秦之逺道澹蕩春色悠<lb/>
<pb n="KR4h0139_WYG_013-7a"/>
揚懐抱野何樹而無花水何隄而無草於是僕本恨人<lb/>
平生自論懷書去洛抱劒辭秦惜良㑹之道邁厭他鄉<lb/>
之苦辛忽逢邉候改遥憶帝鄉春帝鄉迢遞闗河裏神<lb/>
皋欲暮風煙起黃山半入上林園𤣥灞斜分曲江水玉<lb/>
臺金闕紛相望千門萬户遥相似昭陽殿裏報春歸未<lb/>
央臺上看春暉水精却挂鴛鴦幔雲母斜開翡翠幃競<lb/>
道西園梅色淺爭知北闕栁隂稀歛態調歌扇迴身正<lb/>
舞衣銀蠶吐絲猶未暖金燕銜泥試學飛妾本幽閨學<lb/>
<pb n="KR4h0139_WYG_013-7b"/>
歌舞寧知漢代多巡撫前年齋祭謁甘泉今嵗笙簫祠<lb/>
后土桃花萬騎喧長薄蘭葉千旗照平浦見原野之秀<lb/>
芳憶山河之遂古長安路狹遶長安公子春來不厭看<lb/>
杏葉裝金轡蒲萄縷玉鞍聳盖臨平樂迴笳出上蘭上<lb/>
蘭經鄠杜揮鞭日將暮白馬新臨御溝道青牛近出章<lb/>
臺路章臺接建章垂栁復垂楊草開馳馬埓花滿鬭雞<lb/>
場南隣少婦多妖婉北里王孫駐行幰乍怪前春節候<lb/>
遲預道今年寒食晩傷紫陌之春度惜青樓之望逺紫<lb/>
<pb n="KR4h0139_WYG_013-8a"/>
陌青樓照月華珠帷黼帳七香車蛾眉畫來應幾様蟬<lb/>
鬢梳時半欲斜恨雕鞍之屆晩痛銀箭之更賒行行避<lb/>
葉步步看花自狂夫之蕩子成賤妾之倡家狂夫去去<lb/>
無窮巳賤妾春眠春未起自有蘭閨數十重安知榆塞<lb/>
三千里榆塞連延玉闗側雲間沈沈不可識蔥山隠隠<lb/>
金河北霧裏蒼蒼幾重色忽有驛騎出幽并傳道春衣<lb/>
萬里程龍沙春草遍瀚海春雪生疎勒井泉寒尚竭燕<lb/>
山烽火夜應明語道河源路逺逺誰知夫壻苦行行君<lb/>
<pb n="KR4h0139_WYG_013-8b"/>
於塞外多霜露為想春園起煙霧游絲生罥合歡枝落<lb/>
花自遶相思樹春望年年絶幽閨離緒切春色朝朝麗<lb/>
邉庭羽書至都䕶新封萬里侯將軍稍定三邉地長斾<lb/>
猶銜埽雲色寶刀尚擁干星氣昨夜祁連驛使還征夫<lb/>
猶住鴈門闗君度山川成白首應知嵗序歇紅顔紅顔<lb/>
一别同胡越夫壻連征恨城闕羌笛唯横隴路風戎衣<lb/>
直照闗山月春色徒盈望春悲殊未歇復聞天子幸闗<lb/>
東馳道煙塵萬里紅析羽揺初日繁笳思曉風後騎猶<lb/>
<pb n="KR4h0139_WYG_013-9a"/>
分長樂館前旌巳映洛陽宫洛陽宫城紛合沓離房别<lb/>
殿花初匝河陽别舎抵長河丹輪紺幰相經過戚里繁<lb/>
珠翠中閨盛綺羅鳯移金谷舞鶯引石城歌向夕天津<lb/>
洛橋暮爭驅紫燕黄牛度閒居伊水國舊宅邙山路武<lb/>
子新布金錢埓季倫欲償珊瑚樹復有西墉春務寡更<lb/>
值南津春望冩入金市而乗羊出銅街而試馬葉抱露<lb/>
而爭密花牽風而亂下錦障縈山羅幃照野司空令尹<lb/>
之博物二陸三張之文雅新年柏葉之樽上巳蘭英之<lb/>
<pb n="KR4h0139_WYG_013-9b"/>
斚春來併是春何啻兩違秦忽逢江外客復憶江南春<lb/>
羅衣乗北渚錦袖出東鄰江邉小婦無形迹特怨狂夫<lb/>
事行役鳯凰山上花無數鸚鵡洲中草如積春江澹容<lb/>
與春期無處所春水春魚樂春汀春鴈舉君道玉門闗<lb/>
何如金陵渚為問逐春人年光幾處新何年春不至何<lb/>
地不宜春亦有當春逢逺客亦有當春别故人風物雖<lb/>
同候悲歡各異倫歸去來春山恣閒放蕙畹蘭皋行可<lb/>
望何為悠悠坐惆悵比來作客住臨卭春風春日自相<lb/>
<pb n="KR4h0139_WYG_013-10a"/>
逢石鏡巖前花屢密玉輪江上葉頻濃髙平灞岸三千<lb/>
里少道梁山一萬重自有春花煎别思無勞春鏡照愁<lb/>
容盛年眇眇辭鄉國長路遥遥不可極形隨朗月驟東<lb/>
西思逐浮雲幾南北春蝶參差命儔侣春鶯緜蠻思羽<lb/>
翼余復何為此方春長歎息㑹當一舉絶風塵翠盖朱<lb/>
軒臨上春朝昇玉署調天紀夕憩金閨奉帝綸長卿未<lb/>
達終希達曲逆長貧豈剰貧年年送春應未盡一旦逢<lb/>
春自有人<lb/>
<pb n="KR4h0139_WYG_013-10b"/>
　　愁陽春賦　　　　　　　　　<hi>唐</hi>李　白<lb/>
東風歸來見碧草而知春蕩漾惚恍何垂楊旖旎之愁<lb/>
人天光清而妍和海氣緑而芳新綵翠兮阡眠雲飄飄<lb/>
而相鮮演漾兮夤縁窺青苔之生泉縹緲兮翩緜見游<lb/>
絲之縈煙魂與此兮俱斷醉風光兮悽然若乃隴水秦<lb/>
聲江猿巴吟明妃玉塞楚客楓林試登髙而望逺痛切<lb/>
骨而傷心春心蕩兮如波春愁亂兮如雪兼萬情之悲<lb/>
歡兹一感於芳節若有一人兮湘水濱隔雲霓而見無<lb/>
<pb n="KR4h0139_WYG_013-11a"/>
因灑别淚於尺波寄東流於情親若使春光可攬而不<lb/>
滅兮吾欲贈天涯之佳人<lb/>
　　惜餘春賦　　　　　　　　　<hi>唐</hi>李　白<lb/>
天之何為令北斗而知春兮迴指於東方水蕩漾兮碧<lb/>
色蘭葳蕤兮紅芳試登髙而望逺極雲海之微茫魂一<lb/>
去兮欲斷淚流頰兮成行吟清風兮詠滄浪懐洞庭兮<lb/>
悲瀟湘何余心之縹緲兮與春風而飄揚思飄揚兮無<lb/>
限念佳期兮莫展平原萋兮綺色愛芳草兮如翦惜餘<lb/>
<pb n="KR4h0139_WYG_013-11b"/>
春之將闌每為恨兮不淺漢之曲兮江之潭把瑶草兮<lb/>
思何堪想游女於峴北愁帝子於湘南恨無極兮心氤<lb/>
氲目眇眇兮憂紛紛披衛情於淇水結楚夢於陽雲春<lb/>
每歸兮花開花已䦨兮春改歎長河之流春送馳波於<lb/>
東海春不留兮時已失老衰颯兮情逾疾恨不得挂長<lb/>
繩於青天繫此西飛之白日若有人兮情相親去南越<lb/>
兮往西秦見游絲之横路網春暉以留人沈吟兮哀歌<lb/>
躑躅兮傷别送行子之將逺看征鴻之稍滅醉愁心於<lb/>
<pb n="KR4h0139_WYG_013-12a"/>
垂楊隨柔條以糾結望夫君兮咨嗟橫涕淚兮怨春華<lb/>
遥寄影於明月昔送君於天涯<lb/>
　　春愁賦　　　　　　　　　　<hi>唐</hi>司空圗<lb/>
芳灩灩兮翠緜緜泥晨霞兮泊晩煙鬱情條以凝睇裊<lb/>
愁緒以傷年羣企胥恱幽棲自憐勝事而何人忘返賞<lb/>
心而與我相捐當其玉律驚春香風拂曙晴陽小苑之<lb/>
道紺靄青門之樹繡轂相追金羈並騖攜豔冶以爭出<lb/>
指狹邪而共趣貪壯嵗之娯游惜繁華之易度豈知低<lb/>
<pb n="KR4h0139_WYG_013-12b"/>
摧上國寂寞良辰林幽鶯弔院古苔新暗想歌鐘之㑹<lb/>
出隨車馬之塵落日歸臥懸琴歎頻孤枕役故園之夢<lb/>
一宵驚白首之人江楓暮兮江水渌蕩羈魂兮勞逺目<lb/>
倚蘭棹兮雨霏霏歴蘋洲兮衣馥馥千古兮此時此地<lb/>
愍輸忠而見逐邉鴻下兮邉草生擁玉帳兮滯龍城折<lb/>
栁厭河梁之贈落梅傳戍笛之聲萬里兮此時此日歎<lb/>
積雪之徒征莫不慘澹傷神迴環縈慮念郢闕以迴首<lb/>
憶帝鄉之歸路雖陽和之暗攻自眇黙而誰訴於是情<lb/>
<pb n="KR4h0139_WYG_013-13a"/>
馳天末黛斂閨中徘徊暖榭從靡芳叢燕泥滴滴而簷<lb/>
壊蛛網迷迷而帳空憐笙罷興挑錦停功怨韶光之虚<lb/>
擲與長夜而還同若斯者固紛爾多狀浩然莫窮彼人<lb/>
情之貿遷繫植物之榮悴何深衷之委鬱謝圜煦於天<lb/>
地縈心夜焚凝魄朝醉同垢衣之莫澣豈萱枝之可慰<lb/>
願昭暢於春臺雪胷襟之滯義<lb/>
　　感春賦　　　　　　　　　　<hi>宋</hi>朱　子<lb/>
觸世途之幽險兮攬余轡其安之慨埋輪而縶馬兮指<lb/>
<pb n="KR4h0139_WYG_013-13b"/>
故山以為期仰皇鑒之昭明兮眷余衷其猶未替抑重<lb/>
㢲於既申兮狥耕野之初志自余之既還歸兮畢藏英<lb/>
而發春潛林廬以靜處兮闃蓬户其無人披塵編以三<lb/>
復兮悟往哲之明訓嗒掩巻以忘言兮納遐情於方寸<lb/>
朝吾屣履而歌商兮夕又賡之以清琴夫何千載之遥<lb/>
遥兮乃獨有㑹於余心忽嚶鳴其恱豫兮仰庭柯之蔥<lb/>
蒨悼芳月之既徂兮思美人而不見彼美人之修嫭兮<lb/>
超獨處乎明光結丹霞以為綬兮佩明月而為璫悵佳<lb/>
<pb n="KR4h0139_WYG_013-14a"/>
晨之不可再兮懐徳音之不可忘樂吾之樂兮誠不可<lb/>
以終極憂子之憂兮孰知吾心之永傷<lb/>
　　晩春賦　　　　　　　　　　梁簡文帝<lb/>
待餘春於北閣藉髙燕於南陂水篩空而照底風入樹<lb/>
而香枝嗟時序之迴斡歎物候之推移望初篁之傍嶺<lb/>
愛新荷之發池石憑波而倒植林隠日而横垂見游魚<lb/>
之戲藻聽驚鳥之鳴雌樹臨流而影動巖薄暮而雲披<lb/>
既浪擊而沙游亦苔生而徑危<lb/>
<pb n="KR4h0139_WYG_013-14b"/>
　　初春賦　　　　　　　　　　<hi>明</hi>陳經邦<lb/>
夫何四序之平運兮吾獨感此初春伊幽朔之𤣥冬兮<lb/>
寒凛凛其切人羌寂寥而憭慄兮嗟旅恨之難陳幸隂<lb/>
陽之改序兮日月忽其移辰燦招揺之宵光兮杓已轉<lb/>
而指寅勾芒一以攬轡兮柄遂謝夫𤣥𠖇欣陽春之歸<lb/>
來兮嘉萬象之重新條風吹柯以發萌兮蔚震氣之東<lb/>
升鏗淙淙以戛玉兮河乍泮而流聲蟄應候以啓坏兮<lb/>
潛鱗上而負氷鴻飄飄於紫塞兮紛呼侣而歸征眺平<lb/>
<pb n="KR4h0139_WYG_013-15a"/>
原之宿莽兮驚野雉之羣鳴况乃朗鮮之淑景兮尤先<lb/>
麗乎神京試瞻上林與禁籞兮巳蔥蒨其含榮雲霏霏<lb/>
而去殿兮雪渙渙而融城水鏡開兮泰液盈波滉瀁兮<lb/>
春光生橫蒼龍兮兀翠屏寒煙盡兮青山明隄欲舒兮<lb/>
楊栁洲欲變兮芷蘋惟物華之如此兮爰一豫夫皇情<lb/>
當兹春之始至兮帥百辟以郊迎驂青虯之蜿蜒兮騁<lb/>
翠駕之軯䡩前蜚亷以啓塗兮後豐隆使奔扈穆東皇<lb/>
之下臨兮儼女夷之並御芳菲菲其襲人兮氣喣喣其<lb/>
<pb n="KR4h0139_WYG_013-15b"/>
四布袨服集而填闉兮觀聲喧以載路方鑾和之旋軫<lb/>
兮太史又告之以協風訝土脈之憤發兮占農祥之正<lb/>
中召陽官以戒事兮饗鬯醴於齋宫迺析上帝兮迺祀<lb/>
先農黛耜躬推兮軒冕胥從又且開明堂之青陽兮政<lb/>
有仁而無肅始乗令以布和兮亦采風而考俗温詔務<lb/>
以寛大兮求幽枉之畢矚有此渥澤與湛恩兮覺春暉<lb/>
之倍淑余既眷良辰以娯志兮聊逍遥而容與馳余駕<lb/>
於蘭皋兮弭余節於杜渚覽草木羣生有以自樂兮忘<lb/>
<pb n="KR4h0139_WYG_013-16a"/>
浮蹤之在旅搴薜荔兮山之阿采茝蘅兮江之湄紉衆<lb/>
芳兮自佩及此日兮遲遲折瑶華兮盈握將誰遺兮所<lb/>
思靉浮雲兮千里姑獨酌兮金巵驚遺凉之猶起兮遲<lb/>
隂谷之迴姿欲歌陽春以召暖兮恐調迥而和希悵林<lb/>
紅之未燦兮余將訊東皇與女夷願氤氲之益洽兮普<lb/>
韶景於無私盈宇内皆春臺兮試樂觀萬物之熙熙<lb/>
　　蚤春賦<hi>有序</hi>　　　　　　　　<hi>明</hi>倪　謙<lb/>
孟春者四時開闢之端生育之首天地交泰萬物亨通<lb/>
<pb n="KR4h0139_WYG_013-16b"/>
古先哲后政令之所行罔不因時之宜故於是月下寛<lb/>
大之書行慶賜之典所以體好生之盛徳也肆惟皇上<lb/>
臨御之四年為景泰癸酉時維初陽盛徳在木皇上既<lb/>
於元旦受萬方之朝賀華夷畢集拜舞稱慶固巳合人<lb/>
心之歡戴矣復於辛日祀上帝於南郊風塵屏息瑞日<lb/>
晴麗又有以致天心之昭格焉迺者滌垢掩瑕行慶施<lb/>
惠裁成輔相參贊兩間四海臣民咸遂生育其法天體<lb/>
徳之心與古先哲后實同一揆是以和氣薫蒸充塞宇<lb/>
<pb n="KR4h0139_WYG_013-17a"/>
宙條風應候惠日暄妍庶草蕃廡物無疵癘鳥獸魚鼈<lb/>
罔不咸若則自天降康豐年穰穰從可卜矣臣猥以菲<lb/>
材職司文翰伏覩盛美不勝忻忭謹拜手稽首而獻賦<lb/>
曰<lb/>
繄日臨於營室兮開六合之朗晴呈山川之秀麗兮發<lb/>
草木之光榮散瑞靄之氤氲兮布和氣之澹蕩表盛世<lb/>
之休徴兮信豐年之氣象惟斯時為何時兮屬勾芒之<lb/>
御辰斡一元之氣機兮囘八荒之蚤春睠龍精之戒旦<lb/>
<pb n="KR4h0139_WYG_013-17b"/>
兮正青陽之司候攝提指乎孟陬兮玉律中乎太蔟既<lb/>
配仁於四徳兮復屬木於五行乾坤坱圠以無垠兮動<lb/>
植樂育於生成漏暖信於梅枝兮見天心之來復窺韶<lb/>
光於栁眼兮驗百卉之囘緑劃殘澌之已泮兮増太液<lb/>
之清波翛積雪之盡融兮鬱瓊島之嵯峨鴈嗷嗷以思<lb/>
歸兮羌呼羣於水曲鳥嚶嚶以將鳴兮欲遷喬於幽谷<lb/>
蟄蟲闖其啓户兮紛蠕動而翾飛潛鱗躍以上氷兮競<lb/>
鼔鬛而揚鬐探上林之桃杏兮含無窮之芳意况御苑<lb/>
<pb n="KR4h0139_WYG_013-18a"/>
之蜂蝶兮亦聯翩其游戲感萬物之暢達兮乗淑氣以<lb/>
陶鎔想春光之九十兮塞宇宙之冲融仰聖皇之御極<lb/>
兮邁唐虞之盛徳亶體元而居正兮茂對時而育物開<lb/>
明堂以布政兮居青陽之左个乗鸞輅而駕蒼龍兮慶<lb/>
賜行而𢎞播躬郊壇之祀事兮格精誠於昊蒼修祖廟<lb/>
之肆享兮通肸蠁於先皇為萬民而祈穀兮曰農事之<lb/>
當布懸象魏於觀闕兮謹昭宣乎憲度施政教以順序<lb/>
兮渙號令以維新運堪輿之妙用兮法造化之深仁恩<lb/>
<pb n="KR4h0139_WYG_013-18b"/>
波溢於海㝢兮祥光被乎四表惠溥及於鰥惸兮澤旁<lb/>
覃於胎夭在日月之所照兮及舟車之所通具顱圓而<lb/>
趾方兮孰不涵煦於覆幬之中顧微臣之膚陋兮徒竊<lb/>
禄而無補聖徳奚以名言兮惟頌歌而蹈舞歌曰震宫<lb/>
初動時孟陽兮木徳惟仁萬彚昌兮惟聖天子開明堂<lb/>
兮流慶施惠法天常兮玉燭和調日舒長兮世躋春臺<lb/>
俗醇厖兮河海清宴邁虞唐兮四夷賓服來享王兮小<lb/>
臣作頌肆揄揚兮伏願聖壽億載無疆兮<lb/>
<pb n="KR4h0139_WYG_013-19a"/>
　　春色賦<hi>以暖日和風春之色也為韻</hi>　　　　<hi>宋</hi>田　錫<lb/>
芳景晴空春曦暖融霽花天之一雨泠蕙徑之來風宫<lb/>
闕參差晻靄朝煙之上山川明潤森羅遲日之中總而<lb/>
賦之春之色也化工運丹青之筆真宰以天地為冶仙<lb/>
家乍至桃花映武陵之谿南國未歸楊栁繞瀟湘之野<lb/>
始言乎太簇之辰書曰王春北闕引青旂之仗東郊馳<lb/>
蒼輅之輪和氣倐來襲冕旒而盡恱朝陽既出麗藻火<lb/>
以交新邇後革隂遷陽更寒易暖暖襲物兮舒釋陽為<lb/>
<pb n="KR4h0139_WYG_013-19b"/>
光兮布滿明霞澹靄初發色於樓臺清奏雅歌始均和<lb/>
於律管言其狀也則明婉而融怡狀其體也則暄妍而<lb/>
赩曦宫漏晝永天光日遲散棃花兮似雪垂栁綫兮如<lb/>
絲古渡輕波望孤舟之去矣平蕪落日惜晴山之逺而<lb/>
大都芳景之妍物華非一美梁王之苑囿閱漢家之宫<lb/>
室珠閣縻雲金莖爍日竒樹綺錯幽禽錦質盈空兮嘉<lb/>
氣曉浮映水兮晴雲晩密丹帷翠屋因藉草以絣羅寶<lb/>
馬鈿車遇看花以闐溢景麗何多情怡若何藻錦兮神<lb/>
<pb n="KR4h0139_WYG_013-20a"/>
化之巧融明兮時氣之和美其近焉謂彚花而澹栁賦<lb/>
其逺者憐被山而帶河稱含筆以閒吟生於豔意宜倚<lb/>
樓之逺望流入横波唯有多士逢時觀光上國金牓中<lb/>
太常之第玉階謝帝皇之徳栁陌杏園花驄寶勒雪袍<lb/>
綴行桂枝新得觀者如堵有以見滿身春色<lb/>
　　江南春賦　　　　　　　　　<hi>唐</hi>王　棨<lb/>
麗日遲遲江南春兮春已歸分中元之節候為下國之<lb/>
芳菲煙羃歴以堪悲六朝故地景蔥蘢而正媚二月晴<lb/>
<pb n="KR4h0139_WYG_013-20b"/>
暉誰謂建業氣偏勾呉地僻年來而和煦先遍寒少而<lb/>
萌茅易拆誠知青律吹南北以無殊爭奈洪流亘東西<lb/>
而是隔當使蘭澤先暖蘋洲蚤晴薄霧輕籠於鍾阜和<lb/>
風微扇於臺城有地皆秀無枝不榮逺客堪迷朱雀之<lb/>
航頭栁色離人莫聽烏衣之巷裏鶯聲於時衡嶽鴈過<lb/>
呉宫燕至髙低兮梅嶺殘白邐迤兮楓林列翠幾多嫰<lb/>
緑猶開玉樹之庭無限飄紅競落金蓮之地别有鷗嶼<lb/>
殘照漁家晩煙潮浪渡口蘆筍沙邉野葳蕤而繡合山<lb/>
<pb n="KR4h0139_WYG_013-21a"/>
明媚以屏連蝶影爭飛昔日呉娃之徑楊花亂撲當年<lb/>
桃葉之船物盛一隅芳連千里鬬暄妍於兩岸恨風霜<lb/>
於積水幕幕而雲低茂苑謝客吟多萋萋而草夾秦淮<lb/>
王孫思起或有惜嘉節縱良游蘭橈錦纜以盈水舞袖<lb/>
歌聲而滿樓誰見其曉色東皋處處農人之苦夕陽南<lb/>
陌家家蠶婦之愁悲夫豔逸無窮歡娯有極齊東昏醉<lb/>
之而失位陳後主迷之而喪國今日并為天下春無江<lb/>
南兮江北<lb/>
<pb n="KR4h0139_WYG_013-21b"/>
　　立春出土牛賦<hi>以平秩東作敬授人時為韻</hi>　<hi>唐</hi>常惟堅<lb/>
月周於紀水次於行其候凛冽其氣清英倐嵗隂之將<lb/>
盡復陽春之載萌知北陸之寒光向歛喜東郊之暖氣<lb/>
先迎是以候鴈思朔潛鱗或驚裂金火以取諸助氣策<lb/>
土牛以示乃發生在弦望而宜蚤當晦朔而得平我皇<lb/>
於焉以設教賢相由是以持衡請循其本也太史告時<lb/>
有司選吉冬官蕆事牛人乃出將協地紀克符天秩約<lb/>
嵗時之儉泰示農耕之遲疾惟穀是登惟人是恤察前<lb/>
<pb n="KR4h0139_WYG_013-22a"/>
後之凖祈倉廪之實故知丑以牛為用牛以土為質合<lb/>
隂陽之妙㫖齊冬夏之秘術豈比夫作享昊天為牲繭<lb/>
栗而已哉於是時既斯得令無不通候農祥而取正引<lb/>
丁壯而就功我疆我理自西自東以兹政行而化洽宜<lb/>
其人和而年豐徒觀乎彼蟄將啓斯牛是作正我耒耜<lb/>
務我耕鑿首巍巍以山聳角戢戢而林錯制以紅縻飾<lb/>
以丹雘出北陸以送寒佇西成而取穫野人知五畆可<lb/>
樹游子懷二頃負郭國之有令罔敢不敬一人布和萬<lb/>
<pb n="KR4h0139_WYG_013-22b"/>
邦咸慶恩深草木澤浸翔泳考來今之規矩立振古之<lb/>
龜鏡自得上行下效紛紛輝映然後鼎取新革去舊惟<lb/>
利是持惟時是授自可家給而人足無乃兵強而國富<lb/>
曽孫之稼克稔唐叔之禾乃秀不忤於物有利於人稽<lb/>
乎天文上列於乾象究諸地志下協於坤珍不獨山川<lb/>
其舍曷云九十其犉夫如是物各遂其性農不奪其時<lb/>
仰崇丘之翼翼登春臺而煕熙相陳力而久矣願負重<lb/>
而來斯永懷種徳冀念兹而在兹<lb/>
<pb n="KR4h0139_WYG_013-23a"/>
　　土牛賦<hi>以示農耕之蚤晩為韻</hi>　　　　　<hi>唐</hi>陳仲師<lb/>
服牛是比合土成美將十鈞之重斯得而一撮之多有<lb/>
以雖欲勿用泥蟠之質初分誰謂爾無塊立之形酷似<lb/>
是月也採吕氏時令徴圬人巧指始辨塗附寧分脈起<lb/>
誠安媿乎角立復何勞於肉視然後遵土訓啓人時戒<lb/>
曉而出迎春是資於以審先後之節有以占疾徐之期<lb/>
仰白榆之文慙其晥彼叶蔥犗之色則而象之能首出<lb/>
於泥滓豈羣分於毫釐彼芻狗之列飾文繡以求媚泥<lb/>
<pb n="KR4h0139_WYG_013-23b"/>
龍之興因舞雩而取類曷若標國典配田器比物以作<lb/>
則順時以相示同乎非馬契莊叟之至言偶彼真龍殊<lb/>
葉公之繪事質美埏埴巧逾覆簣那虞食角之患寧假<lb/>
熒蹄之異俾游刃者訝全之於目運斤者喜墁之在鼻<lb/>
且耒耜斯呈我則正春扈於農耕干戈既偃我則歸郊<lb/>
馬於嵗晩將物候自然諒人情何逺必也擥紅縻親紺<lb/>
幰覩似是之足尚謂來思使畜疑之人猶將屢飯由是<lb/>
出五種命三農乃修故事於彼窮冬闢我疆則厥壤爰<lb/>
<pb n="KR4h0139_WYG_013-24a"/>
度考爾牧則其犉有宗今也物被殊私形分大造載之<lb/>
以厚地之徳奉之以先天之道時將敬授在三推播植<lb/>
之前物或肇牽察庶物生成之蚤其用則大其儀可考<lb/>
故曰如土委地者豈必以載牛為寶<lb/>
　　土牛賦<hi>以四聲為韻</hi>　　　　　　　<hi>唐</hi>闕　名<lb/>
維土作稼維牛配坤將厎法於田賦故侔形於國門其<lb/>
聽也非喘其視也非奔協東風之表慶俾南畆之司存<lb/>
戒期於彼發令於此知出者之在衢見觀者之如市三<lb/>
<pb n="KR4h0139_WYG_013-24b"/>
之日可以于耜四之日可以舉趾稽小大之聿修標逺<lb/>
近而稱美為徳不殊建功能大思負軛之無虧豈蹊田<lb/>
之有害曽是獨立農人咸集非芻茭之是仰豈鞭䇿之<lb/>
云及騂而且角異魯國之山川花以為蹄同漢朝之井<lb/>
邑若乃擇元辰司上春塗泥萃丹□陳牛從繩兮則正<lb/>
人從物兮惟新既牽之而不復亦繫之而克馴其儀可<lb/>
采其跡難改奚中立而不倚若將行而有待假使越俗<lb/>
多方武侯專思或封泥作雨或刻木成器五穀以之惟<lb/>
<pb n="KR4h0139_WYG_013-25a"/>
豐三軍以之不匱徒見機而有作匪應節而攸利豈如<lb/>
我以牛為名以土為質示菑畬之蚤晩驗播植之舒疾<lb/>
在天成象望北陸而分區在地成形近東郊而候律百<lb/>
王傳而靡替九扈司而弗失等農祥於程度祈帝籍之<lb/>
充實<lb/>
　　土牛賦　　　　　　　　　　<hi>唐</hi>闕　名<lb/>
土牛所置惟民是利將立表以勸農勝陶冶而為器相<lb/>
牽之狀或垂象而在天觀出之期諒成形而在地所以<lb/>
<pb n="KR4h0139_WYG_013-25b"/>
無芻豢之損殊死生之類實大塊之所資豈一撮之所<lb/>
致故乃用為恒典蕆其成事執農政之後先固䇿人以<lb/>
相示觀夫出康莊之際當立春之期既合土而成象矣<lb/>
還服箱而似之誠鞭䇿而無用信耒耜之是持異彼土<lb/>
龍每因旱而方致同夫芻狗表至仁而無私若非農為<lb/>
國本曷能敬授人時原其事始誠則有以圗白巫以侔<lb/>
形每蔥犗而在視寧同日夕與羣羊而下來諒在月窮<lb/>
惟御人之所指是以先春斯舉農正是供察之者覺順<lb/>
<pb n="KR4h0139_WYG_013-26a"/>
時而行令觀之者知有事於上農既惟人而是瞻豈與<lb/>
驥而同皁足以符務農之政足以叶勸人之道立之於<lb/>
後訝春事之尚遲御之於前悟農功之在蚤令出惟行<lb/>
百姓昭明既有象而垂則表得時而親畊立以示農豈<lb/>
憂燧尾之禍莫由而飯奚聞扣角之聲事有開而必先<lb/>
義任重而致逺既遵之而為蚤方驗之而知晩非同金<lb/>
鎖入寒渚而無蹤有異紺轅行藉田而方墾夫然則土<lb/>
牛之出也可以為農政之本<lb/>
<pb n="KR4h0139_WYG_013-26b"/>
　　土牛賦<hi>以春祀牛設農作無忒為韻</hi>　　　　<hi>宋</hi>文彦博<lb/>
國家以上遵古典下示蒸民出土牛而應候俾農事以<lb/>
知春塊然不羣自取授時之制卓爾可象殊無引重之<lb/>
因原夫欲示農時爰陳春祀命圬人以備物俾司存而<lb/>
謀始遂合土以為牛非任重而服軌有典有則成形而<lb/>
既取坤為不欹不傾尚象而爰因脈起徒觀夫寂然不<lb/>
動莫與之儔雖顯逸風之狀實非喘月之流在泥蟠而<lb/>
著美豈肉視以包羞俯以觀之異伯陽之芻狗逼而察<lb/>
<pb n="KR4h0139_WYG_013-27a"/>
也殊葛亮之木牛於是當解凍之嘉辰乃立春之令節<lb/>
覩其儀之攸序見斯牛之遂設禮無違者俾三務之罔<lb/>
愆人必知之得四時之有别美哉土者五行之本牛者<lb/>
六畜之宗何瑩蹄之成象假聚壤以為容爰殊木偶匪<lb/>
類泥龍用還非於薦廟義實本於勸農庖刃如投破塊<lb/>
之虞是切寗歌或叩擊壤之名可從五色爰資一毛靡<lb/>
落其用也待時而動其制也因人而作規模乍設想覆<lb/>
簣以無虧丹雘俄施諒衣繒而有若是何觀形象以雖<lb/>
<pb n="KR4h0139_WYG_013-27b"/>
著考動靜而則無耕耘自我以無爽先後因兹而不逾<lb/>
候日土圭信方斯而異類翔風石燕實並此以殊途盛<lb/>
矣哉標祀典而聿修稽舊章而罔忒觀其形雖類於角<lb/>
立賾其本爰符於土徳所以示諸溥率之民俾常勤於<lb/>
力穡者也<lb/>
　　元日觀上公獻壽賦<hi>以題為韻</hi>　　　<hi>唐</hi>王　起<lb/>
嵗移木徳春變銅渾觀上公之獻壽表南面之居尊贊<lb/>
以至誠俾天長而地久陳乎盛禮亦星列而雷奔所以<lb/>
<pb n="KR4h0139_WYG_013-28a"/>
上増景物所以下答湛恩豈徒閱夫濟濟而炫彼元元<lb/>
時也百辟無譁九賓有秩玉帛林㑹簪裾櫛比聲明叶<lb/>
於載陽天文宜於初吉於是紫殿晝皇輿出仰之如天<lb/>
就之如日獻大君之壽善頌善禱覿元老之儀匪徐匪<lb/>
疾皤皤元老首出朝端仰紫宸而展敬囘黄閣而即安<lb/>
振冠劒之翼翼曳環珮之珊珊既進退而有度亦容止<lb/>
而可觀將奉一人之慶而為萬國之歡逺映珠旒旁臨<lb/>
霜仗赫赫在下明明在上奉觴而進持盈有俯僂之容<lb/>
<pb n="KR4h0139_WYG_013-28b"/>
祝壽而旋慶賜被鴻恩之暢應千年而莫厚宅百揆而<lb/>
誰讓祥光郁靄佳氣蔥蘢時剡剡以趨履每兢兢而鞠<lb/>
躬拱北辰之尊不異乎台居列宿獻南山之壽更聞其<lb/>
嶽視三公既而天顔迴眷竟酒畢獻乾坤永固上下無<lb/>
怨禮循牆而巳退福如茨而咸勸則山呼萬嵗徒稱漢<lb/>
日之祥天錫九齡詎比周年之願諒羲軒之道隆實伊<lb/>
容之徳建宜乎景禄克受賡歌不朽如岡如陵可大可<lb/>
久亦何待華封之祝然後増堯之壽<lb/>
<pb n="KR4h0139_WYG_013-29a"/>
　　元旦觀上公獻壽賦<hi>以題為韻</hi>　　　<hi>唐</hi>闕　名<lb/>
惟皇御厯也播一徳之景光統三正之令日端大裘於<lb/>
正位酌中靈於休吉元老伏稱於丹墀大夫建祚於聖<lb/>
術致君壽日比華封而祝堯獻酒福庭與鈞天而合律<lb/>
於時銅龍啓曙文物斯崇六英鏗鏗而迭奏萬國鏘鏘<lb/>
而㑹同上方端玉珽儼宸衷布發生之明命暢大化於<lb/>
𤣥功欲以宣景福於遐邇同介祉於君公壽獻南山率<lb/>
土願歌於周雅位登北極惟仁亦播乎薫風既而舞蹈<lb/>
<pb n="KR4h0139_WYG_013-29b"/>
於丹禁之前再拜奉陶唐之酒趨雲陛以陳詞向爐煙<lb/>
而稽首升降濟濟將宣納祐之晨俯仰愔愔大啓如天<lb/>
之壽進退有則威儀可觀頌百靈於更始贊萬祀於履<lb/>
端傳喜氣而六平以正布春令而五教在寛故知我道<lb/>
化無疆徳風吹萬皇猷大啓青陽始建千秋御厯既同<lb/>
傅氏之詞五采綴觴有異邯鄲之獻慶流華夏徳配乾<lb/>
坤傳呼而珍符畢集應時而嘉瑞實繁所以麟鳯來祥<lb/>
於聖澤日月揭光於化元士有觀國之光賡歌大貺當<lb/>
<pb n="KR4h0139_WYG_013-30a"/>
元正之令節仰禮容於仙仗佩聲的皪大矣三公之儀<lb/>
瑞氣絪緼邈乎九天之上<lb/>
　　人日飲酒賦　　　　　　　　<hi>宋</hi>張　耒<lb/>
嵗後七日其名曰人愛此嘉名酌酒歡欣豈木竹之始<lb/>
和生庶彚而施仁又曰人者三才之中將和中之肇布<lb/>
易嚴殺之殘冬也乃命婦子班坐行觴酌兕相祝壽考<lb/>
無疆有否必泰無窮不通請觀庭下之枯折霜霰消而<lb/>
敷榮羽蟲感陽而羣嬉况乎雲間之飛鴻於是三酌既<lb/>
<pb n="KR4h0139_WYG_013-30b"/>
醉喜有所得安侷促而不歎悟倚伏之無極<lb/>
　　元夕賦　　　　　　　　　　<hi>明</hi>顧起元<lb/>
維孟之春𤣥𠖇返青帝來蛟氷風斷魚鑰煙開霧漵風<lb/>
堤乍旖旎以醒栁霜墟氷嶠尚參差而落梅於是三五<lb/>
之辰其日惟夕玉䨲瑩精銀蟾凝色席委穆穆之布閣<lb/>
拂盈盈之魄臺上金莖矗素舒而擢蕊庭中珠樹燦白<lb/>
榆而掩潔瓊鋪薻扃銀蒜玳押之宫青瑣碧㻲翠幙曲<lb/>
瓊之邸撫箏揄瑟之家鼎食鐘鳴之里靡不盱素娥睞<lb/>
<pb n="KR4h0139_WYG_013-31a"/>
清輝灼千影熺九微銀燕集金鳬飛祠太一於五畤揚<lb/>
秀華之七支翠虯之膏青鳯之腦靈麻遞芬芳苡競皎<lb/>
氷荷靃靡兮欹影娥青樝的歴兮飛仙鳥鼇射方壺之<lb/>
贔屭龍燭崑山之夭矯金吾宵弛銅徒夜延綺紈欱日<lb/>
歌吹<graphic n="KR1594" url="https://raw.githubusercontent.com/kanripo/KR-Gaiji/master/images/KR1594.png" mimeType="image/png"/>天火城霧簇星閣煙懸繁絲䜪肉悽節悲絃天<lb/>
胡不夜宵可祈年羊車玉人虎囊劒客寶玦陸離琱韀<lb/>
蹀躞迤邐九馗招揺三陌羌目挑以心愉庶傾城而傾<lb/>
國彼美人兮朱顔酡飛髾戍削袿軿羅瞥見金星妍寶<lb/>
<pb n="KR4h0139_WYG_013-31b"/>
婺遥窺麝月競姮娥李文碧繶桃纈緗絇裾名照夜履<lb/>
號逺游工跕躧以巧步披羃䍥而含羞紛火樹而婀娜<lb/>
蹇金支而夷猶煙沸香浮街填巷咽垂珥屢遺華纓幾<lb/>
絶蘭燄亦以凉桂輪亦以藏歎行游之未極怨修夜之<lb/>
詎央兎何逝而西匿烏何乗而東翔致泰平之宴娯職<lb/>
麗景於青陽年年共此華燈色嵗嵗含兹明月光千秋<lb/>
兮萬嵗此樂兮難忘<lb/>
　　上元賦<hi>有序</hi>　　　　　　　　<hi>明</hi>髙道素<lb/>
<pb n="KR4h0139_WYG_013-32a"/>
明興再闢乾坤聿清宇宙二百餘禩實號治平豐功湛<lb/>
徳曩代罕比至今萬厯尤稱極治威靈申疊文教𢎞敷<lb/>
猗歟休哉邇來天示仁愛内外稍脊脊多事復邀祖宗<lb/>
之靈相次屏跡竄影上更勤思國本軫念民瘼上嵗秋<lb/>
首建皇儲大赦天下以慰天地神民之望今春又納侍<lb/>
臣之言舉廢官罷一切非額之征海内莫不北面稽首<lb/>
稱萬嵗太和之景象復見矣道素生長聖朝目擊盛典<lb/>
何能無言於時上元遂因以賦焉非敢導於侈麗實以<lb/>
<pb n="KR4h0139_WYG_013-32b"/>
奏夫昇平云爾其辭曰<lb/>
時惟皇風載夷海宇恬寞日月麗新河山繡錯寢妖氛<lb/>
於海堧靜烽塵於朔漠更十一帝之洪休開億萬年之<lb/>
長樂繼離照以當陽啓震宫而典學人文鬱乎輩起俊<lb/>
采後先而繹絡閭閻絶雞犬之驚藪澤鮮萑苻之攫成<lb/>
亭毒於四序紹封禪於五岳産屈軼於庭階植華平於<lb/>
圃薄際熙代而謡傳感豐年而頌作爾其陽律乍轉斗<lb/>
柄初東儵條風以宣鬯勃佳氣以鬱蔥解嚴凝而寒送<lb/>
<pb n="KR4h0139_WYG_013-33a"/>
沛膏沐而春逢駘春光於萬里頌恱豫於九重值椒盤<lb/>
之既徹繼綵勝之新縫官吏讌休士民閒放啓化國之<lb/>
華思發盛時之逸想分藻火於天庭徹恩光於窮壤迺<lb/>
有隴西舊家上林遺子巧自天成技或師與伺節呈能<lb/>
因時射利剪綺攢花裁羅撥蕊偷桃李之先春圍羣芳<lb/>
之鮮麗化工出其指下瑰怪憑於胸臆鬭雞走馬之竒<lb/>
攀猴躍鯉之異疊素帶以風迴展花箋而霞起爍景色<lb/>
以炫時更藏幽而寓謎觀覽難周心賞不既故雖鄉村<lb/>
<pb n="KR4h0139_WYG_013-33b"/>
郊野鄙邑井㕓樂不擇地費何惜錢黎老夜歌於宇下<lb/>
稚子索笑於燈前賣薪杏市沽酒茅菴幽林發燄疎井<lb/>
起煙洵山陬之寂寞亦炎熱之喧填若夫通衢廣肆大<lb/>
邑都城層樓疊觀複柱連楹簷牙相向飛翬相嬰東西<lb/>
角豔南北鬭英標旌斾兮容與結綵緑兮繽紛響轆轤<lb/>
而貫井牽落索而空鳴十步一迷紅之閣四隅盡生白<lb/>
之扃絆千輪之氷月散萬㸃之石星焜煌燿熠不可殫<lb/>
名於焉狡童蠱子逸女豔姬致飾娬媚偠紹纖肥風凌<lb/>
<pb n="KR4h0139_WYG_013-34a"/>
髙髻月範修眉珥瑶碧之華寶曳霧綃之輕裾招朋命<lb/>
侣約伴偕趨每出門而盼睞既望路而躊躇引醉眸於<lb/>
霧閣揺輕膝於煙衢振袖蔽月躡舄揚埃待夜分以為<lb/>
度指瓊邸以為期絳霞漸昏白日巳匿隔簾煙濛連箱<lb/>
露濕蘭釭吐曜蓮炬映赩金碧陸離火齊並出若夜光<lb/>
之初剖珠胎如卞璞之乍鋸荆璧皎然一新光奪晝色<lb/>
映肌膚兮氷瑩鑑眉髮兮如漆一聲揚采百指俱集既<lb/>
而更深午夜月到中天方軌結軫綺組相連躡青絲之<lb/>
<pb n="KR4h0139_WYG_013-34b"/>
軟履戴鵕䴊之巍冠當街遺䇿跨路揚鞭尋章臺之栁<lb/>
葉覔平樂之雲鬟慕拾翠於洛浦希接枕於襄澶情戀<lb/>
眷而未已首囘顧而復還及夫簪纓世胄冠盖望族開<lb/>
孔翠之屏幃展落花之裀褥迎珠履之三千列金釵之<lb/>
二六排綺席於華堂擁笙歌於金屋出蓮葉之寶檠然<lb/>
蘭燼之華燭雲母繚繞以前輝水晶掩映而後續歌嘯<lb/>
則桃葉之流舞蹈則栁枝之屬香吹兮朱脣燦爛影亂<lb/>
兮錦褎翻覆誠一刻兮千金况明珠兮萬斛又或鎮逺<lb/>
<pb n="KR4h0139_WYG_013-35a"/>
重臣安邉大帥樂王家之無事喜清宵之可愛盛集伶<lb/>
優廣延寮宷值殘雪之初銷㑹春氷之乍解遂陳雜劇<lb/>
於廣原乃植華燈於城外辟道路擁羆熊朱輪水逝翠<lb/>
盖雲從見星房之紛亂覩月帳之玲瓏登髙臺而眺覽<lb/>
臨綺宴而從容然後定指揮弛節令羽旄就戢衣冠自<lb/>
整昭至樂之大同顯康衢之無警撾鼓先揚吹笳始振<lb/>
星流雲破雷轟電震兆摧陷乎襄城開虎牢以光盛類<lb/>
朱雀夾烜以紛來狀祝融搴旗以交陣忽亂錦蜂以攢<lb/>
<pb n="KR4h0139_WYG_013-35b"/>
蕊倏放皜鴿而騰霄變火雞之吐綬化雪鶴之棲巢燦<lb/>
朱實之可摘紛黛葉之鮮嬌規赤龍之曝日象金鯉之<lb/>
乗潮窮山海之詭異悉神人之秘竒睇朱樓之璀璨颺<lb/>
綺陌之霏微惟恐燕游之或怠何知霜露之侵衣當是<lb/>
時也霞觴羽飛雕盤綺錯孟公不惜尚書之期仲孺何<lb/>
嫌居喪之約悉潦倒而淋漓或豪吟而大嚼分輝爚以<lb/>
交歡逐塵光而脫畧自由陽和之鼓鬯匪獨權勢之薫<lb/>
灼然此皆螢爝之末曜而未覩巨麗之大觀也至若皇<lb/>
<pb n="KR4h0139_WYG_013-36a"/>
都勝景帝里雄妍羅八方之環富窮萬禩之遐歡歌吹<lb/>
沸地絲管揭天内有離宫之六六外有魏闕之三三繼<lb/>
以侯家鎖第戚里芳園彤雲斐亹以翼牖瑞氣蓊葧以<lb/>
承乾鼇山對峙乎鳯閣虹橋直貫乎虬簷支光風乎天<lb/>
上借皓魄於雲間千街靜掃乎塵霧萬簾髙巻乎晴煙<lb/>
麗譙吹徹景陽鐘傳氷鈎同挂月鏡齊懸朗連漢陌耀<lb/>
接星躔於是錦轡宵臨雕鞍晩度開朱門而畫㦸并擁<lb/>
挽香車而寶轂俱住賣跨駿之風流牽倚樓之情緒乗<lb/>
<pb n="KR4h0139_WYG_013-36b"/>
暗塵以追賞覓紅燈以窺覰蓮步纔逢蘭襠又遇曳珮<lb/>
振衢異香飄路細語含媚怯視遺慕墮鞭索哂觸鐙假<lb/>
怒遷延引避不可親附囘盼復顧神為形誤載游載嬉<lb/>
以熒以煌樓臺不夜歡樂未央並舸遞錦立馬傳觴火<lb/>
蛾簇隊竹騎成行烘寒雲而變和靄炙冷月而就温光<lb/>
混昏曙而一色欲向寢而何遑惟時天子際八極之豐<lb/>
亨值萬幾之𢎞暢召太常以作樂敕巡街以夜放啓佳<lb/>
麗於天府出珍竒於甲帳九枝延古昔之嘉名百葉翻<lb/>
<pb n="KR4h0139_WYG_013-37a"/>
今時之巧樣朗珠映月以滴溜鳴玉無風而自響搴地<lb/>
軸於繡圍織天文於翠網帶翻垂露之書盖結流霞之<lb/>
狀海南貢魚準之新竒胡北獻鴈足之遺巧更倣七宿<lb/>
之瑩精復規三陽之爍耀勢疊九層光開八照於是自<lb/>
内達外並設兼陳於前則長朝太極奉天武英大社思<lb/>
善進春乾明於後則迎暉望月乾清坤寧便閣相對寢<lb/>
殿頻仍於左則文華一本長壽順門於右則保和安慶<lb/>
千秋萬春皆窮奢極麗混色同塵流虹百道火樹千尋<lb/>
<pb n="KR4h0139_WYG_013-37b"/>
絆珠琲於畫棟鳴金珂於彩楹射光明於北省照瀟灑<lb/>
於西清瓊臺寶榭兮遥相通迴廊複道兮煙朦朧危梁<lb/>
百尺兮開菡萏厄壁數仭兮披芙蓉西東對列各按其<lb/>
節彼此混一不移而給上至后妃之宫下及嬪娥之室<lb/>
莫不焚石葉之香設麟文之席然鴛鴦於榻前篝鷺鶿<lb/>
於座側龍燭吐涎鳯膏流液悉豔服而輕衣咸靚妝而<lb/>
妍飾鋪設既備裝束巳同君王於是躡繡鳯衣文龍隨<lb/>
内侍擁扈從下輦徒步迺先稱賀於慈宫感佳節而進<lb/>
<pb n="KR4h0139_WYG_013-38a"/>
壽觴兼昏定而陪金鐘駐衮衣於禮畢然後退輦而從<lb/>
容迺命仙娥以同輿召虙妃以侍宴迎鼔瑟於璇宫接<lb/>
吹簫於别院獨然長生之燈復覆氷荷之瓣酌𤣥龍之<lb/>
漿出白兎之饌奏鈞天之音陳旋風之翫玻瓈閃曜於<lb/>
前除璣珇騰輝於右檻絳樹參差瓊英對豔䝉積雪之<lb/>
溶溶繞流雲之片片分蜃氣於霞城侵蟾光於月殿當<lb/>
三爵之方陳值九尊之既獻乃使旋娟營塵而左升提<lb/>
謨集羽而右轉發振木於丹脣撥焦桐於皓腕宣玉音<lb/>
<pb n="KR4h0139_WYG_013-38b"/>
而分杯咸銜恩而顧眷囘晨光於夜色坐人氣於春風<lb/>
慶同輩之愉適忘深院之悲忡歡聲四達瑞藹六通照<lb/>
春燈於百里聞仙樂於九空汎醽醁而飛白鋪氍毹而<lb/>
眠紅並吹笙於火厎相解珮於香叢照君心兮耿耿醉<lb/>
妾思兮悤悤其或御筵中徹翠華夜幸雀弁戒道虎賁<lb/>
傳命鸞扇香隨赭袍月映列金貂於兩行載瑶簪於後<lb/>
乗繞霧廊而流覽望螭街而馳騁栁梢露浥花杪星稀<lb/>
金波蕩漾玉繩低垂龍銜寶炬以相向鳯吐彩燄以交<lb/>
<pb n="KR4h0139_WYG_013-39a"/>
迷遥瞻燭影而喻屆逺聞香氣而知歸劒珮蹌錯雲翹<lb/>
葳蕤箜篌夾路帝樂逶遲乃復開瑶宴於别殿續佳賞<lb/>
於中宵宣學士召臣僚發桂漿與蘭汁雜海錯與山肴<lb/>
陳千年之雪藕出萬嵗之氷桃擊沈明之磬響雲林之<lb/>
璈命傳柑於内使錫庭燎於官曹畧君臣之常禮同賓<lb/>
主之歡交興較始而彌逸情迨後而愈豪又或挾龍儲<lb/>
以陪宴攜鶴駕以同游序天倫而雍穆洽同氣而綢繆<lb/>
相推梨而讓棗式宴好而無尤邁英華於對日顯敏慧<lb/>
<pb n="KR4h0139_WYG_013-39b"/>
於如流樂由中而不替愉中節而未休既夜久而更深<lb/>
暫燈昏而影杳則有當筵御姬輕移窈窕抽瓊釵以挑<lb/>
燼彈玉指以撥燎駐液揚輝添膏益曜雲盖如飛星毬<lb/>
轉皎煙吐溜於風迴光散縷而霞繞火榴金粟之攢攢<lb/>
蜻眼蟲眉之矯矯髙槃呈五色之祥短檠報雙葩之兆<lb/>
應太一之來臨知祈仙之非謬良夜逶迤歡樂且多交<lb/>
酬密勿屢舞傞娜燕姬擊柱趙女叩壺迭奏霓裳之曲<lb/>
齊翻子夜之歌天子乃反顧紆徐恬神定息厭繁聲之<lb/>
<pb n="KR4h0139_WYG_013-40a"/>
　聒耳思要言之有益紫霞收白乳出屏麗妃留嘉客宣<lb/>
　墨綬以賦詩詔金章以聮什感鴻運而揚休紹虞廷而<lb/>
　駢迹王言發兮流道腴羣工贊兮奏廟謨占農事兮祝<lb/>
　青女卜蠶功兮祈紫姑披銀光兮璨瑾瑜落文犀兮傾<lb/>
　珍珠少焉月還西漢霧生東沼彤簾動影天街漸皎乃<lb/>
　敕金蓮以歸舊第整鑾輿以肅御道衣不解帶坐不更<lb/>
　席即鳴魚鈴以登九位控虹璧以朝百辟金鎖偕開玉<lb/>
　闗齊闢咸進賀言兼稱謝表勞御手以親披閱重瞳以<lb/>
<pb n="KR4h0139_WYG_013-40b"/>
　啓曜喜魚水之相投更匡弼之悉效惟懼照臨之或遺<lb/>
　於覆盆聰明之或蔽於近小於是下徳音降温㫖剔妨<lb/>
　農之宿蠧通壅商之積滯煥然一明與天下更始太史<lb/>
　以書王官以誌邇誦遐傳垂之世世豈徒侈宴賞之美<lb/>
　談飾嬉娯之盛事而已哉<lb/>
　<lb/>
　<lb/>
御定歴代賦彚巻十<lb/>
</p>
<p>
</p>
  </div>
</body>
</text>
</TEI>
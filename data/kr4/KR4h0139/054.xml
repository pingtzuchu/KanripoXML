<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0139_WYG_054-1a"/>
　欽定四庫全書<lb/>
御定歴代賦彚巻五十一<lb/>
　　典禮<lb/>
　　　藉田賦　　　　　　　　　　<hi>晉</hi>潘　岳<lb/>
　伊晉之四年正月丁未皇帝親率羣后藉於千畝之甸<lb/>
　禮也於是乃使甸師清畿野廬埽路封人壝宫掌舎設<lb/>
　枑青壇蔚其嶽立兮翠幕黕以雲布結崇基之靈址兮<lb/>
　啓四塗之廣阼沃野墳腴膏壤平砥清洛濁渠引流激<lb/>
<pb n="KR4h0139_WYG_054-1b"/>
　水遐阡繩直邇陌如矢蔥犗服於縹軛兮紺轅綴於黛<lb/>
　耜儼儲駕於㕓左兮俟萬乗之躬履百僚先置位以職<lb/>
　分自上下下具惟命臣襲春服之萋萋兮接游車之轔<lb/>
　轔微風生於輕幰兮纎埃起於朱輪森奉璋以階列兮<lb/>
　望皇軒而肅震若湛露之晞朝陽兮衆星之拱北辰也<lb/>
　於是前驅魚麗屬車鱗萃閶闔洞啓參塗方駟常伯陪<lb/>
　乗太僕秉轡后妃獻穜稑之種司農撰播殖之器挈壺<lb/>
　掌升降之節宫中設門閭之蹕天子乃御玉輦䕃華盖<lb/>
<pb n="KR4h0139_WYG_054-2a"/>
衝牙錚鎗綃紈綷䌨金根照耀以炯晃兮龍驥騰驤而<lb/>
沛艾表朱𤣥於離坎飛青縞於震兊中黄曄以發暉兮<lb/>
方綵紛其繁㑹五輅鳴鑾九旗揚斾瓊鈒入蕊雲罕晻<lb/>
藹簫管嘲<graphic n="KR1116" url="https://raw.githubusercontent.com/kanripo/KR-Gaiji/master/images/KR1116.png" mimeType="image/png"/>以啾嘈兮鼓鞞硡隠以砰礚筍簴嶷以軒<lb/>
翥兮洪鐘越乎區外震震填填塵騖連天以幸乎藉田<lb/>
蟬冕熲以灼灼兮碧色肅其芊芊似夜光之剖荆璞兮<lb/>
若茂松之依山巔也於是我皇乃降靈壇撫御耦㳺場<lb/>
染屨洪縻在手三推而舎庶人終畝貴賤以班或五或<lb/>
<pb n="KR4h0139_WYG_054-2b"/>
九於斯時也居靡都鄙民無華裔長幼雜遝以交集士<lb/>
女頒斌而咸戾被褐振裾垂髫總髻躡踵側肩掎裳連<lb/>
袂黄塵為之四合兮陽光為之潛翳動容發音而觀者<lb/>
莫不抃舞乎康衢謳吟乎聖世情欣樂於昏作兮慮盡<lb/>
力乎樹藝靡誰督而常勤兮莫之課而自勵躬先勞以<lb/>
恱使兮豈嚴刑而猛制哉有邑老田父或進而稱曰盖<lb/>
損益隨時理有常然髙以下為基民以食為天正其末<lb/>
者端其本善其後者慎其先夫九土之宜弗任四人之<lb/>
<pb n="KR4h0139_WYG_054-3a"/>
務不一野有菜蔬之色朝靡代耕之秩無儲蓄以虞災<lb/>
徒望嵗以自必三季之衰皆此物也今聖上昩旦丕顯<lb/>
夕惕若慄圖匱於豐防儉於逸欽哉欽哉惟榖之恤展<lb/>
三時之𢎞務致倉廩於盈溢固堯湯之用心而存救之<lb/>
要術也若乃廟祧有事祝宗諏日簠簋普淖則此之自<lb/>
實縮鬯蕭茅又於是乎出黍稷馨香㫖酒嘉栗宜其民<lb/>
和年登而神降之吉也古人有言曰聖人之徳無以加<lb/>
於孝乎夫孝者天地之性人之所由靈也昔者明王以<lb/>
<pb n="KR4h0139_WYG_054-3b"/>
孝理天下其或繼之者鮮哉希矣逮我皇晉實光斯道<lb/>
儀刑孚於萬國愛敬盡於祖考故躬稼以供粢盛所以<lb/>
致孝也勤穡以足百姓所以固本也能本而孝盛徳大<lb/>
業至矣哉此一役也而二美具焉不亦逺乎不亦重乎<lb/>
敢作頌曰思樂甸畿薄采其茅大君戾止言藉其農其<lb/>
農三推萬方以祗耨我公田實及我私我簠斯盛我簋<lb/>
斯粢我倉如陵我庾如坻念兹在兹永言孝思民力普<lb/>
存祝史正辭神祗攸歆逸豫無期一人有慶兆民賴之<lb/>
<pb n="KR4h0139_WYG_054-4a"/>
　　藉田賦　　　　　　　　　<hi>唐</hi>闕　名<lb/>
帝王之徳無以加於孝乎惟孝之理惟農是先我上皇<lb/>
傳璽之二載聖主飛龍之四年日在陬訾祇事於九宫<lb/>
之位時惟戊巳躬耕於千畝之田祥風發於耒耜瑞雪<lb/>
掩於郊鄽萬姓顒顒若百川之朝海九宫濟濟如衆星<lb/>
之麗天帝乃儼然䕃華盖被衮服戴冕旒佩瓊玉朱紘<lb/>
炯以照燭藻繂紛其繁縟敬齊之色既肅肅以雍雍禮<lb/>
樂之容亦皇皇而穆穆於是出甲乙之帳命先農之官<lb/>
<pb n="KR4h0139_WYG_054-4b"/>
設庭燎而晰晰陳量幣而戔戔旌旄夾於翠幕簨簴列<lb/>
於青壇然後華鐘撞焚燎舉馨香發乎聖躬烟煴感乎<lb/>
寰宇常伯撰播殖之器宗人掌牲帛之數既金石而間<lb/>
陳亦籩豆而静旅晨光漸朗湛露初晞告九天之事畢<lb/>
將三辰之禮依帝猶懷神農之務穡想伯禹之彊理一<lb/>
之日於是躬耕二之日於是舉趾秉金耦而顒若駕鐡<lb/>
驪而禮矣將致美於粢盛遂盡力於耘耔望農祥之晨<lb/>
正知土膏之脈起所寳惟穀故大飲以勞農所貴惟人<lb/>
<pb n="KR4h0139_WYG_054-5a"/>
故躬耕以恱使俾夫三時不奪六府咸修遂放牛於藪<lb/>
澤還却馬於田疇道方齊於雨粟化實遠於焚裘務穡<lb/>
勸分顧勤於稷禹授時度地彌甚於殷周職乃分於九<lb/>
鳸政不逮於諸侯豈非人和而物阜亦將力穡而有秋<lb/>
是日命丞相廵行山林道達溝瀆因物土以分宜隨川<lb/>
原而刋木畫為九野教種百穀實萬代之儲址况九年<lb/>
之所蓄猶以為不躬不親庶民不信降趐車以徴求發<lb/>
紅粟以恤賑綈弋不加於嬪御茅茨永慕於堯舜祭惟<lb/>
<pb n="KR4h0139_WYG_054-5b"/>
司嗇蜡必田畯即異畝同穎豈獨瑞於徃年象耕鳥耘<lb/>
是錫羨於今運適有田父起而歌曰畇畇千畝兮理有<lb/>
疆濟濟千耦兮稷既良躬三推兮供神倉分九鳸兮應<lb/>
農祥粢盛普淖兮潔敬斯皇神之聴之兮將登穰穰<lb/>
　　藉田賦　　　　　　　　　　<hi>唐</hi>李　蒙<lb/>
揉為耒剡為耜取其象也逺矣農為本食為天惟其利<lb/>
也大焉聖人利器致豐躬親莫重於稼穡軌物勵俗敦<lb/>
勸克厚乎率先於以奉神祗昭報之誠逹於以祈社稷<lb/>
<pb n="KR4h0139_WYG_054-6a"/>
孝享之徳宣則躬耕之義也從古已然皇帝勤惟國本<lb/>
欽若人天所務惟農順動而取諸豫所寳惟榖時行而<lb/>
應乎乾洎正月之吉日將有事乎昊天列千官於近甸<lb/>
屯萬騎於遐阡當是時也其祭不戒而宿設其工職兢<lb/>
以先後大禮備兮和樂陳嗇夫馳兮庶人走帝乃服蔥<lb/>
犗乗御耦我疆我理禮正於三推必躬必親義存乎千<lb/>
畝四輔冢宰六卿近臣大夫師長之族都鄙華裔之人<lb/>
聖有作兮萬物咸覩人胥效兮天下歸淳且圖匱者於<lb/>
<pb n="KR4h0139_WYG_054-6b"/>
其豐防險者於其逸有備所以無患克勤是用終吉三<lb/>
推之禮廢則倉廩以之虚肆𤯝之恩廢則簡書以之佚<lb/>
欽哉欽哉能事斯畢夫然則農功可大農扈允臧以農<lb/>
為本兮國有常令以農率下兮人知向方亦既奉宗廟<lb/>
亦既備蒸嘗一人垂訓兮萬國昌固有迷於日用于胥<lb/>
頌美兮聲洋洋<lb/>
　　藉田賦<hi>以復收墜典以期農祥為韻</hi>　　　　<hi>唐</hi>石　貫<lb/>
太皥御辰勾芒定位天子率躬耕之禮有司謹親載之<lb/>
<pb n="KR4h0139_WYG_054-7a"/>
事以為帝藉斯闕皇猷久墜不修耒耜之功是墮粢盛<lb/>
之義於是擇元日戒農期本千畝而敬矣齊三日以告<lb/>
之然後内外清謐上下肅祗文物之儀備列戈鋌之衛<lb/>
在兹猶窺紫禁共仰丹墀儼南面凝旒之所當東方欲<lb/>
曉之時漏水聲盡爐香上遲俄而閶闔開羽儀展揚青<lb/>
旗以肅事備朱紘而戒典上乃望靈壇御玉輦蒼龍整<lb/>
駕以前導蔥犗遵途而右轉六轡齊舉八鸞啓行向綠<lb/>
野公田之所至青郊展禮之方紺轅塞路青輅廵塲叶<lb/>
<pb n="KR4h0139_WYG_054-7b"/>
農經而授事指農正而告祥由是别土宜分彊理入滌<lb/>
塲而肆目撫御耦而舉趾遂乃執紅紖親黛耜四顧而<lb/>
溝塍砥平三推而土膏脈起發生有在播殖兹始諸公<lb/>
諸侯而次進或五或九而皆止見京坻之流衍可期覩<lb/>
稼穡之艱難有以禮樂既備人神告休事雖兆於東作<lb/>
稔以見其秋收豈獨親耕於甸内實亦種徳於道周羣<lb/>
臣乃伏輦而進曰臣聞歴代務農百王重穀陛下興古<lb/>
典之已墜紹前修之不復故得人勤稼穡天降景福帝<lb/>
<pb n="KR4h0139_WYG_054-8a"/>
曰予上事天地次奉祖宗惟舊章是率惟古典是恭今<lb/>
將返鑾輅而宴於太寢又欲展禮而勞農<lb/>
　　藉田賦<hi>有序</hi>　　　　　　　　<hi>宋</hi>王禹偁<lb/>
臣謹按周制孟春之月天子親載耒耜藉田所以事天<lb/>
地山川社禝先王醴酪粲盛於是乎取之恭之至也自<lb/>
周徳下衰禮文殘缺故宣王之時有虢公之諌秦皇定<lb/>
霸鮮克由禮漢祖龍興日不暇給孝文孝景始復行焉<lb/>
昭帝弄田亦其義也後漢永平中明帝東廵耕於懷縣<lb/>
<pb n="KR4h0139_WYG_054-8b"/>
非古制焉魏氏親耕闕百官之禮盖草創爾晉武太始<lb/>
之年略修墜典宋文元嘉之代亦舉舊章齊用丁亥之<lb/>
辰梁以建卯之月後魏北齊沿革有異隋朝唐室文物<lb/>
可觀太宗行之於前眀皇繼之於後自兹以降廢而不<lb/>
行將煥先農必待真主皇家享國三十載陛下嗣統十<lb/>
四年武功巳成文理巳定乃下眀詔耕於東郊百執恱<lb/>
隨三農知勸禮官博士蹈舞而草儀甸師嗇夫歌詠而<lb/>
供職方拾遺直史館王禹偁再拜而颺言曰耕藉之義<lb/>
<pb n="KR4h0139_WYG_054-9a"/>
大矣哉千畝之田三推之禮所以教諸侯而事上帝率<lb/>
人力而成嵗功實邦國之彝章皇王之大典昔潘安仁<lb/>
賦之於晉岑文本頌之於唐今王道行矣王藉修矣神<lb/>
功帝業煥其有光宜暢頌聲以播樂府謹上藉田賦一<lb/>
章雖不足形容盛徳亦小臣勤拳之至也其詞曰<lb/>
十四年兮帝業遐宣寰區晏然乃順考於古道將躬耕<lb/>
乎藉田務本勸農稽前文而備矣事神教養舉墜典以<lb/>
行焉萬國歡心而懌懌百官供職以䖍䖍草儀注於有<lb/>
<pb n="KR4h0139_WYG_054-9b"/>
司議沿革於遺編築壇墠之三陛開阡陌之百㕓文物<lb/>
聲名合禮經而有度旌旗衣服應方色而不愆既而屆<lb/>
孟春擇元日太史先奏天子將出是月也遒人徇路星<lb/>
鳥中律當東郊之迎春是東作之平秩皇帝於是即齋<lb/>
宫辭帝室戒鍚鸞嚴警蹕乗青輅以有威儼朱紘而無<lb/>
逸佩乎玉也懸黎之色蒼蒼載其旂焉干吕之雲鬱鬱<lb/>
屬車負播殖之器後宫獻穜稑之實紅縻黛耜服蔥犗<lb/>
以陸離縹軛紺轅駕蒼龍而飄歘太常之禮具舉司農<lb/>
<pb n="KR4h0139_WYG_054-10a"/>
之屬各率甸師掌舎警御陌以惟嚴封人野廬設壝宫<lb/>
而靡失於國之東千官景從風清塵而習習雨灑道以<lb/>
濛濛時也木徳盛陽氣充春芒甲坼青青兮蔥蔥春土<lb/>
脈起油油兮溶溶冠盖蔽野珮環咽風狀浮雲兮隨應<lb/>
龍旂幟張日車徒塞空若衆星兮環紫宫修農事以惕<lb/>
惕襲春服之重重爾乃配少皥祀先農尸祝無媿豆籩<lb/>
以供太牢之牲薦之而肥腯太蔟之樂奏之而舂容於<lb/>
是修帝藉勞聖躬撫御耦以無怠履游場而有蹤將循<lb/>
<pb n="KR4h0139_WYG_054-10b"/>
乎千畝之制豈止乎數歩之中耕鈎盾之弄田但矜兒<lb/>
戲修建康之春藉未煥農功有以見萬乗之尊三推而<lb/>
舎或五或九降殺之義有倫爾公爾侯貴賤之班相亞<lb/>
嗇夫灑種以斯畢庶人終畝而告罷千耦其耕煥乎禮<lb/>
成播百穀兮率人力歌載芟兮揚頌聲將見乎餘糧棲<lb/>
畝腐栗如京神倉令納乎黍稷以備粢盛廩犧氏收其<lb/>
藳秸用餉犧牲親畎畝兮化被重民天而教行自得訓<lb/>
農之實非貪慕古之名然後下青壇歸絳闕百姓知勸<lb/>
<pb n="KR4h0139_WYG_054-11a"/>
羣后咸謁在鎬之宴啓歌虞之音發獻萬夀兮歡呼奏<lb/>
九韶兮鏗越開三面以行恵宥五刑而審罰恩流於孝<lb/>
弟力田徳被於雕題辮髮興五土之利固必躬而必親<lb/>
同三代之風復不矜而不伐大矣哉藉田之禮豈三年<lb/>
而不為躬耕之義將百代而可知我所以舉久廢之禮<lb/>
定不刋之儀慮弗勤於四體將有害於三時務農桑兮<lb/>
為政本興禮節兮崇教資民乃力穡嵗無阻饑神農斲<lb/>
木之功我其申矣后稷播時之利我得兼之供秬鬯以<lb/>
<pb n="KR4h0139_WYG_054-11b"/>
斯在介豐年而有期丕顯事天之禮誕歌祈社之詩祀<lb/>
山川兮神鑒眀矣配祖考兮徳馨逺而天錫純嘏用光<lb/>
孝思乃作頌曰倬彼東郊公田是闢大君戾止言耕其<lb/>
藉帝藉既修乃及公侯親爾來報勤爾田疇言采黍稷<lb/>
祀於圓邱億萬斯年以承天休又曰倬彼東郊耕壇其<lb/>
崇大君戾止言訓其農農功既督乃知榮辱爾家以給<lb/>
爾人以足言奉烝嘗享於此屋億萬斯年以介景福<lb/>
　　躬耕帝藉賦　　　　　　　　<hi>眀</hi>顧鼎臣<lb/>
<pb n="KR4h0139_WYG_054-12a"/>
帝在位之八載兮大業朗以遐宣闢兩儀以作宇兮掩<lb/>
六極以為鄽四時肇其順序八政飭而罔愆惟東南兮<lb/>
薄海暨西北兮窮邊莫不去氈裘而襲弁帯服鎡耒而<lb/>
止戈鋋猶且遡王業之本念民事之艱憲古昔以示勸<lb/>
躬徃耕乎藉田是月也星麗辰角日移參尾太皥司辰<lb/>
勾芒佐理律應夾鐘節惟雨水當木徳之在馭見斗杓<lb/>
之東指膏霢漬於原隰協風被於蘭芷林含煙以蔥蒨<lb/>
華綴露而旖旎長川瀁兮流碧芳草靡兮成綺倉庚忽<lb/>
<pb n="KR4h0139_WYG_054-12b"/>
其有聲田務作而伊始羌萬井與千㕓咸戒期於于耜<lb/>
先是乃命司空治館金吾視壇行宫起乎國東制作準<lb/>
於星躔周垣遼而匝地閣道絡乎中天絳殿崔嵬而燿<lb/>
景熛闕岌嶪而凌煙華盖螭翻而蠖略旋廊虯結而蜿<lb/>
蜒青幄儼其雲駐翠幕颺而氛連有觀穡之崇臺隆嶐<lb/>
崛嶫乎其間俯平疇於大野激流水於原泉闕方中兮<lb/>
千畝亘四徼兮陌阡若天造而地設以待我聖天子之<lb/>
幸焉爾乃即齋宫坐宣室儷朱紘戴青幘祝史正辭巫<lb/>
<pb n="KR4h0139_WYG_054-13a"/>
咸獻吉瑶輅朝嚴金根宵飭服蔥犗於紺轅駕蒼龍以<lb/>
縹軛後車備播殖之器中宫獻穜稑之實前旌裊裊依<lb/>
然干吕之雲佩玉蒼蒼穆矣懸黎之色巳乃勾陳肅隊<lb/>
招揺啓途六軍雷動萬乗風驅叱豐隆而扶轂呼蒙公<lb/>
以附車乍鳴鑾以飆駭倏揚斾而景靡青縞繽紛於震<lb/>
兊朱元飄颺乎坎離方彩錯其外列黄屋屹以中馳前<lb/>
披雲以建纛後捎星而曵旂左綷䌨乎撓旃右幓纚兮<lb/>
洪頤恍天旋而斗運矧岳轉與山移爾其五輅方行九<lb/>
<pb n="KR4h0139_WYG_054-13b"/>
門乍啓雉尾繞以朱翬望東郊而直指似太陽之初升<lb/>
瑞靄分其抱珥既而屬車轔轔纎塵弗驚花飛飛以夾<lb/>
路草幕幕而侵輪似青帝之時行品物鬱以芳新若乃<lb/>
千官景從車徒塞空飛盖結而如霞鳴佩咽其從風似<lb/>
三垣之列宿旋繞依乎紫宫巳而崇卑在列直廬周設<lb/>
循芳甸而徐轉紛綺繡其如纈以應龍之廻翔𤣥雲藹<lb/>
而四合若其埜曠天清和鑾有聲絲管啁啾以嘲哳鐘<lb/>
鼓訇磕以砰硡似春雷之啓蟄震百里而皆驚至乃士<lb/>
<pb n="KR4h0139_WYG_054-14a"/>
女咸集耄倪沓至盻翠華之來臨歡聲騰而動地似百<lb/>
川之赴海奔濤譎而聲沸爾乃享后稷祀天農奠蒼瑴<lb/>
與𤣥醴燎芳桂與香藭太牢薦而肥腯太蔟奏而舂容<lb/>
既用䖍於祼鬯乃躬即乎田工於是京兆授鞭司徒獻<lb/>
耜廵沃野之墳腴望平壤之如砥儼洪縻之在御撫紺<lb/>
耒而成禮懷炎農之務穯想崇伯之彊理四顧而溝塍<lb/>
鱗次三推而土膏脈起諸侯諸公咸以班而遞進或五<lb/>
或九洎終畝而方止陟巍臺以遐眺觀萬民之舉趾一<lb/>
<pb n="KR4h0139_WYG_054-14b"/>
人有慶既穆穆以皇皇百辟致辭復雍雍而濟濟大徇<lb/>
之典將行享禮之讌斯啓時則有大宗伯捧䇿而進曰<lb/>
臣聞民之天在食國之本惟民伊藉田之大禮實累代<lb/>
之攸遵善乎虢公之言上帝之粢盛於是乎出民之蕃<lb/>
庶於是乎生事之供給於是乎在和協輯睦於是乎興<lb/>
財用蕃殖於是乎始敦龎純固於是乎成者也彼千畝<lb/>
之不藉固取誚乎麟經伊元嘉與泰始亦徒具乎彌文<lb/>
今我陛下應農祥而發令順陽氣以時行舉百王之令<lb/>
<pb n="KR4h0139_WYG_054-15a"/>
典循列聖之法程藉千畝於畿甸勤萬乗以躬耕勸三<lb/>
農以崇教本播四海而揚頌聲想餘糧之棲畝將腐粟<lb/>
之如京載在國章既以示勤民之政藏諸御廩抑以薦<lb/>
眀徳之馨大矣哉此之為禮盖將邁前休而建極啓來<lb/>
哲而為經者矣爾乃天子茫然而思辴然而嘻曰唯唯<lb/>
否否卿知其一未知其二予竊感於兹行實有資於治<lb/>
理是故邇陌井分遐畝繩直水縈帶以環注睇四封之<lb/>
如一此亦予一人之奠域也霖雨如膏隕露如飴春苗<lb/>
<pb n="KR4h0139_WYG_054-15b"/>
灑而綠浄秋隴滴而黄滋此亦予一人之施澤也菽雚<lb/>
特畦禾黍異田任土宜而播殖亘廣陌與横阡此亦予<lb/>
一人之軌物也藝此嘉植殄彼蠧蟊刈稂莠使靡遺樹<lb/>
蘭杜於近疇此予一人之樹徳逺慝也盖黍稷馨香籩<lb/>
豆以飭者孝之則也三時不違唯農是卹者仁之錫也<lb/>
度土任宜深耕易植者政之式也天子所以念稼穡之<lb/>
艱難躬胼胝而無逸雖六府之孔修猶日慎乎一日豈<lb/>
止於奉遺典而遵修慕前文而潤色者哉於是上宰元<lb/>
<pb n="KR4h0139_WYG_054-16a"/>
臣載拜稽首奉萬嵗之觴上一人之夀鑄玉冊於金縢<lb/>
勒鴻猷以垂後遂作頌曰於惟上聖轄化權兮洪澤滂<lb/>
潏溢八埏兮百祀咸秩禮則䖍兮廼藉千畝國之原兮<lb/>
朱紘蒼佩造彼壇兮帝既至止三推先兮三公九事墢<lb/>
以班兮厥禮既成兆民喧兮勾芒太皡覿而歡兮百千<lb/>
雜遝扶轄還兮農用震動庶殖蕃兮粢盛恪共盛所蠲<lb/>
兮穰穰其瑞應罔愆兮百穀膴膴大有年兮耒耜萬里<lb/>
息戈鋋兮如陵如岡萬福駢兮登羲越軒古無前兮天<lb/>
<pb n="KR4h0139_WYG_054-16b"/>
子萬夀配彼天兮臣拜稽首頌斯言兮匪臣則文盛則<lb/>
傳兮<lb/>
　　擬聖駕躬耕藉田賦　　　　　<hi>眀</hi>馬象乾<lb/>
皇帝嗣服之七載也張天綱理地維恢帝驟廓王馳度<lb/>
貞化協文恬武嬉滲漉周於遐邇威靈暨於華夷道徳<lb/>
嫓夫堯舜治理躋乎黄羲乃求掌故爰稽典儀文在兹<lb/>
矣有其舉之維時夾鐘應候東作方謀陽氣上蒸土膏<lb/>
潛流農祥晨正乎南極協風駘蕩於西疇勾萌逹而桃<lb/>
<pb n="KR4h0139_WYG_054-17a"/>
始華品類育而鷹化鳩天子茂對時物慨然思曰民生<lb/>
在食國事在農時至事起天運人從循哲王之遺規歩<lb/>
上古之髙蹤將率先乎萬姓奚安居於九重乃命宗伯<lb/>
定儀司空除地甸師清塵田畯具器挈壺諏播殖之辰<lb/>
僕御備啓行之騎於是金門初敞銅漏既殘旭日纔臨<lb/>
湛露未乾天子駕翠虯御青鸞乗玉輅出金鑾服蒼龍<lb/>
之衮戴朱紘之冠曵輕霞之寳箑捲掲霧之長竿夾道<lb/>
陳而霓旌擁周廬列而羽騎寒六飛動而香塵起干官<lb/>
<pb n="KR4h0139_WYG_054-17b"/>
䕶而珂珮珊覩翠葆乎天上儼黄屋於雲端爾乃遵紫<lb/>
陌以來思望青壇而至止念稼穡之艱難遡黍稷之伊<lb/>
始旅我籩豆儐我簠簋祗祀先嗇以綏福祉牲醴腯兮<lb/>
殽既登鬱鬯灌兮酒且㫖祝史陳兮蕭艾升眀徳馨兮<lb/>
勾芒喜爾乃金絲迭奏鏞鼓偕鳴嘈嘈哳哳填填鍧鍧<lb/>
地官進耒天子躬耕紺轅黛耜蔥轄縹衡一墢而青陽<lb/>
動三推而黄茂生嘉種播夫穜稑執事徧乎公卿一以<lb/>
勸稼穡一以供粢盛孝承乎宗廟仁逮於編氓匹思文<lb/>
<pb n="KR4h0139_WYG_054-18a"/>
之率育陋鈎盾之虚名張古今之縟典續帝王之休聲<lb/>
爾乃大禮成勞酒舉皇情暢需澤普金罍列犧象之尊<lb/>
角觝雜魚龍之舞玉管下鳳凰桂醑傳鸚鵡洽歡心於<lb/>
百辟播盛美於萬古是日也屬車載路觀者比肩侍從<lb/>
勲衛之臣星羅輦轂都人士女之衆雲集郊㕓歡聲騰<lb/>
而動地塵光起而蔽天咸舞忭乎盛世齊預卜乎豐年<lb/>
及夫伶工徹樂有司告竣鴻卿唱畢鳳駕言旋佳氣浮<lb/>
而九衢曀斂春風淡而雙闕霽煙羣工呼嵩者萬庶人<lb/>
<pb n="KR4h0139_WYG_054-18b"/>
終畝以千天子猶凝神宥密養静穆淵時咨耆碩日御<lb/>
細旃念有生之疾苦軫無告之顛連矇瞽進豳風之什<lb/>
殿廷繪無逸之篇崇節儉則澣濯著議賑貸則逋負蠲<lb/>
待凝丞若師保比誨䟽於韋弦無益之務戒於弗作不<lb/>
急之官令在必捐宜乎仁聲遍九有恩光被八埏也重<lb/>
曰於鑠維皇以乗乾兮既類於帝修藉田兮思樂甸畿<lb/>
翠幕褰兮惟皇戾止萃輕軿兮親我穡事告牲牷兮執<lb/>
耜舉趾遵遺編兮風行化馳覃幅<graphic n="KR0695" url="https://raw.githubusercontent.com/kanripo/KR-Gaiji/master/images/KR0695.png" mimeType="image/png"/>兮禮明樂備信無<lb/>
<pb n="KR4h0139_WYG_054-19a"/>
前兮赫赫中興過周宣兮<lb/>
　　耕弄田賦<hi>以宫裏為田勸率耕事為韻</hi>　　　<hi>唐</hi>王　棨<lb/>
漢昭帝之御乾時猶眇年能首率於農務遂躬耕乎弄<lb/>
田理叶生知蚤識邦家之本事殊兒戲斯為教化之先<lb/>
當其天駟既端土膏初起命開鉤盾之側將幸上林之<lb/>
裏有司於是整溝塍修耒耜别置膏腴之所取法百㕓<lb/>
旁觀齷齪之間如方千里帝乃駕雕輦出深宫展三推<lb/>
而不異藉千畝以攸同且曰朕位極元首身慙幼冲每<lb/>
<pb n="KR4h0139_WYG_054-19b"/>
訪皇王之業無先播殖之功未遂躬親於彼神臯之内<lb/>
聊將樹藝於茲禁苑之中然後俯天顔擁農器向畎澮<lb/>
以懋力對鋤耰而多思豈無宴樂不如敬順於天時亦<lb/>
有遊畋莫若勤勞於農事是則非同學稼粗表親耕既<lb/>
留心於東作寜無望於秋成環衛近臣盡起西疇之興<lb/>
宫闈侍女微生南畝之情於時稼政既修稻人是率千<lb/>
牛之列有序九扈之官咸秩神農舊務嘗廢於他年后<lb/>
稷餘風復興於此日嘉夫戲或是戲為勝不為審殷阜<lb/>
<pb n="KR4h0139_WYG_054-20a"/>
之由此知艱難之在斯自昔庸君多昩三時之務惟茲<lb/>
少主能分五地之宜故得教化下敷皇猷上建人忘荷<lb/>
鍤之苦俗有帶牛之願因知翦桐葉以命封未若耕斯<lb/>
田而天下勸<lb/>
　　千畞望幸賦<hi>以將興墜典允屬聖期為韻</hi>　　<hi>唐</hi>闕　名<lb/>
國重農事帝遵時令惟千畝之可親望三推而闡盛田<lb/>
畯方勤於稟法甸師巳切於承命陽和初布庶平東作<lb/>
以勸人逕術既端終俟南郊而見聖當其融風式協韶<lb/>
<pb n="KR4h0139_WYG_054-20b"/>
景方遲金根為順動之馭菖葉表親耕之期度以地狹<lb/>
難容足列公車之數顧其土膏潛動可陳農器於茲脩<lb/>
隴惟直遐阡甚夷是宜率諸侯大夫以行乎周禮不可<lb/>
使四年正月獨稱於晉時言瞻耒耜志惜墳衍謂畇畇<lb/>
而足得天臨想澤澤而正宜春淺空為散地尚鬱新典<lb/>
載芟未及勾萌之出何因一墢為期螻蟻之誠願展翠<lb/>
幕猶閟朱紘未至當人力可借而成功使農祥失正而<lb/>
奚利染場之履期剡剡以輕移撫藉之衣想襜襜而如<lb/>
<pb n="KR4h0139_WYG_054-21a"/>
墜且夫事遵禮動法貴聖興顧井田之君是可出而偕<lb/>
作懿初耕之帝宜其徳以相成不然則無以知土宜慰<lb/>
人欲使其穜稑克備粢盛乃足庶見其耘之耦一一具<lb/>
陳必報乃求之倉纍纍交屬况以近甸堪樂元辰以良<lb/>
借百歩之疇冀停雲罕修三班之令期在月將如此則<lb/>
樹徳咸滋訓農惟允畢力克符於地事致誠不昧於畦<lb/>
畛儻禮備而必行實以表乎仁之至義之盡<lb/>
　　繭館賦　　　　　　　　　　<hi>元</hi>劉　聞<lb/>
<pb n="KR4h0139_WYG_054-21b"/>
繄坤后之奠位徳上配於乾剛宜尊安之莫嫓匹垂拱<lb/>
於無疆嗟勉勉之靡寜兮豈先勞於嬪嬙立婦道於天<lb/>
下兮匪至勤其奚彰當時物之代遷兮撫春熙之載陽<lb/>
感戴勝之和鳴兮矧柔桑之逺揚豈不思夫逸豫之為<lb/>
娱兮念蠶事其敢忘飭妃御以同心兮尚服勤於懿筐<lb/>
彼<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>蝡之微生兮初若有而若亡羌繽紛其日滋兮亦<lb/>
蜎蜎而有行忽三旬而獻功兮儼筥簿之是將慚内職<lb/>
之賤微兮近君后之清光后翼翼以祗承兮曰三盆之<lb/>
<pb n="KR4h0139_WYG_054-22a"/>
有常斯繭館之有典兮匪漢志之荒唐曕内地之深嚴<lb/>
兮鳯幄騫而髙張綺䟽散彩於雲霞兮文棟比隆乎穹<lb/>
蒼挹和薫於上苑兮分淑景於長楊當后車之戾止兮<lb/>
芳菲菲兮滿堂肅佩珥之環拱兮擁翟揄而煌煌非煙<lb/>
郁其若烝兮探寳鼎之蘭湯怳曙星之磊磊兮浴紋波<lb/>
之微茫粲玉潔以金輝兮眩滿目之天章手其盆而逾<lb/>
恪兮不敢亟其敢遑禮有數而恐瀆兮心與繅而同長<lb/>
曾畢事之憚勩兮想専能而廢讓願相成之在下兮加<lb/>
<pb n="KR4h0139_WYG_054-22b"/>
黼黻而青黄被玉體以無斁兮穆將祀乎先王豈寸絲<lb/>
之為潔兮致吾皇之齊莊庶神鑒之不遺兮荅靈貺其<lb/>
穰穰與六合以同釐兮賴一人之夀康揆繭館之禮意<lb/>
兮嗟漢氏之未詳惟茲禮之有初兮抑嘗稽夫公桑與<lb/>
藉耕以並列兮豈但警夫怠荒昭勤敬於人神兮罄厥<lb/>
忱而叵量慨墜典之僅舉兮何古風之凉凉彼弄田之<lb/>
有耕兮徒游玩於未央矧掖庭之奥邃兮曾女紅之未<lb/>
嘗宜繭館之盛制兮不與蠶室而同臧撫壼化之寥寥<lb/>
<pb n="KR4h0139_WYG_054-23a"/>
兮徒頌美於永平之椒房也<lb/>
　　繭館賦<hi>有序</hi>　　　　　　　　<hi>元</hi>楊　撝<lb/>
古者天子躬耕以供粢盛后親蠶以為衣服重祭祀也<lb/>
漢之時躬耕之典常行親蠶之禮亦具則視以為勸農<lb/>
桑之本藉田前有賦之者矣則繭館可不賦乎賦曰<lb/>
若稽古昔禮重親蠶后受獻繭手盆者三固所以重祭<lb/>
祀之服亦以敦裳衣之原維繅繭之有館槩古制之未<lb/>
聞想其密邇公桑旁達内宫層構突兀廻窻玲瓏靚深<lb/>
<pb n="KR4h0139_WYG_054-23b"/>
邃窈廓其有容風薰薰兮南來日融融乎西東夫人世<lb/>
婦被之僮僮夙夜匪懈服勞其中雖主后之尊寵亦志<lb/>
存乎女紅方春日之載陽桑柔柔其初綠念蠶事之當<lb/>
興早巳勤於祓浴曾日月之幾何羌成功之我告服其<lb/>
禕服載祗載䖍保姆左右師傅後先鏘珩璜兮琚瑀儼<lb/>
神明之在前違詩書越圖史造繭館畢蠶事爰舉首而<lb/>
旁觀爛芳繭兮盈目或黄如金或白如玉嘉爾勤勞我<lb/>
寜不勗繅所獻之毫芒手三盆而奚足曰禮制之孔嚴<lb/>
<pb n="KR4h0139_WYG_054-24a"/>
恐過之而反瀆爰分布於諸宫俾繰繭而獻之告吾君<lb/>
以成事命夏人而染茲夫以天下之大奉一人之私亦<lb/>
有篚纊亦有貢絲何瑣瑣以争利得無愧於去織之公<lb/>
儀黼黻文章繡裳衮衣於以享先王於宗廟祀上下之<lb/>
神祗昭誠孝於無斁皆待是而有為豈無禽也必親獵<lb/>
以登俎亦有黍稷必躬耕而盛粢匪盡已以致潔寜吾<lb/>
心之敬虧君不能以自蠶茲誠后之責歟雖三繅之不<lb/>
難要役志之在此俾吾民之有聞亦戒飭其婦子以至<lb/>
<pb n="KR4h0139_WYG_054-24b"/>
尊而忘勞况吾曹之貧窶成天下之亹亹將不能以自<lb/>
已家衣帛以忘寒疇無衣以卒嵗誠興利之善機詎去<lb/>
織之可擬慨兩漢之舊章惜名存而實廢嘉永平之能<lb/>
行何禮文之誇靡竭鄙才以鋪張寓制作之初意今聖<lb/>
人之在上心敬天而勤巳揆古今之禮儀將以時而畢<lb/>
舉倘承乏於詞臣誓洗心而頌美<lb/>
　　繭館賦　　　　　　　　　　<hi>元</hi>曾　䇿<lb/>
豐沛興雲萬方受圖開重熙於奕葉著儉徳之宏謨既<lb/>
<pb n="KR4h0139_WYG_054-25a"/>
躬耕以勸勤豐御廩之儲需念化下之有道又繭館之<lb/>
異區爾其館之為制也不莊不麗匪雕匪斲弗事金碧<lb/>
弗崇丹堊髣髴太古楝宇初作温温房櫳肅肅幃箔海<lb/>
色曉而分曙天光垂而下灼迨夫蟄户啓封蠶䖢受風<lb/>
司晨展日内官盛容詔閨中之麗質掇上林之芳叢伺<lb/>
眠食於三浹奏成功於九重輟椒殿之清燕勤茲事之<lb/>
親供匪好勞而惡逸期黼黻於聖躬爛日月之昭彰鬱<lb/>
璀璨於山龍稽古象以制作粲天章之蒙茸於以迓鴻<lb/>
<pb n="KR4h0139_WYG_054-25b"/>
禧延景命昭儉素示丕敬是以居之者必可嗣皂綈之<lb/>
徽音贊之者又足以續辭輦之貞静而後於斯館為稱<lb/>
也夫何子雲舎是而賦長楊五柞之雄孟堅無知而詫<lb/>
昭陽牆宇之盛遂使一代曠典僅紀於漢禮之足徴諸<lb/>
儒摘之又以附㑹乎吕韋之月令吾嘗觀夫井幹麗譙<lb/>
層城披香椒風嶕嶢而霞舉甘泉絢燠以雲翔炫金鋪<lb/>
於繡戸煜朱彩於虹梁角道夾以縈紆周廬列以成行<lb/>
迨後嗣之末造曾胡足與繭館而齊芳嗟夫神禹卑宫<lb/>
<pb n="KR4h0139_WYG_054-26a"/>
黻冕致美堯階茅茨軒裳是理何帝王之恭儉華采衣<lb/>
之靡靡豈不以文章者治體之由明服飾者等衰之攸<lb/>
紀此繭館之為庸得以著名於漢氏之禮也猗歟皇元<lb/>
聖繼神傳宫壼之内莫不有媯虞任姒之徳又豈可以<lb/>
漢之繭館而並言方今聖皇御歴郊禋肇舉爛五雲之<lb/>
披披罄八荒而咸覩鯫生未敢盡繭館之鋪張行且造<lb/>
明堂而獻賦<lb/>
　　帝苑農蠶賦<hi>有序</hi>　　　　　　<hi>明</hi>廖道南<lb/>
<pb n="KR4h0139_WYG_054-26b"/>
辛夘八月十七日恭遇皇上親祀帝社帝稷於西苑簡<lb/>
命勲輔卿佐暨臣道南凡十一人充陪祀官禮成上御<lb/>
無逸殿面諭錫宴既而周覽豳風亭駕始發臣猥以末<lb/>
僚遭兹盛典天顔咫尺叨陪晉晝之榮帝眷殊常申錫<lb/>
需雲之寵駿奔兢惕燕樂揄揚臣誠歡誠忭稽首頓首<lb/>
上言伏以國之大事在祀與農民之厚生惟衣與食盖<lb/>
耕桑為王業之本而土穀咸坤祗之靈稽古神農肇作<lb/>
耒耜思文后稷率育來牟公劉古公紹厥勲王季文王<lb/>
<pb n="KR4h0139_WYG_054-27a"/>
𢎞其緒惟成王守文武之基業故周公陳稼穡之艱難<lb/>
在書則叙商之三宗以及於祖烈於詩則述豳之七月<lb/>
而采其民風啓八百年有道之長遺千萬世無窮之利<lb/>
厥後藉田廢而號公納牖敷言至於蠶績休而褒姒厲<lb/>
階興刺勸懲具在龜鑑攸存歴考垂訓之格言實為傳<lb/>
心之要法茲盖遇我皇上體天地之大生備聖神之至<lb/>
徳敦庸五禮郊廟之典告成軫恤三農軍國之需攸賴<lb/>
敷求禹則徽煥堯章惟聖祖紹田功於中都之鄊惟文<lb/>
<pb n="KR4h0139_WYG_054-27b"/>
皇啓邦土於西苑之地仰懐世徳上感淵衷顧仁夀之<lb/>
宫原可以樹桑而播穀御昭和之殿室於時撫景以揮<lb/>
毫奎文燦爛乎龍光雲翰輝煌乎鳳翥對時育物相土<lb/>
命官首營帝社帝稷之壇次建省耕省斂之所殿名無<lb/>
逸恒操祇畏之心亭扁豳風益勵憂勤之志爰修蠶室<lb/>
更築桑臺倉恒裕而百穀用登門迎和而諸祥畢至靈<lb/>
鵲雙儀於皇闕誠哉孫子之昌嘉禾連穎於天田允矣<lb/>
神祗之貺乃届仲秋之月爰諏穀旦之辰慶平秩之西<lb/>
<pb n="KR4h0139_WYG_054-28a"/>
成追報賽於前古禮文裁於聖制孔恵孔時樂律發乎<lb/>
宸章盡善盡美至誠克享明徳惟馨伏望保泰持謙令<lb/>
終有俶履豐思豫永觀厥成建皇極以福庶民逺邁周<lb/>
王之盛懐重華而光列祖永孚虞帝之休臣謹撰帝苑<lb/>
農蠶賦賦曰<lb/>
繄皇眀之啓運肇農蠶以耕織惟王業其根本惟民生<lb/>
其衣食曰無逸而乃逸茲先務之為急闢地利以無彊<lb/>
法天道之不息惟我徳祖爰卜京土衍顓頊之苖裔派<lb/>
<pb n="KR4h0139_WYG_054-28b"/>
句容於江滸惟我懿祖隠約田里邁種徳於幽潛穆𤣥<lb/>
風乎太始惟我熙祖渡淮寓泗履險危以多難垂令聞<lb/>
於不世迨於淳皇乃遷東鄊崇朴茅茨感異麥塲靈應<lb/>
駢臻而載震載夙祥徴長發而俾熾俾昌篤生皇祖受<lb/>
天之祜乃聖乃神乃文乃武風雲景從而三靈協助日<lb/>
月貞眀而五星順度惟嵗壬辰鍾離之邨釋耒耜而造<lb/>
邦歴百戰其繽紛惟嵗乙未金陵之地盡彊理而經野<lb/>
崇九鼎其贔屓惟嵗丙午奠璧圜丘諭太子以穡事咨<lb/>
<pb n="KR4h0139_WYG_054-29a"/>
農工之是憂惟嵗壬子瘞琮方澤戒后妃以素服虞蠶<lb/>
工之弗克惟嵗戊申脈土發春躬耕藉田而噫嘻斯興<lb/>
惟嵗丁未禱雨致祭親涖雩壇而䖍恭益至閱耘鍾山<lb/>
乃歩龍岡遵阡陌而於邁視襏襫其如傷觀穫後苑乃<lb/>
召鑾坡輟警蹕而弗御詢菑畬之如何盖我皇祖首物<lb/>
冠倫積功累仁欽天禮神養賢牧民而佑啓億萬載之<lb/>
太平者誠務農蠶為之本焉者也惟我皇上同符祖徳<lb/>
丕顯文謨丕承武烈修六府而重土穀叙九疇而爰稼<lb/>
<pb n="KR4h0139_WYG_054-29b"/>
穡嵗惟辛邜月惟季春太昊司令勾芒應辰條風時來<lb/>
而𤣥鳥降協氣日至而倉鶊鳴是月也日惟巳丑木宿<lb/>
角垣乃駕鑾輅乃抗龍旛軫東作之伊始指西苑以來<lb/>
觀於時歴文祖之宫原思開創之舊業乃召輔臣乃召<lb/>
宗伯對時育物而胥豫胥游相土辨方而爰經爰畫爾<lb/>
乃御昭和之碧殿臨太液之清波宸翰飛灑於雲霞天<lb/>
章輝煥乎星河是即帝堯之問衢室而授民之時帝舜<lb/>
之訪總章而敕天之幾也是月也日惟辛邜土宿畢觜<lb/>
<pb n="KR4h0139_WYG_054-30a"/>
乃諏箠氏灼元龜諧簭人揲泰蓍相隂陽之攸吉區原<lb/>
隰之咸宜於時昭告於列祖宣令於百工乃召司徒乃<lb/>
召司空□師贊謀而土圭以測匠氏効力而水臬是從<lb/>
爾乃營帝社以統五土營帝稷以統五穀敷施元始乎<lb/>
乾化煦媪貞成乎坤育是即周雅之歌冢土而為國祈<lb/>
祀戴記之紀王社而為民介福也廼又建無逸殿於仁<lb/>
夀宫之前棟隆元吉材良孔堅藻繪敦素結構聨緜中<lb/>
掲獻皇農家之詩以彰先徳之兢惕旁列周書無逸之<lb/>
<pb n="KR4h0139_WYG_054-30b"/>
篇以述古人之艱難於殿之前亭曰豳風飾不過華制<lb/>
不侈崇奎圖赫奕鉅碑穹窿詠公劉之勤苦表姬旦之<lb/>
精忠昭昭乎炳蔚如虎豹煌煌乎夭矯如虯龍也廼又<lb/>
建迎和門於仁夀宫之東璇題映旭黻梲飛虹軒聳特<lb/>
起周遭旁通仰穹端於泰清以達風露之氣俯壤倪於<lb/>
泰寜以贊水土之功於門之南亭曰省耕平疇曠衍方<lb/>
池湛清夙興自宫時往於亭鳩田畯其至喜勞農夫之<lb/>
可矜靄靄乎翠華之先被鬱鬱乎黄茂之蔥菁也廼又<lb/>
<pb n="KR4h0139_WYG_054-31a"/>
建恒裕倉於仁夀宫之北我黍與與我稷翼翼其崇如<lb/>
墉其比如櫛乃求千斯倉以供神眀之祀乃求萬斯箱<lb/>
以備軍國之實於倉之側亭曰省斂萬寳豐登百室充<lb/>
贍夜漏向晨宵衣待旦嘉平秩之西成幸粢眀之足薦<lb/>
忻忻乎免下民之怨咨蕩蕩乎孚上帝之申眷也其種<lb/>
桑之園則於彼宫垣之西䕃綠樹之扶踈暢青陽之葳<lb/>
蕤既培佳檿復翳茂桋薙氏芟其繁蕪柞氏䟽其荒荑<lb/>
其採桑之臺則於彼軒墀之陽躋崇基之靈畤攀柔條<lb/>
<pb n="KR4h0139_WYG_054-31b"/>
之逺揚取彼曲植執此懿筐儉勤取則乎邠女莊恪遺<lb/>
戒於魯姜其飼蠶之室則於彼殿庭之隂屈鳳輦於嘉<lb/>
月集蠶婦之如雲叢箔班班密葉臻臻帝純服之所自<lb/>
出后鞠衣之所由成其繰繭之館則於彼蠶室之區含<lb/>
天駟之真精監織女之靈輝七襄成章三盆就絲西陵<lb/>
氏創其緒業宛窳氏淑其範規是故坤儀靜専以亮乾<lb/>
元之化隂教眀章以宣泰陽之亨緬思古人實獲我心<lb/>
葛覃樛木克成内治螽斯麟趾垂裕後昆其所闗係者<lb/>
<pb n="KR4h0139_WYG_054-32a"/>
大矣其所由來者逺矣猗歟盛哉我皇上之重農蠶以<lb/>
為天下先也夫其成功於苑中也經始於春暮就緒於<lb/>
秋仲樂庶民之子來歆百神之㒺恫其中則東有萬春<lb/>
麗春永夀長春接珍膳而五穀馨西有延夀景福安喜<lb/>
仁和御延和而百祿多其外則東有樂成崇智涵碧翫<lb/>
芳俯臨漪而鳬鷖翔北有仁智介福凝和承光望廣寒<lb/>
而草樹香乃若金鼇玉蝀積翠堆雲星橋迢遞於滄溟<lb/>
金露玉虹方壺瀛洲危亭屹屼於𤣥邱擁翠飛香太素<lb/>
<pb n="KR4h0139_WYG_054-32b"/>
嵗寒華楣岋嶫於紫壇逺趣㑹景澄波映輝黛梁晻曖<lb/>
於翠微至於兔園之山龍洞之泉環珮琮琤乎石林珠<lb/>
璣絡繹乎水簾鯨海之嶼鷗沙之渚菰荇參差乎流洲<lb/>
芝蘭芳郁乎平圃是皆我文祖經營之豐址是故務本<lb/>
之訓徳音在耳渢渢乎萬善之紀也我宣廟㳺觀之靈<lb/>
囿是故織婦之詞嘉謨如舊眀眀乎三接之晝也我皇<lb/>
上尊祖敬宗參天兩地駿烈邁乎百王鴻猷徽於萬世<lb/>
是故祈禮行於春也克慎厥始報禮行於秋也允成厥<lb/>
<pb n="KR4h0139_WYG_054-33a"/>
終樂章裁於聖制儀節定於宸衷至止肅肅有來雍雍<lb/>
武貂蟬而簪纓整飭文鵷鷺而環珮舂容鳬鐘鼉鼓龍<lb/>
篴鸞簫鑑鏘其並奏彩翬丹籥朱干玉戚綴兆其來同<lb/>
三獻方升百禮既崇主拜於前臣拜於後覲天顔於咫<lb/>
尺誠動於此幾動於彼致帝祗之感通昔者韶鳯儀虞<lb/>
神龍啓唐赤烏開周𤣥鳥生商徳盛者其福備祥多者<lb/>
其國昌我皇上體信達順建中致和天惟降康而載錫<lb/>
甘露地不愛寳而屢清黄河宇甸疊呈夫瑞麥天田彌<lb/>
<pb n="KR4h0139_WYG_054-33b"/>
獻夫嘉禾靈鵲雙翔帝座兆前星之曜郊禖特舉仙源<lb/>
澄少海之波迺知一敬立萬善備矣二氣和萬物育矣<lb/>
三農成萬事具矣四靈至萬神應矣五福膺萬祀永矣<lb/>
臣拜稽首以矢其音歌曰帝徳髙眀兮配天惟天資始<lb/>
兮錫茲豐年帝徳溥厚兮配地惟地資生兮登茲廣利<lb/>
帝徳秖慎兮法祖惟祖垂統兮申茲多祜帝徳純孝兮<lb/>
顯親惟親遺澤兮昭兹至文吁嗟農蠶兮帝苑西天施<lb/>
地成兮萬國重熙噫嘻謨訓兮帝苑中祖澤親仁兮萬<lb/>
<pb n="KR4h0139_WYG_054-34a"/>
　世攸隆<lb/>
　　　勞酒賦　　　　　　　　　　<hi>陳</hi>江　總<lb/>
　在陽春之仲序覽具物之芳菲帥公卿而播百穀親耒<lb/>
　耜而命三推開青壇於迥甸列翠幕於清沂乃遵執爵<lb/>
　之典爰降食苹之讌豁朱鳥之髙牕啓黄龍之抗殿奏<lb/>
　帝鴻之萬舞動鈞天之九變顧曲私之亭育遞寒暑而<lb/>
　徂遷謬陳力而䇿駘豈酬恩於暮年<lb/>
　<lb/>
<pb n="KR4h0139_WYG_054-34b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定歴代賦彚巻五十一<lb/>
</p>
<p>
</p>
  </div>
</body>
</text>
</TEI>
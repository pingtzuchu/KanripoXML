<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0139_WYG_010-1a"/>
　欽定四庫全書<lb/>
御定歴代賦彚卷七<lb/>
　　天象<lb/>
　　　風賦　　　　　　　　　　　<hi>周</hi>宋　玉<lb/>
　楚襄王遊於蘭臺之宫宋玉景差侍有風颯然而至王<lb/>
　乃披襟而當之曰快哉此風寡人所與庶人共者耶宋<lb/>
　玉對曰此獨大王之風耳庶人安得而共之王曰夫風<lb/>
　者天地之氣溥暢而至不擇貴賤髙下而加焉今子獨<lb/>
<pb n="KR4h0139_WYG_010-1b"/>
　以為寡人之風豈有說乎宋玉對曰臣聞於師枳句來<lb/>
　巢空穴來風其所託者然則風氣殊焉王曰夫風始安<lb/>
　生哉宋玉對曰夫風生於地起於青蘋之末侵淫谿谷<lb/>
　盛怒於土囊之口縁太山之阿舞於松柏之下飄忽淜<lb/>
　滂激颺熛怒耾耾雷聲迴穴錯迕蹷石伐木梢殺林莽<lb/>
　至其將衰也被麗披離衝孔動楗眴渙粲爛離散轉移<lb/>
　故其清凉雄風則飄舉升降乘凌髙城入於深宫邸華<lb/>
　葉而振氣徘徊於桂椒之間翶翔於激水之上將擊芙<lb/>
<pb n="KR4h0139_WYG_010-2a"/>
蓉之精獵蕙草離秦蘅槩新夷被荑楊迴穴衡陵蕭條<lb/>
衆芳然後徜徉中庭北上玉堂躋於羅幃經於洞房迺<lb/>
得為大王之風也故其風中人狀直憯悽惏慄清凉増<lb/>
欷清清泠泠愈病析酲發明耳目寧體便人此所謂大<lb/>
王之雄風也王曰善哉論事夫庶人之風豈可聞乎宋<lb/>
玉對曰夫庶人之風塕然起於窮巷之間堀堁揚塵勃<lb/>
鬱煩寃衝孔襲門動沙塸吹死灰駭溷濁揚腐餘邪薄<lb/>
入甕牖至於室廬故其風中人狀直憞溷鬱邑毆温致<lb/>
<pb n="KR4h0139_WYG_010-2b"/>
濕中心慘怛生病造熱中脣為胗得目為䁾啗齰嗽獲<lb/>
死生不卒此所謂庶人之雌風也<lb/>
　　風賦　　　　　　　　　　　<hi>晉</hi>湛方生<lb/>
有氣曰風出自幽冥蕭然而起寂爾而停雖宇宙之宏<lb/>
逺儵俄頃而屢經同神功於不疾等至道於無情胡馬<lb/>
感而増思風母殞而復生起慘冬之潛蟄達青春之勾<lb/>
萌因嚴霜以厲威順和澤以開榮故君徳喻其靡草風<lb/>
人假以為名及其猛勢將奮屯雲結陰洪氣鬱怫殷雷<lb/>
<pb n="KR4h0139_WYG_010-3a"/>
發音勃然鼓作拂髙凌深天無澄景嶺無停林六鶂為<lb/>
之退飛萬竅為之哀吟亦有飄泠之氣不疾不徐飀飀<lb/>
微扇亹亹清舒王喬以之控鶴列子以之乘虛若乃春<lb/>
惠始和重褐初釋遨步蘭臯遊眄平陌響詠空嶺朗吟<lb/>
竹柏穆開林以流惠疎神襟以清滌軒濠梁之逸興暢<lb/>
方外之宜適<lb/>
　　風賦　　　　　　　　　　　<hi>晉</hi>陸　沖<lb/>
爰太𤣥之遐始惟浮沉之剖分詳乾坤之至徳莫風氣<lb/>
<pb n="KR4h0139_WYG_010-3b"/>
之獨尊配無形於大象化萬品於烟煴釋凝潤於黄壤<lb/>
降霈澤於蒼元生無常域潛無定棲擢昧聚發尋虚散<lb/>
歸肆六合以騁邁括毫毛而徘徊引沈性於未萌挫發<lb/>
形於已就宣剛柔之流化導四氣之靈候若乃祝融司<lb/>
節炎精赫奕斂朱脣而長嘯承音響而來薄猥熻熠以<lb/>
盈扉冽纒緜以結幕九域蕩揺區宇揮霍<lb/>
　　擬宋玉風賦　　　　　　　　<hi>齊</hi>謝　脁<lb/>
起日域而揺落集桂宫而送清開翠帷之影藹響行珮<lb/>
<pb n="KR4h0139_WYG_010-4a"/>
之輕鳴揚淮南之妙舞發齊后之姸聲下鴻池而蓮散<lb/>
上雀臺而雲生至於新虹明歳髙月照秋晬儀迺豫沖<lb/>
想雲浮鄒馬之賔咸至申穆之醴已酬朝役登樓之詠<lb/>
夕引小山之謳厭朱邸之沉邃思輕舉而逺游驌驦之<lb/>
馬魚躍飄□車而水流此乃大王之盛風也若夫子雲<lb/>
寂寞叔夜髙張烟霞潤色荃荑結芳出幽磵而泉冽入<lb/>
山戸而松凉眇神王於丘壑獨起逺於孤觴斯則幽人<lb/>
之風也<lb/>
<pb n="KR4h0139_WYG_010-4b"/>
　　風賦　　　　　　　　　　　<hi>唐</hi>鄭磻隱<lb/>
惟兹風之興寂獨𤣥妙而無形託萬物以成象隨八卦<lb/>
而立名大則宇宙普洽小則纖毫必經翕翕習習清清<lb/>
泠泠排春樹而如動帶秋蓬而似輕所以炎清順夏勁<lb/>
厲隨冬入金縢而彰聖道通蘭臺而表雌雄飄玉蕊於<lb/>
濃草零圭葉於衰桐候吴範於帷内御列子於空中爾<lb/>
乃下振方輿上飛圓蓋懐壯士之適秦悅髙皇之還沛<lb/>
乍靃靡於衆卉時颼飀於叢籟若乃乘陵髙迥出入幽<lb/>
<pb n="KR4h0139_WYG_010-5a"/>
微揺寳釵於雲髻動環珮於羅衣飄游絲以陰映舞輕<lb/>
雪以零飛銅烏迎而迴翼胡馬聽而思歸乍來復徃有<lb/>
聲無象驚塵則白日晝昏卷霧則珠星夜朗蕭瑟長松<lb/>
之下嘹唳髙樓之上送夕鼓而傳音埽晨鐘而成響出<lb/>
幽巷而揺拂擊華堂而清敞浸淫遷延散漫聮緜送清<lb/>
聲於琴上落細粉於牕前乍卷通天之霧時飄覆水之<lb/>
烟勃起則大木斯拔暫息則洪波肅然或動或靜時來<lb/>
歘失聆之兮有聞察之兮無質形乃虚無體兼散逸雖<lb/>
<pb n="KR4h0139_WYG_010-5b"/>
含毫而搦管豈神仙之能述<lb/>
　　雲上之仙風賦　　　　　　　<hi>梁</hi>陶𢎞景<lb/>
縹緲遥裔亘碧海而颺朝霞凌青烟而薄天際出龍門<lb/>
而激水度蔥關以飛雪於是漢區動御月軌驚文浮虚<lb/>
入景登空汎雲一舉萬里曽不浹辰此列子有待之風<lb/>
也若乃緜括宇宙包絡天維周流八極迴還四時氣值<lb/>
節而動律位涉㢲而離箕徒見去來之緒莫測終始之<lb/>
期此太虛無為之風也<lb/>
<pb n="KR4h0139_WYG_010-6a"/>
　　風不鳴條賦<hi>以扇微和於五日之候為韻</hi>　　<hi>唐</hi>闕　名<lb/>
柔條之杪兮低垂和風之起兮舒遲極柔而動揺斯易<lb/>
至和而音響則遺習習兮便人順以㢲也嫋嫋兮不紊<lb/>
黙而識之風自南而薰條可結如線氣引容裔色揺蔥<lb/>
蒨穆若無聞蠢然可見中林靜拂寧喧許子之瓢圓葉<lb/>
孤翻似動班姬之扇霽景相煦芳塵共飛條冉冉以順<lb/>
動風徐徐而表微蕩弱質以婀娜視之若有播清飈之<lb/>
溥暢聽之則希觀其谷興隧出匪徐匪疾彼條暢而無<lb/>
<pb n="KR4h0139_WYG_010-6b"/>
聲信木訥而可匹此焉表瑞既偶聖於萬年於以應期<lb/>
恒不違於五日荏苒虚徐條風相於將墜而復舉若卷<lb/>
而還舒契彼無言靜入桃蹊之上示諸有徳潛來草偃<lb/>
之餘細影中糅浮光上透示諸扇其微和豈將摧其獨<lb/>
秀諧清淨之理助發生之候風如以諷俾聖教以無私<lb/>
條若以調配樂和而不奏飄以長逝翛然遂多煦大塊<lb/>
而爰發泛柔木而惟和髣髴兮還同轉蕙寂寥兮無撓<lb/>
靜柯道合知微時方太古嫋其長而輕颺含其和而不<lb/>
<pb n="KR4h0139_WYG_010-7a"/>
吐暗起軍營之柳取象於銜枚潛飄清廟之松同和於<lb/>
土鼓彼化鵬摶於九萬此至人御於十五與夫不明之<lb/>
道兮曽何足數<lb/>
　　風不鳴條賦<hi>以天下和平則如此為韻</hi>　　　<hi>唐</hi>陳　章<lb/>
風之起兮不觸而行條之應兮有動無聲察微祥於生<lb/>
植表靜理於承平輕揺而曉露初滴暗裊而春鳩轉鳴<lb/>
入楊園而若舞拂花逕而如迎寂兮寞兮自南自北其<lb/>
去莫止其來可測方縈仙樹萬年之影稍垂爰報聖時<lb/>
<pb n="KR4h0139_WYG_010-7b"/>
五日之期不忒長養資於皇化沉潛契乎𤣥徳似有心<lb/>
於松柏之内上下依依類無言於桃李之間徃來黙黙<lb/>
嫩葉隨轉柔荑共舒颺絲光於空際惹絮影於春餘聽<lb/>
莫得聞訝繁柯之蔑爾視之不見驚疊萼之攢如倐自<lb/>
邇而通遐俄起彼而集此順八方之候若有若無調四<lb/>
序之宜時止則止由是輕纔偃草細不揚波異秋吟之<lb/>
摧木同春扇於微和均習習之容寧比夫空穴而至絶<lb/>
蕭蕭之響誰謂其髙臺則多散漫千林翺翔九野修通<lb/>
<pb n="KR4h0139_WYG_010-8a"/>
匪亂於疾徐溥暢必齊其髙下含其光也亦類於人焉<lb/>
靜以化之乃符於王者片塵靡驚於厚地羣籟皆息於<lb/>
晴天對翩翩之鶡鳥任嘒嘒之鳴蟬感之深殊桂鳴於<lb/>
秦樹害乎物鄙禾偃於周田我國家化將時茂徳與風<lb/>
傳佇見傾梧之後棲儀鳳於君前<lb/>
　　快哉此風賦<hi>有序</hi>　　　　　　<hi>宋</hi>蘇　軾<lb/>
時與吴彦律舒堯文鄭彦能各賦兩韻子瞻作第一第<lb/>
五韻占風字為韻餘皆不録<lb/>
<pb n="KR4h0139_WYG_010-8b"/>
賢者之樂快哉此風雖庶民之不共眷佳客以攸同穆<lb/>
如其來既偃小人之徳颯然而至豈獨大王之雄若夫<lb/>
鷁退宋都之上雲飛泗水之湄寥寥南郭怒號於萬竅<lb/>
颯颯東海鼓舞於四維固以陋晉人一吷之小笑玉川<lb/>
兩腋之卑野馬爭飛摶羽毛而汗漫應龍所處作鱗甲<lb/>
以參差<lb/>
　　東風解凍賦<hi>以立春之日氷凍銷釋為韻</hi>　　<hi>唐</hi>韋　充<lb/>
三陽布萬物新攝提建月勾芒御辰惟東風之解凍明<lb/>
<pb n="KR4h0139_WYG_010-9a"/>
下土而知春於是嗣木徳游水濵坼涸冱開奫淪始自<lb/>
震而發跡終習坎而成仁原夫其始也出大塊乘新律<lb/>
度晴川經暖日積習習之淑氣散峩峩之素質順流而<lb/>
委想銀河之漸傾逐吹以分訝瑶池之漸失飄然既至<lb/>
颯爾攸興潛融積溜暗斷輕氷自太蔟之氣生功因入<lb/>
律悦中流而瓦解聲若裂繒不疾不徐如考如擊動輕<lb/>
澌於皎潔上游鱗於磧礫未分蘋末疑馮夷之剖蚌胎<lb/>
稍辨波心若荆山之流玉液意同攻陷勢若刳剔何虎<lb/>
<pb n="KR4h0139_WYG_010-9b"/>
嘯之威方微信狐疑之心已釋羊角既止蟬翼潛銷表<lb/>
一歳發生之候當三春啓蟄之朝鼓怒斯至徘徊遽飄<lb/>
圓折之時初疑破鏡亂流之處盡若迴潮斯以見寒暑<lb/>
不愆推遷屢急何一氣之自噫信百川而皆及導仁為<lb/>
煦決滯之義則深以徳而和陷堅之功斯立當其晴流<lb/>
漸泮麗景初馳飄忽既及凝滯無遺狀曉河雲卷之初<lb/>
忽其明矣若太素氣分之際難可辨之是知天地既春<lb/>
欣榮者衆將以遂於羣性不獨釋於積凍然後驅飛㢘<lb/>
<pb n="KR4h0139_WYG_010-10a"/>
命羲仲俾風日之可遊冀臨川而必中<lb/>
　　南風之薰賦<hi>以悦人阜財生物咸遂為韻</hi>　　<hi>唐</hi>張正元<lb/>
昔者南風和醇明徳維新創五法而配夏感萬物以如<lb/>
春不然者䕫何以得為典樂舜何以尊為聖人者哉其<lb/>
風乃周流遐裔蕩滌庶物廓宇宙以澄清屏腐餘之伊<lb/>
鬱故表太平之至理卑寰宇之無咈也且順而隨時曰<lb/>
㢲氣之相感曰咸合之寧間於幽林曠野散之何啻乎<lb/>
萬壑千巖當其南正司辰朱明應節我風在徳何以驗<lb/>
<pb n="KR4h0139_WYG_010-10b"/>
乎枯桑我風在仁何必候於空穴物既斯悦薰不在乎<lb/>
噐人奚以欽物莫能同葉不在乎蘭人何以結知執徳<lb/>
不回嘉祥有開始斯人之解愠倐儀鳳以員來有孚顒<lb/>
若至徳休哉足以成天下之務畜天下之財今國家以<lb/>
義為利知風之自實皇猷之穆穆因皇道之易易竹帛<lb/>
之功斯在絲桐之音不墜夫如是未有靈瑞之不臻生<lb/>
成之不遂者也寧與夫蓬振塵驚颼飀淒清或敗物者<lb/>
有墜或中人而喪精未若我皇内協正徳外和厚生在<lb/>
<pb n="KR4h0139_WYG_010-11a"/>
乎野而草自偃入乎林而條不鳴是則良哉元首克洽<lb/>
九有仰南風兮何翕爾而純和幸得詠時康與俗阜<lb/>
　　南風之薰賦<hi>以悦人阜財生物咸遂為韻</hi>　　<hi>唐</hi>吴仲舒<lb/>
歌南風之薰兮肇自前烈美凱風以時兮流乎俊哲澹<lb/>
澹蕩蕩生乎無間馥馥微微播於有截故功成作樂而<lb/>
上下昭著治定制禮而君臣有别吾亦乘日月之至明<lb/>
致中和之令節言而履之萬國稱慶動而法之千寮胥<lb/>
悦此所謂規模帝舜慰洽吾人操五絃之琴而八風從<lb/>
<pb n="KR4h0139_WYG_010-11b"/>
律徵三代之樂而六氣平均使天下霈然而有感窮海<lb/>
外颯爾而知春至於傳之永久垂之不朽可以動萌芽<lb/>
可以榮林藪薰風之有徳也使國富以人安薰風之有<lb/>
惠也使時和而俗阜若乃燠佳氣兮允塞埽祥烟兮乍<lb/>
開早綻青門之柳先驚上苑之梅晦入陽春之曲潛吹<lb/>
玉管之灰此亦韶年之麗景況有順時而豐財或披襟<lb/>
而乍對或臨水而輕拂承長養則芳氣襲於一人闡煦<lb/>
嫗則膏露霑於萬物斯以發號施令前規後監三農以<lb/>
<pb n="KR4h0139_WYG_010-12a"/>
之協洽兆人以之無咸如此則典禮備麟鳳至吾道不<lb/>
樂兮發身有時薰風自南兮萬物咸遂物本無情因時<lb/>
而生百姓日用而不覺五音歳兆於未萌儻髙飈之借<lb/>
便順下風而長鳴<lb/>
　　南風之薰賦<hi>以悦人阜財生物咸遂為韻</hi>　　<hi>唐</hi>李夷亮<lb/>
時之和兮道之至披南風兮舒以肆發於地鼓萬物以<lb/>
生成登於天叶三光而能粹豈不以律有度而感應樂<lb/>
無聲而大備郁郁也從四氣之攸分熙熙然見羣芳之<lb/>
<pb n="KR4h0139_WYG_010-12b"/>
已遂若乃涉維夏背芳晨烝人巳乂率土惟淳雲物必<lb/>
書識烟霞之改舊君臣有禮知動植之懐仁符𤣥化越<lb/>
洪鈞式觀風於我后終解愠於吾人伊昔虞帝君臨憂<lb/>
勞是切將納隍為己任垂大訓於前烈援琴寫操知庶<lb/>
政之惟和負扆居尊俾含生之是悦然後澤及幽巖九<lb/>
區克咸氣揚湮鬱四海無咈且攸敘於彛倫故無遺於<lb/>
一物國家敬授惟明稽古作程式宣其和以厚其生是<lb/>
以東作之勤不遺於帝力南風之詠屢起於皇情亹亹<lb/>
<pb n="KR4h0139_WYG_010-13a"/>
多士茫茫萬有猶偃草而咸若沐薰風之自久惟徳斯<lb/>
碩惟財孔阜<lb/>
　　南風之薰賦<hi>以悦人阜財生物咸遂為韻</hi>　　<hi>唐</hi>李　叔<lb/>
至矣哉如天之君聲明化淳穆南端而作樂播薰風以<lb/>
養人順聖時而和則氣無留慝解吾氓之愠故物無不<lb/>
親所以應乎品類遍乎天地感一徳而當陽處八方之<lb/>
正位使夫微者必扇幽者必遂不以動而有光和而能<lb/>
至風之始也日月貞明星辰齊平然後蕩蕩而起熙熙<lb/>
<pb n="KR4h0139_WYG_010-13b"/>
而生觸類而煦然長育無朕而潛來備盈行而有孚倚<lb/>
五絃而調四氣廣而不費匝九垓而周八紘非比夫抵<lb/>
華葉陵髙城轉叢蕙而渥彩合萬籟而成聲者也風之<lb/>
達也本於元首播於羣有使五福富昌萬物殷阜宜其<lb/>
叶無為之大化匪獨革有苗之小醜亦有廣莫北動閶<lb/>
闔東來不如自其南而奄器一其薰而阜財則知端拱<lb/>
垂黻化人無拂則必合其君資其物豈惟三國不監二<lb/>
叔不咸徒偃其禾而表其讒故我君烈烈行道有截歌<lb/>
<pb n="KR4h0139_WYG_010-14a"/>
祖徳而庶事用康諧舜樂而鳴琴不撤被南風之溥暢<lb/>
慰逺黎之胥悦士有欲摶風於九霄希假勢於一挈<lb/>
　　涼風至賦<hi>以律變新秋肅然遂起為韻</hi>　　　<hi>唐</hi>王　棨<lb/>
龍火西流涼風報秋届肅殺而金方氣勁奪赫曦而朱<lb/>
夏威收五夜潛生聞桂枝而騷屑千門溥至覺玉宇以<lb/>
颼飀於時北斗杓移西郊禮畢蓐収行少昊之令夷則<lb/>
代林鍾之律颯爾斯風生乎是日俄而撤鬱蒸揚憀慄<lb/>
減庭草以芳靡掠林梢而聲疾繇是淅瀝晴景浸淫暮<lb/>
<pb n="KR4h0139_WYG_010-14b"/>
天起蘋葉而有準應葭灰而罔愆無近無逺淒然凛然<lb/>
倐揺曳於紅梁潛催歸燕乍離披於碧樹漸息鳴蟬然<lb/>
後埽蕩千山蕭條萬里飄爽氣以極目厲秋聲而盈耳<lb/>
恨添壯士朝晴而易水寒生愁殺騷人落日而洞庭波<lb/>
起但逺戍烟薄遥村杵頻磨玉蟾而月色初瑩泛瑶瑟<lb/>
而商絃乍新虚檻清泠頗愜開襟之子衡門淒緊偏驚<lb/>
無褐之人北牖閒眠西園夜宴紅蕖將碧蕙香減珍簟<lb/>
與纖絺色變張翰庭前暗度正憶鱸魚班姬帳下爰來<lb/>
<pb n="KR4h0139_WYG_010-15a"/>
已悲紈扇故得苦霧晨卷蒸雲晝銷望裏而林端嫋嫋<lb/>
夢餘而牕外蕭蕭悄絲管於上宫陳娥翠斂颭簷楹於<lb/>
華省潘鬢霜凋既而冷遍中原陰生兌位幾人離避暑<lb/>
之所何處軫悲秋之思雖令蛩響東壁鴻辭邊地又安<lb/>
得吹賦客而促征車自是功名之未遂<lb/>
　　秋風賦　　　　　　　　　　<hi>宋</hi>張　耒<lb/>
張子夕坐於堂之南軒有風颯然來自西方感乎人心<lb/>
異於尋常初披偃乎草木亦泛動乎軒牕張子曰是風<lb/>
<pb n="KR4h0139_WYG_010-15b"/>
也所以成歳而佐陽者乎時也朱火就謝七月始涼既<lb/>
道迎於肅殺又紹介於雪霜其中人也入竅灑然汙澤<lb/>
為乾纖絺魯縞不勝其單其加物也未敗其形先傷其<lb/>
情未隕其生先奪其英使之嗒然委者見於顔色黎然<lb/>
槁者動於聲音吾恐中夜而聽之淅瀝颼飀羣動百蟲<lb/>
怨泣悲吟感人沖沖者秋之聲旦起而望之清明髙潔<lb/>
者秋之容於是庶草效實九穀獻功既獮於野又嘗於<lb/>
宗感天時之不留念歳序之將窮張子曰吾何為乎戒<lb/>
<pb n="KR4h0139_WYG_010-16a"/>
裘褐以備嚴冬而巳<lb/>
　　風過簫賦<hi>以無為斯化有感潛應為韻</hi>　　　<hi>唐</hi>范傳正<lb/>
風為氣兮溥暢簫在物而虛受何相會於自然合無情<lb/>
於妙有泠泠斯韻習習占久如聞松蓋之巔寧比土囊<lb/>
之口颯爾而至鏘然輒隨響纔度已俄逺聲成文而不<lb/>
虧其虛其實是可披襟而納以條以暢何煩鼓腹之吹<lb/>
彼孔雀下降鳳凰來儀雖見美於格物豈不慚於有為<lb/>
彼簫之韻惟風所借或激越於清曉或淒涼於永夜寂<lb/>
<pb n="KR4h0139_WYG_010-16b"/>
寞之内爰生不考之音希夷之間是合不言而化謂越<lb/>
客乍流其遺響謂秦女遥度其仙駕散彼寥夐復於沉<lb/>
潛被治國之風以安以樂在敬心所感乃直乃㢘動有<lb/>
輕重應無洪纖解愠且和可並鼓琴之唱不姦而順亦<lb/>
其從律之占若乃察其所感蓋有符於𤣥漠豈惟契於<lb/>
閑澹籟之所之智之所知誠萬殊之舛錯終一貫而逶<lb/>
迤風從虎兮飄忽簫象鳳兮參差何體異之如彼而音<lb/>
同之若斯豈不以宫商所合唱和為稱類霜鐘之暗叩<lb/>
<pb n="KR4h0139_WYG_010-17a"/>
同灰管之潛應時然後起風匪躁求激而乃揚簫為靜<lb/>
勝彼鈞天之音肸蠁洞庭之樂虚無豈比風簫之感召<lb/>
亦由律呂之相須異搜竒於蔡笛鄙濫吹於齊竽徵顔<lb/>
成南郭之言浩然難究擬宋玉王褒之賦庶或同塗<lb/>
　　風過簫賦<hi>以無為斯化有感潛應為韻</hi>　　　<hi>唐</hi>夏方慶<lb/>
風之過兮一氣之作簫之應也衆音以殊雖髙下以異<lb/>
響終合散而同塗體宫商而自得韻清濁以相須動必<lb/>
造適用當其無宜然理順昭與道俱以由一人之化為<lb/>
<pb n="KR4h0139_WYG_010-17b"/>
而不有萬物之心以虚為受帝於何力各自遂其生成<lb/>
天且不言乃能恒於悠久觀夫指大塊之噫氣裁衆管<lb/>
而聲隨始飂飂兮清越終杳杳以逶迤逺而聆之初疑<lb/>
白虎方嘯近而察也旋驚丹鳳來儀知化本之有朕見<lb/>
天籟之在斯道固無名物罔不感彼命宫而商應信陽<lb/>
舒而陰慘雲何事而從龍水何情而習坎故達人作用<lb/>
而虚清其心大道不疵乃滌其𤣥覽之風也扇其輕重<lb/>
之簫也應以洪纖彼若疾而飄我則以號以噭彼若和<lb/>
<pb n="KR4h0139_WYG_010-18a"/>
而靜我則若沉若潛曷異夫暴心感而麤以厲敬心感<lb/>
而直以廉爾其斷續清空蕭寥永夜歴虚無而輕飈自<lb/>
逺拂松竹而幽韻相借微聞闕下伴金奏之發天庭迥<lb/>
徹雲中疑笙簫之隨羽駕莊生託之以齊物子綦由是<lb/>
而觀化化之至矣兹焉可知風乃不私其用簫亦自得<lb/>
其宜𤣥元立言事無事我后垂拱為無為君子曰風簫<lb/>
也罔不爭其善勝契不言而自應是將觀彼以化成豈<lb/>
獨因之而比興<lb/>
<pb n="KR4h0139_WYG_010-18b"/>
　　瞽者告協風賦<hi>以審音靜專修職知候為韻</hi>　<hi>唐</hi>王　起<lb/>
瞽惟審聲風實應候候至而厥風肇扇聲和而有瞽斯<lb/>
奏知夫天道則清泠必聞揚于王庭亦威儀可究所以<lb/>
贊欽若明敬授先五日而可傳信三推而不謬於時凜<lb/>
洌方謝温仁始宣雜蔥蘢之佳氣和郁靄之祥烟樂師<lb/>
乃告平野臨大田其視則惟昧其聽則惟專寧體於舞<lb/>
松之間得其煦嫗傾耳於偃草之際宣彼暄姸曰此融<lb/>
風將聞於天既而進退匪徐周旋可則逶迤於紫殿之<lb/>
<pb n="KR4h0139_WYG_010-19a"/>
下俯僂於丹墀之側豈無相於倀倀方鞠躬而翼翼迺<lb/>
進而言曰陛下以美利利四海以仁宥宥萬國調玉燭<lb/>
而設邦教法銅渾而立人極所以八風不姦六律無忒<lb/>
臣以樂吏之賤謬知君子之徳先王所寳惟穀所大惟<lb/>
食必俟協風以候力穡順時而教導蓋國之章有聲而<lb/>
薦聞乃臣之職今者起幽谷拂平林蕭條注耳寂寞拂<lb/>
襟有薰兮動地之氣無颯然鳴條之音達勾萌其和以<lb/>
布庤錢鎛其儀可尋且兢兢懍懍是微臣音之審習習<lb/>
<pb n="KR4h0139_WYG_010-19b"/>
飀飀彰陛下徳之修固宜答休徵乗麗景躬千畆率萬<lb/>
井諒神倉之委積則齊宫之清淨表聖時之咸若昭國<lb/>
典之思永皇上垂拱無為居髙聽卑察邇言悦矇瞍之<lb/>
告咨故實敦稼穡之宜謀盛禮度宏規豈虢公之言是<lb/>
則是效而周王之代不識不知<lb/>
　　颶風賦　　　　　　　　　　<hi>宋</hi>蘇　軾<lb/>
仲冬之夕客有叩門指雲物而告予曰海氛甚惡非祲<lb/>
非祥斷霓飲海而北指赤雲夾日而南翔此颶之漸也<lb/>
<pb n="KR4h0139_WYG_010-20a"/>
子盍備之語未卒庭戸肅然槁葉蔌蔌驚鳥疾呼怖獸<lb/>
辟易忽野馬之決驟矯退飛之六鷁襲土囊之暴怒掠<lb/>
衆竅之叱吸予乃入室而坐斂衽變色客曰未也此颶<lb/>
之先驅爾少焉排戸破牖隕瓦擗屋礧擊巨石揉拔喬<lb/>
木勢翻渤澥響振坤軸疑屏翳之赫怒執陽侯而將戮<lb/>
鼓千尺之濤瀾襄百仭之陵谷吞泥沙於一卷落崩崖<lb/>
於再觸列萬馬而並騖會千車而爭逐虎豹讋駭鯨鯤<lb/>
奔蹙類鉅鹿之戰殷聲呼而動地似昆陽之役舉百萬<lb/>
<pb n="KR4h0139_WYG_010-20b"/>
於一覆予亦為之股慄毛聳索氣側足夜拊榻而九徙<lb/>
晝命龜而三卜蓋三日而後息也父老來唁酒漿羅列<lb/>
勞來僮僕懼定而說理草木之既偃葺軒檻之已折補<lb/>
茅茨之罅漏塞牆垣之頹缺已而山林寂然海波不興<lb/>
動者自止鳴者自停湛天宇之蒼蒼流孤月之熒熒忽<lb/>
悟且歎莫知所營嗚呼小大出於相形憂喜因於所遇<lb/>
昔之飄然若為巨邪吹萬不同果足怖邪蟻之縁也噓<lb/>
則墜蚋之集也呵則舉夫噓呵不足以振物而施之二<lb/>
<pb n="KR4h0139_WYG_010-21a"/>
蟲則甚懼鵬水擊而三千摶扶揺而九萬彼視吾之惴<lb/>
慄亦爾汝之相筦均大塊之噫氣奚巨細之足辨陋耳<lb/>
目之不廣為外物之所變且夫萬象起滅衆怪耀眩來<lb/>
髣髴於過目視空中之飛電則向之所謂可懼者實邪<lb/>
虛耶惜吾知之晩也<lb/>
　　風異賦<hi>冇序</hi>　　　　　　　　<hi>宋</hi>梅堯臣<lb/>
庚辰歳三月丙子天大風壬午詔出郡縣繫獄死罪以<lb/>
下夫風者天地之氣也猶人之呼嘘喘吸豈常哉若應<lb/>
<pb n="KR4h0139_WYG_010-21b"/>
人事之變則余不知故賦其大略云<lb/>
吾因迓勞適於郊憩亭舍日是時羣輩外囂曰火來火<lb/>
來喔呼噫嚱出屋逺望西北之陲亘天接地混混赫赫<lb/>
不見端涯逡巡則赤埃赭霧突盪奔馳陽精失色白晝<lb/>
如晦號空吼穴揚砂走塊衆心驚惶廣衢翳昧莫辨誰<lb/>
何執手相對其少頃也稍明故歸人未寧兮相與而為<lb/>
隊順前者措足之不暇逆進者舉武而愈退睇山川兮<lb/>
安陳趨城郭兮安在所可視者五六步之内越翼日四<lb/>
<pb n="KR4h0139_WYG_010-22a"/>
方恬霽乾坤黯慘物色憔悴牛復馬還絶銜鼻草靡木<lb/>
折莢實墜禽鳥墮死泥滿喙几案傾攲塵覆器民廬毁<lb/>
壊商車顛躓既而衆曰此何景也伺彼徃來兮問逺邇<lb/>
之所自或曰起浚都播許鄭歴洛汭以及唐鄧漢隋之<lb/>
地稽厥時厥狀無與此土異未迨旬浹徳音遐暨是知<lb/>
本聞之不偽聊綴辭也若此言變咎則非愚者之能議<lb/>
　　風穴賦<hi>有序</hi>　　　　　　　　<hi>明</hi>王尚絅<lb/>
聞風氣之為天地之號令也必五行得令四時順序而<lb/>
<pb n="KR4h0139_WYG_010-22b"/>
後八方之風各應律而至以成歳功否則變怪百出不<lb/>
可具狀然有正有變皆氣之為也而汝州獨有穴又有<lb/>
所謂風伯者主之故又有風伯廟春祈秋報祀饗靡闕<lb/>
而風時為虐余惑焉感而賦之其辭曰<lb/>
倚嵩陽之二室兮瞻鶴路於隆中鬱鳴臯以西圍兮汝<lb/>
海灝以流東倦余游之倥傯兮聊偃息於風穴忳恒卦<lb/>
之未解兮捫余腸之百折俯千峯之白雲兮憶鈞臺之<lb/>
天樂謝箕潁之鳴瓢兮媿龍山之帽落藉吹嘘於鼓籥<lb/>
<pb n="KR4h0139_WYG_010-23a"/>
兮歴千古而互見判正變於洪鈞兮本一氣之流轉肇<lb/>
醇樸於三皇之世兮煦雍熙於帝畿濯三王之清秋兮<lb/>
慘五霸之淒淒入虞弦以拔周木兮縱烈火於狂秦憫<lb/>
七國之擾擾兮歌豐沛於真人懲奸䧺之狐媚兮烘一<lb/>
炬於長江吹灘上之一絲兮繫九鼎於漢邦揚沙石於<lb/>
昆陽兮結河氷於王郎繄昔日之休休兮將誰復於爾<lb/>
傷奮噫氣之餘烈兮雜氛颶於羣籟粤余今之侘傺兮<lb/>
念誰為之否泰惟風伯之巍峩兮厰廟貌之凌雲惟歳<lb/>
<pb n="KR4h0139_WYG_010-23b"/>
序之迭遷兮供祀事之孔殷迓之以鸞乘兮御之以龍<lb/>
軺左敶剛鬛兮右薦柔毛酌桂酒之芬烈兮錯水陸之<lb/>
飫飽坐以享余之報兮一不聽余之所禱發土囊之先<lb/>
聲兮驅天末之長飈初習習以出谷兮寖汹汹以怒號<lb/>
飄忽鼓盪刺以撞兮淜滂澒湧撼以揚兮騰走石於層<lb/>
空歘埃沙於萬里伐巨木如朽葦兮海水為之沸起泣<lb/>
羈旅之逐客兮阻京洛之征人方大火之如燬兮醨雲<lb/>
雷而為屯涸農家之跂望兮鑠霖雨於垂成怖雞犬之<lb/>
<pb n="KR4h0139_WYG_010-24a"/>
狘獝兮又鶗鴂之無聲園林胡以萎兮嘉穀無實而空<lb/>
長唁顑頷以歔欷兮盡溘死以流亡視纍纍之足畫兮<lb/>
孰知謡啄之足哀將卒歳之何依兮望丘壟而徘徊朝<lb/>
遺田之百畮兮夕頹垣之百堵顧何賴於谷中兮乃隨<lb/>
山而鑿戸掩涕淚以攜幼兮雖未飽而娱懐究窮民之<lb/>
無知兮嗟何罪於風霾亶此穴之為厲兮何乖余之前<lb/>
聞詠周南之遺風兮爰遵道於汝墳㥓撫景以傷心兮<lb/>
徒意逺而無旁惜衆卉以揺落兮幸荃蕙其猶芳嗚呼<lb/>
<pb n="KR4h0139_WYG_010-24b"/>
已焉哉甘馬革於櫪下卧牛衣於溝中跽微詞以伸志<lb/>
悲逺遊之回風亂曰雨暘時若兮風伯之司旱魃為虐<lb/>
兮匪伯之為睠爾風伯兮何庸何尤曰祈與報兮薦爾<lb/>
春秋天髙難頌兮民隱叵説安得帝怒兮爰塞此穴庶<lb/>
幾羣動兮其獲銷歇<lb/>
　　相風賦<hi>有序</hi>　　　　　　　　<hi>晉</hi>張　華<lb/>
太史候部有相風在西城上而作者弗為豈以其託處<lb/>
幽閒違衆特立無羽毛之飾而丹漆不為之容乎<lb/>
<pb n="KR4h0139_WYG_010-25a"/>
葢在先聖道濟生人擬論天地錯綜明神在璿璣以齊<lb/>
七政象渾儀於陶鈞考古旁於六氣仰貞觀於三辰爰<lb/>
在保章世序其職辨風候方必立唯極循物致用器不<lb/>
假飾眇修幹之迢迢凌髙墉而莖植𤣥烏偏其増翥晞<lb/>
雲霄而矯翼嘉創制之窮理諒器淺而事深步元氣於<lb/>
尋木寄先識於兹禽既在髙而思危又戒險而自箴雖<lb/>
迴易之無常終守正而不淫永格立以彌世志淹滯而<lb/>
愈新超無返而特存差偶景而為鄰<lb/>
<pb n="KR4h0139_WYG_010-25b"/>
　　相風賦　　　　　　　　　　<hi>晉</hi>潘　岳<lb/>
混元恍其初判二氣變而無窮動靡微而不兆象有始<lb/>
而必終思先天而不違立成器以相風棲靈烏於帝庭<lb/>
似月離乎紫宫飛輕羽於竿杪若鸞翔乎雲中廣莫興<lb/>
而習坎景風發而遡離閶闔揚而西指明庶起而東移<lb/>
　　相風賦　　　　　　　　　　<hi>晉</hi>孫　楚<lb/>
伊聖皇之髙烈美治道之穆清兼㦸坤之普覆齊三光<lb/>
之朗明猶恭已以勞謙迄日昃而不寧慮聽政之有闕<lb/>
<pb n="KR4h0139_WYG_010-26a"/>
誡禍福於無形建殊才於辰極樹相風於紫庭爾乃神<lb/>
獸盤其根靈烏據其顛羽族翩飄羅其側翔風蕭聊出<lb/>
其間<lb/>
　　相風賦　　　　　　　　　　<hi>晉</hi>陶　侃<lb/>
乃有相風之為形也終日九征桀然特立不邪不傾擬<lb/>
雲閣以秀出晞峻嶺於層城直南端以基阯雙崇巍之<lb/>
嶢崢象建木於都廣邈不羣而獨榮朴雖小而不巨何<lb/>
物鮮而功大眇翻翩以髙翔象離鵾於雲際擢孤莖而<lb/>
<pb n="KR4h0139_WYG_010-26b"/>
特挺若芙蓉於水裔若乃華葢警乗奉引先驅豹飾在<lb/>
後葳㽔清路百僚允則彰我皇度<lb/>
　　雷電賦　　　　　　　　　　<hi>晉</hi>顧凱之<lb/>
太極紛綸元氣澄練陰陽相薄為雷為電是以宣尼敬<lb/>
威忽變夫其聲無定響光不恒照砰訇輪轉倐閃羅曜<lb/>
若乃太陰下淪少陽初升蟄蟲將啓動靈先應殷殷徐<lb/>
振不激不馮林鍾統節溽暑烟煴星月不朗衣裳若焚<lb/>
爾乃清風前䬃蕩濁流塵豐隆破響列缺開雲當時倦<lb/>
<pb n="KR4h0139_WYG_010-27a"/>
容廓焉清新豈直驚安竦寐乃以暢情悟神天怒將凌<lb/>
赤電先發窺巖四照映流䨇絶雷電赫以驚衡山海磕<lb/>
其崩裂<lb/>
　　雷賦　　　　　　　　　　　<hi>晉</hi>李　顒<lb/>
伊青陽之肇化兮陶萬殊於天壤結鬱蒸而成雷兮鼓<lb/>
訇稜之逸響若乃駭氣奔激震響交搏濆淪隱轔崩騰<lb/>
磊落來無轍跡去無阡陌君子恐懼而修省聖人因象<lb/>
以制作<lb/>
<pb n="KR4h0139_WYG_010-27b"/>
　　雷賦　　　　　　　　　　　<hi>晉</hi>夏侯湛<lb/>
伊朱明之季節兮暑燻赫以盛興扶桑煒以揚燎兮雷<lb/>
火煜以南升大明黯其潛曜兮天地鬱以同蒸掣丹霆<lb/>
之皓琰兮奮迅雷之崇崇馳壯音於天上兮激駮響於<lb/>
地中徒觀其霰雹之所種鑿火石之所燒鑠雲雨之所<lb/>
澆沃流潦之所淹濯當衝則擢破遇披則纖溺山陵為<lb/>
之崩盪羣生為之震辟是以大聖變於烈風小雅肅於<lb/>
天髙嗟乾坤之神祇兮信靈化之誕昭故先王之制刑<lb/>
<pb n="KR4h0139_WYG_010-28a"/>
擬雷霆於征伐恢文徳以經化兮耀武義以崇烈茍不<lb/>
合於大象兮焉濟道以成哲<lb/>
　　雷賦　　　　　　　　　　　<hi>唐</hi>張仲甫<lb/>
粤若稽古太始之初陰陽和而為炭天地張而為爐鎔<lb/>
鑄品類陶汰清虚名之四海謂之八區陰陽相盪感成<lb/>
雷乎號日天地之鼓事載河圖之書藏氷以時則響出<lb/>
而不震仲秋之月必聲隱而無餘或震怒百里雨潤同<lb/>
沾法威形於牧宰察醜惡於毫纖或殷轔而鼓作或滅<lb/>
<pb n="KR4h0139_WYG_010-28b"/>
沒而韜潛吼若天開闢如地裂動靜必以其時喜怒於<lb/>
焉有節是以樊重入室王裒遶墓終不茍於瑕疵冀中<lb/>
平於朗寤蠻裔於是膽懾賢豪於是心懼惡不戒而潛<lb/>
至善乃全而焉措無貴無賤敬天之怒五星不逆六氣<lb/>
合度發陽和啓蟄戸農事興作秋成斯覩以日繫時有<lb/>
倫有序歘焉而來倐焉而去鼓踴莫測其蹤安息莫知<lb/>
其所捜獲山川洗滌寰宇爾其為狀也則乃聨鼔畾畾<lb/>
力士雄雄雲飛電耀起自震宫其為聲也磊磊落落砰<lb/>
<pb n="KR4h0139_WYG_010-29a"/>
砰訇訇龍潛魚躍海湧山傾星宿為之霾翳日月為之<lb/>
昏暝夫其赩赫震燿紛紜煽作臨峻崖投深壑終不騁<lb/>
於雄豪將勸善而懲惡布雲雨於潛龍銜丹書於白雀<lb/>
若乃王綱如繩籠羅有情是謂小人無禮君子無刑守<lb/>
容貌而無恒豈耳目之不明終冀貞㢘於衆口法令未<lb/>
若於雷霆<lb/>
　　春雷賦<hi>以符珍紀元天地作解為韻</hi>　　　　<hi>唐</hi>樊　珣<lb/>
惟聖作乂先天授人惟天輔徳啓聖無親故我皇齊七<lb/>
<pb n="KR4h0139_WYG_010-29b"/>
政協三辰化孚大麓道暢經綸是以慶集天寳祥開地<lb/>
珍法威刑於震燿效生植於陽春鴻名既増睿厯伊始<lb/>
當渙汗之初發聽春雷之肇起將克宣陽罔忒時紀導<lb/>
達萬萌震驚百里南山望逺乘雨氣而方來長門聽深<lb/>
象車聲而未巳若降在下如飛在天鬱重電而虺虺殷<lb/>
髙棟以闐闐作解羣物揚靈上𤣥啓春和於蟄戸兆農<lb/>
慶於豐年若乃勢猛陵空聲雄出地形未遷而必肅政<lb/>
不戒而潛至渾渾其象含四氣於一朝虩虩其威警千<lb/>
<pb n="KR4h0139_WYG_010-30a"/>
官於庶位及夫薈蔚云卷烟埃稍廓餘雲既稀厲響不<lb/>
作攄殘怒於平野轉輕音於峻閣來雖莫制必先戒而<lb/>
後臻去則何言知勸善而懲惡是故知聖人御氣立極<lb/>
居貞體元災攘不令祉降攸繁豈與夫震廟為凶方知<lb/>
展氏之慝雹災莫禦乃訊申豐之言則有抱影窮居在<lb/>
陰向隅雖倚楹而有得終棄室以思濡進道則望深知<lb/>
已觀光而業謝冥符感雲雷之布澤思自達於通衢<lb/>
　　雷在地中賦<hi>以復其見天地之心為韻</hi>　　　<hi>唐</hi>滕　邁<lb/>
<pb n="KR4h0139_WYG_010-30b"/>
雷動而息地卑而深當嚴凝之戒節向博厚以潛音順<lb/>
靜於時乃退藏而黙處反本乎土乍響絶而聲沉豈獨<lb/>
斂震驚於坤徳抑亦彰休復於天心原其辭滿盈止奮<lb/>
肆混然無朕寂兮深閟解威鄰於蟄戸銷聲處夫陰位<lb/>
足可以善列缺之歸功見𤣥冥之内事以是細觀其所<lb/>
廣徵其類初疑罷轉石逺積南山之陽又若駐奔車深<lb/>
掩長門之地象則存矣理難求焉沖融將凝冱暗息隱<lb/>
轔與涇洛潛連道尚處幽奚爽下安於土功存作解終<lb/>
<pb n="KR4h0139_WYG_010-31a"/>
期上奮於天足使至人將齊其黙黙楚客絶想夫填填<lb/>
茍有託其厚載亦無辭於小畜駭氣結乎土囊迅音止<lb/>
夫坤軸斯可以驗啓閉分寒燠不失動靜乃順之於時<lb/>
將體行藏故受之以復未萌響像詎可求思勿以潛雖<lb/>
伏矣是當薄言震之一陽之氣始生孰能輕動百里之<lb/>
音未發吾非後時自然居善閉之中因積風所扇且冥<lb/>
以斯在豈迅烈而遽變覩秋毫之末者無慙聽而不聞<lb/>
寫鼓鐘之音者空歎視而不見若夫𤣥律云暮衆彚淒<lb/>
<pb n="KR4h0139_WYG_010-31b"/>
其茍未離乎坎窞且自理於希夷不然先王何以取象<lb/>
大易於焉立辭至矣哉法雷而行教也弛張之義在兹<lb/>
　　初雷啓蟄賦　　　　　　　　<hi>唐</hi>謝　觀<lb/>
蟄處於冬雷生自震啓一聲於春候知萬類之奮迅虺<lb/>
虺初動祁祁始振首出庶物為陰陽號令之端有開必<lb/>
先作天地發生之信原夫飛走各志羣分處陰既不戁<lb/>
以不竦尚聲銷而影沉及夫勾芒御辰夾鍾應律整雲<lb/>
師布露之澤迫和氏春分之日温風載扇重陰四密動<lb/>
<pb n="KR4h0139_WYG_010-32a"/>
豐隆之大聲發昆蟲之暗室跂行喙息聞闐闐而鼓舞<lb/>
爭馳脰振翼鳴隨虩虩而雷同競出隱蔽雖久騰揚有<lb/>
期變軒轟而作矣俱引領以從之見羣生嚮風之義知<lb/>
六鈞播物之時是則感之於彼而乃乘之在兹且遂隱<lb/>
隱以起予各侁侁而挺爾穴處者聆之而厲志泥蟠者<lb/>
聞斯而舉趾均發萬品非唯百里各騰聲實鶯出谷而<lb/>
載飛競逐明時范彈冠而思起揺車效之而可也聚蚊<lb/>
因之而有以然後舍彼即此違陰就陽角觡奮迅羽翼<lb/>
<pb n="KR4h0139_WYG_010-32b"/>
弛張殷南山之粗厲啓出地之潛藏似桴鼓之纔終戈<lb/>
鋋熠熠如擊石之止後鳥獸蹌蹌有若衆彚居蒙一呼<lb/>
而告羣生未覺一言以導曽無震寢之虞誰有擊臺之<lb/>
暴於是桃吐其秀鷹化為鳩助發生之徳省囹圄之囚<lb/>
潛匿假之而振拔毛介因斯而處休大哉震元利拯羣<lb/>
生而出幽<lb/>
　　霹靂賦　　　　　　　　　　<hi>唐</hi>張　鼎<lb/>
殷其靁在南山之隈黒蜧翔雲暗天起黄雀驚風動地<lb/>
<pb n="KR4h0139_WYG_010-33a"/>
來飄忽兮霏烟驛霧拂樓臺慘烈兮飛砂走礫揚塵埃<lb/>
波濤翻而海水激樹拔根而山石摧於是陰陽交戰晦<lb/>
明相賊或擊或馳乍通乍塞望騰蛇之上下見飛龍之<lb/>
南北電光開而山澤紅雨氣合而原野黒威聲奮擊於<lb/>
霄漢逸響振動於都國而乃隱軫徘徊謂髙天壓而泰<lb/>
山頹鼓怒發洩謂厚地震而梁木折聲之所射者向無<lb/>
不碎氣之所奔者中無不絶值石則片片氷開當樹則<lb/>
重重瓦裂其為始也則赫赫奕奕若烈風猛火之燎崑<lb/>
<pb n="KR4h0139_WYG_010-33b"/>
崙其為終也砰砰轟轟若決水轉石之潰龍門擬戰鼓<lb/>
則三軍亂擊方戎車則百兩齊奔川岳為之揺蕩天地<lb/>
為之晝昏豈直聞之者掩耳而奪氣見之者暝目而埋<lb/>
魂若斯而已哉觀其咈鬱氤氲騰波磊落輝光之所倐<lb/>
閃聲氣之所噴薄豈在微而應必有感而作擊齊堂也<lb/>
識孝婦之懐寃震魯廟也哂佞臣之隱惡故導風伯從<lb/>
雨師以豐隆為號令以列缺為鞭笞洪涯飛霆以瀝液<lb/>
奔源走沫以流漦迫鯨鯢使蹭蹬怛蛟螭使躨跜鼃黽<lb/>
<pb n="KR4h0139_WYG_010-34a"/>
喪明於竈穴鱣鮪失路於庭墀當此時也别有跡履姦<lb/>
慝事兼狂狷想人孽之無逃慮天災之有譴各憂心而<lb/>
股慄咸戢驚而肉戰雖重華順之而不恚宣尼驚之而<lb/>
不變若乃依仁游藝之伍含道養性之流心且靜而神<lb/>
逸名既揚而行修通人倚柱而坦蕩孝子遶墓而思柔<lb/>
茍有言而寡悔夫何懼而何憂亂曰我何憂兮憂天怒<lb/>
豈不欲徃兮為多露我有懼兮懼天威豈不欲徃兮露<lb/>
未晞素履直載時道善肥我而可作吾與同歸<lb/>
<pb n="KR4h0139_WYG_010-34b"/>
　　火賦　　　　　　　　　　　<hi>晉</hi>潘　尼<lb/>
覽天人之至周嘉火徳之為貴含太陽之靈暉體淳剛<lb/>
之正氣先聖仰觀通神悟靈窮物盡數研幾至精形生<lb/>
於未兆聲發於無象尋之不得其根聽之不聞其響來<lb/>
則莫見其跡去則不知其徃似大道之未離而元氣之<lb/>
灝瀁故能博贍羣物資育萬類盛而不暴施而不費其<lb/>
變無方其用不匱鑽燧造火陶冶羣形協和五味革變<lb/>
羶腥酒醴烹飪於斯獲成爾乃狄牙典膳百品既陳和<lb/>
<pb n="KR4h0139_WYG_010-35a"/>
　羮酋醳㫖酒醲醇烹黿煮鼉灼龜臛鱗若乃流金化石<lb/>
　鑠鐵融銅造制戎器以戒不恭砥鍊兵械整飾軍容四<lb/>
　海康乂邊境無宼韜弓戢劒解甲釋胄銷鏑為耒鑄戈<lb/>
　為耨戰士反於耕農戎馬放乎外廏及至焚野燎原陸<lb/>
　火赫曦林木摧拉沙礫並糜騰光絶覽雲散霓披遂及<lb/>
　衝風激揚炎光奔逸𤣥烟四合雲蒸霧萃山陵為之崩<lb/>
　弛川澤為之涌沸去若風驅疾如電逝紛綸紆轉倐忽<lb/>
　横厲蕭條長空野無孑遺無隰不灰無坰不斃震響達<lb/>
<pb n="KR4h0139_WYG_010-35b"/>
　乎八冥流光燭乎四裔榛蕪既除九野謐清蕩枝瘁於<lb/>
　凜秋候來春而改生其揚聲發怒則雷電之威也明照<lb/>
　逺鑒則日月之暉也甄陶品物則造化之制也濟肓羣<lb/>
　生則天地之惠也是以聖人擬火以制禮鄭僑㨿猛<lb/>
　以立政功用闗乎古今勲績著乎百姓<lb/>
　<lb/>
　<lb/>
御定厯代賦彚卷七<lb/>
</p>
<p>
</p>
  </div>
</body>
</text>
</TEI>
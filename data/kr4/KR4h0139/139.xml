<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0139_WYG_139-1a"/>
　欽定四庫全書<lb/>
御定歴代賦彚巻一百三十六<lb/>
　　鳥獸<lb/>
　　　牛賦　　　　　　　　　　　<hi>唐</hi>柳宗元<lb/>
　若知牛乎牛之為物魁形巨首垂耳抱角毛革疎厚牟<lb/>
　然而鳴黄鍾滿脰抵觸隆曦日耕百畆往來修直植乃<lb/>
　禾黍自種自斂服箱以走輸入官倉已不適口富窮飽<lb/>
　饑功用不有陷泥蹷塊常在草野人不慚愧利滿天下<lb/>
<pb n="KR4h0139_WYG_139-1b"/>
　皮角見用肩凥莫保或穿緘縢或實俎豆由是觀之物<lb/>
　無踰者不如羸驢服逐駑馬曲意隨勢不擇處所不耕<lb/>
　不稼藿菽自與騰踏康莊出入輕舉喜則齊鼻怒則奮<lb/>
　躑當道長鳴聞者驚辟善識門户終身不惕牛雖有功<lb/>
　於已何益命有好醜非若能力慎勿怨尤以受多福<lb/>
　　　駛牛賦　　　　　　　　　　<hi>陳</hi>臧道顔<lb/>
　若乃豪宗戚𦙍公侯王后乗輕御肥貂蟬耀首翟翟華<lb/>
　貂爍爍雲母良㹀擢足於雙島名駿疊迹於左右如貴<lb/>
<pb n="KR4h0139_WYG_139-2a"/>
遊踊躍於絶倫觀者嗤妍其好醜遂慕駿駛以相高精<lb/>
彼竒選之希有儀體既美特資高足名叅飛兔價齊驥<lb/>
騄<lb/>
　　問牛喘賦　　　　　　　　　<hi>宋</hi>梅堯臣<lb/>
客有感前史問牛喘廣而賦義有由余得摭遺辭掇遺<lb/>
韻索遺意而用以酬夫寒為冬燠為夏和為春肅為秋<lb/>
和以發生則物萌而抽燠以長養則物盈而周肅以登<lb/>
就則物實而收寒以閉結則物藏而休是則隂陽之道<lb/>
<pb n="KR4h0139_WYG_139-2b"/>
順而燮和之職脩若乃當春而燠是為行夏令而火侵<lb/>
於木時則有雨水不降草樹早落火訛相驚疾疫多作<lb/>
故丞相當是月而見牛喘恐天令之愆錯問從來之逺<lb/>
邇兮或力或暵而可度匪賤人而憂畜實原微而意博<lb/>
所以元化日調萬彚時若及其後世我自我物自物天<lb/>
自天人自人胡為乎冬胡為乎春孰謂差忒孰謂平均<lb/>
曰吾委佩而端冕服美而食珍上奉天子下役蒸民夫<lb/>
何預於我哉我亦無愧於兹辰<lb/>
<pb n="KR4h0139_WYG_139-3a"/>
　　大狗賦　　　　　　　　　　<hi>魏</hi>賈岱宗<lb/>
余生處大魏之祚政遭王路之未闢進不得補過之功<lb/>
退不得銜國之册帝曰疇咨迸在朔易越彼西旅大犬<lb/>
是獲其頭顱也不可論以盡其骨法也不可辨而釋傞<lb/>
<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>蹴蹌雄姿猛相厄然高八九尺形體如箭鏑象貌如<lb/>
刻畫毛踰紫豔光雙睂如白璧時頻伸而振迅若應龍<lb/>
之騰擲爪類刀戈牙如交㦸聞林獸之羣爭歘斷鏁而<lb/>
齕石逆風長厲野禽是覔鼻嗅微香眼裁輕跡盼<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>而<lb/>
<pb n="KR4h0139_WYG_139-3b"/>
奮怒揮霍而振䦧譬天梁折地柱劈倒曳白象挫其腰<lb/>
齧掣六駮折其脊拓<graphic n="KR2021" url="https://raw.githubusercontent.com/kanripo/KR-Gaiji/master/images/KR2021.png" mimeType="image/png"/>熊羆破其胸拚抄獸頭㫁其脈<lb/>
爪處如劒犛牙創似鈹刺視其未死之間血泉涌如箭<lb/>
射於是驅麋鹿之大羣入窮谷之峻阨走者先死往者<lb/>
被擊前無孑遺後無一隻然其所折伏敬主識人晝則<lb/>
無窺窬之客夜則無姦淫之賓通聽百里夜吠狺狺若<lb/>
乃蠻夷猾夏列士異操輕櫬單集人馬銜枚猛火先覺<lb/>
音聲正摧竦耳側聴則恒山動南向嗺嗺則霍山頹眈<lb/>
<pb n="KR4h0139_WYG_139-4a"/>
精直視則曽丘䃬虓嚇奔突則重闉開非吾畋獵之有<lb/>
益乃可安國家衛四鄰者也昔宋人有鵲子之譽韓國<lb/>
珍其大盧彌明振之於巨獒槃瓠受之於蠻都淪百代<lb/>
之名狗敢餘犬之能俱絶駟鐵之歇驕云何盧令之足<lb/>
書<lb/>
　　走狗賦　　　　　　　　　　<hi>晉</hi>傅　𤣥<lb/>
葢輕迅者莫如鷹猛捷者莫如虎惟良犬之稟性兼二<lb/>
儁之勁武應天人之景暉順儀象而近處憑水木之和<lb/>
<pb n="KR4h0139_WYG_139-4b"/>
氣鍊金精以自輔綂黔喙於秋方居太素之内㝢諒韓<lb/>
盧其不抗豈晉獒之能禦既乃濟盧泉涉流沙踰三光<lb/>
跨大河希代來貢作珍皇家骨相多竒儀表可嘉足懸<lb/>
鈎爪口含素牙首類驤螭尾如騰蛇修頸闊腋廣前捎<lb/>
後豐顱促耳長义緩口舒節急筋豹耳龍形蹄如結鈴<lb/>
五魚體成勢似凌青雲目若泉中星轉眎流光朱耀赤<lb/>
精震茹黄而慴宋鵲兮越妙古而揚名於是尋漏跡躡<lb/>
遺踪形疾騰波勢如駭龍邈朝鳥之輕機兮絶奔獸之<lb/>
<pb n="KR4h0139_WYG_139-5a"/>
逸軌漂星流而景屬兮逾窈冥而騰起陵岡越壑横山<lb/>
超谷原無遁兔林無隠鹿顧芷隰以嬉游兮步蘭皋而<lb/>
騁足然後娱志苑囿逍遥中路屬精萊以待蹤逐東郭<lb/>
之狡兔既洋洋以衍衍逞妙觀於永路既迅㨗其無前<lb/>
又閒暇而有度樂極情遺逸足未殫抑武烈而就羅兮<lb/>
順指麾而言旋歸功美於執絏兮其槃瓠之不虞感恩<lb/>
養而懷德兮願致用於後田聆輶車之鸞鑣兮逸猲獢<lb/>
而盤桓<lb/>
<pb n="KR4h0139_WYG_139-5b"/>
　　天狗賦<hi>有序</hi>　　　　　　　　<hi>唐</hi>杜　甫<lb/>
天寶中上冬幸華清宫甫因至獸坊怪天狗院列在諸<lb/>
獸院之上胡人云此其獸猛健無與比者甫壯而賦之<lb/>
尚恨其與凡獸相近<lb/>
瞻華清之莘莘漠漠而出殿戍削縹焉天風崛乎迴薄<lb/>
上揚雲旓兮下列猛獸夫何天狗嶙峋兮氣獨神秀色<lb/>
似狻猊小如猿狖忽不樂雖萬夫不敢前兮非胡人焉<lb/>
能知其去就向若鐵柱攲而金鎖㫁兮事未可救瞥流<lb/>
<pb n="KR4h0139_WYG_139-6a"/>
沙而歸月窟兮斯豈踰晝日食君之肥鮮兮性剛簡而<lb/>
清痩敏於一擲威解兩鬭終無自私必不虚透嘗觀乎<lb/>
副君暇豫奉命于畋則蚩尤之倫已脚渭㦸涇提挈丘<lb/>
陵與南山周旋而慢圍者戮實禽有所穿伊鷹隼之不<lb/>
制兮呵犬豹以相纒蹙乾坤之翕習兮望䴢鹿而飄然<lb/>
由是天狗捷來發自於左頓六軍之蒼黄兮劈萬馬而<lb/>
超過材官未及唱野虞未及和冏髇矢與流星兮圍要<lb/>
害而俱破洎千蹄之並集兮始抝怒以相賀眞雄姿之<lb/>
<pb n="KR4h0139_WYG_139-6b"/>
自異兮已歴塊而高卧不愛力以許人兮能絶等以為<lb/>
大既而羣有噉咋勢爭割據垂小亡而大傷兮翻投跡<lb/>
以來預劃雷殷而有聲兮紛膽破而何遽似爪牙之便<lb/>
秃兮無魂魄以自助各弭耳低徊閉目而去每歲天子<lb/>
騎白日御東山百獸踿蹌以皆從兮肆猛仡銛鋭乎其<lb/>
間夫靈物固不合多兮胡役役隨此輩而往還惟昔西<lb/>
域之逺致兮聖人為之豁迎風虚露寒體蒼螭軋金盤<lb/>
初一顧而雄材稱是兮召羣公與之俱觀宜其立閶闔<lb/>
<pb n="KR4h0139_WYG_139-7a"/>
而吼紫微兮却妖孽而不得上干時駐君之玉輦兮近<lb/>
奉君之渥歡欲使奧處而誰何兮備周垣而辛酸彼用<lb/>
事之意然兮匪至尊之賞䦨仰千門之崚嶒兮覺行路<lb/>
之艱難懼精爽之衰落兮驚歲月之忽殫顧同儕之甚<lb/>
少兮混非類以摧殘偶快意於校獵兮尤見疑於蹻捷<lb/>
此乃獨步受之於天兮孰知羣材之所不接且置身之<lb/>
暴露兮遭縱觀之稠疊俗眼空多生涯未愜吾君儻憶<lb/>
耳尖之有長毛兮寧久被斯人終日馴狎已<lb/>
<pb n="KR4h0139_WYG_139-7b"/>
　　傷斃犬賦　　　　　　　　　<hi>唐</hi>闕　名<lb/>
何仲尼之仁智雖敝葢之不棄憫畜狗之將死恐肝腦<lb/>
以塗地豈不以其守禦之功多惻隠之情至况歲年馴<lb/>
養倏忽非命生而効能死不因病分以身首委其陷穽<lb/>
我誠拙於人謀彼何傷於物性雖無衛生之智且有天<lb/>
然之識出其門吠非其主知其愛揺尾求食傳尺書而<lb/>
致逺逐狡兔而盡力信聰慧之兩兼亦忠勇而何極原<lb/>
夫萬物莫不以智遇禍以材喪身象以其齒龜以其神<lb/>
<pb n="KR4h0139_WYG_139-8a"/>
蟬得美䕃而忘已魚貪芳餌而挂綸由此言之莊周達<lb/>
者老氏至人吾將師之養素全真<lb/>
　　王孫賦　　　　　　　　　　<hi>漢</hi>王延壽<lb/>
原天地之造化寔神偉之屈竒道𤣥微以密妙信無物<lb/>
而不為有王孫之狡獸形陋觀而醜儀顔狀類乎老公<lb/>
軀體似乎小兒眼睚㬂以眩䘏眎<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>睫以䀗睳突高匡<lb/>
而曲頞䁵瞁歴而隳離鼻<graphic n="KR2737" url="https://raw.githubusercontent.com/kanripo/KR-Gaiji/master/images/KR2737.png" mimeType="image/png"/>齁以䶋<graphic n="KR2435" url="https://raw.githubusercontent.com/kanripo/KR-Gaiji/master/images/KR2435.png" mimeType="image/png"/>耳聿役以適知<lb/>
口嗛<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>以䶨齺脣<graphic n="KR3150" url="https://raw.githubusercontent.com/kanripo/KR-Gaiji/master/images/KR3150.png" mimeType="image/png"/>㗩以<graphic n="KR2863" url="https://raw.githubusercontent.com/kanripo/KR-Gaiji/master/images/KR2863.png" mimeType="image/png"/>
                    <graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>齒厓厓以齴齴嚼<graphic n="KR3096" url="https://raw.githubusercontent.com/kanripo/KR-Gaiji/master/images/KR3096.png" mimeType="image/png"/>
                    <graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
<pb n="KR4h0139_WYG_139-8b"/>
而囁唲儲糧食於兩頰稍委輸於胃脾踡兔蹲而狗踞<lb/>
聲歴鹿而喔吚或嗝嗝而<graphic n="KR2203" url="https://raw.githubusercontent.com/kanripo/KR-Gaiji/master/images/KR2203.png" mimeType="image/png"/>
                    <graphic n="KR2203" url="https://raw.githubusercontent.com/kanripo/KR-Gaiji/master/images/KR2203.png" mimeType="image/png"/>又嘀<graphic n="KR2203" url="https://raw.githubusercontent.com/kanripo/KR-Gaiji/master/images/KR2203.png" mimeType="image/png"/>其若嗁姿僭傔<lb/>
以總贛豁盱䦧以瑣醢貽睕䁓而<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>睗盶<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                    <graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>而踧<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>
生深山之茂林處嶄巖之嶔﨑性僄猜而㺕疾態鋒出<lb/>
而横施縁百仞之高木攀窈褭之長枝背牢落之峻壑<lb/>
臨不測之幽谿尋柯條以宛轉或捉腐而登危或羣跳<lb/>
而電透或𤓰懸而匏垂上觸手而拏攫下對足而登跂<lb/>
互攀攬以狂接夐儵眒而電赴將遼落以蕭索乍睥睨<lb/>
<pb n="KR4h0139_WYG_139-9a"/>
以容與或蹫趹以跳迸又咨㖩而攢聚扶嶔崟以樄椽<lb/>
躡危臬而騰舞忽踴逸而輕迅差難得而覼縷同甘苦<lb/>
於人類好餔糟而歠醨迺置酒於其側競爭飲而<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>馳<lb/>
<graphic n="KR3842" url="https://raw.githubusercontent.com/kanripo/KR-Gaiji/master/images/KR3842.png" mimeType="image/png"/>陋䣱而迷醉矇眠睡而無知蹔拏鬉以纒縛遂纓絡<lb/>
而羈縻歸鎖繫於庭廏觀者吸咽而忘疲<lb/>
　　獼猴賦　　　　　　　　　　<hi>晉</hi>阮　籍<lb/>
昔禹平水土而使益驅禽滌蕩川谷兮櫛梳山林是以<lb/>
神姦形於九鼎而異物來臻故豐狐文豹釋其表間尾<lb/>
<pb n="KR4h0139_WYG_139-9b"/>
騶虞獻其珍夸父獨鹿拔其豪青馬三騅棄其羣此以<lb/>
其壯而殘其生者也若夫熊狚之遊臨江兮見厥功以<lb/>
乗危夔負淵以肆志兮楊震聲而衣皮處閒曠而或昭<lb/>
兮何幽隠之罔隨鼷畏逼以潛身兮穴神丘之重深終<lb/>
或餌以求食兮烏鑿之而能禁誠有利而可欲兮雖希<lb/>
覿而為禽故近者不稱歲逺者不歴年大則有稱於萬<lb/>
年細者則為笑於目前夫獼猴直其微者也猶繫累於<lb/>
下陳體多似而匪類形乖殊而不純外察慧而内無度<lb/>
<pb n="KR4h0139_WYG_139-10a"/>
兮故人面而獸心性褊淺而干進兮似韓非之囚秦揚<lb/>
睂額而驟呻兮似巧言而偽真藩從後之繁衆兮猶伐<lb/>
樹而喪鄰整衣冠而偉服兮懷項王之思歸躭嗜慾而<lb/>
盼視兮有長卿之妍姿舉頭吻而作態兮動可増而自<lb/>
新沐蘭湯而滋穢兮匪宋朝之媚人終蚩弄而處泄兮<lb/>
雖近習而不親多才伎其何為兮固受垢而貌侵姿便<lb/>
捷而好技兮超超騰躍乎岑巖既投林以東避兮遂中<lb/>
岡而被尋嬰徽纆以拘制兮顧西山而長吟縁榱桷以<lb/>
<pb n="KR4h0139_WYG_139-10b"/>
容與兮志豈忘乎鄧林庶君子之嘉惠設竒視以盡心<lb/>
且須㬰以永日焉逸豫而自矜斯伏死於堂下長滅沒<lb/>
乎形神<lb/>
　　猿猴賦　　　　　　　　　　<hi>晉</hi>傅　𤣥<lb/>
余酒酣耳熱歡顔未伸遂戲猴而縱猿何瓌瑰之驚人<lb/>
戴以赤幘襪以朱巾先裝其面又丹其脣揚睂蹙額若<lb/>
愁若瞋或長眡而抱勒或嚄咋而<graphic n="KR3130" url="https://raw.githubusercontent.com/kanripo/KR-Gaiji/master/images/KR3130.png" mimeType="image/png"/>齗或顒卬而踟蹰<lb/>
或悲嘯而唫呻既似老公又類胡女或低眩而擇蝨或<lb/>
<pb n="KR4h0139_WYG_139-11a"/>
抵掌而胡舞<lb/>
　　𤣥猿賦<hi>有序</hi>　　　　　　　　<hi>唐</hi>吴　筠<lb/>
前志稱周穆王南征君子變為猨鶴小人變為蟲沙夫<lb/>
神用無方未必不爾筠自入廬嶽則覩斯𤣥猨嘉其雨<lb/>
昏則無聲景霽則長嘯不踐土石超遥於萬木之間春<lb/>
咀其英秋食其實不犯稼穡深棲逺處猶有君子之性<lb/>
異乎狙猱之倫且多難已來庶品凋敗麋鹿殫於網罟<lb/>
遺甿困於誅求此獨蕭然物莫能患豈不以託跡夐絶<lb/>
<pb n="KR4h0139_WYG_139-11b"/>
不才逺禍昔夫子雖歎山梁雌雉曰時哉時哉予因感<lb/>
之聊以作賦云耳<lb/>
伊𤣥猨之所育於南國之層岑動不踐地居常在林雖<lb/>
泛泛而無據亦熙熙而有心雲嵐昏而共黙風雨霽而<lb/>
爭吟使幽人之思清暢羇客之涕霑襟何必聆嶰谷之<lb/>
管對雍門之琴哉歴千尋之喬木俯萬仭之危嶠弄遊<lb/>
雲之亂飛嬉落日之横照連肱澗飲命侣煙嘯或聚而<lb/>
閒棲或分而迴趠壽同靈鶴性合君子阻重巖之險非<lb/>
<pb n="KR4h0139_WYG_139-12a"/>
虎豹所履䕃交柯之密豈鵰鶚能視故逢蒙操弓憚高<lb/>
深而止鄧公折箭含惻隠而已何患累之罕臻不干物<lb/>
以利已詎若狒狒凌人以就戮猩猩甘酒而遄死夫時<lb/>
珍貂裘世寶狐白彼徒工於隠伏終見陷於機辟麝懐<lb/>
香以賈害狙伐巧而招射小則翡翠殞於羽毛大則犀<lb/>
象殘於齒革孰能去有用之損取無用之益因棄置於<lb/>
常情永逍遥以自適無威刑相臨有族類相親食資諸<lb/>
物衣取諸身不賦不役靡勞靡勤如政敎之未絶保巢<lb/>
<pb n="KR4h0139_WYG_139-12b"/>
居之淳淳匪虞氏之所及何狙公之能馴吾固知人為<lb/>
萬物之貴又焉測元化之所大均乎<lb/>
　　馴猿賦　　　　　　　　　　<hi>唐</hi>李子仞<lb/>
節彼南山宛出人寰天分翼軫地界荆蠻標竒峰於海<lb/>
上置高嶺於雲間千林蓊鬱萬壑幽閒蓄霧藏煙信洪<lb/>
爐之造化匪朝伊夕即𤣥猿之往還爾其秉質𤣥造游<lb/>
心逺峰徹三聲於谷靜藏萬影於山重聨緜緑竹牢落<lb/>
青松其捷難紀其居易容不衒文章輕霧中之隠豹豈<lb/>
<pb n="KR4h0139_WYG_139-13a"/>
矜變化賤雲裏之非熊但恣乎任情之樂寧知乎有智<lb/>
之凶既而列卒籠山張羅竟野陣影開鶴雲光亂馬迫<lb/>
吴質之檻中驚楚臣之箭下既歎拙謀還傷力寡踰峰<lb/>
越嶂宛辭岑寂之居歴暑離寒歘就喧卑之舍於是屈<lb/>
猛從縶宛安順遊顧步蘭砌因依蕙樓跼標影之高下<lb/>
挫人心之去留載馳載驅異追風之整轡或驚或躍同<lb/>
在水之銜鈎日潛餘巧空長孤愁悲夫自貽伊戚信美<lb/>
非珍雖徘徊於厚養終惆悵以勞神夜廡幽隂憶南隴<lb/>
<pb n="KR4h0139_WYG_139-13b"/>
之吟月花朝明媚想喬林之弄春未屬放麑之慜且從<lb/>
飛雀之馴已矣哉樂鷃以鼓載鼷以車固不如深林之<lb/>
棲息窮谷之虚徐諒物性之同此希達人之鑑諸<lb/>
　　白猿賦<hi>冇序</hi>　　　　　　　　<hi>唐</hi>李德裕<lb/>
此郡多白猿其性馴而仁愛所止榛木不瘁果熟乃取<lb/>
不與玃相狎猴亦畏而避之昔傅奕有猿猴賦但説其<lb/>
變態似優以為戲翫且不言二物殊性予今作賦以辨<lb/>
之耳<lb/>
<pb n="KR4h0139_WYG_139-14a"/>
昔周穆之南邁將奮旅於湘沅既隻輪而無返化君子<lb/>
以為猿嗟物變而何常故族類而始蕃或哀吟於永夜<lb/>
或清嘯於朝暾峯合沓以連響水潺湲而共喧矧三聲<lb/>
之未絶感行客之銷魂觀其雖為異物而猶喜處動不<lb/>
為暴止皆擇所檉松鬱而不殘樝梨熟而後取顧狖鼯<lb/>
與猱㹶信莫得而儔侣若乃靈變難測神通有知女試<lb/>
劒而方接舉脩簻而止馳養矯矢而未發眄喬柯而已<lb/>
悲凌峻壑而電曜掛長蘿而瓠垂避側足而不履尚有<lb/>
<pb n="KR4h0139_WYG_139-14b"/>
畏於阽危施於射則李控弦而盈貫用於道則華養形<lb/>
而不衰彼沐猴之佻巧雖貌同而心異既貪婪而鮮讓<lb/>
亦躁動而不忌嗟斯物之既馴有仁愛而可畏故鄧生<lb/>
以違性興感齊后以望思掩淚嗟乎人之化也實可悲<lb/>
辛或少貴而老賤或始富而終貧中行之後困於畎畆<lb/>
叔敖之子疲於負薪何止鯀化熊而為厲哀成虎而不<lb/>
仁變欽鴞於瑶席鳴杜魄於巴岷乃知人世之可厭不<lb/>
足控摶而自珍<lb/>
<pb n="KR4h0139_WYG_139-15a"/>
　　狙賦　　　　　　　　　　　<hi>元</hi>吳　萊<lb/>
我觀世間何異厥狙狙公執技役我庭除投爪齕果豢<lb/>
養飽腴牽繩拽鏁奮躑嘯呼側身舑舕恐<graphic n="KR0719" url="https://raw.githubusercontent.com/kanripo/KR-Gaiji/master/images/KR0719.png" mimeType="image/png"/>足跗<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>項<lb/>
矐㬦變幻首顱動因頤指靜類橜株怳<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>錯愕滿堂盧<lb/>
胡粤自童幼被彩弄雛長跳短<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>嬉戲有餘忽然壯强<lb/>
精幹猛軀急躁襲取智慮畢輸亦復病苦顦顇困臞徉<lb/>
顛詐死靈藥在壺豈或老衰涕泗垢洿曲頫傴臏鳩杖<lb/>
給扶相彼仕達綽有時譽巧張鄉評雄跨宦衢文馳觚<lb/>
<pb n="KR4h0139_WYG_139-15b"/>
櫝武執㦸殳横施爪距憤磔牙鬚高門縣薄伺候趦趄<lb/>
豪戚勢卿語話囁嚅白虎獻議銅龍握樞模稜唐手霹<lb/>
靂漢符升堂踞坐呵喝擁驅棄律舞法鞭梏刻刳神奸<lb/>
出沒拉彘扼貙頑貪集戾盜鹿攘羭貴與利期貨貝具<lb/>
儲寵則驕至跋躓同塗膠目塞耳褫冠裂裾行遭僇辱<lb/>
泣赴刑辜載觀富盛擅爾里閭經營家室粉飾體膚連<lb/>
檣白粲負郭黄淤沼池魚鼈塒檻鴨豬業可必得事在<lb/>
必圖姱奢服履湎液杯杅窮聲絲竹極色麗姝弗農崇<lb/>
<pb n="KR4h0139_WYG_139-16a"/>
廥匪賈積帑自晨及暮鴻弋兔罦分房割奥誶帚德耡<lb/>
齒霜顔齾舌電<graphic n="KR2445" url="https://raw.githubusercontent.com/kanripo/KR-Gaiji/master/images/KR2445.png" mimeType="image/png"/>嘘侵貧併弱欺懵侮愚春花秋葉更<lb/>
菀遞枯先笑後號去車就途胡然比附竟作暌孤餒哉<lb/>
氣力孰不丘墟當其為人尚有以娱殘骸㫁胔螻螘鳶<lb/>
烏或者為鬼抑又可歔鱗肌角鬛魑魅夔魖一時之頃<lb/>
幸不汝拘衆人盡然殆不我誣周公之衣勉强曳婁吳<lb/>
王之夭巧捷速殂身何置網手且捋荼疇云智譎有是<lb/>
勤劬假靈木客通怪山都雖則多幻盍忘爾初嗚嘑兹<lb/>
<pb n="KR4h0139_WYG_139-16b"/>
世莽矣一區視其有作意在覬覦悲歡交禪福禍並趨<lb/>
小苛可略山嶽弗殊治安何翫兵亂卒瘏暴秦殄楚勁<lb/>
越狀吳三國鼎立材勇與俱龍虎鳥蛇陽陣隂謀五胡<lb/>
雲擾羌羯相屠弓弩甲旗北騎南艫椎<graphic n="KR0795" url="https://raw.githubusercontent.com/kanripo/KR-Gaiji/master/images/KR0795.png" mimeType="image/png"/>敲批却窾骨<lb/>
軱攻戰圍噤形勢亢虚塞關在前慎不可踰衰孽在後<lb/>
淪胥以鋪時風哀樂史筆賞誅醫國無術鑄人曷模天<lb/>
開地闢四海籧廬人消物盡萬世須㬰惟狙跋扈盤踞<lb/>
自如昔非刻狗今豈乗狐我思世故何計有無緝之成<lb/>
<pb n="KR4h0139_WYG_139-17a"/>
賦用戒薄夫<lb/>
　　神羊賦<hi>有序</hi>　　　　　　　　<hi>元</hi>楊維楨<lb/>
按異物志東北之荒有獸名獬廌狀如羊而一角性至<lb/>
忠見人鬬則觸不直者聞人論則咋不正者古以任法<lb/>
吏比之予獨悼高元禮所敎其奴侯思止之言而有以<lb/>
不學辱廌者因感而為賦<lb/>
異矣哉毛族之中有至忠之表至直之風青衣翠羽突<lb/>
角孤峰骨如立鐵心如渥丹耳通腦而匪鶚首卬定而<lb/>
<pb n="KR4h0139_WYG_139-17b"/>
非熊食必擇夫芳薦棲必偶夫孤松步不罹於機擭鳴<lb/>
實中乎金舂葢嘗出乎軒轅之世而用乎放勲之宫帷<lb/>
薄以之而取肅狴犴以之而折中迨乎芉國獲兹神羊<lb/>
秦奪后服賜乎爾肱故任法吏象之則冠為惠文班為<lb/>
押綱朱繡乎衣裳鐵石乎肝腸甘摧身以立勇誓碎首<lb/>
以全剛佞山觸而必折狠石碎而莫當龍鱗敢於批逆<lb/>
薤本嚴於拔强故其㫁如咎繇決如弦章刺如葛鮑按<lb/>
如綱滂高臺為之震電白簡為之飛霜皇綱以之正國<lb/>
<pb n="KR4h0139_WYG_139-18a"/>
法以之張斯無愧任法獸之稱號而有以立惠文冠之<lb/>
顔行故是獸也上應乎法星地尊乎柏府其揚若鷹其<lb/>
視若虎名配乎皁雕號儕吾驄馬顯則麟儀而鳳師隠<lb/>
則狐號而鰍舞彼其峻酷有鷙碩貪有鼠貂不足兮狗<lb/>
續鷹既蒼兮虎乳糜耗我穀禄流離我子女又有志梟<lb/>
兮聲鳳行獍兮軀麟懐狼子之性詭騶虞之仁雜糅我<lb/>
邪正回惑我偽真法雖嚴於疾惡帝實難於知人非爾<lb/>
一觸兮枉直之行辨一咋兮正譎之論分則壬人何由<lb/>
<pb n="KR4h0139_WYG_139-18b"/>
而膽落善類何由而氣伸嗚呼蟬之戴也僅取其潔貂<lb/>
之服也徒尚其温曷比兹獸匡正義存此其儀在位而<lb/>
比德載於圖而絶倫者也夫何不識字之有譏為任法<lb/>
臣之所辱遂有自截爾角自塗爾目踞南牀而成癡眊<lb/>
白筆以自福名或移於白兔檄或過於狼毒是不悖吾<lb/>
廌之辨紫朱而失吾廌之明直曲者乎亂曰皇天開乎<lb/>
正氣兮比叶氣而生嘉草為指佞兮獸為觸邪莽師賣<lb/>
國兮李父悖家金谷拜塵兮柿林聚汙何爾獸之弗如<lb/>
<pb n="KR4h0139_WYG_139-19a"/>
兮乃心異乎匪他冠鐵柱兮峩峩循吾繩兮不頗雖不<lb/>
量鑿以正枘兮矢余心其不阿<lb/>
　　狐聽冰賦<hi>以將濟大川慎其所履為韻</hi>　　　<hi>唐</hi>楊　濤<lb/>
風之壯兮長川凝閉狐之聽兮將往復滯慮陷身之有<lb/>
咎常矚耳而未濟究隂冰之厚薄聽潛溜之微細蹀足<lb/>
將舉故軫墜泉之憂傾首不移酷似枕流之勢豈不以<lb/>
稟心回惑澄思精専欲趦趄以未進恐凝沍之匪堅青<lb/>
熒在目懾慄臨川躡彼素姿恐有希夷之韻憂其翠瀲<lb/>
<pb n="KR4h0139_WYG_139-19b"/>
忽生步武之前何危疑以立身匪果敢以行已不處其<lb/>
薄豈陷而止蟲疑之理有殊鶴警之聽可比俯連白之<lb/>
上惟恐有聞顧莫赤之軀重其所履若將墜而常怯致<lb/>
身謂葢厚而方敢舉趾且夫冰結也徒稱百文狐疑也<lb/>
何啻三思顧流音之蔑爾増殺氣以淒其同夫不可陷<lb/>
也曷肯聞斯行之所以汔濟等在梁之固保安同履地<lb/>
之時葢由乎懼彼其融處於不磷雖磑磑而罔釋猶兢<lb/>
兢以克慎馮河有志且居安以思危濡尾是憂故易退<lb/>
<pb n="KR4h0139_WYG_139-20a"/>
而難進觀其俯皓質映清光惟審固而後行或逗撓而<lb/>
不遑審固而或行或止逗撓而若迎若將猜忌罔恤雖<lb/>
稱妖婦之化戒慎為意未踰君子之防所以志無堅決<lb/>
狀若虚佇想清流之若驚知素履之有所諒躡虚以為<lb/>
警將保全以為大俟無聞而後行豈貽乎滅趾之害<lb/>
　　狐聽冰賦<hi>以堅勁之上審聞始行為韻</hi>　　　<hi>唐</hi>滕　邁<lb/>
狐出潛穴冰膠廣川俯皛皛而是聽慮峩峩之未堅於<lb/>
是臨渚曲傍河壖疑涓溜之在中龎茸不動審凝沍之<lb/>
<pb n="KR4h0139_WYG_139-20b"/>
徹厎雎盱欲前足縮縮而心感貌綏綏而聽専積素之<lb/>
姿逾淨莫赤之容潛映逼嚴凝以矚耳寧憚苦寒思凅<lb/>
冱以投軀必資餘勁若乃煙横古岸月照空崖寂無人<lb/>
而久聽紛觸物以多疑聆逺吹之颼飀謂波揺岸曲聞<lb/>
殘錚之浙瀝驚溜㫁河渚郄曲載移於短步忙懐屢變<lb/>
於妖姿望寒墟之在前庶斯逺矣惑夏頒之不至俯而<lb/>
聽之逺近隂凝淺深風壯念兹道理在此冰上試之以<lb/>
耳猶迴耳之可圖試之以身將退身而何望况復窮隂<lb/>
<pb n="KR4h0139_WYG_139-21a"/>
慘凜川長難審徵春魚之欲上驗時不同比夏蟲之有<lb/>
疑執心彌甚及夫虚盈以測厚薄斯分颯為裘之毛知<lb/>
不可陷低正丘之首惟恐有聞既勃窣而投趾乃凌兢<lb/>
而慎履尋聲不離於聽表處薄恐成於禍始奮自擾之<lb/>
迹一却一前曳有芃之軀時行時止是知事欲審於未<lb/>
萌心無妨於若驚儻躡虚以輕進必履險而忘傾則濡<lb/>
尾之憂至溺身之害并異哉一獸之智可以階善必聽<lb/>
而配規行者也<lb/>
<pb n="KR4h0139_WYG_139-21b"/>
　　狐死正丘首賦<hi>以樂生戀本仁者之心為韻</hi>　<hi>唐</hi>白行簡<lb/>
狐者㣲物死乃可珍想彼丘而結戀正兹首以歸仁生<lb/>
也有涯且不忘其本死而無二亦不喪其真可比德於<lb/>
先哲寔聞言於古人原夫委化將終微情有托面淇梁<lb/>
之窟穴目武都之林壑顧慕而首尾不差向背而東西<lb/>
必度死生契闊知歸骨之莫從視瞻無回念舊鄉之可<lb/>
樂矧兹異質藴彼仁心寧九尾之足尚實三德而可欽<lb/>
豈不以懐舊誠切戀主志深等太公之於齊終聞返葬<lb/>
<pb n="KR4h0139_WYG_139-22a"/>
比莊舄之去越尚發哀吟想夫溘爾數窮隠然存盼歎<lb/>
青丘之永訣想南山之不見其心懷土望故處以増悲<lb/>
惟首正丘聊向隅而表戀知其戀本者合於禮戀舊者<lb/>
繼乎情何綏綏之陋質叶仁人之美名觀物化感平生<lb/>
頤指而千羊讓德頭㑹而百獸慙獰徒觀其首也不回<lb/>
心乎惟懇殊聽冰而表智異含沙而招捐正有芃之質<lb/>
志在慎終委莫赤之容仁無棄本想其美也合於禮者<lb/>
鄙墳首之牂羊符戀主之良馬觀跂行喙息之類其數<lb/>
<pb n="KR4h0139_WYG_139-22b"/>
則多察樂生念本之徒斯情葢寡繄兹獸之可竒諒古<lb/>
今而稱之死不擇音嗟逐鹿於往日生而隠霧歎𤣥豹<lb/>
於昔時曷若懷念逺之感軫去故之悲異哉首丘之仁<lb/>
也非衆類之等夷<lb/>
　　獵兔賦　　　　　　　　　　<hi>晉</hi>夏侯湛<lb/>
爾迺乗露箱御良馬盾戈接於廣漠弓矢連於曠野端<lb/>
眺蒿萊側盱榛穢落日攢慨傍窺蓊薈視毚兔之所隠<lb/>
乃精望而審發弦絶箭激驚伏並斃捜陵危險覓歴岡<lb/>
<pb n="KR4h0139_WYG_139-23a"/>
阜留罾挂於重林疎罝結於通藪密驚視於草間蹔見<lb/>
之於蒙茸擬以鋭殳規以良弓覩毫末而放鏃乃殪之<lb/>
於窟中或紛歘赫以驚騖影跳竦而揚白擢輕足之煢<lb/>
煢振遊形之躍躍弓不暇彎罝不及幕爾乃鷹鷂翻以<lb/>
飄揚勁翼謖而下猘馬釋控以長騁鬱騰空而陵厲翕<lb/>
習於迴阻之間繚繞於山澤之際盤紆遊田其樂泄泄<lb/>
心既倦兮日遷命輿駕兮將還息徒蘭圃秣驥芝田目<lb/>
送歸鴻手揮五絃優哉游哉聊以永年<lb/>
<pb n="KR4h0139_WYG_139-23b"/>
　　白兔賦<hi>以至仁垂化靈物表祥為韻</hi>　　　　<hi>唐</hi>蔣　防<lb/>
聖理遐逺毛羣效靈有兔爰止載白其形乗金氣而來<lb/>
居然正色因月輪而下大叶祥經豈不以應至道之神<lb/>
化彰吾君之德馨皎如霜輝温如玉粹毫素絲而可擬<lb/>
足瓊枝而取類與三窟以殊歸將五靈而共至潔朗貞<lb/>
質聨緜雅致名殊東郭韓盧不敢而前迹近中林蒼鷹<lb/>
無由得鷙其容炳真其性懐仁飲玉池而冰光不散食<lb/>
瑶草而雪影長新理符守黒事異文身儻使銜鈎殷帝<lb/>
<pb n="KR4h0139_WYG_139-24a"/>
之狼不若如令受彩江生之筆非神載寢載興或馴或<lb/>
擾仰天鑒以昭晰託御林而皎皛為太白之材用作殊<lb/>
祥之標表原夫隂騭所為不識不知賁然練被炯若星<lb/>
馳白則西方其理且同於服順兔為明眎其義取鑒於<lb/>
安危豈惟跧伏於庭側踴躍於堂垂者哉觀其閒暇沐<lb/>
浴鴻化笑魯殿之浮名恥梁園之舊價俾夫守株之士<lb/>
幾恨窮通過隙之駒空悲代謝是知隠霧而憂者其文<lb/>
蔚反袂而嗟者其道屈曷若保貞白以暉映承聖靈之<lb/>
<pb n="KR4h0139_WYG_139-24b"/>
翦拂同瑞牒而登高異周書而翫物所以充福應叶禎<lb/>
祥事資樸素匪亞文章知獸用之不擾審天符之允臧<lb/>
伴祥烏於苑囿隣瑞鴈於池塘懿夫以道德為筌蹄者<lb/>
其可忘<lb/>
　　白兔賦<hi>有序</hi>　　　　　　　　<hi>明</hi>姚　淶<lb/>
竊惟德協於治治協於瑞邃古以來葢莫不然赤文之<lb/>
籙堯也昭華之琯舜也白狼之鉤湯也丹鳥之穀武也<lb/>
疇德之符有足徵焉後世德薄化漓其不能繼無惑也<lb/>
<pb n="KR4h0139_WYG_139-25a"/>
惟我皇上道貫三才智周萬物孜孜為治化浹邦家是<lb/>
以一紀之間河清甘露靈鵲之類史不絶書叠貺駢祥<lb/>
獨駕古昔屬者西蜀憲臣獲白兔以貢於闕下較諸他<lb/>
瑞尤為異常自非天無藏寶地無隠祥何以有此夫有<lb/>
至德者必有至治有至治者必有至瑞諒哉斯兔之為<lb/>
符也臣瞻依日月鼓舞鳶魚待罪文署忻忭萬倍是用<lb/>
作為歌賦以光讚聖德葢不獨使淵雲諸臣得専藝於<lb/>
漢世也謹獻瑞兔賦一篇上塵睿覽<lb/>
<pb n="KR4h0139_WYG_139-25b"/>
赫皇明之昌厯啟聖人而馭宇紹皇王之丕圖振隂陽<lb/>
之宏紀象三光以垂照順五行以立軌熙鴻醇於昊軒<lb/>
匹休光於姚姒放勲襲其欽明旱麓宗其豈弟仁恩衍<lb/>
而横流義聲馳而遐靡煥采物以𢎞文遵彞常而崇禮<lb/>
洽𤣥德於幽明敷茂化於逺邇覽隆古以獨騖揚徽烈<lb/>
以齊美三靈協而胥慶百順祕而來禔或吐祕以表貺<lb/>
或孕竒而薦祉紛嘉禎之雥集兆至和之所委邈西蜀<lb/>
之上游蟠龍鬱而為岡育異兔以馴伏匪川澤之能藏<lb/>
<pb n="KR4h0139_WYG_139-26a"/>
陋中山與東郭何凡品之足方羨冠倫之仁獸傳郡國<lb/>
以騰章凝皓輝於西陸披素彩於少商瞻蕊淵兮融魄<lb/>
感玉衡兮流光昭明眎兮廟祀應單閼兮歲陽毳如絲<lb/>
兮皎皎眸若珠兮煌煌璧月滿兮露湑箕風入兮桂芳<lb/>
物與時兮競爽望帝都兮開祥參𤣥根以比壽飲元氣<lb/>
以為漿耀珍環於王母配純雉於越裳躍昇平之華囿<lb/>
儀清穆之朝堂映翠華於上苑棲朱草於中唐嗟彼䨲<lb/>
之為族亦既繁而孔庶駭降質之特殊乃呈姿以托寓<lb/>
<pb n="KR4h0139_WYG_139-26b"/>
驗以瑞應之圖稽以古今之注采之里俗之謡訊之筮<lb/>
龜之喻往紀之所尠聞先朝之所未遇察金柔之有徵<lb/>
章皇風之廣馭庶事敏而惟康高年逸而有譽既丕振<lb/>
乎文英復逺戢乎兵戍占以類而相從嘉協氣之充裕<lb/>
臣工見而翔泳靁四域以同豫觀合契而應符信龍德<lb/>
之當天恒遜美而弗居厲皇情之乾乾存寅畏於索馭<lb/>
切兢惕於臨淵紛華陳而不御嗜好至而莫遷道既隆<lb/>
而愈恭精已勵而尤堅辨敬怠於儒籍審勞逸於農阡<lb/>
<pb n="KR4h0139_WYG_139-27a"/>
敦德業於久大冺聲臭之幽𤣥游高明兮浩浩履中正<lb/>
兮平平願升歌以頌禱從八風以相宣茂本支以百世<lb/>
孚景命以萬年<lb/>
　　劇䑕賦　　　　　　　　　　<hi>魏</hi>盧元明<lb/>
蹠實排虚巢居穴處惟飲噬於山澤悉潛決於林籞故<lb/>
寢廟有處茂草别所矧乃微蟲乖羣異侣干紀而進於<lb/>
情難許爾雅所載厥類多種詳其容質並不足重或處<lb/>
野而隔隂山或同穴而鄰嶓冢或飲河以求飽腹或噏<lb/>
<pb n="KR4h0139_WYG_139-27b"/>
煙而游森聳然今者之所論出於人家之壁孔嗟乎在<lb/>
物最為可賤毛骨莫充於翫賞脂肉不登於俎膳故淮<lb/>
南輕舉遂嘔腸而莫追東阿體拘徒稱仙而被譴其為<lb/>
狀也憯惔咀吁雎離睒䁑鬚似麥穟半垂眼如豆角中<lb/>
劈耳類槐葉初生尾若杯酒餘瀝乃有老者羸䯣疥癩<lb/>
偏多姦計衆中無敵託社忌器妙解自惜深藏厚閉巧<lb/>
能推覓或尋繩而下或自地高躑登機縁櫃盪扉動帟<lb/>
忉忉終朝轟轟竟夕是以詩人為辭寔云其碩盜干湯<lb/>
<pb n="KR4h0139_WYG_139-28a"/>
之珍俎傾留髠之香澤傷繡領之斜製毁羅衣之重襲<lb/>
曹舒由是獻規張湯為之被謫亦有閒居之士倦游之<lb/>
客絶慶弔以養真素擯左右而尋詩易庭院肅清房櫳<lb/>
虚寂爾以羣䑕乗間東西攛擲或牀上捋髭或户間出<lb/>
額貌甚舒暇情無畏惕又領其黨與欣欣弈弈欹覆箱<lb/>
奩騰踐茵席共相侮慢特無宜適嗟天壤之含𢎞産此<lb/>
物其何益<lb/>
　　黠䑕賦　　　　　　　　　　<hi>宋</hi>蘇　軾<lb/>
<pb n="KR4h0139_WYG_139-28b"/>
蘇子夜坐有䑕方齧拊牀而止之既止復作使童子燭<lb/>
之有槖中空嘐嘐聱聱聲在槖中曰嘻此䑕之見閉而<lb/>
不得去者也發而視之寂無所有舉燭而索中有死䑕<lb/>
童子驚曰是方齧也而遽死邪向為何聲豈其鬼邪覆<lb/>
而出之墮地乃走雖有敏者莫措其手蘇子歎曰異哉<lb/>
是䑕之黠也閉於槖中槖堅而不可穴也故不齧而齧<lb/>
以聲致人不死而死以形求脱也吾聞有生莫智於人<lb/>
擾龍伐蛟登龜狩麟役萬物而君之卒見使於一鼠墮<lb/>
<pb n="KR4h0139_WYG_139-29a"/>
此蟲之計中驚脱兔於處女烏在其為智也坐而假寐<lb/>
私念其故若有告余者曰汝惟多學而識之望道而未<lb/>
見也不一於汝而貳於物故一鼠之齧而為之變也人<lb/>
能碎千金之璧不能無失聲於破釜能搏猛虎不能無<lb/>
變色於蜂蠆此不一之患也言出於汝而忘之邪余俛<lb/>
而笑仰而覺使童子執筆記余之作<lb/>
　　䑕賦　　　　　　　　　　　<hi>明</hi>桑　悦<lb/>
桑子出倅龍城眇焉羇旅斜日沉山離羣索處酸風撼<lb/>
<pb n="KR4h0139_WYG_139-29b"/>
屋以長鳴苦雨滴簷而似語各妻孥於一方違君親於<lb/>
萬里澹孤燈而照影抱百憂以延佇梁間壁孔忽然有<lb/>
聲肅肅谷谷呦呦嚶嚶儼若號猿倏若啼嬰是羣䑕之<lb/>
變怪豈畸人之可聽須臾就枕結陣雜沓轟屏震案偷<lb/>
餐浪唼温禺渡合羅而胡騎啁啾王尋敗昆陽而人畜<lb/>
蹂踏使我寢焉而驚夢焉而愕隍中不迷難尋列子之<lb/>
鹿園内未經奚化莊周之蝶嗚呼噫嘻爾生何為噏煙<lb/>
載爾雅之篇穴處紀禹貢之書翻甕攪黄山谷之夜眠<lb/>
<pb n="KR4h0139_WYG_139-30a"/>
　戴冠兆霍子孟之族誅曽子將歌而莫搏淮南輕舉而<lb/>
　被驅所以其形甚微詩詠其碩春秋紀異牛角被食子<lb/>
　瞻謂之曰黠元明名之曰劇危俠客之是中枉飛鵷之<lb/>
　受嚇遷徙不常今古共惡壞永某物栁子厚文之鑒戒<lb/>
　穿公家墉于公異宣於露布是非吾行之獨遭乃爾所<lb/>
　行之有素生育甚繁羽鱗間化渴何妨兮飲河巢可憎<lb/>
　兮託社歎蒙貴之莫尋偉活褥之無價誅之不可勝誅<lb/>
　縱之亦何所顧藉也邪吾將收視返聽兌聰塞明穴隙<lb/>
<pb n="KR4h0139_WYG_139-30b"/>
　重熏衣笥牢扄自治嚴密外物孰攖小非大患衆亦難<lb/>
　勝無可奈何付之冥冥<lb/>
　　　蝙蝠賦　　　　　　　　　　<hi>魏</hi>曹　植<lb/>
　吁何姦氣生兹蝙蝠形殊性詭每變常式行不由足飛<lb/>
　不假翼明伏暗動盡似䑕形謂鳥不似二足為毛飛而<lb/>
　含齒巢不哺鷇空不乳子不容毛羣斥逐羽族下不蹈<lb/>
　陸上不馮木<lb/>
御定歴代賦彚巻一百三十六<lb/>
</p>
<p>
</p>
  </div>
</body>
</text>
</TEI>
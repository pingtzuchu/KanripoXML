<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0139_WYG_027-1a"/>
　欽定四庫全書<lb/>
御定厯代賦彚巻二十四<lb/>
　　地理<lb/>
　　　海賦　　　　　　　　　　　<hi>晉</hi>木　華<lb/>
　昔在帝媯臣唐之世天綱浡潏為凋為瘵洪濤瀾汗萬<lb/>
　里無際長波涾湤迆涎八裔於是乎禹也乃鏟臨崖之<lb/>
　阜陸決陂潢而相沷啟龍門之岝<graphic n="KR2249" url="https://raw.githubusercontent.com/kanripo/KR-Gaiji/master/images/KR2249.png" mimeType="image/png"/>墾陵巒而嶄鑿羣<lb/>
　山既略百川潛渫泱漭澹泞騰傾赴勢江河既導萬穴<lb/>
<pb n="KR4h0139_WYG_027-1b"/>
　俱流掎拔五嶽竭涸九州瀝滴滲淫薈蔚雲霧涓流泱<lb/>
　瀼莫不來注於廓靈海長為委輸其為廣也其為怪也<lb/>
　宜其為大也爾其為狀也則廼浟湙瀲灎浮天無岸浺<lb/>
　瀜沆瀁渺瀰湠漫波如連山乍合乍散嘘噏百川洗滌<lb/>
　淮漢襄陵廣斥膠㵧浩汗若廼大明㩠轡於金樞之穴<lb/>
　翔陽逸駭於扶桑之津彯沙礐石蕩<graphic n="KR2078" url="https://raw.githubusercontent.com/kanripo/KR-Gaiji/master/images/KR2078.png" mimeType="image/png"/>島濵於是鼓怒<lb/>
　溢浪揚浮更相觸搏飛沫起濤狀如天輪膠戾而激轉<lb/>
　又似地軸挺拔而争廻岑嶺飛騰而反覆五嶽鼓舞而<lb/>
<pb n="KR4h0139_WYG_027-2a"/>
相磓□濆淪而滀漯鬱沏迭而隆頽盤盓激而成窟<graphic n="KR2216" url="https://raw.githubusercontent.com/kanripo/KR-Gaiji/master/images/KR2216.png" mimeType="image/png"/>
<graphic n="KR2160" url="https://raw.githubusercontent.com/kanripo/KR-Gaiji/master/images/KR2160.png" mimeType="image/png"/>滐而為魁㴸泊柏而迆颺磊匒匌而相豗驚浪雷奔<lb/>
駭水迸集開合解會瀼瀼濕濕葩華踧沑㴿濘潗㵫若<lb/>
廼霾曀潛銷莫振莫竦輕塵不飛纎蘿不動猶尚呀呷<lb/>
餘波獨湧澎濞灪䃶碨磊山壟爾其枝岐潭瀹渤蕩成<lb/>
汜乖蠻隔夷廻互萬里若廼偏荒速告王命急宣飛駿<lb/>
鼓楫汎海凌山於是候勁風揭百尺維長綃挂㠶席望<lb/>
濤逺決冏然鳥逝鷸如驚鳬之失侣倐如六龍之所掣<lb/>
<pb n="KR4h0139_WYG_027-2b"/>
一越三千不終朝而濟所屇若其負穢臨深虚誓愆祈<lb/>
則有海童邀路馬銜當蹊天呉乍見而髣髴蝄象暫曉<lb/>
而閃屍羣妖遘迕眇䁘冶夷決帆摧橦戕風起惡廓如<lb/>
靈變忽怳幽暮氣似天霄靉靅雲布䨹昱絶電百色妖<lb/>
露呵㗵掩鬱矆睒無度飛澇相磢激勢相沏崩雲屑雨<lb/>
浤浤汨汨<graphic n="KR1974" url="https://raw.githubusercontent.com/kanripo/KR-Gaiji/master/images/KR1974.png" mimeType="image/png"/>踔湛<graphic n="KR1424" url="https://raw.githubusercontent.com/kanripo/KR-Gaiji/master/images/KR1424.png" mimeType="image/png"/>沸潰渝溢瀖泋濩渭蕩雲沃日於<lb/>
是舟人漁子徂南極東或屑沒於黿鼉之穴或挂罥於<lb/>
岑㟼之峯或掣掣洩洩於裸人之國或泛泛悠悠於黒<lb/>
<pb n="KR4h0139_WYG_027-3a"/>
齒之邦或廼萍流而浮轉或因歸風以自反徒識觀怪<lb/>
之多駭廼不悟所歴之近逺爾其為大量也則南澰朱崖<lb/>
北灑天墟東演析木西薄青徐經塗瀴溟萬萬有餘吐<lb/>
雲霓含龍魚隱鯤鱗潛靈居豈徒積太顚之寶貝與隨<lb/>
侯之明珠將世之所收者常聞所未名者若無且希世<lb/>
之所聞惡審其名故可仿像其色靉霼其形爾其水府<lb/>
之内極深之庭則有崇島巨鼇峌<graphic n="KR1160" url="https://raw.githubusercontent.com/kanripo/KR-Gaiji/master/images/KR1160.png" mimeType="image/png"/>孤亭擘洪波指太<lb/>
清竭磐石栖百靈颺凱風而南逰廣莫至而北征其垠<lb/>
<pb n="KR4h0139_WYG_027-3b"/>
則有天琛水怪鮫人之室瑕石詭暉鱗甲異質若廼雲<lb/>
錦散文於沙汭之際綾羅被光於螺蚌之節繁采揚華<lb/>
萬色隱鮮陽氷不冶陰火潛然熺炭重燔吹炯九泉朱<lb/>
<graphic n="KR2440" url="https://raw.githubusercontent.com/kanripo/KR-Gaiji/master/images/KR2440.png" mimeType="image/png"/>緑煙䁏眇蟬蜎珊瑚琥珀羣産接連車渠馬瑙全積<lb/>
如山魚則横海之鯨突扤孤遊戛巖㟼偃高濤茹鱗甲<lb/>
吞龍舟噏波則洪連踧蹜吹澇則百川倒流或廼蹭蹬<lb/>
窮波陸死鹽田巨鱗揷雲䰇鬛刺天顱骨成嶽流膏為<lb/>
淵若廼巖坻之隈沙石之嶔毛翼産鷇剖卵成禽鳬雛<lb/>
<pb n="KR4h0139_WYG_027-4a"/>
䙰褷鶴子淋滲羣飛侣浴戲廣浮深翔騖連軒洩洩淫<lb/>
淫翻動成雷擾翰為林更相呌嘯詭色殊音若廼三光<lb/>
既清天地融朗不汎陽侯乗蹻絶徃覿安期於蓬萊見<lb/>
喬山之帝像羣仙縹眇餐玉清涯履阜郷之畱舄被羽<lb/>
翮之襂襹翔天沼戲窮溟甄有形於無欲永悠悠以長<lb/>
生且其為器也包乾之奥括坤之區惟神是宅亦祇是<lb/>
廬何竒不有何怪不儲茫茫積流含形内虚曠哉坎德<lb/>
卑以自居𢎞徃納來以宗以都品物類生何有何無<lb/>
<pb n="KR4h0139_WYG_027-4b"/>
　　海賦　　　　　　　　　　　<hi>晉</hi>庾　闡<lb/>
昔禹啟龍門羣山既鑿高明澄氣而清浮厚載勢廣而<lb/>
盤礴坎德洊臻水源深博灌注百川控清引濁始乎濫<lb/>
觴委輸大壑測之渺而無際望之杳而緜漠鬱拂𠖇茫<lb/>
徃來日月朏魄昏微乍明乍没若夫長風鼓怒涌浪碎<lb/>
礚颺波於萬里之間漂沫於扶桑之外於是百川輻輳<lb/>
四瀆横通廻䫻泱漭聳散穹隆映曉雲而色暗照落景<lb/>
而俱紅驚浪嶤峩眇漫瀄汨灙漭潺湲浮天沃日鯨鯢<lb/>
<pb n="KR4h0139_WYG_027-5a"/>
藴而乍見虯螭涌而競逰靈鼉朱鼈出没爭浮螣龍掣<lb/>
水巨鱗呑舟<lb/>
　　海賦　　　　　　　　　　　<hi>齊</hi>張　融<lb/>
葢言之用也情矣形乎使天形夤内敷情敷外夤者言<lb/>
之業也吾逺職荒官將海得地行關入浪宿渚經波傳<lb/>
懷樹觀長滿朝夕東西無里南北如天反覆懸烏表裏<lb/>
兔色壯哉水之竒也竒哉水之壯也故古人以之頌其<lb/>
所見吾問翰而賦之焉當其濟興絶感豈覺人在我外<lb/>
<pb n="KR4h0139_WYG_027-5b"/>
木生之作君自君矣分渾始地判氣初天作成萬物為<lb/>
山為川總川振會導海飛門爾其海之狀也之相也則<lb/>
窮區没渚萬里藏岸控會河濟朝總江漢回混浩潰巔<lb/>
倒發濤浮天振逺灌日飛高摐撞則八弦摧隤鼓怒則<lb/>
九紐折裂噲長風以舉波漷天地而為勢□澤涾洽來<lb/>
徃相□汨深□渤□石成窟西衝虞淵之曲東振湯谷<lb/>
之阿若木於是乎倒覆折扶桑而為渣濩<graphic n="KR1424" url="https://raw.githubusercontent.com/kanripo/KR-Gaiji/master/images/KR1424.png" mimeType="image/png"/>
                    <graphic n="KR3035" url="https://raw.githubusercontent.com/kanripo/KR-Gaiji/master/images/KR3035.png" mimeType="image/png"/>渾涫<graphic n="KR3422" url="https://raw.githubusercontent.com/kanripo/KR-Gaiji/master/images/KR3422.png" mimeType="image/png"/>
碨雍渤淬淪澊灡淺壟嵸湍轉則日月似驚浪動而星<lb/>
<pb n="KR4h0139_WYG_027-6a"/>
河如覆既烈太山與崑崙相壓而共潰又盛雷車震漢<lb/>
破天以折轂淃漣涴瀨輾轉縱横揚珠起玉流鏡飛明<lb/>
是其廻堆曲浦幽關弱渚之形勢也沙嶼相接洲島相<lb/>
連東西蕩潏如滿於天梁禽楚獸胡木漢草之所生焉<lb/>
長風動路深雲暗道之所經焉苕苕蔕蔕窅窅翳翳晨<lb/>
烏宿於東隅落河浪其西界茫沆汴河汨磈漫桓旁踞<lb/>
委岳横竦危巒重彰岌岌攢嶺聚立嵂<graphic n="KR3698" url="https://raw.githubusercontent.com/kanripo/KR-Gaiji/master/images/KR3698.png" mimeType="image/png"/>
                    <graphic n="KR3854" url="https://raw.githubusercontent.com/kanripo/KR-Gaiji/master/images/KR3854.png" mimeType="image/png"/>嶔架石相<lb/>
陰<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>
                    <graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>陁陁横出旁入嵬嵬磊磊若相追而下及峰勢<lb/>
<pb n="KR4h0139_WYG_027-6b"/>
縱横岫形參錯或如前而未進乍非遷而已却天抗暉<lb/>
於東曲日倒麗於西阿嶺集雪以懷鏡巖昭春而自華<lb/>
江浲<graphic n="KR2974" url="https://raw.githubusercontent.com/kanripo/KR-Gaiji/master/images/KR2974.png" mimeType="image/png"/>
                    <graphic n="KR2974" url="https://raw.githubusercontent.com/kanripo/KR-Gaiji/master/images/KR2974.png" mimeType="image/png"/>漈巖拍嶺觸山䃶石汗湂<graphic n="KR3153" url="https://raw.githubusercontent.com/kanripo/KR-Gaiji/master/images/KR3153.png" mimeType="image/png"/>況碨泱<graphic n="KR3835" url="https://raw.githubusercontent.com/kanripo/KR-Gaiji/master/images/KR3835.png" mimeType="image/png"/>
                    <graphic n="KR3836" url="https://raw.githubusercontent.com/kanripo/KR-Gaiji/master/images/KR3836.png" mimeType="image/png"/>流<lb/>
柴磹屼頓浪低皮□䂭硄折嶺挫峰牢浪硠掊朋山相<lb/>
<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>萬里藹藹極路天外電戰雷奔倒地相礚獸門象逸<lb/>
魚路鯨奔水遽龍魄陸振虎魂却瞻無後向望行前長<lb/>
尋高眺唯水與天若乃山横蹴浪風倒摧波磊若驚山<lb/>
竭嶺以竦石鬱若飛煙奔雲以振霞連瑤光而交綵接<lb/>
<pb n="KR4h0139_WYG_027-7a"/>
玉繩以通華爾乎夜滿深霧晝密長雲高河滅景萬里<lb/>
無文山門幽暖岫户葐蒀九天相掩王地交氛汪汪横<lb/>
横沆沆浩浩淬潰大人之表泱蕩君子之外風沫相排<lb/>
日閉雲開浪散波合岳起山隤若乃漉沙構白熬波出<lb/>
素積雪中春飛霜暑路爾其竒名出録詭物無書高岸<lb/>
乳鳥横門産魚則何㦬鱅鮨<graphic n="KR2913" url="https://raw.githubusercontent.com/kanripo/KR-Gaiji/master/images/KR2913.png" mimeType="image/png"/>魜<graphic n="KR2779" url="https://raw.githubusercontent.com/kanripo/KR-Gaiji/master/images/KR2779.png" mimeType="image/png"/>䱻哄日吐霞呑河<lb/>
漱月氣開地震聲動天發噴灑噦噫流雨而揚雲喬髗<lb/>
壯脊架岳而飛墳□動崩五山之勢瞷睔煥七曜之文<lb/>
<pb n="KR4h0139_WYG_027-7b"/>
蟕蠵瑁蛑綺貝繡螺𤣥朱互綵緑紫相華遊風秋瀨泳<lb/>
景登春伏鱗漬綵昇魵洗文若乃春代秋緒歲去冬歸<lb/>
柔風麗景晴雲積暉起龍塗於靈步翔螭道之神飛浮<lb/>
微雲之如瞢落輕雨之依依觸巧塗而䃭逺抵欒木以<lb/>
激揚浪相礴而起千狀波獨湧乎一萬容蘋藻畱映荷<lb/>
芰提陰扶容曼綵秀逺之深明藕移玉清蓮代金盼芬<lb/>
芳於遙渚汎灼爍於長潯浮艫雜舳遊舶交艘帷軒帳<lb/>
席方逺連高入驚波而箭絶振排天之雄飈越湯谷以<lb/>
<pb n="KR4h0139_WYG_027-8a"/>
逐景渡虞淵以追月徧萬里而無時浹天地於揮忽雕<lb/>
隼飛而未半鯤龍趠而不逮舟人未及復其喘已周流<lb/>
宇宙之外矣陰鳥陽禽春毛秋羽逺翅風遊高翮雲舉<lb/>
翔歸栖去連陰日路瀾漲波渚陶𤣥浴素長紘四斷平<lb/>
表九絶雉翥成霞鴻飛起雪合聲鳴侣並翰翻羣飛關<lb/>
溢繡流浦照文爾夫人微亮氣小白如淋涼空澄逺增<lb/>
漢無陰照天容於鮷渚鏡河色於魦潯括葢餘以進廣<lb/>
浸夏舟以洞深形每驚而義維静跡有事而道無心於<lb/>
<pb n="KR4h0139_WYG_027-8b"/>
是乎山海藏隂雲塵入岫天英徧華日色盈秀則若士<lb/>
神中琴髙道外袖輕羽以衣風逸𤣥裾於雲帶筵秋月<lb/>
於源潮帳春霞於秀瀨曬蓬萊之靈岫望方壺之妙闕<lb/>
樹遏日以飛柯嶺回峰以蹴月空居無俗素館何塵谷<lb/>
門風道林路雲真若乃幽崖<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>□隈隩之窮駿波虎浪<lb/>
之氣激勢之所不攻有卉有木為灌為叢路糅網雜結<lb/>
葉相籠通雲交拂連韻共風蕩洲礉岸而千里若崩衝<lb/>
崖沃島其萬國如戰振駿氣以擺雷飛雄光以倒電若<lb/>
<pb n="KR4h0139_WYG_027-9a"/>
夫增雲不氣流風斂聲瀾文復動波色還驚明月何逺<lb/>
沙裏分星至其積珍全逺架寶諭深瓊池玉壑珠岫㻁<lb/>
岑合日開夜舒月解陰珊瑚開繢璢璃竦華丹文鏡色<lb/>
雜照冰霞洪洪潰潰浴干日月淹漢星墟滲河天界風<lb/>
何本而自生雲無從而空滅籠麗色以拂煙鏡懸暉以<lb/>
照雪爾乃方員去我混然落情氣暄而濁化静自清心<lb/>
無終故不滯志不敗而無成既覆舟而載舟固以死而<lb/>
以生𢎞芻狗於人獸導至本以充形雖萬物之日用諒<lb/>
<pb n="KR4h0139_WYG_027-9b"/>
何緯其何經道湛天初機茂形外亡有所以而有非膠<lb/>
有於生末亡無所以而無信無心以入太不動動是使<lb/>
山岳相崩不聲聲故能天地交泰行藏虚於用舍應感<lb/>
亮於圓會仁者見之謂之仁逹者見之謂之逹咶者幾<lb/>
於上善吾信哉其為大矣<lb/>
　　滄海賦　　　　　　　　　　　魏文帝<lb/>
美百川之獨宗壯滄海之威神經扶桑而遐逝跨天涯<lb/>
而託身驚濤㬥駭騰涌澎湃鏗訇隠潾涌沸凌邁於是<lb/>
<pb n="KR4h0139_WYG_027-10a"/>
黿鼉漸離泛濫淫遊鴻鸞孔鵠哀鳴相求揚鱗濯翼載<lb/>
沉載浮仰接芳芝俛漱清流巨魚横奔厥勢吞舟爾乃<lb/>
釣大貝採明珠搴懸黎收碔砆窺大麓之潛林覩瑤木<lb/>
之羅生上蹇産以交錯下來風之冷冷振緑葉以葳蕤<lb/>
吐芬葩而揚榮<lb/>
　　滄海賦　　　　　　　　　　<hi>晉</hi>潘　岳<lb/>
徒觀其狀也則湯湯蕩蕩瀾漫形沈流沫千里懸水萬<lb/>
丈測之莫量其深望之不見其廣無逺不集靡幽不通<lb/>
<pb n="KR4h0139_WYG_027-10b"/>
羣谿俱息萬流來同含三河而納四瀆朝五湖而夕九<lb/>
江陰霖則興雲降雨陽霽則吐霞曜日煑水而鹽成剖<lb/>
蚌而珠出其中有蓬萊名嶽青丘竒山阜陵别島㟪環<lb/>
其間其山則[山*累]崔嵬崪嵯峨降屈披滄流以特起擢崇<lb/>
基而秀出其魚則有吞舟鯨鯢烏鰂龍鬚蜂目豺口貍<lb/>
斑雉軀怪體異名不可勝圖其蟲獸則素蛟丹虯元龜<lb/>
靈鼉修黿巨鼈紫貝螣蛇𤣥螭蚴虯赤龍焚藴遷體改<lb/>
角推舊納新舉扶搖以抗翼泛陽候以濯鱗其禽鳥則<lb/>
<pb n="KR4h0139_WYG_027-11a"/>
鶠鴻鷫鸘鴐鵞鵁鶄朱背煒□縹翠蔥菁詳察波浪之<lb/>
來徃遍聽奔激之音響力勢之所廻薄潤澤之所彌廣<lb/>
信普天之極大横率土而莫兩<lb/>
　　大壑賦　　　　　　　　　　梁簡文帝<lb/>
渤海之東不知幾億大壑在焉其深無極悠悠既湊滔<lb/>
滔不息觀其浸受壯其吞匿歴詳衆水異導殊名江出<lb/>
濯錦漢吐珠瑛海逢時而不波河遇聖而知清嗟乎使<lb/>
夫懷山之水積天漢之流駛彭潛與渭濕俱臻四瀆與<lb/>
<pb n="KR4h0139_WYG_027-11b"/>
九河同至余乃知巨壑之難滿尾閭之為異<lb/>
　　覽海賦　　　　　　　　　　<hi>漢</hi>班　固<lb/>
余有事於淮浦覽滄海之茫茫悟仲尼之乘桴聊從容<lb/>
而遂行馳鴻瀨以漂鶩翼飛風而廻翔顧百川之分流<lb/>
煥爛熳以成章風波薄其裔裔邈浩浩以湯湯指日月<lb/>
以為表索方瀛與壺梁曜金璆以為闕次玉石而為堂<lb/>
蓂芝列於階路涌醴漸於中唐朱紫彩爛明珠夜光松<lb/>
喬坐於東序王母處於西廂命韓衆與岐伯講神篇而<lb/>
<pb n="KR4h0139_WYG_027-12a"/>
校靈章願結旅而自託因離世而高遊騁飛龍之驂駕<lb/>
歴八極而廻周遂竦節而響應忽輕舉以神浮遵霓霧<lb/>
之掩蕩登雲塗以凌厲乗虚風而體景超太清以增逝<lb/>
麾天閽以啟路闢閶闔而望余通王謁於紫宫拜太一<lb/>
而受符<lb/>
　　遊海賦　　　　　　　　　　<hi>魏</hi>王　粲<lb/>
乗菌桂之芳舟浮大江而遙逝翼驚風而長驅集會稽<lb/>
而一睨登陰隅以東望覽滄海之體勢吐星出日天與<lb/>
<pb n="KR4h0139_WYG_027-12b"/>
水際其深不測其廣無臬尋之𠖇地不見涯洩章亥所<lb/>
不極盧敖所不屆懷珍藏寶神隠怪匿或無氣而能行<lb/>
或含血而不食或有葉而無根或能飛而無翼鳥則爰<lb/>
居孔鵠翡翠鷫鸘繽紛徃來沉浮翺翔魚則横尾曲頭<lb/>
方目偃頟大者若山陵小者重鈞石乃有賁蛟大貝明<lb/>
月夜光蠵鼊瑇瑁金質黒章若夫長洲别島棊布星峙<lb/>
高或萬尋近或千里桂林叢乎其上珊瑚周乎其趾羣<lb/>
犀代角巨象解齒黄金碧玉名不可紀洪洪洋洋誠不<lb/>
<pb n="KR4h0139_WYG_027-13a"/>
可度也處嵎夷之正位兮同色號於穹蒼包納汙之𢎞<lb/>
量正宗廟之紀綱總衆流而臣下為百谷之君王<lb/>
　　望海賦　　　　　　　　　　<hi>晉</hi>孫　綽<lb/>
五湖同浸九江叢溉抱河含濟吞淮納泗南控沅湘西<lb/>
引涇渭洲渚迢遞以疏屬島嶼緜邈以牢羅殖嵬崔之<lb/>
碣石構穹隆之牂牁𤣥奥之府重仭之房鱗彚萬殊甲<lb/>
産無方包隨珠銜夜光瑇瑁熠爍以泳游蟕蠵煥爛以<lb/>
映漲虚貝含素而表紫蠳螺絡丹而帶緗青甲芳飈以<lb/>
<pb n="KR4h0139_WYG_027-13b"/>
微扇𤣥木杳眇以舒芳其卉木則緑苔石髪蔓以流緜<lb/>
紫莖菎綜解以被渚華組依波而錦披翠綸扇風而繡<lb/>
舉長鯨嶽立以截浪虭䱜揚䰇以排流巨鼇贔屓以冠<lb/>
山烏鱯呼翕以吞舟鵬為羽傑鯤稱介豪翼遮半天背<lb/>
負重霄舉翰則宇宙生風抗鱗則四瀆起濤考萬川以<lb/>
周覽亮天地之綜緯彌綸八荒亘帶九地昏明注之而<lb/>
不溢尾閭洩之而不匱<lb/>
　　曙海賦　　　　　　　　　　<hi>明</hi>劉守元<lb/>
<pb n="KR4h0139_WYG_027-14a"/>
余居南海之濵覽燕雲之勝泝河涉濟反江南窺呉會<lb/>
樂人文之秀而資麗澤之隆也有主人頎而長慧質宏<lb/>
中其氣如虹揖余而問海之曙焉余曰子欲觀於曙海<lb/>
乎乾洩而坤鋈天浸而地瀆漭瀁漾蕩瀦洑<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>湛汪濊<lb/>
滔澨瀰濩漫汗當其朝暉曇曇倉赭曵藍宗陽載升霞<lb/>
彩竟天洪濤不驚蛟龍蟄淵汨汨没没渾渾涵涵意象<lb/>
蒼然萬里茫茫須臾澹煙盡收於天為極桃浪躍金瓊<lb/>
波碎璧流璃綴緑凌虚若滴近則漁歌唱曉鷗鷺鳬鶂<lb/>
<pb n="KR4h0139_WYG_027-14b"/>
將鳴欲食悠然自得逺則島外揚輝海鷁仙槎舳艫檣<lb/>
席颼颼瀝瀝孤峯数㸃天風瑟瑟紫氣淋淋地維以滌<lb/>
八柱砥流六鼇浴徳跂蓬萊於髣髴鮫室依稀乎如覓<lb/>
望安期於縹緲徐市優游以入適河伯就朝於溟宫海<lb/>
若出會乎天澤鱗介角果之族吸朝華以葆真青紫黒<lb/>
赤之毛潤晨涓而增色於斯時也四外太清指顧可得<lb/>
東望滄溟銀山雪屋蜃氣繽紛西盼流洋𠖇櫺千尋天<lb/>
倚日隔北觀瀚海鯤鵬奮擊鬐翮百尺南窺太渤大士<lb/>
<pb n="KR4h0139_WYG_027-15a"/>
現身祥光拱翼葢崇朝而皆然繄四海之一色又如勾<lb/>
芒司晨葭灰夜轉寅賔出日黛流翠涴祝融南來火龍<lb/>
燔軸巨浸電閃浮光掩映大火西流金波起颺玉色横<lb/>
空一氣如練不周主神龜蛇為相三三層九瓊花舞濺<lb/>
四時不同各如其象斯天下之大觀於晨輝而始絢雖<lb/>
源深而流長亦夜氣之所養彼晦𠖇之牿亡自因時而<lb/>
有遷子欲觀於曙海其有感於平旦之未央主人矍然<lb/>
曰夫海亦資於夜氣乎余曰奚而不資也天地之氣於<lb/>
<pb n="KR4h0139_WYG_027-15b"/>
海焉鍾矣其名曰大瀆其位曰尾閭其象曰沃焦釡方<lb/>
其潛氣於寂隨月而汐神妃閉扃少女屏息天一為滋<lb/>
地六為澤漾玉兔之精華隠金烏於𤣥黙悠悠乎洗天<lb/>
浴日之功浩浩乎光風霽月之宅是以曙氣澄清㫖趣<lb/>
融液大丈夫昧爽丕顯襟懷灑瀝旦氣凝眸一覽而悉<lb/>
心兮本虚會逢其適天光雲影浩然自得淵乎意象之<lb/>
兩亡蕩乎天壤之俱闢煥乎文章之見澹乎躁心之釋<lb/>
觀海者而有得於斯庶幾乎迥脱於陳迹主人聞而懌<lb/>
<pb n="KR4h0139_WYG_027-16a"/>
趨而避席謝不敏遂書以號之曰曙海之客<lb/>
　　衆水歸海賦<hi>以納衆流而成深廣為韻</hi>　　　<hi>唐</hi>闕　名<lb/>
大矣哉海浩漾潯之無際望之無象利萬物以成徳總<lb/>
羣川而為長柔能善下稟巨壑以包涵握而朝宗覩衆<lb/>
流之歸徃是以臨不測者未足言其濟深思利涉者孰<lb/>
可詠其河廣究其所由得之在柔濫觴之初因一勺而<lb/>
畎澮循環無際想三歲之周流伊昔洪水方割夏禹是<lb/>
理既濬崑崙之輸爰標南國之紀故導之逾逺非壅之<lb/>
<pb n="KR4h0139_WYG_027-16b"/>
可止將虚受之為徳諒成大而有以且明乎避高之義<lb/>
自得乎潤下之㫖始將就濕將浩浩而具來終類沃焦<lb/>
見滔滔之未已原夫水反於壑海不厭深其有也靡思<lb/>
乎汎濫其細也不逆於浸淫是知衆流同歸異源將合<lb/>
注而不竭但見乎川流滿而不盈更因乎海納廣哉巨<lb/>
瀛莫之與京萬里波委四時砥平灌以涇不能混其濁<lb/>
注以渭不能益其清不涌浪而跳沬獨持盈而守成故<lb/>
得萬穴争赴九河自同類夫雲之從龍鳥之附鳳又似<lb/>
<pb n="KR4h0139_WYG_027-17a"/>
一人立國萬方入貢願以含垢之體為納汙之諷因知<lb/>
夫海為川谷之王以寛而得衆<lb/>
　　江漢朝宗賦<hi>以百川會流必歸於海為韻</hi>　　<hi>唐</hi>樊陽源<lb/>
江漢之流始滔滔乎楚澤雖導源而則異必朝宗而來<lb/>
格故能吞别派而且千壅細流而累百初謂發岷山之<lb/>
濺濺出嶓冢而涓涓忽洊至以盈坎遂同歸於巨川洋<lb/>
洋不窮驅迅波以來注浩浩何足走驚浪而方前沸渭<lb/>
迸瀨崩奔爭會過東陵而更長歴南國而彌大引汲清<lb/>
<pb n="KR4h0139_WYG_027-17b"/>
濁并包畎澮始逶迤於域中終委輸於區外雙流淼淼<lb/>
並騖悠悠滈汗乎萬里經營乎数州静委極深且無驚<lb/>
於海若潛盈巨壑亦何怒於陽侯彼𢎞納之無際信為<lb/>
長於百流爾其揭厲莫從深淺無必絶地脈於飈駛透<lb/>
天池而箭疾善下以潔乎龍堂流謙更清乎鮫室就其<lb/>
深矣誰識濫觴之源不可方思空想觸舟之實終始齊<lb/>
赴周流不違似有待而俱進何經始之相依演漾紆餘<lb/>
必逺分而邇合洄洑激射雖異岀而同歸則知海之為<lb/>
<pb n="KR4h0139_WYG_027-18a"/>
量也虚而有餘水之趨本也道亦相於二派旣朝於滄<lb/>
海衆星如拱於辰居漢之廣兮明委積之有所江之永<lb/>
矣表靈長之在諸是俾涵虚之狀益深浮天之容斯在<lb/>
茍歸塘之不息諒納汙而惟倍大矣哉誰究其廣深空<lb/>
有望於靈海<lb/>
　　江漢朝宗賦　　　　　　　　<hi>元</hi>黄師郯<lb/>
𤣥黄奠極混沌攸分屹岷峨之西峙發天一之𤣥精沛<lb/>
靈液以長流亘天南之緯經激逸勢以遄驅送馳波於<lb/>
<pb n="KR4h0139_WYG_027-18b"/>
滄溟譬萬國之會同咸疾趨於紫宸兹江漢之東注所<lb/>
以著朝宗之徽稱者歟時其春濤浩漲萬壑流液駭浪<lb/>
翻空天網浮潏激三澨而霆喧浸峽雲而影沒騰蛟鼓<lb/>
躍而噴風怒蜺霍揮而翳日長驅振鐵騎之西來支流<lb/>
若附庸之畢集望滄海之茫茫倡百川而坌入雖百折<lb/>
而必東靡回波之頽息兹非諸侯春見而曰朝於以覲<lb/>
王庭而述職者乎又若陰風怒號濁浪排空巨浸稽天<lb/>
而浩浩驚濤觸石以溶溶始兩川之並駕終合勢而景<lb/>
<pb n="KR4h0139_WYG_027-19a"/>
從雷轟於大别之下電繞於廬阜之衝渺乾坤其浮浮<lb/>
蘸旭影之曈曈飛流駭奔走塗山之玉帛狂瀾澎湃集<lb/>
王會之琛琮兹非諸侯夏見而曰宗於以朝京師而會<lb/>
同者乎余嘗快西風之曉晴駕兩龍兮北征朝吾道兮<lb/>
江浦夕余憇兮漢濵覽形勝之茫茫黯寒煙兮夕汀洞<lb/>
庭南瀉蕩天光之一碧赤壁西望俯洪流而下臨蜀山<lb/>
逶迤而送色楚澤浩渺而連雲鳬鷖低佪於煙渚葦花<lb/>
㸃綴於寒津濯纓乎滄浪之浦游目乎鵠山之岑余於<lb/>
<pb n="KR4h0139_WYG_027-19b"/>
是有所感矣思昔龍門未闢環海湯湯慨尾閭之未洩<lb/>
肆川后之陸梁惟聖神之惻然乗四載而彷徨經嶓冢<lb/>
以導漢隨岷山而入江障狂瀾而東騖若日月之回光<lb/>
迨夫軋坤岳奠川澮羣流循徑以汨潏飛澇摧雲以距<lb/>
海各順序而安行孰奔騰而横潰觀物理之有常等民<lb/>
彛之不昧思禹功於當年實萬世之永賴嗟夫觀水於<lb/>
窮壤之間知物有君臣之義大而麗天之象緯㣲而在<lb/>
物之螻蟻雖氣類之萬殊實均具夫此理何世降於春<lb/>
<pb n="KR4h0139_WYG_027-20a"/>
秋迥霸圖之殊異嗟河陽之書狩秉麟筆之微意在桓<lb/>
文而尚爾於吾楚夫何忌覩逝者之如斯能不忸怩而<lb/>
媿死此余於江漢之朝宗安得不悵然而長喟惟聖元<lb/>
之御極總萬國以來庭雖海隅之遐陬亦梯航而貢琛<lb/>
藐余忝於楚産懷朝宗之至心鼓三汲之巨浪振修鱗<lb/>
於禹門爰寄悰於江漢聊行意於斯文<lb/>
　　江漢朝宗賦　　　　　　　　<hi>元</hi>李原同<lb/>
繄鴻濛之肇判兮奠高深於西東維百川之朝海兮羌<lb/>
<pb n="KR4h0139_WYG_027-20b"/>
四方其皆同問江漢其何取兮乃獨謂彼為朝宗豈岷<lb/>
嶓之高峙兮故下流之奔躍勢已順之自然兮曾不假<lb/>
夫疏瀹抑孰知龍門之未鑿兮渺巨浸之稽天瀦九州<lb/>
於一壑兮又何有乎兹川彼衆水之無謀兮紛陸梁其<lb/>
扼塞勢驕逞而不摧兮咸齟齬而未入想江漢於此時<lb/>
兮雖欲朝宗而不可得逮神樏之遍歴乃載疏而載通<lb/>
泄歸墟以不溢兮決險阻而無壅臨兹水之妥帖兮乃<lb/>
靡然而來通排淮泗以争先兮駛沅湘而互後過重湖<lb/>
<pb n="KR4h0139_WYG_027-21a"/>
且於焉止息奕潛沱其駿奔走導龍灣而罄折兮全鄂<lb/>
渚其輻湊灃澧渺其依乗沅辰浩其雲從汝墳於焉而<lb/>
效順兮資漸於焉而附庸滔滔汨汨相與會同兮安行<lb/>
而不怒流内方而鳬趨兮曾何有夫跋扈經雲夢而魚<lb/>
貫兮咸遵道而得路驚春湍漲以澎湃湧銀屋之嵯峨<lb/>
恍諸侯之來朝兮鏘劍佩之相磨夏潦盡而安流兮湛<lb/>
淤碧其無波又若千乗之來宗噦鸞聲之載和幕阜旁<lb/>
圍而莫畱兮大别横絶而莫禦羣山蹈舞以送迎兮若<lb/>
<pb n="KR4h0139_WYG_027-21b"/>
回旋而不能去後天呉使奔屬兮前陽侯使前驅湘靈<lb/>
為之清道兮令海若兮舞馮夷鮫人隨以貢珍兮望洋<lb/>
於焉而獻竒𤣥螭赤鱗並前進兮形蚴蟉而逶迤望海<lb/>
門之偃蹇兮渺衆流之君長萬壑注而不溢兮信厥量<lb/>
之至廣矧江漢有君臣之義兮舍兹名以焉徃彼在山<lb/>
而過顙兮豈其性之本初相彼水其尤若兹兮可以人<lb/>
而不如覩洞庭之落葉兮歎三苗之弗率見赤壁之歸<lb/>
帆兮嗟孟徳之至逆渺汨羅之流沙兮嘉三閭之精忠<lb/>
<pb n="KR4h0139_WYG_027-22a"/>
宜流聲之渢渢兮與兹水而始終睇廟庭之古栢兮慨<lb/>
神禹其安在偉疏鑿之宏功兮歴萬世其安賴昔劉子<lb/>
之行役兮尚河洛之生悲暨韓侯之入覲兮託梁山而<lb/>
興思况江漢之湯湯兮實吾生之所依夫既出於昏墊<lb/>
兮奠爾居其誰伊念明徳之既逺微斯人兮吾其歸乃<lb/>
歌曰漢之廣矣孰初瀹之江之永矣孰其鑿之維江維<lb/>
漢春朝夏宗神禹之功江漢無窮<lb/>
　　海潮賦<hi>有序</hi>　　　　　　　　<hi>唐</hi>盧　肇<lb/>
<pb n="KR4h0139_WYG_027-22b"/>
夫潮之生因乎日也其盈其虚繫乎月也古君子所未<lb/>
究之將為之辭猶憚夫有所未通者故先序以盡之肇<lb/>
始窺堯典見歴象日月以定四時乃知聖人之心葢行<lb/>
乎渾天矣渾天之法著陰陽之運不差陰陽之運不差<lb/>
萬物之理皆得萬物之理皆得其海潮之出入欲不盡<lb/>
著將安適乎近代言潮者皆驗其及時而絶過朔乃興<lb/>
月弦乃小羸月望乃大至以為水為陰類牽於月而高<lb/>
下隨之也遂為濤志定其朝夕以為萬古之式莫之逾<lb/>
<pb n="KR4h0139_WYG_027-23a"/>
也殊不知月之與海同物也物之同能相激乎易曰天<lb/>
地暌而其事同也男女暌而其志通也夫物之形相暌<lb/>
而後震動焉生植焉譬猶烹飪置水盈鼎而不㸑之欲<lb/>
望膳羞之熟成五味之美其可得乎潮亦然也天之行<lb/>
健晝夜伏焉日傅於天天右旋入海而日隨之日之至<lb/>
也水其可以附之乎故因其灼激而退焉退於彼盈於<lb/>
此則潮之徃來不足怪也其小大之期則制之於月大<lb/>
小不常必有遲有速故盈虧之勢與月同體何以然日<lb/>
<pb n="KR4h0139_WYG_027-23b"/>
月合朔之際則潮殆微絶以其至陰之物邇於至陽是<lb/>
以陽之威不得肆焉陰之輝不得明焉陰陽敵故無進<lb/>
無退無進無退乃適平焉是以月之與潮皆隠乎晦此<lb/>
潮生之實驗也其朒其脁則潮亦隨之乃知日激水而<lb/>
潮生月離日而潮大斯不刋之理也古之人或以日如<lb/>
平地執燭逺則不見何甚謬乎夫日之入海其必然之<lb/>
理乎且自朔之後月入不盡晝常見焉以至於晦自朢<lb/>
之後月出不盡晝常見焉以至於晦見於晝者未嘗有<lb/>
<pb n="KR4h0139_WYG_027-24a"/>
光必待日入於海隔以映之受光多少隨日逺近近則<lb/>
光少逺則光多至近則甚虧至逺則大滿此理又足證<lb/>
夫日至於海水退於潮尤較然也肇適得其㫖以潮之<lb/>
理未始著於經籍間以類言之猶乾坤立則易行乎其<lb/>
中易行乎其中則物有象焉物有象而後有辭此聖人<lb/>
之教也肇觀乎日月之運乃識海潮之道識海潮之道<lb/>
亦欲推潮之象得其象亦欲為之辭非敢衒於學者葢<lb/>
欲請示千萬祀知聖代有苦心之士如肇者焉賦曰<lb/>
<pb n="KR4h0139_WYG_027-24b"/>
開圓靈於混沌包四極以永貞赩至陽之元精作寒暑<lb/>
與晦明截穹崇以高步涉浩漾而下征廻龜鳥於兩至<lb/>
曾不愆乎度程其出也天光來而氣曙其入也海水退<lb/>
而潮生何古人之守惑謂兹濤之不測安有夫虞泉之<lb/>
郷沃焦之域棲悲谷以成暝浴濛汜而改色巨鰌隠見<lb/>
以作規介人呼吸而為式陽侯玩威於鬼工伍胥洩怒<lb/>
乎忠力是以納人於聾昧遺羞乎後代曾未知海潮之<lb/>
生兮自日而太陰裁其小大也今將考之以不惑之理<lb/>
<pb n="KR4h0139_WYG_027-25a"/>
著之於不刋之辭陳其本則晝夜之運可見其影響言<lb/>
其徴則朔朢之侯不爽乎毫釐豈不謂乎有耳目之疾<lb/>
而㸌將判乎神醫者也粤若太極分陰分陽陽為日故<lb/>
節之以分至啓閉隂為水故霏之以雨露雪霜雖至賾<lb/>
而可見雖至大而可量豈謂居其中而不察乎渺漠亡<lb/>
其外而不考其茫洋者哉故水者隂之母日者陽之祖<lb/>
陽不下而昏曉之望不得成隂不升而雲雨之施不得<lb/>
覩因上下之交泰識洪濤之所鼓胡為乎歴象取其枝<lb/>
<pb n="KR4h0139_WYG_027-25b"/>
葉而迷其本根也策其涓滴而喪其泉源也於是欲抉<lb/>
其所迷而論之採其所長而存之光乎廓乎汨磅礴乎<lb/>
差瀴溟之無際曷鴻濛而可以盡度乎乃知夫言潮之<lb/>
初心遊六虚索蜿蜒乎乾龍駕轇轕乎坤輿知六合之<lb/>
外洪波無所洩識四海之内至精有所儲不然何以使<lb/>
百川赴之而不溢萬古揆之而靡餘也是乃察乎濤之<lb/>
所由生也駭乎哉彼其為廣也視之而盪盪矣彼其為<lb/>
壯也欱乎其沆沆矣其增其羸其難為狀矣當天巨浸<lb/>
<pb n="KR4h0139_WYG_027-26a"/>
所稽視無顚倪洶涌澒洞窮東極西浮厚地也體定半<lb/>
圓天而勢齊謂無物可以激其至大故有識而皆迷及<lb/>
其碧落右轉陽精西入抗雄威之獨操卻衆柔之繁濕<lb/>
高浪瀑以旁飛駭水洶而外集霏細碎以霧散屹奔騰<lb/>
以山立巨泡丘浮而迭起飛沫電烻以驚急且其日之<lb/>
為體也若熾堅金圓徑千里土石去之稍邇而必焚魚<lb/>
龍就之雖逺而皆靡何海水之能逼而不澎濞沸渭以<lb/>
四起故其所以凌鑠其所以薄激者莫不魄落焯爍如<lb/>
<pb n="KR4h0139_WYG_027-26b"/>
㸑巨鑊赩兮不可探乎㵁㵁之内呀焉若天地之有齦<lb/>
齶其始也漏光迸射虹截㝢縣拂長庚而尚隠帶餘霞<lb/>
而未殄其漸没豿兮若后羿之時平林載馳驅貙虎與<lb/>
兕象懾千熊及萬羆呀偃蹇而矍鑠忽劃礫而齹<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>其<lb/>
少進也若兆人繽紛填城溢郭蹄相蹂蹙轂相摩錯鬨<lb/>
闉澶漫凌彊侮弱倐皇輿之前蹕孰不奔走而揮霍及<lb/>
其勢之將及也涾兮若牧野之師昆陽之衆定足不得<lb/>
駭然來奔騰千壓萬蹴搏沸亂雄稜後閼懦勢前判懾<lb/>
<pb n="KR4h0139_WYG_027-27a"/>
仁兵而自僵倐谷呀而巘斷此者皆海濤遇日之形聞<lb/>
者可以識其畔岸也賦未畢有知𤣥先生諷之曰斯義<lb/>
也古人未言吾將耀乎文墨之塲以貽永久為天下稱<lb/>
揚爰有博聞之士駭潮之義始盱衡而抵掌俄䫴齘而<lb/>
愕眙擥衣下席蹈足掀臂將欲致詰領畫天地久之而<lb/>
乃謂先生曰伊潮之源先賢未言枚乗循涯而止記其<lb/>
極木華指近而未考其垠焉有末學後塵遽荒唐而敢<lb/>
論先生矍然而疑乃因其後推車捧席執腒伺顔言之<lb/>
<pb n="KR4h0139_WYG_027-27b"/>
少間請見徴之所如客乃曰人所不知而不言不謂之<lb/>
訥人所未識而不道不謂之愚彼亦何敢擅談天之美<lb/>
斡究地之羭指溢漭之難悟欲蠱聴於羣儒今將盡索<lb/>
乎彼潮之至理何得與日月而相符且大章所步東西<lb/>
有極容成叩𤣥陰陽已測陽秀受乎江政𤣥𠖇佐乎水<lb/>
徳莫不窮海運稽日域及周公之為政也則土圭致晷<lb/>
周髀作則裨竈窮情乎天象子雲贊數於幽黙張衡考<lb/>
動以鑄儀淳風述時而建式彼皆凝神於經緯之間極<lb/>
<pb n="KR4h0139_WYG_027-28a"/>
思乎圓方之壼胡不立一辭於兹潮以明乎繫日之根<lb/>
本也先生茍竒之胡不思之先生將寶之胡不考之茍<lb/>
由日升當若準若繩何春夏差小而秋冬勃興其逾朔<lb/>
也當少進何遽激而斗增其過朢也當少退何積日而<lb/>
馮陵晝何常微夜何常大何錢塘洶然以獨起殊百川<lb/>
之進退何仲秋忽爾而自興異三時之霶霈日之赫焉<lb/>
猶火之烈火至水中其威乃絶入洪溟以深漬何日光<lb/>
而不滅潮之徃來既云因日日唯一沈潮何再出萬流<lb/>
<pb n="KR4h0139_WYG_027-28b"/>
之多匪江匪河發自畎澮徃成天波終古不極盍沈四<lb/>
國何成彼潮而小大一式為潮之外水歸何域又云水<lb/>
實浮地在海之心日潛其下而逢彼太隂且其土厚石<lb/>
重山峻川深投塊置水靡有不沈豈同其芥葉而泛以<lb/>
蹄涔繄坱圠之至大何水力之能任吾聞之天地噫氣<lb/>
有吸有呼晝夜成候潮乃不踰豈由日月之所運作誇<lb/>
誕以相誣者哉先生閲賦之初深通厥㫖及聞客論訢<lb/>
然啟齒於是謂客徐坐善聽厥辭葢聞南越無頒冰之<lb/>
<pb n="KR4h0139_WYG_027-29a"/>
禮鄭人有市璞之嗤常桎梏於獨見終沈溺於羣疑既<lb/>
别白而不悟爰提耳而告之然事有至理無争無勝猶<lb/>
權衡之在懸審錙銖而必應稽海潮之奥㫖諒余心之<lb/>
足證當為子窮幽而洞𠖇豈止於揆物而稱哉夫日北<lb/>
而燠陽生於復離南斗而景長邇中都而夜促當是時<lb/>
也氣蒸川源潤歸草木既作雲而洩雨乃襄陵而溢谷<lb/>
魚龍發坼於胎卵鳥獸含滋於孕育且水生之數一而<lb/>
得土之數六不測者雖能作於溟渤茍窮之當無羡於<lb/>
<pb n="KR4h0139_WYG_027-29b"/>
升掬其散也為萬物之腴其聚也歸四海之腹歸則視<lb/>
之而有餘散則察之而不足春夏當氣散之時故潮差<lb/>
而小也及其日南而涼隂生於姤退東井而延夕逺神<lb/>
州而減晝當是時也草木辭榮風霜入候水泉閉而上<lb/>
涸滋液歸而下湊瘁萬物以如燖運大澤而若漏縮於<lb/>
此者盈於彼信吾理之非謬秋冬當氣聚之時故潮差<lb/>
而大也兩曜之形大小唯敵既當朔以制威陽雖盛而<lb/>
難廹其離若争其合如擊始交綏而並鬬終摩壘而先<lb/>
<pb n="KR4h0139_WYG_027-30a"/>
釋日沮其雄水凝其液既冒威於一朝信畜怒乎再夕<lb/>
且潮之所恃者月所畏者日月違日以漸遙水畏威而<lb/>
乃溢亦猶羣后納職來造王門獲命以出望宁而奔引<lb/>
百寮而盡退何一跡之敢存此潮象之所以逾朔二日<lb/>
而斗增也黄道所遵遐邇已均肆極陽而不礙故積水<lb/>
而皆振自朔而退退為順式自望而進進為干徳伊坎<lb/>
精之既全將就晦而見逼勢由望而積壯故信宿而乃<lb/>
極此潮之所以後朢二日而方盛也自曉至昏潮終復<lb/>
<pb n="KR4h0139_WYG_027-30b"/>
始陽光一潛水復迸起復來中州逾八萬里其勢涵澹<lb/>
無物能弭分晝於戌作夜於子子之前日下而陰滋子<lb/>
之後日上而陽隨滋於陰者故鑠之於水而不能甚振<lb/>
隨於陽者故廹之為潮而莫肯少衰此潮所以夜大而<lb/>
晝稍微也嘗信彼東遊亦聞其揆賦之者究物理盡人<lb/>
謀水無逺而不識地無大而不搜觀古者立名而可驗<lb/>
何天之造物而難籌且浙者折也葢取其潮出海屈折<lb/>
而倒流也夫其地形也則右蟠呉而大江覃其腹左挾<lb/>
<pb n="KR4h0139_WYG_027-31a"/>
越而巨澤灌其喉獨兹水也夾羣山而逺入射一帶而<lb/>
中投夫潮以平來百川皆就浙入既深激而為鬭此一<lb/>
覽而可知又何索於詳究羣隂既歸水與天違當宵分<lb/>
之際避至烈之輝因圓光之既對引大海以羣飛夫秋<lb/>
之中而陰盛亦猶春之半而陽肥事茍稽於已著理必<lb/>
辨於猶微故濤生八月之望者尤岌岌而巍巍也萬物<lb/>
之中分日之熱叩琢鑽研其火乃烈吹煙得燄傳薪就<lb/>
爇附於堅則難銷焚於槁則易絶所依無定遇水乃滅<lb/>
<pb n="KR4h0139_WYG_027-31b"/>
太陽之精火非其匹至威無燄至精無質入四海而水<lb/>
不敢濡照八紘而物莫能屈就之者咸得其光輝仰之<lb/>
者不知其何物其體若是豈比夫寒灰死炭遇濕而同<lb/>
漂泊哉方輿之下陽祖所廻歴亥子而右盛逾丑寅而<lb/>
左來右激之逺兮逺為朝左激之逺兮逺為夕既因月<lb/>
而大小成亦隨時而前後隔此日之所以一沈而潮之<lb/>
所以兩析也天地一氣也陰陽一致也其虚其盈隨日<lb/>
之經界寒暑之二道將無差於萬齡故小大可法而乾<lb/>
<pb n="KR4h0139_WYG_027-32a"/>
坤永寜也若夫雲者雨者風者霧者為雪為霜者為雹<lb/>
為露者雷之所鼓者龍之所赴者羣生之所賦者萬物<lb/>
之所附者彼皆與日而推移所以就其衰而成其茂也<lb/>
然後九圍無餘而萬流為之長輔談未竟客又勦而言<lb/>
曰若乃寒暑定而風雨均也吾聞之洪範云豫常燠急<lb/>
常寒狂乃陰雨為沴僭則陽氣來干茍日月之躔一定<lb/>
又何逺於王政之大端彼有後問姑紓前言夫三才者<lb/>
其徳之必同天以陽為主地以隂為宗參二儀之道在<lb/>
<pb n="KR4h0139_WYG_027-32b"/>
一人之躬一人行之三才皆恊徳順時則雨霽均行逾<lb/>
常則凶荒接僭慢所以犯陽徳也故曝尫莫之哀狂急<lb/>
所以犯陰徳也故離畢為之災此則為政之所致非可<lb/>
以常度而剸裁也客曰唯其餘如何復從而解之曰惟<lb/>
坤與乾余嘗究焉清者浮於上濁者積於淵濁以載物<lb/>
為徳清以不極為𤣥載物者以積鹵負其大不極者以<lb/>
上規奠其圓故知鹵不積則其地不能載𤣥不運則其<lb/>
氣無以宣夫如是山嶽雖大地載之而不知其重華夷<lb/>
<pb n="KR4h0139_WYG_027-33a"/>
雖廣鹵承之而不知其然也氣之輕者其升乃高故積<lb/>
雲如嶽不駐鴻毛輕而清也而物莫能勞及其干霄勢<lb/>
窮霏然下墜隨坳壑而虚受任畎澮之疏潰著則重也<lb/>
故舟檝可以浮寄至夫離九天堙九地作重陰之膠固<lb/>
自堅氷以馴致固可以乘鴻溟以自安受萬有而不圯<lb/>
者也聽兹言較兹道定一陽之所宗何衆理之難考且<lb/>
合昏知暮而翰音司晨安有懷五常之美預率土之濵<lb/>
茍無諒乎此㫖亦何足齒於吾人子以天地之中元氣<lb/>
<pb n="KR4h0139_WYG_027-33b"/>
噫噦為夕為朝且登且没泛辭波而甚雄處童䝉而未<lb/>
發孰觀地喙乎深泉之涯孰指天吭乎巨海之窟既無<lb/>
究於兹源寕有因其呼吸而騰勃者哉客謝曰辭既己<lb/>
矣欲入壼奥願申一問先生幸以所聞教之嘗居海裔<lb/>
覿潮之勢或久徃而方來或合沓而相際曷外互之若<lb/>
斯今幸指乎所制先生撰屨旁眄亦窮其變吾因訊夫<lb/>
墨客當大索其所見彼亦告於余曰日徃月來氣廻夫<lb/>
轉其激也大則體甚而相疎其作也小則勢接而相踐<lb/>
<pb n="KR4h0139_WYG_027-34a"/>
惟體勢之可準故合沓而有羡其何怪焉客乃跽軀斂<lb/>
色交袂而辭彼圓𤣥方賾古惑今疑歎載籍之不具限<lb/>
象數之尚遺方盡迷於閫域非先生親得於學者而孰<lb/>
肯論之於是乎若卵判雛生鼓擊聲隨雷電至而幽蟄<lb/>
起蛟龍升而雲雨滋形開夢去醒至酲離旣手之舞之<lb/>
足之蹈之乃避席而稱詩為賀演知𤣥先生之辭辭曰<lb/>
噫哉古人迷潮源兮刓編齾翰曾未言兮羅虚列怪無<lb/>
藩垣兮名儒幽討理可尊兮髙駕日域窺天門兮潮疑<lb/>
<pb n="KR4h0139_WYG_027-34b"/>
一釋永立言兮若和與扁祛吾惽兮昔之論者何其繁<lb/>
兮意摩心揣秪為讙兮隂陽數定水長存兮進退與日<lb/>
遊混元兮一升一降兮寒暑成下凝濁兮上浮清隨盈<lb/>
任縮兮浮四溟釡鎘蒸㸑兮擬厥形願揚此辭兮顯為<lb/>
經髙誇百氏兮貽億齡先生曰彼能賦之子能演之非<lb/>
文鋒之破鏑何以解乎羣疑客乃酣然自得油然而退<lb/>
也<lb/>
　　海水不揚波賦<hi>以平上去入倒用為韻</hi>　　<hi>唐</hi>石　岑<lb/>
<pb n="KR4h0139_WYG_027-35a"/>
太極立天地疏嶽瀆所以鎮四維横九服伊海之為德<lb/>
有王之法象故量納羣川而道遒百谷功配乾絡運迴<lb/>
坤軸氣蒸混於灝元潮動襄乎山陸示懲惡則鼓怒見<lb/>
夫羣怪將瑞聖則不波介以景福唐興百三十有四載<lb/>
湛恩溢乎荒外倬五聖之在天奄六合而成大赫吾君<lb/>
之光贊敷至道而允泰政符純德昭千古而惟新澤體<lb/>
上仁同萬類而咸賴八狄窮陬而盡歡九夷無遠而不<lb/>
會則成周之德未足雙越裳之來今至再是以四海盡<lb/>
<pb n="KR4h0139_WYG_027-35b"/>
鏡九瀛㴠影寫合璧之祥光湛連珠之瑞景德侔上善<lb/>
洗物而容潔道本𤣥元澄心而體靜湛兮恒清晏兮砥<lb/>
平汨乎無情蕩乎難名如君之道酌焉而不竭象君之<lb/>
德注焉而不盈所謂皇得一則政能貞海得一則波不<lb/>
驚怳兮忽兮其中有物杳兮𡨕兮其中有精精罔竒而<lb/>
不育物無大而不成鯤將化鵬欲征蚌且剖珠其明誰<lb/>
能一借扶揺便為君御之貢王城<lb/>
　　溟海波恬賦　　　　　　　　<hi>明</hi>屠　隆<lb/>
<pb n="KR4h0139_WYG_027-36a"/>
西嶽山人遊於東海遭東海生於海濱西嶽山人揖東<lb/>
海生而進曰僕西嶽山人也世居西嶽華山中今者汗<lb/>
漫遊於東海敢問東海之勝奚若東海生曰夫東海天<lb/>
下巨麗之觀也今者子從華山西來大海之勝吾且與<lb/>
子共覽焉又焉事僕空侈談其盛哉乃相與登海門縱<lb/>
目觀之偉哉大浸恢詭特異氣蒸宇宙流濕雲翳簸弄<lb/>
寥廓萬形失麗合渾沌并元氣蕩八荒吞四裔漭瀁浩<lb/>
淼超忽不知其窮際爾乃踟蹰旁皇於其上海風蓬蓬<lb/>
<pb n="KR4h0139_WYG_027-36b"/>
而蕭颼髙天下垂大地欲浮長波巻雪跳沫崩丘肆遐<lb/>
矚於空曠顛倒怳忽窅然喪其赤縣神州雄怪駭爾心<lb/>
目神光散而不收西嶽山人曰有是哉東海之勝一至<lb/>
此壯也東海生曰今者子徒得其大觀尚未領其奥區<lb/>
也僕考之載籍東有大壑名曰歸墟受八紘九野之水<lb/>
納天漢之流而廓乎有容潏乎無餘南通滇池東至瑯<lb/>
邪北亘𤣥朔西涉流沙掩三湘吞七澤杯盂九河潢潦<lb/>
四瀆大海之外又復有海禹跡之所不能到圖經之所<lb/>
<pb n="KR4h0139_WYG_027-37a"/>
不能載日月跳丸於其中浮大地之㡬何曽不盈其一<lb/>
塊又有扶桑千仞上凌太空查枒谽谺靈根莫窮巨鼇<lb/>
載乎五山峙萬古之神功横波乗漲不與世通唯飛仙<lb/>
而能至實乃大帝之所宫蓬莱崒嵂而軒露方壺夭矯<lb/>
而鶱驤大鳥集於壙垠之野羣仙會於虚無之塲游鴻<lb/>
濛遨雲將樂苑風嬉東皇盧敖偕若士而夷猶安期邀<lb/>
羡門而翶翔淳圉拉陵陽而容與浮丘接王喬而尚羊<lb/>
仰貫列缺之倒影上干北斗之瑶光吾將劃然長嘯矯<lb/>
<pb n="KR4h0139_WYG_027-37b"/>
焉輕舉駕赤螭躡彩虹蛻塵跡訪仙蹤以凌乎海上之<lb/>
諸峰子其能我從乎西嶽山人曰唯唯是或難哉子將<lb/>
凌虚徑度僕恐身不能生毛羽若乗舟以徃即望見仙<lb/>
山輙有天風吹之而去奈何子無誕矣僕聞之聖人出<lb/>
世海不揚波有諸東海生曰然即越裳氏所稱今時之<lb/>
謂也今天子神聖首治改元恢唐虞之至德流大海之<lb/>
波瀾化及昆蟲恩被八埏而西蜀劉公又適膺天子簡<lb/>
命以節鉞來鎮東偏於鑠劉公一代偉人坐鎮方面雄<lb/>
<pb n="KR4h0139_WYG_027-38a"/>
視海門千艘霧列萬竈雲屯威令霜肅德煦春温大海<lb/>
以東兀然重關巨鎮不啻一虎踞而龍蹲也方今上之<lb/>
未御寰宇而劉公之未秉節鉞於東土也當其時島夷<lb/>
跳梁弄兵海上鯨鯢吹腥蛟鱷鼓浪洪波鼎沸飄忽震<lb/>
蕩掠我編户䖍劉元元壯者俘馘老弱見殘積骸如丘<lb/>
流血成川羽書交馳偵騎絡繹將士枕戈天子旰食固<lb/>
嘗徵發荆楚之劒士召募三河之巨<graphic n="KR2069" url="https://raw.githubusercontent.com/kanripo/KR-Gaiji/master/images/KR2069.png" mimeType="image/png"/>廣收秦隴之勇<lb/>
悍結納燕趙之豪傑莫不臨陣怖栗不戰自摧虜人屠<lb/>
<pb n="KR4h0139_WYG_027-38b"/>
之如芟草萊賊用猖獗疾於風雷浙河以東江淮以南<lb/>
賊衆横行蹂為戎馬之墟城邑蕭條人民逃逋天子震<lb/>
怒大吏伏誅秉鉞相繼堇而剪鉏今者劉公之來軍聲<lb/>
大揚不怒而威不戰而彊窮冦禠魄逺竄遐荒公志弗<lb/>
懈愈嚴邊防爾乃伐鼓撞鐘建羽揚旍叱咤則噴薄山<lb/>
岳指顧則旋轉滄溟截水怪驅蜃精奔巨鰍走長鯨伏<lb/>
罔象之神姦禠支祁之猙獰陽侯頓戢其惡風靈胥不<lb/>
鼓其狂波琴髙伏日月之光景海童吸隂陽之靈和竒<lb/>
<pb n="KR4h0139_WYG_027-39a"/>
相助順於沙汭岷精呈曜於巖阿<graphic n="KR1411" url="https://raw.githubusercontent.com/kanripo/KR-Gaiji/master/images/KR1411.png" mimeType="image/png"/>馬遯迹於重泉水<lb/>
兕潛形於盤渦龍鯉一角而馴擾天吳九首而婆娑沈<lb/>
遊神蜧屏息靈鼉文魮精麗其錯綺𤣥蠣光生乎纎羅<lb/>
樓臺結乎蜃氣光芒發於若華百靈棲息萬怪不譁瑞<lb/>
藹蔥蒨珍竒孕出玓瓅璀璨絢霞映日水晶獻於馮夷<lb/>
之宫氷綃貢於鮫人之室明珠來於驪龍之淵大貝出<lb/>
於黿鼉之窟珉玉見於析木之津玫瑰效於金樞之穴<lb/>
鳴石叩而有聲浮磬塵而不汨又有文鷁窈窕竒鶬連<lb/>
<pb n="KR4h0139_WYG_027-39b"/>
娟白鵠踉蹡𤣥鶴蹁蹮爰居之栖島嶼屬玉之下藍田<lb/>
大鵬之翮垂雲鵔䴊之光竟天是皆珍怪瓌瑰權竒鬼<lb/>
化詫希世之瑞而壯靈海之觀又如颶風不作海若大<lb/>
喜平波展鏡深不見底天朗氣清廓落萬里曜靈出於<lb/>
暘谷朝暾射乎扶桑乗蹻欎而縹緲沆瀣浮而蒼茫六<lb/>
合清塵王風四張百粤厎定物無災傷配美周京海波<lb/>
不揚若乃島夷卉服窮髮荒陬新羅髙麗朝鮮琉球鳥<lb/>
衣黒齒穿心飛頭海外之國類千百計雕題文身獸形<lb/>
<pb n="KR4h0139_WYG_027-40a"/>
鳥語天界夷夏隔絶中土莫不梯山航海間關長征重<lb/>
譯欵塞來朝聖明獻琛質子頓首闕庭妖氛滌蕩寰宇<lb/>
澄清海無驚波東方以寜於是玉帳晝閑髙牙夜寂鳴<lb/>
笳不動刁斗不擊元戎坐笑圍棊對客椎牛饗士超距<lb/>
投石戰卒解甲健兒櫜弓水犀三千貔貅萬營艅艎巨<lb/>
艦舳艫艨艟錦帆綵幔青雀黄龍莫不維纜海濵横槊<lb/>
相連髙歌鼓吹擊榜叩舷三軍驩謔諠豗徹天或觀濤<lb/>
於浦口或弄潮於急湍或試射錢塘之强弩或戲擲驅<lb/>
<pb n="KR4h0139_WYG_027-40b"/>
石之長鞭漁者垂詹何之綸投任公之釣搜瀠洄之流<lb/>
窮幽眇之島總江豚羅海豨取䱎䲛索王鱣帆檣相戛<lb/>
和歌擊鮮而或引吞舟之巨鱗連横海之赬尾鬐鬛插<lb/>
雲顱骨積壘流膏吐涎腥聞千里獵者張機設網列滿<lb/>
坑谷弋射海獸奔駭馳逐獲狡兔縛鉅鹿轔𤣥猿蹵猱<lb/>
玃納骨専車割鮮殷轂至若海上編氓居鄰斥鹵煮海<lb/>
爲鹽沃饒萬户經營太公料理仲父筴籍勾稽大國以<lb/>
富或採海錯往來隨潮水母目鰕屋瓦冱珧石華海月<lb/>
<pb n="KR4h0139_WYG_027-41a"/>
螺蚌鰾鮹金虀玉膾人競肥膏又若海舶大賈易貨島<lb/>
外挂席海水馮陵漰湃出没魚龍經涉神怪關吏不詰<lb/>
津卒自在齊民之環海而居者樂化日之普照沐聖澤<lb/>
之無涯魚鹽雜遝煙火萬家秋熟稉稻春榮桑麻黄稚<lb/>
鼓腹而嘻遊俠少蹴躅而紾弩吳歈越唱激楚渝巴撾<lb/>
鼓吹笙管絃嘔啞歌士遊女聨袂滿車遺簪墮珥履舄<lb/>
交加矜珠玉之滿盛鬭羅綺之繁華斯皆聖天子之宣<lb/>
鉅化敷偉功運真宰參𤣥穹仁覆京邑旁流四封而實<lb/>
<pb n="KR4h0139_WYG_027-41b"/>
劉公之有大造於東也是以朝廷釋東顧之憂大臣不<lb/>
復建靖海之䇿天子舉萬壽之觴於上詞臣撰太平之<lb/>
頌於側髙居穆清海天寧謐又奚必如漢武泛蓬莱之<lb/>
樓船秦皇侈會稽之勒石皇圖永固其樂無極僕將與<lb/>
子偃卧海濵覽其巨麗收其閎放以大子之胷臆於是<lb/>
西嶽山人瞿然而驚爽然而喜起謝曰僕居華下日嘗<lb/>
登巉巖履崔巍以爲天下之大觀自華止矣今者觀於<lb/>
海復聽子談東海之勝廼今僕自失邪莊生河伯海若<lb/>
<pb n="KR4h0139_WYG_027-42a"/>
之喻詎不信哉<lb/>
　　海重潤賦　　　　　　　　　<hi>唐</hi>梁　洽<lb/>
道之應物兮小大咸信物之感道兮禎祥必順况我儲<lb/>
君元膺在震乾乾夕惕兢兢日慎德澤潤於生靈滄海<lb/>
得無重潤惟海之量百川朝宗猶君之美萬國向風朝<lb/>
宗者歸其廣向風者欽其政旣同類以相求故重潤而<lb/>
必應是使日光分色山輝度映風雨不淫魚龍遂性羣<lb/>
甿仰止是燔瘞以告成外國聞焉願梯航而來聘然則<lb/>
<pb n="KR4h0139_WYG_027-42b"/>
我君之明兩也景毓前星休徵夢月主鬯之功昭著牽<lb/>
衣之智逸發四皓旣親三朝不闕故曰惟其有之是以<lb/>
似之海則靈潮晨夜而無替君惟順動温清而有時詳<lb/>
夫海之爲器也吞吸八裔流不逆細怪必思蓄珍無不<lb/>
麗冲融濜汨膠轕澎濞飛濤疊躍於秋隂白浪翻光於<lb/>
春霽雖則沙石混濁不蕩其清波瀾迅委終復於平惟<lb/>
此之故彰我君明至矣哉靈海之潤孰知其極願乗桴<lb/>
以攸往非引蠡而能測道未行兮竊喜取材敢獻賦兮<lb/>
<pb n="KR4h0139_WYG_027-43a"/>
揚君之德<lb/>
　　海市賦　　　　　　　　　　<hi>明</hi>黄　卿<lb/>
猗巨壑之連大荒兮何浩淼之無垠浸盤藍之澹泞兮<lb/>
兩曜晃其吐吞西極以東之流瀉兮總<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>溶而不霪維<lb/>
五行之贊二儀兮水邃廣而獨神指三山十洲之宫府<lb/>
兮聿杳邈而難論眷海市之譎變漂疾兮駭靈異於見<lb/>
聞彼喬嶽之雲霧兮氣氲蒸之可知若潮汐與八月之<lb/>
濤兮亦實理之所爲何洪波之泱漭兮怳忽出示之瑰<lb/>
<pb n="KR4h0139_WYG_027-43b"/>
竒髣髴世之形質兮頃刻更移其態姿寒晦斂而宜和<lb/>
朗兮計嵗見之無㡬詢海叟之博練兮槩罔究其兆倪<lb/>
陟蓬莱之峻閣兮出海隈之崇岡盱雯䨴之乍斂兮泛<lb/>
霽日之浮光渺萬頃之瀲灩兮胷襟豁以徜徉人走報<lb/>
以市起兮僕御奔而踉蹌兩竹山之夢夢兮牽牛島失<lb/>
其青蒼肇蓊欎於尋尺兮旋騰翥以悠揚少徙倚於巖<lb/>
阿兮已宛在水之中央卧青霓之空明兮如潼潼於沸<lb/>
湯簇碧霞於一區兮浮晻靄而迴翔譬畫苑之會衆藝<lb/>
<pb n="KR4h0139_WYG_027-44a"/>
兮懸繪品之千章天吳羣下而蜲蜲兮亟爲築厥厚墉<lb/>
罔象十輩而出捧兮躍蜒蜒而爭能爰居潛鵠<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                    <graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>兮<lb/>
如助勢而哤鳴爾乃開五都之闤闠兮集日中之市㕓<lb/>
南北萃貨之雜陳兮海賈陸商之爭先立候殆工匠之<lb/>
售技兮佻佻類駔儈之輕獧販鬻之繽紛兮繄接踵而<lb/>
摩肩言不聞而有營兮覩巾服之裻然緂獲貿易以散<lb/>
返兮行負戴以傴僂伊機巧之戲劇兮爭聚觀之如堵<lb/>
負耒耜而荷畚鍤兮走農豎與田父一二弁屨之若遠<lb/>
<pb n="KR4h0139_WYG_027-44b"/>
兮意何居而踽踽山冥冥以遠隔兮巨介避之何所俄<lb/>
而金榜之日耀兮列甲第之逶迤崇朝層樓之翼翼兮<lb/>
雕甍朱栱之翬飛亭臺㣲突其尖兮重簷密瓦之參差<lb/>
雉堞嚴城之洞啓兮藻繢黼黻之葳蕤寶塔矗矗凌霄<lb/>
兮華表踞立乎虎獅余儗長揚五柞之麗兮客謂未比<lb/>
其光儀忽建纛幢之孑孑兮散旐旟之旖旎棨㦸干戚<lb/>
峥峙兮躍騶騎之蹻駛安輿飛蓋之徐徐兮䄡帷流蘇<lb/>
之鮮袲從官健卒駪駪兮郊迎野將之迤邐憶名城之<lb/>
<pb n="KR4h0139_WYG_027-45a"/>
孔道兮輪蹄輻輳之如是爾其酒斾颺颺兮芳菲近郊<lb/>
遨遊絡繹兮飛虹之橋王孫俠客兮鷹狗靚妝姣服兮<lb/>
笙簫竹娟娟兮俯垣茂樹交兮徑遥熒熒兮日下射翳<lb/>
翳兮風不飄欣欲就分水之隔招名筆兮臨之圖有懷<lb/>
華胥兮風景爾殊空中波上兮靡盬璘斑爛熳兮易佉<lb/>
滭沸兮奔電息横澲兮涵杳虚如錦棚之迅撤兮傀儡<lb/>
紛散於須㬰望島嶼之隱隱兮招𤣥鶴之翩翩顧偕遊<lb/>
之大小兮漸從容以言旋謂老鮫之播怪兮何鯨鯢巨<lb/>
<pb n="KR4h0139_WYG_027-45b"/>
而不然殆海若之幻戲兮較浮世之絢姸嗤方士之陋<lb/>
以誕兮誘秦漢之求仙侈金銀之宫闕兮或縁此而諞<lb/>
謾嗟么麽兮貴倖若赫横兮威權燎燄兮易燼綺繡兮<lb/>
露乾百爾翕散消息兮咸有極而無端寥廓忽荒如夢<lb/>
兮嘉曠士之達觀奚詰辨之倣雕龍兮漫贅費於幽𤣥<lb/>
　　海月賦　　　　　　　　　　<hi>明</hi>謝　杰<lb/>
繄波臣之徕服矢寶目於明庭敦簵楛之遺則激皇王<lb/>
之濯靈帝嘉聲教之被訖鑒孤遐之欵誠爰命二臣以<lb/>
<pb n="KR4h0139_WYG_027-46a"/>
于邁泛艅艎而東征余乃棄妻息辭弟兄耦星使趨王<lb/>
程出晉安道新寜駕飛亷馮大庭望洲島涉禆<graphic n="KR0801" url="https://raw.githubusercontent.com/kanripo/KR-Gaiji/master/images/KR0801.png" mimeType="image/png"/>翩然<lb/>
霞舉泠如風行比中流以遙矚值華月之方升瞻彼月<lb/>
兮太陰之精潮應而落潮應而興潮浸而闕潮盛而盈<lb/>
既與潮而為伍自與海而相仍此善下而大彼虚受而<lb/>
凝此浮天而為岸彼借日而生明此納百谷而稱王彼<lb/>
從衆星而名卿滄桑以為晝夜晦朔以為死生被窮髪<lb/>
而黒經閻浮而青三蝬肥而滿六鼇奠而寜魚腦滅而<lb/>
<pb n="KR4h0139_WYG_027-46b"/>
減龍伯䠞而傾既㵗㵗而灅灅亦淵淵而泠泠爰㵿㵿<lb/>
而皫皫復□□而熒熒倐忽異狀瞬息殊形方夫崦嵫<lb/>
既没扶桑未啓光風乍融太宇轉霽下無驚濤上無微<lb/>
翳望舒狩而升輿羿妻奔而騁轡纎阿驂乗結鄰翼衛<lb/>
重輪税於歸墟合璧騰於蒙汜黄道經於碧津赤路交<lb/>
乎黒齒滄嶼養魄沃焦抱珥員嶠奉規尾閭循緯碣石<lb/>
薄而鳬飛之罘蕩而兔逝天墟浹而蔩長析木浮而桂<lb/>
墜玉珧石華潛盜其靈海鏡方諸亦稟其氣非朓非朒<lb/>
<pb n="KR4h0139_WYG_027-47a"/>
非匿非朏時五而三時八而二增潤重溟流輝萬里洗<lb/>
光金銀之宫湛碧珊瑚之址或縐者如縠或爛者如綺<lb/>
或潔者如圭或平者如砥或好者如瑗或激者如矢或<lb/>
華者如蜃或躍者如鯉或如素鳳之下池頭或如白鼉<lb/>
之嬉水次或如瑤瑟之鼓湘江或如鮫綃之絢蓬市或<lb/>
如寶筏度於恒河武如玉華㸃乎蒼珥或如螢火映於<lb/>
林塘或如梅花落夫沼沚或浮或沉赤烏浴而淵暉或<lb/>
滅或没驪龍頷而川媚或閃或爍電騰雲漢之墟或錯<lb/>
<pb n="KR4h0139_WYG_027-47b"/>
或落斗轉明河之涘想而像之驚心駭視至於皓靈披<lb/>
素湲瀾生紫儼若軒帝遺珠赤水廻雪宛轉清麗射人<lb/>
又若宓神歸於洛濵夜光盈盈蟾蜍在腹又若女狄暮<lb/>
汲而育銀山雪屋千疊萬行又若伍相立馬錢塘陽侯<lb/>
疾驅金虯狂舞又若澹臺碎璧水滸須㬰浪息微明不<lb/>
波又若武皇眺於影娥皜素繽紛非練非組又若天孫<lb/>
夜渡河渚靈暉煜煜萬濤增妍又若神劍沉於鐔淵兹<lb/>
時兹景洵不易得水鏡空明氷壺津液玉杵秋清𤣥霜<lb/>
<pb n="KR4h0139_WYG_027-48a"/>
　夜碧漢臯風洄環珮淅瀝陽臺雨歇朝雲生白以泳以<lb/>
　游其樂何極於是舉酒以屬諫議分韻賦詩余歌曰月<lb/>
　出兮東方水流兮湯湯我所思兮道路長欲往從之兮<lb/>
　河無梁諫議亦歌曰月暈兮知天雨海水兮知天寒佳<lb/>
　期逝兮衆芳闌思美人兮隔雲端歌竟魚龍交奮餘景<lb/>
　就畢滿船跧伏不寒而栗余獨怡然載賡載繹秋水之<lb/>
　篇明月之什一闋未終飇舉兩腋流響淜湱排山破石<lb/>
　馮夷邅迴天吳辟易少焉風定雲色猶黒諫議曰美哉<lb/>
<pb n="KR4h0139_WYG_027-48b"/>
　色也洋洋奕奕宜諧宫商服之無斁眎彼乗興南樓賦<lb/>
　詩赤壁牛渚泛舟晉陽卻敵洵夷險之殊致又遐邇之<lb/>
　迥跡奚啻大明之與爝火海若之與河伯<lb/>
　<lb/>
　<lb/>
　<lb/>
　<lb/>
御定厯代賦彚巻二十四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>環溪詩話</head>
    <p>
<pb n="KR4i0028_WYG_000-1a"/>
欽定四庫全書　　　　　集部九<lb/>
　環溪詩話　　　　　　　詩文評類<lb/>
　　提要<lb/>
　　　　<hi>臣</hi>等謹按環溪詩話一巻不著撰人名氏皆<lb/>
　　　　品評吳沆之詩及述沆論詩之語巻首稱沆<lb/>
　　　　為先環溪又註其下曰此集非門人所編只<lb/>
　　　　稱先生為環溪盖其後人所追記趙與峕賓<lb/>
　　　　退録稱為吳徳逺環溪詩話似乎沆所自著<lb/>
<pb n="KR4i0028_WYG_000-1b"/>
　　　　者誤也沆所著有三墳訓義易璇璣論語發<lb/>
　　　　微易禮圗説老子解環溪集諸書今惟易璇<lb/>
　　　　璣存已著於録其經術頗有足取而詩亦戞<lb/>
　　　　戞自為不囿於當時風氣其大㫖以杜甫為<lb/>
　　　　一祖李白韓愈為二宗亦間作黄庭堅體然<lb/>
　　　　非所専主其與張右論杜詩旌旗日暖龍蛇<lb/>
　　　　動句為一句能言五物乾坤日夜浮句為一<lb/>
　　　　句能滿天下一條<hi>按第一條孫尚書下註曰環溪所與人議論只稱官</hi>
<pb n="KR4i0028_WYG_000-2a"/>
　　　　<hi>職不敢指名字故賓退録不知張右丞之名今亦仍其原文</hi>賓退録嘗駁<lb/>
　　　　之曰若以句中事物之多為工則必皆如陳<lb/>
　　　　無已椒檜枬櫨楓柞樟之句<hi>案陳師道此句實本之柏梁臺</hi>
　　　　<hi>詩枇杞橘栗桃李句非所自創趙與時不引漢詩而引此句或以漢詩僅六物歟</hi>而<lb/>
　　　　後可以獨歩雖杜子美亦不能専美若以乾<lb/>
　　　　坤日夜浮為滿天下句則凡言天地宇宙四<lb/>
　　　　海者皆足以當之矣何謂無也張輔喜司馬<lb/>
　　　　子長五十萬言紀三千年事張右丞喜杜子<lb/>
<pb n="KR4i0028_WYG_000-2b"/>
　　　　美一句談五物識趣正同云云其掊擊頗當<lb/>
　　　　葢宋詩多空踈率易故沆立多用實字則健<lb/>
　　　　之説而主持太過遂至於偏又所舉白間黄<lb/>
　　　　裏殺青生白素王黄帝小烏大白竹馬木牛<lb/>
　　　　玉山銀海諸偶句亦小巧細碎頗於雅調有<lb/>
　　　　乖所自為詩如草迷花徑煩調䕶水泊蓮塘<lb/>
　　　　欠節宣之類自謂摹仿豫章實僅得其不佳<lb/>
　　　　處尤不可訓然其取法終髙宗㫖終正在宋<lb/>
<pb n="KR4i0028_WYG_000-3a"/>
　　　　人詩話之中不能不存備一家也趙與虤娱<lb/>
　　　　書堂詩話亦稱其觀穫詩新月輝輝動黄雲<lb/>
　　　　漸漸收之句為形容最工云乾隆四十六年<lb/>
　　　　九月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　總　校　官　<hi>臣</hi>　陸　費　墀<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0032_SBCK_006-1a"/>
陳迦陵文集卷六<lb/>
　宜興陳維崧其年譔<lb/>
雎州田蘭芳梁紫　維岳緯雲<lb/>
晋江黃虞稷俞邰　宗石子萬<lb/>
柘城王　培益仲　男履端<lb/>
商丘劉　榛山蔚　姪　洢<lb/>
　　樂章議<lb/>
從來治定制禮功成作樂樂也者所以美盛德之形容而<lb/>
颺祖功宗德於勿替也自古帝王德之盛者莫如舜功之<lb/>
大者莫如武當時播諸聲容𬒳之絃筦盡善盡美有所謂<lb/>
箾韶大武者夐乎尚矣乃咸英韶濩而降世紀殷遙歌詩<lb/>
合樂其辭俱莫可考在三代則可考者無如詩其間用之<lb/>
<pb n="KR4f0032_SBCK_006-1b"/>
　　郊廟宜歌頌用之燕享宜歌雅葢今學士大夫所誦習淸<lb/>
　　廟臣工諸什鹿鳴魚麗諸章是也至於一代之興必有一<lb/>
　　王之樂自漢以還稽諸郊祀之志採夫禮樂之書以曁歌<lb/>
　　工樂正之所掌亦旣犁然備矣我<lb/>
　　國家膺圖御籙高朗昭融始之<lb/>
太祖<lb/>
太宗之肇造繼之<lb/>
世祖之開基加之我<lb/>
皇上之纘緒文謨武烈丕顯丕承玆又六宇蕩平萬邦式廓<lb/>
　　所宜登歌薦豆奏假升歆而郊廟燕享仍用舊章詎所以<lb/>
　　紀休嘉彰懿美耶則酌古凖今審音協律誠爲今日之上<lb/>
　　務巳常試綂歷代樂章而揚扢之一則古辭之繆也古辭<lb/>
<pb n="KR4f0032_SBCK_006-2a"/>
維何漢房中安世諸樂府是其世遠其辭奥其篇什殘佚<lb/>
而失次其音節聱牙而詰屈後世讀之甚且以餘聲爲正<lb/>
字以缺簡爲完文音曲互淆宫軒迭混夫古之爲樂致其<lb/>
懽愛導其堙鬰要皆以元音雅韻鏗鏘鼓舞於節族之間<lb/>
而何取乎艱㴱鈎棘爲也則古辭之不當襲也一則俗詩<lb/>
之失也夫唐之十二和宋之十二安其辭類多崇雅黜浮<lb/>
去六季滛靡者遠甚明初洪武命儒臣宋濓撰定樂章葢<lb/>
炎精開運樂奏中和諸曲猶駸駸乎有盛世遺音焉沿至<lb/>
嘉靖流弊巳極其曲則塡金元㸑弄之名其辭幾類史巫<lb/>
紛若之習故府所載迎神望燎諸闋至今猶令人嘔穢焉<lb/>
夫民間報賽猶屏繁雜之聲何況煌煌鉅典赫赫明神而<lb/>
乃以俚歌野諺䙝之神其毋我吐乎則俗詩之不足沿也<lb/>
<pb n="KR4f0032_SBCK_006-2b"/>
　且夫五帝不同禮三王不同樂頗怪後人專相撫倣如鹿<lb/>
　鳴也而魏以於赫當之騶虞也以巍巍當之文王也以洋<lb/>
　洋當之夫摹之而極肖猶非昔者精意所存況摹之未必<lb/>
　肖乎則以撫倣爲樂者其失一雄主英辟好大喜功多陳<lb/>
　祥瑞毎言符命諸如太乙天馬漢𥘉遂巳不免他若赤雁<lb/>
　之篇麗而非典得寶諸曲華而近諛後之稱斯樂也其謂<lb/>
　之何夫雅訟諸章於鋪張揚厲之中終不忘震動恪其之<lb/>
　意於笙簧酒醴之日而不癈咨嗟儆戒之情顧乃革讙竹<lb/>
　濫毎事矯䖍其何以答神庥承天脊也則以浮夸爲樂者<lb/>
　　其失又一今日之樂鑒此數端澤於大雅本之敬<lb/>
天法<lb/>
祖以悟其原極之憂盛危明以防其漸下焉者美必歸之<lb/>
<pb n="KR4f0032_SBCK_006-3a"/>
　主上上焉者善必讓之<lb/>
天<lb/>
親不吳不敖以依以永太和之象不又在<lb/>
　皇淸宇宙間乎若夫笙匏管籥之不一其音龍簨象<graphic n="KR1206" url="https://raw.githubusercontent.com/kanripo/KR-Gaiji/master/images/KR1206.png" mimeType="image/png"/>之不<lb/>
　　一其制矇瞍者責也鞞鐸巾拂之或殊其用七鞌萬舞之<lb/>
　　或異其儀則又縵樂者職也修而舉之是有均人之倫淸<lb/>
　　與太常之綴兆在謹議<lb/>
<pb n="KR4f0032_SBCK_006-3b"/>
<pb n="KR4f0032_SBCK_006-3b"/>
　　文杏齋記<lb/>
文杏齋者家大人讀書之室先大父少保公所搆也齋在<lb/>
堂之後在樓之左廣可斗許圖書之外容膝而巳故雖樓<lb/>
而以齋名焉齋對兩文杏因扁之曰文杏齋之下壘石爲<lb/>
池蒔以藥果白山藥一株綠萼一丹桂一花石之隙植以<lb/>
蕉桐被以枸𣏌秋冬之際紅葩朱實徃徃不乏也齋之上<lb/>
則大人讀書其間一日大人呼崧而命之曰爾小子亦知<lb/>
斯齋之所自乎自爾祖少保之搆此齋也三十年矣自爾<lb/>
祖之棄世而爾父之險阻艱難以處此也又廿餘年矣念<lb/>
平昔踪跡所之燕趙吳越之間名山勝境歷歴在吾目焉<lb/>
然自甲申乙酉以來余不復岀矣念疇曩交游如貴池呉<lb/>
次尾金沙周仲馭宣城沈眉生梅朗三雪苑侯朝宗吳門<lb/>
<pb n="KR4f0032_SBCK_006-4a"/>
錢吉士雲間李舒章曾盤桓磅礴於此齋者今其人或在<lb/>
或亡又不可復見矣齋之中吾留名山記一焉庶幾不復出<lb/>
者可以當卧遊也齋之中置綱目一焉庶幾思其人而不<lb/>
見見古人如見吾友也吾齋之中又雜置雅實堂制藝樓<lb/>
山集壯悔堂稿陳黃門詩婁東吳太史樂府焉皆吾友也<lb/>
吾又雅善是也餘則薰爐一杖一蒲團一茗具二聊以忘<lb/>
世焉吾寓吾志也小子誌之崧退而不敢忘夫時代遷移<lb/>
人物非古卽如一書畵末技耳而書此齋者吳門范長倩<lb/>
學使董文敏張山人爲之圖焉今其風流姿制猶有存焉<lb/>
者乎况乎先世節孝之栽培先大父淸白之堂搆以及余<lb/>
大人二十年憂患之行藏其可感有百倍於此者然則崧<lb/>
又何以繼此志乎而豈徒效桓宣武之故態婆娑文杏之<lb/>
<pb n="KR4f0032_SBCK_006-4b"/>
下留連枯樹而不能巳也<lb/>
<pb n="KR4f0032_SBCK_006-5a"/>
<pb n="KR4f0032_SBCK_006-6a"/>
　　依園游記<lb/>
岀揚州北郭門百餘武爲依園依園者韓家園也斜帶紅<lb/>
橋俯映淥水人家園林以百十數依園尤勝屢爲諸名士<lb/>
讌遊地甲辰春暮畢刺史載積先生觴客於斯園行有日<lb/>
矣雨不止平明天色新霽春光如黛晴絲罥人急買小舟<lb/>
由小東門至北郭一路皆碧溪紅樹水閣臨流明簾夾岸<lb/>
衣香人影掩映生綃畫穀間不數武舟次依園先生則巳<lb/>
從亭子上呼客矣園不十畆臺榭六七處先生與諸客分<lb/>
踞一勝雀爐茗椀楸枰絲竹任客各選一藝以自樂少焉<lb/>
衆賔雜至少長咸集梨園弟子演劇音聲圓脆曲調濟楚<lb/>
林鶯爲之罷啼文魚於焉出聽矣是日也風日鮮新池臺<lb/>
幽靚主賔脫去苛禮毎度一曲坐上絕無人聲園門外靑<lb/>
<pb n="KR4f0032_SBCK_006-6b"/>
簾白舫徃來如織凌晨而出薄暮而還可謂勝遊也越一<lb/>
日復雨先生笑曰昨日之游意其有天焉否耶雖然歲月<lb/>
遷流一徃而逝念良朋之難遘而勝事之不可常也子可<lb/>
無一言以紀之并屬崇川陳菊裳鵠爲之圖圖成各係以<lb/>
詩同集者閩中林那子先生古度楚黄杜于皇濬秣陵龔<lb/>
半千賢新安孫無言黙山隂吕黍字師濓山左劉孔集大<lb/>
成曲智仲動吳門錢德遠夢麟眞州王仲超昆崇川陳菊<lb/>
裳鵠李瑶田遴張麓逑翥徐舂先禧秦郵李次吉乃網舍<lb/>
弟天路騫暨崧共十有七人<lb/>
<pb n="KR4f0032_SBCK_006-7a"/>
　　重修芙蓉寺碑記<hi>代别駕熊公作</hi>
環荆溪城南者銅官山踦銅官南麓爲芙蓉寺寺肇自唐<lb/>
太毓禪師師叅江西馬祖得道結茅此山同時襄陽龎居<lb/>
士道藴與師爲方外交嘗三到寺中後人因以名亭卽今<lb/>
名來來三到者是厥後代有建置固蔚然江南一鉅刹云<lb/>
銅官陂陀起伏與故鄣睦州巖壑相鈎連　國朝鼎革初<lb/>
年奸民徃徃倚寺爲萑苻薮盤踞窟宅僧人各鳥獸散去<lb/>
問所謂古芙蓉寺僅滅没於荒烟暮靄間無從識舊時規<lb/>
制矣僧去而寺中田畆遂不可問賦稅日絀邑人患之順<lb/>
治十三年荆溪紳士始公請禾中高僧自閑入寺自閑先<lb/>
令首座雪丆率數衆行抵川埠則路茀不受趾籝糧宿火<lb/>
覔居民爲鄕導始得逹至則灌莾叢生蓬蒿艾藋如林立<lb/>
<pb n="KR4f0032_SBCK_006-7b"/>
飛鼯野獾讙噪悲吟訝此跫然者何來也旣入寺<graphic n="KR3652" url="https://raw.githubusercontent.com/kanripo/KR-Gaiji/master/images/KR3652.png" mimeType="image/png"/>若弇<lb/>
甑幽翳論惑絕不類人間世雪么晝則腰鎌皸瘃刈惡草<lb/>
暇支敗竈糜橡栗作食夜則偃仰一破樓中戸以外横一<lb/>
棹楔距之距未闔恍惚悲風吼林薄哀湍㶁㶁繞寺鳴徐<lb/>
聽之葢山魈作聲或羣虎怒嘨耳如是四閟月始克迎自<lb/>
公入院監院事者仍屬雪公一人無何雪公應四明雲峯<lb/>
請不數年自公又示寂於是寺之漸有起色者乃復稍稍<lb/>
落監院以繼席乏人則倉皇四請請或不肯應或應矣以<lb/>
爲此磽然犖然者何至與百獸争此土也甚者旦夕行且<lb/>
接淅行然後快最後仍渡江懇雪公雪公念始事之勞不<lb/>
獲辭至則舉廢弛輸賦課斥囊鉢且畧盡葢雪公未至時<lb/>
先巳遣僧徒十人事播種今則慚可銍穫矣經營又數年<lb/>
<pb n="KR4f0032_SBCK_006-8a"/>
而寺之傾圯者剝落者田之蕪穢不治與僧徒散而之四<lb/>
方者至是盡復其舊且視昔有加焉嗟乎不綦難哉歲戊<lb/>
申雪公自崇明歸搆禪堂五楹伽藍祖師左右殿各五楹<lb/>
明年余署篆荆溪舍弟高州守明軒來視余爲塑金剛像<lb/>
四橋一名曰熊公橋以倣龎公亭繼余與太守紀公先後<lb/>
勘荒至芙蓉余則爲寺田規荒熟撥圗甲而紀公則發願<lb/>
倡興大殿又實與余共之殿斷手甲寅季冬不三年成嘗<lb/>
爲總計之雪公順治十三年入寺康熙四年繼席前後開<lb/>
荒共二百八十餘畆增置山塲千畆有嬴創造寺屋四十<lb/>
間修葺破壞八十餘間裝塑佛像若干軀置買什物若干<lb/>
器倡之者太守紀公佐之者五邑共事諸君曁宜邑諸善<lb/>
信而補苴缺畧不佞兄弟亦微有力焉一日者雪公邀余<lb/>
<pb n="KR4f0032_SBCK_006-8b"/>
入山循橋而折入寺門徘徊來來三到兩亭間掇龎公榛<lb/>
食之慿高眺遠善卷離墨諸峯繚靑縈黛歷歷能識其處<lb/>
雪公笑謂予曰居士亦知之乎今日之琳宫紺宇矢棘翬<lb/>
飛皆昔之敗井頺垣荒瓴斷甋也今日之瓔珞莊嚴旙幢<lb/>
妙好齋魚粥鼓花雨潮音皆昔之篆綠蝸黃愁燐慘霧也<lb/>
悟成敗之廻環悵萬緣之幻泡後有來者其孰知前人之<lb/>
勤且勩乎因追溯徃事夜分太息不遑寐嗚呼凢爲之而<lb/>
勿冀其成成之而勿患其紆且久則必有物焉以相之矣<lb/>
天下寧獨一事爲然哉余嘉雪公之確苦淬勵卒能拓復<lb/>
舊刹而又懼遺跡之或湮也是爲記<lb/>
<pb n="KR4f0032_SBCK_006-9a"/>
　　醴泉記<hi>代</hi>
余自某年某月建節天雄厥地潟鹵井泉多不可食徃徃<lb/>
待汲於郛外頗苦之適署北隅有隙地蒙叢灌翳隆窪磽<lb/>
确彌朢不可以刜夏閠四月間余偶至其地披荆刈棘命<lb/>
隷人腰鎌而鉏掘地甫踰咫水㶁㶁然佩環鳴衆曰泉也<lb/>
掬而漱之甘僉大異之遂甃以爲井築亭於其上而復建<lb/>
龍王廟若干楹修祀事焉昭神澤也先是在京邸時夢至<lb/>
一署窒皇堂廡庖　欄楯隱隱與今署舍相類夢中復有<lb/>
吿我者曰此中有井味殊惡吾爲公改疏於北乃可食至<lb/>
是始悉騐噫異哉功旣成與諸椽屬酌水於玆亭而樂之<lb/>
諸椽屬旅進言曰美哉泉乎昔歐陽文忠得紫㣲泉因名<lb/>
豊樂又范文正有恵政溪側忽湧醴泉茲泉也其爲公出<lb/>
<pb n="KR4f0032_SBCK_006-9b"/>
乎公先世白樂天尚書築堤錢塘至今呼爲白公堤然則<lb/>
兹泉也其爲白公泉也歟余曰是不然傳曰人君行政和<lb/>
平則豊泉瀌今國家以水德王我皇上復涵濡萬彚滋液<lb/>
百物民和俗阜協氣應之然則泉之出也神之賜實君之<lb/>
賜也夫頌揚主德而不敢以自私臣之職也退而記之使<lb/>
後之飮斯泉者有所考<lb/>
<pb n="KR4f0032_SBCK_006-10a"/>
　　戴務旃歲寒三友畫記<lb/>
歷陽戴子務旃爲人磊砢有正骨工詩尤長於畵畫則吳<lb/>
祭酒梅村楊太守仲延尤極稱之余常見其大小十百幅<lb/>
着色皴染峥泓蕭瑟出入董北苑僧巨然間允爲畵家逸<lb/>
品兹歲寒三友圖一幀則爲冐子清若作圖畵巨石一峰<lb/>
不枝而壑不蔓削然特起沙土受綠其旁松一梅一竹一<lb/>
松則龍跛虎攫爲畢宏韋偃所未曾畵竹則渭濵千畆淇<lb/>
奥數竿烟枝風篠文與可湖州一派近在河村而翩然天<lb/>
矯於支離叟此君之間者梅也圖止此他並無長物或曰<lb/>
戴子之爲是畵也何與意其有感而然與或曰戴子爲是<lb/>
畫戴子因冐子而有是畵也然則冐子又豈其無所感而<lb/>
然與吾見夫天下之言情者矣人之言曰人亦惟是大者<lb/>
<pb n="KR4f0032_SBCK_006-10b"/>
重者之可以用吾情耳他無所用吾情也爲此言者是殆<lb/>
與於不情之甚者也吾未見夫忠如屈原孝如曾參信如<lb/>
尾生遇昆蟲草木之變而不言其傷感匹夫匹婦精誠而<lb/>
不致其悱惻也故夫不言其傷不致其悱惻者其人忠必<lb/>
不如屈原孝必不如曾參信必不如尾生也冐子感焉因<lb/>
見天下之舉不可與言情而有一可與言情者焉而圖之<lb/>
畵之未也又屬陳子記之又未也又將屬天下之人而歌<lb/>
之咏之冐子旣圖之畫之記之歌之咏之而人之深情者<lb/>
勸矣冐子圗之畫之記之歌之咏之而人之雖不及情者<lb/>
能不終始而一其情哉況夫賢人君子之相與數十年如<lb/>
一日者又何如哉又何如哉<lb/>
　昔人云有小題目無小文字此篇也行文大叚從曾南<lb/>
<pb n="KR4f0032_SBCK_006-11a"/>
　豊墨池記來其綿邈㴱長一唱三歎則又廬陵得意筆<lb/>
　也<hi>自注</hi>
<pb n="KR4f0032_SBCK_006-11b"/>
<pb n="KR4f0032_SBCK_006-11b"/>
　　祭姜如須文<lb/>
於乎先生而何以死先生而何以死則落拓如維崧且辱<lb/>
知已之感如先生者何可以信先生之死而遽有言也先<lb/>
生而死則落拓如維崧且辱知巳之感如先生者何可以<lb/>
先生之死而遂無言也維崧則髪未燥時從諸先生長者<lb/>
爲雅游一時如黃淸漳張婁東吳秋浦陳雲間諸先生謬<lb/>
承奬㧞厠我上流其愛我者死矣其不愛我者未嘗死也<lb/>
其愛我不深者未嘗死卽死矣未嘗最可悲也死而可悲<lb/>
然或相隨數十年卽近者亦數年未有國士之知存殁之<lb/>
誼一面頓盡如先生也憶自庚寅吳縣葉文學襄寄僕以<lb/>
紅藥堂詩稿其序言乃先生所作僕心好之卽致一凾於<lb/>
先生索先生爲湖海樓詩序先生未報札卽序未脫稿也<lb/>
<pb n="KR4f0032_SBCK_006-12a"/>
然先生則已從友人所每集必娓娓談陳生詩嗣後不相<lb/>
聞者又年餘去冬過吳門一謁先生先生坐未定則手僕<lb/>
詩一册吟詠不絕口且曰陳黃門後一人也先生則出近<lb/>
作如贈吳駿公太史和雲間秋日感懷詩十首調圓骨雋<lb/>
節短神長僕私心竊幸得當先生也無何别去居數日自<lb/>
雲間歸再謁先生先生則已爲僕序揚扢雅頌考㨿淵旨<lb/>
神不没詞藻不没思擬於沈約之論謝靈運也後數日聞<lb/>
先生病然松陵吳兆騫言先生雖病必娓娓陳生詩又數<lb/>
日聞先生死僕來吳門則先生者果死矣然聞葉君言先<lb/>
生未殁時必娓娓陳生詩且日望陳生來也嗚呼先生而<lb/>
果死耶先生而死不於數年之前不於數年之後而於今<lb/>
日耶抑諸先生長者如黃淸漳張婁東吳秋浦陳雲間諸<lb/>
<pb n="KR4f0032_SBCK_006-12b"/>
君零落畧盡矣而不留先生一人以爲靈光之巋然耶若<lb/>
然何先生知崧最晚愛崧最深而湖海樓一集出必䄂之<lb/>
以出歸必袖之以歸耶郢人絕斤子期斷絃生平巳矣握<lb/>
手何言維時聞訃之日老父未識先生之面涕下汍瀾㓜<lb/>
弟一聆先生之耗悲來於邑然則崧顧未暇爲天下慟先<lb/>
生爲千古慟先生而國士之知存殁之誼先生又何以死<lb/>
也雖然天下有先生千古有先生先生固未嘗死也<lb/>
<pb n="KR4f0032_SBCK_006-13a"/>
<pb n="KR4f0032_SBCK_006-14a"/>
　　祭王西樵先生文<lb/>
昔吾友沈子禹甸自新城歸也余曾相遇於闔閭之城扁<lb/>
舟握手示我以二王先生集余反覆洛誦見其海涵地負<lb/>
籠葢百家者輙口呿舌撟而歎爲河嶽之精英自是以後<lb/>
余傾倒夫兩先生者幾以爲縹緲之三山吾終不得而見<lb/>
也而沉思若遇又髣髴乎成連海上之先生旣阮亭司李<lb/>
維揚予適舘夫東臯冐氏其幸邀盻睞殊不愧古昔之贈<lb/>
縞與班荆遂因阮亭而得見西樵也平山隋苑之間在今<lb/>
日追思則以爲水天之閒話而在當時傳播則以爲花月<lb/>
之新聞噫友朋知巳之間其遇合固自有數矣以予之謭<lb/>
劣而獨蒙剪拂於兩先生者予誠不自知其何心葢自庚<lb/>
子以來余之從游於兩先生者日久其間盛衰枯菀之故<lb/>
<pb n="KR4f0032_SBCK_006-14b"/>
予不能無慨於中也言之猶哽咽而難平猶記西樵先生<lb/>
兩至廣陵一則典汴試而錦旋一則遭讒言而去國人情<lb/>
物態亦大約可見而先生蕭然物表固巳齊得䘮爲一致<lb/>
而冺喜愠於無形蟻視王侯蟬蛻軒冕葢常躡金焦踞京<lb/>
峴中流而長嘯也魚龍悲駭黿鼉出没而江流颯颯其有<lb/>
聲及其泛洞庭下錢塘筆床茶竈容裔於煙波杳靄間也<lb/>
葢人視先生則以爲浮家之少伯而先生自命亦何異乎<lb/>
汎宅之元眞嘻噫疇昔之事百端交集而其極不能忘者<lb/>
尤在乎風亭月觀之下徃徃酒能一石而月可三更史家<lb/>
别宅韓氏小園水木淸幽竹梧淡沲此則先生之寓園也<lb/>
余猶記夫風㣲㣲其捲幔而月娟娟其在楹斯時予毎偕<lb/>
豹人伯籲介夫善伯孝威定九諸子過先生爲狎讌苐見<lb/>
<pb n="KR4f0032_SBCK_006-15a"/>
夫一室之間蔬笋在旁香粉在側風流嬾静幾不知夫景<lb/>
之欲昃而河之漸傾一夕者予薄游延令失意而歸過先<lb/>
生之寓廬而假宿焉日巳曛黑先生與予聯床擁絮挑燈<lb/>
聽雨其中宵而太息者語多掩抑而難明無何别去先生<lb/>
贈予一詩中有句曰來當日巳暮去當天未明途窮兼歳<lb/>
晏躊躇難爲情余毎誦此淚盈盈濕𥿄上也今先生不可<lb/>
作而余悲益何以自勝辛亥暮春予游鄴下時先生再起<lb/>
補官吏部飛書寄我流連故隱惻愴舊游者終堅我以滄<lb/>
洲之約而要我以猿鶴之盟詎意纔踰一載遽接齊臺之<lb/>
訃予則且疑且信而不免夫涕泗之沾纓嗚呼先生之詩<lb/>
如疎竹受露幽蘭始花葢紆徐澹緩實先生之自許然也<lb/>
而一徃邁傑之氣又毎毎如驚湍怒浪之砰鍧先生之人<lb/>
<pb n="KR4f0032_SBCK_006-15b"/>
如寒崖古僧㴱山道士葢落落穆穆不可一世人也而交<lb/>
許以心義形於色纏綿篤摯之態又如夫戈鋋矟槊之縱<lb/>
橫吾游於世久受賢人君子之知者不爲不多求愛我如<lb/>
先生指不多屈也奈何先生復舍我去而我亦旣將老而<lb/>
無成先生未殁前一載寄我以齊臺山人傳意若以自誌<lb/>
其墓者彭殤壽夭之際先生固野馬塵埃處之矣區區電<lb/>
光與石火何足以介逹士之神明嗚呼炊聞一帙上浮一<lb/>
編南華耶九辯耶先生固合莊屈爲一人也則一日者誰<lb/>
謂先生遂死我固知其乗灝氣而遄征矧先生之死以哭<lb/>
母太夫人死也死於孝也將頡頏曾閔之<graphic n="KR1200" url="https://raw.githubusercontent.com/kanripo/KR-Gaiji/master/images/KR1200.png" mimeType="image/png"/>而升爲箕尾<lb/>
之精然則如此者亦又何悲而我儕兄弟感先生之知慕<lb/>
先生之義臨風一慟五內崩裂終難託言太上之忘情<lb/>
<pb n="KR4f0032_SBCK_006-16a"/>
　　周壽王俞恭藻二子咏懷詩䟦<lb/>
陳生客禾五十日久之不自樂思歸先是杜陵生及沈生<lb/>
者已散去數日矣俞子招周子同一小樓而處二子者相<lb/>
善也且又善病居三日各爲偶懷詩十六首一日陳生過<lb/>
二子别二子者出詩以示陳生葢陳生亦善病念客游久<lb/>
一旦與數子者别念時遇錯互前歡未可知欲作一詩念<lb/>
非數子莫能當也然而心悲氣結終不獲一語情理如此<lb/>
誠何足以言詩哉夫人之懷一也或含愁幽歎寓之於吟<lb/>
諷之間或沉憂塞黙放之於天地之外其善懷亦一也三<lb/>
子者悼年命之不常怨閨中之邃遠善病同聚散離合之<lb/>
感亦無不同偶懷之作陳生雖無詩然陳生之懷二子者<lb/>
則旣詠之矣不見夫東家之樓有善歌者乎絃摧柱促音<lb/>
<pb n="KR4f0032_SBCK_006-16b"/>
節漫漶而不能自理此非天下之傷心人乎吾慮夫二子<lb/>
者之難爲懷也<lb/>
<pb n="KR4f0032_SBCK_006-1a"/>
陳迦陵儷體文集卷六<lb/>
　宜興陳維崧其年譔<lb/>
　長洲宋實頴旣庭　維岳緯雲<lb/>
　江都吳　綺園次　宗石子萬<lb/>
　　　　　　　　　　　　　男履端<lb/>
　　　　　　　　　　　　　姪　洢<lb/>
　序<lb/>
　　周櫟園先生尺牘新鈔序<lb/>
粤稽書名六庫類有千端苑稱七畧義非一族纂華林之<lb/>
丹槧文體彌新綜玄圃之綈緗才鋒逾整謠歌騷賦攄壯<lb/>
采於篇章頌表箴銘運英裁於述作傷徃則㫖㴱於哀誄<lb/>
切今則議蔚於論策以曁九章七啟靡非才子之流洎乎<lb/>
<pb n="KR4f0032_SBCK_006-1b"/>
賔戲客難大有風人之致語其變態巧曆不能窺測其繁<lb/>
思哲匠莫能算今之尺牘葢其一也彼夫體製可得言焉<lb/>
若乃屨及齊郊柝聞邾邑荀罃不返先軫難歸旣轍亂以<lb/>
旗靡復主憂而臣辱楚昭多難悲三戸之纍臣許穆無援<lb/>
痛阿丘之弱女臨關歎息願登子反之牀叩壘躊躇冀射<lb/>
魯連之矢事當呼吸磨盾以書變在須臾縋城而下亦有<lb/>
疏勒流官燉煌降將蕭綜北去憐廟社以何依符朗南奔<lb/>
朢鄕園而不見朱䳒路遠䰟消蠻海之旌旗白馬營空腸<lb/>
斷瘴江之鉦皷訣美人與愛子贈明鏡與金鐶子卿足下<lb/>
疇昔可知伯之君侯生平已矣若乃賤臣遘謗庶女蒙冤<lb/>
江淹乃善恨之人馮衍亦多愁之客三年獲譴永無造請<lb/>
之期盡室遭俘長罷歡娛之日母兮天只臣不如人思刺<lb/>
<pb n="KR4f0032_SBCK_006-2a"/>
血以陳情念上書而訟枉又有宻親暫隔懿友長離感時<lb/>
物以流思對景光而結想尹班契濶可無知巳之言樂衛<lb/>
暌違寧之相思之句叙苦辛於一介寄輾轉於數行宛矣<lb/>
瓊函居然蘭訊更有紅粉樓頭靑牛帳裏君居塞北妾住<lb/>
江南攀桃李以悲來顧綺羅而泣下吹簫公主囀雅怨於<lb/>
朱唇織錦姬人論私情於纎手凢斯之類皆藉於書時則<lb/>
北路名流南朝文士阮元瑜之書記久巳流傳蕭大圜之<lb/>
尺牘益爲膾炙爰乃襞此赫蹏命茲側理膠東河北並馳<lb/>
五色之箋大令中郎互競連珠之格爾其爲體也或磊落<lb/>
以見才或嵯峨以植旨或首尾以温麗或締搆之縝宻或<lb/>
文辭簡要情片語而巳該或思理淹通氣百凾而彌厲或<lb/>
臨池詳愼細蟠楮裡之蠅或握管飛騰横跳天門之虎鏗<lb/>
<pb n="KR4f0032_SBCK_006-2b"/>
鏘可聽塗山之玉帛萬重藻繢堪觀赤城之雲霞十丈入<lb/>
劉家之世說卽是蘭苕登蕭氏之高齋無非琬琰輓近以<lb/>
還此風不嗣原其流弊厥有三端顧陸華宗潘楊妙族金<lb/>
貂翠珥朢若神仙坐褥隱囊便爲卿相寒暄筆札都由吕<lb/>
覽之門生故舊書箋盡出桓温之幕客且也貴僚雍雅惟<lb/>
傳論性之篇華札翩反爭諱言情之牘其有擬繁欽應璩<lb/>
之書效邢邵崔㥄之札者呵爲小子目以外篇其所爲難<lb/>
一也且夫燕凾越鎛各有便安秋奕僚丸悉由熟習鮫紈<lb/>
自麗不懽北轍之夫狐毳雖温難悅南轅之客今者單門<lb/>
寒畯縫掖素流祗工制舉之書但慕集賢之院卽使才同<lb/>
孝穆文類子山無益身名徒資嗢噱加之遭逢踽踽罕西<lb/>
園北府之遊徒侣寥寥乏華屋淥池之彦事蹟不足以供<lb/>
<pb n="KR4f0032_SBCK_006-3a"/>
鋪叙爵里不足以寄選擇其所爲難二也古者飛書馳檄<lb/>
盡簉戎旃記室軍諮雅多才俊兩軍相遇必以辭令爲長<lb/>
一使相將尤以語言爲尚今則三臺大帥九姓名王行人<lb/>
無僑札之才儐介缺向嬰之軰紇庫干自署不識姓名曹<lb/>
景宗作歌難諧兢病一時風會殆何如乎下至閨襜又可<lb/>
知矣其所爲難三也然而星移代換何世無賢璧坐璣馳<lb/>
孰云非寶此新都夫子旣顔麗製以淸裁櫟下先生復選<lb/>
鴻文於頼古矣嗟夫曩遊不再自古爲悲後聚難期於今<lb/>
所歎匪勞音驛莫慰幽憂不事箋繪奚通繾綣遂乃領諸<lb/>
家之秀采薰以名香錄百氏之芳華裝之異錦寄來黃犬<lb/>
半<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>書竹簡之古文損罷文鱗悉篋衍巾箱之脞錄副諸<lb/>
記室掌以典籖<lb/>
<pb n="KR4f0032_SBCK_006-3b"/>
<pb n="KR4f0032_SBCK_006-3b"/>
　　吳園次林蕙堂全集序<lb/>
山名唐貢峯接道塲水號洮湖波通上若吳雲入越家家<lb/>
以茶笋爲生魯柝聞邾處處繞烟波成市惟彼常湖兩郡<lb/>
夙稱唇齒之邦曾聞召杜名賢出作吳興之守其人也畫<lb/>
省望郞金閨貴客鵲爐螭舫推詩酒之總持舞扇歌裙擅<lb/>
湖山之宗主時則秦川公子爭願依劉西鄂文人咸思御<lb/>
李白蘋洲上依稀通德高門碧浪湖頭髣髴華隂上市銅<lb/>
蠡夜滴尚簇麟衫鐵鳳晨關便翻鶴葢三明七穆槖鏤管<lb/>
以俱來兩到䨇丁捧敦槃而狎至獨有鄙人況居旁邑調<lb/>
絃待奏情含流水之中滅刺難前客在亂山之外<hi>梅村贈吳興詩</hi>
<hi>有客比亂山多之句</hi>惟衆客實嗤其拙乃先生正賞其愚旣而陶濳<lb/>
解組仍住潯陽梅福抽簪偶來吳市乃於失職之辰猥有<lb/>
<pb n="KR4f0032_SBCK_006-4a"/>
下交之雅殷勤訪戴流連杵臼之間忼慷推袁䟦扈風雲<lb/>
之氣時則鄙人方嬰痼疾屬江花之就落甫遘鐘期當潘<lb/>
鬂之將凋方逢鮑叔嗟乎文舉何人子卿足下干戈載道<lb/>
偏乗單舸以遄來閥閱交衢獨造寒門而徑去君非有爲<lb/>
僕豈無心自此游從彌淹歲月東吳麋鹿美人羅綺之塲<lb/>
南内鷓鴣覇主繁華之窟以及寒梅縞夜瘐菊叢秋藏鈎<lb/>
賭酒之塲刻燭分題之會觴餘舞蔗紅燭薰天奕罷橫刀<lb/>
赭羅颯地先生莫不踔踸此間賤子亦復激昻其末一日<lb/>
者水國斜陽坐客半更衣而起高臺古樹羣公皆載酒而<lb/>
從君顧挽余吾其語汝昔者結繩而降代有篇章雨粟以<lb/>
還人多撰述自俗學之師心致前型之偭矩原其流失厥<lb/>
有二端紇庫干運筆成錐斛律金署名類屋宿儒老子高<lb/>
<pb n="KR4f0032_SBCK_006-4b"/>
談內則歸藏末學小生粗識孝經論語上車不落便尊唐<lb/>
宋而薄周秦體中何如輙譽開元而卑大曆是則胸無故<lb/>
實笥鮮縹緗裸民誚霧縠爲太華矉女憎西施之巧笑此<lb/>
其爲弊一也或則僅解蟲鎸差工獺祭悔讀南華之卷不<lb/>
精爾雅之篇倣蘭成碑版之作祗堪借面弔䘮傚醴陵離<lb/>
別之言僅可送人作郡不知六詩三筆毎毎以古鬱稱竒<lb/>
四庫五車徃徃以沉雄入妙徒組紃笙簧之是侈將風雲<lb/>
月露其奚爲是則刻雲端之木雁未必能飛琢箭上之金<lb/>
徒何曾解舞成都粉水弱錦濯而寧鮮河北花箋鈍筆描<lb/>
而失麗益成撏撦劣得揣摩此其爲弊二也以茲二弊足<lb/>
槩百家今吾詎有是乎惟子知其免矣且夫韓起䨇環俱<lb/>
蟠龍雀干將兩劍並截蛟犀粤沿古以迄今羗無竒而不<lb/>
<pb n="KR4f0032_SBCK_006-5a"/>
耦是故珊瑚筆格互說庾徐翡翠書床交推温李晋家潘<lb/>
陸梁代陰何南朝則江鮑齊名北府亦温邢競爽歌樓麗<lb/>
句元白同聲酒舍香詞周秦繼響昔人所載何代無賢當<lb/>
斯世而有吾兩人也寧集成而無子一言乎僕愧其情懼<lb/>
違所請屢趣未應旣負諾以逾年擬作難工復含毫而彌<lb/>
日屬當諷諭之再三爰誌揄揚之萬一爲魏公藏拙數行<lb/>
敢云金玉之投惟惠子知余異日亦望瓊瑤之報<lb/>
<pb n="KR4f0032_SBCK_006-5b"/>
　　三芝集序<lb/>
廣陵吳園次先生天上謫仙人間傲吏一麾出守爲風月<lb/>
之主人獨徃名亭作烟霞之總管斫<graphic n="KR1231" url="https://raw.githubusercontent.com/kanripo/KR-Gaiji/master/images/KR1231.png" mimeType="image/png"/>於滄浪亭北賃廡<lb/>
於臨頓橋西衡門則羅雀䨇扉都無雜客珊管則雕龍百<lb/>
幅悉付佳郞於是家擅鳳毛人誇犀角劉氏則孝綽孝儀<lb/>
之外益以孝威王門則僧䖍僧辨之餘加之僧孺人矜五<lb/>
竇較燕山已獲其三俗艷䨇丁笑鄴下尚輸其一允矣德<lb/>
門之盛事洵哉藝苑之美談爾其黛管霏花彩毫爛錦夙<lb/>
鍾慧業生天原與貝葉爲緣産兆竒徵堕地皆以芝蘭作<lb/>
字當年崔珏名是鴛鴦此日魏收體高蝴蝶固已靑牛帳<lb/>
裡聯篇芍藥之花寧徒朱鳥窗前滿篋葡萄之樹若乃囊<lb/>
訴錢空床嗟金盡張平子歸田以後陶淵明解組而來償<lb/>
<pb n="KR4f0032_SBCK_006-6a"/>
井公之博進負滿十千貸營室之聘錢逋踰百萬入室有<lb/>
詬租之吏當軒聞戞釡之聲時則閒坐鯉庭狂呼驥子𥿄<lb/>
還對劈携兒登避債之臺韵可分<graphic n="KR0848" url="https://raw.githubusercontent.com/kanripo/KR-Gaiji/master/images/KR0848.png" mimeType="image/png"/>掉臂入忘憂之舘千<lb/>
杯競勸扶一老之頺唐百韻爭飛沸兩親之譁笑行間織<lb/>
錦大有萊衣懷裏探珠無非陸橘更或鶯廹人啼花催酒<lb/>
熟一帆乍返三徑纔晴杜門却軌跌宕於孺人愛子之間<lb/>
席地幕天徜徉於麗日和風之候藏鈎甫罷爇紅蠟以攤<lb/>
書度曲將終倚綠篝而隷事抽五花之寶簟長㓜爭梨掣<lb/>
十樣之蠻箋弟兄奪棗老子顧之而極樂若翁見此以逾<lb/>
歡又若總角迎賔勝衣揖客東都有道雲霞意氣之交南<lb/>
國人倫玉帛衣裳之會逢孟嘉於末座識楊修於早年莫<lb/>
不珠玉爲心蛟螭在手玉簫始奏巳綉完機女之房銅鉢<lb/>
<pb n="KR4f0032_SBCK_006-6b"/>
方𢋫便畫滿旗亭之壁香詞麗製約近千篇玉軸牙籖都<lb/>
爲一集命小胥而繕冩託副墨以流傳嗟乎我辰安在笑<lb/>
口難開生世不諧憂心曷極棋上有不平之局酒邉多惱<lb/>
懊之歌寄語尊公何勞永歎弄紅珠於掌上舍斯無取樂<lb/>
之方玩翠羽於堂前卽此是消愁之物<lb/>
<pb n="KR4f0032_SBCK_006-7a"/>
<pb n="KR4f0032_SBCK_006-8a"/>
　　續臞菴集序<lb/>
震澤湖邉舊饒陂澤垂虹亭畔尤足林塘筆床茶竈陸天<lb/>
隨汎宅之鄕雨篛烟簑范少伯浮家之地爰有高人於焉<lb/>
小築聯就吟詩之社宛爾漫郞行逢選佛之塲居然乞士<lb/>
才踰王粲詎屑依人貧甚茅容偏能養母奉慈闈而出世<lb/>
擇隙地以逃虗衡門蕭寂不打慈鴉修竹檀欒惟生孝笋<lb/>
葢松之今日所居卽宋王君份臞菴故址也昔君以吳地<lb/>
華宗楚天清尹咏桃花流水之句解組遄歸卜浮天釣雪<lb/>
之區投簪終老烟汀月嶼秀極人間竹屋花潭甲於天下<lb/>
於是雲山綿邈大可淸談風月輕妍時逢勝友水明樓榭<lb/>
毎留鬬奕之賔桺暗簾櫳慣隱啣杯之客或揮毫而作賦<lb/>
長把袂以臨風此一時也何其樂乎旣而鹿走吳中鵑啼<lb/>
<pb n="KR4f0032_SBCK_006-8b"/>
洛下兩宫大去五帥無歸民間池舘凄同趙宋之江山園<lb/>
內琴尊寂若臨安之歌舞凢此寒烟落照之縱橫非無綉<lb/>
戸綺窗之髣髴烏栖月下巳換樓臺燕到春餘半迷門巷<lb/>
過客有看花之恨行人多折桺之悲然而昔夢猶存其人<lb/>
如在竹林巳盡還傳阮籍之廬香草無多尚說屈原之宅<lb/>
恨古人之不見知來者之爲誰能無思舊之銘用當懷賢<lb/>
之作僕與松之交非一日居雖異縣難忘者城北徐公生<lb/>
幸同名差別者小冠子夏五湖在朢碧鱸紅豆之莊百歲<lb/>
非遙白髪黃雞之曲君如不逹前歡巳屬乎爽鳩僕尚能<lb/>
來異日寧虞其題鳳<lb/>
<pb n="KR4f0032_SBCK_006-9a"/>
　　胡黄門其章先生葵錦堂集序<lb/>
古者靑瑣尚格人之訓箕範哲謀黃扉弘國老之規臯謨<lb/>
温塞納約自牖義本坤乾辰告遠猶風傳比興誼關宻勿<lb/>
㫖必繫於君王慮切風愆言必歸於忠愛並揚華於紫極<lb/>
胥騰譽於黃中婁東胡其章先生姿制淸剛風裁英整早<lb/>
年挾策名動公卿壯歲彈冠任膺民社温侍讀淹長都雅<lb/>
物望所歸薛司隷博洽嫺華藝林所服屬有明之末葉乃<lb/>
思廟之當陽東朝之水火方平北寺之玄黃未息中常張<lb/>
讓大有責言外戚何苗絕無成算況復三臺柱石悉夷甫<lb/>
之風流列鎭旌麾盡㴱源之方畧南風不競楚幕多烏雪<lb/>
壓賀蘭傅介子之功名蕭瑟天低汧隴呂婆樓之才調縱<lb/>
横旣海水之羣飛亦崑岡之失火時則先生晋秩中朝冠<lb/>
<pb n="KR4f0032_SBCK_006-9b"/>
班左掖潘安仁晋家騎省珥挿華貂沈初明梁殿侍中衣<lb/>
薰寶麝硜硜以對棣棣而談於是署有梨花望觚稜而封<lb/>
駁垣多薇樹對鹵簿以敷颺絶多沈約之彈文詎乏鮑宣<lb/>
之封事森森白筆無不批根赫赫靑蒲因而折角洎乎離<lb/>
亂已賦遂初沿及滄桑彌耽招隱王右軍晚年肥遯誓墓<lb/>
尤堅謝康樂暮歲棲遲游山甚劇於是漁畋藝苑鼔吹詞<lb/>
壇傚終軍竒木之篇倣充國金城之奏莫不書成雜爼經<lb/>
號歸藏纚纚千言洋洋百卷然而庾開府之集五存五亡<lb/>
杜征西之碑一山一谷間多流軼或有遺亡今茲所存如<lb/>
斯而巳崧以春中獲游珂里三吳草長訪張<graphic n="KR0792" url="https://raw.githubusercontent.com/kanripo/KR-Gaiji/master/images/KR0792.png" mimeType="image/png"/>之名園二<lb/>
月花飛過王珣之别業猥荷先生命爲茲序彦升撰王公<lb/>
之集珍爲國華伯喈愛論衡之書私爲帳秘㴱慚糠粃何<lb/>
<pb n="KR4f0032_SBCK_006-10a"/>
當瓊瑤<lb/>
<pb n="KR4f0032_SBCK_006-10b"/>
<pb n="KR4f0032_SBCK_006-10b"/>
　　黃雲孫詩古文凾靑集序<lb/>
原夫書契以後文質相沿結繩而降丹槧互盛莫不濬發<lb/>
芳馨符爲述作陶鎔性始寄之篇章探其命意並祖六經<lb/>
稽此流風遂名四部是則藝林奉爲藻繢文府禀爲楷模<lb/>
矣吾友雲孫玄圃名流玉杯才子吳文學之別體早著江<lb/>
南王司徒之燕歌廣傳河北衣薰丹棗魏馬驚香面傳凝<lb/>
脂春車贈菓兼以性愛風騷情躭撰製張融之姿制獨絕<lb/>
人間徐陵之頴惠夙來天上辛壬新製遍屬華繒甲乙曩<lb/>
凾偏親翠匣種葡萄之樹玩此淸文贈石榴之花矜其麗<lb/>
句固已洛陽𥿄貴冩此名文河間錢數買其秘本何圖海<lb/>
嶽遽爾翻飛屬有蛟龍因之沉頓玄武湖中明珠焚六寸<lb/>
之灰甘泉宫裏珊瑚碎一叢之樹泣白衣於前殿公主傷<lb/>
<pb n="KR4f0032_SBCK_006-11a"/>
心覔紅粉於高樓王孫下涕則有娼家蕩婦輕衫乍單靑<lb/>
樓㓜女纎蛾徐落陸平原之入洛聲調俱悲王長史之登<lb/>
山音情益絕焉能銀箏堕雁不冩愁懷瑤柱辭蟬罷彈別<lb/>
怨斯又子山别集半在北周之朝仲宣佳賦大抵南荆之<lb/>
作矣於是綺席贈酬錦衾唱咏簡棲頭陀之碑玄晏三都<lb/>
之序盧劉還徃託靑鳥以傳言蕭沈纒綿開朱邸而著論<lb/>
風雲不斷吟咀遂多消此三餘都爲一卷時有北里鳴鞭<lb/>
之客西京挾彈之夫金張許霍之家王謝顧陸之族朱甍<lb/>
初耀歌殘鸚鵡之杯華廊始敷舞侑鳳凰之曲靡不良宵<lb/>
三五斗酒十千若夫<graphic n="KR1889" url="https://raw.githubusercontent.com/kanripo/KR-Gaiji/master/images/KR1889.png" mimeType="image/png"/>螉邉上疏勒城中過薛下之高臺<lb/>
問鄴中之故舘李陵答別誼重鴛鴦繁欽定情恩㴱瑇瑁<lb/>
規其思致宛矣風人嗟乎妾家淄右君返河陽銅街麗人<lb/>
<pb n="KR4f0032_SBCK_006-11b"/>
擲簾前之梔子珠扉才女投盒底之丁香徐淑多情扇柔<lb/>
嘉於匹婦陸雲有作表孊嫚於新婚銀筐以紅桂爲鈎瓊<lb/>
窗以翠椒爲室不乏緣情之什豈無累德之篇自非太上<lb/>
之流忘情之軰庶幾茱茰作曲代彼胡香芍藥爲篇蠲茲<lb/>
靈藥者乎顧謂維崧爾宜爲序維時三江花落五嶺鶯飛<lb/>
陌上鬟飄傷心獨嘆帳中靨冷入夢私憐然而人丁覊旅<lb/>
運値參差聊爲繁縟之詞靡益牢愁之致知不足以序香<lb/>
奩選玉臺也<lb/>
<pb n="KR4f0032_SBCK_006-12a"/>
<pb n="KR4f0032_SBCK_006-13a"/>
　　方素伯集序<lb/>
粤自結繩而降漸啟文明書契以還代傳謨誥孤桐浮磬<lb/>
律旣審於后䕫黃竹白雲韵復釐於穆滿卯金當璧並熾<lb/>
才華典午膺圖彌躭風藻大同天監益去兩京之遺元和<lb/>
景龍猶仍六季之習凡茲鉛槧悉稔吟謠不預斯流何名<lb/>
才子譬之枇杷盧橘無非上苑所充霧縠氷紈皆是後宫<lb/>
所御高陽殿内小侯之玳瑁千重金谷園中都尉之珊瑚<lb/>
十丈作昭明之學士尚有高齋入記室之詩評巳多上品<lb/>
東南孔雀句裡皆金西北浮雲行間盡玉𤾂桐方素伯者<lb/>
金龜壓鈕代有要人黃雀投鐶世留隂德陸士衡之祖父<lb/>
累躋台司劉孝綽之高曾夙登鼎鉉若乃少卽淸通㓜而<lb/>
𡵨嶷徐孝穆綺才第一睛訝其靑王威明妙譽無䨇胞傳<lb/>
<pb n="KR4f0032_SBCK_006-13b"/>
其紫童年揖客解對楊梅睱日揮毫能題芍藥命不猶人<lb/>
生逢多難揚家德祖庾氏子山一則丁炎祚之將傾一則<lb/>
値蕭家之旣殄關東蛾賊白馬如風河北鵶兒靑袍似草<lb/>
辰傾岳圯宋微子有麥秀之歌國破家亡周大夫有黍離<lb/>
之歎時則尊府君宻之先生義激兵欄忠騰甲庫攀車痛<lb/>
哭誼切王琨撫狄沾衿情均索靖無何晋宗馬渡不用王<lb/>
導之言齊埭雞鳴惟任褚淵之軰先生旣間關宵遁素伯<lb/>
亦襁褓南奔亡命蠻邦避仇嶺表猿啼灕水夜夜廽腸雁<lb/>
阻衡陽朝朝掩涕魏安釐之母弟質邯鄲而不歸庾肩吾<lb/>
之愛子望江東而難返地名海角人是客兒時則素伯雖<lb/>
質亞生知而年猶未學迨乎王琳失路事去南梁鄧艾縋<lb/>
兵運移西蜀廬江何㣧遂返鄕園吳興沈炯言旋京國年<lb/>
<pb n="KR4f0032_SBCK_006-14a"/>
當毁齒雅肴饌乎百家時甫勝衣巳笙簧乎六籍齊諧諾<lb/>
臯之志無不流連馬蹄秋水之篇咸歸披覽珠生合浦便<lb/>
多結綠之名劍出豐城還擅干將之號張正見冠世才情<lb/>
五言尤善左太冲軼羣筆札三賦尤工何殊翡翠之牀不<lb/>
異硨磲之椀然而情㴱君父齋種白楊身歷興衰曲多紅<lb/>
豆蕭大圜書牘頗聞辛惋居多劉越石詩章惟以悲凉爲<lb/>
主況復文武道衰衣冠數盡徐陵旣老誰說華宗李廣不<lb/>
封疇憐故將十齡公子賣袖裡之紅珠七世王孫露腰間<lb/>
之寶玦借來秘本悉皆市上之書鑿得微光不過隣家之<lb/>
火於是反袂以歌臨文而歎陳思王之上表臣獨何人陶<lb/>
泉明之自祭將爲異物吳歌魯酒詎足忘憂漢艷楚騷差<lb/>
堪破涕僕與諸方交惟兩世誦謝家之妙製尤喜阿連逢<lb/>
<pb n="KR4f0032_SBCK_006-14b"/>
何氏之佳兒絶憐第五用爲茲序聊申膠<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>之歡畧寄斯<lb/>
懷豈待鱗鴻之請<lb/>
<pb n="KR4f0032_SBCK_006-15a"/>
　　董得仲集序<lb/>
聞之入王君夫之厨者魚腊非珍睹杜弘治之容者閭陬<lb/>
非美張帝子之樂而眩師罔敢逞其竒彈寡女之絲而曼<lb/>
延靡所矜其巧雲間董得仲者顧陸名家阮稽逸侶遙遙<lb/>
華胄史旣名狐燁燁詞宗毛還稱鳳生値太平之日地當<lb/>
吳會之衝勝友如雲淸言何綺花飛南陌誰家宋玉之釵<lb/>
鶯囀西城何處陳遵之轄於是體如楊桺目以佳人手執<lb/>
松枝推爲都講倡家寶瑟時過皂莢之園戚里銀筝獨卧<lb/>
芙蓉之府班騅小市容彼荒滛鸚鵡長廊恣其歡讌俄焉<lb/>
人哭秦庭鬼謀曹社𣏌侯不復鄅子無歸羌廓處以長愁<lb/>
荃閒居兮不樂玉顔巳變何心華屋之遊金竈難傳息意<lb/>
神仙之術狥烟霞而不返結泉石以終身葢李都尉之途<lb/>
<pb n="KR4f0032_SBCK_006-15b"/>
窮箭盡事業可知亦向子期之人去罏存生平巳矣旣而<lb/>
劍合無期河淸難俟仰嗟時命遂溷跡於秦關俯恤田園<lb/>
聊勉餐夫周粟劉越石化爲繞指悲不自勝曹子桓身作<lb/>
轉篷泣將何及爰乃燃脂暝冩雜擬百家弄墨晨書廣搜<lb/>
七畧薔薇承葢髣髴萬年公主之詞桂樹扶輪依稀西鄂<lb/>
王孫之作彚爲别集藏彼名山屬於建業之城闉獲誦膠<lb/>
東之著述吟謠靡巳披賞極多嗟乎俗忌孤芳世疵文雅<lb/>
經傳蒙吏庾子嵩譏爲了不異人賦鍊左思陸士衡誚以<lb/>
此間傖父才高司馬遇楊意以何年博甚子雲遘桓譚而<lb/>
奚日行矣董君勉旃自愛不遇知音之軰且食蛤蜊倘逢<lb/>
識曲之人定呼龍鳳<lb/>
<pb n="KR4f0032_SBCK_006-16a"/>
　　吳天章蓮洋集序<lb/>
今使酒酣以徃設爲鄒陽宋玉之大言金盡之時繆作徐<lb/>
福欒巴之謾語遂巳室有園㕓家餘井碓牛衣馬磨僅足<lb/>
相容雁稅魚租粗能自給碧畦半畆便爲庾信之園素壠<lb/>
一區卽是潘尼之舘頳縈弱蔓花是恒春紺裊柔柯藥名<lb/>
半夏繞逕植繁欽之蕙隔籬栽馮衍之薑閒居徐邈尚有<lb/>
酒鐺暇日隂鏗非無荈銚則鑿坯而遁雖顑頷其何傷帶<lb/>
索而歌但寂寥其奚悔而乃東都公子歲歲依人西鄂詞<lb/>
流年年失職果蓏蠃蛤都無俯仰之資廬舍陂池總乏栖<lb/>
遲之所寂寂梁家之竈蕭蕭卓氏之壚擬獻賦而未能縱<lb/>
著書其何益井公善博索笑奚來韓子能文送窮不去於<lb/>
是轉徙燕齊﨑嶇梁趙鬚如蝟磔只欲橫鞭弩作鴟張偏<lb/>
<pb n="KR4f0032_SBCK_006-16b"/>
思縳袴所過碻磝古戌祋祤空壕赫連臺北盡從來螘鬬<lb/>
之塲秃髪城南半昔日狐鳴之地鵑花似血營前之篳篥<lb/>
何多斑竹如啼帳後之琵琶不少窮魚茹怨凍雀銜悲紫<lb/>
臺無暫返之賔白社有難歸之客然而才性英竒辭鐸卓<lb/>
犖盾邉磨墨彌工變徵之聲驛裏題詩大有陽春之調車<lb/>
前騶卒偕飮酒以何妨塞下荒傖共彈筝而亦可千篇揮<lb/>
纚同天馬之摩空萬象淋漓類巴船之出峽揚雄謇吃雅<lb/>
擅攡經梁肅重膇尤精製賦此蓮洋吳子相傳七發之篇<lb/>
而笠澤陳生爲作三都之序也嗟乎兩戒河山二陵風雨<lb/>
上黨實九州之脊河中爲四塞之雄鴉兒峪口美人與駿<lb/>
馬安歸鸛雀樓前廢寢共荒陵奚在行山日紫憶百戰之<lb/>
旌旂汾水波紅想三秋之簫鼔空㝷斷碣祗剔殘碑所歎<lb/>
<pb n="KR4f0032_SBCK_006-17a"/>
<pb n="KR4f0032_SBCK_006-18a"/>
<pb n="KR4f0032_SBCK_006-19a"/>
　陸懸圃文集序<lb/>
將使江蕭染翰弁龍門紀事之文潘左撡觚序鹿洞談經<lb/>
之作則筵前授簡請以屬之他人座上揮毫願以俟夫君<lb/>
子何則燕凾粤鎛逓有耑家北轍南轅要難並詣一疎一<lb/>
宻旣意滿而靡宣或質或文復情暌而罕儷然而諸家立<lb/>
說趣本同歸百氏修辭理惟一致倘毫枯而腕劣則散行<lb/>
徒增闒冗之譏苟骨騰而肉飛則儷體詎乏經竒之譽原<lb/>
非涇渭詎類元黃先生姓陸氏名廷掄字懸圃揚之興化<lb/>
人也淮海逸民天山遯客周爕之結廬岡畔髫鬌知亷王<lb/>
丹之載酒田間鄕閭致敬尤耽墳籍雅嗜綈緗高文通庭<lb/>
中雒誦雖漂麥以奚傷朱翁子道上謳吟縱負薪而自若<lb/>
博聞强記說經傳嶽嶽之名起例發凢談史得觥觥之號<lb/>
<pb n="KR4f0032_SBCK_006-19b"/>
然而夙嬰板蕩蚤會仳離炎精乍燼普天興銅馬之妖姬<lb/>
籙將遷岀地兆蒼鵝之釁先生則土室繩床何知蛇鬬楮<lb/>
冠葛屨不驗狐祥推其芒角甘埋照以終年息彼機橦擬<lb/>
逹生而用老旣而興朝當璧誼辟承乾六千來伯越之人<lb/>
八百有歸周之國而君也敢離隱豹竊比伏鸞江流涪萬<lb/>
錦因屢濯而逾鮮火<graphic n="KR3811" url="https://raw.githubusercontent.com/kanripo/KR-Gaiji/master/images/KR3811.png" mimeType="image/png"/>崑岡玉以遭焚而倍㓗不改衡茅<lb/>
之業依然山澤之游於是縱橫六藝樂踰南面之榮貫串<lb/>
諸家氣歷萬夫而上兎園半册篆竹素以蟫紅馬磨三間<lb/>
翳蓬蒿而蠆紫左太冲作賦筆札堆籓溷之間張壯武屬<lb/>
文史籍載車箱之內郝隆書在腹經曬後以偏多楊子經<lb/>
成瓿縱覆焉而不盡芸籖壓架知爲曹氏之倉玉軸連雲<lb/>
識是杜家之庫爾其枯杉怪石貌以醜而能竒痩竹蒼藤<lb/>
<pb n="KR4f0032_SBCK_006-20a"/>
勢以危而得秀么絃急拍峽中無不呌之猿落木荒江樹<lb/>
上有長飛之鵲兩山束處不忘拏攫之心獨澗停時尚作<lb/>
潺湲之想鷹雖就鏇以思飛虎至攀牢而必怒郭翁伯形<lb/>
容眇小居然閭里之雄嵇叔夜狀貎傀俄信是仙靈之器<lb/>
更有粘天盪日洋洋辨道之篇裂石崩沙傑傑哀時之論<lb/>
發皇萬態風雷踸踔於行間籠罩千秋衮鉞砰鍧於字裏<lb/>
龍馬抉三才之奥綠水浮來龜蛇蟠八陣之圖丹弧射下<lb/>
手柔弓燥據鞍爲勅勒之歌腦滿腸肥斫陣作普黎之曲<lb/>
幟張垓下楚漢之卒皆驚劍出室中晉鄭之頭畢白洵哉<lb/>
墨海之洪濤展矣文峯之鉅嶽矣慨斯世之高文有寜都<lb/>
之魏叔猥因品隲之次沿及鄙人獨於駢偶之家謬推蕪<lb/>
製君也書滛亦爲痂嗜昔者吳陵握手殊感豫州知我之<lb/>
<pb n="KR4f0032_SBCK_006-20b"/>
言茲焉燕市郵書頻叨敬禮定文之託成言巳久食之慮<lb/>
涉於肥宿諾難逋頭也懼來其責因其諈諉用以揄揚敢<lb/>
曰韓非之附老子傳還私幸其同亦云江神之見秦皇貌<lb/>
則自嫌其寢云爾<lb/>
<pb n="KR4f0032_SBCK_006-21a"/>
　　宋楚鴻文集序<lb/>
五茸﨑麗代産文人九辨纏綿世生才子客來南國相傳<lb/>
金粉之篇居本東隣大有玉釵之句何況肩吾父子逓擅<lb/>
雕華孝綽弟兄俱稱麗則論家風於河北此是崔盧叙門<lb/>
地於江東斯眞顧陸者哉我友楚鴻當年舞象葡萄滿篋<lb/>
譽便起夫通都芍藥盈箱名早傳於綺歲偏工綺宻寧患<lb/>
才多妙解瀾翻惟愁𥿄盡固巳安仁縣裏千枝皆桃李之<lb/>
花衛尉園中七尺悉珊瑚之樹洎乎運値家屯時丁世梗<lb/>
紅顔公子彌㴱彈鋏之嗟綵筆文人祗切碎琴之感劍以<lb/>
不平而慣繡竹因有恨而恒斑是則崔駰罕樂頗多憔悴<lb/>
之言馮衍眇歡不乏愴愀之致情區哀樂境異平陂覽吾<lb/>
友之生平增逹人之歎息矣僕與高門久叨宻契記託紀<lb/>
<pb n="KR4f0032_SBCK_006-21b"/>
羣之雅實惟壬癸之交爰以薄游言過上郡吳王射雉之<lb/>
苑詼笑彌旬陸機唳鶴之城游從浹月尊公愛客開綠野<lb/>
以盤旋賢從憐才飛錦箋而贈答楚鴻十歲脫㡌而爲促<lb/>
搦之歌漢鷺七齡揮毫而作擘窠之字曾幾何時此歡不<lb/>
再王安期洛濵之戲大類前生嵇叔夜竹林之游眞同昨<lb/>
日花飛鈿笛巳無擪笛之人草没雕闌并少慿闌之客思<lb/>
君千里別子十年更披燕市之新編益觸吳天之昔夢旣<lb/>
百端之交集且一語以相寛須知書成吕覽定懸市上之<lb/>
金誰云璞獻荆王長韞櫝中之玉<lb/>
<pb n="KR4f0032_SBCK_006-22a"/>
　　陸麗京文集序<lb/>
緬夫結繩以降推輅以還五色相宣八音代叶是以關雎<lb/>
洋洋師摯以之愉耳姬文郁郁宣尼於焉美心固知典謨<lb/>
爻彖之篇雅頌國風之作鮮不儷茲堂閾均此川涂巳毎<lb/>
嘆時賢動相猜二謂夫懷來貞亮之軰藴情愿慤之徒便<lb/>
宜俠烈鳴高玄風獨上何圖騁此菁英躭夫微末耶嗟乎<lb/>
是殆溺蕢桴之音而毁咸莖爲不足陳悅齲齒之容而詆<lb/>
巧笑爲不足錄也吾友陸子麗京神簡擬安豐姿制似無<lb/>
奕家世忠孝才辨瞻給徒以會風人之末流悼靈途之綿<lb/>
邈煩紆緯繣瞀亂潰惑卽其著爲漏巵有所述作大非折<lb/>
楊皇荂之音焉意葢閔時疾俗澤於温潤之義思諷諭以<lb/>
自靖故思或不自得有所假托以明志也且夫讀書慕儀<lb/>
<pb n="KR4f0032_SBCK_006-22b"/>
有年矣其志㓗其物芳而身尚厠於井白醫卜雜伎爲世<lb/>
穢賤士生斯世奚畧無所短長也竊惟曩昔建安才子太<lb/>
康名士其人或陳留之華胄或秦川之貴游而夙嬰愴怳<lb/>
終見摧阻傾輈糜爛灰飣斯酷不獲巳而寄之文章然其<lb/>
纏綿懇欵之意可以觀矣夫過類凱風遇如塘上激情怨<lb/>
誹君子猶將白之矧乃事在宗國禍鍾君父大夫悲其黍<lb/>
離狡童傷夫麥秀當塗愍其不競永嘉刺其反而而顧矯<lb/>
情澹泊靡所言說則是冤同殄㓕而視若關弓屬繫同生<lb/>
而恝如揮手斯固行巳類於飛沉志無關於忠厚矣僕瀏<lb/>
覽陸子諸製言雖有寓論必有脊枇杷盧橘辭匪渉於浮<lb/>
夸百一疾邪氣無傷於婞直此與誼夫寜大離異小儒不<lb/>
察呵爲蠟屐良足怪耳僕年齒壯盛智術蕪落有越石繞<lb/>
<pb n="KR4f0032_SBCK_006-23a"/>
指之譏抱顔遠貧賤之嘆麗京弘我以鴻藻開我以駿烈<lb/>
我思古人此意良厚間者覊旅㦧怛百卉俱腓四節悲凉<lb/>
適與事會撰序至此沽臉彌襟又何遽以文舉之知劉備<lb/>
玄晏之序左思用加標榜巧爲緣借也<lb/>
<pb n="KR4f0032_SBCK_006-23b"/>
<pb n="KR4f0032_SBCK_006-23b"/>
　　謝別駕景韓醉白堂集序<lb/>
淸湘景韓謝公里近爐峰家隣湓浦音辭淸㧞才長紅藥<lb/>
之篇閥閱通華族本烏衣之巷豫章實𣏌<graphic n="KR0922" url="https://raw.githubusercontent.com/kanripo/KR-Gaiji/master/images/KR0922.png" mimeType="image/png"/>楩柟之地洪<lb/>
都皆鐘鳴鼎食之家戸有分苻奕奕籓房之參佐門多釋<lb/>
褐翩翩京室之公卿然而樹合㯽榔仍爲桑<graphic n="KR0922" url="https://raw.githubusercontent.com/kanripo/KR-Gaiji/master/images/KR0922.png" mimeType="image/png"/>派分灕水<lb/>
卽是淵源康樂後人亦擅客兒之號張衡愁士頗工桂樹<lb/>
之思旣占籍於尉陀臺前乃策名於伏波柱上無何而漢<lb/>
委珠囊秦亡金鏡李花河北知楊氏之將衰玉樹江東稔<lb/>
陳朝之不競公乃委身上國托命本朝䟦踄投秦衆說由<lb/>
余之志間關奔晋人稱椒舉之才未歲鎸龜旣專蠡邑戌<lb/>
春剖虎仍佐蘭陵則有枹鼔稀鳴賊曹罷警綵衣廵徼只<lb/>
逐金丸白石圜扉但生綠草銅匭有亭平之嘆棘林多明<lb/>
<pb n="KR4f0032_SBCK_006-24a"/>
恕之謠吕䖍贈刀之日屢染數章于公決獄之餘更成一<lb/>
卷時則徐陵去國沈烱思鄕戴嬀嬰大去之愁許女抱不<lb/>
歸之恨聽曲中之紅豆此是鄕關盻天上之金輿誰爲家<lb/>
國驚魂曷極捐脰奚言矧乃一裂荷裳生平頓盡再焚芰<lb/>
製疇昔俱哀綣風月以悲來溯琴樽而涕下丘遲書內非<lb/>
無愛妾之堪思石崇引中大有名園之可念中山聞樂之<lb/>
對悽愴可知洗馬渡江之年歡娛已矣況復門風樂托夙<lb/>
傳謝萬之狂禮法淸踈世目稽康之嬾性難牽夫案牘興<lb/>
屢溺於篇章張敞居官不乏畫眉之日陶濳出宰絶多飮<lb/>
酒之期弗籍吟謠奚由陶放匪工措撰寧畔牢愁於是芍<lb/>
藥名篇櫻桃作曲甘泉宫裏長六寸之明珠芳樂園中開<lb/>
十重之靑瑣人如徐勉偏工風月之談才比張華詎短英<lb/>
<pb n="KR4f0032_SBCK_006-24b"/>
雄之氣須知傳世自遇君山若欲定文豈煩敬禮猗歟銀<lb/>
筆孌彼金樓<lb/>
<pb n="KR4f0032_SBCK_006-25a"/>
<pb n="KR4f0032_SBCK_006-26a"/>
　　太史五叔祖集唐序<lb/>
葢聞潘安仁之文筆始述家風陸士衡之詞賦先陳世德<lb/>
是知源由控鶴不無華胄之言裔出濯龍亦有高門之語<lb/>
況吾陳氏世有傳人咸自胡公分爲朢族粤建康之不競<lb/>
屬趙宋之遷都始自汴梁居於陽羡忠泉出井衆云君子<lb/>
之鄕孝笋生庭共識仁人之宅遙遙甲第羣簉皇華奕奕<lb/>
輜軿俱叨湯沐金魚緋袋班銀靑光祿之階赤棒華騶極<lb/>
牧伯諸侯之禮直龍樓而陪輦國士自許無䨇領鳳沼以<lb/>
燃藜驃騎常推第五叔祖太史公岐嶷性成英騫天縱金<lb/>
鐶羊祐㓜號象賢團扇王珉長稱難弟仲華拜衮之歲雄<lb/>
視上京蘭成射策之年高驅皇路三張接跡聯白鶴於雲<lb/>
中二陸齊鑣起朱霞於天半螭頭嶻嶪呼爲秘書豹尾驂<lb/>
<pb n="KR4f0032_SBCK_006-26b"/>
驔目之行省徐孝穆之宫體流誦東朝王僧䖍之書法播<lb/>
傳北闕紛綸之譽有類五經敏妙之稱奚殊三絶顧以風<lb/>
規簡令不樂貂蟬姿情淸邵尤耽麋鹿雖牽絲於公府尤<lb/>
結想於山林無何而京師不守㴱恫皇輿江左偏安勉膺<lb/>
時命周伯仁過江名士時多流涕之談温太眞開府英流<lb/>
大有馳驅之志華林苑後屢警危微永福宫中時陳表餌<lb/>
然而大厦非一木之支崑岡有俱焚之懼黃旗氣黯庾信<lb/>
辭南靑葢悲來王褒入北時則關西後進隆之夫子之名<lb/>
遼左親王寵以不臣之遇然而顧榮失意祗羡蓴鱸沈炯<lb/>
多愁惟思鄕土遂拂衣而請退爰解職以歸耕卜宅金山<lb/>
結隣鐵甕宋文帝賦詩之所嘯傲忘年劉穆之射馬之堂<lb/>
優游用老居惟皂㡌管幼安綽有高名坐滿白衣陶泉明<lb/>
<pb n="KR4f0032_SBCK_006-27a"/>
夙矜亮節葢甲申變後久薄冠纓而丁卯橋頭尤工吟咏<lb/>
今正二日適届六旬時則東吳問字之人西蜀好竒之士<lb/>
竹林耆舊歌菊水以延齡蓮社賔朋畫桃源而獻夀彚爲<lb/>
一卷不啻百城公乃集開元天寶之詩冩故老遺臣之感<lb/>
鸞廽鵲顧沉雄澹鬱之章雁落猿驚慷慨嶒嶸之調譬之<lb/>
鯖名樓䕶固巳出自五侯方於裘號田文亦巳成由千腋<lb/>
崧也人惟落拓差有門風性極淸狂不<graphic n="KR0570" url="https://raw.githubusercontent.com/kanripo/KR-Gaiji/master/images/KR0570.png" mimeType="image/png"/>世法王公膝下<lb/>
人毎言此子之超謝傅庭前尊不以常兒相畜雖張充之<lb/>
臂鷹牽犬餘習未忘而王籍之飮酒彈棋勝情不減命書<lb/>
末簡以質羣公<lb/>
<pb n="KR4f0032_SBCK_006-27b"/>
<pb n="KR4f0032_SBCK_006-27b"/>
　　椒峯弟詩經稿序<lb/>
慨自平陵燕泠西京無丹轂之賔長樂鸞囬東邸乏銀函<lb/>
之彦臺城風月旣息意於箜篌河内臙脂久忘情於桃杏<lb/>
張衡不樂馮衍長愁恨絳鶴之淸陰訝銅蠡之岑閴於是<lb/>
烏衣少弟重擅金樓白麈諸郞新裁玉樹過王根之宅玫<lb/>
瑰之樹千重訪樊重之家玳瑁之簾萬軸春城晼晩能吹<lb/>
秦史之簫夜舘㴱沉醉啖石崇之棗曲騰三閣宜催張孔<lb/>
之新粧才染六朝雅扇徐庾之别體優游妙咏婉孌工閑<lb/>
花下夾車不問金堂公主城頭挾彈誰交安息將軍復以<lb/>
㓜小明詩生平射策屈王𪷟謝眺之麗製作荀卿李克之<lb/>
專家字字驚鴻行行夢鳥織扶風之錦半作鴛鴦翻江夏<lb/>
之杯都爲鸚鵡若隨曹植之馬客譽其香如歸衛玠之車<lb/>
<pb n="KR4f0032_SBCK_006-28a"/>
人言其玉璚蟾齧鎖風心共意蕋爭舒銀虎牽絲露葉與<lb/>
筆花競秀固巳携之適洛應令高鷺陪軒袖以入關當使<lb/>
吟蟬承髩巳僕也金花不落合住高樓油犢難歸偏知小<lb/>
市抱倡蹊之花襵惟事湔裙拂野闥之明箱但思檠履幸<lb/>
衰宗不墜阿連豈是常兒欣賢從有人諸江足自生活臨<lb/>
文繪曲搦管叙心云爾<lb/>
<pb n="KR4f0032_SBCK_006-28b"/>
　　劉逸民學經草堂制藝序<lb/>
吾友逸民劉子金刀妙裔銀管詞人鈎子政之雄竒胄源<lb/>
東漢擅孝威之英麗家本南朝春日揮毫襞河北膠東之<lb/>
𥿄秋風結客會兎園鄴下之賔衣驚魏馬之香被擁鄂君<lb/>
之繡加以酷好詞章曩篇特妙難忘遇合今體尢工葡萄<lb/>
滿篋如看公主之花芍藥連篇似傍將軍之樹行間吐鳳<lb/>
數來河間之錢車上乗羊傾盡頴川之市薛道衡人日之<lb/>
作見此移心盧思道塞上之篇聞而障袂凢茲懿友悉有<lb/>
序言乃於梨棗之餘謬辱糠秕之導嗟乎驚鸞舞鵠春明<lb/>
河北之人別鶴離鴻草碧江南之客當我吳市吹簫之日<lb/>
正子燕臺買駿之辰問善恨於文通僕眞其選求定文於<lb/>
敬禮世有其人庶幾交附靑松敢日序成元晏<lb/>
<pb n="KR4f0032_SBCK_006-29a"/>
<pb n="KR4f0032_SBCK_006-30a"/>
　　儲雪持文集序<lb/>
僕與雪持儲子謝范素交潘楊宻戚洛濵之戲君旣獨步<lb/>
此間竹林之游僕亦雅預其末日者春寒正沍微霰載零<lb/>
共爲曲室之談聊作西窗之話用說生平以資諧謔語其<lb/>
枯菀殆有數端敘彼平陂殊非一致始者君方覊貫僕甫<lb/>
勝衣衛郞昔日濳游樂氏之門庭逸少當年徧謁郄家之<lb/>
羣從君則楊修食果之歲巳舉茂才黃琬對日之年便呼<lb/>
博士光延大宅正蓄歌鐘金谷名園方盈盛鬋屬有陽阿<lb/>
之妙伎能爲上蔡之新聲紫簫紅笛譜出龜茲淥酒銀燈<lb/>
舞成囬紇碧綾夜委偏留休沭之賔絳蠟晨燃不報當關<lb/>
之客雕軒匝地綺榭參天君時出則乗羊入而蠟鳳於胥<lb/>
樂也復何求哉繼而地坼蒼鵝人驅銅馬猥以綺羅之日<lb/>
<pb n="KR4f0032_SBCK_006-30b"/>
及乎離亂之辰此則君之一變也於是鐵籠宗人雲昏晝<lb/>
伏白衣公子箐宻宵行修蛾曼睩憐綺袖之難歸金瑣瓊<lb/>
鋪痛高臺之易主綠腰歌罷再聽何年紅綬啣來相逢奚<lb/>
日君則幽憂不少怊悵絕多吹箎吳市佯狂見伍員之才<lb/>
撾鼔漁陽漫罵亦襧衡之氣屬百六之將終遂㤗階之漸<lb/>
轉纔離兕虎便隷雕蟲乍脫烏鳶羣修獻雉四國續盤敦<lb/>
之事三吳有盟會之言長襜短袂溢此門廬列駟華綏交<lb/>
於衢路此則君之又一變也無何而君之難弟長能廣期<lb/>
鍔淬芙蓉躍張華之兩劍價侔結綠獻韓起之䨇環儀廙<lb/>
亢丁機雲耀陸或銀螭壓紐宰燕趙之名城或紫艾懸腰<lb/>
牧并汾之劇邑油幢絕麗綉繖何都而處姊歎未適人老<lb/>
驥悲猶伏櫪三旬滅竈五月披裘長顑頷其何之行嚄唶<lb/>
<pb n="KR4f0032_SBCK_006-31a"/>
而自悼此則君之又一變也嗟夫傅鶉觚之才調俛首何<lb/>
堪庾蘭成之詞賦傷心曷巳負井公之博進壯不如人逋<lb/>
營室之聘錢憂維用老將欲排閶謁帝馭氣求仙而皇娥<lb/>
無將子之娛嬃女有詈予之懼是以錄成緗帙盡孫卿臏<lb/>
後之書<graphic n="KR0869" url="https://raw.githubusercontent.com/kanripo/KR-Gaiji/master/images/KR0869.png" mimeType="image/png"/>以綈凾悉虞相愁時之作爰以俟夫來者亦焉<lb/>
用此文爲僕也目翫高文巳㴱愾慕心惟昔夢彌切徬徨<lb/>
乃於匠石之前不揣糠秕之導譬之涓人奏曲祗憐並鼔<lb/>
之簧紅女繅盆倍惜同功之繭云爾<lb/>
<pb n="KR4f0032_SBCK_006-31b"/>
<pb n="KR4f0032_SBCK_006-31b"/>
　　吳天篆賦稿序<lb/>
四始以降代嬗歌謠六義而還家沿雅頌后䕫堂下擅搏<lb/>
拊者三千孔子壇前撡縵絃者十九列國大夫灑灑登高<lb/>
之作宗邦公子洋洋博物之稱楚疆善怨屈原則景差唐<lb/>
勒之師梁苑工文喬如亦枚乗鄒陽之亞無不權輿比興<lb/>
祖襧風騷班固以爲古詩之流楊雄亦曰詩人之賦不歌<lb/>
而頌曾聞玄晏之談體物爲長畧見士衡之論今夫茫茫<lb/>
大塊燥濕攸分渺渺圜區羿仁爰別繩編檮杌難詳九域<lb/>
之神姦蓍揲歸藏莫晰八紘之情狀禹州饒厲鼎不鑄而<lb/>
胡消晋渚多妖犀未燃而奚燭桃姬姣麗誰能自畫其容<lb/>
儀玉女幽閒猶冀代傳其響像興酣采烈卽京都亦聽其<lb/>
雕鑱骨俊才雄雖江海還歸其歕欱初咀華而繣態終離<lb/>
<pb n="KR4f0032_SBCK_006-32a"/>
器以存神元始而來亶其然矣況復翟泉鵝出興替何多<lb/>
陳寶雞鳴盛衰迭見日輪恒昃嗤夸父以徒奔坤軸常搖<lb/>
笑共工之慣觸媧簧乍弄巳看渤澥之枯堯鶴纔飛又見<lb/>
咸陽之燼時則貞夫握瑾腹轉車輪誼士沐蘭口衘石闕<lb/>
欲緘恨而不能縱含辭其未可臧文仲書藏讔謎頗多壹<lb/>
鬱之思郭舍人語雜俳諧大有洸洋之志從來文士幾同<lb/>
女子之善懷自昔悲歌大類溺人之必笑吾鄕門朢舊數<lb/>
州來近日文豪尤推天篆爾乃詞源綺互筆陣葩流捜古<lb/>
本之九丘識亡書之三篋蕭思話流連翰墨世曰無䨇曹<lb/>
不興遊戲丹靑人稱第一更厭雕華尤耽玄簡宵參絳斗<lb/>
晨誦黃庭九華爍煜餉黃玉於安妃三秀阿儺饋赤芝於<lb/>
許斧靑牛關上時遇老𣆀朱鳥窗中或逄方朔陶貞白隱<lb/>
<pb n="KR4f0032_SBCK_006-32b"/>
居之暇間渉篇章郭弘農遊仙之餘偏精詞賦文同束晳<lb/>
學類仇香伯喈曠逸偶咏靑衣商隱瑰竒曾吟錦瑟於是<lb/>
借讀盈門求觀接踵人過市上競詢吕覧之編客到枕間<lb/>
便索王充之秘鈔來小史祗言手腕之疲錄自毛公還笑<lb/>
中書之秃則有譙國王孫<hi>謂曹子南耕</hi>爲謀剞劂荆南好事代<lb/>
庀棗梨入錢恐後如酬字數之縑解槖爭先似醵博塲之<lb/>
箭頓令汲郡又出新書若在蕭齋定登上選洵可裝之玳<lb/>
瑁眞堪架以珊瑚更有一言竊爲三嘆昔者王褒論樂宫<lb/>
人遍頌吹簫司馬言愁皇后下爲取酒吟成枯樹庾信旣<lb/>
彯盩綬於關中賦得玄猿徐幹亦珥豐貂於鄴下並緣麗<lb/>
製獲簉華班而我吳子盡室燃糠終朝曬麥薦揚無路盻<lb/>
楊意以何年貧賤堪傷俟桓譚而奚日此則榮枯莫必季<lb/>
<pb n="KR4f0032_SBCK_006-33a"/>
主所以咨嗟顯晦難期唐舉於焉歎息者也倘千秋而逢<lb/>
濟北定閔勞薪如四海而有中郞須憐㸑竹<lb/>
<pb n="KR4f0032_SBCK_006-33b"/>
　　毛貞女堕樓詩序<hi>貞女祥符令毛會侯女許字方渭仁子奕昭奕昭死貞女堕樓以殉</hi>
<hi>遇救獲甦詳西河大可序中</hi>
三辰霿塞爰徵不貳之心九曜烟霾方表靡他之節海波<lb/>
<graphic n="KR1043" url="https://raw.githubusercontent.com/kanripo/KR-Gaiji/master/images/KR1043.png" mimeType="image/png"/>洞乃有冤禽雨雪漂搖翻生恨竹臣出身而事主委贄<lb/>
將誠女離家而適人靡笄見志紅顔赴義雄於一劍之師<lb/>
縞袂趍風凛若萬夫之特然或盈門以後展也于歸見廟<lb/>
而還全乎爲婦牛衣對泣已幾閱夫春秋鴻案相莊復洊<lb/>
更夫寒暑甚者室中爛熳粗有諸雛膝下團圞差多群稚<lb/>
庾氏則苟娘在抱陶家則通子離懷畫眉窗裏身極分明<lb/>
織錦梭邉情歸繫屬中人以上疇無硜爾之撡賢智之流<lb/>
詎少皭然之志未有秦樓跨鳳卽逢綿惙之辰楚國委禽<lb/>
便遘彌留之會困冉耕之瘵疾珊枕空陳患荀偃之癉疽<lb/>
<pb n="KR4f0032_SBCK_006-34a"/>
玉釵虗挂䨇星尚隔能無鞅朢之私百歲方賖終鮮綢繆<lb/>
之雅恒情不免孌彼何知而貞女則厠牏褻器手也摩挲<lb/>
袒服中單躬焉挼撋不辭淟涊寧羞衛婦之三言備歷艱<lb/>
辛毎爲𣏌梁而一慟聞而歎息見者嗟咨遂踐孤鸞俄成<lb/>
寡鵠但使畢生髽髻亦足酬素志於賢雄假令没世蒿簪<lb/>
便足副所期於靈匹且夫飄飄乃奔月之人空空實下天<lb/>
之狀璇臺十仭寧嫺控鶴之方綺閣千層詎曉驂鸞之術<lb/>
而乃奮身以擲自投玉女之扉瞑目而呼甘觸媧皇之石<lb/>
驚鴻大去翻同緣撞之嬉堕馬長辭幾類鞦韆之戲悲踰<lb/>
裂脰酷擬屠腸此則宋王臺畔畧可儷其堅貞董相車前<lb/>
適足形其芳㓗斯時也筋骸瘲瘛絕意偷生口鼻喎唆無<lb/>
心乞活何意趙宫白璧偏經睨柱以還全奚圖秦國連環<lb/>
<pb n="KR4f0032_SBCK_006-34b"/>
縱値揮椎而不碎天哀志氣遂逢續命之膠人䕶孤芳早<lb/>
給返䰟之藥翩其尚在宛爾猶存於是刻彼苕華鎸之琬<lb/>
琰詢貞姬之邑里居隣淛水曹娥問淑媛之門楣人是華<lb/>
池毛女<lb/>
<pb n="KR4f0032_SBCK_006-35a"/>
<pb n="KR4f0032_SBCK_006-36a"/>
　　閨秀商嗣音詩序<hi>友人徐仲山夫人</hi>
從來福命大抵相妨自昔身名何常俱㤗有我友之高才<lb/>
際興朝之盛典嚴終接軌揮毫於鳷鵲觀前枚馬聯鑣授<lb/>
簡於鳳凰闕下辭章温麗至九重亦悉其名體製雕華卽<lb/>
兩省盡傳其賦會遭逢之未偶遽行李之將歸西風落葉<lb/>
別子三秋北渚微波送君千里爰於酒半自說生平并倚<lb/>
風前爲言鄕里乃知高柔室內正有賢妻荀粲房中非無<lb/>
令婦示我玉臺之咏玩其錦瑟之章葢嗣音啇夫人者卽<lb/>
君之德配而前太傅商公之季女也爾其族朢通華門楣<lb/>
淸綺扶風宅第惠班則才擅大家金卯家庭令嫺則名高<lb/>
三妹冬缸夜煗援彩筆以吟椒春陌晨鮮展蠻箋而咏絮<lb/>
固勝洛陽道上只解採桑非徒蜀郡壚頭惟能賣酒洎乎<lb/>
<pb n="KR4f0032_SBCK_006-36b"/>
降阼以曁同牢張子高畫眉之暇卽事觀書楊子㓜鼔瑟<lb/>
之餘便思染翰加以姊如道藴標名德於區中女是左芬<lb/>
扇風華於膝下一門才媛商雲衣獨矜秀善之稱兩姓賢<lb/>
甥祁湘君早得淸新之譽堦前鄭婢並習風詩座上濟尼<lb/>
尤長辭令篇章間作燃脂而玳瑁千函倡和時聞拂素而<lb/>
琉璃萬軸傅粉薰香之什字字庾徐玉釵羅袖之中人人<lb/>
江鮑況復翟泉鵝出關河之愀愴何多陳寶雞鳴身世之<lb/>
感傷不少夜月歸寜則太傅之池臺安在秋風憶舊測尚<lb/>
書之棨㦸都非渉綠野之空園入烏衣之短巷殘山賸水<lb/>
頓成今曩之觀伯姊諸姑畧說興亡之事借斑管以描愁<lb/>
託銀筝而訴恨此則韓娥蕩魄聲因激楚而彌工衛女消<lb/>
䰟詩以悲哀而入妙也因語故人君眞竒福假令淇泉無<lb/>
<pb n="KR4f0032_SBCK_006-37a"/>
巧笑之人魯國有宿瘤之女孝標膴仕偏逢轗<graphic n="KR3116" url="https://raw.githubusercontent.com/kanripo/KR-Gaiji/master/images/KR3116.png" mimeType="image/png"/>之妻馮<lb/>
衍封侯長守噭咷之婦中懷已盡人世奚堪此則對風月<lb/>
以增欷抑且遘綺羅而成痗卽使室非交謫家有同心然<lb/>
或妾住河陽君官淄右盛年紅粉響砧杵於天邉異國靑<lb/>
衫聽琵琶於亭下悲哉南國之佳人逖矣東方之夫婿年<lb/>
年計吏頻緘徐淑之書歲歲空閨長寄竇滔之字難同弄<lb/>
玉䨇吹鳳竹以成仙翻羡王章共卧牛衣而灑泣在彼何<lb/>
辜在君何幸行矣長征何必預人家國歸歟此日猶能樂<lb/>
爾妻孥種山實英雄兒女之鄕耶溪尤粉黛烟霞之窟左<lb/>
携嬌女姑消憤懣於詩歌右擁孺人且澣牢愁於文史遠<lb/>
峰眉際何須看馬上之西山閬苑人間底事戀雲中之北<lb/>
闕還鄕甚樂去國何傷君日有諸斯言良是藉卿弁語縱<lb/>
<pb n="KR4f0032_SBCK_006-37b"/>
倚馬以奚辭貽我細君遂揚鞭而竟去<lb/>
<pb n="KR4f0032_SBCK_006-38a"/>
　　葉井叔悼亡詩序<lb/>
寒風寥泬楊雄但觧客嘲晏歲嶒嶸孫楚新除婦服祥琴<lb/>
乍鼔暗驚四節之如馳莊缶載𢋫倍覺寸心之若結方圖<lb/>
寛譬姑酌金罍正擬消搖聊彈玉局何意楚狂猥遺越調<lb/>
春𧖟死後重牽繚繞之絲蠟燭燒餘再灑潺湲之淚疇云<lb/>
痛定祗益悲來葢自俗異狉獉人非太上空林有鳥尚傳<lb/>
並命之禽絕壑多枝猶說同生之木何況弱齡井臼洊歷<lb/>
流離早日虀鹽曾經迍賤黔婁之梱内荼苦居多冀缺之<lb/>
田間艱辛未免而乃迢迢彩石靑天無不恨之時寂寂瓊<lb/>
鈎白月鮮長圓之夜楄柎何物空悲女手之拳然筐筥奚<lb/>
情猶記桑條之沃若緬虗無之遺挂愁髣髴於餘熏此則<lb/>
何須海上伯牙亦遂以移情不待雍門孟嘗亦於焉承睫<lb/>
<pb n="KR4f0032_SBCK_006-38b"/>
也嗟乎樊湖烟水故國依然少室雲山舊游如昨朢楚天<lb/>
之似黛轉憶膏鬟盻湘水以如羅還憐巾帶假非鰥侣誰<lb/>
知此曲之悲況屬恨人詎識有生之樂晋荀粲撫斯編而<lb/>
惆悵惄矣傷神魏吳起聆是集以軒渠裦如充耳<lb/>
<pb n="KR4f0032_SBCK_006-39a"/>
　　琴怨詩序<hi>琴怨詩者吳陵黃子天濤悼其亡姬陸小雲之作也</hi>
若乃香薰江夏黃郎雅號多才粉琢淸河陸女尤工巧笑<lb/>
妾家射瀆相隣漂母祠邉郞住吳陵不遠玉人橋下一自<lb/>
參媒氐妁遠移稱意之花遂令鳳舞鸞歌競唱定情之曲<lb/>
迎來桃葉空北部之臙脂嫁得文鴦壓南朝之金粉奚勞<lb/>
隔巷更看新人詎必提筐還逢故婦固已極綺羅之勝事<lb/>
寧徒艷花月之新聞然而菱鑑難圓桂輪易仄樓中嬴女<lb/>
只想吹簫殿上羿妻偏思竊藥花何年而不落鳥何事而<lb/>
恒啼甚至南陽菊水不見延齡西域名香焉能續命蟲有<lb/>
可憐之號草多獨活之名以致黃泉白月佳人留鍥臂之<lb/>
盟碧海靑天方士乏返䰟之術唾殷紺袂猶期鼔瑟於他<lb/>
生淚滴鮫盤還訂畫眉於再世天乎巳酷人也奚辜傷如<lb/>
<pb n="KR4f0032_SBCK_006-39b"/>
之何吁其甚矣時則窗下簸錢時聞剰響鏡中縆額恍見<lb/>
殘痕生憎翠竹難掃愁蛾不分緋桃偏描笑靨綠珠一去<lb/>
彌增衛尉之悲碧玉無歸長抱汝南之恨況秋風夜雨之<lb/>
經心更斷墨零紈之觸眼韭花一寸依稀幄裏之香桺絮<lb/>
數行散漫奩間之粉此則逹人齊物太上忘情魯酒可以<lb/>
合歡靈犀於焉蠲忿終無以弭彼幽憂療其疾疢者矣嗟<lb/>
乎井公縱博本非行樂之方玉女投壺孰是爲歡之具<graphic n="KR0621" url="https://raw.githubusercontent.com/kanripo/KR-Gaiji/master/images/KR0621.png" mimeType="image/png"/>
芒蒼昊索笑何年浩浩黃輿埋愁無地凍合銀河將天上<lb/>
之消䰟更甚賣來金盌彼夜臺之含怨何多葢自天荒地<lb/>
老而來曁夫歷刦窮塵以後傾城傾國代有其人爲恨爲<lb/>
悲古多斯事僕也生亦情長老而才盡酒闌燭䟦偶披傷<lb/>
逝之吟月落河斜閒展悼亡之作屬綴蕪詞用弁綺語白<lb/>
<pb n="KR4f0032_SBCK_006-40a"/>
楊齋畔千秋長恨之歌黃葉村前三尺小蠻之墓<lb/>
<pb n="KR4f0032_SBCK_006-40b"/>
<pb n="KR4f0032_SBCK_006-40b"/>
　　茹蕙集序<lb/>
吾宗無垢者曹則大家左爲嬌女描鸞刺鳳空北部之臙<lb/>
脂綉虎雕蟲壓南朝之粉黛十三織素宛爾無䨇二八稱<lb/>
詩居然第一馺娑舘內寧誇巧笑之名道政坊前不尚新<lb/>
粧之號若夫品地淸華門風綺麗紅牙作筆則劉氏之三<lb/>
娘白玉爲堂乃盧家之少婦霍驃騎卯金鉅族張尚書典<lb/>
午名流天邉列宅處處銅街春日乗車人人玉埓屈大夫<lb/>
之騷賦常說姊嬃衛莊姜之比興時稱戴嬀於是弱卽知<lb/>
書生而習禮東隣美女爭傳咏絮之篇西邸佳人競倣簪<lb/>
花之格琉璃硯匣旣繡閣之庾徐瑇瑁筆床亦香閨之潘<lb/>
陸加以性情道素靡事鉛華儀度幽貞壹遵禮法靑牛帳<lb/>
捲絕無累德之篇朱鳥窗開時錄緣情之作當春而感楊<lb/>
<pb n="KR4f0032_SBCK_006-41a"/>
桺之綿入秋而怨芙蓉之粉冬缸靉靆映雪彌勤夏簟氤<lb/>
氲囊螢不輟凢彼燃脂如是而已其他弄墨畧無聞焉然<lb/>
而命實不猶人兮鮮淑蘼蕪道左愧手爪之難如磐石塘<lb/>
前識錢刀之可用靑年織錦悲竇氏之機殘玄夜薰香悵<lb/>
秦嘉之鏡遠鑿隣火以腸廽攬嫁衣而淚落則又衛洗馬<lb/>
所以言愁江醴陵於焉賦恨者矣嗟乎羲和沉湎剪鶉首<lb/>
以何辭玉女飄姚懷鴆媒而終老離家公子命巳儷夫纎<lb/>
腰失路才人恨終齊於齲齒古人之怨千年地下之愁萬<lb/>
里沉之碧海纍纍鮫妾之珠鎸以靑天歷歷媧皇之石<lb/>
<pb n="KR4f0032_SBCK_006-41b"/>
<pb n="KR4f0032_SBCK_006-1a"/>
湖海樓詩集卷六<lb/>
　宜興陳維崧其年著<lb/>
　長洲宋實頴旣亭　維岳緯雲<lb/>
　丹徒張玉書素存　宗名子萬<lb/>
　秀水彭孫遹羡門　男履端<lb/>
　山陽李　鎧公凱　姪　洢<lb/>
　戊午<lb/>
　　張爾成先生招同白仲調家緯雲弟燈下賞菊次日<lb/>
　　　作長句奉謝兼柬令嗣子淑孝廉<lb/>
長安九月西風饕蘆溝木葉羣蕭騷楗關頓苦客懷惡過<lb/>
市頗厭人聲嚻無何眉端溢黃色少頃戸外喧松濤打門<lb/>
忽送赫蹏至快若背癢逢爬搔野人一生負花癖先生百<lb/>
<pb n="KR4f0032_SBCK_006-1b"/>
<pb n="KR4f0032_SBCK_006-1b"/>
詎肯受束縳㓗極乃或叢譏讒倔强竟下考功第嘯傲便<lb/>
脫朝堂衫姑胥﨑麗美無度使君跌宕誰能監屋頭洞庭<lb/>
雪暠暠籬角鄧尉花摻摻血色羅裙閣阮咸邏逤作柄黃<lb/>
金嵌雄蠭雌蜨夜啁哳雛鶯乳燕晨呢喃千杯巳見笑眼<lb/>
纈七字忽破歌喉緘先生興發不暇嬾突若快馬追麏麙<lb/>
花妖月祟乞摹畵烟魂雨魄愁雕鑱今年翹材大闢舘斧<lb/>
鑿澗壑求楠杉班張崔蔡滿車載翻令此老淹空巖先生<lb/>
仲冬正六十蓴羮竹酺調酸醎高吟鳳毛迭賡唱爛醉蠻<lb/>
素爭扶攙我今乆滯薊城北作詩遠附江東函遥憐勝侣<lb/>
色先悵更憶故國涎尤饞緗梅小受玉手摘碧鱸恰待霜<lb/>
碪<graphic n="KR2421" url="https://raw.githubusercontent.com/kanripo/KR-Gaiji/master/images/KR2421.png" mimeType="image/png"/>願沽雙㪷雪淶酒亟挂半幅烟江帆<lb/>
　　王敬哉先生招飮兼枉贈詩卽次原韻二首<lb/>
<pb n="KR4f0032_SBCK_006-2a"/>
澒洞啇颷動早凉西山爽氣入華堂吳羮細糝鱸腮滑官<lb/>
焙輕分鳯餅香花外幾人知徃事菊前何日不重陽年年<lb/>
海鶴精神健料理牙籖曬錦緗<lb/>
　　其二<lb/>
忽聞入破唱伊凉囬憶曾經到後堂新竹放梢牆巳過古<lb/>
苔成蔓屐尤香飛騰敢附燕山隊嬾漫終歸楚水陽不爲<lb/>
<graphic n="KR0742" url="https://raw.githubusercontent.com/kanripo/KR-Gaiji/master/images/KR0742.png" mimeType="image/png"/>杯情興劇羡公挿架總靑緗<lb/>
　　王大司馬胥庭先生招飮怡園同陸翼王鄧孝威毛<lb/>
　　　大可田髴淵朱錫鬯李武曾周次修分賦<lb/>
九州饒園圃奥府首京洛秦晉太莾蒼吳越極秀弱恭惟<lb/>
帝王都地<graphic n="KR0890" url="https://raw.githubusercontent.com/kanripo/KR-Gaiji/master/images/KR0890.png" mimeType="image/png"/>大包絡鴻濛相蕩潏溟涬恣旁魄隂陽爲洪<lb/>
壚元氣佐鼔槖風紫吼漁陽天靑洗魏博煌煌宛平公森<lb/>
<pb n="KR4f0032_SBCK_006-2b"/>
爽鬱盤礴兩世躋六卿一門近五柞前年拜樞宻隻手運<lb/>
韜畧巳聞翦羆貙亟欲徙鮫鰐慿軾禮单寒卷帳麾褒鄂<lb/>
老謀陣魚鳥餘興及猿鶴觀其措置間一一非苟作烟霞<lb/>
歸部曲沙石就鑱鑿入門草色净壓架竹光薄捫蘿歷厜<lb/>
㕒剝蘚穿确硌偃樹仰尻脽缺崖豁齦齶有木盡離披無<lb/>
峯不拏攫數折逈踰恒千盤倐非昨遂從羣山巓了了見<lb/>
簾箔紺壁裊廽廊華飈蕩㴱幕櫩前極疎放軒後最開拓<lb/>
曲室<graphic n="KR0869" url="https://raw.githubusercontent.com/kanripo/KR-Gaiji/master/images/KR0869.png" mimeType="image/png"/>琴尊周廬匝鈴索朱堂<graphic n="KR0691" url="https://raw.githubusercontent.com/kanripo/KR-Gaiji/master/images/KR0691.png" mimeType="image/png"/>崔巍頳舘倍的灼揖客<lb/>
萃袿裾張筵展諧謔維時九月暮菊瘦弄餘蕚雜㳫方圓<lb/>
陳飛騰羽觴錯雪椀映駝羮銀匙滑羊酪粔籹紅旋酥旗<lb/>
槍翠初瀹主人語坐客小築意有託吾父太保公遐齡夀<lb/>
平格當其壯健時愛踏登山屩朝眠潭柘寺晚飯來靑閣<lb/>
<pb n="KR4f0032_SBCK_006-3a"/>
頻歲休杖屨不欲煩腰脚山游悵莫遂似負平生諾所以<lb/>
營丘園於焉代巖壑兒孫互灌花鄰叟共行藥娛親聊復<lb/>
爾詎屑鬭粉堊語罷客離立四座色寂寞仁親公所敦曾<lb/>
閔古誰怍洛陽諸苑囿一徃掃秋籜想彼締造初竟欲吞<lb/>
寥廓豪只通賔客鄙或縱聲樂何如此怡園淳意發渾噩<lb/>
酒酣俯絶澗光景益駭愕其下百丈寛其上十仭削莫輕<lb/>
燃犀照怕現魚龍惡更顧坐客語此月泉源涸儻逢春夏<lb/>
交谷簾灑瓔珞銀床樹杪懸素練窓中落豈惟垂綸釣直<lb/>
可移船泊嘉陵詎不如斜川或相若衆賔聞言喜我亦起<lb/>
雀躍遂復踐坡陁旋爲渡畧彴丹樓忽天半華榱耀城郭<lb/>
翻身使之高飛步躡鳥鵲慿欄絕呌跳脫㡌縱狂噱皇州<lb/>
但一氣彩翠走廣漠霜黃三殿瓦㬢赤千門鑰曈曨飛廉<lb/>
<pb n="KR4f0032_SBCK_006-3b"/>
鐘翁赩觚稜爵西山稍雰霾未肯便綽約餘皆色熊呈競<lb/>
炫腰身各吾生遭泥塗百事受拘縳茲游實快意譬望屠<lb/>
門嚼獨恨日下舂預愁街沸柝矄黑騎馬去秋燈睡難着<lb/>
何時風中琴再就林間酌翻羡作園官爲公把鉏钁<lb/>
　　曹玉淵有緑水送春帆之句賦贈二絕<lb/>
十幅蠻箋色勝銀東阿才思又淸新如何綠水春帆好只<lb/>
鬪詩名不載人<lb/>
　　其二<lb/>
撲來陌上紅千斛夢去溪頭翠一函不分曹郞太相惱見<lb/>
人騎馬說春帆<lb/>
　　李屺瞻以素繭索詩走筆爲作長句<lb/>
李侯一生擅竒作洮雲隴水争新鮮險勢直可懾百怪猛<lb/>
<pb n="KR4f0032_SBCK_006-4a"/>
氣竟欲空三邉我生萬事總粗醜腕內有鬼愁雕鑱近來<lb/>
筆力苦竒鈍復有塵坌來縈牽打門誰送𥿄一束幅幅滑<lb/>
若春籬烟我詩旣劣字更拙春虵秋蚓紛紏纒圬牆疥壁<lb/>
尚不可矧敢汚汝松花牋長安臘盡后土凍皮肉皸瘃形<lb/>
拘攣故鄕梅樹漸着蕋日夜想像無由還聞君卧疴我亦<lb/>
爾正少秀句供流傳數朝料有六花墮玉龍嬾惰風爲鞭<lb/>
豪情苦受寒餓减俗胃恰須氷雪湔此時得句定相訪看<lb/>
我雪後詩狂顚<lb/>
　　送黃俞邰南歸<hi>時聞太夫人訃</hi>
萬事復何道君今如此歸行藏無一是忠孝愴俱違乆識<lb/>
浮名誤翻悲讀古非前途多北雪切莫灑麻衣<lb/>
　　羅太公新祀鄕賢詩以紀事<hi>侍御振<graphic n="KR0595" url="https://raw.githubusercontent.com/kanripo/KR-Gaiji/master/images/KR0595.png" mimeType="image/png"/>先生王父</hi>
<pb n="KR4f0032_SBCK_006-4b"/>
言從石頭城偶經石頭寺其旁祠一區其境更幽邃修壑<lb/>
鬱盤陀流泉映淸泚入門便肅穆起我嚴憚意四顧劇淸<lb/>
蒼萬象絕纎媚父老爲我言歷歷有次第吾鄕羅太公積<lb/>
德極醇摯作人愛謹㓗挽俗厭澆僞生平大節夥靦縷未<lb/>
遑記昨過螺南巷居人話遺事一夕太公歸月明人薄醉<lb/>
路逢誰何人捐軀狥詬誶太公亟援手腐骼復生胾烱然<lb/>
急難心豁逹露造次以此槪其餘良足發㴱喟我聞古祀<lb/>
典原不繫名位令甲闡幽光袛爲風末季邇來浸濫觴爼<lb/>
豆亦希冀烝嘗鬼詎饗貪冐天所忌必如我太公悅服到<lb/>
童穉九州修里社惟此曰無愧再傳挺侍御凛凛廊廟噐<lb/>
河流泝其源葛藟念所庇我爲一再拜桓碑兀贔屭殘照<lb/>
入祠堂悠然滴空翠<lb/>
<pb n="KR4f0032_SBCK_006-5a"/>
　　夀益都相國馮易齋先生七十<lb/>
朝囬銀燭散紅牆上相懸弧晝錦堂夀極平臨輝大樹沙<lb/>
堤直築傍長楊九霄衮舄心偏赤五夜鹽梅鬂巳蒼聞道<lb/>
薦賢頻補牘毎承天語夜琅琅<lb/>
　　其二<lb/>
益都舊是靑齊地東望蓬萊水勢渾一縷靑纔生大海五<lb/>
更紅巳射朝暾從來嶽凟關元老坐使䕫龍翊至尊好待<lb/>
普天銷戰鼓留侯辟糓莫輕論<lb/>
　　其三<lb/>
郭外毿毿萬桺强新成相國午橋莊谽谺峭壁凌飛動颯<lb/>
沓盤渦逼混茫分得堂餐時餉鶴繙來閣帖更添香參霄<lb/>
戰壑材何限砌下孫枝盡棟梁<lb/>
<pb n="KR4f0032_SBCK_006-5b"/>
　　其四<lb/>
曾從閣下吐車茵自愧中宵叩角人位極公孤心轉細誼<lb/>
緣疎賤感尤眞只憐客善題鸚鵡始信朝須飬鳳麟此日<lb/>
一尊剛介夀長安煖律巳囬春<lb/>
　　送宋牧仲員外出榷贑關<lb/>
毘盧閣前西日昏高梁橋下寒河渾北風吼雪雪大作半<lb/>
捲不捲紅旗翻此時别我向何處得母奉使通樓煩自從<lb/>
羽書暗江介黑雲濁浪砰江豚須臾七閩鏟逆節俄頃百<lb/>
粤收强籓賧錢賨布蔽江下鱟帆洋舶連檣奔慿誰算緡<lb/>
佐國計仗汝監稅充泉源此行甚壯極忼慨只我惜别頻<lb/>
煩冤身雖吳人過宋久十年僦屋梁王園君家本號丞相<lb/>
後才大目短曹劉垣角鷹會獵雪爪競快馬斫陣霜蹄掀<lb/>
<pb n="KR4f0032_SBCK_006-6a"/>
姚黃大者推金盆邀我說餅城東村擣虀抑鮓檀方法砑<lb/>
筝摘阮精討論北里小部白翎雀西苑老軰康崑崙十雙<lb/>
綘爉欺朝暾茸衫熨得檀槽温在旁劉毅能知狀<hi>謂山蔚</hi>是<lb/>
夜徐摛也斷䰟<hi>謂恭士</hi>人生歡樂會有極一鞭又出垤澤門<lb/>
君上天邉跨黃鵠我歸田畔騎烏犍我家箬嶺藝茶竹其<lb/>
俗瓦市陶瓶甗釣魚射鴨擬終老山翁溪友時枉存今年<lb/>
一事大難料强策跛鱉追駵騵長安俗薄屢推罵僅獲君<lb/>
軰來寒暄誰令君復别我去此後那肯相爲言男兒百事<lb/>
不掛臆只愛舊雨交攀援玲瓏久散龜年老隔年事巳成<lb/>
開元我今縱有送君曲曲調不覺攙巴猿章江花月亦大<lb/>
好素馨價或低山礬對花酌酒儻相憶早覔魚素隨潺湲<lb/>
　　上大司宼蓼翁宋老夫子五言古詩一百二十韻<lb/>
<pb n="KR4f0032_SBCK_006-6b"/>
兩儀代絪緼圓穹逓廽斡山川積德刑嶽凟配英傑堂堂<lb/>
宋夫子落落超門閥家有伏生經床留魏公笏烱然一寸<lb/>
腸忠孝互盤鬱儀觀擅峻整丰度挺矹硉弱冠踸藝林聲<lb/>
名走吳越許與必老蒼提攀總僑肸摛詞極㴱穩臨文最<lb/>
縝宻擺落鞶帨言力存正始骨羣兒競雕縟鉛槧日搰搰<lb/>
公方用㴱意頗若有不屑釋屩踐玉堂翔步登金闕屢擢<lb/>
領淸華歷官參宻勿升朝三十載矢與膏脂絕天子稔淸<lb/>
貧羣公愛謹㓗講易闡羲文經邦弘稷契鳥臺肅綱紀禮<lb/>
闈芟軋茁生平憂國疏一一霄漢揭薄海病瘡痍羣方苦<lb/>
苞蘖有劄盛一囊剔燭細繙閱平明趨殿陛只欲陳顚末<lb/>
毎聆天語褒要俾臣衷竭龍飛我<lb/>
世祖謳歌徧溟渤<lb/>
<pb n="KR4f0032_SBCK_006-7a"/>
今皇仁孝思詔許官僚述羣臣<graphic n="KR0742" url="https://raw.githubusercontent.com/kanripo/KR-Gaiji/master/images/KR0742.png" mimeType="image/png"/>命退握管競惕怵祗緣<lb/>
功德高翩慮言辭拙公拜再薰沭覃精務揃截單詞歸鄭<lb/>
重軼事總詳晰慘淡繪天心縱横穿月窟九重頻嗟咨五<lb/>
夜親甲乙乃於衆作中獨用一人筆須臾園陵上蒼然屹<lb/>
碑碣蚴蟉翠螭盤靉靆卿雲霱此皆關掌故件繫在史帙<lb/>
上者銀管編次亦石匱繘惟餘家庭事他人或未悉而我<lb/>
屬㴱知忍使就湮没前明遘末造國步日以蹶忼慨先中<lb/>
丞艱難擁旄鉞是日哭登陴於焉怒衝髪隂風助悲號陣<lb/>
馬羣嗚咽大呼誰强起屢鼓難成列倉皇裂甲裳感奮握<lb/>
符節透爪并穿齦屠腸復灑血遂令營丘城愁雲慘膠結<lb/>
嗚呼稠濁世忠義誰剖别宫寺煽玄黃朝堂沸檮杌可憐<lb/>
騎箕後輾轉橫誣衊冷落張睢陽凄凉叚秀實公年十七<lb/>
<pb n="KR4f0032_SBCK_006-7b"/>
八憤氣塡寥濶誓捐七尺軀生挽高堂訣間關抵輦下矒<lb/>
昧眎白日弱肉付灰釘如飴甘刺剟觀其訟父書字字吐<lb/>
酸切至今涙點殷晶熒蹟難湼誰將袚不祥此幅卽桃茢<lb/>
縱令巖壑錮還召風雷掣當時交動色異類亦吐舌旁觀<lb/>
諸老成私許瑚璉質君親詎異理家國原合轍從來至性<lb/>
人足補綱常缺今始劵斯言益信百不失三荆盡凌雲小<lb/>
季尤儁逸頻年上計偕比歲纒疢疾形骸漸黑痩氣息僅<lb/>
綿惙公聞搶地呼小草悔一出奈何同生人坐見飜飛瞥<lb/>
無何接惡耗沉痛欲引决豈期骨肉親歡愛從此畢家書<lb/>
旦以至潞河夕以發㠶檣恨滯淫川路限超忽翻身上鞍<lb/>
馬决計棄舟枻僮僕不克追妻孥詎遑挈其月正炎<graphic n="KR4032" url="https://raw.githubusercontent.com/kanripo/KR-Gaiji/master/images/KR4032.png" mimeType="image/png"/>長<lb/>
途更䠥<graphic n="KR0887" url="https://raw.githubusercontent.com/kanripo/KR-Gaiji/master/images/KR0887.png" mimeType="image/png"/>扶桑焦渴烏暘谷鑠層鐵早行歷三舍晩飯破<lb/>
<pb n="KR4f0032_SBCK_006-8a"/>
數驛入門呼子敬當暑悲風飃心摧玉樹埋䰟斷金刀折<lb/>
卽此敦友于可以覘貽厥公家好男子嶢嶢若氷雪排空<lb/>
鬛開張千里期一抺我公鄙躁進式訓勉謙吉隱囊玉麈<lb/>
柄渠是他家物何心慕貂蟬蓄志安蓬蓽我生畏貴人延<lb/>
之語良逹㝷常紈袴態此事須洗刷所以諸賢郞持盈鮮<lb/>
驕溢定識高門閭㡳事煩蓍揲嗟予一　鷃於世若蠓蠛<lb/>
何年鷹離韝終日蟻營垤賦性旣䟱庸作人復坦率才因<lb/>
貧賤退老受饑寒聒一身類人奴萬事同苟活豈無雲霄<lb/>
軰頗欲相煦沬譬如隴山禽憫彼樊笯紲相憐過則巳一<lb/>
徃興巳輟公雖愼交游然亦多入室何緣華嶽胸乃不忘<lb/>
一撮今年下明詔內外交薦㧞我公夙昔心因之遂觸撥<lb/>
竟將微賤名直向聖人說予生巳遲暮近狀倍蹉跌飛掦<lb/>
<pb n="KR4f0032_SBCK_006-8b"/>
五色毫半爲窮愁奪雖蒙君相知未必泥塗脫要使羽毛<lb/>
豊翻令顔面熱循分祗慚惶顧名眞忝竊㴱愁報稱難豫<lb/>
恐篇章劣蘆溝十月寒渾河北風冽睛天灰眯人雨後泥<lb/>
没膝借馬怯崩騰徒行畏疲苶還鄕偏有夢入世本無術<lb/>
新正春意動桺眼明於鶻終歸阮公村且釣袁家渴緗梅<lb/>
行受摘黃獨會堪掘籬門通窈窕草閣慿疎豁遣興苐㝷<lb/>
僧浪游惟到浙乍可任悠悠長將謝矻矻惟懷知巳恩耿<lb/>
耿不磨滅鍾期金可鑄趙勝絲當綴臨風一放歌西山莾<lb/>
突兀<lb/>
　　冬夜同王惟夏毛大可允大方雪岷飮毛會侯寓廬<lb/>
　　　分得衣字<lb/>
頗愛祥符宰蕭疎只掩扉過君風雪夜挽我薜蘿衣半醉<lb/>
<pb n="KR4f0032_SBCK_006-9a"/>
吟難愜<hi>是夜席上擬咏鹿脯未就</hi>重來興莫違紞如街鼔動跨馬且須<lb/>
歸<lb/>
　　夀大司農梁蒼巖先生<lb/>
春生臘底色昭融雙㦸懸弧屬上公憶昨尚書持虎節去<lb/>
頒天語靖鮫宫千官祖帳桄榔黑百粤廽颿荔子紅手定<lb/>
蠻荒勲不細親勞玉陛饗彤弓<lb/>
　　其二<lb/>
狼烟蜑霧未全收辛苦中原百二州萬竈熊貔喧壁壘一<lb/>
軍蟣蝨上兠鍪時艱眞倚防邉將歲絀頻紆仰屋籌誰訴<lb/>
閭閻貧到骨司農今是冨民侯<lb/>
　　其三<lb/>
白日黃河百戰塲昔年使節下睢陽寒門有弟嗟秦贅<hi>四弟</hi>
<pb n="KR4f0032_SBCK_006-9b"/>
<hi>子萬爲侯朝宗偦時僑寓啇丘</hi>高誼煩公問楚狂一讀幾廽增感激千山<lb/>
萬水劃蒼茫鬂毛衰颯馮唐老今日方瞻數仭牆<lb/>
　　其四<lb/>
霞漿㶑灔汎璚巵争唱棠村自度詞多恐人間無此曲從<lb/>
教月㡳任人吹銀筝九叠翻宫本紅燭三更冩色絲歌罷<lb/>
靑陽屏後轉露桃催放莫嫌遲<lb/>
　　張晴峯水部索雷琴詩漫賦長句<lb/>
白項老鴉啼上樹街南北風幾時住黃塵十丈眯殺人三<lb/>
日不得洗袍袴張侯貽我玉版箋要我秃筆吟么絃龍香<lb/>
蛇跗百不見出語那得淸而圓黃金之臺作平地十到長<lb/>
安九敗意桓山道士說興亡焦尾何知爾許事來朝手撥<lb/>
壓塼茶擬倩雪甀烹葵花請君暫鼔玉練瑣使我耳畔聞<lb/>
<pb n="KR4f0032_SBCK_006-10a"/>
<graphic n="KR1057" url="https://raw.githubusercontent.com/kanripo/KR-Gaiji/master/images/KR1057.png" mimeType="image/png"/>沙綉靴女伎莫輕學此曲不是筝琵琶<lb/>
　　李梅崖先生招飮賦贈<lb/>
九衢騁軒葢烟塵塞空颺先生澹泊人悠悠鮮所向姿制<lb/>
擅淸羸襟期託蕭曠攤書雀啅簷丸藥鳩啼桁革帶似不<lb/>
勝空香自來餉嗒焉一室間散緩類恂讓及握三寸毫屹<lb/>
若萬夫將九派夜濤轟兩崕春溜漲淋漓到𥿄筆光怪滿<lb/>
屏幛擘窠最謹嚴八分不流浪我吟西山詩舌撟駴絕唱<lb/>
淸能漱萬籟秀欲鬬叠嶂所居一畆園林壑愜微尚自非<lb/>
折柬招亦欲抱琴訪入門大笑劇脫㡌互跌宕呼僮飣畦<lb/>
蔬留客杓家釀熊白削凝匙蟻綠滴鳴盎飮罷一廵櫩興<lb/>
來兼植杖山行徧嶜崟川觀窮滉瀁追思曩所經十事九<lb/>
不忘惟餘一高樓怯寒未曾上至今胸臆間隱隱作惆悵<lb/>
<pb n="KR4f0032_SBCK_006-10b"/>
來年煖律動預想雜花放准擬倚欄看春山定多狀<lb/>
　　冬夜小飮益都夫子齋頭嗣君躬曁以册子索書賦<lb/>
　　　贈一首<lb/>
燕京臘月北風吼緗梅着蕋細如豆花羔壓酒潑鵝黃未<lb/>
坼泥封暗香透章丘長鬚走急逓抱甕前爲相公夀是時<lb/>
至尊幸南苑閣門晝静稀文奏遥呼弟子到後堂徧洗<graphic n="KR0902" url="https://raw.githubusercontent.com/kanripo/KR-Gaiji/master/images/KR0902.png" mimeType="image/png"/>
罍㵼芳酎子魚通印霜可斫茶餅頭綱綠堪鬭四筵飮比<lb/>
落埭船半夜舞作廽風袖諸生出口笙筑諧二難列坐氷<lb/>
玉糅季也更鋪雪色繭泥我杯乾吟一首對君决眥瓜觜<lb/>
健愧我倚牆骨骼瘦多年老鐵苦塵霾徃徃横遭蝸篆繡<lb/>
君不見公侯之子復其舊男兒詎肯倚門胄他年看爾上<lb/>
雲霄韋平世相君家又<lb/>
<pb n="KR4f0032_SBCK_006-11a"/>
　　除夕前二日同儲廣期過慈雲寺訪傳靑主先生<lb/>
北征鬱鬱傍京輦南望迢迢限鄕壟坐乏梅粧意不聊節<lb/>
當椒酒心彌冗忽憶太原老道士破寺呻吟履决踵相携<lb/>
莫怯北風狂竟訪那愁劣馬覂背郭無人輿騎罕沿河極<lb/>
目氷雪壅巉巉削比鵠卵圓紛紛飄作鶴毛氄枯杉幹秃<lb/>
偃槎枒小屋籬傾藏闒茸寒麏驀澗𥪡尾竄野䑕穴牆戴<lb/>
頭竦弄袖晴絲漸妍㬉拂面烟光逓慫慂側㡌眺覽歷歷<lb/>
峯揚鞭調笑纍纍冡纔經夕月殿壖平巳見慈雲刹竿聳<lb/>
入門二客慰且勞冐絮一翁坐而悚苦言疾病關鬲冷只<lb/>
訴衰羸腰脚尰拚將痩骨伴山麋詎有淸吟鬭秋蛬盛世<lb/>
偏修聘士儀老夫濫被徵車寵兒扶孫曵還仗誰此事商<lb/>
山眞作俑我聞翁也彊盛時畫地談天氣蠭湧詩篇兀奡<lb/>
<pb n="KR4f0032_SBCK_006-11b"/>
壓并汾義烈峥嶸葢關隴卽今誰恨驥伏櫪疇昔争看𧖟<lb/>
出蛹葡萄噀香賽馬湩請翁飮此勿浪恐黃扉爕理盡大<lb/>
賢上有至尊坐垂拱蒲輪會見送翁歸三關一路春花擁<lb/>
　　題恵元龍曁尊公先生令弟小像<hi>元龍北上其尊公賢弟送之出門畵</hi>
<hi>工爲作此圖</hi>
去歲君别家阿翁送出門有弟立翁旁頎然秀而温瀕行<lb/>
牽翁衣欲言聲轉吞願翁莫倚閭怕翁雙眼昏赤脚一獠<lb/>
奴生長田家村驟聞徃帝鄕不覺行步奔吳中有畵師觧<lb/>
抹絳與礬爲君繪此圖託君隨身犍京華三千里便可時<lb/>
翻掀今年君别家秋風敗牆垣阿翁不復見空有斯圖存<lb/>
長安夜對床軟語接吟蠜披圖㵼老涙驟雨忽傾盆我細<lb/>
觀此圖慘淡筆墨痕一翁園綺徒二子今淵騫翁戴古冠<lb/>
<pb n="KR4f0032_SBCK_006-12a"/>
巾子美瑶瑛琨傴僂顧慕間可使薄夫敦空香發絹素兩<lb/>
手不敢捫語君且勿悲人事難重論請君篋此圖庶用詔<lb/>
後昆<lb/>
　巳未<lb/>
　　巳未元日同孫豹人毛大可朱錫鬯吳天章喬石林<lb/>
　　　陳氷壑飮曹峨嵋寓齋限賦靑咸二韻<lb/>
共作長安客毋爲元日醒多君抛萬事爲我倒雙瓶異國<lb/>
簪偏盍歡塲屐毎停屠蘓吾戀汝城柝不須聽<lb/>
　　其二<lb/>
酒闌歌忽起高興砉風帆此曲慿誰授斯人果不凢但須<lb/>
消夜爉切莫羡朝衫惜少<graphic n="KR0655" url="https://raw.githubusercontent.com/kanripo/KR-Gaiji/master/images/KR0655.png" mimeType="image/png"/>纎手呼來撥阮咸<hi>坐上大可度曲</hi>
　　送同年李子德終飬還秦中<lb/>
<pb n="KR4f0032_SBCK_006-12b"/>
金啇肅初秋凉颷蕩游氛荒塗趯毚兎曠野<graphic n="KR0687" url="https://raw.githubusercontent.com/kanripo/KR-Gaiji/master/images/KR0687.png" mimeType="image/png"/>驚䴢之子<lb/>
離京邑駕言邁西秦傾都耀冠葢祖餞瀰通津矧我同門<lb/>
友歡愛尤所敦念當翻飛日懭悢懷其羣黃葉落長安飄<lb/>
颻辭本根天風一汝送仍墮㶚滻濵人生戀鄕土疇不思<lb/>
仁親欵欵臨岐言惻惻難重陳<lb/>
　　其二<lb/>
皛皛明星祠森森巨靈掌峩峩玉井蓮花開百餘丈關河<lb/>
旣雄㧞人物更俶儻李君起西陲才氣固無兩生當千載<lb/>
餘氣冠萬夫上蒸爲礧砢辭精緊不流宕咸陽一布衣光<lb/>
價庇吾黨終期老巖阿誰甘受塵坱敝帚大難料時或干<lb/>
金饗興朝歘求賢軺車徧林莾<lb/>
　　其三<lb/>
<pb n="KR4f0032_SBCK_006-13a"/>
君家病老母獨子無餘丁兒出母目盲兒歸母眼明君從<lb/>
發秦州以曁官上京時將孺子泣激爲烈士爭百試百不<lb/>
憐崩廹開其誠詭詞託告宻屏語疑論兵濳身百僚底喘<lb/>
息伏殿廷小臣實懵昧濟則君之靈須臾閶闔開　詔遂<lb/>
烏鳥情祥颷一披拂天日爲光晶<lb/>
　　其四<lb/>
我朝體羣臣樹業甚宏逹吾<lb/>
皇敦人倫寰宇徧煦沬君親詎二理忠孝原合轍君歸温<lb/>
凊暇時事定所切秦關逼巴棧頻歲高戰骨至今洮隴間<lb/>
土花尚凝血君其臥西州調護諸豪傑聶政僅鼓刀許身<lb/>
因母决男兒管樂儔寧惟效明哲努力崇前修虗聲仗君<lb/>
雪<lb/>
<pb n="KR4f0032_SBCK_006-13b"/>
　　送葉慕廬歸黃州<lb/>
西風滿長安落葉那堪數隔牆靑梧桐又復滴新雨秋雨<lb/>
不肯絕秋懷難自持楚客昨有信告我還山期猿聲夾㟁<lb/>
聞樹影和烟没君上洞庭船定望中秋月曾爲緱氏宰只<lb/>
聽嵩陽鐘一官成汗漫萬事還踈慵京華聚散渾無㨿愁<lb/>
君又上黃州去赤壁山前古戰塲從來烏鵲南飛處我亦<lb/>
江湖慣隱淪朝衫偶着毎嫌身聊將拄笏微吟意送爾張<lb/>
帆捩柁人<lb/>
　　學士項眉山先生有子甫十四齡姿性秀發即席能<lb/>
　　　射覆屈坐上客歌以贈之<lb/>
武林學士麟州客談經說史螭頭㘭文宗昌黎起八代筆<lb/>
扛贔屭纒珠鞘門牆奔走籍湜軰瘦餓不唾賀與郊膝前<lb/>
<pb n="KR4f0032_SBCK_006-14a"/>
瓊樹總拏攫一一欲向靑雲捎驥子十四更軒豁勢若鵰<lb/>
鶻追鳴<graphic n="KR1076" url="https://raw.githubusercontent.com/kanripo/KR-Gaiji/master/images/KR1076.png" mimeType="image/png"/>長安獻歲晴色動御河解泮層氷膠先生緩帶<lb/>
甫下直入夜爲我開春庖霏霏斫鱠急雪亂溜溜壓蔗真<lb/>
珠抛江艖忽送鄕味至天目綠筍供煎炮堆盤飣案更何<lb/>
有塘棲橘柚新解包此時飮酣沸笑噱且使射覆停譁呶<lb/>
四筵隷事燭將滅兩陣鬭智鋒初交窶藪争看舍人窘吽<lb/>
牙或受東方嘲英英驥子獨敏㨗猛氣欲刷東西崤獸肥<lb/>
草淺一出手何物足以當弓弰繞床喝雉必先着應弦洞<lb/>
脇慿誰教古來不乏擅夙惠譬彼鷇語争啾啁楊修小時<lb/>
縱了了所嗟噐量猶斗筲只有君家七歲槖詮釋大道淸<lb/>
羣淆看君才氣正匹敵如豹在藪淵有蛟他年致身位卿<lb/>
相竒計何必誇居巢我生輪蠢類苦匏老大葢頭無把茅<lb/>
<pb n="KR4f0032_SBCK_006-14b"/>
縱能說項有何益書傭祗辦撮與鈔君不見鳳雛一身偹<lb/>
五彩下士纂組真蠨蛸<lb/>
　　春夜讌集敬和益都夫子原韻<lb/>
嵯峨黃閣動星辰尺五城南詎比倫夜色九衢燈乍落風<lb/>
光二月桺將新勾芒近報施春令鄂渚遥看洗戰塵<hi>是夜適聞</hi>
<hi>岳州奏㨗</hi>何幸枯荄逢煖律一宵生意也津津<lb/>
　　其二<lb/>
平生頗慕古人風今夜師門數子同漫說馬還空冀北不<lb/>
因鱸始憶江東關山入破邉簫競梅杏將花朔雪融潦倒<lb/>
敢希遭際事願撡鉛槧只從公<lb/>
　　寓舍逼近市㕓晨夕聞貨賣者譁囂聲援筆漫述<lb/>
都城浩烟海醜好鮮不納縱能聚光怪頗亦容穢雜城隅<lb/>
<pb n="KR4f0032_SBCK_006-15a"/>
僦老屋柱礎半欹壓督隷亟糞除課僕事畚鍤籬腰刈葶<lb/>
藶墻脚砌蠣蛤拂拭黃紬衾摒擋赤藤夾聊用妥琴書差<lb/>
堪展巾箑獨苦廹闤闠跬步礙履靸瓦溝矢沾汚灰洞蹇<lb/>
蹙踏垣<graphic n="KR0763" url="https://raw.githubusercontent.com/kanripo/KR-Gaiji/master/images/KR0763.png" mimeType="image/png"/>屐響厲牖缺市囂匝呌賣尤可憎未曉便呀呷<lb/>
千聲閙猩狒百喙一鵝鴨或如隣翁鼾震撼到屏榻或如<lb/>
猛士閧洶湧作盟㰱或如婦勃谿㦸手詈里甲或如[婺-矛+牙]嚘<lb/>
嚶中夜絮匱乏亦有淸而圓婉轉效鵯鵊隔葉語啁啁穿<lb/>
花啼恰恰前衢吟未了後衖行相答風便更分明宵闌倍<lb/>
嗚邑嗟予躭静閴遭此劇噂㳫爬搔那可耐徑起破門闔<lb/>
大呼譙市兒若軰太稠遝鬻不過籹粔販不過鶉鴿籠內<lb/>
䑕搬薑擔頭羊熟胛汝求極猥細汝材最冗闒費汝涕與<lb/>
唾聒我夏與臘汝物又呰窳詭餙只一霎喎唆眩翁媪誕<lb/>
<pb n="KR4f0032_SBCK_006-15b"/>
謾誤親狎安能張耳輪坐受嗇夫喋市兒羣致語公量大<lb/>
𥚹狹不見長安城紅塵眯白帢班張溢輦下坤軸俱摧拉<lb/>
哆口論滔滔掀唇風颯颯鬻文倚市呌賣賦作標挿逢人<lb/>
不囁嚅於世誰欵洽聽罷謝市兒失笑口難合碎琴洵險<lb/>
着衒玉寧良法䦱戸悄無言陳編耿殘蠟<lb/>
　　岳州大㨗<lb/>
上於二月二日宣　諭臣民是日大雪敬和　三相國原<lb/>
　　韻二首<lb/>
二月二日急雪飛崇文門外萬人圍争看北闕騰丹詔快<lb/>
覩南天洗鐵衣上苑臘前春巳動一軍飮至戌方歸壺漿<lb/>
父老休翹首指日滇南識　主威<lb/>
　　其二<lb/>
<pb n="KR4f0032_SBCK_006-16a"/>
洞庭湖煖鷓鴣飛報道平蠻大合圍共藉九霄三相國助<lb/>
成千載一戎衣金鞭送喜穿花到玉殿承恩帶雪歸何幸<lb/>
草茅逢盛事願從彩筆播　天威<lb/>
　　兩<graphic n="KR1046" url="https://raw.githubusercontent.com/kanripo/KR-Gaiji/master/images/KR1046.png" mimeType="image/png"/>行贈邵子湘<lb/>
我<graphic n="KR1046" url="https://raw.githubusercontent.com/kanripo/KR-Gaiji/master/images/KR1046.png" mimeType="image/png"/>冗似緣坡竹汝<graphic n="KR1046" url="https://raw.githubusercontent.com/kanripo/KR-Gaiji/master/images/KR1046.png" mimeType="image/png"/>捲若蝟毛磔兩<graphic n="KR1046" url="https://raw.githubusercontent.com/kanripo/KR-Gaiji/master/images/KR1046.png" mimeType="image/png"/>意外一握手熟<lb/>
視無端笑啞啞家鄕流浪不見面見面乃在長安陌感激<lb/>
聊爲肝胆言讙豗互詡文章伯憶昔蘭陵數鄒<hi>訏士</hi>董<hi>文友</hi>賤<lb/>
子結交眞莫逆可憐爲人好心事拉我談詩妙風格花天<lb/>
同領百罰杯月地共枕千人石鵝管三更毎換吹鵾絃半<lb/>
撚偏低擘一尺紅衫不自惜直向柈中褁魚炙故將惡語<lb/>
惱蠻腰要使春顋暈微赤邇來踪跡頓錯落當日歡娛太<lb/>
狼籍晚歲交君才更健出手壓倒羣兒百詞塲虎跳或龍<lb/>
<pb n="KR4f0032_SBCK_006-16b"/>
掀筆陣銀鈎兼鐵畫長安雪片大如蓆我今悞作長安客<lb/>
底事靑門淡蕩人也挽馬撾隨老革君家水上幾間閣君<lb/>
家烟際一區宅畦蔬差足媚盤飱園果粗能餖盤槅噫<graphic n="KR1077" url="https://raw.githubusercontent.com/kanripo/KR-Gaiji/master/images/KR1077.png" mimeType="image/png"/>
噓得歸且種東村麥<lb/>
　　上閣學李容齋先生<lb/>
李花第一仙人樹藜火無雙學士衘北闕三更歸院燭東<lb/>
華十里早朝衫紅樓乳燕調笙譜碧海凉蟾躍鏡函臺閣<lb/>
文章精組織京都詞賦極雕鑱龍文扛鼎才難敵鵬翅摩<lb/>
空氣不凢掌上夜珠新炤乗風前汗血早驚颿談經入室<lb/>
皆江鮑把臂傳杯半籍咸識曲更能分雅鄭調羮還許别<lb/>
酸醎摻撾畵鼓張詩料捉搦蠻鞾佐酒監金屈戌揺犀作<lb/>
押錦檀槽撥玉爲嵌高情颯沓排空陣軼興喧豗下水㠶<lb/>
<pb n="KR4f0032_SBCK_006-17a"/>
賤子生平眞濩落先生品望最巉嵓乆淹馬磨悉誰破一<lb/>
到龍門恨巳芟節過上元春藹藹花飛五出雪摻摻柳絲<lb/>
眠後將成絮桃靨含時漸啟緘更到玉堂爲介夀鳳城煗<lb/>
翠漲晴巖<lb/>
　　送毛亦史游山左<lb/>
夜來玉戲太漫漫早起開門雪又乾子作急裝何所向我<lb/>
慿軟語一相寛卽防儉歲低顔面且對窮交罄肺肝滿目<lb/>
流亡憂不細乾坤去住總艱難<lb/>
　　其二<lb/>
渾河二月巳開氷捩柂張帆獨未能上國鶯花空汗漫殊<lb/>
方虵豕尚慿陵聽來街鼓愁千叠望去家山路幾層記否<lb/>
東臯聯榻夜滿園絲竹半湖燈<lb/>
<pb n="KR4f0032_SBCK_006-17b"/>
　　送錢塘翁武原同知黃州<lb/>
御桺宫鶯媚遠天金簫玉管醉離筵靑春佐郡名方起彩<lb/>
筆題詩句可傳兩岸野花弦子國五更新月楚人船黃州<lb/>
爾去應懷古鐵㦸消沉又幾年<lb/>
　　春又雪次梅耦長韻<lb/>
早起看山失翠微鳳城一夜作瑶畿空明極望通瓊苑颯<lb/>
呇時聞響竹扉歡比故交頻聚合愁和鄕夢共飜飛還期<lb/>
稍待泥乾日與爾春游漾夾衣<lb/>
　　雪後贈張爾成先生<lb/>
千門梅蕋晴春動一夜瓊葩玉戲佳天上張星原列宿人<lb/>
間樞府本崇階淸河第宅雕鞍盛韋曲門庭畵㦸排八月<lb/>
銀河供汗漫千秋金鏡待磨揩華文入直蓮爲炬峻秩分<lb/>
<pb n="KR4f0032_SBCK_006-18a"/>
籓玉作牌綉<graphic n="KR0955" url="https://raw.githubusercontent.com/kanripo/KR-Gaiji/master/images/KR0955.png" mimeType="image/png"/>一探銅雀瓦珠珂仍響濯龍街班齊簪笏<lb/>
千官肅調叶笙簧二氣諧玉立朝端推領袖風生閭右懾<lb/>
椎埋還因吏散呼香茗毎喜朋來選菜鮭白月半廊浮白<lb/>
墮靑春三徑踏靑鞋公緣桑梓情偏愜我困泥塗句類俳<lb/>
門下況承栖小季花時只擬過高齋欣逢揆覽星文燦喜<lb/>
值懸弧鳥韻喈是日赤麟方獻賦<hi>是日初八令嗣子俶方入禮闈</hi>公家玉<lb/>
燕早投懷蟠桃正熟瑶池島紅杏旋開御水涯寄語善題<lb/>
鸚鵡客來宵重醉鳳凰釵<lb/>
　　題石隖山房圖爲王咸中賦<lb/>
誰携一幅石隖畵邀我閒吟石隖詩石隖溪山我舊識徃<lb/>
徃夢中時遇之漁村樵舍雨漠漠藥苗橘刺烟差差稻畦<lb/>
積叠鍊師帔芋畆錯置仙人棊憶我從師受經義總角訓<lb/>
<pb n="KR4f0032_SBCK_006-18b"/>
詁研書辭<hi>謂錢吉士先生</hi>師家正嵌堯峯罅連山駭若奔濤馳抛<lb/>
書飽飯腰脚健手捫蘿葛爲遨嬉山下石湖更淸泚東風<lb/>
吹皺黄玻瓈時揺茶艇亂花艇小動菱絲牽釣絲别來光<lb/>
景巳隔代昔游兎脫疇能追聞君斥買數弓地架屋恰在<lb/>
山之陲日煗渚禽啼啄木風輕粉蜨飛入籬鄰人百軰雜<lb/>
鼯鼬鑿山鏟嶂窮宵㬢<hi>居人俱以伐石爲業</hi>雕鑱窈窕作瘢痏刳剔<lb/>
彩翠成瑕疵靑山笑君顔面黧君亦調笑靑山癡送向高<lb/>
墳作羊虎枉却正骨蟠龍螭山靈苦君惡嘲弄令汝無故<lb/>
來京師京師雪後泥一尺遭我爲訴懷鄕悲摩挲更開綠<lb/>
板匣出畵視我添嗟咨柳綿漸墮鮆魚覺杏纇欲破流鶯<lb/>
知家山大好合歸去看畵詎必眞療饑只愁山神要君惱<lb/>
亂雲封谷歸難期歸須拜石謝不敏前言戲耳誠當治春<lb/>
<pb n="KR4f0032_SBCK_006-19a"/>
山憐汝廻薄怒重揄秀鬋描修眉娟然流盻一相顧與汝<lb/>
永好無乖離<lb/>
　　東家藹公<lb/>
將相神仙兩不成枉抛心力可憐生美人老盡燕丹死誰<lb/>
與荆軻賦定情<lb/>
　　題路湘舞詞<lb/>
玉河新月小於眉正照文窗獨坐時那得蠻鞾紅鶻嘴隔<lb/>
簾偷拍斷腸詞<lb/>
　　其二<lb/>
草橋杏葉着花初客舘墻隂宿酒餘正是一春愁病裏小<lb/>
詩慿寄路僑如<lb/>
　　題桃菊畵幅<lb/>
<pb n="KR4f0032_SBCK_006-19b"/>
霜前痩菊傲東籬道服黃絁也自宜却爲陶家太枯淡譍<lb/>
門還立小桃枝<lb/>
　　秋凉飮酒詩和益都夫子韻<lb/>
凉飈颯然來簾幙便飄灑雜花朝暮粧小帙晉唐楷吾徒<lb/>
嗜曠逹詎怕誚狂騃且𢋫酒德頌暫輟進學解葡萄釀固<lb/>
佳只惜雙缾矮歌長字欹傾八分倩阿買正逢興會豪那<lb/>
遽腰脚　剸蛟没溪潭截虎劈巖嶰人生幾兩屐萬累直<lb/>
須擺杯闌更拇戰洶湧隣墻駭依稀斫陣還甲光耀純鍇<lb/>
　　宋旣庭孝廉余三十年老友也客歲夏秋間與余先<lb/>
　　　後被召入都又同下榻廣平夫子寓廬幾一載矣<lb/>
　　　秋日南歸賦五言古詩二十八韻送之<lb/>
君夙嗜恬退而余尤嬾惰牽率到長安疲苶誰能那直沽<lb/>
<pb n="KR4f0032_SBCK_006-20a"/>
君落帆督亢余卸䭾後先入國門天遣對床卧宵燈耿旅<lb/>
䰟秋閣了吟課時於五夜䦨或在百人座分曹擲㡌呼聯<lb/>
袂攝衣坐歡笑無不爲樂事任人作燕山寒氣早十月雪<lb/>
花大皚皚氷塞川芒芒塵掘堁期門爭道馳鈴卒突街過<lb/>
溝遭傖父推巷遇游兵邏南人太恇怯北客誚秀懦毎於<lb/>
代馬上愁甚吳船簸況又俱短視兼之腰脚輭脫不愼橜<lb/>
衘行當受顚蹉蛩蛩與距虗相喚復相佐歲月如流波四<lb/>
節歘焉挫寒消杏靨融煖逗桃腮破奏賦太和門君倡余<lb/>
則和君文特﨑麗珠玉生咳唾如何反見遺遣歸理耘播<lb/>
家鄕鄧尉峰眉黛連茶磨太湖秋簟平綠凈不容涴樵歸<lb/>
簑半村漁散舟千個風窗鱠碧鱸烟寺炊紅稬嗟余乃滯<lb/>
留金門守窮餓浮榮何足多得歸爲君賀<lb/>
<pb n="KR4f0032_SBCK_006-20b"/>
　　阮亭先生有謝愚山侍讀贈綠雪茶詩翼日余亦贈<lb/>
　　　先生岕茗壹器侑以此作并索先生再和<lb/>
先生下儤直兀若棲窮巗朝來肯一吟骨力韓杜兼頻年<lb/>
固詩壘堅卧任鼔儳綠雪果何狀竟破詩翁緘鴉山固足<lb/>
珍岕荈應最忺棋盤曁廟後淄澠别酸醎家園四月中此<lb/>
物緣崕嵌閨人適褁致箬籠黃蠟箝送君秋雨餘谷泉正<lb/>
垂簾霜甆快催㵼颯颯騎凮帆只取香色嫩底要龍鳳匳<lb/>
但倩指爪柔捧之出紅襜高人無偏頗揀擇諒所砭請援<lb/>
綠雪例再吟烏角鹽<lb/>
　　送茶次日阮翁語我又得一事乃遲遲不遽出昨始<lb/>
　　　示我仍叠來韻<lb/>
温平君子性閬伉烈士態此茗兼有之味可匹淸瀣先生<lb/>
<pb n="KR4f0032_SBCK_006-21a"/>
一代豪詩力壓馬戴斫陣槊縱横出山雲靉靆饋茶冀得<lb/>
詩持以詫流軰詎止側弁哦還思畧沾漑日者君語余新<lb/>
句昨宵裁遥知定吟圓百顆落珠琲連連遣長鬚穪娖日<lb/>
幾隊瑶華卒未貽兀兀守茶焙譬如傾城人含情惜蛾黛<lb/>
遲遲春困餘始肯露腰背清晨陡然示快若破積塊狂斟<lb/>
翠琖乾起舞珊鞭碎君詩險更工余才老方退發棠愼勿<lb/>
嗤茗餉行將再<lb/>
　　舍弟還啇丘慿寄徐孝廉恭士<lb/>
一别流光五載移昔游歷歷費㝷思曾逢夜雨邀僧聽毎<lb/>
爲春燈借馬騎誰遣故人成薄宦聊慿小弟寄新詩縣南<lb/>
黃葉堆行滿何日幽㝷果夙期<lb/>
　　其二<lb/>
<pb n="KR4f0032_SBCK_006-21b"/>
侯生<hi>謂朝宗</hi>去後才人少雅健沉雄汝最能縱使蠅頭難點<lb/>
勘應呼驥子畧抄謄漫郎逋客吟都徧斷墨零紈訪未曾<lb/>
若道鴉靑書𥿄貴剡谿還有數枝藤<lb/>
　　寄侯六丈叔岱并懷田梁紫<lb/>
苦憶啇丘侯六丈縱然疎放亦天眞三年割宅諳余嬾竟<lb/>
日衘杯任世嗔黃葉村前追撲朔紅薑花下捉鵪鶉寶刀<lb/>
澁盡苔㾗紫垂老憐君氣竟馴<lb/>
　　其二<lb/>
金門覊絆意茫然月黑狂歌白晝眠近日六鰲翻厚地多<lb/>
時一雁喜晴天碧鱸肥日牽鄕思黃菊開時少俸錢京兆<lb/>
田郞殊好在相思片語仗君傳<lb/>
　　送邑侯張荆山之任<lb/>
<pb n="KR4f0032_SBCK_006-22a"/>
吾邑介宣歙邉幅實狹窘墟烟雜旊甀津筏編茶笋叠嶂<lb/>
黨靑天秀色鬱嶾嶙廽環罨畵溪百摺結蛇蚓南山坐上<lb/>
頭下見紅泉引誰將孔翠奩鑑此雲髩鬒田甿胼手足儒<lb/>
雅鉥肝腎人蒙官長憐俗並雎於蠢開門放鵞鴨初旭照<lb/>
畦畛含哺數十年寒暑免灾疢自從軍興後民氣大駮踳<lb/>
樹樹啼猩鼯村村沸蛙黽昨年解戰船拽絕千牛靷前年<lb/>
送軍糧十室九室盡今年旱暴尫赤地足悲閔兩氿亦焦<lb/>
枯厄運到蛟蜃里正亂咬人捽頭類秋隼明知骨髓乾苦<lb/>
說租庸緊谽谺善卷洞破碎仙人囷南箕不簸揚虗名只<lb/>
堪哂我公今召杜聞言定紆軫激爲危苦辭敢告神明尹<lb/>
　　送邵子湘之登州并寄譚舟石太守<lb/>
我生大言好誌怪耻逐衆口爭嘔啞壯遊恨不東到海蜷<lb/>
<pb n="KR4f0032_SBCK_006-22b"/>
縮偪塞徒搔<graphic n="KR1057" url="https://raw.githubusercontent.com/kanripo/KR-Gaiji/master/images/KR1057.png" mimeType="image/png"/>此州相傳大譎詭洪濤百斛蟠龍鰕澄鮮<lb/>
忽嵌小黒豆此是眞臘新羅艖日主祠堆紅破碎之罘山<lb/>
矗靑毿㲚混茫一氣雷雨晦夜半已擲金蝦蟆我坐一官<lb/>
去不得頭童尾禿翅觰沙誰何男兒極豪横徑縛短絝挽<lb/>
馬撾我聞祖洲冨仙藥芝菌徃徃霑麏麚君行倘値海市<lb/>
出定現幢葢交紛拏爲余一語問徐福别來巳久應還家<lb/>
五百童女果安在可猶顔色嬌如花詩成自覺棘口吻恐<lb/>
以妄誕遭喧呶登州太守我好友鰒魚對噉開官衙把詩<lb/>
狂呌定絶倒颯颯驚亂城樓鴉<lb/>
　　移居詩爲田綸霞郞中賦卽次原韻<lb/>
班斑蘭蘭薄笨車西曹老子新搬家忽逢柴車塞衢術萬<lb/>
牛蹙踏喧驚麚城門旦開詄蕩蕩怪底偪側踰彭衙竹爐<lb/>
<pb n="KR4f0032_SBCK_006-23a"/>
瓦銚響戞觸亂書破硯堆欹斜葛洪移居絶類此那有水<lb/>
部官梅花若將此景入圖畵只少鮑姑雙髻鴉先生大笑<lb/>
復何恨我狂尚慣漁陽撾但愁秋雨井又塌補天之手煩<lb/>
女媧<lb/>
　　重九前一日喜汪蛟門至集曹峩嵋齋同曹升六田<lb/>
　　　子綸喬石林汪舟次限六月韻<lb/>
秋簷滴瀝不肯歇街泥㶁㶁雙髁没重隂那許洗袍絝積<lb/>
雨偏令涴鞾韈堆盤不見大官羊苦被人譏飽糠麧捫壁<lb/>
惟看畫上鷹持燈只照墻邉蠍故人誰爲送消息昏黒昨<lb/>
巳抵城闕便須趣駕車前騶何用通名鈴下卒同官南曹<lb/>
老解事夙叱厨娘辦肴核㧞得吳姬髩底釵抑鮓蒸㹠殊<lb/>
搰搰京都連月地大震妖靑蒼茫纒彗孛百僚巳說斷媐<lb/>
<pb n="KR4f0032_SBCK_006-23b"/>
遊三市還聞嚴請謁吾徒不過文字飮來日幸免酎金罰<lb/>
酒三行後氣益振雞再號時興尤發談詩說劍莾喧豗惡<lb/>
弄狂謿儼排訐男兒貴賤太超忽徃徃送人把節鉞北風<lb/>
一夜吼新晴獨樹空潭嵌龍窟亟須借馬去登高莫負西<lb/>
山靑滑笏<lb/>
　　九日同升六子綸蛟門石林舟次峩嵋渭淸次耕黒<lb/>
　　　龍潭登高再叠前韻<lb/>
白楊風狂啼不歇鐵色古潭龍出没百年又逢黄菊琖一<lb/>
笑苐少鴉頭韈男兒饑飽自有命鵞鴨徒然競糟麧已拚<lb/>
作客慣聞猿却爲得官惟見蠍今晨斷霞頳斑駮稍喜下<lb/>
繚黃金闕西山晴髻費梳褁小者纔作巨桃核臺前古冡<lb/>
太瑣碎一半巳被狐狸搰只須蹋地弄廽波何必憂天占<lb/>
<pb n="KR4f0032_SBCK_006-24a"/>
怪孛九逵冠葢工請謁獨把㴱杯領百罰李潘二子最後<lb/>
來眼中之人總英發須臾枯木老鴉呌噂呇有若相告訐<lb/>
似言瞑色漸蒼茫所嘆流光轉飄忽生前但得花兼酒身<lb/>
後還慿衮與鉞天風天風吾語汝愼勿簸動蛟龍窟歸來<lb/>
又報米缾空醉倚高樓閒拄笏<lb/>
　　益都夫子九日招登善果寺閣余以先徃黑龍潭不<lb/>
　　　克從游三叠前韻<lb/>
紞紞街鼔打剛歇北斗闌干曉星没誰歟剝啄拉登高徒<lb/>
跣下床脚不韈牽來櫪馬驚老瘦餘響猶聞齕枯麧便從<lb/>
潭底掣乖龍詎怕崖巓棲毒蠍幸不當樽綠醑空只愁挿<lb/>
髩黃花闕比來生趣最錯莫是日狂遊更倉卒歸知我師<lb/>
讌寺樓滿繡花糕飣盤核遥聞側聽極痒痒路黑泥㴱徒<lb/>
<pb n="KR4f0032_SBCK_006-24b"/>
搰搰此寺由來盛香火晝夜祈年并禳孛紺寮直與一氣<lb/>
通琳殿或受羣靈謁巳誤當前落㡌狂難辭向後添杯罰<lb/>
篇終陡覺悲歌發綠章誓擬排閶訐一生百事毎蹉跌九<lb/>
日千齡只倐忽安得解組把鉏犂健勝登壇秉旄鉞靑州<lb/>
自是沃衍地籠水況號烟霞窟他年綠野倘從公願乞墻<lb/>
東地十笏<lb/>
　　次日益都夫子垂示善果寺登高之作遥和一首<lb/>
秋霖淙淙大作惡其勢欲平寺中閣新晴頓復洗昏霾冷<lb/>
翠西山竟如昨一官便是牛馬走萬事眞輸種瓜叟巳無<lb/>
硬句押題糕況値淸齋禁食酒鈎纂編排詎我長屠沽卜<lb/>
筮眞吾友今年地揺月建酉屋瓦時時作牛吼五行之志<lb/>
天官書此事將母未曾有幸聞修省廟堂上庶免漂流土<lb/>
<pb n="KR4f0032_SBCK_006-25a"/>
木偶隂伏陽愆理或然風狂雨横灾寧久只須精意格龍<lb/>
蛇何必縻文磔雞狗吾師示我詩一首憶昨凭闌賦重九<lb/>
强將蚓竅學鸞吟腕弱毫枯難運帚蟹胥雀鮓尙堪把刻<lb/>
日重游寺牆下三秋晴日卽重陽莫待紛紛籬菊謝<lb/>
　　九月十五夜月食紀事<lb/>
月中妖蟇騁雄怪開口齖齖慣噆嘬攫拏直犯爛銀盤么<lb/>
麽敢涴琉璃界氷輪藥臼吐復吞桂闕蟾宫癬成疥此時<lb/>
下土蟣蝨臣亦逐羣官下堦拜廟門萬鼔怒霆轟堂口千<lb/>
燈亂星挂須臾完完碧海東依然滓穢少纎芥爾蟇枉自<lb/>
挿齒牙終古金甌幾曾壞饑腸陡作石鼎煎歸路横遭游<lb/>
徼搤但能嚄唶嚇寒餓何不飛騰守關隘百事都令此軰<lb/>
妨一吟便覺生平快五更歸卧曲盝床叢菊半畦霜月曬<lb/>
<pb n="KR4f0032_SBCK_006-25b"/>
不眠唧唧鬭寒螿逹曙狂歌吾未<graphic n="KR0629" url="https://raw.githubusercontent.com/kanripo/KR-Gaiji/master/images/KR0629.png" mimeType="image/png"/>
　　九月十七夜同王仲昭毛大可吳志伊汪舟次潘次<lb/>
　　　耕胡朏明飮馮冐聞躬曁西齋翌日益都夫子用<lb/>
　　　拙韻作詩見示仍叠前韻<lb/>
銅槽氷蟻瀏不歇渴羗拍浮頭髪没井中底用投車轄席<lb/>
上巳先脫巾韈汪生老饕殊可怪似欲流涎到麩麧潘生<lb/>
酒半便放顚謔語螫人作蛇蝎吳生匿笑只温克吃吃口<lb/>
中生石闕王胡拇戰興更豪顧謂諸君皆勁卒賢主二難<lb/>
尢愛客悉索釵璫備盤核毛生拍手仰天唱自詫不減鶯<lb/>
喉滑人生窮逹關年命徃徃術家談計孛只須白墮霑老<lb/>
兵那有靑蚨媚典謁銀荷的爍蠟炬短翠斚縱横蝟籌罰<lb/>
此時我師方偃息四座喧呶莫輕發若言狂熊誰爲傳張<lb/>
<pb n="KR4f0032_SBCK_006-26a"/>
口鴟彛能告訐極知聚散最飄忽且壘糟丘擁旄鉞頃刻<lb/>
夜静天雞鳴呌徹虞淵燭龍窟翠華行且詣郊壇抖擻吾<lb/>
將具袍笏<lb/>
　　題孫愷似孝亷梅沜詞<lb/>
萬里歸來奪錦袍常將邉曲譜檀槽此聲漫遣燕姬唱留<lb/>
向沙塲醉舞刀<lb/>
　　其二<lb/>
輥徧香絃唱徧詞紛紛搓粉滴臙脂時人縱賦柟榴枕難<lb/>
示孫郞帳下兒<lb/>
　　柬同年李渭淸兼申吃餅之約<lb/>
滿空黃葉喧秋井颯颯敲窗疑䗱蜢憶昨重九去登高山<lb/>
東李生最精猛作勢横牽惡馬騎愛看霜林電光騁間者<lb/>
<pb n="KR4f0032_SBCK_006-26b"/>
濶焉久不見令我慿闌想形影一日李生來打門握手上<lb/>
階幘不整爲言昨宵吾䘮我甲夜沉迷直至丙顚擠猶如<lb/>
墜崕谷昏黑得毋塡坑穽此後重生極偶然當時不死良<lb/>
天幸對君狂笑君須省身世從來類萍梗千古疾如羊熟<lb/>
胛一官贅比肩垂癭只應拚作半生狂愼莫徒爲百憂耿<lb/>
靑州麪抵齊紈靚翠甑炊成雪肌泠再買京城早韭芽要<lb/>
趂秋燈來說餅<lb/>
　　題許實夫說篆册子兼送其歸東臯并呈巢民先生<lb/>
　　　曁無譽爰及糓梁靑若裔承山濤諸游好<lb/>
獲君說篆文喜躍偃復仰秋蛇雜春蚓蟠結晴苔上此道<lb/>
首斯邕製緣倉頡創中間崔蔡軰一一丈人行後來騁鐫<lb/>
鑱波磔只流宕<graphic n="KR1748" url="https://raw.githubusercontent.com/kanripo/KR-Gaiji/master/images/KR1748.png" mimeType="image/png"/>扁法不傳茫然失所向鵠頭歷錄垂豕<lb/>
<pb n="KR4f0032_SBCK_006-27a"/>
腹膨脝脹點畫譌濃纎區分惑邉傍北邙前歲登此地昔<lb/>
人葬恒多秦漢章飛出王侯壙或篆偏將軍或窴大丞相<lb/>
蛟螭斷鈕鼻缺齾不成樣爬沙把之歸綠若鏟叠嶂許侯<lb/>
妙此技精緊更跌蕩當其㴱湛思十事九遺忘及乎興會<lb/>
酣颯然始一放舞刀如舞槊遣筆如遣將撇捩鷹脫鞲喧<lb/>
轟鯨䟦浪長安秋雨歇繆篆肯予餉爛銅蝕不完破玉瘦<lb/>
逾旺此時籬菊吐正擬沽淶釀如何忽告歸念茲色惆悵<lb/>
東臯我昔游不死須仍訪碧脆椒雞羮黃鮮蟶蛤醬桃膏<lb/>
紅溜匙花露滑凝盎楊枝别來久不審作何狀那能花月<lb/>
邉再試玲瓏唱君歸見故人歷歷問無恙宵長秋夢多蟋<lb/>
蟀閙衣桁<lb/>
　　送汪存庵廣文岀都<lb/>
<pb n="KR4f0032_SBCK_006-27b"/>
西風颯沓黃茅店獨樹野田遭歳歉此時老友趂急裝淅<lb/>
瀝霜花肌骨砭憶昔交君在鄕井當時握槊争壇坫毛骨<lb/>
英英萬馬驚容華灼灼群姬艶酒社分吟陌上花獵徒並<lb/>
載車中獫倘穪袁伏果何甘若論曹劉眞不忝狐白之裘<lb/>
紅罽韂紛紛萬態若曹僭斯世何人少八騶官今所職仍<lb/>
鉛槧居無華堂出無傔矍相圃中苜蓿占膰肉空勞掾史<lb/>
頒俸錢肯向生徒歛君不見易州釀勝葡萄釅灤河鯽鬪<lb/>
鱸腮噞肥羊硬餅且㗖之一笑須如塡坑塹廣文雖冷勿<lb/>
復愁耿耿爲君倚長劔<lb/>
　　錢編修所藏司馬相如古碧玉小印歌<hi>與古碧玉箭决同藏</hi>
錢侯示我一片玉嫰於菭色拳於茭復持㡳物酷摹畫邉<lb/>
兒碧眼泓然䫜<hi>音㘭</hi>櫝之沉檀屑以麝紫綾錦袱纒螭蛟開<lb/>
<pb n="KR4f0032_SBCK_006-28a"/>
緘雜彩恣潰溢觸手一座停譁呶抺眵秋簷細審視古翠<lb/>
駮落蝸涎交乃是相如小私印秀若黛滴溪塘㘭昔人阿<lb/>
黑并買得字義佶屈呼聱聱莫嗤犬子絶相類歘忽變化<lb/>
騰犀犛不鐫小字鑱名姓烏龍怕受當壚嘲我思玉大不<lb/>
易得出土應藉三重茅當時卓家盛資送王孫嫁女人聲<lb/>
虓家僮八百捧奩具此玉或亦充褁包雪膚耽與琴心昵<lb/>
便着犢鼻寜相抛成都才子最魚雅遠山新寡眞娥媌猩<lb/>
紅小印鈐牘尾長門脫藁紛傳鈔其旁一玉紺綠色衆客<lb/>
復起爲啾啁詳詢始識古箭决百戰曾刷幽并郊不知出<lb/>
自何代冡土花古血濃黏膠想其弦響未成響獸趭豨突<lb/>
山獾跑然疑二物大刺謬鳥䑕詎可同其巢不知主人蓄<lb/>
㴱意淘洗酸腐須鞭鞘長卿文具太秀懦故借猛氣相煎<lb/>
<pb n="KR4f0032_SBCK_006-28b"/>
炮客聞此論意陡釋說眞說贋還哇咬風流相賞固有在<lb/>
嗟爾所見誠斗筲君不見茂陵金椀亦破壞咸陽璽角無<lb/>
堅墝其餘斯邕古碑篆一半横被羣兒𫾣何如此印足把<lb/>
弄千年愛惜誰爲教錢侯狂呌忽起舞籬菊正放霜天苞<lb/>
亟收二物弆入匣不爾惡風怪雨防有天龍捎<lb/>
　　讀惠徵士元龍同宋徵士叔邃徐檢討電發潘檢討<lb/>
　　　次耕侯秀才大年靈祐宫會飮之作和韻冩懷一<lb/>
　　　首<lb/>
霜郊細馬挈蠻榼公等於此興不凢更提健筆撲險怪猛<lb/>
虎背痒摩枯杉昨余覊絆未曾去琳宫遥望靑紅嵌安得<lb/>
幻爲老蝙蝠<graphic n="KR1143" url="https://raw.githubusercontent.com/kanripo/KR-Gaiji/master/images/KR1143.png" mimeType="image/png"/>身直上浮圖攕嗟余垂老乃新嫁窘束不<lb/>
得褰屏簾六宫女伴半嬌横誰其脫贈茱茰衫獨餘數子<lb/>
<pb n="KR4f0032_SBCK_006-29a"/>
癖痂嗜許擘新蠏圍晴檐那知百事只我誤更覔四美知<lb/>
誰兼荆溪溪舞浪花白五湖雄長余何謙茶檣酒舍任跌<lb/>
宕博徒歌叟寧憎嫌千塲㪷酒雪風月十面腰鼓筝琶咸<lb/>
閒邀傖楚劇盤馬醉泥夭妍低剝柑顚狂判作半生過茗<lb/>
艼敢辭千日淹不圖皇天有㴱意要我宦海嘗酸醎宵編<lb/>
靑史苦堆垜早朝丹禁愁森嚴易州老春攔液局禁賖毎<lb/>
毎標紅籖斜街菊本太瘦細欲摘風枝無二三旁人咍我<lb/>
出苦語此意先生胡不廉不記頻年訴迍賤夜闌兒女篝<lb/>
燈談一官底事轉惆悵却於朝市夸林嵒我時大笑顧座<lb/>
客世路佶屈踰左擔烏玄鵠白有本性煎茗何必加薑鹽<lb/>
一冬臂痛近差減觥船灔灔還能拈來朝續飮亟報我不<lb/>
爾曾遣長鬚覘丹房石鼎倘聯句狂道士語吾爲添<lb/>
<pb n="KR4f0032_SBCK_006-29b"/>
　　益都夫子復用前韻戲作宫怨詩見簡再和一首<lb/>
六更打罷瑤籖歇鴛鴦瓦上參旗没西宫閙掃競晨粧隨<lb/>
例金床傅絝韈憶昔蛾眉未陪輦妾本貧家鮑糠麧綉陌<lb/>
懷春只畏龎銅缾汲井惟愁蝎夜半天寒倚竹邉平明飛<lb/>
上黃金闕乍憐着籍在天家猶勝他人厮飬卒天家誰料<lb/>
劇凄淸計託微瑕思自核未窺皓魄十分圓巳報玉京三<lb/>
度孛殿角東頭拜新月玲瓏簾挂珊瑚骨風颺鳳吹度平<lb/>
陽盛鬋修蛾難伏謁何時月下奉宸游斜抱琵琶訴淪罰<lb/>
囬首牽蘿茅屋㡳此時萬片寒香發寄語江村姊妺知紅<lb/>
顔歲月眞飄忽生女愼勿嫁侯王生男愼勿把旄鉞從古<lb/>
金門奉帚人悲同飮馬長城窟妾身自會冩宫愁買賦寧<lb/>
勞金十笏<lb/>
<pb n="KR4f0032_SBCK_006-30a"/>
　　桃花流水圖歌爲喬編修石林賦<lb/>
誰翻十斛臙脂水直㵼半幅氷綃中斑斑碎點蜀錦纈灼<lb/>
灼亂捲江霞烘初疑玉奴霑卯酒臉潮倒暈瓊酥融復訝<lb/>
誰舞鐵如意一夜迸裂珊瑚宫描摹想像總難肖良久纔<lb/>
辨花光紅三村兩村低着水千枝萬枝高映空不知揺櫓<lb/>
者誰子一船盡没緗桃叢兩頭酒椀雜吟卷隔港魚蠻招<lb/>
釣僮踈䟱麂眼織作篷四圍雲水相玲瓏小桃一笑太無<lb/>
頼幾瓣暗逗篷窗中此時靴紋浪未起一簾晴鏡磨靑銅<lb/>
家家開門放鵝鴨村女茜裙兒竹弓人無呰窳俗醇悶地<lb/>
不舄鹵時和豐世間那便得此境或者眞與仙源通橋邉<lb/>
早有鱖魚賣且酌白墮調橙葱酒酣倘欲别村去亟趂船<lb/>
尾桃花風<lb/>
<pb n="KR4f0032_SBCK_006-30b"/>
　　秋日貢鷹使者入關接吾友漢槎書兼乞藥物廣平<lb/>
　　　夫子旣以枸𣏌地黃二種緘寄余則附寄烏絲詞<lb/>
　　　稿一部仍繫四絕句兼呈衛玉叔<lb/>
靑海竒鷹雪不如貢來都下北風初自憐亦似離鄕客特<lb/>
爲流人寄𥿄書<lb/>
　　其二<lb/>
緘題藥褁出寘顔湮透紅籖涙點斑更仗當歸作廋語金<lb/>
雞竿下盻君還<lb/>
　　其三<lb/>
寄去烏絲十幅多到時飛雪滿蓬婆邉墻詎少如花女好<lb/>
譜新詞馬上歌<lb/>
　　其四<lb/>
<pb n="KR4f0032_SBCK_006-31a"/>
殷勤并語長流叔雪窖頻年況鐵衣月㡳琵琶千帳起聽<lb/>
他彈罷定思歸<lb/>
　　宣城施愚山先生家園有梅數株橫斜閣外今歲四<lb/>
　　　五月中梅忽吐二枝適孫茆兩鼎甲㨗音至無何<lb/>
　　　復綻二蕚則先生侍讀之命又與高檢討同日下<lb/>
　　　四花前後正與四公第宅相望也同人作詩紀之<lb/>
　　　余亦殿以五古一章<lb/>
施園數本梅嵌在水閣背其下麯塵波濛濛鴨頭翠粉苞<lb/>
纔暗坼香巳沸城內花小不勝簪便擬敬亭髻今年四五<lb/>
月灌木鳴蜩嘒桃無　<graphic n="KR1913" url="https://raw.githubusercontent.com/kanripo/KR-Gaiji/master/images/KR1913.png" mimeType="image/png"/>粧杏少臙脂纇梅精陡放顚瓊<lb/>
粟綻緗蒂一花値一家歷歷開以四無何四先生前後吉<lb/>
語至底用卜莛篿居然握符契宣城一畵手乃是都官裔<lb/>
<pb n="KR4f0032_SBCK_006-31b"/>
作圖遠寄將字脚春𧖟細余適忝詞垣同官出相示披圖<lb/>
笑咥咥戅直吐腸胄我聞羅浮姿耿介絕自貴劍俠與飛<lb/>
仙礧砢不邪媚云何老成人學此兒子氣譬如啇山皓爲<lb/>
人家國計羣公定自佳奚預爾花事徒然浪猜疑良乆悟<lb/>
㴱意施公骨堅凝峩峩天廟器高茆澹泊人灑脫擺俗膩<lb/>
孫君雅未識亦不恃門地相看氷雪容共領鹽梅味以茲<lb/>
燦天葩聊爲兆靈異詎隨槐桺軰森森附權勢不同桃李<lb/>
花灼灼鬬韶麗花神聆我語一笑廽薄恚敬謝縞衣人前<lb/>
言吾漫戲<lb/>
　　冬日陪益都夫子善果寺看雪<lb/>
林邉未涴小梅粉盆內全稀金菊芽天公憐我太索寞幻<lb/>
作玉戲飄瓊葩瑽瑽漸擬擊銅鉢淅淅暗欲堆銀沙陡然<lb/>
<pb n="KR4f0032_SBCK_006-32a"/>
湔䘠俗腸胃裂眼大呌狂槎枒城隅古寺莾空濶怪藤雜<lb/>
木紛交加離披遭壓態抑塞偃蹇就縳軀鬖髿此雖蛣屈<lb/>
未成勢玉龍巳覺能盤拏挿天黛閣更颯爽周圍欄楯靑<lb/>
紅紗皇州一望一千里空明浩淼誰攔遮西山乗霧失數<lb/>
堵荆關粉本誰塗鴉其餘瑶林并晶闕一一紏結蟠春蛇<lb/>
黃扉爕理我夫子夙躭禪喜精楞伽遠公撥火出薯蕷香<lb/>
積掃雪煎脂麻土酥甘滑楮雞美肥脆還能鳴頰牙薄羅<lb/>
輕溲作寒具鈐以猩印鮮如霞此時朱門正行酒錦幃四<lb/>
面籠琵琶花羔縷切落紅雪那顧後世謿淫奢何如我曹<lb/>
淡生活不斟綠蟻惟斟茶須臾解衣趂浴鼔所喜背痒便<lb/>
搔爬風狂臘雪定爲瑞來年饑窘寧無涯卓錐哂我語狂<lb/>
悖一笑絕倒相輪斜<lb/>
<pb n="KR4f0032_SBCK_006-32b"/>
　　送宋徵士叔邃歸平陵<lb/>
我有茅堂滆湖口與翁里巷遥相連荆溪月悄更鼓順徃<lb/>
徃直落平陵邉水關關外氿一幅滑膩賽却鴉靑箋綠帆<lb/>
一峭九十里轉眼便抵翁門前篙師放溜險堪怕船婦作<lb/>
歌淸可憐一舟舞雪明乍滅萬簑響玉輕而圓瓦塲荻市<lb/>
早語沸葦花槲葉秋粧鮮我覊京國甫二載家鄕怪事還<lb/>
喧傳五六月間旱已甚火龍赤帝司其權西溪一夜陡龜<lb/>
坼海濵石燕空熬煎憶昔前朝兩氿涸依稀記是庚辰年<lb/>
徃來水底路交織沙鳥饑啄擔夫肩白頭曝背撫遺事歷<lb/>
歷話作三條絃當時樵夫拾螺蛤毎於缺甃㝷釵鈿千春<lb/>
井竃塌不盡一巷磑碓形都全浪淘蝕杵綠年叚潮劈空<lb/>
牆紅幾甎龍逃犀竄竟何處不逢其狀逢漦涎蓬萊揚塵<lb/>
<pb n="KR4f0032_SBCK_006-33a"/>
凢幾度嗟余竟再看桑田觀河詎必憂面皺乍可出手摩<lb/>
金仙人生遇合定有數過眼豪貴同雲烟江南是月梅漸<lb/>
放翁歸一笑應狂顚伯兄獻歳正五十亟釀臘酒開長筵<lb/>
吾鄕山水翁所愛得閒定復相周旋只愁頓失兩溪翠昔<lb/>
時走舸今乗箯人生萬事莾難料古今陵谷能推遷山行<lb/>
倘見墨離髻戲寄一語翁須鐫墨離莫笑西氿竭氿亦笑<lb/>
汝寧牢堅安知來歲春水發藻荇不反棲其巓<lb/>
　　冬夜同諸子小集慕華平舍人齋頭分韻二首<lb/>
今晨休沐暇騎馬出㝷君幽興忽焉愜空香時一聞氷匙<lb/>
凝兎耳髹几映鵝羣莫信天街柝宵長未便分<lb/>
　　其二<lb/>
內史才偏大吾生路轉迷一官增老瘦萬事仗提携側聽<lb/>
<pb n="KR4f0032_SBCK_006-33b"/>
風將起瀕行月又低夜烏驚列炬磔磔不成栖<lb/>
　　題畵爲尤悔庵賦<lb/>
家在江南楊柳村笑君只憶水哉軒野夫也住荆溪上時<lb/>
有春流漫小園<lb/>
　　其二<lb/>
家在江南楊桺村此時風物最消䰟老梅未放香生樹野<lb/>
鴨羣飛響過門<lb/>
　　仲冬望夜同諸子侍飮益都夫子堂中翌日夫子作<lb/>
　　　歌枉示敬和一首<lb/>
嘈嘈點滴氷蟻凉渴羗排雲騰綠章今宵願抵千日長誓<lb/>
與歡伯無參啇印懸何必大如斗塵世松喬亦稀有但祈<lb/>
美醖不離口不見糟肉更耐乆我生本乏廊廟才十年射<lb/>
<pb n="KR4f0032_SBCK_006-34a"/>
獵周侯臺臂鷹上馬去不囬翻身大笑雕弓開一朝罝網<lb/>
羅英哲微軀也被朝衫緤道旁那羡征西碣頭上不慣幽<lb/>
州雪從來棋局似長安熱刼旁敲孰肯寛蕉園藁本墨汁<lb/>
乾千年靑史徒叢殘我師造化在其手從卯揮毫直到酉<lb/>
百家描畵終覆瓿詎敢與師爭不朽雄雞三號夜漸央獸<lb/>
爐蠟炬光昌昌玉鈎隔座誰所藏一醉萬態都遺忘<lb/>
　　送緯雲三弟同王鶴升邑令暫徃山右度歲來春卽<lb/>
　　　下榻澄江署中<lb/>
吾弟好大言居恒嚮余話只思汾晉游毎恨乾坤隘余則<lb/>
顧而語身今受人械安能刷羽毛僄疾縱所届今晨走别<lb/>
我作裝太狡獪知從賢主人眞歷飛狐界余笑有是夫弟<lb/>
乃償夙債譬如過屠門果得恣啖嘬又如擲梟盧隨手只<lb/>
<pb n="KR4f0032_SBCK_006-34b"/>
一喝此地壓三邉從來控兩戒太行石厲角王谷崕噤齘<lb/>
雲中上黨間是處足遺砦當日三垂岡重關一夫搤鴉兒<lb/>
破陣還置酒說成敗至今戰士血和蘚凝成蠆天隂月黑<lb/>
時此卽騁幽怪風前古蹟多可以發㴱喟據鞍颯揮毫霍<lb/>
若并刀快三晉出紅粧戍削雜袿䯰能爲塞上歌慣作男<lb/>
兒拜對客攪筝琶嘈雜金元派差可寄謿詼還慿豁悲噫<lb/>
行行指<graphic n="KR2544" url="https://raw.githubusercontent.com/kanripo/KR-Gaiji/master/images/KR2544.png" mimeType="image/png"/>亭一造哦松廨<hi>四弟子萬時爲黎城丞</hi>阿萬出相迎烹雌<lb/>
飯秕稗應爲說老兄宦興居然<graphic n="KR0629" url="https://raw.githubusercontent.com/kanripo/KR-Gaiji/master/images/KR0629.png" mimeType="image/png"/>明年二月間片帆逗江<lb/>
介暫看故園花小脫征衣曬嬌女髪初齊小婦眉如畫嗟<lb/>
余滯金門沉憂幾時瘥揺筆送還鄕狂踰痒搔疥<lb/>
　　京邸歲暮送其白弟暫返梁園卽赴南昌郡幕三首<lb/>
爾到睢陽郭多應四節除難霑分歳酒差勝寄家書久客<lb/>
<pb n="KR4f0032_SBCK_006-35a"/>
妻孥痩長貧兄弟踈愁悰翻倒極白髪漫盈梳<lb/>
　　其二<lb/>
侯丈詩篇穩<hi>叔岱</hi>徐君格律蒼<hi>恭士</hi>可還騎馬去只爲鬪雞忙<lb/>
草草傳柑夜勞勞執㦸郞相逢應見訊慿爾話行藏<lb/>
　　其三<lb/>
皖口還西上廬峰紫翠偏江聲連故國驛路入新年鐵樹<lb/>
旌陽宅紅霞賈客船子安吟眺處彩筆至今傳<lb/>
　　益都夫子次君冐聞將膺國子學正之命長歌奉贈<lb/>
　　　次汪舍人韻<lb/>
岐陽石鼓器怪偉蹟留太學世則無我未手挱兼目擊空<lb/>
盤硬句追韓蘓羡君臯比擁此地十萬胄子橋門趨鼓也<lb/>
膨脝屹廡下守閽安用銅駝乎鳳毛犀角相門種才調豈<lb/>
<pb n="KR4f0032_SBCK_006-35b"/>
止堪師儒沙堤代築韋平拜今人料與前賢俱只愁攬鏡<lb/>
白如瓠褒衣不穪君形模入春花發上丁日定有彘肉膰<lb/>
吾徒<lb/>
<pb n="KR4f0032_SBCK_006-36a"/>
<pb n="KR4f0032_SBCK_006-1a"/>
迦陵詞全集卷六<lb/>
　宜興陳維崧其年著<lb/>
　同邑徐喈鳯竹逸　維岳緯雲<lb/>
　海鹽彭孫遹羡門　宗石子萬<lb/>
　日照李應廌愚庵　男履端<lb/>
　嘉定孫致彌愷似　姪賜薛<lb/>
　中調<lb/>
　　臨江仙<lb/>
　　　偶作<lb/>
憶在冶城公膝下圍棋年少知名石頭兒女本輕盈象牀<lb/>
春縱博珠袷夜彈筝　倐忽過江門第換中原飛渡群傖<lb/>
吳霜點髩不勝情案頭無鬼論肘後淨名經<lb/>
<pb n="KR4f0032_SBCK_006-1b"/>
　　　酬贈崇川陶月嶠<lb/>
四十男兒方墜地家聲列㦸風流翩翩挾彈少年游兄居<lb/>
長樂尉主尙富平侯　詎料蹉跎空老大逢君楚尾吳頭<lb/>
酒闌話向北風愁無家徐僕射有淚白江州<lb/>
　　　詠竹夫人<lb/>
孤竹君原稱苦節晚遺弱息江村夜凉薦寢暫承恩斑畱<lb/>
江上點冷浸月中魂　靑女秋來休見妬此身自有根源<lb/>
化爲橫笛響䕫門但憑關塞曲吹裂小龍孫<lb/>
十載蕭蕭湘岸住梢烟惹雨參差如今枕畔露華滋身居<lb/>
淸暑殿夢到竹郞祠　琢就細腰氷幾尺宵來御輦頻辭<lb/>
一生疎直許誰知霜砧來别院紈扇憶同時<lb/>
　　　春日過訪友人村居値其往郡題詞壁間而去<hi>友人</hi>
<pb n="KR4f0032_SBCK_006-2a"/>
<hi>城居爲余比隣</hi>
早起隔墻花弄影忽然空舘相思隣家巳換燕空飛許多<lb/>
惆悵事訴與落紅知　百里烟航遥訪戴柴門鎻向春磯<lb/>
沉吟暗詠壁間詩徑開山以麓村在水之湄<hi>二語友人門前自署</hi>
　　　武塘贈錢巖燭<lb/>
黃竹篙兒如雁呌西風直放江船櫓聲揺破鶴湖烟園林<lb/>
排木次甲第矗花前　公子才華尤絶勝翩翩氣壓幽燕<lb/>
新詞脫手萬人傳暗香姜白石殘月柳屯田<lb/>
　　　贈柯翰周<lb/>
玉樹三柯偏競秀枝枝黛色嶙峋一枝纔茁便凌雲車從<lb/>
新市出衣用異香薫　此日相逢猶未晩當年眞恨離羣<lb/>
狂歌莫問水犀軍好將腸斷句寫徧石橊裙<lb/>
<pb n="KR4f0032_SBCK_006-2b"/>
　　　寒柳<lb/>
自别西風憔悴甚凍雲流水平橋并無黃葉伴飄颻亂鴉<lb/>
三四點愁坐話無憀　雪壓西村茅舍重怕他榾柮同燒<lb/>
好畱蠻様到春宵三眠明歲事重鬭小樓腰<lb/>
　　七娘子<hi>又一體</hi>
　　　汲女<lb/>
柴門之外淸江曉兩三枝映竹夭桃小鬬茗偏忙澆花趂<lb/>
早銅瓶翠綆深深抱　汲餘閒數雙棲鳥坐晴磯紅上梨<lb/>
渦悄窣地許防有人低笑浣衣娘又盈盈到<lb/>
　　蝶戀花<lb/>
　　　紀艶十首<lb/>
劉氏三娘雙姊妹生小繁華家住鷄鳴埭梵字闌干花影<lb/>
<pb n="KR4f0032_SBCK_006-3a"/>
碎籹樓恰與春波對　兩小後堂曾博簺阿母簾前此日<lb/>
教重㑹傳語翾風空至再蟬釵只靠秋千背<hi>避人</hi>
簾外桐花閒弄影不便相辭悄語傳聲請猶自眉峯烟不<lb/>
定避人奩內添宫餅　說道今宵天色冷且自畱停莫憾<lb/>
猧兒醒珠斗斕斑斜又整人間第一消魂景<hi>促坐</hi>
犀蒜銀釘紅玉槅小小簾櫳不與金堂接鬭草又慵彈阮<lb/>
怯邀郞今夜抛金葉　百子枝花香粉浥郞是椿家好把<lb/>
豪犀厭<hi>音葉</hi>小負紅潮生兩頰紿郞博進惟榆筴<hi>鬪葉</hi>
凉夜金街天似洗打叠銀篝薫透吳綾被作劇消愁何計<lb/>
是髩絲扶定相思子　對漾紅繩低復起明月光中亂捲<lb/>
瀟湘水匿笑佳人聲不止檀奴小絆花陰裡<hi>跳索</hi>
梔子簾前斟鵲腦隔著屏山愛聽銀<graphic n="KR0793" url="https://raw.githubusercontent.com/kanripo/KR-Gaiji/master/images/KR0793.png" mimeType="image/png"/>好唱盡紅鹽人不<lb/>
<pb n="KR4f0032_SBCK_006-3b"/>
曉依稀記是蕭郞稿　偷得新聲三兩調悄學春鶯唇綻<lb/>
櫻桃小銀蒜輕揺郞到了和羞吹滅蘭缸早<hi>聽歌</hi>
亞字䦨干花一朶每到花朝春夢偏難妥女伴相携爭婀<lb/>
娜迷藏小捉籹樓左　髩棗微鬆蟬翼嚲怕有人窺輕合<lb/>
黃金鎻戲罷偎人苔砌坐日移交網花陰簸<hi>迷藏</hi>
拂曉相逢花弄口如此天寒何事淸晨走小院綠熊鋪褥<lb/>
厚玉梅花下交三九　招入綉屏閒寫久斜送橫波郞莫<lb/>
衣单否袖裡任郞沾寶獸雕龍手壓描鸞手<hi>圍爐</hi>
一帶紅墻剛六幅忽聽簫聲欲斷還將續知是東隣吹鳯<lb/>
竹邀來教弄相思曲　風起落花紅<graphic n="KR0609" url="https://raw.githubusercontent.com/kanripo/KR-Gaiji/master/images/KR0609.png" mimeType="image/png"/>
                    <graphic n="KR0609" url="https://raw.githubusercontent.com/kanripo/KR-Gaiji/master/images/KR0609.png" mimeType="image/png"/>香唾猩絨小印<lb/>
琅玕束故說玉人吹未熟明朝重到黃金屋<hi>教簫</hi>
年少雙文能勸酒笑折花枝今夜爲郞壽紅燭厭厭籠翠<lb/>
<pb n="KR4f0032_SBCK_006-4a"/>
鈕飮深忘却春宵久　若下烏程春釀厚却笑佳人腰似<lb/>
三眠柳明日綠紗窗外走手揺屈戍籹成否<hi>中酒</hi>
滿院姊歸啼惻惻隔著中門悵望游絲織訊至方知娘小<lb/>
極潛來小掲蜻蜓翼　怕響金梯行不得半晌徘徊纔到<lb/>
菱花側立久微聞輕歎息春陰簾外天如墨<hi>潛來</hi>
　　　春閨同周文夏賦<lb/>
芳草萋萋人脉脉綠遍東西不空南和北滿院春晴無氣<lb/>
力海棠花下捱時刻　惆悵去年逢玉勒酒市紅橋此際<lb/>
曾相識往事不堪重憶得餳簫陣陣催寒食<lb/>
　　　春閨和漱玉詞<lb/>
曉起春酥呵又凍風捲西樓似怯紅欄動欲倚自憐無與<lb/>
共和愁况是纎腰重　花影看看移半縫呆覷庭陰蹴損<lb/>
<pb n="KR4f0032_SBCK_006-4b"/>
鞋尖鳯莫怪難憑惟好夢鵲聲也把愁人弄<lb/>
　　　魏里錢爾斐先生向有四月蝶戀花戲字韻詞病<lb/>
　　　　中偶次其韻并索蘧庵珍百竹逸雲臣和<lb/>
四月荆南山更翠山下人家都被嵐光膩南郭鶯聲纔滿<lb/>
市東隣榆筴還縋地　問訊茶園開也未糓雨過頭記起<lb/>
旗槍事自是茗柯饒實理酪奴水厄休相戲<lb/>
四月荆南堪買醉雪片鰣魚觸網連湖起色鬭新鵝松粉<lb/>
細櫻紅笋綠玫瑰紫　更有蓴羔纔下豉一琖醺醺醉倒<lb/>
新沙嘴射虎屠龍非我事天晴且趁游蜂戲<lb/>
四月荆南山雨至淅淅濛濛碧窨雙溪尾水檻科頭閒徙<lb/>
倚笛聲吹得波紋碎　小院日長惟好睡睡足揮毫自笑<lb/>
無新意滿幅詛神兼罵鬼先生慣以文爲戲<lb/>
<pb n="KR4f0032_SBCK_006-5a"/>
四月荆南春去矣點點花飛别我彈紅淚所幸東街連古<lb/>
寺木香鶯粟還堆砌　汲水澆花心暗喜小啜龍團管甚<lb/>
人間世更上危巢探鵲子老來愛與群兒戲<lb/>
四月荆南多賽㑹隔浦叢祠日日村巫醉午後楝花風乍<lb/>
起打門社首分鵝胾一飽欣然無箇事走趁楊花飄蕩<lb/>
東村裡腰鼓盲詞隨處是分棚又看棃園戲<lb/>
四月荆南桑柘美泥就𧖟房雪淨無塵滓紅帖糊門多禁<lb/>
忌家家阿婦勞纎指　笑語小姑應夜起好事今冬早把<lb/>
衣裳備推却繅車佯不理小姑爲惱前言戲<lb/>
四月荆南天着水濃淡溪山染做修蛾翠拂曉家童呼入<lb/>
市半籠携得含桃至一幅斜陽紅到寺新筍排槍數徧<lb/>
那能記浴佛人歸深逕裡鄰閨兒女燈前戲<lb/>
<pb n="KR4f0032_SBCK_006-5b"/>
四月荆南風景異乍雨還晴晴雨都無次欲認前村渾不<lb/>
似茫茫萬頃黃雲膩　一巷柴門誰夜閉打麥聲中隱隱<lb/>
猧兒吠酒辣餅香眞足喜竈前摶黍添丁戲<lb/>
　　　五月詞仍用前韻<lb/>
五月荆南梅雨至好貯天泉競滌空齋器豕腹龍頭堆滿<lb/>
砌庭前新改瓶<graphic n="KR1125" url="https://raw.githubusercontent.com/kanripo/KR-Gaiji/master/images/KR1125.png" mimeType="image/png"/>肆　濺沫傾珠差足喜亟喚樵靑活火<lb/>
須先熾道是茶聲還不是依稀松鬛挐風戲<lb/>
五月荆南饒好味筍脯茶油都上蛟橋市細切黃瓜凉欲<lb/>
嚏厨香正熟長腰米　飽飯風前貪美睡剥啄誰歟佳客<lb/>
催人起庫裡葛衣新歳質迎賔且學披裘戲<lb/>
五月荆南花未巳各色戎葵濃淡揺軒砌聞道街南花更<lb/>
麗殷勤乞取三升子　待得明年栽滿地簇繡舖茵便作<lb/>
<pb n="KR4f0032_SBCK_006-6a"/>
花城矣此是貧家眞富貴人間富貴還如戲<lb/>
五月荆南新漲至一片茭蘆總把川光翳閣外溪風來也<lb/>
未陰陰先作鏗鍧勢　水郭漣漪逾十里買件簑衣走入<lb/>
漁翁隊日落笛聲篷背起封侯不換垂綸戲<lb/>
五月荆南蒸濕翠墻脚苔生礎潤垣衣膩院靜日長沉水<lb/>
費瞢騰兀坐思陳事　憶看京江江萬里爛若銀盤倒挿<lb/>
金山寺雪片崩濤飛彩幟妙高臺下龍舟戲<lb/>
五月荆南佳節至角黍堆盤嫰綠窗前醉綘縷絲絲斜纏<lb/>
臂釵符顫罷簾痕碎　五毒羅囊裙帶繫始信人生騎虎<lb/>
非難事折得海橊紅染袂蒲根鏤作葫蘆戲<lb/>
五月荆南多酒㑹蜜蟹糟蟶新自江船寄杏酪攪酥偏沁<lb/>
肺桃膏紅透氷甆內　萬事蒼茫休問矣餔啜吾生此舉<lb/>
<pb n="KR4f0032_SBCK_006-6b"/>
强人意閒看雨絲蛛網綴分明空裡穿珠戲<lb/>
五月荆南秧早蒔黃𥿄飛來温語從天至見說東南民力<lb/>
敝秋租減半明年事　比屋歡騰還雪涕只恐來年還似<lb/>
常年例我語村農休過計官家自古言無戲<lb/>
　　　六月詞再用前韵<lb/>
六月荆南村貼水蒲葦成樷屋傍漁庄尾溘溘野風波靣<lb/>
起湖梢直灌橋門裡　白髪老翁無個事掩罷柴扉選塊<lb/>
陰凉地招手老妻牽稚子團團聽話隋唐戲<lb/>
六月荆南天似醉雨嫰如無恰又吹來細嬴得遥山都欲<lb/>
睡糢糊失却靑螺髻　簷澑漸删刪不已忽見中庭一縷<lb/>
晴虹起那禁群兒爭笑指碧翁也着斑斕戲<lb/>
六月荆南蒸暑氣過了梅天市上無兼味白小黃魚稀少<lb/>
<pb n="KR4f0032_SBCK_006-7a"/>
至老饕鎭日涎垂地　紅糯新炊淘莧滓蜆醬葵羔也自<lb/>
饒風致鼓腹陶然吾足矣瓜棚之下閒游戲<lb/>
六月荆南閒也未一月停忙暫緩官糧比聞道開徵今日<lb/>
始新絲賣了來城市　不信何花名茉莉却與儂家白荳<lb/>
花相類笑煞長橋橋上子市兒慣取村兒戲<lb/>
六月荆南多水市鞋様凉船柳樹根頭艤茭白菱紅排氿<lb/>
尾漁翁又糶鷄頭米　一望風荷兼雨芰纔見錢錢又早<lb/>
田田矣剥罷蓮蓬何處使挼來做箇人兒戲<hi>小兒剥蓮蓬以線縳之反</hi>
<hi>裘振袂儼然老翁名蓮蓬人皃</hi>
六月荆南蟬早沸做暝連陰夏巳賒秋意莫謂晚凉饒爽<lb/>
致田禾最怕床頭被<hi>六月諺云床上葢了被田中無了米</hi>長日經營無好<lb/>
計枕上詩成記又無頭尾且拾厨中靑鴨子糊他一盞螢<lb/>
<pb n="KR4f0032_SBCK_006-7b"/>
燈戲<lb/>
六月荆南人早起倚閣看雲雲氣朝朝異夭矯軒騰兼蔚<lb/>
跂火雲燒却銅峯翠　蜃國那須誇海市換狗更衣反覆<lb/>
須臾耳若問世間還勝此天公聊學人情戲<lb/>
六月荆南門屢閉壁上烏巾挂着多時矣客到蕉窗時一<lb/>
啟不迎不送貪徒跣　問我新編今有幾叩首主臣夜火<lb/>
燒殘矣消夏袛餘詞一𥿄君休哂我篇篇戲<lb/>
　　　夏日睡起卽事<lb/>
幾日戎葵堦下長烟膩吳天難得心情爽風裊茶烟斜翠<lb/>
幌燕雛爭把香泥搶　窗小綠陰偏簸蕩夢覺循墻暗地<lb/>
閒來往誰打樓前銅砌響熟梅自落中門上<lb/>
　　　本意<lb/>
<pb n="KR4f0032_SBCK_006-8a"/>
記在綉裙親見汝深院潛行驀又花間遇綴綠粘紅無定<lb/>
處濛濛撲徧東園路　艶粉退來還幾度天若多情休遣<lb/>
春光暮拆了鞦韆飛却絮成團滚過墻頭去<lb/>
　　　咏水仙花<lb/>
小小哥窑凉似雪挿一瓶烟不辨花和葉碧暈檀痕姿態<lb/>
别東風悄把瓊酥捻　灔㶑空濛天水接千頃烟波羅襪<lb/>
行來怯昨夜洞庭初上月含情獨對姮娥說<lb/>
　　　淸明同諸子集原白齋中<lb/>
柳線黃時雛燕乳爲㨂芹泥掠盡亷纎雨今日風光剛百<lb/>
五新晴鬪煞新粧嫵　須聽尊前喧畵鼓照眼花枝負了<lb/>
卿何苦不信試看風起處亂紅砌滿春歸路<lb/>
　　後庭宴<lb/>
<pb n="KR4f0032_SBCK_006-8b"/>
　　　春日同仲震過譙巖先生齋看牡丹<hi>齋名壺天</hi>
天寶名花蓬萊新築君家最有仙家福洛陽千里錦年光<lb/>
攝來都向壺中縮　盈盈複磴廻廊裊裊嬌絲脆竹綠窗<lb/>
低唱換了華淸曲歷亂夜燈紅被簾風小蹴<lb/>
　　一剪梅<lb/>
　　　吳門客舍初度作<lb/>
風打孤鴻浪打鷗四十揚州五十蘇州半生習氣破除休<lb/>
少日倡樓老去僧樓　故壘蕭蕭蘆荻秋說甚曹劉只羡<lb/>
孫劉鱄諸巷內且淹畱烽火邊愁風雪覊愁<lb/>
　　　七夕由虞城渡河至單縣<lb/>
客裡流光迅逝波五日纔過七夕將過殊鄕令節巧蹉跎<lb/>
星渡銀河人渡黃河　劇憐良夜不如他天上情多地上<lb/>
<pb n="KR4f0032_SBCK_006-9a"/>
離多經閨兩地蹙愁蛾大婦停梭小婦停梭<lb/>
　　釵頭鳯<lb/>
　　　艶情<lb/>
薔薇罅鞦韆架中門闔鎻聲纔罷銀墻側銅扉直記來約<lb/>
畧行來疑惑黒黒黒　幽窗下紅燈射夜闌綠水昏如畵<lb/>
花紋槅玲瓏極剪刀尚響冠兒未摘嚇嚇嚇<lb/>
　　　和蘧庵先生詞用原韻<lb/>
琢月手談天口胸中雲夢吞須九寧游戲非文字問他作<lb/>
者幾人曾㑹未未未　情絲鏤啼珠澑斷腸怕學屯田柳<lb/>
羞溱洧翻淸徵笛吹江閣帆騎峽水似似似<lb/>
　　朝玉階<lb/>
　　　冬日過惠山下一梅亭<lb/>
<pb n="KR4f0032_SBCK_006-9b"/>
曲徑斜橋澗影迤空山亭子好趂閒過小軒颭水似殘荷<lb/>
石欄經雨澁遍靑莎　短墻叢竹受風多一聲漁磬杳濕<lb/>
烟簑黃梅着色鬭新鵝折來堪作供佛頭螺<lb/>
　　唐多令<lb/>
　　　春愁<lb/>
蟬髩隔花陰香肌壓翠衾風前一笑擲千金記得那時明<lb/>
月底剛半線露丹襟　銀鑰杳沉沉朱樓阻信音流鶯啼<lb/>
破綠窗深淸淚未彈紅淚滴流不了到如今<lb/>
　　　廣陵上已<lb/>
板渚柳枝横津樓酒斾輕舊繁華猶記蕪城正是穠春逢<lb/>
上已多少事麗人行　年少愛風情紅粧識姓名杜紫微<lb/>
此地曾經今日鬂絲眞老大和燕子語平生<lb/>
<pb n="KR4f0032_SBCK_006-10a"/>
　　　夜飮紀事<lb/>
無夢覔封矦隨緣做浪游儘顚狂錦瑟紅篝聽得關山剛<lb/>
入破重惹起半生愁　心事付沙鷗閒身伴杜秋問乾坤<lb/>
何地埋憂月到五更還未落人倚在水明樓<lb/>
　　　重九後食蟹半醉作<lb/>
無菊底須愁桂花香正幽與諸君且築糟丘不記昨宵重<lb/>
九節風雨裡怕登樓　半醉睨吳鈎吾生行且休任古來<lb/>
割據孫劉龍額岸頭渾不羡偏只愛內黃侯<hi>蟹名內黄侯</hi>
　　　擁被<lb/>
早漏減銀虬新寒警畵樓漾罘罳紅日驚眸幄裡餘温猶<lb/>
可戀纔欲起又還休　花好懶擡頭簾垂怕上鈎惱簷前<lb/>
閙雀喧鳩䕶惜衾窩畱夢在莫捲去半床愁<lb/>
<pb n="KR4f0032_SBCK_006-10b"/>
　　　春暮半塘小泊<lb/>
水榭枕官河朱欄倚粉娥記早春欄畔曾過關着綠紗窗<lb/>
一扇吹鈿笛是伊麽　無語注横波裙花信手搓悵年光<lb/>
一往蹉跎賣了杏花挑了菜春縱好巳無多<lb/>
　　攤破醜奴兒<lb/>
　　　紀艶<lb/>
隔簾挼碎相思苣斜著烏雲漾著紅巾嬝嬝亭亭一叚春<lb/>
是耶難道是昨宵人　㦸門闔却葳𬎼鎻花氣氤氲月色<lb/>
<graphic n="KR0813" url="https://raw.githubusercontent.com/kanripo/KR-Gaiji/master/images/KR0813.png" mimeType="image/png"/>紛墻角猧兒吠夜分非耶誰道是昨宵人<lb/>
　　繫裙腰<lb/>
　　　咏裙<lb/>
滿園草色綠迢迢都吹上小裙腰棲鸞宿蝶風流甚暗暈<lb/>
<pb n="KR4f0032_SBCK_006-11a"/>
紅潮輕颺處穪垂髫　有時沉在簾兒底依稀微露輕綃<lb/>
隔花繡帶無風轉淺立春宵想應拂徧落梅嬌<lb/>
　　明月逐人來<lb/>
　　　惠山山麓謁睢陽祠<lb/>
壞廊徑仄哀湍響激松杉外層層夜色悲歌南八箭着浮<lb/>
圖甓鐡像賀蘭苔澁　斟得一杯黛瀋幾甌茗汁依稀見<lb/>
雲旗下食恰逢泓底龍嘯潭風急又認戍樓聞笛<lb/>
　　贊成功<lb/>
　　　憶梁園客夏避暑開元寺南湖草堂與徐恭士宋<lb/>
　　　　牧仲家亦人别駕子萬四舍弟僧雪笠日夕談<lb/>
　　　　讌别來遂及一載詞以誌憶<lb/>
好風凉夜新月疎桐一年前事尚濛濛記曾避暑梁孝園<lb/>
<pb n="KR4f0032_SBCK_006-11b"/>
中野塘水碧古寺墻紅　溪友詞客雨笛霜篷弄人衫子<lb/>
釣絲風别來一載憔悴江東南湖魚鳥定也憐儂<lb/>
　　似娘兒<lb/>
　　　舟過婁門卽事<lb/>
渡口綠簑斜繞子城碧浪周遮誰知我是玄眞子賣餳天<lb/>
氣憑橈心事蕩槳生涯　水面小窗紗響棖棖誰摘琵琶<lb/>
東風似夢囬頭望絶無人影粉墻之內一樹桃花<lb/>
迦陵詞全集卷六終<lb/>
</p>
<p>
</p>
  </div>
</body>
</text>
</TEI>
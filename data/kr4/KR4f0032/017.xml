<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0032_SBCK_017-1a"/>
迦陵詞全集卷十七<lb/>
　宜興陳維崧其年著<lb/>
　和州戴本孝務旃　維岳緯雲<lb/>
　涇陽任　璣訒庵　宗石子萬<lb/>
　宛平米漢雯紫來　男履端<lb/>
　崑山葉澤森蕃久　姪賜薛<lb/>
　　三姝媚<lb/>
　　　寄遠用梅溪詞韻<lb/>
柳線吹碧瓦記纔傾别酒泪同鉛灑低拍蕭娘等吳楓紅<lb/>
了再來簾下詎料而今折挫煞游梁司馬辜負伊家蟢上<lb/>
瓊簪麝湮綃<graphic n="KR1651" url="https://raw.githubusercontent.com/kanripo/KR-Gaiji/master/images/KR1651.png" mimeType="image/png"/>　况是關河旅夜數長短更聲甚時方罷<lb/>
斜壓紅裯曾化爲蝴蝶此歡無價恰又平明好夢與釭花<lb/>
<pb n="KR4f0032_SBCK_017-1b"/>
都謝擬倩錦箋論恨懨懨難寫<lb/>
　　　紀半塘所見同緯雲弟次山姪用湘瑟詞韻<lb/>
重來偏寂寂筭疎䦨輕塵粉纎曾拭兩兩雛鬟記茜衫小<lb/>
露水邊門側弄影凝粧誰耐理綉床刀尺閒盻山塘細犢<lb/>
金輿往來得得　再向橋陰繫席只半艇烟昏千簷雨滴<lb/>
此際蘭閨定雙擁金鳬換吹鈿笛眼底吳娃枉自詡嬌紅<lb/>
膩白其奈又經過處斷無消息<lb/>
　　萬年懽<lb/>
　　　贈宋子猶先生七十次朱致一原韻<lb/>
碧海靑天歎横江下瀬樓櫓非昨貝闕龍堂彈指綃宫乾<lb/>
却槍臥綠沉休拓任半世鳯飄鸞泊閒排纂世史長編朱<lb/>
黄細界疆索　菰蘆景畧誰知向窗前諷唄肆上丸藥老<lb/>
<pb n="KR4f0032_SBCK_017-2a"/>
興淋漓一笑人間輕薄身亦北山猿鶴只一語臨風相託<lb/>
囑渭水好把綸竿藏舟且付春壑<lb/>
　　　壽毛卓人<lb/>
猿鶴相聞說先生今歲正滿花甲又值秋晴門外金風颯<lb/>
颯鶴背朝元薄醉笑人世滄桑一霎游仙倦暫溷紅塵何<lb/>
妨傭保相雜　當初竹林贈答記分携阮屐争荷伶<graphic n="KR1257" url="https://raw.githubusercontent.com/kanripo/KR-Gaiji/master/images/KR1257.png" mimeType="image/png"/>詎<lb/>
料栖烏别後繞枝三匝誰識開元舊事只除是碧簫紅蠟<lb/>
君須醉莫負黄花糟床琥珀新壓<lb/>
　　解語花<lb/>
　　　咏美人捧茶和王元美韻<lb/>
蕃馬屏風雛鶯庭院竹下茶聲細粧樓小倚䦨干外汲取<lb/>
春流淺試乳花銀蕋烟裊上綠鬟千縷溜横波鑪火初紅<lb/>
<pb n="KR4f0032_SBCK_017-2b"/>
儘帶嬌憨意　捧處輕揺蟬髻問阿誰年少消受纎指珠<lb/>
鮮玉脆語笑處故惹檀郎驚起沉香亭婢只領畧凝酥佳<lb/>
麗怎如伊生小江南偏解旗槍味<lb/>
　　　咏美人捧觴和王元美韻<lb/>
楚天卵色吳地鶯聲惹得愁千斛春衣慢贖且泥他粉白<lb/>
斟來蟻綠蓮鈎小蹙行過了銀屏六曲軃烟鬟縹色杯輕<lb/>
帳裡圍頺玉　笑顫流蘇影簇怪佯酲不醒罸依金谷玉<lb/>
郞低囑沉醉也休作難人題目芳心暗逐羡杯底鴛鴦同<lb/>
宿趂花酣雙抱紅篝圖取春眠足<lb/>
　　　吳靜安姑丈堂中閩蘭盛開約同人過賞時有二<lb/>
　　　　校書在座<lb/>
玉堂窈窕珍簟虛無細壓眞珠榨蘿陰石罅隨風皺一帶<lb/>
<pb n="KR4f0032_SBCK_017-3a"/>
廻廊曲榭暗中香瀉列翠盎輕扶紅架羡高情楚畹湘潭<lb/>
助幽人消夏　萬朶珠承雪亞更花邊淺立人比姑射髩<lb/>
蟬低缷微嗅處不數海天氷麝裛來盈把總罨住竹房茶<lb/>
舍倩繁絃併鼓猗蘭將晩凉亂惹<lb/>
　　　鳴高弟昔年曾與一年少爲狎游昨偶遇市上而<lb/>
　　　　此年少巳不復相識歸而悵然因記昔年都下<lb/>
　　　　緯雲弟曾宿一北里某家明日拉余曁魯望跡<lb/>
　　　　之而此伎驚問誰何亦漫不相記憶與此事絶<lb/>
　　　　相類因作此詞用調鳴高他日緯雲見此定復<lb/>
　　　　一軒渠也<lb/>
柳花似夢鶯語初圓人遇章臺下舊愁縈惹記曾與宛轉<lb/>
風軒水榭金丸抛灑佯不認隔年司馬恨無情惆悵歸來<lb/>
<pb n="KR4f0032_SBCK_017-3b"/>
擬碎揉花打　因記杜陵元夜有春衣醉宿肌沾氷麝重<lb/>
來繫馬誰提起昨夜月中私話揚州夢假煩寄語嬉游小<lb/>
謝任盈盈露井倡桃向粉箋休寫<lb/>
　　渡江雲<lb/>
　　　江南憶同雲臣和蘧庵先生韻<lb/>
江豚翻碧浪憑高極望折㦸半沉沙鷄籠山下路記得鳯<lb/>
城數十萬人家貂蟬掩映鐘山翠叠鼓鳴笳更參差靑溪<lb/>
紅板從古說繁華　堪嗟齊臺梁苑殘月微風剩頺墻敗<lb/>
瓦祗蒼凉半林楓槲四壁龍蛇幾番夜向寒潮泊空城下<lb/>
浪打蒹葭靑衫濕隔船同訴天涯<lb/>
　　　揚州感舊追悼西樵荔裳伯籲介夫諸先生并懷<lb/>
　　　　阮亭豹人穆倩定九舟次無言諸公<lb/>
<pb n="KR4f0032_SBCK_017-4a"/>
揚州何限好無情江水送去渺天涯風流推宋玉更有烏<lb/>
衣門第舊瑯琊珠簾壁月賓徒盛多少繁華記當年水樓<lb/>
烟郭滿地采蓮娃　傷嗟一城畵鼓兩岸紅燈共萬家鴛<lb/>
瓦都付與風彫菰米浪打蘋花牧之巳老靑樓換重經過<lb/>
㡌側簷斜風定處隔江隱隱琵琶<lb/>
　　　送葉道子之任臨淸守府<lb/>
一鞭飛錦繖鳯城南去紅杏着花初建牙男子事千騎東<lb/>
方送爾上頭居碧油幢捲碾輕車小獵平蕪風流甚茸茸<lb/>
綠草淺映綉蝥弧　愁予庾郞善賦江令工文任憑陵今<lb/>
古總輸與軍中陶侃江上周瑜何時玉靶元戎隊劈黄獐<lb/>
爛醉酡酥毛錐子問伊直一錢無<lb/>
　　　送蔣京少下第游楚次儲廣期原韻<lb/>
<pb n="KR4f0032_SBCK_017-4b"/>
向長安市上仰天長嘯悔殺彩爲毫月明無頼極又炤征<lb/>
南萬將赤霜袍掉頭仍向瀟湘去去採離騷筭襄樊幾般<lb/>
往事一半屬孫曹　舟摇天低滴黛竹瘦凝斑任崖傾峽<lb/>
倒恨茫茫一軍鐵甲九派銀濤潯陽夜火黄州雪應爲我<lb/>
徙倚無聊吾衰矣漫勞送上雲霄<lb/>
　　　欲雪<lb/>
碧翁將試手趂春未到要放一城花關河都凍紫風慘雲<lb/>
昏冷色走龍沙籠窗撥火料寒威來早還加簾櫳外未曾<lb/>
飄瞥吟興已無涯　山家當年此日枯柳疎鴉小柴門入<lb/>
畵恰又是梅邊渡暝鴈底航斜玉塵休擬亷纎舞念有人<lb/>
新在京華凝盻處預愁綠蟻難賒<lb/>
　　絳都春<lb/>
<pb n="KR4f0032_SBCK_017-5a"/>
　　　乙巳元夜<lb/>
春宵三五正碧雲合處氷輪斜挂暗省年光漫數韶華偏<lb/>
沾惹平生舊事都忘也難忘是鳯城鴛瓦無燈無火有花<lb/>
有月偶然吟寫　此夜追歡買笑有天街似水暗塵隨馬<lb/>
詎料而今幾陣東風譙樓下吹去了香車羅帕春衣缷思<lb/>
量如乍且尋故老開元月明閒話<lb/>
　　念奴嬌<lb/>
　　　雲間陳徵君有題余家遠閣一闋秋日登樓不勝<lb/>
　　　　蔓草零烟之感因倚聲和之<lb/>
得憐堂後有丹樓飛起當年爭羡陽夏門庭能咏絮那更<lb/>
溪山䓤蒨帶雨房櫳和烟簾幙零亂東湖面碧闌干裡有<lb/>
人斜映瓊扇　可惜人去匆匆而今樓下秋水帆如箭老<lb/>
<pb n="KR4f0032_SBCK_017-5b"/>
我三吳好男子綠鬢忽然衰賤蔓草霜濃叢祠露悄白晝<lb/>
鼪鼯現舍南舍北亂飛王謝家燕<lb/>
　　　附錄眉公先生原詞<lb/>
　　　　陳定生建遠閣以娛　宫保公寄此題之<lb/>
　白頭宫保學東坡老子盤桓陽羡登閣携兒同眺遠點<lb/>
　點峯巒䓤蒨玉女烟横銅官雲霽濃淡開生面誰拈畵<lb/>
　筆剕溪圖在紈扇　歎息周處英雄斬蛟射虎背劔腰<lb/>
　弓箭俠氣干霄人不見變作椎埋下賤雨驟風僝狂霾<lb/>
　休歇畢竟靑天現䦨干倚遍雕梁閒話雙燕<lb/>
　　　與任靑際飮<lb/>
乾坤颯颯且沽將楓葉細評今昔笑問幽州今夜雪可似<lb/>
鸘裘寒色市上吹簫橋頭賣醬淚灑吳楓赤蘇貂空黒謝<lb/>
<pb n="KR4f0032_SBCK_017-6a"/>
郞今巳破賊　不如冶葉倡條靑樓白社磨滅人年月瀝<lb/>
盡并刀悲壯血看有何人憐惜白草關河黄沙唐宋只對<lb/>
孤鴻說醉澆三國周郞沉岸千尺<lb/>
　　　題顧螺舟小影<lb/>
如此佳人是王家養炬謝家遏末三世貂蟬連北闕年少<lb/>
東華釋褐傳粉宫前薫香殿側顧盻眞英發臨春結綺舊<lb/>
游似有瓜葛　而今零落堪憐文園多病嬴得相如渇滿<lb/>
目關河愁恨極衰草濃烟塗抹醉矣堪呵灰兮可溺田也<lb/>
供人奪<graphic n="KR0621" url="https://raw.githubusercontent.com/kanripo/KR-Gaiji/master/images/KR0621.png" mimeType="image/png"/>
                    <graphic n="KR0621" url="https://raw.githubusercontent.com/kanripo/KR-Gaiji/master/images/KR0621.png" mimeType="image/png"/>哀樂四條絃子空撥<lb/>
　　　緯雲弟三十作此詞因和其韻同半雪賦<lb/>
醉拍䦨干歎去者苦多光陰倐忽知我平生悲憤事惟有<lb/>
當頭明月准擬騎鯨不然射虎一吐胸中鬱吳鈎負汝好<lb/>
<pb n="KR4f0032_SBCK_017-6b"/>
將衫袖頻拂　追想紅燭呼盧靑樓賭酒往事推華閥小<lb/>
季巳穪三十歲何况暮年黄歇斜閣秦筝横攤越絕燒盡<lb/>
爐中柮憑高遠望江流一綫如髪<lb/>
　　　送子萬弟携五弟之睢陽并令二弟三弟四弟同<lb/>
　　　　和他日一展齊紈便成聚首也<lb/>
悲哉秋也况登山臨水黯然欲别千里長江流夜月萬里<lb/>
長城空濶白板船開靑楓樹老極目徒悲切君歸梁苑漢<lb/>
家何限陵闕　疇昔讓棗推梨謝家兄弟才氣人争說一<lb/>
夜西風吹蒼莾吹散封胡遏末兄作楚囚弟成秦贅枕上<lb/>
鵑啼血阿龍超甚教他長誦明發<hi>阿龍五弟小名時同四弟在睢陽</hi>
　　　附和韻　維嵋<lb/>
　故園兄弟正秋冬之際殊難爲别幾陣西風吹鴈冷日<lb/>
<pb n="KR4f0032_SBCK_017-7a"/>
　暮雲連天濶此去平臺夢囘水榭相憶情空切離筵宴<lb/>
　罷舉頭霜月初缺　最憐早歲親亡零丁孤苦堪與何<lb/>
　人說潦倒一編予漸老悵望同枝天末客舍如家家鄉<lb/>
　如客淚也都成血囑渠自愛榜師無奈催發<lb/>
　　　　　　　　　　　　　　　　　　　維岳<lb/>
　溪臨罨畵奈聚首幾時又成離别迢遞他鄕千里路縱<lb/>
　有音書遼濶白鴈黄花纔過重九對景增凄切叅差雲<lb/>
　樹望中誰是伊闕　最是弟北兄南匆匆判袂辛苦如<lb/>
　何說笑指阿龍年最小此是吾家謝末誨育成人莫耽<lb/>
　嬉戲不負駒名血乾坤蒼莾愼旃車掲風發<lb/>
　　　　　　　　　　　　　　　　　　　宗石<lb/>
　蓼莪罷咏歎兄南弟北頓成離别一夜西風驅斷鴈月<lb/>
<pb n="KR4f0032_SBCK_017-7b"/>
冷後湖空濶千里睢陽三更梁苑夢裡思鄕切悲來欲<lb/>
語口中無限啣闕　幸喜故國重來對床風雨細把離<lb/>
情說毁卵破巢多少恨嬴得孤身天末倐忽春深無端<lb/>
秋盡看盡楓成血扁舟江上可憐明又將發<lb/>
　　　龍眠公坐上看諸客大合樂記丁酉中秋曾於合<lb/>
　　　　肥公靑谿宅見此今又將十年矣援筆塡詞呈<lb/>
　　　　龍眠公并示樓岡太史邵村侍御與三孝亷<lb/>
醉來䦨入正司空筵上一羣腰鼓老子婆娑牀上坐矍鑠<lb/>
聽歌似虎一片西風千堆畵燭月好靑輝苦囘頭往事青<lb/>
溪舊夢重作　謝公笑問兒郞此間何處畧記隋堤路老<lb/>
矣亷頗猶徤飯莫負紅么翠羽人在當塲曲逄入破白髪<lb/>
休予侮新磨幡綽世惟公等堪語<lb/>
<pb n="KR4f0032_SBCK_017-8a"/>
　　　次夜韓樓燈火甚盛仍聽諸君絃管復塡一闋<lb/>
紅燭如山請四筵滿座聽儂撾鼓此日天涯謀作逹事更<lb/>
難于縛虎僕本恨人公皆徤卒不醉卿何苦金元院本月<lb/>
明今夜重作　總是狎客南朝佳人北里占斷蕪城路好<lb/>
景也知容易散一别沉鱗覊羽狂受人憎醉供人罵老任<lb/>
雛姬侮揚州燈火明朝人定傳語<lb/>
　　　乙巳中秋用東坡韻寄廣陵諸舊游<lb/>
月明如此問江山今古幾多陳迹誰把桂輪今夜裡碾破<lb/>
楚天新碧玉臼無聲銀河有影一片淸虛國醉餘莫笑舊<lb/>
游吾尙歷歷　記得杜牧司勲江湖落拓曾作揚州客愛<lb/>
殺打頭天上月管甚中秋七夕一别凄然吾生可惜塌盡<lb/>
鵾鵬翼夜云深矣依稀樓外吹笛<lb/>
<pb n="KR4f0032_SBCK_017-8b"/>
　　　酬歸德侯仲衡<lb/>
天陰歲暮正情如中酒人初賦别忽接繁臺書一𥿄飛下<lb/>
梁園白雪悼遠傷離撫今追昔字字皆辛切狂歌數闋唾<lb/>
壺之口都缺　每欲窄袖輕衫碻磝道上小犯寒風冽耳<lb/>
後弓弦聲霹靂一片風毛雨血雅願終違壯遊未果世事<lb/>
多枝節中宵輾轉布衾今夜難熱<lb/>
　　　尤展成招飮草堂同丁飛濤彭雲客宋旣庭御之<lb/>
　　　　卽席分賦同用飛濤韻<lb/>
别來何久喜今朝坐上五君二仲<hi>時坐客共七人</hi>齊作鎭西鸜鵒<lb/>
舞舞罷持杯高咏蹴踏齊梁憑陵晉魏白眼看唐宋髀雖<lb/>
生肉公然意氣豪縱　最是月落參横主人留客不放歸<lb/>
鞭控能得幾塲花下醉况是吳宮如夢錦瑟憐誰靑萍負<lb/>
<pb n="KR4f0032_SBCK_017-9a"/>
我快作臨風弄唾壺缺盡狂歌亂擊春甕<lb/>
　　　咏玫瑰花<lb/>
陡驚春去筭風光此際又逄櫻笋拂曉謝娘簾閣畔忽逗<lb/>
賣花聲韻籃底氤氲擔頭狼籍紫艶濃香噴佳人競撚看<lb/>
來和露尤俊　最愛别様心情天然梳掠偏厭紅英襯揉<lb/>
得花魂魂盡碎另作一番安頓焙入衾窩薫歸裙縫細細<lb/>
調紅粉玉郞不覺錯疑戴向雲鬂<lb/>
　　　八月初七夜對月呈李湘北太史<lb/>
帝城今夜正萬家齊看一鈎新月炤過龍樓和鳯苑來照<lb/>
盈顚華髪冷露初零淸輝未滿玉宇都淸切六街香霧也<lb/>
知絲管難歇　最是太液詞臣金閨才子對景偏軒豁退<lb/>
直玉鞭摇闕下鴛瓦一時堆雪白可騎鯨廣能射虎醉擊<lb/>
<pb n="KR4f0032_SBCK_017-9b"/>
珊瑚折料應相念有人孤舘愁絶<lb/>
　　　初八夜對月飮紀伯紫處士寓<lb/>
揮杯一笑恰舉頭又見昨宵明月如此淸光兼老伴遺恨<lb/>
眞無毫髪蓮子輕抛蘋婆細劈慢取橙虀切風前倚幌滿<lb/>
城曉角初歇　可惜萬事蹉跎半生偪側難得胸懷豁誰<lb/>
把銀河堦下瀉快作西山積雪感極關河愁深砧杵一寸<lb/>
心俱折爲渾脫舞乃公直是奇絶<lb/>
　　　初九夜對月飮吳黙巖太史寓齋<lb/>
中宵狂呌憶曹公有語明明如月更記謫仙當日句明鏡<lb/>
三千白髪入洛年非游燕才盡幸舍歌辛切空墻老驥歕<lb/>
霜猛氣難歇　詎料宣武門前長椿寺側竟見秋堂豁更<lb/>
借一尊桑落酒光汎素甆飄雪一片鄕心三更鴈呌拚把<lb/>
<pb n="KR4f0032_SBCK_017-10a"/>
風颯颯難歇　今夜客餞靑門馬嘶珠絡好遣離愁豁高<lb/>
處憑䦨飛火樹光映鳯城如雪暫領河湟旋朝京闕丹檻<lb/>
看重折木皮嶺上鴈書休使稀絶<lb/>
　　　十二夜對月戲柬劉公　吏部時吏部新納姬<lb/>
今宵閒想問誰家畵閣一雙人月細把朝衫薫荳<graphic n="KR1958" url="https://raw.githubusercontent.com/kanripo/KR-Gaiji/master/images/KR1958.png" mimeType="image/png"/>徐綰<lb/>
八盤玄髪人有琴心家居頴尾風調偏親切紅窗爾汝夜<lb/>
䦨一倍難歇　爲語十二樓中金風初厲莫任瓊扉豁遥<lb/>
憶掃眉驅使處茉莉萬枝香雪天與貂蟬地多金粉笑㨂<lb/>
名花折獨憐銀漢有人擣藥愁絕<hi>時公舊姬方臥疾</hi>
　　　十三夜大宗伯王敬哉先生招飮是夜無月<lb/>
先生語我正一生消受帝城烟月紅燭短時横笛噭夜雨<lb/>
開元白髪霜咽遺弓風悽內苑畵角聲酸切<hi>先生時述世祖遺事</hi>銅<lb/>
<pb n="KR4f0032_SBCK_017-10b"/>
盤承露淚如鉛水不歇　曾記樗杜笙簫長楊刀箭從獵<lb/>
霜林豁父子一時連上相印紐銀螭臥雪别墅初成淮淝<lb/>
巳㨗屐齒何曾折談深酒冷鼕鼕街鼓將絕<lb/>
　　　十四夜對月同王阮亭員外<lb/>
三更以後碧天剛碾上一輪圓月嬌友故園應學毋宛轉<lb/>
畵眉梳髪古巷蛩吟小窗鴈語觸景成悲切南飛烏鵲繞<lb/>
枝何處棲歇　我欲吹裂玉簫拓殘金㦸小把愁腸豁生<lb/>
不神仙兼將相負此秋光堆雪燈下吳鈎腰間寶玦拉雜<lb/>
都摧折明當竟去終南聞道奇絕<lb/>
　　　十五夜宋蓼天太史招飮以雨不克赴少頃月出<lb/>
　　　　同緯雲魯望兩弟曁曼殊小飮寺寓<lb/>
吾生萬事沉思遍都似今宵之月只到圓時期便左揉得<lb/>
<pb n="KR4f0032_SBCK_017-11a"/>
愁成亂髪此夜西園故人東閣遲我情偏切衝泥無計車<lb/>
輪腹轉難歇　少頃皓魄東升海天一碧世界都軒豁燕<lb/>
市且須謀一醉難得銅街潑雪絲竹顚狂弟兄歌叱碎抝<lb/>
金鞭折知他何處笛聲縷縷淒絕<lb/>
　　　十六夜對月呈孫北海先生<lb/>
浩歌被酒喜舉頭仍見昨宵圓月遥憶高齋歌猛虎劍氣<lb/>
綠人毛髪老子龍頭細書蠆尾玉試昆吾切隗囂舊物上<lb/>
花千載難歇　更有粉壁波濤牙籖蝌蚪攤几供披豁吟<lb/>
徤左車能决肉日榻黄州快雪餘子紛綸是翁矍鑠有角<lb/>
眞堪折南樓高興依稀淸嘯將絕<lb/>
　　　看山如讀畵讀畵似看山爲周櫟園先生賦用曹<lb/>
　　　　顧庵韻<lb/>
<pb n="KR4f0032_SBCK_017-11b"/>
靑天粉本是五丁所鑿自然圖畵我識天公矜愼極吮筆<lb/>
幾曾輕下晴際添螺昏時使墨茜向朝霞借烟絲雨髮直<lb/>
教染岱烘華　我欲地縮千山袖携五岳點綴閒亭榭一<lb/>
幅横披供眺望便可於中耕稼非畵非山是看是讀饒舌<lb/>
都教罷一身冷翠此間三伏無夏<hi>看山如讀畵</hi>
平生癖愛是荆關老手最紛披處狂呌墨花都發響認作<lb/>
畵師奇句比以漢書掛來牛角讀入前村去千廻不厭直<lb/>
疑聲振毫素　囘想老子籃輿好天筍屐曾到層山路今<lb/>
日明窗懸幅幅一様晴鬟堪數峽角將崩雲根欲活丘壑<lb/>
胸中具更憐着色崖邊碎點紅樹<hi>讀畵似看山</hi>
　　　鉅鹿道中作<lb/>
䧺關上郡看城根削鐵土花埋鏃十月悲風如箭呌此地<lb/>
<pb n="KR4f0032_SBCK_017-12a"/>
曾稱鉅鹿白浪轟豗黄沙蒼莾霜蝕田夫屋車中新婦任<lb/>
嘲髀裡生肉　太息張耳陳餘當年刎頸末路相傾覆長<lb/>
笑何須論舊事泜水依然㣲綠欲倩燕姬低彈趙瑟一醉<lb/>
生平足井陘日暮亂鴉啼入枯木<lb/>
　　　鄴中懷古<lb/>
滏陽南去望鄴城一帶逼人愁思記得群雄争割據徤者<lb/>
曹家吉利公子綵毫佳人繡瓦快意當如是漳河嗚咽至<lb/>
今猶染紅淚　猶憶秋夏讀書春冬射獵泥水譙南地轉<lb/>
眼寒烟縈戰壘耿耿還留覇氣賀六渾來韓擒虎去苑樹<lb/>
都如薺論人成敗世間何限餘子<lb/>
　　　題季端木小影<lb/>
丹靑一幅是西湖好手戴蒼之筆年少者誰眞秀絕不讓<lb/>
<pb n="KR4f0032_SBCK_017-12b"/>
王家摩詰綉虎淸才食牛奇氣刷羽霜空失科頭箕踞襟<lb/>
情一往蕭瑟　寄語莫賭羅囊人身似爾頭地終須出安<lb/>
得畵師乘快墨并寫驊騮十匹歷塊過都莝燕秣越此事<lb/>
爲君必若翁大笑看君長繞吟膝<lb/>
　　　紅橋園亭讌集限韻<hi>時有魚較書在座</hi>
霜紅露白借城南佳處一餐秋菊更值群公聯袂到夾巷<lb/>
雕鞍綉軸一抺紅霞三分明月此景揚州獨揮杯自笑吾<lb/>
生長是碌碌　且喜絕代娥媌玄機娣姒風致偏妍淑惱<lb/>
亂雲鬟多刺史何况閒愁似僕小逗琴心輕翻簾額一任<lb/>
顚毛秃倚䦨吟眺雲鱗墳起如屋<lb/>
　　　讀顧庵先生新詞兼酬贈什卽次原韻<lb/>
老顚欲裂看盤空硬句蒼然十幅誰拍袁綯鐵綽板洗淨<lb/>
<pb n="KR4f0032_SBCK_017-13a"/>
琵琶塲屋擊物無聲殺人如草筆掃㕙毫秃較量詞品稼<lb/>
軒白石山谷　記得戲馬長楊割鮮下杜天笑温堪掬玉<lb/>
靶角弓雲外響捎動離宫花木銀海烏飛銅池鯨舞月照<lb/>
孤臣獨江潭遺老一聲寒噴霜竹<lb/>
　　　送朱近修還海昌并懷丁飛濤之白下宋旣庭返<lb/>
　　　　吳門仍用顧庵韻<lb/>
住爲佳耳問先生何事急裝趨肅曾在竹西園子裡狼籍<lb/>
釵徵釧逐别酒紅擎離帆綠飽人上蘭舟宿君行烟裡吳<lb/>
山螺髻新沭　可惜世事匆匆陡然方寸起岡巒陵麓誰<lb/>
倩石尤吹鷁轉并轉丁儀宋玉無數狂奴一群蕩子屯守<lb/>
倡家屋此情莫遂悄然熟視楓菊<lb/>
　　　被酒呈荔裳顧庵西樵三公并示豹人孝威梅岑<lb/>
<pb n="KR4f0032_SBCK_017-13b"/>
　　　　舟次方鄴希韓女受散木諸子仍用原韻<lb/>
僕何爲者是東吳愁客最能擊筑記得阿奴年少日曾直<lb/>
高人品目甚矣吾衰時乎不再二語那堪讀朱門列㦸此<lb/>
中何限粱肉　幸遇衮衮群公憐而召我共看東籬菊我<lb/>
意亦思歸去耳聊葺溪干破屋行乞歌塲爲傭屠肆也覔<lb/>
三餐粥安能谿刻矯亷長效孤竹<lb/>
　　　紅橋倡和集成索李研齋序孫介夫記作詞奉柬<lb/>
　　　　并呈冐巢民先生仍用顧庵韻<lb/>
䕫門蜀棧是史家粉本先生所獨更有孫樵雄且徤暗裡<lb/>
漢書能覆二老縱横兩篇記序並逐中原鹿古文奇字他<lb/>
人恐不能讀　直可抵突曾王激昻韓柳揖歐陽永叔我<lb/>
與浯溪曾有約采入文抄篇幅細寫千行高吟百遍音響<lb/>
<pb n="KR4f0032_SBCK_017-14a"/>
崩崖屋遇當佳處澆之苦茗芳菊<lb/>
　　　贈阿秀并呈西樵<lb/>
晚風廻處忽簾開影露髩烟微綠驀地見人猶掩歛裙與<lb/>
䦨干争曲縈損紅巾撥殘錦瑟頓惹愁千斛客來休入請<lb/>
看門外金犢　漸覺琖內鱗皴篝邊鴨瘦觥事卿須錄生<lb/>
世諧逄王吏部繡佛還工惜玉愛爾嬌憨嗔人拘管挼碎<lb/>
釵兒菊晩擕素手碧天雨過初沐<lb/>
　　　曹顧庵王四樵鄧孝威沈方鄴汪舟次季希韓李<lb/>
　　　　雲田兄散木皆有送予歸陽羡詞作此留别<lb/>
此諸公者乃狂歌未巳離歌又促僕本恨人臣巳老怕聽<lb/>
將歸絲竹捩柂秋空發船月夜濁浪堆銀屋我行去作荆<lb/>
南山下樵牧　被酒膝席相呼人生長聚那得同麋鹿歡<lb/>
<pb n="KR4f0032_SBCK_017-14b"/>
伯却輪愁鬼厚只是與人追逐天若有情地如埋恨此會<lb/>
何難續他時念我杜陵男子蕭育<lb/>
　　　送沈方鄴還宣城兼懷唐耕隖施愚山梅子長同<lb/>
　　　　西樵用孝威韻<lb/>
歸兮何暮歎風塵經歲迷陽却曲憶我同君爲狎讌夜夜<lb/>
彈絲吹竹弟畜余<graphic n="KR1046" url="https://raw.githubusercontent.com/kanripo/KR-Gaiji/master/images/KR1046.png" mimeType="image/png"/>人呼沈瘦側㡌談公榖<hi>方鄴美須<graphic n="KR1046" url="https://raw.githubusercontent.com/kanripo/KR-Gaiji/master/images/KR1046.png" mimeType="image/png"/>業春秋</hi>人<lb/>
身似此安能仰面看屋　故里才子都官舍人唐老英妙<lb/>
兼耆宿更有肩吾能愛我客舍綈袍情篤歸見三君雪深<lb/>
一尺定理尋詩躅尺書好寄江船不乏千斛<lb/>
　　　延令季滄葦席上送周子俶計偕京師<lb/>
長途廹歲正黄河飛雪馬都没腹袴縛黄皮雄舞矟那顧<lb/>
從奴蝟縮斫彘屠門射雕塞上生啖黄獐肉看君意氣眞<lb/>
<pb n="KR4f0032_SBCK_017-15a"/>
成勇過賁育　况是歷落盤龍風流公瑾海內標名目此<lb/>
去長安聲價重定壓庾徐潘陸愧我牢騷借人杯炙送汝<lb/>
登華軸慈恩題罷歸鞭春晝須速<lb/>
　　　廣陵客夜却憶吳門同吳梅村先生曁葉訒庵盛<lb/>
　　　　珍示王維夏崔不雕李西淵范龍仙王升吉飮<lb/>
　　　　錢宫聲宅時有新凰頼鳯二校書在座<lb/>
月之十八記諸公共飮錢郞書屋祭酒能爲解散髻下語<lb/>
千人都伏東觀名卿南朝才子争舉觴相屬莫愁更鼓任<lb/>
他燒短紅燭　何意尊合杯䦨一雙么鳯齊注横波目假<lb/>
使客中皆此夜詎羡八州之督上客如風佳人似雨薄命<lb/>
余同鞠鞠兮惜汝一生長被人蹴<lb/>
　　　季滄葦宅夜看歌姬演劇卽席成詞并示張天任<lb/>
<pb n="KR4f0032_SBCK_017-15b"/>
　　　　因亓五丹九儀戴弘度季孚公希韓咸季李三<lb/>
　　　　友朱石鐘諸子<lb/>
吾生詎料也曾經親聽諸姨法曲非月非烟非霧雨非肉<lb/>
非絲非竹不易描摹最難忘記耿耿縈心目依稀梁畔暗<lb/>
塵飛墮千斛　昨者我渡江來正沙深月冷浪花堆簇飢<lb/>
蜃饞蛟渾不怕我有聽歌奇福拍到殘時人將散處樂往<lb/>
傷幽獨重逄難必岸巾且吸船玉<lb/>
　　　重過廣陵同王西樵孫介夫夜話卽宿西樵寓中<lb/>
登車一歎歎羊裘巳破朔風如鏃枉道那辭三百里爲與<lb/>
瑯琊情熟却遇興公鏗然屐響也過東頭屋三人相對寒<lb/>
燈淡暈生綠　少頃客去余留王公呼我大被從君宿睡<lb/>
說三冬岐路事起坐何煩頻蹴綿定奇温居殊不易握粟<lb/>
<pb n="KR4f0032_SBCK_017-16a"/>
憑誰卜車中霜滿夜寒私語童僕<lb/>
　　　寄董玉虬侍御秦中<lb/>
黒窑秋夜記臨風痛飮黯然言别我去汴城君繡嶺一様<lb/>
前朝陵闕麥積山高木皮嶺滑度隴何須怯漢家節使天<lb/>
邊鐃吹不絕　且自擲㡌狂呼繞床大呌盧采輸誰喝莫<lb/>
聽渭橋嗚咽木殘了秦時明月鑿空<hi>音孔</hi>張騫縋兵鄧艾此<lb/>
事眞人物驪山山下料應紅樹如血<lb/>
　　　汝南七夕病中排悶<lb/>
誰家砧杵䟎中原秋夜碧來如此何况今宵逄七夕天上<lb/>
鵲橋成矣人說黄姑貰錢營室捱盡愁滋味可憐阿堵神<lb/>
仙亦被驅使　我笑此語荒唐古今稗史誰是誰非是翻<lb/>
怪頻年瓜果閙溷我婦人女子僕病未能吾衰詎憊晒腹<lb/>
<pb n="KR4f0032_SBCK_017-16b"/>
爲佳耳汝南城下月明何限殘壘<lb/>
　　　半雪弟四十詞以贈之卽次其自壽原韻<lb/>
推梨讓棗記弟兄㓜小講堂嬉戲暇則讀書兼擊劍不識<lb/>
世間程李捫蝨雄談屠龍絕技豁逹饒奇計旁人嘖嘖陳<lb/>
家郞差足矣　詎料轗<graphic n="KR3116" url="https://raw.githubusercontent.com/kanripo/KR-Gaiji/master/images/KR3116.png" mimeType="image/png"/>半生蹉跎萬事不穪男兒志從<lb/>
古多才人失路蕩子酒徒而巳白髪無根靑衫有鬼兀坐<lb/>
愁城裡還勝飮否飮時盞與重洗<lb/>
　　　鄴城感懷寄緯雲弟都下<lb/>
漳河南下被浪花打散鄴宫遺事總是英䧺兒女恨釀就<lb/>
千年覇氣馮淑妃來慕容廆去誰問他曹魏銅臺綉瓦至<lb/>
今換作殘壘　白頭來到中原吳鈎醉舞不耐濤聲沸春<lb/>
鴈成行都北往<hi>謂緯雲子萬</hi>只剩離鴻一對一滯吳關<hi>謂半雪</hi>一<lb/>
<pb n="KR4f0032_SBCK_017-17a"/>
留趙郡<hi>自謂也</hi>夜冷那能睡䦨干拍遍凄然長念阿緯<lb/>
迦陵詞全集卷十七終<lb/>
</p>
<p>
</p>
  </div>
</body>
</text>
</TEI>
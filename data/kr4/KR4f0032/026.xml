<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0032_SBCK_026-1a"/>
迦陵詞全集卷二十六<lb/>
　宜興陳維崧其年著<lb/>
　　　　　　　　　　　　　　　　維岳緯雲<lb/>
　　　　　　　　　　　　　　　　宗石子萬<lb/>
　　　　　　　　　　　　　　　　男履端<lb/>
　　　　　　　　　　　　　　　　姪賜薛<lb/>
　　丹鳯吟<lb/>
　　　送别友人和雲臣韻<lb/>
細數頻年游處舞榭鶯梳歌筵燕掠墊巾側㡌雙倚東風<lb/>
院落簟紋新染水烟小定更憶溪邊畵橈斜閣似夢如塵<lb/>
情緒事去凝思花影還簸墻角　今夜陽關怕唱玉樽㶑<lb/>
灔持旋却若到無諸國有連天嘶馬匝樹飛鵲輕紅荔子<lb/>
<pb n="KR4f0032_SBCK_026-1b"/>
籠徧戈船綃幕我在江南殘照裡只行踪樂託武夷囘首<lb/>
倘依然念着<lb/>
　　輪臺子<lb/>
　　　采菱<lb/>
别浦蓮歌乍歇又棹入菱潭深窅西風亂水瀰瀰斜日遠<lb/>
帆了了小娃蘭槳齊開鬬雲英一色裙波裊纔低珠腕又<lb/>
弱蔓柔莖將人繞　何愁角刺藤兠把千頃水烟暗舀羡<lb/>
淸芬較菰米荷房一般幽悄語折芰隣船再來須早怕明<lb/>
日寒塘剩白蘋紅蓼櫓聲幽驚飛渚鳥笑盈盈併摘花歸<lb/>
可許粧臺照<lb/>
　　八歸<lb/>
　　　二月十一夜風月甚佳過水繪園聽諸郎絃管燈<lb/>
<pb n="KR4f0032_SBCK_026-2a"/>
　　　　下因遣家信凄然不成一字賦此以寄閨人<lb/>
彈得絃淸飄來笛脆曲室諸郎歌管他鄉風月佳無比只<lb/>
是中年以後心情頓嬾遥憶故園粧閣上鎭玉臂雲鬟凄<lb/>
斷傷心處何事尊前聽一聲河滿　却是絳河欲没珠繩<lb/>
乍轉畵角譙樓哀怨舊事如塵新愁似夢可惜一塲分散<lb/>
奈天涯滋味瞞不過南歸魚鴈吮霜毫纔提還倦莫慮春<lb/>
寒羅襟紅淚煖<lb/>
　　　秋夜婦病吳門遂不成行賦此寫懷<lb/>
藥烟裊罷爐灰畫盡城上戍火半滅昨年記入西風侯曾<lb/>
也瘦人如菊秋衾勝鐵差喜而今身較健奈婦病吟聲酸<lb/>
切惹一派繞砌啼螿怨苦替人說　准擬楓林蟹舍霜蓬<lb/>
霧篛去弄烟波寥泬秋當濃處月將圓夜擁櫂沉吟旋輟<lb/>
<pb n="KR4f0032_SBCK_026-2b"/>
筭不如春裡雨雨風風過時節偏逄着五湖霽景萬斛晴<lb/>
光洞庭秋噴雪<lb/>
　　　春夜偶成<lb/>
城陰水際閒尋往事光景零亂難寫畵眉橋北沿墻去曾<lb/>
有迷藏伴侣簸錢亭榭生小誰忺鉛共粉說不盡衣裳淡<lb/>
雅碧檻外蠻柳絲絲甸線恍如畵　今日延秋坊畔令狐<lb/>
宅裡依舊好花開也杏梁燕子玉籠鸚鵡尙說十年前話<lb/>
水晶箱子在遮莫還存聖檀帕東風起櫻桃細落糝上當<lb/>
初鞦韆紅粉架<lb/>
　　　杜家廟距濟南四十五里有旅館頗幽靚砌下玉<lb/>
　　　　簪一樷尤楚楚可念徙倚久之詞以寫懷<lb/>
鞭絲小弄征塵輕浥雲水一片寥廓凉橋卸䭾聊停憇遥<lb/>
<pb n="KR4f0032_SBCK_026-3a"/>
送明湖趵突爽氣森薄小閣矮窗新粉壁更繞砌疎枝幽<lb/>
蕚背立處暗省花名瑣事頓縈着　惆悵臨行那夜低鬟<lb/>
偏髻惜别心情如昨側門廻盻倚䦨人在扶定腰身纎弱<lb/>
嘆萍踪一霎峽雨湘烟楚天各思量煞瓊釵滑膩枕畔朦<lb/>
朧三更和笑落<lb/>
　　賀新郞<lb/>
　　　雲郞合卺爲賦此詞<lb/>
小酌酴醿釀喜今朝釵光簟影燈前滉漾隔着屏風喧笑<lb/>
語報道雀翹初上又悄把檀奴偷相撲朔雌雄渾不辨但<lb/>
臨風私取春弓量送爾去掲鴛帳　六年孤舘相依傍最<lb/>
難忘紅𬎼枕畔淚花輕颺了爾一生花燭事宛轉婦隨夫<lb/>
唱弩力做藁砧模様只我羅衾渾似鐵擁桃笙難得紗窗<lb/>
<pb n="KR4f0032_SBCK_026-3b"/>
亮休爲我再惆悵<lb/>
　　　賀阮亭三十<lb/>
牛馬江東走陪滿座鄒枚上客爲君穪壽七葉貂蟬連鳯<lb/>
闕坐擁銀筝翠袖又兄弟才雄八斗三十王郞年正少恰<lb/>
黄金鑄印雙懸肘此意氣古無有　淡黄十里隋堤柳更<lb/>
多少竹西歌吹樊川詩酒滿目關山原不惡只是繁華非<lb/>
舊筭惟有文章不朽<graphic n="KR0609" url="https://raw.githubusercontent.com/kanripo/KR-Gaiji/master/images/KR0609.png" mimeType="image/png"/>
                    <graphic n="KR0609" url="https://raw.githubusercontent.com/kanripo/KR-Gaiji/master/images/KR0609.png" mimeType="image/png"/>珠簾人不捲看使君燈火春城<lb/>
口依稀羡歐陽守<lb/>
　　　瓜歩與姜子翥<lb/>
佛狸祠下别看此處江花如練江烟似織憶昔結交堅戴<lb/>
笠江左周郎英發正爛醉金釵之側宋玉<hi>右之</hi>計倪<hi>甫草</hi>俱大<lb/>
俠更頴川年少風流客仰天嘯冠纓絶　十年往事同陳<lb/>
<pb n="KR4f0032_SBCK_026-4a"/>
蹟恰傳聞洛陽金盡櫟陽獄急一旦二桃疑盡釋廣柳車<lb/>
中人出又買得如花小妾送客驚心千萬里但銷魂此際<lb/>
眞愁絶吾自有蒯通舌<lb/>
　　　甲辰廣陵中秋小飮孫豹人漑堂歸歌示阮亭<lb/>
把酒狂歌起正天上琉璃萬頃月華如水下有長江流不<lb/>
盡多少殘山剩壘誰說道英雄竟死一聽秦筝人已醉恨<lb/>
月明恰照吾衰矣城樓點打不止　當年此夜吳趨裡有<lb/>
無數紅牙金縷明眸皓齒笑作鎭西鸜鵒舞眼底何知程<lb/>
李詎今日一寒至此明月無情蟬髩去且五湖歸伴魚竿<lb/>
耳知我者阮亭子<lb/>
　　　月夜看梅花<lb/>
皓魄光微淥喜東風瓊枝璧月淸輝　<graphic n="KR2014" url="https://raw.githubusercontent.com/kanripo/KR-Gaiji/master/images/KR2014.png" mimeType="image/png"/>顧影娉婷無一<lb/>
<pb n="KR4f0032_SBCK_026-4b"/>
語吳女纎腰初束斜倚在珠䦨曲曲看到夜深風露冷浸<lb/>
簷前一片圞圓玉吾醉矣共花宿　愁腸被酒還相觸且<lb/>
狂歌莫言興盡再斟醽醁忽憶開元當日事中有梅妃蛾<lb/>
綠何必羡玉奴新浴可惜樓東三十樹雨霖鈴都做連昌<lb/>
竹花應歎睡難足<lb/>
　　　乙已端午寄友用劉潛夫韻<lb/>
醉凭䦨干吐倚淸狂横陳氷簟後堂無暑聞說吳兒工作<lb/>
劇弔屈龍舟似虎我欲唱公乎無渡纍自沉湘卿底急枉<lb/>
教人撾碎廻颿鼓楚江畔葦花舞　陡然磈磊多如許喚<lb/>
靈均前來共語酹君椒醑呵壁荒唐何必問死累人間角<lb/>
黍尙不及伍胥濤怒忽發狂言驚滿座料諸公知我心中<lb/>
苦酒醒後重懷古<lb/>
<pb n="KR4f0032_SBCK_026-5a"/>
　　　爲冐君苗催粧<lb/>
遲日嬌鶯囀簸輕風半欄芍藥參差人面珠絡流蘇犀壓<lb/>
角十里龍綃微捲料好夢一春曾選節近菖蒲喧笑語借<lb/>
五絲先做同心纒畵梁上乳雙燕　笙歌沸處蓮籌轉剪<lb/>
銀燈紅酥檀暈暗窺韓椽小弟陸家工贈婦春蚓花箋蟠<lb/>
徧何况是丹靑能擅百種烟巒俱易畵遠山眉第一須葱<lb/>
蒨看小試君苗硯<lb/>
　　　作家書竟題范龍仙書齋壁上蘆鴈圖<lb/>
漏悄裁書罷繞廊行偶然瞥見壁間古畵一派蘆花江岸<lb/>
上白鴈𪷟濛欲下有立且飛而鳴者萬里重關歸夢杳拍<lb/>
寒汀絮盡傷心話捱不了凄凉夜　城頭戍鼓剛三打正<lb/>
四壁人聲都靜月華如瀉再向丹靑移燭認水墨陰陰入<lb/>
<pb n="KR4f0032_SBCK_026-5b"/>
化恍嘹嚦枕稜牕罅曾在孤舟逄此景便畵圖相對心猶<lb/>
怕君莫向高齋掛<lb/>
　　　丁未五日程崑崙别駕招同談長益何雍南石崖<lb/>
　　　　程千一金山看競渡<lb/>
一鼓魚龍急看滔滔妙高臺下乾坤嘘吸彷彿雲旗和翠<lb/>
蓋貝闕鱗堂齊葺料此際百靈都集十萬黄頭皆突鬢挽<lb/>
湘纍今夜誰先及有人在江潭泣　吳兒柂尾飄紅褶但<lb/>
廻颿水雲颭處翻身徑入不鬬黄金惟鬪㨗江水駭時欲<lb/>
立惹商婦銀筝聲澁一霎悲歡纔過眼漸日斜桂檝紛收<lb/>
拾山如睡黛還濕<lb/>
　　　賀程崑崙生日并送其之任皖城<hi>五月十四日</hi>
榴子紅如綉正綺席吳鹽下豉金盤雪藕七載南徐揮羽<lb/>
<pb n="KR4f0032_SBCK_026-6a"/>
扇肘後黄金似斗北固外晴江夜走留取臂間長命縷筭<lb/>
節過五日剛踰九重爲我先生壽　遷官况在懸弧後看<lb/>
他日郡庭一望匡廬湓口今古量才惟一石公也文章不<lb/>
朽詎更歎一麾出守還擬樅陽城下過獻新詞再進當筵<lb/>
酒公倘許狂生否<lb/>
　　　秋夜呈芝麓先生<lb/>
擲㡌悲歌發正倚幌孤秋獨晀鳯城雙闕一片玉河橋下<lb/>
水宛轉玲瓏如雪其上有秦時明月我在京華淪落久恨<lb/>
吳鹽只點愁人髪家何在在天末　憑高對景心俱折關<lb/>
情處燕昭樂毅一時人物白鴈横天如箭呌呌盡古今豪<lb/>
傑都只被江山磨滅明到無終山下去拓弓弦渇飮黄麞<lb/>
血長楊賦竟何益<lb/>
<pb n="KR4f0032_SBCK_026-6b"/>
俊鶻無聲攫羡一代詞塲老手舍公安託歌到陽關剛再<lb/>
叠月裡斜飛兎脚簾以外秋星作作我得公詞行且讀任<lb/>
侏儒飽飯嘲臣朔大笑絶冠纓索　中朝司馬麒麟閣籌<lb/>
邊暇南樓愛挽書生酬酢半世顚狂誰念我多少五陵輕<lb/>
薄我有淚只爲公落後夜月明知更好問陸郞舞態應如<lb/>
昨肯爲奏軍中樂<lb/>
　　　送邵蘭雪歸吳門仍用前韻<lb/>
易水嚴裝發休囘首故人别酒帝城高闕九曲黄河迎馬<lb/>
首淼淼龍宮堆雪流不盡天涯白月君去故侯瓜可種向<lb/>
西風莫短衝冠髪人世事總毫末　長洲鹿走蘇臺折歎<lb/>
年少當歌不醉此非俊物試到吳東門下問可有吹簫人<lb/>
傑有亦被怒潮磨滅來夜天街無酒伴怕離鴻呌得楓成<lb/>
<pb n="KR4f0032_SBCK_026-7a"/>
血亦歸耳住何益<lb/>
　　　題沙介臣詞并柬周翼微郁東堂二子仍用前韻<lb/>
徤筆森拏攫自古道才人無命英雄有託黄歇墳前軍鼓<lb/>
動萬弩攢平陣脚從此後哀鴻競作索米長安非失䇿看<lb/>
掀髯意氣雄河朔荆高軰未蕭索　鶯花麗句傳三閣更<lb/>
旅舍同時二妙和歌相酢硬箭軟裘推勁敵爽氣毫端噴<lb/>
薄乍出手雙雕都落我去諸公應憶我記風前紅燭燒如<lb/>
昨息壤在速行樂<lb/>
　　　秋夜飮錢宫聲寓中示譚舟石周子俶李西淵章<lb/>
　　　　素文仍用前韻<lb/>
故態狂奴發君莫學車中新婦口中石闕同是天涯流落<lb/>
者休使滿頭霜雪且斜抱琵琶彎月聽到鈿蟬悽厲處更<lb/>
<pb n="KR4f0032_SBCK_026-7b"/>
突如鐵騎纎如髪秋聲起在林末　三更銀甲都彈折不<lb/>
須問千年宫殿幾畨人物記得舘娃人似玉喚作平康之<lb/>
傑曾遇在蘭膏將滅萬事古來誰最苦只靑衫淚與榴裙<lb/>
血鷄未喔酒須益<hi>時偶及吳門王姬姬時巳落籍矣</hi>
　　　秋日行西苑仍用前韻<lb/>
太液秋鯨攫紅蓼底龍舟鳯䑵沿流依託記得横汾雄漢<lb/>
武月夜波心殿脚又玉管金簫間作十二雲房都巳閉只<lb/>
將軍縧犬誇平朔何處覔鞦韆索　行人斜過梳粧閣入<lb/>
耳有菱歌鴈陣泠泠酬酢自惜書生難得見天上桂叢蘭<lb/>
薄單一派秋荷零落且拉車前騶卒飮對西風莫歎今非<lb/>
昨依稀奏還宫樂<hi>是日聖駕從南苑還宫</hi>
　　　秋夜對月示弟緯雲仍用前韻<lb/>
<pb n="KR4f0032_SBCK_026-8a"/>
戍鼓城樓發問客裡氷輪炤我幾畨圓闕一片銀河天外<lb/>
落光映千門如雲總則是漢宫明月試上麒麟枯冡望問<lb/>
誰人紅粉誰黄髪風乍吼靑蘋末　應侯有脇憑他折但<lb/>
歌罷仰天裂眼識卿何物窮矣男兒方失路複壁誰藏英<lb/>
傑拚潦倒身名灰滅細聽秋林都颯颯只沙塲斷鏃陰燐<lb/>
血良太苦竟何益<lb/>
　　　題郁東堂詞仍用前韻<lb/>
龍爪槐張攫馳突處宛騮蹴鐵死生堪託我把金荃詞一<lb/>
卷字字寫成釵脚是吾友東堂之作讀罷悲風生肘腋羡<lb/>
君才不減王寧朔相憐也總蕭索　茂陵一病成擔閣歎<lb/>
客裡無多暇日我歌君酢醉擘銀筝彈一曲彈到秋雲都<lb/>
薄只是訴兩人淪落泣下羞爲兒女態問吾生舌在還如<lb/>
<pb n="KR4f0032_SBCK_026-8b"/>
昨休作苦且行樂<lb/>
　　　席上呈芝麓先生<lb/>
打鼓船將發看水面怒濤似屋巨魚如闕一路推<graphic n="KR0963" url="https://raw.githubusercontent.com/kanripo/KR-Gaiji/master/images/KR0963.png" mimeType="image/png"/>吹笛<lb/>
去無數葦花揺雪忘不了朱門皓月萬里沙昏聞鴈呌料<lb/>
孤眠白盡離人髪囘首望謝家末<hi>時緯雲尙留都下</hi>西風衰柳<lb/>
還堪折喜筵上紅牙銀燭他無長物話到英雄方失志老<lb/>
鶻飛來傑傑又一半疎星明滅歸去焚書應學劍愛風毛<lb/>
雨遍千山血益智粽竟何益<lb/>
　　　將之中州留别芝麓先生<lb/>
匹馬衝寒發看滿目殘山剩水轘轅伊闕我到關河驚歲<lb/>
暮却值梁園飛雪不須怨汴京烟月歌罷添衣仍命酒只<lb/>
今宵離恨多於髪男兒事有本末　珊瑚十丈憑𫾣折歎<lb/>
<pb n="KR4f0032_SBCK_026-9a"/>
世上非公知我幾成怪物此外半生誰鮑子負此眞非豪<lb/>
傑最感是留髠燭滅後夜相思銅雀下想漳河水染啼痕<lb/>
血今不醉後何益<lb/>
獸炭簾衣攫華筵散此身飮罷茫茫安託我有小秦王一<lb/>
曲吹到城頭墻脚今日事何人所作漫對西風增感慨且<lb/>
臂鷹躍馬游河朔功名志總蕭索　横刀難上凌烟閣吾<lb/>
且與老兵徤卒悲歌酬酢曾記睢陽添賊火萬弩圍城肉<lb/>
薄𤇺一點陸渾山落轉眼平臺風物好喜笙歌宛雒人猶<lb/>
昨不思蜀此間樂<lb/>
　　　贈程穆倩<hi>時年六十</hi>
痛飮蕪城夜喜春秋甫當六十詞塲雄覇䟤䟦短歌歌自<lb/>
壽㓜作蟲言變化是慢戲滑稽之亞<hi>穆倩自壽作木蘭花慢四首中皆爲䖝言</hi>
<pb n="KR4f0032_SBCK_026-9b"/>
蟲逹封侯何必問喚蟲蟲小語飄檀麝君擊缶吾行炙<lb/>
四筵安坐争相詫筭絶藝韭花蠆尾古來無價牽率老夫<lb/>
兒子五索笑挽鬚燈下論此樂勝於僕射有酒且沽澆磊<lb/>
塊任無錢也向壚頭貰休辭醉先生詐<lb/>
　　　徐竹逸招同幾士兄閣上看梅<lb/>
一樹都如雪君不見尊前有客歌聲辛切醉倚花魂花欲<lb/>
語花似笑人愁絶我一語亦爲花說人旣多愁人巳瘦問<lb/>
花何瘦亦隨人折相看處酒休竭　臨風細取花重閱羡<lb/>
物外孤高簡傲花中豪傑恒怪世人輕比並浪道檀腮粉<lb/>
頰渾不稱此花風骨我欲擬之銀作鎧趂月明浴盡三軍<lb/>
鐵神還似史遷潔<lb/>
　　　爲徐晉遺催粧<hi>時十二月初八夜大雪</hi>
<pb n="KR4f0032_SBCK_026-10a"/>
雙綰同心結喜今夜新人二九殘年臘八幾隊紗籠徐引<lb/>
導光漾黄金跳脫何况是玉人如月小捉養娘簾底問問<lb/>
徐公城北人争說燈下看果英發　天公更自風流絕響<lb/>
瓊籖且煩靑友細飄珂雪爲騐謝娘才調好故把吳鹽輕<lb/>
撒不須慮銅輿街滑我識李謩吹笛手但今宵鳯竹休頻<lb/>
擪枕凾上印紅頰<lb/>
　　　都門洗象詞同緯雲弟賦<lb/>
百戲魚龍聚晝陰陰雲房氷洞帝城無暑日晡波心張水<lb/>
幄列坐徹侯公主其外有傾城士女少頃蠻奴乘象至整<lb/>
鞭梢踏入金塘去喧豗甚爾何怒　鼻殷捲盡西山雨看<lb/>
水靣濤飛海立銀傾雪注猶記昆明傳象戰莋馬𤏡僮䟦<lb/>
扈今巳慶太平寰宇浴罷含元宣立仗望赭𫀆一朶紅雲<lb/>
<pb n="KR4f0032_SBCK_026-10b"/>
吐率百獸御階舞<lb/>
　　　見南苑阱熊而歎之同吳天石賦<lb/>
南苑花如綉見一帶長楊虎圈咆哮百獸此物傫然餘猛<lb/>
氣攀檻時時欲吼像銕騎金戈馳驟可惜當熊人去杳鎻<lb/>
宮槐冷落黄金甃誰侍奉金門帚　爛羊都尉通侯狗但<lb/>
驍雄偏嗟失勢所遭不偶猶記深山騰踔日獅子猘兒爲<lb/>
友追險怪曾踰宇宙此日草間狐兎盡束身歸五柞同猿<lb/>
狖蹯巳落宰夫手<lb/>
　　　季滄葦侍御廣陵納姬爲賦花燭詞<lb/>
螺子眉峯滴遥想像文窗冉冉穨鬟的的誰遣朝天靑雀<lb/>
舫小泊烟江水驛夾岸有鈿車畵㦸日至尙遲添一線恰<lb/>
宵長更照團圓月<hi>時仲冬十五夜爲長至前十日</hi>月影底人兒出　仙郞<lb/>
<pb n="KR4f0032_SBCK_026-11a"/>
况是文章伯人都羡金閨華彦玉淸仙籍盡道臺霜行峽<lb/>
雨先把鵕䴊冠摘纔卸到紅巾羃䍥今夜當關須記取對<lb/>
府中烏與隣鷄說休相攪恣憐惜<lb/>
　　　汝州月夜被酒感懷董二<lb/>
今夜淸輝苦眞醉矣人生有幾關山如許極目海天渾一<lb/>
碧囘首家鄉何處總則是年年覊旅脫㡌凭䦨何限恨倚<lb/>
風前細把寒更數誰更打嚴城鼓　無端忽憶疎狂侣曾<lb/>
記得烏衣巷口别來如雨明月也知千里共炤盡秦樓楚<lb/>
戍應漸到故人黄土只恐白楊和月冷比人間更有銷魂<lb/>
處汝河木白如乳<lb/>
　　　登龍池絶頂憑虛閣同雲臣遠公賦<lb/>
極目眞空濶倚巉巗層巒競瘦老松都活澒洞荒寒非世<lb/>
<pb n="KR4f0032_SBCK_026-11b"/>
境昏曉陰陽盪割更古木冷烟轇轕虎跡龍湫經過了一<lb/>
枝笻幾被罡風奪纔到得亂峯末　峯巓小閣危堪掇嵌<lb/>
崎嶔呀然如竇拳然如鉢只怕石欄憑不穩敗葉欲隨秋<lb/>
脫况恰對崖門初豁我愛湖光能入望約他年再與攀蘿<lb/>
葛看夜半陽烏渇<lb/>
　　　蘧庵先生五日有魚酒之餉醉後塡詞<lb/>
蒲酒濃如乳更爲我東𬈑斫鱠大魚就脯携酒石榴花下<lb/>
醉還選腹腴親煑耳熱也休提今古只有寒潮圍故國歎<lb/>
龍舟寂寞無尋處風乍起瘦蛟舞　何須遠望悲荆楚暗<lb/>
想像廣陵舊事淚多於雨火照佛貍城下水丞相孤軍難<lb/>
渡記時節也隣重五兒女誰知英雄恨辟兵符戲向釵頭<lb/>
賭葵影綠小窗午<lb/>
<pb n="KR4f0032_SBCK_026-12a"/>
　　　竹逸屢苦足疾詞以訊之<lb/>
足亦爲頭責問先生經年何事蹣<graphic n="KR1552" url="https://raw.githubusercontent.com/kanripo/KR-Gaiji/master/images/KR1552.png" mimeType="image/png"/>引疾有足徑須行萬<lb/>
里須踏龍堆馬邑更須伴錦靴紅屐却怪兀如習鑿齒恐<lb/>
美人躄者交相厄中有鬼苦無力　客爲代語君姑黙看<lb/>
人世太行劍閣縱横几席凥馬神輿吾自有底事度阡越<lb/>
陌足雖憊猶全吾膝言罷先生徐捫足且支笻虛室初生<lb/>
白剛一笑宿疴失<lb/>
　　　食李戲作<lb/>
咄汝前來此問爾祖人人都道猶龍李耳一自瑶星淪謫<lb/>
後恰值楊花盡矣又幻出李唐家世縱劣猶能交貴介伴<lb/>
浮瓜游戲西園邸楊家果詎君比　如今慣代桃僵死客<lb/>
經過其冠不正視同苦李一入公門身更辱鑽核羞他名<lb/>
<pb n="KR4f0032_SBCK_026-12b"/>
士但說着王戎冷齒只有井邊堪避世與蠐螬飲啄稱知<lb/>
已還愁遇於陵子<lb/>
　　　贈善奕者蘇生<lb/>
入市乘羊暇乍歸向百花庭院春衣暗卸小與手談殘紅<lb/>
徑秋水滿眶微瀉日影碎劇棋難罷争賭宣城眞太守問<lb/>
何人中正如卿者秋善奕爾其亞　局中有刼憑君打莫<lb/>
沉吟樵夫柯爛瑶池花謝聞道外邊風漸競一子甚時纔<lb/>
下休閒煞春前陣馬天帝井公方對博又從來似奕長安<lb/>
也都付與楸枰話<lb/>
　　　贈蘇崑生<hi>蘇固始人南曲爲當今第一曾與說書叟柳敬亭同客左寧南幕下梅村先生</hi>
<hi>爲賦楚兩生行</hi>
吳苑春如繡笑野老花顚酒惱百無不有淪落半生知巳<lb/>
<pb n="KR4f0032_SBCK_026-13a"/>
少除却吹簫屠狗筭此外誰歟吾友忽聽一聲河滿子也<lb/>
非關雨濕靑衫透是鵑血凝羅袖　武昌萬叠戈船吼記<lb/>
當日征帆一片亂遮樊口隱隱柁樓歌吹響月下六軍搔<lb/>
首正烏鵲南飛時候今日華淸風景換剩凄凉鶴髪開元<lb/>
叟我亦是中年後<lb/>
　　　弓冶弟萬里省親三年旋里於其歸也悲喜交集<lb/>
　　　　詞以贈之并懷衛玉叔曁漢槎吳子用贈蘇崑<lb/>
　　　　生原韻<lb/>
休把平原繡繡則綉吾家難弟古今稀有萬里尋親踰鴨<lb/>
綠險甚黄牛白狗一路上䕫蚿作友辛苦瘦兒携弱肉向<lb/>
海天盡處孤踪透三年內無乾袖　平沙列幕悲風吼獵<lb/>
火照依稀認是雲中生口馬上廻身争擁抱此刻傍人白<lb/>
<pb n="KR4f0032_SBCK_026-13b"/>
首辨不出窮邊節候猶記離鄉年尙少牧羝羊北海雙雙<lb/>
叟長夜哭陰山後<lb/>
　　　惠山遇冐爰及榖梁酒間感事并示楊枝<lb/>
細雨靑山麓野塘邊故人忽缷布帆一幅失喜推<graphic n="KR0963" url="https://raw.githubusercontent.com/kanripo/KR-Gaiji/master/images/KR0963.png" mimeType="image/png"/>還笑<lb/>
劇難得他鄕骨肉問那處酒旗斜矗我有新年離鴻恨艤<lb/>
烟航且與澆<graphic n="KR0812" url="https://raw.githubusercontent.com/kanripo/KR-Gaiji/master/images/KR0812.png" mimeType="image/png"/>醁知來日何方宿　樽前况有人如玉再<lb/>
休提千塲錦瑟萬堆紅燭淪落舊人誰尙在只剩何戡情<lb/>
熟船倚在黄蘆苦竹落照重逄詢伴侣也未將言應螺先<lb/>
蹙長洲水年年綠<lb/>
　　　中秋伏枕承蘧翁先生有月餅果物之惠病起賦<lb/>
　　　　謝<lb/>
今夜淸輝漾想月殿菱花出匣一輪初上萬戸千門連碧<lb/>
<pb n="KR4f0032_SBCK_026-14a"/>
海處處鈎簾倚幌只少我一人凝望多謝東鄰遺粔籹恰<lb/>
分明掬取團圓様開籠看神差旺　紛然隹果還相貺揩<lb/>
病眼荔奴黄皺哀梨碧漲忽憶添丁千里外阻隔丹崖綠<lb/>
嶂恨此物無緣分餉若使姮娥知我意也璇閨掩却垂綃<lb/>
帳應爲我色惆悵<lb/>
　　　暮秋臥病澄江客舍承劉震修沛元秦其天賀天<lb/>
　　　　士椒峯弟諸君枉顧因感亡友鄒程村董文友<lb/>
　　　　漫感一首并示梅園主人韓爾鉉<lb/>
一病驚秋暮黯澹煞五更靑鬢萬山紅樹煎藥眞長高誼<lb/>
在結駟連鑣相顧僕憊矣諸君無苦縱憊此心猶烱烱試<lb/>
扶吾一上秋城去沙鴈落細如雨　韓園舊日曾歌舞有<lb/>
多少縷金裠子酒和墨汚那數三千珠履客高會春申極<lb/>
<pb n="KR4f0032_SBCK_026-14b"/>
浦當日事何人記取黔董<hi>文友面黒</hi>頎鄒<hi>程村長身</hi>今不見只十圍<lb/>
梅似靑銅古花尙好人非故<lb/>
　　　冬夜不寐寫懷用稼軒同父倡和韻<lb/>
已矣何須說笑樂安彦昇兒子寒天衣葛百結千絲穿已<lb/>
破磨盡炎風臘雪看種種是余之髪半世琵琶知者少枉<lb/>
教人斜抱胸前月羞再挾王門瑟　黄皮袴褶軍裝别出<lb/>
蕭關邊笳夜起黄雲四合直向李陵臺畔望多少如霜戰<lb/>
骨隴頭水助人愁絶此意儘豪那易遂學龍吟屈煞床頭<lb/>
鐵風正吼燭花裂<lb/>
　　　積雨乍晴竹逸買舟拉雲臣曁余郭外春游訪萬<lb/>
　　　　子紅友不遇因過石亭探古梅并坐古香庵小<lb/>
　　　　憇<lb/>
<pb n="KR4f0032_SBCK_026-15a"/>
喚箇船兒去傍城河柳絲蘸碧漸拖官渡閒訪故人人巳<lb/>
出門鎻小橋烟浦空佇立悵然誰與人說前村梅更好月<lb/>
朧明綠蕚栖毛女趂波煗響春櫓　僧樓小憇評今古喜<lb/>
檻外亂山絶澗暗香無數寒食一杯須作逹莫惹春愁萬<lb/>
縷看滿眼𥿄錢飛處除却吾曹二三子只此情堪共花枝<lb/>
語花不應灑紅雨<lb/>
　　　次日紅友復折柬招游石亭陰雨又作詞以謝之<lb/>
　　　　仍用前韻<lb/>
并日邀遊去正郭外風絲颭袖水烟籠渡兩月春霖愁似<lb/>
海漲了綠波南浦剛一霎晴溪容與茶崦竹籬帆影過粉<lb/>
墻頭暗立誰家女沙鳥嬾觸柔櫓　難忘最是亭梅古記<lb/>
昨到凭䦨抛盞落英閒數帶暝遥峯嬌欲睡香在衫痕髩<lb/>
<pb n="KR4f0032_SBCK_026-15b"/>
縷春漸到最銷魂處來日縱無知已約也重游擬續花間<lb/>
語無奈是亷纎雨<lb/>
　　　伯成先生席上贈韓脩齡<hi>韓關中人聖秋舍人小阮流浪東吳善說平話</hi>
月上梨花午恰重逄江潭舊識喁喁爾汝絳燭兩行渾不<lb/>
夜添上三通畵鼓說不盡殘唐西楚話到英雄兒女恨綠<lb/>
牙屏驚醒紅鸚鵡雕籠內泪如雨一般懷抱君尤苦家<lb/>
本在扶風盩厔五陵佳處漢闕唐陵囘首望渭水無情東<lb/>
去剩短䗶聲聲訴與繡嶺宮前花似血正秦川公子迷歸<lb/>
路重酌酒盡君語<lb/>
<hi>宗石校刋先伯兄詞集將竣忽于敗篋中檢得賀新郎一闋乃作家書後題范龍仙書齋壁上蘆鴈圖詞急讀</hi>
<hi>之與刋本題同調同韻同起落同中多異亦先兄自書者王西樵先生所評隲因并錄楮尾剪燭裁書罷繞廊</hi>
<hi>行偶然瞥見壁間小畵一派離鴻千萬點掩映漁村蟹舍有飛且鳴而悲者囘首蕭開驚瘦影商量說盡思</hi>
<pb n="KR4f0032_SBCK_026-16a"/>
<hi>鄉話捱不了凄凉夜春城又聽嚴更打鎭無言潸然紅雨淚如鉛瀉嘹嚦數聲來𥿄上如在蘆花之下我亦</hi>
<hi>是潯陽司馬曾記蓬窗逄落鴈便畵圖此景看還怕君莫向高齋掛</hi>
<pb n="KR4f0032_SBCK_026-16b"/>
</p>
<p>
迦陵詞全集卷二十六終<lb/>
</p>
<p>
</p>
  </div>
</body>
</text>
</TEI>
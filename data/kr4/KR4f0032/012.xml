<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0032_SBCK_012-1a"/>
迦陵詞全集卷十二<lb/>
　宜興陳維崧其年著<lb/>
華亭董　俞樗亭　維岳緯雲<lb/>
遂安方象瑛渭仁　宗石子萬<lb/>
　如臯許嗣隆山濤　男履端<lb/>
　武進弟玉璂椒峯　姪賜薛<lb/>
　　滿江紅<lb/>
　　　汴京懷古十首<lb/>
壞堞崩沙人說道古夷門也我到日一番憑弔淚同鉛瀉<lb/>
流水空祠牛弄笛斜陽廢館風吹瓦買道旁濁酒酹先生<lb/>
班荆話　攝衣坐神閒暇北向剄魂悲咤行年七十矣翁<lb/>
何求者四十斤椎眞可用三千食客都堪罵使非公萬騎<lb/>
<pb n="KR4f0032_SBCK_012-1b"/>
壓邯鄲城幾下<hi>夷門</hi>
鉛筑無成不信道英雄竟死猶有客棄家破産東求力士<lb/>
太息巳看秦帝矣悲歌只念韓亡耳道旁觀誰道祖龍耶<lb/>
妄男子　狙擊處悲風起大索罷浮雲逝歎事雖不就波<lb/>
騰海沸嬴政關河空宿草劉郞宮寢成荒壘只千年還響<lb/>
子房椎奸䧺悸<hi>博浪城</hi>
汜水敖倉是楚漢提戈邊界想昔日名姬駿馬英雄梗槩<lb/>
滎澤波痕寒叠雪成臯山色愁凝黛歎從來䜿子易成名<lb/>
今安在　爼上肉何無頼鴻門斗眞難耐筭野花斷鏃幾<lb/>
更年代秦鹿詎爲劉季死楚猴甘受周苛賣笑紛紛靑史<lb/>
論都訛因成敗<hi>廣武山</hi>
太息韶華想繁吹憑空千尺其中貯邯鄲歌舞燕齊技擊<lb/>
<pb n="KR4f0032_SBCK_012-2a"/>
宫女也行神峽雨詞人會賦名園雪羡天家愛弟本輕華<lb/>
通賓客　梁獄具宮車出漢詔下高臺坼歎山川依舊綺<lb/>
羅非昔世事幾番飛鐡鳯人生轉眼悲銅狄着輕衫半醉<lb/>
落霜雕弓絃砉<hi>吹臺</hi>
野渡盤渦中牟界濤翻浪走勒馬看殘山剰水一番囘首<lb/>
斜日亂碑森怪蝟危岡怒石蹲奇獸笑中原從古戰塲多<lb/>
陰風吼　炎劉鼎嗟淪覆袁曹軰工争鬬看金戈塞馬喧<lb/>
豗馳驟浪打前朝黃葉盡霜封斷壁靑苔厚又幾行雁影<lb/>
落沙洲多於豆<hi>官渡</hi>
宋室宣和看艮嶽堆瓊砌璐也費過幾番錘鑿兩朝丹堊<lb/>
花石綱催朱太尉寶津樓俯京東路晉銅駝洛下笑人忙<lb/>
曾廻顧　花千朶雕䦨䕶峯萬狀長廊互使神搬鬼運無<lb/>
<pb n="KR4f0032_SBCK_012-2b"/>
朝無暮一自燕山亭去早故宮有夢何由作歎此間風物<lb/>
劇催人成南渡<hi>艮嶽</hi>
曲水金塘流不盡汴京遺事記當日昆明水戰都亭百戲<lb/>
相國寺前燈似晝南薫門外天如水恰政和天子趙官家<lb/>
多才藝　火仗轉星毬墜水幄捲雲房蔽正扇分雉羽橋<lb/>
排雁齒此夜只憐明月好當時那曉金人至記居民拂曉<lb/>
撥菰蒲尋珠翠<hi>金明池</hi>
北宋樊樓縹緲見彤窗繡柱有多少州橋夜市汴河遊女<lb/>
一綂京華饒節物兩班文武排簫鼓又墮釵鬬起落花風<lb/>
飄紅雨　西務裡猩唇煑南瓦內鸞笙語數新粧炫服師<lb/>
師舉舉風月不須愁變換江山到處堪歌舞恰西湖甲第<lb/>
又連天申王府<hi>樊樓</hi>
<pb n="KR4f0032_SBCK_012-3a"/>
古玉津園斜陽照滿陂蘆荻渾不見銅街鐡市層樓列㦸<lb/>
陰慘慘兮門自鎻冷淸淸地船誰摘繚垣邊覔個不愁人<lb/>
如何得　白玉沓黄金槅園芳樂樓靑漆任凄風苦雨籠<lb/>
窗動壁春去鳥啼樊重里月明花落王根宅壞廊斜石獸<lb/>
趂行人行人嚇<hi>玉津園</hi>
汴水分藩憶帝子金牀玉册人都羡憲王才調孝王儔匹<lb/>
椒殿丁年喧鼓吹桂宫甲帳繙圖籍唱誠齋樂府夜深時<lb/>
筝琶急　蔡河漲蘭橈織鴈池汎龍舟疾記牡丹時節排<lb/>
當宿直一夜黄河瓠子决滿城紅袖梨花濕痛波飄菰米<lb/>
入宮墻沉雲黒<lb/>
　　　寫近况酬寄曹顧庵學士卽用學士來韵<lb/>
黃雀銀魚羡愁後攔街塞術屬饜耳神仙難學底須煉术<lb/>
<pb n="KR4f0032_SBCK_012-3b"/>
萬事絆人園客繭百年戲我狙公栗倚秋城下瞰暮濤紅<lb/>
煎斜日　風乍滿喧杉<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>霜漸老催機匹看雁排人字<graphic n="KR0785" url="https://raw.githubusercontent.com/kanripo/KR-Gaiji/master/images/KR0785.png" mimeType="image/png"/>
瓏幾筆詩怕殺靑刋復毁髩憎鑷白芟逾宻只酒悲苦憶<lb/>
婦姑城呼鷹出<lb/>
　　　月之初六余將有廣陵之行前一夕行囊襆被俱<lb/>
　　　　被偷兒負去戲作二詞示里中諸子仍用前韻<lb/>
酒盡天寒彈短鋏半生無術擬還向廣陵賣藥荷苓挑术<lb/>
秋雨好擕卭竹杖荒原莫管周人栗束殘書准趁半江晴<lb/>
期來日　蝙蝠暗空如漆絡緯呌難成匹正籬揺書帶庭<lb/>
欹木筆計畫總嗟吾軰拙安排儘讓天公宻笑靑氈一夜<lb/>
羽毛生飛而出<lb/>
盗語主人驪駒唱畱行無術堪歎息井叢熠燿臼荒松术<lb/>
<pb n="KR4f0032_SBCK_012-4a"/>
冥阸關高驢齕薦王官谷險猿偷栗筭一年作客縱歸來<lb/>
無多日　何不販山中<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>何不織機頭匹只年年懷刺幾<lb/>
時投筆胠篋愁看君笥儉緘　喜遜隣家宻請先生晨起<lb/>
檢空箱如何出<lb/>
　　　贈史遠公五十卽用學士原韻<lb/>
畵苑詞塲數儕軰君才横出論戈法韭花蠆尾盡推遒宻<lb/>
九殿争傳鸚鵡賦<hi>戊戌㑹試遠公巳擬第一人</hi>重瞳親奬龍蛇筆<hi>遠公署書</hi>
<hi>爲天語所奬</hi>更岐王含笑看揮完綾千匹　熬不熟仙家漆粘<lb/>
不住天邊日歎籬還采菊里仍呼栗醉斫月中一片桂閒<lb/>
收雨後三峯术儘淸狂舍此問成仙無他術<lb/>
　　　賀曹掌公秋㨗仍用前韻<lb/>
老盡詩人吳與越惟君傑出人都羡家風華貴文瀾綺宻<lb/>
<pb n="KR4f0032_SBCK_012-4b"/>
三世金蓮學士燭一門銀管湘東筆看來春駿馬蹴長楸<lb/>
千千匹　僕老矣身空漆卿徤者懷吞日記酒行以往玉<lb/>
温而栗<hi>記與掌公吳趨高㑹時</hi>學圃條豐君掇杏硯田殖落余鋤术<lb/>
擬蔗竿變技學曹公穿楊術<lb/>
　　　贈大西洋人魯君仍用前韻<lb/>
怪怪奇奇咄咄甚譆譆出出經過處暹羅瘴惡荷蘭烟宻<lb/>
鶴語定知何代事麟經不省何人筆駕崩濤九萬里而來<lb/>
黿鼉匹　海外海光如<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>國外國天無日話僬僥龍伯魂<lb/>
揺股栗善奕慣藏仙叟橘能醫却笑神農术更誦完一卷<lb/>
咒人經驚奇術<lb/>
　　　贈吳白涵仍用前韻<hi>白涵工詩善琴吾邑中高士</hi>
轟隱家門捉鼻免問君何術適志耳和烟種樹帶雲舂术<lb/>
<pb n="KR4f0032_SBCK_012-5a"/>
杜老堂前隣撲棗陶公酒後兒呼栗更風潭夾宅月當門<lb/>
消閒日　詩酒外誰膠漆猿鶴佀吾儔匹任客誇裘馬人<lb/>
矜才筆書到成時松竟老徑當僻處蘿偏宻叩苔扉半晌<lb/>
不逄人琴聲出<lb/>
　　　憶舊游寄金沙王弓銘張杜若徐岐雝史兼三諸<lb/>
　　　　子仍用學士來韻<lb/>
曾記中原與數子揮鞭競出同憑弔園空石尉城荒李宻<lb/>
<hi>洛下金墉城李宻城也</hi>夜臥戍樓風咽鼓晨題敗驛霜膠筆更月中<lb/>
帶雪上轘轅奇無匹　戰塲內碑塡<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>叢祠外燈揺日憶<lb/>
並鞍舞蔗分籌賭栗往事鏟來如削草新愁製就同煎术<lb/>
筭倩他白日繫長繩嗟無術<lb/>
　　　丹陽賀天山寄詞二闋屬和其韻<lb/>
<pb n="KR4f0032_SBCK_012-5b"/>
枯樹衰楊三歎息物猶如此白眼看塵埃野馬子虛亾是<lb/>
四壁豈無窮可送九天只有愁難寄放狂歌金鐡一時鳴<lb/>
吾衰矣　拜特進官承㫖僮列鼎奴衣紫更屏間窈窕堦<lb/>
前阿唯若有人兮寧足慕彼何爲者殊堪恥曾幾囘䇿馬<lb/>
樂游原荒煙耳<lb/>
速壘糟丘卿莫惜壚邊酒價能幾日秦關月小漢宮花謝<lb/>
萬里秋從西極到千年淚向南樓灑婦人裝胡粉且搔頭<lb/>
無人者　風刮燭窗多罅雨淋壁簾須下溷南隣北戸詩<lb/>
塲歌社白晝蘧蘧身化蝶靑天夢夢程生馬約練湖鴉舅<lb/>
十分紅余來也<hi>日內將至丹陽故云</hi>
　　　舟次丹陽感懷二首仍用天山韻<lb/>
水面絃生郭索響誰能遣此問白傅潯陽江上可曾如是<lb/>
<pb n="KR4f0032_SBCK_012-6a"/>
天外雨隨帆共落洲邊雁與船同寄人奴之笞罵此生無<lb/>
應足矣　河蟹賤肥而㫖秋山暮紅兼紫但酒酣以後呼<lb/>
牛亦唯鑄鐡竟成千古錯讀書翻受群兒恥笑道旁石馬<lb/>
亦何爲風吹耳<lb/>
且食蛤蜊管婢價何如奴價君不見棠梨一樹昨開今謝<lb/>
形狀何勞麟閣畵淚痕不上牛山灑願他年靑史好爲之<lb/>
傳來者　月射隙霜尋罅騎<graphic n="KR0963" url="https://raw.githubusercontent.com/kanripo/KR-Gaiji/master/images/KR0963.png" mimeType="image/png"/>背眠檣下笑長貧陳孺肉<lb/>
難分社張祐宅荒碑竄䑕呂蒙城濶帆如馬問半生何物<lb/>
誤人歟殘編也<lb/>
　　　過京口復用前韻<lb/>
剰壘殘崖有多少英䧺經此也則爲風吹浪打䟎成如是<lb/>
北顧髻鬟晴欲笑南朝君相生同寄歎齊梁一片好江山<lb/>
<pb n="KR4f0032_SBCK_012-6b"/>
都非矣　茶沸乳簾泉㫖楓繡癭酡顔紫倘鶴猿招我欣<lb/>
然日唯䕫縱憐蚿何所益信偏伍噲徒增恥踞<graphic n="KR0963" url="https://raw.githubusercontent.com/kanripo/KR-Gaiji/master/images/KR0963.png" mimeType="image/png"/>艙吹火<lb/>
騁䧺談臧三耳<lb/>
瓜歩船來亟爲問淮南米價念欲索陶胡奴米何如詣謝<lb/>
肝膽儘從鄰媪露毫毛拚向沙塲灑歎臣精今日巳銷兦<lb/>
誰容者　栗半熟經霜罅豚對舞浮波下聽寺鐘隱隱隔<lb/>
江蓮社快意且騎隋苑鶴失時休使瞿塘馬怪一軍銀鎧<lb/>
海門來潮頭也<lb/>
　　　渡江後車上作<lb/>
磨鏡來耶怪范叔一寒至此古所謂弔䘮借面將母同是<lb/>
十載江河淮泗客一身南北東西寄問車中閉置婦人乎<lb/>
眞窮矣　村釀薄寒加㫖斜日淡風添紫有輿騶拉飮從<lb/>
<pb n="KR4f0032_SBCK_012-7a"/>
而唯唯謁彼金張吾巳過厄於陳蔡誰之恥任兒童拍手<lb/>
笑勞人車生耳<lb/>
亦復何傷終不掩文章光價曾抵突不知屈宋何論沈謝<lb/>
一曲楚聲愁筑破半生情淚如鉛灑儘腹中容得百千人<lb/>
如卿者　好覔個西村罅竟須在南山下結斬蛟射虎疎<lb/>
狂之社夢裡悲歡槐國蟻世間得䘮隣翁馬語前騶叱馭<lb/>
且從容余歸也<lb/>
　　　看牡丹感舊<lb/>
芍藥啼烟倚晴晝枝枝欲顫恰又是送春天氣夾衣庭院<lb/>
香逕露濃圍綉幄輭簾風細低歌扇將去年情事倚闌干<lb/>
思量徧　花與月曾畱戀朝共夕閒游衍在睢陽古郡商<lb/>
丘舊縣記得濃香籠兩袖醉餘馬上携歸便下小樓紅袖<lb/>
<pb n="KR4f0032_SBCK_012-7b"/>
那人迎人微倦<lb/>
　　　壽武林徐世臣賢配邵孺人六十<lb/>
曾在西泠徐穉下陳蕃之榻記當日湖山濃淡賔徒雜㳫<lb/>
夜雨對眠靈隱寺春帆競掠雷峯㙮幾何時雲水竟飄然<lb/>
擕瓢衲　室有婦機聲匝塾有子書聲答喜鴻妻操作龍<lb/>
駒蹙踏設帨九天喧管籥穪觴七郡傾壺榼正中秋月照<lb/>
浙江潮銀光合<lb/>
　　　余澹心吳薗次周子俶顧梁汾秦對巖諸公共飮<lb/>
　　　　集生家適余在山中未與此雅游也薗次作詞<lb/>
　　　　見示余亦次韻<lb/>
醉㡌欹斜訝何處玳筵畱客却誇我鱸魚桑落席門置食<lb/>
滿眼紅墻愁裡過千塲錦瑟閒中憶只君家數過酒杯寛<lb/>
<pb n="KR4f0032_SBCK_012-8a"/>
眞難得　也不羡鵾絃擘又何用鸞鎞摘但茶香雙好居<lb/>
然雅集笑我凍栖梅一樹輸他醉把螯千隻問酒謀之婦<lb/>
尙能乎期來夕<lb/>
　　　將發梁溪酒後與吳薗次<lb/>
臣醒而狂問何處再尋荆聶但相見金樽休放玉簫須擪<lb/>
舊事漫誇冠蓋里新愁合付昆明刼幸名園一月共聯床<lb/>
歌聲接　老鳯呌才何㨗雛鳯語吟都愜奈匆匆欲唱渭<lb/>
城三叠歸去道塲山下路也應瘦了丹楓葉只郵亭醉尉<lb/>
夜偏多休輕獵<lb/>
　　　薗次拏舟相訪與子訂布衣昆弟之歡而去賦此<lb/>
　　　　紀事<lb/>
雨覆雲翻論交道令人冷齒告家廟甲爲乙友從今日始<lb/>
<pb n="KR4f0032_SBCK_012-8b"/>
官笑一麾君竟罷病驚百日余剛起問乾坤弟畜灌夫誰<lb/>
惟卿耳　嗟墨突殊堪恥憐范釜還私喜且樵蘇不㸑淸<lb/>
談而巳開口㑹能求相印吾生詎向溝中死終不然鬻畚<lb/>
華山陰尋吾子<lb/>
　　　同雲臣和天玉元夜泊舟溪口感舊之作<lb/>
峭冷尖寒也筭做一番元夕還記憶淸歌妙舞梅魂雪魄<lb/>
向日微聞年少事狂夫曾到岐王宅把玉簫吹起落梅風<lb/>
成今昔　水驛底孤眠客月榭口寒波積正沉吟何限釵<lb/>
痕綦跡早信今宵鮫帕濕悔教那夜屏風隔載一船離恨<lb/>
壓西溪溪流碧<lb/>
　　　郝元公署中食餅忽有茂陵之憶賦詞誌感<lb/>
落拓無家歎三匝曾栖汝潁記那日綠窗閒與姬人說餅<lb/>
<pb n="KR4f0032_SBCK_012-9a"/>
溲粉宛同春絮薄映空絶似杭羅淨笑鸚哥偏愛啄香秔<lb/>
吳兒性　纔半載歸鄕井拚兩地悲萍梗筭不因𤇺火幾<lb/>
成薄倖聞說衮師年尙㓜戞羔解向厨娘競只今宵入手<lb/>
恰輸他團圓影<lb/>
　　　秋日幾士兄姬人生子詞以志喜<lb/>
人種追來喜阮曲又生遥集<hi>兄生子姬人係得之姑母家</hi>是月裡風飄<lb/>
桂子夜來親拾旦日驚看佳氣滿經年怪底吟聲澁<hi>兄素勤詞</hi>
<hi>翰年來竟不作詩</hi>果息機結得蚌胎成珠光濕　嫂巳慶螽斯緝<lb/>
孫漸解勝衣揖笑阿兄此事得母非急小弟今冬方五十<lb/>
飄零一綫河之北待來春挈取小獅兒還鄕邑<lb/>
　　　再疊前韻酬幾士兄<lb/>
阿大中郎論家世人人有集吾老矣沅湘香草童蒙聊拾<lb/>
<pb n="KR4f0032_SBCK_012-9b"/>
破屋霜紅蘿薜暗空齋雨黒倉琅澁歎靑衫原不爲琵琶<lb/>
年年濕　誰耐把殘編緝久嬾向侯門揖筭曹劉沈謝非<lb/>
今所急一片月懸關塞上五更笛落闌干北正匣中刀作<lb/>
老龍吟聲於邑<lb/>
　　　三用囘韻與幾士兄言懷并示珍百雲臣竹逸諸<lb/>
　　　　同志<lb/>
蹶盡霜蹄休再問龍城馬邑計决矣我寧作我北山之北<lb/>
焉用文之身旣隱未常聞仕如斯急見長沮桀溺耦而耕<lb/>
趨而揖　蔴與苧連宵緝松共桂和雲濕任園官蕒苦霜<lb/>
畦莧澁米號長腰春碓煑子名蒼耳揮鋤拾問挂來牛角<lb/>
是何書淵明集<lb/>
　　　四用囘韻爲幾士兄納姬人賀<lb/>
<pb n="KR4f0032_SBCK_012-10a"/>
桃葉桃根把雙漿親迎隣邑記住在香街直下畵橋斜北<lb/>
扶下銅輿鴉髩妥貯來綃檻鶯啼急暈桃痕注靨道勝常<lb/>
羞郞揖　繡架嚲鴛鍼緝紅浪皺鸞衾濕學夫人舉止漫<lb/>
嫌生蕋春嬾一床和月捧親嬌半搦從天拾怪新詞艶粉<lb/>
恰盈箱閒情集<lb/>
　　　懷龔仲震臥疾梁谿<lb/>
貰菊賒螯記其醉梁谿客夜風不定軟簾輕漾一燈高下<lb/>
白髪放顚長忍餓朱門慳酒偏遭罵曉鷄號猶欲挽銀河<lb/>
桮中瀉　書散誕蕭思話聲嚄喈甘興覇每厠身鐺杓袒<lb/>
而行炙老興郞當烏啄肉秋懷浩蕩鷹離架怪新來痺疾<lb/>
偃霜簷酸風射<lb/>
　　　余有懷仲震詞南耕昔在南昌亦與仲震同作老<lb/>
<pb n="KR4f0032_SBCK_012-10b"/>
　　　　客遂次余韻亦成一首斐然見示仍叠前韻用<lb/>
　　　　柬南耕并令仲震他日讀之一軒渠也<lb/>
五老匡廬挂冷瀑長晴不夜秋瑟瑟兩賢相見琵琶亭下<lb/>
閱盡江山眞欲舞筭來人物誰堪罵倚滕王傑閣瞰章門<lb/>
銀濤瀉　覊旅恨鄕關話拉龔勝呼曹覇儘雄心耗與冷<lb/>
杯殘炙一朶菊花人伏枕半庭荳葉秋除架只幾年踪跡<lb/>
最難忘同游射<lb/>
　　　擁爐<hi>記與雲臣南耕分賦冬詞有圍爐一題今者梄遲省幕縱有紅爐獨擁而巳何言圍也賦</hi>
<hi>此以誌予慨</hi>
炙盡烏金銷不了髩絲微雪依稀聽一城巷杵半樓簷鐵<lb/>
撥盡寒灰人語悄䟦完官燭鷄聲咽笑西廊鸚鵡也愁寒<lb/>
頻頻說　小窗底屏風折微酣處爐薫爇但得人圍繞心<lb/>
<pb n="KR4f0032_SBCK_012-11a"/>
情頓别記得常年喧笑語笛床茶臼叅差列只侯門獸炭<lb/>
枉堆盤增寒冽<lb/>
　　　風雪行丹陽道中<lb/>
秃樹僵杉趂玉舞離披作勢經多少斷橋仄磵破樓枯寺<lb/>
氊笠裹風嗟觱發笋輿兀雪愁顚躓謝郵亭湯社點紅薑<lb/>
招行騎　鑿不破琉璃水凍不了魚龍市笑吳兒長鬛有<lb/>
船難使凍雀迎人籬角噪村翁傲我墻根睡撒晶鹽迷却<lb/>
呂蒙城心如醉<lb/>
　　　玉峯沈天羽先生詞塲耆宿也選有草堂四集行<lb/>
　　　　世不幸早逝乏㣧歳月不居距今巳四十餘年<lb/>
　　　　矣賢配鈕夫人今年舉七十觴有從甥鈕君南<lb/>
　　　　六代爲乞言詞以寄慨<lb/>
<pb n="KR4f0032_SBCK_012-11b"/>
偶爾相關小樓上畵闌凭徧記當日東吳瘦沈才名堪羡<lb/>
艶句和愁淋舞帕香詞蘸酒塗歌扇只金荃身後竟無人<lb/>
爲收管　綰不得垂楊線禁不住飛花片剰孀閨寡鵠雨<lb/>
淒風怨轉眼桑田朝市改打頭茅屋裙笄健遶雕梁誰替<lb/>
話呢喃鄰巢燕<lb/>
　　　贈家小阮次山<hi>余所賃城中居卽先殿元故宅也階前紅杏一株最繁盛次山殿元</hi>
<hi>後人故云</hi>
群從凋零悵家世空餘雙㦸筭惟汝過都歷塊龍文虎脊<lb/>
我别西溪剛十載數椽聊賃街東宅有壓欄先世一枝紅<lb/>
君堪摘　林下酒床頭易吾與汝交相惜笑我今衰矣子<lb/>
應努力王謝門風終自在紛紛程李錢寧直向渭陽詩裡<lb/>
說鄒陽悲疇昔<hi>次山係故友鄒程村宅相</hi>
<pb n="KR4f0032_SBCK_012-12a"/>
　　　訪葉九來園居不遇愛其花木明綺池舘崢泓小<lb/>
　　　　憇移時流連不去因憶九來向與余邑某氏歌<lb/>
　　　　姬有目成之約曾爲作花信詩今某家歌舞久<lb/>
　　　　散此姬亦入道多年矣詞以示葉用稼軒韵<lb/>
易識君家不須向長街夾轂<hi>古樂府夾轂問君家</hi>閒相過主人不在<lb/>
滿園空綠蝴蝶輕狂金井畔櫻桃開落銀屏曲隴山鸚不<lb/>
省客來游春眠熟　淪落恨飛紅浴繁華夢郵亭宿記筵<lb/>
開太守一群香玉今日鍊師新入道當時才子曾貽墨雨<lb/>
濛濛燕子上空梁將泥蹴<lb/>
　　　贈婁東周逸園兼懷毛亦史<lb/>
舞袖成圍正衮徧筝琶阮笛有一客衆中索我謼聲甚急<lb/>
坐上兩行紅粉笑亭邊一夜靑衫濕歎雄文老將本幽燕<lb/>
<pb n="KR4f0032_SBCK_012-12b"/>
纔相識　風裂燭喧豗黒星絡角晶熒白倘明朝分手後<lb/>
期難的第令男兒存意氣休論世事多離别博徒中歸及<lb/>
見毛公言相憶<lb/>
　　　春光甚冶徤庵挈我魚墩精舍小憇同潘次耕弟<lb/>
　　　　緯雲賦<lb/>
半里春田漸踏到蘼蕪叢裡疎籬外紅橋畵板臥於烟木<lb/>
柳線飄時寒食近梨雲凍處東風起把滿欄紫艶嗅移時<lb/>
忻然喜　頴士僕康成婢營小築饒名理<hi>精舍乃健老紀綱所搆</hi>有<lb/>
玉山彩翠光浮髹几鬬草心情忙似蝶築毬士女多於蟻<lb/>
筭春來何限斷腸天無踰此<lb/>
　　　贈溧陽王叅戎<hi>王名嘉善餘姚人新建後裔有儒將風</hi>
小隊城南來踏徧平陵春色迤邐望秣陵鐘阜鬱蒼何極<lb/>
<pb n="KR4f0032_SBCK_012-13a"/>
一片南朝簫鼓地千年北府侯王宅到如今草綠錦衣倉<lb/>
成今昔　帳下縳黄皮褶座上拓黄金㦸論男兒須學萬<lb/>
人之敵家世故侯看射虎江山儒將聞吹笛笑軍中緩帶<lb/>
慣繙書當陽癖<lb/>
　　　同恭士叔岱牧仲飮介子西湄草堂次公㦷壁間<lb/>
　　　　韻<lb/>
水榭淸幽宿雨罷奔渾齊漲憑眺處孤城剰壘礟痕無恙<lb/>
波靜細延簾閣底草香亂撲紗窗上碧陰陰一陣嫰凉來<lb/>
沙禽餉　<graphic n="KR0963" url="https://raw.githubusercontent.com/kanripo/KR-Gaiji/master/images/KR0963.png" mimeType="image/png"/>六扇烟中漾簫一縷潭邊唱况主人還有吳<lb/>
羔法釀但醉且尋茶叟竈欲歸徑借溪翁杖想此時纎月<lb/>
挂西湄難於狀<lb/>
　　　秋日登單父城外春秋閣<lb/>
<pb n="KR4f0032_SBCK_012-13b"/>
單父城東堆徧了萬層秋色憑闌望齊疆魯甸一泓晴碧<lb/>
此去漸通霄漢路吾生只少翺翔翼繚櫩斜百尺俯中原<lb/>
空蒼極　銅鼓賽松杉直陰雨吼精靈急看蘚衣泥馬曉<lb/>
行無迹日落漫添覊旅恨時危專藉匡扶力讀春秋武帳<lb/>
燭花紅髯如㦸<lb/>
　　　秋日經信陵君祠<lb/>
席㡌聊蕭偶經過信陵祠下正滿目荒臺敗葉東京客舍<lb/>
九月驚風將落㡌半廊細雨時飄瓦桕初紅偏向壞墻邊<lb/>
離披打　今古事堪悲詫身世恨從牽惹倘君而尙在定<lb/>
憐余也我詎不如毛薛軰君寧甘與原嘗亞歎侯嬴老淚<lb/>
苦無多如鉛瀉<lb/>
　　　梁溪顧梁汾舍人過訪賦此以贈兼題其小像<lb/>
<pb n="KR4f0032_SBCK_012-14a"/>
二十年前曾見汝寶釵樓下春二月銅街十里杏衫籠馬<lb/>
行處偏遭嬌鳥喚看時誰讓珠簾挂只沈腰今也不宜秋<lb/>
驚堪把　且給箇金門假好長就旗亭價記爐烟扇影朝<lb/>
衣曾惹芍藥纔塡妃子曲琵琶又聽商船話笑落花和淚<lb/>
一般多淋羅帕<lb/>
　　　故友周文夏侍御没巳及十年矣㓜女在閣尙未<lb/>
　　　　字人少司馬山左孫怍庭先生興懷宿草特爲<lb/>
　　　　令子議烟荆溪人士高其誼争作詩歌以咏之<lb/>
　　　　鄙人太息亦塡此詞<lb/>
江左周瑜年少日雄姿歷落記十載霜飛獬豸風生臺閣<lb/>
宦蹟遽如春夢短人情劇似秋雲薄舊平泉早付綠苔生<lb/>
都非昨　問鮑子今難作憐弱女憑誰託頼同官偏念曩<lb/>
<pb n="KR4f0032_SBCK_012-14b"/>
時花蕚高誼漫言齊偶大華堂定讓韓居樂翟公門一曲<lb/>
鼓求凰驚羅雀<lb/>
　　　萬脩承五十用呂居仁韻<lb/>
北郭先生門恰對峯廻澗曲且小隱漁莊蟹舍長廊矮屋<lb/>
雨過拍茶香作雪日高煨芋酥於玉向紅塵不到處逍遥<lb/>
襟衫綠　林灔灔烘楓菊濤瑟瑟鏘梧竹問貂蟬簑笠誰<lb/>
榮誰辱豆架瓜棚三徑在黃鷄白酒千塲足便水田今歳<lb/>
不曾收來年熟<lb/>
　　　秋杪同南耕魯望弟過東郊外殿元叔祖廢園感<lb/>
　　　　賦<lb/>
醉袖籠鞭正杏苑一枝新奪歸臥處溪山窈窕亭臺層叠<lb/>
松籟梧烟縈客夢溪茶澗笋醒人渇羡昇平江左玉堂仙<lb/>
<pb n="KR4f0032_SBCK_012-15a"/>
風光别　繁華事行人說凄凉債今生結又蝸黃蘚綠斷<lb/>
碑殘碣細雨零星漁榜火亂鴉颯呇僧龕月記小樓一片<lb/>
伎衣紅年時節<lb/>
　　　琴奕雙淸爲閻牛叟<hi>牛叟兌閣遺徽日妻善奕花下與諸女劇必招予予笑謝</hi>
<hi>于琴不由師授以意成譜巧合自然</hi>
綠齒摴蒱憨狂煞他家兒女笑此是牧豬奴戲何心共賭<lb/>
懶凭繡床描蛺蝶愛拈紅子争龍虎恰偏逄郞手劣于儂<lb/>
降幡舉　奩乍歛墻陰午香半灺燈花吐逗琴心忽入海<lb/>
天寒處時世幾多筝笛耳蛾眉也解英雄苦砉崩騰只把<lb/>
漢宮秋臨風鼓<lb/>
　　　壽海寧家始升六十<lb/>
風景淸佳天氣是梅前菊後弧懸處高軒列㦸軟簾堆綉<lb/>
<pb n="KR4f0032_SBCK_012-15b"/>
龍笛鵝笙喧午夜衙香宮錦圍晴晝笑吾宗今日又重逄<lb/>
圖南叟　揺鐵鳯蟠金獸相府畔沙堤右筭家門華貴於<lb/>
公何有坊曲漫勞誇韋杜文章要使羅星宿看佳兒新醖<lb/>
桂香濃爲春酎<lb/>
　　　送葉桐初還東阿卽次其與曹雪樵倡和原韻<lb/>
若且歌乎急配以哀絲豪竹念來夜故人一去月明人獨<lb/>
風吼軍都山忽紫雨收督亢天全綠笑好官幾箇讀書來<lb/>
休耽讀　吟復寫螭蟠幅富與貴蛇添足但逄花便挿有<lb/>
泉須掬建業雲山通地肺姑蘇烟水連天目筭糓城雖好<lb/>
不如歸眠鄕曲<lb/>
　　　壽寶坻杜相國<lb/>
恒岳生申恰黍谷陽囘時候沙堤上弧懸相府光騰寶甃<lb/>
<pb n="KR4f0032_SBCK_012-16a"/>
萬國河山平似掌九天花鳥紛如繡正黄扉暫闔衮衣閒<lb/>
娛淸晝　房與杜齊台斗李與杜豪詩酒筭文章勲業公<lb/>
俱不朽八餅茶分龍鳯碾萬釘帶壓蛟螭鈕看無邊紅燭<lb/>
下朝來爲公壽<lb/>
　　　聞往歳帝城烟火之盛甲于天下今年元夜作客<lb/>
　　　　都門適逄新禁凄然獨坐詞以遣懷<lb/>
夜火春宵說此地上元尤勝烟熖裡烘桃炙柳飄梅灺杏<lb/>
繡羽花冠筒內放緗苞翠蔓竿梢映紫葡萄十丈滿池蓮<lb/>
絲絲凝　瑪瑙寺鞦韆競琉璃厰筝琶盛更鈿車麝帕嬉<lb/>
遊不定今夜鳯城偏寂寂一燈微耿人初病只角殘吹到<lb/>
第三聲何心聽<lb/>
<pb n="KR4f0032_SBCK_012-16b"/>
</p>
<p>
迦陵詞全集卷十二終<lb/>
</p>
<p>
</p>
  </div>
</body>
</text>
</TEI>
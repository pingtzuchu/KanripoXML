<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0032_SBCK_027-1a"/>
迦陵詞全集卷二十七<lb/>
　宜興陳維崧其年著<lb/>
　　　　　　　　　　　　　　　維岳緯雲<lb/>
　　　　　　　　　　　　　　　宗石子萬<lb/>
　　　　　　　　　　　　　　　男履端<lb/>
　　　　　　　　　　　　　　　姪賜薛<lb/>
　　賀新郞<lb/>
　　　茶村寺寓逄庭栢上人有贈<hi>上人善吳歈爲蘇叟高弟兼工撾鼓</hi>
急雨銅街没喜瞥遇一僧不俗有愁都豁半世不曾持梵<lb/>
唄只唱曉風殘月讓衮衮群兒成佛音節柔和兼妙好鬘<lb/>
陀花簌簌翻林樾遺恨事無毫髪　鼕鼕畵鼓春雷發似<lb/>
臨潁十三娘舞劍光奔突嬴得闍黎争匿笑詎是靈山衣<lb/>
<pb n="KR4f0032_SBCK_027-1b"/>
鉢長嘯也岑牟難脫萬事誰眞誰筭假拍紅牙那便閒生<lb/>
活持此意問迦葉<lb/>
　　　春夜聽鼓師撾鼓<lb/>
月黒燈摇霧看鼓史岑牟單絞當筵箕踞苦竹哀絲争欲<lb/>
閙靜聽八音之主讓老革憑陵今古紞地一聲千籟響掣<lb/>
紅旗突陣將軍怒荷珠迸碎如雨　有聲詎比無聲苦又<lb/>
垂手畵槌小歇凝情無語忍俊不禁停又滚隱隱春雷慢<lb/>
吐十三叚花攢錦聚<hi>十畨鼓共有十三叚</hi>打到五更心巳碎正凝愁<lb/>
似夢無尋處方趂拍猛然住<lb/>
　　　自嘲用贈蘇崑生韻同杜于皇賦<hi>有小序</hi>
　　　　于皇曰朋軰中惟僕與其年最拙他不具論一<lb/>
　　　　日旅舍風雨中與其年杯酒閒談余因及首席<lb/>
<pb n="KR4f0032_SBCK_027-2a"/>
　　　　决不可坐要點戲是一苦事余常坐壽筵首席<lb/>
　　　　見新戲有壽春圖名甚吉利亟點之不知其斬<lb/>
　　　　殺到底終坐不安其年云亦常坐壽筵首席見<lb/>
　　　　新戲有壽榮華以爲吉利亟點之不知其哭泣<lb/>
　　　　到底滿堂不樂相與抵几大笑何兩拙兩地兩<lb/>
　　　　筵兩劇不謀而同也故和此詞余因是亦有此<lb/>
　　　　作<lb/>
高舘燈如綉屈指筭攝衣登座放顚時有慣罵孟嘗門下<lb/>
客無過鳴鷄盗狗吾寧與灌夫爲友曾被兩行官伎哂玳<lb/>
筵前一片喧聲透香醪潑汚紅袖　歡塲百戲魚龍吼却<lb/>
何來敗人意興開人笑口自顧無聊惟直視奪得鸞箆搔<lb/>
首叱若軰何堪祗候事後極知余謬悞恰流傳更有黄岡<lb/>
<pb n="KR4f0032_SBCK_027-2b"/>
叟疎狂態誰甘後<lb/>
　　　新安陳仲獻<hi>名䇿</hi>客蜀總戎幕府常贖一俘婦詢之<lb/>
　　　　蓋仕族女也仲獻閉置别舘召其夫還之聞者<lb/>
　　　　艶其事争爲歌詠適宣城沈子公厚書來徴詞<lb/>
　　　　因賦是篇<lb/>
天畔𧖟叢路記當日錦城絲管華陽士女一自愁雲霾蜀<lb/>
棧飛下桓家宣武有多少花鈿血汚十萬蛾眉齊上馬過<lb/>
當年花蕊題詩處葭萌驛鵑啼苦　春宵高讌元戎府明<lb/>
月下玉容黯淡有人低訴妾本成都良家子歎息鸞分釵<lb/>
股客亦爲淚零如雨擲却黄金歸破鏡問德言還認菱花<lb/>
否<hi>叶府</hi>吾事畢㧞身去<lb/>
　　　余與于皇作自嘲詞竟于皇復謂余曰忽憶一事<lb/>
<pb n="KR4f0032_SBCK_027-3a"/>
　　　　大資嗢<graphic n="KR1744" url="https://raw.githubusercontent.com/kanripo/KR-Gaiji/master/images/KR1744.png" mimeType="image/png"/>昔甲申闖賊之變迎降者大司馬某<lb/>
　　　　亦與焉其人後官兩浙開讌西湖召梨園侑酒<lb/>
　　　　卽命演闖賦破都城故事數齣後闖賊入城一<lb/>
　　　　人執手板蒲伏道旁自唱臣兵部尙書某迎接<lb/>
　　　　聖駕蓋某卽坐上某也某悵然不懌良久曰嘻<lb/>
　　　　亦太甚矣某何至是遂罷酒去余與于皇撫掌<lb/>
　　　　之次同賦是詞仍用原韻<lb/>
嶺對離宫綉聽鼙鼓漁陽遺恨乾坤罕有記得黄巾初入<lb/>
洛朝士馬都如狗還自許師臣賔友誰把侍中貂細挿錦<lb/>
河山忍被軍聲透八風舞郞當袖　梨園白髪潛悲吼誰<lb/>
信道千秋南董繫諸伶口馬上彎弧争欲射客有道旁泥<lb/>
首捧降表夕陽亭候今日堂堂紅燭裡正當年肉袒牽羊<lb/>
<pb n="KR4f0032_SBCK_027-3b"/>
叟頭暗觸屏風後<lb/>
　　　中秋前五日看早桂<lb/>
灝氣收殘暑恰金颷夜來染就小山幽樹叢桂離離香滿<lb/>
徑正值秋棠開處掩映也倍添嬌嫵紅燭三條圍鎻院記<lb/>
姮娥不肯相憐取平生恨那堪數　思量舊事多如雨憶<lb/>
前生婆娑曾在淸虛之府淪謪紅塵三十載却羡廣寒淸<lb/>
苦忘不了花陰玉兎月到中秋光定滿折花枝吾欲驂鸞<lb/>
去再快作霓裳舞<lb/>
　　　縴夫詞<lb/>
戰艦排江口正天邊眞王拜印蛟螭蟠鈕徴發櫂船郞十<lb/>
萬列郡風馳雨驟歎閭左騷然鷄狗里正前團催後保盡<lb/>
纍纍鎻繫空倉後捽頭去敢揺手　稻花恰趂霜天秀有<lb/>
<pb n="KR4f0032_SBCK_027-4a"/>
丁男臨岐訣絕草間病婦此去三江牽百丈雪浪排檣夜<lb/>
吼背耐得土牛鞭否好倚後園楓樹下向叢祠亟倩巫澆<lb/>
酒神祐我歸田畝<lb/>
　　　秋日竹逸約同雲臣紅友渭文石亭看桂<lb/>
萬斛凉雲瀉買蜻蛉烟潭容裔晴秋瀟灑黄葉村中行不<lb/>
遠隱隱前山精舍人巳被暗香縈惹纔見巖梅齊着粉染<lb/>
西風叢桂旋開也流光駛似奔馬　捨舟緩服尋蘭若正<lb/>
霜簷纍纍金粟參差低亞竹色泉光幽映極携得一樽堪<lb/>
把問此樂何如僕射忽見高塋延野燒似赤龍蹙踏山都<lb/>
赭矯首看莾驚詫<lb/>
　　　重游菊圃紀事<lb/>
烏桕全紅也過溪橋重游昨日竹籬茅舍笑語生香來漸<lb/>
<pb n="KR4f0032_SBCK_027-4b"/>
近衫影參差入畵見一隊明粧淡雅要撚黄花親比痩小<lb/>
䦨干不許簾兒挂人與菊並堪把　霜天短髩驚衰謝恰<lb/>
何緣人間尙有鈿車羅帕萬事西風吹散了黄葉漫天而<lb/>
下偏只向看花人打若使淵明今日在料先生也被閒情<lb/>
惹狂奴態甘遭罵<lb/>
　　　題思嗜軒爲姜勉中賦用題靑瑶嶼原韻<hi>軒前棗樹數株</hi>
<hi>爲貞毅公手植故以思嗜名軒</hi>
羊棗經霜罅記當年狂歌曾點甘同嗜鮓老幹虬柯三四<lb/>
本冷翠幽光團射曾脫㡌行吟其下一自人纒風木恨剩<lb/>
榰楹仄磴欹危怕蘿葛翳鼪鼯挂　三年淚爲思親灑葺<lb/>
亭軒峥泓明瑟重開圖畵粉壁疎窗仍靘好拭盡塵埃野<lb/>
馬果熟也莫從人打不是瀼西饒靳惜是前人口澤斯存<lb/>
<pb n="KR4f0032_SBCK_027-5a"/>
者歌纂纂蔭堪藉<lb/>
　　　題郎官山雪霽圖送家伯騶還八閩<lb/>
閩嶠盤天際悵連年幔亭昔夢枕邊頻製榻得郞官山半<lb/>
幅目斷層崖雪霽飛不透鷓鴣聲裡今日眞成歸計穩漲<lb/>
蠻天一片南還騎桄榔麵家山味　前灘喚囝鄕音細傍<lb/>
榕陰晶丸萬顆依然斜綴綠蠣房邊紅齒屐喧笑應門童<lb/>
稚誰暇訴飄零情事少頃武夷君有信也頭童面皺驂鸞<lb/>
至驚此别幾年歲<lb/>
　　　繆園與榖梁話舊<lb/>
鵑舌啼春冷記并州十年飄泊蝶僥蜂倖花露微蒸纔抑<lb/>
鮓小閣圍香說餅閙多少簾痕㡌影燭底新翻楊枝曲字<lb/>
斜行寫上春衣領只此事君應省　江南四月殘紅靜又<lb/>
<pb n="KR4f0032_SBCK_027-5b"/>
逄君斜陽一水盈盈舴艋暫借芳園聊話舊坐皺綠蕪三<lb/>
徑筭聚散來朝難定鴻爪那能長留住笑繫腰彭祖徒窺<lb/>
井一彈指三生頃<lb/>
　　　竹逸齋中紫牡丹枯而復生爲塡此詞<lb/>
日煖鶯聲細喜亭亭依然玉琢吳宮小字暫别紅塵剛一<lb/>
載還傍畵樓珠砌却又鬭新興鬟髻多少桃腮和杏臉筭<lb/>
舊人遠勝新人麗論族望雒陽魏　看花漫憶當年事記<lb/>
人名一般顔色幾般才藝自被子規催去急零落嬌香滿<lb/>
地拚舞榭爲伊長閉若使紫臺眞再返笑鴻都枉用驂鸞<lb/>
計花凝笑又含睇<lb/>
　　　舟泊楓橋同吳廣璧小飮金葦昭齋中歸過寒山<lb/>
　　　　寺因憶昔年阮亭王先生入吳夜巳曛黒風雨<lb/>
<pb n="KR4f0032_SBCK_027-6a"/>
　　　　雜遝阮亭攝衣着屐列炬登岸徑上寺門題詩<lb/>
　　　　二絕而去一時以爲狂今别去六七年矣悵然<lb/>
　　　　賦此并懷阮亭<lb/>
纜繫烟汀尾見一派江村橋下斜陽水市西舫東船那可<lb/>
語且過幽齋謀醉恰海蠢園甘盈七歸路欹潭如棧狹映<lb/>
頺墻倒出驚奇鬼人道是寒山寺　寺門話向同行子記<lb/>
王郞昔年黒夜衝泥經此掾吏兩行争匿笑笑看官今何<lb/>
事乞火照破扉題字今日滿廊蝸篆綠捫壁間蝌蚪無存<lb/>
矣誰會我懷人意<lb/>
　　　題孫赤崖小像用曹顧庵學士韻<hi>圖中三孫遶側</hi>
入洛人如璧記當年才名争數江東孫䇿况值賢兄新奪<lb/>
幟<hi>謂扶桑殿元也</hi>細馬春游禁陌看兩兩油幢綉㦸倐忽浮雲生<lb/>
<pb n="KR4f0032_SBCK_027-6b"/>
宫殿十九年罰作長流客纔出塞髩先白　京華握手鳴<lb/>
珂宅劇悲歌蛾眉勸酒酡酥行炙今日閶門重見面更盡<lb/>
杯中琥珀總莫問鴻泥雪迹一笑披圖三珠樹羡兒皆字<lb/>
猘奴呼釋<hi>猘兒釋奴皆前人小名</hi>萬戸樂君休易<lb/>
　　　贈徐月士次友人韻<lb/>
萬事都成昨剩胸中不平鬰起峯巒确犖我有匣中三尺<lb/>
水澁盡寒鋩冷鍔夜夜聽秋城鼓角靑眼誰人吾竟老喜<lb/>
逄君交道眞堪託忘不了燈前約　封侯自有嫖姚霍且<lb/>
高歌蹲蹲舞我烏烏和若十載樊川狂客夢嬴得揚州一<lb/>
覺漸衮徧四條絃索綠醑黄花拚盡興管來年綵筆驚河<lb/>
朔休只憶江南樂<lb/>
　　　友人蔣子馭鹿落拓都門遨遊王邸綠池應教穪<lb/>
<pb n="KR4f0032_SBCK_027-7a"/>
　　　　曠代之遭逄淸夜陪游極一時之際㑹旣而淮<lb/>
　　　　南仙去子晉丹成悲翠輦之潛移悵金牀之不<lb/>
　　　　見新愁入夢昔事銷魂憔悴南還傷心實甚適<lb/>
　　　　儲子雪持相遇吳閶歸言茲事爲賦是詞<lb/>
朱邸分靑社記當日竟陵文藻彭城風雅盛世天家敦玉<lb/>
牒花蕚交輝其亞正內殿霓裳舞罷龍子一從歸大漠悵<lb/>
陳王不懌苔生榭呼賔從銷閒暇　鄒陽流落江潭夜剔<lb/>
秋燈故人重見在楓橋舍憔悴白頭論往事多少鸞箋鳯<lb/>
帕說不盡銅輿佳話今日金風吹兎苑任西宮花放還花<lb/>
謝<graphic n="KR0838" url="https://raw.githubusercontent.com/kanripo/KR-Gaiji/master/images/KR0838.png" mimeType="image/png"/>夢到王門下<lb/>
　　　飮華啇原齋頭追憶錢吉士先生先生啇原婦翁<lb/>
　　　　余曾執經門下<lb/>
<pb n="KR4f0032_SBCK_027-7b"/>
三十年前事記童年章華曾作屈平高弟家本寶華山下<lb/>
住門映石湖荷芰有一帶疎軒曲砌憶得危崖騰健鶻咽<lb/>
秋燈夜半歌山鬼風乍刮髩成蝟　凄凉閱盡人間世看<lb/>
多少經堂書庫柝爲馬肆舊日生徒今亦老相對賢門佳<lb/>
婿更似舅魁然無忌<hi>是日并晤啇原令嗣</hi>且盡君家黄菊酒論人生<lb/>
一醉爲佳耳西州慟成何濟<lb/>
　　　途次遇華子瞻憶二十年前子瞻與秦對巖太史<lb/>
　　　　齊名均齒游處畧同對巖官禁近居林下巳十<lb/>
　　　　餘年今復從軍湘楚行色甚壯而子瞻淪落如<lb/>
　　　　故詞以寄慨<lb/>
少日敦槃約記同游梁溪二妙華年相若繡袷紅衫雙掩<lb/>
映宛似連枝花蕚船並艤綠楊城郭一客日邊紅杏放染<lb/>
<pb n="KR4f0032_SBCK_027-8a"/>
爐香日講龍樓幄又十載歸田樂　彈冠近日之荆鄂壓<lb/>
秋江水犀下瀬雄姿馬矟帳下廬兒三十萬伐鼓開船黄<lb/>
鶴旗獵獵北風夜作一客纎絺纔掩骭到霜天敗楮那堪<lb/>
着姑一笑視寥廓<lb/>
　　　虎丘劍池作<lb/>
山腹蒼皮罅劈巉巖一窪深黒險於人鮓仄嵌斜攢龜脊<lb/>
滑林氣水聲交射有屈曲龍蟠其下上搆危梁凌絕巘窈<lb/>
而深鑿孔行人怕吸冷瀑半空掛　壊廊欹磴哀湍瀉望<lb/>
參差雕櫺黛閣晶熒入畵故國江山還在眼添了西風戰<lb/>
馬又殿上夜鐘將打雨蝕殘碑名姓在醉摩崖汝是知音<lb/>
者<hi>石壁土有黄姬水唐寅題名</hi>相對坐草堪藉<lb/>
　　　五人之墓再用前韻<lb/>
<pb n="KR4f0032_SBCK_027-8b"/>
古碣穿雲罅記當年黄門詔獄群賢就鮓激起金閶十萬<lb/>
戸白棓霜戈激射風雨驟冷光高下慷慨吳兒偏嗜義便<lb/>
提烹談笑何曾怕抉吾目胥門挂　銅仙有淚如鉛瀉悵<lb/>
千秋唐陵漢隧荒寒難畵此處豐碑長屹立苔繡墳前羊<lb/>
馬敢輕易霆轟電打多少道傍卿與相對屠沽不媿誰人<lb/>
者野香發暗狼藉<lb/>
　　　同園次過半塘飮戴季黙家三用前韻<lb/>
揺櫓蒼波罅食指動洞庭筍胾潯陽魚鮓掠過半塘橋不<lb/>
遠雪練銀濤噴射村漸逗屋邊籬下一路横江吹鐵笛調<lb/>
崩騰恐惹魚龍怕好都取水窗挂　到來便把金荷瀉劇<lb/>
淸幽竹梧相厭尊罍如畵老子放顚須盡興管甚南來兵<lb/>
馬<hi>時駐防兵初到</hi>酒已罄何妨再打門外八騶堪泣飮問乾坤誰<lb/>
<pb n="KR4f0032_SBCK_027-9a"/>
勝公滎者玉山倒醉相藉<lb/>
　　　姜貞毅先生敬亭山房卽文文肅公淸瑶嶼也文<lb/>
　　　　肅與先大父同年而余尤辱貞毅公知愛今兩<lb/>
　　　　賢先後淪逝而余老客吳閶適勉中學在開尊<lb/>
　　　　酌我不禁人琴之感爰賦此詞四用前韻<lb/>
閣迸巑岏罅潄松醪紅薑點豉綠荷包鮓醉憶尊公賢給<lb/>
事百感濤傾弩射記惜别月明橋下<hi>余與貞毅公握别廣陵</hi>倐忽山<lb/>
丘華屋恨帶女蘿山鬼招魂怕延陵劍何由挂　乳魚軒<lb/>
畔微波瀉繚墻邊亭臺金粉李將軍畵更憶平泉花木好<lb/>
丞相曾施行馬今日也雨淋霜打我有兩層思舊淚總一<lb/>
聲隣笛吹來者莎徑軟仰天藉<lb/>
　　　飮范龍仙齋頭感舊并示王升吉五用前韻<lb/>
<pb n="KR4f0032_SBCK_027-9b"/>
屐印蒼苔罅恰經過故人爲我摘蔬蒸鮓酒後燭花争怒<lb/>
裂颯颯霜颷酸射笑李蔡爲人中下身似江潭流落伎但<lb/>
開元舊事重提怕銀筝在梁塵挂　牙籖列屋香芸灑尙<lb/>
依然爐薰椀茗法書名畵八載離情何處寫嬴得琮琤簷<lb/>
馬被一夜西風亂打草没吳宫人去久筭堂前燕子無存<lb/>
者羅襟酒任沾藉<lb/>
　　　蔡九霞招飮同雲間沈友聖賦六用前韻<hi>九霞尊人忠襄</hi>
<hi>公殉闖賊之難</hi>
石腹空而罅鬬巑岏斜欹壓笋龍孫幾鮓屋後松杉都作<lb/>
勢黛色濤聲噴射且與客提壺其下忼慨攝衣升上坐夜<lb/>
蒼茫說劍空堂怕衣露肘詩瓢挂　忠襄碧血高原灑誓<lb/>
三光騎箕裹革丹靑圖畵抵几奮髯談往事恨殺乾坤銅<lb/>
<pb n="KR4f0032_SBCK_027-10a"/>
馬將如此金甌碎打且向蔡經家爛醉只今宵背癢誰搔<lb/>
者天可幕地爲藉<lb/>
　　　讀漢書李陵傳七用前韻<lb/>
壺口𫾣成罅向床頭一編佐苦勝於鷄鮓痛惜河梁李都<lb/>
尉飛將家聲善射今至此子卿足下陵旣辜恩漢負義睨<lb/>
刀環再辱男兒怕高高月長城挂　身降名恥憑誰灑笑<lb/>
紛紛人奴衛霍凌烟描畵循髪更衣聞緒語起聽悲鳴櫪<lb/>
馬正萬帳嚴更齊打讀未終篇浮大白劇堪憐箭盡蘭山<lb/>
者頺然醉花陰藉<lb/>
　　　吳門喜晤丁飛濤賦贈八用前韻<lb/>
生入榆關罅記曾嘗錦州銀䑕遼河鮮鮓雪窖羝羊天萬<lb/>
里鴈足帛書誰射長夢汝李陵臺下頭白如今歸故國見<lb/>
<pb n="KR4f0032_SBCK_027-10b"/>
人民城郭心驚怕携瓢笠無牽挂　斷橋十里荷香灑恰<lb/>
晴湖亂餘西子蛾眉重畵一笑風前齊得䘮世事塞翁之<lb/>
馬稽首謝獅王捧打落拓蘇臺知巳少只靑山尙似當時<lb/>
者杯正綠掌堪藉<lb/>
　　　月夜泊舟平望九用前韻<lb/>
撥刺疎<graphic n="KR0699" url="https://raw.githubusercontent.com/kanripo/KR-Gaiji/master/images/KR0699.png" mimeType="image/png"/>罅正江鄕虀黄斫鱠萍香抑鮓風弄檣燈千萬<lb/>
點點點隨波漂射光直透水晶宫下寥亮空潭飄水調客<lb/>
船孤燭冷聽來怕月又向前村挂　噌吰鞺鞳銀濤灑恰<lb/>
隣舟亂旗雜火軍裝如畵下瀬戈船身手健使得帆如使<lb/>
馬惡浪裡攤錢白打歸矣吾家陽羡里學當年射虎南山<lb/>
者任鄕里苦無藉<lb/>
　　　鴛湖烟雨樓感舊十用前韻<lb/>
<pb n="KR4f0032_SBCK_027-11a"/>
水宿楓根罅儘沽來鵝黄老釀銀絲鮮鮓記得筝堂和伎<lb/>
舘盡是儀同僕射園都在水邊林下不閉春城因夜讌望<lb/>
滿湖燈火金吾怕十萬盞紅毬挂　重游陂澤偏瀟灑剩<lb/>
空潭半樓烟雨玲瓏如畵人世䌓華原易了快比風檣陣<lb/>
馬消幾度城頭鐘打惟有鴛鴦湖畔月是曾經照過傾城<lb/>
者波織簟船堪藉<lb/>
　　　過武塘贈魏子存先生十一用前韻<lb/>
厰倚龍松鏬記從公紅槽壓酒玉盤堆鮓醉數一行天上<lb/>
鴈玉靶翻身仰射笑萬騎其材悉下我遽别公游宛雒虎<lb/>
牢關徑仄攀躋怕歩歩學猿猱挂　湘潭鄂渚微雲灑人<lb/>
争羡文章宗主江山圖畵歎我還鄕悲伏櫪老作空墻病<lb/>
馬骨骼瘦憑誰鞭打乘興扁舟來話舊雨迷離自笑棲棲<lb/>
<pb n="KR4f0032_SBCK_027-11b"/>
者風雅事惟公藉<lb/>
　　　魏塘舟中讀錢爾斐先生菊農詞稿十二用前韻<lb/>
筆補媧天罅笑詞塲止貪濃腆誰餐龍鮓只有菊濃詞一<lb/>
卷竹翠梧光團射向楮墨濛濛欲下爽勝哀梨淸橄欖更<lb/>
險如雪棧宵行怕快瀑布炎窗挂　墊巾埜服神飄灑句<lb/>
淸圓諸般易及一淸難畵把向鴛鴦湖上讀澗水奔渾似<lb/>
馬雪又向<graphic n="KR0963" url="https://raw.githubusercontent.com/kanripo/KR-Gaiji/master/images/KR0963.png" mimeType="image/png"/>窗亂打好琢琉璃爲硯匣架霜毫床用珊瑚<lb/>
者還倩取錦綾藉<lb/>
　　　謁梅花和尙墓十三用前韻<hi>係元高士吳仲圭</hi>
古碣穿雲罅奠幽墳聊供蒲笋奚煩脯鮓揺曵疎花三四<lb/>
本雪魄氷魂光射墓正嵌横斜之下隧道蘚皆純鐵色捫<lb/>
斷螭齾獸碑紋怕薜荔黒墻陰挂　蕭蕭小院空香灑指<lb/>
<pb n="KR4f0032_SBCK_027-12a"/>
高原一坏雲水此中有畵一自趙家陵闕燬極目西風石<lb/>
馬總分付浙江潮打只有巋然斯冢在落梅風捲散樵蘇<lb/>
者英滿地衫堪藉<lb/>
　　　甲寅除夕十四用前韻<lb/>
舊曆修窗罅嘆貧居支離囷蠢醯鷄瓮鮓苦憶常年逄此<lb/>
夜譁笑<graphic n="KR0848" url="https://raw.githubusercontent.com/kanripo/KR-Gaiji/master/images/KR0848.png" mimeType="image/png"/>藏覆射賭瓜子黄柑樓下今日飄零諸弟妹夢<lb/>
蒼凉亭榭潛行怕最怕是蠨蛸挂　六街人靜梅風灑望<lb/>
層城明簾夜火依然入畵准擬東風來歲好屏當春衫細<lb/>
馬看士女鞦韆笑打萬事總如池水皺便風吹何事關卿<lb/>
者椒酒醉枕相藉<lb/>
　　　乙卯元日十五用前韻<lb/>
梅瘦侵墻罅趂閒窗椒觴汎蟻辛盤盛鮓抖擻門丞秦叔<lb/>
<pb n="KR4f0032_SBCK_027-12b"/>
寶貝帶璘斒光射笑公等寄人簷下鏡聽竈前占吉語願<lb/>
今年𤇺火無驚怕雙彩燕釵梁挂　軒墀未掃先宜灑待<lb/>
春來桃鬚杏臉雨梳烟畵五十過頭吾竟老說甚高車駟<lb/>
馬任街鼓群兒戲打天意蕭蕭偏釀雪小樓前已有紛披<lb/>
者拂簾幌縈茵藉<lb/>
　　　登南嶽寺大悲閣<lb/>
峭閣騰危鶻映新晴亂崖呇嶂龍湫獸窟竹粉松脂空翠<lb/>
極狼藉山厨僧鉢分一半綠人毛髪倒灌寺門香雪海又<lb/>
巖梅萬樹參差發微笑處忘言說　鼪鼯悲嘯春禽聒更<lb/>
林間泉鳴谷響慘悽神骨今不來游春漸老辜負浮生作<lb/>
逹且放眼人間寥濶閣背一拳看愈好蘚痕皴嵌就玲瓏<lb/>
月依稀是袁家渇<lb/>
<pb n="KR4f0032_SBCK_027-13a"/>
　　　送西蜀余生生赴洞庭梅社之約<lb/>
積雨晴光霎偃南榮蕭然斗室爐熏梵夾門外綠潭風亂<lb/>
響何處櫓聲颯颯又驚起陂塘睡鴨此地蜀風殊不惡<hi>蜀風</hi>
<hi>陽羡地以東坡得名</hi>况翁家原住巴東峽姑小住歌相答　翁言光<lb/>
福村中㙮十年來與周旋久民風頗治每到春時向晴昊<lb/>
千樹繁花亂挿玉浪捲直衝苕霅茶竈筍輿屏當未鶴猿<lb/>
盟夙訂三章法亟歸荷伯倫<graphic n="KR1257" url="https://raw.githubusercontent.com/kanripo/KR-Gaiji/master/images/KR1257.png" mimeType="image/png"/>
　　　讌玉峯徐健庵太史宅歌舞烟火甚盛<lb/>
月照梨花午讌華堂西京趙李東都燕許玉珮珠袍聯翩<lb/>
至綠酒春缸正乳不須恨英雄無主穆䕶沙纔衮徧了九<lb/>
天開飛下瑶臺女又解作霓裳舞　偃師百戲堂堂去看<lb/>
塲圓交竿放出火蛾無數髣髴蜃樓海門市西極狻猊偏<lb/>
<pb n="KR4f0032_SBCK_027-13b"/>
怒更炮打襄陽門戸頃刻鴉啼金井曉撅頭船且睡波深<lb/>
處<graphic n="KR0963" url="https://raw.githubusercontent.com/kanripo/KR-Gaiji/master/images/KR0963.png" mimeType="image/png"/>背上響春雨<lb/>
　　　不晤黄子艾庵十餘年矣昨南畊自郡至艾庵以<lb/>
　　　　溪南詞一卷寄予循覽之次追感舊游兼懷鄒<lb/>
　　　　董愴焉塡詞卽用溪南詞中韻<lb/>
强飯還能否說年來家同鷗泛門央鶴守細註農家新月<lb/>
令樂事吾生儘有茅簷下烏烏擊缶罨畵戴溪都不惡好<lb/>
風光只落閒人手君漫士余聱叟　陡然百感三杯後憶<lb/>
同時許多嵇阮盡成卯酉何限西風堆馬鬛破碣藤纒雨<lb/>
溜數宰木蒼蒼如斗一作驢鳴人皆笑繞筵前謾罵撩衣<lb/>
走衮衮是登塲偶<lb/>
　　　毛卓人示我滿江紅詞數首中多養生家言作此<lb/>
<pb n="KR4f0032_SBCK_027-14a"/>
　　　　戲柬仍用贈黄艾庵韻<lb/>
容我狂言否君幾見紅顔翠髪一生長守萬戸我求還不<lb/>
得大志訝君偏有竟欲聽飛瓊鼓缶欒大城頭閒騁望問<lb/>
何人弱水曾携手空絕倒繫腰叟　生天靈運吾甘後且<lb/>
陶陶三杯卯酒醺然到酉幾度罡風天際捲閬苑露桃紅<lb/>
溜枉費了厭禳星斗我自人間能倔强碧霄宫嬾逐仙班<lb/>
走任相笑道傍偶<lb/>
　　　奉答蘧庵先生仍次原韻<lb/>
炊熟黄粱否笑乾坤蜉蝣非夭彭籛非壽世上英雄本無<lb/>
主感激何常不有曾要把趙平原繡禍首從來倉頡字更<lb/>
怪他煉石媧皇手偏欲向虛空鏤　神仙將相俱難就悵<lb/>
生平舞衫歌扇藥爐茶臼巳矣無成三弄鐵長倚秋江夜<lb/>
<pb n="KR4f0032_SBCK_027-14b"/>
吼知我者荆溪浮叟戞醒半窗蕉鹿夢謝風篁汝是驅愁<lb/>
帚休再打唾壺口<lb/>
　　　奉贈蘧庵先生仍次前韻<lb/>
識得詞仙否起從前歐蘇辛陸爲先生壽不是花顚和酒<lb/>
惱豪氣軒然獨有要老筆萬花齊綉擲碎琵琶令破面好<lb/>
香詞汚汝諸伶手笑餘子徒雕鏤　秦宮漢苑描難就矗<lb/>
中原怒濤似箭斷崖如臼我有銅人千行淚撲地獅兒騰<lb/>
吼聲撼落橘中棋叟鶴髪鷄皮人莫笑憶華年曾奉西宮<lb/>
帚家本住金臺口<lb/>
　　　初夏城南觀劇并看小兒作偃師幻人諸雜戲<lb/>
一夜紅都痩恰淸和街南百戲分棚錯繡争占晴坡施幔<lb/>
幄似水畵簾痕皺鶯語剪綠蕪濃晝老大逄塲聊逐隊也<lb/>
<pb n="KR4f0032_SBCK_027-15a"/>
婆娑錦瑟鈿車後向酒媪且賖酒　曲終雜㸑喧豗奏有<lb/>
侲童交竿緣橦巧將身漏據地帖腰連瑣袴踼堶弄丸都<lb/>
有銀海眩銅峯欲覆萬事總然兒戲耳棗梨争也筭蛟龍<lb/>
鬪姑一笑華陰叟<lb/>
　　　乙卯端午<lb/>
往事思量否記年時天中佳節沉吟搔首此日傷心人漸<lb/>
老誰耐離騷繫肘喜繞砌葵榴初繡笑看五絲纏艾虎問<lb/>
汝曹猛氣憑陵久何故縛女兒手　楚天一片驚濤吼沸<lb/>
中流錦袍雪艦笳鳴鼓奏錯認蘭橈争弔屈惹起魚龍僝<lb/>
僽都不見椒漿桂酒罨畵從來無競渡也幸無下瀬戈船<lb/>
走漁夕醉唱銅斗<lb/>
　　　蘧庵先生令孫女出閤詞以志賀卽次先生原韻<lb/>
<pb n="KR4f0032_SBCK_027-15b"/>
鈿盒同心鏤恰盈盈風吹蟬髩花籠螓首太史門䦨新築<lb/>
舘喜氣塵寰稀有况纔届女兒節後<hi>時端午後一日</hi>山上有山齊<lb/>
太華丈人峯長調追辛柳好騰徧香奩口　崔盧河北眞<lb/>
嘉耦拊鵷雛玉堂花燭璇房箕帚暫了人間婚嫁事東海<lb/>
依然碧皺把五嶽<graphic n="KR0621" url="https://raw.githubusercontent.com/kanripo/KR-Gaiji/master/images/KR0621.png" mimeType="image/png"/>鞋製就却上玉淸鐫氏籍挈一雙鸞<lb/>
鳯成仙友松與栢訂長久<lb/>
　　　寄興呈蘧庵先生用溪南詞韻<lb/>
一事然乎否憶宵來朦朧枕上南柯出守碎語幽禽催夢<lb/>
醒花影半楞還有喜牀下濁醪盈缶一卷烏絲饒寄託怪<lb/>
時人只道塡詞手說詩者固哉叟　虎頭骨相吾甘後更<lb/>
何煩君平季主推辰筭酉但得千秋傳好句鶯嘴啄花紅<lb/>
溜也抵得腰懸金斗此意可憐還可笑笑何年碧海驂鸞<lb/>
<pb n="KR4f0032_SBCK_027-16a"/>
走仙路杳緣難偶<lb/>
　　　與毛子公阮交三十餘年矣往時偶過蘭陵每每<lb/>
　　　　于焉下榻自文友亡後經過郡城輙作西州之<lb/>
　　　　慟坐與故人亦復闕焉不面搦管塡詞用呈公<lb/>
　　　　阮仍用溪南詞韻<lb/>
往事思量否記當時伯仁一醉諸公屯守粉壁練裙沾灑<lb/>
徧墨汁酒痕都有曾醉請秦王擊缶三十餘年如電抺畵<lb/>
風光少箇丹靑手能幾日頺然叟　風生百感三杯後憶<lb/>
從君杯傾三雅書窺二酉今日低吟思舊賦嗚咽山泉决<lb/>
溜歎鵑血啼完幾斗不是郡樓吾嬾上怕重經董相帷前<lb/>
走忘不得西園偶<lb/>
<pb n="KR4f0032_SBCK_027-16b"/>
</p>
<p>
迦陵詞全集卷二十七終<lb/>
</p>
<p>
</p>
  </div>
</body>
</text>
</TEI>
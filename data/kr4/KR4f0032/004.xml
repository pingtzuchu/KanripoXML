<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0032_SBCK_004-1a"/>
陳迦陵文集卷四<lb/>
　宜興陳維崧其年譔<lb/>
　秀水徐嘉炎華隱　維岳緯雲<lb/>
　丹徒李基和梅崕　宗石子萬<lb/>
　莆田林麟焻玉巗　男履端<lb/>
　宣城沈　泌方鄴　姪　洢<lb/>
　　與張芭山先生書<lb/>
崧自結髪以來謬叨奬掖猥蒙齒牙巳十四載矣嗣頃戎<lb/>
馬輈張世故澒洞眷言疇曩可爲涕淚自鹿溪被難臯里<lb/>
赴義秋浦效田光之竒雲間秉劉琨之節何嘗不似瑯琊<lb/>
登山洗馬渡江無非觸目祗切傷心者乎春間跪捧素書<lb/>
扇頭珠玉之贈并讀芭山文集剖凾發𥿄周惻靄至又聞<lb/>
<pb n="KR4f0032_SBCK_004-1b"/>
有國朝古文之選言之歡忭誠經國大業不朽盛事也崧<lb/>
昔年石城數從次尾師游出所撰國瑋集相示絕嘆爲經<lb/>
術暢茂搜葺詳雅無何而觸機蹈故此書不傳竟作裴氏<lb/>
之語林有遜蕭綂之文選言之可爲感傷先生是書務使<lb/>
漢魏並收根葉悉盛廟堂金石之篇則吳門姚太史崔張<lb/>
恧其温麗軍國銘頌之作則淸漳黄相國馬鄭慚其閎博<lb/>
並人倫領袖文章臯藪被之山川不亦焜燿萬<graphic n="KR2420" url="https://raw.githubusercontent.com/kanripo/KR-Gaiji/master/images/KR2420.png" mimeType="image/png"/>乎若夫<lb/>
平昔石交當時民望稽阮徃覆之言盧劉贈答之作便巳<lb/>
斐然自當見收匠哲也詩曰采葑采菲無以下體抑芻蕘<lb/>
所攄願効萬一者文章以心術爲根柢德行以藻采爲鋒<lb/>
鍔穢如楊雄雖沈博絕麗之文定屬外篇㓗如陶濳則閨<lb/>
房情致之賦不妨極筆竊見數年來江東英㒞如侯幾道<lb/>
<pb n="KR4f0032_SBCK_004-2a"/>
雲俱夏存古吕石香陸鯤庭諸子稽其忠孝宛在賢門符<lb/>
其點染居然才子雖大文未就而尺錦足觀名山罕藏而<lb/>
寸珠可惜錄其風雅之事登之謨誥之林又奚損耶匪徒<lb/>
藝苑之鼓吹實乃闡揚之裨助矣反風幸有以見誨何日<lb/>
來陽羡一領教益不然秋間從家君後當過白門圖晤也<lb/>
<pb n="KR4f0032_SBCK_004-2b"/>
<pb n="KR4f0032_SBCK_004-2b"/>
　　答康小范書<lb/>
弟維崧頓首小范足下生平忽忽懽笑幾何判𬒮之時又<lb/>
成疇曩猶記扁舟祖餞浹日追隨君爲岐路之吟僕作河<lb/>
梁之曲沾衿星晚承臉露初曷嘗不悼此風流訝其雲散<lb/>
乎離逖以來頻羅口語西隣老女偏嫉傾城東海臭夫尤<lb/>
憎香尉弟浪跡風塵掉頭鄕里仲春之望作客嘉禾孟秋<lb/>
之前始歸陽羡所幸吹簫無術擊筑有徒半載羈賔五湖<lb/>
同調澹心篆鴻諸子屢偕邸寓尤辱周旋每當鬭雞之會<lb/>
牽犬之辰未能一日忘足下也傾接芳風慰茲良訊知我<lb/>
康生鏡邊䨇笑遂爾成婚帳底偕棲宛焉得侣玉臺倡和<lb/>
丹扇逢迎令我陳思彌殷嘉羡大篇遠賦逾稔隆情更玩<lb/>
丹靑嘆㴱多藝初不曉足下擅此伎倆豈近作管夫人弟<lb/>
<pb n="KR4f0032_SBCK_004-3a"/>
子耶寓公不苦彈鋏乎弟軰忝爲地主徒令足下餐絳仙<lb/>
眉黛言之赧然<lb/>
<pb n="KR4f0032_SBCK_004-3b"/>
　　與蔣大鴻書<lb/>
大鴻足下僕違足下巳匝月矣離逖之情形於夢寐憂思<lb/>
沉湎實不可任今者僕又病念不一通問左右恐魂魄散<lb/>
佚長負故人將罹王稽三不可知之悲或非孔門盍各<hi>言志</hi>
之義是以附尺一道繾綣焉僕聞故鄕之感人所同也有<lb/>
時異域之樂甚於故鄕骨肉之誼人所懷也有時朋友之<lb/>
分踰於骨肉向生流連於河曲蘓子太息於河梁誠悲夫<lb/>
知巳之難遇歡愛之不可忘也僕才露性疎動與物忤神<lb/>
思誕放竊爲鄕里小兒所不喜自黄門流落何幸風塵之<lb/>
中得遇足下僕與足下素非孫周髫齓之知終乏孔李通<lb/>
家之契同居江表邈若吳越乃自一面以來義㴱膠<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>言<lb/>
協壎箎他人竊見足下多怪少可門宇峻整僕又誕放厚<lb/>
<pb n="KR4f0032_SBCK_004-4a"/>
自菲薄遠於世味頗重訾議㒒與足下亦殊自恨也夫十<lb/>
日不食故人以此悲吟一言相激壯士於焉刎頸非子桑<lb/>
之交獨深而慶卿之情偏摯也其所以信兩人者固巳徴<lb/>
於志白於心夫絲竹之饗神祗金石之會風雲烏足以方<lb/>
其孚應哉僕自家居以來家門遘會屢値風飈每聽驚弦<lb/>
自憎毛羽間甞栖心洛浦之笙騁意洞庭之樂秣馬若木<lb/>
晞髪層城天路遙遠良無由緣何必中山畏窈眇之音雍<lb/>
門撫悲凉之撡然後掉頭人世也<lb/>
<pb n="KR4f0032_SBCK_004-4b"/>
　　上龔芝麓先生書<lb/>
維崧頓首獻書芝麓先生閣下嗣頃玉樹歌殘黃旗氣黯<lb/>
西京掌故南朝文筆便巳散失都無裒次音辭所寄惟在<lb/>
閣下維崧東吳之年少也才智誕放骨肉<graphic n="KR0997" url="https://raw.githubusercontent.com/kanripo/KR-Gaiji/master/images/KR0997.png" mimeType="image/png"/>脫當塗貴游<lb/>
目之輕狂嚮者粗習聲律畧解組織雕蟲末技猥爲陳黃<lb/>
門方簡討李舍人諸公所品藻歲月不居二十年於兹徒<lb/>
以楊子㓜之門第華轂不少王茂弘之子孫靑箱遂多上<lb/>
不敢方井大春次不至失枚少儒一流將盡如是而巳且<lb/>
夫軒皇愛嫫母之貌而黜落英魏文喜槌鑿之聲而棄金<lb/>
石中山聞幻眇以屑涕墨子過朝歌而囬車何代無賢古<lb/>
今同歎崧竊不自量有所撰述矣以爲庶女標躃長城摧<lb/>
頺賤臣撫箏䜛疑渙釋聲音之際窮高極㣲從乎同同也<lb/>
<pb n="KR4f0032_SBCK_004-5a"/>
是以失職以來間與錢塘陸圻毛先舒華亭彭師度周積<lb/>
賢嘉興計東長州宋實頴莗揚㩁雅頌撰爲一集崧雖謭<lb/>
陋顧諸子皆一時之選也每與駿公吳先生言及此事未<lb/>
嘗不撫掌於應徐也屢頌閣下尊拙齋集玩之不置均於<lb/>
玉枕過高唐而近綿駒亦欲一傚其音聲也辭賦一道古<lb/>
詩之流遠溯漢魏近迄開天尚矣然八風旣殊五音迭異<lb/>
江表䡖浮貽譏吳語傖楚沉雄亦類老革夫靑靑河畔草<lb/>
並非造設明月照高樓了無擬議劉越石繞指之語曹顔<lb/>
遠合離之篇景宗武夫悲歌競病斛律北將製曲牛羊意<lb/>
者幹之以風骨不如標之以興會也然乎否乎幸賜發覆<lb/>
焉前叩行臺未見從者謹陳書左右以序鄙衷二詩塵覽<lb/>
并希郢和邯鄲託曲於李竒王筠假論於沈約妄冀一言<lb/>
<pb n="KR4f0032_SBCK_004-5b"/>
以爲重耳維崧拜<lb/>
<pb n="KR4f0032_SBCK_004-6a"/>
<pb n="KR4f0032_SBCK_004-7a"/>
　　與宋尚木論詩書<lb/>
維崧頓首尚木先生足下前承翰教云聲律一道海內知<lb/>
者不過數人嗣當作論詩一書冀相徃復以圖不朽歸期<lb/>
卒卒此事未果道里淹阻會訊末由敢以芻蕘之論爲足<lb/>
下悉之幸賜教焉維崧自就傅時屈首家學浮沉制藝間<lb/>
一鋒頴旁溢作爲古文策論以自愉快實不知天下有詩<lb/>
也年十四隨家君後僑寓大桁得以典謁見諸先生長者<lb/>
而一時才喆如雲間皖桐諸君車騎軿羅聲采輻凑窺其<lb/>
徃來贈答實皆有詩於時私心好之間學爲詩忽忽不能<lb/>
工也又以素乏指示未遂咀嚼㓜好玉臺西崑長吉諸體<lb/>
少年才思獧冶上靈惑溺旣巳染指遂成面牆㴱沉思之<lb/>
不覺自失壬午舒章來陽羡酒間極論考䆒金石出入宫<lb/>
<pb n="KR4f0032_SBCK_004-7b"/>
徵時雖爰居驟聞鐘鼓未嘗不私相歎賞至於罷酒嗣後<lb/>
流浪戎馬紏纒疾病幽憂瞀亂無所不至又常渉歷於人<lb/>
情世故之間因之浸滛於性命述作之事益知詩者先民<lb/>
所以致其忠厚感君父而饗鬼神也獨是心慕手追在雲<lb/>
間陳李賢門昆季婁東梅村先生數公巳耳近益與萊陽<lb/>
姜垓錢塘陸圻吳縣葉襄同郡龔雲起任元祥研闡體格<lb/>
簡練音律㴱嘆詩家淵源良有定論五言必首河梁建安<lb/>
七言必首垂拱四子以及高岑李杜五律貴宗王孟七律<lb/>
善學維頎排律沈宋最擅其長絕句王李獨臻其勝要期<lb/>
深造務協天然而又益之以風力極之以含藴禮不云乎温<lb/>
柔敦厚而不愚則詩之爲教盡矣雖然諸體捜揚庶幾無<lb/>
負七言堂奥可更㴱言夫詩一貴於境地二貴於音節音<lb/>
<pb n="KR4f0032_SBCK_004-8a"/>
節圓亮七律便屬長城境地縹緲七古乃爲合作昔者仲<lb/>
嘿眀月一叙㴱慨長歌一道杜陵不如四子僕初守此議<lb/>
竊效季路終身旣而思之終有未盡必也靜如玉潔動若<lb/>
璣馳徘徊要眇便娟依遲譬之大海安瀾澄瑩皎徹明鏡<lb/>
如拭千里一色繼則魚龍夭矯珊瑚絡驛鮫人怪物波委<lb/>
雲屬於其際卒之江妃一笑萬象杳冥老子猶龍成連移<lb/>
我矣若夫七律起伏安頓承接照應八句之中情事互宣<lb/>
七字之中波瀾莫貳忽然而始不知所自卒然而止不知<lb/>
所徃抑揚濃淡反覆悠長要而論之七律之佳者必其可<lb/>
歌者也其不可歌者必其音節有不安也游魚出聽牧馬<lb/>
仰秣又何爲哉是以僕於七律一忌抝韻恐傷氣也一忌<lb/>
和韻恐傷格也一忌七言排律恐傷篇法也凢此數者格<lb/>
<pb n="KR4f0032_SBCK_004-8b"/>
守高曾奉爲禘祫足下聞之頗以爲然否至於擬古樂府<lb/>
當日貴池吳次尾師謂予以不冝多作近則梁園侯朝宗<lb/>
亦以沿習爲譏然僕以爲才情之士不妨模範用見倩盻<lb/>
耳頃覽松陵吳兆騫漢槎後雜體三十首僕以爲可上晲<lb/>
文通下拂君采足下曾見之否河淸可俟賞音實難僕與<lb/>
足下不能不相視而歎也令弟轅文越在千里未獲面談<lb/>
良用耿耿足下觀此書諒不以鄙言爲河漢耳信陽舍筏<lb/>
之諭瑯琊無待之說綂祈來翰以代發蒙子建偉南子玄<lb/>
燕友俱此相質主臣<lb/>
　詩無兼長此言最公濟南淸逈勝婁東婁東長公古體<lb/>
　特厚近體則時露傖父相不得不與濟南分割一隅矣<lb/>
　況餘子乎況隆萬後諸君乎朂哉其年旣具曠識幸極<lb/>
<pb n="KR4f0032_SBCK_004-9a"/>
　其所届毋墮濁刦言已亟合掌自懴曰饒舌饒舌<hi>薛諧</hi>
<hi>孟先生</hi>
　其年㴱於七古篇中談此一叚最爲有得老泉以水喻<lb/>
　文潘江陸海當令河伯見之而驚也<hi>吳梅村先生</hi>
　近年詩學人握靈蛇論其指歸頗爲不乏至如其年之<lb/>
　窮源探賾要於大醇堪爲諸家所折衷則不僅以樹幟<lb/>
　見也<hi>陸麗京</hi>
　文人相輕各師一說設端辯難互有發明嶸勰折衷之<lb/>
　論李何徃復之篇原其指歸各爲同異若此窮源遡流<lb/>
　上自西河下訖天寶研極精㣲可謂兼包衆美一歸大<lb/>
　成矣向讀西陵陸麗京柴虎臣二書嘆爲風雅功臣得<lb/>
　其年掀髯肆言之可以並垂不朽<hi>吳弘人</hi>
<pb n="KR4f0032_SBCK_004-9b"/>
　卧子論詩謂宜盛其才情不必廢此簡格發其幻渺豈<lb/>
　得蕩然律吕乃知才雖至竒不外古法譬之酒味非秫<lb/>
　麴而醖釀必藉於秫麴也然近日詩家亦知遠宗盛唐<lb/>
　近師何李而脂粉有餘蒼老不足徃徃得王李徐吳之<lb/>
　皮毛以爲高調採西崑玉臺之剰馥以爲藻艶嗚呼塵<lb/>
　<graphic n="KR0621" url="https://raw.githubusercontent.com/kanripo/KR-Gaiji/master/images/KR0621.png" mimeType="image/png"/>固可翳目而珠玉亦難屑投酖毒必至傷生而參苓<lb/>
　亦患雜用今日之患不在空疎而在浮靡也其年立論<lb/>
　祟竑發言遒逸七古鉅麗而不滛諸律秀艶而能㓗陽<lb/>
　羡後來領袖無以過之矣<hi>吳錦雯</hi>
<pb n="KR4f0032_SBCK_004-10a"/>
　　與方與三敦四書<lb/>
猶記丙申秋杪靑谿白石之間與兩君繾綣流連披矜浹<lb/>
素譚諧讌謔靡減風人文酒圍棊俱臻勝境當斯時也足<lb/>
下旣高預貴游右之亦夙參華選吳下王孫彌工排調金<lb/>
陵魯子雅善滑稽開曲室以飛觴枉高軒以藉卉豈非玄<lb/>
圃之嘉踪爵臺之軼事乎自謂此歡可共相保何圖一旦<lb/>
零落至此右兄旣薄宦京華緬焉日下君家兄弟至横遭<lb/>
口語流移塞下幾幾乎終已不相見焉僕江海蕩析音驛<lb/>
隔閡旣不獲擕手河梁修蘓李之誼又朔風四起邊地人<lb/>
稀北㕍南魚杳無可託每一興思僕誠自恨也常以昨秋<lb/>
至石子崗晨乗一小鹿車過淮淸橋人委巷中訪昔年所<lb/>
寓處魯生出揖髩髪蒼然雖房闥宛存而賔徒跡邈藥奩<lb/>
<pb n="KR4f0032_SBCK_004-10b"/>
猶在而撫掌人非慿覽之次泫然涕下矣數年以來旅食<lb/>
東臯時與賢門恒通謦欬長文握手於去年謙六聯茵於<lb/>
今歲適聞隹耗正與六兄相聚水繪時也宵中啟信喜不<lb/>
自持綂候歸艎佇看春水獻歳靑陽南部烟花吾三人正<lb/>
可重問耳喜極之餘忽念松陵季子比來奚似體中何如<lb/>
不覺爲之悢悢脫彼有所撰冀錄以相貽也<lb/>
<pb n="KR4f0032_SBCK_004-11a"/>
　　與侯彦窒書<lb/>
崧罪孽㴱重忽遭先府君大變神魂潰越血肉荒迷卽擬<lb/>
奔訃梁園縁會䟶跌途路有局遂成閼阻五內紆結忽接<lb/>
遠唁惶仄奚似四弟宗石先府君在時屢以嬴弱致失教<lb/>
誨今兹孤露益復蕪廢弟崧又以家業頺破餬口四方顧<lb/>
此㓜孺中心如割足下誼切葭莩情鍾親串綢繆卵翼奚<lb/>
俟贅言但念此子㓜齡多病便如百藥成童䘮父畧類邴<lb/>
原疇爲人兄乃令至此今以先府君靈櫬在堂馬鬛未封<lb/>
闔門惶遽躊躇進退萬難爲懐遂令十四齡稚子伶仃千<lb/>
里外興言及此足下諒爲心惻也<lb/>
<pb n="KR4f0032_SBCK_004-11b"/>
<pb n="KR4f0032_SBCK_004-11b"/>
　　答湯静文書<lb/>
静文足下僕不幸有幽憂之疾惟藉筆墨以自遣其在邑<lb/>
中以詩文相切劘者南耕其一也故南耕有作徃徃亟以<lb/>
相示僕脫稿後亦付南耕評定爲多一日南耕以不幸說<lb/>
示我僕覽其口多㣲詞遂未及置評一字且力沮其剞劂<lb/>
之役居數日其童子持還帖辨一篇至僕之未及置評如<lb/>
故也惟作一字與南耕嘆其文筆之簡而古而止其剞劂<lb/>
也益力又最後則南耕復示我以哭母文僕反覆讀之見<lb/>
其蓼莪罔極之感惻愴纒綿乃大加激賞誠不意其文筆<lb/>
之大進乃遂得入古大家堂奥如斯也夫高陽酒徒之好<lb/>
飮也天下莫不聞也而遇名酒在前登徒子之好色也亦<lb/>
其性使然也而遇柔曼在側爬搔跳躍一徃而㴱有不自<lb/>
<pb n="KR4f0032_SBCK_004-12a"/>
知其然而然者故僕於南耕之文亦遂徬徨淫佚而不自<lb/>
禁也葢南耕前後諸文僅此一篇爲僕手評然亦評其文<lb/>
耳亦不知遽付棗梨也大抵僕癖於文又如和嶠癖錢王<lb/>
濟癖馬故披一佳文則豁然心開値人以是非曲直相詆<lb/>
娸則懵如中惡就文論文僕於南耕如是而巳請自今以<lb/>
後老表弟或不棄葑菲有所著述亦如南耕者虗懷下問<lb/>
則僕亦欣然附向秀註莊之義執筆以從縱與南耕齟齬<lb/>
僕决不敢引嫌匿臆掩抑高文不相激賞也噫僕老矣論<lb/>
文之外惽且不辨菽麥在足下則謬以三吳名下士見推<lb/>
耳實則昧昧殊甚誠有如足下所云者恣睢放恣於無何<lb/>
有之鄕猶慮其自戕其生也乃謂處人骨肉而妄有所雌<lb/>
黃軒輊於其間也則吾豈敢<lb/>
<pb n="KR4f0032_SBCK_004-12b"/>
　　上棠村梁大司農書<lb/>
維崧頓首棠翁老先生大人臺下崧自束髮讀書獲從賢<lb/>
豪長者游卽知當世有梁先生猶衆山之有㤗岱百川之<lb/>
有溟渤私心嚮<graphic n="KR0616" url="https://raw.githubusercontent.com/kanripo/KR-Gaiji/master/images/KR0616.png" mimeType="image/png"/>願爲執鞭非一日矣昔歳客游燕趙路<lb/>
出滹沱過鄭公通德之鄕徘徊久之覽其雲木鬰蒼烟沙<lb/>
綿邈扶輿蜿蜒之氣磅礴而藴積地勢閎衍其鍾爲大儒<lb/>
元老也固宜時卽欲摳謁龍門一遂高山景行之慕徒以<lb/>
姓名微賤文采無可觀覽不足以動高賢之吐握是以躡<lb/>
屩及門忽復自廢旣又自念當世招賢之舘斥爲車廐公<lb/>
卿大夫不復下士久矣有一憐才好士如老先生人之有<lb/>
一才一藝無不願歸門下而崧獨以行能頺落不復自振<lb/>
無由自見於長者之前輙復慨焉太息思自奮者久之然<lb/>
<pb n="KR4f0032_SBCK_004-13a"/>
而年踰五十筋駑力<graphic n="KR0629" url="https://raw.githubusercontent.com/kanripo/KR-Gaiji/master/images/KR0629.png" mimeType="image/png"/>精氣潰散不能遠適數千里外兼<lb/>
以家貧詘於衣食舟車屝屨之資舉無所出乃欲思以生<lb/>
平所業就正有道此實難矣兩舍弟自都門來出老先生<lb/>
見贈詩見示徃徃念及鄙人鄙人謭劣何以得此於先生<lb/>
哉用是感激至於涕零夫以數十年仰慕如老先生今旣<lb/>
困於貧賤不克遽就見矣而并不能修尺一致欵懇以自<lb/>
通於左右何其自外於生成如此也是以因石弟入都之<lb/>
便敬和先生枉賜舍弟詞原韻一首奉獻而又將之寸幅<lb/>
以布其區區者如此崧年來有仝人詞選一書採葺頗勤<lb/>
搜羅極傋因舍弟行廹未遑請正嗣當繕冩一通耑懇老<lb/>
先生大序也南鴻有便幸恵德音<lb/>
<pb n="KR4f0032_SBCK_004-13b"/>
　　上宋蓼天總憲書<lb/>
濶别十年無由伏謁昨歲石弟入都曾以㓜弟試事上凟<lb/>
老先生猥荷雲天曲垂噓植雖緣時會未遂所懐而啣結<lb/>
高深無刻不鐫之心版也崧近况窘詘所不待言惟是年<lb/>
踰五十一子復殤神理荼酷精魄潰裂目今以<graphic n="KR0616" url="https://raw.githubusercontent.com/kanripo/KR-Gaiji/master/images/KR0616.png" mimeType="image/png"/>崧殆無<lb/>
意人間世矣伏念老先生晉陟綂均整齊綱紀彈壓百僚<lb/>
之上遐邇承流無不加之畏愛矧在故人可勝額手每思<lb/>
疇昔讀書尊府時謂極一時文章聲氣之盛曾幾何年而<lb/>
疇三研德甫草諸君先後化爲異物漢槎又越在關外間<lb/>
嘗丹過葑溪與展成旣庭追溯舊游流連昔夢雖新歡可<lb/>
續而陳跡極多繞柱循廊懵騰竟日自非太上忘情奚能<lb/>
遣此崧老矣年踰五十便成老翁兼之饑寒困苦怫鬱百<lb/>
<pb n="KR4f0032_SBCK_004-14a"/>
端不復能勝舟車䟦渉之役自分此生卒塡溝壑惟是昔<lb/>
緒廽環曩情在臆翹首京華恃有老先生一人耳倘邀雲<lb/>
庇獲假餘年作盛世之編氓理詠歌之賤業更或者事有<lb/>
難期遇多意外室中差有赤脚之婢膝下幸添黃口之丁<lb/>
然後畢願巖阿埋身澗谷所甚願也然終未敢冀也未審<lb/>
先生何以策我石弟爲貧而仕勉狥微官來歲或捧檄出<lb/>
都更望先生加意垂靑多方覆幬爲感欲言難罄聊布積<lb/>
懷臨啟曷勝悚切<lb/>
<pb n="KR4f0032_SBCK_004-14b"/>
　　與王阮亭先生書<lb/>
不意都門一别乃數年不得見我阮亭先生也不意數年<lb/>
之間我阮亭先生旣罹北堂太夫人之變而又遭西樵先<lb/>
生之慼也痛哉酷哉記西樵先生辛亥寄崧一書并附來<lb/>
自傳一首當時便訝何以作如許語未幾而驂鸞信至騎<lb/>
鶴人歸乃信斯文預爲之䜟嗚呼流水難期高山不再伯<lb/>
牙息撡郢人輟斤興言及此眞有血俱枯無腸不斷一文<lb/>
遙哭幸奏西樵先生靈几之前未審此文得似驢鳴否至<lb/>
於先生白蕐誼篤棠棣情㴱茹苦<graphic n="KR0742" url="https://raw.githubusercontent.com/kanripo/KR-Gaiji/master/images/KR0742.png" mimeType="image/png"/>悲理之必至但祥琴<lb/>
一鼓虞殯將歌庶望弭哀還期卒哭區區鄙悃惟先生諒<lb/>
之崧年來失一仲弟又䘮一姑母骨肉之慘畧亦同之惟<lb/>
是五十之年始生一子今年秋抄挈過家園惟此一事稍<lb/>
<pb n="KR4f0032_SBCK_004-15a"/>
可爲知巳慰至於阮途巳盡馮鋏息彈思息交而絕游將<lb/>
稿項以黃馘善卷之間有披䘮而帶索者非他人其必僕<lb/>
也又數年以來大有作詞之癖烏絲而外尙計有二千餘<lb/>
首何日一陳之先生也晤珍示知先生入蜀詩卓絕古今<lb/>
不數䕫州子美不識肯令喜事小胥錄一帖以見寄否作<lb/>
書將竟忽憶曼殊投筆泫然不能終幅<lb/>
<pb n="KR4f0032_SBCK_004-15b"/>
　　與王阮亭先生書<lb/>
六月中徐藝初入都曾有數行奏記并附拙文三首想巳<lb/>
入記室矣此字去後復接老祖臺手札欲易墓表爲行狀<lb/>
因前文時或尚未逹覽俟再承台示然後敢圖續報未知<lb/>
向作尚須更正與否萬祈明以見諭爲囑崧七月間同健<lb/>
庵先生偶客維揚追憶與先生舊日遊踪歷歷在目雖江<lb/>
山不换而人事都非感念西樵伯籲介夫善伯諸先生不<lb/>
覺罷酒紅橋廽船法海情㴱一徃爲之慟哭失聲也先生<lb/>
覽書至此得毋亦爲涙濕粉箋也耶漁洋入蜀諸詩眞杜<lb/>
甫䕫州之作東坡海外之文也竊從健庵鄴架得窺冩本<lb/>
聞先生巳有刻本便間尤希緘寄爲感崧老矣年踰五十<lb/>
一子復殤自分此生巳無意人間世矣年來愁病侵尋筋<lb/>
<pb n="KR4f0032_SBCK_004-16a"/>
駑肉緩益復不能爲滑梯脂韋態罄折羣公項領前俯仰<lb/>
世間亦復能念江南菰蘆中有陽羡書生者茫茫海內僅<lb/>
有一鮑叔如王先生而復越在數千里相别十餘年先生<lb/>
視僕情緒如此尚有好懷耶家四弟因家貧累重勉狥㣲<lb/>
官今入都赴選曹一切惟推烏左右之感甚感甚數年頗<lb/>
多相憶之作綴之末幅冀得王先生一撫掌也遠者不睱<lb/>
錄錄近作二首<lb/>
<pb n="KR4f0032_SBCK_004-16b"/>
　　與田梁紫書<lb/>
梁王園後相國寺前同游鐵塔之街偕過金明之苑屈指<lb/>
計之不覺又三年矣田先生無恙耶何無一言及陳生也<lb/>
今歲八月中秋舍弟子萬相見於玉峯徐氏園中坐未定<lb/>
首詢先生近狀知仍下榻侯氏爲慰弟老矣一子復殤以<lb/>
此益復衰落形如死灰下筆及此神傷久之以先生知我<lb/>
聊復一言然又不敢竟言也鄙人生性懶惰長兄所知近<lb/>
者年更老大遇復竒蹇益覺退焉自廢笛床茗椀之外都<lb/>
不省坐客何語欠伸久之瞪目而巳家貧間一彈鋏小不<lb/>
當意輙拂衣歸坐此與世齟齬卒乃大困先生視當世誰<lb/>
復眞知陳生乃欲令陳生日俛顔鞠<graphic n="KR1743" url="https://raw.githubusercontent.com/kanripo/KR-Gaiji/master/images/KR1743.png" mimeType="image/png"/>於諸貴人車廐哉<lb/>
吾計决矣長爲天地之放民矣惟是一二知已未能忘情<lb/>
<pb n="KR4f0032_SBCK_004-17a"/>
此身不死終當再過雎陽與先生狂歌縱飮十晝夜一吐<lb/>
胸中之竒然後歸返荆南餙巾待盡更得先生爲我作一<lb/>
小傳吾事足矣搦管嬋媛楮窮墨燥慨然久之<lb/>
<pb n="KR4f0032_SBCK_004-1a"/>
陳迦陵儷體文集卷四<lb/>
　宜興陳維崧其年譔<lb/>
　海鹽彭孫遹羡門　維岳緯雲<lb/>
　吉水李振裕醒齋　宗石子萬<lb/>
　　　　　　　　　　　　　男履端<lb/>
　　　　　　　　　　　　　姪　洢<lb/>
　啟<lb/>
　　刻周鹿溪先生遺集啟<lb/>
金沙鹿溪周先生一代楷模三吳宗匠西京黨錮盡說范<lb/>
滂東國人倫羣推郭㤗氣節則激揚李杜理學則出入程<lb/>
朱士類屬以槃匜淸流奉爲領袖猥以嫉劉輿之膩馴令<lb/>
祻酷東朝憎庾亮之塵終使釁開北部衣冠運盡文武道<lb/>
<pb n="KR4f0032_SBCK_004-1b"/>
衰茲者故集沉淪傳文凋散華林勲舊誰知袁粲之子孫<lb/>
建業時賢孰修卞壺之墳墓未封馬鬣徒著龍門遺書乏<lb/>
所忠之求弱㣧抱西華之痛某等或親懿有類范雲或門<lb/>
徒畧如景毅歎高山之不作猶佇風標撫流水之莫彈尚<lb/>
思音撡雖賣珠合浦竟媿王成而掛劍徐君敢後季札諸<lb/>
先生誼㴱稽呂交儗尹班伏冀共任棗梨均輸資斧按班<lb/>
設局分族成編庶幾鮑宣封事不浮沉於外戚之年谷永<lb/>
彈章豈冺没於宦官之日謹啟<lb/>
<pb n="KR4f0032_SBCK_004-2a"/>
　　徵贖十三經十七史毛氏書板啟<lb/>
<hi>毛氏板時在洞庭席姓質庫中茲約人出三十金贖後印書人酬以全書兩部</hi>
字易結繩權輿蒼頡書加雕板肇始開皇母昭裔初爲鋟<lb/>
鏤之言沈存中備載膠泥之說石碑鑱畫基自蔡邕監本<lb/>
流傳原於馮道振古鑠今夐乎尚矣慨自經從壁後書曁<lb/>
熸來鹿爭劉項灾逮魯魚虎鬬袁曹禍延蝌蚪牙籖玉軸<lb/>
蕭梁遭侯景而還錦褫縹囊趙宋値宣和而後馬厩鈔書<lb/>
之客購善本以何從兎園挾册之夫朢長編而不見綠文<lb/>
匿曜兩儀亦遂以烟霾絳斗韜芒七政或因而霧塞則有<lb/>
隱湖處士吳郡徵君生聖門言偃之鄕是漢世毛萇之後<lb/>
沉酣六藉以鉛槧爲功勲穿穴三倉以文章爲苑囿鳩工<lb/>
鍥棗旁溯叢殘設局鐫梨首先經史<graphic n="KR0869" url="https://raw.githubusercontent.com/kanripo/KR-Gaiji/master/images/KR0869.png" mimeType="image/png"/>之簾閣㧁以巾箱<lb/>
<pb n="KR4f0032_SBCK_004-2b"/>
雞林遠播家珍汲古之一編䮾戸遙傳人奉虞山之片𥿄<lb/>
然而物固不常理恒難料文園旣没詎存篋裏之凢將執<lb/>
㦸云亡寧保櫝中之訓纂烏棲別屋秘書亦緣是以他之<lb/>
燕過誰家竒字亦於焉而皆去愍彼墨莊辱於質庫繄君<lb/>
季子實小毛公班宜僚綽有父風顔延年雅傳庭誥軫懷<lb/>
舊業結念先疇七日倚牆情更悲於棼冐千金飛矢朢巳<lb/>
斷於魯連疇分鮑叔之金莫返藺卿之璧僕也願呼將伯<lb/>
計出乞隣敢效一言希爲三復且夫室無諸史詎號儒林<lb/>
架鮮全經何名學者較來三豕旣非裨官謰謱之流量去<lb/>
一鴟復殊列肆麻沙之本欲還故物端藉高賢先祈按部<lb/>
以捐貲行且酬書而減直無論噓聖賢之燼誼仭千秋卽<lb/>
云權子母之錢嬴撡十倍時乎勿失事也可爲嗟乎錮<graphic n="KR2676" url="https://raw.githubusercontent.com/kanripo/KR-Gaiji/master/images/KR2676.png" mimeType="image/png"/>
<pb n="KR4f0032_SBCK_004-3a"/>
㡗於程卓之家冤踰醬瓿熏陟俚以金銀之氣虐甚鬱攸<lb/>
何哉羽化尚想飛騰便爾塵埋猶然光怪勿使魏安釐母<lb/>
弟阻凾谷以難歸須念漢董祀賢妻跋玉門而朢贖爰申<lb/>
罕譬庶博軒渠<lb/>
<pb n="KR4f0032_SBCK_004-3b"/>
<pb n="KR4f0032_SBCK_004-3b"/>
　　徵刻吳園次宋元詩選啟<hi>選名移我情集</hi>
何地無愁有天長醉英雄未老藉選句以移情歲月多閒<lb/>
仗鈔詩而送日維時祝融煽虐鶉火揚輝流金鑠石如逢<lb/>
十日之年朢雨瞻雲若在無龍之國爰約論文之侣同過<lb/>
看奕之軒忽有微凉濯予煩暑繅來氷鼠爽氣襲於床頭<lb/>
啖罷哀梨好風生於帳裡廹而視之是編斯在夫其語必<lb/>
生新篇皆矜俊龍編鳥篆書得之壞冡之中禁臠侯鯖味<lb/>
乃在庶羞之外么絃急拍務㝷歷代之遺聲迂叟漫郞詎<lb/>
錄三唐之殘客問石家之厮飬衣火浣者三千詢趙氏之<lb/>
璵璠酬名城以十五洵他選所莫收亦諸賢所未逮者也<lb/>
然欲私之篋衍旣恐令其破壁而飛念將懸以國門又難<lb/>
使彼不脛而走不揣鄙人質之大雅但獲稍加嗇縮便成<lb/>
<pb n="KR4f0032_SBCK_004-4a"/>
文苑之竒觀儻其廣致揄揚尤屬詩壇之嘉話始則計卷<lb/>
以徴資後乃償書而給直勿云刈桂炊珠君乃爲此度越<lb/>
恒情之論所頼鐘鳴谷應世自不乏流連古曲之人謹啟<lb/>
<pb n="KR4f0032_SBCK_004-4b"/>
　　徵萬桺堂詩文啟<lb/>
都城海岱門之東沙河門之内有地一區益都相國馮公<lb/>
顧而樂之節縮其祿米所入買以爲園名曰萬桺堂先是<lb/>
元亷公希憲有堂名萬桺距都門不三十里而近當時趙<lb/>
承㫖諸公奓作詩歌以詠之其遺址在今豐臺左右公慕<lb/>
亷孟子之爲人又園中種桺不啻以萬計故仍以爲名爾<lb/>
其迢迢紫陌衺矗厜㕒歷歷黃圖遙連厓隒物豐氣盛暎<lb/>
龍樓鳳闕之光沙暖泥融分蓮勺杏園之勝扶輿蜿蜒直<lb/>
衛天垣碩大蕃滋原穪陸海百昌膴膴地則居日月之旁<lb/>
萬彚芄芄上乃有雲霞之氣乃復林壑澄鮮郊坰明瑟不<lb/>
離闤闠澤以秀而能臞雖處京華土以敦而彌夀風喧夕<lb/>
碓已無三市之笙簫烟靄晨鐘竟隔九衢之車馬紅牆三<lb/>
<pb n="KR4f0032_SBCK_004-5a"/>
里犬抵僧廬白板千家居然村舍川原寂歷頓成華子之<lb/>
岡溪澗崢泓不減袁家之渴野芳襲襲境尚緬而先迎空<lb/>
翠陰陰路非賖而仍誤如㝷栗里舍此安之若訪桃源去<lb/>
人不遠公乃體崇卑之撰積德積刑濬仁知之胸樂山樂<lb/>
水經綸泉石抽黄扉補衮之餘絲揮灑烟雲藉紫閣爲霖<lb/>
之鉅手若夫纔窺鶴逕便得淸蒼一渡虹梁遽然空濶紅<lb/>
藤百折虗堂遙峙於林端碧鮮千盤傑閣半浮於天際然<lb/>
而長堤旣窈定須紺岫以縈廽曲檻將斜轉頼淸湍之潄<lb/>
激假使峯非峭蒨奚以顯層樓複觀之竒如其水鮮淪漣<lb/>
何能覩月榭烟廊之致爰乃蹠巨靈之掌只擬成河繫彭<lb/>
祖之腰惟圖觀井黎陽有土漫勞夸父以移山燕市無臺<lb/>
終想女媧之煉石纔聞覆簣須臾而頳壁騰空乍見濫觴<lb/>
<pb n="KR4f0032_SBCK_004-5b"/>
俄頃而素波衝岸穿渠决溜翠競粘天架壑支峯蒼俱㧞<lb/>
地<graphic n="KR0585" url="https://raw.githubusercontent.com/kanripo/KR-Gaiji/master/images/KR0585.png" mimeType="image/png"/>前㶁㶁任呼白鷺之洲窗外森森直喚靑猿之洞嵌<lb/>
之臺榭歷亂於丹崖絳嶺之中被以房櫳參差於雁子鳬<lb/>
雛之側何期輦下孕此仙都不信人間逢茲福地此固東<lb/>
漢王根之宅靑瑣非華抑亦南陽樊重之家綠墀掩嫮者<lb/>
也然而客起而言人將有請昔者永嘉太傅墅曰東山洛<lb/>
下相公園名獨樂未央宫外非無蕭相之田園晝錦堂邉<lb/>
不少魏公之邸第以及裴家綠野李氏平泉紅薑紫芋預<lb/>
營歸老之圖白酒黃雞早辦引年之計要皆不遠枌榆未<lb/>
踰桑<graphic n="KR0922" url="https://raw.githubusercontent.com/kanripo/KR-Gaiji/master/images/KR0922.png" mimeType="image/png"/>南翁北叟徜徉里社之間西陌東阡嘯詠鄕闗之<lb/>
內公則故園北海舊業東齊且又屢申予告之祈頻上乞<lb/>
身之表而乃結廬越境築屋他鄕峯雖落㕍安能挾以俱<lb/>
<pb n="KR4f0032_SBCK_004-6a"/>
飛石縱成羊未必鞭之便走所慮關梁迢逓難浮天畔之<lb/>
槎還嗟樓閣虗無徒結海中之市情寧易喻理或難期莫<lb/>
窺君子之心未測通人之意不知公也捐一切而不居棄<lb/>
萬緣於何有翔於寥廓寧爲燕雀之謀視若塵埃不慕爽<lb/>
鳩之樂付託則園丁牧䜿無非此地之主人總管則山鳥<lb/>
溪花便是吾園之家督相逢野老竟許看花但値高人何<lb/>
妨載酒聊成故事敢云來者之無賢大似閒田竊恃故人<lb/>
之知我於是栽之櫸桺間以楓杉永豐闌角乞來踠地之<lb/>
長條㶚水橋南借得銷䰟之弱縷或自亞夫營裡折取數<lb/>
枝或從子夏市中移來幾本或憐擁腫幾同宣武之十圍<lb/>
或愛蕭踈大類泉明之五樹或將眠而乍起曾遮何妥齋<lb/>
頭或似笑以如顰夙植王恭閣後莫不延緣坂隰䍡<graphic n="KR2014" url="https://raw.githubusercontent.com/kanripo/KR-Gaiji/master/images/KR2014.png" mimeType="image/png"/>坡<lb/>
<pb n="KR4f0032_SBCK_004-6b"/>
陀倚曲水以輕狂竚廽風而甸線鵞黃乍醉巳成二月之<lb/>
花蛾綠方闌便作三春之雪時則蒙蒙欲下只糝絲韁漫<lb/>
漫將飛偏縈繡騎游童絡繹競投光孝之坊貴客連翩儼<lb/>
入康崇之巷固巳都下共傳爲勝蹟奚止羣公皆奉以美<lb/>
談然而揆厥由來推其所自僅侈游觀之美詎是本懷惟<lb/>
矜眺覽之宜要非篤論彼金谷銅駝以後旣高臺曲舘之<lb/>
何存卽津陽沁水諸園并細桺新蒲而不見鴛鴦濼泠滿<lb/>
湖飄墜粉之紅螞蟻墳空獨夜咽殘花之紫終成昔夢徒<lb/>
記前游空存前代之亭臺未審何年之羅綺逹人致嘆曠<lb/>
士增欷公則午橋莊裏育嬰兼以放生奉誠園中仁民因<lb/>
而愛物史譏染指何心鼎内之黿易象朶頥詎忍籃中之<lb/>
蛤從此雀辭楊舘定解懷恩便令燕别張巢還思報德至<lb/>
<pb n="KR4f0032_SBCK_004-7a"/>
於生慿廪竹亦荷矜全源出空桑咸資顧復夙依蜾臝熈<lb/>
熈多含哺之民小字於莵粲粲有圜橋之彦<hi>公所育嬰有爲弟子員者</hi>
此皆功德之難刋祗患揄揚之莫罄伏冀同人共賡雅唱<lb/>
或詩或賦千章謝眺之吟爲序爲銘滿架徐陵之筆庶使<lb/>
楊林渡口長謠君奭之甘棠將期桺宿星中共指公孫之<lb/>
大樹<lb/>
<pb n="KR4f0032_SBCK_004-7b"/>
　　請周翼微篆刻圖章啟<lb/>
月晴紫陌只照靑衫秋老渾河漸添黃葉荆軻一去市中<lb/>
饒感槪之人樂毅無歸臺畔足飄搖之客爰有汝南才子<lb/>
婁水名流摛文則翡翠盈箱織句則蒲桃竟幅固已江東<lb/>
僑肸推以君宗河北温邢呼爲祭酒爰觀石鼔偶客金臺<lb/>
劉公幹之逸氣籍甚鄴中王輔嗣之淸談斐然都下五侯<lb/>
接席都爲樓䕶傳鯖千里知名競以陳蕃下榻昨與同人<lb/>
爲言剰技周瑜顧曲之暇間渉說文伯仁飮酒之餘兼摹<lb/>
繆篆爛銅破玉頻鑱蝌蚪之形漢印秦章屢畫蛟螭之狀<lb/>
然此㣲長原無足述如斯小道亦又何之僕笑而言君何<lb/>
不逹今夫華章麗句或偏知巳之難迎鉅製鴻裁恒慮賞<lb/>
音之莫遘若夫見蔡中郞之鳥篆則傳觀盡訝其精覩戴<lb/>
<pb n="KR4f0032_SBCK_004-8a"/>
安道之雞碑則好事羣驚其妙葢形而下者易爲知形而<lb/>
上者難爲喻也然則聊爲游戲何妨暫揮郢客之斤姑與<lb/>
周旋何須不刻宋人之葉嗟乎絶技可傳多能有屬祗論<lb/>
一藝願諸君無失此人若問其他恐當世竟無其亞譬訪<lb/>
君平卜筮亟趂其百錢罷肆之前如求王宰丹靑幸需之<lb/>
十日一山而後謹啟<lb/>
<pb n="KR4f0032_SBCK_004-8b"/>
　　徵刻今文選今文鈔啟<lb/>
粤稽結繩邈矣代有篇章斷竹斐然人多述作洎於伏勝<lb/>
陳農之輩沿及王儉任昉諸人藝文之錄價重連城舘庫<lb/>
之林名班七畧然而間有亡書悉多善本書滛左癖好古<lb/>
者奚翅連珠宋艷班香臨文者寧惟編貝逸詩缺史行是<lb/>
丈人汲冡秦碑禮先一飯此旣無藉於表章我亦何煩夫<lb/>
鈔撮若乃勝衣所見毎遇上流總角之交恒逢才子左家<lb/>
籓溷借鉛槧爲畋漁王氏巾箱以文章作衣食斷自本朝<lb/>
而上溯乎就傅以還曾通音驛名作居多間奉鞭弭高文<lb/>
不少遂燃脂而暝冩爰弄墨以晨書不幸中更兵燹洊歷<lb/>
亂離帳中之秘與銀雁以俱飛篋衍所藏共珠囊而不見<lb/>
他若庾開府生平所作五存五亡杜荆州疇昔之碑一山<lb/>
<pb n="KR4f0032_SBCK_004-9a"/>
一谷凢諸遁甲以及秘辛老兵旣裂以補袍里媪亦藉之<lb/>
覆醬<graphic n="KR0714" url="https://raw.githubusercontent.com/kanripo/KR-Gaiji/master/images/KR0714.png" mimeType="image/png"/>通惡棧爛然四部之珠英敗紙烟煤宛爾五車之<lb/>
玉屑集逢作賊視沈約而彌慘詩供撏撦較義山而逾酷<lb/>
能無歎息良用酸感是以購彼雞林探其象罔都爲一集<lb/>
派以兩家斆秦漢六朝者入蕭齋文選之中倣韓桺歐蘓<lb/>
者歸茅氏文鈔之部庶幾兩美要可單行所朢高賢共成<lb/>
勝事至夫徃昔篇章古今墳索上者作聖世之笙簧下者<lb/>
代閒居之博奕若有性喜刺譏語工怨誹宋玉旣口多微<lb/>
詞孫盛復直書時事者鄙人恇怯不登楊惲之歌君子温<lb/>
柔母爲趙壹之賦有一於此勿付典籖苟有他樂敢求記<lb/>
室謹啟<lb/>
<pb n="KR4f0032_SBCK_004-9b"/>
　　公請靈機和尚住善權啟<lb/>
伏以花啣鹿女結精藍於千香十地之間燈繞鵝黃架寶<lb/>
筏於雙樹三車之外蒼崕紺巘總是禪林碧乳銀膏無非<lb/>
定海恭惟某和尚名在金凾派分珠㲲波提東度得智水<lb/>
之一珠祗夜南翻拾雪山之片玉惟茲陽羡之區舊有國<lb/>
山之寺山林<graphic n="KR0772" url="https://raw.githubusercontent.com/kanripo/KR-Gaiji/master/images/KR0772.png" mimeType="image/png"/>窱何殊香積之龕巗嶂幽㴱卽是王城之<lb/>
里雷書似蚪旣爲三李相拏雲攫霧之鄕栢偃如龍亦屬<lb/>
百老人沐雨櫛風之地自象教之凌微致魔烽之䟦扈紫<lb/>
衣賜號乃益鴟張白馬傳宗翻營兎窟歎南風之不競來<lb/>
東隣之責言於是花宮控鶴爰聚諸傖義殿翔鶤都歸一<lb/>
炬三千尊者盡爲原上之龍蛇五百沙門俱作崑岡之玉<lb/>
石袈娑煨燼瓶鉢蕭條三生堂上便成糜爛之邦碧蘚庵<lb/>
<pb n="KR4f0032_SBCK_004-10a"/>
中卽是省冤之谷痛咸陽之三月山鳥啼紅傷建章之千<lb/>
門林烟罷綠行人於焉躑躅過客以之徘徊然而祖墖猶<lb/>
存祗林斯在凢此迅雷烈火之後尤頼補天返日之才金<lb/>
白鍊而愈剛錦三繅而益麗伏願早泛慈航重開寶地擊<lb/>
塗毒鼔於狐狸虎豹之窟風月如新建精進幢於篷蒿藜<lb/>
藿之塲山川重秀矣<lb/>
<pb n="KR4f0032_SBCK_004-10b"/>
　　謝柯翰周恵爐扇啟<lb/>
裁來皎月詠自班姬滃得香雲製緣丁緩痩骨截湘妃之<lb/>
竹蟬雀分行同心煎荀令之香鷓鴣成片睡茱茰之複帳<lb/>
有鴨皆紅舞翡翠之晴窗無鸞非彩擎俱掌上藏並奩中<lb/>
然而九華乍御金獸先啼四和纔烘畫羅遙妬維四時之<lb/>
代謝故兩美之難兼並荷蘭閨之澤恨不同時俱邀柘舘<lb/>
之榮愁難相見今某雙承雅貺兩藉殊頒握彼兎華之下<lb/>
驟識春遒擁於麝火之傍旋知秋盡無冬無夏咸銘喻量<lb/>
之施倐燠倐寒彌切撫時之感<lb/>
<pb n="KR4f0032_SBCK_004-11a"/>
<pb n="KR4f0032_SBCK_004-12a"/>
　　代友人謝送湖綿花褐選頴燈檠啟<lb/>
七襄駞褐桃花映水以爭鮮萬縷紅綿桺絮因風而乍起<lb/>
産於塞外叢編載毞毲之名浴自盆中脞史記芮温之號<lb/>
至於日之夕矣在旁惟一二燭奴客且休乎侍側只十雙<lb/>
毛頴孫康則映階少雪祗圖續命蚖膏江淹則入夢無花<lb/>
長冀乞靈鼠尾俱珍藝苑並艷書帷今某東海釣魚詎有<lb/>
輕肥之朢西華衣葛敢興安燠之思㕙毫秃盡班生投矣<lb/>
而未遑鳳脛燒<graphic n="KR0714" url="https://raw.githubusercontent.com/kanripo/KR-Gaiji/master/images/KR0714.png" mimeType="image/png"/>山鬼吹之而亦得何來高誼逮及覊人<lb/>
緰㠿捧至艶欲凌霞紕絮貽來柔如叠雪曵之沃若布何<lb/>
羡於賨人繅處卷然紅定煩夫女手別有㴱情託諸長物<lb/>
年年鑿壁贈伊懸火之銅釭日日鈔書貽爾臨池之玳管<lb/>
管城子脫冠以至一架珊瑚不夜侯秉燭而來兩行<graphic n="KR1341" url="https://raw.githubusercontent.com/kanripo/KR-Gaiji/master/images/KR1341.png" mimeType="image/png"/>蓞<lb/>
<pb n="KR4f0032_SBCK_004-12b"/>
<pb n="KR4f0032_SBCK_004-12b"/>
　　謝友人賚安石榴啟<lb/>
壓<graphic n="KR0585" url="https://raw.githubusercontent.com/kanripo/KR-Gaiji/master/images/KR0585.png" mimeType="image/png"/>窋吒産自塗林隔膜臙脂呼爲丹若張騫槎到新移<lb/>
海外之枝李靖編成夙號天漿之汁旣可施之作枕賦就<lb/>
張紘還堪染以爲裙詩裁武后縣焉似瘤旣標劉杙之名<lb/>
重可論斤亦著離斯之國某愁同平子渴類相如幸沾珍<lb/>
果之頒獲寶上林之味刻來筵上纍纍不夜之珠藏向奩<lb/>
中歷歷記歌之豆偏譏栗罅殻冗靑毛欲鬬離支綃籠紅<lb/>
肉詎止伽藍作記白馬寺之甜實直牛須知伯起曾言安<lb/>
德妃之榴房多子飮君雅意貺我成言<lb/>
<pb n="KR4f0032_SBCK_004-13a"/>
<pb n="KR4f0032_SBCK_004-14a"/>
　　謝圍次賚衣啟<lb/>
鴛鴦作匹扶風織錦之家蛺蝶爲羅叢臺袨服之客今某<lb/>
裘類蘓秦服來久敝衣同到漑着處恒穿猥以班荆於焉<lb/>
贈縞仙園獨繭擣須新市靑砧鄴舘雙絲濯用成都粉水<lb/>
訝獸罏之不煖憎鶴氅之猶寒遂使季路緼袍忽現藍花<lb/>
之色將見原思露肘俄成綟葉之形姬人裂帛競詢何處<lb/>
紅𧖟嬌女挽鬚預索此中紫鳳<lb/>
<pb n="KR4f0032_SBCK_004-14b"/>
<pb n="KR4f0032_SBCK_004-14b"/>
　　謝劉王孫示西洋諸器詩啟<lb/>
靑宫愛子曾傳如意之銘朱邸親王夙擅屏風之作十層<lb/>
胡粉解染妍詞百<graphic n="KR1505" url="https://raw.githubusercontent.com/kanripo/KR-Gaiji/master/images/KR1505.png" mimeType="image/png"/>蠻箋工書艷曲錦襵與蟬鬟並亂金<lb/>
筒共麝月同飄某㴱媿陳琳幸逢劉向賚來蝌蚪疑焚辟<lb/>
惡之香躍岀娵隅似被若亡之縠光同不夜體比宜春假<lb/>
令司馬爲郞還通卭𤏡若使仲容追婢定是鮮卑<hi>靑宫一作綠池</hi>
<hi>十層一作滿籠</hi>
　直是老庾之作子山不及<hi>周夀王評</hi>
<pb n="KR4f0032_SBCK_004-15a"/>
<pb n="KR4f0032_SBCK_004-16a"/>
　　謝吳伯成明府賚酒米并炭啟<lb/>
條風未播誰貽范叔之綈珂雪將零只滅梁鴻之竈畫從<lb/>
馬援豈足療饑噀自欒巴何由取醉食惟一溢年年貸向<lb/>
監河量減三升夜夜酤從蜀肆乃者辱憐臣朔之饑猥念<lb/>
寛饒之醒舂成精鑿與綠蟻以偕來刈自瑯琊並玉蛆而<lb/>
俱至除<graphic n="KR0621" url="https://raw.githubusercontent.com/kanripo/KR-Gaiji/master/images/KR0621.png" mimeType="image/png"/>紅稻聚來作城郭之形壓榨金漿釀就得雲霞<lb/>
之氣況頒擣炭用代燃薪貯之寶鴨鳥無事於避風刻作<lb/>
紅獅鶴奚爲而訝雪<lb/>
<pb n="KR4f0032_SBCK_004-16b"/>
<pb n="KR4f0032_SBCK_004-16b"/>
　　戲與李渭淸索餅啟<lb/>
叚家食品先譜牢丸荀氏饌經尤推薄夜溲成䬯餥易汚<lb/>
靈寶之衣蒸作餢<graphic n="KR2754" url="https://raw.githubusercontent.com/kanripo/KR-Gaiji/master/images/KR2754.png" mimeType="image/png"/>慣賣安丘之市齊民要術競傳不托<lb/>
之名南楚新聞亦擅紅綾之號在六季則呼之爲䬳至兩<lb/>
川則名以爲䭔詎須束晳纔賦安乾寜假虞悰惟誇米粣<lb/>
僕樂託掘門棲遲藿食家原吳地夙躭鰕菜之風游到梁<lb/>
園偶習餦餭之味酒壚傝䢆偕鈴卒以加餐葱肆氋氃共<lb/>
騎奴而屬饜自客都亭長懷宛雒人非雁䳱何來澤畔之<lb/>
糧行類侏儒并乏囊中之粟猶憶前宵曾蒙設食膏環一<lb/>
捻玲瓏映字以俱明粔籹千堆柔弱因風而欲起徧驕座<lb/>
客還詫家僮頗餘朢蜀之思仍作發棠之請想何年歸去<lb/>
細說於荒橋野店之傍來日過從大嚼於淡月輕烟之候<lb/>
<pb n="KR4f0032_SBCK_004-17a"/>
不煩脾臄以慁公爲但有寛焦可遲賔至毋嫌惡客縱懷<lb/>
矣而何妨倘屬戲言卽畫之而亦可<lb/>
<pb n="KR4f0032_SBCK_004-1a"/>
湖海樓詩集卷四<lb/>
　宜興陳維崧其年著<lb/>
　平湖陸隴其稼書　維岳緯雲<lb/>
　新城王士禛阮亭　宗石子萬<lb/>
　崑山徐乾學徤菴　男履端<lb/>
　德州謝重輝方山　姪　洢<lb/>
　庚戌<lb/>
　　寄緯雲四絕句<lb/>
前年一騎出盧龍正値征衫怯暮冬不及慈仁成執手累<lb/>
君惆悵立孤松<lb/>
　　其二<lb/>
毷<graphic n="KR2765" url="https://raw.githubusercontent.com/kanripo/KR-Gaiji/master/images/KR2765.png" mimeType="image/png"/>心情那自聊昨秋又上白門橋靑衫一領輸春雪雪<lb/>
<pb n="KR4f0032_SBCK_004-1b"/>
總消時恨不銷<lb/>
　　其三<lb/>
四載京華音信稀我爲杜宇勸君歸如何江左催歸鳥轉<lb/>
向漳河兩㟁飛<hi>時余將之鄴下</hi>
　其四<lb/>
南雁匆匆欲發時寄君一語淚如絲蘭陵董相埋黃土亟<lb/>
報憐才相國知<hi>悼文友也文友最爲栢鄕所知</hi>
　　經歸德城外追悼侯仲衡先生并寄恭士叔岱<lb/>
梁園去年花正開江南客子看花來故人留客醉花下春<lb/>
衫細馬相追陪梁苑重經剛一載故人今日復何在不恨<lb/>
名花今又開但恨人生不相待君家令弟亦白頭城南徐<lb/>
五正窮愁早知今日西州慟㴱悔當年花下游<lb/>
<pb n="KR4f0032_SBCK_004-2a"/>
　　題聽客圖爲廣陵蘓與蒼母夫人賦<lb/>
北風作作雞格格風定鄰燈射簾隙口哺孤兒二十年喜<lb/>
今兒長能來客客來母喜母復愁人生立德須朋儔不知<lb/>
兒業視兒友有兒莫與庸人游窓前濳心將客聽聽不聽<lb/>
聲聽情性但令一語益孤兒白日黃泉並嚴敬家貧路遠<lb/>
客易饑語兒留客入作糜<lb/>
　　郟縣經三蘓臺<hi>在城西北峨嵋山下</hi>
小峨嵋麓春草長遥天亂石爭礌硠平沙没腰呌布糓野<lb/>
水掠面揺篔簹誰何桓碑立而怒龜趺剝裂莓苔蒼停鞭<lb/>
恍覩子瞻字乃知學士茲歸藏老泉衣冠亦瘞是欒城坏<lb/>
土相低昻嗚呼先生古人傑元氣噴薄生文章西風應爲<lb/>
薦蘋藻落日何意來牛羊我知先生必大笑揮斥八極排<lb/>
<pb n="KR4f0032_SBCK_004-2b"/>
天閶常州汝州游戲耳靑山埋骨原秕糠元豐尚且妬翰<lb/>
墨何況千載經滄桑爾曹浪怨章子厚君不見怪鴟惡木<lb/>
啼祠堂<lb/>
　　登阮籍嘯臺<hi>跨尉氏東城上</hi>
桺花撲尉氏殘雪光皚皚歇馬城東門登臨此高臺憶昔<lb/>
典午世俛仰增悲哀先生鸞鳳音逌然凌氛埃我生千載<lb/>
餘此地傷遲來阮曲不可見蓬池安在哉吟罷咏懷詩暝<lb/>
色歸靑苔<lb/>
　　春晩行洧川道中<lb/>
春愁赴棐林桃花紅瓦屋洧水一以流垂楊自然綠行行<lb/>
投前坡人家映㴱竹<lb/>
　　郟縣使院枕上作<lb/>
<pb n="KR4f0032_SBCK_004-3a"/>
巳殘街鼔未天明櫻笋年光攪客情最是枕邉聽不得郟<lb/>
城微月一聲鶯<lb/>
　　經葉縣古城<lb/>
舊葉何時廢依稀認女牆風飄征柝細苔没古城荒楚塞<lb/>
驚迢逓吳天入渺茫停車一惆悵不見忱諸梁<lb/>
　　昆陽城放歌<hi>今葉縣古昆陽城</hi>
西京恩澤專椒房徹侯同日封五王太阿倒柄卯刀折帝<lb/>
紘解紐炎精亡赤伏之符在四七舂陵事業眞堂堂王郞<lb/>
盆子盡草竊大槍銅馬徒披猖嚴尤何人孺子耳敢奮螳<lb/>
臂排天閶是日勒兵一百萬公然大戰<graphic n="KR1267" url="https://raw.githubusercontent.com/kanripo/KR-Gaiji/master/images/KR1267.png" mimeType="image/png"/>水旁窮竒饕餮<lb/>
豺虎狼驅使百怪如驅羊長人無覇莫敢當髬髵蚺䗊烟<lb/>
熖張誰知天意原有屬白水䜟緯非㝷常轟雷掣電忽然<lb/>
<pb n="KR4f0032_SBCK_004-3b"/>
怒抉砂走石如排牆漢軍乗勝一逐北百萬崩塌聲砰硠<lb/>
力追惡獸出宇宙重挈八極歸珠囊嗟乎我生千載後經<lb/>
過此地心慨慷茫茫春草如人長聽我歌歌昆陽<lb/>
　　南陽懷古八首<lb/>
中原形勝古巖疆天與名籓控大荒金册牙幢雄宛葉珠<lb/>
旗鐵甲走襄陽時來將相丹靑在運去關河殿閣荒極目<lb/>
雲臺總蕭瑟茂陵何獨怨劉郞<hi>過白水</hi>
　　其二<lb/>
炎精重燼祚將移拜表軍前再岀師憶昔躬耕饒大畧到<lb/>
今丞相剰空祠三分計就風雲合八陣營高草木知兩地<lb/>
蒸嘗眞不忝錦城廟柏更離披<hi>登卧龍岡</hi>
　　其三<lb/>
<pb n="KR4f0032_SBCK_004-4a"/>
天馬飄颻貢渥洼漢臣持節渡龍沙遂頒博望封名將不<lb/>
數蕭曹擅世家萬里開邉親鑿空三秋奉使竟乗槎蒼茫<lb/>
采邑誰相問古驛叢祠蔓野花<hi>經博望驛</hi>
　　其四<lb/>
古廟巍峩石獸蹲胎簪桐栢矗龍門濤衝古㟁莓苔坼派<lb/>
劃長江竹箭渾四凟躬桓纒虎節百王薪楗薦犧尊從來<lb/>
淮水穪河胃廷算㴱知費討論<hi>桐柏淮凟廟</hi>
　　其五<lb/>
湼水淒淒㵲水淸啇於三戸路縱横愁因戰壘千端集春<lb/>
到沙塲幾日晴田父鋤平樊噲塚東風吹老覇王城我來<lb/>
最有關心事何必經秋恨始生<hi>舞陽</hi>
　　其六<lb/>
<pb n="KR4f0032_SBCK_004-4b"/>
堵陽景物不勝愁戌角征笳警敗郵老卒負牆談戰伐亂<lb/>
岡慿碣記田疇<hi>道上桓碑林立大都新墾荒田記實則一望皆草茅白葦絕無所謂田也</hi>五更<lb/>
殘月啼鶯換一片荒城趙水流徃事昔人曾設險風前重<lb/>
倚郡西樓<hi>𥙿州城上作</hi>
　　其七<lb/>
碧雞覇府重人豪金馬都堂擁節旄萬里丹崕慿筦鑰三<lb/>
年綵筆雜弓刀苴蘭質子㯽榔酒𤏡㸑降王赤罽袍一自<lb/>
渡瀘人不返冠軍城結怨雲高<hi>追感彭禹峯先生先生曾叅籓滇海</hi>
　　其八<lb/>
依人自惜鬂毛班兩歲浮沉宛雒間豈待蓴鱸懷故土倍<lb/>
因櫻笋戀鄕關黃塵遠道雙鴻斷白月孤城匹馬還新野<lb/>
舊傳庾信地哀時同有淚潺湲<lb/>
<pb n="KR4f0032_SBCK_004-5a"/>
　　宛城署中咏庭前石榴<hi>署係南汝道舊宅</hi>
作客看花少空庭得石榴繁花明一樹濃葉暝層樓雨過<lb/>
丹跗濕春歸頳蕚浮亞簷枝<graphic n="KR2438" url="https://raw.githubusercontent.com/kanripo/KR-Gaiji/master/images/KR2438.png" mimeType="image/png"/>鞢映柱朶嬌羞徃事侯門<lb/>
在竒花絕域求根初栽繡戺影乍落金溝窈窕當三伏軒<lb/>
窗擬十洲裙多那忍妬院悄任銷愁護日低油幔迎風蹙<lb/>
綺幬淸隂偏澹蕩暈臉最輕柔焂忽成荒院殷勤憶舊游<lb/>
空房難結子齲齒怕經秋鎖澁鋪苔蘚臺欹呌栗留摘纎<lb/>
誰攏髩起早記梳頭我亦飄蓬士閑經淯水流浹旬勞慰<lb/>
藉計日動離憂<hi>時將去懸瓠</hi>家在新羅國來從博望侯故鄕千<lb/>
萬里開謝任悠悠<lb/>
　　見署後牆外榴花兼憶亳陽舊宅倒用前韻一首<lb/>
誰家紅一院相對意悠悠衫似分中婦門知定細侯漫看<lb/>
<pb n="KR4f0032_SBCK_004-5b"/>
先索笑未折巳忘憂蔓弱慿鶯織柯叢任蝶流迢迢當路<lb/>
口故故出牆頭擬摘前還却頻窺去復留眼明應破夜臉<lb/>
曼易逢秋遇爾添新感令人憶昔游我家街影静背水櫓<lb/>
聲柔堂後峯千笏欄西月滿幬此花開最艶入夏不曾愁<lb/>
窋䆛垂隣壁扶疎䕃隔洲子多宜繡戸果熟溢金溝舊宅<lb/>
多時換名葩何處求賃舂前路拙乞食壯顔羞客夢歡重<lb/>
見家緣恨轉浮此生辭畵屋屬咏寄彤樓不及梁間燕朝<lb/>
朝啄海榴<lb/>
　　宛城咏古<lb/>
朝出宛城西古墓何纍纍太息塚中人云有百里奚荒塗<lb/>
叢貛狢古壙嘷狐狸淯水流其前空宅亦在茲於戲秦大<lb/>
夫志行何經竒暑勞廢葢乗功烈張西陲當其貧困日濩<lb/>
<pb n="KR4f0032_SBCK_004-6a"/>
落成纎微束縳壯士心浮沉屠儈兒英謀算馬齒賤業貪<lb/>
羊皮汚鄙若無用㴱沉將有爲三復扊扅歌曠野天風悲<lb/>
　　其二<lb/>
生世事不諧乃値離亂秋結髪讀詩書歲月忽已遒岀門<lb/>
狥衣食淟涊增我羞腐䑕或見嚇鴻雁思其儔憶昔東漢<lb/>
季時事徒紛紏閹人曁外戚此軰難與謀鬱鬱張平子端<lb/>
居詠四愁<lb/>
　　其三<lb/>
驅車沘河隂緤馬昆水陽荒塗一直視曠野惟白楊胔骼<lb/>
罥樹根淫潦汙縱横舊鬼不復悲新鬼或自傷驚沙一以<lb/>
吼白日薶晶光我時問耕夫皆云古戰塲人民糜爛盡姓<lb/>
氏登旂常顧此勿復言憂來浩無方如何用人命藉以成<lb/>
<pb n="KR4f0032_SBCK_004-6b"/>
侯王卓犖嚴夫子垂釣臨滄浪<lb/>
　　其四<lb/>
峩峩南陽城鬰鬱樊重宅赤瓀作庭甃靑珉作堦石驅使<lb/>
及神鬼關通半賔客嗚呼母后家勢熖頗薫炙榮華有代<lb/>
謝時世逓催廹至今繚垣邉隱隱土花碧<lb/>
　　其五<lb/>
穰侯太后弟權大主亦震性惡諸侯客徃徃恣排擯無何<lb/>
王稽車隂載范睢進危言悟昭王抵巇復乗釁倐忽封應<lb/>
侯功名一朝振詎知齃鼻人傍更睨其印<lb/>
　　其六<lb/>
東海有郯城乃生徐僕射北齊庾蘭成家本在新野前年<lb/>
游山東道經郯城下今年客宛城義陽距一舍六朝綺麗<lb/>
<pb n="KR4f0032_SBCK_004-7a"/>
人萬古松楸夜文筆空飛騰水雲極悲咤<lb/>
　　汝寧雜感<lb/>
莾莾平輿對水開年年汝水抱城隈已拚客到中原老更<lb/>
値秋從絕嶂來沙接郡樓寒拂檻風傳戌鼓暮啣杯秦川<lb/>
公子飄蓬甚廢宅重經祗自哀<hi>郡有王粲宅</hi>
　　其二<lb/>
繚垣槲葉亂熒熒鎖院隂沉薜荔靑爲怯㴱愁消短燭獨<lb/>
携横笛上空亭關山澒洞么絃斷身世蒼茫急拍停忽憶<lb/>
寢丘蘓處士白頭江海恨飄零<hi>蘓崑生固始人精於南曲</hi>
　　其三<lb/>
鉤罷風簾夜氣淸樓頭北斗掛簷楹一年弟妺鄕書斷雙<lb/>
眼乾坤物態更名士汝南多舊蹟將軍新息剰空營可憐<lb/>
<pb n="KR4f0032_SBCK_004-7b"/>
砧杵依微裏巳有征鴻度　城<lb/>
　　其四<lb/>
魏祖南征沔漢來翠華饗士此高臺水如懸瓠誇天府詩<lb/>
鬪江蕭擅覇才落日孤城幢葢動西風千騎鼓笳催飛揚<lb/>
意氣今誰在漫溯寒流首重囬<hi>府城內有方丈竹堂爲後魏高祖幸懸瓠享從官處</hi>
　　其五<lb/>
神堯天子奠金甌奕葉屏藩職貢修詎料長淮貙虎逞翻<lb/>
貽共主廟廊憂精兵十道屯洄曲大雪三更壓蔡州盛事<lb/>
恰須誇述作韓碑柳雅並千秋<lb/>
　　其六<lb/>
溮河流水正潺潺絕險長誇冥阨關地入楚天雄九塞路<lb/>
圍申戌斷千山蕭蕭朔吹城猶在漠漠寒空鳥自還猶是<lb/>
<pb n="KR4f0032_SBCK_004-8a"/>
舍人吟眺處風流揺落許誰攀<hi>懷大復先生</hi>
　其七<lb/>
寶慶年間剋戰期那顔孟珙大興師亡羊不信牢堪補拒<lb/>
虎還嗟厦莫支遂奪柴潭摧伏弩竟麾金栅𥪡降旗誰云<lb/>
汝水聲嗚咽說到西湖更可悲<hi>咏幽蘭軒故事</hi>
　　其八<lb/>
落日蕭蕭袁愍孫客心悽斷不堪論最憐祖德留三楚曾<lb/>
捧君綸下九閽浮弋山高棠䕃在仙居縣僻履聲存百年<lb/>
父老桐鄕意累爾祠前瀝酒尊<hi>余大父少保公起家光山令惠政載汝寜名宦志中</hi>
　　汝南咏古<lb/>
烈士狥名義嗜若酣杯酒人生天地間志節視所取漢季<lb/>
盛黨魁汝南實其藪陳蕃與范滂矯矯立朝右此皆國老<lb/>
<pb n="KR4f0032_SBCK_004-8b"/>
成練逹固不苟云何兩年少亦與爭不朽臨固勇旣沉彈<lb/>
冀力復厚郭亮甫成童袁著年十九<lb/>
　　其二<lb/>
末流尚崖異薄俗善抵捂寥寥千載間我思黃叔度時事<lb/>
至桓靈羣閹竊國歩甘陵恣品目郡國炫厨顧失之生疻<lb/>
痏得之長毛羽虗聲煽賢豪餘波駭行路獨有千頃陂不<lb/>
受黨人悞牛醫大自佳仕亦無所忤<lb/>
　　其三<lb/>
平輿有二龍少者尤㴱遒鄕里藉品覈月旦成陽秋功曹<lb/>
雖小吏儁氣軼不收一寸烈士腸詎爲賢豪柔曾來頴川<lb/>
郡好作長者游一府盡交驩不詣陳太丘私以語他人憂<lb/>
其道難周末俗工傅會妄引相綢繆視茲磊塊人躡足徒<lb/>
<pb n="KR4f0032_SBCK_004-9a"/>
增羞黠哉曹孟德自負奸雄流一語當意去掉頭笑不休<lb/>
　　其四<lb/>
結交亦何益客游登古臺臺高空復存但見蒿與萊昔人<lb/>
雞黍處弔古有餘哀元伯不可作巨卿安在哉歎息汝河<lb/>
水悲風千里來<lb/>
　　其五<lb/>
汝南袁本初家世爲三公姿貌旣瓌異賔客能關通東京<lb/>
昔䘮亂董卓汙神宫一言不合意岀門如飄風懸節奔冀<lb/>
州紏合諸驍雄逢紀善謀畫審配尤公忠陳琳老文士視<lb/>
曹猶蠛蠓快意於檄書罵之及若翁至今千載下浩氣凌<lb/>
長空云何遘末造躁率難成功官渡紹旣蹙夀春術亦窮<lb/>
家聲一旦隳愛子誰見容烈烈袁弘甫先在蓬蒿中<lb/>
<pb n="KR4f0032_SBCK_004-9b"/>
　　秋杪送史蘭㓜歸江南<lb/>
澹澹秋雲薄湛湛楓樹疎蕭晨八九月送子賦歸歟凉颷<lb/>
翼輕軒總轡遵郊墟詰朝發雍丘日没宿已吾翩翩南行<lb/>
子彯纓纚華裾矧君擅家慶天倫樂有餘悠颺雜萊綵婉<lb/>
娩隨潘輿<hi>時侍太夫人南歸</hi>計程皓魄圓定買京江艫田園足慰<lb/>
藉文史良敷腴獨惜同枝鳥倦翮不克俱原野羃層隂霜<lb/>
雪謡載塗君其愼眠餐保此千金軀覊人送歸客懭悢起<lb/>
躊躇<lb/>
　　感舊絕句<lb/>
　　　吳孝亷問卿<lb/>
山寺荒園認刦灰當年高士此中來羅浮雪蕚三千顆一<lb/>
樹花供酒一杯<lb/>
<pb n="KR4f0032_SBCK_004-10a"/>
　孝廉諱洪𥙿余姑丈也祖逹可父正志皆萬曆間名公<lb/>
　卿孝廉甫成童卽登乙卯賢書貂蟬棨㦸甲於吾邑家<lb/>
　蓄法書名畵下及酒槍茗椀陸離班駁無非唐宋時物<lb/>
　城中别墅曰雲起樓極亭臺池沼之勝面水架一小軒<lb/>
　藏元人黃子乆冨春圖於內鄒臣虎先生顔曰冨春軒<lb/>
　郭外園林名南嶽山房遶園悉種梅花約有千餘樹毎<lb/>
　花時孝廉輙携榼至廵繞花下一樹必浮一大白醉卽<lb/>
　陶然卧花下孝廉無子死之日捨南嶽山房爲楓隱寺<lb/>
　　　盧進士㓜哲<lb/>
碎裂紅旗褁箭瘡具區血戰事堂堂常山兄弟聲名在重<lb/>
說盧家第六郞<lb/>
　進士諱象觀大司馬九台公弟也行六舉壬午南畿解<lb/>
<pb n="KR4f0032_SBCK_004-10b"/>
　元明年成進士自念家世忠孝不欲苟活卒死之進士<lb/>
　眇小丈夫且生平多狹斜游余猶憶其在歌伎璧生家<lb/>
　酒酣跳𨁝時也顧一臨大節遂能自引决如此男子哉<lb/>
　　　尹主簿南屏<lb/>
釀酒澆花一老翁左車缺盡耳微聾年時記得經過熟翁<lb/>
住橋西我水東<lb/>
　主簿諱京吾鄕碩德也生平悃愊有古獨行君子風與<lb/>
　祖父交凢三世矣年踰耄耋矍鑠善飲酒家居鉏隙地<lb/>
　數弓種秫之外輙雜蒔花藥花時必折柬招余歲時伏<lb/>
　臘輙以笋䜴粔籹曁醬噐雜小物相餉必誠必信硜如<lb/>
　也被酒語及先君則浪浪涕下不可止年九十餘卒水<lb/>
東余村居地名<lb/>
<pb n="KR4f0032_SBCK_004-11a"/>
　　　徐太守映薇<lb/>
風流太守識宫啇城北迎賔燭萬行今日歌姬都入道聽<lb/>
歌人况客他鄉<lb/>
　太守諱𢡟曙崇禎辛未進士官至江西吉安府知府性<lb/>
　曉音律喜賔客家居蓄女伎一部姿首明麗正末湘月<lb/>
　旦泥凝香花想色藝尤爲動人數邀余焚香顧曲歌絲<lb/>
　鬂影輙縈人心臆間無何太守旣亡歌姬亦散聞湘月<lb/>
　巳黃帔入道矣<lb/>
　　　吳秀才傅星<lb/>
鬚如蝟磔面微蒼客死靑州事可傷今日城南誰老軰黄<lb/>
安仁<hi>安仁令黃錫朋</hi>對萬臨漳<hi>臨漳令萬廷仕</hi>
　秀才諱帝賚文筆兀奡意氣甚豪生平以詩酒自命客<lb/>
<pb n="KR4f0032_SBCK_004-11b"/>
　死山左邑人惜之黃萬其一時同軰也<lb/>
　　　蔣公子瞻武<lb/>
吾邑臨池誰絕妙蔣公解作孹窠書郞君大有家雞好屋<lb/>
漏釵痕也不如<lb/>
　公子諱㣧<graphic n="KR0790" url="https://raw.githubusercontent.com/kanripo/KR-Gaiji/master/images/KR0790.png" mimeType="image/png"/>磐初先生次子也先生善書法公子能繼<lb/>
　之一時有二王之目少以高才爲博士弟子員氣韻蕭<lb/>
　遠文筆雋異所居城南擅水竹之勝日與余軰賦詩飮<lb/>
　酒於其中無何以憂卒<lb/>
　　　周侍御文夏<lb/>
一樹棠梨落復開花時不見主人來昨朝訪妓園西過親<lb/>
見園丁掃綠苔<lb/>
侍御諱季琬尚書在調公季子舉順治壬辰進士選庶<lb/>
<pb n="KR4f0032_SBCK_004-12a"/>
　吉士出爲御史廵按湖廣歸築園亭樓臺花木甲於吾<lb/>
　邑不三月而成成未數月侍御卽游宦燕臺數載不歸<lb/>
　卒於京邸侍御少與余同學以文社相流連登第後頗<lb/>
　有急流勇退之志惜乎其不逮也<lb/>
　　　吳秀才又鄴<lb/>
風情毷<graphic n="KR2765" url="https://raw.githubusercontent.com/kanripo/KR-Gaiji/master/images/KR2765.png" mimeType="image/png"/>偏無頼筆墨蕭閒也不羣憶得秋城鴉萬點墊<lb/>
巾常與立斜曛<lb/>
　秀才諱湛吾邑中高材生也申酉間以詩酒自廢淡沲<lb/>
　歷落酷似晉人與余交最善卒後一女嫁爲余猶子婦<lb/>
　　　許秀才肇箎<lb/>
博進負多逃地下詞塲名重葢江南今宵客舘沉沉雨遶<lb/>
柱微吟憶許三<lb/>
<pb n="KR4f0032_SBCK_004-12b"/>
　秀才諱塤友行三才情淸綺惜稿多散佚不存猶記其<lb/>
　春閨蝶戀花詞有云喚到侍兒何處使鞦韆架下㝷梅<lb/>
　子其風調可槪見矣秀才負才不偶棄諸生不事去逐<lb/>
　閭左惡少年游樗蒱六博負進數百萬竟以此死<lb/>
　　　周進士潁侯<lb/>
斷紈零墨總離披董巨荆關作本師至竟嵇康東市日琴<lb/>
聲日影不勝悲<lb/>
　進士諱世臣生平筆墨淡遠方袍道服不異苦行僧最<lb/>
　精粉繪矜愼不妄作自娛而巳後以蜚語株連論死<lb/>
　　　謝孝廉彚先<lb/>
半畆牛宫繞菜田鋤畦汲水亦徒然芒鞵一緉千金直不<lb/>
踏城中二十年<lb/>
<pb n="KR4f0032_SBCK_004-13a"/>
　孝廉諱遴登崇禎癸酉賢書亂後躬耕鄉隴足不至城<lb/>
　市者二十餘年遂卒<lb/>
　　　吳逋客淸聞<lb/>
傳聞陽羡吳文學老作天南<graphic n="KR3398" url="https://raw.githubusercontent.com/kanripo/KR-Gaiji/master/images/KR3398.png" mimeType="image/png"/>町侯今日頭㘅書不得點<lb/>
蒼遺骨倩誰收<lb/>
　逋客諱其靁故邑弟子員也國亂後棄家走滇黔所傳<lb/>
　聞異詞後卒<lb/>
　　尹布衣叔文<lb/>
屠狗吹簫賣餅傖獨將然諾重生平裁詩點罷山陽鬼遮<lb/>
莫羣公裂眼爭<lb/>
　布衣名質鬻畚削漿目不識丁而肝膽輪囷有古俠士<lb/>
　風曾襆被從予入燕及余將游汴布衣别我三千里徒<lb/>
<pb n="KR4f0032_SBCK_004-13b"/>
　步歸歸未一歲卒<lb/>
　　　蔣道士凾九<lb/>
澄潭道士蔣凾九丹房彩翠光<graphic n="KR0813" url="https://raw.githubusercontent.com/kanripo/KR-Gaiji/master/images/KR0813.png" mimeType="image/png"/>紛呼我便爲許斧子邀<lb/>
人夜禮上元君<lb/>
　道士少曾爲諸生精服食之術庚寅歲余患瘵幾死道<lb/>
　士授余以煉氣法遂愈其人翛然塵外亦一竒士也<lb/>
　　　僧寄寄<lb/>
多時粥䜴斷經厨曾作朱門老灌夫一事繫人忘不得八<lb/>
句鼔棹破盂湖<lb/>
寄寄俗姓蔣字仲質名爾文新安人也少時挾萬金謁<lb/>
　選都門爲平康狹斜游不數歲斥廢畧盡慚憤不願歸<lb/>
客余家者垂三十年乆之爲僧於吾邑之西庵歳辛丑<lb/>
<pb n="KR4f0032_SBCK_004-14a"/>
　年八十有二矣是時余讀書廣陵寄寄衝寒過訪曰余<lb/>
　年八十三當死此來欲與君作别耳歸一載果死<lb/>
　　述懷寄季滄葦侍御卽次其見贈百五十一原韻<lb/>
别君燕薊游急雨鳴琮琤斗酒作離别片言結豪英挑燈<lb/>
唱昔昔脫㡌歌行行脚底黃河流頭上白日明晨炊土銼<lb/>
仄晚渡繩橋横古道大厜㕒長驅增駭驚監奴馬撾怒寳<lb/>
<graphic n="KR0955" url="https://raw.githubusercontent.com/kanripo/KR-Gaiji/master/images/KR0955.png" mimeType="image/png"/>流蘓縈獵徒一相遇<graphic n="KR1076" url="https://raw.githubusercontent.com/kanripo/KR-Gaiji/master/images/KR1076.png" mimeType="image/png"/>箭饑鴟鳴關河苦格鬭畿輔疲<lb/>
徭征以茲惨不歡頓令人命輕都門住半載珠桂愁縱橫<lb/>
秋霖嚇寺塌夜漏喧牆傾渾河一夜决勢欲無幽并揚鬐<lb/>
水怪惡吹沫鯷魚獰老客百憂煎何異遭笞榜仰天燕筑<lb/>
裂碎地胡琴鏗欑眉嘔羊酪染指辭黿羮遊興入中原意<lb/>
蕋抽芽萌三更醉馬厩五更出北平皓月吐金槃倒着易<lb/>
<pb n="KR4f0032_SBCK_004-14b"/>
水生太行百斛黛日與車輪迎鄗南盛古蹟泜水動悲情<lb/>
是時秋屑瑟此地多兵爭殘城積磑磨廢墓號狸猩漸過<lb/>
臨洺關趙郡勞盱衡鄴園埋破碎爵瓦飛䞴趟空於土花<lb/>
繡想見曼臉頳叢臺趾欹斜漳河腹膨脝前行淇縣近舊<lb/>
邸雕鏤精璐堦墜曲瓊球軒罥珠絣撫景益咨嗟怛若遊<lb/>
孤塋祗喜客衣单母憂健兒偵廽思我鄕園穫稻欣西成<lb/>
孤客方薄游疇能測虗盈惟因覔饘粥詎日趨公卿倐忽<lb/>
渡黃河迅溜吹竽笙汴梁次第出城堞參差呈依人入官<lb/>
𪠘俛首棲簷楹眯目灰飛揚聒耳砂輷鎗蓬蒿螫牆脚蝙<lb/>
蝠窺燈檠主人劇見知譽我以國楨量身製裋褐借書堆<lb/>
老棚時時霑盤飱稍稍出嚘嚶悲起突危鶻憂來掉長鯨<lb/>
遂將勾異錄一一詢老兵兵言昔全盛作樂殊轟轟春游<lb/>
<pb n="KR4f0032_SBCK_004-15a"/>
州橋閙夜市繁臺峥一從水囓堤不見人飛觥至今闤闠<lb/>
上隱隱波濤聲眢井戰血斑的礫如紅櫻空留歌舞窟啼<lb/>
殺枝頭鶯撥置勿復言且自投吾瓊北風夜來厲大雪鋪<lb/>
瑶瑛明當發洛陽篝火炊紅粳鞏訾足崕谷谽谺難爲名<lb/>
南登轘轅滑西眺潼關晶天險逼武牢直視雙目瞠居民<lb/>
半陶復不顧陵谷更土囊截櫨梲窟室嬉孩嬰架空怖累<lb/>
棊鑿孔愁五丁風景信幽譎臨風自歌𢋫歇馬東漢寺弔<lb/>
古成周京煌煌銅駞陌植立惟椐檉蛙黽産行潦豺犬嘷<lb/>
㴱坑父老爲我說明季當崇禎兩河煽蛾賊穢濁不得淸<lb/>
倉庾受爬搔籓溷被淘澄焚燒延殿閣酷虐踰秦嬴諒難<lb/>
完骨肉奚暇恤缾籝聞言毒中腸趣駕摩前旌迢迢陸渾<lb/>
樹渺渺伊陽程紆囬經郟縣水色渟滄瀛却望小峨嵋秀<lb/>
<pb n="KR4f0032_SBCK_004-15b"/>
㧞蓮花擎摸碑認幽翳懷古搜榛荆昔賢埋玉地百草不<lb/>
敢榮長杉森劍珮流水鏘環珩安從擷菹藻誰爲刑毛騂<lb/>
<hi>郟有三蘓墓</hi>重復渡清河千里罕鋤耕枯柟裂蛇腹窪谿睒虎<lb/>
睛憐此境崛竒幾囬笑絕纓我聞古南陽碩大而魁閎襄<lb/>
樊溢邸閣宛雒出嫈嫇閒坊抵鄠杜竒園多奉誠崽子慣<lb/>
宵啼妖姬善春酲千門䌨綺繡九廟陳琮璜豪家設裙幄<lb/>
狎客煎旗槍如何千餘年此地惟連營刳剔及鈿瑟摧燒<lb/>
到蓀蘅高門圯墄室畵棟黟橺栟在淵無魚鱉在山無橘<lb/>
橙斯世乏覇才敦槃誇會盟手揩金鏡浄再使瑶樞貞念<lb/>
此有餘悲逝將凌八紘快隨劍首吷擺落儒冠繃高談狀<lb/>
嶽嶽長嘯聲喤喤何當鑚故𥿄直欲磨新硎入楚友石乞<lb/>
過晉揖飴甥何難學牧豕亦可鬻飬牲攝目三語掾掉頭<lb/>
<pb n="KR4f0032_SBCK_004-16a"/>
五鼎烹此意雖詼諧仍然困蕪菁朝朝溷輿隷夜夜惜媌<lb/>
娙空留俠烈腸不敢辱父兄愧無<graphic n="KR1021" url="https://raw.githubusercontent.com/kanripo/KR-Gaiji/master/images/KR1021.png" mimeType="image/png"/>趨態足以供使令吁<lb/>
嗟生不諧焉能免譏評濳鱗遘宻網俊翮觸修紭昨又過<lb/>
汝南獉狉逐麑麖今財返梁苑短髪垂䰃鬤昔爲鵠與鴻<lb/>
今成蠛與䖟身名難苟立門戸何由掁廣陵憶送公霜月<lb/>
愁覊惸船頭氷大上白棓河夫抨夜闌經甓社路恰百里<lb/>
贏美醖煖我顔金鎞刮我盲汲古譯鳥篆說詩箋鹿苹爲<lb/>
我致苦言愼勿饕侯鯖子聲若金石可以叶韶韺行年四<lb/>
十餘何事依朱薨家山善權洞仙藥紛靈藑勉旃桑榆收<lb/>
莫使虧粢盛侯門無幸舍天涯多戰輣躡屩蠻霧濕濯船<lb/>
颶風䬝再拜勒公言識公氣誼宏聞規不知警我豈人奴<lb/>
剠比來君相賢協氣滋農甿師師丹霄鳳矯矯垂天鵬求<lb/>
<pb n="KR4f0032_SBCK_004-16b"/>
材畧瘢垢器使隨甔<graphic n="KR0902" url="https://raw.githubusercontent.com/kanripo/KR-Gaiji/master/images/KR0902.png" mimeType="image/png"/>公正作諫官言事關宗枋百頃太<lb/>
液池水殿㶁渟泓早朝侍黄屋旭日懸朱鉦我公上封事<lb/>
大義吰鐘鍠豈無夾城仗視猶蟲豸蠓九重霽顔聽傍囀<lb/>
龍樓鶊君門鼓雲和大絃鳴庚庚從茲百僚上凛若氷車<lb/>
砰余留梁宋間但解啖飴餳老女只獨宿鬻盡釵頭珵寜<lb/>
無新嫁娘袨服飄珠瓔相逢匿牀下恐便遭其<graphic n="KR2001" url="https://raw.githubusercontent.com/kanripo/KR-Gaiji/master/images/KR2001.png" mimeType="image/png"/>自顧毛<lb/>
羽枯難上黃金城且卧朔客罏碎擘邉關筝可憐吳下儂<lb/>
老喚賣餅傖錯追燕代騎乆别湖鄕鶄功名誤絳灌塗轍<lb/>
妨韓彭不熟爾雅注幾昧蟹與蟛生平仙佛志乾死儒門<lb/>
棖頗思游六庫畏守下里黌鉛刀仗礲錯鈍質須磨瑩焉<lb/>
能老釣竿日數江邉蜻貧賤百事難扛鼎力不勍還當仰<lb/>
煦沬勿復嗤迂儜發言愧詹詹幸公諒硜硜<lb/>
<pb n="KR4f0032_SBCK_004-17a"/>
　　重過鄭州驛再和壁間芳芸女子韻<lb/>
廢驛蠨蛸結網低亭欄依舊事全迷重看墨較前番淡乍<lb/>
到苔經二月萋䬃䬃風簾疑霧髩膠膠星角促霜蹄如何<lb/>
不定微波意猶得長流洛浦西<lb/>
　　覃懷署中作<lb/>
車響猶從耳畔聞巳除席㡌浣塵氛啇量便擬攤吟卷屏<lb/>
當還須展簟紋竹院夜啼汾水雁𥿄窗晴濕太行雲悲秋<lb/>
倦客俱無頼差喜幽軒半畆分<lb/>
　　屋後望太行山歌<lb/>
懷州十月天氣凉朔風憀慄吹邉牆巳拚窮命犯霜露所<lb/>
喜僻地饒松篁假舘正背一池水繞榻恰圍千歩廊藥欄<lb/>
棐几頗幽靚禽音谷韻殊鏗鏘倚天㧞地一峯出排靑滴<lb/>
<pb n="KR4f0032_SBCK_004-17b"/>
黛難爲詳雜糅苔翠作毛髪團鍊仙靈爲槖囊鈎簾觸眼<lb/>
詫竒譎竟逼衡蕐凌嵩邙囬思我昔走燕趙路與山色相<lb/>
低昻曾從眞定望肩背今到河內窮毫芒猗嗟此山障全<lb/>
晉綿亘西北開雄疆二陵風雨古今恨三關鼓角風砂颺<lb/>
鴉兒軍護李亞子憶昔格鬭鏖朱梁伶人前奏百年曲從<lb/>
官會飮三垂岡雄豪雲散忽千載尚留岝客誇金湯太原<lb/>
城闕空壯麗澤潞兵馬誰精强可知人事總銷歇何若巖<lb/>
壑縈景光掉頭便脫五濁世洗脚竟齎三日糧或言此山<lb/>
不可上怪物惡木聲礌硠百盤陡峻類左擔千里囚僒如<lb/>
騾綱呀然失笑客言誤人間何處無太行風波舉目盡瀧<lb/>
吏瘴厲多時逢竹王君言峭崿阻登頓詎若朝市難隄防<lb/>
生平跳盪虎食肉倐忽摧頺烏啄瘡言罷山靈更呈媚變<lb/>
<pb n="KR4f0032_SBCK_004-18a"/>
幻金碧森開張老夫失喜復大呌石銚正沸秋茶香<lb/>
　　懷州歲暮感懷<lb/>
黛色慿欄指顧收太行斜壓郡西頭城連沁水喧河北雪<lb/>
積雲中冷澤州落落可憐邉塞客栖栖還作稻梁謀何當<lb/>
快馬嘶風去老作三關萬里游<lb/>
　　其二<lb/>
千年華葢在人間從古仙靈此駐顔玉瀣金漿成濟瀆丹<lb/>
梯紺壁照壺關欄前全晉秋明滅巖頂諸天夜徃還搔首<lb/>
漫嗟人世事烟蘿咫尺未能攀<hi>懷濟源王屋山</hi>
　　其三<lb/>
急裝夜發北風饕立馬層崕鞚轡牢月上沙洲帆似豆氷<lb/>
縈棧閣路如毛木蘭寨北愁狐立藥櫃溝南獵犬號消息<lb/>
<pb n="KR4f0032_SBCK_004-18b"/>
此間曾百戰天寒誰爲貰村醪<lb/>
　　其四<lb/>
酒盡燈殘戌角哀鈎簾繞柱只徘徊枕欺獨客眠難着衣<lb/>
廹長途綻復開故國愁聞魚大上<hi>今歲江南大水</hi>中原喜見雁重<lb/>
來<hi>九靑再至</hi>慿誰驅使排幽興寧郭詩人李杜才<hi>李杜才武陟人崇禎間詩</hi>
<hi>人時讀其詩</hi>
　　覃懷雜詩<lb/>
朝辭浿梁隂暮宿藥櫃右烟投麥隴消霜積蒲塘厚稍稍<lb/>
逗晨曦㣲微集村叟啇量到晴雨軟欵話儕偶足知唐魏<lb/>
間儉嗇誠不苟我行適見之停鞭亦何久漁栅響水聲飛<lb/>
花落枋口<lb/>
　　其二<lb/>
<pb n="KR4f0032_SBCK_004-19a"/>
掛席渡黃河濁浪聲喧豗軒騰失滎澤掀簸轟奔雷魚龍<lb/>
一以吼日色如死灰置身澒洞間徒令志士哀我生藴風<lb/>
義自命爲雄魁四十百無成乞食繁吹臺敝車類雞栖撥<lb/>
幔令之開長嘯大河北昔人安在哉<lb/>
　　其三<lb/>
端淸鄭世子汲古捜琳瑯讓國駕州來博聞追獻王非無<lb/>
千乗尊唾棄在路旁獨把一卷書仰面看屋梁鈒鏤繪春<lb/>
牘穿穴銘嘉量放厥瑰麗詞作爲宗社光我來購遺集拂<lb/>
拭生古香雲霞一焜耀珠玉争弆藏亦有梁王園白露濡<lb/>
金牀<lb/>
　　其四<lb/>
昔與鄒<hi>祗謨</hi>董<hi>以寧</hi>軰散髪弄鳴琴髣髴同嵇阮流連在竹林<lb/>
<pb n="KR4f0032_SBCK_004-19b"/>
綢繆擬靈匹惠好踰同衾白日忽西頺浮雲爲我隂董旣<lb/>
䘮家寶鄒亦殞國琛不堪河內郡惻愴痛知音<hi>時新聞程村計</hi>
　　其五<lb/>
軹關在何許百里盤靑蒼長謡有所思獨立慨以慷我思<lb/>
古聶政鼔刀於此旁一身許嚴仲抉眼屠肺腸暴尸韓市<lb/>
上聲動諸侯王分裂詎不悲然諾那可忘足知烈士心皦<lb/>
皦淩秋霜俠哉郭翁伯後先居此鄕作人雖隂賊意氣眞<lb/>
堂堂<lb/>
　　其六<lb/>
月在秋山上人在秋城裡月高人漸淸四面砧聲起聲亦<lb/>
不在少聲亦不在多一觸秋宵心令人喚奈何沉吟㝷此<lb/>
聲斷續何時巳半上太行山半落汾河水<lb/>
<pb n="KR4f0032_SBCK_004-20a"/>
　　其七<lb/>
驚颷一夜發烈烈吹三關白日冷狐裘層氷䧟刀環我意<lb/>
適不樂前登太行山谿壑自崩廹屈盤何險艱道逢游獵<lb/>
徒鳴<graphic n="KR1076" url="https://raw.githubusercontent.com/kanripo/KR-Gaiji/master/images/KR1076.png" mimeType="image/png"/>驟孱顔百里盡鳥獸流血車輪殷我有酒一壺與<lb/>
君叙燕閒飮酣話平昔淚落誰能删却上宛子城悲哉汾<lb/>
晉間<lb/>
　　歲抄過吳門訪沈韓倬范龍仙値其越游未歸悵然<lb/>
　　　賦寄<lb/>
爲有懷人意扁舟繫水涯如何臨頓里落盡馬塍花儉歲<lb/>
歸應早殘冬日易斜所思終不見數盡後棲鴉<lb/>
<pb n="KR4f0032_SBCK_004-20b"/>
<pb n="KR4f0032_SBCK_004-1a"/>
迦陵詞全集卷四<lb/>
　宜興陳維崧其年著<lb/>
　同邑史可程蘧庵　維岳緯雲<lb/>
　滿洲成　德容若　宗石子萬<lb/>
　武進鄒祗謨程村　男履端<lb/>
　錢塘吳任臣志伊　姪賜薛<lb/>
　　西江月<lb/>
　　　咏史<lb/>
姊嫁猘兒孫䇿妹歸顧曲周瑜雀臺高處瞰三吳羡爾淸<lb/>
歌妙舞　一望江東人物孝亷枉逞雄圖朱桓前捋大王<lb/>
鬚文有才高子布<lb/>
　　　過投金瀬懷古<lb/>
<pb n="KR4f0032_SBCK_004-1b"/>
有女江頭擊絮何人道上吹箎我來弔古悵空祠曠望幾<lb/>
重雲水　覆楚争誇伍相沼吳又說西施淮陰往事亦如<lb/>
斯成敗皆由女子<lb/>
　　　題六合孫公樹捧書圖<hi>公樹伯觀先生孫先生官舍人賜書最多</hi>
李白開元供奉當年恩禮偏隆賜書稠叠岀深宫玉軸牙<lb/>
籖鄭重　絶妙文孫才調翩翩王謝門風捧來亂帙悉當<lb/>
胸月落華淸如夢<lb/>
　　　過馮唐故里<lb/>
酒罷燕歌竟歇途窮趙瑟難求滹沱水抱太行流行過鄗<lb/>
南關口　疋馬霜天古磧三河玉勒長楸翩翩過客半鳴<lb/>
騶笑爾馮公白首<lb/>
　　　夜宿何雍南齋中<lb/>
<pb n="KR4f0032_SBCK_004-2a"/>
一榻奇書繚紹三間老屋欹斜天寒沽酒撥琵琶消盡丹<lb/>
徒客夜　南浦零簫剰管西風社鼓神鴉他年夢亦識君<lb/>
家家在寄奴山下<lb/>
　　　庭栢約予與杜茶村同詣且訂燒猪以待臨行復<lb/>
　　　　以一語堅之曰來朝風雨如何茶村笑曰除是<lb/>
　　　　天降紅雪吾軰便不赴阿師此會也翌日果大<lb/>
　　　　風雨茶村作詞戲柬因依韻答之<lb/>
莫道從無絳雪眼前花雨通紅枉勞燒肉梵王宫食指朝<lb/>
來不動　云把芒鞋滑滑擬聽腰鼓鼕鼕如何也嬾趂齋<lb/>
鐘君笑曰吾從衆<hi>是日茶村亦未赴</hi>
　　　雨<lb/>
故國金戈鐡馬衰年退筆殘書心情渾似欲棲烏偏惹連<lb/>
<pb n="KR4f0032_SBCK_004-2b"/>
天絲雨　風掣紅旗縱獵雨昏銀燭呼盧此聲記得不曾<lb/>
無那便凄凉如許<lb/>
　　　喜見獅兒<lb/>
猛獸産於絶域驍騰來自安西一呼百物盡披靡何論猘<lb/>
奴鷂子　我顧灰頺若此兒應跳盪如斯神仙將相詎難<lb/>
爲萬事取之以氣<lb/>
昔日游梁枚叔兒生此地名臯滑稽敖弄解詼嘲曼倩同<lb/>
時絶倒　我意殊爲不爾詩書莫悞兒曹憑他上樹日千<lb/>
遭長大耘瓜撲棗<lb/>
兒巳徤如黃犢翁何此日纔來怒濤雪浪吼長淮兵火連<lb/>
天四載　細聽吳音小却戲投粔籹旋廻怪孃奩畔有于<lb/>
䰄笑問客家何在<lb/>
<pb n="KR4f0032_SBCK_004-3a"/>
牽狗高辛集上呼鷹垤澤門邊願兒無若宋人然莊嶽之<lb/>
間不遠　六歲定歸家塾有甥與汝齊年西風亟趂下江<lb/>
船蝦菜東吳正賤<lb/>
　　畱春令<lb/>
　　　感舊<lb/>
燈前喝雉樓頭繫馬山腰射虎曾放顚狂百千塲要數徧<lb/>
何從數　一霎渾河風葉舞捲舊游何處誰滴他鄉萬般<lb/>
心是隔箇窗兒雨<lb/>
　　少年游<lb/>
　　　感舊和柳屯田<lb/>
奉誠園內小斜橋曾記近花朝簸錢庭院築毬天氣春草<lb/>
綠裙腰　而今不道心情換飄泊墮江臯眼㡳人疎心頭<lb/>
<pb n="KR4f0032_SBCK_004-3b"/>
事滿斜凭木蘭橈<lb/>
　　怨三三<lb/>
　　　秋懷<lb/>
離離秋水正拖藍滑又如簮擬峭烟帆南崦南浮笠澤把<lb/>
黃柑　夏時曾種風柟與鄰叟追凉笑談今日得霜酣樹<lb/>
猶如此人則何堪<lb/>
　　偷聲木蘭花<lb/>
　　　懷戴无忝客成都<lb/>
前年建業秋將暮今歳𧖟叢春又去别後思君望盡南天<lb/>
不見雲　竹郞祠畔紅棉好濯錦江頭紅鯉少湘雨巴烟<lb/>
不寄成都十様箋<lb/>
　　　雨中同吳天篆過飮徐竹逸齋頭次天篆韻<lb/>
<pb n="KR4f0032_SBCK_004-4a"/>
熟梅時候蘇蘇雨遥望君家疑隔浦我墊巾來小坐歐公<lb/>
畵舫齋　觥船何用頻催酒鷹爪鳯團須淪取說鬼談經<lb/>
風味依稀退院僧<lb/>
　　　題范女受小像<hi>昔年女受在舟中隔舫有悞認爲余者故及之</hi>
君挑獨夜江船火隔舫有人呼似我仔細披圖骨瘦<graphic n="KR1046" url="https://raw.githubusercontent.com/kanripo/KR-Gaiji/master/images/KR1046.png" mimeType="image/png"/>淸<lb/>
我不如　孤松峭壁疑無路嘯向此中尋藥去可許狂生<lb/>
化作猿猱逐隊行<lb/>
　　　題關東席端伯小像<lb/>
畵師要寫蕭疎意先畵綠楊絲踠地斑竹䦨干傍倚高人<lb/>
興邈然　五侯七貴枌榆盛家本遼陽争借問總不關渠<lb/>
只愛荷香撲異書<lb/>
　　　題南水上人詩卷尾<lb/>
<pb n="KR4f0032_SBCK_004-4b"/>
六朝僧話三生事雨後人歸花下寺我最憐渠不數琴聰<lb/>
與蜜殊<hi>東坡呼惠聰爲琴聰仲殊爲蜜殊</hi>借師禪板爲歌板唱到江東<lb/>
春又晚晴絮茫茫縱使無愁也斷腸<lb/>
　　　咏錢<lb/>
靑蚨鑄就開元宇相看似有團圞意欲簸還慵惱煞輕狂<lb/>
小沈充　擲來好卦全無准買來好事多無分榆筴由他<lb/>
偏逐東風不着家<lb/>
　　城頭月<lb/>
　　　秋月感懷<lb/>
西風吹得氷輪淡桂影平於簟深巷疎砧嚴城哀柝做岀<lb/>
秋聲慘　月中一片朱旗閃粉堞靑霜染萬里關河百年<lb/>
身世倚幌聽更點<lb/>
<pb n="KR4f0032_SBCK_004-5a"/>
　　　月下<lb/>
氷輪偏向城頭挂河漢寥寥夜一片關山千秋楚漢萬帳<lb/>
更齊打　何如移向東湖舍照荳棚瓜架草響溪橋水明<lb/>
山店兒女追凉話<lb/>
　　河傳<hi>第一體</hi>
　　　五色鶯粟<lb/>
曉鶯無頼也把啼痕花間沾灑幾絲絨線東風分派暗將<lb/>
濃淡配　繡匀白白紅紅態黃和黛野圃層層界朝來小<lb/>
摘簾外趂他微雨賣<lb/>
　　　煨芋<lb/>
黃茅新蓋土銼温黁霜簷低矮撩人幾陣芋香無頼送來<lb/>
籬落外　凝脂沃雪融仙瀣餘甘在塞上酥堪賽黃梁未<lb/>
<pb n="KR4f0032_SBCK_004-5b"/>
熟休待飽迎朝旭曬<lb/>
　　河傳<hi>第二體</hi>
　　　豆莢<lb/>
隴上曉鶯低唱豆莢初嬌小姬一色綠裙腰迢迢羃野橋<lb/>
　悲歌楊惲家居久三杯後慣種南山荳荳花棚下月毶<lb/>
毶溪南閒尋漁叟談<lb/>
　　秋夜雨<lb/>
　　　本意<lb/>
小樓細裊愁絲綠和烟扶上庭竹飛來簷瓦響都瀉作奔<lb/>
渾秋瀑　雨肥越顯孤燈瘦展夜衾欲睡難熟别院絃柱<lb/>
促正滚入淋鈴哀曲<lb/>
　　醉紅粧<lb/>
<pb n="KR4f0032_SBCK_004-6a"/>
　　　立春前一夕寄暢園小飮時有柳姬翩何在座同<lb/>
　　　　園次賦<lb/>
殘年屈指不盈旬晚峰愁翠黛顰玉杯餞臘漾紅鱗風動<lb/>
處酒微皴　柳條偷報隔宵春歌宛轉態横陳來早春休<lb/>
園內討鴛帳底有春人<lb/>
　　玉團兒<lb/>
　　　初冬寫懷<lb/>
西風吹老淸秋節迸寒空蕭蕭老鐡幾片疎砧數行落雁<lb/>
一城楓葉　斜陽雨後明還滅映千年殘碑斷碣太息何<lb/>
爲有杯休放逢花須折<lb/>
　　探春令<lb/>
　　　庚戌元夜<lb/>
<pb n="KR4f0032_SBCK_004-6b"/>
去年客裡度元宵人正懨懨病撚偃師廨後黃梅嗅想洛<lb/>
下春燈盛　今年凖擬酬春興奈陰晴難定擁香篝仍剔<lb/>
殘燈半盞似去年心性<lb/>
　　　咏窗外杏花<hi>係叔祖殿元公舊宅</hi>
崇仁宅靠善和坊舊雕闌都壞問玉樓人醉今何處只一<lb/>
樹花還在　紅香籠㡌歸鞭快更何人能戴到如今和了<lb/>
滿城微雨頻上街頭賣<lb/>
　　　試燈夜對雪<lb/>
六街料理做元宵奈雪兒偏下小鸚哥隔着鞦韆架將六<lb/>
出花輕罵　滿城何處尋羅帕掩重門睡罷想年時多少<lb/>
畵橋深巷一片紅燈掛<lb/>
　　南柯子<lb/>
<pb n="KR4f0032_SBCK_004-7a"/>
　　　蝶庵花下送蘇生仲補游京師<hi>生善奕</hi>
帶醉翻楸局佯憨惱綺筵笑他柯爛不知年輸爾纔拈紅<lb/>
子便通仙　挾瑟龍池上鳴鞭鳯闕前妙齡絶藝有人憐<lb/>
可憶江南分手落花天<lb/>
　　　席上贈讓侯時客有語及蔣大鴻者因并憶之<lb/>
菊瘦人廻櫂橙香客砑筝相逢曾在鳯凰城記爾飛揚䟦<lb/>
扈舊時名<hi>謂讓侯</hi>萍梗成遺叟嶒嶸任老兵停杯忽憶杜<lb/>
陵生今夜一鈎新月若爲情<lb/>
　　　午睡<lb/>
磁枕揺新竹藤床蔭痩桐人間亦有廣寒宫半畝荷亭幾<lb/>
陣藕絲風　簟滑凉於水幬虛翠若空花陰得失閙鷄蟲<lb/>
覺後掀髯一笑夕陽紅<lb/>
<pb n="KR4f0032_SBCK_004-7b"/>
　　迎春樂<lb/>
　　　本意<lb/>
車兒似水裙兒複斜綰着黃金犢趂嫩晴半醉誰拘束穿<lb/>
徧了閒坊曲　髩嚲綉幡簮百福早暗裡品紅裁綠方勝<lb/>
颭銀蛾春巳在釵頭簇<lb/>
訶梨領子蝤蠐項都倚在斜橋望指春竿百尺隨風漾早<lb/>
一對春人上　隊隊勾<graphic n="KR0621" url="https://raw.githubusercontent.com/kanripo/KR-Gaiji/master/images/KR0621.png" mimeType="image/png"/>籠綵仗狂煞了六街鞋䩫盡道<lb/>
打春歸銀蠟底家家唱<lb/>
韭黃溲就牢丸巧紅酥滑銀匙攪正內家恰鬪櫻桃小争<lb/>
覔取金盤咬　從此春城春未了有無數春花春鳥撲蝶<lb/>
與聽鶯且次第將春討<hi>立春日啖春餅謂之咬春立春後出游爲討春牢丸餅名</hi>
春衣圍定春來路花似海香成霧囑今年春到春休去拚<lb/>
<pb n="KR4f0032_SBCK_004-8a"/>
一世和他住　囑罷東皇心暗許向髩影盈盈低語來歲<lb/>
杜鵑聲誰聽恁催春暮<lb/>
　　憶餘杭<lb/>
　　　東臯客舍待毛亦史不至<lb/>
一樹梅花千頃碧耐盡春寒眠不得閒愁如雨雨如愁點<lb/>
點在心頭　飄零心事誰知道又是天涯寒食到春江盡<lb/>
處是婁江目斷水雲鄕<lb/>
　　醉花陰<lb/>
　　　重陽和潄玉韻<lb/>
滿院黃花趖白晝絲雨篩銅獸今夜是重陽不捲珍珠陣<lb/>
陣西風透　一從秋怨關心後淚黦輕羅袖生怕小樓寒<lb/>
慢去登高坐到罏烟痩<lb/>
<pb n="KR4f0032_SBCK_004-8b"/>
　　　至吳門喜晤澹心園次展成旣庭石葉諸君感舊<lb/>
　　　　有作<lb/>
昔年相見臯橋下總是淸狂者惜别㤗娘家淚黦胭脂氷<lb/>
了鮫綃帕　如今漁火楓橋夜照沈腰堪把黃葉似情人<lb/>
也愛飄零不肯歸來也<lb/>
　　　初秋劉篤甫以詞招飮次韻奉酬<lb/>
簟紋柳浪相零亂淺立烟廊畔徙倚早凉天鬪茗捶琴短<lb/>
幘由他岸　南華手注纔踰半聽得提壺喚一醉莫思鄕<lb/>
只恐江東蓴鱠招張翰<lb/>
　　　夏日小有堂中看丘近夫朱致一葉九來諸子投<lb/>
　　　　壺<lb/>
滿院松風鳴瓦銚碧淨苔堦好喬木翳新蟬水檻閒凭又<lb/>
<pb n="KR4f0032_SBCK_004-9a"/>
貼荷錢小　人間萬事何時了無計除煩惱激矢躍蓮花<lb/>
出手成驍暫博天公笑<hi>稗史云玉女投壺毎中天公爲一笑</hi>
　　　撲螢<lb/>
齊紈似粉誰新砑愛把潭香惹金屋夜無人熠燿初流笑<lb/>
覔輕羅打　迎凉不是閒貪耍指定花陰罵千古好雷塘<lb/>
總是伊家做出興亾話<lb/>
　　紅窗睡<lb/>
　　　冬夜<lb/>
花影枝枝墻上界晴月把小紅樓曬三更巷口西風大惹<lb/>
猧兒寒吠　輕薄楊花心性改知何處酒旗戯鼓輕狂難<lb/>
耐薫籠銀鴨却懨懨長在<lb/>
　　　咏櫻桃花<lb/>
<pb n="KR4f0032_SBCK_004-9b"/>
一樹垂垂揺繡幌光映得小樓都絳無風誰觸花枝響墮<lb/>
繁紅兩兩　細雨似聞鶯細講香堦下美人休折讓花全<lb/>
放待他成顆鬪白家唇様<lb/>
　　河傳<hi>第三體</hi>
　　　新茗<lb/>
榖雨嬌女微遵綠崦輕擕翠筥拍茶初櫻笋厨一縷夜濤<lb/>
煎雪乳　酒惡愁將繡衾涴龍團破頓覺春酲妥藉庭莎<lb/>
啜茗柯羅羅北窗幽興多<lb/>
　　河傳<hi>第四體</hi>
　　　黃薔薇<lb/>
櫻桃巳謝牡丹開罷薔薇滿榭夕陽漫漫一架低亞檀痕<lb/>
汚粉帕　黃鸝一色枝頭罵朦朧怕誰迸金丸打畵廊東<lb/>
<pb n="KR4f0032_SBCK_004-10a"/>
繡花叢芳䋐施朱近也慵<lb/>
　　河傳<hi>第五體</hi>
　　　紫蛺蝶花<lb/>
低軃墻陰微暈簾罅露濯烟梳滿園奼紫趂晴鋪縈紆傍<lb/>
裙裾　玉娥撲徧花間路誰飛去紈扇今番誤有時粉翅<lb/>
凝花鬚輕扶問伊如不如<lb/>
　　河傳<hi>第六體</hi>
　　　虞美人花<lb/>
楚歌四面戰旗一片歲歲江東此花漬透還是垓下重瞳<lb/>
舊啼紅　劉郞原廟空千古咸陽樹銀雁飛何處英雄兒<lb/>
女誰憐總付東流野花愁<lb/>
　　怨王孫<lb/>
<pb n="KR4f0032_SBCK_004-10b"/>
　　　詠觀音柳<hi>一名花柳争春弱穗垂絲花作淺綘色</hi>
小卉淸綺籠窗拂水柳宿垣中河陽縣裡春絮枉自夭邪<lb/>
不成花　烟姿露葉依然裊腰逾小添得花枝好莫抛隋<lb/>
苑好向水月金缾聽潮音<lb/>
　　　立春戲柬園次時夜有柳校書在寓<lb/>
柳色如此住爲佳耳未到飄綿巳經蘸水隔巷趙女彈筝<lb/>
没心情<hi>巷有趙姬亦園兄所歡</hi>博山熏彀沉香火衫兒嚲微覺東<lb/>
風大麝衾夢醒驚問還是寒宵是春朝<lb/>
　　徵招調中腔<lb/>
　　　氷雪兼旬試燈前一夕始有春意<lb/>
是誰錯料春光黠費幾許東皇周折昨始繡完半絲兒覺<lb/>
㬉紅上雙頰　雛暄嫰煦增妍悅似乍嫁新娘生怯小糝<lb/>
<pb n="KR4f0032_SBCK_004-11a"/>
樹邊一些春巳漸滑小禽舌<lb/>
　　雨中花<lb/>
　　　雨中看桃花<lb/>
絲絲香雨催儂去依依人柳畱儂住住也無聊去還有恨<lb/>
去住渾無據　今歲桃花千百樹去年人面應非故萬點<lb/>
臙脂一行淸涙總是消魂處<lb/>
　　　雨窗咏梅和南畊作<lb/>
連日春工寒勒住繡不滿枝頭嬌嫮一點胭脂半廊香雪<lb/>
開在無人處　漫倚畵簷垂玉筯我含淚細爲花訴四海<lb/>
靑衫六宫紅粉幾陣風和雨<lb/>
　　　咏薰籠<lb/>
一架紅篝凉似水相偎靠玲瓏莫比斑竹無塵疎篁偏痩<lb/>
<pb n="KR4f0032_SBCK_004-11b"/>
小鴨中間睡　縱向彤奩多轉徙也只在簾前被㡳繡幔<lb/>
縈時錦鞋閣處往事難提起<lb/>
　　杏花天<lb/>
　　　咏滇茶<lb/>
穠春冶葉朱門裡弄東風紅粧初試殘鶯天氣香綿墜怊<lb/>
悵最宜著此　見多少江南桃李斜陽外翩翩自喜異鄕<lb/>
花卉傷心死目斷昆明萬里<lb/>
　　　題震修杏花小照<lb/>
虎頭食肉通侯相君本是詞塲飛將紛紛餘子眞厮養自<lb/>
署五湖之長　慈恩寺春從蝶釀紅綾讌餅如月様杏園<lb/>
指日鞭絲漾閙煞賣花㴱巷<lb/>
　　浪淘沙<lb/>
<pb n="KR4f0032_SBCK_004-12a"/>
　　　專諸巷看糓梁買鼓槌<lb/>
綠水滑如油漲滿銅溝柳花伴我作閒游靑<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>鼓槌紅架<lb/>
子别様風流　買了且歸休單絞岑牟世間定有此人不<lb/>
須向金閶亭下路打散春愁<lb/>
　　　趙問波處士坐臥一小樓十年不入城市邑宰高<lb/>
　　　　其誼以脫粟餽之詞以紀事同園次賦<lb/>
酒盡恰天寒鹿柴<hi>音砦</hi>恒關漫勞麯米想雲安盡日療飢惟<lb/>
黛色多謝靑山　花縣忽分餐猿鶴齊歡溪南村老杖藜<lb/>
觀怪汝炊烟飄一縷瑞雪同看<lb/>
　　　夏雨寫懷<lb/>
纔惱聽啼鵑又奏林蟬靑蚨誰爲買流年舊日榆錢都使<lb/>
盡且換荷錢　陰雨太綿綿淚一般般霞紅驚射粉籬邊<lb/>
<pb n="KR4f0032_SBCK_004-12b"/>
誰道晚霞偏釀雨明日依然<lb/>
　　　題園次收綸濯足圖<lb/>
灔澦幾千堆濺雪轟雷巨鰲映日挾山來舞鬛揚鬐争䟦<lb/>
浪晝夜喧豗　濯足碧溪隈一笑沿洄龍窩蛟窟莫相猜<lb/>
我有珊瑚竿不用不是無才<lb/>
　　　和容若韻<lb/>
鳯脛罨殘燈抺麗中庭臨岐摘阮要人聽不信一行金雁<lb/>
小有許多聲　今夜怯凉更茶沸笙瓶夢中夢好怕他醒<lb/>
依舊刺桐花㡳去無限心情<lb/>
　　　雪中舟次語溪<lb/>
枯柳挂疎汀夜火星星昨宵西水驛邊停猶記津樓綃幔<lb/>
底誰喚銀瓶　寒氣逼空舲客夢初醒亂帆又過語兒亭<lb/>
<pb n="KR4f0032_SBCK_004-13a"/>
我與六花同一例隨路飄零<lb/>
　　戀繡衾<lb/>
　　　春暮<lb/>
瞢騰春夢弄夾衣壓䦨干凭損玉肌小玉向紗窗報坼紅<lb/>
墻園笋乍肥　馬蹄得得穿花外正鄰家蕩子早歸歎櫻<lb/>
桃都謝了怪伊行没箇信兒<lb/>
昏昏綠水乳燕飛蹙香紅堆滿地衣梳洗罷登樓望見長<lb/>
天一碧四圍　行人更在天之外問地名甚處武威想郞<lb/>
處枝頭鳥并無杜宇勸歸<lb/>
　　月照梨花<lb/>
　　　送緯雲弟渡江之廣陵<lb/>
鐡瓮隱隱怒濤滚滚簸宋掀梁淘吳洗晉誰泛水調淸謳<lb/>
<pb n="KR4f0032_SBCK_004-13b"/>
是隣舟　望中一抺斜陽恨可憐消盡六代金粉老夫還<lb/>
記舊揚州紅袖悠悠滿江樓<lb/>
　　河傳<hi>第七體</hi>
　　　楊花<lb/>
藏鴉時候當初綰住永豐坊口絲絲踠地蘸春波雨後和<lb/>
烟籠翠牗　如今滿院喧晴雪香綿積滚盡東風力茜袂<lb/>
遮翠幰斜楊花一生不着家<lb/>
　　河傳<hi>第八體</hi>
　　　玫瑰<lb/>
疎籬半掩輕風斜颭濃香幾點藥闌邊纔綻盈盈紫艶粉<lb/>
娥匀睡臉　頻呼小玉私搴取提籠去小摘盈階雨撲幽<lb/>
芬沿蘚痕<graphic n="KR0813" url="https://raw.githubusercontent.com/kanripo/KR-Gaiji/master/images/KR0813.png" mimeType="image/png"/>紛刺兠金縷裙<lb/>
<pb n="KR4f0032_SBCK_004-14a"/>
　　河傳<hi>第九體</hi>
　　　榆錢<lb/>
蕩漾誰傍輕如蝶翅小於錢様抛家離井若爲憐淒然江<lb/>
東落絮天　年年苦𬒳東君鑄啼鵑訴賤賣韶光去漲晴<lb/>
湖剪春蕪糢糊漫空下五銖<lb/>
　　摘紅英<lb/>
　　　咏落花<lb/>
眞珠絡倉琅鑰如塵似夢連天落香車暝朱䦨凭畱他不<lb/>
住喚他不應　花前約春前諾玉娥含淚思量著粘犀釘<lb/>
鋪鴛徑憎他蕩子憐他薄命<lb/>
<pb n="KR4f0032_SBCK_004-14b"/>
</p>
<p>
　迦陵詞全集卷四終<lb/>
</p>
<p>
</p>
  </div>
</body>
</text>
</TEI>
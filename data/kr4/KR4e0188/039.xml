<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>皇甫司勳集巻三十九</head> <lb/>
    <p>
<pb n="KR4e0188_WYG_039-1a"/>
欽定四庫全書<lb/>
　皇甫司勳集巻三十九<lb/>
　　　　　　　　　　　　眀　皇甫汸　撰<lb/>
　序集題辭<lb/>
　　北岳編題辭<lb/>
岳者何捔也捔考功徳者也若稽古帝舜十有一月朔<lb/>
巡守至於北岳朝后覲牧協正同修僉如西禮兹謂非<lb/>
功徳也邪北岳何謂謂恒山也風俗通云恒常也萬物<lb/>
<pb n="KR4e0188_WYG_039-1b"/>
伏北方有常也而白虎通亦云北岳有常山者何隂終<lb/>
陽始其道常乆故曰常山云易曰觀其所恒而天地萬<lb/>
物之情可見矣此聖人法天圖治乆道化成者也孰非<lb/>
功徳可捔考者耶秦漢而下登封錫號代崇喬嶽旅名<lb/>
視公之説附㑹於鈎决比䜟間矣且侈心黷履遐放秘<lb/>
祝雖一禱三祠神弗福焉肆我高皇帝膺符御極奄有<lb/>
冀方稽古率典誕迺釐名秩祀懐柔岳神暨我文皇帝<lb/>
受命作京宅兹天邑俾朔易之疆奠為輔鎮神肹蠁焉<lb/>
<pb n="KR4e0188_WYG_039-2a"/>
功徳不恢恢耀乎可考而知邪逮列聖纉緒燔柴加牲<lb/>
引望靡替無俟駐華警翠泥金瘞玉而靈貺假矣夫今<lb/>
之兩畿若十有三省嵗以監察御史持節往按其境顧<lb/>
將命於天子巡者也時則有若施公山省方展邑眺岳<lb/>
侍祠告文陳饋禮也越若許公宗魯以中丞咨命來撫<lb/>
猶古四岳之職總領侯牧以司岳祀者焉公蒞厥土亟<lb/>
使登禋祈殫民祜亦禮也然施之感於功徳也無從曰<lb/>
嗟嗟盛美弗録曷以永觀台職其攸諐用是編岳云編<lb/>
<pb n="KR4e0188_WYG_039-2b"/>
成而公式遄歸君子曰巡循也其義大其責艱是編也<lb/>
可以復天子矣迺有屬令皇甫汸者為之第其次比為<lb/>
題辭編公志也侯丞廷訓之請成公志也編首帝制者<lb/>
何尊時也詩首周頌其義一也曷以工言次之工以颺<lb/>
言也王者所至陳詩以觀風御史采風者也古碣盛矣<lb/>
乆將泐而湮焉弗志後奚以稽君子多見則識而畜是<lb/>
故以拾遺終焉<lb/>
　　題許員外安平十詠詩後<lb/>
<pb n="KR4e0188_WYG_039-3a"/>
安平十詠成許子以示余余覽而歎曰緬自渡淮攀鱗<lb/>
遊燕晞駿路首南徐途指西楚觀吕梁之險望泗鼎之<lb/>
氣峯標浴日臺起歌風未嘗不弔故疆之遺蹟興登岳<lb/>
之長謡攬征駕以躇蹰溯歸艎而延佇者也若張秋者<lb/>
星分奎婁之野地控齊魯之墟固澤國之雄鎮而漕河<lb/>
之要津也𢎞治河決孝皇震憂沉馬下㨗殫役倍於宣<lb/>
房導熊障瀾課功嫓於積石是雖一旅之圻百家之邑<lb/>
板築既覲禦衝斯固由是車挂䡺袵連帷檣艣紛為㕓<lb/>
<pb n="KR4e0188_WYG_039-3b"/>
閈孳貨鬱為都㑹矣嘉名肇錫是曰安平煥龍章於璇<lb/>
榜峻雉堞於金隄洚流同之警堯𤣥貺終於告禹唐哉<lb/>
休哉休哉唐哉余嘗窺龍潭之浸而得順下之性登戊<lb/>
己之山而驗五徳之運誦武功之碑而知底定之艱撫<lb/>
帶劒之枝而感季札之信詢蒞阿之治而慕子奇之化<lb/>
訪辟榖之遊而訝黄石之事然時無酈生莫辨泉脉世<lb/>
乏魏氏疇記土風將問千秋以烏丸探九域於魚豢詎<lb/>
可得哉信美地靈誕生人傑許子兹産也才稱掞藻識<lb/>
<pb n="KR4e0188_WYG_039-4a"/>
妙窮源十詠區分七言各賦篇稽乾曜什闡坤維陳列<lb/>
隨刋禹貢之㫖也原本山川青兖之箴也荒奄海岱頌<lb/>
閟之辭也奠厥禔福歌瓠之響也渢風乎可以傳矣許<lb/>
名用中初仕水部澤土是掌載陟地曹財賦攸司擬裴<lb/>
秀之輿圖資張華以武庫皆經濟之心也豈徒摹景物<lb/>
括形勝快少文之萬里悵平子於四思而已哉十詠者<lb/>
詳於自序故不重述云<lb/>
　　題吳純叔堅白藏稿<lb/>
<pb n="KR4e0188_WYG_039-4b"/>
吳光禄堅白藏稿六巻共詩若干首皆其從宦兩都予<lb/>
告家居及遊楚越時作也光祿㓜挺獨秀早臻博極學<lb/>
修史走業紹𤣥成三百而下靡不殫心六代以還並能<lb/>
經目遂乃蓄藻於建安騰聲於天寳希䠱於少陵泛駕<lb/>
於長慶兼綜潘陸妙契陶韋故其綴辭婉以麗其御氣<lb/>
雄以健其抒思優以儁其援事典以則其振響和以平<lb/>
才情信美而興寄尤深矣通篇如曉出左掖夜集𤣥寧<lb/>
易水流操淮隂展圖臥疾叢桂園送馬吉士歸江東標<lb/>
<pb n="KR4e0188_WYG_039-5a"/>
之今代奚謝英靈厠諸古人何慙風雅又汝官漳水北<lb/>
今得定州書工於發端詎稱謝朓寒空一鴈去離思繞<lb/>
山河逸於終奏無羡江淹矣至雲來山閣雨風過石池<lb/>
秋大隠非人外微言乃道初月暎蒼松逕雲生白石臺<lb/>
玉虚香火清齋地紫禁烟花悵望時獨有馮唐頭已白<lb/>
青袍郎署自年年並若神構足稱警策又雖家北闕下<lb/>
白雲常滿園棲情閒適得句超曠是以奪鳯池而不驚<lb/>
解龜組而無愠者也言可以知人諒哉余識非仲偉賞<lb/>
<pb n="KR4e0188_WYG_039-5b"/>
乏元禮妄意大都取裁來哲云爾<lb/>
　　顧給舍二集題辭<lb/>
東白顧給舍示余詩集二編一曰使蜀志役也一曰居<lb/>
庸志寓也君登壬辰進士拜餘姚令以賢徵為禮科給<lb/>
事中拾遺補過有古諫諍風丙申之嵗蜀府與閫司各<lb/>
以其獄上天子詔讞之侍臣咸推君遂簡往覈治還報<lb/>
當上意益嚴彈之將大用戊戌之嵗上書言事忤上意<lb/>
乃笞之闕下徙為居庸民有是編也夫顯晦異遭皆發<lb/>
<pb n="KR4e0188_WYG_039-6a"/>
諸歌咏其致槩可想見矣及展巻玩味盡合風雅得詩<lb/>
人忠厚之意其使蜀也藉寵靈奉綸綍走郡吏以負弩<lb/>
降藩王而擁篲風物啓其興山川助其思故其言多藻<lb/>
麗之辭若馬卿移文以喻蜀田叔毁案以存梁職無忝<lb/>
焉其在居庸也謹管鑰犯霜露襲氊裘甘湩酪駭邊聲<lb/>
於鼓鼙寄鄉愁於笳管其操心也危其慮患也深故其<lb/>
言多悽婉之辭若定逺生願入闗營平老猶留塞又曷<lb/>
恨焉載觀蜀中之作如發京之賦皇華宜春之詠四牡<lb/>
<pb n="KR4e0188_WYG_039-6b"/>
潼川之嗟伐木郫縣之感采薇皆小雅之音至於塞上<lb/>
之作保安即式微之悲中露南闗即匪風之懐好音卜<lb/>
室即柏舟之歎覯閔宣城即鴇羽之悲何怙間出國風<lb/>
之辭所謂哀而不傷怨誹而不亂者也君之作大都昉<lb/>
於少陵故杜甫草堂子雲書院武祠昭墓全似劔外巴<lb/>
西蜀郡䕫府諸篇居庸雖地鄰邊塞而境接畿輔故昌<lb/>
平八達望陵出塞則似秦州諸篇矣計戊戌之去丙申<lb/>
纔兩閲嵗耳較詩頓超上乘豈窮而後工信非虚語耶<lb/>
<pb n="KR4e0188_WYG_039-7a"/>
君於暇日每談經以引諸生或枕戈而激將士圖實塞<lb/>
之議籌當闗之策憤伊吾而北馳望長安而西笑有請<lb/>
纓之志焉昔陳思不欲以翰墨垂聲上表求自試君豈<lb/>
徒以賦詩為事哉使恩覃在宥罰示差級將建勲竹帛<lb/>
此特其緒餘耳君尚朂而俟旃<lb/>
　　二詠編題辭<lb/>
二詠編者吳苑諸英眺飛雪於春朝邀朗月於秋夜有<lb/>
是作也若夫竹寺禪探芝館晤集亦并附焉古人凡遇<lb/>
<pb n="KR4e0188_WYG_039-7b"/>
讌㑹必相賦詩或命物以爭妍或占韻以逞㨗撫時對<lb/>
景締歡賞於同心唱予和汝嗣徽音於合響若蕭介美<lb/>
専即席李端推為擅塲皆一時之選也况授簡擬梁園<lb/>
之勝飛葢昉鄴駕之遊木微脱於洞庭霰初零於㶚岸<lb/>
悲興志士愁鬱詩人豈徒袚褉蘭亭逍遥韋谷竹林酣<lb/>
飲罔覩幽辭峴首顧瞻惟聞永歎者乎今覽編中握珠<lb/>
抱璧光奪圓暉摛藻研思瑩欺積素並足驅馳鮮能甲<lb/>
乙江左風流盡在是矣因憶余兄弟舊有冬㑹之章秋<lb/>
<pb n="KR4e0188_WYG_039-8a"/>
讌之什傳諸二京此則烏衣追謝情洽諸昆桃園餞李<lb/>
誼敦羣從然俛仰易陳觴咏難再懼夫後之視今亦猶<lb/>
今之視昔展誦斯編寧無薄三公細萬物棄銘勲而思<lb/>
秉燭者乎㑹凡十有四子詩共六十五首以次列名於<lb/>
右鋟之梓者文學史臣紀為之序者司勲氏皇甫汸云<lb/>
　<lb/>
　<lb/>
　<lb/>
<pb n="KR4e0188_WYG_039-8b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　皇甫司勳集巻三十九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>皇甫司勳集巻二十八</head> <lb/>
    <p>
<pb n="KR4e0188_WYG_028-1a"/>
欽定四庫全書<lb/>
　皇甫司勳集巻二十八<lb/>
　　　　　　　　　　　　明　皇甫汸　撰<lb/>
　七言律詩<lb/>
　　子約方有南役而余亦將北上作<lb/>
自憐出處何嘗定為戀明時更起家路指兩鄉紆宦轍<lb/>
江分八月引仙槎峯回雁信傳來易嵗晩蘭芳欲寄賒<lb/>
到憶燕昭臺上望楚天西盡是章華<lb/>
<pb n="KR4e0188_WYG_028-1b"/>
　　答子浚兄<lb/>
客心半在去留間忽漫稱詩慘别顔淮海風生花落後<lb/>
瀟湘秋冷雁飛還貧因減産耽㣲禄晩更趨朝愧末班<lb/>
為語白雲開逕處此行那得負何山<lb/>
　　聞警<lb/>
軍書插羽達齋宫聖主停祠賦小戎燕地笳喧榆塞上<lb/>
漢家月照柳營中師從節制猷偏壯將熟韜鈐氣自雄<lb/>
慷慨即思投筆去一朝開域佇銘功<lb/>
<pb n="KR4e0188_WYG_028-2a"/>
　　淮上謁何中丞<lb/>
看公清嘯坐高樓淮海風來滿院秋地是桂叢淹客處<lb/>
山非桐栢訪仙游軍輸歳入多稱便國計年來待運籌<lb/>
總説西陲方有事君王南顧已無憂<lb/>
　　早春下邳遇譚兵使夜讌驛樓作<lb/>
君從西楚新開府日對龍山坐擁麾臺下曽過戲馬路<lb/>
橋邊一遇訪書時樓含柳色窺春早盤剰椒花卜夜遲<lb/>
聞道漢朝今好武揚雄行欲謝文辭<lb/>
<pb n="KR4e0188_WYG_028-2b"/>
　　濟上訪汪中丞同年<lb/>
看花同在曲江傍一散天涯二十霜禹貢導河由泗水<lb/>
漢家歌瓠以宣房才堪作楫川能濟髮媿成絲路轉長<lb/>
日暮樓前思貰酒得逢任令更清狂<lb/>
　　淮北寄故園兄楚邦弟<lb/>
晩從吏役自堪嗤況是人情重别離氷雪寒深南盡地<lb/>
江山風似舊遊時花知呉苑春回早雁憶衡陽信到遲<lb/>
為説朝中方貴少白頭郎署不相宜<lb/>
<pb n="KR4e0188_WYG_028-3a"/>
　　客京解嘲<lb/>
承恩二十已餘年薄命那知屢播遷曽向郡齋吟處眺<lb/>
亦從鄰客醉中眠書藏名嶽翻嬰網賦就長門未賣錢<lb/>
裘馬五陵同伴少白頭猶草子雲𤣥<lb/>
　　送呉子充遊北嶽兼赴塞上謁蘇司馬<lb/>
𤣥宫高建曲陽隈登嶽長謡亦壯哉更為邊闗増感激<lb/>
不因婚嫁重遲迴軍中魯仲飛書去馬上陳琳草檄來<lb/>
談笑功名須自致許公幕下最憐才<lb/>
<pb n="KR4e0188_WYG_028-3b"/>
　　柬白貞夫<lb/>
十年蹤跡媿飄蓬二陸聲名半已空<hi>追憶子安</hi>洛下曽收才<lb/>
子疏江州猶繼古人風鬢毛盡變兵戈後心事都銷杯<lb/>
酒中喜見謝家丹鳳羽承恩同在省曹東<hi>子啟京登進士</hi>
　　寄許東侯中丞防禦昌平<lb/>
東山歸卧久辭喧北闕重來慰至尊分閫正當三輔地<lb/>
侍祠多在茂陵園黄金盡散因收士白馬長驅為報恩<lb/>
舊日忘年文酒客帝鄉猶阻孔融門<lb/>
<pb n="KR4e0188_WYG_028-4a"/>
　　獻座主太宰李時言<lb/>
山公今受聖明知典選勤勞退食遲闕下每聞傳啟事<lb/>
車前聊得奉光儀慙持手版迎州使懶束腰章拜里兒<lb/>
為問門牆春色道㡬多桃李沐榮枝<lb/>
　　謝嚴相公分惠大官攅品<lb/>
幸逢開閣謁平津忽拜堯餐及阮貧漢主每聞推食暇姬<lb/>
公仍見吐哺頻函題黄紙頒從禁饌出朱盤訝是珍<lb/>
慚謝分甘無以報祗知飽徳荷陶鈞<lb/>
<pb n="KR4e0188_WYG_028-4b"/>
　　上李亞相汝立<lb/>
玉署仙班第一流甘泉終日奉宸逰填門賔御同元禮<lb/>
滿架圖書似鄴侯春色散朝揮麗藻夜深當宁待嘉猷<lb/>
車茵坐擁沙堤上争羨台臣正黑頭<lb/>
　　送張尚寳謫淮南轉運<lb/>
繁華自昔數揚州君去無嗟奪鳳遊試訪名花弔隋苑<lb/>
好攀叢桂對淮流河橋月上開官舍海縣潮迴放客舟<lb/>
年少辟疆猶作吏功成誰復念留侯<lb/>
<pb n="KR4e0188_WYG_028-5a"/>
　　送陳兵曹謫官興化<hi>舊為中舍</hi>
佐邑官閒莫厭卑昭陽山下正花時愁中襆被辭蘭省<lb/>
夢裏揮毫憶鳳池淮海潮聲流别恨都門柳色贈離枝<lb/>
漢庭才子多承譴立馬須瞻董相祠<lb/>
　　闕下送王水部時獻軍器聞留省免官<lb/>
君除戎器謁彤墀檢閲忘勞匠氏推南國鑒人非有道<lb/>
西京憐士媿無知傷心白璧那應棄揮手青門從此辭<lb/>
雁宕山前逢故老少談邊事更憂時<lb/>
<pb n="KR4e0188_WYG_028-5b"/>
　　送尹兵曹擢河間守<lb/>
聞君初解尚書郎出守雄邦邇帝鄉命下不殊馮翊詔<lb/>
腰間争似會稽章食前借筯籌多中地上成圖料已長<lb/>
莫道宛王將獻馬防秋日夜念遥疆<lb/>
　　程孫二禮侍見訪<lb/>
上公聨珮出西清訪客城東為掃荆問樹不言温室秘<lb/>
看花猶記曲江情同承睿藻賡歌就共草祠儀典禮成<lb/>
早晩黄麻聞拜相由來房杜得齊名<lb/>
<pb n="KR4e0188_WYG_028-6a"/>
　　白符卿免官<lb/>
文章憎命不堪論留滯官階二十春病裏金丹思服食<lb/>
晩來銀艾笑垂身明珠道上誰知己紅粉宫中慣妒人<lb/>
歸去名園多勝事投書一為謝平津<lb/>
　　送司寇顧公應祥調南省<lb/>
尚書門接古崇岡信是人間吏隠鄉檻外鍾山瞻王氣<lb/>
鏡中湖水閲年芳兩都去就原無係三尺平反總舊章<lb/>
聞道民窮輕犯法願教刑措佐時康<lb/>
<pb n="KR4e0188_WYG_028-6b"/>
　　送郭侍御謫令閩中<lb/>
閩中為令似非輕猶勝長沙逐賈生花縣暫看飛舄去<lb/>
栢臺争憶避驄行山當劍浦雲常暖溪帶樵川水最清<lb/>
他日臨軒訪民瘼封章留得直臣名<lb/>
　　應謝二兵曹見訪不値<lb/>
城東聊寄逐臣居何事頻迴長者車南郡才華推謝晀<lb/>
西園辭賦重應璩朝聞散佩罏香裏時共談兵樽俎餘<lb/>
却怪披帷人不見壁間鳳字謾留書<lb/>
<pb n="KR4e0188_WYG_028-7a"/>
　　送王令重補武康<hi>先宰仁和著稱</hi>
王喬仙令謁明光再見飛鳧指越鄉莫謂勞人憎案牘<lb/>
須知飾吏在文章綬迎天目晴雲入琴拂英溪流水長<lb/>
借問政聲誰得似試看懷縣興河陽<lb/>
　　發京貽諸同好<lb/>
朝攀瓊樹思依依身似先秋一燕歸失路豈能連羽翼<lb/>
停雲惟有戀音徽亦知手版迎人懶無奈心旌去國飛<lb/>
聞説漆園兹地近將從傲吏息塵機<lb/>
<pb n="KR4e0188_WYG_028-7b"/>
　　贈譙司法<lb/>
才華蜀郡古來聞況是譙周更不羣早歳揮毫驚白雪<lb/>
明時射䇿致青雲衙開恒嶽鵬宵迥家憶巴江雁字分<lb/>
共道持平能讞獄坐令三輔號神君<lb/>
　　得李伯華書期余往晤感今追昔詩答之<lb/>
逢時四海羨彈冠每過龍門卜夜闌忽漫東歸依泰岱<lb/>
㡬憑西笑當長安瓊枝願見何由得尺素傳來亦自難<lb/>
更道輞川多勝蹟相邀裴迪共揮翰<lb/>
<pb n="KR4e0188_WYG_028-8a"/>
　　訪同年李伯華於章丘<lb/>
拂衣歸卧一丘安命駕何辭千里難書插高樓蟲蠧盡<lb/>
棊抛别墅鳥汙殘雄心每向詞中發變態都將戲裏看<lb/>
自媿交知成白首猶持長劍倚人彈<hi>新撰寳劍傳奇</hi>
　　訪谷繼宗識自丹陽令<lb/>
疋馬茸裘下北平亂山殘雪賦東征清時解綬聞陶令<lb/>
白首談經數伏生載酒花間逢好事結廬泉上不為名<lb/>
練湖舊遶丹陽郭猶記鳴琴在水聲<lb/>
<pb n="KR4e0188_WYG_028-8b"/>
　　趙景仁讌贈<lb/>
童時名已動儒紳曽是南宫第一人痛哭上書思悟漢<lb/>
從容辭秩遂歸秦東朝再起銜佳命北閫重分禦敵塵<lb/>
雪後擁裘無所事祗將壺矢漫留賔<lb/>
　　寄蔡衡州<lb/>
一官報爾今河朔千里懷人楚水長花發㡬迴思建業<lb/>
雁飛何處是衡陽訟庭不廢京華牘燕寢其如留省香<lb/>
日日江頭聞送客空於詩巻恨錢郎<hi>唐人贈送巻内以不得錢起郎士元</hi>
<pb n="KR4e0188_WYG_028-9a"/>
<hi>詩為憾子昔與子木在南省時頗類此</hi>
　　子約弟使楚被譴㑹於澶淵<lb/>
春風河上駐征驂河柳初迴淑氣含得罪十年辭漢省<lb/>
采芳何日下湘潭情憐棣萼來相倚跡似浮雲去不堪<lb/>
君到梁園好題賦莫將留滯嘆周南<lb/>
　　始登南明山<lb/>
名山終日俯南郊出郭纔聞十里遥直向千峰探化閣<lb/>
暫依雙樹息塵鑣梁横斷壑雲常覆磵落疎泉雪未消<lb/>
<pb n="KR4e0188_WYG_028-9b"/>
莫訝使君非好静桓伊今受逺公招<lb/>
　　武林追憶子安<lb/>
曽見褰帷向越城非闗為吏厭承明身隨零露朝先盡<lb/>
恨落江潮夜未平芳草不傳池上夢薇花猶繫省中情<lb/>
湖心諸寺聞題遍留取山僧䕶姓名<lb/>
　　椒山訪葉令<lb/>
羨君辭邑賦歸田信有椒園在輞川松下持經閒相鶴<lb/>
花間洗藥候鳴泉支離自愧猶耽禄邂逅何期一問𤣥<lb/>
<pb n="KR4e0188_WYG_028-10a"/>
更道聖朝容傲吏賜骸聊得樂餘年<lb/>
　　送金比部謫官北上<lb/>
莫因得罪歎明時君去應逢聖主知坐對越山傾别酒<lb/>
行攀淮樹寄離思省中執法憑三尺闕下銜恩戀一麾<lb/>
予亦周南留滯者春城揮手各淒其<lb/>
　　答王維楨<lb/>
同是西京作賦羣省中年少特推君早承恩寵遭時妒<lb/>
悞落風波㡬處分白首相知那可説紅顔薄命古來聞<lb/>
<pb n="KR4e0188_WYG_028-10b"/>
越禽更接卑棲羽猶恨南枝隔暮雲<lb/>
　　懷龔温州<lb/>
江縣逢君春草生禪林趺坐正啼鶯離尊秉燭流連醉<lb/>
歸棹乘潮信宿輕閣内嘯聞劉越石郡中吟憶謝宣城<lb/>
相思忽漫秋風起南雁來時一寄情<lb/>
　　浙闈中秋呈諸同事<lb/>
鎖院深沈秋氣中徳星今夜聚羣公清憐月色能留鑒<lb/>
香泄花枝欲待風靜覺濤生枚發就回驚年少獵心雄<lb/>
<pb n="KR4e0188_WYG_028-11a"/>
亦知龍頷先探取不遣驪珠落海東<lb/>
　　聞警<lb/>
漢將防秋力已殫年年遣戍出長安賔鴻聲斷傳書少<lb/>
鐵騎蹄穿踐雪寒止見亞夫屯細柳不聞介子斬樓蘭<lb/>
欲知塞外思鄉淚為賦軍中行路難<lb/>
　　雁宕<lb/>
千山行入雁山中猶道仙源路未通鐘落風濤知近海<lb/>
衣生雲霧若凌空奇峰指㸃憑僧話幽壑攀躋只鳥同<lb/>
<pb n="KR4e0188_WYG_028-11b"/>
别向龍湫訪飛瀑一林晴雨石梁東<lb/>
　　同周將軍入龍湫訪白雲與雲外二高僧不可得<lb/>
雲林路斷信溪聲天柱峯前落照明刁斗響山泉盡沸<lb/>
旌旗渡谷鳥還驚却憐細柳營中騎亦向蓮花社裏行<lb/>
無著天親那可見獨令摩詰坐含情<lb/>
　　發平陽王子追送飛雲渡感泣而别因寄<lb/>
相逢忽漫路岐臨相送停舟酒重斟目引海雲飛處盡<lb/>
心隨潮水渡時深芳洲總惜人遲暮花縣那堪嵗載陰<lb/>
<pb n="KR4e0188_WYG_028-12a"/>
李白從來稀下淚問君何事獨沾襟<lb/>
　　老婦詞<lb/>
香銷閨閣夜深沈自恨無媒嵗轉侵女伴嫁衣頻與做<lb/>
隣家花燭㡬迴禁羞將玉鏡論前事留取氷壺照此心<lb/>
自分紅顔非舊日承恩聊贈白頭吟<lb/>
　　送沈禹文還朝<hi>時余將赴南都</hi>
故鄉亂後惜離羣倚棹江邊一送君咫尺龍顔行自愛<lb/>
迢遥雁信數相聞薇花漫對滇南日瓊樹長懷冀北雲<lb/>
<pb n="KR4e0188_WYG_028-12b"/>
海内兵戈須草檄定知開府待參君<lb/>
　　答呉純叔夏日即事<lb/>
江城五月颯如秋帶雨潮聲咽更流塵滿空梁聞燕語<lb/>
烟銷殘樹見花愁登樓自可悲雙鬢臨俎誰將獻一籌<lb/>
却憶題詩李嘉祐獨縁烽火歎長洲<lb/>
　　三塔寺<lb/>
唐朝勅寺蒼山裏石壁晴嵐護法輪樹冷陰崖常帶雪<lb/>
花深幽徑不凋春燈聨寳塔傳三昧香拂銖衣斷六塵<lb/>
<pb n="KR4e0188_WYG_028-13a"/>
西竺本來開教地葉榆流處是洹津<lb/>
　　太華寺詠落花<lb/>
綴幌霑筵各有因長安萬樹總辭春殘粧帶雨猶含泣<lb/>
薄質隨風易損神信斷御溝争似葉香消清路不如塵<lb/>
朝逢鹿女銜將獻證却從前色誤身<lb/>
　　得報寄王維禎<lb/>
君從闕下解龜還余亦長辭金馬闗散職已除朝籍裏<lb/>
虚名猶詿黨人間才疎晞世應成拙年少懷居未是閒<lb/>
<pb n="KR4e0188_WYG_028-13b"/>
聞道陵陽多桂樹相思何日得相攀<lb/>
　<lb/>
　<lb/>
　<lb/>
　<lb/>
　<lb/>
　<lb/>
　皇甫司勳集巻二十八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>皇甫司勲集巻四</head> <lb/>
    <p>
<pb n="KR4e0188_WYG_004-1a"/>
欽定四庫全書<lb/>
　皇甫司勲集巻四<lb/>
　　　　　　　　　　　　明　皇甫汸　撰<lb/>
　五言古詩<lb/>
　　送楊子祐知興國<lb/>
尋役謝皇畿遄征辭帝闕朱明垂方隆脩景迎未歇晨<lb/>
旌抗欲徂午馬哮不發且覆天末觴暫緩星前轍攄情<lb/>
諒子衷執手信我說丕休䝉嘉運利用賔時哲彈冠捐<lb/>
<pb n="KR4e0188_WYG_004-1b"/>
族閭緤組躋朝列𤣥士守深湛謁帝生激烈稽首金馬<lb/>
榮澡身玉壺潔平江波濤興昊穹垢氣結一麾竟出守<lb/>
三命聊所竊行行邁楚荆漭漭遵吳浙斾指衡服雲帆<lb/>
掛湘干月遐想百代雄浩嘆一時没願葆幽谷姿毋俾<lb/>
蘭芳滅炯介投處言慷慨起長别袂連汗並揮心與飈<lb/>
俱熱洞庭秋水清擊子中流楫<lb/>
　　甘泉先生宴别席上賦三首<lb/>
天王肇郊儀宗伯不皇暇隆禮樂殷周躋世登虞夏忽<lb/>
<pb n="KR4e0188_WYG_004-2a"/>
半冬簷規爰返春曹駕進我青衿士坐之綘帳下無譁<lb/>
啓初筵有藇振餘斚豈徒良宴㑹眷此逺行者奉義各<lb/>
于邁黷懽亦聊且顧愴留滯身側想寅恭化<lb/>
愚也蓬樞士少嗜綴文辭柔翰弄綃縠懿矩躡壎篪旁<lb/>
覽周秦典三復齊梁詩榮華既已隠喫詬竟何施迺慕<lb/>
夫子學毋俾後辰迷授我合一編啓我深湛思循循兩<lb/>
言誘卓哉百世師呼寐成然覺道腴良在兹<lb/>
晤言聊一室尋役頓千里緬違梁木仰况謝蓬麻起擊<lb/>
<pb n="KR4e0188_WYG_004-2b"/>
筑興長謠臨觴熱雙耳匪嗟行路難寔感年華駛樹勲<lb/>
幸及時息學恐虛此無由慰孔說何以徵孟喜金雘戒<lb/>
遐心瓊枝葆令美作頌幾永懷敢告同門子<lb/>
　　春日書抱柬當道諸君子二首<lb/>
鱗次嵗方獻駘蕩化攸同凍樹荷靈曜潛穎熙朝融乗<lb/>
木政且平升階澤斯豐奉三超神理吹萬等𤣥功既漸<lb/>
八埏外復被九垠中泰來有疇祉時往無再逢牽世詎<lb/>
嬰網司晨猶在籠效知匪患位處才俾休躬誰謂一羽<lb/>
<pb n="KR4e0188_WYG_004-3a"/>
弱颺之戾層空懼貽搶榆笑願託扶搖風<lb/>
璿璣斡迴運寶厯啓東節載陽薄曾暉改隂謝凝結條<lb/>
風衍遐圻飛澤振窮穴昔感百卉腓今覩羣芳悦皇仁<lb/>
美無遺物化滋未歇恫予秉國楨利賓晞朝列命邑奚<lb/>
獨愆愬閽良自拙天高赤墀塗雲暗黄金闕區區誰見<lb/>
知怛怛難具説所藉揚末光終然照孱劣<lb/>
　　送袁永之戍越<lb/>
晨風戒商序竚立野蕭條念兹帝京别軌路脩且遙遙<lb/>
<pb n="KR4e0188_WYG_004-3b"/>
遙子何之將予情内勞在昔䝉嘉運與子儕王僚媿非<lb/>
通時哲而俾世網遭人事若浮雲聚散仍一朝子勤越<lb/>
鄉戍予掌畿輔徭行當慎舟楫平江有波濤吳越古戰<lb/>
塲故鬼日夜號子其感興廢毋用徒忉忉<lb/>
　　出京鄭張王三子觴予祠亭作四首<lb/>
良時不易遇散吏竟難容稽首辭帝闕出自都門東都<lb/>
門倐萬里雲霧迷九重睠兹同心友結駟逺相従従予<lb/>
感行邁置酒賢哲宫旭日麗臯薄廻飈振林坰蘭芷猶<lb/>
<pb n="KR4e0188_WYG_004-4a"/>
未歇葹菉亦已茸淚為岐路滋志兼物化恫臨流復徙<lb/>
倚聊以冩情衷<lb/>
憐君昔抱疴甘此武夷臥寧期時網牽復枉金門步命<lb/>
駕輕千里傾蓋在一顧並非希世姿遂與驚年暮天道<lb/>
邈難謀人事艱多迕緬然異得喪已矣各去住聚既同<lb/>
朝雲散亦等晨霧幸有盈尊酒綢繆抒情愫行予身實<lb/>
遼願子心相故<hi>謂鄭憲</hi>
昔與君交者乃自呉趨見一朝越江潯千里返燕甸謁<lb/>
<pb n="KR4e0188_WYG_004-4b"/>
帝承明廬伊予䝉嘉薦已傾金雘心復接瓊枝面憂或<lb/>
枉惠勞樂亦同酣宴投分踰三載恩愛兩無變寧期謝<lb/>
朝寺重與異鄉縣臨觴心若焚把袂淚如霰努力崇令<lb/>
徳毋謂名可賤<hi>謂張詩</hi>
義心輕逺别相送勞密親密親等肉骨倐若商與參置<lb/>
酒臨河梁飲馬越城闉城闉睇黄屋樓觀杳清旻崇高<lb/>
望弗及疎逺難為陳桑梓懷故墟軒冕絆我身嵗月復<lb/>
行役山川多苦辛凜秋換物色首路愴風塵淚下不可<lb/>
<pb n="KR4e0188_WYG_004-5a"/>
揮日暮沾人巾<hi>謂王俞</hi>
　　過武城謁言子祠作<lb/>
遡風枉輕㠶戴星理扁櫂超忽之武城有蕩瞻魯道古<lb/>
邑一何卑令猷久彌劭絃歌謝清響精華契深造曰余<lb/>
厠文儒躭寂違時好剖符辭帝京腰章宰名趙諒乏操<lb/>
刀資懼貽製錦誚經過緬遐䠱神對宣幽抱言采江上<lb/>
蘩薦此廟中貌誰謂殊千載可以同高調<lb/>
　　經始浩歌亭<lb/>
<pb n="KR4e0188_WYG_004-5b"/>
希世無妍姿守道有睽愆上書謝巖邑移署賁文園多<lb/>
士日在門聖猷邈相宣夙心亦云巳時好良不然再麾<lb/>
宰畿甸驅役赴漳川昔感𤣥隂徂今睇朱明旋亭宇粲<lb/>
崇構桃李紛廣阡偃息寡民務迂拙聊自便宻邇被王<lb/>
化幸與樂豐年河陽匪殊調單父庶兹絃<lb/>
　　秋日詠懷<lb/>
緬昔承嘉惠來斯嵗方朞虛薄宰民社周爰歴皇圻簿<lb/>
牒苦相迫化理猶未綏幽亭有遐託晏坐俾心夷惟時<lb/>
<pb n="KR4e0188_WYG_004-6a"/>
値蕭序孤英被芳畦窓岫列紫峯滏水夾緑池陶生稱<lb/>
達士王令乃仙姿飛舄謝當路反服歸東菑<lb/>
　　自中山别陳子良㑹之無極作<lb/>
閉户理案牘尊酒日慇懃出郊覽物色桃李花繽紛游<lb/>
子感行役因君念離羣况起嚶鳴鳥悵然不可聞囬首<lb/>
中山道傷心隔暮雲<lb/>
　　登挂劒臺<hi>臺在張秋東有徐君墓草似劒形能治心疾云</hi>
徐君美初覯季子意方敦上國游纔返斯人痛不存脱<lb/>
<pb n="KR4e0188_WYG_004-6b"/>
劒帶嘉樹揮淚向髙原舊手無由贈馳目遂為愆寸心<lb/>
良自許千金寧足論徒聞化靈草憂來欲代萱<lb/>
　　胥江汛月旋舸登城歸詠<lb/>
江寒湛澄澈華月輝相鮮乗流載尊爼瀉影發樓船翠<lb/>
巘合杳靄蘭臯帶長煙萬艘雜燈火千門紛管絃飛葢<lb/>
攬崇堞輟棹廻前川曾經故宫裏為照荒臺邊情非烏<lb/>
棲夜跡是鹿游年登髙與臨水行樂併悽然<lb/>
　　黃州郡齋作<lb/>
<pb n="KR4e0188_WYG_004-7a"/>
少年不知諱攄衷懷謇諤在宥䝉至仁承嘉譴猶薄員<lb/>
外置為理齋中但掩閣輟藻事刑書懸蒲代敲朴株染<lb/>
得自明逮者盡釋縛雖乏廣漢神庶幾仲由諾兩聞春<lb/>
鳥鳴再見秋英落笑悟孺子歌間従漁父謔采蘭貽所<lb/>
思無媒將焉託投賦弔湘纍長揖返丘壑<lb/>
　<lb/>
　<lb/>
　<lb/>
<pb n="KR4e0188_WYG_004-7b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　皇甫司勲集卷四<lb/>
</p>
<p>
</p>
  </div>
</body>
</text>
</TEI>
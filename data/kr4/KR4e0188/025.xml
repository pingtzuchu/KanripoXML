<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>皇甫司勲集巻二十五</head> <lb/>
    <p>
<pb n="KR4e0188_WYG_025-1a"/>
欽定四庫全書<lb/>
　皇甫司勲集巻二十五<lb/>
　　　　　　　　　　　　明　皇甫汸　撰<lb/>
　七言律詩<lb/>
　　曉出左掖贈吳純叔同年<lb/>
珮聲初散紫宸朝仙侣同攜數並鑣緲緲鳯凰迴日馭<lb/>
翩翩鳷鵲隔雲霄詩成賈至香猶在文似相如渇未消<lb/>
君署玉堂非忝竊余從蘭省慰招邀<lb/>
<pb n="KR4e0188_WYG_025-1b"/>
　　簡周給事祚<lb/>
東臺雲書鬱微茫獨立臨風寄夕郎青𤨏每移天上拜<lb/>
黄門真接日邊光漫將令色思瓊樹㑹有新詩貯錦囊<lb/>
漢室名儒今侍從好陳清論荅君王<lb/>
　　七夕飲張子言偶偕田希古<lb/>
山館淒清城日闌花開荏苒引盃盤俄傳令節驚秋候<lb/>
漫喜新逢得地官烏鵲故飛霄漢迥星辰不動露華寒<lb/>
七襄僅有橋邊度一笑應知人世難<lb/>
<pb n="KR4e0188_WYG_025-2a"/>
　　送吳二純叔便道省覲<lb/>
玉堂仙客錦衣囘畫舫輕帆莫漫催入里便趨嘉慶拜<lb/>
隔江須惠好音来落梅恨早聞吹笛叢菊愁偏照别杯<lb/>
自古越鄉形勝地赤城霞起即天台<lb/>
　　榖日候㫖左順門值雪<lb/>
長安榖日仍逢雪撲殿翻階竟日看豈謂農祥先獻瑞<lb/>
亦知郊祀近囘鑾爐煙細裊麒麟氣扇影輕開孔雀寒<lb/>
天上封章今更下陽和早已被江干<lb/>
<pb n="KR4e0188_WYG_025-2b"/>
　　陳憲使察入賀萬夀節還浙中<lb/>
使君来獻天王夀親捧龍章拜衮旒建節漫誇唐氣象<lb/>
鳴驄曽識漢風流謝安屐為蒼生起賈誼書應太史收<lb/>
北極朝廷終右命西湖山水莫長遊<lb/>
　　寄田希古江州<lb/>
清秋閉户悲離索京兆田郎望爾賖憶昨獨趨江右命<lb/>
只今誰對省中花雨餘滕閣朝尋碣月落潯陽夜泛槎<lb/>
嵗序驚心渾蟋蟀煙波囘首又蒹葭<lb/>
<pb n="KR4e0188_WYG_025-3a"/>
　　九日酌鄭子館欲遊水頭不果<lb/>
水上何言九日臺城西草堂今好開霜前醉倩茱萸把<lb/>
雲外愁連鴻鴈來宋館淒凉無客賦楚江遲暮有人哀<lb/>
不堪殊土飛蓬鬢那遣流光到菊盃<lb/>
　　謁悼陵作<hi>庚寅冬十月作</hi>
萬山迴合引仙源紫翠深沉鎖殿門鸞掖昔憐人寂寞<lb/>
蜃輿今閉日黄昬豆籩更肅霜前禮環珮難招月下䰟<lb/>
涕淚何須怨金屋嵗時不㫁是君恩<lb/>
<pb n="KR4e0188_WYG_025-3b"/>
　　立冬日早朝值雪<lb/>
搏風攬霧冬仍見急霰翻霙曉未分銀燭實増光照燿<lb/>
玉罏猶鬱氣氤氲漫揮鳯藻酬黄竹已辦龍裘想翠雲<lb/>
安得向来詞賦客揮毫常侍聖明君<lb/>
　　送李伯華使寧夏<lb/>
年来念爾勞王事塞役衝寒兩度違雨露喜迎新使節<lb/>
風塵愁見舊征衣春先豳谷花應發臘盡函關鴈不飛<lb/>
到日從容登華嶽慿高一覽漢京畿<lb/>
<pb n="KR4e0188_WYG_025-4a"/>
　　庚寅至日飲鄭有度<lb/>
昨年迎日開閶闔今嵗明禋出建章留滯難陪天上從<lb/>
氤氲真想殿中香吹葭律琯朝浮氣燔燎瑶壇晝閃光<lb/>
萬乘郊囘雲物異子真谷口有和陽<lb/>
　　送程惟光之越<lb/>
黄河氷開春水生河上春風送逺行薊北雲山堪墮淚<lb/>
越南煙樹亦含情牙檣自起中流鷺粉署空啼二月鶯<lb/>
到日西湖好吟眺由来水部有詩名<lb/>
<pb n="KR4e0188_WYG_025-4b"/>
　　過大興隆寺訪鄺子元<lb/>
蕭寺尋君春獨過移藩新拜楚江沱千年閣眺題鸚鵡<lb/>
五月湘行佩芰荷有詔豈嫌宣室晩著書曽比茂陵多<lb/>
金雲寳露談𤣥地他日相思當奈何<lb/>
　　同鄭子慈仁寺雨中登閣<lb/>
寳閣蓮扶出上方雨臺煙徑晚蒼蒼雲霄步識争梯健<lb/>
海嶽懐披倚檻凉妝鏡鳯樓傷異代戲湖龍舸憶先皇<lb/>
迴簷忽射千門霽浄對西山醉不妨<lb/>
<pb n="KR4e0188_WYG_025-5a"/>
　　雨朝周學録示宫詞六章戲答<lb/>
臨風吟望憶周郎對雨題詩傍苑墻麗藻異時誇樂府<lb/>
綺羅何事怨昭陽愁来班女應能賦老去明妃祇自傷<lb/>
金谷寂寥人可在彩毫拈弄意偏長<lb/>
　　過興濟寺作<lb/>
璇宫玉宇先皇賜福地名都淑女鄉一自經營傳内使<lb/>
至今供奉禮空王論恩實冠昭陽裏問水虚疑媯汭傍<lb/>
載過倚舟迴落日暝煙行望柏蒼蒼<lb/>
<pb n="KR4e0188_WYG_025-5b"/>
　　定州過開元寺登塔壁間有武宗宸翰<lb/>
貝殿花飛二月春攀逰那負衆生身翠華象輅来先帝<lb/>
丹壁龍文䕶有神塔倚雲霄非世界蓮開燈火自星辰<lb/>
不辭酩酊歸清夜直擬扶揺向紫宸<lb/>
　　暮春雨後病遣<lb/>
庭閒坐對日仍斜邑小猶堪早放衙已過一春纔見燕<lb/>
乍来微雨亦驚花桑麻自擬勞民事桃李何縁競物華<lb/>
正是茂陵多病骨好從勾漏覔丹砂<lb/>
<pb n="KR4e0188_WYG_025-6a"/>
　　送李子植卿自圯縣遷和順<lb/>
可憐潘岳仍懐縣猶憶河陽桃李時年少有才今共忌<lb/>
風流為政去多思太行日暮鳬堪逺上黨雲迴鴈獨遲<lb/>
人世别筵那遽促天涯後㑹𣺌難期<lb/>
　　過龍興寺登大悲閣<lb/>
寳閣何年起法門金身十丈佛為尊雲移祇樹看俱𣺌<lb/>
天近曇花落更繁檻外青蓮開北嶽忩前赤日浄中原<lb/>
憑髙忽望長安路即擬雙鳬此奮翻<lb/>
<pb n="KR4e0188_WYG_025-6b"/>
　　人日偕馬李二僚孟吳兩文學并張子過朱氏登<lb/>
　　　樓<lb/>
王家種竹開三逕人日留賔擬七賢潘縣桃花晴弄日<lb/>
漳河栁色淨含煙青春好趂登樓閣深夜猶聞度管絃<lb/>
自笑微官淹墨綬幾時嘉㑹召金錢<lb/>
　　辭邑晩發<lb/>
斜日揚帆衛水濵長風吹浪下天津心懸鳬舄辭花縣<lb/>
夢入鱸魚憶釣綸江畔白鷗晴對客野田黄雀暖依人<lb/>
<pb n="KR4e0188_WYG_025-7a"/>
疎狂自笑三年尹漂泊猶為萬里身<lb/>
　　夏日登廣平城樓贈冦體乾<lb/>
城東樓閣排雲建極北河山抱日浮身上百層懐更放<lb/>
眼當三輔望還收媿無辭賦留王勃幸有絃歌駐子游<lb/>
為問長安何處是莫因殊土憶并州<lb/>
　　彭城逢王中舍捧毅皇后哀詔之南邦乍聚遂别<lb/>
千里軺車天上来百年鸞馭夢中迴漫於萍水聨舟楫<lb/>
更瀝蘭心向酒盃春漲已平揚子渡夏雲先引秣陵臺<lb/>
<pb n="KR4e0188_WYG_025-7b"/>
相逢異地情難别為賦長門思可哀<lb/>
　　懐歸<lb/>
故園獻夀親能健春夜開筵興不違兩地離懐人惜别<lb/>
暫時歡賞客忘歸醉聽錦瑟歌猶度仰視銀河落漸微<lb/>
今夕月明江上路煙波囘首淚沾衣<lb/>
　　西苑二首<lb/>
瑶宫翠殿標雲外珠棟雕欄照水邊花萼御樓唐詎數<lb/>
露盤仙掌漢空傳啼殘禦宿無凡鳥長出昆明盡異蓮<lb/>
<pb n="KR4e0188_WYG_025-8a"/>
共道靈臺成不日寧知睿想自經年<lb/>
萬花遥引緑雲衢一水迴沿紫禁隅月向妝樓懸作鏡<lb/>
星分太液瀉成珠天門韶濩聞難識海嶽蓬萊望不殊<lb/>
見説君王頻幸此夜来遊賞倍歡娛<lb/>
　　中秋篇<lb/>
　　　是日先雨後霽孤坐對月感時託興漫爾成篇<lb/>
朝來細雨落繽紛向晩清光散彩雲自是廣寒貪皎潔<lb/>
不隨巫峡傍氤氲髙樓張宴停杯待别館吹簫度曲聞<lb/>
<pb n="KR4e0188_WYG_025-8b"/>
玉筯深閨啼少婦關山終夜望夫君<lb/>
　　送王少儀給事罷官還楚<lb/>
憐君得罪出梧垣最是難招楚客魂匹馬鄉關從此别<lb/>
一尊岐路復何言未須操樂聆鍾子便可為文弔屈原<lb/>
木落洞庭堪涕淚月明湘浦况聞猿<lb/>
　　侍朝頒厯和吕兵曹<lb/>
君王厯數與天長正朔還宜奉萬方馮相悉傳宣夜法<lb/>
司分親掌授時章年華預識乘春轉火徳從占應運昌<lb/>
<pb n="KR4e0188_WYG_025-9a"/>
自是玉衡懸象緯賜來金殿倍恩光<lb/>
　　冊嬪恭賀<lb/>
玉冊金函降御墀彩幢華扇引昭儀賜著翟䄖香未散<lb/>
教乗龍輦寵新移蘭宫夢月瑶光貫桂殿占星紫氣披<lb/>
正是君王延茂祉㑹應仙媛助昌期<lb/>
　　大祀南郊<lb/>
天子迎陽禮上𤣥翠華深駐紫壇前忻逢掃地觀周典<lb/>
絶勝横汾幸漢年帳殿旌旗寒映月松門燔燎夜升煙<lb/>
<pb n="KR4e0188_WYG_025-9b"/>
未奉神休陪扈從羞將辭賦奏甘泉<lb/>
　　五日立春庭讌<lb/>
青旂應律轉韶年綵幄迎祥慶賜筵五莢蓂敷堯砌日<lb/>
千條栁拂漢宫煙琱盤行菜春光泄寳鼎調蘭淑氣傳<lb/>
獻節已占陽令改銜恩偏在物華先<lb/>
　　觀燈篇<lb/>
華燈芳苡競時新絢鳯蟠螭莫辨真漢室明珠元不夜<lb/>
秦宫青玉更宜春三殿瑶光承素月六街花氣藹香塵<lb/>
<pb n="KR4e0188_WYG_025-10a"/>
懽娛何處非銜照願借文園映字人<lb/>
　　春日宴夏宗伯第得嘗御賜長春酒兼聞忠禮書<lb/>
　　　院之勝<lb/>
學士留懽宴玉堂書生何幸奉餘光華燈不夜猶元夕<lb/>
御酒長春出尚方東觀雪殘融作瑞南宫雲起結為祥<lb/>
更聞賜第銜天藻豈數平泉李相莊<lb/>
　　馬豎有談武宗時事者感而賦詩<lb/>
傳聞遺事詎堪悲今日長秋異昔時産出神駒官盡牧<lb/>
<pb n="KR4e0188_WYG_025-10b"/>
獻来天馬帝親騎千金購賞原非惜萬里長驅為不辭<lb/>
一自攀龍留劍舄何由陪駿向瑶池<lb/>
　　駕謁七陵<lb/>
　　　按謁陵之禮昉於漢明帝朝于原陵如朝㑹儀云<lb/>
法駕琱輿出禁中仙原黼帳結行宫金支羽衛橋山駐<lb/>
玉椀靈筵隧道通漢主此時親上食小臣何處泣遺弓<lb/>
更聞雲起悲歌就不是汾遊睿藻雄<lb/>
　　駕幸西山<lb/>
<pb n="KR4e0188_WYG_025-11a"/>
先帝瑶宫起翠微今皇玉輦歴朱扉諸天香靄紛仙仗<lb/>
百道祥雲繞御衣花影數移幢扇過簫聲遥雜珮環歸<lb/>
靈池望幸魚龍躍福地銜恩草樹輝<lb/>
　　春日聞怡山文人治園因贈<lb/>
為園更喜逢春早開逕還宜引興深南國小山聊地隠<lb/>
習池新水足淵沉栽花種栁年年事語燕鳴鳩處處音<lb/>
自笑玉顔真忝竊無縁金谷日相尋<lb/>
　　揚州<lb/>
<pb n="KR4e0188_WYG_025-11b"/>
朝来投璧渡淮河日暮江門感慨多流水詎隨羅綺盡<lb/>
春風無復翠華過粧樓明月難留舞楊栁長隄解贈歌<lb/>
見説小山叢桂早相招兹地隱如何<lb/>
　　答陳魯南太史入牛首山作<lb/>
歸来學士隱城西曠覽人間萬物齊玉笈早探𤣥訣秘<lb/>
銀魚已遂碧山棲同僧蓮社經春入與客花巖竟日躋<lb/>
卧病檢方無上藥倘逢石髓幸相攜<lb/>
　　簡蔡孔目羽<lb/>
<pb n="KR4e0188_WYG_025-12a"/>
髙帝投戈宅玉京兹邦定鼎創金城鍾山總是黄圖勝<lb/>
江水流為𤣥灞聲隧道松杉原廟在禁宫花草曲池平<lb/>
欲向西賔訪遺事共言平子賦方成<lb/>
　　諸同年邀遊徐氏東園<lb/>
王家别業帝城隈髣髴離宫天上開仙榜曽看中賜出<lb/>
名花多自逺移来千山鑿石崤函似百道疏泉太液迴<lb/>
勝槩不殊金谷裏兹遊欲賦謝潘才<lb/>
　　顧公子邀遊清凉寺<hi>陳後主避暑處</hi>
<pb n="KR4e0188_WYG_025-12b"/>
清凉靜域逺煩囂淅瀝天花散雨飄笙磬雲間聞演梵<lb/>
帆檣江畔見乗潮瑶宫貝殿開三界翠輦金輿駐六朝<lb/>
更道上方堪避暑一尊河朔正相招<lb/>
　　宿茅山道院<lb/>
逶迤仙徑禮神君縹緲三峯鎖白雲丹洞桃花春正發<lb/>
星壇瑶草嵗常芬山間鍊藥人難識天上吹笙世詎聞<lb/>
獨宿便思成道去夜深鸞鶴幸来羣<lb/>
　　發松至京口作<lb/>
<pb n="KR4e0188_WYG_025-13a"/>
嘉樹言從南國移君王方有灞陵思根靈合遣烟霞鎖<lb/>
葢偃何妨雨露滋聖夀長如千嵗實橋山虚扈萬年枝<lb/>
此日使臣遥拜命多慙草木被恩私<lb/>
　　立夏日至虎丘<lb/>
郭外青山數里遥扁舟探賞過溪橋珠林樹色含雲綴<lb/>
香磵泉聲雜雨飄鳥狎春光啼處盡僧逢塵想坐来銷<lb/>
共言招隠堪開社也學翻經懶入朝<lb/>
　　首夏偕張李二少府遊赤壁分得坡字<lb/>
<pb n="KR4e0188_WYG_025-13b"/>
人留勝地臨江上客有高軒得並過雲起楚臺聨石壁<lb/>
水從湘浦接烟波漫因明月傷千里更遣囘風入九歌<lb/>
自媿清時承逺譴可無辭賦擬東坡<lb/>
　　憩四祖寺閲藏經<lb/>
清凉蕭寺倚城西避暑因來上界棲為乞經文開寳藏<lb/>
遂探諦語照金箆晨披貝葉生巖石夜誦曇花落水泥<lb/>
自是逺公容小謝忘言終日對招提<lb/>
　　秋日奉謁太宰顧華玉<lb/>
<pb n="KR4e0188_WYG_025-14a"/>
司空無事晚開衙叢柏霜寒半宿鴉地向河間存禮樂<lb/>
山從原廟見煙霞閒披圖史常堆案别起樓臺即寄家<lb/>
流落陸雲方自笑也容門外候張華<lb/>
　　郡齋秋思<lb/>
郡齋忽漫秋風入芳樹先凋一葉梧雲際早看衡鴈起<lb/>
月明愁聽峡猿呼綘侯不肯容才子漁父無勞問大夫<lb/>
一自銜恩違省闥何辭飄泊在江湖<lb/>
　<lb/>
<pb n="KR4e0188_WYG_025-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　皇甫司勲集巻二十五<lb/>
</p>
<p>
</p>
  </div>
</body>
</text>
</TEI>
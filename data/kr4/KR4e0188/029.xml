<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>皇甫司勲集巻二十九</head> <lb/>
    <p>
<pb n="KR4e0188_WYG_029-1a"/>
欽定四庫全書<lb/>
　皇甫司勲集巻二十九<lb/>
　　　　　　　　　　　　明　皇甫汸　撰<lb/>
　七言律詩<lb/>
　　秋興<lb/>
滇中别去二年多海上歸來末息波借箸何由聞妙算<lb/>
輸金豈合許求和不堪郊壘生荆棘且喜山居有薜蘿<lb/>
莫訝少陵秋易感詩成底是詠兵戈<lb/>
<pb n="KR4e0188_WYG_029-1b"/>
　　簡文待詔<lb/>
寂寞山居興自寛厭聞海上有波瀾蛩鳴北户秋聲起<lb/>
鵲守南枝夜影安老至相如猶抱病歸來陶令已辭官<lb/>
㸃蒼山色渾能記欲乞丹青作障看<lb/>
　　虎丘送趙司空<lb/>
虎丘締賞逢初地麟閣圖勲慶此筵已見兵威銷草木<lb/>
更看喜氣滿山川諸天香梵畱清嘯子夜吳歌當凱旋<lb/>
自媿陳琳老書記欲從幕下賦燕然<lb/>
<pb n="KR4e0188_WYG_029-2a"/>
　　子約好談𤣥理嘗養一鶴毎清宵唳徹余齋偶獲<lb/>
　　　其匹賦詩識喜屬余和焉<lb/>
蘇眈雅好應誰似日對仙禽絕世氛行傍瑶琴聊獨引<lb/>
飛來緱嶺忽成羣雪中弄影時同舞月下和鳴幾處聞<lb/>
覽物與君渾念昔乘軒曾亦濫機雲<lb/>
　　贈胡開府<lb/>
平戎今代推司馬屢奏飛書達漢家雪後三軍䝉挾纊<lb/>
月明千里聽吹笳周瑜旌節屯江左王濬樓船出海涯<lb/>
<pb n="KR4e0188_WYG_029-2b"/>
聞道西湖罷歌舞春來依舊見繁華<lb/>
　　送周子籲總憲入蜀昔督學兹省<lb/>
巴江雪後迴春水遥見揚㠶逐楚雲花發錦城多藻思<lb/>
猿啼巫峽奈愁聞節宣番部新持法門引諸生舊論文<lb/>
最是羲之心戀蜀裁書時欲訪周君<lb/>
　　寄嚴左相<lb/>
平津開閣直城東門逺雲天豈易通政治古來推魏相<lb/>
文章今復見燕公蒲車特賜因優老彤矢先頒為報功<lb/>
<pb n="KR4e0188_WYG_029-3a"/>
聞說邊疆頻奏捷也知神算自帷中<lb/>
　　寄許中丞<lb/>
馬上相逢闗右使䄂中因出隴頭書功髙自乞還私第<lb/>
道逺猶煩問索居涕淚吳臺仍走鹿傳言秦地半為魚<lb/>
年來無限蒼生恨總臥東山可晏如<lb/>
　　春暮<lb/>
春盡餘寒衣尚重朝隂黯黯戀芳叢鳥聲渾隔雲山外<lb/>
花事全銷風雨中塵累未能遊五嶽宦情曾是薄三公<lb/>
<pb n="KR4e0188_WYG_029-3b"/>
年來防海催科橫浪說歸田賦最工<lb/>
　　送張中丞還蜀<lb/>
防海年來力已殫一朝談笑靜波瀾功成詎免中山謗<lb/>
贈别應嗟蜀道難叩闕請租囘帝眷磨崖畱頌與民看<lb/>
峨眉髙處雖堪臥祗恐徴書起謝安<lb/>
　　聞報紀事<lb/>
五樓鐘鼓不聞揚三殿同災特異常憑玉須頒罪已詔<lb/>
止車應受直臣章堯心自是安茨室漢祀何能救栢梁<lb/>
<pb n="KR4e0188_WYG_029-4a"/>
遥想千官趨走地却於西内拜君王<lb/>
　　送范于中楚憲移任東藩<lb/>
新辭憲節荆襄上更引藩旌齊魯間基訪靈光題賦去<lb/>
邑聞絃誦采風還虛傳金藥生蓬海無復泥函秘岱山<lb/>
長白祠前頻駐馬獨將憂樂係時艱<lb/>
　　簡王舍人<lb/>
閒居為語鳯池賔曾共當年侍紫宸五夜趨朝聨劒佩<lb/>
一朝予告謝絲綸湖山别業青箱在兵火移家白髪新<lb/>
<pb n="KR4e0188_WYG_029-4b"/>
獨憶題詩賈中舍歸來誰復嗣陽春<lb/>
　　答董子元太學<lb/>
山居寂寞誰相問海内交遊半不通雙鯉將心傳夜月<lb/>
一帷垂老閉春風新城聞鶴因兵後往事看花若夢中<lb/>
情忝通家生校晩思君惜未見嵇公<lb/>
　　詠架上練<lb/>
疋練髙懸素影微魯邦東望是耶非漫因龜手求靈藥<lb/>
欲趂纖腰製舞衣浣處詎須悲墨翟晴時長似對𤣥暉<lb/>
<pb n="KR4e0188_WYG_029-5a"/>
秋風夜報碪聲起誤落空房恨未歸<lb/>
　　寄呈孫宗伯於南都<lb/>
陵山遥帶石城東信是雲霄路莫通紅葉晝題傳妙句<lb/>
紫薇晴對憶高風將移相印新提上暫掌綸牋舊陛中<lb/>
勿謂㪚曹忘夙夜漢家典禮二京同<lb/>
　　寄劉諫議畿<lb/>
經年尺素未曾題長夏郊居懶自宜北地塵飛榆塞日<lb/>
西京灰滿栢梁時中朝望屬陽司諫左掖吟憐杜拾遺<lb/>
<pb n="KR4e0188_WYG_029-5b"/>
定有封章回聖主莫須焚草避人知<lb/>
　　上巳日盧次柟讌集同周公瑕黃志淳伯氏季氏<lb/>
　　　作<lb/>
千里相逢在闔閭坐談長鋏氣凌虛曹家見妬因題賦<lb/>
梁獄傷心幾上書白骨東連新戰地黃河西遶故山居<lb/>
古來俛仰俱陳跡莫惜春風禊飲餘<lb/>
　　送淳甫之南都<lb/>
憐君避難頻為客非是干時謁貴公百畆已荒呉苑上<lb/>
<pb n="KR4e0188_WYG_029-6a"/>
全家猶寄冶城中鶯啼驛路闗春意㠶落津亭候曉風<lb/>
年少相看頭易白無言江夏是黃童<lb/>
　　江淹作恨賦李白擬之余因作恨詩<lb/>
世事年來與願違春深無語對花飛曹王座上空陳伎<lb/>
襄子橋邊但請衣鏡裏顔銷恩寵薄牀頭金盡結交稀<lb/>
出師未報隂山捷身没沙場竟不歸<lb/>
　　呉純叔招遊天池聽講解今為中丞墓<lb/>
石徑縁源此共攀香林深處逈塵寰尋遊始訝春將盡<lb/>
<pb n="KR4e0188_WYG_029-6b"/>
入室何知客到還坐見雨花飛户外時聞流水響松間<lb/>
蓮峯祗合開僧社却笑滕公浪卜山<lb/>
　　送陸子還洞庭<lb/>
朅來城市不堪居歸去湖山得自如林屋樹深無暑到<lb/>
石門雲偃覺塵踈歡娯勝事還能幾零落交知太半餘<lb/>
借問風㠶何日下將因明月遲秋初<lb/>
　　答客問<lb/>
客問當年作帝臣朝儀曾覩内家眞佩隨鍾漏趨丹陛<lb/>
<pb n="KR4e0188_WYG_029-7a"/>
衣染爐香㪚紫宸一謝仙班那再得將談盛事已難陳<lb/>
容華未盡恩先盡回首鶯花夢裏春<lb/>
　　秋日莫憲副以寄懷之作書扇見貽賦答<lb/>
經年林臥無芳訊一雁雲間毎致書禾黍總荒新戰地<lb/>
蓬蒿猶滿舊幽居瓊枝想見勞顔色紈扇題將慰穆如<lb/>
潘岳平生惟用拙相如誰得似長輿<lb/>
　　答施平叔寄示詩刻<lb/>
解官聊得遂吾初華省榮名竝是虛遥憶峴山同調客<lb/>
<pb n="KR4e0188_WYG_029-7b"/>
每從苕水悵離居兵戈亂後音書少零落平生故舊踈<lb/>
展誦新編懷往事萍踪一㪚十年餘<lb/>
　　寄㓂體乾方伯<lb/>
與君結綬分畿縣並是看花年少時闕下鳬迎仙令舄<lb/>
省中鴉㪚尚書期别來嵗月空陳跡悵望雲山幾夢思<lb/>
何事越邦頻得借西湖應起㓂公祠<lb/>
　　哭趙司空<lb/>
同時奏賦謁承明中歲論交嘆死生晞世有才非善用<lb/>
<pb n="KR4e0188_WYG_029-8a"/>
道家為將忌功成忽看馬鬛新開塜愁說燕然舊勒銘<lb/>
烽火秪今東海上幾多人哭趙營平<lb/>
　　送王甥受福重謁相府作<lb/>
歸來貧賤幸相隨何事韓生復别離供奉慿將三世術<lb/>
遨遊仍戀五陵私慣諳客路如平地祗恐人情異昔時<lb/>
記得燕公曾誤采省堂應見舊題詩<lb/>
　　贈黃侍御中北上<lb/>
君王遥待侍臣囘况御陽春左箇開早為乘驄仙闕去<lb/>
<pb n="KR4e0188_WYG_029-8b"/>
猶煩羅雀翟門來盤飡獻嵗聊傳菜驛路輕寒已見梅<lb/>
一自南中持憲後至今六詔想風裁<lb/>
　　贈蔡子木<lb/>
林間車馬不相聞說却長安隔世氛何事故人成白首<lb/>
猶看羇宦在青雲重開火樹因畱客乍熟春醪若待君<lb/>
莫問平生詩思苦一從身隱更焉文<lb/>
　　送唐應德視軍海上<lb/>
玉闗此去朔風寒瀚海東來血未乾曾謂軍容非爼豆<lb/>
<pb n="KR4e0188_WYG_029-9a"/>
慿將經術靜波瀾邊情已向帷中决師過還須席上安<lb/>
借問王章舊時友幾人相慶貢公冠<lb/>
　　長兄祥日悲賦<lb/>
歡娛舊事不堪論細雨空堂倍愴神三徑落花誰是主<lb/>
一丘荒草已為陳因來上食登君座索盡遺書斷客輪<lb/>
愁見梁間新燕語可能飛喚夜臺春<lb/>
　　將有章江之行書懷<lb/>
棄置何言宦不工逍遥只合臥江東仍遊逺道傷心外<lb/>
<pb n="KR4e0188_WYG_029-9b"/>
却覽方輿指掌中給札蘭臺存盛事投書相府媿嵇公<lb/>
老年懶賦滕王閣錯笑時來欲趂風<lb/>
　　一村叟<lb/>
傍村新卜小齋成坐對門前春水生雨過西山多爽氣<lb/>
日長髙樹有啼鶯香醪随意遺隣舍車馬無喧逺市城<lb/>
何事明時有好隱古來丘壑本同情<lb/>
　　尹山畱别子約<lb/>
野寺維舟日未曛越江從此路初分酒酣南浦聞驪唱<lb/>
<pb n="KR4e0188_WYG_029-10a"/>
夢逺西堂憶鴈羣草閣呈秋來爽氣石床過雨絕塵氛<lb/>
青山堪臥那堪别祗自將心媿白雲<lb/>
　　重經西湖<lb/>
西湖原是舊離宮烽火那堪四望通山邑重開圖畫裏<lb/>
年華猶在夢魂中沙閒鷗鳥心相得水冷芙蓉跡頗同<lb/>
多少遊人爭解說歡歌畱却使君功<lb/>
　　胡開府招讌太虛樓<lb/>
吳山髙處謁氤氲幽閣晴開一逕分嘯倚樓臺逢越石<lb/>
<pb n="KR4e0188_WYG_029-10b"/>
心懸廊廟見希文湖中風景平堪攬海上煙波靜不聞<lb/>
樽爼勝遊戎事簡揮戈直欲駐斜曛<lb/>
　　謁鈐麓書院<lb/>
秀江東注遶鈐岡曾是崧高生甫鄉雕拱龍盤瞻賜閣<lb/>
垂溪虹飲訝飛梁年年身隔丹霄逈日日門流慶澤長<lb/>
總說平泉花石麗何如此地沐恩光<lb/>
　　别何中丞遷<lb/>
獨擕書劒客南州早見章江樹色秋閣上題詩思帝子<lb/>
<pb n="KR4e0188_WYG_029-11a"/>
門前修刺謁君侯亦知地隔猶風馬忽漫星分在斗牛<lb/>
徐孺才名誰得似無煩解榻欲相畱<lb/>
　　錢江夕泛舟人因指括蒼感賦<lb/>
冬霽寒輕樹未彫丹楓江岸似花饒半㠶布影懸初月<lb/>
幾處漁燈㸃落潮漫世不將辭賦賣端居何用簡書招<lb/>
白雲東望蒼山路曾記當年誤折腰<lb/>
　　送日者朱氏<lb/>
逢君布卦似公明盡道朱家有建平獨坐垂簾聊著易<lb/>
<pb n="KR4e0188_WYG_029-11b"/>
人來叩户已知名吳中再至還輕組洛下相招果郤兵<lb/>
為愛隱居何處是澄江一曲對宣城<lb/>
　　寄吕光禄<lb/>
聞買山莊天姥連千峰紫翠一忩前陪京㪚署聊堪寄<lb/>
光禄司勳是右遷勝事暫將圖畫檢音徽近有尺書傳<lb/>
年來太白東遊興鄉夢時從剡水懸<lb/>
　<lb/>
　皇甫司勲集巻二十九<lb/>
</p>
<p>
</p>
  </div>
</body>
</text>
</TEI>
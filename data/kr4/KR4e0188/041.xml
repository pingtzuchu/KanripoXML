<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>皇甫司勳集巻四十一</head> <lb/>
    <p>
<pb n="KR4e0188_WYG_041-1a"/>
欽定四庫全書<lb/>
　皇甫司勳集巻四十一<lb/>
　　　　　　　　　　　　明　皇甫汸　撰<lb/>
　序自集<lb/>
　　禪棲集序<lb/>
嘗謂虞卿著論誕自窮愁屈子賦騷由於放逐故文王<lb/>
拘而演周易宣父厄而作春秋考諸聖哲葢同斯㫖詳<lb/>
之馬走豈或云誣矧詩本縁情情悒鬱則其辭婉以柔<lb/>
<pb n="KR4e0188_WYG_041-1b"/>
歌以言志志憤懣則其音慷以激是故嵇生揆景猶愬<lb/>
繁弦雍周撫膺遂流哀響詩可以興可以怨不在兹乎<lb/>
余綺嵗明經冠齡結綬常厠下大夫之列參多士之末<lb/>
光然性惟遌俗識罕通方一改官再承譴一不拜職徙<lb/>
者三而已善乎潘生之言此誠拙者之騐也丙午之嵗<lb/>
承太夫人諱儼然在苫塊中而監察以隂憾苛抵其罪<lb/>
坐是免官明年丁未上書闕庭敕下撫臺移之京兆余<lb/>
羇紲都亭客居長干寺之精舍夫鍾儀晝繫自同楚囚<lb/>
<pb n="KR4e0188_WYG_041-2a"/>
李廣夜行見呵灞尉時哉勢乎既而勘者兩造具研聴<lb/>
者三覆未報清流投濁竟成孟博之寃白首相新莫鑒<lb/>
鄒陽之枉乃使奔走道途淹留嵗月昔䝉莊願處才不<lb/>
才間則余亦可以罪非罪自遣矣斯地也高帝由此肇<lb/>
都文皇於兹建刹凈域經始於赤烏化塔更新於白馬<lb/>
布金恧麗多寳慙工余乃銷跡緇塵息心慧梵客有許<lb/>
雷時方同病僧多林逺可與晤言若夫貫華寫葉之書<lb/>
四韋三乘之典無不流觀染著宿障之根因果㝠報之<lb/>
<pb n="KR4e0188_WYG_041-2b"/>
業靡不殫究出煩惱於累刼超忍辱於空筌其暇日也<lb/>
登高臺以延眺訪故宫之遺蹟運革於三分鼎遷於六<lb/>
代吕周英烈託壠樹以西靡王謝高風隨江流而東逝<lb/>
夫得䘮異途其虚無泡幻也既如彼榮悴共域其倐忽<lb/>
燼滅也又如此則於蟬脱一官懸解萬物余復何有哉<lb/>
涒灘春謝作噩秋殷蒹葭落而淮水清霞霏収而鍾山<lb/>
紫頽光迅於駒隙禪定辟之猿調兼以哀深庾信涕甚<lb/>
楊朱抒情宣志篇詠間作占授行者書之又若貸更生<lb/>
<pb n="KR4e0188_WYG_041-3a"/>
於薪旦庻存禮樂返中郎於鉗赭尚寄典型此殆非余<lb/>
之心也或曰西子以蛾眉取嫉曷不為之毁容越人以<lb/>
神手殱生胡不為之輟伎嗟乎南山種豆顧非引慝之<lb/>
辭空梁燕泥詎是招愆之牘世設以此吹虀則詩可以<lb/>
削草矣去來三稔在寺凡十又三月前後得詩若干首<lb/>
題曰禪棲藏之含部<lb/>
　　三州集序<lb/>
三州集者紀宦跡也今上嘉靖改元嵗在戊戌余為司<lb/>
<pb n="KR4e0188_WYG_041-3b"/>
虞氏閲視京畿時武定郭侯鄖慿寵作威日益驕横詔<lb/>
典大匠作隂操部權奪取賈人金以億計歸於私槖余<lb/>
為發摘之又嘗請毁張掖民居名通山陵實益已第余<lb/>
曰此殆欲直取武庫耶持議不可侯銜之誣以慢㫖置<lb/>
為理官於是有黄州之役嵗在乙巳余為南省司勳氏<lb/>
時當考吏太宰張公潤耄無能為専任郎官罔論賢不<lb/>
肖黜其所素嫉而留其所易與以快已私余起而力諍<lb/>
之言官希附詆以侵職謫為州倅于是有澶州之役亡<lb/>
<pb n="KR4e0188_WYG_041-4a"/>
何太宰為甌寧李公廉才察滯稍遷郡佐于是有栝州<lb/>
之役嗟乎坎軻屢遭未嘗損其烈節訟牒旁午不少輟<lb/>
其篇章黄葢楚疆屈賈放逐之區也諒而見疑忠而被<lb/>
謗憂心辟摽故多怨誹之辭澶葢魏境蒙莊寄傲之地<lb/>
也虚憍疾視猶有鬬心故多忿激之辭括蒼越稱嘉麗<lb/>
康樂娛遊之所經也時余安常委順若將終身焉既和<lb/>
且平故多暢達之辭當是時倦宦而并減文情避人而<lb/>
間出累句亦足以興慨矣緬自弱冠起家解褐登仕躬<lb/>
<pb n="KR4e0188_WYG_041-4b"/>
際聖明孰不欲出入禁闥優游以致卿貳然才滋衆嫉<lb/>
命與時違退而立言豈余素志乎謝憲以來偶檢制作<lb/>
散逸過半舊雕禪棲寓楚還山江行新語諸板悉毁於<lb/>
謝兵之手三稿篋中幸爾無恙兒輩請授梓人以應好<lb/>
事者之求嗟乎余政乏何武之思徒離沛郡詩慙謝朓<lb/>
之詠奚重宣城若夫白雲赤壁山色猶存湘水淇流江<lb/>
聲無改一展巻之餘而嵗月徂征風塵奔走王事鞅掌<lb/>
物情變幻宛在目中至今心悸黄甫朞月澶僅半載括<lb/>
<pb n="KR4e0188_WYG_041-5a"/>
三改嵗其乆速咸數也昔人愴陳跡于俛仰喻過客于<lb/>
光隂聊以識吾適耳詩云乎哉長子楙嘗攜之黄州令<lb/>
校黄詩次琳攜之澶州令校澶詩季榖攜之栝州令校<lb/>
栝詩勒為四巻題曰三州云<lb/>
　　南中集序<lb/>
余既刻三州集成季子榖出所藏南中稿跽而請于余<lb/>
曰甲寅之嵗大人垂五十之年從萬里之役時羽書傳<lb/>
警驛路戒嚴一旦捐墳墓棄鄉閭間由京口渡長江發<lb/>
<pb n="KR4e0188_WYG_041-5b"/>
真州越潛及濟經齊安故郡眺江夏厯武昌登岳陽泛<lb/>
洞庭遵武陵訪桃源遡沅湘臻貴竹走夜郎始達滇中<lb/>
其域也星分參井地界梁益表以太華匯以昆明金馬<lb/>
碧鷄為之闗嵩雺笮箐為之隘東連八部西控百蠻羅<lb/>
甸稱雄㸃蒼標勝雖逖土遐陬而山川秀麗風俗侈靡<lb/>
稽漢班固西南夷傳覽近代楊太史月節歌詞有埒美<lb/>
於中原者小子何幸為大人所將以遊見夫㸑僰異形<lb/>
椎辮殊狀至若孔雀山雞朱鸚翠鳥莫匪珍禽山茶木<lb/>
<pb n="KR4e0188_WYG_041-6a"/>
蓮蟬花龍草悉皆瑶卉大人慿軾以抒思褰帷而摛藻<lb/>
於焉述徂征之跡宣羇旅之悰冩憤懣之懐申古昔之<lb/>
慨鬱志於風雲緬情於嵗月是編也可無傳乎小子徒<lb/>
踰童烏悟𤣥之齡未叨伯魚聞詩之訓今稍長矣余聞<lb/>
之憮然曰畏險猶驅冒榮不止此殆仰跕鳶思欵段時<lb/>
也惡用存之且余耄矣軒冕長辭無復四方之志婚嫁<lb/>
甫畢未遑五嶽之遊汝能奮志嚮往他日獲霑一命再<lb/>
履兹境若韋康纘服於荆南周撫嗣聲於寧益俾父老<lb/>
<pb n="KR4e0188_WYG_041-6b"/>
見之扶杖嗟歎曰是曩某使君之子也不既寵幸乎苟<lb/>
能修吾之業如佺期追詠於巫峽文考屬草於靈光又<lb/>
不獨顯揚而已小子朂之遂登梓事并系蕪言<lb/>
　　漢儒經學編名序<lb/>
皇甫子曰六經之作也彰於道矣孔沒徒䘮戰國從衡<lb/>
言者紛然殽亂焉至秦患之乃肆燔滅經投燼而道亡<lb/>
矣漢興改秦之敗求遺収脱諸儒輩出専門竝興漢儒<lb/>
之於經也各習其師研精殫思以之為終身事業故咸<lb/>
<pb n="KR4e0188_WYG_041-7a"/>
致實用訖於宣元其風篤焉逮唐尚文辭競功汎濫馳<lb/>
聲華藻乖離經義而唐無儒哉噫漢為經術術已去道<lb/>
逺矣獨其治専學切心得身踐契聖人窮經之説苟以<lb/>
文辭而已不其陋哉今之治經者傅㑹成文則既不能<lb/>
窮之矧致用耶予之感於漢儒也無從類其經以系之<lb/>
名以論其世焉爾<lb/>
　　六子説經序<lb/>
皇甫子曰道散於天地而載於書謂之文文以載道謂<lb/>
<pb n="KR4e0188_WYG_041-7b"/>
之經六經作而天地之道闡矣天下之文肇矣六經之<lb/>
外非無書也而曰諸子諸子之説於道誣宣聖之後非<lb/>
無文也而曰百家百家之説於道荒天下始無文已無<lb/>
文斯無道已老莊荀列揚王世謂之六子六子為諸子<lb/>
冠而其書具存世之談文者下六經舍百家則曰有六<lb/>
子云六子者惟其誕於道故詭於文而苛議以騰於經<lb/>
陋宣聖於不足為何見於經何測於道而比比援以濟<lb/>
其議哉迺始易之乾元終春秋之獲麟俱有説不知其<lb/>
<pb n="KR4e0188_WYG_041-8a"/>
説果益於經符於道否也惡用集諸編為説經噫六子<lb/>
者不知吾道而猶不能忘吾經則其臆説雖鑿甚且叛<lb/>
焉而其所以私附於聖人者意亦微矣揚與王尤其擬<lb/>
聖而習經者然則諸子支離鮮不援經自飾奚矧百家<lb/>
編之使綴文之士知文之不可忘經顧不可忘道匪直<lb/>
其辭而已也宋儒曰循其言皆可入道則或偶幾焉未<lb/>
敢質此為盡然也<lb/>
　　懐慰編題辭<lb/>
<pb n="KR4e0188_WYG_041-8b"/>
司虞氏曰戊戌之秋余以觸忤權貴置為黄州理官夫<lb/>
絳灌詆而賈生遷許史懟而子政免自古有然矣惟時<lb/>
相君憐其亡罪僚友悵其逺行或踟蹰祖讌或慷慨興<lb/>
歌夫黄楚疆也故辭多激楚之音哀而不傷怨誹而不<lb/>
亂其達騷經之㫖而存小雅之風者乎顔季贈語臨岐<lb/>
之誼也蘇李申章去國之情也發情止義此言有重於<lb/>
金玉而諷有篤於韋弦者矣湘流造託將承嘉而逺跡<lb/>
清風如頌聊永懐以慰心兹役之謂也編之題曰懐慰<lb/>
<pb n="KR4e0188_WYG_041-9a"/>
云<lb/>
　　擬古樂府小序<lb/>
古樂府擬者多矣如訾茄礞室孫魚呼豨之類皆未達<lb/>
其義而强附其辭何異譯言越裳而釋字梵竺耶濟南<lb/>
李子謂如胡寛營新豐士女老㓜相攜路首各知其家<lb/>
犬羊鷄䳱放於通塗亦識其故以為善擬余謂義苟未<lb/>
達即蜾臝速類叔敖復生終為螟蛉優孟耳魏武帝使<lb/>
繆襲造鼓吹十二曲以象四時改漢朱鷺為楚之平思<lb/>
<pb n="KR4e0188_WYG_041-9b"/>
悲翁為滎陽艾如張為獲吕布上之囘為克官渡翁離<lb/>
為舊邦戰城南為定武功巫山高為屠栁城上陵為平<lb/>
荆南將進酒為平闗中有所思為應帝期芳樹為邕熙<lb/>
上邪為太和師其意而不襲其辭此善擬者也吳韋昭<lb/>
亦造十二始炎精缺終𤣥化晉傅𤣥所造始靈之祥終<lb/>
釣竿則廣為二十二後若和鑾以詠朱鷺翦刻以諷如<lb/>
張悵雲雨於巫山愴嵗時於芳樹但取本題殊乖厥㫖<lb/>
矣詩固伊爾文亦有然如典引嗣軌於美新解嘲濫觴<lb/>
<pb n="KR4e0188_WYG_041-10a"/>
乎釋誨古人研思藻綴之妙也上方入繼大統時值中<lb/>
興制禮作樂恢文耀武徳隆堯舜烈邁高成臣汸濫起<lb/>
制科備員郎署躬逢雍盛目覩儀典宜登歌什宣述游<lb/>
揚遂忘其謭劣擬造十二曲覽者勿哂邯鄲之步愈趨<lb/>
愈失也<lb/>
　<lb/>
　<lb/>
　<lb/>
<pb n="KR4e0188_WYG_041-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　皇甫司勲集巻四十一<lb/>
</p>
<p>
</p>
  </div>
</body>
</text>
</TEI>
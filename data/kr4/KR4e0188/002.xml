<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>皇甫司勲集巻二</head> <lb/>
    <p>
<pb n="KR4e0188_WYG_002-1a"/>
欽定四庫全書<lb/>
　皇甫司勲集巻二<lb/>
　　　　　　　　　　　　明　皇甫汸　撰<lb/>
　四言騷體<lb/>
　　相彼古泉<hi>贈吳公也</hi>
相彼古泉湜湜其清君子吸之顯允王明曰既受福羣<lb/>
小是愠肅肅嘉征彌邵彌濬峩山兩峙泉侯深矣懿彼<lb/>
泉源胡自今矣之子有懷嘅其臨矣<lb/>
<pb n="KR4e0188_WYG_002-1b"/>
泉之混混睇彼髙岡伊誰命之我思隴鄉于以瑩心亦<lb/>
異之覯于以逮下亦孔之厚兹其方可胡鞠焉疚<lb/>
民之繹思侯泉浩幽彼其之子莫匪令猷不瑕自天裒<lb/>
澤方州<lb/>
　　　相彼古泉六章三章章四句三章章六句<lb/>
　　潏彼上善　賦也君子濱於水南遡洄而従者賦<lb/>
　　　焉<lb/>
潏彼上善滙厥靈長滔滔其逝在河之陽彼美人兮于<lb/>
<pb n="KR4e0188_WYG_002-2a"/>
焉遨翔<lb/>
潏彼上善滙厥漣漪滔滔其逝在離之湄彼君子兮于<lb/>
焉委蛇<lb/>
　　　潏彼上善二章章六句<lb/>
　　歴田歌題張兵憲卷<lb/>
我所思兮在歴山山閴寂兮水潺湲徂畛學稼慕有鰥<lb/>
希世謝兹桑者閑龍翔鳳舉鵷鷺班深山鹿豕安可攀<lb/>
承麾東邁齊魯間側身西望阻蒲闗欲往従之虞坂艱<lb/>
<pb n="KR4e0188_WYG_002-2b"/>
悵隔嵗兮草空綠渺佳期兮桂屢丹美人貽我明月環<lb/>
思公子兮何時還大隠在朝不在野田園何為懷憂摧<lb/>
心顔<lb/>
　　夜泊魯橋胡中丞馳翰至披襟起坐秉燭讀之渢<lb/>
　　　渢樂章聲中金石口占奉謝<lb/>
見君晴别君雨人向巫陽去<lb/>
别君雲作雨思君月出雲疑是湘江上猿啼不可聞<lb/>
河水瀰瀰獲此雙鯉贈比琅玕報匪瓊玖<lb/>
<pb n="KR4e0188_WYG_002-3a"/>
夜中不能寐起坐理金聲山月為我明河水為我清思<lb/>
君不見那為情<lb/>
　　題施比部四號詩<lb/>
苕水滙兮霅水長美人容與兮在中央翠竿嫋嫋思得<lb/>
璜藏以巾笥貢明堂烹鮮守鮒兮屯以康功成網弛兮<lb/>
筌盡忘従任公兮憺方羊<hi>右苕霅漁長</hi>
窪尊兮𤣥鬯玉瓚兮黄流羌器用兮各有適行潦之水<lb/>
可以羞美人既醉朱顔柔身後榮名焉足求屈平獨醒<lb/>
<pb n="KR4e0188_WYG_002-3b"/>
兮衆方忌善乎劉生之沉飲兮細萬物以輕世<hi>右窪尊醉客</hi>
峴山高兮苕水深陟窈窕兮眺嶇嶔朝騁駕兮東麓夕<lb/>
弭節兮西岑啓玉齒兮坐芳林横鐡笛兮吹龍吟洪濤<lb/>
震兮𤣥雲隂參差管籥難為音<hi>右峴山鐵笛</hi>
桂為楫兮蘭為舟揚擢歌兮泛中流滄波興兮碧雲合<lb/>
佳人不來兮心夷猶溟溟商川待汝濟迢迢天漢従君<lb/>
遊攬春芳兮屢歇眇秋水兮含愁<hi>右碧浪蘭舟</hi>
　　春江辭贈諸比部<lb/>
<pb n="KR4e0188_WYG_002-4a"/>
越鄉兮深處姚江兮攸注將考築於盤渦遂逸釣於幽<lb/>
渚春日兮載陽桂檝兮蘭槳泛中流兮容與榜人歌兮<lb/>
慨慷攬物華之駘蕩鑒水徳之靈長朝騁騖兮天姥夕<lb/>
弭節兮雷門臨禹穴以探秘遡耶溪而討源起渭濱兮<lb/>
捐吾土濟商川兮排帝閽滄波悵公子芳草憶王孫春<lb/>
來脉脉江注悠悠河清不可俟胡為久淹留羌銘功於<lb/>
石室終畢願乎丹丘<lb/>
　　蠢爾海氓一首贈中丞平寇也中丞孰謂謂夏公<lb/>
<pb n="KR4e0188_WYG_002-4b"/>
　　　邦謨也<lb/>
蠢爾海氓慿險構患聚徒實繁飈起滋蔓法網凝脂因<lb/>
緣反汗伊誰之愆階之為亂亂既不逞嵗亦薦饑脱耒<lb/>
為挺裂裳為旗焚廬掲篋沉艎奪輸盤汚窟據<graphic n="KR2216" url="https://raw.githubusercontent.com/kanripo/KR-Gaiji/master/images/KR2216.png" mimeType="image/png"/>
                    <graphic n="KR2160" url="https://raw.githubusercontent.com/kanripo/KR-Gaiji/master/images/KR2160.png" mimeType="image/png"/>魁<lb/>
棲鯨氛方煽羽檄來聞皇赫斯怒迺命中丞秉鉞之帥<lb/>
執憲之鄰司疆之彦扞圉之英寵靈是藉嘉謀僉同顯<lb/>
允元老時維夏公建牙賈勇開府臨戎在帷運算對俎<lb/>
折衝肅肅中丞申命有赫革政以仁授師以律厥角先<lb/>
<pb n="KR4e0188_WYG_002-5a"/>
崩回面内逸一鼓作氣曾不終日於廓青海丹艦宵濟<lb/>
止必鳴桴動必舉旝天吳効順雲祲斂翳渠醜斯獲脅<lb/>
従罔治佳兵載戢爰居載寧商無弛市農無輟耕旋凱<lb/>
奏膚于周之京皇心既懌慶賞攸行桓桓中丞致天之<lb/>
屆徳威溥將神風潛駭共帝波臣易我鱗介化衍遐圻<lb/>
聲流海外皇眷東顧視民如傷中丞法令皎如秋霜治<lb/>
絲去棼更絃解張若降時雨若熙春陽鉗徒殊劉甲士<lb/>
振旅燕樂承休式歌且舞稽首萬年受天之祜小子作<lb/>
<pb n="KR4e0188_WYG_002-5b"/>
頌嗣美吉甫<lb/>
　　送憲使蔡公督晉學政十二解<lb/>
維揚肇域泰伯始都因江為浸藪曰具區列國秦并置<lb/>
郡首蘇海陵壯麗畛畷膏腴<hi>其一</hi>劇矣兹邦艱哉惟守漢<lb/>
簡二千虞稽三九績以政成官由徳懋寵以緹輜華以<lb/>
章綬<hi>其二</hi>桓桓蔡侯産自昴精誕嶽之秀挺國之楨為民<lb/>
司牧與士作程南參馮翊東寄專城<hi>其三</hi>勸課農桑發摘<lb/>
姦宄被以仁風臻于化理河内同聲潁川共美匪直望<lb/>
<pb n="KR4e0188_WYG_002-6a"/>
舒逮及朞已<hi>其四</hi>暫去留思再來快覩絃誦千家菽粟萬<lb/>
戸爭勞以迎式歌且舞嗟爾羣黎咸侯昔撫<hi>其五</hi>載遷楚<lb/>
憲俾飭吳戎郵無傳箭幕有懸弓折衝俎上制算帷中<lb/>
娛枰謝傅緩帶羊公<hi>其六</hi>奚奪之吳遄臻于晉戢武崇文<lb/>
敘倫興行甫憲斯兼契敷在敬下民疇援天子有命<hi>其七</hi>
鍾姚哲吏韋白詞流懷貞陋邵砥節方攸瞠乎後躅邁<lb/>
種前修恩隆父母令讋君侯<hi>其八</hi>今之士子咸詭於藝或<lb/>
失則浮或失則靡通闡其微瑄揚其㫖侯執厥中務納<lb/>
<pb n="KR4e0188_WYG_002-6b"/>
於軌<hi>其九</hi>今之使者怙勢作威民不見徳惟辟是貽罹以<lb/>
宻網搆以厲階公聽惟平和易以綏<hi>其十</hi>遐攬堯墟顧瞻<lb/>
舜澤迭紹迭興復禹之蹟水遡汾漳山探姑射考俗辨<lb/>
疆典學之職<hi>其十一</hi>奕奕蔡侯秉粹履醇允文允武惟清<lb/>
惟寅志舉三代用弼一人鼎鉉鴻烈社稷藎臣司勲作<lb/>
頌耀世弗湮<hi>其十二</hi>
　　贈周侍御<lb/>
東南之美産於㑹稽竹箭有筠珪璋與齊<hi>一解</hi>爰挺霜稜<lb/>
<pb n="KR4e0188_WYG_002-7a"/>
來耀法星洪濤允戢瀚海底寧<hi>二解</hi>辟彼巨川用爾作楫<lb/>
亦曰砥柱中流是掲<hi>三解</hi>帝閽雖逖宸聽實卑封章朝抗<lb/>
聖慮夕移<hi>四解</hi>軍旅妨農旱魃為虐民乃薦饑賜租䝉澤<lb/>
<hi>五解</hi>殿中簪筆都下埋輪貴戚斂手威憺披鱗<hi>六解</hi>既稱臣<lb/>
直亦昭主聖元氣以調壽國之命<hi>七解</hi>奉揚天憲出納王<lb/>
言紀綱攸賴朝廷以尊<hi>八解</hi>文武周君為古柱史五教敬<lb/>
敷譽髦多士<hi>九解</hi>三吳振徳稽首興歌小子作頌刋石弗<lb/>
磨<hi>十解</hi>
<pb n="KR4e0188_WYG_002-7b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　皇甫司勲集卷二<lb/>
</p>
<p>
</p>
  </div>
</body>
</text>
</TEI>
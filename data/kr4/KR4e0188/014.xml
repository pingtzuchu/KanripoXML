<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>皇甫司勳集巻十四</head> <lb/>
    <p>
<pb n="KR4e0188_WYG_014-1a"/>
欽定四庫全書<lb/>
　皇甫司勳集巻十四<lb/>
　　　　　　　　　　　　明　皇甫汸　撰<lb/>
　七言歌行<lb/>
　　丁巳上元後二日吳純叔見訪留讌劇歡賦將進<lb/>
　　　酒屬余占和聊以嗣響<lb/>
皇帝垂衣越三紀璇衡迴春履端始羽檄初停瀚海東<lb/>
旄頭乍落吳宫裏三五才過明月期燈懸九華光陸離延<lb/>
<pb n="KR4e0188_WYG_014-1b"/>
陵季子玉堂彦高乗駟馬黄金羈羅雀來尋𤣥晏宅卜<lb/>
晝苦短繼之夕趙琴且莫彈秦缶亦暫息聴爾持觴歌<lb/>
進酒主人起前為客夀憶昔召對天人書同時謁帝承<lb/>
明廬弱冠自矜齊賈誼揮毫衆擬似相如眼中卿相可<lb/>
立取海内賢豪無足數豈知世事有波瀾白首空嗟行<lb/>
路難襆被東歸偃荒徑仰天西笑當長安君不見蘭膏<lb/>
易銷圓景缺春光㡬何芳草歇㑹須快意恣遊盤寧復<lb/>
低眉受羈紲閉闗頌酒託沉冥經月雖酣勝却醒封侯<lb/>
<pb n="KR4e0188_WYG_014-2a"/>
未就填幽户辟榖誰能謝漢庭<lb/>
　　隣湖<lb/>
君向明時學為圃不獨操嬴稱善賈魚鳥相忘但一丘<lb/>
江山信美非吾土分畦揷槿引清渠燕坐應憐抱甕餘<lb/>
開尊自喜烹葵薦堆几聊看種樹書古來知有蒙莊叟<lb/>
漆園似接芳隣後花時欲訪隠人居春水桃源迷渡口<lb/>
　　贈章憲副之楚<lb/>
滇池特秀五華山曽記南征萬里還江入嶍峨天作塹<lb/>
<pb n="KR4e0188_WYG_014-2b"/>
地經笮箐石為闗肯惮風塵違壯志每談瘴癘一摧顔<lb/>
當時六詔多賢守聲名無出臨安右郡中夷落半雕題<lb/>
部下𤏡氓盡稽首君本甘泉奏賦才早從畫省擁麾來<lb/>
髙臥夜聞桴鼓息燕坐朝看畫㦸開漢家佐理重循吏<lb/>
遐徼迴翔占利器伏波慷慨讋百蠻潁川超忽登三事<lb/>
今移憲節武昌西鸚鵡洲前芳草萋為傳崔顥題黄鶴<lb/>
絶勝王褒訪碧鷄<lb/>
　　上夀歌<lb/>
<pb n="KR4e0188_WYG_014-3a"/>
　　　憲使安子静者余同榜友也今歳壬戌六旬始<lb/>
　　　週七月初度方期稱賀季氏上舍君貽書徴詩<lb/>
　　　為贈能敦愛矣遂擬古上壽歌一章奏諸樂府<lb/>
　　　登之夀域云<lb/>
今皇纂厯稱元后坐令一世躋仁夀滿朝上公多耄年<lb/>
在野逸人半皤首寶籙家聞東海謠金樽户獻南山酒<lb/>
君侯誕自惠陽神遙同崧嶽擬生申百年甲子纔週日<lb/>
七月清秋初度辰燕開河朔全消暑社結香山迥絶塵<lb/>
<pb n="KR4e0188_WYG_014-3b"/>
簮緌履綦四座合管絃絲竹兩階陳炰鼈胹熊盤饌玉<lb/>
沉瓜剥棗案羅珍攬衣更起前為祝盡道君侯備五福<lb/>
不見闕下東方生但招海上安期屬衆賔就位余致詞<lb/>
憶昔與君年少時運逢文教興𢎞館詔對賢良踐赤墀<lb/>
仙班喜接彈冠盛郎署何嫌執㦸疲英雄奮翼幸遭際<lb/>
卿相策足可超致祗知忠藎早垂勲豈料才華翻取忌<lb/>
三命争看獬豸尊萬里同為碧鷄使人生行樂歸去來<lb/>
富貴榮名安在哉借問衝星朝待漏何如邀月夜銜杯<lb/>
<pb n="KR4e0188_WYG_014-4a"/>
韋氏遺經堪嗣業姜家大被况追陪兄酬弟勸自年年<lb/>
爾賞余敦池草前既醉欲賡松柏詠多情為賦棣華篇<lb/>
　　五臺行贈陸儀曹<lb/>
　　　昔辛亥之歳余謫澶州時陸子光祖令濬任子<lb/>
　　　環令滑迄今辛酉十年矣陸以太夫人憂居偶<lb/>
　　　過吳門見訪命余作歌因賦<lb/>
駐馬且勿辭問君何所之開樽永今夕傾蓋憶當時忘<lb/>
年北海非文舉為政東阿似子奇官遷典禮朝趨省職<lb/>
<pb n="KR4e0188_WYG_014-4b"/>
守文園夜侍祠君方用世睎時哲我已還山謝朝列覽<lb/>
鬢不覺二毛侵彈指那禁十年别君家門閥人盡聞况<lb/>
復兄弟邁機雲棲迹人間世游心物外羣山向五臺開<lb/>
嶽色水從三晉引河汾昔時尚有任安在揮麈談兵氣<lb/>
慷慨敢犯風波屢阽危寧知歳月不相待一朝功就身<lb/>
已亡空留廟寢闔閭鄉陣望海營猶立幟碑存峴首但<lb/>
霑裳男兒及時䇿足據要路如君髙才豈同瓠㑹須施<lb/>
澤濟蒼生安事呼雷守墟墓何顒貪佛宦情迂五峰深<lb/>
<pb n="KR4e0188_WYG_014-5a"/>
處謁文殊鴻濛相見曽無語象罔歸來自得珠<lb/>
　　河間二僧善笙管之伎寄居虎丘獲聞妙響子約<lb/>
　　　贈詩余遂同賦<lb/>
山中面壁不知年江上乘杯共渡禪學得吹笙并弄管<lb/>
隨時乞食了塵縁雙吹行過吳門市一聞清響驚人耳<lb/>
急節繁絃不敢彈短簫長笛何能起單鳴散落雨花頻<lb/>
合奏菩提别放春只疑給苑為邊塞却道祗洹是洛濵<lb/>
生公石上千人坐慣愛新聲盡忘卧支籥希音豈易通<lb/>
<pb n="KR4e0188_WYG_014-5b"/>
般遮瑞梵應難和由來絶伎世無倫誰當識曲聴其真<lb/>
不逢妙解陳思輩幾作尋常捧鉢人<lb/>
　　進酒詞<lb/>
君不見北海尊罍夜不空能令千載懷英風又不見東<lb/>
山聲妓日攜徃曾是當年稱雅尚落魄余思同古人折<lb/>
腰非願乞閒身清流奈取庸流笑傲吏翻遭俗吏嗔當<lb/>
筵漉酒巾嫌濕隔箔傳歌衣畏貧酒酣耳熱起擊缶富<lb/>
貴須時果何有呼盧一擲輕千金滅燭兩歡過五斗紅<lb/>
<pb n="KR4e0188_WYG_014-6a"/>
顔成寵亦成妬白首相新詎相故莫作梁園苦上書安<lb/>
用長門要買賦舊事寥寥空美談眼前齪齪更誰堪若<lb/>
但低眉死牖下徒然生長在江南<lb/>
　　送陸尚寳之京<lb/>
昔日大廷召對策獨草萬言吐胸臆相君手捧頻歎嗟天<lb/>
子親披動顏色御墨題名置上第賜秩䝉恩官建禮秋風<lb/>
憶食故鄉蓴乞歸恥給長安米十年不調笑為儒一嵗超遷拜<lb/>
大夫朝持符璽趨雙闕夜整衣冠别五湖隋隄栁暗落花稀<lb/>
<pb n="KR4e0188_WYG_014-6b"/>
淮浦潮生舟似飛誰將筆硯先燒却可使才華讓陸機<lb/>
　　太行道贈汪子之并州<lb/>
君不見太行之阻當重闗孟門中豁不可攀虯峰千仞<lb/>
跨海外鳥道百折盤雲間神功尚識五丁力穆幸猶聞<lb/>
八駿還巉巉兹地危哉艱古來行者摧心顏子獨何為<lb/>
昧垂堂仗劒驅車走太行非因捧檄快毛義何莫迴馭<lb/>
從王陽吁嗟乎人情丘壑未云險世事風波在轉眼李<lb/>
陵臺上望鄉處襄子橋邊感恩去丈夫棄繻歸有期安<lb/>
<pb n="KR4e0188_WYG_014-7a"/>
用牽衣苦留住<lb/>
　　吳趨行<lb/>
吳趨自昔稱嘉麗畫棟雕楹傾甲第陳粟流衍充海陵<lb/>
雜賄筒韜溢㕓肆兩塘游舫載笙歌十里娼樓結羅綺<lb/>
津亭偃鼓晝不鳴城門弛鑰夜無閉刺繡非闗䘏緯憂<lb/>
呼盧豈解談兵事共道繁華景運開寧知氛祲遞為災<lb/>
矛鋋突入長洲苑烽火燎起姑蘇臺擊鐘連騎十萬户<lb/>
一夕化作咸陽灰青眸没虜塜安在白骨横野江吞哀<lb/>
<pb n="KR4e0188_WYG_014-7b"/>
命將出師聞受脤可憐名隳身亦殞桓桓司馬功最髙鳥<lb/>
盡弓藏翻構釁吁嗟徃事勿重陳徙者稍復困稍振島<lb/>
夷舉酒相慶飲眼輕中國為無人旃䝉夏五旄頭現御<lb/>
史臺中傳羽箭風帆習險乗波濤霜簡宣威疾雷電材<lb/>
官騶發躬秉麾甲士先登汗交練我軍遇冦屯三沙背<lb/>
水列陣聊一戰提壺挈簞争餉師農不易耕市不變夷<lb/>
奴倒戈遂折北斬首千級日未昃血染鯨鯢海水腥氣<lb/>
闞彪虎郊雲黑飛書奏凱獻明堂天子為進萬年觴金<lb/>
<pb n="KR4e0188_WYG_014-8a"/>
繒大賚頒内府竹帛垂聲紀太常司勳作頌鐫貞石豐<lb/>
碑峩峩海壖立父老覽之皆感泣舉頭但見長安日欲<lb/>
徃叩閽控天子借君持斧坐鎮此功成麟閣圖爾形御<lb/>
史封侯自温始<lb/>
　　送吳尚朴北上拜官<lb/>
黄河氷開栁青色翩翩意氣辭鄉國𤣥成業本傳父經<lb/>
靈運才堪述祖徳男兒㑹須致身早鳴珂走馬長安道<lb/>
彈冠憶昔多故人聴履今存幾元老莫因門第恥言勳<lb/>
<pb n="KR4e0188_WYG_014-8b"/>
知有山公能薦君捧檄喜趨東省拜題書先報北堂聞<lb/>
　　送李太僕還朝<lb/>
余聞國君之富在數馬露臺雲錦何為者昔從周穆起<lb/>
長鳴今逢伯樂因増價龍駒驃騎滿天閑苜蓿初肥漢<lb/>
使還誰向王猷聊借問莫須拄笏看西山<lb/>
　　梁園行送范學憲移官河藩<lb/>
昔日梁王最好文别館多招作賦羣授簡花時進枚叟<lb/>
含毫雪夜台鄒君竹下從遊聊戲水栁邊抽思總凌雲<lb/>
<pb n="KR4e0188_WYG_014-9a"/>
一旦榮名安在哉後來特數鄴中才魏陵西望空陳迹<lb/>
漳水東流可重迴使君本出文正裔繩祖常懷憂世志<lb/>
慷慨欲勒燕然勳深湛豈尚雕蟲技武林桃李半在門<lb/>
㑹稽竹箭皆搜致移藩遙指伊澗瀍停驂訪我吳趨市<lb/>
閉闗棲病謝通賔伏枕題詩贈逺人君不見菟園銅雀<lb/>
盡蕭條藻繢雄圖共寂寥相如倦作遊梁客定自銜恩<lb/>
入漢朝<lb/>
　　　子約庭中賞紫牡丹作進酒歌悼張子<lb/>
<pb n="KR4e0188_WYG_014-9b"/>
人逢花下偏宜酒况復名花世罕有魏公園中擅品竒<lb/>
貴妃宫内傳名久此種云自洛陽來江左移將不易開<lb/>
纎纎映日新粧麗裊裊臨風舞袖迴珍重祗憐傾國色<lb/>
沈淪肯惜少年才密友看花記昔時張仲當筵亦太癡<lb/>
一曲强簮花調笑百杯猶訴酒行遲但見芳菲花不改<lb/>
空思鷄黍人何在春風解道有時還朝露寧知莫相待<lb/>
可因白髮恥看花若箇朱顔得駐霞兄弟謝庭多樂事<lb/>
世人徒數季倫家<lb/>
<pb n="KR4e0188_WYG_014-10a"/>
　　長干行送陸儀曹重補南署<lb/>
長千里金鋪夾蘭戺陵樹蒼蒼控石城淮流湜湜通江<lb/>
水卄年髙臥東山廬一朝更踏西京市馬上耽遊期不<lb/>
顧緩轡㣲吟日將暮都人觀者語道傍白頭何自始為<lb/>
郎莫恨漢家今用少須看止輦拜馮唐<lb/>
　　送阮將軍北上<lb/>
阮侯才氣何翩翩少年志欲圖凌烟屏居一自藍田後<lb/>
緑沈久卧蒼苔前祗知屈宋工題賦翻笑孫吳用兵誤<lb/>
<pb n="KR4e0188_WYG_014-10b"/>
種𤓰聊傍東陵門射虎忘却南山路君不見老驥雖伏<lb/>
櫪長懷千里途李陵不歸豈國士魏尚復起誠丈夫我<lb/>
有美酒傾玉壺飲君願奮千金軀功名㑹可收桑榆<lb/>
　<lb/>
　<lb/>
　<lb/>
　<lb/>
　皇甫司勳集巻十四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>皇甫司勲集卷十八</head> <lb/>
    <p>
<pb n="KR4e0188_WYG_018-1a"/>
欽定四庫全書<lb/>
　皇甫司勲集卷十八<lb/>
　　　　　　　　　　　　明　皇甫汸　撰<lb/>
　五言律詩<lb/>
　　登北固晩眺<lb/>
林壑卧已乆江門望始遥諸天横落日五月度凉飈焦<lb/>
樹當忩綴金雲接檻飄離心何處逹東逝有歸潮<lb/>
　　舟中對月書情<lb/>
<pb n="KR4e0188_WYG_018-1b"/>
不識别家乆但看明月暉闗山一以鑒驛路逺相違影<lb/>
落吳雲盡凉生楚樹㣲天邊有烏鵲思與共南飛<lb/>
　　張秋哭李植卿因寄伯華<lb/>
零落悲良友天涯重哭君家臨榖城道門閉劍臺雲一<lb/>
散登龍客誰知國士羣徒聞孔北海曾有薦衡文<lb/>
　　初入京<lb/>
子牟懐魏闕張敞戀都門竄逐一何乆交游半不存雲<lb/>
山到如夢桃李對無言誰識傷弓者明珠欲報恩<lb/>
<pb n="KR4e0188_WYG_018-2a"/>
　　補官南都述懐<lb/>
北闕承嘉命南邦事逺遊舊京鄉夢路新水客程秋得<lb/>
䘮心同馬行藏跡似鷗一官聊避世何處不堪留<lb/>
　　同年燕㑹作<lb/>
四海論交客同時獻賦羣相逢悵疇昔留賞醉斜曛蘭<lb/>
契應難合萍蹤最易分南飛嗟弱羽何以附青雲<lb/>
　　過祐民觀二首<lb/>
仙家閒白日邀我坐青谿花下逢調鹿林中問養鷄秋<lb/>
<pb n="KR4e0188_WYG_018-2b"/>
聲聞地籟𤣥覽出天倪何事勞形役年年使路迷<lb/>
商山紫芝路榖縣赤松期自媿無媒客將從有道師隨<lb/>
煙遊曠瀁乘月弄參差未得雄飛去何如但守雌<lb/>
　　天津訪王在叔<lb/>
要地煩開府征途幾泊船濤因枚叔至月就庾公圎清<lb/>
嘯樓中發仁風海外宣懽承樽爼上聴子細籌邊<lb/>
　　積善寺訪唐侍御謫居<lb/>
羅含厭官舍摩詰愛禪林空水澄秋處滄洲寄興深封<lb/>
<pb n="KR4e0188_WYG_018-3a"/>
章違攬轡交契在鳴琴要識窮通理惟餘寂滅心<lb/>
　　懐楚中舊僚張子時遷東昌尉<lb/>
牢落同為郡翻飛最憶君離尊郢門雪歸馬漢城雲道<lb/>
路情難極星霜嵗易分心如洞庭葉秋晩只紛紛<lb/>
　　東昌道中九日<lb/>
客路登髙處荒臺引望遥鴈聞淮海盡花見魯門飄市<lb/>
酒無遺贈村居但採樵離魂歸未得應待楚人招<lb/>
　　騎省<lb/>
<pb n="KR4e0188_WYG_018-3b"/>
騎省慙三入鶯花過十春心徒懐許靖鬢已似安仁香<lb/>
草思公子明珠報美人那堪秋水上猶此隔迷津<lb/>
　　贈髙郵守陳光哲<lb/>
王祥佩刀日謝眺下車辰坐見望舒改行歌沂海春淹<lb/>
留倚淮樹遲暮對江蘋宣室多祠事猶憐未召人<lb/>
　　道中寄憶四首<lb/>
　　　陸子冝俯<lb/>
良友一相失殊方誰見求湖雲歸去夜壇月别来秋夢<lb/>
<pb n="KR4e0188_WYG_018-4a"/>
裏青山路吟邊芳草洲何由遲歡晤天外是南樓<lb/>
　　　周子以言<lb/>
從宦非吾願歸心奈爾何闗河秋鴈少驛路暮雲多懐<lb/>
壑空騰笑棲林獨寤歌向来遊賞地芳草詎堪過<lb/>
　　　黄子淳甫<lb/>
以我淹留歎思君棄置情朱絃齊俗忌白璧楚人輕澤<lb/>
國楓初落江天鴈獨鳴將祛勞與吝何日見黄生<lb/>
　　　衲子大林<lb/>
<pb n="KR4e0188_WYG_018-4b"/>
嵗晩東林樹淮南落木同齋虚𤣥度月江倚恵連風塵<lb/>
刼看為累榮名悟是空歸期殊未得持此報休公<lb/>
　　雨登金山<lb/>
客渡臨滄渚廻橈訪碧岑暮潮風外落寒樹雨中深巖<lb/>
色殊隂霽江流共古今慿髙展遐眺猶得緩歸心<lb/>
　　送故友之子陳生入京<lb/>
長安羇宦地送爾逺行遊沙路雲迎馬寒闗雪滿裘消<lb/>
魂新别感把臂故情留萬里贏糧意無因少婦憂<lb/>
<pb n="KR4e0188_WYG_018-5a"/>
　　初至南都訪蔡比部<lb/>
東土風流地西京故事存重聫畫省騎来醉斗城尊嵗<lb/>
逐滄江盡心將落葉繁未能辭世網猶傍舊青門<lb/>
　　嵗首過清凉寺<hi>陳時避暑處</hi>
地共乘春入臺經避暑過離宫開梵宇曲沼出洹河斜<lb/>
日啼鴉遍寒煙蔓草多滄江西嶺外含思矚廻波<lb/>
　　病屬徐公子攜具過訪<lb/>
端居抱憂疾自媿損春心絶客来相問勞君獨見尋酒<lb/>
<pb n="KR4e0188_WYG_018-5b"/>
肴逢好事山水待知音為駐王孫駕門前芳草深<lb/>
　　元夕熊子叔抑過集時謫常州<lb/>
竄後相逢地那知在舊京旅顔燈下改心事酒中傾沙<lb/>
栁非吳苑江花是晉城夫君懐古意一為駐行旌<lb/>
　　吳子充留宿靈谷寺<lb/>
共是攀遊地俄看去住心分途松徑暝下榻草堂深雨<lb/>
送靈花氣泉流廣樂音一燈誰與晤知爾對支林<lb/>
　　送陳敬輿知廣州<lb/>
<pb n="KR4e0188_WYG_018-6a"/>
横金初出守剖竹勝為郎楚水看鄉盡炎雲度嶺長翠<lb/>
禽疑異雀椰樹即甘棠南海逢亷吏知無一物將<lb/>
　　送陳子知杭州<lb/>
東省含香吏南邦佩印臣離心冶城月别路武林春碧<lb/>
水移蘭舸青山擁畫輪岳王遺寢在拜手薦江蘋<lb/>
　　送曹子出守彰徳<lb/>
風流漢京兆之子見徽音剖竹當名郡辭蘭出上林淮<lb/>
陽資卧理漳水寄離心何處堪懐古銅臺芳草深<lb/>
<pb n="KR4e0188_WYG_018-6b"/>
　　同半峰和尚訪釋雲谷<lb/>
法侣逢羅什㝠心契逺公持經自葱外結宇共林中石<lb/>
壁初經面溪泉近始通坐来花落後何物解論空<lb/>
　　觀音閣同比部諸君餞别家兄<lb/>
躋險因慈閣慿虚託化城江山一以眺雲樹總含情鐘<lb/>
外潮聲盡尊前花雨輕廻波去無限應是旅愁生<lb/>
　　燕子磯荅蔡子木同用雲字<lb/>
何處堪張組江心一為君岸廻淮望樹帆帯楚来雲浮<lb/>
<pb n="KR4e0188_WYG_018-7a"/>
跡滄波逝同心芳草芬臨流無惜醉此地易離羣<lb/>
　　登燕磯後仍過清江道院荅蔡子<lb/>
别有青谿勝廻探思不窮鳥鳴殘雨歇帆落暮潮通闗<lb/>
路逢桃徑江花引桂叢還聞歌水調流響步虛中<lb/>
　　武備㕔詠弓餞子安<lb/>
隨處是離筵戎亭征馬翩那知四方志猶黯一尊前候<lb/>
吏先驅弩儒臣始佩弦緘愁對新月寒鴈落江天<lb/>
　　子安館中言别遲蔡子不至<lb/>
<pb n="KR4e0188_WYG_018-7b"/>
今夕西堂燕明朝南浦人雨滋將别涙花黯欲離神燭<lb/>
下停杯乆門前嘶馬頻所期殊未至含意獨誰申<lb/>
　　送家兄赴浙三首<lb/>
岐路易為情那兼骨肉行同兹戀南樹忽是餞西京碧<lb/>
水通吳苑青山帯越城無因鄉國近遂使别離輕<lb/>
東南山水地謝客去相安霞氣忩中岫濤聲郭外灘風<lb/>
因越絶訪法向吕刑看况是多文藻誰云飾吏難<lb/>
託跡似孤雲含悲一送君良時共羇宦中道獨離羣花<lb/>
<pb n="KR4e0188_WYG_018-8a"/>
萼隨萍轉驪駒逐鴈分定知臨海夜詩報恵連聞<lb/>
　　聞王維禎移官民部<lb/>
傳爾天台日移官地省時拂琴停水調掃榻及花期越<lb/>
嶠眈康樂吳都遲左思無言相見喜懐舊恐興悲<lb/>
　　夏日登牛首山徐公子席上賦二首<lb/>
愛客謝王孫相邀欵法門林間皆幻境花裏即迷源萬<lb/>
壑江流轉雙峯雲氣繁寄言河朔興兹夕在祗洹<lb/>
出郭紆京覽尋山隔世縁鴈垂珠戸塔龍起石巖泉法<lb/>
<pb n="KR4e0188_WYG_018-8b"/>
雨穿花外慈隂憩樹前寧知禪寂處曾是聖游年<lb/>
　　晩造祖堂山<lb/>
别島通幽徑叢林隠法堂逢僧龍樹後攜客虎溪旁帆<lb/>
影帯江盡鐘聲過嶺長從知探賞累一遣坐来忘<lb/>
　　宿幽棲寺贈海天上人<lb/>
投跡空山夜皈心此問禪錫飛辭嶽後杯棄渡江年花<lb/>
落仙巖近松深凈榻懸融師雙樹下見爾一燈傳<lb/>
　　曉至獻花巖<lb/>
<pb n="KR4e0188_WYG_018-9a"/>
斷壑牛山轉層巖鹿苑通天花僧供裏江鳥梵音中禪<lb/>
坐彯香氣𤣥言悟色空晨扉初地在回戀意無窮<lb/>
　　山中贈蔡子木<lb/>
華省非常翫青山聊對君心將守空寂跡許謝塵氛竹<lb/>
磵晴鳴雨松闗晝偃雲倘逢名嶽去禽向得同羣<lb/>
　　柬約遊不至諸君<lb/>
共有看山約重違入社時去縁俱是染来果未除思叢<lb/>
桂招難及停雲望屢馳還將塵外意一笑省中期<lb/>
<pb n="KR4e0188_WYG_018-9b"/>
　　宿祖堂寄子安兄<lb/>
洛並機雲入山違求典尋散花迷棣萼聴鳥悵鴒心吳<lb/>
越人天渺齊梁嵗月深西堂何處夢遥夜寄東林<lb/>
　　秋日思牛首諸山因寄海天上人<lb/>
坐憶空山路青林去不遥齋闗閉秋雨寒磬落江潮雅<lb/>
自依龍藏慿誰問虎橋塵心報支遁何日晤言消<lb/>
　　秋日懐王維禎<lb/>
京國嵗華晩江城風雨秋疎聲兼葉度寒色帯雲流薄<lb/>
<pb n="KR4e0188_WYG_018-10a"/>
宦潘生省懐人謝監樓如何潮落盡猶未下仙舟<lb/>
　　柬王職方<lb/>
北闕辭榮宦南邦戀薄遊月臨騎省夜霜冷鳯臺秋幙<lb/>
下時揮檄帷中數進籌平生憂國意感激一登樓<lb/>
　　聞王維禎赴都寓居天界寺<lb/>
一謝天台郡還来入帝京如何逢下榻猶自隔重城客<lb/>
路聞鐘意空門駐馬情逺公應與晤静裏話平生<lb/>
　　九月十日同薛考功蔡比部王戸曹游東園作二<lb/>
<pb n="KR4e0188_WYG_018-10b"/>
　　　首<lb/>
西京從宦侣一過五侯家門閉聊看竹林深自落花池<lb/>
通淮水曲亭帯冶城斜坐得忘歸趣何因戀物華<lb/>
别業青門側幽居紫禁鄰臺餘九日讌林駐四時春聴<lb/>
鳥閒情適看花逸興新㑹宜容傲吏長作灌園人<lb/>
　　瀬源阡二首<lb/>
平生懐隠徳奄忽委容儀壑記藏舟後齋經撤瑟時芻<lb/>
聞徐孺奠碑見蔡邕辭贈秩兼名里哀榮并在斯<lb/>
<pb n="KR4e0188_WYG_018-11a"/>
别有棲靈處應多歎逝情門猶表東海世已謝南榮飛<lb/>
憶烏隨塜廻看馬戀城悲心何以託日夜壠泉鳴<lb/>
　　洋門阡二首<lb/>
孟氏推賢母梁家得令妻人疑隨去鳯誰為語鳴鷄晞<lb/>
露逢蒿唱驚雷遶樹啼蒼梧雖未從還見墓田西<lb/>
慈景隨朝露芳流引夕源幽㝠從子貴生死是君恩鏡<lb/>
惜鸞臺掩衣憐翟茀存清河遺寵謝今日在洋門<hi>四首為少</hi>
<hi>司㓂郭公題</hi>
<pb n="KR4e0188_WYG_018-11b"/>
　　挽顧公子二首<lb/>
束髪多推望臨尸詎可言空牀素琴在遺篋舊經存奄<lb/>
速曾占鵩扶揺未化鯤因公俱抱痛忍自學東門<lb/>
勞生歸是息委化夀非材未果山公識翻同鯉也災螢<lb/>
飛無散帙麥盡有空臺歎惜靈光賦將誰屬草來<lb/>
　　留省早春奉懐諸兄弟三首<lb/>
故園君卧處帷裏閲年芳㣲雨髙城霽寒氷春水長黄<lb/>
鸝啼漢署白馬見吳鄉幾許勞相憶書来問景光<lb/>
<pb n="KR4e0188_WYG_018-12a"/>
君行知嵗隔已是别離深獨作留秦客凄其動越吟雲<lb/>
天連海嶠雪路暗山隂日暮臨湖望誰傳芳草心<lb/>
江門身自寄雲路爾方招馬齒隨愁長鴒心積望遥花<lb/>
間趨左掖栁外候東朝為説淮隄上風光異洛橋<lb/>
　　早春奉柬王駕部時聞上書乞歸未得<lb/>
耽寂懐摩詰辭榮學右軍鄉心隨梗泛春思藉蘭薫巴<lb/>
水初消雪巫山尚掩雲漢家頻遣祀留待碧鷄文<lb/>
　　早春雪後同諸君集孔比部寓<lb/>
<pb n="KR4e0188_WYG_018-12b"/>
殘雪春城外寒雲客館中㑹多新嵗感交與故情同夜<lb/>
色疑梁入湖流似剡通由来北海座尊酒未言空<lb/>
　　送蔡法曹考績北上四首<lb/>
何事移官後嗟君獨未遷才髙獻最日秩滿拜真年客<lb/>
路吳闗外鄉心越水前帝城能自入無藉子公先<lb/>
帳飲臨南浦驪歌動北轅如何聊執手已自黯銷魂問<lb/>
樹知温室看花認省門向来同侍從枚朔幾人存<lb/>
同作周南滯還嗟此路分棄符闗吏識持法國人聞天<lb/>
<pb n="KR4e0188_WYG_018-13a"/>
際長江日江邊建業雲莫令明主見猶恨不如君<lb/>
無言騎省少忽訝鬢初斑世事忘江上朝儀想殿間鶯<lb/>
啼新嵗月栁暗舊闗山相府知名乆中郎定不還<lb/>
　　喜王子至自浙中追餞蔡子<lb/>
聚散非常跡憂歡可具陳忽聞剡水棹来送秣陵人尺<lb/>
素鄉中信鶯花客裏春從今張敏夢無夜不迷津<lb/>
　　寄廖鳴吾學士<lb/>
一自辭供奉慿誰問卜居朝園藝槿後夕浦采蘭初宋<lb/>
<pb n="KR4e0188_WYG_018-13b"/>
玉工題賦任安待報書莫將憔悴色空對楚江漁<lb/>
　　寄馮守<lb/>
解章辭劇郡初服返長林五馬一相别雙魚杳復沉晴<lb/>
州芳草合幽谷白雲深祗羨機心息年年入漢隂<lb/>
　　送鄭水部擢楚臬便道覲母<lb/>
蘭省為郎乆荆藩拜憲初憑將舊經術自可飾刑書問<lb/>
俗從江漢寧親過里閭須知陶母意莫獻武昌魚<lb/>
　　徐公子見訪對月有作<lb/>
<pb n="KR4e0188_WYG_018-14a"/>
憐余杜門日眷爾駐車情世事杯中盡浮名物外輕女<lb/>
墻淮月上客坐楚雲生為語髙林鵲相依且莫驚<lb/>
　　四美亭詩為大司成程舜敷作四首<lb/>
傍舍通幽逕為園愜近尋花間餘講席墻際藹儒林後<lb/>
乘參多士前賢契夙心無言戀芳樹桃李自成隂<lb/>
地為崇文辟齋因講徳開草深知秘殿松杪見靈臺暎<lb/>
戸羣峰入環橋一水廻但能留問字不假酒肴来<lb/>
炎夏相過地清幽絶世氛人從金馬至客向綘帷分璧<lb/>
<pb n="KR4e0188_WYG_018-14b"/>
水忩中月鷄山檻外雲定多觀物趣何止坐論文<lb/>
周家重雝館漢室儼陪京清曠多新苑繁華總舊城山<lb/>
疑瞻岱意臺即舞雩情别有羣英樂非闗勝美并<lb/>
　　宿𤣥真觀<lb/>
暫謝直城中因棲羽士宫秋聲上苑别芳樹小山同𤣥<lb/>
覽何能遣幽思或未通祗餘懸解意可以息㣲躬<lb/>
　　茅山道中<lb/>
猶是皇畿内迢迢赤縣分勞生空害道薄命豈闗文源<lb/>
<pb n="KR4e0188_WYG_018-15a"/>
水渾迷路深山迥隔雲金丹如可就留此問茅君<lb/>
　　泊丹陽<lb/>
日暮丹陽郭維舟旅思違蟬隨江栁報螢帯野煙飛練<lb/>
水乗秋滿吳闗入望㣲寧知垂翼鳥猶畏弋人機<lb/>
　　為許氏贈妾<lb/>
　　　許東谷索詩貽其細君余初未許因思二陸藻<lb/>
　　　繢為彦先以贈婦小庾風流因永豐而詠内自<lb/>
　　　是貴主芳筵每歌麗曲太妃禁地猶製清平矧<lb/>
<pb n="KR4e0188_WYG_018-15b"/>
　　　細君者蘭姿絶代蕙質驚人雅眈藝文妙解音<lb/>
　　　律緑珠秀媛慣承寵於石卿紫玉名姬堪締縁<lb/>
　　　於韓重不有賦其彼美何以傳之来淑乎<lb/>
窈窕一佳人鉛華世絶倫花因解語艷山入畫眉顰寳<lb/>
髻隨時廣羅衣逐態新坐令幽谷裏無夜不生春<lb/>
　<lb/>
　<lb/>
　皇甫司勲集巻十八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>皇甫司勳集巻十二</head> <lb/>
    <p>
<pb n="KR4e0188_WYG_012-1a"/>
欽定四庫全書<lb/>
　皇甫司勳集巻十二<lb/>
　　　　　　　　　　　　明　皇甫汸　撰<lb/>
　七言古詩<lb/>
　　化蜀行送周子籲提學<lb/>
使君結駟引華軒抗旌西指靈闗門衆賔引餞且莫起<lb/>
聴我揚㩁巴蜀始黄苖帝裔蔓本支蠶叢魚鳬爰肇基<lb/>
儀兮城太啓都㑹氷也疆理饒沃滋叔世漸革密促政<lb/>
<pb n="KR4e0188_WYG_012-1b"/>
晩蒞乃被中和詩置酒宴樂從禽荒郤卓餘風稱難治<lb/>
銅梁玉壘靈氣開碧鷄金馬神降來貝錦黄潤産奇貨<lb/>
木蘭丹青紛美材靈氣日以宣哲士日以繁相如作賦<lb/>
凖騷經君平著書道徳鄰揚子深湛秘𤣥㫖王生暐曄<lb/>
流英聲使君夙齡贍斧藻含章下帷劇幽討恭承嘉命<lb/>
辭天庭奉揚文思振南表鑄人自有尼父術化俗更似<lb/>
文翁造雅儒濟濟升君堂齊魯斷斷兹足紹錦官城外<lb/>
錦江流浣花溪邉花可遊髙楼結綺宛然在琴臺卜肆<lb/>
<pb n="KR4e0188_WYG_012-2a"/>
今尚畱馬蹄豈憚劍閣險猿聲忽報瞿塘秋瞿塘秋已<lb/>
晩思君路方逺敷教向岷峨探奇到處過萬里欲識凌<lb/>
雲思三峽遙聞流水歌<lb/>
　　廣思行<lb/>
　　　長兄造思舊賦乃歌以廣之<lb/>
美人奄忽委明艶氷心怳記芙蓉面麗魄香䰟何所棲<lb/>
婉態柔情獨不見青楼朱户生網絲文軒綺忩虚履綦<lb/>
誰家窈窕出新粧當筵一顧情内傷名姝絶代本無二<lb/>
<pb n="KR4e0188_WYG_012-2b"/>
玉顔祗訝前身是歡笑千金歌舞塲欷歔萬種悲悽地<lb/>
冶容髣髴已驚盼新聲靡曼復增嘆陳思總謂洛神奇<lb/>
漢武飜疑少君幻多情宋玉起獨立衆賔無言主嗚邑<lb/>
翠袖全迴燈下羞青衫半沾座中泣門前栁色慘江烟<lb/>
檻外飛花隔楚天請看今日勞相憶莫向他年留可憐<lb/>
　　昔日行贈許應元使君<lb/>
昔日與君相别處越江一夜秋濤去今日與君相見時<lb/>
吳宫三月春風吹人生聚散何草草春來秋逝傷懷抱<lb/>
<pb n="KR4e0188_WYG_012-3a"/>
轉盼流光安可知䇿足要津苦不早少年避世漢廷中<lb/>
俛首潛郎畫省東不事簿書羞問馬空將詞賦擅雕蟲<lb/>
賈生果遭綘侯妬汲孺亦被公孫怒謫去䰟銷湘水濵<lb/>
歸來淚盡燕城墓敝廬蕭蕭落日曛髙車門外過繽紛<lb/>
已掃松蘿謝逋客猶隨軒冕對夫君夫君倜儻青雲器<lb/>
奉節聊為蒼水使酌酒何闗世上情論文且發囊中秘<lb/>
白首相期在令猷榮名莫遣為身累君從北闗謁丹墀<lb/>
余守南山偃桂枝詎堪𤣥度孤明月却照楊朱兩路岐<lb/>
<pb n="KR4e0188_WYG_012-3b"/>
　　夏時對酒歌<lb/>
春光奄忽朱明移華丹委謝柔緑滋白日幸長走苦熱<lb/>
清夜雖短坐忘疲美人邀我入蘭室臨池伏檻待月出<lb/>
左宦空嗟軒冤年閒居忍負琴尊日萬物萍浮無定蹤<lb/>
一身瓠落竟難容江邊冉冉老將至世上悠悠時未逢<lb/>
文章自古俱寂寞富貴何如且行樂雲夢徒誇獻賦田<lb/>
天禄終慙校書閣黄金為壘白玉漿朱絃錦瑟泛清商<lb/>
若為勸飲須酩酊我為髙歌生慨慷明月漸昇燭方滅<lb/>
<pb n="KR4e0188_WYG_012-4a"/>
凉颸徐來纓欲絶莫愁殘夜已栖烏但恐先秋早鳴鴂<lb/>
　　今辰行五月十二日先忌辰作<lb/>
今辰何辰心煩傷無言竚立涕霑裳悠悠蒼天安可問<lb/>
肅肅𤣥寢神如將憶昔承恩拜家慶初筵白髮雙相映<lb/>
採蘭不顧尚書期及瓜每後君王命此時嘉賔四座<lb/>
傾滿堂宴笑春風生繁絃促柱發雅奏白華朱萼敷鮮<lb/>
英人事分明有代謝慶者在門弔在舍申伯虚傳崧嶽<lb/>
靈方朔奄隨歳星化髙臺垂雲為我隂密室含霜詎知<lb/>
<pb n="KR4e0188_WYG_012-4b"/>
夏昔日千金獻夀人今飜上食繐帷陳悲風南來少寧<lb/>
樹頽波東逝不迴津以此思哀哀更泣亦知予告何嗟<lb/>
及豈復殷勤杯酒歡空餘髣髴畫圖看黄門且念奉母<lb/>
去清河欲誄痛才難<lb/>
　　閶闔行贈朱大理<lb/>
少年為儒不習吏天子試政謁廷尉耳剽刑書非所<lb/>
堪手持法律了莫謂是時朱博材過人平反輕重稱絶<lb/>
倫讞常八九中意指談每一二相開陳冉冉府中趨獨<lb/>
<pb n="KR4e0188_WYG_012-5a"/>
久迢迢忽拜遐邦守萬里驅車仗此身一朝投劾遭多<lb/>
口世事升沉安可知人生聚散更難期海内萍蹤各飄<lb/>
轉天涯栁色㡬相思我本與君同里閈十年不寄雲中<lb/>
翰閶闔門前㑹面時把臂道故兩增歎自言彭澤早歸<lb/>
來却笑平原尚羈宦看君遺世有髙情失路何曽氣不<lb/>
平薄暮乗舟入湖去似聞撫缶作秦聲<lb/>
　　荅周山人惠鏡囊歌<lb/>
　山人以寶刀持贈司直家兄乃製古歌詶之奇鋒厲<lb/>
<pb n="KR4e0188_WYG_012-5b"/>
　鍔雖價重三鄉繢句雕章亦氣雄百代所謂金錯英瑶<lb/>
　報施亦稱矣間以鏡囊一枚餉僕僕戲曰物則細耳<lb/>
　才復劣焉是故短歌㣲吟不能長也<lb/>
我有古鏡字明月愛惜相持走燕闕少年被服方冶容<lb/>
矯首勝冠正𤣥髪此時明鏡炯無塵一片銀華四座春<lb/>
青鸞每開寶臺曙丹鳳雙盤玉匣春山精辟易不得近<lb/>
嫫母羞窺何敢嗔願葆明光虚室裏絶勝氷壺與止水<lb/>
察見淵魚似不祥况復蛾眉最相忌周郎解贈錦綺囊<lb/>
<pb n="KR4e0188_WYG_012-6a"/>
繩窮緘發迴龍光誰家窈窕濯素手當忩刺繡結衷腸<lb/>
規形恰與美璧合藻艶巧奪菱花妝由來尚象乃成器<lb/>
拜君佳貺感君意姱行驚時亦易汙神物深藏豈輕示<lb/>
守黑須從老氏謨用光却笑稽生累與君結交肝膽見<lb/>
世上紛紛盡如面一朝慷慨愛已捐萬金揮斥心能賤<lb/>
皇生佩囊如佩韋韜精埋照承餘輝<lb/>
　　觀唐太史吳門射歌<lb/>
君從弱冠起明經文藻争先掞漢庭蘭臺給劄因成草<lb/>
<pb n="KR4e0188_WYG_012-6b"/>
石室紬書屢殺青此日公車承寵渥詎言金馬棲方朔<lb/>
昨來上疏批龍鱗不獨談經折入角飜疑君厭承明廬<lb/>
詔令歸就碧山居減盡瘦圍憐沈約病多消渴類相如<lb/>
隠姓潛行吳市東却求劍術想英風繋筑夜宿專諸館<lb/>
袖錐朝過闔閭宫清秋獵騎平原上白日張侯矍圃中<lb/>
左肘能教置杯水右手引弓輕發矢風前報道百葉穿<lb/>
雲際驚看兩鴻死是時觀者愕相嚮我亦心雄氣增壯<lb/>
灞亭醉尉苦莫嗔漁陽老將嗟推讓聖主同時最好文<lb/>
<pb n="KR4e0188_WYG_012-7a"/>
諸賢幸厠從官羣那知好惡多更易况兼蹤跡有離分<lb/>
公孫客館丘堪甚鄭莊推轂遂無聞但云海外求方士<lb/>
更傳天上出將軍勿向長門奏辭賦請從遐塞勒功勳<lb/>
　　林酒仙歌<lb/>
君不見昔日林師東習禪常時乞食闔城邊牀前不學<lb/>
維摩生甕下翻同吏部眠從此市人皆識姓醉呼酒仙<lb/>
歸每應通好何須法器貽相逢但遣香醪贈飲者家遭<lb/>
雷電來延師秘呪不為災驅石遥從洞門至返風曽渡<lb/>
<pb n="KR4e0188_WYG_012-7b"/>
太湖迴梅侯為郡有賢聲雲漢勞思濟衆生鉢内龍鳴<lb/>
晨作雨錫邊虹見晩移晴君不見自古異人多變幻葛<lb/>
陂神應偏能慣左慈却被世主嗔長房亦受諸魔患弟<lb/>
子傳燈生道晤厯厯猶能語平素已知前是辟支身安<lb/>
用親承刺史顧我歌酒仙爾試聽處世由來忌獨醒為<lb/>
問六牙求證果因看萬物若浮萍嘯别虎溪攜䇿去莫<lb/>
向羅天苦誦經<lb/>
　　壬寅歳除歌<lb/>
<pb n="KR4e0188_WYG_012-8a"/>
端居冉冉速流光往事悠悠耿不忘擊劍總為行樂地<lb/>
鬬鷄曾結少年場晩慕詩書才十五因耽文史三冬苦<lb/>
夜見螢飛車氏囊朝看魚出萊蕪釜從此家園懶不窺<lb/>
長無鄉曲譽相推且甘寂寂龍蛇卧安用區區燕雀知<lb/>
一朝謁帝承明上不慣隨人走俗狀言將調笑恐侏儒<lb/>
謂可優游取卿相轉盼今經二十年循跡誰知事不然<lb/>
由來直道時方忌重以修能世豈憐浮湘賈誼空投賦<lb/>
執㦸揚雄獨守𤣥君不見朱雲四十始改節逺從博士<lb/>
<pb n="KR4e0188_WYG_012-8b"/>
受易説逢時吐膽漢廷中遶陛争呼丹檻折又不見山<lb/>
公四十起郡吏投傳羞為部從事遇主遂厠三公間總<lb/>
揆還稱百官治我却無聞强度春宦游減産久沈淪未果<lb/>
官階能復祖非闗郎署可潛身坐驚芳歳明朝過爛醉<lb/>
香醪勿重陳<lb/>
　　送顧子懋涵應貢北上<hi>尚書璘子</hi>
古來江左多英烈顧榮人望尤超絶班生豈好紈袴間<lb/>
公子能持布衣節早年作賦思凌雲同時幸遇聖明君<lb/>
<pb n="KR4e0188_WYG_012-9a"/>
未果先容因狗監徒然落魄在鷄羣一朝起就賢良薦<lb/>
却向金門請褐見横經論難諸儒前夾陛惟聞帝稱善<lb/>
此時折角動朝紳還須吐膽奏天人為語洛陽新進者<lb/>
更誰得似晚平津<lb/>
　　天津荅子安兄<lb/>
别家五月渡江水棹拂炎雲入淮汜行殘六月臻衛流<lb/>
凉颷一夕秋聲起眼中金闕已在望手持玉盃喜相向<lb/>
聞道長安有狹斜明朝走馬踏晴沙莫將潞水橋邊栁<lb/>
<pb n="KR4e0188_WYG_012-9b"/>
看作𤣥都觀裏花<lb/>
　　天津對月歌<lb/>
天津城外海潮生楊栁堤邊月正明岐路終朝堪下淚<lb/>
闗山此夜倍含情昨見光流金闕裏分明影傍瑶臺起<lb/>
懷璧虚從上國來投珠莫向都門倚迢遥蘭槳旅人舟<lb/>
寂寞羅幃思婦楼失寵翻憐圓似扇和光秖恨曲如鈎<lb/>
自同烏鵲枝間戀那知蟾兔須臾變秉燭南皮尚雅游<lb/>
飛蓋西園憶芳宴幾許清暉三五期争得朱顔二八時<lb/>
<pb n="KR4e0188_WYG_012-10a"/>
且共髙陽縱飲去安用成都訪卜為<lb/>
　　太平隄行<lb/>
　　　余兄子安並友蔡子本皆南移法曹而余亦淹<lb/>
　　　水部徃省家兄時一至焉既而出補越憲間因<lb/>
　　　蔡子徃者月僅再至耳蔡復考績北征經月不<lb/>
　　　一至也偶過兹地山色湖光宛然在目鴈行鳳<lb/>
　　　侣悵爾離羣延佇久之賦詩展<lb/>
太平門外古崇隄嘉樹扶疎夾路垂負郭盡為芳草地<lb/>
<pb n="KR4e0188_WYG_012-10b"/>
沿湖直遶白雲司當時王貢總仙才况是承恩非闕來<lb/>
御史府中烏半宿尚書門下騎雙回青山幾度朝陵節<lb/>
𤣥水曾流祓洛杯鳴珂再過平沙道問舍多為後來少<lb/>
已看奏賦甘泉宫每憶傳詩臨海嶠驚心歳序易經春<lb/>
舉目湖山宛自新含香不覩遊蘭客息影徒逢愛樹人<lb/>
由來聚散皆無定欲寄相思那可因<lb/>
　　送駕部王子督楚學<lb/>
中興文運應圖開聲教遥知薄海迴共看濟濟多周士<lb/>
<pb n="KR4e0188_WYG_012-11a"/>
更道彬彬悉楚材楚鄉今上龍飛地代來總是攀鱗起<lb/>
里社鳴時河正清鑾輿幸後雲常紫騷壇屈宋本稱雄<lb/>
誰為操斤向郢中明堂豈羡菁茅貢江漢先歌棫樸風<lb/>
奉揚徳化勞宸眷蜀郡王褒被嘉薦藻鑑曽推吏部郎<lb/>
才華况屬瀛洲彦君不見伯樂不生良驥缺鍾期死後<lb/>
朱絃絶曲學翻為弟子嘲離經徒守迂儒説作範如君夐<lb/>
出倫文從三變一朝新道傍散木猶蒙顧徑裏幽蘭併<lb/>
沐春寄言和氏私相喜千載今逢辨玉人<lb/>
<pb n="KR4e0188_WYG_012-11b"/>
　　佩蘭引謝友人惠香<lb/>
星漢沈兮月華没寂寞𤣥亭夜無色海上仙槎去不歸<lb/>
夢中迷路常相憶美人尺素逺寄將玉函未啓先生香<lb/>
謝家羅囊豈郁烈楚臣紉佩空流芳蘭麝何須煉寶鼎<lb/>
芰荷早已凋金塘思昔吳宫爛如綺璇館娥媌鬭妍美<lb/>
鑪内常燒百和花腰間不斷三薰茝芙蓉帳暖籠芮光<lb/>
薔薇樓髙棄脂水裊裊輕烟飛四時藹藹香風度十里<lb/>
那知麋鹿臺畔逰尚愛驪龍沫中死芝室蕕途化有因願<lb/>
<pb n="KR4e0188_WYG_012-12a"/>
把清香託君子<lb/>
　　七夕嘆<lb/>
朱明早謝清商變衡紀年華逓如箭新月初懸天上鈎<lb/>
寒濤欲湧江間練玉井輕銷桐葉聲金塘細委蓮花片<lb/>
嗚嗚不斷緑隂蟬去去誰留紫泥燕沙塞音書催擣衣<lb/>
綵樓風物羞穿線鏡中潘鬢飛素絲篋内班腸裂紈扇<lb/>
撫幙空房妾更悲驅鞍逺道君應戀試看星牛夜度縁<lb/>
可怪人情重相見<lb/>
<pb n="KR4e0188_WYG_012-12b"/>
　　陪都行<hi>以上三首㓜時作</hi>
陪都八月夜氤氳名姬結伴逰繽紛明珠為珮曳綵裙<lb/>
臨風百和蘭茝薰箜篌輕調聲遏雲當筵嬌舞歌向君<lb/>
君不見朝霞難挹日易曛三五月缺江水分何如金尊<lb/>
美酒常在手與君及時聊樂員<lb/>
　<lb/>
　<lb/>
　皇甫司勳集巻十二<lb/>
</p>
<p>
</p>
  </div>
</body>
</text>
</TEI>
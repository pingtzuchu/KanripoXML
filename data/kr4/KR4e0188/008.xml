<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>皇甫司勲集卷八</head> <lb/>
    <p>
<pb n="KR4e0188_WYG_008-1a"/>
欽定四庫全書<lb/>
　皇甫司勲集卷八<lb/>
　　　　　　　　　　　　明　皇甫汸　撰<lb/>
　五言古詩<lb/>
　　還山詩四首<lb/>
少值時運昌因遭世網誤銓宰乏明藻官邪以彰賂申<lb/>
椒詎見芳蛾眉秪成妬高揖聊遂初幽貞履吾素狺犬<lb/>
方吠人跕鳶復邅路破甑苟不完奚取孟生顧虛舟自<lb/>
<pb n="KR4e0188_WYG_008-1b"/>
相觸安得䝉莊怒歸休眷長林途窮日云暮<lb/>
炫服耻遊越朱絃謬入齊木彊闕文理君房特妙辭一<lb/>
丁且未解子雲翻好竒登乗多擁腫徒以先容貲列肆<lb/>
爭售碈抱璞或致疑蘇糞充華綃芳蘭委幽畦鉛刀俾<lb/>
操割安用鏌邪為駿足泛清駕寧肯受鞿羈願為鴻鵠<lb/>
舉寥天戾羽儀<lb/>
朅予歸頗怡室人交不喜童子前致辭主人何為爾昔<lb/>
聞車馬喧盈門結如綺今來雀可羅蓬蒿但荒里朱幡<lb/>
<pb n="KR4e0188_WYG_008-2a"/>
引鄙夫金章粲誰子百卉榮悴遷四運代成紀太宰填<lb/>
圜扉中丞棄東市羲㫖示凶終道家明殆止傖奴慎勿<lb/>
言嗟哉吾已矣<lb/>
饕富易決性縻爵豈知身舉國將嚇鳥矜位乃驕人清<lb/>
廟懼為犧綠波思縦鱗陳王蔚文藻憂生慕仙真江淹<lb/>
摹别狀遨遊窮八垠哲士希昭曠愚者溘埃塵恩往若遺<lb/>
藳寵來類積薪請従不材壽長守非病貧<lb/>
　　悼亡友周詩二首<lb/>
<pb n="KR4e0188_WYG_008-2b"/>
昔我求友生周郎早投分藻掇攄𤣥思雄談發孤憤壁<lb/>
立常晏如崖檢若乖性落魄懷英風晤言毎祛吝嵗中<lb/>
従薄遊時復惠芳訊謝秩始歸田延益擬開逕詎意雲<lb/>
靡依忽隨露先盡登座揮素琴廵簷度哀磬遺令視約<lb/>
終裂書寄遐殯<lb/>
陶令棄官日徴君寢瘵時巨卿宵夢愕元伯晨訃馳申<lb/>
緘五情塞撫膺雙涕垂既捐韓康肆復捲嚴平帷㝠數<lb/>
豈無驗良藥寧自醫夙昔重季諾感激平原知雖乏儋<lb/>
<pb n="KR4e0188_WYG_008-3a"/>
石蓄能薄千金施游魂眷仲里託體虞山隈死生交已<lb/>
謝留恨翟門題<lb/>
　　聞郡檄至簡子約<lb/>
同時㕘外庭一朝謝朝列鎩羽非難馴所驚峻網設逸<lb/>
足睎高驤聊以就羈紲予季廟廊姿為邦茂時哲及朞<lb/>
宣令猷何暮佇來轍承檄懼有愆趨裝悵無悦曾是東<lb/>
山情薄兹西河烈芳嵗若電馳隆休亦飈瞥翹首關路<lb/>
長寸心念將别<lb/>
<pb n="KR4e0188_WYG_008-3b"/>
　　送陸宜甫歸洞庭<lb/>
烈士睎康衢逸人緬幽壑矯翼鮮寧棲潛鱗有深託陸<lb/>
君箕潁流雅志甘塲藿被褐自行吟持經事耕作别來<lb/>
嵗屢遒念往迹猶邈避亂辭東山韜光翳南郭聿暮促<lb/>
歸心申章敘離索雪積湖上居雲停林間閣挂席廻青<lb/>
陽援琴遲芳酌願保黄髪期無渝素心諾<lb/>
　　秋夜偶作<lb/>
晩嵗絶外牽懽悰寄所適皓齒發新聲蛾眉矜故色變<lb/>
<pb n="KR4e0188_WYG_008-4a"/>
態逐情生羽商隨意易冶艷詎有央靡曼信無極歌方<lb/>
一再聽行期三五夕淫雨忽東來素輝乍西匿金尊悵<lb/>
屢空玉趾邈難即露砌寒蛩鳴風窻起嘆息<lb/>
　　送兒北征四首<lb/>
朅余解宦日及爾承歡時開室茂林下灌園清溪湄豈<lb/>
不眷明發胡為逺别離别離情所難况乃去庭闈榮名<lb/>
㑹須早玉體愛無虧夙奉垂堂誡聊以贈臨岐<lb/>
岐路邈山川行行感疇昔束髪升華階策足踐文石多<lb/>
<pb n="KR4e0188_WYG_008-4b"/>
士㕘嘉招入朝懷盛飾思作凌霄翰忽為衝飈激従事<lb/>
踰三紀歸來徒四壁逢人惠問稀無嗟不相悉<lb/>
少乏理人術辭邑願遺榮仰荷王明眷移署厠儒英崇<lb/>
文闢東序延胄昉西京禮樂千載㑹冠蓋四門并鴻都<lb/>
掌故在鳳闕覩新成惟有青緗業庶可紹家聲<lb/>
家慶辭南陔江程引西渡稍聞長淮流遙見廣陵樹従<lb/>
親三入都皆子舊諳路抗志慕逺遊焉得勞内顧别筵<lb/>
謝蘭芳歸舟理金素曾是桑榆年牽情日云暮<lb/>
<pb n="KR4e0188_WYG_008-5a"/>
　　謁伍相祠<lb/>
　　　按志城西南三十里胥山上有胥王廟漢以來<lb/>
　　　咸秩祀宋元嘉中始徙城内後屢新之廟貌猶<lb/>
　　　冕服九章襲王封之舊云<lb/>
志士謝明哲胥君懷謇忠覆郢既云烈强吳亦稱雄逞<lb/>
怨匪報徳交亂豈圖功貫矢麾使却脱劒閔途窮鞭平<lb/>
良已酷陷嚭竟奚恫載革浮江上抉目窺城東踟蹰顧<lb/>
𤣥寢惻愴歴朱宫冠旒緬生貌服衮乖吾衷一聞歌小<lb/>
<pb n="KR4e0188_WYG_008-5b"/>
海流思託回風<lb/>
　　題歙蘇氏四賢樓<lb/>
　　　四賢者何漢關内侯武唐許國公頲宋㕘知政<lb/>
　　　事易簡歙州守壽也武以烈節顯壽以循良稱<lb/>
　　　頲與易簡並擅文苑咸宜秩祀胡久忽諸兹幾<lb/>
　　　世孫明太學生蘇若川追念爾祖建樓以妥靈<lb/>
　　　卜地於𢎞曠為樓壯麗勝甲歙中嘗遊於余門<lb/>
　　　請題以識若蘇生者可謂昭徳揚芬而四賢者<lb/>
<pb n="KR4e0188_WYG_008-6a"/>
　　　亦可以不死矣<lb/>
倬彼司寇裔誕自昆吾封桓桓起代郡奕奕遷武功子<lb/>
卿奉漢使亮節匈奴中龍庭歸皓首麟閣展芳容許公<lb/>
際時昌遂為唐主佐摛藻埓張燕陳謨贊機務皇宋舉<lb/>
㕘知承明奏辭賦厥𦙍守歙州斯民覃慈慕曾是懷土<lb/>
思何如眷仁里歙既䝉守恩蘇乃家於此述徳發幽潛<lb/>
登禋昭令美拓地構崇基飛甍列疏綺綺樓一何峻迥<lb/>
接巖雲浮玉几挹羣岫蘿軒俯雙流佳氣靄日夕靈貺<lb/>
<pb n="KR4e0188_WYG_008-6b"/>
惠春秋子孫引勿替復始宜公侯<hi>玉几山名</hi>
　　臘月十五翫月荅子約<lb/>
圓景攬兎升馳光感駒隙西園將宻親南樓遲嘉客生<lb/>
無百年期能幾三五夕㫖酒盈樽罍髙堂間琴瑟請誦<lb/>
唐風詩胡為坐拘迫棣華眷季方摛藻凌希逸往晤迹<lb/>
易陳來悰㑹難逆再滿清夜輝寧知芳嵗隔<lb/>
　　夏至病遣<lb/>
倐感青陽徂俄値朱明屆有渰散朝霖輕寒凝暮靄如<lb/>
<pb n="KR4e0188_WYG_008-7a"/>
何芳菲日猶是凄其態情闌花鳥餘興遶雲林外未悟<lb/>
衞生因徒寢謝家瘵搔首倦簪裹循腰緩衣帶風河易<lb/>
招損塵網難祛礙𤣥思誰與宣勞歌示茲慨<lb/>
　　酬劉侍御見訊<lb/>
李生嗟大雅魏主惜通才王風邈已矣斯人安在哉劉<lb/>
郎挺國秀束髪晞天階彯纓隱柱下攬轡歴南臺姱行<lb/>
末俗詆恩寵中道乖游梁倦棲翼入洛傷羈懷遂解東<lb/>
都綬聊翦北山萊却掃百慮捐流覽羣言該縱盼躡霞<lb/>
<pb n="KR4e0188_WYG_008-7b"/>
壑抗跡凌囂埃春往童冠集夜坐樽罍開趙瑟既以越<lb/>
秦箏一何哀棣華慙二俊藻詠䝉雙裁世苦隆暑煩惠<lb/>
然清風來比聲麗金艧炫目皆瓊瑰申章詎成報抽思<lb/>
屢遲廻幸値賞心晤無使榮名隳<lb/>
　　題王元美離薋園<lb/>
傲吏緬開徑隠侯始卜郊翔圃従藝術抱甕至終朝荷<lb/>
鍤帶緗帙流觀詠楚騷充庭緝蕭艾偃戸翳蓬蒿薋菉<lb/>
一何穢毋俾溷申椒芟藴不及根滋蔓將盈條弱齡砥<lb/>
<pb n="KR4e0188_WYG_008-8a"/>
姱行束髪就嘉招紉佩躋蘭省袨服立熙朝君子節彌<lb/>
亮小人道自消搴芳命良友抒藻振長謠<lb/>
　　答盧式<lb/>
王風寖失古頽波蕩自今李生陳大雅劉子抱文心弱<lb/>
余振鴻藻高義抗詞林歸田守𤣥黙閉闗謝沉吟江左<lb/>
鬱華彦嵗暮得盧諶騄驥思長奮良樂此相尋申章粲<lb/>
如玉感贈重兼金徒然奉清奏何由酬賞音<lb/>
　　張仲讀書吳山<lb/>
<pb n="KR4e0188_WYG_008-8b"/>
輟養辭南陔駕言邁西郭問子將何之避喧謝羈縛堂<lb/>
閭豈不懷雲林諒有託風叩支闗清月鑒董帷薄披帙<lb/>
就長明靜夜靈花落羊亡屏意筌猿定啟心籥幽谷聞<lb/>
鳥鳴澄湖眺魚樂霞綺雜煙絲桃柳互紛灼時枉塘上<lb/>
篇日積丘中作焉得奮羽翰因君適寥廓<lb/>
　　高樓一何峻贈劉侍御<lb/>
高樓一何峻迢迢峻而都百尺懸飛陛八窻列交疏璇<lb/>
題像刻鳳遊極類翔烏信兹蓬萊境曠哉仙人居夙齡<lb/>
<pb n="KR4e0188_WYG_008-9a"/>
茂文藻委志諷詩書臺端既肅軌河内亦承符解纓謝<lb/>
神武稅駕凌清虛炎曦戒末垂涼飈被廣除徵聲理絲<lb/>
竹張燕集簪裾嘉賓傾四座豐膳出中厨靈妃逓楚舞<lb/>
雙童揚吳歈容成獻瓊醴長房啟玉壺一飲粲顔色再<lb/>
飲葆令軀願言享黄髪榮名千載俱<lb/>
　　寄題宗室芙蓉園<lb/>
忘憂楊柳館逍遙芙蓉園粲粲朱華冐田田綠葉繁日<lb/>
涉宛成趣朅來殊避喧心將隠淪逸蹟謝帝子尊瑤琴<lb/>
<pb n="KR4e0188_WYG_008-9b"/>
既以御緗帙亦間翻采賦等梁孝敦詩従楚元美人隔<lb/>
千里幽芳誰為搴輕舟越江渚欲往執孤鴛無媒焉所<lb/>
託有懷何由宣申章聊代訊寤歌在弗諼<lb/>
　<lb/>
　<lb/>
　<lb/>
　<lb/>
　皇甫司勲集卷八<lb/>
</p>
<p>
</p>
  </div>
</body>
</text>
</TEI>
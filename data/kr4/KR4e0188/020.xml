<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>皇甫司勲集巻二十</head> <lb/>
    <p>
<pb n="KR4e0188_WYG_020-1a"/>
欽定四庫全書<lb/>
　皇甫司勲集巻二十<lb/>
　　　　　　　　　　　　明　皇甫汸　撰<lb/>
　五言律詩<lb/>
　　初至京同諸進士集羅山人館探韻各賦得東字<lb/>
十年違冀北一壑卧江東歸去同元亮重來藉子公鶯<lb/>
花新漢月燕麥舊春風祗自持團扇慙恩女伴中<lb/>
　　諸君乘月攜酒見過遲謝山人不至席上作<lb/>
<pb n="KR4e0188_WYG_020-1b"/>
芳樹長安道春宵動旅愁一尊良讌會四海盡交遊玉<lb/>
漏寒頻度金河靜不流清輝憐謝監何事隔南樓<lb/>
　　經司直兄故居<lb/>
平原寓東洛參佐接西鄰履跡都埋草琴臺尚網塵徂<lb/>
年同過客華屋屬何人獨有空梁燕飛來攪暮春<lb/>
　　題張子言故居<lb/>
未果逃人世居然託帝城一區留敝宅千古謝浮名枯<lb/>
樹昏鴉集頽墻蔓草生空餘四愁在誰復擬張平<lb/>
<pb n="KR4e0188_WYG_020-2a"/>
　　見月懐鄉<lb/>
巖居遥對月時復望長安一作西京客翻憐故國看關<lb/>
山經戰後烏鵲遶枝殘多少幽閨恨刀頭欲問難<lb/>
　　子約弟調官因寄<lb/>
同是冥飛羽俱為世網牽金無漢廷譽玉有楚人憐興<lb/>
減彈冠日情違襆被年何如賦歸去偕隠密山前<lb/>
　　上巳日同友人集大寧寺得幽字<lb/>
帝里冠裳集禪堂禊事修人天春駐景花竹暝通幽香<lb/>
<pb n="KR4e0188_WYG_020-2b"/>
積開芳宴金河引曲流誰云王逸少陳迹獨千秋<lb/>
　　首夏集姚令園亭分得君字<lb/>
㑹有幽棲地能招好事羣草芳殊未歇鳥語更相聞掃<lb/>
徑花飛雨留關竹䕶雲無須謝車騎心逺為徵君<lb/>
　　過廣平懐吳二純叔<lb/>
爾昔承麾日余兹趨府情棠陰覆聽事苔石見題名夢<lb/>
裏叢臺月愁中漳水聲何如窓岫色能憶謝宣城<lb/>
　　登廣平借寇樓寄體乾于浙省<lb/>
<pb n="KR4e0188_WYG_020-3a"/>
同是皇畿宰回驚二十秋人隨台嶽迥年逐滏河流月<lb/>
黯琴疑在花深舄詎留寇恂那可借日暮倚高樓<lb/>
　　贈晁翰檢在告<lb/>
金馬沈方朔文園卧長卿何如狎鷗鳥暫此返柴荆草<lb/>
就編年目花餘愛日情庭闈自可戀詎是厭承明<lb/>
　　寄子約弟<lb/>
兩地承嚴竄同時罷省郎因書問舟楫何日下沅湘客<lb/>
夢頻棲月征途欲戒霜平生題賦意那得倦遊梁<lb/>
<pb n="KR4e0188_WYG_020-3b"/>
　　秋夜集李守衙齋<lb/>
政閒庭每寂吏散日猶曛下榻生秋思傳杯語夜分暗<lb/>
花微泫露纎月淨開雲失路聊相倚何期御李君<lb/>
　　生朝寄兄弟<lb/>
白髪逢初度清尊思惘然鶺鴒原上夢犬馬客中年眉<lb/>
宇將雲結心旌共月懸朝來淇水望時問渡淮船<lb/>
　　從事河上<lb/>
昔官淹水部兹役媿飄蓬散帙觀周傳尋源念禹功荒<lb/>
<pb n="KR4e0188_WYG_020-4a"/>
城下寒日落葉送秋風獨有逍遥意將從河上公<lb/>
　　簡長垣劉尹<lb/>
獨坐臨流處彈琴最憶君降霜花發候落日鴈來羣縣<lb/>
外夷門路齋中少室雲裁詩寄劉尹佳政欲相聞<lb/>
　　訪同年葉給舍<lb/>
北闕因言政東莊早拂衣人從泗水别書到廣川稀素<lb/>
業存荒徑清宵夢鎖闈相逢惟勸飲世事已俱非<lb/>
　　邯鄲道<lb/>
<pb n="KR4e0188_WYG_020-4b"/>
邯鄲臨古道車馬此通津錦瑟空埋恨緇衣易染塵王<lb/>
昌非蕩子趙女是才人併逐漳流盡荒臺蔓草春<lb/>
　　吕公祠<lb/>
金榜標新界琳宫接舊城暮扉煙樹紫春水石橋清遺<lb/>
寢仙翁蹟崇祠聖主情塵勞俱夢客非止一盧生<lb/>
　　懐沈二儀曹<lb/>
地重留司後官清建禮初江間堪吏隠天外惜離居草<lb/>
合春廻騎氷開日望魚西京訪遺事還擬賦憑虚<lb/>
<pb n="KR4e0188_WYG_020-5a"/>
　　永嘉登江心寺<lb/>
雙塔峙琳宫諸天一水中廻看雲島合直與海門通荒<lb/>
寢憐文相高樓憶謝公潮聲無日夜流恨古今同<lb/>
　　題郤金館<lb/>
兹山有崇構本自薄黄金荒草空成昔清風猶在今鋤<lb/>
揮曾不顧裘敝亦何心願得無相贈逃名寄已深<lb/>
　　臘月晦日酌酒贈王生一龍<lb/>
湖海逢除夕衙齋戀故陰感時行路歎落日倚門心竹<lb/>
<pb n="KR4e0188_WYG_020-5b"/>
葉傾難盡椒花坐已深南州留榻在且莫賦歸吟<lb/>
　　訪周氏舊司勲<lb/>
隠居南郭裏秋色越江前道訪鴻䝉後名聞畫省先示<lb/>
人惟杜徳守己只雙𤣥一謝金門路寧知玉蕋年<lb/>
　　天寧寺遷内柩<lb/>
翠翣辭官舍靈筵啟梵宫香銷灰刼後淚盡雨花中棲<lb/>
處知魂寂歸時悟色空一從羅帳冷不敢問春風<lb/>
　　方山人别我括蒼今㑹于殊勝寺<lb/>
<pb n="KR4e0188_WYG_020-6a"/>
官舍春懸榻僧齋夜落帷暫來休汝日一為訪君時望<lb/>
裏分鄉樹愁中惜鬢絲不知何戒律可以斷歸思<lb/>
　　早春寄子約弟余方有悼亡之戚<lb/>
獻歲思吾弟何時報徙官夢勞池上積書到洛中看太<lb/>
史身猶滯潘生淚未乾梁園飛雪盡欲下剡溪難<lb/>
　　子陵祠<lb/>
問水下桐津看山入富春花源别是路魚鳥自為鄰獨<lb/>
作垂竿客多慙薦藻人滄波流不盡何以遡芳塵<lb/>
<pb n="KR4e0188_WYG_020-6b"/>
　　崇道觀登試劍石同龔温州<lb/>
采秀臨丹壑攀蘿踐白雲仙源那可測巨石已中分劍<lb/>
化靈猶在爐寒火自焚今宵看斗氣一為問夫君<lb/>
　　晚登棲霞寺<hi>在青田縣南</hi>
野寺投鐘暮禪燈隔水明來尋種芝處但見桃花生絶<lb/>
頂圍青嶂彌天邇赤城坐談空色理徒有駐顔情<lb/>
　　馮公嶺經桃花隘<lb/>
辨壤猶通㑹分途稍入甌凌空惟仄徑界道有飛流山<lb/>
<pb n="KR4e0188_WYG_020-7a"/>
鳥看明滅關雞問阻脩因懐簡書畏曾是不遑留<lb/>
　　石門<lb/>
洞門紆逕引飛瀑半空聞掛壁常看雪開窓但弄雲帆<lb/>
輕過鳥疾衣冷落花紛何事淹歸馭清暉戀謝君<lb/>
　　白雲山<lb/>
青山行處盡始覺白雲深錫化無僧在鐘鳴有客尋花<lb/>
溪遥隠壑蘿逕曲通林坐得浮生理悠然忘我心<lb/>
　　三巖洞<lb/>
<pb n="KR4e0188_WYG_020-7b"/>
峭石何年斷飛泉竟日聞虚堂秋易入晴樹雨難分夜<lb/>
似觀廬瀑朝疑帶楚雲坐深羅袖冷猶自戀氤氲<lb/>
　　送王亮卿遊天台<lb/>
嶽路從兹始仙源信可求客情臨海嶠鄉語永嘉舟天<lb/>
外看霞起林間聽瀑流無能解纓去送子欲神遊<lb/>
　　答吳二純叔<lb/>
江城一别後已是隔年春棄置同遺跡相逢但愴神産<lb/>
因淹宦減鬢以悼亡新徒奉平原藻嗟無可贈人<lb/>
<pb n="KR4e0188_WYG_020-8a"/>
　　五日松江道中<lb/>
積水雲間杳輕帆雨後孤紅巾横道路白髪滯江湖客<lb/>
夢遥驚鶴鄉心欲問鱸干戈正滿眼空對辟兵符<lb/>
　　秦駐山<lb/>
萬乘留秦蹕千秋紀越山水從溟海外雲自會稽間草<lb/>
樹廻窮髪魚龍候聖顔不知徐市去靈藥幾時還<lb/>
　　海鹽勘事訪王世廉不值<lb/>
荒城罷兵火溟海尚波瀾詎意徵君里俱為暴客殘短<lb/>
<pb n="KR4e0188_WYG_020-8b"/>
書無自達長鋏倚誰彈始悟平吳易空嗟得俊難<lb/>
　　萬象山崇福寺<lb/>
蓮城最高處蘭若此中開水見東溪去僧聞西域來啼<lb/>
烏喧梵座花雨凈經臺觀萬俱空境何須得象回<lb/>
　　縉雲尋唐陽氷吏隠山贈李方伯<lb/>
隠吏久不作青山名已虚窪尊花下蹟科斗竹間書沉<lb/>
飲非妨政耽遊為惜餘藩侯寔宗彦曠代此懸車<lb/>
　　東溪寺<hi>源自大盤山</hi>
<pb n="KR4e0188_WYG_020-9a"/>
東溪斜帶郭數里接仙源嵐氣廻盤嶺灘聲到石門僧<lb/>
開翠微舍客造白雲軒訝可無機事看鷗代晤言<lb/>
　　九日寄子約<hi>時海寇甫戢聞河中盗起</hi>
漫有登高處兼當逺望何對花驚白髪見鴈憶黄河亂<lb/>
後書來少霜前木落多不堪羇宦日同是阻干戈<lb/>
　　送客之濟上訪金君舊吳守<lb/>
臨淄路何許之子謁賢侯昔受千金顧今懐一飯酬刺<lb/>
修緣北海榻解為南州若問長洲苑傷心荒草秋<lb/>
<pb n="KR4e0188_WYG_020-9b"/>
　　贈王生<hi>維楨仲子</hi>
世業本青箱詵詵後益昌談應呼小友書已授中郎鵬<lb/>
路瞻霄近鷄窓惜晝長阿翁雖善賦輟草待靈光<lb/>
　　訪萬師寺居<lb/>
行營辭細栁開府寄東林對塔占雲氣安禪就樹陰輕<lb/>
身驅白馬收士散黄金何自除煩惱澄公誦法深<lb/>
　　别我兄弟之滇中<lb/>
少年迷善宦中歲尚投荒同氣分花萼驚飛折鴈行蒼<lb/>
<pb n="KR4e0188_WYG_020-10a"/>
山官舍近炎海客途長莫漫愁烽火音書早寄將<lb/>
　　贈黄梅令張九一新蔡人也<lb/>
解褐趨朝日腰章宰邑年人同潘岳少政並子竒賢楚<lb/>
地從兹始梁園若箇邊更聞兩峯勝政暇一逃禪<hi>邑有四祖</hi>
<hi>五祖山</hi>
　　登赤壁<lb/>
萬古滄江上清秋赤壁開浴鳬知舊渚横鶴見新臺妙<lb/>
齒瑜非昔雄心操已灰媿無題賦手猶欲記重來<hi>己亥歲余</hi>
<pb n="KR4e0188_WYG_020-10b"/>
<hi>謫黄理官嘗遊赤壁擬蘇長公製賦一首越甲寅余有滇南之役道復經此欲撰後賦征途未暇聊占短律</hi>
　　巢縣<lb/>
昔覽先公傳常懐高士名今來洗耳處益感讓皇情郭<lb/>
外箕山色林間潁水聲能令車馬客延竚媿塵纓<lb/>
　　重經四祖五祖山<lb/>
慧宇接巖阿塵鑣惜再過鄉書吳鴈盡客淚楚猿多鐘<lb/>
梵凝青靄銖衣掛碧蘿那堪彈指後年鬢已蹉跎<lb/>
　　清平九日<lb/>
<pb n="KR4e0188_WYG_020-11a"/>
重陽頻作客萬里動離思况此䍧牱路兼之風雨時孟<lb/>
生高興盡陶令去來遲霜後猶無鴈攀花欲寄誰<lb/>
　　寄所親<lb/>
故國吳關外遥心楚水東九秋日易盡萬壑路難窮民<lb/>
俗非夷舊人言與蜀通因書報親串行始達黔中<lb/>
　　關索嶺<lb/>
斵石微通路攢峯儼作關雲中馬嘶去天上鳥飛還水<lb/>
向盤江滙坡從香樹攀平生慣履險於此亦摧顔<hi>香樹坡名</hi>
<pb n="KR4e0188_WYG_020-11b"/>
　　顧㕘軍於板橋驛贈别寄憶<lb/>
昔感驪駒賦辭君金馬關河橋相送處猿月共荒山烽<lb/>
火猶傳警田園未遂還梁溪如借問芳草夢魂閒<lb/>
　　早春五華寺<lb/>
淑氣南中早春遊上界清寺緣雙樹建山識五華名積<lb/>
霧鄰滄海餘霞似赤城沉灰如可辨浩劫在昆明<lb/>
　　圓通寺<lb/>
緇流棲梵處不與俗情諧花雨藏春逕松風掃夜階欲<lb/>
<pb n="KR4e0188_WYG_020-12a"/>
觀一切法來叩八關齋漸覺忘言好探遊媿詠懐<lb/>
　　馬跑泉<lb/>
漢將長驅日黔關夜度年千盤鷄背險百折馬蹄穿梅<lb/>
盡難銷渇河乾不受錢從來踈勒外知有耿恭泉<lb/>
　　温泉<lb/>
靈泉㵼温液灼水沸華池煦沫看流處凉風來浣時花<lb/>
凝百和氣樹偃萬年枝詎説驪山上痾銷神女祠<hi>泉上有無</hi>
<hi>名樹四時不凋升菴詩云瑶草蟠千歲是也</hi>
<pb n="KR4e0188_WYG_020-12b"/>
　　曹溪寺<hi>寺有泉源一日三至名聖水云</hi>
鷲嶺知何處螳川去不遥仙巖鐘夜月聖水梵時潮浴<lb/>
罷衣聊振風停幡屢飄逺公一相謝乘醉下溪橋<lb/>
　　邀李憲長同李侍御登海上浩然閣夕泛建閣賦<lb/>
　　　詩者吳姜公龍也閣與詩皆無恙而姜為異物<lb/>
　　　矣因次其韻繼之以慨焉<lb/>
高閣與雲浮平看洱水流相邀二嘉客來泛一仙舟烽<lb/>
火堪愁思煙波幾浪遊望鄉因歎逝陳跡已先秋<lb/>
<pb n="KR4e0188_WYG_020-13a"/>
　　宿太華山寺<lb/>
昆明積水上特秀太華峰寺逺雲間塔山深午後鐘庭<lb/>
花閒自落海鳥偶相從一就松齋宿晨關報己慵<lb/>
　　宿太華寄答周子<lb/>
移文謝周子余在草堂眠竹徑雲初合薇軒月自懸秋<lb/>
光涵一水夜雨淨諸天即境雖云異看心共是禪<lb/>
　　訪周子籲小酌水木軒<lb/>
愛爾官齋裏居然隠者同逺山當戸入瀑水隔溪通蔓<lb/>
<pb n="KR4e0188_WYG_020-13b"/>
草牽風碧薇花墜雨紅故園經亂後翻不似南中<lb/>
　　夢子安兄作<lb/>
一為生死别獨宦尚飄蓬白首行荒外青山值亂中九<lb/>
原人豈作萬里夢猶通今夜看春草池塘思不同<lb/>
　　九日寄子約<lb/>
三吳猶轉戰萬里共含愁苡薏蠻中老茱萸海上秋懐<lb/>
仙入靈境為政見風流自媿投荒者何時逐少游<lb/>
　　得王南安書并詩因寄<lb/>
<pb n="KR4e0188_WYG_020-14a"/>
越鳥一相失同時别㑹稽忽傳千里札因奉八行題庾<lb/>
嶺看天末章江帶郡西新詩仍自好名媿四生齊<lb/>
　　滇省監試武士<lb/>
鎻院此重開登壇屬異才花非桂子落月似栁營來漢<lb/>
業銅標在邊塵鐵騎催行看投筆去竚爾勒銘回<lb/>
　　送陳水部還朝<lb/>
奉使來金馬徵錢助水衡歸程望閶闔别酒餞昆明歲<lb/>
序看湘鴈春心報省鶯因君問鄉土何日海波平<lb/>
<pb n="KR4e0188_WYG_020-14b"/>
　　滇南雪後<lb/>
閏月凝寒早炎方見雪稀六花金馬上一似玉關飛素<lb/>
積昆池練晴連華岳暉吳兵猶挾纊未報解征衣<lb/>
　　送董道夫還大梁<lb/>
歸心年不待高蹈古來聞牽世俱為客辭官獨見君到<lb/>
家春草合度嶺瘴煙分去去嵩山迥何由係白雲<lb/>
　　萬憲使招遊龍華寺寺臨交水而萬江州人也<lb/>
城陰尋古寺日午報鐘聲豸服防僧避龍華䕶法明雪<lb/>
<pb n="KR4e0188_WYG_020-15a"/>
殘雙樹冷溪抱二流清為問廬山客何如入社情<lb/>
　　遊清溪洞<lb/>
洞壑何年闢緣溪五里間探竒披瘴入眺險拂雲攀泉<lb/>
暗惟聞響花深不記還始知窮海外别自有名山<lb/>
　　青華洞<lb/>
暫輟臺中鞅來尋洞口春壑幽經窈窕石怪訝嶙峋氣<lb/>
潤常含雨明通不受塵鑿空非漢使到此定迷人<lb/>
　　歲暮齋中作<lb/>
<pb n="KR4e0188_WYG_020-15b"/>
一作南荒客常懐東海思流芳忽改歲尸素已多時薄<lb/>
俸僧堪施閒心吏豈知朝來華山爽聊復對支頤<lb/>
　　為張含追悼少君二首聞遺孩孝慧云<lb/>
舊事徵彤管新詩哭繐帷一朝謝膏沐誰復嗣音徽入<lb/>
室看遺桂臨堂問巻衣世人無李少空望彩雲飛<lb/>
埋玉嗟之子寧馨有令兒多應憐鳳羽非止為蛾眉夜<lb/>
壑長留恨春風祗益悲名香産西域不騐返魂時<lb/>
　　始發滇中<lb/>
<pb n="KR4e0188_WYG_020-16a"/>
荒外倦遊日南中歸去情春心同社燕旅跡任江萍自<lb/>
恨拂衣晩誰云脫屣輕獨憐山太宰門下絶嵇生<lb/>
　　貴陽阻雨<lb/>
農家正喜雨客路不堪愁白馬吳門逺商羊楚水流眉<lb/>
隨朝靄結心待夕雲收余亦歸田者山中幸有秋<lb/>
　　郝憲使招宴岳陽樓<lb/>
高閣倚清虚長川落照餘從來風景處能使興情舒垂<lb/>
翼同歸鳥冥心不羡魚因君念傾葢聊此駐征車<lb/>
<pb n="KR4e0188_WYG_020-16b"/>
　　過蒲圻弔廖學士<lb/>
碧山成葬地華屋但荒居衆女爭相妬明君恨不如甘<lb/>
泉無獻賦鄴架有藏書獨惜招魂處湘江夜月虛<lb/>
　　潛山五日卜尹惠酒<lb/>
故國兵戈日長途風雨時忽驚芳草歇猶恨及𤓰遲仙<lb/>
令迴雙舄良辰贈五絲朝來皖山樹渾繫隔江思<lb/>
　<lb/>
　皇甫司勳集巻二十<lb/>
</p>
<p>
</p>
  </div>
</body>
</text>
</TEI>
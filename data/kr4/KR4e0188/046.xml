<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>皇甫司勳集巻四十六</head> <lb/>
    <p>
<pb n="KR4e0188_WYG_046-1a"/>
欽定四庫全書<lb/>
　皇甫司勳集巻四十六<lb/>
　　　　　　　　　　　　明　皇甫汸　撰<lb/>
　序壽<lb/>
　　壽李司封先生二親序<lb/>
李先生燕居進門弟子而詔之曰我自昔遜于學造于<lb/>
鄉賔于天子迺今服在王官淹兹天邑我母太夫人倏<lb/>
而届耆司封家君亦且臻斯境矣餘月六日實太夫人<lb/>
<pb n="KR4e0188_WYG_046-1b"/>
以降之辰迺不遑一觴之將我是以明發有懐于閩之<lb/>
隈詩云陟彼屺兮瞻望母兮言不遑也小子識之門弟<lb/>
子避席曰嘗聞冬為𤣥英一曰安寧𤣥英之義順而精<lb/>
矣季冬之月日在婺女婺女之義巽而貞矣在𤣥為羡<lb/>
黄純坤矣越載生明幾漸盈矣誕彌獻嵗寅賛成矣太<lb/>
夫人之賢而壽也宜哉先生曰媺哉言乎爾徴之天道<lb/>
已乎門弟子又曰嘗聞藐焉方輿志秉隂矣揚州之域<lb/>
建歐寧矣碧水丹山竅厥靈矣侯虚侯止氣化凝矣川<lb/>
<pb n="KR4e0188_WYG_046-2a"/>
后貢符淑女生矣太夫人之賢而壽也宜哉先生曰媺<lb/>
哉言乎爾徵之地道已乎門弟子又曰嘗聞顓頊之裔<lb/>
國氏曰曹爰歸於李亦帝之苖太夫人嗣音于姑于姑<lb/>
有光朂爾君子君子克昌恃爾多男靡不允臧隂範于<lb/>
里里尚乎中行太夫人之賢而壽也宜哉先生曰媺哉<lb/>
言乎爾徵之人道已乎二三子出汸也後先生謂汸曰<lb/>
夫二三子之言何如汸曰徵天道者胚胚乎端之諶乎<lb/>
地道其淵淵乎末之濳乎人道則彰彰乎其幾矣夫太<lb/>
<pb n="KR4e0188_WYG_046-2b"/>
夫人女順刑于家母儀流于國壽不于其賢哉壽不於<lb/>
其賢哉君子載儀得此令妻以莫不宜眉壽與齊可以<lb/>
觀徳也夫迺若先生待詔摛藻司封握爵崇以顯榮褒<lb/>
章殊典渥焉來貺扈以寵珍夙夜匪懈守官遹訓昭以<lb/>
令名可以觀孝也夫于是為封君壽及其太夫人何妻<lb/>
不敢先夫子不敢以母踰父之誼也是故以言乎徳徳<lb/>
惟懋矣以言乎孝孝惟則矣以言乎三才則備矣先生<lb/>
曰汸也之言可以壽吾二人已乎小子識之遂退而書<lb/>
<pb n="KR4e0188_WYG_046-3a"/>
為序賡為詩歌者凡十又一人<lb/>
　　寄壽少宰汝湖謝公七十序<lb/>
㑹稽郡少宰汝湖謝公壽届七十厥配毛夫人與之偕<lb/>
老從弟某佐刺澶州思以頌其兄時僚友咸喜聞其事<lb/>
而願為之辭幕乃曰倬彼安西述徳江左晉肇高風宋<lb/>
振休烈迄明繩祖嗣登三傳遹美千禩迺誕少宰早發<lb/>
巋科寅清建禮端揆副銓奕葉簪組蟬聫彪映皇極錫<lb/>
福惟徳是備俾昌而大俾耆而艾敬獻一觴之祝謝子<lb/>
<pb n="KR4e0188_WYG_046-3b"/>
曰昔賢恥居紈袴不言門第名遂身退有遺榮者矣非<lb/>
吾所願聞也尉乃曰公性亶聰哲學臻博極摛藻掞天<lb/>
敷文緯國講筵兼席啓沃洪毗貢舉掄才得人斯盛功<lb/>
言並懋是為不朽敬獻一觴之祝謝子曰職在太史金<lb/>
匱掌之公猶曰名與身孰親也丞乃曰在昔東山之卧<lb/>
埭墅流輝烏衣之遊華萼相飭今留園嘉麗不減東山<lb/>
敦賞子姓絶勝烏衣酒肴雜陳無恡百金絲竹間奏恒<lb/>
卜清夜逍遙以適性恬澹以引年身其康强子孫其逢<lb/>
<pb n="KR4e0188_WYG_046-4a"/>
吉敬獻一觴之祝謝子曰美哉幾乎然唐風之誡宴樂<lb/>
枚發之侈遊盤衛生者方以為蹷機也刺史曰稽山之<lb/>
陽禹穴在焉是史公觀道之所也臨海之嶠石門通焉<lb/>
是康樂窮探之逕也姚江之濵鏡湖滙焉是賀監避喧<lb/>
之地也耶溪天姥徃徃畸人羽客靈異出焉公將有見<lb/>
於昭曠與造物者遊飡霞茹芝輕舉高蹈而淑媛相内<lb/>
家省無憂同躋壽域邁其徽音自是甲子寧有既乎某<lb/>
少業公門如彼靈運鍾情惠連其詩曰親親子敦余賢<lb/>
<pb n="KR4e0188_WYG_046-4b"/>
賢吾爾賞復見於今矣敬獻一觴之祝謝子曰美哉言<lb/>
乎蔑以加矣余不復請矣敬為刺史舉觴丞乃授簡緘<lb/>
文發使馳之會稽<lb/>
　　奉壽介谿嚴相公八十詩并序<lb/>
葢聞聖王膺厯則皤首盈朝哲后垂綃斯宿齒在位道<lb/>
論軒時謨明堯日此名世之烈每際乎中興平格之徵<lb/>
無爽於保義者也大師相介谿嚴公産應星精神由嶽<lb/>
降早發藝苑晩陟台司今天子勵精飭治於上而公篤<lb/>
<pb n="KR4e0188_WYG_046-5a"/>
棐承休於下懋簡宸衷賛成幾務交孚匪偶相得益彰<lb/>
迨上聿修𤣥黙公爰守清静遇有道之長著不息之乆<lb/>
用是閲崇品垂鴻勳享榮名躋上壽自天申命豈人可<lb/>
徼致哉嘉靖紀年三十有八載公年八十王正之吉實<lb/>
維誕辰内外卿士大夫奔走驩慶輸琛輦璧奇巧纎縟<lb/>
以將其儀公郤而不登膾鮮臛肥甘和芳越以羞其爼<lb/>
公撤而不御纓緌聫耀履綦響臻來獻其觴斯受而酬<lb/>
之凌雲鬱思掞天矕藻跽陳其辭則樂而聴之頌者曰<lb/>
<pb n="KR4e0188_WYG_046-5b"/>
公在講幄則帝心格聖學純是宜清燕以接公掌成均<lb/>
則徳教敷英才育是宜延胄以資公佐銓筦則俊良升<lb/>
茂異拔是宜總攝以聴公作秩宗則朝章釐祀事舉謁<lb/>
欵薦殷郊廟用享是宜百祿以遒公入政垣天子是毗<lb/>
多歴年所以公有調爕之功而甘露降慶雲興雨罔愆<lb/>
期雪必應候是宜蟒服以庸以公有密勿之功而嘉禾<lb/>
屢生兩岐之麥三秀之草嵗馳驛匭是宜賜第以居以<lb/>
公有啓沃之功而𤣥豹馴白鹿孳靈兔瑞雀時奏坰牧<lb/>
<pb n="KR4e0188_WYG_046-6a"/>
是宜銀章以綰旌忠勤敏達焉以公有經緯之功而𢎞<lb/>
文丕變大雅復作是宜大官推食侑以上尊焉以公有<lb/>
運壽之功而西戎賔洽倭夷即序踰沙軼漠納賮充庭<lb/>
是宜錫公彤弓以威彤矢副焉以公有包容之量撝謙<lb/>
之度是宜錫公乘輿以朝上殿優禮焉以公上壽國脉<lb/>
下殖民生不獨自引其年而已是宜授公師傅之任兼<lb/>
宰職位特進焉湛恩汪濊隆古罕見衆皆歌而頌之史<lb/>
官書其事盟府載其勳矣予小子汸復奚辭之加乃作<lb/>
<pb n="KR4e0188_WYG_046-6b"/>
而歎曰美哉壽乎聖天子減五登三其數尚八葢八者<lb/>
數之始也天道以八節成嵗功地道以八方正疆域帝<lb/>
道以八柄馭臣下相道以八統詔庻民音以從律風以<lb/>
宣氣法以出治政以經邦咸八也伏羲作易始畫八卦<lb/>
重之為六十四演之為四千九百六十過此以徃巧厯<lb/>
不能得而數寜有窮乎若夫起尚父於渭濵迎申公於<lb/>
魯邸並以八十之年為始進之日矧公嗇神葆真身康<lb/>
力健聰朗猶少視履旋吉子孫濟美可以長生可以事<lb/>
<pb n="KR4e0188_WYG_046-7a"/>
君俾公耆艾而熾若淑而昌天實為之天道不息而帝<lb/>
克配焉聖壽無疆而公克賛焉數之適相值也汸既麾<lb/>
之門墻越在草莽追惟疇昔不忘國士之知願厠邑人<lb/>
之祝敬上詩一首凡十有六句倍八也總百有十二字<lb/>
符公算云位極名高壽更緜古來能得幾人全香山未<lb/>
許遺榮日渭水纔逢兆夢年六考乆膺黄閣寄兩朝常<lb/>
侍赤墀前題封細字猶能草應制新辭到處傳三世絲<lb/>
綸親見掌一門簪紱總稱賢大官分膳充羔鼎元夕留<lb/>
<pb n="KR4e0188_WYG_046-7b"/>
燈照綺筵禁内賜輿師禮重殿中扶拜帝恩偏遙心欲<lb/>
獻南華頌直擬春秋至八千<lb/>
　　奉壽存齋徐相公六十詩并序<lb/>
雲間存齋徐公之入相也嵗幾一紀年甫六旬壬戌季<lb/>
秋既望五日近台垣而開壽域追佳節而秩初筵信福<lb/>
履之永綏古今所稀覯也一時展慶者軒騎粲其盈門<lb/>
觴籌交於四座小子汸乃從吳下賦詩以將或曰相公<lb/>
之誕朝中鴻筆鉅卿暨海内綴文之士莫不矕鸞鳯以<lb/>
<pb n="KR4e0188_WYG_046-8a"/>
攄辭効岡陵而製頌山林外史奚足為重亦遥厠其末<lb/>
耶余曰不然天保之詩曰萬壽無疆斯天子之壽羣臣<lb/>
能頌之矣而何取於華封之祝閟宫之詩曰千嵗無有<lb/>
害斯諸侯之壽羣下能頌之矣而何取於麥丘之辭葢<lb/>
人有隠而重言有微而徵也矧余與公忝鄉曲之誼䝉<lb/>
筆札之知者哉身已棄置志無所干言非溢美而貢䛕<lb/>
殆有足采者矣辭曰少年名冠曲江春扈聖今為第一<lb/>
人共道嵗星曾誕倩由來崧嶽果生申校書盡欲窺中<lb/>
<pb n="KR4e0188_WYG_046-8b"/>
秘抗䟽寧辭作外臣宣室召歸資啓沃平津特拜掌絲<lb/>
綸掄才悉采東南美典禮嘗懐夙夜寅壽介六旬花始<lb/>
甲期逢九月菊司辰上尊賜出皆成露御饌頒來併是<lb/>
珍勅降紫泥承㫖渥句題紅藥見詩神謝庭濟美堪稱<lb/>
鳯漢閣酬勳待畫麟已羡黑頭登極品還將黄髪頌無<lb/>
垠<lb/>
　　代郡守壽文太史九十序<lb/>
聞有夭壽有人壽有家壽有鄉壽有國壽若夫挺靈錫<lb/>
<pb n="KR4e0188_WYG_046-9a"/>
哲為世作模此天申之壽而年葢不足加焉立徳纂言<lb/>
垂名不朽此人修之壽而爵固不足多焉杖屨以安庋<lb/>
閣以奉此子孫之隆孝養也耆徳宿望表正一方此鄉<lb/>
人之所以尚齒也燕饗有禮告存有秩此先王之所以<lb/>
引年也若太史衡山先生者秉倫鑒於三吳寄典刑於<lb/>
一代非古所謂達尊者耶今上御極之初端冕右文側<lb/>
席求士遂企弓旌之招膺珪璋之薦待詔金馬給札蘭<lb/>
臺亦一時之奇遇也然非公所好乃倦長卿之遊高仲<lb/>
<pb n="KR4e0188_WYG_046-9b"/>
連之蹈抗跡山棲委懐邱索書絶交於貴門足不踐於<lb/>
令室四十載矣由是清節著於中朝懿行重於鄉閭文<lb/>
章載於史館聲名燁於海内兼以妙解詩律則少陵非<lb/>
工並精翰墨則内史為劣戲染六角價踴市間誤㸃尺<lb/>
幅異域爭購皆其餘事而公不以自詡也余昔家食時<lb/>
即聞其名想見其人而不可得幸而出守兹郡間造其<lb/>
廬接其光儀承其謦欬始大慰平生而公躋九十之年<lb/>
耳目聰明步履輕㨗日通問字之賔不輟揮毫之典使<lb/>
<pb n="KR4e0188_WYG_046-10a"/>
淄川朝訪猶可受伏生之經魯邸夕延尚堪備申公之<lb/>
顧葢公雖遊於羣藝之苑而不以雕篆傷氣雖産於紛<lb/>
華之俗而能以恬澹養心宜享遐永之齡綏康寧之福<lb/>
者也其視巋科顯仕為何如哉竊怪夫養禮廢缺無復<lb/>
鳩玉之頒燕饗之制珍糜之從蒲輪之遣公誕之辰聞<lb/>
其子姓昆弟聚族羅拜觴而祝焉在詩曰為此春酒以<lb/>
介眉壽則家為之壽矣履綦響臻軒車駢集觴而頌焉<lb/>
在詩曰酌以大斗以祈黄耉則鄉為之壽矣燕饗之禮<lb/>
<pb n="KR4e0188_WYG_046-10b"/>
獨可廢乎矧今之郡古之國也今之守古之候也敬老<lb/>
尊賢牧守之職也陳蕃下榻於南州謝眺餉秉於東海<lb/>
前史紀之矣乃與二三僚友圖為公觴昉鄉飲之期惇<lb/>
大賔之享乃勅酒正具醪外饔司割樂師登歌擯紹賛<lb/>
儀公其照臨庠舍揖讓阼階余等次第更起而獻壽焉<lb/>
展乞言之思惠周行之示在詩曰如岡如陵三壽作朋<lb/>
庻幾乎聖朝之憲章國老之遺義歟僉曰善是舉也嘉<lb/>
禮既洽衆賔有懌余忝主者宜書其事俾吳人傳之為<lb/>
<pb n="KR4e0188_WYG_046-11a"/>
美談云爾敢曰文乎哉<lb/>
　　七叩壽林叟七袠<lb/>
閩中林子大黼㓜挺英資長臻博極冠齡駿發篋遊京<lb/>
國賈生浮湘而賦雄史遷探㑹而道得曾大父勿齋公<lb/>
為姑蘇教授化覃吳中余先祖祠部公亦出其門學正<lb/>
濟美綽有父風逮孫思所將子徂東雅多交知籍甚聲<lb/>
稱余兄弟因投分於潘岳遂忘年於禰衡庚申孟秋十<lb/>
有二日壽届古稀林子圖展家慶陟岵興思乃謁大夫<lb/>
<pb n="KR4e0188_WYG_046-11b"/>
問所以壽其親者大夫曰余吳人也而子又乆處於吳<lb/>
將筐洞庭之甘橘匭茂苑之香稉和蓴羮於鱸膾泛蘭<lb/>
醑以縹清食俾口爽飲俾顔柔子歸而享以為壽可乎<lb/>
林子曰膳有常珍窮味非養也大夫曰閶闔之肆筒綺<lb/>
華縟弱以羅紈纎以紗縠符彩揚輝侈袂炫服被之夏<lb/>
凉襲之冬燠子歸而獻以為壽可乎林子曰裋褐敦素<lb/>
致飾非衷也大夫曰越有狡童亦有靜姝歌以麗曲間<lb/>
以吳歈靡曼子夜激楚陽阿子歸而奏以為壽可乎林<lb/>
<pb n="KR4e0188_WYG_046-12a"/>
子曰五聲病耳荒樂非康也大夫曰豫章之材湖賔之<lb/>
石運以郢斤驅以秦力延般師於香山構温房於清室<lb/>
君子攸躋於以燕息子歸而居以為壽可乎大夫曰賁<lb/>
園掃徑崇高非制也大夫曰言游妙藝粲若春敷掞為<lb/>
藻繢咀為道腴將使機雲綴辭翰融託諷賡松栢之章<lb/>
第南山之頌子歸而稱以為壽可乎林子曰贈人以金<lb/>
不若贈人以言僕所願聞也幸終教之大夫曰列鼎充<lb/>
飫不若鷄豚之逮存也營燥置萬不若結駟之及門也<lb/>
<pb n="KR4e0188_WYG_046-12b"/>
思所公雅抱經世之才不膺一命之寄昭徳繩武惟爾<lb/>
是兾子共乘嘉運㕘彚征踐文陛彯華纓父以子貴封<lb/>
爵並榮則向之飲食服冕聲樂居處奚求而不得哉林<lb/>
子曰爰思奮飛聊以俟時然僕聞善養豈利祿之貽哉<lb/>
大夫曰孝莫大於顯親顯莫大於令名使子坐閲卿貳<lb/>
策足要津建鍾鼎之鴻業垂竹帛之休聲載在史諜曰<lb/>
思所有子若此爾祖清白所傳相與不朽矣林子於是<lb/>
緘大夫之辭歸而揚之莆里百拜稽首洽我婦子錫以<lb/>
<pb n="KR4e0188_WYG_046-13a"/>
純嘏綏以福履公為舉觴靡不懌喜<lb/>
　　原壽為太僕史年兄七袠<lb/>
嘉靖甲子八月初吉玉陽史上卿年躋七十擬香山而<lb/>
開社置鄭驛以通賔四方緘文馳幣獻觴介壽者冠葢<lb/>
相望司勲氏自姑蘇往道遇荆溪丈人曰公奚往得無<lb/>
為玉陽君來乎余曰然丈人曰美哉壽矣公知何修而<lb/>
臻此乎司勲氏辴然而咍曰予先子中憲公與其考光<lb/>
祿公暨仲氏司直君與太僕君同舉於鄉榮叨兩世誼<lb/>
<pb n="KR4e0188_WYG_046-13b"/>
協通家曷為不知也粤稽徃諜邈矣史氏佚産周而濬<lb/>
源丹弼漢以垂裔託肺腑於椒房奉綸絲於楓陛蟬聫<lb/>
累朝本枝百世家埒嬴訾鄉稱鼎貴葢聞飲食爽口被<lb/>
服華榮安居移氣廣樂娛情皆所以養生也聞之卿家<lb/>
有若嘉肴脭膬㫖酒縹清腆出牙調芳由狄營食之飽<lb/>
徳酌之飲醇故庋閣畜之異膳寢遊從以常珍非享此<lb/>
而壽乎丈人曰薄滋味者不悦膏粱嗜肥甘者命曰腐<lb/>
膓上壽不為也又若綺縠纎眇戍削允精純綿麗密在<lb/>
<pb n="KR4e0188_WYG_046-14a"/>
笥必盈彯纓緤組散耀垂文故高年䝉疋帛之賜禦寒<lb/>
有重裘之温非縁此而壽乎丈人曰裋褐苟完聊以飾<lb/>
躬服之取灾或由不𠂻上壽不為也若夫閒宫顯敞洞<lb/>
房穾深翬鳥殊制鈲槻異形丹堊所不及施寒暑所不<lb/>
能侵于時燕處君子攸寧非居此而壽乎丈人曰吉祥<lb/>
止止生於虚白高明之愆懼瞰其室上壽不取也若夫<lb/>
金石逓奏絲竹駢羅選舞燕趙發曲陽阿貼席銜簪綽<lb/>
雪迴波聴之忘倦觀者宣和非御此而壽乎丈人曰五<lb/>
<pb n="KR4e0188_WYG_046-14b"/>
色令人目盲五聲令人耳聾釋氏戒慾哲人黜聰上壽<lb/>
不為也司勲氏曰葢聞心憂則形槁志暢則體充玉陽<lb/>
君早司文部晩簡青宫金紫濟美寵光有融胡求不得<lb/>
胡欲不從非以此而能壽乎丈人曰道家之言貴於止<lb/>
足玉陽君超然遺榮反其初服奪鳯池而不驚解龜組<lb/>
而非辱上壽不願也司勲氏曰葢聞義興奥區仙靈窟<lb/>
宅洞壑標奇張善著跡法可回金藥能反白玉陽君結<lb/>
侣方外釋戀域中朝延園客夕訪壺公雙𤣥觀妙五藴<lb/>
<pb n="KR4e0188_WYG_046-15a"/>
了空非緣此而壽乎丈人曰似矣然瓊蘂無徵石髓難<lb/>
識不若嗇精葆真調心守寂庻可引年而却疾也司勲<lb/>
氏曰葢聞積善者䝉餘慶隂徳者獲顯報匪自天申實<lb/>
由人召玉陽君慷慨好施閔窮必賑允恭之粟散之如<lb/>
期孟嘗之劵折而不問所賴全活奚止萬命此非仁者<lb/>
宜壽乎又若翁伯移權蕭生平諍攀樹免侵隴之仇守<lb/>
劍改盜牛之行容人之度既優戢徳之私難罄又若倭<lb/>
夷肆衂流刼鄉邑召募勇敢授之計畫義聲彰聞盜戒<lb/>
<pb n="KR4e0188_WYG_046-15b"/>
不入民之安堵伊誰之力人皆好之而欲其生天亦惡<lb/>
得而不聴之民哉丈人頷之曰㫖矣斯言得之矣向所<lb/>
啓我富貴紛華而屬厭神仙迂誕而不經善慶恩徳庻<lb/>
有憑哉司勲氏曰天道難諶望報抑豈玉陽君之心哉<lb/>
聞之堂構在溧别業棲荆銅官嘉麗玉女澄泓珍果夏<lb/>
熟瓊樹冬榮招雍門之客集蜀郡之英摛藻詠勒鴻銘<lb/>
圖邙洛之勝寫郊居之情高堂不能傾曲池何時平衍<lb/>
後昆之裕垂不朽之聲所謂百千萬年眉壽無有害者<lb/>
<pb n="KR4e0188_WYG_046-16a"/>
豈特皤首黄髪間哉斯地也牓蜚觀擬鈞天檢秘祝表<lb/>
祈年嵗八月誕之先祓齋室備吉蠲肅虎拜望龍顔以<lb/>
仰答聖天子之寵綏豈敢自幸其履旋而已哉玉陽君<lb/>
之壽信無涯矣丈人聞之鼓枻而去莫知所止司勲氏<lb/>
乃届上卿之廬載拜而獻觴焉玉陽君亦載拜而酬之<lb/>
因告以丈人之語相與歡喜此殆麥丘之示徳音絳縣<lb/>
之占甲子願代副墨請書其事<lb/>
　　大司馬齊安劉公七十序<lb/>
<pb n="KR4e0188_WYG_046-16b"/>
世之恒言曰北吏尊而南兵重云夫謂北吏尊者非以<lb/>
太宰秉銓握爵綜核功叙藻别材流華階顯級賢可越<lb/>
次而予之否則不崇朝而奪之天子勞求於上惟宰臣<lb/>
是咨第曰俞徃哉汝諧耳南太宰視空篆稽恒牒不得<lb/>
操黜陟之權即考覈臧否亦止於畿輔之内而不能行<lb/>
於天下均為太宰而勢尊相萬也夫謂南兵重者非以<lb/>
大司馬掌兵戎守京邑防扈陵寢控制江介疆域既廣<lb/>
機務實殷北司馬近在輦轂憑藉寵靈外靖邊烽分建<lb/>
<pb n="KR4e0188_WYG_046-17a"/>
督撫各鎮要害從中制之均為司馬而任重亦相萬也<lb/>
是二官缺必簡才猷懋著徳望兼隆者僉謀而特命之<lb/>
不輕授焉若今齊安劉公少懐楚璧長挺周楨蜚聲郎<lb/>
署㕘秩藩臬肅憲臺端宣威齊魯所在底績乃拜為南<lb/>
司徒地總財賦職専錢榖稱平凖焉曾不待年聿反初<lb/>
服栖遲江漢偃仰林臯幾十年矣今上嗣極覃側席之<lb/>
憂搜在野之逸詔使馳於南楚旌車賁於東山時己丑<lb/>
䝉召者凡五人公為之首帝眷尤渥不踰年而有天曹<lb/>
<pb n="KR4e0188_WYG_046-17b"/>
之移纔數月而膺夏官之拜公乃感恩思奮精白承休<lb/>
可謂巻舒隨時龍蛇互用者矣兹地也高帝定鼎以來<lb/>
成祖留守之後陋眡豐鎬劣觀關洛鍾山之陽王氣磐<lb/>
鬱石城之勝江流環繞垂二百年矣先帝時乃以倭夷<lb/>
構釁繼之悍戍逞兇烽火照於甘泉戈㦸交於都市雖<lb/>
尋就翦滅而長漸滋蔓式遏永圖罔可弛者况艨衝巨<lb/>
艦非驍騎之雄鉏耰棘矜非控弦之利公至坐鎮而彈<lb/>
壓之不越帷幄之中樽爼之上而潜銷妖氛黙褫鯨魄<lb/>
<pb n="KR4e0188_WYG_046-18a"/>
者多矣以公平昔談道徳而趨仁義説禮樂而敦詩書<lb/>
文武為憲吉甫是班柔惠且直申伯惟貳公所謂社稷<lb/>
臣者非耶隆慶己巳年躋七十仲夏望後實惟誕辰凡<lb/>
陪都百寮公侯卿士咸來獻壽浮以菖艾羞以含桃掞<lb/>
藻摛繢升歌播頌者纓緌輝暎綦履響臻余跧伏東海<lb/>
之濵追緬曲江之誼雖不能越山川以厠於稱觴之儔<lb/>
亦欲擬岡陵而附於操觚之末適太學余生祝者歙人<lb/>
也嘗遊公之門乞言以贈司勳氏曰子行將壽大司馬<lb/>
<pb n="KR4e0188_WYG_046-18b"/>
乎夫禹敷九土排淮導河注江達海此其上游公為奠<lb/>
安所以壽國脈也濠潁舒亳之間此其要衝公當一面<lb/>
所以壯國威也揚州之域海陵之倉苞篚之入魚鹽之<lb/>
利由兹以通所以阜國財也東連吳越西引荆蜀南跨<lb/>
閩粤此其都㑹公保障之所以固邦家之基于億萬年<lb/>
也公豈獨際昌期享黄髪爲身壽而已哉稽之彞典由<lb/>
南司馬擢北太宰者僅有其人滁陽任淺業亦不竟嘉<lb/>
靖改元若太原喬公勲名炳曄今猶想見將俟之公矣<lb/>
<pb n="KR4e0188_WYG_046-19a"/>
夫郟鄏之厯數過卜綘縣之甲子靡筭公殆與國同乆<lb/>
者哉余子載拜緘文以行<lb/>
　　少司馬新安汪公五袠序<lb/>
萬厯二載今司馬氏南明汪公五十之期里人典客黄<lb/>
君汝㑹問壽於司勳氏葢嘗從余遊而其子太學生立<lb/>
孝等為公姻末用是効祝於司馬徵言於司勲者也美<lb/>
哉壽乎為人臣皆欲獻其君蹄縷之微願為天子壽也<lb/>
為人子皆欲獻其親鷄豚之養樂其逮存也朋友之交<lb/>
<pb n="KR4e0188_WYG_046-19b"/>
亦先為壽酌以大斗以祈黄耉者也若罔所烜赫於時<lb/>
稱述於後彭殤等耳惡在其不朽也于是乎有垂帛之<lb/>
勳藏山之業焉將與日月爭光霄壤俱敝者也余不能<lb/>
詳司馬氏之行而好讀司馬氏之書若副墨所載汪故<lb/>
潁川之苖裔也後徙新安少田賦以賈代耕大父客遊<lb/>
燕代遂用盬鹽起致饒裕尋罷歸折節為巖穴處士之<lb/>
行元子復修業而息之然好行仁義生司馬氏受大夫<lb/>
封葢積徳百年而興者公方在紈綺博綜綈緗甫冠射<lb/>
<pb n="KR4e0188_WYG_046-20a"/>
策發科試縣令遊郎署出領劇郡臻於乂理為良二千<lb/>
石肅憲七閩聲名籍甚張而能弛屏居谼中慕金庭玉<lb/>
柱之勝迺東遊吳㑹浮五湖探兩山余遇於吳門見其<lb/>
充腴粹盎似有道者謂宜壽既而詔起持斧鄖陽憺其<lb/>
威稜晉為少司馬按周禮夏官之職恪修舉之訓士卒<lb/>
勵車徒莅兵詰戎佐天子中興之烈每念封疆嚴禦侮<lb/>
宣威於外將繫南越之頸而笞其背修徳於内審黄石<lb/>
而存苞桑勲莫大焉間治古文辭取法太史襲跡先秦<lb/>
<pb n="KR4e0188_WYG_046-20b"/>
黄山白嶽闡其雲秀衡郢之室咸瘞草焉海内宗之新<lb/>
安諸彦自昔詹程輩為之减價功徳並邵而言益彰非<lb/>
與日月爭而霄壤俱耶問其齒纔蘧大夫耳俾爾耆而<lb/>
艾曷所底焉于是典客南向再拜緘司勲言北向再拜<lb/>
為司馬壽束帛加璧馳之京師<lb/>
　<lb/>
　<lb/>
　皇甫司勲集巻四十六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>皇甫司勳集巻四十四</head> <lb/>
    <p>
<pb n="KR4e0188_WYG_044-1a"/>
欽定四庫全書<lb/>
　皇甫司勳集巻四十四<lb/>
　　　　　　　　　　　　明　皇甫汸　撰<lb/>
　序贈送<lb/>
　　送盧法曹楩考績序<lb/>
少谷盧子木伯守南刑曹三年矣報政於太宰太宰考<lb/>
上上御史臺覆如太宰考行將獻於天子之廷按彞典<lb/>
推鞫得情處㫁平允為法官之最盧子何以能善其職<lb/>
<pb n="KR4e0188_WYG_044-1b"/>
哉夫刑匪推鞫之艱而其弊有二焉若夫豪右作慝雄<lb/>
張京邑踰軌奸憲怙勢以逞請寄漏脱主者誰何法斯<lb/>
撓矣専事苛轢巧文附㑹窮抵横入不能貸恩於無知<lb/>
原情於株染刑斯濫矣盧子明威所繩靡不摧勒寛恤<lb/>
所濟咸獲矜理發摘以宣雖巨猾必致簡孚為治則赤<lb/>
子更生不濫不撓推刑之中盧子其庻幾乎然藴藉有<lb/>
素施行不匱固非倔起於刀筆偶合於科條也方盧子<lb/>
解褐鴻漸即上書鳯鳴慨憤王章指斥時宰一時風動<lb/>
<pb n="KR4e0188_WYG_044-2a"/>
朝端想聞海内既而出知劇邑將謂盧子不習為吏急<lb/>
絃棼絲寖以壯敗至則純務以徳蒸蒸保艾流其頌聲<lb/>
推盧子之致為葢質兼文武道協幾宜荼網施於茹柔<lb/>
金矢得於噬腊二弊之去不有本哉使盧子操議辟之<lb/>
權履懲違之任必能信三尺之法殫畫象之化矣輶車<lb/>
陳於周道帳飲列於都門凡少同里閈長厠官寮者響<lb/>
然來臻邈爾言别僉曰深哉子之知盧子乎請書諸篇<lb/>
以贈其行<lb/>
<pb n="KR4e0188_WYG_044-2b"/>
　　送繕部葉君擢守思州序<lb/>
葉子以繕部大夫出守思州居怏怏自謂左遷殊不欲<lb/>
往或曰兹域本西南夷徼古昔叛服難常羇縻不絶者<lb/>
也至我明興耀徳於逺始嚮化内屬編氓置吏郡縣其<lb/>
地冠裳其民然蠻獠雜處號稱難理急張為輯束濕待<lb/>
馴非大夫所宜矧大夫方上書謝病反服遐引顧䟦涉<lb/>
於山川倥偬於簿牒秪自苦耳請無行也余曰不然葢<lb/>
聞志不避逺事不辭難臣之職也是故奉黠羌之役而<lb/>
<pb n="KR4e0188_WYG_044-3a"/>
晞功聞朝歌之命而砥節彼何人哉嘗誦覽循吏傳如<lb/>
河南守吳公蜀守文翁之屬皆謹身率先居以亷平不<lb/>
至於嚴而民從化至江都相董仲舒内史公孫𢎞兒寛<lb/>
類皆儒者通於世務明習文法以儒術縁飾吏事大夫<lb/>
鼓篋海校弟子彬彬興於禮讓鳴絃邵武吏治蒸蒸臻<lb/>
於保艾即其已試之蹟優為之騐非所謂儒術亷平者<lb/>
耶何有於思州哉苟謂鬼方殊俗神理異用椎結狡筭<lb/>
乏烹鮮之資蒲鞭孚惠匪格苖之器斯徼外絶永思之<lb/>
<pb n="KR4e0188_WYG_044-3b"/>
碑敵中無甘棠之樹矣仕貴行道不貴擇官政在因民<lb/>
不在易地稽爾先公剛正不撓威愛兼著倅揚牧滇所<lb/>
在以治理聞大夫能遹紹先志光昭令猷父子以明經<lb/>
起家致位良乎典據印紱使殫化兹土流聲奕世雖西<lb/>
京之頌兩蕭東兖之歌二鄭何以加諸大夫迺怳然心<lb/>
動霍然病已星言夙駕而旌指䍧牱矣<lb/>
　　送陳子年法曹擢守荆州序<lb/>
秦時置郡建國之意微矣漢世更守利民之任𢎞焉故<lb/>
<pb n="KR4e0188_WYG_044-4a"/>
剖竹頒符必簡在庭之彦臨軒命葢恒咨列宿之英使<lb/>
才謝撥煩術乖飾治殆不輕授也矧荆州者星分翼軫<lb/>
山表岷巫銅梁石户為之關雲夢熊湘為之澤釋曰荆<lb/>
警也有道後服無道先强常警備之也苞曰荆强也陽<lb/>
盛物堅其氣急悍也由是言之地有必爭之險匪烹鮮<lb/>
之所能綏民無馴習之素豈示韋之所能格兼以羽毛<lb/>
齒革之貢不乏王匭栝栢箘簬之利悉殫楚材土寔塗<lb/>
泥居隣魚鼈所以輸水衡供匠作者緩之病國急之疲<lb/>
<pb n="KR4e0188_WYG_044-4b"/>
民思奏罷嵗獻坐致年豐其道何由哉南省秋官大夫<lb/>
陳君子年温儀玉潤姱行蘭芬始以宏詞發科俄因淑<lb/>
問為吏疑獄片言而决宿訟兩讓而歸方山公藻鑒之<lb/>
辰正王濬夢刀之日爰就華司拜為荆牧雙旌揚於冶<lb/>
渚单車指乎郢門過李息以興嗟訪任棠而博喻今夫<lb/>
增積而累成者非章華之臺乎異委而朝宗者非江漢<lb/>
之流乎興雨而霈澤者非息壤之靈乎宣暢而殊託者<lb/>
非土囊之風乎考基廣之由溯歸墟之跡審屯膏之吝<lb/>
<pb n="KR4e0188_WYG_044-5a"/>
騐吹萬之神嗣芳躅於度侯晞惠聲於羊叔治可同道<lb/>
政思過半矣備預不虞上無弛綱憍悍難馭下無佚轡<lb/>
敦愷悌之化樹循良之績在此行也使或蜀郡來暮嬰<lb/>
以桑梓之情楚國顯游感於藜藿之事則小雅無北山<lb/>
之役閒居多拙者之政矣竊為大夫不取也往哉朂哉<lb/>
朂哉往哉<lb/>
　　送刑曹周大夫臣守臨洮序<lb/>
夫雍州之域古昔建都之地周以龍興秦以虎視漢基<lb/>
<pb n="KR4e0188_WYG_044-5b"/>
肇於三成唐業由之全盛既稱天府亦曰神臯故開道<lb/>
列郡隆本强榦天下莫先焉迨入我明創置雄藩以控<lb/>
邊陲逖矣西土稍背京輦其阨塞防禦固在也殊俗累<lb/>
譯非减於曩時也柔服有方則回面請吏同於内臣制<lb/>
馭失策則負力慿凌易於鷙黠邊郡化理得人惟艱此<lb/>
文帝所以𢎞貸於雲中世祖所以申情於河内者也邇<lb/>
者敵數為患犯我疆埸羽檄夜馳烽火晝焰雖旬格無<lb/>
虞而嵗亦憊矣於是天子覃念謀臣獻畫博采揚廷之<lb/>
<pb n="KR4e0188_WYG_044-6a"/>
薦旁求在野之遺凡撫率之臣司守之吏必簡之利器<lb/>
寄以長城南刑曹大夫周君爰有臨洮之命焉君繕性<lb/>
冲和兼資文武刺州茂循良之績持法炳明允之聲通<lb/>
達國體閑習邊務雖足跡未陟於西傾而志馳伊吾之<lb/>
北即其素所藴畜於治理何有哉且兹郡也自彼氐𦍑<lb/>
厥居隴右表以崆峒之岨帶以恒渭之流緜以𤓰凉之<lb/>
衍跨以枹榆之固延瞰地脈則痛䝉氏之勳極眺臯蘭<lb/>
則思嫖姚之戰考跡屯田則知充國之畧展祠新野則<lb/>
<pb n="KR4e0188_WYG_044-6b"/>
永鄧生之慕明信要結則亮霍諝之衷矧兹氓也咸雍<lb/>
熙之産非復勁悍之俗保艾功半治效倍臻使白鳥之<lb/>
祥歌於塞上甘棠之愛植於邊廷在此行也是故剖竹<lb/>
之任非劣於受脤勒銘之勳不華於高葢矣他日臨洮<lb/>
報政晉諸臺閫優之節鉞耀之珪組藉天子之寵靈漸<lb/>
逺人以聲教熟曉山川周知兵食運籌屢中宣機如響<lb/>
玉門扄弛琛賂軨積當宁寖北顧之憂銓司受上賞之<lb/>
鑒大夫其朂之哉祖讌既陳羣公斯集酌以㫖酒投之<lb/>
<pb n="KR4e0188_WYG_044-7a"/>
贈言<lb/>
　　送參知周君子籲入賀序<lb/>
嘉靖三十有五載秋八月十日維天誕聖之辰内凡列<lb/>
職之司外暨奉朔之國叩明庭而獻萬壽者以億計時<lb/>
參知大夫周君寔祗役焉滇南去京師道里特逺改嵗<lb/>
發春捧函夙駕揚旌指途賔僚張組以稱榮大夫登車<lb/>
而色喜夫士由起家而立乎本朝孰不欲際風雲之嘉<lb/>
㑹依日月之末光哉至攝官承乏展宷錯事中外靡得<lb/>
<pb n="KR4e0188_WYG_044-7b"/>
而均焉稽古漢唐嘗簡廷臣出補郡國守相領州刺史<lb/>
逮内員缺選諸所表以次用之有嵗中超遷至公卿者<lb/>
今制稍稍懸隔而重輕係之矣是故子牟懐魏闕之思<lb/>
長孺有禁闥之戀張敞謂在外無奇或藉子公之力再<lb/>
入國門始無憾焉抑其勢也季札來聘觀樂詩而歎美<lb/>
史公留滯不與從事而寄慨又其情也今夫朝于京師<lb/>
大較有三慶賀入覲考績而已兹行也天子坐明堂開<lb/>
閶闔受𤣥貺介休祉金石在縣玉帛輸賮葆羽旄頭文<lb/>
<pb n="KR4e0188_WYG_044-8a"/>
衣繡尾備物以昭之百官視燎而入句臚而升斯時也<lb/>
素商應節凉飈滌氣乃與徳讓之賔重譯之使攀龍飛<lb/>
而利見聫虎拜以悦穆子孫緜慶川嶽貢符中外禔福<lb/>
此亦禮文之偉觀而冠裳之茂典也珊瑚瑶璫之琛陳<lb/>
於内庭肉角犀象之獸馴於外囿咸自滇徃也天子有<lb/>
懌非子大夫奉職惟寅宣威遐裔曷克臻此哉於是延<lb/>
訪政治之得失周知民間之疾苦臨軒咨岳宸眷篤焉<lb/>
侍臣僉曰兹非疇昔掌虞衡平水土者乎奉金馬之使<lb/>
<pb n="KR4e0188_WYG_044-8b"/>
擅子淵之藻者乎非敷教於蜀振文翁之化詰兵于薊<lb/>
上籌邊之畧者乎邇者底綏滇夷銘赤崖之石澄蒼洱<lb/>
之波者又非其人乎多所踐更屢著勞績秉銓者將議<lb/>
陟崇階大夫乃載拜隕越承嘉式讌于是乎采閟宫之<lb/>
詩効華封之祝而繼之以諷颺言曰夜郎脩阻疲於驛<lb/>
篚工乏良巧困於鼓鑄戎菽易腐無資於積貯卉服流<lb/>
徙不恒於土着異物難得非所以安逺夷情忽慌策在<lb/>
於善馭願少加聖心焉天子萬年南徼永賴亶其休哉<lb/>
<pb n="KR4e0188_WYG_044-9a"/>
若夫烽火通於長洲之苑麋鹿瞰於姑蘇之臺豈不懐<lb/>
歸畏此簡書大夫之謂也余與大夫兩世同舉於鄉者<lb/>
再録於春官者一相知最深諸君乃曰可以贈周大夫<lb/>
行者其皇甫子之言乎遂書無讓<lb/>
　　送憲使范君侍養東歸序<lb/>
觀察使范君之箴肇拜兹命也以滇徼特逺不遑將母<lb/>
意不欲行檄禁切峻太夫人趣之迺强就道按滇亡何<lb/>
倭奴益横海上傳警吳越之間華屋銷於烈焰原田鞠<lb/>
<pb n="KR4e0188_WYG_044-9b"/>
為茂草冶容沉於汨羅嬰兒釁於鋒鍔農夫釋耒紅女<lb/>
休織暴骨之野想魂而祭遷徙之族十室而九此亦孽<lb/>
醜之巨祲而含靈之劇痛也於是三楚之堅甲百粤之<lb/>
精卒山東之亡命淮泗之輕剽聞調飈發應募雲集棲<lb/>
於㑹稽者一旦成市而我師屢䘐坐受罷困矣東南縉<lb/>
紳大夫游宦一方者相顧憂愕太夫人塊然在圍城中<lb/>
使君鞅鞅歎息曰向者䝉犯瘴霧逡巡䍧牱之途思迴<lb/>
征馭於峻阪奉板輿以閒居恨不早決今方寸亂矣負<lb/>
<pb n="KR4e0188_WYG_044-10a"/>
愧徐生迺上書陳情其畧曰臣自束髮幸際聖明賜之<lb/>
進士服官行人祗役遘閔慈父見背母氏獨存迨執㦸<lb/>
東曹剖符兩郡二十餘載未嘗違親而仕臣母口霑祿<lb/>
養身披翟紱恩寵踰分正委身報徳之秋也但年迫西<lb/>
夕不勝扶侍仲季既壯家貧出贅並乆離膝有妻在幃<lb/>
共視常膳安能責以排難禦侮哉身嬰衰疾耳怵金鼓<lb/>
倘先朝露抱恨終天乞將臣放歸獲奉餘息不勝銜結<lb/>
頓首頓首主臣主臣謹緘題驛聞未及進御而使君飄<lb/>
<pb n="KR4e0188_WYG_044-10b"/>
然行矣僚友曰未有報命恐傷大義且外臣例無予告<lb/>
奈何投劾自免乎使君曰此固余之心也或曰太夫人<lb/>
雖在耄耋起居無恙聖天子萬壽之期君應入賀願少<lb/>
須臾以俟便道歸省不兩得乎使君笑曰吾聞明王不<lb/>
奪倚廬之情孝子不避矯車之罪矧我履孝治之朝遇<lb/>
仁覆之主乎若執贄脩慶而駕言展親不可為孝先私<lb/>
家之急而後公朝之典不可為忠失忠與孝不可為臣<lb/>
子進退狼狽恥不為也范君可謂明於制義而勇於亮<lb/>
<pb n="KR4e0188_WYG_044-11a"/>
節者矣君少挺頴淑妙簡異才方軌終賈雅屬文藻兼<lb/>
長飾吏甫壯専城盛著聲稱内教檢迪良多也君亦揣<lb/>
知其才足以適用不終濩落為此舉者殆畜晩績於熙<lb/>
漢伸短景於報劉耳夫士方晞翼雲衢策足津路若蕭<lb/>
朱結綬王貢彈冠以赴功名之㑹亦曩昔汲引㧞茹之<lb/>
騐也至於季鷹起蓴鱸之思而顧榮為之執手增慨虞<lb/>
丘興風木之戚而孔門弟子明發辭歸人情不大相逺<lb/>
此非異致而同感者哉羣公置酒昆明之池折栁金馬<lb/>
<pb n="KR4e0188_WYG_044-11b"/>
之亭賦陟岵咏循陔相與咨嗟别去皇甫子曰賢哉母<lb/>
夫人乎有子益彰之矣<lb/>
　<lb/>
　<lb/>
　<lb/>
　<lb/>
　<lb/>
　皇甫司勳集巻四十四<lb/>
</p>
<p>
</p>
  </div>
</body>
</text>
</TEI>
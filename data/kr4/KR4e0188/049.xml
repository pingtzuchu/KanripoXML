<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>皇甫司勳集巻四十九</head> <lb/>
    <p>
<pb n="KR4e0188_WYG_049-1a"/>
欽定四庫全書<lb/>
　皇甫司勳集巻四十九<lb/>
　　　　　　　　　　　　明　皇甫汸　撰<lb/>
　記<lb/>
　　浩歌亭記<lb/>
浩歌亭者曲梁令尹之所建也曲邑鄙凡官署咸俛焉<lb/>
卑時制下禁淫祠迺遂毁淫祠徙其宫而庸之迺堂宇<lb/>
廨舍靡不煥然崇也爰有羡材相厥隙地迺就㕔事之<lb/>
<pb n="KR4e0188_WYG_049-1b"/>
右方構兹亭焉皇甫子曰余曩葢除嵊令云引疾不拜<lb/>
迺上疏乞改署遂調國子博士謝劇而履閒葆貞而甘<lb/>
寂非時好也無何仍出補吏職恭承嘉惠戾止兹土昔<lb/>
潘安仁詩云器非廊廟姿屢出固其宜余復何辭矣越<lb/>
嵗而亭成焉每退公閴坐以安體凝神慮善思過未始<lb/>
不浩然適也因歌曰胡嵊則違胡曲則之天也奈何矧<lb/>
伊人斯或彈琴命酌酒酣耳熱仰天長嘯又未始不浩<lb/>
然歎也則又歌曰往胡尼之今胡使之來且奈何命也<lb/>
<pb n="KR4e0188_WYG_049-2a"/>
俟之遂名曰浩歌亭乃有友人張崑崙氏者自太行訪<lb/>
余曲梁相與坐諸亭而語之故曰嗟乎此殆江生所謂<lb/>
赤縣之東南乎可以居子矣因書而扁之又相與和歌<lb/>
而别也亭惟一椽四面皆交疏曲檻也亭之隅有泉引<lb/>
而為池翼而為梁名曰武溪一曲志懐土也北地斥鹵<lb/>
不宜他木惟秋英滿臺名曰媿陶幽徑叢棘跱而坊也<lb/>
名曰棲鳯言即不能歸去聊以託吾棲也是為記亭成<lb/>
於壬辰夏五文成于甲午中秋<lb/>
<pb n="KR4e0188_WYG_049-2b"/>
　　明慎堂記<lb/>
嘉靖十又七年小臣汸以水曹移署虞衡員外視道京<lb/>
畿間亡何乃以奉職無狀當路者數之天子詔下吏法<lb/>
司傅㑹其罪竟坐降級外補于是左遷黄州理官事具<lb/>
圄語中圄語者皇甫子逮繫時所著也友人李驗封収<lb/>
而藏之越明年春余始間道自吳至黄而余葢員外置<lb/>
也以故郡齋無舍舍於兵厰云兵厰者清軍大夫㕔事<lb/>
也徃東南去府數十武而近然郡人業已指目為理刑<lb/>
<pb n="KR4e0188_WYG_049-3a"/>
外府矣居頃之即訟牒填委迺書明慎顔其堂易曰君<lb/>
子以明慎用刑而不留獄此之謂也或問易朱子曰慎<lb/>
刑如山不留如火信乎皇甫子曰不然旅之為卦合離<lb/>
與艮離之象火也火剛而用明艮之象止也山止而體<lb/>
慎是故君子則之不留云者明慎中事耳按春秋元命<lb/>
苞曰刑者侀也説文曰刀守井也飲之人入井陷於川<lb/>
刀守之割其情也可無明慎乎楚俗譎詭而好訟動抵<lb/>
讕詞相報怨其所株染以百數經嵗莫可竟案麻城為<lb/>
<pb n="KR4e0188_WYG_049-3b"/>
最蘄黄次之廣濟而下又次之第使聴者能以虚受以<lb/>
衡決亡文致以讞鮮不得金矢者是故懸筩設距不如<lb/>
谿谷之易避也繁脂密荼不如畫象之無犯也明以燭<lb/>
奸慎以止辟獄曷留哉獄曷留哉然發擿任智非明也<lb/>
在宥寡斷非慎也書曰欽哉欽哉惟刑之恤哉其明慎<lb/>
之謂乎余葢羇竄之臣也故取諸旅云<lb/>
　　仙都草堂記<lb/>
侍御樊君既卜仙都之原從堪輿家言襄其母夫人乃<lb/>
<pb n="KR4e0188_WYG_049-4a"/>
結廬於右以寜一所公而君得棲趾墓傍題曰仙都草<lb/>
堂間馳尺牘請余為記其畧曰家君號一所主人性質<lb/>
直慷慨好遊善飲多吟咏與世事踈濶少負才名累試<lb/>
不遇就教山東陵縣後遷高密母氏與偕竟以疾卒於<lb/>
官舍不肖自留臺來奔家君翻然棄歸謂曰汝母奄背<lb/>
吾不望汝以㫖甘獨養但能居我於仙都以終餘年足<lb/>
矣賢哉翁之志行如此按仙都在栝之縉雲去邑二十<lb/>
餘里道書所謂第二十九洞天軒后龍昇地也唐天寳<lb/>
<pb n="KR4e0188_WYG_049-4b"/>
間有綵雲起李溪源覆繞獨峰之頂廣樂殷殷響震林<lb/>
樾刺史苖奉倩上其事遂名仙都而縉雲義亦昉此山<lb/>
有鼎湖中産異蓮瓣落東陽因建金華之邑表瑞驗云<lb/>
湖之下為好溪其東為步虚山竒峰干霄即梁陶隠居<lb/>
所稱高峰入雲清流見底者也其西為忘歸洞縣令李<lb/>
陽冰吏隠於此愛而名之稍轉為仙人碓碓之上石峰<lb/>
攅峙翁築層臺延瞰鼎湖名曰羣玉南可百步許為暘<lb/>
谷洞宋朱晦翁遺蹟在焉下抱澄潭與小蓬萊赤壁趙<lb/>
<pb n="KR4e0188_WYG_049-5a"/>
侯船諸景相聫絡花鳥冬春烟霏日夕展可樂而忘世<lb/>
也葢福庭神窟徃往異人居焉如劉阮羊許輩茹芝委<lb/>
化事匪盡幻矣夫世之慕鍾鼎者必耽廊廟薄珪組者<lb/>
必安丘陵性各有尚也昔仲公理歎曰若得背山遊覽<lb/>
平原此亦足矣何為區區於帝王之門哉而宗敬微亦<lb/>
曰性同鱗羽愛止山壑眷戀松筠有若狂者忽不知老<lb/>
之將至探翁之志正合古人非惑鴻苑之書談𤣥牝之<lb/>
術希冲舉而逃虚寂者萊母畢願於䝉上龎妻協好於<lb/>
<pb n="KR4e0188_WYG_049-5b"/>
鹿門則夫人之靈亦妥於兹山矣侍御君能承顯志而<lb/>
慰幽光不為篤孝哉志又云少微星見乃置高山峻谷<lb/>
考槃為業類多隠君子今一所翁謂非其人耶或有乘<lb/>
時崛起奮庸熙載文成諸公並𢎞功烈幾之為㑹將在<lb/>
侍御矣巢許韜徳於箕山申甫誕神於嵩嶽不並可徵<lb/>
哉翁在草堂詩曰高峰峙堂前相對成賔主每晨興獨<lb/>
往吟曰登臺盼林麓倚洞臨清流又徘徊一徑仄繚繞<lb/>
諸山巔倦移小艇而歸吟曰策杖撫朝景蕩舟曳夕光<lb/>
<pb n="KR4e0188_WYG_049-6a"/>
客有訪者或不知止吟曰畏聞官長至喜與野老親又<lb/>
探奇山谷中悠然吾老矣其胷次豈塵壒間能懸翳耶<lb/>
若翁者不獨務外遊而内觀其深矣故其詩冲澹蕭散<lb/>
與陶徵君田居諸作興寄畧相似别有編輯聊採牘中<lb/>
所載記之以傳俾與兹山兹堂同不朽云<lb/>
　　茭巘亭記<lb/>
或出或處君子之道若得若䘮達人之情夫一官未効<lb/>
而三徑自賁者抗時之高蹈也東都甫免而南山流懟<lb/>
<pb n="KR4e0188_WYG_049-6b"/>
者憤世之激衷也我友張仲則異於是方其與伯氏二<lb/>
千石早發巋科並登顯仕蜚聲赤縣彪暎蘭司當是時<lb/>
豈不欲閲致崇品垂功太常以展生平之藴乎既而被<lb/>
讒謝秩人咸弗豫君曾不嬰念視其官若解懸釋負而<lb/>
脱屣者歸乃闢第治園䟽泉灌樹據茭山之勝結亭其<lb/>
上名曰茭巘錦峰攸接白雲延望近在几席而迥挹烟<lb/>
嵐不出户庭而獨觀昭曠無登頓之勞而窮眺聴之賞<lb/>
此其胷次所得有超於塵壒之外者所謂道可重故物<lb/>
<pb n="KR4e0188_WYG_049-7a"/>
為輕心既逺故地斯偏豈爵服之玩能移之哉按爾雅<lb/>
藉緒如指空中可啖曰茭水物也而託根於山殆猶伐<lb/>
檀置於河干瓠樽委於牖下駒有食苖之嗟鴻興漸木<lb/>
之歎君宜在朝而擯之于野意葢深矣又漢書溝洫志<lb/>
竹葦絙茭為茭才焉徃而不適哉園凡八景亭為最勝<lb/>
括曰自得而君出處之節得䘮之較有可見者昔敬通<lb/>
䝉詆杜門却掃胡隘也山簡好遊習池倒載胡豪也余<lb/>
不敢自附襄陽之豪而君不為馮生之隘請日陟君園<lb/>
<pb n="KR4e0188_WYG_049-7b"/>
臨君池坐亭中搴長茭而誦君之詩裴迪湛思願和輞<lb/>
川之什王筠抵掌請鑒郊居之賦君為何如哉乃驩然<lb/>
命余書之為記<lb/>
　　范氏創建三公堂記<lb/>
三公堂者祀太師徐國公夢齡唐國公賛時周國公墉<lb/>
也周為文正公之考而唐為王考徐為皇考云按祭法<lb/>
有虞氏禘黄帝而郊嚳祖顓頊而宗堯夏逮殷周更立<lb/>
而不變三公堂所由始也粤若我世宗嗣位之初尊師<lb/>
<pb n="KR4e0188_WYG_049-8a"/>
重道稽古禮文首敕天下建啓聖祠于學宫上祀孔子<lb/>
父叔梁紇大哉聖人之制作炳越千古矣夫為子者居<lb/>
以王者之庭享以王者之祭為其父者曾不得妥以専<lb/>
祠薦以一牢豈人情乎禮曰天尊而不親然人思事之<lb/>
者以其有生物之功也况毓靈蒼際誕生𤣥聖與斯民<lb/>
立命者乎范乘載三公者或仕為節度判官或檢校少<lb/>
府或掌管書記皆著有勞績以曾孫之貴追膺封典文<lb/>
正功徳𢎞茂獨盛當時而宋室湛恩汪濊報亦隆矣范<lb/>
<pb n="KR4e0188_WYG_049-8b"/>
氏忠烈廟在吳邑徳鄉讓原笏林之陽墟墓在焉而三<lb/>
公祔諸寢室郡城義澤莊亦止及文正而三公故缺也<lb/>
迨侍御史洛陽温公如璋持節按吳周爰展視仁率義<lb/>
起令於祠後創建三公之堂檄下郡丞茶陵龍君慶雲<lb/>
經理其事亡何以瓜代去繼為董公堯封亦洛陽人也<lb/>
至則亟覈祠工更議坊制矣邑司以時詘財殫頗艱厥<lb/>
任適鉅家徐姓者誤扞憲網恥受汙名請以金贖聴輸<lb/>
工所官第籍記之梓材既集匠作斯興驅運之勞不擾<lb/>
<pb n="KR4e0188_WYG_049-9a"/>
於鄉呀呷之聲無驚於市地素窪塹慽而平者肅坻數<lb/>
級筵堂三楹峻而垣墉翼而廊序巍而綽楔飾以丹堊<lb/>
圖以雲藻蜿蟺飛革煌煌奕奕工若浩繁再朞而畢兩<lb/>
侍御之令迅於風霆丞一人之力神於不日矣三公者<lb/>
肖像於中旁以將作監簿純佑許國忠宣公純仁恭獻<lb/>
公資政學士純禮龍圖直學士純粹配焉濟美五世禋<lb/>
祀一堂由是衣冠之賔䖍奔式路來躋其堂為父祖者<lb/>
詒謀是思為子孫者䋲武是媿過其門者雖或細流釋<lb/>
<pb n="KR4e0188_WYG_049-9b"/>
負弛擔徘徊顧瞻咨嗟歎息乃去憂樂之遺忠貞之報<lb/>
百世不斬若此范公可為而人顧不為哉此觀風者之<lb/>
績也司勳氏曰余觀兹堂之成而有感於大道之公懿<lb/>
徳之好矣夫闡崇先賢佑啓後人激世範俗非御史不<lb/>
能仰承徳意恪供厥職非有司不能上或宣令下或怠<lb/>
事有舉之而中廢者矣前人美意後人惡其不出於己<lb/>
也將有其始而多不克終者矣堂之成亦幸而遇其人<lb/>
雖文正公徳之感人協恭同好而𤣥貺黙啓其三公在<lb/>
<pb n="KR4e0188_WYG_049-10a"/>
天之靈哉范氏乃更立主堂右以祀温董及龍不忘報<lb/>
徳亦禮也為是舉者公六世孫太學以益偕其兄主奉<lb/>
惟立請於當路移書太僕卿惟一祠部郎惟丕從外交<lb/>
賛云<lb/>
　　蘇衛重修記<lb/>
天下之道二文與武而已故其設官亦相凖焉易叙黄<lb/>
帝傳述以前書載唐虞咨岳之後夏殷罔聞至周始備<lb/>
歴漢唐宋或因或革尋置尋罷靡定制焉我明稽古文<lb/>
<pb n="KR4e0188_WYG_049-10b"/>
武並用文若三公論道六卿分職以至百執事各有司<lb/>
存武則公侯伯以擬三公五府以擬六曹禁衛一十有<lb/>
二留守四十有八視諸司焉外又建都司以衛藩省設<lb/>
衛所以叅郡邑官寖衆而法寖密仰見高帝神謨睿算<lb/>
超越前古成祖率由無改乎舊慮深逺矣至其居也必<lb/>
崇構廣宇使之聴政而出治莅官以臨下瞻視尊而聫<lb/>
束固焉蘇衛建自洪武初年在郡治之東兹域也襟江<lb/>
帶河曠藪巨浸控淮揚而連甌越一大都㑹也素稱壯<lb/>
<pb n="KR4e0188_WYG_049-11a"/>
麗嵗月既乆風雨漸弊自宣徳𢎞治嘉靖以來三經修<lb/>
葺並出苟完費莫底寜勞豈臻逸隆慶改元之三載視<lb/>
衛篆者為都指揮何君萬鍾㓜讀父書長述祖徳策試<lb/>
擢科文華翊武騎射劒術兼兹詩書禮樂在是曾未浹<lb/>
月百廢具舉乃以六事上陳僉同報可修署其一也每<lb/>
數曰方今邊烽未熄於北倭夷未殄於南正志士立功<lb/>
之秋將軍耀武之日也建牙幕府樹羽旌門盾㦸列侍<lb/>
于旁介胄奔走于下渙號申令擊斗傳符而頽垣圮砌<lb/>
<pb n="KR4e0188_WYG_049-11b"/>
敝宇荒庭何以肅寮威衆居之而失其尊望之而生乎<lb/>
玩矣遂諏吉經始撤故易新迺閌其門迺峻其墉迺粲<lb/>
其堂迺邃其宇迺闢其階庭凡除器有帑貯餉有庾享<lb/>
纛有祠稽籍有室退食有齋踐更有廡棟楹撓腐飭材<lb/>
維良瓦石殘缺陶埴孔固丹雘漫漶繪堊稍施由是望<lb/>
之而畏心生入之而引躬俯升之而歛容恪此何侯之<lb/>
績也世之當官者恒以營造為嫌樂因循而憚改作視<lb/>
其居如傳舍聊以託宿遲明棄去耳此宋藝祖示殿選<lb/>
<pb n="KR4e0188_WYG_049-12a"/>
加選之條於遷代考課之後非無見也矧世祿之家桑<lb/>
梓之墟盟帶礪長子孫者乎侯乃捐俸以庀財不為妄<lb/>
取稍廪以鳩工不為徒後荒度於殷春落成於徂夏民<lb/>
不告勞工罔愆素亦神矣時聖天子嗣位更化飭治吳<lb/>
郡堂亦被災創建同時興事除舊布新文昭武憲㑹逢<lb/>
其適呉人以為美談不有歌周雅而賡魯頌者乎他日<lb/>
君侯秉鉞閫徼立功疆圉膺干城而奠社稷亦若此矣<lb/>
是役也請于上為督撫大中丞莆田林公巡按侍御鄖<lb/>
<pb n="KR4e0188_WYG_049-12b"/>
陽温公飭兵憲使南皮湯公若同官協賛委吏董成例<lb/>
得備書如左云<lb/>
　　清舉樓記<lb/>
侍御劉君相厥考園是為曄華建樓其中名曰清舉於<lb/>
以處高明攬昭曠魏生賦之謂美堂構而永孝思者也<lb/>
其居也迺在郡城之西閶闔之南斯地也東引於越北<lb/>
達長淮方舟結駟駢至輻凑開市㕓於昩旦横闤闠而<lb/>
流溢聫袂塵昏揮汗淖積乘時射利之夫袨服遊閒之<lb/>
<pb n="KR4e0188_WYG_049-13a"/>
子競其區宇矜其燕居吹竹彈絲調珍饌玉目恒奪於<lb/>
紛華耳習聞乎諠咽者也侍御幽襟獨秉冲標夐邁心<lb/>
竊隘之歎曰匪先人之廬是懐吾其鯤徙而鵬運矣緬<lb/>
莊叟以養恬晞揚子之耽寂若遺世絶俗者焉其於人<lb/>
也每立遌而難合故其從宦也亦屢拙而不工至其為<lb/>
文也思若凌雲氣若吐霓通𤣥濳虚而變態不窮其為<lb/>
詩則穿天心出月脇興寄宏深而不可為象皆寓之樓<lb/>
矣其為樓也三江滙其左羣山控其右前臨茂苑後枕<lb/>
<pb n="KR4e0188_WYG_049-13b"/>
海虞飛陛百尋交䟽四啓仰眺則危峰送青俯瞰則平<lb/>
疇環綠遐屬則天籟忽鳴近聴則松濤遞響棟舍朝旭<lb/>
簷收夕霏朗月初升暢庾亭之悰清風徐來發劉琨之<lb/>
嘯亦可以樂而自適矣余聞仙人好樓居故秦侈阿房<lb/>
漢崇嶢闕子其一舉而眇九州再舉而細萬物乎將挹<lb/>
浮丘拍洪崖憑烟御風出入乎莽蒼而莫知其所止乎<lb/>
殆與天為徒與造物遊視規規然馳志於江湖廊廟者<lb/>
彼猶有桎梏而此之謂懸解也矧又射利遊閒齪齪者<lb/>
<pb n="KR4e0188_WYG_049-14a"/>
乎望之葢瞠乎其後而囿斯下矣侍御君聞斯言也迺<lb/>
揖司勳氏登樓命酌超然榮觀驩然相得因授之簡請<lb/>
書為記<lb/>
　　文起堂記<lb/>
雲槎張季翁者嘗治其居於城之東衢焉層基累構必<lb/>
宏以軒綴棟雕甍必壯以麗迺高其門迺峻其墉迺敞<lb/>
其堂迺邃其宇迺翥以樓閣第宅之華輪奐之美甲於<lb/>
城中鮮有能埒者夫季翁修業以息特布衣之俠而隠<lb/>
<pb n="KR4e0188_WYG_049-14b"/>
淪之流也今欲其門可容葢駟列幡㦸堂可聫簪裾沓<lb/>
履綦此其志不在近小者矣落成僅十年而其子果發<lb/>
科並起惜乎翁奄逝不及見而志則酬矣仲子㓜于爰<lb/>
處其中請名其堂以昭令美司勳氏曰夫仲子亦猶行<lb/>
古之道也古之人一舉步不忘其親矧於身之攸躋乎<lb/>
季翁雅善訓子察知三子必榮以顯克稱其居令後世<lb/>
莫可加然特以富貴望其後耳不知事有得䘮勢有盛<lb/>
衰若其室瞰高明孰與地甘湫隘此雍周廣喻於田嘗<lb/>
<pb n="KR4e0188_WYG_049-15a"/>
劉生致慨於王謝者也今仲子修文以起堂之中奉母<lb/>
以寧季翁博古多畜前代奇器玩好悉陳於几示能守<lb/>
焉然黼繡間施雜以縹緗壺觴遞御耦以鉛槧日引掞<lb/>
藻之賔問字之客研討九流譏評六藝闡稷下之談發<lb/>
郢中之調即使金谷榛蕪銅槃狼籍而文可永垂堂亦<lb/>
不朽矣由是仲子告于母夫人僉曰聞昔賢母惟欲子<lb/>
以善養或期子以令名汝以文起含章吐繢抱璧握珠<lb/>
可擬孟陽晜弟吾亦無媿范尹二母奚患不富貴乎汝<lb/>
<pb n="KR4e0188_WYG_049-15b"/>
其無忘先人之廬敬佩司勳氏之言仲子載拜唯唯遂<lb/>
書以牓諸堂而屬余述為記<lb/>
　　董氏西齋藏書記<lb/>
西齋者董氏藏書所也世居上海之沙岡自御史公起<lb/>
家繼大理公咸嗜學修文購古書籍至千餘巻生子宜<lb/>
陽㓜聰慧不凡兩世居家號清白乏籯金繦錢之遺每<lb/>
指西齋謂曰業在是矣二公既卒董子非獨能守其業<lb/>
又能盡讀其書搜奇括秘所藏倍其先人屏氛謝垢日<lb/>
<pb n="KR4e0188_WYG_049-16a"/>
操鉛槧簡帙溢於几案晏如也葢已涉其流探其源採<lb/>
掇其華而咀茹其膏矣嘉靖癸甲之嵗㓂起海上廬毁<lb/>
於烈焰書亡於餘燼董子不避鋒刃夜半身犯賊中取<lb/>
其先世恩誥遺像及書數篋馳出賊壯而釋之亂定稍<lb/>
稍理其殘缺毎從友人處借而手録之乃刋定舛誤然<lb/>
較昔十僅得其二三耳并新其齋屬余為記司勳氏曰<lb/>
天下之物或聚或散有數存焉矧書籍為天地之精英<lb/>
乎秦焚晉墜徃徃遭阨國且不能保而况於家乎張華<lb/>
<pb n="KR4e0188_WYG_049-16b"/>
縹乘武庫奚存李泌牙籖鄴架安在遂使公擇託諸廬<lb/>
嶽頴士寄之箕山不獨禹穴汲冡間也余家自𤣥晏所<lb/>
畜晉武所假奚啻萬巻余考中憲公暨余兄弟復廣之<lb/>
一旦為謝兵攘掠殆盡年齒向暮心力並减不復能購<lb/>
輯如董子祗自懊歎而已夫御史者古之柱下主藏書<lb/>
者也而董葢世其官矣傳稱仲舒下帷覃思三年不窺<lb/>
家園而董葢世其業矣由是子子孫孫勿替保之又能<lb/>
自得之誡以口肆貯為腹笥是董子所深望也使致喻<lb/>
<pb n="KR4e0188_WYG_049-17a"/>
玩物取譏兼兩如斵輪之説書不幾於廢哉中憲公與<lb/>
大理同登進士有通家之誼言非敢諛也因書為記宜<lb/>
陽字子元别號紫岡為太學生云<lb/>
　　新建憲濟橋記<lb/>
憲濟橋者采民謠以彰憲績者也橋距婁關二十餘里<lb/>
鄉曰吳宫村曰蕭涇戴墟瀦其南陽城滙其北二水交<lb/>
瀉㟁易崩圮又走一州三邑孔道也往來相踵咸不便<lb/>
之先是架木為梁名曰縮裏謂稍却以避湍激也夫河<lb/>
<pb n="KR4e0188_WYG_049-17b"/>
廣彴欹臨深履峻負檐而涉心悸於阽危牽輓以趨足<lb/>
逗於旋引餘皇一經輒隕數命至風雪沉尸昏黑遇害<lb/>
者又莫可勝記也典是疆者非其痛切䏎膚而乃慢視<lb/>
肥瘠民且誰何哉嘉靖四十載嵗在作噩長樂陳公以<lb/>
殿中侍御史簡命南巡吳當兵燹之餘未獲安堵加以<lb/>
淫潦作沴大浸流災公懷恫恤抗䟽蠲賦下令緩征既<lb/>
又清傳以節支銷兵以裁餉省刑止訟去羡滌苛専務<lb/>
與民休息又為之設糜以療飢施藥以起瘵民賴全活<lb/>
<pb n="KR4e0188_WYG_049-18a"/>
者以萬數又為之穿渠以渥溉積貯以裕賑凡興利而<lb/>
除害者罔不周焉芳厯兩更瓜期再借俗有偃草之風<lb/>
海無傳箭之警霽威於秋霜煦愛於冬日由是甘露降<lb/>
於虞山嘉禾産於惠畮瑞雪鑒禋而集靈雨應禱而濡<lb/>
士民思頌功徳者十室而九矣嵗在閹茂公適東巡攬<lb/>
轡於玉峰之塗擊楫於金沙之渚召父老以爰咨望陽<lb/>
侯而興慨歴覩兹囏具聞斯患憮然曰民命顧不足重<lb/>
而乃金是惜乎奈何以易朽之木濟難捍之水屢廢屢<lb/>
<pb n="KR4e0188_WYG_049-18b"/>
更卒無寜嵗屢廢則行者病屢更則作者勞使拘於時<lb/>
詘不可以贏民疲不當以苦豈永圖長治之經哉遂檄<lb/>
長洲縣倅屠大亨往相度之俾驅石代木敷土夷岸隤<lb/>
沙障瀾畚築於二湖之衝寘楗於百川之沸廣可一丈<lb/>
四尺修凡二十丈有畸筭貲不踰五百計力僅閲三時<lb/>
天根見而經始鶉尾㑹而落成圓兔初升長虹迥跨鏡<lb/>
光練素延眺於澄流錦䌫牙檣騰歡於清泛民歌曰爾<lb/>
厲爾揭險莫可避沉尸塞流視之如棄微我陳公孰援<lb/>
<pb n="KR4e0188_WYG_049-19a"/>
以濟又歌曰昔母渡河𦵏於汨羅今也從橋由袵席過<lb/>
陳公來晩濟我實多因題曰憲濟橋肇錫嘉名用彰偉<lb/>
績從民願也夫橋梁者王政所有事而民牧之職司也<lb/>
國僑聴鄭以取譏單襄使楚而致刺自古紀之矣公原<lb/>
譴於下繩鋭意於己任非為民能然哉吳自倭夷犯境<lb/>
小民往往鑿石斬木毁其橋梁以避一時之亂今道路<lb/>
多有不通而水患間有不可禦者使感於公而以次修<lb/>
舉之孰非公濟之哉公還朝堂秉柱石之資膺舟楫之<lb/>
<pb n="KR4e0188_WYG_049-19b"/>
寄其於濟天下也亦若是矣邑令馬君㑹乂亭建碑徵<lb/>
文于余余弗克違嘉其仰體公心恪勤官守者也因思<lb/>
宋生兆祥於渡蟻孔氏介福於完龜愛物且然况民命<lb/>
乎天之報公以慰我民諒匪逺矣元凱受富平之賞季<lb/>
札美盛徳之遺宜鏤鴻休以耀綿祀聊采民謠銓綴為<lb/>
記<lb/>
　<lb/>
　皇甫司勲集巻四十九<lb/>
</p>
<p>
</p>
  </div>
</body>
</text>
</TEI>
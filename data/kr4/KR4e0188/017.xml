<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>皇甫司勲集巻十七</head> <lb/>
    <p>
<pb n="KR4e0188_WYG_017-1a"/>
欽定四庫全書<lb/>
　皇甫司勲集巻十七<lb/>
　　　　　　　　　　　　明　皇甫汸　撰<lb/>
　五言律詩<lb/>
　　憂居張叟攜琴過訪<lb/>
謝客卧山林煩君逺見尋年華驚㑹靣雲海結交心流<lb/>
水夜方靜迅商秋已深霑襟自有淚無俟更聞琴<lb/>
　　早春野步奉荅子安<lb/>
<pb n="KR4e0188_WYG_017-1b"/>
蘭臯廻淑氣蕙圃攬晴芳鮮雲藹戸牖春水生池塘新<lb/>
望盈新抱流思逐流光徒忻陪玉趾終媿報瑶章<lb/>
　　訪終南穆山人隠居<lb/>
雌守出人間㝠棲不可攀噏日慿晞髪餐霞許駐顔檢<lb/>
方因閉戸采秀遂登山借問壺中秘丹砂定幾還<lb/>
　　春霽和子安<lb/>
東墅春雲歛西巖霽景賖因風疑拂栁着雨似催花潭<lb/>
皎銜㣲月江酣帯落霞陶芳非仗酒何以度年華<lb/>
<pb n="KR4e0188_WYG_017-2a"/>
　　集子約園亭看梅<lb/>
幽徑此新除荒亭自可居開忩散花竹列坐藹琴書夕<lb/>
景移蒼岫春流引緑渠梅花未忍折揮軫待游魚<lb/>
　　春雨<lb/>
金谷寒難破瑶臺雨易滋籠花纎似霧着栁亂成絲香<lb/>
氣㣲霑徑泉聲暗落池定愁今夜月不遣鑒羅帷<lb/>
　　花朝<lb/>
虞廷殷仲月吳苑表芳晨故事聊成俗風光半入春無<lb/>
<pb n="KR4e0188_WYG_017-2b"/>
言桃李色一倍栁條新但恐繁華歇何辭竹葉頻<lb/>
　　春日徃吳山<lb/>
塵跡一相謝閒情從此多雲山時自徃春水日堪過問<lb/>
谷迷桃李尋谿遶薜蘿東林倘可借投老亦如何<lb/>
　　遊穹窿諸山<lb/>
楊栁緑初齊桃花紅滿溪風光亂山裏雲日太湖西何<lb/>
藻非魚戲無林不鳥啼逢津須解問莫遣路相迷<lb/>
　　晩泊虎山橋<lb/>
<pb n="KR4e0188_WYG_017-3a"/>
獨宿山中夜還憐湖上春桃花霞似浪楊栁霧疑塵寺<lb/>
秘禪棲寂橋廻禊水新明朝觴泛處是否在天津<lb/>
　　探歴北峰諸山<lb/>
春色駐深山年芳十里間松林隨意入花塢恣情攀定<lb/>
水空思住迷雲不記還物華何以眷幽興自相闗<lb/>
　　雨齋偶成<lb/>
幽壑生春色空庭帶雨聲閉門誰與晤獨坐自為情入<lb/>
洛書難上還卭賦易成無令悲日暮猶欲俟河清<lb/>
<pb n="KR4e0188_WYG_017-3b"/>
　　三月十五夜月<lb/>
南國催春暮西園候月遊似珠沉曲浦如鏡掛層樓影<lb/>
逐桃花落香兼桂子浮芳輝併可翫詎是减清秋<lb/>
　　病中承諸兄弟問訊奉荅二首　子浚<lb/>
花月坐傷春蓬心屬病身閒来看鶴舞静裏學熊伸采<lb/>
藥懐三秀逃虚媿六塵猶聞枉芳訊何以報情親<lb/>
　　子約<lb/>
藥石未相安春芳忽復闌銷魂驚别易却老覔方難曲<lb/>
<pb n="KR4e0188_WYG_017-4a"/>
是宜琴弄顔非鏡懶看一承華萼詠眉宇坐来寛<lb/>
　　病中子浚兄招賞牡丹<lb/>
花徑許相攀繁芳逼座間為君扶病骨来此破愁顔適<lb/>
性寧非逹忘機即是閒醇醪未可謝判飲送春還<lb/>
　　奉訊子安<lb/>
聞爾巖棲處乘雲且弄霞緑勻臨檻竹紅减過墻花觀<lb/>
妙從無欲全生出有涯因聲寄同病何日遇丹砂<lb/>
　　憶遊虎山寺<lb/>
<pb n="KR4e0188_WYG_017-4b"/>
自識溪橋路常懐釋道林水流精舍曲門閉洞湖隂日<lb/>
向芙蓉度春從楊栁深未消遊後興還似欲相尋<hi>芙蓉測日</hi>
<hi>見髙僧傳</hi>
　　新霽<lb/>
澤國偏宜雨山齋復喜晴雲依飛葢散日吐半規明蘿<lb/>
逕何嫌宻花溪稍覺平還知滄海上今夜月初生<lb/>
　　子安自常熟歸道虞山之勝因贈<lb/>
雅興尋丹壑幽探歴翠㣲觀泉鍳水徳攀石落巖暉靈<lb/>
<pb n="KR4e0188_WYG_017-5a"/>
梵將塵逺仙源與世違自驚南郭卧言訪北山歸<lb/>
　　夏日遊中峰寺二首<lb/>
向子懐名嶽孫生慕福庭何時將陟逺兹地廼探靈寒<lb/>
落巖前瀑晴披嶂外屏非因塵是染誰識累為㝠<lb/>
牽世將奚適眈山聊近尋千林夏木秀一徑晩雲深給<lb/>
苑時游鹿香牀或戲禽言思辭苦熱来此息慈隂<lb/>
　　贈王使君健<lb/>
之子東南美人稱廊廟姿早膺多士選遂承明主私珥<lb/>
<pb n="KR4e0188_WYG_017-5b"/>
筆趨仙室彯纓入禁墀長卿常侍從摛藻奉如絲<lb/>
　　秋原晩眺和子安<lb/>
林壑本余情歸来趣自生空山迎氣肅槭木帶雲輕坐<lb/>
惜流芳歇行驚旅鴈鳴還聞歌嵗暮聊以寄秋聲<lb/>
　　吳溪夜泛<lb/>
湖山西郭外一徃一為情日夕看佳氣雲霞不斷生野<lb/>
烟隨徑合漁火隔溪明渡口迎歸處猶能認棹聲<lb/>
　　謝子約弟恵菊<lb/>
<pb n="KR4e0188_WYG_017-6a"/>
嘉恵分秋色芳心共嵗闌纎英承露潔疎蕋帶雲寒對<lb/>
酒浮金易興謡報玉難秪應芝室裏長作棣華看<lb/>
　　子安兄入虞山因寄<lb/>
問水乗源去看山入畫遊披衣巖霧積飛葢洞雲流塵<lb/>
鞅從兹謝㝠筌不外求瑶壇有嘉樹莫作桂叢留<lb/>
　　虞山遇陸一宜俯吳二子新同泛因登絶頂作<lb/>
共愜山中想俱来水上逢尋溪迷萬轉攀壑隠千重雲<lb/>
氣流巖竹泉聲落磵松窮探不惜暝還陟最髙峰<lb/>
<pb n="KR4e0188_WYG_017-6b"/>
　　詠虞山倒影<lb/>
今夜看山色翻從一水中溪嵐乗月吐巖翠合雲空波<lb/>
淨明葭菼沙寒落鴈鴻臨杯挹仙檜星影亂芳叢<lb/>
　　夕讌孫氏園亭<lb/>
金谷猶良夜花源即徃時承君開别館道客向前池歌<lb/>
散雲輕駐杯長月暗移莫持無限興留作去来思<lb/>
　　送吳進士辭縣就教三衢<lb/>
媿我眈山卧憐君辭邑過共看雙舄舉無奈一氊何旅<lb/>
<pb n="KR4e0188_WYG_017-7a"/>
跡薊門逺離懐漳水多從来化蜀者豈是讓絃歌<lb/>
　　冬夜對月聞敵退<lb/>
木落但疎林蕭然月色深無愁蟾兎缺祗惜嵗華侵霜<lb/>
露流寒影闗山戀故隂漢家新罷戰萬里照歸心<lb/>
　　熊叔抑同唐應徳入四明弔陳約之憮然作詩二<lb/>
　　　首<lb/>
憐君提寳劍東去覔徐君可惜看花伴翻同落葉分涙<lb/>
傾鄞海月心斷剡溪雲篋内收遺草傳来不可聞<lb/>
<pb n="KR4e0188_WYG_017-7b"/>
已作浮湘去因為弔屈行風霜萬里客生死一交情白<lb/>
馬夢中路青松涕外城逢人問勞苦何得不言名<lb/>
　　冬日晴眺<lb/>
江國開晴乆風煙逐望匀寒隂漸改故陽氣欲乗新犬<lb/>
馬驚余齒龍蛇任此身悠然北忩下何意得先春<lb/>
　　早春寄台州王維禎<lb/>
不見天台吏題書問赤城時為花過眼春入鳥闗情雅<lb/>
興看霞起離憂向水生為邦年最少莫惜宦無成<lb/>
<pb n="KR4e0188_WYG_017-8a"/>
　　寄唐應徳<lb/>
南國逢新嵗東山懐故人棄官如脫屣輕世學垂綸象<lb/>
外能齊物尊中却累身不知芳草色何似茂陵春<lb/>
　　寄王稚卿<lb/>
一自楚鄉别再逢吳苑春風塵愁作吏江漢逺懐人驛<lb/>
路梅花發祠堂栁色新將從漁父問湘水隔迷津<lb/>
　　早春雪後看雨<lb/>
雪消逢雨至并是弄春情潤物知何處隨風散滿城園<lb/>
<pb n="KR4e0188_WYG_017-8b"/>
林無積素山壑有餘清見說花溪裏朝来新水生<lb/>
　　雪後山行<lb/>
寒雲春不散積雪曉来迷山氣涵湖影風光近鳥啼杖<lb/>
藜行郭外鼓棹入塘西日暮歸何事逢人媿剡溪<lb/>
　　山行值雨<lb/>
茂苑多春雨花源信水鄉端居移物候靜悟得年芳山<lb/>
合松雲亂湖消蕙雪長思為拙者政耕牧向河陽<lb/>
　　十九日雨夜子約巻燈重晏<lb/>
<pb n="KR4e0188_WYG_017-9a"/>
良夜應難再歡悰詎有央一燈憐棣萼終宴眷蘭芳細<lb/>
雨頻吹座輕寒半入觴自驚時已過何惜借餘光<lb/>
　　上方山樓春眺<lb/>
翠竹圍香閣金沙引覺途春光臨檻發塵事入門無雲<lb/>
氣常飛雨山形半折湖衆巖廻合處天外接浮圖<lb/>
　　塘上夜泊與吳子新<lb/>
停舟對親暱把酒話平生花鳥非春事湖山即旅情寒<lb/>
煙下漁火流水出鐘聲年跡驚心裏能亡念合并<lb/>
<pb n="KR4e0188_WYG_017-9b"/>
　　春雨書齋<lb/>
細雨来春色髙雲起夕寒閉門閒有卧牽世若無懽舊<lb/>
業依松菊光風轉蕙蘭委懐聊散帙山海得流觀<lb/>
　　春日從支山入天平<lb/>
郭外青山路雲深定幾重桃花流一澗竹樹隠千峰塵<lb/>
世遥相隔仙源信可逢春風變芳草何惜駐遊蹤<lb/>
　　憩白雲泉亭<lb/>
巖穴非無構山茨亦有名行看松色染坐愛石泉清雲<lb/>
<pb n="KR4e0188_WYG_017-10a"/>
去空僧影春来覺鳥情潺湲一此鑒徒自媿塵纓<lb/>
　　春溪晩興<lb/>
别業懐東墅名山倚北岑川原澄夕霽雲水亂春隂看<lb/>
竹門從閉迷花路轉尋歸心不及鳥隨意向幽林<lb/>
　　上巳日遊楞伽寺<lb/>
春風祗苑上今日禊堂開駐葢松隂合張帷栁色来閒<lb/>
雲忘宴坐定水送流杯向晩溪橋渡何言洛飲廻<lb/>
　　過泉上人竹所尋王履吉讀書處<lb/>
<pb n="KR4e0188_WYG_017-10b"/>
素業依香積芳林託化城偶来乗逸興何處不春情載<lb/>
酒鶯花下談經象馬鳴王猷安可見空自竹叢生<lb/>
　　崑山道中清明<lb/>
芳辰郊外度煙火曉来㣲蘿磴通樵徑花洲出釣磯且<lb/>
因乗月徃更得詠風歸莫戀明時去空慚吏隠非<lb/>
　　修和觀登彌羅閣<lb/>
竹院開仙閣花源邇郡城齋心坐来白春色眺餘清不<lb/>
遇雲中駕如聞空外笙逃虚自有地何必訪蓬瀛<lb/>
<pb n="KR4e0188_WYG_017-11a"/>
　　登城西南樓<lb/>
巨麗表兹地登髙懐故都湖山紛若帶樓館綴成圖寫<lb/>
月猶張樂飛花未泊艫從来歌舞處愁殺夜啼烏<lb/>
　　徐子九見訪得聞廸功遺事<lb/>
昔賢今異物述徳最憐君書著人持去言忘世莫聞空<lb/>
庭吳苑月流寓漢江雲豈學河東婦徒能誦父文<lb/>
　　聞蔡比部上書改南署寄憶<lb/>
卧病貽同好因書報故人悠然芳草意堪老白雲身金<lb/>
<pb n="KR4e0188_WYG_017-11b"/>
馬西京道瑶華江左春知君方盛飾何以厭緇塵<lb/>
　　雨夕重悼張子同子安子約作<lb/>
細雨空堂暮孤雲冉冉隂逢誰話山水兹夕痛人琴南<lb/>
國梅花落西原芳草深何須聞楚奏始有淚霑襟<lb/>
　　初夏積雨<lb/>
春去思何如愁霖伴病居未經芳草歇空數落花餘檐<lb/>
霧難開嶂溪流易合渠杜門誰與晤惟有樂琴書<lb/>
　　雨過子約齋中聴琴同子安作<lb/>
<pb n="KR4e0188_WYG_017-12a"/>
取適家園近来忘風雨中幽忩荆樹引别館竹林通寂<lb/>
寞身俱是沉㝠意頗同雅琴何以託流水正無窮<lb/>
　　得張士𢎞書寄憶<lb/>
坐憶襄陽守音書漢口来遥心慿夢逹愁緒與緘開草<lb/>
緑燕公署花飛山簡杯更聞風景日騎馬峴山回<lb/>
　　夏日遊虎丘<lb/>
投跡期方外名山羨水西坐忘因竹逕歸晩失花谿覆<lb/>
殿炎雲薄移階凈日低深公莫相笑将買一丘棲<lb/>
<pb n="KR4e0188_WYG_017-12b"/>
　　虎丘過陳可與故隠居有題壁<lb/>
憶爾逃禪日㝠棲託講臺寧知投跡處竟作捨身回泉<lb/>
壑人長閟山房僧獨開空廊留畫壁嵗乆半莓苔<lb/>
　　欲遊虎山橋值雨不果<lb/>
湖山寄情處心徃跡仍留風雨連兹夕蒹葭生逺秋雲<lb/>
中珠樹見天外石梁浮何日逢僧語隨縁老一丘<lb/>
　　和子安兄夜坐感秋<lb/>
北戸鳴螿集西堂落葉過自驚秋興發并入夜情多芳<lb/>
<pb n="KR4e0188_WYG_017-13a"/>
草萋零露青溪急逝波此時勞憶處萬里見明河<lb/>
　　唐子應徳自震澤返棹邀余夜晤<lb/>
吳門煙渚夜来泊泛湖船秋水生衣上巖雲落酒邊逺<lb/>
遊多世憤小隠謝時牽莫問空山葉相逢悲長年<lb/>
　　靈巖<lb/>
棟宇開靈嶽池臺隠廢宫已看塵刼逺猶想霸圖雄野<lb/>
霽呈秋色濤喧見晩風從知掛帆意遥在五湖東<lb/>
　　入陽抱山訪朱大理<lb/>
<pb n="KR4e0188_WYG_017-13b"/>
憐君謝朝寺歸守舊林丘芳樹當軒植清泉入戸流焚<lb/>
車長自暇學圃最宜秋却笑題門者何湏羅雀求<lb/>
　　朱大理邀遊大石<lb/>
振䇿凌霄上留筵拂石開峰懸疑削出崖斷似飛来雲<lb/>
氣晴交雨濤聲晝引雷危梁倘可度扶醉隔溪回<lb/>
　　贈程子<lb/>
一泛梁溪棹飄飄不係心雲山家尚隔湖海嵗空深叔<lb/>
夜何忘鍜榮期豈廢琴淮南書總秘莫學試黄金<lb/>
<pb n="KR4e0188_WYG_017-14a"/>
　　訪吳隠君<lb/>
君家湖水上行樹晩成村雲石常垂釣軒車寡候門别<lb/>
来驚白髪話乆費清尊笑我為官傲何如守漆園<lb/>
　　除服後九日花下荅子安<lb/>
對酒一以適聞君歌慨慷市朝身欲隠林薄意猶長撫<lb/>
已疎成慢逢人醒或狂從知頭白者何自晩為郎<lb/>
　　錫山訪傳程二隠君<lb/>
並是逃名侣林居各宴然人稱南郭隠自喜北忩眠放<lb/>
<pb n="KR4e0188_WYG_017-14b"/>
棹非乘雪停車似飲泉今朝逢二仲何惜醉花前<lb/>
　　十月十五夜月<lb/>
清漢月仍滿空山嵗欲闌入林無葉碍映水覺池寒逺<lb/>
道心千里髙樓思萬端誰能三五夜長及盛年看<lb/>
　　正覺寺訪大林和尚<lb/>
何處堪消世文公可晤言談經傳慧印作禮在祗洹蘿<lb/>
月閒中磬松風定後幡詎辭雙樹下夜乆駐歸軒<lb/>
　　坐憶<lb/>
<pb n="KR4e0188_WYG_017-15a"/>
坐憶唐人唱還驚嵗載隂寒雲下幽徑落日到荒林遣<lb/>
興劉伶酒宣情叔夜琴湘江歸卧處冉冉亦何心<lb/>
　　冬日陸宜甫黄聖長見遇<lb/>
翟家杜門處嵗晩益沉淪自貴無知我非闗學避人偶<lb/>
来共言笑宴坐狎情親幾許能相見江城復入春<lb/>
　　酬子安廹嵗將事行役書情<lb/>
聞君歌赴洛而我歎遊秦一出江湖逺頻驚嵗月新閒<lb/>
雲歸後意芳草客中春不及稽生嬾長辭當路人<lb/>
<pb n="KR4e0188_WYG_017-15b"/>
　　山行<lb/>
市朝非隠地山水戀吾城霜後楓林改雲邊鴈影明五<lb/>
湖沿泛意三畝卜居情豈學平原宦徒為世網嬰<lb/>
　　過白鶴觀陳錬師房<lb/>
青谿即此路宛與世相違桂樹叢生處桃花幾度飛雲<lb/>
来石牀凈月到洞門㣲但醉容成醴何須學幻歸<lb/>
　　至後<lb/>
故國一陽後幽棲三載餘尊前鱗運改鏡裏宦情疎榮<lb/>
<pb n="KR4e0188_WYG_017-16a"/>
逹隨賔戲文章媿子虚河陽惟有拙豈敢歎閒居<lb/>
　　杜二挽詞<lb/>
學道慕長生將留不死名奄隨朝露變愁見夜臺成闗<lb/>
令收遺草園公罷采榮猶言尸解去臨穴覺棺輕<lb/>
　　子安新構虎丘山莊題贈<lb/>
河陽新别業松徑宛然存流水才周舍青山正在門彈<lb/>
琴忘物累拄杖聴禽言豈必長安道棲遲可避喧<lb/>
　　湖上雪後<lb/>
<pb n="KR4e0188_WYG_017-16b"/>
長湖延眺處掛席隠情遥洞口雲常結崖隂雪未消身<lb/>
慚從宦侣跡喜混漁樵别後春蘿月山阿易寂寥<lb/>
　　東郭山莊<lb/>
為訪東臯上荒蕪素業存引湖供灌溉葺竹遶籬垣望<lb/>
嵗逢春及移舟到夜昏歸田倘可遂輸稅奉明恩<lb/>
　　嵗除前一日過竹堂寺<lb/>
塵世徂年易空門駐日閒看銘支遁座味品釋龍闗淑<lb/>
氣諸天外流芳雙樹間未能除累劫回首媿春還<lb/>
<pb n="KR4e0188_WYG_017-17a"/>
　　病中聞子約過修和觀<lb/>
坐憶仙源裏春風爾獨尋桃花别後路芳草到時心迎<lb/>
杖聞山犬驚帆見野禽養生如可問念我病方侵<lb/>
　　贈金氏<lb/>
賣卜吳門市餘錢作酒資身同日者隠年忽老誰知簾<lb/>
下經探秘蓍中語入㣲多慚大夫後從子欲稽疑<lb/>
　　内弟談氏園亭飲餞<lb/>
昔共懽遊地今成惜别筵闗河尊酒外京國日華邊拙<lb/>
<pb n="KR4e0188_WYG_017-17b"/>
宦非吾願榮名秪自牽含情對花鳥去住易經年<lb/>
　　二月十四日金子以余將北征攜酒言别懐徃賦<lb/>
　　　詩<lb/>
江郭攜尊酒花天贈逺行琴宜謝邛邑裘媿入秦京蹔<lb/>
寄西園賞終多南浦情離懐何以喻絃管厲清聲<lb/>
　　天池山泉上飲眺<lb/>
勝地探難極深山到是縁沉灰迷故劫空水寄流泉坐<lb/>
石情宜竹看峰影入蓮杯乾還更酌不醉為澄鮮<lb/>
<pb n="KR4e0188_WYG_017-18a"/>
　　覺海寺晩登石壁絶頂<lb/>
荒臺布金處殘宇在雲峰徑以檀欒入丘因窈窕逢桃<lb/>
花春磵酒蘿月慧門鐘歸路無愁失樵人許客從<lb/>
　　清明日再過上方寺留别山僧<lb/>
蘭若諸天外桃花二月深攜尊初就竹饋食正聞禽落<lb/>
景銜空水寒煙淨法林休公方怨别媿我去何心<lb/>
　　重過天平寺尋僧不遇<lb/>
空山重到處雙樹隔年芬飛錫遊方去餘香坐自焚忩<lb/>
<pb n="KR4e0188_WYG_017-18b"/>
通鄰寺塔巖落别峰雲何物堪留晤清泉竟日聞<lb/>
　　郡守王公廷招遊大雲菴同用春字<lb/>
謝守屏紛務韋公訪淨因石門紆畫㦸雲逕擁朱輪伐<lb/>
木聴鶯罷銜花愛鹿馴從兹雙樹下掃榻待行春<lb/>
　　同友人徐紹卿集黄淳甫棲霞館言别<lb/>
偶偕東海士来欵北山居霞館重分榻江門欲戒車情<lb/>
勞具鷄黍坐喜弄琴書别思何由遣清風奉穆如<lb/>
　　和徐子過秪園廢寺有感<lb/>
<pb n="KR4e0188_WYG_017-19a"/>
伊昔東林近曾逢白社開秪今茂草處猶是散花臺鳥<lb/>
罷聴經至人無講徳来寧知慈苑内亦起雍門哀<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0188_WYG_017-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　皇甫司勲集巻十七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>皇甫司勳集巻五十四</head> <lb/>
    <p>
<pb n="KR4e0188_WYG_054-1a"/>
欽定四庫全書<lb/>
　皇甫司勳集巻五十四<lb/>
　　　　　　　　　　　　明　皇甫汸　撰<lb/>
　誌銘<lb/>
　　徐隠君墓誌銘<lb/>
隠君姓徐名京字禹量中山武寧王七世孫也余嘗誦<lb/>
高皇帝御製碑為鳯陽府鳯陽縣人家世農業王葢贏<lb/>
糧徒步仗劍倔起晞竹帛以垂勳誓河山而疏爵者也<lb/>
<pb n="KR4e0188_WYG_054-1b"/>
自是紈袴子孫憑藉寵祿炫奕陪京無踰魏國家者延<lb/>
至中葉始知説禮樂敦詩書彬彬乎多儒雅士矣君尤<lb/>
砥節勵行嗜學綴文乃知太沖起於公族靈運誕自侯<lb/>
門也祖某號蘭谷父某號慕蘭並任俠樂施降而能聄<lb/>
母梁氏萬户安之女也雅有閫儀載在家傳君生而聰<lb/>
悟甫七齡能為五七言對信口占答慕蘭公竒之使就<lb/>
外傅年二六能屬文習經義志期以文遹武正徳丙子<lb/>
應天鄉比就試京兆尹居首選後累科不第輒棄去曰<lb/>
<pb n="KR4e0188_WYG_054-2a"/>
此殆非不朽業奚足困壯夫哉遂擬古文詞特閑詩賦<lb/>
不窺家園者十年矣亡何慕蘭公背養居喪毁瘠事梁<lb/>
夫人撫弟立襄以孝友聞締婚授室推産讓僕自處湫<lb/>
隘梁夫人慈景無恙由子翕孺也遭辰終鮮兩弟相繼<lb/>
奄逝殯𦵏之具身獨經理謀諸細君而鄒氏賢婉脱簪<lb/>
解珥畧無難色成君懿親之美而君方齊物於䝉莊寄<lb/>
情於潘岳曠瀁恬澹不為貲省雖世濟蟬聫而衣惟緼<lb/>
<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>家崇鼎食而甑或生塵晏如也因號居雲子以見志<lb/>
<pb n="KR4e0188_WYG_054-2b"/>
焉嘉靖丁亥慕吳越山水之勝為子長好竒之遊訪友<lb/>
明哲商㩁藝藻時蔡子羽王子寵黄子魯曾省曾皆與<lb/>
定交吳趨之市而余兄弟亦傾葢焉以倚閭之故不遑<lb/>
留滯亟歸寧慶因杜門掃軌覃精邃討力追古人於是<lb/>
東橋顧公璘暨弟横涇公瑮石亭陳公沂倒屣紆引更<lb/>
倡迭和而君獨雄轢其間聲稱籍甚於江東矣浚川王<lb/>
公廷相以大司馬參賛南都機務非公事不濫通賔君<lb/>
以詩投謁即歎賞不置司馬業上䟽切論時政語侵魏<lb/>
<pb n="KR4e0188_WYG_054-3a"/>
國君坐是避之不復往來以故臺省鉅卿愈重韙君時<lb/>
海内被褐之士以詩名家者太初流寓於吳㑹子言棲<lb/>
趾於燕京而君且度外兩子若未暇參論也將軍西第<lb/>
履綦響臻公子南池軒騎填集而君門轍跡間有長者<lb/>
不以蓬蒿見謝也梁夫人尋亦捐背毁瘠踰於前䘮謂<lb/>
生不能崇養三釜産子皆夭死無以衍一綫之𦙍居嘗<lb/>
鞅鞅弗豫矣甲辰嵗余在司勳仲氏涍蔡子汝楠施子<lb/>
峻在比部王子廷幹在户曹與君數相讌㑹歡若平生<lb/>
<pb n="KR4e0188_WYG_054-3b"/>
君為牛首地主邀致羣彦探幽攬勝登頓彌日賦詩盈<lb/>
帙藏之山中一時傳寫長安為之紙貴越乙巳諸子稍<lb/>
稍遷去而君疾間作自以志不展於丁年才不效於小<lb/>
施苒苒聿暮頗有憂生之嗟然苦吟耗心縱飲傷肺客<lb/>
為勸止之而君猶覓句驚人頌酒詆婦悲哉明年丙午<lb/>
君於兄弟之子擇其沖秀養為己子曰俾奉先人祀不<lb/>
乏足矣越丁未忽病風左體委弊不勝動履鄒孺人卧<lb/>
不安寢食不甘味晝則延訪名醫手調藥餌夜則焚修<lb/>
<pb n="KR4e0188_WYG_054-4a"/>
秘祝願以身代君瀕危得復起者鄒之誠感所致也又<lb/>
明年戊申君積痾少瘳而予羇紲都亭相見輒欷歔流<lb/>
涕察其容貌改前鬒髪非故心竊憂之至把臂晤言了<lb/>
如平日幾其猶可强息也君且悼故友之零落緬陳跡<lb/>
於俛仰命酒慰勞盡出其稿曰以此累公余因參定蔡<lb/>
中郎謝司直所芟取者銓次之而為之序君手漸能書<lb/>
翰期我以中秋之㑹不數日食鮮疾作余時在長干寺<lb/>
報書云仙子樓居維摩禪坐明月一室何曾兩鄉十六<lb/>
<pb n="KR4e0188_WYG_054-4b"/>
日漏未盡而卒嗚呼痛哉臨歿猶令友人誦其序文頷<lb/>
之曰吾目瞑矣小祥之月鄒孺人令其孤來乞銘曰知<lb/>
圏典者莫若蔡邕公無辭焉據狀公生於某年月日春<lb/>
秋有幾男二守硯早夭次守筆女一適溧陽翰林院庶<lb/>
吉士馬一龍亦先君故守筆擇某年月日襄事於雙橋<lb/>
門之新阡以鍾山賜地罕可祔云君多懿行不𤨏述外<lb/>
雖和光而中懸人倫之鑒臨財非義即千金不為眄睞<lb/>
覩時俗事輒慷慨不平至談經世之務抵掌奮袂欲為<lb/>
<pb n="KR4e0188_WYG_054-5a"/>
陳思自試著隠一書頗懷韓非之憤已矣居雲余忍銘<lb/>
余友哉嗟乎世謂相知之難而相遇尤難也設有二三<lb/>
當路知余如君則將職文墨之司無泣玉之寃知君如<lb/>
余則必䝉弓旌之招備記室之任豈若是轗<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>終其身<lb/>
哉命也已夫君所造有居雲集吳行淛行二稿并著隠<lb/>
總十餘巻成一家言銘曰有徳而文無祿與勳逸情埃<lb/>
表棲迹孤雲生不滿百千載揚芬一逢吳季二古徐君<lb/>
　　黄先生墓誌銘<lb/>
<pb n="KR4e0188_WYG_054-5b"/>
夫神駿伏櫪而駑駘驂乘蛾眉棄捐而勃屑進御瑜瑾<lb/>
韞韣而瓴甋騰價龍劍敝室而鉛刀發硎士亦有然者<lb/>
天乎人耶求士若此望世乂安得乎吳人于是乎搤腕<lb/>
為黄生矣按狀黄君諱魯曾字得之人稱為中南先生<lb/>
云其先河南汝寧人也宋元兵興間高安公徙家袁州<lb/>
生斌少習孫吳書學擊劍騎射察觀英雄屬焉值徐壽<lb/>
輝破袁州以斌為萬户尋自偽漢亡歸高皇帝從徇南<lb/>
昌授昭信校尉調禦蘇州遂家于吳君六世祖也生信<lb/>
<pb n="KR4e0188_WYG_054-6a"/>
信生景暉為武畧將軍景暉生暐始棄武攻文以進士<lb/>
起家任比部郎決獄三輔以為神明生異號葵菴公君<lb/>
其仲子也生而頴慧過人葵菴善操其息立致萬金産<lb/>
析子各千餘君與弟省曾即五岳山人也盡以購書讀<lb/>
之父為譙讓對曰昔人謂黄金滿籯不如一經矧五車<lb/>
乎與其饒於貲孰若饒於學乎比部公聞而賢之弱冠<lb/>
並充弟子員竊鄙時義博綜羣籍探古文辭好竒縱譎<lb/>
為文閎衍莫能加焉長則方面巨耳脩髯炯目昻軀山<lb/>
<pb n="KR4e0188_WYG_054-6b"/>
立偉然丈夫也丙子試南畿主司為李公廷相覽其巻<lb/>
深加歎賞置易第一錄其論以獻不竄一字俾為後學<lb/>
式云屢上春官不第同年崔公桐時為少宗伯諷曰子<lb/>
日暮矣時不可失禮曹司務員缺姑屈効一官可乎君<lb/>
笑而拒之出曰咄嗟崔生安知余之心哉方今専重進<lb/>
士即才如董賈學擅班揚位躋卿貳勳垂竹帛問之非<lb/>
由進士終赧顔憾心矣是時抱志不屑謁選者余長公<lb/>
沖海鹽王生文祿耳嚴相聞之亦願見此三人三人不<lb/>
<pb n="KR4e0188_WYG_054-7a"/>
肯行天下想聞其風焉葵菴晩年任俠務博有大度苟<lb/>
不得盧千金捐於一擲無恨也以故家易凋落又廣置<lb/>
妾媵多生庶子卒無長物君事母王太孺人竭盡孝養<lb/>
讓其先人之廬以與諸弟而身自僦居委巷晏如也長<lb/>
兄太學生孝曾早卒撫㓜女長為治裝嫁之錢生用商<lb/>
示以時義獲舉於鄉今為肥鄉令是也性狷介遌俗離<lb/>
羣寡所交遊弟省曾外惟王守王寵耳余兄弟以中表<lb/>
尤密八子齊名吳趨為之語曰黄家二龍王氏雙璧皇<lb/>
<pb n="KR4e0188_WYG_054-7b"/>
甫四傑鳯毛鸞翼同學莫敢仰視矣包山徐繗以藝交<lb/>
始終稱莫逆焉後遇太學張獻翼即投分歎曰恨得子<lb/>
之晩也兼以峻直不能容物邑令張舜元苛法於其僕<lb/>
斃於杖下君為發喪令蒲伏引慝里兒以催科逞侮君<lb/>
上書李節推士允畧曰一介不取僕之志也倚馬萬言<lb/>
僕之才也李覽之為歛容卒當侮者罪居父喪郡守胡<lb/>
公纉宗唁其廬就幕次稽顙曰衰絰不敢詣公庭以謝<lb/>
守辭而韙之其梗槩皆此類亦以見當時守令賢於今<lb/>
<pb n="KR4e0188_WYG_054-8a"/>
逺矣己未之春年踰七十猶擔簦躡屫自潞河徒步入<lb/>
京師其篤如此所著多憤世刺時之篇若令語士役議<lb/>
枕戈雜言序使服官政必多忠猷毅烈乃竟已矣閒居<lb/>
弗豫時過其姪姬水城南精舍茂林脩竹觴咏移日姬<lb/>
水者五岳子也嘗奉安石以逰承阿咸之賞者也是嵗<lb/>
業將北上趨治裝把臂謂曰人各有志余豈智不逮而<lb/>
父耶葢五岳由辛夘舉於鄉亦置詩第一壬辰走京師<lb/>
觀樂而返後不更往世盡高之亡何君卒方其彌留猶<lb/>
<pb n="KR4e0188_WYG_054-8b"/>
不忘一第悲哉是為嘉靖辛酉六月晦生當𢎞治丁未<lb/>
三月朔享年七十有五云娶徐氏都御史徐公源之孫<lb/>
繼蔣氏側室趙氏男三長道美郡學生先卒次道貴次<lb/>
河水俱郡學生孫男三道貴生嘉瑞郡學生嘉徳河水<lb/>
生嘉榖尚㓜道貴等卜隆慶某年月日奉公柩厝于靈<lb/>
巖西麓之新阡踰十年所而後克𦵏傷哉貧也狀即姬<lb/>
水手勒粲然華矣然詳於論文而畧於紀事余稍增益<lb/>
所聞至云文喜左氏莊騷太史得其曠婉詩喜曹謝岑<lb/>
<pb n="KR4e0188_WYG_054-9a"/>
李王孟得其健逸皆實録也余復何贅焉而妄人詆其<lb/>
不<graphic n="KR0570" url="https://raw.githubusercontent.com/kanripo/KR-Gaiji/master/images/KR0570.png" mimeType="image/png"/>於藝何哉白首牖下誦覽不輟鉛槧日操多所校<lb/>
輯若孔氏家語兩漢博聞漢唐晉四傳唐詩二選仙家<lb/>
四書大咍小咍録詩説諸集行於世及隠居北遊閒居<lb/>
客中諸集散逸頗多葢襄陽綴不逮意茂陵稿輒屬人<lb/>
也河水挺濟美之才負紹述之志旁搜博采題曰天中<lb/>
集徐君序而傳之所謂愛奇凌誕率任天衷藴藻沉思<lb/>
獨持氣骨要亦知己之言哉二孤請銘銘曰矯矯黄君<lb/>
<pb n="KR4e0188_WYG_054-9b"/>
希世竒寳鸞鶩匪羣竽瑟違好莫為之先蟠木登廟伊<lb/>
誰之愆荆璧委耀原居屢貧孔行卒老夸死馮生均湮<lb/>
腐草氣吐虹霓塞於蒼昊卜宅靈巖别開京兆辭乏中<lb/>
郎曷彰有道徃矣餘名來斯允詔<lb/>
　<lb/>
　<lb/>
　<lb/>
　皇甫司勳集巻五十四<lb/>
</p>
<p>
</p>
  </div>
</body>
</text>
</TEI>
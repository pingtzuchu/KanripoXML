<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>皇甫司勲集巻五</head> <lb/>
    <p>
<pb n="KR4e0188_WYG_005-1a"/>
欽定四庫全書<lb/>
　皇甫司勲集巻五<lb/>
　　　　　　　　　　　　　明　皇甫汸　撰<lb/>
　五言古詩<lb/>
　　春夜遊西園同諸兄弟作<lb/>
佳節值瑤燈清夜遊金谷良友披蘭襟懿親儷芳躅經<lb/>
過敞榭邊徙倚寒塘曲遵渚雖近尋翫峯生遐矚軒冕<lb/>
幸暫違簿領謝羈束蹟非三逕荒情是一丘足鏡裏髪<lb/>
<pb n="KR4e0188_WYG_005-1b"/>
始華尊中酒初綠及時不為歡坐遣春光促<lb/>
　　奉答子安兄<lb/>
江郭改故隂家園藹新霽柔條始發林芳草漸紆砌潘<lb/>
居信為閒揚亭况重閉曰余忝明時與子承嘉惠分省<lb/>
各有愆佐郡慙所莅暫就北山招轉愜東田稅情忘桃李<lb/>
言迹豈匏𤓰繫感遇興長謠來章緬幽契<lb/>
　　春日遊西山作<lb/>
吳鄉信云美山水饒嘉麗叠巘表參差層巒隠虧蔽時<lb/>
<pb n="KR4e0188_WYG_005-2a"/>
惟二月芳雨散千門霽蕙畹蕩雲滋蘭臯屏氛翳獨攜<lb/>
丘中琴言鼓江上枻結友遵巖阿尋僧指林際仰㸔衆<lb/>
鳥翔俛悦鯈魚逝物理相因依余蹤且留滯<lb/>
　　夏日來鳳亭小集各賦<lb/>
首夏猶芳月終宴就薰風泛觴蘭水上置座竹林中飛<lb/>
花代舞似鳴鳥當歌同笑將愁暫破醉遣累俱空更待<lb/>
西園景留賞北山叢<lb/>
　　寄懷王道思三首<lb/>
<pb n="KR4e0188_WYG_005-2b"/>
姱行每招愆榮名乃為累弱冠懷夙齡登廟成華器寧<lb/>
知洛陽才祗取漢庭忌願因天際歸及此河干伺<lb/>
忽散遊梁客來作過吳人朝發胥江汭夕濟蠡湖津還<lb/>
山一何迅行路多苦辛臨水欲相送停雲庶可因<lb/>
本乏希世姿翻為逢時誤良友豈不懷遄征詎遑顧日<lb/>
暮勞所思凌風未成晤將従夢寐求緬邈山川路<lb/>
　　陸士衡墓<lb/>
平原秉秀質吳趨蔚清芬邁徳自軒裔夙齡非世羣珪<lb/>
<pb n="KR4e0188_WYG_005-3a"/>
璋既特達華萼復輝紛運謝金陵氣銘晞石室勲砥節<lb/>
在繩祖奉義乃従軍寧知懷慷慨従兹嬰垢氛旗掩朝<lb/>
歌月劒起夜臺雲李廣忌為將揚雄耻綴文鹿苑成單<lb/>
露狐丘迷曠芸吁嗟千載鶴何處一來聞<hi>晉書機始臨戎而牙旗折</hi>
<hi>意甚惡之鹿苑機敗軍處</hi>
　　秋夜把酒對月<lb/>
宋生陳九辨陸機歌百年悵兹清秋日聊使幽懷宣矯<lb/>
矯歸雲鴈嘒嘒含風蟬摧芳委朝露俄景流夕川鱗運<lb/>
<pb n="KR4e0188_WYG_005-3b"/>
有代謝蕣榮無常妍始知行樂貴何用居情牽長夜思<lb/>
秉燭新月正登筵金尊泛綠醑寶瑟縆朱絃商歌當棗<lb/>
下楚舞出花前餘名焉足藉達生乃為賢<lb/>
　　仲秋之月諸弟燕私風月雖佳雲雨或間五首<lb/>
奉義遊京邑數載違親宴迢迢明月光照我越江漢何<lb/>
如故鄉夜及此清秋翫鏡彩攬未盈璧景委纔半桂樹<lb/>
敷丹英華萼紛相煥雖謝西園悰庶附南枝翰<hi>十三夜</hi>
良辰信具美清夜永為歡明月已幾望華彩流雲端廣<lb/>
<pb n="KR4e0188_WYG_005-4a"/>
庭置芳座高㑹列盤餐但云杯行緩不惜露下寒情來<lb/>
感今易蹟往戀昔難一聞闗山曲猶似别長安<hi>十四夜</hi>
敦賞毎卜夜行樂聊及時秉燭且不寐待月豈云罷鱗<lb/>
鱗玉葉薄皦皦金波遲高臺臨窈窕廻塘生漣漪載歌<lb/>
蟋蟀唱復詠鶺鴒詩清輝一以鑒素心同所期<hi>十五夜</hi>
嘉月有餘照歡娱無限情寵弟載㫖酒要我坐華楹蓂<lb/>
齊莢復委桂滿輪乍傾忽忽愁霖至瀏瀏悲風鳴圓缺<lb/>
逓相運明晦焉足驚太康靖往訓知止崇令名<hi>十六夜</hi>
<pb n="KR4e0188_WYG_005-4b"/>
肅肅斂朝雲娟娟收夕霧江上珠始來天際鏡方露列<lb/>
宿齊掩縟凝霜共呈素嘉肴尚堪薦美酒猶足具良友<lb/>
且無歸劇飲酬兹遇所願揚末光何辭照遲暮<hi>十七夜</hi>
　　秋宵酬子安兄作<lb/>
清夜遊家園眷言懷丘壑素月升圓靈千里共寥廓始<lb/>
出東南樓俄頃西北郭華燭滅蘭堂金波蕩羅幕雖過<lb/>
二八時光彩紛綽約商歌正流響魯酒亦未薄人生貴<lb/>
適意胡為坐羈縛結髪従至今朱顔悵非昨冶服豈常<lb/>
<pb n="KR4e0188_WYG_005-5a"/>
翫榮名焉足託良㑹聊具陳麗藻復間作穆如揚清風<lb/>
粲若敷春萼申章忝惠連何以獻康樂<lb/>
　　柬吳吏部純叔<lb/>
冉冉清秋末戚戚幽懷始借問所懷誰翩翩佳公子従<lb/>
告返家園薄言戀桑梓豈乏睎世符緬契齊物㫖嬰情<lb/>
匪軒服委志在文史馳翰揚英芬敷藻爛成綺為道日<lb/>
方損修能時見忌屢偃東郭扉果愜南山屺酒徳叅浮<lb/>
萍琴心間流水廻飈謝囂塵何能渝令美<lb/>
<pb n="KR4e0188_WYG_005-5b"/>
　　秋日往梅林莊居<lb/>
疏公守舊業班生慕常廬薄遊千里外一出十載餘偶<lb/>
與宻親邇惄焉懷所居東林扉尚偃北郭逕始除青山<lb/>
藹盈户綠水湛通渠流盼悉成往眷言思遂初將從古<lb/>
人學乞歸事耕畬顧驚年蹟乖坐使情興紆<lb/>
　　奉答子安兄嵗暮見貽<lb/>
在昔㕘英寮俱承明主顧被服紛妍姿彯纓儷芳步悲<lb/>
哉遊子情徒以潛郎故一為衝飈激遂使佳期誤入魏<lb/>
<pb n="KR4e0188_WYG_005-6a"/>
悵無竒浮湘眷有慕揚旌指敝廬千里同歸路再聞蟋<lb/>
蟀唱兩見蒹葭露耀靈本易傾馳運豈難度端居懷苦<lb/>
心苦心誰與晤但感時不然何嗟嵗云暮<lb/>
　　冬日往虞山作<lb/>
故鄉誰不懷名山矧余慕一為塵蹟牽遂濶賞心晤偶<lb/>
值芳嵗䦨遙泛滄洲趣澄江帶餘霞丹壑收殘霧嚴霜<lb/>
委野草寒飈振臯樹指迷尋舊蹤流盼成新寓魚樂媿<lb/>
淵沈鴻冥羨雲騖歸來徒是今履往悵非素<lb/>
<pb n="KR4e0188_WYG_005-6b"/>
　　贈范子<lb/>
在昔紀高士遐哉舉逸民始知弓旌代迺有巖壑人范<lb/>
子秉兹尚非病自云貧結廬靈山曲垂竿胥水濱緒年<lb/>
習道論遊方狎隠淪披裘忽過夏采藥已載春雨漂庭<lb/>
下麥風落甑中塵為頌幽貞吉庶宣皇化淳<lb/>
　<lb/>
　<lb/>
　皇甫司勲集卷五<lb/>
</p>
<p>
</p>
  </div>
</body>
</text>
</TEI>
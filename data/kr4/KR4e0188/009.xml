<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>皇甫司勲集卷九</head> <lb/>
    <p>
<pb n="KR4e0188_WYG_009-1a"/>
欽定四庫全書<lb/>
　皇甫司勲集卷九<lb/>
　　　　　　　　　　　　明　皇甫汸　撰<lb/>
　樂府<lb/>
　　乗法駕<lb/>
　　　乗法駕者正德壬午武宗晏駕大宗伯毛澄奉<lb/>
　　　昭聖皇太后懿㫖恭迎興王繼序即天子位也<lb/>
　　　當漢朱鷺<lb/>
<pb n="KR4e0188_WYG_009-1b"/>
乗法駕出潛邸辭蘭坂臻楓陛握乾符奉慈㫖橋中傾<lb/>
碣呈字従臣觀稽首喜應帝期稱天子泰階升更化始<lb/>
陋代來劣舂起<lb/>
　　　乗法駕曲凢十六句句三字<lb/>
　　釐廟制<lb/>
　　　釐廟制者嘉靖甲申追封皇考獻皇帝越數嵗<lb/>
　　　九廟成也當漢思悲翁<lb/>
典禮成四海謐享祀禋九廟翼考明堂筵太室獻皇躋<lb/>
<pb n="KR4e0188_WYG_009-2a"/>
烈祖匹故鬼小幽靈假詠孝思歆明德<lb/>
　　　釐廟制曲凢十二句句三字<lb/>
　　秩郊禋<lb/>
　　　秩郊禋者嵗庚寅上可給事中夏言議創建四<lb/>
　　　郊是嵗日南至肇祀圜丘也當漢艾如張<lb/>
壇畤凖圓方神祗奠南北夕郎奏既俞春卿議僉集睿<lb/>
想孚筮従鴻圖表景測膋燎迎初陽寅威練嘉日祼獻<lb/>
戾上公參乗簡元戚八駿夾電馳六龍戴星出天路抗旌<lb/>
<pb n="KR4e0188_WYG_009-2b"/>
旄雲門間琴瑟殷薦升紫煙告成瘞蒼璧齊幄肅華班<lb/>
旋塗厲清蹕靈貺展斯今仁孝光自昔<lb/>
　　　秩郊禋曲凢二十句句五字<lb/>
　　宬皇史<lb/>
　　　宬皇史者嵗乙未上命考古金匱石室之制以<lb/>
　　　藏書寶祖訓也當漢上之回<lb/>
宬皇史函帝籍金為匱石為室籖彚綈緗部甲乙邇文<lb/>
華充武庫簡鴻儒讐豕誤於萬斯年守之錮<lb/>
<pb n="KR4e0188_WYG_009-3a"/>
　　　宬皇史曲凢十句其八句句三字二句句七字<lb/>
　　展陵<lb/>
　　　展陵者嵗丙申上以壽陵之役廵遊昌平臣為<lb/>
　　　都水使者除道西山也當漢翁離<lb/>
帝眷園寢謁款丘陵馳道旦築行殿宵營亘帷成屋列<lb/>
幔為城般雲謝巧周日非靈乾行玉輦坤御金輿六宫<lb/>
婉従萬國賓趨鑾鈴響逓環佩聲徐五臣供帳百辟燕<lb/>
酺朱明司辰清和肇節草樹䝉恩禽魚騰悦周歴皇畿<lb/>
<pb n="KR4e0188_WYG_009-3b"/>
軫兹民業遐攬邊闗洪思祖烈去遵鸞輅歸泛龍舟山<lb/>
開陽翠<hi>嶺名</hi>川效安流<hi>源出固安</hi>柔情並暢睿藻揚休枚朔第<lb/>
頌翊贊王猷<lb/>
　　　展陵曲凢三十二句句四字<lb/>
　　思舊邦<lb/>
　　　思舊邦者嵗己亥上以章聖皇太后喪卜宅原<lb/>
　　　陵駕幸承天臣左遷黄州獲預従事也當漢戰<lb/>
　　　城南<lb/>
<pb n="KR4e0188_WYG_009-4a"/>
南巡紀臚岳東幸緬懐豐白水循往轍丹陵訪故宫江<lb/>
漢眺吾楚霜露愴宸衷電奔翼八駿雲興扈六龍不有<lb/>
居者誰監國皇儲旦截馳道出翟相行邊細栁中顧公<lb/>
鎖鑰青門北晝發邯鄲道夜渡黃河湄軍容肅肅間官<lb/>
儀豹尾後載班姬隨衛火弗戢漳流半湮憲臣褫爵服<lb/>
邦侯械以徇旌旗蔽日指樊城簫管具舉叠金鉦父老<lb/>
稽首遮道迎椎牛置酒宴鎬京山川遍喜色禽鳥逓歡<lb/>
聲闢朱閽掃青室思履綦存衽席齋心望祀純徳<hi>山名</hi>間<lb/>
<pb n="KR4e0188_WYG_009-4b"/>
周爰園寢悽天顔詔發郢門邁燕闗格祖特告鑾輿還<lb/>
　　　思舊邦曲凢三十二句其十四句句五字十二<lb/>
　　　句句七字二句句四字四句句三字<lb/>
　　海波平<lb/>
　　　海波平者倭夷間釁辛壬癸甲殆無寧嵗越丙<lb/>
　　　辰司馬胡宗憲受命與司空趙文華盪平之繫<lb/>
　　　王直俘麻徐等奏功太廟也當漢將進酒<lb/>
島夷日本稱最雄髠首駢拇炯兩瞳乗舟截險洪濤中<lb/>
<pb n="KR4e0188_WYG_009-5a"/>
跳梁若蝶聚若蜂掲竿烈炬耀日紅攻城掠邑誰嬰鋒<lb/>
紅女休織田無農帝命祀海惟司空授脤秉鉞有胡公<lb/>
狼兵苗卒集江東夜縦巨艦突䝉衝俘海繫直奏虜功<lb/>
兔窮鳥盡艱厥終<lb/>
　　　海波平曲凡十三句句七字<lb/>
　　更極<lb/>
　　　更極者嵗戊午三殿災帝命新之更奉天為皇<lb/>
　　　極華蓋為中極謹身為建極也當漢有所思<lb/>
<pb n="KR4e0188_WYG_009-5b"/>
三殿災雙闕燎天子避寢厭勝以禱朝右个御西清玉<lb/>
食有減金懸無聲誰其梓慎窺大庭流烏化雀將焉徴<lb/>
除舊布新承天意司空飭材俾壯麗宅中建極欽哉從<lb/>
事<lb/>
　　　更極曲凡十三句其四句句三字六句句四字<lb/>
　　　四句句七字<lb/>
　　遣仙使<lb/>
　　　遣仙使者嵗癸亥上慕神仙之術遣御史王大<lb/>
<pb n="KR4e0188_WYG_009-6a"/>
　　　任姜儆分道采訪冀遇異人授祕書求長生不<lb/>
　　　死也當漢邕熙<lb/>
周穆窮寰宇漢武慕蓬壺東生遊調笑西母讌懽愉顛<lb/>
既厪纁幣丰亦枉蒲車緩齡韜上藥御氣祕真符臺端<lb/>
兩侍御將命發天都齊梁厯南楚甌越盡東呉姓名河<lb/>
上隠物色市中趨金簡探綠籍瓊笈訪丹書曾未三載<lb/>
還幸與百年俱築館理上士授粲出中厨行聞避驄馬<lb/>
歸見綰銀魚稽首願玉體壽考永無虞<lb/>
<pb n="KR4e0188_WYG_009-6b"/>
　　　遣仙使曲凡二十四句句五字<lb/>
　　考芝宫<lb/>
　　　考芝宫者嵗乙丑獻廟産芝瑤光映室乃建玉<lb/>
　　　芝宫以時致享昭孝感也當漢太和<lb/>
河清社鳴誕聖人握符纘厯靡端不臻天垂卿雲景星<lb/>
現地出醴泉澤曼衍𨗳禾六穗麥兩岐嘉𤓰並蒂連理<lb/>
枝三足軒翥肉角嬉龜鹿雀兔咸素姿包匭驛貢賮四<lb/>
馳芝草凝祥處處生獻廟忽産屋之楹瑶光瑩潔秀九<lb/>
<pb n="KR4e0188_WYG_009-7a"/>
莖銅池芝房惡足稱帝命作宫時享以報子孫千億昌<lb/>
𦙍允紹<lb/>
　　　考芝宫曲凡十八句其十二句句七字六句六<lb/>
　　　四字<lb/>
　<lb/>
　<lb/>
　<lb/>
　<lb/>
<pb n="KR4e0188_WYG_009-7b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　皇甫司勲集巻九<lb/>
</p>
<p>
</p>
  </div>
</body>
</text>
</TEI>
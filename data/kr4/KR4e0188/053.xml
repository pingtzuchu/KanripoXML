<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>皇甫司勲集巻五十三</head> <lb/>
    <p>
<pb n="KR4e0188_WYG_053-1a"/>
欽定四庫全書<lb/>
　皇甫司勲集巻五十三<lb/>
　　　　　　　　　　　　明　皇甫汸　撰<lb/>
　誌銘<lb/>
　　明中順大夫思南府知府王公墓誌銘<lb/>
王大夫既卒之三年將圖襄事諸孤來乞銘余以不文<lb/>
讓孤泣而固請曰是先人之遺命也願徼一言之辱以<lb/>
慰九原之靈展狀季翁中舍君所撰云大夫諱延素字<lb/>
<pb n="KR4e0188_WYG_053-1b"/>
子儀别號雲屋姓王氏光祿大夫柱國少傅兼太子太<lb/>
傅户部尚書武英殿大學士贈太傅諡文恪公鏊仲子<lb/>
也其先汴人宋室南遷從而渡江居吳之洞庭東山遂<lb/>
為呉人大父諱朝用仕光化縣令以良稱自曾至高並<lb/>
以太傅貴贈如其官榮躋三公恩逮四世乃知佩刀之<lb/>
授有徵列㦸之施無爽克紹祖烈者矣大夫生而厚重<lb/>
偉丰姿有器識甫冠以太傅三載考績䕃入太學恥居<lb/>
紈袴被服樂與諸生遊太傅方在樞密乃杜門絶不通<lb/>
<pb n="KR4e0188_WYG_053-2a"/>
賔以謝請謁者曰毋以累家大人為也其䖍慎如此時<lb/>
當中葉毅皇倦勤閹瑾竊弄朝政日非流毒搢紳赭衣<lb/>
關木暴於轂下者以百數太傅秉正嫉邪事每與忤瑾<lb/>
心銜之以相公望重終莫敢侮稍為歛容褫氣人咸為<lb/>
公危之尋上䟽避賢者路竟遂祁奚之請不失大雅之<lb/>
哲歸卧東山海内歎其為完人云時長子中舍君窮治<lb/>
宫室苑囿凡輿馬服食靡不華腆粉黛聲伎充於後庭<lb/>
玉帛玩好實於外庫將以娛其親公悉屏而不御焉仲<lb/>
<pb n="KR4e0188_WYG_053-2b"/>
獨沉静寡慾折節讀父書翩翩然佳公子也相公亦喜<lb/>
謂成吾清徳者此兒矣亡何謁選銓曹太宰為長洲陸<lb/>
公執其巻曰非王太傅子耶真可謂得青箱之學者即<lb/>
取父第何有但朝廷盛典不可虚稽昔司空導右軍羲<lb/>
之皆由門第起家著勳簡册偉然成大丈夫是君家故<lb/>
物也仕貴及時尚奚待焉適有左軍督府之缺擬銓授<lb/>
乃以親老求南冀便省問衆益賢之因拜南京中府都<lb/>
事履任即恪守職司值畿内諸衛所類進表箋詣府多<lb/>
<pb n="KR4e0188_WYG_053-3a"/>
冗費一切裁革人稱便焉正陽諸門官軍領鎻鑰恒夜<lb/>
候風雪中行視憫焉捐俸葺廡以庇之此何異陛楯郎<lb/>
得休居自旃始哉在南都三載多所禆益甲申丁太傅<lb/>
艱服除補中府尋陞經歴嘗有中使夜呼索阜城門鑰<lb/>
將出為章聖召醫叱曰禁門一鑰安敢擅啓然事關太<lb/>
后奈何詰使者言頗驗迺飭踐更卒嚴禦躬導出入旦<lb/>
日上䟽言醫官召用無時不宜處城外以備緩急時嘉<lb/>
其奏焉舊制都司及各衛所武臣兩月詣京一比試第<lb/>
<pb n="KR4e0188_WYG_053-3b"/>
其能否懲勸有差邇來監臨者徒以虚文姑息視之法<lb/>
漸廢弛率為釐正不少假借士卒皆嚴憚參軍矣嘗奉<lb/>
詔淮揚有司餽遺一無所受丁酉六載考績妣胡氏由<lb/>
太孺人進封太宜人兩承褒寵實異數云是嵗遷宗人<lb/>
府經歴秩高而事簡銓曹亷其有治材不宜寘散地乃<lb/>
就闕下拜為思南守歎曰余豈不能奉天子之威徳漸<lb/>
被逺人為良二千石乎母老且病惡忍忘垂堂之戒驅<lb/>
峻坂之馭耶遂投劾歸太宜人不乆背養獲奉終事孝<lb/>
<pb n="KR4e0188_WYG_053-4a"/>
思無憾矣既除服或勸之仕曰吾有先人之廬足以託<lb/>
處具區之田足以自給桑蔴橘柚之饒足以比户封而<lb/>
鄴架之書可以委懐湖山之勝可以展眺人生行樂豈<lb/>
在一麾五馬間哉吾弟壯且謝秩韜隠從事著作縱不<lb/>
能附子臧之節獨不媿少游之言乎吾其已矣士論高<lb/>
之性縝密寡言笑事必熟思而後行雖造次未嘗失色<lb/>
於人𢎞度有容犯或不校亦無脂韋睎世之態少喜臨<lb/>
書字畫遒勁得太傅筆法間占屬短律亦清逸不失家<lb/>
<pb n="KR4e0188_WYG_053-4b"/>
風涉獵聞見隨手籍記他日人有忘之者悉為陳説較<lb/>
若指掌殆今之崔林也居無虧攝强飲食壬戌四月朔<lb/>
偶嬰寒疾越七日卒距生𢎞治某年月日享年七十有<lb/>
一悲哉配陳氏初封孺人進封宜人乃先公卒子男四<lb/>
並秀發能文長有輔國子生次有夔次有龍邑庠生次<lb/>
有玘孫男女八人可謂蕃衍矣輔等卜以乙丑十二月<lb/>
初九日奉公柩厝于洞庭王塢之新阡越丙寅正月初<lb/>
四日合陳氏宜人兆葬焉銘曰倬彼王裔起自太原居<lb/>
<pb n="KR4e0188_WYG_053-5a"/>
吳震澤由汴來奔天挺太傅身任斯文扈聖熙載炳耀<lb/>
台垣兩朝毗化四葉䝉恩邦侯纉業亦貴而尊懐金剖<lb/>
竹皂葢朱旛踐榮知止膏施自屯誕生哲嗣雖死猶存<lb/>
阡開幽隧儼對湖濆赫赫中順題墓之門刋石頌烈永<lb/>
詔後昆<lb/>
　　明文林郎浙江台州府推官張公墓誌銘<lb/>
吳四著姓而張為一若今天台公者其先濠梁人也勝<lb/>
國時有仕平江路者避偽周之亂徙金陵再徙呉為長<lb/>
<pb n="KR4e0188_WYG_053-5b"/>
洲編氓自五世祖賜始也賜生彦達彦達生㫤㫤生凖<lb/>
世服賈以貨殖聞生子四人並好遊北走燕南走越結<lb/>
客少年游閒公子日馳逐於章臺狹邪間歸而務然諾<lb/>
輕財好施能趨人之急則又以俠聞仲子滂字應霖母<lb/>
李氏所鍾愛也始折節讀書其在燕也鼓篋入雍盡棄<lb/>
其裘馬之習從博士掌故講同異多所發明為大司成<lb/>
所知積分考行升諸上舍世廟戊子以尚書古文舉於<lb/>
順天疇昔五陵諸少年咸指目而訝曰張仲豈乆人下<lb/>
<pb n="KR4e0188_WYG_053-6a"/>
者哉向以鴻鵠困於燕雀中耳自是十上春官竟不遇<lb/>
乃巻志長林躬理家事稍治第宅葺園囿地僅一區而<lb/>
池館島嶼之勝備其中花木禽鳥亦相稱自號青陽居<lb/>
士杜門掃軌以謝貴人惟二三密友時為開徑食不重<lb/>
味酒纔三行輒罷去乃出所藏書籍圖畫彞鼎罇罍劍<lb/>
匕錞鎛咸千百年物賞鑒之暇則延師訓課其子而已<lb/>
内而諸從外而子壻各以别舍折劵畀之或婚喪不克<lb/>
舉者咸為周之有敦睦之風焉踰三紀嵗甲子季沖子<lb/>
<pb n="KR4e0188_WYG_053-6b"/>
鳯翼燕翼並舉於應天里中謂古有三㦸張家將復見<lb/>
於今則又駸駸乎以顯聞矣乙丑春忽戒其紀綱曰為<lb/>
我趣裝將謁選于天官氏人莫知者先是嚴相公為司<lb/>
成時嘗拔太學俊異者得馬氏一龍從謙輩十有一人<lb/>
隆禮以優之仲葢與焉後登上第者九人嚴既柄用凡<lb/>
受知者趨之多得巍科腆仕仲獨謝去曰吾寜不仕豈<lb/>
可以權貴致身哉相國敗始有此行或以其事寖淫聞<lb/>
於秉銓乃拜台州理官遂自號天台仙吏而人稱曰天<lb/>
<pb n="KR4e0188_WYG_053-7a"/>
台公云時侍御龎公尚鵬按浙之命甫下持憲良峻大<lb/>
署其門屬吏母得上謁天台公徑造其門閽人止之乃<lb/>
排闥而入御史驚而進之庭參未已遽升其堂曰未嘗<lb/>
為吏不識吏局然下僚謁長官承問治道亦禮也胡深<lb/>
絶焉御史歛容而謝京師傳以為美談視脂韋磬折足<lb/>
帖帖面赤汗背者何如哉不疑之諭暴公子天台近之<lb/>
矣將之官過里中猶攜諸從獻翼輩為竹林之遊忘其<lb/>
簡書可畏也移檄促之單車入郡偶觀察使者委以訟<lb/>
<pb n="KR4e0188_WYG_053-7b"/>
牒而名犯其諱入而作色曰理官與囚名伍豈有意辱<lb/>
之耶觀察引咎謝之其不為屈志媚上多此類朞月之<lb/>
間疑獄多所平反弭大盜之逋捐弊田之罰郤鹽賈之<lb/>
賄俸祿之餘盡散以飾學宫廣浮梁士獲藏修民歌利<lb/>
涉又建正氣樓以祀方正學倉吏耗米將鬻女以償出<lb/>
槖中金代贖之人心咸為感動台郡為之語曰張君為<lb/>
政樂不可支麥穗自昔蔓草在兹以庭虚罕訟獄蕪寡<lb/>
逮擬堪也然同官嫌於伴食郡守甘之坐嘯忌才害能<lb/>
<pb n="KR4e0188_WYG_053-8a"/>
譽之所在謗亦隨之矯矯者汙不信然哉遂以年免聞<lb/>
報之日歎曰吾豈不知耄無能為耶聊効一官以見志<lb/>
耳矧兹地也稱仙都福庭傍郡去龍湫鴈蕩密邇間得<lb/>
馮霞御風躡石梁探海嶠吾生足矣昔稚川求丹砂於<lb/>
勾漏靈運娛清暉於永嘉某雖不敏請附二子矣或占<lb/>
綴詩篇閒婉可咏也角巾東歸士民遮道車不得行尋<lb/>
建祠肖像為享祀焉抵家發裝圖書之外惟䳌蕉蘭蕙<lb/>
數種而已閒居兼屏紛雜闢園濬池崇臺綺閣覽衛生<lb/>
<pb n="KR4e0188_WYG_053-8b"/>
之經談緩齡之術仲長眷懐於山水馮亮廣適於栖遊<lb/>
殆未涯也忽膺痺疾涉旬而卒隆慶己巳正月晦日也<lb/>
生𢎞治丙辰十一月二十八日春秋七十有四配沙氏<lb/>
相夫以才淑克昌厥家沒齒敬慎不衰男女各二長鳯<lb/>
岐娶陸氏次鳯儀娶徐氏皆太學生孫男二天台公病<lb/>
方革無他言惟曰我即不諱䰟魄猶思越鄉昔人託𦵏<lb/>
南陽台人豈不能血食我耶卒之後果有屬吏素車白<lb/>
馬千里臨哭者悲哉彌留之夕召獻翼曰汝吾家千里<lb/>
<pb n="KR4e0188_WYG_053-9a"/>
駒也為撰述平生乞銘於司勳氏彼雅善文又汝忘年<lb/>
交也獻翼泣曰唯唯是嵗鳯岐輩卜以十一月十又幾<lb/>
日即逺于伏龍山祖塋之傍遵治命具狀來請夫張子<lb/>
藝苑名流得馬遷叙事法且所聞於家庭罔溢而徵余<lb/>
奚加焉聊删次而系之銘曰張仲務學克振儒風肇由<lb/>
俊舉恥以貲雄避權謝仕韜光固窮晩效一官烹鮮愈<lb/>
治爵服匪榮聊展吾志民號神君自稱仙吏不習塵容<lb/>
引年解紱樹碑留思建廟享食官豈在崇民懐惟徳伏<lb/>
<pb n="KR4e0188_WYG_053-9b"/>
龍嘉麗卜宅妥靈赤城遥緬騎箕鞭霆餐霞吸瀣安知<lb/>
委形<lb/>
　<lb/>
　<lb/>
　<lb/>
　<lb/>
　<lb/>
　皇甫司勳集巻五十三<lb/>
</p>
<p>
</p>
  </div>
</body>
</text>
</TEI>
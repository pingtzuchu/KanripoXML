<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>皇甫司勳集巻三十一</head> <lb/>
    <p>
<pb n="KR4e0188_WYG_031-1a"/>
欽定四庫全書<lb/>
　皇甫司勳集巻三十一<lb/>
　　　　　　　　　　　　明　皇甫汸　撰<lb/>
　五言絶句<lb/>
　　四月晦同吳純叔憩劉氏園亭各賦以花下一壼<lb/>
　　　酒為韻五首<lb/>
苒苒葵方朶娟娟橊亦葩不是河陽尹那應縣有花<lb/>
簿領不知春園亭忽逢夏幸有盈尊酒與君醉花下<lb/>
<pb n="KR4e0188_WYG_031-1b"/>
執熱就東臯陶然坐西日無言會不常所願心相一<lb/>
林深堪駐馬鳥宿不驚鳬坐遣花間月慇懃上玉壺<lb/>
江南千里心極北一囘首感兹水上萍忍負杯中酒<lb/>
　　桃花塢三首<hi>為沈霍州瑩作</hi>
龍門萬年樹潘縣一叢花多少迷津客皆因戀物華<lb/>
生長桃花塢不識桃花樹試問𤣥都人已是春光暮<lb/>
卜地聊棲趾成谿自不言秪疑閶闔裏遥接武陵源<lb/>
　　詠燕<lb/>
<pb n="KR4e0188_WYG_031-2a"/>
來似隨鶯侣歸應却鴈行為問東隣社何如王謝堂<lb/>
　　有所思<lb/>
魂去何須夢情來即是思非縁悵兹夜飜似恨當時<lb/>
　　十六日對雨<lb/>
夜月當空滿朝雲送雨來隂晴能復幾并遣嵗華催<lb/>
　　雨館鳴琴和子約<lb/>
迴颷送雨來嵗暮寒雲起鳴絃雜㪚絲隔坐聞流水<lb/>
　　臘月十五夜月和子約<lb/>
<pb n="KR4e0188_WYG_031-2b"/>
清光十五度此度倍堪憐再滿應同夜重看却異年<lb/>
　　二月十五夜子浚兄燈讌再賦<lb/>
再吐金枝焰重開玉樹花非闗耽夜飲直是眷年華<lb/>
彩縷交花艷明珠减月輝君能畱顧盻時得奉芳菲<lb/>
　　送周以言再入越中二首<lb/>
湖山重到日風景悵當時越客清江上猶吟弔鄂詩<lb/>
日落西陵渡秋來姻草萋已無孔九在誰問若耶溪<lb/>
　　賦得有所思<lb/>
<pb n="KR4e0188_WYG_031-3a"/>
錦席承君讌青樓寄妾家無因挽紅䄂畱恨與桃花<lb/>
　　謝璇公惠藥<lb/>
文園多病日蕭寺客居時未得無生理持方問藥師<lb/>
　　西天寺<hi>傍即虢國墓</hi>
彌勒禪林雨將軍隴樹烟長安今罷笑畱恨向西天<lb/>
　　能仁廢寺<lb/>
殘雨鳴秋殿寒蕪翳夕廊老僧諳寂滅何處解荒涼<lb/>
　　過句曲劉生<lb/>
<pb n="KR4e0188_WYG_031-3b"/>
家鄰西晉寺門對大茅峯劉向傳經處空齋落夜鐘<lb/>
　　偶述<lb/>
惴惴懷隱憂咄咄嗟異事端誦陽生言千載同心契<hi>陽尼</hi>
<hi>云我昔未仕不曾羡人今日失官與本何異然非吾宿志命也如何</hi>
　　張比部園翫仙掌蛺蝶花二首<lb/>
碧葉仙人掌清秋甘露擎文園方病渇願爾賜金莖<lb/>
蛺蝶幻花叢因風自飛舞移將漆園中夢寐同栩栩<lb/>
　　題美人蕉<lb/>
<pb n="KR4e0188_WYG_031-4a"/>
帶雨紅粧濕迎風翠䄂翻欲知心不巻遲暮獨無言<lb/>
　　寄侍二首<lb/>
遇花思舞夜覩栁憶顰時可道錢江上行雲有夢知<lb/>
家住吳趨市書傳越踐城病來因染色魂去為鍾情<lb/>
　　過潜山寄嘲卜令自無錫遷此<lb/>
商也能為政明時尚棘棲萬公忩岫色何似對梁溪<lb/>
　　桃川宫<lb/>
昔為避世鄉今是朝宗路桃花春水間猶是尋源誤<lb/>
<pb n="KR4e0188_WYG_031-4b"/>
　　蘇黃渡東坡山谷經行處<lb/>
劉阮林中路蘇黃渡口津不知之楚客何似避秦人<lb/>
　　響水關<lb/>
飛泉來斷壑聲咽不堪流何以函闗客遥心寄隴頭<lb/>
　　友竹居<lb/>
扶踈北忩下坐處挹清芬為問延三益何如對此君<lb/>
　　緑隂軒<lb/>
嘉樹壓繁隂流芳閱荏苒念昔植者勞願言畱勿翦<lb/>
<pb n="KR4e0188_WYG_031-5a"/>
　　吕合<lb/>
昔人自羽化枯骨尚安存青塚藏金藥難招緱嶺魂<lb/>
　　郡學八景<lb/>
地本宋相居宫由素王闢嘉樹既敷榮澄流復凝碧<lb/>
　　　右南園<lb/>
仞由寸乃積高以下為基攀躋一延眺仰止良在斯<lb/>
　　　右道山<lb/>
璧水湛圜流金波漾清沚中有遊魚戲荷香隨風起<lb/>
<pb n="KR4e0188_WYG_031-5b"/>
　　　右泮池<lb/>
瑶壇茂文杏得地嵗華深時有青衿子横經坐晩隂<lb/>
　　　右杏壇<lb/>
託根上干霄偃葢乆承露不念植者勞但知匠者顧<lb/>
　　　右古檜<lb/>
仙源𣺌何處鏡接太湖長奇峰七十二隱隠在危梁<lb/>
　　　右來秀橋<lb/>
言采泮水芹因登道山岸斜日抱亭扉春風集童冠<lb/>
<pb n="KR4e0188_WYG_031-6a"/>
　　　右采芹亭<lb/>
條風將化雨一夕灑南園門下多桃李芳菲總不言<lb/>
　　　右春雨亭<lb/>
　　梅花水仙<lb/>
弄影俱宜水飄香不辨風霓裳承舞處長在月明中<lb/>
　　題桃花園<lb/>
粲粲先春綺盈盈媚晩粧囘思少年日騎馬出河陽<lb/>
　　題茉莉二首<lb/>
<pb n="KR4e0188_WYG_031-6b"/>
萼密聊承葉藤輕易遶枝素華堪飾鬘爭趂晩粧時<lb/>
香慣臨風細花偏映日生若將人試擬小玉定齊名<lb/>
　　題牡丹<lb/>
一種天香異千株國色傾應憐花似臉半醉倚華清<lb/>
　　哀葛姬<lb/>
　　　姬號曉雲本出教坊雅善琵琶兼通翰墨尤工<lb/>
　　　於寫蘭一朝化去遺蹟猶存<lb/>
忽聞藏夜壑非復遶陽臺何似行雲意猶堪入夢來<lb/>
<pb n="KR4e0188_WYG_031-7a"/>
妙手能操管芳心解贈蘭香魂隨宿草祗作斷腸看<lb/>
　　經龍虎山訪裴法師墓<lb/>
草宿青山寂松林白日寒丹成人已化猶自閉空棺<lb/>
　　其二<lb/>
海上遊梅福吳門更不歸仙源流夜壑何處有花飛<hi>師本吾蘇人</hi>
　六言<hi>附</hi>
　　泊江口<lb/>
大别山前暮雨漢陽江口孤舟祇自臨流送酒無因挽<lb/>
<pb n="KR4e0188_WYG_031-7b"/>
日登樓<lb/>
　<lb/>
　<lb/>
　<lb/>
　<lb/>
　<lb/>
　<lb/>
　皇甫司勳集巻三十一<lb/>
</p>
<p>
</p>
  </div>
</body>
</text>
</TEI>
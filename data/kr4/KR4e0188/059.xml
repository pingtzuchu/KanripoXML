<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>皇甫司勳集巻五十九</head> <lb/>
    <p>
<pb n="KR4e0188_WYG_059-1a"/>
欽定四庫全書<lb/>
　皇甫司勳集巻五十九<lb/>
　　　　　　　　　　　　明　皇甫汸　撰<lb/>
　祭告文<lb/>
　　祭費文憲宏文<lb/>
嗚呼元老一旦捐館隕其台星天子震悼國人涕零迺<lb/>
輟金縣迺給秘器羽儀送哀王官臨視禮也迺有元子<lb/>
司馬即逺東都工僚設奠酹酒上餔嗚呼哀哉凡台小<lb/>
<pb n="KR4e0188_WYG_059-1b"/>
子緬在夙齡操觚弄翰綴文繹索將游上蘭即知有公<lb/>
以弱冠擢第明經起家珪璋其器斧藻其華願見公者<lb/>
辟彼高山思仰其巔辟彼滄海思泳其涯矣私淑懷賢<lb/>
窺觀談政誰其優為公也籍甚迺𤣥髪聨樞赤心司衮<lb/>
典胄青宫秩宗扃禁尚父周昌阿衡殷靖光輔四君逮<lb/>
踰五紀日贊謀謨風行化理北門屢遷東山載起鳯矕<lb/>
標英狼跋遺美時則願見公者辟登諸龍辟附諸驥矣<lb/>
既而濫翼雲漢睎跡天階疏廣未去文潞復來或揮麈<lb/>
<pb n="KR4e0188_WYG_059-2a"/>
承顔或珥筆受知契劵猶温典刑未隳木壞而人將安<lb/>
放鑑亡而帝實勞思嗚呼哀哉胡幸識公胡遽哭公昊<lb/>
天不弔小子有恫若公者司勲載之洪烈典册備乎徽<lb/>
章銘徳垂於彞鼎世美纘其冠裳我思古人惟杜惟房<lb/>
史稱藏用不顯其光卒莫能揚惟以永傷<lb/>
　　祭盛中丞應期文<lb/>
天乎痛哉哲人萎矣繄公之降實東南之美矣射策發<lb/>
科弱冠登仕籍甚水曹踔絶雲署郡績憲猷臬揆藩最<lb/>
<pb n="KR4e0188_WYG_059-2b"/>
燕京粤服楚邦雍市所戾罔弗乂焉迺志度淵宏悻直<lb/>
方潔不畏强禦毖躬就列清揚濁撓堅磨白湼夷獠徳<lb/>
綏權寵威懾歴試諸艱利器攸别望夙閎崇行馴覃化<lb/>
雖絳灌嫉賈而蒼生繫謝故何武留思㓂公願借緬公<lb/>
善在鄉邦則範在鄉邦身在朝廷則功在朝廷足跡在<lb/>
天下則政在天下凡履台之老薦紳之士司剡之官秉<lb/>
鈞之貳僉稽首以讓百口以譽而聖天子方軫求舊之<lb/>
思遺遐之悔胡然奄忽殱我明懿匪人莫容抑天見忌<lb/>
<pb n="KR4e0188_WYG_059-3a"/>
也耶嗚呼痛哉公之生也天下之人執鞭而企慕焉謂<lb/>
吳之濵如崧之神矧台小子公同産也又曷勝其登龍<lb/>
之驩附驥之情哉公之歿也天下之人輟㫪而於邑焉<lb/>
謂吳之隈若泰之摧矧台小子公同産也又曷勝其承<lb/>
睫之涕衝襟之哀哉嗟乎𤣥廬既竄素旌載靡長夜無<lb/>
由旦而帝鄉不可期已迺指吕梁而興悼擬長沙而抒<lb/>
辭慨宣房之未就悵彞鼎之已隳束芻于匭升蘭于巵<lb/>
道逺莫致我心之悲溯風延佇曷來騎箕<lb/>
<pb n="KR4e0188_WYG_059-3b"/>
　　祭何司空詔文<lb/>
嗚呼瞻彼天姥惟嶽降神滙兹若耶惟川濬靈徳門慶<lb/>
族毓秀甄淳篤生俊乂誕發竒英通方奉義漸階賔廷<lb/>
登夏之箭為周之楨爰厠華省聿劭其猷綴辭嫓遜繹<lb/>
經擬休一麾出守氓曰循侯載移之藩澤洽化流敡歴<lb/>
孔艱公為實優漢刑靡謝唐軫非遒帝嘉爾勲迺眷北<lb/>
顧俾居憲臺往撫畿輔載剖之符載持之斧恒闗鎻鑰<lb/>
滹河砥柱桓桓司空赫赫令譽邁跡古人文武吉甫公<lb/>
<pb n="KR4e0188_WYG_059-4a"/>
懋厥徳克昌後𦙍有子雄飛聲名籍甚紆朱鐶金嗣閲<lb/>
崇品懐梓南圖遺榮東引芳風彌煥危星遽殞迺反斯<lb/>
丘迺安斯寢哲人云逝哀訃遥傳王之藎臣天胡奪焉<lb/>
棠由政芾碑以淚鐫同升在位協恭有年老成是失悼<lb/>
憤莫宣陳詞奠饋神其吐旃<lb/>
　　祭張司馬邦奇文<lb/>
𤣥造宰物吹萬不齊恒予難諶孰隆厥施故淵雲掞藻<lb/>
而飾治或匱𢎞舒儒雅而宣力則虧遂乃褫鳯池而興<lb/>
<pb n="KR4e0188_WYG_059-4b"/>
懟違京輦而䘮奇皆才謝經世道罕通時也公弱冠登<lb/>
仕解褐禁墀出入華清而嘉猷懋著敷揚徳教而令聞<lb/>
四馳陶鑄三省銓筦兩畿贊戎授律齒胄得師文武為<lb/>
憲天子是毗耀威尊爼晞功鼎彞奄忽委化胡不憖遺<lb/>
中台夕隕梁木晨摧鴻烈不朽榮名在兹乎或者悼公<lb/>
齡不躋於大耋位不晉於衮司殱明懿於未究先慈景<lb/>
而背之則殆非達觀之論而淺之為公悲矣某等服官<lb/>
南署獲奉光儀今將安放凄其永思<lb/>
<pb n="KR4e0188_WYG_059-5a"/>
　　祭周中丞采父文<lb/>
嗚呼先生奄其亡耶其弗亡耶元子中丞公譽逮承休<lb/>
爰自岳牧秉憲之章遵彼蜀道臻於滇陽入里展覲既<lb/>
豫且康黔黎跂轂以炳曜炎徼覩旌而凛霜矧我下吏<lb/>
咸荷末光憑威徼寵俾西土用乂南夷于襄胡然捐背<lb/>
馳諱震惶公抱荼疚幾于隕僵嗚呼哀哉先生楚産也<lb/>
降神于衡誕秀于湘斧藻其徳金玉其相發潛昭隠緬<lb/>
山高而水長若夫試邑從政民曰循良過庭敦教貽謀<lb/>
<pb n="KR4e0188_WYG_059-5b"/>
式臧每振窮以排難不茹柔而吐剛其篤行也如彼太<lb/>
邱表正一方其知止也如彼彭澤三逕徜徉手解十惑<lb/>
成一家言此其不朽者乆而彌彰嗚呼先生曷乎云亡<lb/>
莊生達命荀卿非相先生兼之死生之際亦大矣曾奚<lb/>
足以介其心乃委順而安常楚俗志恠而尚巫屏紛史<lb/>
與秘祝惟禱以清夜之香匪求吉宅亦遇佳城靈其攸<lb/>
妥而魄永藏中丞簡帝晉陟廟廊履綏錫𦙍厥後克昌<lb/>
㝠報弗爽積善致祥嗚呼先生可為不亡昔我仲氏為<lb/>
<pb n="KR4e0188_WYG_059-6a"/>
禮曹郎厠中丞之榜末忝通家而莫忘夙懷令問未奉<lb/>
清揚晨趨開府夕拜帷堂繼慶以弔歛笑為傷蒼梧白<lb/>
雲瞻楚之鄉陳詞歌些敬酹兹觴<lb/>
　　祭座主李公黙文<lb/>
人生代間動嬰時網一切身外咸足為障等彭於殤齊<lb/>
得於䘮名苟不完忠亦胡諒早晞雲陛晩總天曹赫赫<lb/>
李公未為不遭蘭以薰焚金以毁銷刑不可近義無所<lb/>
逃莊云委順釋示忍辱軒冕雖華繫若桎梏哲乏大雅<lb/>
<pb n="KR4e0188_WYG_059-6b"/>
進退惟谷顧訟殷寃習流孔哭魂返甌里道假吳城門<lb/>
牆之誼嗟予小生昊天不弔㝠理焉徵陳辭薦酌飲恨<lb/>
吞聲<lb/>
　　祭顧方伯夢圭文<lb/>
嗚呼天道無親恒與善人有不然者天其難諶若我姊<lb/>
壻温温恂恂古稱善士謂非其倫束髪擢科甫冠躋仕<lb/>
緤組陪京彯纓銓署既總臬司亦領藩貳敡歴多方所<lb/>
在稱治嗣先之軌秉文之衡談經覺後河洛諸英閩粤<lb/>
<pb n="KR4e0188_WYG_059-7a"/>
偃化齊魯捐刑徳功並立學宦兩成歸不待年超然止<lb/>
足抗跡幽棲恬心寡慾宜享遐齡胡奪之促追想平生<lb/>
可為痛哭上既用酬下亦奚負計君所遭未為不遇齊<lb/>
物彭殤則各有數情忝渭陽實惟親故君有令子出自<lb/>
吾家所不死者其在兹耶酒匪曰㫖羞匪曰嘉靈其來<lb/>
鑒聊以永嗟<lb/>
　　祭林中丞潤文<lb/>
王紀方流珠徵圓折崧既誕祥閩亦挺傑洵美林公夙<lb/>
<pb n="KR4e0188_WYG_059-7b"/>
懐英烈頴脱黌宫駿登天闕剖符宰邑操割臨川仁風<lb/>
遐偃惠化𢎞宣躬率禦㓂隣境獲全像寢爰飾豐碑用<lb/>
鐫茂簡臺端南巡畿甸抗志澄清封章屢獻武遏江防<lb/>
文釐闈彦輪擬埋綱驄思避典權相竊㺯納子於邪彰<lb/>
賂干紀實繁爪牙側目瞋視重足怨嗟朝揚于庭夕覆<lb/>
厥家迺有强藩憑寵怙勢如火燎原弗戢將熾疏入囘<lb/>
天詔出震地宗社永寧剪兹二戾亟超司馭驟閲中丞<lb/>
妖氛潛殄鯨波不興十郡元元咸乂蒸蒸農棲于畝士<lb/>
<pb n="KR4e0188_WYG_059-8a"/>
飽馬騰國有藎臣民食其福甫踰强仕胡奪之促慶閭<lb/>
弔門奄忽倚伏罷市輟相百身可贖欽承令譽幸挹光<lb/>
儀樞筦位謝竹帛勳垂撫膺展饋裂肝陳詞丘首云邈<lb/>
箕魂假斯<lb/>
　　祭友人周詩文<lb/>
我友周君抱淵朗之賢懐跅弛之節抗跡垢氛比景英<lb/>
哲甘遌俗流不省家業言或非義絶不置口心所不平<lb/>
輟形於色道乖非千金可囘造次能振人之急任俠樂<lb/>
<pb n="KR4e0188_WYG_059-8b"/>
施畧無長物詩極研思而未滿其致負恨孟生醫擅神<lb/>
授而不展其良寓情韓伯睥睨一世遨遊二京卿士大<lb/>
夫浸滛聞其聲矣然但知君為山人而不知其有國士<lb/>
之風也余家與君三世締交踰三十年君亦自謂知己<lb/>
而吳之人孰不為然今既撰述懿行芟輯遺篇可永傳<lb/>
矣嗚呼生主於我死殯他室生前接盃酒之歡聨衾榻<lb/>
之好死後乃不克㑹𦵏松丘望塗引紼忍愧束芻之賔<lb/>
騰譏動輪之客哀哉已矣周君代奄辭矣生妻去帷魂<lb/>
<pb n="KR4e0188_WYG_059-9a"/>
靡依矣悠悠琴川心傷悲矣幽㝠路隔見無期矣虞山<lb/>
匪邈悵焉違矣酸𠂻不文揮涕馳奠靈而有知庻其來<lb/>
鑒<lb/>
　　祭王吏部榖祥文<lb/>
㓜挺淵姿夙成偉器既發巋科亦遊中秘簡陟銓曹日<lb/>
隣禁陛懷恃陳情遌權蒙戾遂奪省郎恥為郡吏爵服<lb/>
遺榮丘園高賁翰墨馳聲丹青餘事三紀于兹曾無愠<lb/>
悔山公舉知屢召不起文翁欽賢清徳題里悉屏垢棼<lb/>
<pb n="KR4e0188_WYG_059-9b"/>
宜躋遐祉霜露忽零日月云逝未就蒲迎遽隨蘭萎令<lb/>
問靡湮芳儀潛翳同榜弟兄通家猶子瞻格帷堂敬陳<lb/>
奠饋夜壑流悲晨星引涕天乎邈斯神其昭只<lb/>
　　祭沈僉憲熙載文<lb/>
學以文藝為戲而竟取高第仕以爵服為玩而聊以晞<lb/>
世不顧尚書之期復何簡書之畏寧知御史之尊抑何<lb/>
驄馬之避脱屣滇徼反服丘園絶赤牘於當路摽綠尊<lb/>
以命軒客偶乏而强飲婦奚知而苦言家無長物杖有<lb/>
<pb n="KR4e0188_WYG_059-10a"/>
餘錢左挹卓袖右拍伶肩自謝疏傅之産誰請叔敖之<lb/>
田願為步兵不樂憲職我有子孫遺之清白大閑靡踰<lb/>
突梯胡益交錯觥籌繽紛履舄擊缶歌烏處褌誚蝨悲<lb/>
哉斯人奄隕斯疾設醴中山想魂采石萬物如萍千載<lb/>
一息<lb/>
　　祭李邦直母文<lb/>
懿彼靈修誕兹洪胄彤管嗣徽璇閨挺秀惠問方昭淑<lb/>
徳允懋猗歟相依唐哉王後迺眷南越爰自西平之子<lb/>
<pb n="KR4e0188_WYG_059-10b"/>
于歸厥𦙍惟楨式𢎞閫範益劭家聲宜有顯者莫之與<lb/>
京軒昻褐玉時潛未曜蟬蛻華榮鵾齊𤣥造鉛粧罷御<lb/>
氷壺砥操㷀羭在疚鞠育用悼溘我良殱爾孤翳存義<lb/>
方靡迪柔訓斯温漸鴻要路容駟高門潘令殫化陶母<lb/>
貽言福履既綏泥章載錫弗遑痛薪胡遽艱棘承睫無<lb/>
從叩心罔極翠葆悽雲素旌慘日卿子司馭發跡水曹<lb/>
先哲是景同官曰僚流風匪謝謂天葢高延竚慈魄來<lb/>
假香醪<lb/>
<pb n="KR4e0188_WYG_059-11a"/>
　　祭倫以訓母文<lb/>
奕奕倫氏耀徳南陬高山景峻洪源衍流既申𤣥貺復<lb/>
協神休世及為禮述作恢猷豈伊外刑實惟内贊任以<lb/>
興周詩人咏歎孟陶啟哲列史炳煥誰謂克昌匪由聖<lb/>
善良配肇合鉅卿奮庸翩翩五鳯矯矯羣龍敷文緯典<lb/>
掞藻亮工三朝籍甚四海罕雙玉署清班蘭臺妙選里<lb/>
表鳴珂司移銓筦輝映二京母遺云逺眷戀堂闈予告<lb/>
迭返象服鸞章何福不茂鶴髪鯢齒實躋遐壽竇樹偃<lb/>
<pb n="KR4e0188_WYG_059-11b"/>
芳常眉謝秀天錫慈慶亦孔之厚蒼梧欲從板輿遂傾<lb/>
賢哉母氏曰余友生朝承凶諱夕戒遄征逖矣用饗悽<lb/>
其為情<lb/>
　　祭孫陞母楊夫人文<lb/>
名閨誕媛蘭芳玉潔卜諧鳯占縭承鸞結肅肅中丞惟<lb/>
邦之傑靖忠徇身竟寢藩孽伊誰相之申以大節夫人<lb/>
知微荼艱茹血天眷藎臣篤生俊哲耀武掞文熙紘纂<lb/>
業鼎甲巋登旂常換揭銓宰崇班符卿清列繩武者孫<lb/>
<pb n="KR4e0188_WYG_059-12a"/>
華組嗣紲萃兹一門孝義貞烈家慶斯臻國恥允雪福<lb/>
履優游宜享耄耋霜奄萱萎星俄婺滅從宦僑京孟隣<lb/>
雅接母儀式欽傳訃哽咽靈輀南遷備員東臬束帛瓣<lb/>
香以告以爇潛徳幽光千載靡歇<lb/>
　　祭徐母王夫人文<lb/>
赫赫東海時惟徐公尚徳秉哲纘穉之風太原有子淑<lb/>
慎其容以相以勗興我徐宗既奉女教亦閑婦則行不<lb/>
越閫言不踰閾孝敬有儀喜愠無色化染湖濵嬀汭斯<lb/>
<pb n="KR4e0188_WYG_059-12b"/>
匹雖殱鳯徳實産麟姿彯纓雲陛紲組天墀國史允賴<lb/>
邦衡是持帝曰介爾福履來綏顯顯徐母承休受祉肅肅<lb/>
宰臣敷文佐理彼構之言豈渝令美思樂閒居駢列孫<lb/>
子優游偕隠俾壽而昌胡不滿百九十方將朝捐鏡閣<lb/>
夕啓帷堂慈景潛繄徽音弗忘諸生在門熟聞聖善敢<lb/>
告執彤爰采遺絢載酹之觴載陳之奠延佇柔靈歔欷<lb/>
永鑒<lb/>
　　亡妻談氏遷柩文<lb/>
<pb n="KR4e0188_WYG_059-13a"/>
自爾作嬪迄於委化凡二十有二年中間升沉榮辱得<lb/>
失忻戚余所備嘗爾與周旋蒙犯霜露跋涉山川相期<lb/>
偕老中忽棄捐奪我内理孰嗣爾賢葢棺郡舍歸櫬寢<lb/>
筵宦遊兵阻日月其遷兹始卜吉於彼上方爰啓新阡<lb/>
靈輀往即永閟幽泉爾子若婦爾女若孫下逮妾御靡<lb/>
不悲號涕泣懐徳銜恩聚族中外亦皆咨嗟嘆息追慕<lb/>
芳魂奠饋既設樽酒若存以此思哀哀其可言𠂻惟神<lb/>
鑒辭莫能宣<lb/>
<pb n="KR4e0188_WYG_059-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　皇甫司勲集巻五十九<lb/>
</p>
<p>
</p>
  </div>
</body>
</text>
</TEI>
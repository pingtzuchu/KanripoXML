<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>皇甫司勲集巻五十八</head> <lb/>
    <p>
<pb n="KR4e0188_WYG_058-1a"/>
欽定四庫全書<lb/>
　皇甫司勲集巻五十八<lb/>
　　　　　　　　　　　　明　皇甫汸　撰<lb/>
　哀誄<lb/>
　　恭擬世宗肅皇帝哀文<lb/>
惟嘉靖四十五年嵗次丙寅十二月丁亥朔十四日庚<lb/>
子大行皇帝崩于萬壽宫旋殯于白虎殿越嵗丁夘三<lb/>
月十七日壬申將遷座于永陵禮也雕輼移輴畫攅撤<lb/>
<pb n="KR4e0188_WYG_058-1b"/>
帟風咽酸笳霜凝悽紼嗣皇帝心隨去劒目送遺弓昊<lb/>
天高而悵罔極泉路渺而悲奚窮小臣汸念昔己丑賜<lb/>
策彤庭分符赤縣猥授華銓載司清憲罪荷曲矜恩䝉<lb/>
微譴敬昉冊命恭述哀辭少報君臣之義仰宣父子之<lb/>
私其辭曰惟明應運慶洽天人還資聖厯誕挺聖君高<lb/>
帝倔起恢烈鑠勲周漢驅除曷足以云列聖纉服克邁<lb/>
徽猷七葉中否八駿荒遊閹瑾搆釁藩濠逞謀治乖端<lb/>
冕殆隣委裘懿問惟興光昭伊昔善埒東平仁歸西伯<lb/>
<pb n="KR4e0188_WYG_058-2a"/>
姒母樂推啓賢師錫嘉靖殷邦修功代邑祗命允協格<lb/>
來其勤踵堯蹈舜稽古禮文創建九廟懐柔百神享祀<lb/>
咸秩燔瘞攸分爰覃孝思並𢎞徳教敬一垂箴農桑屢<lb/>
詔宣后崇儒軒皇問道精意執中𤣥心觀妙雪由欵集<lb/>
雨以祈零甘露嘉醴卿雲景星秬□六穗芝草五莖恬<lb/>
鱗牣沼肉角儀庭皓質緇章黄耀赭異胡瑞不臻胡休<lb/>
不畀化浹中區聲漸遐裔象徳象功盡倫盡制軼漠航<lb/>
琛踰沙匭賮百蠻歸化韜弓歛袵禮樂可興干戈底定<lb/>
<pb n="KR4e0188_WYG_058-2b"/>
秦漢以還唐虞斯盛登必元愷簡必俊髦穆穆布列濟濟<lb/>
盈朝于淵網致在藪旌招内寧外輯陽長隂消方祗表<lb/>
靈高禖恤𦙍始正中闈旁充燕寢粉黛蘭郁褘褕翬映<lb/>
魚貫承私麟祥衍慶既咨四岳亦闢四門躬閲封事洞<lb/>
察邇言威以克愛義以割恩剛斷惟獨權攬則尊匪窮<lb/>
土木麗軌宏圖匪慕蓬瀛嗇神葆軀璇題瑶榜綺綴椒<lb/>
塗飛亷望氣阿陛凌虚嗟金藥之未就懟瓊蕋之無徴<lb/>
巨跡空履仙掌徒擎宫車晏出扆几宵憑居諸急節霜<lb/>
<pb n="KR4e0188_WYG_058-3a"/>
露頽齡嗚呼哀哉小臣汸昔也通園陵以馳道今望履<lb/>
綦而苔沒向也扈清蹕於屬車兹奉衣冠而月出採松<lb/>
柏於江南樹成拱而風瑟引灞滻以為池遡逝川而流<lb/>
泣嗚呼哀哉探大隧之寂寂兮預鴻筭於睿營瞻豐丘<lb/>
之冥冥兮協龜筮以考貞攀龍髯兮百工躃踊封馬鬛<lb/>
兮萬姓悲鳴嗚呼哀哉若帝者父作於前子述於後日<lb/>
照月臨天高地厚刋徳難名垂聲不朽從七聖以皆迷<lb/>
慰一人於在疚嗚呼哀哉<lb/>
<pb n="KR4e0188_WYG_058-3b"/>
　　弔淮守張君文<hi>并序</hi>
淮守張君守約少以楚材挺為周楨漸翼鴻逵早膺龜<lb/>
組單車入境仁風被於初莅家糧自運苦節堅於素履<lb/>
使東海卧治假以嵗月則南陽坐嘯殆其庶幾亡何蒼<lb/>
頭構厲白刅倳胷奄以循良之身隕於臧獲之手嗚呼<lb/>
痛哉夫習在難養患生易忽如得其情則異類之感可<lb/>
通於肉骨苟失其道則萬乘之尊不畜於臣妾是故奸<lb/>
宄發於牀第而羌胡生於袵席詎獨子密不義彭公昩<lb/>
<pb n="KR4e0188_WYG_058-4a"/>
於幾先中書寡恩顔氏載以誡後而已此古人所以守<lb/>
黑於淵魚智士所以納汙於蜂蠆也詩稱肅肅在宫之<lb/>
容異焉易繫嘻嘻閑家之節隳焉寛猛相濟威愛厥克<lb/>
範斯存矣極而論之當伯廣州之役非同申池之怒便<lb/>
奴貰酒之忿異乎鵠亭之貪何發之暴且慘也夫弑逆<lb/>
行於二千之吏禍變起於股肱之郡是曰人妖匪由天<lb/>
作之孽曾是在位罔恤震隣之咎哀哉先是客曰守居<lb/>
嘗鞅鞅如不欲生葢亡徴焉朱季强直以自遂杜陵慷<lb/>
<pb n="KR4e0188_WYG_058-4b"/>
慨而請掾守不能然則恥之武夫憑寵而作威少年據<lb/>
津而黷賄守不能禁則恥之闗吏囁嚅則終童棄繻亭<lb/>
尉沉湎則故將止宿乃使利賔之士懐懟而越疆載馳<lb/>
之夫望風而迴轂守不能振則恥之志乖政閡氣沮神<lb/>
靡然後隙開釁作至悲震外户血濺同官方且指掌鳴<lb/>
心瞋目示意亦晩矣室乏窈窕之御囊無金玉之藏末<lb/>
命陳於死友愛子未遑託人寧不痛哉余與守也交非<lb/>
平生罕叔向苧衣之酬如此邂逅有徐君寳劔之盼兹<lb/>
<pb n="KR4e0188_WYG_058-5a"/>
於返國望嶧山而興嗟遡淮流而出涕遂獻弔云爾慨<lb/>
斯人之委化兮吉凶昩於所研傷中道之夭閼兮匪獲<lb/>
考於天年春叢摧於秋荼兮鳯鳥縶於鷹鸇胡君侯之<lb/>
不競兮身既沒而名湮負明哲之雅訓兮禍自召其奚<lb/>
愆登昭丘而想魂兮望洞庭而抽思表素旌於千里兮<lb/>
告巫陽為我招之謂江蘋其可薦兮悵臯蘭之焉貽苟<lb/>
桐鄉之足𦵏兮又何必逺從乎湘纍<lb/>
　　弔葉秋官文<lb/>
<pb n="KR4e0188_WYG_058-5b"/>
嵗在丙午余承母夫人諱毁瘠棲廬屏焚掃軌不通御<lb/>
史之顧御史銜之迺構細人訟牒文致其罪越明年丁<lb/>
未上書闕廷詔下撫臺移之京兆余業將有白下之役<lb/>
方是時鄉人士皆心知其寃而莫敢議曰此御史讐也<lb/>
浙省參知廖君叔愚持節過吳詢得其狀悵然曰吾輩<lb/>
責也即移書勘官援筆數十言陳其梗槩逮余聴理京<lb/>
兆都人士亦皆心知其寃而莫敢議曰此御史案也比<lb/>
部大夫葉君體仁亷得其實扼腕不平悵然曰吾輩恥<lb/>
<pb n="KR4e0188_WYG_058-6a"/>
也起而力辯以百口明其必無夫排難釋粉造次而懐<lb/>
仲連之風憐才彰義慷慨而存文舉之烈二君於余良<lb/>
可謂知己者矣又明年戊申聞廖君一旦捐館亡何而<lb/>
葉君奄亦辭代矣嗚呼痛哉語謂愛之欲生惡之欲死<lb/>
乃人情之大惑至為善獲夭為惡䝉壽又胡天道之無<lb/>
徵耶二君者生而聰明死必正直幽㝠之中必有以考<lb/>
見余之心跡者苟當得其情必將幸其事之未竟而悔<lb/>
昔纓冠者之誤也使罪浮其實必將痛恨其憤之未雪<lb/>
<pb n="KR4e0188_WYG_058-6b"/>
而隂欲推刅於其人也嗟乎余不過獲罪於一御史耳<lb/>
脱或身墜昭憲怒於明主則糜爛虀粉殆不旋踵是公<lb/>
車無覆讞之條肺石罕更生之惠虞典何以宥疑於惟<lb/>
輕漢法何以差級於使過哉徳修而謗興寧免負俗之<lb/>
累行非而心是詎徇通國之情二君知余亦深且篤矣<lb/>
余自昔好覽莊列之篇凡齊物巵寓累數千言而頗達<lb/>
其寵辱得䘮之故兹息淨土披味釋氏之書凡阿含上<lb/>
乘復累數千言而尤殫其因果徵報之驗一時矜炫名<lb/>
<pb n="KR4e0188_WYG_058-7a"/>
勢侮弄威權者視之若燕雀蚉䖟相過乎前坐見其漚<lb/>
消燼滅落迦於後也二君雖位不充其才齒不滿其徳<lb/>
而流慶於苖裔受福於輪刼者可際量哉是故以彼而<lb/>
生安知非嬰網桎梏彼云障礙者也以此而死安知非<lb/>
超度湼槃此云縣解者也葉君之病亟也猶瞋目而語<lb/>
人曰惜乎余友之白其寃余不及見也當事者頷之而<lb/>
已斯言余忍聞哉嗟乎壯夫快怨而途窮國士酬恩而<lb/>
日晩悠悠蒼天負此良友撫膺增悼泣盡何言因束芻<lb/>
<pb n="KR4e0188_WYG_058-7b"/>
酹酒東向載拜就位而哭葉君并西向載拜望風而哭<lb/>
廖君二靈其鑒之哉葉太倉人廖茶陵人<lb/>
　　諫議沈公誄<hi>并序</hi>
諫議沈公者吳嘉定人也毅皇帝時以射策發科為行<lb/>
人選充給事彈劾不避權璫仄目時閹瑾方用事知公<lb/>
家贍於財有求不遂輒欲中傷之乃遣徃雜治邊獄歸<lb/>
報謂所當不讎矯詔逮繫將坐以危法尋得减論謫近<lb/>
戍瑾敗起家署桐廬簿稍遷廣東僉事嵗餘免官公夫<lb/>
<pb n="KR4e0188_WYG_058-8a"/>
人亡繼而元嗣思道夭死妻子自經以殉所司上聞有<lb/>
詔旌其閭公宦不通顯家復多罹居嘗鞅鞅疽背而逝<lb/>
嗚呼哀哉公之仲子余故妻也媿乏河陽之才爰述荆<lb/>
州之徳聊託素旒以誄鴻績其辭曰天道無親恒與善<lb/>
人江都來宅累葉方振丁辰之缺坎壈終身嗚呼哀哉<lb/>
公生俊發期於奮庸恥徒以貲埒於吳中折節敦書鬱<lb/>
為儒風公有偉烈揚于帝廷彈劾不避諫職允稱承嘉<lb/>
一蹷位遂不登權閹作釁致公於理咎召多財情乖寡<lb/>
<pb n="KR4e0188_WYG_058-8b"/>
悔匪天照微公其溘死嗚呼哀哉公有至性友于兄弟<lb/>
奉母閒居孝亦不匱拙類安仁忍幾公藝公有賢妃嗣<lb/>
先之徽既諳閫徳復賛庭規一旦潛翳家道以隳嗚呼<lb/>
哀哉公有元子誕淑才質弱冠遘閔秀而不實烈媛自<lb/>
殘隕兹雙璧嗚呼哀哉家君分省舅為𤨏臣顧余國士<lb/>
眷余嘉姻每懷芳問屢奉光塵杜門却掃拊缶興歌霜<lb/>
露委幹風日損柯彌留不起痛也奈何嗚呼哀哉余方<lb/>
祗役薄遊上京承諱酸鼻感舊凄情既嗟東武復悼射<lb/>
<pb n="KR4e0188_WYG_058-9a"/>
聲嗚呼哀哉視履若此獲報若彼謂天葢高人道孔邇<lb/>
欒後必大懋哉小子靈將即逺乃弗克㑹抆涕江干想<lb/>
魂天外綴兹誄辭聊以寄愾嗚呼哀哉<lb/>
　　明徵君吳公誄<hi>并序</hi>
維嘉靖二十五年正月二十二日明徵君迎曦吳先生<lb/>
卒嗚呼哀哉厥配李孺人先奪一載季子國倫痛慈儀<lb/>
之奄背悼乾履之俄殱茹荼銜諱勉襄協禮除服起家<lb/>
擢省試第一越明年庚戌登進士第昭嗣遹徳闡兹令<lb/>
<pb n="KR4e0188_WYG_058-9b"/>
名公亦可謂不死矣然猶感鼎養之匪逮虞潛懿之或<lb/>
湮乞余作誄以累芳行古稱大夫之才臨䘮能誄是故<lb/>
序悲婉切逺劣潘生綴藻纒緜上慚陸史嗚呼風摧寧<lb/>
樹嵗閲陳根榮始哀終亮爾情素爰采遺絢辭惟永慕<lb/>
詞曰邈矣延陵猗歟祖烈奕世毓靈迺誕英哲繕性毖<lb/>
躬抗跡砥節幽履金貞清標玉徹曾是古心先民有逸<lb/>
抱甕灌園帶經力穡蹈道遺榮陋兹乾沒緬彼漢隂機<lb/>
將永息傳稱萊婦箴頌鴻妻化刑偕隠式敬賔儀閑家<lb/>
<pb n="KR4e0188_WYG_058-10a"/>
禆壺福𦙍有基鄉閭表正籍甚音徽具邇懿親推財克<lb/>
贍疇大吾宗寵弟曰憲敦賞斯朂遂膺嘉薦無忝郭君<lb/>
人倫洞鑒慨昔披裘捐遺不拾管但揮鋤視金如礫公<lb/>
介與齊楊生感泣義薄高雲心光皎日亦有平子託死<lb/>
巨卿堪也抱臂申訣友生嗟嗟曾氏彌留在㷀躬視醫<lb/>
殮善匪近名娛情墳典委懷琴尊屏騎而徒栖遲衡門<lb/>
餘慶垂裕子孫寔繁天恒與善人亦有言衛生有經致<lb/>
柔甘寂可以引年胡然奄忽梁傾外庭蘭偃中室冥理<lb/>
<pb n="KR4e0188_WYG_058-10b"/>
難諶扄臺易即嗚呼哀哉荀令猶存謝公不死鳯羽攬<lb/>
暉駿發季子文蔚楚材屈宋方軌溯源㑹稽東箭之美<lb/>
些魂允慰茂行孔彰振振欒後俾熾而昌椒非林實寳<lb/>
異池隍贈級賁壤國著彞章嗚呼哀哉卉秀珍舒孝思<lb/>
不匱優游考終自同蟬蜕光塵雖戢芳猷靡墜述徳徵<lb/>
辭庶幾黔惠嗚呼哀哉<lb/>
　　徐東臯誄<hi>并序</hi>
重光紀嵗維暮之春予解南省司勲赴闕聴補職時長<lb/>
<pb n="KR4e0188_WYG_058-11a"/>
興徐子中行甫擢第拜都官乃從闕下締交焉竊聞東<lb/>
臯公之風未嘗不延頸想見其人迨余免歸吳門徐子<lb/>
出守汀洲嵗且九易矣吳距苕霅才踰百里知公固無<lb/>
恙也一旦走白馬之使惠素書之音聞公於二月二十<lb/>
日先已捐館徐子居苫塊期而祥矣神魂震越申緘嗟<lb/>
惋覽莫能竟至歛悲收涕載繹來㫖欲予為誄昭宣盛<lb/>
徳兼示王子世貞所為序傳謂公為隠淪任俠宗子臣<lb/>
所撰志銘稱公為有徳仁人二子交汀州最為莫逆知<lb/>
<pb n="KR4e0188_WYG_058-11b"/>
公特詳又皆秉倫鑒善屬文言固信而徴矣愧予才不<lb/>
閑於述哀因掇二子言庶乎受成於廣意比次於岳辭<lb/>
若公者生有下榻之慕死有報劍之知附青雲以永託<lb/>
沉白日以遐思昩平生於傾葢聊髣髴乎音徽竄𤣥廬<lb/>
以啓路表鴻烈於旒旂嗚呼哀哉其辭曰哲人砥行烈<lb/>
士徇名挺時介立不為貲營矯矯徐公籍甚英聲處垢<lb/>
斯槩在濁能清<graphic n="KR1140" url="https://raw.githubusercontent.com/kanripo/KR-Gaiji/master/images/KR1140.png" mimeType="image/png"/>彼濠梁實其苖裔徙兹苕霅逸情莊<lb/>
惠居惟堵宫門多結駟片言解紛千里誦義操贏惟許<lb/>
<pb n="KR4e0188_WYG_058-12a"/>
積而罔捐多財構釁窘於少年公數其罪蒲伏謝愆散<lb/>
金高會椎牛擊鮮庇我舅氏實情所鍾遼賈方阨里豪<lb/>
逞兇既脱其網亦挫其鋒朱家徃誼魏客遺風謂公任<lb/>
俠是耶非與中嵗折節從事詩書縱横談世慷慨興渠<lb/>
謂公仁者言出利俱負兹才哲惜未效用位匪眄睞世<lb/>
若玩弄彈琴自娛躭酒揮頌稽弦輒響阮杯興動嗚呼<lb/>
哀哉公邁隂徳賢子克生錫爾郎秩賁爾簪纓屏華弗<lb/>
御舍車徒行志意苟修爵服所輕汀州乞養曰予康强<lb/>
<pb n="KR4e0188_WYG_058-12b"/>
諭以清白誡以循良人貌榮名孰短孰長履終獲考裕<lb/>
後克昌昔漢叔持爰著英烈班生製誄載諸史諜采公<lb/>
潛懿視彼猶劣小子斯文流芬不滅嗚呼哀哉<lb/>
　<lb/>
　<lb/>
　<lb/>
　<lb/>
　皇甫司勲集巻五十八<lb/>
</p>
<p>
</p>
  </div>
</body>
</text>
</TEI>
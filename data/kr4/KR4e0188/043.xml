<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>皇甫司勳集巻四十三</head> <lb/>
    <p>
<pb n="KR4e0188_WYG_043-1a"/>
欽定四庫全書<lb/>
　皇甫司勳集巻四十三<lb/>
　　　　　　　　　　　　明　皇甫汸　撰<lb/>
　序贈送<lb/>
　　送陳子克修還吳序<lb/>
天王九年秋七月陳子自燕言歸張伯子暨王仲子皇<lb/>
甫叔子㑹于燕丘維是陳子來飲餞張伯子曰我自昔<lb/>
舉於鄉也維我二三兄弟靡不惠好既而嫁于燕也亦<lb/>
<pb n="KR4e0188_WYG_043-1b"/>
靡不周旋以偕在昔逸詩有之曰舟張辟雍鶬鶬相從<lb/>
言攸攝也今子歸矣值兹悲候於我心惄焉有蓬吾子<lb/>
其何以處我觴一行陳子避席曰予不佞淹兹天邑載<lb/>
厯寒暑枌梓緜邈依依在望夫窮者楚奏顯者越吟我<lb/>
思古人異遇同心我是以夢寐乎洞庭之野胥水之隂<lb/>
兹將歸也夫張伯子曰幽哉是言吾子可謂不忘其鄉<lb/>
矣為之賦衡門觴載行陳子避席曰予不佞淹兹天邑<lb/>
載厯寒暑瞻望父兮天一方矣曰予行役不遑將矣我<lb/>
<pb n="KR4e0188_WYG_043-2a"/>
聞一日之養不以三公換故臯魚隕涕宣門羣渙我是<lb/>
以明發不寐有懐二人兹將歸矣夫王仲子曰孝哉斯<lb/>
言吾子可謂不忘其親矣為之賦陟岵之首章觴三行<lb/>
陳子避席曰予不佞淹兹天邑載厯寒暑賴我二三兄<lb/>
弟朝夕是與貽我懿矩夫君子遊必擇士居必擇鄉故<lb/>
蘭以漸而芳絲以染而蒼逖爾令徳實懼終焉無以允<lb/>
臧我是以秣馬脂車執手踟蹰兹將歸也夫皇甫子曰<lb/>
貞哉斯言吾子可謂不忘其友矣為之賦伐木之二章<lb/>
<pb n="KR4e0188_WYG_043-2b"/>
夫安貞以輸忱思孝以成仁履幽以禔身若陳子者於<lb/>
天下行矣陳子乃覆觴欲起皇甫子止之曰毋我其益<lb/>
子我其益子繄子之自燕歸於吳也不越嵗又將自吳<lb/>
嫁于燕進于春官録于主司賔于天子服于王官時維<lb/>
王事于邁雖欲暱於友私於親乆於鄉也其可得哉夫<lb/>
京大也師衆也君子觀大畜衆可以居業矣在昔先正<lb/>
有曰人豈鹿豕也哉而常羣聚乎欲吾子其不忘四方<lb/>
由是陳子怳然失怡然悟曰我行維斯言是繹<lb/>
<pb n="KR4e0188_WYG_043-3a"/>
　　贈和順令霍氏歸田序<lb/>
天王十又一禩春正月越在外臣僉考績于朝霍子以<lb/>
和順最徃獻時惟良哉居無何歎曰功名富貴我知其<lb/>
若是矣歸休乎君奚自苦為也乃上䟽謝病太宰弗克<lb/>
泥果命下曰俞閈人里士聞且駭焉遂齪齪議其後夫<lb/>
霍子强可仕也兹不待年胡骸骨是乞彼其弗良於和<lb/>
順已乎皇甫子曰我聞志意修則驕富貴道義重則輕<lb/>
王公今干祿縻爵盱豫食嗟脂韋䝉耻遒軫不返老死<lb/>
<pb n="KR4e0188_WYG_043-3b"/>
行邁斯其蟬蛻囂壒鴻漸雲逵者矣霍子其賢哉侯子<lb/>
曰我聞女無美惡入宫見妬士無賢不肖入朝見惡今<lb/>
上官苛禮僚友構讒下民咨懟飾偽售巧逐浮傾危恬<lb/>
鈍倒用斯其脱帽青門投傅當路者矣霍子其智哉孟<lb/>
子既吳子曰我聞君子得志則大行不得志則龍蛇其<lb/>
身故歸閒郤掃食鮮茹美履幽葆貞偃息明時以養餘<lb/>
日斯其徽纆軒服桎梏纓緌者矣霍子其樂哉是故賢<lb/>
以稽政張能弛也智以存身明且哲也樂以達節壽而<lb/>
<pb n="KR4e0188_WYG_043-4a"/>
康也彼雖劇遷仍授閲崇據要不媿於霍先生者幾何<lb/>
人哉乃相與賞之酒而歌考槃之亂于是閈人里士聞<lb/>
而譁之曰嗟嗟霍子豈古之所謂遺榮者耶匪公等言<lb/>
吾儕小人不復知霍矣請公識之遂書以歸霍子<lb/>
　　送僚友李君還蜀川序<lb/>
蜀李子之倅楚黄也政惠而化輯黄人宜焉然履坦而<lb/>
度夷行圓而𠂻亮弗習守谷突梯是用弗媚於瓦合之<lb/>
伐磬折之朝政巧者庭李氏乃殿周容者右李子乃左<lb/>
<pb n="KR4e0188_WYG_043-4b"/>
持憲者弗亷乃數其細以上下之宰司徵素弗覈咨僉<lb/>
罔同乆未裁可李子乃浩然謀歸援者咸曰心苟不諐<lb/>
何恤乎人之言止哉李子或曰無據而去曷少俟旃李<lb/>
子止哉李子曰謂瑜者瑕被褐懐玉胡求售焉謂白者<lb/>
黑賁於丘園胡自咎焉魚網之設不能㝠㝠鴻飛為弋<lb/>
人所得翕羽晩矣皇甫子曰嗟嗟古人所為難進而易<lb/>
退李子其哲且勇哉若夫夸夫慕位閲崇陟要致身嶻<lb/>
嶭黯干阽危自召淵墜貪人縻爵脂韋淟涊褫華絶隆<lb/>
<pb n="KR4e0188_WYG_043-5a"/>
曾不朝夕幾不恧於李子者哉于是舉酒酹江為李子<lb/>
祖道郭子賦逺遊時俗迫阨質薄無因悲臣節也聶子<lb/>
賦赤壁山川信美合并異跡思友誼也皇甫子賦蜀道<lb/>
難人情翻覆濤波非險慨世變也李子乃登舟擊楫揚<lb/>
帆遡洄而去詩云瞻望不及佇立以泣黄人之謂也<lb/>
　　贈水部郎吳子知姚安序<lb/>
蜀郡吳子以水部郎刺姚安聞命而弗豫焉曰逖矣兹<lb/>
土迺古炎徼荒裔也矧兹土之氓胥靡莫之屬夷獠之<lb/>
<pb n="KR4e0188_WYG_043-5b"/>
種類也我是與處其於政不有治絲而棼噬腊而毒者<lb/>
乎艱哉行也皇甫子曰君侯行毋弗豫也奚其艱在昔<lb/>
君侯司士于華州華州之教刑焉此可以教姚安己司<lb/>
賦于陪都陪都之法新焉此可以法姚安己司漕于通<lb/>
惠通惠之令平焉此可以令姚安己余天子之水官也<lb/>
請與子言水知水則幾於政矣夫人性之善也猶水之<lb/>
下也予無搏之激之而惟疏之濬之决之導之又從而<lb/>
隄防之而水無有不治者矣江淮河漢暨于海皆然也<lb/>
<pb n="KR4e0188_WYG_043-6a"/>
覆坳濫觴泄閭歸壑其幾神焉天下之政何有於小大<lb/>
何有於逺近何有於難易哉若兹姚之域越在滇之濵<lb/>
楚粤之墟列帝耀徳羣哲宣化遹世漸仁其賔服而輯<lb/>
綏者葢有年矣不徒招攜羈縻之而已也今子藉天子<lb/>
之寵靈徃為之牧將有獸馴而狙悦者豈曰絲棼腊毒<lb/>
之哉夫水元命苞曰五行之始萬物之所由生元氣之<lb/>
<graphic n="KR3370" url="https://raw.githubusercontent.com/kanripo/KR-Gaiji/master/images/KR3370.png" mimeType="image/png"/>液也有理道焉説題辭曰荷精分布懐隂引度有順<lb/>
道焉子能順而理之徧與諸生普之以公淖約潛達燭<lb/>
<pb n="KR4e0188_WYG_043-6b"/>
之以明流而不息居之以勤以此柔逺逺人有弗治哉<lb/>
水之於民親而不尊父母之謂也愷悌君子民之父母<lb/>
吳侯以之是故知水則幾於政矣無私而蹈之不知懸<lb/>
水之為千仞也無事而行之不知姚安之為萬里也吴<lb/>
子迺始怡然豫浩然不疑其行矣祖宴既陳僚友攸集<lb/>
僉曰斯言也可以贈吳子請書之皇甫子曰匪言之贈<lb/>
惟言之鏡庻可以從政<lb/>
　　贈古黄姜判官擢守慶源叙<lb/>
<pb n="KR4e0188_WYG_043-7a"/>
古黄姜大夫判天雄之幾年有籍甚聲乃移守慶源大<lb/>
夫弗豫曰郡也而州兹命也不亦左乎劉令進曰貳也<lb/>
而守兹庸也不亦寵乎公奚弗豫哉若稽古建官昉於<lb/>
虞十有二州惟兹州牧以亂邦服迨秦分天下為三十<lb/>
六郡始置郡守隋尋廢郡以州統縣至唐復沿焉自是<lb/>
州郡更相為名如魯史晉乘侯牧一也奚必左州而右<lb/>
郡時王之制凡府州縣雖秩相崇卑勢相臨制其於専<lb/>
任而責成猶夫一也宋設判官以佐郡守雖曰元僚語<lb/>
<pb n="KR4e0188_WYG_043-7b"/>
稱半刺焉耳欲承流宣化熙政庇民理繁剷劇又孰與<lb/>
守大夫曰慶源即古趙郡今為圻内衝余非薄守顧患<lb/>
夫繁之弗克理劇之弗勝剷也矧兹承宣熙庇民之攸<lb/>
暨胡敢拜命之辱劉令曰大夫奚趙之有哉台小人聴<lb/>
於民矣天雄之民慮公之去也其言悲以思曰公其去<lb/>
我誰獲我所慶源之民幸公之來也其言懌以慕曰民<lb/>
力已殫公來毋晩夫思者實也有其實者著慕者聲也<lb/>
有其聲者漸漸則入著則形而公又能持之以亷勵之<lb/>
<pb n="KR4e0188_WYG_043-8a"/>
以勤普之以公牖之以明政是用成知公不乆淹於趙<lb/>
而趙民又將悲以思矣某也忝厠末屬公行無以為情<lb/>
也因道民之言以占公之政遂書以泄其思慕云爾<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0188_WYG_043-8b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　皇甫司勳集巻四十三<lb/>
</p>
<p>
</p>
  </div>
</body>
</text>
</TEI>
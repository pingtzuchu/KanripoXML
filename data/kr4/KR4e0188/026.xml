<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>皇甫司勲集巻二十六</head> <lb/>
    <p>
<pb n="KR4e0188_WYG_026-1a"/>
欽定四庫全書<lb/>
　皇甫司勲集巻二十六<lb/>
　　　　　　　　　　　　明　皇甫汸　撰<lb/>
　七言律詩<lb/>
　　九日懷楚中舊僚<lb/>
去年九日登高處野寺深山厯楚臺黄菊正堪攜酒過<lb/>
青蓮却為散花開閣中雲氣千峯入檻外江流萬里迴<lb/>
欲問同逰今徤否衡陽不見雁飛來<lb/>
<pb n="KR4e0188_WYG_026-1b"/>
　　寄憶任黄州<lb/>
漢室任延最有名楚邦為政盡稱平相逢已覺新知樂<lb/>
一顧翻將逺竄輕雲浄滄江春與汎月明赤壁夜同行<lb/>
歸來故國愁無限總是閒居賦不成<lb/>
　　故園對子安兄相與談及竄逐事悵然作詩<lb/>
得罪同君承帝恩為邦兩地各飛翻楚山正列牕中岫<lb/>
衛水常流郭外門静對棠陰思棣樹遥憑雁序望鴒原<lb/>
今日相逢倍相憶此生堪歎不堪言<lb/>
<pb n="KR4e0188_WYG_026-2a"/>
　　春日感懷因柬子安<lb/>
平居每憶在長安却羨雲霄接羽翰騎馬每從雙鳳出<lb/>
逢人憑作二龍看春逰西禁纔舒柳夜直東曹併是蘭<lb/>
轉盼不堪成往事誤身翻自笑儒冠<lb/>
　　雪日感舊因柬長兄季弟<lb/>
同君對雪題詩處直是陽春屬和稀滿泛金尊揮麗藻<lb/>
頻燒銀燭送清輝年來勝事應難再歳首瑶花不耐飛<lb/>
為說袁安愁病在只堪高卧掩柴扉<lb/>
<pb n="KR4e0188_WYG_026-2b"/>
　　午日獻子安兄<lb/>
午日遥憐獻夀儀省郎同記拜恩時九華承出雙紈扇<lb/>
五色頒來雜綵絲見説賜筵臨浴殿更傳競渡從昆池<lb/>
不堪身事如蓬轉强飲花前酒一巵<lb/>
　　閒居柬呉二純叔王二禄之<lb/>
北山歸卧各風煙西望長安思惘然直散聞鶯蘭省畔<lb/>
朝囘飲馬玉河邊府中盡道逢時少闕下争看被服妍<lb/>
為憶同遊雙鳳侣銜恩記否十年前<lb/>
<pb n="KR4e0188_WYG_026-3a"/>
　　送王維楨量移台州<lb/>
使君仙棹且徐開岐路離筵未忍回乗月遥從石梁度<lb/>
看霞㡬過海門來<hi>山名</hi>郡中共識宣城藻闕下誰憐賈傅<lb/>
才呉越相望一水隔思心日夜向天台<lb/>
　　晩興答子安<lb/>
謝秩家園今㡬時病身丘壑轉相宜坐憐落日閉門静<lb/>
起看閒雲出岫遲誰寄靈魚思逺道自同烏鵲在南枝<lb/>
揚雄寂寞何如此白首談經世豈知<lb/>
<pb n="KR4e0188_WYG_026-3b"/>
　　琴友張子扶病還雲間久不相聞寄憶<lb/>
歳晚蕭條最憶君琴心一片向誰云啼烏半落亭前月<lb/>
征雁遥迷泖上雲白首先驚垂老别青山恐作斷腸分<lb/>
廣陵仙曲從來秘莫遣人間遂不聞<lb/>
　　辛丑至日<lb/>
再從故國逢長至始信幽居得自閒旅跡秪驚江漢外<lb/>
愁心翻寄酒杯間雲依北郭浮難定歳入東流去不還<lb/>
莫向夜深懷往事却隨清夢到朝班<lb/>
<pb n="KR4e0188_WYG_026-4a"/>
　　至後酬子安兄感遇見貽之作<lb/>
朝來江郭已回陽春近湖山興自長寒日閉門聊謝客<lb/>
晚年執㦸笑為郎㝠㝠鴻雁棲雲徑寂寂魚龍卧水鄉<lb/>
聞道平原賦招隠桂叢深處幸相將<lb/>
　　歐陽憲使過訪時在山居奉謝<lb/>
卧病年來與世忘故人何事到江鄉新従北闕承恩下<lb/>
遥指西湖去興長鄭子隠居隣谷口石家别業在河陽<lb/>
多慚門外堪羅雀猶遣高車過草堂<lb/>
<pb n="KR4e0188_WYG_026-4b"/>
　　冬日郊原作<lb/>
竹下翛然自掩扉晩來西郭藹晴暉江邊歳晏逢花落<lb/>
天外雲寒見鳥飛將欲乗春入山去何妨終日灌園歸<lb/>
閒居莫怪無相訊漸覺人間知我稀<lb/>
　　鄒憲使見訪奉贈兼柬故舊<lb/>
静數交游憐海内半傷揺落在江南一朝門巷煩迴轍<lb/>
十載風塵媿盍簪岐路青陽驚客夢禁城芳樹與誰談<lb/>
山公自昔能知我可信嵇生有不堪<lb/>
<pb n="KR4e0188_WYG_026-5a"/>
　　送呉純叔北上<hi>為先大夫乞恩典</hi>
閶闔門前望淮水漢京遥隔㡬重雲清尊斟酌人難别<lb/>
白馬遲迴路忍分秘器從來頒上相敝帷何用乞明君<lb/>
朝中故舊多相問莫怪盧家獨未聞<lb/>
　　送呉長洲調官陽穀<lb/>
看君移舄魯門東莫向南枝歎轉蓬邑是桑麻舊時地<lb/>
民多絃誦古人風城連黄石尋祠外家隔青山望越中<lb/>
却憶河陽春色裏桃花欲寄恨無窮<lb/>
<pb n="KR4e0188_WYG_026-5b"/>
　　春日聞任黄守擢憲江州<lb/>
年來芳草動離憂别去湘潭今㡬秋已拜觀風辭郡邑<lb/>
猶聞遮道借君侯城連滕閣朝雲黯門對章江春水流<lb/>
總是公庭號煩劇也應廬嶽暫攀遊<lb/>
　　冬日呉子新見過偶憶殊勝寺之别<lb/>
逢君忽憶越江邊正我辭鄉入楚年野寺暮鐘留客棹<lb/>
溪橋春酒醉離筵歸來南國仍飛逕悵望東林隔逺天<lb/>
更欲相期訪幽社此生猶未謝塵縁<lb/>
<pb n="KR4e0188_WYG_026-6a"/>
　　濟上謁周司空叨讌扶疎亭<lb/>
漢室宣房久未安以公為楫濟無難門牆為許平原謁<lb/>
尊酒翻承魯國歡見説揚州通禹貢憑將泗水作淇看<lb/>
清風盡日芳林下不待霜飛亦自寒<lb/>
　　出京<lb/>
曉叩天闗别禁墀秋深江路是歸期談經王式重來誤<lb/>
薄宦潘生屢出宜漢室朱顔翻見嫉梁園白首未相知<lb/>
此身去就何曽繫一似浮雲任所之<lb/>
<pb n="KR4e0188_WYG_026-6b"/>
　　顧武祥免官寄柬<lb/>
聞子陳情聖主憐一朝報許遂言還長卿謝病非因慢<lb/>
康樂懷歸不待年松菊久荒彭澤里煙波重泛太湖船<lb/>
慙余亦有東山興却戀南枝未忍宣<lb/>
　　南旺道中逢張水部<lb/>
薄遊自苦為形役却笑深秋在異鄉使者星槎逢造次<lb/>
征夫岐路借輝光相忘湖上同魚樂遥指雲中羨雁翔<lb/>
莫道佳期容易過黄花留醉是重陽<lb/>
<pb n="KR4e0188_WYG_026-7a"/>
　　江都代柬寄親故<lb/>
呉鄉遥接楚雲東潮落寒江一水通王粲經秋渡淮上<lb/>
張融累月駐舟中朝攀桂樹身將隠夕眺蕪城思不窮<lb/>
若問官家近時事積薪惟説後來功<lb/>
　　送郡守王君廷入覲<lb/>
看君鳴佩逺朝天聖主方思良二千轂下重過避驄路<lb/>
殿中猶記上書年潁川治行偏能最蜀郡才華不啻先<lb/>
總是呉公知賈誼勿須言向漢文前<lb/>
<pb n="KR4e0188_WYG_026-7b"/>
　　早春柬蔡法曹<lb/>
逢時總是翻飛侣失路俱為留滯人白首何曽離畫省<lb/>
素衣聊得謝緇塵風光自向湖間轉柳色先從郭外新<lb/>
為語麟臺暫相賞勿因愁思厭看春<lb/>
　　盧龍觀和蔡法曹<lb/>
芳辰締賞許心同獨見𤣥暉擅藻雄曽是江山開勝地<lb/>
尚餘樓閣待春風青谿水遶龍池匯緱嶺雲來仙掌通<lb/>
不信金門堪避世花源何事帝城中<lb/>
<pb n="KR4e0188_WYG_026-8a"/>
　　送大司寇顧華玉獻績北上<lb/>
名疏玉扆已多年身厯南臺未是遷約法獨持三尺重<lb/>
生民奚止數千全袖中啟事人稀見囊裏刑書手自編<lb/>
聖主久懷求舊意滿朝誰在絳侯先<lb/>
　　靈谷寺<lb/>
寳公舊日安禪處雙樹依然初地開歳久丹青凋畫壁<lb/>
春深花雨落經臺招提境接橋山外功徳池分灞水來<lb/>
聞説此中容吏隠濫巾時向草堂回<lb/>
<pb n="KR4e0188_WYG_026-8b"/>
　　同省中諸僚餞别勞憲使於徐氏西園<lb/>
王家池館甲長安許客相過更不難花下候人思負弩<lb/>
林間飛鳥避彈冠綺筵却遣離觴入金谷翻將岐路看<lb/>
他日攜羣能再至坐無車𦙍未成歡<lb/>
　　春暮柬包孝侍御<lb/>
一春離索意何如獨坐懷君花鳥餘都下相逢驄馬後<lb/>
雲間争識士龍初閒居數月能題賦守藏千言解著書<lb/>
總是漢家無事日封章時見奏公車<lb/>
<pb n="KR4e0188_WYG_026-9a"/>
　　薛吏部見過<lb/>
同時分省漢西京得暇相過葢屢傾户外不知芳草歇<lb/>
林間已是夏蟲鳴為耽𤣥理輕辭賦因卧滄江減吏情<lb/>
坐接高談心自醉從君將欲棄平生<lb/>
　　南省齋居<lb/>
漢家祀典盛如今㡬處郊宫駐輦深燕月懸知臨太乙<lb/>
淮流争得向汾陰齋居宛記分蘭省禁衛仍聞集羽林<lb/>
静數從臣枚朔輩同時零落忽傷心<lb/>
<pb n="KR4e0188_WYG_026-9b"/>
　　過馬光禄舊寓<lb/>
一區西接禁城垣大隠曽於此避喧過客尚思文舉座<lb/>
居人猶説李膺門清泉自遶花間去幽鳥如窺户裏言<lb/>
家本秦川遥不見重來翻謂是迷源<lb/>
　　歸自牛首同諸君攜酒訪徐公子<lb/>
青山别後每思君獨卧朱堂絶世氛共載酒肴逢好事<lb/>
淹留車馬為論文曲池新水鳴殘雨隔院芳陰入暮雲<lb/>
公子從來能愛客無言不醉遂離羣<lb/>
<pb n="KR4e0188_WYG_026-10a"/>
　　答蔡子木初秋約遊之作<lb/>
官閒似與病相宜朝謁俱無起獨遲禁苑蟬聲移物候<lb/>
空山木葉報君知薄逰丘壑何嘗廢雅興琴書每自隨<lb/>
聞説潘生歸騎省却因詞賦動秋思<lb/>
　　七月六日訪蔡比部作<lb/>
中郎身寄白雲司户近青山秋早知樹下聞琴蟬噪後<lb/>
花間倒屣客來時迢迢榆漢雙星待冉冉蘿陰滿徑垂<lb/>
行樂漸宜清夜永從君秉燭向南皮<lb/>
<pb n="KR4e0188_WYG_026-10b"/>
　　王地曹初至同蔡比部攜酒訪於徐氏園居<lb/>
洛陽年少似君稀誰道多才與世違得罪一從燕市别<lb/>
銜恩重向越鄉歸無言契闊惟傾酒到處風塵任滿衣<lb/>
為視園林今夜鵲遶枝猶自共南飛<lb/>
　　同王子集蔡子館<lb/>
相逢西府訝初筵為語當時一惘然户下鳴螿頻帶雨<lb/>
湖邊落木似催年人傳台嶽題詩後客向長沙奉召還<lb/>
機事對君渾遣盡莫嫌争席主人前<lb/>
<pb n="KR4e0188_WYG_026-11a"/>
　　同省中諸僚遊徐公子鳳臺園<lb/>
名園似與辟疆同載酒時堪集上公户裏羣山能自入<lb/>
林間三逕若為通穿池半引長淮水種樹多移禁苑叢<lb/>
不是䇿勲麟閣後誰應開第鳳臺中<lb/>
　　送朱參軍入賀千秋令節<lb/>
東朝初進九齡籌南國懽逢拜舞秋數報寢門迴鶴駕<lb/>
新從馳道出龍樓世家共羨韋賢後記室争推阮瑀流<lb/>
君去分明窺盛典還將禮樂頌成周<lb/>
<pb n="KR4e0188_WYG_026-11b"/>
　　送太學王生還齊安<lb/>
從知楚國多材地況復韋家奕葉人博士見時推講席<lb/>
中郎迎後動儒紳霜前雁起揺歸思月下猿啼愴别神<lb/>
若問長沙舊還客賈生今日尚沈淪<lb/>
　　贈太司馬張公邦奇<lb/>
清朝供奉早知名黄石傳書解論兵每奏軍機憂北闕<lb/>
時揮麗藻動西京營中校士輕裘坐門下憐才倒屣迎<lb/>
文武古來誰得似留侯麟閣羨功成<lb/>
<pb n="KR4e0188_WYG_026-12a"/>
　　奉贈張補之學士同蔡比部作<lb/>
生逢明主幸同時侍從常看列禁墀賜出秘書延閣校<lb/>
奏來辭賦掖庭知西京舊史聊相訪南國人倫正在兹<lb/>
更道張華能愛士席間荀陸最承私<lb/>
　　寄唐應徳編修<lb/>
避世曽看隠石渠幽情終自反班廬門前愛樹因栽柳<lb/>
郭外疎泉學養魚談笑每從林叟晤浮沈翻混野人居<lb/>
年來尺素長相憶莫作嵇康不寄書<lb/>
<pb n="KR4e0188_WYG_026-12b"/>
　　寄許䕫州<lb/>
城開白帝錦江連見説仙郎出守年虎患已從鄰境去<lb/>
猿聲偏近郡齋前相如文藻流巴蜀黄霸功名在潁川<lb/>
應是漢庭求吏治非闗相府賤英賢<lb/>
　　寄王地曹湖上<lb/>
禁湖秋盡渺芙蓉憶爾幽居定㡬重掌賦久應知户口<lb/>
披圖一為辨提封雲深自指橋陵樹水静如聞閣道鐘<lb/>
信是仙源人不到惟餘明月得相從<lb/>
<pb n="KR4e0188_WYG_026-13a"/>
　　寄孔督學<lb/>
憲府新開越水東瀛洲似與海門通談經直采先秦上<lb/>
文學多陪後乗中一自西京辭宿衛遂令南國奉餘風<lb/>
㡬人修刺懷衣袖猶恨無從謁孔融<lb/>
　　得稽勲報<lb/>
漢廷不調已多年中歳何期得再遷薄禄祗緣貧仕累<lb/>
非才幸取聖明憐回看舊省真如傳乍拜新銜豈是仙<lb/>
裴楷清通方自媿逢人莫訝玉山前<lb/>
<pb n="KR4e0188_WYG_026-13b"/>
　　募兵作<lb/>
漢家西域有烽煙列郡徵兵詔護邊呉楚輕剽亡命起<lb/>
幽并遊俠感恩先身從都尉新承鉞名係良家盡控絃<lb/>
為語鳳樓休借問功成龍塞遂言還<lb/>
　　江山觀發兵用韻<lb/>
江門選士擁旌旄臨發猶聞贈寳刀脱挽新承戲下命<lb/>
吹簫曽授匣中韜月明隴水鄉堪逺雪度陰山路豈勞<lb/>
鐵騎經年隨苜蓿金盤何日薦葡萄<lb/>
<pb n="KR4e0188_WYG_026-14a"/>
　　靈應觀<lb/>
長安西指望仙宫蜚觀崇臺杳自通候氣還如逢柱史<lb/>
采芝一為訪園公澄潭盡是桃花路幽徑俱成桂樹叢<lb/>
欲棄人間渾未得年年辟穀漢庭中<lb/>
　　得子約弟過海印廢寺之作因寄<lb/>
先朝敕寺總知名初地曽逢御輦行寳閣近隨荒草没<lb/>
金河翻共曲池平鳥來尚識聴經處馬過空聞遶塔鳴<lb/>
獨往題詩憐小謝了看塵刼得無生<lb/>
<pb n="KR4e0188_WYG_026-14b"/>
　　簡王户曹<lb/>
少年君是馬遷才何事周南未遣回夜直每看趨騎省<lb/>
春心㡬許寄麟臺官閒不羨緍能算性懶翻嫌篆屢開<lb/>
莫道舊宫風物異年年柳色過墻來<lb/>
　　户曹席上贈王進士宗沐<lb/>
少年獻䇿承明後遂見乗軺出漢闗司馬新為巴蜀使<lb/>
買臣初向㑹稽還江邊路轉通呉苑天外霞標指越山<lb/>
不是絳紗門下客何由瓊樹一相攀<lb/>
<pb n="KR4e0188_WYG_026-15a"/>
　　春日偶成<lb/>
春光强半去清明著處逢花併鳥聲鮑照避人多累句<lb/>
李耼貴我謝浮名何須食禄過千石便可持盃了一生<lb/>
長日省回無俗事城南惟是訪僧行<lb/>
　　次韻奉贈父友羅公八十自夀<lb/>
年同渭叟罕能躋況復功成謝釣溪典郡昔聞人盡慕<lb/>
歸田早與世相睽輿間載酒稱元亮座上談詩數稚圭<lb/>
老眼平生書癖在尚堪散帙對燃藜<lb/>
<pb n="KR4e0188_WYG_026-15b"/>
　　贈華子潛學士<lb/>
暫辭供奉在西京南國聊兼吏隠名信美江山多勝事<lb/>
更餘花鳥寄春情校書芸閣編應就給札蘭臺賦已成<lb/>
聞道青宫開講幄早陳車馬待桓卿<lb/>
　<lb/>
　<lb/>
　<lb/>
　皇甫司勲集巻二十六<lb/>
</p>
<p>
</p>
  </div>
</body>
</text>
</TEI>
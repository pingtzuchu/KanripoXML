<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>皇甫司勳集巻三十八</head> <lb/>
    <p>
<pb n="KR4e0188_WYG_038-1a"/>
欽定四庫全書<lb/>
　皇甫司勳集巻三十八<lb/>
　　　　　　　　　　　　明　皇甫汸　撰<lb/>
　序集代作<lb/>
　　祝氏集畧序<hi>代張中丞景賢作</hi>
自昔文蔚吳中才臻江左言偃業於孔氏獨得精華厥<lb/>
後嚴朱並緯漢典顧陸競掞晉庭方朔寓為書師伯喈<lb/>
隠兹談藝彬彬盛矣其為俗也民有輕心士多師古伎<lb/>
<pb n="KR4e0188_WYG_038-1b"/>
尚奇巧物必精良故覽左生之賦而驗山川之巨麗誦<lb/>
平原之詩而測土風之清嘉考持正之序而覩氣狀之<lb/>
英淑至乃翕輕清以為性結泠汰以為質煦鮮榮以為<lb/>
辭美稱竹箭粲等春葩且至徳造自泰伯峻節亮於延<lb/>
陵故士之生也往往玩睨爵服跌宕琴史雖輡<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>未遇<lb/>
而撰綴不輟申孤憤於一朝流芳聲於千載此王孫之<lb/>
詡我公子者也余家食時葢聞祝枝山云迨遊京師每<lb/>
學士大夫持其片言寸翰争相傳眎咸加歎賞惜乎未<lb/>
<pb n="KR4e0188_WYG_038-2a"/>
覩其全也丙辰之秋叨奉簡命來撫兹邦軍旋之暇躬<lb/>
厯山川周爰土風延眺氣狀其嘉麗英淑固無爽於乘<lb/>
諜所載也奇巧精良物産工師猶昔也握珠抱璧文獻<lb/>
之彬彬具在也間詢所謂枝山公者則己物化三十載<lb/>
矣而公之元子方伯續謝秩屏居亦乆矣訪其廬蓬逕<lb/>
蕭然也索其籍珍發篋中也翰墨僅存其一又蠧所殘<lb/>
缺也葢公少落魄不事家業而方伯克守其祖參知公<lb/>
清白之遺力莫能梓翰墨為時所重書竟人皆持去家<lb/>
<pb n="KR4e0188_WYG_038-2b"/>
無餘也世徳其賢矣哉公諱允明字希哲性靈夙授機<lb/>
敏黙成五嵗而手作徑寸之書九齡而目兼數行之覽<lb/>
稍長益篤於學夏無巻帷冬有穿榻遂綜貫百氏銓析<lb/>
九流窮鏡𤣥緇覃研緗素雖輶使未譯爾雅闕載靡不<lb/>
究而習其説焉其為文也芳腴融於心極雕繢暢於辭<lb/>
鋒取無竭源叩有餘響分吏占牘則十紙互通對客揮<lb/>
毫而千言立就同時乃有楊儀曹之博極都太僕之沖<lb/>
澹徐迪功之俊婉唐處士之縱誕公將兼之自謂取高<lb/>
<pb n="KR4e0188_WYG_038-3a"/>
第反覆掌耳乃僅舉於鄉晩嵗試宰興寧超倅京兆著<lb/>
有異績皆非所好也因自免歸而四君者仕㒺通顯業<lb/>
並終窶謂非伯季之風節激之然邪諦閲公集述道徳<lb/>
則闡而弗畔紀象緯則覈而有徴論政治則可推而行<lb/>
陳事情則委曲而欵談名理則標顯慧宗志靈怪則不<lb/>
誣幽祕至夫賦綺靡而有則詩藻贍而寄深辭託諷以<lb/>
感物聲諧律以赴節神構匪襲肺吐必新體裁具備意<lb/>
無不逮者矣鴻匠如公不獲振鷺羽於彤階奏鳯音於<lb/>
<pb n="KR4e0188_WYG_038-3b"/>
清廟亦命也方王文恪掄材之初徐春卿揚譽之日豈<lb/>
直以鉛槧垂聲哉思欲銘彞鼎而不偶者也悲夫悲夫<lb/>
再閲大遊一篇則又譾䝉叟之巵言陋公孫之繩辯逸<lb/>
騁雕龍指深喻馬探其襟抱將扶揺宇内豈區區搶榆<lb/>
所可控而笑哉昔魯肅披巻以臨麾燕公視學于戎幕<lb/>
予媿非其人悼往哲之不作而懼斯集之乆湮也又先<lb/>
大父與方伯公同登進士忝兹世誼圖為鋟梓時則蘇<lb/>
守雲中温君飾吏右文樂任其事用廣其傳云集之分<lb/>
<pb n="KR4e0188_WYG_038-4a"/>
類凡十有二曰騷賦曰樂府曰古調曰歌行曰近體曰<lb/>
古體曰論議曰書牘曰碑版曰傳志曰紀叙曰外教勒<lb/>
為三十巻總曰祝氏集略皆公手自編定富矣哉其四<lb/>
君著作都未閑於辭賦唐則篇章寂寥楊復簡帙散失<lb/>
傳者徐集耳公别有祝子通祝子罪知蘇林小纂浮物<lb/>
蠶衣太中遺事野記興寧縣志祝子微祝子雜語怪槧<lb/>
鐸音江海殱渠記多未遑及後有好事者因予興起庻<lb/>
搜輯羣玉不使韞韣名山也是為序<lb/>
<pb n="KR4e0188_WYG_038-4b"/>
　　楊忠愍公集序<hi>代林中丞潤作</hi>
楊忠愍公集成其子太學生應尾屬序於余余讀之輒<lb/>
為掩巻興悼不自知涕之霑臆也嗟乎余安能知文又<lb/>
安忍為公序哉昔人有云文以氣為主而才以昌之王<lb/>
充著養氣之篇劉勰廣程才之論栁冕謂才多而養之<lb/>
可以鼓天下之氣天下之氣生則君子之風盛斯又世<lb/>
道闗焉而文之時義大矣觀公所述年譜葢自綺嵗英<lb/>
敏夙挺艱阻備嘗混跡牧豕之羣研精掛牛之日即以<lb/>
<pb n="KR4e0188_WYG_038-5a"/>
天下為已任學以談道徳務經術而恥為富貴紛華之<lb/>
習既而發科登仕紲組兩都含香三署每痛際運康熈<lb/>
而不免有壅滯之患遇君神武而未屏操弄之姦思回<lb/>
聴於逆耳圗蔓於脱距廼由車駕上疏乞罷馬市斥其<lb/>
謬者五不可者十書忤權侯使仁人之言不䝉其利而<lb/>
反構釁稔公死且不畏奈何以播遷怵之耶復由武選<lb/>
上疏乞誅賊臣數其姦者五大罪者十語侵彼相使忠<lb/>
臣之言無益於國而竟取㓕亡縁司刑者承望風㫖文<lb/>
<pb n="KR4e0188_WYG_038-5b"/>
致其罪惜乎寃哉昔賈生不容於絳灌李邕受抑於林<lb/>
甫古今同慨矣至誦其言猶凛凛足以鼓天下之正氣<lb/>
而激天下之士風雖被笞箠闗木索暴體裂膚受辱慘<lb/>
酷而志不為亂氣不為沮非素養有定能然哉方其深<lb/>
念於燕居未遑以暇逸其所著作多綴毫牢户之中染<lb/>
烟胏石之上此與演易受書曷異焉故辭多宏麗語罕<lb/>
怨誹江河一瀉乃徴其才光焰萬丈悉由於氣豈假雕<lb/>
篆以逞伎摛繪以求工哉公在南司封自謂肆力於詩<lb/>
<pb n="KR4e0188_WYG_038-6a"/>
文之學信非誣矣夫靈運藝苑中散清流猶能占藻俟<lb/>
時鳴絃揆日愴霜葉之餘生歎廣陵之絶響公詩欲還<lb/>
浩氣於太虛矢忠魂於圖補胡悲且狀哉余在南臺罔<lb/>
識忌諱因獻狂瞽謂將從公以遊幸䝉採納卒之故相<lb/>
編氓兇子棄市少泄天下之共憤慰公等之幽魂且知<lb/>
向之遇害非先帝意也天道有知人心不死幸而聖君<lb/>
嗣極追錄諫官擬公為首贈爵太常諡以忠愍建祠以<lb/>
享血食䕃子以裕後昆報亦隆矣雖昩大雅之哲終成<lb/>
<pb n="KR4e0188_WYG_038-6b"/>
烈士之狥垂聲宇宙爭耀日月視仇嚴獨安在哉<lb/>
　　遵巖先生文集後序<hi>代郡守劉公溱作</hi>
遵巖集者晉江王君所撰著也君諱慎中字道思人稱<lb/>
為遵巖先生云大中丞芳洲洪公為君同鄉又同志也<lb/>
因刻其集并序諸首以傳謂余小子嘗董梓事不可無<lb/>
言嗟予鄙安能文又惡能窺先生之藴而為之闡揚哉<lb/>
聞今之掉鞅於文囿者咸推轂遵巖凡巻冊所傳詩歌<lb/>
及錫山所刋家居集閒亦嘗覽其略已心醉其言延頸<lb/>
<pb n="KR4e0188_WYG_038-7a"/>
想見其人而不可得兹獲誦其全又厠名於簡末顧不<lb/>
幸哉先生自束髮綴文未冠登第内踐吏禮華階外秉<lb/>
文衡憲職屬辭英敏殆出天才而不知沉思通𤣥悉由<lb/>
學力兼之負氣抗俗不習塵容趨時因出倅郡稍遷參<lb/>
岳竟爾謝秩甫踰壯齡耳由是杜門却掃研精覃思探<lb/>
討彌邃著作益宏四方馳書走幣爭來乞言者足交於<lb/>
道仕於閩者以不得其言為憾君以次應之隨題命藻<lb/>
畧無難滯得者寵於握珠懐璧歸矣具載集中罔可刪<lb/>
<pb n="KR4e0188_WYG_038-7b"/>
棄夫其為文也長於持論而不尚雕繪原本六經採摭<lb/>
七畧綜括九流至下筆特創新意罕襲陳言追議古昔<lb/>
較若目前逆策來兹信如左劵事有明徴語無牽合非<lb/>
博極能然哉雲蒸霞鬱變幻百端河决川流一瀉千里<lb/>
循其言可以入道行其説足以成務人皆稱今之曾氏<lb/>
也觀所撰南豐文粹序則其所取法而自期負者端在<lb/>
子固矣其言曰極盛之世學術明風俗同道徳一而文<lb/>
行於其間三代而降士之能文者徒取之於外以悦世<lb/>
<pb n="KR4e0188_WYG_038-8a"/>
之耳目有能道其中之所欲言而不免於蔽若公孫𢎞<lb/>
徐樂枚乘谷永相如董賈馬遷劉向之屬或駁而不醇<lb/>
或曲而不該皆無取焉至宋南豐曾氏傑然自名其家<lb/>
庻幾有本於中而非掠取於外將折衷諸子之同異㑹<lb/>
通於聖人之㫖而思出於道徳無不醇不該之弊此非<lb/>
其自况也耶至其為詩亦必縁情止義由漢魏六朝以<lb/>
迄三唐靡不融貫亦以自名其家者惟求合乎麗則不<lb/>
詭於風人而非在一字之巧一句之工也雖退處巖穴<lb/>
<pb n="KR4e0188_WYG_038-8b"/>
而言多華郁暢朗不為窮愁怨誹之態所養葢深逺矣<lb/>
或有以先生位不閲於崇品年不躋於中壽不果舉其<lb/>
言以行於世致惜焉者即使君登三事總百揆功業雖<lb/>
𢎞著作未必底於成也言既可以垂世不朽又惡彭殤<lb/>
之足論其年哉按閩之晉江自唐歐陽詹始舉進士與<lb/>
韓愈李觀崔羣輩妙一時之選史稱其文章回復明辨<lb/>
為愈所推厯數千載而先生出焉殆亦氣運之相值歟<lb/>
　皇甫司勲集巻三十八<lb/>
</p>
<p>
</p>
  </div>
</body>
</text>
</TEI>
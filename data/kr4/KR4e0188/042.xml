<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>皇甫司勳集巻四十二</head> <lb/>
    <p>
<pb n="KR4e0188_WYG_042-1a"/>
欽定四庫全書<lb/>
　皇甫司勳集巻四十二<lb/>
　　　　　　　　　　　　明　皇甫汸　撰<lb/>
　序讌送<lb/>
　　送家兄赴淛詩序<lb/>
余兄仲氏建節越鄉戒舟吳渚慕山水之標奇悵土風<lb/>
之非逺浩然行矣曰余兄弟同氣四人咸以上次之資<lb/>
希英賢之烈守中才之訓恢世及之猷方其密山同徑<lb/>
<pb n="KR4e0188_WYG_042-1b"/>
竹林共室晨亡羊於挾策夜聚螢而披翰孰不懐鴻鵠<lb/>
之舉為燕雀所咍哉葢具邇蓬蒿之間而志馳雲霄之<lb/>
表矣迨夫兩兩振翼各各司鳴余與仲氏早承休顧載<lb/>
忝嘉招驂騑服於兩都聫纓緌於三署志何協也至於<lb/>
釁啓權璫讒張貝錦竄瑕丘以竢罪浮湘江而發憤跡<lb/>
何均也是得則攬暉霞矯擬之於二龍失則戢羽泥潛<lb/>
方之於雙鴈遇則達适之疇表周楨之隆違則褒融之<lb/>
輩流漢家之痛殆相闗焉一旦稍稍叙遷為天子之憲<lb/>
<pb n="KR4e0188_WYG_042-2a"/>
臣樹東南之偉績𦍑又莫知余之所之矣伯兮褐玉以<lb/>
賁園季也奏金而登廟一門之子四方其人求為曩昔<lb/>
同徑之棲共室之聚可易得乎嗟夫窮達者時也屈信<lb/>
者命也聚散者數也忻戚者情也情有所感則命在所<lb/>
安數有所值則時在所委復奚心哉康樂耽遊赴脩畛<lb/>
而含楚平原于邁臨清觴以興言念此仳離鬱爾敦賞<lb/>
若其敷政以拙守才以愚䂓諭之義良友詳矣聊賦短<lb/>
律敬書末簡<lb/>
<pb n="KR4e0188_WYG_042-2b"/>
　　遊牛首山詩引<lb/>
葢聞鳯京之郊牛山攸峙奠朱方之嘉麗表赤縣之仙<lb/>
靈環以名巖之勝帶以巨江之險神臯邇接梵宇𢎞開<lb/>
梁朝於此布金宋代因之薦璧凡在官旅靡不登尋幽<lb/>
壑紛車馬之塗淨域藹衣冠之地閼逢紀嵗太皡司辰<lb/>
中山王孫徐子禹量言攜漢署之英命締祗園之賞入<lb/>
夏再申淹旬未遂六月三日乘暇如盟始經展眺則烟<lb/>
霞暢來晩之情卒踐窮探則魚鳥盡忘歸之物舉觴而<lb/>
<pb n="KR4e0188_WYG_042-3a"/>
凌暱景操管而屬𤣥篇王謝名流每棲禪於支遁應徐<lb/>
秀輩亦騁藝於陳思彼各有以也乃炎暑都捐清虚共<lb/>
適設非尚書期省侯吏呼闗則六塵絶常戀之牽一丘<lb/>
有終焉之志豈特披襟彌日下榻信宿而已哉維時比<lb/>
部謝紘以抱痾辭笻侯子一元以訟牒妨駕家兄子安<lb/>
先以擢憲入越同遊者余與施子平叔蔡子子木東南<lb/>
賔主三四其人彈指而去來成果淪跡而暌合為因則<lb/>
又倡予者之所以興懐和汝者之所以寄慨也詩若干<lb/>
<pb n="KR4e0188_WYG_042-3b"/>
首書諸簡册藏之經函<lb/>
　　春日談園讌賞牡丹詩序<lb/>
昔有怡山談公尚徳賁園逸情開徑綺構結於雲外清<lb/>
泉流於鏡中伐緑竹於渭川移丹花於洛汭靈果參差<lb/>
嘉樹蔥蒨實隠居之特勝别業之最雄也方其樽爼錯<lb/>
陳賔從駢集酣歌累月宴樂彌旬草色交於茵帟鸞聲<lb/>
間於絲管一何驩也迨其朝露忽先夜川長往繐帳既<lb/>
塵履綦罷御新畦靃靡不復芳舊燕徊翔莫能去又何<lb/>
<pb n="KR4e0188_WYG_042-4a"/>
悲也迺若館甥歎逝座客懐春尋故跡而命駕引麗曯<lb/>
於初筵曲池未平高臺猶在九原不作聞笛起山陽之<lb/>
哀萬嵗何知彈琴下雍門之泣嗟乎生死者物之所必<lb/>
至也盛衰者事之所固有也聚散者勢之所恒然也忻<lb/>
戚者情之所易生也自達人觀之浮世等於逆旅馳光<lb/>
同於過隙少壯不樂嵗月幾何乃知縱酒非荒秉燭有<lb/>
以也各賦五言傳諸二子<lb/>
　　遊仙詩引<lb/>
<pb n="KR4e0188_WYG_042-4b"/>
吳俗以四月十又四日相傳為神仙降辰是日也乃有<lb/>
𤣥都朗建丹府𢎞開金鑰啓望仙之宫華燈焰禮神之<lb/>
館九靈教闡則葆樂齊鳴雙童唱導則芝香並引吉士<lb/>
靚女肅肅戾止黥首稚齒各各齋心袨服照耀於池中<lb/>
列騎繽紛於洞外步虚肯來謂是吹笙之侣乘風不返<lb/>
詎非駕鶴之羣遘髯客而將從遇巨人而思即嗟乎白<lb/>
髮難變懟瓊蕋之何徴朱顔易頽悵石髓之莫識天下<lb/>
有可以引年者無有哉有可以治身者無有哉聊揚斯<lb/>
<pb n="KR4e0188_WYG_042-5a"/>
㫖用廣諸人<lb/>
　　送董侍御使竣還朝詩序<lb/>
嘉靖四十有五載肅皇帝恭黙思道壽考作人甫周于<lb/>
甲將倦于勤惟時法令滋章科網稍密俗漸以敝政寖<lb/>
以棘惟是南服師旅之後飢饉荐災凡厥職司苛以無<lb/>
名之徴擾以非時之役民不堪命乆矣乃更慴以虎冠<lb/>
憺以鷹擊奈之何不胥而為姦訟獄繁而盜賊起也侍<lb/>
御史洛陽董公堯封宿挺霜稜籍聞風采簡命南巡照<lb/>
<pb n="KR4e0188_WYG_042-5b"/>
臨我土其始下車也捐無益之費罷不急之徭清詭受<lb/>
之田警怙勢之族嚴墨吏之刺峻惰游之誅勞來安集<lb/>
與民休息民若更生焉越嵗隆慶改元嗣皇帝即位際<lb/>
中興之運履鋭治之朝渙寛大之詔崇節儉之風公仰<lb/>
奉徳音導迎淑氣銷兵裁餉平賦在宥農夫棲畆紅女<lb/>
還機室家寧止囹圄遂空盪邪剗蠧與民更始俗乃維<lb/>
新焉識治者僉謂向也若時之冬陽氣潛藏公行冬令<lb/>
綏之而不蹙今也若時之春陽氣發洩公行春令煦之<lb/>
<pb n="KR4e0188_WYG_042-6a"/>
而不傷葢聞御史之職専務端軌貞度以肅百官以厲<lb/>
萬民公乃順天慘舒與時消息不獨憲紀是飭而調燮<lb/>
之寄可司以佐聖天子化裁之治矣賢哉真御史哉吳<lb/>
民謡曰前有温公後有董公並起河内福我江東温公<lb/>
者前侍御如璋亦洛産也按吳著清海之績迄今倭夷<lb/>
不敢東窺於吳温之力也余從鄉大夫之後嘗作頌以<lb/>
紀其事勒石海堧永慕不忘公之駐節也蠢跡遐竄鯨<lb/>
波不揚先聲奪其氣而寢其謀也民賴以安堵厥徳惟<lb/>
<pb n="KR4e0188_WYG_042-6b"/>
均奚必俟其來而襄之以斬獲為功哉今上方以外裔<lb/>
為中國患軫邊疆之憂聴鼓鼙而砥鋒鍔稽周宣薄伐<lb/>
之猷奮漢文仁者之勇引頗牧於禁庭咨制馭之長策<lb/>
側席元老止輦至言所以垂綃衣舞干戚審黄石存苞<lb/>
桑者念亦深矣公行將有訏謀秘計入告我后于内余<lb/>
等雖逖矣東土之民願聞其梗槩拭目以覩太平尚亦<lb/>
有利哉驪駒輟響驄馬北轅杞心徒遥芻言莫禆因賦<lb/>
臺端行一首以申别緒云爾<lb/>
<pb n="KR4e0188_WYG_042-7a"/>
　　送大司㓂漁石唐公予告還山詩序<lb/>
下官不佞墜跡昭憲移禁司刑猥聞公以母老上䟽聖<lb/>
天子特嘉閔焉詔報曰可迺頒傳瑞撰吉啓行道路咨<lb/>
嗟搢紳歌頌顧非明王之盛治孝子之美談哉厯觀載<lb/>
記大臣之去政類皆請老引年乞骸歸骨是故留侯哲<lb/>
矣而毋匪逮存潘令懌矣而仕或未顯若夫身踐台階<lb/>
手持法衡乃望倚門而思邁勑迴馭以言還豈不光昭<lb/>
往牒於休來乘者哉舞章服於萊家陳鍾釜於陶饌以<lb/>
<pb n="KR4e0188_WYG_042-7b"/>
寧慈度以介丕祉風枝不驚叢萱斯茂公行其榮已非<lb/>
直勇退於急流冥飛於遐曠也下官方為戮幽户抱痛<lb/>
圜扉異廣漢之利見悵祁奚之遄歸聊賦五言用申千<lb/>
里云爾<lb/>
　<lb/>
　<lb/>
　<lb/>
　皇甫司勳集巻四十二<lb/>
</p>
<p>
</p>
  </div>
</body>
</text>
</TEI>
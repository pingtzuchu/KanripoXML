<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>皇甫司勲集巻五十</head> <lb/>
    <p>
<pb n="KR4e0188_WYG_050-1a"/>
欽定四庫全書<lb/>
　皇甫司勲集巻五十<lb/>
　　　　　　　　　　　　明　皇甫汸　撰<lb/>
　雜著<lb/>
　　毁舟對<lb/>
束教公子問於通方先生曰聖王制器尚象舟楫興焉<lb/>
吳郡巨麗實為水區𢎞舸連舳巨艦接艫葢自昔紀之<lb/>
矣識治者惡夫崇奢之病禮也華飭之蕩志也嬉遊之<lb/>
<pb n="KR4e0188_WYG_050-1b"/>
妨業也叢飲之釁鬬也冶容之誨淫也議將毁舟示以<lb/>
甲令裁以常模是為反本以敦其俗矯弊以殫其化吳<lb/>
自今其可觀乎先生曰否不然此謂裂衣斷帶之禁而<lb/>
非棄車止擊之神也剖斗折衡之治而非休樹息隂之<lb/>
化也僕聞之善防者循其性不改其故善牧者通其志<lb/>
不拂其情是故障狂而壅之不若䟽源而決流者易也<lb/>
御馬而佚之不若牽牛而豫貫者順也是故先王有因<lb/>
民之政而民宜之有隨俗之化而俗安之舟楫之利其<lb/>
<pb n="KR4e0188_WYG_050-2a"/>
究亦博矣非盡如子所云也用之聚族逆女以洽嘉禮<lb/>
用之送死弔喪以崇厚徳用之祖逺餞近以暢離緒用<lb/>
之登山臨水以宣幽思胡蠧於政而欲毁之哉且疊樓<lb/>
島峙不僭於瓊構之翬飛也錦颿霞舉不夸於雕墻之<lb/>
衣繡也軒□之照水不多於緹帷之竟道也終宴之所<lb/>
費不浮於一饗之玉饌也芳辰之輟賞不曠於窮年之<lb/>
游手也采蓮之靚女不荒於倚市之明艷也中流之簫<lb/>
鼓不闐於閭巷之弦管也何舍彼而亟此葢事有緩急<lb/>
<pb n="KR4e0188_WYG_050-2b"/>
物有大小治有先後政有因革今瑤臺無恙而餘皇被<lb/>
災狐鼠當道而鷁首䝉戮里猾怙勢而榜人受禍嚚訟<lb/>
繁興而櫂歌輟響殆非所以召和氣弭怨聲也吳之侈<lb/>
靡鼎貴比肩操贏繼踵乆矣成周風在四方先王不强<lb/>
而同蜉蝣之刺不能齊之以儉沮洳之譏不能挽之以<lb/>
奢使蘭舟桂楫不泛於朝夕之池危冠袨服不覩于長<lb/>
洲之苑雜賄奇貨不鬻於吳趨之肆陳粟紅腐不儲於<lb/>
海陵之倉巨商良賈不通於閶闔之塗而上錯之賦可<lb/>
<pb n="KR4e0188_WYG_050-3a"/>
不登於天府之國庻一切盡廢之乎今夫舟之習於水<lb/>
猶車馬之習於陸也為之飾以珠玉錯以金貝被以繢<lb/>
罽藉以簞茀鏤以鈎膺文以輪轅約以鞗革和以鳴鸞<lb/>
非不麗也亦猶屏騎於周行而脱駕於魯道也未見其<lb/>
可也宰民者浸以湛恩潤以鴻澤惟患康衢無鼓腹之<lb/>
夫南畆乏媚我之婦顧戒其樂胥坐而愁鬱止其笑歌<lb/>
起而呻吟曷故焉昔李子入晉見今室惡而故室美新<lb/>
墻痺而舊墻高歎曰民力竭矣吳舟雖麗亦故室舊墻<lb/>
<pb n="KR4e0188_WYG_050-3b"/>
也民實不堪漸自痺惡耳若昔管仲沐枝而塗無愆期<lb/>
之役晏嬰棄車而民罷擊轂之戲致治有本導民有機<lb/>
故曰民可感而興也二子之謂矣哲侯良吏勅躬閉心<lb/>
端軌務實達權挈要在宥去甚斯民將有率履從教改<lb/>
行安節而嚮化者焉毁舟何為哉<lb/>
　　吳漁父<lb/>
　　　屈子撰漁父篇余擬之加吳以别於楚也<lb/>
嵗㫋䝉赤奮若辜月日長至甫子不擇遜于松陵泛于鶯湖<lb/>
<pb n="KR4e0188_WYG_050-4a"/>
漁父見而問曰子非司勲大夫與何故至於斯少負英<lb/>
氣眇視一世業振古風獨步江東何壮也今乃憂心辟<lb/>
摽形容枯槁何憊也甫子曰昔嘗抗䟽以忤郭武侯舉<lb/>
朝為之動色而今挫於一兵子又嘗持議以詆張太宰<lb/>
三署為之歛容而今窘於一鞫吏謂非命與吾其已矣<lb/>
漁父曰葢聞釁由人構奚天之咎禍自己求伊誰之尤<lb/>
且子生薋菉之鄉而佩薰紉芳趨眩碈之塗而懐瑾握<lb/>
瑜適椎朴之市而掞藻摛繢履突梯之徑而姱節砥行<lb/>
<pb n="KR4e0188_WYG_050-4b"/>
叩吹竽之國而鳴絃挾瑟是自犯不韙也今時所重者<lb/>
勢與財耳使子位高何網之遭仕不善宦䘮其氣焰使<lb/>
子金多何法之加産不及中神罔為通是自失其所恃<lb/>
也夫犯五不韙失三可恃子之不隕於仇讐之手者亦<lb/>
幸矣語畢相與觀於湖上漁父倚舷而笑鼓枻而歌曰<lb/>
流有清兮亦有濁賢如屈兮𦵏於魚腹遡有順兮亦有<lb/>
逆忠如胥兮盛以鴟革水有源兮亦有委智如蠡兮從<lb/>
余逺逝遂去不知所止<lb/>
<pb n="KR4e0188_WYG_050-5a"/>
　　鷦息解<lb/>
建業域中有𤣥寂公子棲趾長干皈心淨土得北山僧<lb/>
舍之一楹大僅踰斗高不過舫惟慧塔影軒梵鐘響座<lb/>
而已因題曰鷦息葢寓言於䝉莊也乃左圖右史彈琴<lb/>
其中逍遥乎不知榮觀燕處之為帡幪也爾時寥廓大<lb/>
夫過而哂之曰陋哉子之居乎是安足息子哉且子誦<lb/>
法周孔睎績臯䕫不為鯤鵬之遊鴻鵠之舉而乃託志<lb/>
於鷦鷯謝笑於鷃雀僕竊惑焉公子曰吾知息吾躬焉<lb/>
<pb n="KR4e0188_WYG_050-5b"/>
而已容膝之外非吾所覬也南榮戒多老氏取足又曷<lb/>
故哉且吾以昭曠視之不知一枝之為小也吾以蟣塵<lb/>
觀之不知六合之為大也雖有鄧林瑶圃一旦飢鳶擾<lb/>
其上亡猿警其下將恐千仞失據三匝無依豈復有息<lb/>
所哉大夫於是愕然自失曰公子幾於道乎吾方坐此<lb/>
困也乃拜手讃歎而説偈言占占雖小知黠慧羡微禽<lb/>
一枝安足戀屬厭乃其心庇苟非所據胡貴茂與深乘<lb/>
時假全樹矯翼飛上林弛張種種故龍徳良可欽公子<lb/>
<pb n="KR4e0188_WYG_050-6a"/>
聞之乃大歡喜曰吾於用天下也亦復如此<hi>公子盛生時泰也大</hi>
<hi>夫者汸也</hi>
　　司㓂獄書壁<lb/>
有兔爰爰犯虎之穴虎怒欲噬之驅之豺窟兔懼甚曰<lb/>
嗟嗟豺虎類也安得不毒我我知其食吾之肉而寢吾<lb/>
之皮無疑矣豺問故知兔寃於虎也釋之平原兔喜曰<lb/>
兹平原乃吾門庭矣遇鷹及犬鷹嘴圎犬善顧或擊之<lb/>
或搏之百計困兔兔幾不免嗚呼天下之人有同其類<lb/>
<pb n="KR4e0188_WYG_050-6b"/>
而異其心天下之事有幸脱於彼而不可料於此者戒<lb/>
哉慎哉<hi>虎武定也豺倪翟二撫君也圓顧二比部郎也悉隠其名云</hi>
　　喻歙文<lb/>
有盲於詩者妄意刪之皇甫司勳五嶽黄山人並遺圖<lb/>
倩梓於歙客奮起不視而唾欲毁其板余為止之夫彼<lb/>
既盲於詩則其所取未必是而所去者未必非也使詩<lb/>
不恱於凡耳受嗤於拙目余方以為幸而子乃以為憾<lb/>
耶夫毛嬙西子國色也天下有目者所同美然鳥見之<lb/>
<pb n="KR4e0188_WYG_050-7a"/>
高飛獸見之蹶驟禽獸豈可論於聲音之道哉竊恠夫<lb/>
今之言者謂吳之詩不及關洛齊魯然吳之黄口白丁<lb/>
僅諳三體未窺六義載䞇出疆憑軾而遊於名都學士<lb/>
大夫多延致之與之談必虚左與之唱酬每出其下咸<lb/>
謂少陵不死謫仙復生也顧不可笑乎夫騎卒逞謀而<lb/>
謂良平為非智材官奏㨗而謂衛霍為不神然與否與<lb/>
是猶鄙堯誚舜而陋禹也於妄人又奚難焉<lb/>
　<lb/>
<pb n="KR4e0188_WYG_050-7b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　皇甫司勲集巻五十<lb/>
</p>
<p>
</p>
  </div>
</body>
</text>
</TEI>
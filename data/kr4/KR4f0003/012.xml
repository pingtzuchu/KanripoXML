<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0003_WYG_012-1a"/>
欽定四庫全書<lb/>
御製樂善堂全集定本卷八<lb/>
　記<lb/>
皇祖聖祖仁皇帝恩賜御書記<lb/>
憶自年十二時隨<lb/>
皇祖聖祖仁皇帝駕徃熱河避暑朝夕隨侍<lb/>
皇祖萬㡬之暇輙流覧書史或<lb/>
親灑宸翰從旁竊觀心慕而未敢以請也<lb/>
<pb n="KR4f0003_WYG_012-1b"/>
皇祖顧諭曰汝愛吾書乎賜長幅一復賜横幅一扇一<lb/>
皆持以告我<lb/>
皇父寳而蔵之其年冬<lb/>
龍馭上賔哀痛沉篤每展閱<lb/>
御筆手澤猶存涕涔涔下乃肅容拜手而為之記曰嗚<lb/>
呼<lb/>
皇祖之孫百餘人其中聰明才識好學博聞年長於<hi>孫</hi>
<hi>臣</hi>而任事於朝者彬彬濟濟<hi>孫臣</hi>年甫弱齡性復鈍魯<lb/>
<pb n="KR4f0003_WYG_012-2a"/>
顧特被<lb/>
恩寵逈異他人者豈非我<lb/>
皇祖推愛我<lb/>
皇父之心比諸孫有獨摰乎今雖八載<lb/>
聖訓慈顔宛然如昨豈徒杯棬之慟已哉昔歐陽修作<lb/>
宋仁宗飛白記謂仁宗德澤涵濡於天下者四十餘年<lb/>
田夫野老猶悲歌思慕况得望清光而承恩寵者尤相<lb/>
與流涕不置我<lb/>
<pb n="KR4f0003_WYG_012-2b"/>
皇祖君臨天下六十餘年聖徳之廣大化澤之𢎞深享<lb/>
年之有永過於仁宗萬萬歐陽修不過受知近臣為僚<lb/>
采作記尚流連咨嗟慨想而不能自禁况<hi>孫臣</hi>日侍晨<lb/>
夕誨愛特深親侍<lb/>
皇祖之揮毫躬受錫予其流連咨嗟慨慕更當何如因<lb/>
書以誌不忘云<lb/>
　　瀛䑓記<lb/>
入西苑門有巨池相傳曰太液循東岸南行折而西過<lb/>
<pb n="KR4f0003_WYG_012-3a"/>
木橋邃宇五間為勤政殿自勤政殿南行石堤可數十<lb/>
歩階而升有樓門向北匾曰瀛䑓門内有殿五間為香<lb/>
扆殿殿南飛閣環拱自殿至閣如履平地忽緣梯而降<lb/>
方知為上下樓樓前有亭臨水曰迎薰亭東西竒石古<lb/>
木森列如屛自亭東行過石洞竒峯峭壁轇轕蓊蔚有<lb/>
天然山林之致葢瀛䑓惟北通一堤其三面皆臨太液<lb/>
故自下視之宫室殿宇雜於山林之間如圗畫所謂海<lb/>
中蓬莱者名曰瀛䑓豈其意乎<lb/>
<pb n="KR4f0003_WYG_012-3b"/>
　　豐澤園記<lb/>
西苑宫室皆因元明舊址惟豐澤園為康熙間新建之<lb/>
所自勤政殿西行過小屋數間葢<lb/>
皇祖養蠶䖏也復西行厯稲畦數畆折而北則為豐澤<lb/>
園園内殿宇制度惟朴不尚華麗園後種桑數十株聞<lb/>
之老監云<lb/>
皇祖萬㡬餘暇則於此勸課農桑或<lb/>
親御耒耜逮我<lb/>
<pb n="KR4f0003_WYG_012-4a"/>
皇父纘承丕業敬<lb/>
天法<lb/>
祖世徳作求數年以来屢行<lb/>
親耕之禮皆預演禮於此乃知<lb/>
聖聖同規敦本重農用躋天下於熙皥之盛若瀛䑓之<lb/>
建於有明飛閣丹樓輝煌金碧較之此園固為羙觀而<lb/>
極土木之功無益於國計民生識者鄙之行一事而合<lb/>
於天心建一園而洽於民情身率先而天下丕變吾於<lb/>
<pb n="KR4f0003_WYG_012-4b"/>
是乎知<lb/>
皇祖<lb/>
皇父之為首出之聖也<lb/>
　　田字房記<lb/>
流杯亭之西南有田字房焉丁未四月十八日<lb/>
皇父萬㡬之暇燕接親藩逰豫於此是地也西山逺帶<lb/>
碧沼前流每當盛夏開窓則四面風至不復知暑其北<lb/>
則稲田數畆嘉禾生香藹聞於室葢我<lb/>
<pb n="KR4f0003_WYG_012-5a"/>
皇父重農之心雖於燕閒逰觀之所亦未嘗頃刻忘也<lb/>
古昔聖王臨朝視政之暇必有怡情娛覧之地故靈臺<lb/>
之詩美文王也巻阿之詩頌成王也今田字房所以命<lb/>
意重農者豈徒怡情娛覧已哉至若黛掃山顛風来蘋<lb/>
末麥畦浪起栁岸煙開馴鶴從容而起舞文鴛匹偶而<lb/>
泳逰蝶裁五色之文蜂喧萬花之谷物華景麗則思飲<lb/>
和食徳熙穰於光天化日之下而怡然以樂其或凉飇<lb/>
四起鴻雁来賔白露如珠緑雲改赤千家之砧杵遥聞<lb/>
<pb n="KR4f0003_WYG_012-5b"/>
百室之倉箱盡實則思遺秉滯穂誰遺寡婦之利而悄<lb/>
然以憂時引儒臣坐而論道或率諸王公子弟修家人<lb/>
之禮講燕好之歡所觸目而㑹心者我<lb/>
皇父之同憂同樂憇息於斯較之靈臺巻阿意更深長<lb/>
矣謹為之記<lb/>
　　時應宫記<lb/>
夫天一生水坎精發祥凝靈聚液流為江海江海乃天<lb/>
地間物之㝡鉅者也江海之有神自三代漢唐以来莫<lb/>
<pb n="KR4f0003_WYG_012-6a"/>
不祠祀惟謹有宋大觀四年詔天下五龍神並封王爵<lb/>
龍神之尊自是始厥後春秋犧牲之祀代有常典<lb/>
皇清受<lb/>
天命禋事<lb/>
上帝<lb/>
后土懐柔百神江淮河濟五嶽四凟之祀載在太常犧<lb/>
幣之數俎豆之器既豐既隆神歆以格雍正二年<lb/>
天子以為龍神之位既尊宜特修宫觀以致䖍禱乃於<lb/>
<pb n="KR4f0003_WYG_012-6b"/>
西苑内豐澤園北建時應宫所以致誠明神俾雨暘時<lb/>
若稼穡以成者也夏六月霖雨彌旬㡬至於澇<lb/>
皇父歩行徃禱其日即晴又明年黄河清百餘里此非<lb/>
神人効靈河海清晏之明騐乎夫以<lb/>
天子精誠通於神明以之事<lb/>
天饗<lb/>
帝㒺不昭格而况於龍神乎信哉誠之能感物也是為<lb/>
記<lb/>
<pb n="KR4f0003_WYG_012-7a"/>
　　樂善堂記<lb/>
凡人之性未嘗不善仁義禮智全備於我所謂得天地<lb/>
之正氣而為人也然有智愚賢不肖之分者氣拘之私<lb/>
誘之遂日以蔽錮而昏昧有能復其性者鮮矣人能自<lb/>
強不息以復性為功已有善念擴而充之人有善事喜<lb/>
而從之則本性呈露而有馨香之徳矣是故明徳之馨<lb/>
勝於<graphic n="KR0927" url="https://raw.githubusercontent.com/kanripo/KR-Gaiji/master/images/KR0927.png" mimeType="image/png"/>稷芝蘭鮑魚與之俱化未有樂善而不能修徳<lb/>
者也余有書屋數間清爽幽静山水之趣琴鶴之玩時<lb/>
<pb n="KR4f0003_WYG_012-7b"/>
呈於前莱圃數畦桃花滿林堪以寓目顔之曰樂善堂<lb/>
者盖取大舜樂取於人以為善之意也夫孝弟仁義乃<lb/>
所謂善也人能孝以養親弟以敬長仁以恤下義以事<lb/>
上樂而行之時時無怠則能因物付物以事處事而完<lb/>
所性之本體矣是故大舜聖人也猶存虚受之心聞一<lb/>
善言若决江河漢明帝嘗問東平王在國何事最樂王<lb/>
曰為善最樂余雖不敏然頼<lb/>
皇父之明訓師友之切磋於大舜之善與人同雖有志<lb/>
<pb n="KR4f0003_WYG_012-8a"/>
而未逮而東平王之為善最樂則不敢不勉焉是為記<lb/>
　　四餘室記<lb/>
康熙壬寅三月<lb/>
皇祖聖祖仁皇帝特命予隨侍宫中承歡侍顔之暇每<lb/>
得追陪諸叔父諸叔父推<lb/>
皇祖愛育之勤咸善視予而二十一叔父尤肫然有加<lb/>
也及我<lb/>
皇父踐阼謂諸叔父年尚少養之宫中擇師以授之業<lb/>
<pb n="KR4f0003_WYG_012-8b"/>
二十一叔父克遵<lb/>
聖訓勵志向學每返諸身以達於事<lb/>
皇父嘉之用是於雍正八年三月封為貝子未數月又<lb/>
晉封貝勒叔父曰<lb/>
天子友于篤愛之心有加無已顧自慙謭劣特受褒異<lb/>
中夜以思惕然而懼乃以四餘名其室而屬予記之且<lb/>
曰吾所謂四餘者除惡樹徳以餘慶捨巧用拙以餘智<lb/>
知足安分以餘樂存理遏欲以餘壽也予惟人生於世<lb/>
<pb n="KR4f0003_WYG_012-9a"/>
不能無好惡則樂其有餘者不能盡適於正視軒冕冠<lb/>
裳如饑之於食渇之於飲趨權附勢以自求媚者欲其<lb/>
貴之有餘也倉箱以貯之扃鐍以固之不受命而貨殖<lb/>
者欲其富之有餘也髙其堂華其屋錦繡其土木鏤刻<lb/>
其梁棟者欲其宫室之有餘也絲竹之亂於耳青紫之<lb/>
蠱於目者欲其聲色之有餘也叔父服膺正學好尚既<lb/>
端若富若貴若宫室若聲色皆不足動於心惟慶智樂<lb/>
夀則好之而欲其有餘而所以求其有餘者又皆本之<lb/>
<pb n="KR4f0003_WYG_012-9b"/>
於秉彞矩之以聖學以實其功可謂得立身之本矣予<lb/>
嘗繹其言而有㑹焉書曰樹徳務滋除惡務本徳與惡<lb/>
不兩立樹徳至於滋長則惡之本盡除矣惡之本除則<lb/>
身心泰然何慶如之孟子曰所惡於智者為其鑿也又<lb/>
曰如智者亦行其所無事則智亦大矣捨巧用拙以蘄<lb/>
餘智者孟子之意乎晉人王昶曰知足之足常足矣知<lb/>
足則安分知足安分求樂之道也宋人王昭素曰養身<lb/>
莫若寡欲君子之求夀也非偃仰屈伸若彭祖嘘嘔呼<lb/>
<pb n="KR4f0003_WYG_012-10a"/>
吸如喬松也惟存天理遏人欲而已矣然養身求夀之<lb/>
道亦豈外是哉叔父以此四餘名其室優而游之以求<lb/>
於心饜而飫之以得於己慶無疆而智靡窮樂日生而<lb/>
夀嵗増於以養徳修身對揚<lb/>
一人之寵命雖書史所載若河間東平何多讓焉是為<lb/>
記<lb/>
　　二希堂記<lb/>
吾師梁村蔡先生以二希名其堂而屬記於余且曰士<lb/>
<pb n="KR4f0003_WYG_012-10b"/>
希賢賢希聖聖希天此古人之言也或者謂余不敢希<lb/>
天故曰二希然余之意固非若是也嘗慕宋儒范希文<lb/>
真希元之為人因名堂以誌之余曰羙哉先生命堂之<lb/>
意也君子之立志也必以聖人為可學而至故孟子願<lb/>
學孔子顔閔諸賢皆曰姑舍是昌黎亦曰世無孔子不<lb/>
當在弟子之列而諸葛武侯之自比也則以管仲樂毅<lb/>
卒之學術事功逺超於管樂之上先生以漳浦名儒追<lb/>
紫陽之正學表率鼇峰因以所得於道徳文章者發為<lb/>
<pb n="KR4f0003_WYG_012-11a"/>
經濟事業嘉言讜論日陳於朝雖古之名臣名儒亦無<lb/>
多讓然猶曰稷契伊周之所以致君而澤民者非余所<lb/>
敢望也請希其次其次曰范氏希文孔孟程朱之所以<lb/>
傳道而繼統者亦非余所敢望也請希其次其次曰真<lb/>
氏希元夫希文之事業非稷契伊周之事業乎希元之<lb/>
道徳非孔孟程朱之道徳乎希希文而至希文希希元<lb/>
而至希元漸而進之稷契伊周之事業孔孟程朱之道<lb/>
徳孰得而限之乎先生之立志葢可知矣抑余又聞吕<lb/>
<pb n="KR4f0003_WYG_012-11b"/>
本中及朱子論宋朝人物推范文正公為第一而朱子<lb/>
之後惟西山之傳得其宗則先生之有志於希二子乃<lb/>
實見以為不可㡬與孔明志希伊吕而自比管樂之意<lb/>
異盖孔明以語於人故慮其或為時俗之所驚而卑之<lb/>
毋髙而先生自名其堂以志尚友之切則義固各有所<lb/>
當也故抒所見以質於先生而因以為記云<lb/>
　䟦<lb/>
　　恭䟦<lb/>
<pb n="KR4f0003_WYG_012-12a"/>
世祖章皇帝御註孝經<lb/>
惟<lb/>
上帝眷顧我<lb/>
皇清克馨其徳<lb/>
太祖<lb/>
太宗丕顯丕承逮及<lb/>
世祖提仁義之師救溺拯敝奄有四海天下已定韜黄<lb/>
鉞捲白旄歸馬投戈討究先王之道播聖人之訓以休<lb/>
<pb n="KR4f0003_WYG_012-12b"/>
中外以育萬民念孝經一書為孔子明倫治世之大法<lb/>
而自漢以来去聖日逺古文今文之互異注䟽訓釋之<lb/>
未精廼集古名儒嘉言懿論考訂採輯間出<lb/>
宸斷名曰御註孝經備一經之體要明至性所周浃俾<lb/>
夫搢紳之士農野之民皆有以知孝為百行之本而愛<lb/>
敬尊親篤摯有加雖古聖王木鐸之徇路辟雍之鼓徴<lb/>
曷以加茲我<lb/>
皇祖聖祖仁皇帝上諭十六條以敦孝悌重人倫為首及我<lb/>
<pb n="KR4f0003_WYG_012-13a"/>
皇父嗣登宸極迪光繼述衍<lb/>
聖諭廣訓之書於敦孝悌重人倫反覆開明惟恐人之<lb/>
弗知知之弗行而行之弗切以此見我<lb/>
皇清<lb/>
聖聖相承莫不以孝治天下依人性之本然以成淳羙<lb/>
之俗而開宗明義則自我<lb/>
世祖御註孝經闡發天經地義民行之確然而不可易<lb/>
肫然而不容己者以昭示奕葉垂之無窮爰盥手而謹<lb/>
<pb n="KR4f0003_WYG_012-13b"/>
書於後云<lb/>
　　恭䟦<lb/>
皇祖聖祖仁皇帝御製避暑山荘三十六景詩<lb/>
曩年十二時䝉<lb/>
皇祖聖祖仁皇帝推愛我<lb/>
皇父之肫摯特令<hi>孫臣</hi>隨侍宫中朝夕承歡不離左右<lb/>
其年四月隨<lb/>
駕徃熱河避暑凡三十六景之地無不周覽聆<lb/>
<pb n="KR4f0003_WYG_012-14a"/>
聖訓被賞賚不可勝紀<hi>孫臣</hi>時雖少然受<lb/>
皇祖深恩嘗思久侍<lb/>
慈顔長領<lb/>
訓誨謹身約已庻無過尤以報髙厚之徳於靡窮昊天<lb/>
不弔其年冬<lb/>
龍馭上賔我<lb/>
皇父哀毁過禮食不甘味時同兄弟問安必勉怡顔色<lb/>
以舒<lb/>
<pb n="KR4f0003_WYG_012-14b"/>
皇父之憂退而自號哭於廬次澘然不絶葢恐傷我<lb/>
皇父之心而每念我<lb/>
皇祖哀慟思慕實不能自已也數年来<lb/>
皇父屢命徃祭<lb/>
景陵冠劍猶存音容安在一望<lb/>
山陵魂飛魄越雍正七年冬敬讀<lb/>
皇祖御製避暑山荘三十六景詩兼披圗畫囘思曩時<lb/>
承歡侍顔䝉恩寵而被誨愛者如在昨日興言及此淚<lb/>
<pb n="KR4f0003_WYG_012-15a"/>
欲霑衣夫以<lb/>
皇祖天亶之聖卓越古帝王深仁厚澤六十餘年浃於<lb/>
民心載在史册固非言詞所能贊揚於萬一<hi>孫臣</hi>在諸<lb/>
孫中最為鈍魯然天地之澤靡不均被而有得之最深<lb/>
者焉<hi>孫臣</hi>得<lb/>
皇祖之澤最深者也敢恭紀於後以誌思慕之誠久而<lb/>
益篤云<hi>孫臣</hi>　　謹書<lb/>
　　恭䟦<lb/>
<pb n="KR4f0003_WYG_012-15b"/>
皇祖聖祖仁皇帝千叟宴詩<lb/>
古昔聖王誕膺天命表正萬邦建中立極漸仁摩義胥<lb/>
天下之民躋之仁夀之域者必其身為繼天首出之聖<lb/>
人然後能歛福以錫民而受非常之慶帝堯在位一百<lb/>
一年帝舜三十登庸三十在位履至尊者又五十載時<lb/>
若禹臯陶稷契夔益諸臣同心同徳白首黄髮賡歌喜<lb/>
起於一廷之中而擊壤老人含哺鼔腹耕田鑿井於光<lb/>
天化日之中者莫不忘帝力於何有用登世運於郅隆<lb/>
<pb n="KR4f0003_WYG_012-16a"/>
而後世頌其巍巍蕩蕩三代以降淳風寖㣲惟殷中宗<lb/>
嚴恭寅畏天命自度肆享國七十有五年髙宗不敢荒<lb/>
寜嘉靖殷邦肆享國五十有九年周文王受命惟中身<lb/>
厥享國五十年然其時君若臣以至庻司百職及耕夫<lb/>
野叟同登夀域共宴一堂者自古無聞焉洪惟我<lb/>
皇祖聖祖仁皇帝久道化成深仁厚澤六十一年官稱<lb/>
其職民恒其業羣生霑濡徳被乎方外所謂繼天首出<lb/>
之聖歛福以錫民而受非常之慶也康熙六十一年春<lb/>
<pb n="KR4f0003_WYG_012-16b"/>
皇祖於乾清宫開千叟之宴<lb/>
命年六十以上者乃得預惟時在位之臣自大學士以<lb/>
下至翰林御史凡七十人庻司百職及致仕之員近畿<lb/>
之民又六百六十人雅歌賦詩和樂夀愷<lb/>
皇祖命子姓孫枝百餘人執爵獻酬濟蹌在列逺追饋<lb/>
酳之義弗限三爵之儀<hi>孫臣</hi>時年十二歳得與有事之<lb/>
榮覯茲盛典<lb/>
皇祖又作為歌詩<lb/>
<pb n="KR4f0003_WYG_012-17a"/>
命儒臣依韻迭和為圗以夀世傳之無窮雍正七年冬<lb/>
得詩與圗而披讀之竊見我<lb/>
皇祖如天之徳如天之福與春陽秋露同其煦嫗甘雨<lb/>
和風同其潤澤合朝野臣民老耆期艾而錫之以寵光<lb/>
介之以繁祉方之帝廷賡歌之景象華封頌祝之休風<lb/>
規模宏且逺矣敢恭紀於後以誌太平之盛事云<lb/>
　　恭䟦性理精義<lb/>
夫欲致天下於熙皥振風俗於隆古煥禮樂於三代興<lb/>
<pb n="KR4f0003_WYG_012-17b"/>
孝弟於十室者必本之於崇王道而王道之崇則又在<lb/>
於尊儒學古昔聖王之治天下也設為庠序學校以教<lb/>
之每嵗孟春遒人以木鐸徇於路戴記司徒修六禮以<lb/>
節民性明七教以興民徳凡所以重教化之道致天下<lb/>
於文明者也我<lb/>
聖祖仁皇帝崇儒重道仁民育物興學校舉孝弟勵風<lb/>
俗崇禮讓凡古昔聖王所以治天下之道靡不畢舉而<lb/>
又諄諄勉勉黙契夫堯舜之授受孔孟之心傳謂有宋<lb/>
<pb n="KR4f0003_WYG_012-18a"/>
諸儒上繼絶學下開来裔實有功於世道人心乃因性<lb/>
理大全之書刪去冗雜摘取精要命儒臣斟酌損益而<lb/>
親為折中之乙夜披覽歴久成書勒序簡端以詔後世<lb/>
偉矣哉自三代以来未嘗有也雖漢明帝之幸辟雍唐<lb/>
太宗之講太學不過取美於一時又何能開示天下後<lb/>
世為儒學之宗主接堯舜之心傳實政鴻名輝爍於振<lb/>
古哉採羣儒之精華而去永樂大全之汎自明徳以及<lb/>
新民格物以至平天下先其本而後其末探其源而考<lb/>
<pb n="KR4f0003_WYG_012-18b"/>
其實周子太極圖通書明天地鬼神之奥張子正䝉西<lb/>
銘發萬物一體之微至於皇極經世律吕新書皆自成<lb/>
一家言則總載之以成一巻而集羣儒之言分門别類<lb/>
又各於其類為之辨世次先後學問淺深寜純勿襍寜<lb/>
精勿濫讀是書者必先究心於論學之篇立志以端其<lb/>
本主敬以養其中致知以窮理力行以踐實然後玩味<lb/>
乎治道以明治民立政之方沉潛乎全書以見天地之<lb/>
所以顯鬼神之所以幽造化之所以運行而無窮聖功<lb/>
<pb n="KR4f0003_WYG_012-19a"/>
王道之所以燦然而可循確然而不易夫如是則我<lb/>
聖祖仁皇帝造物育材之心化民成俗之意欲天下後<lb/>
世之共臻於理學之盛者不虚矣<lb/>
　　䟦朱子大學章句<lb/>
六經之文備衆理該萬事集羣聖之精華以立言君臣<lb/>
父子之大倫徃古来今之大法莫不於此取則焉所謂<lb/>
煥天下於文明而聖人之所以垂世而立教其意葢深<lb/>
逺矣六經之外則有四子書大學為曾子所述反列於<lb/>
<pb n="KR4f0003_WYG_012-19b"/>
孔子論語之前者以聖經亦孔子所製其言由近以及<lb/>
逺端本而肇末則又實為入聖之階梯云自漢以来此<lb/>
篇載於禮記而莫知尊重至宋程子始登之於四書朱<lb/>
子從而解釋之盖孔曽之道絶於漢唐紹於周程張朱<lb/>
五子孔曽之書亦幽而不顯於漢唐之間逮程朱表章<lb/>
然後赫然昭著而大行葢道傳斯學傳非程朱無以傳<lb/>
孔子之道故孔曾之書亦非程朱莫能盡發其精藴也<lb/>
傳有之古之人自十五而入大學教之以明德新民之<lb/>
<pb n="KR4f0003_WYG_012-20a"/>
事夫格致誠正修身明徳之功也齊治平新民之事也<lb/>
内聖外王之道豈外乎此由近以及逺自小以至大言<lb/>
簡而味長理明而詞約誠兼備六經之㫖而又便於初<lb/>
學者可不知所致力哉盖人心惟危道心惟微明徳者<lb/>
明道心而遏人心也推而及物則新民也允執其中止<lb/>
至善之謂也堯舜之道不外乎是而朱子所以解釋此<lb/>
書又理明詞逹得歴聖傳心之要尤學者所當體騐而<lb/>
服膺也<lb/>
<pb n="KR4f0003_WYG_012-20b"/>
　　書魏鄭公十思䟽後<lb/>
人臣責難陳善䋲愆糾謬必本之以忠誠将之以公正<lb/>
匡救將順補衮職之所闕尤以格其非心為先務焉葢<lb/>
君人者天下萬民之主而一心又人君出治之主也心<lb/>
一正則事事無不正矣唐太宗三代以下能納諌之賢<lb/>
主也其朝亦多諫諍之臣而必以魏鄭公為首者以其<lb/>
能格君之心也鄭公之奏䟽多矣而必以十思䟽為冠<lb/>
者以其就發謀出慮之始而俾知所致謹也夫木本水<lb/>
<pb n="KR4f0003_WYG_012-21a"/>
源之譬非謂人君之一心為理天下萬事之本乎固其<lb/>
本而浚其源非欲正其心以為出治之源乎思者心之<lb/>
發而未見者也心之将發未及於事則有此十思焉又<lb/>
何入於邪徑而不光明正大之有哉易曰君子見㡬而<lb/>
作書曰惟㡬惟康鄭公之所謂思即謹㡬之意也謹㡬<lb/>
而心正矣心正則天下之事無不正矣故貞觀之治多<lb/>
鄭公之功豈不偉哉<lb/>
　　書新唐書兵志論後<lb/>
<pb n="KR4f0003_WYG_012-21b"/>
治天下者以徳不以力故徳盛者王徳衰者滅湯東征<lb/>
則西怨南征則北怨武王東征篚厥元黄惟恐後豈以<lb/>
甲兵攻戰為取天下之具哉徳盛而王天下莫不順之<lb/>
故黎民歸之如父母尚有以其子弟攻其父母者乎然<lb/>
自秦漢以来風俗日偷人心日下則有以甲兵得之以<lb/>
甲兵守之者矣其因時一切趨利苟便雖可用於一時<lb/>
終無傳於後世惟唐立府兵與租庸調相表裏其制頗<lb/>
為近古子孫廢之遂至於亡以此見祖宗之法制不可<lb/>
<pb n="KR4f0003_WYG_012-22a"/>
以變更也唐初取兵於農分畨入衞四方有事命將出<lb/>
師事成兵歸於府将歸於朝故民無怨心將無兵權及<lb/>
其後也府兵之制廢而為彍騎彍騎之制又廢而為方<lb/>
鎮方鎮盛強天子微弱竭天下之力以養兵而方鎮用<lb/>
之以抗衡天子欲其不亡豈可得乎夫養兵所以禁亂<lb/>
及其弊也足以為亂不養則不足制變於一時養之則<lb/>
坐食而驕故規制不可不善也則為開創之君者固當<lb/>
深謀逺慮以立法於永久而為子孫者兢兢於修徳愛<lb/>
<pb n="KR4f0003_WYG_012-22b"/>
民以制治保邦又當謹守祖宗之法以無授權於他人<lb/>
而資亂階焉則㡬矣<lb/>
　　書朱子戊申封事後<lb/>
朱子立朝四十餘日前後所上凡七十餘䟽皆切於事<lb/>
務不畏犯顔雖古名臣以極言敢諌著稱未有過此者<lb/>
焉至於戊申封事直指本原痛陳時事皆洞中窽要若<lb/>
倉扁緩和之能起已錮之疾而惜乎其時之不用也嗟<lb/>
乎此殆所謂正心修身齊家治國平天下之本為先生<lb/>
<pb n="KR4f0003_WYG_012-23a"/>
封事中第一憊精竭誠不遑自顧以告其君者乎其大<lb/>
本急務之説與中庸九經相表裏而大本則有一曰正<lb/>
君心急務則有六曰輔翼國本選任大臣振舉綱維變<lb/>
化風俗愛養民力修明軍政及末又以時之弊政與古<lb/>
不合者反覆陳之累累數萬言而其文之灝氣流行變<lb/>
化開闔使人讀之鼔舞激發沉吟紬繹而不自禁葢大<lb/>
儒之啓沃宏矣夫學術與事功二者本相因而傳道之<lb/>
言與濟時之言二者又一致濟時有大小而傳道有全<lb/>
<pb n="KR4f0003_WYG_012-23b"/>
功能為濟時之言而身非傳道者有之矣未有身膺道<lb/>
統之寄而功不見於時者也先生傳道之人也則其有<lb/>
濟時之言也固宜<lb/>
　<lb/>
　<lb/>
　<lb/>
　<lb/>
御製樂善堂全集定本巻八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0003_WYG_029-1a"/>
欽定四庫全書<lb/>
御製樂善堂全集定本巻二十五<lb/>
　今體詩<lb/>
　　三月十三日随<lb/>
皇父駕幸圓明園得詩六首<lb/>
春園初見百花開日午欣隨<lb/>
御輦来纈錦蒸霞呈麗景東皇雨露好栽培<lb/>
最是蓬莱浩蕩春東風如剪物華新裙腰草合平於毯<lb/>
<pb n="KR4f0003_WYG_029-1b"/>
滑笏溪流色似銀<lb/>
邇来甘雨潤苖新走馬天街絶㸃塵試䇿金鞭回望處<lb/>
翠條如染拂行人<lb/>
黄繖當中映午暾<lb/>
太平天子幸春園靈臺靈沼同民樂夹道齊呼<lb/>
萬嵗尊<lb/>
寒食常年桃已謝今年寒食正開花天工有意供<lb/>
宸賞特教東君駐物華<lb/>
<pb n="KR4f0003_WYG_029-2a"/>
御爐香煖恵風晴日映墀頭喚上卿不是物華供玩少<lb/>
殿顔勤政意分明<lb/>
　　賦得好雨知時節<lb/>
漠漠春雲布濛濛時雨飛㸃空方霡霂入夜轉霏㣲正<lb/>
助資生德從知造化機東郊明曉歩坂上麥苖肥<lb/>
　　栁溪垂釣<lb/>
傍岸青青一帶遥玻璃鏡净拂烟條持竿不為貪鱸鱠<lb/>
天水空明萬慮消<lb/>
<pb n="KR4f0003_WYG_029-2b"/>
花嶼南頭曲水東石磯晩坐綠隂風臨流暫作垂綸客<lb/>
興與漁郎却不同<lb/>
　　聼松<lb/>
凉風過院裏踈響度庭前乍覺蛟龍吼徐聼絲竹傳春<lb/>
濤盈峡漲沸茗滿壺煎入夜心偏静慿參天籟禪<lb/>
　　賦得泉和萬籟吟<lb/>
野逕無絲竹飛泉亦可聼千條流澗白萬古韻松青自<lb/>
是饒天籟多緣借地靈跳波珠絫絫激石玉丁丁樂奏<lb/>
<pb n="KR4f0003_WYG_029-3a"/>
簫韶曲圖開十二屛何當鋪翠毯終日對清泠<lb/>
　　濯纓泉<lb/>
碧映一泓清當年誰濯纓滄浪衣帶水到此亦成名<lb/>
　　恭和<lb/>
御製詠竹原韻<lb/>
琅玕敲雅韵蒼翠布清隂逺映山光入低臨階影侵寒<lb/>
梢蓊雨潤勁節颯風吟仙苑供<lb/>
宸賞還同松柏心<lb/>
<pb n="KR4f0003_WYG_029-3b"/>
藻砌紛青籜芳園滿緑隂最宜時雨洗不碍嵗寒侵<lb/>
宸暇方遊豫<lb/>
皇情暢詠吟年年常近日清節與虚心<lb/>
　　從軍行<lb/>
三邊烽火照軍營十萬丁男夜練兵但使腰間懸寳劒<lb/>
丈夫何處不成名<lb/>
關山月冷夜黄昏指日應擒吐谷渾誰憶樓頭新少婦<lb/>
一聲横笛正銷魂<lb/>
<pb n="KR4f0003_WYG_029-4a"/>
沙漠風髙列戍連寒侵行帳不成眠狼山夜半聞新警<lb/>
披甲争聼號令傳<lb/>
辭家萬里路迢遥龍虎軍中夜擊刁底事成功如約早<lb/>
将軍聞是霍嫖姚<lb/>
横戈結伴共遊盤日乆翻忘行路難却恨此方無鴈到<lb/>
慿誰傳信報平安<lb/>
夜戰洮河馬不嘶無邊殺氣與雲齊偷閑一枕金戈卧<lb/>
半是人膏半是泥<lb/>
<pb n="KR4f0003_WYG_029-4b"/>
二十三畨月缺盈君王㤙重致身輕轅門試射誰穿的<lb/>
十萬軍中最有名<lb/>
戍兒約計看刀環對鏡新驚髮半斑不是親擒生頡利<lb/>
何顔復進玉門關<lb/>
　　送邵通叅奉<lb/>
命典試江西<lb/>
天門旭日耀晴明<lb/>
帝簡儒臣典試榮虎觀暫教違問難龍門旋見擷瑶瑛<lb/>
<pb n="KR4f0003_WYG_029-5a"/>
征輪正愛山花繞歸路應看朔鴈迎一載春風頻坐卧<lb/>
可能不動别離情<lb/>
昭代文明重棘闈雄州遥指四驄騑三秋瞻斗龍光射<lb/>
一月蒐才紫氣圍堂上頻呼添蠟燭日中俄見擲珠璣<lb/>
迢遥驛路回鞭日好載公門桃李歸<lb/>
豫章佳氣欎葱葱牛斗光芒映彩虹<lb/>
帝遣文星司玉尺人欽精鑒詠敦弓驊騮遇主鳴方健<lb/>
鵰鶚摩天勢更雄宗𣲖西江還在否慿君一振古人風<lb/>
<pb n="KR4f0003_WYG_029-5b"/>
放榜懸知聚彩霞歸輿歴歴雪初花縱横禮樂文章盛<lb/>
来往山川道路賖日照金臺迎畫幰風吹滕閣送仙槎<lb/>
天街十月陽春早光霽重看捲絳紗<lb/>
　　顔魯公祠堂<lb/>
草長華清作古原魯公祠宇至今存松圍四面濤聲颯<lb/>
戸守千靈道貎尊一片忠誠光日表㡬遭貶斥别君門<lb/>
平生浩氣消奸氣盡節從容且謾論<lb/>
　　讀項羽紀<lb/>
<pb n="KR4f0003_WYG_029-6a"/>
鹿走荒郊壯士追蛙聲紫色總男兒拔山扛鼎興何暴<lb/>
齒劍辭騅志不移天下不聞歌楚些帳中惟見歎虞兮<lb/>
故鄉三户終何在千載烏江不洗悲<lb/>
　　讀武侯出師表<lb/>
燎滅中原鹿又亡獨留㣲燼熾炎方三分已是輸全局<lb/>
七縱猶然保小康此日欃槍須北指當年魚水憶南陽<lb/>
魏宫草樹終摇落千古丹心表兩章<lb/>
　　裁衣寄從軍者<lb/>
<pb n="KR4f0003_WYG_029-6b"/>
玉關天氣凉六月已飛霜驚理篋中素寄與逺行郎<lb/>
長短尚如初寛窄想非舊那堪孤燈下縫紉聼寒漏<lb/>
中庭度金風緘刀著手冷歎息厚裝綿行將寄雪嶺<lb/>
裁衣何所願願郎早樹勲郎為萬户侯妾作郡夫人<lb/>
　　送毅菴鄂相國奉<lb/>
命經畧西陲<lb/>
清秋霽日照征鞍上相臨戎劍氣寒<lb/>
詔㫖欽承三殿宻機宜默運寸心殫馬騰士飽来裴度<lb/>
<pb n="KR4f0003_WYG_029-7a"/>
鶴唳風聲避謝安欲别先生何所贈臨風握手勸加餐<lb/>
書文一軌泰階平蠢爾戎夷敢弄兵<lb/>
天子運籌頻下顧相臣經畧此西征風翻武帳三台入<lb/>
日耀軍門萬㦸明佇看對颺歌虎拜邊烽永熄玉關清<lb/>
　　賦得鶴舞千年樹<lb/>
太液池邊千嵗松飛来白鶴愛隂濃雪衣斜掠披風態<lb/>
丹頂髙昂舞月容閬苑有書傳秘信緱山無處覓仙踪<lb/>
翩翩還就三清路翠葢徒看攫老龍<lb/>
<pb n="KR4f0003_WYG_029-7b"/>
　　活水<lb/>
滑笏流波不暫停鵁鶄鷗鷺滿沙汀眼前觧得空明理<lb/>
清濁何勞辨渭涇<lb/>
　　冒雨尋菊<lb/>
秋雨霏霏碧蘚滋閒情今日歩東籬不知冷夜寒朝裏<lb/>
開到西風第㡬枝<lb/>
我愛秋来菊蕋開天工偏為洗塵埃倚欄閒咏衣衫濕<lb/>
應是纔從籬畔回<lb/>
<pb n="KR4f0003_WYG_029-8a"/>
　　輓戴九臯<lb/>
都門握手别清儀生别重添死别離蒿里應懐埋玉恨<lb/>
龍堆想見致身時魂還故宅三秋冷名列新編萬載垂<lb/>
惟我思君勤懇意裁詩洒淚不勝悲<lb/>
　　弔睢陽雙忠<lb/>
蚍蜉援絶守孤城遮蔽江淮九死撐可惜絶繩無復續<lb/>
翻教越俎共捐生一時慷慨多全節千古春秋有令名<lb/>
籩豆生光祠宇在雙忠浩氣焕丹楹<lb/>
<pb n="KR4f0003_WYG_029-8b"/>
　　恭讀<lb/>
皇祖聖祖仁皇帝御題耕織圖四十六景詩敬和原韻<lb/>
　　　浸種<lb/>
氣布青陽造化功東郊俶載萬方同溪流浸種如油綠<lb/>
生意含春秀色籠<lb/>
　　　耕<lb/>
宿雨初過曉日晴烏犍有力足春耕田家辛苦那知倦<lb/>
更聼枝頭布榖聲<lb/>
<pb n="KR4f0003_WYG_029-9a"/>
　　　耙耨<lb/>
九重宵旰厪民依課量隂晴總不違縹緲雲山迷樹色<lb/>
緑蓑扶耙雨霏霏<lb/>
　　　耖<lb/>
新田如掌水潺湲扶耖終朝那得閒手足沾塗渾不管<lb/>
月明共濯碧溪間<lb/>
　　　碌碡<lb/>
帶雨扶犁一夕周作勞終畝敢辭休縱横碌碡如梭轉<lb/>
<pb n="KR4f0003_WYG_029-9b"/>
膏壌勻鋪惣舊疇<lb/>
　　　布秧<lb/>
二月春風料峭寒原田鱗疉入遐觀最憐舊榖生新頴<lb/>
欲布秧還仔細看<lb/>
　　　初秧<lb/>
栁暗花明春正深田家那得冶遊心老翁䇿杖扶兒笑<lb/>
却喜初秧擺緑鍼<lb/>
　　　淤䕃<lb/>
<pb n="KR4f0003_WYG_029-10a"/>
短杓盛灰淤畝勤髙原下隰望中分鳴鳩喚雨聲聲好<lb/>
嶺外旋看起白雲<lb/>
　　　㧞秧<lb/>
勻鋪緑毯滿平川萬井風和花欲然移自南疇向西陌<lb/>
㧞秧時節日長天<lb/>
　　　挿秧<lb/>
甫田萬井水瀰瀰㧞得新秧欲挿時槐夏麥秋天氣好<lb/>
及時樹藝莫教遲<lb/>
<pb n="KR4f0003_WYG_029-10b"/>
　　　一耘<lb/>
新頴鵞黄逺似波揠苖助長槁如何惟應芟薙勤人力<lb/>
自鮮苞稂害穉禾<lb/>
　　　二耘<lb/>
壺漿饁婦大堤行最是畦邊莠易生勞苦再耘還再饋<lb/>
可憐農叟望年情<lb/>
　　　三耘<lb/>
朱火炎炎日午長三耘曝背向林塘那無觧愠傳風信<lb/>
<pb n="KR4f0003_WYG_029-11a"/>
天遣㣲薫動緑芒<lb/>
　　　灌溉<lb/>
抱甕終輸氣力㣲桔橰輪轉迅如飛池塘水滿新禾潤<lb/>
樹下乗凉待月歸<lb/>
　　　收刈<lb/>
桐風瀟洒露珠晞滿野黄雲映落暉是處腰䥥收穫遍<lb/>
擔頭挑得萬錢歸<lb/>
　　　登場<lb/>
<pb n="KR4f0003_WYG_029-11b"/>
登場此日望西成大有頻書慶帝京䆉稏滿車皆玉粒<lb/>
比隣亦覺笑顔生<lb/>
　　　持穗<lb/>
塲圃平堅灰甃成如坻露積最關情殷勤婦子争持穗<lb/>
好聼千家拍拍聲<lb/>
　　　舂碓<lb/>
木末金風陣陣吹松明火燒隔踈籬何来舂相深宵裏<lb/>
可是村謳唱和時<lb/>
<pb n="KR4f0003_WYG_029-12a"/>
　　　簏<lb/>
秋成那得暫遊盤顆粒精粗欲别難周折不辭身手瘁<lb/>
猶餘一掬㡬回看<lb/>
　　　簸揚<lb/>
郭外人家茒舎深門前揚簸趂風林莫令飄墮成狼戾<lb/>
辜負耕夫力作心<lb/>
　　　礱<lb/>
相將南畝苦胼胝望嵗心酬庶免飢石磑碾来珠顆潤<lb/>
<pb n="KR4f0003_WYG_029-12b"/>
家家鼓腹樂雍熙<lb/>
　　　入倉<lb/>
霜㸃楓林似火然千倉滿貯賜從天輸官不假徵催力<lb/>
喜值如雲大有年<lb/>
　　　祭神<lb/>
擊鼔吹豳報屢豐朝看索饗萬家同更期来嵗如今嵗<lb/>
苖碩不知願莫窮<lb/>
　　　浴蠶<lb/>
<pb n="KR4f0003_WYG_029-13a"/>
曽讀豳風七月篇遲遲日景麗光天新蠶未起先宜浴<lb/>
盆滿明波人滿川<lb/>
　　　二眠<lb/>
女桑摇綠葉參差曉起人慵欲採遲雙燕入簾長晝静<lb/>
再眠恰是仲春時<lb/>
　　　三眠<lb/>
淑景頻催喜載陽㣲行歩歩採條桑三眠三起新蠶老<lb/>
篝火看時夜未央<lb/>
<pb n="KR4f0003_WYG_029-13b"/>
　　　大起<lb/>
春光荏苒去堂堂無那黄鶯一日忙箔上吳蠶方大起<lb/>
氷絲色映綠筠筐<lb/>
　　　捉績<lb/>
蠶筐髙下架頭紛食葉聲煩似雨聞捉績欣看光練練<lb/>
一家婦女共辛勤<lb/>
　　　分箔<lb/>
栁絮飛時晝下簾桑柔蘩細食徐添却慿纎手為分箔<lb/>
<pb n="KR4f0003_WYG_029-14a"/>
未暇朝餐日過檐<lb/>
　　　採桑<lb/>
墻畔青條著雨滋繁隂初覆葉齊時春深八繭蠶争餧<lb/>
稚子携筐上緑枝<lb/>
　　　上簇<lb/>
覓樹尋枝手足疲柔桑采采飼蠶飢今朝報道新抽繭<lb/>
老幼羣欣上簇時<lb/>
　　　炙箔<lb/>
<pb n="KR4f0003_WYG_029-14b"/>
重簾不捲畏風寒猶爇松明向夜闌皚雪霏霏堆滿箔<lb/>
殷勤弱女把燈看<lb/>
　　　下簇<lb/>
獻繭由来重女功繪圖今見列璇宫<lb/>
聖人不為丹青玩玉榖珠絲此意同<lb/>
　　　擇繭<lb/>
弱繭何時成綺紈拮据冀免一身寒八蠶獨蛹還須擇<lb/>
几上分明取次觀<lb/>
<pb n="KR4f0003_WYG_029-15a"/>
　　　窖繭<lb/>
春日遲遲執婦功何心戀賞牡丹紅繭成好向村頭窖<lb/>
荷鍤携兒緑䕃中<lb/>
　　　練絲<lb/>
煮繭炊烟颺短籬絲腸纍纍練成時探湯試展纎纎手<lb/>
那聼枝頭呌畵眉<lb/>
　　　蠶蛾<lb/>
蠶蛾絲浄方生子送向溪頭任所之黙祝明春盛今嵗<lb/>
<pb n="KR4f0003_WYG_029-15b"/>
隔年生理計家資<lb/>
　　　祀謝<lb/>
年年勞苦事耕桑及早還將租稅償今日蠶成䖍祀謝<lb/>
西陵功德戴無疆<lb/>
　　　緯<lb/>
蠶繅輪捲遍千家午静人慵鳥語譁浸緯欣看供織作<lb/>
阿香軋軋轉雷車<lb/>
　　　織<lb/>
<pb n="KR4f0003_WYG_029-16a"/>
織女工夫午夜多何曽已自著絲羅銀蘭照處方成寸<lb/>
却早循環擲萬梭<lb/>
　　　絡絲<lb/>
秋惹深閨無限情可堪蟋蟀送寒聲玉關萬里征夫逺<lb/>
惆悵新絲絡不成<lb/>
　　　經<lb/>
砌下風飄待女蘭新絲經理欲成紈安排頭緒分長短<lb/>
約伴同来仔細看<lb/>
<pb n="KR4f0003_WYG_029-16b"/>
　　　染色<lb/>
經緯功成尚染絲晴光萬縷燦離離天工奪處關人巧<lb/>
棚上還看五色施<lb/>
　　　攀花<lb/>
簇簇堆成錦繡紋攀花鬪巧最精勤堪憐織婦空勞勩<lb/>
著體無過大布裠<lb/>
　　　剪帛<lb/>
溪尾如藍秋水清裁衣寄逺重關情金刀欲下躊躇意<lb/>
<pb n="KR4f0003_WYG_029-17a"/>
絲縷皆從素手成<lb/>
　　　成衣<lb/>
戔戔束帛費縫紉只為祁寒事切身<lb/>
聖意憂勤圖畵裏宵衣永庇萬方人<lb/>
　　輓蔡忠烈公<lb/>
　　　公諱道憲號江門閩之晉江人為長沙司李獻<lb/>
　　　賊攻長沙吉藩及撫藩監司相率遁衡州公攝<lb/>
　　　太守事為死守計總兵尹先民叛附於賊城䧟<lb/>
<pb n="KR4f0003_WYG_029-17b"/>
　　　百計脅降公不屈怒罵愈甚賊遂錐其胸斷其<lb/>
　　　手割鼻舌毁齒寸磔以死事聞贈太僕謚忠烈<lb/>
　　　先是公就擒時有從役九人隨公不去賊先殺<lb/>
　　　五人以懼公公不動及以次斬及凌國俊國俊<lb/>
　　　者九人之一也國俊請葬主而後就戮賊許之<lb/>
　　　後與公同祀長沙<lb/>
牧民身不典戎曹為守孤城展六韜振鼓縱能摧賊銳<lb/>
倒戈先已樹降旄夜臺有路丹心炳帝闕無門白日髙<lb/>
<pb n="KR4f0003_WYG_029-18a"/>
沅芷澧蘭芳不歇招魂只合誦離騷<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4f0003_WYG_029-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御製樂善堂全集定本巻二十五<lb/>
</p>
<p>
</p>
  </div>
</body>
</text>
</TEI>
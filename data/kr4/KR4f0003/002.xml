<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0003_WYG_002-1a"/>
　　協辦大學士戸部尚書<hi>臣</hi>蔣溥等謹<lb/>
　奏乾隆二十三年六月十五日奉<lb/>
上諭近日偶閲樂善堂集縁初刻所存巻帙頗繁其中<lb/>
　多有不甚惬心之句昔人云文章千古得失寸心朕<lb/>
　非悔其少作博不恡情去留之名政以隨時删訂則<lb/>
　今昔詣力所到端可藉以自騐其令内廷諸臣悉心<lb/>
　校閲分擬應存應删簽貼進呈候朕裁酌重訂定本<lb/>
　以付剞劂欽此<hi>臣</hi>等恭奉<lb/>
<pb n="KR4f0003_WYG_002-1b"/>
樂善堂全集公同敬謹校閲仰見我<lb/>
皇上德協天行學勤時敏散體之文囊括六經自先聖<lb/>
　　以至先儒之理無不陶鎔貫串體大思精駢體之<lb/>
　　文軼唐駕漢籠罩羣言風格高古詩章則融洽三<lb/>
　　百篇温柔敦厚之㫖博採歴代之英華而機杼自<lb/>
　　出是内聖外王之全學無不統備兼賅實足以<lb/>
訓行萬禩兹恭承<lb/>
聖訓<lb/>
<pb n="KR4f0003_WYG_002-2a"/>
命<hi>臣</hi>等校擬簽呈恭候<lb/>
欽定<hi>臣</hi>等謹遵<lb/>
諭㫖詳細恭繹竊就管蠡之見分别貼簽恭呈<lb/>
御覽伏候<lb/>
訓示裁定俟<lb/>
發下之日交<lb/>
　武英殿刋刻再<hi>臣</hi>等伏覩初刻内恭遇<lb/>
御名未經敬避深屬未安謹一併擬簽進<lb/>
<pb n="KR4f0003_WYG_002-2b"/>
　呈仰祈<lb/>
睿鑒再集内所刻制義理醇詞茂雅正清真洵為文章<lb/>
　　榘矱今<hi>臣</hi>等恭查制藝巻内計文共得二十七首<lb/>
　　似應於目録末標附録制義四字而附刻於詩賦<lb/>
　　雜文之後標簽書樂善堂制義下刻一小附字則<lb/>
　　於刻集體製更為妥協至原本久經頒行今後訂<lb/>
　　成定本在我<lb/>
皇上制作如日月經天原可聽其並行但現在定本既<lb/>
<pb n="KR4f0003_WYG_002-3a"/>
　　經詳訂而出海内藝林寳購必當奉為指歸所有<lb/>
　　原本自應陸續恭繳<hi>臣</hi>等請<lb/>
㫖凡内外臣工曽䝉<lb/>
頒發初刻及書坊翻板并外省官刻本並令隨時收繳<lb/>
　　不必立定限期及行文追查在内交軍機處彚繳<lb/>
　　在外由各該地方官轉送布政司敬謹收貯定本<lb/>
　　刻成時仍乘便發交各布政司照依摹刻印行嘉<lb/>
　　惠天下<hi>臣</hi>等愚昧之見是否有當伏候<lb/>
<pb n="KR4f0003_WYG_002-3b"/>
聖訓謹<lb/>
　奏<lb/>
　　　　　　　　協辦大學士户部尚書<hi>臣</hi>蔣　溥<lb/>
　　　　　　　　　　吏　部　尚　書<hi>臣</hi>劉統勲<lb/>
　　　　　　　　　　工　部　尚　書<hi>臣</hi>嵇　璜<lb/>
　　　　　　　　　　吏部左侍郎<hi>臣</hi>董邦達<lb/>
　　　　　　　　　　戸部左侍郎<hi>臣</hi>劉　綸<lb/>
　　　　　　　　　　户部右侍郎<hi>臣</hi>裘曰修<lb/>
<pb n="KR4f0003_WYG_002-4a"/>
　　　　　　　　　　禮部左侍郎<hi>臣</hi>介　福<lb/>
　　　　　　　　　　兵部左侍郎<hi>臣</hi>觀　保<lb/>
　　　　　　　　　　刑部右侍郎<hi>臣</hi>王際華<lb/>
　　　　　　　　　　工部右侍郎<hi>臣</hi>錢維城<lb/>
　　　　　　　　　　内　閣　學　士<hi>臣</hi>錢汝誠<lb/>
　　乾隆二十三年八月十五日奉<lb/>
㫖制義不必刋刻餘依議欽此<lb/>
</p>
<p>
</p>
  </div>
</body>
</text>
</TEI>
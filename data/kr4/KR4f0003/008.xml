<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0003_WYG_008-1a"/>
欽定四庫全書<lb/>
御製樂善堂全集定本巻四<lb/>
　論<lb/>
　　漢武帝論<lb/>
世之論武帝者以為窮奢極欲好兵黷武與秦皇無異<lb/>
貶之矣然余則以為猶有可嘉焉何也人莫難於知過<lb/>
莫難於悔過莫甚難於改過武帝即位以来内多欲而<lb/>
外施仁義繁刑重歛崇尚方術内侈宫室外伐四夷中<lb/>
<pb n="KR4f0003_WYG_008-1b"/>
外疲敝逺近困乏實無以異於秦皇而秦皇身死國危<lb/>
為天下笑武帝歿後稱為世宗上配太祖子孫承之厯<lb/>
數世者豈非輪䑓悔禍之功哉盖武帝英眀之主其向<lb/>
之所為者固溺於一時之私而不自知及其翻然改過<lb/>
旋乾轉坤視昔之所為恍如二人非英俊眀智其能如<lb/>
是乎至於興太學舉孝亷修祭祀改正朔定歴數恊音<lb/>
律考禮儀則又有功於後世者雖然與其知過而能改<lb/>
孰若無過之為全哉况天子一時之過即天下無窮之<lb/>
<pb n="KR4f0003_WYG_008-2a"/>
害也使武帝而無前非加之以休養生息用賢進能雖<lb/>
古之賢君亦何以過哉<lb/>
　　漢元帝論<lb/>
自古亡國之君或失於剛暴或失於柔懦剛暴者其亡<lb/>
速柔懦者其亡緩亡速者一知其将危而濟之以寛和<lb/>
猶或可救於末路亡緩者日甚一日淪胥以漸雖有賢<lb/>
者亦無以善其後矣故剛暴之亡國也或聚歛誅戮之<lb/>
已甚衆叛親離而祖宗之徳澤未冺身雖亡而國祚有<lb/>
<pb n="KR4f0003_WYG_008-2b"/>
不絶者焉柔懦者或權臣或國戚或宦寺或女謁大權<lb/>
一失威福下移身雖苟安於一時而至子孫未有不亡<lb/>
者是柔懦之亡國又甚於剛暴也元帝之失失於柔懦<lb/>
當即位之初蕭望之劉更生周堪張猛皆正人也使元<lb/>
帝早能英斷收攬乾綱誅殛恭顯為國除害豈不與宣<lb/>
帝比隆哉顧乃信宦寺之䜛望之死而更生廢堪貶黜<lb/>
而猛自殺望之之死僅得恭顯軰免冠一謝而已小人<lb/>
亦何所憚而不為哉雖質本仁柔性好儒學貢薛韋匡<lb/>
<pb n="KR4f0003_WYG_008-3a"/>
迭為丞相然所謂仁柔乃姑息之愛婦寺之仁也所謂<lb/>
好儒乃徒事文墨嫺典故之儒而非篤學守道直節不<lb/>
阿憂國忘身之儒也漢業之衰不自元帝始哉吾故因<lb/>
元帝而備論剛暴與柔懦之失著於萹<lb/>
　　韓淮隂背水陣破趙論<lb/>
兵以正合以竒勝所謂出竒無窮者乃由謀審志决雖<lb/>
外見危形而實立於不敗之地若韓信背水之陣是也<lb/>
盖以數萬烏合之衆深入逺鬬以當二十萬守險待敵<lb/>
<pb n="KR4f0003_WYG_008-3b"/>
之兵若以正合必無幸矣信謂驅市人而戰之非置之<lb/>
死地則皆走其自審可謂眀然使置之死地而無必勝<lb/>
之道是以其卒與敵也故以精騎二千伏趙營側然後<lb/>
誘趙以背水之陣趙方以信為失計故空壁而出而二<lb/>
千赤幟已入趙壁矣既背水為陣以固士卒之志又伏<lb/>
其營以乘其隙趙人果空壁而出而營㧞於漢動其本<lb/>
矣還頋則本既動揺以戰則我有固志奮死之卒彼軍<lb/>
雖多亦無如之何矣所謂謀審志决外見危形而實立<lb/>
<pb n="KR4f0003_WYG_008-4a"/>
於不敗之地也白起自言其破楚敗魏潰韓乃計地利<lb/>
軍勢自然之理不足為神與信之破趙参觀則知兵法<lb/>
之竒變皆握必勝之謀知己知彼而非嘗試以徼幸眀<lb/>
矣<lb/>
　　西漢縂論<lb/>
自秦失其鹿海内擾亂英雄羣起以争天下項羽㓕秦<lb/>
以暴易暴而髙祖用賢任能豁達大度平定海内卒踐<lb/>
帝祚傳之子孫為三代以下享國長乆之首雖天命有<lb/>
<pb n="KR4f0003_WYG_008-4b"/>
歸亦髙祖之英眀足以為開創之賢主也觀其以張良<lb/>
為謀主以蕭何為相以韓信為将而終以㓕楚豈非知<lb/>
人善任之眀騐乎獨即位之後刻薄少恩有功之臣鮮<lb/>
能全者雖帝之失亦諸臣之身無兢兢於當世之禁云<lb/>
恵帝天資仁厚乃遭吕后之虐躭於酒色以自戕其身<lb/>
若無周陳之忠宗藩之强則漢室之祚㡬何不為吕氏<lb/>
所竊哉文帝入繼正統寛仁恭儉愛民務本身衣弋綈<lb/>
帷帳無文繡約已師儉為天下先南越自立以德懐之<lb/>
<pb n="KR4f0003_WYG_008-5a"/>
匃奴入盗令邉備守専務以徳化民培養漢祚帝有力<lb/>
焉景帝遵父之政與民休息亦稱小康然聽鼂錯之言<lb/>
遽削七國又怵七國之强而殺鼂錯周亞夫以方正功<lb/>
臣被殺則景帝不無少恩之譏云武帝内多欲而外施<lb/>
仁義窮兵黷武疲民弊國宫室苑囿盤逰怠敖神仙方<lb/>
術開疆擴土凡害民之政無不行焉獨其崇儒重道求<lb/>
賢納諌為可稱耳孝昭以幼冲之年辨霍光之忠可謂<lb/>
眀矣使天假之年得儒學名臣為之輔則周之成康不<lb/>
<pb n="KR4f0003_WYG_008-5b"/>
是過也宣帝起於閭巷知稼穯之艱難褒賞名吏信賞<lb/>
必罰官稱其職民安其業可謂賢矣然好刑名而雜覇<lb/>
道趙葢韓楊之死為累多矣至於元帝優㳺不斷賢望<lb/>
之堪猛而不能用惡𢎞恭石顯而不能退漢業之衰始<lb/>
起自帝孝成荒於酒色委政王氏哀平短祚王莾乘勢<lb/>
遂簒漢位夫自古國家有盛必有衰理勢之必然也然<lb/>
所以亡其國者亦在人君之自取耳使元帝不任恭顯成<lb/>
帝不任外戚剛眀以莅政則漢祚之傳孰絶之哉天不<lb/>
<pb n="KR4f0003_WYG_008-6a"/>
祚漢遭漢中㣲國統三絶而孝元皇后以夀考為之宗<lb/>
主使新莽得肆其姦慝以成簒盗之禍幸而文景之化<lb/>
在人百姓未忘漢故光武起而天下響應遂成中興以<lb/>
是知人主朝乾夕惕愛民培國不敢少遑者所以上承<lb/>
祖宗之重下植子孫之福豈特一時稱賢君而已哉<lb/>
　　漢光武論<lb/>
自古中興賢主夏有少康周有宣王漢有光武尚矣考<lb/>
其所以興皆由英眀大度用賢任能寛以愛民仁以撫<lb/>
<pb n="KR4f0003_WYG_008-6b"/>
下天下歸心用復舊業豈非天順民歸受命而帝者乎<lb/>
當王莽之亂也漢家宗室㡬絶廢斥王侯以翦漢祀城<lb/>
邑為墟邱隴發掘其禍甚於羿浞之亂奔彘之辱而光<lb/>
武乃以布衣仗義奮袂大呼天下響應鄧禹馮異㓂恂<lb/>
耿弇吴漢軰皆一時之傑光武得而用之用平赤眉張<lb/>
歩之亂成隴蜀之功戡亂誅暴平定海内卒踐帝祚功<lb/>
烈不讓於少康周宣矣及天下平定口不言兵尊儒重<lb/>
道褒賞循吏西域遣子入侍却之不受又非好大喜功<lb/>
<pb n="KR4f0003_WYG_008-7a"/>
者比而保全功臣恩昭九族則又逺勝於髙祖可謂賢<lb/>
矣是以培養東漢二百年之祚眀章繼之休養生息至<lb/>
於靈獻董曺之亂甚於王莽而建安之位號依然豈非<lb/>
光武垂教立則有以培其風俗庇其子孫哉石勒絀光<lb/>
而尊髙非尊髙也彼盖見夫當時若項籍淮隂軰咸勇<lb/>
智絶倫髙祖皆得而盪滅臣伏之故不得不俯首北面<lb/>
光武仁心厚徳與勒異趨亦豈勒所能窺測哉曺子建<lb/>
之論漢二祖卓識閎議信百世所莫易也<lb/>
<pb n="KR4f0003_WYG_008-7b"/>
　　李固杜喬論<lb/>
東漢自光武眀章孜孜學術培養氣節故雖數傳稍衰<lb/>
矣而袁安楊震何敞朱穆張綱傅燮諸君子皆靖共正<lb/>
直臨患難死生而不易其摻若李固杜喬者尤疾風勁<lb/>
草之卓然傑出者也蓋梁冀擅廢立之權利於幼弱二<lb/>
公與胡廣趙戒共争之既而廣戒順冀而二公之志終<lb/>
不可移争而不得繼之以死其為漢室忠矣夫權奸之<lb/>
欲擅國柄也必害其忠直不撓不與己合之大臣以震<lb/>
<pb n="KR4f0003_WYG_008-8a"/>
其餘梁冀之於李杜是也彼以為此人一去則在上之<lb/>
勢孤在下之望絶其餘皆軟靡易制貪位苟禄之人耳<lb/>
後世奸臣多效其為而人君咸不悟焉卒之一身孤立<lb/>
於上而左右前後皆彼之人豈不可哀也哉漢末忠臣<lb/>
李杜並稱者三李雲杜衆李膺杜宻是也要當以固喬<lb/>
為冠<lb/>
　　東漢總論<lb/>
自王莽簒漢處非所㩀敗禮亂度以文奸言毒流華夏<lb/>
<pb n="KR4f0003_WYG_008-8b"/>
民不聊生由是人心思漢光武起於南陽撥亂反正平<lb/>
定海内克承丕業較之少康周宣中興之盛用力尤難<lb/>
成功尤大及即帝位守之以文興學校選亷能尚風化<lb/>
敦士行西域遣子入侍拒之不納方之漢武開邉致釁<lb/>
相去逺矣不任功臣以吏事使得終享福祿又逺過於<lb/>
髙祖之少恩獨廢郭后殺韓歆為盛徳之累眀帝以英<lb/>
睿之資加以好學重道親臨辟雍尊桓榮李躬為更老<lb/>
所以勸賢勵能崇尚聖教者至矣而友愛東海王則又<lb/>
<pb n="KR4f0003_WYG_008-9a"/>
常棣匪他之意始終無間也章帝寛厚長者愛民務本<lb/>
休養生息尊信東平王用第五倫為相而天下以治和<lb/>
帝幼冲嗣位行政無失能用鄭衆五人以誅竇憲然宦<lb/>
寺之禍基於此矣殤帝早世安帝庸昏順帝頼常侍之<lb/>
力以得反正外戚之禍息而常侍之亂起其後梁冀用<lb/>
事冲帝短祚質帝中毒桓帝有可為之㡬而不能自强<lb/>
外有强臣内有常侍正士廢斥賄賂公行迨及靈帝黨<lb/>
錮之禍益烈獻帝猶寄生之君而漢祚移矣夫西漢以<lb/>
<pb n="KR4f0003_WYG_008-9b"/>
文帝培養元氣入民之深故光武起而民心歸之東漢<lb/>
光武眀章皆令主也愛養元元培壅國本亦未嘗不善<lb/>
也乃自和帝以後外戚常侍相繼而作羅天下之賢才<lb/>
置之網罟䧟阱之中如是而民心不離天下不亡者鮮<lb/>
矣然董曹肆虐守臣位者二十餘年昭烈繼統延漢祚<lb/>
者四十餘載豈非祖宗培養氣節之餘烈乎開國承家<lb/>
貽厥孫謀者當知所尚矣<lb/>
　　蜀漢興亡論<lb/>
<pb n="KR4f0003_WYG_008-10a"/>
漢自桓靈以来王道中絶奸權乘釁曹操孫權公孫瓉<lb/>
袁紹迭起窺伺名器而昭烈以王室之胄懐忠義之志<lb/>
抱雄傑之才欲恢復天下掃除大憝然歸於陶謙依於<lb/>
公孫瓉寄居於袁紹為客於荆州其間遭危困被禍亂<lb/>
不可枚舉而英雄不得用其武狼狽奔走㡬二十年既<lb/>
得孔眀於是待以股肱寄以心膂用其計謀而得荆州<lb/>
諸郡之地有涪城成都之險以成鼎足之勢然終不能<lb/>
克復天下僅得一州者固縁曹孫盛强立國既固不能<lb/>
<pb n="KR4f0003_WYG_008-10b"/>
卒㓕亦以不専於圖魏忿兵伐吴之所致也使如趙雲<lb/>
所言居河渭上流以伐逆㓂漢事未必無成卒至大敗<lb/>
於猇亭威挫勢蹙是亦昭烈之失矣延及後主信用孔<lb/>
眀成都大治守父之餘烈保土安疆七擒之威六出之<lb/>
銳敵國畏之如虎迨孔眀歿黄皓陳祗用事殄民誤國<lb/>
而漢祚告終嗟夫治亂之理豈非係於人君之用賢與<lb/>
不用賢哉當昭烈之狼狽奔走以未得孔眀故也後主<lb/>
之克守前烈為敵國所畏者以孔眀在相位故也其用<lb/>
<pb n="KR4f0003_WYG_008-11a"/>
黄皓陳祗而喪國敗家者以孔眀既歿故也賢人為國<lb/>
家之寳豈不信哉<lb/>
　　東吴總論<lb/>
自劉氏中衰孫堅據江左之地虎視中原子䇿繼之與<lb/>
周瑜相友收合士大夫江淮之間人咸向之善於用人<lb/>
濶達有度弟權因之用賢納諌周瑜魯肅張昭頋雍陸<lb/>
遜皆被擢用於是成鼎足之勢開有吴之基兵强将勇<lb/>
敵國畏之曺操智計殊絶於人而大敗於赤壁曺丕累<lb/>
<pb n="KR4f0003_WYG_008-11b"/>
興大衆臨江而阻蓋以英雄布列内外共展䇿力故也<lb/>
延及亮休物盛而衰禍亂内作孫綝小人為亂於内然<lb/>
亦外無邉患政無大闕降及孫皓苛刻用刑肆虐日甚<lb/>
任既非其人刑復非其辜使黔首有倒懸之苦而吳随<lb/>
以亡雖有忠臣死節之士亦復奚救是故王濬之才非<lb/>
如曺操之雄也王濬所統未如八十萬之衆也而赤壁<lb/>
之戰孫權以之興石頭之戰孫皓以之亡者豈戰守之<lb/>
道險阻之利有異於往時哉劉禪以昏而亡皓以虐而<lb/>
<pb n="KR4f0003_WYG_008-12a"/>
亡天厭之矣於魏晉乎何尤<lb/>
　　東晉總論<lb/>
晉自賈后亂朝八王迭起劉石交亂中原人民塗炭元<lb/>
帝據江左之地繼而中興是時有王𨗳周顗為之謀卞<lb/>
壼頋榮賀循之徒分掌庶政祖逖劉琨各擁雄兵使元<lb/>
帝果有恢復之志親統荆吴之衆興除暴之師速誅劉<lb/>
石克清天下則晉業永安六合為一而乃遷延日月苟<lb/>
圖偏安識者於是知晉業之不復振矣及其晚年復有<lb/>
<pb n="KR4f0003_WYG_008-12b"/>
王敦之亂以致懐恨而崩眀帝少而聰敏躬殄大憝然<lb/>
歴年不乆君子惜之逮及成帝内有蘇峻之亂頼温嶠<lb/>
陶侃卞壺忠勤為國社稷無虞然勤儉愛民亦當世之<lb/>
令主也康帝享國日淺國家無事及至穆帝外有桓温<lb/>
之䟦扈哀帝短祚至帝奕遂為桓温所廢晉氏之政於<lb/>
此遂衰簡文孝武孝安数帝不過庸庸無為尸位於上<lb/>
而已而内多粃政權奸數出至恭帝而司馬氏之天下<lb/>
改而為劉氏之天下矣嗟夫創業難而守成亦不易惟<lb/>
<pb n="KR4f0003_WYG_008-13a"/>
在人君用賢納諌則天下自安而國家永固晉氏君臣<lb/>
崇尚浮虚無用之詞風俗既薄天下澆然故王敦蘓峻<lb/>
桓温王恭殷仲堪軰迭起為亂向非王導温嶠陶侃謝<lb/>
安數君子則晉㡬乎不國矣况能轉危為安光復舊業<lb/>
哉國勢之振莫過於劉裕之時裕不忠誠為國而思簒<lb/>
盗君子所為三歎也<lb/>
　　北魏世祖拓䟦燾論<lb/>
北魏自拓䟦珪以来國富兵强政和民安逮及世祖藉<lb/>
<pb n="KR4f0003_WYG_008-13b"/>
二世之資奮英雄之志南侵北討東征西伐使魏國地<lb/>
廣兵强者大抵皆其功也雖好尚異端壇受符籙是其<lb/>
所失然能聽髙允之言又從而羙之尊祀孔子祭以太<lb/>
牢令公卿子弟入學徴世胄遺逸亦駸駸乎令主矣獨<lb/>
功業不終卒有宗愛之禍盖亦平日任術好殺所致如<lb/>
悉誅境内沙門不太苛乎伐宋之後河南赤土無遺歸<lb/>
燕巢於林木不已酷乎吁天道好還可不戒哉<lb/>
御製樂善堂全集定本巻四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0003_WYG_007-1a"/>
欽定四庫全書<lb/>
御製樂善堂全集定本巻三<lb/>
　論<lb/>
　　愛親者不敢惡於人敬親者不敢慢於人論<lb/>
書曰立愛惟親立敬惟長始于家邦終于四海古昔聖<lb/>
王之治天下也修孝悌忠信於一家之中老吾老以及<lb/>
人之老幼吾幼以及人之幼然後化周天下而風俗醇<lb/>
美故書之稱堯曰九族既睦平章百姓詩之美文王曰<lb/>
<pb n="KR4f0003_WYG_007-1b"/>
刑于寡妻至于兄弟以御于家邦聖帝明王之致治保<lb/>
邦惟推此心以及天下親親而仁民仁民而愛物舎是<lb/>
無他也孝經所謂愛親者不敢惡於人敬親者不敢慢<lb/>
於人盖孔子教治天下者以大孝也夫人君以天下養<lb/>
其親豈非大孝哉然非徒養之又必以得其歡心為貴<lb/>
而欲得親之歡心則在愛之敬之而已矣雖然徒愛其<lb/>
親而惡於人徒敬其親而慢於人未足為孝也必上而<lb/>
愛親問安視食欲其身之康強而無他也則推而以及<lb/>
<pb n="KR4f0003_WYG_007-2a"/>
在下之民皆欲其豐衣足食以享太平之業内而敬其<lb/>
親視於無形聼於無聲欲其親之歡心而無間也則推<lb/>
而以及在外之臣工皆敬之以禮而弗敢狎侮夫如是<lb/>
則可謂能推已以及人不惡於人而人亦不惡矣不慢<lb/>
於人而人亦不慢矣愛敬之道尚有大於斯者乎盖愛<lb/>
敬者仁義之用也愛親敬親者推施之本也盡愛敬之<lb/>
道而由近以及逺所謂以不容己之心行不容己之事<lb/>
得乎其本焉故也否則不愛其親而愛他人者謂之悖<lb/>
<pb n="KR4f0003_WYG_007-2b"/>
徳不敬其親而敬他人者謂之悖禮彼薄於所親而於<lb/>
人貌為愛敬則所謂傷禮敗倫之大又可謂之不惡於<lb/>
人不慢於人乎夫子推言其本而大其施是在君人者<lb/>
推此誠心以及於萬類焉斯已矣<lb/>
　　以仁育萬物以義正萬民論<lb/>
天以隂陽五行化生萬物陽以生之隂以成之生仁也<lb/>
成義也陽以時出布施於上以主嵗功隂入伏於下而<lb/>
時出佐陽是以陽開隂闔春温秋肅而萬物生生不息<lb/>
<pb n="KR4f0003_WYG_007-3a"/>
於乾覆坤載之中此天地之大用也聖人法天而立道<lb/>
輔相天地之宜以左右民亦必仁義兼施徳禮相維然<lb/>
後能致大順大化以成参天地贊化育之功故通書曰<lb/>
以仁育萬物以義正萬民以見聖人與天道無二也盖<lb/>
古昔聖王制治保邦其養民也為之分田樹畜五畝之<lb/>
宅樹之以桑使之饑饉有備祁寒有禦網罟佃漁以取<lb/>
山澤之利衣服宫室以安其體舟楫服牛乗馬以逸其<lb/>
身仁以育之者至矣又恐養而不教則近於禽獸於是<lb/>
<pb n="KR4f0003_WYG_007-3b"/>
制庠序學校以教之使知父子有親君臣有義夫婦有<lb/>
别長幼有序朋友有信有不率教者為鄉遂寄棘之法<lb/>
以糾之為嘉石圜土之罰以懲之終不移而後附於刑<lb/>
其以義正之者又如此於時之民冺知識而順則者遍<lb/>
於作息耕鑿之倫被聲教而暨訖者届乎東西朔南之<lb/>
逺是以黎民於變而教化大行不然者仁育而不義正<lb/>
則民即於慆滛義正而不仁育則民苦其嚴急二者本<lb/>
相資以為用也後世人君施一二善政於民曰此仁育<lb/>
<pb n="KR4f0003_WYG_007-4a"/>
也然其實恵於民何有焉甚者以刑殘民以罰困民曰<lb/>
此義正也則民反受其毒而生靈苦病矣故仁育義正<lb/>
君人者治世之大本位天地育萬物皆由是以達之耳<lb/>
　　為萬世開太平論<lb/>
夫天下和平萬世永頼者以聖教之昭大道之行可以<lb/>
垂之於天下後世也去聖久逺道喪文衰故民有相争<lb/>
相怨之弊士有偷惰苟安之習無奮然而起以拯天下<lb/>
之溺開萬世之業者惟頼聖王盡己之性以盡人之性<lb/>
<pb n="KR4f0003_WYG_007-4b"/>
明明徳以新民使天下禮明樂備雍雍然於光天化日<lb/>
之中為千載之規範然後謂之貽厥孫謀萬世永頼可<lb/>
也盖民受天地之中以生仁義禮智咸備於我首萬物<lb/>
而最靈惟溺於私欲無明善復性之功故尊卑上下智<lb/>
愚賢否強弱衆寡不能秩然而受範然其本心之良未<lb/>
嘗盡冺聖賢者興因其固有之良而施其禮樂刑政之<lb/>
法聚之於庠序學校董之以孝友睦婣使民咸歸於善<lb/>
大道燦然於天壤雖有後聖者出不易斯道此張子所<lb/>
<pb n="KR4f0003_WYG_007-5a"/>
謂為萬世開太平也然其所以開太平者亦不過窮理<lb/>
克己修此身以治人而已是故堯舜禹湯文武周公衍<lb/>
道統之傳有敬徳勤民之功孔子孟子雖不得用於時<lb/>
亦脩道明倫垂世立教其為天下後世計至深逺也彼<lb/>
管商申韓之學徒以刻薄詐偽之私䧟溺天下後世之<lb/>
人心而已太平之開尚何望哉張子謂為天地立心為<lb/>
生民立命為往聖繼絶學為萬世開太平目雖有四其<lb/>
理則一而已耳何則天地之心即所謂大哉乾元生物<lb/>
<pb n="KR4f0003_WYG_007-5b"/>
之心也人能體天地生物之心去私以行健仁心以愛<lb/>
民斯亦開萬世之太平也為民立命即教養之謂也苟<lb/>
能養之有道教之有法禮樂刑政平中明允而可以為<lb/>
千載法斯亦開萬世之太平也繼往聖之絶學即道統<lb/>
之所由以傳也果能修身體道闡精一執中克己復禮<lb/>
之學以紹先聖之微言開後來之志士斯亦開萬世之<lb/>
太平也故曰其事雖殊其理則一也有志於聖賢者當<lb/>
用直内方外之功知行並進使體立而用行徳崇而業<lb/>
<pb n="KR4f0003_WYG_007-6a"/>
廣則所謂開萬世之太平者當不為虚語矣<lb/>
　　動亦定静亦定論<lb/>
天地之大徳曰生終萬物始萬物而萬物莫不生長収<lb/>
藏之各得其時然其所以大生而廣生者亦曰易簡而<lb/>
已矣聖人體天以治其心以修其道以合體用而貫顯<lb/>
微然其所以聰明而時乂者亦曰定性而已矣定性者<lb/>
豈不思一事不慮一物兀若槁木而已哉動亦定静亦<lb/>
定乃其所以為定性也善乎易之咸九四曰貞吉悔亡<lb/>
<pb n="KR4f0003_WYG_007-6b"/>
憧憧往來朋従爾思貞者定也定則吉而悔亡矣憧憧<lb/>
往來者不定也不定則朋従爾思朋従爾思㓙可知矣<lb/>
程子亦曰天地之常以其心普萬物而無心聖人之常<lb/>
以其情順萬事而無情無心無情者非無心無情也無<lb/>
私心無溺情也惟無私心故心普萬物無溺情故情順<lb/>
萬事非動亦定静亦定之謂乎君子之學廓然而大公<lb/>
静之定也物來而順應動之定也静定故主一無適虚<lb/>
明洞徹而内邪無自而生動定故順理而行措施咸當<lb/>
<pb n="KR4f0003_WYG_007-7a"/>
而用志不紛於外内外兼修本末俱備入聖之功豈外<lb/>
是哉<lb/>
　　治天下在得人論<lb/>
夫人君受天明命表正萬邦必當使天下熈皥治登上<lb/>
理澤被蒼生仁及庶物然一人之聰明有限堯舜之聖<lb/>
猶待臯䕫稷契之輔以亮天工而熈庶績况未及乎堯<lb/>
舜而可不以用人為急乎古之聖王自公卿大夫以至<lb/>
百執事皆稱其任賢者在位能者在職故天下治而華<lb/>
<pb n="KR4f0003_WYG_007-7b"/>
夏安百姓樂業風俗淳厚惟其用得其人而已歴觀三<lb/>
代以下願治之君必求賢良之臣故漢髙祖之興漢有<lb/>
張良蕭何故也光武之復漢有鄧禹馬援故也唐太宗<lb/>
之興唐有房杜王魏故也宋太祖之興宋有曹彬趙普<lb/>
故也即繼世之君使天下富厚治㡬三代者如漢之文<lb/>
帝則有周勃申屠嘉宋之仁宗則有韓范富歐陽故當<lb/>
時大治後世頌聖而人君亦享其安康詩曰濟濟多士<lb/>
文王以寜書曰惟后非賢不乂苟人君知用賢為貴上<lb/>
<pb n="KR4f0003_WYG_007-8a"/>
焉者待以師傅之禮隆其體貌推以誠心聼其謀猷専<lb/>
其職任俾有以行其道而盡其才雖中才之人亦待之<lb/>
以禮朂之以誠使之黾勉以任百執事之職則天下有<lb/>
何不治而政事有何不舉者乎若曰用賢非難而得賢<lb/>
為難則是自畫矣夫以人主之勢心之所嚮天下景従<lb/>
雖珍禽異獸逺方難致之物外國絶域之所生心苟欲<lb/>
致之亦可以致也况賢人君子未出寰中也其心亦未<lb/>
嘗絶世也而獨以為難不亦惑乎今夫為巨室必求工<lb/>
<pb n="KR4f0003_WYG_007-8b"/>
師雕璞玉必使玉人焉有治天下而不求賢才是何異<lb/>
夫却行而求前乎使人君好賢之心若渇聚天下之英<lb/>
才任以朝政信之無疑又使各以其所識舉之朝廷如<lb/>
是則天下之賢咸登用於朝大臣有臯䕫之風牧民有<lb/>
龔黄之績庶司小吏各稱其職百僚師師中外相維雖<lb/>
有一二小人苟容於朝亦如裴矩之佞於隋當太宗之<lb/>
時則化而為敢言者矣由此觀之人君一用賢而其效<lb/>
如此彼昏庸之君妬賢嫉能親小人而逺君子者其亦<lb/>
<pb n="KR4f0003_WYG_007-9a"/>
惑之甚矣孔子曰去䜛逺色賤貨而貴徳所以勸賢也<lb/>
盖賢人君子正己不屈若人君聼䜛君子將救禍之不<lb/>
暇又何能盡其謀猷乎近色則心昏貴貨則志鄙尚能<lb/>
用君子之言乎君子亦將飄然而逺去矣此又用人之<lb/>
最要而人君不可不知者也<lb/>
　　傅説論<lb/>
昔在髙宗舊勞於外爰知小人之依舊學甘盤乃切求<lb/>
賢之意用能恭黙思道帝賚良弼而嘉靖殷邦論者謂<lb/>
<pb n="KR4f0003_WYG_007-9b"/>
髙宗素知傅説假以夢寐乃聖人之神道設教耳夫髙<lb/>
宗苟知説可相矣以人君之力何難於擢用而為此詭<lb/>
詐之行哉誠以精誠通於神明純一不二與天無間故<lb/>
夢寐之間帝賚之以良弼亦如舜之見堯於羮墻文王<lb/>
之卜得吕望孔子之夢周公此皆非機心巧術之所能<lb/>
為乃聖人至誠感通之妙道也説以版築之人一朝履<lb/>
相位左右殷宗首以従繩従諫進說用能啟沃王心納<lb/>
誨輔徳迹其交勉之言皆經世綜物之要克副鹽梅舟<lb/>
<pb n="KR4f0003_WYG_007-10a"/>
楫之任君臣相得益彰豈不堪與帝廷之賡歌比隆哉<lb/>
或謂君奭之篇稱武丁甘盤而不及傅説者何也盖成<lb/>
就君徳則盤先於説綏民治世則説多於盤且周公推<lb/>
本髙宗求賢之美而歸其功於甘盤耳至若招俊乂而<lb/>
列庶位暨海邦而仰皇風紹乃辟於先王對天子之休<lb/>
命則舎説孰克當其任哉<lb/>
　　周平王東遷論<lb/>
夫武王營洛邑使周公居之以監殷頑民非有意於遷<lb/>
<pb n="KR4f0003_WYG_007-10b"/>
也卜居九鼎以象天下之中以撫殷民而已其後平王<lb/>
遷居洛邑而周室遂㣲雖未即亡然終以不振矣故蘇<lb/>
子瞻曰周之失計未有如東遷之謬信哉是言盖王都<lb/>
者本也本揺而末安者未之有也今平王舎其本而求<lb/>
其末欲求其安其可得乎詩曰古公亶父來朝走馬説<lb/>
者謂古公遷岐而興周當是時太王一小侯耳廹於狄<lb/>
難不得已遷岐以立國也盤庚之遷復殷之舊也廹於<lb/>
河患非捐所有以與人也今夫有盜賊之患者必隆其<lb/>
<pb n="KR4f0003_WYG_007-11a"/>
牆焉防其户焉斯盜無由而入矣未有一遇盜而棄其<lb/>
宅者也平王之東遷也一遇盜而遂棄其宅者也棄其<lb/>
宅而求安此平王之所以謬也羿浞之亂也少康能興<lb/>
之厲王之中衰也宣王能興之是皆不棄其舊物而有<lb/>
所恃以為安者也東遷之後諸侯不朝政歸盟主雖有<lb/>
天子之名而無天子之權非平王之過其誰之過哉故<lb/>
曰周之失計未有如東遷之謬者也<lb/>
　　宋襄公論<lb/>
<pb n="KR4f0003_WYG_007-11b"/>
夫修内者王修外者覇湯武行仁義而王天下齊桓假<lb/>
仁義而覇天下修内者本於心物來則應事畢則止修<lb/>
外者以一人之智力應天下之萬事故一日少懈而智<lb/>
力窮焉此齊桓之所以九合諸侯一匡天下功盛業熾<lb/>
而終不免於意滿心怠身沒國危何則修外而不修内<lb/>
也若宋襄者内不修徳外不修政至愚而可嗤至陋而<lb/>
可憫者也夫齊桓用管仲而信任之城邢救許存衞圖<lb/>
伯之日如是其勤也協比諸侯輯寕東夏垂二十年内<lb/>
<pb n="KR4f0003_WYG_007-12a"/>
外無患然後問包茅之不貢而楚受盟定伯之功如是<lb/>
其難也而宋襄欲以頃刻覇天下甫納孝公而謂覇統<lb/>
在已矣邾曹來㑹而謂諸侯歸已矣至於用鄫子執滕<lb/>
子圍曹邑其暴虐無道已甚矣而欲求諸侯於楚不求<lb/>
之已而求之人盂之㑹執之自楚薄之㑹釋之自楚辱<lb/>
亦甚矣為宋襄者當修己睦隣養威植徳以圖後舉而<lb/>
不自量力伐鄭致楚泓之戰猶狃於迂論以為不鼓不<lb/>
成列不禽二毛身傷而死亦可憫矣夫㐮公無所樹立<lb/>
<pb n="KR4f0003_WYG_007-12b"/>
而列於五覇之中諸儒多論其愚謬而不言其所以覇<lb/>
及其所以敗者余嘗考之左氏傳宋襄公之為世子也<lb/>
讓國於目夷目夷不肯既即位以目夷為仁使為左師<lb/>
以聼政於是宋治則知宋之所以治與其所以覇及其<lb/>
所以敗皆由目夷之用與不用也使目夷聼政而信任<lb/>
之則宋治用鄫子目夷常諫矣圍曺盟鹿上伐鄭目夷<lb/>
皆諫矣而皆不聼於是前有被執之辱後有身死之恥<lb/>
由是觀之用一賢而一國治失一賢而一國亂不惟國<lb/>
<pb n="KR4f0003_WYG_007-13a"/>
亂身且死焉豈不可鑒也哉桓公用管仲而覇文公用<lb/>
子犯而覇秦穆用百里奚而覇楚莊用孫叔敖而覇宋<lb/>
襄始用子魚而覇後不聼其言而死覇天下者猶當以<lb/>
用賢納諫為急則欲行王道而正身以正天下者豈可<lb/>
不以用賢納諫為急乎<lb/>
　　晉悼公論<lb/>
自晉文倡覇後之子孫世嗣其業然靈成景厲四公之<lb/>
時楚勢漸張晉覇不振靈公政堕柄分無抗覇業之志<lb/>
<pb n="KR4f0003_WYG_007-13b"/>
成公力弱事淺無覇諸侯之權景公心勞謀舛無馭天<lb/>
下之略厲公外彊中乾無服人心之道至於悼公乃能<lb/>
以幼冲振覇略其入國也施舎己責逮鰥寡振廢滯匡<lb/>
乏困救災患禁滛慝薄賦斂宥罪戾莭器用時用民欲<lb/>
無犯時以定國本其圖覇也舉不失職官不易方爵不<lb/>
踰徳師不陵正旅不逼師以靖内而撫外忠厚而不迫<lb/>
堅忍而持重有長慮却顧之思無逞志快意之舉是以<lb/>
無㓕譚滅遂執曺衛之失而諸侯従之不令而來豈非<lb/>
<pb n="KR4f0003_WYG_007-14a"/>
覇業之盛方之桓文為己過哉然稱覇者獨許桓文為<lb/>
盛而不言晉悼者豈其蕭魚之後覇業遂衰大夫用事<lb/>
之故歟且不討孫林父寗殖之惡而盟之以定衞剽則<lb/>
桓文必不若是也豈非中行偃貽之患哉盖其始之盛<lb/>
也以用知罃其後之衰也以用中行偃用知罃則討宋<lb/>
魚石九合諸侯服鄭弱楚而悼公亦清明而無失政用<lb/>
中行偃則伐秦遷延不討衛賊悼公亦怠終而不振余<lb/>
故表而出之以明君天下者必自擇相始<lb/>
<pb n="KR4f0003_WYG_007-14b"/>
　　宋伯姬論<lb/>
春秋乃聖人經世立教之書忠臣孝子義士莭婦之事<lb/>
未嘗不大書特書屢書而不一書所以奬人為善之意<lb/>
深矣故紀宋二姬屢見於經豈非以守節不渝貞義昭<lb/>
著足以為天下婦人之軌範乎然紀叔姬之守義善終<lb/>
又未若宋伯姬之遇災而守莭不渝之難也其處變不<lb/>
改其常遇災不失其志實足以為天下後世之標準也<lb/>
今夫安居無事之日自許其身為賢聖不以死生患難<lb/>
<pb n="KR4f0003_WYG_007-15a"/>
動其心者豈鮮也哉及事變之猝至横禍之突加失其<lb/>
志易其心者多矣男子猶然况婦人乎而伯姬年至六<lb/>
十火炎其宅必待傅姆之畢至其心以為越義求生不<lb/>
若守義而死遂逮於火巍乎㤗山不足以為髙暴虎馮<lb/>
河不足以為勇若伯姬可謂大勇矣是以聖人筆之於<lb/>
經以戒後世之處變者此義若行天下豈復有亂臣賊<lb/>
子哉伯姬非特天下婦人之軌範亦天下男子之軌範<lb/>
也<lb/>
<pb n="KR4f0003_WYG_007-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御製樂善堂全集定本巻三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0003_WYG_021-1a"/>
欽定四庫全書<lb/>
御製樂善堂全集定本巻十七<lb/>
　古體詩<lb/>
　　題唐岱重溪煙靄便面<lb/>
山容邐迤開屏障前溪後溪遥相望雨餘煙靄濕未乾<lb/>
流雲不捲青天上溪流宛轉抱花源茒舎㡬間面青嶂<lb/>
板橋架波通徑窄梵宫結搆層巒壯山水與我有宿緣<lb/>
每遇佳景輙歡暢名山萬里未曽遊對圖逸想那能忘<lb/>
<pb n="KR4f0003_WYG_021-1b"/>
唐生當今稱妙筆知我心胸愛清曠晴忩為我圖便面<lb/>
潑墨淋漓傳景狀千重林麓抹蒼翠一片煙雲作供養<lb/>
逺峯近態無不兼樵路疑聞牧童唱莫辭復為一拈毫<lb/>
添個輕舟雙槳盪<lb/>
　　讀白樂天集<lb/>
元白夙齊名並號能詩者後來趨向殊品格别髙下以<lb/>
此評其詩我愛香山社况復無䋲削體裁極閑雅吟咏<lb/>
攄性靈後人繼者寡弗弗紗牖風炎炎朱明夏把玩不<lb/>
<pb n="KR4f0003_WYG_021-2a"/>
能置博山香細灺<lb/>
　　擬栁子厚始得西山宴遊詩<lb/>
佳境天所儲常以供幽客我得遊西山追蹤謝公屐髙<lb/>
峯挿天漢嵌空叠翠碧其下森萬山朝拱歸一脉古磴<lb/>
長竒葩靈扄多仙跡得意亦何有會心聊自適盤桓撫<lb/>
長松清風生野席<lb/>
　　相馬吟<lb/>
知人固非易知己良獨難譬彼駕鹽車太行阻且岏惜<lb/>
<pb n="KR4f0003_WYG_021-2b"/>
哉騏驥良徒共駑駘餐一朝遇伯樂三鳴感多端秣甘<lb/>
飲清水飾之錦繡鞍西極崑崙墟東窮渤海漫追風四<lb/>
蹄輕飄飄如羽翰聊藉酬知音不顧汗血殚伯樂不世<lb/>
出騏驥空自殘誰憐伏櫪者執策一長嘆<lb/>
　　猛虎行<lb/>
東山無虎獸跡多西山有虎獸跡少白日繞林鳥雀驚<lb/>
耽耽後逐三子小秋風獵獵原野平饑膓未飽山中行<lb/>
鹿兒被獲供大嚼老鹿長逃不敢鳴將軍笑撚鐡絲箭<lb/>
<pb n="KR4f0003_WYG_021-3a"/>
不射虎腰射虎面可憐三子亦被擒穽裏同來入虎圏<lb/>
虎圏晨開鐡作門聊憑一息定驚魂乞生也向人垂首<lb/>
昔日威風今何有<lb/>
　　擬桃花源中人送漁郎出源<lb/>
日長山静春歸早千樹霞綃纈林表無頼東風吹落英<lb/>
沿溪為引漁郎道晉代銅駝荆棘中秦家宫闕埋煙草<lb/>
何緣㡬日共盤桓翻知多少紛争擾君有家鄉君自歸<lb/>
來路去路兩杳𣺌送君還復閉洞天洞裏花香春浩浩<lb/>
<pb n="KR4f0003_WYG_021-3b"/>
　　擬漁人復至桃花源不復得路<lb/>
憶昔入桃源萬古仙家趣桑麻滿平疇緋英纈千樹惜<lb/>
我覊世網未能驂雲霧洞口執手别殷勤頻屬付重來<lb/>
問仙源歴歴想前度雲水兩𣺌茫欲渉迷故路歸來日<lb/>
已西租吏守門户烹雞送租吏自愧初心誤<lb/>
　　聼鶴鳴<lb/>
白雲捲遥天澄潦收寒瀨入秋詩思清吟望中心快何<lb/>
來警露音清越振林外在隂無子和孤鳴何幽介是時<lb/>
<pb n="KR4f0003_WYG_021-4a"/>
田間雀喙啄羣喧噦兒童驅不起雜沓殊無頼忽聼九<lb/>
臯鳴清耳如梵貝㑹心豈在逺霜風度天籟<lb/>
　　芸香<lb/>
青油隔子屏風曲青簡繽紛三萬軸屈戍不閉午風凉<lb/>
吹送芸香香馥郁都梁五木不須焚芝印未結飄幽芬<lb/>
老蠧辭家墮䨇涙坐失書屋三千春可惜三仙未餐罷<lb/>
避舎有似雲中下<lb/>
　　冬夜偶成<lb/>
<pb n="KR4f0003_WYG_021-4b"/>
人苦冬日短我愛冬夜長皓月懸長空朔風飄碎霜重<lb/>
簾垂氍毺紅燭明深堂博山炷水沉和以梅蕋香敲詩<lb/>
不覺冷漏永夜未央<lb/>
招揺正指北黒帝方司辰三餘饒樂事華屋夜如春我<lb/>
屋雖如春廣厦安得均因念雪霜裏尚多僵卧人展轉<lb/>
不能寐閒敲詩句頻曠懐天地間人我本相因鴻荒始<lb/>
判初有如一家親後來生蹊徑肥瘠異越秦我願讀書<lb/>
者立達自其身<lb/>
<pb n="KR4f0003_WYG_021-5a"/>
烏雀集庭樹啞啞呌風冷無食哺其雛羣棲嘆夜永豈<lb/>
如青田鶴梳雪毛羽整不用稻粱資髙空盤孤影九臯<lb/>
一聲唳聼者發深省<lb/>
　　換燭詞<lb/>
燄燄瓊枝綻紅蕚蘭膏四下玉珠落熏爐甲煎篆煙消<lb/>
將炧幽光暗錦幙寸心不惜盡成灰斜倚雕䦨玉如削<lb/>
玉鏡臺邊新睡起春蘭秋菊皆相似獨有幽人悟火傳<lb/>
前燈未滅新燈是<lb/>
<pb n="KR4f0003_WYG_021-5b"/>
　　弔宋末張陸䨇忠<lb/>
午潮樂作檣旗仆蒼天不遺一塊肉海邊拮据兩孤臣<lb/>
有淚何能向天哭陸公負帝先沉海張公露祝天心改<lb/>
兩公先後死不同忠肝凛烈千秋在嗚呼委身事主不<lb/>
兩全竭心成敗斯由天趙武得生帝昺覆嬰杵當年難<lb/>
獨賢<lb/>
　　遣興<lb/>
隂凝北陸盛魄淵窮次紀觱發曉風寒霜花拂忩紙偶<lb/>
<pb n="KR4f0003_WYG_021-6a"/>
思弄翰墨排籖列十指一字不能作閣筆且已已因思<lb/>
寒暑易天道固如此暑雨與祁寒怨咨豈明理况復陽<lb/>
和近轉眼物華美譬彼養狙公不出三四耳失者何必<lb/>
愁得者何必喜我願世間人平等觀如是<lb/>
　　擬杜工部洗兵馬行<lb/>
長雲不隐闗山月沙漠龍堆多戍卒壯士横戈古戰場<lb/>
將軍飲馬長城窟長城水寒馬不嘶刀環入夢多歸思<lb/>
少婦樓頭咽横笛一聲秋韵臨秋吹吹笛聲髙復聲下<lb/>
<pb n="KR4f0003_WYG_021-6b"/>
驚起匡牀髙卧者側身吟望興咨嗟向天長歌洗兵馬<lb/>
謂天盖高聼自卑電光倐忽雷車馳雲師雨伯揚青旗<lb/>
隂昆水族功並施盆傾瓶注遐邇滋洗盡塵氛永息師<lb/>
男歸其家婦育兒九州安堵樂雍熙壯士勇力亦奚為<lb/>
欲挽天河安用之<lb/>
　　傳聞<lb/>
傳聞西師秋大㨗露布軍中踵相接零星困獸争逃生<lb/>
駾走喙息震且慴<lb/>
<pb n="KR4f0003_WYG_021-7a"/>
皇清赫濯揚聲靈共球萬國均臣妾何來小醜擾西北<lb/>
此敗驚心定安貼太平有象當偃戈喜動中心上眉睫<lb/>
男不戎行罷戍歸春風四海咸和燮天心仁愛定如是<lb/>
但看明年進降牒<lb/>
　　冰牀<lb/>
御河臘月層冰凍河干輻輳千人衆徃廻争欲倩氷牀<lb/>
空設輿梁恒不用細長明鐡當車輪架雕文木鋪重茵<lb/>
平湖舟駛不驚浪廣陌車馳那有塵客來不須勞問渡<lb/>
<pb n="KR4f0003_WYG_021-7b"/>
但向河邊鏡明處隐隐雷聲聼未休坐中疑向瑶臺去<lb/>
　　帝京歲暮八詠擬樂府<hi>并序</hi>
　　　四時灰琯知玉律無差九有春臺慶熙朝樂事<lb/>
　　　十二月之佳景妙筆難描億萬載之休徵金甌<lb/>
　　　永戴况乎天中旭麗輦下雲屯漢京兆之樓臺<lb/>
　　　綺䟽繡幕宋汴梁之車馬香霧紅塵萬國共球<lb/>
　　　望金門而獻嵗千方輻輳向玉闕以輸誠暖帶<lb/>
　　　春風喜椒花之有頌寒辭冬雪堆柏葉以為盤<lb/>
<pb n="KR4f0003_WYG_021-8a"/>
　　　韶景麗萬物以蕃鮮猶少蘇家三首芳辭申八<lb/>
　　　詠而㸃竄非同王氏七人雖即事以興懐遜緣<lb/>
　　　情而綺麗不拘成律各賦一章<lb/>
　　　臘八粥<lb/>
臘月初旬纔八日都人醖醸年華出招提蘭若結常緣<lb/>
竈下火光然百室黍米棗栗雜胡桃煑粥朝餐如一律<lb/>
如一律異甘㫖貧家不似富家美華屋雕盤肉侑餐茅<lb/>
簷一椀充腸耳充腸飽腹却歡然人人争道新年邇<lb/>
<pb n="KR4f0003_WYG_021-8b"/>
　　　祭竈<lb/>
鄉村臘廿四家家祭竈王城中二十三比户燈燭張傳<lb/>
言輦轂百神聚竈君奏事非荒唐竈君奏事向何方九<lb/>
天之上有玉皇年年此日竈君升雲旗龍馬宵翺翔且<lb/>
祝家事莫短長為乞明年安且康我聞作善斯降祥竈<lb/>
君直奏職所當天君自有定賞罸隂氏由來費黄羊<lb/>
　　　立天燈<lb/>
金龍䕶柱長數丈四柱撑如巨靈掌綵燈左右列丹墀<lb/>
<pb n="KR4f0003_WYG_021-9a"/>
萬壽燈明丹陛上年年臘月二十四縛架懸燈聲擾攘<lb/>
百夫轝柱齊用力一一都聼銅鑼響燈上聨書細金字<lb/>
惟乞嵗嵗登豐穰瑶宫樂事與民同從識太平真有象<lb/>
　　　貼門神<lb/>
家家嵗底貼門神門前一望景象春將軍鐡甲逞威力<lb/>
丞相冠帶容彬彬更換桃符粘福字等閒惡厲不敢親<lb/>
陳陳相因門板上新神還與舊神鄰神豈隔年舊習俗<lb/>
尚鮮新只願閭閻躋仁夀常見期頤百嵗人<lb/>
<pb n="KR4f0003_WYG_021-9b"/>
　　　饋嵗<lb/>
刺繡新驚添㡬線團團繡得荷包面就中各盛金豆兒<lb/>
開匣争看文采絢亦有文房雜珍玩苕溪紫穎端溪硯<lb/>
易水松煙黒似漆倭牋蜀紙生東絹紅橘黄柑與鹿兔<lb/>
渇能生液饑堪嚥帝里豪華固如此三元令日人争羨<lb/>
試想村中老灌田此景何緣一聞見<lb/>
　　　供天地<lb/>
新年淑氣靄百祥䖍供天地通萬邦由來帝里制更詳<lb/>
<pb n="KR4f0003_WYG_021-10a"/>
中宵華燭紛煒煌屏風設列庭中央盤堆果實羅酒漿<lb/>
主人前跪燒瓣香一年戶口安且康荷神之徳報所當<lb/>
今值除夕歸帝鄉更迎龍駕錫福長五更曉起未出房<lb/>
迎喜避鶴擇向方後趨庭院拜玉皇送神爆竹聲硠硠<lb/>
夙興歡喜謹立旁遥瞻爐煙縹緲光靄靄天門闢九閶<lb/>
　　　熰嵗<lb/>
地爐然松枝續續煙縷起暖氣滿户庭熰嵗今宵是豈<lb/>
云借其煖詎為聞其香但願一家人和氣致千祥東鄰<lb/>
<pb n="KR4f0003_WYG_021-10b"/>
撥新灰西鄰燒硬炭煙熏靄如霧自夜達明旦明旦天<lb/>
未明三五燦踈星賀年人畢至喜氣迎新正松枝不用<lb/>
添留為今年計彈指又除夕仍復供熰嵗<lb/>
　　　守嵗<lb/>
赴壑修蛇留半尾堂堂去勢誰能止萬户千門守嵗人<lb/>
守至明朝新嵗是今年還是舊年年倐忽更新萬象鮮<lb/>
人生㑹有百除夕高堂且復列華筵華筵開處羅老幼<lb/>
家僮歡喜忙奔走屠蘇遞飲亞元正少者在前長者後<lb/>
<pb n="KR4f0003_WYG_021-11a"/>
出門看天斗指寅由来一夕變冬春書傭總是為書役<lb/>
繞架更復呼長恩<lb/>
　　讀陶詩<lb/>
風雅乆失墜三百無人繼斯文蘇李徒權輿成五字子<lb/>
建嗣其音清辭發幽思卓哉彭澤翁别擅此能事自然<lb/>
無安排一以道已意至味寓澹泊字句絶詭異寄情五<lb/>
栁間瀟灑標逸致我今讀公詩數過不能置擬學眉山<lb/>
叟和咏良匪易<lb/>
<pb n="KR4f0003_WYG_021-11b"/>
　　春水泛舟<lb/>
新流滑笏如油綠栁帶廻溪曲復曲輕舠載我逍遥遊<lb/>
滿眼韶光看不足水清魚静舟子閒獨下青天白鷗浴<lb/>
　　尋春見山桃始開<lb/>
尋春在何處乃在山之陽曉風吹料峭著體如沾霜逺<lb/>
甸草未緑長堤栁漸黄乍見山桃樹參錯吐花房露顆<lb/>
裛幽馨日暄淡素粧呼僮折一枝歸挿膽瓶香猶憶去<lb/>
年時九十惜韶光轉眼春又到此意渾欲忘女夷回造<lb/>
<pb n="KR4f0003_WYG_021-12a"/>
化遲遲日正長<lb/>
　　曉起聞雀聲<lb/>
簷牙凍雀侵晨語似喚春眠覺行旅昨朝小園花正開<lb/>
不見飛向枝頭来今日寒郊草未緑却自成羣上林木<lb/>
曉寒喉澁不成聲何如且在林中伏<lb/>
　　馬上吟詩好<lb/>
馬上吟詩好即景堪驅用途長詩思長不復畏炎凍憶<lb/>
在書齋裏一作和者衆雖云足賞識轉覺苦吟弄何似<lb/>
<pb n="KR4f0003_WYG_021-12b"/>
自歌吟却去安排重亦有從行者且喜不成誦我得此<lb/>
中味願與識者共莫學東坡老但欲續殘夢<lb/>
　　所見<lb/>
東皇迴星軺和氣遍六宇應候百昌蘇黙黙春風鼔皇<lb/>
州景物饒廣麗洵天府臨風跨紫騮緩轡過郊墅壟上<lb/>
事春耕停馬問田父小立汗不乾向我情畢吐去年冬<lb/>
不雪今年春未雨野老望雲心此意良辛苦清晨負鋤<lb/>
出努力向日午畝耕次第完下苗何日舉我聞田父言<lb/>
<pb n="KR4f0003_WYG_021-13a"/>
仰望黙不語天心本仁愛自有元功補甘霖應在即如<lb/>
膏潤沃土佇俟西成時萬户倉箱貯<lb/>
眀月當三五流影遍萬方萬方同一照所在分輝光昨<lb/>
夜出東林映我讀書堂今宵行帳宿亦復明煌煌人處<lb/>
境地異月不改其常古來賢達者用貴物我忘<lb/>
清明重拜掃貴賤良俱然彌望村郊中士女車馬闐富<lb/>
室羅祭品髙堆白紙錢貧者伏路旁空餘涕淚漣生有<lb/>
榮辱争沒後廼甚焉何人能觧此便是無為仙試看古<lb/>
<pb n="KR4f0003_WYG_021-13b"/>
墓道亦復犁為田<lb/>
我從御園来夭桃花半放路過桃花寺遥從山底望未<lb/>
見一枝開春風疑兩様春風固如常前後亦湏讓<lb/>
　　曉隂<lb/>
曉看西北雲峯起奴僕蹙眉主人喜僕言長路多䟦渉<lb/>
雨積塗泥艱歩履爰命来前聼我言若軰徒知自為爾<lb/>
不見辛苦三農望嵗賖此日方資挿秧水<lb/>
　　過通州浮橋<lb/>
<pb n="KR4f0003_WYG_021-14a"/>
煙郊濛濛多白沙晨行更值寒風加馬蹄躑躅不能進<lb/>
回頭迷眩眼欲花却到潞河風日静浮橋横卧波中影<lb/>
南望飛鳬接逺汀何似江鄉呼舴艋<lb/>
　　灌麥<lb/>
大麥五寸長小麥三寸半地乾苖欲枯離披隴畆畔猶<lb/>
幸灌溉便近傍河之岸清晨課僮僕轆轤轉雙腕初看<lb/>
土濕濕漸覺流漫漫湏㬰苗盡起生意良可玩爾僕聼<lb/>
我言莫怨體流汗不見萬頃田農夫徧澆灌<lb/>
<pb n="KR4f0003_WYG_021-14b"/>
　　讀范文正公神道碑用宋陳傅良原咏韻<lb/>
入夏南風薰花木圍我廬我廬何所有挿架古人書希<lb/>
文古大臣不與伊葛殊特達圭璋器心跡天日如今讀<lb/>
神道碑更識為名儒中庸頼公顯程朱繼其餘廟堂而<lb/>
江湖憂樂與民俱天章十條陳忠懇豈區區仁宗稱賢<lb/>
主郅理亦可期參政僅九月不及大有為徒令范老子<lb/>
聲名播荒陲<lb/>
　　鳩喚雨<lb/>
<pb n="KR4f0003_WYG_021-15a"/>
我聞鳩喚雨又聞雀呼晴邇来鳩雀争相鳴勞勞對語<lb/>
頻入聼忩前栁色正深緑芳郊未雨遲春耕小雀得意<lb/>
呌不止嗟爾鳩兮胡不靈<lb/>
　　玉帶生歌<lb/>
　　　玉帶生端人也事文丞相為文墨賔<lb/>
神工踏雲割寒玉追追琢琢虬盤緑曾為信國席上珍<lb/>
墨瀋猶疑血淚哭樂作午潮事已非玉帶生從信國歸<lb/>
海濵戰衂門生散玉帶生為信國伴嗟爾玉帶生我獨<lb/>
<pb n="KR4f0003_WYG_021-15b"/>
歎爾卓爾皓㓗胡為乎却笑禇淵犬不如<lb/>
　　雨工<lb/>
　　　栁毅見涇川婦人牧羊問之曰此非羊雨工也<lb/>
　　　葢雷霆之類毅回視之矯顧怒歩飲齕自異見<lb/>
　　　異聞錄<lb/>
碧潭潭底開珠户烏龍晝卧當瓊樹神女割雲補錦裳<lb/>
閒却雨工睡元圃天上人間隔夜晨一朝還過九十春<lb/>
何日鞭渠令行雨大慰田間望嵗人<lb/>
<pb n="KR4f0003_WYG_021-16a"/>
　　陶琴<lb/>
壁上掛何物亦被琴之名猶然徽軫具而無疏越聲古<lb/>
来多寳器亡失糞土輕兹琴存十一特以陶公稱伯牙<lb/>
彈不得穎師奏難成人皆指上覔我獨虚中聽有絃絃<lb/>
有止無絃絃外鳴不獨學彭澤自取琴中情<lb/>
　　蠅拂子<lb/>
驅牛不可驅蠅可玉絲霜縷垂婀娜華筵六月風日炎<lb/>
獨將瀟灑登君坐濯濯<g n="騣-凶+_鬯-匕">]□</g>毛㓗且脩閒供揮拂隨右左<lb/>
<pb n="KR4f0003_WYG_021-16b"/>
王謝家風何足云愛渠亦復周旋我<lb/>
　　藺相如<lb/>
和氏匣中一匣水十五金城持易此城不歸趙璧亦歸<lb/>
狼虎强秦亦披靡嗟乎人寳玉寳豈可同年語相如自<lb/>
知趙二虎秦廷斮藺趙如何和璧雖歸藏外府君不見<lb/>
鴻門玉斗應劍碎子房依舊逡廵退<lb/>
　<lb/>
御製樂善堂全集定本巻十七<lb/>
</p>
<p>
</p>
  </div>
</body>
</text>
</TEI>
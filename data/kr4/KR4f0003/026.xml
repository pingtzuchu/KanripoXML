<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0003_WYG_026-1a"/>
欽定四庫全書<lb/>
御製樂善堂全集定本巻二十二<lb/>
　古體詩<lb/>
　　熏香謡<lb/>
寳鴨昻頭綠雲吐湘簾㡬扇垂當户廣座風生六月涼<lb/>
水沉一片熏爐炷熏爐棐几清無埃芝印欲就光徘徊<lb/>
誰家才子紅蘭署何處佳人玉鏡臺篆絲細裊香烟散<lb/>
萬境都來參鼻觀主人日午正髙眠夢中留得殘香伴<lb/>
<pb n="KR4f0003_WYG_026-1b"/>
　　漁鄉曝網<lb/>
殘陽西落射柴扉漁翁盪槳前溪歸歸來枯栁扁舟繋<lb/>
長竿曝網溪風㣲風吹網眼千珠落網得魚歸兒共索<lb/>
老翁不與意非慳換取青錢供晩酌江鄉有酒更有魚<lb/>
一家長享豐年樂豐年樂雨後明霞抹林脚<lb/>
　　松隂午憇<lb/>
長松夏亦寒嘉䕃如張盖白石堪坐卧清泉流一派有<lb/>
時㣲風起瑟瑟泛虚籟繄余閒歩屧小憇松隂内枕簟<lb/>
<pb n="KR4f0003_WYG_026-2a"/>
延清芬濤聲凉可愛徙倚林泉間興寄雲霞外<lb/>
　　温泉荷花<lb/>
首夏荷葉纔田田温泉開花已如然六月池塘荷始盛<lb/>
温泉花謝餘青柄温泉水暖荷花早羣驚艶質凌波好<lb/>
那知消長不須時九夏未半先枯槁我欲乗興弄扁舟<lb/>
蒹葭青青壓㟁頭可憐荷花轉不若已作一段横塘秋<lb/>
　　聞雞起舞曲<lb/>
聞雞鳴中夜舞英雄志氣冲天宇聞雞鳴舞且歌功業<lb/>
<pb n="KR4f0003_WYG_026-2b"/>
未就可若何古來壯士多消磨待旦不寐空枕戈君不<lb/>
見士雅擊楫意慷慨越石清嘯胡兵退當年事蹟略相<lb/>
同恨不功成青史載<lb/>
　　題林朝鍇蒼松霜隼圖<lb/>
長松落落拏龍虬下暎清淺之碧流何来霜隼脫覊鞲<lb/>
高枝獨立態轉遒搏風羽翮横九秋電光閃閃輝雙眸<lb/>
挂壁直使燕雀愁啣泥怯上雕梁頭君不見將軍臂上<lb/>
軒勇氣饑飽由来受人制又不見王孫愛汝雪毛竒髙<lb/>
<pb n="KR4f0003_WYG_026-3a"/>
飛不得遭縛繋豈如幻化生綃裏厲爪秋空攫飛雉五<lb/>
方小兒謾張羅因風直欲凌雲起<lb/>
　　六月十四日聞蛩<lb/>
今年秋信早六月蛩已鳴月檻納凉天籟寂唧唧忽作<lb/>
三兩聲主人哦句繞徑行砌旁幽韻如共賡㡬度振羽<lb/>
音逾亮轉動經年離别情仰看踈梧魄影明銀河如練<lb/>
碧落横葛衾生寒羅幕静秋聲秋色今宵并<lb/>
　　卧月<lb/>
<pb n="KR4f0003_WYG_026-3b"/>
新月挂玉鈎露下空庭濕高懸緑湘簾盡放清光入桃<lb/>
笙漪翠浪桐風来習習獨卧看流螢千㸃星光集<lb/>
　　題趙文敏中峰懐浄土詩畫巻<lb/>
了得心如幻西天即東土多少念佛人覔佛在言語妙<lb/>
哉松雪翁筆意脫凡腐借問是佛非燈籠答露柱<lb/>
　　陌上桑<lb/>
離離陌上桑桑葉初染綠郎在姑蘇城妾在大隄曲相<lb/>
隔迢迢如萬里大隄秋冷芙蓉紫風光春去復秋来可<lb/>
<pb n="KR4f0003_WYG_026-4a"/>
憐郎心不可恃郎心風中燭妾志水中石願作白馬逐<lb/>
君行天宇寥寥覔無跡<lb/>
　　封鮓行<lb/>
曽聞陸氏子懐橘餉其親又聞陶氏母封鮓謹持身懐<lb/>
橘可云孝封鮓可云仁兒豈無母遺官物非濟貧卓哉<lb/>
陶士行其後為顯臣運甓久習勞分隂常所珍教子以<lb/>
義方湛氏真其倫<lb/>
　　疾風勁草<lb/>
<pb n="KR4f0003_WYG_026-4b"/>
金風颯沓至羣卉皆委靡豈無芳華姿時過不堪恃矯<lb/>
矯彼勁草特立秋原裏枝葉已蕭條堅心猶未死迴顧<lb/>
羣卉悲非甘衆所竒春和苟回煦願共芳菲時<lb/>
　　七夕篇<lb/>
白月皎皎欲上弦西風送爽侵帷筵秋聲秋色相婉孌<lb/>
撫景䇿杖庭梧前迢遥碧落横銀漢此夕雙星得相見<lb/>
脈脈盈盈一水間經年話别情何限桂宫雲帳罷龍梭<lb/>
羽盖初嚴欲渡河天下人間兩無異惟有今宵秋思多<lb/>
<pb n="KR4f0003_WYG_026-5a"/>
秋思綿綿亘今古離愁渺渺迷處所可憐羅幔暗驚秋<lb/>
不比尋常乞巧樓誰家砧杵傷獨宿何處邊笳淚欲流<lb/>
邊笳砧杵斷復續恨比蛛絲縈萬曲仙人掌上露華寒<lb/>
曝衣樓畔金颸肅天雞唱曙各東西榆影茫茫路更迷<lb/>
可知此夕雙星㑹便是當年古别離<lb/>
　　古風<lb/>
矗矗山頭峰忽為山下道汎汎水中萍倐作原上草何<lb/>
異人間世夢幻頻顛倒朱墨分貴賤彭殤齊夀天萬境<lb/>
<pb n="KR4f0003_WYG_026-5b"/>
何縈心瀟灑舒懐抱池水淡以深一泓秋月皎<lb/>
暮出城東門見彼耘田者傴僂畦壠間紅日正西下揮<lb/>
汗立片時薰風散平野指日卜西成篝車賽秋社還憂<lb/>
租稅重催廹不相假終嵗事辛勤農夫獲利寡<lb/>
黄金鏤為鈿明珠飾為珥裊裊瘦腰肢若不勝羅綺佳<lb/>
人命多蹇嫁與薄情子勸君覓封侯出門求金紫雖去<lb/>
萬里遥脉脉甘守此朝遊花陌間暮宿青樓裏終老迄<lb/>
無成妾身安所恃<lb/>
<pb n="KR4f0003_WYG_026-6a"/>
有客天一方遺我尺幅書開緘肅起拜如獲雙明珠還<lb/>
君以空函非緣友道疏相思在𠂻曲覼縷不能抒<lb/>
明月照髙樓上有窈窕人秋風冷蕙帯舞䄂欲生塵腸<lb/>
斷望斑騅心灰憶錦鱗叠我鴛鴦被收我芙蓉茵相思<lb/>
隔萬里羅帳為誰春<lb/>
獨樹少嘉䕃兩樹隂扶疎彼此相託藉春風擺葉初蘢<lb/>
葱森天宇綠影含綺疏雨露豈有私生理頗自殊忽然<lb/>
萎其一孤立等無徒草木尚如此交情慎莫渝<lb/>
<pb n="KR4f0003_WYG_026-6b"/>
秋風西北来庭砌凉以清玉魄映踈梧唧唧寒蛩鳴雙<lb/>
星在河漢新傷離别情誰家砧杵動良人方逺征而我<lb/>
晏然卧凉颸拂畵楹殘夢廻枕簟吟哦月影明<lb/>
　　細栁營行<lb/>
壁壘傳呼天子来將軍無令門不開介胄不拜識軍志<lb/>
棘門㶚上真兒戲君不見淮隂多多稱益善漢王夜入<lb/>
恣調遣從知持重勝多謀亞夫名望從兹顯掃平六國<lb/>
智不淺<lb/>
<pb n="KR4f0003_WYG_026-7a"/>
　　折檻行<lb/>
建章殿上垂龍裘槐里小令面請求願斷佞臣一人頭<lb/>
佞臣為誰安昌侯觸犯天威攀殿檻抛將血性塗肝膽<lb/>
免冠叩首老將軍却令遺直出屯坎嚴威忽霽迴春暄<lb/>
令勿完葺留斷痕徒教事後旌忠直何如聼取當時言<lb/>
　　寄衣曲<lb/>
綘河西亘天欲秋聲聲砧杵雜風流誰家少婦傷離别<lb/>
并剪裁衣明月樓新棉絮罷開香笈手把金針燈下泣<lb/>
<pb n="KR4f0003_WYG_026-7b"/>
舊衣棉少不禁寒新衣棉多線縫澁線縫澁衣寄遲夢<lb/>
中識得龍堆逺衣到愁過沍凍時<lb/>
　　詠塞上達蘭海蘭松木筆格<lb/>
迢遥絶塞隔萬里其間乃産海蘭松虬枝勁直傲霜雪<lb/>
盤盤偃盖蒼翠濃故人戍回言其畧懸知風景邊壌同<lb/>
開笈更贈我筆格云即此木已所攻視之脉理頗宻緻<lb/>
内黄外白如兩重磨礲光澤全天巧素莖幻出幽蘭崇<lb/>
背上題字選名句疑鏤玉葉鐫青銅吁嗟沙漠所生物<lb/>
<pb n="KR4f0003_WYG_026-8a"/>
何期得伴書齋中韵助揮毫楊栁月秀生覓句梧桐風<lb/>
芸窻宛覺添芬馥研山更似增玲瓏感君雅意恣吟玩<lb/>
良材樸斵思無窮<lb/>
　　觀刈<lb/>
秋露零場圃金風氣蕭索百榖已告成呼童庤錢鎛為<lb/>
地只盈畝頗可騐耕鑿届兹西成候䇿杖課收穫轉憶<lb/>
東作時雨暘卜時若入夏秀以實日中驅鳥雀念此終<lb/>
嵗勤亦得一朝樂園林喜空明爽氣侵簾箔撫景獨吟<lb/>
<pb n="KR4f0003_WYG_026-8b"/>
哦允矣興所託<lb/>
　　月夜泛舟<lb/>
西山斜照秋江暮東林乍湧銀蟾露隊隊歸鴉噪樹烟<lb/>
一葉扁舟凌晩渡風閃氷輪縷縷光波含玉鏡如如去<lb/>
長天一色望欲迷㸃㸃疎星堪計數髣髴河漢坐乗槎<lb/>
白榆茫茫夹兩路秋景寥蕭已可人更兼秋月明寒素<lb/>
便卧蘆花任所之何須更問歸来處<lb/>
　　招鶴行<lb/>
<pb n="KR4f0003_WYG_026-9a"/>
主人招鶴鶴不来雲中洒翮空徘徊徘徊有語不得訴<lb/>
一聲長唳告鶴媒翁家白石間蒼苔林園勝絶無塵埃<lb/>
飲啄更喜稻粱足翺翔無復駕鵞猜淡沲清池供暮浴<lb/>
迷離曉㟁衝烟開絶異華亭怨明月不殊瀛海棲瑶臺<lb/>
吁嗟不返胡為哉臞骨自知與世乖主人雖容奴僕恨<lb/>
不如小鳳巧語諧珍重深㤙從此去煙嶠茫茫不知處<lb/>
　　秋江曲送梁學士假歸省親<lb/>
秋江月印秋水明行人弄棹江上行帆指錢塘促離恨<lb/>
<pb n="KR4f0003_WYG_026-9b"/>
㕍来北塞多凄聲凄聲離恨何時已只為髙堂念遊子<lb/>
從知計日賦歸来繞膝承顔無限喜秋江㟁颭荻蘆花<lb/>
故鄉風物依然嘉慈親早慰門閭望再謁金門捲綘紗<lb/>
　　慕容垂<lb/>
慕容竒男子低頭初入鄴馬上歌丁零得預隂山獵髙<lb/>
繋白鼻騧共醉燕姬家燕山不知處健馬如飛去莫怪<lb/>
王景畧封劍用詭計早知未遂時已有虎狼志<lb/>
　　放燈曲<lb/>
<pb n="KR4f0003_WYG_026-10a"/>
中宵弄槳蘆荻洲幻成萬朶金蓮稠凉露涓涓月華白<lb/>
澄波㡬頃連天碧詩思因秋一快哉放燈滿湖歸去来<lb/>
　　待月<lb/>
銀河流素寒宵永簷牙挂樹疎無影石欄徙倚望金波<lb/>
時有金風送㣲冷瓊樓半開天際紅香熏睡鴨沉烟濃<lb/>
繡屏十二秋無色頻聼階前細語蛩蛩音留客為乆立<lb/>
寥空露重衣衫濕<lb/>
　　秋日泛舟西海<lb/>
<pb n="KR4f0003_WYG_026-10b"/>
金颸漾蘭渚霞光射明川兩㟁荻蘆花中流獨放船水<lb/>
氣含㣲冷棹破秋湖烟一派空明景與我相周旋憶我<lb/>
臨薫風輕舠弄清漣彈指九夏過秋水連長天擊檝暢<lb/>
吟懐鷺起横塘前<lb/>
　　題朱貞女傳<lb/>
卓哉朱氏賢女子柏舟矢志志不徙蔡公獨展大手筆<lb/>
質言傳紀書盈紙窈窕少長相公家笄年禮聘許適李<lb/>
李未昏姻中道捐女乃慟哭爺前跪兒已命字不可移<lb/>
<pb n="KR4f0003_WYG_026-11a"/>
兒未成婦不可死權衡生死兩塗間兒惟自盡兒心耳<lb/>
江頭秋冷水無波市中火煽房不燬貞心幸托蔡公傳<lb/>
傳存人亦歸蒿里伊余耳聞此事熟㡬年宛轉詩腸裏<lb/>
今朝檢傳作題詞題成凛凛秋風起<lb/>
　　鶴唳行<lb/>
長松落落經千嵗下有孤鶴石邊睡睡醒臨風唳一聲<lb/>
聲中無限幽憂思欲上松梢卧月明可憐剪却雙飛翅<lb/>
主人稻粱豈易餐獨歩青莎不得意漫誇衛國乗華軒<lb/>
<pb n="KR4f0003_WYG_026-11b"/>
空傳瑶島陪鸞馭争如野鶴不受覊飛止由心無箇事<lb/>
　　鳴鴈行<lb/>
洞庭葉落寒林空雁行斷續鳴金風烟波浩渺望無極<lb/>
好共銜蘆明月中流黄弱婦起長嘆銀河皎皎夜將半<lb/>
可憐鴻鴈尚知歸郎似斷蓬何處飛<lb/>
　　奕<lb/>
長夜苦無眠銀檠燈花落丁東漏聲寒風響葳㽔鑰消<lb/>
遣慿何物楸枰差可樂布子定規模就勢覘强弱棄取<lb/>
<pb n="KR4f0003_WYG_026-12a"/>
大小間幾許費忖度何須分勝負妙理應思索試從奕<lb/>
罷看本来無一着<lb/>
　　金籠鸚鵡曲<lb/>
芙蓉小苑曲欄東緑衣深貯黄金籠春来景色潑眼濃<lb/>
杏花㣲雨紅濛濛翠毛丹咮饒佳麗獨傍罘罳剪雙翅<lb/>
主家歌舞按凉州毎聞入破垂珠淚稻粱飽飲金籠裏<lb/>
不如饑飲壠頭水<lb/>
　　秋日過廣通寺<lb/>
<pb n="KR4f0003_WYG_026-12b"/>
鳴鞭御街過小憇招提境瀟灑松竹秋因風弄清影咫<lb/>
尺紅塵中便是山林景欲去夕陽西颯然衣袂冷<lb/>
　　西山下故宫曲<lb/>
蕭晨䇿馬西山足嵐氣纔分萬峰緑颯沓霜風冷野橋<lb/>
霏㣲露氣摇寒竹野橋寒竹接宫墻何年帝子黄金堂<lb/>
苔鎻雙扉人不見空餘寂寞山花香當時緑鬢承歡處<lb/>
燕巢蛇穴迷煙霧金牀文毯已成塵井欄想像梧桐樹<lb/>
華清宫殿絶鳴鑾建章萬户圖中看徘徊追賦前朝事<lb/>
<pb n="KR4f0003_WYG_026-13a"/>
蘚篆題碑字未殘<lb/>
　　瀛洲亭<lb/>
木天儲羣彦古蹟留芳馨咫尺樹石間舊結瀛洲亭清<lb/>
風振瑶席花影落階庭渺茫弱水遥荒唐白玉京誰知<lb/>
通仙籍不隔水盈盈院松四時色天籟萬古聲成器皆<lb/>
琳瑯裁詩或瑶瑛寄語亭中客莫負登仙名<lb/>
　　明窻秋影<lb/>
秋日上窻窻紙明閒庭梧竹紛縱横扶踈更復含凉籟<lb/>
<pb n="KR4f0003_WYG_026-13b"/>
為我乍作蕭騷聲霜林敗葉如染紫遥漏螺峰浄初洗<lb/>
引入文䟽弄影枝倍添一叚秋光美<lb/>
　　驄馬御史歌<lb/>
行且止避御史官道開驄馬来驄馬御史真雄才令行<lb/>
無阻厲風雷五日京兆誠惜哉民擁處驄馬去君不見<lb/>
鈎黨祻起玉石焚一時清流羣避路<lb/>
　　江臯曲<lb/>
蘭洲㶑灔春波緑十里横塘曲復曲歡跨青驄上大堤<lb/>
<pb n="KR4f0003_WYG_026-14a"/>
妾在吳船夜獨宿船頭恰見冶遊郎立馬贈我黄金璫<lb/>
還君金璫君莫惱不作錢塘蘇小小<lb/>
　　秋日同二十四叔父五弟遊玉泉諸名勝即事誌<lb/>
　　　興用爽氣澄蘭沼秋香動桂林為韻十首<lb/>
秋光淡空碧蕭蕭天地朗令日勝遊招雙槳扁舟放倒<lb/>
影鴻鴈寒澄翠玻璃廣殘香度荷風颯然襟袖爽<lb/>
輕舸泝遥波荻㟁蒼茫意眼界淡烟光心宇澄秋氣便<lb/>
狎鷗鷺羣詎羡笙歌沸舊遊境頗諳兹遊足清味<lb/>
<pb n="KR4f0003_WYG_026-14b"/>
我聞好事者萬里勞攀登咫尺苟㑹心邱壑咸可慿草<lb/>
枯石岸出霜落溪光澄泊舟古寺邊欲覓浄名僧<lb/>
漁村互掩映遥矚凭䦨干三秋稻已熟空畦野水寒繁<lb/>
艶萎堤花幽香剰澗蘭最喜螺峰青不随時序殘<lb/>
層臺接曲阿梵宇凌霞曉紅舒野蓼花翠㸃殘蓮沼川<lb/>
泳而雲飛無心適魚鳥觸景樂相忘如遊寥廓表<lb/>
蕭晨歩名園况復值髙秋晴旭隔林上天宇嵐煙收長<lb/>
空浄如洗爽氣澄雙眸坐看衆木末如登百尺樓<lb/>
<pb n="KR4f0003_WYG_026-15a"/>
西風摇梧竹泠然泛笙簧石梁古月明華池淡冷光已<lb/>
見蒹葭白漫憶荷芰香妙哉嵇中散髙懐一嘯長<lb/>
雲日掩映間遥峰乍清聳霜染槲葉丹臨風枝亂動野<lb/>
鶴唳髙空忽被閒雲擁我亦棹歸舟明湖泛澒洞<lb/>
書帷捲午晴小山賦叢桂衣袂足清凉雲山復開霽故<lb/>
知素節佳况是神仙地即景暢襟抱陽烏已西逝<lb/>
凉風起天末落照掛疎林栖鴉噪樹杪寒烟濕衣襟勝<lb/>
遊那可戀逍遥本無心歸来坐明月蒼然暮色深<lb/>
<pb n="KR4f0003_WYG_026-15b"/>
　　題趙孟頫洗馬圖<lb/>
平郊拖邐迤一川寒且泚怪石刺波青槲林紅間紫奚<lb/>
官驅天閑盡就明波洗酡顔斜坐鞍奚童任指使計數<lb/>
約百千量材皆騄駬名駒志氣殊好境亦知喜或馳若<lb/>
龍飛或静若鴻止並驅争先後滚地烟塵起或牡求其<lb/>
牝或母乳其子亦有獨立者昂昂鬃上指駿馳千里遥<lb/>
怒破萬軍壘我聞李伯時畵馬夙擅美雪翁傳宗派妙<lb/>
意得神髓如遊汾漢間似歴渥洼裏是時金風奏郊外<lb/>
<pb n="KR4f0003_WYG_026-16a"/>
秋蒐始擬欲試金鞭一箭落雙雉<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4f0003_WYG_026-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御製樂善堂全集定本巻二十二<lb/>
</p>
<p>
</p>
  </div>
</body>
</text>
</TEI>
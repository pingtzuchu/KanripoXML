<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0003_WYG_023-1a"/>
欽定四庫全書<lb/>
御製樂善堂全集定本巻十九<lb/>
　古體詩<lb/>
　　古風十三首<lb/>
堯舜傳心學危㣲十六字禹湯繼其傳執中與禮義文<lb/>
王躬亹亹不已功常粹唐虞三代初大道中天麗比屋<lb/>
皆可封無煩别義利詩亡春秋作風薄俗亦偽惟時王<lb/>
道衰人人騁私智天生我仲尼金聲振洙泗刪詩定禮<lb/>
<pb n="KR4f0003_WYG_023-1b"/>
樂堯舜功不啻一自泰山頺彌天布妖彗楊墨逞邪說<lb/>
申韓建私議鄒嶧乃揚徽奮然闢險詖戰國逮嬴秦道<lb/>
蝕斯文墜祖龍輕狂兒輙敢燔典志劉季提三尺儒風<lb/>
豈云熾武帝始求賢董子明正誼三䇿醇乎醇天人理<lb/>
咸備昌黎稱聞道猶未嚌其胾自漢迄宋初道昏人如<lb/>
醉偉哉無極翁粹然秉道氣學不由師𫝊理已臻極致<lb/>
二程實見知主敬標赤幟朱子集其成經天復行地緬<lb/>
維千載心授受本同契絶續逓相衍斯文統緒寄午運<lb/>
<pb n="KR4f0003_WYG_023-2a"/>
數恰中自協唐虞治作君兼作師吉士踵相繼<lb/>
東皇運洪罏發生滋萬象卉木争芳菲春和風淡蕩入<lb/>
夏氣益舒夭喬俱榮長凉飈西北来一吹天地爽洞庭<lb/>
木葉落空林月色朗萬物何蕭條摧殘委草莽惟有嶺<lb/>
頭松蒼顔挺百丈偉哉君子節千載令人仰<lb/>
巢由避堯舜遯世心自安嚴光繼其蹤隐釣富春灘光<lb/>
武曲成之髙節難躋攀東漢尚名義㢘立懦與頑奸雄<lb/>
且顧忌千古一釣竿<lb/>
<pb n="KR4f0003_WYG_023-2b"/>
比干既已死後世仰忠誠吾於三代下復得楚屈平諌<lb/>
君君不聼汨羅抱孤貞詎不惜身死未忍楚祀傾今讀<lb/>
離騷篇凄然傷我情<lb/>
中天秋月皎四野秋風生庭梧一葉落隂蟲相和鳴鴻<lb/>
鴈横逺塞音響一何清蟬嘒忽已寂又催刀尺聲物理<lb/>
皆如此隨時有枯榮<lb/>
鍾期既棄世伯牙不鼔琴管鮑貧時交意氣稱斷金豫<lb/>
譲報智伯吞炭自成瘖知已有髙下友道有古今骨化<lb/>
<pb n="KR4f0003_WYG_023-3a"/>
不能冺千秋同此心<lb/>
東海有瀛洲僊人居其間安期羨門子九轉成金丹自<lb/>
謂得長生飛昇如羽翰倫物苟遺棄孤生亦何歡<lb/>
子房報韓讐傾産不謀家去項而事劉迹如博浪沙功<lb/>
成託導引豈曰棲煙霞全身更全名飄然髙風遐髙風<lb/>
本血誠莫使毫釐差<lb/>
濂溪惟愛蓮淵明惟愛菊吾於羣卉中特愛渭川竹嚴<lb/>
冬草木枯依然挺青綠扶踈繞屋栽朔風鳴寒玉直哉<lb/>
<pb n="KR4f0003_WYG_023-3b"/>
君子節所守貞且篤<lb/>
秦王失其鹿英雄争逐之沛公入關中三章法令施偉<lb/>
哉蕭相國䇿力咸㑹時鴻門宴諸侯端坐衮冕垂一増<lb/>
不能用勇力徒爾為矧乃恣殘暴衆志均乖離用賢兼<lb/>
愛民斯為王道基<lb/>
煌煌諸葛公大義炳宇宙三分計先定三顧始勉就拒<lb/>
曹挫其鋒和吴息戰鬪七擒孟獲降六出仲達走漢祚<lb/>
竟不振星落莫能救惟公仗忠誠中心思克復雖未躋<lb/>
<pb n="KR4f0003_WYG_023-4a"/>
伊吕猶在蕭曹右豈徒仰勲名宫牆輝爼豆<lb/>
淵明既歸田門前種五栁心與世俗隔讀書快飲酒惟<lb/>
結山水緣那復戀五斗㣲意殊可風亮節不掛口<lb/>
同雲布層隂宻雪降九霄乾坤大地間化為瓊與瑶六<lb/>
龍廻日御中天光孔昭藹藹復融融積素一時消人生<lb/>
秉性良胡為自刻雕理欲戰其中復被外誘揺安得如<lb/>
日出隂氣無凍膠執中存道心吾聞諸唐堯<lb/>
　　蘓卿節<lb/>
<pb n="KR4f0003_WYG_023-4b"/>
氊廬夜囓天山雪一腔血性猶然熱空教淚灑李陵襟<lb/>
獨重千秋蘇武節秋草蕭蕭老茂陵幽宫路杳喚難譍<lb/>
持謁荒原痛𠂻曲節旄落盡如髪秃<lb/>
　　侍中衣<lb/>
侍中衣慎勿涴草中天子識良佐官蟇呌罷肉糜殘此<lb/>
日何能救饑餓倉皇應悔晨鷄鳴蕩隂秋色闇欃槍正<lb/>
色從君却佳馬侍中浩氣今如生猶憶知㡬衛伯玉撫<lb/>
牀惜座傷𠂻曲<lb/>
<pb n="KR4f0003_WYG_023-5a"/>
　　鄭公笏<lb/>
貞觀天子能納諌黏壁封章盈便殿當時貞亮數鄭公<lb/>
君臣一德堪歆羨十思纔上十漸陳仲山補衮抒忠純<lb/>
祇今遺蹟傳公笏想像進奏風霜新卓哉牙笏因公貴<lb/>
正直常留浩然氣立碑可仆婦可改此笏千秋只姓魏<lb/>
　　段太尉笏<lb/>
饑軍蟻雜提霜戈瓊林庫貯何其多倉皇羸馬奉天道<lb/>
寳玦珊瑚可若何封帛梁楣舊相識一時北面非羽翼<lb/>
<pb n="KR4f0003_WYG_023-5b"/>
㡬事不宻乃害成此日司農見本色氣似虹霓目似電<lb/>
不擊賊身擊賊面慨慷一死重太山凜凛秋霜飛白練<lb/>
公笏非石亦非銅一腔血性流其中桑田有改笏不壊<lb/>
即今見笏如見公<lb/>
　　侠烈行<lb/>
侠烈復侠烈血性腸中熱能為百折綱不為繞指鐡能<lb/>
為易壊齒不為長存舌一身與一劍衆中推人傑畢命<lb/>
報知已中心差自恱<lb/>
<pb n="KR4f0003_WYG_023-6a"/>
　　秦吉了<lb/>
雕籠繡柱光離離語䦨芳意情凄迷空庭新緑圍四面<lb/>
家在關山西復西主人憐愛比小鳳筵前艶曲曽三弄<lb/>
等閒不敢學雞鳴鮫綃只恐驚春夢<lb/>
　　藏雪<lb/>
青女昨夜廻鸞車忽遺徧地瓊瑶屑朝來愛日正三竿<lb/>
霽景更與尋常别蝶夢初醒扶短笻踏破瑶京屐齒裂<lb/>
却觀秃兀玉山頺更愛長林素蕋纈課童藏雪聊復爾<lb/>
<pb n="KR4f0003_WYG_023-6b"/>
大瓶小盎分行列隨圓掬起古鏡冷因方裁破瑑圭坼<lb/>
映目晶英心似氷渇腸未沃寒生舌比之滿貯甕頭春<lb/>
自謂此舉猶非拙古香仙露沁詩脾髙齋清供天然設<lb/>
何湏雜沓争後先霽後晨寒市踪絶<lb/>
　　烹雪用前韻<lb/>
瓷甌瀹净羞琉璃石鐺敲火然松屑明忩有客欲澆書<lb/>
文武火候先分别甕中探取碧瑶瑛圓鏡分光忽如裂<lb/>
瑩徹不減玉壺氷紛零有似瓊華纈駐春纔入魚眼起<lb/>
<pb n="KR4f0003_WYG_023-7a"/>
建城名品盤中列雷後雨前渾脆軟小團又惜雙鸞坼<lb/>
獨有普洱號剛堅清標未足誇雀舌㸃成一椀金莖露<lb/>
品泉陸羽應慚拙寒香沃心俗慮蠲蜀箋端研几間設<lb/>
興來走筆一哦詩韵叶氷霜倍清絶<lb/>
　　冬夜聞空鐘<lb/>
　　　空鐘者以竹木為之繫於鴿尾鴿飛空中則衝<lb/>
　　　風而鳴泠泠然如清夜霜鐘信可聽也<lb/>
屋門下重簾歸鴉寒不起朔風户外飄霜天净如洗我<lb/>
<pb n="KR4f0003_WYG_023-7b"/>
時聊復閒吟弄虚齋裏何來空鐘音喚醒敲詩耳徘徊<lb/>
雲霄中清越難為比乍如焦尾琴調自伯牙指又如寒<lb/>
蟬聲咽露喨且美舂容招提煙清泠三峽水耐冷不能<lb/>
翔飛鳴殊未已鵓鴿爾何勞歸鴉已安只一勞而一逸<lb/>
為君評其㫖野鴉不受羈動息由於已鵓鴿戀豢飬由<lb/>
人而已矣束縛其羽毛玩弄慿童子傍晩放之飛達旦<lb/>
何能止嗟哉天地間何事不如此<lb/>
　　射雉行<lb/>
<pb n="KR4f0003_WYG_023-8a"/>
麥塍臯月浪花長雉母呼雛翠隄上雛兒䙰褷纔學飛<lb/>
翅弱母心愁惘惘少年初挾燕角弓芳畦緩歩薫風中<lb/>
雛飛不似雉飛疾箭翻繡羽飄腥紅歸来日暮心中喜<lb/>
不憐老雉傷心死<lb/>
　　學僊謠<lb/>
東東叩齒鳴天鼓希夷内景昇瓊户蓮臺坐嬰閉三蠱<lb/>
僊名已入玉清府海塵漸起蓬莱山瀛洲方丈飄𣺌間<lb/>
淮南雞犬不易及碧落龍髯那許攀始嘆平生空費力<lb/>
<pb n="KR4f0003_WYG_023-8b"/>
家鄉欲歸歸不得<lb/>
　　向火<lb/>
人生貧富殊畏寒情無二暖閣下重簾獸炭罏中熾豈<lb/>
無輕裘暖向火時坐地芳馥水沉銷聨翩蠟珠墜春融<lb/>
丈室間清供良具偹是時萬籟收徙倚猶未睡忽聞街<lb/>
市聲寒宵風送至勞逸乃爾異伊人亦我類苦耐霜飇<lb/>
冷為覔錐刀利祁寒而怨咨聞之周書紀所幸陽旋復<lb/>
春和歸次第貞者元之基成者君之賜况復雪新晴豐<lb/>
<pb n="KR4f0003_WYG_023-9a"/>
年已告瑞<lb/>
　　寒月<lb/>
寒月上忩夜方丙歸鴉棲稳松梢影篆煙一炷裊沉檀<lb/>
静坐髙齋聽漏永年来頗得三餘樂妙趣當前黙自領<lb/>
何用文牀卧翠衾正是幽人蝶夢醒<lb/>
　　過曲澗花香遊流杯亭日知閣諸勝<lb/>
西苑曠且奥肇自明代作瓊華萬玉堆太液千夫鑿平<lb/>
地起蓬瀛城市而林壑松篁㡬百年參天秀崖㟧秋深<lb/>
<pb n="KR4f0003_WYG_023-9b"/>
鴻鴈鳴春暖桃李灼肅廟求神仙林亭更開拓方士朝<lb/>
扶鸞虚皇夜飛鶴丞相冠蓮花將軍赤符縳雞犬倐已<lb/>
昇殿宇還如昨<lb/>
盛朝建邦畿舊制因城郭何獨廢西苑姑亦存其畧髙<lb/>
居非昔比偶幸行宫若雍正二年夏承<lb/>
㤙開講幕避暑供遊息勝迹頻探索湛湛芳草青潑潑<lb/>
游魚躍蔥蔥梧桐枝爛爛蓮花蕚或宴水雲榭佳景開<lb/>
芳酌或賦迎薫亭妙句隨興落師友得從容昆弟善笑<lb/>
<pb n="KR4f0003_WYG_023-10a"/>
謔是秋獵塞北竒峯峭天削回思此間山宛似日出爝<lb/>
因縁不復至撫景懐佳約時過玉蝀橋波光含漠漠煙<lb/>
際辨樓臺松竹紛竽籥彈指十年間何異風鳴鐸前日<lb/>
重来遊未能窮其樂遥矚淑清苑凍岸不可泊今朝好<lb/>
風景遲日中天爚歩自瀛臺橋踏氷行蹻蹻乾蘆尋曲<lb/>
徑虚殿開金鑰穿雲洞户深歩石川梁迮乃知洞裏天<lb/>
自與尋常各冬深景寂寞翠剰琅玕籜閒坐流杯亭更<lb/>
登日知閣㑹心濠濮間呼朋嗒然噱其北乃假山巉巗<lb/>
<pb n="KR4f0003_WYG_023-10b"/>
何磊硌攀援徑絶處深澗戲騰踔時我徑過之我童猶<lb/>
畏却其上掛瀑布結搆儼廬霍飛沫雜氷流玉牙排齗<lb/>
㗁其池乃不凍疑有馮夷託當年觀魚亭塵土生珠箔<lb/>
歸鞍適然返聊爾何住着我聞山水縁好者不為惡何<lb/>
必買山錢底須蠟芒屩前居水中萍兹遊林裏雀異日<lb/>
得清暇還教度略彴<lb/>
　　充隐<lb/>
小隐隐山林大隐隐朝市如何末世人充隐稱君子安<lb/>
<pb n="KR4f0003_WYG_023-11a"/>
車假徵求賂資囑莫起盛朝有遺賢乃是皇甫氏清流<lb/>
本皎潔咄哉濫於此<lb/>
　　秋夜遣興<lb/>
春華復秋實来往運槖籥世人於其間憂喜隨時作歡<lb/>
賞樂青陽金天嘆蕭索但知逐境流觸處成執着何人<lb/>
能觧懸便是希夷樂皎如秋月心大哉天地幕<lb/>
　　夜坐<lb/>
夜坐悠然欣自得地罏火煖燈花直年来詩興富冬宵<lb/>
<pb n="KR4f0003_WYG_023-11b"/>
清吟消得銅壺刻朔吹生寒雪灑天窻前梅蘂饒顔色<lb/>
因思勞勞市上人半身僵凍還謀食有時西北来凉颸<lb/>
邊陲天末頻相憶勞逸憂娱頓爾殊慚愧吾廬獨宴息<lb/>
九臯生去不生歸<hi>戴九臯以七年出征十年轝骨而返</hi>前年夢見傷心極<lb/>
天心仁愛應洗兵旋看明年大平賊軍營十萬壯男兒<lb/>
各各歸家勤稼穡<lb/>
　　憶逺<lb/>
銀燭垂金英夜長人未睡重簾下氍毺邈然動遐思邊<lb/>
<pb n="KR4f0003_WYG_023-12a"/>
陲萬里遥故人勤王事雪花大如拳朔風勁如刺虎帳<lb/>
不禁寒征衣逺難寄我軰擁重裘宴然讀書次况復嵗<lb/>
華近團圞一家萃何當息烽燧凱旋歌飲至遐邇共歡<lb/>
娱仰首望天賜<lb/>
　　緑珠<lb/>
學舞按歌足靈慧翠鈿珠落烏雲髻筵前擊碎紫珊瑚<lb/>
盈盈弱質天教麗傾城未得却傾家石侯東市堪咨嗟<lb/>
髙樓一夕恨惆悵玉樹朝来惜落花此時樓廢無消息<lb/>
<pb n="KR4f0003_WYG_023-12b"/>
野草還作傷心色<lb/>
　　題二十一叔父山静日長小景<lb/>
吾叔乃詩翁裁句清而好近復叅畫禪頗得畫中道髙<lb/>
齋長日暇為我濡毫掃即景繪為圖筆法特髙老一峯<lb/>
挿天青波面池亭小峯腰瀑布飛亭畔清流繞更無别<lb/>
粧㸃寫意殊了了我聞詩兼畵妙品古来少摩詰真蹟<lb/>
無元鎮清風𣺌吾叔乃升堂况值青年早從知天授竒<lb/>
不慿人力巧嗟我學畫法年來曾探討髙山但景仰興<lb/>
<pb n="KR4f0003_WYG_023-13a"/>
洽林泉杳<lb/>
　　鶴媒歌<lb/>
童子開籠放鶴媒音長翅短清池隈上有野鶴翩然來<lb/>
青莎顧歩相徘徊主人喜得新鶴易剪羽還將稻粱餧<lb/>
鶴媒有聲不能語長呌寥天韻凄楚但願聞聲鶴莫來<lb/>
却得髙飛不籠汝<lb/>
　　雉媒歌<lb/>
平岡草淺雉媒呌遊絲飛絮紛斜照野雉歸飛帶夕暉<lb/>
<pb n="KR4f0003_WYG_023-13b"/>
迴視雉媒如相召翻同飲啄不加防上下鼔翅争翺翔<lb/>
雉媒引雉入羅網弋師歡喜媒徜徉嗚呼同類且如此<lb/>
機詐相傾殊未已雉媒欲報稻粱㤙莫辭自赴烹調裏<lb/>
　　馮媫妤<lb/>
上林虎圏䨇門開奔熊正對官家來弱支膽敵千夫勇<lb/>
當前直立驚同儕同儕驚上心喜始識媫妤真愛已得<lb/>
寵不如失寵安懼心纔定妬心起君不見呼天誰白中<lb/>
山寃致使人傳大内言<lb/>
<pb n="KR4f0003_WYG_023-14a"/>
　　神僊曲<lb/>
飄颻羽佩凌天風雲裾娑娑曳綵虹西池阿母煩守宫<lb/>
夢中㡬過桃花紅下視蓬萊塵欲起吹來鐵笛蘭煙紫<lb/>
欝羅蕭臺空刧中驂鸞謁帝雲霄裏却去竹山穿石窟<lb/>
泉底今朝葬仙骨<lb/>
　　海市<lb/>
蜃氣遥浮滄海東離離曉現蓬萊宫璇題銀榜幻空影<lb/>
重樓掩映扶桑紅鮫綃驪珠燦光澤市與麻姑飾瑶席<lb/>
<pb n="KR4f0003_WYG_023-14b"/>
坐令人間眼界新煙雲萬頃連天碧君不見方士迴舟<lb/>
阻風水僊踪大抵皆如此<lb/>
　　覺生寺大鐘<lb/>
洪鐘二丈髙其圍乃數倍隆棟繫旋蟲含光耀精彩摩<lb/>
挲古質想前朝精鐫表裏龍蛇髙標題嵗月去如海空<lb/>
餘鉅響振雲霄即今猶眩俗人眼那論曽傾萬家産道<lb/>
塲水月幻莊嚴此語吾聞諸内典層樓重建梵王家彷<lb/>
彿諸天散雨花一聲擊撞獅子吼沙界同音演法華<hi>鐘</hi>
<pb n="KR4f0003_WYG_023-15a"/>
<hi>上有全部法華經文</hi>
　　題晉戴逵剡山圖<lb/>
山川靈秀稱江南伊人小隐為結庵竹籬茅舎頗自適<lb/>
雲容水態曽相諳老松落落蟠翠色髙峯矗矗烘朝嵐<lb/>
興来掃筆作長幅故知邱壑性所躭三徑雖開人跡絶<lb/>
先生杖䇿獨幽探何湏絶琴誇逸致個中妙趣誰能參<lb/>
　　恭瞻萬壑松風圖感而有作<lb/>
老松經萬年幽壑紛千派蜿蜒掃黛眉虬龍結青葢耳<lb/>
<pb n="KR4f0003_WYG_023-15b"/>
際無餘聲颯㳫泛天籟奔騰鐡騎馳遥見捲旗斾神韻<lb/>
動諸天妙意殊堪㑹大哉造化功金泉創仙界髙堂臨<lb/>
萬壑一瀉松風快當年諸孫行惟我承<lb/>
㤙最<lb/>
賜居亭畔室虬枝森一帶盛夏如秋深日夕静相對謖<lb/>
謖吹衣襟谷神守清泰轉瞬成昔遊感企瞻圖畵<lb/>
　　行宫遣興<lb/>
春風布始和昭蘇百卉萌靄靄景物佳曙鳥相和鳴砌<lb/>
<pb n="KR4f0003_WYG_023-16a"/>
畔抽新草緑意含生生何幸承<lb/>
㤙来南苑薄言行芳郊未合圍朝暾暎檐楹隨境可怡<lb/>
恱吾誰與繫情欲開有山桃未語彼黄鶯借問造化者<lb/>
何復殊枯榮<lb/>
　　雨中舟歸<lb/>
夕陽西下春雲布霏霏細雨迷蹊路中流䨇槳盪歸舟<lb/>
十里横煙暗村樹岸栁㝠濛待暮鴉寥天低黯催孤鶩<lb/>
咫尺玻璃太液池幻作寒江煙雨渡<lb/>
<pb n="KR4f0003_WYG_023-16b"/>
　　放鯉<lb/>
修鯉揚朱鬛雙雙卧筠籃失波受困縛吐沫心難堪有<lb/>
人持贈我將以佐㫖甘劇憐苦涸轍猶可潛深潭春風<lb/>
漾水紋新藻緑毿毿撥剌彼遊魚各各生意含呼童攜<lb/>
鯉至放之小池南赴波漸旋泳倐逝如脫銜我非好清<lb/>
况不為口腹饞今春放雙鯉明春百倍添寄語饕餮者<lb/>
放生乃大貪<lb/>
　　舟行<lb/>
<pb n="KR4f0003_WYG_023-17a"/>
御湖三月春水生㣲風不動玻璃平樓臺咫尺方壺聳<lb/>
楊栁千條煙靄横蘭舟容與盪雙槳飄颻渾似坐玉京<lb/>
緋桃緑李夹兩岸綰綺錯繡春色并我思去夏泛太液<lb/>
荷香十里疑蓬瀛即今光景正明媚緑波揺漾鷗鳬輕<lb/>
等是舟行别今昨年華荏苒何湏驚<lb/>
　　折芳圖<lb/>
烏雲蘭馥翠未整阿香燒水簾櫳静曉寒初試五銖衣<lb/>
庭欄小立胭脂冷笑折芳枝佐玳鈿露凝粉氣猶鮮鮮<lb/>
<pb n="KR4f0003_WYG_023-17b"/>
歸來徙倚香奩側膽瓶謾挿憐清妍對鏡簪花長太息<lb/>
年年不改枝頭色<lb/>
　<lb/>
　<lb/>
　<lb/>
　<lb/>
　<lb/>
御製樂善堂全集定本巻十九<lb/>
</p>
<p>
</p>
  </div>
</body>
</text>
</TEI>
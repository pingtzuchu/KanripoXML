<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0003_WYG_003-1a"/>
庚戌年原序<lb/>
余生九年始讀書十有四嵗學屬文今年二十矣其間<lb/>
朝夕從事者四書五經性理綱目大學衍義古文淵鑑<lb/>
等書講論至再至三顧質魯識昧日取先聖賢所言者<lb/>
以内治其身心又以身心所得者措之於文均之有未<lb/>
逮也日課論一篇間以詩歌雜文雖不敢為竒辭詭論<lb/>
以自外於經傳儒先之要㫖然古人所云文以載道者<lb/>
内返竊深慚恧毎自思念受<lb/>
<pb n="KR4f0003_WYG_003-1b"/>
皇父深恩時聆訓誨至諄且詳又為之擇賢師傅以受<lb/>
業觧惑切磋琢磨從容於藏修息游之中得以厭飫詩<lb/>
書之味而窮理之未至克已之未力性情涵養之未醇<lb/>
中夜以思惕然而懼用是擇取庚戌秋九月以前七年<lb/>
所作者十之三四畧次其先後序論書記雜文詩賦分<lb/>
為十有四巻置在案頭便於改正且孔子不云乎言顧<lb/>
行行顧言書曰非知之艱行之惟艱常取余所言者以<lb/>
自檢所行倘有不能自省克以至於言行不相顧能知<lb/>
<pb n="KR4f0003_WYG_003-2a"/>
而不能行余愧不滋甚乎哉<lb/>
<pb n="KR4f0003_WYG_003-3a"/>
　　六經之教皆以明仁義中正之道而感發人之善<lb/>
　　心也降及子史必依於經義足以備勸懲輔教化<lb/>
　　然後為後世所誦法故唐宋諸文家自言所學必<lb/>
　　原於六經仁義之㫖然則樂善不倦固敦行之要<lb/>
　　而亦發為文章之根柢與雍正十年冬<lb/>
　皇四子以所為樂善堂文鈔示余而屬為之序發而<lb/>
　　觀之經旬涉月猶不能窮其奥美也其義理一本<lb/>
　　於五經四子而折衷於宋儒之言其文之意度詩<lb/>
<pb n="KR4f0003_WYG_003-3b"/>
　　之風格按以古人成法無毫釐分寸之不合而毎<lb/>
　　至忠孝友悌言之尤肫誠而愷切足以感發人之<lb/>
　　善心葢<lb/>
　皇子之文乃樂善不倦之誠之積於中而發於外者<lb/>
　　也我<lb/>
皇上聖德天縱以仁義中正之道陶冶一世而<lb/>
　皇子親承<lb/>
諭教近仰<lb/>
<pb n="KR4f0003_WYG_003-4a"/>
儀型朝夕觀感浃於耳目心志之間者尤深且切而又<lb/>
　　篤志好古深思力探於古聖賢人之言而近體諸<lb/>
　　身故發為文章充實光輝而不可揜如此乃<lb/>
　皇子且自以為未足自序之文猶曰彚而成帙置之<lb/>
　　案左以便改正即文之不敢自是而望道之切可<lb/>
　　知矣又曰常取所言以自檢所行懼言行之不相<lb/>
　　顧也則進德之誠可見矣此古聖賢人樂善不倦<lb/>
　　之實功也余淺見寡聞不足以發揚<lb/>
<pb n="KR4f0003_WYG_003-4b"/>
　皇子之文而區區之誠所欲効於<lb/>
　皇子者惟是檢身之嚴宻見於自序之文者永矢而<lb/>
　　勿渝焉斯已矣<lb/>
　　雍正十年冬月穀旦和碩莊親王允禄序<lb/>
<pb n="KR4f0003_WYG_003-5a"/>
　　　文以載道道之體於身者為德而發於言者為文<lb/>
　　　故韓子論文曰行之乎仁義之途㳺之乎詩書之<lb/>
　　　源又曰仁義之人其言藹如孝弟者仁義之實道<lb/>
　　　德之根源也<lb/>
　　皇四子幼侍<lb/>
聖祖仁皇帝特荷慈眷朝夕<lb/>
訓誨且見我<lb/>
　皇上視膳問安致愛致敬無事不與往聖同揆至性薫<lb/>
<pb n="KR4f0003_WYG_003-5b"/>
　　　陶耳目濡染由是體諸身心發於言動者不待模<lb/>
　　　擬自成方圓夫聖經賢傳所以勤勤亹亹牖翼萬<lb/>
　　　世其道無他父子君臣之大倫而已<lb/>
　　皇子性資樂善於道德仁義之根源既得之<lb/>
聖祖之漸涵復申以<lb/>
　皇上之諭教而又切磋於師友研極於詩書早夜孜孜<lb/>
　　　日新其德故發為文章左右逢源與道大適衡以<lb/>
　　　古作者之法中規中矩不失扶寸而事關人紀言<lb/>
<pb n="KR4f0003_WYG_003-6a"/>
　　之尤懇切而周詳使讀者忠孝友恭之心油然而<lb/>
　　生夫自古文人學士有一言之㡬於道其文必逾<lb/>
　　逺而存况<lb/>
　皇子之實體於身而藹然溢於言外者乎<lb/>
　皇子夙以樂善名堂因以標文集即此見平日心力<lb/>
　　之所注而所以為文之根源具在於是矣壬子八<lb/>
　　月以序屬余反覆尋繹深慶<lb/>
　皇子之德業日進加益而自忘其學之膚言之不文<lb/>
<pb n="KR4f0003_WYG_003-6b"/>
　　也於是乎書和碩果親王允禮序<lb/>
<pb n="KR4f0003_WYG_003-7a"/>
　　　我<lb/>
聖祖仁皇帝燕翼詒謀盡善盡美<lb/>
　皇上純孝天亶當居藩邸時先意承志尤得<lb/>
聖祖歡心康熈六十一年爰命<lb/>
　　皇四子寳親王入侍内廷以示寵異是時王年方舞<lb/>
　　　勺而予齒亦埒相對甚歡及<lb/>
　皇上紹膺大寳余以冲年特承<lb/>
　恩命忝封貝子晉封貝勒自顧無寸長足録惟以恭謹<lb/>
<pb n="KR4f0003_WYG_003-7b"/>
　　　慎自檢束遂䝉<lb/>
　恩眷每入覲<lb/>
　皇上時遇<lb/>
　　王輙承奨許把握深談大有乳水之合癸丑夏月出<lb/>
　　　所著樂善堂文鈔見示余為荘誦一過見其論記<lb/>
　　　文序賦頌詩歌無體不備約數萬言因為舌橋不<lb/>
　　　下作而言曰古謂立德立功立言為三不朽在古<lb/>
　　　人非欲岐之也太上不易得得其次亦可以不朽<lb/>
<pb n="KR4f0003_WYG_003-8a"/>
　　矣而衡以聖賢之道則德其所内藴耳著之而為<lb/>
　　功宣之而為言莫不皆備於一身則三而一者也<lb/>
　　今<lb/>
　王以樂善署其堂而復以名其集葢善即德也德備<lb/>
　　而功與言隨之如水之有本木之有根其條達流<lb/>
　　行有不期然而然者然而混混湯湯觀瀾而知其<lb/>
　　本也刁刁調調攬葉而知其根也則欲測<lb/>
　王之德與功者又何不可於其言觀之哉今為取其<lb/>
<pb n="KR4f0003_WYG_003-8b"/>
　　文而讀之於其藹以和者見仁之德焉嚴以毅者<lb/>
　　見義之德焉暢情而不繁洞物而非察堅確而不<lb/>
　　移者見禮智信之德焉夫渾而名之之謂善得之<lb/>
　　於己之謂德<lb/>
　王之樂善<lb/>
　王之取善也葢善無窮而取善之心孳孳矻矻日有<lb/>
　　積而月有累故其發而為言得心應手自有行乎<lb/>
　　其所當行止乎其所當止之致斯其藴之也深而<lb/>
<pb n="KR4f0003_WYG_003-9a"/>
　　養之也素矣劉晝慎獨有曰枕善而居之不以視<lb/>
　　之不見而移其心聼之不聞而移其情也老子曰<lb/>
　　上善若水水利萬物而不争故㡬於道斯二説者<lb/>
　　可舉為<lb/>
　王贈也夫文所以載道也言者心之聲也而非藴之<lb/>
　　養之則不足以資其本而培其根今<lb/>
　王之樂善如此擴而充之於以優於天下而馴至於<lb/>
　　大舜之域其可涯量哉將見為德為功為言皆以<lb/>
<pb n="KR4f0003_WYG_003-9b"/>
　　一身備之裕如矣苟浮慕詞章徒以著述相引重<lb/>
　　又烏足以讀樂善堂之文哉<lb/>
　　雍正十一年癸丑五月上澣允禧序<lb/>
<pb n="KR4f0003_WYG_003-10a"/>
　　　夫文所以載道也自漢唐宋明以來有道諸儒皆<lb/>
　　　發為文辭以明聖賢之奥㫖作為詩歌以暢一已<lb/>
　　　之襟懐令後世讀之者玩其詞繹其㫖稱揚傚法<lb/>
　　　之恐後文之有功於後世豈淺鮮哉若夫稟頴異<lb/>
　　　之姿而精研典籍日與賢師友稱先則古討論藏<lb/>
　　　修弟之視<lb/>
　　兄雖所處則同而會心有淺深氣力有厚薄屬辭有<lb/>
　　　工拙未敢同年而語也吾<lb/>
<pb n="KR4f0003_WYG_003-10b"/>
　　兄隨<lb/>
　皇父在藩邸時朝夕共處寢食相同及<lb/>
皇祖見愛養育宫中恪慎温恭<lb/>
皇祖見之未嘗不喜<lb/>
　皇父聞之未嘗不樂而乂念弟之在家不能常聚迹雖<lb/>
　　　兩地心則相通吾<lb/>
　　兄純孝至悌可謂肫然無間矣及<lb/>
　皇父尊居九五吾二人下帷讀書朝夕共處寢食相同<lb/>
<pb n="KR4f0003_WYG_003-11a"/>
　　者如舊同氣之歡豈語言文字所能盡載乎吾<lb/>
　兄於問寝視膳之暇每有所得發為文詞日課文一<lb/>
　　首雖退居私室亦不敢自懈手披心繹欲力追古<lb/>
　　作者八年秋九月彚訂其序論詩賦雜文若干巻<lb/>
　　而命余序余曰載道之文真儒為之無實之文務<lb/>
　　名者為之務名者不求實得真儒則本之躬以見<lb/>
　　之言而可垂於後世今觀吾<lb/>
　兄之文本平日所為講明踐履者積於中而發於外<lb/>
<pb n="KR4f0003_WYG_003-11b"/>
　　上不負<lb/>
皇父慎選天下英賢而教育之之心下不負十餘年窮<lb/>
　　經力學憤樂相尋之篤志處帝王之家居富貴之<lb/>
　　位書史所載未數數然也<lb/>
　兄之樂善無窮而文思因以無盡凡古聖賢之微言<lb/>
　　大義修身體道之要經世宰物之方靡不發揮衍<lb/>
　　繹娓娓焉暢所欲言即至一吟一咏亦皆揚風扢<lb/>
　　雅温柔敦厚有合於三百篇之㫖豈揚華摛藻狥<lb/>
<pb n="KR4f0003_WYG_003-12a"/>
　　外忘内者所能髣髴其萬一哉又豈弟之淺識謭<lb/>
　　詞所能贊羙哉弟𢎞晝謹序<lb/>
<pb n="KR4f0003_WYG_003-13a"/>
　　文以足言而載道也内而極於天人性命之微顯<lb/>
　　而通於經綸事業禮俗百為之賾皆由根柢深厚<lb/>
　　詣極精微而後出之有原發之莫測所稱閎中肆<lb/>
　　外貫乎道而濟乎義臻於玉振金聲之羙葢徴聖<lb/>
　　垂文而作述以隆非偶然也<hi>彭</hi>弱齡猥䝉<lb/>
聖恩受讀<lb/>
　内廷得侍<lb/>
　皇四子朝夕講貫竊見<lb/>
<pb n="KR4f0003_WYG_003-13b"/>
　皇四子問安視膳之餘耳目心思一用之於學考合<lb/>
　　古今徴論同異雖單詞隻義必條分縷析銖黍弗<lb/>
　　差毎為文筆不停綴千言立就而元思泉湧采翰<lb/>
　　雲生葢天資敦敏而又緝熈光明實為天人並臻<lb/>
　　其至者也積數年著作既富所裒樂善堂文鈔成<lb/>
　　<hi>彭</hi>盥濯讀之數過其研窮心性也則德成於天而<lb/>
　　明出自然微言探賾彌綸彛憲合心源道法一以<lb/>
　　貫之而無餘也其闡發經學也則深明博察探其<lb/>
<pb n="KR4f0003_WYG_003-14a"/>
　　奥而約其㫖糟秕羣言彪炳至義發前人所未及<lb/>
　　而開後學以津梁也至於史事有難評之迹千秋<lb/>
　　積未發之疑抉隐觧蔽往往出人意表葢舉治亂<lb/>
　　興衰之故是非得失之衡莫不包括隐顯變通會<lb/>
　　適標論立義足以超古而信今矣旁逮詩歌賦頌<lb/>
　　體製羙備寫天地之輝光琢元黄之麗藻雖組織<lb/>
　　辭令排比聲律然皆銜華佩實酌雅富言而非尋<lb/>
　　常之外飾雕艶所可擬於萬一者夫惟知之始能<lb/>
<pb n="KR4f0003_WYG_003-14b"/>
　　言之顧<hi>彭</hi>淺何能知高深之際而陳贊頌之言哉<lb/>
　　<hi>彭</hi>侍<lb/>
　几席誦習之下每苦於室而難通也輙䝉<lb/>
　片言提撕曠若發䝉而因端<lb/>
　指示引繩授矩<lb/>
　訓誨無倦所以培而植之者甚至顧以鈍質業不加<lb/>
　　修而識不加長受讀兹編所謂出有原而發莫測<lb/>
　　貫乎道而濟乎義者<hi>彭</hi>誠不足以知之惟畧陳梗<lb/>
<pb n="KR4f0003_WYG_003-15a"/>
　　概恭綴數言以為鼓吹休明之一助焉爾<lb/>
　　雍正十年嵗次壬子十月朔平郡王福彭謹序<lb/>
<pb n="KR4f0003_WYG_003-16a"/>
　　　善者一心之主宰萬化之根原事理會歸之極則<lb/>
　　　也然非實有所樂乎此則見之不真信之不篤而<lb/>
　　　其發為文章著為事業者終不能篤實輝光可傳<lb/>
　　　於後世<lb/>
　　皇四子寳親王性資純粹自幼為<lb/>
聖祖仁皇帝所篤愛<lb/>
特召育於宫中薫陶<lb/>
德教<lb/>
<pb n="KR4f0003_WYG_003-16b"/>
　皇上切義方之訓廣延師保諮經稽史惟日孜孜所以<lb/>
　　　培養德性恢閎學識者既厚且深矣<hi>爾泰</hi>以封疆<lb/>
　　　之臣入㕘政事恭承<lb/>
　恩命獲侍<lb/>
　　講筵竊見<lb/>
　　皇子動容出辭温肅之氣具備偶聆議論則窮本探<lb/>
　　　原有經有緯未嘗不私慶<lb/>
　　皇子秉元善之德而誠心體道不獨文學迥出乎尋<lb/>
<pb n="KR4f0003_WYG_003-17a"/>
　　常也間出樂善堂文鈔若干巻以示開章二篇則<lb/>
　　曰立身以至誠為本讀書以明理為先此我<lb/>
皇上御書以訓勉<lb/>
　皇子者而即首以命題所為念兹在兹以廸元德而<lb/>
　　會衆善者莫不基於此矣至於推闡經義尚論古<lb/>
　　人窮極事理辨析羣言實有特出之見超乎前賢<lb/>
　　思議之外其或敷揚功德吟咏性情可歌可誦使<lb/>
　　讀者忠孝悱惻之情油然而生葢<lb/>
<pb n="KR4f0003_WYG_003-17b"/>
　皇子樂善之誠充積於中而英華外發有不知其然<lb/>
　　而然者昌黎韓愈所謂原於仁義而其言藹如者<lb/>
　　於是集見之矣竊考六籍所載言善者甚詳而樂<lb/>
　　善一語獨發之孟子與道性善稱堯舜之㫖更相<lb/>
　　表裏<lb/>
　皇子誠由斯集而充之明善以誠身本之心而騐之<lb/>
　　事則精一危微之訓上接列聖之心傳者莫不於<lb/>
　　此會其極而世際昇平太和翔洽皥皥焉各相感<lb/>
<pb n="KR4f0003_WYG_003-18a"/>
　　於至善之中而可以被之賡歌垂之簡冊者其善<lb/>
　　為何如其樂又何如也鄂爾㤗謹序<lb/>
<pb n="KR4f0003_WYG_003-19a"/>
　　　雍正元年<lb/>
　皇上紹登大寳<lb/>
　命廷<hi>玉</hi>隨侍<lb/>
　　皇四子<lb/>
　　皇五子講讀經書蚤夜趨承仰見我<lb/>
聖祖仁皇帝垂光錫祚舄奕綿洪我<lb/>
　皇上敬承<lb/>
庭訓以裕後昆<lb/>
<pb n="KR4f0003_WYG_003-19b"/>
　聖學相傳緝熈光大<lb/>
　　皇四子粹質天稟明敏博達而功力縝宻朝有課夕<lb/>
　　　有程寒暑靡間有非專攻文學之儒所能希其萬<lb/>
　　　一者自經史百家以及性理之閫奥詩賦之源流<lb/>
　　　靡不博覽精擇講明而切究之每發一問立一義<lb/>
　　　輙超出於思議之表而皆前人所未發覃心實學<lb/>
　　　者之所宜辨析也含咀釀郁藴蓄富有時發抒其<lb/>
　　　胸中所見著為論說詩賦諸體之作常不假思索<lb/>
<pb n="KR4f0003_WYG_003-20a"/>
　　一揮數千言立就清詞邃㫖首尾爛然數年來俱<lb/>
　　不下千餘篇<lb/>
　皇子自加𨕖擇得如干首彚為一集以示廷玉廷玉<lb/>
　　受而循繹焉大抵意義淵深文采博贍而筆力之<lb/>
　　雄俊健㨗邁越等倫所闡明者聖賢之精藴宇宙<lb/>
　　之名理而所吐露者經籍之膏腴藝林之芳潤自<lb/>
　　昔以文章名家者莫能逮焉<lb/>
　皇子之於文可謂才超而學邃矣抑尤願<lb/>
<pb n="KR4f0003_WYG_003-20b"/>
　皇子之不以此自多也聞之文所以載道古聖賢修<lb/>
　　已治人明體達用之大要胥於是乎在匪直工其<lb/>
　　文詞以為觀羙也故曰非言之艱行之惟艱<lb/>
　皇子以天授之才博通古今之學循循乎祗遹<lb/>
聖訓敬勤無斁誠於載籍之指要平日口誦心維者既<lb/>
　　能言之又允蹈之自此進德修業日新嵗益廷玉<lb/>
　　所樂得而揚其羙盛者詎有涯哉<lb/>
　　雍正八年嵗次庚戌仲冬月張廷玉謹序<lb/>
<pb n="KR4f0003_WYG_003-21a"/>
　　雍正元年我<lb/>
皇上紹登大寳<lb/>
特命朱<hi>軾</hi>侍<lb/>
　皇子讀書時<lb/>
　皇四子<lb/>
　皇五子年甫十三嵗已熟讀詩書四子背誦不遺一<lb/>
　　字已乃精研易春秋戴氏禮宋儒性理諸書旁及<lb/>
　　通鑑綱目史漢八家之文莫不窮其㫖趣探其精<lb/>
<pb n="KR4f0003_WYG_003-21b"/>
　　藴由是發為文章實大聲宏彬彬乎登作者之堂<lb/>
　　矣雍正八年<lb/>
　皇四子自訂其所作詩文為一集名曰樂善堂文鈔<lb/>
　　命<hi>軾</hi>為之序固陋如<hi>軾</hi>何足以知<lb/>
　皇子之文伏念<lb/>
　皇子以樂善顔其堂又以名其集讀者徒以文視文<lb/>
　　雖揚扢諷詠咨嗟歎賞烏足測斯編之涯涘乎凡<lb/>
　　人為一事而或作或輟者所樂不存焉耳<lb/>
<pb n="KR4f0003_WYG_003-22a"/>
　皇子之於文窮年累月抽思探賾俛焉日有孜孜誠<lb/>
　　有味乎其言之矣然<lb/>
　皇子之所樂者善也非文也如以文而已矣雖如宜<lb/>
　　僚之弄丸庖丁之觧牛得心應手亦徒虛車之飾<lb/>
　　耳於善乎何與哉樂善之説見於孟子所謂善者<lb/>
　　仁義忠信而已専言仁則為心之全德而義在其<lb/>
　　中兼體用而言則仁為體而義為用對忠信而言<lb/>
　　則仁義又為用而以忠信為之體苟存諸中者有<lb/>
<pb n="KR4f0003_WYG_003-22b"/>
　　一毫不忠不信求㡬於仁義可得乎易曰立天之<lb/>
　　道曰陰與陽立地之道曰柔與剛立人之道曰仁<lb/>
　　與義陰陽剛柔之流行不息迭運不窮者誠也聖<lb/>
　　人之於仁義亦如是而已矣自聖人言之則為誠<lb/>
　　誠者天之道也自學者言之則為忠信忠信者思<lb/>
　　誠也人之道也思誠之功維何格致以啟其端克<lb/>
　　復以踐其實戒懼以立其本慎獨以謹其㡬循循<lb/>
　　於下學以漸㡬於上達久之而私欲潛消理與心<lb/>
<pb n="KR4f0003_WYG_003-23a"/>
　　　融而樂生矣生則烏可已也烏可已則不知手之<lb/>
　　　舞之足之蹈之天下娯心快志之事孰有過於此<lb/>
　　　者乎欽惟<lb/>
聖祖仁皇帝德合乾坤功参化育我<lb/>
　皇上欽明緝熈聖以繼聖本精一執中之心法發而為<lb/>
　　　蕩平正直之<lb/>
　皇猷萬方臣庶是訓是行矧<lb/>
　　皇子天稟純粹志氣清明晨夕侍奉之下其薫陶涵<lb/>
<pb n="KR4f0003_WYG_003-23b"/>
　　　育於<lb/>
　聖德聖訓者固已日新月盛莫知其然而然矣從此敬<lb/>
　　　承無斁優游厭飫戒於思慮之未萌恭於事物之<lb/>
　　　既接進德修業之功孰得而窺其所至哉<hi>軾</hi>嘗聞<lb/>
　　皇子之自言其文也曰詩歌賦古三百篇之流吾將<lb/>
　　　以為山水以為樂音以養吾心焉耳㫖哉斯言凡<lb/>
　　　知者之樂水仁者之樂山以及先儒樂觀天地生<lb/>
　　　物氣象無往非善即無往非樂無往非樂即無往<lb/>
<pb n="KR4f0003_WYG_003-24a"/>
　　非養也書曰非知之艱行之惟艱夫無所得於中<lb/>
　　而强而行之則不勝其勞苟從事於窮理盡性而<lb/>
　　渙然有得亹亹不倦夫何難之有<lb/>
　皇子勉之哉<lb/>
　　雍正九年辛亥十一月長至日朱<hi>軾</hi>謹序<lb/>
<pb n="KR4f0003_WYG_003-25a"/>
　　雍正八年夏六月廷錫䝉<lb/>
恩命得陪侍<lb/>
　皇子講席竊見<lb/>
　皇四子孜孜典學日就月將自五經四子儒先性命<lb/>
　　之精言以至史籍之紀載名人大家之文集靡不<lb/>
　　探索研究廣覽博辨務求理道之要歸事物之衡<lb/>
　　鑒文章篇什之榘度根柢融洽條貫浩然有得於<lb/>
　　中至討論服習之既久廼舉其所得者而見之文<lb/>
<pb n="KR4f0003_WYG_003-25b"/>
　　抒為論著形為歌詠大抵充實醇粹和平渾厚得<lb/>
　　天地中和之氣亹亹乎蓄之深而出之裕也所作<lb/>
　　積多彚次成帙題曰樂善堂文鈔命<hi>廷</hi>錫為之序<lb/>
　　昔文中子有言文必貫乎道學必濟乎義夫離道<lb/>
　　義而以為文鞶帨之工虛車之飾固君子所弗尚<lb/>
　　即援道以張其詞引義以暢其說薈萃經訓而祗<lb/>
　　以供文章之用是猶未免岐文與道而二之未得<lb/>
　　為文之至也二帝三王之道周公孔孟之傳見之<lb/>
<pb n="KR4f0003_WYG_003-26a"/>
　　　貌言視聼日用動静之間施之禮樂政刑天下國<lb/>
　　　家之大藴之為德行措之為事業無適而非道義<lb/>
　　　之衍溢故其著於典謨垂於經傳精微廣博足以<lb/>
　　　覺世牖民闡道立教而至文出焉朱子所謂有是<lb/>
　　　實於中則必有是文於外其條理分明光輝發越<lb/>
　　　而不可掩者非有所强而後能也仰惟<lb/>
聖祖仁皇帝神靈天縱聖學高深我<lb/>
　皇上緝熙光明心傳相接羲軒堯舜之統緒近在<lb/>
<pb n="KR4f0003_WYG_003-26b"/>
　　庭闈<lb/>
　　皇子朝夕侍奉祗聆<lb/>
　慈誨提命之所啟廸耳目之所濡染固已薫陶涵育於<lb/>
　　　聖賢道義之中加以稽古居今考德問業味經史<lb/>
　　　之膏腴擷典籍之芳潤宜其發而為文炳炳麟麟<lb/>
　　　若是其盛也若夫體之身心騐之行事道義充粹<lb/>
　　　於中而至文輝著於外則可以上嫓乎典謨經傳<lb/>
　　　而與子朱子之言黙相符契又何文與道之岐而<lb/>
<pb n="KR4f0003_WYG_003-27a"/>
　　為二哉廷鍚因讀<lb/>
　皇子之文敢敬繹其義為<lb/>
　皇子誦焉蔣廷錫謹序<lb/>
<pb n="KR4f0003_WYG_003-28a"/>
　　　我<lb/>
　皇上至德廣運聖敬日躋丕顯丕承宏兹繼述經理萬<lb/>
　　　物悉以我<lb/>
聖祖仁皇帝之所淵藴者發為久大之規啟佑後昆亦以<lb/>
　　　我<lb/>
聖祖仁皇帝之所翼貽者著為纉承之羙覲光揚烈繼繼<lb/>
　　　繩繩誠哉萬古之所獨隆者也諸<lb/>
　　皇子日承<lb/>
<pb n="KR4f0003_WYG_003-28b"/>
　聖訓觀感最真莫不器識深厚德性温良勤敏問學不<lb/>
　　　敢暇逸以故習復之餘遂多著述今<lb/>
　　皇四子自集其比年所得詩歌論賦選擇若干首為<lb/>
　　　一集以示<hi>敏敏</hi>雒誦紬繹至再至三論著則機杼<lb/>
　　　自出羅列萬象昔人所謂宏深淵博義理精到者<lb/>
　　　何以加焉至詩歌諸體之作亦莫不畢臻其妙金<lb/>
　　　相玉質和雅冲融求之近古實少倫比向非我<lb/>
　皇上訓廸<lb/>
<pb n="KR4f0003_WYG_003-29a"/>
　皇子之方實有承先啟後垂裕於無窮<lb/>
　皇子之敬承<lb/>
聖教者實能親炙其光觀感而益善則奮筆抒詞之際<lb/>
　　何以洋洋灑灑邁百家而超倫類也哉夫言辭之<lb/>
　　中可以見道<lb/>
　皇子之著述固已諸羙畢偹矣竊念自古聖賢之學<lb/>
　　非獨佔畢之為功葢將舉身心性命之理家國天<lb/>
　　下之故一一踐履而昭徹之夫而後發之事業者<lb/>
<pb n="KR4f0003_WYG_003-29b"/>
　　皆為有本之經綸著於文詞者亦皆親切而有味<lb/>
　皇子其母以文之贍羙者為足多而尤以行之光輝<lb/>
　　者為可貴則修詞明道德藝交隆庶可不負我<lb/>
皇上之訓誨矣<hi>敏</hi>不勝區區期望之忱福敏謹序<lb/>
<pb n="KR4f0003_WYG_003-30a"/>
　　　雍正元年<hi>世遠</hi>䝉<lb/>
　恩特召入直<lb/>
　　内廷隨侍<lb/>
　　皇四子<lb/>
　　皇五子讀書相晨夕者九載於兹矣仰惟<lb/>
聖祖仁皇帝尊經典學久道化成我<lb/>
　皇上聖以繼聖學貫天人萬邦作則凡所為詒謀燕翼<lb/>
　　　建極以錫天下臣民之福者莫不是訓是行<lb/>
<pb n="KR4f0003_WYG_003-30b"/>
　訓誨<lb/>
　　皇子尤為精詳愷摯<lb/>
　　皇子仁孝聰明遜志時敏自四子書五經性理綱目<lb/>
　　　大學衍義諸書以及古文淵鑑名臣奏議之有關<lb/>
　　　於學術治道者莫不講貫習復藴之為德行發之<lb/>
　　　為文章不為雕飾藻繪之辭而皆有以合乎仁義<lb/>
　　　中正之㫖八年秋九月<lb/>
　　皇四子自訂其前後所作論序雜文詩賦分為十四<lb/>
<pb n="KR4f0003_WYG_003-31a"/>
　　巻名曰樂善堂文鈔命<hi>世遠</hi>序之夫所謂善者在<lb/>
　　天則為元在人則為仁元者天地之心舉天下含<lb/>
　　生負氣靈蠢動植喙息之倫莫不有以若其性而<lb/>
　　資之以始仁者萬善之長愛恭宜别俯仰酬酢莫<lb/>
　　不由惻隐之心以發故在天曰元善由天而之人<lb/>
　　曰繼善賦之於人曰性善吾性高明廣大與天同<lb/>
　　體樂之者必至於浹洽暢遂烏可已而不自知然<lb/>
　　其要有三曰窮理曰克己曰虛心人倫物則之原<lb/>
<pb n="KR4f0003_WYG_003-31b"/>
　　未徹則好善之心不篤書曰惟精中庸曰明善言<lb/>
　　善否之介當精以决擇也然累於有我曷以克樂<lb/>
　　大學曰慎獨濓溪曰果而確言念之初生當謹持<lb/>
　　而充擴也己克則私去私去則心虛易大象曰君<lb/>
　　子以虛受人虛則誠誠則公公則人我之界胥忘<lb/>
　　咸之感以無心貴故曰天地萬物之情可見矣<lb/>
　皇子以此内治其性情敦善行而不怠因之著為心<lb/>
　　聲情深而文明醇茂而雅則<lb/>
<pb n="KR4f0003_WYG_003-32a"/>
　皇子勉之哉古之人無斁示我顯德行樂己性之善<lb/>
　　即樂天之善也樂人之善猶己之善也以名其集<lb/>
　　以裕諸心以措諸行若穀種之生生生而不息親<lb/>
　　之若芝蘭之臭聞之沛然若江河之决善孰大焉<lb/>
　　樂莫至焉徒文云乎哉<lb/>
　　雍正九年辛亥夏五端陽日蔡世遠謹序<lb/>
<pb n="KR4f0003_WYG_003-33a"/>
　　　濓溪周子曰文所以載道也道無所不在而見之<lb/>
　　　於文自天地之大至於品彚之細皆有以宣其義<lb/>
　　　藴而發其精華垂之為經紀之為史所以明乎其<lb/>
　　　大也著之為辭賦咏之為歌詩所以該乎其細也<lb/>
　　　而兼綜條貫於其中者則莫非道也我<lb/>
　朝<lb/>
列聖相承凝禧積慶毓秀之源既長且厚<lb/>
　皇上睿智天成文思光被而<lb/>
<pb n="KR4f0003_WYG_003-33b"/>
　　庭闈之近所以<lb/>
　垂慈育德者必諄諄於立誠明理之功焉<lb/>
　　皇四子以粹羙之姿仰承<lb/>
　聖訓涵養深醇英華發越宜其施之簡墨者炳乎有光<lb/>
　　　也<hi>基</hi>以淺學叠荷<lb/>
　殊恩備員中秘洊歴臺垣今復得侍書<lb/>
　　皇子日近光儀而親講論<lb/>
　　皇子以所著樂善堂文鈔示<hi>基基</hi>受而讀之其氣象<lb/>
<pb n="KR4f0003_WYG_003-34a"/>
　　之崇宏則川渟嶽峙也其心胷之開濬則風發泉<lb/>
　　湧也其詞采之髙華則雲蒸霞蔚也其音韻之調<lb/>
　　諧則金和玉節也充實光輝包涵衆羙文也而進<lb/>
　　乎道矣抑周子有言聖人之道入乎耳存乎心藴<lb/>
　　之為德行行之為事業<lb/>
　皇子循是而不已焉則尋流以溯源明體以達用凡<lb/>
　　仁義中正之規齊治均平之理體騐愈深發揮愈<lb/>
　　盛洋洋乎豈特為文章之大觀哉聖賢要道統㑹<lb/>
<pb n="KR4f0003_WYG_003-34b"/>
　　於斯德行事業殆將一以貫之矣<lb/>
　　雍正九年嵗次辛亥長至月邵基謹序<lb/>
<pb n="KR4f0003_WYG_003-35a"/>
　　文何昉乎自羲皇肇起卦圖虞書首陳謨典文明<lb/>
　　之運實由此開然尚書之文簡而該周易之文奇<lb/>
　　而法知非後人摹擬彷彿所可貌為形似者也至<lb/>
　　尼山輯為六經天下文章莫大於是郁郁之歎厥<lb/>
　　有由然此後踵事増華分門别派日易月遷而嵗<lb/>
　　不同矣若夫風雲月露草木禽魚觸境書懐因時<lb/>
　　寄興此逸士之文也鎔經鑄史含英咀華繡口錦<lb/>
　　心敲金戞玉此學士之文也割裂經傳摘取雅馴<lb/>
<pb n="KR4f0003_WYG_003-35b"/>
　　帖括自珍科名是競此舉子之文也遠追洙泗近<lb/>
　　師濓洛進德修業修辭立誠此理學之文也至於<lb/>
　　經國理民布綱陳紀譽隆國乘德遍寰區此士君<lb/>
　　子得志於時大有為之文也然文雖不同莫不理<lb/>
　　以主之識以運之氣以充之藻采以華之故文之<lb/>
　　有理即太和之保合運量各正而肆應不窮者也<lb/>
　　其識見之周詳貫注則血脈之流通也其格局之<lb/>
　　一成不易則肢體之上下有定行止有節也其經<lb/>
<pb n="KR4f0003_WYG_003-36a"/>
　　營組織光芒外煥則盛德之符睟面而盎背也故<lb/>
　　思欲深不欲淺識欲精不欲粗格調欲高不欲卑<lb/>
　　包涵欲大不欲小至於事本淺也而文特深之事<lb/>
　　本粗也而文特精之物本卑也而文特髙之物本<lb/>
　　小也而文特大之則其取精繪神超然遠寄不屑<lb/>
　　屑於目前腐近文人墨士之習徑實寓籠絡一切<lb/>
　　函葢萬有之光華則<hi>煦</hi>於樂善堂之文鈔獨有深<lb/>
　　契焉葢樂善堂<lb/>
<pb n="KR4f0003_WYG_003-36b"/>
　皇四子館課文也<lb/>
　皇四子無日不酌古準今朝吟暮誦無日不搆思抽<lb/>
　　秘據案舒毫如是久久所作不啻千餘爰叙次甲<lb/>
　　乙聚而成帙<hi>煦</hi>於雍正八年六月内奉<lb/>
命在<lb/>
　皇子書房行走因得日親<lb/>
　儀表細領嘉文總由積學廣博興寄宏敞高步遠追<lb/>
　　擴然無垠用能潄六經之芳潤根柢道要増益光<lb/>
<pb n="KR4f0003_WYG_003-37a"/>
　　芒揮灑於片楮尺幅中俾讀之者志翔神豁應接<lb/>
　　不暇如登大雅之堂而天球河圖之萃然燦陳也<lb/>
　　如聆韶濩之音而金石絲竹之翕然競奏也如觀<lb/>
　　多寳之藏而竒珍異品之駭目驚心其出不窮也<lb/>
　　故可以振頺懦可以維風俗可以紹前聖可以詔<lb/>
　　來兹將於斯文乎是頼又奚必韓潮蘇海燕許如<lb/>
　　椽始克愉心稱觀止哉胡煦謹序<lb/>
<pb n="KR4f0003_WYG_003-38a"/>
　　雍正七年十一月<hi>成天</hi>蒙<lb/>
恩召至京邸八年三月得入伴<lb/>
　皇子講讀草茅微賤不諳天下事惟洛誦聖言粗識<lb/>
　　義理辰入申出竊異崇高富貴之地何功之宻而<lb/>
　　心之虛加於寒畯也日既久竊見自孝經四子易<lb/>
　　書詩春秋戴禮以及左國史漢唐宋諸家之文靡<lb/>
　　不淹貫性天之微妙綱目之是非政要之從咈名<lb/>
　　儒名臣之論理論事達人騷人之言憂言樂靡不<lb/>
<pb n="KR4f0003_WYG_003-38b"/>
　　列眉指掌而究其精詳所著作若論若序記若銘<lb/>
　　贊若賦若詩盈千累百靡不内朗外潤從容惬適<lb/>
　　於規矩之中乃踴躍懽忭念我<lb/>
皇上之所以為教<lb/>
　皇子之所以為學至於如此也氣質既已清明義理<lb/>
　　既已昭著問學既已淵洽而言動愈以恭謹以<hi>成</hi>
　　<hi>天</hi>之固陋所挾者惟此欵欵愚誠耳然土壤細流<lb/>
　　山海之高深未嘗讓且擇焉葢所見者大而所志<lb/>
<pb n="KR4f0003_WYG_003-39a"/>
　　於聖人之道者篤矣秋日清暇<lb/>
　皇子自披其所著擇其中什之三為一集而曰知之<lb/>
　　匪艱行之維艱予之言其無謬於古先哲人之言<lb/>
　　乎果無謬矣其敢遂謂㡬於成乎昌黎云愈之所<lb/>
　　好者道也惟恐人之以文視文也老泉謂非天之<lb/>
　　所與求一言之㡬乎道而不可得不亦夸大其枝<lb/>
　　葉乎吾非自珍其文將取以自騐也輪轅飾而人<lb/>
　　弗庸則為虛車此之謂矣至於不涉理不涉事可<lb/>
<pb n="KR4f0003_WYG_003-39b"/>
　　以助人養心者有三曰樂音曰山水曰詩歌賦亦<lb/>
　　古詩之流吾將當樂音山水而資其養心也<lb/>
　皇子録而存諸座隅者以此<hi>成天</hi>奉<lb/>
　教序簡端繹思經月無踰<lb/>
　皇子面詔之意矣惟恭述<lb/>
知遇之隆紀課程之實且以見<lb/>
　昭代文明之盛薄乎四海者始自宫中云爾雍正八<lb/>
　　年庚戌冬日顧成天謹序<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0003_WYG_034-1a"/>
欽定四庫全書<lb/>
御製樂善堂全集定本巻三十<lb/>
　今體詩<lb/>
　　冬月盆菊<lb/>
瀟洒東籬已過時文窰佳色尚新滋未殘綠葉紛千㸃<lb/>
初放金英簇㡬枝髙格傲霜兼傲雪逸情宜畫亦宜詩<lb/>
晩来篝火清吟處静領寒芳得句遲<lb/>
　　冬日同五弟逰西苑即事<lb/>
<pb n="KR4f0003_WYG_034-1b"/>
上林冬日暖風物轉暄妍草色餘青毯晴光撲錦韉探<lb/>
幽尋勝地撫景憶流年詩意催歸轡飛鴉帶晚烟<lb/>
　　甲寅冬至<lb/>
上躬祀<lb/>
南郊恭紀四律<lb/>
馳道曈曨散曙光祥凝玉輅焕龍章精誠<lb/>
聖德通<lb/>
乾貺肅穆<lb/>
<pb n="KR4f0003_WYG_034-2a"/>
皇儀紀奉常黍谷灰飛方應律雲門樂奏正迎陽㣲風<lb/>
不動柴煙直遥望天門闢九閶<lb/>
一綫陽和何處生重重瑞靄映層城曉光彩映霜花動<lb/>
韶律春迴朔氣清百福均隨長日至九瀛並奉泰階平<lb/>
上林已先東皇令殿桞宫梅欲向榮<lb/>
晴旭融融耀曉暉和鑾鳴處啟天扉一陽已復凝千祉<lb/>
萬乗初旋擁六飛雲物定書豐稔嵗祥煙欲上<lb/>
衮龍衣<lb/>
<pb n="KR4f0003_WYG_034-2b"/>
聖𠂻乾愓昭寅祀兆庻羣瞻迓福歸<lb/>
昭蘇景物漏春妍初動祥風拂曉煙五位福凝璇象轉<lb/>
一陽德合<lb/>
聖恩宣瑶編紀瑞飛瓊管篆縷凝香繞<lb/>
御筵最是歡聲連九陌千秋同祝太平年<lb/>
　　蜡日坐氷牀渡太液池誌興<lb/>
破蠟風光日日新曲池凝玉浄無塵不知待渡霜花冷<lb/>
暖坐氷牀過玉津<lb/>
<pb n="KR4f0003_WYG_034-3a"/>
太液人行歩玉花金鼇遥望鎻煙霞勝逰不數瓊華島<lb/>
愛聴寒林噪暮鴉<lb/>
　　冬夜<lb/>
八日方過蜡三餘好是冬漏長銀箭澀爐煖繡簾重梅<lb/>
帳春融雪松忩月舞龍忘言参鼻觀一縷篆煙濃<lb/>
　　燈花<lb/>
蘭煙凝寳鴨玉燭燦銀檠坐乆輕花結春来喜氣迎輝<lb/>
煌紛散彩的爍鎮敷榮錦綺新添瑞華堂更助眀陽和<lb/>
<pb n="KR4f0003_WYG_034-3b"/>
一室滿風月九霄清佳祉欣占報新詩藉爾成<lb/>
　　探春<lb/>
桞岸輕黄染薄紈風光摇曵許人看花磚度影晴初放<lb/>
錦甸成泥雪半殘何處乍開金屈戍誰家試倚玉䦨干<lb/>
閒情都被春情綰莫漫尋芳趂曉寒<lb/>
　　春曉<lb/>
春曉晴暾麗名葩宿雨滋紅深新著色芳細潤含姿蝶<lb/>
入花房重風舒葉帶遲徘徊觀霽景山閣夢醒時<lb/>
<pb n="KR4f0003_WYG_034-4a"/>
　　隔花宫漏<lb/>
禁籞芳菲淑景融遥聞漏滴百花中暗傳日永遲催箭<lb/>
似染林香細度風聲斷續時鳥語雜韻悠揚處午晴烘<lb/>
誰知髙閣輕移㸃消得春園㡬樹紅<lb/>
　　過淋河<lb/>
慿催詩思客途過得得輕蹄踏嫩莎拂面春風三十里<lb/>
一灣新碧小淋河<lb/>
　　清明日奉<lb/>
<pb n="KR4f0003_WYG_034-4b"/>
命恭祭<lb/>
景陵感成五律<lb/>
玉劍還依舊<lb/>
龍髯未許攀<lb/>
音容千載渺嵗月十年還奉祀瞻依切追思涕淚澘春<lb/>
風送歸轡愁對水潺潺<lb/>
　　逺煙<lb/>
曉色輕嵐布凭欄入望遥非雲迷谷口似水抱山腰羃<lb/>
<pb n="KR4f0003_WYG_034-5a"/>
䍥披千樹蒼茫隔㡬橋山靈驅霧轂飛謁九天朝<lb/>
　　王原祁雨景畫<lb/>
竹樹冥濛處谿橋杳靄時水風翻桞浪霧雨沐山姿氣<lb/>
韵三秋潤煙嵐尺幅宜司農瀟洒筆似讀許渾詩<lb/>
　　書開元遺事後<lb/>
沉香亭接望春樓百面牙盤博笑眸一夕淒涼馬嵬驛<lb/>
不教還保玉搔頭<lb/>
漢武曾求汗血蹄百蠻纔服又安西當時頗有英䧺軰<lb/>
<pb n="KR4f0003_WYG_034-5b"/>
不及王元一彈泥<lb/>
太阿倒柄奈如何閹拜將軍澤已過那識将来猶未足<lb/>
門生天子負心多<lb/>
金雕翡翠玉雕環一笑春生百媚顔試問洗兒錢在否<lb/>
可能容昜贖潼關<lb/>
　　雨中訪僧不遇<lb/>
煙雨濛濛暗石磯人行渡口鳥飛稀尋僧不遇空迴棹<lb/>
還似扁舟訪戴歸<lb/>
<pb n="KR4f0003_WYG_034-6a"/>
山僧閒踏芒鞋去留得蒼松伴客茶我亦無心戀風景<lb/>
歸舟輕拂雨絲斜<lb/>
　　題趙松雪竹院鳴泉圖<lb/>
山花繞徑竹梢椽一巻黄庭聼瀑泉幽韵清泠傳别院<lb/>
寒光瀟洒動明川依稀琴瑟調階畔借助瑯玕戞座邊<lb/>
試問飄然雲水客就中消得㡬多年<lb/>
　　題趙伯駒仙山樓閣巻<lb/>
雲山縹緲列仙鄉海隔紅塵路渺茫只許人間圖上㸔<lb/>
<pb n="KR4f0003_WYG_034-6b"/>
廣寒宫殿午風凉<lb/>
彩鳯騎来閬苑西瑶華枝上暫教栖晚来留却乗雲去<lb/>
輸與王喬一局棋<lb/>
雲衣散作㡬絲霞清淺蓬莱似若耶莫倩麻姑說接待<lb/>
此間不是蔡經家<lb/>
霞帔蹁躚瑞靄生飄飄金舄歩風輕飛花一任随流水<lb/>
劉阮何能借問程<lb/>
　　夏興三十首<hi>用上下平韵</hi>
<pb n="KR4f0003_WYG_034-7a"/>
水亭簾捲芰荷風香錦堆波㸃㸃紅一幅生綃誰為展<lb/>
不知身在畫圖中<lb/>
落落松篁緑䕃重髙齋閒對樂無悰逺山雨後堪摹似<lb/>
螺髻新梳黛色濃<lb/>
梧桐月影上氷忩凉露㣲侵暑氣降堦際蛩聲纔唧唧<lb/>
庭前螢火故雙雙<lb/>
只將無事消長日不用松枰一局棋浄洗端溪焦白硯<lb/>
凭欄又是課詩時<lb/>
<pb n="KR4f0003_WYG_034-7b"/>
閒踏青莎憇石磯清風細雨正霏霏三庚預作三秋意<lb/>
潤氣輕沾白紵衣<lb/>
勻碧玻璃萬頃虗採蓮一曲午風初南華秋水何須讀<lb/>
都入扁舟一覽餘<lb/>
風度修篁月上梧藥爐茶鼎興偏孤生綃欲覓倪迂筆<lb/>
好作髙齋消夏圖<lb/>
疊疊紅霞映碧溪逺山猶在夕陽西㡬回歩過横橋去<lb/>
十里輕莎覆軟泥<lb/>
<pb n="KR4f0003_WYG_034-8a"/>
溶溶月色淡空堦未盡蟬聲咽綠槐髙卧匡牀風味好<lb/>
從知陶令亦吾儕<lb/>
雨餘青篆長莓苔洗盡塵氛爽氣来日暮凉颸拂巾履<lb/>
扶笻獨上最髙臺<lb/>
氷椀氷厨不受塵閒心消得作閒身桃花源裏風光别<lb/>
来捉蒲葵得㡬人<lb/>
一瓣名香静裏焚篆烟縷縷白如雲幽情未許旁人㑹<lb/>
手自繙書到夕曛<lb/>
<pb n="KR4f0003_WYG_034-8b"/>
古樹月眀鴉影翻空堦露浄泣王孫誰家少婦傷離别<lb/>
未到秋来已斷魂<lb/>
西池荷葉大如盤六月春光爛熳看<hi>蘓詩繞郭荷花一十里誰知六月下</hi>
<hi>塘春</hi>笑煞雙鴛花底宿不勝香霧欲飛難<lb/>
採蓮少婦滿溪灣露重紅裳涕淚澘轉眼秋光到前浦<lb/>
依稀風景想榆關<lb/>
安石榴開照檻鮮綠衣小鳯語庭前遣情花鳥知人意<lb/>
為報山中過小年<lb/>
<pb n="KR4f0003_WYG_034-9a"/>
茉莉香風透綺寮天街夜静漏聲迢桂宫只在星榆裏<lb/>
無那銀河一水遥<lb/>
石磯晚坐釣綸抛蘆荻蒼茫兩岸交添得一畨新鼓吹<lb/>
宫蛙雨後滿池㘭<lb/>
席間暑淨三庚退樓上凉生百尺髙白紵輕衫消受得<lb/>
西風閒倚吮霜毫<lb/>
紈扇初收疊綺羅夜凉人静蹙雙蛾幽情却恨秋風到<lb/>
細數流螢㡬㸃過<lb/>
<pb n="KR4f0003_WYG_034-9b"/>
慿誰催得朱明去為有庭前夜合花三度芳菲俱已過<lb/>
一彎新月照枝斜<lb/>
架上縹緗玉軸装呼童趂夏曝書忙緑槐庭院無人語<lb/>
時有天風送古香<lb/>
松隂攤飯石牀平静聼寒濤汗不生那更閒情逐蝴蝶<lb/>
逍遥一枕卧桃笙<lb/>
碧水彎環俯小亭倚欄獨坐閱金經問誰識得菩提趣<lb/>
恰有芭蕉側耳聼<lb/>
<pb n="KR4f0003_WYG_034-10a"/>
紗忩竹簟静無蠅香吐金猊碧縷凝休向人間求避暑<lb/>
箇中自有玉壺氷<lb/>
漫憶秋凉秋昜到不堪夏熱夏難留眼前風景渾無定<lb/>
供我閒吟獨倚樓<lb/>
林泉瀟洒惬幽㝷興罷歸来暮靄侵凉月照人人不寐<lb/>
一甌香乳聼調琴<lb/>
氷盤葵扇何須戀沉李浮瓜底事貪俯檻早占秋景近<lb/>
一灣水色已成藍<lb/>
<pb n="KR4f0003_WYG_034-10b"/>
昨夜㣲風拂屋檐荷亭爽氣一畨添今朝夢醒披衣處<lb/>
飛瓣飄香到繡簾<lb/>
消夏纔教脫葛衫藤蘿月影上巉巗秋聲欲倩歐陽賦<lb/>
白帝明朝又署銜<lb/>
　　賦得岸痕新雨過<lb/>
急雨初過溪尚喧緑堤苔漬帶新痕烟低岸桞根疑失<lb/>
翠染平蕪浪欲翻波漲漁船方弄棹景供詩客正慿軒<lb/>
那知野老情偏異預卜豐登笑倚門<lb/>
<pb n="KR4f0003_WYG_034-11a"/>
　　清簟看棋<lb/>
松枰消夏日竹簟納凉颸任爾機心宻皆吾静賞時鼎<lb/>
鳴濤泛峡香灺篆縈絲黒白分明看踈簾月漸移<lb/>
　　鄭宅茶<lb/>
榴枕桃笙午晝賖紅蘭香細透忩紗夢回石鼎松風沸<lb/>
先試氷甌鄭宅茶<lb/>
水逓何須古辣泉滿杯香露侍兒煎浮𤓰沉李渾無事<lb/>
為咏盧仝七椀篇<lb/>
<pb n="KR4f0003_WYG_034-11b"/>
　　夏日園居即事<lb/>
為愛林泉入座清臨溪結屋敞軒楹枝頭閒弄笙簧奏<lb/>
階下平調水石聲苔漬雲根成古篆鷗閒沙浦結前盟<lb/>
午餘底事尋荘蝶恁逐晴莎信歩行<lb/>
綠苔滿徑竹梢簷午静薫風撲畵簾鹿柴間開知客到<lb/>
魚苖新漲識丁添藤牀恍帶三秋爽竹簟渾忘六月炎<lb/>
晚凭欄干閒極目紅霞猶遶數峯尖<lb/>
鏡浦輕颸漾碧漣池亭霽景正澄鮮蝶依芳草能㝷路<lb/>
<pb n="KR4f0003_WYG_034-12a"/>
鶴習茶鐺不避烟任去任来㡬㸃鷺半開半落數枝蓮<lb/>
晚来弄棹無人畔水滿清溪月滿船<lb/>
古香齋伴㡬枝桐百尺扶踈翠色籠杖䇿每縁尋勝景<lb/>
披襟半為納清風篆烟結細簾方静棋局敲殘日已中<lb/>
不住吟哦縁底事㑹心原與物偕同<lb/>
　　有至自軍中者詩以慰之兼憶如心居士<lb/>
萬里榆關罷戍回情懐如舊鬢毛皚如心居士知無恙<lb/>
兩字平安藉送来<lb/>
<pb n="KR4f0003_WYG_034-12b"/>
繫馬都門正落暉三庚未脫夹征衣因君畧曉邊庭令<lb/>
八月祁連雪已飛<lb/>
㡬年别去經風雪今日歸来話别離想像伊人歸未得<lb/>
龍堆握手送君時<lb/>
　　荷珠<lb/>
曲池彷彿鮫人宅一夜明珠萬斛傾翠盖敲風紛聚散<lb/>
紅衣映旭轉晶瑩虙妃珮上熒熒墜帝子釵頭顆顆盈<lb/>
分付蘭舟為停棹露盤終日鎮教擎<lb/>
<pb n="KR4f0003_WYG_034-13a"/>
　　題髙其佩指頭畵雞<lb/>
淮南曽伴升仙去留得生綃幻裏身秀埭昂昂誇獨立<lb/>
可能風雨報寒晨<lb/>
　　平湖雨渡八首<lb/>
一堤楊桞樹數里白蓮花細雨霏霏處輕舟泛若耶<lb/>
烟雲暗逺天獨坐孤蓬裏颯然風滿湖衣履皆寒水<lb/>
欲覓古渡頭烟波不知處我亦無心客輕舠任来去<lb/>
参錯漁樵舍隐映菰蒲叢冐雨一聲笛吹破千絲風<lb/>
<pb n="KR4f0003_WYG_034-13b"/>
細雨滿湖秋扁舟泛碧流平分詩景去恰有一羣鷗<lb/>
掛帆風力健不湏盪雙櫓遥望翠㣲峯濛濛亂烟雨<lb/>
乍聼芭蕉鳴却是殘荷響夢中萬里逰只在扁舟上<lb/>
山圍天欲暮風過雨初晴餘景猶堪賞平湖落照明<lb/>
　　晚晴<lb/>
浄洗塵氛天宇清溪流新漲一聲聲芭蕉葉綠經雷長<lb/>
茉莉花香帶雨榮蟬抱桞枝初放響螢黏荻岸轉添明<lb/>
東岡隠約金波上彷彿年来秋夕情<lb/>
<pb n="KR4f0003_WYG_034-14a"/>
　　野塘月色<lb/>
菰蒲亞水正青青月色寥蕭淡晩汀野景乍疑秋寂寞<lb/>
新凉且喜夜清泠波紋㵼碧翻輕縠鏡影流光閃碎萍<lb/>
獨對池塘空濶意㡬家茅舍㸃郊坰<lb/>
　　水底霞天<lb/>
晩籟閒登百尺樓明霞倒映十分秋餘光綺散鮫人宅<lb/>
返照晴摇蘆荻洲雲際鷗閒波蕩漾日邊魚躍景沉浮<lb/>
須㬰天末殘紅捲依舊髙空接碧流<lb/>
<pb n="KR4f0003_WYG_034-14b"/>
　　新凉<lb/>
連朝㣲雨促新凉獨倚寒空意渺茫庭樹早驚金氣候<lb/>
幽人為換葛衣裳月流梧榭添踈影風入荷池泛冷香<lb/>
欲效廬陵工體物含毫詩思共秋長<lb/>
　　題唐寅畵箑<lb/>
蘆荻蕭蕭颭碧流月明獨去放扁舟誰知一枕荘周夢<lb/>
占斷寒江萬里秋<lb/>
　　秋信<lb/>
<pb n="KR4f0003_WYG_034-15a"/>
今年秋信較分明白帝初旋暑氣平梧落井邊天籟動<lb/>
蛩吟砌畔晩凉生已輸紈扇三分爽閒對銀河乙夜清<lb/>
占斷一畨瀟灑意金風玉露動關情<lb/>
　　題丁雲鵬羅漢巻<lb/>
幻化空中傳幻化却教圖作紫磨身機心息後龍能伏<lb/>
業境忘来虎亦馴缾鉢繽紛饒法味伽黎圍繞足精神<lb/>
懸知笑㑹拈花處倒退聲聞八百人<lb/>
　　曝書<lb/>
<pb n="KR4f0003_WYG_034-15b"/>
天末金風至庭前晝曝書古香飄座永秀色入忩虗次<lb/>
第排青簡縱横打白魚繞廊吟賞處爽度葛巾徐<lb/>
　　雨<lb/>
驟雨催餘暑幽香濕畹蘭從知秋颯㳫漸覺夜䦨干蛩<lb/>
咽階前細蟬吟桞上殘蕭晨憑賞處添得㡬分寒<lb/>
　　題石屏二絶<lb/>
扁舟夜泛正秋清赤壁巉巉類削成欲共坡翁圖畵裏<lb/>
月眀風淡聼江聲<hi>赤壁圖</hi>
<pb n="KR4f0003_WYG_034-16a"/>
片石本来邱壑物却將邱壑箇中看千林日上嵐烟净<lb/>
七十二峯濕翠寒<hi>木蘭山圖</hi>
　　萬夀寺方丈小憇<lb/>
門枕秋河冷堂堂法界寛坐參真瓠落小憇且盤桓塔<lb/>
影含烟直簷鈴奏響殘徘徊無一事何用覓心安<lb/>
庭有参天柏階饒匝地花鳥栖喧皓月鶴立對晴霞寥<lb/>
寂鐘魚静蕭閒山水嘉闍黎公案熟譲客趙州茶<lb/>
禪房隐修竹杖䇿試幽尋路僻莓苔長人閒花木深梵<lb/>
<pb n="KR4f0003_WYG_034-16b"/>
經書貝上古衲挂庭隂掃石聊跏坐悠然塵外心<lb/>
　　秋曉<lb/>
閒歩空庭倚石欄寥蕭秋色入澄觀千章樹葉随風落<lb/>
一夜蛩音到曉寒鴈字排空長不斷荷衣貼水那勝單<lb/>
招提何處晨鐘度隠隠霜聲帶月殘<lb/>
　　重乳燕<hi>雛燕長成本年即能營巢更伏新雛</hi>
纔學翻飛下畵堂<graphic n="KR1335" url="https://raw.githubusercontent.com/kanripo/KR-Gaiji/master/images/KR1335.png" mimeType="image/png"/>泥旋復上雕梁未能返哺同烏子<lb/>
且乳新兒作燕娘斜掠西風誇得意却歸南國儼成行<lb/>
<pb n="KR4f0003_WYG_034-17a"/>
盧家少婦凄凉甚兩見雙棲更斷腸<lb/>
　　過玉蝀橋三首<lb/>
蘆荻蕭蕭颭碧流長空渺渺望中收御河八月芙蓉紫<lb/>
彷彿江南一叚秋<lb/>
秋煙漠漠散輕綃斜日西風玉蝀橋乍聼扁舟歌欵乃<lb/>
蘆花深處望迢遥<lb/>
楓林葉落漏斜陽遥望瀛臺隔淼茫却憶十年逰息處<lb/>
水風吹送芰荷香<lb/>
<pb n="KR4f0003_WYG_034-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御製樂善堂全集定本巻三十<lb/>
</p>
<p>
</p>
  </div>
</body>
</text>
</TEI>
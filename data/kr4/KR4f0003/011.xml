<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0003_WYG_011-1a"/>
欽定四庫全書<lb/>
御製樂善堂全集定本巻七<lb/>
　序<lb/>
　　貞觀政要序<lb/>
夫三代以上君明臣良天下雍熙世登上理自東遷以<lb/>
降風俗日薄天下無復熙皥之美雖有質美之主望治<lb/>
甚切而所以屈己從諫力行善政者終不能有以震古<lb/>
而鑠今及唐貞觀太宗以英武之資能用賢良之士時<lb/>
<pb n="KR4f0003_WYG_011-1b"/>
若房元齡杜如晦魏徴王珪諸人布列左右相得益彰<lb/>
葢自三代以下能用賢納諫而治天下者未有如此之<lb/>
盛焉史臣呉兢纂輯其書名之曰貞觀政要後之求治<lb/>
者或列之屏風或取以進講元至順間戈直又刋其書<lb/>
以行於世余嘗讀其書想其時未嘗不三復而歎曰貞<lb/>
觀之治盛矣然其所以致治則又在於用此數賢而數<lb/>
賢之中又推魏徴禆益為多然魏徴不能自必信用於<lb/>
太宗以見其功業則又知太宗所以獨信魏徴言聽計<lb/>
<pb n="KR4f0003_WYG_011-2a"/>
從而見效若彼者固人君所當服膺書紳而勿失也書<lb/>
中分目目中有條條之末引先儒之言而論斷之其有<lb/>
望於後王也深矣人君當上法堯舜逺接湯武固不當<lb/>
以三代以下自畫然觀爾日君臣之所以持盈保泰行<lb/>
仁義薄法術太宗之虛己受言諸臣之論思啓沃亦庻<lb/>
㡬乎都俞吁咈之風矣<lb/>
　　韓文公文集序<lb/>
天下之事有其藝則必有精於其術無論小大精麤能<lb/>
<pb n="KR4f0003_WYG_011-2b"/>
使機應於心技疑於神則外物不能紛而後之習其藝<lb/>
者皆奉以為師法養叔治射離婁治規矩師曠之於音<lb/>
聲倉公之於病匠石之斤公孫之舞皆造其堂而嚌其<lb/>
胾傳之後世而無窮夫文亦天下之一藝也精其術可<lb/>
奉為師法者周有左氏漢有賈誼董仲舒馬遷相如劉<lb/>
向此數子者雖非見道之文要皆卓自樹立不合流俗<lb/>
而其文之古樸亦非浮華澆漓者所能及迨自五代剖<lb/>
分文弊質窮天下之言文者務以藻繢為事娓娓如婦<lb/>
<pb n="KR4f0003_WYG_011-3a"/>
人言世道衰㣲人心由之偽薄至唐幷天下蔚興文教<lb/>
殆百餘年而後昌黎以六經之文鳴天下由是言之文<lb/>
之繋於世道人心亦大矣葢昌黎之於文所謂造其室<lb/>
而嚌其胾因文以見道以蘄至於古之立言者也其自<lb/>
用之功在於培養仁義以為立言之本而其所得之趣<lb/>
則氣盛而言之短長與聲之髙下皆宜至其不蹈襲前<lb/>
人一語不煩䋲削而自合規矩不顧世人之笑譽反刓<lb/>
以樸剗偽以醇粹然一出於正後之習文者皆奉為師<lb/>
<pb n="KR4f0003_WYG_011-3b"/>
法而莫有能加焉噫亦至矣雖然公非徒長於文者其<lb/>
道徳謨猷皆有唐一代之特出而不能大顯於憲穆之<lb/>
朝者氣運之遷流非人力所能挽耶抑使之少抑於一<lb/>
時而終揚於萬世耶将全於此則不能全於彼耶孟子<lb/>
距楊墨而道以之傳昌黎排老佛而道亦因文而見起<lb/>
衰反正始若未之信終大顯於時蘓子瞻以之上擬孟<lb/>
子豈過譽哉<lb/>
　　杜子羙詩序<lb/>
<pb n="KR4f0003_WYG_011-4a"/>
夫自上古康衢有擊壤之歌虞廷有卿雲之詠帝與臯<lb/>
陶禹益諸臣勅命賡歌拜手颺言於一堂歌詠之興有<lb/>
自来矣爰逮姬周公旦公奭調宫協徴律其節族舂容<lb/>
乎大篇堂皇乎雅辭化自二南達於列國上自公卿下<lb/>
至黎庻至於變風變雅亦莫非忠臣義士攄其忠悃發<lb/>
為歌辭好色而不滛怨悱而不亂皆可以勸懲當時為<lb/>
教後世詩三百一言以蔽之曰思無邪孰謂詩僅緣情<lb/>
綺靡而無闗於學識哉然三百萹之詩不拘格律而音<lb/>
<pb n="KR4f0003_WYG_011-4b"/>
響中度所謂太羮不和而有至味也漢變四言為五言<lb/>
間亦有七言之體至魏晉而音韻愈盛入唐而格律益<lb/>
精鹽梅之設太羮之害也七竅之鑿渾沌之賊也至有<lb/>
不言性情而華靡是務無勸懲之實有滛慝之聲於詩<lb/>
教之温柔敦厚不大相剌謬乎是以言詩者必以杜氏<lb/>
子美為凖的子美之詩所謂道性情而有勸懲之實者<lb/>
也抒忠悃之心抱剛正之氣雖拘於音韻格律而言之<lb/>
愈暢擇之益精語之彌詳其於忠君愛國如飢之食渇<lb/>
<pb n="KR4f0003_WYG_011-5a"/>
之飲湏臾離而不能故雖短什偶吟莫不睠顧唐祚繋<lb/>
心明皇蜀中諸作尤致意焉屈原放逐離騷是作後代<lb/>
尊之為經子羙之詩亦因其顛沛流離抱忠秉義不究<lb/>
其用垂於詩以自見故後世宗之參之於三百篇之列<lb/>
若夫較一字之長争一韻之巧摛華藻於萹章誇博贍<lb/>
以耀衆者藝也非所以求子羙也<lb/>
　　朱子資治通鑑綱目序<lb/>
孔子作春秋而亂臣賊子懼夫春秋亦一編年之書而<lb/>
<pb n="KR4f0003_WYG_011-5b"/>
曰亂臣賊子懼者葢謂彰善癉惡比事屬辭誅姦諛於<lb/>
已徃杜僭亂於将來使亂臣賊子不畏王法者讀此書<lb/>
而知懼豈非有功於世道人心者哉三代而下孔子之<lb/>
道㡬乎息矣故臣叛其君者有之子背其父者有之而<lb/>
亂臣賊子無所忌憚子朱子生於周程之後修明絶學<lb/>
深痛而甚憫之祖夫子春秋之筆削因温公通鑑之書<lb/>
更創義例為書曰資治通鑑綱目其自序曰表嵗以首<lb/>
年因年以著統大書以提要分注以備言洵哉善善惡<lb/>
<pb n="KR4f0003_WYG_011-6a"/>
惡是是非非具於一篇之中而無不備矣然後人知忠<lb/>
臣義士必獲天休也雖不用於一時而後世莫不褒歎<lb/>
效法之恐後也亂臣賊子必攖天誅也雖幸免於當世<lb/>
而千載以下公議莫逃也彰善癉惡比事属辭雖不足<lb/>
以盡春秋之義抑其大畧則可謂同揆矣夫三代以下<lb/>
傳世久逺者莫如漢唐當其盛時政教恩澤入民之深<lb/>
非不可稱然其易代之際死君事者可數焉自修綱目<lb/>
之後士知顧禮義亷耻以事二姓為辱故南宋之末忠<lb/>
<pb n="KR4f0003_WYG_011-6b"/>
臣義士捐軀而徇王事不肯忍耻偷生以求苟活者屢<lb/>
見於史䇿之中且元代宋明代元無分析割㩀如前五<lb/>
代後五代之亂者亦因忠姦賢佞褒嘉貶斥凛若衮鉞<lb/>
人知有所懲勸懼見誅於後世也如是而謂之綱目修<lb/>
而亂臣賊子懼其誰曰不然<lb/>
　　大學衍義補序<lb/>
學貴於博乎堯舜心傳十六字有終身不能行其一語<lb/>
者焉學貴於約乎徃聖先賢作述相接有言之而不厭<lb/>
<pb n="KR4f0003_WYG_011-7a"/>
其詳者焉大凡言理則欲其精簡明切當而易守也言<lb/>
事則欲其詳條分縷析便於中材而易行也吾於邱瓊<lb/>
山大學衍義補葢知其義云夫聖經二百有五言為學<lb/>
之道備焉為教之法具焉為治之理盡焉所謂理極精<lb/>
而易守也至於後世道衰文敝賢者且不能窺聖經之<lb/>
閫奥又何怪於中材乎故西山先生作衍義之書至齊<lb/>
家而止而治國平天下之道備具不待瓊山之補然亦<lb/>
不可無瓊山之補所謂多備規軸而易行也聖人言理<lb/>
<pb n="KR4f0003_WYG_011-7b"/>
賢人言事先代言理後世言事亦學有所不齊世有所<lb/>
不同而所以啓廸當時為教後世之心則一也然於此<lb/>
亦可以見瓊山之有志於君民上下言事極其詳而言<lb/>
理亦極其精矣至其書之條目義例則詳於邱氏之序<lb/>
余因嘉其明於理而便於事故為序如右<lb/>
　　送五弟奉<lb/>
命徃祭<lb/>
闕里文廟序<lb/>
<pb n="KR4f0003_WYG_011-8a"/>
雍正八年冬十月新修<lb/>
闕里文廟告成殿廡門陛黄瓦丹雘既宏既隆圭瓚俎<lb/>
豆罇罍之器<lb/>
頒自上方<lb/>
聖天子親書大成殿大成門匾額復命良工重摹<lb/>
聖祖御製文廟碑文孝思繼述重道崇儒兼備於此既<lb/>
成例宜遣官祭告<lb/>
皇父特重其禮<lb/>
<pb n="KR4f0003_WYG_011-8b"/>
命皇五子齋居潔誠治装減從以行余與吾弟夙夜之<lb/>
與俱飲食之與共講習討論之日親至於今二十年茲<lb/>
徃千里之外能無依依繋戀而不忍舍顧思人自孩提<lb/>
以至於老大讀孔子之書未必能志希賢聖窮理探源<lb/>
以至於知孔子之道也幸而知之矣而私累之未捐精<lb/>
進之不勇則鮮能行之既行矣未有不心慕孔子欲登<lb/>
其堂而入其室者吾弟力學敦修不敢自懈於聖人之<lb/>
道者有年矣今奉<lb/>
<pb n="KR4f0003_WYG_011-9a"/>
命徃祭闕里瞻宫牆之數仞則欲得其門而入以見宗<lb/>
廟百官之美富也對聖貌之巍巍則思温厲恭安如在<lb/>
其上而自省其躬修也逰禮樂之區想見金聲玉振之<lb/>
氣象是行也不益以増其嚮徃服行之心而為有生一<lb/>
大快乎<lb/>
皇父猶有後命命吾弟祭闕里畢即徃致祭岱宗吾弟<lb/>
徃哉昔孔子嘗登泰山而小天下孟子述之葢謂得登<lb/>
聖人之堂與聞聖道之精深廣大則諸子百家羣言皆<lb/>
<pb n="KR4f0003_WYG_011-9b"/>
小也猶之登泰山之髙者得觀其嶔岑峻極則峛崺培<lb/>
塿皆不足言也吾弟既登聖人之堂又登泰山之髙誠<lb/>
敬之日積仰止之日深視瞻之廣濶胸次之豁然古文<lb/>
人學士所謂逰名山大川以助其文思筆力者又烏足<lb/>
云哉<lb/>
　　送平郡王奉<lb/>
命徃盛京修理<lb/>
福陵前河道序<lb/>
<pb n="KR4f0003_WYG_011-10a"/>
皇清承<lb/>
天命為天子<lb/>
太祖肇基盛京奄有三韓<lb/>
太宗積功累仁式廓疆宇以及<lb/>
世祖拯明室之亂興仁義之師平一六合定鼎燕京順<lb/>
治八年<lb/>
詔封<lb/>
福陵山為天柱山<lb/>
<pb n="KR4f0003_WYG_011-10b"/>
昭陵山為隆業山附祀<lb/>
方澤四時大祭必命宗室一人徃莅其事雍正八年四<lb/>
月<lb/>
詔曰<lb/>
福陵前水法歴年既久稍更故道朕萬㡬事重不能親<lb/>
徃經理惟是平郡王福彭小心畏慎克當斯任其代朕<lb/>
以行余與王敬業樂羣相晨夕也茲之徃也其可以無<lb/>
贈竊惟古者山川都㑹恒隨有徳者為發皇我<lb/>
<pb n="KR4f0003_WYG_011-11a"/>
太祖之肇基盛京義同於周文王之在豐我<lb/>
世祖之定鼎燕京義同於周武王之在鎬盛京為王業<lb/>
之丕基而<lb/>
福陵實靈祥之所由孕育綿衍今以前河稍更故道<lb/>
聖天子慎重所使<lb/>
特命王徃王其慎哉祗謁<lb/>
皇祖山陵敬恭將事宏仁孝之思審向背之勢必能相<lb/>
地宜因利便計丈數度髙卑揣逺邇物土方分司授職<lb/>
<pb n="KR4f0003_WYG_011-11b"/>
董其大要而責以成功以不負<lb/>
天子任使王其可以勝任而愉快矣王雖年少而器識<lb/>
深沉謙卑自牧嫻學問通事理余喜王之果足以當斯<lb/>
任也於是乎書以贈之<lb/>
　　送定邉大将軍平郡王西征序<lb/>
惟<lb/>
上帝眷顧我國家<lb/>
太祖<lb/>
<pb n="KR4f0003_WYG_011-12a"/>
太宗肇基盛京既創既承順天休命以造萬世無疆之<lb/>
丕基惟時英藩良弼㒺不一乃心力克宣乃猷董䟽附<lb/>
先後奔走禦侮之臣而甄其才以致其力用贊我王室<lb/>
式闢四方若川有舟實共濟之若木有本實枝幹之詩<lb/>
所謂維藩維垣維屏維翰偉哉隆古以来懿親之宣力<lb/>
未有若斯之盛也逮我<lb/>
世祖章皇帝定鼎燕京奄有九有惟時平郡王之始祖<lb/>
禮親王實統貔貅之旅以勤襄王事功績彪炳載在國<lb/>
<pb n="KR4f0003_WYG_011-12b"/>
史王其七世孫也王㓜而侍<lb/>
聖祖仁皇帝宫中躬承恩眷我<lb/>
皇父臨御凡事皆仰體<lb/>
聖祖之心祗承勿替况在宗藩尤所惇叙以養以教㒺<lb/>
不勤朂其身誘廸厥徳而王以孫枝之近眷顧尤隆雍<lb/>
正六年<lb/>
皇父特命王同我兄弟讀書内廷以培其才又二年知<lb/>
王之可用也爰命管理旗務及為宗正理益以明政益<lb/>
<pb n="KR4f0003_WYG_011-13a"/>
以練又二年知王之果可大用也遂有定邉大将軍之<lb/>
命而統西征之師夫凖噶爾自策妄阿喇布坦造孽據<lb/>
有波羅搭拉背我<lb/>
聖祖皇帝曲賜矜全之恩及我<lb/>
皇上赦過宥罪之徳跳梁躑躅至於今十餘年今其醜<lb/>
子噶爾丹側楞襲其㓙逆抗我顔行幸不可冄禍不可<lb/>
踵此葢天亡凖噶爾之日而王建功立業之秋也王器<lb/>
量寛宏才徳優長在書室中與之論文每每知大意而<lb/>
<pb n="KR4f0003_WYG_011-13b"/>
與言政事則若貫驪珠而析鴻毛也夫戰者孔子所慎<lb/>
王者不得已而用之所以止戈戡亂遏劉誅暴我<lb/>
皇上克承<lb/>
先志思維小醜累世負恩實天人所共憤王法所必誅<lb/>
而歴年以来董兵之臣率不能宣徳威而奏膚功用是<lb/>
以西陲重任畀之於王王必有以副<lb/>
皇父簡用之恩佐國家赫聲濯靈之大業相事宜慎權<lb/>
變和輯我士卒淬厲我将校恩威並行信義昭著克殱<lb/>
<pb n="KR4f0003_WYG_011-14a"/>
逆憝永息邉氛皇哉堂哉莫與京矣王以八月三日之<lb/>
吉禡旗啓行余與王敬業樂羣者六年於茲今之徃也<lb/>
其可以無贈然惟贈人以物不若以言之為切也贈人<lb/>
以頌不若以箴之為益也言而以箴宜贈王矣復念王<lb/>
日承<lb/>
皇父聖謨凡軍機要務制敵御将之方籌餉治兵之畧<lb/>
聞之熟而奉之謹以是始之以是成之總不出<lb/>
聖天子定算之中而更何俟余之以言贈哉故為王敬<lb/>
<pb n="KR4f0003_WYG_011-14b"/>
述王祖父為國宣力勲名赫奕之事於右及引書傳所<lb/>
言者欲王效法乃祖而以敬謹将事也王其勉之哉祗<lb/>
迓天之明命惟聿将其恪恭整我六師以伐不敬在此<lb/>
行乎在此行乎余自今數王至軍之日請勒為飲至之<lb/>
歌以俟之<lb/>
　　稽古齋文鈔序<lb/>
天地間有大本焉孝悌是也有大文焉詩書是也有本<lb/>
有文積於中而發於外有徳之言是也孝悌以立其本<lb/>
<pb n="KR4f0003_WYG_011-15a"/>
詩書以暢其支而因發為有徳之言英華暢達而不可<lb/>
掩能全此三者寡矣至若生帝王之家居富貴之地子<lb/>
道臣道交萃於躬夙夜匪懈篤念天顯尊聞行知究極<lb/>
於髙明光大之域非以道自勉者能乎哉吾弟少於吾<lb/>
甫三月<lb/>
皇父在潛邸時育吾二人於東西室及九歳讀書同受<lb/>
經於傅先生至十二嵗時吾隨侍<lb/>
皇祖宫中不能朝夕共䖏者葢半載及我<lb/>
<pb n="KR4f0003_WYG_011-15b"/>
皇父位登宸極妙選天下之英賢以教育吾二人凡八<lb/>
年於茲矣斯邁斯征日就月将以期不負<lb/>
皇父頋復燕貽之至意無時敢自懈也八年秋九月吾<lb/>
弟彚訂其序論雜文詩賦凡若干卷而屬序於余余曰<lb/>
吾輩所重豈止於文而已耶必若向所云三者皆克全<lb/>
之然後盡吾職焉吾弟在<lb/>
皇父膝下二十年愛敬懇摯從未有過愆與吾自孩提<lb/>
以至於今且孺且眈怡怡如也從諸先生敬業一堂既<lb/>
<pb n="KR4f0003_WYG_011-16a"/>
饜飫於詩書矣而發為文詞觀其言藹如考其意不外<lb/>
古聖賢名儒之旨所云三者翼翼焉亹亹焉日進而無<lb/>
疆豈止以文自鳴者哉余既以同氣之親相親相朂於<lb/>
平日晨夕之與俱筆硯之與共爾我形骸之悉化兹序<lb/>
其文其夷懌欣暢又當何如乎<lb/>
　<lb/>
　<lb/>
　<lb/>
<pb n="KR4f0003_WYG_011-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御製樂善堂全集定本巻七<lb/>
</p>
<p>
</p>
  </div>
</body>
</text>
</TEI>
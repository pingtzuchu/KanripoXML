<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0003_WYG_006-1a"/>
欽定四庫全書<lb/>
御製樂善堂全集定本巻二<lb/>
　論<lb/>
　　嘉言罔攸伏論<lb/>
人君表正萬邦富有四海萬㡬庶政日陳於前誠有所<lb/>
不至明有所不周差之毫釐謬以千里古先哲王之眀<lb/>
目達聰咨岳咨牧者亦期嘉言之罔攸伏而已蓋天下<lb/>
之智有不同而天下之理無一定故恃一人之智以為<lb/>
<pb n="KR4f0003_WYG_006-1b"/>
智不若兼千百人之智以為智人君雖明足以照萬邦<lb/>
燭萬事然天下千百人之智又何能盡兼萬事之至賾<lb/>
至動㕘錯不齊者又何能盡明所頼人臣陳善閉邪補<lb/>
衮職之所闕使嘉言讜論日聞於前然後明㣲燭隠政<lb/>
無不通而明無不照然人臣之能盡言者由人君有以<lb/>
啟之耳苟人君孜孜黽勉樂受盡言則人臣亦何惜而<lb/>
不言哉故大禹之祗承于帝曰后克艱厥后臣克艱厥<lb/>
臣帝之答禹曰允若兹嘉言㒺攸伏君難其位而好聼<lb/>
<pb n="KR4f0003_WYG_006-2a"/>
正言臣難其位而思盡正言此野之所以無遺賢而萬<lb/>
邦咸寜也夫君如舜臣如禹而一時君臣之所共勉者<lb/>
惟在各艱其位而受盡言舜又不敢當以為惟帝時克<lb/>
則後世之欲圗治者舎是豈有二道哉三代以降推漢<lb/>
文帝唐太宗宋仁宗為令主然文帝仁厚儉約有餘而<lb/>
一時無大儒骨鯁之臣宋仁宗有韓范富歐諸臣而不<lb/>
能盡其用惟唐太宗以英武明智之資得房杜王魏為<lb/>
之臣終日陳言繩愆糾謬太宗屈已従之貞觀之風逺<lb/>
<pb n="KR4f0003_WYG_006-2b"/>
過於文帝仁宗者職此之由由是觀之納諌聼言顧不<lb/>
亟哉桀紂幽厲始皇之亡也其時之嘉言無聞焉豈果<lb/>
無嘉言之臣哉龍逄有嘉言而桀殺之比干有嘉言而<lb/>
紂殺之厲王設監謗之巫始皇有妖言之禁夫舜禹君<lb/>
臣兢兢焉惟恐嘉言之伏而此數君者方遏之絶之又<lb/>
従而罪之欲其不亡豈可得乎尚論者所以遊心於都<lb/>
俞吁咈之世也<lb/>
　　有言逆于汝心必求諸道論<lb/>
<pb n="KR4f0003_WYG_006-3a"/>
人君以一身撫馭天下臣民之衆雖有聰明睿智之才<lb/>
而耳目所不及思慮所未周則或壅蔽不明必頼忠正<lb/>
之臣讜言之士明辨事理之是非以啟其聰而開其蔽<lb/>
然後正心以正朝廷而天下皆化於正雖其言之逆心<lb/>
亦求諸道而已矣今夫草茅巗穴布衣韋帶之士白首<lb/>
窮經服膺聖學將以興治教於天下效忠悃於吾君凡<lb/>
天下之事知無不言言無不盡雖履尾批鱗而不頋如<lb/>
是者固有猷有為有守之純臣也然不可常見也吾觀<lb/>
<pb n="KR4f0003_WYG_006-3b"/>
古來之臣欲言數事而進對之際十去其七八者多矣<lb/>
非天威咫尺難於盡言乎然猶不可多得也人君出一<lb/>
言而百諾承之行一事而争先頌之諂諛之日進佞巧<lb/>
之日精其心惟在持富貴保寵榮於天下之治亂安危<lb/>
固不存於心也人君何頼焉故為人君者當納諌求言<lb/>
其言而逆於心者必察其𠂻情求諸正道而虚心以受<lb/>
之銳志以従之如是則嘉言正議日聞於耳而於天下<lb/>
之事理臣工之賢佞民情之疾苦風俗之厚薄明若秉<lb/>
<pb n="KR4f0003_WYG_006-4a"/>
燭易如指掌以之出治理民何難之有哉即以太甲一<lb/>
身論之不恵阿衡之時伊尹作書以告矣而王維庸罔<lb/>
念聞是逆於心而不求諸道也是以有永圗之戒既克<lb/>
終允徳而復位則惟伊尹之言是聽是逆於心而求諸<lb/>
道也是以為守成之令主不求諸道則亂求諸道則治<lb/>
聽言者當知所鑒矣<lb/>
　　夙夜基命宥宻論<lb/>
周自后稷公劉太王積徳累仁至於文武而新天命撫<lb/>
<pb n="KR4f0003_WYG_006-4b"/>
有四海然繼續其先明以承前業者則又成王之宏深<lb/>
静宻之徳有以夙夜基天之命也盖王者受天命以臨<lb/>
天下其所以潜通帝載儼然若臨者固無時而間也然<lb/>
不宏則體有虧不深則用易竭不静則不能定性以立<lb/>
極不宻則不能使冲漠之中萬象森然畢具故宏深静<lb/>
宻則寛裕而有容粹精而不雜宏深者乾道變化各正<lb/>
性命陽之徳也静宻者坤厚載物徳合無疆隂之徳也<lb/>
合是二徳而夙夜無怠以承之非至徳其孰能若是乎<lb/>
<pb n="KR4f0003_WYG_006-5a"/>
不顯亦臨無斁亦保者文王也我其夙夜畏天之威者<lb/>
武王也夙夜基命宥宻者成王也其畏天保命則一也<lb/>
是以文武以之得天下成王以之守成命延祚八百子<lb/>
孫永頼豈不宜哉<lb/>
　　春王正月論<lb/>
春秋為尊王之書始自隠公不曰王春正月而曰春王<lb/>
正月者其意深矣盖春者天之所為也正者王之所為<lb/>
也欲王者奉若天時諸侯上遵王法示大始而欲正本<lb/>
<pb n="KR4f0003_WYG_006-5b"/>
也是故以春生之氣貫四時以王者之命正諸侯以正<lb/>
月之月統一嵗王者所行必上本於天不承天以制號<lb/>
令則無法故以春居王之首諸侯不尊天王則無正故<lb/>
以王居正月之首政者正也政莫先於正始故以正月<lb/>
為一嵗之首所以教後之王者上承天以制法度下建<lb/>
極以制諸侯則政行而教舉矣至於體元調元之說既<lb/>
失之穿鑿胡氏行夏時之説雖以伊訓證之而夫子乃<lb/>
従周者况春秋所書春正月無氷春二月無氷若用夏<lb/>
<pb n="KR4f0003_WYG_006-6a"/>
正則無氷不足為異矣冬十月隕霜殺菽若夏之冬則<lb/>
不應尚有菽矣周之改月改時何待論哉<lb/>
　　晉荀林父帥師及楚子戰于邲晉師敗績論<lb/>
夫戰而言及主乎是戰者也春秋善救困晉師之為邲<lb/>
之役也為救鄭也救鄭而春秋不書又不言楚晉戰于<lb/>
邲而使晉主之以罪晉者何也陳人弑君而晉不討春<lb/>
楚子圍鄭晉又不能速救以至鄭與楚平至夏六月而<lb/>
後使林父帥師救之斯緩矣故救鄭不書責緩也至於<lb/>
<pb n="KR4f0003_WYG_006-6b"/>
林父之罪則在不能制馭其屬畏失屬亡師之罪従韓<lb/>
厥分惡之言知難而冒進是棄其師也而又鼔于中軍<lb/>
首為棄甲曵兵之舉故後誅先縠不去其官此稱敗績<lb/>
特以林父主之所以著其失權惶惑敗衆亡師之罪也<lb/>
　　晉侯及楚子鄭伯戰于鄢陵楚子鄭師敗績論<lb/>
稱及以戰者志乎戰者也君傷則不言師敗績者君重<lb/>
於師也是故鄢陵之戰書晉侯及椘子戰主乎晉也書<lb/>
楚子敗而不言師君重於師也鄭伯伯也序於楚子之<lb/>
<pb n="KR4f0003_WYG_006-7a"/>
下者凡戰先主兵者椘主兵而鄭従之也稱師以敗者<lb/>
君無傷則師為重也而抑椘子罪鄭伯幸晉勝之義一<lb/>
舉而備矣盖自齊桓沒後椘勢方張横行列國憑陵諸<lb/>
夏若非晉文城濮之一勝則楚害有不可勝言者晉文<lb/>
沒而楚復盛自荀林父邲之敗楚之陵駕尤甚十三國<lb/>
盟蜀儼然主列國之盟晉之靈成景公屏息而不敢動<lb/>
至厲公乃能一敗之於鄢陵可謂幸矣不然者楚將倚<lb/>
鄭為援長驅中原周之宗祀其㡬不為荆蠻所㓕乎然<lb/>
<pb n="KR4f0003_WYG_006-7b"/>
文公自城濮之勝主臣一心用垂覇業厲公勝於鄢陵<lb/>
而遽自驕縦以殞其身以是知范文子之言可謂逺慮<lb/>
君子也<lb/>
　　作三軍論<lb/>
周自平王東遷政令不行禮樂征伐自諸侯出于是朝<lb/>
覲之禮廢尊王之典衰而㑹盟征伐一歸覇主順者安<lb/>
之逆者伐之王綱陵夷而天下之事不可為矣魯自隠<lb/>
公至於襄公凡九世而襄公之世三家始専政所謂自<lb/>
<pb n="KR4f0003_WYG_006-8a"/>
諸侯出十世希不失者也三家之専政始於作三軍三<lb/>
軍者魯先公之受於天子者也魯頌曰公車千乗公徒<lb/>
三萬則三軍為魯之舊明矣而云作者盖魯已廢三軍<lb/>
為二軍至是忽以私家之乗補公室之伍而為三軍聖<lb/>
人謹書其作毁而季氏險戾無君之罪畢著矣盖季氏<lb/>
専魯已數世至於宿而遂懐竊國之心故乗襄公幼弱<lb/>
託於増兵備敵而作三軍三分魯地而十二分其民季<lb/>
氏得四叔氏得二孟氏得一而歸其五於公以事大國<lb/>
<pb n="KR4f0003_WYG_006-8b"/>
徴師承貢則季氏沛然有餘而公室用多二家力少其<lb/>
勢不得不毁又顯令於國中入季者無征入公室者倍<lb/>
征則二家之民屬公室者如䧟坑阱急思自脱故一旦<lb/>
盡奪之公民咸順焉而公莫可如何也方作三軍時公<lb/>
年始十三故叔孫雖知其不可而不敢固争至於毁之<lb/>
則四分魯國之地與民季氏得二二子各一不獨君若<lb/>
贅疣而二子亦不得不屬服於季氏矣其毁中軍亦乗<lb/>
昭公初立叔孫身死家亂而急奪焉故余嘗謂宿之隂<lb/>
<pb n="KR4f0003_WYG_006-9a"/>
鷙狡譎乃萬世亂臣竊國之渠魁而三軍之作毁則田<lb/>
氏簒齊三卿分晉之前轍也故特發其義以補先儒所<lb/>
未備云<lb/>
　　三月公㑹晉侯宋公衛侯鄭伯曹伯莒子邾子薛<lb/>
　　　伯杞伯小邾子于溴梁戊寅大夫盟論<lb/>
自平王東遷王室卑微諸侯放肆㑹盟征伐一歸伯主<lb/>
而政在諸侯矣及其末也大夫擅權政歸私室㑹盟約<lb/>
誓出自諸侯轉不能保其無寒出自大夫則可必其守<lb/>
<pb n="KR4f0003_WYG_006-9b"/>
信此溴梁之盟所以徧刺天下之大夫也孔子曰天下<lb/>
無道則禮樂征伐自諸侯出又曰天下有道則政不在<lb/>
大夫凡所以傷周之衰陵夷至於諸侯專政又陵夷至<lb/>
於政歸大夫風愈下而俗愈卑天下之事不可為矣故<lb/>
溴梁之㑹諸侯皆在大夫主盟聖人謹書之以為諸侯<lb/>
相盟已非正矣而又至於大夫専盟使君若贅疣焉則<lb/>
人心安有不亂世道安有不衰者乎自此之後晉移於<lb/>
六卿魯入於三家齊權屬崔髙衛權歸孫寗皆溴梁之<lb/>
<pb n="KR4f0003_WYG_006-10a"/>
㑹有以啟之也故曰溴梁之㑹大夫不臣也<lb/>
　　諸侯同盟于平邱公不與盟論<lb/>
春秋為本國諱臣子之於君父理當然也然内屈外直<lb/>
則諱之外屈内直雖受辱不諱也曷為不諱人以無禮<lb/>
加之適足以見彼之無禮耳故黒壤之㑹公不與盟則<lb/>
諱之屈在公也平邱之㑹公不與盟則不諱屈在晉也<lb/>
同不與盟而一諱一不諱焉聖人之意可見矣盖平邱<lb/>
之㑹徳則不競矜兵甲之威以肆脅持之術非若黒壤<lb/>
<pb n="KR4f0003_WYG_006-10b"/>
之正也受邾莒之譛而不見公非若彼不相朝聘公實<lb/>
有罪也是則晉恃兵力貪財賄而以無禮加兄弟之國<lb/>
於魯何有焉且王臣無下盟之禮公不與盟正可以免<lb/>
盟王臣之罪耳况平邱之㑹晉之甲車四千乗徒欲示<lb/>
威於衆至自言雖以無道行之必可畏也而終不能禁<lb/>
煩言之嘖嘖方之桓文衣裳之㑹盖亦末矣晉之君臣<lb/>
乃施施然安於不競無憤恥自強之志而齊人不盟鄭<lb/>
人争承叔向皆以辯給幸而勝之晉伯之不振自是而<lb/>
<pb n="KR4f0003_WYG_006-11a"/>
益甚矣<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4f0003_WYG_006-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御製樂善堂全集定本巻二<lb/>
</p>
<p>
</p>
  </div>
</body>
</text>
</TEI>
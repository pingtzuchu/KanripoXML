<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0003_WYG_018-1a"/>
欽定四庫全書<lb/>
御製樂善堂全集定本巻十四<lb/>
　古體詩<lb/>
　　古風十五首<lb/>
天地有至德健順運萬善陰陽迭往來寒暑互流轉大<lb/>
生而廣生疇能體其撰根柢祗一誠神功何易簡<lb/>
羲皇初畫卦猶以結繩治後聖繼心傳法夬興書契豈<lb/>
徒充簡編即是傳道器君看六經中言言道仁義<lb/>
<pb n="KR4f0003_WYG_018-1b"/>
有苖蠢弗率大禹爰徂征三旬猶逆命豈云無甲兵伯<lb/>
益贊讜言感神由至誠惟昔號旻日克諧致烝烝文徳<lb/>
既誕敷逺人亦來庭動物物不動今古無其情<lb/>
髙宗求良弼簡在通夢寐傅巗版築人一朝履髙位和<lb/>
羮作鹽梅朝夕資納誨阿衡豈專美嘉靖殷邦治惟此<lb/>
㳟黙思尚賢天所賜<lb/>
隆冬無溽暑盛夏無祁寒寒暑協太和往來相推遷蚩<lb/>
蚩彼衆氓努力籌逢年我當惜寸陰黽勉期前賢<lb/>
<pb n="KR4f0003_WYG_018-2a"/>
泰山不讓土河海不擇流為學亦如此取益在廣求見<lb/>
惡當自戒見善期自修三人有吾師近取乃日休<lb/>
孟山何岧嶤有獸曰騶虞賦性本仁慈舉趾惜蘼蕪終<lb/>
為王者瑞見乃盛世符南山有猛虎食肉如食芻饞嗜<lb/>
飽腹腸何論有無辜一朝獵者至咄嗟喪其軀仁殘天<lb/>
道顯視此何所殊<lb/>
銅鑑正衣冠人鑑别善惡人苦不自知箴規已病藥疑<lb/>
事莫蓍揲疑謀莫龜灼但聼善人言萬事免乖錯<lb/>
<pb n="KR4f0003_WYG_018-2b"/>
秋聲何瀟灑翏翏刁刁然吹萬忽奔騰千里淡雲烟振<lb/>
羽階下蟲吟風樹上蟬物類本無情菀枯感變遷謾說<lb/>
蓬瀛洲居住不老仙三山阻且遥荒唐徒爾傳我有不<lb/>
老藥不用求金丹清心與寡欲可以延長年嗟彼名利<lb/>
人營營凋朱顔<lb/>
郭公解布榖王孫能促織區區禽與蟲因時亦有識人<lb/>
生性本靈充然備五德私利一薫蒸靈䑓因窒塞譬彼<lb/>
瑶臺月忽被蟾蜍蝕克已萬理明處事乃不惑<lb/>
<pb n="KR4f0003_WYG_018-3a"/>
春風二三月花嶼争芬芳出門踏青人車馬沸如狂芳<lb/>
甸布綺席繡陌遺琳瑯幽蘭在空谷詎肯生道旁地僻<lb/>
人莫賞誰識王者香我來採盈把歸植讀書堂同遊不<lb/>
同趣對爾聊徜徉<lb/>
平原昔聚客毛遂乃下列備數入强楚碌碌何分别一<lb/>
朝脱頴出厯階騁辨説手招十九人從約自此决䇿士<lb/>
且垂名矧乃匡時傑<lb/>
燕昭用樂毅連下七十城惠王信反間全功一旦傾齊<lb/>
<pb n="KR4f0003_WYG_018-3b"/>
威察毁譽左右計不行烹阿封即墨戰勝在朝廷外間<lb/>
與内間一伺主疑乘所以為政者去讒心乃明<lb/>
屈原沉汨羅孤忠光日表賈誼過長沙臨流抒懐抱楚<lb/>
懐本庸昏漢文稱有道胡為志未伸悲歌賦鵩鳥絳灌<lb/>
豈子蘭洛陽英鋭早龍門作合傳孰謂善品藻<lb/>
鳯凰鳴崑邱惟食琳與琅九苞耀竒彩天宇恣翺翔豈<lb/>
比藩籬雀卑棲飽稻粱達人豈自枉鄙夫巧趨蹌尚父<lb/>
年八十猶自釣渭陽一朝遇西伯殊績展鷹揚是知賢<lb/>
<pb n="KR4f0003_WYG_018-4a"/>
路闢斯為邦家光<lb/>
　　新竹<lb/>
新笋已成竹檀欒影簾箔風翻翡翠林露灑琅玕籜猶<lb/>
然婉孌姿已具堅貞格蕭踈戞寒玉歴落吹竽籥長房<lb/>
漫騎龍公輸寧飛鵲撫摩留仙人棲托遲鸞鶴梁園㡬<lb/>
萬箇盛事今寂寞森森階砌前添我興寥廓烟凝翠欲<lb/>
流枝篠紛參錯莫謂無姸華嵗寒猶可託<lb/>
　　海子行圍同聞之蔡先生五弟讀杜子羙秋興詩<lb/>
<pb n="KR4f0003_WYG_018-4b"/>
　　　分韻得肉字<lb/>
秋曉獵平原露重林如沐歸來息離宫繞砌開黄菊豈<lb/>
以漫遊荒往籍閒披讀維昔天寳初楊李竊威福道旁<lb/>
有餓殍朱門饜粱肉漁陽鼙鼓來驚破霓裳曲杜老時<lb/>
隨征殷憂積誠篤傷心秋興詩令我勞往復硬語蟠虬<lb/>
松蒼渾神味足錦江波浪愁巫山眉黛蹙何如屈問天<lb/>
空同賈賦鵩遥遥千載心文囿仰芳躅<lb/>
　　關山月<lb/>
<pb n="KR4f0003_WYG_018-5a"/>
玉門關外秋風清玉門關上秋月明戍兒歸卜刀鐶鳴<lb/>
離家見月㡬虧盈天河浄洗兵不用早晚可得酒泉封<lb/>
燕頷將軍飛食肉每同甘苦均寒凍遥憶千家砧杵聲<lb/>
舊衣未解新衣送舉頭皓魄又重圓邊笳四面方吹動<lb/>
　　題李白太山觀日圖限韻<lb/>
供奉沉香亭遣調若鐘銑意在諷色荒不獨詞華擅五<lb/>
嶽峙胷中磈礧難消遣長嘯登太山日觀峯當面東望<lb/>
滄溟洲坳堂杯水轉陽烏浴未乾魚龍乘曼衍扶桑已<lb/>
<pb n="KR4f0003_WYG_018-5b"/>
三竿猶不聞雞犬遐觀小宇宙形勢天下選咫尺大羅<lb/>
天天帝端衮冕叩閽謁通明從容陪玉輦醉踏青芙蓉<lb/>
豈以佯狂免騎龍恣天遊白雲共舒展帝女賜錦裳聞<lb/>
説冰蠶繭長鯨不復回竒傳類詭辨何人冩丹青壁上<lb/>
裊香篆披時泰嶽雄收處滄波巻即此當卧遊悠然興<lb/>
不淺<lb/>
　　喜雨四言詩<lb/>
明明<lb/>
<pb n="KR4f0003_WYG_018-6a"/>
上天照臨有赫至誠克應無感弗格穆穆我<lb/>
皇乾惕朝夕鍳在<lb/>
帝心九有是宅<lb/>
皇帝膺籙丕顯丕承洋溢暨訖被乎八紘民安其居物<lb/>
樂其生爾畊爾桑以成以平<lb/>
瞻仰<lb/>
昊天昭回雲漢未曰如焚亦云微旱<lb/>
帝心用憂徹懸減膳亦保亦臨曰明曰旦<lb/>
<pb n="KR4f0003_WYG_018-6b"/>
有頒其絲有降其綸訪自三公延及百臣式陳爾言庶<lb/>
禆我身用沛恩施以答<lb/>
蒼旻<lb/>
有曀其陰有虩其雷雲既油然雨亦沛哉曰霑而濡曰<lb/>
滋而培自我京畿遍乎九垓<lb/>
民鼓其腹榖潤於田溝澮潺潺沃壤㳙㳙匪以灌而鮮<lb/>
匪以溉而妍<lb/>
聖帝是䖍致雨澤是宣<lb/>
<pb n="KR4f0003_WYG_018-7a"/>
雨而暘矣澤則洋矣遍農桑矣碩且長矣萬斯倉矣供<lb/>
明堂矣祝無疆矣<lb/>
　　讀昌黎集<lb/>
建安騁駢儷斯文體一變俳優務悅人靡軟風相扇自<lb/>
此八代間羣言紛汗漫起衰昌黎公鋭然負謗訕刓偽<lb/>
還淳古籍湜愧流汗渤海收衆瀾斗建失星爛尊聖衛<lb/>
藩籬幟樹先登岸因文道以見一語千秋贊<lb/>
　　銅鼓歌<lb/>
<pb n="KR4f0003_WYG_018-7b"/>
　　　雍正庚戌秋九月廣西撫臣金鉷進銅鼓一云<lb/>
　　　民間墾田所得名諸葛鼓相傳諸葛亮以鼓鎮<lb/>
　　　蠻云因歌以紀之<lb/>
赤帝失御火不燔冠以苴履翻坤乾靖王後裔英且賢<lb/>
慨然奮義振中原南陽之藪卧龍蟠下車三顧意何䖍<lb/>
龍飛雲路見在田君臣相得魚水歡東使呉會騁辨言<lb/>
八十萬衆成灰烟西入益州奠本根鼎足峙立固且完<lb/>
永安宫裡龍髯攀調和宫府整而閑命師南指定獞頑<lb/>
<pb n="KR4f0003_WYG_018-8a"/>
七擒七縱服諸蠻鑄銅成鼓永鎮旃風雨侵蝕年復年<lb/>
數易時代陵谷遷下巢蚯蚓鄰黄泉照臨無復資魄淵<lb/>
濡潤還沾雨露偏崇鼎貫鼎増斕斑獨於厚地全其天<lb/>
由來竒物終播宣一朝光氣騰荒阡施厥畚鍤瓦礫翻<lb/>
有聲鞺鞳非絲絃宛然銅鼓形不刓洗剔苔蘚光澤鮮<lb/>
驚看老幼何喧闐大吏表進<lb/>
九重前為陳檀案撒包氊聚觀羣下充庭軒試加擊伐<lb/>
聲啍啍大鵬搏風長鯨噴上有四蛤狰獰蹲旁有雙耳<lb/>
<pb n="KR4f0003_WYG_018-8b"/>
綬色緼龜文虬篆隐隐存覆之黄縑加束純方今<lb/>
舜目闢四門兩間並獻貞符繁不誇寳鼎出河汾詎數<lb/>
劔氣冲斗躔我聞置鼓召諫臣訪察民隐牧元元此應<lb/>
其兆無乃然坐見讜議日聯翩鏞鐘大叩張宫縣<lb/>
　　讀貞觀政要<lb/>
薫風何習習朱明屆長候北窓髙卧起洛誦勤時懋貞<lb/>
觀政要編覧罷再三復文皇治世功在漢文景右斗米<lb/>
值三錢太倉粟腐臭關東暨嶺南開門夜無㓂論古緬<lb/>
<pb n="KR4f0003_WYG_018-9a"/>
遐思治功非倖覯文貞立朝端彌縫而匡救九重亦虛<lb/>
已勤政夜繼晝勵精圖至治俗用臻富厚二十餘年間<lb/>
中外稱明后徴沒明鑑昏志滿漸差謬東征無成功幸<lb/>
能自引咎復碑念前規厚賜撫其後猶不負初心終身<lb/>
無罅漏信順立丕基尚賢天所祐先哲留嘉謨後人當<lb/>
勉就<lb/>
　　傅修期<lb/>
昔有韜鈐士投筆願從戎終生美少年請纓志甚雄讀<lb/>
<pb n="KR4f0003_WYG_018-9b"/>
書貴有用躍馬馳邊烽所在戰必克豈是虛譽崇偉哉<lb/>
傅修期卓然儒將宗擊賊萬人前掃筆三軍中勇力駭<lb/>
豺狼流文貫星虹非云尚血氣詎是工雕蟲小戎賦良<lb/>
人温然美玉同讀史撫青編芳蹤千古隆<lb/>
　　公莫舞歌<lb/>
　　　昔人有公莫舞歌道項伯翼蔽漢王也然但言<lb/>
　　　漢王有天命未及項王不聼范増之言及増不<lb/>
　　　知㡬而事項故歌以補之<lb/>
<pb n="KR4f0003_WYG_018-10a"/>
刳牛割猩殪封豕羞鉶實豆堆盈几錦繡筵開藏壁壘<lb/>
𠂻甲宋盟無乃是亞父腰下玦三視項荘劍氣寒如水<lb/>
公莫舞兮行且止以身為衛拂衣起増卻顧兮良色喜<lb/>
隆準果是真天子怒撞玉斗亦徒爾同雲集霰已如此<lb/>
　　蠲租樂擬樂府<lb/>
勾芒布令土脈濡荷犁早向東阡趨男耕婦織閒時無<lb/>
料理粟帛供正需食毛敢辭王稅乎春回蔀屋大澤敷<lb/>
小吏旁午捱門呼竊疑督賦驚農夫却宣王命傳蠲租<lb/>
<pb n="KR4f0003_WYG_018-10b"/>
傳蠲租蠲租樂新絲繅後新榖登换取金錢娯老弱<lb/>
　　黄石授書<lb/>
智勇非深沉難言天下事稍挫便拂顔斯為杯缶器留<lb/>
侯不世才佐漢膺重寄當其圯上遊與衆了不異何來<lb/>
一老翁猝然命納屣三進不為羞深折少年氣所授是<lb/>
何書乃擅帷幄議當時林隐人踪跡畧竒祕郤令榖城<lb/>
石受祀永不替<lb/>
　　讀司馬温公諫院題名記<lb/>
<pb n="KR4f0003_WYG_018-11a"/>
豐碑聳立高尋尺銀鈎鐡畫生光澤纍纍若若同時榮<lb/>
莫混賢奸一片石天風凜烈䕶剛堅表列平生勝竹帛<lb/>
他年元祐鈎黨臣義形石工傳安民豈知後世翻寳愛<lb/>
㡬與諫院題名隣君不見山可礪兮河可帶桑田滄海<lb/>
還相代此名一留不復敗<lb/>
　　芝蘭曲<lb/>
　　　芝蘭者芝花如蘭非芝與蘭也見陸象山集<lb/>
碧空星耀明離離下映瓊圃三華芝玉英綽約如蘭猗<lb/>
<pb n="KR4f0003_WYG_018-11b"/>
幽姿特藉五雲竒九光攅簇寳葢垂珊瑚玉樹紛葳蕤<lb/>
畝畹之間歛葱蒨國香得並芝房薦瑶草琪葩種獨擅<lb/>
採上彤廷露華泫<lb/>
　　髙其佩指頭畫廬山瀑布<lb/>
廬山髙髙揷天瀑布千尺飛其顛擘開玉峽白龍走空<lb/>
濛萬古生雲烟七十老翁戯作此不用霜豪用十指丈<lb/>
山尺樹都不論壁間彷彿流寒水<lb/>
　　觀穫<lb/>
<pb n="KR4f0003_WYG_018-12a"/>
秋聲入園林凉風動髙閣偶出步郊坰斜陽照墟落眄<lb/>
彼隴畝間黄雲堆漠漠錢鏄已早庤銍艾聲參錯畦東<lb/>
與畦西是處竟秋穫手刈賽疾遲背負争强弱遺秉與<lb/>
滯穂寡婦亦云樂吾聞四民中惟農苦莫若有年榖價<lb/>
低歉年委溝壑即今豐稔收租重主人索益信為政者<lb/>
仁民最先著<lb/>
　　擁鑪讀書歌<lb/>
首山之銅出天然何人鎔冶精雕鐫鏤蟠刻螭無斧鑿<lb/>
<pb n="KR4f0003_WYG_018-12b"/>
天呉紫鳯紛騰鶱巋然不共桑海變萇𢎞血色生新鮮<lb/>
嗟予好古忽得此寳之不啻珊瑚鞭豐隆布雲青女降<lb/>
凌空裁玉落地繁飄風弗弗起天末千里萬里沉寒烟<lb/>
有懐趙衰苦莫遇博山獨擁紅炭然温懐續續吐㬉氣<lb/>
性根理窟資探源我有會心非獨樂常思衣被天下大<lb/>
小無號寒<lb/>
　　煖研歌<lb/>
陰凝北陸寒風多燕山雪片紛相摩山積皜素池停波<lb/>
<pb n="KR4f0003_WYG_018-13a"/>
翔陽隐光倐忽過指頭冰凍真無那我方臨窓事研究<lb/>
空齋賞玩煩磋磨縱有翠濤端石可柰何呼童為添煖<lb/>
硏火更濟之水隂陽和寒熱均調融墨氣安置几上平<lb/>
不頗浮光含潤露精彩佐我終日之吟哦抒長句歌煖<lb/>
硏君不見當時此法無人傳乃令嬪妃呵筆於便殿<lb/>
　　臘八日<lb/>
索饗大蜡伊耆始夏曰嘉平殷清祀周家蜡禮舉嵗終<lb/>
文武之道均張弛秦復夏名縁祈仙權輿定臘實劉氏<lb/>
<pb n="KR4f0003_WYG_018-13b"/>
蜡八相沿訛臘八八日號臘何所指當年飲粥成風俗<lb/>
果糜雜和期相侈或傳此日浴佛節阿誰能辨非與是<lb/>
嵗在庚戌月己丑羲娥丸轉窮次紀哉生明後後五日<lb/>
作粥吾亦聊爾爾松榛棗栗杏胡桃黍稷粱豆堆纍纍<lb/>
水火既濟入鼎烹聲㵼松風萬壑起便啜數椀潤詩腸<lb/>
侑以新句加綺靡明窓静賞送流年不隨獵騎平原裏<lb/>
　　自鳴鐘<lb/>
扶桑日出海門紅大秦西洋颺景風懸撞度索底貢同<lb/>
<pb n="KR4f0003_WYG_018-14a"/>
於皇聲教敷天通梯航山海來朝宗厥獻竒物自鳴鐘<lb/>
銅輪鐡絃凡㡬重機軸循環運其中應時滴響聲舂容<lb/>
挈壺無所施其功精巧絶倫疑鬼工倕班流汗難追踪<lb/>
異哉兹物無始終週歴晝夜春與冬懸置几上勝金鏞<lb/>
晚報日昳曉嵎東我聞寳賢寳物雖不同咸賔亦足效<lb/>
球共考時定律佐三農此鐘之利貽無窮<lb/>
　　題宋宣和清明上河圖用駱賔王帝京篇韻<lb/>
大禹敷水土導河過龍門漭泱萬里間卓為羣瀆尊流<lb/>
<pb n="KR4f0003_WYG_018-14b"/>
經積石走函谷東過洛汭繞甸服土中自古稱洛都襟<lb/>
帶山河雄地軸維昔宣和全盛時寒食初過一百六淡<lb/>
烟輕雨清明天踏青嵗嵗侈華屋華屋朱樓金闕隈千<lb/>
門萬户天邊開飛花香滿宜春苑稱觴獻壽柏梁䑓珮<lb/>
響千官入山呼萬乗來簮裾艶文藻雲漢儼昭回梯航<lb/>
萬里至輻輳日中市綺縠揚衯裶連袂如雲起栁陰暗<lb/>
沙堤花光明御水寳葢蔡京車髙牙童貫里中樞甲第<lb/>
起崇墉相國髙堂列鼓鐘道君禮樂三千盛孱國山川<lb/>
<pb n="KR4f0003_WYG_018-15a"/>
百二重春入上林迎旭日雲開水殿躍飛龍龍樓鳯閣<lb/>
相輝映山城鼓吹春遊盛春逰處處多貴臣青驄駉駉<lb/>
車鄰鄰明月樓中邀上客紫薇花下宴嘉賔滿堂珠履<lb/>
珍羞錯從容欵曲金蘭親斜陽返照天欲暮汴水橋邊<lb/>
車馬度橋邊街市何喧闐萬貨千商夾道路路旁桃李<lb/>
紛芳菲逰人雜遝白馬肥朝催玉勒花間去暮拂金鞭<lb/>
栁岸歸頗厭錦繡服新裁白紵衣劇孟風未峻郭觧力<lb/>
猶微五陵擅游俠戚里相因依平生但言慿義氣捨身<lb/>
<pb n="KR4f0003_WYG_018-15b"/>
許友未覺非郊畿靄靄帶晴雲稻田桑圃望中分村墟<lb/>
景象多幽趣㸃綴蚩蚩忘帝勲婦子嬉無節長幼畧無<lb/>
文常樂昇平烽火息覇陵閒却故將軍栁堤逰客艤船<lb/>
待一棹輕移山勢改嫣紅粉白夾岸矯蘭橈畫舫中流<lb/>
在中流競渡各紛馳渡口魚磯疊石為更有一川風景<lb/>
别身在蓬萊自不知蓬萊宫殿何繁華瑤島瓊臺入座<lb/>
賒仙人爐煉長生藥羽客丹成九轉砂靈素作安期遺<lb/>
我棗如𤓰驅山走海丹青變筆底烟雲紙上見神思妙<lb/>
<pb n="KR4f0003_WYG_018-16a"/>
藝出清新偶然展軸驚萬人巧贍奪天工結構含精氣<lb/>
逺過顧虎頭不數陸仙尉仇子此巻何為哉燕雀嬉嬉<lb/>
畫裏來驅鄰自召强鄰侮繁華侈泰禍之媒牛車俛首<lb/>
受縛去冰天雪窖嗟徘徊即今歌舞地花發為誰開空<lb/>
留遺跡在慿弔費詩才<lb/>
　　題戴天瑞指畫山水圖<lb/>
玻璃貯碧無涯津田田荷葉出水新草堂坐對清埃塵<lb/>
忘機養得鶴性馴瀟灑更有松與筠逺峯掃黛青嶙峋<lb/>
<pb n="KR4f0003_WYG_018-16b"/>
有客有客來訪頻髙山流水無俗縁苔徑曲轉過栁樊<lb/>
主人不用迎出門筆墨渲染古來聞指頭蘸墨見此人<lb/>
吁嗟絶藝工且神一指乃能探其元無因得悟天龍禪<lb/>
　　新蟬<lb/>
今年天氣炎五月新蟬噪初聼聲尚澁漸覺羣喧閙飲<lb/>
露抱髙枝臨風曵長調傍晩響愈繁先秋未免躁榆枋<lb/>
恣往還决起安所好未能萬里遊且共鷽鳩笑<lb/>
御製樂善堂全集定本巻十四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0003_WYG_025-1a"/>
欽定四庫全書<lb/>
御製樂善堂全集定本巻二十一<lb/>
　古體詩<lb/>
　　題劉松年武夷九曲圖憶聞之蔡先生<lb/>
武夷層巘嵐煙碧水墅山村變朝夕桃源祗許一舟通<lb/>
就中疑有神仙跡聞之先生八閩客為余曾說山川僻<lb/>
當時興寄玉筍峰嗟吁道阻未尋屐錢唐筆墨超凡格<lb/>
半幅霜綃圖咫尺題詩九曲足卧遊還似書窻話疇昔<lb/>
<pb n="KR4f0003_WYG_025-1b"/>
　　少年行<lb/>
邯鄲羙少年平生好仗義白日佩劍出里門一聲叱咤<lb/>
千人避捨身只為意氣投生憎富貴誇交遊為君復讐<lb/>
望君報千杯一醉酒家樓<lb/>
　　雨<lb/>
夜窻響芭蕉曉荷亞洲渚誰知夢覺中一枕新秋雨牀<lb/>
頭蠟屐閒起走繞廊柱葛衫不禁風㣲凉添㡬許<lb/>
　　同五弟月夜舟歸<lb/>
<pb n="KR4f0003_WYG_025-2a"/>
湖波㶑灔當秋澄一輪寒浸秋月明上下清光星斗燦<lb/>
輕舠打槳中流行萬籟閴寂天在水蘆葦㸃㸃飛流螢<lb/>
長空泬寥堪妙㑹鴈行拈韻欣同賡詩成泊岸松窻卧<lb/>
還聼沿階蟋蟀鳴<lb/>
　　逺將歸<lb/>
欲别恨時促將歸恨日長庭前繋馬雙垂楊為君再整<lb/>
羅衣裳去時路即歸來路别後新歡應勝故記得曾攀<lb/>
弱桞枝即今瀟灑成枯樹今宵夢不到天涯垂垂銀燭<lb/>
<pb n="KR4f0003_WYG_025-2b"/>
初成花欲訴離愁猶未了一聲雞喚東方曉<lb/>
　　城門歌<lb/>
城門閉兮言路開羣驚鐡騎燕山来城門開兮言路閉<lb/>
處堂燕雀欣得計同盟已悞復和親坐令汴水成灰塵<lb/>
小舟黎陽渡五日却笑南朝無一人君不見當時首禍<lb/>
由童貫纔見邊烽先䑕竄<lb/>
　　廢宅行<lb/>
蛛絲宻織珊瑚箔銅扉雙敞堪羅雀花開寒砌為誰妍<lb/>
<pb n="KR4f0003_WYG_025-3a"/>
鳥啄風筝珠玉落當年甲第禁人窺此日塵生秘閣帷<lb/>
繚垣欹倒村童入折取庭前丹桂枝老翁驚視傷𠂻曲<lb/>
憶種茒檐領芳馥薰人勢燄强移栽曽拆儂家數間屋<lb/>
　　蓼花風<lb/>
秋潭徹底清岸蓼紅低映西風水面来娉婷舞腰競蒼<lb/>
茫蘆葦花寂寞芰荷柄日落晩煙横韻寫寒芳浄<lb/>
　　有所思<lb/>
置酒髙堂上聼歌有所思所思在何處迢遞天之涯有<lb/>
<pb n="KR4f0003_WYG_025-3b"/>
恵雙南金不如心相知南金用有盡相知無已時眄彼<lb/>
中庭樹忽生連理枝連理非為貴所貴不相離同心而<lb/>
契濶咄哉徒含悲<lb/>
　　月夜蘆洲<lb/>
似雪蘆花滿洲渚摇曵西風夜深語喚迴清夢水亭幽<lb/>
秋色秋聲迷處所清光㶑㶑月在江隐映漁舟過寒浦<lb/>
　　雲臺歌<lb/>
紫氣欲奪炎天赤南陽布衣提三尺昆陽一戰掃豺烽<lb/>
<pb n="KR4f0003_WYG_025-4a"/>
洛中布治敷天澤攀龍附鳳為侯王二十八將名煌煌<lb/>
中興功烈資贊襄雲臺圖貎千秋揚君不見淮隂葅醢<lb/>
英彭死子房從遊赤松子何似榮名保始終卓哉君臣<lb/>
能濟美<lb/>
　　除架<lb/>
白露零場圃瑟瑟西風寒可憐含甲蔬生意忽摧殘垂<lb/>
架青青葉引蔓已半乾呼僮為除治蕭然景物䦨猶喜<lb/>
逺山翠乍入踈窻觀無須感代謝漫愁乏盤餐冷畦旋<lb/>
<pb n="KR4f0003_WYG_025-4b"/>
種韭㑹當凌霜攅<lb/>
　　秋原草<lb/>
迷離鋪翠露珠濕村郊寒颭西風急錦蹊繡阪憶春遊<lb/>
秋光滿目扶笻立霜林葉落叠殷紅猶疑紫艶堆芳叢<lb/>
寒雀成羣噪新霽平原晩景煙濛濛<lb/>
　　漁舟唱晩<lb/>
蒹葭戰夕風明霞入澄水罷釣盪漁舟欸乃波面起雲<lb/>
山列逺屏坐卧鏡光裏孤篷掛玉鈎濁醪宴妻子短笛<lb/>
<pb n="KR4f0003_WYG_025-5a"/>
咽凉颸詎解調宫徵秋来景寂寥漁樂獨無比<lb/>
　　秋浦泛舟<lb/>
西風拂水煙波綠櫂過寒溪三四曲采采蒹葭颭白花<lb/>
臨流驚起雙鷗浴雙鷗忽入芰荷叢可憐寂寞餘殘紅<lb/>
錦帆畵舫披薫風猶憶競渡誇天中轉眼秋湖明似鏡<lb/>
雲山倒影澄波静岸桞寥蕭咽晩蟬艤舟月掛孤篷正<lb/>
　　髙其佩指頭畵魚<lb/>
玻璃㡬頃孤煙横修鱗數尾不辨名晴光蕩漾耀金碧<lb/>
<pb n="KR4f0003_WYG_025-5b"/>
泳游波面依浮萍誰知瀟灑濠梁興付與一指傳其生<lb/>
掛壁滄浪秋意渺彷彿當年在藻情<lb/>
　　有初行<lb/>
君不見晉武曽焚雉頭裘平吳還駕羊車遊又不見明<lb/>
皇珠玉焚前殿太真寵盛長夜宴人心靡不有其初㡬<lb/>
見歴久常不渝當時焚寳博虚譽誰知欲熾翻焚軀漢<lb/>
文却馬輕千里崇尚節儉輝青史不聞號令付炎官祗<lb/>
覺中心淡如水<lb/>
<pb n="KR4f0003_WYG_025-6a"/>
　　八月三日作<lb/>
金烏纔西下歸鳥集踈林乍見中秋月弄影清池深徘<lb/>
徊倚石欄閒望抒清吟却憶昨年秋今夕送知音<hi>癸丑年八</hi>
<hi>月三日平郡王奉  命西征</hi>邊陲渺天末颯沓霜風侵撫景懐契濶<lb/>
躊躇思不禁南仲方出車頡利未生擒月明人盡望壯<lb/>
士秋思沉我方宴卧餘風景聊追尋夜深蛩語咽凉露<lb/>
濕衣襟<lb/>
　　仲秋曲<lb/>
<pb n="KR4f0003_WYG_025-6b"/>
銀壺滴滴更漏長踈梧月影含秋光夢迴幽枕蛩響切<lb/>
曉看殘荷露氣凉蓼花翻風亞洲渚驚起賔鴻飛别浦<lb/>
一聲孤唳碧天髙二十四絃調玉柱<lb/>
　　夜聞覺生寺鐘<lb/>
紗牖度凉颸桐枝弄踈影睡鴨篆紋消一榻深宵冷忽<lb/>
聞野寺鐘十里傳音永不知十方界誰歟發深省<lb/>
　　桑條韋<lb/>
桑條韋繼娬媚娘一朝封劍斬五王後車仍蹈前車轍<lb/>
<pb n="KR4f0003_WYG_025-7a"/>
可憐唐室多専房本為相憐更相倚誰知祻在椒房裏<lb/>
神龍餤餅不可言總為龍裘欲加已嗚呼開創事亦難<lb/>
太宗圖治頗英賢惜哉家法未盡美致令女祻相連綿<lb/>
　　遊西海<lb/>
輕舠盪入蒹葭叢波澄西海連長空雲山倒影弄明媚<lb/>
寂寞殘荷摇晩紅蕭齋習静過三伏今日扁舟晩景逐<lb/>
煙汀沙渚轉蒼茫却憶薫風吹岸緑<lb/>
　　南苑雨中即景<lb/>
<pb n="KR4f0003_WYG_025-7b"/>
蕭蕭緑槐枝徹夜滴踈響檐頭喚曉頻野雀三與兩閒<lb/>
從閣道行金風透颯爽含潤草猶芊凌寒菊初放墻外<lb/>
馬聲嘶悠然動遐想<lb/>
　　雙栁樹<lb/>
雙雙髙栁拂長空繁枝低亞相青葱不知植此者誰氏<lb/>
秋来踈葉凌西風露浥平原獵騎出得意誰知消嵗日<lb/>
南苑徘徊雙鳥飛煙栁蕭條僅存一漫言草木本無情<lb/>
可憐獨樹傷無朋寒郊彷彿靈和殿月上空餘孑影明<lb/>
<pb n="KR4f0003_WYG_025-8a"/>
　　海子外行圍<lb/>
朝霧歛秋空遥天白如水獵騎出郭門寒郊行邐迤箭<lb/>
逐雙雕飛鷹伺羣雉起相逢倚杖翁農話斜陽裏悠揚<lb/>
墟里煙淡掛踈林紫歸鞍拂晩風獵罷心猶喜<lb/>
　　鷹搏兎<lb/>
風吹衰草寒颼飀蒼鷹在臂凝霜眸瞥然狡兎走平疇<lb/>
三窟已失空含愁髙盤雲翮孤星流厲爪下擊勢更遒<lb/>
怒氣一奮誰能收嗟彼韓盧有技徒増羞嗚呼汝鷹性<lb/>
<pb n="KR4f0003_WYG_025-8b"/>
匪柔却邀富室千金求古来英鷙半埋没凡雀嘈沓何<lb/>
其稠<lb/>
　　南紅門捕魚<lb/>
煙蓼亞寒汀澄波漾秋浦垂綸玉鏡明潛鱗堪指數蕭<lb/>
然秋意深數聲離岸櫓漁笛横西風雲山入新譜<lb/>
　　寄衣曲<lb/>
夜凉漏永聲鼕鼕征衣自裁還自縫素絲牽恨紛難理<lb/>
銀釭照淚闌干紅香閨無那秋蕭索頻憶龍堆朔風作<lb/>
<pb n="KR4f0003_WYG_025-9a"/>
及時遥寄禦君寒只恐到遲君不著<lb/>
　　瀚海石子歌<lb/>
昔聞瀚海石子竒今日几席得玩之瀚海渺在天之涯<lb/>
草不抽莖樹鮮枝春光罕照秋風悲長年那得雨露滋<lb/>
其中産石𦍑誰為嗟彼從軍戍邊陲更過萬里無歸期<lb/>
故人天末相贈貽開匣忽覩光離離逺寄用表長相思<lb/>
紅如珊瑚碧琉璃硬黄深青各有差大如雞卵未剖時<lb/>
小如釵上紛珠璣亦有竒峰異壑姿天然那事追琢施<lb/>
<pb n="KR4f0003_WYG_025-9b"/>
感君贈我置芸帷長日静對心神怡髙歌消得梧月移<lb/>
吁嗟故人知不知<lb/>
　　濬沼<lb/>
圓池寛數畝秋水涵清虚植以芰荷花畜以文錦魚嵗<lb/>
月既云乆其下積泥淤潑剌礙遊鱗相忘憶江湖物亦<lb/>
含其生與人豈異趨一朝深濬之爰為安其居快哉玉<lb/>
鏡中潛躍随所如何殊濠濮上撫景襟懐舒<lb/>
　　題唐岱秋山不老手巻<lb/>
<pb n="KR4f0003_WYG_025-10a"/>
唐生胸中有廬霍為余一寫秋山狀毫端氣韻擅蕭踈<lb/>
<graphic n="KR0960" url="https://raw.githubusercontent.com/kanripo/KR-Gaiji/master/images/KR0960.png" mimeType="image/png"/>壑縱横出心匠逺峰螺髻翠欲滴飛龍直下噴銀浪<lb/>
招提想像晩鐘鳴森列松杉作屏障我聞山水貴可居<lb/>
卧遊亦足娛清曠展對蕭齋秋意深拂拂金風侵几上<lb/>
　　賦得霜花撲曉韉<lb/>
山路散晨光行人殘夢醒欵叚嘶寒風落月挂斜影空<lb/>
林霏素霜萬壑朝嵐静愛日晃征鞍㸃滴留清冷彷彿<lb/>
踏春遊花落餘殘景<lb/>
<pb n="KR4f0003_WYG_025-10b"/>
　　題李思訓寒江待渡圖<lb/>
輕嵐淡抹西風肅征人趂曉紛馳逐啞啞羣雀噪渡頭<lb/>
漁舟猶伴殘燈宿千林紅葉正凋殘欲落未落古月寒<lb/>
勞勞名利何時歇一幅寥蕭几上看<lb/>
　　風篁笙奏<lb/>
明窻愛日多几案光生暖檻外竹千竿翠影欣踈散何<lb/>
来笙簧韻寥寥風送逺繁節乍敲鏗低拍殊幽緩清如<lb/>
嘯遇孫勝比咸撥阮漫云耳根囂天籟三千滿<lb/>
<pb n="KR4f0003_WYG_025-11a"/>
　　雀噪<lb/>
東方欲生明纎月西南落平林曙景通啞啞鳴寒雀霜<lb/>
風斷續吹繁音轉髙閣似話五更寒如語栖枝樂蕭晨<lb/>
入聼幽明窻興堪託愛日已三竿暖影侵帷幕快哉黄<lb/>
棉襖人鳥同時著<lb/>
　　冬夜對月書懐<lb/>
烏鵲棲稳人行少弗弗霜風窻外掃曲屏銀燭含幽光<lb/>
獨愛侵帷玉蟾皎地罏然炭暖氣徐俯仰丈室慚温飽<lb/>
<pb n="KR4f0003_WYG_025-11b"/>
此時緬想饑寒人茅屋欷歔愁未了境遇由来不可齊<lb/>
消懐聊把陳篇考忽聼霜鐘送林杪踈櫺影度梅香悄<lb/>
喜對清光延佇吟殘更欲盡雞啼曉<lb/>
　　遊法海寺即景<lb/>
纎月挂空林曙鴉帶寒影匹馬衝霜風為訪招提境村<lb/>
墟散炊烟迴首眄斜嶺扶桑耀朝暉寒谷添晴景我行<lb/>
已覺疲禪僧坐方静稍然石竈烟為我烹苦茗尋古斷<lb/>
碑存探幽石徑永誰能問法源暫可息浮梗帝京佳氣<lb/>
<pb n="KR4f0003_WYG_025-12a"/>
多烟火籠萬井却供眺逺閣一覽餘清省<hi>寺有眺逺閣晴明望帝京</hi>
<hi>如咫尺</hi>
　　法海寺題壁<lb/>
百年蘭若雲封戶山僧静坐絶往還我来杖䇿尋幽勝<lb/>
啾啾山鳥鳴空山欲落未落楓葉赤乍斷乍續秋雲閒<lb/>
烟蘿石徑歸路杳孤月已上臨禪關<lb/>
　　冬夜讀韋詩<lb/>
焚香對銀檠夜静見明月遲遲玉漏寒萬籟此時歇蘇<lb/>
<pb n="KR4f0003_WYG_025-12b"/>
州五字詩披覽逸興發園客事獨繭格調殊清越七竅<lb/>
總不鑿安排活潑潑終巻不能釋玉繩横未斡<lb/>
　　蠟珠謡<lb/>
香篝斷續蘭烟吐月窻細把長更數銀檠明滅詩思遲<lb/>
一天霜影簾垂户誰敲仙掌鏗鏘鳴猶疑滿斛珠璣傾<lb/>
却教吟興娛清夜窻外寒賡緑玉聲<lb/>
　　村賽曲<lb/>
老巫伐鼓聲鼕鼕冬醅初熟霜柑紅合家羅拜致䖍恭<lb/>
<pb n="KR4f0003_WYG_025-13a"/>
村村樂事傳豳風黍稌堆西稻堆東倉箱萬億快年豐<lb/>
謝神黙佑㤙何窮賽罷福酒先酬翁老巫牽羊别家去<lb/>
来年大有神應助<lb/>
　　霜曉炊煙<lb/>
村墟寒曙暉霜重烏啼少㣲辨炊烟横旋向踈林繞縷<lb/>
縷披風寒依依散晴曉晨粥想已成曵篆絲漸小長祝<lb/>
茅簷裏歡然温且飽<lb/>
　　嗇夫詞<lb/>
<pb n="KR4f0003_WYG_025-13b"/>
上林虎圏當晨開六龍飛騎官家來苑尉小臣乏口給<lb/>
諜諜獨顯嗇夫才覇陵漢帝稱仁厚特地褒嘉頒墨綬<lb/>
若非採取釋之言坐令佞者羣奔走君不見正色立朝<lb/>
周大夫廷議期期不出口<lb/>
　　鶴氅裘<lb/>
翩翩鶴氅如披銀望之直是仙中人可憐落魄籬邊者<lb/>
中心歆羡良艱屯君不見仙人不住人間世瀛洲方丈<lb/>
誰能濟長安比戶豪富家朝坐華堂暮空第吁嗟仙人<lb/>
<pb n="KR4f0003_WYG_025-14a"/>
不若此豈如垂釣披裘學嚴子<lb/>
　　草色<lb/>
勾芒鼓吹招摇東羲和御日騎蒼龍暖雲晴旭當天烘<lb/>
皇州十里輝春融女夷小試龍梭慢春信遲遲歸别院<lb/>
繁紅猶未上瓊枝嫩黄乍覺鋪芳甸光風轉蕙物昭蘇<lb/>
暗報陽和日日殊輕寒料峭天街曉試辨茸茸色有無<lb/>
　　萍始生<lb/>
潑剌遊鱗纔上水嫩萍拖翠春流始牽風摇漾縠紋輕<lb/>
<pb n="KR4f0003_WYG_025-14b"/>
試詰生生忘所以緑髮新梳濕未乾半含清潤凌波寒<lb/>
誰家一匹氷紈素忽織參差藻無數<lb/>
　　石徑松雲<lb/>
石洞盤紆雲掩門長松落落拏雲根虬枝颯沓泛清籟<lb/>
幽勝不數桃花源緑隂掩映蒼苔翠仙家孤鶴偷閒睡<lb/>
醒来雲氣忽滿身疑是丹爐烟繞翅<lb/>
　　漁莊晩霽<lb/>
夕陽天外明逺浦歸颿疾吴童盼阿儂獨倚柴門日晩<lb/>
<pb n="KR4f0003_WYG_025-15a"/>
烟漾澄流漁莊足蕭瑟何来欵乃曲忽自叢蘆出霽影<lb/>
射波紅曬網椶皮室共擬金波上數杯醉椰蜜<lb/>
　　野寺殘陽<lb/>
斜日照林低野寺鐘魚静亭亭塔影孤川風淡晩景片<lb/>
雲出岫間餘霞横抹嶺誰歟牛背人歸路歌聲永暮色<lb/>
逺蒼茫金波忽流影山僧獨趺跏炷香觀平等<lb/>
　　野店風帘<lb/>
杏花村裏春光好人家隐暎迴巒抱招得遊人䇿蹇来<lb/>
<pb n="KR4f0003_WYG_025-15b"/>
一尺青帘挂林表輕風摇曵髙復低斜拂垂楊緑未齊<lb/>
曉烟羃䍥溶溶月夕籟低徊淡淡溪東皇鼓物標青幟<lb/>
臨風無限悠揚意韶華撩眼興陶然不緣野店新醪醉<lb/>
　　過覺生禪房<lb/>
十里輕隂路便覺非塵境緩轡到招提颯然松風静禪<lb/>
房花木香小憩耽清景上人息萬縁跏坐觀平等徘徊<lb/>
石徑紆徙倚松軒永且喫趙州茶莫問雲門餅歸騎漫<lb/>
教催餘霞亘西嶺<lb/>
<pb n="KR4f0003_WYG_025-16a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4f0003_WYG_025-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御製樂善堂全集定本巻二十一<lb/>
</p>
<p>
</p>
  </div>
</body>
</text>
</TEI>
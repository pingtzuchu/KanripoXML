<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0003_WYG_024-1a"/>
欽定四庫全書<lb/>
御製樂善堂全集定本巻二十<lb/>
　古體詩<lb/>
　　夜雨齋中焚香<lb/>
虚齋坐清夜斗室如方丈容膝且自安忘機心宇曠忽<lb/>
驚灑窻雨因風送㣲響喚醒吟詩耳焚香助清賞細細<lb/>
沉檀煙篆絲裊直上簾垂避輕寒静聼閴萬象更深香<lb/>
影殘夢與蝴蝶往此中樂趣多户外非所想<lb/>
<pb n="KR4f0003_WYG_024-1b"/>
　　雨中聞鴈<lb/>
蕭蕭夜雨飄風鳴新寒料峭著體輕空中鴻鴈三兩横<lb/>
音徹虚齋凄以清上苑景物争明媚倐爾變作三秋聲<lb/>
蘆荻蒼茫漫含思瀟湘煙雨空復情沙暖鴛鴦逺浦浄<lb/>
明朝從看春光榮<lb/>
　　種松<lb/>
園中足桃李錦繡争春容一朝朔風撼寂寞芳條空欲<lb/>
儲嵗寒景當春乃種松抽枝始落落含氣方濛濛風雨<lb/>
<pb n="KR4f0003_WYG_024-2a"/>
小亭側乍見出窟龍漫言少丰韵莫嗤乏丹紅君子苟<lb/>
相顧勁節在三冬<lb/>
　　暮春曲<lb/>
暖雲晴日烘春老殘紅埋逕消芳早緑楊十里暗朝煙<lb/>
得得催晨鶯語巧荏苒風光已似奔輕寒料峭金猊温<lb/>
抽毫為寫留春句時向窻前惜曉暾天津暖漲明如鏡<lb/>
指日應看芰荷盛<lb/>
　　西海捕魚<lb/>
<pb n="KR4f0003_WYG_024-2b"/>
平湖蕩漾春波長萬頃玻璃暎日朗唼浪修鱗水面遊<lb/>
争駕扁舟盪雙槳漁人那曉生意多不捨鯤鮞盡收網<lb/>
網罟紛絶流時作求魚想嗤彼貪利人吾寧號清賞勸<lb/>
君解網放羣魚篙撑緑水中流響花片飛香㡬處漂宿<lb/>
鷗眠起冲雲上剌剌新蒲欲出波逺㟁煙光含莽蒼樂<lb/>
哉此遊逸興多鱣鮪洋洋任觸榜殘照西山返棹歸别<lb/>
舟笑我成空往<lb/>
　　採芝詞自題照<lb/>
<pb n="KR4f0003_WYG_024-3a"/>
何来瀟灑清都客逍遥為愛雲烟碧筠籃滿貯仙巖芝<lb/>
芒鞋不踏塵寰跡人世蓬萊鏡裏天霞巾彷彿南華仙<lb/>
誰識當年真面貎圖入生綃屬偶然<lb/>
　　縛雞行<lb/>
縛雞莫縛牝留以蕃孳生縛雞莫縛牡留報長短更牝<lb/>
牡皆有用金鼎將誰烹君看羣雛長頗足供胾羮口腹<lb/>
恣饕餮所欲難滿盈何如留有餘長以佐生成<lb/>
　　春蠶食葉聲<lb/>
<pb n="KR4f0003_WYG_024-3b"/>
吴天三月春光蕩吴蠶三眠蠶更長陌上新桑葉葉抽<lb/>
晴窻鎮日風雨響喚起深閨未畵眉携筐急就飼朝饑<lb/>
流水潺潺箔間落爽籟瑟瑟簾前吹日長莫厭耳根閙<lb/>
蠶飽絲多足相報但願今年官絹輸却免門前租吏到<lb/>
　　秧馬<lb/>
清和四月新秧緑一壠分来千壠足桐馬平馳碧浪輕<lb/>
鬃鬛森森稻苖束北人使馬南人船兩蹄踏破横塘煙<lb/>
畦東畦西來往速挿罷儂家㡬頃田㦸㦸青針波欲沒<lb/>
<pb n="KR4f0003_WYG_024-4a"/>
載驅終日何曽歇草壁髙懸睡老農好與吴牛同喘月<lb/>
　　聞蛙<lb/>
竹影揺夕凉清光入窻牖霜簟含風漪文室周旋乆抱<lb/>
枝蟬噪寂蛙鼔羣如吼昆蟲各任時日月雙丸走一徑<lb/>
繞溪行叢葦盖數畝千百沸成羣噂沓不住口我聞雷<lb/>
鳴夏汝蛙功何有徒供小兒輩垂釣出淵藪轉眼堕笭<lb/>
箵因鳴受災咎九夏能㡬時胡不以黙守<lb/>
　　五日芒種<lb/>
<pb n="KR4f0003_WYG_024-4b"/>
南風薰薰麥苖緑稻鍼出水如新浴五日天中節物佳<lb/>
却逢芒種農功促平湖㶑㶑欲生煙角黍蒲尊雜管絃<lb/>
老農炙背溪田裏那得閒從競渡船暮歸偶自街頭走<lb/>
買得靈符貼門首但願神貺沛曼陀指日西成看大有<lb/>
　　銷夏<lb/>
銷夏慿何事清吟興欲催心閒日晷永綺思方悠哉天<lb/>
際凉颸動檻外山花開倐看明月上入我户牖来即境<lb/>
自怡恱拈韵無安排何湏逐曉凉歩屧登髙臺詩成哦<lb/>
<pb n="KR4f0003_WYG_024-5a"/>
㡬過清夜閒徘徊此樂足銷夏非云誇别裁<lb/>
　　花石綱<lb/>
江南花石新編綱舳艫銜尾達汴梁延福五位争工巧<lb/>
地狹更廓皇城墻深壑嶄巖極險邃難妨馳突燕山騎<lb/>
徽廟精思百藝能如何獨昧經邦智<lb/>
　　野田行<lb/>
驅車古城道寒煙濕秋草欹倒繚墻垣悲風白楊老白<lb/>
楊樹下誰家園苔迷碑字棘生門年年墓道無人掃空<lb/>
<pb n="KR4f0003_WYG_024-5b"/>
餘麟卧石虎蹲生時富貴誇得意不惜萬金營幽隧叨<lb/>
榮已結上公儀殊㤙更賜東園器熏人勢燄今安在百<lb/>
年事業歸桑海老松秃兀祗餘根子孫劚倒旁人買<lb/>
　　姑息行<lb/>
君不見明皇開邊用邊將祿山秉鉞臨牙帳又不見代<lb/>
宗無智用承璀三郡河北幕府開子嗣弟及殊未已自<lb/>
此朝廷事端起徳宗為政事姑息封拜無能振披靡瓊<lb/>
林大盈牓庫新涇原兵至玉石焚由來悖入亦悖出坐<lb/>
<pb n="KR4f0003_WYG_024-6a"/>
看宫闕生埃塵嗚呼姑息真無濟令人却憶貞觀世<lb/>
　　夜卧聼雨憶平郡王<lb/>
朱明届候天方永如烘暑氣焦塵境座間揮扇手欲疲<lb/>
林下乗風吹不冷今朝一雨洗煩囂入夜濛濛萬縁静<lb/>
楊栁隂中罷暮蟬梧桐枝上收清影時有匡牀髙卧人<lb/>
一杯芳潤澆苦茗夜凉霜簟好安眠芭蕉響滴殘夢醒<lb/>
醒後悠悠動逺思思在龍堆連雪嶺如心居士在軍營<lb/>
年来王事勞馳騁即此清凉夜雨秋行帳殘燈懸耿耿<lb/>
<pb n="KR4f0003_WYG_024-6b"/>
天心仁愛當偃師坐看絶塞狼煙靖百萬健兒歸故鄉<lb/>
净洗兵戈只俄頃猶憶去年煙雨中綠簔共泛滄波艇<lb/>
清宵蝶夢亦偶然人生何必嘆浮梗借有好風吹送詩<lb/>
知君應在三秋領<lb/>
　　伐棗歌<lb/>
老翁持斧林中過伐取供人輪與軻我遊棗林惜生意<lb/>
謂翁計拙如之何輪菌枝茂葉婆娑結實應比尋常多<lb/>
年年秋成但賣棗管足朝餐與晩醝何忍急取目前利<lb/>
<pb n="KR4f0003_WYG_024-7a"/>
坐令大樹投斧柯老翁揖謝言難采低價還愁人不買<lb/>
縱令留樹計乆長只今枵腹誰能待<lb/>
　　郭河陽關山積雪圖<lb/>
層巒積翠數千里磴道盤空連玉壘鈴䭾風霜得得行<lb/>
長途䟦渉間關裏世人馳利未肯休風巻紅塵撲馬頭<lb/>
河陽一幅炎凉景不徒妙筆誇風流<lb/>
　　探雀兒<lb/>
小雀出卵纔數日老雀將雛雛六七兒童縛木作髙梯<lb/>
<pb n="KR4f0003_WYG_024-7b"/>
廵檐探得雛兒出雛兒無知不憶母老雀殷勤抱辛苦<lb/>
翾翻羽翼未長成嗟汝何時離哺乳<lb/>
　　㯶拂子<lb/>
驅蝇㯶拂子綘絲縷縷垂如何有用物壁間閒置之髙<lb/>
堂珠箔圍四面氷盤清暑神安怡座中恍似蓬萊島蒼<lb/>
蝇郤避將安施亦如太平羣蠭息海宇不用驅除為我<lb/>
願㯶拂長如此莫資談柄頻頻揮<lb/>
　　豐碑行<lb/>
<pb n="KR4f0003_WYG_024-8a"/>
夕陽返照輝道周驅車古路西風秋路旁豐碑何其稠<lb/>
森森挿笏盤龍虬誰能細考姓氏留但聞土民說所由<lb/>
明代貂璫威福擅司禮還兼御馬圏秉筆曽標封事題<lb/>
内操更教昆明戰沒後養子不掃墳羣埋此地多無算<lb/>
當時威燄劇熏人只今草掩流螢亂我聞此語識興亡<lb/>
秦漢唐宋皆殷監私暱何曽念履霜竊權頓令愁飛霰<lb/>
勒石猶誇爵里髙千年青史誰能逃辛勤汗馬創業勞<lb/>
大半抛擲由若曹<lb/>
<pb n="KR4f0003_WYG_024-8b"/>
　　遣興<lb/>
數日忽成月數月忽成年年月何曽異秋枯復春妍而<lb/>
人於其中胡為感變遷浩浩東海水舊時為桑田清風<lb/>
拂我面明月照我前馥郁芰荷香澹蕩楊桞煙即境自<lb/>
怡恱饑餐困便眠<lb/>
薰風送蘭香清芬透紗牖烈烈夏日炎誰能户外走霜<lb/>
簟含清潤北窻髙卧乆心如止水澄物來随所受漫云<lb/>
苦煩歊静觀暑何有<lb/>
<pb n="KR4f0003_WYG_024-9a"/>
日昨䇿輕駟適從街市過見彼逐利者流汗肩相摩豈<lb/>
不畏炎囂辛苦出無那歸來竹窻下月影含松蘿迴念<lb/>
市㕓人塵境甘消磨九夏尚如此三冬當若何<lb/>
輕舟泛晩湖一棹煙波緑荷芰襲衣香鵁鶄傍人浴天<lb/>
地一畵圖俯仰供清矚何必蓬萊洲雲霞覔仙躅黄昏<lb/>
蛙鼓鳴還似雲山曲<lb/>
我聞古人語詩以道性情題韵随手拈易如翻手成乃<lb/>
有追琢者格律嚴為程搥字苦幽澁結響務鍧鏗情性<lb/>
<pb n="KR4f0003_WYG_024-9b"/>
轉拘廹未得天趣并廣厦避煩暑心閒塵境清即事攄<lb/>
别裁得句還獨賡譬彼蒼松枝風来自在鳴<lb/>
　　燕引雛<lb/>
營巢屋梁頭抱卵雛兒長捕蟲飼其饑雙燕心悒怏羣<lb/>
雛長大巢居難䙰褷弱翅凌風單引飛庭院愁欲墮願<lb/>
借已力為羽翰嗟汝老燕胡不悟謾教飛来又飛去羽<lb/>
翼成時㑹逺颺可似烏鴉能反哺<lb/>
　　食蓮<lb/>
<pb n="KR4f0003_WYG_024-10a"/>
平湖參錯芙蓉紫看罷蓮花食蓮子輕舟棹入碧洲灣<lb/>
猶有新紅纔出水出水新紅未吐花晩風輕度香雲霞<lb/>
㡬回流賞冷衣袂蚤秋消息知非賖笑對氷盤珠玉净<lb/>
清芬恰與幽懐稱莫教入口嫌苦心從識生成有本性<lb/>
　　擬古七首<lb/>
離離山頭花青青墻上草夭夭松下桃芃芃阪田稻雨<lb/>
露苟不及指日成枯槁空谷有佳人幽閒而静好憶昔<lb/>
出門時蛾眉未曽掃日夕侍舅姑小心奉栗棗夫君乆<lb/>
<pb n="KR4f0003_WYG_024-10b"/>
不見出身事君早只戀洛陽花不返洛陽道日暮掩柴<lb/>
扉脈脈空房老<lb/>
露蟬掛髙樹聲入西北樓晩景可憐生傷心樓上頭羅<lb/>
衣掩秋扇風度寒颼颼伊人天一方逺戍并凉州家居<lb/>
有如此氷雪况遲留深悔失斟酌却令覔封侯<lb/>
織成鴛鴦錦裁成鴛鴦被鴛鴦本同心同生亦同死嗟<lb/>
哉末世人其心不如此朝愛芳草青暮憐野花紫野花<lb/>
得意時芳草正委靡<lb/>
<pb n="KR4f0003_WYG_024-11a"/>
堂堂復堂堂羲和何奔忙三日不見君見君髪半蒼五<lb/>
日别故人故人天一方世事如飄蓬聚㪚那有常中庭<lb/>
羅酒漿烹豚刲肥羊滿酌金屈巵笙簫奏兩旁勸君且<lb/>
飲酒莫負好時光<lb/>
天地一逆旅光隂乃過客如何百年中更促駒過隙勞<lb/>
勞長安道役役洛陽陌車馬争春風管絃擁上席但見<lb/>
庭中花那見路旁柏柏樹日以老落葉無人掃朝夕牧<lb/>
兒来抛磚擊神道<lb/>
<pb n="KR4f0003_WYG_024-11b"/>
冬至羣芳歇松柏乃青青衆人賞後凋松柏轉傷情傷<lb/>
情亦何為見賞嵗寒時嵗寒不可回良材將安施不如<lb/>
同枯槁免使獨樹竒君子苟相顧莫信桃李姿<lb/>
玉䋲横長夜斗柄向西指寒風拂象牀爽氣生蘭戺美<lb/>
人傷獨處拜月更衣起去年月圓時良人同妾視今年<lb/>
月滿時出門求金紫金紫亦難求得之何足喜不如早<lb/>
言歸與君長共此<lb/>
　　馬賁牧牛圖<lb/>
<pb n="KR4f0003_WYG_024-12a"/>
平川苜蓿含煙緑牧童羣集雲山曲烏犍逺放晩風凉<lb/>
偷閒笑語相徴逐但願禾稼如雲收足供租賦免賣牛<lb/>
安得太守如龔遂腰間樂勸解吳鈎夕陽在山尋歸路<lb/>
煙氣濛濛暗林樹河中一幅景物繁監門圖繪意畧具<lb/>
　　中樞歌<lb/>
秉鉞託干城坐謀稱媪相奏對百官前供奉金華上䛕<lb/>
詞飾進報功勲中樞威燄天下聞健兒自衛弱攻戰董<lb/>
兵權重唐監軍嗚呼徽宗猶不悟自恃可用唯宦䜿草<lb/>
<pb n="KR4f0003_WYG_024-12b"/>
竊雖平内寺横坐令宋室成南渡<lb/>
　　青青水中蒲三首<lb/>
青青水中蒲如劍森池沼下有雙鴛鴦同生亦同老<lb/>
青青水中蒲間以芙蕖花自問無顔色相對重咨嗟<lb/>
青青水中蒲忽萎秋風裏終始不離波嗟君不似此<lb/>
　　鴈奴謠<lb/>
臨秋霜信排空書雌雄一失為衆奴飛随天際不敢後<lb/>
為恐羣鴈相招呼蘆荻蕭蕭白花亞成羣分偶眠秋夜<lb/>
<pb n="KR4f0003_WYG_024-13a"/>
寄語彎弓羙少年當時何不連雙射<lb/>
　　丹青樹<lb/>
終南有佳樹其名曰丹青孤榦挺百尺上結車盖形青<lb/>
赤葉相間望若錦繡明崔黄好手筆一一畵難成抽條<lb/>
應春和呈祥藉地靈鳥雀不敢巢映日獨蔥菁梁棟未<lb/>
試用徒傳竒樹名不如松杉質猶足架軒楹良材苟終<lb/>
棄空勞造化生<lb/>
　　度竹鐘聲<lb/>
<pb n="KR4f0003_WYG_024-13b"/>
月窻清映檀欒影細吟輕籟孤梢静蕭踈透響送霜鐘<lb/>
招提何處山僧醒韵雜琅玕度綺寮㸃滴寒更發深省<lb/>
玉露頻敲淅瀝㣲斷續如傳青籜冷今宵參破耳根禪<lb/>
乍迴殘夢清懐永<lb/>
　　古别離<lb/>
古别離天上牽牛織女星一年一見徒含悲銀河清淺<lb/>
欲度難何况白槐虧蔽之人間有怨婦七夕夜半嗚嗚<lb/>
啼空抱心事不得訴仰窺雙星欲寄詞鵲橋嵗一駕猶<lb/>
<pb n="KR4f0003_WYG_024-14a"/>
有交㑹期那似良人戍隴上生去未必生還歸<lb/>
　　唐寅秋林髙士圖<lb/>
寒溪引入仙鄉深一川風景含秋林霞衣雲帔結知心<lb/>
徘徊稱意羞華簮或浮輕舠或卧岑把釣蘆㟁垂絲沈<lb/>
有來童子斜抱琴髙山流水彈清音拏空松柏虬龍吟<lb/>
白鷗為伴浮碧潯商山遺跡復見今箖箊晩籟寒窻侵<lb/>
生綃一幅重南金唐君妙筆何森森乗槎他日擬追尋<lb/>
祇今卧游瀟湘滌煩襟<lb/>
<pb n="KR4f0003_WYG_024-14b"/>
　　新月<lb/>
七月哉生明露坐寥天濶碧梧影漸稀清映蛾眉月古<lb/>
鏡吐㣲芒銀鈎光出沒况當早秋夕素娥逾皎㓗對此<lb/>
新光流逸想随時發盈虧始何年照耀無休歇古來對<lb/>
月人胡為流波忽際兹玉輪生胷懐正清越無須秉燭<lb/>
遊何用上探窟對月不暢吟轉瞬三五闕<lb/>
　　七夕詞<lb/>
孤桐泣露䦨干濕絳河迢逓離懐急雙星契濶動經年<lb/>
<pb n="KR4f0003_WYG_024-15a"/>
寳婺生塵掩雲笈歡娛却被離恨牽天鷄喚曙良宵殘<lb/>
誰家弱婦髙樓上何處金針玉指穿弱婦穿鍼羣乞巧<lb/>
那知箇裏光隂老萬里逺戍祁連城十年不返長安道<lb/>
長安月夜臨風歎空羡雙星渡銀漢龍輈旋轡鵲橋收<lb/>
天上人間腸共斷<lb/>
　　弋鴈篇<lb/>
三秋月如水風雜喧菰蒲羣鴈自北至飛飛集平湖稳<lb/>
向沙汀宿夢與秋波俱誰與弋鴈者巧計突澤虞潛身<lb/>
<pb n="KR4f0003_WYG_024-15b"/>
葦㟁側持燈照鴈奴鴈奴嗷嗷呌羣鴈驚眠初避射各<lb/>
分飛旋顧矰繳無無端迴幽夢共疾鴈奴誣喙啄更爪<lb/>
擊忍辱聲嗚嗚雌䧺各安眠孤身痛始蘇弋者還復來<lb/>
噤口不敢呼随意恣弋取滿載尋歸途我聞傳此事把<lb/>
筆長嗟吁嗟吁意何為覧古興懐紆諌官君耳目讒者<lb/>
百計圖一朝誅斥盡旋亦亡其軀干刳周代殷員沈越<lb/>
滅吳自閉其耳目古今嗤至愚嗚呼興亡事視此竟何<lb/>
殊<lb/>
<pb n="KR4f0003_WYG_024-16a"/>
　　見桃下栽松感而有作<lb/>
園中種樹羣芳滋㡬年榮長紛葳㽔或列山側或傍池<lb/>
同䝉雨露争參差阿誰位置失其宜山桃下植青松枝<lb/>
蜿蜒未放拏空竒甘為蓊蔽嗟何辭春日抽條緑葉彼<lb/>
勢髙獨占陽和私葱蘢待到嵗寒遲吁哉已過煦嫗時<lb/>
我欲借問場圃師種植顛倒意何為青松磊落龍鳳儀<lb/>
山桃弱質人所嗤胡居松上茂䕃垂因循坐令虬枝萎<lb/>
自古掄材還若兹坐對感慨抒幽思安得槖駝妙手移<lb/>
<pb n="KR4f0003_WYG_024-16b"/>
或棄山桃付芟夷良材俾沐三春曦他年梁棟誠堪期<lb/>
　　饑鶴行<lb/>
松隂顧歩霜翎拂徘徊本是山林物秋澄鏡浦魚深潛<lb/>
饑腸獨立金風疾雲間萬里青田遥雙翅新剪難冲霄<lb/>
主人稻粱㤙未報仰唳長空天泬寥<lb/>
　　羽林執㦸郎<lb/>
香衢走馬雄風生蹴踘塲開連夾城朝遊玉埒春如畫<lb/>
夜醉青樓酒似渑青樓留宿金貂脫拚却一生花底活<lb/>
<pb n="KR4f0003_WYG_024-17a"/>
野老吞聲哭忍饑兒今執㦸黄金闥<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4f0003_WYG_024-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御製樂善堂全集定本巻二十<lb/>
</p>
<p>
</p>
  </div>
</body>
</text>
</TEI>
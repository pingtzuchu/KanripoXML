<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0003_WYG_022-1a"/>
欽定四庫全書<lb/>
御製樂善堂全集定本巻十八<lb/>
　古體詩<lb/>
　　繰絲曲<lb/>
吴天風軟春光暮吴蠶三眠絲欲吐日上茅檐火馭遲<lb/>
白絮紅塵夹兩路中婦晨起中心忙乾桐曉炊付阿香<lb/>
繰車軋軋轉幽澁一年衣食慿繭腸釡中絲斷愁不斷<lb/>
良人戍逺交河畔<lb/>
<pb n="KR4f0003_WYG_022-1b"/>
　　北風圖<lb/>
我聞古人精藝事繪月有色水有聲更聞繪風殊妙手<lb/>
庭中六月常清泠筆法墨法超象外逸氣獨擅箕星精<lb/>
天中候届遲朱明暑風拂拂翻可憎陶令北忩不知快<lb/>
列子御行我未能安得劉裒北風圖懸我髙堂之素屏<lb/>
圖豈有風作卧對能移情我今静觀圖便掛滿堂覺有<lb/>
清風生<lb/>
　　冰椀<lb/>
<pb n="KR4f0003_WYG_022-2a"/>
浮𤓰沉李堆冰盤晶光雜映琉璃丸觧衣廣厦正盤礴<lb/>
冷彩直射䨇眸寒雪羅霜簟翩珊珊坐中似有氷壺仙<lb/>
氷壺仙人浮邱子朝别瑶宫午至此古人㸃石能成金<lb/>
吾今化氷將作水<lb/>
　　拱極城<lb/>
九重城闕䨇丹鳳萬國車書歸禹貢嚮明麗照鞏金甌<lb/>
百二山川作提封梯陵度索盡拱極此城獲名獨標衆<lb/>
南過都城十里遥斜日秋風拂塵鞚䇿驄城下懐古蹟<lb/>
<pb n="KR4f0003_WYG_022-2b"/>
兒童十言九不中由来太平久息兵窮黎不聞呼楚痛<lb/>
還見城頭磨盤石盡是當年防盗用流㓂近畿肆刼掠<lb/>
明代君臣鄒魯鬨<lb/>
皇清受命定遐荒小大共球奉一統弱婦春深惟飼蠶<lb/>
丁男雨足事耕種堡上健夫夜熄烽城中秀士朝絃誦<lb/>
禮綱義維被遐邇建極堅牢逾鐡甕迢遙萬方朝拱人<lb/>
筐篚都由此城送<lb/>
　　松風<lb/>
<pb n="KR4f0003_WYG_022-3a"/>
繞宅栽蒼松虬枝盤碧盖濤聲萬壑傳颯颯引清籟六<lb/>
月不知暑妙境殊可㑹飄颻葛衫輕揮霍麈柄快我得<lb/>
松風趣珍重如球貝人間恐無價持向何方賣<lb/>
　　青玉簟<lb/>
贈君青玉簟薦君玳瑁牀珠簾繞四圍布設庭中央去<lb/>
去夏云半滿眼秋水光晩雨滌暑清肌膚生㣲凉夜静<lb/>
人未眠撲牖花氣香閒身藉琅玕曠逸懐瀟湘<lb/>
　　王明君<lb/>
<pb n="KR4f0003_WYG_022-3b"/>
萎紅飛碧春風老琵琶抱出長安道長安北去達王庭<lb/>
四絃彈破知音少君王不是憐妾面未畫時應賜一見<lb/>
君王不是憐妾身猶勝獨閉漢宫春四絃嘈嘈絃絶聲<lb/>
高絶絃續絃馬上音調青山綠水皆聽取生女應須辭<lb/>
父母此日穹廬號閼氏不愈老作巫山女<lb/>
　　雪浪石<hi>石在定州中文廟宋蘇文忠知定州時所留雪浪齋  物高廣二尺餘蒼質白理承</hi>
　　　<hi>以石盆有亭覆之</hi>
雪自天上降浪從海面生何時相薈萃却與石為名雪<lb/>
<pb n="KR4f0003_WYG_022-4a"/>
浪本非石石以齋名稱如今齋不見此石猶峥嶸定州<lb/>
廟貎敞左墄對右平巍然踞其間萬古凝堅精不共桑<lb/>
海變稜稜瘦骨撑誰言承有盆謾說覆有亭湏知雪浪<lb/>
齋亦以木石成尤物貴特立此理不湏驚欲喚眉山老<lb/>
新詩還共賡<lb/>
　　騎秋雨<hi>江南諺一夜騎秋雨遍地是黄金</hi>
雨工騎龍不肯下油油雲陣鋪平野魄淵瞞人獨三旋<lb/>
今日新秋前日夏江南老翁笠底笑作農年乆知天道<lb/>
<pb n="KR4f0003_WYG_022-4b"/>
但得騎秋甘雨淋今年遍地是黄金<lb/>
　　静夜吟<lb/>
玉繩迢迢向西轉長空月上浮雲捲十二時中秋思多<lb/>
都付幽情作排遣博山吐盡香霧深螢光㸃㸃流踈林<lb/>
空庭萬籟俱閴寂獨有詩人静夜吟<lb/>
　　唐寅山静日長圖<lb/>
我非山中人愛說山中話行遇好山水自覺中心快豈<lb/>
能長留玩聊且娱眼界山静日長圖相傳伯虎畫為愛<lb/>
<pb n="KR4f0003_WYG_022-5a"/>
景物幽持向壁間掛峯巒翠欲滴樹石紛古怪縛茅為<lb/>
屋宇飛泉流數派中有常住人看經不行邁伊余勞逸<lb/>
殊徒此償詩債静對轉増慙烹茶洗慸芥<lb/>
　　關山月<lb/>
關山月如彎弓看月不與鄉里同鄊里關山豈異月關<lb/>
山月下多戍卒怕見清光似鏡明月明却照沙塲骨<lb/>
　　櫂歌行<lb/>
江南少婦能櫂歌櫂歌一曲凌江波欲知幽情有㡬許<lb/>
<pb n="KR4f0003_WYG_022-5b"/>
脈脈離愁春水多春水復秋水蓮花復蓮子蓮子獨苦<lb/>
心魚書失雙鯉失雙鯉可奈何收珠翠叠綺羅待郎歸<lb/>
日舞婆娑郎不歸時空櫂歌<lb/>
　　古意<lb/>
春老金條脫塵生玉鏡臺分明陌頭望不自陌頭来<lb/>
明月入髙樓上有綽約人只見樓中秋誰知樓外春<lb/>
熏爐炷水沉拜月衣裳冷拜起歩階隂桂香弄寒影<lb/>
青青楊桞枝淡淡和風吹忽見一枝折無情復阿誰<lb/>
<pb n="KR4f0003_WYG_022-6a"/>
　　神絃曲<lb/>
鼕鼕鼔娑娑舞紙錢飄風神欲下<hi>叶</hi>神不能言巫代語<lb/>
椎牛刳豚汝莫後<hi>叶</hi>疾病銷除還福汝石馬汗流神已<lb/>
回老巫腹飽酡顔開今日西村病者死明朝更向東村<lb/>
来<lb/>
　　秋夕讀髙青邱大全集<lb/>
碧潭秋水清寒山月華白水月兩澄明中有静觀客披<lb/>
襟樂容與爽籟生几席偶讀青邱詩尚友獲莫逆短作<lb/>
<pb n="KR4f0003_WYG_022-6b"/>
紛珠璣長歌戞金石不事追琢巧渾渾含光澤伊余豈<lb/>
能詩對此仰高格撫巻吟寒空中心聊自適<lb/>
　　蘆白花<lb/>
蘆白花狎洲渚一片蒼茫迷處所翻風著意作金聲坐<lb/>
中有客懐秋緒懐秋緒逸興賖渚邊獨立弄蒹葭逢春<lb/>
㦸㦸且得意秋老煙波君莫嗟<lb/>
　　壯士行<lb/>
生肉亦能噉悲筑亦能擊不學三軍師只學萬人敵<lb/>
<pb n="KR4f0003_WYG_022-7a"/>
少小長幽州生憎繞指柔今朝受君恵明日報君讐<lb/>
易水送荆卿秋風拉瑟聲一去不復返咄哉壯士行<lb/>
　　織錦詞<lb/>
睡鴨盤盤翠雲吐漏添細把丁東數鳳梭千擲素腕疲<lb/>
寸錦難成愁不語明明寒月照流黄三日一匹臨秋張<lb/>
并刀象尺分明度莫教裁破䨇鴛鴦裁破鴛鴦作春被<lb/>
惆悵空幃獨徙倚年年織錦却徒勞良人逺道寒無袍<lb/>
　　灌園<lb/>
<pb n="KR4f0003_WYG_022-7b"/>
種樹圍小園種菜數畝餘緑畦足野趣且復得嘉蔬春<lb/>
風千頃浪秋雨一犁鋤四時供盤餐青青藿與茹今朝<lb/>
桞隂下課僮轉轆轤吸彼井華水灌我珠玉畬芳坂潤<lb/>
新緑勃然生意舒自饒塵外味何必山中居<lb/>
　　虞美人曲<lb/>
露泠泠濕啼眼空憶帳中歡幽情不能綰芳心全是恨<lb/>
心抽烏江江水至今流至今流非漢土虞美人兮猶楚<lb/>
舞<lb/>
<pb n="KR4f0003_WYG_022-8a"/>
　　弔孟黶<lb/>
　　　孔悝之難子路死於石乞孟黶後乞奔楚黶在<lb/>
　　　衛子路之子仲子崔以復仇請於夫子子曰行<lb/>
　　　矣子崔遂入衛使人告於孟孟曰君子不乘人<lb/>
　　　於闇明日戰於西郊蒲弓木矢以徃死焉盖傷<lb/>
　　　子路之賢而成子崔之孝也事見金管集<lb/>
古有侠烈者輕生等弁髦嗟哉彼孟黶乃以義為高心<lb/>
傷戕善良大讐不可逃捐軀執蒲弓舎命齒霜刀由也<lb/>
<pb n="KR4f0003_WYG_022-8b"/>
非合道孟也豈行超委贄瞶輒間已是附猿猱君子慎<lb/>
所事生死如雲霄<lb/>
　　李夫人歌<lb/>
夜風吹開琅璫鎻繡房燈暗蘭膏火分明記得擁衾時<lb/>
是耶非耶帳中坐翩珊珊来何遲死憐更比生憐癡金<lb/>
雞嗚嗚月如練相見何如不相見<lb/>
　　題高其佩指頭畫八駿圖<lb/>
苜蓿平川數十里㡬株楊栁秋風裏兩駒並馳若驚鴻<lb/>
<pb n="KR4f0003_WYG_022-9a"/>
一匹齕草閒且喜卧者有二立者一老馬磨癢如龍視<lb/>
就中紫騮獨稱神滚地煙塵幅上起奚官無事但立望<lb/>
兩人容與踈林底古人畫馬用秋毫鐡嶺老人用十指<lb/>
腕下生風何足云指頭隨意傳神髓懸之高堂秋意多<lb/>
哂余興在南海子<lb/>
　　秋夜詞<lb/>
桂風吹送西陽疾海風吹送氷輪出千山暮色轉蒼蒼<lb/>
清絶蟲聲上瑶瑟睡鴨香凝暖霧深更長夜静凉生衾<lb/>
<pb n="KR4f0003_WYG_022-9b"/>
羅帷銷光霜簟老忽驚凄切鳴寒砧零露漙漙白於水<lb/>
池邊曉看芙蓉紫<lb/>
　　讀申屠蟠傳<lb/>
多士清流太皎皎由来尾大難為掉漢綱陵夷何足云<lb/>
言高致<graphic n="KR0852" url="https://raw.githubusercontent.com/kanripo/KR-Gaiji/master/images/KR0852.png" mimeType="image/png"/>不為少飄然惟有申屠生孤鶴盤空絶羣鳥<lb/>
林下鴻名播士林逸氣凌凌光日表嗚呼邪正原不容<lb/>
薫蕕臭味豈同道宋室洛蜀標名字室中操刄相攻討<lb/>
金人三緘實可師處士横議身難保梁碭春深山水閒<lb/>
<pb n="KR4f0003_WYG_022-10a"/>
鈎黨吏不尋門考非但容身叔世間中庸品行誰能紹<lb/>
　　謝人送墨<lb/>
徂徕老松辭山阿元霜夜搗萬杵多丸成渾似懸璧月<lb/>
硯池鼔浪騰風波古来作者難屈指前朝潘生近曹氏<lb/>
嗟君此墨從何得錦囊贈我光生几秋風颯颯透書帷<lb/>
霞牋未拂含淋漓此物宜歸青玉案勒文竹石垂無涯<lb/>
太學碑前紀功德燕然峯畔標鴻績不然臺中草諌章<lb/>
直令萬里流王澤何来髙齋供染毫吟詩獨自裁風騷<lb/>
<pb n="KR4f0003_WYG_022-10b"/>
從來所寳慎所用珍重還欲方瓊瑶<lb/>
　　羙人磨鏡圖<lb/>
阿嬌階下燒銀水瘦玉春慵日晏起夢醒芳情却惘然<lb/>
纎纎手把芙蓉洗璧月光沉鸞影破畵眉挿鬢誰為佐<lb/>
欲擬磨成舊様明照出新愁更無那<lb/>
　　鷗捕魚<lb/>
蘆花叢裏風獵獵秋浦波寒人鮮渉雙鷗飛下浴澄明<lb/>
饑腸未飽波上行却顧波中探長嘴銜得遊魚出深水<lb/>
<pb n="KR4f0003_WYG_022-11a"/>
㡬番吞吐恣果腹魚何苦兮鷗何喜爾鷗爾鷗喜莫亟<lb/>
江邊有人施矰弋<lb/>
　　倒掛<lb/>
畵欄翠柱春宫曉顧影憐恩異凡鳥綠衣倒舞不曽翻<lb/>
只妬能言秦吉了蟬鬢新梳短夢䦨手握香稻添朝餐<lb/>
更呼小鳳聽分付閒言莫向人前訴<lb/>
　　牧牛詞題馬賁畵<lb/>
老牛角彎環小牛角繭栗歳初祭耒罷村村驅犢出東<lb/>
<pb n="KR4f0003_WYG_022-11b"/>
坡草半芽西坡草未長草乏牛苦饑牧兒愁惘惘不是<lb/>
愛憐牛南畝功正稠牛肥好耕種黍苖青油油獲黍輸<lb/>
官租莫漫償私債官租苟不足還將此牛賣<lb/>
　　班媫妤<lb/>
　　　媫妤辭輦後廢處長信宫盖古貞女之流唐人<lb/>
　　　諸作率比之怨女思婦夫憂愁幽思則有之而<lb/>
　　　借問承恩者雙蛾㡬許長又何以云乎<lb/>
深宫人静秋英馥永巷遥連三十六昭陽絲管風送聞<lb/>
<pb n="KR4f0003_WYG_022-12a"/>
且喜君王歡意足妾居長信猶金門妾生一日皆君恩<lb/>
君王安樂妾願畢區區辭輦安足論千秋萬嵗長如此<lb/>
莫中披香博士言<lb/>
　　戲擬禽言<lb/>
提壺盧提壺盧提壺逺向村南沽快哉快哉提壺去来<lb/>
婆餅焦焦婆餅婆去餉孫村路永田中稻苖新發穎秋<lb/>
成有食好光景爾莫憂婆焦餅<lb/>
郭公郭公山中樹中一朝西北来金風徘徊四顧家室<lb/>
<pb n="KR4f0003_WYG_022-12b"/>
空身寒腹饑呌不止生不如杜鵑死<lb/>
泥滑滑雨淋漓行不得中夜啼我在枝頭猶自可道路<lb/>
難時湏憶我<lb/>
得過且過得過且過有身不愁室家破日頭出来枝上<lb/>
坐得過且過<lb/>
布榖布榖風和日暖春水緑趂時耕作應湏速汝莫學<lb/>
富家翁晏起早眠食肥肉<lb/>
御製樂善堂全集定本巻十八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0003_WYG_031-1a"/>
欽定四庫全書<lb/>
御製樂善堂全集定本巻二十七<lb/>
　今體詩<lb/>
　　奉題二十四叔父裕德軒三十韻<lb/>
聖治崇棠蕚天心重鶺原諸藩多俊乂吾叔擅璵璠麟<lb/>
趾祥符厚宗璜介弟尊性情恒静正體貌更恭温尚友<lb/>
希千載成文易百言夙嘗勤典籍頻自惜朝昏深領書<lb/>
中味渾忘户外喧銘辭方刻器裕德重顔軒邃爽宜凉<lb/>
<pb n="KR4f0003_WYG_031-1b"/>
燠幽閒類澗村砌堆文石面柱立老松根謂我須題壁<lb/>
伊余似叩盆句羞青玉琢才愧墨花噴每憶髫童際親<lb/>
承<lb/>
聖祖恩漏聲傳禁切膏露自天繁辟咡依前膝含飴共<lb/>
夕飱七齡叔敏達十二我愚芚近嵗<lb/>
恩加渥書齋業共敦文章森義府翰墨煥崇垣緗帙循<lb/>
環誦瓊編次第翻數曽相賞析㡬度易寒暄講學欣同<lb/>
幄延師更一門曉晡常並席嵗臘偶開罇聨騎趨香陌<lb/>
<pb n="KR4f0003_WYG_031-2a"/>
輕舟泛御園騄驪工歩驟鸞鳳必騰鶱饜飫心方永從<lb/>
容道自存隔窓聞鳥哢傍砌長苔痕靄靄空雲動遲遲<lb/>
午日晅春風頻度處花信幾更畨願永名軒志還陳攻<lb/>
玉論<lb/>
君恩正如注砥礪待便蕃<lb/>
　　螢<lb/>
我憶去年秋飛螢幾㸃流忽於今夏夕熠燿最髙樓映<lb/>
月光無定隨風散欲稠爲添詩客興莫照旅人愁夜静<lb/>
<pb n="KR4f0003_WYG_031-2b"/>
千山寂天空萬籟収蒼茫蘆葦岸把巻有行舟<lb/>
　　芭蕉<lb/>
幾葉紛敷翠影亭却憐幽趣伴窓櫺因君不是塵中質<lb/>
笑我常來雨裏聽卉譜應添居士傳空階常演湼槃經<lb/>
月明風静相忘處正是幽人夢蝶醒<lb/>
　　逐涼<lb/>
逐涼成獨徃得意亦忘言坐久看花落心閒識水源暑<lb/>
從塵外去風自静中喧瀟灑吾何似雲邊白鶴翻<lb/>
<pb n="KR4f0003_WYG_031-3a"/>
　　立秋夜作<lb/>
瑟瑟金風報節頻飄颻梧葉落階新不嫌白日馳駒隙<lb/>
且喜輕凉上葛巾入夜漸長人未睡裁詩有興句無塵<lb/>
空庭小酌龍團坐孤鶴一聲隔緑筠<lb/>
　　小園閒詠十五首<lb/>
　　　曲徑通幽<lb/>
爲隔塵氛逺應憐曲徑長紆廻山勢抱邐迤竹垣藏鶴<lb/>
歩苔痕合春歸花氣香板橋流水外别有讀書堂<lb/>
<pb n="KR4f0003_WYG_031-3b"/>
　　　芳嶼圍棋<lb/>
乘興歩芳嶼逍遥任所之已看苔作席最愛栁成帷漫<lb/>
煮䝉溪茗閒抛賭墅棋東山稱盛事吟望寄遐思<lb/>
　　　桃溪歩屧<lb/>
山桃開也未杖䇿試探尋好景春來遍芳溪曲處深明<lb/>
霞千樹叠傍水一枝臨何必武陵路隨縁物外心<lb/>
　　　竹塢春深<lb/>
閒過山塢裏粉脱見新篁勁節當春緑踈竿泛籟長蕭<lb/>
<pb n="KR4f0003_WYG_031-4a"/>
騷寒雨夜彷彿輞川莊不肯裁為管無勞引鳳凰<lb/>
　　　芳港聞鶯<lb/>
春色堂堂去鶯聲恰恰来緡蠻聼處澁風景暗中催長<lb/>
日慵攤飯新缸喜撥醅笙簧随分有何必舞三臺<lb/>
　　　春湖涵碧<lb/>
碧水漾平湖空明一鏡鋪鬚眉應可鑑塵壒杳然無㸃<lb/>
㸃浮青荇雙雙下白鳬春風浴沂水視此意何殊<lb/>
　　　石坂烹雲<lb/>
<pb n="KR4f0003_WYG_031-4b"/>
敲火烏卿熾烹雲玉液清龍團曽未㸃魚目已旋生漫<lb/>
說腸堪潤應知眼倍眀披襟成小啜孤鶴一聲鳴<lb/>
　　　廣厦冰壺<lb/>
天伏三庚永堂開六月凉深深屏隔暑叠叠簟含霜底<lb/>
事揮紈扇無勞問蔗漿氷壺供坐卧樂意自相忘<lb/>
　　　鏡水荷香<lb/>
半夜芙蓉雨三間水月樓清香随處度風景一時収榦<lb/>
宻妨魚躍花深隐鷺逰詩情頻入座不必問漁舟<lb/>
<pb n="KR4f0003_WYG_031-5a"/>
　　　月樓夕幌<lb/>
雨洗塵氛静天空花鳥閒月樓開一面夕幌捲千山牧<lb/>
笛耳邉過征鴻眼裏還桂香依舊發付與阿誰攀<lb/>
　　　蘭橈獨釣<lb/>
秋湖魚怯餌把釣事如何緑水一竿竹清風㡬領簔蒹<lb/>
葭塵外老星月箇中多夜静獨歸去清光掛女蘿<lb/>
　　　竹籬鶴歩<lb/>
結社松為宅看家鶴守門偏知人客至不負稲粱㤙宿<lb/>
<pb n="KR4f0003_WYG_031-5b"/>
月精神古梳風毛羽繁由来好僮僕不必貴乗軒<lb/>
　　　蘆岸秋晴<lb/>
秋色知多少蘆花盡白頭戰風摇夕浦飲露亞寒洲生<lb/>
意知将謝随時未肯休蒼茫烟水裏好去弄扁舟<lb/>
　　　板橋霜跡<lb/>
隔溪亭子逈為架板橋通秋老碧天白寒流楓葉紅捲<lb/>
簾吟夜月著屐歩霜風愛此雙雙跡扶笻過水東<lb/>
　　　雪逕梅姿<lb/>
<pb n="KR4f0003_WYG_031-6a"/>
四時花木足最喜是園梅傲雪三冬裏因風㡬朶開清<lb/>
香流玉骨冷潤滴氷腮獨有幽人賞廵簷杖䇿来<lb/>
　　秋日寄髙安朱先生<lb/>
新凉初到北忩清聞道先生體暫平漫說春風違坐卧<lb/>
應教霽月仰澄眀草長書帶階前思秋老荷衣檻外情<lb/>
遥憶匡牀閒夢蝶懶聞蟋蟀一聲聲<lb/>
　　凉州詞<lb/>
關外風寒水不流戍兒望月唱凉州莫道凉州便絶塞<lb/>
<pb n="KR4f0003_WYG_031-6b"/>
還過萬里去防秋<lb/>
黄雲漠漠連白沙秋聲到處賽聞笳落日旌旗捲空碧<lb/>
隴頭莫上上思家<lb/>
戍乆翻忘塞上塵笑提賭具向東鄰寳刀不敢輕輸與<lb/>
仗此區區報國身<lb/>
　　破秋<lb/>
破秋纔旬日滿目便秋光樓逈輕嵐入林踈爽籟長鏡<lb/>
波方淡沲蘆㟁轉蒼茫瀹茗煙生户開簾月上牀心如<lb/>
<pb n="KR4f0003_WYG_031-7a"/>
寥廓表境是水雲鄉敲句娱寒夕翻書趂晚凉風清塵<lb/>
不雜意適倦都忘箇裏無人㑹天邊雁㡬行<lb/>
　　荷燈<lb/>
㸃㸃荷浮瑟瑟波麗華端不讓湘娥燈眀萬朶蓮心吐<lb/>
月印千潭法海多只是金英含綽約無須綠盖舞婆娑<lb/>
御湖錦繡憑誰織来往輕舠一夜梭<lb/>
　　槐市<hi>漢羣儒㑹市禮樂之器於此揖譲論辨彬彬然</hi>
文物東都盛聲名槐市揚學淵深璧水義府儼宫墻特<lb/>
<pb n="KR4f0003_WYG_031-7b"/>
逹珪璋器從容禮法塲無勞評月旦此處定行藏<lb/>
　　清河送平郡王西征<lb/>
宗翰臨戎劍氣寒来廷屈指覲呼韓秋風慣拂征人面<lb/>
馬上何須迴首看<lb/>
溶溶碧水向東流戎馬催程敢重留莫把渭城新曲子<lb/>
翻成水調唱凉州<lb/>
武畧文韜藉指揮書齋倍覺有光輝六年此日清河畔<lb/>
君作行人我獨歸<lb/>
<pb n="KR4f0003_WYG_031-8a"/>
　　秋社<lb/>
秋社今朝是秋光逈不同庭前梧葉落梁上燕巢空村<lb/>
酒成新釀田禾颯晚風太平兼大有烟火萬家中<lb/>
　　賣菊翁<lb/>
秋光未到小籬東已有街頭賣菊翁滿擔寒芳霏玉露<lb/>
一簾清氣韻金風<lb/>
巧數花師奪女夷四時芳信總先知深紅淺碧渾餘事<lb/>
先買鵞黄第一枝<lb/>
<pb n="KR4f0003_WYG_031-8b"/>
　　夜聼落葉聲<lb/>
半榻秋寒清夢魂紙忩颯颯響聲喧渾如一夜風兼雨<lb/>
童子開門葉滿園<lb/>
霜後踈林葉已乾清宵風送打忩寒飄零今夜知多少<lb/>
曉起憑欄仔細看<lb/>
　　始裘<lb/>
霜滿園林葉作聲薄寒風度几忩清試開舊箧衣頻換<lb/>
纔着新裘體更輕冷暖由来皆有定推遷何事重關情<lb/>
<pb n="KR4f0003_WYG_031-9a"/>
薫爐沉水從添未消得三餘樂事并<lb/>
　　賦得野徑尋梅見小春<lb/>
幽谷香凝氷玉腮尋芳纔見一枝開雪封野徑行行逺<lb/>
春到山村得得來最愛輕盈含數㸃莫愁狼籍落成堆<lb/>
明窓雅助新詩興座上曾延蕚緑陪<lb/>
　　櫽括蘇子瞻後赤壁賦即用賦字<lb/>
赤壁我曾識巉巗今復逰千山木落葉十月夜登舟寥<lb/>
寂吾良樂風霜客不留横江一孤鶴不與歲時流<lb/>
<pb n="KR4f0003_WYG_031-9b"/>
　　送桐城張先生暫假歸里<lb/>
丹鳳啣書下紫廷樅陽早已望台星<lb/>
新恩優渥榮旋里舊德綿長肅薦馨<hi>時以故大學士文端公崇祀賢良祠</hi>
<hi>於本籍賜祭</hi>北闕絲綸方待掌東山絃管暫教聽即看稳步<lb/>
沙堤上颺拜從容對御屏<lb/>
　　西厰騎射<lb/>
霜林葉落雀羣空馳射平坡試駱驄猶憶三春陌上過<lb/>
玉蹄滚滚踏香紅<lb/>
<pb n="KR4f0003_WYG_031-10a"/>
　　萬年松<lb/>
勁榦挺森森窓前滴翠深依然臨水石即此是山林香<lb/>
氣濛春霧華枝覆午隂瓶梅與盆竹聊結歲寒心<lb/>
御賜端硯恭紀<lb/>
靄靄午窓明融融御苑晴<lb/>
恩波流浩蕩緗案沐光榮雅質傳端石髙標紀舊坑一<lb/>
泓秋水淡幾片碧雲清入席添詩興開嚢粲玉英虬龍<lb/>
渾欲動藻采自然生學海慚無檝心田勉欲耕研精書<lb/>
<pb n="KR4f0003_WYG_031-10b"/>
史裏總是被生成<lb/>
　　歸鴉<lb/>
歸鴉集庭樹翅影帯斜暉傍晩羣争宿逢人馴不飛逺<lb/>
村霜月冷古戍稻粱稀始信鄉園好枯枝猶可依<lb/>
　　十宫詞<lb/>
　　　吳宫<lb/>
白苧輕盈屧響廊青龍舟裏換晨妝夜逰朝宴千年樂<lb/>
那管人間有越王<lb/>
<pb n="KR4f0003_WYG_031-11a"/>
　　　楚宫<lb/>
渚宫春暖翠華遥簾幙風輕裊細腰不道君王深注意<lb/>
行雲行雨隔迢迢<lb/>
　　　秦宫<lb/>
春鎖阿房静管絃塵生舞袖爲誰妍從來不識君王面<lb/>
忽過人間卅六年<lb/>
　　　漢宫<lb/>
水晶盤浄玉腰酥舞態生憐可用扶底事天家萬乘富<lb/>
<pb n="KR4f0003_WYG_031-11b"/>
等閒難獲晝明珠<lb/>
　　　魏宫<lb/>
平生戎馬樂何曾銅雀成時幾度登不爲夜臺聽不見<lb/>
悲歌一曲向西陵<lb/>
　　　晉宫<lb/>
滅蜀平吳處上㳺大開武庫甲兵収而今四海渾無事<lb/>
只駕羊車日夜遊<lb/>
　　　齊宫<lb/>
<pb n="KR4f0003_WYG_031-12a"/>
歩歩蓮華歩歩春香凝羅襪不生塵何須洛浦遥相見<lb/>
已是人間有洛神<lb/>
　　　陳宫<lb/>
結綺臨春户對開後庭花發引金杯景陽鐘曉方酣宴<lb/>
不信横江木柹來<lb/>
　　　隋宫<lb/>
海錯山珍雜綺羅鑾輿空待未曾過夜深欲識君逰處<lb/>
但看飛螢㸃㸃多<lb/>
<pb n="KR4f0003_WYG_031-12b"/>
　　　唐宫<lb/>
沉香亭畔晩春妍玉樹煙濃院宇連何事宫娥羣戯劇<lb/>
應縁分得洗兒錢<lb/>
　　帝京雜詠<lb/>
九㸃烟中古冀州萬年天府壯宏猷矞皇禮樂三千盛<lb/>
襟帶山河百二稠天上樓臺懸日月人間車馬富王侯<lb/>
太平有象光遐壤况是神都處上㳺<lb/>
髙標象魏五雲端帝座重重瑞靄攢自古幾朝稱景運<lb/>
<pb n="KR4f0003_WYG_031-13a"/>
如今此地是長安文章二馬應慚盛吏治三王未足觀<lb/>
總是太和薫郅理天街十月不知寒<lb/>
輻輳千家日月旁九衢風送玉塵香歡騰履義行仁里<lb/>
春暖瞻雲就日坊駝背伊歌翻續續象奴蠻曲喜洋洋<lb/>
六龍幸處陽和豫夾㟁平鋪軟土黄<lb/>
玉蝀橋頭望禁林重重樓閣聳千尋兩行烟栁春光媚<lb/>
幾頃澄波緑意深池水皆成瀍澗澤宫牆常透市朝音<lb/>
大家真是同民樂不異薫風解阜心<lb/>
<pb n="KR4f0003_WYG_031-13b"/>
　　題宋徽宗竹枝雙雀<lb/>
兩兩珍禽翠羽修緑筠深處舞風流筆端多少江南意<lb/>
何事終成塞北逰<lb/>
　　題吳梅村集<lb/>
梅村一巻足風流往復披尋未肯休秋水精神香雪句<lb/>
西崑幽思杜陵愁裁成蜀錦應慚麗細比春蠶好更抽<lb/>
寒夜短檠相對處幾多詩興爲君収<lb/>
　　十一月十三日恭遇<lb/>
<pb n="KR4f0003_WYG_031-14a"/>
皇祖忌辰感成長句<lb/>
浩蕩洪慈被九州<lb/>
一人常厪萬年憂絲綸允協衣裳治冠劍今驚歲月流<lb/>
自隔<lb/>
音容週一紀敢忘<lb/>
恩澤永千秋朝來更憶攀<lb/>
龍日仰首髙空淚不収<lb/>
　　橄欖茶<lb/>
<pb n="KR4f0003_WYG_031-14b"/>
吹雪磁甌絶㸃瑕新烹異品味尤嘉山厨漫説玫瑰露<lb/>
髙閣初嘗橄欖茶興入盧詩風滿腋書澆邊腹響鳴車<lb/>
武夷應喜添知己清苦原來是一家<lb/>
　　癸丑冬至<lb/>
上躬祀<lb/>
南郊迴鑾恭紀<lb/>
星雲糺縵燦神京玉路喧傳警蹕聲長至履端儀告偹<lb/>
泰壇寅祀禮初成<lb/>
<pb n="KR4f0003_WYG_031-15a"/>
龍輿喜見千祥集象輦旋看百辟迎最是一陽初復處<lb/>
永綿多福洽<lb/>
皇情<lb/>
顒若誠通顯肅將天心消息復㣲陽和鸞九奏鳴韶濩<lb/>
奠璧三躔紀奉常候氣羲和應告瑞書雲太史正占祥<lb/>
今朝納慶<lb/>
宸𠂻豫<lb/>
寶祚綿綿日月長<lb/>
<pb n="KR4f0003_WYG_031-15b"/>
鴛鷺千官擁<lb/>
六飛午門鐘響散晴暉陽廻<lb/>
御座衣裳暖風動龍旗日月輝靄靄上林暄玉樹依依<lb/>
青瑣敞彤扉近光兆庶瞻香霧共道<lb/>
君王迓福歸<lb/>
　　冬至後一日同二十四叔父五弟逰西苑試射<lb/>
駿馬紫藤鞭宫城九陌連平池鋪玉鏡晴雪晃金錢歡<lb/>
賞娛今日追陪憶往年東瞻<lb/>
<pb n="KR4f0003_WYG_031-16a"/>
宸極近靄靄羃祥烟<lb/>
輕風摇苑樹碧宇散晴光氣復初陽暖人迎化日長縁<lb/>
堤看凍栁繫馬坐氷床到此同携手臨風樂倍常<lb/>
蕉園成古刹喬木隱伽藍貝葉飄花雨香雲䕶寶龕隨<lb/>
縁逰勝地冺念禮瞿曇何用僧雛引由來此路諳<lb/>
太液無勞渡羣欣歩屧行龍宫隔㟁聳玉蝀跨波横不<lb/>
見潛魚躍空聞寒雀鳴平田豐澤北指日試春耕<hi>豐澤園北</hi>
<hi>有田</hi>　<hi>上演耕耤禮於此</hi>
<pb n="KR4f0003_WYG_031-16b"/>
燕角敦弓勁輕楊翠羽修中時驚月落發處迅星流更<lb/>
歩三梁閘因登百尺樓淑清遲勝約聊待再來逰<hi>瀛臺東北</hi>
<hi>有淑清苑是日偶未到</hi>
迎薫亭子畔山勢欝崚嶒松柏開三徑岡陵列幾層石<lb/>
龕穿洞入雲竇捫蘿登蠟屐肩輿勝都輸蓮社朋<lb/>
乘興到瀛臺詩情入目來水心飛棟宇人世入蓬萊雪<lb/>
覆孤桐直風吹虚閣開舊時聽講席亦復滿塵埃<lb/>
煙光凝逺岫晩景向西斜舊熟神仙境重逰山水嘉風<lb/>
<pb n="KR4f0003_WYG_031-17a"/>
聲送歸騎月影照棲鴉漫憶十年事心清一椀茶<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4f0003_WYG_031-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御製樂善堂全集定本巻二十七<lb/>
</p>
<p>
</p>
  </div>
</body>
</text>
</TEI>
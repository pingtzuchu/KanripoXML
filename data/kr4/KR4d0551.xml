<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
<head>友石山人遺稿</head> <lb/>
    <p>
<pb n="KR4d0551_WYG_001-1a"/>
欽定四庫全書<lb/>
　友石山人遺稿<lb/>
　　　　　　　　　　　　　元　王翰　撰<lb/>
　五言古詩<lb/>
　　送别劉子中二首<lb/>
幽蘭抱貞姿結根巖石中猗猗汎叢碧及此春露濃君<lb/>
子每見取衆草羞與同當為王者香揚芳待清風撫琴<lb/>
起長嘆曲盡情未終<lb/>
<pb n="KR4d0551_WYG_001-1b"/>
執手寒江濱慷慨難為别豈無楊柳枝零亂不堪折鴻<lb/>
雁西北來嗷嗷唳晴雪陽和忽已暮旅况轉凄切誰憐<lb/>
蘇子卿天涯持漢節<lb/>
　　題南塘喬木圖<lb/>
南塘有喬木偃蹇盤空隂始驚鸞鶴羣再聼蛟龍吟嵗<lb/>
暮霜雪繁感觸一何深明堂不見取老大多苦心春風<lb/>
田里間榆柳空成林按圖為君歌聊爾寫徽音<lb/>
　　題潮州鳶飛魚躍亭<hi>在郡學東</hi>
<pb n="KR4d0551_WYG_001-2a"/>
虚亭倚危磯蒼莽澹無迹幽人時往來濯足坐苔石芰<lb/>
荷露涓涓蒲葦風淅淅物性機盡忘上下皆自適遥峰<lb/>
敞空翠落日洞深碧悠然一舒嘯造化亘今昔聖門竟<lb/>
淵䆳世路何逼仄遐哉古人心日暮坐相憶<lb/>
　　途中<lb/>
萬物皆有託我生獨無家蔓草野多露𦕈𦕈天之涯親<lb/>
戚不在旁更與奴僕賒落日下長坂悲風捲驚沙林依<lb/>
避猛虎郊行畏長蛇封狐逐野鼠跳踉當吾車村墟四<lb/>
<pb n="KR4d0551_WYG_001-2b"/>
五聚索莫集昏鴉方投異鄉迹又悲逺城笳撫劍向夜<lb/>
起中心鬱如麻㣲軀焉足惜天道良可嗟雲漢念乖阻<lb/>
道路日已遐去去復何極為君惜年華<lb/>
　　送鎖子堅北上<lb/>
亂象既無已中心恒不夷翩翩南林鳥厲翮無所依念<lb/>
子將焉如慷慨與我辭西北有名將世秉仁義麾壯哉<lb/>
國士心嘉㑹良在兹江漢有舟楫梁楚多旌旗時焉不<lb/>
我與言念渇與飢明良際昌運允稱平生懐<lb/>
<pb n="KR4d0551_WYG_001-3a"/>
　　與和仲古心飲酒分韻得詩字<lb/>
淵明歸去時不作兒女悲視世如浮雲出處得所宜有<lb/>
酒但歡飲戚戚欲奚為斯人不可見載歌停雲詩<lb/>
　　題棘石圖<lb/>
烈風號中林極目盡荆棘離離寒月秋莽莽古原夕㝠<lb/>
鴻振高翮鷦鷯翳深跡奈此貞固姿蒼茫更秋色<lb/>
　　友漁樵者詩為林伯景賦<lb/>
至道乆湮蕪浮生自勞苦鴟鴞甘鼠帯鸞鳯畏羅罟伊<lb/>
<pb n="KR4d0551_WYG_001-3b"/>
人秉幽志夙昔陋珪組顧此山水間悠然笑容與短笛<lb/>
入空林方舟向深渚白雲時滿襟清漪或盈屨長嘯涼<lb/>
風生徘徊新月吐行歌即宇宙醉卧無今古何由升杳<lb/>
㝠聊復謝巇阻<lb/>
　　題醉道士圖<lb/>
楚澤多荆榛崑崙植瑶草化工運神機何物為醜好形<lb/>
骸俱已忘希夷即為寳飄然來丹丘相逢過蓬島簮裳<lb/>
一邂逅壺觴恣傾倒顧爾此日醇浣予百年抱同醉無<lb/>
<pb n="KR4d0551_WYG_001-4a"/>
所知後此天地老<lb/>
　　寫望雲圖寄温陵劉子中<lb/>
開忩見停雲美人别經載以兹一時意聊寄千里珮曖<lb/>
曖春復深悠悠嵗云邁遲爾浩蕩心空山日相待<lb/>
　　題菊<lb/>
我憶故園時繞籬種佳菊交葉長青葱餘英吐芳馥别<lb/>
來二十載粲粲抱幽獨豈無桃李顔嵗晚同草木及兹<lb/>
覩餘芳使我淚盈掬離披已欲摧瀟洒猶在目雨露豈<lb/>
<pb n="KR4d0551_WYG_001-4b"/>
所偏嵗月不可復歸去來南山餐英坐空谷<lb/>
　　和鄉友程民同㑹龍山留别韻<lb/>
相思樂未終憂心亦何苦翩躚鸞鶴羣牢落麋鹿伍緬<lb/>
懐駕輅車伊昔事戎府王事多險艱跋渉幾風雨看劍<lb/>
思躍龍登墉氣摧虎奈何向中道山川竟脩阻及兹展<lb/>
良覿澄秋碧江滸雲山寄徜徉煙蘿暫容與相投既不<lb/>
厭感慨獨懐古長風起踈林寒色落芳渚廣筵促鳴鵾<lb/>
泠然奏飛雨雲霄浩無涯去去但凝佇<lb/>
<pb n="KR4d0551_WYG_001-5a"/>
　　龍山月夜飲酒分韻得樹字<lb/>
薄暮清興嘉涼風集高樹須臾明月生清光在樽爼池<lb/>
空河影涼石冷苔色古列坐當前墀杯行不煩舉野庖<lb/>
具山蔬稚子薦雞黍晴峰餘靄收宻竹殘露湑驚鵲翻<lb/>
夜巢流螢墮前户良時念暌離觸物感所寓坐待河影<lb/>
流疎鐘遶林曙<lb/>
　　秋懐<lb/>
懸門扶桑弧丈夫四方績奈何中險艱零落苦相失涼<lb/>
<pb n="KR4d0551_WYG_001-5b"/>
風天際來庭草凄以碧嗷嗷雙飛鴻宵征度寥闃物性<lb/>
既如此予兹念何適寒聲在衣巾心煩百憂集美人隔<lb/>
天涯佳期阻良夕鼎湖詎可招巫咸已難即孤憤不自<lb/>
聊長歌振巖石<lb/>
　　月夜坐悠然軒有懐<lb/>
明月照我懐閒忩共幽賞泠泠萬籟秋靜夜發清響山<lb/>
川日脩阻之子獨云往長歌耿不寐相思逖遐想<lb/>
　　題溪山春曉圖<lb/>
<pb n="KR4d0551_WYG_001-6a"/>
好山凌逺空初日散晴旭繁花㸃殷紅柔條媚新緑㳺<lb/>
魚戀芳藻鳴鳥出深谷物情適初性一覽咸所觸寄謝<lb/>
桃源人從兹仰芳躅<lb/>
　　雪林為栢上人賦<lb/>
朔風生沍寒瓊瑶徧山川日夕天雨花蒼然祗樹園大<lb/>
千開淨域一髪無垢氛熱惱頓消息超然謝塵喧靈臺<lb/>
澹明徹庶極真空源<lb/>
　七言古詩<lb/>
<pb n="KR4d0551_WYG_001-6b"/>
　　輓迭漳州<lb/>
黒雲壓城天柱折長烽夜照孤臣節劍血飛丹氣奪虹<lb/>
銀章觸手紛如雪丈夫顧義不顧死泰華可摧川可竭<lb/>
蕉黄荔丹酒滿壺千載漳人酹嗚咽<lb/>
　　輓栢僉院<lb/>
栢君挺挺英雄姿出佐薇省丁時危愁聞西淛已瓦解<lb/>
江南民命猶懸絲樓船一旦下江水殺氣兵氛壓城壘<lb/>
大臣夙駕思棄城戰士魂銷將心死臣雖力困肝膽存<lb/>
<pb n="KR4d0551_WYG_001-7a"/>
臣當殺身思報恩誓將一木支頽厦肯豎降幟登轅門<lb/>
人生恩愛豈不顧詎忍貪生負天子半空烟漲樓宇紅<lb/>
盡室魂飛劍光紫嗚呼氣分光嶽臣道衰賣降授節紛<lb/>
陸離巍巍廊廟已如此扶持世教非公誰扶持世教非<lb/>
公誰<lb/>
　　自决<lb/>
昔在潮陽我欲死宗嗣如絲我無子彼時我死作忠臣<lb/>
覆祀絶宗良可耻今年辟書親到門丁男屋下三人存<lb/>
<pb n="KR4d0551_WYG_001-7b"/>
寸刃在手顧不惜一死却了君親恩<lb/>
　五言律詩<lb/>
　　送陳同僉<lb/>
馬首出城東將軍膽氣雄旌旗明苦日笳吹動悲風早<lb/>
雪三邊恨寧誇百戰功相期春草色處處凱歌同<lb/>
　　送張子方之江西掾史<lb/>
自脱京華服知君嘆索居海隅清宦在天上故人踈掛<lb/>
壁空長劍探囊得素書更陪驄馬去西望復何如<lb/>
<pb n="KR4d0551_WYG_001-8a"/>
　　和徳安允恭韻<lb/>
亂離傷别乆愁病入新年行斾驚戎幕殘經罷講筵山<lb/>
河空有恨桃李漫爭妍馬首春風裏期君早著鞭<lb/>
　　重到龍泉寺有懐秋谷上人<lb/>
舊日經行處重來倍寂寥諸天燈冉冉一徑雨蕭蕭壁<lb/>
蘚經春合臺花逐夜飄不知飛錫處惆悵采蘭苕<lb/>
　　留别古心淳上人<lb/>
白社交㳺少唯公即舊知機閒同嗜酒趣合共耽詩淪<lb/>
<pb n="KR4d0551_WYG_001-8b"/>
落三生話蒼茫百嵗期空持匣中劍日暮竟何之<lb/>
　　山居春暮偶成<lb/>
水氣掩蒼扉蘿香織翠微洞廻雲到少地僻客來稀野<lb/>
鳥傷春去楊花作雪飛秪因飄泊乆對此也霑衣<lb/>
　　逰枕煙寺<lb/>
石磴招提古松蘿暝不分排雲雙樹轉隔水一鐘聞林<lb/>
影疑殘雨山光倚夕曛醉來歸路逺秋思正紛紛<lb/>
　　故人遂初過山居<lb/>
<pb n="KR4d0551_WYG_001-9a"/>
秋氣誰相問荒居懶閉門劍歌雙鬢換國歩寸心存漫<lb/>
寫當年事偏驚此日魂風流非舊日有蝨對誰捫<lb/>
　　題畫寄㑹稽胡温<lb/>
秋聲無逺近隱處入雙松落景明寒渚虚烟暝逺峰孤<lb/>
舟清夜笛何處暮天鐘不識山隂路蒼茫翠幾重<lb/>
　　夜宿洪塘舟中次劉子中韻<lb/>
勝地標孤塔遥津集百船岸廻孤嶼火風度隔村烟樹<lb/>
色迷芳渚漁歌起暮天客愁無處寫相對未成眠<lb/>
<pb n="KR4d0551_WYG_001-9b"/>
　　山房秋夜寄魯客<lb/>
寂寞山居悄相思望轉迷江空寒雁落樹盡暮雲低生<lb/>
事悲秋草交情憶剡溪西齋愁不寐風雨共凄凄<lb/>
　　江上醉歸<lb/>
江邊日日醉應被野鷗猜潦倒依芳草猖狂藉緑苔杜<lb/>
陵非嗜酒彭澤豈耽杯近是飄零客愁懐强自開<lb/>
　　聞性空居士病愈<lb/>
問訊維摩室秋深病稍除翻經仍傍暖補衲乍臨虚寂<lb/>
<pb n="KR4d0551_WYG_001-10a"/>
寞思聞楚暌離嘆索居西來同逝水不肯寄雙魚<lb/>
　　題畫小景<lb/>
萬籟秋聲近雙峰宿靄收江涵林影碎野接曙光浮蘿<lb/>
薜通書幌鶯花避釣舟由來揚子宅寂寞閉丹丘<lb/>
　　到家<lb/>
冒雨離家去今朝江上回妻兒憐我醉懐抱為誰開山<lb/>
谷多豺虎田園半草萊生涯無可問不惜坐蒼苔<lb/>
　　龍湖夜泊<lb/>
<pb n="KR4d0551_WYG_001-10b"/>
小舟眠不得起坐待潮生露淺壺觴盡江澄巾屨清沿<lb/>
沙餘鳥跡隔水逓鐘聲悄似金山夜相看月正明<lb/>
　　春日客至<lb/>
日暮滄江上收綸坐石磯為憐霄漢客暫解薜蘿衣雨<lb/>
過苔初合雲深蕨正肥相看俱白首誰道故人稀<lb/>
　　春暮約魯客遊鴈湖<lb/>
桂樹淮南隱緘書喜見招幾年悲落魄今日任逍遥擢<lb/>
秀名空在搴芳趣轉饒也知簮組累不似學漁樵<lb/>
<pb n="KR4d0551_WYG_001-11a"/>
　　輓古心淳上人<lb/>
飲盡杯中物西逰竟不歸孤墳誰掛劍老淚獨沾衣夜<lb/>
月疑禪幻春雲想錫飛東林詩社在寂寞似君稀<lb/>
　　游鼓山靈源洞時澄明景霽入望千里徘徊自旦<lb/>
　　　至夕值月上聞梵聲泠然有出塵之想<lb/>
旭日照高岑天風振逺林不因滄海色那識白雲心寳<lb/>
樹空香滿珠林積翠深坐來明月上何處起潮音<lb/>
　　晚眺次林公偉韻<lb/>
<pb n="KR4d0551_WYG_001-11b"/>
偶信東山屐尋幽到翠微白雲空野樹紅葉戀斜暉岸<lb/>
落潮初滿天寒雁未歸風塵江海徧不上野人衣<lb/>
　　送心泉疑上人游方<lb/>
不住孤雲跡茫茫萬里程澄心窺妙道棲幻抱幽情錫<lb/>
度秋應盡經餘月正明諸天參禮遍石上問三生<lb/>
　　秋懐次韻<lb/>
解印歸來晚茅齋病未除窮愁鄰桂樹歸興託鱸魚乆<lb/>
歴羊腸險難通雁足書秋風正蕭索不似故園居<lb/>
<pb n="KR4d0551_WYG_001-12a"/>
　　題怪石圖贈異上人<lb/>
靈山一片石蒼莽起秋聲願以中流險能同砥柱平色<lb/>
憐蒼蘚合根帯白雲生終日頭空㸃誰能辨爾情<lb/>
　　懐雲卧軒上人<lb/>
江上一為别令人長憶君碧虚燈影送清籟梵聲聞月<lb/>
落林扉靜潮迴島嶼分何時高閣上對卧碧山雲<lb/>
　　九日客楊隑<lb/>
楊隑逢九日寂寞倍思家俗士不解飲濁醪何處賖空<lb/>
<pb n="KR4d0551_WYG_001-12b"/>
山悲落帽短鬢懶簮花不見南來雁新愁未有涯<lb/>
　五言排律<lb/>
　　重陽後寄林君佐<lb/>
秋度重陽盡寒隨夜雨來菊荒陶令宅雲暗越王臺戰<lb/>
伐行人苦誅求寡婦哀濟時無上䇿尸位愧庸才北去<lb/>
瞻天逺南逰指日迴客愁長自寫鄉思不堪裁海上雲<lb/>
千疊生前酒一杯相思存潦倒逺别漫徘徊佇看凌霄<lb/>
翮春風到上台<lb/>
<pb n="KR4d0551_WYG_001-13a"/>
　　輓邊嬾嬾道人<lb/>
四明邊道士狂似賀知章結客㳺千里看花醉百場越<lb/>
談多慷慨楚舞獨徜徉翰墨南宫趣襟期北海鄉看雲<lb/>
時並屐貰酒每探囊蕙佩青山影芹羮碧澗香交情期<lb/>
管鮑人事等參商入望迷雲樹相思見月梁三生空指<lb/>
日兩鬢各成霜百粤清㳺地懐君一斷腸<lb/>
　　輓胡尊道温<lb/>
我憶酒中仙吟詩動百篇杯多天不惜名在世空傳已<lb/>
<pb n="KR4d0551_WYG_001-13b"/>
闕招陶社空迴訪戴船踈狂誰得似索莫竟堪憐蹤跡<lb/>
江湖滿交㳺嵗序遷辭家頻萬里作客向經年病卧滄<lb/>
江上魂飛瘴海邊悲歌臨舊業衰影隔重泉有母存鄉<lb/>
曲無兒埽墓田平生與我厚逺沒賴誰全舊事驚殘夢<lb/>
新阡已斷烟逝川何日返那得不澘然<lb/>
　七言律詩<lb/>
　　聞大軍渡淮<lb/>
挾䇿南遊已十年夢魂幾度拜幽燕王師近報清淮甸<lb/>
<pb n="KR4d0551_WYG_001-14a"/>
羽檄今當到海壖妖氣蒼茫空獨恨生民憔悴竟誰憐<lb/>
廟堂早定匡時䇿我亦歸耕栗里田<lb/>
　　夜雨<lb/>
官舎人稀夜雨初踈燈相對竟何如乾坤迢遞干戈滿<lb/>
烟火蕭條里社虚報國每慚孫武䇿匡時空草賈生書<lb/>
手持漢節歸何日北望神京萬里餘<lb/>
　　懐秋谷肅上人<lb/>
我把一麾江海去上人隻履竟西歸三生寂寞烟霞淡<lb/>
<pb n="KR4d0551_WYG_001-14b"/>
雙樹飄零故舊稀季札有懐空挂劍大顛無處更留衣<lb/>
纍纍荒塜悲風裏淚洒空山送夕暉<lb/>
　　過化劍津有感<lb/>
寳劍沈沙世已傾千年波浪未能平空餘故壘鄰滄島<lb/>
那復雄兵出郡城淮上何人祠許逺海中無客𦵏田横<lb/>
夜深有氣干牛斗洒淚空含萬古情<lb/>
　　山居喜劉子中見過<lb/>
幾年江海厭風波千里雲林竟若何為喜故人深赴約<lb/>
<pb n="KR4d0551_WYG_001-15a"/>
不辭此日逺相過鳥啼芳徑春應盡花落名園草漸多<lb/>
世事紛紛那可問與君對酒且高歌<lb/>
　　次子中韻<lb/>
遥憶韓山登覽處故人離别動經年南遊似入三湘道<lb/>
北上空瞻萬里天花徑春風聨袂出郡城夜雨促燈眠<lb/>
夜來獨上高樓望劍氣蒼蒼北斗邊<lb/>
　　㑹故人程民同<lb/>
憶昔交游多感慨别來世事幾浮沈王𢎞不識淵明趣<lb/>
<pb n="KR4d0551_WYG_001-15b"/>
鮑叔能知管仲心江海有懐悲故國風塵無處問歸音<lb/>
相看日暮東流水白髮羞為梁父吟<lb/>
　　寄别劉子中<lb/>
問君西去與誰親吳楚山川滿目新賈傅有才終大用<lb/>
杜陵無計豈長貧鳯凰臺古思明月采石江空夢白蘋<lb/>
幾欲西風斟别酒不堪零露滿衣巾<lb/>
　　㳺雁湖<lb/>
雁去湖空野水深秋風吹客上遥岑丹楓盡逐孤臣淚<lb/>
<pb n="KR4d0551_WYG_001-16a"/>
黄菊空憐處士心雨後諸峰浮夕靄霜前一葉送寒陰<lb/>
停車欲問當年事尺素何由到上林<lb/>
江海風波浩不收却來此地駐清游上方樓閣通三島<lb/>
别墅烟霞卜一丘書斷雁歸沙塞逺丹成龍去鼎湖秋<lb/>
悠悠此意憑誰問陳跡空餘萬古愁<lb/>
　　寄陳仲實<lb/>
一徑荒蕪負幾秋異鄉書劍尚淹留陶潛解印投閒去<lb/>
阮籍耽杯盡醉休嵗月東來空冉冉江山北望自悠悠<lb/>
<pb n="KR4d0551_WYG_001-16b"/>
短歌無那相思處滿目風塵倦倚樓<lb/>
　　和馬子英見寄韻<lb/>
十年流落向炎州判與劉伶作醉㳺望國孤忠徒自憤<lb/>
持身直道更何求浮雲往事驚春夢落日窮途起暮愁<lb/>
賴有故人相憶在徧題尺牘海西頭<lb/>
　　和魯客見寄韻<lb/>
故人相約碧溪行風雨何期别恨生逺樹白波孤棹沒<lb/>
空林黄葉宿寒輕謝公獨得東山趣鄭子應慚谷口耕<lb/>
<pb n="KR4d0551_WYG_001-17a"/>
安得手杯同潦倒逺尋瑶草到蓬瀛<lb/>
　　春日雨中即事<lb/>
京洛繁華事已違懐人竟日掩空扉望迷楚岫聞啼鴂<lb/>
思入秦州怨落暉野館蕭條芳草合寒江寂寞暮雲飛<lb/>
落花片片隨流水惆悵關河淚滿衣<lb/>
　　立春日有感<lb/>
故國棲遲去路難園林此日又冬殘天涯往事書難寄<lb/>
客裏新愁淚未乾臘雪漸隨芳草變東風猶笑布袍單<lb/>
<pb n="KR4d0551_WYG_001-17b"/>
堤邊楊柳開青眼肯傍梅花共嵗寒<lb/>
　　春日遂初居貞見訪<lb/>
東風吹雪正紛紛江上離居欲斷魂白髮故人縁草徑<lb/>
錦袍公子欵蓬門凄凉乆負東山屐牢落須傾北海樽<lb/>
相對不堪悲往事渡頭燈火送黄昏<lb/>
　　秋暮㑹古心上人<lb/>
逺公與我雲間别幾度西風海上秋白髮時來還自笑<lb/>
青山歸去與誰㳺薜蘿乆負孤燈夢猿鶴應同兩地愁<lb/>
<pb n="KR4d0551_WYG_001-18a"/>
相對空林今夜月清光遲爾少淹留<lb/>
　　輓子中劉别駕<lb/>
劉君自是南州彦嗜酒吟詩興獨狂不以長鯨浮采石<lb/>
却縁孤雁沒蠻鄉經綸事業誰堪擬金石交情我最傷<lb/>
料爾賢郎多少恨獨收遺骨返衡湘<lb/>
　五言絶句<lb/>
　　晚宿楊隑舟中懐魯客<lb/>
螢度星依草鷗來雪滿汀故人不可見天際亂山青<lb/>
<pb n="KR4d0551_WYG_001-18b"/>
　　題邊道人小景<lb/>
扁舟湘浦外茅屋輞川西冉冉春將盡滄洲杜若齊<lb/>
　　題溪山風雨圖<lb/>
紫壑秋聲滿滄洲野水深孤篷何處客相對共沈沈<lb/>
　　題風竹<lb/>
月色不可埽秋聲何處聞不應仙珮集翠影亂紛紛<lb/>
　七言絶句<lb/>
　　送顔子中使廣州<lb/>
<pb n="KR4d0551_WYG_001-19a"/>
使君捧檄度南關逺布天威廣海間為問故人孫内史<lb/>
翩翩劍珮幾時還<lb/>
　　題畫葵花<lb/>
上苑餘春輦路荒芳菲落盡更堪傷憐渠自是無情物<lb/>
猶解傾心向太陽<lb/>
　　寄蔡司令<lb/>
十年海上舊郎官白髮相期嵗欲䦨處處風塵猶在目<lb/>
歸來何日共綸竿<lb/>
<pb n="KR4d0551_WYG_001-19b"/>
别後升沈事幾多故人心事竟如何落花啼鳥春無賴<lb/>
莫遣風光笑薜蘿<lb/>
　　新春寄魯客<lb/>
雪後梅花幾樹開故人忘却剡溪來東風獨倚孤舟興<lb/>
芳草青青送酒杯<lb/>
　　題邊道士小景二首<lb/>
碧松陰底大江邊兩岸猿聲更悄然落日亂雲迷逺近<lb/>
無心重理釣魚船<lb/>
<pb n="KR4d0551_WYG_001-20a"/>
前山漠漠水迢迢却倚朱絃思寂寥鳯鳥不來春已暮<lb/>
望將一曲寄虞韶<lb/>
　　題敗荷<lb/>
曽向西湖載酒歸香風十里弄晴暉芳菲今日凋零盡<lb/>
却送秋聲到客衣<lb/>
　　和吳升甫見寄韻二首<lb/>
楚澤蒼茫帯夕暉暫投簪珮上苔磯孤雲不解離情苦<lb/>
猶自紛紛上客衣<lb/>
<pb n="KR4d0551_WYG_001-20b"/>
短籬黄菊正蒼蒼客路西風兩鬢霜誰信義熙年後筆<lb/>
獨能千古弔餘芳<lb/>
　　送陳仲實還潮陽<lb/>
十年海上賦離歌今日臨岐奈别何歸去故人如有問<lb/>
春山從此蕨薇多<lb/>
　　題雲松野岸<lb/>
逺山積翠白雲多揚子幽居隱薜蘿一徑松隂春寂寂<lb/>
朝來載酒幾人過<lb/>
<pb n="KR4d0551_WYG_001-21a"/>
　　九日寄魯客<lb/>
黄花錦樹碧江濆笑把萸杯獨憶君日暮西風還落帽<lb/>
風流那似孟參軍<lb/>
　　寄方中上人<lb/>
竹徑柴扉客過稀落紅滿地緑依依懐人獨立滄江上<lb/>
幾度扁舟興盡歸<lb/>
　　次居貞見寄韻<lb/>
君去溪山趣亦稀晚來空翠正霏霏多情只有梅花樹<lb/>
<pb n="KR4d0551_WYG_001-21b"/>
滿路清香送客歸<lb/>
　　題畫山水<lb/>
野竹蕭蕭一徑深茅齋低結小山隂楓林又逐秋風老<lb/>
惟有孤雲似客心<lb/>
　<lb/>
　<lb/>
　<lb/>
　友石山人遺稿<lb/>
</p>
<p>
</p>
  </div></body>
</text>\m</TEI>
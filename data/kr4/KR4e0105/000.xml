<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>武功集</head>
    <p>
<pb n="KR4e0105_WYG_000-1a"/>
欽定四庫全書　　　　　集部六<lb/>
　武功集　　　　　　　　别集類五<hi>明</hi>
　　提要<lb/>
　　　　<hi>臣</hi>等謹案武功集五巻明徐有貞撰有貞初<lb/>
　　　　名珵字元玉呉縣人宣徳癸丑進士官至兵<lb/>
　　　　部尚書兼華葢殿大學士封武功伯尋下獄<lb/>
　　　　戍金齒放歸乆之乃卒事迹具明史本傳有<lb/>
　　　　貞究心經濟於天官地理兵法水利陰陽方<lb/>
<pb n="KR4e0105_WYG_000-1b"/>
　　　　術之書無不博覽惟傾險躁進毎欲以智數<lb/>
　　　　立功名與石亨等倡議奪門僥倖孤注之一<lb/>
　　　　擲幸而得濟又怙權植黨威福自専卒亦為<lb/>
　　　　人搆陷所謂君以此始必以此終實深為君<lb/>
　　　　子所詬病况允明為有貞外孫所作蘇談徃<lb/>
　　　　徃囬䕶其詞究不足以奪公論也然其幹畧<lb/>
　　　　本長見聞亦博故其文竒氣坌涌而學問復<lb/>
　　　　足以濟其辯集中如文武論制縦論及題武<lb/>
<pb n="KR4e0105_WYG_000-2a"/>
　　　　侯像出師表諸篇多雜縦横之説學術之不<lb/>
　　　　醇於是可見才氣之不可及亦於是可見擬<lb/>
　　　　諸古文葢夏竦文荘集之流遺編具存固不<lb/>
　　　　必盡以人廢也至其詩則多在史館酬應之<lb/>
　　　　作非所擅長集中羽林子二首静志居詩話<lb/>
　　　　謂源出右丞然語亦平平僅具唐人之貎人<lb/>
　　　　各有䏻有不䏻存而不論可矣乾隆四十三<lb/>
　　　　年七月恭校上<lb/>
<pb n="KR4e0105_WYG_000-2b"/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　總　校　官　　<hi>臣</hi>　陸　費　墀<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>武功集巻一</head>
    <p>
<pb n="KR4e0105_WYG_001-1a"/>
欽定四庫全書<lb/>
　武功集巻一　　　　　　明　徐有貞　撰<lb/>
　　䝉學稿<lb/>
　　　君師論<lb/>
天下何治有君矣天下何教有師矣天下何君師王天<lb/>
下者任天下之君師矣夫天之降斯民也能生之而不<lb/>
能治之故作之君以治之能性之而不能教之故作之<lb/>
師以教之君師天下所宗主而表儀者也有君師之徳<lb/>
<pb n="KR4e0105_WYG_001-1b"/>
而後能盡君師之道有君師之道而後能盡君師之職<lb/>
徳也其體而道也其用體全而用備也然後天事脩而<lb/>
民生遂天理明而民心順而君師之責始塞焉故曰一<lb/>
民不安非治之善也一民不誼非教之善也治教之不<lb/>
善君師之過也惟昔聖王知其然於是夙夜孜孜敬脩<lb/>
其躬以明其徳凝其道而治教乎天下之民民之有口<lb/>
腹之嗜也則養之以牲榖而不使其饑民之有形體之<lb/>
便也則被之以布帛而不使其寒民之有土處之宜也<lb/>
<pb n="KR4e0105_WYG_001-2a"/>
則營之室廬城郭之固而不使其憂民之有筋力之施<lb/>
也則分之井牧工業之均而不使其勞謹其司牧厚其<lb/>
撫字敺其盗賊除其暴戾一以去其害而存其利也因<lb/>
其有仁義禮智之性也則篤之以五典之叙因其有吉<lb/>
㓙賓祭之事也則隆之以五禮之秩因其有俊乂慈良<lb/>
之美也則昭之以九徳之要因其有才技聲文之習也<lb/>
則進之以六藝之長游之學校章之宅里觀之燕射勸<lb/>
之風歌一以格其惡而導其善也書云天佑下民作之<lb/>
<pb n="KR4e0105_WYG_001-2b"/>
君作之師是之謂已於戲是誠知天之生民之徳也民<lb/>
之生於天而治教之在已也是誠知任責之大且重而<lb/>
不敢易之也然則後之王者奈之何負其責而不知求<lb/>
其道也彼受月直者之為人牧羊豕也失牧則斥受束<lb/>
脩者之為人訓子弟也失訓則逐而况其大者乎今夫<lb/>
王者之命於天也其所受則有四海之富其所牧而所<lb/>
訓則有億兆之衆且民之與王固皆人耳惟以其能治<lb/>
教乎已也故尊之而為君仰之而為師尊之為君尊之<lb/>
<pb n="KR4e0105_WYG_001-3a"/>
至也仰之為師仰之至也尊之至則其治之亦必至矣<lb/>
仰之至則其教之亦必至矣乃或不能治之而反害之<lb/>
不能教之而反敗之則是棄天之所命而負人之所尊<lb/>
仰也斯其為失也亦甚矣噫後之王者奈之何負其責<lb/>
而不知求其道耶曰然則求之奈何曰亦求之上古帝<lb/>
王之盛者而已矣求之上古帝王之盛者則莫若堯舜<lb/>
也夫堯舜誠有君師之道徳而能盡其任與責者也而<lb/>
傳之又有心法在焉何謂心法書所謂精一執中是也<lb/>
<pb n="KR4e0105_WYG_001-3b"/>
堯傳之舜舜傳之禹湯文武繼而傳之夫所以三代繼<lb/>
王而同一揆者無他以此也故曰得聖人之法者則有<lb/>
聖人之道矣有聖人之道者則有聖人之徳矣有聖人<lb/>
之道徳者則亦有聖人之功業矣於戲後之王者有其<lb/>
任而不知其責不可也知其責而不求其道不可也求<lb/>
其道而不求之堯舜不可也求之堯舜而不求之心法<lb/>
不可也或曰夫君師之任固王者有之矣而王之治教<lb/>
乎民則有司徒典樂百執事之人在天人之責奚獨在<lb/>
<pb n="KR4e0105_WYG_001-4a"/>
於王耶曰不然夫治教之官則固有其人矣然孰選而<lb/>
命之乎是固在王矣天命王王命官王任治教之道而<lb/>
百官任其事王任則官任矣王不任而官任者無之是<lb/>
故任則王之任也不任則王之不任也今舍此而責之<lb/>
彼則將使後之王者尸其位而廢其道負其任而忽其<lb/>
責㡬何而不為大亂之道也於戲是焉可論君師之道<lb/>
哉<lb/>
　　　文武論<hi>前</hi>
<pb n="KR4e0105_WYG_001-4b"/>
世常以文武為二事予甚病之非予之病之為天下病<lb/>
之也為天下病之者何文武為二事則天下無全才天<lb/>
下無全才則吾道之用闕吾道之用闕而天下之事不<lb/>
治夫文武皆吾道之用固儒者之事也為儒而不備文<lb/>
武者不足以為儒古之聖賢皆儒也若黄帝堯舜禹湯<lb/>
文武暨風后力牧臯陶伯益伊尹萊朱師尚父周公旦<lb/>
或為君或為臣或治治或治亂其所為萬有不同而其<lb/>
所成則一使其才不全道不備能然乎昔者夫子定詩<lb/>
<pb n="KR4e0105_WYG_001-5a"/>
書正禮樂贊周易作春秋而其文燦然以著於萬世及<lb/>
夫為魯相誅少正卯㑹夾谷戮莱人則其武又赫然以<lb/>
威於天下乃所謂真儒也古者軍將皆命卿有事則釋<lb/>
菜於頖成功則獻馘於頖出謁於學入告於學蓋凡武<lb/>
事而一行之以文文與武胥用才無偏能道無獨行也<lb/>
是故益以文武贊帝之徳詩人以文武美吉甫之功春<lb/>
秋之世趙衰亦以說禮樂敦詩書舉卻縠而以為將然<lb/>
則文武之為儒者事尚矣而後世乃離而二之何哉且<lb/>
<pb n="KR4e0105_WYG_001-5b"/>
古之所謂文非今之所謂文也古之所謂武非今之所<lb/>
謂武也夫六藝之具所以徽乎五教九伐之法所以經<lb/>
乎七徳内脩而後脩外此治而後治彼故合而言之則<lb/>
儒者之事備矣今也文不知武武不知文天下之人各<lb/>
尚其所好以自傳於二者之習呻吟呫嗶詡詡㺯筆者<lb/>
則自謂之文跳梁搏攫蹶蹶而馳者則自謂之武彼為<lb/>
是者固可笑矣而所謂儒者又徒矻矻自守於章句之末<lb/>
而不復識其所謂文武者焉在問之則反以為此非我<lb/>
<pb n="KR4e0105_WYG_001-6a"/>
所學故世之人遂以腐儒目之也其亦不足以為儒矣<lb/>
嗟乎天下無全才而吾道之用闕由儒者之事失而然<lb/>
也雖然此豈特為儒者之病哉天下之任在文武文武<lb/>
失而天下之事胥失求天下之治得乎哉治不可得也<lb/>
則亂亂而欲求其復治得乎哉安不得其用危而欲得<lb/>
其用又可得乎哉予故為天下病之甚矣儒者之不可<lb/>
不事其事也使儒者而知事其事文武之才萃於厥躬<lb/>
天下治則謀謨本朝而萬民以寜天下亂則指顧六師<lb/>
<pb n="KR4e0105_WYG_001-6b"/>
而四海以定以是為儒不亦偉歟而不知出此脱人君<lb/>
之用之其不負社稷之託而誤天下蒼生者㡬希矣縱<lb/>
令幸免不亦大可恥哉予固學儒者也懼無以自靖且<lb/>
欲得吾儒者之舉真儒也故論著其事庶有所警云<lb/>
　　　文武論<hi>後</hi>
予既為文武論有見而疑焉者曰文武之為二途亦已<lb/>
乆矣子奈何一歸之乎儒若文之為儒固也而武之為<lb/>
儒則吾滋惑焉請聞其說予乃歎曰嗚呼文武之為二<lb/>
<pb n="KR4e0105_WYG_001-7a"/>
途此予之論所以作也如其不為二途而予之論又何<lb/>
為作耶一歸之儒為天下論也豈予之所得為哉今吾<lb/>
子疑之以為文武果二乎其不得為一乎則予有説矣<lb/>
子其以古之聖賢為儒乎非儒乎以為非儒則不可以<lb/>
為儒也則其所為足為文武乎不足為文武乎以為不<lb/>
足為文武則不可以為足為文武也則其所為果一乎<lb/>
果二乎若黄帝風后以下君臣之事業考諸經史可徵<lb/>
矣吾夫子嘗曰我戰則克而冉有之言戰亦曰聞諸夫<lb/>
<pb n="KR4e0105_WYG_001-7b"/>
子則武之為儒也又何惑之有乎曰子之説則然矣如<lb/>
今之人非古之人何子且使匹夫而為聖賢之事吾恐<lb/>
其難也曰奚若此歟彼非儒者吾曷言吾為儒者言之<lb/>
也夫儒者固學聖賢事事非聖賢奚以學為哉曰子之<lb/>
言則然矣吾恐儒者之難乎為武也曰子以為必擊刺<lb/>
鬭爭而為武耶蓋亦有其事矣曰然則吾知子之所謂<lb/>
事者其亦有孫吳之術歟曰吾豈徒言是事哉蓋亦有<lb/>
其本矣夫和順剛健之徳存乎中英華果銳之氣發乎<lb/>
<pb n="KR4e0105_WYG_001-8a"/>
外則所以為仁義勇智所以為禮樂征伐於是乎在乃<lb/>
所謂文武也故文武皆為道之用若世俗之所謂文武<lb/>
者亦有是乎哉今吾子亟問武請姑言武事夫所謂武<lb/>
者非手執兵而鬭也非馳馬而矍鑠也非攘臂掉舌而<lb/>
誑人也非袖錐挾刃而刺人也非誦兵符談戰䇿空言<lb/>
而動人也蓋惟勇而不撓智而不惑而以之大正於天<lb/>
下天下之詐欺弗能入也天下之要害弗能懼也非九<lb/>
伐之法弗用也非百夫之良弗任也非能慮而能成弗<lb/>
<pb n="KR4e0105_WYG_001-8b"/>
謀也非善始而善終弗為也非順言正名非立忠扶義<lb/>
非能利於天下而除害於百姓弗事也夫是故居則為<lb/>
王佐之道動則為王者之師而天下莫敵也古之大儒<lb/>
固以此而成元聖之功後之儒者有能髣髴其意皆以<lb/>
之立高名大節於當世抑豈特自善而已哉國家得安<lb/>
其治天下之民物得遂其生也自儒者之失其事遂分<lb/>
而畀之戰鬬之人而以名為武彼其為人不出乎古之<lb/>
卒伍之夫其勇非勇也其智非智也不知兵政之謂何<lb/>
<pb n="KR4e0105_WYG_001-9a"/>
而以之為將帥其所知而為之者惟搏擊之而已矣剽<lb/>
掠之而已矣勝則肆暴敗則竄降而已矣敓攘矯䖍牟<lb/>
利徇私而已矣又烏知所謂經國之道正君之義耶故<lb/>
其用之而天下之害滋甚上無所施其仁下無所䝉其<lb/>
利至其奸雄之作則篡其主而虐其民者從而有焉若<lb/>
然而望國家之存民之免於塗炭幸也非實也嗚呼天<lb/>
下之不治文武之不得其人究其所自蓋儒者之事失<lb/>
而然也茍欲振之者必儒者之復事其事也歟曰然則<lb/>
<pb n="KR4e0105_WYG_001-9b"/>
世俗之所稱謂舉非乎曰彼所謂文吾不知其為文也<lb/>
彼所謂武吾不知其為武也彼所謂儒吾烏知其為儒<lb/>
哉吾之所謂儒者蓋真儒也腐儒非儒又烏足道耶故<lb/>
曰欲得天下之全才必得真儒而後可<lb/>
　　　寛猛辯<lb/>
或問寛猛之説曰寛猛之説經未之有也聖人亦未之<lb/>
有也其起於左氏所傳子産之言乎經若聖人之言寛<lb/>
則有之矣然非猛之比也其與猛比者蓋自子産始倡<lb/>
<pb n="KR4e0105_WYG_001-10a"/>
其説而諸子和之或又假之以為孔子之言者後之人<lb/>
由是以為為吏者之法為吏者守之而不失而遂以為<lb/>
為政之道治人之術無踰此者然非也夫為政之道治<lb/>
人之術豈徒寛猛而已哉曰然則人之習固矣為吏者<lb/>
之守乆矣子如非之則莫若從而道之今世之為政者<lb/>
有尚寛者矣有尚猛者矣有尚寛猛之中者矣某也吏<lb/>
請為擇之曰固哉若之請也之三者奚擇焉矧今之為<lb/>
言也與昔異昔之寛者寛其寛爾今之寛者直柔以弛<lb/>
<pb n="KR4e0105_WYG_001-10b"/>
而已矣昔之猛者猛其猛爾今之猛者直暴以急而已<lb/>
矣昔之寛猛之中者寛其寛猛其猛爾今之寛猛之中<lb/>
者直柔暴之無分而已矣且夫寛則生盗猛則殺人寛<lb/>
猛交施其政必雜昔之不免而今之云乎之三者奚擇<lb/>
焉雖然子謂我從而道之姑為是擇之則莫若平之為<lb/>
政也昔之言寛猛者固嘗以水火喻今亦以水火喻之<lb/>
可乎夫水之弱也固不壊舟而亦不載舟火之㣲也固<lb/>
不灼物而亦不熟物政之寛也固不厲民而亦不制民<lb/>
<pb n="KR4e0105_WYG_001-11a"/>
水之大者則勝舟而覆舟甚矣火之烈者則煉物而災<lb/>
物甚矣政之猛者則威民而殘民甚矣故水平而舟楫<lb/>
之行得其濟火平而烹飪之宜得其味政平而民俗之<lb/>
成得其乂有所利而無所害有其治而無其亂蓋政平<lb/>
之善也然平之為政也大矣豈寛猛之足謂哉所謂為<lb/>
政之道治人之術蓋有在乎是已為吏者知所以守之<lb/>
其進乎徳矣雖假之寛猛可也曰假之寛猛則何如曰<lb/>
寛之以仁猛之以義寛猛乎仁義之中是徳禮政刑之<lb/>
<pb n="KR4e0105_WYG_001-11b"/>
施也雖治天下不難而况為吏乎哉<lb/>
　　　言行説<lb/>
言行不可以偏廢也行無言則質而不文言無行則虛<lb/>
而不實二者人之所通病也惟君子為能謹之其或有<lb/>
偏焉則必舍言而取行何者文而虛不若質而實也孔<lb/>
子曰古者言之不出恥躬之不逮也是故言之則易行<lb/>
之則難與其言勝乎行無寜行勝乎言或曰古之人蓋<lb/>
有身為途之人而言必稱聖哲者矣今人而言之也何<lb/>
<pb n="KR4e0105_WYG_001-12a"/>
傷且夫言也有喙者之不免也而使之不言可乎曰不<lb/>
然古之人所以言必稱聖哲者彼其心誠慕之也其身<lb/>
誠效之也非徒言之而已也世雖羣而謗之無悶也今<lb/>
也言則稱聖哲矣然其心非誠慕之也其身非誠效之<lb/>
也直言之而已爾入乎耳出乎口而已爾人雖不之責<lb/>
也而烏能自靖哉是以古之人非弗言也行之至而言<lb/>
不過也今之人非弗行也言之過而行不及也噫亦謬<lb/>
矣而予也亦何嘗欲其不言也亦欲其言之顧夫行而<lb/>
<pb n="KR4e0105_WYG_001-12b"/>
已嗟夫聽其言則堯禹之弗過觀其行則桀跖之不如<lb/>
吾無奈之何矣夫人之為人也豈能言而已哉使夫言<lb/>
而可以為君子也是猩猩不得以為獸而鸚鵡不得以<lb/>
為禽矣今猩猩猶獸而鸚鵡猶禽也是人之能言而不<lb/>
能行者則其形雖存亦何以異夫猩猩鸚鵡者耶噫亦<lb/>
可哀也已雖然不特此也夫古之人上之所以道其下<lb/>
者行而已下之所以事其上者行而已師之告其徒父<lb/>
兄之詔其子弟行而已長之誨其幼朋友之相規亦行<lb/>
<pb n="KR4e0105_WYG_001-13a"/>
而已豈其言乎哉今也上之所以道其下者言而已下<lb/>
之所以事其上者言而已師之告其徒父兄之詔其子<lb/>
弟言而已長之誨其幼朋友之相規亦言而已豈其行<lb/>
乎哉行而已者道成言而已者徳廢道成而相成徳廢<lb/>
而相廢廢而不已吾不知其可也是故行勝言而治隆<lb/>
言勝行而俗弊吾於是有感焉作言行説不能懲諸人<lb/>
人姑省諸已而云爾<lb/>
　　　夢遊賦<lb/>
<pb n="KR4e0105_WYG_001-13b"/>
夫何夢之為象兮亶忽罔而難求矧予心之明静兮匪<lb/>
營魂之繆悠徵往載之多異兮嘗疑夫言之為譸廼疇<lb/>
昔之夜半兮予維有夢中之遊嗟兹夢之孔神兮蓋莫<lb/>
測其所由惟予年之方弱兮禮始冠而成人幸私淑而<lb/>
有聞兮得無昧乎本真誦先聖之遺言兮藉詩書以資<lb/>
身禀仁義以為質兮服禮樂以為文願臯契之我師兮<lb/>
將堯舜之我君羌時運之未亨兮蹇予懐而莫遂慕古<lb/>
人而不及見兮徒潛悲而内愧欲逺去而獨藏兮傷隠<lb/>
<pb n="KR4e0105_WYG_001-14a"/>
淪之自為聊凝思而偃息兮忽神遊乎夢寐怳神遊之<lb/>
汗漫兮誕窅渺而無方靈悠揚而變化兮儵不知其所<lb/>
嚮俄分明而訣别兮復遲顧而彷徨告友生而贈處兮<lb/>
拜父母於高堂指青雲以為程兮云將適夫帝鄉乗五<lb/>
文之寳車兮建葳蕤之羽旌驅騏驥而馳騁兮挾虬龍<lb/>
而騰驤戴華弁而垂瑬兮被黼黻之文章帶櫑具之長<lb/>
劍兮交雜珮之珩璜攬六轡而容與兮鳴和鸞之鏘鏘<lb/>
邈前路之無極兮爰放遨而徜徉曠吾懐而縱觀兮迥<lb/>
<pb n="KR4e0105_WYG_001-14b"/>
莫量其所止初發軔於山阿兮歘停輪乎江涘復凌虛<lb/>
而直遂兮吾又焉知其所以從長風之飄舉兮信一息<lb/>
之千里命雨師以清塵兮先風伯以啓路召靊霳以翼<lb/>
衛兮咨黔羸使執度駕雄虹以為梁兮搴雌蜺而縈布<lb/>
耀列缺之前照兮陟飛霞以高步憑太無之灝氣兮歴<lb/>
星辰之次舍日月炯其雙明兮予焉識其晝夜㡬招揺<lb/>
而迴轉兮循紫垣而中入察天機之運動兮闚槖鑰之<lb/>
嘘吸登九重而扣閽兮仰太儀之金宫俛霄階以再拜<lb/>
<pb n="KR4e0105_WYG_001-15a"/>
兮睹玉皇之聖容靈真紛其列進兮傳錫命於青童飲<lb/>
予以沆瀣之神漿兮食予以元和之潔豐云俾予慾之<lb/>
不生兮延予夀之無竆恭受賜而遂復兮忻得予之所<lb/>
思躐天維而左轉兮躡地紀而右之俯環瀛而越厲兮<lb/>
飄逺過乎瑶池憇閬風之廣苑兮戱方壺而采芝陵弱<lb/>
水之洪波兮攀若木之喬柢臨虞淵以舒嘯兮升崑崙<lb/>
而賦詩奏韶簫以娛樂兮引鳳凰之羽儀尋河源之渾<lb/>
渾兮睨龍門之砥柱馮夷驩而迎余兮靈蛟繽紛兮為<lb/>
<pb n="KR4e0105_WYG_001-15b"/>
余起舞超西圖之莫盡兮逴東馳其未極離崆峒之萬<lb/>
里兮至扶桑而一息弭余節於丹丘兮濯余纓乎暘谷<lb/>
遲羲和之未御兮看初日之蕩浴藐南疑之鬱鬱兮浩<lb/>
伊洛之浟浟巋岷嶓之連峙兮汨江漢之交流仰望八<lb/>
表兮俯瞰九州𤣥淵下㵾兮寥陽上浮迴旋鴻洞兮出<lb/>
入混茫逍遥相徉兮澹無何之舊鄉余亦欲長生而不<lb/>
返兮念吾初志之未忘恥離絶於人羣兮思經綸乎家<lb/>
國䇿余驂而迅征兮還遂徂乎冀州之北造重華之所<lb/>
<pb n="KR4e0105_WYG_001-16a"/>
都兮直四門之方啟紛岳牧之㑹同兮昭旁求之大禮<lb/>
衆以台之中美兮僉謂余其相當肅明庭而委贄兮瞻<lb/>
穆穆之輝光帝咨余以敷言兮辭未允而復前式精白<lb/>
余一心兮乃對揚乎昌言曰天道惟一兮人道惟純純<lb/>
一惟誠兮實貫天人叙典秩禮兮有品有倫敬以脩之<lb/>
兮兹惟君臣理乎隂陽兮叅乎鬼神厯象日月兮經緯<lb/>
星辰財成輔相兮保合平鈞一事或闕兮非政之淳民<lb/>
情如水兮汨之則渾主威如火兮烈之則焚武以禁暴<lb/>
<pb n="KR4e0105_WYG_001-16b"/>
兮文以彌綸惠彼鰥寡兮眷此才賢兇衰無邇兮讒佞<lb/>
無親明厥心徳兮身以日新勅戒篤履兮躋乃聖仁剛<lb/>
健不息兮與道為羣匪臣私言兮惟以前聞既陳詞而<lb/>
欲退兮帝謂余安所之委吾懐之攸止兮憺無思而無<lb/>
為永託兹而忘還兮羌番然而覺寤也溘沉疑而自哂<lb/>
兮亦安知其故也亂曰軒轅夢兮治華胥武丁夢兮説<lb/>
巖居姫文夢兮望為漁仲尼夢兮旦来符予之夢兮夫<lb/>
何如予之夢兮夫何如<lb/>
<pb n="KR4e0105_WYG_001-17a"/>
　　　靜齋記<lb/>
予友成誼生告予曰誼生之里有胡静齋先生者其為<lb/>
行甚高而言甚大来自江南僦屋而居草萊不除其志<lb/>
意囂囂然而自得也京師之士之請見者多矣其心無<lb/>
慕焉而有聞於子也將因我以見子子見之乎予聞而<lb/>
異之曰如乃所云殆所謂隠君子者乎我將見之遂介<lb/>
成子造乎其居先生出而揖入叙相見禮既坐先生起<lb/>
謝曰某靜者也辱子惠臨何以見教予乃謝之曰予亦<lb/>
<pb n="KR4e0105_WYG_001-17b"/>
靜者也聞先生之靜是以來願聞先生之為静也先生<lb/>
曰子聽之過矣我㑹稽之鄙人也家鑑湖之曲有瘠田<lb/>
數畝耕穫之外餘無他營是以此心安然一而無適人<lb/>
皆得其動而我獨得其靜人皆怱怱我獨容容人皆汨<lb/>
汨我獨黙黙人皆苦憂我獨以休人皆役役我獨以息<lb/>
不累於人不害於物車馬之跡不至管絃之音不入旌<lb/>
旄之賞不加鈇鉞之威不及内志不馳外誘不襲悠悠<lb/>
閒閒萬事不闗百年之樂不出乎環堵之間何粤南與<lb/>
<pb n="KR4e0105_WYG_001-18a"/>
冀北何城市與溪山其有所之隨寓而安今之来此也<lb/>
人皆謂我為動而不樂而吾之静固自若也故以靜自<lb/>
號蓋將以此老焉子以為何如予憮然歎曰於乎逸哉<lb/>
先生之所以為静者也然予則異於是予仰而思之天<lb/>
地之道其本静静太極之體所以立也隂陽之機出乎<lb/>
靜入乎静動静相生而静常為之主是謂上天之載無<lb/>
聲無臭予俯而思之則人之道也亦然人之生也其本<lb/>
真而静静性之體所以立也仁義之端發乎静止乎靜<lb/>
<pb n="KR4e0105_WYG_001-18b"/>
動静相生而静常為之主是謂維天之命於穆不已斯<lb/>
其為静也蓋自然而静也因其静而養之則雖其愚如<lb/>
予而亦此心安然一而無適人皆得其動而予獨得其<lb/>
静然其為静也不常静而可動動而可静静如止水動<lb/>
如行雲動静皆静心其浩然無有涯際合天地於上下<lb/>
貫萬物於左右河流於前嶽峙於後於富貴富貴不予<lb/>
滛於貧賤貧賤不予移於威武威武不予屈雖於萬億<lb/>
變而予之静亦自若也及其至焉則孟軻氏之所謂不<lb/>
<pb n="KR4e0105_WYG_001-19a"/>
動心蓋是矣予雖少也亦將以此老焉君以為何如先<lb/>
生躍然曰唯願與子同之可乎予笑曰是人人可同也<lb/>
因揖而别翊日之旦先生乃與成子来請記其語於齋<lb/>
時宣徳丙午春三月上日也<lb/>
　　　送翁孟學序<lb/>
士患無可用不患無用之者豫章之木遇匠石為棟梁<lb/>
雖不遇不失為材千里之馬遇伯樂為上乗雖不遇不<lb/>
失為良使樗而遇匠石亦樗爾駑而遇伯樂亦駑爾故<lb/>
<pb n="KR4e0105_WYG_001-19b"/>
木患不材而不患匠石之不顧馬患不良而不患伯樂<lb/>
之不収也惟士亦然其俊乂子諒有猷有為有守者遇<lb/>
於時固足以經綸國家之事而不遇亦不失為賢也若<lb/>
夫齷齪委苶之徒遇不遇何損益於人哉是故才在此<lb/>
用之在彼此有可用而彼弗用彼之失也於此奚患焉<lb/>
古之為士者所以早夜孜孜於學以求其可用而已及<lb/>
其用之大用之亦可小用之亦可乃所謂不器也如其<lb/>
無可用而求以為用技短而圖長力綿而任重挾樗駑<lb/>
<pb n="KR4e0105_WYG_001-20a"/>
之資而規豫章千里之售不售則怨此鄙丈夫之所為<lb/>
賢者豈為之哉句曲翁君孟學秀爽負竒氣褎然材且<lb/>
良蓋所謂豫章千里之匹也永樂初膺薦入文淵閣與<lb/>
纂修大典書成且有官矣而為不合者所擠罷歸其鄉<lb/>
乆之始召至京授太常典簿復坐事謫海南廵檢者九<lb/>
年而遷江西廣信府知事比行友人錦衣衞指揮僉事<lb/>
曲文敏軰知其才有可用而惜其局束在下不得以展<lb/>
託予推其意為文送之故予具述夫士之所以致用之<lb/>
<pb n="KR4e0105_WYG_001-20b"/>
説如此嗟乎孟學而不以予説為迂其必以豫章千里<lb/>
自貴重毋輕摧蹶而益養其才力惟所用之而遇不遇<lb/>
一致豈不賢乎哉豈不賢乎哉<lb/>
　　　朱氏昆季字序<lb/>
予友玉峯朱氏三兄弟者伯曰讓仲曰譽季曰誠皆冠<lb/>
矣而字弗加焉諸友諉於予予謂命字賓之職非友之<lb/>
職也諸友曰然既冠矣而安俟賓凡人孰無字矧其昆<lb/>
季之賢耶吾友而不之字抑何以為稱也乃擬字讓曰<lb/>
<pb n="KR4e0105_WYG_001-21a"/>
庭禮譽曰庭實誠曰庭信遂相與載酒幣即朱氏之居<lb/>
而告之乃展席行禮諸友咸叙予起執爵酌而獻伯曰<lb/>
庭禮甫夫理出於天而脩之在人節文儀則匪禮無物<lb/>
禮不虛行匪讓無實然讓而匪禮吾不允矣惟汝賢其<lb/>
慎朂之又酌而獻仲曰庭實甫夫徳本諸心脩諸身而<lb/>
逺邇聞焉聲問在焉是謂有其實者有其譽故譽必出<lb/>
諸實譽而不實吾斯恥矣惟汝賢其慎朂之又酌而獻<lb/>
季曰庭信甫夫誠惟天道誠之則人人性有信焉是惟<lb/>
<pb n="KR4e0105_WYG_001-21b"/>
誠之之心故至誠無息聖者能之賢者求之惟誠是思<lb/>
思誠之要信實以之信而不息乃誠之歸彼不信而誠<lb/>
者則吾不知惟汝賢其慎朂之既獻矣復洗爵而酌之<lb/>
乃徧祝於三子曰於戯三兄弟夫理性無二原兄弟無<lb/>
二氣無以伯讓而仲弗讓無以季誠而伯弗誠無以仲<lb/>
有譽而伯季弗有譽又曰惟三兄弟其以禮相讓以實<lb/>
相譽以信相誠惟三兄弟尚務學而進道知求仁守而<lb/>
勇行之則禮也實也信也是自明而誠之歸也於戯三<lb/>
<pb n="KR4e0105_WYG_001-22a"/>
兄弟惟汝賢其慎朂之於是三子者更酬予而拜曰請<lb/>
如斯語予酢之徧酬諸友諸友更酢之乃書諸簡以退<lb/>
　　　沈麟字説<lb/>
吳郡沈伯瑜之子麟美而好脩尤嚮慕乎文學文學之<lb/>
士多與之游焉而咸以為其可進也予於麟善且久一<lb/>
日麟乃造予曰麟之獲從游於先生也有年矣兹麟既<lb/>
冠而不得字於賓敢以告惟先生之命之也予為之字<lb/>
曰景祥焉他日麟復来曰麟之字既獲命矣而其義則<lb/>
<pb n="KR4e0105_WYG_001-22b"/>
未聞也敢問予乃申以告之曰子不聞夫麟之為物乎<lb/>
古今天下孰不知其為祥也然麟獸也獸之類非一麟<lb/>
何獨為祥也是必有以異之矣異之者何角而毛四足<lb/>
而蹏無以異也然而麟非和氣不生非盛世不出不食<lb/>
生物不踐生草不觸噬而服其類蓋天下之仁獸也獸<lb/>
而仁其異而祥也宜哉雖然麟雖仁獸也吾與子居三<lb/>
才而為人人之仁有大焉五常之性根於心發而為三<lb/>
綱九法之道無所往而不達極而致之則可以參天地<lb/>
<pb n="KR4e0105_WYG_001-23a"/>
育庶物而與造化為功焉其異而祥也不亦大哉故夫<lb/>
麟之仁仁之氣也人之仁仁之理也理御乎氣氣應乎<lb/>
理麟固人之所致者也茍人而不仁則麟之不如今子<lb/>
人也而命之曰麟豈真志乎麟哉蓋將求乎仁也茍志<lb/>
乎仁則必學以求之而親親也尊賢也老老而㓜㓜也<lb/>
物物而愛之也由其分充其量隨其所而為之不倦焉<lb/>
使達而在上則可以祥於國窮而在下亦不失為一家<lb/>
之祥也於乎誠若是則所謂麟也祥也吾知其不在彼<lb/>
<pb n="KR4e0105_WYG_001-23b"/>
而在此矣<lb/>
　　　玉山説<lb/>
道士蔣㻂檇李故家子也其姿甚秀志甚竒而情甚澹<lb/>
自其少時父母以其不類塵俗子俾從黄冠朱鍊師者<lb/>
讀老氏書及長遂為方外之游然能通儒者學識古今<lb/>
議論多竒中但其性自異既不屑就世俗又不樂與其<lb/>
流夷居毎獨登髙山臨鉅谷向風長嘯其意悠然自得<lb/>
也常自號玉山不肯道其姓名有問之者輒對云玉山<lb/>
<pb n="KR4e0105_WYG_001-24a"/>
人莫諭其指㻂亦不自言也過京師見其鄉人葉孟謙<lb/>
為留久之孟謙妙能畫竒玉山為作崑崙閬風之圖擬<lb/>
贈㻂㻂曰是得吾指抑未之盡發吾志也孟謙間過予<lb/>
言之予謂其隠逸之流才不當世而遂避而之他者也<lb/>
使之與偕来因諗之曰異哉子之所謂玉山也吾試探<lb/>
子之志可乎吾聞崑崙之山實產玉焉蓋謂神僊所都<lb/>
非飈車羽輪之遊莫能至也子之所謂玉山者其殆是<lb/>
乎然人之所志有異則其取於物者亦異夫神仙固子<lb/>
<pb n="KR4e0105_WYG_001-24b"/>
之所學而玉又君子之所比徳者焉子必志乎神僊耶<lb/>
抑亦志乎君子耶茍志乎神僊則非吾所知志乎君子<lb/>
猶吾徒也烏可以輕遺世而厚自負乎顧子之有竒氣<lb/>
秀質生斯世如玉之在山茍有遇出而用之其為璜為<lb/>
璲為璧為瓚為珪璋為瑚璉為瑁與瑞薦大廷奉宗廟<lb/>
所不可缺者庸可以避而櫝諸世不遺子而子自遺假<lb/>
使實為神僊猶非君子所與也如子不遺世而世遺子<lb/>
則崑崙閬風亦惟子之所之㻂不應出而歌曰山之玉<lb/>
<pb n="KR4e0105_WYG_001-25a"/>
兮吾何售兮玉之山兮吾何游兮孰知吾心君子之儔<lb/>
兮噫<lb/>
　　　記林泉静翫圖詩後<lb/>
客有自雲間来者持所謂林泉静翫之圖及詩示予予<lb/>
啟圖而觀之則崇山嵓然長溪環然松檜栟櫚碧梧翠<lb/>
竹森然蔚然列玗琪而挺琅玕其間一叟幅巾野服鬚<lb/>
眉皓然坐盤石而休一人若子者峩冠博帶儼然立侍<lb/>
傍三人若孫者皆青衿總角執事側進若承訓教者餘<lb/>
<pb n="KR4e0105_WYG_001-25b"/>
則僮𨽻焉或操几杖左右或㪺泉於壺擷芳於筥若將<lb/>
奉而進者及讀其詩則又皆翛翛然超軼塵俗極隠逸<lb/>
之趣意以為此非人間事殆方壺𤣥圃僊游者耶將古<lb/>
之高世士者寄傲於嵩華廬阜者耶果何為者也客曰<lb/>
是為雲間朱處士父子也處士名某字某與其子景暘<lb/>
皆賢有隠操而景暘之子三又皆循雅好學其居當九<lb/>
峯之間三泖之上有山泉林石之勝景暘携其子事其<lb/>
父以樂其間恬澹容與與人世無干也前郡守黄侯子<lb/>
<pb n="KR4e0105_WYG_001-26a"/>
威髙之亟往訪焉而以林泉静翫榜於其居鄉縉紳士<lb/>
因相與詠歌其事而善繪者又為之圖將以請言故持<lb/>
之以来予曰有是哉如客所言則朱氏父子蓋世所謂<lb/>
隠君子者乎有隠君子於其邦則為之長者當以薦舉<lb/>
於朝不可蔽之使遂隠也觀黄侯之為題其居非不知<lb/>
其人者何不薦舉之耶豈固知其不可起哉昔劉子驥<lb/>
父子隠廬山郡將桓沖往候之子驥方條桑顧謂沖使<lb/>
謁父而被短褐與談持濁酒蔬食供賓沖為之盡歡而<lb/>
<pb n="KR4e0105_WYG_001-26b"/>
還欲請子驥為長史竟不能屈故後世稱子驥之高而<lb/>
美沖之禮士今黄侯之於朱氏其亦有此意矣顧不知<lb/>
黄侯訪時景暘父子所以待之者何如此亦可畫惜乎<lb/>
圖不及之且夫所謂林泉静翫者予亦不知其何所翫<lb/>
也其孔子所謂仁智之所樂者歟抑田游巖所謂膏肓<lb/>
痼疾者歟二者之間相去逺矣果安在哉問之客曰不<lb/>
知也曰黄侯必知之曰黄侯去郡久矣曰詠歌者必知<lb/>
之曰詠歌者人異其説也曰處士父子必自知之客曰<lb/>
<pb n="KR4e0105_WYG_001-27a"/>
然遂為之言而畀客歸以問焉<lb/>
　　　竹泉山房後記<lb/>
錢塘湯尚質其别號為雪心端潔好脩不仕而家居其<lb/>
居並吳山之隂遶舍種竹鑿池引泉周流庭除間雪心<lb/>
日誦詩讀書怡然自樂也時洗竹濬池歴嵗既久竹益<lb/>
蕃而多泉益深而清而雪心年益高學益至樂益不厭<lb/>
客至而與之鼓琴坐觴唱和以詩客亦樂也今禮部郎<lb/>
中兼翰林侍書蔣君廷暉與雪心居同鄉賢雪心之為<lb/>
<pb n="KR4e0105_WYG_001-27b"/>
人而有此樂於是合大夫士之能文者為竹泉山房之<lb/>
歌詩以美之授簡予記其後予以夫竹之與泉皆物之<lb/>
美足以比徳而天然可愛者宜人之好之也然其為物<lb/>
之性惟宜於山林幽寂之墟不宜於紛喧之雜其才有<lb/>
以資於人之用而不資人之利其美有以悦乎人之心<lb/>
而不足以充人之欲故世之多欲而嗜利者鮮能好焉<lb/>
雖好之不能樂也惟利欲澹而道義深者而後能樂之<lb/>
也不然則亦幽閒而無營者爾不然吾恐其不能終日<lb/>
<pb n="KR4e0105_WYG_001-28a"/>
而樂也能不厭耶賢哉雪心而能樂此也其幽閒而無<lb/>
營歟其利欲澹而道義深歟何其樂之而不厭也雖然<lb/>
吾聞君子之樂不徒樂焉必有所樂而後能有其樂淇<lb/>
澳之詩曰瞻彼淇澳菉竹猗猗而繼之云有斐君子如<lb/>
切如磋如琢如磨瑟兮僩兮赫兮喧兮孟子之言曰原<lb/>
泉混混不舍晝夜而繼之云有本者如是皆以物而喻<lb/>
學也然則竹之有本也故青而不凋泉之有本也故流<lb/>
而不竭君子之學有本故行而不窮行而不窮不亦樂<lb/>
<pb n="KR4e0105_WYG_001-28b"/>
乎雪心之樂也其亦學之有本而致然歟學之有本者<lb/>
雖㣲竹泉猶樂况日在其間予故樂為記之<lb/>
　　　䟦訥菴清玩巻<lb/>
有玩物喪志者有玩物得趣者夫玩物一也而有喪志<lb/>
得趣之分焉故善玩物者玩物之理不善玩物者玩物<lb/>
之形色玩理者養其心玩形色者蕩其心然則君子之<lb/>
所玩亦必知所謹矣友人武昌陳士謙家蓄名畫為多<lb/>
間裒次成帙題之曰訥菴清翫訥菴士謙自號也其畫<lb/>
<pb n="KR4e0105_WYG_001-29a"/>
則有王繼善寫諸葛孔明李今伯像范寛盛懋山水其<lb/>
他花木草蟲亦皆名筆也余蓋嘗為請頥菴先生品題<lb/>
以詩兹士謙乃復索余識之雖然士謙之玩則清矣而<lb/>
不知其所以得趣者何如其玩花木草蟲而知生化之<lb/>
妙乎玩山水而知仁智之徳乎玩孔明令伯之像而知<lb/>
其忠孝之可景而行乎噫余固知士謙之玩不徒玩也<lb/>
　　　與人觀文書<lb/>
承命索鄙作觀之某自惟才踈學謭平日綴輯不能成<lb/>
<pb n="KR4e0105_WYG_001-29b"/>
章雖以自娛而不足何以為高明之觀乎且閣下家庭<lb/>
之訓淵源之學豈淺薄之所能窺而以鄙作為獻所謂<lb/>
擊布鼔於雷門之下弄齊斧於班輸之前何其不知量<lb/>
也由是遲迴不决者累日固恐以稽緩獲譴然心間猶<lb/>
抱隠疾見醫師欲得而攻之殊羞澁之甚既而復自責<lb/>
曰䕶疾忌醫不肖者之所為也與其抱疾於身孰若就<lb/>
良醫而藥之耶因取其尤病者即左右請藥之惟閣下<lb/>
不以不知量加誚而為去其膏肓之痼則惠莫大焉某<lb/>
<pb n="KR4e0105_WYG_001-30a"/>
再拜<lb/>
　　　制縱論<lb/>
或者談曰人君之制縱藩屏惟難也客有詰之者曰然<lb/>
則制之乎縦之乎或不能决而来論於予予曰是皆不<lb/>
可為也漢之制之也削七國七國由是而怨叛雖僅克<lb/>
之而人誅國弊猶不免於宗親之禍者制之過也晉之<lb/>
縱之也彊諸王諸王繇是而暴亂終莫制之而國裂家<lb/>
僨卒致不救之禍者縱之過也曰是制亦過縱亦過奚<lb/>
<pb n="KR4e0105_WYG_001-30b"/>
為其可也曰制之則怨而無親縱之則暴而無君固惟<lb/>
難也然惟明君制之以道而不制之以力縱之以徳而<lb/>
不縱之以咎制之以道者施明信敕御之方而不加之<lb/>
以忌克傷殘之計也崇輔導之師以嚴其本降嬖閹之<lb/>
衆以慎其末左右之臣必忠諒而不使邪佞輕妄之輩<lb/>
與其選侍衛之士必端毅而不使狠詐浮躁之徒與其<lb/>
列茍如是則雖有暴横之心滛僻之行將何所生也縱<lb/>
之以徳者全和仁撫納之恩而不假之以驕逸姦頑之<lb/>
<pb n="KR4e0105_WYG_001-31a"/>
惡也量其地而封之量其兵而䕶之量其才而用之其<lb/>
隣佐之郡擇賢重者而鎮之茍如是則雖有疑悖之情<lb/>
問隙之釁將何所成也昔舜之封象於有庳也彼象之<lb/>
兇也豈七國諸王之比耶其傲舜也豈孝景孝惠之比<lb/>
耶然卒不能一萌其叛亂且安順向使漢晉者為之吾<lb/>
知其必不待制之縱之而叛亂矣尚何能復全其安順<lb/>
之善哉故曰惟明君制之以道而不制之以力縱之以<lb/>
徳而不縱之以咎於是或者與客咸釋然起曰善斯論<lb/>
<pb n="KR4e0105_WYG_001-31b"/>
也請簡而書之<lb/>
　　　諫説<lb/>
人雖聖賢不能無過有過則不可以無諫也夫人之有<lb/>
過猶有疾也而諫猶醫也疾須醫而療過須諌而改惟<lb/>
無疾則已有疾則不可以不醫惟無過則已有過則不<lb/>
可以不諫且有不可療之疾無不可改之過有任醫而<lb/>
死者無從諫而亡者故醫不三世則不服其藥而芻蕘<lb/>
之言不可棄焉何則疾之不療其病止一身而已若過<lb/>
<pb n="KR4e0105_WYG_001-32a"/>
之不改豈直病其一身哉有家者病其家有國者病其<lb/>
國有天下者病天下而可無捄乎然人之有疾也其痛<lb/>
毒之攻乎内者為難忍而其心則固明也故能自知其<lb/>
疾之為害而求人之醫已也人之有過也其利欲之蔽<lb/>
於中者莫之覺而其心則已昏矣故不能自知其過之<lb/>
為害而求人之諫已也知求人之醫已則必悦於醫矣<lb/>
不知求人之諫已則必不悦於諫矣此庸醫得以収其<lb/>
功而善諌不得申其説者也古之聖人知其然而憂之<lb/>
<pb n="KR4e0105_WYG_001-32b"/>
故因是而為制君有過則臣得以諫之父有過則子得<lb/>
以諌之兄有過則弟得以諫之長者有過而少者得以<lb/>
諌之貴者有過而賤者得以諫之於是公卿大夫得以<lb/>
諫天子士庶人得以諫公卿大夫妾媵得以諌其適僕<lb/>
𨽻得以諫其主弟子得以諫其師賓得以諫主人朋友<lb/>
得以諫其交凡有相與之義者則必有捄過之道有過<lb/>
者責之必改當諫者責之必言兩盡其責而已雖然吾<lb/>
又聞之莫非過也而君之過尤重莫不諫也而臣之諌<lb/>
<pb n="KR4e0105_WYG_001-33a"/>
尤難何者富貴之極易驕而生殺之威難犯也夫惟明<lb/>
君不以易驕而忽其過忠臣不以難犯而忘其諌彼常<lb/>
人之情富有一丘貴有一乗未必不以尊自居自視一<lb/>
旦而有過其能抑心下氣以聽人之言者蓋鮮矣而况<lb/>
富有萬方貴有萬乗履至尊之位據莫大之勢而顧欲<lb/>
其屈已悔過以從臣下之諫耶今人居長者之前欲有<lb/>
所言臨小利害觀顔色之變則畏避囁嚅口將啓而復<lb/>
已者多矣而况立赤墀之下冒雷霆之怒而顧欲其挺<lb/>
<pb n="KR4e0105_WYG_001-33b"/>
身抗言以論人主之得失耶此真易驕而難犯固也然<lb/>
有一丘一乗者其得失亦一丘一乗也有萬方萬乗者<lb/>
其得失亦萬方萬乗也故衆人之過也其過之害不出<lb/>
乎一身一家而已其過之傳聞亦不踰一時而已惟大<lb/>
君之過也其過之害則萬民將被其菑四海將受其敝<lb/>
其過之傳聞將歴世而不已得不懼哉且臣之事君非<lb/>
若他人然得諫則諫不得諫則已焉有官守有言責平<lb/>
居而受其徳爵也禄也莫非君之所賜者凡君之休戚<lb/>
<pb n="KR4e0105_WYG_001-34a"/>
榮辱義必與之同焉君有過而不知諫焉用夫臣臣之與<lb/>
君實惟一體君得斯得君失斯失為臣而不知君之得<lb/>
失倀然若無所見懵然若無所聞也將安所辭其責乎<lb/>
是故言諫之道者於君臣獨備而言諫之責者於君臣<lb/>
獨嚴古者天子毎動則史在前書過失工誦箴諌瞽誦<lb/>
詩諫公卿比諫士傳言諌近臣盡規親戚補察無不諫<lb/>
者當是之時君惟恐不聞其過臣惟恐不得其言一以<lb/>
從諫為徳而一以進諫為道也是以不從諫者為失徳<lb/>
<pb n="KR4e0105_WYG_001-34b"/>
而不進諫者為負道當其君之有小過也若有惡疾於<lb/>
身而待其臣之醫已也臣之進諫於君也亦若醫君之<lb/>
疾然因其明而開其昏就其善而去其不善㧞其病之<lb/>
根而養其生氣如不及也其欲過之改也亦若欲其疾<lb/>
之療也不盡療不已故夫醫無術則不能弭疾諫無術<lb/>
則不能捄過然則其術安在哉韓稚圭有言曰諫必以<lb/>
理勝而以至誠將之可謂知諌之術矣<lb/>
　　　水仙花賦<lb/>
<pb n="KR4e0105_WYG_001-35a"/>
百花之中此花獨仙孕形秋水發采霜天極纎穠而不<lb/>
妖合素華而自妍骨則清而容腴外若脆而中堅匪凡<lb/>
工之琱刻伊𤣥造之自然夐獨出乎風塵之表兮憺幽<lb/>
貞以忘言爾其族生瓊洲分植琪榭華宫琳館靡所不<lb/>
舍先春而開後春而謝粧不假於粉黛香何藉乎蘭麝<lb/>
時從變乎炎凉景無殊於晝夜若乃芳敷南澤翠發中<lb/>
坻儼如王母宴於瑶池秀挺芳田英翹蕙畹又如上元<lb/>
游於閬苑至於微雲細雨乍伏乍起髣髴巫靈夢彼楚<lb/>
<pb n="KR4e0105_WYG_001-35b"/>
子輕隂薄陽半露半藏恍惚虙妃見彼陳王或倚脩竹<lb/>
露華朝濕一似湘娥掩袂以泣或傍寒梅月影宵浮復<lb/>
如漢女㺯珠而游或侣幽蘭碧霞之壇有若文簫之遇<lb/>
綵鸞或依蕉緑層臺之曲有若簫史之偕㺯玉皎皎乎<lb/>
其若飛瓊粲粲乎其若雙成綽約乎其若神人之處姑<lb/>
射澹泊乎其若素娥之居廣庭或踈或宻或信或屈叢<lb/>
者如隠擢者如出千姿萬態狀莫能悉然此特舉其形<lb/>
似之末而未究其理趣之實也是故氷玉其質水月其<lb/>
<pb n="KR4e0105_WYG_001-36a"/>
神挾梅兄與礬弟接蘭桂之芳隣宜紉佩於君子亦結<lb/>
褵於幽人臭不奪於蕕香不染於薫操靡摧於霜雪氣<lb/>
超軼乎埃氛懐清芬而弗眩兮乃獨全其天真非夫至<lb/>
徳之世上器之人孰為比儗而與之倫哉亂曰清兮直<lb/>
兮貞以白兮發采揚馨含芳澤兮仙人之姿君子之徳<lb/>
兮<lb/>
　　　範古<hi>九首</hi>
日東月復西寒暑互遷易大化無停機一氣自消息人<lb/>
<pb n="KR4e0105_WYG_001-36b"/>
生何爾㣲於兹配三極自從開闢来此理未嘗忒予生<lb/>
三季後私淑幸有得俯仰天地間不懼亦不惑興言寄<lb/>
来哲中和誠可則<lb/>
崑丘五章鳳結體太陽精千載時一鳴一鳴天下平大<lb/>
運有去来聖人不常生世無軒文徳誰與成嘉禎蚩蚩<lb/>
設羅者乃欲相欺縈翩然却飛去永言游九清<lb/>
阿閣何巍巍高梁入穹蒼飛梯十二重宛在天中央上<lb/>
當北辰星下見列宿光清風流綺䟽祥雲自飄揚我時<lb/>
<pb n="KR4e0105_WYG_001-37a"/>
臨其上分明望四方山河遥鬱盤宇宙何茫茫威鳳去<lb/>
已逺羣鳶並翺翔緬懐軒轅氐徙倚徒彷徨<lb/>
七月大火流西風凉摵摵熠燿飛荒除絡緯鳴虗壁白<lb/>
露下漙漙明星何歴歴起視知夜深斗柄當頭直披衣<lb/>
坐不寐俛仰興歎息駸駸嵗云逝冉冉老將迫人生天<lb/>
地間還如逆旅客一過不㽞名徒生亦何益<lb/>
揚揚丹桂華煜煜紫蘭蕤持此天下芳忍同秋草萎顧<lb/>
當飄零際孤根何所依涷雨不時集繁霜日萃之惟餘<lb/>
<pb n="KR4e0105_WYG_001-37b"/>
一寸心可與春風期固無桃李容尚有氷玉姿願以緝<lb/>
瑶珮永為君子儀<lb/>
季秋時序促白日易昏黄寒風颯然至羣物盡摧藏夙<lb/>
駕陵大河逝將覽周疆造舟不時就欲濟津無梁病渉<lb/>
非一人而我心獨傷薄遊踰嵗月敝衣惡風霜久為功<lb/>
名誤悔恨曷能忘願託歸飛翼因之還故郷<lb/>
結裝逺行遊驅車北燕路九月氣早寒河氷已堪渡朝<lb/>
别黄金臺夕過望諸墓其人安在哉風煙宛如故我欲<lb/>
<pb n="KR4e0105_WYG_001-38a"/>
一弔之凄然感中素戰國方力争智士得乗勢出謀契<lb/>
君心一中如巧注胡為被讒間而弗永終譽况持孔孟<lb/>
術十往不一遇雖復踰嵗年何如亟歸去<lb/>
仲尼七十説未嘗事逢迎時君雖弗用古制乃自成君<lb/>
子貴知命枉道安可行奈何末代士徇利日營營跼蹐<lb/>
富貴間棄身取浮名戒哉復戒哉無忘爾幽貞<lb/>
南山有喬松鬱鬱青雲端其根蟠蛟龍其枝宿鵷鸞獨<lb/>
抱棟梁材卓立霜雪間不求匠石顧豈容樵斧殘大厦<lb/>
<pb n="KR4e0105_WYG_001-38b"/>
倘云構非此固弗完願言取貞則永以保嵗寒<lb/>
　　　寓興<hi>五首</hi>
孤鴻薄天游萬里常高飛終日不飲啄寜無渇與飢山<lb/>
澤多芳草虞羅有厲機信美弗遑顧免為人所縻蒼蒼<lb/>
三珠樹枝葉亦已微飄颻四海間嵗晏將安歸<lb/>
燦燦霜下華鬱鬱風前樹胡能揺落時獨立而不懼得<lb/>
非氣化初已有風霜具人性為最靈何乃物不妒去去<lb/>
勿復言吾斯深感遇<lb/>
<pb n="KR4e0105_WYG_001-39a"/>
孔雀南海禽羽毛有華色奈何徒外美曽無鳳凰徳朝<lb/>
浴炎洲傍暮翔樛木側向風耀其尾逢人鼓其翼以此<lb/>
陷虞羅遂為人所獲繫足充游觀鎩翮為服飾嗟哉爾<lb/>
何知感我興歎息<lb/>
鵷鶵西南来自彼崑山泑不作王母使恥為青鳥友飄<lb/>
颻五章羽孤飛渭川右將啄梧桐華恐為弋人誘飄然<lb/>
舍之去不恤空腹久飢鳶何為者獨與腐䑕守<lb/>
大鵬摶扶揺九萬何漫漫鷦鷯寄榛叢一枝亦已安誰<lb/>
<pb n="KR4e0105_WYG_001-39b"/>
云籓籬下不及青雲端於心茍自得逺近同游盤蓬科<lb/>
亦非狹天池亦非寛曠哉達士懐小大無二觀<lb/>
　　　閒居寫懐<hi>四首</hi>
野人愛蕭散結廬面林丘日高卧初起鳥聲滿林頭曳<lb/>
屣出廬去仰見孤雲游怡然得所懐此已良自由顧悲<lb/>
憑生客營營何外求<lb/>
貧居少紛累動息安我廬飽食無用心時復誦詩書古<lb/>
木翳屋隅幽草生庭除杳杳雲中禽悠悠淵底魚俯仰<lb/>
<pb n="KR4e0105_WYG_001-40a"/>
得天和不求而有餘甚愧賢勞者疎懶其何如<lb/>
我生性疎散平昔寡所嗜垂髫去鄉土固已罕嬉戱百<lb/>
慮未相干惟知習文字自從加弁後便有老成意了了<lb/>
人物情歴歴世間事雖無干禄心恐負讀書志顧惟前<lb/>
此時童䝉反為貴<lb/>
夜分思世事展轉寐不成晨興操觚翰寫我胸中情寫<lb/>
之未及半有鳥牕間鳴此物苦相聒令我意縱横書成<lb/>
復置之無為人所驚<lb/>
<pb n="KR4e0105_WYG_001-40b"/>
　　　緩歌行<lb/>
有志世固少知志諒亦難知志且能用誰哉還可干所<lb/>
以古来人孔孟同長歎吾道濟天下奈何終自安高宗<lb/>
與傅説千載空相㸔<lb/>
　　　逺遊篇<lb/>
丈夫志天下出門豈徒還平生任直道肯為兒女顔杖<lb/>
䇿到京國懐書叩重闗謂當一言中坐令四海安焉知<lb/>
陶唐運一去不可攀飄然拂衣歸雲卧依故山巻舒道<lb/>
<pb n="KR4e0105_WYG_001-41a"/>
未窮吾心安且閒誰能效鄙夫惻愴紅塵間<lb/>
　　　古游俠行<lb/>
僕本跅弛士少年名已聞平生事游俠好武耻學文自<lb/>
矜膽氣雄不愧樊將軍欲從沙漠外横行取竒勲單于<lb/>
時入邊北望塞塵氛提劍起應募請為主觧紛金鼓上<lb/>
震天旗旛下蟠雲前鋒獨䧟陣一隊驅萬羣凱旋先飲<lb/>
至轅門日未曛封侯事莫議負謗已難分却駕牛車歸<lb/>
山田自耕耘願遺子孫計老死首丘墳羞彼行伍士論<lb/>
<pb n="KR4e0105_WYG_001-41b"/>
功日紛紜<lb/>
　　　羽林孤兒行<lb/>
惻惻復惻惻孤兒逺行役父死為國殤埋骨在沙磧縣<lb/>
官降明詔孤兒被優䘏字我羽林軍不𨽻征調籍何以<lb/>
為此行邉疆有强敵壯兵散亡盡孤兒當助擊苦哉孤<lb/>
兒心義憤中自激君恩既須報父仇不可釋黽勉向前<lb/>
去安敢愛死力豈容受恩養老大無所益<lb/>
　　　老卒詞<lb/>
<pb n="KR4e0105_WYG_001-42a"/>
老卒何孑孑獨行荷戎裝羸然槁木軀乞食哀路傍我<lb/>
行適見之中心為悲傷食之以餱糧飲之以酒漿問公<lb/>
何為爾此去何怱忙其人起相謝涕涙忽沾裳自云良<lb/>
家子結髪事戎行東征與西戰苦辛身備嘗肌肉毁鞍<lb/>
甲筋力盡疆場年紀逾五十未能還舊鄉家人久隔絶<lb/>
音信亦消亡今復有此行萬里伐鬼方感君佳餐惠聊<lb/>
塞一曰腸憶僕平生事為君道其詳僕本上郡人世業<lb/>
頗富彊父母生我時喜我材且良令我學射御望我能顯<lb/>
<pb n="KR4e0105_WYG_001-42b"/>
揚誰知長成後憂患日搶攘垂老被驅使不異犬與羊<lb/>
部曲諸小兒欺陵肆猖狂曽無一箭功腰邉綰銀黄顧<lb/>
此不如死歸彼泉下藏言罷掩泣辭進步更彷徨聞者<lb/>
空歎息仰視天蒼蒼<lb/>
　　　出自薊北門行<lb/>
清晨仗孤劍出自薊北門丈夫知報國生死何足論匈<lb/>
奴已入塞萬騎若雲屯烽火起照天白日塵沙昏鳥獸<lb/>
亂飛走千里無人村主將被重圍援兵皆倒奔於時獨<lb/>
<pb n="KR4e0105_WYG_001-43a"/>
奮呼勇氣不可吞匹馬追單于彎弓射烏孫須臾大難<lb/>
觧野清城復存逐北過燕然銘功上崑崙歸来弁貂珥<lb/>
明光朝至尊<lb/>
　　　少年行<lb/>
翩翩少年子應募逺從征雙鞬腰下帶一劍膝邉横出<lb/>
門不囘顧持酒馬上傾飲罷㺯胡笳高吹出塞聲耻為<lb/>
群旅後舉䇿遂先行不日到雲中强敵正圍城隂風合<lb/>
萬騎殺氣生五兵望我大軍来違此猶數程焉能待聲<lb/>
<pb n="KR4e0105_WYG_001-43b"/>
援獨奮入重營一發殪部長再擊無敢嬰逐北還已晩<lb/>
論功謝先成元戎初奏㨗天子已知名歸来未及舍闗<lb/>
輔盡相迎畫㦸擁千卒朱衣接九卿顧慙游俠日徒爾<lb/>
誤平生<lb/>
　　　征婦詞<lb/>
君為長征人妾即征人婦事勢有固然安得論往素今<lb/>
日君逺行聊將寸心訴憶昔許嫁君君方寄邉戍三年<lb/>
乃還家婚姻初畢娶事君不踰月君去何匆遽嬿婉不<lb/>
<pb n="KR4e0105_WYG_001-44a"/>
及申因縁多錯迕寜能無一語臨别相分付良人重興<lb/>
嘆䨇涙忽交注云我疆有警安民在一怒從此萬里征<lb/>
青海欲飛度生死未可知何忍言其故捧巾拭君淚妾<lb/>
言君可悟君還妾當懽君没妾長慕尊章妾自奉小姑<lb/>
妾自䕶君心無過憂妾誓無囘互請君舊征袍為君加<lb/>
新絮持以著君身君行勿猶豫男兒志四方功名在前<lb/>
路去去報國恩莫作閨中顧<lb/>
　　　出塞行<lb/>
<pb n="KR4e0105_WYG_001-44b"/>
匈奴欲為冦烽火照邉邑羽檄如流星重城夜飛入君<lb/>
王接長劍叱咤何嗟及大將樹牙旗三軍日中集氣肅<lb/>
號令嚴風高鼓聲急畫角時一鳴戈矛盡森立少年初<lb/>
結髪鋭氣不可挹擐甲佩兩鞬轅門獨長揖誓將國耻<lb/>
雪前鋒請充給志奪燕然山功成在呼吸肯同男女情<lb/>
顧向家人泣<lb/>
　　　春日行<lb/>
朝陽照天室佳氣滿皇州東風正揺蕩絲栁垂金溝雲<lb/>
<pb n="KR4e0105_WYG_001-45a"/>
端啓閶闔初上玉簾鈎君王負扆立朝覲来諸侯巖廊<lb/>
列朱㦸蟬冕綴華旒干羽引妙舞笙鏞間清謳承平國<lb/>
事簡饗樂無時休便便才智子乘寵得身謀宴罷謝恩<lb/>
歸意氣一何優流蘇結車蓋繁纓壓馬鞦過從許伯飲<lb/>
追逐韓嫣遊安知蓽門士獨却當世憂<lb/>
　　　鞠歌行<lb/>
客有囂囂者生長居山林既貧復以賤其樂乃獨深夜<lb/>
對黄巻前朝畊白雲隂弱齡懐壯志將以道自任奈何<lb/>
<pb n="KR4e0105_WYG_001-45b"/>
寡智術不識古與今世無鍾子期誰聽伯牙琴靡靡師<lb/>
延操入耳如韶音直尋是何語枉尺非我心時命茍未<lb/>
然且賦歸来吟<lb/>
　　　行路難<lb/>
男兒有大志越在天地間安能如麋鹿終身潛深山一<lb/>
身雖爾微萬事恒相闗讀書學古人將使古道還奈何<lb/>
唐與虞一往不可攀長夜興歎息坐此變容顔顔變不<lb/>
足憂惟憂行路難<lb/>
<pb n="KR4e0105_WYG_001-46a"/>
　　　望海篇<lb/>
朝登岱宗頂遥望滄海隈旭日水底出光芒正徘徊怳<lb/>
看鯨背浮逺若山崔嵬長風吹孤㠶飄飄何時迴洪濤<lb/>
浸天極蓬莱安在哉洲渚亦茫然誰云有樓臺徐市去<lb/>
不返安期豈重来秦皇與漢武但為人所哀<lb/>
　　　明月篇<lb/>
今夜明月好他夜恐不然他夜非無月不如今夜圓誰<lb/>
使清風来飄飄拂我筵况我同心人復得在我前共傾<lb/>
<pb n="KR4e0105_WYG_001-46b"/>
長夀杯永結平生縁對此如不樂應虛度芳年芳年苦<lb/>
難駐良景况易遷餌藥求長生世本無神仙赤松與王<lb/>
子惟有空名傳君看古聖賢亦復委運還於我當奈何<lb/>
安分且樂天<lb/>
　　　羽林子<hi>五首</hi>
珠袍年少子名冠羽林中獨佩流星劍䨇懸明月弓陪<lb/>
遊向何處還入華清宫<lb/>
少年酣酒氣横笛弄飛梅帽挿鵞兒羽腰懸椰子盃紫<lb/>
<pb n="KR4e0105_WYG_001-47a"/>
騮驕不已初逐六龍回<lb/>
羽箭挿腰間騂弓臂上彎自采從日馭常得近天顔借<lb/>
問歸何晚長楊射獵還<lb/>
相逢紅塵裏勒馬共徘徊笑語不及了同行忽見催問<lb/>
當何處去明日上之回<lb/>
朝游渭城南暮游渭城北六飛無駐時在處行春澤多<lb/>
羡羽林郎日日常如客<lb/>
　　　少年樂<lb/>
<pb n="KR4e0105_WYG_001-47b"/>
少年騎駿馬意氣兩相驕馳騁春風裏人看滿渭橋<lb/>
　　　五雜組<hi>三首</hi>
五雜組刺繡蔟往復還織錦軸不得已成比目<lb/>
五雜組刺繡叚往復還織錦纂不得已成河漢<lb/>
五雜組刺繡圍往復還織錦機不得已成雙飛<lb/>
　　　自君之出矣<lb/>
自君之出矣無復事鉛華思君如夜雨暗裏落春花<lb/>
　　　静夜思<lb/>
<pb n="KR4e0105_WYG_001-48a"/>
白露下寒庭蛩聲坐来歇静夜綺牕虛孤帷照明月<lb/>
　　　長門怨<lb/>
莫唱長門怨于今此曲多且看争寵者他日竟如何<lb/>
　　　金閨夢<hi>二首</hi>
憶昔承恩日心懽却兩忘如何從棄置夜夜夢君王<lb/>
夢裏逢君顧醒来自擬論容華如舊好應有後時恩<lb/>
　　　裁衣辭<lb/>
素手持金剪低徊意不開短長無處問惟對舊衣裁<lb/>
<pb n="KR4e0105_WYG_001-48b"/>
　　　搗衣詞<lb/>
向夜鳴砧杵傳聲合四隣搗衣徒自苦不見著衣人<lb/>
　　　長信秋詞<lb/>
寂寞慈宫裏相依所不辭君恩無盡日妾色有衰時莫<lb/>
結秋風怨休題團扇詩昭陽雙燕子嵗晩竟何之<lb/>
　　　擬唐宫行樂詞<hi>七首</hi>
仙臺接建章御道入長楊户户開妝鏡人人試舞裳禽<lb/>
歌天上曲樹散月中香更覓延生藥年年樂未央<lb/>
<pb n="KR4e0105_WYG_001-49a"/>
太液泂高秋晴波入晚遊露香荷氣潤雲白栁風柔紅<lb/>
袖争牽纜黄門學棹舟君王囘顧笑妃子唱齊謳<lb/>
萬嵗春遊罷還来宴紫微爐薰清寳席燭影蕩綃幃王<lb/>
子吹龍管仙妃舞羽衣君心殊未樂潛召念奴歸<lb/>
絳闕樓臺擁琪圍竹樹齊飄裳鴝鵒舞激管鷓鴣啼自<lb/>
㑹春長在那知日易西依稀化人國解使穆王迷<lb/>
近選傾城色云如楊太真鶯嬌千閤曙花殢九重春楚<lb/>
舞腰何細吳歌調轉新若為君早起勤苦向朝臣<lb/>
<pb n="KR4e0105_WYG_001-49b"/>
宴樂昭陽夜承恩誰最多燕輕皇后舞雲遏媫好歌共<lb/>
約無相負還邀數見過笑他辭輦者愁苦復如何<lb/>
國富經營起良材竭地来天低䨇鳯闕日麗五雲臺獵<lb/>
苑環瑶樹歌池布錦苔玉杯知幾許箕子不能哀<lb/>
　　　車遥遥<lb/>
車遥遥送君去時不易心思焦請君盡此一尊酒念我<lb/>
平生舊交友椎牛撾鼓餞君行何似一言無愧負君不<lb/>
見天池鳥摶風九萬猶為少君不見龍門魚乗流三級<lb/>
<pb n="KR4e0105_WYG_001-50a"/>
難退居丈夫志氣亦竒特功名不成歸不得陸有太行<lb/>
水吕梁此途之險令心傷富貴於人亦閒事胡然終嵗<lb/>
行風霜<lb/>
　　　君馬黄<lb/>
君馬黄我馬蒼馬色蒼黄尚相近况君與我同心腸文<lb/>
韜武畧兩相長世間將相不足當别君去時各飛揚我<lb/>
將上書謁明光請纓徃繫樓蘭王歸當共君佐天子相<lb/>
與白首無相忘<lb/>
<pb n="KR4e0105_WYG_001-50b"/>
　　　校獵篇<lb/>
清秋馬肥鷹眼疾正是將軍游獵日雕弓羽箭虎皮冠<lb/>
馳射場中稱第一平原蒼蒼衰草黄野風颯颯吹枯桑<lb/>
著鞭散蹄氣飄揚滚鞍脱鞚勢低昻俯身攘臂摶虓虎<lb/>
翻身射落䨇飛鶬傍人自知不能及拍手大笑呼郎强<lb/>
割鮮飲醉歸来晚疎桞營門懸兩狼<lb/>
　　　結客少年場行<lb/>
長安少年游俠客常作盤游兩京陌呼鷹走狗渭城南<lb/>
<pb n="KR4e0105_WYG_001-51a"/>
挾彈探丸洛陽北結交季心與劇孟口未出言情已罄<lb/>
千金諾重赴恩私三尺軀輕輸性命萬里追隨不相舍<lb/>
欲别仍畱五花馬平原既没信陵亡未知身向誰門下<lb/>
平生毎笑秦武陽殺人鄉國寧為强丈夫須作萬人敵<lb/>
為君仗劍清八荒<lb/>
　　　白頭吟<lb/>
君莫唱白頭吟此曲雖則好我耳惡其音其音哀靡不<lb/>
可聞誰為之者卓文君文君自為失節婦相如還是負<lb/>
<pb n="KR4e0105_WYG_001-51b"/>
心人臨卭賣酒同貧窶富貴翻求茂陵女身事二夫亦<lb/>
自知勿云白頭不相離文君文君何不悟惻惻悲吟欲<lb/>
誰訴當時已被琴心誤此日悔之獨何暮伊誰傳得入<lb/>
樂府遺聲千載情猶苦世人重才不重徳相學相夸今<lb/>
未息我聞此曲恨思多請君更唱黄鵠歌<lb/>
　　　白苧辭<lb/>
姿窈窕兮步容與吳宫之妃越溪女凉臺水榭無纎暑<lb/>
香風暗引絲簧語白苧衣裳欲輕舉垂手舞緩歌聲起<lb/>
<pb n="KR4e0105_WYG_001-52a"/>
此時誰問夜如何疎星漸没天無河回看明月墮江波<lb/>
　　　寄衣詞<lb/>
西風作寒秋始分雙雙飛雁度邉雲閨中縫就衣一襲<lb/>
萬里持將逺寄君君身稱否妾不知只量舊服裁新衣<lb/>
新衣到時莫輕棄恐後無因復頻寄千傳萬示凂使人<lb/>
得到君邉應不易衣上紅斑君莫滌是妾思君淚霑跡<lb/>
彼中如有好消息此衣寄回妾自識君能歸来無負約<lb/>
還作新衣待君著<lb/>
<pb n="KR4e0105_WYG_001-52b"/>
　　　北征行<lb/>
去年十月初罷兵今年十月還出征父凍兄饑俱已殁<lb/>
我生雖生猶不生行程豈止飛狐北直抵窮天衛喇特<lb/>
風沙萬里浩茫茫不知何處能尋賊寒川激澗帶衣没<lb/>
雪野氷崖裹瘡突霰珠雹塊撲面来痛入肌膚酸入骨<lb/>
寜急向前無向後雙足皴傷苦難走元戎一令盡坑之<lb/>
家人半死家人手湯可涉兮火可越從軍之悲何可説<lb/>
嗚呼安得邊塵皆自滅為使君心安且悦<lb/>
<pb n="KR4e0105_WYG_001-53a"/>
　　　幽州城邊少年子<lb/>
幽州城邊少年子自矜膽氣無人似虎皮冠首腰龍泉<lb/>
臂挟雙弓指一矢上馬蕭蕭朔風起獨出獨還日千里<lb/>
言生即生死即死却笑武陽非壯士<lb/>
　　　游子行<lb/>
壯游不解惜年華才到春来又别家莫問行程去多少<lb/>
男兒足下即天涯<lb/>
　　　壯士吟<lb/>
<pb n="KR4e0105_WYG_001-53b"/>
龍泉新淬鸊鵜膏百萬軍中重一毛海北天南無敵手<lb/>
歸来意氣為誰豪<lb/>
　　　西山<lb/>
西山幾千仞峻峙天下脊北斗掛中峯東日隱半壁長<lb/>
嘯生風飈高語驚霹靂一覽盡九州使我壯心適<lb/>
　　　海子<lb/>
靈海貫瑤城上應昭回象潤浸遍神州未愧溟渤廣蛟<lb/>
龍下伏藏日月中滌盪何用勢滔天方回百川長<lb/>
<pb n="KR4e0105_WYG_001-54a"/>
　　　自勉<lb/>
仲尼年十五志已在聖學我生獨何愚懵然無所覺天<lb/>
分固自殊鑽仰心不薄逺羨參與柴彼皆得所託愧此<lb/>
頑石資曽不事磨琢微言幸未冺誦習深足樂䝉疾庶<lb/>
有瘳願得瞑眩藥<lb/>
　　　登西山最高頂<lb/>
步登西山頂舉目見天下羣峯何纍纍總是來朝者<lb/>
　　　上祭酒胡先生<lb/>
<pb n="KR4e0105_WYG_001-54b"/>
共喜斯文有主盟諸生誰不仰儀刑當時已見尊喬嶽<lb/>
後代應傳是列星上報明君心獨赤下延晚學眼能青<lb/>
童䝉久抱相求志請向賢闗受一經<lb/>
　　　南遊篇<lb/>
曰予奉嚴命夙駕將逺遊逺遊向何方江南帝王州世本<lb/>
三吳豪徙家曽此留占登大姓籍住近斗門頭我實於此<lb/>
生愛此猶故丘憶昨北来日我嵗方九周焉知好惡情但<lb/>
隨父母舟於今已成童髣髴記所由常思一游覽展我心<lb/>
<pb n="KR4e0105_WYG_001-55a"/>
與眸况當學詩書世事資考求幸無干禄志遂得負米謀<lb/>
發軔背北風南㠶日悠悠長河貫蒼原黄雲慘隂幽版牐<lb/>
相牽聮千里道阻修淮濟控腰膂吕梁扼襟喉古云行路<lb/>
難此途實其尤苦哉東南漕挽運日未休側見大船来船<lb/>
上起飛樓中載花與竹竒鳥金籠鈎牙檣揚綵旗雕舷樹<lb/>
戈矛中使坐其間頤指從所投驛吏前候拜供頓羅道周<lb/>
一不滿所欲鞭扑恣刻掊見此殊傷懐樂游變為愁及我<lb/>
到南都南都一何優城連高岡起池抱長江流龍虎相蟠<lb/>
<pb n="KR4e0105_WYG_001-55b"/>
踞地勢固金甌中峙五鳯闕朝陽與天侔借問誰所營區<lb/>
畫古罕儔惟昔高皇帝撫運思逺猷乃卜坤輿靈建業貽<lb/>
千秋據要同鎬京居中配成周定此萬世宅世世朝諸侯<lb/>
都人為我言謂子能喻不邇来有祥雲日夕常浮游子歸<lb/>
慎勿言子行幸無憂聖皇當来還與子同其休<lb/>
　　　南遊道中寫懐親友<lb/>
父母不忍别兄弟不忍辭况此諸親友相送惜逺離行役<lb/>
非王事而亦有程期下車暫息徒揚舲遂南之汎汎日以<lb/>
<pb n="KR4e0105_WYG_001-56a"/>
逺望望轉逶迤黄草北州路白雲東海湄風寒清濟夜月<lb/>
落長淮時一寐二三夢一息千萬思觀彼慈烏鳥集於河<lb/>
栁枝啞啞反哺聲有似幼弱兒感此欲遄歸方寸有所縻<lb/>
永念仲由言慊慊益懐悲力養如弗逮富貴亦奚為<lb/>
　　　過揚子江<lb/>
浩蕩長江裏飄颻適性靈天形欹北極地勢接東溟浪<lb/>
起雲邊白山涵雪外青秪疑孤櫂客還是泛槎星<lb/>
　　　客思<hi>三首</hi>
<pb n="KR4e0105_WYG_001-56b"/>
栖栖無定跡芳嵗易蹉跎古道行人少深林宿鳥多荒<lb/>
原迷落日野渡急寒波回首孤雲外其如客思何<lb/>
旅途何日定儒業若為成病僕難深倚疲驂憚逺行出<lb/>
驚時俗異歸覺故鄉生獨對籬邊菊凄其嵗暮情<lb/>
儒冠寜我誤愁苦復何如行止雙車轍窮通一巻書静<lb/>
知天地宻閒覺世情疎不必尋詹尹區區為卜居<lb/>
　　　滹沱河<hi>二首</hi>
荒草寒烟接海隈扁舟欲渡却徘佪千年境土秪依舊<lb/>
<pb n="KR4e0105_WYG_001-57a"/>
當日君臣安在哉世道自興還自廢河氷時合復時開<lb/>
村童野老知何事猶説真人過此来<lb/>
功曹詭報幸能酬自是天心未厭劉倉卒權宜須將畧<lb/>
回旋造化豈人謀寒澌乍合須臾事炎運重還二百秋<lb/>
應信帝王真有命世間僭竊可含羞<lb/>
　　　思親<lb/>
一别雙親日夜思行行常誦蓼莪詩雞鳴喚起牕前夢<lb/>
猶記南樓問寝時<lb/>
<pb n="KR4e0105_WYG_001-57b"/>
　　　得家書<lb/>
逺客思歸正憶家家書俄爾到天涯一宵看著渾無寐<lb/>
落盡寒燈幾度花<lb/>
　　　游北山紀事<lb/>
兹山藴靈竒幽蹟人罕竟我来幸無事因得窮游泳或深<lb/>
漾其舟或淺涉其脛崖盤勢百折溪迴路彌逈援藤恐中<lb/>
絶倚壁時暫定逢艱興幾沮過險還自慶剨然出深洞忽<lb/>
爾地平正鮮雲飛觸目蔚林轉森盛幽鳥相和鳴繁花色<lb/>
<pb n="KR4e0105_WYG_001-58a"/>
交映怳如迷所䖏似與桃源並野老四五人行方諧笑詠<lb/>
見我不復驚怡然問名姓邀我到茅廬為禮簡而敬壺觴<lb/>
瀉玉漿肴蔬多藥性終飯無雜言談道頗知命兼疏古先<lb/>
事歴歴皆可聴自云住兹久世代難考訂種樹記年紀候<lb/>
風識時令愛我神骨清謂我無俗病勸我留此居與子同<lb/>
其靜我思老親在逺游非吾行駕言與相辭中情未能罄<lb/>
踟蹰忍即去回首山水淨重尋㑹有期無妨示来逕<lb/>
　　　題何處士山居圖<lb/>
<pb n="KR4e0105_WYG_001-58b"/>
閒居毎高卧晏起茆茨下萬事一不知安問真與假開<lb/>
門見青山此意自閒雅時有獨来人應是同心者<lb/>
　　　江叟吹篴圖歌<lb/>
八月滄洲蘆覆洲江叟晚来迴釣舟壺漿飲空獨醉後<lb/>
横篴吹開天地秋㺯節調音轉淒激蕭蕭兩鬢寒衝額<lb/>
山雲澹澹山樹青江水磷磷江月白是時萬籟俱無聲<lb/>
元氣夜轉當三更凉風淅瀝起蘋末𤣥鶴交戛相和鳴<lb/>
怳看水靣靈旗舞群龍躍出馮夷府翻雲簸浪瞬息間<lb/>
<pb n="KR4e0105_WYG_001-59a"/>
星斗晦㝠不可睹叟時亦自驚餘曲不敢倚収篴歸袖<lb/>
中兀然卧篷底平明睡覺日東起又逐烟波千萬里<lb/>
　　　題圮橋進履圖<lb/>
秦皇以力吞九州闗東諸侯皆虜囚子房本是韓相𦙍<lb/>
矢心欲報韓之讎博浪椎車實危事當時豈復為生謀<lb/>
脱身虎口竄草莽夜行晝伏常懐憂始知短術不足用<lb/>
發憤逝將求逺猷東遊既謁滄海君却過下邳為少㽞<lb/>
圮橋老人有道者一見已識非常流箕踞相呼令取履<lb/>
<pb n="KR4e0105_WYG_001-59b"/>
坐變剛鐵為絲柔夜半潛期有所授一編盡得興王籌<lb/>
豈非天意厭秦徳故將資爾扶炎劉卑辭啖籍計誠得<lb/>
躡足王信慮更周封侯拜傅定儲後拂衣更託神僊游<lb/>
藹然氣象類儒者從容進退何其優手開漢祚四百載<lb/>
誰知乃自圯橋頭老人姓名世不聞識者謂應遺逸儔<lb/>
糓城黄老何異物商英素書真是不披圖聊復為一噱<lb/>
千年事蹟良悠悠<lb/>
　　　贈隠者<lb/>
<pb n="KR4e0105_WYG_001-60a"/>
辟地長兒孫深山自作村雜芳迷去逕獨樹認歸門不<lb/>
識五侯貴那知三事尊超然人世外無悶在乾坤<lb/>
　　　樵叟<lb/>
老樵筋力弱持斧伐枯枝薄暮林風起蕭蕭吹鬢絲偶<lb/>
同山叟酌酒盡即相辭歸路行歌去孤村月上時<lb/>
　　　送鄧道士<lb/>
傾蓋初相見持杯復送行去畱寜有意離别固無情夜<lb/>
月雙鳬逺秋風一葦輕遥知㸃易處松露正凄清<lb/>
<pb n="KR4e0105_WYG_001-60b"/>
　　　送陳州佐<lb/>
君侯瑚璉器别乘暫臨州朝以賢當召民因惠乞㽞仁<lb/>
風隨握扇時雨送行舟到日人皆喜應知嵗有秋<lb/>
　　　周節婦<lb/>
澒洞風塵際誰能仗節人賢哉周氏婦守義獨終身夜<lb/>
績資兒學青燈照室貧宜煩劉向筆遺烈在千春<lb/>
　　　中秋書齋翫月寫懐寄同學<lb/>
良夜開霽景萬里澄秋虛明月流清光徘徊照庭除群<lb/>
<pb n="KR4e0105_WYG_001-61a"/>
動此俱息靈籟自吹嘘茅齋闃閒敞夐與人境殊䝉養<lb/>
得其所寜静惬吾居左列虙羲圖右陳神禹書𤣥悟天<lb/>
人際游心太極初灝氣盈天地斂之亦無餘寄語同學<lb/>
子此樂復何如<lb/>
　　　春日登鼓樓<lb/>
十二闌干拂彩虹飛梯高步上瑶空山河夐出重雲外<lb/>
天地平分一氣中㡬處幡幢開曉寺萬家花木映春宫<lb/>
飄然却欲乘風去彷彿滄州大海東<lb/>
<pb n="KR4e0105_WYG_001-61b"/>
　　　薊北覽古<lb/>
荒原漠漠帶寒波召伯遺風近若何樂毅墳邉秋草合<lb/>
昭王臺上夕陽多凄凉重閲文山傳忼慨曽聞易水歌<lb/>
驅馬欲尋田節士無終回首鬱嵳峩<lb/>
　　　雪中荅友<lb/>
静裏光隂何冉冉閒中情思自紛紛寒牕獨對西山雪<lb/>
晚閣遥看北闕雲鳥跡毎於行處見松聲多向卧時聞<lb/>
居貧頗與袁安類不羡梁園善屬文<lb/>
<pb n="KR4e0105_WYG_001-62a"/>
　　　嵗暮<lb/>
奄忽嵗云暮客心方渺然異鄉應住久故國不思還伴<lb/>
病憐松竹居貧藉簡編惟慚太平日飽飯度流年<lb/>
　　　上元有感<lb/>
鰲峰火樹映金鑾被褐親曽對御看翡翠圍中延萬國<lb/>
珠璣影裏列千官九成雲管来丹鳳一𣲖霓裳下彩鸞<lb/>
寜想長陵今夜月清輝空照碧山寒<lb/>
　　　壬寅冬余初至吳中諸故老與游石湖上方抵<lb/>
<pb n="KR4e0105_WYG_001-62b"/>
　　　　夜還舟宿楓橋飲間陳叟季行為之歌音甚<lb/>
　　　　清壮諸老使余為詩和之因以老字為韻云<lb/>
總角為儒學未飽讀書不事登科早金門射䇿非我時<lb/>
聊向滄洲拾瑶草故鄉風景初未識毎聽人来說其好<lb/>
兹因訪舊始得還㳺目喜陪諸父老南湖十月波乍寒<lb/>
霜葉紛紛落如掃輕舟雙櫂木蘭橈乗風放入湖中島<lb/>
紅菱緑橘薦松醪舉觴浩飲開懐抱陳翁醉後高興發<lb/>
擊箸悲歌望蒼昊琅然音韻出金石驚起潛魚躍芳藻<lb/>
<pb n="KR4e0105_WYG_001-63a"/>
小子何知敢申和把筆題詩殊草草月明弭櫂宿楓橋<lb/>
狼藉盃盤更傾倒夜半聞鐘想懿孫寒山依舊胥門道<lb/>
　　　紀遊<lb/>
我本江海人生長在京國少小逺行遊年年走南北従<lb/>
来寡所欲雅意好墳籍雖無夙悟資頗有耽讀癖把筆<lb/>
學為文輒擬賈生䇿絺綌為我袍藜藿為我食窮約乃<lb/>
所安華侈莫能易居常羣兒輩舉目曽未識尚友古之<lb/>
人結交世英特䇿厲駑鈍姿將與驊騮敵萬里逐長途<lb/>
<pb n="KR4e0105_WYG_001-63b"/>
寧辭乏其力以兹謬自許於世當有益謂逢堯舜君必<lb/>
致斯民澤昌運每難期况復時命厄親老家就貧安敢<lb/>
憚勞役往者遊南都頭未戴巾幘兩髫垂被肩猶在䝉<lb/>
養域一旦出門去三千有七百悠悠越圻甸茫茫度阡<lb/>
陌浩歌金臺上悲風來朔易釃酒酹昭王因弔望諸魄<lb/>
南轅渡漳水河氷乍春圻輕舟順流下千里猶咫尺江<lb/>
淮濟漯間周覽壯胸臆傷心鄒魯地絃歌乆衰息風俗<lb/>
墜塗泥無人一扶植永懐宗周事恐動黍離戚遂作南<lb/>
<pb n="KR4e0105_WYG_001-64a"/>
遊篇辭氣頗溫直歸來亦無幾心已厭涉歴黽勉為此<lb/>
行此行復何適姑蘇舊鄉縣世業有遺積髙堂膳羞具<lb/>
藉此供日夕嗟哉行路難匪但山川隔盜賊間竊發跬<lb/>
步生荆棘太湖合三江洪濤漲天白時當風浪中扁舟<lb/>
幾覆溺哀哀區里間民生寖彫瘠官府急誅求鞭捶日<lb/>
狼藉雞犬俱蕭條煙火並沉寂向來繁華狀一見那可<lb/>
得固有丘隴情安能久留跡還家拜父母不覺涙横滴<lb/>
惟憐兄與弟相見如夙昔追念前日途中心猶怵惕豈<lb/>
<pb n="KR4e0105_WYG_001-64b"/>
無一尊酒自用解憂抑顧彼人盡愁予懐為誰懌彷徨<lb/>
不能寐明月夜中蝕仰視衆星光三台獨無色天心人<lb/>
詎知吾道何其極對此欲奚為但為長太息<lb/>
　　　徐公八馬圖行<lb/>
徐公馬癖如王公愛馬不與常人同千金買圖圖八馬<lb/>
好似周王之八龍當前一匹真絶地恍惚形容難細視<lb/>
蹴踏霜蹄驕未行似惜權奇無可繼繼來二匹亦莫與<lb/>
不是奔霄定翻羽歴塊過都一瞬間争先肯讓蒼鷹舉<lb/>
<pb n="KR4e0105_WYG_001-65a"/>
越影踰輝齊步驟超光騰霧追左右就中挾翼一聲鳴<lb/>
萬馬不嘶俱向後可憐八馬無已久穆王一去誰曽有<lb/>
那謂今朝忽見之異哉却出丹青手不見崑崙與瑤池<lb/>
又不見王良造父相驅馳但見黄沙白草連寒陂奚奴<lb/>
控引胡兒隨嗚呼我心憤且耻八馬何為至於此虎文<lb/>
龍翼空自奇犬目狼心豈知己賢哉徐公志豪介千金<lb/>
不吝求圖畫圖畫之餘尚若兹况逢駿骨寧論價馬如<lb/>
有靈應有感神物豈能終坎壈八極三邊㑹有時一朝<lb/>
<pb n="KR4e0105_WYG_001-65b"/>
萬里非無膽我生常懐伯樂徒知馬還能知丈夫嗟嗟<lb/>
徐公知我乎嗟嗟徐公知我乎<lb/>
　　　遊王氏林亭留題<hi>五首</hi>
聞說林亭好閒來過爾遊孤峰雲自起雙澗水交流花<lb/>
氣薰人鼻鸎聲傍馬頭主翁能好客欲去再三留<lb/>
我愛主人居清幽趣有餘葺巢留乳燕投食引遊魚對<lb/>
景家無畫消閒架有書安能常住此詩酒共悠如<lb/>
依依雲羃户灎灎水翻塘栁細渾無力梅殘尚有香禽<lb/>
<pb n="KR4e0105_WYG_001-66a"/>
魚應自得蜂蝶為誰忙髙興知何限都將入醉鄉<lb/>
小酌水邊磯髙林露滴衣花香浮細細雲影薄霏霏興<lb/>
逐春愁去詩欺酒力㣲坐看西日下未忍便言歸<lb/>
上馬更回首出林情愈深狂歌對修竹好語向幽禽擬<lb/>
欲多攜酒應須復抱琴主人如不厭明日再相尋<lb/>
　　　遊天平山<lb/>
范公書屋已蕭然春莫來游倍可憐紅雨暖飄花下路<lb/>
白雲寒瀉岫中泉振衣獨上千峰表引轡徐迴萬木邊<lb/>
<pb n="KR4e0105_WYG_001-66b"/>
為待功成身退日應求一畝種𤓰田<lb/>
　　　尋吕公山居<lb/>
閒時乘興獨幽尋修竹蕭蕭一徑深風送鳥聲來客耳<lb/>
雨飄花氣入衣襟應知恵逺多相好更覺湯休老善唫<lb/>
嗜酒但為詩社友白蓮何必結同心<lb/>
　　　林屋山人<lb/>
林屋山人籜製冠荷衣常是待秋完養身不解謀生事<lb/>
䖏世何曽慕要官竹嶼鳴琴風韻逺松窗㸃易露華寒<lb/>
<pb n="KR4e0105_WYG_001-67a"/>
時還候我來幽谷細和新詩共考槃<lb/>
　　　遊虎丘嘲同遊者<lb/>
穿盡幽林鳥道㣲閒情適䖏自忘機同來不解游山意<lb/>
一見青山便欲歸<lb/>
　　　遊支硎山夜還楓橋乘月復酌呈同游諸君子<lb/>
月朗風清啟霽容江雲冉冉水溶溶佳懐此際應無限<lb/>
遮莫寒山半夜鐘<lb/>
　　　滯雨夜泊相城狄貶村寄陳孟賢<lb/>
<pb n="KR4e0105_WYG_001-67b"/>
江風吹雨阻行舟薄暮孤村且暫留回首那看望君䖏<lb/>
白雲只在水西頭<lb/>
　　　天平山龍口泉<lb/>
一口清泉湛湛流巗前閒度幾春秋風雲㑹有相從日<lb/>
霖雨君看遍九州<lb/>
　　　在吳中久將北還寄親友<lb/>
少小生身在逺方歸來翻使客心傷故鄉雖好不能住<lb/>
却望他鄉作故鄉<lb/>
<pb n="KR4e0105_WYG_001-68a"/>
　　　予思北還諸鄉老邀遊湖上諸山因留題<lb/>
每懐山水趣山水信名靈一徑千峰裡肩輿入畫屏湖<lb/>
天低覆白雲樹逺含青僊院春長在禪房晝不扄梵言<lb/>
僧與説禽㺯客來聴石照潭心鏡風鳴殿角鈴芙蓉迷<lb/>
綵楫楊栁出旗亭景㑹詩偏好情歡酒易醒靜中思遁<lb/>
迹深䖏欲搜㝠學道未忘世寧親須過庭留題在青壁<lb/>
歸老寄心銘<lb/>
　　　宿虎丘僧院曉起題壁<lb/>
<pb n="KR4e0105_WYG_001-68b"/>
吟邊虎阜生春夢裏羅浮易曉起來欲問東風滿院落<lb/>
花啼鳥<lb/>
　　　虎丘東溪紅梅歌<lb/>
夜來飛夣入羅浮曉起尋春過虎丘溪梅萬樹花緫白<lb/>
一枝獨艷出林頭此時氷雪方嚴惡李凍桃殭俱寂寞<lb/>
東君何處送春來故染胭脂著霜萼隨香逐影度溪東<lb/>
踏盡寒雲千萬重恍然一見心神動似與仙遇瓊臺中<lb/>
盈盈相對成賔主香靨生春嬌欲語不是瑤池飲醉還<lb/>
<pb n="KR4e0105_WYG_001-69a"/>
玉容那得紅如許豈但娉婷可憐色重爾心腸如鐵石<lb/>
紛紛紅紫避何所莫敢當風與為敵北人錯認還堪笑<lb/>
妖杏如何可同調和靖當年若見之未應只賦白梅詩<lb/>
我來倚翫情難盡恨不移家與之近聊歌一曲寄春風<lb/>
留待詩人共題品<lb/>
　　　予將北歸吳中諸耆舊咸以詩文贈行設席<lb/>
　　　　寓館酒闌懽甚賦以酬之<lb/>
人生有嘉樂所貴循禮儀矧兹相㑹間談笑皆英耆今<lb/>
<pb n="KR4e0105_WYG_001-69b"/>
日復何日及此三春時青陽方皞皞淑氣正熈熈開軒<lb/>
面方岫展席俯清漪嘉樹散繁隂蘭芬薰客衣黄鸝㺯<lb/>
好音嚶鳴間彈絲懽情亦已極酒杯所不辭小子夙寡<lb/>
昧謬䝉長者知臨别殊戀戀况與鄉土離重煩遙餞送<lb/>
恵以瓊琚辭持歸為親夀奚啻千金資願言慎修學永<lb/>
以從良規<lb/>
　　　送湯景髙<lb/>
同來却恨不同歸此後還應㑹面稀長日每嗟身易老<lb/>
<pb n="KR4e0105_WYG_001-70a"/>
少年那復志多違三江暮雨孤㠶去千里秋風一鴈飛<lb/>
當世功名須共勉臨歧何用淚沾衣<lb/>
　　　贈王隱君<lb/>
希代懐竒寳彌年獨隱淪交游雖滿世知己復何人鷗<lb/>
鳥忘機事蘆花可蔽身蒼生如未起君老楚江濵<lb/>
　　　送友人<lb/>
相逢方握手相送復分攜此意如何道新詩不忍題亂<lb/>
雲山上下芳草水東西惆悵頻囬首春禽䖏䖏啼<lb/>
<pb n="KR4e0105_WYG_001-70b"/>
　　　題歲寒三友圖<lb/>
松竹有竒器梅花無媚姿共將氷雪操結友歲寒時榮<lb/>
瘁自相保炎凉終不移惟應義交者可與此心期<lb/>
　　　湖山小隱圖<lb/>
白雲湖上山黄葉林間路蘭舟每獨游藜杖時閒步寒<lb/>
花拂衣落飛鳥衝人度即此遺世氛何必蓬瀛慕<lb/>
　　　題四時小景<hi>四首</hi>
曳杖春風中縁堤踏香絮為聴流鸎啼遲回不能去<lb/>
<pb n="KR4e0105_WYG_001-71a"/>
晚下清溪濵逍遙䕃疎栁雲山澹相對渾忘坐來久<lb/>
香若風邊逺新荷雨外幽飛來雙白鷺㸃破一池秋<lb/>
幽人心坦夷不畏寒山峻獨於深雪中探得春風信<lb/>
　　　題畫梅<lb/>
老榦横清霜疎花映晴日憑君莫易看中有調羮實<lb/>
　　　題畫蘭<lb/>
紫㽔何旖旎生彼深巖裏幽香人不聞清風是知己<lb/>
　　　遣懐<lb/>
<pb n="KR4e0105_WYG_001-71b"/>
自笑窮君子髙譚古與今貧多富貴氣幼有老成心牛<lb/>
斗千金劍風霜一布衿長歌將遣興感慨意彌深<lb/>
　　　閒居春興<lb/>
靜寄紛喧外閒居得所思春風調瑟趣遲日考槃詩進<lb/>
退非無地行藏自有時簞瓢如可樂回也是吾師<lb/>
　　　冬日登樓<lb/>
地迥風悲逺角聞蒼茫天色易黄曛髙樓獨對千山雪<lb/>
故國回看萬里雲孤鶴飛鳴應失侣寒鴉棲集自成羣<lb/>
<pb n="KR4e0105_WYG_001-72a"/>
此時有意言難盡况是無聊酒半醺<lb/>
　　　秋思<lb/>
杪秋天氣寒風露凄以急白日澹無輝蕭條帶原隰清<lb/>
砧四隣動虛館百憂集歸鳥傍簷飛落葉穿窗入客思轉<lb/>
悠悠不言空佇立<lb/>
　　　月夜登樓<lb/>
酒醒清不寐獨立倚髙樓月影重城夜砧聲萬户秋風<lb/>
煙隨地逺河漢向天流青歲看虛度悽然嘆薄游<lb/>
<pb n="KR4e0105_WYG_001-72b"/>
　　　暮冬偶成<hi>二首</hi>
天地澹無容蒼茫近季冬空山風嘯虎老樹雪蟠龍境<lb/>
寂稀人事門閒斷客蹤誰知髙卧處憂世思千重<lb/>
搖落殘冬景沉隂欲暝時通衢迷轍跡窮巷閉茆茨凍<lb/>
雀風欺翼寒松雪壓枝閒來把周易黙坐玩爻辭<lb/>
　　　雪中與友人閒行口說<lb/>
拂袖迎風興倍寛春袍如繡不生寒瑤華自是天家瑞<lb/>
莫與紅塵一様看<lb/>
<pb n="KR4e0105_WYG_001-73a"/>
　　　瓶中梅<lb/>
南枝先著數花新帶雪分來自可人誰道一瓶如許小<lb/>
就中全貯世間春<lb/>
　　　元日觀燈回作<lb/>
月白風清鎻鳯城夜深人有倦遊情千門萬户燈收盡<lb/>
獨自歸來對短檠<lb/>
　　　梅花<lb/>
蟄龍將啟未驚雷何䖏先傳春信回不是無心讓桃李<lb/>
<pb n="KR4e0105_WYG_001-73b"/>
自縁天賦百花魁<lb/>
　　　早春登海子橋閒眺<lb/>
良辰適自得閒行傍御河東風初解凍緑水生㣲波初<lb/>
日流晴輝天氣正舒和芳草回故色枯栁發新柯鳴鳥<lb/>
乍間闗游魚亦參差<hi>叶</hi>遂登石梁上縱目窮幽遐仰觀<lb/>
鶴鸛翔俯瞰蛟龍窠急瀉激春雷足底聲相摩嘉樹藹<lb/>
已緑光炫瓊林阿雲霄開北闕宫殿何巍峩重城負山<lb/>
轉萬井如星羅康衢接馳道車馬來經過人各有所懐<lb/>
<pb n="KR4e0105_WYG_001-74a"/>
其趣紛如何而我獨逍遥春服自吟哦聊將浴沂興遂<lb/>
和風雩歌悠哉感吾生為樂豈在多<lb/>
　　　齋居春曉<lb/>
髙卧無所為閒門掩清曉東風忽然來驚起一山鳥晨<lb/>
興盼窗前日華動林杪黙坐盥潄餘鑑如寸心皎乃知<lb/>
天地中誰謂人身小曳屣試行歌金聲徹雲表<lb/>
　　　觀戰國䇿有感<lb/>
於戲周道沒禮樂誰復陳戰國日衰下遺風亦已淪遂<lb/>
<pb n="KR4e0105_WYG_001-74b"/>
令縱衡徒反覆恣亂真引利餌昧主窮兵毒烝民紛然<lb/>
起爭奪日暮難保晨六國既先敝併歸狼虎秦波瀾益<lb/>
洶涌四海無陽春王化卒難復滛辭放無因閒居覽兹<lb/>
書千載為酸辛一弔不可及凄然哀昔人<lb/>
　　　效古贈同志<lb/>
我本閒居士少無得失患平生學詩書志不在辭翰才<lb/>
藝無一長徒希丘與旦寸隂固知惜白日忽已晏吾道<lb/>
行未行功名何足歎<lb/>
<pb n="KR4e0105_WYG_001-75a"/>
　　　和友生言志<lb/>
自笑無能獨善身徒懐斯道覺斯民謾言堯舜之間事<lb/>
誰是皋䕫以後人天意如存須復古雷聲未發豈知春<lb/>
一瓢清飲一簞食舎我還應不失貧<lb/>
　　　遣興<lb/>
書劒蕭然十載遊京華何事久淹留襟懐自是無羈鶴<lb/>
身世還同不繫舟客裏心期成獨醉人間功業向誰收<lb/>
閒來聊復乘幽興行傍官河看水流<lb/>
<pb n="KR4e0105_WYG_001-75b"/>
　　　讀書偶成<lb/>
泰以行王道䝉將養聖功窗前勤苦意不是學雕蟲<lb/>
　　　贈同學<lb/>
與子寒窗下曽同惜寸隂功名如可致莫負讀書心<lb/>
　　　閒居寫懐春興<lb/>
髙卧悠悠消永日閒居寂寂對春風窗開𤣥鳥來梁上<lb/>
簾捲青山入座中已與物情忘得失不將時命問窮通<lb/>
韋編自是終身學行止何慚荷蓧翁<lb/>
<pb n="KR4e0105_WYG_001-76a"/>
　　　賦得齋居春曉寄同學<lb/>
初日照户春融融茅齋曉來開向東棃花栁絮亂晴雪<lb/>
燕語鸎聲喧暖風曳屣行歌有巢氏焚香靜拊無絃桐<lb/>
此時真趣幾人得閒看孤雲遊太空<lb/>
　　　尋髙處山君<lb/>
重重緑樹隱孤村一徑蒼苔見履痕恰向山童道名姓<lb/>
主人聞語自開門<lb/>
　　　訪李逸人<lb/>
<pb n="KR4e0105_WYG_001-76b"/>
乘興即相尋溪山不覺深白雲門外滿應見道人心<lb/>
　　　夏中書墨竹<lb/>
鳯凰池上有僊郎曽向池頭看鳯凰乘興抽毫摹寫得<lb/>
至今毛羽帶天香<lb/>
　　　友人馬士權亟索吾詩不得辭漫吟發笑<lb/>
馬卿能賦者何獨愛吾詩述作從來拙應酬今已遲驪<lb/>
珠曽手取龍劍少人知莫漫相推許狂言未足竒<lb/>
　　　謝沈司封中寄登科錄<lb/>
<pb n="KR4e0105_WYG_001-77a"/>
聖明天子龍飛日豪傑人才豹變時禮正不違天地道<lb/>
樂和應見鳳凰儀憐君却寄登科録笑我猶歌在澗詩<lb/>
惟有仲舒三首䇿對揚還欲向彤墀<lb/>
　　　戲和士權盆池魚二絶<lb/>
錦鱗自是化龍魚此物寧為人所娱縱有清泉與香餌<lb/>
何如游泳向江湖<lb/>
斗升之水幸相存未敢輕離小瓦盆好待養成鱗甲後<lb/>
看他飛躍上龍門<lb/>
<pb n="KR4e0105_WYG_001-77b"/>
　　　嚴子陵<lb/>
君臣難比故人情蟬冕羊裘孰重輕盧綰竟為髙祖伐<lb/>
可憐無計效先生<lb/>
　　　畫池上鷺<lb/>
皎皎風前振羽翰緑荷香裏雪花寒不應長在池塘畔<lb/>
飛上青天更可觀<lb/>
　　　和友人郊居晚興<lb/>
幽境無機事柴門晚不闗庭閒交碧草簾捲對青山宻<lb/>
<pb n="KR4e0105_WYG_001-78a"/>
樹留蟬噪孤雲伴鶴還泠然發長嘯髙興出人間<lb/>
　　　池上偶題<hi>二首</hi>
向晚偶然無一事㣲吟獨步小池頭浮萍也似時人意<lb/>
上下隨波不自由<lb/>
緑池過雨晚隂隂菱葉荷花淺間深誰信白鷗無意物<lb/>
窺魚還自有機心<lb/>
　　　送陳山人還吳<lb/>
煙樹津頭雨恰晴放舟齊發櫂謳聲别來不斷山中夢<lb/>
<pb n="KR4e0105_WYG_001-78b"/>
歸去渾忘世上情應有壺觴招故舊豈無方術授諸生<lb/>
于今多少思鄉者誰復如君得遂行<lb/>
　　　送張逸人還武當山<lb/>
水雲蹤跡獨悠悠來往無拘只自由談論每稱方外樂<lb/>
别離不帶世間憂閒吹玉笛千峰夜靜撫瑤琴萬壑秋<lb/>
他日相逢還可語未應終效楚狂遊<lb/>
　　　戲題鍾離雲房像<lb/>
同是瑤池㑹上人偶然失脚在紅塵憑君為問西王母<lb/>
<pb n="KR4e0105_WYG_001-79a"/>
别後蟠桃幾度春<lb/>
　　　秋山琴興<lb/>
木葉萎兮秋黄山光澹兮晚碧彼幽人兮無拘獨盤桓<lb/>
兮自適抱龍脣之瑤琴坐虎踞之盤石調清商於指下<lb/>
感金氣之凄激風颯颯兮動長林泉泠泠兮瀉寒壁天<lb/>
籟發兮𤣥闃忽希㣲以寂歴悄終曲兮忘言睨白雲而<lb/>
向夕<lb/>
　　　送王文魯<lb/>
<pb n="KR4e0105_WYG_001-79b"/>
在客不堪還送客傷情何忍更論情城邊暮雨征衫濕<lb/>
江上春風去棹輕年少秪應加學問才髙未可易功名<lb/>
君行如向長沙過為我投文弔賈生<lb/>
　　　題野渡横舟圖<lb/>
巨艦無人櫂閒横野水中請乘浮大海始見濟川功<lb/>
　　　秋日看杏花<lb/>
凉秋却訝氣重溫紅杏花開向小村欲嗅㣲香更惆悵<lb/>
摩挲病眼對黄昏<lb/>
<pb n="KR4e0105_WYG_001-80a"/>
　　　秋晚登臺<lb/>
天末每回望故鄉常在心髙臺能引興半醉更登臨草<lb/>
木生秋色山川結暝陰不禁游子淚何䖏起清砧<lb/>
　　　客居<lb/>
客居寥落歲蹉跎閒卧淹淹類養痾萬里山河秋氣肅<lb/>
九霄風露夜寒多悲歌達曙亦徒爾壯志待時將奈何<lb/>
擬棹扁舟却歸去五湖東畔理漁蓑<lb/>
　　　題張以文漁父圖<lb/>
<pb n="KR4e0105_WYG_001-80b"/>
持竿之叟頭如雪恥向人間事游謁閒心已分老煙波<lb/>
清夢何嘗到京闕得魚便將沽酒飲拊榜長歌振林樾<lb/>
有時沉醉不歸來扁舟獨卧寒江月<lb/>
　　　題小李將軍畫<lb/>
仙閣遙臨曲水洞門深掩東風春在碧桃枝上日斜黄<lb/>
鳥聲中<lb/>
　　　知章摘蓮圖<lb/>
舊是山隂狂客新於湖曲為家乘興時搖小艇臨風自<lb/>
<pb n="KR4e0105_WYG_001-81a"/>
折荷花<lb/>
　　　題金文鼎畫<hi>二首</hi>
江雨初晴後秋容澹逺空晚山雲半白霜樹葉全紅那<lb/>
是無拘者扁舟散髪翁<lb/>
南溪春雨餘山色靜如洗閒來偶幽期獨行深樹底招<lb/>
提何䖏尋鐘聲白雲裏<lb/>
　　　題張叔大所藏畫<lb/>
江臯麗餘景風物何清幽興來不可遏攜琴時獨游雲<lb/>
<pb n="KR4e0105_WYG_001-81b"/>
歸逺山夕葉落疎林秋雖無知音遇聊復自消憂<lb/>
　　　題戴居士水西小隱<lb/>
古木叢篁水西數間茆屋髙低簷下寒雲落落門前芳<lb/>
草萋萋雪夜不知客到春曉常聞鳥啼借問何人家此<lb/>
只應安道幽栖<lb/>
　　　筠村<lb/>
先生家住蒲溪上種竹千竿自繞村靄靄緑雲深映屋<lb/>
蕭蕭蒼雪半遮門清隂不惜分閭里髙節從傳到子孫<lb/>
<pb n="KR4e0105_WYG_001-82a"/>
幽僻何殊蔣卿徑寛閒似勝辟疆園四時常有凉秋意<lb/>
三伏渾無暑氣暄靈籟和鳴風起夜翠鸞交影月横昏<lb/>
製冠每取霜前籜作杖須鑱石下根適已時時琴一曲<lb/>
延賔日日酒盈尊七賢遐躅知堪繼六逸餘風喜尚存<lb/>
倘得卜隣如我願素心應可與君論<lb/>
　　　湖山勝槩圖<lb/>
湖山勝槩聞天下誰是湖山舊游者君家迺翁稱世豪<lb/>
風月襟懐自瀟灑平生好作湖山游游遍湖山春復秋<lb/>
<pb n="KR4e0105_WYG_001-82b"/>
左張圖史右絃管放歌傲浪浮扁舟長堤煙栁湖西東<lb/>
桃花落盡荷花紅蘭橈競撥三春日葵扇輕揺六月風<lb/>
南北兩峯如削玉中間一片晴波綠近郭縱横列萬家<lb/>
藂林縹緲連三竺飛来之峰最竒妙呼猨洞口猿長嘯<lb/>
扶笻醉後每登臨㟁幘閒來獨吟眺岳王墳邊有古祠<lb/>
猶存老樹向南枝芳草離離含宿恨行人往往弔新辭<lb/>
當時此地多遊客獨許迺翁詩酒伯即今迺翁已遺世<lb/>
猶憶迺翁行樂處何人為君作此圖宛然如見真西湖<lb/>
<pb n="KR4e0105_WYG_001-83a"/>
迺翁儼坐扁舟上忘機狎笑隨鷗鳬君思迺翁重凄惻<lb/>
我愛湖山遊不得長歌一曲歸此圖獨倚寒窗空嘆息<lb/>
　　　得月樓歌為都彦容題<lb/>
聞君家住百花洲中起凌虛百尺之髙樓晚來明月初<lb/>
出海先照君家樓上頭樓頭圖書鋪滿牀君時燕坐舉<lb/>
霞觴陶然豪飲不知醉一口吸盡銀蟾光瑤島丹丘渺<lb/>
何許怳若身登廣寒府珠宫貝闕深可窺髣髴霓裳羽<lb/>
衣舞白兎搗藥在我傍藥成已是三千霜便問姮娥為<lb/>
<pb n="KR4e0105_WYG_001-83b"/>
乞將服之輕舉凌蒼蒼酒醒還倚闌干立桂影團團露<lb/>
華濕天香萬斛無處儲却被清風倒吹入世間月色知<lb/>
幾何獨有君家樓上多擬櫂扁舟一登眺為君重和謫<lb/>
僊歌<lb/>
　　　題王將軍裕所藏卧虎圖<lb/>
南山之虎百獸雄安得卧君髙堂中細㸔乃知畫者巧<lb/>
筆端解奪造化功雲文炳炳毛丰茸電光隱隱銜雙瞳<lb/>
垂頭不作負嵎勢妥尾寧為落穽容得非摶牛勌將是<lb/>
<pb n="KR4e0105_WYG_001-84a"/>
食犬醉頽然奰屭軀餘威仍自衛虞人逺視不敢取應<lb/>
畏醒時爪牙鋭隂風蕭梢振林木決決流泉響幽谷樵<lb/>
薪路斷無人行草間狐兎皆潛伏想當咆哮蹷起時誰<lb/>
能復制生獰姿豈惟却走北平守縱使卞莊猶避之將<lb/>
軍平生自英武區區餘勇何須賈折衝萬里坐禦侮始<lb/>
信人間有真虎<lb/>
　　　題所翁出海龍圖<lb/>
烈風怒捲海水空霹靂撼動扶桑宫潛淵龍子眠不穩<lb/>
<pb n="KR4e0105_WYG_001-84b"/>
一躍飛上青霄中天旋地轉吁可愕盡斂春雲出山嶽<lb/>
釀成一滴瀉靈瓢頃刻人間霖雨作君不見田居之士<lb/>
愁苦多把鋤學耘莘野禾亦欲濟世興滂沱龍兮龍兮<lb/>
奈爾何<lb/>
　　　題萬玉圖<lb/>
寒雲漠漠迷山麓暗裏陽和地中復東君消息到梅邊<lb/>
一樹玲瓏開萬玉萬玉玲瓏吐異香還與白雪爭輝光<lb/>
瑤臺羣僊一時下天風匝步逥鳴璫乍疑鴻門之斗初<lb/>
<pb n="KR4e0105_WYG_001-85a"/>
撞破片片瓊瑛馬前墮又疑呉剛之斧修明月霏霏削<lb/>
下琉璃屑此花此景令人羨彷彿西湖清夜見阿誰翻<lb/>
入畫圖中披翫茫然目花眩我觀兹圖感我情家林梅<lb/>
實結已成終當負彼阿衡鼎手取其實調元羮<lb/>
　<lb/>
　<lb/>
　<lb/>
　<lb/>
<pb n="KR4e0105_WYG_001-85b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　武功集巻一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>武功集巻二</head>
    <p>
<pb n="KR4e0105_WYG_002-1a"/>
欽定四庫全書<lb/>
　武功集巻二　　　　　　明　徐有貞　撰<lb/>
　　登瀛稿<lb/>
　　海子橋觀海賦<lb/>
客有游於京師者聞海子之水為天下竒觀將<lb/>
往觀焉問於逆旅主人主人曰吁子將觀于海子<lb/>
之水乎夫海子之水逺接天潢深通渤澥潤浸元<lb/>
液氣蒸沆瀣星辰淪精乎其中日月環照乎其外<lb/>
<pb n="KR4e0105_WYG_002-1b"/>
翕納百川涵茹萬怪葢神龍之所都而鯤鯨之<lb/>
所㑹也子如觀之不亦駭與客曰走雖不敏亦嘗<lb/>
游三江而泛五湖矣海子之水願卒觀之幸主人<lb/>
毋深見鄙而恵攜焉於是主人與客策駟馬御輶軒<lb/>
遵馳道下闕門逺而望之浩若瀛海之環神州倬若<lb/>
雲漢之繞紫垣固已動心而駴魄矣既乃登海子之<lb/>
橋瞪目而觀之徒見夫汪洋瀇滉㵆㵆涆涆澹淡摩<lb/>
盪廣無畔岸淵淪渟泓浺瀜浟湙沈㵾涵溢其深莫<lb/>
<pb n="KR4e0105_WYG_002-2a"/>
測爾其渾渾而轉滔滔而流外繞龍城中貫御溝檉柳<lb/>
植其陽芙蓉被其幽靈禽翔雲以下上神魚戲波而群<lb/>
㳺浴日華之五色炯金氣于髙秋凡有形而必鑑固無<lb/>
物而不浮乃相與開懐而騁目恍然若泛蓬萊而登瀛<lb/>
洲也及乎天風微動水波湓涌剨然變觀精神俱<graphic n="KR0719" url="https://raw.githubusercontent.com/kanripo/KR-Gaiji/master/images/KR0719.png" mimeType="image/png"/>儵<lb/>
雲廻而鳥亂似鼓鳴而騎擁迅澓翻雪濺沫飛雨微瀾<lb/>
龍鱗驚湍鷺翥層濤涾湤而偕至若帷葢之褰舉至其<lb/>
奔溜磢錯涴潢結絡乍進乍却乍仆乍作衝石牐蹈崖<lb/>
<pb n="KR4e0105_WYG_002-2b"/>
壁噴薄激射衍溢漂疾拔擢千仞揚汨重出温汾滌汔<lb/>
蕩<graphic n="KR2078" url="https://raw.githubusercontent.com/kanripo/KR-Gaiji/master/images/KR2078.png" mimeType="image/png"/>駕軼竒態萬變不可殫悉其流聲也混混庉庉如<lb/>
雷霆之震又如鏖戰之兵踊躍登陣其作勢也渨渨灅<lb/>
灅如山岳之巋又如萬軍之壘蹴踏填委澎濞喧豗忽<lb/>
起忽頽俄旋窪而赴壑復踰岸而駕隈𤣥珠現而吐光<lb/>
寶藏為之洞開乾端豁以呈露坤軸軋而争廻鳥不及<lb/>
翔魚不及逝驪龍出而躨跜天吳見于髣髴方舟安可<lb/>
以㳂洄涉者何由而掲厲雖吕梁之險莫得而比方廣<lb/>
<pb n="KR4e0105_WYG_002-3a"/>
陵之濤未足以擬類楚人羞稱夫雲夢蜀客漫誇夫灔<lb/>
澦眇三江與五湖曾不盈乎一芥方是時也河伯覩之<lb/>
頳然而發赧海若不得以自大而矧夫井鼃谷鮒之足<lb/>
語哉客也目眩膽掉<graphic n="KR1253" url="https://raw.githubusercontent.com/kanripo/KR-Gaiji/master/images/KR1253.png" mimeType="image/png"/>
                    <graphic n="KR1253" url="https://raw.githubusercontent.com/kanripo/KR-Gaiji/master/images/KR1253.png" mimeType="image/png"/>發悸反顧石梁岌嶪屭贔如<lb/>
立巨鰲之背而不敢俯視乃蹙然斂容而嘆曰神矣盛<lb/>
矣此海子之水乎何為其然也主人曰吁客亦知之乎<lb/>
孟軻氏不曰原泉混混不舍晝夜有本者如是海子之<lb/>
所以為竒者不以是夫故其深不以形廣不以勢與道<lb/>
<pb n="KR4e0105_WYG_002-3b"/>
為體不已其逝往過來續周流無滯應天機而左運隨<lb/>
地胍而東注化雨露之融液以沛澤於斯世者實本乎<lb/>
一元之運也今吾子徒知㳺三江而泛五湖曾不窺乎<lb/>
靈海之津涯此所以未免見笑於大方之家也故曰觀<lb/>
於海者難為水游於聖人之門者難為言子其是已于<lb/>
是客乃踟蹰而退愧且謝曰某也有幸既獲觀乎靈海<lb/>
之竒又與聞乎本源之諭敢不敬拜主人之惠遂歌曰<lb/>
大哉靈海為國之池浩洋洋兮象彼雲漢昭囘于天粲<lb/>
<pb n="KR4e0105_WYG_002-4a"/>
文章兮含珍茹怪鱗介之彚靡不藏兮陋江鄙湖竒觀<lb/>
異狀邈難名兮餘波溢潤化為雨澤沛萬方兮源源本<lb/>
本其流不竭德靈長兮<lb/>
　　　居庸關銘<lb/>
居庸天下之形勝險要處也其山一名軍都距北京九<lb/>
十里在昌平縣之西北三十里兩山夾峙束而為關關<lb/>
之中延袤四十餘里廣容方軌旁皆峻壁矗立萬仭有<lb/>
石城横跨東西兩山之間周廻千二百丈南北置門敵<lb/>
<pb n="KR4e0105_WYG_002-4b"/>
臺十二以為守禦淮南子云天下有九塞此其一焉夫<lb/>
論地之險者若崤函轘轅句注井陘皆險于一隅足為<lb/>
諸侯之守耳非天下之保障也惟是關左負遼海右屬<lb/>
太行衡絶千里當北方諸塞之上獨扼其衝葢天造地<lb/>
設以為屏蔽而保固郊圻限隔中外者也豈一隅之比<lb/>
哉故自古迄今著為雄關其在漢為上谷塞常宿重兵<lb/>
以守然數為匈奴所闚唐自天寳後爲盜所據五代暨<lb/>
宋邊塵蠭午自是不爲中國守者殆數百年惟我太祖<lb/>
<pb n="KR4e0105_WYG_002-5a"/>
皇帝肇一大統神武所加罔不率服漠南萬里皆為屬<lb/>
郡而是關之險迺歸域中暨太宗皇帝作京扵兹以為<lb/>
四方萬國之都㑹而關為國門關之外軍衛百數列守<lb/>
相望實萬世之固也今皇上即位以來文懐武威薄乎<lb/>
四海邊人輸誠内附欵關乞降然則是關之設雖肇自<lb/>
古昔而今日始復為中國之守也豈非盛與夫王者之<lb/>
治天下固恃德而不恃險然中外之辨不可以不謹世<lb/>
雖極治不可以忘武備此我國家之於是關尤慎其守<lb/>
<pb n="KR4e0105_WYG_002-5b"/>
焉臣竊以昔晉張協嘗為劔閣銘至今傳之矧惟聖朝<lb/>
功徳之盛度越隆古非晉可擬而居庸之形勝險要甲<lb/>
於天下有陋劔閣顧無銘文以耀萬世可乎臣不佞叨<lb/>
與詞垣之列輙不自揆謹為之銘曰惟天設險作固於<lb/>
國實曰居庸居庸巖巖九塞之宗既峻且重高薄雲漢<lb/>
下臨陘谷峙石為墉内挹廣原外控大漠搤地之衝有<lb/>
慿其隘一夫禦焉百萬莫攻惟是居庸以蔽諸夏以藩<lb/>
黄封昔世不競外患擾攘委地羣雄昌運斯還啓我皇<lb/>
<pb n="KR4e0105_WYG_002-6a"/>
明奄奠萬邦肆伐肆敺復此故關於域之中迺授管鑰<lb/>
廼置軍衛京邑是崇京邑之崇太祖之烈太宗之功皇<lb/>
帝建極是法是守底於時雍文德既脩武備亦戒百度<lb/>
昭融羣雄率降邇安逺來萬方㑹同小臣不佞職在紀<lb/>
述其敢不恭爰稽事本勒銘關門永示無窮<lb/>
　　　順天府學射圃記<lb/>
射者六藝之一也學者不可以不學也古者天子有大<lb/>
射諸侯有燕射卿大夫士有鄉射大射燕射於射宫行<lb/>
<pb n="KR4e0105_WYG_002-6b"/>
之鄉射於庠序行之然射必以禮樂不徒射也故凡射<lb/>
者於進退周旋之際其容體欲比于禮其節欲比于樂<lb/>
非習於禮樂而有徳行者不能也是以觀其外之射可<lb/>
以知其内之德焉葢當是之時天子以射選士諸侯以<lb/>
射貢士卿大夫以射㑹士凡庠序之士無不學射者故<lb/>
鄉必有學學必有射堂及圃孔子射於矍相之圃葢亦<lb/>
鄉射之所也後世鄉射之禮既廢天下之學者不復以<lb/>
射為事惟誦讀而已士之材藝德美不及於古者有由<lb/>
<pb n="KR4e0105_WYG_002-7a"/>
然也逮國朝之興始定制天下之學皆得立圃以學射<lb/>
如古之法而為有司者多因循故常卒未有能建復之<lb/>
者可歎也順天府學舊有射圃荒而弗治府尹某公某<lb/>
之來始發憤圖之遂闢除其地築垣䕶其外中建射堂<lb/>
設侯置豐各有其所凡射之器用莫不脩飭使來請紀<lb/>
其事惟夫射者古之所重也雖今之去古逺矣其禮樂<lb/>
行射之法之詳不得盡究矣然其為射之道所以立徳<lb/>
行而成藝美者其大意猶在可學而行之也學者茍能<lb/>
<pb n="KR4e0105_WYG_002-7b"/>
循古之道勤而習之使内正外直周于禮度進乎徳藝<lb/>
如古之士上有以稱國家復古之盛意下有以成府尹<lb/>
公之美績不亦偉與不然惟藝之習而無成于徳則雖<lb/>
善射如羿將焉用之敢書其説以記于圃用告于司射<lb/>
者<lb/>
　　　濟南重脩伏生祠堂碑<lb/>
濟南舊有伏生祠嵗久圮毁不治太守某公某之來既<lb/>
視事之三日謁于祠下顧而嘆曰噫先儒之祠使廢如<lb/>
<pb n="KR4e0105_WYG_002-8a"/>
此郡守之羞也廼率僚佐與民之老暨學校之士謀葺<lb/>
而新之使如其始加閎壯焉凡祭獻之器莫不飭備而<lb/>
具本末使來請書其事於麗牲之碑惟六籍燬于秦火<lb/>
漢初求而復之六家之學先後而出惟書殘缺尤甚學<lb/>
者莫能道之惟生以秦博士退老于鄉獨以其所藏書<lb/>
二十九篇教授齊魯之間文帝聞而將召之以生老不<lb/>
能行於是詔太常使掌故鼂錯往受之漢儒于書之學<lb/>
有傳者實自生始葢當是時孔氏古文之書未出天下<lb/>
<pb n="KR4e0105_WYG_002-8b"/>
無為書之學者非生則書之傳或幾乎絶矣故生之于<lb/>
書雖未能得其全然二帝三王傳心之道與其治天下<lb/>
之大經大法得不遂冺于世而後之學者得有所因以<lb/>
求其全者生之力也其有功于聖人之門亦豈少哉後<lb/>
世推生之功以從祀夫子廟庭宜矣况濟南為生之鄉<lb/>
里生為其邦之先師又禮所必祀者廢而不祀實為缺<lb/>
典守土者不能辭其責也今某公之脩其祠可謂知所<lb/>
當務者矣然則是祠之脩不惟其不廢夫先儒之祀合<lb/>
<pb n="KR4e0105_WYG_002-9a"/>
於禮意抑足以使此邦之士興於學術而化美其風俗<lb/>
焉是可書也遂為之書而使歸刻云<lb/>
　　　文淵閣賞雪詩序<lb/>
宣德癸丑冬十一月某日大雨雪京畿之人咸忻躍相<lb/>
慶以為有年之瑞時内翰諸公方儤直於文淵閣喜雪<lb/>
之雨于是開上尊之賜酌而賞之既而相顧歎曰物必<lb/>
有可賞也而後人賞之夫一草一木之葩華妍秀者亦<lb/>
足以為人之賞矣然不過形色之為翫耳初無所益于<lb/>
<pb n="KR4e0105_WYG_002-9b"/>
人也惟雪者隂陽之氣和而化焉者也是其飛霙六出<lb/>
瑩耀㓗白固可以清人之心目而怡悦其精神洒練其<lb/>
塵昏之思使人浩然而釋夫利欲之擾擾也且其表瑞<lb/>
豐年解散隂沴消夫螽螟之害而兆夫宜禾宜麥之祥<lb/>
此其為人之賞之者豈草木形色之比哉昔韓文公之<lb/>
于唐歐蘇兩文忠公之于宋皆嘗為之賦詠以極夫賞<lb/>
之之趣矣然皆一時私燕之賞於國家無關焉惟今聖<lb/>
天子在上天下豐樂物無疵癘是以太和之氣融為瑞<lb/>
<pb n="KR4e0105_WYG_002-10a"/>
雪適應臘前三白之占雖則田野之民尚相喜慶而為<lb/>
之歌謡矧吾輩幸承聖明之德列職侍從處論思密勿<lb/>
之地而復得從容燕樂享上尊之賜以極清賞之趣誠<lb/>
不世之遇也茍無歌詠又何以鳴國家之盛而追繼昔<lb/>
賢之遺風也哉乃各賦詩一篇而俾某為之序云<lb/>
　　　東宫受朝頌<lb/>
宣德九年春二月丙子皇帝制詔文武群臣若曰朕惟<lb/>
王者之建太子所以承祧主器受天下國家億兆生民<lb/>
<pb n="KR4e0105_WYG_002-10b"/>
之寄厥惟重哉是其毓德典學罔不在初而坐朝臨政<lb/>
之道亦在素習也今皇太子年徳日進未嘗視朝兹其<lb/>
以三月戊寅朔旦始受朝於文華殿禮部其具儀注以<lb/>
俟翌日陳法駕于文華太師臣輔率百官從左順門入<lb/>
皇太子端拱受朝羣臣瞻拜成禮賜賚有差于是群臣<lb/>
兆庶咸欣躍稱賀以為宗社生民萬世太平之慶臣幸<lb/>
綴班行之末敢效輿人之誦謹稽首再拜而獻頌曰赫<lb/>
赫皇明受天之命肇我邦家以聖繼聖太祖經之太宗<lb/>
<pb n="KR4e0105_WYG_002-11a"/>
成之於穆仁考丕其承之皇帝御極載握乾符纉前之<lb/>
緒貽後之謨惟皇太子神靈挺生元良繼體萬邦以貞<lb/>
今月吉日天下㑹同迺備法駕朝于青宫翼翼文華嚮<lb/>
明開户麗日重光庶物咸覩維師傅保左右輔導以言<lb/>
以動罔非正道維兹具僚濟濟詵詵先後侍衛罔非正<lb/>
人維皇太子毓德之懋維皇帝聖以道授受如舜之智<lb/>
如堯之仁如湯之愼如禹之勤如武之孝如文之純惟<lb/>
誠事天惟敬臨民時惟皇帝之訓皇太子是循日新又<lb/>
<pb n="KR4e0105_WYG_002-11b"/>
新精一執中時惟皇帝之教皇太子是宗臣拜稽首願<lb/>
揚頌聲皇帝萬壽皇太子是承緝熙光明繼繼繩繩於<lb/>
千萬世保兹太平<lb/>
　　　車駕廵邉頌<lb/>
維宣德甲寅秋九月甲申上日皇帝親率六師廵于北<lb/>
邊公孤卿士百執事之臣各循厥職扈衛以行越翼日<lb/>
車駕發自京師出居庸關歴雲中諸郡以底於大漠之<lb/>
外天威震耀疆圉肅清士氣振作民心輯寜邊人恐懼<lb/>
<pb n="KR4e0105_WYG_002-12a"/>
潛形㓕迹逃避無所悉臣悉降皇帝乃命班師振旅還<lb/>
于京師惟昔周公作書以告成王曰其克詰爾戎兵以<lb/>
陟禹之迹方行天下至於海表罔有不服以覲文王之<lb/>
耿光以揚武王之大烈葢王者之守成固有在乎文徳<lb/>
而武備亦不可弛故公告王以治兵廵方所以張國威<lb/>
重主權弭禍亂之萌消覬覦之志而為保治之良圖也<lb/>
其後成王乃撫萬邦廵侯甸四征弗庭而致六服羣辟<lb/>
罔不率徳天下後世稱周公為宗臣成王為賢君者此<lb/>
<pb n="KR4e0105_WYG_002-12b"/>
也及宣王中興亦自將以伐淮夷又命尹吉甫北伐獫<lb/>
狁詩人美之至今有耀焉惟我聖朝太祖太宗神武相<lb/>
繼所以靖邊烽安中國者其功烈之在天下萬世至矣<lb/>
盛矣今皇上撫運守成天下大同中外咸服治功之盛<lb/>
有踰成周然猶上煩車駕廵行于邊者夫豈務勤逺略<lb/>
哉葢安不忘危治不忘亂而治兵將以弭兵所以揚祖<lb/>
宗之光烈而圖天下生民萬世之安也臣用是著為頌<lb/>
辭以繼常武之作焉謹稽首再拜以獻其辭曰於赫皇<lb/>
<pb n="KR4e0105_WYG_002-13a"/>
德昭于天下載敷其文載耆其武于遐于邇爰綏爰撫<lb/>
曰予圖治不遑寜處九月上日其將有事皇命公孤暨<lb/>
于卿士國有大防惟是邊鄙載詰戎兵予其行視爰整<lb/>
六師以先啓行千乘萬騎廵彼朔方龍旂央央和鸞蹌<lb/>
蹌天威孔肅兵氣載揚兵氣之揚如雷如霆莫不懾服<lb/>
莫不震驚遐哉荒服咸載聲靈烽燧以息邊塞永清皇<lb/>
曰其止無究我威飭是封守予將還歸人心用寜神功<lb/>
以熙迺奏凱樂入于王圻迺謁于學迺獻于廟功光祖<lb/>
<pb n="KR4e0105_WYG_002-13b"/>
考惟皇之孝曰周成宣同揆于道臣作頌詩萬世有耀<lb/>
　　　試三農望雪賦<lb/>
維聖皇之建極位天地之正中廓四海而無外致九州<lb/>
之㑹同六府順叙三事允從乃敦八政務先農功辨諸<lb/>
土之物宜肇萬井之提封地有高下夫有上中比廬聨<lb/>
屬溝洫交通耕則均力而合作穫則計畝而分庸肆斯<lb/>
民之知本咸亹亹而趨于農也于時歲舍星紀月將直<lb/>
子道塗既除天根見矣河水涸而成梁場工畢而儲偫<lb/>
<pb n="KR4e0105_WYG_002-14a"/>
黄鐘應律陽氣伊始書雲告祥候風分祉人心和而物<lb/>
情美俟開歲而舉趾皆閔閔以祈迎占三白之有喜方<lb/>
夫雲之未同風之未起顒然望之若將雪而復已也於<lb/>
是諸農有居山澤者平陸者上焉者下焉者相與齎咨<lb/>
而語不能安處一其心思而蘄雪之雨焉爾其聚衆而<lb/>
雩于壇之上駢足而立翹首而望冀天道之感通想鬼<lb/>
神之情狀號飛㢘而召滕六延屏翳以俱往斡化機于<lb/>
須㬰凌𤣥虚而下上少焉風之緩者以駛雲之漓者以<lb/>
<pb n="KR4e0105_WYG_002-14b"/>
濃一氣無垠六合為同粲紛紛其下雨飛華素于太空<lb/>
見先集之維霰後霏霏之無窮輕若㳺絮宻若走蓬散<lb/>
如珠璣積如璧琮著木成蘂泊草生茸遇境而畫逢隟<lb/>
而封塗瑤鋪而瑩㓗透瑣牎而玲瓏青山為之變色綠<lb/>
池為之改容化萬殊而為一見物情之大同若乃神京<lb/>
作極魏闕雙直玉樓十二瓊筵四七抗層臺于雲表擢<lb/>
飛莖於霄側冠佩煇煌而並進旂旄璀璨而分植儼然<lb/>
如百靈之㑹明庭肅然如衆星之拱辰極斯太平之氣<lb/>
<pb n="KR4e0105_WYG_002-15a"/>
象可睹而豐登之嘉兆可識矣於是三農之長老相率<lb/>
望闕而歌歌曰維兹雪之零兮慰吾民之情兮遺蝗伏<lb/>
藏年榖其登兮東作有祥力吾耕兮又歌曰維兹雪之<lb/>
零兮遂吾民之生兮年榖其登匪由民之誠兮惟帝徳<lb/>
之徴兮歌已皆載拜而退小臣斯采焉請藏金匱<lb/>
　　　漢元功與唐凌煙功臣優劣論<lb/>
有一代興王之君必有一代興王之臣若漢之元功唐<lb/>
之凌煙功臣是已然其間豈無優劣之可論乎何者功<lb/>
<pb n="KR4e0105_WYG_002-15b"/>
有崇卑之異人有賢否之分論功之崇卑者則當考其<lb/>
迹論人之賢否者則當揆其心既考其迹復揆其心而<lb/>
優劣較然矣且夫漢之興也髙祖起豐沛提三尺劒戡<lb/>
亂誅暴不五年而成帝業是固天命之有在抑豈非蕭<lb/>
曹諸人有翊運之功乎故當其天下初定之時始封元<lb/>
功十八人為列侯由蕭何而下以至夏侯嬰之輩皆與<lb/>
焉此漢興元功之可指者也唐之興也太宗起義晉陽<lb/>
芟薙群雄以有天下是固厯數之有歸抑豈非房杜諸<lb/>
<pb n="KR4e0105_WYG_002-16a"/>
人有佐命之功乎故當貞觀之治圖功臣二十人於凌<lb/>
煙閣由長孫無忌而下以至秦瓊之流皆與焉此唐凌<lb/>
煙功臣之可數者也以今論之蕭曹以相業相繼為漢<lb/>
宗臣次則周勃之木强陳平之智謀而有安劉氏之功<lb/>
王陵樊噲之果勇而有直諫之言灌嬰酈商與定諸吕<lb/>
之亂雖其間不無優劣之異然皆可以為元功矣若無<lb/>
忌孝恭克有忠勤為唐懿親𤣥齡如晦謀斷相資為唐<lb/>
元老至如魏徴之忠諫世南之博雅英衛之武畧褒鄂<lb/>
<pb n="KR4e0105_WYG_002-16b"/>
之勇力高士廉劉文靖唐儉張公謹之推誠効力亦皆<lb/>
有足稱者然李勣之不忠敬德之無禮亦不可得而掩<lb/>
也是則漢之元功十八人莫優于蕭曹唐之凌煙二十<lb/>
人莫優于房杜者矣抑嘗合漢唐諸臣而論之蕭曹房<lb/>
杜皆以相業稱于一代其功業亦無大相逺者而英衛<lb/>
諸人將材雖勝方之陵勃則忠純有不及焉由是而言<lb/>
漢之元功唐之凌煙其為一代興王之臣則同而其心<lb/>
迹則異是其功之崇卑人之賢否可不考而揆之也歟<lb/>
<pb n="KR4e0105_WYG_002-17a"/>
雖然漢唐功臣之稱首孰不曰蕭曹房杜也然蕭曹不<lb/>
能相髙祖以行王道故漢之治雜於霸房杜不能相太<lb/>
宗以興禮樂故唐之治逺於王是以雖為一代之宗臣<lb/>
而不能爲三代之佐也吁可嘆哉惟我聖朝太祖高皇<lb/>
帝龍飛江表誕膺天命一息邊塵之擾而復諸夏之風<lb/>
制禮作樂興學立師以惠天下功髙三代而治越漢唐<lb/>
者實惟一時翊運之臣同誠勉輔以建我皇明萬世太<lb/>
平之業是其功績之盛葢庶幾乎三代之佐其賢于漢<lb/>
<pb n="KR4e0105_WYG_002-17b"/>
唐諸臣逺矣論興王之臣者所當知焉故併及之<lb/>
　　　周禮在魯論<lb/>
夫所貴于聖人之後者以其有聖人之典禮存焉耳故<lb/>
欲觀聖人之後則觀於其典禮足矣何者典禮者道徳<lb/>
之所寓也聖人出而經世立教必有制作以垂示天下<lb/>
皆道德之為也由之則治違之則亂固為天下後世所<lb/>
共守也况在其子孫者哉是故觀聖人之後而觀其典<lb/>
禮則不惟有以見其子孫之賢否而聖人之道徳亦可<lb/>
<pb n="KR4e0105_WYG_002-18a"/>
以此而知也夫魯周公之後也周之典禮實在焉欲觀<lb/>
周道之盛不於魯而觀之於何而觀之昭公之二年晉<lb/>
侯使韓起來聘起觀書于太史見易象與魯春秋而曰<lb/>
周禮盡在魯矣吾乃今知周公之德與周之所以王也<lb/>
嗚呼若起者亦可謂能觀于典禮者已葢易象文王之<lb/>
所演而周公之所繫辭焉者也若春秋則魯之史記也<lb/>
其所紀載先世以來之典章文物與夫朝聘㑹同之事<lb/>
實本周公之遺法凡周公之所以相成王成文武之業<lb/>
<pb n="KR4e0105_WYG_002-18b"/>
者其道抑有在焉故先時齊侯使仲孫來聘亦以魯秉<lb/>
周禮稱之有以也雖然周禮信在魯矣魯則能守之矣<lb/>
然以其時論之周道既微晉霸亦衰魯于此時能以周<lb/>
公之典禮治其國以匡輔王室而一正天下復文武之<lb/>
政而紹周公之業不亦偉與而顧徒以僅存周禮見稱<lb/>
而無補于事况昭公逐于季氏為周公之羞亦烏足為<lb/>
周公之賢子孫哉而起也為晉上卿實治晉國不能相<lb/>
主以義輯寕宗國而致吳楚争伯又烏在其知禮哉愚<lb/>
<pb n="KR4e0105_WYG_002-19a"/>
是以每讀春秋之書則必悼周公之道不行而悲其子<lb/>
孫之不競惡伯者之無義也謹以是為論<lb/>
　　　孔子手植檜贊<lb/>
孔氏闕里宅庭之前有老檜焉髙數十丈枝葉扶疎竦<lb/>
然特立偃若車葢相傳為先聖之所親植者愚以其有<lb/>
聖人之手澤存焉謹為之贊曰<lb/>
偃乎其若葢天之象也軒乎其若輿地之徳也冬夏青<lb/>
青無改色也五行之精其鍾而不蝕也四時之氣其運<lb/>
<pb n="KR4e0105_WYG_002-19b"/>
而不息也於乎是檜也者實先聖之所植也先聖之道<lb/>
愚未之能盡識也伊心之所欽矢靡釋也於萬斯年尚<lb/>
存先聖之手澤也<lb/>
　　　擬以户部尚書兼詹事誥<lb/>
制曰朕惟國之建儲所以承宗廟社稷之重為天下生<lb/>
民之主厥寄惟大然儲徳之修罔不在初宫務之殷無<lb/>
微可忽匪輔導之得人曷克濟哉爾具官某學術惟純<lb/>
言行惟謹明于事理舉措惟宜毗于予教敬敷惟允兹<lb/>
<pb n="KR4e0105_WYG_002-20a"/>
特命爾以本官兼詹事府詹事惟爾尚克盡乃心力以<lb/>
輔儲子之德必敬必愼務正其事事有非彝惟爾以弼<lb/>
人有弗若惟爾以繩爰肅一宫之政允協庶僚之心嗚<lb/>
呼昔后䕫以典樂而教胄子周公以冢宰而弼冲人朕<lb/>
之命爾惟時其訓爾之祗命惟時其則庶克楙正儲子<lb/>
之德以為我國家萬世無疆之休爾其欽哉<lb/>
　　　戒飭邊將嚴守備璽書<lb/>
皇帝書諭鎮朔將軍越二三吏佐朕惟春秋之義守在<lb/>
<pb n="KR4e0105_WYG_002-20b"/>
四裔實有國之大防也自昔帝王葢莫不以是為重者<lb/>
我國家之興太祖太宗神武相繼所以攘禦之策至矣<lb/>
朕承宗社之重亦惟邊備是謹今國家雖當全盛之餘<lb/>
莫敢干犯然先王之訓儆戒無虞於此之時尤不可忽<lb/>
迺者朕親率六師廵于北邊意葢在此惟爾諸將所守<lb/>
實當要衝其寄甚重也故朕每夙夜孜孜圖惟邉事意<lb/>
未嘗不在爾等爾等其各體朕之意毋為宴安媮惰之<lb/>
計其益愼固封守修繕樓櫓器械使皆精絶完固謹儲<lb/>
<pb n="KR4e0105_WYG_002-21a"/>
偫逺斥候休養士卒無使失所仍以時訓練振作之使<lb/>
敵至得即時制禦擒㓕無事則宜持重以守毋貪近功<lb/>
小利生事儌倖遺邊民害惟務逺圖以安邊為功建功<lb/>
者有上賞造罪者有明罰朕不私焉爾尚思所以副朕<lb/>
付託之意毋忽<lb/>
　　　西域厯書序<lb/>
漢律厯志曰三代既没五伯之末史官䘮紀疇人子弟<lb/>
分散或在異域異域之有厯亦自中國而流者與然東<lb/>
<pb n="KR4e0105_WYG_002-21b"/>
北南三域皆不聞有厯而西域獨有之何也葢西域諸<lb/>
國當崑崙之陽於諸域中為得風氣之先故多異人<lb/>
其有能通星厯之學者亦宜耳矣若天竺梵學婆羅門<lb/>
伎術皆西域出也自隋唐以來已有見於中國今世所<lb/>
謂囘囘厯者相傳為西域馬可之地年號阿爾必時異<lb/>
人瑪哈穆特之所作也以今考之其元實起于隋開皇十<lb/>
九年己未之歳其法常以三百六十五日為一歳歳有<lb/>
十二宫宫有閏日凡百二十有八年閏三十有一日又<lb/>
<pb n="KR4e0105_WYG_002-22a"/>
以三百五十四日為一周周有十二月月有閏日凡三<lb/>
十年閏十有一日厯千九百四十一年而宫月甲子再<lb/>
㑹其白羊官第一日日月五星之行與中國春正定氣<lb/>
日之宿直同其用以推步分經緯之度著陵犯之占厯<lb/>
家以為最密元之季世其厯始東逮我髙皇帝之造大<lb/>
統厯也得西人之精乎厯者于是命欽天監以其厯與<lb/>
中國厯相參推步迄今用之予友劉中孚知星厯博極<lb/>
群術而旁通西域之學嘗以其厯法舛互無一定之制<lb/>
<pb n="KR4e0105_WYG_002-22b"/>
歲久寖難推步為之譯定其文著凡例立成數以起筭<lb/>
約而精簡而盡易見而可恆用秩然成一家書將以傳<lb/>
之為其學者其用心亦勤矣葢諸方術之中惟厯法有<lb/>
關于國定正朔示民用而必資焉然其法難精而易差<lb/>
歲久必更修非得諸厯相參考莫能定也昔漢造太初<lb/>
厯亦㑹諸星厯家而參考之歴數年然後定今世方術<lb/>
士雖衆其精于厯數者絶少而厯行踰一甲子矣其能<lb/>
終無差乎差則必復考而脩之然則中孚之書其將有<lb/>
<pb n="KR4e0105_WYG_002-23a"/>
取焉不可無也又豈徒傳之其學者而已予是以為之<lb/>
序云<lb/>
　　　西湖草堂記<lb/>
唐君宗吉清脩士也有文名江淮間今年來京師因予<lb/>
友馬士權與之相見而以其所謂西湖草堂者求予記<lb/>
湖在淮安新城之西廣袤數十里汪洋渟泓深㵾澂澈<lb/>
可鑑可濯可泛而遊並湖之田千數百畝皆受其沃溉<lb/>
以無旱憂而魚鼈蒲葦之産可以供民食備邦用至于<lb/>
<pb n="KR4e0105_WYG_002-23b"/>
芙蕖菱芡之被其中檉柳桃梅之植其旁春敷其榮秋<lb/>
結其實暑清而寒瀞霏雲霞而麗風月涵光景而浴星<lb/>
辰實一方之竒觀也宗吉之先君子以初自京口來徙<lb/>
始卜居湖上于兹數十年而宗吉繼之堂宗吉之構也<lb/>
廣四筵深半之前瞰湖水後依林木苫以茅茨不雕不<lb/>
飾編葦為壁羅石為除旁種竹數百竿蕭爽虚廓外明<lb/>
而中㓗絶煩囂而抱冲寂軼氛埃而挹清淑凡湖之竒<lb/>
觀盡覽而有之宗吉于是㳺焉息焉琴焉觴焉挾筴而<lb/>
<pb n="KR4e0105_WYG_002-24a"/>
誦焉擊節而歌焉葢不知富貴之可慕貧賤之可戚而<lb/>
忘其身之在于人間世也賔客之往來觀㳺者咸以為<lb/>
淮隂之勝在此湖湖之勝在此堂而宗吉居之又一勝<lb/>
也以是而求宗吉之樂其可知矣雖然吾聞之古之君<lb/>
子㳺必有所得居必有所資其有所觀者必有所取焉<lb/>
不以樂為事也今宗吉之居此湖獨無所取資乎哉觀<lb/>
其汪洋以畜乎其徳觀其澂澈以㓗乎其心觀其沃溉<lb/>
于田也以思其惠澤之所有施觀其所産之富也以致<lb/>
<pb n="KR4e0105_WYG_002-24b"/>
其才之有可用而于四時花卉之芬敷而秀麗又以發<lb/>
乎其文章是其可以資于宗吉者不少也况其草堂之<lb/>
寜静又足為脩學之所乎宗吉于是而加勉焉則出有<lb/>
以致用而處有以自安不惟已得所資以成其名而是<lb/>
湖與堂亦當因而加勝矣若曰姑擅其勝以為㳺觀之<lb/>
樂而已則召康公所謂玩物䘮志者豈君子之所宜居<lb/>
哉吾知宗吉殆不然也故以告焉而記于堂<lb/>
　　　木軒記<lb/>
<pb n="KR4e0105_WYG_002-25a"/>
髙仲齡揚之聞人也家居績學通于經史百家之言為<lb/>
詩文亦清淳有古人思致不仕而隠于醫淮南之士多<lb/>
從之㳺而推重之以為有道者焉葢仲齡之為人誠篤<lb/>
重内而輕外不緣飾以動俗取名澹然自脩而無慕于<lb/>
世也嘗曰孔子吾師也其稱曰剛毅木訥近仁吾其為<lb/>
木矣哉乃題其居之軒曰木搢紳聞而髙之者多為之<lb/>
賦咏矣余同年梁君士達復為之請記夫木之言質樸<lb/>
也質樸何近于仁乎仁天之理而具扵人心故心存則<lb/>
<pb n="KR4e0105_WYG_002-25b"/>
理得心馳于外則理失于内夫子惡夫巧言令色之鮮<lb/>
仁為其飾外而䘮内也巧令之是惡其有取于質樸也<lb/>
宜哉質則不文樸則不華不文不華則外不飾而内不<lb/>
䘮其庶乎心存而理得矣謂之近于仁也宜哉雖然是<lb/>
質之近乎仁也未可以為仁也必學以盡其理行以致<lb/>
其實而後仁可為也夫以仲齡之誠篤績學不厭而行<lb/>
之不已雖至于仁可也而豈止近之云乎姑用是為記<lb/>
仲齡其必有所發也<lb/>
<pb n="KR4e0105_WYG_002-26a"/>
　　　屺思堂記<lb/>
洞陽外史邵君以正為予言其所知谷允慶者賢孝人<lb/>
也自㑹稽謫戍滇南奉其二親以居其年長矣而其慕<lb/>
親也有嬰兒之心跬步而不忍離親之側雖流離患難<lb/>
之中而親之安養若在其鄉也永樂癸卯䝉自夷畔守<lb/>
將奉朝命征之允慶在行間而母氏沒于家及還哀恨<lb/>
幾欲無生人不忍觀其䘮焉既迺為堂以致時祀名之<lb/>
曰屺思取魏詩陟屺之義也書來托以正請記之予曰<lb/>
<pb n="KR4e0105_WYG_002-26b"/>
允慶其可謂孝子哉然其志則可哀已夫是詩者葢亦<lb/>
昔之孝子行役而思親者作也其詩三章首與末言父<lb/>
兄而中則言母也其辭曰陟彼屺兮瞻望母兮母曰嗟<lb/>
予季行役夙夜無寐尚慎㫋哉猶來無棄釋之者曰屺<lb/>
山之無草木者也行役者思其母而不得見故陟之以<lb/>
望也自母曰而下則想象其母念子之辭也為是詩者<lb/>
其曲盡母子之情矣然昔之陟屺者望母而知母之念<lb/>
子已猶兾見之也今允慶乃于母没之後追維陟屺之<lb/>
<pb n="KR4e0105_WYG_002-27a"/>
時其情之哀有甚於昔人矣外史㳺方之外哀樂無所<lb/>
動乎其中猶感允慶之志况于予哉雖然予竊有告焉<lb/>
夫孝子之於親不能不哀思而所以報親之道則不止<lb/>
於哀思孔子之論孝曰始於事親中于事君終于立身<lb/>
曽子論非孝者五而戰陳無勇在焉故陟屺而思親者<lb/>
孝子之情也戰陳而勇者孝子之義也情不勝義允慶<lb/>
當敵愾之際惟以報君為事固不得内顧其親也今既<lb/>
終事而還復得送母之死而事父之生亦可以無憾矣<lb/>
<pb n="KR4e0105_WYG_002-27b"/>
由是而往茍能敬而脩之以立其身而顯其親則其親<lb/>
之没而猶存也不然雖泣血以終身何益于親哉允慶<lb/>
其尚勉之於是乎記<lb/>
　　　贈醫士陸仲文序<lb/>
醫有儒之稱者謂其儒而醫也儒而醫則其于理必明<lb/>
于術必精而存心必正理明術精而存心正則必能愈<lb/>
人之疾全人之生而不為庸工茍利之行故醫必儒之<lb/>
為貴也若吾鄉陸君仲文其所謂儒而醫者與君之學<lb/>
<pb n="KR4e0105_WYG_002-28a"/>
葢得之仲光王先生先生吳之碩儒也其行高于一世<lb/>
其學無所不通而尤深于醫值元季之亂不仕而遯遂<lb/>
以醫濟人吳人之德其生者不可以數計其事績焯焯<lb/>
人傳之至於今不冺也故吳之儒而醫者皆宗先生君<lb/>
之見先生時年甚少秀而好學先生大竒之致諸門盡<lb/>
發其所藴授之由是君之學大進其名隠然聞于吳先<lb/>
生沒鄉人之有疾者失所賴强延君視之輙全愈人徳<lb/>
之如先生焉既而太醫聞其名遂徴君來都下都下之<lb/>
<pb n="KR4e0105_WYG_002-28b"/>
疾者徳之如吳人也珵嘗慕仲光先生之風以君出其<lb/>
門且賢尤禮重之今年春珵家嚴忽中風疾勢之來劇<lb/>
甚珵惛懼不知所為亟請君君診之曰疾勢雖劇脈應<lb/>
而正無憂也但老年沈疾難頓去必勤視之久乃可愈<lb/>
於是朝夕為一至及十旬疾勢殺其强半又閲月而嚮<lb/>
愈矣珵德君之勤也執幣拜其門以謝君辭焉且曰治<lb/>
疾醫職也疾不治則失吾職今疾幸治吾得不失職耳<lb/>
謝之何哉彼因人之疾以為功而儌利者吾竊恥之珵<lb/>
<pb n="KR4e0105_WYG_002-29a"/>
固請而强委幣焉退而歎曰信哉儒醫之可貴也吾見<lb/>
世之醫有幸人之疾以售其技若市利然疾未及治先<lb/>
聲以夸其功計其疾稍治即索報不獲報輙怒有兩三<lb/>
醫争功者豈有如君之不德其德者耶又豈有如君之<lb/>
知其為職而不敢失者耶於乎君之言厥有道哉非止<lb/>
為醫而已也夫忠如周公孝如曽參亦臣子之職當然<lb/>
耳使天下之人皆如君之言則其于事君事親之道必<lb/>
不敢失而知所自盡矣名教其有不振也與於乎若君<lb/>
<pb n="KR4e0105_WYG_002-29b"/>
之為醫果無負于儒之稱矣<lb/>
　　　送許明逵序<lb/>
珵頃至吳中主父之執吳君仲京凡仲京之所交㳺盡<lb/>
識之琴川許君明逵葢其尤親厚者故珵得數相接見<lb/>
其寛衣博帶儀觀殊古雅其言斷斷不浮其行卓卓有<lb/>
守心重之自珵還都下迨今不相見者歲數易矣迺宣<lb/>
徳壬子秋㑹仲京以役事將赴京師途逺無侣憚于行<lb/>
顧無可與俱者謀諸明逵明逵曰君是行良難然不容<lb/>
<pb n="KR4e0105_WYG_002-30a"/>
不行也吾聞朋友之義緩急共之某辱君之交久其忍<lb/>
君獨逺役乎請偕行由是趣裝辭厥婦子與仲京俱上<lb/>
道既至留數閲月歴冬徂春待仲京事閒始告還仲京<lb/>
來謂珵曰明逵為我跋涉數千里勞苦不少我不堪其<lb/>
戚而明逵甘之其義厚矣是可没耶子必為我敘之揚<lb/>
人之善而不没者君子也子無我辭珵既受仲京之諉<lb/>
以仲京之所善亦吾父之所善而珵又素重其人叙其<lb/>
事也固宜嗚呼朋友道廢久矣天下之言交者不復知<lb/>
<pb n="KR4e0105_WYG_002-30b"/>
有信義平居以盃酒交懽奉袂把握披心腹以相與沾<lb/>
沾示知好自以管鮑不若也及夫見小利輙趨小害輙<lb/>
避豈惟恝然如不相識甚則忌其榮幸其辱面親而背<lb/>
疎毫髪拂其意欲則反為仇讐而禍賊之若是者葢不<lb/>
少矣求如明逵之好義者幾人彼其為人出百里許非<lb/>
有所兾不行行則必厚自徳不置明逵棄其家數干里<lb/>
外固無所兾又自以義當然略不介意誠可重也已珵<lb/>
觀韓退之書栁子厚以栁易播事未嘗不感嘆以為世<lb/>
<pb n="KR4e0105_WYG_002-31a"/>
無其人今乃見明逵所為雖與子厚不同然以之處子<lb/>
厚之地安知其不能為子厚所為哉顧珵文不工不能<lb/>
張其事抑猶足以愧夫市交者云<lb/>
　　　送吳叔鏞序<lb/>
吳鍾叔鏞温之平陽故家子也其先世多聞人叔鏞蚤<lb/>
孤與其兄叔金力田以養母而兄弟間愛敬尤至葢孝<lb/>
友之士也予初未知叔鏞而予同年鮑君叔大其妹壻<lb/>
也叔大嘗為予道其為人如此叔大賢者也其言信而<lb/>
<pb n="KR4e0105_WYG_002-31b"/>
不誣予已心識之今年夏叔大告予曰叔鏞來矣願有<lb/>
言贈之予問其何來曰以其妹之故其母氏使之來視<lb/>
也予曰信哉叔鏞之為孝友與夫温之去京逺在數千<lb/>
里外雖父子之離居不得數視焉非仕宦役遣有不得<lb/>
已者葢無為而至其他至者則惟服賈以營利者耳然<lb/>
不足道也今叔鏞之來非為仕也非為役也又非服賈<lb/>
營利也惟以母氏之一言視其妹行來不憚道途之逺<lb/>
跋涉之囏也葢得母氏愛女之心矣且其不違母之命<lb/>
<pb n="KR4e0105_WYG_002-32a"/>
如此其事母也可知其於妹也如此其于兄也可知夫<lb/>
事親無違謂之孝兄弟相好謂之友然則若斯人者得<lb/>
不以孝友與之哉以孝友與之不可以無言也况予同<lb/>
年之請乎故為序以贈其行<lb/>
　　　送陳志行赴潛江知縣序<lb/>
自唐宋以來取士重進士科國朝因之而加重内以任<lb/>
臺閣外以寄民社皆于進士乎取之而近年又鐫定解<lb/>
額取士止百人得之加難用之又加重故凡進士多官<lb/>
<pb n="KR4e0105_WYG_002-32b"/>
於朝間有出補外者則人以為詘而得之者亦不樂是<lb/>
歲秋七月廷選進士十四人而七人出為縣錢唐陳君<lb/>
志行得荆之潜江焉或曰志行詘矣殆不樂也予聞之<lb/>
曰奈何以衆人待志行哉夫君子之仕將以行道也道<lb/>
行則位得而何計乎崇卑位得則志從而何計乎内外<lb/>
且縣令非卑官也有民有社大縣幾數百里小縣不下<lb/>
百里有古諸侯之封疆雖無諸侯之爵位而得行諸侯<lb/>
之政士而得行諸侯之政又何詘乎故令一縣之長也<lb/>
<pb n="KR4e0105_WYG_002-33a"/>
由丞而下皆令之佐吏其制治在令令之道行則一縣<lb/>
之民由我而生遂其任於内則惟三事大臣相天子出<lb/>
政令得以行道于天下餘則不過以共有司之職事使<lb/>
為一有司於内又何信乎為縣唐宋進士初皆除主簿<lb/>
尉主簿尉尚樂為之而况為令乎志行豈弟人也自其<lb/>
先大父文舉先生父介菴先生皆以名儒為學官志行<lb/>
傳家學鄉試于閩藩㑹試于禮部皆為經魁遂為名進<lb/>
士其于君子之道得之有素以是為縣吾將賀其道之<lb/>
<pb n="KR4e0105_WYG_002-33b"/>
得行而潛江之民得以生遂未見其詘而不樂也且我<lb/>
國家用人無内外輕重之弊朝之大臣自郡縣而升者<lb/>
不少也志行患治縣之無績何患其不升于朝耶雖然<lb/>
是猶以衆人之情而言爾若夫君子惟計道之行否升<lb/>
不升亦不計也奈何以衆人待志行哉予既以解或者<lb/>
之言翌日志行行大夫士相與饑之都門之外觀志行<lb/>
之辭色怡然也喜予之言不失遂書而贈之以朂其行<lb/>
道之志<lb/>
<pb n="KR4e0105_WYG_002-34a"/>
　　　送吳大尹還永興詩序<lb/>
永興令吳君澤民以朝覲至京師既竣事將還其邑其<lb/>
所舉賢良之士黄鉞廷用合所交游賦詩送之而請予<lb/>
書其右簡廷用予友也其始舉來此嘗亟稱吳君之賢<lb/>
于予予問其狀曰君饒之浮梁人也以明經登永樂辛<lb/>
丑進士第擢令吾邑其為人外嚴而内仁望之若可畏<lb/>
避而即之可親好人之善而不蔽於其惡憫人之阨苦<lb/>
不啻若身履而思拯之也殆所謂豈弟君子者與又曰<lb/>
<pb n="KR4e0105_WYG_002-34b"/>
自君之令吾邑吾邑之民老者得有所養幼者得有所<lb/>
字富豪有所檢窮乏有所振鰥孤單弱不失所仰而强<lb/>
梁桀黠者不敢遂其惡君誠有德于吾邑故樂稱之予<lb/>
聞之為之嘆曰誠如所言豈惟廷用樂稱之夫人人而<lb/>
樂稱之今廷用之請予書得無以前言乎然則予烏可<lb/>
辭也孔子有言君子學道則愛人是君子必以愛人為<lb/>
心而所學之道即所以愛人之道也不能愛人則不可<lb/>
謂之學道不學道則不可謂之君子今君居君子之位<lb/>
<pb n="KR4e0105_WYG_002-35a"/>
學君子之道其愛及於人也固所當然然世之居其位<lb/>
而不能愛人者亦多矣視君之所為其如何哉予于是<lb/>
乎有以稱之<lb/>
　　　送顔知縣赴邵武序<lb/>
方伯守令皆民牧也部總諸郡郡總諸縣是方伯為最<lb/>
尊守次之令其卑者也然以臨民則方伯為疎而逺守<lb/>
次之令最親且近者也民情之達自親且近者始故縣<lb/>
得賢令則民之休戚利病舉達乎其上雖無賢方伯郡<lb/>
<pb n="KR4e0105_WYG_002-35b"/>
守民不甚害也不幸而令非其人則民之休戚利病俱<lb/>
壅而不得達雖有賢方伯郡守民豈得安然而無擾乎<lb/>
民之治否繫於令者如是然則任官者可以卑夫令之<lb/>
職而不之重哉為令者可以自忽而不知所重哉任之<lb/>
者不之重則所任或非其人為之者不知所重則所為<lb/>
必不能盡其職令不盡其職而民何所望于治乎今之<lb/>
為縣者亦多矣視民之休戚利病而莫之達問之則曰<lb/>
有方伯郡守在上吾安得自達耶為令者既不以達而<lb/>
<pb n="KR4e0105_WYG_002-36a"/>
為方伯郡守者又不使其達吾民又何所望而安其生<lb/>
乎夫令之與郡守方伯秩雖有尊卑之殊然而俱為天<lb/>
子牧民之吏也方伯郡守之不吾達吾得以達之天子<lb/>
今朝廷方切切以安民為事詔書屢下未嘗不注意于<lb/>
為民牧者也於斯時而不能達民之情安民之生則實<lb/>
壅而害之耳為民之牧而顧壅而害之國家安用如此<lb/>
之臣而民安用如此之長也哉嗟乎予之為斯言也固<lb/>
為夫為民牧者發也然非得君子而語之不以為迂濶<lb/>
<pb n="KR4e0105_WYG_002-36b"/>
則以為厲已其孰為聴而用之乎南海顔生學淵由太<lb/>
學釋褐擢令福建之邵武與其㳺者為之請學淵多才<lb/>
與藝而志行修㓗淳然其長厚葢庶幾乎君子予故得<lb/>
以斯言而語之學淵果不以為迂濶厲已而用之吾將<lb/>
賀邵武之民之得達其情而安其生也<lb/>
　　　送王憲副序<lb/>
君子之治行使人稱之於在官之時易使人稱之於去<lb/>
官之時難葢方其在官已有所施乎人人有所徇乎己<lb/>
<pb n="KR4e0105_WYG_002-37a"/>
雖有悦而稱之者未必為公也及至去官則其于人無<lb/>
所繫矣於此而稱之乃見其是非之公而可信京口王<lb/>
用悦之為憲副于浙也凡浙之吏民無不悦服之者既<lb/>
三載方奏績于朝而坐事被逮浙之吏民莫不咨嗟而<lb/>
言曰仁人也奈何去之吾人之不幸也而其大夫士之<lb/>
仕于朝者聞之亦莫不歎惜之曰仁人也不宜有此至<lb/>
是用悦得白而還大夫士又皆相與喜幸之踰其常於<lb/>
乎用悦何以得此於浙之人哉予嘗見有去官者矣坐<lb/>
<pb n="KR4e0105_WYG_002-37b"/>
席未冷人已從而絶之快其去而厭其來甚者詬詈之<lb/>
指數之若仇讐然幸其罪辱惟恐其獲免也是固可知<lb/>
其為不仁之報矣用悦獨何以得此于浙之人哉吾于<lb/>
是有以信之矣雖然用悦以仁人稱吾將以仁人之事<lb/>
諗之傳曰惟仁人能好人能惡人用悦為部使者執刺<lb/>
舉之柄以臨所部之羣吏必能察其仁與不仁而刺舉<lb/>
之使仁吏存而不仁之吏去則用悦之仁於浙人者無<lb/>
窮而浙人稱用悦之仁者亦無窮也不然煦煦自厚徒<lb/>
<pb n="KR4e0105_WYG_002-38a"/>
務姑息以干譽而無益于治則非所以為仁矣吾知用<lb/>
悦之不為也<lb/>
　　　送孫孟吉序<lb/>
好逸樂而惡勞苦人之恒情也惟有志之士則不然志<lb/>
之所在則勞苦有所不辭而逸樂有所不處非固好勞<lb/>
苦而惡逸樂也葢天下之事常成於勞苦而隳于逸樂<lb/>
農不勞苦于稼穡則榖不得食賈不勞苦於貿遷則貨<lb/>
不得殖工不勞苦于力作則器不得成而况於士乎士<lb/>
<pb n="KR4e0105_WYG_002-38b"/>
之志固將以天下國家之事為已任也以天下國家之<lb/>
事為已任則必以聖賢之道為己學學聖賢之道而任<lb/>
天下國家之事其可以好逸樂而惡勞苦哉故周公之<lb/>
告成王獨懇懇乎欲其無逸於天子且然况庶士乎陶<lb/>
士行稱大禹聖人猶惜寸隂至于衆人當惜分隂其有<lb/>
見乎此矣予友人錢唐孫孟吉偉然才士也予嘗與之<lb/>
論天下國家之事則奮然若將有所為聞聖賢之道則<lb/>
毅然將服膺而力求之予固謂其為有志者然自與予<lb/>
<pb n="KR4e0105_WYG_002-39a"/>
之知且十有餘年見其家益貧而身益困往來乎兩京<lb/>
之間歲無定跡上有老下有幼且營且養且㳺且學其<lb/>
心力罷而體膚瘁焉於是其將歸省而南也人咸以其<lb/>
勞苦之極宜得稍逸樂矣予獨知其不然也夫行萬里<lb/>
之途者不得戀乎室家之安葢志乎逺則必忘乎近也<lb/>
以孟吉之志其所學所任者亦不近而逺也明矣烏得<lb/>
中道而廢耶謂孟吉為勞苦之極而求逸樂者葢不知<lb/>
孟吉者也予之知孟吉也深而期待孟吉也逺故不得<lb/>
<pb n="KR4e0105_WYG_002-39b"/>
以不知者之言而告孟吉也孟吉勉之哉<lb/>
　　　閒趣軒記<lb/>
吳之東禪寺有正受上人者其迹寄浮屠中而志慕吾<lb/>
儒攻詩文善談論賢達士多與之㳺居一軒髙敞幽闃<lb/>
中惟貯古今圖籍不設佛事客至輙相與倒觴和詩竟<lb/>
日不厭嘗自詫曰世間事無我與矣而求閒者莫我若<lb/>
焉遂大署其軒之楣曰閒趣因予表兄范以清來京師<lb/>
請為之記予以其浮屠能慕吾儒也乃不之拒夫趣嚮<lb/>
<pb n="KR4e0105_WYG_002-40a"/>
也志意之所嚮為趣若目嚮色而有視之趣也耳嚮聲<lb/>
而有聴之趣也鼻嚮臭口嚮味而有嗅嗜之趣也是皆<lb/>
趣也而志意之趣尤大志之嚮富貴也則有富貴之趣<lb/>
志之嚮功名也則有功名之趣志之嚮道義也則有道<lb/>
義之趣富貴之趣淫功名之趣壯道義之趣其天下之<lb/>
趣富貴十八九焉功名五六焉道義一二焉葢耳目鼻<lb/>
口之趣同而志意之趣異異焉者要亦不出乎三者之<lb/>
外矣今受也又獨以閒趣名予不知其何趣也其耳目<lb/>
<pb n="KR4e0105_WYG_002-40b"/>
鼻口之趣乎則色聲臭味皆浮屠氏所幻而空之者也<lb/>
其志意之趣乎則富貴功名亦浮屠氏所幻而空之者<lb/>
也惟道義不可以空幻而浮屠氏又不知求也然則其<lb/>
趣果何在耶雖然受雖迹浮屠其志意非專嚮浮屠者<lb/>
也使其不迹浮屠則其于富貴功名道義之間亦必有<lb/>
所取矣惟其迹浮屠故棄富貴謝功名越道義而自趨<lb/>
於幽寥無事之域與山水雲月為侣不以閒為趣得乎<lb/>
宜其求閒之深也夫趨富貴者不知求閒趨功名者不<lb/>
<pb n="KR4e0105_WYG_002-41a"/>
及求閒而趨道義者不必求閒求閒者誠莫若受也嗟<lb/>
乎受也予不惜其不得富貴功名之趣而獨惜其不得<lb/>
道義之趣也茍以浮屠氏空幻為言則其所謂閒趣者<lb/>
亦空幻爾又豈復有軒之可名而待予記哉<lb/>
　　　逯怡菴哀辭<lb/>
　　　　怡菴逯先生之卒也少傅建安楊先生為文<lb/>
　　　　誌其墓大夫士繼而為詩以輓焉者多矣珵<lb/>
　　　　與其子端同為庶吉士讀書翰林義不得以<lb/>
<pb n="KR4e0105_WYG_002-41b"/>
　　　　不文獨已庸摭誌中之事為辭以哀之其辭曰<lb/>
嗟嗟先生一世之竒山靈川秀鍾毓于斯篤生儒賢將<lb/>
見于時才長用短道髙位庳鉅浸逺潤蓄不及施退出<lb/>
其餘為學者師方其少年亦負其偉徒步至京奏賦天<lb/>
子遂㳺成均冠彼髦士爰乞歸養晨昏省侍躬味粗糲<lb/>
親飫甘㫖怡然以居樂而忘仕既領薦書振鐸于校士<lb/>
習方媮倚席罔詔先生閔焉獨申以教惟道是明安計<lb/>
其效維參之孝維惠之和雖貧且黜淑人已多有文傳<lb/>
<pb n="KR4e0105_WYG_002-42a"/>
世有子繼家嗟嗟先生其永不磨<lb/>
　　　虞子敬哀辭<hi>行人楨之父也</hi>
惟深山之椅梓兮弗遇匠氏材不見用兮與樗散類雖<lb/>
不鐫彩兮亦不殀瘁心之所安兮則亦奚愧嗟夫子之<lb/>
懐才兮曾不一試挾醫以隠兮老以自肆曰以利人兮<lb/>
匪求其利濟生起死兮兹實吾志大夫君子兮時胥㳺<lb/>
詣載觴以詠兮或奕以戲浩然而處兮六十餘歲教誨<lb/>
迺子兮式榖以似有文彬彬兮有聲翽翽漸于雲衢兮<lb/>
<pb n="KR4e0105_WYG_002-42b"/>
將為世瑞家其克昌兮來祉未艾天之報善兮厥惟不<lb/>
昧㝠漠有知兮亦慰其意<lb/>
　　　洪遂初畫像贊<lb/>
以斯人為達耶則其身有終年之困以斯人為窮也則<lb/>
其心無一日之憂弭宦途之轍為林泉之㳺惟自適其<lb/>
適而不求其求吾嘗品夫人物其殆邴曼容向子平之<lb/>
流也與<lb/>
　　　題十先生畫像<lb/>
<pb n="KR4e0105_WYG_002-43a"/>
右十先生像首濓溪次明道伊川次横渠次龜山次豫<lb/>
章次延平次則晦菴而西山勉齋次晦菴後此道學之<lb/>
宗𣲖也其不及康節涑水束萊南軒者豈非此為朱氏<lb/>
授受之正與然不識畫者何人其像雖莫辨得真與否<lb/>
而皆有山立揚休之容起人敬慕要之非知德者不能<lb/>
貌也於乎自孔孟之没道學之傳不屬至宋而十先生<lb/>
者繼起系其遺緒而復振之其功在聖門固不待後學<lb/>
之贊説而其所得之淺深高下抑非後學之所擬議也<lb/>
<pb n="KR4e0105_WYG_002-43b"/>
顧獨惜予生之晚不得以與濂洛關閩師友之㑹而區<lb/>
區服膺遺言以求之宜其勤且艱哉化者可作願從之<lb/>
㳺<lb/>
　　　題龔聖與瘦馬圖<lb/>
右吳郡魏文忠所藏龔聖與瘦馬圖聖與名開淮隂人<lb/>
在宋季以詩畫知名其作此圖葢得杜子美瘦馬行之<lb/>
意聖與首自題以詩繼而題之者㑹稽楊維楨而下凡<lb/>
十三人皆託之馬以喻人其辭意有足悲者然予觀此<lb/>
<pb n="KR4e0105_WYG_002-44a"/>
圖獨異焉古之善畫馬者貴得其神氣而不貴形似聖<lb/>
與乃以相馬經言馬之千里者其肋十有五拘拘然如<lb/>
數而畫之夫馬固有十五肋者然不必畫也畫之不己<lb/>
泥乎予意曹覇韓幹之畫馬不若是也且伯樂謂天下<lb/>
之馬若㓕若没若亡若失不可以形容筋骨相也可以<lb/>
形容筋骨相者常馬耳由此觀之相馬經之言亦未必<lb/>
然如必以十五肋乃為千里馬亦猶必十尺乃為文王<lb/>
必三尺乃為周公也是世俗之見非豪傑之見也嗟乎<lb/>
<pb n="KR4e0105_WYG_002-44b"/>
聖與既泥形而畫之予又泥畫而論之豪傑之士將不<lb/>
併笑之耶<lb/>
　　　䟦蔣節婦傳<lb/>
節義之於人大矣節義不立則天常不明人紀不正世<lb/>
教不興其所關係如是是可以不立乎哉然代德既衰<lb/>
人心不古彼挺然丈夫猶或不能以盡臣子之道而婉<lb/>
孌女婦乃能抗其節義以死守之而不變不亦難哉此<lb/>
予所以觀乎蔣節婦之傳而有感也當其夫死家破姑<lb/>
<pb n="KR4e0105_WYG_002-45a"/>
已改適使其志節稍瑕能不靡然從流耶而節婦忍寒<lb/>
餓守死勿去卒育其孤以存蒋祀比之安處富完而守<lb/>
者葢尤難矣使其為丈夫吾知其於夷齊廵逺之所為<lb/>
而將為之不惴也雖然予之斯言豈直為婦人發哉<lb/>
　　　進德齋箴為李生元振作<lb/>
松陵李鑒元振好學士也自名其藏脩之所曰進徳齋<lb/>
而求予言朂之予以其可與之言也為之箴曰<lb/>
尼父有言著于大易君子服之迺進厥徳徳進維何忠<lb/>
<pb n="KR4e0105_WYG_002-45b"/>
信是持于心于事勿貳弗欺知之惟誠行之惟誠誠積<lb/>
不已日進髙明為䑓九仭一簣其址行地千里跬步伊<lb/>
始始之終之罔或中輟雖彼途人可幾聖哲嗟子善學<lb/>
克念于兹歸而求之尚有餘師<lb/>
　　　拙菴先生傳<lb/>
拙菴先生者吾里之儒也其為人惡巧故以拙自目語<lb/>
拙則喜語巧則怒曰吾聞巧妄不如拙誠寜拙死無巧<lb/>
生也有惡其然者難之曰先生何惡巧之甚邪夫巧者<lb/>
<pb n="KR4e0105_WYG_002-46a"/>
人之大能也垂巧而舜官之般巧而軻稱之巧固聖賢<lb/>
之所取也先生何惡巧之甚耶且夫所謂拙者以其無<lb/>
機心與機事也是其人必樸然如木塊然如石直情徑<lb/>
行而無所思為乃可耳今先生多學以文其身多方以<lb/>
養其生入則為愉色婉容以悦親出則多禮義以悦人<lb/>
見善則訢然趨聞惡則蹙然避齪齪自脩而不敢開口<lb/>
道人之短長是惡得無機心與機事又惡得為直情徑<lb/>
行無所思為而謂之拙乎書曰作偽心勞日拙病矣先<lb/>
<pb n="KR4e0105_WYG_002-46b"/>
生之為拙也先生曰唏而惡知吾心哉吾所惡犬巧者<lb/>
非機械之巧也惡其巧於為惡者也人性本善而欲則<lb/>
惡惡不可為也而為之斯惡人矣而巧於為惡者又將<lb/>
以惡實盗善名巧邪盜正巧柔盜剛巧逆盜順巧私盜<lb/>
公巧汙盜廉巧訐盜直巧忮害盜慈良巧險陂盜宏大<lb/>
巧妄誕者盜真誠然而卒不能盜也則反惡夫誠善者<lb/>
而攻之以敗其善是重為善人之賊也吾故惡之惡之<lb/>
故反之以拙拙也者寜為善而不足無為惡而有餘是<lb/>
<pb n="KR4e0105_WYG_002-47a"/>
豈容偽哉若書所云作偽心勞者乃在彼而不在此也<lb/>
然則彼巧於為惡而實拙于為善吾實拙于為惡而豈<lb/>
巧於為善哉唏吾豈灌園者之拙哉吾豈能無機心與<lb/>
機事哉吾又豈能如木如石直情徑行而無所思為哉<lb/>
子休矣吾拙不可巧也已難者聞其言赧然汗顔而退<lb/>
告於人曰拙菴先生古人之徒也吾乃今知巧不可以<lb/>
勝拙矣吾氏仲其名<lb/>
徐子曰予嘗誦周茂叔拙賦至天下拙刑政徹上安下<lb/>
<pb n="KR4e0105_WYG_002-47b"/>
順風清弊絶未嘗不擊節而歎夫巧亂拙治自古而然<lb/>
然天下常少拙而多巧彼其脩渾沌氏之術者又矯枉<lb/>
過正而非道君子之欲以拙勝巧也亦豈易哉若拙菴<lb/>
之惡巧言雖有激而其意正矣此予特有所論著云<lb/>
　　　瞻雲<hi>四章</hi>
瞻彼𤣥雲其在于天化而為雨時雨於田芃芃者苗亦<lb/>
霑其澤爰秀爰碩維雲之徳<lb/>
瞻彼白雲乃在于山胡不終雨悠然而還芃芃者苗思<lb/>
<pb n="KR4e0105_WYG_002-48a"/>
䝉其惠雲其逺矣望而不遂<lb/>
瞻彼雲矣匪白其𤣥來去無心伊其自然苗之芃芃時<lb/>
雨化之永懐大惠無日已而<lb/>
雲兮油油苗兮蕭蕭昔維其邇今何以遥苗及長矣雲<lb/>
長往矣顧瞻雲兮日其永矣<lb/>
　　　雲畊辭<lb/>
山之雲兮霏霏我之耕兮其樂熙熙朝出兮暮歸雲與<lb/>
我而相依嗟兹雲兮一畝而微胡不飛去兮雨彼九圍<lb/>
<pb n="KR4e0105_WYG_002-48b"/>
山之雲兮油油我之耕兮其樂休休東作兮西收雲與<lb/>
我而俱㳺嗟兹雲兮一畝而留胡不飛去兮雨彼九州<lb/>
　　　漚屋辭<lb/>
若有人兮湖之洲思鴟夷兮與為儔厭土處之塵濁兮<lb/>
獨逍遥乎一舟葺木蘭以承宇兮結桂枝之飛樓采綠<lb/>
蘋於初春兮搴芙蓉于杪秋日釣鮮以為食兮夜卧擁<lb/>
蘆花之衾裯憺忘機而汎汎兮逐無心之白鷗朝南浦<lb/>
兮暮北渚何往來之優㳺信所居之無定兮慨予生之<lb/>
<pb n="KR4e0105_WYG_002-49a"/>
若浮静觀化而自喻兮寄大海之一漚羌世俗之固陋<lb/>
兮謂斯言之謬悠嗟予懐之所寓兮奚獨取彼莊周昔<lb/>
孔氏之不遇兮亦將泛海而乘桴浩川上之嘆逝兮乃<lb/>
有見夫道體之深幽諒聖哲之所存兮豈衆人之與侔<lb/>
惟功名與富貴實天命兮匪人謀將無心而自致兮孰<lb/>
有心而可求彼求之非道兮固少樂而多憂伊達者之<lb/>
獨異兮乘虚舟而浮㳺觸之不遌兮放之自由任予心<lb/>
之所如委大化以去留託逝水之無窮兮與天地而同<lb/>
<pb n="KR4e0105_WYG_002-49b"/>
流<lb/>
　　　初入翰林贈同選諸公<hi>時有詔比二十八宿  二首</hi>
叨陪羣彦後通籍紫垣中進道思加勉為文愧未工九<lb/>
霄分宿彩萬里得鵬風報國無他術惟應有朴忠<lb/>
日直石渠署時趨金馬門不期韋布士得近冕旒尊黄<lb/>
巻常相對丹心祗自存一官無寸補獨愧受皇恩<lb/>
　　　中秋和益之文學<lb/>
碧霄無翳野煙收風物清新滿帝州雲表笙歌雙闕夜<lb/>
<pb n="KR4e0105_WYG_002-50a"/>
月中砧杵萬家秋蓬萊樹影連瓊島太液波聲接御溝<lb/>
聞道相如詞賦就明朝將獻玉墀頭<lb/>
　　　慶成宴<lb/>
事畢南郊霽景融恩傳清宴禮從容九成仙樂來儀鳳<lb/>
五色祥雲䕶衮龍殿幄髙張金翡翠宫花巧結瑞芙蓉<lb/>
群臣稱慶歡無己願得年年一度逢<lb/>
　　　上元西苑賜觀燈應制<hi>三首</hi>
宸游應喜物華新内苑張燈宴近臣月皎蓬壺天不夜<lb/>
<pb n="KR4e0105_WYG_002-50b"/>
風融瓊島樹先春五雲垂彩環南極萬象齊輝拱北辰<lb/>
深荷皇恩何以報願将無逸細敷陳<lb/>
僊蹕宵嚴出紫微廣寒宫裏駐龍旂九重月色開燈火<lb/>
二八花枝舞羽衣翠鳥影分鰲並駕碧簫聲引鳳齊飛<lb/>
君王應與民同樂不為㳺觀輟萬幾<lb/>
翠華髙擁五雲端綵炬圍春夜不寒月殿坐分雲母障<lb/>
天厨饌出水精盤縱横星斗羅諸國曼衍魚龍舞百蠻<lb/>
多幸時清風景好年年長對御前看<lb/>
<pb n="KR4e0105_WYG_002-51a"/>
　　　進賀瑞應龍馬詩<lb/>
聖皇昭至德神物效嘉禎天駟宵分彩雲龍晝孕精權<lb/>
竒真可愛俶儻信難名自是仁風毓還從和氣生乾剛<lb/>
資迅健坤性賦柔貞素質凝霜㓗華<g n="騣-凶+_鬯-匕">]□</g>拂霧輕巻毛波<lb/>
合沓鋭耳玉琤嶸脩尾垂絲直方瞳夾鏡明蘭筋紋隠<lb/>
碧鳬臆汗流赬夕秣辭西極朝趨覲北京履方循矩步<lb/>
旋曲宛規行躡景追鸞馭長嘶協鳳鳴騶虞堪作友騏<lb/>
驥愧為朋揆道光堯治程功鄙漢征羲圖應並耀禹範<lb/>
<pb n="KR4e0105_WYG_002-51b"/>
亦俱呈萬國同稱贄多方久息兵鑾輿増氣象寰宇洽<lb/>
歡情瑞牒徴休應貞符表泰平帝心存戒敬天道格純<lb/>
誠臣拜稱嘉慶干齡播頌聲<lb/>
　　　泰山春雲歌<lb/>
泰山髙出五岳中勢壓恒華兼衡嵩膚寸之雲雨八極<lb/>
靈異固是諸山宗時維三月天不雨熯氣屭贔無清風<lb/>
山神有秩在祀典思報帝德熙天工初看石上微隂起<lb/>
巳覺布濩彌長空氛氛郁郁異煙霧自與佳氣相和融<lb/>
<pb n="KR4e0105_WYG_002-52a"/>
飄揚變化無定跡倐忽來去從飛龍須㬰霏雨溥天下<lb/>
膏澤所及無遺功我思世間瑞莫與此雲同滋我禾稼<lb/>
活我農令我老少無飢窮太平有象年屢豐佇看玉檢<lb/>
來登封<lb/>
　　　假日同賴吉士徳受謁文丞相祠德受用元徐<lb/>
　　　　容翁詩韻為詩示以和之<lb/>
宋朝養士三百載忠節如公僅有之意氣從容臨死日<lb/>
風姿髣髴在生時心同廵逺人皆識學本丘軻世罕知<lb/>
<pb n="KR4e0105_WYG_002-52b"/>
得暇因來祠下謁興懐還誦指南詩<lb/>
　　　輓劉希哲<lb/>
蟾宫新折最髙枝豈意俄然與世辭金榜題名纔幾日<lb/>
玉樓待記已多時五湖舊宅人何在千里孤舟櫬返遲<lb/>
泣向東風情不盡為君歌斷大招詞<lb/>
　　　次韻酬余都指揮斌<lb/>
擁旄仗節氣如神分閫東南號令新薏苡明珠終有辨<lb/>
詩書禮樂更無倫樓船坐嘯江風冷匹馬行唫苑樹春<lb/>
<pb n="KR4e0105_WYG_002-53a"/>
誰道將才專用武孔明元自出儒紳<lb/>
　　　送陸士賢還南兼柬孫孟吉<lb/>
簫鼔臨津發櫂歌津頭送客駐鳴珂醉來分手情難盡<lb/>
老得還鄉幸已多晩岫雨晴雲半濕春江風澹水微波<lb/>
金陵倘見孫文學為問窮經近若何<lb/>
　　　贈黄將軍大方<lb/>
將軍才略自超羣擬建竒勲報聖君眼底時披魚復陳<lb/>
胷中老藴豹韜文夜間玉帳占星象春泛樓船掣海雲<lb/>
<pb n="KR4e0105_WYG_002-53b"/>
莫訝年來雙鬢雪還堪坐鎮净邉氛<lb/>
　　　孝節堂<lb/>
陸氏吳故家系出平原後迨今千載餘素風能世守一<lb/>
門兩孝子繼以三節婦由來天地間此美不常有豈惟<lb/>
家道昌足使民彝厚嗟彼悖亂者視此良愧負旌賢與<lb/>
彰善實繫風化首作詩紀堂楣永永垂不朽<lb/>
　　　送徐中行司訓還永嘉<lb/>
永嘉文獻邦自昔隆儒術方今聖明時賢才宜輩出况<lb/>
<pb n="KR4e0105_WYG_002-54a"/>
君資世澤氣格自超軼鵷雛産丹穴五彩絢毛質要知<lb/>
真瑞物寜與衆禽匹經傳扶陽學書得率更筆以兹適<lb/>
用器安可終隠逸太守號知人察舉信無失褎然領薦<lb/>
起抱策辭蓬蓽一官喜榮鄉典教實清秩上公首贈文<lb/>
和者亦非一予生雖異方同姓情所暱㑹遲别何速中<lb/>
曲難盡述重雲晦山谷積雨河流溢輕帆挂長風去若<lb/>
飛鳥疾及門諸俊秀德業待表率平生行道志發軔在<lb/>
今日勉㫋務進脩逺大應可必<lb/>
<pb n="KR4e0105_WYG_002-54b"/>
　　　迎萱堂為連邵陽賦<lb/>
為子貴能養得祿喜及親仲淹恨晚達季路嗟先貧不<lb/>
酬罔極恩何以報生身所以孝子情於此獨酸辛連侯<lb/>
吾鄉彦秉心孝且仁别乗臨邵陽惠政洽邦人千里迎<lb/>
慈母來自吳江濵北堂有靈萱母氏久怡神移植雖已<lb/>
逺開花色常新籃輿日從㳺綵服照青春花前稱壽觴<lb/>
其樂難具陳嗟予蚤失恃有願不及申撫懐動深感涕<lb/>
泗空霑巾<lb/>
<pb n="KR4e0105_WYG_002-55a"/>
　　　奉節思親<lb/>
昔君持使節乘傳過巴川翺翔萬里外馬足窮南天有<lb/>
親在髙堂寸心獨懸懸時還陟屺岵北望孤雲邊恨無<lb/>
凌風翼飛墮雙親前踟蹰未能去王事不可捐黽勉向<lb/>
前驅咨詢良靡愆服此公義重奪彼私恩牽言盡臣子<lb/>
道忠孝當兩全為君重發詠聊繼皇華篇<lb/>
　　　四明宋舍人琰家園雜興<hi>六首</hi>
　　　　芸香閣<lb/>
<pb n="KR4e0105_WYG_002-55b"/>
芸生書閣前秀色晚更綠蠧蟫避清芬緗素染微馥百<lb/>
年積有餘三冬用應足朂爾賢子孫於兹宜飽讀<lb/>
　　　　来青樓<lb/>
結樓倚層阿四面皆青山山色無冬春常在窗牖間雲<lb/>
昏漸收去雨霽仍飛還長誦臨川詩此心有餘閒<lb/>
　　　　春風亭<lb/>
芳亭面青陽日夕來和風階草不斷碧林花相續紅四<lb/>
時常若春生意自無窮惟應仁者心藹然與之同<lb/>
<pb n="KR4e0105_WYG_002-56a"/>
　　　　澄月沼<lb/>
泠泠一泓水瑩㓗含秋白深淪玉兔精冷浸金蟾魄不<lb/>
學騎鯨僊已作攀桂客夜夜如中秋清賞無時斁<lb/>
　　　　竹軒<lb/>
種竹北軒前青青繞庭除月中舞鸞鳳風外聞笙竽節<lb/>
見歲寒後道存方寸虚幽貞有所則懿此君子居<lb/>
　　　　梅磵<lb/>
澗古泉最清梅老花益盛香風韻幽琴氷影照寒鏡閒<lb/>
<pb n="KR4e0105_WYG_002-56b"/>
來時獨㳺興至即成詠心賞誰與期邈矣林和靖<lb/>
　　　題盛子昭畫<lb/>
南山白雲裏仙侣時往復仰攀喬林秀下瞰深溪淥松<lb/>
風度絃聲蘭氣薰衣馥閒來藉瑤草𤣥談自相屬塵想<lb/>
俱已𡨕道機諒應熟何當税吾駕於此尋幽躅<lb/>
　　　<graphic n="KR1301" url="https://raw.githubusercontent.com/kanripo/KR-Gaiji/master/images/KR1301.png" mimeType="image/png"/>馬行為張御史琪賦琪先廵按南直𨽻復奉<lb/>
　　　　使江西至是召還出此卷請予賦以補之<lb/>
使君之馬碧玉驄馬蹏行處生春風春風揺曵動衣繡<lb/>
<pb n="KR4e0105_WYG_002-57a"/>
秋霜盡化陽和中去年使君向江東江東之人開喜容<lb/>
今年使君向江西江西之人解愁眉拭爾涕淚止爾啼<lb/>
去爾蟊賊拯瘡痍脱爾鬼域為烝黎寒軀自煗不須衣<lb/>
山川所過散隂厲草木亦覺生光輝勾芒行春只三月<lb/>
使君行春春不歇願得使君長撫循慰我生人久飢渇<lb/>
忽傳璽書下趣召赴京闕共遮使君馬少駐且莫發青<lb/>
絲絡頭白玉鞭送將萬里去朝天使君倘幸重臨此父<lb/>
老還來拜馬前<lb/>
<pb n="KR4e0105_WYG_002-57b"/>
　　　丹荔白鷴<lb/>
南中荔子夏初熟露壓紅綃低翠屋紛紛鳥雀不得栖<lb/>
獨有白鷴來上宿白鷴之白非等閒玉質雪花雲錦斑<lb/>
天然標格自耿介肯受羈束樊籠間仰不隨老鶴逰俯<lb/>
不與羣雞餐香風拂拂梳羽翰側目長望青雲端髙飛<lb/>
願逐五章鳳共啄瑶島金琅玕<lb/>
　　　題章御史聰綵繡堂<lb/>
東風遲遲日載陽始獻春酒登髙堂堂上雙親俱壽康<lb/>
<pb n="KR4e0105_WYG_002-58a"/>
堂前蘭玉列諸郎伯季後先相頡頏仲氏秀出名早揚<lb/>
珥筆彤廷侍聖皇時還省覲娛親傍綵衣參舞儼成行<lb/>
於中豸繡獨輝煌春雲爛映柏臺霜袖間冉冉飄清香<lb/>
天恩寵錫龍鳳章華冠玉佩相輝光親顔怡怡樂未央<lb/>
子能承之敬不忘忠孝兼全身以昌君家積慶何可量<lb/>
竇氏檢察事尋常未足與之相比方愧予辭翰非所長<lb/>
徒致嘆美難敷張少陵詩句聊摘將為君作歌侑壽觴<lb/>
　　　荆茂堂<lb/>
<pb n="KR4e0105_WYG_002-58b"/>
君不見田家兄弟思分異紫荆一夕為憔悴無情之木<lb/>
尚如此人生有情寜不愧君家兄弟俱才英兄能愛弟<lb/>
弟敬兄庭前亦有紫荆樹春來秋去長青青長青青青<lb/>
不老歲歲花開顔色好千枝萬葉本同根晚暮相看須<lb/>
自保世世勿為分樹圖此樹千年應不枯<lb/>
　　　題明皇觀馬圖<hi>三首</hi>
自從車駕罷東封漸覺君臨有惰容忘却九齡金鑑錄<lb/>
退朝惟看玉花驄<lb/>
<pb n="KR4e0105_WYG_002-59a"/>
紫衣奴子髪垂肩調習龍駒過御前怪底君王留意重<lb/>
可憂廵幸向西川<lb/>
宫日沉沉轉碧梧玉階調馬用奚奴君王猶有般游意<lb/>
曾見韓休諫疏無<lb/>
　　　蓬萊春曉圖<hi>二首</hi>
榑桑日上照三山丹碧樓䑓杳靄間春色還應無限好<lb/>
可能移得向塵寰<lb/>
紅橋遥與碧城連春鎖瓊樓花滿煙不用颷車凌弱水<lb/>
<pb n="KR4e0105_WYG_002-59b"/>
人間自有小游仙<lb/>
　　　題海虞李氏具慶堂<hi>二首</hi>
　　　　李氏公澤兄弟同居能篤友愛鄉先生張修<lb/>
　　　　撰宗海為之記至以頽波砥柱方之葢有所<lb/>
　　　　勸激云<lb/>
天倫樂孺本良知䦧鬭分居獨未思珍重勿隨流俗變<lb/>
為君載誦鶺鴒詩<lb/>
滔滔逝水絶囘波一柱中流力已多為問歸休張太史<lb/>
<pb n="KR4e0105_WYG_002-60a"/>
邇來風俗復如何<lb/>
　　　題墨竹<hi>二首</hi>
薊丘圖畫每曾看真竹無從見一竿紅紫紛紛滿城郭<lb/>
不知何樹好棲鸞<lb/>
髙節由來自絶塵不同羣卉媚陽春風霜客路無相識<lb/>
對此還如見故人<lb/>
　　　題畫梅<hi>二首</hi>
自來京國未還家不見江梅幾歳華聊復題詩向圖畫<lb/>
<pb n="KR4e0105_WYG_002-60b"/>
也勝東陌看桃花<hi>右白梅</hi>
不將容采争春媚獨抱貞心度歲寒自有調羮滋味在<lb/>
任教人作杏花看<hi>右紅梅</hi>
　　　題張士美蒓室<lb/>
江邊閒却釣魚舟一室蕭然客邸秋自憶蒓羮歸未得<lb/>
幾囘夢與季鷹遊<lb/>
　　　題尹處士水竹居<lb/>
脩竹干竿水繞舟卜居憐此最清幽凉聲撼榻三更雨<lb/>
<pb n="KR4e0105_WYG_002-61a"/>
爽氣穿窗六月秋波暖或看魚出躍月明應見鳳來遊<lb/>
知君自得閒中趣不羡人間萬户侯<lb/>
　　　送姜啓洪兄啓吾還臨川分題得揚子江<lb/>
長江萬里向東流歸客遥乘一葉舟樹色逈連𤓰步晩<lb/>
鴈行斜度海門秋臨風釃酒攄髙興對月吟詩紀壯㳺<lb/>
令弟鑾坡正相憶計程應擬過揚州<lb/>
　　　送俞賔州大雅還任大雅永樂辛卯進士為御<lb/>
　　　　史辛丑坐建言事出為州佐今朝京還<lb/>
<pb n="KR4e0105_WYG_002-61b"/>
早年擢儁侍仙班白簡飛霜玉陛間盡節每思裨國政<lb/>
進言猶記犯天顔龍城南望雲連海庾嶺西來桂滿山<lb/>
莫向炎方歎淹滯朝端行且召君還<lb/>
　　　西崑羣玉為建溪王處士賦<lb/>
西崑之山建溪曲風景依稀似淇澳萬竿脩竹綠猗猗<lb/>
嵗晚森然挺羣玉君家正居羣玉間微開一徑通柴關<lb/>
天風泠泠日蕭爽六月不熱生清寒夜中㵳泬聞有聲<lb/>
琳琅戛擊天球鳴頓令塵耳一洗淨毛髪洒瀝心神清<lb/>
<pb n="KR4e0105_WYG_002-62a"/>
於時俗士病亦瘳况乃風流王子猷窅然自與人境絶<lb/>
何須泛海尋蓬丘先生從來耽古學節與此君並髙卓<lb/>
兒孫秀出玉笋行箇箇嶄然見頭角昭代求賢無所遺<lb/>
林泉寜得久棲遲鳳凰飽啄琅玕實好向朝陽見羽儀<lb/>
　　　太原書室歌為泰和蕭元圭作<lb/>
君家太原墅乃在江之西由來此地最竒勝名與河東<lb/>
禹蹟齊蒼山萬仞臨廻溪綠樹上拂青天低林煙㝠㝠<lb/>
水光白雲中髣髴聞天雞漁舟沙鳥迷逺近欲窮深處<lb/>
<pb n="KR4e0105_WYG_002-62b"/>
無端倪塵蹤俗轍那可到只應髙士得幽栖髙士幽栖<lb/>
多歲月慣釣溪魚採薇蕨閒中讀盡古今書幡然領薦<lb/>
來京闕一來京闕又幾春蕭蕭兩鬢白于銀宦情寥落<lb/>
忽如夢憶著故山眉日顰眉日顰兮何時伸却恐風光<lb/>
不待人好買扁舟便歸去山中猿鶴尚相親<lb/>
　　　題莊周夢蝶圖<lb/>
漆園傲吏常多睡不管人間春與秋夢去祗知周是蝶<lb/>
覺來還訝蝶為周蘧蘧卧處無何有栩栩飛時亦自由<lb/>
<pb n="KR4e0105_WYG_002-63a"/>
十萬餘言皆寓也即今圖畫更真不<lb/>
　　　送曲揮僉恂赴鳳陽<lb/>
近代無儒將憐君獨好賢簮纓榮世襲詩禮美家傳驥<lb/>
足超干里鵬摶上九天圖規廿四陳法貫十三篇尚䇿<lb/>
羞言勇臨機不失先性情温似玉才辯涌如泉自擬同<lb/>
羊祜人將比謝𤣥建牙當吉日仗節正青年自昔龍飛<lb/>
地難分虎卧權帝心斯簡迪廷論重甄銓侍禁誠華要<lb/>
干城匪左遷佩符辭陛肅乘傳去程遄士友嗟分袂官<lb/>
<pb n="KR4e0105_WYG_002-63b"/>
僚喜贈鞭鳴笳壯行色歌管促離筵紅樹都門外青山<lb/>
驛路邊暖雲烘幄帳香雨濕鞍韉啼鳥喧人耳飛花落<lb/>
馬前經行多勝覽懐抱為舒宣陵氣常蔥鬱淮流極渺<lb/>
綿都名尊列郡水勢合諸川居守應非易操持必自堅<lb/>
讀書須有用履道貴無偏察物宜資鑑治身可佩弦政<lb/>
厖思整頓人敝在安全此日從南去何時更北還伊予<lb/>
方旅寓疇昔與周旋武弁雖殊製文韜亦共研贈言慙<lb/>
孟冀壯節想文淵忠孝俱當盡功名各勉旃諒非游子<lb/>
<pb n="KR4e0105_WYG_002-64a"/>
别何用淚潸然<lb/>
　　　送周參政鑑致事還錢唐<lb/>
紫綬金章白髪新歸閒人識舊藩臣理財自昔稱劉晏<lb/>
守土于今見冦恂遺業未須憂子姓餘貲惟擬樂親賔<lb/>
想應舟及錢唐日湖上梅花已報春<lb/>
　　　送李憲副還廣西<lb/>
三年奏績來雙闕萬里觀風過五溪霧毒全消梅嶺外<lb/>
霜威遥肅桂林西藩兵盡出迎麾節峒獠爭先拜馬蹄<lb/>
<pb n="KR4e0105_WYG_002-64b"/>
試飲貪泉心不易清名應與昔賢齊<lb/>
　　　送蘇員外良金從弟還閩<lb/>
謝家群從總才賢康樂平生愛惠連春草池塘時入夢<lb/>
夜窗燈火暫同眠江干風雨維舟處海嶠雲霞落雁邊<lb/>
獨愧長瑜叨末契重陪祖席和新篇<lb/>
　　　送周奉化考績還分得窗字<lb/>
三載嗚琴在海邦能令澆俗化淳龎衣沾雨露辭天闕<lb/>
櫂鼓雲濤過淛江考課已為今第一校文還説舊無雙<lb/>
<pb n="KR4e0105_WYG_002-65a"/>
聖朝圖治求循吏未許淵明卧北窗<lb/>
　　　送元上舍貞赴濮州司訓<lb/>
銀壺美酒絡青絲飲盡難禁欲别時氷合河津舟去少<lb/>
雪深山路馬行遲何蕃行義人皆重李覯文章世所推<lb/>
想到濮陽開講日諸生應喜得良師<lb/>
　　　送孫隐赴廣靈王府教授<lb/>
曳裾何處去為傅向王門行李書千巻賔筵酒一樽秋<lb/>
風清驛路暮雨暗山村到日承嘉問無將伯術論<lb/>
<pb n="KR4e0105_WYG_002-65b"/>
　　　送李御史敬致事還巴西<lb/>
還鄉真樂事况乃繡衣游氷似寸心㓗霜餘兩鬢秋巫<lb/>
雲迎棹入巴水繞城流後日揮金㑹詩朋好唱酬<lb/>
　　　贈鄉人<lb/>
憐君豪俠客末路獨飄零餘業梁間燕浮生水上萍往<lb/>
來頭自白故舊眼誰青去去毋惆悵還山養性靈<lb/>
　　　送珩上人還錢唐報國寺<lb/>
萬松深處寺幽意愜栖禪地比匡廬勝人如惠逺賢經<lb/>
<pb n="KR4e0105_WYG_002-66a"/>
翻千葉貝漏刻一枝蓮他日扁舟便相尋㑹有緣<lb/>
　　　送邵道官弟璘還雲南<lb/>
幾年不見大茅君尋到蓬萊却便分一鶴明朝又南去<lb/>
白雲廻首憶青雲<lb/>
　　　寄訊友人南游不還者<hi>二首</hi>
髙堂幾度見尊君念子音書杳不聞江海茫茫千萬里<lb/>
扁舟何處望孤雲<lb/>
嗟君一别竟何之幾度空吟有所思欲寄尺書無處達<lb/>
<pb n="KR4e0105_WYG_002-66b"/>
春鴻况是北歸時<lb/>
　　　次韻答楊希善先生<hi>二首</hi>
别來常自想君賢不减襄陽孟浩然春雁南囘傳尺素<lb/>
開緘喜得白雲篇<lb/>
謬膺科第厠時賢自致青雲亦偶然欲濟蒼生無别術<lb/>
仲舒惟有策三篇<lb/>
　　　題孔員外謨所蔵四景圖<hi>四首</hi>
日出煙靄消林扉媚晴景僻處春自閒獨唫思彌永芳<lb/>
<pb n="KR4e0105_WYG_002-67a"/>
樹夾岸隂溪水涵山影彷彿桃源中何處來漁艇<lb/>
孤嶼風日清登臨散煩燠雲木蔚生凉湖水晚更綠擕<lb/>
琴不必彈真趣應已足相對澹忘歸林間見茆屋<lb/>
木落滄江空秋容自瀟灑縱横洲渚間往往見漁者榜<lb/>
繫洑流中網曬斜陽下應有濯纓情含毫不能寫<lb/>
寒雲結重隂宻雪下盈尺羣峯失蒼翠萬樹花俱白幽<lb/>
居深澗濵門逕斷行跡伊誰能逺尋應是探梅客<lb/>
　　　題畫<hi>四首</hi>
<pb n="KR4e0105_WYG_002-67b"/>
雨後山路淨風吹花片香興來閒曳杖行過瀼西堂<lb/>
雲壓北溪樹溪頭風雨昏孤舟歸去急不覺過前村<lb/>
松風度溪水靈籟自成音閒來聴不厭無意理瑶琴<lb/>
天風吹暮雪溪上失青山春信初探得歸來不避寒<lb/>
　　　題半窻風雨竹圖<hi>二首</hi>
嫋嫋數竿竹瀟瀟雨間風秋聲聽不盡都在半窗中<lb/>
憶昔虎丘精舍宿夜深飛夢過湘江醒來不見庭前竹<lb/>
風雨瀟瀟半掩窗<lb/>
<pb n="KR4e0105_WYG_002-68a"/>
　　　題王孟端所蔵畫<hi>二首</hi>
湖上雨來雲滿空村鴉撩亂竹間風依稀記得幽棲處<lb/>
囘首吳山在夢中<lb/>
舊結茅廬水郭西年來林木長初齊歸時不識門前路<lb/>
尋過南溪又北溪<lb/>
　　　題陳士謙畫<hi>二首</hi>
漁歸飲罷酒猶酣短櫂隨流不用帆一任晩風吹得去<lb/>
那知江北與江南<lb/>
<pb n="KR4e0105_WYG_002-68b"/>
常慕當年李謫仙髙才逸氣獨翩然如何招得斯人起<lb/>
同上匡廬看瀑泉<lb/>
　　　題漁父圖<lb/>
世人不識先賢意每事都從迹上求一自子陵辭漢後<lb/>
畫中漁父盡羊裘<lb/>
　　　探梅圖<lb/>
百丈清溪半是氷雪深山路馬難登却令童子前村去<lb/>
為問梅花開未曾<lb/>
<pb n="KR4e0105_WYG_002-69a"/>
　　　題郭純畫騎驢待渡圖<lb/>
片雲初黒楚江頭宻雨斜風水急流到此蹇驢行不得<lb/>
方知濟險屬扁舟<lb/>
　　　題竹林七賢圖<lb/>
竹林羣飲日醺醺放達寜知禮檢身司馬氏亡緣底事<lb/>
七君猶號晉賢人<lb/>
　　　題張澹古所作枯木竹石圖<lb/>
　　　　澹古作畫妙天下而晚年風痺不復可得此<lb/>
<pb n="KR4e0105_WYG_002-69b"/>
　　　　圖其未痺時作者詩故及之<lb/>
怪石巉巖踞蒼虎竹葉毿毿鳳騫舞槎枒老樹如老龍<lb/>
夭矯蟠拏虎鳳中竒哉三物此相從形色不同神氣同<lb/>
君不見世間磊落豪傑士心胷有竒物不殊虎鳳龍居<lb/>
然無所偶取羞在凡庸安得妙筆為形容嗚呼可憐痿<lb/>
痺澹古翁可憐痿痺澹古翁<lb/>
　　　寄題金華章氏山翁環秀亭歌<lb/>
越中多山水最好是金華金華好山色半在章翁家翁<lb/>
<pb n="KR4e0105_WYG_002-70a"/>
家亭子髙幾丈屹立岧嶤白雲上南山北山數十峯盡<lb/>
向亭旁列屛障東望覆釜西芙蓉雙溪流水春溶溶好<lb/>
風吹雨過林杪時時飛翠落亭中翁今年已七十餘繡<lb/>
衣紗㡌樂閒居日日登亭作髙宴賔朋並集相懽虞盡<lb/>
收秀色入詩句句句磊落如瓊琚吾聞古有列仙儒觀<lb/>
之章翁乃不虚何日從翁一游目為翁作賦書亭隅<lb/>
　　　竹雪山房歌為李笙䑓賦<lb/>
李君瀟灑資夙好在巖穴結茅笙䑓山夐與人世别無<lb/>
<pb n="KR4e0105_WYG_002-70b"/>
數脩篁繞屋生歲晚青青自成列寒雲壓櫩端天風吹<lb/>
暮雪六花飛出玉瓏璁亂影動揺金瑣屑瑶池白鳳夜<lb/>
飛來毛羽毿毿映微月君方髙卧北窗前擁被咿唔吟<lb/>
不徹塵昏一洗淨五内不復熱人間富貴事無足挂齒<lb/>
舌閉門獨忍袁安饑開徑還希蒋卿㓗三冬文史既足<lb/>
用一日聲華動朝列手持天上書來拜雲端闕毎存清<lb/>
白心猶抗孤髙節相逢索我歌山房佳致都將向予説<lb/>
平生自是愛山者聞此興懐不能歇問君何當還扁舟<lb/>
<pb n="KR4e0105_WYG_002-71a"/>
請俱發分我半房容一榻飲山之泉食薇蕨長嘯竹雪<lb/>
間人境兩清絶<lb/>
　　　滄洲趣為姚怡雲題畫<lb/>
江水無風拍天白萬里微茫秋一色紫霞飛處是滄洲<lb/>
數㸃青山遥可識楓林坐者怡雲仙凝視不語心悠然<lb/>
我欲與之相周旋未能脱却人間緣掀髯一笑趣何在<lb/>
聊誦莊生秋水篇<lb/>
　　　春晩書懐<lb/>
<pb n="KR4e0105_WYG_002-71b"/>
可愛韶華景其如近晚何宦情因病少詩思為閒多細<lb/>
雨滋芳草微風動綠蘿翻思五湖上孤櫂弄鷗波<lb/>
　　　述懐<lb/>
小年懐大志及長歎無成賣藥不能隐傭書徒悞生困<lb/>
諳時忌重迂見世情輕甚愧相知者逢人道姓名<lb/>
　　　暑雨休沐城南别墅<hi>二首</hi>
積雨城南墅經旬不出行閉門無客到繞屋盡蛙聲自<lb/>
得聞中趣誰争世上名惟慚羊仲輩猶識蔣元卿<lb/>
<pb n="KR4e0105_WYG_002-72a"/>
荒圃雨初晴虚堂坐入更物情應有感吾意本無營腐<lb/>
草攘蘭氣流螢妒月明一樽時獨醉寜問濁和清<lb/>
　　　秋齋卧疾<lb/>
流光冉冉思悠悠碧草香銷白露稠蟋蟀亂鳴金井月<lb/>
黄華獨謝竹籬秋出無所補居恒愧近不能懽逺更憂<lb/>
一疾久淹應有為非關方藥效難收<lb/>
　　　觀河氷初泮<lb/>
朝來晴日照寒洲片片輕氷水面浮祗恐隂風復吹合<lb/>
<pb n="KR4e0105_WYG_002-72b"/>
中流無路可行舟<lb/>
　　　送王參<lb/>
良材不輕用大器當晩成君子有所志其可先時行卞<lb/>
和獻璞玉乃取刖足刑璞玉非不美獻之則無名嗟子<lb/>
吾友生少年振竒聲江東諸老儒畏子為後英子今失<lb/>
意歸于我亦無榮勉為一札辭相送萬里程朂哉廣逺<lb/>
圖毋恤艱難情<lb/>
　　　送陶文學得告還淛東分韻得未字<lb/>
<pb n="KR4e0105_WYG_002-73a"/>
人老共思歸陶公獨先逝匆匆别知友力挽不囘袂長<lb/>
江下東南水與天相際孤帆去飄飄迅若輕鴻厲指日<lb/>
過吳門煩君暫停枻為問故池蓮南風發花未<lb/>
　　　送陳主簿還吳<lb/>
久聞佐邑振清風有子登科復亢宗老鳳未應栖枳棘<lb/>
祥鵷今己集梧桐九重樓閣晴雲裏千里山川夕照中<lb/>
我念吳中桑梓在送君獨覺思無窮<lb/>
　　　送江吉士淵兄瀚還巴渝<lb/>
<pb n="KR4e0105_WYG_002-73b"/>
為念同胞上帝畿如何未久便言歸五更風雨孤舟夢<lb/>
萬里關山一綵衣瞿峽月昏猿嘯急楚天雲冷鴈行稀<lb/>
及家好報慈親喜令弟承恩在瑣闈<lb/>
　　　送于霈甥<lb/>
之子方英妙儒林己著名才華應似舅宅相况宜甥千<lb/>
里初來省孤舟又欲行題詩重相送凄斷渭陽情<lb/>
　　　文華殿賜對<hi>二首</hi>
萬年圖籙開今日四海車書㑹一家賜對龍墀瞻日表<lb/>
<pb n="KR4e0105_WYG_002-74a"/>
題分御筆耀天葩雲移扇影迴明月風裊鑪煙結綵霞<lb/>
獨愧布衣膚淺學時時承召上文華<lb/>
文華春殿五雲端召對諸儒禮數寛兔頴風生箋錦動<lb/>
龍香露滴硯池寒萬言縷縷陳時務一策拳拳述治安<lb/>
願得致君堯舜上小臣獨抱寸心丹<lb/>
　　　秋七月望日與友人游潭柘山龍泉寺留題連<lb/>
　　　　環韻<lb/>
不為蘭亭訪辨才看雲因上妙髙臺幽林鳥亂知風起<lb/>
<pb n="KR4e0105_WYG_002-74b"/>
深洞龍歸帶雨來庭晚獨憐修竹在池秋猶見碧蓮開<lb/>
何當結屋依巖住閒飲清泉亦快哉<lb/>
　　　又倒用前韻<lb/>
閒飲清泉亦快哉一襟風月自然開好雲近向身邊起<lb/>
芳氣遥薰袖裏來絶頂坐看天倚葢上方行處石為臺<lb/>
滿前詩景行難盡獨愧曽無太白才<lb/>
　　　賦得簡所知<hi>二首</hi>
簞食瓢漿不患貧浮雲富貴底須論賈生自合知年少<lb/>
<pb n="KR4e0105_WYG_002-75a"/>
馮敬何為忌學新黄鵠有心游碧海寒松無意在陽春<lb/>
此生窮達皆天命未必區區徇世人<lb/>
自從為客在長安黄巻青燈幾歳寒無輔每思求益友<lb/>
有親那敢棄微官一時狂興慿詩遣千古愁心藉酒寛<lb/>
進退于今猶未識日將周易彖辭觀<lb/>
　　　感時<lb/>
消息盈虚理一原有時寒夜有時暄夜來亦夢南園蝶<lb/>
誰道荘生只寓言<lb/>
<pb n="KR4e0105_WYG_002-75b"/>
　　　雨中七夕<lb/>
雲霾白日易黄昏風雨蕭蕭半掩門兒女不知人事苦<lb/>
只愁無月拜天孫<lb/>
　　　夜坐<lb/>
獨坐燈窗下觀書坐夜深世間無限事都上一時心<lb/>
　　　題扁舟五湖圖<lb/>
每作歸湖詠徒然寄逺情不知人世裏功業幾時成<lb/>
　　　題鵪鶉圖<hi>二首</hi>
<pb n="KR4e0105_WYG_002-76a"/>
品流自與鷓鴣同幾度聞歌越調中莫厭群棲在榛莽<lb/>
還勝死鬭向雕籠<lb/>
禾黍離離帶綠蕪天寒日暮自相呼一聞越調腸應斷<lb/>
不獨春風唱鷓鴣<lb/>
　　　桂花鳥<lb/>
天香月色兩相宜占盡秋風一段竒山鳥也應知所止<lb/>
飛來立在最髙枝<lb/>
　　　檜鶴<lb/>
<pb n="KR4e0105_WYG_002-76b"/>
千紅萬紫鬭芳菲老鶴何曾肯暫依霜檜一枝栖獨稳<lb/>
看他鶯燕往來飛<lb/>
　　　美人月下調琴圖<lb/>
碧樹團隂小院清屏山閒倚不勝情關睢一曲無人省<lb/>
低拂朱絃向月明<lb/>
　　　貞婦孔氏輓詩<lb/>
貞婦仲尼孫平生禮法尊所天嗟早失誓死不重婚夜<lb/>
月清魂逺秋霜素節存他年列女傳無忝聖人門<lb/>
<pb n="KR4e0105_WYG_002-77a"/>
　　　輓宣郎中嗣宗<lb/>
人生命在天修短各有盡精氣聚成形隨化還消隕賢<lb/>
愚同此理疇能越其凖明者惟修徳榮名則無冺念君<lb/>
平生時履道恒自謹居夷克固持涉險亦靡忿雖云百<lb/>
壽終得正復何愍祖奠及嚴期靈輀將發引家人擁轅<lb/>
哭送賔夾後軫與君昔相知永訣情豈忍臨風誦招辭<lb/>
魂乎其逺近<lb/>
　　　輓沈學士民則<lb/>
<pb n="KR4e0105_WYG_002-77b"/>
先生出東吳卓犖負才傑翛然鸞鶴姿炯炯照玉雪維<lb/>
昔尊府君遯世事髙㓗紛紛亂離際獨抱貞苦節先生<lb/>
善繼述學行企前哲書法魏晉間逺參鍾王列八分筆<lb/>
更精蒼勁力屈鐵年少已知名清芬播江淛徑絶俗流<lb/>
跡門多長者轍州郡亟推薦辭謝未就謁坐獲逗遛譴<lb/>
謫戍南天熱雖當患難中雅操不少折談笑處戎行延<lb/>
禮傾藩臬賢王屢置醴道義時陳説歘承徴命起雲路<lb/>
看飛掣文皇臨御初求才甚饑渇當時江陵公首以名<lb/>
<pb n="KR4e0105_WYG_002-78a"/>
薦達西清趣召見草詔將速發至尊親授辭筆硯前御<lb/>
設先生頓首畢援毫書不輟龍牋倐生花麗若春蘭茁<lb/>
左右看盡驚天顔為開悦即命官禁林秘籍職校閲知<lb/>
遇從此始聲價遂超越凡當大手筆往往見竒絶煌煌<lb/>
視學碑燁燁封山碣垂之百代下重此金石鍥褒稱出<lb/>
聖口似覺古人劣始終事三朝勤慎無過缺寵眷日有<lb/>
加懔懔恐蹉跌晚遷居翰長位望轉昭晰同弟輔青宫<lb/>
賢子司廷讞一門踐清華事與疇曩别恒懐滿盈戒乞<lb/>
<pb n="KR4e0105_WYG_002-78b"/>
退心益切天子念舊臣優老在京闕氣貌若神仙康健<lb/>
異衰耋詩酒日自娛對客興未歇邇聞有痰氣寝疾不<lb/>
踰月何意一日間與世成永訣宸衷深憫悼葬祭恩重<lb/>
迭平生所薦士弔哭盡嗚咽飛旐何翩翩隂風為凄冽<lb/>
孤舟千里外遺櫬返丘穴二傅製銘文懿行斯表掲幽<lb/>
光賁泉壤千載耿不㓕<lb/>
　　　送薩廷珪<lb/>
錦衣歸省覲送别亦懽情為子無虧行榮親有美名雲<lb/>
<pb n="KR4e0105_WYG_002-79a"/>
霄雙珮逺江海一帆輕莫以鄉園樂心忘事聖明<lb/>
　　　送王伯宣<lb/>
績學詞垣久承恩賜暫歸讀書名己遂調膳願無違春<lb/>
水浮仙舫晴雲暎綵衣知君到家日鄉里有光輝<lb/>
　　　寄孫徴士<lb/>
秋風一别又經春愁見都門栁色新雲表獨看鴻去逺<lb/>
簷牙祇覺燕來頻夢中相遇言渾謬醉後為書字不真<lb/>
正是江南桃李月可能還憶共㳺人<lb/>
<pb n="KR4e0105_WYG_002-79b"/>
　　　送顧言<lb/>
青衿色映綵衣斑南望孤雲抱策還觀國行當攄已志<lb/>
趨庭且復慰親顔道中得興應題壁馬上怡情獨看山<lb/>
為語來秋須早到蟾宫仙桂待君攀<lb/>
　　　和友人春晩寫懐<hi>二首</hi>
淡淡風煙日易斜寂寥官舍似山家春愁不盡漫天絮<lb/>
芳恨難消滿地花醒後無聊還飲酒倦來多睡只呼茶<lb/>
平生自為詩成癖底有閒情詠物華<lb/>
<pb n="KR4e0105_WYG_002-80a"/>
春雨晴時綠滿塘蒲芽菰葉長初長落花逐水東西去<lb/>
飛絮從風上下狂晚出鶯兒遷木急新來燕子作巢忙<lb/>
感時觸物情多少漫付髙歌醉一觴<lb/>
　　　贈蔣揮使斌分韻得槩字斌字文德材武而好<lb/>
　　　　文嘗從予論書史以成國公薦總左掖軍事<lb/>
君侯將門子人皆仰英槩好賢復尚義意氣何慷慨清<lb/>
氷貯玉壺表裏無隔閡見我即論心脱彼流俗態每聞<lb/>
名理諭如渇得沆瀣遇事思有為時時發長嘅成公國<lb/>
<pb n="KR4e0105_WYG_002-80b"/>
柱石鑑别宜有在遂當一鶚薦髙歩出羣輩劔離蛟龍<lb/>
匣袍擁狻猊鎧馳射冠三軍指顧囘萬隊由來飛兔馭<lb/>
千里猶歴塊况乃康衢間神行復奚礙豈徒示精明真<lb/>
足資敵愾近以嚴宿衛逺以威絶塞追蹤古名將流芳<lb/>
當百代<lb/>
　　　宣德甲寅九月甲申送少傅東里楊先生扈從<lb/>
　　　　巡邊<hi>二首</hi>
聖主時廵出九重上公特賜小車從千羣虎旅森儀衛<lb/>
<pb n="KR4e0105_WYG_002-81a"/>
萬里龍沙静候烽草詔行宫思宻勿進籌御幄語從容<lb/>
班師請紀神功處還上燕然第一峯<lb/>
毗輔中朝四十年今看扈蹕逺廵邊阿衡重領三孤任<lb/>
司馬兼持九伐權星繞仗垣嚴宿衛雲開幄殿聽傳宣<lb/>
君王有問治兵事定獻周公立政篇<lb/>
　　　送少傅建安楊先生扈從廵邊<hi>二首</hi>
翠華廵幸到邊隅元老從行載屬車九伐仍脩司馬法<lb/>
六韜重演太公書已看瀚海波先静不使隂山種有餘<lb/>
<pb n="KR4e0105_WYG_002-81b"/>
制勝即今資廟略何須五餌繫單于<lb/>
三朝元老鬢如霜扈從時廵向朔方白馬長嘶千里道<lb/>
錦袍遥映五雲光出參籌畫居帷幄入掌絲綸坐廟堂<lb/>
文武兼資誰得似惟應吉甫佐宣王<lb/>
　　　酒後走筆送蕭都指揮華華善騎射而精敏好<lb/>
　　　　禮以大臣薦自宿衛出莅淛江都司<lb/>
鄼侯孫子自英豪常侍鸞輿佩寶刀赤電夜飛千里馬<lb/>
綵雲春擁五花袍東南坐鎮邊氛静西北囘瞻斗極髙<lb/>
<pb n="KR4e0105_WYG_002-82a"/>
遥想軍中閒暇日還將强弩射江濤<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0105_WYG_002-82b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　武功集巻二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>提要<lb/>
                </head>
    <p>
<pb n="KR4d0298_WYG_000-1a"/>
欽定四庫全書　　　　　集部四<lb/>
　提要<lb/>
　　芳蘭軒集　　　　　　别集類三<hi>宋</hi>
　　　　<hi>臣</hi>等謹案芳蘭軒集一巻宋徐照撰照字道<lb/>
　　　　暉一字靈暉永嘉人與徐璣翁巻趙師秀並<lb/>
　　　　有詩名時稱永嘉四靈照自號曰山民故其<lb/>
　　　　集又曰山民集趙師秀清苑齋集有哀山民<lb/>
　　　　詩可以為證而陳振孫書録解題獨稱照自<lb/>
<pb n="KR4d0298_WYG_000-1b"/>
　　　　號天民未知何據當屬傳刻之訛也四靈以<lb/>
　　　　晚唐之體一變西江餘派皆嘗遊葉適之門<lb/>
　　　　故適作照墓誌稱其有詩數百琢思尤奇皆<lb/>
　　　　横絶歘起冰懸雪跨使讀者變踔憀慓肯首<lb/>
　　　　吟嘆不能自已然無異語皆人所知也人不<lb/>
　　　　能道耳所以推奬之者甚至而呉子良荆溪<lb/>
　　　　林下偶談則謂適雖不沒其所長而亦終不<lb/>
　　　　滿之故其跋劉潛夫詩巻又有進乎古人而<lb/>
<pb n="KR4d0298_WYG_000-2a"/>
　　　　不已何必四靈之語後人不知以為水心崇<lb/>
　　　　尚晩唐者誤也蓋四靈之詩雖鏤心鈢腎刻<lb/>
　　　　意雕琢而取逕太狹終不免破碎尖酸之病<lb/>
　　　　照在諸家中尤為清瘦如其寄翁靈舒詩中<lb/>
　　　　樓髙望見船句方回以為眼前事道著便新<lb/>
　　　　又冬日書事詩中梅遲思閏月楓逺誤春花<lb/>
　　　　句回亦以為思字誤字當是推敲不一乃得<lb/>
　　　　之是皆集中所稱佳句要其清雋者在此其<lb/>
<pb n="KR4d0298_WYG_000-2b"/>
　　　　卑靡者亦即在此風㑹升降之際固有不能<lb/>
　　　　自掩者矣照集原本三巻此本祇一巻不知<lb/>
　　　　何人所併又從瀛奎律髓得詩六首東甌詩<lb/>
　　　　集得詩二首東甌續集得詩一首併列為補<lb/>
　　　　遺附之於後焉<lb/>
　　二薇亭詩集　　　　　别集類三<hi>宋</hi>
　　　　<hi>臣</hi>等謹案二薇亭詩集一巻宋徐璣撰璣字<lb/>
　　　　文淵一字致中號靈淵趙師秀集作靈囦古<lb/>
<pb n="KR4d0298_WYG_000-3a"/>
　　　　今字也永嘉人為四靈之一宋元詩㑹載璣<lb/>
　　　　官建安主簿龍溪丞武當長泰令嘉定七年<lb/>
　　　　卒年五十九而陳振孫書録解題曰四人者<lb/>
　　　　惟師秀嘗登科改官意謂三人皆未嘗出仕<lb/>
　　　　曹學佺亦謂二徐皆隠居不仕今觀此巻中<lb/>
　　　　璣有監造御茶五言古詩蓋為主簿時作其<lb/>
　　　　贈趙師秀詩有遊宦歸來幾度春之句七言<lb/>
　　　　絶句又有移官南浦一首則陳振孫所言偶<lb/>
<pb n="KR4d0298_WYG_000-3b"/>
　　　　然失考學佺又誤因之也振孫所載璣集一<lb/>
　　　　巻與此本相符其名二薇亭集則通考未載<lb/>
　　　　或亦偶遺之也集後有補遺三首從瀛奎律<lb/>
　　　　髓東甌詩集束甌續集中抄出厲鶚宋詩紀<lb/>
　　　　事載璣又有泉山集今未之見或東甌詩集<lb/>
　　　　所載為泉山集中詩歟乾隆四十六年正月<lb/>
　　　　恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
<pb n="KR4d0298_WYG_000-4a"/>
　　　　　　　　　　　總　校　官<hi>臣</hi>陸　費　墀<lb/>
</p>
<p>
</p>
  </div>
</body>
</text>
</TEI>
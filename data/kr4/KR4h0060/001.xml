<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0060_WYG_001-1a"/>
月泉吟社詩<lb/>
　本社預於小春月望命題至正月望日收巻月終結<lb/>
　局請諸處吟社用好紙楷書以便謄副而免於差舛<lb/>
　明書州里姓號以便供賞而不致浮湛切望如期差<lb/>
　人來問浦江縣西地名前呉呉知縣位對面交巻守<lb/>
　回標照應俟評校畢三月三日掲曉賞隨詩冊分送<lb/>
　此固非足凂我同志亦姑以講前好求新益云<lb/>
　　春日田園題意<lb/>
<pb n="KR4h0060_WYG_001-1b"/>
　所謂田園雜興者凡是田園間景物皆可用但不要<lb/>
　抛却田園全然汎言化物耳<lb/>
　歸去來辭全是賦體其中木欣欣以向榮泉涓涓而<lb/>
　始流善萬物之得時感吾生之行休四句正屬興<lb/>
　此題要就春日田園上做出雜興却不是要將雜興<lb/>
　二字體貼只為時文氣習未除故多不體認得此題<lb/>
　之趣識者當自知之<lb/>
　　誓詩壇文<lb/>
<pb n="KR4h0060_WYG_001-2a"/>
　月泉舊社久褰詩錦之華季子後人獨倣禮羅之意<lb/>
　遂從昨嵗徧致新題春日田園頗多雜興東風桃李<lb/>
　又是一畨鄉邦之勝友雲如湖海之英㳺雷動古囊<lb/>
　交集鉅軸横陳誰掲青銅尚詢黄髮無舎女學何至<lb/>
　教琢玉哉不用道謀是在主為室者俾得臣而寓目<lb/>
　與舅犯以同心睠惟騷吟良出工苦所貴相觀而善<lb/>
　亦多自負所長能雄萬夫定羞與絳灌等伍如降一<lb/>
　等乃待以季孟之間欲辛甘燥濕之俱齊固甚難以<lb/>
<pb n="KR4h0060_WYG_001-2b"/>
　曲直輕重而見欺亦不可念偉事或偶成於戯劇彼<lb/>
　䜛言特借譽而揄揚我詩如鄶曹何幸縱觀於諸老<lb/>
　此聲得梁楚誓將不負於齊盟一㸃無他三辰在上<lb/>
　　詩評<lb/>
　詩有六義興居其一凡隂陽寒暑草木鳥獸山川風<lb/>
　景得於適然之感而為詩者皆興也風雅多起興而<lb/>
　楚騷多賦與比漢魏至唐傑然如老杜秋興八首深<lb/>
　詣詩人閫奥興之入律者宗焉春日田園雜興此蓋<lb/>
<pb n="KR4h0060_WYG_001-3a"/>
　借題於石湖作者固不可舎田園而汎言亦不可泥<lb/>
　田園而他及舎之則非此詩之題泥之則失此題之<lb/>
　趣有因春日田園間景物感動性情意與景融辭與<lb/>
　意㑹一吟風頃悠然自見其為雜興者此真雜興也<lb/>
　不明此義而為此詩他未暇悉論往往敘實者多入<lb/>
　於賦稱美者多近于頌甚者將雜興二字體貼而相<lb/>
　去益逺矣諸公長者惠頋是盟而屑之教形容模冩<lb/>
　盡情極態使人誦之如逰輞川如遇桃源如共柴桑<lb/>
<pb n="KR4h0060_WYG_001-3b"/>
　墟里撫榮木觀流泉種東臯之苖摘中園之蔬與義<lb/>
　熈人相爾汝也如入豳風國耜者桑者競載陽之光<lb/>
　景而倉庚之載好其音也如夢寐時雍之世出而作<lb/>
　入而息優㳺乎耕鑿食飲而壤歌之起吾後先也其<lb/>
　餘瓌辤藻思粲然畢陳應接有所不暇姑次第其篇<lb/>
　什附以管見俟覽者細訂之若曰拆衷則渭豈敢嵗<lb/>
　彊圉大淵獻脩禊節婺月泉吳渭拜手書<hi>時元之前至元二十</hi>
　<hi>四年也</hi>
</p>
<p>
</p>
  </div>
</body>
</text>
</TEI>
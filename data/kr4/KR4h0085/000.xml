<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>玉山名勝集</head>
    <p>
<pb n="KR4h0085_WYG_000-1a"/>
欽定四庫全書　　　　　　集部八<lb/>
　玉山名勝集　　　　　　　總集類<lb/>
　　提要<lb/>
　　　　<hi>臣</hi>等謹案玉山名勝集八巻外集一巻元顧<lb/>
　　　　瑛編瑛有玉山璞稿巳著録其所居池館之<lb/>
　　　　盛甲於東南一時勝流多從之遊宴因裒其<lb/>
　　　　詩文為此集各以地名為綱曰玉山堂曰玉<lb/>
　　　　山佳處曰種玉亭曰小蓬萊曰碧梧翠竹堂<lb/>
<pb n="KR4h0085_WYG_000-1b"/>
　　　　曰湖光山色樓曰讀書舎曰可詩齋曰醉雪<lb/>
　　　　齋曰白雲海曰來龜軒曰雪巢曰春草池曰<lb/>
　　　　緑波亭曰絳雪亭曰浣華館曰栁塘春曰漁<lb/>
　　　　莊曰書畫舫曰春暉樓曰秋華亭曰淡香亭<lb/>
　　　　曰君子亭曰釣月軒曰拜石壇曰寒翠所曰<lb/>
　　　　芝雲堂曰金粟影每一地各先載其題額之<lb/>
　　　　人次載瑛所自作題詠而以序記詩辭之類<lb/>
　　　　各分系其後元季知名之士列其間者十之<lb/>
<pb n="KR4h0085_WYG_000-2a"/>
　　　　八九考宴集唱和之盛始於金谷蘭亭園林<lb/>
　　　　題詠之多肇於輞川雲谿其賔客之佳文辭<lb/>
　　　　之富則未有過於是集者雖遭逢衰世有託<lb/>
　　　　而逃而文采風流照映一世數百年後猶想<lb/>
　　　　見之録存其書亦千載藝林之佳話也乾隆<lb/>
　　　　四十六年四月恭校上<lb/>
　　　　　　　總纂官<hi>臣</hi>紀的<hi>臣/</hi>陸錫熊<hi>臣</hi>孫士毅<lb/>
　　　　　　　總　校　官　<hi>臣</hi>　陸　費　墀<lb/>
<pb n="KR4h0085_WYG_000-3a"/>
玉山名勝集原序<lb/>
中吳多游宴之勝而顧君仲瑛之玉山佳處其一也顧<lb/>
氏自辟疆以來好治園池而仲瑛又以能詩好禮樂與<lb/>
四方賢士夫遊其涼臺燠館華軒美榭卉木秀而雲日<lb/>
幽皆足以發人之才趣故其大篇小章曰文曰詩間見<lb/>
層出而凡氣序之推遷品彚之囘薄陰晴晦明之變幻<lb/>
叵測悉牢籠摹狀於賡唱迭和之頃雖復體制不同風<lb/>
格異致然皆如文繒貝錦各出機杼無不純麗瑩縟酷<lb/>
<pb n="KR4h0085_WYG_000-3b"/>
令人愛仲瑛既乃萃成巻名曰玉山名勝集復屬予為<lb/>
之序夫世之有力者孰不寄情山水間然好事者於昔<lb/>
人别墅獨喜稱王氏之輞川杜氏之樊川豈非以當時<lb/>
物象見於倡酬者歴歴在人耳目乎然輞川賔客獨稱<lb/>
裴迪而樊上翁則不過時召暱宻往㳺而已今仲瑛以<lb/>
世族貴介雅有器局不屑仕進而力之所及獨喜與賢<lb/>
士大夫盡其歡而其操觚弄翰觴咏於此視樊上翁盖<lb/>
不多讓而賔客倡酬之盛較之輞川或者過之嗟乎後<lb/>
<pb n="KR4h0085_WYG_000-4a"/>
之視今亦猶今之視昔使異日玉山之勝與兩川別墅<lb/>
並存於文字間則斯集也詎可少哉是曷可以無序於<lb/>
是乎書黄溍序<lb/>
崑山之世族居界溪者曰顧氏顧氏之有才諝者曰仲<lb/>
瑛仲瑛即所居之偏闢地以為園池園之中為堂為舍<lb/>
為樓為齋為舫敞之而為軒結之而為巢葺之而為亭<lb/>
植以嘉木善草被之芙蕖菱芡鬱焉而陰煥焉而明闃<lb/>
焉而深一日之間不可以徧賞而所謂玉山艸堂又其<lb/>
<pb n="KR4h0085_WYG_000-4b"/>
勝處也良辰美景士友羣集四方之來與朝士之能為<lb/>
文詞者凡過蘇必之焉之則歡意濃浹隨興所至羅樽<lb/>
爼陳硯席列坐而賦分題布韻無間賔主仙翁釋子亦<lb/>
往往而在歌行比興長短雜體靡所不有於是裒而第<lb/>
之彚成一帙題曰草堂名勝凡當時之名卿賢士所為<lb/>
記序贊引等篇皆以類附焉間嘗取而讀之髙者跌宕<lb/>
夷曠上追古人下者亦不失清麗洒脫逺去流俗琅琅<lb/>
炳炳無不可愛吁亦盛矣予幼時讀晉蘭亭唐桃李園<lb/>
<pb n="KR4h0085_WYG_000-5a"/>
序謂皆一時勝集意千載而下無復能繼及究觀蘭亭<lb/>
作者率寥寥數語罕可稱誦向非王右軍一序則此會<lb/>
㡬泯沒無聞若桃李園之宴則又不知當時能賦者㡬<lb/>
人罰金谷酒數者㡬人其泯沒尤甚獨賴李謫仙一序<lb/>
可見耳豈若艸堂之會有其人人有其詩而詩皆可誦<lb/>
耶盖仲瑛以衣冠書禮之胄好尚清雅識度宕達所交<lb/>
多一時名勝故其盛如此吾故謂使是集與蘭亭桃李<lb/>
園亭並傳天壤間則後之覽者安知其不曰彼不我若<lb/>
<pb n="KR4h0085_WYG_000-5b"/>
耶李祁序<lb/>
<pb n="KR4h0085_WYG_000-6a"/>
寄題玉山詩<hi>張翥</hi>
　至正九年秋海道糧舶畢達京師皇上嘉天妃之靈<lb/>
　封香命祀中書以翥<hi>缺</hi>載直省舍人彰實徧禮祠所<lb/>
　卒事於漳還次泉南卧疾度嵗乃仲春至杭遂以驛<lb/>
　符馳上官而往卜山於武康克襄先藏秋過吳門顧<lb/>
　君仲瑛留宴草堂之墅宴賔十有二人分題玉山諸景<lb/>
　詩皆十韻盡歡而别舟中筆硯少暇因叙事述懐累<lb/>
　成百韻語繁則易疵聊以記行役耳録寄仲瑛洎席<lb/>
<pb n="KR4h0085_WYG_000-6b"/>
　上諸君子他日或逰崑墅當為一亭一館賦之也<lb/>
治理逢熙運欽明仰聖皇至仁侔覆載上徳配軒唐大<lb/>
業勤𢎞濟元臣協贊襄賢科收俊造庭實粲珪璋入貢<lb/>
徠符紱儀韶下鳳皇普天均雨露絶域總梯航毎念京<lb/>
師食遥需漕府糧神妃所庇䕶颶毋敢飛揚前隊貔貅<lb/>
發先驅网象藏泠飈鼔萬柁朱火耀連檣帝敕申嘉恵<lb/>
詞官按典常賞勞兼湛濊<hi>時賜省臣漕臣酒幣甚厚</hi>旌烈特巍煌僕<lb/>
本中林士久陪東觀郎遂叨乗馹傳徧與禮靈塲簜節<lb/>
<pb n="KR4h0085_WYG_000-7a"/>
雕龍飾華旗畫隼翔衝流度鄞越陟險過泉漳緬彼湄<lb/>
洲嶼嶄然鉅海洋蛟穿崖破碎鯨蹴浪撞搪震鼔轟空<lb/>
濶奔帆截𣺌茫島夷迎使舸瘴霧避天香嘉薦歆芬苾<lb/>
隂功助翕張精誠致工祝景貺答禎祥賈舶傾諸國輿<lb/>
圗奄八荒身雖距閩嶠志已略扶桑裴洞三生夢温陵<lb/>
十月涼茲逰平昔冠夙願一朝償女髻皆殊製蠻音各<lb/>
異鄉地偏宜茘子人最貴㯽榔釀鹿肥漂酒蠣蠔夜滿<lb/>
房招賢簇車騎揮掃積縑緗窮臘纔竣事暄春始趣裝<lb/>
<pb n="KR4h0085_WYG_000-7b"/>
劍津傳警急汀賊起披猖獠穴旋戡定籓垣慎扞防思<lb/>
親彌切切行役更遑遑狐死嗟奚首龜占喜允臧封崇<lb/>
宴塢内木拱計峯旁<hi>塢在計籌山即子新沂</hi>薄宦祗牽率孤踪易<lb/>
感傷暫為江左客誰洒墓頭漿逝矣川塗阻凄其涕淚<lb/>
滂南轅恰啼鴂北路復鳴螿粤若婁東邑由來漢太倉<lb/>
機雲存故宅吳會畫雄疆遯跡希髙士<hi>謂有梁鴻山</hi>遺風挹<lb/>
讓王厥田尤沃衍此嵗適豐穰老契張承吉新知顧辟<lb/>
疆聞君占形勝築室恣徜徉鐵笛留嚴客青錢乞泰娘<lb/>
<pb n="KR4h0085_WYG_000-8a"/>
杏韉紅叱撥蘭柱繡鴛鴦闢逕通佳處栽桃帶栁塘脩<lb/>
梧羽葆盖美竹碧琳琅列岫濃螺色澄湖浄鏡光鳥邊<lb/>
嵐漠漠魚外水泱泱鶴駐逰仙館鸞鳴種玉岡投竿釣<lb/>
月檻隠几讀書牀雲結芝英秀花團桂樹蒼舫齋青篠<lb/>
箔漁舍緑苔墻棟宇環相屬園池鬱在望直疑金谷墅<lb/>
還似輞川莊未獲窺詩境相邀到草堂開樽羅綺饌侑<lb/>
席出紅糚婉態隨歌板齊容綴舞行新聲緑水曲穠艶<lb/>
大堤娼宛轉纏頭錦淋漓蘸甲觴絃鬆調寳柱笙咽炙<lb/>
<pb n="KR4h0085_WYG_000-8b"/>
銀簧倚策驂聯轡鈎簾燭繞廊僰童供紫蟹庖吏進黄<lb/>
麞卜晝寧辭醉留歡正未央分司莫驚座刺史欲銷腸<lb/>
是集咸才彦虚懐共頡頏珠璣飛咳唾律吕應宫商鄭<lb/>
老經術富于仙詞翰長琦初燈並照郯華驥同驤璧也<lb/>
牋毫健吟篇綵繪彰拈題争㸃筆得句倐盈箱勁敵千<lb/>
鈞彀精逾百鍊鋼語竒凌鮑謝體變失盧楊瑛甫早有<lb/>
譽亨衢那可量扶揺搏怒翼騰踏待蜚黄既篤朋情重<lb/>
仍持雅道昌披襟露肝胆刻琰播文章末契欣依托衰<lb/>
<pb n="KR4h0085_WYG_000-9a"/>
踪頓激昻盍簪承偉餞授簡藉餘芳自鄙冥捜拙徒令<lb/>
對屬忙端如享敝帚何異貯奚囊談笑聊堪接賡酬曷<lb/>
足當擬為覂駕馬竟作觸籓羊筋力頻馳騖功名㡬慨<lb/>
慷不嫌成晚合深幸際時康邂逅因斯會睽違又一方<lb/>
匆匆把别袂眷眷賦河梁鴻雁清秋日蒹葭昨夜霜闗<lb/>
山凝朔氣星斗麗寒芒疾疢家多難歸休嵗亦陽苦心<lb/>
甘寂寞短髮任蒼浪漏屋愁荷盖塵衣惜蕙纕杜陵非<lb/>
固懶賀監豈真狂囘首長追憶緘書逺寄將乾坤浩今<lb/>
<pb n="KR4h0085_WYG_000-9b"/>
古此意詎能忘<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>萬首唐人絶句巻十三</head> <lb/>
    <p>
<pb n="KR4h0038_WYG_013-1a"/>
欽定四庫全書<lb/>
　萬首唐人絶句巻十三<lb/>
　　　　　　　　　　　　　宋　洪邁　編<lb/>
　　七言<lb/>
　　　洪州逢熊孺登　　　　　　白居昜<lb/>
靖安院裏辛夷下醉笑狂吟氣㝡麤莫問别來多少苦<lb/>
低頭看取白髭鬚<lb/>
　　　初著刺史緋荅賀客<lb/>
<pb n="KR4h0038_WYG_013-1b"/>
銀章蹔假為專城賀客來時懶起迎似挂緋衫衣架上<lb/>
朽株枮竹有何榮<lb/>
　　　别草堂三絶句<lb/>
正聽山鳥向陽眠黄紙除書落枕前為感君恩須蹔起<lb/>
鑪峯不擬住多年<lb/>
久眠褐被為居士忽挂緋袍作使君身出草堂心不出<lb/>
盧山未要動移文<lb/>
三間茅舎向山開一帶山泉遶舎回山色泉聲莫惆悵<lb/>
<pb n="KR4h0038_WYG_013-2a"/>
三年官滿却歸來<lb/>
　　　鍾陵餞送<lb/>
翠幕紅筵高在雲歌鐘一曲萬家聞路人指㸃滕王閣<lb/>
看送忠州白使君<lb/>
　　　題峽中石上<lb/>
巫女廟花紅似粉昭君村柳翠於眉誠知老去風情少<lb/>
見此爭無一句詩<lb/>
　　　贈康叟<lb/>
<pb n="KR4h0038_WYG_013-2b"/>
八十秦翁老不歸南賓太守乞寒衣再三憐汝非他意<lb/>
天寳遺民見漸稀<lb/>
　　　木蓮樹三首<lb/>
如折芙蓉投旱地似抛芍藥挂高枝雲埋水隔無人識<lb/>
唯有南賓太守知<lb/>
紅似燕支膩如粉傷心好物不須㬰山中風起無時節<lb/>
明日重來得在無<lb/>
已愁花落荒巖底復恨根生亂石間幾度欲移移不得<lb/>
<pb n="KR4h0038_WYG_013-3a"/>
天教抛擲在深山<lb/>
　　　聽竹枝贈李侍御<lb/>
巴童巫女竹枝歌懊惱何人怨咽多暫聽遺君猶悵望<lb/>
長聞教我復如何<lb/>
　　　畫木蓮花圖寄元郎中<lb/>
花房膩似紅蓮朶豔色鮮如紫牡丹唯有詩人應觧愛<lb/>
丹青寫出與君看<lb/>
　　　九日題塗溪<lb/>
<pb n="KR4h0038_WYG_013-3b"/>
萫草席鋪楓葉岸竹枝歌送菊花杯明年尚任南賔守<lb/>
或作重陽更一來<lb/>
　　　和萬州楊使君四絶句<lb/>
　　　　競渡<lb/>
競渡相傳為汨羅不能止遏意無他自經放逐來顦顇<lb/>
能校靈均死幾多<lb/>
　　　　江邊草<lb/>
聞君澤畔傷春草憶在天門街裏時漠漠凄凄秋滿眼<lb/>
<pb n="KR4h0038_WYG_013-4a"/>
就中惆悵是江蘺<lb/>
　　　　嘉慶李<lb/>
東都緑李萬州栽君手分題我手開把得欲嘗先悵望<lb/>
與渠同别故鄉來<lb/>
　　　　白槿花<lb/>
秋蕣晚英無豔色何因栽種在人家使君只别羅敷靣<lb/>
爭觧回頭愛白花<lb/>
　　　三月三日懷微之<lb/>
<pb n="KR4h0038_WYG_013-4b"/>
良時光景長虚擲壯歳風情已闇銷忽憶同為校書日<lb/>
毎年共醉是今朝<lb/>
　　　和行簡望郡南山<lb/>
反照前山雲樹明從君苦道似華清試聽腸斷巴猿呌<lb/>
早晚驪山有此聲<lb/>
　　　種荔枝<lb/>
紅顆真珠誠可愛白鬚太守亦何癡十年結子知誰在<lb/>
自向庭中種荔枝<lb/>
<pb n="KR4h0038_WYG_013-5a"/>
　　　東樓醉<lb/>
天涯深峽無人地歳暮窮隂欲夜天不向東樓時一醉<lb/>
如何擬過二三年<lb/>
　　　東樓招客夜飲<lb/>
莫辭數數醉東樓除醉無因破得愁唯有緑樽紅燭下<lb/>
暫時不似在忠州<lb/>
　　　醉後戯題<lb/>
自知清冷似冬凌每被人呼作律僧今夜酒醺羅綺煖<lb/>
<pb n="KR4h0038_WYG_013-5b"/>
被君融盡玉壺氷<lb/>
　　　竹枝詞四首<lb/>
瞿塘峽口水煙低白帝城頭月向西唱到竹枝聲咽處<lb/>
寒猿闇鳥一時啼<lb/>
竹枝苦怨怨何人夜静山空歇又聞蠻兒巴女齊聲唱<lb/>
愁殺江樓病使君<lb/>
巴東船舫上巴西波靣風生雨脚齊水蓼冷花紅簇簇<lb/>
江蘺濕葉碧萋萋<lb/>
<pb n="KR4h0038_WYG_013-6a"/>
江畔誰人唱竹枝前聲斷咽後聲遲怪來調苦縁詞苦<lb/>
多是通州司馬詩<lb/>
　　　寄題楊萬州四望樓<lb/>
江上新樓名四望東西南北水茫茫無由得與君携手<lb/>
同凭闌干一望鄉<lb/>
　　　荅楊使君登樓見憶<lb/>
中萬樓中憶故人南州煙水北州雲兩州何事偏相憶<lb/>
各是籠禽作使君<lb/>
<pb n="KR4h0038_WYG_013-6b"/>
　　　題東樓前李使君所種櫻桃花<lb/>
身入青雲無見日手栽紅樹又逢春唯留花向樓前看<lb/>
故故抛愁與後人<lb/>
　　　奉酬李相公<lb/>
碧油幢下捧新詩榮賤雖殊共一悲涕淚滿襟君莫怪<lb/>
甘泉侍從最多時<lb/>
　　　戯贈蕭處士清禪師<lb/>
三杯嵬峩忘機客百納頭陀任運僧又有放傭巴郡守<lb/>
<pb n="KR4h0038_WYG_013-7a"/>
不營一事共騰騰<lb/>
　　　錢虢州以三堂絶句見寄因以本韻和之<lb/>
同事空王歳月深相思逺寄定中唫遥知清淨中和化<lb/>
秪用金剛三昧心<lb/>
　　　三月三日<lb/>
暮春風景初三日流世光隂半百年欲作閒遊無好伴<lb/>
半江惆悵却回船<lb/>
　　　寒食夜<lb/>
<pb n="KR4h0038_WYG_013-7b"/>
四十九年身老日一百五夜月明天抱膝思量何事在<lb/>
癡兒癡女喚鞦韆<lb/>
　　　代州民問<lb/>
龍昌寺底開山路巴子臺前種柳林官職家鄉都忘却<lb/>
誰人㑹得使君心<lb/>
　　　荅州民<lb/>
宦情抖擻隨塵去鄉思銷磨逐月無唯擬騰騰作閒事<lb/>
遮渠不道使君愚<lb/>
<pb n="KR4h0038_WYG_013-8a"/>
　　　荔枝樓對酒<lb/>
荔枝新熟雞冠色燒酒初開琥珀香欲<graphic n="KR0933" url="https://raw.githubusercontent.com/kanripo/KR-Gaiji/master/images/KR0933.png" mimeType="image/png"/>一枝傾一盞<lb/>
西樓無客共誰嘗<lb/>
　　　醉後贈人<lb/>
香毬趂拍回環匼花盞抛廵取次飛自入春來未同醉<lb/>
那能夜去獨先歸<lb/>
　　　别種東坡花樹兩絶<lb/>
二年留滯在江城草樹禽魚盡有情何處殷勤重回首<lb/>
<pb n="KR4h0038_WYG_013-8b"/>
東坡桃李種新成<lb/>
花林好住莫顦顇春至但知依舊春樓上明年新太守<lb/>
不妨還是愛花人<lb/>
　　　别橋上竹<lb/>
穿橋迸竹不依行恐礙行人被損傷我去自慙遺愛少<lb/>
不教君得似甘棠<lb/>
　　　商山路驛桐樹<hi>昔與微之前後題名處</hi>
與君前後多遷謪五度經過此路隅笑問中庭老桐樹<lb/>
<pb n="KR4h0038_WYG_013-9a"/>
這回歸去免來無<lb/>
　　　殘春曲<lb/>
禁苑殘鶯三四聲景遲風慢暮春情日西無事墻隂下<lb/>
閒踏宫花獨自吟<lb/>
　　　長安春<lb/>
青門柳枝軟無力東風吹作黄金色街東酒薄醉昜醒<lb/>
滿眼春愁消不得<lb/>
　　　長樂坡<lb/>
<pb n="KR4h0038_WYG_013-9b"/>
行人南北分征路流水東西接御溝終日坡前恨離别<lb/>
漫名長樂是長愁<lb/>
　　　獨眠吟<lb/>
夜長無睡起階前露落星河欲曉天十五年來明月夜<lb/>
何曾一夜不孤眠<lb/>
　　　期不至<lb/>
紅燭清尊延久佇出門入門天欲曙星稀月落竟不來<lb/>
烟柳朧朧鵲飛去<lb/>
<pb n="KR4h0038_WYG_013-10a"/>
　　　長洲苑<lb/>
春入長洲草又生鷓鴣飛起少人行年深不辨娃宫處<lb/>
夜夜蘓臺空月明<lb/>
　　　憶江柳<lb/>
曾栽楊柳江南岸一别江南兩度春遥憶青青江岸上<lb/>
不知攀折是何人<lb/>
　　　三年别<lb/>
悠悠一别已三年相望相思明月天腸斷青山望明月<lb/>
<pb n="KR4h0038_WYG_013-10b"/>
别來三十六回圓<lb/>
　　　傷春詞<lb/>
深淺簷花千萬枝碧紗窻外轉黄鸝殘粧含淚下簾坐<lb/>
盡日傷春春不知<lb/>
　　　後宫詞二首<lb/>
淚盡羅巾夢不成夜深前殿按歌聲紅顔未老恩先斷<lb/>
斜倚薫籠坐到明<lb/>
雨露由來一㸃恩爭能遍布及千門三千宫女臙脂靣<lb/>
<pb n="KR4h0038_WYG_013-11a"/>
幾箇春來無淚痕<lb/>
　　　呉七郎中山人待制班中偶贈<lb/>
金馬東門隻日開漢庭待詔重僊才第三松樹非華表<lb/>
那得遼東鶴下來<lb/>
　　　寄題忠州小樓桃花<lb/>
再逰巫峽知何日總是秦人説向誰長憶小樓風月夜<lb/>
紅闌干上兩三枝<lb/>
　　　朝回和元少尹二絶<lb/>
<pb n="KR4h0038_WYG_013-11b"/>
朝客朝回回望好盡紆朱紫佩金銀此時獨與君為伴<lb/>
馬上青袍惟兩人<lb/>
鳳閣舍人京亞尹白頭俱未着緋衫南宫起請無消息<lb/>
朝散何時得入銜<lb/>
　　　醉後<lb/>
酒後髙歌且放狂門前閒事莫思量猶嫌小户長先醒<lb/>
不得多時往醉鄉<lb/>
　　　紫微花<lb/>
<pb n="KR4h0038_WYG_013-12a"/>
絲綸閣下文章静鐘鼓樓中刻漏長獨坐黄昏誰是伴<lb/>
紫微花對紫微郎<lb/>
　　　馮閣老處見與嚴郎中唱和詩<lb/>
乍來江上宜清淨不用回頭望故山縱有舊遊君莫憶<lb/>
塵心起即墮人間<lb/>
　　　立秋日登樂逰園<lb/>
獨行獨語曲江頭回馬遲遲上樂逰蕭颯涼風與衰鬢<lb/>
誰教計㑹一時秋<lb/>
<pb n="KR4h0038_WYG_013-12b"/>
　　　夜筝<lb/>
紫袖紅絃明月中自弹自感闇低容絃凝指咽聲停處<lb/>
别有深情一萬重<lb/>
　　　舊房<lb/>
遶壁秋聲蟲絡絲入簷新影月低眉床帷半故簾旌斷<lb/>
仍是初寒欲夜時<lb/>
　　　自問<lb/>
黒花滿眼絲滿頭早衰因病病因愁宦途氣味已諳盡<lb/>
<pb n="KR4h0038_WYG_013-13a"/>
五十不休何日休<lb/>
　　　和韓侍郎題楊舍人林池見寄<lb/>
渠水暗流春凍解風吹日炙不成凝鳳池冷煖君諳否<lb/>
二月因何更有氷<lb/>
　　　送馮舍人閣老往襄陽<lb/>
紫微閣底送君回第一㕔簾下不開莫戀漢南風景好<lb/>
峴山花盡早歸來<lb/>
　　　酬韓侍郎張博士雨後逰曲江見寄<lb/>
<pb n="KR4h0038_WYG_013-13b"/>
小園新種紅櫻樹開遶花行便當逰何必更隨鞍馬隊<lb/>
衝泥蹋雨曲江頭<lb/>
　　　曲江憶李十一<lb/>
李君殁後共誰遊栁岸荷亭兩度秋獨遶曲江行一匝<lb/>
依前還立水邊愁<lb/>
　　　青門栁<lb/>
青青一樹傷心色曾入幾人離恨中為近都門多送别<lb/>
長條折盡減春風<lb/>
<pb n="KR4h0038_WYG_013-14a"/>
　　　梨園弟子<lb/>
白頭垂淚話梨園五十年前雨露恩莫問華清今日事<lb/>
滿山紅葉鎖宫門<lb/>
　　　暮江吟<lb/>
一道殘陽鋪水中半江瑟瑟半江紅誰憐九月初三夜<lb/>
露似真珠月似弓<lb/>
　　　思婦眉<lb/>
東風揺蕩自東來折盡櫻桃綻盡梅唯餘思婦愁眉結<lb/>
<pb n="KR4h0038_WYG_013-14b"/>
無限春風吹不開<lb/>
　　　寒閨怨<lb/>
寒月沈沈洞房靜真珠簾外梧桐影秋霜欲下手先知<lb/>
燈底裁縫剪刀冷<lb/>
　　　秋房夜<lb/>
雲露青天月漏光中庭立久却歸房水窻席冷未能卧<lb/>
挑盡殘燈秋夜長<lb/>
　　　採蓮曲<lb/>
<pb n="KR4h0038_WYG_013-15a"/>
菱葉縈波荷颭水荷花深處小船通逢郎欲語低頭笑<lb/>
碧玉搔頭落水中<lb/>
　　　鄰女<lb/>
娉婷十五勝天仙白日姮娥旱地蓮何處閒教鸚鵡語<lb/>
碧紗窻下繡牀前<lb/>
　　　閨婦<lb/>
斜凭繡牀愁不動紅綃帶緩緑鬟低遼陽春盡無消息<lb/>
夜合花前日又西<lb/>
<pb n="KR4h0038_WYG_013-15b"/>
　　　移牡丹栽<lb/>
金錢買得牡丹栽何處辭叢别主來紅芳堪惜還堪恨<lb/>
百處移將百處開<lb/>
　　　聽夜箏有感<lb/>
江州去日聽箏夜白髮新生不願聞如今各是頭成雪<lb/>
彈到天明亦任君<lb/>
　　　琵琶<lb/>
絃清撥剌語錚錚背却殘燈就月明賴是心無惆悵事<lb/>
<pb n="KR4h0038_WYG_013-16a"/>
不然争奈子絃聲<lb/>
　　　和人琴思<lb/>
秋水蓮冠春草裙依稀風調似文君煩君玉指分明語<lb/>
知是琴心静不聞<lb/>
　　　聽彈湘妃怨<lb/>
玉軫朱絃瑟瑟徽吳娃徵調奏湘妃分明曲裏秋雲雨<lb/>
似道蕭蕭郎不歸<lb/>
　　　寓言題僧<lb/>
<pb n="KR4h0038_WYG_013-16b"/>
刼風火起燒荒宅苦海波生蕩破船力小無因救焚溺<lb/>
清涼山下且安禪<lb/>
　　　内鄉村路作<lb/>
日下風髙野路涼緩驅疲馬闇思鄉渭村秋物應如此<lb/>
棗赤梨紅稻穂黄<lb/>
　　　虚白堂<lb/>
虚白堂前衙退後更無一事到中心移牀就日簷間卧<lb/>
卧詠閒詩側枕琴<lb/>
<pb n="KR4h0038_WYG_013-17a"/>
　　　題靈隠寺紅辛夷花戲酬光上人<lb/>
紫粉筆含尖火燄紅燕脂染小蓮花芳情香思知多少<lb/>
惱得山僧悔出家<lb/>
　　　候山亭同諸客醉<lb/>
謝安山下空携妓栁渾洲邊只賦詩不及湖亭今日醉<lb/>
嘲花詠水贈蛾眉<lb/>
　　　送李校書趁寒食歸義興山居<lb/>
大見騰騰詩酒客不憂生計似君稀到舍將何作寒食<lb/>
<pb n="KR4h0038_WYG_013-17b"/>
滿船唯載樹隂歸<lb/>
　　　獨行<lb/>
暗誦黄庭經在口閑携青竹枝隨身晚花新筍堪為伴<lb/>
獨入林行不要人<lb/>
　　　戲題木蘭花<lb/>
紫房日照燕脂拆素豔風吹膩粉開怪得獨饒脂粉態<lb/>
木蘭曾作女郎來<lb/>
　　　湖中自照<lb/>
<pb n="KR4h0038_WYG_013-18a"/>
重重照影看容鬢不見朱顔見白絲失却少年無覔處<lb/>
泥池湖水欲何為<lb/>
　　　木芙蓉花下招客飲<lb/>
晚凉思飲兩三杯召得江頭酒客來莫怕秋無伴醉物<lb/>
水蓮花盡木蓮開<lb/>
　　　重詶周判官<lb/>
秋愛冷吟春愛醉詩家眷屬酒家仙若教早被浮名繫<lb/>
可得閒遊三十年<lb/>
<pb n="KR4h0038_WYG_013-18b"/>
　　　代賣薪女贈諸妓<lb/>
亂蓬為鬢布為裙曉踏寒山自負薪一種錢塘江畔女<lb/>
著紅騎馬是何人<lb/>
　　　遊恩徳寺<lb/>
雲水埋藏恩徳寺簪裾束縛使君身暫來不宿歸州去<lb/>
應被山呼作俗人<lb/>
　　　題清頭陀<lb/>
頭陀獨宿寺西峰百尺禪菴半夜鐘烟月蒼蒼風瑟瑟<lb/>
<pb n="KR4h0038_WYG_013-19a"/>
更無雜事對山松<lb/>
　　　自歎二首<lb/>
形羸自覺朝飡減睡少偏知夜漏長實事漸消虚事在<lb/>
銀魚金帶遶腰光<lb/>
二毛曉落梳頭懶兩眼春昏㸃藥頻唯有閒行猶得在<lb/>
心情未到不如人<lb/>
　　　贈内<lb/>
漠漠闇苔新雨地微微凉露欲秋天莫對月明思往事<lb/>
<pb n="KR4h0038_WYG_013-19b"/>
損君顔色減君年<lb/>
　<lb/>
　<lb/>
　<lb/>
　<lb/>
　<lb/>
　<lb/>
　萬首唐人絶句巻十三<lb/>
<pb n="KR4h0038_WYG_013-20a"/>
欽定四庫全書<lb/>
　萬首唐人絶句巻十三<lb/>
　　　　　　　　　　　　　宋　洪邁　編<lb/>
　　五言<lb/>
　　　郭隗　　　　　　　　　　陳子昂<lb/>
逄時獨為貴厯代非無才隗君亦何幸遂起黄金臺<lb/>
　　　入峽苦風寄親友<lb/>
故鄉今日友歡㑹坐應同寧知巴峽路辛苦石尤風<lb/>
<pb n="KR4h0038_WYG_013-20b"/>
　　　題田洗馬桔橰<lb/>
望花長為客商山遂不歸誰憐北陵客未息漢隂機<lb/>
　　　古意<lb/>
白雲蒼梧來氲氲萬里色聞君太平代栖泊靈臺側<lb/>
　　　子夜四時歌　　　　　　　郭元振<lb/>
　　　　春歌二首<lb/>
青樓含日光緑池起風色贈子同心花殷勤此何極<lb/>
陌頭楊栁枝已被春風吹妾心正㫁絶君懐那得知<lb/>
<pb n="KR4h0038_WYG_013-21a"/>
　　　　秋歌二首<lb/>
邀懽空佇立望美頻回顧何時復採菱江中宻相遇<lb/>
辟惡茱萸囊延年菊花酒與子結綢繆丹心此何有<lb/>
　　　　冬歌二首<lb/>
北極嚴氣昇南至温風謝調絲競短歌拂枕憐長夜<lb/>
帷横雙翡翠被巻雨鴛鴦婉態不自得宛轉君王牀<lb/>
　　　王昭君<lb/>
聞有南河信傳言殺畫師始知君念重更肯惜娥眉<lb/>
<pb n="KR4h0038_WYG_013-21b"/>
　　　春江曲<lb/>
江水春沈沈上有雙竹林竹葉壊水色郎亦壊人心<lb/>
　　　堂堂　　　　　　　　　　李義府<lb/>
懶整鴛鴦被羞褰玳瑁牀春風别有意宻處也尋香<lb/>
　　　賦美人<lb/>
鏤月成歌扇裁雲作舞衣自憐回雪影好取洛川歸<lb/>
　　　詠烏<lb/>
日裏颺朝彩琴中伴夜啼上林如許樹不借一枝棲<lb/>
<pb n="KR4h0038_WYG_013-22a"/>
　　　洛隄步月　　　　　　　　上官儀<lb/>
脉脉廣川流驅馬厯長洲鵲飛山月曉蟬噪野風秋<lb/>
　　　塞下曲六首　　　　　　　盧　綸<lb/>
鷲翎金僕姑鷰尾繡蝥弧獨立揚新令千營共一呼<lb/>
林暗草驚風將軍夜引弓平明尋白羽沒在石稜中<lb/>
月黒鴈飛高單于夜遁逃欲將輕騎逐大雪滿弓刀<lb/>
野幕蔽瓊筵羌戎賀勞旋醉和金甲舞雷鼔動山川<lb/>
調箭又呼鷹俱聞出世能奔狐將迸雉掃盡古丘陵<lb/>
<pb n="KR4h0038_WYG_013-22b"/>
亭亭七葉貴蕩蕩一隅清他日題麟閣唯應獨不名<lb/>
　　　天長地久詞三首<lb/>
玉砌紅花樹香風不敢吹春光解天意偏發殿南枝<lb/>
虹橋千步廊半在水中央天子方消暑宫人重暮籹<lb/>
辭輦復當熊傾心奉上宫君王若看鏡甘在衆妃中<lb/>
　　　妾薄命<lb/>
妾年初二八兩度嫁狂夫薄命今猶在堅貞掃地無<lb/>
　　　酬李益<lb/>
<pb n="KR4h0038_WYG_013-23a"/>
戚戚一西東十年今始同可憐歌酒夜相對兩衰翁<lb/>
　　　長門怨<lb/>
空宫古廊殿寒月落斜暉卧聴未央曲滿箱歌舞衣<lb/>
　　　春詞<lb/>
北苑羅裙帯塵衢錦繡鞋醉眠芳樹下半被落花埋<lb/>
　　　山下泉　　　　　　　　　皇甫曽<lb/>
漾漾帶山光澄澄倒林影那知石上喧却憶山中静<lb/>
　　　題畫帳二首　　　　　　　皇甫冉<lb/>
<pb n="KR4h0038_WYG_013-23b"/>
朝見巴山客暮見巴山客雲㠶儻暫駐中路陽臺夕<lb/>
湘水風日滿楚山朝夕空連峰雖已見猶念長雲中<lb/>
　　　送王司直<lb/>
西塞雲山逺東風道路長人心勝潮水相送過尋陽<lb/>
　　　有懐<lb/>
舊國迷江樹他鄉近海門移家南渡久童稚解方言<lb/>
　　　淮口寄趙員外<lb/>
欲逐淮潮上暫停漁子溝相望知不見終是屢回頭<lb/>
<pb n="KR4h0038_WYG_013-24a"/>
　　　初出沅江夜入湖<lb/>
放溜出江口回瞻松栝深不知舟中月那引湖間心<lb/>
　　　渡汝水向大和山<lb/>
落日花攀折西南投一峰誠知秋水淺但怯無人蹤<lb/>
　　　月下作<lb/>
霜風驚度鴈月露皎疎林處處砧聲發星河秋夜深<lb/>
　　　逺山<lb/>
少室盡西峰鳴臯隱南面柴門縱復闗今日忩中見<lb/>
<pb n="KR4h0038_WYG_013-24b"/>
　　　南澗<lb/>
上客各乗軒髙朋盡鳴玉寜知飲澗人自愛輕波渌<lb/>
　　　山館<lb/>
山館長寂然閑雲朝夕來空庭復何有落日照青苔<lb/>
　　　倢伃春怨<lb/>
花枝繞建章鳯管出昭陽借問承恩者雙蛾㡬許長<lb/>
　　　秋怨<lb/>
長信多秋氣昭陽借月華那堪閉永巷聞道選良家<lb/>
<pb n="KR4h0038_WYG_013-25a"/>
　　　贈寄權三客舍<lb/>
南橋春日暮楊栁帯清渠不得同携手空城意有餘<lb/>
　　　望南山雪懐山寺普上人<lb/>
夜夜夢連宫無由見逺公朝來出門望知在雪山中<lb/>
　　　病中對石竹花<lb/>
數㸃空階下閒凝細雨中那能久相伴嗟爾滯秋風<lb/>
　　　送人還剡中舊居<lb/>
海岸耕殘雪溪沙釣夕陽家中何所有春草漸看長<lb/>
<pb n="KR4h0038_WYG_013-25b"/>
　　　逺客<lb/>
行隨新樹深夢隔重山逺迢遞風日間蒼茫洲渚晚<lb/>
　　　禁省梨花<lb/>
巧解迎人笑還能亂蝶飛春風時入户㡬片落朝衣<lb/>
　　　送裴陟歸常州<lb/>
夜雨頻停棹秋風暗入衣見君常北望何事却南歸<lb/>
　　　洪澤館壁見故禮部尚書題詩<lb/>
底事洪澤壁空留黄巻詞年年淮水上行客不勝悲<lb/>
<pb n="KR4h0038_WYG_013-26a"/>
　　　銅雀妓二首　　　　　　　崔道融<lb/>
嚴籹垂玉筯妙舞對清風無復君王顧春來起漸慵<lb/>
歌咽新翻曲香銷舊賜衣陵園風雨暗不見六龍歸<lb/>
　　　春閨二首<lb/>
寒食月明雨落花香滿泥佳人持錦字無鴈寄征西<lb/>
欲剪冝春字春寒入剪刀遼陽在何處莫望寄征袍<lb/>
　　　訪僧不遇<lb/>
尋僧已寂寞林下鎻山房松竹雖無語牽衣借晚凉<lb/>
<pb n="KR4h0038_WYG_013-26b"/>
　　　田上<lb/>
雨足髙田白披蓑半夜耕人牛力俱盡東方殊未明<lb/>
　　　月夕<lb/>
月上隨人意人閑月更清朱樓髙百尺不見到天明<lb/>
　　　槿花<lb/>
槿花不見夕一日一回新東風吹桃李須到明年春<lb/>
　　　西施灘<lb/>
宰嚭亡呉國西施䧟惡名浣沙春水急似有不平聲<lb/>
<pb n="KR4h0038_WYG_013-27a"/>
　　　江上逢故人<lb/>
故里琴樽侣相逢近臘梅江村買一醉破淚却成咍<lb/>
　　　牧豎<lb/>
牧豎逢蓑笠逢人氣傲然卧牛吹短笛耕却傍溪田<lb/>
　　　過農家<lb/>
欲羡農家子秋新看刈禾蘇秦無負郭六印又如何<lb/>
　　　江夕<lb/>
江心秋月白起柁信潮行蛟龍化為人半夜吹笛聲<lb/>
<pb n="KR4h0038_WYG_013-27b"/>
　　　春墅<lb/>
蛙聲近過社農事忽已忙鄰婦餉田歸不見白花芳<lb/>
　　　江村<lb/>
日暮片㠶落江村如有情獨對沙上月滿船人睡聲<lb/>
　　　擬樂府子夜四時歌四首<lb/>
呉子愛桃李月色不到地明朝欲看花六宫人不睡<lb/>
涼軒待月生暗裏螢飛出低回不稱意蛙鳴亂清瑟<lb/>
月色明如晝蟲聲入户多狂夫自不歸滿地無天河<lb/>
<pb n="KR4h0038_WYG_013-28a"/>
銀缸照殘夢零淚霑粉臆洞房猶自寒何况闗山北<lb/>
　　　寄人二首<lb/>
花上斷續雨江頭來去風相思春欲盡未遣酒尊空<lb/>
澹澹長江水悠悠逺客情落花相與恨到地一無聲<lb/>
　　　江鷗<lb/>
白鳥波上棲見人懶飛起為有求魚心不是戀江水<lb/>
　　　春晚<lb/>
三月寒食時日色濃於酒落盡牆頭花鶯聲隔原栁<lb/>
<pb n="KR4h0038_WYG_013-28b"/>
　　　漢宫詞<lb/>
獨詔宫衣出天花落殿堂他人不敢妬垂淚向君王<lb/>
　　　旅行<lb/>
少壯經勤苦衰年始浪遊誰憐不龜手他處却封候<lb/>
　　　班婕妤<lb/>
寵極辭同輦恩深弃後宫自題秋扇後不敢怨春風<lb/>
　　　有題<lb/>
十載元正酒相歡意轉深自量麋鹿分只合在山林<lb/>
<pb n="KR4h0038_WYG_013-29a"/>
　　　古樹<lb/>
古樹春風入陽和力太遲莫言生意盡更引萬年枝<lb/>
　　　春題二首<lb/>
青春未得意見花却如讎路逄白面郎醉挿花滿頭<lb/>
滿眼桃李花愁人如不見别有惜花人東風莫吹散<lb/>
　　　長安春<lb/>
長安牡丹開繡轂輾晴雷若使花長在人應看不回<lb/>
　　　病起二首<lb/>
<pb n="KR4h0038_WYG_013-29b"/>
病起春已晚曵笻傷緑苔强攀庭樹枝喚作花未開<lb/>
庭起繞庭除春泥粘屐齒如從萬里來骨肉滿面喜<lb/>
　　　峽路<lb/>
清猿啼不住白水下來新八月莫為客夜長愁殺人<lb/>
　　　長門怨<lb/>
長門春欲盡明月照花枝買得相如賦君恩不可移<lb/>
　　　月夕有懐<lb/>
圓光照一海逺客在孤舟相憶無期見中宵獨上樓<lb/>
<pb n="KR4h0038_WYG_013-30a"/>
　　　夜泊九江<lb/>
夜泊江門外歡聲月裏樓明朝歸去路猶隔洞庭秋<lb/>
　　　寒食夜<lb/>
滿地梨花白風吹碎月明大家寒食夜獨貯望鄉情<lb/>
　　　歸燕<lb/>
海燕頻來去西人獨滯留天邊又相送膓㫁故園秋<lb/>
　　　長安春<lb/>
珠箔映髙栁美人紅袖埀忽聞半天語不見上樓時<lb/>
<pb n="KR4h0038_WYG_013-30b"/>
　　　漢宫曲二首　　　　　　　韓翃<lb/>
駿馬踏障泥紅塵撲四蹄歸時何太晚日照杏花西<lb/>
繡幙珊瑚鉤香閨翡翠樓深情不肯道驕倚鈿箜篌<lb/>
　　　别離作　　　　　　　　　戎昱<lb/>
手把杏花枝未曾輕别離黄昏掩門後寂寞心自知<lb/>
　　　贈薛瑤英　　　　　　　　賈至<lb/>
舞怯銖衣重笑疑桃臉開方知漢成帝虚築避風臺<lb/>
　　　洛中有懐　　　　　　　　于武陵<lb/>
<pb n="KR4h0038_WYG_013-31a"/>
潺潺伊洛河寂寞隔恩波鑾駕不東幸洛陽春草多<lb/>
　　　送魏山田處士西遊<lb/>
隂隂亭際閑相顧慘離顏一片雲飛去嵯峨空魏山<lb/>
　　　長春宫<lb/>
莫問古宫名古宫空古城唯應東去水不改舊時聲<lb/>
　　　高樓<lb/>
逺天明月出照此誰家樓上有羅衣裳涼風吹不秋<lb/>
　　　歡酒<lb/>
<pb n="KR4h0038_WYG_013-31b"/>
勸君金鏤巵滿酌不須辭花發多風雨人生足别離<lb/>
　<lb/>
　<lb/>
　<lb/>
　<lb/>
　<lb/>
　<lb/>
　萬首唐人絶句巻十三<lb/>
</p>
<p>
</p>
  </div>
</body>
</text>
</TEI>
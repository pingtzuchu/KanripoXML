<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>萬首唐人絶句巻二十四</head> <lb/>
    <p>
<pb n="KR4h0038_WYG_024-1a"/>
欽定四庫全書<lb/>
　萬首唐人絶句巻二十四<lb/>
　　　　　　　　　　　　　宋　洪邁　編<lb/>
　　七言<lb/>
　　　寄桐江隠者　　　　　　　　許渾<lb/>
潮去潮来洲渚春山花如繡草如茵嚴陵臺下桐江水<lb/>
解釣鱸魚有㡬人<lb/>
　　　送曽主簿歸楚州省覲予亦明日歸姑熟<lb/>
<pb n="KR4h0038_WYG_024-1b"/>
帆轉清淮極鳥飛落帆應換老萊衣河亭未醉先惆悵<lb/>
明日還從此路歸<lb/>
　　　重別<lb/>
淚沿紅粉濕羅巾重繫蘭舟勸酒頻留却一枝河畔柳<lb/>
明朝猶有逺行人<lb/>
　　　湖上<lb/>
髣髴欲當三五夕萬蟬清雜亂泉紋釣魚船上一樽酒<lb/>
月出渡頭零落雲<lb/>
<pb n="KR4h0038_WYG_024-2a"/>
　　　夜泊永樂驛<lb/>
蓮渚愁紅蕩碧波吳娃齊唱採蓮歌横塘一別已千里<lb/>
蘆葦蕭蕭風雨多<lb/>
　　　宿水閣<lb/>
野客從來不解愁等閒乘月海西頭未知南陌誰家子<lb/>
夜半吹笙入水樓<lb/>
　　　謝亭送別<lb/>
勞歌一曲解行舟紅葉青山水急流日暮酒醒人已逺<lb/>
<pb n="KR4h0038_WYG_024-2b"/>
滿天風雨下西樓<lb/>
　　　酬李當<lb/>
知有瑤華手自開巴人虚唱懶封回山隂一夜滿溪雪<lb/>
借問扁舟来不來<lb/>
　　　蟬<lb/>
噪柳鳴槐晚未休不知何事愛悲秋朱門大有長吟處<lb/>
剛被愁人又送愁<lb/>
　　　夜過松江寄友<lb/>
<pb n="KR4h0038_WYG_024-3a"/>
清露白雲明月天與君齊棹木蘭船南湖風雨一相失<lb/>
夜泊横塘心渺然<lb/>
　　　守風淮隂<lb/>
遙見江隂夜漁客因思京口釣魚時一潭明月萬株柳<lb/>
自去自来人不知<lb/>
　　　亡題<lb/>
商嶺採芝尋四老紫陽收术訪三茅欲求不死長生訣<lb/>
骨裏無仙不肯教<lb/>
<pb n="KR4h0038_WYG_024-3b"/>
　　　送楊發東歸<lb/>
紅花半落燕于飛同客長安今獨歸一紙鄉書報兄弟<lb/>
還家羞著別時衣<lb/>
　　　寄宋邧<lb/>
朱檻煙霜夜坐勞美人南國舊同袍山長水逺無消息<lb/>
瑤瑟一彈秋月髙<lb/>
　　　題四老廟二首<lb/>
峩峩商嶺采芝人雪頂霜髯虎豹茵山酒一巵歌一曲<lb/>
<pb n="KR4h0038_WYG_024-4a"/>
漢家天子忌功臣<lb/>
避秦安漢出藍闗松桂花隂滿舊山自是無人有歸意<lb/>
白雲常在水潺潺<lb/>
　　　夏日寄江上親友<lb/>
雨過前山日未斜清蟬嘒嘒落槐花車輪南北已無限<lb/>
江上故人纔到家<lb/>
　　　下第懐友人<lb/>
獨掩衡門花盛時一封書信緩歸期南宗更有瀟湘客<lb/>
<pb n="KR4h0038_WYG_024-4b"/>
夜夜月明聞竹枝<lb/>
　　　客有卜居不遂薄遊汧隴者<lb/>
海燕西飛白日斜天門遙望五侯家樓臺深鎖無人到<lb/>
落盡春風第一花<lb/>
　　　陳宫怨二首<lb/>
風暖江城白日遲昔人遺事後人悲草生宫闕國無主<lb/>
玉樹後庭花為誰<lb/>
地雄山險水悠悠不信隋兵到石頭玉樹後庭花一曲<lb/>
<pb n="KR4h0038_WYG_024-5a"/>
與君同上景陽樓<lb/>
　　　題段太尉廟<lb/>
静想追兵緩翠華古碑荒廟閉松花紀生不向榮陽死<lb/>
争有山河屬漢家<lb/>
　　　經秦皇墓<lb/>
龍盤虎踞樹層層勢入浮雲亦是崩一種青山秋草裏<lb/>
路人唯拜漢文陵<lb/>
　　　游楞伽寺<lb/>
<pb n="KR4h0038_WYG_024-5b"/>
碧煙秋寺泛潮来水浸城根古堞摧盡日傷心人不見<lb/>
石榴花滿舊琴臺<lb/>
　　　緱山廟<lb/>
王子求仙月滿臺玉簫清轉鶴徘徊曲終飛去不知處<lb/>
山下碧桃春自開<lb/>
　　　送薛先輩入闗<lb/>
一巵春酒送離歌花落敬亭芳草多欲問歸期已深醉<lb/>
只應孤夢繞闗河<lb/>
<pb n="KR4h0038_WYG_024-6a"/>
　　　過鴻溝<lb/>
相持未定各為君秦政山河此地分力盡烏江千載後<lb/>
古溝芳草起寒雲<lb/>
　　　韓信廟<lb/>
朝言雲夢暮南巡已為功名少退身盡握兵權猶不得<lb/>
更將心計托何人<lb/>
　　　過湘妃廟<lb/>
古木蒼山掩翠娥月明南浦起微波九疑望斷幾千載<lb/>
<pb n="KR4h0038_WYG_024-6b"/>
斑竹淚痕今更多<lb/>
　　　寄敬上人<lb/>
萬山秋雨水縈回紅葉多從紫閣來雲冷竹齋禪衲薄<lb/>
已應飛錫過天台<lb/>
　　　秋思<lb/>
琪樹西風枕簟秋楚雲湘水憶同遊髙歌一曲掩明鏡<lb/>
昨日少年今白頭<lb/>
　　　送宋處士歸山<lb/>
<pb n="KR4h0038_WYG_024-7a"/>
賣藥修琴歸去遲山風吹盡桂花枝世間甲子須㬰事<lb/>
逢著仙人莫看棋<lb/>
　　　聴琵琶<lb/>
欲寫明妃萬里情紫槽紅撥夜丁丁邊沙望盡漢宫逺<lb/>
月落天山聞一聲<lb/>
　　　秦樓曲<lb/>
秦女夢餘仙路遙月窻風簟夜迢迢潘郎翠鳳雙飛去<lb/>
三十六宫聞玉簫<lb/>
<pb n="KR4h0038_WYG_024-7b"/>
　　　題旌儒廟<lb/>
寒栢隂風萬古悲儒冠相枕死秦時廟前亦有商山路<lb/>
不學老翁歌紫芝<lb/>
　　　覽故人題僧院詩<lb/>
髙閣清吟寄逺公四時雲月一篇中今来借問獨何處<lb/>
日暮槿花零落風<lb/>
　　　楚宫怨二首<lb/>
十二山晴花盡開楚宫雙闕對陽臺細腰爭舞君沈醉<lb/>
<pb n="KR4h0038_WYG_024-8a"/>
白日秦兵天上來<lb/>
獵騎秋來在内稀渚宫雲雨濕龍衣騰騰戰鼔動城闕<lb/>
江畔射麋猶未歸<lb/>
　　　聽唱山鷓鴣<lb/>
金谷歌傳第一流鷓鴣清怨碧煙愁夜來省得曽聞處<lb/>
萬里月明湘水秋<lb/>
　　　晨起西樓<lb/>
留情深處駐横波歛翠凝紅一曲歌明月下樓人未散<lb/>
<pb n="KR4h0038_WYG_024-8b"/>
共愁三徑是天河<lb/>
　　　酬盧端公藍口阻風<lb/>
又攜刀筆泛膺舟藍口風髙桂檝留還似郢中歌一曲<lb/>
夜來春雪照西樓<lb/>
　　　贈何處士<lb/>
東別茅峰北去秦梅仙書裏説真人白頭主印青山下<lb/>
雖遇唐生不敢親<lb/>
　　　鷺鷥<lb/>
<pb n="KR4h0038_WYG_024-9a"/>
西風澹澹水悠悠雪㸃絲飄帶雨愁何限歸心倚前閣<lb/>
緑蒲紅蓼練塘秋<lb/>
　　　學仙二首<lb/>
漢武迎仙紫禁秋玉笙瑤瑟似崑丘年年望斷無消息<lb/>
空閉重城十二樓<lb/>
心期仙訣意無窮采畫雲車起夀宫聞有三山未知處<lb/>
茂陵松栢滿西風<lb/>
　　　酬韋侍御<lb/>
<pb n="KR4h0038_WYG_024-9b"/>
桂楫美人歌木蘭西風嫋嫋露漙漙夜長曲盡意不盡<lb/>
月在清湘洲渚寒<lb/>
　　　紫藤<lb/>
緑蔓穠隂紫袖低客來留坐小堂西醉中掩瑟無人㑹<lb/>
家近江南罨畫溪<lb/>
　　　宿咸宜觀<lb/>
羽袖飄飄香夜風翠幢歸殿玉壇空步虚聲盡天未曉<lb/>
雲壓桃花月滿空<lb/>
<pb n="KR4h0038_WYG_024-10a"/>
　　　金谷園<lb/>
三惑沈身是此園古藤荒草野禽喧二十四友一朝盡<lb/>
愛妾墜樓何足言<lb/>
　　　送崔珦入朝<lb/>
書劒功遲白髮新强登蕭寺送歸秦月斜松桂倚髙閣<lb/>
明夜江南江北人<lb/>
　　　遇劉五　　　　　　　　　　李頎<lb/>
洛陽一別梨花新黄鳥飛飛逢故人攜手當年共為樂<lb/>
<pb n="KR4h0038_WYG_024-10b"/>
無驚蕙草惜殘春<lb/>
　　　白花原<lb/>
白花原頭望京師黄河流水無已時秋天曠野人行絶<lb/>
馬首西来知是誰<lb/>
　　　失題<lb/>
紫極殿前朝伏奏龍花㑹裏日相望别離嵗嵗如流水<lb/>
誰辨他鄉與故鄉<lb/>
　　　寄韓鵬<lb/>
<pb n="KR4h0038_WYG_024-11a"/>
為政心閒物自閒朝看飛鳥暮飛還寄書河上神明宰<lb/>
羨爾城頭姑射山<lb/>
　　　送崔嬰赴漢陽<lb/>
中外相連弟與兄新加小縣子男名年纔三十佩銅印<lb/>
知爾弦歌漢水清<lb/>
　　　野老曝背<lb/>
百嵗老翁不種田惟知曝背樂殘年有時捫虱獨搔首<lb/>
目送歸鴻籬下眠<lb/>
<pb n="KR4h0038_WYG_024-11b"/>
　　　上元夜　　　　　　　　　　崔液<lb/>
玉漏銅壺且莫催鐵闗金鎖徹明開誰家見月能閒坐<lb/>
何處聞燈不看來<lb/>
　　　其二<lb/>
神燈佛火百輪張刻像圖形七寳裝影裏如開金石説<lb/>
空中似散玉毫光<lb/>
　　　使院小池　　　　　　　　　賈島<lb/>
小池誰見鑿時初走水南來十里餘樓上日斜吹暮角<lb/>
<pb n="KR4h0038_WYG_024-12a"/>
院中人出鎖游魚<lb/>
　　　夜坐<lb/>
蟋蟀漸多秋不淺蟾蜍已没夜應深三更兩鬢㡬枝雪<lb/>
一念雙峰四祖心<lb/>
　　　送别<lb/>
門外便伸千里別無車不得到河梁髙樓直上百餘尺<lb/>
今日為君南望長<lb/>
　　　聞蟬感懐<lb/>
<pb n="KR4h0038_WYG_024-12b"/>
新蟬忽發最髙枝不覺立聴無限時正遇友人來告別<lb/>
一聲分作兩般悲<lb/>
　　　夏雨宿寺<lb/>
詩成一夜月中題便卧松風到曉雞帶月時聞山鳥語<lb/>
郡城知近武陵溪<lb/>
　　　送于總持歸京<lb/>
出家初𨽻何方寺上國西明御水東却見舊房階下樹<lb/>
別來二十一春風<lb/>
<pb n="KR4h0038_WYG_024-13a"/>
　　　池上鶴<lb/>
月中時呌葉紛紛不異洞庭霜夜聞翎羽從今如罷翦<lb/>
猶能飛起向孤雲<lb/>
　　　友人婚催粧<lb/>
不知今夕是何夕催促陽臺近鏡臺誰道芙蓉水中種<lb/>
青銅鏡裏一枝開<lb/>
　　　和韓吏部泛南溪<lb/>
溪裏晚從池岸出石泉秋急夜深聞木蘭船共山人上<lb/>
<pb n="KR4h0038_WYG_024-13b"/>
月映渡頭零落雲<lb/>
　　　酬姚合<lb/>
黍穗豆苗侵古道晴原午後早秋時故人相憶僧來説<lb/>
楊柳無風蟬滿枝<lb/>
　　　送僧三首<lb/>
遍參尊宿遊方久名岳奇峰問此公五月半間看瀑布<lb/>
青城山裏白雲中<lb/>
池上時時松雪落焚香烟起見孤燈静夜憶誰來對坐<lb/>
<pb n="KR4h0038_WYG_024-14a"/>
曲江南岸寺中僧<lb/>
歸蜀擬從巫峡過何時得入舊禪房寺中來後誰身化<lb/>
起塔栽松向野田<lb/>
　　　渡桑乾<lb/>
客舍并州已十霜歸心日夜憶咸陽無端更渡桑乾水<lb/>
却望并州是故鄉<lb/>
　　　夜期客不至<lb/>
逸人期宿石床中遣我開扉對晚空不知何處嘯秋月<lb/>
<pb n="KR4h0038_WYG_024-14b"/>
閒著松門一夜風<lb/>
　　　夜集烏行中所居<lb/>
環爐促席復持杯松院雙扉向月開坐上同聲半先達<lb/>
名山獨入此心來<lb/>
　　　贈李文通<lb/>
營當萬勝岡頭下誓立千年不朽功天子手擎新鉞斧<lb/>
諫官請贈李文通<lb/>
　　　三月晦日贈劉評事<lb/>
<pb n="KR4h0038_WYG_024-15a"/>
三月正當三十日風光別我苦吟身共君今夜不須睡<lb/>
未到曉鐘猶是春<lb/>
　　　送道者二首<lb/>
新嵗抱琴何處去洛陽三十六峯西生來未識山人面<lb/>
不得一聴烏夜啼<lb/>
常言喫藥全勝飯華岳松邊采茯神不遣髭鬚一莖白<lb/>
擬為白日上昇人<lb/>
　　　宿村家亭子<lb/>
<pb n="KR4h0038_WYG_024-15b"/>
床頭枕是溪中石井底泉通竹下池宿客未眠過半夜<lb/>
獨聞山雨到來時<lb/>
　　　題興化園亭<lb/>
破却千家作一池不栽桃李種薔薇薔薇花落秋風起<lb/>
荆棘滿庭君始知<lb/>
　　　竹<lb/>
籬外清隂接藥欄曉風交戛碧琅玕子猷没後知音少<lb/>
粉節霜筠漫嵗寒<lb/>
<pb n="KR4h0038_WYG_024-16a"/>
　　　田中丞髙亭<lb/>
髙亭林表逈嵯峨獨坐秋宵不寢多玉兔玉人歌裏出<lb/>
白雲雖白莫相和<lb/>
　　　贈人斑竹拄杖<lb/>
揀得林中最細枝結根石上長身遲莫嫌滴瀝紅斑少<lb/>
恰是湘妃淚盡時<lb/>
　　　尋石甕寺上方<lb/>
野寺入時春雪後崎嶇得到此房前老僧不出迎朝客<lb/>
<pb n="KR4h0038_WYG_024-16b"/>
已住上方三十年<lb/>
　　　題青龍寺<lb/>
碣石山人一軸詩終南山北數人知擬看青龍寺裏月<lb/>
待無一㸃夜雲時<lb/>
　　　阮籍嘯臺<lb/>
如聞長嘯春風裏荆棘叢邊訪舊蹤地接蘇門山近逺<lb/>
荒臺突兀抵髙峰<lb/>
　　　楊秘書新居<lb/>
<pb n="KR4h0038_WYG_024-17a"/>
城角新居隣静寺時從新閣上南樓南山泉入宫中去<lb/>
先向詩人門外流<lb/>
　　　哭孟東野<lb/>
蘭無香氣鶴無聲哭盡秋天月不明自從東野先生死<lb/>
側近雲山得散行<lb/>
　　　過京索光生墓<lb/>
京索先生三尺墳秋風漠漠吐寒雲從來有恨君多哭<lb/>
今日何人更哭君<lb/>
<pb n="KR4h0038_WYG_024-17b"/>
　　　客思<lb/>
促織聲尖尖似針更深刺著旅人心獨言獨語月明裏<lb/>
驚覺眠童與宿禽<lb/>
　　　觀鹿<lb/>
條峯五老勢相連此鹿來從若箇邊别有野麋人不見<lb/>
一生長飲白雲泉<lb/>
　　　聴樂山人彈易水<lb/>
朱絲絃底燕泉急燕將雲孫白日彈嬴氏歸山陵已掘<lb/>
<pb n="KR4h0038_WYG_024-18a"/>
聲聲猶帶髮衝冠<lb/>
　　　經蘇秦墓<lb/>
沙埋古篆折碑文六國興亡事繫君今日凄凉無處説<lb/>
亂山秋盡有寒雲<lb/>
　　　題戴勝<lb/>
星㸃花冠道士衣紫陽宫女化身飛能傳上界春消息<lb/>
若到蓬山莫放歸<lb/>
　　　題隠者居二首<lb/>
<pb n="KR4h0038_WYG_024-18b"/>
雖有柴門長不闗片雲孤木伴身閒猶嫌住久人知處<lb/>
見擬移家更上山<lb/>
老子堂前花萬樹先生曽見幾回春夜煎白石平明喫<lb/>
不擬教人哭此身<lb/>
　　　春詞　　　　　　　　　　沈亞之<lb/>
黄鳥啼時春日髙紅芳發盡井邊桃美人手暖裁衣易<lb/>
片片輕花落剪刀<lb/>
　　　題候仙亭<lb/>
<pb n="KR4h0038_WYG_024-19a"/>
新剏山亭覆石壇雕梁峻宇入雲端嶺北嘯猿髙枕聴<lb/>
湖南山色巻簾看<lb/>
　　　送龐子肅<lb/>
三年遊宦也迷津馬困長安九陌塵都作無成不歸去<lb/>
古來妻嫂笑蘇秦<lb/>
　　　夢遊秦宫<lb/>
君王多感放東歸從此秦宫不復期春景似傷秦喪主<lb/>
落花如雨淚燕脂<lb/>
<pb n="KR4h0038_WYG_024-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　萬首唐人絶句卷二十四<lb/>
<pb n="KR4h0038_WYG_024-20a"/>
欽定四庫全書<lb/>
　萬首唐人絶句巻二十四<lb/>
　　　　　　　　　　　　　宋　洪邁　編<lb/>
　　五言<hi>原缺</hi>
<pb n="KR4h0038_WYG_024-21a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0038_WYG_024-21b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　萬首唐人絶句巻二十四<lb/>
</p>
<p>
</p>
  </div>
</body>
</text>
</TEI>
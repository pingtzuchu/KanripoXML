<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>萬首唐人絶句巻六十六</head> <lb/>
    <p>
<pb n="KR4h0038_WYG_066-1a"/>
欽定四庫全書<lb/>
　萬首唐人絶句巻六十六<lb/>
　　　　　　　　　　　　　宋　洪邁　編<lb/>
　　七言<lb/>
　　　十離詩上浙東元相公　　　薛書記<lb/>
　　　　犬離主<lb/>
馴擾朱門四五年毛香足淨主人憐無端咬着親情客<lb/>
不得紅絲毯上眠<lb/>
<pb n="KR4h0038_WYG_066-1b"/>
　　　　筆離手<lb/>
越管宣毫始稱情紅牋紙上撒花瓊都縁用久鋒頭盡<lb/>
不得羲之手裏擎<lb/>
　　　　馬離廐<lb/>
雪耳紅毛淺碧蹄追風曾到日東西為驚玉貌郎君墜<lb/>
不得華軒更一嘶<lb/>
　　　　鸚鵡離籠<lb/>
隴西獨自一孤身飛去飛來上錦絪都縁出語無方便<lb/>
<pb n="KR4h0038_WYG_066-2a"/>
不得籠中再喚人<lb/>
　　　　燕離窠<lb/>
出入朱門未忍抛主人常愛語交交銜泥穢汚珊瑚簟<lb/>
不得梁間更壘巢<lb/>
　　　　珠離掌<lb/>
皎潔圓明内外通清光似眼水晶宫都縁一㸃瑕相穢<lb/>
不得終宵在掌中<lb/>
　　　　魚離池<lb/>
<pb n="KR4h0038_WYG_066-2b"/>
戯躍蓮池四五秋常揺朱尾弄輪鉤無端擺斷芙蓉朶<lb/>
不得清波更一遊<lb/>
　　　　鷹離主<lb/>
爪利如鋒眼似鈴平原捉兎稱髙情無端竄向青雲外<lb/>
不得君王手裏擎<lb/>
　　　　竹離亭<lb/>
蓊鬱新栽四五行常將勁節負秋霜為縁春筍鑚牆破<lb/>
不得埀陰覆玉堂<lb/>
<pb n="KR4h0038_WYG_066-3a"/>
　　　　鏡離臺<lb/>
鑄㵼黄金鏡始開初生三五月徘徊為遭無限塵䝉蔽<lb/>
不得華堂上玉臺<lb/>
　　　人日翫雪　　　　　　　　趙彦昭<lb/>
始見青雲于律吕俄逢瑞雪應陽春今曰囘看上林樹<lb/>
梅花栁絮一時新<lb/>
　　　湖州貢焙看發新茶　　　　張文規<lb/>
鳯輦尋春半醉囘僊娥進水御簾開牡丹花笑金鋪動<lb/>
<pb n="KR4h0038_WYG_066-3b"/>
傳奏吳興紫笋來<lb/>
　　　項羽廟　　　　　　　　　李山甫<lb/>
為霸為王盡偶然有何羞見漢江船停分天下猶嫌少<lb/>
可要行人贈紙錢<lb/>
　　　下第出春明門<lb/>
曾和秋雨驅愁入却向春風領恨囘深謝霸陵隄畔栁<lb/>
與人頭上拂塵埃<lb/>
　　　游俠兒<lb/>
<pb n="KR4h0038_WYG_066-4a"/>
好把雄姿渾世塵一塲閒事莫因循荆軻只為閒言語<lb/>
不與燕丹了得人<lb/>
　　　望思臺<lb/>
君父昏䝉死不囘漫將平地築髙臺九層黄土是何物<lb/>
銷得向前寃恨來<lb/>
　　　滄浪峽<lb/>
走轂飛蹄過此傍幾人留意問滄浪煙波莫笑題名客<lb/>
為愛朝宗日夜忙<lb/>
<pb n="KR4h0038_WYG_066-4b"/>
　　　代崇徽公主<lb/>
金釵墜地鬢堆雲自别昭陽帝豈聞遣妾一身安社稷<lb/>
不知何處用將軍<lb/>
　　　栁十首<lb/>
灞岸江頭臘雪消東風偷軟入纎條春來不忍登樓望<lb/>
萬架金絲著地嬌<lb/>
受盡風霜得到春一條條是逐年新尋常送别無餘事<lb/>
爭忍攀將過與人<lb/>
<pb n="KR4h0038_WYG_066-5a"/>
長恨陽和也世情把香和艶與紅英家家只是栽桃李<lb/>
獨自無根到處生<lb/>
只為遮樓又拂橋被人摧折好枝條假饒張緒如今在<lb/>
湏把風流暗裏銷<lb/>
弱帶低埀可自由傍他門户傍他樓金風不解相擡舉<lb/>
露壓煙欺直到秋<lb/>
終日堂前學畫眉幾人曾道勝花枝試看三月春殘後<lb/>
門外清陰是阿誰<lb/>
<pb n="KR4h0038_WYG_066-5b"/>
也曾飛絮謝家庭從此風流别有名不是向人無用處<lb/>
一枝愁殺别離情<lb/>
從來只是愛花人楊栁何曾占得春多向客亭門外立<lb/>
與他迎送徃來塵<lb/>
強扶柔態酒難醒漠漠春風别有情公子王孫且相伴<lb/>
與君俱得幾時榮<lb/>
無賴秋風斗且寒萬條煙罩一時乾遊人若要春消息<lb/>
直向江頭臘後看<lb/>
<pb n="KR4h0038_WYG_066-6a"/>
　　　贈酒糾　　　　　　　　洛中舉子<lb/>
少挿花枝少下籌須防女伴妬風流坐中若打占相令<lb/>
除却尚書莫㸃頭<lb/>
　　　贈紅綃妓　　　　　　　　　崔生<lb/>
誤到蓬萊頂上遊明璫玉女動星眸朱扉半掩深宫月<lb/>
應照瓊枝雪艶愁<lb/>
　　　與徐兵曹酬獻二首　桐廬神滕傳嗣<lb/>
浦口潮來初淼漫蓮舟揺颺采花難春心不愜空歸去<lb/>
<pb n="KR4h0038_WYG_066-6b"/>
㑹待潮平更折看<lb/>
忽然湖上片雲飛不覺舟中雨濕衣折得蓮花渾忘却<lb/>
空將荷葉蓋頭歸<lb/>
　　　贈僧<lb/>
卓立不求名出家長懐片志在青霞今日英雄氣衝蓋<lb/>
誰能久坐寳蓮花<lb/>
　　　贈張無頗　　　　　　　廣利王女<lb/>
羞解明璫尋漢渚但憑春夢訪天涯紅樓日暮鶯飛去<lb/>
<pb n="KR4h0038_WYG_066-7a"/>
愁殺深宫落砌花<lb/>
燕語春泥墮錦筵情愁無意整花鈿寒閨欹枕不成夢<lb/>
香炷金爐自裊煙<lb/>
　　　霅溪神歌一首<lb/>
山勢縈囘水脉分水光山色翠連雲四時盡入詩人詠<lb/>
役殺吳興栁使君<lb/>
　　　贈蕭郎　　　　　　　　洛浦神女<lb/>
玉筯凝腮憶魏宫朱絲一弄洗清風明晨追賞應愁寂<lb/>
<pb n="KR4h0038_WYG_066-7b"/>
沙渚煙消翠羽空<lb/>
　　　織綃娘子<lb/>
織綃泉底少歡娛更勸蕭郎盡酒壺愁見玉琴彈别鶴<lb/>
又將清淚滴真珠<lb/>
　　　薄太后廟七首<lb/>
　　　　薄后<lb/>
月寢花宫得奉君至今猶媿管夫人漢家舊日笙歌處<lb/>
煙草幾經秋復春<lb/>
<pb n="KR4h0038_WYG_066-8a"/>
　　　　王昭君<lb/>
雪裏穹廷不見春漢衣雖舊淚常新如今最恨毛延夀<lb/>
愛把丹青錯畫人<lb/>
　　　　戚夫人<lb/>
自别漢宫休楚舞不施䊋粉恨君王無金豈得迎商叟<lb/>
吕氏何曾畏木強<lb/>
　　　　楊太真<lb/>
金釵墮地别君王紅淚流珠滿御牀雲雨馬嵬分散後<lb/>
<pb n="KR4h0038_WYG_066-8b"/>
驪宫不復舞霓裳<lb/>
　　　　潘妃<lb/>
秋月春風幾度歸江山猶是舊宫非東昏舊作蓮花地<lb/>
空想曾披金縷衣<lb/>
　　　　緑珠<lb/>
此日人非昔日人笛聲空怨趙王倫紅殘翠碎花樓下<lb/>
金谷千年更不春<lb/>
　　　　牛僧孺<lb/>
<pb n="KR4h0038_WYG_066-9a"/>
香風引到大羅天月地雲階拜洞仙共道人間惆悵事<lb/>
不知今夕是何年<lb/>
　　　　憑張立本女吟一首　　　髙侍郎<lb/>
危冠廣袖楚宫裝獨步閒庭逐夜涼自把玉簪敲砌竹<lb/>
清歌一曲月如霜<lb/>
　　　荅王軒　　　　　　　　苧蘿川女<lb/>
妾自吳宫還越國素衣千載無人識當時心比金石堅<lb/>
今日為君堅不得<lb/>
<pb n="KR4h0038_WYG_066-9b"/>
　　　書韋氏巾　　　　　　　　洞庭君<lb/>
昔日江頭菱芡人䝉君數飲松醪春活君家室以為報<lb/>
珍重長沙鄭徳璘<lb/>
　　　贈馬祖　　　　　　　　峽中白衣<lb/>
截竹為筒作笛吹鳯凰池上鳯凰飛勞君更向黔南去<lb/>
即是陶鈞萬類時<lb/>
　　　湘妃廟女子四首<lb/>
渺渺三湘萬里程淚篁幽石助芳貞孤雲日斷蒼梧野<lb/>
<pb n="KR4h0038_WYG_066-10a"/>
不得攀龍到玉京<lb/>
碧杜紅蘅縹緲香水絲彈月夢清涼峰巒一一俱相似<lb/>
九處堪疑百斷腸<lb/>
玉輦金根去不囘湘川秋晚楚絃哀自從泣盡江籬血<lb/>
夜夜愁風怨雨來<lb/>
少將風月怨平湖見盡扶桑水到枯相約杏花壇上去<lb/>
畫欄紅子鬬樗蒱<lb/>
　　　送張雲容酒　　　　　　　蕭鳯臺<lb/>
<pb n="KR4h0038_WYG_066-10b"/>
臉花不綻幾含幽今夕陽春獨換秋我守孤煙無白日<lb/>
寒雲嶺上更添愁<lb/>
　　　劉蘭翹和<lb/>
幽谷啼鶯整羽翰犀沈玉冷自長歎月華不忍扄泉户<lb/>
露滴松枝一夜寒<lb/>
　　　雲容和<lb/>
韶光不鑒分成塵曾餌金丹忽有神不意薛生携舊律<lb/>
獨開幽谷一枝春<lb/>
<pb n="KR4h0038_WYG_066-11a"/>
　　　薛昭和<lb/>
誤入宫牆漏網人月華清洗玉階塵自疑來到蓬山頂<lb/>
瓊艶三枝半夜春<lb/>
　　　寄夫周混　　　　　泉臺客人韋璜<lb/>
早知離别切人心悔作從來恩愛深黄泉𡨕漠雖長逝<lb/>
白日屏幃還重尋<lb/>
　　　幽寃詩　　　　　　　　　鄭瓊羅<lb/>
痛填心兮不能語寸腸斷兮訴何處春生萬物妾不生<lb/>
<pb n="KR4h0038_WYG_066-11b"/>
更恨香魂不相遇<lb/>
　　　贈元載　　　　　　　　　無名人<lb/>
城東城西舊居處城裏飛花亂如絮海燕銜泥欲下來<lb/>
屋裏無人却飛去<lb/>
　　　襄州舉人一首<lb/>
流水涓涓芹努牙織烏西飛客還家荒村無人作寒食<lb/>
殯宫空對棠梨花<lb/>
　　　巴陵古館吟　　　　　　　老青衣<lb/>
<pb n="KR4h0038_WYG_066-12a"/>
爺娘送我青楓根不記青楓幾囘落當時手刺衣上花<lb/>
今日為灰不堪着<lb/>
　　　贈崔季衡　　　　　　　王使君女<lb/>
五原分袂真胡越燕拆鶯離芳草竭年少煙花處處春<lb/>
北邙空恨清秋月<lb/>
　　　荅女子　　　　　　　　　崔季衡<lb/>
莎草青青鴈欲歸玉腮珠淚灑臨岐雲鬟飄去香風盡<lb/>
愁見鶯啼紅樹枝<lb/>
<pb n="KR4h0038_WYG_066-12b"/>
　　　五原女子一首<lb/>
雲鬟消盡轉蓬稀埋骨窮荒無所依牧馬不嘶沙月白<lb/>
孤魂空逐鴈南飛<lb/>
　　　示唐燕士　　　　　　九華山白衣<lb/>
澗水潺潺聲不絶溪隴茫茫野花發自去自來人不知<lb/>
歸時唯對空山月<lb/>
　　　甘棠叟一首<lb/>
春草萋萋春水緑野棠開盡飄香玉繡嶺宫前鶴髪人<lb/>
<pb n="KR4h0038_WYG_066-13a"/>
猶唱開元太平曲<lb/>
　　　示顔濬　　　　　　　　　張麗華<lb/>
秋草荒臺響夜蛬白楊凋盡減悲風綵牋曾襞欺江總<lb/>
綺閣塵銷玉樹空<lb/>
　　　同賦　　　　　　　　　　孔貴嬪<lb/>
寳閣排雲稱望僊五雲髙豔擁朝天青溪猶有當時月<lb/>
應照瓊花綻綺筵<lb/>
　　　同賦　　　　　　　　　　趙㓜芳<lb/>
<pb n="KR4h0038_WYG_066-13b"/>
素魄初圎恨翠蛾繁華濃艶竟如何南朝唯有長江水<lb/>
依舊門前作逝波<lb/>
　　　和　　　　　　　　　　　　顔濬<lb/>
簫管清吟怨麗華秋江寒月綺窻斜慚非後主題牋客<lb/>
得見臨春閣上花<lb/>
　　　同龎徳公望荆門　鹿門少年馬紹隆<lb/>
千年故國嵗華奔一柱髙臺已斷魂唯有峴亭清夜月<lb/>
與君長嘯學蘇門<lb/>
<pb n="KR4h0038_WYG_066-14a"/>
　　　憶荆南<lb/>
髙名宋玉遺閒麗作賦蘭成絶盛才誰似遼東千嵗鶴<lb/>
倚天華表却歸來<lb/>
　　　金陵詞　　　　　　　　故臺城妓<lb/>
宫中細草香紅濕宫内纎腰碧窻泣唯有虹梁春燕雛<lb/>
猶傍珠簾玉鉤立<lb/>
　　　耿將軍守塋青衣一首<lb/>
獨持巾櫛掩𤣥闗小帳無人燭影殘昔日羅衣今化盡<lb/>
<pb n="KR4h0038_WYG_066-14b"/>
白楊風起壠頭寒<lb/>
　　　石瓮寺紅裳歌一首<lb/>
涼風暮起驪山空長生殿鎻霜葉紅朝來試入華清宫<lb/>
分明憶得開元中<lb/>
　　　題王紹窻上　　　　　　　無名人<lb/>
何人窻下讀書聲南斗闌干北斗横千里思家歸不得<lb/>
春風腸斷石頭城<lb/>
　　　題崇聖寺　　　　　　漢州朱衣人<lb/>
<pb n="KR4h0038_WYG_066-15a"/>
禁煙佳節同游此正值酴醾夾岸香緬想十年前徃事<lb/>
彊吟風景亂愁腸<lb/>
　　　同前　　　　　　　　　　紫衣人<lb/>
策馬暫尋原上路落花芳草尚依然家亡國破一場夢<lb/>
惆悵又逢寒食天<lb/>
　　　題芭蕉葉　　　　　　　　張仁寳<lb/>
寒食家家盡禁煙野棠風墜小花鈿如今空有孤魂夢<lb/>
半在嘉陵半錦川<lb/>
<pb n="KR4h0038_WYG_066-15b"/>
　　　贈昇道里美人　　　　　　　謝翶<lb/>
陽臺後㑹杳無期碧樹煙深玉漏遲半夜香風滿庭月<lb/>
花前竟發楚王時<lb/>
　　　美人荅<lb/>
相思無路莫相思風裏花開只片時惆悵金閨却歸處<lb/>
曉鶯啼斷緑楊枝<lb/>
　　　春陽曲　　　　　　　　長安美人<lb/>
長安少女踏春陽何處春陽不斷腸舞䄂弓彎渾忘却<lb/>
<pb n="KR4h0038_WYG_066-16a"/>
羅帷空度九秋霜<lb/>
　　　悼亡姫二首　　　　　　　　韋檢<lb/>
寳劒化龍歸碧落嫦娥隨月下黄泉一杯酒向青春晚<lb/>
寂寞書窻恨獨眠<lb/>
白浪漫漫去不囘浮雲飛盡日西頽始皇陵上千年樹<lb/>
銀鴨金鳬也變灰<lb/>
　　　亡姫和<lb/>
春雨濛濛不見天家家門外栁如煙如今腸斷空埀淚<lb/>
<pb n="KR4h0038_WYG_066-16b"/>
歡笑重追别有年<lb/>
　　　贈峽山寺僧　　　　　　　　袁氏<lb/>
剛被恩情役此心無端變化幾湮沉不如逐伴歸山去<lb/>
長嘯一聲煙霧深<lb/>
　　　贈姚坤　　　　　　　　　　夭桃<lb/>
鈆華久御向人間欲捨鈆華更慘顔縱有青丘今夜月<lb/>
無因重照舊雲鬟<lb/>
　　　寄紫蓋陽居士　　　　　黄陵美人<lb/>
<pb n="KR4h0038_WYG_066-17a"/>
落葉棲鴉掩廟扉莵絲金縷舊羅衣渡頭明月好携手<lb/>
獨自待郎郎不歸<lb/>
　　　邢君牙宅怪三首<lb/>
昔日炎炎徒自知今無烽竈欲何為可憐國柄全無用<lb/>
曾見人人下末時<hi>鐡銚</hi>
當時得意氣填心一曲君前直萬金今日不如庭下竹<lb/>
風來猶得學龍吟<hi>破笛</hi>
頥焦鬢秃但心存力盡塵埃不復論莫笑今來同腐草<lb/>
<pb n="KR4h0038_WYG_066-17b"/>
曾經終日掃朱門<hi>禿箒</hi>
　　　渾家門客　　　　　　　和且耶<hi>蠅</hi>
冬朝每去依煙火春至還歸養子孫曾向符王筆端坐<lb/>
爾來求食渾家門<lb/>
　　　寄同侣二首　　　　　　盧倚馬<hi>驢</hi>
長安城東洛陽道車輪不息塵渺渺爭利貪前競着鞭<lb/>
相逢盡是塵中老<lb/>
日晚長川不計程離羣獨步不能鳴賴有青青河畔草<lb/>
<pb n="KR4h0038_WYG_066-18a"/>
春來猶得慰羈情<lb/>
　　　詠雪獻曹州房　　　　　敬去文<hi>狗</hi>
愛此飄飄六出公輕瓊冷絮舞長空當時正逐秦丞相<lb/>
騰躑川原喜北風<lb/>
　　　言志二首<lb/>
事君同樂義同憂那校糟糠滿志休不是守株空待兎<lb/>
終當逐鹿出林丘<lb/>
少年嘗負饑鷹用内顧曾無寵鶴心秋草敺除思去害<lb/>
<pb n="KR4h0038_WYG_066-18b"/>
平原毛血興從禽<lb/>
　　　獻狄令　　　　　　　　　　張辨<lb/>
何用梯媒向外求長生只合内中修莫言大道人難得<lb/>
自是行心不到頭<lb/>
　　　别墅偶題　　　　　　　　　蕭徹<lb/>
新作茅齋野澗東松楸交影足悲風人間嵗月如流水<lb/>
何事頻行此路中<lb/>
　萬首唐人絶句巻六十六<lb/>
</p>
<p>
</p>
  </div>
</body>
</text>
</TEI>
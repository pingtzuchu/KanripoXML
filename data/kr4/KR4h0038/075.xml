<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>萬首唐人絶句巻七十五</head> <lb/>
    <p>
<pb n="KR4h0038_WYG_075-1a"/>
欽定四庫全書<lb/>
　萬首唐人絶句巻七十五<lb/>
　　　　　　　　　　　　　宋　洪邁　撰<lb/>
　　七言<lb/>
　　　送韋判官　　　　　　　　盧　綸<lb/>
前峯後嶺碧濛濛草擁驚泉樹帶風人語馬嘶聽不得<lb/>
更堪長路在雲中<lb/>
　　　途中遇雨留别二端公<lb/>
<pb n="KR4h0038_WYG_075-1b"/>
隂雷慢轉野雲長驄馬雙嘶愛雨涼應念龍鍾在泥客<lb/>
欲摧肝膽事王章<lb/>
　　　送潁陽徐少府<lb/>
潁陽春色似河陽一望繁花一縣香今日送君君最恨<lb/>
可憐才子白鬚長<lb/>
　　　赴虢州留别故人<lb/>
世故相逢各未閒百年多在别離間昨夜秋風今夜雨<lb/>
不知何處入空山<lb/>
<pb n="KR4h0038_WYG_075-2a"/>
　　　送暢當還舊山<lb/>
常逢明月馬塵間是夜照君歸處山山中松桂花發盡<lb/>
頭白屬君如等閒<lb/>
　　　送僧<lb/>
金縷袈裟國大師能銷壊宅火燒時復來擁膝說無住<lb/>
知向人天何處期<lb/>
　　　將赴京留獻令公<lb/>
沙鶴驚鳴野雨収大河風物颯然秋力微恩重亮難報<lb/>
<pb n="KR4h0038_WYG_075-2b"/>
不是行人不觧愁<lb/>
　　　酬靈澈上人<lb/>
軍人奉役本無期葉落花開總不知走馬塵中頭雪白<lb/>
若為將面見湯師<lb/>
　　　雨中酬友人<lb/>
看山獨行歸竹院水遶前堦草生遍空林細雨暗無聲<lb/>
唯有愁心兩相見<lb/>
　　　哭苗主簿<lb/>
<pb n="KR4h0038_WYG_075-3a"/>
原頭殯御遶新塋原下行人望哭聲更想秋山連古木<lb/>
唯應石上見君名<lb/>
　　　王駙馬花燭詩三首<hi>一首在前巻</hi>
一个女婿萬人憐一夜稠踈扺百年為報司徒好將息<lb/>
明珠觧轉又能圓<lb/>
人主人臣是親家千秋萬歲保榮華幾時曾向高天裏<lb/>
得見今宵月裏花<lb/>
比翼和鳴雙鳳凰欲棲金帳滿城香平明却入天泉裏<lb/>
<pb n="KR4h0038_WYG_075-3b"/>
日氣曈曨五色光<lb/>
　　　慿姚校書附書逹郗推官<lb/>
寄書常切到常遲今日慿君君莫辭若問玉人殊易識<lb/>
蓮花府裏最清羸<lb/>
　　　驛中望山<lb/>
官微多懼事多同拙性偏無主驛功山在門前登不得<lb/>
鬢毛衰盡落塵中<lb/>
　　　贈韓山人<lb/>
<pb n="KR4h0038_WYG_075-4a"/>
見君何事有慚顔白髪生來未到山更歎無家又無藥<lb/>
往來惟在酒徒間<lb/>
　　　翫春戲呈李益<lb/>
掖垣春色自天來紅藥當堦次第開藼草叢叢爾何物<lb/>
等閒穿破緑莓苔<lb/>
　　　出山逢耿湋<lb/>
雲雪離披山萬重别來曾住最高峰暫到人間歸不得<lb/>
長安陌上又相逢<lb/>
<pb n="KR4h0038_WYG_075-4b"/>
　　　壯公院聞琴<lb/>
悞以聲音祈逺公請將徽軫付秋風漾漾峽流吹不盡<lb/>
月華如在白波中<lb/>
　　　題印禪師影堂<lb/>
雙屨參差錫杖斜衲衣交膝對天花瞻空悟問修持刼<lb/>
似指前溪無數沙<lb/>
　　　伯夷廟<lb/>
中條山下黄礓石疊作夷齊廟裏神樹葉滿階塵滿座<lb/>
<pb n="KR4h0038_WYG_075-5a"/>
不知澆酒為何人<lb/>
　　　華清宫二首<lb/>
漢家天子好經過白日青山宫殿多見說只今生草處<lb/>
禁泉荒石已相和<lb/>
天氣朦朧暖畫梁一回開殿滿山香宫娃幾許經歌舞<lb/>
白首翻令憶建章<lb/>
　　　過僊遊寺<lb/>
上方下方雪中路白雲流水閒數歩峰到盡時猶未歸<lb/>
<pb n="KR4h0038_WYG_075-5b"/>
寂寞經聲竹隂暮<lb/>
　　　題野寺<lb/>
寺前山遠古陂寛寺裏人移春草寒何事最堪悲色相<lb/>
折花將與老僧看<lb/>
　　　看弄郤翁伯<lb/>
洛下渠頭百卉新滿筵歌笑獨傷春須臾更看郤翁伯<lb/>
即我此身如此人<lb/>
　　　新茶詠<lb/>
<pb n="KR4h0038_WYG_075-6a"/>
三獻蓬萊始一嘗自調金鼎閱芳香貯之玉合纔半餅<lb/>
寄與阿誰題數行<lb/>
　　　渡浙江<lb/>
前船後船未相及五兩頭平北風急飛沙巻地日色昏<lb/>
一半征㠶潮浪濕<lb/>
　　　出軍　　　　　　　　　　戎　昱<lb/>
龍繞旌竿獸滿旗翻營乍似雪山移中軍一隊三千騎<lb/>
盡是并州遊俠兒<lb/>
<pb n="KR4h0038_WYG_075-6b"/>
　　　寂上人禪房<lb/>
俗塵浮垢閉禪關百歲身心幾日閒安得此生同草木<lb/>
無營長在四時間<lb/>
　　　桂州口號<lb/>
畫角三聲動客愁曉霜如雪覆江樓誰道桂林風景暖<lb/>
到來重著皂貂裘<lb/>
　　　紅槿花<lb/>
花是深紅葉麴塵不將桃李共爭春今日驚秋自憐客<lb/>
<pb n="KR4h0038_WYG_075-7a"/>
折來持贈少年人<lb/>
　　　哭黔中薛大夫<lb/>
亞相何年鎮百蠻生涯萬事瘴雲間夜郎城外誰人哭<lb/>
昨日空餘旌節還<lb/>
　　　感春<lb/>
看花淚盡知春盡魂斷看花秪恨春名位未霑身欲老<lb/>
詩書寧救眼前貧<lb/>
　　　途中寄李二<lb/>
<pb n="KR4h0038_WYG_075-7b"/>
楊桞煙含灞岸春年年攀折為行人好風若借低枝便<lb/>
莫遣青絲掃路塵<lb/>
　　　寄許鍊師<lb/>
掃石焚香禮碧空露華偏濕蘂珠宫如何說得天壇上<lb/>
萬里無雲月正中<lb/>
　　　下第留辭顧侍郎<lb/>
綺陌彤彤花照塵王門侯邸盡朱輪城南舊有山村路<lb/>
欲向雲霞覔主人<lb/>
<pb n="KR4h0038_WYG_075-8a"/>
　　　題雲公山房<lb/>
雲公蘭若深山裏月明松殿微風起試問空門清淨心<lb/>
蓮花不著秋潭水<lb/>
　　　郢城秋望　　　　　　　　郎士元<lb/>
白首思歸歸不得空山聞雁雁聲哀高城落日望西北<lb/>
又見秋風逐水來<lb/>
　　　送别<lb/>
穆陵關上秋雲起安陸城邉遠行子薄暮寒蟬三兩聲<lb/>
<pb n="KR4h0038_WYG_075-8b"/>
回望故鄉千萬里<lb/>
　　　送麴司直<lb/>
曙雪蒼蒼兼曙雲朔風燕雁不堪聞貧交此别無他贈<lb/>
唯有青山逺送君<lb/>
　　　留别常著<lb/>
歲晏蒼郊蓬轉時遊人相見說歸期宓君堂上能留客<lb/>
明月還家應未遲<lb/>
　　　送張光歸吳<lb/>
<pb n="KR4h0038_WYG_075-9a"/>
看取庭蕪白露新勸君不用乆風塵秋來多見長安客<lb/>
觧愛鱸魚能幾人<lb/>
　　　聞吹楊葉者二首<lb/>
妙吹楊葉動悲笳邊馬迎風起恨賖若是雁門寒月夜<lb/>
此時應巻盡驚沙<lb/>
天生一藝更無倫寥亮幽音妙入神吹向别離攀折處<lb/>
當應合有斷腸人<lb/>
　　　夜泊湘江<lb/>
<pb n="KR4h0038_WYG_075-9b"/>
湘江木落洞庭波湘水連雲秋雁多寂寞舟中誰借問<lb/>
月明只自唱漁歌<lb/>
　　　侍燕詠桃花　　　　　　　蘇　頲<lb/>
桃夭灼灼有光輝無語成蹊㸃更飛為見芳林含笑待<lb/>
遂同温樹不言歸<lb/>
　　　奉和聖製韋嗣立莊<lb/>
樹色參差隠翠微泉流百尺向空飛傳聞此處投竿往<lb/>
遂使兹辰扈蹕歸<lb/>
<pb n="KR4h0038_WYG_075-10a"/>
　　　戲贈趙使君羙人　　　　　張　謂<lb/>
紅粉青娥映楚雲桃花馬上石榴裙羅敷獨向東方去<lb/>
漫學仙家作使君<lb/>
　　　安公房問灋　　　　　　　張　繼<lb/>
流年一日復一日世事何時是了時試向東林問禪伯<lb/>
遣將心地學琉璃<lb/>
　　　上清詞<lb/>
紫陽宫女捧丹砂王母令過漢帝家春風不肯停仙馭<lb/>
<pb n="KR4h0038_WYG_075-10b"/>
却向蓬萊看杏花<lb/>
　　　送顧況泗上覲叔父<lb/>
呉鄉歲貢足嘉賔後進之中見此人别業更臨洙泗上<lb/>
擬將書卷對殘春<lb/>
　　　留别<lb/>
何事千年遇聖君坐令雙鬢老江雲南行更入山深淺<lb/>
岐路悠悠水自分<lb/>
　　　樂府雜詞三首<hi>二首見前</hi>　　劉言史<lb/>
<pb n="KR4h0038_WYG_075-11a"/>
紫禁梨花飛雪毛春風絲管翠樓高城裏萬家聞不見<lb/>
君王試舞鄭櫻桃<lb/>
蟬翼紅冠粉黛輕雲和新教羽衣成月光如雪金堦上<lb/>
迸却頗黎義甲聲<lb/>
不耐簷前紅槿枝薄䊋春寢覺仍遲夢中無限風流事<lb/>
夫婿多情亦未知<lb/>
　　　歲暮題楊録事江亭<hi>楊生蜀客</hi>
垂絲蜀客涕濡衣歲盡長沙未得歸腸斷錦㠶風日好<lb/>
<pb n="KR4h0038_WYG_075-11b"/>
可憐桐鳥出花飛<lb/>
　　　冬日峽中旅泊<lb/>
霜月明明雪復殘孤舟夜泊使君灘一聲鐘出逺山裏<lb/>
暗想雪忩僧起寒<lb/>
　　　泊花石浦<lb/>
舊業藂臺廢苑東幾年為梗復為蓬杜䳌啼斷回家夢<lb/>
半在邯鄲驛樹中<lb/>
　　　聞崔倚旅葬<lb/>
<pb n="KR4h0038_WYG_075-12a"/>
逺客那能返故廬蒼梧埋骨痛何如他時親戚空相憶<lb/>
席上同悲一紙書<lb/>
　　　賦番子牧馬<lb/>
磧淨山高見極邊孤烽引上一條煙蕃落多晴塵擾擾<lb/>
天軍獵到鸊鵜泉<lb/>
　　　牧馬泉<lb/>
平沙漫漫馬悠悠弓箭閒抛郊水頭䑕毛衣裏取羌笛<lb/>
吹向秋天眉眼愁<lb/>
<pb n="KR4h0038_WYG_075-12b"/>
　　　越井臺望<lb/>
獨立陽臺望廣州更添覊客異鄉愁晚潮未至早潮落<lb/>
井邑暫依沙上頭<lb/>
　　　扶病春亭<lb/>
強梳稀髪著綸巾捨杖空行試病身花間自欲裴佪立<lb/>
穉子牽衣不許人<lb/>
　　　贈童尼<lb/>
舊時艷質如明玉今日空心是冷灰料得昭王惆悵極<lb/>
<pb n="KR4h0038_WYG_075-13a"/>
更無雲雨到如今<lb/>
　　　讀故友于君集<lb/>
大底從頭總是悲就中偏愴築城詞依然想得初成日<lb/>
寄出秋山與我時<lb/>
　　　病僧二首<lb/>
竺國鄉程筭不回病中衣錫徧浮埃如今漢地諸經本<lb/>
自過流沙逺背來<lb/>
空林衰病卧多時白髪從成數寸絲西行却過流沙日<lb/>
<pb n="KR4h0038_WYG_075-13b"/>
枕上寥寥心獨知<lb/>
　　　右軍墨池<lb/>
永嘉人事盡歸空逸少遺居蔓草中至今池水涵餘墨<lb/>
猶共諸泉色不同<lb/>
　　　送僧歸山<lb/>
楚俗飜花自送迎密人來往豈知情夜行獨自寒山寺<lb/>
雪逕泠泠金錫聲<lb/>
　　　題源分竹亭<lb/>
<pb n="KR4h0038_WYG_075-14a"/>
繞屋扶踈千萬竿年年相誘獨行看日光不透煙常在<lb/>
先校諸家一月寒<lb/>
　　　山寺看櫻桃花題僧壁<lb/>
楚寺春風臘盡時含桃先坼一千枝老僧不語傍邉坐<lb/>
花發人來總不知<lb/>
　　　傷清江上人<lb/>
往年偏共仰師遊聞過流沙淚不休此身豈得多時住<lb/>
更著塵心起外愁<lb/>
<pb n="KR4h0038_WYG_075-14b"/>
　　　山寺看海榴花<lb/>
琉璃地上紺宫前發翠凝紅幾十年夜乆月明人去盡<lb/>
火光霞熖遞相燃<lb/>
　　　贈成煉師四首<lb/>
花冠蘂帔色嬋娟一曲清簫凌紫煙不知今日重來意<lb/>
更住人間幾百年<lb/>
黄昏騎得下天龍廵遍茅山數十峰採芝却到蓬萊上<lb/>
花裏猶殘碧玉鐘<lb/>
<pb n="KR4h0038_WYG_075-15a"/>
等閒何處得靈方丹臉雲鬟日月長大羅過却三千歲<lb/>
更向人間魅阮郎<lb/>
曾隨阿母漢宫齋鳳駕龍軿列御堦當時白燕無尋處<lb/>
今日雲鬟見玉釵<lb/>
　　　上已日陪襄陽李尚書宴光風亭<lb/>
碧池萍嫩桞垂波綺席絲鏞舞翠娥為報㑹稽亭上客<lb/>
永和應不勝元和<lb/>
　　　奉酬<lb/>
<pb n="KR4h0038_WYG_075-15b"/>
閏餘春草景沉沉褉飲風亭恣賞心紅袖青娥留永夕<lb/>
漢隂寧肯羡山隂<lb/>
　　　病中客散復言懐<lb/>
華髪離披卧滿頭暗蟲衰草入鄉愁枕前人去空庭暮<lb/>
又見芭蕉白露秋<lb/>
　　　處州月夜穆中丞席和主人<lb/>
羌竹繁弦銀燭紅月光初出桞城東忽見隠侯裁一詠<lb/>
還須書向郡樓中<lb/>
<pb n="KR4h0038_WYG_075-16a"/>
　　　尋花<lb/>
遊春未足春將度訪紫尋紅少在家借問流鶯與飛蝶<lb/>
更知何處有幽花<lb/>
　　　贈陳長史妓<hi>本内宫人</hi>
寳鈿雲和玉禁僊深含媚靨褭朱弦春風不怕君王恨<lb/>
引出幽花落外邊<lb/>
　　　題王況故居<lb/>
入巷蕭條起悲緒兒女猶居舊貧處塵滿空牀屋見天<lb/>
<pb n="KR4h0038_WYG_075-16b"/>
獨作驢鳴一聲去<lb/>
　　　偶題<lb/>
遲日新䊋遊冶娘盈盈綵艇白蓮塘掬水逺濕岸邊郎<lb/>
紅綃縷中玉釧光<lb/>
　　　慟桞論<lb/>
孀妻棲戸仍無嗣欲訪孤墳誰引至裴佪無處展哀情<lb/>
惟有衣襟知下淚<lb/>
　　　夜入簡子古城<lb/>
<pb n="KR4h0038_WYG_075-17a"/>
逺火熒熒聚寒鬼緑燄欲銷還復起夜深風雪古城空<lb/>
行客衣襟汗如水<lb/>
　　　桂江中題香頂臺<lb/>
岧岧香積凌空翠天上名花落幽地老僧相對竟無言<lb/>
山鳥却呼諸佛字<lb/>
　　　僧簷前獨竹詠<lb/>
亂石田中寄孤本亭亭不住凌虛引欲以袈裟拂著來<lb/>
一邊碧玉無輕粉<lb/>
<pb n="KR4h0038_WYG_075-17b"/>
　　　送人隨姊夫任雲安令<lb/>
閒逐維私向武城北風青雀片時行孤㠶瞥過荆州岸<lb/>
認得瞿塘急浪聲<lb/>
　　　山中喜崔補闕見尋<lb/>
鹿袖青藜䑕耳巾潛夫豈觧拜朝臣白屋藜牀還共入<lb/>
山妻老大不羞人<lb/>
　　　偶題三首<lb/>
金牓榮名俱失盡病身為庻更投魑春娥慢笑無愁色<lb/>
<pb n="KR4h0038_WYG_075-18a"/>
别向人家舞柘枝<lb/>
得罪除名謫海頭驚心無暇與身愁中使不知何處住<lb/>
家書莫寄向春州<lb/>
　　　嘉興社日<lb/>
消渴天涯寄病身臨卭知我是何人今年社日分餘肉<lb/>
不值陳平又不均<lb/>
　　　席上贈李尹<lb/>
傴僂山夫髮似絲松間石上坐多時飄飲不曾看酒肆<lb/>
<pb n="KR4h0038_WYG_075-18b"/>
世人空笑亦何為<lb/>
　　　弼公院問病<lb/>
一頭細髮兩分絲卧見芭蕉白露滋欲令居士身無病<lb/>
直待衆生苦盡時<lb/>
　　　惜花<lb/>
年少共憐含露色老人偏惜委塵紅如何遂得心中事<lb/>
毎要花時不厭風<lb/>
　　　代番僧留别<lb/>
<pb n="KR4h0038_WYG_075-19a"/>
此地縁疎語未通歸時老病去無窮定知不徹南天竺<lb/>
死在條支隂磧中<lb/>
　　　桂江逢王使君旅襯歸<lb/>
故人丹旐出南威少婦隨喪哭漸歸遥想北原新壠上<lb/>
日寒光淺小松稀<lb/>
　<lb/>
　<lb/>
　<lb/>
<pb n="KR4h0038_WYG_075-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　萬首唐人絶句巻七十五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>萬首唐人絶句巻十八</head> <lb/>
    <p>
<pb n="KR4h0038_WYG_018-1a"/>
欽定四庫全書<lb/>
　萬首唐人絶句巻十八<lb/>
　　　　　　　　　　　　　宋　洪邁　編<lb/>
　　七言<hi>原缺</hi>
<pb n="KR4h0038_WYG_018-2a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0038_WYG_018-2b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　萬首唐人絶句巻十八<lb/>
<pb n="KR4h0038_WYG_018-3a"/>
欽定四庫全書<lb/>
　萬首唐人絶句巻十八<lb/>
　　　　　　　　　　　　　宋　洪邁　編<lb/>
　　五言<lb/>
　　　中秋　　　　　　　　　　司空圖<lb/>
閒吟秋景外萬事覺悠悠此夜若無月一年虚過秋<lb/>
　　　偶題<lb/>
水榭花繁處春情日午前鳥窺臨檻鏡馬過隔墻鞭<lb/>
<pb n="KR4h0038_WYG_018-3b"/>
　　　閒歩<lb/>
幾處白煙斷一川紅樹時壞橋侵轍水殘照背村碑<lb/>
　　　春中<lb/>
伏溜侵堦潤繁花隔竹香嬌鶯方曉聽無事過南塘<lb/>
　　　獨望<lb/>
緑樹連村暗黄花出陌稀逺陂春草緑猶有水禽飛<lb/>
　　　雜題<lb/>
孤枕聞鶯起幽懷獨悄然地融春力潤花泛曉光鮮<lb/>
<pb n="KR4h0038_WYG_018-4a"/>
　　　漫題三首<lb/>
亂後他鄉節燒殘故國春自憐垂白首猶伴踏青人<lb/>
齒落傷情乆心驚健忘頻蝸廬經歳客蠶市異鄉人<lb/>
率怕人書謹閒宜酒韻高山林若無慮名利不難逃<lb/>
　　　河上二首<lb/>
慘慘日將暮驅羸獨到莊沙痕傍墟落風色入牛羊<lb/>
新霽田園處夕陽禾黍明沙村平見水深巷有鷗聲<lb/>
　　　早朝<lb/>
<pb n="KR4h0038_WYG_018-4b"/>
白日新年好青春上國多街平雙闕近塵起五雲和<lb/>
　　　即事二首<lb/>
茶爽添詩句天清瑩道心只留鶴一隻此外是空林<lb/>
御禮徵竒䇿人心注盛時從來留振滯只待濟臨危<lb/>
　　　永夜<lb/>
永夜疑無日危時只賴山曠懷休戚外孤跡是非間<lb/>
　　　秦關<lb/>
形勝今雖在荒涼恨不窮虎狼秦國破狐兎漢陵空<lb/>
<pb n="KR4h0038_WYG_018-5a"/>
　　　渡江<lb/>
秋江共僧渡鄉淚滴船回一夜吳船夣家書立馬開<lb/>
　　　退居漫題七首<lb/>
花缺傷難綴鶯喧奈細聽惜春春已晚珍重草青青<lb/>
堤桞自綿綿幽人無恨牽只憂詩病發莫寄校書牋<lb/>
燕語曾來客花催欲别人莫愁春又過看着又新春<lb/>
身外都無事山中乆避喧破巢看乳燕留果待啼猿<lb/>
詩家通籍美工部與司勲高賈雖難敵微官偶勝君<lb/>
<pb n="KR4h0038_WYG_018-5b"/>
努力省前非人生上壽稀青雲無直道暗室有危機<lb/>
燕拙營巢苦魚貪觸網驚豈縁身外事亦似我勞形<lb/>
　　　即事九首<lb/>
宿雨川原霽憑高景物新陂痕侵牧馬雲影帶耕人<lb/>
十年深隱地一雨太平心匣澁休看劒窻明復上琴<lb/>
明時那棄置多病自遲留踈磬和吟斷殘燈照卧幽<lb/>
衰鬢閒生少丹梯望覺危松須依石長鶴不傍人卑<lb/>
落葉頻驚鹿連峯欲映鵰此生詩病苦此病更蕭條<lb/>
<pb n="KR4h0038_WYG_018-6a"/>
旅思又驚夏庭前長小松逺峯生貴氣殘月歛衰容<lb/>
林鳥頻窺静家人亦笑慵舊居留穩枕歸卧聽秋鐘<lb/>
華宇知難保燒來又却修只應巢燕惜未必主人留<lb/>
幽鳥穿籬去隣翁採藥迴雲從潭底出花向佛前開<lb/>
　　　松滋渡二首<lb/>
歩上短亭乆看迴官渡船江鄉宜晚霽楚老語豐年<lb/>
楚岫積鄉思茫茫歸路迷更堪斑竹驛初聽鷓鴣啼<lb/>
　　　華清宫<lb/>
<pb n="KR4h0038_WYG_018-6b"/>
帝業山河固離宫宴幸頻豈知驅戰馬只是太平人<lb/>
　　　牛頭寺<lb/>
終南最佳處禪誦出青霄羣木澄幽寂疎煙汎寂寥<lb/>
　　　感時上盧相<lb/>
兵待皇威振人隨國歩安萬方休望幸封岳始鳴鑾<lb/>
　　　亂後三首<lb/>
䘮亂家難保艱虞病懶醫空將憂國淚猶擬洒丹墀<lb/>
流芳能幾日惆悵又聞蟬行在多新貴幽棲獨長年<lb/>
<pb n="KR4h0038_WYG_018-7a"/>
世事嘗艱險僧居慣寂寥美香聞夜合清景見寅朝<lb/>
　　　秋景<lb/>
景物皆難駐傷春復怨秋旋書紅葉落擬畫碧雲收<lb/>
　　　避亂<lb/>
亂離身偶在竄跡任浮沉虎暴荒居逈螢孤黒夜深<lb/>
　　　長亭<lb/>
梅雨和鄉淚終年共酒衣殷勤華表鶴羨爾亦曾歸<lb/>
　　　村西杏花二首<lb/>
<pb n="KR4h0038_WYG_018-7b"/>
薄膩力偏羸看看愴别時東風狂不惜西子病難醫<lb/>
肌細分紅脉香濃破紫苞無因留得翫爭忍折來抛<lb/>
　　　獨坐<lb/>
幽徑入桑麻塢西逢一家編籬薪帶蠒補屋草和花<lb/>
　　　借居<lb/>
借住郊園乆仍逢夏景新緑苔行屐穏黄鳥傍窻頻<lb/>
　　　重陽<lb/>
菊開猶阻雨蝶意切於人亦應知暮節不比惜殘春<lb/>
<pb n="KR4h0038_WYG_018-8a"/>
　　　偶書五首<lb/>
衰謝當何懴惟應悔壯圖磬聲花外遠人影塔前孤<lb/>
色變鶯雛長竿齊笋籜垂白頭身偶在清夏景還移<lb/>
蜀畫輕成妙吳娃狎共纎晚粧留拜月巻上水精簾<lb/>
獨歩荒郊暮沉思遠墅幽平生多少事彈指一時休<lb/>
掩謗知迎吠欺心見强顔有名人昜困無契債難還<lb/>
　　　雜題九首<lb/>
病來勝未病名縳便忘名今日甘爲客當時注愍征<lb/>
<pb n="KR4h0038_WYG_018-8b"/>
暑濕深山雨荒居破屋燈此生無懴處此去作高僧<lb/>
不須頻悵望且喜脫喧囂亦有終焉意陂南看稻苗<lb/>
樓帶猿吟迥庭容鶴舞寛㬠書因閲畫封藥偶和丹<lb/>
宴罷論詩乆亭高拜表頻岸香蕃舶月洲色海煙春<lb/>
驛歩堤縈閣軍城鼓振橋鷗和湖鴈下雪隔嶺梅飄<lb/>
帶雪南山道和鐘北闕明太平當共賀開化喝來聲<lb/>
舴艋猿偷上蜻蜓燕競飛樵香燒桂子苔濕挂莎衣<lb/>
溪漲漁家近煙收鳥道高松花飄可惜睡裏洒離騷<lb/>
<pb n="KR4h0038_WYG_018-9a"/>
　　　古樂府<lb/>
一葉隨西風君行亦向東知妾飛書意無勞待早鴻<lb/>
　　　有感<lb/>
燈影看鬚黒墻隂惜草青歳䦨悲物我同是冐霜螢<lb/>
　　　休休亭<lb/>
且喜安能保那堪病更憂可憐藜杖者眞箇種𤓰侯<lb/>
　　　漫書二首<lb/>
剰欲逢花折須判冐雨頻晴明開漸少莫怕濕新巾<lb/>
<pb n="KR4h0038_WYG_018-9b"/>
小蝶爾何競追飛不憚勞遠教羣雀見寜悟禍梯高<lb/>
　　　歳盡二首<lb/>
明日添一歳端憂奈爾何衝寒出洞口猶校夕陽多<lb/>
莫話傷心事投春滿鬢霜殷勤共尊酒今歳只殘陽<lb/>
　　　牡丹<lb/>
得地牡丹盛曉添龍麝香主人猶自惜錦幕䕶春霜<lb/>
　　　亂後<lb/>
羽書傳棧道風火隔鄉關病眼那堪泣傷心不到閒<lb/>
<pb n="KR4h0038_WYG_018-10a"/>
　　　春山<lb/>
可是武陵溪春芳着處迷花明催曙早雲膩惹空低<lb/>
　　　樂府<lb/>
寳馬跋塵光雙馳照路旁喧傳報戚里明日幸長楊<lb/>
　　　亂前上盧相<lb/>
寇黠雖多變兵驕即易乗猶須勞斥候勿遣大河冰<lb/>
　　　金谷園　　　　　　　　　曹　松<lb/>
當年歌舞時不説草離離今日歌舞盡滿園秋露埀<lb/>
<pb n="KR4h0038_WYG_018-10b"/>
　　　寒食日題杜䳌花<lb/>
一朶又一朶併開寒食時誰家不禁火總在此花枝<lb/>
　　　春草<lb/>
不獨滿池塘夣中佳句香春風有餘力引上古城墻<lb/>
　　　春日東齋<lb/>
三庚到秋伏偶來松檻立熱少清風多開門放山入<lb/>
　　　南朝<lb/>
三籬蓋馳道風烈一無取時見牧牛童嗔牛喫禾黍<lb/>
<pb n="KR4h0038_WYG_018-11a"/>
　　　賀顧非熊及第　　　　　　劉得仁<lb/>
愚爲童稚時已解念君詩及得高科晚須逢聖主知<lb/>
　　　述懷　　　　　　　　　　崔　櫓<lb/>
白首成何事無歡可替悲空餘酒中興猶似少年時<lb/>
　　　望歸馬　　　　　　　　　劉　駕<lb/>
東人望歸馬歸馬蓮峯下蓮峯與地平亦不更徴兵<lb/>
　　　田西邊<lb/>
刀劒作犂鋤耕田古城下高秋黍稷多無地放羊馬<lb/>
<pb n="KR4h0038_WYG_018-11b"/>
　　　樂邊人<lb/>
在鄉身亦勞在邊腹亦飽父兄若一處任向邊頭老<lb/>
　　　築臺詞<lb/>
前杵與後杵築城功不住願我築更高得見秦皇墓<lb/>
　　　秦娥<lb/>
秦娥十四五面白於指𤓰羞人夜采桑驚起戴勝鳥<lb/>
　　　牧童<lb/>
牧童見客拜山果懷中落晝日驅牛歸前溪風雨惡<lb/>
<pb n="KR4h0038_WYG_018-12a"/>
　　　賞殘花　　　　　　　　　紇于著<lb/>
零落多依草芳香散着人低簷一枝在猶占滿堂春<lb/>
　　　遇邊使　　　　　　　　　盧　隱<lb/>
累年無的信毎夜夣邊城䄂掩千行淚書封一尺情<lb/>
　　　移住别友<lb/>
自到西川住唯君别有情常逢對門遠又隔一重城<lb/>
　　　堋口逢友人<lb/>
艱難别離乆中外往還深已改當時髪空餘舊日心<lb/>
<pb n="KR4h0038_WYG_018-12b"/>
　　　採蓮女　　　　　　　　　霍　總<lb/>
舟中採蓮女兩兩催粧梳聞早渡江去日高來起居<lb/>
　　　邊城桞　　　　　　　　　劉　皁<lb/>
一株新桞色十里斷孤城爲近東西路長懸離别情<lb/>
　　　江濵梅　　　　　　　　　王　適<lb/>
忽見寒梅樹開花漢水濵不知春色早疑是弄珠人<lb/>
　　　感事　　　　　　　　　　武　瓘<lb/>
花開蝶滿枝花謝蝶還希唯有舊巢燕主人貧亦歸<lb/>
<pb n="KR4h0038_WYG_018-13a"/>
　　　江行　　　　　　　　　　桞中庸<lb/>
繁隂乍隱洲落葉初飛浦蕭蕭楚客帆暮入寒江雨<lb/>
　　　别童叟　　　　　　　　　吳　筠<lb/>
平昔同邑里經年不相思今日成遠别相對心悽其<lb/>
　　　題縉雲嶺永望舘<lb/>
人驚此路險我愛山前深猶恐佳趣盡欲行且沉吟<lb/>
　　　題山人所居<lb/>
故人住南郭邀我對芳樽歡暢日云暮不知城市喧<lb/>
<pb n="KR4h0038_WYG_018-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　萬首唐人絶句巻十八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>萬首唐人絶句巻三十九</head> <lb/>
    <p>
<pb n="KR4h0038_WYG_039-1a"/>
欽定四庫全書<lb/>
　萬首唐人絶句巻三十九<lb/>
　　　　　　　　　　　　　宋　洪邁　編<lb/>
　　七言<lb/>
　　　漢宫曲　　　　　　　　　徐　凝<lb/>
水色簾前流玉霜趙家飛燕侍昭陽掌中舞罷簫聲絶<lb/>
三十六宫秋夜長<lb/>
　　和嵩陽客月夜憶上清人<lb/>
<pb n="KR4h0038_WYG_039-1b"/>
獨夜嵩陽憶上仙月明三十六峯前瑶池月勝嵩陽月<lb/>
人在玉清眠不眠<lb/>
　　　八月望夕雨<lb/>
今年八月十五夜寒雨蕭蕭不可聞如練如霜在何處<lb/>
吳山越水萬重雲<lb/>
　　　觀浙江濤<lb/>
浙江悠悠海西緑驚濤日夜雨翻覆錢塘郭裏看潮人<lb/>
直至白頭看不足<lb/>
<pb n="KR4h0038_WYG_039-2a"/>
　　　廬山瀑布<lb/>
虚空落泉千仞直雷奔入江不暫息今古長如白練飛<lb/>
一條解破青山色<lb/>
　　　嘉興寒食<lb/>
嘉興郭裏逢寒食落日家家拜掃回唯有縣前蘇小小<lb/>
無人送與紙錢來<lb/>
　　　憶揚州<lb/>
蕭娘臉下難勝淚桃葉眉頭易得愁天下三分明月夜<lb/>
<pb n="KR4h0038_WYG_039-2b"/>
二分無賴是揚州<lb/>
　　　八月燈夕寄游越施秀才<lb/>
四天淨色寒如水八月清輝冷似霜想得越人今夜見<lb/>
孟家珠在鏡中央<lb/>
　　　八月十五夜<lb/>
皎皎秋空八月圓常娥端正桂枝鮮一年無似如今夜<lb/>
十二峯前看不眠<lb/>
　　　題伍員廟<lb/>
<pb n="KR4h0038_WYG_039-3a"/>
千載空祠雲海頭夫差亡國已千秋浙波只有靈濤在<lb/>
拜奠青山人不休<lb/>
　　　貟嶠先生<lb/>
貟嶠先生無白髪海煙深處採青芝逢人借問陶唐主<lb/>
欲進氷蠶五色絲<lb/>
　　　莫愁曲<lb/>
玳瑁牀頭刺戰袍碧紗䆫外葉騷騷若為教作遼西夢<lb/>
月冷如丁風似刀<lb/>
<pb n="KR4h0038_WYG_039-3b"/>
　　　寄白司馬<lb/>
三條九陌花時節萬户千車看牡丹爭遣江州白司馬<lb/>
五年風景憶長安<lb/>
　　　相思林<lb/>
逰客逺逰新過嶺每逢芳樹問芳名長林遍是相思樹<lb/>
爭遣愁人獨自行<lb/>
　　　寄海嶠丈人<lb/>
萬丈只愁滄海淺一身誰測嵗年遥自言來此雲邊住<lb/>
<pb n="KR4h0038_WYG_039-4a"/>
曽看秦王樹石橋<lb/>
　　　寄潘先生<lb/>
至人知姓不知名聞道黄金骨節輕世上仙方無覔處<lb/>
欲來西岳事先生<lb/>
　　　宫中曲二首<lb/>
披香侍宴插山花厭著龍綃著越紗恃賴傾城人不及<lb/>
檀粧唯約數條霞<lb/>
身輕入寵盡恩私腰細偏能舞柘枝一日新粧抛舊様<lb/>
<pb n="KR4h0038_WYG_039-4b"/>
六宫爭畫黒烟眉<lb/>
　　　七夕<lb/>
一道鵲橋横渺渺千聲玉佩過玲玲别離還有經年客<lb/>
悵望不如河鼔星<lb/>
　　　八月九月望夕雨<lb/>
八月繁雲連九月兩回三五晦漫漫一年悵望秋將盡<lb/>
不得常娥正面看<lb/>
　　　喜雪<lb/>
<pb n="KR4h0038_WYG_039-5a"/>
長愛謝家能詠雪今朝見雪亦狂歌楊花道即偷人句<lb/>
不那楊花似雪何<lb/>
　　　春飲<lb/>
烏家若下蟻還浮白玉尊前倒即休不是春來偏愛酒<lb/>
應須得酒遣春愁<lb/>
　　　二月望日<lb/>
長短一年相似夜中秋未必勝中春不寒不暖看明月<lb/>
況是從來少睡人<lb/>
<pb n="KR4h0038_WYG_039-5b"/>
　　　讀逺書<lb/>
兩轉三回讀逺書畫簷愁見燕歸初百花時節教人懶<lb/>
雲髻朝來不欲梳<lb/>
　　　古樹<lb/>
古樹欹斜臨古道枝不生花腹生草行人不見樹少時<lb/>
樹見行人幾畨老<lb/>
　　　獨住僧<lb/>
百補袈裟一比丘數莖長睫覆青眸多應獨住山林慣<lb/>
<pb n="KR4h0038_WYG_039-6a"/>
唯照寒泉自剃頭<lb/>
　　　傷畫松道芬上人<lb/>
百法驅馳百年夀五勞消瘦五株松昨來聞道嚴陵死<lb/>
畫到青山第幾重<lb/>
　　　觀釣臺畫圖<lb/>
一水寂寥青靄合兩崖摧崒白雲殘畫人心到啼猿破<lb/>
欲作三聲出樹難<lb/>
　　　荆巫夢思<lb/>
<pb n="KR4h0038_WYG_039-6b"/>
楚水白波風嫋嫋荆門暮色雨蕭蕭相思合眼夢何處<lb/>
十二峯髙巴字遥<lb/>
　　　浙東故孟尚書種柳<lb/>
孟家種柳東城去臨水逶迤思故人不似當時大司馬<lb/>
重來得見漢南春<lb/>
　　　長洲覧古<lb/>
吳王上國長洲奢翠黛寒江一道斜傷見摧殘舊宫樹<lb/>
美人曽插九枝花<lb/>
<pb n="KR4h0038_WYG_039-7a"/>
　　　却歸舊山望月有寄<lb/>
年年明月總相似大抵人情自不同今夜故山依舊見<lb/>
班家扇様碧峯東<lb/>
　　　再歸松溪舊居宿西林<lb/>
五粒松深溪水清衆山揺落月偏明西林靜夜重來宿<lb/>
暗記人家犬吠聲<lb/>
　　　翫花五首<lb/>
一樹梨花春向暮雪枝殘處怨風來明朝漸校無多去<lb/>
<pb n="KR4h0038_WYG_039-7b"/>
看到黄昏不欲回<lb/>
麴塵溪上素紅枝影在溪流半落時人自惜花膓欲斷<lb/>
春風却是等閒吹<lb/>
朱霞燄燄山枝動緑野聲聲杜宇來誰為蜀王身作鳥<lb/>
自啼還自有花開<lb/>
誰家躑躅青林裏半見殷花燄燄枝憶得倡樓人送客<lb/>
深紅衫子影門時<lb/>
花到薔薇明艶絶燕支顆破麥風秋一畨弄色一畨退<lb/>
<pb n="KR4h0038_WYG_039-8a"/>
小婦輕粧大婦愁<lb/>
　　　長慶春<lb/>
山頭水色薄籠煙乆客新愁長慶年身上五勞仍病酒<lb/>
夭桃䆫下背花眠<lb/>
　　　山鷓鴣詞<lb/>
南越嶺頭山鷓鴣傳是當時守貞女化為飛鳥怨何人<lb/>
猶有啼聲帶蠻語<lb/>
　　　鄭女出參丈人詞<lb/>
<pb n="KR4h0038_WYG_039-8b"/>
鳯釵翠翹雙宛轉出見丈人梳洗晩掣曵羅綃跪拜時<lb/>
柳條無力花枝軟<lb/>
　　　春雨<lb/>
花時悶見聮綿雨雲入人家水毁堤昨日春風源上路<lb/>
可憐紅錦枉抛泥<lb/>
　　　和白使君木蘭花<lb/>
枝枝轉勢雕弓動片片揺光玉劒斜見說木蘭征戍女<lb/>
不知那作酒邊花<lb/>
<pb n="KR4h0038_WYG_039-9a"/>
　　　正月十五夜呈幕中諸公<lb/>
宵游二萬七千人獨坐重城圏一身步月游山俱不得<lb/>
可憐辜負白頭春<lb/>
　　　樂府新詩<lb/>
一聲盧女十三絃早嫁城西好少年不羨越溪歌者苦<lb/>
采蓮歸去緑䆫眠<lb/>
　　　春陪相公看花宴㑹二首<lb/>
丞相邀歡事事同玉簫金管咽東風百分春酒莫辭醉<lb/>
<pb n="KR4h0038_WYG_039-9b"/>
明日的無今日紅<lb/>
木蘭花謝可憐條逺道音書轉寂寥春去一年春又盡<lb/>
幾回空上望江橋<lb/>
　　　牡丹<lb/>
何人不愛牡丹花占㫁城中好物華疑是洛川神女作<lb/>
千嬌萬態破朝霞<lb/>
　　　過馬當<lb/>
風波隱隱石蒼蒼送客靈鴉拂去檣三月盡頭雲葉秀<lb/>
<pb n="KR4h0038_WYG_039-10a"/>
小姑新着好衣裳<lb/>
　　　金谷覧古<lb/>
金谷園中數尺土問人知是緑珠臺緑珠歌舞天下絶<lb/>
唯與石家生禍胎<lb/>
　　　上陽紅葉<lb/>
洛下三分紅葉秋二分翻作上陽愁千聲萬片御溝上<lb/>
一片出宫何處流<lb/>
　　　洛城秋砧<lb/>
<pb n="KR4h0038_WYG_039-10b"/>
三川水上秋砧發五鳳樓前明月新誰為秋砧明月夜<lb/>
洛陽城裏更愁人<lb/>
　　　和川守侍郎緱山題仙廟<lb/>
王子緱山石殿明白家詩句詠吹笙安知散席人間曲<lb/>
不是寥天鶴上聲<lb/>
　　　和夜題玉泉寺<lb/>
嵗嵗雲山玉泉寺年年車馬洛陽塵風清月冷水邊宿<lb/>
詩好官髙能幾人<lb/>
<pb n="KR4h0038_WYG_039-11a"/>
　　　和秋遊洛陽<lb/>
洛陽自古多才子唯愛春風爛漫游今到白家詩句出<lb/>
無人不詠洛陽秋<lb/>
　　　和嘲春風<lb/>
源上拂桃燒水發江邊吹杏暗園開可憐半死龍門樹<lb/>
懊惱春風作底來<lb/>
　　　侍郎宅泛池<lb/>
蓮子花邊回竹岸鷄頭葉上盪蘭舟誰知洛北朱門裏<lb/>
<pb n="KR4h0038_WYG_039-11b"/>
便到江南緑水遊<lb/>
　　　和侍郎邀宿不至<lb/>
蟾蜍有色門應鎻街鼓無聲夜自深料得白家詩思苦<lb/>
一篇詩了一彈琴<lb/>
　　　自鄂渚至河南將歸江外留辭侍郎<lb/>
一生所遇唯元白天下無人重布衣欲别朱門淚先盡<lb/>
白頭遊子白身歸<lb/>
　　　蠻入西川後<lb/>
<pb n="KR4h0038_WYG_039-12a"/>
守隘一夫何處在長橋萬里只堪傷紛紛塞外烏蠻賊<lb/>
驅盡江頭濯錦娘<lb/>
　　　憶紫溪<lb/>
長憶紫溪春欲盡千巖交映水回斜巖空水滿溪自紫<lb/>
水態更籠南燭花<lb/>
　　　誇紅槿<lb/>
誰道槿花生感促可憐相計半年紅何如桃李無多少<lb/>
併打千枝一夜風<lb/>
<pb n="KR4h0038_WYG_039-12b"/>
　　　塞下　　　　　　　　　　江　為<lb/>
萬里黄雲凍不飛磧煙烽火夜深微敵人移帳寒笳絶<lb/>
雪路時聞探馬歸<lb/>
　　　悲老宫人　　　　　　　　劉得仁<lb/>
白髪宫娃不解悲滿頭猶自插花枝曽縁玉貌君王寵<lb/>
凖擬人看似舊時<lb/>
　　　題真娘墓　　　　　　　　譚　銖<lb/>
武丘山下冡纍纍松栢蕭條盡可悲何事世人偏重色<lb/>
<pb n="KR4h0038_WYG_039-13a"/>
真娘墓上獨題詩<lb/>
　　　宫怨　　　　　　　　　　司馬札<lb/>
柳色參差掩畫樓曉鶯啼送滿宫愁年年花落無人見<lb/>
空逐春泉出御溝<lb/>
　　　觀郊禮<lb/>
鐘鼓旌旗引六飛玉皇初著畫龍衣泰壇煙盡星河曉<lb/>
萬國心隨綵仗歸<lb/>
　　　秋日懐儲嗣宗<lb/>
<pb n="KR4h0038_WYG_039-13b"/>
故人北遊久不回霜雁南度聲何哀相思聞雁更惆悵<lb/>
却向單于臺下來<lb/>
　　　夜聴李山人彈琴<lb/>
瑶琴夜乆絃秋清楚客一奏湘煙生曲終聲盡意不盡<lb/>
月照竹軒紅葉明<lb/>
　　　客路　　　　　　　　　　吳仁璧<lb/>
人寰急景如波委客路浮雲似盖輕回首故山天外碧<lb/>
十年無計却歸耕<lb/>
<pb n="KR4h0038_WYG_039-14a"/>
　　　錢塘鶴<lb/>
人閒路靄青天半鼇岫雲生碧海涯雖抱雕籠密扃鑰<lb/>
可能長在叔倫家<lb/>
　　　南徐題友人郊居<lb/>
門前樵徑連江寺岸下漁磯繫海槎待到秋深好時節<lb/>
與君長醉隱侯家<lb/>
　　　讀度人經寄鄭仁表<lb/>
身雖一旦塵中老名擬三清會裏題二午九齋餘日在<lb/>
<pb n="KR4h0038_WYG_039-14b"/>
請君相伴醉如泥<lb/>
　　　衰柳<lb/>
金風漸利露珠團廣陌長堤黛色殘水殿狂遊隋煬帝<lb/>
一千餘里可堪看<lb/>
　　　賈誼<lb/>
扶持一疏滿遺編漢陛前頭正少年誰道恃才輕絳灌<lb/>
却將惆悵弔湘川<lb/>
　　　鳳仙花<lb/>
<pb n="KR4h0038_WYG_039-15a"/>
香紅嫩緑共開時冷蝶饑蜂兩不知此際最冝何處看<lb/>
朝陽初上碧梧枝<lb/>
　　　春雪<lb/>
雪霽凝光入坐寒天明猶自卧袁安貂裘穿後鶴氅弊<lb/>
自此風流不足看<lb/>
　　　金錢<lb/>
淺絳濃香幾朶匀日鎔金鑄萬家新堪疑劉寵遺芳在<lb/>
不許山隂父老貧<lb/>
<pb n="KR4h0038_WYG_039-15b"/>
　　　秋日聴僧彈琴<lb/>
金徽玉軫韻泠然言下浮生指下泉恰稱秋風西北起<lb/>
一時吹入碧湘煙<lb/>
　　　題都城南荘　　　　　　　崔　護<lb/>
去年今日此門中人面桃花相映紅人面不知何處去<lb/>
桃花依舊笑春風<lb/>
　　　銅雀妓　　　　　　　　　吳　燭<lb/>
秋色西陵滿緑蕪繁絃急管强懽娱長舒羅袖不成舞<lb/>
<pb n="KR4h0038_WYG_039-16a"/>
却向風前承涙珠<lb/>
　　　長門怨　　　　　　　　　裴交泰<lb/>
自閉長門經幾秋羅衣濕盡淚還流一種娥眉明月夜<lb/>
南宫歌管北宫愁<lb/>
　　　惆悵詩九首　　　　　　　顧甄逺<lb/>
魂黯黯兮情脈脈簾風清兮䆫月白夢驚枕上爐燼銷<lb/>
不見蘂珠宫裏客<lb/>
禁漏聲稀蟾魄冷紗厨筠簟波光靜獨坐愁吟暗㫁<lb/>
<pb n="KR4h0038_WYG_039-16b"/>
魂滿䆫風動芭蕉影<lb/>
别恨離腸空惻惻風動虚軒池水白莫言靈圃步難尋<lb/>
有心終效偷桃客<lb/>
愁遇人間好風景焦桐韻滿華堂静鑑鸞釵燕恨何窮<lb/>
忍向銀牀空抱影<lb/>
緑槐影裏傍青樓陌上行人漫舉頭煙水露花無處問<lb/>
揺鞭凝睇不勝愁<lb/>
役盡心神銷盡骨恩情未㫁忽分離平生此恨無言處<lb/>
<pb n="KR4h0038_WYG_039-17a"/>
只有衣襟淚得知<lb/>
濃醪艶唱愁難破骨瘦魂消病已成若為多羅年少死<lb/>
始甘人道有風情<lb/>
淚滿羅衣酒滿巵一聲歌㫁怨傷離如今兩地心中事<lb/>
直是瞿曇也不知<lb/>
横泥杯觴醉復醒愁牽時有小詩成早知惹得千般恨<lb/>
悔不天生解薄情<lb/>
　　　楊柳枝五首　　　　　　　孫　魴<lb/>
<pb n="KR4h0038_WYG_039-17b"/>
靈和風暖太昌春舞線揺絲向昔人何似曉來江雨後<lb/>
一行如畫隔遥津<lb/>
彭澤初栽五樹時只應閒看一枝枝不知天意風流處<lb/>
要與佳人學畫眉<lb/>
暖傍離亭靜拂橋入流穿檻緑揺揺不知落日誰相送<lb/>
魂㫁千條與萬條<lb/>
春來緑樹遍天涯未見垂楊未可誇晴日萬株煙一陣<lb/>
閒坊兼是莫愁家<lb/>
<pb n="KR4h0038_WYG_039-18a"/>
十首當年有舊詞唱青歌翠幾無遺未曽得向行人道<lb/>
不為離情莫折伊<lb/>
　　　春夜　　　　　　　　　　劉　兼<lb/>
薄薄春雲籠素月杏花滿地堆香雪醉垂羅袂依朱欄<lb/>
小數玉仙歌未闋<lb/>
　　　西齋<lb/>
西齋新竹兩三莖也有風敲碎玉聲莫恨移來欄檻逺<lb/>
譬如元本此間生<lb/>
<pb n="KR4h0038_WYG_039-18b"/>
　　　春遊<lb/>
柳成金穗草如茵載酒尋花共賞春先入醉鄉君莫問<lb/>
十年風景在三秦<lb/>
　　　中夏晝卧<lb/>
寂寂無聊九夏中倚簷依壁待清風壮圖竒策無人問<lb/>
不及南陽一卧龍<lb/>
　<lb/>
　萬首唐人絶句巻三十九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>萬首唐人絶句巻三十四</head> <lb/>
    <p>
<pb n="KR4h0038_WYG_034-1a"/>
欽定四庫全書<lb/>
　萬首唐人絶句巻三十四<lb/>
　　　　　　　　　　　　　宋　洪邁　編<lb/>
　　七言<lb/>
　　　長安早春　　　　　　　　施肩吾<lb/>
報花消息是春風未見先教何處紅想得芳園十餘日<lb/>
萬家身在畫屏中<lb/>
　　　再酬李先輩<lb/>
<pb n="KR4h0038_WYG_034-1b"/>
清辭再發郢人家字字新移錦上花能使龍宫買綃女<lb/>
低回不敢織輕霞<lb/>
　　　寄隠者<lb/>
路絶空林無處問幽竒山水不知名松門拾得一片屐<lb/>
知是髙人向此行<lb/>
　　　寄四明山子<lb/>
髙棲只在千峯裏塵世望君那得知長憶去年風雨夜<lb/>
向君窻下聴猿時<lb/>
<pb n="KR4h0038_WYG_034-2a"/>
　　　觀美人<lb/>
漆㸃雙眸鬢繞蟬長留白雪占胷前愛將紅袖遮嬌笑<lb/>
徃徃偷開水上蓮<lb/>
　　　收糚詞<lb/>
斜月朧朧照半牀焭焭孤妾懶收䊋燈前再覽青銅鏡<lb/>
枉挿金釵十二行<lb/>
　　　仙女詞<lb/>
仙女羣中名最髙曽看王母種仙桃手題金簡非凡筆<lb/>
<pb n="KR4h0038_WYG_034-2b"/>
道是天邊玉兎毛<lb/>
　　　仙翁詞<lb/>
世間無逺可為游六合朝行夕已周壇上夜深風雨静<lb/>
小仙乘月繫蒼虬<lb/>
　　　遇李山人<lb/>
遊山遊水幾千重二十年中一度逢别易㑹難君且住<lb/>
莫交青竹化為龍<lb/>
　　　同張鍊師溪行<lb/>
<pb n="KR4h0038_WYG_034-3a"/>
青溪道士紫霞巾洞裏仙家舊是隣每見桃花逐流水<lb/>
無回不憶武陵人<lb/>
　　　桃源詞二首<lb/>
夭夭花裏千家住總為當時隠暴秦歸去不論無舊識<lb/>
子孫今亦是他人<lb/>
秦世老翁歸漢世還同白鶴返遼城縱令記得山川路<lb/>
莫問當時州縣名<lb/>
　　　送道友遊山<lb/>
<pb n="KR4h0038_WYG_034-3b"/>
欲駐如今未老形萬重山上九芝清君今若問採芝路<lb/>
踏水踏雲攀杳㝠<lb/>
　　　贈王屋劉道士<lb/>
小有洞中長住客大羅天上後來仙出門即是尋常處<lb/>
未可還它跨鶴鞭<lb/>
　　　謝自然昇仙<lb/>
分明得道謝自然古來漫説尸解仙如花年少一女子<lb/>
身騎白鶴遊青天<lb/>
<pb n="KR4h0038_WYG_034-4a"/>
　　　秋吟獻李舍人<lb/>
腸結愁根酒不消新驚白髪長愁苖主司儻許題名姓<lb/>
筆下看成度海橋<lb/>
　　　山中喜静和子見訪<lb/>
絶壁深溪無四鄰每逢猿鶴即相親小奴驚出垂藤下<lb/>
山犬今朝吠一人<lb/>
　　　春日題羅處士山舎<lb/>
亂疊千峯掩翠微髙人愛此自忘機春風若掃階前地<lb/>
<pb n="KR4h0038_WYG_034-4b"/>
便是山花帶錦飛<lb/>
　　　訪松嶺徐鍊師<lb/>
千仞峯頭一謫仙何時種玉已成田開經猶在松隂裏<lb/>
讀到南華第幾篇<lb/>
　　　江南織綾詞<lb/>
卿卿買得越人絲貪弄金梭懶畫眉女伴能來看新<graphic n="KR2460" url="https://raw.githubusercontent.com/kanripo/KR-Gaiji/master/images/KR2460.png" mimeType="image/png"/>
鴛鴦正欲上花枝<lb/>
　　　宿蘭若<lb/>
<pb n="KR4h0038_WYG_034-5a"/>
聴鐘投宿入孤煙巖下病僧猶坐禪獨夜客心何處是<lb/>
秋雲影裏一燈然<lb/>
　　　題禪僧院<lb/>
棲禪枝畔數花新飛作瑠璃地上塵谷鳥自啼猿自呌<lb/>
不能愁得定中人<lb/>
　　　送絶粒僧<lb/>
碧洞青蘿不畏深免將飢渴累禪心若期野客來相訪<lb/>
一室無煙何處尋<lb/>
<pb n="KR4h0038_WYG_034-5b"/>
　　　早春逰曲江<lb/>
芳處亦將枯槁同應縁造化未施功羲和若擬動鑪鞴<lb/>
先鑄曲江千樹紅<lb/>
　　　佳人覽鏡<lb/>
每坐臺前見玉容今朝不與昨朝同良人一夜出門宿<lb/>
校却桃花一半紅<lb/>
　　　遇王山人<lb/>
每欲尋君千萬峯豈知人世也相逢一瓢遺却在何處<lb/>
<pb n="KR4h0038_WYG_034-6a"/>
應挂天台最老松<lb/>
　　　遇醉道士<lb/>
霞帔尋常帶酒眠路旁疑是酒中仙醉來不住人家宿<lb/>
多向逺山松月邊<lb/>
　　　送人歸台州<lb/>
莫驅歸騎且徘徊更遣離情四五杯醉後不憂迷客路<lb/>
遥看瀑布識天台<lb/>
　　　贈施仙姑<lb/>
<pb n="KR4h0038_WYG_034-6b"/>
縹緲吾家一女仙冰容雖小不知年有時頻夜看明月<lb/>
心在常娥几案邊<lb/>
　　　山院觀花<lb/>
初來唯見空樹枝今朝滿院花如雪門前為報諸少年<lb/>
明日來遲不堪折<lb/>
　　　經桃花夫人廟<lb/>
誰能枉駕入荒榛隨例形相土木身不及連山種桃樹<lb/>
花開猶得識夫人<lb/>
<pb n="KR4h0038_WYG_034-7a"/>
　　　代農叟吟<lb/>
且將一笑悦豐年漸老那能日日眠引客特來山地上<lb/>
坐看秋水落紅蓮<lb/>
　　　下第春逰<lb/>
羈情含蘖復含辛淚眼看花似隔塵天遣春風領春色<lb/>
不教分付與愁人<lb/>
　　　送僧逰越<lb/>
麻衣年少雪為顔却笑孤雲未是閒此去若逢花栁月<lb/>
<pb n="KR4h0038_WYG_034-7b"/>
棲禪莫向苧蘿山<lb/>
　　　遇越州賀仲宣<lb/>
君在鏡湖西畔住四明山下莫經春門前幾箇采蓮女<lb/>
欲泊蓮舟無主人<lb/>
　　　江南積雨歎<lb/>
人厭為霖水毁溪牀邊生菌路成泥雨師一日三回到<lb/>
棟裏閒雲豈得棲<lb/>
　　　雲中道上作<lb/>
<pb n="KR4h0038_WYG_034-8a"/>
羊馬羣中覔人道雁門關外絶人家昔時聞有雲中郡<lb/>
今日無雲空見沙<lb/>
　　　同諸隠者夜登四明山<lb/>
半夜尋幽上四明手攀松桂觸雲行相呼已到無人境<lb/>
何處玉簫吹一聲<lb/>
　　　戲鄭申甫<lb/>
年少鄭郎那解愁春來閒卧酒家樓胡姬若擬邀他宿<lb/>
挂却金鞭繫紫騮<lb/>
<pb n="KR4h0038_WYG_034-8b"/>
　　　宿干越亭<lb/>
琵琶洲上人行絶干越亭中客思多月滿秋江山冷落<lb/>
不知誰問夜如何<lb/>
　　　少女詞二首<lb/>
嬌羞不肯㸃新黄踏過金鈿出繡牀信物無端寄誰去<lb/>
等閒裁破錦鴛鴦<lb/>
同心帶裏脱金錢買取頭花翠羽連手執木蘭猶未慣<lb/>
今朝初上采菱船<lb/>
<pb n="KR4h0038_WYG_034-9a"/>
　　　冬詞<lb/>
錦繡堆中卧初起芙蓉面上粉猶殘臺前也欲梳雲髻<lb/>
只怕盤龍手捻難<lb/>
　　　昭君怨<lb/>
馬上徒勞别恨深總縁如玉不輸金已知賤妾無歸日<lb/>
空荷君王有悔心<lb/>
　　　贈仙子<lb/>
欲令雪貌帶紅芳更取金瓶瀉玉漿鳳管鶴聲來未足<lb/>
<pb n="KR4h0038_WYG_034-9b"/>
懶眠秋月憶簫郎<lb/>
　　　越溪懐古<lb/>
憶昔西施人未求浣紗曽向此溪頭一朝得侍君王側<lb/>
不見玉顔空水流<lb/>
　　　秋夜中山贈别友人<lb/>
何處邀君話别情寒山木落月華清莫愁今夜無詩思<lb/>
已聴秋猿第一聲<lb/>
　　　大堤新詠<lb/>
<pb n="KR4h0038_WYG_034-10a"/>
行路少年知不知襄陽全欠舊來時宜城賈客載錢出<lb/>
始覺大堤無女兒<lb/>
　　　宿四明山<lb/>
黎洲老人命余宿杳然髙頂浮雲平下視不知幾千仞<lb/>
欲曉不曉天雞聲<lb/>
　　　禁中新栁<lb/>
萬條金線帶春煙深染青絲不直錢又免生當離别地<lb/>
宫鵶啼處禁門前<lb/>
<pb n="KR4h0038_WYG_034-10b"/>
　　　酬張明府<lb/>
潘令新詩忽寄來分明繡叚對花開此時欲醉紅樓裏<lb/>
正被歌人勸一杯<lb/>
　　　酬施先輩　　　　　　　　孟　簡<lb/>
襄陽才子得聲多四海皆傳古鏡歌樂府正聲三百首<lb/>
梨園新入教青娥<lb/>
　　　商山祠堂即事　　　　　　竇　常<lb/>
奪嫡心萌事可憂四賢西笑暫安劉後王不敢論珪組<lb/>
<pb n="KR4h0038_WYG_034-11a"/>
土偶人前枳樹秋<lb/>
　　　七夕<lb/>
露盤花水望三星髣髴虚無為降靈斜漢没時人不寐<lb/>
幾條蛛網下風庭<lb/>
　　　過宋氏五女舊居<lb/>
謝廷風韻婕妤才天縱斯文去不回一宅栁花今似雪<lb/>
鄉人擬築望仙臺<lb/>
　　　杏山館聴子規<lb/>
<pb n="KR4h0038_WYG_034-11b"/>
楚塞餘春聴漸稀斷猿今夕讓霑衣雲埋老樹空山裏<lb/>
髣髴千聲一度飛<lb/>
　　　奉酬楊侍郎　　　　　　　竇　牟<lb/>
翠羽雕蟲日日新翰林工部欲何神自悲由瑟無彈處<lb/>
今作關西門下人<lb/>
　　　杏園渡<lb/>
衛郊多壘少人家南渡天寒日又斜君子素風悲已矣<lb/>
杏園無復一枝花<lb/>
<pb n="KR4h0038_WYG_034-12a"/>
　　　奉誠園聞笛<lb/>
曽絶珠纓吐錦茵欲披荒草訪遺塵秋風忽灑西園淚<lb/>
滿目山陽笛裏人<lb/>
　　　酬舍弟庠罷舉從辟<lb/>
之荆且願依劉表折桂終慙見郤詵舎弟未應絲作鬢<lb/>
園公不用印隨身<lb/>
　　　初入諌司喜家室至　　　　竇　羣<lb/>
一旦悲歡見孟光十年辛苦伴滄浪不知筆硯縁封事<lb/>
<pb n="KR4h0038_WYG_034-12b"/>
猶問傭書日幾行<lb/>
　　　春雨<lb/>
昨日偷閒看花了今朝多雨奈人何人閒盡似逢花雨<lb/>
莫愛芳菲濕綺羅<lb/>
　　　送内弟袁徳師<lb/>
南渡登舟即水仙西垣有客思悠然因君相問為官意<lb/>
不賣毗陵負郭田<lb/>
　　　贈劉大兄院長<lb/>
<pb n="KR4h0038_WYG_034-13a"/>
萬年枝下昔同趨三事行中半已無路自長沙急相見<lb/>
共驚雙鬢别來殊<lb/>
　　　晚自臺中歸<lb/>
白髪駸駸生有涯青襟曽愛紫河車自憐悟主難歸去<lb/>
馬上看山恐到家<lb/>
　　　假日尋花<lb/>
武陵縁源不可到河陽帶縣詎堪夸枝枝如雪南關外<lb/>
一日休閒盡屬花<lb/>
<pb n="KR4h0038_WYG_034-13b"/>
　　　經中牟魯公廟<lb/>
青史編名在篋中故林遺廟揖仁風還將文字如顔色<lb/>
暫下蒲車為魯公<lb/>
　　　叚都尉别業　　　　　　　竇　庠<lb/>
曽識將軍叚匹磾幾塲花下醉如泥春來欲問林園主<lb/>
桃李無言鳥自啼<lb/>
　　　靈臺鎮<lb/>
曉日天山雪半晴紅旗遥識漢家營近來敵騎休南牧<lb/>
<pb n="KR4h0038_WYG_034-14a"/>
羊馬城邊春草生<lb/>
　　　贈道芬上人<hi>善畫松石</hi>
雲濕煙村不可闚畫時惟有鬼神知幾回逢着天台客<lb/>
認得巖西最老枝<lb/>
　　　金山寺<lb/>
一㸃青螺碧浪中全依水府與天通晴江萬里雲飛盡<lb/>
鼇背參差日氣紅<lb/>
　　　冬夜寓懐寄翰林王補闕<lb/>
<pb n="KR4h0038_WYG_034-14b"/>
滿地霜蕪葉下枝幾回吟斷四愁詩漢家若欲論封禪<lb/>
須及相如未病時<lb/>
　　　贈符載<lb/>
白社㑹中嘗共醉青雲路上未相逢時人莫小池中水<lb/>
淺處無妨有卧龍<lb/>
　　　龍門看花<lb/>
無葉無枝不見空連天撲地逕纔通山鶯驚起酒醒處<lb/>
火熖燒人雪噴風<lb/>
<pb n="KR4h0038_WYG_034-15a"/>
　　　陪留守廵内至上陽宫感興二首<lb/>
翠輦西歸七十春玉堂珠綴儼埃塵武皇弓劒埋何處<lb/>
泣問上陽宫裏人<lb/>
愁雲漠漠草離離太液鉤陳處處疑薄暮毁垣春雨裏<lb/>
殘花猶發萬年枝<lb/>
　　　陜府覽房杜二公仁夀中題紀　竇鞏<lb/>
仁夀元和二百年䝉籠水墨淡如煙當時憔悴題名日<lb/>
漢祖龍潜未上天<lb/>
<pb n="KR4h0038_WYG_034-15b"/>
　　　早春送宇文十<lb/>
春遲不省似今年二月無花雪滿天村店閉門何處宿<lb/>
夜深遥喚渡江船<lb/>
　　　經竇車騎故城<lb/>
荒陂古堞欲千年名振圖書劒在泉今日諸孫拜墳樹<lb/>
愧無文字續燕然<lb/>
　　　贈王氏小兒<lb/>
竹林㑹裏偏憐小淮水清時最覺賢莫倚兒童輕歲月<lb/>
<pb n="KR4h0038_WYG_034-16a"/>
丈人曽共爾同年<lb/>
　　　唐州東途作<lb/>
緑林兵起結愁雲白羽飛書未解紛天子欲開三面網<lb/>
莫將弓箭射官軍<lb/>
　　　新羅進白鷹<lb/>
御馬新騎禁苑秋白鷹來自海東頭漢皇無事須游獵<lb/>
雪亂爭飛錦臂韝<lb/>
　　　秋夕<lb/>
<pb n="KR4h0038_WYG_034-16b"/>
䕶霜雲映月朦朧烏鵲爭飛井上桐夜半酒醒人不覺<lb/>
滿池荷葉動秋風<lb/>
　　　襄陽寒食寄宇文籍<lb/>
煙水初銷見萬家東風吹栁萬條斜大隄欲上誰相伴<lb/>
馬踏春泥半是花<lb/>
　　　奉使薊門<lb/>
自從身屬富人侯蟬噪槐花已四秋今日一莖新白髪<lb/>
懶騎官馬到幽州<lb/>
<pb n="KR4h0038_WYG_034-17a"/>
　　　送劉禹錫<lb/>
十年憔悴武陵溪鶴病深林玉在泥今日太行平似砥<lb/>
九霄初倚入雲梯<lb/>
　　　送元稹西歸<lb/>
南州風土滯龍媒黄紙初飛勑字來二月曲江連舊宅<lb/>
阿婆情熟牡丹開<lb/>
　　　過驪山<lb/>
翠輦紅旌去不回蒼蒼宫樹鎻青苔有人説得當時事<lb/>
<pb n="KR4h0038_WYG_034-17b"/>
曽見長生玉殿開<lb/>
　　　洛中即事<lb/>
髙梧葉盡鳥巢空洛水潺湲夕照中寂寂天橋車馬絶<lb/>
寒鴉飛入上陽宫<lb/>
　　　尋道者所隱不遇<lb/>
籬外涓涓澗水流槿花半㸃夕陽收欲題名字知相訪<lb/>
又恐芭蕉不奈秋<lb/>
　　　寄南游兄弟<lb/>
<pb n="KR4h0038_WYG_034-18a"/>
書來未報幾時還知在三湘五嶺間獨立衡門秋水濶<lb/>
寒鴉飛去日銜山<lb/>
　　　宫人斜<lb/>
離宫路逺北原斜生死深恩不到家雲雨今歸何處去<lb/>
黄鸝飛上野棠花<lb/>
　　　代鄰叟<lb/>
年來七十罷耕桑就暖支羸强下牀滿眼兒孫身外事<lb/>
閒梳白髪向殘陽<lb/>
<pb n="KR4h0038_WYG_034-18b"/>
　　　新營别墅寄家兄<lb/>
懶性如今成野人行藏由興不由身莫驚此度歸來晚<lb/>
買得西山正值春<lb/>
　　　自京中將赴黔南<lb/>
風雨荆州二月天問人初雇峽中船西南一望和雲水<lb/>
猶道黔南有四千<lb/>
　　　南遊感興<lb/>
傷心欲問前朝事惟見江流去不回日暮東風春草緑<lb/>
<pb n="KR4h0038_WYG_034-19a"/>
鷓鴣飛上越王臺<lb/>
　　　題劒津<lb/>
風前推折千年劒巖下澄空萬古潭雙劒變成龍化去<lb/>
兩溪相並水歸南<lb/>
　　　放魚<lb/>
金錢贖得免刀痕聞道禽魚亦感恩好去長江千萬里<lb/>
不須辛苦上龍門<lb/>
　　　王仙壇　　　　　　　　　林　傑<lb/>
<pb n="KR4h0038_WYG_034-19b"/>
羽客已登雲路去丹爐草木盡燒殘不知千載歸何日<lb/>
空使時人掃舊壇<lb/>
　　　乞巧<lb/>
七夕今宵看碧霄牽牛織女渡河橋家家乞巧望秋月<lb/>
穿盡紅絲幾萬條<lb/>
　<lb/>
　<lb/>
　萬首唐人絶句巻三十四<lb/>
</p>
<p>
</p>
  </div>
</body>
</text>
</TEI>
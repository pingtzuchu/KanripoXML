<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>萬首唐人絶句卷四十五</head> <lb/>
    <p>
<pb n="KR4h0038_WYG_045-1a"/>
欽定四庫全書<lb/>
　萬首唐人絶句卷四十五<lb/>
　　　　　　　　　　　　　宋　洪邁　編<lb/>
　　七言<lb/>
　　　移石盆　　　　　　　　　陸龜䝉<lb/>
移得龍泓㶑灔寒月輪初下白雲端無人盡日澄心坐<lb/>
倒影新篁一兩竿<lb/>
　　　自遣詩二十二首<lb/>
<pb n="KR4h0038_WYG_045-1b"/>
五年重别舊山村樹有交柯犢有孫更感卞峯顔色好<lb/>
晚雲纔散便當門<lb/>
雪下孤村淅淅鳴病魂無睡灑來清心揺秪待東忩曉<lb/>
長媿寒雞第一聲<lb/>
甫里先生未白頭酒旗猶可戰髙樓長鯨好鱠無因得<lb/>
乞取艅艎作釣舟<lb/>
花瀬濛濛紫氣昏水邉山曲更容村終須揀取幽棲地<lb/>
老桂成雙便作門<lb/>
<pb n="KR4h0038_WYG_045-2a"/>
長歎人間髪易華暗將心事許煙霞病來前約分明在<lb/>
藥鼎書囊便是家<lb/>
醖得秋泉似玉容比於雲液更應濃思量北海徐劉軰<lb/>
枉向人間號酒龍<lb/>
偶然擕稚㸔微波臨水春寒一倍多便使筆精如逸少<lb/>
懶能書字換羣鵞<lb/>
數尺游絲墮碧空年年長是惹東風爭知天上無人住<lb/>
亦有春愁鶴髪翁<lb/>
<pb n="KR4h0038_WYG_045-2b"/>
往古天高事𣺌茫爭知靈媛不淒涼月娥如有相思淚<lb/>
秪待方諸寄兩行<lb/>
本來雲外寄閒身遂與溪雲作主人一夜逆風愁四散<lb/>
曉來零落傍衣巾<lb/>
淵明不待公田熟乘興先秋解印歸我為餘糧春未去<lb/>
到頭誰是復誰非<lb/>
雲擁根株抱石危斵來文似瘦蛟螭幽人帶病愁朝起<lb/>
秪向春山盡日欹<lb/>
<pb n="KR4h0038_WYG_045-3a"/>
月澹花閒夜已深宋家微詠若遺音重思萬古無人賞<lb/>
露濕清香獨滿襟<lb/>
南岸春田手自農往來横絶半江風有時不耐輕橈興<lb/>
暫欲蓬山訪洛公<lb/>
賢達垂竿小隠中我來眞作捕魚翁前溪一夜春流急<lb/>
已學嚴灘下釣筒<lb/>
水國君王又姓蕭風情由是冠前朝靈和殿下巴江柳<lb/>
十二樓前等翠條<lb/>
<pb n="KR4h0038_WYG_045-3b"/>
强梳蓬鬢整斜冠片燭光微夜思闌天意最饒惆悵事<lb/>
單樓分付與春寒<lb/>
無多藥圃近南榮合有春苗次第生稚子不知名品上<lb/>
恐隨春草鬬輸嬴<lb/>
一𣲖溪随若下流春來無處不汀洲漪瀾未碧蒲猶短<lb/>
不見鴛鴦正自由<lb/>
山下花明水上曛一橈青翰破霞文越人但愛風流客<lb/>
繡被何須屬鄂君<lb/>
<pb n="KR4h0038_WYG_045-4a"/>
妍華須是占時生凖擬差肩不近情佳麗幾時腰不細<lb/>
荆王辛苦致宫名<lb/>
羊偘多應自古豪解盤金矟置纎腰縱然此事敎雙得<lb/>
不博溪田二頃苗<lb/>
　　　石竹花<lb/>
曾㸔南朝畵國娃古羅衣上碎明霞而今莫共金錢鬬<lb/>
買却春風是此花<lb/>
　　　閒吟<lb/>
<pb n="KR4h0038_WYG_045-4b"/>
閒吟料得三更盡始把孤燈背竹忩一夜西風髙浪起<lb/>
不敎歸夢過寒江<lb/>
　　　北渡<lb/>
江客柴門枕浪花鳴機寒櫓任嘔啞輕舟過去真堪畵<lb/>
驚起鸕鷀一陣斜<lb/>
　　　夜泊詠棲鴻<lb/>
可憐霜月暫相依莫向衡陽起遂飛同是江天寒夜客<lb/>
羽毛單薄稻粱微<lb/>
<pb n="KR4h0038_WYG_045-5a"/>
　　　早行<lb/>
冰寒孤棹觸天文直是乘槎去問津縱使碧虛無限好<lb/>
客星名字也愁人<lb/>
　　　景陽宫井<lb/>
古堞煙埋宫井樹陳主吳姬墮泉處舜没蒼梧萬里雲<lb/>
却不聞將二妃去<lb/>
　　　江南二首<lb/>
便風船尾香秔熟細雨罾頭赤鯉跳待得江餐閒望足<lb/>
<pb n="KR4h0038_WYG_045-5b"/>
日斜方動木蘭橈<lb/>
村邉紫豆花垂次岸上紅梨葉戰初莫怪煙中重回首<lb/>
酒家青紵一行書<lb/>
　　　溪思雨中<lb/>
雨映前山萬句絲櫓聲衝碎似鳴機無端織得愁成段<lb/>
堪作騷人酒病衣<lb/>
　　　江城夜泊<lb/>
漏移寒箭丁丁急月掛虚弓藹藹明此夜離魂堪射斷<lb/>
<pb n="KR4h0038_WYG_045-6a"/>
更煩江笛兩三聲<lb/>
　　　宫人斜<lb/>
草著愁煙似不春晚鶯哀怨問行人須知一種埋香骨<lb/>
猶勝昭君作塞塵<lb/>
　　　送棊客<lb/>
滿目山川似勢棊况當秋鴈正斜飛金門若召羊𤣥保<lb/>
賭取江東太守歸<lb/>
　　　漢宫詞<lb/>
<pb n="KR4h0038_WYG_045-6b"/>
招靈閣上霓旌絶梁柏臺中珠翠稠一身三十六宫夜<lb/>
露滴玉盤青桂秋<lb/>
　　　上清<lb/>
玉林風露寂寥清仙妃對月閒吹笙新篁冷澀曲未盡<lb/>
細拂雲枝棲鳯驚<lb/>
　　　秋荷<lb/>
蒲茸承露有佳色茭葉束煙如效嚬盈盈一水不得渡<lb/>
冷翠遺香愁向人<lb/>
<pb n="KR4h0038_WYG_045-7a"/>
　　　有别二首<lb/>
且將絲䋏繫蘭舟醉下煙汀減去愁江上有樓君莫上<lb/>
落花流水正東流<lb/>
池上已㸔鶯舌黙雲間應即鴈翰開唯愁别後當風立<lb/>
萬樹將秋入恨來<lb/>
　　　病中曉思<lb/>
月墮霜西竹井寒轆轤絲凍下瓶難幽人病乆渾成渇<lb/>
愁見龍書一鼎乾<lb/>
<pb n="KR4h0038_WYG_045-7b"/>
　　　送友人之湖上<lb/>
故人溪上有漁舟竿倚風蘋夜不収欲寄一凾聊問訊<lb/>
洪喬寧作置書郵<lb/>
　　　寒日逄僧<lb/>
瘦脛高褰梵屧輕野塘風勁鍚環鳴如何不向深山裏<lb/>
坐擁閒雲過一生<lb/>
　　　冬柳<lb/>
柳汀斜對野人忩零落衰條傍曉江正是霜風飄斷處<lb/>
<pb n="KR4h0038_WYG_045-8a"/>
寒鷗驚起一雙雙<lb/>
　　　寄友人<lb/>
敬亭寒夜溪聲裏同聼先生講太𤣥上得雲梯不回首<lb/>
釣竿猶在五湖邉<lb/>
　　　島樹<lb/>
波濤潄苦盤根淺風雨飄多著葉遲迥出孤煙殘照裏<lb/>
鷺鷥相對立髙枝<lb/>
　　　頭陀僧<lb/>
<pb n="KR4h0038_WYG_045-8b"/>
萬峯圍繞一峯深向此長修苦行心自掃雪中歸鹿跡<lb/>
天明恐被獵人尋<lb/>
　　　晚渡<lb/>
半波飛雨半波晴漁曲飄秋野調清各様蓮船逗村去<lb/>
笠簷蓑袂有殘聲<lb/>
　　　贈老僧二首<lb/>
枯貌自同霜裏木餘生唯指佛前燈少時冩得坐禪影<lb/>
今見問人何處僧<lb/>
<pb n="KR4h0038_WYG_045-9a"/>
自有家山供衲線不離溪曲取菴茆舊曾聞説林中鳥<lb/>
定後長來頂上巢<lb/>
　　　憶山泉<lb/>
一夜寒聲來夢裏平明著屐到聲邉心期盛夏重過此<lb/>
脫却荷衣石上眠<lb/>
　　　白芙蓉<lb/>
澹然相對却成勞月染風裁箇箇高似説玉皇親謫墮<lb/>
至今猶著水精袍<lb/>
<pb n="KR4h0038_WYG_045-9b"/>
　　　嚴光釣臺<lb/>
片帆竿外揖清風石立雲孤萬古中不是狂奴為故態<lb/>
仲華爭得黒頭公<lb/>
　　　讀陳拾遺集<lb/>
蓬顆何時與恨平蜀江衣帶蜀山輕尋聞騎士梟黄祖<lb/>
自是無人祭禰衡<lb/>
　　　吳宫懷古<lb/>
香徑長洲盡棘叢奢雲艶雨秪悲風吳王事事須亡國<lb/>
<pb n="KR4h0038_WYG_045-10a"/>
末必西施勝六宫<lb/>
　　　方響<lb/>
擊霜寒玉亂丁丁花底秋風拂坐生王母閒㸔漢天子<lb/>
滿猗蘭殿珮環聲<lb/>
　　　閨怨<lb/>
白褡行人又逺遊日斜空上映花樓愁絲墮絮相逄着<lb/>
絆惹春風卒未休<lb/>
　　　丁香<lb/>
<pb n="KR4h0038_WYG_045-10b"/>
江上悠悠人不問十年雲外醉中身殷勤解却丁香結<lb/>
從放繁枝散誕春<lb/>
　　　種蒲<lb/>
杜若溪邉手自移旋抽煙劒碧參差何時織得孤帆去<lb/>
懸向秋風訪所思<lb/>
　　　范蠡<lb/>
平吳專越禍胎深豈是功成有去心勾踐不知嫌鳥喙<lb/>
歸來猶自鑄良金<lb/>
<pb n="KR4h0038_WYG_045-11a"/>
　　　山僧二首<lb/>
山蘚幾重生草履澗泉長自滿銅缾時將如意敲眠虎<lb/>
遣向林間坐聼經<lb/>
一夏不離蒼島上秋來頻話石城南思歸瀑布聲前坐<lb/>
却把松枝拂舊菴<lb/>
　　　上雲樂<lb/>
青絲作笮桂為船白兎搗藥蝦蟇丸便浮天漢泊星渚<lb/>
回首笑君承露盤<lb/>
<pb n="KR4h0038_WYG_045-11b"/>
　　　新秋雜題六首<lb/>
　　　　眠<lb/>
一簟臨忩薤葉秋小簾風蕩半離鈎魂清雨急夢難到<lb/>
身在五湖波上頭<lb/>
　　　　行<lb/>
尋人直到月塢北覔鶴便過雲峯西只今猶有踈野調<lb/>
但繞莓苔風雨畦<lb/>
　　　　倚<lb/>
<pb n="KR4h0038_WYG_045-12a"/>
橘下凝情香染巾竹邉留思露揺身背煙垂手盡日立<lb/>
憶得山中無事人<lb/>
　　　　吟<lb/>
憶山揺膝石上晚懷古掉頭溪畔涼有時得句一聲發<lb/>
驚起鷺鷥和夕陽<lb/>
　　　　食<lb/>
日午空齋帶睡痕水蔬山藥薦盤餐林烏信我無機事<lb/>
長到而今下石盆<lb/>
<pb n="KR4h0038_WYG_045-12b"/>
　　　　坐<lb/>
偶避蟬聲來隙地忽隨鴻影入遼天閒僧不㑹寂寥意<lb/>
道學西方人坐禪<lb/>
　　　新沙<lb/>
渤澥聲中漲小堤官家知後海鷗知蓬萊有路敎人到<lb/>
應亦年年税紫芝<lb/>
　　　鄴宫詞二首<lb/>
魏武平生不好香楓膠蕙炷潔宫房可知遺令非前事<lb/>
<pb n="KR4h0038_WYG_045-13a"/>
却有餘薰在繡囊<lb/>
花飛蝶駭不愁人水殿雲廊别置春曉日靚裝千騎女<lb/>
白櫻桃下紫綸巾<lb/>
　　　古别<lb/>
仙人左手把長箭欲射日烏烏不棲何事離情畏明發<lb/>
一心唯恨汝南雞<lb/>
　　　髙道士<lb/>
峨眉道士風骨峻手把玉皇書一通東遊借得琴髙鯉<lb/>
<pb n="KR4h0038_WYG_045-13b"/>
騎入蓬萊清淺中<lb/>
　　　蔬食<lb/>
孔融不要留殘膾庾悦無端恡子鵞香稻熟來秋菜嫰<lb/>
伴僧餐了聼云何<lb/>
　　　寄逺<lb/>
縹梨花謝鶯口喫黄犢少年人未歸畵扇紅弦相揜映<lb/>
獨㸔斜月下簾衣<lb/>
　　　山中僧<lb/>
<pb n="KR4h0038_WYG_045-14a"/>
手開一室翠微裏日暮白雲棲半間白雲朝出天際去<lb/>
若比老僧雲未閒<lb/>
　　　洞宫秋夕<lb/>
濃霜打葉落地聲南溪石泉細泠泠洞宫寂寞人不寐<lb/>
坐見月生雲母屏<lb/>
　　　連昌宫詞二首<lb/>
金鋪零落獸環空斜揜雙扉細草中日暮鳥歸宫樹緑<lb/>
不聞鴉軋閉春風<hi>宫門</hi>
<pb n="KR4h0038_WYG_045-14b"/>
草没苔封疊翠斜墜紅千葉擁殘霞年年直為秋霖苦<lb/>
滴䧟青珉隠起花<hi>階</hi>
　　　懷宛陵舊遊<lb/>
陵陽佳地昔年遊謝朓青山李白樓唯有日斜溪上思<lb/>
酒旗風影落春流<lb/>
　　　松石曉景圖<lb/>
霜骨雲根慘澹愁宿煙封著未全収將歸與說文通後<lb/>
冩得松江岸上秋<lb/>
<pb n="KR4h0038_WYG_045-15a"/>
　　　釣車<lb/>
小輪輕線妙無雙曽伴幽人酒一缸洛客見時如有問<lb/>
輾煙衝雨過桐江<lb/>
　　　漉酒巾<lb/>
靜節高風不可攀此巾猶墜凍醪間偏宜雪夜山中戴<lb/>
認取時情與醉顔<lb/>
　　　華陽巾<lb/>
蓮花峯下得佳名雲褐相兼上鶴翎須是古壇秋霽後<lb/>
<pb n="KR4h0038_WYG_045-15b"/>
靜焚香炷禮寒星<lb/>
　　　送琴客之建康<lb/>
蕙風杉露共泠泠三峽寒泉漱玉清君到南朝訪遺事<lb/>
柳家雙鎻舊知名<lb/>
　　　白鷺<lb/>
雪然飛下立蒼苔應伴江鷗拒我來見欲扁舟揺蕩去<lb/>
倩君先作水雲媒<lb/>
　　　溪行<lb/>
<pb n="KR4h0038_WYG_045-16a"/>
晚天寒雨上灘時他已揚舲我尚遲自是檣低帆幅少<lb/>
溪風終不兩般吹<lb/>
　　　太湖叟<lb/>
細漿輕船買石歸酒痕狼藉徧苔衣攻車戰艦繁如織<lb/>
不肯回頭問是非<lb/>
　　　答友人<lb/>
荆卿雄骨化為塵燕市應無共飲人能脱鷫鸘來换酒<lb/>
五湖賖與一年春<lb/>
<pb n="KR4h0038_WYG_045-16b"/>
　　　偶作<lb/>
酒信巧為繰病緒花音長作嫁愁媒也知愁病堪回避<lb/>
爭奈流鶯喚起來<lb/>
　　　春思二首<lb/>
竹外麥煙愁漠漠短翅啼禽飛魄魄此時憶著千里人<lb/>
獨坐支頥㸔花落<lb/>
江南酒熟清明天髙髙緑斾當風懸誰家無事少年子<lb/>
滿面落花猶醉眠<lb/>
<pb n="KR4h0038_WYG_045-17a"/>
　　　訪僧不遇<lb/>
棹倚東林欲問禪逺公飛鍚未應還䝉莊子弟相㸔笑<lb/>
何事空門亦有關<lb/>
　　　謝山泉<lb/>
決決春泉出洞霞石壜封寄野人家草堂盡日留僧坐<lb/>
自向前溪摘茗芽<lb/>
　　　洞宫夕<lb/>
月午山空桂花落華陽道士雲衣薄石壇香散歩虛聲<lb/>
<pb n="KR4h0038_WYG_045-17b"/>
杉露清泠滴棲鶴<lb/>
　　　峽客行<lb/>
萬仭峯排千劒束孤舟夜繫峯頭宿蠻溪雪壞蜀江傾<lb/>
灔澦朝來大如屋<lb/>
　　　江邉<lb/>
江邉日晚潮煙上樹裏鴉鴉桔橰響無因得似灌園翁<lb/>
十畞春蔬一藜杖<lb/>
　　　春夕櫻桃園宴<lb/>
<pb n="KR4h0038_WYG_045-18a"/>
佳人芳樹雜春蹊花外煙濛月漸低幾度艶歌清欲轉<lb/>
流鶯驚起不成棲<lb/>
　　　松江早春<lb/>
柳下江餐待好風暫時還得狎漁翁一生無事煙波足<lb/>
唯有沙邉水勃公<lb/>
　<lb/>
　<lb/>
　<lb/>
<pb n="KR4h0038_WYG_045-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　萬首唐人絶句巻四十五<lb/>
</p>
<p>
</p>
  </div>
</body>
</text>
</TEI>
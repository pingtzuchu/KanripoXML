<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>萬首唐人絶句巻六十七</head> <lb/>
    <p>
<pb n="KR4h0038_WYG_067-1a"/>
欽定四庫全書<lb/>
　萬首唐人絶句巻六十七<lb/>
　　　　　　　　　　　　　宋　洪邁　編<lb/>
　　七言<lb/>
　　　三日尋李九莊　　　　　　　常建<lb/>
雨歇楊林東渡頭永和三日盪輕舟故人家在桃花岸<lb/>
直到門前溪水流<lb/>
　　　塞下曲四首<lb/>
<pb n="KR4h0038_WYG_067-1b"/>
玉帛朝囘望帝鄉烏孫歸去不稱王天涯静處無征戰<lb/>
兵氣消為日月光<lb/>
北海陰風動地來明君祠上御龍堆髑髏皆是長城卒<lb/>
日暮沙場飛作灰<lb/>
龍鬭雌雄勢已分山崩鬼哭恨將軍黄河直北千餘里<lb/>
寃氣蒼蒼成黒雲<lb/>
因嫁單于怨在邊蛾眉萬古葬遥天漢家去此三千里<lb/>
青冡常無草木煙<lb/>
<pb n="KR4h0038_WYG_067-2a"/>
　　　送僧遊山　　　　　　　　熊孺登<lb/>
雲身自在山山去何處靈山不是歸日暮寒林投古寺<lb/>
雪花飛滿水田衣<lb/>
　　　雪中答僧書<lb/>
八行銀字非常草六出天花盡是梅無所與陳童子别<lb/>
雪中辛苦逺山來<lb/>
　　　題逍遥樓傷故韋大夫<lb/>
利及生人無更為落花流水舊城池逍遥樓上雕龍字<lb/>
<pb n="KR4h0038_WYG_067-2b"/>
便是羊公墮淚碑<lb/>
　　　戲贈費冠卿<lb/>
但恐紅塵虚白首寧論蹇逸分先後莫占鶯花笑寂寥<lb/>
長安春色年年有<lb/>
　　　梅花　　　　　　　　　　　來鵠<lb/>
枝枝倚檻照池氷粉薄香殘恨不勝占得早芳何所利<lb/>
與他霜雪助威稜<lb/>
　　　聞蟬<lb/>
<pb n="KR4h0038_WYG_067-3a"/>
緑槐陰裏一聲新霧薄風輕力未匀莫道聞時總惆悵<lb/>
有愁人有不愁人<lb/>
　　　賣花謡<lb/>
紫艶紅苞價不同匝街羅列起香風無言無語呈顔色<lb/>
知落誰家池舘中<lb/>
　　　子規<lb/>
月落空山聞數聲此時孤舘酒初醒投人語若似伊淚<lb/>
口畔血流應始聽<lb/>
<pb n="KR4h0038_WYG_067-3b"/>
　　　兩頭纎纎　　　　　　　　雍裕之<lb/>
兩頭纎纎八字眉半白半黒燈影帷腷腷膊膊曉禽飛<lb/>
磊磊落落秋果垂<lb/>
　　　了語<lb/>
掃却煙塵冦初勦深水髙林放魚鳥鷄人唱絶殘漏曉<lb/>
仙樂拍終天悄悄<lb/>
　　　不了語<lb/>
浮名世利知多少朝市喧喧塵擾擾車馬交馳徃復來<lb/>
<pb n="KR4h0038_WYG_067-4a"/>
鐘鼓相催天又曉<lb/>
　　　聽彈沉湘<lb/>
賈誼投文弔屈平瑶琴能冩此時情秋風一奏沉湘曲<lb/>
流水千年作恨聲<lb/>
　　　豪家夏冰詠<lb/>
金錯銀盤貯賜氷清光如聳玉山稜無論塵客閒停扇<lb/>
直到消時不見蠅<lb/>
　　　宿棣華舘聞鴈<lb/>
<pb n="KR4h0038_WYG_067-4b"/>
不堪旅宿棣華舘况有離羣鴻鴈聲一㸃秋燈殘影下<lb/>
不知寒夢幾囘驚<lb/>
　　　農家望晴<lb/>
嘗聞秦地西風雨為問西風早晚囘白髪老農如鶴立<lb/>
麥場髙處望雲開<lb/>
　　　宫人斜<lb/>
幾多紅粉委黄泥野鳥如歌又似啼應有春魂化為燕<lb/>
年來飛入未央栖<lb/>
<pb n="KR4h0038_WYG_067-5a"/>
　　　曲江池上<lb/>
殷勤春在曲江頭全藉羣仙占勝游何必三山待鸞鶴<lb/>
年年此地是瀛洲<lb/>
　　　和楊尚書重送　　　　　　　姚鵠<lb/>
桂枝攀得獻庭闈何似空懐楚橘歸好控扶揺早囘首<lb/>
人人思看大鵬飛<lb/>
　　　送僧入蜀過夏　　　　　　　曹松<lb/>
師言結夏入巴峯雲水囘頭凡幾重五月峩眉須近火<lb/>
<pb n="KR4h0038_WYG_067-5b"/>
木皮願重秪如冬<lb/>
　　　武陵開元觀黄錬師院三首　王昌齡<lb/>
松間白髪黄尊師童子燒香禹步時欲訪桃源入溪路<lb/>
忽聞鷄犬使人疑<lb/>
先賢盛説桃花源塵忝何堪武陵郡聞道秦時避地人<lb/>
至今不與人通問<lb/>
山觀空虚清浄門從官役吏擾塵喧暫因問俗到真境<lb/>
便欲投誠依道源<lb/>
<pb n="KR4h0038_WYG_067-6a"/>
　　　黄道士房問易<lb/>
齊心問易太陽宫八卦真形一氣中仙老言餘鶴飛去<lb/>
玉清壇上雨濛濛<lb/>
　　　送萬太歸長沙<lb/>
桂楊秋水長沙縣楚竹離聲為君變青山隱隱孤舟微<lb/>
白鶴雙飛忽相見<lb/>
　　　送吳十九徃沅陵<lb/>
沅江流水到辰陽溪口逢君驛路長逺謫唯知望雷雨<lb/>
<pb n="KR4h0038_WYG_067-6b"/>
明年春水共還鄉<lb/>
　　　别皇甫五<lb/>
溆浦潭陽隔楚山離罇不用起愁顔明祠靈響期昭應<lb/>
天澤俱從此路還<lb/>
　　　送崔參軍徃龍溪<lb/>
龍溪只在龍標上秋月孤山兩相向譴謫離心是丈夫<lb/>
鴻恩共待春江漲<lb/>
　　　送鄭判官<lb/>
<pb n="KR4h0038_WYG_067-7a"/>
東楚吳山驛樹微軺車銜命奉恩輝英寮携出新豐酒<lb/>
半道遥看騘馬歸<lb/>
　　　送姚司法歸吳<lb/>
吳掾留觴楚郡心洞庭秋雨海門陰但令意逺扁舟送<lb/>
不道滄江百丈深<lb/>
　　　寄陶副使<lb/>
聞道將兵破海門如何逺謫渡湘沅春來明主封西岳<lb/>
自有還君紫綬恩<lb/>
<pb n="KR4h0038_WYG_067-7b"/>
　　　至南陵荅皇甫岳<lb/>
與君同疾復漂淪昨夜宣城别故人明主恩波非嵗久<lb/>
長江還共五溪濵<lb/>
　　　從軍行二首<lb/>
胡瓶落膊紫薄汗碎葉城西秋月圑明勑星馳封寳劒<lb/>
辭君一夜取樓蘭<lb/>
玉門山嶂幾千重山北山南揔是烽人依遠戍須看火<lb/>
馬踏深山不見蹤<lb/>
<pb n="KR4h0038_WYG_067-8a"/>
　　　河上歌<lb/>
河上老人坐古槎合丹只用青蓮花至今八十如四十<lb/>
口道滄溟是我家<lb/>
　　　汴河覽古　　　　　　　　　徐凝<lb/>
煬帝龍舟向北行三千宫女采橈輕渡河不似如今唱<lb/>
為是誰家怨思聲<lb/>
　　　柬白丈人<lb/>
昔時丈人鬢髪白千年松下鋤茯苓今來見此松樹死<lb/>
<pb n="KR4h0038_WYG_067-8b"/>
丈人斬新鬢髪青<lb/>
　　　覽鏡詞<lb/>
寳鏡磨來寒水清青衣把就緑窓明潘郎懊惱新秋髪<lb/>
㧞却一莖生兩莖<lb/>
　　　寄𤣥陽先生<lb/>
不能相見見人傳<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>岸山中岱岸邊顔貌只如三二十<lb/>
道年三百亦藏年<lb/>
　　　白人<lb/>
<pb n="KR4h0038_WYG_067-9a"/>
煖風入煙花漠漠白人梳洗㝷常薄泥郎為挿瓏璁釵<lb/>
爭教一朶牙雲落<lb/>
　　　奉酬元相公上元<lb/>
出擁樓船千萬人入為台輔九霄身如何更羡看燈夜<lb/>
曾見宫花拂面春<lb/>
　　　奉和鸚鵡<lb/>
毛羽曾經剪處殘學人言語道暄寒任饒長被金籠闔<lb/>
也免栖飛雨雪難<lb/>
<pb n="KR4h0038_WYG_067-9b"/>
　　　將至妙喜寺<lb/>
清風嫋嫋越水陂逺樹蒼蒼妙喜寺自有車輪與馬蹄<lb/>
未曾到此波心地<lb/>
　　　紅蕉<lb/>
紅蕉曾到嶺南看校小巴蕉幾一般差是斜刀剪紅絹<lb/>
巻來開去葉中安<lb/>
　　　見少室<lb/>
適我一簟孤客性問人三十六峯名青雲無忘白雲在<lb/>
<pb n="KR4h0038_WYG_067-10a"/>
便可嵩陽老此生<lb/>
　　　語兒見新月<lb/>
幾處天邊見新月經過草市憶西施姢姢水宿初三夜<lb/>
曾伴愁娥到語兒<lb/>
　　　囘施先軰見新詩二首<lb/>
九幽仙子西山巻讀了絛繩繋又開此巻玉清宫裏少<lb/>
曾㝷真誥讀詩來<lb/>
紫河車裏丹成也皁莢枝頭早晚飛料得仙宫列仙著<lb/>
<pb n="KR4h0038_WYG_067-10b"/>
如君進士出身稀<lb/>
　　　送沈亞之赴郢掾<lb/>
千萬乗騘沈司户不須惆悵郢中遊幾年白雪無人唱<lb/>
今日唯君上雪樓<lb/>
　　　髙司馬移竹　　　　　　　　馬戴<lb/>
叢居堂下幸君移翠掩燈窻露葉埀莫羡孤生在山者<lb/>
無人看着拂雲枝<lb/>
　　　贈前蔚州崔使君<lb/>
<pb n="KR4h0038_WYG_067-11a"/>
戰囘脫劒綰銅魚塞鴈迎風避隼旟欲識前時為郡政<lb/>
校成上下考新書<lb/>
　　　入蒲闗寄故人　　　　　　　岑參<lb/>
秦山數㸃似青黛渭水一條如白練京師故人不可見<lb/>
寄將兩紙西飛燕<lb/>
　　　五月四日送人<lb/>
仙馬分明引馬頭西看一㸃是闗樓五日也應須到舍<lb/>
知君不肯更淹留<lb/>
<pb n="KR4h0038_WYG_067-11b"/>
　　　山房春事<lb/>
風恬日暖蕩春光戯蝶游蜂亂入房數枝門桞低衣桁<lb/>
一片山花落筆床<lb/>
　　　寄陽朔友人　　　　　　　　曹鄴<lb/>
桂林雖産千株桂未解當天影日開我到月中收得種<lb/>
為君移向故園栽<lb/>
　　　題佛殿前孤石　　　　　　劉長卿<lb/>
逈出奇峯當殿前雪山靈鷲慙貞堅一片夏雲長不去<lb/>
<pb n="KR4h0038_WYG_067-12a"/>
莓苔古色空蒼然<lb/>
　　　諫垣明日轉對　　　　　　　鄭谷<lb/>
吾君英睿相君賢其奈寰區未晏然明日翠華春殿下<lb/>
不知何語可聞天<lb/>
　　　讀前集<lb/>
風騷如線不勝悲國步多艱即此時愛日滿階看古集<lb/>
秪應陶集是吾師<lb/>
　　　郊墅戯題<lb/>
<pb n="KR4h0038_WYG_067-12b"/>
竹巷溪橋天氣涼荷開稻熟村酒香唯憂野叟相囘避<lb/>
莫道儂家是漢郎<lb/>
　　　宗人惠四藥<lb/>
宗人忽惠西山藥四味清新香助茶爽得心神便騎鶴<lb/>
何須燒得白朱砂<lb/>
　　　題張衡廟<lb/>
逺俗只憑滛祀切多年平子固悠悠江煙日午無簫鼓<lb/>
直到如今詠四愁<lb/>
<pb n="KR4h0038_WYG_067-13a"/>
　　　山鳥<lb/>
驚飛失勢粉墻髙好箇聲音好羽毛小婢不須催射彈<lb/>
且從枝上喫櫻桃<lb/>
　　　黯然<lb/>
縉紳奔避復淪亡消息春來到水郷屈指故人能幾許<lb/>
月明花好更悲涼<lb/>
　　　借薛尚書集<lb/>
江天冬暖似花時上國音塵杳未知正被蠶聲喧老耳<lb/>
<pb n="KR4h0038_WYG_067-13b"/>
今君又借薛能詩<lb/>
　　　小北㕔閒題<lb/>
冷曹孤宦本相冝山在墻南落照時洗竹澆莎足公事<lb/>
一來贏冩一聮詩<lb/>
　　　菊<lb/>
日日池邊載酒行黄昏猶自遶黄英重陽過後頻來此<lb/>
甚覺多情勝薄情<lb/>
　　　送客之鄂州　　　　　　　　韓翃<lb/>
<pb n="KR4h0038_WYG_067-14a"/>
江口千家帶楚雲江花亂㸃雪紛紛春風落日誰相見<lb/>
青翰舟中有鄂君<lb/>
　　　問張山人疾　　　　　　　　李端<lb/>
先生沉病意何如蓬艾門前客轉踈不見領徒過綘帳<lb/>
唯聞與婢削丹書<lb/>
　　　再至長安　　　　　　　　　李涉<lb/>
十年謫宦鬼方人三遇鴻恩始到秦今日九衢騎馬望<lb/>
却疑渾是刹頭身<lb/>
<pb n="KR4h0038_WYG_067-14b"/>
　　　贈道器法師<lb/>
水作形容雪作眉早知談論兩川知如今不用空求佛<lb/>
但把令狐宰相詩<lb/>
　　　廬山得元侍御書<lb/>
慙君知我命龍鍾一紙書來意萬重正著白衣㝷古寺<lb/>
忽然郵逓到雲峯<lb/>
　　　寄𧦬光上人　　　　　　　陸希聲<lb/>
筆下龍虵似有神天池雷雨變逡巡寄言昔日不龜手<lb/>
<pb n="KR4h0038_WYG_067-15a"/>
應念江湖洴澼人<lb/>
　　　寄李十貟外　　　　　　　王仲舒<lb/>
百丈懸泉舊卧龍欲將肝膽賛時雍唯愁又入煙霞去<lb/>
知在廬峯第幾重<lb/>
　　　題李賔客舊居　　　　　　　李虞<lb/>
逢時不得致升平豈是明君忘姓名眼暗髪枯縁世事<lb/>
今來無淚哭先生<lb/>
　　　病中和大夫翫江月　　　　　許渾<lb/>
<pb n="KR4h0038_WYG_067-15b"/>
江上懸光海上生仙舟迢逓繞軍營髙歌一曲同筵醉<lb/>
却是劉楨坐到明<lb/>
　　　讀戾太子傳<lb/>
佞臣巫蠱已相疑身没湖邊築望思今日更歸何處是<lb/>
年年芳草上臺基<lb/>
　　　酬對雪見寄<lb/>
飛度龍山下逺空拂簷縈竹晝濛濛知君吟罷意無限<lb/>
曾聽玉堂歌北風<lb/>
<pb n="KR4h0038_WYG_067-16a"/>
　　　王可封臨終<lb/>
十世為儒少子孫一生長負信陵恩今朝埋骨寒山下<lb/>
為報慈親休倚門<lb/>
　　　泗上奉送相公　　　　　　　趙嘏<lb/>
語堪銘座黙含春西漢公卿絶比倫今日抱轅留不得<lb/>
欲揮雙涕學舒人<lb/>
　　　贈桐鄉丞<lb/>
舟觸長松岸勢囘潺湲一夜繞亭臺若教靖節先生見<lb/>
<pb n="KR4h0038_WYG_067-16b"/>
不肯更吟歸去來<lb/>
　　　哭李進士<lb/>
牽馬街中哭送君靈車輾雪隔城聞唯有山僧與樵客<lb/>
共舁孤櫬入幽墳<lb/>
　　　放鶴　　　　　　　　　　　雍陶<lb/>
從今一去不須低見説遼東好去栖努力莫辭仙路逺<lb/>
白雲飛處免羣雞<lb/>
　　　早秋月夜<lb/>
<pb n="KR4h0038_WYG_067-17a"/>
身閒伴月夜深行風觸衣裳四體輕為見近來天氣好<lb/>
幾篇詩興入秋成<lb/>
　　　前望江麴令頌徳　　　　　　蕭鎮<lb/>
政績雖殊道且同無辭買石紀前功誰論重徳光青史<lb/>
過里猶歌卧轍風<lb/>
　　　秋日出逰偶作　　　　　　武元衡<lb/>
黄花丹葉滿江城漸愛江頭風景清閒步欲舒山野性<lb/>
貔貅不許獨行行<lb/>
<pb n="KR4h0038_WYG_067-17b"/>
　　　贈别崔起居<lb/>
三十年前㑹府同紅顔銷盡兩成翁别淚共將何處灑<lb/>
錦江南渡足春風<lb/>
　　　人日立春　　　　　　　　　盧仝<lb/>
春度春歸無限春今朝方始覺成人從今克己應猶及<lb/>
願與梅花俱自新<lb/>
　　　訪鑒師姪<lb/>
維摩青石講初休縁訪親宗到普州我有軍持憑弟子<lb/>
<pb n="KR4h0038_WYG_067-18a"/>
岳陽溪裏汲寒流<lb/>
　　　酬朱侍御<lb/>
他寢此時吾不寢近秋三五日逢晴相思唯有霜臺舊<lb/>
望盡孤光見却生<lb/>
　　　題韋雲叟草堂<lb/>
新起此堂開北窓當窻山隔一重江白茆苫屋重重密<lb/>
愛彼秋天夜雨涼<lb/>
　　　方鏡<lb/>
<pb n="KR4h0038_WYG_067-18b"/>
背如刀截機頭錦面似升量澗底泉銅爵臺南秋日得<lb/>
照來照去已三年<lb/>
　　　夏夜登南樓<lb/>
水岸閒樓帶月躋夏林初見岳陽溪一㸃新螢報秋信<lb/>
不知何樹是菩提<lb/>
　　　李斯井<lb/>
井存上蔡南門外置此井時來相秦斷綆數尋埀古甃<lb/>
取將寒水是何人<lb/>
<pb n="KR4h0038_WYG_067-19a"/>
　　　盆池　　　　　　　　　　　姚合<lb/>
浮萍重疊水圑圓客遶千遭屐齒痕莫驚池裏㝷常滿<lb/>
一井清泉是上源<lb/>
　　　贈别胡逸<lb/>
記得春闈同席試逡巡何啻十年餘今日相逢又相送<lb/>
予乗五馬子單車<lb/>
　　　光上人乞百齡藤杖<lb/>
衰病近來多少力光公乞我百齡藤閒來此日向何處<lb/>
<pb n="KR4h0038_WYG_067-19b"/>
過水縁山只訪僧<lb/>
　<lb/>
　<lb/>
　<lb/>
　<lb/>
　<lb/>
　<lb/>
　萬首唐人絶句巻六十七<lb/>
</p>
<p>
</p>
  </div>
</body>
</text>
</TEI>
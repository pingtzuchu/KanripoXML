<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>萬首唐人絶句巻二十一</head> <lb/>
    <p>
<pb n="KR4h0038_WYG_021-1a"/>
欽定四庫全書<lb/>
　萬首唐人絶句巻二十一<lb/>
　　　　　　　　　　　　　宋　洪邁　編<lb/>
　　七言<hi>原缺</hi>
<pb n="KR4h0038_WYG_021-2a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0038_WYG_021-2b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　萬首唐人絶句巻二十一<lb/>
<pb n="KR4h0038_WYG_021-3a"/>
欽定四庫全書<lb/>
　萬首唐人絶句巻二十一<lb/>
　　　　　　　　　　　　　宋　洪邁　編<lb/>
　　五言<lb/>
　　　樂府詞二十二首<lb/>
　　　　長命女<lb/>
雲送關西雨風傳渭北秋孤燈然客夣寒杵搗鄉愁<lb/>
　　　　一片子<lb/>
<pb n="KR4h0038_WYG_021-3b"/>
桞色青山映梨花雪鳥藏緑窻桃李下閒坐歎春芳<lb/>
　　　　甘州<lb/>
欲使傳消息空書意不任寄君明月鏡偏照故人心<lb/>
　　　　濮陽女<lb/>
雁來書不至月照獨眠房賤妾多愁思不堪秋夜長<lb/>
　　　　山鷓鴣二首<lb/>
玉關征戍乆空閨人獨愁寒露濕青苔别來蓬鬢秋<lb/>
人坐青樓晚鶯語百花時愁多人自老膓斷君不知<lb/>
<pb n="KR4h0038_WYG_021-4a"/>
　　　　浣紗女二首<lb/>
南陌春風早東鄰去日斜千花開瑞錦香撲美人車<lb/>
長樂青門外宜春小苑東樓開萬户上人向百花中<lb/>
　　　　戎渾<lb/>
風勁角弓鳴將軍獵渭城草枯鷹眼疾雪盡馬蹄輕<lb/>
　　　　墻頭花<lb/>
蟋蟀鳴洞房梧桐落金井爲君裁舞衣天寒剪刀冷<lb/>
　　　　楊下采桑<lb/>
<pb n="KR4h0038_WYG_021-4b"/>
飛絲惹緑塵軟葉對孤輪今朝入園去物色強看人<lb/>
　　　　胡渭川<lb/>
楊桞千尋色桃花一苑芳風吹入簾裏唯有惹衣香<lb/>
　　　　金殿樂<lb/>
入夜秋砧動千門起四鄰不縁樓上月應爲隴頭人<lb/>
　　　　思歸樂<lb/>
晚日催絃管春風入綺羅杏花如有意偏落舞衫多<lb/>
　　　　穆護砂<lb/>
<pb n="KR4h0038_WYG_021-5a"/>
玉管朝朝弄清歌日日新折花當驛路寄與隴頭人<lb/>
　　　　崑崙子<lb/>
揚子談經去淮王載酒歌醉來啼鳥換坐久落花多<lb/>
　　　　涼州歌<lb/>
開篋淚霑襦見君前日書夜臺空寂寞猶是紫雲車<lb/>
　　　　祓禊曲二首<lb/>
昨見春條緑那知秋葉黄蟬聲猶未斷寒雁已成行<lb/>
何處堪愁思花開長樂宫君王不重客泣淚向春風<lb/>
<pb n="KR4h0038_WYG_021-5b"/>
　　　　大酺樂<lb/>
淚滴珠難盡容殘玉易銷倘隨明月去莫道夣魂遥<lb/>
　　　　長干曲<lb/>
逆浪故相邀菱舟不怕揺妾家楊子住便弄廣陵潮<lb/>
　　　　于闐采花<lb/>
山川雖異所草木尚同春亦如溱洧地自有采花人<lb/>
　　　蜀門與林藴分路　　　　　歐陽詹<lb/>
村歩如延壽川原似福平無人相共識獨自故鄉情<lb/>
<pb n="KR4h0038_WYG_021-6a"/>
　　　讀周太公傳<lb/>
論兵去商虐講徳興周道屠沽未遇時豈異兹川老<lb/>
　　　秋燈　　　　　　　　　　王建<lb/>
向壁暖悠悠對幃寒寂寂斜照碧山圓松間一片石<lb/>
　　　水精<lb/>
映色水不别向光月還度傾在荷葉中有人看是露<lb/>
　　　香印<lb/>
閒坐燒香印滿房松栢氣火盡轉分明青苔碑上字<lb/>
<pb n="KR4h0038_WYG_021-6b"/>
　　　落葉<lb/>
陳緑向參差初紅已重疊中庭新掃地繞池三兩葉<lb/>
　　　園果<lb/>
雨中梨果病每樹無數箇小兒出入看一半鳥啄破<lb/>
　　　野菊<lb/>
晚艷出荒籬冷香著秋水憶向山中見伴蟲石壁裏<lb/>
　　　荒園<lb/>
朝日滿園霜牛衝籬落壞掃掠黄葉中時時一窠薤<lb/>
<pb n="KR4h0038_WYG_021-7a"/>
　　　晚蝶<lb/>
粉翅嫰如水繞砌乍依風日高霜露解飛入菊花中<lb/>
　　　小松<lb/>
小松初數尺未有直生枝閒即傍邊立看多長却遲<lb/>
　　　戲酬盧袐書<lb/>
芸香閣裏人採摘御園春取此和仙藥猶治老病身<lb/>
　　　别自栽小樹<lb/>
去年今日栽臨去見花開好住守空院夜間人不來<lb/>
<pb n="KR4h0038_WYG_021-7b"/>
　　　奉和元日賜羣臣栢葉　　　趙彦昭<lb/>
器乏雕梁器材非造厦材但將千歳葉常奉萬年杯<lb/>
　　　同前　　　　　　　　　　　李乂<lb/>
勁節凌霜勁芳心待歳芳能令益人壽非止麝全香<lb/>
　　　同前　　　　　　　　　　武平一<lb/>
緑葉迎春緑寒枝歴歳寒願持栢葉壽長奉萬年歡<lb/>
　　　酬崔法曹遺劒　　　　　　　戴叔倫<lb/>
臨風脫佩劒相勸靜烟塵自料無䈥力何由荅故人<lb/>
<pb n="KR4h0038_WYG_021-8a"/>
　　　敬報孫常州二首<lb/>
衰病苦奔走未嘗追舊遊何言問憔悴此日駐方舟<lb/>
逺道曵故屐餘春㑹高齋因言别離久得盡平生懷<lb/>
　　　將赴東陽留上包諫議<lb/>
敝邑連山逺仙舟數刻同多慚屢回首前路在泥中<lb/>
　　　荅崔法曹<lb/>
後會知不逺今歡亦願留江天梅雨散況在月中樓<lb/>
　　　問嚴居士易<lb/>
<pb n="KR4h0038_WYG_021-8b"/>
自公來問易不復待加年更有垂簾㑹遥知續草𤣥<lb/>
　　　新年第二夜荅處上人宿玉芝觀見寄<lb/>
陽春已三日㑹友聞昨夜可愛剡溪僧獨尋陶景舍<lb/>
　　　赴撫州對酬崔法曹曉燈離暗室五首<lb/>
雨落濕孤客心驚比棲鳥空階夜滴繁相亂應到曉<lb/>
高會棗樹宅清言蓮社僧兩鄉同夜雨旅舘又無燈<lb/>
離字一首見第九卷<lb/>
離室雨初晦客程雲斗暗方爲對吏人敢望郵童探<lb/>
<pb n="KR4h0038_WYG_021-9a"/>
縱酒常擲盞狂歌時入室離羣怨雨聲幽抑方成疾<lb/>
　　　又酬夜雨滴空堦五首<lb/>
知疑奸叟謗閒與情人話猶是别時燈不眠同此夜<lb/>
寒燈揚曉熖重屋驚春雨應想逺行人路逄泥濘阻<lb/>
燈光照虚屋雨影懸空壁一向簷下聲逺來愁處滴<lb/>
楚僧話寂滅俗慮比虚空頼有殘燈喻相傳昏暗中<lb/>
雨聲亂燈影明滅在空堦併枉五言贈知同萬里懷<lb/>
　　　同賦龍沙墅<lb/>
<pb n="KR4h0038_WYG_021-9b"/>
回轉沙岸近欹斜林䫈重因君訪遺跡此日見眞龍<lb/>
　　　九月十日　　　　　　　　李白<lb/>
昨日登高罷今朝更舉觴菊花何太若遭得兩重陽<lb/>
　　　夜集聨句　　　　　　　　顔眞卿<lb/>
寒花護月色墜葉占風音兹夕無塵慮高雲共片心<lb/>
　　　題慈恩塔　　　　　　　　荆叔<lb/>
漢國河山在秦陵草樹深暮雲千里色無處不傷心<lb/>
　　　幽州元日　　　　　　　　張說<lb/>
<pb n="KR4h0038_WYG_021-10a"/>
今歳元日樂不謝去年春知向來心道誰爲昨夜人<lb/>
　　　三月閨怨<lb/>
三月時將盡空房妾獨居蛾眉愁自結鬢髪没情梳<lb/>
　　　立秋　　　　　　　　　　劉言史<lb/>
兹晨戒流火商飈早已驚雲天收夏色木葉動秋聲<lb/>
　　　夏至日作　　　　　　　　權徳輿<lb/>
璿樞無停運四序相錯行寄言赫曦景今日一隂生<lb/>
　　　剪綵花　　　　　　　　　雍裕之<lb/>
<pb n="KR4h0038_WYG_021-10b"/>
敢競桃李色自呈刀尺功蝶猶迷剪翠人豈辯裁紅<lb/>
　　　三月晦日送客<lb/>
野酌亂無廵送君兼送春明年春色至莫作未歸人<lb/>
　　　聽琴　　　　　　　　　　王𤣥<lb/>
拂塵開按匣何事獨顰眉古調俗不樂正聲君自知<lb/>
　　　對雨送人　　　　　　　　崔署<lb/>
别愁復兼雨别淚還如霰寄心海上雲千里長相見<lb/>
　　　贈李中華　　　　　　　　梁鍠<lb/>
<pb n="KR4h0038_WYG_021-11a"/>
莫向嵩山去神仙多誤人不如朝魏闕天子重賢臣<lb/>
　　　晦日送窮三首　　　　　　姚合<lb/>
年年到此日瀝酒拜街中萬戸千門看無人不送窮<lb/>
送窮窮不去相泥欲何爲今日官家宅淹留又幾時<lb/>
古人皆恨别此别恨銷魂只是空相送年年不出門<lb/>
　　　醉吟三首　　　　洪崖先生張藴<lb/>
去歳無田種今春乏酒材從他花鳥笑佯醉卧樓臺<lb/>
下調無人采高心又被瞋不知時俗意教我若爲人<lb/>
<pb n="KR4h0038_WYG_021-11b"/>
入市非求利過朝不爲名有時隨俗物相伴且營營<lb/>
　　　閠月七日　　　　　　　　王灣<lb/>
耿耿曉河微神仙此會稀今年七月閏應得兩回歸<lb/>
　　　九日　　　　　　　　　　王勃<lb/>
九日重陽節開門有菊花不知來送酒若箇是陶家<lb/>
　　　嘲三月十八日雪　　　　　温庭筠<lb/>
三月雪連夜未應傷物華只縁春欲盡留着伴梨花<lb/>
　　　寒食日戲贈李侍御　　　　盧延讓<lb/>
<pb n="KR4h0038_WYG_021-12a"/>
十二街如市紅塵咽不開洒蹄驄馬汗没處看花來<lb/>
　　　公子家<lb/>
種花滿西園花發青樓道花下一禾生去之爲惡草<lb/>
　　　田家二首<hi>後一首李紳亦有</hi>
父耕原上田子斸山下荒六月禾未秀官家已修倉<lb/>
鋤田當日午汗滴禾下土誰念盤中餐粒粒皆辛苦<lb/>
　　　戲題莆田受杖染人壁　　　桞逄<lb/>
紫緑終朝染因何不識非莆田竹木貴背負十柴歸<lb/>
<pb n="KR4h0038_WYG_021-12b"/>
　　　重陽日陪元魯山登北城留别　蕭頴士<lb/>
山縣遶古堞悠悠快登望雨餘秋天高目盡無隱狀<lb/>
綿連滍川逈杳眇鴉路深彭澤興不淺臨風動歸心<lb/>
賴兹鳴琴暇傲睨傾菊酒人和歳已登從政復何有<lb/>
逺山十里竝一道銜長雲青霞半落日混合疑晴曛<lb/>
漸聞驚栖羽坐歎清夜月中歡愴有違行子念明發<lb/>
僅能泯寵辱未免傷别離江湖不可忘風雨勞相思<lb/>
明時當盛才短伎安所設何日謝百里從君漢之澨<lb/>
<pb n="KR4h0038_WYG_021-13a"/>
　　　九日進茱茰山五首　　　　徐行先<lb/>
家居洛城下舉目見嵩山刻作茱茰節情生造化間<lb/>
黄花宜泛酒青岳好登高稽首明庭内心爲天下勞<lb/>
菊酒携山客茱茰繫牧童路疑尋大塊人似問鴻濛<lb/>
九日重陽數三秋萬寳成時來謁軒后罷去坐蓬瀛<lb/>
晚節歡重九高山上五千醉中知偶聖夣裏見尋仙<lb/>
　　　江令於長安歸揚州九日賦　許敬宗<lb/>
心逐南雲逝形隨北鴈來故鄉籬下菊今日幾花開<lb/>
<pb n="KR4h0038_WYG_021-13b"/>
　　　擬江令<lb/>
本逐征鴻去還隨落葉來菊花應未滿請待詩人開<lb/>
　　　同前擬<lb/>
遊人倦蓬轉鄉思逐鴻來偏想臨潭菊芳蘂對誰開<lb/>
　　　寄融上人　　　　　　　　皎然<lb/>
常愛西林寺池中月在時芭蕉一片葉書取寄吾師<lb/>
　　　送靈澈<lb/>
我欲長生夣無心解傷别千里萬里心只似眼前月<lb/>
<pb n="KR4h0038_WYG_021-14a"/>
　　　逺意　　　　　　　　　　女郎梁瓊<lb/>
脉脉長攄氣微微不離心叩頭從此去煩惱阿誰禁<lb/>
　　　續父井梧吟　　　　　　　薛濤<lb/>
庭除一古桐聳榦入雲中枝迎南北鳥葉送往來風<lb/>
　<lb/>
　<lb/>
　<lb/>
　<lb/>
<pb n="KR4h0038_WYG_021-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　萬首唐人絶句巻二十一<lb/>
</p>
<p>
</p>
  </div>
</body>
</text>
</TEI>
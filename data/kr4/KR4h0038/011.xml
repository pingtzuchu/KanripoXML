<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>萬首唐人絶句巻十一</head> <lb/>
    <p>
<pb n="KR4h0038_WYG_011-1a"/>
欽定四庫全書<lb/>
　萬首唐人絶句巻十一<lb/>
　　　　　　　　　　　　　宋　洪邁　編<lb/>
　　七言<lb/>
　　　春題華陽觀　　　　　　　白居易<lb/>
帝子吹簫逐鳯皇空留仙洞號華陽落花何處堪惆悵<lb/>
頭白宫人掃影堂<lb/>
　　　秋雨中贈元九<lb/>
<pb n="KR4h0038_WYG_011-1b"/>
不堪紅葉青苔地又是涼風暮雨天莫怪獨吟秋思苦<lb/>
比君較近二毛年<lb/>
　　　城東閑遊<lb/>
寵辱憂歡不到情任他朝市自營營獨尋秋景城東去<lb/>
白鹿原頭信馬行<lb/>
　　　華陽觀桃花時招李六拾遺飲<lb/>
華陽觀裏仙桃發把酒看花心自知争忍開時不同醉<lb/>
明朝後日即空枝<lb/>
<pb n="KR4h0038_WYG_011-2a"/>
　　　洛中春感<lb/>
莫悲金谷園中月莫歎天津橋上春若學多情尋往事<lb/>
人間何處不傷神<lb/>
　　　寄陸補闕<hi>前年同登科</hi>
忽憶前年科第後此時雞鶴暫同羣秋風惆悵須吹散<lb/>
雞在中庭鶴在雲<lb/>
　　　華陽觀中八月十五日夜招友翫月<lb/>
人道中秋明月好欲邀同賞意如何華陽洞裏秋壇上<lb/>
<pb n="KR4h0038_WYG_011-2b"/>
今夜清光此處多<lb/>
　　　曲江憶元九<lb/>
春來無伴閒遊少行樂三分減二分何況今朝杏園裏<lb/>
閒人逢盡不逢君<lb/>
　　　過劉三十二故宅<lb/>
不見劉君來近遠門前兩度滿枝花朝來惆悵宣平過<lb/>
桞巷當頭第一家<lb/>
　　　下邽莊南桃花<lb/>
<pb n="KR4h0038_WYG_011-3a"/>
村南無限桃花發唯我多情獨自來日暮風吹紅滿地<lb/>
無人觧惜為誰開<lb/>
　　　三月三十日題慈恩寺<lb/>
慈恩春色今朝盡盡日徘徊倚寺門惆悵春歸留不得<lb/>
紫藤花下漸黄昏<lb/>
　　　看渾家牡丹花戱贈李二十<lb/>
香勝燒蘭紅勝霞城中最數令公家人人散後君須看<lb/>
歸到江南無此花<lb/>
<pb n="KR4h0038_WYG_011-3b"/>
　　　戯題新栽薔薇<lb/>
移根易地莫憔悴野外庭前一種春少府無妻春寂寞<lb/>
花開將爾當夫人<lb/>
　　　酬王十八李大見招遊山<lb/>
自憐幽會心期阻復愧嘉招書信頻王事牽身去不得<lb/>
滿山松雪屬他人<lb/>
　　　縣南花下醉中留劉五<lb/>
百歲幾回同酩酊一年今日最芳菲願將花贈天台女<lb/>
<pb n="KR4h0038_WYG_011-4a"/>
留取劉郎到夜歸<lb/>
　　　宿楊家<lb/>
楊氏弟兄俱醉卧披衣獨起下高齋夜深不語中庭立<lb/>
月照藤花影上階<lb/>
　　　醉中留别楊六兄弟<lb/>
春初攜手春深散無日花間不醉狂别後何人堪共醉<lb/>
猶殘十日好風光<lb/>
　　　醉中歸盩厔<lb/>
<pb n="KR4h0038_WYG_011-4b"/>
金光門外昆明路半醉騰騰信馬回數日非關王事繫<lb/>
牡丹花盡始歸來<lb/>
　　　遊雲居寺贈穆三十六地主<lb/>
亂峯深處雲居路共踏花行獨惜春勝地本來無定主<lb/>
大都山屬愛山人<lb/>
　　　和王十八薔薇澗花時有懐蕭侍御兼見贈<lb/>
霄漢風塵俱是繫薔薇花萎故山深憐君獨向澗中立<lb/>
一把紅芳三處心<lb/>
<pb n="KR4h0038_WYG_011-5a"/>
　　　再因公事到駱口驛<lb/>
今年到時夏雲白去年來時秋樹紅兩度見山心有愧<lb/>
皆因王事到山中<lb/>
　　　期李十二文略王十八質夫不至獨宿仙遊寺<lb/>
文略也從牽吏役質夫何故戀囂塵始知觧愛山中宿<lb/>
千萬人中無一人<lb/>
　　　酬趙秀才贈新登科諸先輩<lb/>
莫羡蓬萊鸞鶴侣道成羽翼自生身看君名在丹臺者<lb/>
<pb n="KR4h0038_WYG_011-5b"/>
盡是人間修道人<lb/>
　　　過天門街<lb/>
雪盡終南又欲春遥憐翠色對紅塵千車萬馬九衢上<lb/>
回首看山無一人<lb/>
　　　惜玉蘂花有懐集賢王校書起<lb/>
芳意將闌風又吹白雲離葉雪辭枝集賢讎校無閒日<lb/>
落盡瑶花君不知<lb/>
　　　重到毓材宅有感<lb/>
<pb n="KR4h0038_WYG_011-6a"/>
欲入中門淚滿巾庭花無主兩回春軒忩簾幕皆依舊<lb/>
只是堂前欠一人<lb/>
　　　亂後過流溝寺<lb/>
九月徐州新戰後急風殺氣滿山河唯有流溝山下寺<lb/>
門前依舊白雲多<lb/>
　　　歎髪落<lb/>
多病多愁心自知行年未老髪先衰隨梳落去何須惜<lb/>
不落終須變作絲<lb/>
<pb n="KR4h0038_WYG_011-6b"/>
　　　留别呉七正字<lb/>
成名共記甲科上署吏同登芸閣間唯是塵心殊道性<lb/>
秋蓬常轉水長閒<lb/>
　　　邯鄲至除夜思家<lb/>
邯鄲驛裏逢冬至抱膝燈前影伴身想得家中夜深坐<lb/>
還應說著逺行人<lb/>
　　　感故張僕射諸妓<lb/>
黄金不惜買蛾眉揀得如花三四枝歌舞教成心力盡<lb/>
<pb n="KR4h0038_WYG_011-7a"/>
一朝身去不相隨<lb/>
　　　遊仙遊山<lb/>
闇將心地出人間五六年來人怪閒自嫌戀著未全盡<lb/>
猶愛雲泉多在山<lb/>
　　　見尹公亮新詩<lb/>
䄂裏新詩十首餘吟看句句是瓊琚如何持此將干謁<lb/>
不及公卿一字書<lb/>
　　　長安閒居<lb/>
<pb n="KR4h0038_WYG_011-7b"/>
風竹松烟晝掩關意中長似在深山無人不怪長安住<lb/>
何獨朝朝暮暮閒<lb/>
　　　祕書省中憶舊山<lb/>
厭從薄宦校青簡悔别故山思白雲猶喜蘭臺非傲吏<lb/>
歸時應免動移文<lb/>
　　　江南送北客因憑寄徐州兄弟書<lb/>
故園望斷欲何如楚水吳山萬里餘今日因君訪兄弟<lb/>
數行鄉淚一封書<lb/>
<pb n="KR4h0038_WYG_011-8a"/>
　　　長安正月十五日<lb/>
喧喧車騎帝王州覊病無心逐勝遊明月春風三五夜<lb/>
萬人行樂一人愁<lb/>
　　　宿桐廬舘同崔存度醉後作<lb/>
江海漂漂共旅遊一樽相勸散窮愁夜深醒後愁還在<lb/>
雨滴梧桐山舘秋<lb/>
　　　寒食月夜<lb/>
風香露重梨花濕草舎無燈愁未入南鄰北里歌吹時<lb/>
<pb n="KR4h0038_WYG_011-8b"/>
獨倚柴門月中立<lb/>
　　　晚秋閒居<lb/>
地僻門深少送迎披衣閒坐飬幽情秋庭不掃攜藤杖<lb/>
閒踏梧桐黄葉行<lb/>
　　　為薛台悼亡<lb/>
半死梧桐老病身重泉一念一傷神手攜稚子夜歸院<lb/>
月冷房空不見人<lb/>
　　　途中寒食<lb/>
<pb n="KR4h0038_WYG_011-9a"/>
路旁寒食行人盡獨占春愁在路旁馬上垂鞭愁不語<lb/>
風吹百草野田香<lb/>
　　　題流溝寺古松<lb/>
烟葉葱蘢蒼麈尾霜皮駮落紫龍鱗欲知松老看塵壁<lb/>
死却題詩幾許人<lb/>
　　　代鄰叟言懐<lb/>
人生何事心無定宿昔如今意不同宿昔愁身不得老<lb/>
如今恨作白頭翁<lb/>
<pb n="KR4h0038_WYG_011-9b"/>
　　　寄湘靈<lb/>
淚眼凌寒凍不流毎經高處即回頭遥知别後西樓上<lb/>
應凭欄干獨自愁<lb/>
　　　冬至宿楊梅館<lb/>
十一月中長至夜三千里外遠行人若為獨宿楊梅館<lb/>
冷枕單牀一病身<lb/>
　　　臨江送夏瞻<lb/>
悲君老别我霑巾七十無家萬里身愁見舟行風又起<lb/>
<pb n="KR4h0038_WYG_011-10a"/>
白頭浪裏白頭人<lb/>
　　　冬夜示敏巢<lb/>
爐火欲消燈欲盡夜長相對百憂生他時諸處重相見<lb/>
莫忘今宵燈下情<lb/>
　　　及第後憶舊山<lb/>
偶獻子虚登上第却吟招隠憶中林春蘿秋桂莫惆悵<lb/>
縱有浮名不繫心<lb/>
　　　題忩竹<lb/>
<pb n="KR4h0038_WYG_011-10b"/>
不用裁為鳴鳯管不須截作釣魚竿千花百草凋零後<lb/>
留向紛紛雪裏看<lb/>
　　　花下自勸酒<lb/>
酒盞酌來須滿滿花枝看即落紛紛莫言三十是年少<lb/>
百歲三分已一分<lb/>
　　　題李十一東亭<lb/>
相思夕上松臺立蛩思蟬聲滿耳秋惆悵東亭風月好<lb/>
主人今夜在鄜州<lb/>
<pb n="KR4h0038_WYG_011-11a"/>
　　　重尋杏園<lb/>
忽憶芳時頻酩酊却尋醉處重徘徊杏花結子春深後<lb/>
誰觧多情又獨來<lb/>
　　　曲江獨行<lb/>
獨來獨去何人識廐馬朝衣野客心閒愛無風水邉坐<lb/>
楊花不動樹隂隂<lb/>
　　　同李十一醉憶元九<lb/>
花時同醉破春愁醉折花枝作酒籌忽憶故人天際去<lb/>
<pb n="KR4h0038_WYG_011-11b"/>
計程今日到梁州<lb/>
　　　同錢員外題絶糧僧<lb/>
三十年來坐對山唯將無事化人間齋時往往聞鐘笑<lb/>
一食何如不食閒<lb/>
　　　絶句代書贈錢員外<lb/>
欲尋秋景閒行去君病多慵我興孤可惜今朝山最好<lb/>
强能騎馬出來無<lb/>
　　　禁中九日對菊花酒憶元九<lb/>
<pb n="KR4h0038_WYG_011-12a"/>
賜酒盈杯誰共持宫花滿把獨相思相思只傍花邉立<lb/>
盡日吟君詠菊詩<lb/>
　　　答張籍<lb/>
憐君馬瘦衣裘薄許到江東訪鄙夫今日正閒天又暖<lb/>
可能扶病暫來無<lb/>
　　　曲江早春<lb/>
曲江桞條漸無力杏園伯勞初有聲可憐春淺遊人少<lb/>
好傍池邉下馬行<lb/>
<pb n="KR4h0038_WYG_011-12b"/>
　　　見元九悼亡詩<lb/>
夜淚闇銷明月幌春膓遥斷牡丹庭人間此病治無藥<lb/>
唯有楞伽四巻經<lb/>
　　　寒食夜<lb/>
無月無燈寒食夜夜深猶立闇花前忽因時節驚年幾<lb/>
四十如今欠一年<lb/>
　　　杏園花落時招錢員外同醉<lb/>
花園欲去去應遲正是風吹狼籍時近西數樹猶堪醉<lb/>
<pb n="KR4h0038_WYG_011-13a"/>
半落春風半在枝<lb/>
　　　同錢員外禁中夜直<lb/>
宫漏三聲知半夜好風涼月滿松筠此時閒坐寂無語<lb/>
藥樹影中唯兩人<lb/>
　　　禁中夜作書與元九<lb/>
心緒萬端書兩紙欲封重讀意遲遲五聲宫漏初明後<lb/>
一㸃忩燈欲滅時<lb/>
　　　寄陳式五兄<lb/>
<pb n="KR4h0038_WYG_011-13b"/>
年來白髪兩三莖憶别君時髭未生惆悵料君應滿鬢<lb/>
當初是我十年兄<lb/>
　　　送元八歸鳯翔<lb/>
莫道岐州三日程其如風雪一身行與君況是經年别<lb/>
暫到城來又出城<lb/>
　　　雨雪放朝因懐微之<lb/>
歸騎紛紛滿九衢放朝三日為泥塗不知雨雪江陵府<lb/>
今日排衙得免無<lb/>
<pb n="KR4h0038_WYG_011-14a"/>
　　　詠懐<lb/>
歲去年來塵土中眼看變作白頭翁如何辦得歸山計<lb/>
兩頃村田一畆宫<lb/>
　　　酬錢員外雪中見寄<lb/>
松雪無塵小院寒閉門不似住長安煩君想我看心坐<lb/>
報道心空無可看<lb/>
　　　獨酌憶微之<lb/>
獨酌花前醉憶君與君春别又逢春惆悵銀杯來處重<lb/>
<pb n="KR4h0038_WYG_011-14b"/>
不曾盛酒勸閒人<lb/>
　　　微之宅殘牡丹<lb/>
殘紅零落無人賞雨打風摧花不全諸處見時猶悵望<lb/>
況當元九小亭前<lb/>
　　　酬王十八見寄<lb/>
秋思太白峯頭雪晴憶仙遊洞口雲未報皇恩歸未得<lb/>
慙君為寄北山文<lb/>
　　　和錢員外青龍寺上方望舊山<lb/>
<pb n="KR4h0038_WYG_011-15a"/>
舊峯松雪舊溪雲悵望今朝遥屬君共道使臣非俗吏<lb/>
南山莫動北山文<lb/>
　　　惜牡丹花二首<lb/>
惆悵堦前紅牡丹晚來唯有兩枝殘明朝風起應吹盡<lb/>
夜惜衰紅把火看<lb/>
寂寞萎紅低向雨離披破豔散隨風晴明落地猶惆悵<lb/>
何況飄零泥土中<lb/>
　　　答元奉禮同宿見贈<lb/>
<pb n="KR4h0038_WYG_011-15b"/>
相逢俱歎不閒身直日常多齋日頻曉鼓一聲分散去<lb/>
明朝風景屬何人<lb/>
　　　和元九駱口驛舊題詩<lb/>
拙詩在壁無人愛鳥汚苔侵文字殘唯有多情元侍御<lb/>
繡衣不惜拂塵看<lb/>
　　　山枇杷花二首<lb/>
萬重青嶂蜀門口一樹紅花山頂頭春盡憶家歸未得<lb/>
低紅如觧替君愁<lb/>
<pb n="KR4h0038_WYG_011-16a"/>
葉如裙色碧綃淺花似芙蓉紅粉輕若使此花兼觧語<lb/>
推囚御史定違程<lb/>
　　　亞枝花<lb/>
山郵花木似平陽愁殺多情騘馬郎還似昇平池畔坐<lb/>
低頭向水自看粧<lb/>
　　　江上笛<lb/>
江上何人夜吹笛聲聲似憶故園春此時聞者堪頭白<lb/>
況是多愁少睡人<lb/>
<pb n="KR4h0038_WYG_011-16b"/>
　　　嘉陵夜有懐二首<lb/>
露濕牆花春意深西廊月上半牀隂憐君獨卧無言語<lb/>
惟我知君此夜心<lb/>
不明不闇朧朧月非暖非寒慢慢風獨卧空牀好天氣<lb/>
平明閒事到心中<lb/>
　　　夜深行<lb/>
百牢關外夜行客三殿角頭宵直人莫道近臣勝遠使<lb/>
其如同是不閒人<lb/>
<pb n="KR4h0038_WYG_011-17a"/>
　　　望驛臺<lb/>
靖安宅裏當忩桞望驛臺前撲地花兩處春光同日盡<lb/>
居人思客客思家<lb/>
　　　江岸棃花<lb/>
棃花有思縁和葉一樹江頭惱殺君最似孀閨年少婦<lb/>
白粧素袖碧紗裙<lb/>
　　　寄上大兄<lb/>
秋鴻過盡無書信病戴紗巾强出門獨上荒臺東北望<lb/>
<pb n="KR4h0038_WYG_011-17b"/>
日西愁立到黄昏<lb/>
　　　寄内<lb/>
桑條初緑即為别柿葉半紅猶未歸不如村婦知時節<lb/>
觧為田夫秋擣衣<lb/>
　　　歎元九<lb/>
不入城門來五載同時班列盡官高何人牢落猶依舊<lb/>
唯有江陵元士曹<lb/>
　　　得袁相書<lb/>
<pb n="KR4h0038_WYG_011-18a"/>
糓苖深處一農夫靣黒頭斑手把鋤何意使人猶識我<lb/>
就田來送相公書<lb/>
　　　遊悟真寺山下别張殷衡<lb/>
世縁未了住不得孤負青山心共知愁君又入都門去<lb/>
即是紅塵滿眼時<lb/>
　　　病中得樊大書<lb/>
荒村破屋經年卧寂絶無人問病身唯有東鄰樊著作<lb/>
至今書信尚殷勤<lb/>
<pb n="KR4h0038_WYG_011-18b"/>
　　　開元九詩書巻<lb/>
紅牋白紙兩三束半是君詩半是書經年不展縁身病<lb/>
今日開看生蠧魚<lb/>
　　　夜坐<lb/>
庭前盡日立到夜燈下有時坐徹明此情不語何人㑹<lb/>
時復長吁三兩聲<lb/>
　　　暮立<lb/>
黄昏獨立佛堂前滿地槐花滿樹蟬大抵四時心總苦<lb/>
<pb n="KR4h0038_WYG_011-19a"/>
就中膓斷是秋天<lb/>
　　　村夜<lb/>
霜草蒼蒼蟲切切村南村北行人絶獨出前門望野田<lb/>
月明蕎麥花如雪<lb/>
　　　聞蟲<lb/>
聞蟲唧唧夜綿綿況是秋隂欲雨天猶恐愁人蹔得睡<lb/>
聲聲移近卧牀前<lb/>
　　　寒食夜有懐<lb/>
<pb n="KR4h0038_WYG_011-19b"/>
寒食非長非短夜春風不熱不寒天可憐時節堪相憶<lb/>
何況無燈各早眠<lb/>
　<lb/>
　<lb/>
　<lb/>
　<lb/>
　<lb/>
　萬首唐人絶句巻十一<lb/>
<pb n="KR4h0038_WYG_011-20a"/>
欽定四庫全書<lb/>
　萬首唐人絶句巻十一<lb/>
　　　　　　　　　　　　　宋　洪邁　編<lb/>
　　五言<lb/>
　　　春首　　　　　　　　　　陳叔達<lb/>
雪花聨玉樹冰彩散瑤池翔禽遙出沒積翠逺參差<lb/>
　　　初年<lb/>
和風起天露嚴氣銷冰井索索枝未柔厭厭漏猶永<lb/>
<pb n="KR4h0038_WYG_011-20b"/>
　　　南行別弟　　　　　　　　韋承慶<lb/>
萬里人南去三春雁北飛不知何嵗月得共爾同歸<lb/>
　　　曉發　　　　　　　　　　賀知章<lb/>
故鄉杳無際江臯聞曉鐘始見沙上鳥猶埋雲外峯<lb/>
　　　偶遊主人園<lb/>
主人不相識偶坐為林泉莫漫愁酤酒囊中自有錢<lb/>
　　　王昭君三首　　　　　　　東方虬<lb/>
漢道方全盛朝廷足武臣何須薄命妾辛苦事和親<lb/>
<pb n="KR4h0038_WYG_011-21a"/>
揜涕辭丹鳳銜悲向白龍單于浪驚喜非復舊時容<lb/>
邊地無花草春來不自春自然衣帶緩非是為腰身<lb/>
　　　題灞池　　　　　　　　　王昌齡<lb/>
腰鐮欲何之東園刈秋韭世事不復論悲歌和樵叟<lb/>
　　　擊磬老人<lb/>
雙峯褐衣久一磬白睂長誰識野人意徒看春草芳<lb/>
　　　題僧房<lb/>
棕櫚花滿院苔蘚入閒房彼此名言絶空中聞異香<lb/>
<pb n="KR4h0038_WYG_011-21b"/>
　　　送郭司倉<lb/>
映門淮水綠留騎主人心明月隨良掾春潮夜夜深<lb/>
　　　送李十五<lb/>
怨別秦楚深江中秋雲起天長杳無隔月影在寒水<lb/>
　　　送胡大<lb/>
荆門不堪別況乃瀟湘秋何處遙望君江邊明月樓<lb/>
　　　送張四<lb/>
楓林已愁暮楚水復堪悲別後冷山月清猿無斷時<lb/>
<pb n="KR4h0038_WYG_011-22a"/>
　　　留別武陵田太守<lb/>
按劍行千里㣲軀感一言曾為大梁客不負信陵恩<lb/>
　　　武陵田太守席送司馬盧溪<lb/>
諸侯分楚郡飲餞五溪春山水清暉逺俱憐一逐臣<lb/>
　　　從軍行<lb/>
大將軍出戰白日暗榆闗三面黄金甲單于破膽還<lb/>
　　　朝來曲<lb/>
日昃鳴珂動花連繡户春盤龍玉臺鏡唯待畫睂人<lb/>
<pb n="KR4h0038_WYG_011-22b"/>
　　　送譚八之桂林<lb/>
客心仍在楚江館復臨湘別意猨鳥外天寒桂水長<lb/>
　　　惜春　　　　　　　　　　　李益<lb/>
畏老身今老逢春解惜春今年看花伴已少去年人<lb/>
　　　聽歌赤白桃李花<lb/>
赤白桃李花先皇在時曲欲向西宫唱西宫宫樹綠<lb/>
　　　江南曲<lb/>
嫁得瞿塘賈朝朝誤妾期早知潮有信嫁與弄潮兒<lb/>
<pb n="KR4h0038_WYG_011-23a"/>
　　　贈盧綸<lb/>
世故中年別餘生此㑹同却將悲與病獨對朗陵翁<lb/>
　　　贈邢校書<lb/>
俱從四方事共㑹九秋中斷蓬與落葉相值各因風<lb/>
　　　照鏡<lb/>
衰鬢臨照鏡將看却自疑慚君明似月照我白如絲<lb/>
　　　路傍柳送人赴延州使府<lb/>
路傍一枝柳此路向延州延州在何處此路起邊愁<lb/>
<pb n="KR4h0038_WYG_011-23b"/>
　　　書院無厯日問路侍御六月大小<lb/>
野性迷堯厯松窗有道經故人為柱史為我數階蓂<lb/>
　　　見亡人題壁<lb/>
今日憶君處憶君君豈知空餘暗塵字讀罷淚仍垂<lb/>
　　　軍次陽城烽舍北流泉<lb/>
何地可澘然陽城烽樹邊今朝望鄉客不飲北流泉<lb/>
　　　天津橋南山中各題一句<lb/>
野坐分苔石山行遶菊叢雲衣惹不破秋色望來空<lb/>
<pb n="KR4h0038_WYG_011-24a"/>
　　　荅竇二曹長留酒還榼<lb/>
榼小非由榼星郎是酒星解酲元有數不用嚇劉伶<lb/>
　　　聞雞<lb/>
膠膠司晨鳴報爾東方旭無事戀君軒今君重鳬鵠<lb/>
　　　石樓山見月<lb/>
紫塞連年戍黄沙磧路窮故山今夜宿見月石樓中<lb/>
　　　荅宣供奉問蘭陵居<lb/>
居北有朝路居南無住人勞師問家第山色是南鄰<lb/>
<pb n="KR4h0038_WYG_011-24b"/>
　　　觀射騎<lb/>
邊頭射雕將走馬出中軍逺見平原上翻身向暮雲<lb/>
　　　幽州<lb/>
征戍在桑乾年年薊水寒殷勤驛西路此去向長安<lb/>
　　　聽箏　　　　　　　　　　　李端<lb/>
鳴箏金粟柱素手玉房前欲得周郎顧時時誤拂絃<lb/>
　　　塞上曲<lb/>
雁塞日初晴胡闗雪復平危竿懸廣漠古竇傍長城<lb/>
<pb n="KR4h0038_WYG_011-25a"/>
　　　贈何兆<lb/>
文章似楊馬風骨又清羸江漢君猶在英靈信未衰<lb/>
　　　送人下第<lb/>
獻䇿未得意馳車東出秦暮年千里客落日萬家春<lb/>
　　　妾薄命<lb/>
自從君棄妾憔悴不羞人唯餘壞粉涙未免映衫勻<lb/>
　　　送僧遊春<lb/>
獨將支遁去欲往戴顒家晴野人臨水春山未發花<lb/>
<pb n="KR4h0038_WYG_011-25b"/>
　　　晦日遊曲江<lb/>
晦日同攜手臨流一望春可憐楊柳陌愁殺故鄉人<lb/>
　　　溪行逢雨與柳中庸<lb/>
日落衆山昏蕭蕭暮雨繁那堪兩處宿共聽一聲猿<lb/>
　　　和張尹憶東籬菊<lb/>
傳書報劉尹何事憶陶家若為籬邊菊山中有此花<lb/>
　　　秋日<lb/>
反照入閭巷愁來與誰語古道無人行秋風動禾黍<lb/>
<pb n="KR4h0038_WYG_011-26a"/>
　　　幽居作<lb/>
山舍千年樹江亭萬里雲囘潮迎伍相驟雨送湘君<lb/>
　　　題雲際寺故僧院<lb/>
白髮悤悤色青山草草心逺公仍下世從此別東林<lb/>
　　　觀鄰老栽松<lb/>
雖過老人宅不解老人心何事殘陽裏栽松欲待陰<lb/>
　　　贈胡居士<lb/>
孔融過五十海内故人稀相府恩猶在知君未拂衣<lb/>
<pb n="KR4h0038_WYG_011-26b"/>
　　　薦福寺送元偉<lb/>
送客攀花後尋僧坐竹時明朝莫囘望青草馬行遲<lb/>
　　　哭苗垂<lb/>
舊友無由見孤墳草欲長月斜鄰笛盡車馬出山陽<lb/>
　　　客行贈人<lb/>
旅行雖別路日暮各思歸欲下今朝淚知君亦溼衣<lb/>
　　　蕪城<lb/>
風吹城上樹草沒城邊路城裏月明時精靈自來去<lb/>
<pb n="KR4h0038_WYG_011-27a"/>
　　　贈山老人<lb/>
白首獨一身青山為四鄰雖行故鄉陌不見故鄉人<lb/>
　　　拜新月<lb/>
開簾見新月便即下階拜細語人不聞北風吹裙帶<lb/>
　　　劍客　　　　　　　　　　　賈島<lb/>
十年磨一劍霜刃未嘗試今日把示君誰為不平事<lb/>
　　　宿懸泉驛<lb/>
曉行瀝水樓暮到懸泉驛林月值雲遮山燈照愁寂<lb/>
<pb n="KR4h0038_WYG_011-27b"/>
　　　絶句二首<lb/>
海底有明月圓於天上輪得之一寸光可買千里春<lb/>
中夜忽自起汲此百尺泉林木含白露星斗在青天<lb/>
　　　詠韓氏二子<lb/>
千巖一尺壑八月十五夕清露墮桂花白鳥舞虛碧<lb/>
　　　送別<lb/>
丈夫未得意行行且低睂素琴彈復彈㑹有知音知<lb/>
　　　送客遊江湖<lb/>
<pb n="KR4h0038_WYG_011-28a"/>
莫歎迢遞分何如咫尺別江樓到夜登還見南臺月<lb/>
　　　對月<lb/>
九日不出門十日見黄菊灼灼尚繁英美人無消息<lb/>
　　　寄令狐相公<lb/>
䇿杖馳山驛逢人問梓州長江那可到行客替生愁<lb/>
　　　投李益<lb/>
四十歸燕字千年外始吟已將書北岳不用比南金<lb/>
　　　雨中懷友人<lb/>
<pb n="KR4h0038_WYG_011-28b"/>
對雨思君子嘗茶近竹幽儒家鄰古寺不到又逢秋<lb/>
　　　寄逺<lb/>
家住錦水上身征遼海邊十書九不到一到忽經年<lb/>
　　　昆明池泛舟<lb/>
一枝青竹榜泛泛綠萍裏不見釣魚人漸入秋塘水<lb/>
　　　續古　　　　　　　　　　　陳陶<lb/>
曾夢諸侯笑康囚議脱枷千根池裏藕一朶火中花<lb/>
　　　續古二十六首<lb/>
<pb n="KR4h0038_WYG_011-29a"/>
大堯登寶位麟鳳煥宸居海曲霑恩澤還生比目魚<lb/>
生值揖遜厯長歌東南春釣鼇年三十未見天子巡<lb/>
軒轅承化日羣鳳戲池臺大樸衰喪後仲尼生不來<lb/>
大道歸孟門蕭蘭日爭長想得巢居時碧江應無浪<lb/>
矻矻蓬舍下慕君麒麟閣笑殺王子喬寥天乘白鶴<lb/>
杳杳巫峽雲悠悠漢江水愁殺㡬少年春風相憶地<lb/>
吳洲采芳客桂棹木蘭船日晚欲有寄徘徊春鳳前<lb/>
仙家風景晏浮世年華速邂逅漢武時蟠桃海東熟<lb/>
<pb n="KR4h0038_WYG_011-29b"/>
南國珊瑚樹好裁天馬鞭魚龍不解語海曲空嬋娟<lb/>
周穆恣遊幸横天驅八龍寧知泰山下日日望登封<lb/>
秦國饒羅網中原絶麟鳳萬乘巡海囘鮑魚空相送<lb/>
秦家無廟畧備敵續長城萬姓隴頭死中原荆棘生<lb/>
秦作東海橋中州鬼辛苦縱得跨蓬萊羣仙亦飛去<lb/>
隋煬棄中國龍舟巡海涯春風廣陵死不見秦宫花<lb/>
范子相勾踐滅吳成大勲雖然五湖去終媿磻溪雲<lb/>
麟鳳識翔蟄聖賢明卷舒哀㢤嵇叔夜智不及鶢鶋<lb/>
<pb n="KR4h0038_WYG_011-30a"/>
戰地三尺骨將軍一身貴自古若弔寃落花少於淚<lb/>
楚國千里旱土龍日已多九穀竟枯死好雲閒嵯峨<lb/>
漢家三殿色恩澤若飄風今日黄金屋明朝長信宫<lb/>
秦王巻衣貴本是倡家子金殿一承恩貂蟬滿鄉里<lb/>
魏宫薛家女秀色傾三殿武帝鼎湖歸一身似秋扇<lb/>
嬋娟越機裏織得雙棲鳳慰此殊世花金梭忽停弄<lb/>
學古三十載猶依白雲居每覽班超傳令人慵讀書<lb/>
雄劍久濩落夜吟秋風起不是嬾為龍此非延平水<lb/>
<pb n="KR4h0038_WYG_011-30b"/>
朝為楊柳色暮作芙蓉好春風若有情江山相逐老<lb/>
景龍臨太極五鳳當庭舞誰信壁間梭升天作雲雨<lb/>
　　　永嘉贈別<lb/>
芳草温陽客歸心浙水西臨風清桂檝㡬日白蘋溪<lb/>
　<lb/>
　<lb/>
　<lb/>
　萬首唐人絶句卷十一<lb/>
</p>
<p>
</p>
  </div>
</body>
</text>
</TEI>
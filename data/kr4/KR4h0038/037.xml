<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>萬首唐人絶句巻三十七</head> <lb/>
    <p>
<pb n="KR4h0038_WYG_037-1a"/>
欽定四庫全書<lb/>
　萬首唐人絶句巻三十七<lb/>
　　　　　　　　　　　　　宋　洪邁　編<lb/>
　　七言<lb/>
　　　宫烏栖　　　　　　　　　　趙嘏<lb/>
宫烏栖處玉樓深微月生簷夜夜心香輦不回花自落<lb/>
春來空佩辟寒金<lb/>
　　　長信宫<lb/>
<pb n="KR4h0038_WYG_037-1b"/>
君恩已盡欲何歸猶有殘香在舞衣自恨身輕不如燕<lb/>
春來長遶御簾飛<lb/>
　　　廣陵城<lb/>
紅映髙臺緑繞城城邊春草傍墻生隋家不向此中盡<lb/>
汴水應無東去聲<lb/>
　　　冷日過驪山<lb/>
冷日微煙渭水愁翠華宫樹不勝秋霓裳一曲千門鎻<lb/>
白盡棃園弟子頭<lb/>
<pb n="KR4h0038_WYG_037-2a"/>
　　　下第後歸永樂里自題二首<lb/>
無地無媒只一身歸來空拂滿牀塵尊前盡日誰相對<lb/>
唯有南山似故人<lb/>
𤣥髪侵愁忽似翁暖塵寒袖共東風公卿門户不知處<lb/>
立馬九衢春影中<lb/>
　　　出試日獨遊曲江<lb/>
江莎漸映花邊緑樓日自開池上春雙鶴遶空來又去<lb/>
不知臨水有愁人<lb/>
<pb n="KR4h0038_WYG_037-2b"/>
　　　題曹娥廟<lb/>
青娥埋没此江濵江樹颼飀慘暮雲文字在碑碑已墮<lb/>
波濤辜負色絲文<lb/>
　　　題段氏中臺<lb/>
看山臺下水無塵碧篠前頭曲水春獨對一樽風雨夜<lb/>
不知家有早朝人<lb/>
　　　華州座中獻盧給事<lb/>
送迎皆到三峯下滿靣煙霜滿馬塵自是追攀認知己<lb/>
<pb n="KR4h0038_WYG_037-3a"/>
青雲不假送迎人<lb/>
　　　商山道中<lb/>
和如春色淨如秋五月商山是勝遊當晝火雲生不得<lb/>
一溪縈作萬重愁<lb/>
　　　贈歙州妓<lb/>
灔灔横波思有餘庾樓明月墮雲初楊州寒食春風寺<lb/>
看遍花枝盡不如<lb/>
　　　贈王明府<lb/>
<pb n="KR4h0038_WYG_037-3b"/>
五柳逢秋影漸微陶潜戀酒不知歸但存物外醉鄉在<lb/>
誰向人間問是非<lb/>
　　　吕校書雨中見訪<lb/>
竹閣斜溪小檻明惟君來賞見山情馬嘶風雨又歸去<lb/>
獨聽子規千萬聲<lb/>
　　　千秋嶺下<lb/>
知有巖前萬樹桃未逢搖落思空勞年年盛發無人見<lb/>
三十六溪春水髙<lb/>
<pb n="KR4h0038_WYG_037-4a"/>
　　　歙州道中僕逃<lb/>
去跳風雨幾奔波曽共辛勤奈若何莫遣窮歸不知處<lb/>
秋山重疊戍旗多<lb/>
　　　重陽日寄韋舍人<lb/>
節過重陽菊委塵江邊病起杖扶身不知此日龍山㑹<lb/>
誰是風流落帽人<lb/>
　　　贈薛勛下第<lb/>
一擲雖然未得盧驚人不用繞牀呼牢之坐被青雲逼<lb/>
<pb n="KR4h0038_WYG_037-4b"/>
秖問君能酷似無<lb/>
　　　宛陵望月寄沈學士<lb/>
一川如畫敬亭東待詔閒遊處處同天竺山前鏡湖畔<lb/>
何如今日庾樓中<lb/>
　　　翡翠巖<lb/>
芙蓉幕裏千場醉翡翠巖前半日閒惆悵晉朝人不到<lb/>
謝公抛力上東山<lb/>
　　　發新安後途中寄盧中丞二首<lb/>
<pb n="KR4h0038_WYG_037-5a"/>
樓上風流庾使君笙歌曾醉此中聞目前已是陵陽路<lb/>
回首叢山滿眼雲<lb/>
晩樹蕭蕭促織愁風簾似水滿牀秋千山不礙笙歌月<lb/>
誰伴羊公上夜樓<lb/>
　　　留題興唐寺<lb/>
滿水樓臺滿寺山七年今日共躋攀月髙對菊問行客<lb/>
去折芳枝早晩還<lb/>
　　　廣陵道<lb/>
<pb n="KR4h0038_WYG_037-5b"/>
鬬雞臺邊花照塵煬帝陵下水含春青雲回翅北歸鴈<lb/>
白首哭途何處人<lb/>
　　　茅山道中<lb/>
溪樹重重水亂流馬嘶殘雨晩程秋門前便是仙山路<lb/>
目送歸雲不得遊<lb/>
　　　江上與兄别<lb/>
楚國湘江兩渺瀰暖川晴鴈背帆飛人閒離别盡堪哭<lb/>
何況不知何日歸<lb/>
<pb n="KR4h0038_WYG_037-6a"/>
　　　落第<lb/>
九陌初晴處處春不能回避看花塵由來得喪非吾事<lb/>
本是釣魚船上人<lb/>
　　　宛陵館冬青樹<lb/>
碧樹如煙覆晩波清秋欲盡客重過故園亦有如煙樹<lb/>
鴻鴈不來風雨多<lb/>
　　　贈五老韓尊師<lb/>
有客齋心事玉晨對山鬚鬢緑無塵住山道士年如鶴<lb/>
<pb n="KR4h0038_WYG_037-6b"/>
應識當時五老人<lb/>
　　　經汾陽舊宅<lb/>
門前不改舊山河破虜曽輕馬伏波今日獨經歌舞地<lb/>
古槐踈冷夕陽多<lb/>
　　　寄盧中丞<lb/>
葉覆清溪灔灔紅路横秋色馬嘶風獨携一榼郡齋酒<lb/>
吟對青山憶謝公<lb/>
　　　途中<lb/>
<pb n="KR4h0038_WYG_037-7a"/>
故園回首鴈初來馬上千愁付一杯惟有新詩似相識<lb/>
暮山吟處共徘徊<lb/>
　　　寄裴瀾<lb/>
綺雲初墮亭亭月錦度惟横灩灎波宋玉逢秋正髙卧<lb/>
一篇吟盡奈情何<lb/>
　　　淮南丞相坐贈歌者虞姹<lb/>
綺筵無處避梁塵虞姹清歌日日新來值渚亭花欲盡<lb/>
一聲留得滿城春<lb/>
<pb n="KR4h0038_WYG_037-7b"/>
　　　酬段侍御<lb/>
蓮花上客思閒閒數首新詩到篳關吟得楚天風雨霽<lb/>
一條江水兩三山<lb/>
　　　尋僧二首<lb/>
臺殿參差日墮塵塢西歸去一庵雲寒泉何處夜深落<lb/>
聲隔半巖踈葉聞<lb/>
溪户無人谷鳥飛石橋横木掛禪衣看雲日暮倚松立<lb/>
野水亂鳴僧未歸<lb/>
<pb n="KR4h0038_WYG_037-8a"/>
　　　發栢梯寺<lb/>
一泓秋水千竿竹靜得勞生半日身猶有向西無限地<lb/>
别僧騎馬入紅塵<lb/>
　　　西江晩泊<lb/>
茫茫藹藹失西東柳浦桑村處處同戍鼓一聲帆影盡<lb/>
水禽飛起夕陽中<lb/>
　　　南池<lb/>
照影池邉多少愁徃來重見此塘秋芙蓉苑外新經雨<lb/>
<pb n="KR4h0038_WYG_037-8b"/>
紅葉相隨何處流<lb/>
　　　江樓舊感<lb/>
獨上江樓思渺然月光如水水如天同來望月人何處<lb/>
風景依稀似去年<lb/>
　　　南園<lb/>
雨過郊園緑尚微落花惆悵滿塵衣芳樽有酒無人共<lb/>
日暮看山還獨歸<lb/>
　　　南亭<lb/>
<pb n="KR4h0038_WYG_037-9a"/>
孤亭影在亂花中悵望無人此醉同聽盡暮鐘猶獨坐<lb/>
水邊襟袖起春風<lb/>
　　　贈女仙<lb/>
水思雲情小鳯仙月涵花態語如絃不因金骨三清客<lb/>
誰識吳州有洞天<lb/>
　　　宣州送判官<lb/>
來時健筆佐票姚去折槐花度野橋誰見樽前此惆悵<lb/>
一聲歌盡路迢迢<lb/>
<pb n="KR4h0038_WYG_037-9b"/>
　　　宿僧院<lb/>
月滿長空樹滿霜度雲低拂近簷牀林中夜半一聲磬<lb/>
卧見髙僧入道場<lb/>
　　　尋僧<lb/>
斜日横窗起暗塵水邊門户閉閒春千竿竹裏花枝動<lb/>
只道無人似有人<lb/>
　　　經王先生故居<lb/>
晩波東去海茫茫誰識蓬山不死鄉弄玉已歸蕭史去<lb/>
<pb n="KR4h0038_WYG_037-10a"/>
碧樓紅樹倚斜陽<lb/>
　　　送從翁中丞奉使㸃戛斯六首<lb/>
楊雄詞賦舉天聞萬里油幢照塞雲僕射峯西幾千騎<lb/>
一時迎著漢將軍<lb/>
旌旗杳杳鴈蕭蕭春盡窮沙雪未消料得堅昆受宣後<lb/>
始知公主已歸朝<lb/>
雖言窮北海雲中屬國當時事不同九姓如今盡臣妾<lb/>
歸期那肯待秋風<lb/>
<pb n="KR4h0038_WYG_037-10b"/>
牢山望斷絶塵氛灎灎河西拂地雲誰見魯儒持漢節<lb/>
玉關降盡可汗軍<lb/>
山川險易接邊塵秦漢圖來或未真自此盡知邊塞事<lb/>
河湟更欲託何人<lb/>
秦皇無䇿建長城劉氏仍窮北路兵若遇單于舊牙帳<lb/>
却應傷歎漢公卿<lb/>
　　　東亭柳<lb/>
拂水斜煙一萬條幾随春色倚河橋不知别後誰攀折<lb/>
<pb n="KR4h0038_WYG_037-11a"/>
猶自風流勝舞腰<lb/>
　　　僧舍二首<lb/>
秖言雙鬢未蹉跎獨奈牛羊送日何禪客不歸車馬去<lb/>
晩簷山色為誰多<lb/>
溪上禪關水木間水南山色與僧閒春風盡日無來客<lb/>
幽磬一聲髙鳥還<lb/>
　　　新月<lb/>
玉鉤斜傍畫簷生雲匣初開一寸明何事最能悲少婦<lb/>
<pb n="KR4h0038_WYG_037-11b"/>
夜來依約落邊城<lb/>
　　　贈皇甫坦<lb/>
養由弓箭已無功牢落生涯事事同相勸一杯寒食酒<lb/>
幾多辛苦到春風<lb/>
　　　四祖寺<lb/>
千株松下雙峯寺一盞燈前萬里身自為心猿不調伏<lb/>
祖師元是世閒人<lb/>
　　　聽蟬<lb/>
<pb n="KR4h0038_WYG_037-12a"/>
噪蟬聲亂日初曛絃管樓中永不聞獨奈愁人數莖髪<lb/>
故園秋隔五湖雲<lb/>
　　　寄遠<lb/>
禁鐘聲盡見棲禽關塞迢迢故國心無限春愁莫相問<lb/>
落花流水洞房深<lb/>
　　　池上<lb/>
正憐佳月夜深坐池上暖回燕鴈聲猶有漁舟繫江岸<lb/>
故人歸盡獨何情<lb/>
<pb n="KR4h0038_WYG_037-12b"/>
　　　春日書懷<lb/>
暖鶯春日舌難窮枕上愁生曉聽中應褭緑䆫殘夢斷<lb/>
杏園零落滿枝風<lb/>
　　　贈别<lb/>
水邊秋草暮萋萋欲駐殘陽恨馬蹄曾是管絃同醉伴<lb/>
一聲歌盡各東西<lb/>
　　　靈巖寺<lb/>
館娃宫伴千年寺水闊雲多客到稀聞説春來更惆悵<lb/>
<pb n="KR4h0038_WYG_037-13a"/>
百花深處一僧歸<lb/>
　　　代人聽琴二首<lb/>
抱琴花夜不勝春獨奏相思淚滿巾第五指中心最恨<lb/>
數聲嗚咽為何人<lb/>
湘娥不葬九疑雲楚水連天坐憶君惟有啼烏舊名在<lb/>
忍教嗚咽夜長聞<lb/>
　　　訪沈舍人不遇<lb/>
溪翁强訪紫微郎曉鼓聲中滿鬢霜知在禁闈人不見<lb/>
<pb n="KR4h0038_WYG_037-13b"/>
好風飄下九天香<lb/>
　　　座上獻元相公<lb/>
寂寞堂前日又曛陽臺去作不歸雲從來聞説沙吒利<lb/>
今日青娥屬使君<lb/>
　　　遣興二首<lb/>
溪花入夏漸稀踈雨氣如秋麥熟初終日苦吟人不㑹<lb/>
海邊兄弟久無書<lb/>
讀徹殘書弄水回暮天何處笛聲哀花前獨立無人㑹<lb/>
<pb n="KR4h0038_WYG_037-14a"/>
依舊去年雙燕來<lb/>
　　　送李給事<lb/>
眼前軒冕是鴻毛天上人間漫自勞脱却朝衣獨歸去<lb/>
青雲不及白雲髙<lb/>
　　　宿僧舍<lb/>
髙僧夜滴芙蓉漏遠客䆫含楊柳風何處相逢話心地<lb/>
月明身在磬聲中<lb/>
　　　吳門夢故山<lb/>
<pb n="KR4h0038_WYG_037-14b"/>
心熟家山夢不迷孤峯寒遶一條溪秋䆫覺後情無限<lb/>
月墮舘娃宫樹西<lb/>
　　　别李譜<lb/>
尊前路映暮塵紅池上琴横醉席風今日别君如别鶴<lb/>
聲容長在楚絃中<lb/>
　　　和杜侍郎題禪智寺南樓<lb/>
樓畔花枝拂檻紅露天香動滿簾風誰知野寺遺鈿處<lb/>
盡在相如春思中<lb/>
<pb n="KR4h0038_WYG_037-15a"/>
　　　發青山<lb/>
鳬鷖聲暖野塘春鞍馬嘶風驛路塵一宿青山又前去<lb/>
古來難得是閒人<lb/>
　　　寄道者<lb/>
洞庭先生歸路長海雲望極春茫茫别來幾度向蓬島<lb/>
自傍瑤臺折靈草<lb/>
　　　入藍關<lb/>
微煙已辨秦中樹遠夢更依江上臺看落晩花還悵望<lb/>
<pb n="KR4h0038_WYG_037-15b"/>
鯉魚時節入關來<lb/>
　　　落第寄沈訽<lb/>
穿楊力盡獨無功華髪相期一夜中别到江頭舊吟處<lb/>
為將雙淚問春風<lb/>
　　　送韋中丞<lb/>
二年恩意是春輝清淨胷襟似者希泣盡楚人多少淚<lb/>
滿船唯載酒西歸<lb/>
　　　詠端正春樹<lb/>
<pb n="KR4h0038_WYG_037-16a"/>
一樹繁隂先著名異花竒葉儼天成馬嵬此去無<hi>多</hi>地<lb/>
秖合楊妃墓上生<lb/>
　　　叙事獻同州侍御三首<lb/>
青雲席中羅襪塵白首江上吟詩人登龍不及三千士<lb/>
虚度膺門二十春<lb/>
平生望斷雲層層紫府杳是他人登却應歸訪溪邊寺<lb/>
説向當時同社僧<lb/>
尊前誰伴謝公游蓮岳晴來翠滿樓坐見一方金變化<lb/>
<pb n="KR4h0038_WYG_037-16b"/>
獨吟紅藥對殘秋<lb/>
　　　婺州宴上留别<lb/>
雙溪樓影向雲横歌舞髙臺晩更清獨自下樓騎瘦馬<lb/>
揺鞭重入亂蟬聲<lb/>
　　　别牛郎中門館<lb/>
整襟收淚别朱門自料難酬顧念恩招得片䰟騎匹馬<lb/>
西風斜上入秋原<lb/>
　　　山中寄盧簡求<lb/>
<pb n="KR4h0038_WYG_037-17a"/>
竹西池上有花開日日幽吟看又回心憶郡中蕭記室<lb/>
何時暫别醉鄉來<lb/>
　　　寄梁佾兄弟<lb/>
桃李春多翠影重竹樓當月夜無風荀家兄弟來還去<lb/>
獨倚欄干花露中<lb/>
　　　同州南亭陪劉侍郎送劉先軰<lb/>
處處雲隨晩望開洞庭秋入管絃來謝公待醉消離恨<lb/>
莫惜臨川酒一杯<lb/>
<pb n="KR4h0038_WYG_037-17b"/>
　　　贈館驛劉廵官<lb/>
雲别青山馬踏塵負才難覔作閒人莫言館驛無公事<lb/>
詩酒能消一半春<lb/>
　　　贈解頭賈嵩<lb/>
賈生名跡忽無倫十月長安看盡春顧我先鳴還自笑<lb/>
空沾一第是何人<lb/>
　　　題僧壁<lb/>
曉傍踈林露滿巾碧山秋寺屬閒人溪頭盡日看紅葉<lb/>
<pb n="KR4h0038_WYG_037-18a"/>
却笑髙僧衣有塵<lb/>
　　　沙溪館<lb/>
翠濕衣襟山滿樓竹間溪水遶牀流行人莫羡郵亭吏<lb/>
生向此中今白頭<lb/>
　　　李侍御歸炭谷山居同宿華嚴寺<lb/>
家在青山近玉京白雲紅樹滿歸程相逢一宿最髙寺<lb/>
半夜翠微泉落聲<lb/>
　　　過噴玉泉<lb/>
<pb n="KR4h0038_WYG_037-18b"/>
平生半為山淹留馬上欲去還回頭兩京塵路一雙鬢<lb/>
不見玉泉千萬秋<lb/>
　　　漢隂庭樹<lb/>
掘溝引水澆蔬圃挿竹為籬䕶藥苖楊柳如絲風易亂<lb/>
梅花似雪日難消<lb/>
　　　送王拾遺謝官後歸滻水山居<lb/>
水邊殘雪照亭臺臺上風襟向雪開還似當時姓丁鶴<lb/>
羽毛成後一歸來<lb/>
<pb n="KR4h0038_WYG_037-19a"/>
　　　宿長水主人<lb/>
白雲溪北叢巖東樹石夜與潺湲通行人一宿翠微月<lb/>
二十五絃聲滿風<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0038_WYG_037-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　萬首唐人絶句巻三十七<lb/>
</p>
<p>
</p>
  </div>
</body>
</text>
</TEI>
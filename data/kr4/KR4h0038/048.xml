<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>萬首唐人絶句巻四十八</head> <lb/>
    <p>
<pb n="KR4h0038_WYG_048-1a"/>
欽定四庫全書<lb/>
　萬首唐人絶句巻四十八<lb/>
　　　　　　　　　　　　　宋　洪邁　編<lb/>
　　七言<lb/>
　　　游嘉州後溪　　　　　　　　薛能<lb/>
山屐經過滿逕蹤隔溪遥見夕陽舂當時諸葛成何事<lb/>
只合終身作卧龍<lb/>
　　　自諷<lb/>
<pb n="KR4h0038_WYG_048-1b"/>
千題萬詠過三旬忘食貪魔作瘦人行處便吟君莫笑<lb/>
就中詩病不任春<lb/>
　　　監郡犍為将歸使府登樓寓題<lb/>
幾日監臨向蜀春錯抛歌酒强憂人江樓一望西歸去<lb/>
不負嘉州只負身<lb/>
　　　過象耳山二首<lb/>
一色青松幾萬栽異香薫路帶花開山門欲别心潜願<lb/>
更到蜀中還到來<lb/>
<pb n="KR4h0038_WYG_048-2a"/>
到處逢山便欲登自疑身作住來僧徒行至此三千里<lb/>
不是有縁應不能<lb/>
　　　聖燈<lb/>
莾莾空中稍稍燈坐看迷濁變清澄須知火盡煙無益<lb/>
一夜欄邊說向僧<lb/>
　　　過昌利觀<lb/>
萬仞雲峯八石泉李君仙後更誰仙我來駐馬人何問<lb/>
老栢無多不種田<lb/>
<pb n="KR4h0038_WYG_048-2b"/>
　　　蜀路<lb/>
劒閣縁雲拂斗魁疾風生樹過龍媒前程憩罷知無益<lb/>
但是駑蹄亦到來<lb/>
　　　山下偶作<lb/>
零雨霑山百草香樹梢山頂盡斜陽横流巨石皆堪住<lb/>
何事無僧有石房<lb/>
　　　伏牛山<lb/>
虎蹲峯狀屈名牛落日連村好望秋不為時危耕不得<lb/>
<pb n="KR4h0038_WYG_048-3a"/>
一犂風雨便歸休<lb/>
　　　老圃堂<lb/>
邵平𤓰地接吾廬榖雨乾時偶自鋤昨日春風欺不在<lb/>
就牀吹落讀殘書<lb/>
　　　春題<lb/>
柳莫搖搖花莫開此心因病亦成灰人生只有家園樂<lb/>
及取春農歸去來<lb/>
　　　并州寓懐<lb/>
<pb n="KR4h0038_WYG_048-3b"/>
人多知遇獨難求人負知音獨愛酬常恐此心無樂處<lb/>
枉稱年少在并州<lb/>
　　　中秋旅舍<lb/>
雲巻庭虚月逗空一方秋草盡鳴蟲是時兄弟正南北<lb/>
黃葉滿階來去風<lb/>
　　　符亭二首<hi>以飛瀑結茅雖小甚勝</hi>
符亭之地雅離羣萬古懸泉一旦新若念農桑也如此<lb/>
縣人應得似行人<lb/>
<pb n="KR4h0038_WYG_048-4a"/>
山如巫峽煙雲好路似嘉祥水木清大抵游人總應愛<lb/>
就中難說是詩情<lb/>
　　　秋夜聴琴<lb/>
十指宫商膝上秋七條絲動雨翛翛空堂半夜孤燈冷<lb/>
彈着郷心欲白頭<lb/>
　　　留别闗東舊遊<lb/>
我去君留十載中未曽相見及花紅他時住得君應老<lb/>
長短看花心不同<lb/>
<pb n="KR4h0038_WYG_048-4b"/>
　　　贈出塞客<lb/>
出郊征騎逐飛埃此别未愁春未回寒葉夕陽投宿意<lb/>
蘆闗門向逺河開<lb/>
　　　秋溪獨坐<lb/>
黄葉分飛砧上下白雲零落馬東西人生萬意此端坐<lb/>
日暮水聲流出溪<lb/>
　　　蒲中霽後晚望<lb/>
河邊霽色無人見身帶春風立岸頭濁水茫茫有何意<lb/>
<pb n="KR4h0038_WYG_048-5a"/>
日斜還向古蒲州<lb/>
　　　宋氏林亭<lb/>
地濕莎青雨後天桃花紅近竹林邊行人本是農桑客<lb/>
記得春深欲種田<lb/>
　　　雲花寺寓居贈海岸上<lb/>
暫寄空門未是歸上方林榭獨儒衣吾師不語應相怪<lb/>
頻惹街塵入寺飛<lb/>
　　　闗中秋夕<lb/>
<pb n="KR4h0038_WYG_048-5b"/>
簟濕秋庭岳在煙露光明滑竹蒼然何人意緒還相似<lb/>
鶴宿松枝月半天<lb/>
　　　西縣道中短亭二首<lb/>
風涼津濕共微微隔岸泉衝石竅飛争得巨靈從野性<lb/>
舊郷無此擘將歸<lb/>
一瀑三峯赤日天路人才見便翛然誰能夜向山根宿<lb/>
涼月初生的有仙<lb/>
　　　省試夜<lb/>
<pb n="KR4h0038_WYG_048-6a"/>
白蓮千朶照廊明一片承平雅頌聲更報第三條燭盡<lb/>
文昌風景畫難成<lb/>
　　　過驪山<lb/>
丹雘蒼蒼蔟背山路塵應滿舊簾間𤣥宗不是偏行樂<lb/>
只為當時四海閒<lb/>
　　　曲江醉題<lb/>
閒身行止屬年華馬上懐中盡落花狂徧曲江還醉卧<lb/>
覺來人静日西斜<lb/>
<pb n="KR4h0038_WYG_048-6b"/>
　　　參軍㕔新池<lb/>
簾外無塵勝物外墻根有竹似山根流泉不至客來久<lb/>
坐見新池落舊痕<lb/>
　　　太原使院晚出<lb/>
青門無路入清朝濫作將軍最下僚同舍盡歸身獨在<lb/>
晚風開印葉蕭蕭<lb/>
　　　寒食日曲江<lb/>
曲水池邊青草岸春風林下落花盃都門此日是寒食<lb/>
<pb n="KR4h0038_WYG_048-7a"/>
人去看多身獨來<lb/>
　　　盩厔官舍新竹<lb/>
心覺清涼體似吹滿風輕撼葉垂垂無端種在幽閒地<lb/>
衆鳥嫌寒鳯未知<lb/>
　　　京中客舍聞箏<lb/>
十二三絃共五音每聲如截逺人心當時向秀聞鄰笛<lb/>
不是離家嵗月深<lb/>
　　　銅雀臺<lb/>
<pb n="KR4h0038_WYG_048-7b"/>
魏帝當時銅雀臺黃花深映棘叢開人生富貴須回首<lb/>
此地豈無歌舞來<lb/>
　　　壽安水館<lb/>
地接山林兼有石天懸星月更無雲驚鷗上樹滿池水<lb/>
瀺灂一聲中夜聞<lb/>
　　　雨後早發永寜<lb/>
春霖朝罷客西東馬足泥聲路未通獨愛十峯最髙處<lb/>
一峯初日白雲中<lb/>
<pb n="KR4h0038_WYG_048-8a"/>
　　　宿仙遊寺望月生峯<lb/>
公門身入洞門行出穽離籠似有情僧語夜涼雲樹黒<lb/>
月生峯上月初生<lb/>
　　　秋題<lb/>
獨坐東南見曉星白雲微透泬寥清磷磷秋石堪僧坐<lb/>
一葉梧桐落半庭<lb/>
　　　和友人寄懐<lb/>
從來行樂近來希蘧瑗知言與我違自是衰心不如舊<lb/>
<pb n="KR4h0038_WYG_048-8b"/>
非闗四十九年非<lb/>
　　　子夜<lb/>
嫖姚家宴敵吳王子夜歌聲滿畫堂此日相逢眉翠盡<lb/>
女真行李乞齋糧<lb/>
　　　鴈<lb/>
肅肅雍雍義有餘九天鸞鳯莫相踈唯應静向山窻過<lb/>
激發英雄夜讀書<lb/>
　　　和府帥相公<lb/>
<pb n="KR4h0038_WYG_048-9a"/>
竹映髙墻似傍山鄒陽歸後令威還君看將相才多少<lb/>
兩首詩成七步間<lb/>
　　　又和留山雞<lb/>
五色文勝百鳥王相思兼絶寄芸香由來不是池中物<lb/>
雞樹歸時即取將<lb/>
　　　舟中酬楊中丞春早見寄<lb/>
錦樓春望憶丹楹更遇髙情說早鶯江上境寒吟不得<lb/>
濕風梅雨滿船輕<lb/>
<pb n="KR4h0038_WYG_048-9b"/>
　　　寒食日題<lb/>
美人寒食事春風折盡青青賞盡紅夜半無燈還有睡<lb/>
鞦韆懸在月明中<lb/>
　　　杏花<lb/>
活色生香第一流手中移得近青樓誰知豔性終相負<lb/>
亂向春風笑不休<lb/>
　　　黃蜀葵<lb/>
嬌黃新嫰欲題詩盡日含毫有所思記得玉人初病起<lb/>
<pb n="KR4h0038_WYG_048-10a"/>
道家裝束厭禳時<lb/>
　　　春詠<lb/>
春來還似去年時手把花枝唱竹枝狂瘦未曽飡有味<lb/>
不縁中酒却縁詩<lb/>
　　　贈歡娘<hi>七嵗善吹笙</hi>
一束龍吟細竹枝青娥擎在手中吹當初縱使雙成在<lb/>
不得如伊是小時<lb/>
　　　戯瞻相<lb/>
<pb n="KR4h0038_WYG_048-10b"/>
失意蹉跎到舊遊見吹楊柳便遮羞瞻相趙女休相拽<lb/>
不及人前詐擺頭<lb/>
　　　贈解詩歌人<lb/>
同有詩情自合親不須歌調更含嚬朝天御史非韓夀<lb/>
莫竊香來帶累人<lb/>
　　　贈韋氏歌人二首<lb/>
絃管聲凝發唱髙幾人心地暗傷刀思量更有何堪比<lb/>
王母新開一樹桃<lb/>
<pb n="KR4h0038_WYG_048-11a"/>
一曲新聲慘畫堂可能心事憶周郎朝來為客頻開口<lb/>
綻盡桃花幾許香<lb/>
　　　加階<lb/>
二年中散似嵇康此日無功换寵光唯有一般酬聖主<lb/>
勝於東晉是文章<lb/>
　　　野園<lb/>
野園無鼓又無旗鞍馬傳杯用柳枝嬌養翠娥無怕懼<lb/>
挿人頭上任風吹<lb/>
<pb n="KR4h0038_WYG_048-11b"/>
　　　郊亭<lb/>
郊亭宴罷欲回車滿郭傳呼調角初尚擁笙歌歸未得<lb/>
笑娥扶着醉尚書<lb/>
　　　老僧<lb/>
清瘦形容八十餘瓠懸籬落似村居勸師莫羡人閒有<lb/>
幸是元無免破除<lb/>
　　　僧窻<lb/>
不悟時機滯有餘近來為事更乖踈朱輪皁蓋蹉跎盡<lb/>
<pb n="KR4h0038_WYG_048-12a"/>
猶愛明窻好讀書<lb/>
　　　題平等院<lb/>
十里城中一院僧各持巾鉢事南能還應笑我功名客<lb/>
未解嫌官學大乗<lb/>
　　　影燈夜二首<lb/>
偃王燈塔古徐州二十年來樂事休此日将軍心似海<lb/>
四更身領萬人遊<lb/>
十萬軍城百萬燈酥油香暖夜如烝紅䊋滿地煙光好<lb/>
<pb n="KR4h0038_WYG_048-12b"/>
只恐笙歌引上昇<lb/>
　　　許州旌節到作<lb/>
兩地旌旗擁一身半縁傷舊半榮新州人若憶将軍面<lb/>
寫取雕堂報國真<lb/>
　　　重遊通波亭<lb/>
十年抛擲故園花最憶紅桃竹外斜此日郊亭心乍喜<lb/>
敗榆芳草似還家<lb/>
　　　戯舸<lb/>
<pb n="KR4h0038_WYG_048-13a"/>
逺舸衝開一路萍岸傍偷上小茅亭遊人莫覔盃盤分<lb/>
此地纔應聚德星<lb/>
　　　偶題<lb/>
到處吟兼上馬吟總無愁恨自傷心無端夢得鈞天樂<lb/>
盡覺宫商不是音<lb/>
　　　折楊柳十首<lb/>
華清髙樹出離宫南陌柔條帶暖風誰見輕隂是良夜<lb/>
瀑泉聲畔月明中<lb/>
<pb n="KR4h0038_WYG_048-13b"/>
洛橋晴影覆江船羌笛秋聲濕塞煙閒想習池公宴罷<lb/>
水蒲風絮夕陽天<lb/>
嫰緑輕懸似綴旒路人遙見隔宫樓誰能更近丹墀種<lb/>
解播皇風入九州<lb/>
暖風晴日㫁浮埃廢路新條發鈞臺處處輕隂可惆悵<lb/>
後人攀處古人栽<lb/>
潭上江邊嫋嫋垂日髙風静絮相隨青樓一樹無人見<lb/>
正是女郎眠覺時<lb/>
<pb n="KR4h0038_WYG_048-14a"/>
汴水髙懸百萬條風清兩岸一時摇隋家力盡虚栽得<lb/>
無限春風屬聖朝<lb/>
和風烟樹九重城夾路春隂十萬營唯向邊頭不堪望<lb/>
一株顦顇少人行<lb/>
忩外齊垂旭日初樓邊輕暖好風徐游人莫道栽無益<lb/>
桃李清隂却不如<lb/>
衆木猶寒獨早青御溝橋畔曲江亭陶家舊日應如此<lb/>
一院青條緑遶㕔<lb/>
<pb n="KR4h0038_WYG_048-14b"/>
帳偃纓垂細復繁令人心想䂖家園風條月影皆堪重<lb/>
何事侯門愛樹萱<lb/>
　　　柳枝四首<lb/>
數首新詩帶恨成柳絲牽我我傷情柔娥幸有腰支穩<lb/>
試踏吹聲作唱聲<lb/>
髙出軍營逺映橋賊兵曽斫火曽燒風流性在終難改<lb/>
依舊春來萬萬條<lb/>
縣依陶令想嫌迂營伴将軍即大麤此日與君除萬恨<lb/>
<pb n="KR4h0038_WYG_048-15a"/>
數篇風調更應無<lb/>
狂似纎腰嫰勝綿自多情態竟誰憐遊人不折還堪恨<lb/>
抛向橋邊與路邊<lb/>
　　　柳枝詞五首<lb/>
朝陽晴照緑楊煙一别通波十七年應有舊枝無處覔<lb/>
萬株風裏卓旌旃<lb/>
晴垂芳態吐牙新雨擺輕條濕面春别有出墻髙數尺<lb/>
不知搖動是何人<lb/>
<pb n="KR4h0038_WYG_048-15b"/>
暖梳簮朶事登樓因挂垂楊立地愁牽㫁緑絲攀不及<lb/>
半空懸着玉搔頭<lb/>
西園髙樹後庭根處處尋芳有折痕終憶舊游桃葉舍<lb/>
一珠斜映竹籬門<lb/>
劉白蘇臺總近時當初章句是誰推纎腰舞盡春楊柳<lb/>
未有農家一首詩<lb/>
　　　呉姬十首<lb/>
夜鎻重門晝亦監眼波嬌利瘦巖巖偏憐不怕傍人笑<lb/>
<pb n="KR4h0038_WYG_048-16a"/>
自把春羅等舞衫<lb/>
龍麝薫多骨亦香因經寒食好風光何人畫得天生態<lb/>
枕破施朱隔宿䊋<lb/>
滳滳春霖透荔枝筆題牋動手中垂天隂不得君王召<lb/>
嚬着青蛾作小詩<lb/>
鈿合重盛繡結深昭陽初幸賜同心君知一夜恩多少<lb/>
明日宣教放德音<lb/>
退紅香汗濕輕紗髙捲蚊厨獨卧斜嬌淚半垂珠不破<lb/>
<pb n="KR4h0038_WYG_048-16b"/>
恨君瞋折後庭花<lb/>
取次衣裳盡帶珠别添龍腦裛羅𥜗年來寄與鄉中伴<lb/>
殺盡春蠶稅亦無<lb/>
畫燭燒蘭暖復迷殿帷深宻下銀泥開門欲作侵晨散<lb/>
已是明朝日向西<lb/>
樓臺重疊滿天雲殷殷鳴鼉世上聞此日楊花初似雪<lb/>
女兒絃管弄參軍<lb/>
冠剪黃綃帔紫羅薄施鈆粉畫青娥因將素手誇纎巧<lb/>
<pb n="KR4h0038_WYG_048-17a"/>
從此椒房寵更多<lb/>
身是三千第一名内家叢裏獨分明芙蓉殿上中元日<lb/>
水拍銀臺弄化生<lb/>
　　　題于公花園<lb/>
含桃莊主後園深繁實初成静掃隂若使明年花可待<lb/>
應須惱破事花心<lb/>
　　　登城<lb/>
偶作閒身上古城路人遙望不相驚無端将使逡巡至<lb/>
<pb n="KR4h0038_WYG_048-17b"/>
又作都頭一隊行<lb/>
　　　好客<lb/>
好客連宵在醉鄉蠟煙紅暖勝春光誰人肯信山僧語<lb/>
寒雨唯煎治氣湯<lb/>
　　　贈普恭禪師<lb/>
一日迢迢每一飡我心難伏我無難南簷十月繩牀暖<lb/>
背卷真經向日看<lb/>
　　　贈無表禪師<lb/>
<pb n="KR4h0038_WYG_048-18a"/>
笠戴圓隂楚地㯶磬敲清響蜀山銅秋來說偈寅朝殿<lb/>
爽爽楊枝滿手風<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0038_WYG_048-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　萬首唐人絶句巻四十八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>萬首唐人絶句巻七十四</head> <lb/>
    <p>
<pb n="KR4h0038_WYG_074-1a"/>
欽定四庫全書<lb/>
　萬首唐人絶句巻七十四<lb/>
　　　　　　　　　　　　宋　洪邁　編<lb/>
　　七言<lb/>
　　　善巻先生壇　　　　　　　蔡　崑<lb/>
幾到壇邊登閣望因思遺跡詠今朝當時為有重華出<lb/>
不是先生傲帝堯<lb/>
　　　南塘二首　　　　　　　　鮑　溶<lb/>
<pb n="KR4h0038_WYG_074-1b"/>
南塘旅客秋淺清夜深緑蘋風不生蓮花受露重如睡<lb/>
斜月起動鴛鴦聲<lb/>
塘東白日駐紅霧早魚飜光樂碧潯畫舟蘭棹欲破浪<lb/>
恐畏驚動蓮東心<lb/>
　　　題嚴君觀<lb/>
寒雲古木罩星臺凢骨仙蹤信可哀二十年前曾此到<lb/>
一千年内未歸來<lb/>
　　　山中有所思<lb/>
<pb n="KR4h0038_WYG_074-2a"/>
零零夜雨漬愁根觸物傷離好斷魂莫怪杜䳌飛去盡<lb/>
紫微花裏有啼猿<lb/>
　　　燕<lb/>
一巢功績破春光絮落花殘兩翅狂月樹風枝不棲去<lb/>
强來言語泥雕梁<lb/>
　　　貧女<lb/>
難把菱花照素顔試臨春水揷花看木蘭船上遊春子<lb/>
笑指荆釵下逺灘<lb/>
<pb n="KR4h0038_WYG_074-2b"/>
　　　杪春寄友人<lb/>
何處相逄萬事忙卓家樓上百淘香明朝漸近山僧寺<lb/>
更為殘花醉一塲<lb/>
　　　回舊山<lb/>
庾家樓上謝家池處處風煙少舊知明日落花誰共醉<lb/>
野溪猨鳥恨歸遲<lb/>
　　　故白巖禪師院　　　　　　王夢周<lb/>
能師還世名還在空閉禪堂滿院苔花樹不隨人寂寞<lb/>
<pb n="KR4h0038_WYG_074-3a"/>
數枝猶自出牆來<lb/>
　　　題商山修路僧院　　　　　蔣　吉<lb/>
此地修行山幾枯草堂生計只瓶盂支郎既觧除難險<lb/>
試㸔人心平得無<lb/>
　　　次青雲驛<lb/>
馬轉櫟林山鳥飛商溪流水背殘暉行人既在青雲路<lb/>
底事風塵猶滿衣<lb/>
　　　題長安僧院<lb/>
<pb n="KR4h0038_WYG_074-3b"/>
出門争走九衢塵總是浮生不了身唯有水田衣下客<lb/>
大家忙處作閒人<lb/>
　　　大庾驛有懐<lb/>
一囊書重百餘斤郵吏寕知去計貧莫訝偏吟望鄉句<lb/>
明朝便見嶺南人<lb/>
　　　樵翁<lb/>
獨入深山信脚行慣當豺虎不曾驚路傍花發無心㸔<lb/>
唯見枯枝刮眼明<lb/>
<pb n="KR4h0038_WYG_074-4a"/>
　　　聞歌竹枝<lb/>
尋堤聽唱竹枝詞正是月高風静時獨向東南人不㑹<lb/>
弟兄俱在楚江湄<lb/>
　　　昭君冢<lb/>
曾為漢帝眼中人今作邊蕃陌上塵身死不知多少載<lb/>
冢花猶帯洛陽春<lb/>
　　　四老廟<lb/>
無端捨釣學干名不得溪山飬性情自省此身非逹者<lb/>
<pb n="KR4h0038_WYG_074-4b"/>
今朝羞拜四先生<lb/>
　　　旅泊<lb/>
霜月正高鸚鵡洲美人清唱發紅樓鄉心暗逐秋江水<lb/>
直到吳山脚下流<lb/>
　　　出塞<lb/>
瘦馬嬴童行背秦暮鴉撩亂入殘雲北風吹起寒營角<lb/>
直至榆闗人盡聞<lb/>
　　　次商於感舊寄盧中丞<lb/>
<pb n="KR4h0038_WYG_074-5a"/>
昔年簪組隘邱門今日旌幢一院存何事商於淚如雨<lb/>
小儒偏受陸家恩<lb/>
　　　庭竹　　　　　　　　　　唐　求<lb/>
月籠翠葉秋承露風亞繁梢暝掃煙知道雲霜終不變<lb/>
冰留寒色在庭前<lb/>
　　　題常樂寺<lb/>
桂冷松香十里間殿臺渾不似人寰日斜回首江頭望<lb/>
一片閒雲落後山<lb/>
<pb n="KR4h0038_WYG_074-5b"/>
　　　送劉鍊師歸山<lb/>
風急雲輕鶴背寒洞天誰道却歸難千山萬水瀛洲路<lb/>
何處煙飛是醮壇<lb/>
　　　酬舒公見寄<lb/>
無客不言雲外見為文長遣世間知一聲松逕寒吟後<lb/>
直是前山雪下時<lb/>
　　　巫山下<lb/>
細腰宫盡舊城摧神女歸山更不來唯有楚江斜日裏<lb/>
<pb n="KR4h0038_WYG_074-6a"/>
至今猶自繞陽臺<lb/>
　　　三月盡日　　　　　　　　李昌符<lb/>
江頭從此管絃稀散盡遊人獨未歸落日已將春色去<lb/>
殘花應逐夜風吹<lb/>
　　　緑珠詠<lb/>
洛陽佳麗與芳華金谷園中見百花誰遣當年墜樓死<lb/>
無人巧笑破孫家<lb/>
　　　贈别<lb/>
<pb n="KR4h0038_WYG_074-6b"/>
又將書劍出孤舟盡日停橈結逺愁莫到江頭話離别<lb/>
江波一去不回流<lb/>
　　　悶書<lb/>
病來難處早秋天一徑無人樹有蟬歸計未成書半巻<lb/>
中宵多夢晝多眠<lb/>
　　　經范蠡舊居　　　　　　　張　蠙<lb/>
一變姓名離百越越城猶在范家無他人不識扁舟意<lb/>
却笑輕生泛五湖<lb/>
<pb n="KR4h0038_WYG_074-7a"/>
　　　抒懐<lb/>
幾出東堂謝不才便甘閒望故山回飜思未是離家乆<lb/>
更有人從外國來<lb/>
　　　弔萬人冢<lb/>
兵罷淮邉客路通亂鵶來去噪寒空可憐白骨攢孤冢<lb/>
盡為將軍覔戰功<lb/>
　　　别鄭仁表<lb/>
春雷醉别鏡湖邉官顯才狂正少年紅燭滿汀歌舞散<lb/>
<pb n="KR4h0038_WYG_074-7b"/>
美人迎上木蘭船<lb/>
　　　贈段逸人<lb/>
長笻自擔藥兼琴話著名山即擬尋從聽世人忙似火<lb/>
不能移得卧雲心<lb/>
　　　上所知<lb/>
初向衆中留姓字敢期言下致時名而今馬亦知人意<lb/>
毎到門前不肯行<lb/>
　　　青冢<lb/>
<pb n="KR4h0038_WYG_074-8a"/>
傾國可能勝効國無勞㝠寞更思回太真雖是承恩死<lb/>
祇作飛塵向馬嵬<lb/>
　　　傷賈島<lb/>
生為明代苦吟身死作長江一逐臣可是當時少知已<lb/>
不知知已是何人<lb/>
　　　長安寓懐<lb/>
九衢秋雨掩閒扉不似干名似息機貧病却慚牆上土<lb/>
年來猶自換新衣<lb/>
<pb n="KR4h0038_WYG_074-8b"/>
　　　古戰塲<lb/>
荒骨潛消壘已平漢家曾說此交兵如何萬古寃魂在<lb/>
風雨時聞有戰聲<lb/>
　　　再遊西山贈許尊師<lb/>
别後已聞師得道不期猶在此山頭昔時霜鬢今如漆<lb/>
疑是年光却倒流<lb/>
　　　宫詞<lb/>
日透珠簾見冕旒六宫爭逐百花毬回㸔不覺君王去<lb/>
<pb n="KR4h0038_WYG_074-9a"/>
已聽笙歌在逺樓<lb/>
　　　自諷<lb/>
鹿鳴筵上强稱賢一送離家十四年同隠海山燒藥伴<lb/>
不求仙桂却登仙<lb/>
　　　十五夜與友人對月<lb/>
每到月圓思共醉不宜同醉不成歡一千二百如輪夜<lb/>
浮世誰能盡得㸔<lb/>
　　　夢仙謡三首　　　　　　　王　轂<lb/>
<pb n="KR4h0038_WYG_074-9b"/>
前程漸覺風光好琪花片片粘瑶草有人遺我五色丹<lb/>
一粒吞之後天老<lb/>
青童遞酒金觴疾列坐紅霞神氣逸笑說留連數日間<lb/>
已是人間一千日<lb/>
瑶臺絳節遊皆遍異果竒花香撲面松窻夢覺却神清<lb/>
殘月林前三兩片<lb/>
　　　偶書　　　　　　　　　　劉　义<lb/>
日出扶桑一丈高人間萬事細如毛野夫怒見不平事<lb/>
<pb n="KR4h0038_WYG_074-10a"/>
磨損胷中萬古刀<lb/>
　　　觀八駿圖<lb/>
穆王八駿走不歇海行去尋長日月五雲望斷阿母宫<lb/>
歸來落得新白髪<lb/>
　　　天津橋<lb/>
洛陽宫闕照天地四靣山川無毒氣誰令漢祖都秦闗<lb/>
今遂姦雄轉相熾<lb/>
　　　野哭<lb/>
<pb n="KR4h0038_WYG_074-10b"/>
棘針生猛義路閒野泉相弔聲潺潺哀哉異教溺頑俗<lb/>
淳源一去何時還<lb/>
　　　酬幽居閒上人喜及第後贈　陳　羽<lb/>
九霄心在勞相問四十年間豈足驚風動自然雲出岫<lb/>
高僧不用笑浮生<lb/>
　　　洛下贈徹公<lb/>
天竺沙門洛下逄請為同社笑相容支頥忽望碧雲裏<lb/>
心愛嵩山第幾重<lb/>
<pb n="KR4h0038_WYG_074-11a"/>
　　　觀朱舍人歸塟吳中<lb/>
翩翩絳旐寒流上行逺東歸萬里魂幾處州人臨水哭<lb/>
共㸔遺草有王言<lb/>
　　　襄陽過孟子舊居<lb/>
㐮陽城郭春風裏漢水東流去不還孟子死來江樹老<lb/>
煙霞猶在鹿門山<lb/>
　　　歩虚詞<lb/>
樓殿層層阿母家崑崙山頂住紅霞笙歌出見穆天子<lb/>
<pb n="KR4h0038_WYG_074-11b"/>
相引笑看琪樹花<lb/>
　　　送友人遊嵩山<lb/>
嵩山歸路逺天壇雲影松聲滿谷寒君見九龍壇上月<lb/>
莫辭清夜水中㸔<lb/>
　　　題清鏡寺留别<lb/>
路入千山愁自知雪花撩亂壓松枝世人並道離别苦<lb/>
誰信山僧輕别離<lb/>
　　　從軍行<lb/>
<pb n="KR4h0038_WYG_074-12a"/>
海畔風吹凍泥裂枯桐葉落枝梢折横笛聞聲不見人<lb/>
紅旗直上天山雪<lb/>
　　　宿淮隂作<lb/>
秋燈㸃㸃淮隂市楚客聨檣宿淮水夜深風起魚鱉腥<lb/>
韓信祠堂明月裏<lb/>
　　　春日南山行<lb/>
處處㸔山不可行野花相向笑無成長嫌為客過州縣<lb/>
漸被時人識姓名<lb/>
<pb n="KR4h0038_WYG_074-12b"/>
　　覽古三十九首<hi>本一百首有前巻已見并刪去者</hi>汪　遵<lb/>
　　　彭澤<lb/>
鶴愛孤松雲愛山宦情微禄免相闗栽成五桞吟歸去<lb/>
漉酒巾邊伴菊閒<lb/>
　　　杜郵舘<lb/>
殺盡降兵熱血流一心猶自逞戈矛功成若觧求身退<lb/>
豈得將軍死杜郵<lb/>
　　　細腰宫<lb/>
<pb n="KR4h0038_WYG_074-13a"/>
鼓聲連日燭連宵貪向春風舞細腰爭奈君王正沉醉<lb/>
秦兵江上促征橈<lb/>
　　　瑶臺<lb/>
仙夢香魂不乆留滿川雲雨滿宫愁直湏待得荆王死<lb/>
始向瑶臺一處遊<lb/>
　　　吳坂<lb/>
踡跼鹽車萬里蹄忽逄良鍳始能嘶不縁伯樂稱竒骨<lb/>
幾與駑駘價一齊<lb/>
<pb n="KR4h0038_WYG_074-13b"/>
　　　箕山<lb/>
薄世臨流洗耳塵便歸雲洞任天真一瓢風入猶嫌閙<lb/>
何况人間萬種人<lb/>
　　　息國<lb/>
家國興亡身獨存玉容還受楚王恩衘寃只合甘先死<lb/>
何待花間不肯言<lb/>
　　　梁寺<lb/>
立國從來為戰功一朝何事却談空臺城兵匝無人敵<lb/>
<pb n="KR4h0038_WYG_074-14a"/>
閒卧高僧滿梵宫<lb/>
　　　南陽<lb/>
陸困泥蟠未適從豈妨耕稼隠高蹤若非先主垂三顧<lb/>
誰識茅廬一卧龍<lb/>
　　　把梁墓<lb/>
一呌長城萬仞摧把梁遺骨逐妻回南鄰北里皆孀婦<lb/>
誰觧堅心繼此來<lb/>
　　　夷門<lb/>
<pb n="KR4h0038_WYG_074-14b"/>
晉鄙兵回為重難秦師収斾亦西還今來不是無朱亥<lb/>
誰降軒車問抱闗<lb/>
　　　汴河<lb/>
隋皇帝欲泛龍舟千里崑崙水别流還待春風錦颿暖<lb/>
桞隂相送到迷樓<lb/>
　　　燕臺<lb/>
禮士招賢萬古名高臺依舊對燕城如今寂寞無人上<lb/>
春去秋來草自生<lb/>
<pb n="KR4h0038_WYG_074-15a"/>
　　　聊城<lb/>
刃血攻聊已越年竟慿儒術罷戈鋋田單漫逞燒牛計<lb/>
一箭終輸魯仲連<lb/>
　　　西河<lb/>
花貎年年溺水濵俗傳河伯娶生人自從明宰投巫後<lb/>
直至如今鬼不神<lb/>
　　　密縣<lb/>
百里能將濟猛寛飛蝗不到邑人安至今閭里逢災沴<lb/>
<pb n="KR4h0038_WYG_074-15b"/>
猶祝當時卓長官<lb/>
　　　昇僊橋<lb/>
題橋貴欲露先誠此日人皆笑率情應訝臨卭沽酒客<lb/>
逢時還作漢公卿<lb/>
　　　破陳<lb/>
獵獵朱旗映綵霞紛紛白刃入陳家㸔㸔打破東平苑<lb/>
猶舞庭前玉樹花<lb/>
　　　白頭吟<lb/>
<pb n="KR4h0038_WYG_074-16a"/>
失却青絲素髪生合歡罷帶意全輕古今人事皆如此<lb/>
不獨文君與馬卿<lb/>
　　　短歌吟<lb/>
箭飛烏兎競東西貴賤賢愚不夢齊匣裏有琴樽有酒<lb/>
人間便是武陵溪<lb/>
　　　晉河<lb/>
風引征帆管吹高晉君張晏俟雄豪舟人笑指千餘客<lb/>
誰是煙霄六翮毛<lb/>
<pb n="KR4h0038_WYG_074-16b"/>
　　　干將墓<lb/>
囊籥冰霜萬古聞拍灰松地見餘墳應縁神劍飛揚乆<lb/>
水水山山盡是雲<lb/>
　　　金谷<lb/>
晉臣榮盛更誰過常向堦前舞翠娥香散艷消如一夢<lb/>
但留風月伴煙蘿<lb/>
　　　三閭廟<lb/>
為嫌朝野盡陶陶不覺官高怨亦高憔悴莫酬漁父笑<lb/>
<pb n="KR4h0038_WYG_074-17a"/>
浪交千載詠離騷<lb/>
　　　易水<lb/>
匕首空磨事不成誤留龍袂待琴聲斯湏却作秦中鬼<lb/>
青史徒標烈士名<lb/>
　　　嚴陵臺<lb/>
一釣淒涼在杳㝠故人飛詔入山扄終將寵辱輕軒冕<lb/>
高卧五雲為客星<lb/>
　　　淮隂<lb/>
<pb n="KR4h0038_WYG_074-17b"/>
秦季賢愚混不分只應漂母識王孫歸榮便累千金贈<lb/>
為報當時一飯恩<lb/>
　　　雞鳴曲<lb/>
金距花冠傍舍棲清晨相呌一聲齊開闗自有馮生計<lb/>
不必天明待汝啼<lb/>
　　　採桑婦<lb/>
為報躊躇陌上郎蠶飢日晚妾心忙本來若愛黄金好<lb/>
不肯携籠更採桑<lb/>
<pb n="KR4h0038_WYG_074-18a"/>
　　　漁父<lb/>
棹月眠流處處通綠簑葦帯混元風靈均說盡孤高事<lb/>
全與逍遙意不同<lb/>
　　　越女<lb/>
玉貎何曾為浣沙只圖句踐獻夫差蘇臺日夜唯歌舞<lb/>
不覺干戈犯翠華<lb/>
　　　望思臺<lb/>
不憂家國任姦臣骨肉翻為驀路人巫蠱事行寃莫雪<lb/>
<pb n="KR4h0038_WYG_074-18b"/>
九層徒築見無因<lb/>
　　　比干墓<lb/>
國亂時危道不行忠賢諫死勝謀生一沉寃骨千年後<lb/>
壠水雖平恨未平<lb/>
　　　郢中<lb/>
莫言白雪少人聽高調都難稱俗情不是楚詞詢宋玉<lb/>
巴歌猶掩繞梁聲<lb/>
　　　北海<lb/>
<pb n="KR4h0038_WYG_074-19a"/>
漢臣曾此作縲囚茹血衣毛十九秋鶴髪半垂龍節在<lb/>
不聞青史説封侯<lb/>
　　　招屈亭<lb/>
三閭溺處殺懷王感得荆人盡縞裳招屈亭邉兩重恨<lb/>
遠天秋色暮蒼蒼<lb/>
　　　屈祠<lb/>
不肯迂回入醉鄉乍吞忠梗没滄浪至今祠畔猿啼月<lb/>
了了猶疑恨楚王<lb/>
<pb n="KR4h0038_WYG_074-19b"/>
　　　銅雀臺<lb/>
銅雀臺成玉座空短歌長袖盡悲風不知僊駕歸何處<lb/>
徒遣顰眉望漢宫<lb/>
　　　斑竹祠<lb/>
九處煙霞九處昏一回延首一銷魂因慿直節流紅淚<lb/>
圖得千秋見血痕<lb/>
　<lb/>
　萬首唐人絶句巻七十四<lb/>
</p>
<p>
</p>
  </div>
</body>
</text>
</TEI>
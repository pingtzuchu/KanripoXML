<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>萬首唐人絶句巻八</head> <lb/>
    <p>
<pb n="KR4h0038_WYG_008-1a"/>
欽定四庫全書<lb/>
　萬首唐人絶句巻八<lb/>
　　　　　　　　　　　　　宋　洪邁　編<lb/>
　　七言<lb/>
　　　贈商亮　　　　　　　　　　戴叔倫<lb/>
日日河邊見水流傷春未已復悲秋山中舊宅無人住<lb/>
來往風塵共白頭<lb/>
　　　夜發袁江寄李頴川劉侍御<lb/>
<pb n="KR4h0038_WYG_008-1b"/>
半夜回舟入楚鄉月明山水共蒼蒼孤猿更呌秋風裏<lb/>
不是愁人亦斷腸<lb/>
　　　對酒<lb/>
三重江水萬重山山裏春風度日閒且向白雲求一醉<lb/>
莫教愁夢到鄉闗<lb/>
　　　對月荅袁明府<lb/>
山下孤城月上遲相留一醉本無期明年此夕遊何處<lb/>
縱有清光知對誰<lb/>
<pb n="KR4h0038_WYG_008-2a"/>
　　　送上饒嚴明府攝玉山<lb/>
家在故林吳楚間氷為溪水玉為山更將舊政化隣邑<lb/>
遥見逋人相逐還<lb/>
　　　聽歌回<lb/>
秋風裏許杏花開杏樹傍邊醉客來共待客深聽一曲<lb/>
醒人騎馬斷腸回<lb/>
　　　酬駱侍御荅詩<lb/>
風傳畫閣空知曉雨濕江城不見春堆案遶牀君莫怪<lb/>
<pb n="KR4h0038_WYG_008-2b"/>
已經愁思古時人<lb/>
　　　送孫直遊郴州<lb/>
孤舟上水過湘沅桂嶺南枝花正繁行客自知心有托<lb/>
不聞驚浪與啼猿<lb/>
　　　麓山寺㑹送尹秀才<lb/>
湖上逢君亦不閒暫將離别到深山飄蓬驚鳥那自定<lb/>
强欲相留雲樹間<lb/>
　　　送董頲<lb/>
<pb n="KR4h0038_WYG_008-3a"/>
霜鴈羣飛下楚田覊人掩涙望秦天君行江海無定所<lb/>
别後相思何處邊<lb/>
　　　别張員外<lb/>
木葉紛紛湘水濵此中何事往頻頻臨風自笑歸時晩<lb/>
更送浮雲逐故人<lb/>
　　　送張評事<lb/>
城郭喧喧爭送逺危梁褭<graphic n="KR1153" url="https://raw.githubusercontent.com/kanripo/KR-Gaiji/master/images/KR1153.png" mimeType="image/png"/>渡東津楊花展轉引征騎<lb/>
莫怪山中多看人<lb/>
<pb n="KR4h0038_WYG_008-3b"/>
　　　送吕少府<lb/>
共醉流芳獨歸去故園高士日相親深山古路無楊栁<lb/>
折取桐花寄遠人<lb/>
　　　送人遊嶺南<lb/>
少别華陽萬里遊近南風景不曾秋紅芳緑筍是行路<lb/>
縱有啼猿聽却幽<lb/>
　　　妻亡後别妻弟<lb/>
楊栁青青滿路垂贈行惟折古松枝停舟一對湘江哭<lb/>
<pb n="KR4h0038_WYG_008-4a"/>
哭罷無言君自知<lb/>
　　　和崔法曹建溪聞猿<lb/>
曽向巫山峽裏行羈猿一呌一回驚聞道建溪腸欲斷<lb/>
的知斷着第三聲<lb/>
　　　湘南即事<lb/>
盧橘花開楓葉衰出門何處望京師沅湘日夜東流去<lb/>
不為愁人住少時<lb/>
　　　代書寄京洛舊遊<lb/>
<pb n="KR4h0038_WYG_008-4b"/>
今年十月温風起湘水悠悠生白蘋欲寄逺書還不敢<lb/>
却愁驚動故郷人<lb/>
　　　蘄州行營作<lb/>
蘄水城西向北看桃花落盡栁花殘朱旗半捲山川小<lb/>
白馬連嘶草樹寒<lb/>
　　　題武當逸禪師蘭若<lb/>
我身本似逺行客况是亂時多病身經山涉水向何處<lb/>
羞見竹林禪定人<lb/>
<pb n="KR4h0038_WYG_008-5a"/>
　　　糓城逢楊評事<lb/>
逺自五陵獨竄身筑陽山中歸路新横流夜長不得渡<lb/>
駐馬荒亭逢故人<lb/>
　　　聽韓使君美人歌<lb/>
仙人此夜忽凌波更唱瑶臺一遍歌嫁與將軍天上住<lb/>
人間可得再相過<lb/>
　　　雪中聽筝　　　　　　　　　楊巨源<lb/>
玉柱泠泠對寒雪清商怨徴聲何切誰憐楚客向隅時<lb/>
<pb n="KR4h0038_WYG_008-5b"/>
一片愁心與絃絶<lb/>
　　　盧龍塞行送韋掌記二首<lb/>
雨雪紛紛黑水外行人共指盧龍塞萬里飛沙壓皷鼙<lb/>
三軍殺氣凝旌斾<lb/>
陳琳書記本翩翩料敵能兵奪酒泉聖主好文兼好武<lb/>
封矦莫比漢皇年<lb/>
　　　題五老峯下費君書院<lb/>
解向花間栽碧松門前不負老人峯已將心事隨身隱<lb/>
<pb n="KR4h0038_WYG_008-6a"/>
認得溪雲第幾重<lb/>
　　　僧院聽琴<lb/>
禪心何妨在玉琴真僧不見聽時心離聲怨調秋堂夕<lb/>
雲向蒼梧湘水深<lb/>
　　　和武相公春曉聞鶯<lb/>
語恨飛遲天欲明殷勤似訴有餘情仁風已及芳菲節<lb/>
猶向花溪鳴幾聲<lb/>
　　　唐昌觀玉蘂花<lb/>
<pb n="KR4h0038_WYG_008-6b"/>
晴空素艷照霞新香灑天風不到塵持贈昔聞將白雪<lb/>
蘂珠宫上玉花春<lb/>
　　　山中主人<lb/>
十里青山有一家翠屏深處更添霞若為説得溪中事<lb/>
錦石和烟四面花<lb/>
　　　和練秀才楊柳<lb/>
水邊楊柳麴煙絲立馬煩君折一枝唯有春風最相惜<lb/>
殷勤肯向手中吹<lb/>
<pb n="KR4h0038_WYG_008-7a"/>
　　　太原贈李属侍御<lb/>
路入桑乾塞鴈飛棗郎年少有光輝春風走馬三千里<lb/>
不廢看花君繡衣<lb/>
　　　崔娘詩<lb/>
清潤潘郎玉不如中庭蕙草雪消初風流才子多春思<lb/>
腸斷蕭娘一紙書<lb/>
　　　灞岸柳<lb/>
楊柳含烟灞岸春年年攀折為行人好風儻借低枝便<lb/>
<pb n="KR4h0038_WYG_008-7b"/>
莫遣青絲掃路塵<lb/>
　　　題雲師山房<lb/>
雲公蘭若深山裏月明松殿㣲風起試問空門清凈心<lb/>
蓮花不着秋潭水<lb/>
　　　城東早春<lb/>
詩家清景在新春緑柳纔黄半未勻若待上林花似錦<lb/>
出門俱是看花人<lb/>
　　　秋日登亭贈薛侍御<lb/>
<pb n="KR4h0038_WYG_008-8a"/>
潦倒從軍何取益東西走馬暫同遊梁王舊客皆能賦<lb/>
今日因何獨怨秋<lb/>
　　　石水詞<lb/>
銀罌深鏁貯清光無限來人不得嘗知共金丹爭氣力<lb/>
一盃全勝五雲漿<lb/>
　　　荅振武李逢吉判官<lb/>
近來時輩都無興把酒皆言肺病同唯有單于李評事<lb/>
不將華髪負春風<lb/>
<pb n="KR4h0038_WYG_008-8b"/>
　　　宫燕詞<lb/>
毛衣佀錦語如絃日煗爭髙綺陌天幾處野花留不得<lb/>
雙雙飛向御爐前<lb/>
　　　贈崔駙馬<lb/>
百尺梧桐畫閣齊簫聲落處翠雲低平陽不惜黄金埒<lb/>
細雨花騘踏作泥<lb/>
　　　聽李慿彈箜篌二首<lb/>
聽奏繁絃玉殿清風傳曲度禁林明君王聽樂梨園煗<lb/>
<pb n="KR4h0038_WYG_008-9a"/>
翻到雲間第幾聲<lb/>
花咽嬌鶯玉漱泉名高半在御筵前漢王欲助人間樂<lb/>
從遣新聲墜九天<lb/>
　　　臥水看花<lb/>
一樹紅花暎緑波晴明騎馬好經過今朝幾許風吹落<lb/>
聞道蕭郎最惜多<lb/>
　　　觀妓人入道二首<lb/>
荀令歌鐘北里亭翠娥紅粉敞雲屏舞衣施盡餘香在<lb/>
<pb n="KR4h0038_WYG_008-9b"/>
今日花前學誦經<lb/>
碧玉芳年事冠軍清歌空得隔花聞春來削髪芙蓉寺<lb/>
蟬髩臨風隨緑雲<lb/>
　　　白纓桃<lb/>
王母堦前種幾株水晶簾内看如無只應漢武金盤上<lb/>
冩得珊珊白露珠<lb/>
　　　白櫻樹<lb/>
記得花開雪滿枝和風和蝶帶花移只今花落遊蜂去<lb/>
<pb n="KR4h0038_WYG_008-10a"/>
空作主人惆悵詩<lb/>
　　　聞友人看花　　　　　　　　朱慶餘<lb/>
尋花不問春深淺縱是殘紅也入詩每箇樹邊行一匝<lb/>
誰家園裏最多時<lb/>
　　　陪韓中丞宴<hi>不飲酒</hi>
老大無成仍足病縱聽絲竹亦無歡高情太守容閒坐<lb/>
借與青山盡日看<lb/>
　　　嶺南路<lb/>
<pb n="KR4h0038_WYG_008-10b"/>
越嶺向南風景路人人傳説到京城經時來往不踏雪<lb/>
盡在刺桐花上行<lb/>
　　　種花<lb/>
憶昔兩京官道上可憐桃李盡成蹊不知誰作尋花使<lb/>
空記𤣥宗遣種時<lb/>
　　　題仙遊寺<lb/>
石抱龍堂蘚石乾山遮白日寺門寒長松瀑布饒竒狀<lb/>
曾有仙人駐鶴看<lb/>
<pb n="KR4h0038_WYG_008-11a"/>
　　　廬江途中遇雪<lb/>
蘆葦聲多葉滿陂濕雲連野見山稀遥知將吏相逢處<lb/>
半是春城賀雪歸<lb/>
　　　公子行<lb/>
閒蹤結客冶游時忘却江樓薄暮期醉上黄金隄上去<lb/>
馬鞭捎斷緑楊絲<lb/>
　　　登望雲亭招友<lb/>
日日恐無雲可望不辭逐靜望來頻共知亭下眠雲逺<lb/>
<pb n="KR4h0038_WYG_008-11b"/>
解到上頭能幾人<lb/>
　　　寄劉少府<lb/>
唯愛圖書兼古器在官猶似未離貧更聞縣去青山逺<lb/>
稱與詩人作主人<lb/>
　　　閨意上張水部<lb/>
洞房昨夜停紅燭待曉堂前拜舅姑籹罷低聲問夫壻<lb/>
畫眉深淺入時無<lb/>
　　　採蓮<lb/>
<pb n="KR4h0038_WYG_008-12a"/>
隔烟花草逺濛濛恨箇來時路不同正是停橈相遇處<lb/>
鴛鴦飛出急流中<lb/>
　　　都門晩望<lb/>
緑槐花墮御溝邊步出都門雨後天日暮野人耕種罷<lb/>
烽樓原上一條烟<lb/>
　　　尋山僧<lb/>
吟背春城出草遲天晴紫閣赴僧期山邊樹下行人少<lb/>
一𣲖清泉日午時<lb/>
<pb n="KR4h0038_WYG_008-12b"/>
　　　西亭晩宴<lb/>
蟲聲已盡菊花乾五老松隂向晩寒對酒看山俱惜去<lb/>
不知殘日下闌干<lb/>
　　　與一二禪師題玢寺主院<lb/>
杖屨相隨在處便不唯空寄上方眠歸時亦取湖邊去<lb/>
晩映楓林共上船<lb/>
　　　舜井<lb/>
碧甃磷磷不記年青蘿鎻在小山顛向來下視千山水<lb/>
<pb n="KR4h0038_WYG_008-13a"/>
疑是蒼梧萬里天<lb/>
　　　宫中詞<lb/>
寂寂花時閉院門美人相並立瓊軒含情欲説宫中事<lb/>
鸚鵡前頭不敢言<lb/>
　　　古觀<lb/>
古觀曾過知不逺花藏石室杳難尋泉邊白鹿聞人語<lb/>
看過天壇恨入深<lb/>
　　　夏口送舍人赴杭州<lb/>
<pb n="KR4h0038_WYG_008-13b"/>
豈知鸚鵡洲邊路得見鳯凰池上人從此不同諸客禮<lb/>
故鄉南與郡城鄰<lb/>
　　　商州王中丞留喫枳殻<lb/>
方物就中名最逺只應愈疾味偏佳若教盡喫人人與<lb/>
采盡商山枳殻花<lb/>
　　　寄招胡明府<lb/>
語低清貎似休糧稱着朱衣入草堂消暑近來無别物<lb/>
桂隂當午滿繩牀<lb/>
<pb n="KR4h0038_WYG_008-14a"/>
　　　登𤣥都閣<lb/>
野色晴冝上閣看樹隂遥映御溝寒豪家舊宅無人住<lb/>
空見朱門鎻牡丹<lb/>
　　　贈鳯翔柳司録<lb/>
杏園北寺題名日數到如今四十年㸃檢生涯與官職<lb/>
一莖野竹在身邊<lb/>
　　　榜曲<lb/>
荷花明滅水烟空惆悵來時徑不同欲到前州堪入處<lb/>
<pb n="KR4h0038_WYG_008-14b"/>
鴛鴦飛出碧流中<lb/>
　　　逢山人<lb/>
星月相逢現此身自然無跡又無塵秋來若向金天㑹<lb/>
便是青蓮葉上人<lb/>
　　　過耶溪<lb/>
春溪繚繞出無窮兩岸桃花正好風恰是扁舟堪入處<lb/>
鴛鴦飛起碧流中<lb/>
　　　九日送别　　　　　　　　　王之渙<lb/>
<pb n="KR4h0038_WYG_008-15a"/>
薊庭蕭瑟故人稀何處登高且送歸今日暫同芳菊酒<lb/>
明朝應作㫁蓬飛<lb/>
　　　涼州詞二首<lb/>
黄河逺上白雲間一片孤城萬仞山羌笛何須怨楊柳<lb/>
春光不度玉門闗<lb/>
單于北望拂雲堆殺馬登壇祭幾回漢家天子今神武<lb/>
不肯和親歸去來<lb/>
　　　宴詞<lb/>
<pb n="KR4h0038_WYG_008-15b"/>
長堤春水緑悠悠畎入漳河一道流莫聽聲聲歸去棹<lb/>
桃溪殘處不勝舟<lb/>
　　　惆悵詞十二首<lb/>
八蠶薄絮鴛衾綺半夜佳期並枕眠鐘動紅娘喚歸去<lb/>
對人勻淚拾金鈿<lb/>
李夫人病已經秋漢武看來不舉頭得所穠華消歇盡<lb/>
楚魂湘血一生休<lb/>
謝家池舘花籠月蕭寺房廊竹颭風半夜酒醒慿檻立<lb/>
<pb n="KR4h0038_WYG_008-16a"/>
所思多在别離中<lb/>
隋師戰艦欲亡陳國破應難保此身訣别徐郎淚如雨<lb/>
鑑鸞分後屬何人<lb/>
七夕瓊筵隨事陳兼花連蔕共傷神蜀王殿裏三更月<lb/>
不見驪山私語人<lb/>
夜寒春病不勝懐玉瘦花啼萬事乖薄倖檀郎斷芳信<lb/>
驚嗟猶夢合歡鞋<lb/>
嗚咽離聲管吹秋妾身今日為君休齊奴不説平生事<lb/>
<pb n="KR4h0038_WYG_008-16b"/>
忍看花枝謝玉樓<lb/>
青絲一路墮雲鬟金剪刀鳴不忍看持謝君王寄幽怨<lb/>
可能從此住人間<lb/>
陳宫興廢事難期三閣空餘緑草基狎客淪亡麗華死<lb/>
他年江令獨來時<lb/>
晨肇重來路已迷碧桃花謝武陵溪仙山目斷無尋處<lb/>
流水潺湲日漸西<lb/>
少卿降北子卿還朔野離觴慘别顔却到茂陵惟一慟<lb/>
<pb n="KR4h0038_WYG_008-17a"/>
節毛零落髩毛斑<lb/>
夢裡分明入漢宫覺來燈背錦屏空紫臺月落闗山曉<lb/>
腸斷君恩信畫工<lb/>
　　　送僧二首　　　　　　　　　馬戴<lb/>
親在平陽憶久歸洪河雨漲出闗遲獨過舊寺人稀識<lb/>
一一松杉老别時<lb/>
龕中古樹自持行樹下禪牀坐一生來往白雲知歲久<lb/>
滿山猿鳥㑹經聲<lb/>
<pb n="KR4h0038_WYG_008-17b"/>
　　　贈友人邊遊<lb/>
有客新從絶塞囘自言曾上李陵臺尊前話盡北風起<lb/>
秋色蕭條胡鴈來<lb/>
　　　山中作<lb/>
屐齒無泥竹䇿輕莓苔梯滑夜難行獨開石室松門裏<lb/>
月照前山空水聲<lb/>
　　　出塞詞<lb/>
金帶連環束戰袍馬頭充雪度臨洮巻旗夜刼單于帳<lb/>
<pb n="KR4h0038_WYG_008-18a"/>
亂斫胡兒缺寳刀<lb/>
　　　寄雲臺觀田秀才<lb/>
雪壓松枝拂石忩幽人獨坐鶴成雙晩來潄齒敲氷渚<lb/>
閒讀仙書倚翠幢<lb/>
　　　邊上送侍御鞠獄囘<lb/>
獄成寃雪晩雲開豸角威清塞鴈囘飛將送迎遥避馬<lb/>
離亭不敢勸金盃<lb/>
　　　射鵰騎<lb/>
<pb n="KR4h0038_WYG_008-18b"/>
蕃靣將軍着䑕裘酣歌衝雪在邊州獵過黒山猶走馬<lb/>
寒雕射落不囘頭<lb/>
　　　聞玉蘂院真人䧏二首　　　　嚴休復<lb/>
終日齋心禱玉宸魂消眼冷未逢真不如滿樹瓊瑶蘂<lb/>
笑殺藏花洞裏人<lb/>
羽車潜下玉龜山塵世何由覩蕣顔唯有無情枝上雪<lb/>
好風吹綴緑雲鬟<lb/>
　萬首唐人絶句巻八<lb/>
<pb n="KR4h0038_WYG_008-19a"/>
欽定四庫全書<lb/>
　萬首唐人絶句巻八<lb/>
　　　　　　　　　　　　　宋　洪邁　編<lb/>
　　五言<lb/>
　　　夜還東溪　　　　　　　　　王績<lb/>
石苔應可踐叢枝幸易攀青溪歸路直乘月夜歌還<lb/>
　　　山中別李處士<lb/>
為向東溪道人來路漸賒山中春酒熟何處得停家<lb/>
<pb n="KR4h0038_WYG_008-19b"/>
　　　初春<lb/>
春來日漸長醉客喜年光稍覺池亭好偏聞酒甕香<lb/>
　　　醉後<lb/>
阮籍醒時少陶潜醉日多百年何足度乘興且長歌<lb/>
　　　題酒店壁<lb/>
昨夜缾始盡今朝甕即開夢中占夢罷還向酒家來<lb/>
　　　戲題卜舖壁<lb/>
旦逐劉伶去宵隨畢卓眠不應長賣卜須得杖頭錢<lb/>
<pb n="KR4h0038_WYG_008-20a"/>
　　　嘗春酒<lb/>
野觴浮鄭酌山酒漉陶巾但令千日醉何惜兩三春<lb/>
　　　獨酌<lb/>
在生知㡬日無狀逐空名不如多釀酒時向竹林傾<lb/>
　　　秋夜喜遇王處士<lb/>
北場芸霍罷東臯刈黍歸相逢秋月滿更值夜螢飛<lb/>
　　　山夜調琴<lb/>
促軫乘明月抽絃對白雲從來山水韻不使俗人聞<lb/>
<pb n="KR4h0038_WYG_008-20b"/>
　　　看釀酒<lb/>
六月調神麴正朝汲美泉從來作春酒未省不經年<lb/>
　　　入長安詠秋蓬示辛學士<lb/>
遇坎聊知止逢風或未歸孤根何處斷輕葉强能飛<lb/>
　　　辛答<lb/>
託根雖異所飄葉早相依因風若有便更共入雲飛<lb/>
　　　題酒店壁五首<lb/>
洛陽無大宅長安乏主人黄金消未盡秖為酒家貧<lb/>
<pb n="KR4h0038_WYG_008-21a"/>
竹葉連槽翠蒲桃帶麴紅相逢不令盡別後為誰空<lb/>
對酒但知飲逢人莫强牽倚壚便得睡横甕足堪眠<lb/>
此日長昏飲非闗養性靈眼看人盡醉何忍獨為醒<lb/>
有客須交飲無錢可別酤來時長道貰慚愧酒家壺<lb/>
　　　他鄉敘興　　　　　　　　　王勃<lb/>
綴葉歸烟晚乘花落照春邊城琴酒處俱是越鄉人<lb/>
　　　夜興<lb/>
野烟含夕渚山月照秋林還將中散興來偶步兵琴<lb/>
<pb n="KR4h0038_WYG_008-21b"/>
　　　臨江二首<lb/>
汎汎東流水飛飛北上塵歸驂將別棹俱是倦游人<lb/>
去驂嘶別路歸櫂隠孤舟江臯木葉下應想故城秋<lb/>
　　　江亭夜月送別二首<lb/>
江送巴南水山横塞北雲津亭秋月夜誰見泣離羣<lb/>
亂烟籠碧砌飛月向南端寂寂離亭掩江山此夜寒<lb/>
　　　別人四首<lb/>
久客逢餘閏他鄉別故人自然堪下淚誰忍望征塵<lb/>
<pb n="KR4h0038_WYG_008-22a"/>
江上風烟積山幽雲霧多送君南浦外還望將如何<lb/>
桂條雖不駐蘭筵幸未開林塘風月賞應待故人來<lb/>
霜華淨天末霧色籠江際客子常畏人何為久留滯<lb/>
　　　贈李十四四首<lb/>
野客思茅宇山人愛竹林琴樽唯待處風月自相尋<lb/>
小徑偏宜草空庭不厭花平生誰與酒自得㑹仙家<lb/>
亂竹開三徑飛花滿四鄰從來楊子宅別有尚𤣥人<lb/>
風筵調桂軫月徑引藤杯直當花院裏書齋望曉開<lb/>
<pb n="KR4h0038_WYG_008-22b"/>
　　　早春野望<lb/>
江曠春潮白山長曉岫青他鄉臨睨極花柳映邊亭<lb/>
　　　山中<lb/>
長江悲已滯萬里念將歸況復髙風晚山山黄葉飛<lb/>
　　　冬郊行望<lb/>
桂密巖花白棃疎林葉紅江臯寒望盡歸念斷征蓬<lb/>
　　　寒夜思友三首<lb/>
久別侵懷抱他鄉變容色月夜調鳴琴相思此何極<lb/>
<pb n="KR4h0038_WYG_008-23a"/>
雲間征思斷月下歸愁切鴻雁西南飛如何故人別<lb/>
朝朝翠山下夜夜蒼江曲復此遙相思清樽湛芳淥<lb/>
　　　始平曉息<lb/>
觀闕長安近江山蜀路賒客行朝復夕無處是鄉家<lb/>
　　　扶風晝屆離京浸逺<lb/>
帝里金莖去扶風石柱來山川殊未已行路方悠㦲<lb/>
　　　普安建陰題壁<lb/>
江漢深無極梁岷不可攀山川雲霧裏遊子何時還<lb/>
<pb n="KR4h0038_WYG_008-23b"/>
　　　曲江池　　　　　　　　　盧照鄰<lb/>
浮香繞曲岸圓影覆華池常恐秋風早飄零君不知<lb/>
　　　臨階竹<lb/>
封霜連錦砌防露拂瑤階聊將儀鳳質暫與俗人諧<lb/>
　　　含風蟬<lb/>
髙情臨爽月急響送秋風獨有危冠意還將衰鬢同<lb/>
　　　浴浪鳥<lb/>
獨舞依磐石羣飛動輕浪奮迅碧沙前長懷白雲上<lb/>
<pb n="KR4h0038_WYG_008-24a"/>
　　　葭川獨泛<lb/>
倚櫂春江上横舟石岸前山瞑行人斷迢迢獨泛仙<lb/>
　　　送元兄入蜀<lb/>
闗山客子路花柳帝王城此中一分手相顧憐無聲<lb/>
　　　宿𤣥武<lb/>
方池開曉色圓月下秋陰已乘千里興還撫一絃琴<lb/>
　　　二<lb/>
庭搖北風柳院繞南飛禽累宿恩方重窮秋歎不深<lb/>
<pb n="KR4h0038_WYG_008-24b"/>
　　　九隴津集<lb/>
落落樹陰紫澄澄水華碧復有翻飛禽徘徊疑曳舄<lb/>
　　　登玉清<lb/>
絶頂横臨日孤峯半倚天徘徊拜真老萬里見風烟<lb/>
　　　遊昌化山精舍<lb/>
寶地乘峰出香臺接漢髙稍覺真途近方知人事勞<lb/>
　　　詠照　　　　　　　　　　駱賓王<lb/>
寫月無芳桂照月有花菱不持光謝水翻將影學冰<lb/>
<pb n="KR4h0038_WYG_008-25a"/>
　　　在軍登城樓<lb/>
城下風威冷江中水氣寒戎衣何日定歌舞入長安<lb/>
　　　易水送人<lb/>
此地別燕丹壯士髪衝冠昔時人已沒今日水猶寒<lb/>
　　　挑燈杖<lb/>
稟質非貪熱焦心豈憚熬終知不自潤何處用脂膏<lb/>
　　　詠塵<lb/>
凌波起羅襪含風染素衣別有知音調聞歌應自飛<lb/>
<pb n="KR4h0038_WYG_008-25b"/>
　　　翫初月<lb/>
忌滿光恒缺乘昏影漸流自能明似鏡何用曲如鈎<lb/>
　　　和聖製函谷闗　　　　　　張九齡<lb/>
函谷雖云險黄河復已清聖心無所隔空此置闗城<lb/>
　　　又渡潼闗<lb/>
隱嶙故城壘荒涼空戍樓在徳不在險方知王道休<lb/>
　　　荅靳博士<lb/>
上苑春先入中園花盡開唯餘幽徑草尚待日光催<lb/>
<pb n="KR4h0038_WYG_008-26a"/>
　　　照鏡見白髮<lb/>
宿昔青雲志蹉跎白髮年誰知明鏡裏形影自相憐<lb/>
　　　自君之出矣<lb/>
自君之出矣不復理殘機思君如滿月夜夜減清輝<lb/>
　　　貴公子夜闌曲　　　　　　　李賀<lb/>
褭褭沈水烟烏啼夜闌景曲沼芙蓉波腰圍白玉冷<lb/>
　　　馬詩十六首<lb/>
龍脊貼連錢銀蹄白踏烟無人識錦韂誰為鑄金鞭<lb/>
<pb n="KR4h0038_WYG_008-26b"/>
忽憶周天子驅車上玉山鳴騶辭鳳苑赤驥最承恩<lb/>
大漠沙如雪燕山月似鈎何當金絡腦惱走踏青秋<lb/>
西母酒將闌東王飯已乾君王若燕去誰為拽車轅<lb/>
赤兔無人用當須吕布騎吾聞果下馬羈策任蠻兒<lb/>
飂叔死怱怱如今不豢龍夜來霜壓棧駿骨析西風<lb/>
内馬賜宫人銀韀刺騏驎年時鹽坂上蹭蹬溘風塵<lb/>
批竹初攢耳桃花未上身他時須攪陣牽去借將軍<lb/>
寶玦誰家子長聞俠骨香堆金買駿骨將送楚襄王<lb/>
<pb n="KR4h0038_WYG_008-27a"/>
香襆赭羅新盤龍蹙鐙鱗囘看南陌上誰道不逢春<lb/>
不從桓公獵何能伏虎威一朝溝隴出看取拂雲飛<lb/>
白鐵剉青禾碪間落細莎世人憐小頸金埒畏長牙<lb/>
伯樂向前看旋毛生腹間祇今掊白草何日驀青山<lb/>
蕭寺䭾經馬元從竺國來空知有善相不解走章臺<lb/>
汗血到王家隨鑾撼玉珂少君騎海上人見是青騾<lb/>
武帝愛神仙燒金得紫烟廄中皆肉馬不解上青天<lb/>
　　　昌谷讀書示巴童<lb/>
<pb n="KR4h0038_WYG_008-27b"/>
蟲響燈光薄宵寒藥氣濃君憐垂翅客辛苦尚相從<lb/>
　　　巴童答<lb/>
巨鼻宜山褐龎睂入苦吟非君唱樂府誰識怨秋深<lb/>
　　　代崔家送客<lb/>
行葢柳烟下馬蹄白翩翩恐送行處盡何忍重揚鞭<lb/>
　　　莫種樹<lb/>
園中莫種樹種樹四時愁獨睡南牀月今秋似去秋<lb/>
　　　將發<lb/>
<pb n="KR4h0038_WYG_008-28a"/>
東牀卷席罷濩落將行去秋白遙遙空日滿門前路<lb/>
　　　塘上行<lb/>
藕花涼露溼花缺藕根澀飛下雌鴛鴦塘水聲溘溘<lb/>
　　　京城<lb/>
驅馬出門意牢落長安心兩事誰向道自作秋風吟<lb/>
　　　玉真公主山居　　　　　　儲光羲<lb/>
山北天泉苑山西鳳女家不言沁園好獨隠武陵花<lb/>
　　　遊湖<lb/>
<pb n="KR4h0038_WYG_008-28b"/>
竹吹留歌扇蓮香入舞衣前溪多曲溆乘興莫先歸<lb/>
　　　長安道二首<lb/>
西行一千里暝色生寒樹暗聞歌吹聲知是長安路<lb/>
鳴鞭過酒肆袨服遊倡門百萬一時盡含情無片言<lb/>
　　　洛陽道五首<lb/>
洛水春冰開洛城春樹綠朝看大道上落花亂馬足<lb/>
大道直如髪春日佳氣多五陵貴公子雙雙鳴玉珂<lb/>
春風二月時道旁柳堪把上枝覆宫閣下枝拂車馬<lb/>
<pb n="KR4h0038_WYG_008-29a"/>
劇孟不知名千金買寶劍出入平津邸自言嬌且艷<lb/>
洛水照千門千門碧空裏少年不得志走馬遊新市<lb/>
　　　江南曲四首<lb/>
綠江深見底髙浪直翻空慣是湖邊住舟輕不畏風<lb/>
逐流牽荇葉沿岸摘蘆苗為惜鴛鴦鳥輕輕動畫橈<lb/>
日暮長江裏相邀歸渡頭落花如有意來去逐船流<lb/>
隔江看樹色沿月聽歌聲不是長干住那從此路行<lb/>
　<lb/>
<pb n="KR4h0038_WYG_008-29b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　萬首唐人絶句巻八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>萬首唐人絶句巻四十四</head> <lb/>
    <p>
<pb n="KR4h0038_WYG_044-1a"/>
欽定四庫全書<lb/>
　萬首唐人絶句巻四十四<lb/>
　　　　　　　　　　　　　宋　洪邁　編<lb/>
　　七言<lb/>
　　　贈少年　　　　　　　　　温庭筠<lb/>
江海相逄客恨多秋風葉下洞庭波酒酣夜别淮隂市<lb/>
月照髙樓一曲歌<lb/>
　　　答段柯古見啁<lb/>
<pb n="KR4h0038_WYG_044-1b"/>
彩翰殊翁金繚繞一千二百逃飛鳥尾薪橋下未為癡<lb/>
暮雨朝雲世間少<lb/>
　　　彈箏人<lb/>
天寶年中事玉皇曾將新曲教寧王鈿蟬金鴈皆零落<lb/>
一曲伊州淚萬行<lb/>
　　　瑶瑟怨<lb/>
冰簟銀牀夢不成碧天如水夜雲輕鴈聲還向瀟湘去<lb/>
十二樓中月自明<lb/>
<pb n="KR4h0038_WYG_044-2a"/>
　　　夏中病痁作<lb/>
山鬼揚威正氣愁便辭珍簟襲狐裘西忩一夕悲人事<lb/>
團扇無情不待秋<lb/>
　　　元處士池上<lb/>
蓼穗茭叢思蟪蛄水螢江鳥滿煙蒲愁紅一片風前落<lb/>
池上秋波似五湖<lb/>
　　　華隂韋氏林亭<lb/>
自有林亭不得閒陌塵宫樹是非間終南秪在茅簷外<lb/>
<pb n="KR4h0038_WYG_044-2b"/>
别向人間㸔華山<lb/>
　　　寄裴生乞釣鉤<lb/>
一隨菱棹謁王侯深愧移文負釣舟今日太湖風色好<lb/>
却將詩句乞魚鉤<lb/>
　　　春日雨<lb/>
細雨濛濛入絳紗湖亭寒食孟珠家南朝漫自稱流品<lb/>
宫體何曾為杏花<lb/>
　　　洛陽<lb/>
<pb n="KR4h0038_WYG_044-3a"/>
鞏樹先春雪滿枝上陽宫柳囀黄鸝桓譚未便忘西笑<lb/>
豈為長安有鳯池<lb/>
　　　四老<lb/>
商於角里便成功一寸沉機萬古同但得戚姬甘定分<lb/>
不應真有紫芝翁<lb/>
　　　蓮花<lb/>
緑塘揺灎接星津軋軋蘭橈入白蘋應為洛神波上襪<lb/>
至今蓮蘂有香塵<lb/>
<pb n="KR4h0038_WYG_044-3b"/>
　　　過吳景帝陵<lb/>
王氣銷來水淼茫豈能才與命相妨虚開直瀆三千里<lb/>
青葢何曾到洛陽<lb/>
　　　龍尾驛婦人圖<lb/>
慢笑開元有倖臣直教天子到䝉塵今來㸔畵猶如此<lb/>
何況親逄絶世人<lb/>
　　　薛氏池垂釣<lb/>
池塘經雨更蒼蒼萬㸃荷珠曉氣凉朱瑀空偷御溝水<lb/>
<pb n="KR4h0038_WYG_044-4a"/>
錦鱗紅尾屬嚴光<lb/>
　　　簡同志<lb/>
開濟猶來變盛衰五車纔得號鎡基留侯功業何容易<lb/>
一卷兵書作帝師<lb/>
　　　贈鄭徴君<lb/>
一抛蘭棹逐燕鴻曾向江湖識謝公每到朱門還悵望<lb/>
故山多在畵屏中<lb/>
　　　車駕西遊因而有作<lb/>
<pb n="KR4h0038_WYG_044-4b"/>
宣曲長楊瑞氣凝上林狐兎待秋鷹誰將詞賦陪雕輦<lb/>
寂寞相如卧茂陵<lb/>
　　　傷温徳彛<lb/>
昔年敵騎犯榆關一敗龍城匹馬還侯印不聞封李廣<lb/>
他人丘壟似天山<lb/>
　　　題端正樹<lb/>
路傍佳樹碧雲愁曾侍金輿幸驛樓草木榮枯似人事<lb/>
緑隂寂寞漢陵秋<lb/>
<pb n="KR4h0038_WYG_044-5a"/>
　　　題李相公勑賜錦屏風<lb/>
豐沛曾為社稷臣賜書名畵墨猶新幾人同保山河誓<lb/>
獨自棲棲九陌塵<lb/>
　　　題友人居<lb/>
盡日松堂㸔畵圖綺䟽岑寂似清都若教煙水無鷗鳥<lb/>
張翰何由到五湖<lb/>
　　　蔡中郎<lb/>
古墳零落野花春聞說中郎有後身今日愛才非昔日<lb/>
<pb n="KR4h0038_WYG_044-5b"/>
枉抛心力作詞人<lb/>
　　　渭上題三首<lb/>
吕公榮達子陵歸萬古煙波遶釣磯橋上一通名利迹<lb/>
至今江鳥背人飛<lb/>
目極雲霄思浩然風帆一片水連天輕橈便是東歸路<lb/>
不肯忘機作釣船<lb/>
煙水何曾息世機暫時相向亦依依所嗟白首磻溪叟<lb/>
一下漁舟更不歸<lb/>
<pb n="KR4h0038_WYG_044-6a"/>
　　　經故翰林袁學士居<lb/>
劒逐驚波玉委塵謝安門下更何人西州城外花千樹<lb/>
盡是羊曇醉後春<lb/>
　　　題杜邠公林亭<lb/>
卓氏壚前金線柳隋家堤伴錦帆風貪為兩地分霖雨<lb/>
不見池蓮照水紅<lb/>
　　　贈張鍊師<lb/>
丹溪藥盡變金骨清洛月寒吹玉笙他日隐居無訪處<lb/>
<pb n="KR4h0038_WYG_044-6b"/>
碧桃花發水縱横<lb/>
　　　河中紫極宫<lb/>
昔年曾伴玉真遊毎到仙宫即是秋曼倩不歸花落盡<lb/>
滿叢煙露月當頭<lb/>
　　　夜㸔牡丹<lb/>
高低深淺一欄紅把火殷勤照露叢希逸近來成懶病<lb/>
不能容易向春風<lb/>
　　　宿城南亡友别墅<lb/>
<pb n="KR4h0038_WYG_044-7a"/>
水流花落歎浮生又伴遊人宿杜城還似昔年殘夢裏<lb/>
透簾斜月獨聞鶯<lb/>
　　　過分水嶺<lb/>
溪水無情似有情入山三日得同行嶺頭便是分頭處<lb/>
惜别潺湲一夜聲<lb/>
　　　鄠杜郊居<lb/>
槿籬芳暖近樵家壠麥青青一逕斜寂寞遊人寒食後<lb/>
夜來風雨送梨花<lb/>
<pb n="KR4h0038_WYG_044-7b"/>
　　　長安春晚二首<lb/>
曲江春半日遲遲正是王孫悵望時杏花落盡不歸去<lb/>
江上東風吹柳絲<lb/>
四方無事太平年萬象鮮明禁火前九重細雨惹春色<lb/>
輕染龍池楊柳煙<lb/>
　　　三月十八日雪中作<lb/>
芍藥薔薇語早梅不知誰是艶陽才今朝領得東風意<lb/>
不復饒君雪裏開<lb/>
<pb n="KR4h0038_WYG_044-8a"/>
　　　咸陽值雨<lb/>
咸陽橋上雨如懸萬㸃空濛隔釣船還似洞庭春水色<lb/>
晚雲將入岳陽天<lb/>
　　　瑟瑟釵<lb/>
翠染冰輕透露光墮雲孫壽有餘香只應七夕回天浪<lb/>
添作湘妃淚兩行<lb/>
　　　南歌子詞二首<lb/>
一尺深紅勝麴塵天生舊物不如新合歡桃核終堪恨<lb/>
<pb n="KR4h0038_WYG_044-8b"/>
裏許元來别有人<lb/>
井底㸃燈深燭伊共郎長行莫圍棊珍瓏骰子安紅豆<lb/>
入骨相思知不知<lb/>
　　　題石泉蘭若　　　　　　　段成式<lb/>
矗竹為籬松作門石楠隂底藉芳蓀方袍近日少平叔<lb/>
注得逍遥無處論<lb/>
　　　怯酒<lb/>
大白東西飛正狂新蒭石凍雜梅香詩中反語常回避<lb/>
<pb n="KR4h0038_WYG_044-9a"/>
尤怯花前喚索郎<lb/>
　　　牛尊師宅㸔牡丹<lb/>
洞裏仙春日更長翠叢風剪紫霞芳若為蕭史通家客<lb/>
情願扛壺入醉鄉<lb/>
　　　觀碁<lb/>
閒對奕楸傾一壺黄羊枰上幾成都他時謁帝銅池曉<lb/>
便賭宣城太守無<lb/>
　　　題僧壁<lb/>
<pb n="KR4h0038_WYG_044-9b"/>
有僧支頰撚眉毫起就夕陽磨剃刀到此既知閒最樂<lb/>
俗心何啻九牛毛<lb/>
　　　哭房處士<lb/>
獨上黄壇幾度盟印開龍渥喜丹成豈同叔夜終無分<lb/>
空向人間著養生<lb/>
　　　呈輪上人<lb/>
虎到前頭心不驚殘陽擇蝨懶逄迎東林水石未勝此<lb/>
要假逺公方有名<lb/>
<pb n="KR4h0038_WYG_044-10a"/>
　　　題谷隐蘭若三首<lb/>
風惹閒雲半谷隂巖西隐者醉相㝷草衰乍覺徑增險<lb/>
葉盡却疑溪不深<lb/>
鳥啄靈鶵戀落暉村情山趣頓忘機丹成道士過門數<lb/>
葉盡寒猿下嶺稀<lb/>
風帶巢熊抝樹聲老僧相引入雲行半坡新路畬纔了<lb/>
一谷寒煙燒不成<lb/>
　　　不赴光風亭夜飲<lb/>
<pb n="KR4h0038_WYG_044-10b"/>
井開屈膝見吳娃蠻蠟同心四照花姹女不愁難管領<lb/>
斬新鉛裏得黄牙<lb/>
　　　嘲元中丞<lb/>
鶯裏花前選孟光東山逋客酒初狂素娥畢竟難防備<lb/>
燒得河車莫遣嘗<lb/>
　　　寄温飛卿牋紙<lb/>
三十六鱗充使時數畨猶得裹相思待將袍襖重抄了<lb/>
盡冩襄陽播掿詞<lb/>
<pb n="KR4h0038_WYG_044-11a"/>
　　　嘲飛卿七首<lb/>
曾見當壚一箇人入時装束好腰身少年花蔕多芳思<lb/>
只向詩中冩取真<lb/>
醉袂幾侵魚子纈飄纓長罥鳯凰釵知君欲作閒情賦<lb/>
應願將身作錦鞵<lb/>
翠蝶密偎金叉首青蟲危泊玉釵梁愁生半額不開靨<lb/>
只為多情團扇郎<lb/>
柳煙梅雪隐青樓殘日黄鸝語未休見說自能裁袙腹<lb/>
<pb n="KR4h0038_WYG_044-11b"/>
不知誰更著帩頭<lb/>
愁機嬾織同心苣悶繡先描連理枝多少風流詞句裏<lb/>
愁中空詠早環詩<lb/>
燕支山色重能輕南陽水澤鬬分明不煩射雉先張翳<lb/>
自有琴中威鳯聲<lb/>
半歳愁中鏡似荷牽環撩鬢却須磨花前不復抱瓶渇<lb/>
月底還應琢刺歌<lb/>
　　　柔卿解籍戲呈飛卿三首<lb/>
<pb n="KR4h0038_WYG_044-12a"/>
長擔犢車初入門金牙新醖盈深罇良人為漬木𤓰粉<lb/>
遮却紅腮交午痕<lb/>
最宜全幅碧鮫綃自襞春羅等舞腰未有長錢求鄴錦<lb/>
且令裁取一團嬌<lb/>
出意挑鬟一尺長金為鈿鳥簇釵梁鬱金種得花茸細<lb/>
添入春衫領裏香<lb/>
　　　戲高侍御七首<lb/>
百媚城中一箇人紫羅垂手見精神青琴仙子長教示<lb/>
<pb n="KR4h0038_WYG_044-12b"/>
自小來來號阿真<lb/>
七尺髪猶三角梳玳牛獨駕長檐車曾城自有三青鳥<lb/>
不要蓮東雙鯉魚<lb/>
花恨紅腰柳妒眉東鄰墻短不曾窺猶憐最小分𤓰日<lb/>
奈許迎春得藕時<lb/>
自等腰身尺六彊兩重危鬢盡釵長欲燻羅薦嫌龍腦<lb/>
須為㝷求石葉香<lb/>
别起青樓作幾層斜陽慢巻轆轤䋲厭裁魚子深紅纈<lb/>
<pb n="KR4h0038_WYG_044-13a"/>
泥覔蜻蜓淺碧綾<lb/>
詐嫌嚼貝磨衣鈍私帶男錢壓鬢低不獨邯鄲新嫁女<lb/>
四枝鬟上挿通犀<lb/>
可羡羅敷自有夫愁中漫捋白髭鬚豹錢騘子能擎舉<lb/>
兼著連乾許換無<lb/>
　　　送僧二首<lb/>
形神不滅論初成愛馬乘閒入帝京四十三年虚過了<lb/>
方知僧裏有唐生<lb/>
<pb n="KR4h0038_WYG_044-13b"/>
想到頭陀最上方桂隂猶認惠宗房因行戀燒歸來晚<lb/>
忩下猶殘一字香<lb/>
　　　猿<lb/>
却憶書齋值晚晴挽枝閒嘯激蟬清影沉巴峽夜巖色<lb/>
蹤絶石塘寒瀨聲<lb/>
　　　送穆郎中赴闕<lb/>
應念愁中恨索居驪歌聲裏且踟蹰若逄金馬門前客<lb/>
為説虞卿乆著書<lb/>
<pb n="KR4h0038_WYG_044-14a"/>
　　　題商山廟<lb/>
偶出雲泉謁禮闈篇章曾沐漢皇知無謀靜國東歸去<lb/>
羞過商山四老祠<lb/>
　　　折楊柳七首<lb/>
枝枝交影鎻長門嫰色曾沾雨露恩鳯輦不來春欲盡<lb/>
空留鶯語到黄昏<lb/>
水殿年年占早芳柔條偏惹御爐香而今萬乘多廵狩<lb/>
輦路無隂緑草長<lb/>
<pb n="KR4h0038_WYG_044-14b"/>
玉樓煙薄不勝芳金屋寒輕翠帶長公子驊騮徃何處<lb/>
緑隂堪繫紫遊韁<lb/>
嫰葉初齊不耐寒風和時拂玉欄干君王去日曽攀折<lb/>
泣雨傷春翠黛殘<lb/>
微黄纔綻未成隂繡户朱簾相映深長恨早梅無賴極<lb/>
先將春色出前林<lb/>
隋家堤上已成塵漢將營邉不復春只向江南并塞北<lb/>
酒旗相伴惹行人<lb/>
<pb n="KR4h0038_WYG_044-15a"/>
陌上河邉千萬枝怕寒愁雨盡低垂黄金穟短人多折<lb/>
已恨東風不展眉<lb/>
　　　哭李羣玉<lb/>
酒裏詩中三十年縱横唐突世喧喧明時不作禰衡死<lb/>
傲盡公卿歸九泉<lb/>
　　　漢宫詞二首<lb/>
歌舞初承恩寵時六宫學妾畵蛾眉君王厭世妾頭白<lb/>
聞唱歌聲却淚垂<lb/>
<pb n="KR4h0038_WYG_044-15b"/>
二八能歌得進名人言選入便光榮豈知妃后多嬌妬<lb/>
不許君前唱一聲<lb/>
　　　醉中吟<lb/>
只愛糟牀滴滴聲長愁聲絶又醒醒人間榮辱不常定<lb/>
唯有南山依舊青<lb/>
　　　桃源僧舍㸔花<lb/>
前年帝里探春時寺寺名花我盡知今日長安已灰燼<lb/>
忍能南國對芳枝<lb/>
<pb n="KR4h0038_WYG_044-16a"/>
　　　酬段柯古不赴夜飲　　　　元　繇<lb/>
玉樹瓊筵映彩霞澄波虚閣似仙家只縁存想歸蘭室<lb/>
不向光風㸔夜花<lb/>
　　　㸔牡丹<lb/>
金蘂霞英疊綵香初疑少女出蘭房逡巡又是一年别<lb/>
寄語集仙呼索郎<lb/>
　　　及第後宿平康里　　　　　鄭合敬<lb/>
春來無處不閒行楚閏相㸔别有情好是五更殘酒醒<lb/>
<pb n="KR4h0038_WYG_044-16b"/>
時時聞喚狀頭聲<lb/>
　　　黄陵廟詞　　　　　　　　李　逺<lb/>
黄陵廟前莎草春黄陵女兒舊裙新輕舟小楫唱歌去<lb/>
水逺山長愁殺人<lb/>
　　　春閨怨　　　　　　　　　李　頻<lb/>
紅粉女兒忩下羞畵眉夫壻隴西頭自怨愁容長照鏡<lb/>
悔教征戍覔封侯<lb/>
　　　春日旅舍<lb/>
<pb n="KR4h0038_WYG_044-17a"/>
未識東西南北路青春白日坐銷難如何一别故園後<lb/>
五度花開五處㸔<lb/>
　　　吳門别主人<lb/>
早晚更㸔吳苑月小齋長憶落西忩不知明夜誰家見<lb/>
應照離人隔楚江<lb/>
　　　自黔中歸新安<lb/>
朝過春關辭北闕暮㕘戎幕向南巴却將仙桂東歸去<lb/>
江月相隨直到家<lb/>
<pb n="KR4h0038_WYG_044-17b"/>
　　　過長江傷賈島<lb/>
忽從一宦逺流離無罪無人子細知到得長江聞杜宇<lb/>
想君魂魄也相隨<lb/>
　　　客洛酬劉駕<lb/>
浮世總應相送老共君偏更逺行多此回不似前回别<lb/>
聽盡離歌逐櫂歌<lb/>
　　　和鄭薰<lb/>
三四株松匝草亭便成彭澤柳為名蓮峯隐去難辭闕<lb/>
<pb n="KR4h0038_WYG_044-18a"/>
滻水朝回與出城<lb/>
　　　題釣臺障子<lb/>
君家盡是我家山嚴子前臺枕古灣却把釣竿終不可<lb/>
幾時入海得魚還<lb/>
　　　自遣<lb/>
永擬東歸把釣絲將行怱起半心疑青雲道是不平地<lb/>
還有平人上得時<lb/>
　　　寄曹鄴<lb/>
<pb n="KR4h0038_WYG_044-18b"/>
終南山是枕前雲禁鼓無因曉夜聞朝客秋來不朝日<lb/>
曲江西岸去尋君<lb/>
　　　述懷<lb/>
望月疑無得桂縁春天又待到秋天杏花開與槐花落<lb/>
愁去愁來過幾年<lb/>
　　　憤題　　　　　　　　　　吳武陵<lb/>
雀兒來逐颶風高下視鷹鸇意氣豪自謂能生千里翼<lb/>
黄昏依舊入蓬蒿<lb/>
<pb n="KR4h0038_WYG_044-19a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0038_WYG_044-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　萬首唐人絶句巻四十四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>萬首唐人絶句巻六十五</head> <lb/>
    <p>
<pb n="KR4h0038_WYG_065-1a"/>
欽定四庫全書<lb/>
　萬首唐人絶句巻六十五<lb/>
　　　　　　　　　　　　　宋　洪邁　編<lb/>
　　七言<lb/>
　　　酬人寄簟　　　　　　　　魚𤣥機<lb/>
珍簟新鋪翡翠樓泓澄玉水記方流惟應雲宿情相似<lb/>
同向銀床恨早秋<lb/>
　　　和新及第悼亡<lb/>
<pb n="KR4h0038_WYG_065-1b"/>
一枝月桂和烟秀萬樹江桃帯雨紅且醉尊前休悵望<lb/>
古來悲樂與今同<lb/>
　　　秋思<lb/>
自嘆多情是足愁况當風月滿庭秋洞房偏與更聲近<lb/>
夜夜燈前欲白頭<lb/>
　　　江行二首<lb/>
大江横抱武昌斜鸚鵡洲前户萬家畫舸春眠朝未足<lb/>
夢為蝴蝶也㝷花<lb/>
<pb n="KR4h0038_WYG_065-2a"/>
烟花已入鸕鷀港畫舸猶題鸚鵡洲醉卧醒吟都不覺<lb/>
今朝驚在漢江頭<lb/>
　　　聞李端公埀釣囘<lb/>
無限荷香染暑衣阮郎何處㺯船歸自慙不及鴛鴦佀猶<lb/>
得䨇䨇遶釣磯<lb/>
　　　隠霧亭<lb/>
春花秋月入詩篇白日清宵是散仙空捲朱簾不曽下<lb/>
長移一榻對山眠<lb/>
<pb n="KR4h0038_WYG_065-2b"/>
　　　重陽阻雨<lb/>
滿庭黄菊離邉折兩朶芙蓉鏡裏開落帽臺前風雨阻<lb/>
不知何處醉金盃<lb/>
　　　江陵愁望有寄<lb/>
楓葉千枝復萬枝江橋掩映暮㠶遲憶君心似西江水<lb/>
日夜東流無歇時<lb/>
　　　送别二首<lb/>
層城㡬夜愜心期不料仙鄉有别離睡覺不嫌雲去處<lb/>
<pb n="KR4h0038_WYG_065-3a"/>
殘燈一盞野蛾飛<lb/>
水柔逐器知難定雲出無心肯再歸惆悵春風楚江暮<lb/>
鴛鴦一隻失羣飛<lb/>
　　　迎李員外　　　　　　　　薛　濤<lb/>
今日喜時聞鵲喜昨宵燈下拜燈花焚香出入迎潘岳<lb/>
不羡牽牛織女家<lb/>
　　　送盧員外<lb/>
玉壘山前風雪夜錦官城北别離魂信陵公子如相問<lb/>
<pb n="KR4h0038_WYG_065-3b"/>
長向夷門感舊恩<lb/>
　　　聼僧吹蘆管<lb/>
曉蟬嗚咽暮鶯愁言語殷勤十指頭罷閱梵書勞一㺯<lb/>
散隨清磬泥清秋<lb/>
　　　酬郭簡州寄柑子<lb/>
霜䂓不讓黄金色圓質仍含御史香何處同聲情最異<lb/>
臨川太守謝家郎<lb/>
　　　上州主武相國二首<lb/>
<pb n="KR4h0038_WYG_065-4a"/>
落日重城夕霧収玳筵雕俎薦諸侯因令朗月當庭燎<lb/>
不使珠簾下玉鈎<lb/>
東閣移尊綺席陳貂簪龍節更宜春軍城畫角三聲歇<lb/>
雲幕初埀紅燭新<lb/>
　　　憶荔枝<lb/>
傳聞象郡隔南荒絳實豐肌不可忘近有青衣連楚水<lb/>
素漿還得類瓊漿<lb/>
　　　斛石山曉望寄吕侍御<lb/>
<pb n="KR4h0038_WYG_065-4b"/>
曦輪初轉照仙扄旋擘烟嵐上窅㝠不得𤣥暉同指㸃<lb/>
天涯蒼翠漫青青<lb/>
　　　斛石山書<lb/>
王家山水裏圖中意思都盧粉墨容今日忽登虛境望<lb/>
步揺冠翠一千峰<lb/>
　　　寄辭<lb/>
菌閣芝樓窅靄中霞開深見玉皇宫紫陽天上神仙客<lb/>
稱在人間立世功<lb/>
<pb n="KR4h0038_WYG_065-5a"/>
　　　送姚員外<lb/>
萬條江桞早秋枝裊地翻風色未衰欲折爾來將贈别<lb/>
莫教烟月兩鄉悲<lb/>
　　　酬祝十三秀才<lb/>
浩思藍山玉彩寒氷囊敲碎楚金盤詩家利器馳聲久<lb/>
何用春闈榜下㸔<lb/>
　　　别李郎中<lb/>
花落梧桐鳯别凰想登秦嶺更凄凉安仁縱有詩將賦<lb/>
<pb n="KR4h0038_WYG_065-5b"/>
一半音詞雜悼亡<lb/>
　　　送扶錬師<lb/>
錦浦歸舟巫峽雲綠波迢遞雨紛紛山隂妙術人傳久<lb/>
也説將鵝與右軍<lb/>
　　　摩訶池贈蕭中丞<lb/>
昔以多能佐碧油今朝同泛舊仙舟凄凉逝水頽波逺<lb/>
唯有碑泉咽不流<lb/>
　　　和李書記席上見贈<lb/>
<pb n="KR4h0038_WYG_065-6a"/>
翩翩射策東堂秀豈復相逢豁寸心可惜風光為誰麗<lb/>
萬條絲桞翠烟深<lb/>
　　　棠梨花和李太尉<lb/>
吳均蕙圃移嘉木正及東谿春雨時日晚鶯啼何所為<lb/>
淺深紅膩壓繁枝<lb/>
　　　酬文使君<lb/>
延英曉拜漢恩新五馬騰驤九陌塵今日謝庭飛白雪<lb/>
巴歌不復舊陽春<lb/>
<pb n="KR4h0038_WYG_065-6b"/>
　　　酬吳隨君<lb/>
支公别墅接花扄買得前山總未經入户剡溪雲水滿<lb/>
髙齋咫尺躡青冥<lb/>
　　　酬李校書<lb/>
才遊愛外身雖逺學茂區中事易聞自顧漳濵多病後<lb/>
空瞻遺翮舞青雲<lb/>
　　　賦凌雲寺二首<lb/>
聞説凌雲寺裏苔風髙日近絶纖埃横雲照染芙蓉壁是<lb/>
<pb n="KR4h0038_WYG_065-7a"/>
待詩人寳月來<lb/>
聞説凌雲寺裏花飛空遶磴逐江斜有時鎻得嫦娥鏡<lb/>
縷出霞臺五色霞<lb/>
　　　九日遇雨二首<lb/>
萬里驚颷朔氣深江城蕭索晝隂隂誰怜不得登山去<lb/>
可惜寒芳色似金<lb/>
茱萸秋節佳期阻金菊寒花滿院香神女欲來知有意<lb/>
先令雲雨暗池塘<lb/>
<pb n="KR4h0038_WYG_065-7b"/>
　　　酬雍才貽巴峽圖<lb/>
千疊雲峯萬頃湖白波分去繞荆吳感君識我枕流意<lb/>
重示瞿塘峽口圖<lb/>
　　　酬韋校書<lb/>
芸香誤比荆山玉那似登科甲乙年淡地鮮風將綺思<lb/>
飄花散蕋媚青天<lb/>
　　　上王尚書<lb/>
碧玉雙幢白玉郎初辭天帝下扶桑手持雲篆題新榜<lb/>
<pb n="KR4h0038_WYG_065-8a"/>
十萬人家春日長<lb/>
　　　和劉賓客玉蕣<lb/>
瓊枝的皪露珊珊欲折如披霞彩寒閑拂朱房何所似<lb/>
縁山偏映日輪殘<lb/>
　　　江邉<lb/>
西風忽報燕䨇䨇人世心形兩自降不為魚腸有真訣<lb/>
誰能夜夜立清江<lb/>
　　　贈蘇三十中丞<lb/>
<pb n="KR4h0038_WYG_065-8b"/>
洛陽陌上烟輪氣欲逐秋空繫隼飛今日芝泥檢徴詔<lb/>
别須臺上振霜威<lb/>
　　　和郭員外題萬里橋<lb/>
萬里橋頭獨越吟知憑文字寫愁心納侯風韻兼前事<lb/>
不止為舟也為霖<lb/>
　　　送鄭資州<lb/>
雨暗眉山江水流離人掩袂立髙樓雙旌千騎駢東陌<lb/>
獨有羅敷望上頭<lb/>
<pb n="KR4h0038_WYG_065-9a"/>
　　　江亭宴餞<lb/>
緑沼紅泥物象幽范汪兼倅李并州離亭急管四更後<lb/>
不見車公心獨愁<lb/>
　　　海棠溪<lb/>
春教風景駐仙霞水面魚身總帯花人世不思靈卉異<lb/>
競將紅纈染輕紗<lb/>
　　　採蓮舟<lb/>
風前一葉厭荷蕖觧報新秋又得魚兎走烏馳人語静<lb/>
<pb n="KR4h0038_WYG_065-9b"/>
滿溪紅袂棹歌初<lb/>
　　　菱荇沼<lb/>
水荇斜牽緑藻浮桞絲和葉卧清流何時得向溪頭賞<lb/>
旋摘菱花旋泛舟<lb/>
　　　金燈花<lb/>
欄邉不見蘘蘘葉砌下唯飜艶艶叢細視欲將何物比<lb/>
曉霞初疊赤城宫<lb/>
　　　春郊遊眺寄孫處士二首<lb/>
<pb n="KR4h0038_WYG_065-10a"/>
低頭久立白薔薇愛似零陵香惹衣何事碧鷄孫處士<lb/>
百勞東去燕西飛<lb/>
今朝縱目説芳菲夾纈籠裙繡地衣滿䄂滿頭兼手把<lb/>
教人識是㸔花歸<lb/>
　　　酬楊供奉法師見招<lb/>
逺水長流潔復清雪牕髙卧與雲平不嫌袁室無烟火<lb/>
惟笑商山有姓名<lb/>
　　　試新服裁製初成三首<lb/>
<pb n="KR4h0038_WYG_065-10b"/>
紫陽宫裏賜光綃仙霧䑃朧隔海遥霜兎毳寒氷蠒净<lb/>
嫦娥笑指織星橋<lb/>
九氣分為九色霞五靈仙馭五雲車春風因過東君舍<lb/>
偷様人間染百花<lb/>
長裾本是上清儀曾逐羣仙把玉芝毎到宫中歌舞㑹<lb/>
折腰齊唱步虚詞<lb/>
　　　寄張元夫<lb/>
前溪獨立後溪行鷺識朱牕自不驚借問人間愁寂意<lb/>
<pb n="KR4h0038_WYG_065-11a"/>
伯牙絃絶已無聲<lb/>
　　　酬辛員外折花見遺<lb/>
青鳥東飛正落梅銜花滿口下瑶臺一枝為授殷勤意把<lb/>
向風前旋旋開<lb/>
　　　贈逺二首<lb/>
芙蓉新落蜀山秋錦字開緘到是愁閨閤不知戎馬事<lb/>
月髙還上望夫樓<lb/>
擾弱青蒲緑又齊春深花落塞前溪知君未轉秦闗騎<lb/>
<pb n="KR4h0038_WYG_065-11b"/>
日照千門掩䄂啼<lb/>
　　　送友人<lb/>
水國蒹葮夜有霜月寒山色共蒼蒼誰言千里似今夕<lb/>
離夢杳如關路長<lb/>
　　　秋泉<lb/>
冷色初澄一帯烟幽聲遥㵼十絲絃長來枕上牽情思<lb/>
不使愁人半夜眠<lb/>
　　　題竹郎廟<lb/>
<pb n="KR4h0038_WYG_065-12a"/>
竹郎廟前多古木夕陽沉沉山更緑何處江村有笛聲<lb/>
聲聲盡是迎郎曲<lb/>
　　　桞絮<lb/>
二月桞花輕復微春風搖蕩惹人衣他家本是無情物<lb/>
一向南飛又北飛<lb/>
　　　贈楊藴中<hi>死後作</hi>
玉漏深長烟耿耿東墻西墻時見影月明牕外子規啼<lb/>
忍使孤魂愁夜永<lb/>
<pb n="KR4h0038_WYG_065-12b"/>
　　　邉將二首　　　　　　　　裴羽仙<hi>夫征匈奴不歸</hi>
風巻平沙日欲曛狼烟遥認敵人羣李陵一戰無歸日<lb/>
望斷遥天哭塞塵<lb/>
良人平昔逐蕃渾力戰輕行出塞門從此不歸成萬古<lb/>
空留賤妾怨黄昏<lb/>
　　　闔閭城懐古　　　　　　　裴　瑶<lb/>
五湖春水接遥天國破君亡不記年唯有妖娥曾舞處<lb/>
古臺寂寞起愁烟<lb/>
<pb n="KR4h0038_WYG_065-13a"/>
　　　獨夜詞　　　　　　　　　崔公逺<lb/>
晴天霜聚寒風急錦帳羅幃羞更入秦筝不復續斷絃<lb/>
囘身掩淚挑燈立<lb/>
　　　寄故人　　　　　　　　　張窈窕<lb/>
澹澹春風花落時不堪愁坐更相思無金可買長門賦<lb/>
有恨空吟團扇詩<lb/>
　　　贈有思<lb/>
與君咫尺長離别遣妾容華為誰説夕望層城眼欲穿<lb/>
<pb n="KR4h0038_WYG_065-13b"/>
曉臨明鏡腸堪絶<lb/>
　　　寄征人　　　　　　　　　　廉氏<lb/>
凄凄北風吹鴛被娟娟西月生蛾眉誰知獨夜相思處<lb/>
淚滴寒塘蕙草時<lb/>
　　　春閨怨　　　　　　　　　程長文<lb/>
綺陌香飄桞如線時光瞬息如流電良人何處事功名<lb/>
十載相思不相見<lb/>
　　　怨詩二首　　　　　　　　姚月華<lb/>
<pb n="KR4h0038_WYG_065-14a"/>
春水悠悠春草緑對此思君淚相續羞將離恨向東風<lb/>
理盡春筝不成曲<lb/>
與君形影分胡越玉枕終年對離别登臺北望烟雨深<lb/>
囘身泣向寥天月<lb/>
　　　長門怨二首　　　　　　　劉　媛<lb/>
雨滴梧桐秋夜長愁心和雨到昭陽淚痕不學君恩斷<lb/>
拭却千行更萬行<lb/>
學畫蛾眉獨出羣當時人道便承恩經年不見君王靣<lb/>
<pb n="KR4h0038_WYG_065-14b"/>
花落黄昏空掩門<lb/>
　　　贈張雲容舞　　　　　　　楊貴妃<lb/>
羅袖動香香不已紅蕖裊裊秋烟裏輕雲嶺上乍搖風<lb/>
嫩桞池邉初拂水<lb/>
　　　謝人送酒　　　　　　　孟昌期妻<lb/>
謝將清酒寄愁人澄澈香甘氣味真好是緑牕風月夜<lb/>
一杯揺動滿懷春<lb/>
　　　　夫下第　　　　　　杜羔妻劉氏<lb/>
<pb n="KR4h0038_WYG_065-15a"/>
良人的的有竒才何事年年被放囘如今妾靣羞君靣<lb/>
君到來時近夜來<lb/>
　　　絶張生　　　　　　　　　崔鶯鶯<lb/>
自從消瘦减容光萬轉千囘懶下牀不為傍人羞不起<lb/>
為郎憔悴却羞郎<lb/>
　　　夫入相寄姨妹　　　　元載妻王氏<lb/>
相國已隨麟閣貴家風第一右丞詩笄年解笑鳴機婦<lb/>
耻見蘇秦富貴時<lb/>
<pb n="KR4h0038_WYG_065-15b"/>
　　　喻元載阻客<lb/>
楚水燕歌動畫梁春蘭重換舞衣裳公孫開閤招嘉客<lb/>
知道浮榮不久長<lb/>
　　　燕子樓感事三首　　張建封妾眄眄<lb/>
樓上殘燈伴曉霜獨眠人起合歡牀相思一夜情多少<lb/>
地角天涯不是長<lb/>
北邙松栢鎻愁烟燕子樓頭思悄然自埋劍履歌塵散<lb/>
紅袖香消已十年<lb/>
<pb n="KR4h0038_WYG_065-16a"/>
適㸔鴻雁岳陽囘又覩𤣥禽逼社來瑶琴玉瑟無意緒<lb/>
任教蛛網任從灰<lb/>
　　　和白舍人<lb/>
自守空樓歛恨眉形同春後牡丹枝舍人不㑹人深意<lb/>
訝道泉臺不去隨<lb/>
　　　獻陳陶處士　　　　　豫章蓮花妓<lb/>
蓮花為號玉為腮珍重尚書遣妾來處士不生巫峽夢<lb/>
虚勞神女下陽臺<lb/>
<pb n="KR4h0038_WYG_065-16b"/>
　　　題興元明珠亭　　　　　京兆女子<lb/>
寂寥滿地落花紅獨有離人萬眼中囘首池塘更無語<lb/>
手彈珠淚與東風<lb/>
　　　續韋蟾句　　　　　　　　武昌妓<lb/>
悲莫悲兮生别離登山臨水送將歸武昌無限新栽桞<lb/>
不見楊花撲靣飛<lb/>
　　　寄歐陽詹　　　　　　　　太原妓<lb/>
自從别後减容光半是思郎半恨郎欲識舊來雲髻様<lb/>
<pb n="KR4h0038_WYG_065-17a"/>
為奴開取縷金箱<lb/>
　　　酬趙象　　　　　　　武氏妾非烟<lb/>
緑惨䨇蛾不自持只縁幽恨在新詩郎心應似琴心怨脉<lb/>
脉春情更泥誰<lb/>
　　　答趙象獨坐<lb/>
無力嚴裝倚繡櫳暗題蟬錦思難窮近來贏得傷春病<lb/>
桞弱花欹怯曉風<lb/>
　　　寄懷<lb/>
<pb n="KR4h0038_WYG_065-17b"/>
畫簷春燕須同宿蘭浦雙鴛肯獨飛長恨桃源諸女伴<lb/>
等閒花裡送郎歸<lb/>
　　　答趙象<lb/>
相思只怕不相識相見還愁却别君願得化為松上鶴<lb/>
一䨇飛去入行雲<lb/>
　　　歌送酒　　　　　　　　　鮑生妾<lb/>
風颭荷珠難暫圓多情信有短因縁西樓今夜三更月<lb/>
還照離人泣斷絃<lb/>
<pb n="KR4h0038_WYG_065-18a"/>
　　　憶崔生　　　　　　　　　紅綃妓<lb/>
深洞鶯啼恨阮郎偷來花下醉珠璫碧雲飄斷音書絶<lb/>
空倚玉簫愁鳯凰<lb/>
　　　贈段何　　　　　　　客户里女子<lb/>
樂廣清羸經㡬年姹娘相託不論錢輕盈妙質歸何處<lb/>
惆悵碧樓紅玉鈿<lb/>
　　　贈沈警　　　　　　　張女娘仲妹<lb/>
洞簫響兮風生流清夜闌兮絃管遒長相思兮衡山曲<lb/>
<pb n="KR4h0038_WYG_065-18b"/>
心斷絶兮秦隴頭<lb/>
隴上雲車不復居湘川斑竹淚沾餘誰論衡山烟霧裏<lb/>
空㸔雁足不傳書<lb/>
　<lb/>
　<lb/>
　<lb/>
　<lb/>
　萬首唐人絶句巻六十五<lb/>
</p>
<p>
</p>
  </div>
</body>
</text>
</TEI>
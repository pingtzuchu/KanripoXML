<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>萬首唐人絶句巻一</head> <lb/>
    <p>
<pb n="KR4h0038_WYG_001-1a"/>
欽定四庫全書<lb/>
　萬首唐人絶句巻一<lb/>
　　　　　　　　　　　　　宋　洪邁　編<lb/>
　　七言<lb/>
　　　贈李白　　　　　　　　　　杜甫<lb/>
秋來相顧尚飄蓬未就丹砂愧葛洪痛飲狂歌空度日<lb/>
飛揚跋扈為誰雄<lb/>
　　　三絶句<lb/>
<pb n="KR4h0038_WYG_001-1b"/>
楸樹馨香倚釣磯斬新花蘂未應飛不如醉裏風吹盡<lb/>
可忍醒時雨打稀<lb/>
門外鸕鷀去不來沙頭忽見眼相猜自今已後知人意<lb/>
一日須來一百回<lb/>
無數春筍滿林生柴門宻掩斷人行㑹須上畨看成竹<lb/>
客至從嗔不出迎<lb/>
　　　漫興九首<lb/>
眼見客愁愁不醒無賴春色到江亭即遣花開深造次<lb/>
<pb n="KR4h0038_WYG_001-2a"/>
便覺鶯語太丁寧<lb/>
手種桃李非無主野老牆低還是家恰似春風相欺得<lb/>
夜來吹折數枝花<lb/>
熟知茅齋絶低小江上鷰子故來頻㘅泥㸃汚琴書内<lb/>
更接飛蟲打著人<lb/>
二月已破三月來漸老逢春能幾回莫思身外無窮事<lb/>
且盡生前有限杯<lb/>
腸斷春江欲盡頭杖藜徐步立芳洲顛狂柳絮隨風去<lb/>
<pb n="KR4h0038_WYG_001-2b"/>
輕薄桃花逐水流<lb/>
懶慢無堪不出村呼兒日在掩柴門蒼苔濁酒林中静<lb/>
碧水春風野外昬<lb/>
糝徑楊花鋪白氊㸃溪荷葉疊青錢笱根稚子無人見<lb/>
沙上鳬鶵傍母眠<lb/>
舎西柔桑葉可拈江畔細麥復纎纎人生幾何春已夏<lb/>
不放香醪如蜜甜<lb/>
隔戸楊栁弱嫋嫋恰似十五女兒腰誰謂朝來不作意<lb/>
<pb n="KR4h0038_WYG_001-3a"/>
狂風挽斷最長條<lb/>
　　　贈花卿<lb/>
錦城絲管日紛紛半入江風半入雲此曲秖應天上有<lb/>
人間能得幾回聞<lb/>
　　　少年行<lb/>
馬上誰家白面郎臨堦下馬坐人牀不通姓字麤豪甚<lb/>
指㸃銀瓶索酒甞<lb/>
　　　覔挑裁<lb/>
<pb n="KR4h0038_WYG_001-3b"/>
奉乞桃栽一百根春前為送浣花村河陽縣裏雖無數<lb/>
濯錦江邊未滿園<lb/>
　　　覔綿竹<lb/>
華軒藹藹他年到綿竹亭亭出縣髙江上舎前無此物<lb/>
幸分蒼翠拂波濤<lb/>
　　　覔榿木栽<lb/>
草堂塹西無樹林非子誰復見幽心飽聞榿木三年大<lb/>
與致溪邊十畆隂<lb/>
<pb n="KR4h0038_WYG_001-4a"/>
　　　覔松樹子<lb/>
落落出羣非櫸柳青青不朽豈楊梅欲存老蓋千年意<lb/>
為覔霜根數寸栽<lb/>
　　　覔果栽<lb/>
草堂少花今欲栽不問緑李與黄梅石笋街中却歸去<lb/>
果園坊裏為求來<lb/>
　　　贈鄭鍊赴襄陽<lb/>
鄭子將行罷使臣囊無一物獻尊親江山路逺羇離日<lb/>
<pb n="KR4h0038_WYG_001-4b"/>
裘馬誰為感激人<lb/>
　　　江畔獨步尋花七絶句<lb/>
江上被花惱不徹無處告訴只顛狂走覔南鄰愛酒伴<lb/>
經旬出飲獨空牀<lb/>
稠花亂蘂裹江濵行步欹危實怕春詩酒尚堪驅使在<lb/>
末須料理白頭人<lb/>
江深竹静两三家多事紅花映白花報荅春光知有處<lb/>
應須美酒送生涯<lb/>
<pb n="KR4h0038_WYG_001-5a"/>
東望少城花滿煙百花髙樓更可憐誰能載酒開金盞<lb/>
喚取佳人舞繡筵<lb/>
黄師塔前江水東春光懶困倚微風桃花一簇開無主<lb/>
可愛深紅映淺紅<lb/>
黄四娘家花滿蹊千朶萬朶壓枝低留連戲蝶時時舞<lb/>
自在嬌鶯恰恰啼<lb/>
不是愛花即欲死只恐花盡老相催繁枝容易紛紛落<lb/>
嫰蘂商量細細開<lb/>
<pb n="KR4h0038_WYG_001-5b"/>
　　　春水二絶<lb/>
二月六夜春水生門前小灘渾欲平鸕鷀鸂鶒莫漫喜<lb/>
吾與汝曹俱眼明<lb/>
一夜水髙二尺強數日不可更禁當南市津頭有船賣<lb/>
無錢即買繫籬傍<lb/>
　　　官池春鴈二首<lb/>
自古稻粱多不足至今鸂鶒亂為羣且休悵望看春水<lb/>
更恐歸飛隔暮雲<lb/>
<pb n="KR4h0038_WYG_001-6a"/>
青春欲盡急還鄉紫塞寧論尚有霜翅在雲天終不逺<lb/>
力微繒繳絶須防<lb/>
　　　中丞嚴公雨中垂寄見憶奉荅二絶<lb/>
雨映行宮辱贈詩元戎肯赴野人期江邊老病雖無力<lb/>
強擬晴天理釣絲<lb/>
何日雨晴雲出溪白沙青石洗無泥只須伐竹開荒徑<lb/>
拄杖穿花聽馬嘶<lb/>
　　　謝嚴中丞送青城山道士乳酒<lb/>
<pb n="KR4h0038_WYG_001-6b"/>
山瓶乳酒下青雲氣味濃香幸見分鳴鞭走送憐漁父<lb/>
洗盞開甞對馬軍<lb/>
　　　得房公池鵝<lb/>
房相西亭鵝一羣眠沙泛浦白於雲鳯凰池上應迴首<lb/>
為報籠隨王右軍<lb/>
　　　戲作寄上漢中王二首<hi>王新誕明珠</hi>
雲裏不聞雙鴈過掌中貪見一珠新秋風嫋嫋吹江漢<lb/>
只在他鄉何處人<lb/>
<pb n="KR4h0038_WYG_001-7a"/>
謝安舟楫風還起梁苑池臺雪欲飛杳杳東山攜漢妓<lb/>
泠泠脩竹待王歸<lb/>
　　　投簡梓州幕府兼簡韋十郎官<lb/>
幕下郎官安穩無從來不奉一行書固知貧病人須棄<lb/>
能使韋郎跡也踈<lb/>
　　　荅楊梓州<lb/>
悶到房公池水頭坐逢楊子鎮東州却向青溪不相見<lb/>
回船應載阿戎游<lb/>
<pb n="KR4h0038_WYG_001-7b"/>
　　　惠義寺園送辛員外<lb/>
朱櫻此日垂朱實郭外誰家負郭田萬里相逢貪握手<lb/>
髙才仰望足離筵<lb/>
　　　乞大邑瓷盌<lb/>
大邑燒瓷輕且堅扣如哀玉錦城傳君家白盌勝霜雪<lb/>
急送茅齋也可憐<lb/>
　　　奉和嚴鄭公軍城早秋<lb/>
秋風嫋嫋動髙旌玉帳分弓射敵營已収滴博雲間戍<lb/>
<pb n="KR4h0038_WYG_001-8a"/>
更奪蓬婆雪外城<lb/>
　　　絶句四首<lb/>
堂西長笋别開門塹北行椒却背村梅熟許同朱老喫<lb/>
松髙擬對阮生論<lb/>
欲作魚梁雲復湍因驚四月雨聲寒青溪先有蛟龍窟<lb/>
竹石如山不敢安<lb/>
兩箇黄鸝鳴翠柳一行白鷺上青天窻含西嶺千秋雪<lb/>
門泊東吳萬里船<lb/>
<pb n="KR4h0038_WYG_001-8b"/>
藥條藥甲潤青青色過棕亭入草亭苗滿空山慙取譽<lb/>
根居隙地怯成形<lb/>
　　　李司馬橋了承髙使君自成都回<lb/>
向來江上手紛紛三日功成事出羣已傳童子騎青竹<lb/>
總擬橋東待使君<lb/>
　　　漫成一絶<lb/>
江月去人只數尺風燈照夜欲三更沙頭宿鷺聫拳静<lb/>
船尾跳魚撥剌鳴<lb/>
<pb n="KR4h0038_WYG_001-9a"/>
　　　承聞河北諸道節度入朝歡喜口號絶句十二<lb/>
　　　首<lb/>
禄山作逆降天誅更有思明亦已無洶洶人寰猶不定<lb/>
時時鬭戰欲何須<lb/>
社稷蒼生計必安将軍跋扈錯相干周宣漢武今王是<lb/>
孝子忠臣後代看<lb/>
喧喧道路多謌謡河北將軍盡入朝始是乾坤王室正<lb/>
却教江漢客魂銷<lb/>
<pb n="KR4h0038_WYG_001-9b"/>
不道諸公無表來茫然庶事遣人猜擁兵相學干戈銳<lb/>
使者徒勞百萬回<lb/>
鳴玉鏘金盡正臣修文偃武不無人興王㑹静妖氛氣<lb/>
聖夀冝過一萬春<lb/>
英雄見事若通神聖哲為心小一身燕趙休矜出佳麗<lb/>
宫闈不擬選才人<lb/>
抱病江天白首郎空山樓閣暮春光衣冠是日朝天子<lb/>
草奏何時入帝鄉<lb/>
<pb n="KR4h0038_WYG_001-10a"/>
澶漫山東一百州削成如桉抱青丘苞茅重入歸關内<lb/>
王祭還供盡海頭<lb/>
東逾遼水北滹沱星象風雲喜共和紫氣關臨天地闊<lb/>
黄金臺貯俊賢多<lb/>
漁陽突騎邯鄲兒酒酣並轡金鞭垂意氣即歸雙闕舞<lb/>
雄豪復遣五陵知<lb/>
李相將軍擁薊門白頭雖老赤心存竟能盡說諸侯入<lb/>
知有從來天子尊<lb/>
<pb n="KR4h0038_WYG_001-10b"/>
十二年來多戰埸天威已息陣堂堂神靈漢代中興主<lb/>
功業汾陽異姓王<lb/>
　　　喜聞盜賊蕃寇總退口號五首<lb/>
蕭關隴水入官軍青海黄河巻塞雲北極轉愁龍虎氣<lb/>
西戎休縱敵仇羣<lb/>
賛普多教使入秦數通和好止煙塵朝廷忽用哥舒將<lb/>
殺伐虛悲公主親<lb/>
崆峒西極過崑崙駞馬由來擁國門逆氣數年吹路斷<lb/>
<pb n="KR4h0038_WYG_001-11a"/>
蕃人聞道漸星奔<lb/>
勃律天西采玉河堅昆碧盌最來多舊隨漢使千堆寳<lb/>
少荅胡王萬匹羅<lb/>
今春喜氣滿乾坤南北東西拱至尊大厯三年調玉燭<lb/>
𤣥元皇帝聖雲孫<lb/>
　　　存殁口號二首<lb/>
席謙不見近彈棊畢耀仍傳舊小詩玉局他年無限笑<lb/>
白楊今日幾人悲<hi>道士席謙善彈棊故曰玉局</hi>
<pb n="KR4h0038_WYG_001-11b"/>
鄭公粉繪隨長夜曹霸丹青已白頭天下何曾有山水<lb/>
人間不解重驊騮<hi>髙士滎陽鄭䖍善畫山水曹善畫馬也</hi>
　　　上卿翁請修武侯廟遺像缺落時崔卿權夔州<lb/>
大賢為政即多聞刺史真符不必分尚有西郊諸葛廟<lb/>
臥龍無首對江濆<lb/>
　　　解悶十二首<lb/>
草閣柴扉星散居浪翻江黒雨飛初山禽引子哺紅果<lb/>
溪女得錢留白魚<lb/>
<pb n="KR4h0038_WYG_001-12a"/>
商胡離别下揚州憶上西陵故驛樓為問淮南米貴賤<lb/>
老夫乘興欲東流<lb/>
一辭故國十經秋毎見秋𤓰憶故丘今日南湖采薇蕨<lb/>
何人為覔鄭𤓰州<lb/>
沈范早知何水部曹劉不待薛郎中獨當省署開文苑<lb/>
兼泛滄浪學釣翁<lb/>
李陵蘇武是吾師孟子論文更不疑一飯未曾留俗客<lb/>
數篇今見古人詩<lb/>
<pb n="KR4h0038_WYG_001-12b"/>
復憶襄陽孟浩然清詩句句盡堪傳即今耆舊無新語<lb/>
漫釣槎頭縮項鯿<lb/>
陶冶性靈存底物新詩改罷自長吟孰知二謝將能事<lb/>
頗學隂何苦用心<lb/>
不見髙人王右丞藍田丘壑漫寒藤最傳秀句寰區滿<lb/>
未絶風流相國能<lb/>
先帝貴妃今寂寞荔枝還復入長安炎方每續朱櫻獻<lb/>
玉座應悲白露團<lb/>
<pb n="KR4h0038_WYG_001-13a"/>
憶過瀘戎摘荔枝青楓隱映石逶迤京中舊見君顔色<lb/>
紅顆酸甜只自知<lb/>
翠𤓰碧李沉玉甃赤梨蒲萄寒露成可憐先不異枝蔓<lb/>
此物娟娟長遠生<lb/>
側生野岸及江蒲不熟丹宫滿玉壺雲壑布衣鮐背死<lb/>
勞生重馬翠眉須<lb/>
　　　夔州歌十絶句<lb/>
中巴之東巴東山江水開闢流其間白帝髙為三峽鎮<lb/>
<pb n="KR4h0038_WYG_001-13b"/>
夔州險過百牢闗<lb/>
白帝䕫州各異城蜀江楚峽混殊名英雄割據非天意<lb/>
霸主并吞在物情<lb/>
羣雄競起問前朝王者無外見今朝比訝漁陽結怨恨<lb/>
元聽舜日舊蕭韶<lb/>
赤甲白鹽俱刺天閭閻繚繞接山巔楓林橘樹丹青合<lb/>
複道重樓錦繡懸<lb/>
瀼東瀼西一萬家江北江南春冬花背飛鶴子遺瓊蘂<lb/>
<pb n="KR4h0038_WYG_001-14a"/>
相趂鳬鶵入蔣牙<lb/>
東屯稻畦一百頃北有澗水通青苖晴浴狎鷗分處處<lb/>
雨隨神女下朝朝<lb/>
蜀麻吳鹽自古通萬斛之舟行若風長年三老長謌裏<lb/>
白晝攤錢髙浪中<lb/>
憶昔咸陽都市合山水之圖張賣時巫峽曾經寳屏見<lb/>
楚宫猶對碧峰疑<lb/>
武侯祠堂不可忘中有松栢叅天長干戈滿地客愁破<lb/>
<pb n="KR4h0038_WYG_001-14b"/>
雲日如火炎天凉<lb/>
閬風𤣥圃與蓬壺中有髙堂天下無借問夔州壓何處<lb/>
峽門江腹擁城隅<lb/>
　　　書堂飲既夜復邀李尚書下馬月下賦絶句<lb/>
湖水臨風相與清殘罇下馬復同傾乆拚野鶴如霜鬢<lb/>
遮莫鄰雞下五更<lb/>
　　　戲為六絶句<lb/>
庾信文章老更成凌雲健筆意縱横今人嗤㸃流傳賦<lb/>
<pb n="KR4h0038_WYG_001-15a"/>
不覺前賢畏後生<lb/>
王楊盧駱當時體輕薄為文哂未休爾曹身與名俱滅<lb/>
不廢江河萬古流<lb/>
縱使盧王操翰墨劣於漢魏近風騷龍文虎脊皆君馭<lb/>
歴塊過都見爾曹<lb/>
才力應難跨數公凡今誰是出羣雄或看翡翠蘭苕上<lb/>
未掣鯨魚碧海中<lb/>
不薄今人愛古人清詞麗句必為隣竊攀屈宋冝方駕<lb/>
<pb n="KR4h0038_WYG_001-15b"/>
恐與齊梁作後塵<lb/>
未及前賢更勿疑遞相祖述復先誰别裁偽體親風雅<lb/>
轉益多師是汝師<lb/>
　　　少年行二首<lb/>
莫笑田家老瓦盆自從盛酒長兒孫傾銀注瓦驚人眼<lb/>
共醉終同卧竹根<lb/>
巢燕養雛渾去盡江花結子已無多黄衫年少來冝數<lb/>
不見堂前東逝波<lb/>
<pb n="KR4h0038_WYG_001-16a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0038_WYG_001-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　萬首唐人絶句巻一<lb/>
<pb n="KR4h0038_WYG_001-17a"/>
欽定四庫全書<lb/>
　萬首唐人絶句巻一<lb/>
　　　　　　　　　　　　　宋　洪邁　編<lb/>
　　五言<lb/>
　　　寄髙彭州　　　　　　　　杜　甫<lb/>
百年已過半秋至轉饑寒為問彭州牧何時救急難<lb/>
　　　歸雁<lb/>
東方萬里客亂定幾年歸腸斷江城雁髙髙正北飛<lb/>
<pb n="KR4h0038_WYG_001-17b"/>
　　　即事<lb/>
百寳裝腰帶真珠絡臂鞲笑時花近眼舞罷錦纒頭<lb/>
　　　絶句十二首<lb/>
江邊踏青罷回首見旌旗風起春城暮髙樓鼔角悲<lb/>
遲日江山麗春風花草香泥融飛燕子沙暖睡鴛鴦<lb/>
江碧鳥逾白山青花欲燃今春看又過何日是歸年<lb/>
藹藹花蘂亂飛飛蜂蝶多幽棲身嬾動客至欲如何<lb/>
日出籬東水雲生舍北泥竹髙鳴翡翠沙僻舞鵾雞<lb/>
<pb n="KR4h0038_WYG_001-18a"/>
鑿井交㯶葉開渠斷竹根扁舟輕裊纜小逕曲通村<lb/>
急雨捎溪足斜暉轉樹腰隔巢黄鳥竝飜藻白魚跳<lb/>
舍下筍穿壁庭中藤刺簷地晴絲冉冉江白草纎纎<lb/>
江動月移石溪虛雲傍花鳥棲知故道帆過宿誰家<lb/>
聞道巴山裏春船正好行都將百年興一望九江城<lb/>
水檻温江口茅堂石笋西移船先主廟洗藥浣沙溪<lb/>
漫道春來好狂風大放顛吹花隨水去飜却釣魚船<lb/>
　　　王録事許修草堂貲不到聊小詰<lb/>
<pb n="KR4h0038_WYG_001-18b"/>
為嗔王録事不寄草堂貲昨屬愁春雨能忘欲漏時<lb/>
　　　答鄭十七郎<lb/>
雨後過畦潤花殘步屐遲把文驚小陸好客見當時<lb/>
　　　復愁十二首<lb/>
人煙生處僻虎跡過新蹄野鶻飜窺草村船逆上溪<lb/>
釣艇収緡盡昬鴉接翅稀月生初學扇雲細不成衣<lb/>
萬國尚防寇故園今若何昔歸相識少早已戰場多<lb/>
身覺省郎在家須農事歸年深荒草徑老恐失柴扉<lb/>
<pb n="KR4h0038_WYG_001-19a"/>
金絲縷箭鏃皂尾製旗竿一自風塵起猶嗟行路難<lb/>
外寇何曽盛干戈不肯休閭閻聽小子談話覔封侯<lb/>
貞觀銅牙弩開元錦獸張花門小箭好此物棄沙場<lb/>
今日翔麟馬先宜駕鼔車無勞問河北諸將覺榮華<lb/>
任轉江淮粟休添苑圃兵由來貔虎士不滿鳳凰城<lb/>
江上亦秋色火雲終不移巫山猶錦樹南國且黄鸝<lb/>
每恨陶彭澤無錢對菊花如今九日至自覺酒須賒<lb/>
病減詩仍拙吟多意有餘莫看江揔老猶被賞時魚<lb/>
<pb n="KR4h0038_WYG_001-19b"/>
　　　武侯廟<lb/>
遺廟丹青落空山草木長猶聞辭後主不復卧南陽<lb/>
　　　八陣圖<lb/>
功蓋三分國名成八陣圖江流石不轉遺恨失吞吳<lb/>
　　　相逢行　　　　　　　　　李　白<lb/>
相逢紅塵内髙揖黄金鞭萬户垂楊栁君家阿那邊<lb/>
　　　塞上曲三首<lb/>
大漢無中策匈奴犯渭橋五原秋草緑胡馬一何驕<lb/>
<pb n="KR4h0038_WYG_001-20a"/>
命將征西極横行隂山側燕支落漢家婦女無花色<lb/>
轉戰渡黄河休兵樂事多蕭條清萬里瀚海寂無波<lb/>
　　　玉階怨<lb/>
玉階生白露夜久侵羅襪却下水精簾玲瓏望秋月<lb/>
　　　襄陽曲四首<lb/>
襄陽行樂處歌舞白銅鞮江城回緑水花月使人迷<lb/>
山公醉酒時酩酊襄陽下頭上白接䍦倒着還騎馬<lb/>
峴山臨漢江水緑沙如雪上有墮淚碑青苔久磨滅<lb/>
<pb n="KR4h0038_WYG_001-20b"/>
且醉習家池莫看墮淚碑山公欲上馬笑殺襄陽兒<lb/>
　　　洛陽陌<lb/>
白玉誰家郎回車渡天津看花東陌上驚動洛陽人<lb/>
　　　静夜思<lb/>
牀前看月光疑是地上霜舉頭望山月低頭思故鄉<lb/>
　　　緑水曲<lb/>
緑水明秋月南湖采白蘋荷花嬌欲語愁殺蕩舟人<lb/>
　　　重憶賀監<lb/>
<pb n="KR4h0038_WYG_001-21a"/>
欲向江東去定將誰舉杯稽山無賀老却棹酒船回<lb/>
　　　題情深樹寄象公<lb/>
腸斷枝上猨淚添山下樽白雲見我去亦為我飛飜<lb/>
　　　送姪艮攜二妓赴㑹稽戲有此贈<lb/>
攜妓東山去春光半道催遙看二桃李䨇入鏡中開<lb/>
　　　送殷淑<lb/>
痛飲龍笻下燈青月復寒醉歌驚白鷺半夜起沙灘<lb/>
　　　送陸判官往琵琶峽<lb/>
<pb n="KR4h0038_WYG_001-21b"/>
水國秋風夜殊非逺别時長安如夢裏何日是歸期<lb/>
　　　留别金陵諸公<lb/>
食出野田美酒臨逺水傾東流若未盡應見别離情<lb/>
　　　别東林寺僧<lb/>
東林送客處月出白猨啼笑别廬山逺何煩過虎谿<lb/>
　　　奔亡道中三首<lb/>
蘇武天山上田横海島邊萬重關塞斷何日是歸年<lb/>
亭伯去安在李陵降未歸愁容變海色短服改朝衣<lb/>
<pb n="KR4h0038_WYG_001-22a"/>
談笑三軍却交遊七貴疎仍留一隻箭未射魯連書<lb/>
　　　田園言懐<lb/>
賈誼三年謫班超萬里侯何如牽白犢飲水對清流<lb/>
　　　紀南陵題五松山四首<lb/>
聖逹有去就潛光愚其色魚與龍同池龍去魚不測<lb/>
當時板築輩豈知傅說情一朝和殷人光氣為列星<lb/>
時命或大謬仲尼將奈何鸞鳯忽覆巢麒麟不來過<lb/>
龜山蔽魯國有斧且無柯歸來歸去來宵濟越洪波<lb/>
<pb n="KR4h0038_WYG_001-22b"/>
　　　初出金門尋王侍御不遇詠壁上鸚鵡<lb/>
落羽辭金闕孤鳴託繡衣能言終見棄還向隴西飛<lb/>
　　　醉題王漢陽㕔<lb/>
我似鷓鴣鳥南遷懶北飛時尋漢陽令取醉月中歸<lb/>
　　　秋浦歌十二首<lb/>
秋浦錦駞鳥人間天上稀山雞羞渌水不敢照毛衣<lb/>
秋浦多白猨超騰若飛雪牽引條上兒飲弄水中月<lb/>
愁作秋浦客强看秋浦花山川如剡縣風日似長沙<lb/>
<pb n="KR4h0038_WYG_001-23a"/>
醉上山公馬寒歌寗戚牛空吟白石爛淚滿黒貂裘<lb/>
秋浦千重嶺水車嶺最竒天傾欲墮石水拂寄生枝<lb/>
江祖一片石青天掃畫屏題詩畱萬古緑字錦苔生<lb/>
邏人横鳥道江祖出魚梁水急舟行疾山花拂面香<lb/>
水如一匹練此地即平天耐可乘明月看花上酒船<lb/>
爐火照天地紅星亂紫煙𧹞郎明月夜歌曲動寒川<lb/>
白髪三千丈縁愁似箇長不知明鏡裏何處得秋霜<lb/>
秋浦田舍翁採魚水中宿妻子張白鷳結罝映深竹<lb/>
<pb n="KR4h0038_WYG_001-23b"/>
桃波一步地了了語聲聞闕與山僧别低頭禮白雲<lb/>
　　　九日龍山飲<lb/>
九日龍山飲黄花笑逐臣醉看風落帽舞愛月畱人<lb/>
　　　銅官山醉後絶句<lb/>
我愛銅官樂千年未擬還要須回舞袖拂盡五松山<lb/>
　　　陪侍郎叔遊洞庭醉後三首<lb/>
今日竹林宴我家賢侍郎三杯容小阮醉後發清狂<lb/>
船上齊橈樂湖心泛月歸白鷗閒不去争拂酒筵飛<lb/>
<pb n="KR4h0038_WYG_001-24a"/>
剗却君山好平鋪湘水流巴陵無限酒醉殺洞庭秋<lb/>
　　　對雪獻從兄虞城宰<lb/>
昨夜梁園雪弟寒兄不知庭前㸔玉樹腸斷憶連枝<lb/>
　　　哭宣城善釀紀叟<lb/>
紀叟黄泉裏還應釀老春夜臺無曉日沽酒與何人<lb/>
　　　王昭君<lb/>
昭君拂玉鞍上馬啼紅頰今日漢宫人明朝胡地妾<lb/>
　　　杜陵<lb/>
<pb n="KR4h0038_WYG_001-24b"/>
南登杜陵上北望五陵間秋水明落日流光滅逺山<lb/>
　　　觀放白鷹<lb/>
八月邊風高胡鷹白錦毛孤飛一片雪百里見秋毫<lb/>
　　　白鷺鷥<lb/>
白鷺下秋水孤飛如墜霜心閒且未去獨立沙洲傍<lb/>
　　　獨坐敬亭山<lb/>
衆鳥高飛盡孤雲去獨閒相看兩不厭只有敬亭山<lb/>
　　　陪從祖濟南太守泛鶴山湖三首<lb/>
<pb n="KR4h0038_WYG_001-25a"/>
初謂鶴山近寧知湖水遥此行殊訪戴自可緩歸橈<lb/>
湖闊數千里湖光揺碧山湖西正有月獨送李膺還<lb/>
水入北湖去舟從南浦回遥看鵲山轉却似送人來<lb/>
　　　青溪半夜聞笛<lb/>
羌笛梅花引吳溪隴水清寒山秋浦月腸斷玉關情<lb/>
　　　夏日山中<lb/>
懶揺白羽扇裸袒青林中脫巾挂石壁露頂灑松風<lb/>
　　　流夜郎題葵葉<lb/>
<pb n="KR4h0038_WYG_001-25b"/>
慚君能衛足歎我逺移根白日如分照還歸守故園<lb/>
　　　巴女詞<lb/>
巴水急如箭巴船去若飛十月三千里郎行㡬嵗歸<lb/>
　　　越女詞五首<lb/>
長干吳兒女眉目艶星月屐上足如霜不著鵶頭襪<lb/>
吳兒多白晳好為蕩舟劇賣眼擲春心折花調行客<lb/>
耶溪採蓮女見客棹歌回笑入荷花去佯羞不出來<lb/>
東陽素足女㑹稽素舸郎相看月未墮白地斷肝腸<lb/>
<pb n="KR4h0038_WYG_001-26a"/>
鏡湖水如月耶溪女如雪新粧蕩新波光景兩竒絶<lb/>
　　　怨情<lb/>
美人巻珠簾深坐嚬蛾眉但見淚痕濕不知心恨誰<lb/>
　　　浣紗石上女<lb/>
玉靣耶溪女青蛾紅粉粧一雙金齒屐兩足白如霜<lb/>
　　　見韋叅軍量移東陽<lb/>
潮水還歸海流人却到吳相逢問愁苦淚盡日南珠<lb/>
　<lb/>
<pb n="KR4h0038_WYG_001-26b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　萬首唐人絶句巻一<lb/>
</p>
<p>
</p>
  </div>
</body>
</text>
</TEI>
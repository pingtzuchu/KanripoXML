<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>萬首唐人絶句卷四十七</head> <lb/>
    <p>
<pb n="KR4h0038_WYG_047-1a"/>
欽定四庫全書<lb/>
　萬首唐人絶句卷四十七<lb/>
　　　　　　　　　　　　　宋　洪邁　編<lb/>
　　七言<lb/>
　　　禁直寄崔員外　　　　　　鄭　畋<lb/>
銀臺樓北蘂珠宫夐與人間路不同在省五更春睡侣<lb/>
早來分夢玉堂中<lb/>
　　　初秋寓直三首<lb/>
<pb n="KR4h0038_WYG_047-1b"/>
曉星獨挂結麟樓三殿風高藥樹秋玉笛數聲飄不住<lb/>
問人依約在東頭<lb/>
宿鳥翩翩落照微右臺樓閣鎻重扉步廊無限金羈響<lb/>
應是諸司扈從歸<lb/>
幽閤焚香萬慮凝下簾胎息過禪僧玉堂分照無人後<lb/>
消盡金盆一椀冰<lb/>
　　　夜景又作<lb/>
鈴絛無響閉珠宫小閤凉添玉蘂風珍簟滿牀明月到<lb/>
<pb n="KR4h0038_WYG_047-2a"/>
自疑身在五雲中<lb/>
　　　聞號<lb/>
陛兵偏近羽林營夜静仍傳禁號聲應笑執金雙闕下<lb/>
近南猶隔兩重城<lb/>
　　　下直早出<lb/>
諸司人盡馬蹄稀紫帕雲竿九釘歸偏覺右臺清貴處<lb/>
榜懸金字射晴暉<lb/>
　　　金鑾坡上<lb/>
<pb n="KR4h0038_WYG_047-2b"/>
玉晨鐘韻索清虚畫㦸祥煙拱帝居極眼向南無限地<lb/>
緑煙深處認中書<lb/>
　　　杪秋夜直<lb/>
蘂宫裁詔與宵分雖在青雲憶白雲待報君恩了歸去<lb/>
山翁何急草移文<lb/>
　　　酬隠珪舍人寄紅燭<lb/>
蜜炬殷紅晝不如且將歸去照吾廬今來併得三般事<lb/>
靈運詩篇逸少書<lb/>
<pb n="KR4h0038_WYG_047-3a"/>
　　　馬嵬坡<lb/>
𤣥宗回馬楊妃死雲雨難忘日月新終是聖明天子事<lb/>
景陽宫井又何人<lb/>
　　　禁直和人飲酒<lb/>
卉醴陀花物外香清濃標格勝椒漿我來尚有鈞天㑹<lb/>
猶得金樽半日嘗<lb/>
　　　悼鶴　　　　　　　　　　李　縠<lb/>
道林曾訪雪翎飛應悔庭除閉羽衣料得王恭披鶴氅<lb/>
<pb n="KR4h0038_WYG_047-3b"/>
倚吟猶待月中歸<lb/>
　　　醉中襲美先起戯贈<lb/>
休文雖即逃瓊液阿騖還須掩玉閨月落金雞一聲後<lb/>
不知誰悔醉如泥<lb/>
　　　和戲襲美醉中先起　　　　張　賁<lb/>
何事桃源路忽迷唯畱雲雨怨空閨仙郎共許多情調<lb/>
莫遣重歌濁水泥<lb/>
　　　送人西歸<lb/>
<pb n="KR4h0038_WYG_047-4a"/>
孤雲獨鳥本無依江海重逢故舊稀楊柳漸疎蘆葦白<lb/>
可堪斜日送君歸<lb/>
　　　偶約道流終乖文㑹答皮陸<lb/>
仙侣無何訪蔡經兩煩韶濩出彤庭人間若有登樓望<lb/>
應怪文星近客星<lb/>
　　　和皮陸酒病偶作<lb/>
白編椰席鏤冰明應助楊青解宿酲難繼二賢金玉唱<lb/>
可憐空作斷猿聲<lb/>
<pb n="KR4h0038_WYG_047-4b"/>
　　　悼鶴<lb/>
渥頂鮮毛品格馴莎庭閒暇重難羣無端日暮東風起<lb/>
飄散春空一片雲<lb/>
　　　和寒夜見訪<lb/>
雲孤鶴獨且相親倣效從他折角巾不用吳江歎留滯<lb/>
風姿俱是玉清人<lb/>
　　　翫金鸂䳵<lb/>
翠羽紅襟鏤彩雲雙飛常笑白鷗羣誰憐化作雕金質<lb/>
<pb n="KR4h0038_WYG_047-5a"/>
從惜沉檀十里聞<lb/>
　　　和襲美索友人酒　　　　　鄭　璧<lb/>
乘興閒來小謝家便裁詩句乞橊花邴原雖不無端醉<lb/>
也要臨風從鹿車<lb/>
　　　文燕潤卿不至<lb/>
已知羽駕朝金闕不用燒蘭望玉京應是易遷明月好<lb/>
玉皇留看舞雙成<lb/>
　　　惜花　　　　　　　　　　嚴　惲<lb/>
<pb n="KR4h0038_WYG_047-5b"/>
春光冉冉歸何處更向花前把一杯盡日問花花不語<lb/>
為誰零落為誰開<lb/>
　　　鑾駕東回　　　　　　　　崔道融<lb/>
兩川花捧御衣香萬嵗山呼輦路長天子還從馬嵬過<lb/>
别無惆悵似明皇<lb/>
　　　釣魚<lb/>
閒釣江魚不釣名瓦甌斟酒暮山青醉頭倒向蘆花裏<lb/>
却笑無端犯客星<lb/>
<pb n="KR4h0038_WYG_047-6a"/>
　　　西施<lb/>
苧蘿山下如花女占得姑蘇臺上春一笑不能忘敵國<lb/>
五湖何處有功臣<lb/>
　　　馬嵬<lb/>
萬乘淒涼蜀路歸眼前珠翠與心違重華不是風流主<lb/>
湘水猶傳泣二妃<lb/>
　　　羯鼔<lb/>
華清宫裏打撩聲供奉絲簧束手聽寂寞鑾輿斜谷裏<lb/>
<pb n="KR4h0038_WYG_047-6b"/>
是誰翻得雨淋鈴<lb/>
　　　寄李左司<hi>王季在臺</hi>
栢臺蘭省共清風鳴玉朝聯夜被同肯信人間有兄弟<lb/>
一生長在别離中<lb/>
　　　梅<lb/>
溪上寒梅初滿枝夜來霜月透芳菲清光寂寞思無盡<lb/>
應待琴尊與解圍<lb/>
　　　天台陳逸人<lb/>
<pb n="KR4h0038_WYG_047-7a"/>
絶粒空山秋復春欲看滄海化成塵近抛三井更深去<lb/>
不怕虎狼唯怕人<lb/>
　　　雪竇禪師<lb/>
雪竇峰前一派懸雪竇五月無炎天客塵半日洗欲盡<lb/>
師到白頭林下禪<lb/>
　　　溪上遇雨二首<lb/>
回塘雨脚如搔絲野禽不起沉魚飛耕簑釣立取未暇<lb/>
秋田有望從淋漓<lb/>
<pb n="KR4h0038_WYG_047-7b"/>
坐看黒雲銜猛雨噴灑前山此獨晴忽經雲雨在頭上<lb/>
却是山前晚照明<lb/>
　　　長門怨<lb/>
長門花泣一枝春争奈君恩别處新錯把黄金買詞賦<lb/>
相如自是薄情人<lb/>
　　　秋夕<lb/>
自憐三十未西遊傍水尋山過却秋一夜雨聲多少事<lb/>
不思量盡到心頭<lb/>
<pb n="KR4h0038_WYG_047-8a"/>
　　　過隆中<lb/>
𤣥徳蒼黄起卧龍鼎分天下一言中可憐蜀國關張後<lb/>
不見商量徐庶功<lb/>
　　　關下<lb/>
百二山河壯帝畿關門何事更開遲應從漏却田文後<lb/>
每度聞雞不免疑<lb/>
　　　寒食客中有懐<lb/>
江上聞鶯禁火時百花開盡栁依依故園兄弟别來乆<lb/>
<pb n="KR4h0038_WYG_047-8b"/>
應到清明猶望歸<lb/>
　　　溪夜<lb/>
積雪消來溪水寛滿樓明月碎琅玕漁人抛得釣筒盡<lb/>
却放輕舟下急灘<lb/>
　　　山居卧疾廣利大師見訪<lb/>
桐谷孫枝已上絃野人猶卧白雲邊九天飛錫應相誚<lb/>
三到行朝二十年<lb/>
　　　村墅<lb/>
<pb n="KR4h0038_WYG_047-9a"/>
正月二月村墅閒餘糧未乏人心寛南隣雨中揭屋笑<lb/>
酒熟數家來相看<lb/>
　　　悲李拾遺二首<lb/>
故友從來匪石心諫多難得主恩深行朝半夜煙塵起<lb/>
曉殿吁嗟一鏡沈<lb/>
天涯時有北來塵因話他人及故人也是先皇能罪已<lb/>
殿前頻得觸龍鱗<lb/>
　　　題李將軍傳<lb/>
<pb n="KR4h0038_WYG_047-9b"/>
猿臂將軍去似飛彎弓百步敵無遺漢文自與封侯得<lb/>
何必傷嗟不遇時<lb/>
　　　酒醒<lb/>
酒醒撥剔殘灰火多少淒涼在此中爐畔自斟還自醉<lb/>
竹窻深夜雪兼風<lb/>
　　　郊居友人相訪<lb/>
柴門深掩古城秋背郭縁溪一徑幽不有小園新竹色<lb/>
君來那肯暫淹畱<lb/>
<pb n="KR4h0038_WYG_047-10a"/>
　　　鏡湖雪霽貽方干<lb/>
天外曉嵐和雪望月中歸棹帶氷行相逢半醉吟詩苦<lb/>
應抵寒猿裊樹聲<lb/>
　　　秋霽<lb/>
雨霽長空蕩滌清逺山初出未知名夜來江上如鈎月<lb/>
時有驚魚擲浪聲<lb/>
　　　謝朱常侍寄貺蜀茶剡紙二首<lb/>
瑟瑟香塵瑟瑟泉驚風驟雨起寒煙一甄解却山中醉<lb/>
<pb n="KR4h0038_WYG_047-10b"/>
便覺身輕欲上天<lb/>
百幅輕明雪未融薛家凡紙漫深紅不應㸃染閒言語<lb/>
留紀將軍蓋世功<lb/>
　　　讀杜紫微集<lb/>
紫微才調復知兵長覺風雷筆下生還有枉抛心力處<lb/>
多於五柳賦閒情<lb/>
　　　寓題<lb/>
海上乘查便合仙若無仙骨未如船人間亦有支機石<lb/>
<pb n="KR4h0038_WYG_047-11a"/>
虚破聲明到洞天<lb/>
　　　寓吟集<lb/>
陶集篇篇皆有酒崔詩句句不無杯醉來已共身安約<lb/>
讓却詩人作酒魁<lb/>
　　　溪居即事<lb/>
籬外誰家不繫船春風催入釣魚灣小童疑是有村客<lb/>
急向柴門去却關<lb/>
　　　雞<lb/>
<pb n="KR4h0038_WYG_047-11b"/>
買得晨雞共雞語常時不用等閒鳴深山月黒風雨夜<lb/>
欲近曉天啼一聲<lb/>
　　　獻浙江栁大夫<lb/>
屬城甘雨幾經春聖主全分付越人俗眼不知青𤨏貴<lb/>
江頭争看碧油新<lb/>
　　　楊栁枝詞<lb/>
霧撚煙搓一索春年年長似染來新應須喚作風流線<lb/>
繫得東西南北人<lb/>
<pb n="KR4h0038_WYG_047-12a"/>
　　　楚懐王<lb/>
宫花一朶掌中開緩急翻為敵國媒六里青山天下笑<lb/>
張儀容昜去還來<lb/>
　　　對早梅寄友人二首<lb/>
憶得前年君寄詩海邊三見早梅詞與君猶是海邊客<lb/>
又見早梅花發時<lb/>
憶得去年有遺恨花前未醉到無花清芳一夜月通白<lb/>
先脫寒衣送酒家<lb/>
<pb n="KR4h0038_WYG_047-12b"/>
　　　歎征人　　　　　　　　　高　駢<lb/>
心堅膽壯箭頭親十載沙場受苦辛力盡路傍行不得<lb/>
廣張紅斾是何人<lb/>
　　　湘妃廟<lb/>
帝舜南廵去不還二妃幽怨水雲間當時珠淚垂多少<lb/>
直到如今竹尚斑<lb/>
　　　赴安南却寄台司<lb/>
曽驅萬馬上天山風去雲回傾刻間今日海門南面事<lb/>
<pb n="KR4h0038_WYG_047-13a"/>
莫教還似鳯林關<lb/>
　　　閨怨<lb/>
人世悲歡不可知夫君初破黒山歸如今又獻征南策<lb/>
早晚休縫帶號衣<lb/>
　　　馬嵬驛<lb/>
玉顔雖掩馬嵬塵寃氣和煙鎻渭津蟬鬢不隨鑾駕去<lb/>
至今空感往來人<lb/>
　　　宴犒蕃軍有感<lb/>
<pb n="KR4h0038_WYG_047-13b"/>
蜀地恩留馬嵬哭煙雨濛濛春草緑滿眼由來是舊人<lb/>
那堪更奏梁州曲<lb/>
　　　寓懐<lb/>
關山萬里恨難銷鐡馬金鞭出塞遙為問昔時青海畔<lb/>
幾人歸到鳯林橋<lb/>
　　　歩虚詞<lb/>
青溪道士人不識上天下地鶴一隻洞門深鎻碧牕寒<lb/>
滴露研朱㸃周易<lb/>
<pb n="KR4h0038_WYG_047-14a"/>
　　　贈歌者二首<lb/>
酒滿金船花滿枝佳人立唱慘愁眉一聲直入青雲去<lb/>
多少悲歡起此時<lb/>
公子邀歡月滿樓雙成揭調唱伊州便從席上風沙起<lb/>
直待陽關水盡頭<lb/>
　　　入蜀<lb/>
萬水千山音信希空勞魂夢到京畿漫天嶺上頻回首<lb/>
不見虞封淚滿衣<lb/>
<pb n="KR4h0038_WYG_047-14b"/>
　　　邊城聽角<lb/>
席㝠風起雁聲秋隴水邊沙滿目愁三㑹五更吹欲盡<lb/>
不知曽白幾人頭<lb/>
　　　渭川秋望寄右軍王特進<lb/>
長川終日碧潺湲知道天河與地連憑寄兩行朝闕淚<lb/>
願隨流入御溝泉<lb/>
　　　山亭夏日<lb/>
緑樹隂濃夏日長樓臺倒影入池塘水精簾動微風起<lb/>
<pb n="KR4h0038_WYG_047-15a"/>
滿架薔薇一院香<lb/>
　　　蜀路感懐<lb/>
蜀山蒼翠隴雲愁鑾駕西巡䧟幾州唯有縈回深澗水<lb/>
潺湲不改舊時流<lb/>
　　　殘春遣興<lb/>
畫舸輕橈栁色新摩河池上醉青春不辭不為青春醉<lb/>
只恐鶯花也怪人<lb/>
　　　春日招賔<lb/>
<pb n="KR4h0038_WYG_047-15b"/>
花枝如火酒如餳正好狂歌醉復醒對酒看花何處好<lb/>
延和閣下碧筠亭<lb/>
　　　遇天威徑<lb/>
豺狼坑盡却朝天戰馬休嘶瘴嶺煙歸路嶮巇今坦蕩<lb/>
一條千里直如弦<lb/>
　　　對花呈幕中<lb/>
海棠初發去春枝首唱曽題七字詩今日能來花下飲<lb/>
不須頻把使頭旗<lb/>
<pb n="KR4h0038_WYG_047-16a"/>
　　　寄題羅浮别業<lb/>
不將真性染埃塵為有煙霞伴此身帶日長江好歸信<lb/>
博羅山下碧桃春<lb/>
　　　塞上曲二首<lb/>
二年邊戍絶煙塵一曲河灣萬恨新從此鳯林關外事<lb/>
不知誰是苦心人<lb/>
隴上征夫隴下魂死生同恨漢將軍不知萬里沙場苦<lb/>
空舉平安火入雲<lb/>
<pb n="KR4h0038_WYG_047-16b"/>
　　　廣陵宴次戲簡幙賔<lb/>
一曲狂歌酒百分蛾眉畫出月争新將軍醉罷無餘事<lb/>
亂把花枝折贈人<lb/>
　　　安南送曹别勑歸朝<lb/>
雲水蒼茫日欲収野煙深處鷓鴣愁知君萬里朝天去<lb/>
為説征南已五秋<lb/>
　　　對雪<lb/>
六出飛花入户時坐看青竹變瓊枝如今好上高樓望<lb/>
<pb n="KR4h0038_WYG_047-17a"/>
蓋盡人間惡路岐<lb/>
　　　訪隠者不遇<lb/>
落花流水認天台半醉閒吟獨自來惆悵仙翁何處去<lb/>
滿庭紅杏碧桃開<lb/>
　　　赴西川途經虢縣作<lb/>
亞夫重過栁營門路指岷峨隔暮雲紅額少年遮道拜<lb/>
殷勤認得舊將軍<lb/>
　　　錦城寫望<lb/>
<pb n="KR4h0038_WYG_047-17b"/>
蜀江波影碧悠悠四望煙花匝郡樓不㑹人家多少錦<lb/>
春來盡挂樹梢頭<lb/>
　　　太公廟<lb/>
青山長在境長新寂寞持竿一水濵及得王師身已老<lb/>
不知辛苦為何人<lb/>
　　　邊方春興<lb/>
草色青青栁色濃玉壷傾酒滿金鐘笙歌嘹亮隨風去<lb/>
知盡關山第幾重<lb/>
<pb n="KR4h0038_WYG_047-18a"/>
　　　塞上寄家兄<lb/>
棣萼分張信使希幾多鄉淚濕征衣笳聲未斷腸先斷<lb/>
萬里雲天鳥不飛<lb/>
　　　寫懐二首<lb/>
漁竿消日酒消愁一醉忘情萬事休却恨韓彭興漢室<lb/>
功成不向五湖遊<lb/>
花滿西園月滿池笙歌揺曳畫船移如今暗與心相約<lb/>
不動征旗動酒旗<lb/>
<pb n="KR4h0038_WYG_047-18b"/>
　　　池上送春<lb/>
持竿閒坐思沉吟釣得江鱗出碧潯回首看花花欲盡<lb/>
可憐寥落送春心<lb/>
　　　南征叙懐<lb/>
萬里驅兵過海門此生今日報君恩回期直待烽煙静<lb/>
不遣征衣有淚痕<lb/>
　　　風筝<lb/>
夜静絃聲響碧空宫商信任往來風依稀似曲才堪聽<lb/>
<pb n="KR4h0038_WYG_047-19a"/>
又被移將别調中<lb/>
　　　平流園席上<lb/>
畫舸搖煙水滿塘栁絲輕軟小桃香却縁龍節為縈絆<lb/>
好是狂時不得狂<lb/>
　　　南詔途中　　　　　　　　楊奇鯤<lb/>
風裏浪花吹又白雨中嵐影洗還青江鷗聚處窻前見<lb/>
林狖啼時枕上聽<lb/>
　<lb/>
<pb n="KR4h0038_WYG_047-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　萬首唐人絶句卷四十七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>萬首唐人絶句卷三十</head> <lb/>
    <p>
<pb n="KR4h0038_WYG_030-1a"/>
欽定四庫全書<lb/>
　萬首唐人絶句卷三十<lb/>
　　　　　　　　　　　　　宋　洪邁　編<lb/>
　　七言<lb/>
　　　烏棲曲　　　　　　　　　王　建<lb/>
章華宫人夜上樓君王望月西山頭夜深宫殿門不鎻<lb/>
白露滿山山葉墮<lb/>
　　　主人故池<lb/>
<pb n="KR4h0038_WYG_030-1b"/>
曲池高閣相連起荷葉圑圑蓋秋水主人已逺凉風生<lb/>
舊客不來芙蓉死<lb/>
　　　長安别<lb/>
長安清明好時節只宜相送不宜别惡心牀上銅片明<lb/>
照見離人白頭髮<lb/>
　　　宫人斜<lb/>
未央牆西青草路宫人斜裏紅䊋墓一邊載出一邊來<lb/>
更衣不減尋常數<lb/>
<pb n="KR4h0038_WYG_030-2a"/>
　　　春詞<lb/>
良人朝早半夜起櫻桃如珠露如水下堂把火送郎回<lb/>
移枕重眠曉牕裏<lb/>
　　　野池<lb/>
野池水滿連秋隄菱花結實蒲葉齊川口雨晴風復止<lb/>
蜻蜓上下魚東西<lb/>
　　　秋夜曲<lb/>
秋燈向壁掩洞房良人此夜直明光天河悠悠漏水長<lb/>
<pb n="KR4h0038_WYG_030-2b"/>
南斗北斗兩相當<lb/>
　　　别曲<lb/>
毒蛇在腸瘡滿背去年别家今别弟馬頭對哭各東西<lb/>
天邉栁絮無根蔕<lb/>
　　　古謠二首<lb/>
一東一西隴頭水一聚一散天邉霞一來一去道上客<lb/>
一顛一倒池中花<lb/>
宛宛轉轉身上紗紅紅緑緑苑中花紛紛汨汨夜飛鴉<lb/>
<pb n="KR4h0038_WYG_030-3a"/>
寂寂寞寞離人家<lb/>
　　　玉蘂花<lb/>
一樹籠總玉刻成飄廊㸃地色輕輕女冠夜覔香來處<lb/>
唯見堦前碎月明<lb/>
　　　歸山莊<lb/>
長安寄食半年餘重向人邊乞薦書山路獨歸衝夜雪<lb/>
落斜騎馬避柴車<lb/>
　　　寒食憶歸<lb/>
<pb n="KR4h0038_WYG_030-3b"/>
京中曹局無多事寒食貧兒要在家遮莫杏園勝别處<lb/>
亦須歸看傍村花<lb/>
　　　題崔秀才里居<lb/>
自知名出休呈卷愛去人家逺處居時復打門無别事<lb/>
鋪頭來索買殘書<lb/>
　　　酬栢侍御答酒<lb/>
茱茰酒法大家同好是盛來白椀中這度自知顔色重<lb/>
不消詩裏弄溪翁<lb/>
<pb n="KR4h0038_WYG_030-4a"/>
　　　别藥欄<lb/>
芍藥丁香手裏栽臨行一日繞千回外人應怪難辭别<lb/>
總是山中自取來<lb/>
　　　長門<lb/>
長門閉定不求生燒却頭花卸却筝病卧玉牕秋雨下<lb/>
遙聞别院喚人聲<lb/>
　　　題渭亭<lb/>
雲開逺水傍秋天沙岸蒲帆隔野煙一片蔡州青草色<lb/>
<pb n="KR4h0038_WYG_030-4b"/>
日西鋪在古臺邊<lb/>
　　　喜祥山館<lb/>
夜過深山筭驛程三回黒地聽泉聲自離軍馬身輕健<lb/>
得向溪邊盡足行<lb/>
　　　上田尚書<lb/>
去婦何辭見六親手中刀尺不如人可憐池閣秋風夜<lb/>
愁緑嬌紅一遍新<lb/>
　　　雨中寄東溪韋處士<lb/>
<pb n="KR4h0038_WYG_030-5a"/>
雨中溪破無乾地浸著床頭濕著書一箇月來山水隔<lb/>
不知茅屋若為居<lb/>
　　　乞竹<lb/>
乞取池西三兩竿房前栽著病時看亦知自惜難判割<lb/>
猶勝横根引出欄<lb/>
　　　人家看花<lb/>
年少狂疎逐君馬去來憔悴到京華恨無閒地栽仙藥<lb/>
長傍人家看好花<lb/>
<pb n="KR4h0038_WYG_030-5b"/>
　　　未央風<lb/>
五更先起玉階東漸入千門萬户中總向高樓吹舞袖<lb/>
秋風還不及春風<lb/>
　　　贈李僕射二首<lb/>
和雪翻營一夜行神旗凍定馬無聲遙看火號連營赤<lb/>
知是先鋒上得城<lb/>
旗旛四面著營稠手詔頻來老將愁每日臨行空挑戰<lb/>
不知生縛入唐州<lb/>
<pb n="KR4h0038_WYG_030-6a"/>
　　　送遷客<lb/>
萬里潮州一逐臣悠悠青草海邊春天涯莫道無回日<lb/>
上嶺還逢向北人<lb/>
　　　廢寺<lb/>
廢寺亂來為縣驛荒松老栢不生煙空廊屋漏畫僧盡<lb/>
梁上猶書天寳年<lb/>
　　　題禪師房<lb/>
浮生不住葉隨風填海移山總是空長向人間愁老病<lb/>
<pb n="KR4h0038_WYG_030-6b"/>
誰來閒坐此房中<lb/>
　　　看石楠花<lb/>
留得行人忘却歸雨中須是石楠枝明朝獨上銅臺路<lb/>
容見花開少許時<lb/>
　　　長安縣後亭看畫<lb/>
水凍横橋雪滿池新排石笋遶巴籬縣門斜掩無人吏<lb/>
看畫雙飛白鷺鷥<lb/>
　　　贈工部郎中二首<lb/>
<pb n="KR4h0038_WYG_030-7a"/>
金爐煙裏要班頭欲得歸山可自由每度報朝愁入閤<lb/>
在先教示小千牛<lb/>
多在蓬萊可在家越緋衫上有紅霞朝回不向諸餘處<lb/>
騎馬城西檢校花<lb/>
　　　酬趙侍御<lb/>
年少同為鄴下遊閒尋野寺醉登樓别來衣馬從勝舊<lb/>
争向邊塵滿白頭<lb/>
　　　鑷白<lb/>
<pb n="KR4h0038_WYG_030-7b"/>
總道老來無用處何須白髪在前生如今不用偷年少<lb/>
拔却三莖又五莖<lb/>
　　　九日登叢臺<lb/>
平原池閣在誰家雙塔叢臺野菊花零落故宫無入路<lb/>
西來澗水繞城斜<lb/>
　　　題蔡中郎碑<lb/>
蒼苔滿字土埋龜風雨消磨絶調詞不向圖經中舊見<lb/>
無人知是蔡邕碑<lb/>
<pb n="KR4h0038_WYG_030-8a"/>
　　　江館對雨<lb/>
鳥聲愁雨似秋天病客思家一向眠草館門臨廣州路<lb/>
夜聞蠻語小江邊<lb/>
　　　雨過山村<lb/>
雨裏雞鳴一兩家竹溪村路板橋斜婦姑相喚浴蠶去<lb/>
閒着中庭梔子花<lb/>
　　　對雨寄杜書記<lb/>
竹煙江雨細相和看著閒書睡更多好是主人無事日<lb/>
<pb n="KR4h0038_WYG_030-8b"/>
應持小拍按新歌<lb/>
　　　江陵道中<lb/>
菱葉參差萍葉重新蒲半拆夜來風江村水落平地出<lb/>
溪畔漁船青草中<lb/>
　　　江陵使至汝州<lb/>
回看巴路在雲閒寒食離家麥熟還日暮數峯青似染<lb/>
商人説是汝州山<lb/>
　　　送山人二首<lb/>
<pb n="KR4h0038_WYG_030-9a"/>
嵩山古寺離來乆回見溪橋野葉黄辛苦老師看守處<lb/>
為懸秋藥閉空房<lb/>
山客狂來跨白驢袖中遺却潁陽書人閒亦有妻兒在<lb/>
抛向嵩陽古觀居<lb/>
　　　揚州尋張籍不見<lb/>
别後知君在楚城揚州寺裏覔君名西江水濶吳山逺<lb/>
却打船頭向北行<lb/>
　　　宿長安縣後齋<lb/>
<pb n="KR4h0038_WYG_030-9b"/>
新向金階奏罷兵長安縣裏遶池行喜歡得伴山僧宿<lb/>
看雪吟詩直到明<lb/>
　　　華清宫二首<lb/>
曉來樓閣更鮮明日出欄竿見鹿行武帝自知身不死<lb/>
看修玉殿號長生<lb/>
酒幔高樓一百家宫前楊栁寺前花内園分得温湯水<lb/>
三月中間已進𤓰<lb/>
　　　宫前栁<lb/>
<pb n="KR4h0038_WYG_030-10a"/>
楊栁宫前忽地春在前驚動探春人曉來唯欠驪山雨<lb/>
洗却秋條緑上塵<lb/>
　　　留别張廣文<lb/>
謝恩新入鳯凰城亂定相逢合眼明千萬求方好將息<lb/>
杏花寒食的同行<lb/>
　　　送鄭山人歸山<lb/>
玉作車轅蒲作輪當初不起潁陽人一家總入嵩山去<lb/>
天子因何得諫臣<lb/>
<pb n="KR4h0038_WYG_030-10b"/>
　　　傷墮水鳥<lb/>
一烏墮水百烏啼相弔相號遶故堤眼見行人車輾過<lb/>
不妨同伴各東西<lb/>
　　　十五夜望月<hi>時㑹琴客</hi>
中庭地白樹栖鴉冷露無聲濕桂花今夜月明人盡望<lb/>
不知秋思在誰家<lb/>
　　　眼病寄同官<lb/>
天寒眼痛少心情隔霧看人夜裏行年少往來常不住<lb/>
<pb n="KR4h0038_WYG_030-11a"/>
牆西凍地馬蹄聲<lb/>
　　　寄韋諫議<lb/>
百年看似暫時間頭白求官亦未閒獨有龍門韋諫議<lb/>
三徴不起戀青山<lb/>
　　　尋補闕舊宅<lb/>
知得清名二十年登山上坂乞新篇除書近拜侍臣去<lb/>
空院鳥啼風竹前<lb/>
　　　上魏博田侍中八首<lb/>
<pb n="KR4h0038_WYG_030-11b"/>
去處長將決勝籌回回身在陣前頭賊城破後先鋒入<lb/>
看著紅䊋不敢収<lb/>
熨帖朝衣抛戰袍䕫龍班裏侍中高對時先奏衙門將<lb/>
次第天恩與節旄<lb/>
踏著家鄉馬脚輕暮山秋色眼前明老人上酒齊行拜<lb/>
得侍中來盡再生<lb/>
功成誰不擁藩方富貴還須是本鄉萬里雙旌汾水上<lb/>
玉鞭遙指白雲莊<lb/>
<pb n="KR4h0038_WYG_030-12a"/>
鼔吹旗<graphic n="KR1814" url="https://raw.githubusercontent.com/kanripo/KR-Gaiji/master/images/KR1814.png" mimeType="image/png"/>道兩邊行男走女喜闐闐舊交省得當時别<lb/>
指㸃如今却少年<lb/>
廣場破陣樂初収采纛高于百尺樓老將氣雄争起舞<lb/>
管絃回作大纒頭<lb/>
威聲萬里動寒煙草白天清塞馬閒觸處不如生處樂<lb/>
可憐秋月照江山<lb/>
將士請衣忘却貧緑牕紅燭酒樓新家家盡踏還鄉曲<lb/>
明月街中不絶人<lb/>
<pb n="KR4h0038_WYG_030-12b"/>
　　　御獵<lb/>
青山直入鳯城頭滻水斜分入御溝新校内人唯射鴨<lb/>
長隨天子苑東遊<lb/>
　　　山店<lb/>
登登石路何時盡決決溪泉到處聞風動葉聲山犬吠<lb/>
一家松火隔秋雲<lb/>
　　　過綺岫宫<lb/>
玉樓傾側粉牆空重疊青山遶故空武帝去來羅袖盡<lb/>
<pb n="KR4h0038_WYG_030-13a"/>
野花黄蝶領春風<lb/>
　　　初冬旅遊<lb/>
逺投人宿趂房遲僮僕傷寒馬亦飢為客悠悠十月盡<lb/>
莊頭栽竹已過時<lb/>
　　　寄劉蕡問疾<lb/>
年少病多應為酒誰家將息過今春賖來半夏重煎盡<lb/>
投著山中舊主人<lb/>
　　　夜看揚州市<lb/>
<pb n="KR4h0038_WYG_030-13b"/>
夜市千燈照碧雲高樓紅袖客紛紛如今不似時平日<lb/>
猶自笙歌徹曉聞<lb/>
　　　觀蠻妓<lb/>
欲說昭君歛翠蛾清聲委曲怨於歌誰家年少春風裏<lb/>
抛與金錢唱好多<lb/>
　　　華嶽廟二首<lb/>
女巫遮客買神盤争取琶琶廟裏彈聞有馬蹄生拍樹<lb/>
路人來去向南看<lb/>
<pb n="KR4h0038_WYG_030-14a"/>
自移西嶽門長鎖一箇行人一遍開上廟參天今見在<lb/>
夜頭風起覺神來<lb/>
　　　老人歌<lb/>
白髮歌人垂淚行上皇生日出京城如今供奉多新意<lb/>
錯唱當時一半聲<lb/>
　　　對酒<lb/>
為病比來渾斷酒縁花不免却知聞從來樂事關身少<lb/>
主領春風只在君<lb/>
<pb n="KR4h0038_WYG_030-14b"/>
　　　秋夜對雨<lb/>
夜山秋雨滴空廊燈照房前樹葉光對坐讀書終卷後<lb/>
自鋪衣被掃僧房<lb/>
　　　和元郎中八月十一至十五夜五首<lb/>
半秋初入中旬夜已向階前守月明從未圓時看却好<lb/>
一分分見傍輪生<lb/>
亂雲遮却臺東月不許交依次第看莫為詩家先見境<lb/>
被他龍與作艱難<lb/>
<pb n="KR4h0038_WYG_030-15a"/>
今夜月明勝昨夜新添桂樹近東枝立多地濕舁床坐<lb/>
看過牆西寸寸遲<lb/>
月似圓來漸漸凝玉盤盛水欲侵稜夜深盡放家人睡<lb/>
直到天明不炷燈<lb/>
合望月時長望月分明不得似今年仰頭五夜風中立<lb/>
從未團圓直到圓<lb/>
　　　新晴後<lb/>
住處近山常足雨聞晴曬曝舊方茵立秋日後無多熱<lb/>
<pb n="KR4h0038_WYG_030-15b"/>
漸覺生衣不着身<lb/>
　　　霓裳詞十首<lb/>
弟子部中留一色聽風聽水作霓裳散聲未足重來授<lb/>
直到牀前見上皇<lb/>
中管五絃初半曲遙教合上隔簾聽一聲聲向天頭落<lb/>
效得仙人夜唱經<lb/>
自直梨園得出稀更畨上曲不教歸一時跪拜霓裳徹<lb/>
立地階前賜紫衣<lb/>
<pb n="KR4h0038_WYG_030-16a"/>
旋翻曲譜聲初足除在梨園未教人宣與書家分手寫<lb/>
中官走馬賜功臣<lb/>
伴教霓裳有貴妃從初直到曲成時日長耳裏聞聲熟<lb/>
拍數分毫錯總知<lb/>
絃索摐摐隔采雲五更初發滿宫聞武皇自送西王母<lb/>
新換霓裳日色裙<lb/>
勑賜宫人澡浴回遙看美女院門開一山星月霓裳動<lb/>
好字先從殿裏來<lb/>
<pb n="KR4h0038_WYG_030-16b"/>
傳呼法部按霓裳新得承恩别作行日晚貴妃樓上看<lb/>
内人舁下綵羅箱<lb/>
朝元閣上山風起夜聽霓裳露坐寒宫女月中更替立<lb/>
黄金梯滑並行難<lb/>
知在華清年月滿山頭山底種長生去時留下霓裳曲<lb/>
半是離宫别館聲<lb/>
　　　朝天詞寄魏博田侍中八首<lb/>
山川初定國圖寛未識龍顔坐不安風動白髯旌節下<lb/>
<pb n="KR4h0038_WYG_030-17a"/>
過時天子御樓看<lb/>
相感君臣總淚流恩深舞蹈不知休初從戰地來無物<lb/>
唯奏新添十八州<lb/>
奏催三殿宴沂公别與諸侯總不同隔月太常先習樂<lb/>
金書牌纛采雲中<lb/>
無人敢奪在先籌天子門邊送與毬遙索十箱新様錦<lb/>
内家舁到馬前頭<lb/>
御馬牽來親自試珠毬到處玉蹄知殿到宣勸連催上<lb/>
<pb n="KR4h0038_WYG_030-17b"/>
未解紅纓不敢騎<lb/>
四海無波乞放閒三封手跪獻龍顔他時若有邊城動<lb/>
不待天書自出山<lb/>
戎馬悠悠未盡歸玉關猶隔吐蕃旗老臣三表求高卧<lb/>
邊事從今遣問誰<lb/>
重賜弓刀内宴回看人城外滿高臺君臣不作其時别<lb/>
収盡邊旗當日來<lb/>
　萬首唐人絶句卷三十<lb/>
</p>
<p>
</p>
  </div>
</body>
</text>
</TEI>
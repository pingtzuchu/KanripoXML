<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>萬首唐人絶句巻十五</head> <lb/>
    <p>
<pb n="KR4h0038_WYG_015-1a"/>
欽定四庫全書<lb/>
　萬首唐人絶句巻十五<lb/>
　　　　　　　　　　　　　宋　洪邁　編<lb/>
　　七言<lb/>
　　　寄兩銀榼與裴侍郎兩絶　　白居易<lb/>
貧無好物堪為信雙榼雖輕意不輕願奉謝公池上酌<lb/>
丹心緑酒一時傾<lb/>
慣和麴糵堪盛否重用鹽梅試洗看小器不知容㡬許<lb/>
<pb n="KR4h0038_WYG_015-1b"/>
襄陽米賤酒升寛<lb/>
　　　小橋桞<lb/>
細水涓涓似涙流日西惆悵小橋頭衰楊葉盡空枝在<lb/>
猶被霜風吹不休<lb/>
　　　哭㣲之二首<lb/>
八月涼風吹白幕寢門廊下哭㣲之妻孥朋友來相弔<lb/>
唯道皇天無所知<lb/>
文章卓犖生無敵風骨英靈沒有神哭送咸陽北原上<lb/>
<pb n="KR4h0038_WYG_015-2a"/>
可能隨例作灰塵<lb/>
　　　任老<lb/>
不愁陌上春光盡亦任庭前日影斜面黒眼昏頭雪白<lb/>
老應無可更增加<lb/>
　　　勸歡<lb/>
火急歡娛切勿遲眼㸔老病悔難追樽前花下歌筵裏<lb/>
㑹有求來不得時<lb/>
　　　晚歸府<lb/>
<pb n="KR4h0038_WYG_015-2b"/>
晚從履道來歸府街路雖長尹不嫌馬上涼於床上坐<lb/>
緑槐風透紫蕉衫<lb/>
　　　宿龍潭寺<lb/>
夜上九潭誰是伴雲隨飛盖月隨杯明年尚作三川守<lb/>
此地兼將歌舞來<lb/>
　　　過温尚書舊莊<lb/>
白石清泉抛濟口碧幢紅斾照河陽村人都不知時事<lb/>
猶是呼為處士莊<lb/>
<pb n="KR4h0038_WYG_015-3a"/>
　　　贈神照上人<lb/>
心如定水隨形應口似懸河逐病治曾向衆中先禮拜<lb/>
西方去日莫相遺<lb/>
　　　自逺禪師<lb/>
自出家來長自在縁身一衲一繩床令人見即心無事<lb/>
每一相逢是道場<lb/>
　　　宗上人<lb/>
榮華恩愛棄成唾戒定真如和作香今古雖殊同一法<lb/>
<pb n="KR4h0038_WYG_015-3b"/>
瞿雲抛却轉輪王<lb/>
　　　清閒上人<lb/>
梓潼眷屬何年别長夀壇場近日開應是蜀人皆度了<lb/>
法輪移向洛中來<lb/>
　　　彈秋思<lb/>
信意閒彈秋思時調清聲直韻疎遲近來漸喜無人聴<lb/>
琴格髙低心自知<lb/>
　　　春風<lb/>
<pb n="KR4h0038_WYG_015-4a"/>
春風先發苑中梅櫻杏桃梨次第開薺花榆莢深村裏<lb/>
亦道春風為我來<lb/>
　　　洛陽春<lb/>
洛陽陌上春長在昔别今來二十年唯覔少年心不得<lb/>
其餘萬事盡依然<lb/>
　　　早出晚歸<lb/>
早起或因㩦酒出晚歸多是看花回若抛風景長閒坐<lb/>
自問東京作底來<lb/>
<pb n="KR4h0038_WYG_015-4b"/>
　　　魏王堤<lb/>
花寒懶發鳥慵啼信馬閒行到日西何處未春先有思<lb/>
栁條無力魏王堤<lb/>
　　　勸行樂<lb/>
少年信美何曽久春日雖遲不再中歡笑勝愁歌勝哭<lb/>
請君莫道等頭空<lb/>
　　　老慵<lb/>
豈是交親向我疎老慵自愛閉門居近來漸喜知聞斷<lb/>
<pb n="KR4h0038_WYG_015-5a"/>
免惱嵇康索報書<lb/>
　　　夜調琴憶崔少卿<lb/>
今夜調琴忽有情欲彈惆悵憶崔卿何人解愛中徽上<lb/>
秋思頭邉八九聲<lb/>
　　　王子晉廟<lb/>
子晉廟前山月明人聞往往夜吹笙鸞吟鳳唱聴無拍<lb/>
多似霓裳散序聲<lb/>
　　　晚出尋人不遇<lb/>
<pb n="KR4h0038_WYG_015-5b"/>
籃轝不乗乗晚涼相尋不遇亦無妨輕衣穏馬槐隂下<lb/>
自要閒行一兩坊<lb/>
　　　舟中夜坐<lb/>
潭邉霽後多清景橋下涼來足好風秋鶴一雙船一隻<lb/>
夜深相伴月明中<lb/>
　　　題西亭<lb/>
多見朱門富貴人林園未畢即無身我今幸作西亭主<lb/>
已見池塘五度春<lb/>
<pb n="KR4h0038_WYG_015-6a"/>
　　　觀游魚<lb/>
遶池閒步看魚游正值兒童弄釣舟一種愛魚心各異<lb/>
我來施食爾垂鈎<lb/>
　　　看採蓮<lb/>
小桃閒上小蓮船半採紅蓮半白蓮不似江南惡風浪<lb/>
芙蓉池在卧牀前<lb/>
　　　看採菱<lb/>
菱池如鏡淨無波白㸃花稀青角多時唱一聲新水調<lb/>
<pb n="KR4h0038_WYG_015-6b"/>
謾人道是採菱歌<lb/>
　　　夭老<lb/>
早世身如風裏燭暮年髪似鏡中絲誰人斷得人間事<lb/>
少夭堪傷老又悲<lb/>
　　　秋池<lb/>
洗浪清風透水霜水邉閒坐一繩床眼塵心垢見皆盡<lb/>
不是秋池是道場<lb/>
　　　新雪二首<lb/>
<pb n="KR4h0038_WYG_015-7a"/>
不思北省烟霄地不憶南宫風月天唯憶静恭楊閣老<lb/>
小園新雪煖爐前<lb/>
不思朱雀街東鼓不憶青龍寺後鐘唯憶夜深新雪後<lb/>
新昌臺上七株松<lb/>
　　　和㣲之在校書郎日過三鄉<lb/>
三鄉過日君年㡬今日君年五十餘不獨年催身亦變<lb/>
校書郎變作尚書<lb/>
　　　和㣲之十七與君别及朧月花枝之詠<lb/>
<pb n="KR4h0038_WYG_015-7b"/>
别時十七今頭白惱亂君心三十年垂老休吟花月句<lb/>
恐君更結後身縁<lb/>
　　　疑夢二首<lb/>
莫驚寵辱虚憂喜莫計恩讐浪苦辛黄帝孔丘無處問<lb/>
安知不是夢中身<lb/>
鹿疑鄭相終難辨蝶化莊生詎可知假使如今不是夢<lb/>
能長於夢㡬多時<lb/>
　　　除夜<lb/>
<pb n="KR4h0038_WYG_015-8a"/>
病眼少眠非守嵗老心多感又臨春火銷燈盡天明後<lb/>
便是平頭六十人<lb/>
　　　府西池<lb/>
栁無氣力枝先動池有波文氷盡開今日不知誰計㑹<lb/>
春風春水一時來<lb/>
　　　府酒五絶<lb/>
　　　　變法<lb/>
自慚到府來周嵗惠愛威稜一事無唯是改張官酒法<lb/>
<pb n="KR4h0038_WYG_015-8b"/>
漸從濁水作醍醐<lb/>
　　　　招客<lb/>
日午㣲風且暮寒春風冷峭雪乾殘碧氊帳下紅爐畔<lb/>
試為來甞一盞看<lb/>
　　　　辨味<lb/>
甘露太甜非正味醴泉雖潔不芳馨杯中此味何人别<lb/>
柔㫖之中有典刑<lb/>
　　　　自勸<lb/>
<pb n="KR4h0038_WYG_015-9a"/>
憶昔羈貧應舉年脱衣典酒出江邉十千一斗猶賖飲<lb/>
何況官供不著錢<lb/>
　　　　諭妓<lb/>
燭淚夜粘桃葉袖酒痕香汚石榴裙莫辭辛苦供歡宴<lb/>
老後思量悔煞君<lb/>
　　　履道居三首<lb/>
莫嫌地窄林亭小莫厭貧家活計㣲大有髙門鎖寛宅<lb/>
主人到老不曽歸<lb/>
<pb n="KR4h0038_WYG_015-9b"/>
東里素帷猶未徹南鄰丹旐又新懸衡門蝸舍自慚愧<lb/>
収得身來已五年<lb/>
世事平分衆所知何甞苦樂不相隨唯餘躭酒狂歌客<lb/>
只有樂時無苦時<lb/>
　　　戲招諸客<lb/>
黄醅緑醑迎冬熟絳帳紅爐逐夜開誰道洛中多逸客<lb/>
不將書喚不曾來<lb/>
　　　將歸<lb/>
<pb n="KR4h0038_WYG_015-10a"/>
欲去公門返野扉預思泉竹已依依更憐家醖迎春熟<lb/>
一瓮醍醐待我歸<lb/>
　　　睡覺<lb/>
官初罷後歸來夜天欲明前睡覺時起坐思量更無事<lb/>
身心安樂復誰知<lb/>
　　　感舊詩巻<lb/>
夜深吟罷一長吁老淚燈前濕白鬚二十年前舊詩巻<lb/>
十人酬和九人無<lb/>
<pb n="KR4h0038_WYG_015-10b"/>
　　　涼風歎<lb/>
昨夜涼風又䬃然螢飄葉墜卧床前逢秋莫歎須知分<lb/>
已過潘安三十年<lb/>
　　　送考功崔郎中赴闕<lb/>
稱意新官又少年秋涼身健好朝天青雲上了無多路<lb/>
却要徐驅穏著鞭<lb/>
　　　聞歌者唱㣲之詩<lb/>
新詩絶筆聲名歇舊巻生塵篋笥深時向歌中聞一句<lb/>
<pb n="KR4h0038_WYG_015-11a"/>
未容傾耳已傷心<lb/>
　　　衰荷<lb/>
白露凋花花不殘涼風吹葉葉初乾無人解愛蕭條境<lb/>
更遶衰藂一匝看<lb/>
　　　池上送考功崔郎中兼别房竇二妓<lb/>
文昌列宿徴還日洛浦行雲放散時鵷鷺上天花逐水<lb/>
無由再㑹白家池<lb/>
　　　自問<lb/>
<pb n="KR4h0038_WYG_015-11b"/>
依仁臺廢悲風晚履信池荒宿草春自問老身騎馬出<lb/>
洛陽城裏竟何人<lb/>
　　　秋夜聴髙調涼州<lb/>
樓上金風聲漸𦂳月中銀字韻初調促張絃柱吹髙管<lb/>
一曲涼州入泬寥<lb/>
　　　香山寺二絶<lb/>
空門寂静老夫閒伴鳥隨雲往復還家醖滿瓶書滿架<lb/>
半移生計入香山<lb/>
<pb n="KR4h0038_WYG_015-12a"/>
愛風巖上攀松盖戀月潭邉住日稜且共雲泉結縁境<lb/>
他生當作此山僧<lb/>
　　　負春<lb/>
病來道士教調氣老去山僧勸坐禪辜負春風楊栁曲<lb/>
去年斷酒到今年<lb/>
　　　春池上戲贈李郎中<lb/>
滿池春水何人愛唯我回看指似君直似挼藍新汁色<lb/>
與君南宅染羅裙<lb/>
<pb n="KR4h0038_WYG_015-12b"/>
　　　木蘭花<lb/>
膩如玉指塗朱粉光似金刀剪紫霞從此時時春夢裏<lb/>
應添一樹女郎花<lb/>
　　　楊栁枝詞八首<lb/>
六么水調家家唱白雪梅花處處吹古歌舊曲君休聴<lb/>
聴取新翻楊栁枝<lb/>
陶令門前四五樹亞夫營裏百千條何似東都正二月<lb/>
黄金枝映洛陽橋<lb/>
<pb n="KR4h0038_WYG_015-13a"/>
依依嫋嫋復青青勾引清風無限情白雪花繁空撲地<lb/>
緑絲條弱不勝鸎<lb/>
紅板江橋青酒旗館娃宫暖日斜時可憐雨歇東風定<lb/>
萬樹千條各自垂<lb/>
蘇州楊栁任君誇更有錢塘勝館娃若解多情尋小小<lb/>
緑楊深處是蘇家<lb/>
蘇家小女舊知名楊栁風前别有情剥條盤作銀環様<lb/>
巻葉吹為玉笛聲<lb/>
<pb n="KR4h0038_WYG_015-13b"/>
葉含濃露如啼眼枝嫋輕風似舞腰小樹不禁攀折苦<lb/>
乞君留取兩叄條<lb/>
人言桞葉似愁眉更有愁腸似栁絲柳絲挽斷腸牽斷<lb/>
彼此應無續得期<lb/>
　　　浪淘沙詞六首<lb/>
一泊沙來一泊去一重沙滅一重生相攪相淘無歇日<lb/>
㑹教山海一時平<lb/>
白浪茫茫與海連平沙浩浩四無邉暮去朝來淘不住<lb/>
<pb n="KR4h0038_WYG_015-14a"/>
遂令東海變桑田<lb/>
青草湖中萬里程黄梅雨裏一人行愁見灘頭夜泊處<lb/>
風翻暗浪打船聲<lb/>
借問江潮與海水何似君情與妾心相恨不如潮有信<lb/>
相思始覺海非深<lb/>
海底飛塵終有日山頭化石豈無時誰道小郎抛小婦<lb/>
船頭一去沒回期<lb/>
隨波逐浪到天涯遷客生還有㡬家却到帝鄉重富貴<lb/>
<pb n="KR4h0038_WYG_015-14b"/>
請君莫忘浪淘沙<lb/>
　　　問鶴<lb/>
烏鳶争食雀争窠獨立池邉風雪多盡日踏氷翹一足<lb/>
不鳴不動意如何<lb/>
　　　代鶴答<lb/>
鷹爪攫雞雞肋折鶻拳蹵鴈鴈頭垂何如歛翅水邉立<lb/>
飛上雲松棲穏枝<lb/>
　　　少年問<lb/>
<pb n="KR4h0038_WYG_015-15a"/>
少年怪我問如何何事朝朝醉復歌號作樂天應不錯<lb/>
憂愁時少樂時多<lb/>
　　　問少年<lb/>
千首詩堆青玉案十分酒㵼白金盂回頭却問諸年少<lb/>
作箇狂夫得了無<lb/>
　　　代林園戲贈<hi>裴侍中新修集賢宅成池館甚盛數往㳺宴醉歸自戲耳</hi>
豈獨西坊來往頻偷閒處處作遊人衡門雖是棲遲地<lb/>
不可終朝鎖老身<lb/>
<pb n="KR4h0038_WYG_015-15b"/>
　　　重戲答<lb/>
小水低亭自可親大池髙館不關身林園莫妬裴家好<lb/>
憎故憐新豈是人<lb/>
　　　早秋登天宫寺閣贈諸客<lb/>
天宫閣上醉蕭辰絲管閒聴酒慢巡為向涼風清景道<lb/>
今朝屬我兩三人<lb/>
　　　醉遊平泉<lb/>
狂歌箕踞酒樽前眼不看人面向天洛客最閒唯有我<lb/>
<pb n="KR4h0038_WYG_015-16a"/>
一年四度到平泉<lb/>
　　　集賢池答侍中問<lb/>
主人晚入皇城宿問客徘徊何所須池月幸閒無用處<lb/>
今宵能借客遊無<lb/>
　　　和同州楊侍郎誇柘枝見寄<lb/>
細吟馮翊使君詩憶作餘杭太守時君有一般輸我事<lb/>
柘枝堪校十年遲<lb/>
　　　冬日平泉路晚歸<lb/>
<pb n="KR4h0038_WYG_015-16b"/>
山路難行日易斜烟村霜樹欲棲鵶夜歸不到應閒事<lb/>
熱飲三杯即是家<lb/>
　　　利仁北街作<lb/>
草色班班春雨晴利仁坊北面西行踟蹰立馬縁何事<lb/>
認得張家歌吹聲<lb/>
　　　洛陽堰閒行<lb/>
洛陽堰上新晴日長夏門前欲暮春遇酒即沽逢樹歇<lb/>
七年北地作閒人<lb/>
<pb n="KR4h0038_WYG_015-17a"/>
　　　過永寧<lb/>
村杏野桃繁似雪行人不醉為誰開賴逢山縣盧明府<lb/>
引我花前勸一杯<lb/>
　　　羅敷水<lb/>
野店東頭花落處一條流水號羅敷芳魂艶骨知何在<lb/>
春草茫茫墓亦無<lb/>
　　　龍門送别皇甫澤州赴任韋山人南逰<lb/>
隼旟歸洛知何日鶴駕還嵩莫過春惆悵香山雲水冷<lb/>
<pb n="KR4h0038_WYG_015-17b"/>
明朝便是獨逰人<lb/>
　　　寄楊六侍郎<lb/>
西户最榮君好去左馮雖穏我慵來秋風一筯鱸魚鱠<lb/>
張翰揺頭喚不回<lb/>
　　　即事<lb/>
重裘煖帽寛氊履小閣低忩深地爐身穏心安眠未起<lb/>
西京朝士得知無<lb/>
　　　家園三絶<lb/>
<pb n="KR4h0038_WYG_015-18a"/>
滄浪峽水子陵灘路逺江深欲去難何似家池通小院<lb/>
卧房階下插魚竿<lb/>
籬下先生時得醉甕間吏部暫偷眠何如家醖雙魚榼<lb/>
雪夜花時長在前<lb/>
鴛鴦怕捉竟難親鸚鵡雖籠不著人何似家禽雙白鶴<lb/>
閒行一歩亦隨身<lb/>
　<lb/>
　<lb/>
<pb n="KR4h0038_WYG_015-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　萬首唐人絶句巻十五<lb/>
<pb n="KR4h0038_WYG_015-19a"/>
欽定四庫全書<lb/>
　萬首唐人絶句巻十五<lb/>
　　　　　　　　　　　　　宋　洪邁　編<lb/>
　　五言<lb/>
　　　散關遇雪　　　　　　　　李商隱<lb/>
劒外從軍逺無家與寄衣散闗三尺雪回夢夢鴛機<lb/>
　　　樂遊<lb/>
向晚意不適驅車登古原夕陽無限好只是近黄昏<lb/>
<pb n="KR4h0038_WYG_015-19b"/>
　　　巴江栁<lb/>
巴江可惜栁栁色緑侵江好向金鑾殿移隂入綺忩<lb/>
　　　聴鼓<lb/>
城頭疊鼓聲城下暮江清欲問漁陽摻時無禰正平<lb/>
　　　憶梅<lb/>
定定住天涯依依向物華寒梅最堪恨長作去年花<lb/>
　　　漫成二首<lb/>
沈約憐何遜延年毁謝莊清新俱有得名譽底相傷<lb/>
<pb n="KR4h0038_WYG_015-20a"/>
霧夕詠芙蕖何郎得意初此時誰最賞沈范兩尚書<lb/>
　　　栁下暗記<lb/>
無奈巴南栁千條傍吹臺更將黄映白擬作杏花媒<lb/>
　　　妓席<lb/>
樂府聞桃葉人前道得無勸君書小字切莫喚官奴<lb/>
　　　風<lb/>
撩釵盤孔雀惱帶拂鴛鴦羅薦誰教近齋時鎖洞房<lb/>
　　　代應<lb/>
<pb n="KR4h0038_WYG_015-20b"/>
昨夜雙鈎敗今朝百草輸闗西狂小吏唯喝遶牀盧<lb/>
　　　張亞子廟<lb/>
下馬捧椒漿迎神白玉堂如何鐡如意獨自與姚萇<lb/>
　　　百果嘲櫻桃<lb/>
珠實雖先熟瓊莩縱早開流鸎猶故向爭得諱含來<lb/>
　　　荅<lb/>
衆果莫相誚天生名品高何因古樂府唯有鄭櫻桃<lb/>
　　　襪<lb/>
<pb n="KR4h0038_WYG_015-21a"/>
嘗聞宓妃襪渡水欲生塵好借常娥著清秋踏月輪<lb/>
　　　追代盧家人嘲堂内<lb/>
道却横波字人前莫漫羞只應同楚水長短入淮流<lb/>
　　　天涯<lb/>
春日在天涯天涯日又斜鶯啼如有淚為濕最高花<lb/>
　　　早起<lb/>
風露澹清晨簾間獨起人鶯花啼又笑畢竟是誰春<lb/>
　　　細雨<lb/>
<pb n="KR4h0038_WYG_015-21b"/>
帷飄白玉堂簟卷碧牙牀楚女當時意蕭蕭髪彩涼<lb/>
　　　歌舞<lb/>
遏雲歌響清囘雪舞腰輕只要君流盻君傾國自傾<lb/>
　　　房君珊瑚散<lb/>
不見姮娥影清秋守月輪月中閒杵臼桂子搗成塵<lb/>
　　　嘲櫻桃<lb/>
朱實鳥含盡青樓人未歸南園無限樹獨自葉如幃<lb/>
　　　自況<lb/>
<pb n="KR4h0038_WYG_015-22a"/>
陶令棄官後仰眠書屋中誰將五斗米擬換北䆫風<lb/>
　　　蝶<lb/>
孤蝶小徘徊翩翾粉翅開併應傷皎㓗頻近雪中來<lb/>
　　　夜意<lb/>
簾垂幕半巻枕冷被仍香如何為相憶䰟夢過瀟湘<lb/>
　　　李夫人二首<lb/>
一帶不結心兩股方安髻慙愧白茅人月沒教星替<lb/>
剰結茱萸枝多擘秋蓮的獨自有波光綵囊盛不得<lb/>
<pb n="KR4h0038_WYG_015-22b"/>
　　　滯雨<lb/>
滯雨長安夜殘燈獨客愁故鄉雲水地歸夢不宜秋<lb/>
　　　微雨<lb/>
初随林靄動稍共夜涼分忩逼侵燈冷庭虚近水聞<lb/>
　　　高花<lb/>
花將人共笑籬外露繁枝宋玉臨江宅墻低不擬窺<lb/>
　　　嘲桃<lb/>
無賴妖桃面平明露井東春風為開了却擬笑春風<lb/>
<pb n="KR4h0038_WYG_015-23a"/>
　　　餞席重送從叔之梓州<lb/>
莫歎萬重山君還我未還武關猶悵望何況百牢關<lb/>
　　　栁枝五首<lb/>
花房與蜜脾蜂雄蛺蝶雌同時不同類那復更相思<lb/>
木是丁香樹春條結始生玉作彈棊局中心亦不平<lb/>
嘉𤓰引蔓長碧玉冰寒漿東陵雖五色不忍值牙香<lb/>
栁枝井上蟠蓮葉浦中乾錦鱗與繡羽水陸有傷殘<lb/>
畵屏繡步障物物自成雙如何湖上望只見是鴛鴦<lb/>
<pb n="KR4h0038_WYG_015-23b"/>
　　　戲贈張郎　　　　　　　　盧　象<lb/>
少婦石榴裙新粧白玉面能迷張公子不許時相見<lb/>
　　　送别　　　　　　　　　　王之渙<lb/>
楊栁東門樹青青夾御河近來攀折苦應為别離多<lb/>
　　　登鸛雀樓<lb/>
白日依山盡黄河徹海流欲窮千里目更上一層樓<lb/>
　　　長相思　　　　　　　　　張　繼<lb/>
遼陽望河縣白首無由見海上珊瑚枝年年寄春燕<lb/>
<pb n="KR4h0038_WYG_015-24a"/>
　　　感懐<lb/>
調與時人背心將靜者論終年帝城裏不識五侯門<lb/>
　　　挽歌　　　　　　　　　　于　鵠<lb/>
陰風吹黄蒿挽歌渡秋水車馬却歸城孤墳月眀裏<lb/>
　　　青樓曲　　　　　　　　　干　濆<lb/>
青樓臨大道一上一囘老所思終不來極目傷春草<lb/>
　　　古歌二首　　　　　　　　薛維翰<lb/>
美人怨何深含情倚金閣不嚬復不語紅淚雙雙落<lb/>
<pb n="KR4h0038_WYG_015-24b"/>
美人閉紅燭獨坐裁新錦頻放剪刀聲夜寒知未寢<lb/>
　　　送從弟赴上都　　　　　　劉　商<lb/>
車騎秦城逺囊裝楚客貧月眀思逺道詩罷訴何人<lb/>
　　　登相國寺閣<lb/>
晴日登臨好春風各望家垂楊夾城路客思逐楊花<lb/>
　　　酬濬上人采藥見寄<lb/>
玉英期共采雲嶺獨先過應得靈芝也詩情一倍多<lb/>
　　　曲水寺枳實<lb/>
<pb n="KR4h0038_WYG_015-25a"/>
枳實遶僧房攀枝置藥囊洞庭山上橘霜落也應黄<lb/>
　　　酬問師<lb/>
虚空無處所髣髴似琉璃詩境何人到禪心又過詩<lb/>
　　　殷秀才求詩<lb/>
傾葢見芳<graphic n="KR1086" url="https://raw.githubusercontent.com/kanripo/KR-Gaiji/master/images/KR1086.png" mimeType="image/png"/>晴天瓊樹枝連城猶隠石唯有卞和知<lb/>
　　　行營即事<lb/>
萬姓厭干戈三邊尚未和將軍誇寳劒功在殺人多<lb/>
　　　緑珠怨<lb/>
<pb n="KR4h0038_WYG_015-25b"/>
従來上臺榭不敢倚闌干零落知成血高樓直下看<lb/>
　　　古意<lb/>
達曉寢衣泠開帷霜露凝風吹昨夜淚一片枕前冰<lb/>
　　　哭蕭掄<lb/>
何處哭故人青門水如箭當時水頭别従此不相見<lb/>
　　　水亭　　　　　　　　　　裴夷直<lb/>
歲律行將變君恩竟未囘門前即潮水朝去暮常來<lb/>
　　　揚州寄諸子<lb/>
<pb n="KR4h0038_WYG_015-26a"/>
千里隔煙波孤舟宿何處遙思耿不眠淮南夜風雨<lb/>
　　　酬盧郎中游寺見招不遇<lb/>
偶出送山客不知游梵宫秋光古松下誰伴一仙翁<lb/>
　　　寓言<lb/>
秋樹却逢暖未凋能幾時何須尚松桂搖動暫青枝<lb/>
　　　唁人喪侍兒<lb/>
夜情何耿耿春恨草綿綿唯有常娥月從今照墓田<lb/>
　　　席上夜别張主簿<lb/>
<pb n="KR4h0038_WYG_015-26b"/>
紅燭剪還明緑尊添又滿不愁前路長只畏今宵短<lb/>
　　　方丈泉<lb/>
循涯不知淺見底似非深永日無波浪澄澄照我心<lb/>
　　　晚望<lb/>
日下夕隂長前山凝積翠白鳥一行飛聯聯粉書字<lb/>
　　　前山<lb/>
只謂一蒼翠不知猶數重晚來雲映處更見兩三峯<lb/>
　　　發交州日留題解錬師房<lb/>
<pb n="KR4h0038_WYG_015-27a"/>
乆喜房廊接今成道路賖明朝囘首處此地是天涯<lb/>
　　　令和州買松<lb/>
好覔凌霜質仍須帶雨栽須知剖竹日便是看松來<lb/>
　　　題斷金集後<lb/>
一覽斷金集再悲埋玉人牙絃千古絶珠淚萬行新<lb/>
　　　長安道　　　　　　　　　鞠信陵<lb/>
朱門映緑楊雙闕抵通莊玉珮聲逾逺紅塵猶自香<lb/>
　　　春懐舊遊　　　　　　　　雍　陶<lb/>
<pb n="KR4h0038_WYG_015-27b"/>
吟想舊經過花時奈逺何别來長自見春夢入闗多<lb/>
　　　離京城宿商山作<lb/>
山月吟聲苦春風引思長無由及塵土猶帯杏花香<lb/>
　　　秋館雨夜<lb/>
夜雨空館靜幽人起徘徊長安醉眠客豈知新鴈來<lb/>
　　　聞子規<lb/>
百鳥有啼時子規聲不歇春寒四鄰靜獨叫三更月<lb/>
　　　懐無可上人<lb/>
<pb n="KR4h0038_WYG_015-28a"/>
山寺秋時後僧家夏滿時清涼多古跡幾處有新詩<lb/>
　　　長安客感<lb/>
客淚如危葉長懸零落心況是悲愁日臨風制不禁<lb/>
　　　送客遙望<lb/>
别逺心更苦遙將目送君光華不可見孤鶴没秋雲<lb/>
　　　傷靡草<lb/>
靡草似客心年年亦先死無由伴花落暫得因風起<lb/>
　　　木槿　　　　　　　　　　劉庭琦<lb/>
<pb n="KR4h0038_WYG_015-28b"/>
物情良可見人事不勝悲莫恃朝榮好君看暮落時<lb/>
　　　别輞川　　　　　　　　　王　縉<lb/>
山月曉仍在林風涼不絶殷勤如有情惆悵令人别<lb/>
　　　嶺外守歲　　　　　　　　李福業<lb/>
冬去更籌盡春随斗柄囘寒暄一夜隔客鬢兩年催<lb/>
　　　碧玉歌　　　　　　　　　李　暇<lb/>
碧玉上宫妓出入千花林珠被玳瑁牀感郎情意深<lb/>
　　　怨詩三首<lb/>
<pb n="KR4h0038_WYG_015-29a"/>
羅敷初總髻蕙芳正嬌小月落始歸船春眠恒著曉<lb/>
何處期郎遊小苑花臺間相憶不可見且復乘月還<lb/>
别前花照路别後露垂葉歌舞須及時如何坐悲妾<lb/>
　　　訪法通師不遇　　　　　　姚　合<lb/>
訪師師不遇禮佛佛無言依舊將煩惱黄昏入宅門<lb/>
　　　石碑<lb/>
荒田一片石文字滿青苔不是逢閒客何人肯讀來<lb/>
　　　老馬<lb/>
<pb n="KR4h0038_WYG_015-29b"/>
卧多扶不起唯向主人嘶惆悵東郊道秋來雨不泥<lb/>
　　　鶴雛<lb/>
白毛生未足嶛峭醜於雞每夜穿籠出搗衣砧上栖<lb/>
　　　新菊<lb/>
黄金色未足摘取且新甞若待重陽日何時異衆香<lb/>
　　　春日游慈恩寺<lb/>
年長歸何處青山未有家賞春無酒飲多看寺中花<lb/>
　　　白鼻騧<lb/>
<pb n="KR4h0038_WYG_015-30a"/>
為底胡姬酒長來白鼻騧摘蓮抛水上郎意在浮花<lb/>
　　　送薛郎中往婺州<lb/>
我住浙江西君去浙江東日日心來往不畏浙江風<lb/>
　　　和李舍人冬至日<lb/>
獻夀人皆慶南山復北堂従今千萬日此日又初長<lb/>
　　　酬張郎中<lb/>
白髪年來盡滄江歸去遲何當得携手松下靜吟詩<lb/>
　　　别杭州<lb/>
<pb n="KR4h0038_WYG_015-30b"/>
醉與江濤别江濤惜我游他年昏嫁了終路此江頭<lb/>
　　　秋中夜坐<lb/>
疎散永無事不眠常夜分月中松露滴風引鶴同聞<lb/>
　　　長干曲四首　　　　　　　崔　顥<lb/>
君家何處住妾住在横塘停船暫借問或恐是同鄉<lb/>
家臨九江水來去九江側同是長干人生小不相識<lb/>
下渚多風浪蓮舟漸覺稀那能不相待獨自逆潮歸<lb/>
三江潮水急五湖風浪涌由來花性輕莫畏蓮舟重<lb/>
<pb n="KR4h0038_WYG_015-31a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0038_WYG_015-31b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　萬首唐人絶句巻十五<lb/>
</p>
<p>
</p>
  </div>
</body>
</text>
</TEI>
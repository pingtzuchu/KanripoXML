<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>萬首唐人絶句巻六十三</head> <lb/>
    <p>
<pb n="KR4h0038_WYG_063-1a"/>
欽定四庫全書<lb/>
　萬首唐人絶句巻六十三<lb/>
　　　　　　　　　　　　　宋　洪邁　編<lb/>
　　七言<lb/>
　　　東林寺寄包侍郎　　　　　　靈澈<lb/>
古殿清隂山木春池邉跂石一觀身誰能來此焚香坐<lb/>
共作鑪峰二十人<lb/>
　　　答徐廣州四問<lb/>
<pb n="KR4h0038_WYG_063-1b"/>
童子出家無第行隨師乞食遣稱名長沙豈敢論年㡬<lb/>
絳老唯知甲子生<lb/>
　　　答韋丹<lb/>
年老心閒無外事麻衣草座亦終身相逢盡道休官去<lb/>
林下何曾見一人<lb/>
　　　答胡處士　　　　　　　　　皎然<lb/>
西山禪隠比來聞長道唯應我與君書上無名心忘却<lb/>
人間聚散似浮雲<lb/>
<pb n="KR4h0038_WYG_063-2a"/>
　　　答張烏程<lb/>
莫道謫官無主人秣陵才令日相親前溪更有忘憂處<lb/>
荷葉田田間白蘋<lb/>
　　　酬張明府<lb/>
愛君詩思動禪心使我休吟待鶴吟更説郡中黄霸在<lb/>
朝朝無事許招尋<lb/>
　　　酬祁判官<lb/>
嵗嵗湖南隠已成如何星使忽知名沙鷗慣逐無心客<lb/>
<pb n="KR4h0038_WYG_063-2b"/>
今日逢君不解驚<lb/>
　　　舟行懐閻士和<lb/>
二月湖南春草徧横山渡口花如霰相思一日在孤舟<lb/>
空見歸雲兩三片<lb/>
　　　寄雲門寺梵僧<lb/>
越山千萬雲門絶髙僧貌古還明月清朝掃石行道歸<lb/>
林下眠禪㸔松雪<lb/>
　　　戲呈吳憑<lb/>
<pb n="KR4h0038_WYG_063-3a"/>
世人不知心是道只言道在他方妙還如瞽者望長安<lb/>
長安在西向東笑<lb/>
　　　李中丞水亭夜集<lb/>
佳人且莫吹參差正憐月色生酒巵山翁取醉豈關我<lb/>
自愛樽前白鷺鷥<lb/>
　　　夜過康録事宅㑹兄弟<lb/>
愛君門館夜來清瓊樹雙枝是弟兄月在詩家偏足思<lb/>
風過客位更多情<lb/>
<pb n="KR4h0038_WYG_063-3b"/>
　　　酬秦系戲贈二首<lb/>
正論禪寂忽狂歌莫是塵心顛倒多白足行花曾不染<lb/>
黄囊貯酒欲如何<lb/>
雲林出定鳥未歸松吹時飄雨沐衣石語花悲徒自詫<lb/>
吾心見境盡為非<lb/>
　　　題秦系麗句亭<lb/>
獨將詩教領諸生但愛青山不愛名滿院竹聲堪愈疾<lb/>
亂林花片足忘情<lb/>
<pb n="KR4h0038_WYG_063-4a"/>
　　　題湖上草堂<lb/>
山居不買剡中山湖上千峰處處閒芳草白雲留我住<lb/>
世人何事得相關<lb/>
　　　送顧道士逰洞庭山<lb/>
見説洞庭無上路春遊亂踏五靈芝含桃風起花狼籍<lb/>
正是僊翁棊散時<lb/>
　　　青陽上人院説金陵故事<lb/>
君説南朝全盛日秣陵才子最多人十年秋色古池館<lb/>
<pb n="KR4h0038_WYG_063-4b"/>
誰見齊王西邸春<lb/>
　　　江上人禪居<lb/>
路入松聲逺更竒山光水色共參差中峰禪寂一僧在<lb/>
坐對梁朝老桂枝<lb/>
　　　題松<lb/>
為愛松聲聴不足毎逢松樹更忘還翛然此外更何事<lb/>
笑向閒雲似我閒<lb/>
　　　送侯秀才南逰<lb/>
<pb n="KR4h0038_WYG_063-5a"/>
芳草隨君自有情不關山色與猿聲為㸔嚴子灘頭石<lb/>
曾憶題詩不著名<lb/>
　　　送韋向之睦州謁使君<lb/>
才子南㸔多逺情閒舟蕩漾任春行新安江色長如此<lb/>
何似新安太守清<lb/>
　　　九月八日送蕭少傅歸洪州<lb/>
明日重陽今日歸布㠶絲雨暮霏霏行過鶴渚知堪住<lb/>
家在龍沙意有違<lb/>
<pb n="KR4h0038_WYG_063-5b"/>
　　　送皇甫曾侍御<lb/>
維舟若許暫從容送過重江不厭重霜簡别來今始見<lb/>
雪山歸去又難逢<lb/>
　　　聴胡笳送人<lb/>
一奏胡笳客未停野僧還欲廢禪聴難將此意臨江别<lb/>
無限春風葭菼青<lb/>
　　　江上送梁拾遺<lb/>
江上荻花飛雪花風吹撩亂滿袈裟如今嵗晏無芳草<lb/>
<pb n="KR4h0038_WYG_063-6a"/>
獨對離樽作物華<lb/>
　　　送僧逰宣城<lb/>
楚山千里一僧行念爾初縁道未成莫向舒姑泉口泊<lb/>
此時嗚咽易傷情<lb/>
　　　送履上人還金陵<lb/>
攜錫西山步緑莎禪心未了奈情何湘宫水寺清秋夜<lb/>
月落風悲松柏多<lb/>
　　　送聦上人還廣陵<lb/>
<pb n="KR4h0038_WYG_063-6b"/>
莫學休公學逺公了心還與我心同隋家古桞數株在<lb/>
㸔取人間萬事空<lb/>
　　　送洞庭維諒上人<lb/>
白雲關我不關他此物留君情最多憶著春風生橘樹<lb/>
歸心不怕洞庭波<lb/>
　　　送太祝姪之䖍吉訪兄<lb/>
阮咸别曲四座愁賴是春風不是秋漫漫江帆訪兄弟<lb/>
猿聲㡬夜宿蘆洲<lb/>
<pb n="KR4h0038_WYG_063-7a"/>
　　　冬夜送人<lb/>
平明走馬上村橋花落梅溪雪未消日短天寒愁送客<lb/>
楚山無限路迢迢<lb/>
　　　送嚴上人<lb/>
初到人間栁始隂山書昨夜報春深朝朝花落㡬株樹<lb/>
惱殺禪翁未證心<lb/>
　　　送僧之揚州<lb/>
平明環錫向風輕正及隋堤栁色行知爾禪心還似我<lb/>
<pb n="KR4h0038_WYG_063-7b"/>
故宫春草肯傷情<lb/>
　　　送李繹<lb/>
斜日悠揚在栁絲孤亭寂寂水逶迤誰堪别後行人盡<lb/>
唯有春風起路岐<lb/>
　　　送僧之京師<lb/>
綿綿眇眇楚雲繁萬里西歸望國門禪子初心易悽斷<lb/>
秋風莫上少陵原<lb/>
　　　送許丞還洛陽<lb/>
<pb n="KR4h0038_WYG_063-8a"/>
剡茗情來亦好斟空門一别肯沾襟悲風不動罷瑶軫<lb/>
忘却洛陽歸客心<lb/>
　　　送别<lb/>
聞説情人怨别情霜天淅瀝在寒城長宵漫漫角聲發<lb/>
禪子無心恨亦生<lb/>
　　　送裴參軍還下邳舊居<lb/>
北望烟霄驃騎營邊烽無火楚天清此時千里思歸客<lb/>
泗上春風得返耕<lb/>
<pb n="KR4h0038_WYG_063-8b"/>
　　　送僧歸富陽<lb/>
悠悠渺渺涉寒波故寺思歸意若何長憶孤舟三二月<lb/>
春山偏賞富陽多<lb/>
　　　送僧歸洞庭<lb/>
從來湖上勝人間逺愛浮雲獨自還孤月空天見心地<lb/>
寥寥三境水中山<lb/>
　　　送商季臯<lb/>
比來知爾有詩名莫恨東歸學未成新豐有酒為我飲<lb/>
<pb n="KR4h0038_WYG_063-9a"/>
消取故園傷别情<lb/>
　　　送邢台州<lb/>
海上名山屬使君石橋琪樹古來聞他時畫出白團扇<lb/>
乞取天台一片雲<lb/>
　　　送柳蔡省叔<lb/>
東城南陌强經過怨别無心亦放歌明日阮公應問我<lb/>
閒雲長在石門多<lb/>
　　　赤松澗<lb/>
<pb n="KR4h0038_WYG_063-9b"/>
緑岸朦朧出見天晴沙厯厯水濺濺何處羽人長洗藥<lb/>
殘花無數逐流泉<lb/>
　　　晚秋破山寺<lb/>
秋風落葉滿空山古寺殘燈石壁間昔日經行人去盡<lb/>
寒雲夜夜自飛還<lb/>
　　　釋裴脩春愁<lb/>
蝶舞鶯歌喜嵗芳桞絲裊裊蕙蘭香江南春色共君㸔<lb/>
何事君心獨自傷<lb/>
<pb n="KR4h0038_WYG_063-10a"/>
　　　長安少年行<lb/>
翠樓春酒蝦䗫陵長安少年皆共矜紛紛半醉緑槐道<lb/>
躞蹀花騘驕不勝<lb/>
　　　春夜集陸處士居<lb/>
欲賞芳菲不待晨無情人訪有情人西林豈是無清景<lb/>
祇為忘情不記春<lb/>
　　　王昭君<lb/>
自倚嬋娟望主恩誰知美惡忽相飜黄金不買漢宫貌<lb/>
<pb n="KR4h0038_WYG_063-10b"/>
青塚空埋秦地魂<lb/>
　　　銅雀妓<lb/>
强開尊酒向陵㸔憶得君王舊日歡不覺餘歌悲自斷<lb/>
非關艶曲轉聲難<lb/>
　　　長門怨<lb/>
春風日日閉長門揺蕩春心似夢魂若遣花開只笑妾<lb/>
不如桃李自無言<lb/>
　　　投知己<lb/>
<pb n="KR4h0038_WYG_063-11a"/>
若為令憶洞庭春上有閒雲可隠身無限白雲山要買<lb/>
不知山價出何人<lb/>
　　　塞下曲二首<lb/>
寒塞無因見落梅被人吹入笛聲哀勞勞亭上春應度<lb/>
夜夜城南戰未回<lb/>
都䕶今年破武威烟沙萬里鳥空飛旌竿瀚海掃雲出<lb/>
氊騎天山踏雪歸<lb/>
　　　送蜀僧　　　　　　　　　　清塞<lb/>
<pb n="KR4h0038_WYG_063-11b"/>
萬里獨行無弟子唯賫笻竹與檀龕㸔經更向吳中老<lb/>
應是山川似劔南<lb/>
　　　送僧歸南嶽二首<lb/>
草屨初登南客船銅瓶猶貯北山泉衡陽舊寺秋歸去<lb/>
門鎖寒潭㡬樹蟬<lb/>
衡陽一别十三春行脚同來有㡬人老大却思歸故里<lb/>
當時未漆祖師身<lb/>
　　　過僧竹院<lb/>
<pb n="KR4h0038_WYG_063-12a"/>
一生愛竹自未有毎到此房歸不能髙人留宿話禪後<lb/>
寂寞雨堂空曉燈<lb/>
　　　宿劉員外林亭<lb/>
獨樹倚亭新月入城墻裏面鎻山多去年今夜還留宿<lb/>
坐見西風褭燕窠<lb/>
　　　憶潯陽舊居兼感長孫郎中<lb/>
潯陽却到知何日此地今無舊使君長憶窮冬宿廬嶽<lb/>
瀑泉氷折共僧聞<lb/>
<pb n="KR4h0038_WYG_063-12b"/>
　　　雨後欲尋天目山　　　　　　靈一<lb/>
昨夜雲生天井東春山一雨㡬回風林花併逐溪流下<lb/>
欲上龍池通不通<lb/>
　　　看金陵圖　　　　　　　　　齊已<lb/>
六朝圖畫戰争多最是陳宫計數訛若愛蒼生似歌舞<lb/>
隋皇自合恥干戈<lb/>
　　　寄南嶽秦禪師<lb/>
江頭黙想坐禪峰白石山前萬丈空山下獵人應不到<lb/>
<pb n="KR4h0038_WYG_063-13a"/>
雪深花鹿在菴中<lb/>
　　　片雲<lb/>
水底分明天上雲可憐形影似吾身何妨舒作從龍勢<lb/>
一雨吹消萬里塵<lb/>
　　　寄清溪道者<lb/>
萬重千疊紅霞嶂夜燭朝香白石龕常寄溪窻凭危檻<lb/>
看經影落古龍潭<lb/>
　　　送胎髮筆寄仁公<lb/>
<pb n="KR4h0038_WYG_063-13b"/>
内唯胎髮外秋毫緑玉新裁管束牢老病手疼無那爾<lb/>
却資年少寫風騷<lb/>
　　　偶作寄王祕書<lb/>
七絲湘水秋深夜五字河橋日暮時借問祕書郎此意<lb/>
静彈髙詠有誰知<lb/>
　　　謝惠紙<lb/>
烘焙㡬工成曉雪輕明百幅疊春氷何消才子題詩外<lb/>
分與能書貝葉僧<lb/>
<pb n="KR4h0038_WYG_063-14a"/>
　　　答文勝大師<lb/>
纔把文章干聖主便承恩澤换禪衣應嫌六祖空傳衲<lb/>
只向曹溪永息機<lb/>
　　　寄懷文英大師<lb/>
著紫袈裟名已貴吟紅菡蓞價兼髙秋風曾憶相留處<lb/>
門對平湖滿白濤<lb/>
　　　懷道林<lb/>
四絶堂前萬木秋碧參差影壓湘流閒思宋杜題詩板<lb/>
<pb n="KR4h0038_WYG_063-14b"/>
一上凭欄到夜休<lb/>
　　　辭主人四首<lb/>
　　　　放鶴<lb/>
華亭又復去芝田丹頂霜毛性可憐縱與乘軒終誤主<lb/>
不如還放却遼天<lb/>
　　　　放猿<lb/>
堪憶春雲十二峰野桃山杏摘香紅王孫可念愁金鎻<lb/>
縦放斷腸明月中<lb/>
<pb n="KR4h0038_WYG_063-15a"/>
　　　　放鷺鷥<lb/>
白蘋紅蓼碧江涯日暖雙雙立睡時願掲金籠放歸去<lb/>
却隨沙鶴鬬輕絲<lb/>
　　　　放鸚鵡<lb/>
隴西蒼巘結巢髙本為無人識翠毛今日籠中强言語<lb/>
乞歸天外啄含桃<lb/>
　　　城中懷山友<lb/>
春城來往桃李碧暖艶紅香斷消息吾徒自有山中鄰<lb/>
<pb n="KR4h0038_WYG_063-15b"/>
白晝㝠心坐嵐壁<lb/>
　　　送人往長沙<lb/>
荆門歸路指湖南千里風帆興可諳好聴鷓鴣啼雨處<lb/>
木蘭舟晚泊春潭<lb/>
　　　偶題<lb/>
時事嬾言多忌諱野吟無主苦縦横君看三百篇章首<lb/>
何處分明著姓名<lb/>
　　　贈琴客<lb/>
<pb n="KR4h0038_WYG_063-16a"/>
曾携五老峰前過㡬向雙松石上彈此境此聲誰更愛<lb/>
掀天羯鼓滿長安<lb/>
　　　勉吟僧<lb/>
萬途萬轍亂真源白晝勞形夜斷魂忍著袈裟把名紙<lb/>
學他低折五侯門<lb/>
　　　夏日城中作二首<lb/>
三面僧鄰一面墻更無風路可吹涼他年捨此歸何處<lb/>
青壁紅霞裹石房<lb/>
<pb n="KR4h0038_WYG_063-16b"/>
竹低莎淺雨濛濛小檻幽忩暑月中有境牽懷人不會<lb/>
東林門外翠横空<lb/>
　　　黙坐<lb/>
燈引飛蛾拂熖迷露淋棲鶴壓枝低𡨕心坐睡蒲團穏<lb/>
夢到天台過剡溪<lb/>
　　　水邉行<lb/>
身著袈裟手杖藤水邉行止不妨僧禽棲日落猶孤立<lb/>
隔浪秋山千萬層<lb/>
<pb n="KR4h0038_WYG_063-17a"/>
　　　翡翠<lb/>
水邉飛去青難辨竹裏歸來色一般磨吻鷹鸇莫相害<lb/>
白鷗鴻鶴滿沙灘<lb/>
　　　送藏休上人二首<lb/>
事遂鼎湖遺劔履時來渭水擲魚竿欲知賢聖存亡道<lb/>
自向心機反覆㸔<lb/>
一枝霜雪未霑頭争遣藏休肯便休學盡世間難學事<lb/>
始堪隨處任虚舟<lb/>
<pb n="KR4h0038_WYG_063-17b"/>
　　　幽齋<lb/>
幽院纔容箇小庭疎篁低短不堪情春來猶賴鄰僧樹<lb/>
時引流鶯送好聲<lb/>
　　　贈念法華經僧<lb/>
萬境心隨一念平紅芙蓉坼愛河清治經功力能如是<lb/>
任駕白牛安穏行<lb/>
　　　對菊<lb/>
無艶無妖别有香栽多不為待重陽莫嫌醒眼相看過<lb/>
<pb n="KR4h0038_WYG_063-18a"/>
却是真心愛澹黄<lb/>
　　　送惠空北逰<lb/>
君向峴陽逰聖境我將何事託多才丁寧墮淚碑前過<lb/>
寫取斯文寄我來<lb/>
　　　寄懷歸州馬判官<lb/>
三年為倅興何長髙卧應多事少忙又見秋風霜裛樹<lb/>
滿山椒熟水雲香<lb/>
　　　觀荷葉露珠<lb/>
<pb n="KR4h0038_WYG_063-18b"/>
霏㣲曉露成珠顆宛轉田田未有風任器方圓性終在<lb/>
不妨飜覆落池中<lb/>
　　　苦熱中懷玉泉寺<lb/>
火雲如燒接蒼梧原野烟連大澤枯漫費葛衫葵扇力<lb/>
爭禁泉石潤肌膚<lb/>
　　　折楊桞詞四首<lb/>
鳳樓髙映緑隂隂凝重多含雨露深莫謂一枝柔軟力<lb/>
㡬曾牽破别離心<lb/>
<pb n="KR4h0038_WYG_063-19a"/>
館娃宫畔響廊前依託吳王養翠烟劔去國亡臺榭毁<lb/>
却隨紅樹噪秋蟬<lb/>
儂低似中陶潛酒軟極如傷宋玉風多謝將軍繞營種<lb/>
翠中閒卓戰旗紅<lb/>
髙僧愛此遮江寺逰子傷殘露野橋爭似着行垂上苑<lb/>
碧桃紅杏對揺揺<lb/>
　　　答長沙丁秀才書<lb/>
月月便車奔帝闕年年貢士過荆臺如何三度槐花落<lb/>
<pb n="KR4h0038_WYG_063-19b"/>
未見故人攜巻來<lb/>
　<lb/>
　<lb/>
　<lb/>
　<lb/>
　<lb/>
　<lb/>
　萬首唐人絶句巻六十三<lb/>
</p>
<p>
</p>
  </div>
</body>
</text>
</TEI>
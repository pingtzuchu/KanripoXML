<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>萬首唐人絶句巻四十二</head> <lb/>
    <p>
<pb n="KR4h0038_WYG_042-1a"/>
欽定四庫全書<lb/>
　萬首唐人絶句巻四十二<lb/>
　　　　　　　　　　　　　宋　洪邁　編<lb/>
　　七言<lb/>
　　　送劉寰北歸　　　　　　　劉　商<lb/>
南巢登望縣城孤半是青山半是湖知爾素多山水興<lb/>
此回歸去更來無<lb/>
　　　送王閈歸蘇州<lb/>
<pb n="KR4h0038_WYG_042-1b"/>
深山窮谷没人來邂逅相逢眼漸開雲鶴洞宫君未到<lb/>
夕陽㠶影㡬時回<lb/>
　　　送人往䖍州<lb/>
莫歎乗軺道路賖髙樓日日望還家人到南康皆下淚<lb/>
唯君笑向此中花<lb/>
　　　送僧往湖南<lb/>
閒出東林日影斜稻苗深淺映袈裟船到南湖風浪静<lb/>
可憐秋水照蓮花<lb/>
<pb n="KR4h0038_WYG_042-2a"/>
　　　送元使君自楚移越<lb/>
露冕行春向若耶野人懷惠欲移家東風二月淮陰郡<lb/>
唯見棠梨一樹花<lb/>
　　　移居深山<lb/>
不食黄精不采薇葛苗為帶草為衣孤雲更入深山去<lb/>
人絶音書雁自飛<lb/>
　　　送王永二首<lb/>
君去春山誰共游鳥啼花落水空流如今送别臨溪水<lb/>
<pb n="KR4h0038_WYG_042-2b"/>
他日相思來水頭<lb/>
棉衣似熱裌衣寒時景雖和春已闌誠知暫别那惆悵<lb/>
明日藤花獨自㸔<lb/>
　　　送别<lb/>
灞岸青門有敝廬昨來聞道半丘墟陌頭空送長安使<lb/>
舊里無人可寄書<lb/>
　　　送王貞<lb/>
清陽玉潤復多才邂逅佳期過早梅槿花亦可浮杯上<lb/>
<pb n="KR4h0038_WYG_042-3a"/>
莫待東籬黄菊開<lb/>
　　　送薛六暫游楊州<lb/>
志在乘軒鳴玉珂心期未快隱青蘿廣陵行路風塵合<lb/>
城郭新秋砧杵多<lb/>
　　　送楊行元赴舉<lb/>
晚渡䢴溝惜别離漸㸔烽火馬行遲千鈞何處穿楊葉<lb/>
二月長安折桂枝<lb/>
　　　行營送人<lb/>
<pb n="KR4h0038_WYG_042-3b"/>
鞞鼓喧喧對古城獨尋歸鳥馬蹄輕回來㸔覔鶯飛處<lb/>
即是將軍細桞營<lb/>
　　　滑州送人先歸<lb/>
河水氷消雁北飛寒衣未足又春衣自憐漂蕩經年客<lb/>
送别千回獨未歸<lb/>
　　　送濬上人<lb/>
木落前山霜路多手持寒錫送頭陀眼㸔庭樹梅花發<lb/>
不見詩人獨詠歌<lb/>
<pb n="KR4h0038_WYG_042-4a"/>
　　　髙郵送弟遇北遊<lb/>
門臨楚國舟船路易見行人易别離今日送君心最恨<lb/>
孤㠶水下又風吹<lb/>
　　　送豆盧郎赴海陵<lb/>
烟波極目已沾襟路出東塘水更深㸔取海頭秋草色<lb/>
一如江上别離心<lb/>
　　　送女子<lb/>
青娥宛宛聚為裳烏鵲橋成别恨長惆悵梧桐非舊影<lb/>
<pb n="KR4h0038_WYG_042-4b"/>
不悲鴻鴈暫随陽<lb/>
　　　酬道芬寄畫松<lb/>
聞道鈆華學沈寜寒枝淅瀝葉青青一株將比嚢中樹<lb/>
若箇年多有茯苓<lb/>
　　　山翁持酒相訪以畫松酬之<lb/>
白社風霜驚暮年銅瓶桑落慰秋天憐君意厚留新畫<lb/>
不著松枝當酒錢<lb/>
　　　題潘師房<lb/>
<pb n="KR4h0038_WYG_042-5a"/>
渡水傍山尋絶壁白雲飛處洞門開仙人來往行無跡<lb/>
石徑春風長緑苔<lb/>
　　　謝自然却還舊居<lb/>
仙侣招邀自有期九天升降五雲随不知辭罷虚皇日<lb/>
更向人間住㡬時<lb/>
　　　寄李俌<lb/>
挂却衣冠披薜荔世人應是笑狂愚年来漸覺髭鬚黒<lb/>
欲寄松花君用無<lb/>
<pb n="KR4h0038_WYG_042-5b"/>
　　　贈頭陁師<lb/>
少壯從戎馬上飛雪山童子未緇衣秋山年長頭陁處<lb/>
説我軍前射虎歸<lb/>
　　　贈嚴四草屨<lb/>
輕微管蒯將何用容足偷安事頗同日入信陵賓舘静<lb/>
贈君閒歩月明中<lb/>
　　　題劉偃荘<lb/>
何事退耕滄海畔閒㸔富貴白雲飛門前種稻三回熱<lb/>
<pb n="KR4h0038_WYG_042-6a"/>
縣裏官人四考歸<lb/>
　　　題黄陂夫人祠<lb/>
蒼山雲雨逐明神唯有香名萬歳春東風三月黄陂水<lb/>
只見桃花不見人<lb/>
　　　題道濟上人房<lb/>
何處營求出世間心中無事即身閒門外水流風葉落<lb/>
唯將定性對前山<lb/>
　　　梨樹隂<lb/>
<pb n="KR4h0038_WYG_042-6b"/>
福庭人静少攀援雨露偏滋影易繁磊落紫香香亞樹<lb/>
清隂滿地晝當軒<lb/>
　　　秋蟬聲<lb/>
蕭條旅舍客心驚斷續僧房静又清借問蟬聲何所為<lb/>
人家古寺兩般聲<lb/>
　　　歸山留别子侄二首<lb/>
車馬驅馳人在世東西南北鶴随雲莫言貧病無留别<lb/>
百代簪纓將付君<lb/>
<pb n="KR4h0038_WYG_042-7a"/>
不逐浮雲不羡魚杏花茅屋向陽居鶴鳴華表應傳語<lb/>
鴈度霜天懶寄書<lb/>
　　　與湛上人院畫松<lb/>
水墨乍成巖下樹摧殘半隠洞中雲猷公曾住天台寺<lb/>
陰雨猿聲何處聞<lb/>
　　　白沙宿竇常宅觀妓<lb/>
楊子澄江映晚霞栁條垂岸一千家主人留客江邊宿<lb/>
十月繁霜見杏花<lb/>
<pb n="KR4h0038_WYG_042-7b"/>
　　　上已日縣寮㑹集不遂馳赴<lb/>
踏青㸔竹共佳期春水晴山祓禊詞獨坐郵亭心欲醉<lb/>
櫻桃落盡暮愁時<lb/>
　　　懷張璪<lb/>
苔石蒼蒼臨澗水陰風褭褭動松枝世間唯有張通㑹<lb/>
流向衡陽那得知<lb/>
　　　與于中丞<lb/>
萬頃荒林不敢㸔買山容足擬求安田園失計全蕪没<lb/>
<pb n="KR4h0038_WYG_042-8a"/>
何處春風種蕙蘭<lb/>
　　　袁十五逺訪山門<lb/>
僻居謀道不謀身避病桃源不避秦逺入青山何所見<lb/>
寒花滿徑白頭人<lb/>
　　　行營病中<lb/>
心許征南破敵歸可言羸病卧戎衣遲遲不見憐弓箭<lb/>
惆悵秋鴻敢近飛<lb/>
　　　合谿水漲寄敬山人<lb/>
<pb n="KR4h0038_WYG_042-8b"/>
共愛碧谿臨水住相思來往踐莓苔而今却欲嫌谿水<lb/>
雨漲春流隔往來<lb/>
　　　不羨花<lb/>
惆悵朝陽午又斜剰栽桃李學仙家花開花落人如舊<lb/>
誰道容顔不及花<lb/>
　　　醉後<lb/>
春草秋風老此身一瓢長醉任家貧醒來還愛浮萍草<lb/>
漂寄官河不屬人<lb/>
<pb n="KR4h0038_WYG_042-9a"/>
　　　題水洞二首<lb/>
桃花流出武陵洞夢想仙家雲樹春今㸔水入洞中去<lb/>
却是桃花源裏人<lb/>
長㸔巖穴泉流出忽聽懸泉入洞聲莫摘山花抛水上<lb/>
花浮出洞世人驚<lb/>
　　　代人村中悼亡二首<lb/>
花落茅簷轉寂寥魂随暮雨此中銷邇來庭桞無人折<lb/>
長得垂枝一萬條<lb/>
<pb n="KR4h0038_WYG_042-9b"/>
虚室無人乳燕飛蒼苔滿地履痕稀庭前唯有薔薇在<lb/>
花似殘䊋葉似衣<lb/>
　　　觀獵三首<lb/>
夢非熊虎數年間驅盡豺狼宇宙閒傳道單于聞校獵<lb/>
相期不敢過陰山<lb/>
日隱寒山獵未歸鳴弦落羽雪霏霏梁園射盡南飛鴈<lb/>
淮楚人驚陽鳥啼<lb/>
松月東軒許獨遊深恩未報復淹留梁園日暮從公獵<lb/>
<pb n="KR4h0038_WYG_042-10a"/>
每過青山不舉頭<lb/>
　　　畫石<lb/>
蒼蘚千年粉繪傳堅貞一片色猶全那知忽遇非常用<lb/>
不把分銖補上天<lb/>
　　　詠雙開蓮花<lb/>
菡蓞新花曉並開濃䊋美笑面相隈西方采畫嘉陵鳥<lb/>
早晚雙飛池上來<lb/>
　　　夜聞鄰管<lb/>
<pb n="KR4h0038_WYG_042-10b"/>
何事霜天月滿空鸝鶵百囀向春風鄰家思婦更長短<lb/>
楊桞如絲在管中<lb/>
　　　山中寄元二侍御二首<lb/>
心期汗漫卧雲扄家計漂零水上萍桃李向秋彫落盡<lb/>
一枝松色獨青青<lb/>
拖紫鏘金濟世才知君倚玉望三台深山窮谷無人到<lb/>
唯有狂愚獨自來<lb/>
　　　上崔十五老丈<lb/>
<pb n="KR4h0038_WYG_042-11a"/>
天漢乘槎可問津寂寥深景到無因㸔花獨往尋詩客<lb/>
不為經時謁丈人<lb/>
　　　袁徳師求畫松<lb/>
柏偃松㩻勢自分森梢古意出浮雲如今眼暗畫不得<lb/>
舊有三株持贈君<lb/>
　　　早夏月夜問王開<lb/>
清風首夏夜猶寒嫩笋侵階竹數竿君向蘇臺長見月<lb/>
不知何似此中㸔<lb/>
<pb n="KR4h0038_WYG_042-11b"/>
　　　裴十六㕔即事<lb/>
主人能政訟庭閒帆影雲峯户牖間每到夕陽嵐翠近<lb/>
只言籬障倚前山<lb/>
　　　春日行營即事<lb/>
風引雙旌馬首齊曹南戰勝日平西為儒不解從戎事<lb/>
花落春深聞鼓鼙<lb/>
　　　畫樹後呈濬師<lb/>
翔鳯邊風十月寒蒼山古木更摧殘為君壁上畫松柏<lb/>
<pb n="KR4h0038_WYG_042-12a"/>
勁雪嚴霜君試㸔<lb/>
　　　弔從甥<lb/>
日晚河邊訪惸獨衰桞寒蕪遶茅屋兒童驚走報人來<lb/>
孀婦開門一聲哭<lb/>
　　　商山　　　　　　　　　　曹　松<lb/>
垂白商於原下住兒孫共死一身忙木弓未得長離手<lb/>
猶與官家射麝香<lb/>
　　　題院僧松<lb/>
<pb n="KR4h0038_WYG_042-12b"/>
空山澗畔枯松樹老對禪堂鱗甲身傳是昔朝僧種着<lb/>
下頭應有茯苓神<lb/>
　　　已亥歲二首<lb/>
澤國江山入戰圖生民何計樂樵漁憑君莫話封侯事<lb/>
一將功成萬骨枯<lb/>
波間一戰百神愁兩岸强兵過未休誰道滄江總無事<lb/>
近來長共血争流<lb/>
　　　亂後入洪州西山<lb/>
<pb n="KR4h0038_WYG_042-13a"/>
寂寂陰谿水潄苔塵中將得苦吟來東峰道士如相問<lb/>
縣尉而今不姓梅<lb/>
　　　送僧入廬山<lb/>
若到江州二林寺遍逰應未出雲霞廬山瀑布三千仞<lb/>
畫破青霄始落斜<lb/>
　　　江西逢僧<lb/>
閩地髙僧楚地逢伴逰蠻錫挂垂松白雲逸性都無定<lb/>
纔出雙峰愛五峰<lb/>
<pb n="KR4h0038_WYG_042-13b"/>
　　　鍾陵寒食日郊外閒逰<lb/>
可憐時節足風情杏子粥香如冷餳無奈春風輸舊火<lb/>
遍教人喚作山櫻<lb/>
　　　中秋對月<lb/>
無雲世界秋三五共㸔蟾盤上海涯直到天頭天盡處<lb/>
不曾私照一人家<lb/>
　　　題李太尉平泉荘　　　　　汪　遵<lb/>
水泉花木好髙眠嵩少縱横滿目前惆悵人間不平事<lb/>
<pb n="KR4h0038_WYG_042-14a"/>
今朝身在海南邊<lb/>
　　　戰城南<lb/>
風沙刮地塞雲愁平旦交鋒晚未休白骨又霑新戰血<lb/>
青天猶列舊旄頭<lb/>
　　　延平津<lb/>
三尺晶熒射斗牛豈随凡手報寃讐延平一旦為龍處<lb/>
㸔取風雲布九州<lb/>
　　　項亭<lb/>
<pb n="KR4h0038_WYG_042-14b"/>
不修仁徳合文明天道如何擬力爭隔岸故鄉歸不得<lb/>
十年空負㧞山名<lb/>
　　　烏江<lb/>
兵散弓殘挫虎威單鎗匹馬突重圍英雄去盡羞容在<lb/>
㸔却江東不得歸<lb/>
　　　緑珠<lb/>
大扺花顔最怕秋南家歌歇北家愁從來幾許如君貎<lb/>
不肯如君墜玉樓<lb/>
<pb n="KR4h0038_WYG_042-15a"/>
　　　升遷橋<lb/>
漢朝卿相盡風雲司馬題橋衆又聞何事不如楊徳意<lb/>
觧搜賢哲薦明君<lb/>
　　　隋桞<lb/>
夾浪分堤萬樹餘為迎龍舸到江都君㸔靖節髙眠處<lb/>
只向衡門種五株<lb/>
　　　楊桞<lb/>
亞夫營畔桞濛濛隋主堤邊四路通攀折贈君還有意<lb/>
<pb n="KR4h0038_WYG_042-15b"/>
翠眉輕嫩怕春風<lb/>
　　　桐江<lb/>
光武重興四海寜漢臣無不受浮榮嚴陵何事輕軒冕<lb/>
獨向桐江釣月明<lb/>
　　　招隱<lb/>
罷聽泉聲㸔鹿羣丈夫才策合匡君早携書劔離巖谷<lb/>
莫待蒲輪輾白雲<lb/>
　　　陳宫<lb/>
<pb n="KR4h0038_WYG_042-16a"/>
椒宫荒宴竟無疑倐忽山河盡入隋留得後庭亡國曲<lb/>
至今猶與酒家吹<lb/>
　　　樊將軍廟<lb/>
玉輦曾經隔楚營漢皇心怯擬休兵當時不得將軍力<lb/>
日月湏分一半明<lb/>
　　　東海<lb/>
漾舟雪浪映花顔徐福携將竟不還同作危時避秦客<lb/>
此行何似武陵灘<lb/>
<pb n="KR4h0038_WYG_042-16b"/>
　　　昭君<lb/>
漢家天子鎮寰瀛塞北羌人未罷兵猛將謀臣徒自貴<lb/>
蛾眉一笑塞塵清<lb/>
　　　五湖<lb/>
已立平吳霸越功片帆髙颺五湖風不知戰國官榮者<lb/>
誰似陶朱得始終<lb/>
　　　澠池<lb/>
西秦北趙各稱髙池上張筵列我曹何事君王親擊缶<lb/>
<pb n="KR4h0038_WYG_042-17a"/>
相如有劔可吹毛<lb/>
　　　函谷闗<lb/>
脱禍東奔壯氣摧馬如飛電轂如雷當時若不聽彈鋏<lb/>
那得闗門半夜開<lb/>
　　　詠酒二首<lb/>
九醖松醪一曲歌本圖閒放飬天和後人不識前賢意<lb/>
破國亡家事甚多<lb/>
萬事銷沉向一杯竹門啞軋為風開秋宵睡足芭蕉雨<lb/>
<pb n="KR4h0038_WYG_042-17b"/>
又是江湖入夢來<lb/>
　　　蒼頡臺<lb/>
觀跡成文代結繩皇風儒教浩然興幾人從此休耕釣<lb/>
吟對長安雪夜燈<lb/>
　　　聽盛小叢歌贈崔侍御　　　李　納<lb/>
繡衣奔命去情多南國佳人歛翠娥曾向教坊聽國樂<lb/>
為君重唱盛叢歌<lb/>
　　　奉和　　　　　　　　　　楊知言<lb/>
<pb n="KR4h0038_WYG_042-18a"/>
燕趙能歌有幾人為花回雪似含嚬聲随御史西歸去<lb/>
誰伴文翁怨九春<lb/>
　　　奉和　　　　　　　　　　封彦冲<lb/>
蓮府纔為緑水賓忽乗騘馬入咸秦為君唱作西河調<lb/>
日暮偏傷去住人<lb/>
　　　奉和　　　　　　　　　　盧　鄴<lb/>
何郎戴廌别賢侯更吐歌珠宴庾樓莫道江南不同醉<lb/>
即陪舟檝上京逰<lb/>
<pb n="KR4h0038_WYG_042-18b"/>
　　　奉和　　　　　　　　　　髙　湘<lb/>
謝安春渚餞袁宏千里仁風一扇清歌黛慘時方酩酊<lb/>
不知公子重飛觥<lb/>
　　　奉和　　　　　　　　　　盧　溵<lb/>
烏臺上客紫髯公共捧天書静鏡中桃葉不湏歌白苧<lb/>
耶谿暮雨起樵風<lb/>
　　　奉和　　　　　　　　　　崔元範<lb/>
羊公留宴峴山亭洛浦髙歌五夜情獨向柏臺為老吏<lb/>
<pb n="KR4h0038_WYG_042-19a"/>
可憐林木響餘聲<lb/>
　　　思歸寄靈徹　　　　　　　韋　丹<lb/>
王事紛紛無暇日浮生冉冉只如雲已為平子歸休計<lb/>
五老巖前必共聞<lb/>
　　　荅澈公<lb/>
空山泉落松窻静閒地草生春日遲白髪漸多身未退<lb/>
依依常在永禪師<lb/>
　<lb/>
<pb n="KR4h0038_WYG_042-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　萬首唐人絶句巻四十二<lb/>
</p>
<p>
</p>
  </div>
</body>
</text>
</TEI>
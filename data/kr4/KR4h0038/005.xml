<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>萬首唐人絶句巻五</head> <lb/>
    <p>
<pb n="KR4h0038_WYG_005-1a"/>
欽定四庫全書<lb/>
　萬首唐人絶句巻五<lb/>
　　　　　　　　　　　　　宋　洪邁　編<lb/>
　　七言<lb/>
　　　題欹器圖　　　　　　　　劉禹錫<lb/>
秦國功成思税駕晉臣名遂歎危機無因上蔡牽黄犬<lb/>
願作丹徒一布衣<lb/>
　　　揚州春夜同會水館夜艾獨醒<lb/>
<pb n="KR4h0038_WYG_005-1b"/>
寂寂獨看金燼落紛紛只見玉山頽自羞不是高陽侣<lb/>
一夜星星騎馬回<lb/>
　　　王學士入翰林<lb/>
廐馬翩翩禁外逢星槎上漢杳難從定知欲報淮南詔<lb/>
促召王褒入九重<lb/>
　　　闕下口號<lb/>
綵仗神旗獵曉風雞人一唱鼓蓬蓬銅壺漏水何時歇<lb/>
如此相催即老翁<lb/>
<pb n="KR4h0038_WYG_005-2a"/>
　　　戲贈崔千牛<lb/>
學道深山虚老人留名萬代不闗身勸君多買長安酒<lb/>
南陌東城占取春<lb/>
　　　詔追江湘逐客宿都亭有懐<lb/>
雲雨江湘起卧龍武陵樵客躡仙踪十年楚水楓林下<lb/>
今夜初聞長樂鍾<lb/>
　　　詔還京師見舊畨官<lb/>
前者匆匆襆被行十年憔悴到京城南宫舊吏來相問<lb/>
<pb n="KR4h0038_WYG_005-2b"/>
何處淹流白髪生<lb/>
　　　故洛城古牆<lb/>
粉落椒飛知㡬春風吹雨洒旋成塵莫言一片危基在<lb/>
猶過無窮來徃人<lb/>
　　　自朗州至京戲贈看花諸君子<lb/>
紫陌紅塵拂面來無人不道看花回𤣥都觀裏桃千樹<lb/>
盡是劉郎去後栽<lb/>
　　　再遊𤣥都觀<lb/>
<pb n="KR4h0038_WYG_005-3a"/>
百畒庭中半是苔桃花浄盡菜花開種桃道士歸何處<lb/>
前度劉郎今又來<lb/>
　　　望夫石<lb/>
終日望夫夫不歸化為孤石苦相思望來已是㡬千載<lb/>
只似當時初望時<lb/>
　　　金陵五題<lb/>
　　　　石頭城<lb/>
山圍故國周遭在潮打空城寂寞回淮水東邊舊時月<lb/>
<pb n="KR4h0038_WYG_005-3b"/>
夜深還過女牆來<lb/>
　　　　烏衣巷<lb/>
朱雀橋邉野草花烏衣巷口夕陽斜舊時王謝堂前燕<lb/>
飛入尋常百姓家<lb/>
　　　　臺城<lb/>
臺城六代競豪華結綺臨春事最奢萬戸千門成野草<lb/>
只縁一曲後庭花<lb/>
　　　　生公講堂<lb/>
<pb n="KR4h0038_WYG_005-4a"/>
生公説法鬼神聴身後空堂夜不扄高坐寂寥塵漠漠<lb/>
一方明月可中庭<lb/>
　　　　江令宅<lb/>
南朝詞臣北朝客歸來唯見秦淮碧池臺竹樹三畒餘<lb/>
至今人道江家宅<lb/>
　　　秋夜安國觀聞笙<lb/>
織女分明銀漢秋桂枝梧葉共颼飀月露滿庭人寂寂<lb/>
霓裳一曲在高樓<lb/>
<pb n="KR4h0038_WYG_005-4b"/>
　　　臺城懐古<lb/>
清江悠悠王氣沉六朝遺事何處尋宫牆隠嶙圍野澤<lb/>
鸛鶂夜鳴秋色深<lb/>
　　　謝呉大夫夜泊湘川見寄<lb/>
夜泊湘川逐客心月明猿苦血沾襟湘妃舊竹痕猶淺<lb/>
從此因君染更深<lb/>
　　　與歌者米嘉榮<lb/>
唱得涼川意外聲舊人唯數米嘉榮近來時世輕先輩<lb/>
<pb n="KR4h0038_WYG_005-5a"/>
好染髭鬚事後生<lb/>
　　　聴舊宫人穆氏唱歌<lb/>
曽隨織女度天河記得雲間第一歌休唱貞元供奉曲<lb/>
當時朝士已無多<lb/>
　　　與歌者何戡<lb/>
二十餘年别帝京重聞天樂不勝情舊人唯有何戡在<lb/>
更與殷勤唱渭城<lb/>
　　　與歌童田順郎<lb/>
<pb n="KR4h0038_WYG_005-5b"/>
天下能歌御史娘花前月底奉君王九重深處無人見<lb/>
分付新聲與順郎<lb/>
　　　題燕爾館破屏風<lb/>
畫時應遇空亡日賣處難逢識别人唯有多情徃來客<lb/>
强將衫袖拂埃塵<lb/>
　　　牡丹<lb/>
庭前芍藥妖無格池上芙蓉浄少情唯有牡丹真國色<lb/>
花開時節動京城<lb/>
<pb n="KR4h0038_WYG_005-6a"/>
　　　步虚詞二首<lb/>
阿母種桃雲海際花落子成二千嵗海風吹拆最繁枝<lb/>
跪捧瓊槃獻天帝<lb/>
華表千年一鶴歸凝丹為頂雪為衣星星仙語人聴盡<lb/>
却向五雲翻翅飛<lb/>
　　　隄上行三首<lb/>
酒旗相望大隄頭隄下連檣隄上樓日暮行人争渡急<lb/>
槳聲幽軋滿中流<lb/>
<pb n="KR4h0038_WYG_005-6b"/>
江南江北望烟波入夜行人相應歌桃葉傳情竹枝怨<lb/>
水流無限月明多<lb/>
長隄繚繞水裵回酒舍旗亭次第開日晚上簾招估客<lb/>
軻峩大艑落帆來<lb/>
　　　蹋歌詞四首<lb/>
春江月出大陽平隄上女郎連袂行唱盡新詞歡不見<lb/>
紅霞映樹鷓鴣鳴<lb/>
桃蹊栁陌好經過燈下粧成月下歌為是襄王故宫地<lb/>
<pb n="KR4h0038_WYG_005-7a"/>
至今猶自細腰多<lb/>
新詞宛轉遞相傳振袖輕鬟風露前月落烏啼雲雨散<lb/>
遊童陌上拾花鈿<lb/>
日暮江頭聞竹枝南人行樂北人悲自從雪裏唱新曲<lb/>
直到三春花盡時<lb/>
　　　魏宫詞二首<lb/>
日晚長秋簾外報望陵歌舞在明朝添爐火欲熏衣麝<lb/>
憶得分明不忍燒<lb/>
<pb n="KR4h0038_WYG_005-7b"/>
日映西陵松栢枝下臺相顧一相悲朝來樂府長歌曲<lb/>
唱著君王自作詞<lb/>
　　　秋詞二首<lb/>
自古逢秋悲寂寥我言秋日勝春朝横空一鶴排雲上<lb/>
便引詩情到碧霄<lb/>
山明水浄夜來霜數樹深紅出淺黄試上高樓清入骨<lb/>
豈如春日嗾人狂<lb/>
　　　阿嬌怨<lb/>
<pb n="KR4h0038_WYG_005-8a"/>
望見葳蕤舉翠華試開金屋掃庭花須臾宫女傳來信<lb/>
言幸平陽公主家<lb/>
　　　竹枝詞十一首<lb/>
白帝城頭春草生白鹽山下蜀江清南人上來歌一曲<lb/>
北人莫上動鄉情<lb/>
山桃紅花滿上頭蜀江春水拍山流紅花易衰似儂意<lb/>
水流無限似儂愁<lb/>
江上朱樓新雨晴瀼西春水縠文生橋東橋西好楊栁<lb/>
<pb n="KR4h0038_WYG_005-8b"/>
人來人去唱歌行<lb/>
日出三竿春霧消江頭蜀客駐蘭橈慿寄狂夫書一紙<lb/>
住在成都萬里橋<lb/>
兩岸山花似雪開家家春酒滿銀杯昭君坊中多女伴<lb/>
永安宫外踏青來<lb/>
城西門前灎澦堆年年波浪不能摧懊惱人心不如石<lb/>
少時東去復西來<lb/>
瞿唐嘈嘈十二灘此中道路古來難長恨人心不如水<lb/>
<pb n="KR4h0038_WYG_005-9a"/>
等閒平地起波瀾<lb/>
巫峽蒼蒼烟雨時清猿啼在最高枝箇裏愁人腸自㫁<lb/>
由來不是此聲悲<lb/>
山上層層桃李花雲間烟火是人家銀釧金釵來負水<lb/>
長刀短笠去燒畬<lb/>
楊栁青青江水平聞郎江上唱歌聲東邉日出西邉雨<lb/>
道是無晴還有晴<lb/>
楚水巴山江雨多巴人能唱本鄉歌今朝北客思歸去<lb/>
<pb n="KR4h0038_WYG_005-9b"/>
回入紇那披緑羅<lb/>
　　　秋扇詞<lb/>
莫道恩情無重來人間榮謝遞相催當時初入君懐袖<lb/>
豈念寒爐有死灰<lb/>
　　　楊栁枝詞十一首<lb/>
塞北梅花羌笛吹淮南桂樹小山詞請君莫奏南朝曲<lb/>
聴唱新翻楊栁枝<lb/>
南陌東城春早時相逢何處不依依桃紅李白皆誇好<lb/>
<pb n="KR4h0038_WYG_005-10a"/>
須得垂楊相發揮<lb/>
鳯闕輕遮翡翠幃龍墀遙望麴塵絲御溝春水相輝映<lb/>
狂殺長安年少兒<lb/>
金谷園中鶯亂飛銅駝陌上好風吹城東桃李須臾盡<lb/>
争似垂楊無限時<lb/>
花蕚樓前初種時美人樓上鬬腰支如今抛擲長街裏<lb/>
露葉如啼欲恨誰<lb/>
煬帝行宫汴水濱數株殘桞不生春晚來風起花如雪<lb/>
<pb n="KR4h0038_WYG_005-10b"/>
飛入宫牆不見人<lb/>
御陌青門拂地垂千條金縷萬條絲如今綰作同心結<lb/>
將贈行人知不知<lb/>
城外春風吹酒旗行人揮袂日西時長安陌上無窮樹<lb/>
唯有垂楊管别離<lb/>
輕盈嫋娜占年華舞榭粧樓處處遮春盡絮飛留不得<lb/>
隨風好去落誰家<lb/>
迎得春光先到來淺黄輕緑映樓臺只縁褭娜多情思<lb/>
<pb n="KR4h0038_WYG_005-11a"/>
便被春風長挫摧<lb/>
巫峽巫山楊栁多朝雲暮雨逺相和因想陽臺無限事<lb/>
為君回唱竹枝歌<lb/>
　　　浪淘沙詞九首<lb/>
九曲黄河萬里沙浪淘風簸自天涯如今直上銀河去<lb/>
同到牽牛織女家<lb/>
洛水橋邊春日斜碧流輕淺見瓊沙無端陌上狂風急<lb/>
驚起鴛鴦出浪花<lb/>
<pb n="KR4h0038_WYG_005-11b"/>
汴水東流虎眼文清淮曉色鴨頭春君看渡口淘沙處<lb/>
渡却人間多少人<lb/>
鸚鵡洲頭浪颭沙青樓春望日將斜銜泥燕子争歸舎<lb/>
獨自狂夫不憶家<lb/>
濯錦江邊兩岸花春風吹浪正淘沙女郎翦下鴛鴦錦<lb/>
將向中流定晚霞<lb/>
日照澄洲江霧開淘金女伴滿江偎美人首飾侯王印<lb/>
盡是沙中浪底來<lb/>
<pb n="KR4h0038_WYG_005-12a"/>
八月濤聲吼地來頭高數丈觸山回須臾却入海門去<lb/>
巻起沙堆似雪堆<lb/>
莫道讒言如浪深莫言遷客似沙沉千淘萬灑雖辛苦<lb/>
吹盡狂沙始到金<lb/>
流水淘沙不暫停前波未滅後波生令人忽憶瀟湘渚<lb/>
回唱迎神三兩聲<lb/>
　　　傷愚溪三首<lb/>
溪水悠悠春自來草堂無主燕飛回隔簾唯見中庭草<lb/>
<pb n="KR4h0038_WYG_005-12b"/>
一樹山榴依舊開<lb/>
草聖數行留壊壁木奴千樹属鄰家唯見里門通徳牓<lb/>
殘陽寂寞出樵車<lb/>
栁門竹巷依依在野草青苔日日多縱有鄰人解吹笛<lb/>
山陽舊侣更誰過<lb/>
　　　洛中逢韓七之呉興五首<lb/>
昔年意氣結羣英㡬度朝回一字行海北天南零落盡<lb/>
兩人相見洛陽城<lb/>
<pb n="KR4h0038_WYG_005-13a"/>
自從雲散各東西每日歡娛却慘悽離别苦多相見少<lb/>
一生心事在書題<lb/>
今朝無意訴離杯何况清絃急管催本欲醉中輕逺别<lb/>
不知翻引酒悲來<lb/>
駱駝橋上蘋風起鸚鵡杯中箬下春水碧山青知好處<lb/>
開顔一笑向何人<lb/>
溪中士女出笆籬溪上鴛鴦避畫旗何處人間似仙境<lb/>
春山携妓采茶時<lb/>
<pb n="KR4h0038_WYG_005-13b"/>
　　　夜晏福建盧常侍宅因送之鎮<lb/>
暫駐旌旗洛水隄綺筵紅燭醉蘭閨美人美酒長相逐<lb/>
莫怕猿聲發建溪<lb/>
　　　送廖參謀東遊二首<lb/>
九陌逢君又别離行雲别鶴本無期望嵩樓下忽相見<lb/>
看過花開花落時<lb/>
繁花落盡君辭去緑草垂楊引征路東道諸侯皆故人<lb/>
留連必是多情處<lb/>
<pb n="KR4h0038_WYG_005-14a"/>
　　　贈長沙讃頭陀<lb/>
外道邪山千萬重真言一發盡摧峰有時明月無人夜<lb/>
獨向昭潭制惡龍<lb/>
　　　送僧赴江陵謁馬逢侍御<lb/>
西北秋風彫蕙蘭洞庭波上碧雲寒茂陵才子江陵住<lb/>
乞取新詩合掌看<lb/>
　　　送僧遊天台<lb/>
曲江僧向松江見又道天台看石橋鶴戀故巢雲戀岫<lb/>
<pb n="KR4h0038_WYG_005-14b"/>
比君猶自不逍遙<lb/>
　　　傷桃源薛道士<lb/>
壇邊僧在鶴巢空白鹿閒行舊徑中手植紅桃千樹發<lb/>
滿山無主任春風<lb/>
　　　王思道碑堂下作<lb/>
蒼蒼宰樹起寒烟尚有威名海内傳四府舊聞多故吏<lb/>
㡬人垂淚拜碑前<lb/>
　　　代靖安佳人怨二首<lb/>
<pb n="KR4h0038_WYG_005-15a"/>
寳馬嗚珂蹋曉塵魚文匕首犯車茵適來行哭里門外<lb/>
昨夜華堂歌舞人<lb/>
秉燭朝天遂不回路人彈指望髙臺牆東便是傷心地<lb/>
夜夜秋螢飛去來<lb/>
　　　碧澗寺見元九和展上人詩<lb/>
廊下題詩滿壁塵塔前松樹已鱗皴古來唯有王文度<lb/>
重見平生竺道人<lb/>
　　　贈元九文石枕<lb/>
<pb n="KR4h0038_WYG_005-15b"/>
文章似錦氣如虹宜薦華簮緑殿中縱使良飊生旦夕<lb/>
猶堪拂拭愈頭風<lb/>
　　　寄唐州楊八<lb/>
淮西既是平安地鵶路今無羽檄飛聞道唐州最清靜<lb/>
戰場耕盡野花稀<lb/>
　　　傷循州渾尚書<lb/>
貴人淪落路人哀碧海連天丹旐回遙想長安此時節<lb/>
朱門深巷百花開<lb/>
<pb n="KR4h0038_WYG_005-16a"/>
　　　同樂天登棲靈寺塔<lb/>
步步相携不覺難九層雲外倚欄干忽然語笑半天上<lb/>
無限遊人舉眼看<lb/>
　　　和裴相公傍水閒行<lb/>
為愛逍遙第一篇時時閒步賞風烟看花臨水心無事<lb/>
功業成來二十年<lb/>
　　　杏園花下<lb/>
二十餘年作逐臣歸來還見曲江春游人莫笑白頭醉<lb/>
<pb n="KR4h0038_WYG_005-16b"/>
老醉花間有㡬人<lb/>
　　　春詞<lb/>
新粧宜面下朱樓深鎖春光一院愁行到中庭數花朶<lb/>
蜻蜓飛上玉搔頭<lb/>
　　　憶樂天<lb/>
尋常相見意殷勤别後相思夢更頻每遇登臨好風景<lb/>
羡它天性少情人<lb/>
　　　醉答樂天<lb/>
<pb n="KR4h0038_WYG_005-17a"/>
洛城洛城何日歸故人故人今轉稀莫嗟雪裏暫時别<lb/>
終擬雲間相逐飛<lb/>
　　　虎丘寺見元相公題名<lb/>
滻水送君君不還見君題字虎丘山因知早貴兼才子<lb/>
不得多時在世間<lb/>
　<lb/>
　<lb/>
　<lb/>
<pb n="KR4h0038_WYG_005-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　萬首唐人絶句巻五<lb/>
<pb n="KR4h0038_WYG_005-18a"/>
欽定四庫全書<lb/>
　萬首唐人絶句卷五<lb/>
　　　　　　　　　　　　　宋　洪邁　編<lb/>
　　五言<lb/>
　　　江行無題一　　　　　　　　錢起<lb/>
傾酒向漣漪乘流東去時寸心同尺璧投此報馮夷<lb/>
　　　二<lb/>
江曲全縈楚雲氛半自秦峴山囘首望如別故闗人<lb/>
<pb n="KR4h0038_WYG_005-18b"/>
　　　三<lb/>
浦烟函夜色冷日轉秋旻自有沈碑石清光不照人<lb/>
　　　四<lb/>
楚岸雲空合楚城人不來只今誰善舞莫恨發陽臺<lb/>
　　　五<lb/>
行背青山郭吟當白露秋風流無屈宋空詠古荆州<lb/>
　　　六<lb/>
晚來漁父喜罾重欲収遲恐有長江使金錢願贖龜<lb/>
<pb n="KR4h0038_WYG_005-19a"/>
　　　七<lb/>
去指龍沙路徒懸象魏心夜涼無逺夢不為偶聞砧<lb/>
　　　八<lb/>
霽雲疎有葉雨浪細無花穏放扁舟去江天自有涯<lb/>
　　　九<lb/>
好日當秋半層波動旅腸已行千里外誰與共秋光<lb/>
　　　十<lb/>
潤色非東里官曹更建章宦遊難自定來喚櫂船郎<lb/>
<pb n="KR4h0038_WYG_005-19b"/>
　　　十一<lb/>
夜江清未曉徒惜月光沈不是因行樂堪傷老大心<lb/>
　　　十二<lb/>
翳日多喬木維舟取束薪靜聽江叟語俱是厭兵人<lb/>
　　　十三<lb/>
箭漏日初短汀烟草木衰雨餘雖更綠不是采蘋時<lb/>
　　　十四<lb/>
山雨夜來漲喜魚跳滿江岸沙平欲盡埀蓼入船窗<lb/>
<pb n="KR4h0038_WYG_005-20a"/>
　　　十五<lb/>
渚邊新雁下舟上獨淒涼俱是南來客憐君綴一行<lb/>
　　　十六<lb/>
牽路緣江狹沙崩岸不平盡知行處險誰肯載時輕<lb/>
　　　十七<lb/>
雲密連江暗風斜著物鳴一杯真戰將笑爾作愁兵<lb/>
　　　十八<lb/>
柳拂斜開路籬邊數户村可能還有意不掩向江門<lb/>
<pb n="KR4h0038_WYG_005-20b"/>
　　　十九<lb/>
不識桓公渇徒吟子美詩江清唯獨看心外更誰知<lb/>
　　　二十<lb/>
憔悴異靈均非讒作逐臣如逢漁父問未是獨醒人<lb/>
　　　二十一<lb/>
水涵秋色靜雲帶夕陽髙詩癖非吾病何妨吮短毫<lb/>
　　　二十二<lb/>
登舟非古岸還似阻西陵箕伯無多少囘頭詎不能<lb/>
<pb n="KR4h0038_WYG_005-21a"/>
　　　二十三<lb/>
帆翅初張處雲鵬怒翼同莫愁千里路自有到來風<lb/>
　　　二十四<lb/>
悠雲久無雨江燕社猶飛却笑舟中客今年未得歸<lb/>
　　　二十五<lb/>
佳節雖逢菊浮生正是萍故山何處望荒岸小長亭<lb/>
　　　二十六<lb/>
行到楚江岸蒼茫人正迷秖如秦塞逺格摘鷓鴣啼<lb/>
<pb n="KR4h0038_WYG_005-21b"/>
　　　二十七<lb/>
月下江流靜村荒人語稀鷺鷥雖有伴乃共影雙飛<lb/>
　　　二十八<lb/>
斗轉月未落舟行夜已深有村知不逺風便數聲砧<lb/>
　　　二十九<lb/>
棹驚沙鳥迅飛濺夕陽波不顧魚多處應防一目羅<lb/>
　　　三十<lb/>
漸覺江天逺難逢故國書可能無往事空食鼎中魚<lb/>
<pb n="KR4h0038_WYG_005-22a"/>
　　　三十一<lb/>
岸草連荒色村聲樂稔年晚晴初穫稻閒却采蓮船<lb/>
　　　三十二<lb/>
灘淺爭游鷺江清易見魚怪來吟未足秋物欠紅渠<lb/>
　　　三十三<lb/>
蛩響依莎草螢飛透水烟夜涼誰詠史空泊運租船<lb/>
　　　三十四<lb/>
睡穏葉舟輕風㣲浪不驚任君蘆葦岸終夜動秋聲<lb/>
<pb n="KR4h0038_WYG_005-22b"/>
　　　三十五<lb/>
自念平生意曾期一郡符豈知因謫宦斑鬢入江湖<lb/>
　　　三十六<lb/>
烟渚復烟渚畫屏休畫屏引愁天末去數㸃暮山青<lb/>
　　　三十七<lb/>
水天涼夜月不是惜清光好物隨人祕秦淮憶建康<lb/>
　　　三十八<lb/>
古來多思客搖落恨江潭今日秋風至蕭疎獨沔南<lb/>
<pb n="KR4h0038_WYG_005-23a"/>
　　　三十九<lb/>
映竹疑村好穿蘆覺渚幽漸安無曠土薑芋當農収<lb/>
　　　四十<lb/>
秋風動客心寂寂不成吟飛上危檣立啼鶯報好音<lb/>
　　　四十一<lb/>
見底髙秋水開懷萬里天旅吟還有伴沙柳數枝蟬<lb/>
　　　四十二<lb/>
九日自佳節扁舟無一杯曹園舊尊酒戲馬憶髙臺<lb/>
<pb n="KR4h0038_WYG_005-23b"/>
　　　四十三<lb/>
兵火有餘燼貧村纔數家無人爭晚渡殘月下寒沙<lb/>
　　　四十四<lb/>
渚禽菱芡足不向稻粱爭靜宿涼灣月應無失侣聲<lb/>
　　　四十五<lb/>
輕雲未䕶霜樹杪橘初黄信是知名物㣲風過水香<lb/>
　　　四十六<lb/>
渺渺望天涯清漣浸赤霞難逢星漢使烏鵲日乘查<lb/>
<pb n="KR4h0038_WYG_005-24a"/>
　　　四十七<lb/>
土曠深耕少江平逺釣多生平皆棄本金革竟如何<lb/>
　　　四十八<lb/>
海月非常物等間不可尋披沙應有地淺處定無金<lb/>
　　　四十九<lb/>
風晚冷颼颼蘆花已白頭舊來無葉寺堪憶玉京秋<lb/>
　　　五十<lb/>
風好來無陣雲閒去有宗釣歌無逺近應喜罷艨艟<lb/>
<pb n="KR4h0038_WYG_005-24b"/>
　　　五十一<lb/>
吳疆連楚甸楚俗異吳鄉漫把尊中物無人啄蠏匡<lb/>
　　　五十二<lb/>
岸綠野烟逺江紅斜照㣲撑開小漁艇應到月明歸<lb/>
　　　五十三<lb/>
雨餘江始漲漾漾見流薪曽歎河中木斯言憶古人<lb/>
　　　五十四<lb/>
葉舟維夏口烟野獨行時不見頭陁寺空懷幼婦碑<lb/>
<pb n="KR4h0038_WYG_005-25a"/>
　　　五十五<lb/>
晚泊武昌岸津亭疎柳風數株曾手植好事憶陶公<lb/>
　　　五十六<lb/>
墜露晚猶濃秋花不易逢涉江雖已晚髙樹搴芙蓉<lb/>
　　　五十七<lb/>
舟航依浦定星斗滿江寒若比陰霾日何妨夜未闌<lb/>
　　　五十八<lb/>
近戍離金落孤岑望火門唯將知命意瀟灑向乾坤<lb/>
<pb n="KR4h0038_WYG_005-25b"/>
　　　五十九<lb/>
叢菊生堤上此花長後時有人還采掇何必在春期<lb/>
　　　六十<lb/>
夕景殘霞落秋寒細雨晴短纓何用濯舟在月中行<lb/>
　　　六十一<lb/>
垠壞滿江水地坳生野塘晚荷人不折留此作秋香<lb/>
　　　六十二<lb/>
左宦終何路攄懷亦自寛襞牋嘲白鷺無意喻梟鸞<lb/>
<pb n="KR4h0038_WYG_005-26a"/>
　　　六十三<lb/>
樓空人不歸雲是去時衣黄鶴無心下長應笑令威<lb/>
　　　六十四<lb/>
白帝朝驚浪尋陽暮映雲等閒生險易世路祇如君<lb/>
　　　六十五<lb/>
櫓慢開輕浪帆虛帶白雲客船雖狹小容得庾將軍<lb/>
　　　六十六<lb/>
風雨正甘寢雲霓忽晚晴放歌雖自遣一歲又崢嶸<lb/>
<pb n="KR4h0038_WYG_005-26b"/>
　　　六十七<lb/>
靜看秋江水風㣲浪漸平人間馳競處塵土自波成<lb/>
　　　六十八<lb/>
風借帆方疾風囘櫂却遲較量人世事不校一毫釐<lb/>
　　　六十九<lb/>
咫尺愁風雨匡廬不可登秖疑雲霧窟猶有六朝僧<lb/>
　　　七十<lb/>
幽思正遲遲沙邊濯弄時自憐非博物猶未識鳬葵<lb/>
<pb n="KR4h0038_WYG_005-27a"/>
　　　七十一<lb/>
曾有烟波客能歌西塞山落花唯待月一釣紫菱灣<lb/>
　　　七十二<lb/>
千頃水紋細一拳嵐影孤君山寒樹綠曾過洞庭湖<lb/>
　　　七十三<lb/>
光濶重湖水低斜逺雁行未曾無興詠多謝沈東陽<lb/>
　　　七十四<lb/>
晚菊繞江壘忽如開古屏莫言時節過白日有餘馨<lb/>
<pb n="KR4h0038_WYG_005-27b"/>
　　　七十五<lb/>
秋寒鷹隼健逐雀下雲空知是江湖濶無心擊塞鴻<lb/>
　　　七十六<lb/>
日落長亭晚山門步障青可憐無酒分處處有旗亭<lb/>
　　　七十七<lb/>
江草何多思冬青尚滿洲誰能驚鵩鳥作賦為沙鷗<lb/>
　　　七十八<lb/>
逺岸無行樹經霜有伴紅停船搜好句題葉贈江楓<lb/>
<pb n="KR4h0038_WYG_005-28a"/>
　　　七十九<lb/>
身世比行舟無風亦暫休敢言終破浪唯願穏乘流<lb/>
　　　八十<lb/>
數畆蒼苔石烟濛鶴卵洲定因詞客遇名字始風流<lb/>
　　　八十一<lb/>
興閒停桂楫路好過私門不負佳山水還開酒一樽<lb/>
　　　八十二<lb/>
幽懷念烟水長恨隔龍沙今日滕王閣分明見落霞<lb/>
<pb n="KR4h0038_WYG_005-28b"/>
　　　八十三<lb/>
短楫休敲桂孤根自駐萍自憐非劍氣空向斗牛星<lb/>
　　　八十四<lb/>
江流何渺渺懷古獨依依漁父非賢者蘆中但有機<lb/>
　　　八十五<lb/>
髙浪如銀屋江風一發時筆端降太白才大語終竒<lb/>
　　　八十六<lb/>
細竹漁家路晴陽看結繒喜來邀客坐分與折腰菱<lb/>
<pb n="KR4h0038_WYG_005-29a"/>
　　　八十七<lb/>
幸有烟波興寧辭筆硯勞緣情無怨刺却似反離騷<lb/>
　　　八十八<lb/>
平湖五百里江水想通波不奈扁舟去其如決計何<lb/>
　　　八十九<lb/>
數逢雲斷處去岸映髙山身到韋江日應猶未得閒<lb/>
　　　九十<lb/>
一灣斜照水三板順風船未敢相邀釣勞生只自憐<lb/>
<pb n="KR4h0038_WYG_005-29b"/>
　　　九十一<lb/>
江雨正霏㣲江村晚渡稀何曾妨釣艇更待得魚歸<lb/>
　　　九十二<lb/>
沙上獨行時吟情到楚詞難將垂岸蓼盈把當江籬<lb/>
　　　九十三<lb/>
新野舊樓名尋陽勝賞情照人長一色江月共淒清<lb/>
　　　九十四<lb/>
願飲西江水那吟北渚愁莫教留滯跡逺比蔡昭侯<lb/>
<pb n="KR4h0038_WYG_005-30a"/>
　　　九十五<lb/>
湖口分江水東流獨有情當時好風物誰伴謝宣城<lb/>
　　　九十六<lb/>
尋陽江畔菊應似古來秋為問幽棲客吟時得酒不<lb/>
　　　九十七<lb/>
髙峰有佳號千尺倚寒風若使鑪烟在猶應為上公<lb/>
　　　九十八<lb/>
萬木已清霜江邊村事忙故溪黄稻熟一夜夢中香<lb/>
<pb n="KR4h0038_WYG_005-30b"/>
　　　九十九<lb/>
楚水苦縈囘征帆落又開可緣非直路却有好風來<lb/>
　　　一百<lb/>
逺謫嵗時晏暮江風雨寒仍愁繫舟處驚夢近長灘<lb/>
　<lb/>
　<lb/>
　<lb/>
　萬首唐人絶句卷五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>萬首唐人絶句巻十六</head> <lb/>
    <p>
<pb n="KR4h0038_WYG_016-1a"/>
欽定四庫全書<lb/>
　萬首唐人絶句巻十六<lb/>
　　　　　　　　　　　　　宋　洪邁　編<lb/>
　　七言<lb/>
　　　裴令公席上贈别夢得　　　白居易<lb/>
年老官髙多别離轉難相見轉難思雪銷酒盡梁王起<lb/>
便是鄒枚分散時<lb/>
　　　尋春題諸家園林<lb/>
<pb n="KR4h0038_WYG_016-1b"/>
兒隨年老欲何如興遇春牽尚有餘遥見人家花便入<lb/>
不論貴賤與親疎<lb/>
　　　笑春風兼贈李二十侍郎二絶<lb/>
樹根雪盡催花發池岸氷銷放草生唯有髩霜依舊白<lb/>
春風於我獨無情<lb/>
道場齋戒今初畢酒伴歡娛久不同不把一盃來勸我<lb/>
無情亦得似春風<lb/>
　　　奉和令公緑野堂種花<lb/>
<pb n="KR4h0038_WYG_016-2a"/>
緑野堂開占物華路人指道令公家令公桃李滿天下<lb/>
何用堂前更種花<lb/>
　　　寄明州于駙馬使君三絶句<lb/>
有花有酒有笙歌其奈難逢親故何近海饒風春雨足<lb/>
白鬚太守悶時多<lb/>
平陽音樂隨都尉留滯三年在浙東吳越聲邪無法用<lb/>
莫教偷入管絃中<lb/>
何郎小女歌喉好嚴老呼為一串珠海味腥鹹損聲氣<lb/>
<pb n="KR4h0038_WYG_016-2b"/>
聼看猶得斷腸無<lb/>
　　　雨中聼琴者彈别鶴操<lb/>
雙鶴分離一何苦連隂雨夜不堪聞莫教遷客孀妻聼<lb/>
嗟歎悲啼泥殺君<lb/>
　　　香山避暑二絶<lb/>
六月灘聲如猛雨香山樓北暢師房夜深起凭欄干立<lb/>
滿耳潺湲滿面涼<lb/>
紗巾草履竹疎衣晚下香山蹋翠薇一路涼風十八里<lb/>
<pb n="KR4h0038_WYG_016-3a"/>
卧乘籃轝睡中歸<lb/>
　　　贈談客<lb/>
上客清談何亹亹幽人閒思自寥寥請君休説長安事<lb/>
膝上風清琴正調<lb/>
　　　初入香山院對月<lb/>
老住香山初到夜秋逢白月正圓時從今便是家山月<lb/>
試問清光知不知<lb/>
　　　病中贈南鄰覔酒<lb/>
<pb n="KR4h0038_WYG_016-3b"/>
頭痛牙疼三日卧妻看煎藥婢來扶今朝似校擡頭語<lb/>
先問南鄰有酒無<lb/>
　　　曉眠後寄楊户部<lb/>
軟綾腰褥薄綿被涼冷秋天穏暖身一覺曉眠殊有味<lb/>
無因寄與早朝人<lb/>
　　　酬令公雪中見贈訝不與夢得同相訪<lb/>
雪似鵝毛飛散亂人披鶴氅立徘徊鄒生枚叟非無興<lb/>
唯待梁王召即來<lb/>
<pb n="KR4h0038_WYG_016-4a"/>
　　　楊六尚書新授東川節度代妻戲賀兄嫂二絶<lb/>
劉綱與婦共升仙㺯玉隨夫亦上天何似沙哥領崔嫂<lb/>
碧油幢引向東川<lb/>
金花銀椀饒君用罨畫羅衣盡㛐裁覔得黔婁為妹壻<lb/>
可能空寄蜀茶來<lb/>
　　　因夢得題公垂所寄蠟燭因寄公垂<lb/>
照梁初日光相似出水新蓮艶不如却寄兩條君領取<lb/>
明年雙引入中書<lb/>
<pb n="KR4h0038_WYG_016-4b"/>
　　　令公南莊花栁正盛欲偷一賞先寄二篇<lb/>
最憶樓花千萬朶偏憐堤桞兩三株擬提社酒携村妓<lb/>
擅入朱門莫怪無<lb/>
可惜亭臺閒度日欲偷風景暫遊春只愁花裏鷖饒舌<lb/>
飛入宫城報主人<lb/>
　　　和裴令公南荘<lb/>
陶廬僻陋那堪比謝墅幽閒不足攀何似嵩峯三十六<lb/>
長隨申甫作家山<lb/>
<pb n="KR4h0038_WYG_016-5a"/>
　　　宅西流水墻下小樓五絶<lb/>
伊水分來不自由無人觧愛為誰流家家抛向墻根底<lb/>
唯我栽蓮起小樓<lb/>
水色波文何所似麴塵羅帯一條斜莫言羅帯春無主<lb/>
自置樓來屬白家<lb/>
日灎水光揺素壁風飄樹影拂朱欄皆言此處宜絃管<lb/>
試奏霓裳一曲看<lb/>
霓裳奏罷唱梁州紅䄂斜翻翠黛愁應是遥聞勝近聼<lb/>
<pb n="KR4h0038_WYG_016-5b"/>
行人欲過盡囘頭<lb/>
獨醉還須得歌舞自娛何必要親賔當時一部清商樂<lb/>
亦不長將樂外人<lb/>
　　　送盧郎中赴河東裴令公幕<lb/>
别時暮雨洛橋岸到日涼風汾水波荀令見君應問我<lb/>
為言秋草閉門多<lb/>
　　　戲和夢得答李侍郎詩有文星之句<lb/>
看題錦繡報瓊瓌俱是天人第一才好遣文星守躔次<lb/>
<pb n="KR4h0038_WYG_016-6a"/>
亦須防有客星來<lb/>
何時得見十三絃待取無雲有月天願得金波明似鏡<lb/>
鏡中照出月中仙<lb/>
　　　酬裴令公贈馬相戲<lb/>
安石風流無奈何欲將赤驥换青娥不辭便送東山去<lb/>
臨老何人與唱歌<lb/>
　　　早春持齋<lb/>
正月晴和風景新紛紛已有醉遊人帝城花笑長齋客<lb/>
<pb n="KR4h0038_WYG_016-6b"/>
二十年來負早春<lb/>
　　　謝楊東川寄衣服<lb/>
年年衰老交遊少處處蕭條書信稀唯有巢兄不相忘<lb/>
春茶未斷寄秋衣<lb/>
　　　東城晚歸<lb/>
一條笻杖懸龜榼雙角吳童控馬銜晚入東城誰識我<lb/>
短靴低㡌白蕉衫<lb/>
　　　蘇州故吏<lb/>
<pb n="KR4h0038_WYG_016-7a"/>
江南故吏别多久今日池邉識我無不獨使君頭似雪<lb/>
華亭鶴死白蓮枯<lb/>
　　　得楊湖州書<lb/>
豈獨愛民兼愛客不唯能飲亦能文白蘋洲上春傳語<lb/>
桞使君輸楊使君<lb/>
　　　聼歌<lb/>
管妙絃清歌入雲老人合眼醉醺醺誠知不及當年聼<lb/>
猶覺聞時勝不聞<lb/>
<pb n="KR4h0038_WYG_016-7b"/>
　　　西樓獨立<lb/>
身著白衣頭似雪時時醉立小樓中路人囘頭應相怪<lb/>
十一年來見此翁<lb/>
　　　早春獨登天宫闕<lb/>
天宫日暖閣門開獨上迎春飲一盃無限遊人遥怪我<lb/>
縁何最老最先來<lb/>
　　　送蘇州李使君二絶<lb/>
憶抛印綬辭吳郡衰病當時已有餘今日賀君兼自喜<lb/>
<pb n="KR4h0038_WYG_016-8a"/>
入囘看换舊銅魚<lb/>
館娃宫聲春日長烏鵲橋髙秋夜涼風月不知世人變<lb/>
奉君直似奉吳王<lb/>
　　　長洲曲新詞<lb/>
茂苑綺羅佳麗地女湖桃李艶陽時心奴已死胡容老<lb/>
後軰風流是阿誰<lb/>
　　　春眠<lb/>
枕低被暖身安穩日照房中帳未開還有少年春氣味<lb/>
<pb n="KR4h0038_WYG_016-8b"/>
時時蹔到睡中來<lb/>
　　　病中五絶<lb/>
世間生老病相隨此事心中久自知今日行年將七十<lb/>
猶須慙愧病來遲<lb/>
方寸成灰髩作絲假如强徤亦何為家無憂累身無事<lb/>
正是安閒好病時<lb/>
李君墓上松應拱元相池頭竹盡枯多幸樂天今始病<lb/>
不知合要苦治無<lb/>
<pb n="KR4h0038_WYG_016-9a"/>
目昏畏寢即安眠足軟方行便坐禪身作醫王心是藥<lb/>
不勞和扁到門前<lb/>
交親不要苦相憂亦擬時時强出遊但有心情何用脚<lb/>
陸乘肩輿水乘舟<lb/>
　　　送嵩客<lb/>
登天臨水分無期泉石烟霞今屬誰君到嵩陽吟此句<lb/>
與教三十六峰知<lb/>
　　　賣駱馬<lb/>
<pb n="KR4h0038_WYG_016-9b"/>
五年花下醉騎行臨賣囘頭嘶一聲項籍顧騅猶觧歎<lb/>
樂天别駱豈無情<lb/>
　　　别桞枝<lb/>
兩枝楊桞小樓中嫋娜多年伴醉翁明白放歸歸去後<lb/>
世間應不要春風<lb/>
　　　嵗暮呈思黯<lb/>
嵗暮皤然一老夫十分流軰九分無莫嫌身病人扶侍<lb/>
猶勝無身可遣扶<lb/>
<pb n="KR4h0038_WYG_016-10a"/>
　　　感蘇州舊舫<lb/>
畫梁朽折紅窻破獨立池邉盡日看守得蘇州船舫爛<lb/>
此身争合不衰殘<lb/>
　　　戲禮經老僧<lb/>
香火一爐燈一盞白頭夜禮佛名經何年飲著聲聞酒<lb/>
直到如今醉未醒<lb/>
　　　前有别桞枝絶句夢得繼和云春盡桞絮飛留<lb/>
　　　不得隨風好去落誰家又復戲答<lb/>
<pb n="KR4h0038_WYG_016-10b"/>
桞老春深日又斜任他吹香别人家誰能更學孩童戲<lb/>
尋逐春風捉桞花<lb/>
　　　五年秋病後獨宿香山寺三絶句<lb/>
經年不到龍門寺今夜何人知我情還向暢師房裏宿<lb/>
新秋月色舊灘聲<lb/>
飲徒歌伴今何在雨散雲飛盡不囘從此香山風月夜<lb/>
秪應長是一身來<lb/>
石盆泉畔石樓頭十二年來盡夜遊更過今年年七十<lb/>
<pb n="KR4h0038_WYG_016-11a"/>
假如無病亦宜休<lb/>
　　　題香山新經堂招僧<lb/>
烟滿秋堂月滿庭香花漠漠磬泠泠誰能來此尋真諦<lb/>
白老新開一藏經<lb/>
　　　早入皇城贈王留守僕射<lb/>
津橋殘月曉沉沉風露淒清禁署深城桞宫槐漫揺落<lb/>
悲愁不到貴人心<lb/>
　　　山下留别佛光和尚<lb/>
<pb n="KR4h0038_WYG_016-11b"/>
勞師送我下山行此别何人識此情我已七旬師九十<lb/>
當知後㑹在他生<lb/>
　　　山中五絶句<lb/>
　　　　嶺上雲<lb/>
嶺上白雲朝未散田中青麥旱將枯自生自滅成何事<lb/>
能逐東風作雨無<lb/>
　　　　石上苔<lb/>
漠漠斑斑石上苔幽芳静緑絶纎埃路傍凡草榮遭遇<lb/>
<pb n="KR4h0038_WYG_016-12a"/>
曾得七香車輾來<lb/>
　　　　林下樗<lb/>
香檀文桂苦雕鐫生理何曾得自全知有無材老樗否<lb/>
一枝不損盡天年<lb/>
　　　　澗中魚<lb/>
海水桑田欲變時風濤翻覆沸天池鯨吞蛟闘波成血<lb/>
深澗遊魚樂不知<lb/>
　　　　洞中蝙蝠<lb/>
<pb n="KR4h0038_WYG_016-12b"/>
千年䑕化白蝙蝠黒洞深藏避網羅逺害全身誠得計<lb/>
一生幽暗又何如<lb/>
　　　自戲三絶句<lb/>
　　　　心問身<lb/>
心問身云何泰然嚴冬煖被日髙眠放君快活知恩否<lb/>
不早朝來十一年<lb/>
　　　　身報心<lb/>
心是身王身是宫君今居在我宫中是君家舍君須愛<lb/>
<pb n="KR4h0038_WYG_016-13a"/>
何事論恩自説功<lb/>
　　　　心重答身<lb/>
因我踈慵休罷早遺君安樂嵗時多世間老苦人何限<lb/>
不放君閒奈我何<lb/>
　　　病後喜過劉家<lb/>
忽憶前年初病後此生甘分不銜盃誰能料得今春事<lb/>
又向劉家飲酒來<lb/>
　　　贈舉之僕射<lb/>
<pb n="KR4h0038_WYG_016-13b"/>
鷄毬餳粥屢開筵談笑謳吟間管絃一月三囘寒食㑹<lb/>
春光應不負今年<lb/>
　　　盧尹賀夢得㑹中作<lb/>
病聞川守賀筵開起伴尚書飲一杯任意少年長笑我<lb/>
老人自覔老人来<lb/>
　　　題朗之槐亭<lb/>
春風可惜無多日家醖唯殘軟半瓶猶望君歸同一醉<lb/>
籃舁早晚入槐亭<lb/>
<pb n="KR4h0038_WYG_016-14a"/>
　　　勸夢得酒<lb/>
誰人功盡麒麟閣何客新投魑魅鄉兩處榮枯君莫問<lb/>
殘春更醉兩三場<lb/>
　　　過裴令公宅二絶句<lb/>
風吹楊桞出墻枝憶得同歡共醉時毎到集賢坊北過<lb/>
不曽一度不低眉<lb/>
梁王舊館雪濛濛愁殺鄒枚二老翁假使明朝深一尺<lb/>
亦無人到兎園中<lb/>
<pb n="KR4h0038_WYG_016-14b"/>
　　　新澗亭<lb/>
烟蘿初合澗新開閑上新亭日㡬囘老病歸山應未得<lb/>
且移泉石就身來<lb/>
　　　寄黔州馬常侍<lb/>
閒看雙節信為貴樂飲一杯誰與同可惜風情與心力<lb/>
五年抛擲在黔中<lb/>
　　　雪暮偶與夢得同致仕裴賔客王尚書飲<lb/>
黄昏慘慘雪霏霏白首相歡醉不歸四箇老人三百嵗<lb/>
<pb n="KR4h0038_WYG_016-15a"/>
人間此㑹亦應稀<lb/>
　　　聽歌六絶句<lb/>
　　　　都子歌<lb/>
都子新歌有性靈一聲格轉已堪聴更聽唱到嫦娥字<lb/>
猶有樊家舊典刑<lb/>
　　　　樂世<lb/>
管急絃聲拍漸稠緑腰宛轉曲終頭誠知樂世聲聲樂<lb/>
老病人聽未免愁<lb/>
<pb n="KR4h0038_WYG_016-15b"/>
　　　　水調<lb/>
五言一遍最殷勤調少情多似有因不㑹當時翻曲意<lb/>
此聲腸㫁為何人<lb/>
　　　　想夫憐<lb/>
玉管朱絃莫急催容聽歌送十分杯長愛夫憐第二句<lb/>
請君重唱夕陽開<hi>王石丞詞云泰川一半夕陽開</hi>
　　　　何滿子<lb/>
世傳滿子是人名臨就刑時曲始成一曲四詞歌八疊<lb/>
<pb n="KR4h0038_WYG_016-16a"/>
從頭便是㫁腸聲<lb/>
　　　閒眠<lb/>
暖牀斜卧日曛腰一覺閒眠百病銷盡日一餐茶兩椀<lb/>
更無所要到明朝<lb/>
　　　南侍御以石相贈助成水聲因以絶句謝之<lb/>
泉石磷磷聲似琴閒眠静聽洗塵心莫輕兩片青苔石<lb/>
一夜潺湲直萬金<lb/>
　　　寒亭留客<lb/>
<pb n="KR4h0038_WYG_016-16b"/>
今朝閒坐石亭中爐火銷殘樽又空冷落若為留客住<lb/>
氷池霜竹雪髯翁<lb/>
　　　新小灘<lb/>
石淺沙平流水寒水邊斜挿一漁竿江南客見生鄉思<lb/>
道似嚴陵七里灘<lb/>
　　　卯飲<lb/>
短屏風掩卧牀頭烏帽青氊白㲲裘卯飲一盃眠一覺<lb/>
世間何事不悠悠<lb/>
<pb n="KR4h0038_WYG_016-17a"/>
　　　借楊六尚書太湖石<lb/>
借君片石意何如置向庭中慰索居毎就玉山傾一酌<lb/>
興來如對醉尚書<lb/>
　　　永豐坊園中垂桞<lb/>
一樹春風千萬枝嫩如金色軟於絲永豐西角荒園裏<lb/>
盡日無人屬阿誰<lb/>
　　　詔取永豐栁植禁苑感賦<lb/>
一樹衰殘委泥土雙枝榮耀直天庭定知𤣥象今春後<lb/>
<pb n="KR4h0038_WYG_016-17b"/>
栁宿光中添雨星<lb/>
　　　出齋日喜皇甫十早訪<lb/>
三旬齋滿欲銜盃平旦敲門門未開除却朝之携一榼<lb/>
的應不是别人來<lb/>
　　　携酒往朗之莊居同飲<lb/>
慵中又少經過處别後都無勸酒人不挈一壺相就醉<lb/>
若為將老度殘春<lb/>
　　　客有説<lb/>
<pb n="KR4h0038_WYG_016-18a"/>
近有人從海上囘海山深處見樓臺中有仙龕虛一室<lb/>
多傳此待樂天來<lb/>
　　　荅客説<lb/>
吾學空門非學仙恐君此説是虚傳海山不是吾歸處<lb/>
歸即應歸兠率天<lb/>
　　　遊趙村杏花<lb/>
趙村紅杏毎年開十五年來㸔幾囘七十三人難再到<lb/>
今春來是别花來<lb/>
<pb n="KR4h0038_WYG_016-18b"/>
　　　戱問牛司徒<lb/>
抖藪塵纓捋白鬚半酣扶起問司徒不知詔下懸車後<lb/>
醉舞狂歌有例無<lb/>
　　　喜裴濤尚書携詩見訪<lb/>
忽聞扣户醉吟聲不覺停杯倒屣迎共放詩狂同酒癖<lb/>
與君别是一親情<lb/>
　　　宿府西亭<lb/>
池上平橋橋下亭夜深睡覺上橋行白頭老尹重來宿<lb/>
<pb n="KR4h0038_WYG_016-19a"/>
十五年前舊月明<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0038_WYG_016-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
萬首唐人絶句巻十六<lb/>
<pb n="KR4h0038_WYG_016-20a"/>
欽定四庫全書<lb/>
　萬首唐人絶句巻十六<lb/>
　　　　　　　　　　　　　宋　洪邁　編<lb/>
　　五言<lb/>
　　　游昌化精舎　　　　　　　劉明獻<lb/>
寳臺侵漢逺金地接霞高何必遊天外忻此契盧敖<lb/>
　　　宫詞二首　　　　　　　　張　祜<lb/>
故國三千里深宫二十年一聲河滿子雙淚落君前<lb/>
<pb n="KR4h0038_WYG_016-20b"/>
自倚能歌日先皇掌上憐新聲何處唱腸斷李延年<lb/>
　　　昭君怨二首<lb/>
萬里邊城逺千山行路難舉頭唯見日何處是長安<lb/>
漢庭無大議戎敵幾先和莫羨傾城色昭君恨最多<lb/>
　　　夕次竟陵<lb/>
南風吹五兩日暮竟陵城腸斷巴江月夜蟬何處聲<lb/>
　　　信州水亭<lb/>
南簷架短廊沙路白茫茫盡日不歸處一庭梔子香<lb/>
<pb n="KR4h0038_WYG_016-21a"/>
　　　蘇小歌三首<lb/>
車輪不可遮馬足不可練長怨十字街使郎心四散<lb/>
新人千里去故人千里來剪刀横眼底方覺淚難裁<lb/>
登山不愁峻涉海不愁深中擘庭前棗教郎見赤心<lb/>
　　　樹中草<lb/>
青青樹中草託根非不危草生樹却死榮枯君可知<lb/>
　　　七里瀨漁家<lb/>
七里垂釣叟還傍釣臺居莫恨無名姓嚴陵不賣魚<lb/>
<pb n="KR4h0038_WYG_016-21b"/>
　　　讀曲歌五首<lb/>
䆫中獨自起簾外獨自行愁見蜘蛛織尋思直到眀<lb/>
碓上米不舂䆫中絲罷絡看渠駕去車定是無四角<lb/>
不見心相許徒云脚漫勤摘荷空摘葉是底採蓮人<lb/>
䆫外山魈立知渠脚不多三更機底下摸着是誰梭<lb/>
郎去摘黄𤓰郎來收赤棗郎耕種麻地今作西舎道<lb/>
　　　玉樹後庭花<lb/>
輕車何草草獨唱後庭花玉座誰為主徒悲張麗華<lb/>
<pb n="KR4h0038_WYG_016-22a"/>
　　　莫愁樂<lb/>
儂居石城下郎到石城遊自郎石城出長在石城頭<lb/>
　　　襄陽樂<lb/>
大堤花月夜長江春水流東風正上信春夜特來遊<lb/>
　　　自君之出矣<lb/>
自君之出矣萬物看成古千尋葶藶枝爭奈長長苦<lb/>
　　　夢江南<lb/>
行吟洞庭句不見洞庭人盡日碧江夢江南紅樹春<lb/>
<pb n="KR4h0038_WYG_016-22b"/>
　　　將離岳州留獻徐員外<lb/>
高齋長對酒下客亦霑魚不為江南去還來郡北居<lb/>
　　　題彭澤盧明府新樓<lb/>
碧落新樓逈清池古樹閒先賢盡為宰空看縣南山<lb/>
　　　贈禪師<lb/>
坐見三生事宗傳一衲來已知無法說心向定中灰<lb/>
　　　江南逢故人<lb/>
河洛多塵事江山半舊游春風故人夜又醉白蘋洲<lb/>
<pb n="KR4h0038_WYG_016-23a"/>
　　　松江懐古<lb/>
碧樹呉洲逺青山震澤深無人蹤范蠡煙水暮沉沉<lb/>
　　　登鸛雀樓　　　　　　　　暢　當<lb/>
逈臨飛鳥上高出世人間天勢圍平野河流入斷山<lb/>
　　　雜怨　　　　　　　　　　聶夷中<lb/>
良人昨日去明月又不圓别時各有淚零落青樓前<lb/>
　　　烏夜啼<lb/>
衆鳥各歸枝烏烏爾不棲還應知妾恨故向緑忩啼<lb/>
<pb n="KR4h0038_WYG_016-23b"/>
　　　起夜來<lb/>
念逺心如燒不覺中夜起桃花帶露泛立在月眀裏<lb/>
　　　古别離<lb/>
欲别牽郎衣問郎遊何處不恨歸日遲莫向臨卬去<lb/>
　　　長安道<lb/>
此地無駐馬夜中猶走輪所以路傍草少於衣上塵<lb/>
　　　銅雀妓　　　　　　　　　朱　放<lb/>
恨唱歌聲咽愁翻舞袖遲西陵日欲暮是妾斷腸時<lb/>
<pb n="KR4h0038_WYG_016-24a"/>
　　　自君之出矣　　　　　　　辛洪智<lb/>
自君之出矣絃吹絶無聲思君如百草撩亂逐春生<lb/>
　　　中書寓直　　　　　　　　楊師道<lb/>
雲暗蒼龍闕沉沉殊未開忩臨鳳凰沼颯颯雨聲來<lb/>
　　　送僧南遊　　　　　　　　鮑　溶<lb/>
且攀隋宫栁莫惜江南春師有懐鄉志未為無事人<lb/>
　　　玉清壇<lb/>
上陽宫裏女玉色楚人多西信無因得東遊奈樂何<lb/>
<pb n="KR4h0038_WYG_016-24b"/>
　　　酬江公見寄<lb/>
曾荅鴈門偈為憐同社人多慙惠休日偕得比陽春<lb/>
　　　酬范侍御六首<lb/>
雲髻鳳文鈿對君歌少年萬金酬一醉莫惜十千錢<lb/>
玉管傾杯樂春園鬬草情野花無限意處處逐行人<lb/>
聞道山中酒一杯千日醒黄鶯似傳語勸酒太丁寜<lb/>
紅袂歌聲起因君始得聞黄昏小垂手與我駐浮雲<lb/>
相勸醉年華莫醒春日斜春風宛陵道萬里晉陽花<lb/>
<pb n="KR4h0038_WYG_016-25a"/>
歲日勸屠蘇楚聲山鷓鴣春風入君意千日不須臾<lb/>
　　　山居<lb/>
窈窕垂澗蘿蒙茸采葛花鴛鴦憐碧水照影舞金沙<lb/>
　　　送靈一上人　　　　　　　陳　羽<lb/>
十年勞逺别一笑喜相逢又上青山去青山千萬重<lb/>
　　　樂府　　　　　　　　　　崔國輔<lb/>
朝日照紅粧擬上銅雀臺畵眉猶未了魏帝使人催<lb/>
　　　採蓮曲<lb/>
<pb n="KR4h0038_WYG_016-25b"/>
玉溆花紅發金塘水碧流相逢畏相失並著采蓮舟<lb/>
　　　王孫遊<lb/>
自與王孫别頻看黄鳥飛應由春草誤著處不成歸<lb/>
　　　妾薄命<lb/>
雖入秦帝宫不上秦帝床夜夜玉忩裏與他巻羅裳<lb/>
　　　王昭君<lb/>
漢使南還盡邊庭妾獨存紫臺緜望絶秋草不堪論<lb/>
　　　子夜冬歌<lb/>
<pb n="KR4h0038_WYG_016-26a"/>
寂寥抱寒心裁羅衣褧褧夜乆頻挑燈霜寒剪刀冷<lb/>
　　　襄陽曲二首<lb/>
蕙草嬌紅蕚時光舞碧鷄城中美年少相見白銅鞮<lb/>
少年襄陽地來往襄陽城城中輕薄子知妾解秦箏<lb/>
　　　麗人曲<lb/>
紅顔稱絶代欲並真無侣獨有鏡中人由來自相許<lb/>
　　　今别離<lb/>
送别未能旋相望連水口船行欲映舟幾度急搖手<lb/>
<pb n="KR4h0038_WYG_016-26b"/>
　　　小長干曲<lb/>
月暗送潮風相尋路不通菱歌唱不輟知在此塘中<lb/>
　　　怨詞二首<lb/>
樓前桃李疎池上芙蓉落織錦猶未成蟲聲入羅幕<lb/>
妾有羅衣裳秦王在時作為舞春風多秋來不堪著<lb/>
　　　少年行<lb/>
遺却珊瑚鞭白馬嬌不行章臺折楊栁春日路傍情<lb/>
　　　中流曲<lb/>
<pb n="KR4h0038_WYG_016-27a"/>
歸時日尚早更欲向芳洲渡口水流急回船不自由<lb/>
　　　送韓十四被魯王推遷往濟南<lb/>
西候情何極南冠怨有餘梁王雖好事不察獄中書<lb/>
　　　渭水西别李崙<lb/>
隴外長亭堠山深古塞秋不知嗚咽水何事向西流<lb/>
　　　偶題　　　　　　　　　　商堯藩<lb/>
越女收龍眼蠻兒拾象牙長安千萬里走馬送家家<lb/>
　　　貧女　　　　　　　　　　張　碧<lb/>
<pb n="KR4h0038_WYG_016-27b"/>
豈是昧容華豈不知機織自是生寒門良媒不相識<lb/>
　　　幽思<lb/>
金爐煙靄微銀缸殘影滅出户獨徘徊落花滿明月<lb/>
　　　題西施浣紗石　　　　　　胡幽正<lb/>
一朝入紫宫萬古遺芳塵至今溪邊花不敢嬌青春<lb/>
　　　歸四明<lb/>
海色連四明仙舟去容易天籍豈輒問不是卑朝士<lb/>
　　　李舎人惠家醖　　　　　　竇　牟<lb/>
<pb n="KR4h0038_WYG_016-28a"/>
禁鎻天漿嫩虞行夜日寒一瓢那可醉應遣試嘗看<lb/>
　　　草堂夜坐　　　　　　　　竇　羣<lb/>
匣中三尺劒天上少微星勿謂相去逺壯心曾不停<lb/>
　　　觀畵鶴<lb/>
華亭不相識衛國復誰知悵望冲天羽甘心任畵師<lb/>
　　　遊仙詞　　　　　　　　　竇　鞏<lb/>
海上神山緑溪邊杏樹紅不知何處去月照玉樓空<lb/>
　　　過二妃廟　　　　　　　　崔　塗<lb/>
<pb n="KR4h0038_WYG_016-28b"/>
殘陽楚水畔獨弔舜時人不及廟前草至今江上春<lb/>
　　　送友人<lb/>
登高迎送逺春恨併依依不得滄洲信空看白鶴歸<lb/>
　　　㯭聲<lb/>
煙外橈聲逺天涯客夢囘爭知江上客不是故鄉來<lb/>
　　　新成小亭月夜　　　　　　熊孺登<lb/>
已被月知處斬新風到來無人伴幽境多取木蘭栽<lb/>
　　　贈空禪師　　　　　　　　喻　鳬<lb/>
<pb n="KR4h0038_WYG_016-29a"/>
虎見修行乆松知夏臘高寒堂坐風雨暝目尚波濤<lb/>
　　　西山寒日逢韋侍御<lb/>
獬廌霜中兒龍鍾病後顔淒傷此身事風雪動江山<lb/>
　　　偶題禪院<lb/>
無花地亦香有鶴松多直向北奚必孤山僧盡相識<lb/>
　　　感寓<lb/>
江鄉十年别京國累日同在客幾多事俱付酒杯中<lb/>
　　　晚思<lb/>
<pb n="KR4h0038_WYG_016-29b"/>
鶴下紫閣雲沉沉翠微雨獨坐正無言孤莊數聲杵<lb/>
　　　驚秋<lb/>
鶯囀才間闗蟬鳴旋蕭屑如何兩鬢毛不作千枝雪<lb/>
　　　贈桂林友人　　　　　　　李　頻<lb/>
君家桂林下日伐桂林炊何事東堂桂年年待一枝<lb/>
　　　題長孫桐樹<lb/>
一去龍門側千年鳳影移空餘剪圭處無復在孫枝<lb/>
　　　渡漢江<lb/>
<pb n="KR4h0038_WYG_016-30a"/>
嶺外音書絶經年復歴春近鄉情更怯不敢問來人<lb/>
　　　嵩山夜還<lb/>
家住東臯下好采舊山薇自省遊泉石何曾不夜歸<lb/>
　　　長安感懐<lb/>
一第知何日全家待此身空將灞陵酒酌送向東人<lb/>
　　　和友人落第將歸感懐<lb/>
帝里無春意歸山對物華即應來到日九陌踏槐花<lb/>
　　　遊蜀日簡友人<lb/>
<pb n="KR4h0038_WYG_016-30b"/>
别來十二月去到漏天邊不是因逢閏須知已隔年<lb/>
　　　聞北兵入靈州二首<lb/>
河冰一夜合敵騎滿靈州歲歲徴兵去徒防塞草秋<lb/>
見說靈州戰沙中血不乾將身歸告急走馬向長安<lb/>
　　　終南山望餘雪　　　　　　祖　詠<lb/>
終南隂嶺秀積雪浮雲端林表明霽色城中增暮寒<lb/>
　　　㽞别王維　　　　　　　　崔興宗<lb/>
駐馬欲分襟清寒御溝上前山景氣佳獨往還惆悵<lb/>
<pb n="KR4h0038_WYG_016-31a"/>
　　　地肺山春日　　　　　　　温庭筠<lb/>
苒苒花明岸涓涓水遶山幾時抛俗事來共白雲閒<lb/>
　　　碧澗驛曉思<lb/>
香燈伴殘夢楚國在天涯月落子規歇滿庭山杏花<lb/>
　　　敷水小桃<lb/>
敷水小橋東娟娟照露叢所嗟非勝地堪恨是春風<lb/>
　　　哭李羣玉　　　　　　　　叚成式<lb/>
曾話黄陵事今為白日催老無兒女累誰哭到泉臺<lb/>
<pb n="KR4h0038_WYG_016-31b"/>
　　　金陵懐古　　　　　　　　司空文明<lb/>
輦路江楓暗宫潮野草春傷心庾開府老作北朝臣<lb/>
　　　呉聲子夜歌　　　　　　　薛竒重<lb/>
浄掃黄金階飛霜皎如雪下簾彈箜篌不忍見秋月<lb/>
　<lb/>
　<lb/>
　<lb/>
　萬首唐人絶句巻十六<lb/>
</p>
<p>
</p>
  </div>
</body>
</text>
</TEI>
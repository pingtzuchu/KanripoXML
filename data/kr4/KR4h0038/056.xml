<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>萬首唐人絶句巻五十六</head> <lb/>
    <p>
<pb n="KR4h0038_WYG_056-1a"/>
欽定四庫全書<lb/>
　萬首唐人絶句巻五十六<lb/>
　　　　　　　　　　　　　宋　洪邁　編<lb/>
　　七言<lb/>
　　　有感　　　　　　　　　　司空圖<lb/>
國事皆須救未然漢家髙閣漫凌烟功臣盡遣詞人贊<lb/>
不省滄洲畵魯連<lb/>
　　　歌<lb/>
<pb n="KR4h0038_WYG_056-1b"/>
處處亭臺只壊牆軍營人學内人䊋太平故事因君唱<lb/>
馬上曾聴隔敎坊<lb/>
　　　偈<lb/>
人若憎時我亦憎逃名最要是無能後生乞汝殘風月<lb/>
自作深林不語僧<lb/>
　　　鸝<lb/>
不是流鶯獨占春林門綵翠四時新應知擬上屏風畵<lb/>
偏坐横枝亦向人<lb/>
<pb n="KR4h0038_WYG_056-2a"/>
　　　白菊雜書四首<lb/>
黄昏寒立更披襟露浥清香悦道心却笑誰家扄繡户<lb/>
正薫龍麝暖鴛衾<lb/>
四面雲屏一帶天是非㫁得自翛然此生只是償詩債<lb/>
白菊開時最不眠<lb/>
狂才不足自英雄僕妾驅令學販春侯印幾人封萬户<lb/>
儂家只辦買孤峰<lb/>
黄鸝囀處誰同聴白菊開時且剰過漫道南朝足流品<lb/>
<pb n="KR4h0038_WYG_056-2b"/>
由來叔寳不宜多<lb/>
　　　漫題<lb/>
經亂年年厭别離歌聲喜似太平時詞臣更有中興頌<lb/>
磨取蓮峰便作碑<lb/>
　　　率題<lb/>
宦路前銜閒不記醉鄉佳境興方濃一林髙竹長遮日<lb/>
四壁寒山更閏冬<lb/>
　　　磵户<lb/>
<pb n="KR4h0038_WYG_056-3a"/>
磵户芳煙接水村亂來歸得道仍存數竿新竹當軒上<lb/>
不羡侯家立㦸門<lb/>
　　　故鄉杏花<lb/>
寄花寄酒喜新開左把花枝右把杯欲問花枝與杯酒<lb/>
故人何得不同來<lb/>
　　　華下二首<lb/>
故國春歸未有涯小欄髙檻别人家五更惆悵回孤枕<lb/>
猶自殘燈照落花<lb/>
<pb n="KR4h0038_WYG_056-3b"/>
闗外風昏欲雨天薺花耕倒枕河壖村南寂寞時回望<lb/>
一隻鴛鴦下渡船<lb/>
　　　夢中<lb/>
幾多親愛在人間上徹霞梯㑹却還須是蓬瀛長買得<lb/>
一家同占作家山<lb/>
　　　牓下<lb/>
三十功名志未伸初將文字競通津春風漫折一枝桂<lb/>
煙閣英雄笑殺人<lb/>
<pb n="KR4h0038_WYG_056-4a"/>
　　　涔陽渡<lb/>
楚田人立帶殘暉驛逈村幽客路㣲兩岸蘆花正蕭颯<lb/>
渚煙深處白牛歸<lb/>
　　　偶作<lb/>
索得身歸未保閒亂來道在辱來頑留侯萬户雖無分<lb/>
病骨應消一片山<lb/>
　　　寓居有感三首<lb/>
亦知世路薄忠貞不忍殘年負聖明只待東封沾慶賜<lb/>
<pb n="KR4h0038_WYG_056-4b"/>
碑隂别刻老臣名<lb/>
不放殘年却到家銜杯懶更問生涯河堤徃徃人相送<lb/>
一曲晴川隔蓼花<lb/>
黑鬚寄在白鬚生一度秋風減幾莖客處不堪頻送别<lb/>
無多情緒更傷情<lb/>
　　　淮西<lb/>
鼇冠三山安海浪龍盤九鼎鎮皇都莫誇十萬兵威盛<lb/>
消箇忠良効順無<lb/>
<pb n="KR4h0038_WYG_056-5a"/>
　　　河湟有感<lb/>
一自蕭闗起戰塵河湟隔㫁異鄉春漢兒盡作蕃兒語<lb/>
却向城頭罵漢人<lb/>
　　　自䢵鄉北歸<lb/>
巴煙羃羃久縈恨楚栁綿綿今送歸回避江邉同去雁<lb/>
莫教驚起錯南飛<lb/>
　　　青龍師安上人<lb/>
災曜偏臨許國人雨中衰菊病中身清香一炷知師意<lb/>
<pb n="KR4h0038_WYG_056-5b"/>
應為昭陵惜老臣<lb/>
　　　山中<lb/>
凡鳥愛喧人静處閒雲似妬月明時世間萬事非吾事<lb/>
只愧秋來未有詩<lb/>
　　　有感二首<lb/>
自古經綸足是非隂謀最忌奪天機留侯却粒商翁去<lb/>
甲第何人意氣歸<lb/>
古來賢俊共悲辛長是豪家拒要津從此當歌唯痛飲<lb/>
<pb n="KR4h0038_WYG_056-6a"/>
不須經世為閒人<lb/>
　　　閒夜二首<lb/>
道侣難留為虐碁鄰家聞説厭吟詩前峰月照分明見<lb/>
夜合香中露卧時<lb/>
此身閒得易為家業是吟詩與㸔花若使他生抛筆硯<lb/>
更應無事老煙霞<lb/>
　　　雨中<lb/>
維摩居士陶居士盡説髙情未足誇簷外蓮峰堦下菊<lb/>
<pb n="KR4h0038_WYG_056-6b"/>
碧蓮黄菊是吾家<lb/>
　　　送道者二首<lb/>
洞天真侣昔曾逢西嶽今居第幾峰峰頂他時教我認<lb/>
相招須把碧芙蓉<lb/>
殷勤不為學燒金道侣惟應識此心雪裏千山訪君易<lb/>
㣲㣲鹿迹入深林<lb/>
　　　重陽阻雨<lb/>
重陽阻雨獨銜杯移得家山菊未開猶勝登髙閒望㫁<lb/>
<pb n="KR4h0038_WYG_056-7a"/>
孤煙殘照馬嘶回<lb/>
　　　省試<lb/>
粉闈深鎻唱同人正是終南雪霽春閒繫長安千匹馬<lb/>
今朝似減六街塵<lb/>
　　　有贈<lb/>
有詩有酒有髙歌春色年年奈我何試問羲和能駐否<lb/>
不勞頻借魯陽戈<lb/>
　　　證因亭<lb/>
<pb n="KR4h0038_WYG_056-7b"/>
峰北幽亭願證因他生此地却容身上方僧在時應到<lb/>
笑認前銜記冩真<lb/>
　　　頃年陪恩地赴甘棠之召感動留題<lb/>
去時憔悴青衿在歸路淒涼綘帳空無限酬恩心未展<lb/>
又將孤劒别從公<lb/>
　　　九月八日<lb/>
已是人間寂寞花解憐寂寞傍貧家老來不得登髙㸔<lb/>
更甚殘春惜嵗華<lb/>
<pb n="KR4h0038_WYG_056-8a"/>
　　　敷溪橋院有感<lb/>
昔嵗攀游景物同藥爐今在鶴歸空青山滿眼淚堪碧<lb/>
絳帳無人花自紅<lb/>
　　　寺閣<lb/>
昔嵗登臨未衰颯不知何事愛傷情今來攬鏡飜堪喜<lb/>
亂後霜鬚長幾莖<lb/>
　　　武陵路<lb/>
橘岸舟閒罾網掛茶坡日暖鷓鴣啼女郎指㸃行人笑<lb/>
<pb n="KR4h0038_WYG_056-8b"/>
知向花間路已迷<lb/>
　　　南北史感遇十首<lb/>
雨淋麟閣名臣畵雪卧龍庭猛將碑不用黄金鑄侯印<lb/>
盡輸公子買蛾眉<lb/>
漢世頻封萬户侯雲臺空峻謝風流江南不有名儒相<lb/>
齒冷中原笑未休<lb/>
天風斡海怒長鯨永固南來百萬兵若向滄洲猶笑傲<lb/>
江山虚有石頭城<lb/>
<pb n="KR4h0038_WYG_056-9a"/>
花迷公子玉樓恩鏡弄佳人紅粉春不信闗山勞逺戍<lb/>
綺羅香外任行塵<lb/>
兵圍梁殿金甌破火發陳宫玉樹摧姦佞豈能慚誤國<lb/>
空令懐古更裵佪<lb/>
行樂最宜連夜景太平方覺有春風千金盡把酬歌舞<lb/>
猶勝三邉賞戰功<lb/>
桃芳李艶年年發羌管蠻弦處處多海上應無三島路<lb/>
人間惟有一聲歌<lb/>
<pb n="KR4h0038_WYG_056-9b"/>
佳人自折一枝紅把唱新詞曲未終惟向眼前憐易落<lb/>
不如抛擲任春風<lb/>
景陽樓下花鈿鏡𤣥武湖邊錦繡旗昔日繁華今日恨<lb/>
雉媒聲晚草芳時<lb/>
亂後人間盡不平秦川花木最傷情無窮紅艶紅塵裏<lb/>
驟馬分香散入營<lb/>
　　　狂題二首<lb/>
草堂舊隐猶招我煙閣英才不見君惆悵故山歸未得<lb/>
<pb n="KR4h0038_WYG_056-10a"/>
酒狂呌㫁暮天雲<lb/>
須知世亂身難保莫喜天晴菊併開長短此身長是客<lb/>
黄花更助白頭催<lb/>
　　　紅茶花<lb/>
景物詩人見即誇豈憐髙韻説紅茶牡丹枉用三春力<lb/>
開得方知不是花<lb/>
　　　秋燕<lb/>
從撲香塵拂面飛憐渠只為解相依經冬好近深爐暖<lb/>
<pb n="KR4h0038_WYG_056-10b"/>
何必千巖萬水歸<lb/>
　　　見後鴈有感<lb/>
笑爾窮通亦似人髙飛偶滯莫悲辛却縁風雪頻相阻<lb/>
只向闗中待得春<lb/>
　　　移桃栽<lb/>
獨臨官路易傷摧從遣春風恣意開禪客笑移山上㸔<lb/>
流鶯直到檻前來<lb/>
　　　憶中條<lb/>
<pb n="KR4h0038_WYG_056-11a"/>
燕辭旅舍人空在螢出踈籬菊正芳堪恨昔年聫句地<lb/>
念經僧掃過重陽<lb/>
　　　樂府<lb/>
五更窻下簇䊋臺已怕堂前阿母催滿鴨香薫鸚鵡睡<lb/>
隔簾燈照牡丹開<lb/>
　　　放龜二首<lb/>
却為多知自不靈今朝教汝卜長生若求深處無深處<lb/>
只有依人㑹有情<lb/>
<pb n="KR4h0038_WYG_056-11b"/>
世外猶迷不死庭人間莫恃自無營本期滄海堪投迹<lb/>
却向朱門待放生<lb/>
　　　燈花三首<lb/>
蜀栁絲絲羃畵樓窻塵滿鏡不梳頭幾時金鴈傳歸信<lb/>
剪㫁香魂一縷愁<lb/>
姊姊教人且抱兒逐他女伴缷頭遲明朝鬬草多應喜<lb/>
剪得燈花自掃眉<lb/>
閏前小雪過經旬猶自依依向主人開盡菊花憐强舞<lb/>
<pb n="KR4h0038_WYG_056-12a"/>
與教弟子待新春<lb/>
　　　偶題三首<lb/>
浮世悠悠旋一空多情偏觧挫英雄風光只在歌聲裏<lb/>
不必樓前萬樹紅<lb/>
小池隨事有風荷燒酹傾壺一曲歌欲待秋塘擎露看<lb/>
自憐生意已無多<lb/>
遼陽音信近來稀縱有虚傳逼節歸永日無人新睡覺<lb/>
小牕晴暖螖蟲飛<lb/>
<pb n="KR4h0038_WYG_056-12b"/>
　　　華下對菊<lb/>
清香裛露對髙齋泛酒偏能浣旅懐不似春風逞紅艷<lb/>
鏡前空墜玉人釵<lb/>
　　　與都統叅謀書有感<lb/>
驚鸞迸鷺盡歸林弱羽低垂分獨沈帶病深山猶草檄<lb/>
昭陵應識老臣心<lb/>
　　　漫題<lb/>
無宦無名拘逸興有歌有酒任他鄉看看萬里休征戍<lb/>
<pb n="KR4h0038_WYG_056-13a"/>
莫向新詞寄斷腸<lb/>
　　　商山二首<lb/>
清溪一路照羸身不似雲臺畫像人國史數行猶有志<lb/>
只將談笑繼英塵<lb/>
馬上搜竒已數篇籍中猶愧是頑僊闗頭傳説開元事<lb/>
指㸃多疑孟浩然<lb/>
　　　與伏牛長老偈二首<lb/>
不算菩提與闡提惟應執著便生迷無端指箇清涼地<lb/>
<pb n="KR4h0038_WYG_056-13b"/>
凍殺西僧雪嶺西<lb/>
長繩不見繫空虚半偈傳心亦未疎推倒我山無一事<lb/>
莫將文字縛真如<lb/>
　　　客中重九<lb/>
楚老相逢淚滿衣片名薄宦已知非他鄉不似人間路<lb/>
應共東流更不歸<lb/>
　　　栁二首<lb/>
誰家按舞傍池塘已見繁枝嫩眼黄漫説早梅先得意<lb/>
<pb n="KR4h0038_WYG_056-14a"/>
不知春力暗分張<lb/>
似擬凌寒妬早梅無端弄色傍髙臺折來未有新枝長<lb/>
莫遣佳人更折來<lb/>
　　　光啟丁未别山<lb/>
草堂琴畫已判燒猶託鄰僧䕶燕巢此去不縁名利去<lb/>
若逢逋客莫相嘲<lb/>
　　　石楠<lb/>
客處偷閒未是閒石楠雖好懶頻攀如何風葉西歸路<lb/>
<pb n="KR4h0038_WYG_056-14b"/>
吹斷寒雲見故山<lb/>
　　　力疾上馬走筆<lb/>
釀黍長添不盡杯只憂花盡客空回垂楊且為晴遮日<lb/>
留遇重陽即放開<lb/>
　　　華隂縣樓<lb/>
丹霄能有㡬層梯懶更揚鞭聳翠蜺偶凭危欄且南望<lb/>
不勞髙掌欲相攜<lb/>
　　　南至四日<lb/>
<pb n="KR4h0038_WYG_056-15a"/>
今冬臘後無殘日故國燒來有㡬家却恨早梅添旅思<lb/>
强偷春力報年華<lb/>
花時不是偏愁我好事應難總取他已被詩魔長役思<lb/>
眼中莫厭早梅多<lb/>
年華亂後偏堪惜世路抛來已自生猶有玉真長命縷<lb/>
罇前時唱緩羇情<lb/>
一任喧闐遶四鄰閒忙皆是自由身人來客去還須議<lb/>
莫遣他人作主人<lb/>
<pb n="KR4h0038_WYG_056-15b"/>
　　　蓮峯前軒<lb/>
人間上夀若能添只向人間也不嫌看著四鄰花競發<lb/>
髙樓從此莫垂簾<lb/>
　　　步虚<lb/>
阿母親教學步虚三元長遣下蓬壺雲韶韻俗停瑶瑟<lb/>
鸞鶴飛低拂寳罏<lb/>
　　　劍噐<lb/>
樓下公孫昔擅場空教女子愛軍装潼闗一敗蕃兒喜<lb/>
<pb n="KR4h0038_WYG_056-16a"/>
簇馬驪山看御湯<lb/>
　　　乙丑人日<lb/>
自怪扶持七十身歸來又見故鄉春今朝人日逢人喜<lb/>
不料偷生作老人<lb/>
　　　攜仙籙九日<lb/>
嶽北秋空渭北川晴雲漸薄薄如煙坐來還見㣲風起<lb/>
吹散殘陽一片蟬<lb/>
一半晴空一半雲逺籠仙掌日初曛洞天有路不知處<lb/>
<pb n="KR4h0038_WYG_056-16b"/>
絶頂異香難更聞<lb/>
決事還須更事酬清譚妙理一時休漁翁亦被機心誤<lb/>
眼暗汀邉結釣鈎<lb/>
迹不趨時分不侯功名身外最悠悠聴君總畫麒麟閣<lb/>
還我閒眠舴艋舟<lb/>
仙凡路阻兩難留煙樹人間一片秋若道隂功能濟活<lb/>
且將方寸自焚修<lb/>
若有隂功救未然玉皇品籍亦搜賢應知譚笑還髙謝<lb/>
<pb n="KR4h0038_WYG_056-17a"/>
别就滄洲贊上仙<lb/>
英名何用苦搜竒不朽才銷一句詩却賴風波阻三島<lb/>
老臣猶得戀明時<lb/>
剪取紅雲剰寫詩年年髙會趂花時水精樓閣分明見<lb/>
只欠霞漿别著旗<lb/>
此生得作太平人只向塵中便出塵移取碧桃花萬樹<lb/>
年年自樂故鄉春<lb/>
　　　浪淘沙<lb/>
<pb n="KR4h0038_WYG_056-17b"/>
不必長漂玉洞花曲中偏愛浪淘沙黄河却勝天河水<lb/>
萬里縈紆入漢家<lb/>
　<lb/>
　<lb/>
　<lb/>
　<lb/>
　<lb/>
　萬首唐人絶句巻五十六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>萬首唐人絶句巻十四</head> <lb/>
    <p>
<pb n="KR4h0038_WYG_014-1a"/>
欽定四庫全書<lb/>
　萬首唐人絶句巻十四<lb/>
　　　　　　　　　　　　　宋　洪邁　編<lb/>
　　七言<lb/>
　　　竹樓宿　　　　　　　　　白居易<lb/>
小書樓下千竿竹深火爐前一盞燈此處與誰相伴宿<lb/>
燒丹道士坐禪僧<lb/>
　　　戲醉客<lb/>
<pb n="KR4h0038_WYG_014-1b"/>
莫言魯國書生懦莫把杭州刺史欺醉客請君閒眼望<lb/>
緑楊風下有紅旗<lb/>
　　　紫楊花<lb/>
何年植向仙壇上早晚移栽到梵家雖在人間人不識<lb/>
與君名作紫楊花<lb/>
　　　吳宫辭<lb/>
淡紅花帔淺檀蛾睡臉初開似剪波坐對朱籠閒理曲<lb/>
琵琶鸚鵡語相和<lb/>
<pb n="KR4h0038_WYG_014-2a"/>
　　　荅微之上船後留别<lb/>
燭下尊前一分手舟中岸上兩回頭歸來虚白堂中夢<lb/>
合眼先應到越州<lb/>
　　　荅微之泊西陵見寄<lb/>
烟波盡處一㸃白應是西陵古驛臺知在臺邉望不見<lb/>
暮潮空送渡船回<lb/>
　　　自感<lb/>
宴遊寢食漸無味杯酒管絃徒繞身賔客歡娛童僕飽<lb/>
<pb n="KR4h0038_WYG_014-2b"/>
始知官職為他人<lb/>
　　　柳絮<lb/>
三月盡時頭白日與春老别更依依憑鶯為向楊花道<lb/>
絆惹春風莫放歸<lb/>
　　　醉戲諸妓<lb/>
席上争飛使君酒歌中多唱舍人詩不知明日休官後<lb/>
逐我東山去是誰<lb/>
　　　潮<lb/>
<pb n="KR4h0038_WYG_014-3a"/>
早潮纔落晚潮來一月周流六十回不獨光隂朝復暮<lb/>
杭州老去被潮催<lb/>
　　　聞歌妓唱嚴郎中詩<lb/>
已留舊政布中和又付新詞與豔歌但是人家有遺愛<lb/>
就中蘇小感恩多<lb/>
　　　急樂世辭<lb/>
正抽碧線繡紅羅忽聽黄鶯歛翠娥秋思冬愁春悵望<lb/>
大都不稱意時多<lb/>
<pb n="KR4h0038_WYG_014-3b"/>
　　　重寄别微之<lb/>
憑仗江波寄一辭不湏惆悵報微之猶勝往歲峽中别<lb/>
灔澦堆邉招手時<lb/>
　　　别周軍事<lb/>
主人頭白官仍冷去後憐君是底人試謁㑹稽元相去<lb/>
不妨相見却殷勤<lb/>
　　　看常州柘枝贈賈使君<lb/>
莫惜新衣舞柘枝也從塵汚汗霑垂料君即却歸朝去<lb/>
<pb n="KR4h0038_WYG_014-4a"/>
不見銀泥衫故時<lb/>
　　　河隂夜泊憶微之<lb/>
憶君我正泊行舟望我君應上郡樓萬里月明同此夜<lb/>
黄河東面海西頭<lb/>
　　　杭州回舫<lb/>
自别錢塘山水後不多飲酒懶唫詩欲將此意憑回棹<lb/>
與報西湖風月知<lb/>
　　　愛詠詩<lb/>
<pb n="KR4h0038_WYG_014-4b"/>
辭章諷詠成千首心行歸依向一乗坐倚䋲牀閒自念<lb/>
前生應是一詩僧<lb/>
　　　卧疾<lb/>
閒官卧疾絶經過居處蕭條近洛河水北水南秋月夜<lb/>
管絃聲少杵聲多<lb/>
　　　酬楊八<lb/>
君以曠懐冝静境我因蹇歩稱閒官閉門足病非高士<lb/>
勞作雲心鶴眼看<lb/>
<pb n="KR4h0038_WYG_014-5a"/>
　　　夢行簡<lb/>
天氣妍和水色鮮閒唫獨歩小橋邉池塘草緑無佳句<lb/>
虚卧春忩夢阿憐<lb/>
　　　雲和<lb/>
非琴非瑟亦非筝撥柱推絃調未成欲散白頭千萬恨<lb/>
只消紅袖兩三聲<lb/>
　　　春老<lb/>
欲隨年少雜遊春自覺風光不屬身歌舞屛風花障上<lb/>
<pb n="KR4h0038_WYG_014-5b"/>
幾時曾畫白頭人<lb/>
　　　春雪過皇甫家<lb/>
晚來藍轝雪中回喜遇君家門正開惟要主人青眼待<lb/>
琴詩談笑自將來<lb/>
　　　崔侍御以孩子三日示其所生詩見示因以二<lb/>
　　　絶句和之<lb/>
洞房門上掛桑弧香火盆中浴鳯雛還似初三生日魄<lb/>
常娥滿月即成珠<lb/>
<pb n="KR4h0038_WYG_014-6a"/>
愛惜肯將同寳玉喜歡應勝得公候弄璋詩句多才思<lb/>
愁殺無兒老鄧攸<lb/>
　　　晚春寄微之并崔湖州<lb/>
洛陽陌上少交親履道城邉欲暮春崔在吳興元在越<lb/>
出門騎馬覔何人<lb/>
　　　東城桂三首<lb/>
子墮本從天竺寺根盤今在闔廬城當時應逐南風落<lb/>
落向人間取次生<lb/>
<pb n="KR4h0038_WYG_014-6b"/>
雪霰壓多雖不死荆榛長疾欲相埋長憂落在樵人手<lb/>
賣作蘇州一束柴<lb/>
遥知天上桂華孤試問常娥更要無月宫幸有閒田地<lb/>
何不中央種兩株<lb/>
　　　新栽梅<lb/>
池邉新種七株梅欲到花時㸃檢來莫怕長洲桃李妬<lb/>
今年好為使君開<lb/>
　　　戲和賈常州醉中二絶句<lb/>
<pb n="KR4h0038_WYG_014-7a"/>
聞道毗陵詩酒興近來積漸學姑蘇罨頭新令從偷去<lb/>
刮骨清唫得似無<lb/>
越調管吹留客曲吳唫詩送煖寒盃娃宫無限風流事<lb/>
好遣孫心暫學來<lb/>
　　　清明夜<lb/>
好風朧月清明夜碧砌紅軒刺史家獨遶回廊行復歇<lb/>
遥聽絃管暗看花<lb/>
　　　三月二十八日贈周判官<lb/>
<pb n="KR4h0038_WYG_014-7b"/>
一春惆悵殘三日醉問周郎憶得無柳絮送人鶯勸酒<lb/>
去年今日到東都<lb/>
　　　酬别周從事二首<lb/>
腰痛拜迎人客倦眼昏勾押簿書難辭官歸去縁衰病<lb/>
莫作陶潜范蠡看<lb/>
洛下田園乆抛擲吳中歌酒莫留連嵩陽雲樹伊川月<lb/>
已校歸遲四五年<lb/>
　　　見小姪龜兒詠燈詩并臘娘製衣因寄行簡<lb/>
<pb n="KR4h0038_WYG_014-8a"/>
已知臘子能裁服復報龜兒觧詠鐙巧婦才人常薄命<lb/>
莫教男女苦多能<lb/>
　　　冩新詩寄微之偶題巻後<lb/>
冩了唫看滿巻愁淺紅牋紙小銀鈎未容寄與微之去<lb/>
已被人傳到越州<lb/>
　　　寳厯二年八月三十日夜夢後作<lb/>
塵纓忽觧誠堪喜世網重來未可知莫忘全吳館中夢<lb/>
嶺南泥雨歩行時<lb/>
<pb n="KR4h0038_WYG_014-8b"/>
　　　與夢得同登棲靈塔<lb/>
半月悠悠在廣陵何樓何塔不同登共憐筋力猶堪在<lb/>
上到棲靈第九層<lb/>
　　　夢蘇州水閣寄馮侍御<lb/>
揚州驛裏夢蘇州夢到花橋水閣頭覺後不知馮御史<lb/>
此中昨夜共誰遊<lb/>
　　　荅次休上人<lb/>
姓白使君無麗句名休座主有新文禪心不合生分别<lb/>
<pb n="KR4h0038_WYG_014-9a"/>
莫愛餘霞嫌碧雲<lb/>
　　　祕省後㕔<lb/>
槐花雨潤新秋地桐葉風翻欲夜天盡日後㕔無一事<lb/>
白頭老監枕前眠<lb/>
　　　登觀音臺賢城<lb/>
百千冢似圍碁局十二街如種菜畦遥認微微入朝火<lb/>
一條星宿五門西<lb/>
　　　登靈應臺北望<lb/>
<pb n="KR4h0038_WYG_014-9b"/>
臨高始見人寰小對逺方知色界空回首却歸朝市去<lb/>
一條米落太倉中<lb/>
　　　閒出<lb/>
兀兀出門何處去新昌街晚樹隂斜馬蹄知意縁行熟<lb/>
不向楊家即庾家<lb/>
　　　奉使途中戲贈張常侍<lb/>
早風吹土滿長衢驛騎星軺盡疾驅共笑籃轝亦稱使<lb/>
日馳一驛向東都<lb/>
<pb n="KR4h0038_WYG_014-10a"/>
　　　種白蓮<lb/>
吳中白藕洛中栽莫戀江南花懶開萬里携歸爾知否<lb/>
紅蕉朱槿不將來<lb/>
　　　和劉郎中傷鄂姬<lb/>
不獨君嗟我亦嗟西風北雪殺南花不知月夜魂歸處<lb/>
鸚鵡洲頭第幾家<lb/>
　　　雪中寄令狐相公兼呈夢得<lb/>
兎園春雪梁王㑹想對金罍詠玉塵今日相如身在此<lb/>
<pb n="KR4h0038_WYG_014-10b"/>
不知客右坐何人<lb/>
　　　和劉郎中鶴歎二首<lb/>
辭鄉逺隔華亭水逐我來棲緱嶺雲慙愧稻梁長不飽<lb/>
未曾回眼向鷄羣<lb/>
荒草院中池水畔衘恩不去又經春見君驚喜雙回顧<lb/>
應為唫聲佀主人<lb/>
　　　宿竇使君莊水亭<lb/>
使君何在在江東池岸初黄杏欲紅有興即來閒便宿<lb/>
<pb n="KR4h0038_WYG_014-11a"/>
不知誰是主人翁<lb/>
　　　龍門下作<lb/>
龍門澗下濯塵纓擬作閒人過此生筋力不將諸處用<lb/>
登山臨水詠詩行<lb/>
　　　姚侍御見過戲贈<lb/>
曉起春寒慵裹頭客來池上偶同遊東臺御史多提舉<lb/>
莫按金章繫布裘<lb/>
　　　和錢華州題少華<lb/>
<pb n="KR4h0038_WYG_014-11b"/>
高情雅韻三峰守主領清光管白雲自笑亦曾為刺史<lb/>
蘇州肥膩不如君<lb/>
　　　送陜府王大夫<lb/>
金馬門前回劍珮鐡牛城下擁旌旗他時萬一為交代<lb/>
留取甘棠三兩枝<lb/>
　　　代迎春花招劉郎中<lb/>
幸與松筠相近栽不隨桃李一時開杏園豈敢妨君去<lb/>
未有花時且看來<lb/>
<pb n="KR4h0038_WYG_014-12a"/>
　　　翫迎春花贈楊郎中<lb/>
金英翠蕚帶春寒黄色花中有幾般憑君與向遊人道<lb/>
莫作蔓菁花眼看<lb/>
　　　座上贈盧判官<lb/>
把酒承花花落頻花香酒味相和春莫言不是江南㑹<lb/>
虚白亭中舊主人<lb/>
　　　曲江有感<lb/>
曲江江岸有春風萬樹花前一老翁遇酒逢花還且醉<lb/>
<pb n="KR4h0038_WYG_014-12b"/>
莫論惆悵事何窮<lb/>
　　　杏園花下贈劉郎中<lb/>
怪君把酒偏惆悵曾是正元花下人自别花來多少事<lb/>
東風二十四回春<lb/>
　　　伊州<lb/>
老去將何散老愁新教小玉唱伊州亦應不得多年聽<lb/>
未教成時已白頭<lb/>
　　　酬嚴給事玉蘂花<lb/>
<pb n="KR4h0038_WYG_014-13a"/>
瀛女偷乗鳯去時洞中潜歇弄瓊枝不縁啼鳥春饒舌<lb/>
青𤨏仙郎可得無<lb/>
　　　京路<lb/>
西來為看秦山雪東去縁尋洛苑春來去騰騰兩京路<lb/>
閒行除我更無人<lb/>
　　　華州西<lb/>
毎逢人静慵多歇不計程行困即眠上得籃轝未能去<lb/>
春風敷水店門前<lb/>
<pb n="KR4h0038_WYG_014-13b"/>
　　　送春<lb/>
銀花鑿落從君勸金屑琵琶為我彈不獨送春兼送老<lb/>
更嘗一酌更聽君<lb/>
　　　春詞<lb/>
低花樹暎小粧樓春入眉心兩㸃愁斜倚闌干臂鸚鵡<lb/>
思量何事不回頭<lb/>
　　　花酒<lb/>
香醅淺酌浮如蟻雲鬢新梳薄佀蟬為報洛城花酒道<lb/>
<pb n="KR4h0038_WYG_014-14a"/>
莫辭送老二三年<lb/>
　　　楊家南亭<lb/>
小亭門外月斜開滿地涼風滿地苔北院好彈秋思處<lb/>
終須一夜抱琴來<lb/>
　　　廣府胡尚書頻寄詩因荅<lb/>
尚書清白臨南海雖飲貪泉心不回唯向詩中得珠玉<lb/>
時時寄到帝鄉來<lb/>
　　　讀鄂公傳<lb/>
<pb n="KR4h0038_WYG_014-14b"/>
高卧深居不見人功名抖<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>似灰塵唯留一部清商樂<lb/>
月下風前伴老身<lb/>
　　　冬夜聞蟲<lb/>
蟲聲冬思苦於秋不觧愁人聞亦愁我是老翁聽不畏<lb/>
少年莫聽白君頭<lb/>
　　　聽田順兒歌<lb/>
戞玉敲冰聲未停嫌雲不遏入青冥爭得黄金滿衫袖<lb/>
一時抛與斷年情<lb/>
<pb n="KR4h0038_WYG_014-15a"/>
　　　聽曹剛琵琶兼示重蓮<lb/>
撥撥絃絃意不同啼聲畨語兩玲瓏誰能截得曹剛手<lb/>
挿向重蓮衣袖中<lb/>
　　　對酒五首<lb/>
巧拙賢愚相是非何如一醉盡忘機君知天地中寛窄<lb/>
鵰鶚鸞凰各自飛<lb/>
蝸牛角上争何事石火光中寄此身隨冨隨貧且歡樂<lb/>
不開口笑是癡人<lb/>
<pb n="KR4h0038_WYG_014-15b"/>
丹砂見火去無迹白髪泥人來不休頼有酒仙相煖熱<lb/>
松喬醉即到前頭<lb/>
百歲無多時壯徤一春能幾日晴明相逢且莫推辭醉<lb/>
聽唱陽闗第四聲<lb/>
昨日低眉問疾來今朝収淚弔人回眼前流例君看取<lb/>
且遣琵琶送一杯<lb/>
　　　僧院花<lb/>
欲悟色空為佛事故栽芳樹在僧家細看便是華嚴偈<lb/>
<pb n="KR4h0038_WYG_014-16a"/>
方便風開智慧花<lb/>
　　　不出<lb/>
簷前新葉覆殘花席上餘盃對早茶好是老身銷日處<lb/>
誰能騎馬傍人家<lb/>
　　　老病<lb/>
晝聽笙歌夜醉眠若非月下即花前如今老病湏知分<lb/>
不負春來二十年<lb/>
　　　憶晦叔<lb/>
<pb n="KR4h0038_WYG_014-16b"/>
遊山弄水携詩巻看月尋花把酒盃六事盡思君作伴<lb/>
幾時歸到洛陽來<lb/>
　　　琴酒<lb/>
耳根得所琴初暢心地忘機酒半酣若使啓期兼觧醉<lb/>
應言四樂不言三<lb/>
　　　聽幽蘭<lb/>
琴中古曲是幽蘭為我殷勤更弄看欲得身心俱静好<lb/>
自彈不及聽人彈<lb/>
<pb n="KR4h0038_WYG_014-17a"/>
　　　送客<lb/>
病上籃輿相送來衰容秋思兩悠哉凉風嫋嫋吹槐子<lb/>
却請行人勸一盃<lb/>
　　　戲荅皇甫監<lb/>
寒宵勸酒君湏飲君是孤眠七十身莫道非人身不煖<lb/>
十分一盞煖於人<lb/>
　　　池邉即事<lb/>
氊帳胡琴出塞曲蘭塘越棹弄潮聲何言此處同風月<lb/>
<pb n="KR4h0038_WYG_014-17b"/>
薊北江南萬里情<lb/>
　　　别陜州王司馬<lb/>
笙歌惆悵欲為别風景䦨珊初過春争得遣君詩不苦<lb/>
黄河岸上白頭人<lb/>
　　　荅尉遲少尹問所須<lb/>
乍到頻勞問所須所須非玉亦非珠愛君水閣冝閒詠<lb/>
毎有詩成許去無<lb/>
　　　荅蘇庶子月夜聞家僮奏樂見贈<lb/>
<pb n="KR4h0038_WYG_014-18a"/>
墻西明月水東亭一曲霓裳按小伶不敢邀君無别境<lb/>
絃生管澁未堪聽<lb/>
　　　白蓮池汎舟<lb/>
白藕新花照水開紅忩小舫信風回誰教一片江南興<lb/>
逐我殷勤萬里來<lb/>
　　　荅崔十八<lb/>
勞將白叟比黄公今古由來事不同我有商山君未見<lb/>
清泉白石在胸中<lb/>
<pb n="KR4h0038_WYG_014-18b"/>
　　　荅蘇六<lb/>
但喜暑隨三伏去不知秋送二毛來更無别計相寛慰<lb/>
故遣陽闗勸一杯<lb/>
　　　秋遊<lb/>
下馬閒行伊水頭凉風清景勝春遊何事古今詩句裏<lb/>
不多説著洛陽秋<lb/>
　　　期宿客不至<lb/>
風飄雨洒簾帷故竹映松遮燈火深宿客不來嫌冷落<lb/>
<pb n="KR4h0038_WYG_014-19a"/>
一樽酒對一張琴<lb/>
　　　問移竹<lb/>
問君移竹意如何切勿排行但間窠多種少栽皆有意<lb/>
大都少校不如多<lb/>
　　　重陽席上賦白菊<lb/>
滿園花菊鬱金黄中有孤叢色似霜還似今朝歌酒席<lb/>
白頭翁入少年塲<lb/>
　<lb/>
<pb n="KR4h0038_WYG_014-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　萬首唐人絶句巻十四<lb/>
<pb n="KR4h0038_WYG_014-20a"/>
欽定四庫全書<lb/>
　萬首唐人絶句卷十四<lb/>
　　　　　　　　　　　　　宋　洪邁　編<lb/>
　　五言<lb/>
　　　寒食下第　　　　　　　　武元衡<lb/>
桞挂九衢絲花飄萬家雪如何憔悴人對此芳菲節<lb/>
　　　途中即事<lb/>
南征復北還擾擾百年間自笑春塵裏生涯不暫閒<lb/>
<pb n="KR4h0038_WYG_014-20b"/>
　　　春日偶作<lb/>
縱横桃李枝淡蕩春風吹羙人歌白紵萬恨在蛾眉<lb/>
　　　夏夜作<lb/>
夜久喧暫息池臺惟月明無因駐清景日出事還生<lb/>
　　　寒食日同陳六游山院<lb/>
年少輕行樂東城南陌頭與君寂寞意共作草堂游<lb/>
　　　喜遇劉二十八　　　　　　裴　度<lb/>
病來佳興少老去舊游希笑語縱横作盃觴絡繹飛<lb/>
<pb n="KR4h0038_WYG_014-21a"/>
　　　送劉<lb/>
不歸丹掖去銅竹漫云云唯喜因過我須知未賀君<lb/>
　　　再送<lb/>
頃來多謔浪此夕任喧紛故態猶應在行期未要聞<lb/>
　　　房公舊竹亭聞琴　　　　　李徳裕<lb/>
流水音長在青霞意不傳獨悲形觧後誰聽廣陵絃<lb/>
　　　題羅浮石<lb/>
清景持芳菊涼天倚茂松名山何必去此地有羣峯<lb/>
<pb n="KR4h0038_WYG_014-21b"/>
　　　無題<lb/>
松倚蒼崖老蘭臨碧澗衰不勞隣舎笛吹起舊時悲<lb/>
　　　題冠葢里<lb/>
偶來冠葢里媿是舊三公自喜無兵術輕裘上閟宫<lb/>
　　　雪霽晨起<lb/>
雪覆寒溪竹風巻野田蓬四望無行跡誰憐孤老翁<lb/>
　　　題竒石<lb/>
藴玉抱清暉閒庭日蕭洒塊然天地間自是孤生者<lb/>
<pb n="KR4h0038_WYG_014-22a"/>
　　　上張相公寫舊唱和詩<lb/>
賦感鄰人笛詩留夫子墻延年如有作應不用山王<lb/>
　　　和晉公三首　　　　　　　李　紳<lb/>
鳯儀常欲附蚊力自知微願假罇罍末膺門自此依<lb/>
貂蟬公獨步鴛鷺我同羣挿羽先飛酒交鋒便著文<lb/>
窮隂初莽蒼離思漸氛氲殘雪午橋岸斜陽伊水濱<lb/>
　　　古風二首<lb/>
春種一粒粟秋成萬顆子四海無閒田農夫猶餓死<lb/>
<pb n="KR4h0038_WYG_014-22b"/>
鋤禾日當午汗滴禾下土誰知盤中飡粒粒皆辛苦<lb/>
　　　題玉潭　　　　　　　　　獨孤及<lb/>
碧玉徒強名冰壺難比徳唯當寂照心可並奫淪色<lb/>
　　　春日歸家　　　　　　　　李嘉祐<lb/>
自覺勞鄉夢無人見客心空餘庭草色日日伴愁襟<lb/>
　　　逺寺鐘<lb/>
踈鐘何處來度竹兼拂水漸逐微風歛依依猶在耳<lb/>
　　　白鷺<lb/>
<pb n="KR4h0038_WYG_014-23a"/>
江南渌水多顧影逗輕波終日秦雲裏山高奈若何<lb/>
　　　樂府　　　　　　　　　　陸長源<lb/>
芙蓉初出水菡蓞露中花風吹著枯木無奈值空槎<lb/>
　　　白銅鞮　　　　　　　　　徐　凝<lb/>
騕褭錦障泥樓頭日又西留歡住不住素齒白銅鞮<lb/>
　　　陽叛兒<lb/>
哀怨陽叛兒駘蕩郎知否香死博山爐煙生白門桞<lb/>
　　　春寒<lb/>
<pb n="KR4h0038_WYG_014-23b"/>
亂雪從教舞回風任聽吹春寒能作底已被桞條欺<lb/>
　　　廬山獨夜<lb/>
寒空五老雪斜月九江雲鐘聲知何處蒼蒼樹裏聞<lb/>
　　　天台獨夜<lb/>
銀地秋月色石梁夜溪聲誰知屐齒盡為破烟苔行<lb/>
　　　送寒巖歸士<lb/>
不挂絲纊衣歸向寒巖棲寒巖風雪夜又過巖前溪<lb/>
　　　送陳司馬<lb/>
<pb n="KR4h0038_WYG_014-24a"/>
家寄茅洞中身游越城下寧知許長史不憶陳司馬<lb/>
　　　武夷山仙城<lb/>
武夷無上路毛徑不通風欲共麻姑住仙城半在空<lb/>
　　　避暑二首<lb/>
一株金染宻數畆碧鮮疎避暑臨溪坐何妨直釣魚<lb/>
斑多筒簟泠髪少角冠清避暑長林下寒蟬又有聲<lb/>
　　　浙西李尚書奏廢滛昏廟<lb/>
傳聞廢滛祀萬里静山陂欲慰靈均恨先燒靳尚祠<lb/>
<pb n="KR4h0038_WYG_014-24b"/>
　　　酬相公再遊雲門寺<lb/>
逺羡五雲路逶迤千騎回遺簮唯一去貴賞不重來<lb/>
　　　杭州祝濤頭二首<lb/>
不道沙堤盡猶欺石棧頑寄言飛白雪休去打青山<lb/>
倒打錢塘郭長驅白浪花吞吳休得也輸却五千家<lb/>
　　　晚春别　　　　　　　　　韓　琮<lb/>
晚日低霞綺晴山逺畫眉青青河畔草不是望鄉時<lb/>
　　　銜魚翠鳥　　　　　　　　楊巨源<lb/>
<pb n="KR4h0038_WYG_014-25a"/>
有意蓮葉間瞥然下高樹擘破得全魚一㸃翠光去<lb/>
　　　和鄭相公尋宣上人不遇<lb/>
方尋蓮境去又值竹房空幾韻飄寒玉餘清不在風<lb/>
　　　題范陽金臺驛<lb/>
六國唯求客千金遂築臺若令逢聖代憔悴郭生回<lb/>
　　　耗磨日飲　　　　　　　　趙冬曦<lb/>
春來半月度俗忌一朝閒不酌他鄉酒無堪對楚山<lb/>
　　　長安秋望　　　　　　　　杜　牧<lb/>
<pb n="KR4h0038_WYG_014-25b"/>
樓倚霜樹外鏡天無一毫南山與秋色氣勢兩相高<lb/>
　　　獨酌<lb/>
牎外正風雪擁爐開酒缸何如釣船雨蓬底睡秋江<lb/>
　　　醉眠<lb/>
秋醪雨中熟寒齋落葉中幽人本多睡更酌一尊空<lb/>
　　　不飲贈酒<lb/>
細筭人生事彭殤共一籌與愁争底事要爾作戈矛<lb/>
　　　過田家宅<lb/>
<pb n="KR4h0038_WYG_014-26a"/>
安邑南門外誰家板築高奉誠園裏地墻缺見蓬蒿<lb/>
　　　獨桞<lb/>
含煙一株桞拂地揺風乆佳人不忍折悵望回纎手<lb/>
　　　將赴湖州題亭菊<lb/>
陶菊手自種楚蘭心有期遥知渡江日正是擷芳時<lb/>
　　　折菊<lb/>
籬東菊徑深折得自孤吟雨中衣半濕擁鼻自知心<lb/>
　　　哭李給事中敏<lb/>
<pb n="KR4h0038_WYG_014-26b"/>
陽陵郭門外坡陁丈五墳九泉如結友兹地好埋君<lb/>
　　　黄州竹逕<lb/>
竹岡蟠小逕屈折鬭虵來三年得歸去知遶幾千回<lb/>
　　　題寺樓<lb/>
暮景千山雪春寒百尺樓獨登還獨下誰會我悠悠<lb/>
　　　入松院小石<lb/>
雨滴珠璣碎苔生紫翠重故闗何日到且看小三峯<lb/>
　　　送人遊湖南<lb/>
<pb n="KR4h0038_WYG_014-27a"/>
賈傅松醪酒秋來美更香憐君片雲思一棹去潚湘<lb/>
　　　籌筆驛<lb/>
郵亭寄人世人世寄郵亭何如自籌度鴻路有𠖇𠖇<lb/>
　　　寄逺<lb/>
隻影隨驚雁單栖鎻畫籠向春羅袖薄誰念舞臺風<lb/>
　　　送盧秀才<lb/>
春瀬與煙逺送君孤棹開潺湲如不改愁更釣魚來<lb/>
　　　醉題<lb/>
<pb n="KR4h0038_WYG_014-27b"/>
金鑷洗霜鬢銀觥敵露桃醉頭扶不起三丈日還高<lb/>
　　　山莊<lb/>
好鳥疑敲磬風蟬認軋箏脩篁與嘉樹偏倚半巖生<lb/>
　　　盆池<lb/>
鑿破蒼苔地偷他一片天白雲生鏡裏明月落階前<lb/>
　　　有寄<lb/>
雲濶煙深樹江澄水浴秋羙人何處在明月萬山頭<lb/>
　　　寄逺人<lb/>
<pb n="KR4h0038_WYG_014-28a"/>
終日求人卜回回道好音那時離别後入夢到如今<lb/>
　　　别沈處士<lb/>
舊事參差夢新程迤邐秋故人如見憶時到寺東樓<lb/>
　　　歸家<lb/>
稚子牽衣問歸來何太遲共誰争歲月贏得鬢成絲<lb/>
　　　遣懐<lb/>
道㤗身還㤗時來命不來何當離城市高卧博山隈<lb/>
　　　江樓<lb/>
<pb n="KR4h0038_WYG_014-28b"/>
獨酌芳春酒登樓已半醺誰驚一行雁衝斷過江雲<lb/>
　　　驌驦坂二首<lb/>
瑶池罷游宴良樂委塵沙遭遇不遭遇鹽車與鼓車<lb/>
荆州一萬里不如蒯易度仰首望飛鳴伊人何異趣<lb/>
　　　憶鄱陽舊遊　　　　　　　顧　況<lb/>
悠悠南國思夜向江南泊楚客腸斷時月明楓子落<lb/>
　　　夢後吟<lb/>
醉中還有夢身外已無心明鏡唯知老青山何處深<lb/>
<pb n="KR4h0038_WYG_014-29a"/>
　　　題靈山寺<lb/>
覺地本隨身靈山重結因如何戰鳥佛不化捕魚人<lb/>
　　　題元陽觀舊讀書房贈李範<lb/>
此觀千年游此房千里宿還來舊䆫下更取君書讀<lb/>
　　　永嘉<lb/>
東甌傳舊俗風日江邊好何處樂神聲夷歌出烟島<lb/>
　　　青弋江<lb/>
淒清回泊夜淪波激石響村邊草市橋月下罟師網<lb/>
<pb n="KR4h0038_WYG_014-29b"/>
　　　聽山鷓鴣<lb/>
誰家無春酒何處無春鳥夜宿桃花村踏歌接天曉<lb/>
　　　臨平塢雜題十三首<lb/>
　　　　山逕桞<lb/>
宛轉若游絲淺深栽緑埯年年立春後即被啼鶯占<lb/>
　　　　石上藤<lb/>
空山無鳥跡何物如人意委曲結繩文離披草書字<lb/>
　　　　薜荔菴<lb/>
<pb n="KR4h0038_WYG_014-30a"/>
薜荔作禪庵重疊庵邊樹空山徑欲絶也有人知處<lb/>
　　　　芙蓉榭<lb/>
風擺蓮衣乾月背鳥巢寒文魚翻亂葉翠羽上危欄<lb/>
　　　　欹松漪<lb/>
湛湛碧漣漪老松欹側卧悠揚緑蘿影下拂波紋破<lb/>
　　　　焙茶塢<lb/>
新茶已上焙舊架憂生醭旋旋續新烟呼兒劈寒木<lb/>
　　　　彈琴谷<lb/>
<pb n="KR4h0038_WYG_014-30b"/>
谷中誰彈琴琴響谷𠖇寂因君扣商調草蟲驚暗壁<lb/>
　　　　白鷺汀<lb/>
靃靡汀草碧淋森鷺毛白夜起沙月中思量捕魚䇿<lb/>
　　　　千松嶺<lb/>
終日吟天風有時天籟止問渠何㫖意恐落凡人耳<lb/>
　　　　黄菊灣<lb/>
時菊凝曉露露華滴秋灣仙人釀酒熟醉裏飛空山<lb/>
　　　　臨平湖<lb/>
<pb n="KR4h0038_WYG_014-31a"/>
采藕平湖上藕泥封藕節船影入荷香莫衝蓮柄折<lb/>
　　　　山春洞<lb/>
引燭踏仙泥時時亂乳燕不知何道士手把靈書巻<lb/>
　　　　石竇泉<lb/>
吹沙復噴石曲折仍圓旋野客潄流時杯粘落花片<lb/>
　　　　古仙壇<lb/>
逺山誰放燒疑是壇邊醮仙人錯下山拍手壇邊笑<lb/>
　　　題鄱陽蕭寺<lb/>
<pb n="KR4h0038_WYG_014-31b"/>
不知何世界有處似南朝石路無人掃松門被火燒<lb/>
　　　題山頂寺<lb/>
遥聞林下語知是經行所日暮香風時諸天散花雨<lb/>
　　　天寳題壁<lb/>
五十餘年别伶俜道不行却來書處在惆悵似前生<lb/>
　　　哭李别駕<lb/>
故人行跡滅秋草向南悲不欲頻回歩孀妻正哭時<lb/>
　　　春雨不聞百舌<lb/>
<pb n="KR4h0038_WYG_014-32a"/>
百舌春來啞愁人共待晴不關秋水事飲恨亦無聲<lb/>
　　　驚雪　　　　　　　　　　陸　暢<lb/>
怪得北風急前庭如月輝天人寕許巧剪水作花飛<lb/>
　　　聞早蟬<lb/>
落日早蟬急客心聞更愁一聲來枕上夢裏故園秋<lb/>
　　　别劉端公<lb/>
連騎出都門秋蟬噪高桞落日辭故人自醉不關酒<lb/>
　　　貞女墓　　　　　　　　　邵　謁<lb/>
<pb n="KR4h0038_WYG_014-32b"/>
生持節操心死作堅貞鬼至今墳上春草木無花卉<lb/>
　　　送友人江行<lb/>
送君若浪水疊疊愁思起夢魂若月明相送秋江裏<lb/>
　　　瞽者歎<lb/>
我心豈不平我目自不明徒云備雙足天下何由行<lb/>
　<lb/>
　<lb/>
　萬首唐人絶句巻十四<lb/>
</p>
<p>
</p>
  </div>
</body>
</text>
</TEI>
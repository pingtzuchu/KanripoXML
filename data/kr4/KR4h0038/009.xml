<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>萬首唐人絶句巻九</head> <lb/>
    <p>
<pb n="KR4h0038_WYG_009-1a"/>
欽定四庫全書<lb/>
　萬首唐人絶句巻九<lb/>
　　　　　　　　　　　　　宋　洪邁　編<lb/>
　　七言<lb/>
　　　和裴校書鷺鷥飛　　　　　　元稹<lb/>
鷺鷥鷺鷥何處飛鵶驚雀噪難久依清江見底草堂在<lb/>
一㸃白光終不歸<lb/>
　　　夜池<lb/>
<pb n="KR4h0038_WYG_009-1b"/>
荷葉團圓莖削削緑萍面上紅衣落滿地月明思啼螿<lb/>
髙屋無人風張幕<lb/>
　　　寒食日毛空路示姪<lb/>
我昔提孩從我兄我今衰白爾初成分明記取原頭路<lb/>
百世長須此路行<lb/>
　　　别孫村老人<lb/>
年年漸看老人稀欲别孫翁淚滿衣未死不知何處去<lb/>
此身終向此原歸<lb/>
<pb n="KR4h0038_WYG_009-2a"/>
　　　和樂天劉家花<lb/>
閒坊静曲同消日淚草傷花不為春遍問舊交零落盡<lb/>
十人纔有兩三人<lb/>
　　　褒城驛二首<lb/>
容州詩句在褒城㡬度經過眼漸明今日重看滿衫淚<lb/>
可憐名字已前生<lb/>
憶昔萬株梨映竹遇逢黄令醉殘春梨枯竹盡黄令死<lb/>
今日載來衰病身<lb/>
<pb n="KR4h0038_WYG_009-2b"/>
　　　和樂天夢亡友劉太白同遊二首<lb/>
君詩昨日到通州萬里知君一夢劉閒坐思量小來事<lb/>
祗應元是夢中遊<lb/>
老來東郡復西州行處生塵為喪劉縱使劉君魂魄在<lb/>
也應至死不同遊<lb/>
　　　醉醒<lb/>
積善坊中前度飲謝家諸婢笑扶行今宵還似當時醉<lb/>
半夜覺來聞笑聲<lb/>
<pb n="KR4h0038_WYG_009-3a"/>
　　　感夢<lb/>
行吟坐嘆知何極影絶魂消動隔年今夜商山館中夢<lb/>
分明同在後堂前<lb/>
　　　六年春遣懐八首<lb/>
傷禽我是籠中鶴沉劍君來泉下龍重纊猶存孤枕在<lb/>
春衫無復舊裁縫<lb/>
檢得舊書三四紙髙低濶狹但成行自言併食尋髙事<lb/>
唯念山深驛路長<lb/>
<pb n="KR4h0038_WYG_009-3b"/>
公無渡河音響絶已隔前春復去秋今日閒忩拂塵土<lb/>
殘絃猶迸鈿箜篌<lb/>
婢僕曬君餘服用嬌癡稚女遶牀行玉梳鈿朶香醪解<lb/>
盡日風吹瑇瑁筝<lb/>
伴客消愁長日飲偶然乘興便醺醺怪來醒後傍人泣<lb/>
醉裏時時錯問君<lb/>
我隨楚澤波中梗君作咸陽泉下泥百事無心值寒食<lb/>
身將稚女帳前啼<lb/>
<pb n="KR4h0038_WYG_009-4a"/>
童稚癡狂撩亂走綵毬花仗滿堂前病身一到繐帷下<lb/>
還向臨堦背日眠<lb/>
小於潘岳頭先白學取莊周淚莫多止竟悲君須自省<lb/>
川流前後各風波<lb/>
　　　答友封<lb/>
荀令香消潘簟空悼亡詩滿舊屏風扶牀小女君先識<lb/>
應為些些自外翁<lb/>
　　　夢成之<lb/>
<pb n="KR4h0038_WYG_009-4b"/>
燭暗船風獨夢驚夢君頻問向南行覺來不語到明坐<lb/>
一夜洞庭湖水聲<lb/>
　　　哭小女降真<lb/>
雨㸃輕漚風復驚偶來何事去何情浮生未到無生地<lb/>
暫到人間又一生<lb/>
　　　哭女樊<lb/>
秋天浄緑月分明何事巴猿不賸鳴應是一聲膓㫁去<lb/>
不容啼到第三聲<lb/>
<pb n="KR4h0038_WYG_009-5a"/>
　　　妻滿月日相唁<lb/>
十月辛勤一月悲今朝相見淚淋漓狂花落盡莫惆悵<lb/>
猶勝因花壓折枝<lb/>
　　　杏園<lb/>
浩浩長安車馬塵狂風吹送每年春門前本是空虚界<lb/>
何是栽花誤世人<lb/>
　　　菊花<lb/>
秋叢遶舍似陶家遍遶籬邉日漸斜不是花中偏愛菊<lb/>
<pb n="KR4h0038_WYG_009-5b"/>
此花開盡更無花<lb/>
　　　尋西明寺僧不在<lb/>
春來日日到西林飛錫經行不可尋蓮池舊是無波水<lb/>
莫逐狂風起浪心<lb/>
　　　與呉侍御春遊<lb/>
蒼龍闕下陪騘馬紫閣峰頭見白雲滿眼流光隨日度<lb/>
今朝花落更紛紛<lb/>
　　　晩春<lb/>
<pb n="KR4h0038_WYG_009-6a"/>
晝静簾疎鷰語頻雙雙鬬雀動堦塵柴扉日暮隨風掩<lb/>
落盡閒花不見人<lb/>
　　　先醉<lb/>
今日尊前敗飲名三杯未盡不能傾怪來花下常先醉<lb/>
半是春風蕩酒情<lb/>
　　　獨醉<lb/>
一樹芳菲也當春慢隨車馬擁行塵桃花解笑鶯能語<lb/>
自醉自眠那藉人<lb/>
<pb n="KR4h0038_WYG_009-6b"/>
　　　宿醉<lb/>
風引春心不自由等閒衝席飲多籌朝來始向花前覺<lb/>
度却醒時一夜愁<lb/>
　　　懼醉<lb/>
聞道秋來却夜寒不辭泥水為盃盤殷勤懼醉有深意<lb/>
愁到醉時燈火䦨<lb/>
　　　羡醉<lb/>
綺陌髙樓競醉眠共期憔悴不相憐也應自有尋春日<lb/>
<pb n="KR4h0038_WYG_009-7a"/>
虚度而今正少年<lb/>
　　　憶醉<lb/>
自嘆旅人行意速每嫌杯酒緩歸期今朝偏遇醒時别<lb/>
淚落風前憶醉時<lb/>
　　　病醉<lb/>
醉伴見儂因病酒道儂無酒不相窺那知下藥還沽底<lb/>
人去人來剩一巵<lb/>
　　　擬醉<lb/>
<pb n="KR4h0038_WYG_009-7b"/>
九月閒宵初向火一罇清酒始行杯憐君城外遙相憶<lb/>
冐雨衝泥黒地來<lb/>
　　　勸醉<lb/>
寳家能釀銷愁酒但是愁人便與銷顧我共君俱寂寞<lb/>
只應連夜復連朝<lb/>
　　　任醉<lb/>
本怕酒醉渾不飲因君相勸覺情來殷勤滿酌從聴醉<lb/>
乍可欲醒還一杯<lb/>
<pb n="KR4h0038_WYG_009-8a"/>
　　　同醉<lb/>
栢樹臺中推事人杏花壇上煉真形心源一種閒如水<lb/>
同醉櫻桃樹下春<lb/>
　　　狂醉<lb/>
一自栢臺為御史二年辜負兩京春峴亭今日顛狂醉<lb/>
舞引紅娘亂打人<lb/>
　　　伴僧行<lb/>
春來求事百無成因向愁中識道情花滿杏園千萬樹<lb/>
<pb n="KR4h0038_WYG_009-8b"/>
㡬人能伴老僧行<lb/>
　　　古寺<lb/>
古寺春餘日半斜竹風蕭爽勝人家花時不到有花院<lb/>
意在尋僧不在花<lb/>
　　　定僧<lb/>
落魄閒行不著家偏尋春寺賞年華禪僧偶向花前定<lb/>
滿樹狂風滿樹花<lb/>
　　　觀心處<lb/>
<pb n="KR4h0038_WYG_009-9a"/>
滿座喧喧笑語頻獨憐方丈了無塵燈前便有觀心處<lb/>
要似觀心有㡬人<lb/>
　　　智度師二首<lb/>
四十年前馬上飛功名蔵盡擁禪衣石榴園下擒生處<lb/>
獨自閒行獨自歸<lb/>
三陷思明三突圍鐵衣抛盡納禪衣天津橋上無人識<lb/>
閒凭欄杆望落輝<lb/>
　　　西明寺牡丹<lb/>
<pb n="KR4h0038_WYG_009-9b"/>
花向琉璃池上生光風炫轉紫雲英自從天女盤中見<lb/>
直至今朝眼更明<lb/>
　　　憶楊十二<lb/>
去時芍藥纔開贈看却殘花已度春只為情深花愴别<lb/>
等閒相見莫相親<lb/>
　　　送復夢赴韋令幕<lb/>
世上如今重檢身吾徒躭酒作狂人西曹舊事多持法<lb/>
切莫吐他丞相茵<lb/>
<pb n="KR4h0038_WYG_009-10a"/>
　　　送劉太白<lb/>
洛陽大抵居人少從善坊西最寂寥想到劉君獨騎馬<lb/>
古堤秋樹隔中橋<lb/>
　　　奉誠園<lb/>
蕭相深誠奉至尊舊居求作奉誠園秋來古巷無人掃<lb/>
樹滿空牆閉㦸門<lb/>
　　　與太白同之東洛至櫟陽太白染疾駐行予九<lb/>
　　　月二十五日至華嶽寺雪後望山<lb/>
<pb n="KR4h0038_WYG_009-10b"/>
共作洛陽千里伴老劉因疾駐行軒今朝獨自山前立<lb/>
雪滿山峰倚寺門<lb/>
　　　野狐泉栁林<lb/>
去日野狐泉上栁紫芽初綻拂眉低秋來寥落驚風雨<lb/>
葉滿空林踏作泥<lb/>
　　　酬胡三慿人問牡丹<lb/>
竊見胡三問牡丹為言依舊滿西欄花時何處偏相憶<lb/>
寥落衰紅雨後看<lb/>
<pb n="KR4h0038_WYG_009-11a"/>
　　　酬樂天秋興見贈末句云莫怪獨吟秋興苦比<lb/>
　　　君校近二毛年<lb/>
勸君休作悲秋賦白髪如星也任垂畢竟百年同是夢<lb/>
長年何異少何為<lb/>
　　　雪後宿同軌店上法䕶寺鐘樓望月<lb/>
滿山殘雪滿山風野寺無門院院空烟火漸稀孤店静<lb/>
月明深夜古樓中<lb/>
　　　陪韋尚書文歸履信宅<lb/>
<pb n="KR4h0038_WYG_009-11b"/>
紫垣騶騎入華居公子文衣䕶錦輿眠閣書生復何事<lb/>
也騎羸馬從尚書<lb/>
　　　永真二年正月二日上御丹鳯樓赦天下予與<lb/>
　　　李公垂庾順之間行曲江不及盛觀<lb/>
春來饒夢慵朝起不看千官擁畫樓却著閒行是忙事<lb/>
數人同傍曲江頭<lb/>
　　　韋居守晩嵗常言退休之志因署其居曰大隠<lb/>
　　　洞命予賦詩<lb/>
<pb n="KR4h0038_WYG_009-12a"/>
謝公潜有東山意已向朱門啟洞門大隠猶疑戀朝市<lb/>
不如名作罷歸園<lb/>
　　　贈李十二牡丹花片<lb/>
鶯澁餘聲絮墮風牡丹花盡葉成叢可憐顔色經年别<lb/>
収取朱欄一片紅<lb/>
　　　題李十一修行里居璧<lb/>
雲闕朝回塵騎合杏花春盡曲江閒憐君雖在城中住<lb/>
不隔人家便是山<lb/>
<pb n="KR4h0038_WYG_009-12b"/>
　　　靖安窮居<lb/>
喧静不由居逺近大都車馬就權門野人住處無名利<lb/>
草滿空堦樹滿園<lb/>
　　　贈樂天<lb/>
等閒相見銷長日也有閒時更學琴不是眼前無外物<lb/>
不闗心事不經心<lb/>
　　　駱口驛二首<lb/>
郵亭壁上數行字崔李題名王白詩盡日無人共言語<lb/>
<pb n="KR4h0038_WYG_009-13a"/>
不離牆下至行時<lb/>
二星徼外通蠻服五夜燈前草御文我到東川恰相半<lb/>
向南看月北看雲<lb/>
　　　清明日<lb/>
當年寒食好風輕觸處相隨取次行今日清明漢江上<lb/>
一身騎馬縣官迎<lb/>
　　　亞枝紅<lb/>
平陽池上亞枝紅悵望山郵是事同還向萬竿深竹裏<lb/>
<pb n="KR4h0038_WYG_009-13b"/>
一枝渾卧碧流中<lb/>
　　　梁州夢<lb/>
夢君同遶曲江頭也向慈恩院院遊亭吏呼人排去馬<lb/>
忽驚身在古梁州<lb/>
　　　江上行<lb/>
悶見漢江流不息悠悠漫漫竟何成江流不語意相問<lb/>
何事逺來江上行<lb/>
　　　漢江上笛<lb/>
<pb n="KR4h0038_WYG_009-14a"/>
少年為寫遊梁賦最説漢江聞笛愁今夜聴時在何處<lb/>
月明西縣驛南樓<lb/>
　　　郵亭月<lb/>
君多務實我多情大抵偏嗔歩月明今夜山郵與蠻瘴<lb/>
君應堅卧我還行<lb/>
　　　嘉陵驛二首<lb/>
嘉陵驛上空牀客一夜嘉陵江水聲仍對牆南滿山樹<lb/>
野花撩亂月朧明<lb/>
<pb n="KR4h0038_WYG_009-14b"/>
牆外花枝壓短牆月明還照半張牀無人會得此時意<lb/>
一夜獨眠西畔廊<lb/>
　　　百牢闗<lb/>
嘉陵江上萬重山何事臨江一破顔自笑只縁人敬仲<lb/>
等閒身度百牢闗<lb/>
　　　江花落<lb/>
日暮嘉陵江水東梨花萬片逐江風江花何處最腸㫁<lb/>
半落江流半在空<lb/>
<pb n="KR4h0038_WYG_009-15a"/>
　　　嘉陵江二首<lb/>
秦人惟識秦中水長想呉江與蜀江今日嘉川驛樓下<lb/>
可憐如練遶明忩<lb/>
千里嘉陵江水聲何年重遶此江行只應添得清宵夢<lb/>
時見滿江秋月明<lb/>
　　　西縣驛<lb/>
去時樓上清明夜月照樓前撩亂花今日成隂復成子<lb/>
可憐春盡未還家<lb/>
<pb n="KR4h0038_WYG_009-15b"/>
　　　望喜驛<lb/>
滿眼文書堆案邊眼昏偷得暫時眠子規驚覺燈又滅<lb/>
一道月光横枕前<lb/>
　　　好時節<lb/>
身騎騘馬峩嵋下面帶霜威卓氏前虚度東川好時節<lb/>
酒樓元被蜀兒眠<lb/>
　　　夜深行<lb/>
夜深猶自遶江行震地江聲似鼓聲漸見戍樓疑近驛<lb/>
<pb n="KR4h0038_WYG_009-16a"/>
百牢闗吏火前迎<lb/>
　　　望驛臺<lb/>
可憐三月三旬足悵望江邊望驛臺料得孟光今日語<lb/>
不曽春盡不歸來<lb/>
　　　封書<lb/>
鶴臺南望白雲闗城市猶存暫一還書出歩虚三百韵<lb/>
蘂珠文字在人間<lb/>
　　　仁風李著作園醉後寄李十<lb/>
<pb n="KR4h0038_WYG_009-16b"/>
朧明春月照花枝花下鶯聲似管兒却笑西京李員外<lb/>
五更騎馬趂朝時<lb/>
　　　燈影<lb/>
洛陽晝夜無車馬漫掛紅紗滿樹頭見説平時燈影裏<lb/>
𤣥宗潜伴太真遊<lb/>
　　　書樂天紙<lb/>
金鑾殿裏書殘紙乞與荆州元判司不忍拈將等閒用<lb/>
半封京信半題詩<lb/>
<pb n="KR4h0038_WYG_009-17a"/>
　　　送元頴杜君<lb/>
江上五年同送客與君常羡北歸人今朝又送君先去<lb/>
千里洛陽城裏塵<lb/>
　　　酬李甫見贈十首<lb/>
宋玉悲秋續楚詞隂鏗官慢足閒詩親情書札相安慰<lb/>
多道蕭何作判司<lb/>
杜甫天才頗絶倫每尋詩巻似情親憐渠直道當時語<lb/>
不著心源傍古人<lb/>
<pb n="KR4h0038_WYG_009-17b"/>
千嵗荒狂任博徒援莎五木擲梟盧野詩良輔偏伶假<lb/>
長借金鞍迓酒胡<lb/>
曽經倬立侍丹墀綻蘂宫花拂面枝雉尾扇開朝日出<lb/>
柘黄衫對碧霄垂<lb/>
一自低心翰墨塲箭䪐抛盡負書囊近來兼愛休粮藥<lb/>
栢葉莎羅雜豆黄<lb/>
莫笑風塵滿病顔此生元在有無間巻舒蓮葉終難濕<lb/>
去住雲心一種閒<lb/>
<pb n="KR4h0038_WYG_009-18a"/>
無事抛棊侵虎口㡬時開眼復聨行終須殺盡縁邊敵<lb/>
四面通流掩太荒<lb/>
原憲甘貧每自開子春傷足少人哀巷南唯有陳居士<lb/>
時學文殊一問來<lb/>
每識閒人如未識與君相識便相憐經句不解來過宿<lb/>
忍見空牀夜夜眠<lb/>
開拆新詩展大璆明珠炫轉玉音浮酬君十首三更坐<lb/>
減却當時半夜愁<lb/>
<pb n="KR4h0038_WYG_009-18b"/>
　　　和樂天招錢蔚章看山<lb/>
碧落招邀閒曠望黄金城外玉方壺人間還有大江海<lb/>
萬里烟波天上無<lb/>
　　　折花枝送行<lb/>
櫻桃花下送君時一寸春心逐折枝别後相思最多處<lb/>
千株萬片遶林垂<lb/>
　<lb/>
　萬首唐人絶句巻九<lb/>
<pb n="KR4h0038_WYG_009-19a"/>
欽定四庫全書<lb/>
　萬首唐人絶句巻九<lb/>
　　　　　　　　　　　　　宋　洪邁　編<lb/>
　　五言<lb/>
　　　贈李唐山人　　　　　　　戴叔倫<lb/>
此意無所欲閉門風景遲柳條將白髮相對共垂絲<lb/>
　　　題秦隠君麗句亭<lb/>
北人歸欲盡猶自住蕭山閉户不曾出詩名滿世間<lb/>
<pb n="KR4h0038_WYG_009-19b"/>
　　　答孫常州見憶<lb/>
畫鷁春風裏超遙去若飛那能寄相憶不並子猷歸<lb/>
　　　送裴明州效南朝體<lb/>
湘水連湘水千波萬浪中知郎未得去慚愧石尤風<lb/>
　　　戲留顧明府<lb/>
江明雨初歇山暗雲猶溼未可動歸橈前程風浪急<lb/>
　　　答崔載華<lb/>
文案日成堆愁睂拽不開偷歸甕間卧逢箇楚狂來<lb/>
<pb n="KR4h0038_WYG_009-20a"/>
　　　將赴行營勸客同醉<lb/>
絲管霜天夜烟塵淮水西明朝上征去相伴醉如泥<lb/>
　　　夏夜江樓㑹別<lb/>
不作十日別煩君此相留兩餘江上月好醉竹間樓<lb/>
　　　嵗除日追赴撫州辨對留別崔法曹<lb/>
上國杳未到流年忽復新囘車不自識君定送何人<lb/>
　　　江館㑹別<lb/>
離亭一㑹宿能有㡬人同莫以囘車泣前途不盡窮<lb/>
<pb n="KR4h0038_WYG_009-20b"/>
　　　容州囘逢陸三別<lb/>
西南積水逺老病喜生歸此地故人別空餘淚滿衣<lb/>
　　　古意寄呈二侍郎<lb/>
夜光貯懷袖待報一顧恩日向江湖老此心誰為論<lb/>
　　　送李大夫渡口阻風<lb/>
浪息定何時龍門到恐遲輕舟不敢渡空立望旌旗<lb/>
　　　過三閭廟<lb/>
沅湘流不盡屈宋怨何深日暮秋烟起蕭蕭楓樹林<lb/>
<pb n="KR4h0038_WYG_009-21a"/>
　　　泊湘口<lb/>
湘山千嶺樹桂水九秋波露重猿聲絶風清月色多<lb/>
　　　赴撫州對奉酬崔法曹<lb/>
謗議不自辨親朋那得知雨中驅馬去非是獨傷離<lb/>
　　　遊道林寺<lb/>
佳山路不逺俗侶到常稀及此烟霞暮相看復欲歸<lb/>
　　　後宫曲<lb/>
初入長門宫謂言君戲妾寧知秋風至吹盡庭前葉<lb/>
<pb n="KR4h0038_WYG_009-21b"/>
　　　新別離<lb/>
手把杏花枝未曾經別離黄昏掩闗後寂寞心自知<lb/>
　　　昭君詞<lb/>
漢宫若逺近路在寒沙上到死不得歸何人共南望<lb/>
　　　勸陸三飲酒<lb/>
寒郊好天氣勸酒莫辭頻擾擾鍾陵市何窮不醉人<lb/>
　　　關山月<lb/>
月出照闗山秋風人未還清光無逺近鄉淚半書間<lb/>
<pb n="KR4h0038_WYG_009-22a"/>
　　　其二<lb/>
一雁過連營繁霜覆古城悲笳在何處半夜起邊聲<lb/>
　　　寄外兄　　　　　　　　　　盧仝<lb/>
何處堪惆悵情親不得親興寧樓上月辜負酒家春<lb/>
　　　守嵗<lb/>
老來經節臘樂事甚悠悠不及兒童日都盧不解愁<lb/>
　　　新月<lb/>
仙宫雲箔巻露出玉簾鈎清光無所贈相憶鳳凰樓<lb/>
<pb n="KR4h0038_WYG_009-22b"/>
　　　解悶<lb/>
人生都㡬日一半是離憂但有樽中物從他萬事休<lb/>
　　　憶酒寄劉侍郎<lb/>
愛酒如偷蜜憎醒似見刀君為麴糵主酒醒莫辭勞<lb/>
　　　新蟬<lb/>
泉溜潛幽咽琴鳴乍往還長風剪不斷還在樹枝間<lb/>
　　　村醉<lb/>
村醉黄昏歸健倒三四五摩娑莓苔背嗔我驚爾不<lb/>
<pb n="KR4h0038_WYG_009-23a"/>
　　　石讓竹<lb/>
自顧掇不轉何敢當主人竹弟有清風可以娛嘉賓<lb/>
　　　竹答石<lb/>
竹弟謝石兄清風非所任隨分有蕭瑟實無堅重心<lb/>
　　　酬徐公以新文見招<lb/>
昨夜霜明月果有清音生便與走相和愁聞寒玉聲<lb/>
　　　夜半步次古城　　　　　　　楊衡<lb/>
茫茫行復坐惟有古時城夜半無鳥雀花枝當月明<lb/>
<pb n="KR4h0038_WYG_009-23b"/>
　　　邊思<lb/>
蘇武節旄盡李陵音信稀花當隴上發人向隴頭歸<lb/>
　　　題花樹<lb/>
都無看花意偶到樹邊來可憐枝上色一一為愁開<lb/>
　　　宿吉祥寺寄廬山隱者<lb/>
鳳鳴雲外鐘鶴宿千年松相思杳不見月出山重重<lb/>
　　　老恨　　　　　　　　　　　劉乂<lb/>
風打杉雪殘補書書不完懶學渭上翁辛苦把竹竿<lb/>
<pb n="KR4h0038_WYG_009-24a"/>
　　　獨飲<lb/>
盡飲調大羮自古無好手所以山中人兀兀但飲酒<lb/>
　　　贈姚秀才小劍<lb/>
一條萬古水向我手心流臨行瀉贈君勿蕩細碎讐<lb/>
　　　嘲荆卿<lb/>
白虹千里氣頸血一劍義報恩不到頭徒作輕生事<lb/>
　　　與孟東野<lb/>
寒衣草木皮饑食草木根不為孟夫子豈識市井門<lb/>
<pb n="KR4h0038_WYG_009-24b"/>
　　　愛碣石山<lb/>
碣石何青青挽我雙眼睛愛爾多古峭不到山間行<lb/>
　　　代牛言<lb/>
渇飲潁川水餓喘吳門月黄金如可種我力終不歇<lb/>
　　　餓詠<lb/>
文王久不出賢士如土賤妻孥從餓死敢愛黄金篆<lb/>
　　　和韋開州宿雲寺　　　　　　張籍<lb/>
清淨當深處虛明向逺開巻簾無俗客應只見雲來<lb/>
<pb n="KR4h0038_WYG_009-25a"/>
　　　桃塢<lb/>
春塢桃花發多將野客遊日西殊未厭看望酒缸頭<lb/>
　　　竹巖<lb/>
獨入千竿裏緣巖踏石層笋頭齊欲出更不許人登<lb/>
　　　胡蘆沼<lb/>
曲沼春流滿新蒲映野鵝閒濟朝飯後拄杖遶行多<lb/>
　　　隱月岫<lb/>
月出深峯裏清涼夏亦寒每嫌西落疾不得到明看<lb/>
<pb n="KR4h0038_WYG_009-25b"/>
　　　琵琶臺<lb/>
臺上綠蘿春閒登不待人每當休暇日著履戴絃巾<lb/>
　　　梅溪<lb/>
自愛新梅好行尋一徑斜不教人掃石恐掃落來花<lb/>
　　　繡衣石榻<lb/>
山城無別味藥草兼魚果時到繡衣人同來石上坐<lb/>
　　　茶嶺<lb/>
紫芽連白蘂初向嶺頭生自看家人摘尋常觸露行<lb/>
<pb n="KR4h0038_WYG_009-26a"/>
　　　上士泉缾<lb/>
階上一眼泉四邊青石甃唯有䕶淨僧添缾將盥漱<lb/>
　　　流杯渠<lb/>
淥酒白螺杯隨流去復囘似知人把處各向面前來<lb/>
　　　盤石磴<lb/>
壘石盤空逺層層勢不危不知行㡬匝得到上頭時<lb/>
　　　寄西峯僧<lb/>
松暗水涓涓夜涼人未眠西峯月猶在遙憶草堂前<lb/>
<pb n="KR4h0038_WYG_009-26b"/>
　　　禪師<lb/>
獨在西峯頂年年閉石房家中無子弟人到為焚香<lb/>
　　　送逺客<lb/>
憔悴逺歸客殷勤欲別杯九星壇下露㡬日見重來<lb/>
　　　題暉禪師影堂<lb/>
早日欲參禪竟無相識緣道場今獨到惆悵影堂前<lb/>
　　　惜花<lb/>
山中春已晚處處見花稀明日來無盡林間宿不歸<lb/>
<pb n="KR4h0038_WYG_009-27a"/>
　　　涇州塞<lb/>
行到涇州塞唯聞差戍鼙道邊雙古堠猶記向安西<lb/>
　　　岸花<lb/>
可憐岸邊樹紅蘂發青條東風吹度水衝著木蘭橈<lb/>
　　　別子鵠<lb/>
離燈及晨輝行人起復思出門兩相顧青山路透迤<lb/>
　　　野中<lb/>
幕幕野田草草中牛羊道古墓無子孫白楊不得老<lb/>
<pb n="KR4h0038_WYG_009-27b"/>
　　　和舍弟恭惜花　　　　　　　吕温<lb/>
去嵗無花看今年未看花更聞飄落盡走馬向誰家<lb/>
　　　浴後贈主人<lb/>
新浴振輕衣滿堂寒月色主人有美酒況是曾相識<lb/>
　　　吐蕃館月夜<lb/>
三五窮荒月還應照北堂囘身向暗卧不忍見圓光<lb/>
　　　題梁宣帝陵二首<lb/>
即讐終自翦覆國豈為雄假號孤城裏何如在甬東<lb/>
<pb n="KR4h0038_WYG_009-28a"/>
祀夏功何薄尊周義不成淒涼庾信賦千載共傷情<lb/>
　　　雪中送楊七<lb/>
愁雲重拂地飛雪亂遙程莫慮前山暗歸人眼自明<lb/>
　　　衡州早春二首<lb/>
碧水何逶迤東風吹沙草烟波千萬曲不辨嵩河道<lb/>
病肺不飲酒傷心不看花唯驚望鄉處猶自隔長沙<lb/>
　　　書懷寄劉連州<lb/>
朱邑何為者桐鄉有古祠我心常所慕二郡老人知<lb/>
<pb n="KR4h0038_WYG_009-28b"/>
　　　偶作二首<lb/>
栖栖復汲汲忽覺年四十今朝滿衣淚不是傷春泣<lb/>
中夜兀然坐無言空涕洟丈夫志氣事兒女安得知<lb/>
　　　聽籠中山鵲<lb/>
掩抑沖天意悽愴觸籠音驚曉一聞處傷春千里心<lb/>
　　　秋夜<lb/>
夜久葉露滴秋蟲入户飛卧多骨髓冷起覆舊綿衣<lb/>
　　　南澗<lb/>
<pb n="KR4h0038_WYG_009-29a"/>
野桂香滿溪石沙寒覆水愛此南澗頭一日潺潺裏<lb/>
　　　題柏巖禪師影堂<lb/>
山中磚塔閉松下影堂新恨不生前識今朝禮畫身<lb/>
　　　送人<lb/>
河亭収酒器語盡各西東囘首不相見行車秋雨中<lb/>
　　　春意二首<lb/>
去日丁寧別情知寒食歸緣逢好天氣教熨看花衣<lb/>
誰是杏園主一枝臨古岐從傷早春意乞取欲開枝<lb/>
<pb n="KR4h0038_WYG_009-29b"/>
　　　早發汶南<lb/>
橋上車馬發橋南烟樹開青山斜不斷迢遞故鄉來<lb/>
　　　夜聞子規<lb/>
子規啼不歇到曉口應穿況是不眠夜聲聲在耳邊<lb/>
　　　四望驛松<lb/>
當初北澗別直至此亭中何意聞鞞耳聽君枝上風<lb/>
　　　江館<lb/>
水面細風生菱歌慢慢聲客亭臨小市燈火夜妝明<lb/>
<pb n="KR4h0038_WYG_009-30a"/>
　　　題江臺驛<lb/>
水北金臺路年年行客稀近聞天子使多取雁門歸<lb/>
　　　贈謫者<lb/>
何罪過長沙年年北望家重封嶺頭信一樹海邊花<lb/>
　　　酬從姪借詩本<lb/>
眼暗沒工夫慵來剪客鬚自看花様古稱得少年無<lb/>
　　　新嫁娘詞三首<lb/>
鄰家人不識牀上坐堆堆郎來傍門户滿口索錢財<lb/>
<pb n="KR4h0038_WYG_009-30b"/>
錦帳兩邊横遮掩待娘行遣郎鋪簟席相並拜親情<lb/>
三日入㕑裏洗手作羮湯未諳姑食性先遣小姑嘗<lb/>
　　　聞瀑布冰折　　　　　　　　馬戴<lb/>
萬仞冰梢折寒聲投白雲光搖山月墮我向石牀聞<lb/>
　　　過亡友墓<lb/>
憶昨送君塟今看墳樹髙尋思後期者只是益生勞<lb/>
　　　白鹿原晚望<lb/>
滻曲雁飛下秦原人葬囘丘墳與城闕草樹共塵埃<lb/>
<pb n="KR4h0038_WYG_009-31a"/>
　　　秋思二首<lb/>
萬木秋霖後孤山夕照餘田園無嵗計寒近憶樵漁<lb/>
亭樹霜霰滿野塘鳬雁多蕙蘭不可折楚老徒悲歌<lb/>
　　　萬神谷紀事<lb/>
霹靂振秋岳折松横洞門雲龍忽變化但覺玉潭昏<lb/>
　<lb/>
　<lb/>
　<lb/>
<pb n="KR4h0038_WYG_009-31b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　萬首唐人絶句巻九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>萬首唐人絶句巻二</head> <lb/>
    <p>
<pb n="KR4h0038_WYG_002-1a"/>
欽定四庫全書<lb/>
　萬首唐人絶句巻二<lb/>
　　　　　　　　　　　　　宋　洪邁　編<lb/>
　　七言<lb/>
　　　結襪子　　　　　　　　　　李白<lb/>
燕南壯士吳門豪筑中置鉛魚隠刀感君恩重許君命<lb/>
太山一擲輕鴻毛<lb/>
　　　巴陵贈賈舍人<lb/>
<pb n="KR4h0038_WYG_002-1b"/>
賈生西望憶京華湘浦南遷莫怨嗟聖主恩深漢文帝<lb/>
憐君不遣到長沙<lb/>
　　　送賀賔客歸越<lb/>
鏡湖流水漾清波狂客歸舟逸興多山隂道士如相見<lb/>
應冩黄庭換白鵝<lb/>
　　　送韓侍御之廣徳令<lb/>
昔日繡衣何足榮今宵貰酒與君傾暫就東山賖月色<lb/>
酣歌一夜送泉明<lb/>
<pb n="KR4h0038_WYG_002-2a"/>
　　　送外甥鄭灌從軍三首<lb/>
六博争雄好彩來金盤一擲萬人開丈夫賭命報天子<lb/>
當斬仇讎衣錦回<lb/>
丈八蛇矛出隴西彎弧拂箭白猿啼運籌必用龍韜䇿<lb/>
積甲應將熊耳齊<lb/>
月蝕西方破敵時及𤓰歸日未應遲麾旄血變黄河水<lb/>
梟首當懸白鵲旗<lb/>
　　　長門怨<lb/>
<pb n="KR4h0038_WYG_002-2b"/>
桂殿長愁不記春黄金四屋起秋塵夜懸明鏡青天上<lb/>
獨照長門宫裏人<lb/>
　　　酬崔侍御<lb/>
嚴陵不從萬乘遊歸卧空山釣碧流自是客星辭帝坐<lb/>
元非太白醉揚州<hi>崔詩云天外常求太白老金陵捉得酒仙人</hi>
　　　送孟君之廣陵<lb/>
故人西辭黄鶴樓煙花三月下揚州孤帆逺影碧山盡<lb/>
唯見長江天際流<lb/>
<pb n="KR4h0038_WYG_002-3a"/>
　　　春夜洛城聞笛<lb/>
誰家玉笛暗飛聲散入春風滿洛城此夜曲中聞折栁<lb/>
何人不起故園情<lb/>
　　　峨眉山月歌<lb/>
峨眉山月半輪秋影入平羌江水流夜發青溪向三峽<lb/>
思君不見下渝州<lb/>
　　　永王東巡歌十一首<lb/>
永王正月東出師天子遥分龍虎旗樓船一舉風波静<lb/>
<pb n="KR4h0038_WYG_002-3b"/>
江漢翻為鴈鶩池<lb/>
三川北寇亂如麻四海南奔似永嘉但用東山謝安石<lb/>
為君談笑静胡沙<lb/>
雷鼓嘈嘈喧武昌雲旗獵獵過潯陽秋毫不犯三吳恱<lb/>
春日遥看五色光<lb/>
龍盤虎踞帝王州帝子金陵訪古丘春風試暖昭陽殿<lb/>
明月還過鳷鵲樓<lb/>
二帝巡遊俱未回五陵松栢使人哀諸侯不救河南地<lb/>
<pb n="KR4h0038_WYG_002-4a"/>
更喜賢王逺道來<lb/>
丹陽北固是吳關畫出樓臺雲水間千巖烽火連滄海<lb/>
南望旌旗繞碧山<lb/>
王出三江按五湖樓船跨海次揚都戰艦森森羅虎士<lb/>
征帆一一引龍駒<lb/>
長風挂席勢難回海動山傾古月摧君看帝子浮江日<lb/>
何似龍驤出峽來<lb/>
祖龍浮海不成橋漢武潯陽空射蛟我王樓艦輕秦漢<lb/>
<pb n="KR4h0038_WYG_002-4b"/>
却似文皇欲渡遼<lb/>
帝寵賢王入楚關掃清江漢始應還初從雲夢開朱邸<lb/>
更取金陵作小山<lb/>
試借君王玉馬鞭指麾戎寇坐瓊筵南風一掃邊塵静<lb/>
西入長安到日邉<lb/>
　　　横江詞五首<lb/>
海潮南去過潯陽牛渚由來險馬當横江欲渡風波惡<lb/>
一水牽愁萬里長<lb/>
<pb n="KR4h0038_WYG_002-5a"/>
横江西望阻西秦漢水東連揚子津白浪如山那可渡<lb/>
狂風愁殺峭帆人<lb/>
海神東過惡風回浪打天門石壁開浙江八月何如此<lb/>
濤似連山噴雪來<lb/>
横江館前津吏迎向余東指海雲生郎今欲渡縁何事<lb/>
如此風波不可行<lb/>
月暈天風霧不開海鯨東蹙百川回驚波一起三山動<lb/>
公無渡河歸去來<lb/>
<pb n="KR4h0038_WYG_002-5b"/>
　　　上皇西巡南京歌十首<lb/>
邊塵輕拂建章臺聖主西巡蜀道來劍壁門髙五千尺<lb/>
石為樓閣九天開<lb/>
九天開出一成都萬戸千門入畫圖草樹雲山如錦繡<lb/>
秦川得及此間無<lb/>
徳陽春樹似新豐行入新都若舊宫栁色未饒秦地緑<lb/>
花光不減上林紅<lb/>
誰道君王行路難六龍西幸萬人歡地轉錦江成渭水<lb/>
<pb n="KR4h0038_WYG_002-6a"/>
天回玉壘作長安<lb/>
萬國同風共一時錦江何謝曲江池石鏡更明天上月<lb/>
後宫親得照蛾眉<lb/>
濯錦清江萬里流雲帆龍舸下揚州北地雖誇上林苑<lb/>
南京還有散花樓<lb/>
錦水東流繞錦城星橋北挂象天星四海此中朝聖主<lb/>
峨眉山上列仙庭<lb/>
秦開蜀道置金牛漢水元通星漢流天子一行遺聖跡<lb/>
<pb n="KR4h0038_WYG_002-6b"/>
錦城長作帝王州<lb/>
水渌天青不起塵風光和暖勝三秦萬國煙花隨玉輦<lb/>
西來添作錦江春<lb/>
劍閣重關蜀北門上皇歸馬若雲屯少帝長安開紫極<lb/>
雙懸日月照乾坤<lb/>
　　　與史郎中飲聽黄鶴樓上吹笛<lb/>
一為遷客去長沙西望長安不見家黄鶴樓中吹玉笛<lb/>
江城五月落梅花<lb/>
<pb n="KR4h0038_WYG_002-7a"/>
　　　望廬山瀑布水<lb/>
日照香爐生紫煙遥看瀑布挂長川飛流直下三千尺<lb/>
疑是銀河落九天<lb/>
　　　白帝下江陵<lb/>
朝辭白帝彩雲間千里江陵一日還兩岸猿聲啼不盡<lb/>
須㬰過却萬重山<lb/>
　　　巫山枕障<lb/>
巫山枕障盡髙丘白帝城邊樹色秋朝雲夜入無行處<lb/>
<pb n="KR4h0038_WYG_002-7b"/>
巴水横天更不流<lb/>
　　　吳王舞人半醉<lb/>
風動荷花水殿香姑蘇臺上宴吳王西施醉舞嬌無力<lb/>
笑倚東窻白玉牀<lb/>
　　　望廬山五老峰<lb/>
廬山東南五老峰青天削出金芙蓉九江秀色可攬結<lb/>
吾將此地巢雲松<lb/>
　　　宣城見杜鵑花<lb/>
<pb n="KR4h0038_WYG_002-8a"/>
蜀國曾聞子規鳥宣城還見杜鵑花一叫一回腸一斷<lb/>
三春三月憶三巴<lb/>
　　　哭晁卿<lb/>
日本晁卿辭帝都征帆一片遶蓬壺明月不歸沈碧海<lb/>
白雲愁色滿蒼梧<lb/>
　　　秋下荆門<lb/>
霜落荆門秋樹空布帆無恙挂秋風此行不為鱸魚鱠<lb/>
自愛名山入剡中<lb/>
<pb n="KR4h0038_WYG_002-8b"/>
　　　魯東門泛舟二首<lb/>
日落沙門天倒開波揺石動水縈回輕舟泛月尋溪轉<lb/>
疑是山隂雪後來<lb/>
水作青龍盤石堤桃花夾岸魯門西若教月下乗舟去<lb/>
何啻風流到剡溪<lb/>
　　　廬江主人婦<lb/>
孔雀東飛何處栖廬江小吏仲卿妻為客裁縫君自見<lb/>
城烏獨宿夜空啼<lb/>
<pb n="KR4h0038_WYG_002-9a"/>
　　　陪族叔刑部侍郎曄及中書賈舍人至遊洞庭五首<lb/>
洞庭西望楚江分水盡南天不見雲日落長沙秋色逺<lb/>
不知何處弔湘君<lb/>
南湖秋水夜無煙耐可乗流直上天且就洞庭賖月色<lb/>
將船買酒白雲邊<lb/>
洛陽才子謫湘川元禮同舟月下仙記得長安還欲笑<lb/>
不知何處是西天<lb/>
洞庭湖西秋月輝瀟湘江北早鴻飛醉客滿船歌白紵<lb/>
<pb n="KR4h0038_WYG_002-9b"/>
不知霜露入秋衣<lb/>
帝子瀟湘去不還空餘秋草洞庭間淡掃明湖開玉鏡<lb/>
丹青畫出是君山<lb/>
　　　望天門山<lb/>
天門中斷楚江開碧水東流直北回兩岸青山相對出<lb/>
孤帆一片日邉來<lb/>
　　　與謝良輔遊涇川陵巖寺<lb/>
乗君素舸泛涇西宛似雲門對若溪且從康樂尋山水<lb/>
<pb n="KR4h0038_WYG_002-10a"/>
何必東流入㑹稽<lb/>
　　　山中問荅<lb/>
問余何意棲碧山笑而不荅心自閒桃花流水窅然去<lb/>
别有天地非人間<lb/>
　　　魯國見狄博通<lb/>
去年别我向何處有人傳道遊江東謂言挂席渡滄海<lb/>
却來應是無長風<lb/>
　　　山中與幽人對酌<lb/>
<pb n="KR4h0038_WYG_002-10b"/>
兩人對酌山花開一盃一盃復一盃我醉欲眠卿且去<lb/>
明朝有意抱琴來<lb/>
　　　長門怨<lb/>
天回北斗挂西樓金屋無人螢火流月光欲到長門殿<lb/>
别作深宫一段愁<lb/>
　　　春怨情<lb/>
白馬金羈遼海東羅帷繡被卧春風落月低軒窺燭盡<lb/>
飛花入戸笑牀空<lb/>
<pb n="KR4h0038_WYG_002-11a"/>
　　　南流夜郎寄内<lb/>
夜郎天外怨離居明月樓中音信踈北鴈春歸看欲盡<lb/>
南來不得豫章書<lb/>
　　　陌上贈美人<lb/>
駿馬驕行踏落花垂鞭直拂五雲車美人一笑褰珠箔<lb/>
遥指紅樓是妾家<lb/>
　　　别内三首<lb/>
王命三徴去未還明朝離别出呉關白玉髙樓看不見<lb/>
<pb n="KR4h0038_WYG_002-11b"/>
相思須上望夫山<lb/>
出門妻子强牽衣問我西行幾日歸來時儻佩黄金印<lb/>
莫見蘇秦不下機<lb/>
翡翠為樓金作梯誰人獨宿倚門啼夜坐寒燈連曉月<lb/>
行行淚盡楚關西<lb/>
　　　雨中贈仙人山賈山人　　　栁宗元<lb/>
寒江夜雨聲潺潺曉雲遮盡仙人山遥知𤣥豹在深處<lb/>
下笑羈絆泥塗間<lb/>
<pb n="KR4h0038_WYG_002-12a"/>
　　　夏晝偶作<lb/>
南州溽暑醉如酒隱几熟眠開北牖日午獨覺無餘聲<lb/>
山童隔竹敲茶臼<lb/>
　　　雨晴後至江渡<lb/>
江雨初晴思遠步日西獨向愚溪渡渡頭水落村逕成<lb/>
撩亂浮槎在髙樹<lb/>
　　　與初上人<lb/>
海畔尖山似劒鋩秋來處處割愁腸若為化得身千億<lb/>
<pb n="KR4h0038_WYG_002-12b"/>
散上峰頭望故鄉<lb/>
　　　詔追赴都<lb/>
每憶纎鱗遊尺澤翻愁弱羽上丹霄岸旁古堠應無數<lb/>
次第行看别路遥<lb/>
　　　過衡山<lb/>
故國名園乆别離今朝楚樹發南枝晴天歸路好相逐<lb/>
正是峰前回鴈時<lb/>
　　　汨羅<lb/>
<pb n="KR4h0038_WYG_002-13a"/>
南來不作楚臣悲重入修門自有期為報春風汨羅道<lb/>
莫將波浪枉明時<lb/>
　　　離觴不醉至驛却寄相送諸公<lb/>
無限居人送獨醒可憐寂寞到長亭荆州不遇髙陽侣<lb/>
一夜春寒滿下㕔<lb/>
　　　清水驛<lb/>
簷下踈篁十二莖襄陽從事寄幽情秖應更使伶倫見<lb/>
冩盡雌雄雙鳯鳴<lb/>
<pb n="KR4h0038_WYG_002-13b"/>
　　　詔追赴都<lb/>
十一年前南渡客四千里外北歸人詔書許逐陽和至<lb/>
驛路開花處處新<lb/>
　　　李西川<lb/>
逺師騶忌鼓鳴琴去和南風愜舜心從此他山千古重<lb/>
殷勤曾是奉徽音<lb/>
　　　奉酬楊侍郎<lb/>
貞一來時送綵牋一行歸鴈慰驚弦翰林寂寞誰為主<lb/>
<pb n="KR4h0038_WYG_002-14a"/>
鳴鳯應須早上天<lb/>
　　　栁州二月<lb/>
宦情羈思共悽悽春半如秋意轉迷山城過雨百花盡<lb/>
榕葉滿庭鸎亂啼<lb/>
　　　初上人<lb/>
珠樹玲瓏隔翠微病來方外事多違仙山不屬分符客<lb/>
一任凌空錫杖飛<lb/>
　　　殷賢戲批書後寄劉連州并示孟崙二童<lb/>
<pb n="KR4h0038_WYG_002-14b"/>
書成欲寄庾安西紙背應勞手自題聞道近來諸子弟<lb/>
臨池尋已猒家雞<lb/>
　　　銅魚使<lb/>
行盡關山萬里餘到時閭井是荒墟附庸唯有銅魚使<lb/>
此後無因寄逺書<lb/>
　　　韓漳州書報徹上人亡二絶<lb/>
早嵗經華聽越吟聞君江海分逾深他時若冩蘭亭㑹<lb/>
莫畫髙僧支遁林<lb/>
<pb n="KR4h0038_WYG_002-15a"/>
頻把瓊書出䄂中獨吟遺句立秋風桂江日夜流千里<lb/>
揮淚何時到甬東<lb/>
　　　酬夢得<lb/>
日日臨池弄小鶵還思冩論付官奴栁家新様元和脚<lb/>
且盡薑芽歛手徒<lb/>
　　　重贈二首<lb/>
聞說將雛向墨池劉家還有異同詞如今試遣隈牆問<lb/>
已道世人那得知<lb/>
<pb n="KR4h0038_WYG_002-15b"/>
世上悠悠不識真薑芽盡是捧心人若道栁家無子弟<lb/>
徃年何事乞西賔<lb/>
　　　疊前<lb/>
小學新翻墨沼波羡君瓊樹散枝柯在家弄玉唯嬌女<lb/>
空覺庭前鳥跡多<lb/>
　　　疊後<lb/>
事業無成恥藝成南宫起草舊連名勸君火急添功用<lb/>
趂取當時二妙聲<lb/>
<pb n="KR4h0038_WYG_002-16a"/>
　　　聞徹上人亡寄楊侍郎<lb/>
東越髙僧還姓湯幾時瓊珮觸鳴璫空花一散不知處<lb/>
誰采金英與侍郎<lb/>
　　　段九秀才處見吕衡州書迹<lb/>
交侣平生意最親衡陽往事似分身䄂中忽見三行字<lb/>
拭淚相看是故人<lb/>
　　　重别<lb/>
二十年來萬事同今朝歧路忽西東皇㤙若許歸田去<lb/>
<pb n="KR4h0038_WYG_002-16b"/>
晚嵗當為鄰舍翁<lb/>
　　　荅夢得<lb/>
弱冠同懐長者憂臨歧回想盡悠悠耦耕若便遺身世<lb/>
黄髪相看萬事休<lb/>
　　　種木槲花<lb/>
上苑年年占物華飄零今日在天涯只應長作龍城守<lb/>
剰種庭前木槲花<lb/>
　　　摘櫻桃<lb/>
<pb n="KR4h0038_WYG_002-17a"/>
海上朱櫻贈所思樓居況是望仙時蓬萊羽客如相訪<lb/>
不是偷桃一小兒<lb/>
　　　酬曹侍御<lb/>
破額山前碧玉流騷人遥駐木蘭舟春風無限瀟湘意<lb/>
欲採蘋花不自由<lb/>
　　　始見白髪題所種石榴<lb/>
幾年封植愛芳叢韶艷朱顔競不同從此休論上春事<lb/>
看成古木對衰翁<lb/>
<pb n="KR4h0038_WYG_002-17b"/>
　　　聞籍田<lb/>
天田不日降皇輿留滯長沙嵗又除宣室無由問釐事<lb/>
周南何處託成書<lb/>
　　　栁州寄京中親故<lb/>
林邑山聫瘴海秋䍧牱水向郡前流勞君逺問龍城地<lb/>
正北三千到錦州<lb/>
　<lb/>
　萬首唐人絶句巻二<lb/>
<pb n="KR4h0038_WYG_002-18a"/>
欽定四庫全書<lb/>
　萬首唐人絶句巻二<lb/>
　　　　　　　　　　　　　宋　洪邁　編<lb/>
　　五言<lb/>
　　　莎柵聨句　　　　　　　　韓　愈<lb/>
冰溪時咽絶風櫪方軒舉此處不斷腸定知無斷處<lb/>
　　　和虢州劉給事使君三堂二十一詠<lb/>
　　　　新亭<lb/>
<pb n="KR4h0038_WYG_002-18b"/>
湖上新亭好公來日出初水文浮枕簟瓦影䕃龜魚<lb/>
　　　　流水<lb/>
汨汨幾時休從春復到秋秪言池未滿池滿強交流<lb/>
　　　　竹洞<lb/>
竹洞何年有公初斫竹開洞門無鎻鑰俗客不曾來<lb/>
　　　　月臺<lb/>
南館城隂闊東湖水氣多直須臺上看始奈月明何<lb/>
　　　　渚亭<lb/>
<pb n="KR4h0038_WYG_002-19a"/>
自有人知處那無歩往蹤莫教安四壁面面看芙蓉<lb/>
　　　　竹溪<lb/>
藹藹溪流漫梢梢岸篠長穿沙碧簳浄落水紫苞香<lb/>
　　　　北湖<lb/>
聞說遊湖棹尋常到此回應留醒心處凖擬醉時來<lb/>
　　　　花島<lb/>
蜂蝶去紛紛香風隔岸聞欲知花島處水上覔紅雲<lb/>
　　　　栁溪<lb/>
<pb n="KR4h0038_WYG_002-19b"/>
桞樹誰人種行行夾岸高莫將條繫䌫著處有蟬號<lb/>
　　　　西山<lb/>
新月迎宵掛晴雲到晚留為遮西望眼終是懶迴頭<lb/>
　　　　竹逕<lb/>
無塵從不掃有鳥莫令彈若要添風月應除數百竿<lb/>
　　　　荷池<lb/>
風雨秋池上高荷葢水繁未諳鳴摵摵那似巻翻翻<lb/>
　　　　稻畦<lb/>
<pb n="KR4h0038_WYG_002-20a"/>
卦布畦堪數枝分水莫尋魚肥知己秀鶴沒覺初深<lb/>
　　　　栁巷<lb/>
桞巷還飛絮春餘㡬許時吏人休報事公作送春詩<lb/>
　　　　花源<lb/>
源上花初發公應日日來丁寧紅與紫切勿一時開<lb/>
　　　　北樓<lb/>
郡樓乘曉上盡日不能回晚色將秋至長風送月來<lb/>
　　　　鏡潭<lb/>
<pb n="KR4h0038_WYG_002-20b"/>
非鑄復非鎔泓澄忽此逢魚鰕不用避秪是照蛟龍<lb/>
　　　　孤嶼<lb/>
朝遊孤嶼南暮戱孤嶼北所以孤嶼鳥與公盡相識<lb/>
　　　　方橋<lb/>
非閣復非船可居兼可過君欲問方橋方橋如此作<lb/>
　　　　梯橋<lb/>
乍似上青㝠初疑躡菡蓞自無飛仙骨欲度何由敢<lb/>
　　　　月池<lb/>
<pb n="KR4h0038_WYG_002-21a"/>
寒池月下明新月池邊曲若不妬清妍却成相映燭<lb/>
　　　把酒<lb/>
擾擾馳名者誰能一日閒我來無伴侣把酒對南山<lb/>
　　　嘲少年<lb/>
直把春償酒都將命乞花秪知閒信馬不覺誤隨車<lb/>
　　　酬馬侍郎寄酒<lb/>
一壺情所寄四句意能多秋到無詩酒其如月色何<lb/>
　　　次峽石<lb/>
<pb n="KR4h0038_WYG_002-21b"/>
數日方離雪今朝又出山試慿高處望隐約見潼關<lb/>
　　　入黄溪聞猿　　　　　　　栁宗元<lb/>
溪路千里曲哀猿何處鳴孤臣淚已盡虛作斷腸聲<lb/>
　　　江雪<lb/>
千山鳥飛絶萬徑人蹤滅孤舟簑笠翁獨釣寒江雪<lb/>
　　　春懐故園<lb/>
九鳸鳴已晚楚鄉農事春悠悠故池水空待灌園人<lb/>
　　　再上湘江<lb/>
<pb n="KR4h0038_WYG_002-22a"/>
好在湘江水今朝又上來不知從此去更遣幾年回<lb/>
　　　長沙驛<lb/>
海鶴一為别存亡三十秋今來數行淚獨上驛南樓<lb/>
　　　桂州北望<lb/>
幽徑為誰開羙人城北來王程倘餘暇一上子陵臺<lb/>
　　　登桞州峨山<lb/>
荒山秋日午獨上意悠悠如何望鄉處西北是融州<lb/>
　　　三贈劉員外<lb/>
<pb n="KR4h0038_WYG_002-22b"/>
信書成自誤經事漸知非今日臨岐别何年待汝歸<lb/>
　　　荅<lb/>
年方伯玉早恨比四愁多㑹待休車騎相隨出罻羅<lb/>
　　　零陵早春<lb/>
問春從此去幾日到秦原慿寄還鄉夢殷勤入故園<lb/>
　　　寓興二首　　　　　　　　劉禹錫<lb/>
常談即至理安事非常情寄語何平叔無為輕老生<lb/>
世途多禮數鵬鷃各逍遥何事陶彭澤抛官為折腰<lb/>
<pb n="KR4h0038_WYG_002-23a"/>
　　　古調<lb/>
軒后初冠冕前旒為蔽明安知從複道然後見人情<lb/>
　　　經檀道濟故壘<lb/>
萬里長城壊荒營野草秋秣陵多士女猶唱白符鳩<lb/>
　　　君山懐古<lb/>
屬車八十一此地阻長風千載威靈盡赭山寒水中<lb/>
　　　敬酬㣲公見寄二首<lb/>
淒涼沃洲僧顦顇柴桑宰别來二十年唯餘兩心在<lb/>
<pb n="KR4h0038_WYG_002-23b"/>
越江千里鏡越嶺四時雪中有逍遥人夜深觀水月<lb/>
　　　戲和吕八郡内書懐<lb/>
文苑振金聲循良冠百城不知今史氏何處列君名<lb/>
　　　詠史二首<lb/>
驃騎非無勢少卿終不去世道劇頽波我心如砥柱<lb/>
賈生明王道衛綰工車戱同遇漢文時何人居貴位<lb/>
　　　庭竹<lb/>
露滌鉛粉節風揺青玉枝依依似君子無地不相宜<lb/>
<pb n="KR4h0038_WYG_002-24a"/>
　　　甘棠館二首<lb/>
公館似仙家池清竹徑斜山禽忽驚起衝落半嵓花<lb/>
門前洛陽道門裏桃源路塵土與煙霞其間十餘歩<lb/>
　　　飲酒看牡丹<lb/>
今日花前飲甘心醉數杯但愁花有語不為老人開<lb/>
　　　紀南歌<lb/>
風煙紀南城塵土荆南路天寒多獵騎走上樊姬墓<lb/>
　　　荆州歌二首<lb/>
<pb n="KR4h0038_WYG_002-24b"/>
渚宫楊桞暗麥城朝雉飛可憐踏青伴乘暖著輕衣<lb/>
今日好南風商旅相催發沙頭檣竿上始見春江闊<lb/>
　　　視刀環歌<lb/>
常恨言語淺不如人意深今朝兩相視脉脉萬重心<lb/>
　　　三閣詞四首<lb/>
貴人三閣上日晏未梳頭不應有恨事嬌甚却成愁<lb/>
珠箔曲瓊鉤子細見揚州北兵那得度浪語判悠悠<lb/>
沉香帖閣柱金縷畫門楣囘首䧏幡下已見黍離離<lb/>
<pb n="KR4h0038_WYG_002-25a"/>
三人出眢井一身登檻車朱門漫臨水不可見鱸魚<lb/>
　　　淮隂行五首<lb/>
簇簇淮隂市竹樓縁岸上好日起檣竿烏飛驚五兩<lb/>
今日轉舩頭金烏指西北煙波與春草千里同一色<lb/>
舩頭大銅鐶摩挲光陳陳早早使風來沙頭一眼認<lb/>
何物令儂羡羡郎船尾燕衘泥趂檣竿宿食長相見<lb/>
隔浦望行船頭昻尾幰幰無奈晚菜時清淮春浪軟<lb/>
　　　渾侍中宅牡丹<lb/>
<pb n="KR4h0038_WYG_002-25b"/>
徑尺千餘朶人間有此花今朝見顔色更不向諸家<lb/>
　　　秋風引<lb/>
何處秋風至蕭蕭送鴈羣朝來入庭樹孤客最先聞<lb/>
　　　桞花詞三首<lb/>
開從緑條上散逐香風逺故取花落時悠揚占春晚<lb/>
輕飛不假風輕落不委地撩亂舞晴空發人無限思<lb/>
晴天黯黯雪來送青春暮無意似多情千家萬家去<lb/>
　　　路傍曲<lb/>
<pb n="KR4h0038_WYG_002-26a"/>
南山宿雨晴春入鳯凰城處處聞絃管無非送酒聲<lb/>
　　　紇那曲詞二首<lb/>
楊栁欝青青竹枝無限情周即一回顧聽唱紇那聲<lb/>
踏曲興無窮調同詞不同願郎千萬壽長作主人翁<lb/>
　　　傷段右丞<lb/>
江海多豪氣朝廷有直聲何言馬蹄下一旦是佳城<lb/>
　　　傷獨孤舎人<lb/>
昔别一年少今悲䘮國華逺來同社燕不見早梅花<lb/>
<pb n="KR4h0038_WYG_002-26b"/>
　　　傷龎京兆<lb/>
京兆歸何處章臺空暮塵可憐鸞鏡下哭殺畫眉人<lb/>
　　　鄂渚留别李表臣<lb/>
高檣起行色促柱動離聲欲問江深淺應如逺别情<lb/>
　　　荅表臣贈别二首<lb/>
昔為瑤池侣飛舞集蓬萊今作江漢别風雪一裵回<lb/>
嘶馬立未還行舟路將轉江頭暝色深揮袖依稀見<lb/>
　　　始發鄂渚寄表臣二首<lb/>
<pb n="KR4h0038_WYG_002-27a"/>
祖帳管絃絶客帆西風生回車已不見猶聽馬嘶聲<lb/>
曉發栁林戍遥城聞五鼓憶與故人眠此時猶晤語<lb/>
　　　出鄂州界懐表臣二首<lb/>
離席一揮桮别愁今尚醉遲遲有情處却恨江帆駛<lb/>
夢覺疑連榻舟行忽千里不見黄鶴樓寒沙雪相似<lb/>
　　　和游房公舊竹亭聞琴<lb/>
尚有竹間路永無綦下塵一聞流水曲重憶餐霞人<lb/>
　　　和西川李尚書知與元武昌有舊逺示二篇<hi>來詩</hi>
<pb n="KR4h0038_WYG_002-27b"/>
　　　<hi>云元公令陳從事求蜀琴將以為寄而訃聞因陳生㑹葬</hi>
如何贈琴日已是絶絃時無復雙金報空餘掛劔悲<lb/>
寳匣從此閉朱絃誰復調秪應隨玉樹同向土中銷<lb/>
　　　别蘇州二首<lb/>
三載為吳郡臨岐祖帳開雖非謝桀黠且為一裵回<lb/>
流水閶門外秋風吹桞條從來送客去今日自魂銷<lb/>
　　　罷和州游建康<lb/>
秋水清無力寒山暮多思官閒不計程徧上南朝寺<lb/>
<pb n="KR4h0038_WYG_002-28a"/>
　　　九日登高<lb/>
世路山河險君門煙霧深年年上高處未省不傷心<lb/>
　　　歸信吟　　　　　　　　　孟　郊<lb/>
淚墨灑為書將寄萬里親書去魂亦去兀然空一身<lb/>
　　　古怨<lb/>
試妾與君淚兩處滴池水看取芙蓉花今年為誰死<lb/>
　　　閨怨<lb/>
妾恨比斑竹下盤煩寃根有笋未出土中已含淚痕<lb/>
<pb n="KR4h0038_WYG_002-28b"/>
　　　古意<lb/>
河邊織女星河畔牽牛郎未得渡清淺相對遥相望<lb/>
　　　樂府<lb/>
蓮子不可得荷花生水中猶勝道傍桞無事蕩春風<lb/>
　　　再下第<lb/>
一夕九起嗟夢短不到家兩度長安陌空將淚見花<lb/>
　　　渭上思歸<lb/>
獨訪千里信逈臨千里河家在吳楚鄉淚寄東南波<lb/>
<pb n="KR4h0038_WYG_002-29a"/>
　　　朔方邀花伴<lb/>
邊地春不足十里見一花及時須遨遊日暮饒風沙<lb/>
　　　看花<lb/>
獨遊終難醉挈榼徒經過閒花不觧語勸得酒無多<lb/>
　　　過彭澤<lb/>
揚帆過彭澤舟人訝歎息不見種桞人霜風空寂歴<lb/>
　　　旅行<lb/>
楚水結冰薄楚雲為雪㣲野梅參差發旅榜逍遥歸<lb/>
<pb n="KR4h0038_WYG_002-29b"/>
　　　送柳淳<lb/>
青山臨黄河下有長安道世上名利人相逢不知老<lb/>
　<lb/>
　<lb/>
　<lb/>
　<lb/>
　<lb/>
　萬首唐人絶句巻二<lb/>
</p>
<p>
</p>
  </div>
</body>
</text>
</TEI>
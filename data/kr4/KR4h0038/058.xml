<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>萬首唐人絶句巻五十八</head> <lb/>
    <p>
<pb n="KR4h0038_WYG_058-1a"/>
欽定四庫全書<lb/>
　萬首唐人絶句巻五十八<lb/>
　　　　　　　　　　　　　宋　洪邁　編<lb/>
　　七言<lb/>
　　　暮春對柳二首　　　　　　司空圖<lb/>
縈愁惹恨奈楊花閉户垂簾亦滿家惱得閒人作酒病<lb/>
剛湏又撲越溪茶<lb/>
洞中猶説看桃花輕絮狂飛自俗家正是階前開逺信<lb/>
<pb n="KR4h0038_WYG_058-1b"/>
小娥旋拂碾新茶<lb/>
　　　戊午三月晦二首<lb/>
隨風逐浪劇蓬萍圓首何曾觧最靈筆硯近來多自棄<lb/>
不闗妖氣暗文星<lb/>
牛誇棊品無勍敵謝占詩家作上流豈似小敷春水漲<lb/>
年年鸞鶴待仙舟<lb/>
　　　偶書五首<lb/>
情知了得未如僧客處高樓莫强登鶯也觧啼花也發<lb/>
<pb n="KR4h0038_WYG_058-2a"/>
不闗心事最堪憎<lb/>
自有池荷作扇揺不闗風動愛芭蕉只憐直上抽紅蘂<lb/>
似我丹心向本朝<lb/>
曾看輕舟渡逺津無風着岸不經旬只縁命蹇湏知命<lb/>
却是人爭阻得人<lb/>
上谷何曾觧有情有情人自惜君行證因池上今生願<lb/>
的的他生作化生<lb/>
新店南原後夜程黄河風浪信難平渡頭楊柳知人意<lb/>
<pb n="KR4h0038_WYG_058-2b"/>
為惹官船莫放行<lb/>
　　　喜山鵲初歸三首<lb/>
翠衿紅嘴便知機乆避重羅穏處飛只為從來偏䕶惜<lb/>
忩前今賀主人歸<lb/>
山中只是惜珍禽語不分明識爾心若使觧言天下事<lb/>
燕臺今築幾千金<lb/>
阻他羅網到柴扉不奈偷倉雀轉肥賴爾林塘添景趣<lb/>
剰留山果引教歸<lb/>
<pb n="KR4h0038_WYG_058-3a"/>
　　　虞鄉北原<lb/>
澤北村貧煙火獰稚田冬旱倩牛耕老人惆悵逢人訴<lb/>
開盡黄花麥未金<lb/>
　　　洛中三首<lb/>
秋風團扇未驚心笑看䊋臺落葉侵繡鳯不教金縷暗<lb/>
青樓何處有寒砧<lb/>
不用頻嗟世路難浮生各自繫悲懽風霜一夜添覉思<lb/>
羅綺誰家待早寒<lb/>
<pb n="KR4h0038_WYG_058-3b"/>
燕巢空後誰相伴鴛被縫來不忍薫薄命敢辭長滴淚<lb/>
倡家未必肯留君<lb/>
　　　寓筆<lb/>
年年鑷鬢到花飄依舊花繁鬢易凋撩亂一塲人更恨<lb/>
春風誰道勝輕飈<lb/>
　　　戲題試衫<lb/>
朝班盡説人宜紫洞府應無鶴着緋從此玉皇湏破例<lb/>
染霞裁賜地仙衣<lb/>
<pb n="KR4h0038_WYG_058-4a"/>
　　　汴柳半枯因悲柳中隠<lb/>
行人莫歎前朝樹已占河堤幾百春惆悵題詩柳中隠<lb/>
柳衰猶在自無身<lb/>
　　　上方<lb/>
花落更同悲木落鶯聲相續即蟬聲榮枯了得無多事<lb/>
只是閒人漫繫情<lb/>
　　　寄王贊學<lb/>
黄巻不闗兼濟美青山自保老閒身一行萬里纎塵静<lb/>
<pb n="KR4h0038_WYG_058-4b"/>
可要張儀更入秦<lb/>
　　　新節<lb/>
轉悲新歲重於山不似輕鷗肯復還朱紱縱教金印換<lb/>
青雲未勝白頭閒<lb/>
　　　自河西歸山二首<lb/>
一水悠悠一葉危徃來長恨阻歸期鄉闗不是無華表<lb/>
自為多驚獨上遲<lb/>
水濶風驚去路危孤舟欲上更遲遲鶴羣長繞三珠樹<lb/>
<pb n="KR4h0038_WYG_058-5a"/>
不借閒人一隻騎<lb/>
　　　王官二首<lb/>
風荷似醉和花舞沙鳥無情伴客閒總是此中皆有恨<lb/>
更堪微雨半遮山<lb/>
荷塘煙罩小齋虚景物皆宜入畫圖盡日無人只高卧<lb/>
一雙白鳥隔紗㡡<lb/>
　　　賀翰林侍郎二首<lb/>
太白東歸鶴背吟鏡湖空在酒船沉今朝忽見銀臺事<lb/>
<pb n="KR4h0038_WYG_058-5b"/>
早晚重徴入翰林<lb/>
玉版徴書洞裏看沈羲新拜侍郎官文星喜氣連台曜<lb/>
聖主方知四海安<lb/>
　　　寄三十三四舍人<lb/>
幾年汶上約同遊擬為蓮峰别置樓今日鳯凰池畔客<lb/>
五千仞雪不回頭<lb/>
　　　綸閣有感<lb/>
風濤曾阻化鱗來誰料蓬瀛路却開欲去遲遲還自笑<lb/>
<pb n="KR4h0038_WYG_058-6a"/>
狂才應不是仙才<lb/>
　　　寄薛起居<lb/>
小域新銜賀聖朝亦知蹇分巧難抛麤才自合無岐路<lb/>
不破工夫漫觧嘲<lb/>
　　　古宫怨　　　　　　　　　王　建<lb/>
亂烏啞啞飛復啼宫頭晨夕宫中棲吳王别殿繞江水<lb/>
後宫不開美人死<lb/>
　　　祝鵲<lb/>
<pb n="KR4h0038_WYG_058-6b"/>
神鵲神鵲好言語行人早回多利<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>我今庭中栽好樹<lb/>
與汝作巢當報汝<lb/>
　　　海人謡<lb/>
海人無家海裏住採珠殺象為歲賦惡波横天山塞路<lb/>
未央宫中常滿庫<lb/>
　　　兩頭纎纎<lb/>
兩頭纎纎青玉玦半白半黑頭上髪腷腷膊膊春冰裂<lb/>
磊磊落落桃花結<lb/>
<pb n="KR4h0038_WYG_058-7a"/>
　　　看碁<lb/>
彼此抽先局勢平傍人道死的還生兩邉對坐無言語<lb/>
盡日時聞下子聲<lb/>
　　　設酒寄獨孤少府<lb/>
自看和釀一依方縁看松花色較黄不分君家新酒熟<lb/>
好詩収得被回將<lb/>
　　　新授戒尼師<lb/>
新短方裙疊作稜聽鐘洗鉢繞青蠅自知戒相分明後<lb/>
<pb n="KR4h0038_WYG_058-7b"/>
先出壇塲禮大僧<lb/>
　　　于宅看花<lb/>
小葉稠枝粉壓摧暖風吹動鶴翎開若無别事為留難<lb/>
抛却貧家宿看來<lb/>
　　　元太守同遊七泉寺<lb/>
盤磴廻廊古塔深紫芝紅藥入雲尋晚吹簫管秋山裏<lb/>
引得獮猴出象林<lb/>
　　　望定州寺<lb/>
<pb n="KR4h0038_WYG_058-8a"/>
回看佛閣青山半三四年前到上頭省得老僧留不住<lb/>
重尋可更有因由<lb/>
　　　道中寄杜書記<lb/>
西南東北暮天斜巴字江邉楚樹花珍重荆州杜書記<lb/>
閒時多在廣師家<lb/>
　　　聽琴<lb/>
無事此身離白雲松風溪水不曾聞至心聽着仙翁引<lb/>
今看青山圍繞君<lb/>
<pb n="KR4h0038_WYG_058-8b"/>
　　　贈陳評事<lb/>
識君雖向歌鐘㑹説事不離雲水間春夜酒醒長起坐<lb/>
燈前一紙洞庭山<lb/>
　　　寄畫松僧<lb/>
天香寺裏古松僧不畫枯松落石層最愛臨江兩三樹<lb/>
水禽棲處觧無藤<lb/>
　　　花褐裘<lb/>
對織芭蕉雪毳新長縫雙袖窄裁身到頭湏向邉城着<lb/>
<pb n="KR4h0038_WYG_058-9a"/>
消殺秋風稱獵塵<lb/>
　　　夜看美人宫棊<lb/>
宫棊布局不依經黒白分明子數停廵拾玉沙天漢曉<lb/>
猶殘織女兩三星<lb/>
　　　上田僕射<lb/>
一方新地隔河煙曾接諸生聽管弦却憶去年寒食會<lb/>
看花猶在水堂前<lb/>
　　　樓前<lb/>
<pb n="KR4h0038_WYG_058-9b"/>
天寳年前勤政樓每年三日作韆鞦飛龍老馬曾教舞<lb/>
聞着音聲忽舉頭<lb/>
　　　聽雨<lb/>
半夏思家睡裏愁雨聲落落屋簷頭照泥星出依前黒<lb/>
淹爛庭花不肯休<lb/>
　　　冬至後招于秀才<lb/>
日近山紅暖氣新一陽先入御溝春聞閒立馬重來此<lb/>
沐浴明年稱意身<lb/>
<pb n="KR4h0038_WYG_058-10a"/>
　　　送人歸丹陽<lb/>
江城柳色海門煙欲到茅山始下船知道君家當瀑布<lb/>
菖蒲潭在草堂前<lb/>
　　　春早聞鶯<lb/>
侵黒行飛一兩聲春寒囀小未分明若教更觧諸餘語<lb/>
應向宫花不惜情<lb/>
　　　題石甕寺<lb/>
天宫連内繞丹巖塵盖雲間落數帆遥指上皇飜曲處<lb/>
<pb n="KR4h0038_WYG_058-10b"/>
百官題字滿西嵌<lb/>
　　　寄張博士<lb/>
春明門外作卑官病友經年不得看莫道長安近于日<lb/>
升天却易到城難<lb/>
　　　太和公主和蕃<lb/>
塞黒雲黄欲渡河風沙昧眼雪相和琵琶淚濕行聲小<lb/>
斷得人腸不在多<lb/>
　　　舊宫人<lb/>
<pb n="KR4h0038_WYG_058-11a"/>
先帝舊宫宫女在亂絲猶挿鳯凰釵霓裳法曲渾抛却<lb/>
獨自花間掃玉階<lb/>
　　　新晴後<lb/>
夏夜新晴星較少雨收殘水入天河簷前着熱衣裳坐<lb/>
風冷渾無撲火蛾<lb/>
　　　寄薛濤校書<lb/>
萬里橋邉女校書琵琶花裏寄閒居掃眉才子無多少<lb/>
管領春風總不如<lb/>
<pb n="KR4h0038_WYG_058-11b"/>
　　　長門燭<lb/>
秋夜牀前蠟燭微銅壺滴盡曉鐘遲殘光欲滅還吹着<lb/>
年少宫人不睡時<lb/>
　　　樂府辭二十五首<lb/>
　　　　伊州歌五首　　　　　　蓋嘉運<lb/>
秋風明月獨離居蕩子從戎十載餘征人去日殷勤囑<lb/>
歸雁來時數寄書<lb/>
彤闈曉闢萬鞍回玉輅春遊薄晚開渭北清光揺草樹<lb/>
<pb n="KR4h0038_WYG_058-12a"/>
南洲佳景入樓臺<lb/>
千門今夜曉初晴萬里天河徹帝京燦燦繁星駕秋色<lb/>
稜稜霜氣韻鐘聲<lb/>
長安二月柳依依西出流沙路漸微閼氏山上春光少<lb/>
相府邉廷驛使稀<lb/>
三秋大漠冷溪山八月嚴霜變草顔捲斾風行宵渡磧<lb/>
銜枚電掃曉應還<lb/>
　　　　捉拍睦州<lb/>
<pb n="KR4h0038_WYG_058-12b"/>
西去輪臺萬里餘故鄉音耗日應踈隴山鸚鵡能言語<lb/>
為報閨人數寄書<lb/>
　　　　水調歌七首<lb/>
平沙落日大荒西隴上明星高復低孤山幾處看烽火<lb/>
壯士連營候鼓鼙<lb/>
猛將闗西意氣多能騎駿馬弄琱戈金鞍寳鋏精神出<lb/>
倚笛新飜水調歌<lb/>
隴頭一斷氣長秋舉目蕭條總是愁秪為征人多下淚<lb/>
<pb n="KR4h0038_WYG_058-13a"/>
年年添作斷腸流<lb/>
細草河邉一雁飛黄龍闗裏掛戎衣為受明王恩寵甚<lb/>
從事經年不復歸<lb/>
昨夜邀歡出建章今朝徴賞度昭陽傳聲莫閉黄金屋<lb/>
為報先開白玉堂<lb/>
日晚笳聲咽戍樓隴雲漫漫水東流行人萬里向西去<lb/>
滿目闗山空自愁<lb/>
千年一遇聖明朝願對君王舞細腰乍可當熊任生死<lb/>
<pb n="KR4h0038_WYG_058-13b"/>
誰能伴鳯上雲霄<lb/>
　　　　涼州歌四首<lb/>
漢家宫裏柳如絲上苑桃花連碧池聖夀已傳千載酒<lb/>
天文更賞百僚詩<lb/>
朔風吹葉雁門秋萬里煙塵昏戍樓征馬長思青海北<lb/>
鳴笳夜聽隴山頭<lb/>
三秋陌上早霜飛羽獵平田淺草齊錦背蒼鷹初出按<lb/>
五花騘馬餵來肥<lb/>
<pb n="KR4h0038_WYG_058-14a"/>
鴛鴦殿裏笙歌起翡翠樓前出舞人喚上紫微三五夕<lb/>
聖明萬夀一千春<lb/>
　　　　突厥三臺<lb/>
雁門山上雁初飛馬邑欄中馬正肥日昨山西逢驛使<lb/>
殷勤南北送征衣<lb/>
　　　　蓋羅縫二首<lb/>
秦時明月漢時闗萬里征人尚未還但使龍庭飛將在<lb/>
不教戎馬度隂山<lb/>
<pb n="KR4h0038_WYG_058-14b"/>
音書杜絶白狼西桃李無顔黄鳥啼寒雁春深歸去盡<lb/>
出門腸斷草淒淒<lb/>
　　　　雙帶子<lb/>
私言切切誰人㑹海燕雙飛繞畫梁君學秋胡不相識<lb/>
妾亦無心去採桑<lb/>
　　　　渭州<lb/>
亭亭孤月照行舟寂寂長河萬里流鄉國不知何處是<lb/>
雲山漠漠使人愁<lb/>
<pb n="KR4h0038_WYG_058-15a"/>
　　　　水鼓子<lb/>
雕弓白羽獵初回薄夜牛羊復下來夢水河邉秋草合<lb/>
黒山峰外陣雲開<lb/>
　　　　鍾西二首<lb/>
天邉物色更無春秪有牛羊與馬羣誰家營裏吹羌笛<lb/>
哀怨教人不忍聞<lb/>
歲去年來拜聖朝更無山闕對溪橋九門楊柳渾無半<lb/>
猶自千條與萬條<lb/>
<pb n="KR4h0038_WYG_058-15b"/>
　　　雜詩　　　　　　　　　　無名氏<lb/>
青天無雲月如燭露泣梨花白如玉子規一夜啼到明<lb/>
美人獨在空房宿<lb/>
空賜羅衣不賜恩一燻香後一消魂雖然舞袖何時舞<lb/>
長對春風挹淚㾗<lb/>
不洗殘䊋並繡牀却嫌鸚鵡繡鴛鴦回針刺到雙飛處<lb/>
憶着征人淚數行<lb/>
眼想心思夢裏驚無人知我此時情不如池上鴛鴦鳥<lb/>
<pb n="KR4h0038_WYG_058-16a"/>
雙宿雙飛過一生<lb/>
一去遼陽繫夢魂忽傳征騎到中門紗忩不肯施紅粉<lb/>
徒遣蕭郎問淚㾗<lb/>
鶯啼露冷酒初醒罨畫樓西曉角鳴翠羽帳中人夢覺<lb/>
寳釵斜墜枕函聲<lb/>
滿目笙歌一叚空萬般離恨總隨風多情為謝殘陽意<lb/>
與展晴霞片片紅<lb/>
兩心不語暗知情燈下裁縫月下行行到堦前知未睡<lb/>
<pb n="KR4h0038_WYG_058-16b"/>
夜深聞放剪刀聲<lb/>
近寒食雨草萋萋着麥苖風柳映堤一是有家歸未得<lb/>
杜鵑休向耳邉啼<lb/>
洛陽才子鄰簫恨湘水佳人錦瑟愁今昔兩成惆悵事<lb/>
臨卭春盡暮江流<lb/>
浙江輕浪古悠悠望海樓吹望海愁莫怪鄉心隨魄斷<lb/>
十年為客在他州<lb/>
數日相隨兩不忘郎心如妾妾如郎出門便是東西路<lb/>
<pb n="KR4h0038_WYG_058-17a"/>
把取紅牋各斷腸<lb/>
無定河邉暮笛聲赫連臺畔旅人情函闗歸路千餘里<lb/>
一夕秋風白髪生<lb/>
舊山雖在不闗身且向長安過暮春一樹梨花一溪月<lb/>
不知今夜屬何人<lb/>
花落長川草色青暮山重疊雨溟溟逢春便覺飄蓬苦<lb/>
今日分離一涕零<lb/>
　<lb/>
<pb n="KR4h0038_WYG_058-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　萬首唐人絶句巻五十八<lb/>
</p>
<p>
</p>
  </div>
</body>
</text>
</TEI>
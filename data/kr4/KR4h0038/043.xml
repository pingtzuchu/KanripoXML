<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>萬首唐人絶句巻四十三</head> <lb/>
    <p>
<pb n="KR4h0038_WYG_043-1a"/>
欽定四庫全書<lb/>
　萬首唐人絶句巻四十三<lb/>
　　　　　　　　　　　　　宋　洪邁　編<lb/>
　　七言<lb/>
　　　題弋陽舘　　　　　　　　張　祜<lb/>
一葉飄然下弋陽殘霞昏日樹蒼蒼呉谿漫汗干將劍<lb/>
却是猿聲斷客腸<lb/>
　　　題秀師影堂<lb/>
<pb n="KR4h0038_WYG_043-1b"/>
隂隂古寺山松下記得長明一熖燈盡日看山人不見<lb/>
影堂中是别來僧<lb/>
　　　贈李修源<lb/>
岳陽新尉曉衙叅却是傍人意未甘昨夜與君思賈誼<lb/>
長沙猶在洞庭南<lb/>
　　　𤓰州聞曉角<lb/>
寒耿稀星照碧霄月樓吹角夜江遥五更人起烟霜静<lb/>
一曲殘聲遍落潮<lb/>
<pb n="KR4h0038_WYG_043-2a"/>
　　　元日仗<lb/>
文武千官嵗仗兵萬方同軌奏昇平上皇一御含元殿<lb/>
丹鳳門開白日明<lb/>
　　　連昌宮<lb/>
龍鳳旌旗雨露飄玉樓吹斷碧山遥𤣥宗上馬太真去<lb/>
紅樹滿園香自銷<lb/>
　　　正月十五夜燈<lb/>
千門開鎻萬燈明正月中旬動帝京三百内人連袖舞<lb/>
<pb n="KR4h0038_WYG_043-2b"/>
一時天上著詞聲<lb/>
　　　上已樂<lb/>
猩猩血綵繫頭標天上齊聲舉畫橈却是内人爭意切<lb/>
六官紅袖一時招<lb/>
　　　千秋樂<lb/>
八月平時花蕚樓萬方同樂是千秋傾城人看長竿出<lb/>
一技初成趙解愁<lb/>
　　　春鶯囀<lb/>
<pb n="KR4h0038_WYG_043-3a"/>
興慶池南柳未開太真先把一枝梅内人已唱春鶯囀<lb/>
花下傞傞軟舞來<lb/>
　　　大酺樂二首<lb/>
車駕東來值太平大酺三日洛陽城小兒一伎竿頭絶<lb/>
天下呼傳萬嵗聲<lb/>
紫陌酺歸日欲斜紅塵開路薛王家雙鬟笑說樓前鼓<lb/>
兩仗爭輪好落花<lb/>
　　　邠王小管<lb/>
<pb n="KR4h0038_WYG_043-3b"/>
虢國濳行韓國隨宜春深院映花枝金輿逺幸無人見<lb/>
偷把邠王小管吹<lb/>
　　　李謨笛<lb/>
平時東幸洛陽城天樂宫中夜徹明無奈李謨偷曲譜<lb/>
酒樓吹笛是新聲<lb/>
　　　寜哥來<lb/>
日映宫城霧半開太真簾下畏人猜黄翻綽指向西樹<lb/>
不信寜哥回馬來<lb/>
<pb n="KR4h0038_WYG_043-4a"/>
　　　孟才人歎<lb/>
偶因歌態詠嬌嚬傳唱宫中十二春却為一聲河滿子<lb/>
下泉須弔舊才人<lb/>
　　　鄴中懷古<lb/>
鄴中城下漳河水日夜東流莫記春腸斷宫中望陵處<lb/>
不堪臺上也無人<lb/>
　　　讀杜員外秋娘詩<lb/>
年少多情杜牧之風流仍作杜秋詩可知不是長門閉<lb/>
<pb n="KR4h0038_WYG_043-4b"/>
也得相如第一詞<lb/>
　　　杭州開元寺牡丹<lb/>
濃艶初開小藥欄人人惆悵出長安風流却是錢塘寺<lb/>
不踏紅塵見牡丹<lb/>
　　　招畫松石<lb/>
咫尺雲山便出塵我生長日自因循慿君畫取江南勝<lb/>
留向東齋伴老身<lb/>
　　　平隂夏日作<lb/>
<pb n="KR4h0038_WYG_043-5a"/>
西來漸覺細塵紅擾擾舟車路向東可惜夏天明月夜<lb/>
土山前面障南風<lb/>
　　　贈處士<lb/>
小徑上山山甚小每憐僧院笑僧襌人間莫道無難事<lb/>
二十年來已是𤣥<lb/>
　　　邠娘羯鼔<lb/>
新教邠娘羯鼔成大酺初日最先呈冬兒指向貞貞說<lb/>
一曲乾鳴兩杖輕<lb/>
<pb n="KR4h0038_WYG_043-5b"/>
　　　退宫人二首<lb/>
開元皇帝掌中憐流落人間二十年長說承天門上宴<lb/>
百官樓下拾金錢<lb/>
歌喉漸退出宫闈泣話伶官上許歸猶說入時歡聖壽<lb/>
内人初着五方衣<lb/>
　　　耍娘歌<lb/>
宜春花夜雪千枝妃子偷行上密隨便喚耍娘歌一曲<lb/>
六宫生老是蛾眉<lb/>
<pb n="KR4h0038_WYG_043-6a"/>
　　　悖拏兒舞<lb/>
春風南内百花時道唱梁州急遍吹揭手便拈金椀舞<lb/>
上皇驚笑悖拏兒<lb/>
　　　題靈徹上人舊房<lb/>
寂寞空門支道林滿堂詩板舊知音秋風吹葉古廊下<lb/>
一半繩牀燈影深<lb/>
　　　晚秋潼關西門作<lb/>
日落寒郊烟物清古槐隂黑少人行關門西去華山色<lb/>
<pb n="KR4h0038_WYG_043-6b"/>
秦地東來河水聲<lb/>
　　　贈内人<lb/>
禁門宫樹月痕過媚眼誰看宿燕窠斜拔玉釵燈影畔<lb/>
剔開紅熖救飛蛾<lb/>
　　　洛中作<lb/>
元和天子昔平戎惆悵金輿尚未通盡日洛橋閒處看<lb/>
秋風時節上陽宫<lb/>
　　　折楊柳枝二首<lb/>
<pb n="KR4h0038_WYG_043-7a"/>
莫折官前楊柳枝𤣥宗曾向笛中吹傷心日暮烟霞起<lb/>
無限春愁生翠眉<lb/>
凝碧池邊歛翠眉景陽樓下綰青絲那勝妃子朝元閣<lb/>
玉手和烟弄一枝<lb/>
　　　華清宫四首<lb/>
風樹離離月稍明九天龍氣在華清宫門深鎻無人覺<lb/>
半夜雲中羯鼔聲<lb/>
天闕沉沉夜未央碧雲仙曲舞霓裳一聲玉笛向空盡<lb/>
<pb n="KR4h0038_WYG_043-7b"/>
月滿驪山宫漏長<lb/>
紅樹蕭蕭閣半開上皇曾幸此宫來至今風俗驪山下<lb/>
村笛猶吹阿濫堆<lb/>
水遶宫墻處處聲殘紅長緑露華清武皇一夕夢不覺<lb/>
十二玉樓空月明<lb/>
　　　贈竇家小兒<lb/>
深緑衣裳小小人每來聴裏解相親天生合去雲霄上<lb/>
一尺松栽已出塵<lb/>
<pb n="KR4h0038_WYG_043-8a"/>
　　　聴崔侍御葉家歌<lb/>
宛羅重縠起歌筵活鳳生花動碧烟一聲吹斷無人和<lb/>
觸破秋雲直上天<lb/>
　　　長門怨<lb/>
日映宫墻柳色寒笙歌遥指碧雲端珠鈆滴盡無心語<lb/>
强把花枝冷笑看<lb/>
　　　讀老莊<lb/>
等閒緝綴閒言語誇向時人喚作詩昨日偶拈莊老讀<lb/>
<pb n="KR4h0038_WYG_043-8b"/>
萬尋山上一毫釐<lb/>
　　　偶題<lb/>
古來名下豈虛為李白顛狂自稱時唯恨世間無賀老<lb/>
謫仙長在没人知<lb/>
　　　丁已仲冬江上作<lb/>
南來驅馬渡江濆消息前年此月聞唯是賈生先慟哭<lb/>
不堪天意重隂雲<lb/>
　　　别玉華仙侣<lb/>
<pb n="KR4h0038_WYG_043-9a"/>
遶舎烟霞為四鄰寒泉白石日相親塵機不盡住不得<lb/>
珍重玉山山上人<lb/>
　　　汴上送客<lb/>
河流西下鴈南飛楚客相逄淚濕衣張翰思歸何太切<lb/>
扁舟不住又東歸<lb/>
　　　郵亭殘花<lb/>
雲暗山横日欲斜郵亭下馬對殘花自從身逐征西府<lb/>
每到花時不在家<lb/>
<pb n="KR4h0038_WYG_043-9b"/>
　　　秋時送鄭侍御<lb/>
離鴻聲怨碧雲淨楚瑟調髙清曉天盡日相看俱不語<lb/>
西風揺落數枝蓮<lb/>
　　　宿武牢關<lb/>
行人候曉久徘徊不待雞鳴未得開堪羡寒溪自無事<lb/>
潺潺一夜宿關來<lb/>
　　　宿湓浦逄崔昇<lb/>
江流不動月西沉南北行人萬里心况是相逄鴈天夕<lb/>
<pb n="KR4h0038_WYG_043-10a"/>
星河寥落水雲深<lb/>
　　　京城寓懐<lb/>
三十年持一釣竿偶隨書薦入長安由來不是求名者<lb/>
唯待春風看牡丹<lb/>
　　　集靈臺二首<lb/>
日光斜照集靈臺紅樹花迎曉露開昨夜上皇新授籙<lb/>
太真含笑入簾來<lb/>
虢國夫人承主恩平明騎馬入金門却嫌脂粉汚顔色<lb/>
<pb n="KR4h0038_WYG_043-10b"/>
淡掃蛾眉朝至尊<lb/>
　　　感歸<lb/>
行却江南路幾千歸來不把一文錢鄉人笑我窮寒鬼<lb/>
還似襄陽孟浩然<lb/>
　　　偶作<lb/>
徧識青霄路上人相逄秪是語逡巡可勝飲盡江南酒<lb/>
嵗月猶殘李白身<lb/>
　　　勸飲酒<lb/>
<pb n="KR4h0038_WYG_043-11a"/>
燒得硫黄漫學仙未勝長付酒家錢竇常不喫齊推藥<lb/>
却在人間八十年<lb/>
　　　阿䳰湯<lb/>
月照宫城紅樹芳緑窻燈影在雕梁金輿未到長生殿<lb/>
妃子偷尋阿䳰湯<lb/>
　　　馬嵬坡<lb/>
旌旗不整奈君何南去人稀北去多塵土已殘香粉艶<lb/>
荔枝猶到馬嵬坡<lb/>
<pb n="KR4h0038_WYG_043-11b"/>
　　　太真香囊子<lb/>
蹙金妃子小花囊銷耗胷前結舊香誰為君王重解得<lb/>
一生遺恨繫心腸<lb/>
　　　雨霖鈴<lb/>
雨霖鈴夜却歸秦猶見張徽一曲新長說上皇和淚教<lb/>
月明南内更無人<lb/>
　　　聴歌二首<lb/>
兒郎漫說轉喉輕須待情來意自生只是眼前絲竹和<lb/>
<pb n="KR4h0038_WYG_043-12a"/>
大家聲裏唱新聲<lb/>
十二年前邊塞行坐中無語歎歌情不堪昨夜先垂淚<lb/>
西去陽關第一聲<lb/>
　　　聴箏<lb/>
十指纎纎玉筍紅鴈行輕遏翠絃中分明似說長城苦<lb/>
水咽雲寒一夜風<lb/>
　　　王家琵琶<lb/>
金屑檀槽玉腕明子絃輕撚為多情只愁拍盡凉州破<lb/>
<pb n="KR4h0038_WYG_043-12b"/>
畫出風雷是撥聲<lb/>
　　　李家柘枝<lb/>
紅鉛拂臉細腰人金繡羅衫軟着身長恐舞時殘拍盡<lb/>
却思雲雨更無因<lb/>
　　　楚州韋中丞箜篌<lb/>
千重鉤鎻撼金鈴萬顆真珠瀉玉瓶恰值滿堂人欲醉<lb/>
甲光纔觸一時醒<lb/>
　　　邊上逢歌者<lb/>
<pb n="KR4h0038_WYG_043-13a"/>
垂老秋歌出塞庭遏雲相付舊秦青少年翻擲新聲盡<lb/>
却向人前側耳聴<lb/>
　　　聴李簡上人吹蘆管二首<lb/>
細蘆僧管夜沉沉越鳥巴猿寄恨吟吹到耳邊聲盡處<lb/>
一條絲斷碧雲心<lb/>
月落江城樹繞鴉一聲蘆管是天涯分明西國人來說<lb/>
赤佛堂西是漢家<lb/>
　　　塞上聞笛<lb/>
<pb n="KR4h0038_WYG_043-13b"/>
一夜梅花笛裏飛冷沙晴檻月光輝北風吹盡向何處<lb/>
髙入塞雲燕鴈稀<lb/>
　　　經舊遊<lb/>
去年來送行人處依舊蟲聲古岸南斜日照谿雲影斷<lb/>
水葓花穗倒空潭<lb/>
　　　東山寺<lb/>
寒色蒼蒼老柏風石苔清滑露光融半夜四山鐘磬盡<lb/>
水精宫殿月玲瓏<lb/>
<pb n="KR4h0038_WYG_043-14a"/>
　　　峰頂寺<lb/>
月明如水山頭寺仰面看天石上行夜半深廊人語定<lb/>
一枝松動鶴來聲<lb/>
　　　潤州鶴林寺<lb/>
古寺名僧多異時道情虛遣俗情悲千年鶴在市朝變<lb/>
來去舊山人不知<lb/>
　　　勝上人山房<lb/>
清晝房廊山半開一瓶新汲灑莓苔古松百尺始生葉<lb/>
<pb n="KR4h0038_WYG_043-14b"/>
颯颯風聲天上來<lb/>
　　　李夫人詞<lb/>
延年不語望三星莫說夫人上涕零爭奈世間惆悵在<lb/>
甘泉宫夜看圖形<lb/>
　　　金陵渡<lb/>
金陵津渡小山樓一宿行人自可愁潮落夜江斜月裏<lb/>
兩三星火是𤓰洲<lb/>
　　　過隂陵<lb/>
<pb n="KR4h0038_WYG_043-15a"/>
壯士悽惶到山下行人惆悵上山頭生前此路已迷失<lb/>
寂寞孤魂何處遊<lb/>
　　　縱遊淮南<lb/>
十里長街市井連月明橋上看神仙人生只合揚州死<lb/>
襌智山光好墓田<lb/>
　　　登樂遊原<lb/>
幾年詩酒滯江干水積雲重思萬端今日南方惆悵盡<lb/>
樂遊原上見長安<lb/>
<pb n="KR4h0038_WYG_043-15b"/>
　　　過石頭城<lb/>
纍纍墟墓葬西原六代同歸蔓草根唯是嵗華流盡處<lb/>
石頭城下水千痕<lb/>
　　　黄蜀葵<lb/>
名花八月嫩黄金色照書窻透竹林無奈羙人閒把嗅<lb/>
直疑檀口印中心<lb/>
　　　楊花<lb/>
散亂隨風處處匀庭前幾日雪花新無端惹着潘郎鬢<lb/>
<pb n="KR4h0038_WYG_043-16a"/>
驚殺緑窻紅粉人<lb/>
　　　薔薇花<lb/>
曉風抹盡燕支顆夜雨催成蜀錦機當晝開時正明媚<lb/>
故鄉疑是買臣歸<lb/>
　　　戲顔郎中獵<lb/>
忽聞射獵出軍城人着戎衣馬帶纓倒把角弓呈一箭<lb/>
滿川狐兎當頭行<lb/>
　　　失鷺鷥　　　　　　　　　李歸唐<lb/>
<pb n="KR4h0038_WYG_043-16b"/>
惜養從來歳月深開籠不見意沉吟也知祗在秋江上<lb/>
明月蘆花何處尋<lb/>
　　　伍相廟　　　　　　　　　常　雅<lb/>
蒼蒼古廟映林巒羃羃烟霞覆石壇精魄不知何處在<lb/>
威風猶入浙江寒<lb/>
　　　贈玉簫　　　　　　　　　韋　臯<lb/>
黃雀銜來已數春别時畱醉贈佳人長江不見魚書至<lb/>
為遣相思夢入秦<lb/>
<pb n="KR4h0038_WYG_043-17a"/>
　　　題黃花驛　　　　　　　　薛　逢<lb/>
孤戍迢迢蜀路長鳥鳴山館客思鄉更看絶頂烟霞外<lb/>
數樹<graphic n="KR1104" url="https://raw.githubusercontent.com/kanripo/KR-Gaiji/master/images/KR1104.png" mimeType="image/png"/>花照夕陽<lb/>
　　　凉州詞<lb/>
昨夜蕃軍報國讐沙州都䕶破凉州黄河九曲今歸漢<lb/>
塞外縱横戰血流<lb/>
　　　觀獵<lb/>
馬縮寒毛鷹落臕角弓初暖箭新調平原踏盡無禽出<lb/>
<pb n="KR4h0038_WYG_043-17b"/>
竟日飜身望碧霄<lb/>
　　　狼烟<lb/>
三道狼烟過磧來受降城上探旗開傳聲却報邊無事<lb/>
自是官軍入抄回<lb/>
　　　俠少年<lb/>
緑眼鶬鷹踏錦韝五花騘馬白貂裘往來三市無人識<lb/>
倒把金鞭上酒樓<lb/>
　　　感塞<lb/>
<pb n="KR4h0038_WYG_043-18a"/>
滿塞旌旗鎮上游各分天子一方憂無因得見哥舒翰<lb/>
可惜西山十八州<lb/>
　　　聴曹剛彈琵琶<lb/>
禁曲新飜下玉都四絃掁觸五音殊不知天上彈多少<lb/>
金鳳銜花尾半無<lb/>
　　　定山寺<lb/>
十里松蘿映碧苔一川晴色鏡中開遙聞上界飜經處<lb/>
片片香雲出院來<lb/>
<pb n="KR4h0038_WYG_043-18b"/>
　　　夢入瓊臺　　　　　　　　許　瀍<lb/>
曉入瑶臺露氣清天風飛下歩虛聲塵心未盡俗縁在<lb/>
十里下山空月明<lb/>
　　　題襌窟寺　　　　　　　　陳季卿<lb/>
霜鐘鳴時夕風急亂鴉又望寒林集此時輟棹悲且吟<lb/>
獨對蓮華一峰立<lb/>
　　　詠篙水濺妓衣　　　　　　裴䖍餘<lb/>
滿額蛾黃金縷衣翠翹浮動玉釵垂從教水濺羅裙濕<lb/>
<pb n="KR4h0038_WYG_043-19a"/>
知道巫山行雨歸<lb/>
　　　浪淘沙二首　　　　　　　皇甫松<lb/>
灘頭細草接踈林浪惡罾船半欲沉宿鷺眠洲非舊浦<lb/>
去年沙觜是江心<lb/>
蠻歌荳䓻北人愁松雨蒲風野艇秋浪起鵁鶄眠不得<lb/>
寒沙細細入江流<lb/>
　<lb/>
　<lb/>
<pb n="KR4h0038_WYG_043-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　萬首唐人絶句巻四十三<lb/>
</p>
<p>
</p>
  </div>
</body>
</text>
</TEI>
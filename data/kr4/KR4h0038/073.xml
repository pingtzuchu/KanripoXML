<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>萬首唐人絶句巻七十三</head> <lb/>
    <p>
<pb n="KR4h0038_WYG_073-1a"/>
欽定四庫全書<lb/>
　萬首唐人絶句巻七十三<lb/>
　　　　　　　　　　　　　宋　洪邁　編<lb/>
　　七言<lb/>
　　　戲題諸判官㕔壁　　　　　包㓜正<lb/>
六十老翁無所取二三君子不相遺願留今日交歡意<lb/>
直到隳官謝病時<lb/>
　　　朝拜元陵<lb/>
<pb n="KR4h0038_WYG_073-1b"/>
宫前石馬對中峰雲裏金鋪鬭幾重不見露盤迎曉日<lb/>
唯聞木斧扣寒松<lb/>
　　　觀壁畵九想圖<lb/>
一世榮枯無異同百年哀樂又歸空夜闌烏鵲相爭處<lb/>
林下真僧在定中<lb/>
　　　秋朝木芙蓉　　　　　　　趙彦昭<lb/>
水面芙蓉秋已衰繁條偏是著花遲平明露滴垂紅臉<lb/>
似有朝愁暮落時<lb/>
<pb n="KR4h0038_WYG_073-2a"/>
　　　登祝融寺闌若　　　　　　盧　肇<lb/>
祝融絶頂萬餘層䇿杖攀蘿歩歩登行到月宫霞外寺<lb/>
白雲相伴兩三僧<lb/>
　　　楊栁枝詞<lb/>
青鳥泉邉草木春黄雲塞上是征人歸來若得長條贈<lb/>
不憚風霜與苦辛<lb/>
　　　新植紅茶花偶出被人移去以詩索之<lb/>
嚴恨柴門一樹花便隨香逺逐香車花如解語還應道<lb/>
<pb n="KR4h0038_WYG_073-2b"/>
欺我郎君不在家<lb/>
　　　被責連州<lb/>
黄絹外孫翻得罪華顛故老莫相嗤連川萬里無親戚<lb/>
舊識唯應有荔支<lb/>
　　　謫後再書一絶<lb/>
崆峒道士悞燒丹赤䑕黄牙幾許難墜墮閻浮南斗下<lb/>
不知何事犯星官<lb/>
　　　題清逺峽觀音院二首<lb/>
<pb n="KR4h0038_WYG_073-3a"/>
清潭洞澈深千丈危岫攀蘿上幾層秋盡更無黄葉樹<lb/>
夜闌唯對白頭僧<lb/>
風入古松添急雨月臨虚檻背殘燈老猿嘯狖還欺客<lb/>
來撼牕前百尺藤<lb/>
　　　喜楊舎人入翰林<lb/>
御筆親批翰長銜夜開金殿送瑶緘平明玉案臨宣室<lb/>
已見龍光出傅巖<lb/>
　　　謫連州書春牛榜子<lb/>
<pb n="KR4h0038_WYG_073-3b"/>
陽和未觧逐民憂雪滿羣山對白頭不得職田飢欲死<lb/>
兒儂何事打春牛<lb/>
　　　送弟<lb/>
去日家無擔石儲汝須勤苦事樵漁古人盡向塵中逺<lb/>
白日耕田夜讀書<lb/>
　　　牧童<lb/>
誰人得似牧童心牛上横眠秋聽深時復徃來吹一曲<lb/>
何愁南北不知音<lb/>
<pb n="KR4h0038_WYG_073-4a"/>
　　　嘲小兒<lb/>
貪生只愛眼前珍不覺風光度嵗頻昨日見來騎竹馬<lb/>
今朝早是有年人<lb/>
　　　成名後作<lb/>
桂在蟾宮不可攀功成業熟也何難今朝折得東歸去<lb/>
共與鄉閭年少看<lb/>
　　　韋使君宅海榴詠　　　　　皇甫曾<lb/>
淮陽卧理有清風臘月榴花帶雪紅閉閤寂寥常對此<lb/>
<pb n="KR4h0038_WYG_073-4b"/>
江湖心在數枝中<lb/>
　　　巖嶺四望<lb/>
漢家仙仗在咸陽洛水東流出建章野老至今猶望幸<lb/>
離宮秋樹獨蒼蒼<lb/>
　　　奉和九兄渤見寄絶句　　　李　渉<lb/>
忽啓新緘吟近詩詩中韻出碧雲詞且喜陟岡愁已散<lb/>
登舟只恨渡江遲<lb/>
　　　贈友人孩子<lb/>
<pb n="KR4h0038_WYG_073-5a"/>
驪龍頷下亦生珠便與人間衆寶殊他時若要追風日<lb/>
須得君家萬里駒<lb/>
　　　奉宣慰使魚十四郎<lb/>
年纔二十衆知名孤鶴儀容徹骨清口傳天語來人世<lb/>
却逐祥雲上玉京<lb/>
　　　題善光寺<lb/>
雲門天竺舊姻縁臨老移家住玉泉早到可中溳南寺<lb/>
免得翻經住幾年<lb/>
<pb n="KR4h0038_WYG_073-5b"/>
　　　題宣化寺道元上人居<lb/>
二十年前不繫身草堂曾與雪為隣常思和尚當時語<lb/>
衣鉢留將與此人<lb/>
　　　折楊栁　　　　　　　　　王貞白<lb/>
枝枝交影鏁長門嫩色曾沾雨露恩鳳輦不來春欲盡<lb/>
空留鶯語到黄昏<lb/>
　　　和崔使君臨發不得觀積雪　朱景𤣥<lb/>
貧居稍與池塘近旬日軒車不到來一樹瓊花空有待<lb/>
<pb n="KR4h0038_WYG_073-6a"/>
曉風看落滿青苔<lb/>
　　　逺聞本郡行春到舊山<lb/>
一身從宦留京邑五馬遥聞到舊山已領煙霞光野徑<lb/>
深慙老㓜候柴關<lb/>
清風借響松筠外畵隼停輝水石間定掩溪名在圖傳<lb/>
共知軒蓋此登攀<lb/>
　　　宿新安村歩<lb/>
淅淅寒流漲淺沙月明空渚徧蘆花離人偶宿孤村下<lb/>
<pb n="KR4h0038_WYG_073-6b"/>
永夜聞砧一兩家<lb/>
　　　立春後作　　　　　　　　王　初<lb/>
東君珂珮響珊珊青馭多時下九關方信玉霄千萬里<lb/>
春風猶未到人間<lb/>
　　　梅花二首<lb/>
應為陽春信未傳固將青艷屬殘年東君欲待尋佳約<lb/>
剰寄衣香與粉綿<lb/>
迎春雪艷飄零極度夕蟾華掩映多欲托清香傳逺信<lb/>
<pb n="KR4h0038_WYG_073-7a"/>
一枝無計奈愁何<lb/>
　　　春日詠梅花<lb/>
靚籹纔罷粉痕新迢曉風回散玉塵若遣有情應悵望<lb/>
已兼殘雪又兼春<lb/>
青帝來時值逺芳殘花殘雪尚交光隔年擬待春消息<lb/>
得見春風已斷腸<lb/>
　　　即夕<lb/>
榆葉飄零碧漢流玉蟾珠露兩清秋仙家若有單棲根<lb/>
<pb n="KR4h0038_WYG_073-7b"/>
莫向銀臺半夜遊<lb/>
　　　送陳校勘入宿<lb/>
日落風回巻碧霓方蓬一夜拆龍泥銀臺級級連清漢<lb/>
桂子香濃月杵低<lb/>
　　　即夕<lb/>
風幌涼生白祫衣星榆纔亂絳河低月明休近相思樹<lb/>
恐有韓馮一處棲<lb/>
　　　早春詠雪<lb/>
<pb n="KR4h0038_WYG_073-8a"/>
句芒宮樹已先開珠蘂瓊花鬭剪裁散作上林今夜雪<lb/>
送教春色一時來<lb/>
　　　望雪<lb/>
銀花珠樹曉來看宿醉初醒一倍寒已似王恭披鶴氅<lb/>
凭欄仍是玉欄干<lb/>
　　　雪霽<lb/>
星榆葉葉晝離披雲粉千重凝不飛崑玉樓臺珠樹密<lb/>
夜來誰向月中歸<lb/>
<pb n="KR4h0038_WYG_073-8b"/>
　　　舟次汴堤<lb/>
曲岸蘭叢鴈飛起野客維舟碧煙裏竿頭五兩轉天風<lb/>
白日楊花滿流水<lb/>
　　　省試日上崔侍郎四首　　　劉得仁<lb/>
衣上年年淚血痕只將懐抱訴乾坤如今主聖臣賢日<lb/>
豈致人間一物寃<lb/>
如病如痴一十秋求名難得又難休回看骨肉須堪恥<lb/>
一着麻衣便白頭<lb/>
<pb n="KR4h0038_WYG_073-9a"/>
戚里稱儒愧小才禮闈公道此時開他人何事虚相指<lb/>
明主無私不是媒<lb/>
方寸終朝似火燃為求白日上青天自嗟辜負平生眼<lb/>
不識春光二十年<lb/>
　　　秋夜作<lb/>
秋氣滿堂孤燭冷清宵無寐憶山歸牕前月過三更後<lb/>
細竹吟風似雨微<lb/>
　　　長門怨<lb/>
<pb n="KR4h0038_WYG_073-9b"/>
爭得一人聞此怨長門深夜有妍姝早知雨露翻相悞<lb/>
只揷荆釵嫁匹夫<lb/>
　　　村中閒歩<lb/>
閒共野人臨野水新秋髙樹掛清輝不知塵裏無窮事<lb/>
白鳥雙飛入翠微<lb/>
　　　賈婦怨<lb/>
嫁與商人頭欲白未曾一日得雙行任君逐利輕江海<lb/>
莫把風濤似妾輕<lb/>
<pb n="KR4h0038_WYG_073-10a"/>
　　　寄友人<lb/>
風颯沉思眼忽開塵埃汚得是庸才那堪更見巢松鶴<lb/>
飛入青雲不下來<lb/>
　　　晏起<lb/>
日過辰時猶在夢客來應笑也求名浮生自得長髙枕<lb/>
不向人間與命爭<lb/>
　　　别山居<lb/>
萬壑千巖景象開登臨未足又須回憑師莫斷松間路<lb/>
<pb n="KR4h0038_WYG_073-10b"/>
秋月圓時弟子來<lb/>
　　　馬上别單于劉評事<hi>時太和公主還京評事罷舉起職</hi>
廟謀宏逺人難測公主生還帝感深天下底平須共喜<lb/>
一時閒事莫驚心<lb/>
　　　贈從弟谷<lb/>
此世榮枯豈足驚相逢唯要眼長青從來不愛三閭死<lb/>
今日憑君莫獨醒<lb/>
　　　贈道人<lb/>
<pb n="KR4h0038_WYG_073-11a"/>
長在城中無定業賣丹磨鏡兩途貧三山來徃尋常事<lb/>
不省曾驚市井人<lb/>
　　　對月寄同志<lb/>
霜滿庭中月在林寒鴻頻過又更深支頥不語相思坐<lb/>
料得君心似我心<lb/>
　　　上清辭五首　　　　　　　李九齡<lb/>
八海浮生汗漫秋紫皇髙宴五雲樓霓裳曲罷天風起<lb/>
吹散仙香滿十洲<lb/>
<pb n="KR4h0038_WYG_073-11b"/>
樓鏁彤霞地絶塵碧桃花發九天春東皇近日慵遊宴<lb/>
閒煞瑶池五色麟<lb/>
上清仙路有丹梯影響行人到即迷不㑹無端箇漁父<lb/>
阿誰敎入武陵溪<lb/>
本來方朔是真仙偶别丹臺未得還何事玉皇消息晚<lb/>
忍敎憔悴向人間<lb/>
新拜天官上玉都紫皇親授五靈符羣仙箇箇來相問<lb/>
人世風光似此無<lb/>
<pb n="KR4h0038_WYG_073-12a"/>
　　　讀三國志<lb/>
有國由來在得賢莫言興廢是循環武侯星落周瑜死<lb/>
平蜀降呉似等閒<lb/>
　　　山舎南溪小桃花<lb/>
一樹繁英奪眼紅開時先合占東風可憐地僻無人賞<lb/>
抛擲深山亂木中<lb/>
　　　春行遇雨<lb/>
夾路輕風撼栁條雨侵春態動無憀採香陌上誰家女<lb/>
<pb n="KR4h0038_WYG_073-12b"/>
濕損釵頭翡翠翹<lb/>
　　　登樓寄逺<lb/>
滿城春色花如雪極目煙光月似鉤總是動人鄉思處<lb/>
更堪容易上髙樓<lb/>
　　　望思臺<lb/>
漢武年髙慢帝圖任人曾不問賢愚直饒四老依前出<lb/>
消得江充寵佞無<lb/>
　　　山舎偶題<lb/>
<pb n="KR4h0038_WYG_073-13a"/>
門掩松蘿一逕深偶携藜杖出前林誰知盡日看山坐<lb/>
萬古興亡總在心<lb/>
　　　荆溪夜泊<lb/>
㸃㸃漁燈照浪清水煙疎碧月朧明小灘驚起鴛鴦處<lb/>
一隻採蓮船過聲<lb/>
　　　旅舎卧病<lb/>
家隔西秦無逺信身隨東洛度流年病來旅館誰相問<lb/>
牢落閒庭一樹蟬<lb/>
<pb n="KR4h0038_WYG_073-13b"/>
　　　登昭福寺樓<lb/>
旅懐秋興正無涯獨倚危樓四望賒谷變陵遷何處問<lb/>
滿川空有舊煙霞<lb/>
　　　代邉將<lb/>
雪凍隂河半夜風戰回狂寇血漂紅據鞍遥指長安路<lb/>
須刻麟臺第一功<lb/>
　　　夜與張舒話别<lb/>
愁聽南樓角又吹曉雞啼後更分離如何銷得淒涼思<lb/>
<pb n="KR4h0038_WYG_073-14a"/>
更勸燈前酒一巵<lb/>
　　　寒梅詞<lb/>
霜梅先拆嶺頭枝萬卉千花凍不知留得和羹滋味在<lb/>
任他風雪苦相欺<lb/>
　　　題靈泉寺<lb/>
入谷先生一陣香異花奇木簇禪堂可憐門外髙低路<lb/>
萬轂千蹄日日忙<lb/>
　　　宿張正字别業<lb/>
<pb n="KR4h0038_WYG_073-14b"/>
茅屋蕭寥煙暗後松牕寂歴月明初此時誰念孤吟客<lb/>
唯有黄公一帙書<lb/>
　　　鶴<lb/>
天上瑶池覆五雲玉麟金鳳好為羣不須更飲人間水<lb/>
直是清流也汙君<lb/>
　　　過相思谷<lb/>
悠悠信馬春山曲芳草和煙鋪嫩緑正被離愁着莫人<lb/>
那堪更過相思谷<lb/>
<pb n="KR4h0038_WYG_073-15a"/>
　　　寫莊子<lb/>
聖澤安排當散地賢侯優貸借新居閒中亦有閒生計<lb/>
寫得南華一部書<lb/>
　　　山中寄友人<lb/>
亂雲堆裏結茅廬已共紅塵跡漸踈莫問野人生計事<lb/>
牕前流水枕前書<lb/>
　　　重門曲　　　　　　　　　周　濆<lb/>
憔悴容華怯對春寂寥宫殿鏁閒門此身却羡宫中樹<lb/>
<pb n="KR4h0038_WYG_073-15b"/>
不失芳時雨露恩<lb/>
　　　山下水<lb/>
背雲衝石出深山淺碧泠泠一帶寒不獨有聲流此地<lb/>
㑹歸滄海助波瀾<lb/>
　　　逢隣女<lb/>
日髙隣女笑相逢慢束羅裙半露胷莫向秋池照緑水<lb/>
參差羞殺白芙蓉<lb/>
　　　廢宅<lb/>
<pb n="KR4h0038_WYG_073-16a"/>
牢落畵堂空鏁塵荒凉庭樹暗消春豪家莫笑此中事<lb/>
曾見此中人笑人<lb/>
　　　津頭望白水　　　　　　　周　繇<lb/>
晴江暗漲岸吹沙山畔船衝樹杪斜城郭半淹橋市閙<lb/>
鷺鷥繚繞入人家<lb/>
　　　公子行<lb/>
青衫薄薄漏春風日暮鳴鞭栁影中回望玉樓人不見<lb/>
酒旗深處勒花驄<lb/>
<pb n="KR4h0038_WYG_073-16b"/>
　　　寄鑒上人　　　　　　　　左　偃<lb/>
一從攜手阻戈鋋屈指如今已十年長記二林同宿夜<lb/>
竹齋聽雨共忘眠<lb/>
　　　江上晚泊<lb/>
寒雲淡淡天無際片帆落處沙鷗起水濶風髙日復斜<lb/>
扁舟獨宿蘆花裏<lb/>
　　　送人<lb/>
一莖兩莖華髪生千枝萬枝棃花白春色江南獨未歸<lb/>
<pb n="KR4h0038_WYG_073-17a"/>
今朝又送還鄉客<lb/>
　　　鍾陵鐡柱　　　　　　　　盧士衡<lb/>
千年埋没竟何為變化宜將萬物齊安得風胡借方便<lb/>
鑄成神劒斬鯨鯢<lb/>
　　　僧房聽雨<lb/>
古寺松軒雨聲别寒牕聽久詩魔發記得年前在赤城<lb/>
石樓夢覺三更雪<lb/>
　　　題牡丹<lb/>
<pb n="KR4h0038_WYG_073-17b"/>
萬葉紅綃翦盡春丹青任寫不知真風光九十無多日<lb/>
難惜樽前折贈人<lb/>
　　　長安春暮　　　　　　　　潘　咸<lb/>
客在關西春暮夜還同江外已清明三更獨立看花月<lb/>
唯欠子規啼一聲<lb/>
　　　舟行<lb/>
平沙極浦無人度猶繫孤舟寒草西半夜起看潮上月<lb/>
萬山中有一猿啼<lb/>
<pb n="KR4h0038_WYG_073-18a"/>
　　　送僧<lb/>
闕下僧歸山頂寺却看朝日下方明莫道野人尋不見<lb/>
半天雲裏有鐘聲<lb/>
　　　弔邉人　　　　　　　　　沈　彬<lb/>
殺聲沉後野風悲漢月髙時望不歸白骨已枯沙上草<lb/>
佳人猶自寄寒衣<lb/>
　　　都門送别<lb/>
岸栁蕭疎野草秋都門行客莫回頭一條㶚水清如劒<lb/>
<pb n="KR4h0038_WYG_073-18b"/>
不為離人割斷愁<lb/>
　<lb/>
　<lb/>
　<lb/>
　<lb/>
　<lb/>
　<lb/>
　萬首唐人絶句巻七十三<lb/>
</p>
<p>
</p>
  </div>
</body>
</text>
</TEI>
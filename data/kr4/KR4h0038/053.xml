<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>萬首唐人絶句巻五十三</head> <lb/>
    <p>
<pb n="KR4h0038_WYG_053-1a"/>
欽定四庫全書<lb/>
　萬首唐人絶句巻五十三<lb/>
　　　　　　　　　　　　　宋　洪邁　編<lb/>
　　七言<lb/>
　　　詠史詩　　　　　　　　　胡　曽<lb/>
　　　　烏江<lb/>
爭帝圖王勢已傾八千兵散楚歌聲烏江不是無船渡<lb/>
恥向東呉再起兵<lb/>
<pb n="KR4h0038_WYG_053-1b"/>
　　　　章華臺<lb/>
茫茫衰草没章華因笑靈王昔好奢臺土未乾簫管絶<lb/>
可憐身死野人家<lb/>
　　　　細腰宫<lb/>
楚王辛苦戰無功國破城荒霸業空唯有青春花上露<lb/>
至今猶泣細腰宫<lb/>
　　　　沙苑<lb/>
馮翊南邊宿霧開行人一步一徘徊誰知此地凋殘栁<lb/>
<pb n="KR4h0038_WYG_053-2a"/>
盡是髙歡敗後栽<lb/>
　　　　石城<lb/>
古郢雲開白雪樓漢江還遶石城流何人知道寥天月<lb/>
曽向朱門送莫愁<lb/>
　　　　荆山<lb/>
抱玉巖前桂葉稠碧谿寒水至今流空山落日猨聲呌<lb/>
疑是荆人哭未休<lb/>
　　　　陽臺<lb/>
<pb n="KR4h0038_WYG_053-2b"/>
楚國城池颯已空陽臺雲雨過無蹤何人更有襄王夢<lb/>
寂寂巫山十二重<lb/>
　　　　居延<lb/>
漠漠平沙際碧天問人云此是居延停驂一顧猶魂斷<lb/>
蘇武爭禁十九年<lb/>
　　　　沛宫<lb/>
漢髙辛苦事干戈帝業興隆俊傑多猶恨四方無壯士<lb/>
還鄉悲唱大風歌<lb/>
<pb n="KR4h0038_WYG_053-3a"/>
　　　　金谷園<lb/>
一自佳人墜玉樓繁華東逐洛河流唯餘金谷園中樹<lb/>
殘日蟬聲送客愁<lb/>
　　　　湘川<lb/>
虞舜南捐萬乘君靈妃揮涕竹成紋不知精魄遊何處<lb/>
落日瀟湘空白雲<lb/>
　　　　夷門<lb/>
六龍冉冉驟朝昏魏國賢才杳不存唯有侯嬴在時月<lb/>
<pb n="KR4h0038_WYG_053-3b"/>
夜來空自照夷門<lb/>
　　　　黄金臺<lb/>
北乘羸馬到燕然此地何人復禮賢欲問昭王無處所<lb/>
黄金臺上草連天<lb/>
　　　　夷陵<lb/>
夷陵城闕倚朝雲戰敗秦師縱火焚何事三千珠履客<lb/>
不能西禦武安君<lb/>
　　　　漢江<lb/>
<pb n="KR4h0038_WYG_053-4a"/>
漢江一帶碧流長兩岸春風起緑楊借問膠船何處没<lb/>
欲停蘭棹祀昭王<lb/>
　　　　蒼梧<lb/>
有虞龍駕不西還空委簫韶洞壑間無計得知陵寢處<lb/>
愁雲長滿九疑山<lb/>
　　　　陳宫<lb/>
陳國機權未可涯如何後主恣嬌奢不知即入宫中井<lb/>
猶自聽吹玉樹花<lb/>
<pb n="KR4h0038_WYG_053-4b"/>
　　　　南陽<lb/>
世亂英雄百戰餘孔明方此樂耕鋤蜀王不自垂三顧<lb/>
爭得先生出舊廬<lb/>
　　　　即墨<lb/>
即墨門開縱火牛燕師營裏血波流圗存不得田單術<lb/>
齊國尋成一土丘<lb/>
　　　　渭濵<lb/>
岸草青青渭水流子牙曽此獨垂鈎當時未入非熊兆<lb/>
<pb n="KR4h0038_WYG_053-5a"/>
幾向斜陽歎白頭<lb/>
　　　　五湖<lb/>
東上髙山望五湘雪濤煙浪起天隅不知范蠡乘舟後<lb/>
更有功名繼踵無<lb/>
　　　　易水<lb/>
一旦秦王馬角生燕丹歸北送荆卿行人欲識無窮恨<lb/>
聽取東流易水聲<lb/>
　　　　長平<lb/>
<pb n="KR4h0038_WYG_053-5b"/>
長平瓦震武安初趙卒俄成戲鼎魚四十萬人俱下世<lb/>
元戎何用讀兵書<lb/>
　　　　西園<lb/>
月滿西園夜未央金風不動鄴天涼髙情公子多秋興<lb/>
更領詩人入醉鄉<lb/>
　　　　長沙<lb/>
江上南風起白蘋長沙城郭異咸秦故鄉猶自嫌卑濕<lb/>
何况當時賦鵩人<lb/>
<pb n="KR4h0038_WYG_053-6a"/>
　　　　圮橋<lb/>
廟筭張良獨有餘少年逃難下邳初逡廵不進泥中履<lb/>
爭得先生一巻書<lb/>
　　　　銅雀臺<lb/>
魏武龍輿逐逝波髙臺空接望陵歌遏雲聲絶悲風起<lb/>
翻向罇前泣翠娥<lb/>
　　　　東晉<lb/>
石頭城下浪崔嵬風起聲疑出地雷何事符堅太相小<lb/>
<pb n="KR4h0038_WYG_053-6b"/>
欲投鞭䇿過江來<lb/>
　　　　呉江<lb/>
子胥今日委東流呉國明朝亦古丘大笑夫差諸將相<lb/>
更無人解守蘇州<lb/>
　　　　函谷關<lb/>
寂寂函關鎻未開田文車馬出秦來朱門不養三千客<lb/>
誰為雞鳴得放回<lb/>
　　　　武關<lb/>
<pb n="KR4h0038_WYG_053-7a"/>
戰國相持竟不休武關纔掩楚王憂出門若取靈均語<lb/>
豈作咸陽一死囚<lb/>
　　　　垓下<lb/>
㧞山力盡霸圖隳倚劒空歌不逝騅明月滿營天似水<lb/>
那堪回首别虞姫<lb/>
　　　　郴縣<lb/>
義帝南遷路入郴國亡身死亂山深不知埋恨窮泉後<lb/>
幾度西陵片月沉<lb/>
<pb n="KR4h0038_WYG_053-7b"/>
　　　　東海<lb/>
東廵玉輦委泉臺徐福樓船尚未回自是祖龍先下世<lb/>
不關無路到蓬萊<lb/>
　　　　故宜城<lb/>
武安南伐勒秦兵踈鑿功將夏禹并誰謂長渠千載後<lb/>
水流猶入故宜城<lb/>
　　　　成都<lb/>
杜宇曽為蜀帝王化禽飛去舊城荒年年來呌桃花月<lb/>
<pb n="KR4h0038_WYG_053-8a"/>
似向春風訴國亡<lb/>
　　　　檀溪<lb/>
三月襄陽緑草齊王孫相引到檀溪的盧何處埋龍骨<lb/>
流水依前遶大堤<lb/>
　　　　青塜<lb/>
玉貌元期漢帝招誰知西嫁怨天驕至今青塜愁雲起<lb/>
疑是佳人恨未銷<lb/>
　　　　李陵臺<lb/>
<pb n="KR4h0038_WYG_053-8b"/>
北入單于萬里疆五千兵敗滯窮荒英雄不伏蠻夷死<lb/>
更築髙臺望故鄉<lb/>
　　　　河梁<lb/>
漢家英傑出皇都攜手河梁話路隅不是子卿全大節<lb/>
也應低首拜單于<lb/>
　　　　軹道<lb/>
漢祖西來秉白旄子嬰宗廟委波濤誰憐君有翻身術<lb/>
解向秦宫殺趙髙<lb/>
<pb n="KR4h0038_WYG_053-9a"/>
　　　　漢宫<lb/>
明妃逺嫁泣西風玉筯雙垂出漢宫何事將軍封萬户<lb/>
却令紅粉為和戎<lb/>
　　　　豫讓橋<lb/>
豫讓酬恩歲已深髙名不朽到如今年年橋上行人過<lb/>
誰有當時國士心<lb/>
　　　　華亭<lb/>
陸機西没洛陽城呉國春風草又青惆悵月中千歲鶴<lb/>
<pb n="KR4h0038_WYG_053-9b"/>
夜來猶為唳華亭<lb/>
　　　　東山<lb/>
五馬南浮一化龍謝安入相此山空不知攜妓重來日<lb/>
幾樹鶯啼谷口風<lb/>
　　　　殺子谷<lb/>
舉國賢良盡淚垂扶蘇屈死樹邊時至今谷口泉嗚咽<lb/>
猶似秦人恨李斯<lb/>
　　　　馬陵<lb/>
<pb n="KR4h0038_WYG_053-10a"/>
墜葉蕭蕭九月天驅兵獨過馬陵前路傍古木蟲書處<lb/>
記得將軍破敵年<lb/>
　　　　玉門關<lb/>
西戎不敢過天山定逺功成白馬閒半夜帳中停燭坐<lb/>
唯思生入玉門關<lb/>
　　　　滹沱河<lb/>
光武經營業未興王郎兵革正憑陵須知後漢功臣力<lb/>
不及滹沱一片冰<lb/>
<pb n="KR4h0038_WYG_053-10b"/>
　　　　黄河<lb/>
博望沉埋不復旋黄河依舊水茫然㳂流欲共牛郎語<lb/>
只得靈槎送上天<lb/>
　　　　鳳凰臺<lb/>
秦娥一别鳳凰臺東入青㝠更不回空有玉簫千載後<lb/>
遺聲時到世間來<lb/>
　　　　五丈原<lb/>
蜀相西驅十萬來秋風原下久徘徊長星不為英雄住<lb/>
<pb n="KR4h0038_WYG_053-11a"/>
半夜流光落九垓<lb/>
　　　　平城<lb/>
漢帝西征䧟塞塵一朝圍解議和親當時已有吹毛劒<lb/>
何事無人殺奉春<lb/>
　　　　汴水<lb/>
千里長河一旦開亡隋波浪九天來錦帆未落干戈起<lb/>
惆悵龍舟更不回<lb/>
　　　　蘭臺宫<lb/>
<pb n="KR4h0038_WYG_053-11b"/>
遲遲春日滿長空亡國離宫蔓草中宋玉不憂人事變<lb/>
從遊那賦大王風<lb/>
　　　　金牛驛<lb/>
山嶺千重擁蜀門成都别是一乾坤五丁不鑿金牛路<lb/>
秦惠何由得併吞<lb/>
　　　　望思臺<lb/>
太子銜寃去不回臨臯從築望思臺至今漢武銷魂處<lb/>
猶有悲風木上來<lb/>
<pb n="KR4h0038_WYG_053-12a"/>
　　　　邯鄲<lb/>
曉入邯鄲十里春東風吹下玉樓塵青娥莫怪頻含笑<lb/>
記得當年失步人<lb/>
　　　　箕山<lb/>
寂寂箕山春復秋更無人到此溪頭棄瓢巖畔中宵月<lb/>
千古空聞屬許由<lb/>
　　　　㑹稽山<lb/>
越王兵敗已山棲豈望全生出㑹稽何事夫差無逺慮<lb/>
<pb n="KR4h0038_WYG_053-12b"/>
更開羅網放鯨鯢<lb/>
　　　　不周山<lb/>
共工爭帝力窮秋因此捐生觸不周遂使世間多感客<lb/>
至今哀怨水東流<lb/>
　　　　虞坂<lb/>
悠悠虞坂路欹斜遲日和風簇野花未省孫陽身没後<lb/>
幾多騏驥困鹽車<lb/>
　　　　秦庭<lb/>
<pb n="KR4h0038_WYG_053-13a"/>
楚國君臣草莾間呉王戈甲未東還包胥不動咸陽哭<lb/>
爭得秦兵出武關<lb/>
　　　　延平津<lb/>
延平津路水溶溶峭壁巍岑一萬重昨夜七星潭底見<lb/>
分明神劒化為龍<lb/>
　　　　瑶池<lb/>
阿母瑶池宴穆王九天仙樂送瓊漿漫矜八駿行如電<lb/>
歸到人間國已亡<lb/>
<pb n="KR4h0038_WYG_053-13b"/>
　　　　銅柱<lb/>
一柱髙標險塞垣南蠻不敢犯中原功臣自合分茅土<lb/>
何事翻銜薏苡寃<lb/>
　　　　關西<lb/>
楊震幽魂下北邙關西蹤跡遂荒涼四知美譽留人世<lb/>
應與乾坤共久長<lb/>
　　　　髙陽池<lb/>
古人未遇即銜杯所貴愁腸得酒開何事山公持玉節<lb/>
<pb n="KR4h0038_WYG_053-14a"/>
等閒深入醉鄉來<lb/>
　　　　瀘水<lb/>
五月驅兵入不毛月明瀘水瘴煙髙誓將雄畧酬三顧<lb/>
豈憚征蠻七縱勞<lb/>
　　　　細栁營<lb/>
文帝鑾輿勞北征條侯此地整嚴兵轅門不峻將軍令<lb/>
今日爭知細栁營<lb/>
　　　　葉縣<lb/>
<pb n="KR4h0038_WYG_053-14b"/>
葉公丘墓已塵埃雲矗崇墉亦半摧借問徃年龍見日<lb/>
幾多風雨送將來<lb/>
　　　　杜郵<lb/>
自古功成禍亦侵武安寃向杜郵深五湖煙月無窮水<lb/>
何事遷延到陸沈<lb/>
　　　　柯亭<lb/>
一宿柯亭月滿天笛亡人沒事空傳中郎在世無甄别<lb/>
爭得名垂爾許年<lb/>
<pb n="KR4h0038_WYG_053-15a"/>
　　　　葛陂<lb/>
長房回到葛陂中人已登真竹化龍莫道神仙難頓學<lb/>
嵇生自是不遭逢<lb/>
　　　　博浪沙<lb/>
嬴政鯨吞六合秋削平天下虜諸侯山東不是無公子<lb/>
何事張良獨報讐<lb/>
　　　　隴西<lb/>
乘春來到隴山西隗氏城荒碧草齊好笑王元不量力<lb/>
<pb n="KR4h0038_WYG_053-15b"/>
函關那受一丸泥<lb/>
　　　　白帝城<lb/>
蜀江一帶向東傾江上巍峩白帝城自古山河歸聖主<lb/>
子陽虚共漢家爭<lb/>
　　　　牛渚<lb/>
温嶠南歸輟棹晨燃犀牛渚照通津誰知萬丈洪流下<lb/>
更有朱衣躍馬人<lb/>
　　　　朝歌<lb/>
<pb n="KR4h0038_WYG_053-16a"/>
長嗟墨翟少風流急管繁絃似冦讐若解聞韶知肉味<lb/>
朝歌欲到肯回頭<lb/>
　　　　谷口<lb/>
一旦天真逐水流虎爭龍戰為諸侯子真獨有煙霞趣<lb/>
谷口耕鋤到白頭<lb/>
　　　　武陵溪<lb/>
一溪春水徹雲根流出桃花片片新若道長生是虚語<lb/>
洞中爭得有秦人<lb/>
<pb n="KR4h0038_WYG_053-16b"/>
　　　　大澤<lb/>
白蛇初斷路人通漢祖龍泉血刃紅不是咸陽將瓦解<lb/>
素靈那哭月明中<lb/>
　　　　澠池<lb/>
日照荒城芳草新相如曽此挫强秦能令百二山河主<lb/>
便作罇前擊缶人<lb/>
　　　　峴山<lb/>
曉日登臨感晉臣古碑零落峴山春松間殘露頻頻滴<lb/>
<pb n="KR4h0038_WYG_053-17a"/>
酷似當時墮淚人<lb/>
　　　　滎陽<lb/>
漢祖東征屈未伸滎陽失律紀生焚當時天下方龍戰<lb/>
誰為將軍作誄文<lb/>
　　　　長城<lb/>
祖舜宗堯自太平秦皇何事苦蒼生不知禍起蕭墻内<lb/>
虚築防邊萬里城<lb/>
　　　　赤壁<lb/>
<pb n="KR4h0038_WYG_053-17b"/>
烈火西焚魏帝旗周郎開國虎爭時交兵不假揮長劒<lb/>
已挫英雄百萬師<lb/>
　　　　田横墓<lb/>
古墓崔嵬約路岐歌傳薤露到今時也知不去朝黄屋<lb/>
秪為曽烹酈食其<lb/>
　　　　青門<lb/>
漢皇提劒滅咸秦亡國諸侯盡是臣唯有東陵守髙節<lb/>
青門甘作種𤓰人<lb/>
<pb n="KR4h0038_WYG_053-18a"/>
　　　　姑蘇臺<lb/>
呉王恃霸棄雄才貪向姑蘇醉醁醅不覺錢塘江上月<lb/>
一宵西送越兵來<lb/>
　　　　息城<lb/>
息亡身入楚王家回首春風一靣花感舊不言長掩淚<lb/>
秪應翻恨有容華<lb/>
　　　　上蔡<lb/>
上蔡東門狡兎肥李斯何事忘南歸功成不解謀生退<lb/>
<pb n="KR4h0038_WYG_053-18b"/>
直待雲陽血染衣<lb/>
　　　　武昌<lb/>
王濬戈鋋發上流武昌鴻業土崩秋思量鐡鎻真兒戲<lb/>
誰為呉王畫此籌<lb/>
　　　　鴻溝<lb/>
虎倦龍疲白刃秋兩分天下指鴻溝項王不覺英雄挫<lb/>
欲向彭門醉玉樓<lb/>
　　　　褒城<lb/>
<pb n="KR4h0038_WYG_053-19a"/>
恃寵嬌多得自由驪山舉火戲諸侯秪知一笑傾人國<lb/>
不覺邊塵滿玉樓<lb/>
　　　　金陵<lb/>
侯景長驅十萬人可憐梁武坐䝉塵生前不得空王力<lb/>
徒向金田自捨身<lb/>
　　　　洛陽<lb/>
石勒童年有戰機洛陽長嘯倚門時晉朝不是王夷甫<lb/>
大智何由得預知<lb/>
<pb n="KR4h0038_WYG_053-19b"/>
　　　　畨禺<lb/>
重岡復嶺勢崔嵬一卒當關萬卒回不是大夫多辨説<lb/>
尉他爭肯築朝臺<lb/>
　　　　汨羅<lb/>
襄王不用直臣籌放逐南來澤國秋自向波間葬魚腹<lb/>
楚人徒倚濟川舟<lb/>
　　　　彭澤<lb/>
英傑那堪屈下僚便栽門栁事蕭條鳳凰不共雞爭食<lb/>
<pb n="KR4h0038_WYG_053-20a"/>
莫怪先生懶折腰<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0038_WYG_053-20b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　萬首唐人絶句巻五十三<lb/>
</p>
<p>
</p>
  </div>
</body>
</text>
</TEI>
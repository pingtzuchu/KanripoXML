<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>萬首唐人絶句巻七十一</head> <lb/>
    <p>
<pb n="KR4h0038_WYG_071-1a"/>
欽定四庫全書<lb/>
　萬首唐人絶句巻七十一<lb/>
　　　　　　　　　　　　　宋　洪邁　編<lb/>
　　七言<lb/>
　　　獄中聞駕幸長安二首　　　沈佺期<lb/>
傳聞聖㫖向神京誰念覊囚滯洛城扈從由來是方朔<lb/>
為申寃氣在長平<lb/>
無事今朝來下獄誰期十月見横河君看鷹隼俱罷擊<lb/>
<pb n="KR4h0038_WYG_071-1b"/>
為報蜘蛛收網羅<lb/>
　　　奉和幸韋嗣立莊<lb/>
東山朝日翠屏開北闕晴空綵仗來喜遇天文七曜動<lb/>
少微今夜入三台<lb/>
　　　夜宴安樂公主宅<lb/>
濯龍門外主家親鳴鳯樓中天上人自有金杯迎甲夜<lb/>
還將綺席代陽春<lb/>
　　　餞唐永昌<lb/>
<pb n="KR4h0038_WYG_071-2a"/>
洛陽舊有神明宰輦轂由來天地中餘邑政成何足貴<lb/>
因君取則四方同<lb/>
　　　駕幸新豐温泉三首　　　　上官昭容<lb/>
三冬季月景龍年萬乘觀風出㶚川遥看電躍金為馬<lb/>
逈矚霜原玉作田<lb/>
鸞旗掣曵拂空回羽騎驂驔躡景來隠隠驪山雲外聳<lb/>
迢迢御帳日邊開<lb/>
翠幕朱帷敞月營金罍玉斚泛蘭英歳歳年年常扈蹕<lb/>
<pb n="KR4h0038_WYG_071-2b"/>
長長乆乆樂承平<lb/>
　　　和聖製幸韋嗣立莊　　　　劉憲<lb/>
非吏非隱晉尚書一丘一壑降乘輿天藻縁情兩曜合<lb/>
山巵獻壽萬年餘<lb/>
　　　賦袚褉<lb/>
桃花欲落梅條長沙頭水上足風光此時御蹕來游處<lb/>
願奉年年袚褉觴<lb/>
　　　和聖製幸韋嗣立莊　　　　趙彦昭<lb/>
<pb n="KR4h0038_WYG_071-3a"/>
廊廟心存巖壑中鑾輿曯在㶚城東逍遥自有䝉莊子<lb/>
漢主徒言河上公<lb/>
　　　從宴桃花園<lb/>
紅蕚競燃春苑曙粉茸新吐御筵開長年願奉西王宴<lb/>
近侍慚無東朔才<lb/>
　　　奉和幸韋嗣立宅　　　　　武平一<lb/>
鳴鑾奕奕下重樓羽蓋逍遥向一丘漢日唯聞白衣寵<lb/>
唐年更覩赤松游<lb/>
<pb n="KR4h0038_WYG_071-3b"/>
　　　公主宅夜宴<lb/>
王孫帝女下仙臺金牓珠簾入夜開遽惜瓊筵懽正洽<lb/>
唯愁銀箭曉相催<lb/>
　　　餞唐永昌<lb/>
聞君墨綬出丹墀雙舄飛來佇有期寄謝銅街攀桞日<lb/>
無忘粉署握蘭時<lb/>
　　　從宴桃花園　　　　　　　李嶠<lb/>
歲去無言忽憔悴時來含笑吐氛氲不能擁路迷仙客<lb/>
<pb n="KR4h0038_WYG_071-4a"/>
故欲開蹊待聖君<lb/>
　　　奉和幸韋嗣立莊<lb/>
萬騎千官擁帝車八龍三馬訪仙家鳯凰原上窺青璧<lb/>
鸚鵡杯中弄紫霞<lb/>
　　　奉和遊苑遇雪<lb/>
㪚漫祥雲逐聖回飄颻瑞雪遶天來不能落後爭飛絮<lb/>
故欲迎前定早梅<lb/>
　　　長寧公主宅流杯三首　　　景龍文館學士<lb/>
<pb n="KR4h0038_WYG_071-4b"/>
沁水田園先自多齊城樓觀更無過倩語張騫莫辛苦<lb/>
人今從此識天河<lb/>
參差碧岫聳蓮花潺湲緑水瑩金沙何須逺訪三山路<lb/>
而今已到九仙家<lb/>
慿高瞰逈足怡心菌閣桃源不暇尋餘雪依林成玉樹<lb/>
殘霙㸃岫即瑶岑<lb/>
　　　奉和幸韋嗣立莊　　　　　崔湜<lb/>
竹逕桃源本出塵松軒茅棟别驚新御蹕何須林下駐<lb/>
<pb n="KR4h0038_WYG_071-5a"/>
山公不是俗中人<lb/>
　　　幸韋嗣立莊　　　　　　　李乂<lb/>
曲榭回廊繞澗幽飛泉濆水溢池流秪應感發明王夢<lb/>
遂得邀迎聖主遊<lb/>
　　　侍宴桃花園<lb/>
綺蕚成蹊遍籞芳紅英撲地滿庭香莫將秋宴傳王母<lb/>
來比春華奉聖皇<lb/>
　　　宴公主宅<lb/>
<pb n="KR4h0038_WYG_071-5b"/>
牽牛南度象昭回學鳯樓成帝女來平旦鵷鸞歌舞席<lb/>
方宵鸚鵡獻酬杯<lb/>
　　　餞唐永昌<lb/>
田郎才貎出咸京潘子文華向洛城願以深心留善政<lb/>
當令強項謝高名<lb/>
　　　公主宅夜宴　　　　　　　岑羲<lb/>
金牓重樓開夜扉瓊筵愛客未言歸銜歡不覺銀河曉<lb/>
盡醉那知玉漏晞<lb/>
<pb n="KR4h0038_WYG_071-6a"/>
　　　公主宅夜宴　　　　　　　盧藏用<lb/>
侯家主第一時新上席花年不惜春珠缸綴月那知夜<lb/>
玉斚流霞底畏晨<lb/>
　　　餞唐永昌　　　　　　　　徐彦伯<lb/>
金谿碧水玉潭砂鳬舄翩翩弄日華鬬雞香陌行春倦<lb/>
為摘東園桃李花<lb/>
　　　公主宅夜宴　　　　　　　李逈秀<lb/>
金牓岧嶤雲裏開玉簫參差天際回莫驚側弁還歸路<lb/>
<pb n="KR4h0038_WYG_071-6b"/>
只為平陽歌舞催<lb/>
　　　公主宅夜宴　　　　　　　崔日用<lb/>
銀燭金屏坐碧堂只言河漢動神光主家盛時歡不極<lb/>
才子能歌夜未央<lb/>
　　　餞唐永昌<lb/>
洛陽桴鼓今不鳴朝野咸推重少平冬至氷霜俱怨别<lb/>
春來花鳥共為情<lb/>
　　　公主宅夜宴　　　　　　　蘇頲<lb/>
<pb n="KR4h0038_WYG_071-7a"/>
車如流水馬如龍仙史高臺十二重天上初移衡漢匹<lb/>
可憐歌舞夜相從<lb/>
　　　公主宅夜宴　　　　　　　馬懐素<lb/>
鳯樓䆗窱凌三襲翠幌玲瓏瞰九衢複道中宵留宴衎<lb/>
彌令上客想踟蹰<lb/>
　　　餞唐永昌<lb/>
聞君出宰洛陽隅賓友稱觴餞路衢别後相思在何處<lb/>
秪應闕下望仙鳬<lb/>
<pb n="KR4h0038_WYG_071-7b"/>
　　　公主宅夜宴　　　　　　　韋元旦<lb/>
主第新成銀作牓賓筵廣宴玉為樓壺觴既卜仙人夜<lb/>
歌舞疑停織女秋<lb/>
　　　公主宅夜宴　　　　　　　李適<lb/>
銀河半倚鳯凰臺玉酒相傳鸚鵡杯若見君平須借問<lb/>
仙槎一去幾時來<lb/>
　　　餞唐永昌<lb/>
聞道飛鳬向洛陽翩翩矯翮度文昌因聲寄意三花樹<lb/>
<pb n="KR4h0038_WYG_071-8a"/>
少室巖前幾過香<lb/>
　　　公主宅夜宴　　　　　　　薛稷<lb/>
秦樓夜宴月徘徊妓筵銀燭滿庭開坐中香氣排花出<lb/>
扇後歌聲逐酒來<lb/>
　　　餞唐永昌<lb/>
河洛風煙壯市朝送君飛鳬去漸遥更思明年桃李月<lb/>
花紅水緑宴浮橋<lb/>
　　　公主宅夜宴　　　　　　　閻朝隱<lb/>
<pb n="KR4h0038_WYG_071-8b"/>
鳯凰鳴舞樂昌年蠟燭花開夜管絃半醉徐擊珊瑚樹<lb/>
已聞鐘漏曉聲傳<lb/>
　　　餞唐永昌<lb/>
洛陽難理若棼絲椎破連環定不疑鸚鵡休言秦地樂<lb/>
回頭一顧一相思<lb/>
　　　餞唐永昌　　　　　　　　徐堅<lb/>
郎官出宰赴伊瀍征傳駸駸㶚水前此時悵望新豐道<lb/>
握手相看共黯然<lb/>
<pb n="KR4h0038_WYG_071-9a"/>
　　　代書問費徴君九華事　　　蕭建<lb/>
見説九華峰上寺日宫猶在下方開其中幽境客難到<lb/>
請為詩中圖畵來<lb/>
　　　晴望九華山　　　　　　　楊鴻<lb/>
九華閒望簇青虛氣象羣峰盡不如怊悵南朝挂冠吏<lb/>
無人解向此山居<lb/>
　　　海棠二首　　　　　　　　呉融<lb/>
太尉園林兩樹春年年奔走探花人今來獨傍荆山看<lb/>
<pb n="KR4h0038_WYG_071-9b"/>
回首長安落戰塵<lb/>
雪綻霞舖錦水頭占春顔色最風流若教更近天街種<lb/>
馬上多逢醉五侯<lb/>
　　　上鮑大夫　　　　　　　　崔子尚<lb/>
行盡江南塞北時無人不誦鮑家詩東堂桂樹何年拆<lb/>
直至如今少一枝<lb/>
　　　寄前黄州竇使君　　　　　趙嘏<lb/>
池上笙歌寂不聞樓中愁殺碧虛雲玉壺凝盡重重淚<lb/>
<pb n="KR4h0038_WYG_071-10a"/>
寄與風流舊使君<lb/>
　　　木蘭花　　　　　　　　　李商隠<lb/>
洞庭波冷曉侵雲日日征帆送逺人㡬度木蘭舟上望<lb/>
不知原是此花身<lb/>
　　　明神<lb/>
明神司過豈令寃暗室由來有禍門莫為無人欺一物<lb/>
他時湏慮石能言<lb/>
　　　五松驛<lb/>
<pb n="KR4h0038_WYG_071-10b"/>
獨下長亭念過秦五松不見見輿薪只應既斬斯髙後<lb/>
尋被樵人用斧斤<lb/>
　　　嘉興社日<lb/>
消渴天涯寄病身臨卭知我是何人今年社日分餘肉<lb/>
不值陳平又不匀<lb/>
　　　漁父引二首　　　　　　　李夢符<lb/>
村寺鐘聲渡逺灘半輪殘月落前山徐徐撥棹却歸去<lb/>
浪疊朝霞碎錦翻<lb/>
<pb n="KR4h0038_WYG_071-11a"/>
漁弟漁兄喜到來婆官賽却坐江隈椰榆杓子瘤杯酒<lb/>
爛煑鱸魚滿案堆<lb/>
　　　夢仙謡　　　　　　　　　沈彬<lb/>
玉殿大開從客入金桃爛熟沒人偷鳯驚寳扇頻翻翅<lb/>
龍懼金鞭不轉頭<lb/>
　　　西山吟　　　　　　　　　許大<lb/>
自從明府歸仙後出入塵寰直至今不是藏名混時俗<lb/>
賣柴沽酒要安心<lb/>
<pb n="KR4h0038_WYG_071-11b"/>
　　　栁　　　　　　　　　　　李紳<lb/>
千條垂栁拂金絲日暖牽風葉學眉愁見花飛狂不定<lb/>
還同輕薄五陵兒<lb/>
　　　牡丹　　　　　　　　　　唐彦謙<lb/>
青帝於君事分偏穠堆浮艷倚朱門雖然占得笙歌地<lb/>
將甚酬他雨露恩<lb/>
　　　贈别宣州崔羣相公　　　　杜牧<lb/>
哀散相逢洛水邊却思同在紫微天盡將舟楫板橋去<lb/>
<pb n="KR4h0038_WYG_071-12a"/>
早晚歸來更濟川<lb/>
　　　陪吕使君樓上夜看花　　　段𢎞古<lb/>
城上芳園花滿枝城頭太守夜看時為報林中高舉燭<lb/>
感人情思欲題詩<lb/>
　　　示小弟　　　　　　　　　吕温<lb/>
憶吾未冠賞年華二十年間在咄嗟今來羡汝看花歳<lb/>
似汝追思昨日花<lb/>
　　　讀勾踐傳<lb/>
<pb n="KR4h0038_WYG_071-12b"/>
丈夫可殺不可羞如何送我海西頭更生更聚終須報<lb/>
二十年間死即休<lb/>
　　　華山遊人　　　　　　　　毛女正美<lb/>
曾拆松枝為寶櫛又編栗葉代羅襦有時問却秦宫事<lb/>
笑撚仙花望太虛<lb/>
　　　濟源寒食<hi>五首在前</hi>　　　　　　孟郊<lb/>
莓苔井上空相憶轆轤索斷無消息酒人皆倚春髪緑<lb/>
病叟獨藏秋髪白<lb/>
<pb n="KR4h0038_WYG_071-13a"/>
蜜蠭為主各磨牙咬盡村中萬木花君家甕甕今應滿<lb/>
五色冬籠甚可誇<lb/>
　　　哭李丹<lb/>
生死方知交態存忍將齚齖報幽魂十年同在平原客<lb/>
更遣何人哭寢門<lb/>
　　　贈賈島　　　　　　　　　韓愈<lb/>
孟郊死葬北邙山從此風雲得暫閒世上不教才子絶<lb/>
更生賈島着人間<lb/>
<pb n="KR4h0038_WYG_071-13b"/>
　　　贈譯經僧<lb/>
萬里休言道路賖有誰教汝渡流沙只今中國方多事<lb/>
不用無端更亂華<lb/>
　　　襄陽為盧竇紀事二首　　　元稹<lb/>
帝下眞符召玉眞偶逢游子暫相親素書三巻留為贈<lb/>
從向人間説向人<lb/>
花枝臨水復臨堤閒照江流亦照泥千萬春風好擡舉<lb/>
夜來曾有鳯凰棲<lb/>
<pb n="KR4h0038_WYG_071-14a"/>
　　　漢上偶題　　　　　　　　李涉<lb/>
謫仙唐世游兹郡花下聽歌醉眼迷今日漢江煙樹盡<lb/>
更無人唱白銅鞮<lb/>
　　　題杭州樟亭驛　　　　　　章孝標<lb/>
樟亭驛上題詩客一半尋為山下塵世事日隨流水去<lb/>
紅花還似白頭人<lb/>
　　　添聲楊柳枝詞　　　　　　裴諴<lb/>
思量大是惡姻縁只得相看不得憐願作琵琶槽那畔<lb/>
<pb n="KR4h0038_WYG_071-14b"/>
美人長抱在胷前<lb/>
　　　收襄陽城二首　　　　　　戎昱<lb/>
悲風慘慘雨脩脩峴北山低草木愁暗發前軍連夜戰<lb/>
平明旌斾入襄州<lb/>
五雲飛將擁霜戈百里僵屍滿濜河日暮歸來看劒血<lb/>
將軍却恨殺人多<lb/>
　　　戲張道人不飲酒　　　　　顔蕘<lb/>
言自雲山訪我來毎聞竒祕覺叨陪吾師不飲人間酒<lb/>
<pb n="KR4h0038_WYG_071-15a"/>
應待流霞即舉杯<lb/>
　　　白菊三首　　　　　　　　司空圖<lb/>
不疑陶令是狂生作賦其如有定情猶勝江南隱居士<lb/>
詩魔終嫋負孤名<lb/>
自古詩人少顯榮逃名何用更題名詩中有慮猶須戒<lb/>
莫向詩中著不平<lb/>
登高可美少年塲白菊堆邊髩似霜不筭更希沾上藥<lb/>
今朝第七十重陽<lb/>
<pb n="KR4h0038_WYG_071-15b"/>
　　　漫書<lb/>
樂退安貧知是分成家報國亦何慚到還僧院心期在<lb/>
瑟瑟澄鮮百丈潭<lb/>
　　　雜題二首<lb/>
棊局長携上釣船殺中棊殺勝絲牽洪罏任鑄千鈞鼎<lb/>
只在磻溪一縷懸<lb/>
曉鏡高窻氣象深自憐清格笑塵心世間不為蛾眉悞<lb/>
海上方應鶴背吟<lb/>
<pb n="KR4h0038_WYG_071-16a"/>
　　　杏花<lb/>
詩家偏為此傷情品韻由來莫與爭解笑亦應兼解語<lb/>
只應慵語倩鶯聲<lb/>
　　　楊柳枝二首<lb/>
陶家五柳簇衡門還<hi>闕</hi>高情愛此君何處更添詩境好<lb/>
新蟬欹枕每先聞<lb/>
數枝珍重蘸滄浪無限塵心暫免忙煩暑若和煙露裛<lb/>
便同佛手灑清涼<lb/>
<pb n="KR4h0038_WYG_071-16b"/>
　　　修史亭二首<lb/>
少年已慣擲年光時節催驅獨不忙今日無疑亦無病<lb/>
前程無事擾醫王<lb/>
籬落輕寒整頓新雪晴屣步㑹諸鄰自從南至歌風頂<lb/>
始見人煙外有人<lb/>
　　　正月七日立春　　　　　　羅隱<lb/>
一二三四五六七萬物生芽是今日逺天歸鴈拂雲飛<lb/>
近水遊魚迸冰出<lb/>
<pb n="KR4h0038_WYG_071-17a"/>
　　　春風<lb/>
也知有意吹噓切爭奈人間善惡分但是粃糠微細物<lb/>
等閒擡舉到青雲<lb/>
　　　杏花<lb/>
暖氣濳催次第春梅花已謝杏花新半開半落閒園裏<lb/>
何異榮枯世上人<lb/>
　　　中秋不見月<lb/>
風簾淅淅漏燈㾗一半秋光此夕分天為素娥孀怨苦<lb/>
<pb n="KR4h0038_WYG_071-17b"/>
併教西北起浮雲<lb/>
　　　感弄猴人賜朱紱<lb/>
十二三年就試期五湖煙月奈相違何如買取猢孫弄<lb/>
一笑君王便着緋<lb/>
　　　鎮海軍所貢<lb/>
筵前飛雪扇前塵千里移添上苑春他日丁寜柿林院<lb/>
莫宣恩澤與閒人<lb/>
　　　席上歌水調<lb/>
<pb n="KR4h0038_WYG_071-18a"/>
餘聲宛宛拂庭梅通濟渠邊去又回若使煬皇魂魄在<lb/>
為君應合過江來<lb/>
　　　宿金山寺<lb/>
根盤蛟蜃路藤蘿四靣無塵輟棹過得似吾師始惆悵<lb/>
眼前終日有風波<lb/>
　　　龜山寺晚望　　　　　　　張蠙<lb/>
四靣湖光絶路岐鸊鵜飛處暮鐘時魚舟不用懸㠶席<lb/>
歸去乘風挿柳枝<lb/>
<pb n="KR4h0038_WYG_071-18b"/>
　　　華山孤松<lb/>
石罅引根非土力冐寒猶助嶽蓮光緑槐生在膏腴地<lb/>
可得無心拒雪霜<lb/>
　　　宿天竺寺　　　　　　　　嚴維<lb/>
方外主人名道林怕將水月淨身心居然對我説無我<lb/>
寂歷山深將夜深<lb/>
　<lb/>
　萬首唐人絶句巻七十一<lb/>
</p>
<p>
</p>
  </div>
</body>
</text>
</TEI>
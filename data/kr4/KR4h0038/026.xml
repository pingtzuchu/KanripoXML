<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>萬首唐人絶句巻二十六</head> <lb/>
    <p>
<pb n="KR4h0038_WYG_026-1a"/>
欽定四庫全書<lb/>
　萬首唐人絶句巻二十六<lb/>
　　　　　　　　　　　　　宋　洪邁　編<lb/>
　　七言<lb/>
　　　詠襪　　　　　　　　　　杜　牧<lb/>
鈿尺裁量減四分纎纎玉笋裹輕雲五陵年少欺他醉<lb/>
笑把花前出畫裙<lb/>
　　　宫詞二首<lb/>
<pb n="KR4h0038_WYG_026-1b"/>
蟬翼輕綃傅體紅玉膚如醉向春風深宫鎻閉猶疑惑<lb/>
更取丹沙試辟宫<lb/>
監宫引出暫開門隨例須朝不是恩銀鑰却收金鎻合<lb/>
月明花落又黄昏<lb/>
　　　月<lb/>
三十六宫秋夜深昭陽歌斷信沉沉唯應獨伴陳皇后<lb/>
照見長門望幸心<lb/>
　　　入闗<lb/>
<pb n="KR4h0038_WYG_026-2a"/>
東西南北數衢通曽取江西徑過東今日更尋南去路<lb/>
未秋應有北歸鴻<lb/>
　　　及第後寄長安故人<lb/>
東都放牓未花開三十三人走馬回秦地少年多辦酒<lb/>
已將春色入闗來<lb/>
　　　偶作<lb/>
才子風流詠曉霞倚樓吟住日初斜驚殺東鄰繡牀女<lb/>
錯將黄暈壓檀花<lb/>
<pb n="KR4h0038_WYG_026-2b"/>
　　　贈終南僧<lb/>
北闕南山是故鄉兩枝仙桂一時芳休公都不知名姓<lb/>
始覺禪門氣味長<lb/>
　　　遣懐<lb/>
落魄江南載酒行楚腰腸㫁掌中輕十年一覺揚州夢<lb/>
占得青樓薄倖名<lb/>
　　　春日途中<lb/>
田園不事來遊宦故國誰教爾别離獨倚闗亭還把酒<lb/>
<pb n="KR4h0038_WYG_026-3a"/>
一年春盡送春時<lb/>
　　　秋感<lb/>
金風萬里思何盡玉樹一䆫秋影寒獨掩此門明月下<lb/>
淚流香袂倚欄干<lb/>
　　　贈漁父<lb/>
蘆花深澤靜垂綸月夕煙朝幾十春自說孤舟寒水畔<lb/>
不曽逢着獨醒人<lb/>
　　　歎花<lb/>
<pb n="KR4h0038_WYG_026-3b"/>
自恨尋芳到已遲徃年曽見未開時如今風擺花狼籍<lb/>
緑葉成隂子滿枝<lb/>
　　　山行<lb/>
逺上寒山石徑斜白雲生處有人家停車坐愛楓林晚<lb/>
霜月紅於二月花<lb/>
　　　書懐<lb/>
滿眼青山未得過鏡中無那鬢絲何秪言旋老轉無事<lb/>
欲到中年事更多<lb/>
<pb n="KR4h0038_WYG_026-4a"/>
　　　紫微花<lb/>
曉迎秋露一枝新不占園中最上春桃李無言又何在<lb/>
向風偏笑豔陽人<lb/>
　　　醉後呈崔大夫<lb/>
謝傅秋涼閱管絃徒教賤子侍華筵溪頭正雨歸不得<lb/>
辜負南䆫一覺眠<lb/>
　　　方響<lb/>
數條秋水挂琅玕玉手丁當怕夜寒曲盡連敲三四下<lb/>
<pb n="KR4h0038_WYG_026-4b"/>
恐驚珠淚落金盤<lb/>
　　　題真上人院<lb/>
清羸已近百年身古寺風煙又一春寰海自成戎馬地<lb/>
唯師曽是太平人<lb/>
　　　對花不飲<lb/>
花前雖病亦提壺數調持觴興有無盡日臨風羡人醉<lb/>
雪香空伴白髭鬚<lb/>
　　　桃花園<lb/>
<pb n="KR4h0038_WYG_026-5a"/>
桃滿西園淑景催幾多紅豔淺深開此花不逐溪流出<lb/>
晉客無因入洞來<lb/>
　　　送杜十三<lb/>
煙鴻上漢聲聲逺逸驥尋雲步步髙應笑内兄年六十<lb/>
郡城閒坐養霜毛<lb/>
　　　後池泛舟送王十二首<lb/>
相送西郊暮景和青蒼竹外遶寒波為君醮甲十分飲<lb/>
應見離心一倍多<lb/>
<pb n="KR4h0038_WYG_026-5b"/>
分袂還應立馬看向來離思始知難鴈飛不見行塵滅<lb/>
景下山遥極目寒<lb/>
　　　洛陽秋夕<lb/>
泠泠寒水帶霜風更在天橋夜景中清禁漏閒煙樹寂<lb/>
月輪移在上陽宫<lb/>
　　　獵騎<lb/>
已落雙鵰血尚新鳴鞭走馬又翻身憑君莫射南來雁<lb/>
恐有家書寄逺人<lb/>
<pb n="KR4h0038_WYG_026-6a"/>
　　　懐吳中馮秀才<lb/>
長洲苑外草蕭蕭却筭遊程嵗月遙唯有别時今不忘<lb/>
暮煙秋雨過楓橋<lb/>
　　　寄東塔僧<lb/>
初月微明漏白煙碧松梢外挂青天西風靜起傳深業<lb/>
應送愁吟入夜蟬<lb/>
　　　秋夕<lb/>
紅燭秋光冷畫屏輕羅小扇撲流螢瑤階夜色涼如水<lb/>
<pb n="KR4h0038_WYG_026-6b"/>
坐看牽牛織女星<lb/>
　　　瑤瑟<lb/>
玉仙瑤瑟夜珊珊月過樓西桂燭殘風景人間不如此<lb/>
動搖湘水徹明寒<lb/>
　　　送人歸山<lb/>
三清洞裹無端别又拂塵衣欲臥雲看著挂冠迷處所<lb/>
北山蘿月在移文<lb/>
　　　聞角<lb/>
<pb n="KR4h0038_WYG_026-7a"/>
曉樓煙檻出雲霄景下林塘已寂寥城角為秋悲更逺<lb/>
護霜雲破海天遙<lb/>
　　　發谷口<lb/>
曉澗青青桂色孤楚人隨玉上天衢水辭谷口山寒少<lb/>
今日風頭校暖無<lb/>
　　　賞蕙草<lb/>
尋常詩思巧如春又喜幽亭蕙草新本是馨香比君子<lb/>
遶欄今更為何人<lb/>
<pb n="KR4h0038_WYG_026-7b"/>
　　　偶題<lb/>
道在人間或可傳小還輕變已多年今來海上昇髙望<lb/>
不到蓬萊不是仙<lb/>
　　　三川驛覧座主舍人留題<lb/>
舊跡依然已十秋雪山當面照銀鈎懐恩淚盡霜天曉<lb/>
一片餘霞映驛樓<lb/>
　　　醉贈裴四同年<lb/>
淒風洛下同羈思遲日棠陰得醉歌自笑與君三嵗别<lb/>
<pb n="KR4h0038_WYG_026-8a"/>
頭銜依舊鬢絲多<lb/>
　　　破鏡<lb/>
佳人失手鏡初分何日團圓再㑹君今朝萬里秋風起<lb/>
山北山南一片雲<lb/>
　　　長安雪後<lb/>
秦陵漢苑參差雪北闕南山次第春車馬滿城原上去<lb/>
豈知惆愴有閒人<lb/>
　　　華清宫<lb/>
<pb n="KR4h0038_WYG_026-8b"/>
零葉翻紅萬樹霜玉蓮閒蘂暖泉香行雲不下朝元閣<lb/>
一曲淋鈴淚數行<lb/>
　　　冬日題寺北樓<lb/>
滿懐多少是恩酬未見功名已白頭不為尋山試筋力<lb/>
豈能寒上背雲樓<lb/>
　　　别王十後附書<lb/>
重闗曉度宿雲寒羸馬縁知步步難此信的應中路見<lb/>
亂山何處拆書看<lb/>
<pb n="KR4h0038_WYG_026-9a"/>
　　　李蘄州問㫁酒因寄<lb/>
有客南來話所思故人遙枉醉中詩暫因微疾須防酒<lb/>
不是歡情減舊時<lb/>
　　　望少華三首<lb/>
身隨白日看將老心與青雲自有期今對晴峰無十里<lb/>
世縁多累暗生悲<lb/>
文字波中去不還物情初與是非闗時名竟是無端事<lb/>
羞對靈山道愛山<lb/>
<pb n="KR4h0038_WYG_026-9b"/>
眼看雲鶴不相隨何況塵中事作為好伴羽人深洞去<lb/>
月前秋聴玉參差<lb/>
　　　登澧州驛樓寄韋尹<lb/>
一話涔陽舊使君郡人回首望青雲政聲長與江聲在<lb/>
自到津樓日夜聞<lb/>
　　　長安晴望<lb/>
翠屏山對鳳城開碧落搖光霽後來回識六龍廵幸處<lb/>
飛煙閒繞望春臺<lb/>
<pb n="KR4h0038_WYG_026-10a"/>
　　　嵗旦朝回<lb/>
星河猶在整朝衣逺望天門再拜歸笑向東風初五十<lb/>
敢言知命且知非<lb/>
　　　宫人冢<lb/>
盡是離宫院中女苑牆城外冢纍纍少年入内教歌舞<lb/>
不識君王到死時<lb/>
　　　寄杜子二首<lb/>
不識長楊事北都且教紅袖醉來扶狂風烈焰雖千尺<lb/>
<pb n="KR4h0038_WYG_026-10b"/>
豁得平生俊氣無<lb/>
武牢闗吏應相笑箇厎年年徃復來若問使君何處去<lb/>
為言相憶首長回<lb/>
　　　有感<lb/>
宛溪垂柳最長枝曽被春風盡日吹不堪攀折猶堪看<lb/>
陌上少年來自遲<lb/>
　　　江南送左師<lb/>
江南為客正悲秋更送吾師古渡頭惆悵不同塵土别<lb/>
<pb n="KR4h0038_WYG_026-11a"/>
水雲蹤跡去悠悠<lb/>
　　　郡樓有宴病不起<lb/>
十二層樓敞畫簷連雲歌盡草纎纎空堂病怯階前月<lb/>
燕子嗔垂一桁簾<lb/>
　　　隋苑<lb/>
紅霞一抹廣陵春定子當筵睡臉新却笑丘墟隋煬帝<lb/>
破家亡國為誰人<lb/>
　　　汴水舟行荅張祜<lb/>
<pb n="KR4h0038_WYG_026-11b"/>
千萬長河共使船聴君詩句倍悽然春風野㟁名花發<lb/>
一道㠶檣畫御煙<lb/>
　　　寓言<lb/>
暖風遲日柳初含顧影看身又自慙何事明朝獨惆悵<lb/>
杏花時節在江南<lb/>
　　　猿<lb/>
月白煙青水暗流孤猿銜恨呌中秋三聲欲斷疑腸斷<lb/>
饒是少年須白頭<lb/>
<pb n="KR4h0038_WYG_026-12a"/>
　　　懐歸<lb/>
塵埃終日滿䆫前水態雲容思浩然爭得便歸湘浦去<lb/>
却持竿上釣魚船<lb/>
　　　邊上晚秋<lb/>
黒山南面更無州馬放平沙夜不收風送孤城臨晚角<lb/>
一聲聲入客心愁<lb/>
　　　悼吹簫妓<lb/>
玉簫聲㫁没流年滿目春愁隴樹煙艶質已隨雲雨散<lb/>
<pb n="KR4h0038_WYG_026-12b"/>
鳳樓空鎻月明天<lb/>
　　　訪許顔<lb/>
門近寒溪䆫近山枕山流水日潺潺長嫌世上浮雲客<lb/>
老向塵中不解顔<lb/>
　　　春日古道傍作<lb/>
萬古榮華旦暮齊樓臺春盡草萋萋君看陌上何人墓<lb/>
旋化紅塵送馬蹄<lb/>
　　　青冢<lb/>
<pb n="KR4h0038_WYG_026-13a"/>
青冢前頭隴水流燕支山上墓雲秋蛾眉一墜窮泉路<lb/>
夜夜孤魂月下愁<lb/>
　　　大夢上人自廬峰回<lb/>
行脚尋常到寺稀一枝蔾杖一襌衣開門滿院空秋色<lb/>
新向廬峰過夏歸<lb/>
　　　洛中二首<lb/>
柳動晴風拂路塵年年宫闕鎻濃春一從翠輦無廵幸<lb/>
老却蛾眉幾許人<lb/>
<pb n="KR4h0038_WYG_026-13b"/>
風吹柳帶搖晴緑蝶遶花枝戀暖香多把芳菲泛春酒<lb/>
直教愁色對愁腸<lb/>
　　　邊上聞鳴笳三首<lb/>
何處吹笳薄暮天塞垣髙鳥沒狼煙遊人一聴頭堪白<lb/>
蘇武爭禁十九年<lb/>
海路無塵邊草新榮枯不見緑楊春白沙日暮愁雲起<lb/>
獨感離鄉萬里人<lb/>
羣雛吹笛上髙臺寒鴈驚飛去不回盡日春風吹不散<lb/>
<pb n="KR4h0038_WYG_026-14a"/>
只應分付客愁來<lb/>
　　　閒題<lb/>
男兒所在即為家百鎰黄金一朶花借問春風何處好<lb/>
緑楊深巷馬頭斜<lb/>
　　　金谷園<lb/>
繁華事散逐香塵流水無情草自春日暮東風怨啼鳥<lb/>
落花猶似墮樓人<lb/>
　　　重登科<lb/>
<pb n="KR4h0038_WYG_026-14b"/>
星漢離離月出輪滿街含笑綺羅春花前每被青娥問<lb/>
何事重來只一人<lb/>
　　　遊邊<lb/>
黄沙連海路無塵邊草長枯不見春日暮拂雲堆下過<lb/>
馬前逢着射鵰人<lb/>
　　　隋宫春<lb/>
龍舟東下事成空蔓草萋萋滿故宫亡國亡家為顔色<lb/>
露桃猶自恨春風<lb/>
<pb n="KR4h0038_WYG_026-15a"/>
　　　寓題<lb/>
把酒直須判酩酊逢花莫惜暫淹留假如三萬六千日<lb/>
半是悲哀半是愁<lb/>
　　　送趙十二<lb/>
省事却因多事力無心翻似有心來秋風郡閣殘花在<lb/>
别後何人更一杯<lb/>
　　　呈鄭先輩<lb/>
不語亭亭儼薄粧畫裙雙鳳鬱金香西京才子旁看取<lb/>
<pb n="KR4h0038_WYG_026-15b"/>
何似喬家那窈娘<lb/>
　　　偶見<lb/>
朔風髙緊掠河樓白鼻騧郎白罽裘有箇當壚明似月<lb/>
馬鞭斜揖笑回頭<lb/>
　　　醉倒<lb/>
日晴空樂下仙雲俱在涼亭送使君莫辭一盞即相請<lb/>
還是三年更不聞<lb/>
　　　兵部尚書席上作<lb/>
<pb n="KR4h0038_WYG_026-16a"/>
華堂今日綺筵開誰召分司御史來偶發狂言驚滿坐<lb/>
三重粉面一時回<lb/>
　　　和州絶句<lb/>
江湖醉度十年春牛渚山邊六問津厯陽前事知虚實<lb/>
髙位紛紛見陷人<lb/>
　　　仙女詞　　　　　　　　　楊　衡<lb/>
玉笄初侍紫皇君金縷鴛鴦滿絳裙仙宫一閉無消息<lb/>
遙結芳心向碧雲<lb/>
<pb n="KR4h0038_WYG_026-16b"/>
　　　春夢<lb/>
落庭日照花如錦紅粧美人當晝寝傍人不知夢中事<lb/>
唯見玉釵時墜枕<lb/>
　　　宿青牛谷<lb/>
隨雲步入青牛谷青牛道士留我宿可憐夜乆月明中<lb/>
唯有壇邊一枝竹<lb/>
　　　寄徹公<lb/>
北風吹霜霜月明荷葉枯盡越水清别來幾度龍宫宿<lb/>
<pb n="KR4h0038_WYG_026-17a"/>
雪山童子應相逐<lb/>
　　　九日<lb/>
黄花紫菊傍籬落摘菊泛酒愛芳新不堪今日望鄉意<lb/>
强挿茱茰隨衆人<lb/>
　　　春日　　　　　　　　　　宋　邕<lb/>
輕花細葉滿林端昨夜春風晚色寒黄鳥不堪愁裏聴<lb/>
緑楊冝向雨中看<lb/>
　　　社日村居　　　　　　　　張　演<lb/>
<pb n="KR4h0038_WYG_026-17b"/>
鵝湖山下稻梁肥㹠栅雞棲對掩扉桑柘影斜春社散<lb/>
家家扶得醉人歸<lb/>
　　　贈李十二　　　　　　　　崔成甫<lb/>
我是瀟湘放逐臣君辭明主漢江濵天外常求太白老<lb/>
金陵捉得酒仙人<lb/>
　　　過上人蘭若　　　　　　　綦毋潜<lb/>
山頭襌室挂僧衣窻外無人溪鳥飛黄昏半在山下路<lb/>
却聽鐘聲連翠微<lb/>
<pb n="KR4h0038_WYG_026-18a"/>
　　　早發上東門<lb/>
十五能行西入秦三十無家作路人時命不將明主荅<lb/>
素衣空染洛陽塵<lb/>
　　　侍宴桃花園　　　　　　　徐彦伯<lb/>
源水叢花無數開丹跗紅萼間青梅從今結子三千歳<lb/>
預喜仙游復摘來<lb/>
　　　上已祓禊<lb/>
晴風麗日滿芳洲雲幕春筵祓錦流皆言曲侍璜溪宴<lb/>
<pb n="KR4h0038_WYG_026-18b"/>
暫似乗槎天漢游<lb/>
　　　夜燕安樂公主宅<lb/>
鳳樓開闔引明光花醑連添醉益香欲知帝女熏天貴<lb/>
金柯玉柱夜成行<lb/>
　　　小雪日戲題　　　　　　　張　登<lb/>
甲子徒推小雪天刺桐猶緑槿花然陽和長養無時歇<lb/>
却是炎洲雨露偏<lb/>
　　　歸燕下第後獻主司　　　　章孝標<lb/>
<pb n="KR4h0038_WYG_026-19a"/>
舊累危巢泥已落今年故向社前歸連天大厦無棲處<lb/>
更傍誰家門户飛<lb/>
　　　及第後寄淮南李相公<lb/>
及第全勝十政官金湯渡了出長安馬頭漸入揚州路<lb/>
為報時人洗眼看<lb/>
　　　春雪獻李相公<lb/>
六出飛花處處飄黏窻拂砌上寒條朱門到曉難盈尺<lb/>
盡是三軍喜氣銷<lb/>
<pb n="KR4h0038_WYG_026-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　萬首唐人絶句巻二十六<lb/>
</p>
<p>
</p>
  </div>
</body>
</text>
</TEI>
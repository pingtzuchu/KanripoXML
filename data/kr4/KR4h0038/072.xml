<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>萬首唐人絶句巻七十二</head> <lb/>
    <p>
<pb n="KR4h0038_WYG_072-1a"/>
欽定四庫全書<lb/>
　萬首唐人絶句巻七十二<lb/>
　　　　　　　　　　　　　宋　洪邁　編<lb/>
　　七言<lb/>
　　　柳　　　　　　　　　　　顧　雲<lb/>
閒花野草總爭新眉皺絲乾獨不勻乞與東風殘氣力<lb/>
莫敎虛度一年春<lb/>
　　　牡丹　　　　　　　　　　王　叡<lb/>
<pb n="KR4h0038_WYG_072-1b"/>
牡丹妖艷亂人心一國如狂不惜金曷若東園桃與李<lb/>
果成無語自垂隂<lb/>
　　　秋<lb/>
蟬噪古槐疎葉下樹銜斜日映孤城欲知潘鬢愁多少<lb/>
一夜新添白數莖<lb/>
　　　燕<lb/>
海燕雙飛意若何曲梁嘔嘠語聲多茅簷不厭嫌卑陋<lb/>
猶勝呉宫爇竹窠<lb/>
<pb n="KR4h0038_WYG_072-2a"/>
　　　貽九華上人　　　　　　　齊　巳<lb/>
一法傳聞繼老能九華閒卧最髙層秋鐘盡後殘陽暝<lb/>
門掩松邉雨夜燈<lb/>
　　　紅薔薇花<lb/>
晴日當樓曉香歇錦帶盤空欲成結鶯聲漸老柳飛時<lb/>
狂風吹落猩猩血<lb/>
　　　謝猨皮<lb/>
貴向獵師家買得攜來乞與坐禪牀不知摘月秋潭畔<lb/>
<pb n="KR4h0038_WYG_072-2b"/>
曾對何人啼斷腸<lb/>
　　　精舎遇雨　　　　　　　　清　江<lb/>
空門寂寂淡吾身溪雨微微洗客塵卧向白雲情未盡<lb/>
任他黄鳥醉芳春<lb/>
　　　小雪<lb/>
落雪臨風不厭看更多還恐蔽林巒愁人正在書窻下<lb/>
一片飛來一片寒<lb/>
　　　漁者　　　　　　　　　　貫　休<lb/>
<pb n="KR4h0038_WYG_072-3a"/>
風惡波狂身似閒滿頭霜雪背青山相逢略問家何在<lb/>
回指蘆花滿舎間<lb/>
　　　琴　　　　　　　　　　　隱　巒<lb/>
七條絲上寄深意澗水松風生十指自乃知音猶尚稀<lb/>
欲敎更入何人耳<lb/>
　　　浮橋<lb/>
横壓驚波防没溺當初元剏是軍機行人到此全無滯<lb/>
一片江雲踏欲飛<lb/>
<pb n="KR4h0038_WYG_072-3b"/>
　　　鷺鷥　　　　　　　　　　无　則<lb/>
白蘋紅蓼碧江涯日暖雙雙立睡時願揭金籠放歸去<lb/>
却隨沙鶴鬭輕絲<lb/>
　　　百舌鳥二首<lb/>
千愁萬恨過花時似向春風怨别離若使衆禽俱解語<lb/>
一生懐抱有誰知<lb/>
長截鄰雞呌五更數般名字百般聲饒伊搖舌先知曉<lb/>
也待青天明即鳴<lb/>
<pb n="KR4h0038_WYG_072-4a"/>
　　　桐花鳥　　　　　　　　　可　鵬<lb/>
五色毛衣比鳳雛深花叢裏秪無如美人買得偏憐惜<lb/>
移向金釵重幾銖<lb/>
　　　金錢花　　　　　　　　　盧子發<lb/>
輪郭休誇四字書紅窠寫出對庭除時時買得佳人笑<lb/>
本色金錢却不知<lb/>
　　　早行　　　　　　　　　　羅　鄴<lb/>
雨灑江聲風又吹扁舟正與睡相宜無端戍鼓催前去<lb/>
<pb n="KR4h0038_WYG_072-4b"/>
别却青山向曉行<lb/>
　　　公子行<lb/>
雕鞍玉勒照花明過後香風特地生半醉五侯門裏出<lb/>
月髙猶在禁街行<lb/>
　　　鴈<lb/>
暮天新鴈起汀洲紅蓼花開水國愁想得故園今夜月<lb/>
幾人相憶在江樓<lb/>
　　　鴛鴦二首<lb/>
<pb n="KR4h0038_WYG_072-5a"/>
紅閒碧靜霽煙開錦翅雙飛去又回一種相連名字好<lb/>
盡縁人恨别離來<lb/>
暖依牛渚紅莎媚夕宿龍池禁漏催相對若敎秦女見<lb/>
便應攜上鳳凰臺<lb/>
　　　螢<hi>一首在前</hi>
徘徊無燭冷無烟秋逕莎庭入夜天休向書窻來照字<lb/>
近來紅燭滿歌筵<lb/>
　　　雞冠花<lb/>
<pb n="KR4h0038_WYG_072-5b"/>
一枝濃艷對秋光露滴風搖倚砌傍曉景乍看何處似<lb/>
謝家新染紫羅裳<lb/>
　　　詠鏡<lb/>
昔歲相宜别有情千回磨拭始將行如今漸老愁無限<lb/>
把向閒窻却怕明<lb/>
　　　祖龍詞　　　　　　　　　熊　皦<lb/>
平吞六國更何求童女童男問十洲滄海不回應悵望<lb/>
始知徐福解風流<lb/>
<pb n="KR4h0038_WYG_072-6a"/>
　　　謫居海上<lb/>
家臨涇水隔秦川來徃關河路八千堪恨此身何處老<lb/>
始皇橋畔又經年<lb/>
　　　詠猨　　　　　　　　　　周　朴<lb/>
生在巫山更向西不知何事到巴溪中宵為憶秋雲伴<lb/>
遙隔朱門向月啼<lb/>
　　　桃花<lb/>
桃花春色暖先開明媚誰人不看來可惜狂風吹落後<lb/>
<pb n="KR4h0038_WYG_072-6b"/>
殷紅片片㸃莓苔<lb/>
　　　淺井　　　　　　　　　　方　干<lb/>
夜入明河星似少曙搖澄碧扇風翻細泉細脉難來到<lb/>
應覺添缾耗舊痕<lb/>
　　　　　<hi>原闕</hi>
十六聲中運手輕一聲聲似自然聲不縁精妙過流軰<lb/>
爭得江南别有名<lb/>
　　　鸕鷀　　　　　　　　　　杜荀鶴<lb/>
<pb n="KR4h0038_WYG_072-7a"/>
一般毛色結羣飛兩岸煙汀好景時水底有魚銜得去<lb/>
看來却是鷺鷀飢<lb/>
　　　梁王坐上賦無雲雨<lb/>
同是乾坤事不同雨絲飛灑日輪中若敎隂朗長相似<lb/>
爭表梁王造化功<lb/>
　　　涇溪<lb/>
涇溪石險人競畏終歲不聞傾覆人若是半流無石處<lb/>
時時聞説有沉淪<lb/>
<pb n="KR4h0038_WYG_072-7b"/>
　　　醉書僧壁<lb/>
九華山色正堪愛留得髙僧爾許年聽我吟詩供我酒<lb/>
不曽穿得判齋錢<lb/>
　　　寄李隱居<lb/>
自小棲𤣥到老閒如雲如鶴住應難溪山不必將錢買<lb/>
贏得來來去去看<lb/>
　　　蟬　　　　　　　　　　　李　郢<lb/>
飲蟬驚雨落髙槐山蟻移將入石階若使秦樓美人見<lb/>
<pb n="KR4h0038_WYG_072-8a"/>
還應一為㧞金釵<lb/>
　　　螢　　　　　　　　　　　郭　震<lb/>
秋風凛凛月依依飛過髙梧影裏時處暗若敎同衆類<lb/>
世間爭得有人知<lb/>
　　　蛩<lb/>
愁殺離家未逹人一聲聲到枕邉聞苦吟莫向朱門裏<lb/>
滿耳笙歌不聽君<lb/>
　　　雲<lb/>
<pb n="KR4h0038_WYG_072-8b"/>
聚散虚空去復還野人閒處倚笻看不知身外無根物<lb/>
蔽月遮星作萬端<lb/>
　　　野井<lb/>
縱無汲引味清澄冷浸寒空月一輪鑿處若敎當要路<lb/>
為君常濟往来人<lb/>
　　　米囊花<lb/>
開花空道勝於草結實何曽濟得民却笑野田禾與黍<lb/>
不聞絃管過青春<lb/>
<pb n="KR4h0038_WYG_072-9a"/>
　　　惜花<lb/>
艷拂衣襟蘂拂杯遶枝閒共蝶徘徊春風滿目還惆悵<lb/>
半欲離披半未開<lb/>
　　　蓮花<lb/>
臉膩香薫似有情世間何物比輕盈湘妃雨後來池看<lb/>
碧玉盤中弄水晶<lb/>
　　　責宜陽到荆渚　　　　　　李　伉<lb/>
漢江江水水連天被責宜陽路幾千為問埜人山鳥語<lb/>
<pb n="KR4h0038_WYG_072-9b"/>
問予歸棹是何年<lb/>
　　　冬夕　　　　　　　　　　岑　參<lb/>
浩汗霜風刮天地温泉大井無生意澤國龍蛇凍不伸<lb/>
南山瘦柏消殘翠<lb/>
　　　桃花　　　　　　　　　　呉　融<lb/>
滿樹和嬌爛漫紅萬枝丹彩灼春融何當結作千年實<lb/>
將示人間遊化工<lb/>
　　　木筆花<lb/>
<pb n="KR4h0038_WYG_072-10a"/>
嫰如新竹管初齊粉膩紅輕様可攜誰與詩人偎檻看<lb/>
好於牋墨併分題<lb/>
　　　題袁州龍興寺　　　　　　易　偲<lb/>
百尺古松松下寺寶幡朱蓋盡珊珊閒庭甘露幾回落<lb/>
青石緑苔猶未乾<lb/>
　　　贈廣宣大師　　　　　　　曹　松<lb/>
惜昔同遊紫閣雲别來三十二回春白頭相見雙林下<lb/>
猶是清朝未退人<lb/>
<pb n="KR4h0038_WYG_072-10b"/>
　　　華清宮　　　　　　　　　崔　櫓<lb/>
門封青鎻悄無人落日秋聲渭水濱紅葉下山寒寂寂<lb/>
濕雲如夣雨如塵<lb/>
　　　又　　　　　　　　　　　李　甘<lb/>
中原無鹿海無波鳳輦鸞旗出幸多今日故宮歸寂寞<lb/>
太平功業在山河<lb/>
　　　粉牋所書　　　　　　　　無名人<lb/>
三月江南花滿枝風輕簾幙燕爭飛游人休惜夜秉燭<lb/>
<pb n="KR4h0038_WYG_072-11a"/>
楊桞隂濃春欲歸<lb/>
　　　煎茶　　　　　　　　　　成文幹<lb/>
岳寺春深睡起時虎跑泉畔思遲遲蜀茶倩箇雲僧碾<lb/>
自拾枯松三四枝<lb/>
　　　松<lb/>
大夫名價古今聞盤屈孤貞更出羣將謂嶺頭閒不了<lb/>
夕陽猶挂數枝雲<lb/>
　　　新燕<lb/>
<pb n="KR4h0038_WYG_072-11b"/>
纔離海島宿江濱應夢笙歌作近鄰減省雕梁並頭語<lb/>
畵堂中有未歸人<lb/>
　　　㑹友不至<lb/>
王孫還是負佳期玉馬追遊日漸西獨上郊原人不見<lb/>
鷓鴣飛過落花溪<lb/>
　　　惜花<lb/>
忘飡為戀滿枝紅錦障頻移䕶晚風客散酒酣歸未得<lb/>
欄邉獨立月明中<lb/>
<pb n="KR4h0038_WYG_072-12a"/>
　　　中秋月<lb/>
王母䊋成鏡未收倚欄人在水精樓笙歌莫占清光盡<lb/>
留與溪翁一釣舟<lb/>
　　　暮春日宴溪亭<lb/>
寒日尋芳遊不足溪亭還醉緑楊煙誰家花落臨流樹<lb/>
數片殘紅到檻前<lb/>
　　　曉<lb/>
列宿回元朝北極爽神晞露滴樓臺佳人巻箔臨階砌<lb/>
<pb n="KR4h0038_WYG_072-12b"/>
笑指庭花昨夜開<lb/>
　　　夕<lb/>
臺榭沉沉禁漏初麝煙紅蠟透蝦鬚雕籠鸚鵡將棲宿<lb/>
不許鵶鬟轉轆轤<lb/>
　　　露<lb/>
銀河昨夜降醍醐灑遍坤維萬象蘇疑是鮫人曾泣處<lb/>
滿池荷葉捧金珠<lb/>
　　　遊紫陽宮<lb/>
<pb n="KR4h0038_WYG_072-13a"/>
古殿煙霞簇畵屏直疑踪跡到蓬瀛碧桃滿地眠花鹿<lb/>
深院松窻擣藥聲<lb/>
　　　除夜<lb/>
銅龍看却送春來莫惜顛狂酒百杯吟鬢就中專擬白<lb/>
那堪更被二更催<lb/>
　　　元日<lb/>
戴星先捧祝堯觴鏡裏堪驚兩鬢霜好是燈前偷失笑<lb/>
屠蘇應不得先嘗<lb/>
<pb n="KR4h0038_WYG_072-13b"/>
　　　寒夜吟<lb/>
洞房脉脉寒宵永燭影香消金鳳冷猧兒睡壓喚不醒<lb/>
漏窻撲落銀蟾影<lb/>
　　　栁枝辭九首<lb/>
輕籠小徑近誰家玉馬追風翠影斜愛把長條惱公子<lb/>
惹他頭上海棠花<lb/>
鵝黄剪出小花鈿綴上芳枝色轉鮮飲散無人收拾得<lb/>
月明堦下伴鞦韆<lb/>
<pb n="KR4h0038_WYG_072-14a"/>
東君愛惜與先春草澤無人處也新委囑露華并細雨<lb/>
莫敎遲日惹風塵<lb/>
勾踐初迎西子年琉璃為箒掃溪煙至今不改當時色<lb/>
留與王孫繫酒船<lb/>
緑楊移傍小亭栽便擁穠煙撥不開誰把金刀為删掠<lb/>
放敎明月入窻來<lb/>
逺接關河髙接雲雨餘洗出半天津牡丹不用相輕薄<lb/>
自有清隂覆得人<lb/>
<pb n="KR4h0038_WYG_072-14b"/>
掩映鶯花媚有餘風流才調比應無朝朝奉御臨池上<lb/>
不羨青松拜大夫<lb/>
王孫宴罷曲江池折取春光伴醉歸怪得美人爭鬭乞<lb/>
要他穠翠染羅衣<lb/>
殘照林梢裊數枝能招醉客上金堤馬驕如練纓如犬<lb/>
瑟瑟隂中歩歩嘶<lb/>
　　　登甘露臺　　　　　　　　劉言史<lb/>
偶至無塵空翠間雨花甘露境閒閒身心未寂終為累<lb/>
<pb n="KR4h0038_WYG_072-15a"/>
非想天中獨退還<lb/>
　　　夜泊潤州江口<lb/>
秋江欲起白頭波賈客瞻風無渡河千船火絶寒宵半<lb/>
獨聽鐘聲覺寺多<lb/>
　　　看山木𤓰花二首<lb/>
裛露凝氛紫艷新千般婉娜不勝春年年此樹花開日<lb/>
出盡丹陽郭裏人<lb/>
柔枝濕艷亞朱欄暫作庭芳便欲殘深藏數片將歸去<lb/>
<pb n="KR4h0038_WYG_072-15b"/>
紅縷金針繡取看<lb/>
　　　題十三弟竹園<lb/>
繞屋扶疎聳翠莖苔滋粉様有幽情丹陽萬户春光靜<lb/>
獨自君家秋雨聲<lb/>
　　　尋易尊師不見　　　　　　陳　嶰<lb/>
爛漫紅霞光照衣苔封白石路微微華陽洞裏何人在<lb/>
落盡松花不見歸<lb/>
　　　題中峰　　　　　　　　　費冠卿<lb/>
<pb n="KR4h0038_WYG_072-16a"/>
中峰髙拄泬寥天上有茅菴與石泉晴景獵人曾望見<lb/>
青藍色裏一僧禪<lb/>
　　　徴拜拾遺書情二首<lb/>
拾遺帝側知難得官𦂳才微恐不勝好是中朝絶親友<lb/>
九華山下詔來徴<lb/>
三千里外一微臣二十年來任運身今日忽䝉天子召<lb/>
自慚驚動國中人<lb/>
　　　九華樓晴望　　　　　　　張　喬<lb/>
<pb n="KR4h0038_WYG_072-16b"/>
一夜江潭風雨後九華晴望倚天秋重來此地知何日<lb/>
欲别殷勤更上樓<lb/>
　　　登遊齊山　　　　　　　　許　堅<lb/>
星使南馳入楚重此山偏得駐行踪落花滿地月華冷<lb/>
寂寞舊山三四峰<lb/>
　　　寄尉遲侍御　　　　　　　李昭象<lb/>
我眠青嶂弄澄潭君戴貂蟬白玉篸應向謝公樓上望<lb/>
九華山色在西南<lb/>
<pb n="KR4h0038_WYG_072-17a"/>
　　　招西湖道者<lb/>
危峰抹黛夾晴川樹簇紅英草碧煙樵客雲僧兩無事<lb/>
此中堪去覔靈山<lb/>
　　　題汶川村居　　　　　　　滕　白<lb/>
種茶巖接紅霞塢灌稻泉生白石根皤腹老翁眉似雪<lb/>
海棠花下戲兒孫<lb/>
　　　燕<lb/>
短羽新來别海陽真珠髙捲語雕梁佳人未必全聽爾<lb/>
<pb n="KR4h0038_WYG_072-17b"/>
正把金針繡鳳凰<lb/>
　　　送咸安公主　　　　　　　孫叔向<lb/>
鹵簿遲遲出國門漢家公主嫁烏孫玉顔使向穹廬去<lb/>
衛霍空承明主恩<lb/>
　　　嘲螃蠏　　　　　　　　　朱貞白<lb/>
蛇眼龜形脚似蛛未曾正面向人趨如今飣在盤筵上<lb/>
得似江湖亂走無<lb/>
　　　題杜秀才水亭　　　　　　陸龜䝉<lb/>
<pb n="KR4h0038_WYG_072-18a"/>
曉和風露立晴煙秪恐腥魂涴洞天雲肆有龍君若買<lb/>
便敲初日鑄金錢<lb/>
　　　桃花磯　　　　　　　　　張　顛<lb/>
隱隱飛橋隔墅煙石磯西畔問漁船桃花盡日隨流水<lb/>
洞在清溪何處邉<lb/>
　　　山行留客<lb/>
山光物態弄春暉莫為輕隂便擬歸縱使晴明無雨色<lb/>
入雲深處亦霑衣<lb/>
<pb n="KR4h0038_WYG_072-18b"/>
　　　春遊值雨<lb/>
欲尋軒檻倒清尊江上煙雲向晚昏須倩東風吹散雨<lb/>
明朝却待入華園<lb/>
　　　對御書後又一絶　　　　　亞　棲<lb/>
通神筆法得𤣥門親入長安謁至尊莫怪出來多意氣<lb/>
草書曾悦聖明君<lb/>
　　　題英禪師<lb/>
將知德行異尋常每見持經在道塲欲識用心精潔處<lb/>
<pb n="KR4h0038_WYG_072-19a"/>
一瓶秋水一爐香<lb/>
　　　宜春郡城聞猨　　　　　　崔　江<lb/>
怨抱霜枝向月啼數聲清遶郡城低那堪日夜有雲雨<lb/>
便似巫山與建溪<lb/>
　<lb/>
　<lb/>
　<lb/>
　<lb/>
<pb n="KR4h0038_WYG_072-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　萬首唐人絶句巻七十二<lb/>
</p>
<p>
</p>
  </div>
</body>
</text>
</TEI>
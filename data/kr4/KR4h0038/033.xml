<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>萬首唐人絶句巻三十三</head> <lb/>
    <p>
<pb n="KR4h0038_WYG_033-1a"/>
欽定四庫全書<lb/>
　萬首唐人絶句巻三十三<lb/>
　　　　　　　　　　　　　宋　洪邁　編<lb/>
　　七言<lb/>
　　　夜巖謡　　　　　　　　　施肩吾<lb/>
夜上幽巖踏靈草松枝已踈桂枝老新詩幾度惜不吟<lb/>
此處一聲風月好<lb/>
　　　島夷行<lb/>
<pb n="KR4h0038_WYG_033-1b"/>
腥臊海邊多鬼市島夷居處無鄉里黒皮年少學採珠<lb/>
手把生犀照鹹水<lb/>
　　　帝宫詞<lb/>
自得君王寵愛時敢言春色上寒枝十年宫裏無人問<lb/>
一日承恩天下知<lb/>
　　　歎花詞<lb/>
前日滿林紅錦遍今日遶林看不見空餘古岸泥土中<lb/>
零落燕脂兩三片<lb/>
<pb n="KR4h0038_WYG_033-2a"/>
　　　杜䳌花詞<lb/>
杜䳌花時夭艶然所恨帝城人不識丁寧莫遣春風吹<lb/>
留與佳人比顔色<lb/>
　　　曉光詞<lb/>
日輪浮動羲和推東方一軋天門開風神為我掃煙霧<lb/>
四海蕩蕩無塵埃<lb/>
　　　望曉詞<lb/>
攬衣起兮望秋河濛濛逺霧飛輕羅蟠桃樹上日欲出<lb/>
<pb n="KR4h0038_WYG_033-2b"/>
白榆枝畔星無多<lb/>
　　　海邊逺望<lb/>
扶桑枝邊紅皎皎天雞一聲四溟曉偶看仙女上青天<lb/>
鸞鶴無多采雲少<lb/>
　　　聽南僧説偈詞<lb/>
師子坐中香已發西方佛偈南僧説惠風吹盡六條塵<lb/>
清淨水中初見月<lb/>
　　　春日美新緑詞<lb/>
<pb n="KR4h0038_WYG_033-3a"/>
前日萌芽小於粟今朝草樹色已足天公不語能運為<lb/>
驅遣羲和染新緑<lb/>
　　　對月憶嵩陽故人<lb/>
團團月光照西壁嵩陽故人千里隔不知三十六峯前<lb/>
定為何處峯前客<lb/>
　　　贈莎地道士<lb/>
莎地陰森古蓮葉游龜暗老青苔甲池邊道士誇眼明<lb/>
夜取蟭螟摘蚊睫<lb/>
<pb n="KR4h0038_WYG_033-3b"/>
　　　效古詞二首<lb/>
莫愁得新年十六如蛾雙眉長帶緑初學箜篌四五人<lb/>
莫愁獨自聲前足<lb/>
姊妹無多兄弟少舉家鍾念年最小有時繞樹山鵲飛<lb/>
貪看不待畫眉了<lb/>
　　　冬日觀早朝<lb/>
紫煙捧日爐香動萬馬千車踏新凍繡衣年少朝欲歸<lb/>
美人猶在青樓夢<lb/>
<pb n="KR4h0038_WYG_033-4a"/>
　　　觀吳偃畫松<lb/>
君有絶藝終身寳方寸巧心通萬造忽然寫出澗底松<lb/>
筆下看看一枝老<lb/>
　　　題山僧水閣<lb/>
山房水閣連空翠沉沉下有蛟龍睡老僧趺坐入定時<lb/>
不知花落黄金地<lb/>
　　　登峴亭懐孟生<lb/>
峴山自髙水自緑後軰詞人心眼俗鹿門才子不再生<lb/>
<pb n="KR4h0038_WYG_033-4b"/>
怪景幽奇無管屬<lb/>
　　　吳中代蜀客吟<lb/>
身狎吳兒家在蜀春深屢唱思鄉曲峨眉風景無主人<lb/>
錦江悠悠為誰緑<lb/>
　　　戲詠榆莢<lb/>
風吹榆錢落如雨繞林繞屋來不住知爾不堪還酒家<lb/>
漫教夷甫無行處<lb/>
　　　寄李補闕<lb/>
<pb n="KR4h0038_WYG_033-5a"/>
蒼生應怪君起遲蒲輪重輾嵩陽道功成名遂來不來<lb/>
三十六巢仙鶴老<lb/>
　　　貧客吟<lb/>
檻毯蔽衣無處結寸心耿耿如刀切今朝欲泣泉客珠<lb/>
及到盤中却成血<lb/>
　　　誚山中叟<lb/>
老人今年八十幾口中零落殘牙齒天陰傴僂帶嗽行<lb/>
猶向巖前種松子<lb/>
<pb n="KR4h0038_WYG_033-5b"/>
　　　憶四明山泉<lb/>
愛彼山中石泉水幽聲夜落虚窻裏至今憶得卧雲時<lb/>
猶自㳙㳙在人耳<lb/>
　　　聞山中步虚聲<lb/>
何人步虚南峯頂鶴唳九天霜月冷仙詞偶逐東風來<lb/>
誤飄數聲落塵境<lb/>
　　　題龍池山人<lb/>
主人家在龍池側水中有魚不敢食終朝采藥供仙厨<lb/>
<pb n="KR4h0038_WYG_033-6a"/>
却笑桃花少顔色<lb/>
　　　翫新桃花<lb/>
幾歎紅桃開未得忽驚造化新裝飾一種同霑榮盛時<lb/>
偏荷清光借顔色<lb/>
　　　山石榴花<lb/>
深色燕脂碎剪紅巧能攅合是天公莫言無物堪相比<lb/>
妖艶西施春驛中<lb/>
　　　翫友人庭竹<lb/>
<pb n="KR4h0038_WYG_033-6b"/>
曾去𤣥洲看種玉那似君家滿庭竹客來不用呼清風<lb/>
此處挂冠涼自足<lb/>
　　　秋夜山居二首<lb/>
幽居正想飡霞客夜久月寒珠露滴千年獨鶴兩三聲<lb/>
飛下巖前一枝栢<lb/>
去鴈聲遥人語絶誰家素機織新雪秋山野客醉醒時<lb/>
百尺老松銜半月<lb/>
　　　秋夜山中别友人<lb/>
<pb n="KR4h0038_WYG_033-7a"/>
獨鶴孤雲兩難説明朝又作東西别知君少壯無十年<lb/>
莫愛閒吟老松月<lb/>
　　　贈别王鍊師徃羅浮<lb/>
道俗駢闐留不住羅浮山上有心期却愁仙處人難到<lb/>
别後音書寄與誰<lb/>
　　　春日飡霞閣<lb/>
灑水初晴物候新飡霞閣上最冝春山花四面風吹入<lb/>
為我鋪牀作錦茵<lb/>
<pb n="KR4h0038_WYG_033-7b"/>
　　　喜友再相逢<lb/>
三十年前與君别可憐容色奪花紅誰知日月相催促<lb/>
此度見君成老翁<lb/>
　　　候仙詞<lb/>
西歸公子何時降南岳先生早晚來巡厯世間猶未遍<lb/>
乞求鸞鶴且裴囘<lb/>
　　　修仙詞<lb/>
丹田自種留年藥𤣥谷長生續命芝世上漫忙兼漫走<lb/>
<pb n="KR4h0038_WYG_033-8a"/>
不知求已更求誰<lb/>
　　　山中得劉秀才京書<lb/>
自笑家貧客到踈滿庭煙草不能鋤今朝誰料三千里<lb/>
忽得劉公一紙書<lb/>
　　　夏日題方師院<lb/>
火天無處買清風悶發時來入梵宫只向方師小廊下<lb/>
囘看門外是樊籠<lb/>
　　　游春樂<lb/>
<pb n="KR4h0038_WYG_033-8b"/>
一年三百六十日賞心那似春中物草迷曲渚花滿園<lb/>
東家年少西家出<lb/>
　　　仙客歸鄉詞二首<lb/>
六合八荒游未半子孫零落暫歸來井邊不認捎雲樹<lb/>
多是門人在後栽<lb/>
洞中日月洞中仙不筭離家是幾年出郭始知人代變<lb/>
又須抛却古時錢<lb/>
　　　雲州飲席<lb/>
<pb n="KR4h0038_WYG_033-9a"/>
酒腸雖滿少歡情身在雲州望帝城巡次合當誰改令<lb/>
先須為我打還京<lb/>
　　　戱贈李主簿<lb/>
官罷江南客恨遥二年空被酒中消不知暗數春游處<lb/>
偏憶楊州第幾橋<lb/>
　　　春詞<hi>沈亞之亦有</hi>
黄鳥啼多春日髙紅芳開盡井邊桃美人手暖裁衣易<lb/>
片片輕雲落剪刀<lb/>
<pb n="KR4h0038_WYG_033-9b"/>
　　　題景上人山門<lb/>
水有青蓮沙有金老僧於此獨觀心愁人欲寄中峯宿<lb/>
只恐白猿啼夜深<lb/>
　　　妓人殘粧詞<lb/>
雲髻已收金鳯凰巧匀輕黛約殘粧不知昨夜新歌響<lb/>
猶在誰家繞畫梁<lb/>
　　　臨水亭<lb/>
只怪素亭黏黛色溪煙為我染莓苔欲知源上春風起<lb/>
<pb n="KR4h0038_WYG_033-10a"/>
看取桃花逐水來<lb/>
　　　聽范𤣥長吟<lb/>
聲聲扣出碧琅玕能使秋猿欲叫難詩興未窮心更逺<lb/>
手埀青拂向雲看<lb/>
　　　觀葉生畫花<lb/>
心竅玲瓏貌亦奇榮枯只在手中移今朝故向霜天裏<lb/>
㸃破繁花四五枝<lb/>
　　　洗丹沙詞<lb/>
<pb n="KR4h0038_WYG_033-10b"/>
千淘萬洗紫光攅夜火熒熒照玉盤恐是麻姑殘米粒<lb/>
不曾將與世人看<lb/>
　　　長安春夜吟<lb/>
露盤滴時河漢微美人燈下裁春衣蟾蜍東去鵲南飛<lb/>
芸香省中郎不歸<lb/>
　　　自述<lb/>
篋貯靈沙日日看欲成仙法脱身難不知誰向交州去<lb/>
為謝羅浮葛長官<lb/>
<pb n="KR4h0038_WYG_033-11a"/>
　　　少年行<lb/>
醉騎白馬走空衢惡少皆稱電不如五鳯街頭新勒轡<lb/>
半埀衫袖揖金吾<lb/>
　　　越中遇寒食<lb/>
去嵗清明霅溪口今朝寒食鏡湖西信知天地心不易<lb/>
還有子規依舊啼<lb/>
　　　贈採藥叟<lb/>
老去唯將藥裏行無家無累一身輕却教年少取書巻<lb/>
<pb n="KR4h0038_WYG_033-11b"/>
小字燈前鬬眼明<lb/>
　　　清夜憶仙宫子<lb/>
夜靜門深紫洞煙孤行獨坐憶神仙三清宫裏月如晝<lb/>
十二宫樓何處眠<lb/>
　　　江南怨<lb/>
愁見橋邊荇葉新蘭舟枕水楫生塵從來不是無蓮采<lb/>
十頃蓮塘賣與人<lb/>
　　　送絶塵子歸舊隱二首<lb/>
<pb n="KR4h0038_WYG_033-12a"/>
雲水千重繞洞門獨歸何處是桃源仙方不用隨身去<lb/>
留與人間老子孫<lb/>
班藤為杖草為衣萬壑千峯獨自歸縱令相憶誰相報<lb/>
桂樹巖邊人信稀<lb/>
　　　送裴秀才歸淮南<lb/>
怪來頻起詠刀頭楓葉枝邊一夕秋又向江南别才子<lb/>
却將風景過揚州<lb/>
　　　錢塘渡口<lb/>
<pb n="KR4h0038_WYG_033-12b"/>
天塹茫茫連沃焦秦皇何事不安橋錢塘渡口無錢納<lb/>
已失西興兩信潮<lb/>
　　　春日宴徐君池亭<lb/>
暫憑春酒換愁顔今日應須醉始還池上有門君莫掩<lb/>
從教野客見青山<lb/>
　　　山中送友人<lb/>
欲折楊枝别恨生一重枝上一啼鶯亂山重疊雲相掩<lb/>
君向亂山何處行<lb/>
<pb n="KR4h0038_WYG_033-13a"/>
　　　寄王少府<lb/>
采松仙子徒銷日喫菜山僧枉過生多謝藍田王少府<lb/>
人間詩酒最闗情<lb/>
　　　贈女道士鄭玉華二首<lb/>
𤣥髪新簪碧藕花欲添肌雪餌紅沙世間風景那堪戀<lb/>
長笑劉郎漫憶家<lb/>
明鏡湖中休采蓮却師阿母學神仙朱絲誤落青囊裏<lb/>
猶是箜篌第幾絃<lb/>
<pb n="KR4h0038_WYG_033-13b"/>
　　　寄西臺李侍御<lb/>
二千餘里採瓊瓌到處傷心瓦礫堆唯有繡衣周柱史<lb/>
獨將珠玉挂西臺<lb/>
　　　贈凌仙姥<lb/>
阿母從天䧏幾時前朝唯有漢皇知仙桃不啻三囘熟<lb/>
飽見東方一小兒<lb/>
　　　晚春送王秀才游剡川<lb/>
越山花去剡藤新才子風光不厭春第一莫尋溪上路<lb/>
<pb n="KR4h0038_WYG_033-14a"/>
可憐仙女愛迷人<lb/>
　　　馮上人院<lb/>
擾擾凡情逐水流世間多喜復多憂一囘行到馮公院<lb/>
便欲令人百事休<lb/>
　　　金吾詞<lb/>
行擁朱輪錦幨兒望仙門外叱金羈染鬚偷嫰無人覺<lb/>
唯有平康小婦知<lb/>
　　　觀舞女<lb/>
<pb n="KR4h0038_WYG_033-14b"/>
纒紅結紫畏風吹嫋娜初囘弱栁枝買笑未知誰是主<lb/>
萬人心逐一人移<lb/>
　　　鄠縣村居<lb/>
欲往村西日日慵上山無水引髙蹤誰能求得秦皇術<lb/>
為我先驅紫閣峯<lb/>
　　　酬周秀才<lb/>
三展蜀牋皆郢曲我心珍重甚瓊瑶應縁水府龍神睡<lb/>
偷得蛟人五色綃<lb/>
<pb n="KR4h0038_WYG_033-15a"/>
　　　旅次文水縣喜遇李少府<lb/>
為君三日廢行程一縣官人是酒朋共憶襄陽同醉處<lb/>
尚書坐上納銀觥<lb/>
　　　夏雨後題青荷蘭若<lb/>
僧舍清涼竹樹新初經一雨洗諸塵微風忽起吹蓮葉<lb/>
青玉盤中㵼水銀<lb/>
　　　途中逢少女<lb/>
身倚西門笑向東牡丹初折一枝紅市頭日賣千般鏡<lb/>
<pb n="KR4h0038_WYG_033-15b"/>
知落誰家新匣中<lb/>
　　　山中翫白鹿<lb/>
繞洞尋花日易銷人間無路得相招呦呦白鹿毛如雪<lb/>
踏我桃花過石橋<lb/>
　　　山居樂<lb/>
鸞鶴每於松下見笙歌常向坐中聞手持十節龍頭杖<lb/>
不指虚空即指雲<lb/>
　　　襄陽曲<lb/>
<pb n="KR4h0038_WYG_033-16a"/>
大堤女兒郎莫尋三三五五結同心清晨對鏡理容色<lb/>
意欲取郎千萬金<lb/>
　　　望夫詞三首<lb/>
看看北鴈又南飛薄倖征夫久不歸蟢子到頭無信處<lb/>
凡經幾度上人衣<lb/>
手爇寒燈向影頻囘文機上暗生塵自家夫壻無消息<lb/>
却恨橋頭賣卜人<lb/>
何事經年斷書信愁聞逺客説風波西家還有望夫伴<lb/>
<pb n="KR4h0038_WYG_033-16b"/>
一種淚痕兒最多<lb/>
　　　少婦游春詞<lb/>
簇錦攅花鬬勝遊萬人行處最風流無端自向春園裏<lb/>
笑摘青梅叫阿侯<lb/>
　　　折栁枝<lb/>
傷見路邊楊栁春一重折盡一重新今年還折去年處<lb/>
不送去年離别人<lb/>
　　　歸將吟<lb/>
<pb n="KR4h0038_WYG_033-17a"/>
百戰放歸成老翁餘生得出死人中今朝授勑三囘舞<lb/>
兩賜青娥又拜公<lb/>
　　　惜花詞<lb/>
千樹繁紅遶碧泉正冝尊酒對芳年明朝欲飲還來此<lb/>
只怕春風却在前<lb/>
　　　抛纒頭詞<lb/>
翠娥初罷繞梁詞又見雙鬟對舞時一抱紅羅分不足<lb/>
參差裂破鳯凰兒<lb/>
<pb n="KR4h0038_WYG_033-17b"/>
　　　望騎馬郎<lb/>
碧蹄新壓步初成玉色郎君弄影行賺殺唱歌樓上女<lb/>
伊州誤作石州聲<lb/>
　　　春日錢塘雜興二首<lb/>
酒姥溪頭桑嫋嫋錢塘郭外栁毶毶路逢鄰婦遥相問<lb/>
小小如今學養蠶<lb/>
西鄰年少問東鄰桞岸花隄幾處新昨夜雨多春水闊<lb/>
隔江桃葉喚何人<lb/>
<pb n="KR4h0038_WYG_033-18a"/>
　　　翫手植松<lb/>
却思毫末栽松處青翠纔將衆草分今日散材遮不得<lb/>
看看氣色欲凌雲<lb/>
　　　夜笛詞<lb/>
皎㓗西樓月未斜笛聲寥亮入東家却令燈下裁衣婦<lb/>
誤剪同心一半花<lb/>
　　　贈鄭倫吹鳯管<lb/>
喃喃解語鳯凰兒曾聽棃園竹裏吹誰謂五陵年少子<lb/>
<pb n="KR4h0038_WYG_033-18b"/>
還將此曲暗相隨<lb/>
　　　蜀茗詞<lb/>
越椀初盛蜀茗新薄煙輕處攪來匀山僧問我將何比<lb/>
欲道瓊漿却畏嗔<lb/>
　　　春霽<lb/>
煎茶水裏花千片候客亭中酒一樽獨對春光還寂寞<lb/>
羅浮道士忽敲門<lb/>
　　　諷山雲<lb/>
<pb n="KR4h0038_WYG_033-19a"/>
閒雲生葉不生根常被重重蔽石門賴有風簾能掃蕩<lb/>
滿山晴日照乾坤<lb/>
　　　日晚歸山詞<lb/>
虎跡新逢雨後泥無人家處洞邊溪獨行歸客晚山裏<lb/>
賴有鷓鴣臨路岐<lb/>
　　　翫花詞<lb/>
今朝造化使春風開拆西施面上紅竟日眼前猶不足<lb/>
數株舁入寸心中<lb/>
<pb n="KR4h0038_WYG_033-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　萬首唐人絶句巻三十三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>萬首唐人絶句卷六十八</head> <lb/>
    <p>
<pb n="KR4h0038_WYG_068-1a"/>
欽定四庫全書<lb/>
　萬首唐人絶句卷六十八<lb/>
　　　　　　　　　　　　　宋　洪邁　編<lb/>
　　七言<lb/>
　　　早入中書　　　　　　　　錢　珝<lb/>
不意雲霄能自致空驚鴛鷺忽相隨臘雪新晴栢子殿<lb/>
春風欲上萬年枝<lb/>
　　　和王貟外雪晴早朝<lb/>
<pb n="KR4h0038_WYG_068-1b"/>
紫微晴雪帯恩光遶仗偏隨鴛鷺行長信月留寜避曉<lb/>
宜春花滿不飛香<lb/>
　　　請告出春明門　　　　　　李羣玉<lb/>
本不將心挂名利亦無情意在樊籠鹿裘藜杖且歸去<lb/>
冨貴榮華春夣中<lb/>
　　　旅游番禺獻涼公<lb/>
帝鄕羣侣杳難㝷獨立滄州歳暮心野鶴飛栖無逺近<lb/>
稲粱多處是恩深<lb/>
<pb n="KR4h0038_WYG_068-2a"/>
　　　張璪璧畫<lb/>
片石長松倚素楹翛然雲壑見髙情世人只愛凡花鳥<lb/>
無處不知梁廣名<lb/>
　　　書院二小松<lb/>
一䨇幽色出凡塵數粒秋煙二尺鱗從此静窓聞細韻<lb/>
琴聲長伴讀書人<lb/>
　　　言懷<lb/>
白鶴高飛不逐羣嵇康琴酒鮑昭文此身未有棲歸處<lb/>
<pb n="KR4h0038_WYG_068-2b"/>
天下人間一片雲<lb/>
　　　勸入廬山讀書<lb/>
憐君少雋利如鋒氣爽神清刻骨聦片玉若磨唯轉瑩<lb/>
莫辭雲外入廬峯<lb/>
　　　聞笛<lb/>
冉冉生山草何異截而吹之動天地望鄕臺上望鄕時<lb/>
不獨落梅兼落涙<lb/>
　　　曉宴<lb/>
<pb n="KR4h0038_WYG_068-3a"/>
金波西傾銀漢落緑樹含煙倚朱閣曉華䏊聦聞調笙<lb/>
一㸃殘燈隔羅幕<lb/>
　　　將遊荆州投魏中丞<lb/>
貧埋病壓老巑岏拂拭菱花不喜看又恐無人肯青眼<lb/>
事須慿仗小還丹<lb/>
　　　二辛夷<lb/>
狂吟亂舞䨇白鶴霜翎玉羽紛紛落空庭向晚春雨微<lb/>
却歛寒香抱瑶蕚<lb/>
<pb n="KR4h0038_WYG_068-3b"/>
　　　題龍潭西齋<lb/>
寂寞幽齋暝煙起滿徑西風落松子逺公一去兠率宫<lb/>
唯有門前虎谿水<lb/>
　　　鏡道中吹簫　　　　　　　陳　陶<lb/>
金欄白的苦篸<graphic n="KR1237" url="https://raw.githubusercontent.com/kanripo/KR-Gaiji/master/images/KR1237.png" mimeType="image/png"/>䨇鳯夜伴江南棲十洲人聽玉樓曉<lb/>
空向千山桃杏枝<lb/>
　　　贈野老<lb/>
何年種芝白雲裏人傳先生老萊子消磨世上名利心<lb/>
<pb n="KR4h0038_WYG_068-4a"/>
澹若巖間一流水<lb/>
　　　宿山祠　　　　　　　　　張　籍<lb/>
秋草宫中斜裏墓宫中誰送葬來時千千萬萬皆如此<lb/>
家在城邉亦不知<lb/>
　　　送律師歸婺州<lb/>
京中開講已多時曽作壇頭證戒師歸到䨇溪橋北寺<lb/>
鄕僧爭就學威儀<lb/>
　　　張蕭逺雪夜同宿<lb/>
<pb n="KR4h0038_WYG_068-4b"/>
數巻新遊蜀客詩長安僻巷得相隨草堂雪夜携琴宿<lb/>
況似青城館裏時<lb/>
　　　送李四校書　　　　　　　僧元孚<lb/>
朱絲寫别鶴泠泠詩滿紅牋月滿庭莫學楚狂隳姓字<lb/>
知音還有子期聽<lb/>
　　　送小師勝雲　　　　　　　皎　然<lb/>
昨日雪山知爾名吾今坐石已三生少年道性易流動<lb/>
莫遣秋風入别情<lb/>
<pb n="KR4h0038_WYG_068-5a"/>
　　　送僧遊福州<lb/>
禪子自矜禪性成將心擬㸃建溪清南看閩樹花不落<lb/>
更取何情了妄情<lb/>
　　　題三鄕驛　　　　　　若耶溪女子<lb/>
昔逐良人西入闗良人身没妾空還謝娘衛女不相待<lb/>
為雨為雲過别山<lb/>
　　　陸洞和<lb/>
惆悵殘花怨暮春孤鸞舞鏡倍傷神清詞好箇干人事<lb/>
<pb n="KR4h0038_WYG_068-5b"/>
疑是文姫第二身<lb/>
　　　王祝和<lb/>
女几山前嵐氣低佳人留眼此中題不知雲雨歸何處<lb/>
空使王孫見即迷<lb/>
　　　劉谷和<lb/>
蘭蕙芬芳見玉姿路傍花笑景遲遲苧蘿山下無窮意<lb/>
併在三鄉惜别時<lb/>
　　　王條和<lb/>
<pb n="KR4h0038_WYG_068-6a"/>
浣沙游女出闗東舊跡新詞一夣中槐陌桞亭何限事<lb/>
年年囘首泣春風<lb/>
　　　李昌鄴和<lb/>
紅粉蕭娘手自題分眀幽怨發雲閨不應更學文君去<lb/>
泣向殘花歸剡溪<lb/>
　　　王碩和<lb/>
無姓無名越水濱芳詞空怨路傍人莫教才子偏惆悵<lb/>
宋玉東家是舊鄰<lb/>
<pb n="KR4h0038_WYG_068-6b"/>
　　　李縞和<lb/>
會稽王謝兩風流王子沉淪謝女愁歸思若隨文字在<lb/>
路傍空為感千秋<lb/>
　　　張綺和<lb/>
洛川依舊好風光蓮帳無因見女郎雲雨㪚來音信斷<lb/>
此生遺恨寄三鄕<lb/>
　　　髙衢和<lb/>
南北千山與萬山軒車誰不思鄕闗獨留芳翰悲前跡<lb/>
<pb n="KR4h0038_WYG_068-7a"/>
陌上恐傷桃李顔<lb/>
　　　韋水和<lb/>
來時歡笑去時哀家國迢迢向越臺待冩百年幽思盡<lb/>
故宫流水莫相催<lb/>
　　　楊桞枝詞　　　　　　　　韓　琮<lb/>
枝鬭纎腰葉鬬眉春來無處不如絲霸陵原上多離别<lb/>
少有長條拂地垂<lb/>
　　　二月二日㳺洛源<lb/>
<pb n="KR4h0038_WYG_068-7b"/>
舊苑新晴草似苔人還香在踏青囘今朝此地成惆悵<lb/>
已後逄春更莫來<lb/>
　　　駱谷晚望<lb/>
秦川如畫渭如絲去國還家一望時公子王孫莫來好<lb/>
嶺花多是斷腸枝<lb/>
　　　暮春滻水送别<lb/>
緑暗紅稀出鳯城暮雲宫闕古今情行人莫聽宫前水<lb/>
流盡年光是此聲<lb/>
<pb n="KR4h0038_WYG_068-8a"/>
　　　晦日呈諸判官　　　　　　韓　滉<lb/>
晦日新晴春自嬌萬家攀折渡長橋年年老向江城寺<lb/>
不覺東風換桞條<lb/>
　　　贈去妾　　　　　　　　　崔　郊<lb/>
公子王孫逐後塵緑珠垂淚滿羅巾侯門一入深如海<lb/>
從此蕭郎是路人<lb/>
　　　人日遇雪應制　　　　　　李　嶠<lb/>
千鍾聖酒御筵披六出祥霙亂繞枝即此神仙對瓊圃<lb/>
<pb n="KR4h0038_WYG_068-8b"/>
何煩轍迹向瑶池<lb/>
　　　送司馬先生<lb/>
蓬閣桃源兩處分人間海上不相聞一朝琴裏悲黄鶴<lb/>
何日山頭望白雲<lb/>
　　　邉詞　　　　　　　　　　張敬忠<lb/>
五原春色舊來遲二月垂楊未挂絲即今河畔氷開日<lb/>
正是長安花落時<lb/>
　　　河陽橋送别　　　　　　　桞中庸<lb/>
<pb n="KR4h0038_WYG_068-9a"/>
黄河流出有浮橋晉國歸人此路遥若傍欄干千里望<lb/>
北風驅馬雨蕭蕭<lb/>
　　　征怨<lb/>
歳歳金河復玉闗朝朝馬䇿與刀環三春白雪歸青冡<lb/>
萬里黄河遶黒山<lb/>
　　　涼州曲<lb/>
闗山萬里逺征人一望闗山淚滿巾清海戍頭空有月<lb/>
黄沙磧裏本無春<lb/>
<pb n="KR4h0038_WYG_068-9b"/>
高檻連天望武威窮隂拂地戍金微九城絃管聲遥發<lb/>
一夜闗山雪滿飛<lb/>
　　　寒食　　　　　　　　　　孟雲卿<lb/>
二月江南花滿枝他鄕寒食逺堪悲貧居徃徃無煙火<lb/>
不獨眀朝為子推<lb/>
　　　寒食夜　　　　　　　　　李宣古<lb/>
人定朱門尚半開初星粲粲㸃昭囘此時寒食無燈燭<lb/>
花桞蒼蒼月欲來<lb/>
<pb n="KR4h0038_WYG_068-10a"/>
　　　寒食獻羣守　　　　　　　伍唐珪<lb/>
入門堪笑復堪憐三徑苔封一釣船慙愧四鄰教斷火<lb/>
不知厨裏乆無煙<lb/>
　　　奉和祓禊　　　　　　　　韋嗣立<lb/>
乘風祓禊逐風光扈蹕陪鑾渭渚傍還笑當時水濵老<lb/>
衰年八十待文王<lb/>
　　　奉和祓禊　　　　　　　　沈佺期<lb/>
寳馬香車清渭濵紅桃碧桞禊堂春皇情尚憶垂竿佐<lb/>
<pb n="KR4h0038_WYG_068-10b"/>
天祚先呈捧劔人<lb/>
　　　奉和祓禊　　　　　　　　李　乂<lb/>
上林花鳥暮春時上已陪游樂在茲此日欣逄臨渭賞<lb/>
昔年空道濟汾詞<lb/>
　　　喜韓少府見訪　　　　　　胡釘珓<lb/>
忽聞梅福來相訪笑着荷衣出草堂兒童不慣見車馬<lb/>
走入蘆花深處藏<lb/>
　　　觀諸妓繡様<lb/>
<pb n="KR4h0038_WYG_068-11a"/>
日暮堂前花蘂嬌爭拈小筆上牀描繡成安向春園裏<lb/>
引得黄鶯下桞條<lb/>
　　　小兒垂釣<lb/>
蓬頭稚子學垂綸倒坐莓苔草映身路人借問遥招手<lb/>
恐畏魚驚不應人<lb/>
　　　葬寳雞行路士人　　　　　寥有方<lb/>
嗟君没世委空嚢幾度勞心翰墨場半靣為君申一慟<lb/>
不知何處是家鄕<lb/>
<pb n="KR4h0038_WYG_068-11b"/>
　　　傷春吟　　　　　　　　　何光逺<lb/>
簷上簷前燕語新桞開花發自傷神誰能將我相思意<lb/>
說與隈江解珮人<lb/>
　　　荅龍女<lb/>
淡蕩春光物象饒一枝瓊艶不勝嬌若能許解相思珮<lb/>
何羡星天渡鵲橋<lb/>
　　　催粧<lb/>
玉漏㳙㳙銀漢清鵲橋新架路初成催粧既要裁篇詠<lb/>
<pb n="KR4h0038_WYG_068-12a"/>
鳯吹鸞歌早會迎<lb/>
寳車輾駐綵雲開誤到蓬山頂上來瓊室既登花得折<lb/>
永將凡骨逐風雷<lb/>
　　　贈何生　　　　　　　眀月潭龍女<lb/>
坐乆風吹緑綺寒九天月照水精盤不思却返沉潜去<lb/>
為惜春光一夜歡<lb/>
　　　留别何郎<lb/>
負妾當時寤寐求從茲粉靣阻綢繆宫空月苦瑶雲斷<lb/>
<pb n="KR4h0038_WYG_068-12b"/>
寂寞巴江水自流<lb/>
　　　鬻丹砂醉吟　　　　　　　劉道昌<lb/>
心田但使靈芝長氣海常教法水朝功滿自然留不住<lb/>
更將何物馭丹霄<lb/>
　　　龜市告别<lb/>
還丹功滿氣成胎九百年來混俗埃自此三山一歸去<lb/>
無因重到世間來<lb/>
　　　貨丹吟　　　　　　　　鄰場道人<lb/>
<pb n="KR4h0038_WYG_068-13a"/>
尋仙何必三山上但使神存九竅清煉得綿綿元氣定<lb/>
自然不食亦長生<lb/>
　　　羣仙降蜀宫<lb/>
　　　　后土夫人<lb/>
偶引羣仙到世間薰風殿裏醉華筵等閒貪賞不歸去<lb/>
愁殺韋郎一覺眠<lb/>
　　　　王母<lb/>
滄海成塵幾萬秋碧桃花發長春愁不來便是數千載<lb/>
<pb n="KR4h0038_WYG_068-13b"/>
周穆漢皇何處游<lb/>
　　　　麻姑<lb/>
世間何事不澘然人得人情命不延適向蔡家㕔上飲<lb/>
囘頭已見一千年<lb/>
　　　　上元夫人<lb/>
思量徃事一愁容阿母曾邀到漢宫城闕不存人不見<lb/>
茂陵荒草恨無窮<lb/>
　　　　弄玉<lb/>
<pb n="KR4h0038_WYG_068-14a"/>
采鳯飛來到禁闈便隨王母駐瑶池如今記得秦樓上<lb/>
偷見蕭郎惱妾時<lb/>
　　　　太眞<lb/>
春夣悠揚生下界一堪成笑一堪悲馬嵬不是無情地<lb/>
自遇蓬萊睡覺時<lb/>
　　　臨刑賦　　　　　　　　　楊　損<lb/>
聖主何曾識仲都可嗟社稷在須㬰市東便是神仙窟<lb/>
何必乗舟泛五湖<lb/>
<pb n="KR4h0038_WYG_068-14b"/>
　　　東洛貨丹　　　　　　　　許學士<lb/>
三千功滿去升天一住人間數百年華表他時却歸日<lb/>
滄溟應恐變桑田<lb/>
　　　天闗囘到世吟<lb/>
九霄雲路竒哉險曾抱沖身入太和今日東歸渾似夣<lb/>
望崖囘首隔天波<lb/>
　　　經故宫女墳有感　　　　　聶通志<lb/>
家國乆隨狂寇没春蕪又向冡頭青如今憶得當時事<lb/>
<pb n="KR4h0038_WYG_068-15a"/>
為爾傷心一涕零<lb/>
長郊煙淡月華清因醉荒墳半夜醒失路孤吟不勝苦<lb/>
暗中應有鬼神聽<lb/>
　　　吟送酒　　　　　　　京昭儀寳仙<lb/>
爭不逄人話此身此身長夜不知春自從國破家亡後<lb/>
壠上惟添芳草新<lb/>
　　　張夫人華國<lb/>
休說人間恨戀多况逄佳客此相過堂中縱有千般樂<lb/>
<pb n="KR4h0038_WYG_068-15b"/>
爭及陽春一曲歌<lb/>
　　　景才人舜英<lb/>
幽谷窮花似妾身縱懷香艶吐無因多情公子能相訪<lb/>
應解回風暫借春<lb/>
　　　留金扼臂贈别<lb/>
恩情未足曉光催數朶眠花未得開却羡一䨇金扼臂<lb/>
隨君此去出泉臺<lb/>
　　　琴中歌　　　　　　　　　孫𤣥照<lb/>
<pb n="KR4h0038_WYG_068-16a"/>
相如曾作鳯兮吟昔被文君會此音今日孤鸞還獨語<lb/>
痛哉仙子不彈琴<lb/>
　　　答孫客　　　　　　　　　王仙山<lb/>
鴛鴦相見不相隨籠裏籠前整羽衣但得他時人放去<lb/>
水中長作一䨇飛<lb/>
　　　送青城丈人酒　　　　紫微孫處士<lb/>
深羡青城好洞天白龍一覺已千年鋪雲枕石長松下<lb/>
朝退看書盡日眠<lb/>
<pb n="KR4h0038_WYG_068-16b"/>
　　　送王懿昌酒<lb/>
將知骨分到仙鄉酒飲金華玉液漿莫道人間只如此<lb/>
回頭已是一年强<lb/>
　　　送太一真君酒　　　　　青城丈人<lb/>
峩眉仙府静沉沉玉液金華莫厭斟凡客欲知真一洞<lb/>
劔門西北五雲深<lb/>
　　　送紫微處士酒　　　　　太一真君<lb/>
此中何必羡青城玉樹雲樓不記名悶即乘龍游紫府<lb/>
<pb n="KR4h0038_WYG_068-17a"/>
北辰南斗逐君行<lb/>
　　　蜀宫應制　　　　　　李舜絃夫人<lb/>
濃樹禁花開後庭飲筵中㪚酒醒醒濛濛雨草瑶階濕<lb/>
鐘曉愁吟獨倚屏<lb/>
　　　釣魚不得<lb/>
盡日池邉釣錦鱗芰荷香裏暗銷䰟依稀縱有尋香餌<lb/>
知是金鈎不肯呑<lb/>
　　　隨駕游青城<lb/>
<pb n="KR4h0038_WYG_068-17b"/>
因隨八馬上仙山頓隔埃塵物象閒只恐西追王母宴<lb/>
却憂難得到人間<lb/>
　　　摘紫芝　　　　　　　　　李太𤣥<lb/>
偶游洞府到芝田星月茫茫欲曙天雖則似離塵世了<lb/>
不知何處遇真仙<lb/>
　　　玉女舞霓裳<lb/>
舞勢隨風㪚復收歌聲似磬韻還幽千回赴節填詞處<lb/>
嬌眼如波入鬢流<lb/>
<pb n="KR4h0038_WYG_068-18a"/>
　　　錦城春望　　　　　　　　卓英英<lb/>
和風裝㸃錦城春細雨如絲壓玉塵漫把詩情訪竒景<lb/>
艶花穠酒屬閒人<lb/>
　　　理笙<lb/>
頻倚銀屏理鳯笙調中幽意起春情因思徃事成惆悵<lb/>
不得緱山和一聲<lb/>
　　　游福感寺荅少年<lb/>
牡丹未及開時節況是秋風莫近前留待來年二三月<lb/>
<pb n="KR4h0038_WYG_068-18b"/>
一枝和露壓神仙<lb/>
　　　荅𤣥士<lb/>
數載幽欄種牡丹裹香包艶待神仙神仙既有丹青術<lb/>
携取何妨入洞天<lb/>
　　　和錦城春望　　　　　　　眉　娘<lb/>
蠶市初開處處春九衢明艶起香塵世間縱有浮華事<lb/>
爭及仙山出世人<lb/>
　　　和理笙<lb/>
<pb n="KR4h0038_WYG_068-19a"/>
但於閨閤熟吹笙太白真仙自有情他日丹霄驂白鳯<lb/>
何愁子晉不聞聲<lb/>
　　　晝地吟　　　　　　　太白山𤣥士<lb/>
學得丹青數萬年人間幾度變桑田桑田雖變丹青在<lb/>
誰向丹青合得仙<lb/>
　　　贈葛氏小娘子　　　　　　潘　雍<lb/>
曾聞仙子住天台欲結靈姻愧短才若許隨君洞中住<lb/>
不同劉阮却歸來<lb/>
<pb n="KR4h0038_WYG_068-19b"/>
　　　和潘雍　　　　　　　　　葛氏女<lb/>
九天天遠瑞煙濃駕鶴驂龍意已同從此三山山上月<lb/>
瓊花開處照春風<lb/>
　　　紫霄夫人席上　　　　　桃花夫人<lb/>
昔時訓子西河土漢使經過問妾緣自到仙山不知老<lb/>
凡間喚作幾千年<lb/>
　<lb/>
　萬首唐人絶句巻六十八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>萬首唐人絶句巻六十二</head> <lb/>
    <p>
<pb n="KR4h0038_WYG_062-1a"/>
欽定四庫全書<lb/>
　萬首唐人絶句巻六十二<lb/>
　　　　　　　　　　　　　宋　洪邁　編<lb/>
　　七言<lb/>
　　　送日本僧歸　　　　　　　　韋莊<lb/>
扶桑已在𣺌茫中家在扶桑東更東此去與師誰共到<lb/>
一船明月一帆風<lb/>
　　　對酒<lb/>
<pb n="KR4h0038_WYG_062-1b"/>
何用巖棲隠姓名一壺春酹可忘形伯倫若有長生術<lb/>
應到如今醉未醒<lb/>
　　　舊里<lb/>
滿目牆垣春草深傷時傷事更傷心車輪馬跡一時盡<lb/>
十二玉樓何處尋<lb/>
　　　春愁<lb/>
自有春愁正斷魂不堪芳草思王孫落花寂寂黄昏雨<lb/>
深夜無人獨倚門<lb/>
<pb n="KR4h0038_WYG_062-2a"/>
　　　鄜州寒食城外醉吟五首<lb/>
滿街楊桞緑絲烟畫出青春二月天好是隔簾花樹動<lb/>
女郎撩亂送鞦韆<lb/>
雕隂寒食足逰人金鳳羅衣濕麝薫腸斷入城芳草路<lb/>
淡紅香白一羣羣<lb/>
開元坡下日初斜拜掃歸來走鈿車可惜數枝紅艶好<lb/>
不知今夜落誰家<lb/>
馬驕風疾玉鞭長過去唯留一陣香閒客不須燒破眼<lb/>
<pb n="KR4h0038_WYG_062-2b"/>
好花皆屬富家郎<lb/>
雨絲烟桞欲清明金屋人間暖鳳笙永晝迢迢無一事<lb/>
隔街聞築氣毬聲<lb/>
　　　揺落<lb/>
揺落秋天酒易醒悽悽長是别離情黄昏倚柱不歸去<lb/>
腸斷緑荷風雨聲<lb/>
　　　令狐亭<lb/>
若非天上神仙宅須是人間將相家想得當時好風月<lb/>
<pb n="KR4h0038_WYG_062-3a"/>
管絃吹殺後庭花<lb/>
　　　江上别李秀才二首<lb/>
千山紅樹萬山雲把酒相看日又曛一曲離歌兩行淚<lb/>
更知何地再逄君<lb/>
前年相送灞陵春今日天涯各避秦莫向樽前惜沈醉<lb/>
與君俱是異鄉人<lb/>
　　　語松竹<lb/>
庭前芳草緑如袍堂上詩人欲二毛多病不禁秋寂寞<lb/>
<pb n="KR4h0038_WYG_062-3b"/>
雨風松竹暮騷騷<lb/>
　　　姫人養蠶<lb/>
昔年愛笑蠶家婦今日辛勤自養蠶仍道不愁羅與綺<lb/>
女郎初解織桑籃<lb/>
　　　東陽酒家贈别二首<lb/>
送君同上酒家樓酩酊飜成一笑休正是落花饒悵望<lb/>
醉鄉前路莫回頭<lb/>
天涯方歎異鄉身又向天涯别故人明日五更孤店月<lb/>
<pb n="KR4h0038_WYG_062-4a"/>
醉醒何處各沾巾<lb/>
　　　長干塘别徐茂才<lb/>
亂離時節别離輕别酒應須滿滿傾纔喜相逢又相送<lb/>
有情争得似無情<lb/>
　　　江行西望<lb/>
西望長安白日遥半年無事駐蘭橈欲將張翰松江雨<lb/>
畫作屏風寄鮑昭<lb/>
　　　驚秋<lb/>
<pb n="KR4h0038_WYG_062-4b"/>
不向烟波狎釣舟强將文墨事儒邱長安十二槐花陌<lb/>
曾負秋風多少秋<lb/>
　　　離筵訴酒<lb/>
感君情重惜分離送我殷勤酒滿巵不是不能判酩酊<lb/>
却憂前路醉醒時<lb/>
　　　題盧拾遺莊<lb/>
主父西逰去不歸滿溪春雨長春薇怪來馬上詩情好<lb/>
㸃破青山白鷺飛<lb/>
<pb n="KR4h0038_WYG_062-5a"/>
　　　白牡丹<lb/>
閨中莫妬新粧婦陌上須慚傅粉郎昨夜月明渾似水<lb/>
入門唯覺一庭香<lb/>
　　　題許渾詩巻<lb/>
江南才子許渾詩字字清新句句竒十斛明珠量不盡<lb/>
惠休虛作碧雲詞<lb/>
　　　贈禮佛名者<lb/>
何用辛勤禮佛名我從無事到真庭尋思六祖傳心印<lb/>
<pb n="KR4h0038_WYG_062-5b"/>
可是從來讀藏經<lb/>
　　　解維<lb/>
又解征帆落照中暮程還過秣陵東三年辛苦烟波裏<lb/>
贏得風姿似釣翁<lb/>
　　　雨霽池上作<lb/>
鹿巾藜杖葛衣輕雨歇池邉晚吹清正是今時江上好<lb/>
白鱗紅稻紫蓴羮<lb/>
　　　古别離二首<lb/>
<pb n="KR4h0038_WYG_062-6a"/>
晴烟漠漠桞毿毿不那離情酒半酣更把馬鞭雲外指<lb/>
斷腸春色在江南<lb/>
一生風月俱惆悵到處烟花恨别離止竟多情何處好<lb/>
少年長抱長年悲<lb/>
　　　江亭酒醒<lb/>
别筵人散酒初醒江岸黄昏雨雪零滿座綺羅皆不見<lb/>
覺來紅燭背銀屏<lb/>
　　　棹亭驛小桃花<lb/>
<pb n="KR4h0038_WYG_062-6b"/>
當年此樹正花開五馬僊郎載酒來李白已亡工部死<lb/>
何人空伴玉山頽<lb/>
　　　憫耕者<lb/>
何代何王不戰争盡從離亂見清平如今暴骨多於土<lb/>
猶㸃鄉兵作戍兵<lb/>
　　　含山店夢覺作<lb/>
曾是流離慣别家等閒揮杖各天涯燈前一夢江南覺<lb/>
惆悵起來山月斜<lb/>
<pb n="KR4h0038_WYG_062-7a"/>
　　　壺關道中作<lb/>
處處兵戈路不通却從山北去江東黄昏欲到壺關寨<lb/>
疋馬寒嘶野草中<lb/>
　　　金陵圖二首<lb/>
誰為傷心畫不成畫人心逐世人情君㸔六幅南朝事<lb/>
老木寒雲滿故城<lb/>
江雨霏霏江草齊六朝如夢鳥空啼無情最是臺城桞<lb/>
依舊烟籠十里堤<lb/>
<pb n="KR4h0038_WYG_062-7b"/>
　　　送人遊并汾<lb/>
風雨蕭蕭欲暮秋獨攜孤劍塞垣遊如今敵騎方南牧<lb/>
莫過陰闗第一州<lb/>
　　　江外思歸<lb/>
年年春日異鄉悲社曲黄鶯可得知更被夕陽江岸上<lb/>
斷腸烟柳一絲絲<lb/>
　　　夢入闗<lb/>
夢中乘傳過闗亭南望蓮峯簇簇青馬上正吟歸去好<lb/>
<pb n="KR4h0038_WYG_062-8a"/>
覺來江月滿前汀<lb/>
　　　送人歸上國<lb/>
送君江上日西斜泣向江邊滿樹花若見青雲舊相識<lb/>
為言流落在天涯<lb/>
　　　聞春鳥<lb/>
雨時春鳥滿江村還是長安舊日聞紅杏花前應笑我<lb/>
我今憔悴亦羞君<lb/>
　　　獨鶴<lb/>
<pb n="KR4h0038_WYG_062-8b"/>
夕陽灘上立徘徊紅蓼風前雪翅開應為不知棲宿處<lb/>
㡬囘飛去又飛來<lb/>
　　　新栽竹<lb/>
寂寞階前種此君遶欄吟罷却沾巾異鄉流落誰相識<lb/>
唯有叢篁伴主人<lb/>
　　　題酒家<lb/>
酒綠花紅客愛詩落花春岸酒家旗尋思避世為逋客<lb/>
不醉長醒也是癡<lb/>
<pb n="KR4h0038_WYG_062-9a"/>
　　　殘花二首<lb/>
和烟和雨雪離披金蘂紅鬚尚滿枝十日笙歌一宵夢<lb/>
苧羅烟雨失西施<lb/>
江頭沈醉泥斜暉却向花前慟哭歸惆悵一年春又去<lb/>
碧雲芳草兩依依<lb/>
　　　稻田<lb/>
浪波春稻滿前坡極目連雲𥝧稏肥更被鷺鷥千㸃白<lb/>
披烟來入畫屏飛<lb/>
<pb n="KR4h0038_WYG_062-9b"/>
　　　燕來<lb/>
去歳辭巢別近鄰今來空訝草堂新花間對語應相問<lb/>
不是村中舊主人<lb/>
　　　倚柴扉<lb/>
䇿杖無言獨倚闗如癡如醉夢魂間孤吟盡日何人㑹<lb/>
依約前山似故山<lb/>
　　　七步廊<lb/>
杜門無計奈殘陽更接簷前七步廊不羨東都丞相宅<lb/>
<pb n="KR4h0038_WYG_062-10a"/>
每行吟得好文章<lb/>
　　　寄舍弟<lb/>
每吟富貴他人合不覺汍瀾又溼衣萬里日邊鄉樹逺<lb/>
何年何路得同歸<lb/>
　　　僕者楊金<lb/>
半年辛苦葺荒居不獨單寒腹亦虛努力且為田舍客<lb/>
他年為爾覓金魚<lb/>
　　　春陌二首<lb/>
<pb n="KR4h0038_WYG_062-10b"/>
滿街芳草卓香車仙子門前白日斜腸斷東風各囘首<lb/>
一枝春雪凍梅花<lb/>
嫩烟輕染柳絲黄句引花枝笑凭牆馬上王孫莫囘首<lb/>
好風偏逐羽林郎<lb/>
　　　中酒<lb/>
南鄰酒熟愛相招蘸甲傾來綠滿瓢一醉不知三日事<lb/>
任他童稚作漁樵<lb/>
　　　暴雨<lb/>
<pb n="KR4h0038_WYG_062-11a"/>
江村入夏多雷雨曉作狂霖晩又晴波浪不知深㡬許<lb/>
南湖今與北湖平<lb/>
　　　晏起<lb/>
爾來中酒起常遲卧看南山改舊詩開户日髙春寂寂<lb/>
數聲啼鳥上花枝<lb/>
　　　幽居春思<lb/>
綠映紅藏江上村一聲雞犬似仙源閉門盡日無人到<lb/>
翠羽春禽滿樹喧<lb/>
<pb n="KR4h0038_WYG_062-11b"/>
　　　思歸引<lb/>
越鳥南翔雁北飛兩鄉雲路各言歸如何我是飄飄者<lb/>
獨向江頭戀釣磯<lb/>
　　　與小女<lb/>
見人初解語嘔啞不肯歸眠戀小車一夜嬌啼緣底事<lb/>
為嫌衣少縷金華<lb/>
　　　虎跡<lb/>
白額頻頻夜到門水邊踪跡漸成羣我今避世棲巖穴<lb/>
<pb n="KR4h0038_WYG_062-12a"/>
巖穴如何又見君<lb/>
　　　買酒不得<lb/>
停樽待爾怪來遲手挈空瓶毷氉歸滿面春愁消不得<lb/>
更看溪鷺寂寥飛<lb/>
　　　得故人書<lb/>
正向溪頭自采蘇青雲忽得故人書殷勤問我歸來否<lb/>
雙闕而今畫不如<lb/>
　　　洪州送僧遊福建<lb/>
<pb n="KR4h0038_WYG_062-12b"/>
八月風波似鼔鼙可堪波上各東西殷勤早作歸來計<lb/>
莫戀猿聲住建溪<lb/>
　　　聞囘戈軍<lb/>
上將鏖兵又去旋翠華巡幸已三年營中不用栽楊柳<lb/>
願戴儒冠為控弦<lb/>
　　　南鄰公子<lb/>
南鄰公子夜歸聲數炬銀燈隔竹明醉凭馬鬃扶不起<lb/>
更邀紅袖出門迎<lb/>
<pb n="KR4h0038_WYG_062-13a"/>
　　　贈野僧<lb/>
羡爾無知野性真亂搔蓬鬢笑看人閒衝暮雨騎牛去<lb/>
肯問中興社稷臣<lb/>
　　　傷富民犯酒沒産<hi>自此改法不入財産</hi>
誰氏園林一簇烟路人揺指盡長歎桑林稻澤今無主<lb/>
新犯香醪没入官<lb/>
　　　感羣兒戲為陣<lb/>
已聞三世歿軍營又見兒孫學戰争見爾此言堪慟哭<lb/>
<pb n="KR4h0038_WYG_062-13b"/>
遣予何日望時平<lb/>
　　　尋李書記不遇<lb/>
白雲紅樹繞琅東夕鳥羣飛古道中仙吏不知何處隠<lb/>
山南山北雨濛濛<lb/>
　　　題貂黄嶺官亭<lb/>
散騎蕭蕭下太忙逺從吳㑹去陳倉斜風細雨江亭上<lb/>
盡日凭欄獨望鄉<lb/>
　　　題櫻桃樹<lb/>
<pb n="KR4h0038_WYG_062-14a"/>
記得初開雪滿枝和蜂和蝶帶花移而今花落逰蜂去<lb/>
空作主人惆悵詩<lb/>
　　　庭前菊<lb/>
為憶長安爛漫開我今移爾滿庭栽紅蘭莫笑青青色<lb/>
曾向龍山泛酒來<lb/>
　　　憶小女銀娘<lb/>
睦州江上水門西蕩槳揚帆各解携今日天涯夜深坐<lb/>
斷腸偏憶阿銀犁<lb/>
<pb n="KR4h0038_WYG_062-14b"/>
　　　女僕阿汪<lb/>
念爾辛勤嵗已深亂離相失又相尋他年待我門如市<lb/>
報爾千金與萬金<lb/>
　　　河清縣河亭<lb/>
由來多感莫憑髙竟日衷腸似有刀人事任成陵與谷<lb/>
大河東去自滔滔<lb/>
　　　鍾陵夜闌作<lb/>
鍾陵風雪夜將深坐對寒江獨苦吟流落天涯誰見問<lb/>
<pb n="KR4h0038_WYG_062-15a"/>
少卿應識子卿心<lb/>
　　　宿蓬船<lb/>
夜來江雨宿蓬船卧聴淋泠不忍眠却憶紫㣲清調逸<lb/>
阻風中酒過年年<lb/>
　　　和工部楊尚書重送　　　　　姚鵠<lb/>
桂枝攀得獻庭闈何似空懷楚橘歸好控扶揺早回首<lb/>
人人思看大鵬飛<lb/>
　　　宫詞　　　　　　　　　　長孫翺<lb/>
<pb n="KR4h0038_WYG_062-15b"/>
一道甘泉接御溝上皇行處不曾秋誰言水是無情物<lb/>
也到宫前咽不流<lb/>
　　　題越王臺　　　　　　　　　崔向<lb/>
越井岡頭松柏老越王臺上生秋草古墓多年無子孫<lb/>
牛羊踐踏成官道<lb/>
　　　十二月樂詞　　　　　　　　李賀<lb/>
日脚澹光紅灑灑薄霜不消桂枝下依稀和氣解冬嚴<lb/>
已就長月辭長夜<lb/>
<pb n="KR4h0038_WYG_062-16a"/>
　　　江上得芙蓉　　　　　　　崔希舟<lb/>
物觸輕舟心自知風恬烟静月光㣲夜深江上添愁思<lb/>
拾得紅蕖香惹衣<lb/>
　　　贈韋氏女　　　　　　　　鄭徳璘<lb/>
纎手垂鈎對水忩紅蕖秋色艶長江既能觧佩投交甫<lb/>
更有明珠乞一雙<lb/>
　　　弔江姝二首<lb/>
湖面征帆且莫吹浪花初綻月光輝沈潛暗想横波淚<lb/>
<pb n="KR4h0038_WYG_062-16b"/>
得共鮫人相對垂<lb/>
洞庭風軟荻花秋新沒青娥細浪愁淚滴白蘋君不見<lb/>
月明江上有輕鷗<lb/>
　　　譏張延賞　　　　　　　　　郭圓<lb/>
宣父從周又過秦昔賢誰少出風塵當時亦訝張延賞<lb/>
不識韋臯是貴人<lb/>
　　　詠王大娘戴竿　　　　　　　劉晏<lb/>
樓前百戲競争新唯有長竿妙入神誰謂綺羅翻有力<lb/>
<pb n="KR4h0038_WYG_062-17a"/>
猶自嫌輕更著人<lb/>
　　　舉子騎驢　　　　　　　　無名子<lb/>
今年敇下盡騎驢短冑長鞦徧九衢清瘦兒郎猶自可<lb/>
就中愁殺鄭昌圖<lb/>
　　　題西明院房<lb/>
姚家新壻是房郎未解芳顔意欲狂見説正調穿羽箭<lb/>
莫教射破寺家墻<lb/>
　　　詠李逢吉取寒素<lb/>
<pb n="KR4h0038_WYG_062-17b"/>
元和天子丙申年三十三人同得僊袍似爛銀文似錦<lb/>
相將白日上青天<lb/>
　　　戲周顗　　　　　　　　浙西從事<lb/>
龍津掉尾十年勞聲價當時鬭月髙唯有紅粧回舞手<lb/>
似持雙刄向猿猱<lb/>
　　　答從事　　　　　　　　　　周顗<lb/>
十載文場敢憚勞宋都回鷁為風髙今朝甘被花枝笑<lb/>
任道尊前愛縛猱<lb/>
<pb n="KR4h0038_WYG_062-18a"/>
　　　嘲郭凝素　　　　　　　　　朱澤<lb/>
三春桃李本無言苦被殘陽鳥雀喧借問東鄰効西子<lb/>
何如郭素擬王軒<lb/>
　　　譏張濬閲牡丹　　　　　　　伶人<lb/>
位乖燮理致傷殘四面墻垣不忍看正是花時堪下淚<lb/>
相公何必更追歡<lb/>
　　　織錦人吟<lb/>
學織繚綾功末多亂拈機杼錯抛梭莫教宫錦行家見<lb/>
<pb n="KR4h0038_WYG_062-18b"/>
把此文章笑殺他<lb/>
　　　戲狀元崔昭緯<lb/>
千里江山陪驥尾五更風水失龍鱗昨夜浣花溪上雨<lb/>
緑楊芳草為何人<lb/>
　　　嘲陸暢　　　　　　　　元和内人<lb/>
十二層樓倚翠空鳳鸞相對並梧桐雙成走報監門衛<lb/>
莫使吳㱃入漢宫<lb/>
　　　解嘲　　　　　　　　　　　陸暢<lb/>
<pb n="KR4h0038_WYG_062-19a"/>
粉面僊郎選聖朝偶逢秦女學吹簫須教翡翠聞王母<lb/>
不奈烏鳶噪鵲橋<lb/>
　　　題牡丹<lb/>
一種芳菲出後庭却輸桃李得佳名誰能為向天人説<lb/>
從此移根近太清<lb/>
　<lb/>
　<lb/>
　<lb/>
<pb n="KR4h0038_WYG_062-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　萬首唐人絶句巻六十二<lb/>
</p>
<p>
</p>
  </div>
</body>
</text>
</TEI>
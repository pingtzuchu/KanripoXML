<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>萬首唐人絶句巻十七</head> <lb/>
    <p>
<pb n="KR4h0038_WYG_017-1a"/>
欽定四庫全書<lb/>
　萬首唐人絶句巻十七<lb/>
　　　　　　　　　　　　　宋　洪邁　編<lb/>
　七言<lb/>
　　　怨詩　　　　　　　　　　張　汯<lb/>
去年離别雁初歸今嵗裁縫螢已飛狂客未來音信斷<lb/>
不知何處寄寒衣<lb/>
　　　李倉曹宅夜飲　　　　　　王昌齡<lb/>
<pb n="KR4h0038_WYG_017-1b"/>
霜天留飲故情歡銀燭金爐夜不寒欲問吳江别來意<lb/>
青山明月夢中㸔<lb/>
　　　閨怨<lb/>
閨中少婦不知愁春日凝粧上翠樓忽見陌頭楊桞色<lb/>
悔教夫壻覔封侯<lb/>
　　　浣紗女<lb/>
錢塘江畔是誰家江上女兒金勝花吳王在時不得出<lb/>
今日公然來浣紗<lb/>
<pb n="KR4h0038_WYG_017-2a"/>
　　　題朱錬師山房<lb/>
叩齒焚香出世塵齋壇鳴磬步虛人百花仙醖能留客<lb/>
一飯胡麻度㡬春<lb/>
　　　聴流人水調子<lb/>
孤舟微月對風林分付鳴筝與客心嶺色千重萬重雨<lb/>
斷絃収與淚痕深<lb/>
　　　宴春源<lb/>
源向春城花幾重江明深翠引諸峯與君醉失松溪路<lb/>
<pb n="KR4h0038_WYG_017-2b"/>
山館寥寥傳暝鐘<lb/>
　　　龍標野宴<lb/>
沅溪夏晚足凉風春酒相携就竹叢莫道絃歌愁逺謫<lb/>
青山明月不曽空<lb/>
　　　觀獵<lb/>
角鷹初下秋草稀鐡騘抛鞚去如飛少年獵得平原兎<lb/>
馬後横梢意氣歸<lb/>
　　　梁苑<lb/>
<pb n="KR4h0038_WYG_017-3a"/>
梁園秋竹古時烟城外風悲欲暮天萬乘旌旗何處在<lb/>
平臺賔客有誰憐<lb/>
　　　送薛大赴安陸<lb/>
津頭雲雨暗湘山遷客離愁楚地顔遥送扁舟安陸郡<lb/>
天邉何處穆陵關<lb/>
　　　别李浦之京<lb/>
故園今在覇陵西江畔逢君醉不迷小弟鄰莊尚漁獵<lb/>
一封書寄數行啼<lb/>
<pb n="KR4h0038_WYG_017-3b"/>
　　　蕭駙馬花燭<lb/>
青鸞飛入合歡宫紫鳯銜花出禁中可憐今夜千門裏<lb/>
銀漢星囘一道通<lb/>
　　　甘泉歌<lb/>
乘輿執玉已登壇細草霑衣春殿寒昨夜雲生拜初月<lb/>
萬年甘露水晶盤<lb/>
　　　旅望<lb/>
白花原頭望京師黄河水流無盡時秋天曠野行人絶<lb/>
<pb n="KR4h0038_WYG_017-4a"/>
馬首東來知是誰<lb/>
　　　芙蓉樓送辛漸二首<lb/>
寒雨連江夜入吳平明送客楚山孤洛陽親友如相問<lb/>
一片氷心在玉壺<lb/>
丹陽城南秋海隂丹陽城北楚雲深髙樓送客不能醉<lb/>
寂寂寒江明月心<lb/>
　　　重别李評事<lb/>
莫道秋江離别難舟船明日是長安吳姬緩舞留君醉<lb/>
<pb n="KR4h0038_WYG_017-4b"/>
隨意青楓白露寒<lb/>
　　　别陶副使歸南海<lb/>
南越歸人夢海樓廣陵新月海亭秋寳刀留贈長相憶<lb/>
當取戈船萬戸侯<lb/>
　　　送狄宗亨<lb/>
秋在水清山暮蟬洛陽樹色明臯烟送君歸去愁不盡<lb/>
又惜空度凉風天<lb/>
　　　送人歸江夏<lb/>
<pb n="KR4h0038_WYG_017-5a"/>
寒天緑水楚雲深莫道離憂遷逺心曉夕䨇㠶歸鄂渚<lb/>
愁將孤月夢中尋<lb/>
　　　送李五<lb/>
玉盌金罍傾送君江西日入起黄雲扁舟乘月暫來去<lb/>
誰道滄浪吳楚分<lb/>
　　　送十五舅<lb/>
深林秋水近日空歸棹演漾清隂中夕浦離觴意何已<lb/>
草根寒露悲鳴蟲<lb/>
<pb n="KR4h0038_WYG_017-5b"/>
　　　留别郭八<lb/>
長亭竚馬未能前井邑蒼茫含莫烟醉别何須更惆悵<lb/>
囘頭不語但垂鞭<lb/>
　　　送竇七<lb/>
秋江月色傍林湫波上熒熒望一舟鄂渚輕㠶須早發<lb/>
江邉明月為君留<lb/>
　　　巴陵送李十二<lb/>
揺拽巴陵洲渚分清江傳語便風聞山長不見秋城色<lb/>
<pb n="KR4h0038_WYG_017-6a"/>
日暮蒹葭空水雲<lb/>
　　　送别魏二<lb/>
醉别江樓橘柚香江風引雨入船涼憶君遥在湘山月<lb/>
愁聽清猿夢裏長<lb/>
　　　送裴圖南<lb/>
黄河渡頭歸問津離家幾日茱萸新漫道閨中飛破鏡<lb/>
猶看陌上别行人<lb/>
　　　留别司馬太守<lb/>
<pb n="KR4h0038_WYG_017-6b"/>
辰陽太守念王孫逺謫沅溪何可論黄鶴青雲當一舉<lb/>
明珠吐著報君恩<lb/>
　　　盧溪别人<lb/>
武陵溪口駐扁舟溪水隨君向北流行到荆門上三峽<lb/>
莫將孤月對猿愁<lb/>
　　　送程六<lb/>
冬夜觴離在五溪青雲雪落鱠橙虀武岡前路看斜月<lb/>
片片舟中雲向西<lb/>
<pb n="KR4h0038_WYG_017-7a"/>
　　　送朱越<lb/>
逺别舟中蔣山暮君行舉首燕城路薊門秋月隠黄雲<lb/>
期向金陵醉江樹<lb/>
　　　别辛漸<lb/>
别館蕭條風雨寒扁舟月色渡江看酒酣不識關西道<lb/>
却望春江雲尚殘<lb/>
　　　采蓮曲二首<lb/>
荷葉羅裙一色裁芙蓉向臉兩邉開亂入池中看不見<lb/>
<pb n="KR4h0038_WYG_017-7b"/>
聞歌始覺有人來<lb/>
吳姫越艶楚王妃爭㺯蓮花水濕衣來時浦口花迎入<lb/>
采罷江頭月送歸<lb/>
　　　送柴侍御<lb/>
沅水通流接武岡送君不覺有離傷青山一道同雲雨<lb/>
明月何曽是兩鄉<lb/>
　　　寄穆侍御出幽州<lb/>
一從恩譴渡瀟湘塞北江南萬里長莫道薊門書信少<lb/>
<pb n="KR4h0038_WYG_017-8a"/>
雁飛猶得到衡陽<lb/>
　　　西江寄越弟<lb/>
南浦逢君嶺外還沅溪更逺洞庭山堯時恩澤如春雨<lb/>
夢裏相逢共入關<lb/>
　　　長信秋詞五首<lb/>
金井梧桐秋葉黄珠簾不巻夜來霜熏籠玉枕無顔色<lb/>
卧聼南宫清漏長<lb/>
髙殿秋砧響夜闌霜深猶憶御衣寒銀燈青𤨏裁縫歇<lb/>
<pb n="KR4h0038_WYG_017-8b"/>
還向金城明主看<lb/>
奉箒平明秋殿開且將團扇共徘徊玊顔不及寒鴉色<lb/>
猶帶昭陽日影來<lb/>
真成薄命久尋思夢見君王覺後疑火照西宫知夜飲<lb/>
分明複道奉恩時<lb/>
長信宫中秋月明昭陽殿下擣衣聲白露堂中細草迹<lb/>
紅羅帳裏不勝情<lb/>
　　　西宫春怨<lb/>
<pb n="KR4h0038_WYG_017-9a"/>
西宫夜静百花香欲巻珠簾春恨長斜抱雲和深見月<lb/>
朦朧樹色隠昭陽<lb/>
　　　西宫秋怨<lb/>
芙蓉不及美人粧水殿風來珠翠香却恨含情掩秋扇<lb/>
空懸明月待君王<lb/>
　　　從軍行五首<lb/>
烽火城西百尺樓黄昏獨坐海風秋更吹𦍑笛關山月<lb/>
無那金閨萬里愁<lb/>
<pb n="KR4h0038_WYG_017-9b"/>
琵琶起舞换新聲總是關山離别情撩亂邉愁聼不盡<lb/>
高髙秋月照長城<lb/>
青海長雲暗雪山孤城遥望玉門關黄沙百戰穿金甲不<lb/>
破樓蘭終不還<lb/>
秦時明月漢時關萬里長征人未還但使龍城飛將在<lb/>
不教邊馬度隂山<lb/>
大漠風塵日色昏紅旗半巻出轅門前軍夜戰洮河北<lb/>
已報生禽吐谷渾<lb/>
<pb n="KR4h0038_WYG_017-10a"/>
　　　殿前曲三首<lb/>
昨夜風開露井桃未央前殿月輪高平陽歌舞新承寵<lb/>
簾外春寒賜錦袍<lb/>
貴人粧梳殿前催香風吹入殿後來仗引笙歌大宛馬<lb/>
白蓮花發照池臺<lb/>
玉殿笙歌西殿頭梨園弟子和凉州新聲一段高樓月<lb/>
聖主千秋樂未休<lb/>
　　　青樓怨<lb/>
<pb n="KR4h0038_WYG_017-10b"/>
香幃風動花入樓髙調鳴筝緩衣愁腸斷關山不解説<lb/>
依依殘月下簾鈎<lb/>
　　　青樓曲二首<lb/>
白馬金鞍從武皇旌旗十萬宿長楊樓頭小婦鳴筝坐<lb/>
遥見飛塵入建章<lb/>
馳道楊花滿御溝紅粧謾綰上青樓金章紫綬千餘騎<lb/>
夫壻朝囘初拜侯<lb/>
　　　山中　　　　　　　　　　盧　綸<lb/>
<pb n="KR4h0038_WYG_017-11a"/>
饑拾松花渴飲泉偶從山後到山前陽陂軟草厚如織<lb/>
因與鹿麛相伴眠<lb/>
　　　與從弟同下第出關言别三首<lb/>
同作金門獻賦人二年悲見故園春到闕不沾新雨露<lb/>
還家空帯舊風塵<lb/>
雜花飛盡桞隂隂官路逶迤緑草深對酒已成千里客<lb/>
望山空寄兩鄉心<lb/>
出關愁暮一沾裳滿野蓬生古戰場孤村樹色昏殘雨<lb/>
<pb n="KR4h0038_WYG_017-11b"/>
逺寺鐘聲帯夕陽<lb/>
　　　逢病軍人<lb/>
行多有病住無糧萬里還鄉未到鄉蓬髩哀吟古城下<lb/>
不堪秋氣入金瘡<lb/>
　　　村雨逢病叟<lb/>
䨇膝過頥項在肩四鄰知姓不知年卧驅鳥雀惜禾黍<lb/>
猶恐諸孫無社錢<lb/>
　　　崇福看花<lb/>
<pb n="KR4h0038_WYG_017-12a"/>
聞道山花如火紅平生登寺已經風老僧無見亦無説<lb/>
應與看人心不同<lb/>
　　　渾贊善東齋戲贈陳歸<lb/>
長裾珠履颯輕塵間以琴書列上賔公子無讎可邀請<lb/>
侯嬴此坐是何人<lb/>
　　　春日登樓有懷<lb/>
花正濃時人正愁逢花却欲替花羞年來笑伴皆歸去<lb/>
今日晴明獨上樓<lb/>
<pb n="KR4h0038_WYG_017-12b"/>
　　　題玉真公主影堂<lb/>
夕照閒窻起暗塵青松鎻殿不知春君看白髪誦經者<lb/>
盡是宫中歌舞人<lb/>
　　　西江看花<lb/>
紅枝欲折紫枝殷隔水連宫不用攀㑹待長風吹落盡<lb/>
始能開眼向青山<lb/>
　　　贈别李紛<lb/>
頭白乗驢縣市囊一囘言别淚千行兒孫滿眼無歸處<lb/>
<pb n="KR4h0038_WYG_017-13a"/>
唯到尊前是故鄉<lb/>
　　　古絶詞二首<lb/>
殘粧色淺髻鬟開笑映珠簾覻客來推醉唯知㺯花鈿<lb/>
潘郎不敢使人催<lb/>
自拈裙帯結同心暖處偏知香氣深愛捉狂夫問閒事<lb/>
不知歌舞用黄金<lb/>
　　　宫中樂二首<lb/>
臺殿雲涼秋色㣲君王初賜六宫衣樓船泛罷歸猶早<lb/>
<pb n="KR4h0038_WYG_017-13b"/>
行遣才人闘射飛<lb/>
雲日呈祥禮物殊彤庭生獻五單于塞垣萬里無飛鳥<lb/>
可在邉城用郅都<lb/>
　　　春日有懷<lb/>
桃李風多日欲隂伯勞飛處落花深貧居静久難逢信<lb/>
知隔春山不可尋<lb/>
　　　駙馬花燭<lb/>
萬條銀燭引天人十月長安半夜春步障三千無間斷<lb/>
<pb n="KR4h0038_WYG_017-14a"/>
幾多珠翠落香塵<lb/>
　　　曲江春望三首<lb/>
菖蒲翻葉桞交枝暗上蓮舟鳥不知更到無花最深處<lb/>
玉樓金殿影參差<lb/>
翠黛紅粧畵鷁中共驚雲色帯微風簫管曲長吹未盡<lb/>
花南水北雨濛濛<lb/>
泉聲遍夜入芳洲擁沫吹花上碧流二月行人漸無路<lb/>
巢蜂乳燕滿髙樓<lb/>
<pb n="KR4h0038_WYG_017-14b"/>
　　　早梅<lb/>
一樹寒梅白玉條<graphic n="KR1199" url="https://raw.githubusercontent.com/kanripo/KR-Gaiji/master/images/KR1199.png" mimeType="image/png"/>臨村路傍溪橋應縁近水花先發<lb/>
疑是經春雪未消<lb/>
　　　采蓮曲<lb/>
涔陽女兒花滿頭毿毿同泛木蘭舟秋風日暮南湖裏<lb/>
争唱菱歌不肯休<lb/>
　　　塞上曲<lb/>
朔風略地燒連山碎葉孤城未下關山頭烽子聲聲呌<lb/>
<pb n="KR4h0038_WYG_017-15a"/>
知是將軍夜獵還<lb/>
　　　征人歸鄉<lb/>
三月江城桞絮飛五年遊客送人歸故將别淚和鄉淚<lb/>
今日闌干濕汝衣<lb/>
　　　宿湘江<lb/>
九月湘江水漫流沙邉惟覽月華秋金風浦上吹黄葉<lb/>
一夜紛紛滿客舟<lb/>
　　　戲贈張使君<lb/>
<pb n="KR4h0038_WYG_017-15b"/>
數載蹉跎罷縉紳五湖乘興轉迷津如今野客無家第<lb/>
醉處尋常是主人<lb/>
　　　題宋玉亭<lb/>
宋玉亭前悲暮秋陽臺路上雨痕収應縁此處人多别<lb/>
松竹蕭蕭也帯愁<lb/>
　　　公安賈明府<lb/>
葉縣門前江水深淺於羈客報恩心把君詩巻西歸去一<lb/>
度相思一度吟<lb/>
<pb n="KR4h0038_WYG_017-16a"/>
　　　過商山<lb/>
雨暗商山過客稀路傍孤店閉柴扉卸鞍良久茒簷下<lb/>
待得巴人樵采歸<lb/>
　　　早春雪中<lb/>
隂雲萬里晝漫漫愁坐關心事幾般為報春風休下雪<lb/>
桞條初放不禁寒<lb/>
　　　秋月二首<lb/>
江干入夜杵聲秋百尺疎桐挂斗牛思苦自縁明月苦<lb/>
<pb n="KR4h0038_WYG_017-16b"/>
人愁不似月華愁<lb/>
秋宵月色勝春宵萬里天涯静寂寥近來數夜飛霜重<lb/>
只畏婆娑樹葉凋<lb/>
　　　雲安阻雨<lb/>
日長巴峽雨濛濛又説歸州路未通遊人不及西江水<lb/>
先得東流到渚宫<lb/>
　　　霽雪<lb/>
風巻長空暮雪晴江烟洗盡桞條輕簷前數片無人掃<lb/>
<pb n="KR4h0038_WYG_017-17a"/>
又得書窻一夜明<lb/>
　　　槿花<lb/>
自用金錢買槿栽二年方始得花開鮮紅未許佳人見<lb/>
蝴蝶争知早到來<lb/>
　　　湖南春日二首<lb/>
自憐春日客長沙江上無人轉憶家光景却添鄉思苦<lb/>
簷前數片落梅花<lb/>
三湘漂寓若流萍萬里江鄉隔洞庭羇客春來心欲碎<lb/>
<pb n="KR4h0038_WYG_017-17b"/>
東風莫遣桞條青<lb/>
　　　移家别湖上亭<lb/>
好是春風湖上亭桞條籐蔓繫離情黄鶯久住渾相識<lb/>
欲别頻啼四五聲<lb/>
　　　送零陵妓<lb/>
寳鈿香蛾翡翠裙裝成掩泣欲行雲殷勤好取襄王意<lb/>
莫向陽臺夢使君<lb/>
　　　過東平軍<lb/>
<pb n="KR4h0038_WYG_017-18a"/>
畫角初鳴殘照微營營鞍馬往來稀相逢士卒皆垂淚<lb/>
八座朝天何日歸<lb/>
　　　塞下曲<lb/>
漢將歸來邊塞空旌旗初下玉關東高蹄戰馬三千匹<lb/>
落日平原秋草中<lb/>
　　　湘南曲<lb/>
虞帝南遊不復還翠娥幽怨水雲間昨夜月明湘浦宿<lb/>
閨中珂珮度空山<lb/>
<pb n="KR4h0038_WYG_017-18b"/>
　　　旅次寄湖南張郎中<lb/>
寒江近户慢流聲竹影臨窻亂月明歸夢不知湖水濶<lb/>
夜來還到洛陽城<lb/>
　<lb/>
　<lb/>
　<lb/>
　<lb/>
　萬首唐人絶句巻十七<lb/>
<pb n="KR4h0038_WYG_017-19a"/>
欽定四庫全書<lb/>
　萬首唐人絶句巻十七<lb/>
　　　　　　　　　　　　　宋　洪邁　編<lb/>
　　五言<hi>原缺</hi>
　<lb/>
　<lb/>
　<lb/>
　<lb/>
<pb n="KR4h0038_WYG_017-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　萬首唐人絶句巻十七<lb/>
</p>
<p>
</p>
  </div>
</body>
</text>
</TEI>
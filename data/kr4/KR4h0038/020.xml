<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>萬首唐人絶句巻二十</head> <lb/>
    <p>
<pb n="KR4h0038_WYG_020-1a"/>
欽定四庫全書<lb/>
　萬首唐人絶句巻二十<lb/>
　　　　　　　　　　　　　宋　洪邁　編<lb/>
　　七言<hi>原缺</hi>
<pb n="KR4h0038_WYG_020-2a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0038_WYG_020-2b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　萬首唐人絶句巻二十<lb/>
<pb n="KR4h0038_WYG_020-3a"/>
欽定四庫全書<lb/>
　萬首唐人絶句巻二十<lb/>
　　　　　　　　　　　　　宋　洪邁　編<lb/>
　　五言<lb/>
　　　端午侍宴　　　　　　　　張說<lb/>
甘露垂天酒芝盤捧御書含丹希蝘蜓灰骨慕蟾蜍<lb/>
　　　陽春曲<lb/>
芣苡生前徑含桃落小園春心自揺蕩百舌更多言<lb/>
<pb n="KR4h0038_WYG_020-3b"/>
　　　估客樂<lb/>
海客乗天風將船逺行役譬如雲中鳥一去無蹤跡<lb/>
　　　舍利佛<lb/>
金繩界寳地珍木䕃瑤池雲間妙音奏天際法蠡吹<lb/>
　　　摩多樓子<lb/>
從戎向邊北逺行辭宻親借問隂山候還知塞上人<lb/>
　　　樂府二首　　　　　　　　孟郊<lb/>
緑萍與荷葉同此一水中風吹荷葉在緑萍西復東<lb/>
<pb n="KR4h0038_WYG_020-4a"/>
蓮花未開時苦心終日巻春水徒蕩漾荷花未開展<lb/>
　　　征婦怨三首<lb/>
良人昨日去明月又不圓别時各有淚零落青樓前<lb/>
生在絲蘿下不識漁陽道良人自戍來夜夜夣中到<lb/>
漁陽千里道近如中門限中門踰有時漁陽長在眼<lb/>
　　　金吾子　　　　　　　　　李益<lb/>
繡帳博山鑪銀鞍馮子都黄昏莫攀折驚起欲栖烏<lb/>
　　　鷓鴣詞<lb/>
<pb n="KR4h0038_WYG_020-4b"/>
湘江斑竹枝錦翅鷓鴣飛處處湘雲合郎從何處歸<lb/>
　　　立秋前一日覽鏡<lb/>
萬事銷身外生涯在鏡中惟將滿鬂雪明月對秋風<lb/>
　　　代人乞花<lb/>
繡戸朝眠起開簾滿地花春風解人意吹落妾西家<lb/>
　　　上洛橋<lb/>
金谷園中桞春來似舞腰何堪好風景獨上洛陽橋<lb/>
　　　揚州懷古<lb/>
<pb n="KR4h0038_WYG_020-5a"/>
故國歌鐘地長橋車馬塵彭城閣邊桞偏似不勝春<lb/>
　　　水宿聞雁<lb/>
早雁忽爲雙驚秋風水窻夜長人自起星月滿空江<lb/>
　　　揚州早雁<lb/>
江上三千雁年年過故宫可憐江上月偏照斷根蓬<lb/>
　　　下漏樓<lb/>
話舊今應逺逄春喜又悲看花行拭淚倍覺下樓遲<lb/>
　　　過友人莊　　　　　　　　王維<lb/>
<pb n="KR4h0038_WYG_020-5b"/>
故人具雞黍邀我至田家緑樹村邊合青山郭外斜<lb/>
　　　過張女郎廟作含嬌曲二首　沈警<lb/>
命嘯無人嘯含嬌何處嬌徘徊花上月空度可憐宵<lb/>
靡靡春風至微微春露輕可惜關山月還成無用明<lb/>
　　　嘲趙郎中　　　　　　　　賀遂渉<lb/>
員外由來美郎中望不優寧知粉署裏飜作土山頭<lb/>
　　　荅<lb/>
錦帳隨情設金鑪任意薫唯愁員外置不應列星文<lb/>
<pb n="KR4h0038_WYG_020-6a"/>
　　　贈桞先生　　　　　　　　僧皎然<lb/>
一見嵩山老吾生恨太遲問君年幾許曾見上皇時<lb/>
　　　酬李紓補闕<lb/>
不住東山寺雲泉處處行近臣那得識禪客本無名<lb/>
　　　湖南蘭若<lb/>
未到無爲岸空憐不繫舟東山白雲意歳晚尚悠悠<lb/>
　　　荅李蘭<lb/>
天女來相試將花欲染衣禪心竟不起還捧舊花歸<lb/>
<pb n="KR4h0038_WYG_020-6b"/>
　　　法華寺望高峰贈如獻上人<lb/>
峰色秋天見松聲靜夜聞影孤長不在行道入深雲<lb/>
　　　贈陸羽<lb/>
只將陶與謝終日可忘情不欲多相識逄人嬾道名<lb/>
　　　留别閻士和<lb/>
不慣人間别多應忘别時逄山又逄水只却恐來遲<lb/>
　　　浣紗女<lb/>
清淺白沙灘緑蒲尚堪把家住水東西浣紗明月下<lb/>
<pb n="KR4h0038_WYG_020-7a"/>
　　　界石守風望天竺靈隱<lb/>
山頂東西寺江中旦暮潮歸心不可到松路在青霄<lb/>
　　　九日與陸處士飲茶<lb/>
九日山僧院東籬菊也黄俗人多泛酒誰解助茶香<lb/>
　　　望逺邨<lb/>
林杪不可分水歩遙難辯一片山翠邊依稀見邨逺<lb/>
　　　惜暮景<lb/>
疎隂花不動片景松梢度夏日舊來長佳遊何易暮<lb/>
<pb n="KR4h0038_WYG_020-7b"/>
　　　待山月<lb/>
夜夜憶故人長教山月待今宵故人至山月知何在<lb/>
　　　雜興二首<lb/>
人生分已定富貴豈妄來不見海底泥飛上成塵埃<lb/>
吾道本無我未曾嫌世人如今到城市彌覺此心眞<lb/>
　　　前溪作<lb/>
春歌已寂寂古水自涓涓徒誤時人輩傷心作逝川<lb/>
　　　偶作<lb/>
<pb n="KR4h0038_WYG_020-8a"/>
樂禪心自蕩吾道不相妨獨晤歌還笑誰言老更狂<lb/>
　　　春陵登望<lb/>
西底空流水東垣但聚雲最傷梅嶺望花雪正紛紛<lb/>
　　　寄朱兵曹<lb/>
獨自聽寒更寒更發還住一夜千萬聲幾聲到君處<lb/>
　　　少年行二首　　　　　　　　貫休<lb/>
自拳五色毬迸入他人宅却捉蒼頭奴玉鞭打一百<lb/>
靣白如削玉猖狂曲江曲馬上黄金鞍適來新賭得<lb/>
<pb n="KR4h0038_WYG_020-8b"/>
　　　春野作<lb/>
大牛若耕田乳犢望似泣萬事皆天意緑草頭<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>
                    <graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>
　　　寒江上望<lb/>
荒岸燒未死白雲癡不動極目無人行浪打取魚籠<lb/>
　　　懷故園　　　　　　　　　脩睦<lb/>
故園歸未得此日意何傷獨坐水邊草水流春日長<lb/>
　　　題天姥<lb/>
天台衆峯外歳晚當寒空有時半不見崔嵬在雲中<lb/>
<pb n="KR4h0038_WYG_020-9a"/>
　　　逺公墓<lb/>
古墓石稜稜寒雲晚景凝空悲虎溪月不見雁門僧<lb/>
　　　城上吟　　　　　　　　　子蘭<lb/>
古塜宻於草新墳侵古道城外無閒地城中人又老<lb/>
　　　放鷺鷥　　　　　　　　　齊已<lb/>
潔白雖堪愛腥膻不奈何到頭從所欲還汝舊滄波<lb/>
　　　送僧遊香山寺<lb/>
君到香山寺探幽莫損神且尋風雅主細看樂天眞<lb/>
<pb n="KR4h0038_WYG_020-9b"/>
　　　撲滿子<lb/>
秪愛滿我腹爭知滿害身到頭須撲破却散與他人<lb/>
　　　風　　　　　　　　　　　薛濤<lb/>
獵蕙微風逺飄絃唳一聲林梢明淅瀝松徑夜淒清<lb/>
　　　宣上見示與諸公唱和<lb/>
許厠高齊唱涓泉定不知可憐譙記室流水滿禪居<lb/>
　　　蟬<lb/>
露滌音清逺風吹故葉齊聲聲似相接各在一枝棲<lb/>
<pb n="KR4h0038_WYG_020-10a"/>
　　　月<lb/>
魄依鈎様小扇逐漢機團細影將圓質人閒幾處看<lb/>
　　　池上雙鳬<lb/>
雙棲緑池上朝去暮飛還更憶將雛日同心蓮葉間<lb/>
　　　春望詞四首<lb/>
花開不同賞花落不同悲欲問相思處花開花落時<lb/>
檻草結同心將以遺知音春愁正斷絶春鳥復哀吟<lb/>
風花日將老佳期猶渺渺不結同心人空結同心草<lb/>
<pb n="KR4h0038_WYG_020-10b"/>
郍堪花滿枝翻作兩相思玉簮乗朝鏡春風知不知<lb/>
　　　陳情上韋令公<lb/>
聞道邊城苦今來到始知羞將門下唱唱與壠頭兒<lb/>
　　　採桑　　　　　　　　郎大家宋氏<lb/>
春天南雁歸日去西蠶逺妾思紛何極客遊殊未返<lb/>
　　　映水曲　　　　　　　范靜妻沈氏<lb/>
輕鬢學浮雲雙蛾擬初月水澄正落釵萍開理垂髮<lb/>
　　　昭君歎二首<lb/>
<pb n="KR4h0038_WYG_020-11a"/>
早信丹青巧重貨洛陽師千金買蟬鬢百萬寫蛾眉<lb/>
今朝猶漢地明旦入邊關情寄南雲反思逐北風還<lb/>
　　　登樓曲<lb/>
慿高川陸近望逺阡陌多相思隔重嶺相憶恨長河<lb/>
　　　越城曲<lb/>
别怨悽歌響離啼濕舞衣願假烏棲曲飜從南向飛<lb/>
　　　當壚曲<lb/>
逶迤飛塵唱宛轉繞牀聲調絃可以進蛾眉畫未成<lb/>
<pb n="KR4h0038_WYG_020-11b"/>
　　　題洛苑梧葉上　　　　　明皇宫人<lb/>
一入深空裏年年不見春聊題一片葉寄與有情人<lb/>
　　　别本<lb/>
舊事悲秋扇新恩寄早春聊題一片葉將寄接流人<lb/>
　　　同前　　　　　　　　　宣宗宫人<lb/>
流水何太急深宫盡日閒殷勤謝紅葉好去到人間<lb/>
　　　途中覽鏡　　　　　　　　徐九臯<lb/>
四海遊長倦百年行半侵賴窺明鏡裏時見丈夫心<lb/>
<pb n="KR4h0038_WYG_020-12a"/>
　　　湘中怨諷　　　　　　　　鄭僕射<lb/>
青鷁苦幽獨隔江相對稀夜寒蘆葉雨空作一聲歸<lb/>
　　　更著宴詞　　　　　　　　沈詢<lb/>
莫打南來雁從他向北飛打時雙打取莫遣兩分離<lb/>
　　　芭蕉　　　　　　　　　　路徳延<lb/>
一種靈苗異天然體性虚葉如斜界紙心似倒抽書<lb/>
　　　明月三五更　　　　　　崔氏鶯鶯<lb/>
待月西廂下迎風戸半開拂墻花影動疑是玉人來<lb/>
<pb n="KR4h0038_WYG_020-12b"/>
　　　絶張生<lb/>
棄置今何道當時且自親還將舊來意憐取眼前人<lb/>
　　　伊川歌五首　　　　　　　蓋嘉運<lb/>
聞道黄花戍頻年不解兵可憐閨裏月偏照漢家營<lb/>
千里東歸客無心憶舊遊挂帆遊白水高枕到青州<lb/>
桂殿江烏對雕屏海燕重祗應多釀酒醉把樂高鍾<lb/>
行樂三陽早芳菲二月春閨中紅粉態陌上看花人<lb/>
君住孤山下煙深夜徑長轅門度緑水㳺苑遶垂楊<lb/>
<pb n="KR4h0038_WYG_020-13a"/>
　　　陸州歌七首<lb/>
分野中峯變隂晴衆壑殊欲投人處宿隔浦問樵夫<lb/>
共得煙霞逕東歸山水遊蕭蕭望林夜寂寂坐中秋<lb/>
香氣傳空滿籹花映薄紅歌聲天仗外舞態御樓中<lb/>
樹發花如錦鶯啼桞若絲更逄歡宴地愁見别離時<lb/>
明月照秋葉西風響夜砧彊言徒自亂徃事不堪尋<lb/>
坐對銀缸曉停留玉筯痕君門常不見無處謝前恩<lb/>
曉月當窻滿征人出塞迢畫樓終日閉清管爲誰調<lb/>
<pb n="KR4h0038_WYG_020-13b"/>
　　　水調歌二首<lb/>
雙帶仍分影同心巧結香不應頻換彩意欲媚紅籹<lb/>
閨燭無人影羅屛有夣魂近來音耗絶終日望君門<lb/>
　　　凱樂歌三首<lb/>
　　　　破陣樂<lb/>
受律辭元首相將討叛臣咸歌破陣樂共賞太平人<lb/>
　　　　賀聖歡<lb/>
四海皇風被千年徳水清戎衣更不着今日告功成<lb/>
<pb n="KR4h0038_WYG_020-14a"/>
　　　　君臣同慶樂<lb/>
主上開昌厯臣忠奉大猷君看偃革後便是太平秋<lb/>
　　　題玉泉溪　　　　　　　湘驛女子<lb/>
紅樹醉秋色碧溪彈夜弦佳期不可冄風雨杳如年<lb/>
　　　詠兎　　　　　　　　　　蘓頲<lb/>
兎子死蘭彈持來挂竹竿試將明鏡照何異月中看<lb/>
　　　西鄙哥舒歌一首<lb/>
北斗七星高哥舒夜帶刀至今窺牧馬不敢過臨洮<lb/>
<pb n="KR4h0038_WYG_020-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　萬首唐人絶句巻二十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>萬首唐人絶句巻六十九</head> <lb/>
    <p>
<pb n="KR4h0038_WYG_069-1a"/>
欽定四庫全書<lb/>
　萬首唐人絶句巻六十九<lb/>
　　　　　　　　　　　　　宋　洪邁　編<lb/>
　　七言<lb/>
　　　過大哥山池　　　　　　　明　皇<lb/>
澄潭皎鏡石崔嵬萬壑千巖暗緑苔林亭自有幽真趣<lb/>
況復秋深爽氣來<lb/>
　　　傀儡吟<lb/>
<pb n="KR4h0038_WYG_069-1b"/>
刻木牽絲作老翁雞皮鶴髪與真同須臾弄罷寂無事<lb/>
還似人生一夢中<lb/>
　　　題梅妃畫真<lb/>
憶昔嬌妃在紫宸鉛華不御得天真霜綃雖似當時態<lb/>
爭奈嬌波不顧人<lb/>
　　　上元日二首　　　　　　　文　宗<lb/>
上元高㑹集羣仙心齋何事欲祈年丹誠儻徹玉帝座<lb/>
且共吾人慶大田<lb/>
<pb n="KR4h0038_WYG_069-2a"/>
蓂生三五葉初齊上元羽客出桃蹊不愛仙家登真訣<lb/>
願䝉四海福黔黎<lb/>
　　　題涇縣水西寺　　　　　　宣　宗<lb/>
大殿連雲接賞溪鐘聲還與鼓聲齊長安若問江南事<lb/>
說道風光在水西<lb/>
　　　謝賜珍珠　　　　　　　　梅　妃<lb/>
桂葉雙眉乆不描殘粧和淚汚紅綃長門盡日無梳洗<lb/>
何必真珠慰寂寥<lb/>
<pb n="KR4h0038_WYG_069-2b"/>
　　　大言聨句　　　　　　　　顏真卿<lb/>
高歌閬風歩<graphic n="KR0801" url="https://raw.githubusercontent.com/kanripo/KR-Gaiji/master/images/KR0801.png" mimeType="image/png"/>洲燂鵬㵸鯤餐未休四方上下無外頭<lb/>
一啜頓涸滄溟流<lb/>
　　　樂語<lb/>
苦河既濟真僧喜新知滿坐笑相視戍客歸來見妻子<lb/>
學生放假偷向市<lb/>
　　　嚵語<lb/>
拈䭔䑛指不知休欲炙侍立涎交流過屠大嚼肯知羞<lb/>
<pb n="KR4h0038_WYG_069-3a"/>
食店門外強淹留<lb/>
　　　醉語<lb/>
逢糟遇麯便酩酊覆車墜馬皆不醒倒著接籬髪垂領<lb/>
狂心亂語無人並<lb/>
　　　酬令狐舎人　　　　　　　楊巨源<lb/>
曉禁蒼蒼換直還暫低鸞翼向人間亦知受業公門事<lb/>
數仞高墻不見山<lb/>
　　　和令狐郎中<lb/>
<pb n="KR4h0038_WYG_069-3b"/>
題詩一代占清機秉筆三年直紫㣲自禀道情齠齓異<lb/>
不同蘧玉學知非<lb/>
　　　方城驛逢孟侍御<lb/>
走馬温湯直隼飛相逢矍鑠理征衣軍中得力兒男事<lb/>
入驛從容見落暉<lb/>
　　　題清涼寺<lb/>
憑檻霏㣲松樹煙陶濳曾用道林錢一聲寒磬空心曉<lb/>
花雨知從第幾天<lb/>
<pb n="KR4h0038_WYG_069-4a"/>
　　　石水詞<lb/>
山叟和雲斸翠屏煎時分日檢仙經天人持此扶衰病<lb/>
勝得瑶池水一瓶<lb/>
　　　宿杭州虚白堂　　　　　　李　郢<lb/>
秋月斜明虚白堂寒蛩唧唧樹蒼蒼江風徹曉不得睡<lb/>
二十五聲秋㸃長<lb/>
　　　海鷗詠　　　　　　　　　顧　況<lb/>
萬里飛來為客鳥曾䝉丹鳯借枝柯一朝鳯去梧桐死<lb/>
<pb n="KR4h0038_WYG_069-4b"/>
滿目鴟鳶奈爾何<lb/>
　　　玉蘂院真人降　　　　　　元　稹<lb/>
弄玉濳過玉樹時不教青鳥出花枝的應未有諸人覺<lb/>
只是嚴郎不得知<lb/>
　　　建節後偶作　　　　　　　楊汝士<lb/>
抛却弓刀上砌臺上方臺榭與雲開山僧見我衣裳窄<lb/>
知道新從戰地來<lb/>
　　　題貢院　　　　　　　　　魏　扶<lb/>
<pb n="KR4h0038_WYG_069-5a"/>
梧桐葉落滿庭隂鎻閉朱門試院深曾是昔年辛苦地<lb/>
不將今日負初心<lb/>
　　　楊桞枝詞二首　　　　　　皇甫松<lb/>
爛漫春還水國時吳王宫殿桞絲垂緑鶯長呌香閨畔<lb/>
西子無因更得知<lb/>
春入行宫暖翠旗𤣥宗侍女舞煙絲如今桞向空城緑<lb/>
玉笛何人更把吹<lb/>
　　　悼楊氏妓琴絃　　　　　　韋　莊<lb/>
<pb n="KR4h0038_WYG_069-5b"/>
魂歸寥廓魄歸煙只住人間十八年昨日施僧裙帶上<lb/>
斷腸猶繫琵琶絃<lb/>
　　　西山静中吟　　　　　　　施肩吾<lb/>
重重道氣結成神玉闕金堂逐日新若數西山得道者<lb/>
連予便是十三人<lb/>
　　　對趙頴歌　　　　　　　　朱子真<lb/>
人間幾日變桑田誰識神仙洞裏天短促雖知有殊異<lb/>
且須歡醉在生前<lb/>
<pb n="KR4h0038_WYG_069-6a"/>
　　　題搔口　　　　　　　　　張仲謀<lb/>
嘗聞燒尾便拏空只過天門更一重大禹未生門未鑿<lb/>
可能天下總無龍<lb/>
　　　春雪　　　　　　　　　　焦　郁<lb/>
春雪空濛簾外斜霏㣲半入野人家長天逺樹山山白<lb/>
不辨梅花與桞花<lb/>
　　　夢中答妻　　　　　　　　蘓　檢<lb/>
還呉東下過澄城樓上清風酒半醒想得到家春欲暮<lb/>
<pb n="KR4h0038_WYG_069-6b"/>
海棠千樹已凋零<lb/>
　　　登慈恩寺塔　　　　　　　楊　玢<lb/>
紫雲樓下曲江平鴉噪殘陽麥隴青莫上慈恩最高處<lb/>
不堪看又不堪聽<lb/>
　　　遣歌妓<lb/>
垂老無端用意乖誰知道侣厭清齋如今又采蘼蕪去<lb/>
辜負張君繡靸鞋<lb/>
　　　長安舊居<lb/>
<pb n="KR4h0038_WYG_069-7a"/>
四隣侵我我從伊畢竟須思未有時試上含元殿基望<lb/>
秋風秋草正離離<lb/>
　　　題東都安國觀　　　　　　盧尚書<lb/>
夕照紗忩起暗塵青松遶殿不知春君看白首誦經者<lb/>
半是宫中歌舞人<lb/>
　　　客舎寄桞博士　　　　　　薛　業<lb/>
去年燕巢主人屋今年花發路傍枝年年為客不歸去<lb/>
舊國存亡那得知<lb/>
<pb n="KR4h0038_WYG_069-7b"/>
　　　題楊収相公宅　　　　　　尹　璞<lb/>
禍福從來路不遥偶然平地上煙霄煙霄未穏還平地<lb/>
門對孤峯占寂寥<lb/>
　　　偶題　　　　　　　　　　鄭雲叟<lb/>
㠶力衝開滄海浪馬啼踏破亂山青浮名浮利濃於酒<lb/>
醉得人心死不醒<lb/>
　　　題病僧寮<lb/>
佛前香印廢晨燒金錫當門照寂寥童子不知師病困<lb/>
<pb n="KR4h0038_WYG_069-8a"/>
報風吹折好芭蕉<lb/>
　　　啄木鳥　　　　　　　　　朱慶餘<lb/>
丁丁向晚急還稀啄盡庭槐未肯歸終日為君除蠧害<lb/>
莫嗔無事不平飛<lb/>
　　　題故翠㣲宫　　　　　　驪山遊者<lb/>
翠㣲寺本翠㣲宫樓閣亭臺幾十重天子不來僧又去<lb/>
樵夫時倒一株松<lb/>
　　　題濠州高塘舘　　　　　　閻敬愛<lb/>
<pb n="KR4h0038_WYG_069-8b"/>
借問襄王安在哉山川此地勝陽臺今宵寓宿高塘舘<lb/>
神女何曾入夢來<lb/>
　　　戯題前詩後　　　　　　　李和風<lb/>
高唐不是這高塘淮畔荆南各異方若向此中求薦枕<lb/>
參差笑殺楚襄王<lb/>
　　　贈杜荀鶴　　　　　　　　王希羽<lb/>
金牓曉懸生世日玉書漸記上昇時九華山色高千尺<lb/>
未必高於第八枝<lb/>
<pb n="KR4h0038_WYG_069-9a"/>
　　　西上辭母墳　　　　　　　陳去病<lb/>
高葢山頭日影㣲黄昏獨立宿禽稀林間滴酒空垂淚<lb/>
不見丁寧囑早歸<lb/>
　　　讀孝經　　　　　　　　　方　愚<lb/>
星彩滿天朝北極源流是處赴東溟為臣為子不忠孝<lb/>
辜負宣尼一巻經<lb/>
　　　大言詩　　　　　　　　　郯　峭<lb/>
線大長江扇大天屐鞋抛在海東邉世間多少閒蟲豸<lb/>
<pb n="KR4h0038_WYG_069-9b"/>
盡在郯生柱杖前<lb/>
　　　山居　　　　　　　　　　陳寡言<lb/>
醉卧茅堂不閉關覺來開眼見前山松花落處宿猿在<lb/>
麋鹿羣羣林際還<lb/>
　　　閑吟　　　　　　　　　　徐靈符<lb/>
學道全真在此生迷徒待死更求生今生不了無生理<lb/>
縱得生之何處生<lb/>
　　　侯臺秀才一首<lb/>
<pb n="KR4h0038_WYG_069-10a"/>
大道全真在此生愚人待死更求生此生不在今生度<lb/>
縱有生從何處生<lb/>
　　　遺臨平監吏　　　　　　　朱沖和<lb/>
三千里外布干戈果得鯨鯢入網羅今日寳刀無殺氣<lb/>
只縁君處受恩多<lb/>
　　　秋望夜吟和　　　　　　長安二鬼<lb/>
六街鼓絶行人歇九衢茫茫空有月九衢生人何勞勞<lb/>
長安土盡槐根高<lb/>
<pb n="KR4h0038_WYG_069-10b"/>
　　　贈穆郎　　　　　桂林青蘿帳女子<lb/>
圑圓今夕色光暉結了同心翠帶垂此後莫敎塵㸃染<lb/>
他年長照歲寒姿<lb/>
　　　褰帳<lb/>
揉藍緑色麴塵開静見三星入坐來桂影已圖攀折後<lb/>
子孫長作棟梁材<lb/>
　　　題碧花牋<lb/>
珠露素中書繾綣青蘿帳裏寄鴛鴦自憐孤影清秋夕<lb/>
<pb n="KR4h0038_WYG_069-11a"/>
洒淚徘徊滴冷光<lb/>
　　　贈朱朴　　　　　　　　廬山女子<lb/>
知君乆積池塘夢遣我方思變動來操執若同顔淑子<lb/>
今宵寧免淚盈顋<lb/>
　　　擊盤歌送歐陽訓酒　　新林驛女子<lb/>
飛燕身輕未是輕枉將弱質在巖扃今來不獨同鴛枕<lb/>
相伴神魂入杳𠖇<lb/>
　　　題二妃廟　　　　　　　　尤啟中<lb/>
<pb n="KR4h0038_WYG_069-11b"/>
目斷魂銷正惘然九疑山際路漫漫何人知得心中恨<lb/>
空有湘江竹萬竿<lb/>
　　　湘妃席上<lb/>
常說仙家事不同偶陪花月此宵中錦屏銀燭皆堪恨<lb/>
惆悵紗忩向曉風<lb/>
　　　題二妃廟　　　　　　　　崔　渥<lb/>
萬里同心别九重定知渉歴此相逢誰人翻向羣峯路<lb/>
不得蒼梧徇玉容<lb/>
<pb n="KR4h0038_WYG_069-12a"/>
　　　湘妃席上<lb/>
春鳥交交引思濃豈期塵跡拜仙宫鸞歌鳯舞飄珠翠<lb/>
疑是陽臺一夢中<lb/>
　　　席間賦　　　　　　　　　湘　妃<lb/>
鸞輿昔日出蒲關一去蒼梧更不還若是不留千古恨<lb/>
湘江何事竹猶斑<lb/>
愁聞黄鳥夜關關媯汭春來有夢還遺美代移刋勒絶<lb/>
唯聞留得淚痕斑<lb/>
<pb n="KR4h0038_WYG_069-12b"/>
　　　同賦　　　　　　　　　　西　施<lb/>
方承恩寵醉金盃豈謂干戈驟到來亡國破家皆有恨<lb/>
捧心無語淚蘇臺<lb/>
　　　同賦　　　　　　　　　桃源仙子<lb/>
桃花流水兩堪傷洞口煙波月漸長莫道仙家無别恨<lb/>
至今垂淚憶劉郎<lb/>
　　　同賦　　　　　　　　　洞庭龍女<lb/>
涇陽平野草初春遥望家鄉淚滴頻當此不知多少恨<lb/>
<pb n="KR4h0038_WYG_069-13a"/>
至今空憶在靈姻<lb/>
　　　别主人　　　　　　　　　素　娥<lb/>
妾閉閒房君路岐妾心君恨兩依依䰟神儻遇巫陽伴<lb/>
必逐朝雲暮雨歸<lb/>
　　　荅素娥　　　　　　　　　韋洵美<lb/>
别恨離羣自古聞此心難捨意難論承恩必若頒時服<lb/>
莫使沾濡有淚痕<lb/>
　　　假僧塌悶吟<lb/>
<pb n="KR4h0038_WYG_069-13b"/>
四壁紛紛蟋蟀聲背燈欹枕夢難成人間有此不平事<lb/>
何處人能報不平<lb/>
　　　題明月堂二首　　　　　　劉氏婦<lb/>
蟬鬢驚秋華髪新可憐紅隙盡埃塵西山一夢何年覺<lb/>
明月堂前不見人<lb/>
玉鉤風急響丁東回首西山似夢中明月堂前人不見<lb/>
庭梧一夜老松風<lb/>
　　　題秦隴間郵亭　　　　　乾符童謡<lb/>
<pb n="KR4h0038_WYG_069-14a"/>
八月無霜塞草青將軍騎馬出空城漢家天子西廵狩<lb/>
猶向江東更索兵<lb/>
　　　别本<lb/>
秦隴無人塞草腥將軍一去泣空營漢家天子東廵狩<lb/>
行到江南又起兵<lb/>
　　　守庚申　　　　　　　　　程紫霄<lb/>
不守庚申亦不疑此心常與道相依玉皇已自知行止<lb/>
任汝三彭説是非<lb/>
<pb n="KR4h0038_WYG_069-14b"/>
　　　題沙苑門　　　　　　　　誰氏女<lb/>
昔逐良人去上京良人身没妾東征同來不得同歸去<lb/>
永負朝雲暮雨情<lb/>
　　　别本<lb/>
昔逐良人去上京良人登第却東征同來却得同歸去<lb/>
免負朝雲暮雨情<lb/>
　　　題桐樹詠度支雜事典　　　駱　浚<lb/>
幹聳一條青玉直葉鋪千疊緑雲低争如燕雀偏巢此<lb/>
<pb n="KR4h0038_WYG_069-15a"/>
却是鴛鴦不得棲<lb/>
　　　彭門偶題　　　　　　　　薛　能<lb/>
淮王西舎固非夫桞惲偏州未是都直到春秋諸列國<lb/>
擁旄才子也應無<lb/>
　　　惜花三首　　　　　　　　張　碧<lb/>
千枝萬枝占春開彤霞著地紅成堆一窖閒愁驅不去<lb/>
殷勤對爾酌金盃<lb/>
老鴉拍翼盤空疾凖擬浮生如瞬息阿母蟠桃香未齊<lb/>
<pb n="KR4h0038_WYG_069-15b"/>
漢皇骨葬秋山碧<lb/>
朝開暮落煎人老無人為報東君道留取穠紅伴醉吟<lb/>
莫教少女來吹掃<lb/>
　　　僧院影堂　　　　　　　　許　渾<lb/>
香銷雲凝舊僧家僧刹殘燈壁半斜日暮松煙空漠漠<lb/>
秋風吹破妙蓮華<lb/>
　　　上歸州刺史代通狀二首　　僧懐濬<lb/>
家在閩山東復東其中歲歲有花紅如今不在花紅處<lb/>
<pb n="KR4h0038_WYG_069-16a"/>
花在舊時紅處紅<lb/>
家在閩川西復西其中歲歲有鶯啼如今不在鶯啼處<lb/>
鶯在舊時啼處啼<lb/>
　　　題縉雲山鼎池　　　　　　徐　凝<lb/>
黄帝旌旗去不回空餘片石碧崔嵬有時風巻鼎湖浪<lb/>
散作晴天雨㸃來<lb/>
　　　題顔氏亭宇　　　　　　　孟賓于<lb/>
園林蕭灑聞來乆欲訪因循二十秋今日開襟吟不盡<lb/>
<pb n="KR4h0038_WYG_069-16b"/>
碧山重疊水長流<lb/>
　　　題情盡橋　　　　　　　　雍　陶<lb/>
從來只有情難盡何事名為情盡橋自此改名為折桞<lb/>
任他離恨一條條<lb/>
　　　弔孟昭圖　　　　　　　　裴　澈<lb/>
一章何罪死何名投水惟君與屈平從此蜀江煙雨夜<lb/>
杜䳌聲作兩般聲<lb/>
　　　孟才人　　　　　　　　　張　祜<lb/>
<pb n="KR4h0038_WYG_069-17a"/>
偶因清唱奏歌頻選入宫中十二春絶後一聲河滿子<lb/>
九原須弔孟才人<lb/>
　　　江上旅泊呈杜員外<lb/>
牛渚南來沙岸長逺吟佳句望池陽野人未必非毛遂<lb/>
太守還須是孟嘗<lb/>
　　　水殿抛毬曲二首　　　　　李謹言<lb/>
侍宴黄昏曉未休玉階夜色月如流朝來自覺承恩最<lb/>
笑倩傍人認繡毬<lb/>
<pb n="KR4h0038_WYG_069-17b"/>
堪恨隋家幾帝王舞䄄揉盡繡鴛鴦如今重到抛毬處<lb/>
不是金爐舊日香<lb/>
　　　與夫訣　　　　　　嚴灌出妻真氏<lb/>
當時心事已相關雨散雲収一餉間便是孤㠶從此去<lb/>
不堪重過望夫山<lb/>
　　　題僧院壁二首　　　　　　鍾離權<lb/>
得道高僧不易逢幾時歸去願相從自言住處連蓬島<lb/>
别是蓬萊第一峯<lb/>
<pb n="KR4h0038_WYG_069-18a"/>
莫厭追陪笑語頻尋思離亂可傷神閒來屈指從頭數<lb/>
得見清平有幾人<lb/>
　　　送人　　　　　　　　　　徐月英<lb/>
惆悵人間萬事違兩人同去一人歸生憎平望亭前水<lb/>
忍照鴛鴦相背飛<lb/>
　　　叙懐<lb/>
為失三從泣淚頻此身何用處人倫雖然日逐笙歌樂<lb/>
常羡荆釵與布裙<lb/>
<pb n="KR4h0038_WYG_069-18b"/>
　　　裴給事宅白牡丹　　　　開元名公<lb/>
長安豪貴惜春殘爭賞新開紫牡丹别有玉盤承露冷<lb/>
無人起就月中看<lb/>
　　　元白席上　　　　　　　　李　昇<lb/>
生在儒家偶太平𤣥纁重滯布衣輕誰能世路趨名利<lb/>
臣事玉皇歸上清<lb/>
　　　端正樹　　　　　　　　奉天文士<lb/>
昔日偏沾雨露榮徳皇西幸賜佳名馬嵬去此無多地<lb/>
<pb n="KR4h0038_WYG_069-19a"/>
合向楊妃冢上生<lb/>
　　　詠張諲山水　　　　　　　李　頎<lb/>
小山破體閒支策落日梨花照空壁詩堪記室始風流<lb/>
畫與將軍作勍敵<lb/>
　　　聽王敬遨彈琴　　　　　　李山甫<lb/>
幽蘭緑水耿清音歎息先生枉用心世上幾時曾好古<lb/>
人前何必獨沾襟<lb/>
　<lb/>
<pb n="KR4h0038_WYG_069-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　萬首唐人絶句巻六十九<lb/>
</p>
<p>
</p>
  </div>
</body>
</text>
</TEI>
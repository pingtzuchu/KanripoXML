<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>萬首唐人絶句巻二十八</head> <lb/>
    <p>
<pb n="KR4h0038_WYG_028-1a"/>
欽定四庫全書<lb/>
　萬首唐人絶句巻二十八<lb/>
　　　　　　　　　　　　　宋　洪邁　編<lb/>
　　七言<lb/>
　　　覽鏡見白鬚　　　　　　　權徳輿<lb/>
秋來皎絜白鬚光試脱朝簪學舞狂一曲酣歌還自樂<lb/>
兒孫嬉笑挽衣裳<lb/>
　　　酬李韶州<lb/>
<pb n="KR4h0038_WYG_028-1b"/>
詔下忽臨山水郡不妨從事恣攀登莫言向北千行鴈<lb/>
别有圖南六月鵬<lb/>
　　　答韋秀才<lb/>
中峯雲暗雨霏霏水漲花塘未得歸心憶瓊枝望不見<lb/>
幾回虚濕薜蘿衣<lb/>
　　　貢院對雪寄崔閣老<lb/>
寓宿春闈歳欲除嚴風密雪絶雙魚思君獨步西垣裏<lb/>
日日含香草詔書<lb/>
<pb n="KR4h0038_WYG_028-2a"/>
　　　寄李衡州<lb/>
片石叢花畫不如芘身三徑豈吾廬主人十騎東方逺<lb/>
唯望衡陽鴈足書<lb/>
　　　戯贈張鍊師<lb/>
月帔飄颻摘杏花相邀洞口勸流霞半酣乍奏雲和曲<lb/>
疑是龜山阿母家<lb/>
　　　贈天竺靈隱二寺主<lb/>
石路泉流兩寺分尋常鐘磬隔山聞山僧半在中峯住<lb/>
<pb n="KR4h0038_WYG_028-2b"/>
共占清猿與白雲<lb/>
　　　贈老將<lb/>
白草黄雲塞上秋曽隨驃騎出并州鹿盧劔折虬鬚白<lb/>
轉戰功多獨不侯<lb/>
　　　酬趙尚書看花見寄二首<lb/>
春光深處曲江西入坐風流信馬蹄鶴髪杏花相映好<lb/>
羨君終日醉如泥<lb/>
杜城韋曲徧尋春處處繁花滿目新日暮歸鞍不相待<lb/>
<pb n="KR4h0038_WYG_028-3a"/>
與君同是醉鄉人<lb/>
　　　戲贈表兄崔秀才<lb/>
何事年年戀隱淪成名須遣及青春明時早獻甘泉去<lb/>
若待公車却設人<lb/>
　　　戲贈蘇九<hi>蘇好讀元魯山文或勸入闗者</hi>
白首書窗成鉅儒不知簪組遍屠沽勸君莫問長安路<lb/>
且讀魯山于蒍無<lb/>
　　　人日送房侍御歸越<lb/>
<pb n="KR4h0038_WYG_028-3b"/>
驛騎歸時騘馬蹄蓮花府映若邪溪帝城人日風光早<lb/>
不惜離堂醉似泥<lb/>
　　　送十九兄歸江東<lb/>
命駕相思不為名春風歸騎出關程離堂莫起臨岐歎<lb/>
文舉終當薦禰衡<lb/>
　　　獻歲送李十兄赴黔中<lb/>
一尊歳酒且留歡三峽黔江去路難志士感恩無逺近<lb/>
異時應戴惠文冠<lb/>
<pb n="KR4h0038_WYG_028-4a"/>
　　　送從弟廣<lb/>
夏雲如火鑠晨輝欵段羸車整素衣知爾業成還出谷<lb/>
今朝莫愴斷行飛<lb/>
　　　埇橋夜宴叙别<lb/>
滿樹鐵冠瓊樹枝尊前燭下心相知明朝又與白雲遠<lb/>
自古河梁多别離<lb/>
　　　送袁太祝衢婺巡覆<lb/>
校緡税畆不妨閒清興自隨魚鳥間知君此去足佳句<lb/>
<pb n="KR4h0038_WYG_028-4b"/>
路出桐溪千萬山<lb/>
　　　揚州與丁山人别<lb/>
將軍易道令威仙華髮清談得此賢惆悵今朝廣陵别<lb/>
遼東後㑹復何年<lb/>
　　　得撫州報喜戴員外無事二首<lb/>
鶴髮州民擁使車人人自説受恩初如今天下無寃氣<lb/>
乞為邦君雪謗書<lb/>
衆人餔啜喜君醒渭水由來不雜涇遮莫雪霜撩亂下<lb/>
<pb n="KR4h0038_WYG_028-5a"/>
松枝竹葉自青青<lb/>
　　　答張工部<lb/>
書來逺自薄寒山繚繞洮河出古關今日難裁秣陵報<lb/>
薤歌寥落栁車還<lb/>
　　　冬至宿齋時郡君南内朝謁因寄<lb/>
清齋獨向丘園拜盛服想君興慶朝明日一陽生百福<lb/>
不辭相望阻寒宵<lb/>
　　　發硤石路上却寄<lb/>
<pb n="KR4h0038_WYG_028-5b"/>
莎栅東行五谷深千峯萬壑雨沈沈細君幾日路經此<lb/>
應見悲翁相望心<lb/>
　　　餘干别張侍御<lb/>
蕪城陌上春風别于越亭邊歳暮逢驅車又愴南北路<lb/>
反照寒江千萬峯<lb/>
　　　别表兄韋卿<lb/>
新讀兵書事護羌腰間寶劔映金章少年百戰應輕别<lb/>
莫笑儒生淚數行<lb/>
<pb n="KR4h0038_WYG_028-6a"/>
　　　和王祭酒太社宿齋不得赴李尚書宅㑹戲<lb/>
元禮門前勞引望句龍壇下阻歡娛此時對局空相憶<lb/>
博進何人更樂輸<lb/>
　　　八月十五日夜瑶臺寺對月<lb/>
嬴女乘鸞已上天仁祠空在鼎湖邉凉風遥夜清秋半<lb/>
一望金波照粉田<lb/>
　　　臘日龍沙㑹<lb/>
簾外寒江千里色林中尊酒七人期寕知臘日龍沙㑹<lb/>
<pb n="KR4h0038_WYG_028-6b"/>
却勝重陽落帽時<lb/>
　　　月夜過靈澈房<lb/>
此身㑹逐白雲去未洗塵纓還自傷今夜幸逢清淨境<lb/>
滿庭秋月對支郎<lb/>
　　　贈廣通上人<lb/>
身隨猿鳥在深山早有詩名到世間客至上方留盥潄<lb/>
龍泓洞水晝潺潺<lb/>
　　　宫人斜<lb/>
<pb n="KR4h0038_WYG_028-7a"/>
一路斜分古驛前隂風切切晦秋煙鉛華新舊共冥寞<lb/>
日暮愁鴟飛野田<lb/>
　　　朝元閣<lb/>
繚垣複道上層霄十月離宫萬國朝邊馬忽來清蹕去<lb/>
空餘臺殿照山椒<lb/>
　　　石甕寺<lb/>
石甕寒泉勝寳井汲人囘挂青絲綆厨煙半逐白雲飛<lb/>
當晝老僧來灌頂<lb/>
<pb n="KR4h0038_WYG_028-7b"/>
　　　舟行夜泊<lb/>
蕭蕭落葉送殘秋寂寞寒波急暝流今夜不知何處泊<lb/>
斷猿晴月引孤舟<lb/>
　　　宿嚴陵<lb/>
身羇從事驅征傳江入新安泛暮濤今夜子陵灘下泊<lb/>
自慙相去九牛毛<lb/>
　　　和陳閣老當直從東省過史館看花<hi>寒食假</hi>
晝漏沈沈倦鎖闈西垣東觀閲芳菲繁花滿樹似留客<lb/>
<pb n="KR4h0038_WYG_028-8a"/>
應為主人休澣歸<lb/>
　　　棲霞寺雲居室<lb/>
一徑縈紆至此窮山僧盥潄白雲中閒吟定後更何事<lb/>
石上松枝常有風<lb/>
　　　題崔山人草堂<lb/>
竹徑茅堂接洞天閒持麈尾潄春泉世人車馬不知處<lb/>
時有歸雲到枕前<lb/>
　　　題桞郎中故居<lb/>
<pb n="KR4h0038_WYG_028-8b"/>
下馬荒堦日欲曛潺潺石溜静中聞鳥啼花落人聲絶<lb/>
寂寞山窗掩白雲<lb/>
　　　藥名詩<lb/>
七澤蘭芳千里春瀟瀟花落石磷磷有時浪白㣲風起<lb/>
坐釣藤隂不見人<lb/>
　　　春日戲題二首<lb/>
簷前曉色驚雙燕戸外春風舞百花粉署可憐閒對此<lb/>
唯令碧玉泛流霞<lb/>
<pb n="KR4h0038_WYG_028-9a"/>
雨歇風輕一院香紅芳緑翠接東墻春衣試出當軒立<lb/>
定被鄰家暗斷腸<lb/>
　　　贈友人<lb/>
知向巫山逢日暮輕袿玉佩暫淹留曉隨雲雨歸何處<lb/>
還是襄王夢覺愁<lb/>
　　　舟行見月<lb/>
月入孤舟夜半晴寥寥雙鴈兩三聲洞房燭影在何處<lb/>
欲寄相思夢不成<lb/>
<pb n="KR4h0038_WYG_028-9b"/>
　　　石楠<lb/>
石楠紅葉透簾春憶得糚成下錦裀試折一枝含萬恨<lb/>
分明説向夢中人<lb/>
　　　斗子灘<lb/>
斗子灘頭夜已深月華偏向此時心春江風水連天闊<lb/>
歸夢悠揚何處尋<lb/>
　　　雜興五首<lb/>
叢鬢愁眉時勢新初笄絶代北方人一顰一笑千金重<lb/>
<pb n="KR4h0038_WYG_028-10a"/>
肯似成都夜失身<lb/>
乍聽絲聲似竹聲又疑丹穴九雛驚金波露洗淨於書<lb/>
寂寞不堪深夜情<lb/>
琥珀尊開月映簾調絃理曲指<graphic n="KR0655" url="https://raw.githubusercontent.com/kanripo/KR-Gaiji/master/images/KR0655.png" mimeType="image/png"/>纎含羞斂態勸君住<lb/>
更奏新聲刮骨鹽<lb/>
乳燕雙飛鶯亂啼百花如繡照深閨新糚對景如無比<lb/>
微笑時時出瓠犀<lb/>
巫山雲雨洛川神珠襻香腰穩稱身惆悵糚成君不見<lb/>
<pb n="KR4h0038_WYG_028-10b"/>
含情起立問傍人<lb/>
　　　黄蘖館<lb/>
驅車振楫越山川候曉通宵冒煙雨青楓浦上䰟已銷<lb/>
黄蘖館前心自苦<lb/>
　　　清明日次弋陽<lb/>
自歎清明在逺鄉桐花覆水葛溪長家人定是持新火<lb/>
㸃作孤燈照洞房<lb/>
　　　七夕<lb/>
<pb n="KR4h0038_WYG_028-11a"/>
今日雲駢渡鵲橋應非脈脈與迢迢家人競喜開糚鏡<lb/>
月下穿針拜九霄<lb/>
　　　太常寺宿齋有寄<lb/>
轉枕挑燈候曉雞想君應歎太常妻長年多病偏相憶<lb/>
不遣歸時醉似泥<lb/>
　　　朝囘閲樂寄絶句<lb/>
子城風暖百花初樓上龜兹引導車曲罷卿卿理騶馭<lb/>
細君相望意何如<lb/>
<pb n="KR4h0038_WYG_028-11b"/>
　　　中書宿齋有寄<lb/>
銅壺滳漏斗闌干泛灔金波照露盤遥想洞房眠正熟<lb/>
不堪深夜鳳池寒<lb/>
　　　玉臺體<lb/>
嬋娟二八正嬌羞日暮相逢南陌頭試問佳期不肯道<lb/>
落花深處指青樓<lb/>
　　　雲　　　　　　　　　　　褚　載<lb/>
盡日看雲首不囘無心都大似無才可憐光采一片玉<lb/>
<pb n="KR4h0038_WYG_028-12a"/>
萬里晴天何處來<lb/>
　　　鶴<lb/>
欲洗霜翎下澗邊却嫌菱刺汚香泉沙鷗浦鴈應驚訝<lb/>
一舉扶揺直上天<lb/>
　　　長城<lb/>
秦築長城比鐵牢蕃戎不敢過臨洮焉知萬里連雲色<lb/>
不及堯堦三尺髙<lb/>
　　　鷺鷥<hi>杜牧亦有</hi>
<pb n="KR4h0038_WYG_028-12b"/>
霜衣雪髪青玉觜羣捕魚兒溪影中驚飛低映碧山去<lb/>
一樹梨花落晚風<lb/>
　　　弔秦叟<lb/>
市西樓店金千秤渭北田園粟萬鍾兒被殺傷妻被虜<lb/>
一身隨駕到三峯<lb/>
　　　定鼎門<lb/>
郟鄏城髙門倚天九重蹤跡尚依然須知道徳無關鎖<lb/>
一閉乾坤一萬年<lb/>
<pb n="KR4h0038_WYG_028-13a"/>
　　　陳倉驛<lb/>
錦翼花冠安在哉雄飛雌伏盡塵埃一雙童子應惆悵<lb/>
不見眞人更獵來<lb/>
　　　宫怨二首　　　　　　　　柯　宗<lb/>
塵滿金爐不在香黄昏獨自立重廊笙歌何處承恩寵<lb/>
一一隨風入上陽<lb/>
長門槐柳半蕭疎玉輦沈思恨有餘紅淚漸消傾國態<lb/>
黄金誰為達相如<lb/>
<pb n="KR4h0038_WYG_028-13b"/>
　　　長門怨　　　　　　　　　劉言史<lb/>
獨坐爐邊結夜愁暫時恩去亦難留手持金筯埀紅淚<lb/>
亂撥寒灰不舉頭<lb/>
　　　樂府二首<lb/>
花頷紅騣一向偏緑槐香陌欲朝天仍嫌衆裏嬌行疾<lb/>
傍鐙深藏白玉鞭<lb/>
珠噴團香小桂條玉鞭兼賜霍嫖姚弄影便從天禁出<lb/>
碧蹄聲碎五門橋<lb/>
<pb n="KR4h0038_WYG_028-14a"/>
　　　過春秋峽<lb/>
峭壁蒼蒼苔色新無風晴景自勝春不知何樹幽崖裏<lb/>
臘月花開似北人<lb/>
　　　竹裏梅<lb/>
竹與梅花相並枝梅花正發竹枝垂風吹總向竹枝上<lb/>
直似王家雪下時<lb/>
　　　古寺花　　　　　　　　　司空文明<lb/>
共愛芳菲此樹中千跗萬蘂裛枝紅遲遲欲去猶回望<lb/>
<pb n="KR4h0038_WYG_028-14b"/>
覆地無人滿寺風<lb/>
　　　發渝州却寄韋判官<lb/>
紅燭津亭夜見君繁絃急管兩紛紛平明分手空江轉<lb/>
唯有猿聲滿水雲<lb/>
　　　送盧徹之太原<lb/>
榆落鵰飛關塞秋黄雲畫角見并州翩翩羽騎雙旌後<lb/>
上客親隨郭細侯<lb/>
　　　病中嫁女妓<lb/>
<pb n="KR4h0038_WYG_028-15a"/>
萬事傷心在目前一身垂淚對花筵黄金用盡教歌舞<lb/>
留與他人樂少年<lb/>
　　　江村即事<lb/>
罷釣歸來不繫船江村月落正堪眠縱然一夜風吹去<lb/>
只在蘆花淺水邊<lb/>
　　　峽口送友人<lb/>
峽口花飛欲盡春天涯去住淚沾巾來時萬里同為客<lb/>
今日飜成送故人<lb/>
<pb n="KR4h0038_WYG_028-15b"/>
　　　登峴亭<lb/>
峴山回首望秦關南向荆州幾日還今日登臨唯有淚<lb/>
不知風景在何山<lb/>
　　　贈歌人郭婉　　　　　　　商堯藩<lb/>
石家金谷舊歌人起唱花筵淚滿巾紅粉少年諸弟子<lb/>
一時怊悵望梁塵<lb/>
　　　漢宫詞三首<lb/>
成帝夫人淚滿懷璧宫相趁落空堦可憐玉貌花前死<lb/>
<pb n="KR4h0038_WYG_028-16a"/>
唯有君恩白燕釵<lb/>
霍家有女字成君年小教人著繡裙枉殺宫中許皇后<lb/>
椒房恩澤是浮雲<lb/>
駿馬金鞍白玉鞭宫中來取李延年承恩直入鴛鴦殿<lb/>
一曲清歌在九天<lb/>
　　　吹笙歌<lb/>
伶兒竹聲愁繞空秦女淚濕燕支紅玉桃花片落不住<lb/>
三十六簧能喚風<lb/>
<pb n="KR4h0038_WYG_028-16b"/>
　　　新昌井<lb/>
轆轤千轉勞筋力待得甘泉渇殺人且共山麋同飲澗<lb/>
玉沙鋪底淺磷磷<lb/>
　　　潭州席上贈舞柘枝妓<lb/>
姑蘇太守青娥女流落長沙舞柘枝滿坐繡衣皆不識<lb/>
可憐紅臉淚雙垂<lb/>
　　　田家效陶　　　　　　　　曹　鄴<lb/>
黒黍春來釀酒飲青禾刈了驅牛載大姑小叔常在眼<lb/>
<pb n="KR4h0038_WYG_028-17a"/>
却笑長安在天外<lb/>
　　　徒相逢<lb/>
江邊野花不須采梁頭野燕不用親西施本是越溪女<lb/>
承恩不薦越溪人<lb/>
　　　寄劉駕<lb/>
一川草色青裊裊遶屋水聲如在家悵望美人不攜手<lb/>
牆東又發數枝花<lb/>
　　　題女郎廟<lb/>
<pb n="KR4h0038_WYG_028-17b"/>
數㸃煙香出廟門女娥飛去影中存年年嶺上春無限<lb/>
露泣花愁斷客魂<lb/>
　　　北郭閒思<lb/>
山前山後是青草盡日出門還掩門每思骨肉在天畔<lb/>
來看野翁憐子孫<lb/>
　　　偶題<lb/>
白玉先生多在市青牛道士不居山但能共得丹田語<lb/>
正是忙時身亦閒<lb/>
<pb n="KR4h0038_WYG_028-18a"/>
　　　出關<lb/>
山上黄犢走避人山下女郎歌滿野我獨南征恨此身<lb/>
更有無成出關者<lb/>
　　　官倉䑕<lb/>
官倉老䑕大如斗見人開倉亦不走健兒無糧百姓饑<lb/>
誰遣朝朝入君口<lb/>
　　　聽劉尊師彈琴<lb/>
曾遊清海獨聞蟬入向空山夜聽泉不似齋堂人靜後<lb/>
<pb n="KR4h0038_WYG_028-18b"/>
秋聲長在七條絃<lb/>
　　　題山居<lb/>
掃葉煎茶摘葉書心閒無夢夜窗虚只應光武恩波晩<lb/>
豈是嚴君戀釣魚<lb/>
　　　送人下第<lb/>
馬嘶殘日没殘霞二月東風便到家莫羨長安占春者<lb/>
明年始見故園花<lb/>
　　　早秋宿田舍<lb/>
<pb n="KR4h0038_WYG_028-19a"/>
澗草踈踈螢火光山月朗朗楓樹長南村犢子夜聲急<lb/>
應是欄邊新有霜<lb/>
　　　題舒鄉<lb/>
功名若及鴟夷子必擬將舟泛洞庭栁色湖光好相待<lb/>
我心非醉亦非醒<lb/>
　<lb/>
　<lb/>
　<lb/>
<pb n="KR4h0038_WYG_028-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　萬首唐人絶句巻二十八<lb/>
</p>
<p>
</p>
  </div>
</body>
</text>
</TEI>
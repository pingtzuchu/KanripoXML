<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>萬首唐人絶句巻六十四</head> <lb/>
    <p>
<pb n="KR4h0038_WYG_064-1a"/>
欽定四庫全書<lb/>
　萬首唐人絶句巻六十四<lb/>
　　　　　　　　　　　　　宋　洪邁　編<lb/>
　　七言<lb/>
　　　蟬二首　　　　　　　　　子　蘭<lb/>
獨蟬初唱古槐枝委曲悲凉斷續遲雨後忽聞誰最苦<lb/>
異鄉孤館憶家時<lb/>
衰桞蟬吟旁濁河正當殘日角聲和㝷常不足少愁思<lb/>
<pb n="KR4h0038_WYG_064-1b"/>
此際聞時愁更多<lb/>
　　　太平坊㝷裴郎中故宅<lb/>
不語凄凉無限情荒堦行盡又重行昔年此住何人在<lb/>
滿地槐花秋草生<lb/>
　　　登樓<lb/>
邉邑鴻聲一例秋大波平日遶山流故人千里同明月<lb/>
盡夕無言空倚樓<lb/>
　　　長安早秋<lb/>
<pb n="KR4h0038_WYG_064-2a"/>
風舞槐花落御溝終南山色入城秋門門走馬徴兵急<lb/>
公子笙歌醉玉樓<lb/>
　　　對雪<lb/>
密密無聲墜碧空霏霏有韻舞微風幽人吟望搜辭處<lb/>
飄入牕來落硯中<lb/>
　　　鸚鵡<lb/>
翠毛丹觜乍教時終日無憀似憶歸近來偷解人言語<lb/>
亂向金籠説是非<lb/>
<pb n="KR4h0038_WYG_064-2b"/>
　　　晚景<lb/>
池荷衰颯菊芬芳策杖吟詩上草堂滿目暮雲風巻盡<lb/>
郡樓寒角數聲長<lb/>
　　　長安傷春<lb/>
霜隕中春花半無狂遊恣飲盡兇徒年年賞翫公卿輩<lb/>
今委溝塍骨漸枯<lb/>
　　　河梁晚望二首<lb/>
水勢滔滔不可量漁舟容昜泛滄浪連山翠靄籠沙溆<lb/>
<pb n="KR4h0038_WYG_064-3a"/>
白鶴翩翩下夕陽<lb/>
雨添一夜秋濤濶極目茫茫似接天不知龍物濳何處<lb/>
魚躍蛙鳴滿檻前<lb/>
　　　悲長安<lb/>
何事天時禍未囘生靈愁悴若寒灰豈知萬頃繁華地<lb/>
强半今為瓦礫堆<lb/>
　　　千葉石榴花<lb/>
一朶花開千葉紅開時又不藉春風若教移在香閨畔<lb/>
<pb n="KR4h0038_WYG_064-3b"/>
定與佳人艶色同<lb/>
　　　端午　　　　　　　　　　文　秀<lb/>
節分端午自誰言萬古傳聞自屈原堪笑楚江空渺渺<lb/>
不能洗得直臣寃<lb/>
　　　寒食至郊外　　　　　　　雲　表<lb/>
寒食悲㸔郭外春野田無處不傷神平原累累添新塜<lb/>
半是去年來哭人<lb/>
　　　秋夜吟　　　　　　　　　尚　顔<lb/>
<pb n="KR4h0038_WYG_064-4a"/>
梧桐雨畔夜愁吟斗藪衣從蘚色侵枉道一生無繫着<lb/>
湘南山水别人㝷<lb/>
　　　行次漢上　　　　　　　　　無本<lb/>
習家池沼草萋萋嵐樹光中信馬蹄漢主廟前湘水碧<lb/>
一聲風角夕陽低<lb/>
　　　馬嵬<lb/>
長川㡬處樹青青孤驛危樓對翠屏一自玉皇惆悵後<lb/>
至今來往馬蹄腥<lb/>
<pb n="KR4h0038_WYG_064-4b"/>
　　　送友人之上都　　　　　　　法震<lb/>
玉帛招賢楚客稀猿啼相送武陵歸湖頭望入桃花去<lb/>
一片春㠶帯雨飛<lb/>
　　　夜夜曲　　　　　　　　　　貫休<lb/>
蟪蛄切切風騷騷芙蓉噴香蟾蜍髙孤燈耿耿征婦勞<lb/>
更深撲落金錯刀<lb/>
　　　少年行<lb/>
錦衣鮮華手擎鶻閒行氣貌多輕忽稼穡艱難總不知<lb/>
<pb n="KR4h0038_WYG_064-5a"/>
五帝三王是何物<lb/>
　　　春晚書山家主人屋壁<lb/>
柴門寂寂黍飯馨山家烟火春雨晴庭花濛濛水泠泠<lb/>
小兒啼索樹上鶯<lb/>
　　　深山逢老僧<lb/>
衲衣線麤心似月自把鋤鋤崗榾柮青石溪邉踏葉行<lb/>
數片雲隨兩眉雪<lb/>
　　　邉上作二首<lb/>
<pb n="KR4h0038_WYG_064-5b"/>
山無緑兮水無清風既毒兮沙亦腥健兒走馬疾飛鳥<lb/>
聫翩射落雲中聲<lb/>
陣雲忽向沙中起探得强兵過遼水堪嘆䕶塞征戌兒<lb/>
未戰已疑身是鬼<lb/>
　　　將入廬山别僧二首<lb/>
噴嵐堆黛塞寒碧牕前古雪如白石臨岐約我來不來<lb/>
若來須撥紅霞覔<lb/>
紅豆樹間滴紅雨戀師不得依師住世情世界愁殺人<lb/>
<pb n="KR4h0038_WYG_064-6a"/>
錦繡谷中歸舍去<lb/>
　　　宿深村<lb/>
行行一宿深村裏雞犬豐年閙如市黄昏見客合家喜<lb/>
月下取魚戽塘水<lb/>
　　　别仙客<lb/>
巨鼇頭縮飜仙翠蟠桃爛落珊瑚地浪濺霓旌濕鵬翅<lb/>
略别千年太容易<lb/>
　　　樵叟<lb/>
<pb n="KR4h0038_WYG_064-6b"/>
樵父貌饑帯風雨自言一生苦寒暑檐頭擔箇赤瓷甖<lb/>
斜陽獨入濛朧塢<lb/>
　　　馬上作<lb/>
桞暗花堤夕照紅風清襟䄂轡璁瓏行人莫訝頻囘首<lb/>
家在凝嵐一㸃中<lb/>
　　　終南僧<lb/>
聲利掀天竟不聞草衣木食度朝昏遥思山雪深一丈<lb/>
時有仙人來打門<lb/>
<pb n="KR4h0038_WYG_064-7a"/>
　　　乞食老僧<lb/>
赤㯶櫚笠眉毫垂拄楖栗杖行遲遲時人只施盂中飯<lb/>
心似白蓮那得知<lb/>
　　　秋歸東陽臨岐上三衢杜使君六首<lb/>
小謝清髙大謝才聖君令泰此方來一從到後長無事<lb/>
鈴閣公庭滿緑苔<lb/>
紅錦帳中歌白雪烏皮几畔撫青英不知何物為心地<lb/>
賽却澄江徹底清<lb/>
<pb n="KR4h0038_WYG_064-7b"/>
誰報田中有黒蟲一家齋戒減仙容分憂若也皆如此<lb/>
天下家家有剰舂<lb/>
憂民心切出衝炎禾稼如雲喜氣兼林下閒人亦何幸<lb/>
也隨旌斾到銀尖<lb/>
枯骨縱横遍水湄盡収為冡碧参差分明為報精靈輩<lb/>
好送旌旗到鳯池<lb/>
捨魯依劉一片雲好風吹去逺纎塵猶期明月清風夜<lb/>
來作西園第八人<lb/>
<pb n="KR4h0038_WYG_064-8a"/>
　　　再遊東林寺三首<lb/>
臺殿参差聳瑞烟桂花飄雪水潺潺莫疑逺去無消息<lb/>
七萬餘年始半年<lb/>
宣𤣥舊輦殘雲濕耶舍孤墳落照遲有箇山僧倚松睡<lb/>
恐人來取白猿兒<lb/>
玉像珠龕香陣横錦霞多傍石墻生辟蛇行者今何在<lb/>
花裏唯聞鴆鳥聲<lb/>
　　　題蘭江言上人院二首<lb/>
<pb n="KR4h0038_WYG_064-8b"/>
一生只著一麻衣道業還欺習彦威手把新詩説山夢<lb/>
石橋天柱雪霏霏<lb/>
只是危吟坐翠層門前岐路自崩騰青雲名士時相問<lb/>
茶煮西峰瀑布氷<lb/>
　　　書石壁禪居<lb/>
赤旃檀㙮六七級白菡蓞花三四枝禪客相逢勸歸去<lb/>
此心能有㡬人知<lb/>
　　　送友人游茅山<lb/>
<pb n="KR4h0038_WYG_064-9a"/>
茅真舊宅基猶在藥竈苔深土尚殷君見道人憑與問<lb/>
大還還字若為還<lb/>
　　　聼僧彈琴<lb/>
家近吳王古戰城海風終日打檣聲今朝鄉思渾堆積<lb/>
琴上聞師大蟹行<lb/>
　　　風琴<lb/>
至竟心為造化功一枝青竹四絃風寥寥䨇耳更深後<lb/>
如在緱山明月中<lb/>
<pb n="KR4h0038_WYG_064-9b"/>
　　　庭橘<lb/>
蟻踏金苞四五株洞庭山上味何殊不緣松樹稱君子<lb/>
肻便甘人喚木奴<lb/>
　　　落花<lb/>
蝶醉蜂癡一簇香繡葩紅蔕墮殘芳因嗟好徳人難得<lb/>
公子王孫盡斷腸<lb/>
　　　苦吟<lb/>
河薄星疎雪月孤松枝清氣入肌膚因知好句勝金玉<lb/>
<pb n="KR4h0038_WYG_064-10a"/>
心極神勞特地無<lb/>
　　　偶然作<lb/>
蟬聲引出石中蛩寂寞門扄葉數重誰道思山心不切<lb/>
等閒畫作兩三峰<lb/>
　　　招友人宿<lb/>
銀地無塵金菊開紫梨紅棗墮莓苔一泓秋水一輪月<lb/>
今夜故人來不來<lb/>
　　　古戰處<lb/>
<pb n="KR4h0038_WYG_064-10b"/>
鬼氣蒼黄棘葉紅昔時人血此時風可憐極目無疆地<lb/>
曽落將軍一陣中<lb/>
　　　惜花　　　　　　　　　　張　泌<lb/>
蝶散鶯啼尚數枝日斜風定更離披㸔多記得傷心事<lb/>
金谷樓前委地時<lb/>
　　　寄人二首<lb/>
别夢依依到謝家小廊囘合曲欄斜多情只有春庭月<lb/>
猶為離人照落花<lb/>
<pb n="KR4h0038_WYG_064-11a"/>
酷憐風月為多情還到春時别恨生倚柱㝷思倍惆悵<lb/>
一場春夢不分明<lb/>
　　　别李源　　　　　　　　天竺牧童<lb/>
三生石上舊精魂賞月吟風不要論慚愧情人逺相訪<lb/>
此身雖異性長存<lb/>
身前身後事茫茫欲話因縁恐斷腸吳越溪山㝷已遍<lb/>
却囘烟棹上瞿塘<lb/>
　　　題法雲寺䨇檜　　　　　方壺居士<lb/>
<pb n="KR4h0038_WYG_064-11b"/>
謝郎雙檜緑於雲昏曉濃隂色未分若並毫宫仙鹿跡<lb/>
定知髙峭不如君<lb/>
　　　隋堤詞<lb/>
嘗憶江都大業秋曾隨鑾蹕戲龍舟傷心一覺興亡夢<lb/>
堤桞無情織世愁<lb/>
　　　題紫微觀　　　　　　　建業卜者<lb/>
昨日朝天過紫微醮壇風冷杏花稀碧桃泥我傳消息<lb/>
何事人間更不歸<lb/>
<pb n="KR4h0038_WYG_064-12a"/>
　　　贈樊夫人　　　　　　　　裴　航<lb/>
同舟吳越猶懐思况遇天妃隔錦屏倘若玉京朝㑹去<lb/>
願隨鸞鶴入青㝠<lb/>
　　　答裴航　　　　　　　　　樊夫人<lb/>
一飲瓊漿百感生𤣥霜杵盡見雲英藍橋便是神仙窟<lb/>
何必﨑嶇上玉京<lb/>
　　　示毛女　　　　　　　　　芙蓉老人<lb/>
餌柏身輕疊嶂閒是非無意到人寰冠裳暫偹論人世一<lb/>
<pb n="KR4h0038_WYG_064-12b"/>
餉雲游碧落間<lb/>
　　　和　　　　　　　　　　　秦宫毛女<lb/>
誰知古是與今非閒躡青霞繞翠微簫管秦樓應寂寞<lb/>
彩雲空惹薜蘿衣<lb/>
　　　題慈恩㙮二首　　　　　　韋曲女仙<lb/>
黄子陂頭好月明忘却華筵到曉行烟収山低翠黛横<lb/>
折得荷花逺恨生<lb/>
湖水團團夜如鏡碧樹紅花相掩映北斗闌干移曉柄<lb/>
<pb n="KR4h0038_WYG_064-13a"/>
有似佳期常不定<lb/>
　　　題玉壺　　　　　　　　南溟夫人<lb/>
來從一葉舟中來去向百花橋上去若到人間扣玉壺<lb/>
鴛鴦自解分明語<lb/>
　　　贈封陟二首　　　　　　上元夫人<lb/>
謫居蓬島别瑶池春媚烟花有所思為愛君心能潔白<lb/>
願操箕箒奉屏幃<lb/>
㺯玉有夫皆得道劉綱兼室盡登仙君能子細窺朝露<lb/>
<pb n="KR4h0038_WYG_064-13b"/>
須逐雲車拜洞天<lb/>
　　　留别<lb/>
蕭郎不顧鳯樓人雲澀囘車淚臉新愁殺蓬瀛歸去路<lb/>
難窺舊苑碧桃春<lb/>
　　　題門右石上　　　　　　　王氏女<lb/>
翫水登山無足時諸仙頻下聼琴詩此心不戀居人世<lb/>
唯見天邉雙鶴飛<lb/>
　　　静室歌　　　　　　　　　戚逍遥<lb/>
<pb n="KR4h0038_WYG_064-14a"/>
笑㸔滄海欲成塵王母花前别衆真千載却歸天上去<lb/>
一心珍重世間人<lb/>
　　　送酒歌　　　　　　　　洛苑花神<lb/>
皎潔玉顔勝白雪况乃當年對芳月沈吟不敢怨春風<lb/>
自嘆容華暗消歇<lb/>
絳衣披拂露盈盈淡染臙脂一朶輕自恨紅顔留不住<lb/>
莫怨春風道薄情<lb/>
　　　閒吟　　　　　　　　　君山老父<lb/>
<pb n="KR4h0038_WYG_064-14b"/>
湘中老人讀黄老手援紫藟坐碧草春至不知湘水深<lb/>
日暮忘却巴陵道<lb/>
　　　得仙詩　　　　　　　　　楊監真<lb/>
天教絶粒應精誠道啟真心覺漸清雲外仙歌笙管合<lb/>
花間風引步虚聲<lb/>
飛鳥莫到人莫攀一隠十年不下山袖中短書誰為達<lb/>
華山道士賣藥還<lb/>
日落焚香坐醮壇庭花露濕漸更闌净水仙童調玉液<lb/>
<pb n="KR4h0038_WYG_064-15a"/>
春宵羽客化金丹<lb/>
　　　青童君　　　　　　　　　　神女<lb/>
月露飄飄星漢斜獨行窈窕浮雲車仙郎獨邀青童君<lb/>
結情羅帳蓮心花<lb/>
　　　贈漢武帝　　　　　　　　　　王母<lb/>
珠露金風下界秋漢家陵樹冷脩脩當時不得仙桃力<lb/>
㝷作浮塵飄隴頭<lb/>
　　　答王母　　　　　　　　　　漢武帝<lb/>
<pb n="KR4h0038_WYG_064-15b"/>
五十餘年四海清自親丹竈得長生若言盡是仙桃力㸔<lb/>
取神仙簿上名<lb/>
　　　和　　　　　　　　　　　　王子晉<lb/>
月照驪山露泣花似悲先帝早升霞至今猶有長生鹿<lb/>
時遶温泉望翠華<lb/>
　　　賦上清神女催<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>　　　　　　　茅盈<lb/>
水精帳開銀燭明風揺珠珮連雲清休勻紅粉餙花態<lb/>
早駕䨇鸞朝玉京<lb/>
<pb n="KR4h0038_WYG_064-16a"/>
　　　席上賦　　　　　　　　　巢父<lb/>
三星在天銀漢囘人間旦色東方來玉苖瓊蕋亦宜夜<lb/>
莫使一花衝曉開<lb/>
　　　題酒樓壁　　　　　　　　伊用昌<lb/>
此生生在此生先何事從𤣥不復𤣥已在淮南雞犬後<lb/>
而今便在玉皇前<lb/>
　　　醉吟　　　　　　　　　　許　碏<lb/>
閬苑花前是醉鄉滔飜王母九霞觴羣仙拍手嫌輕薄<lb/>
<pb n="KR4h0038_WYG_064-16b"/>
謫向人間作酒狂<hi>滔以冉切</hi>
　　　題漢州西湖　　　　　　　嚴公弼<lb/>
西湖創置自房公心匠縱横造化同見説鳯池推獨步<lb/>
高名何事滯川中<lb/>
　　　題僧壁　　　　　　　　　韋　蟾<lb/>
一竹横簷挂净巾竈無烟火地無塵剃頭未必知心法<lb/>
要且閒於名利人<lb/>
　　　謔李湯題名<lb/>
<pb n="KR4h0038_WYG_064-17a"/>
渭水秦川拂眼明希仁何事寡詩情只應學得虞姫壻<lb/>
書字纔能記姓名<lb/>
　　　贈同年子何澤　　　　　　崔　公<lb/>
四十九年前及第同年唯有老夫存今日殷勤訪吾子<lb/>
穏將鬐鬛上龍門<lb/>
　　　贈高僕射　　　　　　　　李　洞<lb/>
征南破虜漢功臣提劍歸來萬里身閒倚陵雲金柱㸔<lb/>
形容消瘦老於真<lb/>
<pb n="KR4h0038_WYG_064-17b"/>
　　　席間詠琴客　　　　　　　崔　珏<lb/>
七條弦上五音寒此藝知音自古難唯有河南房次律<lb/>
始終憐得董庭蘭<lb/>
　　　獻廬江牧　　　　　　　　曽　生<lb/>
拜玉亭間送客忙此時孤恨感離鄉㝷思往嵗絶纓事<lb/>
肯向朱門泣夜長<lb/>
　　　酬朱慶餘　　　　　　　　張　籍<lb/>
越女新䊋出鏡心自知明豔更沈吟齊紈未是人間貴<lb/>
<pb n="KR4h0038_WYG_064-18a"/>
一曲菱歌敵萬金<lb/>
　　　酒後謝陸䖍　　　　　　　崔　櫓<lb/>
醉時顛蹶醒時羞麴蘖催人不自由尀耐一䨇窮相眼<lb/>
不堪花卉在前頭<lb/>
　　　書滄浪峽亭板　　　　　　鄭仁表<lb/>
分陜東西路正長行人名利火燃湯路傍著箇滄浪峽<lb/>
真是將閒攪撩忙<lb/>
　　　悼亡妓　　　　　　　　　韋氏子<lb/>
<pb n="KR4h0038_WYG_064-18b"/>
惆悵金泥簇蝶裙春來猶見伴行雲不教布施剛留得<lb/>
渾似知逢李少君<lb/>
　　　贈韋自東　　　　　　大白山道士<lb/>
三秋稽顙叩真靈龍虎交時金液成絳雪既凝身可度<lb/>
蓬壺頂上彩雲生<lb/>
　<lb/>
　<lb/>
　萬首唐人絶句巻六十四<lb/>
</p>
<p>
</p>
  </div>
</body>
</text>
</TEI>
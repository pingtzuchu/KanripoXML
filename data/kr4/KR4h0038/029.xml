<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>萬首唐人絶句巻二十九</head> <lb/>
    <p>
<pb n="KR4h0038_WYG_029-1a"/>
欽定四庫全書<lb/>
　萬首唐人絶句巻二十九<lb/>
　　　　　　　　　　　　　宋　洪邁　編<lb/>
　　七言<lb/>
　　　同王維過崔處士林亭　　　盧　象<lb/>
映竹時聞轉轆轤當窗只見網蜘蛛主人非病常高卧<lb/>
環堵䝉籠一老儒<lb/>
　　　新晴愛月　　　　　　　　陸　暢<lb/>
<pb n="KR4h0038_WYG_029-1b"/>
野性平生惟愛月新晴半夜覩嬋娟起來自擘紗窗破<lb/>
恰漏清光落枕前<lb/>
　　　雲安公主出降雜詠催糚二首<lb/>
天上瓊花不避秋今宵織女嫁牽牛萬人惟待乗鸞出<lb/>
乞巧齊登明月樓<lb/>
少糚銀粉飾金鈿端正天花貴自然聞道禁中時節異<lb/>
九秋香滿鏡臺前<lb/>
　　　坐障<lb/>
<pb n="KR4h0038_WYG_029-2a"/>
白玉爲竿丁字成黄金繡帶短長輕强遮天上花顔色<lb/>
不隔雲中語笑聲<lb/>
　　　簾<lb/>
眞珠文織挂簷端錦縁羅旌千萬端早把玉鉤和月巻<lb/>
神仙愁怕水精寒<lb/>
　　　階<lb/>
甃玉編金次第平花紋隱起踏無聲幾重便上華堂裏<lb/>
得見天人吹鳳笙<lb/>
<pb n="KR4h0038_WYG_029-2b"/>
　　　扇<lb/>
寶扇持來入禁宫本教花下動香風姮娥須逐彩雲降<lb/>
不可通宵在月中<lb/>
　　　成都贈别席夔<lb/>
不值分流二江水定應猶得且同行三千里外情人别<lb/>
更被子規啼數聲<lb/>
　　　游城東王駙馬亭<lb/>
城外無塵水間松秋天木落見山容共尋蕭史江亭去<lb/>
<pb n="KR4h0038_WYG_029-3a"/>
一望終南紫閣峯<lb/>
　　　望毛女峯<lb/>
我種東峯千葉蓮此峯毛女始求仙今朝暗筭當時事<lb/>
已是人間七萬年<lb/>
　　　送李山人歸山<lb/>
來從千山萬山裏歸向千山萬山去山中白雲千萬重<lb/>
却望人間不知處<lb/>
　　　長安新晴<lb/>
<pb n="KR4h0038_WYG_029-3b"/>
九重深淺人不知金殿玉樓倚朝日一使城中新雨晴<lb/>
御溝流得宫花出<lb/>
　　　出藍田關寄董使君<lb/>
萬里煙蘿錦帳閒雲迎水送度藍關七盤九折難行處<lb/>
盡是龔黄界外山<lb/>
　　　題悟公禪堂<lb/>
臨壇付法十三春家本長城若下人芸閣少年應不識<lb/>
南山鈔主是前身<lb/>
<pb n="KR4h0038_WYG_029-4a"/>
　　　宿陜府北樓奉酬崔大夫二首<lb/>
樓壓黄河山滿坐風清水涼誰忍卧人定軍州禁漏傳<lb/>
不妨秋月城頭過<lb/>
一别朱門三四春再來應笑尚風塵昨宵唯有樓前月<lb/>
識是謝公詩酒人<lb/>
　　　陜州逢竇鞏同宿寄江陵韋協律<lb/>
共出丘門歳九霜相逢悽愴對離觴荆南為報韋從事<lb/>
一宿同眠御史牀<lb/>
<pb n="KR4h0038_WYG_029-4b"/>
　　　夜到泗州酬崔使君<lb/>
徐城洪盡到淮頭月裏山河見泗州聞道泗濵清廟磬<lb/>
雅聲今在謝家樓<lb/>
　　　送崔員外使回入京<lb/>
六星宫裏一星歸行到金鉤近紫微侍史别來經嵗月<lb/>
今宵應夢護香衣<lb/>
　　　成都送别費冠卿<lb/>
紅椒花落桂花開萬里同游俱未回莫厭客中頻送客<lb/>
<pb n="KR4h0038_WYG_029-5a"/>
思鄉獨上望鄉臺<lb/>
　　　題商山廟<lb/>
商洛秦時四老翁人傳羽化此山空若無仙眼何由見<lb/>
總在廟前花洞中<lb/>
　　　題獨孤少府園林<lb/>
四面青山是四鄰烟霞成伴草成茵年年洞口桃花發<lb/>
不記曾經迷幾人<lb/>
　　　送獨孤秀才下第歸太白山<lb/>
<pb n="KR4h0038_WYG_029-5b"/>
逸翮暫時成落羽將歸太白賞靈蹤須尋最近碧霄處<lb/>
擬倩和雲買一峯<lb/>
　　　下第後病中<lb/>
獻玉頻年命未通窮秋成病悟眞空笑看朝市趨名者<lb/>
不病那知在病中<lb/>
　　　送深上人歸江南<lb/>
留得蓮花偈付誰獨攜金䇿欲歸時江南無限蕭家寺<lb/>
曾與白雲何處期<lb/>
<pb n="KR4h0038_WYG_029-6a"/>
　　　題自然觀<lb/>
劔閣門西第一峯道陵成道有高蹤行人若上升仙處<lb/>
須撥白雲三四重<lb/>
　　　疾愈步庭花<lb/>
桃紅李白覺春歸强步閒庭力尚微從困不扶靈壽杖<lb/>
恐驚花裏早鶯飛<lb/>
　　　籌筆店江亭<lb/>
九折巖邊下馬行江亭暫歇聽江聲白雲緑樹不關我<lb/>
<pb n="KR4h0038_WYG_029-6b"/>
枉與樵人樂一生<lb/>
　　　贈賀若少府<lb/>
十日廣陵城裏住聽君花下撫金徽新聲指上懷中紙<lb/>
莫怪潛偷數曲歸<lb/>
　　　太子劉舎人邀看花<lb/>
年少風流七品官朱衣白馬冶遊盤負心不報春光主<lb/>
幾處偷看紅牡丹<lb/>
　　　薔薇花<lb/>
<pb n="KR4h0038_WYG_029-7a"/>
錦窠花朶燃叢醉翠葉眉稠裛露垂莫引美人來架下<lb/>
恐驚紅片落燕支<lb/>
　　　望簡寂觀　　　　　　　　顧　況<lb/>
青嶂青溪直復斜白雞白犬到人家仙人住在最高處<lb/>
向晚春泉流白花<lb/>
　　　五兩歌送張夏<lb/>
竿頭五兩風褭褭水上雲帆逐飛鳥送君初出揚州時<lb/>
靄靄曈曈江溢曉<lb/>
<pb n="KR4h0038_WYG_029-7b"/>
　　　臨海所居三首<lb/>
此是昔年征戰處曾經永日絶人行千家寂寂對流水<lb/>
唯有汀洲春草生<lb/>
此去臨溪不是遥樓中望見赤城標不知疊嶂重霞裏<lb/>
更有何人度石橋<lb/>
家在雙峯蘭若邊一聲秋磬發孤煙山連極浦鳥飛盡<lb/>
月上青林人未眠<lb/>
　　　聽角思歸<lb/>
<pb n="KR4h0038_WYG_029-8a"/>
故園黄葉滿青苔夢後城頭曉角哀此夜斷腸人不見<lb/>
起行殘月影徘徊<lb/>
　　　酬柳相公<lb/>
天下如今已太平相公何事喚狂生箇身恰似籠中鶴<lb/>
東望滄溟呌數聲<lb/>
　　　題明霞臺<lb/>
野人本自不求名欲向山中過一生莫嫌憔悴無知已<lb/>
别有煙霞似弟兄<lb/>
<pb n="KR4h0038_WYG_029-8b"/>
　　　哭絢法師<lb/>
楚客停橈欲問誰白沙江草麴塵絲生公手種殿前樹<lb/>
唯有花開鶗鴂悲<lb/>
　　　送柳宜城葬<lb/>
鳴笳已逐春風咽匹馬猶依舊路嘶遥望柳家門外樹<lb/>
恐聞黄鳥向人啼<lb/>
　　　宫詞五首<lb/>
禁柳煙中聞曉烏風吹玉漏盡銅壺内官先向蓬萊殿<lb/>
<pb n="KR4h0038_WYG_029-9a"/>
金合開香瀉御鑪<lb/>
玉樓天半起笙歌風送宫嬪笑語和月殿影開聞夜漏<lb/>
水精簾巻近銀河<lb/>
玉階容衛宿千官風獵青旂曉仗寒侍女先來薦瓊蘂<lb/>
露漿新下九霄盤<lb/>
九重天樂降神仙步舞分行踏錦筵嘈噆一聲鐘鼓歇<lb/>
萬人樓下拾金錢<lb/>
金吾持㦸護新簷天樂聲傳萬姓瞻樓上美人相倚看<lb/>
<pb n="KR4h0038_WYG_029-9b"/>
紅糚透出水精簾<lb/>
　　　尋桃花嶺潘三姑臺<lb/>
桃花嶺上覺天低人上青山馬隔溪行到三姑學仙處<lb/>
還如劉阮二郎迷<lb/>
　　　夜中望仙觀<lb/>
日暮銜花飛鳥還月明溪上見青山遥知玉女窗前樹<lb/>
不是仙人不得攀<lb/>
　　　送李侍御往吳興<lb/>
<pb n="KR4h0038_WYG_029-10a"/>
世間只有情難說今夜應無不醉人若向洞庭山下過<lb/>
暗知澆瀝聖姑神<lb/>
　　　送李秀才入京<lb/>
五湖秋葉滿行船八月靈槎欲上天君入長安予適越<lb/>
獨登秦望望秦川<lb/>
　　　越中席上看弄老人<lb/>
不到山隂二十春鏡中相見白頭新此生不復爲年少<lb/>
今日從他弄老人<lb/>
<pb n="KR4h0038_WYG_029-10b"/>
　　　贈朱放<lb/>
野客歸時無四鄰黔婁别乆桉常貧漁樵舊路不堪入<lb/>
何處空山猶有人<lb/>
　　　聽歌<lb/>
子夜新聲何處傳悲翁更憶太平年只今法曲無人唱<lb/>
已逐霓裳飛上天<lb/>
　　　贈韋清將軍<lb/>
身執金吾主禁兵腰閒寳劒重横行接輿亦是狂歌者<lb/>
<pb n="KR4h0038_WYG_029-11a"/>
更就將軍乞一聲<lb/>
　　　贈僧二首<lb/>
家住義興東舍溪溪邊莎草雨無泥上人一向心入定<lb/>
春鳥年年空自啼<lb/>
出頭皆是新年少何處能容老病翁更把浮榮喻生滅<lb/>
世間無事不虚空<lb/>
　　　登樓望水<lb/>
鳥啼花發柳含煙擲却風光憶少年更上高樓望江水<lb/>
<pb n="KR4h0038_WYG_029-11b"/>
故鄉何處一歸船<lb/>
　　　湖中<lb/>
青草湖邉日色低黄茅嶂裏鷓鴣啼丈夫飄蕩今如此<lb/>
一曲長歌楚水西<lb/>
　　　歳日作<lb/>
不覺老將春共至更悲攜手幾人全還丹寂寞羞明鏡<lb/>
手把屠蘇讓少年<lb/>
　　　山中贈客<lb/>
<pb n="KR4h0038_WYG_029-12a"/>
山中好處無人别澗梅偽作山中雪野客相逢夜不眠<lb/>
山中童子燒松節<lb/>
　　　王郎中妓席五詠<lb/>
玉作搔頭金步揺高張苦調響連宵欲知寫盡相思夢<lb/>
度水尋雲不用橋<hi>箜篌</hi>
汗浥新裝畫不成絲催急節舞衣輕落花遶樹疑無影<lb/>
回雪從風暗有情<hi>舞</hi>
柳拂青樓花滿衣能歌宛轉世應稀空中幾處聞清響<lb/>
<pb n="KR4h0038_WYG_029-12b"/>
欲遶行雲不遣飛<hi>歌</hi>
秦聲楚調怨無窮隴水胡笳咽復通莫遣黄鶯花裏囀<lb/>
參差撩亂妬春風<hi>筝</hi>
欲寫人間離别心須聽鳴鳳似龍吟江南曲盡歸何處<lb/>
洞水山雲知淺深<hi>笙</hi>
　　　送李山人還玉溪<lb/>
好鳥共鳴臨水樹幽人獨欠買山錢若爲種得千竿竹<lb/>
引取君家一眼泉<lb/>
<pb n="KR4h0038_WYG_029-13a"/>
　　　送少微上人還鹿門<lb/>
少微不向吳中隱爲箇生縁在鹿門行入漢江秋月色<lb/>
襄陽耆舊幾人存<lb/>
　　　宿昭應<lb/>
武帝祈靈太一壇新豐樹色繞千官豈知今夜長生殿<lb/>
獨閉山門月影寒<lb/>
　　　題琅邪上方<lb/>
東晉王家在此溪南朝樹色隔窗低沈碑字滅昔人逺<lb/>
<pb n="KR4h0038_WYG_029-13b"/>
谷鳥猶向寒花啼<lb/>
　　　安仁港口望仙人城<lb/>
樓臺采翠逺分明聞說仙家在此城欲上仙城無路上<lb/>
水邊花裏有人聲<lb/>
　　　寄祕書包監<lb/>
一别長安路幾千遥知舊日主人憐賈生只是三年謫<lb/>
獨自無才已四年<lb/>
　　　小孤山<lb/>
<pb n="KR4h0038_WYG_029-14a"/>
古廟楓林江水邊寒鴉接飯鴈横天大孤山逺小孤出<lb/>
月照洞庭歸客船<lb/>
　　　葉道士山房<lb/>
水邊垂柳赤欄橋洞裏仙人碧玉簫近得麻姑書信否<lb/>
潯陽向上不通潮<lb/>
　　　送李秀才游嵩山<lb/>
嵩山石壁挂飛流無限神仙在上頭采得新詩題石壁<lb/>
老人惆悵不同遊<lb/>
<pb n="KR4h0038_WYG_029-14b"/>
　　　從剡溪至赤城<lb/>
靈溪宿處接靈山窈映高樓向月閒夜半鶴聲殘夢裏<lb/>
猶疑琴曲洞房間<lb/>
　　　葉上題詩從苑中流出<lb/>
花落深宫鶯亦悲上陽宫女斷腸時君恩不閉東流水<lb/>
葉上題詩寄與誰<lb/>
　　　崦裏桃花<lb/>
崦裏桃花逢女冠林間杏葉落仙壇老人方授上清籙<lb/>
<pb n="KR4h0038_WYG_029-15a"/>
夜聽步虛山月寒<lb/>
　　　聽子規<lb/>
西霞山中子規鳥口邊血出啼不了山僧後夜初出定<lb/>
聞似不聞山月曉<lb/>
　　　竹枝曲<lb/>
帝子蒼梧不復歸洞庭葉下荆雲飛巴人夜唱竹枝後<lb/>
腸斷曉猿聲漸稀<lb/>
　　　㝷僧二首<lb/>
<pb n="KR4h0038_WYG_029-15b"/>
方文玲瓏花竹閒已將心印出人間家家門外長安道<lb/>
何處相逢是寶山<lb/>
彌天釋子本高情往往山中獨自行莫怪狂人游楚國<lb/>
蓮花只在淤泥生<lb/>
　　　桃花曲<lb/>
魏帝宫人舞鳳樓隋家天子泛龍舟君王夜醉春眠晏<lb/>
不覺桃花逐水流<lb/>
　　　贈逺<lb/>
<pb n="KR4h0038_WYG_029-16a"/>
暫出河邊思逺道却來窗下聽新鶯故人一别幾時見<lb/>
春草還從舊處生<lb/>
　　　早春思歸有唱竹枝歌者坐中下淚<lb/>
𣺌𣺌春生楚水波楚人齊唱竹枝歌與君皆是思歸客<lb/>
拭淚看花奈老何<lb/>
　　　送郭秀才<lb/>
故人曾任丹徒令買得青山擬獨耕不作草堂招逺客<lb/>
却將埀柳接啼鶯<lb/>
<pb n="KR4h0038_WYG_029-16b"/>
　　　宫詞<lb/>
長樂宫連上苑春玉樓金殿豔歌新君門一入無由出<lb/>
唯有宫鶯得見人<lb/>
　　　憶故園<lb/>
惆悵山多人復稀杜鵑啼處淚霑衣故園此去千餘里<lb/>
春夢猶能夜夜歸<lb/>
　　　櫻桃曲<lb/>
百舌猶來上苑花遊人獨自憶京華遥知寢廟甞新後<lb/>
<pb n="KR4h0038_WYG_029-17a"/>
勑賜櫻桃向幾家<lb/>
　　　佳人贈别<lb/>
萬里行人欲渡溪千行珠淚滴爲泥已成殘夢隨君去<lb/>
猶有驚烏半夜啼<lb/>
　　　答顧況　　　　　　　　　包幼正<lb/>
於越城邊楓葉落楚人書裏寄離騷寒江鸂鶒思儔侣<lb/>
歳歳臨流刷羽毛<lb/>
　　　歳日作<lb/>
<pb n="KR4h0038_WYG_029-17b"/>
更勞今日春風至枯樹無枝可寄花覽鏡唯看飄亂髮<lb/>
臨風誰為駐浮槎<lb/>
　　　别青州妓段東美　　　　　薛宜僚<lb/>
阿母桃花方似錦王孫草色正如煙不須更向滄溟望<lb/>
惆悵歡情恰一年<lb/>
　　　公子行　　　　　　　　　孟賔于<lb/>
錦衣紅奪彩霞明侵曉春遊向野庭不識農夫辛苦力<lb/>
驕騘踏爛麥青青<lb/>
<pb n="KR4h0038_WYG_029-18a"/>
　　　棲烏曲二首　　　　　　　劉方平<lb/>
蛾眉曼臉傾城國鳴環動佩新相識銀漢斜臨白玉堂<lb/>
芙蓉行障揜燈光<lb/>
畫舸雙艚錦為纜芙蓉花發蓮葉暗門前月色映横塘<lb/>
感郎中夜波瀟湘<lb/>
　　　送别<lb/>
華亭霽色滿今朝雲裏檣竿去轉遥莫怪山前深復淺<lb/>
清淮一日兩回潮<lb/>
<pb n="KR4h0038_WYG_029-18b"/>
　　　夜月<lb/>
更深月色半人家北斗䦨干南斗斜今夜偏知春氣暖<lb/>
蟲聲新透緑窗紗<lb/>
　　　春怨二首<lb/>
紗窗日落漸黄昏金屋無人見淚痕寂寞空庭春欲晩<lb/>
梨花滿地不開門<lb/>
朝日殘鸎伴妾啼開簾只見草萋萋庭前時有東風入<lb/>
楊柳千條盡向西<lb/>
<pb n="KR4h0038_WYG_029-19a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0038_WYG_029-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　萬首唐人絶句巻二十九<lb/>
</p>
<p>
</p>
  </div>
</body>
</text>
</TEI>
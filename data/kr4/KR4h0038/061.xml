<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>萬首唐人絶句巻六十一</head> <lb/>
    <p>
<pb n="KR4h0038_WYG_061-1a"/>
欽定四庫全書<lb/>
　萬首唐人絶句巻六十一<lb/>
　　　　　　　　　　　　　宋　洪邁　編<lb/>
　　七言<lb/>
　　　小遊僊詩九十八首　　　　曹　唐<lb/>
玉簫金瑟發商聲桑葉枯乾海水清淨掃蓬萊山上地<lb/>
畧遊王母話長生<lb/>
　　　　其二<lb/>
<pb n="KR4h0038_WYG_061-1b"/>
上元元日豁明堂五帝望空拜玉皇萬樹琪花千圃藥<lb/>
心知不敢輙形相<lb/>
　　　　其三<lb/>
騎龍重過玉溪頭紅葉還春碧水流省得壺中見天地<lb/>
壺中天地不曾秋<lb/>
　　　　其四<lb/>
真王未許乆從容立在花前别寗封手把玉簫頭不舉<lb/>
自愁如醉倚黄龍<lb/>
<pb n="KR4h0038_WYG_061-2a"/>
　　　　其五<lb/>
金殿無人鏁絳烟玉郎並不賞丹田白龍蹀躞難廻䟦<lb/>
爭下紅綃碧玉鞭<lb/>
　　　　其六<lb/>
𤣥洲草木不知黄甲子初開浩刼長無限萬年年少女<lb/>
手攀紅樹滿殘陽<lb/>
　　　　其七<lb/>
宫闕重重閉玉林崑崙高闢彩雲深黄龍掉尾引郎去<lb/>
<pb n="KR4h0038_WYG_061-2b"/>
使妾月明何處尋<lb/>
　　　　其八<lb/>
風滿塗山玉蘂稀赤龍閒臥鶴東飛紫梨爛盡無人喫<lb/>
何事韓君去不歸<lb/>
　　　　其九<lb/>
武帝徒勞厭暮年不曾清浄不精專上元少女絶還往<lb/>
滿竈丹成白玉煙<lb/>
　　　　其十<lb/>
<pb n="KR4h0038_WYG_061-3a"/>
百辟朝回閉玉除露風清宴桂花踈西歸使者騎金虎<lb/>
嚲鞚垂鞭唱歩虚<lb/>
　　　　十一<lb/>
南斗闌珊北斗稀茅君夜着紫霞衣朝騎白馬趂朝去<lb/>
鳳押笙歌逐後飛<lb/>
　　　　十二<lb/>
焚香獨自上天壇桂樹風吹玉簡寒長怕嵇康乏僊骨<lb/>
與將僊籍再尋看<lb/>
<pb n="KR4h0038_WYG_061-3b"/>
　　　　十三<lb/>
冰屋朱扉曉未開誰將金䇿扣瓊臺碧花紅尾小僊子<lb/>
閒吠五雲嗔客來<lb/>
　　　　十四<lb/>
酒釅春濃瓊草齊真公欲散醉如泥朱輪軋軋入雲去<lb/>
行到半天聞馬嘶<lb/>
　　　　十五<lb/>
白石山中自有天竹花藤葉隔溪煙朝來洞口圍棊了<lb/>
<pb n="KR4h0038_WYG_061-4a"/>
賭得青龍直幾錢<lb/>
　　　　十六<lb/>
海水西飛照柏林青雲斜倚錦雲深水風暗入古山葉<lb/>
吹斷歩虚清磬音<lb/>
　　　　十七<lb/>
玉詔新除沈侍郎便分茅土鎮東方不知今夕游何處<lb/>
侍從皆騎白鳳凰<lb/>
　　　　十八<lb/>
<pb n="KR4h0038_WYG_061-4b"/>
洞裏煙霞無歇時洞中天地足金芝月明朗朗溪頭樹<lb/>
白髮老人相對棊<lb/>
　　　　十九<lb/>
饑即飱霞悶即行一聲長嘯萬山青穿花渡水來相訪<lb/>
珍重多才阮歩兵<lb/>
　　　　二十<lb/>
東妃閒着翠霞裙自領笙歌出五雲清思密談誰第一<lb/>
不過邀取小茅君<lb/>
<pb n="KR4h0038_WYG_061-5a"/>
　　　　二十一<lb/>
月影悠悠秋樹明露吹犀簟象牀輕嬪妃乆立帳門外<lb/>
暗笑夫人推酒聲<lb/>
　　　　二十二<lb/>
九天天路入雲長燕使何由到上方玉女暗來花下立<lb/>
手挼裙帯問昭王<lb/>
　　　　二十三<lb/>
玉皇賜妾紫衣裳交向桃源嫁阮郎爛煑瓊花勸君喫<lb/>
<pb n="KR4h0038_WYG_061-5b"/>
恐君毛鬢暗成霜<lb/>
　　　　二十四<lb/>
花底休傾緑玉巵雲中含笑向安期窮陽有數不知數<lb/>
大是人間年少兒<lb/>
　　　　二十五<lb/>
玉色雌龍金絡頭真妃騎出縱閒遊崑崙山上桃花底<lb/>
一曲商歌天地秋<lb/>
　　　　二十六<lb/>
<pb n="KR4h0038_WYG_061-6a"/>
閒來洞口訪劉君緩歩輕擡玉線裙細拍桃花擲流水<lb/>
更無言語倚彤雲<lb/>
　　　　二十七<lb/>
西漢夫人下太虚九霞裙幅五雲輿欲將碧字相教示<lb/>
自解盤囊出素書<lb/>
　　　　二十八<lb/>
天上雞鳴海日紅青腰侍女掃朱宫洗花烝葉濾清酒<lb/>
待與夫人邀五翁<lb/>
<pb n="KR4h0038_WYG_061-6b"/>
　　　　二十九<lb/>
汗漫真遊實可竒人間天上與人知周王不信長生話<lb/>
空使萇𢎞碧淚垂<lb/>
　　　　三十<lb/>
青錦縫裳綠玉襠滿身新帶五雲香閒依碧海攀鸞駕<lb/>
笑就蘇君覔橘嘗<lb/>
　　　　三十一<lb/>
鶴不西飛龍不行露乾雲破洞簫清少年僊子說閒事<lb/>
<pb n="KR4h0038_WYG_061-7a"/>
遙隔彩雲聞笑聲<lb/>
　　　　三十二<lb/>
洞裏煙深木葉麤乗風使者降𤣥都隔花相見遥相賀<lb/>
擎出懐中赤玉符<lb/>
　　　　三十三<lb/>
芝蕙芸花爛漫春瑞香煙露濕衣巾玉童私地誇書札<lb/>
偷寫雲瑤暗贈人<lb/>
　　　　三十四<lb/>
<pb n="KR4h0038_WYG_061-7b"/>
天上邀來不肻來人間雙鶴又空回秦皇漢武死何處<lb/>
海畔紅桑花自開<lb/>
　　　　三十五<lb/>
紫羽麾幢下玉京却邀真母入三清白龍乆住渾相戀<lb/>
斜倚祥雲不肻行<lb/>
　　　　三十六<lb/>
鶴呌風悲竹葉踈誰來五嶺拜雲俱人間肉馬無輕歩<lb/>
踏破先生一巻書<lb/>
<pb n="KR4h0038_WYG_061-8a"/>
　　　　三十七<lb/>
夜降西壇宴已終花殘月榭霧朦朧誰遊八海門前過<lb/>
空洞一聲風雨中<lb/>
　　　　三十八<lb/>
忘却教人鎻後宫還丹失盡玉壺空姮娥若不偷靈藥<lb/>
爭得長生在月中<lb/>
　　　　三十九<lb/>
暘谷先生下宴時月光初冷紫瓊枝淒清金石揭天地<lb/>
<pb n="KR4h0038_WYG_061-8b"/>
事在世間人不知<lb/>
　　　　四十<lb/>
共愛初平住九霞焚香不出閉金華白羊成隊難収拾<lb/>
喫盡溪頭巨勝花<lb/>
　　　　四十一<lb/>
酒盡香殘夜欲分青童拜問紫陽君月光悄悄笙歌逺<lb/>
馬影龍聲歸五雲<lb/>
　　　　四十二<lb/>
<pb n="KR4h0038_WYG_061-9a"/>
海樹靈風吹彩煙丹陵朝客欲昇天無央公子停鸞轡<lb/>
笑泥嬌妃索玉鞭<lb/>
　　　　四十三<lb/>
八景風回五鳳車崑崙山上看桃花若教使者沽春酒<lb/>
須覔餘杭阿母家<lb/>
　　　　四十四<lb/>
叔卿遍覽九天春不見人間故舊人怪得蓬萊山下水<lb/>
半成沙土半成塵<lb/>
<pb n="KR4h0038_WYG_061-9b"/>
　　　　四十五<lb/>
欲飲尊中雲母漿月明花裏合笙簧更教小柰將龍去<lb/>
便向金壇取阮郎<lb/>
　　　　四十六<lb/>
海上桃花千樹開麻姑一去不知來遼東老鶴應慵墮<lb/>
教探桑田便不回<lb/>
　　　　四十七<lb/>
昨夜相邀宴杏壇等閒乘醉走青鸞紅雲塞路東風緊<lb/>
<pb n="KR4h0038_WYG_061-10a"/>
吹破芙蓉碧玉冠<lb/>
　　　　四十八<lb/>
雲鶴㝠㝠去不分落花流水恨空存不知玉女無期信<lb/>
道與留門却閉門<lb/>
　　　　四十九<lb/>
采女平明受事回暗交丹契錦囊開欲書密詔防人見<lb/>
佯喝青虬使莫來<lb/>
　　　　五十<lb/>
<pb n="KR4h0038_WYG_061-10b"/>
太一元君昨夜過碧雲高髻綰婆娑手擡玉䇿紅於火<lb/>
敲斷金鸞使唱歌<lb/>
　　　　五十一<lb/>
碧瓦彤軒月殿開九天花落瑞風來玉皇欲着紅龍衮<lb/>
親喚金妃下手裁<lb/>
　　　　五十二<lb/>
長房自貴解飛飜五色雲中獨閉門看却桑田欲成海<lb/>
不知還往幾人存<lb/>
<pb n="KR4h0038_WYG_061-11a"/>
　　　　五十三<lb/>
赤龍停歩彩雲飛共道真王海上歸千歲紅桃香破鼻<lb/>
玉盤盛出與金妃<lb/>
　　　　五十四<lb/>
碧海靈童夜到時徒勞相喚上瓊池因循天子能閑事<lb/>
縱與青龍不解騎<lb/>
　　　　五十五<lb/>
且欲留君飲桂漿九天無事莫推忙青龍舉歩行千里<lb/>
<pb n="KR4h0038_WYG_061-11b"/>
休道蓬萊歸路長<lb/>
　　　　五十六<lb/>
侍女親擎玉酒巵滿巵傾酒勸安期等閒相别三千歲<lb/>
長憶水邊分棗時<lb/>
　　　　五十七<lb/>
萬歲蛾眉不解愁旋彈清瑟旋閒遊忽聞下界笙簫曲<lb/>
斜倚紅鸞笑不休<lb/>
　　　　五十八<lb/>
<pb n="KR4h0038_WYG_061-12a"/>
去住樓臺一任風十三天洞暗相通行厨侍女炊何物<lb/>
滿竈無煙玉炭紅<lb/>
　　　　五十九<lb/>
風動閒天清桂隂水精簾外冷沉沉西妃少女多春思<lb/>
斜倚彤雲盡日吟<lb/>
　　　　六十<lb/>
王母相留不放回偶然沉醉臥瑤臺憑君與向蕭郎道<lb/>
教著青龍取妾來<lb/>
<pb n="KR4h0038_WYG_061-12b"/>
　　　　六十一<lb/>
絳節笙歌繞殿飛紫皇欲到五雲歸細腰侍女瑤花外<lb/>
争向紅房報玉妃<lb/>
　　　　六十二<lb/>
聞君新領八霞司此别相逢是幾時妾有一觥雲母酒<lb/>
請君終宴莫推辭<lb/>
　　　　六十三<lb/>
方士飛軒駐碧霞酒香風冷月初斜不知誰唱歸春曲<lb/>
<pb n="KR4h0038_WYG_061-13a"/>
落盡溪頭白玉花<lb/>
　　　　六十四<lb/>
方朔朝來到我家欲將靈樹出丹霞三千年後知誰在<lb/>
擬種紅桃待放花<lb/>
　　　　六十五<lb/>
水滿桑田白日沉凍雲乾霰濕重隂遼東歸客閒相過<lb/>
因話堯年雪更深<lb/>
　　　　六十六<lb/>
<pb n="KR4h0038_WYG_061-13b"/>
朝回相引看紅鸞不覺風吹鶴氅偏好是興來騎白鶴<lb/>
文妃為伴上重天<lb/>
　　　　六十七<lb/>
公子閒吟八景文花南拜别上陽君金鞭遙指玉清路<lb/>
龍影馬嘶歸五雲<lb/>
　　　　六十八<lb/>
一百年中是一春不教日月輙移輪金鼇頭上蓬萊殿<lb/>
唯有人間鍊骨人<lb/>
<pb n="KR4h0038_WYG_061-14a"/>
　　　　六十九<lb/>
笑擎雲液紫瑤觥共請雲和碧玉笙花下偶然吹一曲<lb/>
人間因識董雙成<lb/>
　　　　七十<lb/>
東皇長女沒多年從洗金芝到水邊無事伴他棊一局<lb/>
等閒輸却賣花錢<lb/>
　　　　七十一<lb/>
紅草青林日半斜閒乘小鳳出彤霞路尋故舊過西谷<lb/>
<pb n="KR4h0038_WYG_061-14b"/>
因得冰園一尺𤓰<lb/>
　　　　七十二<lb/>
樹下星沉月欲高前溪水影濕龍毛洞天雲冷玉花發<lb/>
公子盡披雙錦袍<lb/>
　　　　七十三<lb/>
紫水風吹劍樹寒水邊年少下紅鸞未知百一窮陽數<lb/>
畧請先生止的看<lb/>
　　　　七十四<lb/>
<pb n="KR4h0038_WYG_061-15a"/>
武皇含笑把金觥更請霓裳一兩聲䕶帳宫人最年少<lb/>
舞腰時挈繡裙輕<lb/>
　　　　七十五<lb/>
瓊樹扶踈壓瑞煙玉皇朝客滿花前東風小飲人皆醉<lb/>
短尾青龍枕水眠<lb/>
　　　　七十六<lb/>
彤閣鐘鳴碧鷺飛皇君催熨紫霞衣丹房玉女心慵甚<lb/>
貪看投壺不肻歸<lb/>
<pb n="KR4h0038_WYG_061-15b"/>
　　　　七十七<lb/>
崑崙山上自雞啼羽客爭昇碧玉梯因駕五龍看較藝<lb/>
白鸞功用不如妻<lb/>
　　　　七十八<lb/>
沙野先生閉玉虚㷊香夜寫紫微書供承童子閒無事<lb/>
教剉瓊花餵白驢<lb/>
　　　　七十九<lb/>
雲隴瓊花滿地香碧沙紅水遍朱堂外人欲壓長生籍<lb/>
<pb n="KR4h0038_WYG_061-16a"/>
拜請飛瓊報玉皇<lb/>
　　　　八十<lb/>
玉洞長春風景鮮丈人私宴就芝田笙歌暫向花間盡<lb/>
便是人間一萬年<lb/>
　　　　八十一<lb/>
青童傳語便須回報道麻姑玉蘂開滄海成塵老閒事<lb/>
且乘龍鶴看花來<lb/>
　　　　八十二<lb/>
<pb n="KR4h0038_WYG_061-16b"/>
絳樹彤雲户半開守花童子怪人來青牛臥地喫瓊草<lb/>
知道先生朝未回<lb/>
　　　　八十三<lb/>
石洞沙溪二十年向明杭日夜朝天白礬煙盡水銀冷<lb/>
不覺小龍牀下眠<lb/>
　　　　八十四<lb/>
紫微深鎻敞丹軒太帝親談不死門從此百寮俱拜後<lb/>
走龍鞭虎下崑崙<lb/>
<pb n="KR4h0038_WYG_061-17a"/>
　　　　八十五<lb/>
雲衫玉帶好威儀三洞真人入奏時頻看金鞭打龍角<lb/>
爲嗔西去上天遲<lb/>
　　　　八十六<lb/>
太子真娥相領行當天合曲玉簫清梨花新折東風軟<lb/>
猶在緱山樂笑聲<lb/>
　　　　八十七<lb/>
洞裏月明瓊樹風畫簾青室影朦朧香殘酒冷玉妃睡<lb/>
<pb n="KR4h0038_WYG_061-17b"/>
不覺七真歸海中<lb/>
　　　　八十八<lb/>
青苑紅堂壓瑞雲月明閒宴九陽君不知昨夜誰先醉<lb/>
書破明霞八幅裙<lb/>
　　　　八十九<lb/>
東溟兩度作塵飛一萬年來㑹面稀千樹梨花百壺酒<lb/>
共君論飲莫論詩<lb/>
　　　　九十<lb/>
<pb n="KR4h0038_WYG_061-18a"/>
滄海令抛即未能且縁鸞鶴立相仍蔡家新婦莫嫌少<lb/>
領取真珠三五升<lb/>
　　　　九十一<lb/>
溪影沉沙樹影清人家皆踏五音行可憐三十六天路<lb/>
星月滿空瓊草青<lb/>
　　　　九十二<lb/>
北斗西風吹白榆穆公相笑夜投壺花前玉女來相問<lb/>
賭得青龍許贖無<lb/>
<pb n="KR4h0038_WYG_061-18b"/>
　　　　九十三<lb/>
九天王母皺蛾眉惆悵無言倚桂枝悔不長留穆天子<lb/>
任將妻妾住瑤池<lb/>
　　　　九十四<lb/>
暫隨鳬伯縱閒遊飲鹿因過翠水頭宫殿寂寥人不見<lb/>
碧花菱角滿潭秋<lb/>
　　　　九十五<lb/>
新授金書八素章玉皇教妾主扶桑與君一别三千歲<lb/>
<pb n="KR4h0038_WYG_061-19a"/>
却厭僊家日月長<lb/>
　　　　九十六<lb/>
八海風涼水影高上卿教製赤霜袍蛟絲玉線難裁割<lb/>
須借玉妃金剪刀<lb/>
　　　　九十七<lb/>
海上風來吹杏枝崑崙山上看花時紅龍錦襜黄金勒<lb/>
不是元君不得騎<lb/>
　　　　九十八<lb/>
<pb n="KR4h0038_WYG_061-19b"/>
絳闕夫人下北方細環清珮響丁當攀花笑入春風裏<lb/>
偷折紅桃寄阮郎<lb/>
　　　放猿　　　　　　　　　　吉師老<lb/>
放爾千山萬里身野泉晴樹好為鄰啼時莫近瀟湘岸<lb/>
明月孤舟有旅人<lb/>
　　　鴛鴦<lb/>
江島濛濛煙靄微緑蕪深處刷毛衣渡頭驚起一雙去<lb/>
飛上文君舊錦機<lb/>
<pb n="KR4h0038_WYG_061-20a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0038_WYG_061-20b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　萬首唐人絶句巻六十一<lb/>
</p>
<p>
</p>
  </div>
</body>
</text>
</TEI>
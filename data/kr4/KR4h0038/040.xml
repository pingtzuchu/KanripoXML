<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>萬首唐人絶句巻四十</head> <lb/>
    <p>
<pb n="KR4h0038_WYG_040-1a"/>
欽定四庫全書<lb/>
　萬首唐人絶句巻四十<lb/>
　　　　　　　　　　　　　宋　洪邁　編<lb/>
　　七言<lb/>
　　　霜月　　　　　　　　　　李商隱<lb/>
初聞征鴈已無蟬百尺樓南水接天青女素娥俱耐冷<lb/>
月中霜裏鬭嬋娟<lb/>
　　　人欲<lb/>
<pb n="KR4h0038_WYG_040-1b"/>
人欲天從竟不疑莫言圓蓋便無私秦中已乆烏頭白<lb/>
却是君王未備知<lb/>
　　　華山題王母祠<lb/>
蓮華峯下鎻彫梁此去瑤池地共長好為麻姑到東海<lb/>
勸栽黄竹莫栽桑<lb/>
　　　華清宫二首<lb/>
華清恩幸古無倫猶恐蛾眉不勝人未免被他襃女笑<lb/>
只教天子暫䝉塵<lb/>
<pb n="KR4h0038_WYG_040-2a"/>
朝元閣迥羽衣新首按昭陽第一人當日不求高處舞<lb/>
可能天下有邊塵<lb/>
　　　北齊二首<lb/>
一笑相傾國便亡何勞荆棘始堪傷小憐玉體横陳夜<lb/>
已報周師入晋陽<lb/>
巧笑知堪敵萬機傾城最在著戎衣晋陽已䧟休回顧<lb/>
更請君王獵一圍<lb/>
　　　復京<lb/>
<pb n="KR4h0038_WYG_040-2b"/>
敵騎縱横一戰摧萬靈回首賀軒臺天敎李令心如日<lb/>
可要昭陵石馬來<lb/>
　　　渾河中<lb/>
九廟無塵八馬回奉天城壘長春苔咸陽原上英雄骨<lb/>
半向君家養馬來<lb/>
　　　咸陽<lb/>
咸陽宫闕蔚嵯峨六國樓臺艶綺羅自是當時天帝醉<lb/>
不關秦地有山河<lb/>
<pb n="KR4h0038_WYG_040-3a"/>
　　　同崔八詣藥山訪融禪師<lb/>
共受征南不次恩報恩唯是有忘言巖花澗草西林路<lb/>
未見髙僧且見猿<lb/>
　　　夜雨寄北<lb/>
君問歸期未有期巴山夜雨漲秋池何當共翦西忩燭<lb/>
却話巴山夜雨時<lb/>
　　　石榴<lb/>
榴枝婀娜榴實繁榴膜輕明榴子鮮可羡瑤池碧桃樹<lb/>
<pb n="KR4h0038_WYG_040-3b"/>
碧桃紅頰一千年<lb/>
　　　初起<lb/>
想像咸池日欲光五更鐘後更回腸三年苦霧巴江水<lb/>
不為離人照屋梁<lb/>
　　　柳<lb/>
柳映江潭底有情望中頻遣客心驚巴雷隠隠千山外<lb/>
更作章臺走馬聲<lb/>
　　　宿駱氏亭寄懷崔雍<lb/>
<pb n="KR4h0038_WYG_040-4a"/>
竹塢無塵水檻清同心迢遞隔重城秋隂不散霜飛晩<lb/>
留得枯荷聼雨聲<lb/>
　　　夢澤<lb/>
夢澤悲風動白茅楚王葬盡滿城嬌未知歌舞能多少<lb/>
虛減宫厨為細腰<lb/>
　　　贈歌妓二首<lb/>
水精如意玉連環下蔡城危莫破顔紅綻櫻桃含白雪<lb/>
斷腸聲裏唱陽關<lb/>
<pb n="KR4h0038_WYG_040-4b"/>
白日相思不奈何嚴城清夜斷經過只知觧道春來痩<lb/>
不道春來獨自多<lb/>
　　　寄令狐郎中<lb/>
嵩雲秦樹乆離居雙鯉迢迢一紙書休問梁園舊賔客<lb/>
茂陵秋雨病相如<lb/>
　　　漫成<lb/>
不妨何范盡詩家未觧當年重物華逺把龍山千里雪<lb/>
將來擬並洛陽花<lb/>
<pb n="KR4h0038_WYG_040-5a"/>
　　　無題<lb/>
百道縈回入暮霞斑騅嘶斷七香車春風自共何人笑<lb/>
枉破陽城十萬家<lb/>
　　　杜司勲<lb/>
髙樓風雨感斯文短翼差池不及羣刻意傷春復傷别<lb/>
人間惟有杜司勲<lb/>
　　　岳陽樓二首<lb/>
欲為平生一散愁洞庭湖上岳陽樓可憐萬里堪乗興<lb/>
<pb n="KR4h0038_WYG_040-5b"/>
枉是蛟龍解覆舟<lb/>
漢水方城帶百蠻四隣誰道亂周班如何一夢髙唐雨<lb/>
自此無心入武關<lb/>
　　　寄成都二從事<lb/>
家近紅渠曲水濵全家羅襪起秋塵莫將越客千絲網<lb/>
網得西施别贈人<lb/>
　　　屏風<lb/>
六曲連環接翠帷髙樓半夜酒醒時掩燈遮霧宻如此<lb/>
<pb n="KR4h0038_WYG_040-6a"/>
雨落月明俱不知<lb/>
　　　春日<lb/>
欲入盧家白玉堂新春催破舞衣裳蝶銜花蘂蜂銜粉<lb/>
共助青樓一日忙<lb/>
　　　贈白道者<lb/>
十二樓前再拜辭靈風正滿碧桃枝壺中若是有天地<lb/>
又向壺中傷别離<lb/>
　　　無題<lb/>
<pb n="KR4h0038_WYG_040-6b"/>
聞道閶門蕚緑華昔年相望抵天涯豈知一夜秦樓客<lb/>
偷㸔吳王苑内花<lb/>
　　　漢宫詞<lb/>
青雀西飛竟未回君王長在集靈臺侍臣最有相如渇<lb/>
不賜金莖露一盃<lb/>
　　　蝶二首<lb/>
長眉畵了繡簾開碧玉行収白玉臺為問翠釵釵上鳯<lb/>
不知香頸為誰回<lb/>
<pb n="KR4h0038_WYG_040-7a"/>
壽陽公主嫁時籹八字宫眉捧額黄見我佯羞頻照影<lb/>
不知身屬冶遊郎<lb/>
　　　隋宫<lb/>
乘興南遊不戒嚴九重誰省諫書函春風舉國裁宫錦<lb/>
半作障泥半作帆<lb/>
　　　代應<lb/>
溝水分流西復東九秋霜月五更風離鸞别鳯今何在<lb/>
十二玉樓空復空<lb/>
<pb n="KR4h0038_WYG_040-7b"/>
　　　席上作<lb/>
澹雲輕雨拂髙唐玉殿秋來夜正長料得也應憐宋玉<lb/>
一生唯事楚襄王<lb/>
　　　訪隠者不遇成二絶<lb/>
秋水悠悠浸墅扉夢中來數覺來希𤣥蟬聲盡葉黄<lb/>
落一樹冬青人未歸<lb/>
城郭休過識者希哀猿啼處有柴扉滄江白日樵漁路<lb/>
日暮歸來雨滿衣<lb/>
<pb n="KR4h0038_WYG_040-8a"/>
　　　破鏡<lb/>
玉匣清光不復持菱花散亂月輪虧秦臺一照山雞後<lb/>
便是孤鸞罷舞時<lb/>
　　　無題<lb/>
紫府仙人號寶燈雲漿未飲結成冰如何雪月交光夜<lb/>
更在瑶臺十二層<lb/>
　　　贈庾十二朱版<hi>時庾在翰林朱書版也</hi>
固漆投膠不可開贈君珍重抵瓊瑰君王曉坐金鑾殿<lb/>
<pb n="KR4h0038_WYG_040-8b"/>
只待相如草詔來<lb/>
　　　柳<lb/>
曾逐東風拂舞筵樂游春苑斷腸天如何肯到清秋日<lb/>
已帶斜陽又帶蟬<lb/>
　　　三月十日流盃亭<lb/>
身屬中軍少得歸木蘭花盡失春期偷隨柳絮到城外<lb/>
行過水西聞子規<lb/>
　　　過招國李家南園二首<lb/>
<pb n="KR4h0038_WYG_040-9a"/>
潘岳無妻客為愁新人來坐舊䊋樓春風猶自疑聨句<lb/>
雪絮相和飛不休<lb/>
長亭歲盡雪如波此去秦關路幾多唯有夢中相近分<lb/>
卧來無睡欲如何<lb/>
　　　留贈畏之二首<lb/>
待得郎來月已低寒暄不道醉如泥五更又欲向何處<lb/>
騎馬出門烏夜啼<lb/>
户外重隂黯不開含羞迎夜復臨臺瀟湘浪上有煙景<lb/>
<pb n="KR4h0038_WYG_040-9b"/>
安得好風吹汝來<lb/>
　　　為有<lb/>
為有雲屏無限嬌鳯城寒盡怕春宵無端嫁得金龜壻<lb/>
辜負香衾事早朝<lb/>
　　　公子<lb/>
外戚封侯自有恩平明通籍九華門金唐公主年應小<lb/>
二十君王未許婚<lb/>
　　　雞<lb/>
<pb n="KR4h0038_WYG_040-10a"/>
稻粱猶足活諸鶵妬敵專場好自娛可要五更驚穏夢<lb/>
不辭風雪為陽烏<lb/>
　　　壬申閏秋題贈烏鵲<lb/>
繞樹無依月正高鄴城新淚濺雲袍幾年始得逄秋閏<lb/>
兩度填河莫告勞<lb/>
　　　端居<lb/>
逺書歸夢兩悠悠只有空牀敵素秋堦下青苔與紅樹<lb/>
雨中寥落月中愁<lb/>
<pb n="KR4h0038_WYG_040-10b"/>
　　　夜半<lb/>
三更三㸃萬家眠露欲為霜月墮烟鬭䑕上牀蝙蝠出<lb/>
玉琴時動倚忩絃<lb/>
　　　飲席代官妓贈兩從事<lb/>
新人橋上著春衫舊主江邉側㡌簷願得化為紅綬帶<lb/>
許教雙鳯一時銜<lb/>
　　　代魏宫私贈<lb/>
來時西館阻佳期去後漳河隔夢思知有宓妃無限意<lb/>
<pb n="KR4h0038_WYG_040-11a"/>
春松秋菊可同時<lb/>
　　　代元城吳令暗為答<lb/>
背闕歸藩路欲分水邉風日半西曛荆王枕上元無夢<lb/>
莫枉陽臺一片雲<lb/>
　　　詠史<lb/>
北湖南埭水漫漫一片降旗百尺竿三百年間同曉夢<lb/>
鍾山何處有龍盤<lb/>
　　　日射<lb/>
<pb n="KR4h0038_WYG_040-11b"/>
日射紗忩風撼扉香羅掩手春事違回廊四合掩寂寞<lb/>
碧鸚鵡對紅薔薇<lb/>
　　　題鵝<lb/>
眠沙卧水自成羣曲岸殘陽極浦雲那解將心憐孔翠<lb/>
羇雌長共故雄分<lb/>
　　　梓潼<lb/>
梓潼不見馬相如更欲南行問酒壚行到巴西覔譙秀<lb/>
巴西唯是有寒蕪<lb/>
<pb n="KR4h0038_WYG_040-12a"/>
　　　青陵臺<lb/>
青陵臺畔日光斜萬古貞魂倚暮霞莫許韓憑為蛺蝶<lb/>
等閒飛上别枝花<lb/>
　　　東還<lb/>
自有仙才自不知十年長夢采華芝秋風動地黄雲暮<lb/>
歸去嵩陽尋舊師<lb/>
　　　漢宫<lb/>
通靈夜醮達清晨承露盤晞甲帳春王母西歸方朔去<lb/>
<pb n="KR4h0038_WYG_040-12b"/>
更須重見李夫人<lb/>
　　　江東<lb/>
驚魚潑剌燕翩翾獨自江東上釣船今日春光太漂蕩<lb/>
謝家輕絮沈郎錢<lb/>
　　　灞岸<lb/>
山東今嵗㸃行頻幾處寃魂哭塞塵灞水橋邉倚華表<lb/>
平時二月有東廵<lb/>
　　　送臻師二首<lb/>
<pb n="KR4h0038_WYG_040-13a"/>
昔去靈山非拂席今來滄海欲求珠楞伽頂上清涼地<lb/>
善眼仙人憶我無<lb/>
苦海迷途去未因東方過此幾微塵何當百億蓮花上<lb/>
一一蓮花見佛身<lb/>
　　　七夕<lb/>
鸞扇斜分鳯幄開星橋横過鵲飛回爭將世上無期别<lb/>
換得年年一度來<lb/>
　　　馬嵬<lb/>
<pb n="KR4h0038_WYG_040-13b"/>
冀馬燕犀動地來自埋紅粉自成灰君王若道能傾國<lb/>
玉輦何由過馬嵬<lb/>
　　　望喜驛别嘉陵江水二絶<lb/>
嘉陵江水此東流望喜樓中憶閬州若到閬州還赴海<lb/>
閬州應更有髙樓<lb/>
千里嘉陵江水色含煙帶月碧於藍今朝相送東流後<lb/>
由此驅車更向南<lb/>
　　　贈宇文中丞<lb/>
<pb n="KR4h0038_WYG_040-14a"/>
欲造中天正急材自縁煙水戀平臺人間只有嵇延祖<lb/>
最望山公啟事來<lb/>
　　　閨情<lb/>
紅露花房白蜜脾黄蜂紫蝶兩參差春忩一覺風流夢<lb/>
却是同袍不得知<lb/>
　　　月夕<lb/>
草下隂蟲葉上霜朱闌迢遞壓湖光兎寒蟾冷桂花白<lb/>
此夜姮娥應斷腸<lb/>
<pb n="KR4h0038_WYG_040-14b"/>
　　　代應<lb/>
本來銀漢是紅墻隔得盧家白玉堂誰與王昌報消息<lb/>
盡知三十六鴛鴦<lb/>
　　　折楊柳二首<lb/>
暫憑尊酒送無憀莫損愁眉與細腰人世死前唯有别<lb/>
春風爭擬惜長條<lb/>
含煙惹霧悔依依萬緒千條拂落暉為報行人休盡折<lb/>
半留相送半迎歸<lb/>
<pb n="KR4h0038_WYG_040-15a"/>
　　　寄道士<lb/>
共上雲山獨下遲陽臺白道細如絲君今併倚三珠樹<lb/>
不記人間落葉時<lb/>
　　　荆山<lb/>
壓河連華勢孱顔鳥没雲歸一望間楊僕移關三百里<lb/>
可能全是為荆山<lb/>
　　　次陜州<lb/>
離思覉愁日欲晡東周西雍此分塗回鑾佛寺高多少<lb/>
<pb n="KR4h0038_WYG_040-15b"/>
望盡黄河一曲無<lb/>
　　　過鄭廣文舊居<lb/>
宋玉平生恨有餘逺循三楚弔三閭可憐留著臨江宅<lb/>
異代應教庾信居<lb/>
　　　東下三旬苦於風土<lb/>
路遶函關東復東身騎征馬逐驚蓬天池遼闊誰相待<lb/>
日日虚乘九萬風<lb/>
　　　莫愁<lb/>
<pb n="KR4h0038_WYG_040-16a"/>
雪中梅下與誰期梅雪相兼一萬枝若是石城無艇子<lb/>
莫愁還自有愁時<lb/>
　　　夢令狐學士<lb/>
山驛荒涼白竹扉殘燈向曉夢清暉右銀臺路雪三尺<lb/>
鳯詔裁成當直歸<lb/>
　　　渉洛川<lb/>
通谷陽林不見人我來遺恨古時春宓妃漫結無窮恨<lb/>
不為君王殺灌均<lb/>
<pb n="KR4h0038_WYG_040-16b"/>
　　　有感<lb/>
中路因循我所長古來才命兩相妨勸君莫强安蛇足<lb/>
一盞芳醪不得甞<lb/>
　　　宫妓<lb/>
珠箔輕明拂玉墀披香新殿鬭腰支不須㸔盡魚龍戲<lb/>
終遣君王怒偃師<lb/>
　　　宫詞<lb/>
君恩如水向東流得寵憂移失寵愁莫向尊前奏花落<lb/>
<pb n="KR4h0038_WYG_040-17a"/>
涼風只在殿西頭<lb/>
　　　代贈二首<lb/>
樓上黄昏欲望休玉梯横絶月中鉤芭蕉不展丁香結<lb/>
同向春風各自愁<lb/>
東南日出照髙樓樓上離人唱石州總把春山掃眉黛<lb/>
不知供得幾多愁<lb/>
　　　楚吟<lb/>
山上離宫宫上樓樓前宫畔暮江流楚天長短黄昏雨<lb/>
<pb n="KR4h0038_WYG_040-17b"/>
宋玉無愁亦自愁<lb/>
　　　瑶池<lb/>
瑶池阿母綺忩開黄竹歌聲動地哀八駿日行三萬里<lb/>
穆王何事不重來<lb/>
　　　柳<lb/>
為有橋邉拂靣香何曾自敢占流光後庭玉樹承恩澤<lb/>
不信年華有斷腸<lb/>
　　　寄在朝四同年<lb/>
<pb n="KR4h0038_WYG_040-18a"/>
昔歲陪遊舊跡多風光今日兩蹉跎不因醉本蘭亭在<lb/>
兼忘當年舊永和<lb/>
　　　南朝<lb/>
地險悠悠天險長金陵王氣應瑶光休誇此地分天下<lb/>
只得徐妃半靣䊋<lb/>
　　　題漢祖廟<lb/>
乘運應須宅八荒男兒安在戀池隍君王自起新豐後<lb/>
項羽何曾在故鄉<lb/>
<pb n="KR4h0038_WYG_040-18b"/>
　　　韓冬郎二首<lb/>
十歲裁詩走馬成冷灰殘燭動離情桐花萬里丹山路<lb/>
鶵鳯清於老鳯聲<lb/>
劍棧風檣各苦辛别時冰雪到時春為憑何遜休聨句<lb/>
痩盡東陽姓沈人<lb/>
　　　答寄餳粥<lb/>
粥香餳白杏花天省對流鶯坐綺筵今日寄來春已老<lb/>
鳯樓迢遞憶秋千<lb/>
<pb n="KR4h0038_WYG_040-19a"/>
　　　東阿王<lb/>
國事分明屬灌均西陵魂斷斷來人君王不得為天子<lb/>
半為當時賦洛神<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0038_WYG_040-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　萬首唐人絶句巻四十<lb/>
</p>
<p>
</p>
  </div>
</body>
</text>
</TEI>
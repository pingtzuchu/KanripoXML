<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>萬首唐人絶句巻四十一</head> <lb/>
    <p>
<pb n="KR4h0038_WYG_041-1a"/>
欽定四庫全書<lb/>
　萬首唐人絶句巻四十一<lb/>
　　　　　　　　　　　　　宋　洪邁　編<lb/>
　　七言<lb/>
　　　過景陵　　　　　　　　　李商隱<lb/>
武皇精魄乆仙昇帳殿淒涼煙霧凝俱是蒼生留不得<lb/>
鼎湖何異魏西陵<lb/>
　　　板橋曉别<lb/>
<pb n="KR4h0038_WYG_041-1b"/>
回望髙城落曉河長亭忩户壓微波水仙欲上鯉魚去<lb/>
一夜芙蓉紅淚多<lb/>
　　　關門柳<lb/>
永定河邉一行柳依依長發故年春東來西去人情薄<lb/>
不為清隂減路塵<lb/>
　　　楚宫<lb/>
十二峯前落照微髙唐宫暗坐迷歸朝雲暮雨長相接<lb/>
猶自君王恨見稀<lb/>
<pb n="KR4h0038_WYG_041-2a"/>
　　　夕陽樓<lb/>
花明柳暗繞天愁上盡重城更上樓欲問孤鴻向何處<lb/>
不知身世自悠悠<lb/>
　　　鴛鴦<lb/>
雌去雄飛萬里天雲羅滿眼淚澘然不須長結風波願<lb/>
鎻向金籠始兩全<lb/>
　　　妓席送獨孤雲之武昌<lb/>
疊嶂千重叫恨猿長江萬里洗離魂武昌若有山頭石<lb/>
<pb n="KR4h0038_WYG_041-2b"/>
為拂蒼苔檢淚痕<lb/>
　　　武夷山<lb/>
只得流霞酒一盃空中簫鼓當時回武夷洞裏生毛竹<lb/>
老盡曾孫更不來<lb/>
　　　一片<lb/>
一片瓊英價動天連城十二昔虚傳良工巧費真為累<lb/>
楮葉成來不直錢<lb/>
　　　寄成都二從事<lb/>
<pb n="KR4h0038_WYG_041-3a"/>
紅蓮幕下紫棃新命斷湘南病渇人今日問君能寄否<lb/>
二江風水接天津<lb/>
　　　西南行却寄相送者<lb/>
百里隂雲覆雪泥行人只在雪雲西明朝驚破還鄉夢<lb/>
定是陳倉碧野雞<lb/>
　　　四老廟二首<lb/>
羽翼殊勲棄若遺皇天有運我無時廟前便接山門路<lb/>
不長青松長紫芝<lb/>
<pb n="KR4h0038_WYG_041-3b"/>
本為留侯慕赤松漢庭方識紫芝翁蕭何只解追韓信<lb/>
豈得虚當第一功<lb/>
　　　平公門下<lb/>
梁山兖水約從公兩地差池一旦空謝墅庾村相弔後<lb/>
自今岐路更西東<lb/>
　　　謝書<lb/>
微意何曾有一毫空擕筆硯奉龍韜自䝉半夜傳衣後<lb/>
不羡王祥得佩刀<lb/>
<pb n="KR4h0038_WYG_041-4a"/>
　　　齊宫詞<lb/>
永夀兵來夜不扄金蓮無復印中庭梁臺歌管三更罷<lb/>
猶自風揺九子鈴<lb/>
　　　夜吟<lb/>
樹繞池寛月影多村碪島笛隔風蘿西亭翠被餘香薄<lb/>
一夜將愁向敗荷<lb/>
　　　讀任彦昇碑<lb/>
任昉當年有美名可憐才調最縱横梁臺初建應惆悵<lb/>
<pb n="KR4h0038_WYG_041-4b"/>
不得蕭公作騎兵<lb/>
　　　江上憶嚴五<lb/>
征南幕下帶長刀夢筆深藏五色毫逄著滄江不敢詠<lb/>
鎮西留與謝功曹<lb/>
　　　華州周大夫宴席<lb/>
郡齋何用酒如泉飲徳先時已醉眠若共門人推禮分<lb/>
戴崇爭得及彭宣<lb/>
　　　相思<lb/>
<pb n="KR4h0038_WYG_041-5a"/>
相思樹下合歡枝紫鳯青鸞並羽儀腸斷秦臺吹管客<lb/>
日西春盡到來遲<lb/>
　　　送鄭大南覲<lb/>
黎辟灘聲五月寒南風無處附平安君懷一疋胡威絹<lb/>
爭拭酬恩淚得乾<lb/>
　　　舊頓<lb/>
東人望幸乆咨嗟四海于今是一家猶鎻平時舊行殿<lb/>
盡無宫户有宫鴉<lb/>
<pb n="KR4h0038_WYG_041-5b"/>
　　　代董秀才却扇<lb/>
莫將畵扇出帷來遮掩春山滯上才若道團圓是明月<lb/>
此中須放桂花開<lb/>
　　　有感<lb/>
非關宋玉有微辭却是襄王夢覺遲一自高唐賦成後<lb/>
楚天雲雨盡堪疑<lb/>
　　　驪山有感<lb/>
驪岫飛泉泛暖香九龍呵䕶玉蓮房平明每幸長生殿<lb/>
<pb n="KR4h0038_WYG_041-6a"/>
不從金輿唯壽王<lb/>
　　　别智𤣥法師<lb/>
雲鬢無端怨别離十年移易住山期東西南北皆垂淚<lb/>
却是楊朱真本師<lb/>
　　　贈孫綺新及第<lb/>
長樂遥聼上苑鐘綵衣稱慶桂香濃陸機始擬誇文賦<lb/>
不覺雲間有士龍<lb/>
　　　憶洪文館諸校書<lb/>
<pb n="KR4h0038_WYG_041-6b"/>
清切曹司近玉除比來秋興復何如崇文館裏丹霜後<lb/>
無限紅梨憶校書<lb/>
　　　亂石<lb/>
虎踞龍蹲縱復横星光漸減水㾗生不須併礙東西路<lb/>
笑殺厨頭阮歩兵<lb/>
　　　春光<lb/>
日日春光鬬日光山城斜路杏花香幾時心緒渾無事<lb/>
得及游絲百尺長<lb/>
<pb n="KR4h0038_WYG_041-7a"/>
　　　過楚宫<lb/>
巫峽迢迢舊楚宫至今雲雨暗丹楓微生盡戀人間樂<lb/>
只有襄王憶夢中<lb/>
　　　龍池<lb/>
龍池賜酒敞雲屏羯鼓聲高衆樂停夜半宴歸宫漏永<lb/>
薛王沉醉壽王醒<lb/>
　　　即日<lb/>
小鼎煎茶面曲池白鬚道士竹間棋何人書破蒲葵扇<lb/>
<pb n="KR4h0038_WYG_041-7b"/>
記得南塘移樹時<lb/>
　　　吳宫<lb/>
龍檻沉沉水殿清禁門深掩斷人聲吳王宴罷滿宫醉<lb/>
日暮水漂花出城<lb/>
　　　嫦娥<lb/>
雲母屏風燭影深長河漸落曉星沉嫦娥應悔偷靈藥<lb/>
碧海青天夜夜心<lb/>
　　　殘花<lb/>
<pb n="KR4h0038_WYG_041-8a"/>
殘花啼露莫留春尖髻誰非怨别人若但掩關勞獨夢<lb/>
珤釵何日不生塵<lb/>
　　　天津西望<lb/>
戎馬崩騰忽一狂翠華無日到東方天津西望腸真斷<lb/>
滿眼秋波出苑墻<lb/>
　　　西亭<lb/>
此夜西亭月正圓踈簾相伴宿風煙梧桐莫更翻清露<lb/>
孤鶴從來不得眠<lb/>
<pb n="KR4h0038_WYG_041-8b"/>
　　　憶住一師<lb/>
無事經年别逺公帝城鐘曉憶西峯煙爐銷盡寒燈晦<lb/>
童子開門雪滿松<lb/>
　　　昨夜<lb/>
不辭<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>鴂妬年芳但惜流塵暗燭房昨夜西池涼露滿<lb/>
桂華吹斷月中香<lb/>
　　　海客<lb/>
海客乘槎上紫氛星娥罷織一相聞只應不憚牽牛妬<lb/>
<pb n="KR4h0038_WYG_041-9a"/>
聊用支磯石贈君<lb/>
　　　初食笋<lb/>
嫰籜香笣初出林於陵論價重如金皇都陸海應無數<lb/>
忍翦凌雲一寸心<lb/>
　　　寄蜀客<lb/>
君到臨卭問酒壚近來還有長卿無金徽却是無情物<lb/>
不許文君憶故夫<lb/>
　　　海上<lb/>
<pb n="KR4h0038_WYG_041-9b"/>
石橋東望海蓮天徐福空來不得仙直遣麻姑與搔背<lb/>
可能留命待桑田<lb/>
　　　白雲夫舊居<lb/>
平生誤識白雲夫再到仙簷憶酒壚墻外萬株人迹絶<lb/>
夕陽唯照欲棲烏<lb/>
　　　同學彭道士參寥<lb/>
莫羡仙家有上真仙家暫謫亦千春月中桂樹高多少<lb/>
試問西河斫樹人<lb/>
<pb n="KR4h0038_WYG_041-10a"/>
　　　到秋<lb/>
扇風浙瀝簟流漓萬里南雲滯所思守道清秋還寂寞<lb/>
葉丹苔碧閉門時<lb/>
　　　華師<lb/>
孤鶴不睡雲無心衲衣笻杖來西林院門晝鎻回廊靜<lb/>
秋日當階柿葉隂<lb/>
　　　華嶽下題西王母廟<lb/>
神仙有分豈關情八馬虚追落日行莫恨名姬中夜没<lb/>
<pb n="KR4h0038_WYG_041-10b"/>
君王猶自不長生<lb/>
　　　過華清内廐門<lb/>
華清别舘閉黄昏碧草悠悠内廐門自是明時不廵幸<lb/>
至今青海有龍孫<lb/>
　　　樂游原<lb/>
萬樹鳴蟬隔斷虹樂游原上有西風羲和自趂虞泉宿<lb/>
不放斜陽更向東<lb/>
　　　丹丘<lb/>
<pb n="KR4h0038_WYG_041-11a"/>
青女丁寧結夜霜羲和辛苦送朝陽丹丘萬里無消息<lb/>
幾對梧桐憶鳯凰<lb/>
　　　鳯<lb/>
萬里峯巒歸路迷未判容彩借山雞新春定有將鶵樂<lb/>
阿閣華池兩處棲<lb/>
　　　游曲江<lb/>
十頃平波溢岸清病來唯夢此中行相如未是真消渇<lb/>
猶放沲江過錦城<lb/>
<pb n="KR4h0038_WYG_041-11b"/>
　　　櫻桃花下<lb/>
流鶯舞蝶兩相欺不取花芳正結時他日未開今日謝<lb/>
嘉辰長短是參差<lb/>
　　　故驛迎弔故桂府常侍<lb/>
饑烏翻樹晩雞啼泣過秋原没馬泥二紀征南恩與舊<lb/>
此時丹旐玉山西<lb/>
　　　槿花<lb/>
風露淒涼秋景繁可憐榮落在朝昏未央宫裏三千女<lb/>
<pb n="KR4h0038_WYG_041-12a"/>
但保紅顔莫保恩<lb/>
　　　暮秋獨游曲江<lb/>
荷葉生時春恨生荷葉枯時秋恨成深知身在情長在<lb/>
悵望江頭江水聲<lb/>
　　　任洪農尉獻刺史<lb/>
黄昏封印㸃刑徒愧負荆山入座隅却羡卞和雙刖足<lb/>
一生無復没階趨<lb/>
　　　贈勾芒神<lb/>
<pb n="KR4h0038_WYG_041-12b"/>
佳期不定春期賖春物夭閼興咨嗟願得勾芒索青女<lb/>
不教容易損年華<lb/>
　　　月夜重寄宋華陽姊妹<lb/>
偷桃竊藥事難兼十二城中鎻彩蟾應共三英同夜賞<lb/>
玉樓仍是水精簾<lb/>
　　　訪人不遇<lb/>
卿卿不惜𤨏忩春去作長楸走馬身閒倚繡簾吹柳絮<lb/>
日髙深院斷無人<lb/>
<pb n="KR4h0038_WYG_041-13a"/>
　　　雨中送客不及<lb/>
碧雲東去雨雲西苑路髙髙驛路低秋水緑蕪終盡分<lb/>
夫君太騁錦障泥<lb/>
　　　池邉<lb/>
玉琯葭灰細細吹流鶯上下燕參差日西徧繞池邉樹<lb/>
憶把枯條撼雪時<lb/>
　　　賈生<lb/>
宣室求賢訪逐臣賈生才調更無倫可憐夜半虚前席<lb/>
<pb n="KR4h0038_WYG_041-13b"/>
不問蒼生問鬼神<lb/>
　　　送王十三校書分司<lb/>
多少分曹掌秘文洛陽花雪夢隨君定知何遜縁聨句<lb/>
每到城東憶范雲<lb/>
　　　寄惱韓同年二首<lb/>
簾外辛夷定已開開時莫放艶陽回年華若到經風雨<lb/>
便是西僧話劫灰<lb/>
龍山晴雪鳯樓霞洞裏迷人有幾家我為傷春心自醉<lb/>
<pb n="KR4h0038_WYG_041-14a"/>
不勞君勸石榴花<lb/>
　　　謁山<lb/>
從來繫日乏長繩水去雲回恨不勝欲就麻姑買滄海<lb/>
一杯春露泠如冰<lb/>
　　　鈞天<lb/>
上帝鈞天㑹衆靈昔人因夢到青冥伶倫吹裂孤生竹<lb/>
却為知音不得聼<lb/>
　　　失猿<lb/>
<pb n="KR4h0038_WYG_041-14b"/>
祝融南去萬重雲清嘯無因更一聞莫遣碧江通箭道<lb/>
不教腸斷憶同羣<lb/>
　　　戲題友人壁<lb/>
花逕逶迤柳巷深小欄亭午轉春禽相如解作長門賦<lb/>
却用文君取酒金<lb/>
　　　寄逺<lb/>
姮娥搗藥無時已王女投壺未肯休何日桑田俱變了<lb/>
不教伊水更東流<lb/>
<pb n="KR4h0038_WYG_041-15a"/>
　　　王昭君<lb/>
毛延壽畵欲通神忍為黄金不為人馬上琵琶行萬里<lb/>
漢宫長有隔生春<lb/>
　　　舊將軍<lb/>
雲臺高議正紛紛誰定當時蕩㓂勲日暮灞陵原上獵<lb/>
李將軍是舊將軍<lb/>
　　　曼倩辭<lb/>
十八年來墮世間瑶池歸夢碧桃閒如何漢殿穿針夜<lb/>
<pb n="KR4h0038_WYG_041-15b"/>
又向忩中覷阿環<lb/>
　　　李衛公<lb/>
絳紗弟子音塵絶鸞鏡佳人舊㑹稀今日致身歌舞地<lb/>
木緜花暖鷓鴣飛<lb/>
　　　韋蟾<lb/>
謝家離别正淒涼少傅臨岐賭佩囊却憶短亭回首處<lb/>
夜來煙雨滿池塘<lb/>
　　　漫成五章<lb/>
<pb n="KR4h0038_WYG_041-16a"/>
沈宋裁辭矜變律王楊落筆得良朋當時自謂宗師妙<lb/>
今日唯觀對屬能<lb/>
李杜操持事畧齊三才萬象共端倪集仙殿與金鑾殿<lb/>
可是蒼蠅惑曉雞<lb/>
生兒古有孫征虜嫁女今無王右軍借問琴書終一世<lb/>
何如旗蓋仰三分<lb/>
代北偏師銜使節關東禆將建行臺不妨常日饒輕薄<lb/>
且喜臨戎用草萊<lb/>
<pb n="KR4h0038_WYG_041-16b"/>
郭令素心非黷武韓公本意在和戎兩都耆舊偏垂淚<lb/>
臨老中原見朔風<lb/>
　　　戲題贈驛吏<lb/>
絳臺驛吏老風塵耽酒成仙幾十春過客不勞詢甲子<lb/>
唯書亥字與時人<lb/>
　　　寄池州李使君<hi>七月十三夜</hi>
桂含爽氣三秋首蓂吐中旬三葉新正是澄江如練處<lb/>
𤣥暉應喜見詩人<lb/>
<pb n="KR4h0038_WYG_041-17a"/>
　　　花下醉<lb/>
尋芳不覺醉流霞倚樹沉眠日已斜客散酒醒深夜後<lb/>
更持紅燭賞殘花<lb/>
　　　五月十五日夜聞京有燈<lb/>
月色燈光滿帝都香車寶輦向通衢身閒不覩中興盛<lb/>
羞逐鄉人賽紫姑<lb/>
　　　偶題二首<lb/>
小亭閒眠微醉消山榴海栢枝相交水紋簟上珊瑚枕<lb/>
<pb n="KR4h0038_WYG_041-17b"/>
旁有墮釵雙翠翹<lb/>
清月依微香露輕曲房小院多逄迎春叢定是饒棲夜<lb/>
飲罷莫持紅燭行<lb/>
　　　月<lb/>
過水穿樓觸處明藏人帶樹逺含清初生欲闕虚惆悵<lb/>
未必圓時即有情<lb/>
　　　城外<lb/>
露寒風定不無情臨水當山又隔城未必明時勝蚌蛤<lb/>
<pb n="KR4h0038_WYG_041-18a"/>
一生長共月虧盈<lb/>
　　　景陽井<lb/>
景陽宫井剰堪悲不盡龍鸞誓死期腸斷吳王宫外水<lb/>
濁泥猶得葬西施<lb/>
　　　送阿龜歸華陽<lb/>
草堂歸意背煙霞黄綬垂腰不奈何因汝華陽求藥物<lb/>
碧松根下茯苓多<lb/>
　　　席上贈人<lb/>
<pb n="KR4h0038_WYG_041-18b"/>
淡雲微雨恣髙唐一曲清聲遶畵梁料得也應憐宋玉<lb/>
只因無奈夢襄王<lb/>
　　　東南<lb/>
東南一望日中烏欲逐羲和去得無且向秦樓棠樹下<lb/>
每朝先覔照羅敷<lb/>
　　　假日<lb/>
素琴絃斷酒瓶空倚坐欹眠日已中誰向劉伶天幕雨<lb/>
更當陶令北忩風<lb/>
<pb n="KR4h0038_WYG_041-19a"/>
　　　縣中惱飲席<lb/>
晩醉題詩贈物華罷吟還醉忘歸家若無江氏五色筆<lb/>
爭奈河陽一縣花<lb/>
　　　縣宰禱雨<lb/>
井膏滴滴是精誠晝夜如絲一夕盈秪怪閭閻喧鼓吹<lb/>
邑人同報束長生<lb/>
　　　寄趙行軍<lb/>
蓮幕遥臨黑水津櫜鞬無事但尋春梁王司馬非孫武<lb/>
<pb n="KR4h0038_WYG_041-19b"/>
且免宫中斬美人<lb/>
　<lb/>
　<lb/>
　<lb/>
　<lb/>
　<lb/>
　<lb/>
　萬首唐人絶句巻四十一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>萬首唐人絶句巻三十六</head> <lb/>
    <p>
<pb n="KR4h0038_WYG_036-1a"/>
欽定四庫全書<lb/>
　萬首唐人絶句巻三十六<lb/>
　　　　　　　　　　　　　宋　洪邁　編<lb/>
　　七言<lb/>
　　　逢鄭三游山　　　　　　　　盧仝<lb/>
相逢之處花茸茸石壁攅峯千萬重他日期君何處好<lb/>
寒流石上一株松<lb/>
　　　楊子津<lb/>
<pb n="KR4h0038_WYG_036-1b"/>
風巻魚龍暗楚關白波沉却海門山鵬騰鼇倒且快性<lb/>
地拆天開總是閒<lb/>
　　　悲新年<lb/>
新年何事最堪悲病客遙聽百舌兒太歳只遊桃李徑<lb/>
春風肯管歳寒枝<lb/>
　　　客淮南病<lb/>
揚州烝毒似燂湯客病清枯鬢欲霜且喜閉門無俗物<lb/>
四支安穩一張牀<lb/>
<pb n="KR4h0038_WYG_036-2a"/>
　　　風中琴<lb/>
五音六律十三徽龍吟鶴響思庖羲二彈流水一彈月<lb/>
氷月風生松樹枝<lb/>
　　　逢病軍人<lb/>
行多有病住無糧萬里還鄉未到鄉蓬鬢哀吟古城下<lb/>
不堪秋氣入金瘡<lb/>
　　　送蕭二十三<lb/>
淮上客情殊冷落蠻方春早客何如相思莫道無來使<lb/>
<pb n="KR4h0038_WYG_036-2b"/>
回鴈峯前好寄書<lb/>
　　　庭竹<lb/>
負霜停雪舊根枝龍笙鳯管君莫截春風一畨琴上來<lb/>
瑤碎金樽碧天月<lb/>
　　　山中<lb/>
飢拾松花渇飲泉偶從山後到山前陽城軟草厚如織<lb/>
困與鹿麛相伴眠<lb/>
　　　别舊山　　　　　　　　　　于鵠<lb/>
<pb n="KR4h0038_WYG_036-3a"/>
舊伴同游盡却回雲中獨宿守花開自是去人身漸老<lb/>
暮山流水任東來<lb/>
　　　寄周惲<lb/>
家在荒陂長似秋蓼花芹葉水蟲幽去年相伴尋山客<lb/>
明月今宵何處遊<lb/>
　　　江南意<lb/>
悶向江頭採白蘋還隨女伴賽江神衆中羞不分明語<lb/>
暗擲金錢卜遠人<lb/>
<pb n="KR4h0038_WYG_036-3b"/>
自小看花情不足江邉尋得一株紅黄昏人散春風起<lb/>
吹落誰家明月中<lb/>
　　　夜夜曲<lb/>
北斗星移銀漢低班姬愁思鳯城西青槐陌上人行絶<lb/>
明月樓前烏夜啼<lb/>
　　　塞上曲<lb/>
一墜風來一墜沙有人行處没人家黄河九曲冰先合<lb/>
紫塞三春不見花<lb/>
<pb n="KR4h0038_WYG_036-4a"/>
　　　塞下曲<lb/>
石國蕃兒向磧東愛吹横笛引秋風夜來雲雨皆飛盡<lb/>
月照平沙萬里空<lb/>
　　　鳳歸雲二首　　　　　　　　滕潜<lb/>
金井欄邉見羽儀梧桐枝上宿寒枝五陵公子憐文綵<lb/>
畵與佳人刺繡衣<lb/>
飲啄蓬山最上頭和煙飛下禁城秋曾將弄玉歸雲去<lb/>
金翿斜開十二樓<lb/>
<pb n="KR4h0038_WYG_036-4b"/>
　　　忠州郡宅　　　　　　　　白行簡<lb/>
臨江一嶂白雲間紅緑層層錦繡班不作巴南天外意<lb/>
何殊昭應望驪山<lb/>
　　　臺中寓直覽壁畫山水　　　羊士諤<lb/>
蟲思庭莎白露天微風吹竹曉淒然今來始悟朝回客<lb/>
暗寫歸心向石泉<lb/>
　　　望女几山<lb/>
女几山頭春雪消路傍仙杏發柔條心期欲去知何日<lb/>
<pb n="KR4h0038_WYG_036-5a"/>
惆悵回車上野橋<lb/>
　　　宫人斜<lb/>
翡翠無窮掩夜泉猶疑一半作神仙秋來還照長門月<lb/>
珠露寒花是野田<lb/>
　　　王學士獨游青龍寺翫紅葉因贈<lb/>
十畆蒼苔繞畵廊幾株紅樹過清霜高情還似看花去<lb/>
閒對南山歩夕陽<lb/>
　　　登樓<lb/>
<pb n="KR4h0038_WYG_036-5b"/>
槐桞蕭踈繞郡城夜添山雨作江聲秋風南陌無車馬<lb/>
獨上高樓故國情<lb/>
　　　憶江南舊遊二首<lb/>
山隂道上桂花初王謝風流滿晉書㑹作江南部從事<lb/>
秋來還復憶鱸魚<lb/>
曲水三春弄采毫樟亭八月又觀濤金罍幾醉烏程酒<lb/>
鶴放閒吟把蟹螯<lb/>
　　　郡中即事二首<lb/>
<pb n="KR4h0038_WYG_036-6a"/>
紅衣落盡暗香殘葉上秋光白露寒越女含情已無限<lb/>
莫教長袖倚欄干<lb/>
登臨何處見瓊枝白露寒花自繞籬唯有樓中好山色<lb/>
稻畦殘水入秋池<lb/>
　　　游西山蘭若<lb/>
路傍垂桞古今情春草春泉咽又生借問山僧好風景<lb/>
看花擕酒幾人行<lb/>
　　　寄江陵韓少尹<lb/>
<pb n="KR4h0038_WYG_036-6b"/>
别來𤣥髪共成霜雲起無心出帝鄉蜀國魚牋數行字<lb/>
憶君秋夢過南塘<lb/>
　　　資州宴行營回將<lb/>
几劒盈庭酒滿巵戍人歸日及瓜時元戎静鎮無邉事<lb/>
遣向營中偃畵旗<lb/>
　　　看花<lb/>
一到花間一忘歸玉杯瑤瑟減光輝歌筵更覆青油幕<lb/>
忽似朝雲瑞雪飛<lb/>
<pb n="KR4h0038_WYG_036-7a"/>
　　　詠渠州常諫議使君<lb/>
才子長沙暫左遷能將意氣慰當年至今猶有東山妓<lb/>
長史歌詩被管絃<lb/>
　　　赴資陽經嶓冡山<lb/>
寧辭舊路駕朱轓重使疲人感漢恩今日鳴騶到嶓峽<lb/>
還勝博士至河源<lb/>
　　　野望二首<lb/>
萋萋麥隴杏花風好是行春野望中日暮不辭停五馬<lb/>
<pb n="KR4h0038_WYG_036-7b"/>
鴛鴦飛去緑江空<lb/>
忘懐不使海鷗疑水映桃花酒滿巵亭上一聲歌白紵<lb/>
野人歸棹亦行遲<lb/>
　　　蕭彭州出妓夜宴見送<lb/>
玉顔紅燭忽驚春微歩凌波拂暗塵自是當歌歛眉黛<lb/>
不應惆悵為行人<lb/>
　　　題松江館<lb/>
津桞江風白浪平棹移高館古今情扁舟一去鴟夷子<lb/>
<pb n="KR4h0038_WYG_036-8a"/>
應笑分符計日程<lb/>
　　　齋中詠懷<lb/>
無心唯有白雲知閒卧高齋夢蝶時不覺東風過寒食<lb/>
雨來萱草出巴籬<lb/>
　　　永寧里小園寄沈校書<lb/>
故里心期奈别何手移芳樹憶庭柯東臯黍熟君應醉<lb/>
犂葉初紅白露多<lb/>
　　　登郡前山<lb/>
<pb n="KR4h0038_WYG_036-8b"/>
洛陽歸客滯巴東處處山櫻雪滿叢峴首當時為風景<lb/>
豈將官舍作池籠<lb/>
　　　春望<lb/>
莫問華簮髪已斑歸心滿目是青山獨上層城倚危檻<lb/>
桞營春盡馬嘶閒<lb/>
　　　汎舟入後溪二首<lb/>
東風朝日破輕嵐仙棹初移酒未酣玉笛閒吟折楊桞<lb/>
春風無事傍魚潭<lb/>
<pb n="KR4h0038_WYG_036-9a"/>
雨餘芳草浄沙塵水緑灘平一帶春唯有啼䳌似留客<lb/>
桃花深處更無人<lb/>
　　　山閣聞笛<lb/>
臨風玉管吹參差山塢春深日又遲李白桃紅滿城郭<lb/>
馬融閒卧望京師<lb/>
　　　夜聽琵琶三首<lb/>
掩抑危絃咽又通朔雲邉月想䑃朧當時誰佩將軍印<lb/>
長使蛾眉怨不窮<lb/>
<pb n="KR4h0038_WYG_036-9b"/>
一曲徘徊星漢稀夜闌幽思重依依忽似摐金來馬上<lb/>
南枝棲鳥盡驚飛<lb/>
破撥聲繁恨已長低鬟歛黛更摧藏潺湲隴水聽難盡<lb/>
併覺風沙繞畵梁<lb/>
　　　㶚上<lb/>
鳴鞭晚日禁城東渭水晴煙㶚岸風都傍桞隂回首望<lb/>
春天樓閣五雲中<lb/>
　　　古仙詞<lb/>
<pb n="KR4h0038_WYG_036-10a"/>
珠幡絳節曉霞中漢武清齋待少翁不向人間戀春色<lb/>
桃花自滿紫陽宫<lb/>
　　　感春詞<lb/>
未得鳴珂謁漢宫江頭寂寞向春風悲歌一曲心應醉<lb/>
萬葉千花淚眼中<lb/>
　　　雨霽登北原<lb/>
稻黄撲撲黍油油野樹連山澗北流憶得年時馮翊郡<lb/>
謝郎相引上樓頭<lb/>
<pb n="KR4h0038_WYG_036-10b"/>
　　　長安親故<lb/>
楚蘭不佩佩吳鉤帶酒城頭别舊遊年事已多筋力在<lb/>
試將弓箭到并州<lb/>
　　　悲秋<lb/>
秋空鴈度青天遠踈樹蟬嘶白露寒階下敗蘭猶有氣<lb/>
手中團扇漸無端<lb/>
　　　晚蟬<lb/>
深藏高桞背斜暉能軫孤愁感昔圍猶畏旅人頭不白<lb/>
<pb n="KR4h0038_WYG_036-11a"/>
再三移樹帶聲飛<lb/>
　　　惟揚郡西亭贈友人<lb/>
萍䬃風池香滿船楊花漠漠暮春天玉人此日心中事<lb/>
何似乗羊入市年<lb/>
　　　贈强山人　　　　　　　　郎士元<lb/>
或棹輕舟或杖藜尋常適意釣前溪草堂竹徑在何處<lb/>
落日孤煙寒渚西<lb/>
　　　栢林寺南望<lb/>
<pb n="KR4h0038_WYG_036-11b"/>
谿上遙聞精舍鐘泊舟微徑度深松青山霽後雲猶在<lb/>
畵出西南四五峯<lb/>
　　　聽鄰家吹笙<lb/>
鳯吹聲如隔采霞不知墻外是誰家重門深鎻無尋處<lb/>
疑有碧桃千樹花<lb/>
　　　從軍　　　　　　　　　　　馬逢<lb/>
漢馬千蹄合一羣單于鼓角隔山聞沙塠風起紅樓下<lb/>
飛上長天作陣雲<lb/>
<pb n="KR4h0038_WYG_036-12a"/>
　　　宫詞二首<lb/>
金吾持㦸䕶軒簷天樂傳教萬姓瞻樓上美人相倚看<lb/>
紅䊋透出水精簾<lb/>
玉樓天半起笙歌風送宫人笑語和月影殿開聞曉漏<lb/>
水精簾捲近秋河<lb/>
　　　寓言　　　　　　　　　　　李洞<lb/>
三千宫女露蛾眉笑煮黄金日日遲麟鳯隔雲攀不及<lb/>
空山惆悵夕陽時<lb/>
<pb n="KR4h0038_WYG_036-12b"/>
　　　客亭對月<lb/>
游子離魂隴上花風飄浪巻遶天涯一年十二度圓月<lb/>
十一回圓不在家<lb/>
　　　宿鄠郊贈羅處士<lb/>
川静星高栗已枯南山落石水聲麤白雲釣客窻中宿<lb/>
卧數嵩峯聽五湖<lb/>
　　　贈功臣<lb/>
征蠻破虜漢功臣擕劒歸來萬里身閒倚凌煙金柱看<lb/>
<pb n="KR4h0038_WYG_036-13a"/>
形容消瘦老於真<lb/>
　　　有贈<lb/>
愛酒耽棋田處士彈琴詠史賈先生御溝臨岸有雲白<lb/>
不見鶴來何處行<lb/>
　　　送三藏歸西天<lb/>
十萬里程多少難沙中彈舌受降龍五天到日應頭白<lb/>
月落長安半夜鐘<lb/>
　　　金陵懷古<lb/>
<pb n="KR4h0038_WYG_036-13b"/>
古來無此戰爭功日日戈船漾海風一度靈龜開睡眼<lb/>
六朝灰盡九江空<lb/>
　　　長安縣㕔<lb/>
主人寂寞客屯邅愁列終南滿眼前乞取中庭藤五丈<lb/>
為君高斸望前天<lb/>
　　　題晣上人賈島詩巻<lb/>
賈生詩巻惠休裝百葉蓮花萬里香供得半年吟不足<lb/>
長須字字頂司倉<lb/>
<pb n="KR4h0038_WYG_036-14a"/>
　　　和茅山高拾遺山泉　　　　儲嗣宗<lb/>
香味清機仙府回縈紆亂石便流杯春風莫逐桃花去<lb/>
恐引漁人入洞來<lb/>
　　　巢鶴<lb/>
千歳雲間丁令威殷勤仙骨莫仙飛若逢茅氏傳消息<lb/>
貞白先生不乆歸<lb/>
　　　胡山<lb/>
犬入五雲音信絶鳯棲凝碧悄無聲焚香古洞歩虛夜<lb/>
<pb n="KR4h0038_WYG_036-14b"/>
露濕松花空月明<lb/>
　　　小樓<lb/>
松杉風外亂山青曲几焚香對石屏空憶去年春雨後<lb/>
燕泥時汚太𤣥經<lb/>
　　　山鄰<lb/>
石橋春澗已歸遲夢入仙山山不知柱史從來非俗吏<lb/>
青牛道士莫相疑<lb/>
　　　隨邉使過五原<lb/>
<pb n="KR4h0038_WYG_036-15a"/>
偶逐星車犯敵塵故鄉常恐到無因五原西去陽關廢<lb/>
日没平沙不見人<lb/>
　　　春懷寄秣陵知友<lb/>
廬江城外桞堪攀萬里行人尚未還借問景陽臺下客<lb/>
謝家誰更作東山<lb/>
　　　月夜<lb/>
鴈池衰草露沾衣河水東流萬事微寂寞青陵臺上月<lb/>
秋風滿樹鵲南飛<lb/>
<pb n="KR4h0038_WYG_036-15b"/>
　　　山行　　　　　　　　　　　李郢<lb/>
小田微雨稻苖香田畔清溪潏潏凉自憶東吳榜舟日<lb/>
蓼花溝水半篙强<lb/>
　　　上元日寄湖杭二從事<lb/>
戀别山燈憶水燈山光水熖百千層謝公留賞山公喚<lb/>
知入笙歌阿那朋<lb/>
　　　寒食夜望<lb/>
舊墳新隴哭多時流世都堪幾度悲烏鳥亂啼人未遠<lb/>
<pb n="KR4h0038_WYG_036-16a"/>
野風吹散白棠梨<lb/>
　　　清明日題一公禪室<lb/>
山頭蘭若石楠春山下清明煙火新此日何窮禮禪客<lb/>
歸心誰是戀禪人<lb/>
　　　七夕寄張氏兄弟<lb/>
新秋牛女㑹佳期紅粉筵開玉饌時好與檀郎寄花朶<lb/>
莫教清曉羡蛛絲<lb/>
　　　春晩與諸同舍出城迎座主侍郎<lb/>
<pb n="KR4h0038_WYG_036-16b"/>
三十驊騮一閧塵來時不鎻杏園春東風桞絮輕如雪<lb/>
應有偷游曲水人<lb/>
　　　張郎中宅戲贈二首<lb/>
薄雪燕翁紫燕釵釵垂簏簌抱香懷一聲歌罷劉郎醉<lb/>
脫取明金壓繡鞋<lb/>
謝家青妓邃重關誰省春風見玉顔聞道綵鸞三十六<lb/>
一雙雙對碧池蓮<lb/>
　　　醉送<lb/>
<pb n="KR4h0038_WYG_036-17a"/>
江梅冷艶酒清光急拍繁絃醉畵堂無限桞條多少雪<lb/>
一將春恨付劉郎<lb/>
　　　曉井<lb/>
桐隂覆井月斜明百尺寒泉古甃清越女擕缾下金索<lb/>
曉天初放轆轤聲<lb/>
　　　南池<lb/>
小男供餌婦搓絲溢榼香醪倒接䍦日出兩竿魚正食<lb/>
一家歡笑在南池<lb/>
<pb n="KR4h0038_WYG_036-17b"/>
　　　偶作<lb/>
一杯正發吟哦興兩盞還生去住愁何以全家上船去<lb/>
酒旗多處即淹留<lb/>
　　　畫鼓<lb/>
常聞畫鼓動歡情及送離人恨鼓聲兩杖一揮行䌫解<lb/>
暮天空使别䰟驚<lb/>
　　　燕蓊花<lb/>
十二街中何限草燕蓊盡欲占殘春黄花撲地無窮極<lb/>
<pb n="KR4h0038_WYG_036-18a"/>
愁殺江南去住人<lb/>
　　　邵博士溪亭<lb/>
野茶無限春風葉溪水千重返照波只去長橋三十里<lb/>
誰人一解枉帆過<lb/>
　　　小石上見亡友題處<lb/>
笋石清琤入紫煙陸雲題處是前年苔侵雨打依稀在<lb/>
惆悵涼風樹樹蟬<lb/>
　　　洞靈觀流泉<lb/>
<pb n="KR4h0038_WYG_036-18b"/>
石上苔蕪水上煙潺湲聲在觀門前千巖萬壑分流去<lb/>
更引飛花入洞天<lb/>
　　　送李判官<lb/>
津市停橈送别難熒熒蠟炬照更闌東風萬疊吹江月<lb/>
誰伴袁襃宿夜灘<lb/>
　　　送梁補闕賦得荻花　　　　朱長文<lb/>
桞家汀洲孟冬月雲寒水清荻花發一枝持贈朝天人<lb/>
願比蓬萊殿前雪<lb/>
<pb n="KR4h0038_WYG_036-19a"/>
　　　越溪怨　　　　　　　　　後朝光<lb/>
越王宫裏如花人越水溪頭采白蘋白蘋未盡人先盡<lb/>
誰見江南春復春<lb/>
　　　毁天樞　　　　　　　　　李休烈<lb/>
天門街上倒天樞火急先須缷火珠計令一條麻線挽<lb/>
何勞兩縣索人夫<lb/>
　<lb/>
　<lb/>
<pb n="KR4h0038_WYG_036-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　萬首唐人絶句巻三十六<lb/>
</p>
<p>
</p>
  </div>
</body>
</text>
</TEI>
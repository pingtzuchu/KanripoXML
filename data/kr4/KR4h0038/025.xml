<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>萬首唐人絶句卷二十五</head> <lb/>
    <p>
<pb n="KR4h0038_WYG_025-1a"/>
欽定四庫全書<lb/>
　萬首唐人絶句卷二十五<lb/>
　　　　　　　　　　　　　宋　洪邁　編<lb/>
　　七言<lb/>
　　　過勤政樓　　　　　　　　　杜牧<lb/>
千秋佳節名空在承露絲囊世已無唯有紫苔偏稱意<lb/>
年年因雨上金鋪<lb/>
　　　題魏文正<lb/>
<pb n="KR4h0038_WYG_025-1b"/>
蟪蛄寧與雪霜期賢哲難教俗士知可憐貞觀太平後<lb/>
天不且留封徳彛<lb/>
　　　念昔遊三首<lb/>
十載飄然繩檢外罇前自獻自為酬秋山春雨閒吟處<lb/>
倚遍江南寺寺樓<lb/>
雲門寺外逢猛雨林黒山髙雨脚長曽奉郊宫為近侍<lb/>
分明㩳㩳羽林槍<lb/>
李白題詩水西寺古木回巖樓閣風半醒半醉遊三日<lb/>
<pb n="KR4h0038_WYG_025-2a"/>
紅白花開烟雨中<lb/>
　　　過華清宫三首<lb/>
長安回望繡成堆山頂千門次第開一騎紅塵妃子笑<lb/>
無人知是茘枝来<lb/>
新豐緑樹起黄埃數騎漁陽探使回霓裳一曲千峯上<lb/>
舞破中原始下来<lb/>
萬國笙歌醉太平倚天樓殿月分明雲中亂拍禄山舞<lb/>
風過重巒下笑聲<lb/>
<pb n="KR4h0038_WYG_025-2b"/>
　　　登樂遊原<lb/>
長空澹澹孤鳥没萬古銷沉向此中看取漢家何似業<lb/>
五陵無樹起秋風<lb/>
　　　春申君<lb/>
烈士思酬國士恩春申誰與快寃魂三千賓客總珠履<lb/>
欲使何人殺李園<lb/>
　　　奉陵宫人<lb/>
相如死後無詞客延夀亡來絶畫工玉顔不是黄金少<lb/>
<pb n="KR4h0038_WYG_025-3a"/>
淚滴秋山入夀宫<lb/>
　　　讀韓杜集<lb/>
杜詩韓筆愁來讀似倩麻姑癢處抓天外鳳凰誰得髓<lb/>
無人解合續弦膠<lb/>
　　　送國棊王逢<lb/>
絶藝如君天下少閒人似我世間無別後竹窻風雪夜<lb/>
一燈明暗覆吳圖<lb/>
　　　少年行<lb/>
<pb n="KR4h0038_WYG_025-3b"/>
連環羈玉聲光碎緑錦蔽泥虬卷髙春風細雨走馬去<lb/>
珠落璀璀白罽袍<lb/>
　　　沈下賢<lb/>
斯人清唱何人和草逕苔蕪不可尋一夕小敷山下夢<lb/>
水如環珮月如襟<lb/>
　　　偶題<lb/>
甘羅昔作秦丞相子政曽為漢輦郎千載更逢王侍讀<lb/>
當時還道有文章<lb/>
<pb n="KR4h0038_WYG_025-4a"/>
　　　朱坡三首<lb/>
故國池塘倚御渠江城三詔損魚書賈生辭賦恨流落<lb/>
祇向長沙住嵗餘<lb/>
煙深苔巷唱樵兒花落寒輕倦客歸藤岸竹洲相掩映<lb/>
滿池春雨鸊鵜飛<lb/>
乳肥春洞生鵝管沼避回巖勢犬牙自笑卷懐頭角縮<lb/>
歸盤煙磴恰如蝸<lb/>
　　　出宫人二首<lb/>
<pb n="KR4h0038_WYG_025-4b"/>
閒吹玉殿昭華管醉折梨園縹帶花十年一夢歸人世<lb/>
絳縷猶封繫臂紗<lb/>
平陽拊背穿馳道銅雀分香下璧門㡬向綴珠深殿裏<lb/>
妬抛羞態卧黄昏<lb/>
　　　杏園<lb/>
夜來微雨洗芳塵公子驊騮步始勻莫怪杏園顦顇去<lb/>
滿城多少插花人<lb/>
　　　春晚題韋家亭子<lb/>
<pb n="KR4h0038_WYG_025-5a"/>
擁鼻侵襟花草香髙臺春去恨茫茫蔫紅半落平池晚<lb/>
曲渚飄成錦一張<lb/>
　　　感宋拾遺題名<lb/>
竄逐窮荒與死期餓唯蒿藿病無醫憐君更抱重泉恨<lb/>
不見崇山謫去時<lb/>
　　　將赴吳興登樂遊原<lb/>
清時有味是無能閒愛孤雲静愛僧欲把一麾江海去<lb/>
樂遊原上望昭陵<lb/>
<pb n="KR4h0038_WYG_025-5b"/>
　　　江南懐古<lb/>
車書混一業無窮井邑山川今古同戊辰年向金陵過<lb/>
惆悵閒吟憶庾公<lb/>
　　　江南春<lb/>
千里鸎啼緑映紅水村山郭酒旗風南朝四百八十寺<lb/>
多少樓臺煙雨中<lb/>
　　　題禪智寺<lb/>
故里溪頭松栢雙來時盡日倚松窻杜陵隋苑已絶國<lb/>
<pb n="KR4h0038_WYG_025-6a"/>
秋晚南遊更渡江<lb/>
　　　齊安郡中偶題二首<lb/>
兩竿落日溪橋上半縷輕煙柳影中多少緑荷相倚恨<lb/>
一時回首背西風<lb/>
秋聲無不攪離心夢澤蒹葭楚雨深自滴堦前大梧葉<lb/>
于君何事動哀吟<lb/>
　　　齊安郡後池<lb/>
菱透浮萍緑錦池夏鶯千囀弄薔薇盡日無人看微雨<lb/>
<pb n="KR4h0038_WYG_025-6b"/>
鴛鴦相對浴紅衣<lb/>
　　　題城樓<lb/>
嗚軋江樓角一聲微陽㶑㶑落寒汀不用憑欄苦回首<lb/>
故鄉七十五長亭<lb/>
　　　池州青溪<lb/>
弄溪終日到黄昏照數秋來白髮根何物賴君千遍洗<lb/>
筆頭塵土漸無痕<lb/>
　　　遊金碧洞<lb/>
<pb n="KR4h0038_WYG_025-7a"/>
初柳霜林下石稜潺湲聲斷滿溪冰攜茶臘月遊金碧<lb/>
合有文章病茂陵<lb/>
　　　贈李秀才<lb/>
骨清年少眼如冰鳳羽參差五色層天上麒麟時一下<lb/>
人間不獨有徐陵<lb/>
　　　題貴池亭<lb/>
勢比凌歊宋武臺分明百里逺帆開蜀江雪浪西江滿<lb/>
强半春寒去却來<lb/>
<pb n="KR4h0038_WYG_025-7b"/>
　　　蘄州蘭溪<lb/>
蘭溪春盡碧泱泱映水蘭花雨發香楚國大夫憔悴日<lb/>
應尋此路去瀟湘<lb/>
　　　題水口草市<lb/>
倚溪侵嶺多髙樹誇酒書旗有小樓驚起鴛鴦豈無恨<lb/>
一雙飛去却回頭<lb/>
　　　初冬夜飲<lb/>
淮陽多病偶求懽客袖侵霜興燭盤砌下梨花一堆雪<lb/>
<pb n="KR4h0038_WYG_025-8a"/>
明年誰此凭欄干<lb/>
　　　山石榴<lb/>
似火山榴映小山繁中能薄艷中閒一朶佳人玉釵上<lb/>
秪疑燒却翠雲鬟<lb/>
　　　隋隄柳<lb/>
夾岸垂楊三百里秖應圖畫最相宜自嫌流落西歸疾<lb/>
不見東風二月時<lb/>
　　　柳<lb/>
<pb n="KR4h0038_WYG_025-8b"/>
數樹新開翠影齊倚風情態被春迷依依故國樊川恨<lb/>
半掩村橋半拂溪<lb/>
　　　鷺鷥<lb/>
雪衣雪髮青玉觜羣捕魚兒溪影中驚飛逺映碧山去<lb/>
一樹棃花落晚風<lb/>
　　　村舍燕<lb/>
漢宫一百四十五多下珠簾閉瑣窻何處營巢夏將半<lb/>
茅簷煙裏語雙雙<lb/>
<pb n="KR4h0038_WYG_025-9a"/>
　　　歸燕<lb/>
畫堂歌舞喧喧地社去社來人不看長是江樓使君伴<lb/>
黄昏猶待倚欄干<lb/>
　　　傷猿<lb/>
獨折南園一朶梅重尋幽坎已生苔無端晚吹驚髙樹<lb/>
似裊長枝欲下来<lb/>
　　　雲<lb/>
盡日看雲首不回無心都大似無才可憐光彩一片玉<lb/>
<pb n="KR4h0038_WYG_025-9b"/>
萬里晴天何處來<lb/>
　　　醉後題僧院二首<lb/>
離心忽忽復悽悽雨晦傾瓶取醉泥可羨髙僧共心語<lb/>
一如攜穉往東西<lb/>
<graphic n="KR1553" url="https://raw.githubusercontent.com/kanripo/KR-Gaiji/master/images/KR1553.png" mimeType="image/png"/>船一棹百分空十嵗青春不負公今日鬢絲禪榻畔<lb/>
茶煙輕颺落花風<lb/>
　　　見吳秀才別妓<lb/>
紅燭短時羌笛怨清歌咽處蜀絃髙萬里分飛兩行淚<lb/>
<pb n="KR4h0038_WYG_025-10a"/>
滿江寒雨正蕭騷<lb/>
　　　贈朱道靈<lb/>
劉根丹篆三千字郭璞青囊兩卷書牛渚磯南謝山北<lb/>
白雲深處有巖居<lb/>
　　　屏風<lb/>
屏風周倣畫纎腰嵗久丹青色半銷斜倚玉窻鸞髮女<lb/>
拂塵猶自妬嬌饒<lb/>
　　　哭韓綽<lb/>
<pb n="KR4h0038_WYG_025-10b"/>
平明送葬上都門紼翣交横逐去魂歸來冷笑悲身事<lb/>
喚婦呼兒索酒盆<lb/>
　　　新定途中<lb/>
無端偶效張文紀下杜鄉園別五秋重過江南更千里<lb/>
萬山深處一孤舟<lb/>
　　　商山道中<lb/>
水疊鳴珂樹如帳長楊春殿九門珂我来惆悵不自決<lb/>
欲去欲住終如何<lb/>
<pb n="KR4h0038_WYG_025-11a"/>
　　　漢江<lb/>
溶溶漾漾白鷗飛渌浄春深好染衣南去北來人自老<lb/>
夕陽長送釣船歸<lb/>
　　　哭亡友<lb/>
故人墳樹五秋風伯道無兒跡更空重到笙歌分散地<lb/>
隔江吹笛月明中<lb/>
　　　赤壁<lb/>
折㦸沈沙鐵未消自將磨洗認前朝東風不與周郎便<lb/>
<pb n="KR4h0038_WYG_025-11b"/>
銅雀春深鎖二喬<lb/>
　　　雲夢澤<lb/>
日旗龍斾想飄揚一索功髙縛楚王真是超然五湖客<lb/>
未如終始郭汾陽<lb/>
　　　泊秦淮<lb/>
煙籠寒水月籠沙夜泊秦淮近酒家商女不知亡國恨<lb/>
隔江猶唱後庭花<lb/>
　　　秋浦途中<lb/>
<pb n="KR4h0038_WYG_025-12a"/>
蕭蕭山路窮秋雨淅淅溪風一岸蒲為問寒沙新到雁<lb/>
來時還下杜陵無<lb/>
　　　題桃花夫人廟<lb/>
細腰宫裏露桃新脈脈無言度幾春至竟息亡縁底事<lb/>
可憐金谷墮樓人<lb/>
　　　題烏江亭<lb/>
勝敗兵家事不期包羞忍恥是男兒江東子弟多才俊<lb/>
卷土重來未可知<lb/>
<pb n="KR4h0038_WYG_025-12b"/>
　　　題横江館<lb/>
孫家兄弟晉龍驤馳騁功名業帝王至竟江山誰是主<lb/>
苔磯空屬釣魚郎<lb/>
　　　寄楊州韓綽判官<lb/>
青山隠隠水遙遙秋盡江南草木凋二十四橋明月夜<lb/>
玉人何處教吹簫<lb/>
　　　送李羣玉赴舉<lb/>
故人別来面如雪一榻拂雲秋影中玉白花紅三百首<lb/>
<pb n="KR4h0038_WYG_025-13a"/>
五陵誰唱與春風<lb/>
　　　甘棠館御溝<lb/>
一渠東注芳華苑苑鎖池塘百嵗空水殿半傾蟾口澁<lb/>
為誰流下蓼花中<lb/>
　　　汴河懐古<lb/>
錦纜龍舟隋煬帝平臺複道漢梁王遊人閒起前朝念<lb/>
折柳孤吟斷殺腸<lb/>
　　　汴河阻凍<lb/>
<pb n="KR4h0038_WYG_025-13b"/>
千里長河初凍時玉珂瑤珮響參差浮生憐似氷底水<lb/>
日夜東流人不知<lb/>
　　　題元處士髙亭<lb/>
水接西江天外聲小齋松影拂雲平何人教我吹長笛<lb/>
與倚春風弄月明<lb/>
　　　鄭瓘協律<lb/>
廣文遺韻留樗散雞犬圖書共一船自説江湖不歸事<lb/>
阻風中酒過年年<lb/>
<pb n="KR4h0038_WYG_025-14a"/>
　　　送陸洿郎中棄官歸<lb/>
少微星動照春雲魏闕衡門路自分倐去忽来應有意<lb/>
世間塵土漫疑君<lb/>
　　　寄珉笛與宇文舍人<lb/>
調髙銀字聲還側物比柯亭韻校奇寄與玉人天上去<lb/>
桓將軍見不教吹<lb/>
　　　途中二首<lb/>
鏡中絲髪悲來慣衣上塵痕拂漸難惆悵江湖釣竿手<lb/>
<pb n="KR4h0038_WYG_025-14b"/>
却遮西日向長安<lb/>
田園不事來遊宦故國誰交爾別離獨倚闗亭還把酒<lb/>
一年春盡送春時<lb/>
　　　題村舍<lb/>
三樹稚桑春未㓢扶床乳女午啼飢潜銷暗鑠歸何處<lb/>
萬指侯家自不知<lb/>
　　　江<lb/>
楚鄉寒食橘花時野渡臨風駐綵旗草色連雲人去住<lb/>
<pb n="KR4h0038_WYG_025-15a"/>
水紋如縠燕差池<lb/>
　　　題木蘭廟<lb/>
彎弓征戰作男兒夢裏曽經夢畫眉㡬度思歸還把酒<lb/>
拂雲堆上祝明妃<lb/>
　　　入商山<lb/>
早入商山百里雲藍溪橋下水聲分流水舊聲人舊耳<lb/>
此回嗚咽不堪聞<lb/>
　　　題商山廟<lb/>
<pb n="KR4h0038_WYG_025-15b"/>
吕氏强梁嗣子柔我於天性豈恩讎南軍不袒左邊袖<lb/>
四老安劉是滅劉<lb/>
　　　送隠者<lb/>
無媒逕路草蕭蕭自古雲林逺市朝公道世間唯白髮<lb/>
貴人頭上不曽饒<lb/>
　　　送斛斯判官<lb/>
蒼蒼煙月滿川亭我有勞歌一為聴將取離魂隨白騎<lb/>
三台星裏拜文星<lb/>
<pb n="KR4h0038_WYG_025-16a"/>
　　　贈別二首<lb/>
娉娉褭褭十三餘荳蔲梢頭二月初春風十里揚州過<lb/>
卷上珠簾總不如<lb/>
多情却似總無情唯覺罇前笑不成蠟燭有心還惜別<lb/>
替人垂淚到天明<lb/>
　　　寄逺<lb/>
前山極逺碧雲合清夜一聲白雪微欲寄相思千里月<lb/>
溪邊殘照雨霏霏<lb/>
<pb n="KR4h0038_WYG_025-16b"/>
　　　九日<lb/>
金英繁亂拂欄香明府辭官酒滿缸還有玉樓輕薄女<lb/>
笑他寒燕一雙雙<lb/>
　　　寄牛相公<lb/>
漢水横衝蜀浪分危樓㸃的拂孤雲六年仁政謳謌去<lb/>
柳逺春隄處處聞<lb/>
　　　斑竹筒簟<lb/>
血染斑斑成錦紋昔年遺恨至今存分明知是湘妃泣<lb/>
<pb n="KR4h0038_WYG_025-17a"/>
何忍將身卧淚痕<lb/>
　　　和嚴惲落花<lb/>
共惜流年留不得且環流水醉流杯無情紅豔年年盛<lb/>
不恨凋零却恨開<lb/>
　　　倡樓戲贈<lb/>
細柳橋邊深半春纈衣簾裏動香塵無端有寄閒消息<lb/>
背插金釵笑向人<lb/>
　　　宣州開元寺<lb/>
<pb n="KR4h0038_WYG_025-17b"/>
松寺曽同一鶴棲夜深臺殿月髙低何人為倚東樓柱<lb/>
正是千山雪漲時<lb/>
　　　寺南樓<lb/>
小樓纔受一床横終日看山酒滿傾可惜和風夜來雨<lb/>
醉中虚度打窻聲<lb/>
　　　留贈<lb/>
舞鞾應任閒人看笑臉還須待我開不用鏡前空有淚<lb/>
薔薇花謝即歸来<lb/>
<pb n="KR4h0038_WYG_025-18a"/>
　　　送薛邽二首<lb/>
可憐走馬騎驢漢豈有風光肯占伊只有三張最惆悵<lb/>
下山回馬尚遲遲<lb/>
小捷風流已俊才便將紅粉作金臺明年未去池陽郡<lb/>
更乞春時却重來<lb/>
　　　南陵道中<lb/>
南陵水面漫悠悠風𦂳雲輕欲變秋正是客心孤逈處<lb/>
誰家紅袖凭江樓<lb/>
<pb n="KR4h0038_WYG_025-18b"/>
　　　別家<lb/>
初嵗嬌兒未識爺別爺不拜手吒义拊頭一别三千里<lb/>
何日迎門却到家<lb/>
　　　雨<lb/>
連雲接塞添迢遞灑幕侵燈送寂寥一夜不眠孤客耳<lb/>
主人窻外有芭蕉<lb/>
　　　送人<lb/>
鴛鴦帳裏暖芙蓉低泣闗山㡬萬重明鑑半邊釵一股<lb/>
<pb n="KR4h0038_WYG_025-19a"/>
此生何處不相逢<lb/>
　　　醉贈薛道封<lb/>
飲酒論文四百刻水分雲隔二三年男兒事業知君有<lb/>
賣與明君直㡬錢<lb/>
　<lb/>
　<lb/>
　<lb/>
　<lb/>
<pb n="KR4h0038_WYG_025-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　萬首唐人絶句巻二十五<lb/>
<pb n="KR4h0038_WYG_025-20a"/>
欽定四庫全書<lb/>
　萬首唐人絶句巻二十五<lb/>
　　　　　　　　　　　　　宋　洪邁　編<lb/>
　　五言<hi>原缺</hi>
<pb n="KR4h0038_WYG_025-21a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0038_WYG_025-21b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　萬首唐人絶句巻二十五<lb/>
</p>
<p>
</p>
  </div>
</body>
</text>
</TEI>
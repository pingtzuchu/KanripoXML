<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>萬首唐人絶句巻三十五</head> <lb/>
    <p>
<pb n="KR4h0038_WYG_035-1a"/>
欽定四庫全書<lb/>
　萬首唐人絶句巻三十五<lb/>
　　　　　　　　　　　　　宋　洪邁　編<lb/>
　　七言<lb/>
　　　呉苑思　　　　　　　　　陳　陶<lb/>
今人地藏古人骨古人花為今人發江南何處葬西施<lb/>
謝豹空聞采香月<lb/>
　　　古意<lb/>
<pb n="KR4h0038_WYG_035-1b"/>
麻姑井邉一株杏花開不如古時紅西鄰蔡家十歲女<lb/>
年年二月真東風<lb/>
　　　朝元引四首<lb/>
帝燭熒煌下九天蓬萊宮曉玉爐煙無央鸞鳳隨金母<lb/>
來賀薫風一萬年<lb/>
正殿雲開露冕旒下方朱翠壓鼇頭天雞唱罷南山曉<lb/>
春色先歸十二樓<lb/>
萬宇靈祥擁帝居東華元老薦屠蘇龍池遥望非煙拜<lb/>
<pb n="KR4h0038_WYG_035-2a"/>
五色曈曨在玉壺<lb/>
寶祚河宮一向清龜魚天篆益分明近臣誰獻登封草<lb/>
五岳齊呼萬歲聲<lb/>
　　　宿天竺寺<lb/>
一宵何期此靈境五天山香金地冷西僧示我髙隱心<lb/>
月在中峯葛洪井<lb/>
　　　古蓮塘<lb/>
闔閭宫娃能采蓮明珠作佩龍為船三千巧笑不復見<lb/>
<pb n="KR4h0038_WYG_035-2b"/>
江頭廢苑花年年<lb/>
　　　雙桂詠<lb/>
青冥結根易傾倒沃洲山中雙樹好琉璃宫殿無斧聲<lb/>
石上蕭蕭伴僧老<lb/>
　　　夏日懐<lb/>
竹齋睡餘柘槳清麟鳳誘我勞此生忽憶天台掩書坐<lb/>
澗雲起盡紅崢嶸<lb/>
　　　仙人詞二首<lb/>
<pb n="KR4h0038_WYG_035-3a"/>
小山皆為十洲客莓苔為依雙耳白青編遺我忽隱身<lb/>
暮雨虹蜺一千尺<lb/>
赤城門開六丁直曉日已燒東海色朝天半路聞玉雞<lb/>
星斗離離礙龍翼<lb/>
　　　臨風歎<lb/>
芙蓉樓中飲君酒驪駒結言春楊柳豫章花落不見歸<lb/>
一望東風堪白首<lb/>
　　　春日行<lb/>
<pb n="KR4h0038_WYG_035-3b"/>
鶗鴂初鳴洲渚滿龍虵洗鱗春水暖病多欲問山寺僧<lb/>
湖上人傳石橋斷<lb/>
　　　春歸去<lb/>
九十春光在何處古人今人留不住年年白眼向黔婁<lb/>
唯放蠐螬飛上樹<lb/>
　　　蜀葵詠<lb/>
緑衣宛地紅倡倡薫風似舞諸女郎南鄰蕩子婦亡頼<lb/>
錦機春夜成文章<lb/>
<pb n="KR4h0038_WYG_035-4a"/>
　　　南昌途中<lb/>
古道夤縁蔓黄葛桓伊冢西春水濶村翁莫倚横浦罾<lb/>
一半魚鰕屬鵜獺<lb/>
　　　子規思<lb/>
春山杜鵑來幾日夜啼南家復北家野人聽此坐惆悵<lb/>
恐畏踏落東園花<lb/>
　　　呉興秋思二首<lb/>
不是苕溪厭看月天涯有程雲樹凉何意汀洲剰風雨<lb/>
<pb n="KR4h0038_WYG_035-4b"/>
白蘋今日似瀟湘<lb/>
日夕鯤魚夢南國苕陽水髙迷渡頭故山秋風憶歸去<lb/>
白雲又被王孫留<lb/>
　　　閩川夢歸<lb/>
千里潺湲建溪路夢魂一夕西歸去龍舼欲上巴獸灘<lb/>
越王金雞報天曙<lb/>
　　　竹十首<lb/>
不厭東溪緑玉君天壇雙鳳有時聞一峰曉似朝仙處<lb/>
<pb n="KR4h0038_WYG_035-5a"/>
青節森森倚絳雲<lb/>
萬枝朝露學瀟湘杳靄孤亭白石凉誰道乖龍不得雨<lb/>
春雷入地馬鞭狂<lb/>
須題内史琅玕塢幾醉山陽瑟瑟村剰養萬莖將掃俗<lb/>
莫教凡鳥閙雲門<lb/>
一溪雲母間靈花似到封侯逸士家誰識雌雄九成律<lb/>
子喬丹井在深涯<lb/>
嘯入新篁一里行萬竿如罋鎻龍泓驚巢翡翠無尋處<lb/>
<pb n="KR4h0038_WYG_035-5b"/>
閒倚雲根刻姓名<lb/>
燕燕雛時紫米香野溪羞色過東墻諸兒莫拗成蹊筍<lb/>
從結髙籠養鳳凰<lb/>
迸玉閑抽上釣磯翠苖畨次脱霞衣山童泥乞青驄馬<lb/>
騎過春泉掣手飛<lb/>
一節呼龍萬里秋數莖垂海六鼇愁更須瀑布峯前種<lb/>
雲裏闌干過子猷<lb/>
丘壑誰堪話碧鮮静尋春譜認嬋娟㑹當小殺青瑶簡<lb/>
<pb n="KR4h0038_WYG_035-6a"/>
圖寫龜魚把上天<lb/>
𤣥圃千春閉玉叢湛陽一祖碧雲空不須騷屑愁江島<lb/>
今日南枝在國風<lb/>
　　　鍾陵秋夜<lb/>
洪崖嶺上秋月明野客枕底章江清蓬壺宫闕不可夢<lb/>
一一入樓歸鴈聲<lb/>
　　　江上逢故人<lb/>
十年蓬轉金陵道長哭青雲身不早故鄉逢盡白頭人<lb/>
<pb n="KR4h0038_WYG_035-6b"/>
清江顔色何曾老<lb/>
　　　水調詞十首<lb/>
塞外迢迢未肯和五陵年少重横戈誰家不結空閨恨<lb/>
玉筯闌干妾最多<lb/>
羽管慵調怨别離西園新月伴愁眉容華不分隨君去<lb/>
獨有粧樓明鏡知<lb/>
憶餞良人玉塞行棃花三見換啼鶯邉場豈得勝閨閤<lb/>
莫逞琱弓過一生<lb/>
<pb n="KR4h0038_WYG_035-7a"/>
惆悵江南早鴈飛年年辛苦寄寒衣征人豈不思鄉國<lb/>
只是皇恩未放歸<lb/>
水閣蓮開燕引雛朝朝攀折望金吾聞道磧西春不到<lb/>
花時還憶故園無<lb/>
自從清野戍遼東舞袖香銷羅幌空幾度長安發梅柳<lb/>
節旄零落不成功<lb/>
長安孤眠倦錦衾秦樓霜月苦邉心征衣一倍裝綿厚<lb/>
猶慮交河雪凍深<lb/>
<pb n="KR4h0038_WYG_035-7b"/>
瀚海長征古别離華山歸馬是何時仍聞萬乘尊猶屈<lb/>
裝束千嬌嫁郅支<lb/>
沙塞依稀落日邉寒宵魂夢怯山川離居漸覺笙歌懶<lb/>
君逐票姚已十年<lb/>
萬里輪臺音信希傳聞移帳䕶金微㑹須麟閣留蹤跡<lb/>
不斬天驕莫議歸<lb/>
　　　送謝山人歸江夏<lb/>
黄鶴春風二千里山人佳期碧江水攜琴一醉楊柳堤<lb/>
<pb n="KR4h0038_WYG_035-8a"/>
日暮龍沙白雲起<lb/>
　　　閒居雜興五首<lb/>
虞韶九奏音猶在只是巴童自棄遺閒卧清秋憶師曠<lb/>
好風揺動古松枝<lb/>
一顧成周力有餘白雲閒釣五溪魚中原莫道無麟鳳<lb/>
自是皇家結網踈<lb/>
長愛真人王子喬五松山月伴吹簫從他浮世悲生死<lb/>
獨駕蒼麟入九霄<lb/>
<pb n="KR4h0038_WYG_035-8b"/>
越里娃童錦作𥜗艷歌聲壓郢中姝無人説向張京兆<lb/>
一曲江南十斛珠<lb/>
雲堆西望賊連營分閫何當舉義兵莫道羔裘無壯節<lb/>
古來成事盡書生<lb/>
　　　泉州刺桐花兼呈趙使君四首<lb/>
猗猗小艷夾通衢晴日薫風笑越姝只是紅芳移不得<lb/>
刺桐屏障滿中都<lb/>
髣髴三株植世間風光滿地赤城閑無因秉燭看竒樹<lb/>
<pb n="KR4h0038_WYG_035-9a"/>
長伴劉公醉玉山<lb/>
赤帝嘗聞海上遊三千幢蓋擁炎洲今來樹似離宫色<lb/>
紅翠欹斜十二樓<lb/>
不勝攀折悵年華紅樹南看見海涯故國春風歸去盡<lb/>
何人堪寄一枝花<lb/>
　　　投贈福建桂常侍二首<lb/>
後來台席更何人都䕶朝天拜近臣長笑當時漢卿士<lb/>
等閒恩澤畫麒麟<lb/>
<pb n="KR4h0038_WYG_035-9b"/>
匝地歌鐘鎮海隅城池鞅掌舊名都不知珠履三千外<lb/>
更許侯嬴寄食無<lb/>
　　　隴西行四首<lb/>
漢主東風報太平無人金闕議邉兵縱饒奪得邊城塞<lb/>
磧地桑麻種不生<lb/>
誓掃匈奴不顧身五千貂錦䘮風塵可憐無定河邉骨<lb/>
猶是春閨夢裏人<lb/>
隴戍三看塞草青樓煩新替䕶羌兵同來死者傷離别<lb/>
<pb n="KR4h0038_WYG_035-10a"/>
一夜孤䰟哭舊營<lb/>
外寇生擒未有涯黑山營陣識龍蛇自從貴主和親後<lb/>
一半風流似漢家<lb/>
　　　荅蓮華妓<lb/>
近來詩思清於水老去風情薄似雲已向升天得門户<lb/>
錦衾深愧卓文君<lb/>
　　　下第寄友　　　　　　　　林　寛<lb/>
詩人道僻命多竒更值干戈亂起時莫作江陵王少府<lb/>
<pb n="KR4h0038_WYG_035-10b"/>
一生吟苦竟誰知<lb/>
　　　華清宮<lb/>
殿角鐘殘立宿鴉朝元歸駕望無涯香泉空浸宫前草<lb/>
未到春時爭發花<lb/>
　　　終南山<lb/>
標竒聳峻壯長安影入千門萬户寒徒自倚天生氣色<lb/>
塵中誰為舉頭看<lb/>
　　　歌風臺<lb/>
<pb n="KR4h0038_WYG_035-11a"/>
蒿棘空存百尺基酒酣曾唱大風詞莫言馬上得天下<lb/>
自古英雄盡解詩<lb/>
　　　長安遣懐<lb/>
醉上髙樓醒後登任從浮薄笑才能青龍寺裏山門上<lb/>
立為南山不為僧<lb/>
　　　聞鴈<lb/>
接影横空背雪飛聲聲寒出玉關遲上陽宫裏三千夢<lb/>
月冷風清聞過時<lb/>
<pb n="KR4h0038_WYG_035-11b"/>
　　　贈竇牟　　　　　　　　　楊　憑<lb/>
直用天才衆却瞋應欺李杜久為塵南荒不死中華老<lb/>
别玉翻同西國人<lb/>
　　　千葉桃花<lb/>
干葉桃花勝百花孤榮春晚駐年華若教避俗秦人見<lb/>
知向河源舊侣誇<lb/>
　　　春中汎舟<lb/>
仙郎歸奏過湘東正值三湘二月中惆悵滿川桃杏醉<lb/>
<pb n="KR4h0038_WYG_035-12a"/>
醉看還與曲江同<lb/>
　　　雨中怨秋<lb/>
辭家逺客愴秋風千里寒雲與斷蓬日暮隔山投古寺<lb/>
鐘聲何處雨濛濛<lb/>
　　　秋日獨遊曲江<lb/>
信馬閒過憶所親秋山行盡路無塵主人莫惜松隂醉<lb/>
還有千錢沽酒人<lb/>
　　　寄别<lb/>
<pb n="KR4h0038_WYG_035-12b"/>
晚煙洲霧共蒼蒼河鴈驚飛不作行囬斾轉舟行數里<lb/>
歌聲猶自逐清湘<lb/>
　　　邉情<lb/>
新種如今屢請和玉關邉上幸無他欲知北海苦辛處<lb/>
看取節毛餘幾多<lb/>
　　　早發湘中<lb/>
按節鳴笳中貴催紅旌白斾滿船開迎愁湓浦登城望<lb/>
西見荆門積水來<lb/>
<pb n="KR4h0038_WYG_035-13a"/>
　　　海榴<lb/>
海榴殷色透簾籠看盛看衰意欲同若許三英隨五馬<lb/>
便將濃艷鬭繁紅<lb/>
　　　春情<lb/>
暮雨朝雲幾日歸如絲如霧濕人衣三湘二月春光早<lb/>
莫逐狂風撩亂飛<lb/>
　　　送客徃荆州<lb/>
巴丘過日暮登城雲水湘東一色平若愛春秋繁露學<lb/>
<pb n="KR4h0038_WYG_035-13b"/>
正逢元凱鎮南荆<lb/>
　　　戲贈馬鍊師<lb/>
心嫌碧落更何從月破花冠氷雪容行雨若迷歸路處<lb/>
近前唯見祝融峯<lb/>
　　　湘江泛舟<lb/>
湘川洛浦三千里地角天涯南北遥除却同傾百壺外<lb/>
不愁誰奈兩魂消<lb/>
　　　送别<lb/>
<pb n="KR4h0038_WYG_035-14a"/>
江岸梅花雪不如看君驛馭向南都相聞不必因來鴈<lb/>
雲裏飛難落素書<lb/>
　　　唐昌觀玉蘂花　　　　　　楊　凝<lb/>
瑶華瓊蘂種何年蕭史秦嬴向紫煙時控綵鸞過舊邸<lb/>
摘花持獻玉皇前<lb/>
　　　别李協<lb/>
江邉日暮不勝愁送客霑衣江上樓明月峽添明月照<lb/>
蛾眉峯似兩眉愁<lb/>
<pb n="KR4h0038_WYG_035-14b"/>
　　　初次巴陵<lb/>
西江兩接洞庭波積水遥連天上河鄉信為憑誰寄去<lb/>
汀洲燕鴈漸來多<lb/>
　　　上已<lb/>
帝京元已足繁華細管清絃七貴家此日風光誰不共<lb/>
紛紛皆是掖垣花<lb/>
　　　春怨<lb/>
花滿簾櫳欲度春此時夫婿在咸秦緑窻孤寢難成寐<lb/>
<pb n="KR4h0038_WYG_035-15a"/>
紫燕雙飛似弄人<lb/>
　　　送客歸常州<lb/>
行到河邉從此辭寒天日逺暮帆遲可憐芳草成衰草<lb/>
公子歸時過緑時<lb/>
　　　送别<lb/>
春愁不盡别愁來舊淚猶長新淚催相思儻寄相思子<lb/>
君别揚州揚子回<lb/>
　　　送客入蜀<lb/>
<pb n="KR4h0038_WYG_035-15b"/>
劒閣迢迢夢想間行人歸路遶梁山明朝騎馬揺鞭去<lb/>
秋雨槐花子午閒<lb/>
　　　送别<lb/>
仙花笑盡石門中石室重重掩緑空蹔下雲峯能幾日<lb/>
却回煙駕馭春風<lb/>
　　　殘花<lb/>
五馬踟蹰在路岐南來只為看花枝鶯銜蝶弄紅芳盡<lb/>
此日深閨那得知<lb/>
<pb n="KR4h0038_WYG_035-16a"/>
　　　戲贈友人<lb/>
湘隂直與地隂連此日相逢憶醉年美酒非如平樂貴<lb/>
十升不用一千錢<lb/>
　　　即事寄人　　　　　　　　楊　凌<lb/>
中禁鳴鐘日欲髙北窻欹枕望頻搔相思寂寞青苔合<lb/>
唯有春風啼伯勞<lb/>
　　　早春雪中<lb/>
新年雨雪少晴時屢失尋梅看柳期鄉信憶隨回鴈早<lb/>
<pb n="KR4h0038_WYG_035-16b"/>
江春寒帶故隂遲<lb/>
　　　北行留别<lb/>
日日山川烽火頻三河重起舊煙塵一生孤負龍泉劒<lb/>
羞把詩書問故人<lb/>
　　　秋原晚望<lb/>
客鴈秋來次第逢家書頻寄兩三封夕陽天外雲歸盡<lb/>
亂見青山無數峯<lb/>
　　　春霽花蕚樓南聞宫鶯<lb/>
<pb n="KR4h0038_WYG_035-17a"/>
祥煙瑞氣曉來輕柳變花開共作晴黄鳥逺啼鳷鵲觀<lb/>
春風流出鳳凰城<lb/>
　　　明妃曲<lb/>
漢國明妃去不還馬䭾絃管向隂山匣中雖有菱花鏡<lb/>
羞對單于照舊顔<lb/>
　　　後魏行　　　　　　　　　王　轂<lb/>
力微皇帝謗天嗣太武凶殘人所畏一朝<graphic n="KR1489" url="https://raw.githubusercontent.com/kanripo/KR-Gaiji/master/images/KR1489.png" mimeType="image/png"/>䍽飛上天<lb/>
子孫盡作河魚餌<lb/>
<pb n="KR4h0038_WYG_035-17b"/>
　　　東都望幸　　　　　　　　章　碣<lb/>
懶修珠翠上髙臺眉月連娟恨不開縱使東廵也無益<lb/>
君王自領美人來<lb/>
　　　焚書坑<lb/>
竹帛煙銷帝業虚關河空鎻祖龍居坑灰未冷山東亂<lb/>
劉項元來不讀書<lb/>
　<lb/>
　萬首唐人絶句巻三十五<lb/>
</p>
<p>
</p>
  </div>
</body>
</text>
</TEI>
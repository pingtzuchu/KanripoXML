<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>萬首唐人絶句巻三</head> <lb/>
    <p>
<pb n="KR4h0038_WYG_003-1a"/>
欽定四庫全書<lb/>
　萬首唐人絶句巻三<lb/>
　　　　　　　　　　　　　宋　洪邁　編<lb/>
　　七言<lb/>
　　　龍移　　　　　　　　　　　韓愈<lb/>
天昬地黒蛟龍移雷驚電激雌雄隨清泉百丈化為土<lb/>
魚鼈枯死吁可悲<lb/>
　　　題楚昭王廟<lb/>
<pb n="KR4h0038_WYG_003-1b"/>
丘園滿目衣冠盡城闕連雲草樹荒猶有國人懷舊徳<lb/>
一間茅屋祭昭王<lb/>
　　　湘中酬張十一功曹<lb/>
休垂絶徼千行淚共泛清湘一葉舟今日嶺猿兼越鳥<lb/>
可憐同聽不知愁<lb/>
　　　郴口又贈二首<lb/>
山作劍攅江冩鏡扁舟斗轉疾於飛回頭笑向張公子<lb/>
終日思歸此日歸<lb/>
<pb n="KR4h0038_WYG_003-2a"/>
雲颭霜翻看不分雷驚電激語難聞沿崖宛轉到深處<lb/>
何限青天無片雲<lb/>
　　　題木居士二首<lb/>
火透波穿不計春根如頭面榦如身偶然題作木居士<lb/>
便有無窮求福人<lb/>
為神詎比溝中斷遇賞還同㸑下餘朽蠧不勝刀鋸力<lb/>
匠人雖巧欲何如<lb/>
　　　湘中<lb/>
<pb n="KR4h0038_WYG_003-2b"/>
猿愁魚踊水翻波自古流傳是汨羅蘋藻滿盤無處奠<lb/>
空聞漁父叩舷歌<lb/>
　　　别盈上人<lb/>
山僧愛山出無期俗士牽俗來何時祝融峰下一回首<lb/>
即是此生長别離<lb/>
　　　聞梨花發贈劉師命<lb/>
桃蹊惆悵不能過紅艷紛紛落地多聞道郭西千樹雪<lb/>
欲將君去醉如何<lb/>
<pb n="KR4h0038_WYG_003-3a"/>
　　　梨花下贈劉師命<lb/>
洛陽城外清明節百花寥落梨花發今日相逢瘴海頭<lb/>
共驚爛漫開正月<lb/>
　　　和歸工部送僧約<lb/>
早知皆是自拘囚不學因循到白頭汝既出家還擾擾<lb/>
何人更得死前休<lb/>
　　　入闗詠馬<lb/>
嵗老豈能充上駟力微當自謹前程不知何故翻驤首<lb/>
<pb n="KR4h0038_WYG_003-3b"/>
牽過關門妄一鳴<lb/>
　　　榴花<lb/>
五月榴花照眼明枝間時見子初成可憐此地無車馬<lb/>
顛倒青苔落絳英<lb/>
　　　井<lb/>
賈誼宅中今始見葛洪山下昔曾窺寒泉百尺空看影<lb/>
正是行人暍死時<lb/>
　　　蒲萄<lb/>
<pb n="KR4h0038_WYG_003-4a"/>
新莖未徧半猶枯髙架支離倒復扶若欲滿盤堆馬乳<lb/>
莫辭添竹引龍鬚<lb/>
　　　峽石西泉<lb/>
居然鱗介不能容石眼環環水一鍾聞說旱時求得雨<lb/>
秖疑科斗是蛟龍<lb/>
　　　酬王二十舎人雪中見寄<lb/>
三日柴門擁不開堦庭平滿白皚皚今朝蹋作瓊瑤跡<lb/>
為有詩仙鳯沼來<lb/>
<pb n="KR4h0038_WYG_003-4b"/>
　　　送侯喜<lb/>
已作龍鍾後時者懶於街裏蹋塵埃如今便别長官去<lb/>
直到新年衙日來<lb/>
　　　題百葉桃花<lb/>
百葉雙桃晚更紅臨窻映竹見玲瓏應知侍史歸天上<lb/>
故伴仙郎宿禁中<lb/>
　　　春雪<lb/>
新年都未有芳華二月初驚見草芽白雪却嫌春色晚<lb/>
<pb n="KR4h0038_WYG_003-5a"/>
故穿庭樹作飛花<lb/>
　　　盆池五首<lb/>
老翁真箇似童兒汲井埋盆作小池一夜青蛙鳴到曉<lb/>
恰如方口釣魚時<lb/>
莫道盆池作不成藕梢初種已齊生從今有雨君須記<lb/>
來聽蕭蕭打葉聲<lb/>
瓦沼晨朝水自清小蟲無數不知名忽然分散無蹤影<lb/>
唯有魚兒作隊行<lb/>
<pb n="KR4h0038_WYG_003-5b"/>
泥盆淺小詎成池夜半青蛙聖得知一聽暗來將伴侣<lb/>
不煩鳴喚鬬雄雌<lb/>
池光天影共青青拍岸纔添水數缾且待夜深明月去<lb/>
試看涵泳幾多星<lb/>
　　　芍藥<lb/>
浩態狂香昔未逢紅燈爍爍緑盤龍覺來獨對忽驚恐<lb/>
身在仙宫第幾重<lb/>
　　　賽神<lb/>
<pb n="KR4h0038_WYG_003-6a"/>
白布長衫紫領巾差科未動是閒人麥苖含穟桑生葚<lb/>
共向田頭樂社神<lb/>
　　　題于賔客莊<lb/>
榆莢車前葢地皮薔薇蘸水筍穿籬馬蹄無入朱門跡<lb/>
縱使春歸可得知<lb/>
　　　晚春<lb/>
草樹知春不乆歸百般紅紫鬬芳菲楊花榆莢無才思<lb/>
惟解漫天作雪飛<lb/>
<pb n="KR4h0038_WYG_003-6b"/>
　　　落花<lb/>
已分將身著地飛那羞踐蹋損光暉無端又被春風誤<lb/>
吹落西家不得歸<lb/>
　　　楸樹三首<lb/>
幾嵗生成為大樹一朝纒繞困長藤誰人與脱青羅帔<lb/>
看吐髙花萬萬層<lb/>
幸自枝條能樹立何煩蘿蔓作交加傍人不解尋根本<lb/>
却道新花勝舊花<lb/>
<pb n="KR4h0038_WYG_003-7a"/>
青幢紫葢立童童細雨浮煙作綵籠不得畫師來貌取<lb/>
定知難見一生中<lb/>
　　　風折花枝<lb/>
浮艷侵天難就看清香撲地可遥聞春風也是多情思<lb/>
故捒繁枝折贈君<lb/>
　　　贈張十八助教<lb/>
喜君眸子重清朗攜手城南歴舊遊忽見孟生題竹處<lb/>
相看淚落不能収<lb/>
<pb n="KR4h0038_WYG_003-7b"/>
　　　晚雨<lb/>
廉纎晚雨不能晴池岸草間蚯蚓鳴投竿跨馬蹋歸路<lb/>
纔到城門打鼓聲<lb/>
　　　出城<lb/>
暫出城門蹋青草遠於林下見春山應須韋杜家家到<lb/>
秖有今朝一日閒<lb/>
　　　遣興<lb/>
斷送一生惟有酒尋思百計不如閒莫憂世事兼身事<lb/>
<pb n="KR4h0038_WYG_003-8a"/>
須著人間比夢間<lb/>
　　　和武相公早春聞鶯<lb/>
早晚飛來入錦城誰人教解百般鳴春風紅樹驚眠處<lb/>
似妬歌童作艷聲<lb/>
　　　大安池<lb/>
公主當年欲占春故將臺榭壓城闉欲知前面花多處<lb/>
直到南山不屬人<lb/>
　　　晚春<lb/>
<pb n="KR4h0038_WYG_003-8b"/>
誰収春色歸將去慢緑夭紅半不存榆莢秖能隨柳絮<lb/>
等閒撩亂走空園<lb/>
　　　過鴻溝<lb/>
龍疲虎困割川原億萬蒼生性命存誰勸君王回馬首<lb/>
真成一擲賭乾坤<lb/>
　　　送張侍郎<lb/>
司徒東鎮馳書謁丞相西來走馬迎兩府元臣今轉宻<lb/>
一方逋冦不難平<lb/>
<pb n="KR4h0038_WYG_003-9a"/>
　　　贈刑部馬侍郎<lb/>
紅旗照海壓南荒徴入臺中作侍郎暫從相公平小冦<lb/>
便歸天闕致時康<lb/>
　　　和裴相公東征塗經女几山下作<lb/>
旗穿曉日雲霞雜山倚秋空劍㦸明敢請相公平賊後<lb/>
暫攜諸吏上峥嶸<lb/>
　　　郾城晚飲贈副使馬侍郎及馮宿李宗閔二員<lb/>
　　　外<lb/>
<pb n="KR4h0038_WYG_003-9b"/>
城上赤雲呈勝氣眉間黄色見歸期幕中無事惟須飲<lb/>
即是連鑣向闕時<lb/>
　　　别留後侍郎<lb/>
為文無出相如右謀帥難居郤縠先歸去雪消溱洧動<lb/>
西來旌斾拂晴天<lb/>
　　　同李二十八員外從裴相公野宿西界<lb/>
四面星辰著地明散燒煙火宿天兵不關破賊須歸奏<lb/>
自趂新年賀太平<lb/>
<pb n="KR4h0038_WYG_003-10a"/>
　　　過襄城<lb/>
郾城辭罷過襄城潁水嵩山刮眼明已去蔡州三百里<lb/>
家人不用遠來迎<lb/>
　　　宿神龜招李二十八馮十七<lb/>
荒山野水照斜暉啄雪寒鵶趂影飛夜宿驛亭愁不睡<lb/>
幸來相就葢征衣<lb/>
　　　和李二十八司勲連昌宫<lb/>
夾道疎槐出老根髙甍巨桷壓山原宫前遺老來相問<lb/>
<pb n="KR4h0038_WYG_003-10b"/>
今是開元幾葉孫<lb/>
　　　次潼闗先寄張十二閣老使君<lb/>
荆山已去華山來日出潼關四扇開刺史莫辭迎候遠<lb/>
相公親破蔡州回<lb/>
　　　次潼關上都綂相公<lb/>
暫辭堂印執兵權盡管諸軍破賊年冠蓋相望催入相<lb/>
待將功徳格皇天<lb/>
　　　桃林夜賀晉公<lb/>
<pb n="KR4h0038_WYG_003-11a"/>
西來騎火照山紅夜宿桃林臘月中手把命珪兼相印<lb/>
一時重疊賞元功<lb/>
　　　元日酬蔡州馬十二尚書去年蔡州元日見寄<lb/>
　　　之什<lb/>
元日新詩已去年蔡州遥寄荷相憐今朝縱有誰人領<lb/>
自是三冬不敢眠<lb/>
　　　荅道士寄樹雞<lb/>
軟濕青黄狀可猜欲烹還喚木盤回煩君自入華陽洞<lb/>
<pb n="KR4h0038_WYG_003-11b"/>
直割乖龍左耳來<lb/>
　　　武關西逢配流吐蕃<lb/>
嗟爾戎人莫慘然湖南近地保生全我今罪重無歸望<lb/>
直去長安路八千<lb/>
　　　題臨瀧寺<lb/>
不覺離家已五千仍將衰病入瀧船潮陽未到人先説<lb/>
海氣昬昬水拍天<lb/>
　　　晚次宣溪韶州張使君惠書叙别酬以二章<lb/>
<pb n="KR4h0038_WYG_003-12a"/>
韶州南去接宣溪雲水蒼茫日向西客淚數行元自落<lb/>
鷓鴣休傍耳邊啼<lb/>
兼金安足比清文白首相隨愧使君俱是嶺南巡管内<lb/>
莫欺荒僻斷知聞<lb/>
　　　題秀禪師房<lb/>
橋夾水松行百步竹牀莞席到僧家暫拳一手支頭卧<lb/>
還把漁竿下釣沙<lb/>
　　　將至韶州先寄張使君借圖經<lb/>
<pb n="KR4h0038_WYG_003-12b"/>
曲江山水聞來乆恐不知名訪倍難願借圖經將入界<lb/>
毎逢佳處便開看<lb/>
　　　過始興江口感懷<lb/>
憶作兒童隨伯氏南來今秖一身存目前百口還相逐<lb/>
舊事無人可共論<lb/>
　　　題西林寺故蕭二郎中舊堂公有女為尼在汝<lb/>
　　　州<lb/>
中郎有女能傳業伯道無兒可保家偶到廬山曾住處<lb/>
<pb n="KR4h0038_WYG_003-13a"/>
幾行衰淚落煙霞<lb/>
　　　題廣昌館<lb/>
白水龍飛已幾春偶尋遺跡問耕人丘墳發掘當官道<lb/>
何處南陽有近親<lb/>
　　　寄周隨州員外<lb/>
陸孟丘楊乆作塵同時存者更誰人金丹别復知傳得<lb/>
乞取刀圭救病身<lb/>
　　　早春與張博士籍遊楊尚書林亭寄第三閣老<lb/>
<pb n="KR4h0038_WYG_003-13b"/>
　　　兼呈白馮二閣老<lb/>
牆下春渠入禁溝渠冰初破滿渠浮鳯池近日長先暖<lb/>
流到池時更不流<lb/>
　　　夀陽驛<lb/>
風光欲動别長安春半邊城特地寒不見園花兼巷柳<lb/>
馬頭惟有月團團<lb/>
　　　鎮州初歸<lb/>
别來楊柳街頭樹擺撼春風秖欲飛還有小園桃李在<lb/>
<pb n="KR4h0038_WYG_003-14a"/>
留花不發待郎歸<lb/>
　　　同張水部籍遊曲江寄白二十二舎人<lb/>
漠漠輕隂晚自開青春白日映樓臺曲江水滿花千樹<lb/>
有底忙時不肯來<lb/>
　　　早春呈水部張十八員外二首<lb/>
天街小雨潤如酥草色遥看近却無最是一年春好處<lb/>
絶勝煙柳滿皇都<lb/>
莫道官忙身老大即無年少逐春心馮君先到江頭看<lb/>
<pb n="KR4h0038_WYG_003-14b"/>
柳色如今深未深<lb/>
　　　奉使鎮州行次承天行營奉酬裴司空相公<lb/>
竄逐三年海上歸逢公復此著征衣旋吟佳句還鞭馬<lb/>
恨不身先去鳥飛<lb/>
　　　鎮州路上謹酬裴司空相公重見寄<lb/>
銜命山東撫亂師日馳三百自嫌遲風霜滿面無人識<lb/>
何處如今更有詩<lb/>
　　　和李相公題蕭家林亭<lb/>
<pb n="KR4h0038_WYG_003-15a"/>
山公自是林園主歎惜前賢造作時巖洞幽深門盡鎻<lb/>
不因丞相幾人知<lb/>
　　　荅嚴大夫　　　　　　　　　賈至<lb/>
今夕秦天一鴈來梧桐墜葉擣衣催思君獨步華庭月<lb/>
舊館秋隂生緑苔<lb/>
　　　贈陜掾梁宏<lb/>
梁子工文四十年詩顛名過草書顛白頭仍作功曹掾<lb/>
禄薄誰供沽酒錢<lb/>
<pb n="KR4h0038_WYG_003-15b"/>
　　　西亭春望<lb/>
日長風暖柳青青北鴈歸飛入窅㝠岳陽城上聞吹笛<lb/>
能使春心滿洞庭<lb/>
　　　送南給事貶崖州<lb/>
疇昔丹墀與鳯池即今相見兩相悲朱崖雲夢三千里<lb/>
欲别俱為慟哭時<lb/>
　　　重别南給事<lb/>
謫宦三年尚未回故人今日又重來聞道崖州一萬里<lb/>
<pb n="KR4h0038_WYG_003-16a"/>
今朝須盡數千盃<lb/>
　　　别裴九弟<lb/>
西江萬里向東流今夜江邊駐客舟月色更添春色好<lb/>
蘆風似勝竹風幽<lb/>
　　　送王道士還京<lb/>
一片仙雲入帝鄉數聲秋鴈至衡陽借問清都舊花月<lb/>
豈知遷客泣瀟湘<lb/>
　　　巴陵夜别王八員外<lb/>
<pb n="KR4h0038_WYG_003-16b"/>
柳絮飛時别洛陽梅花發後在三湘世情已逐浮雲散<lb/>
離恨空隨江水長<lb/>
　　　岳陽樓重宴别王八員外貶長沙<lb/>
江路東連千里潮青雲北望紫微遥莫道巴陵湖水闊<lb/>
長沙南畔更蕭條<lb/>
　　　江南送李卿<lb/>
雙鶴南飛度楚山楚南相見憶秦關願值回風吹羽翼<lb/>
早隨陽鴈及春還<lb/>
<pb n="KR4h0038_WYG_003-17a"/>
　　　洞庭送李十二赴零陵<lb/>
今日相逢落葉前洞庭秋水遠連天共說京華舊遊處<lb/>
回看北斗欲潸然<lb/>
　　　送李侍郎赴常州<lb/>
雪晴雲散北風寒楚水吳山道路難今日送君須盡醉<lb/>
明朝相憶路漫漫<lb/>
　　　出塞曲<lb/>
萬里平沙一聚塵南飛羽檄北來人傳道五原烽火急<lb/>
<pb n="KR4h0038_WYG_003-17b"/>
單于昨夜扣新秦<lb/>
　　　春思二首<lb/>
草色青青柳色黄桃花歴亂李花香東風不為吹愁去<lb/>
春日偏能惹恨長<lb/>
紅粉當壚弱柳垂金花臘酒解酴醿笙歌日莫能留客<lb/>
醉殺長安輕薄兒<lb/>
　　　勤政樓觀樂<lb/>
銀河帝女下三清紫禁笙歌出九城為報延州來聽樂<lb/>
<pb n="KR4h0038_WYG_003-18a"/>
須知天下欲昇平<lb/>
　　　初至巴陵與李十二裴九同泛洞庭三首<lb/>
上江相逢皆舊遊湘山永望不堪愁明月秋風洞庭水<lb/>
孤鴻落葉一扁舟<lb/>
江畔楓葉初帶霜渚邊菊花亦已黄輕舟落日興不盡<lb/>
三湘五湖意何長<lb/>
楓岸紛紛落葉多洞庭秋水晚來波乘興輕舟無近遠<lb/>
白雲明月弔湘娥<lb/>
<pb n="KR4h0038_WYG_003-18b"/>
　　　欵乃曲　　　　　　　　　　元結<lb/>
獨存名跡在人間順俗與時未安閒來謁大官兼問政<lb/>
扁舟却入九疑山<lb/>
湘江二月春水平滿月和風宜夜行唱橈欲過平陽戍<lb/>
守吏相呼問姓名<lb/>
千里楓林煙雨深無朝無暮有猿吟停橈静聽曲中意<lb/>
好是雲山韶濩音<lb/>
零陵郡北湘水東浯溪形勝滿湘中溪口石顛堪自逸<lb/>
<pb n="KR4h0038_WYG_003-19a"/>
誰能相伴作漁翁<lb/>
下瀧船似入深淵上瀧船似欲昇天瀧南始到九疑郡<lb/>
應絶髙人乘興船<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0038_WYG_003-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　萬首唐人絶句巻三<lb/>
<pb n="KR4h0038_WYG_003-20a"/>
欽定四庫全書<lb/>
　萬首唐人絶句巻三<lb/>
　　　　　　　　　　　　　宋　洪邁　編<lb/>
　　五言<lb/>
　　　禁中　　　　　　　　　　白居易<lb/>
門嚴九重静忩幽一室閒好是修心處何必在深山<lb/>
　　　村雪夜坐<lb/>
南忩背燈坐風霰暗紛紛寂寞深村夜殘鴈雪中聞<lb/>
<pb n="KR4h0038_WYG_003-20b"/>
　　　友人夜訪<lb/>
簷間清風簟松下明月杯幽意正如此況乃故人來<lb/>
　　　北亭獨宿<lb/>
悄悄壁下牀紗籠耿殘燭夜半獨眠覺疑在僧房宿<lb/>
　　　晚望<lb/>
江城寒角動沙洲夕鳥還獨在高亭上西南望逺山<lb/>
　　　招東鄰<lb/>
小榼二升酒新簟六尺牀能來夜話否池畔欲秋涼<lb/>
<pb n="KR4h0038_WYG_003-21a"/>
　　　山下宿<lb/>
獨到山下宿静向月中行何處水邊碓夜舂雲母聲<lb/>
　　　池畔二首<lb/>
結構池西廊䟽理池東樹此意人不知欲為待月處<lb/>
持刀閒宻竹竹少風來多此意人不㑹欲令池有波<lb/>
　　　禁中秋宿<lb/>
風翻來裏幙雨冷通中枕耿耿背斜燈秋牀一人寢<lb/>
　　　出關路<lb/>
<pb n="KR4h0038_WYG_003-21b"/>
山川函谷路塵土游子顔蕭條去國意秋風生故關<lb/>
　　　照鏡<lb/>
皎皎青銅鏡斑斑白絲鬢豈復更藏年實年君不信<lb/>
　　　夜雨<lb/>
早蛩啼復歇殘燈滅又明隔忩知夜雨芭蕉先有聲<lb/>
　　　秋夕<lb/>
葉聲落如雨月色白似霜夜深方獨卧誰為拂塵牀<lb/>
　　　㣲雨夜行<lb/>
<pb n="KR4h0038_WYG_003-22a"/>
漠漠秋雲起稍稍夜寒生自覺衣裳濕無㸃亦無聲<lb/>
　　　江樓聞砧<lb/>
江人授衣晚十月始聞砧一夕髙樓月萬里故園心<lb/>
　　　宿東林寺<lb/>
經忩燈熖短僧爐火氣深索落廬山夜風雪宿東林<lb/>
　　　夜雪<lb/>
已訝衾枕冷復見忩戸明夜深知雪重時聞折竹聲<lb/>
　　　忠州郡中<lb/>
<pb n="KR4h0038_WYG_003-22b"/>
鄉路音信斷山城日月遲欲知州近逺階前摘荔枝<lb/>
　　　盩厔縣北樓望山<lb/>
一為趨走吏塵土不開顔辜負平生眼今朝始見山<lb/>
　　　别韋蘇州<lb/>
百年愁裏過萬感醉中來惆悵城西别愁眉兩不開<lb/>
　　　長安送桞大東歸<lb/>
白社羈遊伴青門逺别離浮名相引住歸路不同歸<lb/>
　　　除夜宿洺州<lb/>
<pb n="KR4h0038_WYG_003-23a"/>
家寄關西住身為河北遊蕭條嵗除夜旅泊在洺州<lb/>
　　　冬至夜懐湘靈<lb/>
豔質無由見寒衾不可親何堪最長夜俱作獨眠人<lb/>
　　　涼夜有懐<lb/>
清風吹枕席白露濕衣裳好是相親夜漏遲天氣涼<lb/>
　　　病中作<lb/>
乆為勞生事不學攝生道少年已病多此身豈堪老<lb/>
　　　問淮水<lb/>
<pb n="KR4h0038_WYG_003-23b"/>
自嗟名利客擾擾在人間何事長淮水東流亦不閒<lb/>
　　　宿樟亭驛<lb/>
夜半樟亭驛愁人起望鄉月明何所見潮水白茫茫<lb/>
　　　翰林中送獨孤起居出院<lb/>
碧落留雲住青𡨕放鶴還銀臺向南路從此到人間<lb/>
　　　感髪落<lb/>
昔人愁頭白誰知未白衰眼前應落盡無可變成絲<lb/>
　　　禁中聞蛬<lb/>
<pb n="KR4h0038_WYG_003-24a"/>
悄悄禁門閉夜深無月明西忩獨闇坐滿耳新蛬聲<lb/>
　　　秋蟲<lb/>
切切闇忩下喓喓深草裏秋天思婦心雨夜愁人耳<lb/>
　　　憶元九<lb/>
𦕈𦕈江陵道相思逺不知近來文巻裏半是憶君詩<lb/>
　　　晝卧<lb/>
抱枕無言語空房獨悄然誰知盡日卧非病亦非眠<lb/>
　　　有感<lb/>
<pb n="KR4h0038_WYG_003-24b"/>
絶絃與斷絲猶有却續時唯有衷腸斷無應續得期<lb/>
　　　荅友問<lb/>
似玉童顔盡如霜病鬢新莫驚身頓老心更老於身<lb/>
　　　村居<lb/>
門閉仍逢雪厨寒未起煙貧家重寥落半為日高眠<lb/>
　　　早春<lb/>
雪散因和氣冰開得暖光春銷不得處唯有鬢邊霜<lb/>
　　　重寄元九<lb/>
<pb n="KR4h0038_WYG_003-25a"/>
蕭散弓驚鴈分飛劔化龍悠悠天地内不死會相逢<lb/>
　　　紅藤杖<lb/>
交親過滻别車馬到江回唯有紅藤杖相隨萬里來<lb/>
　　　雨中題衰桞<lb/>
濕屈青條折寒飄黄葉多不知秋雨意更遣欲如何<lb/>
　　　庾樓新嵗<lb/>
嵗時銷旅貎風景觸鄉愁牢落江湖意新年上庾樓<lb/>
　　　遺愛寺<lb/>
<pb n="KR4h0038_WYG_003-25b"/>
弄石臨溪坐尋花遶寺行時時聞鳥語處處是泉聲<lb/>
　　　自悲<lb/>
火宅煎熬地霜松摧折身因知羣動内易死不過人<lb/>
　　　問劉十九<lb/>
緑螘新醅酒紅泥小火爐晚來天欲雪能飲一杯無<lb/>
　　　醉中對紅葉<lb/>
臨風杪秋樹對酒長年人醉貎如霜葉雖紅不是春<lb/>
　　　山中戲問韋侍御<lb/>
<pb n="KR4h0038_WYG_003-26a"/>
我抱棲雲志君懐濟世才常吟反招隠那得入山來<lb/>
　　　龍昌寺荷池<lb/>
泠碧新秋水殘紅半破蓮從來寥落意不似此池邊<lb/>
　　　商山路有感<lb/>
萬里路長在六年身始歸所經多舊館大半主人非<lb/>
　　　太平樂詞二首<lb/>
嵗豐仍節儉時泰更銷兵聖念長如此何憂不太平<lb/>
湛露浮堯酒薫風起舜歌願同堯舜意所樂在人和<lb/>
<pb n="KR4h0038_WYG_003-26b"/>
　　　小曲新詞二首<lb/>
霽色鮮宫殿秋聲脆管絃聖明千載樂嵗嵗似今年<lb/>
紅裾明月夜碧簟早秋時好向昭陽宿天涼玉漏遲<lb/>
　　　閨怨詞三首<lb/>
朝憎鶯百囀夜妬燕雙棲不慣經春别唯知到曉啼<lb/>
珠箔籠寒月紗忩背曉燈夜來巾上淚一半是春冰<lb/>
關山征戍逺閨閤别離難苦戰應憔悴寒衣不要寛<lb/>
　　　南浦别<lb/>
<pb n="KR4h0038_WYG_003-27a"/>
南浦淒淒别西風嫋嫋秋一看腸一斷好去莫回頭<lb/>
　　　吟元郎中白鬢詩兼飲雪水茶<lb/>
冷詠霜毛句閒嘗雪水茶城中展眉處只是有元家<lb/>
　　　寄王秘書<lb/>
霜菊花萎日風梧葉碎時怪來秋思苦縁詠秘書詩<lb/>
　　　勤政樓西老桞<lb/>
半朽臨風樹多情立馬人開元一株桞長慶二年春<lb/>
　　　桞條詞送别<lb/>
<pb n="KR4h0038_WYG_003-27b"/>
南陌傷心别東風滿把春莫欺楊桞弱勸酒勝於人<lb/>
　　　怨詞<lb/>
奪寵心那慣尋思倚殿門不知移舊愛何處作新恩<lb/>
　　　不睡<lb/>
熖短寒釭盡聲長曉漏遲年衰自不睡不是守三尸<lb/>
　　　宿陽城驛對月<lb/>
親故尋回駕妻孥未出關鳯凰池上月送我過商山<lb/>
　　　山泉煎茶<lb/>
<pb n="KR4h0038_WYG_003-28a"/>
坐酌泠泠水看煎瑟瑟塵無由持一盌寄與愛茶人<lb/>
　　　吉祥寺見錢侍郎題名<lb/>
雲雨三年别風波萬里行秋心正蕭索況見故人名<lb/>
　　　城上<lb/>
城上鼕鼕鼓朝衙復晚衙為君慵不出落盡遶城花<lb/>
　　　湖上夜飲<lb/>
郭外迎人月湖邊醒酒風誰留使君飲紅燭在舟中<lb/>
　　　見李蘇州示男阿武詩自感成詠<lb/>
<pb n="KR4h0038_WYG_003-28b"/>
遥羡青雲裏祥鸞正引雛自憐滄海畔老蚌不生珠<lb/>
　　　題故元少尹集後<lb/>
黄壤詎知我白頭徒憶君唯將老年淚一灑故人文<lb/>
　　　九日代羅樊二妓招舒著作<lb/>
羅敷歛雙袂樊姬獻一杯不見舒員外秋菊為誰開<lb/>
　　　逺師<lb/>
東宫白庻子南寺逺禪師何處遥相見心無一事時<lb/>
　　　問逺師<lb/>
<pb n="KR4h0038_WYG_003-29a"/>
葷羶停夜食吟詠散秋懐笑問東林老詩應不破齋<lb/>
　　　池西亭<lb/>
朱欄映晚樹金魄落秋池還似錢塘夜西樓月出時<lb/>
　　　訪皇甫七<lb/>
上馬行數里逢花傾一杯更無停泊處還是覔君來<lb/>
　　　塗山寺獨遊<lb/>
野徑行無伴僧房宿有期塗山來去熟唯是馬蹄知<lb/>
　　　逢舊<lb/>
<pb n="KR4h0038_WYG_003-29b"/>
久别偶相逢俱疑是夢中即今歡樂事放盞又成空<lb/>
　　　恨詞<lb/>
翠黛眉低歛紅珠淚暗銷從來恨人意不省似今朝<lb/>
　　　池忩<lb/>
池晚蓮芳謝忩秋竹意深更無人作伴唯對一張琴<lb/>
　　　題周家歌者<lb/>
清𦂳如敲玉深圓似轉簧一聲腸一斷能有幾多腸<lb/>
　　　蕭庻子相過<lb/>
<pb n="KR4h0038_WYG_003-30a"/>
半日停車馬何人在白家殷勤蕭庻子愛酒不嫌茶<lb/>
　　　酬裴相公見寄二絶<lb/>
習静心方泰勞生事漸希可憐安穏地捨此欲何歸<lb/>
一雙埀翅鶴數首觧嘲文緫是迂閒物争堪伴相君<lb/>
　　　恨去年<lb/>
老去猶耽酒春來不著家去年來校晚不見洛陽花<lb/>
　　　歎槿花<lb/>
朝榮殊可惜暮落實堪嗟若向花中比猶應勝眼花<lb/>
<pb n="KR4h0038_WYG_003-30b"/>
　　　七年元日對酒五首<lb/>
慶弔經過懶逢迎拜跪遲不因時節日豈覺此身衰<lb/>
衆老憂添嵗余衰喜入春年開第七秩屈指幾多人<lb/>
三杯藍尾酒一楪膠牙餳除却崔常侍無人共我争<lb/>
今朝吳與洛相憶一欣然夢得知君否俱過本命年<lb/>
同嵗崔何在同年杜又無應無藏避處只有且歡娛<lb/>
　　　微之敦詩晦叔相次長逝巋然自傷因成二絶<lb/>
併失鵷鸞侣空留麋鹿身只應嵩洛下長作獨遊人<lb/>
<pb n="KR4h0038_WYG_003-31a"/>
長夜君先去殘年我幾何秋風滿衫淚泉下故人多<lb/>
　　　嘗新酒憶晦叔二首<lb/>
樽裏看無色杯中動有光自君抛我去此物共誰嘗<lb/>
世上強欺弱人間醉勝醒自君抛我去此語更誰聽<lb/>
　　　寄李相公<lb/>
漸老只謀歡雖貧不要官唯求造化力試為駐春看<lb/>
　　　池上二絶<lb/>
山僧對棋坐局上竹隂清映竹無人見時聞下子聲<lb/>
<pb n="KR4h0038_WYG_003-31b"/>
小娃撑小艇偷采白蓮回不觧藏蹤跡浮萍一道開<lb/>
　　　慿李睦州訪徐凝山人<lb/>
郡守輕詩客鄉人薄釣翁觧憐徐處士唯有李郎中<lb/>
　　　贈結之<lb/>
歡愛今何在悲啼亦是空同為一夜夣共過十年中<lb/>
　　　琴<lb/>
置琴曲机上慵坐但含情何煩故揮弄風絃自有聲<lb/>
　萬首唐人絶句巻三<lb/>
</p>
<p>
</p>
  </div>
</body>
</text>
</TEI>
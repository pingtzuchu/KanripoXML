<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>萬首唐人絶句</head>
    <p>
<pb n="KR4h0038_WYG_000-1a"/>
欽定四庫全書　　　　　集部八<lb/>
　萬首唐人絶句　　　　　總集類<lb/>
　　提要<lb/>
　　　　<hi>臣</hi>等謹案萬首唐人絶句一百巻宋洪邁<lb/>
　　　　編邁有容齋隨筆已著録邁於淳熙間録<lb/>
　　　　唐五七言絶句五千四百首進御後復補輯<lb/>
　　　　得滿萬首為百巻紹熙三年上之是時降勅<lb/>
　　　　褒嘉有選擇甚精備見博洽之諭陳振孫書<lb/>
<pb n="KR4h0038_WYG_000-1b"/>
　　　　録解題謂其中多採宋人詩如李九齡郭震<lb/>
　　　　滕白王嵒王初之屬其尤不深考者為梁何<lb/>
　　　　遜劉克莊後村詩話亦謂其但取唐人文集<lb/>
　　　　雜説抄類成書非必有所去取盖當時瑣屑<lb/>
　　　　摭拾以足萬首之數其不能精審勢所必然<lb/>
　　　　無怪後人之排詆至程珌洺水集責邁不應<lb/>
　　　　以此書進御則與張栻詆吕祖謙不應編文<lb/>
　　　　鑑同一偏見論雖正而實迂矣是書原本一<lb/>
<pb n="KR4h0038_WYG_000-2a"/>
　　　　百巻每巻以百首為率今考書中有一巻而<lb/>
　　　　百餘首者有一巻而不及百首者又七言原<lb/>
　　　　缺第十八十九二十二十一二十二五言原<lb/>
　　　　缺第十七二十三二十四二十五共九巻無<lb/>
　　　　可校補今亦仍之焉乾隆四十六年十月恭<lb/>
　　　　校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　總　校　官　　<hi>臣</hi>　陸　費　墀<lb/>
<pb n="KR4h0038_WYG_000-3a"/>
萬首唐人絶句詩序<lb/>
淳熈庚子秋邁解建安郡印歸時年五十八矣身入老<lb/>
境眼意倦罷不復觀書惟時時教穉兒誦唐人絶句則<lb/>
取諸家遺集一切整彚凡五七言五千四百篇手書為<lb/>
六帙起家守婺齎以自隨踰年再還朝侍壽皇帝清燕<lb/>
偶及宫中書扇事聖語云比使人集録唐詩得數百首<lb/>
邁因以昔所編具奏天㫖驚其多且令以元本進入䝉<lb/>
寘諸復古殿書院又四年來守㑹稽間公事餘分又討<lb/>
<pb n="KR4h0038_WYG_000-3b"/>
理向所未盡者唐去今四百歲考藝文志所載以集著<lb/>
録者幾五百家今堇及半而或失真如王涯在翰林同<lb/>
學士令狐楚張仲素所賦宫詞諸章乃誤入於王維集<lb/>
金華所刋杜牧之續别集皆許渾詩也李益返照入閭<lb/>
巷愁來與誰語一篇又以為耿湋崔魯白首成何事無<lb/>
歡可替愁一篇又以為張蠙以薛能邵平𤓰地入吾廬<lb/>
一篇為曹鄴以狄歸昌馬嵬坡下栁依依一篇為羅隠<lb/>
如是者不可勝計今之所編固亦不能自免然不暇正<lb/>
<pb n="KR4h0038_WYG_000-4a"/>
又取郭茂倩樂府與稗官小說所載仙鬼諸詩撮其可<lb/>
讀者合為百巻刻板蓬萊閣中而識其本末於首紹熈<lb/>
元年十一月戊午煥章閣學士宣奉大夫知紹興軍府<lb/>
事兩浙東路安撫使魏郡公洪邁序<lb/>
　　越府所刻七言至二十六巻五言至二十巻而奉<lb/>
　　祠歸鄱陽惟書不可以不成乃雇婺匠續之于容<lb/>
　　齋旬月而畢二年十一月戊辰邁題<lb/>
<pb n="KR4h0038_WYG_000-5a"/>
重華宮投進劄子<lb/>
臣以么麽餘生獲安故里竊恃隆遇冒昧有陳臣頃歲<lb/>
備數禁廷得侍清閒之燕因及手冩唐人絶句詩即䝉<lb/>
聖㫖許令進入是時纔有五十四巻去年守越嘗于公<lb/>
庫鏤板未及了畢奉祠西歸家居無事又復搜討文集<lb/>
傍及傳記小說遂得滿萬首分為百巻輙以私錢雇工<lb/>
接續雕刻今已成書謹裝禠一部遣人恭詣通進司伺<lb/>
候投進凡目録一冊七言十五冊五言五冊共二十一<lb/>
<pb n="KR4h0038_WYG_000-5b"/>
册用匣盛貯伏望聖慈特賜宣取干犯宸嚴臣無任惶<lb/>
懼隕越昩死之至取進止<hi>南内於清閒之燕上添入至尊壽皇聖帝六字</hi>
　　　　　貼黄上件詩集七言二十六巻以前五言<lb/>
　　　　　二十巻以前係紹興府所刻臣臨行時倉<lb/>
　　　　　卒印造紙劄多不精續後㸃檢得有錯誤<lb/>
　　　　　處只用雌黄塗改今來無由别行修換以<lb/>
　　　　　之進御實為不謹臣不勝戰懼俟罪之至<lb/>
　　　　　仰乞聖察<hi>紹熈三年三月進䝉壽皇聖帝支賜下奏人錢三十貫文</hi>
<pb n="KR4h0038_WYG_000-6a"/>
重華宫宣賜白劄子<lb/>
得壽皇聖帝聖㫖宣諭閣學比觀向所進唐詩絶句選<lb/>
擇甚精備見博洽今賜茶一百夸清馥香一十貼薰香<lb/>
二十貼金器一百兩<lb/>
　二月　日　安仁　禮　回　汝弼恭承<lb/>
　　左武大夫利州觀察使提舉佑神觀　重華宫同提㸃盧安仁<lb/>
　　親衛大夫保信軍承宣使　重華宫提㸃關　禮<lb/>
　　中亮大夫安慶軍承宣使　重華宫提㸃吳　回<lb/>
<pb n="KR4h0038_WYG_000-6b"/>
　　正侍大夫昭慶軍承宣使　重華宫提㸃霍汝弼<lb/>
謝表<lb/>
臣邁言伏䝉聖恩遣秉義郎重華宫祇應耿柟以三月<lb/>
一日到饒州齎提舉官霍汝弼等白劄子得聖㫖宣諭<lb/>
臣比觀向所進唐詩絶句選擇甚精備見博洽今賜茶<lb/>
一百夸清馥香一十貼薫香二十貼金器一百兩臣即<lb/>
時出城迎拜還家望闕謝恩祇受訖膚使馳軺蕃錫耀<lb/>
綸章之渥精鏐製器寳薌兼貢茗之珍光塞門闌驩傾<lb/>
<pb n="KR4h0038_WYG_000-7a"/>
里社臣邁中謝伏念臣愚無所用老自宜休與佛有縁<lb/>
曾是靈山之下走事君盡禮積承温室之隆知頃因心好<lb/>
於唐文輙爾手編於詩律嘗䝉宣索每恨疎蕪比歳旁<lb/>
搜遂及萬篇之富成書上奏幸塵乙夜之觀敢覬華褒<lb/>
更加異寵得黄金百初微季布之名復白圭三不慮南<lb/>
容之玷允謂非常之賜真為不朽之榮兹葢恭遇至尊<lb/>
壽皇聖帝陛下味道希夷儲神昭曠為天子父既超大<lb/>
有之尊以聖人才尚録小成之技坐令嵬鎖沐此恩輝<lb/>
<pb n="KR4h0038_WYG_000-7b"/>
臣拜舞以還怔營自失如雲如日應無就望之期若子<lb/>
若孫唯誓縻捐之報<lb/>
别奏劄子<lb/>
臣逖逺威顔忽焉六載念以么麽之質被䝉眷知度越<lb/>
輩流可為希世之遇鈞天夢斷無復可尋罷越還家杜<lb/>
門屏迹自去春投進唐詩一伸奏牘之後不敢妄以孤<lb/>
逺姓名復塵淵几誠不自意恩從天來顓降使車朌之<lb/>
珍賜玉音褒諭金寳爛然榮光非常道路駭矚葢自鄱<lb/>
<pb n="KR4h0038_WYG_000-8a"/>
陽有郡以來所未之見陛下脫屣北宫遺物離人而立<lb/>
於獨予以馭幸寥寥弗聞臣獨何人邈在千里之外乃<lb/>
拜殊渥焚香望闕盡室歡呼捧玩之餘感極以泣已具<lb/>
表稱謝外復此手劄少攄螻螘之誠臣竊不自揆再有<lb/>
昧死之請向者䝉賜野處二大字既已摹勒作碑揭于<lb/>
小園往來觀瞻無不稽首今祇戴恩華巍巍卓異思欲<lb/>
有以夸示無極輙摭聖諭中博洽兩字建為一堂妄意<lb/>
長夏之始殿閣餘涼游戱翰墨之間敢乞憐臣區區之<lb/>
<pb n="KR4h0038_WYG_000-8b"/>
愚賁以博洽堂三字受言藏之使子子孫孫朝暮瞻仰<lb/>
臣年過七十無復他榮癡庸有求罪當萬死伏惟聖慈<lb/>
曲垂寛貸引望黼扆無翼以翔不勝感恩戀徳隕越激<lb/>
切之至<lb/>
奏耿柟不受書送劄子<lb/>
臣兹勤使者逺至榮耀非常在于故事當有薄禮欲以<lb/>
銀百兩充書送楮幣百千犒從人而耿柟再三退却以<lb/>
為聖㫖不許収接無以展區區下悃臣不勝惶懼感戴<lb/>
<pb n="KR4h0038_WYG_000-9a"/>
之極須至奏聞者<lb/>
謝南内奏狀<lb/>
右臣伏䝉至尊壽皇聖帝聖恩特降專使秉義郎重華<lb/>
宫祇應耿柟以三月一日至饒州齎霍汝弼等白劄子<lb/>
傳聖㫖宣諭以臣向所進唐詩絶句賜臣茶一百夸清<lb/>
馥香一十貼薫香二十貼金器一百兩臣已即時出州<lb/>
城迎拜還家望闕祇受訖上件異數出自聖恩臣無任<lb/>
感天荷聖激切屏營之至謹録奏謝以聞謹奏<lb/>
<pb n="KR4h0038_WYG_000-9b"/>
紹熈四年三月　日煥章閣學士宣奉大夫提舉隆興<lb/>
府玉隆萬壽宫魏郡開國公食邑二千五百户食實封二<lb/>
百户臣洪邁状奏<lb/>
</p>
<p>
</p>
  </div>
</body>
</text>
</TEI>
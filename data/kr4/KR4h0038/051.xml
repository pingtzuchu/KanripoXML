<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>萬首唐人絶句巻五十一</head> <lb/>
    <p>
<pb n="KR4h0038_WYG_051-1a"/>
欽定四庫全書<lb/>
　萬首唐人絶句巻五十一<lb/>
　　　　　　　　　　　　　宋　洪邁　編<lb/>
　　七言<lb/>
　　　看花　　　　　　　　　　　羅鄴<lb/>
花開只恐看來遲及到愁如未看時家在楚鄉身在蜀<lb/>
一年春色負歸期<lb/>
　　　桞絮<lb/>
<pb n="KR4h0038_WYG_051-1b"/>
處處東風撲晚陽輕輕醉粉落無香就中堪恨隋堤上<lb/>
曾惹龍舟舞鳯凰<lb/>
　　　雲<lb/>
紛紛靄靄遍江湖得路為霖豈合無莫使悠颺只如此<lb/>
帝鄉還更援蒼梧<lb/>
　　　芳草<lb/>
曲江岸上天街裏兩地縱生車馬多不是萋萋南浦見<lb/>
晚來烟雨半相和<lb/>
<pb n="KR4h0038_WYG_051-2a"/>
　　　出都門<lb/>
青門春色一花開長到花時把酒杯自覺無家似潮水<lb/>
不知歸處去還來<lb/>
　　　水簾<lb/>
萬㸃飛泉下白雲似簾懸處望疑真若將此水為霖雨<lb/>
更勝長垂隔路塵<lb/>
　　　賞春<lb/>
芳草和烟暖更青閒門要路一時生年年㸃檢人間事<lb/>
<pb n="KR4h0038_WYG_051-2b"/>
唯有春風不世情<lb/>
　　　歎平泉春<lb/>
生前幾到此亭臺尋歎投荒去不回若使春風㑹人意<lb/>
花枝盡合向南開<lb/>
　　　長安春雨<lb/>
兼風颯颯灑皇州能滯輕寒與勝遊半夜五侯池舘裏<lb/>
美人驚起為花愁<lb/>
　　　駕蜀回<lb/>
<pb n="KR4h0038_WYG_051-3a"/>
上皇西幸却歸秦花木依然滿禁春唯有貴妃歌舞地<lb/>
月明空殿鎻香塵<lb/>
　　　河湟<lb/>
河湟何計絶烽烟免使征人更戍邉盡放農桑無一事<lb/>
遣教知有太平年<lb/>
　　　聞子規<lb/>
蜀魄千年尚怨誰聲聲啼血向花枝滿山明月東風夜<lb/>
正是愁人不寐時<lb/>
<pb n="KR4h0038_WYG_051-3b"/>
　　　江帆<lb/>
别離不獨恨蹄輪渡口風帆發更頻何處青樓方凭檻<lb/>
半斜紅日認歸人<lb/>
　　　望仙<lb/>
千金壘土望三山雲鶴無蹤羽衛還若說神仙求便得<lb/>
茂陵何事在人間<lb/>
　　　放鷓鴣<lb/>
好倚青山與碧谿刺桐毛竹待䨇棲花時遷客傷離别<lb/>
<pb n="KR4h0038_WYG_051-4a"/>
莫向相思樹上啼<lb/>
　　　宫中二首<lb/>
芳草長含玉輦塵君王遊幸此中頻今朝别有承恩處<lb/>
鸚鵡飛來說似人<lb/>
雖然自小屬梨園不識先皇玉殿門還是當時歌舞曲<lb/>
今來何處最承恩<lb/>
　　　驪山<lb/>
風搖巖桂露聞香白鹿驚時出繞墻不向驪山鎻宫殿<lb/>
<pb n="KR4h0038_WYG_051-4b"/>
可知仙去是明皇<lb/>
　　　梅花<lb/>
繁如瑞雪壓枝開越嶺吳溪免用栽却是五侯家未識<lb/>
春風不放過江來<lb/>
　　　鴈<lb/>
早背嚴霜過戍樓又隨寒日下河洲江南江北多離别<lb/>
忍報年年兩地愁<lb/>
　　　汴河<lb/>
<pb n="KR4h0038_WYG_051-5a"/>
煬帝開河鬼亦悲生民不獨力空疲至今嗚咽東流水<lb/>
似向清平怨昔時<lb/>
　　　渡江有感<lb/>
岸落殘紅錦雉飛渡江船上夕陽微一枝猶負平生意<lb/>
歸去何曾勝不歸<lb/>
　　　題終南山僧堂<lb/>
九衢終日見南山名利何人肯掩闗唯有吾師達眞理<lb/>
坐看雙樹老雲間<lb/>
<pb n="KR4h0038_WYG_051-5b"/>
　　　冬夕江上書事<lb/>
一帶長谿渌浸門數聲幽鳥啄雲根松亭盡日唯空坐<lb/>
難得儒翁共討論<lb/>
　　　大散嶺<lb/>
過徃長逄日色稀雪花如掌撲行衣嶺頭却望人來處<lb/>
特地身疑是鳥飛<lb/>
　　　嘉陵江<lb/>
嘉陵南岸雨初收江似秋嵐不煞流此地終朝有行客<lb/>
<pb n="KR4h0038_WYG_051-6a"/>
無人一為棹扁舟<lb/>
　　　螢<lb/>
水殿清風玉户開飛光千㸃去還來無風無月長門夜<lb/>
偏到堦前㸃緑苔<lb/>
　　　吳王古宫井二首<lb/>
古宫荒井曾平後見說耕人又鑿開拾得玉釵鎸勑字<lb/>
當時恩澤賜誰來<lb/>
含青薜荔隨金甃碧砌磷磷生緑苔莫言數尺無波水<lb/>
<pb n="KR4h0038_WYG_051-6b"/>
曾與如花並照來<lb/>
　　　黄河曉渡<lb/>
大河平野正竆秋羸馬羸僮古渡頭昨夜蓮花峰下月<lb/>
隔簾相伴到明愁<lb/>
　　　温泉<lb/>
一條春水漱莓苔幾繞𤣥宗浴殿回此水貴妃曾照影<lb/>
不堪流入舊宫來<lb/>
　　　秋怨<lb/>
<pb n="KR4h0038_WYG_051-7a"/>
夢斷南窻啼曉烏新霜昨夜下庭梧不知簾外如珪月<lb/>
還照邊城到曉無<lb/>
　　　春過白遥嶺<lb/>
鳥道穿雲望峽遙羸蹄經病在岧嶤到來山下春將半<lb/>
上得林端雪未銷<lb/>
　　　歎别<lb/>
北來南去幾時休人在光隂似箭流直待江山盡無路<lb/>
始應抛得别離愁<lb/>
<pb n="KR4h0038_WYG_051-7b"/>
　　　送春<lb/>
欲别東風思黯然亦知春去有明年世間爭那人先老<lb/>
更對殘花一醉眠<lb/>
　　　蠟燭<lb/>
暖香紅㷔一時燃緹幕初垂月落天堪恨蘭堂别離夜<lb/>
如珠似淚滴樽前<lb/>
　　　子規　　　　　　　　　　　羅隱<lb/>
銅梁路逺草青青此恨那堪枕上聽一種有寃猶可報<lb/>
<pb n="KR4h0038_WYG_051-8a"/>
不如銜石疊滄溟<lb/>
　　　焚書坑<lb/>
千載遺蹤一窖塵路傍耕者亦傷神祖龍筭事渾乖角<lb/>
將為詩書活得人<lb/>
　　　始皇陵<lb/>
荒堆無草樹無枝懶向行人問昔時六國英雄漫多事<lb/>
到頭徐福是男兒<lb/>
　　　浮雲<lb/>
<pb n="KR4h0038_WYG_051-8b"/>
溶溶曵曵自舒張不向蒼梧即帝鄉莫道無心便無事<lb/>
也曾愁殺楚襄王<lb/>
　　　早發<lb/>
北去南來無定居此生生計竟何如酷憐一覺平明睡<lb/>
長被雞聲惡破除<lb/>
　　　香<lb/>
沉水良材食柏珍博山罏暖玉樓春憐君亦是無端物<lb/>
貪作馨香忘却身<lb/>
<pb n="KR4h0038_WYG_051-9a"/>
　　　銅雀臺二首<lb/>
強歌強舞竟難勝花落花開淚滿纓只合當年伴君死<lb/>
免教憔悴望西陵<lb/>
臺上年年掩翠娥臺前高樹夾漳河英雄亦到分香處<lb/>
能共常人校幾多<lb/>
　　　自遣<lb/>
得則高歌失却休多愁多恨亦悠悠今朝有酒今朝醉<lb/>
明日愁來明日愁<lb/>
<pb n="KR4h0038_WYG_051-9b"/>
　　　鸚鵡<lb/>
莫恨雕籠翠羽殘江南地暖隴西寒勸君不用分明語<lb/>
語得分明出轉難<lb/>
　　　竹下殘雪<lb/>
墻下濃隂對此君小山尖險玉為羣夜來解凍風雖急<lb/>
不向寒城減一分<lb/>
　　　西施二首<lb/>
家國興亡自有時吳人何苦怨西施西施若解傾吳國<lb/>
<pb n="KR4h0038_WYG_051-10a"/>
越國亡來又是誰<lb/>
讓高㤗伯開基日賢見延陵復命時未㑹子孫因底事<lb/>
解崇臺榭為西施<lb/>
　　　金錢花<lb/>
占得佳名繞樹芳依依相伴向秋光若教此物堪收貯<lb/>
應被豪門盡斸將<lb/>
　　　梅<lb/>
天賜臙脂一抺腮盤中磊落笛中哀雖然未得和羮便<lb/>
<pb n="KR4h0038_WYG_051-10b"/>
曾與將軍止渴來<lb/>
　　　煬帝陵<lb/>
入郭登橋出郭船紅樓日日柳年年君王忍把平陳業<lb/>
只换雷塘數畝田<lb/>
　　　馬嵬陂<lb/>
佛屋前頭野草春貴妃輕骨此為塵從來絶色知難得<lb/>
不破中原未是人<lb/>
　　　隋堤柳<lb/>
<pb n="KR4h0038_WYG_051-11a"/>
夾岸依依千里遙路人回首認隋朝春風未借宣華意<lb/>
猶費工夫長柳條<lb/>
　　　孟先生墓<lb/>
數歩荒榛接舊蹊寒江漠漠草萋萋鹿門黄土無多少<lb/>
恰到書生冢便低<lb/>
　　　秦紀<lb/>
長策東邊極海隅黿鼉奔走鬼神趨憐君未到沙丘日<lb/>
肯信人間有死無<lb/>
<pb n="KR4h0038_WYG_051-11b"/>
　　　柳二首<lb/>
灞岸晴來送别頻相偎相倚不勝春自家飛絮猶無定<lb/>
爭解垂絲絆路人<lb/>
一簇青烟鎻玉樓半埀欄畔半埀溝明年更有新條在<lb/>
繞亂春風卒未休<lb/>
　　　王濬墓<lb/>
男兒未必盡英雄俱到時來命即通若使吳都由王氣<lb/>
將軍何處立殊功<lb/>
<pb n="KR4h0038_WYG_051-12a"/>
　　　京中晚望<lb/>
心如野鹿跡如萍漫向人間性一靈徃事不知多少夢<lb/>
夜來和酒一時醒<lb/>
　　　偶興<lb/>
逐隊隨行二十春曲江池畔避車塵如今贏得將衰老<lb/>
閒看人問得意人<lb/>
　　　題僧院<lb/>
日夜潮聲送是非一回登眺一忘機憐師好事無人見<lb/>
<pb n="KR4h0038_WYG_051-12b"/>
不把蘭牙染褐衣<lb/>
　　　圉城偶作<lb/>
東望陳留日欲曛每因刀筆想夫君自從郭㤗碑銘後<lb/>
只見黄金不見文<lb/>
　　　宿紀南驛<lb/>
䇿蹇南游憶楚朝隂風淅淅樹蕭蕭不知無忌姦邪骨<lb/>
又作何山野葛苖<lb/>
　　　偶題<lb/>
<pb n="KR4h0038_WYG_051-13a"/>
鍾陵醉别十餘春重見雲隂掌上身我未成名君未嫁<lb/>
可能俱是不如人<lb/>
　　　故都<lb/>
江南江北兩風流一作迷津一拜侯至竟不如隋煬帝<lb/>
破家猶得到揚州<lb/>
　　　寄竇處士二首<lb/>
蘭亭醉客獨知聞欲問平安隔海雲不是金陵錢太守<lb/>
世間誰肻更容身<lb/>
<pb n="KR4h0038_WYG_051-13b"/>
鼇背樓臺拂白榆此中槎客亦踟蹰牢山道士無仙骨<lb/>
却向人間作酒徒<lb/>
　　　蜂<lb/>
不論平地與山尖無恨春光盡被占採得百花成蜜後<lb/>
不知辛苦為誰甜<lb/>
　　　七夕<lb/>
月帳星房次第開兩情唯恐曉光催時人不用穿針待<lb/>
没得心情送巧來<lb/>
<pb n="KR4h0038_WYG_051-14a"/>
　　　羅敷水<lb/>
雉聲角角野田春試駐征車問水濱數樹枯桑雖不語<lb/>
思量應合識秦人<lb/>
　　　嚴陵灘<lb/>
中都九鼎動英髦漁釣牛簑且遁逃世祖升遐夫子死<lb/>
原陵不及釣臺高<lb/>
　　　華清宫<lb/>
樓殿層層佳氣多開元時節好笙歌也知道德勝堯舜<lb/>
<pb n="KR4h0038_WYG_051-14b"/>
爭奈楊妃解笑何<lb/>
　　　簾二首<lb/>
疊影重紋映畫堂玉鈎銀燭共熒煌㑹應得見神仙在<lb/>
休下真珠十二行<lb/>
翡翠佳名世共稀玉堂高下巧相宜殷勤為囑纎纎手<lb/>
捲上銀鈎莫放埀<lb/>
　　　韋公子<lb/>
擊箸狂歌慘别顔百年人事夢魂間李將軍自嘉聲在<lb/>
<pb n="KR4h0038_WYG_051-15a"/>
不得封侯亦是閒<lb/>
　　　中秋不見月<lb/>
隂雲薄暮上空虚此夕清光已破除只恐異時開霽後<lb/>
玉輪依舊養蟾蜍<lb/>
　　　望思臺<lb/>
芳草臺邉魂不歸野烟喬木弄殘暉可憐高祖清平業<lb/>
留與閒人作是非<lb/>
　　　鷺鷥<lb/>
<pb n="KR4h0038_WYG_051-15b"/>
斜陽澹澹柳隂隂風裊寒絲映水深不要向人誇潔白<lb/>
也知常有羡魚心<lb/>
　　　書淮隂侯傳<lb/>
寒燈挑盡見遺塵試瀝椒漿合有神莫恨高皇不終始<lb/>
滅秦謀項是何人<lb/>
　　　竹<lb/>
籬外清隂接藥欄晚風交戞碧琅玕子猷没後知音少<lb/>
粉節霜筠漫歲寒<lb/>
<pb n="KR4h0038_WYG_051-16a"/>
　　　中秋夜戲酬顧道士　　　　　孫蜀<lb/>
不那此身偏愛月等閒看月即更深仙翁每被嫦娥使<lb/>
一度逄圓一夜吟<lb/>
　　　贈薛瑤英　　　　　　　　　楊炎<lb/>
雪面澹娥天上女鳯簫鸞翅欲飛去玉釵翹碧歩無塵<lb/>
楚腰如柳不勝春<lb/>
　　　題北方天王祠　　　　　　　劉山甫<lb/>
壊墻風雨幾經春草色盈庭一座塵自是神明無感應<lb/>
<pb n="KR4h0038_WYG_051-16b"/>
盛衰何得却由人<lb/>
　　　贈項斯　　　　　　　　　　楊敬之<lb/>
幾度見詩詩緫好及觀標格過於詩平生不解藏人善<lb/>
到處相逄說項斯<lb/>
　　　過崔處士林亭　　　　　　　裴迪<lb/>
喬柯門裏自成隂散髪窻中曾不簪逍遙且喜從吾事<lb/>
榮寵從來非我心<lb/>
　　　酬王摩詰過林亭　　　　　　崔興宗<lb/>
<pb n="KR4h0038_WYG_051-17a"/>
窮巷空林常閉關悠悠獨臥對前山今朝忽枉嵇生駕<lb/>
倒屣開門遙解顔<lb/>
　　　朝退望終南山　　　　　　　李拯<lb/>
紫宸朝罷綴鴛鸞丹鳯樓前駐馬看唯有終南山色在<lb/>
晴明依舊滿長安<lb/>
　　　長門怨　　　　　　　　　　劉駕<lb/>
御泉長繞鳯凰樓只是恩波别處流閒揲舞衣歸未得<lb/>
夜來砧杵六宫秋<lb/>
<pb n="KR4h0038_WYG_051-17b"/>
　　　題畫山水　　　　　　　　　楊汝士<lb/>
太華峰前是故鄉路人遥指讀書堂如今老大騎官馬<lb/>
羞向關西道姓楊<lb/>
　　　元夕<hi>前有二首</hi>　　　　　　　　　崔液<lb/>
今年春色勝常年此夜風光最可憐鳷鵲樓前新月望<lb/>
鳯凰臺上寳燈燃<lb/>
金勒銀鞍控紫騮玉輪朱幰駕青牛驂驔始似東城曲<lb/>
倐忽還來南陌頭<lb/>
<pb n="KR4h0038_WYG_051-18a"/>
公子王孫意氣驕不論相識也相邀最憐長袖風前弱<lb/>
更賞新絃暗裏調<lb/>
星移漢轉月將微露灑烟飄燈漸稀猶惜燈傍歌舞處<lb/>
踟蹰相顧不能歸<lb/>
　　　詠南嶽徑松　　　　　　　　狄煥<lb/>
一陣雨聲歸嶽嶠兩條寒色下瀟湘客吟晚景停孤棹<lb/>
僧踏清隂徹上方<lb/>
　　　題鄜州相思鋪　　　　　　　令狐挺<lb/>
<pb n="KR4h0038_WYG_051-18b"/>
誰把相思號此河塞垣車馬徃來多只應自古征人淚<lb/>
灑向空川作逝波<lb/>
　　　婢僕詩二首　　　　　　　　李昌符<lb/>
春娘愛上酒家樓不怕歸遲總不憂推道那家娘子臥<lb/>
且留教住要梳頭<lb/>
不論秋菊與春花箇箇能噇空腹茶無事莫教頻入庫<lb/>
一名閒物要些些<lb/>
　　　謁華州李相不遇　　　　　　平曾<lb/>
<pb n="KR4h0038_WYG_051-19a"/>
老夫三日門前立珠箔銀屏晝不開詩巻却抛書袋裏<lb/>
匹如閒看華山來<lb/>
　　　江西謁所知不遇　　　　　　劉魯風<lb/>
萬巻書生劉魯風烟波千里謁文翁無錢乞與韓知客<lb/>
名紙毛生不為通<lb/>
　<lb/>
　<lb/>
　<lb/>
<pb n="KR4h0038_WYG_051-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　萬首唐人絶句巻五十一<lb/>
</p>
<p>
</p>
  </div>
</body>
</text>
</TEI>
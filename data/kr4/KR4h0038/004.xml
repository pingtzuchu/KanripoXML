<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>萬首唐人絶句巻四</head> <lb/>
    <p>
<pb n="KR4h0038_WYG_004-1a"/>
欽定四庫全書<lb/>
　萬首唐人絶句巻四<lb/>
　　　　　　　　　　　　　宋　洪邁　編<lb/>
　　七言<lb/>
　　　秋江送别二首　　　　　　　王勃<lb/>
早是它鄉值早秋江亭明月帶江流已覺逝川傷别念<lb/>
復看津樹隠離舟<lb/>
歸舟歸騎儼成行江南江北互相望誰謂波瀾裁一水<lb/>
<pb n="KR4h0038_WYG_004-1b"/>
已覺山川是兩鄉<lb/>
　　　寒夜懐友雜體二首<lb/>
北山烟霧始茫茫南津霜月正蒼蒼秋深客思紛無已<lb/>
復值征鴻中夜起<lb/>
複閣重樓向浦開秋風明月度江來故人故情懐故晏<lb/>
相望相思不相見<lb/>
　　　登封大酺歌四首　　　　　盧照鄰<lb/>
明君封禪日重光天子垂衣厯數長九州四海常無事<lb/>
<pb n="KR4h0038_WYG_004-2a"/>
萬嵗千秋樂未央<lb/>
日觀仙雲隨鳯輦天門瑞雪照龍衣繁絃綺席方終夜<lb/>
妙舞清歌歡未歸<lb/>
翠鳯逶迤登介丘仙鶴徘徊天上遊借問乾封何所樂<lb/>
人皆夀命得千秋<lb/>
千年聖主應昌期萬國淳風王化基請比上古無為代<lb/>
何如今日太平時<lb/>
　　　九月九日旅眺<lb/>
<pb n="KR4h0038_WYG_004-2b"/>
九月九日眺山川歸心歸望積風烟他鄉共酌金花酒<lb/>
萬里同悲鴻雁天<lb/>
　　　贈蘇管記　　　　　　　　杜審言<lb/>
知君書寄本翩翩為許從戎赴朔邊紅粉樓中應計日<lb/>
燕支山下莫經年<lb/>
　　　發湘江<lb/>
他日林亭非舊遊今春花鳥作邊愁自憐京國人南竄<lb/>
不似湘江水北流<lb/>
<pb n="KR4h0038_WYG_004-3a"/>
　　　緑珠怨三首　　　　　　　喬知之<lb/>
石家金谷重新聲明珠十斛買娉婷昔日可憐君自許<lb/>
此時歌舞得人情<lb/>
君家閨閤不曽難好將歌舞借人看富貴雄豪非分理<lb/>
驕奢勢力横相干<lb/>
别君去君終不忍徒勞掩袂傷紅粉百年離别在髙樓<lb/>
一代紅顏為君盡<lb/>
　　　苑中逢雪應制　　　　　　宋之問<lb/>
<pb n="KR4h0038_WYG_004-3b"/>
紫禁仙輿詰旦來青旗遙傍望春臺不知庭雪今朝落<lb/>
疑是林花昨夜開<lb/>
　　　下嵩山歌<lb/>
下嵩丘兮多所思携佳人兮步遲遲松間明月長如此<lb/>
君再逰時復何時<lb/>
　　　和宋之問嵩山歌　　　　　王無競<lb/>
日云暮兮下嵩丘路連綿兮松石間出谷口兮見明月<lb/>
心徘徊兮不能還<lb/>
<pb n="KR4h0038_WYG_004-4a"/>
　　　奉和人日翫雪　　　　　　　劉憲<lb/>
勝日登臨雲葉起芳風搖動雪花飛呈輝幸得承金鏡<lb/>
颺影還持奉玉衣<lb/>
　　　夜燕安樂公主新宅<lb/>
屏軒洞户旦新披度曲飛觴夜不疲綺綴玲瓏河色繞<lb/>
珠簾隠映月華窺<lb/>
　　　錢塘永昌<lb/>
始見郎官拜洛陽旋聞近侍發雕章緒言已朂期年政<lb/>
<pb n="KR4h0038_WYG_004-4b"/>
綺字先生滿路光<lb/>
　　　奉和游苑遇雪<lb/>
龍驂曉入望春宫正逢春雪舞香風花光併洒天文上<lb/>
寒氣行銷御酒中<lb/>
　　　少年行四首　　　　　　　　王維<lb/>
新豐美酒斗十千咸陽遊俠皆少年相逢氣味為君飲<lb/>
繫馬髙樓垂栁邊<lb/>
出身仕漢羽林郎初隨票騎戰漁陽熟知不向邊庭苦<lb/>
<pb n="KR4h0038_WYG_004-5a"/>
縱死猶聞俠骨香<lb/>
一身能擘兩雕弧敵騎千重只似無偏坐金鞍調白羽<lb/>
弦弦射殺五單于<lb/>
漢家君臣歡晏終高議雲臺論戰功天子臨軒賜侯印<lb/>
將軍佩出明光宫<lb/>
　　　寄段十六<lb/>
與君相見即相親聞道君家在孟津為見行舟試借問<lb/>
客中時有洛陽人<lb/>
<pb n="KR4h0038_WYG_004-5b"/>
　　　贈裴旻將軍<lb/>
腰間寳劍七星文臂上琱弓百戰勲見說雲中擒黠寇<lb/>
始知天上有將軍<lb/>
　　　九月九日憶山東兄弟<lb/>
獨在異鄉為異客每逢嘉節倍思親遙知兄弟登髙處<lb/>
遍挿茱萸少一人<lb/>
　　　戲題磐石<lb/>
可憐磐石臨泉水復有垂楊拂酒杯若道春風不解意<lb/>
<pb n="KR4h0038_WYG_004-6a"/>
何因吹送落花來<lb/>
　　　戲題輞川別業<lb/>
栁條拂地不須折松樹披雲從更長藤花欲暗蔵猱子<lb/>
栢葉初齊養麝香<lb/>
　　　過崔處士林亭<lb/>
緑樹重隂葢四鄰青苔日厚自無塵科頭箕踞長松下<lb/>
白眼看他世上人<lb/>
　　　送王尊師歸蜀中<lb/>
<pb n="KR4h0038_WYG_004-6b"/>
大羅天上神仙客濯錦江頭花栁春不為碧雞稱使者<lb/>
唯令白鶴報鄉人<lb/>
　　　送元二使安西<lb/>
渭城朝雨裛輕塵客舍青青栁色春勸君更盡一杯酒<lb/>
西出陽闗無故人<lb/>
　　　靈雲池送從弟<lb/>
金杯緩酌清歌轉畫舸輕移艶舞回自歎鶺鴒臨水别<lb/>
不同鴻雁向池來<lb/>
<pb n="KR4h0038_WYG_004-7a"/>
　　　寒食汜上作<lb/>
廣武城邊逢暮春汶陽歸客淚沾巾落花寂寂啼山鳥<lb/>
楊栁青青渡水人<lb/>
　　　嘲史寰<lb/>
清風細雨濕梅花驟馬先過碧玉家正值楚王宫裏至<lb/>
門前初下七香車<lb/>
　　　菩提寺禁聞逆賊凝碧池上作樂<lb/>
萬户傷心生野烟百官何日更朝天秋槐葉落空宫裏<lb/>
<pb n="KR4h0038_WYG_004-7b"/>
凝碧池頭奏管絃<lb/>
　　　齊州送祖三<lb/>
送君南浦淚如絲君向東州使我悲為報故人憔悴盡<lb/>
如今不似洛陽時<lb/>
　　　送韋平事<lb/>
欲逐將軍取右賢沙場走馬向居延遙知漢使蕭闗外<lb/>
愁見孤城落日邊<lb/>
　　　送沈子福<lb/>
<pb n="KR4h0038_WYG_004-8a"/>
楊栁渡頭行客稀罟師蕩槳向臨沂唯有相思似春色<lb/>
江南江北送君歸<lb/>
　　　涼州賽神<lb/>
涼州城外少行人百尺烽頭望敵塵健兒擊鼔吹羌笛<lb/>
共賽城東越騎神<lb/>
　　<hi>别本維又有遊春詞等詩十五篇并五言十五篇皆王涯所作今以入涯詩中</hi>
　　　明妃詞四首　　　　　　　儲光羲<lb/>
采騎雙雙引寳車羌笛兩兩奏胡笳苦為别得横橋路<lb/>
<pb n="KR4h0038_WYG_004-8b"/>
不憶宫中玉樹花<lb/>
西行隴上泣胡天南向雲中指渭川毳幕夜來時宛轉<lb/>
何由得似漢王邊<lb/>
胡王知妾不勝悲樂府皆傳漢國詞朝來馬上箜篌引<lb/>
稍似宫中閒夜時<lb/>
日暮驚沙亂雪飛傍人相勸易羅衣强來前帳看歌舞<lb/>
共待單于夜獵歸<lb/>
　　　題茅山華陽洞<lb/>
<pb n="KR4h0038_WYG_004-9a"/>
華陽洞口片雲飛細雨濛濛欲濕衣玉簫遍滿仙壇上<lb/>
應是茅家兄弟歸<lb/>
　　　同武平一遊湖五首<lb/>
朝來仙閣聴絃歌瞑入花亭見綺羅池邊命酒憐風月<lb/>
浦口回船惜芰荷<lb/>
朦朧竹影蔽巖扉淡蕩荷風飄舞衣舟尋緑水宵將半<lb/>
月隠青林人未歸<lb/>
紅荷碧篠夜相鮮皂葢蘭橈浮翠筵舟中對舞邯鄲曲<lb/>
<pb n="KR4h0038_WYG_004-9b"/>
月下雙彈盧女絃<lb/>
青林碧嶼暗相期緩楫揮觥欲賦詩借問嬌歌凡㡬轉<lb/>
河低月落五更時<lb/>
花潭竹嶼傍幽溪畫楫浮空入夜溪菱荷覆水船難進<lb/>
歌舞留人月易低<lb/>
　　　寄孫山人<lb/>
新林二月孤舟還水滿清江花滿山借問故園隠君子<lb/>
時時來去在人間<lb/>
<pb n="KR4h0038_WYG_004-10a"/>
　　　除夜　　　　　　　　　　　高適<lb/>
旅館寒燈獨不眠客心何事轉悽然故鄉今夜思千里<lb/>
秋鬢明朝又一年<lb/>
　　　塞上聴吹笛<lb/>
雪淨胡天牧馬還月明羌笛戍樓間借問梅花何處落<lb/>
風吹一夜滿闗山<lb/>
　　　别董大二首<lb/>
六翮飄颻私自憐一離京洛十餘年丈夫貧賤應未是<lb/>
<pb n="KR4h0038_WYG_004-10b"/>
今日相逢無酒錢<lb/>
十里黄雲白日曛北風吹雁雪紛紛莫愁前路無知己<lb/>
天下誰人不識君<lb/>
　　　初至封丘<lb/>
可憐薄暮宦遊子獨卧書齋思無已去家百里不得歸<lb/>
到官數月秋風起<lb/>
　　　送桂陽孝亷<lb/>
桂陽年少西入秦數經甲科猶白身即今江海一歸客<lb/>
<pb n="KR4h0038_WYG_004-11a"/>
他日雲山萬里人<lb/>
　　　玉真公主歌二首<lb/>
常言龍徳本天仙誰謂仙人每學仙更道𤣥元指李日<lb/>
多於王母種桃年<lb/>
仙宫仙府有真仙天寳天仙秘莫傳為問軒皇三百嵗<lb/>
何如大道一千年<lb/>
　　　營州歌<lb/>
營州少年厭原野皮裘䝉茸獵城下塞酒千杯不醉人<lb/>
<pb n="KR4h0038_WYG_004-11b"/>
胡兒十嵗能騎馬<lb/>
　　　九曲詞三首<lb/>
鐡騎横行鐡嶺頭西看邏逤取封侯青海只今將飲馬<lb/>
黄河不用更防秋<lb/>
許國從來徹廟堂連年不為在壇場將軍天上封侯印<lb/>
御史臺中異姓王<lb/>
萬騎爭歌楊栁春千場對舞繡麒麟到處盡逢歡洽事<lb/>
相看總是太平人<lb/>
<pb n="KR4h0038_WYG_004-12a"/>
　　　送客舍李少府<lb/>
相逢旅館意多違暮雪初晴復雁飛主人酒盡君未醉<lb/>
薄暮塗遙歸不歸<lb/>
　　　與村老對飲　　　　　　　韋應物<lb/>
鬢眉雪色猶嗜酒言辭淳朴古人風鄉村年少生離亂<lb/>
見話先朝如夢中<lb/>
　　　贈令狐曹士<hi>同使藍田先半日不相待</hi>
秋簷滴滴對床寢山路迢迢聨騎行到家俱及東籬菊<lb/>
<pb n="KR4h0038_WYG_004-12b"/>
何事先歸半日程<lb/>
　　　閒居贈僧<lb/>
滿郭春風嵐已昏雅棲吏散掩重門雖居世網常清浄<lb/>
夜對髙僧無一言<lb/>
　　　將徃滁城戀新竹<lb/>
停車欲去繞叢竹偏愛新筠十數竿莫遣兒童觸瓊粉<lb/>
留待幽人回日看<lb/>
　　　雪夜下朝望省中<lb/>
<pb n="KR4h0038_WYG_004-13a"/>
南望青山滿禁闈曉陪鴛鷺正差池共愛朝來何處雪<lb/>
蓬萊宫裏拂松枝<lb/>
　　　閒居寄人<lb/>
山明野寺曉鍾㣲雪滿幽林人跡希閒居寥落生髙興<lb/>
無事風塵獨不歸<lb/>
　　　寄諸弟<lb/>
秋草生庭白露時故園諸弟益相思盡日髙齋無一事<lb/>
芭蕉葉上獨題詩<lb/>
<pb n="KR4h0038_WYG_004-13b"/>
　　　登樓寄王卿<lb/>
踏閣攀林恨不同楚雲滄海思無窮數家砧杵秋山下<lb/>
一郡荆榛寒雨中<lb/>
　　　寄諸弟二首<lb/>
嵗暮兵戈亂京國帛書間道訪存亡還信忽從天上落<lb/>
唯知彼此淚千行<lb/>
雨中禁火空齋冷江上流鶯獨坐聴把酒看花想諸弟<lb/>
杜陵寒食草青青<lb/>
<pb n="KR4h0038_WYG_004-14a"/>
　　　簡二甥<lb/>
忽羡後生連榻話獨依寒燭一齋空時流歡笑事從别<lb/>
把酒吟詩待爾同<lb/>
　　　寄黄尊師<lb/>
結茅種杏在雲端掃雪焚香宿石壇靈祗不許世人到<lb/>
忽作雷風登嶺難<lb/>
　　　寄椶衣居士<lb/>
兀兀山行無處歸山中猛虎識椶衣俗客欲尋應不遇<lb/>
<pb n="KR4h0038_WYG_004-14b"/>
雲溪道士見猶稀<lb/>
　　　送從叔<lb/>
獨樹沙邊人跡稀欲行愁逺暮鍾時野泉㡬處侵應盡<lb/>
不遇山僧知問誰<lb/>
　　　送王校書<lb/>
同坐髙齋換時節共看移石復栽杉送君江浦已惆悵<lb/>
更上西樓望逺帆<lb/>
　　　送倉部蕭員外<lb/>
<pb n="KR4h0038_WYG_004-15a"/>
襆被蹉跎老江國情人邂逅此相逢不隨鴛鷺朝天去<lb/>
遙想蓬萊臺閣重<lb/>
　　　送王卿<lb/>
别酌春林啼鳥稀雙旌背日晚風吹却憶回來花已盡<lb/>
東郊立馬望城池<lb/>
　　　送秦系赴潤州<lb/>
近作新婚鑷白髪長懐舊巻映藍衫更欲携君虎丘寺<lb/>
不知方伯望征帆<lb/>
<pb n="KR4h0038_WYG_004-15b"/>
　　　酬栁郎中春日歸揚州<lb/>
廣陵三月花正開花裏逢君醉一回南北相過殊未逺<lb/>
暮潮從去早潮來<lb/>
　　　答東林道士<lb/>
紫閣西邊第㡬峰茅齋夜雪虎行蹤遙看黛色知何處<lb/>
欲出山門尋暮鍾<lb/>
　　　答端弟<lb/>
坐憶故園人已老寧知逺郡雁還來長瞻西北是歸路<lb/>
<pb n="KR4h0038_WYG_004-16a"/>
獨上城樓日㡬回<lb/>
　　　寄劉尊師<lb/>
世間荏苒縈此身長望碧山到無因白鶴徘徊看不去<lb/>
遙知下有清都人<lb/>
　　　答秦十四校書<lb/>
知掩山扉三十秋魚須翠碧棄牀頭莫道謝公方在郡<lb/>
五言今日為君休<lb/>
　　　故人重九日求橘<lb/>
<pb n="KR4h0038_WYG_004-16b"/>
憐君卧病思新橘試摘猶酸亦未黄書後欲題三百顆<lb/>
洞庭須待滿林霜<lb/>
　　　休日訪人不遇<lb/>
九日驅馳一日閒尋君不遇又空還怪來詩思清人骨<lb/>
門對寒流雪滿山<lb/>
　　　因省風俗訪道士姪不見<lb/>
去年澗水今亦流去年杏花今又拆山人歸來問是誰<lb/>
還是去年行春客<lb/>
<pb n="KR4h0038_WYG_004-17a"/>
　　　春思<lb/>
野花如雪繞江城坐見年芳憶帝京閶闔曉開凝碧樹<lb/>
曽陪鴛鷺聴流鶯<lb/>
　　　登寳意上方<lb/>
翠嶺香臺出半天萬家烟樹滿晴川諸僧近住不相識<lb/>
坐聴鳴鍾記徃年<lb/>
　　　琅邪山<lb/>
石門有雪無行跡松壑凝烟滿衆香餘食施庭寒鳥下<lb/>
<pb n="KR4h0038_WYG_004-17b"/>
破衣挂樹老僧亡<lb/>
　　　尋簡寂觀瀑布<lb/>
躡石欹危過急澗攀崖迢遞弄懸泉猶將虎竹為身累<lb/>
欲付歸人絶世縁<lb/>
　　　野次聴横吹<lb/>
立馬蓮塘吹横笛㣲風動栁生水波北人聴罷淚將落<lb/>
南朝曲中怨更多<lb/>
　　　聴琴<lb/>
<pb n="KR4h0038_WYG_004-18a"/>
竹林髙宇霜露清朱絲玉徽多故情暗識啼鳥與白鶴<lb/>
秪縁中有㫁腸聲<lb/>
　　　九日<lb/>
今朝把酒復惆悵憶在杜陵田舍時明年九日知何處<lb/>
世難還家未有期<lb/>
　　　滁州西澗<lb/>
獨憐幽草澗邊生上有黄鸝深樹鳴春潮帶雨晚來急<lb/>
野渡無人舟自横<lb/>
<pb n="KR4h0038_WYG_004-18b"/>
　　　子規啼<lb/>
髙林滴露夏夜清南山子規啼一聲鄰家孀婦抱兒泣<lb/>
我獨展轉何為情<lb/>
　<lb/>
　<lb/>
　<lb/>
　<lb/>
　萬首唐人絶句巻四<lb/>
<pb n="KR4h0038_WYG_004-19a"/>
欽定四庫全書<lb/>
　萬首唐人絶句卷四<lb/>
　　　　　　　　　　　　　宋　洪邁　編<lb/>
　　五言<lb/>
　　　題李道士所居　　　　　　　岑參<lb/>
五粒松花酒雙溪道士家唯求縮脚地鄉路莫教賒<lb/>
　　　見渭水思秦川<lb/>
渭水東流去何時到雍州慿添兩行淚寄向故園流<lb/>
<pb n="KR4h0038_WYG_004-19b"/>
　　　憶長安曲<lb/>
東望望長安正值日初出長安不可見喜見長安日<lb/>
　　　滅敵曲<lb/>
都䕶新滅敵士馬氣亦麤蕭條邊塞淨突兀天山孤<lb/>
　　　題汾橋邊柳<hi>曾居此郡十八年</hi>
此地曾居住今來宛似歸可憐汾上柳相見也依依<lb/>
　　　題三㑹寺倉頡造字臺<lb/>
野寺荒臺晚寒天古木悲空階有鳥跡猶似造書時<lb/>
<pb n="KR4h0038_WYG_004-20a"/>
　　　九日思長安故園<lb/>
强欲登髙去無人送酒來遙憐故園菊應傍戰場開<lb/>
　　　歎白髮<lb/>
白髪生偏速教人不奈何今朝兩鬢上又較數莖多<lb/>
　　　經隴頭分水<lb/>
隴水何年有潺潺逼路旁東西流不歇曾斷㡬人腸<lb/>
　　　醉裏送人赴西鎮<lb/>
醉後未能別待醉方送君看君走馬去直入火山雲<lb/>
<pb n="KR4h0038_WYG_004-20b"/>
　　　題城中髙居<lb/>
居住最髙處千家常眼前題詩飲酒後只對衆峰眠<lb/>
　　　戲題闗門<lb/>
來亦一布衣去亦一布衣羞見闗城吏還從舊路歸<lb/>
　　　答裴迪憶終南山　　　　　　王維<lb/>
淼淼寒流廣蒼蒼秋雨晦君問終南山心知白雲外<lb/>
　　　聞裴迪吟詩戲贈<lb/>
猿吟一何苦愁朝復悲夕莫作巫峽聲腸斷秋江客<lb/>
<pb n="KR4h0038_WYG_004-21a"/>
　　　贈韋穆<lb/>
與君青眼客共有白雲心不向東山去自令春草深<lb/>
　　　雲溪雜題五首　鳥鳴澗<lb/>
人閒桂花落夜靜春山空月出驚山鳥時鳴春澗中<lb/>
　　　　蓮花塢<lb/>
日日采蓮去洲長多暮歸弄篙莫濺水畏溼紅蓮衣<lb/>
　　　　鸕鷀堰<lb/>
乍向紅蓮沒復出青蒲颺獨立何䙰䙕銜魚古查上<lb/>
<pb n="KR4h0038_WYG_004-21b"/>
　　　　上平田<lb/>
朝耕上平田暮耕上平田借問問津者寧知沮溺賢<lb/>
　　　　萍池<lb/>
春池深且廣㑹待輕舟囘靡靡綠萍合垂楊掃復開<lb/>
　　　輞川二十首　孟城坳<lb/>
新家孟城口古木餘衰柳來者復為誰空悲昔人有<lb/>
　　　　華子岡<lb/>
飛鳥去不窮連山復秋色上下華子岡惆悵情何極<lb/>
<pb n="KR4h0038_WYG_004-22a"/>
　　　　文杏館<lb/>
文杏裁為梁香茅結為宇不知棟裏雲去作人間雨<lb/>
　　　　斤竹嶺<lb/>
檀樂映空曲青翠漾漣漪暗入商山路樵人不可知<lb/>
　　　　鹿柴<lb/>
空山不見人但聞人語響反景入深林復照青苔上<lb/>
　　　　木蘭柴<lb/>
秋山斂餘照飛鳥逐前侣彩翠時分明夕嵐無處所<lb/>
<pb n="KR4h0038_WYG_004-22b"/>
　　　　茱萸沜<lb/>
結實紅且綠復如花更開山中倘留客置此茱萸杯<lb/>
　　　　宫槐陌<lb/>
仄徑蔭宫槐幽陰多綠苔譍門但迎掃畏有山僧來<lb/>
　　　　臨湖亭<lb/>
輕舸迎仙客悠悠湖上來當軒對尊酒四面芙蓉開<lb/>
　　　　南垞<lb/>
輕舟南垞去北垞淼難即隔浦望人家遙遙不相識<lb/>
<pb n="KR4h0038_WYG_004-23a"/>
　　　　欹湖<lb/>
吹簫凌極浦日暮送夫君湖上一囘首青山卷白雲<lb/>
　　　　柳浪<lb/>
分行接綺樹倒影入清漪不學御溝上春風傷別離<lb/>
　　　　欒家瀨<lb/>
颯颯秋雨中淺淺石溜瀉跳波自相濺白鷺驚復下<lb/>
　　　　金屑泉<lb/>
日飲金屑泉少當千餘嵗翠鳳翔文螭羽節朝玉帝<lb/>
<pb n="KR4h0038_WYG_004-23b"/>
　　　　白石灘<lb/>
清淺白石灘綠蒲向堪把家住水東西浣沙明月下<lb/>
　　　　北垞<lb/>
北垞湖水北雜樹映朱欄逶迤南川水明滅青林端<lb/>
　　　　竹里舘<lb/>
獨坐幽篁裏彈琴復長嘯深林人不知明月來相照<lb/>
　　　　辛夷塢<lb/>
木末芙蓉花山中發紅蕚澗户寂無人紛紛開且落<lb/>
<pb n="KR4h0038_WYG_004-24a"/>
　　　　漆園<lb/>
古人非傲吏自闕經世務偶寄一㣲官婆娑數株樹<lb/>
　　　　椒園<lb/>
桂樽迎帝子杜若贈佳人椒漿奠瑤席欲下雲中君<lb/>
　　　送黎拾遺<lb/>
相送臨髙臺川原杳何極日暮飛鳥還行人去不息<lb/>
　　　山中送別<lb/>
山中相送罷日暮掩柴扉春草明年綠王孫歸不歸<lb/>
<pb n="KR4h0038_WYG_004-24b"/>
　　　別輞川別業<lb/>
依遲動車馬惆悵出松蘿忍別青山去其如綠水何<lb/>
　　　山中寄弟妹<lb/>
山中多法侣禪誦自為羣城郭遙相望唯應見白雲<lb/>
　　　別崔九弟<lb/>
城隅一分手㡬日還相見山中有桂花莫待花如霰<lb/>
　　　留別崔興宗<lb/>
駐馬欲分襟清寒御溝上前山景氣佳獨往還惆悵<lb/>
<pb n="KR4h0038_WYG_004-25a"/>
　　　息夫人<lb/>
莫以今時寵難忘舊日恩看花滿眼淚不共楚王言<lb/>
　　　班婕妤三首<lb/>
玉窗螢影度金殿人聲絶秋夜守羅帷孤燈耿不滅<lb/>
宫殿生秋草君王恩幸疎那堪聞鳳吹門外度金輿<lb/>
怪來粧閤閉朝下不相迎總向春園裏花間語笑聲<lb/>
　　　紅牡丹<lb/>
綠艷閒且靜紅衣淺復深花心愁欲斷春色豈知心<lb/>
<pb n="KR4h0038_WYG_004-25b"/>
　　　左掖棃花詠<lb/>
閒灑階邊草輕隨箔外風黄鶯弄不足銜入未央宫<lb/>
　　　相思<lb/>
紅杏生南國秋來發故枝勸君休采擷此物最相思<lb/>
　　　山茱萸<lb/>
朱實山下開清香寒更發幸與叢桂花窗前向秋月<lb/>
　　　菩提寺禁示裴迪<lb/>
安得捨塵網拂衣辭世喧悠悠策藜杖歸去桃花源<lb/>
<pb n="KR4h0038_WYG_004-26a"/>
　　　雜咏三首<lb/>
家住孟津河門對孟津口常有江南船寄書家中否<lb/>
君自故鄉來應知故鄉事來日綺窗前寒梅著花未<lb/>
已見寒梅發復聞啼鳥聲愁心視春草畏向玉堦生<lb/>
　　　崔興宗寫真咏<lb/>
畫君年少時如今君已老今時新識人知君舊時好<lb/>
　　　哭孟襄陽<lb/>
故人不可見漢水日東流借問襄陽老江山空蔡州<lb/>
<pb n="KR4h0038_WYG_004-26b"/>
　　　輞川遇雨憶終南山　　　　　裴迪<lb/>
積雨晦空曲平沙滅浮采輞水去悠悠南山復何在<lb/>
　　　賦輞川孟城坳<lb/>
結廬古城下時登古城上古城非疇昔今人自來往<lb/>
　　　華子岡<lb/>
落日松風起還家草露晞雲光侵履跡山翠拂人衣<lb/>
　　　文杏館<lb/>
迢迢文杏館躋攀日已屢南嶺與北湖前看復囘顧<lb/>
<pb n="KR4h0038_WYG_004-27a"/>
　　　斤竹嶺<lb/>
明流紆且直綠篠密復深一徑通山路行歌望舊岑<lb/>
　　　鹿柴<lb/>
日夕見寒山便為獨往客不知深林事但有麏麚迹<lb/>
　　　木蘭柴<lb/>
蒼蒼落日時鳥聲亂溪水縁溪路轉深幽興何時已<lb/>
　　　茱萸沜<lb/>
飄香亂椒桂布葉間欒檀雲日雖囘照森沈猶自寒<lb/>
<pb n="KR4h0038_WYG_004-27b"/>
　　　宫陌亭<lb/>
門前宫槐陌是向欹湖道秋來山雨多落葉無人掃<lb/>
　　　臨湖亭<lb/>
當軒瀰滉漾孤月正徘徊谷口猿聲發風傳入户來<lb/>
　　　南垞<lb/>
孤舟信風泊南垞湖水岸落日下崦嵫清波殊淼漫<lb/>
　　　欹湖<lb/>
空濶湖水廣青熒天色同<graphic n="KR0712" url="https://raw.githubusercontent.com/kanripo/KR-Gaiji/master/images/KR0712.png" mimeType="image/png"/>舟一長嘯四面來清風<lb/>
<pb n="KR4h0038_WYG_004-28a"/>
　　　柳浪<lb/>
映池同一色逐吹散如絲結陰既得地何謝陶家時<lb/>
　　　欒家瀨<lb/>
潄聲喧極浦沿涉向南津汎汎鳬鷗度時時欲近人<lb/>
　　　金屑泉<lb/>
縈渟澹不流金碧如可拾迎晨含素華獨往事朝汲<lb/>
　　　白石灘<lb/>
跂石復臨水弄波情未極日下川上寒浮雲澹無色<lb/>
<pb n="KR4h0038_WYG_004-28b"/>
　　　北垞<lb/>
南山北垞下結宇臨欹湖每欲採樵去扁舟出菰蒲<lb/>
　　　竹里館<lb/>
來過竹里館日與道相親出入唯山鳥幽深無世人<lb/>
　　　辛夷塢<lb/>
緣堤春草合王孫自留翫况有辛夷花色與芙蓉亂<lb/>
　　　漆園<lb/>
好閒早成性果此皆宿諾今日漆園游還同莊叟樂<lb/>
<pb n="KR4h0038_WYG_004-29a"/>
　　　椒園<lb/>
丹刺與人衣芳香留過客幸堪調鼎用願君垂採摘<lb/>
　　　送崔九<lb/>
歸然深淺去須盡丘壑美莫學武陵人暫游桃源裏<lb/>
　　　楊子津　　　　　　　　　孟浩然<lb/>
北固臨京口夷山近海濱江風白浪起愁殺渡頭人<lb/>
　　　北澗浮舟<lb/>
北澗流常滿浮舟觸處通沿洄自有趣何必五湖中<lb/>
<pb n="KR4h0038_WYG_004-29b"/>
　　　春曉<lb/>
春眠不覺曉處處聞啼鳥夜來風雨聲花落知多少<lb/>
　　　問舟子<lb/>
向夕問舟子前程復㡬多灣頭正堪泊淮裏足風波<lb/>
　　　檀溪尋故人<lb/>
花半成龍竹池分躍馬溪田園人不見疑向洞中棲<lb/>
　　　贈王九<lb/>
日暮田家逺山中勿久淹歸人須早去稚子望陶潛<lb/>
<pb n="KR4h0038_WYG_004-30a"/>
　　　洛中訪袁拾遺不遇<lb/>
洛陽訪才子江嶺作流人聞訪梅花早何如北地春<lb/>
　　　尋菊花潭主人<lb/>
行至菊花潭村西日已斜主人登髙去雞犬空在家<lb/>
　　　薊門看燈<lb/>
異俗非鄉俗新年改故年薊門看火樹疑是燭龍然<lb/>
　　　宿建徳江<lb/>
移舟泊烟渚日暮客愁新野曠天低樹江清月近人<lb/>
<pb n="KR4h0038_WYG_004-30b"/>
　　　戲主人<lb/>
客醉眠未起主人呼解酲已言雞黍熟復説瓮頭清<lb/>
　　　洛陽道中<lb/>
珠彈繁華子金羈游俠人酒酣白日暮走馬入紅塵<lb/>
　　　送朱大入秦<lb/>
遊人五陵去寶劍直千金分手脱相贈平生一片心<lb/>
　　　送友人之京<lb/>
君登青雲去予望青山歸雲山從此別淚溼薜蘿衣<lb/>
<pb n="KR4h0038_WYG_004-31a"/>
　　　秋雁　　　　　　　　　　虞世南<lb/>
日暮霜風急羽翮轉難任為有傳書意聨翩入上林<lb/>
　　　初晴應教<lb/>
初日明燕館新溜滿梁池歸雲半入嶺殘滴尚懸枝<lb/>
　　　春夜<lb/>
春花月徘徊竹堂侵夜開驚鳥排林度風花入水來<lb/>
　　　風　　　　　　　　　　　　李嶠<lb/>
解落三秋葉能開二月花過江千尺浪入竹萬竿斜<lb/>
<pb n="KR4h0038_WYG_004-31b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　萬首唐人絶句巻四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>萬首唐人絶句巻七十</head> <lb/>
    <p>
<pb n="KR4h0038_WYG_070-1a"/>
欽定四庫全書<lb/>
　萬首唐人絶句巻七十<lb/>
　　　　　　　　　　　　　宋　洪邁　編<lb/>
　　七言<lb/>
　　　感月　　　　　　　　　　白居易<lb/>
存亡感月一潸然月色今宵似徃年何處曾經同望月<lb/>
櫻桃樹下後堂前<lb/>
　　　酬錢員外<lb/>
<pb n="KR4h0038_WYG_070-1b"/>
雪中重寄雪山偈問荅殷勤四句中本立空名縁破妄<lb/>
若能無妄亦無空<lb/>
　　　夜惜禁中桃花因懐員外<lb/>
前日歸時花正紅今夜宿時枝半空坐惜殘芳君不見<lb/>
風吹狼藉月明中<lb/>
　　　和元九荅山驛夢<lb/>
入君旅夢來千里閉我幽䰟欲二年莫忘平生行坐處<lb/>
後堂階下竹叢前<lb/>
<pb n="KR4h0038_WYG_070-2a"/>
　　　寄新蜀茶<lb/>
蜀茶寄到但驚新渭水煎來始覺珍滿甌似乳堪持翫<lb/>
况是春深酒渴人<lb/>
　　　病中作<lb/>
病來城裏諸親故厚薄親踈心總知唯有蔚章於我分<lb/>
深於同在翰林時<lb/>
　　　感化寺見元劉題名<lb/>
微之謫去千餘里太白無來十一年今日見名如見靣<lb/>
<pb n="KR4h0038_WYG_070-2b"/>
塵埃壁上破窻前<lb/>
　　　發商州<lb/>
商州館裏停三日待得妻孥相逐行若比李三猶自勝<lb/>
兒啼婦哭不聞聲<lb/>
　　　紅鸚鵡<lb/>
安南逺進紅鸚鵡色似桃花語似人文章辯慧皆如此<lb/>
籠檻何年出得身<lb/>
　　　羅藥<lb/>
<pb n="KR4h0038_WYG_070-3a"/>
自學坐禪休服藥從他時服病沉沉此身不要全强健<lb/>
强健多生人我心<lb/>
　　　讀莊子<lb/>
去國辭家謫異方中心自怪少憂傷為尋莊子知歸處<lb/>
認得無何是本鄉<lb/>
　　　夢中贈曇禪師<lb/>
五年不入慈恩寺今日尋師始一來欲知火宅焚燒苦<lb/>
方寸如今化作灰<lb/>
<pb n="KR4h0038_WYG_070-3b"/>
　　　三月三日懐微之<lb/>
良時光景常虛擲壯嵗風情已闇銷忽憶同為校書日<lb/>
每年同醉是今朝<lb/>
　　　戯贈户部李判官<lb/>
好去民曹李判官少貪公事且謀歡男兒未死爭能料<lb/>
莫作中州刺史看<lb/>
　　　送高侍御因寄楊八<lb/>
明月峽邊逢制使黄茅岸上是忠州到城莫説忠州惡<lb/>
<pb n="KR4h0038_WYG_070-4a"/>
無益虛教楊八愁<lb/>
　　　棣華驛見楊八題夢兄弟詩<lb/>
遥聞旅宿夢兄弟應有郵亭名棣華名作棣華來早晚<lb/>
自題詩後屬楊家<lb/>
　　　赴杭州重宿驛感題<lb/>
往恨今愁應不殊題詩梁下又踟蹰羡君猶夢見兄弟<lb/>
我到天明睡亦無<lb/>
　　　慈恩寺有感<lb/>
<pb n="KR4h0038_WYG_070-4b"/>
自問有何惆悵事寺門臨入却遲回李家哭泣元家病<lb/>
柿葉紅時獨自來<lb/>
　　　惜園花<lb/>
曉來紅蕚凋零盡始見空枝四五株前日狂風昨夜雨<lb/>
殘芳更合得存無<lb/>
　　　樟亭雙櫻<lb/>
南館西軒兩樹櫻春條長足夏隂成素華朱實今雖盡<lb/>
碧葉風來别有情<lb/>
<pb n="KR4h0038_WYG_070-5a"/>
　　　問楊瓊<lb/>
古人唱歌兼唱情今日唱歌惟唱聲欲説向君君不㑹<lb/>
試將此語問楊瓊<lb/>
　　　思子臺有感二首<lb/>
曾家機上聞投杼尹氏園中見掇蜂但以恩情生隙罅<lb/>
何人不觧作江充<lb/>
闇生魑魅蠧生蟲何異讒生疑阻中但使武皇心似燭<lb/>
江充不敢作江充<lb/>
<pb n="KR4h0038_WYG_070-5b"/>
　　　和郭使君枸杞<lb/>
山陽太守政嚴明吏靜人安無犬驚不知靈藥根成狗<lb/>
怪得時聞吠夜聲<lb/>
　　　元相挽歌詞三首<lb/>
銘旌官重威儀盛騎吹聲繁鹵簿長後魏帝孫唐宰相<lb/>
六年七月葬咸陽<lb/>
墓門已閉笳簫去惟有夫人哭不休蒼蒼露草咸陽壠<lb/>
此是千秋第一秋<lb/>
<pb n="KR4h0038_WYG_070-6a"/>
送葬萬人皆慘澹反虞駟馬亦悲鳴琴書劒佩誰收拾<lb/>
三歲遺孤新學行<lb/>
　　　病免後喜除賔客<lb/>
臥在漳濵滿十旬起為商客伴三人從今且莫嫌身病<lb/>
不病何由索得身<lb/>
　　　勸病鶴<lb/>
右翅低垂左脛傷可憐風貎甚昻藏亦知白日青天好<lb/>
未要高飛且養瘡<lb/>
<pb n="KR4h0038_WYG_070-6b"/>
　　　醉中重留夢得<lb/>
劉郎劉郎莫先起蘇臺蘇臺隔雲水酒盞來從一百分<lb/>
馬頭去便三千里<lb/>
　　　送崔駙馬赴兖州<lb/>
戚里誇為賢駙馬儒家認作好詩人魯侯不得辜風景<lb/>
沂水年年有暮春<lb/>
　　　送僧遊江南<lb/>
忽辭洛下縁何事擬向江南住幾時每過船頭應問法<lb/>
<pb n="KR4h0038_WYG_070-7a"/>
無妨菩薩是船師<lb/>
　　　徃年䘮白馬題詩㕔壁感懐<lb/>
路傍埋骨蒿草合壁上題詩塵蘚生馬死七年猶悵望<lb/>
自知無乃太多情<lb/>
　　　二月二日<lb/>
二月二日新雨晴草芽菜甲一時生輕衫細雨春年少<lb/>
十字津頭一字行<lb/>
　　　戱荅思黯<lb/>
<pb n="KR4h0038_WYG_070-7b"/>
征夫與我世相忘故態些些亦不妨縱酒放歌聊自樂<lb/>
接輿爭解教人狂<lb/>
　　　醉後聽唱桂華曲<lb/>
桂華詞意苦丁寜唱到嫦娥醉便醒此是世間腸斷曲<lb/>
莫教不得意人聽<lb/>
　　　荅閒上人問風病<lb/>
一牀方丈向陽開勞動文殊問疾來欲界凡夫何足道<lb/>
四禪天始免風災<lb/>
<pb n="KR4h0038_WYG_070-8a"/>
　　　罷灸灸<lb/>
病身佛説將何喻變滅須臾豈不聞莫遣凈名和我笑<lb/>
休將火艾灸浮雲<lb/>
　　　强起迎春<lb/>
杖䇿人扶廢病身情和强起一迎春他時蹇跛縱行得<lb/>
笑殺平原樓上人<lb/>
　　　夜涼<lb/>
露白風清庭户涼老人先著夾衣裳舞腰歌䄂抛何處<lb/>
<pb n="KR4h0038_WYG_070-8b"/>
唯對無絃琴一張<lb/>
　　　寄潮州楊繼之<lb/>
相府潮陽俱夢中夢中何者是窮通他時事過方應悟<lb/>
不獨榮空辱亦空<lb/>
　　　贈思黯<lb/>
為憐清淺愛潺湲一日三迴到水邊若道歸仁灘更好<lb/>
主人何故别三年<lb/>
　　　離别難詞<lb/>
<pb n="KR4h0038_WYG_070-9a"/>
緑楊陌上送行人馬去車回一望塵不覺别時紅淚盡<lb/>
歸來無可更沾巾<lb/>
　　　池上寓興<lb/>
濠梁莊惠漫相爭未必人情知物情獺捕魚來魚躍出<lb/>
此非魚樂是魚驚<lb/>
　　　灘聲<lb/>
碧玉斑斑沙歴歴清流决决響泠泠自從造得灘聲後<lb/>
玉管朱絃可要聽<lb/>
<pb n="KR4h0038_WYG_070-9b"/>
　　　題石泉<lb/>
殷勤傍石遶前行不説何人知我情漸恐耳聾兼眼暗<lb/>
聽泉看石不分明<lb/>
　　　招山僧<lb/>
能入城中乞食否莫辭塵土汚袈裟欲知住處東城下<lb/>
遶竹泉聲是白家<lb/>
　　　池鶴八絶句<lb/>
　　　　雞贈鶴<lb/>
<pb n="KR4h0038_WYG_070-10a"/>
一聲警露君能薄五德司晨我用多不㑹悠悠時俗士<lb/>
重君輕我意如何<lb/>
　　　　鶴荅雞<lb/>
爾爭伉儷泥中鬬吾整威儀松上棲不可遣他天下眼<lb/>
却輕野鶴重家雞<lb/>
　　　　烏贈鶴<lb/>
與君白黒太分明縱不相親莫見輕我每夜啼君怨别<lb/>
玉徽琴裏忝同聲<lb/>
<pb n="KR4h0038_WYG_070-10b"/>
　　　　鶴荅烏<lb/>
吾愛棲雲上華表汝多攫肉下田中吾音中羽汝聲角<lb/>
琴曲雖同調不同<lb/>
　　　　鳶贈鶴<lb/>
君誇名鶴我名鳶君呌聞天我戾天更有與君相似處<lb/>
飢來一種啄腥羶<lb/>
　　　　鶴荅鳶<lb/>
無妨自是莫相非清濁高低各有歸鸞鶴羣中彩雲裏<lb/>
<pb n="KR4h0038_WYG_070-11a"/>
幾時曾見喘鳶飛<lb/>
　　　　鵝贈鶴<lb/>
君因風送入青雲我被人驅向鴨羣雪頸霜毛紅網掌<lb/>
請看何處不如君<lb/>
　　　　鶴荅鵝<lb/>
右軍殁後欲何依只合隨雞逐鴨飛未必犧牲及吾軰<lb/>
大都我瘦勝君肥<lb/>
　　　禽蟲八章<lb/>
<pb n="KR4h0038_WYG_070-11b"/>
燕違戊巳鵲避歲兹事因何羽族知疑有鳯王頒鳥歴<lb/>
一時一日不參差<lb/>
江魚羣從稱妻妾塞雁聮行號弟兄但恐世間眞眷屬<lb/>
親踈亦是强為名<lb/>
阿閣鵷鸞田舍烏妍蚩貴賤兩懸殊如何閉向深籠裏<lb/>
一種摧頽觸四隅<hi>有所感也</hi>
獸中刀鎗多怒吼鳥遭羅弋盡哀鳴羔羊口在縁何事<lb/>
闇死屠門無一聲<hi>有所悲也</hi>
<pb n="KR4h0038_WYG_070-12a"/>
蟭螟殺敵蚊巢上蠻觸交爭蝸角中應似諸天觀下界<lb/>
一微塵内闘英雄<hi>自照也</hi>
蠨蛸網上罥蜉蝣反覆相持死始休何異浮生臨老日<lb/>
一彈指頃報恩讎<lb/>
蟻王化飯為臣妾蜾母偷蟲作子孫彼此假名非本物<lb/>
其間何怨復何恩<lb/>
鵝乳養雛遺在水魚心想子變成鱗細微幽隠何窮事<lb/>
知者唯應是聖人<lb/>
<pb n="KR4h0038_WYG_070-12b"/>
　　　李賈二大諫拜命後寄楊八　劉禹錫<lb/>
諫省新登二直臣萬方驚喜捧絲綸則知天子明如日<lb/>
肯放淮陽高臥人<lb/>
　　　洛中春末從杜録事<lb/>
尊前花下長相見明日忽為千里人君過午橋回首望<lb/>
洛城猶自有殘春<lb/>
　　　米嘉榮<hi>與前篇不同</hi>
一别嘉榮三十載忽聞舊曲尚依然如今世俗輕前軰<lb/>
<pb n="KR4h0038_WYG_070-13a"/>
好染髭鬚事少年<lb/>
　　　上崔殻　　　　　　　　　延福里筆精<lb/>
能令音信通千里解致蛟龍運八行惆悵江生不相賞<lb/>
應縁自負好文章<lb/>
　　　寄弟洎蜀牋　　　　　　　韓浦<lb/>
十様蠻牋出益州寄來新自浣溪頭老兄得此全無用<lb/>
助爾添修五鳯樓<lb/>
　　　哭林傑　　　　　　　　　鄭宣<lb/>
<pb n="KR4h0038_WYG_070-13b"/>
才高未許賈生年何事孤䰟逐逝川螢聚帳中人已去<lb/>
鶴離臺上月初懸<lb/>
　　　雪席口占　　　　　　　　高崇文<lb/>
崇文崇武不崇文提戈出塞舊從軍有似蕃兒射雁落<lb/>
白毛空裏亂紛紛<lb/>
　　　迎孫刺史　　　　　　　　池州門子朱元<lb/>
昔日郎君今刺史朱元依舊守朱門今朝竹馬諸童子<lb/>
君是當時竹馬孫<lb/>
<pb n="KR4h0038_WYG_070-14a"/>
　　　秘色越器　　　　　　　　陸龜䝉<lb/>
九秋風露越塞開奪得千峯翠色來好向中宵盛沆瀣<lb/>
共稽中㪚鬬遺杯<lb/>
　　　舊識銀工邀食　　　　　　薛昭緯<lb/>
一楪氊根數十皴盤中猶更有紅鱗早知文字多辛苦<lb/>
悔不當初學鍜銀<lb/>
　　　熱戯樂　　　　　　　　　張祐<lb/>
熱戱爭心劇火燒銅搥暗熱不相饒上皇失喜寜王笑<lb/>
<pb n="KR4h0038_WYG_070-14b"/>
百尺幢竿果動揺<lb/>
　　　玉環琵琶<lb/>
宫樓一曲琵琶聲滿眼雲山是去程回顧段師非汝意<lb/>
玉環休把恨分明<lb/>
　　　題酸棗驛前碑<lb/>
蒼苔古澁自雕踈誰道中郎筆力餘長愛當時遇王粲<lb/>
毎來碑下不關書<lb/>
　　　題朱兵曹山居<lb/>
<pb n="KR4h0038_WYG_070-15a"/>
朱氏西齋萬巻書水門山閣自高疎我來穿穴非無意<lb/>
願向君家作壁魚<lb/>
　　　贈畫僧二首<lb/>
骨峭情高彼岸人一杯長泛海為津僧儀又入清流品<lb/>
却恐前生是許詢<lb/>
瘦頸隆肩碧眼生翰林親讃虎頭能終年不語看如意<lb/>
似證禪心入大乘<lb/>
　　　送走馬使<lb/>
<pb n="KR4h0038_WYG_070-15b"/>
新様花文配蜀羅同心雙帶蹙金蛾慣將喉舌傳君好<lb/>
馬跡鈴聲遍兩河<lb/>
　　　題御溝<lb/>
萬樹垂楊拂御溝溶溶漾漾遶神州都縁濟物心無阻<lb/>
從此恩波處處流<lb/>
　　　題青龍寺<lb/>
二十年沉滄海間一游京國也應然人人盡到求名處<lb/>
獨向青龍寺看山<lb/>
<pb n="KR4h0038_WYG_070-16a"/>
　　　硫黄<lb/>
一粒硫黄入貴門寢堂深處問𤣥言時人盡説韋山甫<lb/>
昨日餘干弔子孫<lb/>
　　　㪚花樓<lb/>
錦江城外錦城頭回望秦川上軫憂正值血䰟來夢裏<lb/>
杜鵑聲在㪚花樓<lb/>
　　　王家五絃<lb/>
五條絃出萬端情撚撥間關漫態生唯羡風流田太守<lb/>
<pb n="KR4h0038_WYG_070-16b"/>
小金鈴子耳邊鳴<lb/>
　　　聽薛陽陶吹蘆管<lb/>
紫清人下薛陽陶末曲新笳調更高無奈一聲天外絶<lb/>
百年已死斷腸刀<lb/>
　　　聽簡上人吹蘆管<lb/>
蜀國僧吹蘆一枝隴西游客淚先垂至今留得新聲在<lb/>
却為中原人不知<lb/>
　　　過汾水關<lb/>
<pb n="KR4h0038_WYG_070-17a"/>
千里南來背日行關門無事一侯嬴山根百尺路前去<lb/>
十夜耳中汾水聲<lb/>
　　　櫻桃<lb/>
石榴未拆梅猶小愛此山花四五株斜日庭前風裊裊<lb/>
碧油千片漏紅珠<lb/>
　　　酬凌秀才惠枕<lb/>
八寸黄楊惠不輕虎頭光照簟文清空心想此縁成夢<lb/>
㧞劒燈前一夜行<lb/>
<pb n="KR4h0038_WYG_070-17b"/>
　　　送温飛卿赴方城<lb/>
方城新尉曉衙參却是傍人意不甘盡夜與君思賈誼<lb/>
瀟湘猶隔洞庭南<lb/>
　　　感春申君<lb/>
薄俗何心議感恩謟容卑迹頼君門春深還道三千客<lb/>
寂寞無人殺李園<lb/>
　　　送張參及第還家　　　　　錢起<lb/>
太學三千聞琢玉東堂一舉早成名借問還家何處好<lb/>
<pb n="KR4h0038_WYG_070-18a"/>
中人含笑下機迎<lb/>
　　　送符别駕還錢塘<lb/>
驥足駸駸吳越間屏星復與紫書還知君從事元無事<lb/>
城上愁看海上山<lb/>
　　　晚歸嚴明府題門<lb/>
降士林霑蕙草寒空驚翰苑失鵷鸞秋中回首君門阻<lb/>
馬上應歌行路難<lb/>
　　　僧壁畫山水<lb/>
<pb n="KR4h0038_WYG_070-18b"/>
連山盡出暎禪扉粉壁香筵滿翠微坐來鑪氣縈空徹<lb/>
共指晴雲向嶺歸<lb/>
　　　校獵曲<lb/>
長楊殺氣連雲飛漢主秋畋正掩圍重門日晏紅塵出<lb/>
數騎畋人獵獸歸<lb/>
　　　桃花潭别汪倫　　　　　　李白<lb/>
李白登舟欲逺行忽聞江上踏歌聲桃花潭水深千尺<lb/>
不及汪倫送我情<lb/>
<pb n="KR4h0038_WYG_070-19a"/>
　　　哭殷遥　　　　　　　　　王維<lb/>
送君返葬石樓山松栢蒼蒼賔馭還埋骨白雲長已矣<lb/>
空餘流水向人間<lb/>
　　　李龜年所歌<lb/>
清風朗月苦相思蕩子從戎十載餘征人去日殷勤祝<lb/>
歸鴈來時數附書<lb/>
　<lb/>
　<lb/>
<pb n="KR4h0038_WYG_070-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　萬首唐人絶句巻七十<lb/>
</p>
<p>
</p>
  </div>
</body>
</text>
</TEI>
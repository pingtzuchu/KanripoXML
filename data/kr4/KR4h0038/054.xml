<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>萬首唐人絶句卷五十四</head> <lb/>
    <p>
<pb n="KR4h0038_WYG_054-1a"/>
欽定四庫全書<lb/>
　萬首唐人絶句卷五十四<lb/>
　　　　　　　　　　　　　宋　洪邁　編<lb/>
　　七言<lb/>
　　　曲江春草　　　　　　　　鄭　谷<lb/>
花落江隄簇暖煙雨餘江色逺相連香輪莫輾青青破<lb/>
留與愁人一醉眠<lb/>
　　　雪中偶題<lb/>
<pb n="KR4h0038_WYG_054-1b"/>
亂飄僧舍茶煙濕密灑歌樓酒力微江上晚來堪畫處<lb/>
漁人披得一簑歸<lb/>
　　　題慈恩寺黙公院<lb/>
雖近曲江居古寺舊山終憶九華峯春來老病厭迎送<lb/>
翦却牡丹栽野松<lb/>
　　　卷末偶題三首<lb/>
一卷疎蕪一百篇名成未敢暫忘筌何如海月生殘夜<lb/>
一句能令萬古傳<lb/>
<pb n="KR4h0038_WYG_054-2a"/>
七歲侍行湖外去岳陽樓上敢題詩如今衰晚無功業<lb/>
何以勝任國士知<lb/>
一第由來是出身垂名須為國風陳此生若不知騷雅<lb/>
孤宦如何作近臣<lb/>
　　　江上阻風<lb/>
水天春暗暮寒濃船閉蓬窻細雨中聞道漁家酒初熟<lb/>
夜來飜喜打頭風<lb/>
　　　十月菊<lb/>
<pb n="KR4h0038_WYG_054-2b"/>
節去蜂愁蝶不知曉庭還繞折殘枝自縁今日人心别<lb/>
未必秋香一夜衰<lb/>
　　　鷺鷥<lb/>
閒立春塘煙澹澹靜眠寒葦雨颼颼漁翁歸後沙汀晚<lb/>
飛上灘頭更自由<lb/>
　　　柳<lb/>
半煙半雨江橋畔映杏映桃山路中㑹得離人無限意<lb/>
千絲萬絮惹春風<lb/>
<pb n="KR4h0038_WYG_054-3a"/>
　　　越鳥<lb/>
背霜南鴈不到處倚棹北人初聽時梅雨滿江春草歇<lb/>
一聲聲在荔枝枝<lb/>
　　　忍公小軒二首<lb/>
松溪水色緑於松毎到松溪到暮鐘閒得心源秖如此<lb/>
問禪何必向䨇峰<lb/>
舊遊前事半埃塵多向中林結淨因一念一爐香火裏<lb/>
後身唯願似師身<lb/>
<pb n="KR4h0038_WYG_054-3b"/>
　　　淮上漁者<lb/>
白頭波上白頭翁家逐船移浦浦風一尺鱸魚新釣得<lb/>
兒孫吹火荻花中<lb/>
　　　興州江舘<lb/>
向蜀還秦計未成寒蛩一夜遶牀鳴愁眠不穩孤燈盡<lb/>
坐聽嘉陵江水聲<lb/>
　　　投所知<lb/>
砌下芝蘭新滿徑門前桃李舊垂隂却應回念江邊草<lb/>
<pb n="KR4h0038_WYG_054-4a"/>
放出春煙一寸心<lb/>
　　　淮上與友人别<lb/>
揚子江頭楊柳春揚花愁殺渡江人數聲風笛離亭晚<lb/>
君向瀟湘我向秦<lb/>
　　　七祖院小山<lb/>
小巧功成雨蘚斑軒車日日扣松關峩眉咫尺無人去<lb/>
却向僧窻㸔假山<lb/>
　　　傳經院壁畫松<lb/>
<pb n="KR4h0038_WYG_054-4b"/>
危根瘦蓋聳孤峰珍重江僧好筆蹤得向游人多處畫<lb/>
却勝澗底作真松<lb/>
　　　貧女吟<lb/>
塵壓鴛鴦廢錦機滿頭空挿麗春枝東鄰舞妓多金翠<lb/>
笑剪燈花學畫眉<lb/>
　　　送張逸人<lb/>
人間疎散更無人浪兀孤舟酒兀身蘆笋鱸魚抛不得<lb/>
五陵珍重五湖春<lb/>
<pb n="KR4h0038_WYG_054-5a"/>
　　　為人題<lb/>
淚濕孤鸞曉鏡昏近來方解惜青春杏花楊柳年年好<lb/>
不忍回㸔舊寫真<lb/>
　　　無本上人小齋二首<lb/>
寒寺唯應我訪師人稀境靜雪消遲竹西落照侵窻好<lb/>
堪惜歸時落照時<lb/>
松上江雲石上苔自嫌歸去夕陽催山門握手無他語<lb/>
只約今冬㸔雪來<lb/>
<pb n="KR4h0038_WYG_054-5b"/>
　　　贈日東鑒禪師<lb/>
故國無心渡海潮老禪方丈倚中條夜深雨絶松堂靜<lb/>
一㸃山螢照寂寥<lb/>
　　　蜀中賞海棠<lb/>
濃淡芳春滿蜀鄉半隨風雨斷鶯腸浣花溪上堪惆悵<lb/>
子美無情為發揚<lb/>
　　　再經南陽<lb/>
平蕪漠漠失樓臺昔日游人亂後來寥落墻垣春欲暮<lb/>
<pb n="KR4h0038_WYG_054-6a"/>
燒殘宫樹有花開<lb/>
　　　讀李白集<lb/>
何事文星與酒星一時分付李先生高吟大醉三千首<lb/>
留着人間伴月明<lb/>
　　　席上貽歌者<lb/>
花月樓臺近九衢清歌一曲倒金壺坐中亦有江南客<lb/>
莫向春風唱鷓鴣<lb/>
　　　酬高蟾先輩<lb/>
<pb n="KR4h0038_WYG_054-6b"/>
張生故國三千里知者唯應杜紫微君有君恩秋後葉<lb/>
可能更羡謝𤣥暉<lb/>
　　　蓮葉<lb/>
移舟水濺差差緑倚檻風揺柄柄香多謝浣溪人未折<lb/>
雨中留得蓋鴛鴦<lb/>
　　　早入諫院二首<lb/>
玉階春冷未催班暫拂塵衣枕笏眠孤立小心還自笑<lb/>
夢䰟潛繞御罏煙<lb/>
<pb n="KR4h0038_WYG_054-7a"/>
紫雲重疊抱春城廊下人稀唱漏聲偷得微吟斜倚柱<lb/>
滿衣花露聽宫鶯<lb/>
　　　東蜀春晚<lb/>
如此浮生更别離可堪長慟送春歸潼江水上楊花雪<lb/>
剛逐孤舟繚繞飛<lb/>
　　　野歩<lb/>
翠嵐迎歩興何長笑領漁翁入醉鄉日暮渚田微雨後<lb/>
鷺鷥閒暇稻花凉<lb/>
<pb n="KR4h0038_WYG_054-7b"/>
　　　下第退居二首<lb/>
年來還未上丹梯正着漁簑謝故溪落盡梨花春又了<lb/>
破籬殘雨晚鶯啼<lb/>
未嘗青杏出長安豪士應疑怕牡丹只有退畊畊不得<lb/>
黙然春落水吹殘<lb/>
　　　欹枕<lb/>
欹枕高歌日午春酒酣睡足最關身明明㑹得窮通理<lb/>
未必輸他馬上人<lb/>
<pb n="KR4h0038_WYG_054-8a"/>
　　　經賈島墓<lb/>
水遶荒墳縣路斜耕人訝我乆咨嗟重來兼恐無尋處<lb/>
日落風吹鼓子花<lb/>
　　　贈下第舉公<lb/>
見君失意我惆悵記得當年落第情出去無憀歸又悶<lb/>
花南漫打講鐘聲<lb/>
　　　悶題<lb/>
莫厭九衢塵土間秋晴滿眼是南山僧家未必全無事<lb/>
<pb n="KR4h0038_WYG_054-8b"/>
道着訪僧心且閒<lb/>
　　　初還京師<lb/>
秋光不見舊池臺四顧荒涼瓦礫堆火力不能燒地力<lb/>
亂前黄菊眼前開<lb/>
　　　春隂<lb/>
携琴當酒度春隂不解謀生只解吟舞蠂歌鶯莫相說<lb/>
老郎心是老僧心<lb/>
　　　浯溪<lb/>
<pb n="KR4h0038_WYG_054-9a"/>
湛湛清江疊疊山白雲白鳥在其間漁翁醉睡又醒睡<lb/>
誰道皇天最惜閒<lb/>
　　　失鷺鷥<lb/>
野格由來倦小池驚飛却下碧江涯月昏風急宿何處<lb/>
秋岸蕭蕭黄葦枝<lb/>
　　　文昌寓直<lb/>
何遜空階夜雨平朝來交直雨新晴落花亂下花塼上<lb/>
不忍和苔踏紫英<lb/>
<pb n="KR4h0038_WYG_054-9b"/>
　　　街西晚歸<lb/>
御溝春水繞閒坊信馬歸來傍短牆幽榭名園臨紫陌<lb/>
晚風時帶牡丹香<lb/>
　　　偶書<lb/>
承時偷喜負明神務實那能得庇身不㑹蒼蒼主何事<lb/>
忍饑多是力耕人<lb/>
　　　閒題<lb/>
舉世何人肯自知須逢精鑑定妍蚩若教嫫母臨明鏡<lb/>
<pb n="KR4h0038_WYG_054-10a"/>
也道不勞紅粉施<lb/>
　　　下峽<lb/>
憶子啼猿繞樹哀雨隨孤棹過陽臺波頭未白人頭白<lb/>
瞥見春風灔澦堆<lb/>
　　　江宿聞蘆管<lb/>
寒曲凄凉楚水濵聲聲吹出落梅春須知風月千墻下<lb/>
亦有胡蘆河畔人<lb/>
　　　和知己秋日傷懐<lb/>
<pb n="KR4h0038_WYG_054-10b"/>
流水歌聲共不回去年天氣舊亭臺梁塵寂寞燕歸去<lb/>
黄蜀葵花一朶開<lb/>
　　　重訪黄神谷䇿禪者<lb/>
初塵芸閣來禪閣却訪支郎是老郎我趣轉卑師趣靜<lb/>
數峯秋雪一爐香<lb/>
　　　定水寺行香<lb/>
聽松㸔畫繞虚廊風拂金罏待賜香丞相未來春雪密<lb/>
暫偷閒卧老僧牀<lb/>
<pb n="KR4h0038_WYG_054-11a"/>
　　　黄鶯<lb/>
春雲薄薄日輝輝宫樹煙深隔水飛應為能歌繫仙籍<lb/>
麻姑乞與女真衣<lb/>
　　　槐花<lb/>
毶毶金蘂撲晴空舉子䰟驚落照中今日老郎猶有恨<lb/>
昔年相戱十秋風<lb/>
　　　永日有寄<lb/>
能消永日是樗蒲坑壍由來似宦途兩擲未離犍撅内<lb/>
<pb n="KR4h0038_WYG_054-11b"/>
坐中可惜為呼盧<lb/>
　　　小桃<lb/>
和烟和雨遮敷水映竹映村連霸陵撩弄春風耐寒冷<lb/>
到頭贏得杏花憎<lb/>
　　　苔錢<lb/>
春紅秋紫繞池臺箇箇圓如濟世財雨後無端滿窮巷<lb/>
買花不得買愁來<lb/>
　　　靜吟<lb/>
<pb n="KR4h0038_WYG_054-12a"/>
騷雅荒凉我自安月和餘雪夜吟寒相門相客應相笑<lb/>
得句勝於得好官<lb/>
　　　菊<lb/>
王孫莫把比荆蒿九日枝枝近鬢毛露濕秋香滿池岸<lb/>
由來不羡五松高<lb/>
　　　壬戌西幸後<lb/>
武徳門前顥氣新雪融鴛瓦土膏春夜來夢到宣麻處<lb/>
草沒龍墀不見人<lb/>
<pb n="KR4h0038_WYG_054-12b"/>
　　　多虞<lb/>
多虞難住人稀處近耗渾無戰罷碁向闕歸山俱未得<lb/>
且沽春酒且吟詩<lb/>
　　　短褐<lb/>
閒披短褐杖山藤頭不是僧心是僧坐睡覺來清夜半<lb/>
芭蕉影動道場燈<lb/>
　　　曲江紅杏<lb/>
遮莫江頭柳色遮日濃鶯睡一枝斜女郎折得殷勤看<lb/>
<pb n="KR4h0038_WYG_054-13a"/>
道是春風及第花<lb/>
　　　折得梅<lb/>
寒歩江村折得梅孤香不肯待春催滿枝盡是愁人淚<lb/>
莫殢朝來露濕來<lb/>
　　　牡丹<lb/>
畫堂簾卷張清宴含香帶霧情無限春風愛惜未放開<lb/>
柘枝鼓振紅英綻<lb/>
　　　寂寞<lb/>
<pb n="KR4h0038_WYG_054-13b"/>
江郡人稀便是村踏青天氣欲黄昏春愁不破還成醉<lb/>
衣上淚痕和酒痕<lb/>
　　　亂後灞上<lb/>
柳絲牽水杏房紅煙岸人稀草色中日暮一行高鳥處<lb/>
依稀合是望春宫<lb/>
　　　長門怨二首<lb/>
閒把羅衣泣鳯凰先朝曾教舞霓裳春來却羡桃花落<lb/>
得逐晴風出禁墻<lb/>
<pb n="KR4h0038_WYG_054-14a"/>
流水君恩共不回杏花爭忍掃成堆殘春未必多煙雨<lb/>
淚滴閒堦長緑苔<lb/>
　　　三月三日舟中奉和　　　　張　說<lb/>
暮春三月日重三春水桃花滿禊潭廣樂逶迤天上下<lb/>
仙舟揺衍鏡中酣<lb/>
　　　上巳日貢院贈内　　　　　權徳輿<lb/>
三日韶光處處新九華仙洞七香輪老夫留滯何由去<lb/>
珉玉相和正繞身<lb/>
<pb n="KR4h0038_WYG_054-14b"/>
禊飲尋春興有餘深情婉婉見䨇魚同心齊體如身到<lb/>
臨水煩君便祓除<lb/>
　　　曲江上巳　　　　　　　　趙　璜<lb/>
長堤十里轉香車兩岸煙花錦不如欲問神仙在何處<lb/>
紫雲樓閣向空虚<lb/>
　　　題七夕圖<lb/>
帝子吹簫上翠微秋風一曲鳯凰歸明年七月重相見<lb/>
依舊高懸織女機<lb/>
<pb n="KR4h0038_WYG_054-15a"/>
　　　三月晦日㑹李員外　　　　令狐楚<lb/>
三月唯殘一日春玉山傾倒白鷗馴不辭便學山人醉<lb/>
交下無人作主人<lb/>
　　　中元日贈張尊師<lb/>
偶來人世值中元不獻𤣥都永日閒寂寂焚香在仙觀<lb/>
知師遥禮玉京山<lb/>
　　　和張燕公汎洞庭　　　　　尹　<graphic n="KR1026" url="https://raw.githubusercontent.com/kanripo/KR-Gaiji/master/images/KR1026.png" mimeType="image/png"/>
風光淅瀝草中飄日采熒熒水上揺幸奉瀟湘雲壑意<lb/>
<pb n="KR4h0038_WYG_054-15b"/>
山傍容與動仙橈<lb/>
　　　蜀中九日　　　　　　　　王　勃<lb/>
九月九日望鄉臺他席他鄉送客杯人今已厭南中苦<lb/>
鴻鴈那從北地來<lb/>
　　　賀子及第贈營妓紅綾　　　楊汝士<lb/>
郎君得意及青春蜀國將軍又不貧一曲高歌紅一匹<lb/>
兩頭娘子謝夫人<lb/>
　　　及第後宿平康里　　　　　裴思謙<lb/>
<pb n="KR4h0038_WYG_054-16a"/>
銀缸斜背解明璫小語低聲賀玉郎從此不知蘭麝貴<lb/>
夜來新惹桂枝香<lb/>
　　　送司馬道士遊天台　　　　宋之問<lb/>
羽客笙歌此地違離筵數處白雲飛蓬萊闕下長相憶<lb/>
桐栢山頭去不歸<lb/>
　　　登逍遥樓<lb/>
逍遥樓上望鄉闗緑水泓澄雲霧間北去衡陽二千里<lb/>
無因鴈足繫書還<lb/>
<pb n="KR4h0038_WYG_054-16b"/>
　　　荅泉州使君重陽贈酒　　　李嘉祐<lb/>
欲強登高無力去籬邊黄菊為誰開共知不是潯陽郡<lb/>
那得王宏送酒來<lb/>
　　　仲月賞花　　　　　　　　韋同則<lb/>
梅花似雪柳含烟南地風光臘月前把酒且須判却醉<lb/>
風流何必待歌筵<lb/>
　　　九月十日即事　　　　　　陳　羽<lb/>
漢江天外東流去巴塞連山萬里秋節過重陽人病起<lb/>
<pb n="KR4h0038_WYG_054-17a"/>
一枝殘菊不勝愁<lb/>
　　　題雲夢亭　　　　　　　　崔　櫓<lb/>
薄煙如夢雨如塵霜景晴來却勝春好住池西紅葉樹<lb/>
明年今日伴何人<lb/>
　　　九日登高懐友　　　　　　鄭　絪<lb/>
簪茱泛菊俯平阡飲過三杯却惘然十歲此辰同醉友<lb/>
登高各處已三年<lb/>
　　　樊川寒食二首　　　　　　盧延讓<lb/>
<pb n="KR4h0038_WYG_054-17b"/>
寒食權豪盡出行一川如畫雨初晴誰家金絡遊春盛<lb/>
擔入花間軋軋聲<lb/>
鞍馬和花總是塵歌聲處處有佳人五陵年少麤於事<lb/>
栲栳量金買斷春<lb/>
　　　楊枝枝詞　　　　　　　　滕　邁<lb/>
三條陌上拂金羈萬里橋邊映酒旗此日令人膓欲斷<lb/>
不堪將入笛中吹<lb/>
　　　代妻荅　　　　　　　　幽州士子<lb/>
<pb n="KR4h0038_WYG_054-18a"/>
蓬鬢荆釵世所稀布裙猶是嫁時衣胡麻好種無人種<lb/>
合是歸時底不歸<lb/>
　　　不第失意賦　　　　　　　盧　汪<lb/>
惆悵興亡繫綺羅世人猶自選青娥越王解破夫差國<lb/>
一箇西施已太多<lb/>
　　　徐州使院作　　　　　　　王智興<lb/>
平生弓劍自相隨剛被郎官遣作詩江南花柳從君詠<lb/>
塞北煙塵我自知<lb/>
<pb n="KR4h0038_WYG_054-18b"/>
　　　折楊柳　　　　　　　　　喬知之<lb/>
可憐濯濯春楊柳攀折將來就纎手妾容同此共盛衰<lb/>
何必君恩獨能久<lb/>
　　　九月九日旅望　　　　　　邵大震<lb/>
九月九日望遥空秋水秋天生夕風寒鴈一向南飛逺<lb/>
游人幾度菊花叢<lb/>
　　　獻主文　　　　　　　　　劉虚白<lb/>
三十年前此夜中一般燈火一般風不知歲月能多少<lb/>
<pb n="KR4h0038_WYG_054-19a"/>
猶著麻衣待至公<lb/>
　　　槐花　　　　　　　　　　翁承贊<lb/>
雨中装㸃望中黄勾引蟬聲送夕陽憶昔當年隨計吏<lb/>
馬蹄終日為君忙<lb/>
　　　上巳寄孟中丞　　　　　　鮑　防<lb/>
世間禊事風流處鏡裏雲山若畫屛今日會稽王内史<lb/>
好將賔客醉蘭亭<lb/>
　<lb/>
<pb n="KR4h0038_WYG_054-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　萬首唐人絶句卷五十四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>萬首唐人絶句巻六</head> <lb/>
    <p>
<pb n="KR4h0038_WYG_006-1a"/>
欽定四庫全書<lb/>
　萬首唐人絶句巻六<lb/>
　　　　　　　　　　　　　宋　洪邁　編<lb/>
　　七言<lb/>
　　　酬海南馬大夫　　　　　　劉禹錫<lb/>
新辭將印拂朝纓臨水登山四體輕猶念天涯未歸客<lb/>
瘴雲深處守孤燈<lb/>
　　　寄贈小樊<lb/>
<pb n="KR4h0038_WYG_006-1b"/>
花面了頭十三四春來綽約向人時終須買取名春草<lb/>
處處相將步步隨<lb/>
　　　酬樂天自問<lb/>
親友闗心皆不見風光滿眼獨傷神洛陽城裏多池館<lb/>
處處花開有主人<lb/>
　　　和令狐相公别牡丹<lb/>
平章宅裏一闌花臨到開時不在家莫道兩京非逺别<lb/>
春明門外即天涯<lb/>
<pb n="KR4h0038_WYG_006-2a"/>
　　　贈劉景擢第<lb/>
湘中才子是劉郎望在長沙住桂陽昨日鴻都新上第<lb/>
五陵年少讓清光<lb/>
　　　和令狐相公聞思帝鄉有感<lb/>
當初造曲者為誰説得思鄉戀闕時滄海西頭舊丞相<lb/>
停盃處分不須吹<lb/>
　　　酬令狐見寄<lb/>
羣玉山頭住四年每聞笙鶴看諸仙何時得把浮丘袖<lb/>
<pb n="KR4h0038_WYG_006-2b"/>
白日將升第九天<lb/>
　　　酬令狐春意<lb/>
一紙書封四句詩芳辰對酒逺相思長吟盡日西南望<lb/>
猶及殘春花落時<lb/>
　　　城内花園值春霜一夕萎謝<lb/>
樓下芳園最占春年年結伴采花頻繁霜一夜相撩擾<lb/>
不似佳人似老人<lb/>
　　　和裴晉公涼風亭睡覺<lb/>
<pb n="KR4h0038_WYG_006-3a"/>
驪龍睡後珠元在仙鶴行時步又輕方寸瑩然無一事<lb/>
水聲來侣玉琴聲<lb/>
　　　答裴公雪夜訝諸公不相訪<lb/>
玉樹瓊樓滿眼新的知開閣待諸賔遲遲來去非無意<lb/>
擬作梁園座右人<lb/>
　　　和人憶江西故吏歌<lb/>
侯家故吏歌聲發逸處能高怨處低今嵗洛中無雨雪<lb/>
眼前風景似江西<lb/>
<pb n="KR4h0038_WYG_006-3b"/>
　　　賞牡丹<lb/>
偶然相遇人間世合在増城阿姥家有此傾城好顔色<lb/>
天教晩發賽諸花<lb/>
　　　有所嗟二首<lb/>
庾令樓中初見時武昌城外似腰肢相逢相識盡如夢<lb/>
為雨為雲今不知<lb/>
鄂渚濛濛烟雨㣲女郎夢逐暮雲歸只應長在漢陽渡<lb/>
化作鴛鴦一隻飛<lb/>
<pb n="KR4h0038_WYG_006-4a"/>
　　　和裴令公誚樂天寄奴買馬<lb/>
常奴安得似方回爭望追風絶足來若把翠娥酬騄駬<lb/>
始知天下有竒才<lb/>
　　　酬牛相見寄<lb/>
官冷如漿滿病身凌寒不易遇天津少年留取多情興<lb/>
請待花時作主人<lb/>
　　　答張侍衛<lb/>
又被時人寫姓名春風引路入京塵知君憶得前身事<lb/>
<pb n="KR4h0038_WYG_006-4b"/>
分付鶯花與後生<lb/>
　　　赴連州諸公置酒相送<lb/>
謫在三湘最逺洲邊鴻不到水南流如今暫寄尊前笑<lb/>
明日辭君步步愁<lb/>
　　　梁國辭<lb/>
梁國三郎威徳尊女巫簫皷走鄉村萬家長見空山上<lb/>
雨氣蒼茫生廟門<lb/>
　　　酬元九<lb/>
<pb n="KR4h0038_WYG_006-5a"/>
無事尋花至仙境等閒栽樹比封君金門通籍真多事<lb/>
黄紙除書每日聞<lb/>
　　　酬楊侍郎<lb/>
翔鸞闕底謝皇恩纓上滄浪舊水痕疎傅揮金忽相憶<lb/>
逺擎長句與招魂<lb/>
　　　答楊敬之時亦謫居<lb/>
飽霜孤竹聲偏切帶火焦桐韵不悲今日知音一留聴<lb/>
是君心事不同時<lb/>
<pb n="KR4h0038_WYG_006-5b"/>
　　　和嚴給事聞唐昌觀玉蘂花下有仙遊三首<lb/>
玉女來看玉蘂花異香先引七香車攀枝弄雪時回顧<lb/>
驚怪人間日易斜<lb/>
雪蘂瓊絲滿院春衣輕步步不生塵君平簾下徒相問<lb/>
長伴吹簫别有人<lb/>
　　　酬楊八副使將赴湖南見寄<lb/>
知逐征南冠楚才逺勞書信到陽臺明朝若到君山上<lb/>
一道巴江自此來<lb/>
<pb n="KR4h0038_WYG_006-6a"/>
　　　和元相公<lb/>
玉人紫綬相輝映却要霜鬚一兩莖其奈無成空老去<lb/>
每臨明鏡若為情<lb/>
　　　謝惠班竹杖<lb/>
一莖烱烱琅玕色數節重重玳瑁文拄到高山未登處<lb/>
青雲路上願逢君<lb/>
　　　常州楊給事新樓<lb/>
文昌新像盡東來油幕朱門次第開且上新樓看風月<lb/>
<pb n="KR4h0038_WYG_006-6b"/>
㑹乘雲雨一時回<lb/>
　　　和裴令公夜晏<lb/>
天下蒼生望不休東山雖有但時遊後來海上仙桃樹<lb/>
肯逐人間風露秋<lb/>
　　　酬李侍郎惠藥<lb/>
隠儿支頭對落暉故人書信到柴扉周南留滯商山老<lb/>
星像如今属少㣲<lb/>
　　　寄李表臣二首<lb/>
<pb n="KR4h0038_WYG_006-7a"/>
對酒臨流奈别何君今已貴我蹉跎分明記取星星鬢<lb/>
他日相逢應更多<lb/>
世間人事有何窮過後思量盡是空早晩同歸洛陽陌<lb/>
卜隣須近祝鷄翁<lb/>
　　　酬牛相公别後夢同遊<lb/>
已嗟池上别魂驚忽報夢中携手行此夜獨歸還乞夢<lb/>
老人無睡到天明<lb/>
　　　酬裴尹携酒兼喜眼疾平<lb/>
<pb n="KR4h0038_WYG_006-7b"/>
巻盡輕雲月更明金箆不用且閒行若傾家釀招來客<lb/>
何必池塘春草生<lb/>
　　　和滑州李尚書上已憶江南褉事<lb/>
白馬津頭春日遲沙洲歸雁拂旌旗栁營惟有軍中戲<lb/>
不似江南三月時<lb/>
　　　和西川李尚書傷孔雀及薛濤<lb/>
玉倪已逐金鐶塟翠羽先隨秋草萎唯見芙蓉含曉露<lb/>
數行紅淚滴清池<lb/>
<pb n="KR4h0038_WYG_006-8a"/>
　　　後梁二帝碑堂下作<lb/>
玉馬朝周從此辭園陵寂寞對豐碑千行宰樹荆州道<lb/>
暮雨蕭蕭聞子規<lb/>
　　　答栁栁州三首<lb/>
日日臨池弄小鶵還思寫論付宫奴栁家新様元和脚<lb/>
且盡薑芽歛手徒<hi>栁集亦有是篇</hi>
小兒弄筆不能嗔涴壁書忩且賞勤聞彼夢熊猶未兆<lb/>
女中誰是衛夫人<lb/>
<pb n="KR4h0038_WYG_006-8b"/>
昔日傭工寄姓名逺勞辛苦寫西京近來漸有臨池興<lb/>
為報元常欲抗衡<lb/>
　　　重别栁栁州<lb/>
二十年來萬事同今朝歧路忽西東皇恩若許歸田去<lb/>
晩嵗當為田舎翁<hi>鄰易田</hi>
　　　登清輝樓<lb/>
潯陽江色潮添滿彭蠡秋聲夜送來南望廬山千萬仭<lb/>
共誇新出棟梁材<lb/>
<pb n="KR4h0038_WYG_006-9a"/>
　　　遇毛仙翁<lb/>
武昌山下蜀江東重向仙舟見葛洪又得案前親禮拜<lb/>
大羅天訣玉函封<lb/>
　　　寄毗陵楊給事三首<lb/>
揮毫起制來東省蹛目修名謁外臺好著櫜鞬莫惆悵<lb/>
出文入武是全才<lb/>
曽主魚書輕刺史今朝自請左魚來青雲直上無多地<lb/>
却要斜飛取勢回<lb/>
<pb n="KR4h0038_WYG_006-9b"/>
東城南陌昔同遊坐上無人第二流屈指如今已零落<lb/>
且須歡喜作鄰州<lb/>
　　　陪晏杏園<lb/>
更將何面上春臺百事無成老又催唯有落花無俗態<lb/>
不嫌憔悴滿頭來<lb/>
　　　曹剛<lb/>
大絃嘈噆小絃清噴雪含風意思生一聴曹剛彈薄媚<lb/>
人生不合出京城<lb/>
<pb n="KR4h0038_WYG_006-10a"/>
　　　寄湖州韓中丞<lb/>
老郎日日憂蒼髩逺守年年厭白蘋終日相思不相見<lb/>
長頻相見見何人<lb/>
　　　楊栁枝<lb/>
楊子江頭烟景迷隋家官樹拂金堤嵯峨猶有當時色<lb/>
半蘸波中水鳥棲<lb/>
　　　韓信廟<lb/>
將畧兵機命世雄蒼黄鍾室嘆良弓遂令後代登壇者<lb/>
<pb n="KR4h0038_WYG_006-10b"/>
每一尋思怕立功<lb/>
　　　美温尚書鎮定興元<lb/>
旌旗入境大無聲戮盡鯨鯢漢水清從此世人開耳目<lb/>
始知名將出書生<lb/>
　　　田順郎歌<lb/>
清歌不是世間音玉殿常開稱主心唯有順郎全學得<lb/>
一聲飛出九重深<lb/>
　　　夜聞商人船中筝<lb/>
<pb n="KR4h0038_WYG_006-11a"/>
大艑髙船一百尺清聲促柱十三弦揚州市裏商人女<lb/>
來占江西明月天<lb/>
　　　聞道士彈思歸引<lb/>
仙翁一奏思歸引逐客初聞自泫然莫怪殷勤悲此曲<lb/>
越聲長苦已三年<lb/>
　　　喜康將軍見訪<lb/>
謫居愁寂似幽棲百草當門茅舍低野獵將軍忽相訪<lb/>
鷓鴣驚起繞籬啼<lb/>
<pb n="KR4h0038_WYG_006-11b"/>
　　　嘗茶<lb/>
生拍芳叢鷹嘴芽老郎封寄謫仙家今宵更有湘江月<lb/>
照出霏霏滿盌花<lb/>
　　　月望洞庭<lb/>
湖光秋月兩相和潭面無風鏡未磨遙望洞庭山水翠<lb/>
白銀盤裏一青螺<lb/>
　　　赴連山<hi>徳宗山陵</hi>
當時並冕奉天顔委珮低簮綵仗間今日獨來張樂地<lb/>
<pb n="KR4h0038_WYG_006-12a"/>
萬重雲水望橋山<lb/>
　　　監祠夕月<lb/>
西皥分司晝夜平羲和停午太隂生鏗鏘揖讓秋光裏<lb/>
觀者如雲出鳯城<lb/>
　　　贈李司空妓<lb/>
髪鬢梳頭宫様籹春風一曲杜韋娘司空見慣渾閒事<lb/>
㫁盡蘇州刺史腸<lb/>
　　　家園𤓰熟是故蕭相公所遺𤓰種悽然感舊因<lb/>
<pb n="KR4h0038_WYG_006-12b"/>
　　　賦此詩　　　　　　　　　劉長卿<lb/>
事去人亡迹自留黄花緑蔕不勝愁誰能更向青門外<lb/>
秋草茫茫覔故侯<lb/>
　　　寄許尊師<lb/>
獨上雲梯入翠微濛濛烟雨映禪扉世人知在中峰裏<lb/>
遙禮青山恨不歸<lb/>
　　　酬李穆見寄<lb/>
孤舟相訪至天涯萬轉雲山路更賖欲掃柴門迎逺客<lb/>
<pb n="KR4h0038_WYG_006-13a"/>
青苔黄葉滿貧家<lb/>
　　　送王司馬秩滿西歸<lb/>
漢代何人訪逐臣江邊㡬度送歸人同官嵗嵗先辭滿<lb/>
唯有青山伴老身<lb/>
　　　寄别朱拾遺<lb/>
天書逺召滄浪客㡬度臨岐病未能江海茫茫春欲遍<lb/>
行人一騎發金陵<lb/>
　　　㑹赦後酬主簿所問<lb/>
<pb n="KR4h0038_WYG_006-13b"/>
江南江北長相憶淺水深山獨掩扉重見太平人已老<lb/>
桃源久住不能歸<lb/>
　　　贈秦系<lb/>
向風長嘯戴紗巾野鶴由來不可親明日東歸變名姓<lb/>
五湖烟水覔何人<lb/>
　　　酬靈澈公相招<lb/>
石澗泉聲久不聞獨臨長路雪紛紛如今漸欲生黄髪<lb/>
願脱頭冠與白雲<lb/>
<pb n="KR4h0038_WYG_006-14a"/>
　　　贈崔九<lb/>
憐君一見一悲歌嵗嵗無如老去何白屋漸看秋草沒<lb/>
青雲莫道故人多<lb/>
　　　送建州陸使君<lb/>
漢庭初拜建安侯天子臨軒寄所憂從此向南無限路<lb/>
雙旗已去水悠悠<lb/>
　　　送秦侍御外甥長篆之福州謁鮑大夫秦侍御<lb/>
　　　與大夫有舊<lb/>
<pb n="KR4h0038_WYG_006-14b"/>
萬里閩中去渺然孤舟水上入寒烟轅門拜首孺衣弊<lb/>
貌似牢之豈不憐<lb/>
　　　聞奉迎皇太后使沈判官至<lb/>
長樂宫人掃落花君王正使五雲車萬方臣妾同瞻望<lb/>
疑在層城阿母家<lb/>
　　　送劉宣之道州謁崔大夫<lb/>
沅水悠悠湘水春臨岐一望一沾巾信陵門下三千客<lb/>
君在長沙見㡬人<lb/>
<pb n="KR4h0038_WYG_006-15a"/>
　　　過鄭山人所居<lb/>
寂寂孤鶯啼杏園寥寥一犬吠桃源落花芳草無尋處<lb/>
萬壑千峰獨閉門<lb/>
　　　奉送賀若郎中賊退後之杭州<lb/>
江上初収戰馬塵鶯聲栁色待行春雙旌誰道來何暮<lb/>
萬井如今有㡬人<lb/>
　　　𤓰州驛重送梁郎中<lb/>
渺渺雲山去㡬重依依獨聽廣陵鍾明朝借問南來客<lb/>
<pb n="KR4h0038_WYG_006-15b"/>
五馬雙旌何處逢<lb/>
　　　奉使鄂渚<lb/>
滄洲不復戀漁竿白髪那堪戴鐡冠客路向南何處是<lb/>
蘆花十里雪漫漫<lb/>
　　　新息道中<lb/>
蕭條獨向汝南行客路多逢漢騎營古木蒼蒼離亂後<lb/>
㡬家同住一孤城<lb/>
　　　春日晏魏城湘水亭<lb/>
<pb n="KR4h0038_WYG_006-16a"/>
何年家住此江濱㡬度門前北渚春白髪亂生相顧老<lb/>
黄鶯自語豈知人<lb/>
　　　重送道標上人<lb/>
衡陽千里故人稀遙逐孤雲入翠微春草青青新覆地<lb/>
深山無路若為歸<lb/>
　　　送李判官之潤州行營<lb/>
萬里辭家事皷鼙金陵驛路楚雲西江春不肯留行客<lb/>
草色青青送馬蹄<lb/>
<pb n="KR4h0038_WYG_006-16b"/>
　　　將赴南巴至餘干别李十二<lb/>
江上花催問禮人鄱陽鶯報越鄉春誰憐别此悲歡異<lb/>
萬里青山送逐臣<lb/>
　　　時平後春日思歸<lb/>
一尉何曽及布衣時平却憶卧柴扉故園栁色催南客<lb/>
春水桃花待北歸<lb/>
　　　送陶十赴杭州攝掾<lb/>
莫嘆江城一掾卑滄洲未是阻心期浙中山色千萬狀<lb/>
<pb n="KR4h0038_WYG_006-17a"/>
門外潮聲朝暮時<lb/>
　　　使還七里瀬上逢薛承規赴江西貶<lb/>
遷客歸人醉晩寒孤舟暫泊子陵灘憐君更去三千里<lb/>
落日青山江上看<lb/>
　　　使回赴蘇州道中作<lb/>
春風何是逺相催路盡天涯始却回萬里無人空楚水<lb/>
孤帆送客到蘇臺<lb/>
　　　昭陽曲<lb/>
<pb n="KR4h0038_WYG_006-17b"/>
昨夜承恩宿未央羅衣猶帶御爐香芙蓉帳小雲屏暗<lb/>
楊栁風多水殿凉<lb/>
　　　非所留繋聞長州軍笛聲<lb/>
白日浮雲閉不開黄沙誰問冶長猜只憐横笛闗山月<lb/>
知處愁人夜夜來<lb/>
　　　贈微上人<lb/>
禪門來徃翠微間萬里千峰在剡山何時共到天台裏<lb/>
身與浮雲處處閒<lb/>
<pb n="KR4h0038_WYG_006-18a"/>
　　　東湖送朱逸人歸<lb/>
山色湖光併在東扁舟歸去有樵風莫道野人無外事<lb/>
開田鑿井白雲中<lb/>
　　　舟中送李十八<lb/>
釋子身心無有紛獨將衣鉢去人羣相思晩望西林寺<lb/>
唯有鐘聲出白雲<lb/>
　　　送李穆歸淮南<lb/>
揚州春草新年緑未去先愁去不歸淮水問君來早晚<lb/>
<pb n="KR4h0038_WYG_006-18b"/>
無人偏畏過芳菲<lb/>
　　　觀李溱所畫美人障子<lb/>
華堂翠幕春風來内閣金屏曉色開此中一見亂人眼<lb/>
只疑行雲到陽臺<lb/>
　　　明月灣尋賀九不遇<lb/>
故人川上復何之明月灣南空所思故人不在明月在<lb/>
誰見孤舟來去時<lb/>
　　　送友人東歸<lb/>
<pb n="KR4h0038_WYG_006-19a"/>
闗路迢迢匹馬歸垂楊寂寂數鶯飛憐君獻䇿十餘載<lb/>
今去猶為一布衣<lb/>
　　　七里瀬送嚴維<lb/>
秋江渺渺水空波越客孤舟欲傍歌手折衰楊悲老大<lb/>
故人零落已無多<lb/>
　　　重送裴郎中貶吉州<hi>五言中有送裴詩</hi>
猿啼客散暮江頭人自傷心水自流同作逐臣君更逺<lb/>
青山萬里一孤舟<lb/>
<pb n="KR4h0038_WYG_006-19b"/>
　　　尋盛禪師蘭若<lb/>
秋草黄花覆古阡隔林何處起人烟山僧獨在山中老<lb/>
唯有寒松見少年<lb/>
　<lb/>
　<lb/>
　<lb/>
　<lb/>
　萬首唐人絶句巻六<lb/>
<pb n="KR4h0038_WYG_006-20a"/>
欽定四庫全書<lb/>
　萬首唐人絶句卷六<lb/>
　　　　　　　　　　　　　宋　洪邁　編<lb/>
　　五言<lb/>
　　　藍溪雜詠十二首　　　　　　錢起<lb/>
　　　　望山臺<lb/>
望山登春臺目盡趣難極晚景下平阡花際霞峰色<lb/>
　　　　板橋<lb/>
<pb n="KR4h0038_WYG_006-20b"/>
靜宜樵隠度逺與車馬隔有時行藥來喜遇歸山客<lb/>
　　　　石井<lb/>
片霞照仙井泉底桃花紅那知幽石下不與武陵通<lb/>
　　　　古藤<lb/>
引蔓出雲樹垂輪覆巢鶴幽人對酒時苔上閒花落<lb/>
　　　　伺山徑<lb/>
㡬轉到青山數重度流水秦人入雲去知向桃源裏<lb/>
　　　　藥圃<lb/>
<pb n="KR4h0038_WYG_006-21a"/>
春畦生百藥花葉香初霽好日與光風偏來入叢蕙<lb/>
　　　　石上苔<lb/>
淨與溪色連幽宜松雨滴誰知古石上不染世人跡<lb/>
　　　　竹間路<lb/>
暗歸草堂靜半入花源去有時載酒來不與清風遇<lb/>
　　　　東坡<lb/>
永日興難忘掇芳春坡曲新晴花枝下愛此苔水綠<lb/>
　　　　石蓮花<lb/>
<pb n="KR4h0038_WYG_006-21b"/>
幽石生芙蓉百花慚美色逺笑越溪女聞芳不可識<lb/>
　　　　潺湲聲<lb/>
亂石跳素波寒聲來㡬處颼颼瞑風起散出空林去<lb/>
　　　　松下雪<lb/>
雖因朔風至不向瑤臺側唯助苦寒松偏明後凋色<lb/>
　　　赴章陵酬李卿贈別<lb/>
一官叨下秩九棘謝知音芳草文園路春愁滿別心<lb/>
　　　郎員外見尋不遇<lb/>
<pb n="KR4h0038_WYG_006-22a"/>
軒騎來相訪漁樵悔晚歸更憐誰露跡花裏㸃牆衣<lb/>
　　　逢俠者<lb/>
燕趙悲歌士相逢劇孟家寸心言不盡前路日將斜<lb/>
　　　過故吕侍御宅<lb/>
不見承明客愁聞長樂鐘馬卿何早世漢主欲登封<lb/>
　　　送楊著作歸東海<lb/>
楊柳出闗色東行千里期酒酣暫輕別路逺始相思<lb/>
　　　九日寄姪<lb/>
<pb n="KR4h0038_WYG_006-22b"/>
采菊偏相憶傳香寄便風今朝竹林下莫使桂尊空<lb/>
　　　崔逸人山亭<lb/>
藥徑深紅蘚山牕滿翠㣲羨君花下醉胡蝶夢中飛<lb/>
　　　宿洞口館<lb/>
野竹通溪冷秋泉入户鳴亂來人不到寒草上階生<lb/>
　　　梨花<lb/>
艶淨如籠月香寒未逐風桃花徒照地終被笑妖紅<lb/>
　　　感事三首　　　　　　　　　元稹<lb/>
<pb n="KR4h0038_WYG_006-23a"/>
為國謀羊舌從來不為身此心長自保終不學張陳<lb/>
自笑心何劣區區辨所寃伯仁雖到死終不向人言<lb/>
富貴年皆長風塵舊轉稀白頭方見絶遙為一霑衣<lb/>
　　　題翰林東閤前小松<lb/>
簷礙脩鱗亞霜侵簇翠黄唯餘入琴韻終待舜絃張<lb/>
　　　西還<lb/>
悠悠洛陽夢鬱鬱灞陵樹落日正西歸逢君又東去<lb/>
　　　與樂天同葬杓直<lb/>
<pb n="KR4h0038_WYG_006-23b"/>
元伯來相葬山濤誓撫孤不知他日事兼得似君無<lb/>
　　　旅眠<lb/>
内外都無隔帷屏不復張夜眠兼客坐同在火爐牀<lb/>
　　　合衣寢<lb/>
良夕背燈坐方成合衣寢酒醉夜未闌㡬囘顛倒枕<lb/>
　　　竹簟<lb/>
竹簟襯成茵未忍都令巻憶昨初來日看君自施展<lb/>
　　　牡丹二首<lb/>
<pb n="KR4h0038_WYG_006-24a"/>
簇蘂風頻壞裁紅雨更新眼看吹落地便別一年春<lb/>
繁綠陰全合衰紅展漸難風光一擡舉猶得暫時看<lb/>
　　　象人<lb/>
被色空成象觀空色異真自悲人是假那復假為人<lb/>
　　　嵗日<lb/>
一日今年始一年前事空淒涼百年事應與一年同<lb/>
　　　贈熊士登<lb/>
平生本多思況復老逢春今日梅花下他鄉值故人<lb/>
<pb n="KR4h0038_WYG_006-24b"/>
　　　夏陽亭臨望<lb/>
望逺音書絶臨川意緒長殷勤眼前水千里到河陽<lb/>
　　　日髙睡<lb/>
隔世身如夢頻來不為名憐君近南住時得到山行<lb/>
　　　輞川<lb/>
世累為身累閒忙不自由殷勤輞川水何事出山流<lb/>
　　　天壇歸<lb/>
為結區中累因辭洞裏花還來舊城郭烟火萬人家<lb/>
<pb n="KR4h0038_WYG_006-25a"/>
　　　雨後<lb/>
倦寢數殘更孤燈暗又明竹梢餘雨重時復拂簾驚<lb/>
　　　晴日<lb/>
多病苦虛羸晴明强展睂讀書心緒少閒卧日長時<lb/>
　　　直臺<lb/>
糜入神羊隊烏驚海鷺眠仍教百餘日迎送直㕔前<lb/>
　　　行宫<lb/>
寥落古行宫宫花寂寞紅白頭宫女在閒坐説𤣥宗<lb/>
<pb n="KR4h0038_WYG_006-25b"/>
　　　醉行<lb/>
秋風方索漠霜貌足睽攜今日騎驄馬街中醉踏泥<lb/>
　　　指巡胡<lb/>
遣悶多慿酒公心只仰胡挺身唯直指無意獨欺愚<lb/>
　　　飲新酒<lb/>
聞君新酒熟況值菊花秋莫怪平生志圖銷盡日愁<lb/>
　　　香毬<lb/>
順俗唯團轉居中莫動搖愛君心不測猶訝火長燒<lb/>
<pb n="KR4h0038_WYG_006-26a"/>
　　　嘉陵水<lb/>
爾是無心水東流有恨無我心無説處也共爾何殊<lb/>
　　　漫天嶺贈僧<lb/>
五上兩漫天因師懴業緣漫天無盡日浮世有窮年<lb/>
　　　百牢闗<lb/>
天上無窮路生期七十間那堪九年内五度百牢闗<lb/>
　　　二月十九日酬王十八全素<lb/>
君念世上川嗟子老瘴天那堪十日内又長白頭年<lb/>
<pb n="KR4h0038_WYG_006-26b"/>
　　　古築城曲五解<lb/>
年年塞下丁長作出塞兵自從冒頓强官築遮敵城<lb/>
築城須努力城髙遮得賊但恐賊路多有城遮不得<lb/>
丁口傳父口莫問城堅不平城被敵圍漢劚城墻走<lb/>
因兹請休和敵騎往來過半疑兼半信築城猶嵳峩<lb/>
築城安敢煩願聽丁一言請築鴻臚寺兼愁敵出闗<lb/>
　　　逢雪宿芙蓉山　　　　　　劉長卿<lb/>
日暮蒼山逺天寒白屋貧柴門聞犬吠風雪夜歸人<lb/>
<pb n="KR4h0038_WYG_006-27a"/>
　　　送客之閩中<lb/>
朝無寒士達家在舊山貧相送天涯裏憐君更逺人<lb/>
　　　贈秦系二首<lb/>
羣公誰讓位五柳獨知貧惆悵青山路烟霞老此人<lb/>
初迷武陵路復出孟嘗門囘首江南岸青山與舊恩<lb/>
　　　夜中對雪贈秦系時秦初與謝氏離婚謝氏在<lb/>
　　　越<lb/>
月明花滿地君自憶山陰誰遣因風起紛紛亂此心<lb/>
<pb n="KR4h0038_WYG_006-27b"/>
　　　湘妃<lb/>
帝子不可見秋風來暮思嬋娟湘江月千載空蛾眉<lb/>
　　　斑竹<lb/>
蒼梧千載後斑竹對湘沅欲識湘妃怨枝枝滿淚痕<lb/>
　　　春草宫懷古<lb/>
君王不可見芳草舊宫春猶帶羅裙色青青向楚人<lb/>
　　　正朝覽鏡<lb/>
憔悴逢新嵗芳菲見舊春朝來明鏡裏不忍白頭人<lb/>
<pb n="KR4h0038_WYG_006-28a"/>
　　　𤓰洲送李端公<lb/>
片帆何處去匹馬獨歸遲惆悵江南北青山欲暮歸<lb/>
　　　送張十八歸桐廬<lb/>
歸人乘野艇帶月過江邨正落寒潮水相隨夜到門<lb/>
　　　過白鶴觀尋岑秀才不遇<lb/>
不知方外客何事鎻空房應向桃源裏教他喚阮郎<lb/>
　　　聽彈琴<lb/>
冷冷七絃上靜聽松風寒古調雖自愛今人多不彈<lb/>
<pb n="KR4h0038_WYG_006-28b"/>
　　　詠牆陰下葵<lb/>
此地常無日青青獨在陰太陽偏不及非是未傾心<lb/>
　　　入百丈澗見桃花晚開<lb/>
百丈深澗裏過時花欲妍應緣地勢下遂使春風偏<lb/>
　　　送子婿往揚州四首<lb/>
渡口發梅花山中動泉脈蕪城春草生君作揚州客<lb/>
半邏鶯滿樹新年人獨還落花逐流水共到茱萸灣<lb/>
雁還空渚在人去落潮翻臨水獨揮手殘陽歸掩門<lb/>
<pb n="KR4h0038_WYG_006-29a"/>
狎鳥攜稚子釣魚終老身殷勤囑歸客莫話桃源人<lb/>
　　　寄龍山道士<lb/>
悠悠白雲裏獨住青山客林下□焚香桂花同寂寂<lb/>
　　　送方外上人<lb/>
孤雲將野鶴豈向人間住莫買沃洲山時人已知處<lb/>
　　　送靈澈<lb/>
蒼蒼竹林寺杳杳鐘聲晚荷笠帶夕陽青山獨歸逺<lb/>
　　　茱萸灣<lb/>
<pb n="KR4h0038_WYG_006-29b"/>
荒涼野店絶迢逓人烟逺蒼蒼古木中多是隋家苑<lb/>
　　　赴楚州阻淺<lb/>
楚城今近逺積靄寒塘暮水淺舟且遲淮潮至何處<lb/>
　　　江中對月<lb/>
空洲夕烟斂望月秋江裏厯厯沙上人月中孤渡水<lb/>
　　　平蕃曲三首<lb/>
吹角報蕃營囘軍欲洗兵已教青海外自築漢家城<lb/>
渺渺戍烟孤茫茫塞草枯隴頭那用閉萬里不防胡<lb/>
<pb n="KR4h0038_WYG_006-30a"/>
絶漢大軍還平沙獨戍閒空留一片石萬古在燕山<lb/>
　　　尋賀九不遇<lb/>
楚水日夜綠傍江春草深青青遙滿目萬里傷歸心<lb/>
　　　送友人<lb/>
對酒灞亭暮相看愁自深河邊草已綠此別難為心<lb/>
　　　送蕭校書　　　　　　　　朱餘慶<lb/>
馬識青山路人隨白浪船別君猶有淚學道漫經年<lb/>
　　　宿道士觀<lb/>
<pb n="KR4h0038_WYG_006-30b"/>
堂閉仙人影空壇月露初閒聽道家子盥潄讀靈書<lb/>
　　　送陳標<lb/>
滿酌勸童僕好隨郎馬蹄春風戒行李莫上白銅鞮<lb/>
　　　重陽宴百花亭<lb/>
閒攜九日酒共到百花亭醉裏求詩境囘看島嶼青<lb/>
　　　酬李躔侍郎<lb/>
此去非闗興君行不當遊無因兩處馬共飲一溪流<lb/>
　　　別李侍御後却寄<lb/>
<pb n="KR4h0038_WYG_006-31a"/>
已作亭下別未忘燈下情吟多欲就枕更漏轉分明<lb/>
　　　天長路別朱大　　　　　　　李躔<lb/>
驛騎難隨伴尋山半憶君蒼崖殘月路猶數過溪雲<lb/>
　　　酬朱大<lb/>
十夜郡城宿苦吟身未閒那堪西郭別雪路問看山<lb/>
　　　雨後思湖上居　　　　　　　許渾<lb/>
前山風雨涼歇馬坐埀楊何處芙蓉落南渠秋水香<lb/>
　　　聞歌<lb/>
<pb n="KR4h0038_WYG_006-31b"/>
新秋絃管清時轉遏雲聲曲盡不知處月髙風滿城<lb/>
　　　思天台山<lb/>
赤城雲雪深山客負歸心昨夜西齋宿月明琪樹陰<lb/>
　　　長安早春懷江南<lb/>
雲月有歸處故山清洛南如何一花發春夢徧江潭<lb/>
　　　塞下<lb/>
夜戰桑乾北秦兵半不歸朝來有鄉信猶自寄征衣<lb/>
　　　送客南歸<lb/>
<pb n="KR4h0038_WYG_006-32a"/>
野寺薜蘿晚官渠楊柳春歸心已無限更送洞庭人<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0038_WYG_006-32b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　萬首唐人絶句卷六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>萬首唐人絶句巻十九</head> <lb/>
    <p>
<pb n="KR4h0038_WYG_019-1a"/>
欽定四庫全書<lb/>
　萬首唐人絶句巻十九<lb/>
　　　　　　　　　　　　　宋　洪邁　編<lb/>
　　七言<hi>原缺</hi>
<pb n="KR4h0038_WYG_019-2a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0038_WYG_019-2b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　萬首唐人絶句巻十九<lb/>
<pb n="KR4h0038_WYG_019-3a"/>
欽定四庫全書<lb/>
　萬首唐人絶句巻十九<lb/>
　　　　　　　　　　　　　宋　洪邁　編<lb/>
　　五言<lb/>
　　　春情　　　　　　　　　　張起<lb/>
畫閤餘寒在新年舊燕歸梅花猶帶雪未得試春衣<lb/>
　　　題嘉祥驛　　　　　　　　孟遲<lb/>
樹頂煙微緑山根菊暗香何人獨鞭馬落日上嘉祥<lb/>
<pb n="KR4h0038_WYG_019-3b"/>
　　　徐波渡<lb/>
曉月千重樹春煙十里溪過來還過去此路不堪迷<lb/>
　　　壯士吟<lb/>
壯士何曽悲悲即無回期如何易水上未歌淚先垂<lb/>
　　　懷鄭洎<lb/>
風蘭舞幽香雨葉墮空滴美人來不來前山看向夕<lb/>
　　　飲散呈主人<lb/>
夣覺笙歌散空堂寂寞秋更聞城角弄煙雨不勝愁<lb/>
<pb n="KR4h0038_WYG_019-4a"/>
　　　即事<lb/>
亂世時偏促隂天日易昏無言搔白首憔悴倚東門<lb/>
　　　勉兒子<lb/>
養爾逢多難常憂學已遲辟疆爲上相何必待從師<lb/>
　　　春早<lb/>
聞鶯纔覺曉開户已知晴一帶窻間日斜穿枕上明<lb/>
　　　贈姫人<lb/>
莫恨紅裙破休嫌白屋低請看京與洛誰在舊香閨<lb/>
<pb n="KR4h0038_WYG_019-4b"/>
　　　尋人偶題　　　　　　　　邵眞<lb/>
日昃不復午落花難歸樹人生能幾何莫猒相逢遇<lb/>
　　　登嶺望　　　　　　　　　許鼎<lb/>
淼淼三江水悠悠五嶺間鴈來猶不度人去若爲還<lb/>
　　　對月　　　　　　　　　　張喬<lb/>
盈缺青𡨕外東風萬古吹何人種丹桂不長出輪枝<lb/>
　　　題殿前桂葉　　　　　　　盧僎<lb/>
桂樹生南海芳香隔逺山今朝天上見疑是月中攀<lb/>
<pb n="KR4h0038_WYG_019-5a"/>
　　　南樓望<lb/>
去國三巴逺登樓萬里春傷心江上客不是故鄉人<lb/>
　　　臨川送别<lb/>
秋郊日半隱野樹煙初映風水正蕭條那堪動離詠<lb/>
　　　途中<lb/>
抱玉三朝楚懷書十上秦年年洛陽陌花鳥弄歸人<lb/>
　　　小院　　　　　　　　　　唐彦謙<lb/>
小院無人夜煙斜月轉明清宵易惆悵不必有離情<lb/>
<pb n="KR4h0038_WYG_019-5b"/>
　　　春雪初霽杏花正芳月夜閒吟<lb/>
霽景明如練繁英杏正芳姮娥應有語悔共雪爭光<lb/>
　　　文惠宫人<lb/>
認得前家令宫人淚滿裾不知梁佐命全是沈尚書<lb/>
　　　贈竇尊師<lb/>
我愛竇高士棄官仍在家爲嫌勾漏令兼不要丹砂<lb/>
　　　南海神詞　　　　　　　　　高駢<lb/>
滄溟八千里今古畏波濤此日征南將安然渡萬艘<lb/>
<pb n="KR4h0038_WYG_019-6a"/>
　　　送春<lb/>
水淺魚爭躍花深鳥競啼春光看欲盡判却醉如泥<lb/>
　　　海翻<lb/>
幾經人事變又見海濤翻徒起如山浪何曾洗至寃<lb/>
　　　笻竹杖寄僧<lb/>
堅輕笻竹杖一枝有九節寄與沃州人閒歩青山月<lb/>
　　　遣興<lb/>
把盞非憐酒持竿不爲魚唯應嵇叔夜似我性慵踈<lb/>
<pb n="KR4h0038_WYG_019-6b"/>
　　　登蕪城　　　　　　　　　儲嗣宗<lb/>
昔人登此地丘壠已前悲今日又非昔春風能幾時<lb/>
　　　滄浪峽<lb/>
滄浪臨古道道上石成塵自有滄浪峽誰爲無事人<lb/>
　　　垓城<lb/>
百戰未言非孤軍驚夜圍山河意氣盡淚濺美人衣<lb/>
　　　村月<lb/>
月午離南道前村半隱林田翁獨歸處喬麥露花深<lb/>
<pb n="KR4h0038_WYG_019-7a"/>
　　　早春<lb/>
野樹花初發空山獨見時踟蹰歷陽道鄉思滿南枝<lb/>
　　　送春<lb/>
無語共春别細腰枝上紅來年又相見還恐是愁中<lb/>
　　　自君之出矣　　　　　　　雍裕之<lb/>
自君之出矣寳鏡爲誰明思君如隴水長聞嗚咽聲<lb/>
　　　錦　　　　　　　　　　　薛瑩<lb/>
軋軋弄寒機功多力漸微惟憂機上錦不稱舞人衣<lb/>
<pb n="KR4h0038_WYG_019-7b"/>
　　　羨僧<lb/>
處世曾無着生前事盡非一缾兼一衲南北去如歸<lb/>
　　　秋日湖上<lb/>
落日五湖遊煙波處處愁沉浮千古事誰與問東流<lb/>
　　　寄舊山隱侣<lb/>
舊山諸隱淪身在若無身莫鎻白雲路白雲多悮人<lb/>
　　　訪武陵道者不遇<lb/>
花發鳥仍啼行行路欲迷二眞無問處虚度武陵溪<lb/>
<pb n="KR4h0038_WYG_019-8a"/>
　　　江山閒望<lb/>
渺渺無窮盡風濤幾日平年光與人事東去一聲聲<lb/>
　　　滿公房　　　　　　　　　綦毋潜<lb/>
世界蓮華藏行人香火縁燈王照不盡中夜寂相傳<lb/>
　　　効崔國輔體四首　　　　　韓偓<lb/>
淡月照中庭海棠花自落獨立俯閒階風動秋千索<lb/>
酒力惹睡眸鹵莽聞街鼓欲明花更寒東風打窻雨<lb/>
羅幕生春寒繡窻愁未眠南湖夜半雨應濕采蓮船<lb/>
<pb n="KR4h0038_WYG_019-8b"/>
雨後碧苔院霜來紅葉樓閒堦上斜日鸚鵡伴人愁<lb/>
　　　半睡<lb/>
擡鏡仍嫌重更衣又怕寒宵分未歸帳半睡待郎看<lb/>
　　　早歸<lb/>
去是黄昏後歸當朦朧時<graphic n="KR1651" url="https://raw.githubusercontent.com/kanripo/KR-Gaiji/master/images/KR1651.png" mimeType="image/png"/>衣吟宿醉風露動相思<lb/>
　　　兩處<lb/>
樓上淡山横樓前溝水清憐山又憐水兩處總牽情<lb/>
　　　春閨二首<lb/>
<pb n="KR4h0038_WYG_019-9a"/>
願結交加夣因傾㶑灧尊醒來情緒惡簾外正黄昏<lb/>
氲氲帳裏香薄睡睡時䊋長吁解羅帶怯見上空牀<lb/>
　　　花時與錢尊師同醉<hi>在醴陵</hi>
橋下淺深水竹間紅白花酒仙同避世何用厭長沙<lb/>
　　　從獵三首<lb/>
獵犬諳斜路宫嬪識畫旗馬前雙兎走宣示羽林兒<lb/>
小鐙狹鞦鞘鞍輕妓細腰有時齊走馬也學唱交交<lb/>
蹀躞巴驛駿陪鰓碧野雞忽聞仙樂動賜酒玉偏提<lb/>
<pb n="KR4h0038_WYG_019-9b"/>
　　　與僧<lb/>
江海扁舟客雲山一食僧相逢兩相語若箇是南能<lb/>
　　　野釣<lb/>
細雨桃花水輕漚逆浪飛風頭歸阻棹坐睡倚簑衣<lb/>
　　　迎内子題庭花<lb/>
芍藥斬新栽當庭數朶開東風與拘束留待細君來<lb/>
　　　題奉國寺<lb/>
新秋夜何爽露下風轉凄一磬竹窻外千燈花塔西<lb/>
<pb n="KR4h0038_WYG_019-10a"/>
　　　題龍門寺<lb/>
窻燈林靄裏門磬水聲中更與龍花㑹罏烟滿席風<lb/>
　　　寄早梅　　　　　　　　　陸　開<lb/>
折梅逢驛使寄與隴頭人江南無所有聊贈一枝春<lb/>
　　　子夜冬歌　　　　　　　　薛　耀<lb/>
朔風扣羣木嚴霜凋百草借問月中人安得長不老<lb/>
　　　感事　　　　　　　　　　高　蟾<lb/>
濁河從北下清洛向東流清濁皆如此何人不白頭<lb/>
<pb n="KR4h0038_WYG_019-10b"/>
　　　楚思<lb/>
疊浪與雲急翠蘭和意香風流化爲雨日暮下巫陽<lb/>
　　　雪中<lb/>
金閣倚雲開朱軒犯雪來三冬辛苦様天意似難裁<lb/>
　　　道中有感<lb/>
一醉六十日一裘三十年年華經幾日日日棹征鞭<lb/>
　　　宋汴道中<lb/>
平野有千里居人無一家甲兵年正少日久戍天涯<lb/>
<pb n="KR4h0038_WYG_019-11a"/>
　　　秋思<lb/>
天地太蕭索山川何渺茫不堪星斗柄猶把歳寒量<lb/>
　　　即事<lb/>
三年離水石一旦隠樵漁為問青雲上何人識巻舒<lb/>
　　　漁家<lb/>
野水千年在閒花一夕空近來浮世狹何似釣船中<lb/>
　　　閒中<lb/>
風雨去愁晚關河歸思涼西遊無直氣一夕九回膓<lb/>
<pb n="KR4h0038_WYG_019-11b"/>
　　　歸思<lb/>
紫府歸期斷芳洲别思迢黄金作人世只被歳寒消<lb/>
　　　送王郎中<lb/>
惜别逺相送却成惆帳多獨歸回首處爭奈暮山何<lb/>
　　　感興<lb/>
禾黍不暘艷競栽桃李春翻令力耕者多作賣花人<lb/>
　　　望湖亭<lb/>
湘水似伊水湘人非故人登臨獨無語風桞自搖春<lb/>
<pb n="KR4h0038_WYG_019-12a"/>
　　　采桑<lb/>
曉陌携籠去桑林路隔淮何如闘百草賭取鳳凰釵<lb/>
　　　悶題<lb/>
落第春相困無心惜落花荆山歸不得歸得亦無家<lb/>
　　　牡丹<lb/>
亂前看不足亂後眼偏明却得蓬蒿力遮藏見太平<lb/>
　　　玉蘃花<lb/>
唐昌樹已荒天意眷文昌晚入微風起春時雪滿墻<lb/>
<pb n="KR4h0038_WYG_019-12b"/>
　　　嘉陵<lb/>
細雨濕淒淒人稀江日西春膓已愁斷不待子規啼<lb/>
　　　山中即事　　　　　　　　郎士元<lb/>
入谷多春興乗舟棹碧潯山雲昨夜雨溪水曉來深<lb/>
　　　正朝上左丞　　　　　　　楊重𤣥<lb/>
歳去愁終在春還命不來長吁問丞相東閣幾時開<lb/>
　　　雪　　　　　　　　　　　羅　隱<lb/>
盡道豐年瑞豐年事若何長安有貧者爲瑞不宜多<lb/>
<pb n="KR4h0038_WYG_019-13a"/>
　　　寄陸魯望<lb/>
龍樓李丞相昔歳仰高文黄閣今無主青山竟不焚<lb/>
　　　登郭隗臺　　　　　　　　皇甫松<lb/>
燕相謀在兹積金黄巍巍上者欲何顔使我千載悲<lb/>
　　　塞上　　　　　　　　　　周　朴<lb/>
受降城必破回落隴頭移蕃道北海北謀生今始知<lb/>
　　　感寓　　　　　　　　　　杜荀鶴<lb/>
大海波濤淺小人方寸深海枯終見㡳人心不知心<lb/>
<pb n="KR4h0038_WYG_019-13b"/>
　　　春閨怨<lb/>
朝喜花艷春暮悲花委塵不悲花落早悲妾似花身<lb/>
　　　釣叟<lb/>
茅屋深灣裏釣船横竹門經營衣食外猶得弄兒孫<lb/>
　　　馬上作<lb/>
五里復五里住時無住時日將家漸逺猶恨馬行遲<lb/>
　　　幽情　　　　　　　　　　李牧<lb/>
幽人惜春暮潭上折芳草佳期何時還欲寄千里道<lb/>
<pb n="KR4h0038_WYG_019-14a"/>
　　　感事　　　　　　　　　　王　鐐<lb/>
擊石易得火扣人難動心今日朱門者曾恨朱門深<lb/>
　　　羅嗊曲六首　　　　　　　劉采春<lb/>
不喜秦淮水生憎江上船載兒夫壻去經歳又經年<lb/>
借問東園桞枯來得幾年自無枝葉分莫怨太陽偏<lb/>
莫作商人婦金釵當卜錢朝朝江口望錯忍幾人船<lb/>
郍年離别日只道住桐廬桐廬人不見今得廣州書<lb/>
昨日勝今日今年老去年黄河清有日白髪黒無縁<lb/>
<pb n="KR4h0038_WYG_019-14b"/>
昨日北風寒牽船浦裏安潮來打䌫斷揺櫓始知難<lb/>
　　　南歌子詞三首　　　　　　裵　諴<lb/>
不知厨中丳爭如炙裏心井邊銀釧落展轉恨還深<lb/>
不信長相憶擡頭取問天風吹荷葉動無夜不揺蓮<lb/>
簳蠟爲紅燭知情不自由細絲斜結網爭柰眼相鈎<lb/>
　<lb/>
　<lb/>
　萬首唐人絶句巻十九<lb/>
</p>
<p>
</p>
  </div>
</body>
</text>
</TEI>
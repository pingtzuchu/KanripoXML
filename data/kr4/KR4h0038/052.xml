<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>萬首唐人絶句巻五十二</head> <lb/>
    <p>
<pb n="KR4h0038_WYG_052-1a"/>
欽定四庫全書<lb/>
　萬首唐人絶句巻五十二<lb/>
　　　　　　　　　　　　　宋　洪邁　編<lb/>
　　七言<lb/>
　　　比紅兒詩　　　　　　　　羅　虬<lb/>
　　　　其一<lb/>
姓氏看侵尺五天芳名占斷百花鮮馬嵬好笑當時事<lb/>
虚賺明皇幸蜀川<lb/>
<pb n="KR4h0038_WYG_052-1b"/>
　　　　其二<lb/>
金谷園中花正繁墜樓從道感深恩齊奴恰是來東市<lb/>
不為紅兒死更寃<lb/>
　　　　其三<lb/>
䧟却平陽為小憐周師百萬戰長川更教乞與紅兒貌<lb/>
舉國山河不直錢<lb/>
　　　　其四<lb/>
一曲都縁張麗華六宫齊唱後庭花若教比並紅兒貌<lb/>
<pb n="KR4h0038_WYG_052-2a"/>
枉破當時國與家<lb/>
　　　　其五<lb/>
樂營門外栁如隂中有家人畫閣深若是五陵公子見<lb/>
買時應不啻千金<lb/>
　　　　其六<lb/>
青絲髙綰石榴裙腸斷當筵酒半醺置向漢宫圖畫裏<lb/>
和戎應不數昭君<lb/>
　　　　其七<lb/>
<pb n="KR4h0038_WYG_052-2b"/>
斜凭欄干醉態新歛眸微盻不勝春當時若遇東昏主<lb/>
金葉蓮花是此人<lb/>
　　　　其八<lb/>
匼匝千山與萬山碧桃花下景長閒神仙得似紅兒貌<lb/>
應免劉郎憶世間<lb/>
　　　　其九<lb/>
越山重疊越溪斜西子休憐解浣紗得似紅兒今日貌<lb/>
肯教將去與夫差<lb/>
<pb n="KR4h0038_WYG_052-3a"/>
　　　　其十<lb/>
詔下人間選好花月眉雲髻盡名家紅兒若向當時見<lb/>
繫臂先封第一紗<lb/>
　　　　十一<lb/>
鋒鏑縱横不敢看淚垂玉筯正汍瀾應縁近似紅兒貌<lb/>
始得深宮奉五官<lb/>
　　　　十二<lb/>
金縷濃熏百和香臉紅眉黛入時䊋當時若向喬家見<lb/>
<pb n="KR4h0038_WYG_052-3b"/>
未敢將心在窈孃<lb/>
　　　　十三<lb/>
通宵甲帳散香塵漢帝精誠禮百神若見紅兒醉中態<lb/>
也應休憶李夫人<lb/>
　　　　十四<lb/>
㧞得芙蓉出水新魏家公子信才人若教瞥見紅兒貌<lb/>
不肯留情賦洛神<lb/>
　　　　十五<lb/>
<pb n="KR4h0038_WYG_052-4a"/>
芳姿不合並常人雲在遥天玉在塵因事愛思荀奉倩<lb/>
一生閒坐枉傷神<lb/>
　　　　十六<lb/>
筆底如風思涌泉賦中休漫説嬋娟紅兒若在東家住<lb/>
不得登墻爾許年<lb/>
　　　　十七<lb/>
一抹濃紅傍臉斜䊋成不語獨攀花當時若是逢韓夀<lb/>
未必埋蹤在賈家<lb/>
<pb n="KR4h0038_WYG_052-4b"/>
　　　　十八<lb/>
樹裊西風日半沉地無人跡轉傷心阿嬌得似紅兒貌<lb/>
不費長門買賦金<lb/>
　　　　十九<lb/>
五雲髙捧紫金堂花下投壺侍玉皇從道世人都不識<lb/>
也應知有杜蘭香<lb/>
　　　　二十<lb/>
戲水源頭指舊蹤當時一笑也難逢紅兒若為回桃臉<lb/>
<pb n="KR4h0038_WYG_052-5a"/>
豈比連催舉五峰<lb/>
　　　　二十一<lb/>
虢國夫人照夜璣若為求得與紅兒醉和香態濃春裏<lb/>
一樹繁花偃繡幃<lb/>
　　　　二十二<lb/>
知有持盈玉葉冠剪雲裁月照人寒若使紅兒風貌戴<lb/>
直似瑶池㑹上看<lb/>
　　　　二十三<lb/>
<pb n="KR4h0038_WYG_052-5b"/>
明媚何曽讓玉環破𤓰年幾百花顔若教貌向南朝見<lb/>
定却梅䊋似等閒<lb/>
　　　　二十四<lb/>
世事悠悠未足稱懶將閒事更爭能自從命向紅兒斷<lb/>
不欲留心在裂繒<lb/>
　　　　二十五<lb/>
自隱新從夢裏來嶺雲微歩下雲臺含情一向春風笑<lb/>
羞殺凡花盡不開<lb/>
<pb n="KR4h0038_WYG_052-6a"/>
　　　　二十六<lb/>
捨却青蛾換玉鞍古來公子苦無端莫言一疋追風馬<lb/>
天驥牽來也不看<lb/>
　　　　二十七<lb/>
檻外花低瑞露濃夢魂驚覺暈春容憑君細看紅兒貌<lb/>
最稱嚴䊋待曉鐘<lb/>
　　　　二十八<lb/>
薄羅輕剪越溪紋鵶翅低從兩鬢分料得相如偷見面<lb/>
<pb n="KR4h0038_WYG_052-6b"/>
不應琴裏挑文君<lb/>
　　　　二十九<lb/>
南國東鄰各一時後來唯有杜紅兒若教楚國宮人見<lb/>
羞把腰身並栁枝<lb/>
　　　　三十<lb/>
照耀金釵簇膩鬟見時直向畫屛間黄姑阿母能判剖<lb/>
十斛明珠也是閒<lb/>
　　　　三十一<lb/>
<pb n="KR4h0038_WYG_052-7a"/>
輕小休誇似燕身生來占斷紫宫春漢皇若遇紅兒貌<lb/>
掌上無因着别人<lb/>
　　　　三十二<lb/>
鸚鵡娥如裛露紅鏡前眉様自深宫稍教得似紅兒貌<lb/>
不嫁南朝沈侍中<lb/>
　　　　三十三<lb/>
擬將心地學安禪爭奈紅兒笑靨圓何物把來看比並<lb/>
野塘初綻一枝蓮<lb/>
<pb n="KR4h0038_WYG_052-7b"/>
　　　　三十四<lb/>
浸草漂花遶檻香最憐穿度樂營牆殷勤留滯縁何事<lb/>
曽照紅兒一面䊋<lb/>
　　　　三十五<lb/>
雕隂舊俗逞嬋娟有箇紅兒賽洛川常笑世人多誑誕<lb/>
今朝自見火中蓮<lb/>
　　　　三十六<lb/>
渡口諸儂樂未休竟陵西望路悠悠石城有箇紅兒貌<lb/>
<pb n="KR4h0038_WYG_052-8a"/>
兩槳無因迎莫愁<lb/>
　　　　三十七<lb/>
誰向深山識大仙勸人山下引春泉定知不及紅兒貌<lb/>
枉却工夫溉玉田<lb/>
　　　　三十八<lb/>
傾國傾城總絶倫紅兒花下認真身十年東北看燕趙<lb/>
眼冷何曽見一人<lb/>
　　　　三十九<lb/>
<pb n="KR4h0038_WYG_052-8b"/>
今時自謂不諳知前代由來事見為一笑陽城人便惑<lb/>
何堪教見杜紅兒<lb/>
　　　　四十<lb/>
京口喧喧百萬人競傳河鼓謝星津奈花似雪爭簪髻<lb/>
今日夭容是後身<lb/>
　　　　四十一<lb/>
青史書來未是真可知纎智却狂秦再三為謝齊王后<lb/>
要解連環别與人<lb/>
<pb n="KR4h0038_WYG_052-9a"/>
　　　　四十二<lb/>
繡帳鴛鴦對刺紋博山微暖麝微薫詩人若有紅兒貌<lb/>
悔道當時月墜雲<lb/>
　　　　四十三<lb/>
薄粉輕朱取次施大都端正亦相宜只如花下紅兒態<lb/>
不藉城中半額眉<lb/>
　　　　四十四<lb/>
䊋成渾欲認前朝金鳯雙釵逐歩揺未必慕容宫裏伴<lb/>
<pb n="KR4h0038_WYG_052-9b"/>
舞風歌月勝纎腰<lb/>
　　　　四十五<lb/>
琥珀釵成恩正深玉兒妖惑蕩吾心莫教回首匀䊋靣<lb/>
始覺曽虚擲萬金<lb/>
　　　　四十六<lb/>
自有閒花一面春臉檀眉黛一時新殷勤為報梁家婦<lb/>
休把啼䊋賺後人<lb/>
　　　　四十七<lb/>
<pb n="KR4h0038_WYG_052-10a"/>
輕梳小髻號慵來巧中君心不用媒可得紅兒抛醉眼<lb/>
漢皇恩澤一時回<lb/>
　　　　四十八<lb/>
千里長江旦暮潮呉都風俗尚纎腰周郎若見紅兒貌<lb/>
料得無心念小喬<lb/>
　　　　四十九<lb/>
月落潛奔暗解攜本心誰道欲單棲還縁交甫非良偶<lb/>
不肯終身作羿妻<lb/>
<pb n="KR4h0038_WYG_052-10b"/>
　　　　五十<lb/>
漢皇曽識許飛瓊寫向人間作畫屏昨日紅兒簾下見<lb/>
大都相似更娉婷<lb/>
　　　　五十一<lb/>
魏帝休誇薛夜來霧綃紅縠稱身裁紅兒秀發君知否<lb/>
倚檻繁花帶露開<lb/>
　　　　五十二<lb/>
曉日雕梁燕語頻見花難可比他人年年媚景歸何處<lb/>
<pb n="KR4h0038_WYG_052-11a"/>
長作紅兒靣上春<lb/>
　　　　五十三<lb/>
逗玉濺盆浴殿開邀恩先賜夜明苔紅兒若是三千數<lb/>
多少芳心似死灰<lb/>
　　　　五十四<lb/>
畫簾垂地紫金牀暗引羊車駐七香若是紅兒此中住<lb/>
不勞烟篠灑宫廊<lb/>
　　　　五十五<lb/>
<pb n="KR4h0038_WYG_052-11b"/>
蘇小輕匀一靣䊋便留名字著錢塘藏鵶門外諸年少<lb/>
不識紅兒未是狂<lb/>
　　　　五十六<lb/>
一首長歌萬恨來惹愁漂泊水難回崔徽有底多頭靣<lb/>
費得微之爾許才<lb/>
　　　　五十七<lb/>
昔年黄閣識竒章愛説真珠似窈孃若是紅兒夜深態<lb/>
便應休説繡衣裳<lb/>
<pb n="KR4h0038_WYG_052-12a"/>
　　　　五十八<lb/>
鳳拆鶯離恨轉深此生難負百年心紅兒若向隋朝見<lb/>
破鏡無因更重尋<lb/>
　　　　五十九<lb/>
行綰穠雲立駐軒我來猶愛不成寃當時若見紅兒貌<lb/>
未必相形有此言<lb/>
　　　　六十<lb/>
總是紅兒媚態新莫論千度笑爭春任伊孫武心如鐡<lb/>
<pb n="KR4h0038_WYG_052-12b"/>
不辦軍前殺此人<lb/>
　　　　六十一<lb/>
暖塘爭赴蕩舟期行唱菱歌著艷詞為問東山謝丞相<lb/>
可能諸妓勝紅兒<lb/>
　　　　六十二<lb/>
呉興皇后欲辭家澤國宫臺展絳霞今日紅兒貌傾國<lb/>
恐須真宰别開花<lb/>
　　　　六十三<lb/>
<pb n="KR4h0038_WYG_052-13a"/>
陌上行人歌黍離三千門客欲何之若教麤及紅兒貌<lb/>
爭肯樓前斬愛姫<lb/>
　　　　六十四<lb/>
休話如臯一笑時金<graphic n="KR1076" url="https://raw.githubusercontent.com/kanripo/KR-Gaiji/master/images/KR1076.png" mimeType="image/png"/>中臆錦離披陋容枉把雕弓射<lb/>
射盡春禽未展眉<lb/>
　　　　六十五<lb/>
長恨西風送早秋低眉深念嫁牽牛若同人世長相對<lb/>
爭作夫妻得到頭<lb/>
<pb n="KR4h0038_WYG_052-13b"/>
　　　　六十六<lb/>
謝孃休漫逞風姿未必娉婷勝栁枝聞道只應嘲落絮<lb/>
何曽得似杜紅兒<lb/>
　　　　六十七<lb/>
總傳桃葉渡江時只為王家一首詩今日紅兒自堪賦<lb/>
不須重唱舊來詞<lb/>
　　　　六十八<lb/>
巫山洛浦本無情總為佳人便得名今日雕隂有神艷<lb/>
<pb n="KR4h0038_WYG_052-14a"/>
後來公子莫相輕<lb/>
　　　　六十九<lb/>
幾抛雲髻恨金墉淚洗花顔百戰中應有紅兒些子貌<lb/>
却言皇后長深宫<lb/>
　　　　七十<lb/>
倚檻還應有所思半開香閣見嬌姿可中得似紅兒貌<lb/>
若遇韓朋好殺伊<lb/>
　　　　七十一<lb/>
<pb n="KR4h0038_WYG_052-14b"/>
曉向紗窻與畫眉鏡中長欲助嬌姿若教得似紅兒貌<lb/>
走馬章臺任道遲<lb/>
　　　　七十二<lb/>
錬得霜華助翠鈿相期朝謁玉皇前依稀有似紅兒貌<lb/>
方得吹簫引上天<lb/>
　　　　七十三<lb/>
重門深掩幾枝花未勝紅兒莫太誇玉柄不能探物理<lb/>
可能虚上短轅車<lb/>
<pb n="KR4h0038_WYG_052-15a"/>
　　　　七十四<lb/>
前代休憐事可竒後來還出有光輝爭知晝卧紗窻裏<lb/>
不有神人覆玉衣<lb/>
　　　　七十五<lb/>
羽化嘗聞赴九天只疑塵世是虚傳自從一見紅兒貌<lb/>
始信人間有謫仙<lb/>
　　　　七十六<lb/>
從道長陵小市東巧將花貌占春風紅兒若是同時見<lb/>
<pb n="KR4h0038_WYG_052-15b"/>
未必伊先入紫宫<lb/>
　　　　七十七<lb/>
人間難免是深情命斷紅兒向此生何似前時李丞相<lb/>
枉抛身力為鶯鶯<lb/>
　　　　七十八<lb/>
鳳舞香飄繡幕風暖穿馳道百花中還縁有似紅兒貌<lb/>
始得迎將入漢宫<lb/>
　　　　七十九<lb/>
<pb n="KR4h0038_WYG_052-16a"/>
休道將軍出世才盡驅諸妓下歌臺都縁没箇紅兒貌<lb/>
致使輕敎後閣開<lb/>
　　　　八十<lb/>
馮媛須知住漢宫將身只是解當熊不聞有貌傾人國<lb/>
爭得今朝更比紅<lb/>
　　　　八十一<lb/>
能將一貌使人迷花艷何須上大堤踈屬便同巫峽路<lb/>
洛川真是武陵溪<lb/>
<pb n="KR4h0038_WYG_052-16b"/>
　　　　八十二<lb/>
辭輦當時意可知寵深還恐寵先衰若教得似紅兒貌<lb/>
占却君恩自不疑<lb/>
　　　　八十三<lb/>
三呉時俗重風光未見紅兒一靣䊋好寫妖嬈與教看<lb/>
便應休更話真孃<lb/>
　　　　八十四<lb/>
波平楚澤浸星辰臺上君王宴早春畢竟章華㑹中客<lb/>
<pb n="KR4h0038_WYG_052-17a"/>
冠纓虚絶為何人<lb/>
　　　　八十五<lb/>
紅兒不向漢宫生便使雙成漫得名疑是麻姑惱塵世<lb/>
暫教微步下層城<lb/>
　　　　八十六<lb/>
天碧輕紗只六銖宛風含露透肌膚便教漢曲爭明媚<lb/>
應没心情更弄珠<lb/>
　　　　八十七<lb/>
<pb n="KR4h0038_WYG_052-17b"/>
共嗟含恨向衡陽方寸花牋寄沈郎不似紅兒些子貌<lb/>
當時爭得少年狂<lb/>
　　　　八十八<lb/>
淺色桃花亞短牆不因風起也聞香凝情盡日君知否<lb/>
還似紅兒淡薄䊋<lb/>
　　　　八十九<lb/>
火色櫻桃摘得初仙宫只有世間無凝情盡日君知否<lb/>
真似紅兒口上朱<lb/>
<pb n="KR4h0038_WYG_052-18a"/>
　　　　九十<lb/>
宿雨初晴春日長入簾花氣靜難忘凝情盡日君知否<lb/>
真似紅兒舞袖香<lb/>
　　　　九十一<lb/>
初月纎纎映碧池池波不動獨看時凝情盡日君知否<lb/>
真似紅兒罷舞眉<lb/>
　　　　九十二<lb/>
濃艷濃香雪壓枝裊煙和露曉風吹紅兒被掩䊋成後<lb/>
<pb n="KR4h0038_WYG_052-18b"/>
含笑無人獨立時<lb/>
　　　　九十三<lb/>
樓上嬌歌裊夜霜近來休數踏歌孃紅兒慢唱伊州遍<lb/>
認取輕敲玉韻長<lb/>
　　　　九十四<lb/>
金粟䊋成扼臂環舞腰輕轉瑞雲間紅兒生在開元末<lb/>
羞殺新豐謝阿蠻<lb/>
　　　　九十五<lb/>
<pb n="KR4h0038_WYG_052-19a"/>
君看紅兒學醉䊋袴裁官纈砑裙長誰能更把閒心力<lb/>
比並當時武媚孃<lb/>
　　　　九十六<lb/>
梔子同心裛露垂折來深恐没人知花前醉客頻相問<lb/>
不贈紅兒贈阿誰<lb/>
　　　　九十七<lb/>
雲開翡翠一雙飛水上鴛鴦不暫離寫向人間百般態<lb/>
與君題作比紅詩<lb/>
<pb n="KR4h0038_WYG_052-19b"/>
　　　　九十八<lb/>
舊恨長懐不語中幾回偷淚向春風還縁不及紅兒貌<lb/>
却得生教入楚宫<lb/>
　　　　九十九<lb/>
一舸春深指鄂君好風從度水成紋越人若見紅兒貌<lb/>
繡被應羞徹夜薫<lb/>
　　　　一百<lb/>
花落塵中玉墮泥香魂應上窈孃堤欲知此恨無窮處<lb/>
<pb n="KR4h0038_WYG_052-20a"/>
長倩城烏夜夜啼<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0038_WYG_052-20b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　萬首唐人絶句巻五十二<lb/>
</p>
<p>
</p>
  </div>
</body>
</text>
</TEI>
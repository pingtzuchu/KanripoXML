<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>萬首唐人絶句巻二十七</head> <lb/>
    <p>
<pb n="KR4h0038_WYG_027-1a"/>
欽定四庫全書<lb/>
　萬首唐人絶句巻二十七<lb/>
　　　　　　　　　　　　　宋　洪邁　編<lb/>
　　七言<lb/>
　　　寄友二首　　　　　　　　李羣玉<lb/>
野水晴山雪後時獨行村路更相思無因一向溪橋醉<lb/>
處處寒梅映酒旗<lb/>
花落輕寒酒熟遲醉眠不及落花期愁人想憶春山暮<lb/>
<pb n="KR4h0038_WYG_027-1b"/>
煙樹蒼蒼撥榖時<lb/>
　　　澧陵路中<lb/>
别酒離亭十里强半醒半醉引愁長無人寂寂春山路<lb/>
雪打溪梅狼籍香<lb/>
　　　大庾嶺别友人<lb/>
篔簹無子鵷雛飢毛彩凋摧不得歸誰念火雲千嶂裏<lb/>
低身猶傍鷓鴣飛<lb/>
　　　石門戍<lb/>
<pb n="KR4h0038_WYG_027-2a"/>
到此空思吳隱之潮痕草蔓上幽碑人來皆望珠璣去<lb/>
誰詠貪泉四句詩<lb/>
　　　聞湘南從叔朝覲<lb/>
長沙地窄却回時舟楫駸駸向鳳池為報湘川神女道<lb/>
莫教雲雨濕旌旗<lb/>
　　　漢陽太白樓<lb/>
江上晴樓翠靄間滿簾春水滿窻山青楓緑草將愁去<lb/>
逺入吳雲暝不還<lb/>
<pb n="KR4h0038_WYG_027-2b"/>
　　　送客<lb/>
沅水羅文海燕回柳條牽恨到荆臺定知行路春愁裏<lb/>
故郢城邊見落梅<lb/>
　　　南荘春晚二首<lb/>
連雲草暎一條陂鸂䳵雙雙帶水飛南村小路桃花落<lb/>
細雨斜風獨自歸<lb/>
草暖沙長望去舟微茫煙浪向巴丘沅湘寂寂春歸盡<lb/>
水緑蘋香人自愁<lb/>
<pb n="KR4h0038_WYG_027-3a"/>
　　　移松竹<lb/>
龍髯鳳尾亂颼颼帶霧停風一畝秋待取滿庭蒼翠合<lb/>
酒尊書案閉門休<lb/>
　　　引水行<lb/>
一條寒玉走秋泉引出深蘿洞口煙十里暗流聲不斷<lb/>
行人頭上過潺湲<lb/>
　　　黄陵廟<lb/>
黄陵廟前莎草春黄陵女兒茜裙新輕舟小檝唱歌去<lb/>
<pb n="KR4h0038_WYG_027-3b"/>
水逺山長愁殺人<lb/>
　　　北亭<lb/>
斜雨飛絲織晚空疎簾半捲野亭風荷花開盡秋光晚<lb/>
零落殘紅緑沼中<lb/>
　　　送客徃涔陽<lb/>
春與春愁逐日長逺人天畔逺思鄉蘋生水緑不歸去<lb/>
孤負東溪七里莊<lb/>
　　　桃源<lb/>
<pb n="KR4h0038_WYG_027-4a"/>
我到瞿真上昇處山川四望使人愁紫雲白鶴去不返<lb/>
唯有桃源溪水流<lb/>
　　　題王侍御宅<lb/>
門向滄江碧岫開地多鷗鷺少塵埃緑陰十里灘聲裏<lb/>
閒去王家看竹來<lb/>
　　　文殊院避暑<lb/>
赤日黄埃滿世間松聲入耳即心閒願尋五百仙人去<lb/>
一世清涼住雪山<lb/>
<pb n="KR4h0038_WYG_027-4b"/>
　　　寄友人鹿胎冠子<lb/>
散㸃疎星紫錦班仙家新様剪三山冝與謝公松下戴<lb/>
淨簮雲髪翠微間<lb/>
　　　江南<lb/>
鱗鱗别浦起微波泛泛輕舟桃葉歌斜雪北風何處宿<lb/>
江南一路酒旗多<lb/>
　　　答友寄新茗<lb/>
滿火芳香碾<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>塵吳甌湘水緑花新媿君千里分滋味<lb/>
<pb n="KR4h0038_WYG_027-5a"/>
寄與春風酒渴人<lb/>
　　　峽山寺上方<lb/>
滿院泉聲山殿涼殿簾微雨野松香東峰下視南溟月<lb/>
笑踏金波看海光<lb/>
　　　秋登涔陽城二首<lb/>
萬户砧聲水國秋涼風吹起故鄉愁行人望逺偏傷思<lb/>
白浪青楓滿北樓<lb/>
穿針樓上閉秋煙織女佳期又隔年斜漢夜深吹不落<lb/>
<pb n="KR4h0038_WYG_027-5b"/>
一條銀浪挂秋天<lb/>
　　　釣魚<lb/>
七尺青竿一丈絲菰蔣葉裏逐風吹幾回舉手抛芳餌<lb/>
驚起沙灘水鴨兒<lb/>
　　　酬魏三十七<lb/>
靜裛寒香觸思初開緘忽見二瓊琚一吟麗句風流極<lb/>
沒得洪文李校書<lb/>
　　　贈琵琶<lb/>
<pb n="KR4h0038_WYG_027-6a"/>
我見鴛鴦飛水上君還望月苦相思一雙裙帶同心結<lb/>
早寄黄鸝孤鴈兒<lb/>
　　　落帆後賦得二絶<lb/>
平湖茫茫春日落危檣獨映沙洲泊上岸閒尋細草行<lb/>
古查飛起黄金鶚<lb/>
水浮秋煙沙曉雪皎㓗無風影澄澈海客雲帆未掛時<lb/>
相與縁江拾明月<lb/>
　　　贈妓人<lb/>
<pb n="KR4h0038_WYG_027-6b"/>
誰家少女字千金省向人間觸處尋今日分明花裏見<lb/>
一雙紅臉動春心<lb/>
　　　贈人<lb/>
曽留宋玉舊衣裳惹得巫山夢裏香雲雨無情難管領<lb/>
任他别嫁楚襄王<lb/>
　　　山榴<lb/>
洞中春氣蒙籠喧尚有紅英千樹繁可憐夾水錦歩障<lb/>
羞殺石家金谷園<lb/>
<pb n="KR4h0038_WYG_027-7a"/>
　　　鸂䳵<lb/>
錦羽相呼慕沙曲波上雙聲戞哀玉霞明川靜極望中<lb/>
一時飛滅青山緑<lb/>
　　　沅江漁者<lb/>
倚棹汀洲沙日晚江鮮野菜桃花飯長歌一曲煙靄深<lb/>
歸去滄浪緑波逺<lb/>
　　　題金山寺石堂<lb/>
白波四面照樓臺日夜潮聲遶寺回千葉紅蓮髙㑹處<lb/>
<pb n="KR4h0038_WYG_027-7b"/>
幾曽龍女獻珠來<lb/>
　　　戱贈魏四十<lb/>
蘭浦秋來煙雨深幾多情思在琴心知君調得東家子<lb/>
早晚和鳴入錦衾<lb/>
　　　和人贈别<lb/>
嚬黛低紅别怨多深停芳恨滿横波聲中唱出纒綿意<lb/>
淚落燈前一曲歌<lb/>
　　　宿巫山廟二首<lb/>
<pb n="KR4h0038_WYG_027-8a"/>
寂寞髙堂别楚君玉人天上逐行雲停舟十二峯巒下<lb/>
幽佩仙香半夜聞<lb/>
廟閉春山曉月光波聲回合樹蒼蒼自從一别襄王夢<lb/>
雲雨空飛巫峽陽<lb/>
　　　傷柘枝<lb/>
曽見雙鸞舞鏡中聨飛接影對春風今來獨在花筵上<lb/>
月滿秋天一半空<lb/>
　　　題櫻桃<lb/>
<pb n="KR4h0038_WYG_027-8b"/>
春初携酒此花間幾度臨風倒玉山今日葉深黄滿樹<lb/>
再來惆悵不能攀<lb/>
　　　惱從兄<lb/>
芳草萋萋新燕飛芷河南望鴈書稀武陵洞裏尋春客<lb/>
已被桃花迷不歸<lb/>
　　　紫極宫齋後<lb/>
紫府空歌碧落寒曉星寥亮月光殘一羣白鶴髙飛散<lb/>
唯有松風吹石壇<lb/>
<pb n="KR4h0038_WYG_027-9a"/>
　　　春晚<lb/>
思鄉之客空凝嚬天邊欲盡未盡春獨攀江樹深不語<lb/>
芳草落花愁殺人<lb/>
　　　喜渾吉見訪<lb/>
公子春衫桂水香逺衝霏雪過書堂貧家冷落難消日<lb/>
唯有松筠滿院涼<lb/>
　　　索曲送酒<lb/>
簾外春風正落梅須求狂藥解愁回煩君玉指輕攏撚<lb/>
<pb n="KR4h0038_WYG_027-9b"/>
慢撥鴛鴦送一杯<lb/>
　　　山驛梅花<lb/>
生在幽崖獨無主溪蘿澗鳥為儔侣行人陌上不留情<lb/>
愁香空謝深山雨<lb/>
　　　重陽日上渚宫楊尚書<lb/>
落帽臺邊菊半黄行人惆悵對重陽荆州一見桓宣武<lb/>
為趂悲秋入帝鄉<lb/>
　　　校書叔遺暑服<lb/>
<pb n="KR4h0038_WYG_027-10a"/>
翠芸箱裏疊㥎㥎楚葛湘紗淨似空便着清江明月夜<lb/>
輕涼與掛一身風<lb/>
　　　贈魏三十七<lb/>
名珪字玉淨無瑕美譽芳聲有數車莫放熖光髙二丈<lb/>
來年燒殺杏園花<lb/>
　　　酬崔表臣<lb/>
昨日朱門一見君忽驚野鶴在雞羣不應長啄黄汙水<lb/>
早晚歸飛碧落雲<lb/>
<pb n="KR4h0038_WYG_027-10b"/>
　　　歎靈鷲寺山榴<lb/>
水蝶巖蜂俱不知露紅凝豔數千枝山深春晚無人賞<lb/>
即是杜鵑催落時<lb/>
　　　中秋寄南海侍御<lb/>
海靜天髙景氣殊鯨睛失彩蚌潜珠不知今夜越臺上<lb/>
望見瀛洲方丈無<lb/>
　　　戲贈姬人<lb/>
骰子廵抛裹手拈無因得見玉纎纎但知謔道金釵落<lb/>
<pb n="KR4h0038_WYG_027-11a"/>
圖向人前露指尖<lb/>
　　　丹陽送韋叅軍　　　　　　嚴　維<lb/>
丹陽郭裏送行舟一别心知兩地秋日晚江南望江北<lb/>
寒鴉飛盡水悠悠<lb/>
　　　相里使君宅聴惠澄上人吹小管<lb/>
秦僧吹竹閉秋城早在棃園稱主情今夕襄陽山太守<lb/>
坐中流涙聴商聲<lb/>
　　　荅劉長卿<lb/>
<pb n="KR4h0038_WYG_027-11b"/>
新安非欲枉帆過海内如君有幾何醉裏别時秋水色<lb/>
老人南望一狂歌<lb/>
　　　發桐廬寄劉員外<lb/>
處處雲山無盡時桐廬南望轉參差舟人莫道新安近<lb/>
欲上潺湲行自遲<lb/>
　　　嵗初喜皇甫侍御至<lb/>
湖上新正逢故人情深應不笑家貧明朝别後門還掩<lb/>
脩竹千竿一老身<lb/>
<pb n="KR4h0038_WYG_027-12a"/>
　　　舊鏡　　　　　　　　　　鮑　溶<lb/>
團團銅鏡似潭水心愛玉顔私自親一經離别少年改<lb/>
難與清光相見頻<lb/>
　　　期盡<lb/>
魚鎻生衣門不開玉筐金月共塵埃青山石婦千年望<lb/>
雷雨曽來知不來<lb/>
　　　寄天台凖公<lb/>
赤城橋東見月夜佛壠寺邊行月僧閒踏莓苔繞琪樹<lb/>
<pb n="KR4h0038_WYG_027-12b"/>
海光清淨對心燈<lb/>
　　　送蕭秀才<lb/>
心交别我西京去愁滿春魂不易醒從此無人訪貧病<lb/>
馬蹤車轍草青青<lb/>
　　　隋宫二首<lb/>
柳塘煙起日西斜竹浦風回鴈弄沙煬帝春游古城在<lb/>
壊宫芳草滿人家<lb/>
玉鉤闌畔寒泉水金轆轤邊照影人此水今為九泉路<lb/>
<pb n="KR4h0038_WYG_027-13a"/>
一枝花照數堆塵<lb/>
　　　塞上行<lb/>
西風應時筋角堅承露牧馬水草冷可憐黄河九曲盡<lb/>
氊館牢落樹無影<lb/>
　　　吳中夜别<lb/>
楚客秋思着黄葉吳姫夜歌停碧雲聲盡燈前各流淚<lb/>
水天涼冷鴈離羣<lb/>
　　　送裴婺州<lb/>
<pb n="KR4h0038_WYG_027-13b"/>
婺女星邊氣不收金華山水似瀛洲含香太守心清淨<lb/>
去與神仙日日逰<lb/>
　　　荅客<lb/>
竹間深路馬驚嘶獨入蓬門半似迷勞問圃人終嵗事<lb/>
桔橰聲裏雨春畦<lb/>
　　　贈楊錬師二首<lb/>
紫煙衣上繡春雲清隱山書小篆文明月在天將鳳管<lb/>
夜深吹向玉晨君<lb/>
<pb n="KR4h0038_WYG_027-14a"/>
道士夜誦蘂珠經白鶴下繞香煙聴夜移經盡人上鶴<lb/>
仙風吹入秋冥冥<lb/>
　　　寄薛膺昆季<lb/>
楚山清路兩無期夢裏春風玉樹枝何況芙蓉樓上客<lb/>
海門江月亦相思<lb/>
　　　楊真人籙中像<lb/>
畫中留得清瓊質世上難逢白鶴身應見茅盈哀老弟<lb/>
為持金籙救生人<lb/>
<pb n="KR4h0038_WYG_027-14b"/>
　　　懐王秀才<lb/>
鄉無竹圃為三徑貧寄鄰家已二年唯有素風身未墜<lb/>
世間開口不言錢<lb/>
　　　題真公影堂<lb/>
舊房西壁畫支公昨暮今辰色不同逺客問心無處取<lb/>
獨添香火望虚空<lb/>
　　　秋夜懐紫閣寺僧<lb/>
滿山雨色應難見隔澗經聲又不聞紫閣夜深多入定<lb/>
<pb n="KR4h0038_WYG_027-15a"/>
石苔誰為掃秋雲<lb/>
　　　宿水亭<lb/>
雕楹采檻壓通陂魚鱗碧幕銜曲玉夜深星月伴芙蓉<lb/>
如在廣寒宫裏宿<lb/>
　　　寄海陵韓長宫<lb/>
吏散重門印不開玉琴招鶴舞徘徊野人為此多東望<lb/>
雲雨仍從海上來<lb/>
　　　得儲道士書<lb/>
<pb n="KR4h0038_WYG_027-15b"/>
嬋娟春盡暮心收鄰里同年半白頭為問蓬萊近消息<lb/>
海波平静好東遊<lb/>
　　　感路侍御訪别<lb/>
西臺御史重難言落木疎籬繞病魂一望青雲感騘馬<lb/>
欵行黄葉出柴門<lb/>
　　　上已日上浙東孟中丞<lb/>
世間禊事風流處鏡裏雲山若畫屏今日會稽王内史<lb/>
好將賔客醉蘭亭<lb/>
<pb n="KR4h0038_WYG_027-16a"/>
　　　送僧遊天台二首<lb/>
身非居士常多病心愛空王稍覺閒師問寄禪何處取<lb/>
浙南青翠沃洲山<lb/>
金嶺雪晴僧獨歸水文霞采納禪衣可憐石室燒香夜<lb/>
江月對心無是非<lb/>
　　　望金山寺<lb/>
一朶蓬萊在世間梵宫宫闕翠雲閒近南秋水更清淺<lb/>
聞道遊人未忍還<lb/>
<pb n="KR4h0038_WYG_027-16b"/>
　　　奉酬范傳真二首<lb/>
昨日新花紅滿眼今朝美酒緑留人更冝明月含芳露<lb/>
憑仗蕭郎夜賞春<lb/>
白雪翦花朱蠟蔕折花傳笑惜春人請君白日留明月<lb/>
一醉風光莫厭頻<lb/>
　　　襄陽懐古<lb/>
襄陽太守沉碑意身後身前幾年事湘江千嵗未為陵<lb/>
水底魚龍應識字<lb/>
<pb n="KR4h0038_WYG_027-17a"/>
　　　湖上望月<lb/>
湖上清涼月更好天邊旅人猶未歸幾見金波滿還破<lb/>
草蟲聲畔露霑衣<lb/>
　　　望姑山<lb/>
幽人徃徃憶麻姑浮世悠悠仙境殊自從青鳥不堪使<lb/>
更得蓬萊消息無<lb/>
　　　暮秋見菊花<lb/>
菊花低色過重陽似憶王孫白玉觴今日王孫好收采<lb/>
<pb n="KR4h0038_WYG_027-17b"/>
髙天已下兩回霜<lb/>
　　　東鄰女<lb/>
雙飛鷓鴣春影斜美人盤金衣上花身為父母幾時客<lb/>
一生知向何人家<lb/>
　　　寄李都護<lb/>
去年河上送行人萬里弓旗一武臣聞道玉闗烽火死<lb/>
犬戎知有外家親<lb/>
　　　長安旅舍懐舊山<lb/>
<pb n="KR4h0038_WYG_027-18a"/>
昨夜清涼夢本山眠雲喚鶴有慙顔青蓮道士長堪羨<lb/>
身外無名至老閒<lb/>
　　　漢宫詞二首<lb/>
栢梁宸居清窈窕東方先生夜待詔夜乆月當承露盤<lb/>
内人吹笙舞鳳鸞<lb/>
月映東牕似玉輪未央前殿絶聲塵宫槐花落西風起<lb/>
鸚鵡驚寒夜喚人<lb/>
　　　懐仙<lb/>
<pb n="KR4h0038_WYG_027-18b"/>
閬峯綺閣幾千丈瑤水西流十二城曽見周靈王太子<lb/>
碧桃花下自吹笙<lb/>
　　　九日　　　　　　　　　　崔國輔<lb/>
江邊楓落菊花黄少長登髙一望鄉九日陶家雖載酒<lb/>
三年楚客已霑裳<lb/>
　　　白紵辭二首<lb/>
洛陽梨花落如霰河陽桃葉生復齊坐恐玉樓春欲盡<lb/>
紅綿粉絮裛妝啼<lb/>
<pb n="KR4h0038_WYG_027-19a"/>
董賢女弟在椒風窈窕繁華貴後宫壁帶金缸皆翡翠<lb/>
一朝零落變成空<lb/>
　　　王昭君<lb/>
一回望月一回悲望月月移人不移何時得見漢朝使<lb/>
為妾傳書斬畫師<lb/>
　<lb/>
　<lb/>
　<lb/>
<pb n="KR4h0038_WYG_027-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　萬首唐人絶句巻二十七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>萬首唐人絶句巻五十九</head> <lb/>
    <p>
<pb n="KR4h0038_WYG_059-1a"/>
欽定四庫全書<lb/>
　萬首唐人絶句巻五十九<lb/>
　　　　　　　　　　　　　宋　洪邁　編<lb/>
　　七言<lb/>
　　　穆天子傳　　　　　　　　唐彦謙<lb/>
王母清歌玉琯悲瑶臺應有再來期穆王不得重相見<lb/>
恐為無端哭盛姬<lb/>
　　　楚天<lb/>
<pb n="KR4h0038_WYG_059-1b"/>
楚天遥望每長嚬宋玉襄王盡作塵不會瑶姬朝與暮<lb/>
更為雲雨待何人<lb/>
　　　寄徐山人<lb/>
一室清羸鶴體孤體和神瑩爽氷壺呉中高士雖求死<lb/>
不那稽山有謝敷<lb/>
　　　題宗人故帖<lb/>
所忠無處訪相如風笈塵編迹尚餘惟有孝標情最厚<lb/>
一編遺在茂陵書<lb/>
<pb n="KR4h0038_WYG_059-2a"/>
　　　垂柳<lb/>
絆惹春風别有情世間誰敢鬭輕盈楚王江畔無端種<lb/>
餓損纎腰學不成<lb/>
　　　登興元城觀烽火<lb/>
漢川城上角三呼䕶蹕防邉列萬夫褒姒塜前烽火起<lb/>
不知泉下破顔無<lb/>
　　　鄧艾廟<lb/>
昭烈遺黎死尚羞揮刀斫石恨醮周如何千載留遺廟<lb/>
<pb n="KR4h0038_WYG_059-2b"/>
血食巴山伴武侯<lb/>
　　　曲江春望<lb/>
杏艶桃光奪晚霞樂遊無廟有年華漢朝冠盖皆陵墓<lb/>
十里冝春漢苑花<lb/>
　　　漢殿<lb/>
鳥去雲飛意不通夜壇斜月轉松風君王寂慮無消息<lb/>
却就閒人覔巨公<lb/>
　　　賀李昌時禁苑新命<lb/>
<pb n="KR4h0038_WYG_059-3a"/>
振鷺翔鸞集禁闈玉堂珠樹瑩風儀不知新到靈和殿<lb/>
張緒何如柳一枝<lb/>
　　　牡丹<lb/>
顔色無因饒錦綉馨香惟解掩蘭蓀那堪更被烟䝉蔽<lb/>
南國西施泣㫁魂<lb/>
　　　羅江驛<lb/>
數枝髙柳帶鳴鴉一樹山橊自落花已是向來多淚眼<lb/>
短亭回首在天涯<lb/>
<pb n="KR4h0038_WYG_059-3b"/>
　　　奏捷西蜀題沱江驛<lb/>
野客乘軺非所冝况将儒懦報戎機錦江不識臨卭酒<lb/>
且免相如渇病歸<lb/>
　　　春蚤落英<lb/>
紛紛從此見花殘轉覺長繩繋日難樓上有愁春不淺<lb/>
小桃風雪凭欄干<lb/>
　　　仲山<lb/>
千載遺踪寄薜蘿沛中鄉里漢山河長陵亦是閒丘壠<lb/>
<pb n="KR4h0038_WYG_059-4a"/>
異日誰知與仲多<lb/>
　　　漢嗣<lb/>
漢嗣安危繋數君髙皇意决勢難分張良口辨周昌吃<lb/>
同建儲宫第一勛<lb/>
　　　四老廟<lb/>
西漢儲宫定不傾可能園綺勝良平舉朝公将無全䇿<lb/>
借請閒人羽翼成<lb/>
　　　南梁戯題漢髙廟<lb/>
<pb n="KR4h0038_WYG_059-4b"/>
數載從軍似武夫今隨戎捷氣偏粗漢王若問何為者<lb/>
免道髙陽舊酒徒<lb/>
　　　洛神<lb/>
人世仙家本自殊何須相見向中途驚鴻瞥過㳺龍去<lb/>
漫惱陳王一事無<lb/>
　　　初秋到慈州冬首換絳牧<lb/>
秋杪方攀玉樹枝隔年無計待春暉自嫌暫作仙城守<lb/>
不遂鶯來共燕飛<lb/>
<pb n="KR4h0038_WYG_059-5a"/>
　　　重經馮家舊里<lb/>
馮家舊宅閉柴闗脩竹猶存淗水灣應繫星辰上天去<lb/>
不畱英骨𦵏人間<lb/>
　　　克復後登安國寺閣<lb/>
千門萬户鞠蒿藜㫁燼遺垣一望迷惆悵建章鴛瓦盡<lb/>
夜來空見玉繩低<lb/>
　　　題䖍僧室<lb/>
何縁春恨貯離憂欲入空門萬事休水月定中何所為<lb/>
<pb n="KR4h0038_WYG_059-5b"/>
也嚬眉黛托腮愁<lb/>
　　　見煬帝寳帳<lb/>
漢文窮相作前王懢惜明珠不斗量翡翠絞鮹何所直<lb/>
千裨萬接上書囊<lb/>
　　　樓上偶題<lb/>
塵土無因狎隱淪青山一望每傷神可能前嶺空喬木<lb/>
應有懷才抱器人<lb/>
　　　親仁里聞猿<lb/>
<pb n="KR4h0038_WYG_059-6a"/>
朱雀街東半夜驚楚魂和夢兩徒清五更撩亂趨朝火<lb/>
滿口塵埃亦數聲<lb/>
　　　聞李瀆司勲下世<lb/>
異鄉丹旐已飄揚一顧深知實未亡任被禇褒泉下笑<lb/>
重将北靣哭真長<lb/>
　　　試夜題省廊桂<lb/>
麻衣穿穴兩京塵十見東堂緑桂春今日競飛揚葉箭<lb/>
魏舒休作畫籌人<lb/>
<pb n="KR4h0038_WYG_059-6b"/>
　　　竹風<lb/>
竹映風忩數陣斜旅人愁坐思無涯夜來畱得江湖夢<lb/>
全為乾聲似荻花<lb/>
　　　長溪秋望<lb/>
柳短沙長溪水流雨微烟暝立溪頭寒鴉閃閃山前去<lb/>
杜曲黄昏獨自愁<lb/>
　　　嚴子陵<lb/>
嚴陵情性是真狂抵觸三公傲帝王不怕舊交稱僣越<lb/>
<pb n="KR4h0038_WYG_059-7a"/>
喚它侯霸作君房<lb/>
　　　北齊<lb/>
草草招携强據鞍周師乘勝莫回看背城肯戰知虚實<lb/>
爭奈人前忍笑難<lb/>
　　　楚世家<lb/>
偏信由來惑是非一言邪佞脫危機張儀重入懷王手<lb/>
駟馬安車却放歸<lb/>
　　　驪山道中<lb/>
<pb n="KR4h0038_WYG_059-7b"/>
月殿真妃下綵烟漁陽追騎及湯泉君王指㸃新豐樹<lb/>
幾不親畱七寳鞭<lb/>
　　　韋曲<lb/>
欲冩愁腸愧不才多情練漉已低摧窮郊二月初離别<lb/>
獨傍寒村嗅野梅<lb/>
　　　黄子陂荷花<lb/>
十頃狂風撼麯塵縁堤照水露紅新世間花氣皆愁絶<lb/>
恰是蓮香更惱人<lb/>
<pb n="KR4h0038_WYG_059-8a"/>
　　　野行<lb/>
蝶戀晚花終未去鷗逢春水固難飛野人心地都無著<lb/>
伴蝶隨鷗亦不歸<lb/>
　　　與徐温話别　　　　　　　方　干<lb/>
去去何時却見君悠悠烟水似天津明年今夜有明月<lb/>
不是今年看月人<lb/>
　　　寒食日<lb/>
百花香氣傍行人花底垂鞭日易醺野父不知寒食節<lb/>
<pb n="KR4h0038_WYG_059-8b"/>
穿林轉壑自燒雲<lb/>
　　　出東陽道中作<lb/>
馬首寒山黛色濃一重重盡一重重醉醒已在他人界<lb/>
猶憶東陽昨夜鐘<lb/>
　　　與陳長官<lb/>
枕上愁多百緒牽常時睡覺在溪前人間盡是交親力<lb/>
莫道升沉總信天<lb/>
　　　商明府家學方響<lb/>
<pb n="KR4h0038_WYG_059-9a"/>
葛溪鐡片梨園調耳底丁東十六聲彭澤主人憐妙樂<lb/>
玉盃春煖許同傾<lb/>
　　　别商明府<lb/>
許教門館久踟蹰仲叔懷恩對玉壺惟有離心欲萌客<lb/>
望垂雙淚不成珠<lb/>
　　　贈楊長官<lb/>
直鈎終日竟無魚鐘鼓聲中與世踈若向湖邉訪幽拙<lb/>
蕭條四壁是閒居<lb/>
<pb n="KR4h0038_WYG_059-9b"/>
　　　貽僧二首<lb/>
秋水一泓長見底澗松千尺不生枝人間學佛知多少<lb/>
淨盡花心只有師<lb/>
四十年來多少人一分零落九成塵與師猶得重相見<lb/>
亦是枯株勉强春<lb/>
　　　題畫建溪圖<lb/>
六幅輕綃畫建溪刺桐花下路髙低分明記得曽行處<lb/>
秪欠猿聲與鳥啼<lb/>
<pb n="KR4h0038_WYG_059-10a"/>
　　　蜀中<lb/>
遊子去遊多不歸春風酒味勝餘時閒來却伴巴兒醉<lb/>
荳蔲花邉唱竹枝<lb/>
　　　将歸湖上畱别陜宰<lb/>
歸去春山逗晚晴縈逥樹石罅中行明時不是無知己<lb/>
自憶湖邉釣與耕<lb/>
　　　題鮑處士壁<lb/>
水濶坐看千萬里青蕪蓋地接天津襧衡莫愛山中静<lb/>
<pb n="KR4h0038_WYG_059-10b"/>
逸舎山多却碍人<lb/>
　　　經曠禪師舊院<lb/>
谷鳥散啼如有恨庭花含笑似無情更名變貌難休息<lb/>
去去來來第幾生<lb/>
　　　江南聞新曲<lb/>
席上新聲花下盃一聲聲被拍心催樂工不識長安道<lb/>
盡是書中寄曲來<lb/>
　　　越中寄孫百篇二首<lb/>
<pb n="KR4h0038_WYG_059-11a"/>
上才乘醉到山隂日日篇成字字金鏡水周圍千萬頃<lb/>
波瀾倒㵼入君心<lb/>
錦價轉髙花更巧能将舊手弄新梭從來一字為褒貶<lb/>
二十八言猶太多<lb/>
　　　題飛來峰<lb/>
邃岩喬木夏藏寒床上雲溪枕上看臺殿漸多山更重<lb/>
却令飛去即應難<lb/>
　　　過李羣玉故居<lb/>
<pb n="KR4h0038_WYG_059-11b"/>
訐直上書難遇主銜寃下世未成翁琴樽劒鶴隨将去<lb/>
惟鎖山齋一樹風<lb/>
　　　君不來<lb/>
逺路東西欲問誰寒來無處寄寒衣去時初種庭前樹<lb/>
樹已勝巢人未歸<lb/>
　　　送鄉中故人<lb/>
少小與君情不踈聴君細話勝家書如今若到鄉中去<lb/>
道我埀鈎不釣魚<lb/>
<pb n="KR4h0038_WYG_059-12a"/>
　　　思江南<lb/>
昨日草枯今日青羈人又動故鄉情夜來有夢登歸路<lb/>
不到桐廬已及明<lb/>
　　　别孫蜀<lb/>
呉越思君意易傷别君添我鬂邉霜由來淛水偏堪恨<lb/>
截㫁千山作兩鄉<lb/>
　　　贈江上老人<lb/>
潭底錦鱗多識釣未投香餌即先知欲教魚目無分别<lb/>
<pb n="KR4h0038_WYG_059-12b"/>
須學揉藍染釣絲<lb/>
　　　詠花二首<lb/>
狂心醉眼共徘徊一半先開笑未開此日不能偷折去<lb/>
蝴蜂直恐趂人來<lb/>
可憐妍艶正當時剛被狂風一夜吹今日流鶯來舊處<lb/>
百般言語殢空枝<lb/>
　　　路入金州江中作<lb/>
棹尋椒岸縈逥去數里時逢一兩家知道從來貢金處<lb/>
<pb n="KR4h0038_WYG_059-13a"/>
江邉牧䜿亦披沙<lb/>
　　　夜會鄭氏林亭<lb/>
巻簾圓月照方塘坐久樽空竹有霜白犬風驚雁飛起<lb/>
猶能一一旋成行<lb/>
　　　清平調詞三首　　　　　　李　白<lb/>
雲想衣裳花想容春風拂檻露華濃若非羣玉山頭見<lb/>
會向瑶臺月下逢<lb/>
一枝紅艶露凝香雲雨巫山枉㫁腸借問漢宫誰得似<lb/>
<pb n="KR4h0038_WYG_059-13b"/>
可憐飛燕在昭陽<lb/>
名花傾國兩相歡長得君王帶笑看解釋春風無限恨<lb/>
沉香亭北倚欄干<lb/>
　　　戯贈杜甫<lb/>
飯顆山前逢杜甫頭戴笠子日卓午借問别來太瘦生<lb/>
總為從前作詩苦<lb/>
　　　賀裴裕　　　　　　　　　李　摶<lb/>
曽隨風水化凡鱗安上門前一字新聞道蜀江風景好<lb/>
<pb n="KR4h0038_WYG_059-14a"/>
不知何似杏園人<lb/>
　　　逰秦别妻　　　　　　　　元　載<lb/>
年來誰不厭龍鍾雖在侯門似不容看取海山寒翠樹<lb/>
若遭霜霰到秦封<lb/>
　　　懷舊　　　　　　　　　　李章武<lb/>
水不西歸月暫圓令人悵望古城邉蕭條明早分岐路<lb/>
知更相逢何嵗年<lb/>
　　　戯經僧<lb/>
<pb n="KR4h0038_WYG_059-14b"/>
南宗尚許通方便何處心中更有經好去苾蒭雲水畔<lb/>
何山松栢不青青<lb/>
　　　送紅綿酒　　　　　　　　冷朝陽<lb/>
採菱歌怨木蘭舟送客魂消百尺樓還似洛妃乘霧去<lb/>
碧天無際水空流<lb/>
　　　題馬嵬驛　　　　　　　　狄歸昌<lb/>
馬嵬烟柳正依依重見鑾輿幸蜀歸泉下阿蠻應有語<lb/>
這回休更泥楊妃<lb/>
<pb n="KR4h0038_WYG_059-15a"/>
　　　贈張神女　　　　　　　　沈　警<lb/>
義起曽厯許多年張碩凡得㡬時憐何意今人不如昔<lb/>
蹔來相見更無縁<lb/>
　　　離歌<lb/>
直值行人心不平那冝萬里阻閨情只今隴上分流水<lb/>
更泛從來鳴咽聲<lb/>
　　　題巫山廟　　　　　　　　繁　知<lb/>
忠州刺史令才子行到巫山必有詩為報髙唐神女道<lb/>
<pb n="KR4h0038_WYG_059-15b"/>
速排雲雨候清辭<lb/>
　　　題鄧仙客墓　　　　　　天嶠逰人<lb/>
鶴老芝田鷄在籠上清那與俗塵同既言白日昇仙去<lb/>
何事人間有殯宫<lb/>
　　　舟行作　　　　　　　　衡山舟子<lb/>
野鵲灘西一棹孤月光遥接洞庭湖堪嗟逥雁峰前過<lb/>
望㫁家山一字無<lb/>
　　　罷歙州贈交代　　　　　　李　擢<lb/>
<pb n="KR4h0038_WYG_059-16a"/>
經年理郡少歡娯為習干戈間飲徒今日臨行盡交<hi>原闕</hi>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0038_WYG_059-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　萬首唐人絶句巻五十九<lb/>
</p>
<p>
</p>
  </div>
</body>
</text>
</TEI>
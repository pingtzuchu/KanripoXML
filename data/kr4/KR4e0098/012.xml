<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>古亷文集巻十二</head> <lb/>
    <p>
<pb n="KR4e0098_WYG_012-1a"/>
欽定四庫全書<lb/>
　古亷文集巻十二<lb/>
　　附録<lb/>
　雜著<lb/>
　　勅命<lb/>
勅曰國家置文學侍從之臣而用之於講讀所以資其<lb/>
學問之益盖非博洽端重之士曷足以稱爾翰林侍讀<lb/>
承徳郎李時勉早以經術發身賢科荷先皇帝期待之<lb/>
<pb n="KR4e0098_WYG_012-1b"/>
厚俾進學于中秘既屬秋官克著聲稱遂參史事遷職<lb/>
侍讀行藝卓著益勵不懈是用錫之勅命以示褒奬於<lb/>
乎講讀以明道而治所由出也士之欲致君澤民者莫<lb/>
出於此其益懋誠敬正學以言用光我寵命欽哉洪熙<lb/>
元年三月日<lb/>
　　誥命<lb/>
朕惟翰林學士之職朝夕左右所以備顧問典詞命非<lb/>
内外百司之比故必簡學博履正之士居之庶以稱厥<lb/>
<pb n="KR4e0098_WYG_012-2a"/>
官焉爾行在翰林院侍讀學士李時勉科第入官持志<lb/>
端慤事我皇祖皇考薦登侍從以至于今纂述編摩率<lb/>
殫乃力暨三朝信史益克盡心是用進爾官資俾貳其<lb/>
長㢘厚祗飭久而不渝考質論思允稱厥服今特陞爾<lb/>
階為奉直大夫職如舊用示褒嘉夫文學施之朝廷者<lb/>
必推於先王之道乃可貴也而自古君臣之相知難矣<lb/>
朕既不忘爾勞爾益圗懋厥績以永有嘉譽欽哉宣徳<lb/>
八年九月日<lb/>
<pb n="KR4e0098_WYG_012-2b"/>
　　御祭文<lb/>
卿以剛介之資通敏之學發身科第進職詞林厯事累<lb/>
朝多輸誠悃列聖眷遇賢譽用彰爰自翰林遷掌太學<lb/>
作興造就士類有成方諧致政之休詎意遺榮之速倐<lb/>
茲聞訃傷悼惟深遣祭卿靈尚其欽服景泰年月日<lb/>
　　誥命<lb/>
奉天承運皇帝制曰我國家昔有老臣厯事列聖常懐<lb/>
致主之志確守為儒之規惟身雖沒而猶存肆恩已頒<lb/>
<pb n="KR4e0098_WYG_012-3a"/>
而重錫故國子祭酒諡文毅李時勉孜孜問學<graphic n="KR0548" url="https://raw.githubusercontent.com/kanripo/KR-Gaiji/master/images/KR0548.png" mimeType="image/png"/>
                    <graphic n="KR0548" url="https://raw.githubusercontent.com/kanripo/KR-Gaiji/master/images/KR0548.png" mimeType="image/png"/>操<lb/>
存紬史講經懋克脩於厥職責難陳善尤克罄於爾誠<lb/>
迺掌玉堂迺師璧水領袖華國之衆彦模範用世之羣<lb/>
英晚節髙進退之風夜臺承褒䘏之澤尚鬱士論致達<lb/>
朕聞今特贈爾禮部左侍郎改諡忠文於戯繼迹先賢<lb/>
得此易名而良鮮竦聽後覺由今垂譽以何長永矣不<lb/>
忘嗟哉無愧成化年月日<lb/>
　　像賛<lb/>
<pb n="KR4e0098_WYG_012-3b"/>
　　　老友楊士竒賛<lb/>
氣充而志端外和而内剛其學也本原純深其文也篤<lb/>
實輝光史館謹嚴經筵裨益有規有矩惟正惟直玉署<lb/>
金馬四朝于茲國有老成儒有表儀胄監成賢允屬耆<lb/>
老需祐隆平天子有詔<lb/>
　　　弋陽李奎<lb/>
其儀慎肅其貌清癯志奪三軍之帥胸蟠萬巻之書行<lb/>
之潔也無愧古㢘之號學之確也誠為君子之儒厯登<lb/>
<pb n="KR4e0098_WYG_012-4a"/>
華要處之裕如節操貞松勁栢襟懐秋月氷壺于以揚<lb/>
芳翰苑負文章之重望進秩胄監為天下之師模又豈<lb/>
不與昔之令狐綯孔穎達之並駕而齊驅者乎<lb/>
　　　自賛<lb/>
爾之貌不魁梧而秀麗爾之心不機警而婉委爾之學<lb/>
問不廣博而深宏爾之文章不豐贍而華美動止粗率<lb/>
言辭鄙俚徒竊科名以取禄位承荷寵榮恬不知愧雖<lb/>
然爾生六十有六矣不為不仁不為不義不矜已而傲<lb/>
<pb n="KR4e0098_WYG_012-4b"/>
物不徇私而慕利於人而無所争居官而無所恃今之<lb/>
所以貌敬而不忍欺者其在此歟吁汝其慎之以保終<lb/>
始<lb/>
　　行狀<lb/>
　　　朝列大夫翰林學士國子祭酒兼脩國史知經<lb/>
　　　筵官致仕諡忠文安成李懋時勉行狀門生湖<lb/>
　　　廣按察司副使參賛廣西軍務前翰林編脩同<lb/>
　　　脩國史同邑中溪彭琉述<lb/>
<pb n="KR4e0098_WYG_012-5a"/>
先生諱懋字時勉號古㢘姓李氏其先系出南唐烈祖<lb/>
第五子景逿之後景逿累封江王嘗為䖍州節度使簡<lb/>
易節儉號稱賢王王之子曰瀚宋平江南瀚匿跡䖍吉<lb/>
間吉守李鬯聞其賢求見之不出乃辟其子先為閻嶺<lb/>
鐵務官俾以禄養遂家安成東門光三子十一孫孫兩<lb/>
為府尹一為縣尉自是子孫益蕃衍擢髙科登仕籍者<lb/>
比比其人有諱疎林行正一翁贅居梅林劉氏遂家梅<lb/>
林梅林之李自正一翁始諱本字源芳先生曾祖也諱<lb/>
<pb n="KR4e0098_WYG_012-5b"/>
煒字文明先生祖也皆有隱徳考諱夢觀字思誠端厚<lb/>
坦亮洪熙元年以先生貴贈翰林侍讀承徳郎宣徳八<lb/>
年加贈侍讀學士奉直大夫妣凍坑周氏繼社背王氏<lb/>
俱贈為安人加贈為宜人五子長時傑號恒心性耿介<lb/>
穎悟過人次時春早卒時魁時彦其第五即先生也先<lb/>
生生洪武甲寅八月丙午先夕學士翁夢一異人至家<lb/>
神光燁然翌日生先生明年晬日翁循里俗告祖先畢<lb/>
鋪席于地羅置書冊筆墨錢菓諸物於席上為試周先<lb/>
<pb n="KR4e0098_WYG_012-6a"/>
生先取筆次取墨又取書學士翁大喜曰符吾夢矣五<lb/>
嵗屹如成童投靜室勤學隣兒有牽引戯狎者輒辭去<lb/>
七嵗孝經小學四書皆已成誦十二三詩詞歌賦語皆<lb/>
驚人十四五言動不茍即以聖賢自勵嘗曰顔子不貳<lb/>
過不遷怒曾子日三省其身予所願學者二子也十六<lb/>
入縣庠大肆力於羣書攻習舉業之外益究道徳性命<lb/>
之學寒不能置爐炭擁重衾實木桶置足其中達旦不<lb/>
寐其刻苦類如此訓導城門持真尹先生理安胡先生<lb/>
<pb n="KR4e0098_WYG_012-6b"/>
皆篤行儒者一見先生竒之嘗曰李時勉用心理學豈<lb/>
詞章之儒可比丁丑學士翁寢疾先生親侍藥食不就<lb/>
寢席者旬餘無怠容是年七月學士卒先生與諸兄居<lb/>
喪治葬率循文公家禮行之已夘十月釋服永樂癸未<lb/>
中江西鄉試明年甲申中㑹試賜同進士出身時太宗<lb/>
皇帝御天下慨然作新人材興起斯文於進士中簡明<lb/>
秀通敏者二十八人改翰林庶吉士俾就文淵閣讀書<lb/>
免常朝光禄供膳司禮監給紙筆内庫給鈔為膏火之<lb/>
<pb n="KR4e0098_WYG_012-7a"/>
費盖期之於伊傅周召韓栁歐蘇諸賢而先生與焉先<lb/>
生益自淬礪磨濯造詣精深同列亦多推讓之明年預<lb/>
修永樂大典丙戌三月丁丑王宜人卒于京先生與兄<lb/>
恒心奉柩歸葬居喪如禮七年春起復是年車駕幸北<lb/>
京仁宗皇帝居東宫監國召入直房修書尋徵赴行在<lb/>
賜路費鈔六十錠至則命錦衣衛撥官房預修太祖髙<lb/>
皇帝實録十年壬辰授刑部湖廣清吏司主事時四境<lb/>
苦於寇盜有捕送法司者輒峻拷訊雖連及平人亦不<lb/>
<pb n="KR4e0098_WYG_012-7b"/>
為之伸理先生獨推情審辨不事煅煉獄成待決者止<lb/>
十七八人其存心仁厚用法平恕多類此刑部尚書張<lb/>
公稱之曰李時勉古仁人君子也十一年授承直郎十<lb/>
二年詔重修太祖髙皇帝實録先生仍預焉冬十二月<lb/>
進承徳郎十六年實録成賜鈔襲衣文綺改翰林侍讀<lb/>
九年夏四月庚子奉天文華謹身三殿災太宗皇帝降<lb/>
勅求言先生備陳十五事一曰停止工作二曰罷四夷<lb/>
朝貢三曰沙汰冗官四曰賑恤饑荒五曰慎選舉六曰<lb/>
<pb n="KR4e0098_WYG_012-8a"/>
嚴考覈七曰清理獄囚八曰罪黜贓官九曰散處韃官<lb/>
十曰罷遣僧道十一曰買辦作弊十二曰<hi>闕</hi>　　軍夫<lb/>
十三曰矜免侍親充軍生<hi>闕</hi>　　　　　　　十五曰<lb/>
優恤軍士所言多中時病有㫖下所司行之未㡬為飛<lb/>
言所中下獄二十一年七月邊人内侵太宗皇帝念前<lb/>
所言散處韃官諸事慮患深逺特宥之仍舊職扈從北<lb/>
征先生出闗墜馬折左股舁歸京療凡三月餘跛不良<lb/>
行洪熙元年三月仁宗皇帝頒賜誥命封贈父如先生<lb/>
<pb n="KR4e0098_WYG_012-8b"/>
官妣及妻劉氏皆為安人先生既受勅感激思圗報稱<lb/>
因覩時政日漸違節賞罰予奪恩讐太過鮮愜中外之<lb/>
望仍備陳其事若干條析為二本其一厯言朝政得失<lb/>
利害其一専於責難陳善具言此本乞留中勿使外知<lb/>
前本宜付所司衆議行之二本既進即焚其稿仁宗皇<lb/>
帝見所言峻直怒甚中官從而擠之次早臨朝震怒命<lb/>
將軍以所執金瓜撲之瓜及體者十七八脇肋已斷其<lb/>
二意其必死矣命曳出及視之神色不動猶能言時侍<lb/>
<pb n="KR4e0098_WYG_012-9a"/>
講羅汝敬亦嘗言事上罷朝諭吏部曰李時勉羅汝敬<lb/>
俱有才幹在翰林院閒了其改為監察御史李時勉交<lb/>
趾道羅汝敬雲南道俱令掌道毎日問囚一起言事一<lb/>
章凡三日先生三上章言事遂下錦衣衛獄施以嚴刑<lb/>
先是折脇内向不相着及用挺棍而斷肋忽自接人謂<lb/>
先生忠誠感動天地若有鬼神陰相之也宣徳改元冬<lb/>
十月宣宗皇帝幸萬嵗山謂左右曰李時勉所言為社<lb/>
稷計忠臣也立召至前備問激怒先帝之由先生奏對<lb/>
<pb n="KR4e0098_WYG_012-9b"/>
懇切感動聖𠂻特憐而宥之仍為侍讀預脩太宗皇帝<lb/>
仁宗皇帝兩朝實録五年庚戌五月陞侍讀學士一日<lb/>
駕幸史館撒金錢賜儒臣拾者争趨前先生獨退立不<lb/>
進宣宗皇帝獨呼前拾故得金錢尤多無何駕幸文淵<lb/>
閣命内臣舉金盃次第賜諸學士飲至先生獨名呼之<lb/>
曰李時勉卿非朕安得飲此酒先生叩首謝曰臣䝉陛<lb/>
下再造之恩不勝感戴自是傅保而下始知聖意寵眷<lb/>
先生日隆七年壬子命為南京鄉試考官秋還京八年<lb/>
<pb n="KR4e0098_WYG_012-10a"/>
癸丑掌翰林院事一日得風疾不語上聞之惻然遣中<lb/>
官賜寳楮二百錠偕太醫院官就其第視疾給藥連三<lb/>
日中官更至守視奏報頗愈入謝恩仍賜休息九月頒<lb/>
賜誥命贈父如先生官妣及妻皆宜人十年已夘預脩<lb/>
宣宗皇帝實録是年秋命為順天府鄉試考官正統元<lb/>
年丙寅兼經筵講官三年戊午二月給授勳階協正庶<lb/>
尹四月實録成陞學士六月給假還鄉祭祖東里先生<lb/>
不忍舎以序送之又嘗為李氏族譜序及賛則東里重<lb/>
<pb n="KR4e0098_WYG_012-10b"/>
愛先生大畧可見四年己未先生在鄉嵗旱苗將稿先<lb/>
生齋沐率鄉老徒步犯烈日禱大雨沾足禾稼豐登先<lb/>
生初得善地于中村適有故人劉君伯淳死遂與葬之<lb/>
是年以劉宜人暨兄時魁二喪在殯未葬力求善地葬<lb/>
之又遷葬兄嫂子姪凡六喪地皆新得得皆以義非力<lb/>
取也又創南溪居室令第二子養敬居之秋七月還京<lb/>
六年陞國子監祭酒八年癸亥重建太學成上命先生<lb/>
致告于文廟九年甲子三月朔上親釋奠先師孔子禮<lb/>
<pb n="KR4e0098_WYG_012-11a"/>
成視學賜坐先生講二帝三王治天下大經大法甚悉<lb/>
末復陳諷勸之言音吐洪暢天顔悦豫一時文武臣僚<lb/>
肅然聳聽莫不欣喜明日奉表謝恩賜紵絲衣一襲羅<lb/>
衣一襲又賜宴于廷斯文際遇之隆未有盛於此也先<lb/>
生在監多所建畫上皆從之師生稱便諸生有疾親給<lb/>
醫藥有貧不能娶死不能葬者為給費賙之其教諸生<lb/>
以毋自欺為本以忠孝為先隨其才質髙下誘引成就<lb/>
之絶私謁之路杜幸進之門革奔競之風禁淫蕩賭博<lb/>
<pb n="KR4e0098_WYG_012-11b"/>
之習諸生數千人皆肅然樂從其教成徳達材彬彬軰<lb/>
出國學得人於是為盛丙寅先生屢以老疾乞致仕諸<lb/>
生伏闕請留上以太學師資之地方倚老成不許其去<lb/>
丁夘先生年七十有四病益深上章乞骸骨上覽其言<lb/>
甚懇切遂許之詔兵部具舟陛辭之日賜鈔一千貫命<lb/>
光禄具酒饌錢之及行達官顯人多出崇文門外以敘<lb/>
别太學師生以綵幣製旗帳各為文詞諸生親厚者又<lb/>
命工繪恩榮歸老圗取其事為十題求諸名公識以為<lb/>
<pb n="KR4e0098_WYG_012-12a"/>
贈以頌先生之徳翰林舊知亦各為文為詩教坊諸樂<lb/>
工椎大皷雜以金石絲竹之音喧然前導送者凡三千<lb/>
餘人逺近觀者塞路一時行旅不得往來商賈為之廢<lb/>
業莫不嘖嘖焉稱羨以為榮至有為泣下者諸生又以<lb/>
先生平日㢘潔自守行李蕭然乃集白金數百兩為贐<lb/>
先生悉郤之今太師吏部尚書王公直為十題稱先生<lb/>
漢之疏廣唐之楊巨源不能過也其餘若禮部尚書胡<lb/>
公濙工部尚書髙公榖左都御史陳公鑑禮部尚書王<lb/>
<pb n="KR4e0098_WYG_012-12b"/>
公英國子祭酒蕭公鎡侍講陳公詢徐公珵修撰劉公<lb/>
儼檢討錢公溥司業趙公琬南京祭酒陳公敬宗皆有<lb/>
文為贈先生自北歸以故居去城稍近倦於逢迎遂卜<lb/>
邑西三十里其地曰梅礱創隱居焉逺方慕名以求文<lb/>
至者踵踵相繼先生以病多謝去前此土俗不立社不<lb/>
祭社厲過夏多缺雨先生創空地為社又創地為社厲<lb/>
壇率旁近之家循古禮祭之約以為常至是雨澤應期<lb/>
連年皆熟父老喜曰古有隨車雨先生似之先生雖處<lb/>
<pb n="KR4e0098_WYG_012-13a"/>
林野而其心未嘗不在朝廷景泰元年三月嘗建議四<lb/>
事一曰奬忠節二曰修武備三曰加恩賞四曰通和好<lb/>
具本遣長孫騏達于朝騏既行三日先生在别墅病作<lb/>
四月十二日謝世享年七十有七易簀之先戒諸子曰<lb/>
治後事悉如汝父送汝祖循古制勿尚浮屠言訖而逝<lb/>
無一言及家事有司以聞上深加悼惜遣官賜祭是年<lb/>
十二月某日葬雙峯鋪東某山向葬之日大雪送者㡬<lb/>
千人初娶縣背劉氏繼冠縣劉氏子男六人曰融字養<lb/>
<pb n="KR4e0098_WYG_012-13b"/>
和廙字養敬皆卒原字養源剛字養健早卒縣背出也<lb/>
艮字養道鼎字養端冠縣出也女二人河南參政王公<lb/>
瀘源第五子固始教授邦正禮部郎中陳君鉉長子晉<lb/>
其婿也孫男十九人騏驥驊駢顒知縣馴泮生昻監生<lb/>
曾孫男二十五人先生徳性粹美操履脩潔事父母處<lb/>
兄弟孝友篤至事君忠義激發不為身謀遇朋友誠而<lb/>
有禮緩急可以託死生修撰彭君汝器抱疾無子弟在<lb/>
側先生以同年故竭力扶持湯藥如至親然既卒哭之<lb/>
<pb n="KR4e0098_WYG_012-14a"/>
盡哀具衣衾棺斂如儀已而有命遣族人傳送其喪歸<lb/>
葬先生仍為裒集所為文稿付其子初太常博士劉君<lb/>
履節有交趾之行妻病子且幼乃以託於先生而去去<lb/>
未㡬妻死先生為之斂殯如禮是年劉君竟死不反先<lb/>
生撫育其子女如已子長為娶妻教以經學俾有成立<lb/>
發身科目仕至國子助教皆先生力也其篤於友誼如<lb/>
此平居衣冠端正凝然不動與人語詞嚴誼正是非予<lb/>
奪確乎其不可易天下之人聞其名而慕接其貌聽其<lb/>
<pb n="KR4e0098_WYG_012-14b"/>
言為之改行易心者衆矣其在朝尤為公卿大夫所推<lb/>
重少師東里楊先生嘗稱於人曰時勉當今第一流人<lb/>
也故於經濟大畧宻與商論者居多侍講鄒先生緝曰<lb/>
時勉可追配古人學士髙公榖曰先生文學足以嫓美乎<lb/>
陸贄忠義足以追蹤乎汲黯道徳足以比肩韓愈世以<lb/>
為知言先生學問奥博詞翰兼美有得其片言隻字者<lb/>
寳重之如拱璧故平生文稿多為好事者持去所存於<lb/>
家者殆十一二耳既葬之後其遺孤屬琉以狀而琉稽<lb/>
<pb n="KR4e0098_WYG_012-15a"/>
於王事未及成又二年琉致仕歸巡撫江西都憲韓公<lb/>
雍以先生節槩上言賜諡文毅琉念先生與先君編修<lb/>
公最相善而琉兄弟皆受學焉嘅先生不可復作思欲<lb/>
昭其徳於不朽實琉之大願也第先生之徳髙大逺宻<lb/>
非拙工所能彷彿形容謹述其槩如右俟知者采焉<lb/>
　　故祭酒李先生墓表<lb/>
　　　光禄大夫少傅兼太子太師吏部尚書泰和王直撰<lb/>
先生諱懋字時勉姓李氏系出南唐江王景逿之後世<lb/>
<pb n="KR4e0098_WYG_012-15b"/>
居安成之東門以宦學顯曾祖源芳祖文明父思誠皆<lb/>
有徳誼而不仕先生少負大志勤於學問窮性命道徳<lb/>
之奥於書無所不讀永樂初取進士第太宗皇帝鋭意<lb/>
文學擇進士之尤者俾盡讀中秘書學古為文辭先生<lb/>
與焉其文學日進有盛名以母憂居喪務盡禮服除授<lb/>
刑部主事而所治無寃入與修髙廟實録成授翰林侍<lb/>
讀先生自以䝉恩厚思所以報殊遇早夜孳孳盡其職<lb/>
凡事有當言者輒以聞上亦多所聽納雖時被箠下獄<lb/>
<pb n="KR4e0098_WYG_012-16a"/>
旋復釋之宣宗皇帝尤肆矜容陞侍讀學士待之加厚<lb/>
賓興之嵗三命典文衡上臨軒策士則命讀巻人皆服<lb/>
其公正統初上御經筵命先生兼經筵官當進講必盡<lb/>
誠敬冀有所感悟上亦為之傾聽聞者莫不稱善以為<lb/>
范淳夫其人也時太學缺祭酒而難其人諸公皆謂莫<lb/>
如先生相與言於上遂以任之諸生數千人皆習經藝<lb/>
先生開導訓誨各因其才以窮其㫖趣俾有所領解如<lb/>
飢者得食渴者得飲於是小大皆有所造就病者有醫<lb/>
<pb n="KR4e0098_WYG_012-16b"/>
死者有歸其未娶者俾有室皆先生出資為之倡而仁<lb/>
義之行成焉諸生事先生亦如子之事父有急必赴雖<lb/>
危難不避賢才之盛彬彬焉一時見於用者人皆以為<lb/>
宜車駕視學行釋菜禮退御彛倫堂祭酒當以經進講<lb/>
而先生久病嗽人疑之至是升堂愈敬慎色溫氣和賜<lb/>
坐西南隅講尚書闡明帝堯所以親親仁民協和萬邦<lb/>
之道辭㫖清逺聽者忘倦上為之喜甚賜予有加明日<lb/>
入謝又賜宴錫衣一襲人皆謂先生宜之正統十二年<lb/>
<pb n="KR4e0098_WYG_012-17a"/>
以老疾乞致仕諸生亦拜疏乞留先生請至再三上亦<lb/>
察其病許焉賜鈔二百錠官以舟載之歸之日滿城送<lb/>
者無貴賤皆嘖嘖稱道諸生則曰先生歸矣吾何所視<lb/>
法哉連數十里奔走涕泗如送其所親先生既歸卜築<lb/>
城西山水間不與流俗接惟教子孫及鄉族子弟使讀<lb/>
書為善而已其徳行文章蔚然為天下之望盖有嚮仰<lb/>
不及之嘆者景泰元年四月十二日以疾卒于家事聞<lb/>
上命禮部致祭逺近士大夫皆弔哭往來不絶者數月<lb/>
<pb n="KR4e0098_WYG_012-17b"/>
其生以洪武甲寅八月十三日享年七十有七娶劉氏<lb/>
封安人先卒生男四人養和養敬養源養健繼室劉氏<lb/>
亦先卒有男二人養道養端以某年某月某日葬于某<lb/>
里某山下予與先生同郡人同年取進士又同入翰林<lb/>
仕而同朝者四十五年思請益於先生以老終而先生<lb/>
遽去今又棄予往矣予何能不哀先生既葬子養源等<lb/>
謀於其鄉之大夫君子求予文表墓上嗚呼予聞昔安<lb/>
定胡先生之墓為之表者歐陽公也今先生之墓當求<lb/>
<pb n="KR4e0098_WYG_012-18a"/>
如公者屬筆焉予文何足以揚先生盛美哉然不可辭<lb/>
也故述其行之大者俾刻焉<lb/>
　　古㢘李先生小傳<lb/>
　　　門人行人司行人尹恕撰<lb/>
<hi>原闕</hi>
<pb n="KR4e0098_WYG_012-19a"/>
仁宗改元先生又疏陳若干條為二本進皆犯顔格心<lb/>
之言扶持綱常之道左右不悦構之上閲所言峻直召<lb/>
問不屈命撲之折脇曳出不死改行在交阯道御史日令<lb/>
問事具條以進次日有㫖繫獄遇良醫得活在獄中水<lb/>
漿不入口者五日而神氣自若卧㡬一月而愈是時庸<lb/>
人孺子皆知先生忠義所為若有神明䕶佑非偶然也<lb/>
宣宗皇帝嗣承大統先生在獄惟吟咏情性自適是年<lb/>
秋有燕入於先生幕聲喧不已時同獄者以為先生喜<lb/>
<pb n="KR4e0098_WYG_012-19b"/>
其夕就寢忽夢渡橋橋斷下有一覆舟從舟背而渡有<lb/>
水崖不得上傍有一朱衣人扶上之云明日橋成可無<lb/>
事矣覺乃夢中爾天明果宣至文華殿内見上推詢建<lb/>
言之由先生復以忠鯁之言對遂命收獄輒取回再問<lb/>
其由辭語如昔復呼至前欲備詢之先生誦向前所言<lb/>
至第六事少止上曰事尚有何以不言先生曰天威嚴<lb/>
重臣不能記其詳矣上㣲哂曰是第難言耳汝之諫藁<lb/>
在否先生對曰藁已焚矣臣讀聖賢書忠孝是先敢不<lb/>
<pb n="KR4e0098_WYG_012-20a"/>
直對上以其言始終不變可任以事宥之命以次日早<lb/>
大班謝恩仍授翰林侍讀宣徳元年冬十一月也未㡬<lb/>
預修兩朝實録初先生在獄時有一布衣老人鬚髪皆<lb/>
白徧詣諸縉紳大夫門稽首曰李侍讀一忠臣今置之<lb/>
死地宜急拯之以扶名教後先生復職求其人不復得<lb/>
咸疑以為異人云厥後上臨内閣親賜諸閣老酒呼先<lb/>
生賜之且曰卿非朕安得飲此酒先生頓首謝曰臣荷<lb/>
陛下再造之恩不勝感激五年春上復以金甌賜諸閣<lb/>
<pb n="KR4e0098_WYG_012-20b"/>
老宴以次該先生飲先生曰臣可與陛下同飲不可與<lb/>
陛下同器上遂易甌與之一時諸公咸服是年纂修兩<lb/>
朝實録成欽陞本院侍讀學士兩京鄉闈二與文衡上<lb/>
臨軒策士兩為讀巻官是年秋先生抱風疾不語上賜<lb/>
鈔一千貫遣御醫與内臣逐日診視先生恐勞聖慮一<lb/>
日同寅諸公來視因囑曰主上問及幸告以疾漸瘳矣<lb/>
及痊入謝仍賜休息免早朝一日上納碎銀於兩袖召<lb/>
諸閣老㳺内苑將銀撒之于地命拾為買菓貲衆皆争<lb/>
<pb n="KR4e0098_WYG_012-21a"/>
取之先生獨正色立俟上退顧先生猶立上復呼先生<lb/>
以袖中餘銀親賜時論皆以先生得大臣體至每嵗四<lb/>
裔入貢累累私自於朝班願一識先生面朝廷嘗命使<lb/>
於琉球諸國聞國人皆知慕先生得一詩輒朝夕諷詠<lb/>
不已其譽望見重於外藩者如是十年上崩先生哀痛<lb/>
雙目㡬昏其忠愛之心又如是正統初皇上嗣位先生<lb/>
與經筵講官三年四月修宣廟實録成陞翰林學士與<lb/>
少傳建安楊先生諸公為杏園雅集時號九老㑹先生<lb/>
<pb n="KR4e0098_WYG_012-21b"/>
給假祭祖東里先生不忍舎去以序送之其畧曰初李<lb/>
君時勉請去諸同官皆曰翰林者天子親臣君方握院<lb/>
章為之長且上富於春秋萬幾稍暇御經筵孜孜聖學奈<lb/>
何去先生曰諸公謂我者公義也顧今迫於私情二三<lb/>
年來子死妻死兄又死一門孤寡相望吾能忍而委置<lb/>
之乎東里之文真能述先生之心矣抵家葬其所未下<lb/>
土者若干喪時附邑之美地多為人所有先生欲擇山<lb/>
水之善者以妥其靈遂躬自跋涉不以為勞四年還朝<lb/>
<pb n="KR4e0098_WYG_012-22a"/>
六年閏十一月上以太學為天下教化之原前蒞其職<lb/>
者不愜輿論衆議咸以先生薦遂任之先生至太學冠<lb/>
帶縉紳之士迎迓道左者相屬文武衆寮父老戎卒相<lb/>
率詣橋門而拜者無虚時監規久弛先生為嚴立教條<lb/>
因才設科壯而可仕者教以吏事如今官府論判之類<lb/>
幼而可進者教以舉子業日考課程夜則令宿學舎雖<lb/>
隆冬盛寒先生俯就講解經史每至通宵於是諸生各<lb/>
有所造就當時作人之盛如商輅姚䕫彭時岳正萬安<lb/>
<pb n="KR4e0098_WYG_012-22b"/>
諸彦俱廷試魁天下其餘或中進士髙第或任御史黄<lb/>
門部屬二司守令者皆先生教導之力致然也先生處<lb/>
置細務綽有條理病者如徐瑄軰得以有醫死者如劉<lb/>
顯軰得以有歸未娶者如鄭韶軰得以有室以至助教<lb/>
陳除被盜復監見先生先生給之凡此之費皆先生捐<lb/>
俸資為之由是諸生觀感亦樂為之助焉以故諸生事<lb/>
先生如子事父先生以太學規模弗稱請於朝為改作<lb/>
時監其事者素與先生弗協設他故而陷之太學生三<lb/>
<pb n="KR4e0098_WYG_012-23a"/>
千餘人皆伏闕請宥諸生石大用獨封章乞代罪上覽<lb/>
所奏有義在師生恩同父子之語憫之遂獲釋八年春<lb/>
上命駕視學釋奠先師孔子禮畢退御彛倫堂賜先生<lb/>
坐講書先是病嗽至是病愈講尚書闡明帝堯所以親<lb/>
親仁民協和萬邦之道詞㫖清逺天顔喜甚賜與有加<lb/>
十二年屢以老疾上章乞歸有形骸潦倒精力衰頺之<lb/>
語詞極懇切諸生有抗疏願留者先生益堅累表再三<lb/>
始䝉俞允賜鈔二百錠官給驛舟以歸公卿大夫相率<lb/>
<pb n="KR4e0098_WYG_012-23b"/>
餞别都門外不可以數計大學諸生皆曰先生歸矣吾<lb/>
何所視法哉遮道洒淚如别父母然諸生有厯政者則<lb/>
請假逺送在法司者則違假而往其恩義之篤如此今<lb/>
少傅吏部尚書王公為十題序稱先生漢之疏廣唐之<lb/>
楊巨源不能過少傅禮部尚書胡公序先生徳學充贍<lb/>
政教一新諸生心悦而誠服兵部侍郎兼學士苗公稱<lb/>
先生洪熙間宻陳讜言盡忠所職雖殞身而無憾工部<lb/>
尚書兼學士髙公稱先生文學嫓美陸贄忠義追蹤汲<lb/>
<pb n="KR4e0098_WYG_012-24a"/>
黯道徳比韓愈而詞翰特餘事耳少師楊公又稱先生<lb/>
忠槩文章卓然當時而士之識與不識皆知李先生先<lb/>
生之徳之學見稱於文序如此先生抵家隱居縣城西<lb/>
近山水間别築一室其地曰梅礱慕名求文者無逺不<lb/>
至先生多以病謝去有不可已者勉應之十四年秋聞<lb/>
邊人内侵國家多難景泰元年三月建議四事一曰崇<lb/>
奨忠節二曰選將練兵三曰加恩死節四曰南北通好<lb/>
遣孫騏賫進是其忠義之心不以進退有異也孫既行<lb/>
<pb n="KR4e0098_WYG_012-24b"/>
三日先生在别墅遭疾不豫醫診弗效時山有大石隕<lb/>
于池者人以為憂病篤戒諸子治後事如葬祖之儀言<lb/>
訖而逝景泰元年四月十二日也視其室惟經史文籍<lb/>
僅存四壁蕭然自藩臬以至郡邑大夫與夫逺近好義<lb/>
之士咸踵門弔哭往來不絶有司以事聞上命翰林撰<lb/>
文遣官致祭享年七十有七葬某里某山之陽先生存<lb/>
日恩贈父思誠翁翰林侍讀學士奉直大夫妣周繼王與<lb/>
妻劉皆封安人子養和養敬養源養健劉出也養道養<lb/>
<pb n="KR4e0098_WYG_012-25a"/>
端次室劉出也養和養健先卒養道國子生先是助教<lb/>
李洪嘗上章乞陞先生官秩以慰天下士夫之望至是<lb/>
教諭邵祥乞加先生贈諡巡按江西都御史韓雍言先<lb/>
生清徳正學推重時軰忠言正論可方古人宜加封諡<lb/>
請至再遂贈文毅嗚呼先生儀容清古語聲洪亮文詞<lb/>
雄渾其忠義㢘介卓然見重於天下而人獲接其光儀<lb/>
者自不容以不敬畏之其沒也又莫不思慕之是可驗<lb/>
天理民彛之在人心者有不可泯矣予愧謭薄叨承宿<lb/>
<pb n="KR4e0098_WYG_012-25b"/>
誨慮先生徳行政事未之盡傳於是廣採行實又得京<lb/>
郡治中劉實國子學録劉貴刑部員外潘瑄諸公所書<lb/>
集而為傳庶他日立言君子出於其間得有所採俾事<lb/>
業垂諸簡冊輝映古今則先生雖死而有不死者存實<lb/>
斯文之幸也謹述以俟<lb/>
　　古㢘先生祠堂記<lb/>
自古宏才碩徳之士負人望之重者志不大展於當時<lb/>
名必益彰於後世何也用不究其才而天下共惜之惜<lb/>
<pb n="KR4e0098_WYG_012-26a"/>
之不已至形於言暴諸事則其名在世愈久而愈彰夫<lb/>
如是其榮過於得志於一時者逺矣吾安成古㢘李先<lb/>
生負天下之重望而官終於祭酒識者盖深惜焉故其<lb/>
沒也尚徳君子交章請行褒䘏之典最後巡撫江西右<lb/>
僉都御史韓公雍列其誼行以請乃得諡為文毅當是<lb/>
時有司已崇祀於學宫矣今提學僉憲潮陽李公齡復<lb/>
命建祠于家而尊崇之益至嗟夫先生何以得此於人<lb/>
哉盖先生資禀秀異涵養深厚清徳正學追蹤古人方<lb/>
<pb n="KR4e0098_WYG_012-26b"/>
其為翰林侍讀也感太宗文皇帝作養之恩疏陳時政<lb/>
十五事言甚切直下獄踰年乃釋洪熙改元又條十事<lb/>
上之皆人所不敢言者坐是激怒宸𠂻命以金瓜撲之<lb/>
於庭不死降監察御史凡三日章復三上遂下獄宣宗<lb/>
皇帝嗣位出於獄親鞫之嘉其志仍釋為侍讀自是忠<lb/>
直之名震天下雖庸人孺子皆知尊而慕之正統中自<lb/>
學士為祭酒當國學政教弛弊之餘嘅然以成就賢才<lb/>
為己任嚴條約勤課試程才敘進一以至公而賑貧藥<lb/>
<pb n="KR4e0098_WYG_012-27a"/>
疾恩意尤篤故教化行而人心樂從其出而取髙科躋<lb/>
要途者累累相繼於是天下皆知先生之教恩義兼盡<lb/>
真一世之師表也既老懇乞休致家居而憂國愛君之<lb/>
念不少忘比聞土木之難聖駕北狩痛憤累日即疏安<lb/>
攘大政所宜先者遣長孫騏達於朝事未報而先生下<lb/>
世矣天下之人又皆聞其事而壯其言謂先生忠毅之<lb/>
氣沒齒不衰有如此嗚呼先生盛徳之士也不獨忠誠<lb/>
義氣為世所稱至其仁厚之心㢘潔正直之行通達宏<lb/>
<pb n="KR4e0098_WYG_012-27b"/>
偉之才雖一時名公鉅卿亦莫不推而下之然獨不得<lb/>
並列於公卿以大其用以霈其澤於天下宜乎人望有<lb/>
不滿焉而惜之深仰之至如此也僉憲嘗為國子師屬<lb/>
知先生為詳故景仰愛慕之尤切而遂欲因以垂教於<lb/>
來學此専祠之所以建歟祠在先生所居之左為間者<lb/>
二有門有廡不侈不儉實邑令黄巖李君㑹經營以成<lb/>
之其成也司訓桐廬姚君稷以書屬時記其意嗚呼二<lb/>
三君子惓惓於先生如此非尚徳好義之尤者歟先生<lb/>
<pb n="KR4e0098_WYG_012-28a"/>
得此名於是愈彰而不朽矣時念先生家食時與先祖<lb/>
交莫逆父叔軰皆受學焉其教國子也時亦執經在諸<lb/>
生後於先生文章道徳之實耳熟而目詳矣此不能悉<lb/>
著謹著其槩以詔其子孫與邑之來學俾相與勉慕以<lb/>
追芳躅于萬一庶無負於僉憲公之教云先生名懋字<lb/>
時勉别號古廉登永樂甲申進士翰林庶吉士授刑部<lb/>
主事轉侍讀列學士至景泰元年卒年七十有七矣成<lb/>
化四年嵗次戊子賜進士及第資政大夫太子少保兵<lb/>
<pb n="KR4e0098_WYG_012-28b"/>
部尚書兼文淵閣大學士知制誥同知經筵事國史總<lb/>
裁彭時記<lb/>
　　古廉李先生改遷諡葬墓碑銘<lb/>
　　　門人通議大夫國子祭酒進太常寺卿兼翰<lb/>
　　　林侍讀學士知經筵官掌詹事府事國史副總<lb/>
　　　裁致仕安成臺北呉節撰<lb/>
士君子以忠毅存心生有美名殁有美諡此天下之所<lb/>
同榮而古今之所共尚也然求有名實兼全輿誦罔間<lb/>
<pb n="KR4e0098_WYG_012-29a"/>
者其惟古亷先生乎按狀先生諱懋字時勉姓李氏安<lb/>
成人古亷其號也系出南唐景王逿之後祖文明有隱<lb/>
徳考思誠贈侍讀學士母周氏贈安人先生兄弟五人<lb/>
行居末早孤以兄誨為泮生以經取甲申進士第遭逢<lb/>
太宗文皇帝作新文運選入中秘為庶吉士與二十八<lb/>
人俱學業日益冨預修永樂大典丙戌以慈制去服闋<lb/>
赴行在預修髙廟實録壬辰授刑部主事未㡬再召入<lb/>
修實録書完改翰林侍讀時宫殿灾詔求直言先生開<lb/>
<pb n="KR4e0098_WYG_012-29b"/>
陳十五事以進允者十三無何遭飛言下獄二十一年<lb/>
以近臣言得釋扈從巡北邊出闗折左股輿歸療愈洪<lb/>
熙元年先生以荷國厚恩思圗報稱具為二本其一言<lb/>
朝政得失其二不避國諱仁宗皇帝初皆含之中人從<lb/>
而擠之召問不屈命力士撲之以瓜折左脇曳出不死<lb/>
改監察御史令日言事翌日下錦衣獄禁錮之宣宗皇<lb/>
帝嗣位召問所言先生奏對懇切感動上心特命宥之<lb/>
復翰林侍讀預修兩朝實録五年夏特陞侍讀學士一<lb/>
<pb n="KR4e0098_WYG_012-30a"/>
日駕幸史館特呼先生名與之金錢賞以巵酒衆學士<lb/>
榮之壬子主南京鄉試癸丑得疾上聞賜寳楮二百命<lb/>
醫治療乙夘英宗皇帝嗣大寳詔修宣廟實録秋主京<lb/>
闈鄉試丙寅進經筵講官廷試為讀巻官戊午實録成<lb/>
陞本院學士是年夏先生以諸子融敬早卒二配劉氏<lb/>
俱亡給假還鄉祭祖改葬諸兄於善地事畢還京六年<lb/>
陞國子祭酒八年重建太學成命代祭聖賢告畢工甲<lb/>
子春上親臨太學釋奠於先師孔子禮成視學賜坐先<lb/>
<pb n="KR4e0098_WYG_012-30b"/>
生講書經帝堯章兼陳諷諌上大悦明日賜衣二襲宴<lb/>
於殿庭而還先生益加感激嚴立監規修陳防範諸生<lb/>
數千人咸引領克遵教誨由是賢才彬彬軰出掇殿魁<lb/>
者如商輅彭時諸公出焉丙寅復以中子源剛繼卒惟<lb/>
幼子艮侍諸孫皆幼稚具本乞休致不許未㡬復上章<lb/>
乞骸骨凡數百言益懇切上特許之賜寳楮筵宴具驛<lb/>
舟遣還縉紳俱祖道餞送之盛於是鮮倫先生既歸居<lb/>
邑之西山曰梅礱謝絶人事日與文士數人為山水㳺<lb/>
<pb n="KR4e0098_WYG_012-31a"/>
景泰紀元聞敵人犯邊王師不利奮然曰禁中無頗牧<lb/>
安攘孰任耶特遣其孫騏詣闕言軍旅事數件因憤憤<lb/>
成疾遂不復瘳歿於别墅時四月十二日也享年七十<lb/>
有七有司以聞詔加悼惜遣官致祭葬本里楓鋪之原<lb/>
巡撫西江都憲韓雍言先生清徳正學推重時軰忠言<lb/>
正論可方古人宜加封諡章凡再上詔賜諡文毅督學<lb/>
僉事李齡以先生葬地不應陰陽下知縣李㑹營善地<lb/>
改葬先生於䝉岡之陽某山某向從衆議也天順初元<lb/>
<pb n="KR4e0098_WYG_012-31b"/>
言者復謂先生諡法不愜輿情冝於改諡詔改諡曰忠<lb/>
文仍録其一孫曰昻為國子生迨成化癸巳先生之孫<lb/>
顒任長樂知縣便道歸省祖塋謂先生諡葬俱改宜有<lb/>
銘文以彰事實謂予有姻好且承先生宿誨者來需言<lb/>
予事先生久既幸有名位又獲全歸思先生不可見矣<lb/>
可無言乎嘗聞諡法云事主不欺之謂忠强忍不屈之<lb/>
謂毅今先生之諡易文毅為忠文先忠而後文則先生<lb/>
忠以事主文以經邦二者又兼備矣語曰生榮死哀惟<lb/>
<pb n="KR4e0098_WYG_012-32a"/>
先生有焉謹述其始末而為之銘銘曰<lb/>
　稽古訓言君明臣直二美克完政紀乃立吁嗟先生<lb/>
　忠毅拳拳遇事憤發不恤盡言折脇挫獄摧頺者㡬<lb/>
　起而復言不恤瀕死在周萇鰌在漢黯朱為贄為愈<lb/>
　抑何間歟究茲終始實遭明聖包容狂直以懲諛佞<lb/>
　晚躋榮福為國碩師解組而返終樂畋虞善名盖世<lb/>
　美諡重錫易毅為忠芳流千億䝉山之陽波濤湯湯<lb/>
　先生之譽其存者長<lb/>
<pb n="KR4e0098_WYG_012-32b"/>
　難少承先生誨導俾侍筆硯間及先生歸榮與解組<lb/>
　又得執巾杖為山澤㳺俱非一日也豈期先生物故<lb/>
　遺藁多失遂與諸孫及交㳺士大夫通得若干謹録<lb/>
　成四冊别以文行忠信質之同門吳卿與儉曰汝當<lb/>
　以書付其孫知縣顒鋟梓以傳愚受先生指教之恩<lb/>
　誼深淵海是集焉敢不用情者乎餘文散失尤冀斯<lb/>
　文君子採寄示予續編可也峕成化十年甲午仲春<lb/>
　吉八十七翁門生戴難跋<lb/>
<pb n="KR4e0098_WYG_012-33a"/>
　顒惟先大父忠文公平生所著文集甚多奈嵗久散<lb/>
　失存者無㡬門人戴先生嘗編録成巻若干篇國子<lb/>
　祭酒吳先生又為序以弁其端顒以菲材弗克繼述<lb/>
　叨承前休授今恵之長樂令嘗於公退之暇覽大父<lb/>
　手澤不勝感戚於是遍求餘藁而增益之繕寫成帙<lb/>
　特以託廣郡守鄉先生伍公希淵重加校正鋟梓以<lb/>
　傳雖然先祖之居官行實昭昭然名於當世固不待<lb/>
　文而顯然禮曰先祖無美而稱之是誣也有善而弗<lb/>
<pb n="KR4e0098_WYG_012-33b"/>
　知不智也知而弗傳不仁也此三者君子之所恥也<lb/>
　茍是編不傳則不智不仁之恥顒莫逃焉匠氏告完<lb/>
　姑述其槩以紀其成栁子有云至哀無文至敬不飾<lb/>
　顒竊以焉孝孫顒謹識<lb/>
　<lb/>
　<lb/>
　<lb/>
　古亷文集巻十二<lb/>
</p>
<p>
</p>
  </div>
</body>
</text>
</TEI>
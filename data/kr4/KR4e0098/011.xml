<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>古亷文集巻十一</head> <lb/>
    <p>
<pb n="KR4e0098_WYG_011-1a"/>
欽定四庫全書<lb/>
　古亷文集巻十一<lb/>
　　　　　　　　　　　　明　李時勉　撰<lb/>
　詩詞<lb/>
　　和答復古先生<lb/>
茲山稀行跡嘉木自繁隂我嘗愛山行坐來生隱心陽<lb/>
崖飛清瀑陰谷響春禽㑹非遺紛慮焉知山水深青苔<lb/>
雨裏滑石路君獨尋參差惜乖違何以愜往忱茲竭嵗<lb/>
<pb n="KR4e0098_WYG_011-1b"/>
華力相逐厯青岑<lb/>
　　旱<lb/>
孟夏久不雨赤日赫髙丘溝澮無蓄水江浦無深流山<lb/>
田禾未挿農老劇増愁掃地設雩祭望雲坐田頭霖雨<lb/>
不可得密雲終日浮顧此重悽傷俛仰亦何求天瓢有<lb/>
餘滴孰濟蒼生憂<lb/>
　　野老望雲<lb/>
桑樹春鳩鳴農事起來早仰視天邊雲來往田間道虹<lb/>
<pb n="KR4e0098_WYG_011-2a"/>
電耀西渚白日行穹昊澗少一綫水田多去年草欲犁<lb/>
不得雨種苗復枯稿耕穫恒飢苦不耕難自保傷哉罹<lb/>
此憂欲從首陽老<lb/>
　　送解學士布政廣西兼行交趾事時平交趾立郡<lb/>
　　縣<lb/>
閣前冠冕照青春日下除書拜紫宸神武又平南海尉<lb/>
綏懐遥寄玉堂賓鵷鸞不久違中禁禮樂從今及逺人<lb/>
何處相思不相見斜陽獨立楚江濱<lb/>
<pb n="KR4e0098_WYG_011-2b"/>
　　寄慣窮老人還鄉<lb/>
塞門迢遞鴈門開疋馬蕭蕭入楚來從此雲蘿成隱逸<lb/>
不妨水竹久徘徊歸田剰有閒居賦觀國慚無濟世才<lb/>
自是因君懐舊隱望鄉頻上鳳凰臺<lb/>
　　山家春曉<lb/>
日髙照見松窗裏照人春眠猶未起家僮洒掃及中堂<lb/>
喚起客來供盥洗披衣隨步小窗外楊栁依㣲鶯細語<lb/>
皆言昨夜風雨惡緑樹披離花滿地老父庭前掃落花<lb/>
<pb n="KR4e0098_WYG_011-3a"/>
掃開春徑莫教遮怕有客來尋舊術不妨竹裏引輕車<lb/>
　　田家日晚歌<lb/>
東郊草長牛正肥溝渠水通田可犁老翁向田姑哺兒<lb/>
新婦㕑中炊獨遲歸來對客少閒語但説田家有辛苦<lb/>
春寒種榖不著泥北風吹麥皆入土里胥徵税不得了<lb/>
丁男出官多奔走兩月山中去不歸老身那似少年時<lb/>
春深田家百事急田多草荒犁不及野鹿呦呦滿舊山<lb/>
隨牛終日在田間縱及收成罷耕作官家無事身始閒<lb/>
<pb n="KR4e0098_WYG_011-3b"/>
　　清明<lb/>
昨日街頭初禁烟今日清明烟火傳家家齊上墳頭拜<lb/>
更翦荆榛挂紙錢東郊古碑翳荒草近隴纍纍誰洒掃<lb/>
問著樵夫説姓名子孫繁華難自保輕裘駿馬誰家兒<lb/>
東阡西陌紛相隨鬬殘蹴踘忽歸去還向髙堂縱歌舞<lb/>
　　古意寄曾學士二首<lb/>
百川日夜流浩浩以東注環海㡬萬里不見涯涘處混<lb/>
涵無不容日月自吞吐風波任蕩潏貝錯極生聚萬古<lb/>
<pb n="KR4e0098_WYG_011-4a"/>
長若斯焉能為量數蛟龍挾雲雨倐忽甘澤布深𢎞有<lb/>
如此豈比尋常具<lb/>
梧桐生崇岡亭亭出雲林一朝樵夫採斤斧來相尋幸<lb/>
爾爨下餘斵削成素琴粲粲絃朱絲燁燁徽黄金當窗<lb/>
試一彈悠然太古音清風流水逺白雲蒼山深世無鍾<lb/>
子期誰能識其心<lb/>
　　立雪齋<lb/>
講學志已篤更欲從明師鵠立在函丈翼翼慎其儀豈<lb/>
<pb n="KR4e0098_WYG_011-4b"/>
不思退逸進修當此時朔風吹前庭雪落何霏霏凝心<lb/>
注道妙不覺寒切肌自非素志堅安取青名垂陽風激<lb/>
髙唱兔苑誇嚴辭徒然駭衆聽名教竟何裨揆予慕前<lb/>
修將殊世俗為軒居既曠達豈徒積書詩朂哉崇明徳<lb/>
賢哲與同歸<lb/>
　　白土洞燒丹<lb/>
閬仙㡬年洞中去採藥燒丹是何處乍臨爐鼎聚精神<lb/>
便覺林巒藹烟霧由來仙骨少塵心丹砂易得成黄金<lb/>
<pb n="KR4e0098_WYG_011-5a"/>
姹女初凝碧天曉河車欲轉紫霞深深幽好似崆峒裏<lb/>
炎井龍㳺虎渡水絳雪晶熒宜可同金砂的皪寜堪擬<lb/>
騰光燭夜天宇清尋常白日起風霆空山魑魅嘯爭訝<lb/>
遶林猿鶴時相驚世人曾見洞天啟恍遇蓬山羨門子<lb/>
刀圭入口可長年何必還餐石中髓知君好古意猶勤<lb/>
賣藥壺中秋復春不肯吹笙向緱嶺要將仙術濟時人<lb/>
我亦平生慕仙道神逰八極身已老眼前勝境未得親<lb/>
遙望蓬瀛鬱懐抱年來多病少見知欲服還丹誰為持<lb/>
<pb n="KR4e0098_WYG_011-5b"/>
可遣沉痾脱然去放歌為作還丹詩<lb/>
　　中溪草堂<lb/>
雙溪東南來奔流自縈迴朝宗逺勢合浩蕩青如苔中<lb/>
溪曠望彌原陸十里人烟接喬木比屋常聞絃誦聲髙<lb/>
岡逺見牛羊牧故人昔住横山前宦㳺辭家經㡬年歸<lb/>
來愛此風景好移居卜築溪水邊數椽粗朴也瀟洒窗<lb/>
戸臨溪瞰平野屋裏連牀積簡編門前終日留車馬種<lb/>
松藝竹環碧山蘭舟蕩漾滄浪間雲龍仙人放鶴去浣<lb/>
<pb n="KR4e0098_WYG_011-6a"/>
花野客釣魚還羨君自是文章伯歸老林泉得閒適問<lb/>
字人尋揚子居息交誰訪陶潛宅山田八月禾黍收豪<lb/>
吟縱飲亦何求舞回鴝鵒千峯曙歌罷滄浪萬頃秋由<lb/>
來勝地多山水如此清幽能有㡬開門獨步少塵喧但<lb/>
見青山白雲起昔聞好是平泉莊一時草木生輝光只<lb/>
今零落竟何有逢人唯説鄭公鄉<lb/>
　　友桂庭<lb/>
庭前有桂樹託根固宜深鬱鬱蔽灌木亭亭出層岑冬<lb/>
<pb n="KR4e0098_WYG_011-6b"/>
春不改色當夏團清陰儼立若端士幽貞無邀尋獨比<lb/>
友直諒悠然諧素襟商飈動金粟芬芳被喬林有時得<lb/>
醇酣對酌還自斟低枝拂舞袖深翠挹鳴禽歡賞豈有<lb/>
極因之發孤吟谷風既絶響遼濶誰知音惟有蘭藏馨<lb/>
可以喻同心<lb/>
　　馮主事粉署畫故山讀書處<lb/>
憶昔少年讀書處野竹蒼松藹雲霧下帷盡日絶煩囂<lb/>
開帙臨窗得深趣蓽門蓬戸霏巖烟溪壑猶為靜者憐<lb/>
<pb n="KR4e0098_WYG_011-7a"/>
孔明有意吟梁甫揚子留心草太𤣥清風最好窮今古<lb/>
焚蘭映雪甘辛苦十年㳺息無與倫數畆林泉自為侣<lb/>
君不見狂俠兒輕裘駿馬紛相馳白日羣逰㡬人伴青<lb/>
樓一笑千金資又不見富家子錦衣珍饌矜豪侈堂上<lb/>
歌鐘遏曉雲門前車馬如流水但誇意氣恣所為一字<lb/>
從來都不知羲和西飛花落地昨日繁華今日非以茲<lb/>
感激志猶勤蹤跡頻年不出門長楊賦就人始羨金榜<lb/>
名成誰不聞自從作官别鄉井羇思離懐不能屏故令<lb/>
<pb n="KR4e0098_WYG_011-7b"/>
圖繪坐中看咫尺江上覺寥迥粉署長閒樂有餘朝回<lb/>
對此形神舒倚檻渾驚蠧魚起臨潭宛見鮫人居大夫<lb/>
出身事明主報國何心懐舊土却笑吳中張季鷹獨憶<lb/>
秋風便歸去吾觀馮子好胷襟畫圖幽意頗難尋欲將<lb/>
蠧簡樹勲業不負當年一片心<lb/>
　　大雨水至<lb/>
暝色凝陰處濃雲翳碧天一時傾暑雨四壁湧春泉直<lb/>
似鮫人室何如海屋仙聲疑三島近勢覺五湖連可舉<lb/>
<pb n="KR4e0098_WYG_011-8a"/>
任公釣堪乘范蠡船剥床應及水沉竈故無烟寸步誰<lb/>
將引丹心自可憐㡬時及白日隨地即周旋<lb/>
　　白雲書舎<lb/>
白雲飛繞秦川山山中人與雲俱閒黄金滿籯未足貴<lb/>
貯書萬巻不為難書日益多心益喜欲把箕裘遺諸子<lb/>
天上樓成忽見招身後經傳竟誰是丁寜為語結髪人<lb/>
我死兒存書可親莫言孤寡即消落當知富貴須辛勤<lb/>
妻賢子孝念遺訓下帷讀書初發憤十載猶聞佔畢聲<lb/>
<pb n="KR4e0098_WYG_011-8b"/>
九霄忽覩鯤鵬運虎榜春題姓字香簪纓曳紱在周行<lb/>
烏府爭看新錦繡白雲還憶舊山房山房書在人已逝<lb/>
慈顔逺隔縈離思一望雲山更愴神獨宿霜臺不成寐<lb/>
昨來北闕荷恩榮褒封應慰倚門情郎官追贈賁幽壤<lb/>
晝繡東來别上京上京漸逺雲漸近淛水東頭是鄉郡<lb/>
昔年猿鶴駭衣冠此日風雲䕶門徑綵衣舞罷望天門<lb/>
思將忠赤答君恩焉能久作林泉客還欲離家辭白雲<lb/>
　　送人南還<lb/>
<pb n="KR4e0098_WYG_011-9a"/>
冀北霜寒正授衣西風忽與故交違馬嘶去路多秋草<lb/>
斾拂離亭滿夕暉客路不堪千里别故鄉今見㡬人歸<lb/>
到家倘遇難兄問薊北雲邊一鴈飛<lb/>
　　春雨山中謾興寄憶誠辨戴隱君<lb/>
回風吹雲雜髙樹樹底紛紛作疎雨雨多十日未開門<lb/>
前頭草色連荒村故人不來老却春山陰獨立愁將昏<lb/>
憶我初逰上京國君獨看人惜離别鳳臺旅思逐春雲<lb/>
剡曲閒情對秋月㡬日歸來接故園願分隣舎對柴闗<lb/>
<pb n="KR4e0098_WYG_011-9b"/>
訪舊多尋溪底棹看雲不厭門前山山家烟火人來去野<lb/>
水孤村自成趣仄徑長留松竹陰低檐近引藤蘿霧草<lb/>
深沙路不堪行遲爾幽居須待晴傳語先題數行字有<lb/>
窗多聽曉鶯聲<lb/>
　　題謝堅千戸行樂圖<lb/>
將軍一生膽氣雄六韜三畧蟠心胷閒來校獵擁貂虎<lb/>
城西倐忽又城東彎弓走馬如驚電草頭雲外人不見<lb/>
射鴻彈鴈應弦落殺狐逐兔隨風轉昨聞虎來五里岡<lb/>
<pb n="KR4e0098_WYG_011-10a"/>
出門飛騎何鷹揚指揮猛士盡踴躍直前殺虎如刲羊<lb/>
有時嬉逰到鄉里千村萬落爭迎喜挾彈歸來烏欲棲<lb/>
日落營門暮烟紫自是名家冨貴人何幸遭逢明聖君<lb/>
豈肯偷閒度時日長懐報國樹功勲<lb/>
　　陳百戸熙山莊<lb/>
一劍功成荷國恩閒居優老信乾坤盡將韜畧傳諸子<lb/>
直買山田向逺村南陌雨晴看稼穡東臯日出放雞豚<lb/>
客來開閣無餘事共聽樵歌對酒罇<lb/>
<pb n="KR4e0098_WYG_011-10b"/>
　　留别復古謝先生<lb/>
青溪溪色照閒心古樹猶堪落夕陰小徑舊時通隱處<lb/>
清風長日在幽林閒窗却掃逢人坐村酒常沽不自斟<lb/>
杳杳青山成别去重尋應惜白雲深<lb/>
　　懷舊<lb/>
橋頭流水漾清漪懐舊傷心淚自垂無地可為埋骨處<lb/>
平生交誼竟何為<lb/>
　　馬修撰挽詩<lb/>
<pb n="KR4e0098_WYG_011-11a"/>
一日聲名遍天下㡬年文彩動朝端揮毫才思如濤湧<lb/>
對客情懐似海寛常想承恩趨魏闕還思退食出長安<lb/>
池邊梅閣今猶在窗外青山誰共看<lb/>
　　畫竹為侍御韓雍題<lb/>
渭水過千畆幽居只數竿清陰連野外翠色上雲端不<lb/>
是全髙節如何耐苦寒風霜時淨掃塵俗可能干<lb/>
　　候湯總兵不至三首<lb/>
聞道征驂夜未休今朝可到泰安州遟回欲候論心思<lb/>
<pb n="KR4e0098_WYG_011-11b"/>
河上扁舟難久留<lb/>
懸輿歸去一閒身到處相逢非故人千里尋君今不見<lb/>
滿懐幽思向誰陳<lb/>
只今相候已如斯别後相逢未有期一去空山千萬里<lb/>
五雲回首各天涯<lb/>
　　山水圖為王給事理題<lb/>
青山江上起江深欲無路㣲茫島嶼間亦有人家住日<lb/>
夕西風來亂捲庭前樹江水皆起立溪雲不能駐小橋<lb/>
<pb n="KR4e0098_WYG_011-12a"/>
架空鑿盡日無人度惟有江上山萬古吹不去<lb/>
　自鳴藁<lb/>
　　贈陳百戸<lb/>
入門問姓名知我是儒官延我入席坐取茶為我傳勸我<lb/>
勿深憂謂我且自寛從容意漸密氣和言甚温日落門已<lb/>
閉但聞鈴鐸喧喚人為掃地鋪榻近牀前舉燈自起照避<lb/>
溼已就乾中夜復相呼問我眠可安清晨邀我起頮盥同<lb/>
一盆念此慇懃意豈啻弟與昆白首猶按劍傾盖如舊歡<lb/>
<pb n="KR4e0098_WYG_011-12b"/>
平生易為感况爾危難間而能脱流俗相與出肺肝浮<lb/>
雲多變態蒼松知嵗寒感激何由報申此平生言<lb/>
　　中秋書懐<lb/>
盡向良宵慶太平圜扉寂寞度寒更愁中偏對燈花落<lb/>
窗外空憐月影清遙憶家林難作夢時聞禁漏不勝情<lb/>
至尊萬里興戎馬今夜沙場何處營<lb/>
　　中秋望月<lb/>
共道中秋月輝輝向壁端預愁夜不見故向此時看桂<lb/>
<pb n="KR4e0098_WYG_011-13a"/>
影纔欲轉露華已自寒那能如舊日歡賞到更䦨<lb/>
　　送李伯亮<lb/>
使車昨日到金臺緑水芙蓉花正開圜堵媿勞相問訊<lb/>
客居夢想共銜盃含愁不聽新鶯語躍馬還從舊路來<lb/>
料得故交多出餞寂寥離思獨難裁<lb/>
　　送人作教官<lb/>
振鐸南行别縉紳不瞻風采自傷神可堪落日驚殘雨<lb/>
空擬看花及早春驛路薫風初去客圜垣斜日獨愁人<lb/>
<pb n="KR4e0098_WYG_011-13b"/>
到家穉子如相問萬里淒涼誰是親<lb/>
　　送御史巡按遼東<lb/>
自從罹難坐園扉每聽烏啼憶繡衣使節乘春歸上國<lb/>
愁心過雨對斜暉憐分禄米情偏厚媿乏璚瑤願不違<lb/>
盡道門前可羅雀誰知交誼古來稀<lb/>
　　寄恒遜廣文<lb/>
久别相思見面難今來不得盡交歡九年桃李湘隂滿<lb/>
十月風霜薊北寒愁思不隨雲影散好懐應與酒盃寛<lb/>
<pb n="KR4e0098_WYG_011-14a"/>
孤根儻有回春意好待花開共我看<lb/>
　　感興偶成<lb/>
過雨晴峯正好看又驚雲霧罩江干氷壺慘淡清秋月<lb/>
松徑陰生白雪寒江淨淺流堪濯錦竹深棄籜可裁冠<lb/>
何人識得緱山路願學吹簫駕紫鸞<lb/>
　　胡侍御贈皮裘<lb/>
新製輕衣直一金能將遺我及冬深誰憐薄命艱危日<lb/>
獨有平生故舊心夜榻厭燈堪起坐風簷欺冷可行吟<lb/>
<pb n="KR4e0098_WYG_011-14b"/>
長歌為感祶袍意豈效鍾儀奏楚音<lb/>
　　與瀚子<lb/>
能到圜門裏相看淚泫然愛親渠意切報國我心堅身<lb/>
老多羸疾家貧少藥錢但令無愧怍生死任皇天<lb/>
　　夢長兄<lb/>
客裏常相夢無如此夢悲為憐居苦地渾似在生時色<lb/>
慘言猶厲情深淚秪垂不才多違訓深媿負連枝<lb/>
　　秋夜見月<lb/>
<pb n="KR4e0098_WYG_011-15a"/>
髙窗正向東初月淡朦朧不見氷輪轉惟看素練通妻<lb/>
孥千里外羈縶獨愁中悵望清輝裏相思此意同<lb/>
　　秋暮見霜<lb/>
秋暮今朝始見霜客懐嬰此轉淒涼布衣單袷增寒氣<lb/>
茅屋陰凝背日光草砌蛩聲方寂寂松林樹色更蒼蒼<lb/>
也知時序功成際不為鄒生獨感傷<lb/>
　　九日醉後呈同飲諸公<lb/>
圜門逢九日清坐得相陪正爾論文際紛然送酒來狂<lb/>
<pb n="KR4e0098_WYG_011-15b"/>
風吹破帽黄菊泛深盃盡飲斜陽裏題詩媿薄才<lb/>
　　九日再酌<lb/>
㡬年佳節留京國今日淒涼處夏臺知己青尊聊共酌<lb/>
故園黄菊若為開情飛紫禁雲長繞目極瑤臺鴈獨回<lb/>
興洽暫因愁思失更將談笑盡餘盃<lb/>
　　彭疏敬至京不得相見作此遺之<lb/>
郎官逺去牧南邦倐忽還京使我傷旅館盍簪勞夢想<lb/>
圜門離思益愁腸春臨花縣先栽樹寒到金臺未降霜<lb/>
<pb n="KR4e0098_WYG_011-16a"/>
咫尺丰姿瀛海隔苦心不寐夜偏長<lb/>
　　征婦怨<hi>三首</hi>
前年征塞北今嵗戍邊西㡬度占歸信空驚烏鵲啼<lb/>
獨夜登樓望如聞笳吹聲月明沙塞逺何處是君營<lb/>
庭前相送處緑樹葉皆飛借問南來鴈秋深夫可歸<lb/>
　　雜詩<hi>三首</hi>
㡬年種桃李日望成大樹結實未堪嘗爭來摘將去<lb/>
㡬年作鹽梅氣質固無異惟有消渴人偏能識其味<lb/>
<pb n="KR4e0098_WYG_011-16b"/>
麋鹿食田榖自向田中聚飽來山上眠豈念耕者苦<lb/>
　　求何郎中山水圖<lb/>
故園修竹映松闗一曲溪流萬疉山五老天低紅日近<lb/>
三山臺古白雲閒平村煙樹連空濶逺浦漁舟自往還<lb/>
無那别來懐夢想慿君寫入畫圖間<lb/>
　　在囹圄中遇九日憶長兄<lb/>
憶别荆庭㡬嵗華况逢短景陪思家鴈歸逺道書難寄<lb/>
鵲噪虚簷日易斜夜卧牀幃誰共被曉燃爐火自烹茶<lb/>
<pb n="KR4e0098_WYG_011-17a"/>
何時得離拘攣苦笑詠寒梅數落花<lb/>
　　彭副使琉約過訪候久不至<lb/>
知有相過處終朝不見來㡬回聞犬吠數起把門開翹<lb/>
首瞻車盖專心拂酒盃徘徊日又夕客思苦難裁<lb/>
　北征藁<lb/>
　　夜行闗陜中遇雨次早始逹榆林行在所<lb/>
雞鳴别京邑日落出闗門山深路逾險夜黒不待曛崖<lb/>
壁上崇崒磵水中潺湲虚疑蜀川湧實恐地軸翻﨑嶇<lb/>
<pb n="KR4e0098_WYG_011-17b"/>
厯險㠋窈窕經屈盤㣲雨飄然至風勁中夜寒僕夫倦<lb/>
前進欲留山下眠徘徊望陵谷萬籟俱蕭然豈不念夕<lb/>
息鑾輅駐我前疲馬顧影嘶月出髙林端行行險阻盡<lb/>
豁焉見平原曠蕩縱㳺目始覺天宇寛初日照大營百<lb/>
里戈㦸攅行營列侍從喜遂瞻天顔祥飈捲旌斾瑞霧<lb/>
霏林巒得趂屬車塵安知行路難<lb/>
　　懐來<lb/>
獨立懐來羽樹間淩秋一望意偏閒平原曠衍迷千里<lb/>
<pb n="KR4e0098_WYG_011-18a"/>
古戍逶迤抱兩山近郭雲連青嶂路傍河人住緑楊灣<lb/>
如今扈蹕勤征伐奏凱還從此處還<lb/>
　　駐蹕土木閲武賜宴諸將<lb/>
乘輿侵曉度層巒駐蹕平原更覺寛西去連山通代谷<lb/>
北登峻嶺入長安雲飛斥候清秋逺鳥避軍門白日寒<lb/>
玉帳前頭因閲武傳宣賜宴聖情歡<lb/>
　　二十八日駐蹕雞鳴山之沙城出營閒逰<lb/>
清蹕駐沙城玉帳淩髙丘團營百里靜日已明戈矛田<lb/>
<pb n="KR4e0098_WYG_011-18b"/>
家惜筋力禾黍尚未收盲飈吹沙塵泱漭烟雲浮晚景<lb/>
風稍定天宇澄素秋轅門得隨步延目遂夷猶近矚雞<lb/>
峯秀淨見渾河流去適山水情返值公與侯撝訶盛騶<lb/>
從意氣赫道周古來説良將不貽明主憂豈伊重髙爵<lb/>
激烈著嘉謀裹革志何壯據鞍心未休一身豈復惜百<lb/>
代聲名留遲回白日下欲言無與酬俛仰氣益奮把筆<lb/>
試欲投拔劍坐深夜寒光衝斗牛何當一搴旗兵氣掃<lb/>
旄頭歸懸藁街邸歌舞頌皇猷銘功在彛鼎彼哉不懐<lb/>
<pb n="KR4e0098_WYG_011-19a"/>
羞<lb/>
　　曉發沙城由東山間道薄暮始達宣府<lb/>
僕夫促嚴駕曉發鑾輿先避彼雞鳴道迂迴由東山山<lb/>
險厯層疉路狹經萬盤下山入地底登髙上雲端俯視<lb/>
蹴飛鳥仰望捫蒼天谷崖莽無路下馬相攀縁﨑嶇㡬<lb/>
迴轉猶在數里間旌旗蔽雲日劍㦸森林巒憇陰摘山<lb/>
菓㪺壑漱清泉試看荷戈士飛走輕飈旋邊闗雖迢遞<lb/>
大道亦便便既違澹臺志驅馳固宜然悠悠日將夕始<lb/>
<pb n="KR4e0098_WYG_011-19b"/>
及見平川未知足力倦飛騎得前奔疾風覺後隨倐忽<lb/>
達軍門故人喜我至尊酌且相歡願言勵雅操戮力奉<lb/>
至尊但願師奏凱辛苦馬足論<lb/>
　　道傍老婦<lb/>
道傍老婦七十餘眼中流淚口中呼丁男征戍無生計<lb/>
婦姑開荒種田地東隣西舎惜犂牛朝朝辛苦在田頭<lb/>
種成禾黍連山谷秋來望收未曾熟今朝軍馬忽過來<lb/>
踐食無餘真可哀但使官軍却彊敵免得丁男守烽堠<lb/>
<pb n="KR4e0098_WYG_011-20a"/>
今年飢苦何足憐明年無事多種田一年耕有三年足<lb/>
更得眼前見骨肉<lb/>
　　宣府<hi>北入大王川由龍門往開平西北由萬全出徳勝口往興和</hi>
四面晴山擁翠環孤城正在萬山間平川路入龍門戍<lb/>
絶塞雲連徳勝闗扈蹕將軍齊虎衛來朝父老望天顔<lb/>
書生媿不知兵畧懐筆轅門白晝閒<lb/>
　　初五日暮雨後雪霽承宣草制有作呈同行諸公<lb/>
雨殘飛雪浩漫漫積素連山正好看冷透綿衣添更薄<lb/>
<pb n="KR4e0098_WYG_011-20b"/>
暗飄油幄溼難乾雲開帳殿笙歌靜月落營門劍㦸寒<lb/>
天上傳宣催草制華燈歸送到更闌<lb/>
　　沙嶺營中夜坐作<lb/>
太乙鈎陳到月明連營殺氣夜中横彎弓欲射旄頭落<lb/>
還從鑾輿出塞行<lb/>
　　沙嶺<hi>在宣府之西此由萬全出徳勝口往野狐嶺由萬全左入紅堂口往山西</hi>
平沙浩茫茫積嶺長風吹射目星炯炯揚飈烟霏霏草<lb/>
莽被髙阜河水流南崖自從出闗來㡬日纔及茲四出<lb/>
<pb n="KR4e0098_WYG_011-21a"/>
環城郭到處長相隨險阻自天設從古已如斯西通白<lb/>
登道北接狐嶺陲鎮衛列兩戍士卒雄虎貔連營堅守<lb/>
備敵人焉敢窺聖心猶未寜秋巡動六師豈惟振威武<lb/>
實欲安黔黎熊羆盡奮發白日雷電飛獨慚劍術疎報<lb/>
恩將奚為<lb/>
　　送林御史還北京<lb/>
獨持使節出臺端闗外人爭識豸冠行在趨朝朝復命<lb/>
轅門握手夜同歡北征殺氣天邊肅南去霜威馬上寒<lb/>
<pb n="KR4e0098_WYG_011-21b"/>
歸見故人如有問軍中無事頗閒安<lb/>
　　八月初九日初聞鴈<lb/>
曉侍軍門到夕暉忽驚賓鴈向南飛靜流寒影迷青嶂<lb/>
遙帶秋聲度翠㣲作陣豈防矰繳患隨陽寜為稻粱肥<lb/>
尋常不羨傳書美能使看羊仗節歸<lb/>
　　駕發沙嶺度陽河沿邊父老來迎和黄中書韻<lb/>
鑾輿行處曉風和父老來迎臨大河六師百里迷赤岸<lb/>
萬馬一飲無清波報主誰知寸心苦臨邊自把長劍磨<lb/>
<pb n="KR4e0098_WYG_011-22a"/>
定須逺紹甘陳績還遣邊氓聽凱歌<lb/>
　　與黄中書入萬全城訪王主事<lb/>
聨轡徐行入栁陰連雲雉堞噪寒禽人家土屋風霜古<lb/>
官府門牆樹木深絶塞孤城千里道舊交尊酒百年心<lb/>
垂鞭信馬歸營去天淨山髙日未沉<lb/>
　　題黄中書畫竹贈王主事<lb/>
行營寫竹萬全西翠影翛翛望欲迷客至只疑臨嶰谷<lb/>
興來渾憶釣璜谿虚心寒厯風霜勁密葉春承雨露低<lb/>
<pb n="KR4e0098_WYG_011-22b"/>
自是郎官堪比徳新詩吟罷為君題<lb/>
　　八月中秋日午一時颶風起南北雲陰而中獨見<lb/>
　　日南山外雷雨大作須臾而霽<lb/>
每逢佳節愁陰凝八月十五尤喜晴百里精兵臨塞駐<lb/>
一時颶風疑海行天中白日臨空淨山外黒雲飛雨聲<lb/>
轟雷掣電在咫尺倐忽還收宇宙清<lb/>
　　楊名堡<hi>堡在萬全西</hi>
楊名舊日説繁華桃樹垂楊繞縣衙自掃邊塵清朔漠<lb/>
<pb n="KR4e0098_WYG_011-23a"/>
空餘雉堞亂啼鴉連村禾黍猶千畆滿堡人烟有㡬家<lb/>
訪古從容問耆老出門不覺夕陽斜<lb/>
　　黄䑕<lb/>
柘彩凝沙暎日光平原窟宅翳蒼茫拱門豈畏飛鷹搏<lb/>
入穴還如狡兔藏物類生來形獨異天㕑賜出味偏長<lb/>
好當校獵捐軀日莫遣傍人謾得將<lb/>
　擬題<lb/>
　　飲馬窟<lb/>
<pb n="KR4e0098_WYG_011-23b"/>
飲馬長城窟馬多水不乾無人到闗塞甘好有誰看<lb/>
　　俠客辭<lb/>
堂中無復事誓與報君仇一劍成何用空令易水羞<lb/>
　　摘瓜辭<lb/>
辛苦黄臺下秋風瓜蔓多不堪回首望落日獨悲歌<lb/>
　　牧羝曲<lb/>
漠漠黄沙外寒氊抱雪眠此心誰復識白日在青天<lb/>
　　商婦詞<lb/>
<pb n="KR4e0098_WYG_011-24a"/>
十年不到家到家便辭去安得作大石塞斷前頭路<lb/>
　　續絃詞<lb/>
煎膠續斷絃絃好琴音和莫彈别鶴操好鼔南薫歌<lb/>
　　夜至萬全城中小寺適寺僧亦自塞上歸<lb/>
晚來尋小寺直在古城間石路斜通市禪房逺見山夜<lb/>
中孤客到月下一僧還靜禮無生法空門不記闗<lb/>
　　九日<lb/>
挿栁樊籬逺似村正逢九日在轅門摘花隨意看春色<lb/>
<pb n="KR4e0098_WYG_011-24b"/>
倚劍長歌對酒尊醉裏猶懐陶縣宰風前誰憶孟參軍<lb/>
千官扈蹕承歡宴獨媿無才負聖恩<lb/>
　　九日吕尚書送燒酒<lb/>
葡萄家釀到邊頭九日分將意獨優可是王𢎞知靖節<lb/>
不勞庾信問蒲州開壺泛菊香猶逺倚醉題詩興未休<lb/>
自覺晚來寒氣薄臨風不用襲輕裘<lb/>
　　雨中與黄中書圍棊<lb/>
對雨臨棊局終朝興未闌潰圍嘗蹈險取勢每由寛動<lb/>
<pb n="KR4e0098_WYG_011-25a"/>
靜懐張説從容憶謝安須令強敵滅賭勝任為歡<lb/>
　自鳴續藁<lb/>
　　送黄恒脩還鄉祭掃五首<lb/>
南還六月别都城獨阻臨溪送客行捲地朔風吹急雨<lb/>
緑楊何處有啼鶯<lb/>
薊門昨夜雨如傾潞渚朝來波浪驚自是虚舟能獨往<lb/>
商船持重不堪行<lb/>
南行誰喜説南風獨棹扁舟逆浪中夜宿廣陵逢北客<lb/>
<pb n="KR4e0098_WYG_011-25b"/>
㡬人相語此心同<lb/>
帆轉青原是故鄉頓令桑梓有輝光因君遙憶先塋隔<lb/>
悵望南天淚㡬行<lb/>
封章激怒九重天亂撲金瓜玉陛前歸到鄉閭親故問<lb/>
幸留殘喘不須憐<lb/>
　　商婦怨<hi>二首</hi>
百嵗似相期安知有别離去時兒在腹今已長過眉<lb/>
憶昔初結髪兩鬢黒如漆但恐君歸來白頭不相識<lb/>
<pb n="KR4e0098_WYG_011-26a"/>
　　楊栁枝<lb/>
章臺大道邊栗里舊門前苦被行人折何如伴醉眠<lb/>
　　白頭吟<lb/>
交頸鴛鴦思鳴琴誓此心如何未終曲已有别離音<lb/>
　　桃李樹<lb/>
託根逰宴地寒樹亦花開獨在淒涼處春風淚滿腮<lb/>
　　古意<hi>二首</hi>
落日層樓上當歌忽自悲空令翻白雪此曲少人知<lb/>
<pb n="KR4e0098_WYG_011-26b"/>
海上望仙山鏘然響珮環如何一水近不遣離人間<lb/>
　　流水曲<lb/>
滄江無日夜脈脈向東注曲岸多洑流好為操舟渡<lb/>
　　張百户恵李<lb/>
恵來仙李好礧砢出氷盤瑩潔虬珠潤頳紅瑪瑙寒自<lb/>
應同石髓誰復羡龍肝若遂王戎意如今那得看<lb/>
　　齊百戸送氷<lb/>
夏熱已難度况此居樊籠徽纆削我體炎暑毒我中故<lb/>
<pb n="KR4e0098_WYG_011-27a"/>
人致清氷髙誼誰與同蕭爽逼涼氣頓覺如嚴冬食之<lb/>
肌骨清煩慮俱消融不聞鳴琴奏怡然對春風沈思艱<lb/>
危際感激意無窮<lb/>
　　李指揮恵桃<lb/>
仙果何處來採摘瑤池濱香含雨露潤色染臙脂勻結<lb/>
實自有時豈必三千春方朔狎恩愛田疆罹苦辛王母<lb/>
何不恡齊相何不仁世情甘近味幽思誰與論感意良<lb/>
慇懃稍以清形神瓊瑤媿相報述古聊為陳<lb/>
<pb n="KR4e0098_WYG_011-27b"/>
　　章郎中送茶<lb/>
雀舌金芽玉色鮮貢餘獨得大夫憐寄來春日聞雷動<lb/>
採摘雲林禁火前手閲香逾仙掌草鼎烹味勝恵山泉<lb/>
玉堂曾是誇風韻何似陶潛樂醉眠<lb/>
　　七夕喜晴<lb/>
盡説窮陰七月多忽驚此夕見明河欲令霄漢星辰㑹<lb/>
不遣陽臺雲雨過士女茶瓜爭乞巧天孫機杼暫停梭<lb/>
可慚獨守潘生拙圜圄詩成只自歌<lb/>
<pb n="KR4e0098_WYG_011-28a"/>
　　紀夢<lb/>
萬里雲開天欲曙紫陌鳴珂早朝去覺來窗外雷電驚<lb/>
捲地朔風雨如注<lb/>
　　與梁指揮飲燒酒<lb/>
宛勝葡萄釀何須鸚鵡盃入門便相喚到手不教催深<lb/>
意憐吾渴愁懐為爾開醉時即髙卧不省有人來<lb/>
　　月下行吟<lb/>
夜卧不成夢淒涼誰見親起行明月下涼影伴愁人<lb/>
<pb n="KR4e0098_WYG_011-28b"/>
　　中夜飲酒<lb/>
中夜渴欲飲起來還自斟數盃應不醉燈下獨愁吟<lb/>
　　夏夜<lb/>
斗轉銀河仄虚窗瞰逺天夜深明月裏夢繞五雲邊<lb/>
　　夏日雨中<lb/>
黒雲半空來飛雨門前度但聞啼鳥聲不辨雲中樹<lb/>
　　十四日晚至陵下<lb/>
昔從多士侍朝廷嘗對龍顔展寸誠今日共來供祭祀<lb/>
<pb n="KR4e0098_WYG_011-29a"/>
獨瞻松栢不勝情<lb/>
　　天夀山路傍林禽樹<lb/>
路傍林禽樹朱實亞枝垂行人不敢動山鳥時來窺<lb/>
　　路傍棗樹<lb/>
人家棗園本無路未熱人來偷摘去此中棗樹在路傍<lb/>
從人往來莫敢取<lb/>
　　過晉賢行路皆稱張尹有善政<lb/>
試問肩輿者應知令尹名饑羸俱樂業兇暴少横行犴<lb/>
<pb n="KR4e0098_WYG_011-29b"/>
獄無囚繫山村有頌聲誰言漢卓魯前史獨為榮<lb/>
　　五兩<lb/>
日日船南去飈輪忽向東舟人喜相報正是渡江風<lb/>
　　謁孝陵<lb/>
橋陵一别恨歸遲松栢青青似舊時漢室規模長在想<lb/>
鼎湖雲氣不勝思儀文盡洗前朝弊禮樂終為後代規<lb/>
對越威靈在天表壯年不遇老來悲<lb/>
　　辭陵絶句<hi>八首</hi>
<pb n="KR4e0098_WYG_011-30a"/>
太極纔分有此山龍飛鳳舞擁天闗靈宫負扆端居處<lb/>
正在雲霄杳渺間<lb/>
蕭森松栢結愁陰白日常懸舊赤心翹首不瞻龍鳳質<lb/>
空流清淚滿衣襟<lb/>
昔年端冕在楓宸治化流行疾若神萬國車書歸一統<lb/>
四方風俗盡還淳<lb/>
讀書直以古人期記得當年拜命時天地恩深無所報<lb/>
一登廷閣一回悲<lb/>
<pb n="KR4e0098_WYG_011-30b"/>
昔日天門侍聖明春回枯朽荷生成鼎湖龍去青天逺<lb/>
獨抱鳥號淚雨傾<lb/>
曾從鑾輅出邊陲擄得名王奏凱歸從此沙場無戰鬬<lb/>
至今逺塞震皇威<lb/>
少年鳳闕侍龍顔天語從容咫尺間今日玉音何處聽<lb/>
不勝悲苦望椿山<lb/>
每遇春秋上謁時傾心只恐到來遲如今歸老辭陵去<lb/>
回首雲山不盡思<lb/>
<pb n="KR4e0098_WYG_011-31a"/>
　　十八日發張家灣<lb/>
楊栁初青黄鳥鳴長河兩岸緑波平乍從客路看帆影<lb/>
還想君門聽漏聲七十挂冠雖稱意五雲回首尚闗情<lb/>
深恩未報身先老俛仰乾坤愧此生<lb/>
　　連日行舟大東風<lb/>
長風吹河水倒流對此如何銷客愁半日纔行三十里<lb/>
㡬彎還見一孤舟商船屢過詢名姓驛吏頻來問去留<lb/>
計日算程闗路逺菊花時節到林丘<lb/>
<pb n="KR4e0098_WYG_011-31b"/>
　　宿螺山菴<lb/>
菴屋幽僻靜無譁十里青山一徑斜舊引泉流長遶澗<lb/>
新移茶樹正開花荒田草合多寒雀曠野林稀少暮鴉<lb/>
日夕相看誰是伴清風明月與烟霞<lb/>
　　去伐遣人送五月菊石菖蒲詩以道意<lb/>
金錢帶露粲雲光九夏開時分外香若使當年陶令見<lb/>
賞心不但在重陽<lb/>
仙家瑤草種初成此日分來獨有情願遣山居塵俗逺<lb/>
<pb n="KR4e0098_WYG_011-32a"/>
何須嵩嶺説長生<lb/>
　　余自城中逢與粟同歸過去伐隱居留宿明日告<lb/>
　　别去伐又欲留有不滿之意作詩贈余勉强和之<lb/>
　　云<lb/>
城中逢舊友返路喜追陪欲到壺丘去先過剡曲來春<lb/>
舒江上栁風度竹間梅留住堪能久無端歸思催<lb/>
　　山居病中即事<lb/>
山居少田種江上旋開荒有病多收藥無醫只檢方雨<lb/>
<pb n="KR4e0098_WYG_011-32b"/>
餘千嶂淨春暖百花香逰覽無筋力沉吟自可傷<lb/>
　　一春淫雨閒居寂寥有懐故人率爾短述<lb/>
解組歸來初學耕野田數畆不聊生家貧作事難稱意<lb/>
年老逢人只順情久雨郊園多草色殘春堤栁少鶯聲<lb/>
何應得有巡撫使為我回轡到山城<lb/>
　　久雨<lb/>
一月雨淋漓山雲拂户低路岐泥沒馬畎畆水平溪江<lb/>
上看濤湧林間斷鳥啼新居無覆瓦終夜竟何栖<lb/>
<pb n="KR4e0098_WYG_011-33a"/>
　　病中偶成<lb/>
去年病發到今春春夏炎蒸病又新窗下檢方無驗者<lb/>
眼前知已有何人通宵藥鼎常存火五月綿衣未去身<lb/>
不是平生甘寂寞可堪衰疾更長貧<lb/>
　　病中去伐見訪<lb/>
閒居聞我病獨騎逺來看見面深相慰中心便覺寛坐<lb/>
留菜羮飯好似綺筵歡臨别無為贈濤牋寫肺肝<lb/>
　　題蓮<hi>四首</hi>
<pb n="KR4e0098_WYG_011-33b"/>
芰荷開處藹芳馨鸂鶒雙雙應曉晴絶勝金灘溪水上<lb/>
時來還見繡衣行<lb/>
鴛鴦飛下水東西十里芙蕖望欲迷只少紅粧隔花語<lb/>
此間不是若耶溪<lb/>
飛來白鷺傍紅蓮宛在華峯玉井邊亦有花開逾十丈<lb/>
可應得見藕如船<lb/>
頳霞翠霧䕶蓮房風度晴漪漾日光好是昆明池上見<lb/>
粉紅墜露散清香<lb/>
<pb n="KR4e0098_WYG_011-34a"/>
　　新梢捧日<lb/>
密葉新梢長結陰亭亭直節出平林誰言解籜初成竹<lb/>
便有雲霄捧日心<lb/>
　　淇園暑雨<lb/>
碧樹琅玕翠作團不勝酷暑葉聲乾須臾霖雨從天降<lb/>
信有人間六月寒<lb/>
　　渭水秋風<lb/>
古木脩篁緑䕃稠一川浩浩自東流鏘金戛玉清如許<lb/>
<pb n="KR4e0098_WYG_011-34b"/>
不為狂風也似秋<lb/>
　　老幹淩雲<lb/>
老樹疎篁自作林蒼藤翠葉嵗年深莫言蕭索寒冬裏<lb/>
厯遍風霜却到今<lb/>
　　送劉思清分教恵州<lb/>
衰老常多病那堪送客行且將京國酒聊慰故鄉情瀘<lb/>
水秋容淨梅闗雪色清恵陽施教日帳下盡羣英<lb/>
　　伏日燕餞謝謙牧大尹分韻得揮字<lb/>
<pb n="KR4e0098_WYG_011-35a"/>
盛時多令節佳㑹未能違鳴珮趨清禁聨班近紫微大<lb/>
官應早到方朔豈遲歸華館開朝宴清尊對夕暉運交<lb/>
金伏火暑赫汗沾衣𤣥鳥先秋去蒼蠅傍席飛羽觴從<lb/>
數勸䊵扇不停揮明日南行客歡筵似此稀<lb/>
　　送謝謙牧知黔江<lb/>
京華燕集㡬論文作宰南行忽離羣鳴珮自應辭聖主<lb/>
過家喜得拜嚴君金臺鳬影三秋别巫峽猿聲兩岸聞<lb/>
自古循良多善政須令黎庶樂耕耘<lb/>
<pb n="KR4e0098_WYG_011-35b"/>
　　送謝謙牧還任黔江<lb/>
作縣三年政有成東來萬里到神京褒書已荷天邊寵<lb/>
歸棹還從峽裏行暑雨離亭看栁色秋風客路聽猿聲<lb/>
黔江江上棠陰下多少兒童竹馬迎<lb/>
　　益菴為謝謙牧大尹作<lb/>
端居玩無極悟此造化機日中固當昃月滿輒復虧何<lb/>
如東大海得此江河歸萬古未嘗溢一水不曽遺鐘聲<lb/>
自虚出噫氣從空吹所以古聖人徳邵心益卑君子契<lb/>
<pb n="KR4e0098_WYG_011-36a"/>
明義往跡誠所希開軒向前峯那能見崔巍簣積髙自<lb/>
下水流汙成池行矣貴有終姬孔真我師<lb/>
　　黔江三瑞<hi>有序</hi>
民安政善實相宜和氣蒸祥正此時瑞麥兩岐真可羨<lb/>
嘉瓜並蒂亦何竒更看白燕離羣出為顯清名與世知<lb/>
自昔中牟誇異政由來循吏每如斯<lb/>
　黔江大尹謝君謙牧為政既六年政洽民安邑以無<lb/>
　事百里之間和氣充周蒸為佳祥麥秀兩岐瓜實並<lb/>
<pb n="KR4e0098_WYG_011-36b"/>
　蒂世或有之至於紫燕産雛異色潔白玉立離羣則<lb/>
　未嘗有也豈其清修苦節有以致然也耶昔魯恭為中<lb/>
　牟令有三異政垂譽無窮今謙牧之在黔江能致三<lb/>
　瑞之應如此事雖不同而所以為政之善則無以異<lb/>
　也固將光昭竹帛而後先相輝故為賦此詩而識以<lb/>
　歸之<lb/>
　　挽謝處士顔良<lb/>
幽隱孤城外園林二水間門前數竿竹屋後萬重山座<lb/>
<pb n="KR4e0098_WYG_011-37a"/>
隔紅塵逺心同白日閒只今那可見烟樹暗柴闗<lb/>
　　瀟湘竹二絶為謝大尹尊甫尚哲題<lb/>
論文作賦與吟詩還憶當年㳺泮時一任京華今皓首<lb/>
何如蕭散在東籬<lb/>
　　又<lb/>
江邊修竹遶雲林三徑翛翛翠色深何日歸來尋舊隱<lb/>
看雲坐石話同心<lb/>
　<lb/>
<pb n="KR4e0098_WYG_011-37b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　古亷文集巻十一<lb/>
</p>
<p>
</p>
  </div>
</body>
</text>
</TEI>
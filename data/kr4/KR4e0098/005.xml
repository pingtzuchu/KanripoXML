<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>古廉文集巻五</head> <lb/>
    <p>
<pb n="KR4e0098_WYG_005-1a"/>
欽定四庫全書<lb/>
　古廉文集巻五<lb/>
　　　　　　　　　　　明　李時勉　撰<lb/>
　　<hi>闕</hi>
<pb n="KR4e0098_WYG_005-2a"/>
</p>
<p>
<pb n="KR4e0098_WYG_005-3a"/>
始自小官進貳六卿受三聖恩寵過矣雖老疾侵尋宜<lb/>
思所以報稱者斃而後已故疾少間輒出視事俯伏殿<lb/>
陛下一瞻天顔不勝其喜幸然出輒復劇如是數四不<lb/>
已人或止之則曰吾受國厚恩吾所以為此者猶懼不<lb/>
能有萬一報効尚暇恤吾身哉若公之事上者不亦忠<lb/>
矣乎初上命公為侍郎公辭詔報曰惟卿孝敬誠篤足<lb/>
以為之卿其勿復辭公遂受命自公有疾遣醫候問不<lb/>
絶于門及公勉強上謁每從容勞問亟命歸第勉進藥<lb/>
<pb n="KR4e0098_WYG_005-3b"/>
物慎於調攝毋自煩勞蓋冀其復起以遂股肱之寄而<lb/>
公疾益甚遂有是命若皇上之待公者不亦有禮矣乎<lb/>
君臣之間各盡其道如此唐虞成周而降蓋未之有也<lb/>
或曰昔周公輔成王有歸老之志成王留之今公有願<lb/>
留之意而皇上遣之豈古今之道異宜也耶蓋周公無<lb/>
疾而求去故留之者欲與有為也今公有疾而欲留故<lb/>
遣之者所以優禮之也使周公有公之疾而欲留成王<lb/>
亦必有以處之使公如周公之無疾而欲去皇上亦豈<lb/>
<pb n="KR4e0098_WYG_005-4a"/>
肯舎之哉故吾以為公與周公之事有不同而成王與<lb/>
皇上之心則無以異也是蓋千載之遇豈偶然哉宜乎<lb/>
公之惓惓不忍去也雖然公深體上意以慎厥疾庶其<lb/>
有瘳是亦所以為忠也亦何必居其位事其事而後然<lb/>
哉公行矣尚慎之<lb/>
　　送楊少保省祭序<lb/>
正統六年春少保禮部尚書南郡揚公上章乞歸省先<lb/>
塋皇上許之詔兵部給驛傳光祿備厨饌明日賜以勅<lb/>
<pb n="KR4e0098_WYG_005-4b"/>
書賚以綵幣金帛甚厚且命内臣送之行凡僮𨽻之在<lb/>
行者皆給廪餼又明日公入經筵稽謝上溫言諭之且<lb/>
曰卿往其速來朕延佇望卿矣吁公何以得此哉蓋公<lb/>
之聰明篤厚正直而溫雅昔居于鄉遊于縣庠已翹然以<lb/>
文學行義見稱於時及出而第進士鄉先軰皆以王佐<lb/>
才期之四方經生學士聞其名莫不仰望其風采故自其<lb/>
筮仕以來至于今四十餘年不離翰苑居論思宥宻之<lb/>
地厯事四聖凡七遷而至于八座之尊三孤之重人不<lb/>
<pb n="KR4e0098_WYG_005-5a"/>
以為過其在朝廷與公卿大夫言恒恭謹自下及論事<lb/>
有不適於義合於理則直前無所顧忌争之必直而後<lb/>
已其在上前小心慎宻兢業以自持至于是非利害之<lb/>
際正言讜論所以感天聽回天心而有禆于徳禮刑政<lb/>
之施者蓋多而人莫之知也知者以為方今有事君以<lb/>
忠之義而得大臣之體者公可無媿焉其所以居髙位<lb/>
食厚祿而膺寵眷之隆豈不宜哉昔周自文武至于成<lb/>
康之際禮樂備舉民物阜康賢俊登庸而致雍熙泰和<lb/>
<pb n="KR4e0098_WYG_005-5b"/>
之治者是雖賢聖之君相繼而作於上亦惟有若太顛<lb/>
閎夭散宜生之徒相與輔相之於下有以致然也而所<lb/>
以經營圖維殫力措慮之尤甚者莫如周公召公焉方<lb/>
其時周公為師召公為保恊贊而總統之成王實有所<lb/>
倚重焉今公與廬陵楊公居師保之位當皇上臨御之<lb/>
日留心學問篤志治道孜孜於求賢才任官使恤民隠<lb/>
與凡一政之施一令之出莫不究極而詳審之蓋欲追<lb/>
蹤於唐虞三代之盛非茍焉而已也而公于此亦能體<lb/>
<pb n="KR4e0098_WYG_005-6a"/>
上之所欲為盡其情竭其智而不敢少自怠忽焉其所<lb/>
以見諸言議施諸行事者皆可以達諸四海而不悖是<lb/>
以中國奠安三邊無警四方萬國舉相安於無事有以<lb/>
副皇上之心其視周召亦何愧哉公之暫離左右而去<lb/>
也上安得不致其丁寧之意而望其來之速也耶公行<lb/>
翰林之士以相從久也餞燕於都城門外各賦詩以贈<lb/>
之而予為之序<lb/>
　　送少宗伯王公致仕詩序<lb/>
<pb n="KR4e0098_WYG_005-6b"/>
正統六年冬禮部右侍郎武城王公士嘉上章乞致仕<lb/>
特詔許之公既謝恩闕下即辭去夫士之出處進退必<lb/>
由於道公自太學擢任牧民登風憲佐方岳厯郎官拜<lb/>
少宗伯出入内外五十餘年其行義卓然至于今逾七<lb/>
十矣三載之間兩上章求去既得請輒行非由於道能<lb/>
如是乎或者曰方今皇上繼承大統留心庶政篤於求<lb/>
賢命官尤欲得老成舊人以圖維政理公雖當引年之<lb/>
期而精力未衰獨不可强留以副上意耶乃汲汲求去<lb/>
<pb n="KR4e0098_WYG_005-7a"/>
之决如此豈竭誠事君之道哉公曰是殆不然幼而學<lb/>
壮而仕老而休此古今之通義而七十致政又聖明之<lb/>
令典年未及之而求去是便已怠政者之所為我不能<lb/>
也年及之而不知去是貪祿固位者之所欲我豈為之<lb/>
哉若夫疾病之所侵加智力有所不逮雖年少氣鋭而<lb/>
訖無所施蓋不可以不去古之人有行之者鄭均李請<lb/>
是也其年徳之尊位望之隆受國家付託之重任天下<lb/>
安危之責雖至衰老欲去不可古之人有行之者周公<lb/>
<pb n="KR4e0098_WYG_005-7b"/>
召公是也上無所託下無所責則其於進退去留之間<lb/>
豈不在我乎若予也亦既老矣不可以有為矣雖使竭<lb/>
智盡慮不足以為經國之圖極言切論不足以起人之<lb/>
聽乃猶不思自引而去僕僕焉旅進退於賢士大夫之<lb/>
間其猶不之止耶此吾之所以决於去也衆聞公言然<lb/>
後知公之意相與燕餞而歎羨之不已曰昔䟽廣受二<lb/>
子以宦成名辭老而去公卿大夫故人設祖道供帳東<lb/>
都門外送者車百輛道路觀者皆曰賢哉二大夫或歎<lb/>
<pb n="KR4e0098_WYG_005-8a"/>
息為之泣下蓋以當時知止足者鮮也况後世乎今公<lb/>
之去無愧於二䟽豈不賢乎哉於是學士錢公合吾黨<lb/>
之士八人酌酒賦詩以贈之而予為之序云<lb/>
　　贈永寧伯譚公進爵序<lb/>
國朝有天下八十餘年禮樂教化洋溢于中國施及於<lb/>
蠻貊遐方異域雕題椎髻之人莫不輦琛奉贄奔走而<lb/>
來朝貢于闕下獨殘敵遺類竄伏近邊時復竊發故嘗<lb/>
選任名將總率兵馬修飭邊備以待之自遼海至于西<lb/>
<pb n="KR4e0098_WYG_005-8b"/>
鄙要害之處皆有其人焉然赤心為國以攘外安内為<lb/>
已任而名重於時威震逺方者可數也鎮朔將軍都督<lb/>
譚公出鎮宣府今十六七年矣皇上以其乆勞於外勲<lb/>
績著聞特拜永寧伯以褒之左軍都督曹公謂予曰儉<lb/>
與鎮朔交好甚篤義雖友朋情逾昆季今公荷䝉國恩<lb/>
榮膺髙爵關山杳隔莫罄賀忱念惟文字可以道交遊<lb/>
之誼致契濶之懐以頌公之美而吾或未之能焉又曰<lb/>
公在洪武中為昭信校尉隨太宗文皇帝之國小心慎<lb/>
<pb n="KR4e0098_WYG_005-9a"/>
宻而有智畧同列敬讓而上亦知之當舉兵靖難時出<lb/>
守保定以完城功累遷都指揮僉事永樂中從征沙漠<lb/>
以功陞都督僉事洪熈改元特陞左都督縂兵鎮宣府<lb/>
以至有今爵公之竭誠以盡其職者可謂至矣朝廷頒<lb/>
爵以報其功者亦可謂極矣願先生序以贈之在昔成<lb/>
周諸侯有四夷之功以獻于王王或錫之以弓矢而宴<lb/>
勞之被之絃歌紀于策書以傳示無窮若彤弓之什猶<lb/>
可想見當時氣象使人感發而興起况重之以名器爵之<lb/>
<pb n="KR4e0098_WYG_005-9b"/>
以五等而寵遇之隆若此之盛者乎是宜鎮朔懐感激<lb/>
之心都督有頌美之詞拳拳而不已也雖然國家之待<lb/>
武臣厚矣自祖宗以來凡有功於時者隨其髙下大小<lb/>
莫不有以酬之然有得之未㡬而復失之者由夫驕侈<lb/>
縱恣不思盡所以報稱之意而肆為私已圖蓋勤於始<lb/>
而怠於終有以致然也公自幼為偏禆至於老為大將<lb/>
恒敬慎以自持不務富其家有餘輒以散士卒濟窮餓<lb/>
修治學舎與佛老子之宫故位至極品而家無餘財平<lb/>
<pb n="KR4e0098_WYG_005-10a"/>
居愛恤士卒不事燕遊専力於清邊之務而致安攘之<lb/>
功以承寵命之隆如此而人不以為過茍由是而往益<lb/>
懋乃功不怠以止焉則其祿位之進殆未可量也因都<lb/>
督之請并書此以為公贈云<lb/>
　　贈商𢎞載第狀元序<lb/>
進士始於隋而盛於唐唐初有秀才進士二科然秀才<lb/>
常列進士之前人以是重之其後罷秀才専取進士進<lb/>
士之名始貴重于時而猶未得即釋褐故有三試吏部<lb/>
<pb n="KR4e0098_WYG_005-10b"/>
無成者至宋進士一登第後即復入仕然狀元止擢司<lb/>
理參軍或與諸進士授將作監丞諸州通判節察推官<lb/>
而已且其制每年一科又與諸科同時舉選頻數煩擾<lb/>
非所以重待賢士之意也至元以來始三年一設科取<lb/>
士慎重専恪故前後八科文物之盛綽有可觀但其授<lb/>
官多郡幕縣佐之職猶襲前代之弊國朝取士之塗甚<lb/>
廣惟進士之科為最重其賢才皆教養之于學校每三<lb/>
嵗大比郡縣貢其名於方岳試之擇其文之髙者達之<lb/>
<pb n="KR4e0098_WYG_005-11a"/>
禮部禮部合天下所貢士羣試之於貢院擇其文之髙<lb/>
者以其名上之天子親策之于廷第其髙下為三甲臚<lb/>
傳于丹陛揭黄榜于通衢一時名動京師其第一甲第<lb/>
一人唐宋以來謂之狀元者其授官與第二第三人皆<lb/>
翰林清職諸進士俱觀政於諸司以次増秩命官不與<lb/>
他途等其待士之意比之前代亦厚矣淳安商輅𢎞載<lb/>
始由縣庠生試于浙江鄉闈第一人試于禮部又第一<lb/>
人對策大廷列名黄榜又第一人趙宋或以省元而為<lb/>
<pb n="KR4e0098_WYG_005-11b"/>
狀元者猶見重當時而名後世國朝自設科以來六十<lb/>
餘年為狀元者凡二十一人其以道徳行義學問文章<lb/>
得君得名得行其志而能以勲業始終者皆曰文穆胡<lb/>
先生若夫以三元擅名於一時而冠絶乎前古者則惟<lb/>
吾𢎞載一人耳𢎞載聰明篤厚溫雅而簡静雖貧而不<lb/>
茍取於人資用匱乏而無憂見人有急難傾槖濟之而<lb/>
不吝其在成均篤志於學不以游惰廢其業每試必在<lb/>
首選及為㑹元為狀元人皆稱譽之方且自視欿然畧<lb/>
<pb n="KR4e0098_WYG_005-12a"/>
無自矜意其為人如此吾知其他日得其時際於用而<lb/>
以建諸其事業將必表表偉偉足以追配於前聞人也<lb/>
無疑矣𢎞載既為翰林修撰鄉友秋官主事周君相率<lb/>
賀之而來徵予文予老矣姑為是説贈之以為後日徴<lb/>
云<lb/>
　　送司業趙先生歸省詩序<lb/>
士有越千里而自相知或以聲聞相接或以行義之契<lb/>
非有所為而然也一旦相遇得以輸瀉其夙昔慕望之<lb/>
<pb n="KR4e0098_WYG_005-12b"/>
懐其懽忻悦懌之意為何如哉由是議事而事立施教<lb/>
而教行有順而無逆有同而無異無所為而不得者志<lb/>
同而氣合有以為之揆之古今皆若此也國子司業趙<lb/>
先生淳篤廉介士也徳行學術實有諸已初為外校官<lb/>
所至有聲予聞其名甚熟先生亦聞予名而未識也及<lb/>
先生調官兖之金鄉衍聖公聞其賢言於朝乞遷為府<lb/>
教授朝廷亦知先生之賢也留弗遣擬授京秩遂以為<lb/>
翰林待詔時予在翰林一見與語即讙然若素交者然<lb/>
<pb n="KR4e0098_WYG_005-13a"/>
觀其意度辭氣從容溫雅而悉其為人未㡬先生陞貳<lb/>
國子跡雖踈而情則相親然終不得朝夕相往還論議<lb/>
滌其滯幽之懐以為慊去嵗之冬荷䝉聖恩命予掌教<lb/>
國子時先生適被誣得白同日謝恩闕下相視俱不勝<lb/>
喜先生在監之日久監學之政練析無遺其所以處已<lb/>
化人之術惟所施為無不宜焉而予學識疎淺闇於事<lb/>
情承命兢惕莫知所措然所恃可以自勉者以有先生<lb/>
為之助也故自視事以來凡所以行於事施于教庶㡬<lb/>
<pb n="KR4e0098_WYG_005-13b"/>
其無大失者皆仗於先生予何能為哉向非得先生則<lb/>
予之𡨕行妄作其所失也多矣雖然使先生非素相知<lb/>
予之心而予亦不諒乎先生之言各以其私情紛争於<lb/>
是非利害之間則將有不勝之患豈特多失而已哉今<lb/>
先生得告歸省先塋即日促装上道在監諸先生各賦<lb/>
詩以贈之謂予宜為序予於是悵然曰先生行矣言而<lb/>
莫予正也行而莫予箴也過而莫予規也而今而後人<lb/>
知向之所為者皆出於先生而予之不能於其職也彰<lb/>
<pb n="KR4e0098_WYG_005-14a"/>
彰矣然則將奈何先生其速來慎無久留於家期使予<lb/>
寡過矣乎<lb/>
　　送王愽士還南監序<lb/>
國朝外郡縣皆設學置師弟子員内設大學每嵗郡縣<lb/>
學以其才之成者貢之禮部禮部考試之中其式者陞<lb/>
之大學有廪餼以養之有師傅以訓之驗其術業之所<lb/>
至致之有司以厯試之有司者考其勤惰達之吏部而<lb/>
任用之然則大學受成才于郡縣吏部用成才于大學<lb/>
<pb n="KR4e0098_WYG_005-14b"/>
大學貢士之所自出也吾嘗以為賢士之出由乎師道<lb/>
之立師道既立則賢士之岀也必多矣然其本源則在<lb/>
乎郡縣學也今郡縣學之士之出者未見其皆賢也豈<lb/>
師道未盡立也歟自建學以來大學師儒之職多用郡<lb/>
縣學之師之教有成效篤學而賢者為之夫以篤實之<lb/>
學而教乎已成之才宜乎其士之出於其間者彬彬然<lb/>
而盛矣而亦未之見焉吾不知其何以然也豈為師者<lb/>
未盡其所以教之之方而為學者未盡其所以受教之<lb/>
<pb n="KR4e0098_WYG_005-15a"/>
道以致然耶前年予得告暫還其鄉而少師楊先生亦<lb/>
奉命歸省先塋予往訪因過泰和縣庠今冡宰王公嗣<lb/>
子希稷分教庠學不慮予之至也雖㑹晤倉猝而禮度<lb/>
雍容諸生自兩齋出見進退詳雅威儀整肅退即齋居<lb/>
絃誦之聲琅琅然予以是知其善教其為教如此故出<lb/>
其門者舉進士為國子生文學才行表表出人使郡縣<lb/>
學之為師者皆如吾希稷也則賢才之出豈不多哉希<lb/>
稷為南京國子愽士三年矣來考績天官書最將還國<lb/>
<pb n="KR4e0098_WYG_005-15b"/>
子助教姑蘇李某與希稷交善也徴予文贈之夫仁義<lb/>
道徳廉恥禮節人道之大端也為師者以是而為教為<lb/>
弟子者以是而為學則何教之不行何學之不成哉若<lb/>
夫偭仁義道徳以為不足為棄廉恥禮節以為不足尚<lb/>
一切茍簡蔑裂怠弛縱恣以為之則學者何從取法哉<lb/>
此教之所以不興而習俗之所以頽靡者宜乎其然也<lb/>
若予者徳薄才劣叨居掌教之職知是職之難為也大<lb/>
懼不稱以取譏於時所賴僚屬之士相與輔其不及彌<lb/>
<pb n="KR4e0098_WYG_005-16a"/>
縫其缺失由是内釁不作外侮不至幸或庶㡬焉吾聞<lb/>
南監自愽士以下皆賢者也而吾友陳公為其祭酒陳<lb/>
公又賢也夫為其長與其屬之皆賢如此則其為教豈<lb/>
不易而其士之出也豈不彬彬然而盛哉因希稷行吾<lb/>
為陳公賀故有以贈希稷勉乎哉庶其有始終者哉<lb/>
　　送徐郎中赴南京刑部詩序<lb/>
南京刑部主事四明徐君仲福莅政陕西司九載秩滿<lb/>
來天官考其績最陞四川司郎中仍分政南京其表兄<lb/>
<pb n="KR4e0098_WYG_005-16b"/>
余公天祥為郎中禮部率同鄉及相知賦詩以贈徴予<lb/>
序之念昔太祖髙皇帝在位時詔百司之屬陞調改遷<lb/>
無得出所司蓋以刑名錢穀甲兵禮儀之事各有所司<lb/>
惟其嫺習練達則不窘於所施而易以成功也予時亦<lb/>
未知其言之切既為秋官屬召詣行在行在刑獄頗煩<lb/>
而理刑者蓋鮮刑部以言先是命廷臣舉在外有司官<lb/>
之能且賢者以聞至是適至上命以知縣縣丞為吏部<lb/>
郎者數人皆名能治民者悉自矜喜以為自外而得効<lb/>
<pb n="KR4e0098_WYG_005-17a"/>
用於朝可以行其志矣及其居位而莅政也囚繫滿前<lb/>
吏牘盈几言不能折其是非心不能籌其當否端坐終<lb/>
日無所猷為政煩而慮亂獄滯而案積然後知才不素<lb/>
試驟用之為難而髙皇帝之立法垂訓可以行于永世<lb/>
而無弊也近年以來郎官缺多用主事為之以故仲福<lb/>
有是命也人皆為仲福喜至形於言以褒之亦所以樂<lb/>
道其賢也仲福是行駕輕車就熟路固無難者然吾猶<lb/>
有告焉仲福昔為主事也分理司事而已今去為正郎<lb/>
<pb n="KR4e0098_WYG_005-17b"/>
兼該總統一司之事心無所不當知然亦有不當知者<lb/>
非不當知也知而若不知者焉耳無所不當聞然亦有<lb/>
不當聞者非不當聞也聞而若不聞者焉夫人皆有廉<lb/>
恥之心皆有改過之念吾之所聞知有可以使人保其<lb/>
廉恥而亟於改過者而吾盡以覺而發之使人廉恥之<lb/>
心喪改過之念沮而終不得夫為善之利使人不得夫<lb/>
為善之利仁人長者之所不為也吾聞仲福賢明端厚<lb/>
而善為政故敢以此言進仲福其必自知之矣雖然此<lb/>
<pb n="KR4e0098_WYG_005-18a"/>
特處人接物之事耳若夫明刑慎罰則仁人長者之意<lb/>
猶所當盡遂請以為終篇獻<lb/>
　　送考功貟外郎紀公序<lb/>
天官考功部缺冡宰王公以為考功考察内外百官之<lb/>
賢否而殿最之而黜陟之其責亦重矣必得有學識公<lb/>
明賢正之人任之而後可久之公以監察御史吉之永<lb/>
豐彭君武學校授大名之開州紀君文鐸二人有學有<lb/>
守任於内外大著賢聲足當其任特上章薦之以彭君<lb/>
<pb n="KR4e0098_WYG_005-18b"/>
為考功郎中紀君為員外郎以副之公卿大夫與司庶<lb/>
府暨四方之士之萃為吏部者莫不以為宜二人者亦<lb/>
自以為遇知已思盡其力能雖未覩其盛而一時相傳<lb/>
以為吏部小大之官皆碩望賢徳恊心以圖其政則朝<lb/>
廷之上賢才充牣而不肖者不得以倖進矣不肖者不<lb/>
得以倖進則在外之職無有不當者矣内外之政各得<lb/>
其人則政其有不興而雍熈之治其有不成也哉於是<lb/>
與文鐸交者相率來徵予文贈之予嘗與士大夫論天<lb/>
<pb n="KR4e0098_WYG_005-19a"/>
官四部之務孰難易皆曰文選擢任天下賢才以充衆<lb/>
職髙下大小輕重緩急必當其才必慊人心難矣或曰<lb/>
文選不難譬之農夫播種五穀隨其地髙下肥磽而布<lb/>
之無不生者及其生而茂而秀也耘而耨之然後知其<lb/>
孰為稂莠孰為稊稗鋤而去之而後嘉榖植焉此則考<lb/>
功之任所以為難也予曰二賢之言皆是也然唐虞之<lb/>
際惟曰知人難能知人則能官人至於考績則曰三載<lb/>
考績三考黜陟幽明庶績咸熈未見言其所謂難者周<lb/>
<pb n="KR4e0098_WYG_005-19b"/>
官有廢置之則以馭羣吏又有六計以弊羣吏之治皆<lb/>
考功之職亦未見言其所謂難者然欲辨其治之得失<lb/>
而殿最之别其人之賢否而黜陟之而無不當焉則其<lb/>
所以為難者不知而可知矣雖然天下無難事在人所<lb/>
力行何如耳若勤慎以莅之公平以處之勤則精公則<lb/>
明則天下之事無不可為者又豈有所謂難者哉二公<lb/>
皆由校官累遷至今官嘗謂予言欲盡教官之職窮日<lb/>
之力有不能若夫有司之事其力减半而功倍之予聞<lb/>
<pb n="KR4e0098_WYG_005-20a"/>
其言竊自思之昔嘗為秋官屬從容有餘今老矣備員<lb/>
太學汲汲然無須臾之少暇而猶不能盡其所當為每<lb/>
自顧歉然然後知二公之言之有味而今之能勝其任<lb/>
也無疑能不負公之所舉而負衆賢之所望必矣<lb/>
　　送孫檢討致仕詩序<lb/>
荆南孫先生子敏始以鄉貢進士典教蜀縣陞教嚴陵<lb/>
既滿遷國子愽士愽士滿擢翰林檢討仍理愽士事又<lb/>
九載赴吏部而先生已年滿七十上章乞致仕朝廷於<lb/>
<pb n="KR4e0098_WYG_005-20b"/>
是頒以勅命褒嘉之又推恩贈封其父母妻而許之先<lb/>
生喜不勝告行於其素所游者買舟輒辭去同寅之士<lb/>
求予文贈之因念與先生同年舉進士宦四十餘年皆<lb/>
老矣又同在國子而先生獨得引年而去於其行不能<lb/>
無所動於其中夫少而不仕為無志老而不歸為無恥<lb/>
以無恥之人而旅進退於朝廷朝廷之人其謂我何先<lb/>
生之先世吾鄉人也祖宗墳墓在焉先生嘗謂予必歸<lb/>
行省祭之禮鄉人見先生來必歡迎喜慰而予獨不見<lb/>
<pb n="KR4e0098_WYG_005-21a"/>
焉鄉人其謂我何夫以朝野之人鄙議而非笑之如此<lb/>
而使之出言以贈先生曽何足以見重而先生亦豈以<lb/>
為重哉予以是辭焉諸君曰先生之言過矣人之出處<lb/>
進退各有其時不足較也若夫㑹晤離别之際則係於<lb/>
情先生在翰林在國子與檢討君皆為僚屬而又有同<lb/>
鄉之好垂老之别烏得無情哉無情之人人所不取也<lb/>
予於是悵然曰既不得於朝廷之人不得於鄉里之人<lb/>
而僚屬又不之取焉是所謂進退維谷者也復何言沈<lb/>
<pb n="KR4e0098_WYG_005-21b"/>
而思之諸君所謂出於情者有不能已故為言以贈先<lb/>
生曰先生以道徳行義重於朝廷故能得其始終以歸<lb/>
榮於鄉邦其不足為鄉邦重哉誠使其後生小子知其<lb/>
足重而效法焉荆南賢士之出自先生歸益多矣雖然<lb/>
非獨荆南之士之所望亦吾鄉之士之所望是故予情<lb/>
之所發也先生幸無食前言哉<lb/>
　　送上官主事還南京序<lb/>
户部周禮地官之職掌土地人民之數貢賦財用之事<lb/>
<pb n="KR4e0098_WYG_005-22a"/>
漢有尚書主財帛委輸即其任也魏晉曰度支宋齊因<lb/>
之始立曹官隋為民部而統四曹李唐以來始改曰户<lb/>
部而縂户部度支金部倉部四司謂之子司有子司印<lb/>
得専行事國朝置六部如唐制其屬曰清吏司而户部<lb/>
以天下輿圗之大人民之衆貢賦之夥國初有十二司<lb/>
及皇上即位以來徳業益盛土宇益廣人民益蕃而賦<lb/>
税益増也則十有四司而兩京畿甸之地不與焉凡四<lb/>
方貢賦之所委輸倉庫錢榖之所出納國家經費之所<lb/>
<pb n="KR4e0098_WYG_005-22b"/>
取資皆出户部非得公明廉慎賢而有才器者為之則<lb/>
往往弊出百端耗財用而損國家無益於上而殃逮於<lb/>
下者多矣故嘗慎擇其人以居之邵武上官志真重厚<lb/>
質直發身庠序登永樂進士第選任户部主四川司事<lb/>
分治南京其聲譽燁然聞諸公間昨以事至京師既竣<lb/>
事將還大理評事魯君用質來徵文贈其行夫士之未<lb/>
仕視為政若易易然莫不曰患不得仕耳不患名之不<lb/>
立及其偶得之泯泯焉而無聞者其才不勝其任無足<lb/>
<pb n="KR4e0098_WYG_005-23a"/>
責焉耳若夫其既有聞而旋出於士大夫之公議者由<lb/>
勤於始而怠於宦成者也志真居是職久矣名聞益昭<lb/>
著於時不衰諸公又敬愛之而惜其别則其賢可知故<lb/>
予不辭而為之序非徒以為贈且因以相勉志真其尚<lb/>
無怠以保厥令名哉<lb/>
　　金臺别意送沐千户南征序<lb/>
黔寧昭靖王之孫沐喜字可怡今鎮雲南都督公之子<lb/>
也性篤厚有武略而尚文藝比以公事上京師適朝廷<lb/>
<pb n="KR4e0098_WYG_005-23b"/>
命將往同都督公復征麓川而可怡至詔授錦衣衛千<lb/>
户命還隨都督公征進可怡既受命曰祖父子孫荷國<lb/>
厚恩如此敢不盡其所能力即日陛辭上道于其行也<lb/>
太子太保成國朱公黔國沐公襄城李公保定梁公廣<lb/>
寧劉公與予數人者送之都城南門外小金臺之上酌<lb/>
而餞之朱公謂予曰先生交于其父子間今日之行可<lb/>
無一言以識其别意乎予惟凡通都大邑交游故舊有<lb/>
行也必擇名勝之地以為燕餞之所壺觴尊俎歌吟談<lb/>
<pb n="KR4e0098_WYG_005-24a"/>
笑各極其歡務利争名者則惟富貴利達之是營經生<lb/>
學士則惟道徳文辭之是尚斯二者予或能言其意若<lb/>
夫軍旅之事則未之學也予何言哉公乃起而舉酒命<lb/>
予酌可怡曰先王佐太祖髙皇帝平一海内開拓土疆<lb/>
鎮静南詔父子相繼于今七十餘年矣麓川小醜不順<lb/>
國法恃險為亂上勞王師征之三數年間始破其巢穴<lb/>
而不誅滅之是皇上天地之恩好生之仁也彼不知徳<lb/>
乃復萌異心命將再舉勢不得已也易曰師貞丈人吉<lb/>
<pb n="KR4e0098_WYG_005-24b"/>
蓋師出必以正而又得老成之人以主之然後人心悦<lb/>
從無往不克所以吉也孝經曰戰陣無勇非孝蓋戰非<lb/>
勇則不足以勝敵不足以勝敵則不足以為孝夫孝者<lb/>
所以事君也不足以為孝則不足以為忠忠與孝實係<lb/>
乎此可不慎哉師貞丈人朝廷既以屬之尊甫戰陣之<lb/>
勇吾徒敢以屬之吾子子其勉乎哉若夫道離别之懐<lb/>
序交游之意徘徊繾綣而不能舎者此婦人女子之態<lb/>
非慷慨激烈之士之所宜故皆不及也於是襄城諸公<lb/>
<pb n="KR4e0098_WYG_005-25a"/>
咸懽然曰公之言是也請書以為贈遂次第其語以書<lb/>
之使觀者知諸公之所以為别之意者在此而不在彼<lb/>
也<lb/>
　　送劉萬二進士序<lb/>
皇上自即位以來遵倣舊制設科取士於今十有九年<lb/>
凡七設科矣今年適當取士之春而北京宫殿成正月<lb/>
甲子上御奉天殿受朝賀而天下貢士舉集於京師凡<lb/>
千餘人考試之獲登名於禮部者纔二百人三月丁丑<lb/>
<pb n="KR4e0098_WYG_005-25b"/>
上自臨軒策之二百人皆英偉俊邁自喜其出而遭其<lb/>
時也忻忭踴躍以對揚聖天子之休命不自知其發乎<lb/>
情而為文者浩然不可遏何其盛哉既而皇上以天下<lb/>
無事人才衆多列於庶位者咸有其人欲有以優待之<lb/>
使得從容於學問之中以成其大用之才於是各賜之<lb/>
出身勅遣之還其鄉以待用於時吾鄉之士舉進士而<lb/>
來得中其科而在列者二人劉球萬節皆故家子年少<lb/>
而氣鋭聰慧而俊爽有志於為學者其來也迫於有司<lb/>
<pb n="KR4e0098_WYG_005-26a"/>
之命今之歸固可以遂其志矣雖然吾尤有告焉古之<lb/>
學者窮則求其志達則行其道蓋達之所施即其窮之<lb/>
所養非有二致也後世則不然其未仕也誦其書而不<lb/>
知其道既仕也習其事而不顧背於理専留心於簿書<lb/>
文移之務刀筆簡牘之末以應變為急救時為切相競<lb/>
於智術之小數而相誇於巧捷之微才汲汲無須臾之<lb/>
少暇是烏知為治之大道耶嗟夫彼卑官小職其所為<lb/>
在給於事者固無怪其然若夫居廟堂之中以致君澤<lb/>
<pb n="KR4e0098_WYG_005-26b"/>
民為事者其可不知所務哉黄帝堯舜三代之時風后<lb/>
力牧稷契伊傅周召之為佐其徳足以輔君其道足以<lb/>
濟世從容議論于一堂之上而教化政治自行於八荒<lb/>
之外豈嘗若是之瑣瑣耶賈誼曰移風易俗類非俗吏<lb/>
所能為俗吏之所為在於刀筆筐箧而不知大體其言<lb/>
雖譏切當時實後世之通患也夫為士者學聖人之道<lb/>
不思舉而行之乃相率而趨于彼以求合乎時之所尚<lb/>
而冒俗吏之名何其謬哉二君歸其益勉乎其未至者<lb/>
<pb n="KR4e0098_WYG_005-27a"/>
定其心一其志涵泳乎六經之所言究觀乎史籍之所<lb/>
紀思所以修身齊家者何道而所以事君治民者何術<lb/>
務其大而不屑乎其細求合乎古而不茍徇於時使他<lb/>
日出而仕於朝卓然有所樹立而不為俗尚之所揺奪<lb/>
則庶㡬其不負皇上養育造就之意而將以為科目得<lb/>
人賀豈不美哉<lb/>
　　送吳編修歸省序<lb/>
翰林編修吳節與儉得請歸省其親鄉邦士大夫相與<lb/>
<pb n="KR4e0098_WYG_005-27b"/>
燕餞於侍講劉君之宅各賦詩以贈之而以序屬予與<lb/>
儉予族妹壻也予妻兄與儉姊壻也既親且故序宜無<lb/>
辭夫士之仕於時有冠冕以華其躬有爵祿以養其家<lb/>
有推恩之典以及於其親而又當乎國家清平無事之<lb/>
時得盡覲省祭掃之禮昔人所謂衣錦之榮者此人情<lb/>
之所同也而有不同者或貧苦憔悴而田園林壑無復<lb/>
昔時游樂之所者有焉或父母昆弟俱已零落俯仰顧<lb/>
望而無非可慨者有焉或兄弟宗族不相顧念漠然相<lb/>
<pb n="KR4e0098_WYG_005-28a"/>
視若途人者有焉夫如是將不以為榮而又何樂哉與<lb/>
儉書臺大家家有慈母在堂康寧夀考而其貞節懿行<lb/>
足為女婦法式其從兄與肅溫恭而執禮慷慨而好義<lb/>
與與儉居自幼至長恩義尤篤與儉之所以得専志於<lb/>
學問文藝而無内顧之憂以有與肅也昆季皆自郡城<lb/>
徙居西山中前年予歸訪與肅與予游觀於山谷間至<lb/>
一平田沃壤林木茂宻處指以示予曰我將搆屋數十<lb/>
楹以待吾賢弟歸奉親待賔於此别未㡬而屋已成今<lb/>
<pb n="KR4e0098_WYG_005-28b"/>
與儉歸其為樂可勝道哉吁天倫之樂真樂也而得者<lb/>
蓋鮮予也二親久已見棄諸兄子姪之訃相繼而至所<lb/>
謂頫仰可慨者莫甚於予也然則予與與儉同其情而<lb/>
不同具樂於其行不能無所感故道其所不同者特詳<lb/>
焉<lb/>
　　送方伯張公赴江西序<lb/>
正統八年春以監察御史廬山張公文節為江西右布<lb/>
政使國子助教李洪與翰林檢討謝濟助教羅伯初率<lb/>
<pb n="KR4e0098_WYG_005-29a"/>
太學諸生往餞之而徴予文贈之皇上自即位以來孜<lb/>
孜於求賢命官以圖至治而於方面大臣尤加之意焉<lb/>
雖簡在聖心又必參之以在廷重臣之所舉選不輕授<lb/>
也公自御史超拜方伯人皆以為宜由其才徳足以稱<lb/>
之也然而方伯大任布宣恩徳號令之出政化之施斟<lb/>
酌損益必適其宜如是而後可以無愧於其任故予於<lb/>
公特有告焉方伯縂治於外郡守縣令望之以為表率<lb/>
四郊之民仰之以為父母今一方面之間環千里而為<lb/>
<pb n="KR4e0098_WYG_005-29b"/>
郡者不知其㡬所環百里而為縣者不知其㡬區自守<lb/>
令而下任牧民之責者不知其㡬人有賢而善為政不<lb/>
肖而怠於事者有廉而恵於民貪而毒於下者欲考察<lb/>
於平時而激揚於一旦則為力勞而不勝其擾矣若夫<lb/>
不假於稱賞譽賚彼賢而廉者自知所勸不勞於搏擊<lb/>
黜罰彼貪而不肖者自知所懲而皆為良有司是必有<lb/>
其道也窮鄉下邑鰥寡流冗不得遂其生者不可勝數<lb/>
而郡邑之間獷驁兇悍不亊生業者不可盡紀有飢寒<lb/>
<pb n="KR4e0098_WYG_005-30a"/>
困苦望救於上而流離顛沛失其所者有把握官府以<lb/>
濟其奸而豪横鄉曲以肆其毒者欲人人而濟之一一<lb/>
而制之則為力煩而不勝其難矣若夫不假於勞來撫<lb/>
摩彼窮人自得其養不勞於榜笞桎梏彼惡人自向於<lb/>
化而皆為良民亦必有其術也孔子曰其身正不令而<lb/>
行又曰徳之流行速於置郵而傳命仁人君子之為政<lb/>
類如此公學廣而明于理才髙而練於亊剛正而簡静<lb/>
有守而有為其致此不難予故為公一言焉公行矣方<lb/>
<pb n="KR4e0098_WYG_005-30b"/>
伯毗陵吳公予故人也聽政之暇其亦以是告之將必<lb/>
有契焉<lb/>
　　送李參議赴浙江序<lb/>
正統九年夏吏部言方面太臣缺皇上命選廷臣之賢<lb/>
者任之得十有一人司封貟外郎雲間李君士徴預焉<lb/>
詔授浙江布政司參議於其行也少保成國朱公徴為<lb/>
文贈之予因念昔舉進士赴春官時李君之尊府敬齋<lb/>
適為尚書知貢舉其後予第進士入翰林往還兩京而<lb/>
<pb n="KR4e0098_WYG_005-31a"/>
公不離禮部喜接納後進溫然不以位望驕人故予得<lb/>
與公為㤀年交厚善今公不可見矣見君之榮遇顯達<lb/>
如此猶見公也不能不為之喜慰贈言其可辭方面郡<lb/>
縣之表率其任固非輕也夫郡縣之吏有賢有不賢者<lb/>
焉有廉有不廉者焉賢而廉者不有以旌異之則人不<lb/>
知所勸不賢而不廉者不有以黜罰之則人不知所懲<lb/>
其所以旌異所以黜罰之固在於方面大臣也然欲一<lb/>
一訪其績而旌之人人究其隙而黜之則不勝其煩勢<lb/>
<pb n="KR4e0098_WYG_005-31b"/>
亦或有所不行焉惟夫不假旌異而使人自知所勸不<lb/>
假黜罰而使人自知所懲是必有其道也環數千里之<lb/>
地山川風氣之所間隔民情習俗之所異宜非探其情<lb/>
而導率之則人不知所從因其俗而誘掖之則人不知<lb/>
所化其所以導率所以誘掖之亦在於方面大臣也然<lb/>
欲人人探其情而導之一一求其俗而誘之則不勝其<lb/>
勞而力亦或有所不贍焉惟夫不假導率而使人自知<lb/>
所從不假誘掖而使人自向於化亦必有其道也其道<lb/>
<pb n="KR4e0098_WYG_005-32a"/>
不在他求正其身端其心為之耳古昔仁人長者之為<lb/>
政類如此以君之賢固優為之而予猶有告焉凡仕者<lb/>
在知大體達下情而方面大臣尤為急務茍大體之不<lb/>
知則煩瑣細碎郡縣吏承之而致之民而民不勝其擾<lb/>
矣下情之不達則倒行逆施郡縣吏承之而致之民而<lb/>
民不勝其害矣君之尊府自方面入為六卿其為政之<lb/>
大體君得之觀感聽聞之際熟矣雲間之與兩浙壤地<lb/>
相接民情風俗不甚相逺不待詢察而君固已知之矣<lb/>
<pb n="KR4e0098_WYG_005-32b"/>
如此而為政將無往而不得固可以追配古昔仁人長<lb/>
者之風也必矣此予於君端有望焉君行勉之<lb/>
　　贈按察李副使復任貴州序<lb/>
一方面之間布政司所以宣布天子政教表率郡縣以<lb/>
治其民都司所以掌治國家兵柄鎮撫所衛以衛其民<lb/>
按察司執守國家憲度以臨莅乎二者之間亦所以求<lb/>
民瘼而安之也是故居官者不能無賢否廉汚之不齊<lb/>
為民者不能無貧富強弱之不一政務之行刑罰之施<lb/>
<pb n="KR4e0098_WYG_005-33a"/>
不能無暴急枉濫之失而逺鄉下邑又豈能無不得其<lb/>
所不得其養不得其平者乎二司拘於其職而不得行<lb/>
惟按察官者皆得以拘執訊問而無所忌誠得人焉以<lb/>
公平正大之心行激揚勸懲之政則一方數千里之内<lb/>
官何由而不歸於正民何由而不得其所鰥寡孤獨何<lb/>
由而不得其所養哉濟寧李公宗性初以光祿署官拜<lb/>
參議貴州民雜夷獠俗尚殊異以賊殺攻鬬為常事故<lb/>
易與為變不習禮義故難以馴服公至佐理政教示之<lb/>
<pb n="KR4e0098_WYG_005-33b"/>
以威而仁慈寓於施設之間綏之以徳而制馭形於言<lb/>
辭之表以故民夷感畏郡邑帖然而聲譽之著益章章<lb/>
乎聞於人矣未㡬朝廷以貴州副使員缺廷臣交章薦<lb/>
公陞授按察副使時公以外艱家居詔即起公以往至<lb/>
貴州歡聲雷震四方肅然守令皆修其職業武吏皆斂<lb/>
其威暴雖深山窮谷獷夷黠獠莫不畏威懐徳向風慕<lb/>
化士閑於營堡民樂于耕鑿歌謡之聲溢於逺邇吁亦<lb/>
何其盛哉是皆由于公之聲威碩望之所素著有以為<lb/>
<pb n="KR4e0098_WYG_005-34a"/>
之也今述職將還任進士鄭生相率來乞言贈之夫贈<lb/>
之為言増也將以増益其所不能也夫公以寛厚之徳<lb/>
負有為之才當聖明之時膺祿秩之隆出入内外所至<lb/>
皆有聲稱如此亦奚以余言為哉余雖言之亦何能有<lb/>
益於公哉雖然方今佐聖天子以施政化於廊廟之上<lb/>
多方面之賢而有名者然則公之往豈久於外哉惜乎<lb/>
余老矣歸田有日不得候公於都門以與士大夫慶賀<lb/>
之列於其行聊因鄭生之請而為贈行序<lb/>
<pb n="KR4e0098_WYG_005-34b"/>
　　送王僉憲復任廣西序<lb/>
太宗文皇帝即位之初舉行舊典首以科目取士及永<lb/>
樂甲申天下歌鹿鳴而來者凡三千餘人羣試于禮部<lb/>
錄名而對大廷登進士選者四百七十人武昌王君時<lb/>
舉預焉時舉通敏質直操履堅正不事矯偽而又有才<lb/>
藝諳練世故初授知江寧縣事改春坊中允於時同年<lb/>
之士多去為大官内而佐六卿副臺憲外而居方面守<lb/>
専城者比比如是人皆謂國朝科目得人之盛莫是過<lb/>
<pb n="KR4e0098_WYG_005-35a"/>
也而時舉以詿誤坐廢十餘年然後得僉憲廣西夫以<lb/>
其才識學行並進於時而獨罹屯蹇既艱而後通豈其<lb/>
所遭遇固自有其時耶時之未至也處之泰然及其既<lb/>
亨也若固有之一無所動乎其中形於其顔面者惟君<lb/>
子為能然非君子而能然者蓋未之有也夫汲汲於富<lb/>
貴者必戚戚於貧賤况處屯難之極也耶處屯難之極<lb/>
悒悒若不可生及其脱然而躋於康荘且致位貴顯其<lb/>
能不自矜喜而變易其所守者乎此時舉之所以為難<lb/>
<pb n="KR4e0098_WYG_005-35b"/>
得也貴賤不移其心險夷不渝其操方之古君子其有<lb/>
異也歟視乎今之人其有同也歟予也亦嘗遭罹艱險<lb/>
未有比君之甚且久也而猶所不堪以予之不甚且久<lb/>
而猶不堪故知君之所以為難也雖然予與君同榜士<lb/>
也幸而遭值聖明無事之時荷䝉天地覆育之恩致有<lb/>
今日可不思竭盡心力以圗所報効於萬一也耶君行<lb/>
矣勉之<lb/>
　　送彭僉事詩序<lb/>
<pb n="KR4e0098_WYG_005-36a"/>
皇帝即位之明年夏四月意謂治天下必本於賢才賢<lb/>
才之出必本於學校學校之教不興而望賢才之出也<lb/>
難矣乃詔在廷大臣各舉學術明正操履端恪者為按<lb/>
察副使僉亊監察御史命往各方岳及畿内之地専督<lb/>
學校作興賢才以圗至治於是得十三人而吾翰林編<lb/>
修彭琉毓敬與焉授廣東按察僉事以行同鄉之士各<lb/>
賦詩贈屬予序竊嘗以為學校之政在乎隆師道作士<lb/>
氣簡賢俊此三者其要也記曰凡學之道嚴師為難此<lb/>
<pb n="KR4e0098_WYG_005-36b"/>
隆師道之謂也皮弁祭菜以示敬道小雅肄三以官其<lb/>
始此作士氣之謂也燕朋逆其師燕辟廢其學此簡賢<lb/>
俊之謂也古之為此者所以誘掖賢才以進于善而無<lb/>
須臾離于學之中故賢才之出濟濟然其盛惟國家所<lb/>
用而無不足者焉後世尊師重道之意衰釋菜歌詩之<lb/>
禮廢朋比邪辟之行作凡學校之教所以修已治人之<lb/>
方相繼而盡壊以至于今抑又甚焉其為師者不知所<lb/>
以為教為弟子者不知所以為學雖其素習已久然亦由<lb/>
<pb n="KR4e0098_WYG_005-37a"/>
乎作興之者無其人也郡縣之吏惟簿書期㑹之為務<lb/>
而有不暇及焉無足責也至于藩臬大臣與夫朝廷之<lb/>
使之至也不知視學激勸之方不計其人之賢否不考<lb/>
其學之踈宻惟以其衣冠容貎進退應對之庸偉綬給<lb/>
以為吾禮之輕重拜伏跪起瞻望頫仰與𨽻卒無以異<lb/>
出迎逺郊伏於道左以俟車騎之過而後敢起小不如<lb/>
其意輒怒罵而退斥之怒罵不足而施之以鞭扑鞭扑<lb/>
不已而加以罪戾吁道徳仁義廉恥禮節果安在哉是<lb/>
<pb n="KR4e0098_WYG_005-37b"/>
故無賢者也果有如胡瑗其人何蕃之才將潛深伏隩<lb/>
之不暇肯從事乎其間以自取辱哉此師道所以不尊<lb/>
士氣之所以日卑而粗鄙暴横輕浮薄惡之徒相與游<lb/>
從乎其中詩書不足以變其習徳義不足以求其心驕<lb/>
侈怠惰自肆於規矩之外其才之不成也固然此賢俊<lb/>
之所以無聞而儒効之所以疎闊者有由然也不一大<lb/>
振作之不可以有成也宜乎朝廷汲汲於簡拔才行之<lb/>
士以専督責之任而吾特以此三者為要務與諸公一<lb/>
<pb n="KR4e0098_WYG_005-38a"/>
言之果何如也倘以為可而致行之則三者之中又當以<lb/>
隆師道為先焉周子曰師道立則善人多多則朝廷正<lb/>
而天下治矣夫學校所係之大如此而以屬之十三人<lb/>
者其任不亦重矣乎毓敬可不加之意耶雖然此非旦<lb/>
暮事也勤慎以率之鼓舞以進之從容以待之務期其<lb/>
効之大成以副所望慎無速於近效哉<lb/>
　<lb/>
　<lb/>
<pb n="KR4e0098_WYG_005-38b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　古廉文集巻五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>古亷文集巻八</head> <lb/>
    <p>
<pb n="KR4e0098_WYG_008-1a"/>
欽定四庫全書<lb/>
　古亷文集巻八<lb/>
　　　　　　　　　　　　明　李時勉　撰<lb/>
　封事<lb/>
臣李時勉言臣聞憂國忘家者臣子之誠心聽言致治<lb/>
者人君之大徳臣身居林野心在朝廷方卧病床帷忽<lb/>
聞乘輿有沙漠之征恨不臂羽面陳利害未幾來報者<lb/>
有敗績覆軍之禍不覺驚悸起立肝腸寸裂拊心揮涙<lb/>
<pb n="KR4e0098_WYG_008-1b"/>
慟哭而不能止扵時人情皆為之洶洶不安既而皇上<lb/>
即位詔下人始懽忻踴躍有太平之望臣惟國家之事<lb/>
已往者付之無可奈何未來之治伏望陛下敬慎以嗣<lb/>
之臣聞制治扵未亂保邦扵未危者此治國之要道昔<lb/>
在李唐當開元天寶之間正車書混同之日使有憂危<lb/>
之心則後來焉有安史之禍至扵如此伏惟陛下鑒前古<lb/>
之失究方今之弊留心扵政務加意扵武備以安中國<lb/>
以馭四夷則不勝幸甚臣昔在太學有所當言欲上陳<lb/>
<pb n="KR4e0098_WYG_008-2a"/>
而未果今幸皇上正位有可言之事理宜開坐謹具題<lb/>
聞<lb/>
一件崇奬忠節事臣聞三綱五常天地之常經古今之<lb/>
通義惟忠梗負氣之臣生則以靖安社稷為心死則以捐<lb/>
軀報國為事如文天祥之在宋朝身任匡復之責間關<lb/>
險阻無不備嘗及國運既去猶執死義不屈扵敵國迨<lb/>
今雖有贈封而諡法尚未盡乎公義今幸陛下尊臨大<lb/>
寳欲勸當代之人臣宜先奬前朝之忠節伏望特勅禮<lb/>
<pb n="KR4e0098_WYG_008-2b"/>
部與翰林儒臣及在廷大臣㑹議褒以美諡庻俾人心<lb/>
激勸各懷忠義之心則大業可成矣<lb/>
一件武備事臣聞選將帥練士卒保國之常規順隂陽<lb/>
求便利用兵之良法此皆在乎治平之日而預致夫防<lb/>
禦之宜者也方今天下太平惟備邉一事不可不加之<lb/>
意焉臣竊以為備邉之道在選将練兵選將必得通知<lb/>
兵法使日練精兵習學戰陣臣見今武臣子弟襲職論<lb/>
走馬跳溝射箭中否京師無賴之徒多買快馬教習跳<lb/>
<pb n="KR4e0098_WYG_008-3a"/>
溝以規厚利而已臣惟武臣子弟宜令熟讀武經七書<lb/>
如有知兵法者教之通曉團營列陣破敵攻守之法為<lb/>
上昔人有學劔者以劔為一人敵不足學去學萬人敵<lb/>
今之走馬跳溝射箭正所謂一人敵者也至扵兵法萬<lb/>
人敵則未必知也臣又聞臨敵用兵在扵日時之利求<lb/>
日時之利在扵竒門黄帝擒蚩尤時所立法也專扵兵<lb/>
事用之其大要在擇時日隂陽之利以取勝古之為將<lb/>
未有不用此者如使曉兵法而不用此雖有精兵終難<lb/>
<pb n="KR4e0098_WYG_008-3b"/>
成功宜令武臣子弟年少聰明者學習之既知兵法又<lb/>
能究扵此則用兵之際必収成功免敗亡之失矣<lb/>
一件加恩死節子孫事臣聞捐軀殞命者臣子之大節<lb/>
閔勞録功者朝廷之沛恩近者彊敵陸梁将帥不謹致<lb/>
令士卒敗北死扵疆埸其官員士卒之所以盡力决鬪而死<lb/>
者為人主也宜令該部及紀功官収葬其骸骨録用其<lb/>
子孫或仍禄以褒其家善或加禄以表其忠誠則人心<lb/>
思奮莫不欲報仇漠北翦㓕敵人以成大功矣史書曰<lb/>
<pb n="KR4e0098_WYG_008-4a"/>
雪恥酬百王除兇蕩千古惟其時也惟陛下裁處焉<lb/>
一件南北通好事缺景泰元年進又永樂九年夏四月<lb/>
本一封言事十五件缺又洪熈元年建言本二缺<lb/>
　題䟦<lb/>
　　題文丞相與昇叟書䟦後<lb/>
務施報者非仁人君子之心也宋丞相文信公受命扵<lb/>
國步艱難之日非有深恩極寵以榮耀扵當時而所以<lb/>
圗恢復之意葢惓惓焉雖至扵危促而氣益壯極扵死<lb/>
<pb n="KR4e0098_WYG_008-4b"/>
亡而心不悔者豈欲以致報稱之意哉仁人君子之心<lb/>
固如是也詳觀臨清司訓錢先生以公所與其五世祖<lb/>
昇叟書三通反覆觀之可以知其志之所存矣昇叟其<lb/>
後與其兄弟三人皆死扵王事孔子曰智者不失人亦<lb/>
不失言公又可謂智者歟景仰忠義感歎不已因題以<lb/>
歸之<lb/>
　　書松根子傳<lb/>
予觀吏部侍郎蕭山魏公為松根子傳稱松根子因其<lb/>
<pb n="KR4e0098_WYG_008-5a"/>
母不御酒肉松根子與其配亦不御酒肉終其身此葢<lb/>
<hi>闕</hi>扵人情之所感者有以致然也若夫其友有見其所<lb/>
嗜淡泊欲以金丹延年之術授之則曰貧賤壽夭出扵<lb/>
天非人力所能為却之不受此非中心確然有所見者<lb/>
不能也予扵是有以見松根之為人宜乎其見重扵世<lb/>
而傳扵遠也松根子姓孫氏字思敬其子樞今為象山<lb/>
縣尹以示予故題以歸之<lb/>
　　題山谷書<lb/>
<pb n="KR4e0098_WYG_008-5b"/>
太學生吳匯以予致仕歸持山谷所書奉答任道州教<lb/>
授行題江亭韻詩來觀山谷書雖宋人體格而有晉人<lb/>
風度其清勁端重他所不及誠足寳重觀畢題以歸之<lb/>
　　題香山九老圖後<lb/>
右香山九老圖一巻唐㑹昌白居易以刑部尚書致仕<lb/>
歸東都與懷州司馬胡杲等九人㑹扵香山飲酒賦詩<lb/>
以相樂當時以為勝事後世好事者繪為圖以傳此則<lb/>
蘇州郡倅邵君信之所藏者信之考績京師以示予自<lb/>
<pb n="KR4e0098_WYG_008-6a"/>
古宦達之士皆以知止足為賢故疏廣受二子去漢庭<lb/>
歸鄉里日與故人賔客以相娛樂泊然無所累乎其心<lb/>
其與耽慕榮利一朝以衰老不得已而辭位去歸其鄉<lb/>
矜恃其富貴之身以傲忽里閭而又急扵園田屋室以<lb/>
為子孫後世慮營營扵流俗塵襍之中而不知其為賤<lb/>
且辱者賢否何如哉此樂天之高懐雅度所以曠絶前<lb/>
古而為後賢之所慕尚至扵今而不已者豈不宜哉信<lb/>
之之扵圖畫足以為玩好之娛者舉無所尚而獨珍藏<lb/>
<pb n="KR4e0098_WYG_008-6b"/>
乎此予扵是有以知其志之所存也故識以歸之<lb/>
　　題黄氏所藏先世像後<lb/>
太學黄深以其所藏黄氏歴世祖先畫像自唐御史裏<lb/>
行府君而下至國朝檢討君凡十有八人扵此非惟有<lb/>
以見其先世出處衣冠文物之盛亦有以見其後世子<lb/>
孫繼述之賢偉然文獻之宗為可重也歆羨歆羨<lb/>
　　書王博士母孺人墓銘後<lb/>
右瑯琊劉孺人墓碑銘前翰林學士兼左春坊大學士<lb/>
<pb n="KR4e0098_WYG_008-7a"/>
解先生撰今太學生泰和王慥之曾祖母前國子博士<lb/>
復原之母也孺人沒時博士為庠學諸生求鄉先生謝<lb/>
子方為銘以葬及博士為外校官歸以孺人墓銘埋之<lb/>
土中無以顯示子孫適遇解先生得表諸其墓而其先<lb/>
君子志徳甫墓銘及族譜序皆先生所作皆親筆書今<lb/>
志徳甫銘與譜序具存惟孺人碑文墨跡亡失慥痛恨<lb/>
無以傳視後人嘗録副以自隨比來太學求予言夫博<lb/>
士君以孺人之碑文不作無以顯示子孫慥以解先生<lb/>
<pb n="KR4e0098_WYG_008-7b"/>
墨跡亡失無以傳視後人嗚呼父子祖孫之間其慎扵<lb/>
繼述之道如此得不謂賢矣乎是亦故家文獻之一端<lb/>
也先生謂孺人有再造王氏之功予不及論論其子孫之<lb/>
賢則孺人之徳善從可知矣<lb/>
　　䟦周珏所藏先世手澤巻後<lb/>
安成儒者有功扵聖門有益扵後學者五人齊齋集齋<lb/>
魯齋三彭先生公瑾劉先生行簡李先生也三彭先生<lb/>
有禮記圖纂劉先生有詩傳通釋李先生有春秋㑹通<lb/>
<pb n="KR4e0098_WYG_008-8a"/>
行扵世今其書存其名存其後嗣則寂然無聞焉此其<lb/>
為可哀也一日鄉生周珏持其先曽祖父啓周先生元<lb/>
末亂離中還鄉五詩示予扵時和者四人莘樂吴先生<lb/>
聞廷劉先生嗣哲趙先生成均伍先生呉先生有子有<lb/>
孫皆業儒趙先生不知何許人劉先生伍先生皆無後<lb/>
矣聞廷先生和詩小序云啓周又以餘力至先妣郡君<lb/>
墓次翦薙榛莽進守墳老翁撫慰以言而後去為人子<lb/>
者聞之能不赧然顙泚澘然出涕乎其詩結句有云何<lb/>
<pb n="KR4e0098_WYG_008-8b"/>
時攜麥飯痛哭向山原今先生之墓與其先塋具在誰<lb/>
其為之翦薙榛莽澘然而出涕攜麥飯而痛哭哉珏雖<lb/>
貧窘甚有舊墓在今下村可貨得重資珏曰三賢之地<lb/>
科第之鄉先世有遺訓不敢以售人此其所難也又能<lb/>
存其先世手澤書策雖厯艱虞不致失墜尤難也扵今<lb/>
可仰見前輩風流儒雅之一二者以此此予深有感扵<lb/>
五先生之無後也吁五先生之無後然以其書存焉又<lb/>
得列在先賢祠中而二先生獨不得與焉平生手澤又<lb/>
<pb n="KR4e0098_WYG_008-9a"/>
無一存者此其尤可哀者也因珏之請而并及之以寄<lb/>
予哀云<lb/>
　　䟦李懷琳嵇康絶交書<lb/>
故人劉隠君志達之子灝持唐懷琳嵇康絶交書一巻<lb/>
示予後有元湯垕右載䟦以為懷琳倣嵇康書葢唐世<lb/>
嵇康書尚存故懷琳得以倣之宜其高出扵其所自作<lb/>
者其説有據理或然也此帖鄉先逹彭伯圻先生尊府<lb/>
家藏者右載題扵燕山張氏不知先生尊府自何得之<lb/>
<pb n="KR4e0098_WYG_008-9b"/>
後為劉君惟彰所得志達又得之惟彰惟彰伯圻姻家<lb/>
子而志達則惟彰之族昆弟也其相傳有自觀先生遺<lb/>
訓子孫之言亦安知其後世流落如此此與李徳裕平<lb/>
泉莊之意無以異吁凡物可貴重扵世者偶得之固宜<lb/>
寳藏以資玩適至扵傳之後世或存或亡亦聽其自然<lb/>
又何留心哉<lb/>
　　䟦周氏世直堂集後<lb/>
前兵部職方員外郎致仕周先生岐鳯為漢王府紀善<lb/>
<pb n="KR4e0098_WYG_008-10a"/>
時王所為多不法先生隨事規正王雖不從而嚴敬憚<lb/>
之而疎之先生言益切遂怒而黜先生益肆其所為後<lb/>
卒以謀不軌敗亡向使能聼先生言而改之則豈至此<lb/>
哉予昔聞先生所言未嘗不矜而誦之謂先生賦性剛<lb/>
直學問優裕有以為之也及今得其嗣子翰林侍讀君<lb/>
所集世直堂文觀而後知先生所為家法之傳有自也<lb/>
葢仁義禮樂所以正人心者必由直道而後行士君子<lb/>
所恃以立身國家所恃以立政茍或悖之未有不至喪<lb/>
<pb n="KR4e0098_WYG_008-10b"/>
敗者夫以周氏之先立身行道如此而先生繼之又如<lb/>
此傳之後世不患無人所謂世濟其美者端在周氏矣<lb/>
可敬可羡侍讀君求予叙引年老疾作雖沗清職殊無<lb/>
清思姑識以歸之<lb/>
　　題戴氏家藏先賢遺墨<lb/>
古愚戴君予友也志氣高邁而嗜閒安拙際明時而薄<lb/>
榮利洪武中由縣庠貢太學擢五軍斷事官不數日以<lb/>
故去宣徳初詔下求賢為所知薦入朝試以文不對又<lb/>
<pb n="KR4e0098_WYG_008-11a"/>
復去竊嘗怪其然及其子去伐持其先世所藏宋元諸<lb/>
名賢交游書翰來示予其中有取名甚亷難進甚偉之<lb/>
語則東山先生與其八世祖府判大中者然後知其家<lb/>
法有所授受非偶然也今君不可作而予猶貪禄尸位<lb/>
垂老不能去其有愧扵君深矣靦顔識之有以見君之<lb/>
高而自責其不知止也<lb/>
　　題東郭王氏族譜後<lb/>
安成東郭有王氏郭村有戴氏二氏嘗以閥閲相高每<lb/>
<pb n="KR4e0098_WYG_008-11b"/>
有所論質鄉邦莫不聞予時幼居泮庠以學問文章為<lb/>
事雖有所聞而未暇究及今五十餘年王氏之彦曰儼<lb/>
相者膺薦来京師持其家譜示予反覆觀之然後知其<lb/>
先世之所論質者皆有所據而非妄也儼相欲求予序<lb/>
遇予卧病兩月不能起而儼相亦承命有嘉興郡庠分<lb/>
教之行遂題其後以歸之<lb/>
　　䟦李布政至正妓人行<lb/>
同年友廣西布政使李公昌祺示予所為至正妓人行<lb/>
<pb n="KR4e0098_WYG_008-12a"/>
凡一千二百餘言觀其横放浩汗如春泉注壑瀺□而<lb/>
無窮流麗動蕩如纎雲浮空變態而難狀自昔文人才<lb/>
士辭藻之盛未有過扵此者也嗟夫妓人今為民婦有<lb/>
子與孫尚不忘其故態常持簫管自随雖老矣出其伎<lb/>
猶能使公賞惜若此况扵其盛年也耶今有懷徳藴義<lb/>
砥行立名之士欲求當道之君子出一語以褒嘉之且<lb/>
不可得此妓者乃能使公聽其議而又重之以詩亦何<lb/>
其幸哉雖然此未足以窺公之淺深也公為方面大臣<lb/>
<pb n="KR4e0098_WYG_008-12b"/>
固當以功名事業為務宣上恩徳以施惠政使夫環數<lb/>
千里之地悉陶扵春風和氣之中乃以其文章黼黻至<lb/>
治而歌詠太平播之金石傳之無窮然後足以見公之<lb/>
大此特其緒餘耳烏足以窺公淺深也哉予故書其後<lb/>
使觀者知求公扵其大而不在此也<lb/>
　　書楊處士墓銘後<lb/>
建寧有處士曰楊公逹卿者仁義厚徳之君子也處士<lb/>
平生之善行多矣其卓卓可見者出錢給粟於人使不<lb/>
<pb n="KR4e0098_WYG_008-13a"/>
毒溪魚不探巢鷇盜入其室而不窘之又化之使為善<lb/>
者當春戒焚山林以傷長養之氣若此者非所謂仁者<lb/>
歟具棺斂以葬族人之喪又教育孤貧使不失其所代<lb/>
人償債使不至鬻其妻及夫市牛以給鄉黨散粟以賑<lb/>
貧乏若此者非所謂義者歟仁義之人固如此也至扵<lb/>
盜發人冢有司受賄罰不行則力言之當道置盜扵法<lb/>
荒歲賑給而惡其名則假以植材木而酬其直及材之<lb/>
成也唯以給貧困送終之需津渡舟梁之用而不以自<lb/>
<pb n="KR4e0098_WYG_008-13b"/>
利非行仁義之至者能若是乎向使不激當道不置盜<lb/>
扵法則為仁而流扵姑息非所謂仁矣不假植材木或<lb/>
植而貨焉則為義而幾扵近名與利非所謂義矣此處<lb/>
士之所為難能也宜乎其沒也其哀之者衆至扵今人<lb/>
猶思之不衰而吾黨之士亦不䏻不為之敬慕也夫以<lb/>
處士之徳行若此猶不䏻沾一命以表見扵世人固為<lb/>
惜之而處士之孫今學士君以宏才奥學擢第明時入<lb/>
翰林累官文淵閣大學士兼翰林學士文章徳業炳煥<lb/>
<pb n="KR4e0098_WYG_008-14a"/>
輝赫而其進葢猶未巳人皆以為處士之積之所發也<lb/>
嗚呼天之報扵善人豈為無所慿哉學士君以處士墓<lb/>
銘示予題其後非獨以致敬慕之意抑使世之為善者<lb/>
有所勸也<lb/>
　　題彭氏所藏瀘溪王先生手書後<lb/>
右瀘溪廷圭王先生謫居辰州時與其婿彭将仕家手<lb/>
書十幅觀其辭意胸次陶然無毫髪係累葢不知其在<lb/>
遷謫困厄之中者是豈非素其位而行者歟書中所謂<lb/>
<pb n="KR4e0098_WYG_008-14b"/>
外甥者将仕之子夢協也夢協之裔孫曰同升者予故<lb/>
人也自夢協至同升凡若干世中間遭罹兵戈患難者<lb/>
數矣而能保守之不失可謂賢也已同升有子貫今為秋<lb/>
官主事以亷介名䏻不墜厥家聲其又不賢矣乎彭氏<lb/>
之多賢如此則是書之傳也無疑矣進唯奉其尊府之<lb/>
命求予題遂書以歸之<lb/>
　　題吏部尚書王公所藏趙秉文草書巻後<lb/>
右草書李謫仙白頭吟一幅前禮部尚書翰林學士趙<lb/>
<pb n="KR4e0098_WYG_008-15a"/>
秉文所書今天官冢宰泰和王公得之以示予葢秦漢<lb/>
以下篆𨽻楷法必由規矩若夫草書則羲獻後自唐宋<lb/>
以來隨其人資性學力所至放筆輒為之縱横曲直髙<lb/>
下大小惟其意所欲飄飄然如龍翔鳯舞風雲簸盪波<lb/>
濤洶湧倐去忽來不可端倪而動快俊逸清勁遒麗自<lb/>
成一家亦難得也秉文書已見重扵當時史臣言其文<lb/>
章不以繩墨自拘意其必落魄放曠之士然考其治政<lb/>
論事倬有條紀常請扵其主欲得一州以自効曰陛下<lb/>
<pb n="KR4e0098_WYG_008-15b"/>
勿謂書生不知兵顔真卿張廵許遠以身許國亦書生<lb/>
也使臣死有益扵國家猶勝生縻廪禄為無用之人雖<lb/>
歸老猶以時事為憂聞一事可便民一士可擢用大則<lb/>
拜章小則為當路者言之其一心扵國家如此觀其書<lb/>
殊類其為人因并及之使人知秉文之所可重者不獨<lb/>
在此也<lb/>
　　題禇遂良臨蘭亭帖<lb/>
太學生陳鑑家藏持禇遂良所臨王羲之蘭亭記一巻<lb/>
<pb n="KR4e0098_WYG_008-16a"/>
後有米元章䟦語字體清瘦俊逸可愛觀之累日不厭<lb/>
予見世所傳蘭亭帖有定武肥瘦本不同竊嘗疑之今<lb/>
見元章云世俗所収或肥或瘦乃是今人所作正以此<lb/>
本為定扵是渙然氷釋吁聞見不廣而欲辨事物之是<lb/>
非烏可得哉觀畢遂題以歸之<lb/>
　　題夏氏所収詩字後<lb/>
常聞前輩言文章亦可以卜人之壽夭何也夫人年少<lb/>
之時辭氣清俊如朝霞映日光彩流麗及其壮也辭氣<lb/>
<pb n="KR4e0098_WYG_008-16b"/>
峥嶸如龍騰霄漢雨意滿空其既老也辭氣蒼古如嵗<lb/>
寒松栢不改其操此皆夀徵也若夫老人而為衰澀語<lb/>
宜也少壮而為老人語則非所宜姑蘇夏友諒年十二<lb/>
䏻作詩句語驚人不幸十九嵗而卒詩藁皆不存其子<lb/>
<hi>闕</hi>獨䏻記其七言絶句一首今有孫遂佑為禮部屬<hi>闕</hi>
少宗伯臨川王先生書之装潢以示予觀其氣象與文賦<lb/>
髙軒過有異焉因記憶舊所聞識以歸之云<lb/>
　　題恩賜圗書記巻後<lb/>
<pb n="KR4e0098_WYG_008-17a"/>
予為謝君庭循作此記未及奉還而有國子之命置諸<lb/>
篋笥而忘之庭循以予窘扵應務亦絶口不言及予得<lb/>
南還閲篋中舊書取而展玩不勝惶汗遂識以歸之使<lb/>
觀者知君之有容而予之昏眊潦倒如此也<lb/>
　　題潮陽李氏族譜後<lb/>
潮陽李氏其先不知何許人元末有宦潮者因留家焉<lb/>
亦不能記其名至思謙者生元中元中生彌月而父没<lb/>
鞠扵姊夫魏氏既長遂冒魏姓元中生憲舉憲舉生今<lb/>
<pb n="KR4e0098_WYG_008-17b"/>
國子學正齡纔五世耳其世系之所出思謙必能知之<lb/>
不幸早沒至元中之時與思謙同輩故舊長老猶有存<lb/>
者可以質問訪求又不幸早世至憲舉則與其父祖故<lb/>
舊遺老零落殆盡欲詳究先世之故何可得哉觀其自<lb/>
序曰欲因循冒襲是自忘吾祖若安姓之冒駱氏也欲<lb/>
遡流尋源以達扵祖初恐竄附妄引若崇韜之認子儀<lb/>
也則其怨痛恨之意者何如哉其所以斷自思謙以下<lb/>
為之譜以貽後嗣者葢亦不得已也然其所以惓惓欲<lb/>
<pb n="KR4e0098_WYG_008-18a"/>
有所為遽沒而未遂復姓一事耳幸有賢令子若學正<lb/>
君者繼其志述其事将必有以成之故吾識之以俟云<lb/>
　　題東里先生翰墨巻後<lb/>
少師東里楊先生與今冢宰抑庵王公書簡凡四十幅<lb/>
其首簡所謂璚州先生者公之尊府嘗為璚州大守考<lb/>
績京師将還先生邀之夜宿話别者也其他則皆以與<lb/>
公凡所云悉出肺腑相親相愛之意非尋常浮辭泛語<lb/>
相諛悦者比誰得而聞之或者乃謂公之去翰林出先<lb/>
<pb n="KR4e0098_WYG_008-18b"/>
生意豈其然耶先生受付託之重當持公平正大之心<lb/>
以鎮撫國家在他人尚不可有所抑揚前却况扵公耶<lb/>
果若然其何以示當世傳来世乎或者又以為公之學<lb/>
問文章當在館閣出莅政務則為非宜是雖天下之公<lb/>
論然士大夫出處自有定分人固不䏻為之輕重取舍<lb/>
况在廷大臣皆上所自裁先生亦何所容力扵其間哉<lb/>
予昔在翰林與先生論士之賢者至公曰當今徳行文<lb/>
學無有過之者且才猷敏給而其量有容他日可大受<lb/>
<pb n="KR4e0098_WYG_008-19a"/>
也及先生疾革少保楊先生亦以疾在告予謂先生館<lb/>
閣少人朝廷必來求之先生因論及公先生曰我亦念<lb/>
及之但甄别人物進退賢才國家首務滌革弊蠧以由<lb/>
扵正朝廷方倚重今且未可由此觀之先生扵公未嘗<lb/>
不以為重亦未嘗或忘之也因兩家子弟有遺言而公<lb/>
之出院適當其時故或者得乘其説聽者不察譁然駭<lb/>
之葢未知先生與公相與之心也先生與公相與之心<lb/>
固不待言而或者之論不可以不辨故為詳識諸其後<lb/>
<pb n="KR4e0098_WYG_008-19b"/>
云<lb/>
　　題范氏族譜<lb/>
姑蘇玉峰范氏其譜牒因兵燹亡失不能記其世次所<lb/>
始啓東范氏之良子弟遂因其所可知者自曾祖大本<lb/>
而下至其子纔五世耳扵是著為之譜以遺其後人使<lb/>
益續而書之庻幾其猶愈扵棄而不為者前史官豫章<lb/>
吴先生為序之有曰范氏之譜據實而書闕其可疑著<lb/>
其可知使一覧之間昭穆長幼疏戚粲然畢具其扵水<lb/>
<pb n="KR4e0098_WYG_008-20a"/>
木本源之義葢得之矣是以序之此實啓東作譜之意<lb/>
也予復何言哉<lb/>
　　題沈少卿草書<lb/>
右草書一巻大理少卿簡庵沈先生為翰林檢討錢君<lb/>
原愽作也原愽以示予觀之如龍蛇騰躍風雲變化倐<lb/>
來忽往不可端倪非熟扵書法者有不䏻也三復之餘<lb/>
識以歸之<lb/>
　　題唐太宗賜進士箴<lb/>
<pb n="KR4e0098_WYG_008-20b"/>
進士之名起扵隋而盛扵唐唐時取士之塗極廣惟進<lb/>
士科為最重嘗觀貞觀中賜進士箴則其為重也可知<lb/>
其辭有曰鐘鼓在懸五音相對利國安民恒居富貴葢<lb/>
以為士之䏻長保其禄位者惟其所為有益扵國與民<lb/>
也又曰聞善必舉先須自理速效賢䏻貪鄙勿起葢以<lb/>
為士或不能薦賢為國見賢思齊者以其有貪濁鄙吝<lb/>
之心也是皆誡警之深意茍扵此而䏻致其力焉則所<lb/>
以致君澤民為人臣子忠孝之道亦無不盡矣然則是<lb/>
<pb n="KR4e0098_WYG_008-21a"/>
箴也其有益扵進士豈小哉其果足以見重扵世而極<lb/>
其始終哉是巻太學生金銑之所藏也銑擢進士在即<lb/>
行将見重扵世而施扵政其尚深省扵此哉庶㡬有始<lb/>
終者也<lb/>
　　題林志善詩後<lb/>
右志善詩文一巻永樂初翰林諸公為前南康大守林<lb/>
侯仕敏作也逮今四十餘年而其子某保藏之如新亦<lb/>
可謂賢也矣今世士大夫家子弟多溺扵勢利扵其父<lb/>
<pb n="KR4e0098_WYG_008-21b"/>
祖之手澤漠然視之不以為意况扵他人之文翰也耶<lb/>
吾因是而有所感焉當時作者十五六人自修撰王褒<lb/>
先生而下三數人為前輩舊徳餘皆吾同年友也今多<lb/>
物故惟吾與冢宰王公致仕教諭劉君子欽三人在此<lb/>
其尤可感也然獨喜賢侯之有子䏻繼續聲光而不墜<lb/>
為可與也故識以歸之<lb/>
　　題池文華墓銘後<lb/>
予在翰林為池君文華銘時其子謙為縣庠生及予在<lb/>
<pb n="KR4e0098_WYG_008-22a"/>
太學謙舉進士不利來卒業太學居稠人中不知其文<lb/>
華子也比予得請致仕南還謙持此文來告曰是先生<lb/>
為先人作也予嘗憐文華有志之士恨未之識思識其<lb/>
子孫五六年來始與謙相聚扵此有師生之好其亦有<lb/>
數存乎其間也耶文華務徳行義而未施扵用不在其<lb/>
身必在其子孫謙尚勉之哉食其報而享其福者端在<lb/>
扵子矣予日望之<lb/>
　　䟦後樂堂巻<lb/>
<pb n="KR4e0098_WYG_008-22b"/>
當憂而先憂當樂而不樂者君子之心也君子之心在<lb/>
天下故其憂其樂亦在天下禹稷契臯陶伊傅周召之<lb/>
所以佐二帝三王為治也葢未嘗一日而不憂未嘗一<lb/>
日而不憂則其扵樂也自有不暇及焉不暇及扵其樂<lb/>
則其憂勞之心專且盡使天下無一物不遂其生無一<lb/>
民不得其所而後其心安焉其心安是即所以為樂也<lb/>
是則所謂禹稷契臯陶伊傅周召也由是推之漢唐宋<lb/>
以來居輔相之位以天下為憂而不暇扵其樂者皆可<lb/>
<pb n="KR4e0098_WYG_008-23a"/>
知也然或存此心而不得施居其位而不得行者故范<lb/>
文正公有士當先天下之憂而憂後天下之樂而樂之<lb/>
言公在當時雖不究其用而其心即禹稷契臯陶伊傅<lb/>
周召之心其言即禹稷契臯陶伊傅周召之言傳誦萬<lb/>
世孰不瞻仰以為名言今少保户部尚書東萊黄公寛<lb/>
厚坦夷學識明敏志意髙廣胸次洒然無一㸃塵俗之<lb/>
態無一毫比眤之私論大政決大疑辭簡而盡不為阿<lb/>
徇自筮仕以來厯事五朝四十餘年其心未嘗一日不<lb/>
<pb n="KR4e0098_WYG_008-23b"/>
在天下國家平居言議未嘗一語不在天下國家論大<lb/>
臣以道事君赤心報國而不為私已圗者方今其一人<lb/>
焉公嘗感范文正公之言而以後樂名其堂賢士大夫<lb/>
為歌詠之者衆矣其子某以來示予且求予言因憶前<lb/>
年得告歸過南京訪公扵寓館公時已抱疾出與予坐<lb/>
語移時皆天下國家事意甚惓惓又取酒酌予悵然而<lb/>
别别未四越月而公竟沒然則公之在位多憂勤之時<lb/>
而未見其所以為樂者是亦其名堂之意也因識以歸<lb/>
<pb n="KR4e0098_WYG_008-24a"/>
之若夫其功在國家德被生民見扵今少師楊先生神<lb/>
道碑兹不著也<lb/>
　　恭書黄尚書制書䟦<lb/>
正統五年少保兼户部尚書臣福歿扵南京訃聞詔遣<lb/>
官致祭命有司營葬事既葬諸子以朝廷褒嘉其先臣<lb/>
之徳美昭著扵當時抑欲以見今上皇帝圖任舊人恩<lb/>
禮周洽光榮照耀賁扵泉壤俾臣福之靈得慰安地下<lb/>
而庇佑其後之人其意亦可謂至也矣臣謹按黄氏之<lb/>
<pb n="KR4e0098_WYG_008-24b"/>
先積徳優厚至福始佐入為衛幕上章言事受知扵太<lb/>
祖髙皇帝拜工部侍郎太宗文皇帝入正大統陞尚書<lb/>
調北京行部交阯平受命往撫掌其民控制一方晏然<lb/>
無警者十有九年仁宗昭皇帝即位召還未㡬而交阯<lb/>
叛宣宗皇帝仍命往撫之至則鎮将已失守為賊所得<lb/>
然終不敢加害禮送之出境既還改户部守備南京上<lb/>
即位陞少保兼户部尚書錫以誥命進階光禄大夫推<lb/>
恩及其三代考妣亦榮矣嘗謂福何以得此扵朝廷哉<lb/>
<pb n="KR4e0098_WYG_008-25a"/>
葢其為人寛厚和易襟度洒然與人言傾吐心腹然無<lb/>
所阿比人亦不敢干以私問學優裕通知古今識達大<lb/>
體諳練世故臨大政決大疑侃侃焉無所徇人咸莫之<lb/>
能及自初至扵今厯仕以來五十餘年厯事五聖忠在<lb/>
朝廷心在黎庶知有其君而不知有其身知有其國而<lb/>
不知有其家知以天下為憂而不知以富貴為樂真可<lb/>
謂大臣以道事君者也洪惟我太祖髙皇帝君臨天下<lb/>
三十餘年延攬英雄旁招俊乂以開太平之基一時股<lb/>
<pb n="KR4e0098_WYG_008-25b"/>
肱輔弼之臣顧己多矣而碩徳重望敷遺後人以佐守<lb/>
成之業者殆亦不少而福其表表者歟<lb/>
　　題尹氏藏楊少師帖<lb/>
右少師東里楊先生贈侍御尹循尊甫道充翁文一通<lb/>
手帖二幅少師之文難得而侍御得之之易且稱道甚<lb/>
至葢有以來之也予時扈從北京少師留守南京扵今<lb/>
二十餘年而侍御尊甫與楊先生俱已物故觀此文不<lb/>
能無感焉侍御嗣子仁器持求予題予今亦已衰老矣<lb/>
<pb n="KR4e0098_WYG_008-26a"/>
其所感不㡬時後之觀者其亦将有所感也耶<lb/>
　　題少傅先生啓本録副巻後<lb/>
少傅兵部尚書兼華葢殿大學士西昌楊公為兼翰林<lb/>
院侍講時其同母弟羅京坐事謫新開路為民公念京<lb/>
之一兄久戍永昌衛京又以謫去而其子尚幼母氏墳<lb/>
墓在故鄉無與守者扵是以其情具啓仁廟乞宥京俾<lb/>
先塋有所依辭甚廹切仁廟憐惻其意允其請親御寳<lb/>
翰題十九字扵其末并永昌戎伍開免之即所司施行<lb/>
<pb n="KR4e0098_WYG_008-26b"/>
焉十九字葢令㫖也公録在副本今年京來省公北京<lb/>
請錄副以示羅氏子孫公既志其後以授之具以示臣<lb/>
時勉臣反覆觀之有以見仁宗皇帝天地覆載生育之<lb/>
恩待遇臣下優禮之意具扵十九字之中而公孝親友<lb/>
弟之情感恩思報之心藹然見之前後辭氣之間使人<lb/>
不覺惕然欽敬何其盛哉雖然雨露之私不可偶得使<lb/>
公不有格君之徳佐國之功輔導之美安能致恩命之<lb/>
隆若是哉望鼎湖之雲氣瞻獻陵之松柏不得不感激<lb/>
<pb n="KR4e0098_WYG_008-27a"/>
而思慕之深也嗚呼羅氏子孫享有安閒之福扵太平<lb/>
無事之時可不知所自也耶固宜慎扵自修期無忘朝<lb/>
廷曠蕩之恩無沗扵公親親之義可也<lb/>
　　天台吳同志父祖墓碣銘䟦<lb/>
天台吳君同志曩嘗求右春坊曽先生太子少保禮部<lb/>
尚書金先生為其父祖墓碣及銘二首同志既刻而納<lb/>
之墓立之其阡復取二先生文章與其鄉先生張珽張<lb/>
圭所遺其父祖詩三幅為一巻嘗攜以自隨時展而玩<lb/>
<pb n="KR4e0098_WYG_008-27b"/>
之曰庻㡬以慰終身之慕者昨考績來京以示予求予<lb/>
言惟世之為人子若孫者視其先世金玉錢貨田産地<lb/>
宅不啻若肺肝心膂兄弟之間紛争鬭欲不肯分毫尺<lb/>
寸以相讓致使其祖父暴棺露屍他人或為之寒心而<lb/>
畧不以經意者何也彼各有所重也其所重在彼則視<lb/>
此固為輕也視之既輕宜乎其不以經意也扵此且不以<lb/>
經意况肯収䘏其遺書手澤而以為重哉其遺書手澤<lb/>
且不肯収䘏况扵他人之所與者哉以是觀之同志豈<lb/>
<pb n="KR4e0098_WYG_008-28a"/>
不賢扵人遠乎豈非呉氏之賢子孫也歟三嘆之餘特<lb/>
為識之<lb/>
　　䟦女教續編<lb/>
女婦之教亦難矣教以言為訓者也女婦處乎閨門之<lb/>
間内言不出外言不入内外之言不相聞則其為教豈<lb/>
不難哉然其所以事親事夫事舅姑為婦為妻為母之<lb/>
道日用之間彛倫之常性分之所固有因其所固有者<lb/>
而施其教則豈不易易乎元相臺許獻臣輯女教一書<lb/>
<pb n="KR4e0098_WYG_008-28b"/>
其意以為女婦之事散見經史難以徧覩扵是㑹類成<lb/>
編可以一覽而盡得之至為切當然其中未免有所遺<lb/>
畧今冢宰泰和王公又纂輯為續編然後女教之書無<lb/>
不備矣或曰詩書之教不如風俗之美南國被文王后<lb/>
妃之化至扵里巷小夫婦人女子亦皆知以道自處以<lb/>
禮自防豈必皆詩書之化哉殊不知國風之詩多婦人<lb/>
女子之作其言皆道徳禮義孝弟忠愛之感發惟其如<lb/>
是之多也故其化得扵耳濡目染習熟見聞而行之扵<lb/>
<pb n="KR4e0098_WYG_008-29a"/>
日用之間以為常然而不覺其入扵道徳之中禮義之<lb/>
域也矣詩書之化其有益扵世教豈小哉公之所以修<lb/>
扵家行扵國者皆孝弟仁義之行忠厚愷悌之政故推<lb/>
其治餘以成是書豈空言哉<lb/>
　　讀行行重行行<lb/>
竊嘗反覆是詩以為行行重行行者有遲遲不忍去曰<lb/>
生别離者不當别而别雖曰生别離而有死别離之悲<lb/>
之意存焉重行行其行葢不遠至扵萬里道阻㑹面無<lb/>
<pb n="KR4e0098_WYG_008-29b"/>
期則君臣之心不相投合有如胡馬越鳥南北背馳相<lb/>
去日遠相思益深而不覺其憔悴益甚也然相思雖深<lb/>
猶幸君心之悟而召已及其䜛邪蠱惑君心終以不悟<lb/>
如浮雲之蔽白日故長往而顧念還返也中之思猶冀<lb/>
君心悔悟則其思有時而不已今而君心既不悟則其<lb/>
思至扵老死而後已吁忠愛不忘君之情何其至哉末<lb/>
二句聊以自寛譬耳葢亦無可奈何之辭也<lb/>
青青陵上栢卒章曰極宴娱心意戚戚何所廹補注曰<lb/>
<pb n="KR4e0098_WYG_008-30a"/>
冠帶之人自相求索極宴以為樂則人之不䏻自娱而<lb/>
常戚戚憂慮者何所驅廹而然乎如此則戚戚不䏻自<lb/>
娱者為非而極宴以樂者為是矣竊嘗以為京洛富貴<lb/>
之家極宴以相樂及其樂極悲來戚戚然而懷憂慮亦<lb/>
何所驅廹而然耶驅廹者非謂憂戚謂宴樂也以此觀<lb/>
之則斗酒相集雖淡薄而可長久極宴相索雖歡樂而<lb/>
多後患亦自然之理也<lb/>
冉冉孤生竹亮君執高節賤妾亦何為賢者不見用扵<lb/>
<pb n="KR4e0098_WYG_008-30b"/>
時而即扵老也則曰使君誠能執守髙節而不為奸邪<lb/>
所變移則我亦何所為哉<lb/>
李陵與蘇武詩良時不再至末云欲因晨風發送子以<lb/>
賤軀補注云亦欲乗風而以身俱往也竊以為少卿失<lb/>
身匃奴不即死者欲得當以報漢漢不䏻存其母妻子<lb/>
是以絶望也雖富貴虜庭而羞愧之心不能無一旦見<lb/>
蘇武歸中心愧憤而欲死故有送子以賤軀之言殆亦<lb/>
王陵母以死送使者之意扵此正好究觀少卿之初心<lb/>
<pb n="KR4e0098_WYG_008-31a"/>
也沉潛玩味自當見之<lb/>
　書簡<lb/>
　　與胡學士書一<lb/>
大學士先生閤下時勉忝以鄉後輩得參侍翰林承誨<lb/>
加多日昨同里修撰彭汝器歿扵京寓過承車騎降賜<lb/>
撫慰為榮倍萬近又憐其力學無成躬言扵上有㫖差<lb/>
人䕶喪以歸不惟生者有耀而死者亦得以瞑目無憾<lb/>
扵九泉其為恩徳何如耶但羣議以為汝器平生孤苦<lb/>
<pb n="KR4e0098_WYG_008-31b"/>
家族荒寒若得大人先生賜銘其墓以鎮撫其子孫則<lb/>
百世之下永有餘榮謹述其行實一通呈進惟髙明憐<lb/>
而賜之以銘亦鄉郡之所同幸也不宣<lb/>
　　與胡祭酒書一<lb/>
致政賔客先生閤下時勉自忖無似由竊第來先生居<lb/>
内翰職講筵得夤縁以鄉故進侍每蒙教誨深厚暨以<lb/>
不才出為秋官屬先生由大司成移掌史事謬承牽引<lb/>
得復參與同列者先生力也銘刻之懷永永毋忘前歲<lb/>
<pb n="KR4e0098_WYG_008-32a"/>
先生以年辭榮歸老扵鄉優㳺山水間時與耆英髙談<lb/>
羲皇之上時勉欲因夤幸㑹無從而去近者人來乃蒙<lb/>
賜以佳章組縟富麗每展誦之餘若覿丰采誼當屬和<lb/>
特以使還急廹先致片楮為謝俟遲當别具箋申酬也<lb/>
不具<lb/>
　　與楊少師書二<lb/>
少師先生閤下近者謬具封章觸犯國諱死有餘辜但<lb/>
思自束髪以來蒙國家教養以有名位坐食厚恩未有<lb/>
<pb n="KR4e0098_WYG_008-32b"/>
涓埃之報所職惟文墨是事是以繆取所聞以進冀得<lb/>
一言以措之扵用實平生之幸也不意事與願違命遭<lb/>
時滯日昨廷撲骨折其三茍存喘喙幽閉過嚴自分永<lb/>
棄盡瘁扵時無復人世矣邇者側聆運化惟新萬務氷<lb/>
釋春暘所煦不遺幽隂某與大人先生誼雖師友情則<lb/>
肺腑倘䏻一言以闢扃鑰俾黜為山澤之民以守斷壠<lb/>
以奠丘首是即生死而肉骨也臨楮不勝涕頥之至不<lb/>
宣<lb/>
<pb n="KR4e0098_WYG_008-33a"/>
承遣佳札至喻欲集諸耆英扵京寓為燕㑹猥及愚庸<lb/>
俾參末席竊惟諸公皆位重朝端名滿天下為時具瞻<lb/>
者而愚輩學術疎淺位非要津齒雖差長而行不逮人<lb/>
恐不慊公論理宜遜避然嚴命再至其必或有所取謹<lb/>
當趨赴以聆任使不具<lb/>
　　與戴古愚簡三<lb/>
古愚翰學知己懋久不承誨迂鄙之心復萌昨見與務<lb/>
威書知髙懷之不忘吾猶吾之扵賢兄也伻囘竊有告<lb/>
<pb n="KR4e0098_WYG_008-33b"/>
焉僕兄弟近年以來雖愈貧窶然扵母子兄弟之間麥<lb/>
飯藜羹皆能自處冀以盡一世彛倫之歡而已其不愜<lb/>
意者惟吾姪養蒙知吾兄弟心事甚至意其必䏻待吾<lb/>
子若吾兄之扵我也豈期天所不佑竟奪吾賢姪在他<lb/>
人之扵弟者則以為幸扵予心獨以為不幸葢舍姪存<lb/>
日嘗與家兄私相謂曰此子寛而䏻容儉而䏻守率諸<lb/>
弟孝弟以繼吾兄志者必此子也今既死而吾子獨存<lb/>
知其他日為善人乎使其長而事吾兄如舍姪之扵我<lb/>
<pb n="KR4e0098_WYG_008-34a"/>
也則家兄為有子矣如其不然則吾無子也今日慮而<lb/>
至此他日不幸而遭此䏻不痛扵心割扵肝肺而灑涙<lb/>
終日以思吾賢姪乎世俗多異是意也但可與賢昆季<lb/>
孝弟者道之非是而發徒多取譏爾近聞家兄居館悲<lb/>
哀殊甚煩執事為一言以寛譬之則惠我多矣貧居寂<lb/>
寥殊無雅懷故爾潦略<hi>闕</hi>恕<lb/>
暮春行間承昆玉不鄙棄意貺備至且連舟遠送數十<lb/>
里外握手噫嘻不能别非厚愛奚至此哉今遥遥在千<lb/>
<pb n="KR4e0098_WYG_008-34b"/>
里不得與故人接也竹林溪路扁舟野水之思徃來扵<lb/>
懷不釋者豈惟不得相從扵杯酒之間以酣嬉縱謔而<lb/>
已誠以知已者遠而心緒無所託云爾寓此徼徳庇無<lb/>
恙無足道念私家貧薄年老刼刼者莫吾長兄若也不<lb/>
才不能有所顧安之者其䏻時一往安之乎足下昆季<lb/>
仁義人也予言顧己贅矣令兄令弟知己怡怡之暇倫<lb/>
誼篤至其猶有故人之念乎幸達下意雷<hi>闕</hi>也<lb/>
懋擬今歲歸省先人墳墓以達朝廷追贈之恩祭掃之<lb/>
<pb n="KR4e0098_WYG_008-35a"/>
餘得拜謁鄉閭親故而與吾兄論道舊懷以求其所以<lb/>
益我者屈指可期也不意中沮此自取得之無足惜者<lb/>
愧赧愧赧以是怱怱度日懷抱鬱塞有時茫然若病風<lb/>
眩人世都忘每作一詩操筆書罷輒不䏻記憶其不可<lb/>
與有為也審矣并録近作具在别幅觀之亦可以知其<lb/>
所存矣令兄令弟諸茂才及親故見問者為我謝焉李<lb/>
懋再拜<lb/>
　　與同年曽學士書二<lb/>
<pb n="KR4e0098_WYG_008-35b"/>
西墅學士年兄閤下日昨金城坊㑹聚言具本求歸省<lb/>
批答不允欲再陳乞懋以為士之去就有異自古有親<lb/>
近之臣有庸衆之臣親近之臣不可旦夕去左右庸衆<lb/>
之臣則去國長年累歲而不屑是何也付託任使有重<lb/>
輕也閤下以科目則為殿魁以譽望則重扵天下以付<lb/>
託則為近臣又昨承恩命賜紫金魚袋令隨從製作如<lb/>
唐虞世南為行秘書其不可以旦夕去左右也必矣如<lb/>
愚輩則旅進旅退或任一事或修一職可以長年累歲<lb/>
<pb n="KR4e0098_WYG_008-36a"/>
遠去而不為多近聚而不為少此固庸衆之臣其去也<lb/>
奚屑哉以愚觀之則閤下雖欲再陳其不允也必矣莫<lb/>
若更遲數嵗而後可議行止也不宣<lb/>
䝉示髙作巢睫集讀之長篇多舂容演迤短篇亦皆精<lb/>
嚴雅麗信乎四方播誦如南金美玉足以埀世傳遠也<lb/>
無疑矣日昨㑹語間言不及唐人有活法自以為歉愚<lb/>
聞專祖蹈襲者謂之死法脱胎換骨者謂活法昔吕居<lb/>
仁序江西詩派言靈君有自得之妙忽然有入然後惟<lb/>
<pb n="KR4e0098_WYG_008-36b"/>
意所得萬變而不窮是即真活法也閤下之作已皆曲<lb/>
盡其妙葢自活法中來奚必屑扵唐人之軌轍而後謂<lb/>
之造詣也耶但在優㳺厭飫以培其本爾如愚軰奚足<lb/>
以攀乎逸駕者耶不宣<lb/>
　　答貢士問書一<lb/>
貢士某文英足下日昨承書問宋朝進士有特奏名何<lb/>
也此載在宋史聞板被囘禄不存惟通鑑采緝不詳載<lb/>
記云宋開寳二年十月詔禮部閲貢士十五舉以上曽經<lb/>
<pb n="KR4e0098_WYG_008-37a"/>
終塲者具名以聞庚戌詔曰貢士司焉浦等一百六十<lb/>
人困頓風塵潦倒場屋非有特恩終成遐棄各賜本科<lb/>
出身此特奏所由始也景徳二年三月賜李迪等進士<lb/>
第賜特奏名五舉以上本科六十四人三傳十八人三<lb/>
禮四十四人如年老受将作監主簿三十一人此特奏<lb/>
名所由立也又曰宋進士廷試何時而始也載記云開<lb/>
寳六年諸經學進士並試殿廷二月庚午御講武殿覆<lb/>
試新進士宋凖等以下一百二十七人其廷試之始乎<lb/>
<pb n="KR4e0098_WYG_008-37b"/>
又問宋之書判銓試其亦有自乎載記云建隆三年八<lb/>
月左拾遺髙錫言請問法書十條以代試判詔今後應<lb/>
求仕及選人並試判三道仍設書判科此書判所由起<lb/>
也乾徳二年正月詔選人四時參選景徳元年八月令<lb/>
銓司引對賫所試書判以備奏御至仁宗即位以諸官<lb/>
缺官凡守選者並與放選以示特恩迨至景祐而廢書<lb/>
判為銓試矣此銓試之由也餘問只採通鑑所載亦足<lb/>
以知其畧矣不具<lb/>
<pb n="KR4e0098_WYG_008-38a"/>
　　與去伐友書二<lb/>
數日在告可䏻相就飲一斗乎秋凉步趨而大道平易<lb/>
車馬减少雖有沙塵亦風静不逼人專俟專俟勿嫌坐<lb/>
邀舍館定己久宜一見過紙短情長不䏻一一<lb/>
前日聞貴恙或傳手足㣲有動搖疑是風即欲往問奈<lb/>
前者别歸數次咳血以此怕出葢恐犯熱又且無肩輿<lb/>
之人以故不得盡情兹徑令一誠去問候動履何似希<lb/>
示報以慰渇思<lb/>
<pb n="KR4e0098_WYG_008-38b"/>
　序<lb/>
　　芳徑胡氏族譜序<lb/>
廬陵邑庠生胡鍊以其族譜求予序按譜胡氏始居長<lb/>
沙醴陵厥後有諱贇字文善者仕後唐官至文淵閣大<lb/>
學士兼知樞宻院加特進贈太師中書令生三子五季<lb/>
時遭馬殷亂辟地扵吉伯曰杲居廬陵值夏仲曰暹居<lb/>
泰和南城季曰炅居泰和禾溪其子恵字子仁徙黄漕<lb/>
子仁之孫諱良字文像徙廬陵之芳徑而徳行文學簪<lb/>
<pb n="KR4e0098_WYG_008-39a"/>
纓仕宦代不乏人載之其譜見扵諸公之序録備矣反<lb/>
覆觀之有足為斯譜重者三焉其為譜例譜規立法簡<lb/>
當議論正大意慮深遠防範切至此則七世祖江洲教<lb/>
授克明十四世孫樂泌翁宏敷之所作也觀者莫不起<lb/>
敬而况扵其宗族子弟也耶是豈不足為斯譜重哉其<lb/>
譜圖序文有曰昔晉人以宦譜相髙寒門單緒談者齒<lb/>
冷吾宗之寒與否不暇計獨慮夫世次失紀則其序紊<lb/>
族屬不明則其道乖務欲念其祖之所自出合其族之<lb/>
<pb n="KR4e0098_WYG_008-39b"/>
所由分别尊卑叙昭穆喜而慶哀而弔不以其富貴貧<lb/>
賤相視如路人焉則扵人倫厚矣此則九世祖宋景定<lb/>
進士翰林學士崧之所作也其言有禆扵世教也大矣<lb/>
是又豈不足為斯譜重哉宋紹興中澹菴先生上封事<lb/>
極論和議事連遭貶斥至扵再三而不悔徳祐中崧之<lb/>
子太學生山甫上書論賈似道誤國不報宋季社溪有<lb/>
曰文可號可山從文丞相勤王至海上被執及元有天<lb/>
下可山季弟文定號定山誓不仕扵元竟以不屈被害<lb/>
<pb n="KR4e0098_WYG_008-40a"/>
孤忠勁節出扵一族炳炳烺烺照耀萬古此尤足為斯<lb/>
譜重也方今世族家之為譜者所以紀録先世簮纓科<lb/>
第求士大夫作為文辭欲以誇耀扵時而己其有能如<lb/>
樂泌翁學士公之篤扵綱常倫理之誼而以敦宗睦族<lb/>
為意者乎其有能如澹菴先生與山甫及定山昆弟之<lb/>
忠烈冠世者乎故予因鍊之求特為著其槩足為斯譜<lb/>
重者以復之若夫繁文諛辭殆不足道也是為序<lb/>
　<lb/>
<pb n="KR4e0098_WYG_008-40b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　古亷文集巻八<lb/>
</p>
<p>
</p>
  </div>
</body>
</text>
</TEI>
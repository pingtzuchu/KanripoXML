<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>古廉文集巻六</head> <lb/>
    <p>
<pb n="KR4e0098_WYG_006-1a"/>
欽定四庫全書<lb/>
　古廉文集巻六<lb/>
　　　　　　　　　　　　明　李時勉　撰<lb/>
　序讚<lb/>
　　送周太守赴任台州序<lb/>
正統九年秋七月以台州通判貴溪周君旭鑑為本府<lb/>
知府從民請也旭鑑初為黄巖令六載有異政御史三<lb/>
司以聞詔陞府判以褒之仍理其縣事命下黄巖之民<lb/>
<pb n="KR4e0098_WYG_006-1b"/>
歡呼抃舞老幼廢疾餓羸者相與慶於家曰吾屬幸有<lb/>
所依歸也隣邑之鰥寡無告者相與泣於道曰安得有<lb/>
如周君者來撫我也其或有不得其平者不赴訴其縣<lb/>
皆來訴君以求其平又六年治效愈益彰其間恵利之<lb/>
及人者不獨黄巖也仰望而愛戴之者不獨其民也故<lb/>
於其報政天官也郡民與衛卒數十百人相與謀曰君<lb/>
之賢一邑不足以淹之今其往倘為知者薦之朝廷留<lb/>
之京師則吾與若等失望矣盍列其治状上請為郡守<lb/>
<pb n="KR4e0098_WYG_006-2a"/>
茍得遂焉則一郡受其恵豈不幸哉衆咸曰然於是以<lb/>
其情封章奏進上果允其請擢陞今職將行國子生徐<lb/>
彬以其事告予求文以贈之夫牧民之職在通民情達<lb/>
風俗而後可以行政茍不通其情不諳其俗則其所施<lb/>
為必有拂其情違其俗者拂其情違其俗則雖驅之以<lb/>
刑廹之以勢有不得其從焉然則不驅以刑不廹以勢<lb/>
而能使之帖然而服從者是必有其道也今夫逺鄉瘠<lb/>
土之民貧而儉其俗質朴近郊沃壤之民富而奢其俗<lb/>
<pb n="KR4e0098_WYG_006-2b"/>
驕侈儉而質則易與為善富而驕則易於為惡知其易<lb/>
於為善也必導其向善之意使之歡欣踴躍而不能自<lb/>
已焉知其易於為惡也必禁其非僻之心使之摧抑消<lb/>
沮而不得自肆焉凡號令刑罰動作施為之際輕重緩<lb/>
急抑揚取舎之中有導之之意寓焉而不使知其所以<lb/>
導之之方有禁之之意存焉而不使知其所以禁之之<lb/>
術如是則善者日勸惡者日懲舉陶於吾春風和氣之<lb/>
中而不知所以為之者而後為政之善也周君於是固<lb/>
<pb n="KR4e0098_WYG_006-3a"/>
所優為之何也熟於其民情風俗非一日也今之行特<lb/>
舉而措之耳其所成循良之政可以名於今與後而不<lb/>
愧乎古之人必矣於其行聊申其説以為贈云<lb/>
　　送史知府之任建寧序<lb/>
皇上知守令之近民民之休戚係焉故嘗詔内外百僚<lb/>
舉所以堪任牧民者又命吏部簡在内久任而賢且能<lb/>
者授以州郡之職為吏部者承命不敢忽夫以上之求<lb/>
之也為至切下之舉之也為不茍所司之所以擇而任<lb/>
<pb n="KR4e0098_WYG_006-3b"/>
之也為不輕而膺命之日或猶有不滿人心者焉人果<lb/>
難知乎獨應天史君嘗為進士為行人既九年擢為建<lb/>
寧知府人則以為宜夫一受任之頃而人輒以為宜必<lb/>
能舉其職者也君性資聪敏問學<hi>闕</hi>
<pb n="KR4e0098_WYG_006-4a"/>
</p>
<p>
<pb n="KR4e0098_WYG_006-5a"/>
</p>
<p>
<pb n="KR4e0098_WYG_006-6a"/>
　　送張照磨歸鄉序<lb/>
吾友張君友讓㑹稽抗直士也讀書能吟其為磊磊落<lb/>
落不為時俗所羈始以知者薦得福建憲臺照磨初至<lb/>
見政有是非輒公衆言其不可或不從必反覆辨論至<lb/>
窮極而後已故藩臬大臣為之更令改度以從政者甚<lb/>
多凡有所為必審思而行之曰得無不可張照磨意乎<lb/>
然敬而忌之每遇亊有難理輒以委焉閩之地濵海而<lb/>
備禦有失政三司官同諊之時有獄牽連久不决憲府<lb/>
<pb n="KR4e0098_WYG_006-6b"/>
命之往君至即日理出無罪囚四十餘人被枉以罪死<lb/>
者十九人獄上上官以為私置軍器將以貨利蠻夷烏<lb/>
可釋哉君署其案云竹盔紙衣乃防身之物非軍器也<lb/>
軍器必可貨者以此貨之果售乎卒盡釋之有中官率<lb/>
守關卒取民羌葉民衆共拒弗與中官教卒訴民聚衆<lb/>
拒采上供物者五百餘人所司令君逮捕之公曰我軰<lb/>
為守土官凡上供物皆當知今不由我而自取之果為<lb/>
上供物乎且五百人相聚為惡郡縣官宜知之何以不<lb/>
<pb n="KR4e0098_WYG_006-7a"/>
言上官曰既以命汝自為區處無多言既而又曰好為<lb/>
之彼意恐不怫也君不應首肯而出不過家徑至其所<lb/>
取守關卒怒而笞之罵曰汝守關所以防奸乃棄而他<lb/>
往於法當死衆皆泣下君顧同列佯曰是必有率之者<lb/>
率之不得不往庶㡬其有生路哉於是衆皆譁然曰中<lb/>
官呼我我安敢不從君曰果然各具状來逾時百餘人<lb/>
皆至君問曰汝等相聚欲何為上供物可已乎民皆曰<lb/>
實非上供物蓋我民食㯽榔羌葉耳彼欲私取貨之以<lb/>
<pb n="KR4e0098_WYG_006-7b"/>
為己利故拒之凡聚衆必有為首者如不信訴者在此<lb/>
請問誰為之首卒戰栗不敢言君即馳還中官迎笑曰<lb/>
事如何曰卒皆云大人率之往民皆曰非上供物僕欲<lb/>
訊諊之恐激之有他變或奔訴於朝使大人受重責不<lb/>
便故還白之中官遽起握其手曰張照磨非君㡬禍我<lb/>
矣惟所命君於是取訴卒與鄉長數人杖責遣之五百<lb/>
家遂得安君之為政若此者甚衆予之所聞者止此然<lb/>
觀於此則其他㮣可知矣今年春君以考績來天官既<lb/>
<pb n="KR4e0098_WYG_006-8a"/>
書最將還以疾辭得去歸其鄉予於是序以贈之見君<lb/>
之仕宦非落落於人世者也<lb/>
　　送王大尹赴寧陵詩序<lb/>
王氏安成故家孟常王氏之佳子弟今河南叅政瀘願<lb/>
之猶子監察御史體艮之從兄也明敏篤厚通知世務<lb/>
以國子生擢知河南之寧陵縣事寧陵民淳而事簡號<lb/>
稱易治凡邑有令有丞有簿有幕職寧陵獨不備其官<lb/>
惟令與幕職而已蓋以事有煩簡之不同也故仕於是<lb/>
<pb n="KR4e0098_WYG_006-8b"/>
者往往優游閒適與民相安於無事終九載而去者蓋<lb/>
比比焉衆咸曰以孟嘗之才而居是邑不亦得其樂哉<lb/>
予獨以為非是今之仕為郡縣者得乎煩劇之地衆輒<lb/>
為之咨嗟嘆息以為難而斯人者亦消沮畏懼無復有<lb/>
為之志如得乎閒静之處衆輒為之歡欣歎羨以為喜<lb/>
而斯人者亦踴躍矜肆無復朂勵之意是二人者皆不<lb/>
能以得名於時者一則餒而懼一則驕而惰也惟君子<lb/>
則不然遇艱難而不懼益奮發以展其所素藴譬之干<lb/>
<pb n="KR4e0098_WYG_006-9a"/>
將以剸犀兕而其鋩刄不折然後有以見其利遇閒逸<lb/>
而不惰益勤苦以求其所不足譬之江河以注滄海而<lb/>
其浩𣺌不息然後有以造其極孟常才優學篤固當付<lb/>
之以其所難而得此則為非宜然由是而益進進不已<lb/>
使其所造詣日髙亦安知其非所以成其才而大用於<lb/>
他日也歟雖然予於孟常猶有告焉方今郡縣之吏惰<lb/>
於政務也甚矣民之疲於弊政也深矣聖明在上選㧞<lb/>
賢才以任守令固將有以濟之能者旌之不能者罰亦<lb/>
<pb n="KR4e0098_WYG_006-9b"/>
必及焉孟常勉乎哉孟常予姻友也而其職則牧民也<lb/>
為姻友而期於大用者私恩也為牧民而期之以盡其<lb/>
道者公義也孟常其亦勉乎其公義以副吾私心之所<lb/>
望哉<lb/>
　　送孫知縣之任廬陵序<lb/>
永樂十有八年秋九月以南城兵馬指揮孫公為廬陵<lb/>
縣尹吾友翰林修撰蕭時中相率作為詩歌以贈之而<lb/>
屬予序廬陵吉之大縣地廣而民衆家習詩書而人知<lb/>
<pb n="KR4e0098_WYG_006-10a"/>
禮節重廉恥而有恩義茍得夫賢令長以治之而其所<lb/>
以懽忻踴躍以聽其號令服其教化若水之趨下而親<lb/>
之愛之若子弟之於父兄無難也自夫為吏者不知其<lb/>
所以長民之道或過於嚴刻溺於貨利椎擊而剝割之<lb/>
以殘其肌膚咀其膏血視其治猶商賈之區其於簿書<lb/>
期㑹猶且委而不顧而况於禮義教化之先務乎由是<lb/>
或以為難治者豈其邑之罪哉夫朝廷選任賢能以居<lb/>
守令舉千里百里之民以付之正欲其治以教養之若<lb/>
<pb n="KR4e0098_WYG_006-10b"/>
父母之於子不能有以撫摩愛恤使之長育生息而反<lb/>
視之猶草菅然其疾痛愁苦畧不以動其中是果為民<lb/>
父母之道哉彼齷齪猥瑣者固無足責學乎聖人之道<lb/>
負賢者之名果可以若此乎公始由大學出知浙之新<lb/>
昌山東之清平皆以憂去服除調為兵馬南城所至俱<lb/>
有聲稱今之去為廬陵也廬陵之民何其幸哉其必能<lb/>
决去舊弊而惟新是圖以不負朝廷選任之意而無愧<lb/>
於其所學也審矣廬陵之民亦何幸哉<lb/>
<pb n="KR4e0098_WYG_006-11a"/>
　　送楊大尹致仕還鄉序<lb/>
前三十年予以憂制還鄉里懐忠館予其家受舉子業<lb/>
觀其學甚勤行甚篤蓋有志於仕進者也後十餘年予<lb/>
始見其充有司貢來京師卒業大學又後十餘年始見<lb/>
其得職為景陵令懐忠至官以持已愛民聞于上下然<lb/>
不事阿容賢者固重之而貪濁者咸忌焉至生事端以<lb/>
撓之懐忠於是浩然有歸休之意而不可得者久之今<lb/>
年懐忠上計京師㑹朝廷篤優老之意於是堅以疾辭<lb/>
<pb n="KR4e0098_WYG_006-11b"/>
得歸其鄉蓋自受職至今僅五六年而已噫以懐忠之<lb/>
仕何其進之難退之易耶夫進在人有不可必退在已<lb/>
所可必者一進退難易之間而懐忠之為人可知矣非<lb/>
其恬退自脩守已而循理能之乎懐忠歸其綸巾野服<lb/>
逍遥乎山水之間可以勝夫籫組輿馬之榮其林池田<lb/>
園之資可以勝夫廪祿名爵之貴而其東西南北去留<lb/>
行止惟其所欲無不如意則又可以勝夫官守之拘世<lb/>
俗之累豈不樂哉然予聞古之致仕而歸者非徒休其<lb/>
<pb n="KR4e0098_WYG_006-12a"/>
老而已蓋又將以教於鄉而化之焉此鄉飲燕射之禮<lb/>
所以不遺於致仕者其亦以此歟懐忠其知所以自樂<lb/>
矣乎俟予得請而歸與懐忠同其樂可也<lb/>
　　送楊允謙還建安詩序<lb/>
文淵閣大學士兼翰林學士楊公之從弟仲宜自閩來<lb/>
省公于京師將歸公命其次子允謙偕行中書舎人許<lb/>
鳴鶴暨其僚友相率為歌詩以贈之予備員詞林辱公<lb/>
之知甚深而予亦知允謙聪慧秀朗淳厚而好學恭慎<lb/>
<pb n="KR4e0098_WYG_006-12b"/>
而習於禮自童丱時嶷然已有成人之志今既冠矣又<lb/>
得侍公于京師蓋其學問益修而禮度益謹人皆謂公<lb/>
有子也比見貴家子弟仰藉父兄之庇輕裘細葛乘堅<lb/>
驅良馳騁於市里之間傲睨於閭閻之内往往為人所<lb/>
指議而非笑之有弗顧也此豈其性然哉蓋失其教而<lb/>
狃於所習也惟允謙獨不然生乎閥閲之胄長於富貴<lb/>
之中而能脱畧浮靡屏斥紛華以從事於禮樂詩書之<lb/>
教揖譲進退之容穎然有以異於人而為士大夫之所<lb/>
<pb n="KR4e0098_WYG_006-13a"/>
重者雖其性質之美要皆出於家庭之訓有以致之也<lb/>
不特此也仲宜篤於孝友之行不逺千里省公於此非<lb/>
篤于友愛者不能也而公又遣子允謙以侍其歸其愛<lb/>
弟之情又何如其至耶於是父子兄弟藹然於庭砌之<lb/>
間可謂椿桂齊芳華萼相映矣何其盛哉京都人士瞻<lb/>
望其儀容者安得不興起乎雖然吾於允謙之行而復<lb/>
有告焉學問之進由於勤而或不能造其極怠以止耳<lb/>
允謙歸益勉而弗怠不至其極不止則他日之所造就<lb/>
<pb n="KR4e0098_WYG_006-13b"/>
有以異於人而可以勸於人者豈止如是而已哉<lb/>
　　送周孜榖還鄉詩序<lb/>
永樂九年夏六月故人周孜榖氏與其兄徳隆偕其叔<lb/>
父隆祥來别予去歸其鄉吾友王君瀘淵與周氏有通<lb/>
家之舊聞其歸首為歌詩以贈之於士友之在京師者<lb/>
咸作之而王君又屬予序予居京師有年凡賔客之至<lb/>
者無廣厦以為游息無酒食以相燕樂性復愚直不能<lb/>
為軟語以相媚悦自非交契之宻而能以義相接其能<lb/>
<pb n="KR4e0098_WYG_006-14a"/>
一再至而不厭者鮮矣孜榖始以税賦而來為鄉人所<lb/>
誣以其情達卒得直其兄與其叔父自其家來視之常<lb/>
往還余官舎中與之瀹茗清論終日雖數來而不厭其<lb/>
能知交際之義者乎予昔家居時嘗過周氏見其子事<lb/>
父兄友其弟藹乎其情秩乎其有禮故吾樂與之交久<lb/>
而益親既而别去數年幸得一相遇於此於其歸也安<lb/>
得無一言乎雖然人之好尚不同勤詩書者不知金玉<lb/>
之重重金玉者又烏知翰墨之為貴哉故夫遺千金於<lb/>
<pb n="KR4e0098_WYG_006-14b"/>
途未有過而不拾者而載書策以適四方終日不得一<lb/>
售焉况于予言乎周氏本詩禮之裔孜榖又聪敏能讀<lb/>
書而其兄與其叔父皆淳雅端重今而處患難之餘垂<lb/>
槖蕭然聞有遺之言者則欣然喜非其好之能如是乎<lb/>
孜榖之尊嚴添祥君與其婦翁戴君誠問皆號為知言<lb/>
孜榖之歸也拜二君之暇出吾文於筆硯間必為知言<lb/>
所取庶㡬其不同見輕于重金玉者矣<lb/>
　　送金武伯還新淦縣序<lb/>
<pb n="KR4e0098_WYG_006-15a"/>
永樂二十一年冬文淵閣大學士兼翰林學士金公之<lb/>
次子武伯來省公于京師至之日公適扈駕北征還武<lb/>
伯拜舞膝下稱觴獻夀歡慶之意婉愉之色溢於邸第<lb/>
退而與賢士大夫交接往還從容温雅謹於禮節而慎<lb/>
於言辭恂恂然無驕矜之態慢易之失人皆曰貴游子<lb/>
弟之賢者有如此乎明年春公遣之還詞林文學之士<lb/>
惜其别相與賦詩以贈之俾予為序夫公以偉才奥學<lb/>
事今上皇帝為侍近之職處心忠直制行潔白為上所<lb/>
<pb n="KR4e0098_WYG_006-15b"/>
信任委以腹心古之所謂内相者不獨在乎命令制詔<lb/>
専職文翰討論潤色而已所以攄誠竭慮出入獻納圖<lb/>
惟厥政有以契乎宸𠂻當乎事理固非衆人所能及其<lb/>
際遇之隆寵錫之厚亦非羣臣所可擬而公猶自視欿<lb/>
然未嘗以矜已而誇於人豈非厚徳之士乎故武伯得<lb/>
義方家庭之訓涵濡漸習之久以礪其文行成其徳器<lb/>
不流於習俗之偏而稱其為故家賢子弟者豈偶然之<lb/>
故哉雖然公負其道徳之美以佐天子敷施教化陶鈞<lb/>
<pb n="KR4e0098_WYG_006-16a"/>
萬類俾無不遂其生得其所而皆由於仁義禮樂之中<lb/>
樂乎雍熈和洽之治功著於國家名昭於簡策將使天<lb/>
下後世之人瞻望企慕有不可及之歎寧獨刑於家庭<lb/>
之間而及於子弟而已耶故吾於武伯之行序以為贈<lb/>
使人知公之大者如此而武伯之賢將必嗣其業豈止<lb/>
於今所頌美而已武伯亦尚勉乎哉<lb/>
　　送管榖汝序<lb/>
書臺管氏子恂倜儻而好義嗣子榖汝英偉俊邁有父<lb/>
<pb n="KR4e0098_WYG_006-16b"/>
風予曩家居時獲交其父子間甚厚其後沗進士列官<lb/>
於朝濶别不相見者蓋十餘年矣每因人往來問道鄉<lb/>
故人情風俗與往昔異者甚<hi>闕</hi>　　榖汝事其親孝敬<lb/>
不衰而待其異母弟友愛深至者無異辭為之<hi>闕</hi>　以<lb/>
為故家流風餘韻猶尚存焉其必有觀感興起者今年<lb/>
冬榖汝以公家事至京師將還過顧旅舎握手歡甚欲<lb/>
久留以罄予懐榖汝則以其尊嚴卧疾於家而其弟幼<lb/>
弱即買車促装犯霜露戴星月晨夕南還以奉湯藥為<lb/>
<pb n="KR4e0098_WYG_006-17a"/>
急不能一日留也嗟夫榖汝果孝弟人也耶不然何其<lb/>
聞與見焉者合也雖然吾於榖汝之行深有感焉孔子<lb/>
美子賤之賢則曰魯無君子斯焉取斯孟子曰一鄉之<lb/>
善士斯友一鄉之善士昔吾居於鄉見前軰舊徳以孝<lb/>
弟禮義訓教其子弟而子弟之所以更相戒飭以奉承<lb/>
其訓而不敢違故人情厚而風俗美今吾居數千里外<lb/>
見鄉之罹患難父兄子弟之不相顧者比比皆是亦獨<lb/>
何哉豈鄉之所謂善士者少耶何其今與昔之所見者<lb/>
<pb n="KR4e0098_WYG_006-17b"/>
相去之逺如此故吾于榖汝之行深有感焉榖汝歸鄉<lb/>
人庶其有所感發而興起則其欲與子賤之君子與鄉<lb/>
之善士者將必來取法而風俗淳美之如曩時者蓋亦<lb/>
易矣吾於榖汝之歸卜之<lb/>
　　送羅知州赴廣徳詩序<lb/>
永樂十有九年夏四月皇帝以天下藩臬之司郡縣之<lb/>
任未盡得其人乃命重臣四出考核察其賢否廉汚勸<lb/>
賞而黜罰之命下之日四方逺近之人莫不歡忻踴躍<lb/>
<pb n="KR4e0098_WYG_006-18a"/>
以為慶幸而吏部之用人也亦詳慎而不敢輕焉於是<lb/>
吾友羅君坤泰以庶吉士起授廣徳知州將行朝之大<lb/>
夫士相率為歌詩以榮之屬予序予惟方今郡縣吏其<lb/>
不職也甚矣始也當都邑營建之時四方朝貢之集其<lb/>
供給之需科徴之務國家經度固有常法而因是以徇<lb/>
其私者十常八九財用已匱而其欲無厭故政日以弊<lb/>
民日以困雖重法以䋲之嚴令以禁之而不知止也其<lb/>
間能因其經度之常以䘏其民人㡬何其人哉於乎向<lb/>
<pb n="KR4e0098_WYG_006-18b"/>
之所為固或有由也今也經營既已停息矣四夷既已<lb/>
罷通矣徴斂百需之費悉已蠲革矣其壊法困民之罰<lb/>
復宥釋而咸與維新矣於斯而不思所以滌刷穢慮遵<lb/>
循矩度而尤於濫而不知檢是宜國法之所加而無足<lb/>
恤者矣雖然吾常以為用人者之過也何也蓋守令之<lb/>
職至不輕也乃或舉於凡民之中而以其人材之偉或<lb/>
拔於胥吏之羣而取其刀筆之能或循夫資格之常而<lb/>
不顧其庸駑之材目未嘗覩夫民之艱苦心未嘗辨乎<lb/>
<pb n="KR4e0098_WYG_006-19a"/>
事之是非國家之法度未之或聞也政治之設施未之<lb/>
或習也皇上所以愛民恤刑之意未嘗一經其聽慮一<lb/>
旦驟而授之以牧民之任彼懵然而莫之省乃以其所<lb/>
得之任為貨利之資貪虐自恣無所顧忌雖警之而不<lb/>
悟宥之而不知改者其性習然也今吾坤泰歌鹿鳴於<lb/>
鄉而來京師一舉而第進士為吉士翰林出入廷陛之<lb/>
間近聖天子清光其於國家之典民事之常致治之務<lb/>
固已通達而練習之皇上所以愛民惓惓之意亦飫聞<lb/>
<pb n="KR4e0098_WYG_006-19b"/>
而識之非一日矣舉而授之是任豈不當歟使用人者<lb/>
皆如是舉也亦何足過哉而受任皆如吾坤泰也又豈<lb/>
有前所云者之失哉以坤泰觀之其他有不侔矣於其<lb/>
行故有以贈之<lb/>
　　送吳善存還鄉詩序<lb/>
善存予姻友也其尊府壺翁先生為楚府教授還鄉祭<lb/>
祖時予為縣庠生得拜識其顔面儀容儼雅言論溫然<lb/>
使人望而敬之即而愛之雖與之久處而不厭惜乎其<lb/>
<pb n="KR4e0098_WYG_006-20a"/>
復往而不能留也其後先生歿於開封而予在翰林為<lb/>
之一出涕先生歿後之四年善存始以其喪歸葬翰林<lb/>
學士解公為誌其墓今少傅兵部尚書泰和楊公游武<lb/>
昌時與先生友善見所撰誌謂善存曰先公徳善尚有<lb/>
可書者學士蓋未知也善存欲得其詳公曰他日當為<lb/>
汝書諸墓碑是後善存以家門多故未暇及此又三十<lb/>
年忽憶公言買扁舟徑詣京師拜公館下求焉公既老<lb/>
負國重任論道經邦之餘有求其文者堅拒之及善存<lb/>
<pb n="KR4e0098_WYG_006-20b"/>
至欣然曰子如不來吾亦將書以遺子况子來求邪即<lb/>
次第書之以授善存善存喜曰吾奔走六千餘里而來<lb/>
獨為此也今得之足以慰先人地下復何憾即日促装<lb/>
歸鄉之士大夫皆賦詩送之以其序屬予方今世俗之<lb/>
子弟於父兄之仕也相與還往省視絡繹及其一遇禍<lb/>
患或至於死亡也則絶弗復顧遂使流落於逺方埋骨<lb/>
於異土四時享薦祭掃之際畧不一動其心焉尚肯留<lb/>
意於銘誌碑刻跋厯險阻求之於數年之後而圗為不<lb/>
<pb n="KR4e0098_WYG_006-21a"/>
朽計邪斯人也豈獨無孝弟仁義之心哉由鄉無善俗<lb/>
以為之勸而親戚故舊又莫能告之以其道故終迷而<lb/>
不知信也由是觀之善存其亦賢於人已乎諸君以是<lb/>
重之使聞善存之風或有感發而興起焉者是亦厚風<lb/>
俗之一助云<lb/>
　　送劉彌勗赴髙縣序<lb/>
士之仕也有得失取舎升沈榮辱之不齊惟讀書達道<lb/>
者為能安之蓋讀書者必達乎道達乎道必安乎命安<lb/>
<pb n="KR4e0098_WYG_006-21b"/>
乎命則得失取舎升沈榮辱舉不能動之不然則妄意<lb/>
以求之違道以干之既不足以得之而或至於喪敗者<lb/>
有矣彌勗自少聰敏勤於學問入縣庠為弟子員諸生<lb/>
多讓其賢既舉於鄉郡試于禮部同進之士多第進士<lb/>
而彌勗獨得補外校官以去或者為彌勗惜之彌勗曰<lb/>
此吾命也且吾學之未至耳豈有司之過哉欣然就道<lb/>
無所辭既兩為校官坐事左遷縣幕職人尤為彌勗惜<lb/>
之彌勗曰此吾命也且吾行之未至耳豈所司之過哉<lb/>
<pb n="KR4e0098_WYG_006-22a"/>
欣然就道無所恨一則曰命二則曰命又深罪乎已而<lb/>
不尤乎人非讀書達道之君子其能然耶今之士好髙<lb/>
負氣一得卑秩輒奮然不樂故有居幕職而與縣宰抗<lb/>
者是不安乎其分者也不安乎分將何導民以禮哉彌<lb/>
勗能安乎命則必能安乎分其去髙縣必有可觀者焉<lb/>
彌勗有道之士也夫道化民之本贊百里之政每事必<lb/>
由於道而無所厲乎民民其有不化服也哉彌勗行交<lb/>
游之士皆賦詩以贈之而予為之序云<lb/>
<pb n="KR4e0098_WYG_006-22b"/>
　　送義民允謙還安成詩序<lb/>
仁義人所固有者而鮮能行之以其所固有而不能行<lb/>
豈以仁義為不足行邪以仁義為不足行則必輕乎仁<lb/>
義矣輕乎仁義則必重於利重於利則必㤀已以求之<lb/>
雖殞身滅性有不暇恤也殆將孜孜焉惟利之是營而<lb/>
惟日不足矣以其所不足之心而欲使之推其所有以<lb/>
及於人其能然哉此仁義之所以不行而行仁義者之<lb/>
所以難得也朝廷務養民之政而行備荒之術詔民有<lb/>
<pb n="KR4e0098_WYG_006-23a"/>
出粟以助者降璽書旌其義而復其家吾邑聞命而起<lb/>
者四人謝氏允謙其一也出粟二千石以實官廪使者<lb/>
以其名聞褒賞之如例允謙來謝恩闕下又賜膳於光<lb/>
祿遣還翰林編修吳與儉嘗從游其尊府之門而交於<lb/>
允謙乆且厚者賦詩以贈之謂予宜為序夫天之生物<lb/>
所以養人者也生物而多于人所以使之用而有餘也<lb/>
然不能均與之不在乎此則在乎彼故有富有貧者焉<lb/>
有餘有不足者焉以其富而有餘給其貧不足者亦理<lb/>
<pb n="KR4e0098_WYG_006-23b"/>
之常也天之道也若夫居積豐厚而不施之人者背乎<lb/>
天也背乎天者則必棄于天矣何也人之所以豐盈而<lb/>
富厚者天之為貧不足者寄也知其為天之所寄也推<lb/>
之以利乎人則有以合乎天矣合乎天則可以長有其<lb/>
所有以濟人之所無而不為天所棄矣謝氏邑之大家<lb/>
允謙謝氏之賢者其尊府復古先生篤學老成士也丁<lb/>
亥嵗旱吾以内艱家居過先生適先生自百里外禱于<lb/>
龍潭還設壇于里髙山延道士誦經其上晨夕謁禱焉<lb/>
<pb n="KR4e0098_WYG_006-24a"/>
吾曰此天災人力若之何先生曰至誠感神古之人有<lb/>
行之者我何為獨不然且我家可自給一鄉之人不食<lb/>
我能獨食耶其後果得雨鄉人賴之伯兄允濟尤好善<lb/>
樂施嘗以詿誤至京師見道路廢疾餓丐者掇已所有<lb/>
與之不恡在憲獄得白出其衣衾之類悉以與所識窮<lb/>
乏者及歸行槖尚千錢盡舉以濟人之不給者則是允<lb/>
謙之所為如此者其父子兄弟之間性習所常然不足<lb/>
多也第以吾邑近四萬户以四萬户之多而尚義者纔<lb/>
<pb n="KR4e0098_WYG_006-24b"/>
四人焉則允謙可謂難得者矣允謙行吾徒儒者也貧<lb/>
不足者也虚言以為贈於允謙固無益也又何益于鄉<lb/>
之人哉雖然鄉之人若允謙之富而有餘者不少也歸<lb/>
而出吾斯文於座側觀者必有感發而興起焉則庶乎<lb/>
尚義者之多而於鄉之人亦庶乎其有益也聊以允謙<lb/>
之行卜之<lb/>
　　顧東起廬墓承旌表序<lb/>
孝子不忍死其親之心雖終身有不釋也况初喪之際<lb/>
<pb n="KR4e0098_WYG_006-25a"/>
也耶初喪之際擗踊哭泣水漿不入口而柴毁骨立者<lb/>
此人情之常也而於既𦵏則有負土廬墓不歸者何也<lb/>
蓋朝夕承歡於一堂之上問安定省無所違離一旦有<lb/>
死生之隔其忍遽棄之中野一去而不顧耶此所以有<lb/>
負土成堆倚廬於墓者又孝子之至情也情之至而足<lb/>
以動天地感鬼神致祥異載在史傳古今争相傳誦以<lb/>
為難得豈非以能盡其道者鮮耶太醫院士崐山顧暘<lb/>
東起喪其父善庵處士自北京扶柩走數千里歸𦵏於<lb/>
<pb n="KR4e0098_WYG_006-25b"/>
江寧長山之原與其母張氏同窆焉既𦵏手植松柏數<lb/>
千株結廬墓次晨夕奉侍進爵進饌悉如平時哀至則<lb/>
哭有烏鳥數百翔集於林木麋鹿六七馴擾墓所相與<lb/>
鳴號若乎哀者然及三載又有五色芝草産於墓上人<lb/>
皆以為孝感所致相與言於有司有司以聞於朝廷嘉<lb/>
之詔旌表其門隣曲交游之士相率徴予文以慶之東<lb/>
起誠孝子也往年有韓院判者與善庵一語不相合舉<lb/>
東起使日本東起即治行告辭於善庵善庵曰日本在<lb/>
<pb n="KR4e0098_WYG_006-26a"/>
東南萬里外經渉海濤奈何東起跽曰朝廷有命安敢<lb/>
以艱難辭不肖行矣大人慎無憂善庵亦喜曰吾兒能<lb/>
盡心國事吾又何憂既而東起果無恙還而韓已物故<lb/>
矣人又皆曰東起不獨能孝於親而又能忠於國使為<lb/>
子為使者皆如東起也則士之見稱世者不少而東起<lb/>
為不足多矣是則東起之見重於朝廷者豈徒然哉誠<lb/>
足為世勸於是序以褒之<lb/>
　　贈右覺義無言上人住持大慈恩寺序<lb/>
<pb n="KR4e0098_WYG_006-26b"/>
為佛氏能自重者則必為人之所重蓋自重則求諸已<lb/>
而不求諸人夫求諸已而已益以脩不求諸人而人樂<lb/>
以從此儒者事也為佛氏之教而能儒者之事得不為<lb/>
人所重哉僧錄司右覺義無大能仁寺住持無言上人<lb/>
議公金臺名家子也性敏慧履行端懿幼從今闡教月<lb/>
庭師學西方書一過目即了大義及長詞翰戒行度越<lb/>
等倫永樂中嘗預讐校大藏經典無何遂總其事宣徳<lb/>
中䝉恩擢用今職兼住持大能仁寺以誠恪端謹厯事<lb/>
<pb n="KR4e0098_WYG_006-27a"/>
四朝為諸僧稱首遂奉詔入大藏經館縂督校正今年<lb/>
秋用薦兼住持大慈恩寺命下之明日柏林寺住持浄<lb/>
嶙等相率徴文贈之予性簡率於方外人少接及來太<lb/>
學與柏林宻邇故與浄嶙師相識來求予文欲以為無<lb/>
言重也因念往年與吾友楊公宗勗數遊慶夀月庭師<lb/>
每延入方丈焚香瀹茗坐語移日其後予與楊君俱縻<lb/>
於職務不得與月師數相還往今三十餘年楊君已物<lb/>
故而予與月庭師亦皆老矣幸聞其有髙徒若無言者<lb/>
<pb n="KR4e0098_WYG_006-27b"/>
願一識焉故不辭而為之言昔魏晉唐宋以來賢士大<lb/>
夫與方外人交者習鑿齒謝靈運白居易裴休栁子厚<lb/>
蘇子瞻黄庭堅諸公皆名重當時故道林逺法師休上<lb/>
人之流亦由以見重一時而垂耀至今若上人者力於<lb/>
自修不汚流俗固無譲於道林軰惜乎予言不足以重<lb/>
之而上人以名家之裔出遊空門超卓有戒行旁通乎<lb/>
儒雅淡然自足無求於人則其能自修而自重也審矣<lb/>
又奚假於予言為哉雖然求諸已而不求諸人固儒者<lb/>
<pb n="KR4e0098_WYG_006-28a"/>
之事勤於始而怠於終尤佛氏之戒上人誠能事其所<lb/>
事而戒其所戒則於教法將無所而不至矣以是而為<lb/>
上人贈顧不輕也衆咸曰然遂書以為序<lb/>
　　榮養堂詩序<lb/>
凡為人子者莫不欲致養於其親而或有不能者焉亦<lb/>
莫不欲顯榮於其親而或有不得者焉能得其養矣而<lb/>
或有不知其所以為養者焉為民而居乎畎畆之間耕<lb/>
鑿商賈足以備甘㫖之奉然或有水旱痢疫之不齊飢<lb/>
<pb n="KR4e0098_WYG_006-28b"/>
窮困苦之不一而又有官府發召之役雖頃刻以求其<lb/>
身之安且不可得尚安能以養其親也耶為士而居乎<lb/>
庠序之間讀書學問足以榮三釜之養然或賔興累黜<lb/>
於有司充貢見退於禮部而又有㑹官遴選之嚴雖欲<lb/>
遂其心之所求且不可得尚安能以榮其親也耶無水<lb/>
旱痢疫之災無飢窮困苦之憂不見黜於有司不見退<lb/>
於禮部可以盡其養而致其榮也矣乃或有好勇鬬狠<lb/>
以觸官刑貪黷暴虐以干國紀憂及其親而恥辱逮焉<lb/>
<pb n="KR4e0098_WYG_006-29a"/>
此其不知所以為孝者也孔子曰謹身節用道先王之<lb/>
法言行先王之徳行此所以為孝之道而養親之實行<lb/>
也姑蘇韓公雍其尊甫幼以閭右徙居京師公游郡庠<lb/>
以清才實學一出與名進士既躋膴仕為賢御史二親<lb/>
具慶皆年餘六十康强無恙士君子為題其奉親之堂<lb/>
曰榮養非以譽之蓋以期望之云夫髙車駟馬旂旄導<lb/>
前尊甫居京師固常見之不足為榮也食前方丈日用<lb/>
三牲尊甫之殷富可以自具不足為養也惟膺夫推恩<lb/>
<pb n="KR4e0098_WYG_006-29b"/>
之命褒嘉之寵歡忻娱樂光耀始終畧無一毫顧慮以<lb/>
怫其心志則其為榮養也至矣公在柏府操行端正朝<lb/>
之士大夫多重之為之嘉禮按巡江右聲望凛然見事<lb/>
明敏而處置精詳存心寛厚不為赫赫之威而郡縣之<lb/>
間聞其風者莫不畏懾由此觀之髙官大爵公之所宜<lb/>
有則其所以為親榮者豈止於此而已公尚勉乎哉非<lb/>
公之賢士君子安得以此望之予亦安得以此言之使<lb/>
還拜慶之餘出斯文於座側尊甫見之必將曰是意也<lb/>
<pb n="KR4e0098_WYG_006-30a"/>
先生既言之吾尚何言哉吾兒能行之吾尚何憂哉昔<lb/>
人曰榮名以為寳吾其寳之哉若然則父子之賢於韓<lb/>
氏見之士君子於是歌詠之而予又為序之<lb/>
　　先哲讃并序<lb/>
嚴州教授王原得先代諸賢畫像後有名公題識予獲<lb/>
披閲見其風神氣韻有足使人敬慕者孟子曰誦其詩<lb/>
讀其書不知其人可乎是尚友也觀此則尚友千古之<lb/>
心自覺有不能已者為作讃詞書以歸之時勉拜手<lb/>
<pb n="KR4e0098_WYG_006-30b"/>
　　伊尹讃<lb/>
興聖事業耕野之時既膺三聘措置無遺<lb/>
惟昔耕野怡情養性幡然而起勛業誰並<lb/>
　　傅説讃<lb/>
胥靡傅巖欽承相位霖雨蒼生功蓋萬世<lb/>
　　太公讃<lb/>
一竿渭水澹乎此心既出鷹楊名垂古今<lb/>
　　顔子讃<lb/>
<pb n="KR4e0098_WYG_006-31a"/>
簞瓢陋巷自樂其天夀雖不永正道攸傳<lb/>
　　曽子讃<lb/>
一貫之㫖黙契於中斯道之傳獨得其宗<lb/>
　　子思讃<lb/>
先聖之裔道徳所鍾欲知其人在乎中庸<lb/>
　　孟子讃<lb/>
推明聖道攘闢異端仁義之言萬古永傳<lb/>
　　周子讃<lb/>
<pb n="KR4e0098_WYG_006-31b"/>
上無與比下無與倫逺紹絶學覺我後人<lb/>
　　明道讃<lb/>
天資粹美氣質清純道徳之懿陽煦春溫<lb/>
　　伊川讃<lb/>
性質剛方踐履篤誠先聖矩度後學凖䋲<lb/>
　　朱子讃<lb/>
折𠂻羣言歸于純粹聖道昭明萬世無弊<lb/>
　　君親二讃<lb/>
<pb n="KR4e0098_WYG_006-32a"/>
金華義官某作思君思親二詩見示予謂二者人道之<lb/>
本人之生世奚庸而不思乎為續二讃于後俾世之忠<lb/>
孝君子各勉於所事也<lb/>
　　思君恩讃<lb/>
君者身之所養也爵祿之榮名位之重天髙地厚報施<lb/>
無由君恩之重有如天地思欲報稱其何能至瞻望闕<lb/>
廷惟恭敬止竭盡庸駑斃而後已<lb/>
　　思親恩讃<lb/>
<pb n="KR4e0098_WYG_006-32b"/>
親者身之所由出也生成之徳撫育之恩夙夜思之其<lb/>
何以報父母之恩昊天罔極欲以報之於何庸力河源<lb/>
可窮海波可息悠悠我思其何能釋<lb/>
　　僧房四讃有序<lb/>
京師近郊有貞明寺予與二三友游至其地坐僧房中<lb/>
壁有白玉蟾鉄拐寒山拾得四像僧官指求予讃為之<lb/>
讃曰<lb/>
一塵不染五蘊皆空<hi>闕</hi>中夢覺詠月嘲風<lb/>
<pb n="KR4e0098_WYG_006-33a"/>
跛而能履静而通神一拐<hi>闕</hi>戱鎮古長存<lb/>
行無所寓止無所求萬有皆空誰與同流<lb/>
去來無跡無姓無名既悟道妙一笑同聲<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0098_WYG_006-33b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　古廉文集巻六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>方壺存稿</head>
    <p>
<pb n="KR4d0326_WYG_000-1a"/>
欽定四庫全書　　　　集部四<lb/>
　方壺存稿　　　　　　别集類三<hi>宋</hi>
　　提要<lb/>
　　　　<hi>臣</hi>等謹案方壺存稿四巻宋汪莘撰莘字叔<lb/>
　　　　耕休寧人嘉定間以布衣上封事不用退而<lb/>
　　　　築室栁溪之上囿以方渠自號方壺居士是<lb/>
　　　　編第一巻為書辨序説歌行第二巻第三巻<lb/>
　　　　為古今體詩第四巻為詩餘前有程珌孫嶸<lb/>
<pb n="KR4d0326_WYG_000-1b"/>
　　　　叟王應麟三序莘與朱子真徳秀皆相善然<lb/>
　　　　集首辭晦菴朱侍講書反覆以調和兩宫責<lb/>
　　　　望朱子至稱建明稍緩非特不能為天下學<lb/>
　　　　道者之地亦不能為後世學道者之地其言<lb/>
　　　　剴切耿直相規以善非茍邀奬借者比朱子<lb/>
　　　　答書今未見而集中別有與莘兩書一書頗<lb/>
　　　　以好論説喜文章為戒今觀其集諸文皆排<lb/>
　　　　宕有竒氣詩源出李白而天姿髙秀不及之<lb/>
<pb n="KR4d0326_WYG_000-2a"/>
　　　　故往往落盧仝蹊徑雖非中聲然亦不俗其<lb/>
　　　　於詩餘亦稱作手平生所愛者蘇軾朱希真<lb/>
　　　　辛棄疾三人嘗謂為詞家三變所賦每多摹<lb/>
　　　　仿其體欲以粗豪見長頗不免于習氣而大<lb/>
　　　　致疎落可觀亦南宋一竒士也巻末載徐誼<lb/>
　　　　書稱移牒州縣使書吏録其著述則當時原<lb/>
　　　　有全集行世其後嵗乆散佚裔孫循等復就<lb/>
　　　　其存者輯而傳之故以存稿為名而世所行<lb/>
<pb n="KR4d0326_WYG_000-2b"/>
　　　　本往往彼此異同未詳其故殆其子孫各有<lb/>
　　　　所輯録故不免於增損移易耳莘以封事得<lb/>
　　　　名孫嶸叟序作于咸淳辛未己稱三疏不可<lb/>
　　　　見則當時已毁其草故集中亦不載云乾隆<lb/>
　　　　四十三年九月恭校上<lb/>
　　　　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　總　校　官<hi>臣</hi>陸　費　墀<lb/>
<pb n="KR4d0326_WYG_000-3a"/>
方壺存稿原序<lb/>
太史公發憤作史記百三十篇而列傳首孤竹君之子<lb/>
乃復續之以力㧞山之項羽何哉以其叙屈原賈誼亦<lb/>
復抑揚詞旨且自言發詩書之隠約葛稚川謂送徃者<lb/>
以思來者又謂其為一代之偉才不其然乎叔耕藴霞<lb/>
牋玉牒之竒思出天表蓄而不試憂深思逺未易遽班<lb/>
之賀白也嶧山積石三十二里孤桐琴瑟而鄒魯地接<lb/>
古稱多儒休寧斷崖鵝石之秀江南鮮比君殆一竒乎<lb/>
<pb n="KR4d0326_WYG_000-3b"/>
僕頃為史官不能取君傳之逸民今一念之歉然未己<lb/>
然猶有期於來者姑以此編寘之方壺秋菊寒泉振我<lb/>
清風予心徃矣于以辭其責可乎端平乙未臘月二十<lb/>
五日洺水遺民程珌謹書<lb/>
新安人物以韋齋龍溪為稱首方壺居士抱邁徃軼羣<lb/>
之氣頥神天隠髙蹈物表不屑習舉子業以絓名利之<lb/>
網發為文章雄壯竒偉飄飄然如馭風騎炁與造物者<lb/>
逰無一㸃烟火氣古賦似宋玉詩歌似太白長短句似<lb/>
<pb n="KR4d0326_WYG_000-4a"/>
坡翁不受音律束縛者真是邦之英材間氣也韋齋龍<lb/>
溪豈得専美於前歟夫以方壺之望受知於文公慈湖<lb/>
西山三先生實焯焯自足以名世矣至於叩閽三疏極<lb/>
論時政六事忠肝義膽皆自學問中流出雖曰畸於人<lb/>
而合於天使其一語悟主豈徒曰入議論路而已世有<lb/>
枉道而徇時違忠而耦意者聞方壺之風亦可少愧掌<lb/>
書兄世克其家薈萃遺編以傳不朽惜三疏尚未之見<lb/>
願披訪以輯大全他日太史氏必有傳逸民者咸淳重<lb/>
<pb n="KR4d0326_WYG_000-4b"/>
光叶洽中秋日山隂孫嶸叟書於歙之簡肅軒<lb/>
文士以逸民特招如老泉以歐公後山以坡公至於韓<lb/>
子蒼之流皆不由科目進栁塘居士遇文公於慶元遇<lb/>
西山於嘉定而上不遇豈二公不能為歐蘇哉余觀西<lb/>
山帖欲居士俯屈以訪諸賢則其自重難進之節非招<lb/>
不徃豈時俗佻巧馳騖於名塲利區朶頥於爵標勢位<lb/>
者斯文金玉傳之不朽居士之遇榮矣慈湖朴實之訓<lb/>
實允蹈之掌書貴孫其猶子也咀其華而踐其實昔耕<lb/>
<pb n="KR4d0326_WYG_000-5a"/>
之而今穫矣重光叶洽嵗中秋月朔浚儀王應麟伯厚<lb/>
父書於歙郡齋<lb/>
</p>
<p>
</p>
  </div>
</body>
</text>
</TEI>
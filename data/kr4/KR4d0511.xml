<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
                <head>積齋集卷一</head>
    <p>
<pb n="KR4d0511_WYG_001-1a"/>
欽定四庫全書<lb/>
　積齋集卷一　　　　　　元　程端學　撰<lb/>
　　賦<lb/>
　　　陽燧賦<lb/>
惟皇建極兮龍德正中動無不敬兮伊郊祀其益隆犧<lb/>
牲潔粢盛美兮期鬼神之降假聚吾神以求合兮遂冥<lb/>
搜夫精賾惟火雖潔兮猶慊其或汙鑽木擊石兮與焚<lb/>
膏其奚殊仰扶光之赫赫兮曰衆陽之大宗蒼蒼不知<lb/>
<pb n="KR4d0511_WYG_001-1b"/>
其幾千萬仭兮蹇凌風而上羾念無形猶可致兮詎有<lb/>
形而莫假謂明鑑之有類兮允隂陽之所宅俟東方之<lb/>
既明兮拂晶光以相對孰謂霄漢之穹窿兮歘離明之<lb/>
交㑹其初孔㣲兮奄觸類而成燎既氣潔而燭明兮豈<lb/>
饌陳之僅照<graphic n="KR2130" url="https://raw.githubusercontent.com/kanripo/KR-Gaiji/master/images/KR2130.png" mimeType="image/png"/>蕭燔柴以求陽靈兮寜舍兹而外取當<lb/>
辟公之助相兮照齋明之心膂至神莫能形容兮名之<lb/>
曰陽燧譬方諸之引明水兮可上池之同類余然後悟<lb/>
造化之妙合兮雖髙逺而無間洋洋昭布森列兮孰屋<lb/>
<pb n="KR4d0511_WYG_001-2a"/>
漏而不憚竊又疑夫火爲五行之至妙兮必著物而生<lb/>
輝其起無從兮其戢無歸熹熹融融兮疇夫人之可言<lb/>
不與水同淆兮何前聖之文繁亦庶幾其來享兮廣吾<lb/>
敬之所極噫一物之尚然兮餘類推其可識皇天至公<lb/>
兮信無常而無親曰定命其有道兮齊一心而弗替祭<lb/>
必受福兮斂五福以敷錫銷舊染之汚濁兮煥大明於<lb/>
萬國菽粟如求水火兮上足下豐陽燧之火將與日並<lb/>
照六合兮夫豈囿一用以爲功<lb/>
<pb n="KR4d0511_WYG_001-2b"/>
　　五言古詩<lb/>
　　　題隱珠書院<lb/>
美玉常在山明珠常在淵兹山名隱珠誰能究其然我<lb/>
聞徑寸寶允在懐抱間寂寂若無迹神光翳幽𤣥時於<lb/>
酬酢處纍纍見根源有能自洗濯再使光明全明月照<lb/>
萬水在在同一圓長沙富才彦劉家世稱賢珍藏不自<lb/>
售結屋珠山巔講習資麗澤象物古有縁<lb/>
　　　感興<lb/>
<pb n="KR4d0511_WYG_001-3a"/>
秦阡廢周井木鐸亦不鳴教養兩乖術義路何由興巨<lb/>
室力剏帑貨賄縈厥情窮氓朝夕間長念饑寒并所以<lb/>
各有役躑躅坐待明輕重倘自決利機何由萌<lb/>
　　　夀初翁先生<lb/>
喬松何亭亭層隂冒岡陵豈無霜與雪保此恒青青體<lb/>
性固應爾種養諒有成兔絲抱柔脆攀縁得深慿頗解<lb/>
借髙撡仰與嵗寒盟松底有流脂能作千年苓茹之填<lb/>
骨髓益我氣與精惠我倘弗秘共翁樂長生<lb/>
<pb n="KR4d0511_WYG_001-3b"/>
　　　遊建平東湖題石磴<lb/>
春雨曉澄霽暄風媚芳物歡言命雙履聿來憇修竹茂<lb/>
林欝葱芊煙雲時出沒一水下縈紆逺峯聳崪嵂嵗莫<lb/>
逺爲客經春倦馳逐豈其得佳趣幽意淡自足暮歸沿<lb/>
春流輕風激商曲<lb/>
　　　和笑翁先生種栢苖<lb/>
種栢不千嵗不與大厦收養此未盈尺君志何悠悠先<lb/>
生啞以笑此語非吾儔憐彼貞秀姿托根澗谷幽青陽<lb/>
<pb n="KR4d0511_WYG_001-4a"/>
不爲春嚴霜不爲秋秋來兩相對此意嘿自侔安得計<lb/>
日月坐待匠石求自侣林君子鎮日以優游<lb/>
　　　遊赤山<lb/>
雲去天宇寛暄風吹襟裾聊携同心友披榛步郊墟季<lb/>
冬氣候温芳類先敷舒初陽媚青柔寒梅薦芳華嵗晏<lb/>
百感集復此散煩紆頺然付一醉萬事皆雲如俛仰有<lb/>
餘樂不道非我居矧兹羣彦聚共此物外娛勤也瀟灑<lb/>
士淡與秋色俱謙也騏驥才燕越一馳驅岳生敦敏姿<lb/>
<pb n="KR4d0511_WYG_001-4b"/>
淳哉眞聖儒所以不辭酒醉舞郎溪途皇天走日月歘<lb/>
若過隙駒<lb/>
　　　題陳氏子迎出母卷<lb/>
陳子壯有室不識慈母顔問人人不知寤寐成恫瘝一<lb/>
旦告之故轍跡窮人寰逆旅豈天授見母生得還人謂<lb/>
朱揚州情事遥相關禮變處世易處家良獨難世事義<lb/>
是適幹蠱恩義間循恩乖父志從義忍母患所以伋也<lb/>
子勉强棄蒯菅世聞朱陳事能不爲澘澘<lb/>
<pb n="KR4d0511_WYG_001-5a"/>
　　　送良能單子遊建平<lb/>
孟冬變時候雲黑天地寒單子將有適親賔集郊關執<lb/>
手不能别洟泗如奔湍我謂志士胸九有一視間此别<lb/>
不足惜所惜具慶年嚴父客千里慈母倚門歎處違嚴<lb/>
父候出逺慈母顔出處兩無得遲子趣迎還至孝不在<lb/>
約菽水成欣歡我生早孤獨欲養誰余餐以我養不時<lb/>
知子心靡安我有郎川兄歸計尚盤桓長念父事之庶<lb/>
以追徃愆慿子一問訊爲我陳肺肝倘同乃翁車彼此<lb/>
<pb n="KR4d0511_WYG_001-5b"/>
所願言<lb/>
　　　贈安當之同年歸髙麗<lb/>
我家東海西君家東海東總是東海上海濶無由通我<lb/>
如海中雲君如海中龍雲龍以類應萬里終相從君才<lb/>
起賔興我愚亦叨蒙春官俱戰藝論心此時同人間豈<lb/>
無友文會情自隆去年别我去索居正忡忡今年倐來<lb/>
思詩酒聊從容奄忽復逺别離合無定踪還如雲與龍<lb/>
聚散八紘中相期齧氷蘖嵗寒以爲功<lb/>
<pb n="KR4d0511_WYG_001-6a"/>
　　　贈張御史歸髙麗<lb/>
皛皛遼海東旁礴萬餘里山髙水明麗儲精産瑰偉風<lb/>
俗本淳樸矧復化箕子張侯其巨擘丰姿嫓秋水走馬<lb/>
以朝君邂逅京城裏初覿已傾蓋再見心遂委酒酣忘<lb/>
爾汝我歌君洗耳綢繆未云久辭我歸故里客邉難爲<lb/>
别悵悵成坐起我家東南陬相望去無幾他年歸故山<lb/>
許我航一葦<lb/>
　　　雪中與李德箴分韻得時字<lb/>
<pb n="KR4d0511_WYG_001-6b"/>
同雲蔽天地驚飈輔寒威奄忽萬籟歇雪花交横飛仰<lb/>
矚未云久庭樹變華姿峨峨江南山晃晃眯所窺千里<lb/>
一渾浩蟾兔生晝輝却思去年日踏雪郎溪湄手携二<lb/>
三友興逸未言歸今我及二子亦復賞此竒心明滯吝<lb/>
融素懐嘿相宜因謌成短章聊用記兹時<lb/>
　　　同謝彦實諸友飲江臯醉題<lb/>
秋江冩我心秋風吹我衣手携五六友浩飲秋江湄江<lb/>
月正皎皎興逸未言歸歌聲動秋濤白鷺參差飛<lb/>
<pb n="KR4d0511_WYG_001-7a"/>
　　　送張得眞歸湖南<lb/>
張生清慎士貌古心亦閑落落寒澗松英英秋畹蘭三<lb/>
年遊太學一日當南還俛首前乞言庶以銘肺肝我謂<lb/>
聖與愚只在人已間人孰不問學無爲良獨難耿耿方<lb/>
寸明實爲萬化端尋常醻酢處仁義類魚貫聲色與臭<lb/>
味亂我耳目官神鑑一以昏是非方異觀所以夸奪子<lb/>
早夜徒嚾嚾爵禄有定命智力非所干氷蘗幸自愛願<lb/>
言同嵗寒<lb/>
<pb n="KR4d0511_WYG_001-7b"/>
　　　劉損齋至建平次其韻<lb/>
劉公古豪士抱器當明時博識辨勞薪絶照逾然犀博<lb/>
士滯桐城用與材相違誰云懐印組終然丘壑姿六月<lb/>
即步見洒我以清颸且爲十日遊未用輕語離大巖起<lb/>
東南鸞鳳爭騫飛南湖吞數州去此不町畦山川太白<lb/>
跡風物𤣥暉詩菰蒲中有人此語今豈非文章出西蜀<lb/>
作者久不支願爲留賦詠大手非公誰出語勿過髙隨<lb/>
俗免嘲嗤<lb/>
<pb n="KR4d0511_WYG_001-8a"/>
　　　乙丑初至江東精舍山主王豈巖冩示詩盈軸<lb/>
　　　輒次首篇韻爲謝<lb/>
蒼壁衛精舍輕霞冠崇搆門逕既威夷竹樹亦森秀前<lb/>
臨秦淮流後倚鍾山岫道講如砥矢學謹不徑竇髙堂<lb/>
奉宣尼兩廂來異茂澗溪虔米蘋尊爵嚴奠酎入者既<lb/>
得門而漸見美富主人造士心四教順時候顧我如爰<lb/>
居入耳眩金奏滿百不以聞豈但容其復<lb/>
　　　即事呈伯勉<lb/>
<pb n="KR4d0511_WYG_001-8b"/>
天清露爽涿夜廊涼月上披衣出草堂忽聽風笛響俄<lb/>
然寸心明迤邐成孤賞<lb/>
　　　遊東門分韻得半字<lb/>
太儀妙斡運忽忽春逾半頗聞集里彦川原縱竒觀憐<lb/>
我縈世紛淪迹乖勝踐却憶去年日亦得快兹玩嘉客<lb/>
或鼎來杖屨遂魚貫層巒屹巑岏澄湖浩瀰漫孤花媚<lb/>
幽薄晴宇翔飛翰髙情切天雲先後畧童冠短章交唱<lb/>
和飛觴迭酬勸詠歸循故蹊頽陽𣺌沙岸重來已隔嵗<lb/>
<pb n="KR4d0511_WYG_001-9a"/>
俾我成感歎人生藐如寄嵗月急奔駻役役不自持毫<lb/>
釐異氷炭明發又東騖各在天一畔願言崇令德相期<lb/>
勤旦旦<lb/>
　　七言古詩<lb/>
　　　和謝兄用東坡韻咏海棠<lb/>
先生宴坐如槁木手種閒花伴幽獨野人遺我西蜀春<lb/>
丰姿洒洒去塵俗一詩未及怪杜陵要畫不成惟鄭谷<lb/>
如何曽植上林花無端肯偎幽人屋曉疑猩血染紈綃<lb/>
<pb n="KR4d0511_WYG_001-9b"/>
晚看粉膩花奴肉山日髙懸朝露晞錦帳春酣睡未足<lb/>
可憐錯比玉環嬌玉環那得渠貞淑容柔避日俯長楊<lb/>
身輕怕風倚脩竹眉山老子謝繁華也向籬間一偷目<lb/>
從知身是草木精天涯自憐同出蜀蜀人不記移根時<lb/>
將子翻疑鴻與鵠文彩却與花爭鮮拄杖看花自成曲<lb/>
明朝我欲躡舊蹤打起黄鸝莫相觸<lb/>
　　　次李伯圭韻<lb/>
大椿千嵗爲春秋人在瀛海之一州蟪蛄所知蠻觸爭<lb/>
<pb n="KR4d0511_WYG_001-10a"/>
得即懽忻失即愁羨子天放不受束外視聲利如粒粟<lb/>
南山隱几爽氣佳北忩髙枕清風足人間樂意熟此久<lb/>
我今作計未應後已將萬事付蕉鹿須臾夢覺復何有<lb/>
　　　題鴈圗<lb/>
秋風颯颯吹黄蘆北鴈南飛參差呼原草風吹春復緑<lb/>
南鴈北歸聲肅肅十年馳騖京華塵每逢飛鴈生悲辛<lb/>
歸田却似倦飛翮浮鷗浴鷺相親狎乗興謾爾西江遊<lb/>
已覺一日如三秋誰奪天機作横幅水清沙淺羣鴈宿<lb/>
<pb n="KR4d0511_WYG_001-10b"/>
豈無黄雀謀稻粱獨避寒暑空頡頑雪霜磔翼不改性<lb/>
飛遍江湖節逾勁喚起清夢遶故山髣髴扁舟前浦還<lb/>
　　五言律詩<lb/>
　　　出建平西城<lb/>
雨後煙雲煖江南草木春看花非故里出郭已愁人日<lb/>
月催元髪乾坤浩客津如何蘇季子裘敝尚風塵<lb/>
　　　送李丞知京兆司録<lb/>
纔從知己薦<hi>公近以知己薦尉改官</hi>又應辟書行<hi>今知府天章孫待制辟公領是</hi>
<pb n="KR4d0511_WYG_001-11a"/>
<hi>任</hi>廷尉官聨重軍謀職任清華嚴春野秀紫閣晚峯横<lb/>
盡是供吟處歸應新集成<lb/>
　　　次蔣菊逕韻<lb/>
老逾文力健筆陣掃千人留客囊從罄忘言意轉真花<lb/>
看籬菊日水憶帶湖春鳴鳳行軒翥飄飄不可親<lb/>
　　　次粉塲官陳澤雲韻<lb/>
江左官懷冷閩關客未還杯傾從白髮忩拓得青山朋<lb/>
友求三益文章見一斑台雲隨渡浙尚漬衣巾間<lb/>
<pb n="KR4d0511_WYG_001-11b"/>
　　　次趙子山韻<lb/>
幽棲自成趣語黙意俱真事業新吟富生涯舊食貧久<lb/>
知莊叟傲不汚庾公塵花竹看君種清隂已蔽人<lb/>
　　　次馬伯庸少監韻四首<lb/>
帝德昭日月黎氓仰照臨扶光朝赫赫朔吹晚駸駸雨<lb/>
過川原淨雲生山谷深㣲臣願抒臆志不在腰金<lb/>
鄉國五千里江山幾萬重清宵聞擊柝大道不傳烽南<lb/>
客勞相問家書怕啟封才疎甘野鶴何意附雲龍<lb/>
<pb n="KR4d0511_WYG_001-12a"/>
吟身還倚馬歸夢托啼鵑僻學存書卷新愁附酒船文<lb/>
章誰賈董功業自閎顛白首從來徃悠悠度嵗年<lb/>
端門開日月髙閣近星辰易簡陳前學從容屬近臣春<lb/>
秋差穀旦早晚致時巡比竹歌鳴鳳横編贊畫麟<lb/>
　　　和筠軒司徒題英皇御書韻<lb/>
鹵簿崇親祀風雲繞帝宸百年開禮樂萬感付臣民牀<lb/>
上琴空在書中墨更新不逢帷幄舊寜識聖恩淳<lb/>
寶笥開遺墨浮雲爲我隂盤銘推盛德筆諫表貞心宻<lb/>
<pb n="KR4d0511_WYG_001-12b"/>
有雷霆䕶明於日月臨史臣求聖製樂舊被新音<lb/>
　　　補挽友仁先生<lb/>
程朱寥廓後夫子乃今生太極完心體三光借德明奉<lb/>
親須養志錫類必推誠若使天年夀應看集大成<lb/>
　　七言律詩<lb/>
　　　賀劉父九十八夀<lb/>
身住崆峒已百年七朝冠蓋口能傳隱居謾作愚公計<lb/>
箴儆思齊衞武賢鶴髮奉觴皆弟姪綵衣繞膝半曽𤣥<lb/>
<pb n="KR4d0511_WYG_001-13a"/>
澆漓不變深淳俗疑是宣平别有天<lb/>
　　　和趙山心先生墓所種松竹韻<lb/>
松竹栽於一代餘功勤定是過當初當初經理人供役<lb/>
今日封培手自鋤勁節便看凌嵗晚柔情已覺補雲疎<lb/>
此心即與山濤似就詔爭如爾隱居<lb/>
他日穹林百尺餘只今便是養根初良姿難長在自植<lb/>
惡莽易滋休廢鋤夫子無言能力踐狂生有志愧才疎<lb/>
願推此孝盡常性定得人心返故居<lb/>
<pb n="KR4d0511_WYG_001-13b"/>
　　　次王常博韻<lb/>
馬蹄欵欵踏平沙宫樹修修留落霞靜照碧波千甲第<lb/>
逺依翠竹幾漁家西山呈秀雨初霽東郭生明月欲華<lb/>
更愛同逰盡才彦太平仍得見隨騧<lb/>
　　　和李伯圭韻<lb/>
數間茅屋逺囂塵一曲清谿抱竹林碧水輕風春渙渙<lb/>
蒼藤翠靄晚沉沉殊方病久成愁喟髙閣鄉遥倦陟臨<lb/>
萬事無言唯一醉世無鍾子莫彈琴<lb/>
<pb n="KR4d0511_WYG_001-14a"/>
獨䇿青藜憇旅塵豈殊倦翼寄風林江湖多病青春莫<lb/>
鄉國無書雙鯉沉越嶲鸎花勞夢寐楚山燕雨蔽窺臨<lb/>
東南西北隔千里一曲離情寄玉琴<lb/>
山川路邈客無頼天地春回花滿林野甸鷾鴯雙上下<lb/>
晴川鸂鶒自浮沉思君永夜勞人夢何日髙樓把臂臨<lb/>
一醉濁醪忘世慮君謌我和無絃琴<lb/>
　　　和皇甫子韻<lb/>
霜清碧海色幽幽宫樹風驚聲轉秋迷路阮生空自泣<lb/>
<pb n="KR4d0511_WYG_001-14b"/>
著書虞子謾多愁寄身朔漠黄塵暗極目西山爽氣浮<lb/>
世上功名何日了誰能真伴赤松遊<lb/>
　　　九日喜敬叔兄自建平歸<lb/>
去年今日醉黄花君在郎川我在家今日兩人逢濁酒<lb/>
我當擊鋏君當歌門間秋老丹楓落天逺雲輕白鴈斜<lb/>
堂上雙親越强健共君不樂復如何<lb/>
秋風已放荒籬菊霜月初寒昨夜砧人事蕭條堪獨笑<lb/>
天時荏苒故相侵也知馮子餘長鋏尚愛楊生賤十金<lb/>
<pb n="KR4d0511_WYG_001-15a"/>
晝掩柴門對風雨一尊聊復得吾心<lb/>
　　　和史躬父詠雪<lb/>
風雪交横萬里吹郊原廓落絶禽飛亂堆銀粟天爲廪<lb/>
徧織紈綃地作機百辟佩環朝玉帝五更閶闔啟瑶扉<lb/>
融成只是人間水際得窮隂偶發輝<lb/>
縱傳盈尺是豐年何用經旬沒野堧山失舊容疑改節<lb/>
石塗新粉學誇妍連空逺布魚麗陣滿目輕飛鵠白箋<lb/>
詩與滕神鬭竒巧我慚俚語續諸先<lb/>
<pb n="KR4d0511_WYG_001-15b"/>
　　　和躬父對雪<lb/>
胍胍飛來不是塵輕輕堆作地中雲一身便踏廣寒殿<lb/>
百卉皆非下界春到處色同猜落鴈隔忩聲似折新筠<lb/>
誰能化作無窮粟活却饑年幾萬人<lb/>
　　　次海月元戎嵗首喜雪韻呈理齋太守<lb/>
元旦迎春喜嵗逢瑶華連日雨雲同廣寒宫殿元無夜<lb/>
姑射仙人本御風破竹威聲驚屈節學梅清白故縈樷<lb/>
閉門豈必皆髙臥履迹端能得固窮<lb/>
<pb n="KR4d0511_WYG_001-16a"/>
　　　和韻<lb/>
暮春風物恰初三江水不流如碧潭多病瘦軀猶短褐<lb/>
誰家蕩子已輕衫人間勛業皆魂夢身後聲名等笑談<lb/>
得酒便堪酬美景流觴陳迹不須探<lb/>
麗人兩雨挾三三笑祓羅裙俯碧潭紒重不知頻舉手<lb/>
身輕渾欲不勝衫精神洛水聊容與雲雨巫山接笑談<lb/>
此色染人難禊祓柳邊迴首莫深探<lb/>
綿綿芳草隨意緑艷艷嬌紅轉眼非林鳩自喚白日靜<lb/>
<pb n="KR4d0511_WYG_001-16b"/>
柳花輕逐春雲飛皂帽管寜誰得似敝裴季子未知歸<lb/>
破琴絶絃亦何益有道不愁知者稀<lb/>
　　　楊花<lb/>
輕盈飄蕩失因依徧繞郊園及草池却似鵝毛初退氄<lb/>
僅如蠶絮不成絲蹔飛須倚狂風勢髙舞寜思落地時<lb/>
吹盡殘紅遊子倦此花猶自費人詩<lb/>
　　　和筠軒司徒韻<lb/>
心在山林迹在朝爐香散作白雲遥春生渭北空懐舊<lb/>
<pb n="KR4d0511_WYG_001-17a"/>
秋到淮南待返招梵宇千年天闕近行宫五月雪花飄<lb/>
下帷盡日無餘事珠玉時來慰泬寥<lb/>
　　　次韻秋山春日感興<lb/>
青鬢才郎感興深醉於馬上得新吟一年臘盡人迎節<lb/>
三畫陽生卦轉臨甲第對梅香病骨辛盤分菜雪塵襟<lb/>
大材用晚何嫌老看取槃槃樹百尋<lb/>
　　　送縣令<lb/>
三年相望隔燕雲逆旅青燈喜蹔親墨綬又分淮甸雨<lb/>
<pb n="KR4d0511_WYG_001-17b"/>
朱衣行照錦城春弦歌教化行君志鞍轡追隨愧我身<lb/>
茹蘖歠氷須自愛男兒事業豈憂貧<lb/>
　　　和雨中牡丹<lb/>
醉舞霓裳采戰酣汗香隨髻倚朱簷紫瓊桮淺流霞溢<lb/>
黄錦裠低薄露沾相别馬嵬揮粉淚自羞飛燕下珠簾<lb/>
想嫌虢國逞嬌素洗却臙脂對玉奩<lb/>
　　　喜黄彦實歸次其韻<lb/>
江南文獻屬君家自喜論交得棣華問訊每曽慿越客<lb/>
<pb n="KR4d0511_WYG_001-18a"/>
相思幾度見江花共君今日酒須醉恨我空山蕨未芽<lb/>
人物風流有如此肯將年嵗老煙霞<lb/>
　　　次蔣菊逕韻<lb/>
擬同登陸向東遊憶弟看雲五見秋鄴架幸存書萬卷<lb/>
李洲思種橘千頭羡君入院衆方歎有子持家百不憂<lb/>
交割帶湖鷗好在三年端的爲渠留<lb/>
　　　次天台夏見山見贈韻二首<lb/>
先生經學繼馮程早嵗驅馳已有聲致澤未嘗忘此世<lb/>
<pb n="KR4d0511_WYG_001-18b"/>
行藏端欲守遺經非縁藜藿真堪戀久信熊魚不得并<lb/>
澗底長松君莫歎百年直節保青青<lb/>
離鄉恐作橘爲枳較德何殊菌與椿性懶不嫌官况冷<lb/>
才疎還喜士風淳尚慚孔禰忘年友敢説朱陳累世親<lb/>
尊酒詩篇莫相放南湖風物總囘春<lb/>
　　　李伯圭過客舍留飲辱詩酒酣次韻<lb/>
濁酒林間春日長垂楊屋外碧雲涼郫筒滿眼亦可醉<lb/>
野客樂意未渠央舊友千里夢頭白征衣三嵗化塵黄<lb/>
<pb n="KR4d0511_WYG_001-19a"/>
垂弧已有四方志男子隨時爲弛張<lb/>
　　　伯圭用韻再賦再次韻<lb/>
水會江漢西去長地隣淮甸春猶涼覊棲客情亦堪歎<lb/>
遊歴逺興殊未央濁酒澆膓天地濶晴楊弄日川原黄<lb/>
丈夫多愁豈貧賤斂翮三年思奮張<lb/>
屋外土塉難栽蔬門前路細不通車樹雲蒼茫崇山合<lb/>
煙火蕭然樵子居巖靜秋清聞落木溪澄日出見遊魚<lb/>
經年世事豈相絆此日塵襟得暫舒<lb/>
<pb n="KR4d0511_WYG_001-19b"/>
　　　次伯圭韻<lb/>
驚心嵗月悲長路照眼花枝發近林司馬山川倦遊歴<lb/>
爰絲閭里與浮沉故園爲主貧還樂華髪催人老易侵<lb/>
會把驅馳揮汗手便歸振撥舊牀琴<lb/>
　　　次伯圭見寄韻<lb/>
去嵗倉忙買棹還離尊爛醉盡君歡看梅踏雪餘寒在<lb/>
燒燭傳杯向夜闌暫慰飄蓬歸甬水豈知行李得綏安<lb/>
故人佳句先持贈論報慚無雙玉盤<lb/>
<pb n="KR4d0511_WYG_001-20a"/>
　　　史躬父諸公有南湖之遊病中不與因見寄題<lb/>
　　　焉<lb/>
愛汝春郭樓閣逈更有花鳥爭紛紜花臨漣漪影自照<lb/>
鳥隔葱蒨聲相聞清江見底浴日月碧天無際走風雲<lb/>
抱疴羡子得此樂何當相與窮朝曛<lb/>
　　五言絶句<lb/>
　　　題墨梅<lb/>
明月照寒潭疎影弄清碧一枝江南春百年不改色<lb/>
<pb n="KR4d0511_WYG_001-20b"/>
　　　和孫友仁韻<lb/>
明月麗中天幽情與誰賞何人吹玉簫夜靜聞孤響<lb/>
　　六言絶句<lb/>
　　　題史信父小梅<lb/>
萬竹亂堆蒼玉雙梅冷薦清馥老松髙聳孤青野水春<lb/>
生浮緑<lb/>
逺嶂浮嵐欲曙幽鳥引雛亭午斜陽隔竹人聲半夜一<lb/>
林風雨<lb/>
<pb n="KR4d0511_WYG_001-21a"/>
晨興謾理琴書晚景閒寄翰墨客來對酒髙歌興逸凭<lb/>
欄騁目<lb/>
小梅物意無窮寓我平生有足從他人事翻輪且對天<lb/>
開横幅<lb/>
　　七言絶句<lb/>
　　　和閑閑吳上卿題筠軒齋<lb/>
踵門奕奕萬車徒一曲瑶琴一卷書腸胃近來清似洗<lb/>
寄身朝市即林居<lb/>
<pb n="KR4d0511_WYG_001-21b"/>
清才如許值明時却把閑身寄托題百事盡收空似鏡<lb/>
牕前破寂一聲雞<lb/>
　　　山行還次劉梅泉<lb/>
水繞孤村天地寛蕭然秋色老柴關白雲滿谷孤猿嘯<lb/>
黄草連天一鴈還<lb/>
霜落天髙野月寒髙秋爽氣薄林關商歌一曲不知處<lb/>
應是漁樵清夜還<lb/>
　　　和題台州方廣寺應詔畫圗<lb/>
<pb n="KR4d0511_WYG_001-22a"/>
瀑布聲中隱約聽鐘聲欲出翠嵐凝也知地氣靈如此<lb/>
空現樓臺千萬層<lb/>
水激成鐘髣髴聽樓臺暫在眼中凝要圗寶跡歸天子<lb/>
須過危橋踏幾層<lb/>
圗裏鐘聲曷可聽架空樓閣不長凝李成再使生今日<lb/>
樓閣何知畫幾層<lb/>
</p>
<p>
</p>
  </div>
<div>
                <head>積齋集卷二</head>
    <p>
<pb n="KR4d0511_WYG_002-1a"/>
欽定四庫全書<lb/>
　積齋集卷二　　　　　　元　程端學　撰<lb/>
　　序<lb/>
　　　牟清忠公奏議序<lb/>
處踈逺而論機宻冒戮辱而觸忌諱此君子所自信而<lb/>
衆人之所深愳也孔子曰見危授命箕子曰我不顧行<lb/>
遯夫君子有道則見無道則隠見危授命不顧行遯不<lb/>
已過乎雖然各適其時而已矣審將然之勢為吾之進<lb/>
<pb n="KR4d0511_WYG_002-1b"/>
退者君子之道也既食其禄則憂其憂於其傾覆之際<lb/>
而惟難之辟豈君子之道哉宋當理宗中年宰相姦邪<lb/>
卿士比黨奄宦嬖妾弄權請托軍疲於戍役民困於徵<lb/>
求天變洊臻而弗悟國步已蹙而弗謀於斯時也尚可<lb/>
以位卑而忘言畏死而避嫌哉朝廷豈無論事之臣或<lb/>
毛舉細故或泛言治體為全身計敢言及其君哉敢言<lb/>
其君不敢議一權勢之臣敢議權勢之臣不敢侵一用<lb/>
事之奄宦敢侵用事奄宦不敢議一嬖倖之宫妾蓋宫<lb/>
<pb n="KR4d0511_WYG_002-2a"/>
妾之訴易於奄宦奄宦之譛甚於權臣權臣中人酷於<lb/>
人君之殺戮得罪於君猶有諫諍之臣得罪於權臣宦<lb/>
妾不旋踵而殱其身此古今之通患况宋之季世哉牟<lb/>
清忠公在嘉熙淳祐間仕猶未顯也其進言於朝人君<lb/>
之心術未嘗不切也宰相之過惡未嘗不論也内而宦<lb/>
官宫妾外而軍民膏肓事無不知知無不言及其宻邇<lb/>
禁闥始終弗渝其言光明正大而根據理義卓然竒偉<lb/>
而究極情事言人所不敢言攻人所不敢攻身之弗恤<lb/>
<pb n="KR4d0511_WYG_002-2b"/>
惟國之謀生之弗欲惟義之取人為公愳公處之裕如<lb/>
也孟子曰生我所欲所欲有甚於生者故不為苟得死<lb/>
我所惡所惡有甚於死者故患有所不避若清忠公者<lb/>
可謂自信君子歟然而天下知公之敢言而不知公之<lb/>
所以言知公之敢死而不知公之處其死公之言必欲<lb/>
格君心回天意辨義利正人道公之所履君信其忠人<lb/>
服其誠雖陰險小人不得肆其毒於人望故仲舒見憚<lb/>
於驕主仁傑免禍於女后公亦全軀於斯世詩曰既明<lb/>
<pb n="KR4d0511_WYG_002-3a"/>
且哲以保其身清忠公有焉公諱子才字存叟蜀之陵<lb/>
陽人仕止一揆之道卒以直見沮著論議制誥詩賦雜<lb/>
文多所遺逸僅存奏藁數十篇公之孫浙東帥府都事<lb/>
應復景陽父嘗出以示端學伏而讀之使人流涕太息<lb/>
慨其言之不盡傳也景陽且徵端學為序屢以晚出非<lb/>
分辭而弗獲因書於簡以告夫天下後世之事其君者<lb/>
必取於斯為勝私起懦犯顔納諫之本云至順三年四<lb/>
月朔從仕郎前翰林國史院編修官程端學序<lb/>
<pb n="KR4d0511_WYG_002-3b"/>
　　　丁燕詩序<lb/>
至順壬申春丁當太守正議公治明之三月率僚佐及<lb/>
郡之秀士蕆事於宣聖之宫虔恭儼恪翼翼若臨既卒<lb/>
事公諗於衆曰祭有胙有餕禮久弗舉懼墜彛典於是<lb/>
致大府之賔客百司庶職暨耆彦之士合燕於學鐘皷<lb/>
既考絃歌既作尊卑秩秩威儀棣棣醉而不亂懽而不<lb/>
譁上下孚洽若陽和被物流膚浹髓士友相慶曰是禮<lb/>
弗講餘廿年矣稽舊圖新惟我公是尸考禮正俗惟我<lb/>
<pb n="KR4d0511_WYG_002-4a"/>
公是維可無詠歌之辭乎什既成乃來請序魯頌泮宫<lb/>
之三章曰魯侯戾止在泮飲酒順彼長道屈此羣醜其<lb/>
四章曰穆穆魯侯敬明其徳敬慎威儀維民之則其六<lb/>
章曰濟濟多士克廣徳心烝烝皇皇不吳不揚維公之<lb/>
政嚴寛敬簡涵煦摩括未施而先信其諸順道敬徳而<lb/>
慎威儀者乎有以為民則矣吾黨之士盍亦克廣徳心<lb/>
以迓公之化不但頌其在泮飲酒之美則明之治其庶<lb/>
㡬乎是燕也予既間客席不得辭為書於卷首<lb/>
<pb n="KR4d0511_WYG_002-4b"/>
　　　周以韶建縣尉㕔詩序<lb/>
予少時過鄞縣尉廨故址索然徒見荒榛蔓草牛羊牧<lb/>
焉而尉常寓民家朝東暮西迄無定所余嘗曰無尉耳<lb/>
有尉斯有所或嗤余曰官無出民無入談何容易余不<lb/>
敢辨然心未然其言也既余仕於朝一日南歸復過之<lb/>
則巋然有屋巍然有垣愕眙問於隣曰吾尉周公所營<lb/>
也尉始至歎曰官無髙卑不肅則慢尉以詰盜而不有<lb/>
其所非所以肅也營之不在我乎然民未予孚不可有<lb/>
<pb n="KR4d0511_WYG_002-5a"/>
為於是求民瘼審獄寃除蠧黜奸發摘盜賊不事鉤距<lb/>
皆使自實一無所旁引士民咸曰有尉如是可無居捨<lb/>
貲就役者若子之趨父命也不踰時落成余聞之曰嗟<lb/>
乎廢興在天興廢在人不其然乎然興廢有二焉曰志<lb/>
曰勢有志無勢不遂有勢無志不為民樂從事勢得為<lb/>
也信而勞民周君志也志與勢相須而成事如反手余<lb/>
所謂有尉斯有所者其不以是也歟於是翰林侍講學<lb/>
士袁公刻石紀績大夫士歌詠其事余亦喜前言之有<lb/>
<pb n="KR4d0511_WYG_002-5b"/>
合也書於卷首<lb/>
　　　遊赤山詩序<lb/>
有人作之境有天作之境役吾心勞人力積石象山地<lb/>
穴池壑彤庭緹幙金碧照灼嘉木妖葩蟠攣倒植籠養<lb/>
珍禽檻囚異獸與人相廢興者是謂人作之境自然之<lb/>
山自然之水逺瀾近薄可眺可止風氣自清閒雲自生<lb/>
幽鳥清猨時來自鳴與天地相始終者是謂天作之境<lb/>
人作之境富貴者樂之天作之境貧賤者樂之故筵列<lb/>
<pb n="KR4d0511_WYG_002-6a"/>
觴爼崇酒載羞荆豔趙謳左右獻酬飲則絲竹遊則鑾<lb/>
舟者富貴者資以樂其境者也濁酒盈壺釣水採山二<lb/>
三同志提攜以攀狂謡醉舞乘興往還者貧賤者資以<lb/>
樂其境者也大徳八年臘月廿日余西行至桐川與友<lb/>
潘伯勉自牧節之同上赤山得佳趣焉於是縱酒賦詩<lb/>
窮搜極討蓋坐見暮色自隔谿來而忘其去余喟然顧<lb/>
謂三子曰此非天作之而吾儕所得以樂者乎咸謀伐<lb/>
榛荆結屋以避風雨憩昬曉焉謀未遂而或者乃疑是<lb/>
<pb n="KR4d0511_WYG_002-6b"/>
謀㡬人作者余曉之曰凡物皆天作而地設之必成乎<lb/>
人彼富貴者强其無以為有余特因其有以益其所不<lb/>
可無吾以適意而彼則留意焉其勞逸得失之間達者<lb/>
必有以辨故書其說於赤山詩之首<lb/>
　　　括蒼尹仲明玉井樵唱序<lb/>
杜少陵獻三賦時正昇平無事至徳以後亂離飄泊指<lb/>
潼闗而下馬望曲江而行哭憫石濠之老婦歎空谷之<lb/>
佳人走鳳翔竄同谷客錦里涉䕫門時移境換觸物哀<lb/>
<pb n="KR4d0511_WYG_002-7a"/>
吟覽者為之墮淚至建炎中陳去非避冦房陵茅屋夜<lb/>
半聞澗水聲追憶少陵詩句自恨平生不得其意而輕<lb/>
讀之事有曠百世而相感者亦係其所遭故耶括蒼尹<lb/>
君和靖之諸孫世躋仕版君獨流落不偶故里家園燼<lb/>
於兵火對信安風雨之榻念奕山燕雀之巢弔㑹稽之<lb/>
陵紀錢塘之夢慷慨懐古之情沉鬱不平之氣一於歌<lb/>
詩發之然其怨而不誹婉而成章略無時粧俗態使杜<lb/>
子美復生亦當領略其句顧余非知詩者而身之所遭<lb/>
<pb n="KR4d0511_WYG_002-7b"/>
適與君類獨能深知其意而悲之年少貴人未必知也<lb/>
嗟夫余與君俱老矣余老且拙弗諧於時君方北游欲<lb/>
詣闕下獻子美三賦豈終流落不偶者耶然嘗攷之和<lb/>
靖與去非同時居洛一則執經程門立雪不倦一則飲<lb/>
酒吹笛於午橋花影之下人品固不同也京西之變尹<lb/>
弃家而入蜀陳攜孥而來南陳旋參大政碌碌無補尹<lb/>
為徳逺汲引復為㑹之擯却晚入經筵屢疏不合抗節<lb/>
而去經學之驗豈詩學比耶君明經世其家而託興於<lb/>
<pb n="KR4d0511_WYG_002-8a"/>
詩以其猶有意於出也故以先業期之抑昔人譏去非<lb/>
大用後不復作詩不如不大用而賸作好詩之為愈也<lb/>
是又一論君試評之君名某字某云<lb/>
　　　朱溪里家傳序<lb/>
同郡溪里朱君出其家傳示余曰我祖若父積徳累行<lb/>
以至於我之身名不登於仕版甚慙無以顯之子能為<lb/>
我發之乎余伏而讀之見其髙祖兄弟之分財弟取耕<lb/>
牛十有三兄得其一他物類是悉弗與較其祖為父訴<lb/>
<pb n="KR4d0511_WYG_002-8b"/>
寃於朝九年不解卒悟上意以得直及其父成童始學<lb/>
晝讀夜思以底於成教子以禮化及宗姻代兄受刑守<lb/>
令憐而見免其母字子一語不欺凡比數端舉足長世<lb/>
勸俗為之三復而歎曰夫人孰不欲顯其親若知顯之<lb/>
之道乎十室之邑必有忠信古今人物衆矣其嘉言善<lb/>
行何可勝紀而史傳所載萬不一二由其子孫不能知<lb/>
祖父之志而不足以道之也有能道之者往往言行不<lb/>
孚於人而人不信故修身者顯其親之道而非爵位之<lb/>
<pb n="KR4d0511_WYG_002-9a"/>
謂也爵位能使人慕於一時不能使人敬於後世修其<lb/>
身者人必曰某也有子若此敬其子及其父矣况爵位<lb/>
有命而修為在我故曰修身者顯其親之道也朱君祖<lb/>
父之行自足以顯而朱君之敦篤有文又足以使人敬<lb/>
而信之他時執史筆觀民風者將有所不遺也朱君奚<lb/>
慙因書其後以還之<lb/>
　　　送張大方之任序<lb/>
朝廷以闗陜江淛諸郡大侵募民納粟補爵而吾鄉紹<lb/>
<pb n="KR4d0511_WYG_002-9b"/>
興學錄張大方得調福清牛田管勾將行辭余曰吾棄<lb/>
儒官而膺是役日與亭户較錙銖之末此行能無媿乎<lb/>
余曰行也古之煮海以為利非直富國而已也將厚民<lb/>
之生而國依以富也今利歸於公者有經而民被其毒<lb/>
者無已豈非以其法有未盡者哉亭竈之家無賴久矣<lb/>
富者破産以輸公貧者焦勞困悴為溝中瘠其弊未易<lb/>
革也苟得良有司焉彌縫其缺失援墜隕於重溺起痿<lb/>
羸於將絶則亦庶㡬云爾程子謂一命之士苟存心愛物<lb/>
<pb n="KR4d0511_WYG_002-10a"/>
於人必有所濟故其闢王氏新法甚嚴而身為條例司<lb/>
官者蓋以新法之害勢未易除吾就其中為民求生道<lb/>
拯一分弊則民受一分之利緩一分徵則民免一分之<lb/>
苦君子之所為其誠懇惻怛有如此者大方亦能以是<lb/>
存其心於人未為無補也若曰吾姑借是以為進身之<lb/>
階媿將在此而非彼之謂矣大方勉乎哉牛田丞前禮<lb/>
部侍郎胡君亦鄉人也道余問訊并以是告之當有感<lb/>
於余言<lb/>
<pb n="KR4d0511_WYG_002-10b"/>
　　　送黄心道之任序<lb/>
余讀宋史至髙宗時給事中黄公龜年劾秦檜奸回事<lb/>
未嘗不斂容加肅也當檜用事忠臣良將惴惴懼不脫<lb/>
虎口獨公劾檜不少貸朝廷不得已至罷其相既而檜<lb/>
復柄用人為公懼公不動色卒隠淪全軀以没非所謂<lb/>
行義達道明哲保身者歟丈夫至此亦足以慰平生不<lb/>
與物俱腐矣其八世孫曰傳孫者從余遊余每以廼祖<lb/>
之彛訓是朂生亦能斤斤雅飭以弗克光前人烈為懼<lb/>
<pb n="KR4d0511_WYG_002-11a"/>
而以儒自業今將教諭臨海前辭且請曰先生何以行<lb/>
傳孫哉語之曰爾知爾祖之烈可敬可慕抑知爾祖積<lb/>
功累行非一日故乎慎乎其細而形乎其大力乎其初<lb/>
而弗替乎其終久而見之劾檜之績録之青史與日月<lb/>
争光借使侈然於平日而有激於一時吾未見動上聽<lb/>
而服衆心履艱險而出危禍也夫官無髙卑禄無富貧<lb/>
有志之士弗敢怠者以其為之兆也志定而後險易甘<lb/>
苦弗懈弗渝底於有成故海合百川而成巨浸人集衆<lb/>
<pb n="KR4d0511_WYG_002-11b"/>
善而建大業生之往也不在敬其始乎<lb/>
　　　送薛州判歸治所序<lb/>
余讀漢循吏傳竊怪班孟堅不置兒寛六臣列第序其<lb/>
居官可紀而已寛為内史勸農業治刑罰理獄訟卑禮<lb/>
下士務得人心収租稅時裁闊狹與民相假貸民聞課<lb/>
殿輸租襁屬不絶課更以最能是六事不謂之循吏不<lb/>
可也彼六臣有能外是者乎無也寛縱不得與龔黄朱<lb/>
邵比豈下王成哉豈孝武事奢侈輕民功故寛在當時<lb/>
<pb n="KR4d0511_WYG_002-12a"/>
不得以循吏稱歟仲傑薛侯之判奉化也余適歸鄞州<lb/>
去鄞八十里而近自南來者舉能言薛侯實政其於農<lb/>
業刑罰獄訟禮士得民視寛無愧逺近上下既咸信之<lb/>
矣今其督輸㑹府而來鄞也侯驗民逺邇載輸久速掲<lb/>
片紙示約一吏不遣一箠不施輸無後期者畢事先官<lb/>
限課為諸州縣最且常年輸租吏並縁侵漁侯事為之<lb/>
防苗媷髪櫛無留奸焉此又得於親見故人益信之世<lb/>
言古今人不相及觀侯之政果不相及乎哉侯一州佐<lb/>
<pb n="KR4d0511_WYG_002-12b"/>
耳權非内史比也且去漢千五百年時益以難理一開<lb/>
誠布公效已若兹使異日位益隆而志不渝其於所成<lb/>
可量哉今制亦以五事備陟守令凡秩滿公牘上吏部<lb/>
五事無不備者是則偽増如王成不少矣侯政有異等<lb/>
儻見之公牘有司將或不異之矣噫苟為成俗民瘼不<lb/>
瘳宜哉侯將歸治所鄞士為歌詩以餞余亦序其實以<lb/>
俟佗年傳循吏者攷焉<lb/>
　　　送張治中回任序<lb/>
<pb n="KR4d0511_WYG_002-13a"/>
治中於郡事無所不統然上有監守下有佐署有僚寀<lb/>
律凡當署自下而上則寮寀擬成牘以上判官署治中<lb/>
乃署而又總裁於守若監為治中之職者雖無所可否<lb/>
可也故雖有仁心善政不能遽使旁通逺洽而闒茸迂<lb/>
踈者尤不能一措畫於其間非不剛不柔中正和樂之<lb/>
才不能調䕶彌縫以和厥政是以能盡厥職者為甚難<lb/>
廣平張侯大卿來為明郡治中下車之初即以賑饑得<lb/>
民心其於郡事一無所苟涵煦摩刮務得其平民䝉其<lb/>
<pb n="KR4d0511_WYG_002-13b"/>
恵而不知其功其余所謂不剛不柔中正和樂之才歟<lb/>
侯工於詩詞又善譯語引類為韻以行於世其治效非<lb/>
特其才之美又其稽古之力也人謂侯能為其所難使<lb/>
他日得一郡專其所設施以為其所易其治效豈止是<lb/>
哉於其受代而去也吾鄉士民惜之咸為歌詩以贈乃<lb/>
相與來請序余先世與侯鄉人也今其交往之宻意氣<lb/>
之合雖無所請其能已於言乎况輿人亹亹道其徳政<lb/>
之實故摭而書之於卷首<lb/>
<pb n="KR4d0511_WYG_002-14a"/>
　　　送王漢卿典史秩滿序<lb/>
人之用世不可以無才然才入於規矩為髙才入於淫<lb/>
泆為下才曽子謂君子可託六尺孤寄百里命蜀先主<lb/>
稱諸葛孔明十倍曹丕才之入於規矩者也孟子謂盆<lb/>
成括小有才智果謂智瑶以五賢陵人才之入於淫泆<lb/>
者也由是觀之豈才之罪哉其所趨者異也余於宣城<lb/>
王君漢卿愛其才焉久而觀其行事又愛其為有用之<lb/>
才也案牘之職其難尚矣尤難於佐鄞鄞邑宻邇元戎<lb/>
<pb n="KR4d0511_WYG_002-14b"/>
大府自令丞至寮寀雞鳴而起既受命於大府又受命<lb/>
於㑹府送迎期㑹日不暇給其間牴牾拂撓其所行者<lb/>
不少也漢卿於斯時從容措畫若不經意而衆務畢集<lb/>
豈非以其才哉然其佐邑在法必執非法必辨美事樂<lb/>
為蠧政務去於是上察其能吏畏其明而民懷其恵非<lb/>
有用之才歟於其受代而去也士民徳之咸為詩以道<lb/>
其績乃相與來請序余亦喜為書於卷首<lb/>
　　　送陳教授之任序<lb/>
<pb n="KR4d0511_WYG_002-15a"/>
四明人物甲他郡徳行藝能之士文武將相之才繩繩<lb/>
焉代不乏人雖天文地理醫卜之學亦皆精藝超絶可<lb/>
表斯世蓋其山川秀美蜿蜒停蓄不産他材故草木金<lb/>
石之物無所名天下而其清淑獨歸乎人若東埜陳君<lb/>
者蓋陰陽星學之嶄然者也東埜本儒業又傳其術於<lb/>
父而以淑其二子天祐天裕父子三人皆以其學得名<lb/>
皆受知於顯者更相薦引受命為郡教授鄉人不獨愛<lb/>
其術且榮其皆有遇也東埜年踰七十越數千里往教<lb/>
<pb n="KR4d0511_WYG_002-15b"/>
中山人或難其行東埜則曰君命我勿敢擇雖老無寧<lb/>
自逸尚敬往哉大夫士咸壯之争為詩以道之請余序<lb/>
其首余謂天地間理數外無物然儒者惟義是比有弗<lb/>
謂數者理有定而數無常懼其泥乎彼者遺乎此也今<lb/>
東埜之學其於陰陽參伍錯綜吉凶悔吝之數講之詳<lb/>
矣而其言汲汲乎不廢君臣大義其不以數遺其理者<lb/>
也理與數儒者所弗能兼而東埜欲兼之宜其視數千<lb/>
里若跬步雖老而不倦也余欲已於言安得而已乎<lb/>
<pb n="KR4d0511_WYG_002-16a"/>
　　　送周教授回任序<lb/>
傳謂家難而天下易家親而天下踈蓋父子以恩君臣<lb/>
以義恩難處義易裁也庸詎知師友之難哉師友在恩<lb/>
義之間合踈而為親嚴則離和則慢使之不離不慢畏<lb/>
而愛親而敬豈不難哉此直其自相師者也庸詎知校<lb/>
官之尤難哉校官之於士以勢合者也夫人受一命而<lb/>
為百里之師其年未必長也其學未必充也其行未必<lb/>
脩也其名未必聞也驟然立乎六館之上講道施教以<lb/>
<pb n="KR4d0511_WYG_002-16b"/>
表率乎六館之士六館之士其不愕眙訕侮也者㡬希<lb/>
是其尤難者也吉安周君似周之教瑞陽則不然齒尊<lb/>
而望重學多而文優士無賢不肖咸服其教無逺近願<lb/>
受業焉夫教官以勢合士友而心服之必有其道矣三<lb/>
年受代士友惜之咸為歌詩以道其行乃來請序余謂<lb/>
周君教行於其難其所易者從可知矣惜乎年及致仕<lb/>
而不得施於政也國朝之制惟集賢翰林及精力未衰<lb/>
者不在致仕限周君矍鑠如此尚堪一行幸無讓<lb/>
<pb n="KR4d0511_WYG_002-17a"/>
　　　送花教授秩滿序<lb/>
士之以校官進而受一命之寵者難矣哉律二十五始<lb/>
得仕由鄉校薦之郡郡試其文移憲覆覈率二三年為<lb/>
直學典餼廩之出納又二三年上之行省若大府行省<lb/>
若大府類其名復三四年授一諭若録近者五六年逺<lb/>
者十數年然後領事三年秩滿復如之又十數年然後<lb/>
領事三年秩滿復如之又十數年升正若長正三年始<lb/>
上之都省部又三年始授一命為州教授州教授三年<lb/>
<pb n="KR4d0511_WYG_002-17b"/>
始升之郡郡教授三年始入流為縣主簿士而至於州<lb/>
教授年且致仕矣故得州教授者十三四得郡教授者<lb/>
十二三得縣主簿者十不一二有終身不得者焉夫以<lb/>
奔走雜塵鞅掌焦勞三四十年而所就若此豈非難哉<lb/>
濡須花梅村以教官遞為明郡教授所謂難得者也三<lb/>
年而歸且將致仕梅村家有田園有子服勞奉養自此<lb/>
違雜塵辭鞅掌去其所難就其所易日與鄉隣父老攜<lb/>
酒相過問桑麻消息上八公山訪神仙遺跡平生之樂<lb/>
<pb n="KR4d0511_WYG_002-18a"/>
在是也然朝廷惟兩院為養老尊賢所出常律外若安<lb/>
車蒲輪儼然踵門樂將在彼又非余之謂矣至順三年<lb/>
二月既望序<lb/>
　　　送張起潜直學詩卷序<lb/>
學以是道進以是道君子也學以是道進不以是道衆<lb/>
人也夫人孰不欲以君子自處而卒以衆人進者豈非<lb/>
拘於其法哉校官之職道弸乎已正臯比以待問者也<lb/>
而由直學為之是以衆人之道進也張君起潜業儒業<lb/>
<pb n="KR4d0511_WYG_002-18b"/>
道儒言領事岱山或疑其行余曰不然委吏乘田孔子<lb/>
雖不以之為進身之階而亦不辭焉者以錢穀之事舉<lb/>
吾分内也使張君益修其業無所不足乎身亦知錢穀<lb/>
為分内事而姑假以是售夫今之法余安能知之於其<lb/>
行也交友咸詩之又相與來請言書此以勉之<lb/>
　　　送姜子明平反序<lb/>
史稱張釋之為廷尉天下無寃民于定國為廷尉民自<lb/>
以不寃二人者皆不速民於無辜然釋之數争論上前<lb/>
<pb n="KR4d0511_WYG_002-19a"/>
所持者平故其及於民也廣定國居職十八年哀矜審<lb/>
慎故其信於民也深世謂史氏製言有體要焉子明姜<lb/>
君為杭州司獄七年遇疑罪旁諏逺訪必覈其實憲使<lb/>
周善長薦之南曹於是有判官崐山州之命既而調瑞<lb/>
安有慈溪民胡為人殺於財不得其情有司驗治鞫訊<lb/>
誣服具獄上連率大府疑焉聞子明有能名移使治之<lb/>
子明掠去捶楚設方推讞殺者得誣服連引者數十人<lb/>
一時盡釋之人無識不識咸快慊稱頌不絶口士大夫<lb/>
<pb n="KR4d0511_WYG_002-19b"/>
形之詠歌且相與來請叙其事余謂今之刑部尚書猶<lb/>
漢之廷尉也使子明當此任聽之專而任之久將無媿<lb/>
於古今之人人材未嘗借用於異代而能使各得其職<lb/>
顧握黜陟柄者如何耳余於是乎有感書以行之<lb/>
　　　送鄞尉周居性序<lb/>
括蒼周君居性來尉鄞奉八十之父以行勤於其職而<lb/>
謹於事親嘗過余問所職三年受代而丁父憂貧無以<lb/>
返葬或勸其從佛氏之茶毗君不肯曰余父仕宦至男<lb/>
<pb n="KR4d0511_WYG_002-20a"/>
爵骨肉未寒忍置之灰飛烟滅之地邪既又過余問䘮<lb/>
禮至是將奉柩以還來辭余請一言以自朂亦可謂謙<lb/>
謙好問者矣因告之曰余無以他事喻即子所行以為<lb/>
規夫人喜莫喜於禄養悲莫悲於輿櫬而歸一悲喜之<lb/>
間而人子之道在是矣然夫子謂䘮與其易寧戚者非<lb/>
徒曰戚焉而已也蓋禮以中而止不得其中則戚猶愈<lb/>
乎易耳本之戚而禮以節夫動容周旋之間使毫釐不<lb/>
忒乃無歉乎送死之道送死之道盡則事親之道盡而事<lb/>
<pb n="KR4d0511_WYG_002-20b"/>
君之道不外是矣子能不憚千里而奉其親又不憚千<lb/>
里而返葬之猶不自足而每訪於余充子之良心而慎<lb/>
乎禮何所往而不為忠與孝也吾子勉乎哉<lb/>
　　　送鄭極心序<lb/>
廣信鄭極心挾數學來訪余於甬東精舎叩其所以則<lb/>
自河圖衍之以知人之富貴貧賤夀夭灾祥如燭照龜<lb/>
灼小大弗遺見者往往愕眙而去既而徵余言余再三<lb/>
辭焉其請益固告之曰河圖者易之所自出也大衍蓋<lb/>
<pb n="KR4d0511_WYG_002-21a"/>
出河圖中宫天五乘地十之數而為揲蓍之法自揲蓍<lb/>
法行於世而人知趨吉避凶聖人以開物成務易之用<lb/>
可謂大矣後世不是之求而取其旁支小𣲖以支干生<lb/>
尅求人吉凶禍福雖時有中然間以人為而不出自然<lb/>
之理况其取用有淺深識趣有短長其能必有合哉極<lb/>
心之求能本其初而求之兼以見聞之熟比諸家為驗<lb/>
然易雖出河圖奇偶之數而聖人繫之以辭則惟言夫<lb/>
易之理蓋理得則數在其中舉數而遺理君子不取也<lb/>
<pb n="KR4d0511_WYG_002-21b"/>
易之作其於人倫之際君子小人之間扶陽抑陰之意<lb/>
所盡心焉也故可以往可以無往猶豫進退之機命之<lb/>
蓍可也而其君父之大綱善惡之取舎視吾義所在有<lb/>
不假夫蓍者焉夫進其義而死生禍福有不計者君子<lb/>
之心也貳之以數而死生禍福則依違焉豈君子之心<lb/>
哉故曰王臣蹇蹇匪躬之故極心用意於河圖其於易<lb/>
之道亦有窺乎古人之際其亦先其義而後其數乎然<lb/>
則極心不獨演易之數將明易之道不獨明易之道將<lb/>
<pb n="KR4d0511_WYG_002-22a"/>
大易之用人能大易之用而名不彰者未之有也余言<lb/>
豈足為極心重輕哉<lb/>
</p>
<p>
</p>
  </div>
<div>
                <head>積齋集卷三</head>
    <p>
<pb n="KR4d0511_WYG_003-1a"/>
欽定四庫全書<lb/>
　積齋集卷三　　　　　　元　程端學　撰<lb/>
　　序<lb/>
　　　送帥府經歴白君詩序<lb/>
國朝統四海界諸道間置宣慰使以馭險要東南雄藩<lb/>
又兼都元帥以鎮之淛東轄郡惟七東北際海南接甌<lb/>
閩海外島夷舟㠶來賔撫綏得道一方敉寧比他道其<lb/>
責尤重凡膺此任者皆朝廷重臣其參佐僚屬必選才<lb/>
<pb n="KR4d0511_WYG_003-1b"/>
望兼濟之士以充之貴清白侯由省掾史知名執政來<lb/>
領都事事上馭下撫軍治民調和處置咸得其宜元戎<lb/>
有所倚頼守令有所奉承名聞于上暨終更復升經歴<lb/>
務稔事専厥績尤著秩復滿代者弗至衆方幸之適丁<lb/>
母夫人憂將扶喪北歸大夫士謂匪歌詩無以鋪繹萬<lb/>
一或曰當斬然衰絰之中豈侯所樂聞哉曰詩所以詠<lb/>
歌人之得失三百五篇歌頌譏刺非為斯人喜懼也發<lb/>
乎情之不得已為來者勸也侯之澤不可遂冺詩之作<lb/>
<pb n="KR4d0511_WYG_003-2a"/>
其亦人之寓于言者乎于是咸執其母之紼于西門之<lb/>
外而詩之以俟夫觀民風者取焉<lb/>
　　　送李晉仲下第南歸序<lb/>
昔之舉士選于州今之舉士選于省省領州數十而登<lb/>
名者不當一州之數是一州不一人于是有連數州不<lb/>
舉者焉昔之治一經者惟意是適不必依經立義而宏<lb/>
辭别為一科今也必明奥㫖必守儒先成說而所謂經<lb/>
義者又出人意外研賾明㣲以求聖賢指歸古賦詔誥<lb/>
<pb n="KR4d0511_WYG_003-2b"/>
章表即昔之所謂宏辭者而今也兼之不持片幅悉由<lb/>
記臆士之得與是選者厥惟難哉然才有所長命有所<lb/>
遇其得之又若易然夫士之所尚知義命而安之耳知<lb/>
義命而安之則窮通得失不以動其心宜若易然而實<lb/>
難其人何者進士百取其一歴試諸難而得選于省奔<lb/>
走數千里㑹試京師又三取其一而二不偶苟非持養<lb/>
于平日不但為科舉學者孰免計較之私哉由是觀之<lb/>
與選者雖難而易得不動心雖易而實難能易其所難<lb/>
<pb n="KR4d0511_WYG_003-3a"/>
者予于晉仲李君見之晉仲靜慎人也家建康教諭上<lb/>
饒舉進士于江淛省浮彭蠡絶大江遡黄河之險經乎<lb/>
魯趙之郊五千里來京師而不得志于有司其儕或戚<lb/>
戚至感泣而晉仲不一變其色且曰吾學未充命未偶<lb/>
耳君子求其在我者自外至者非所論也非養之有素<lb/>
而不但為科舉之學者能若是哉余安得不為晉仲喜<lb/>
也余兄敬叔先得交晉仲為余道晉仲美不絶口今以<lb/>
同年會京師從遊三月聆其言察其中盡得其美之實<lb/>
<pb n="KR4d0511_WYG_003-3b"/>
至是晉仲辭余南歸故余書其得于晉仲者以贈之且<lb/>
志余兄不妄與人云<lb/>
　　　送蔣逺靜山長序<lb/>
人固有同出于儒而異其設施者未可執此以議彼也<lb/>
昔程不識李廣為邊太守不識正部曲行伍吏治簿書<lb/>
人不得自便廣行無部曲行陣人人自便幕府省文書<lb/>
二人者不相為謀然皆為漢名將儒之設教或範其程<lb/>
規使讀必熟索必精劬勞困苦而後得或誘掖漸摩感<lb/>
<pb n="KR4d0511_WYG_003-4a"/>
發志意使自為力雖各因其才然其成功一也故程伯<lb/>
子和氣冲融而學者自化叔子嚴厲剛方而門人敬憚<lb/>
亦若異道而世之為師者舍二程無以法果可執此議<lb/>
彼哉泰定初江淛行省銓教官議者言百里之師所在<lb/>
當擇建康臺憲在焉尤當得人以副宣明于是執政周<lb/>
謐宻訪有望之士以充之其郡有豈巖王君創江東書<lb/>
院請于公得設山長而逺靜蔣君承之韓君及余兄敬<lb/>
叔與是選敬叔首設講為人敦厚謹畏終日危坐與諸<lb/>
<pb n="KR4d0511_WYG_003-4b"/>
生相對必使熟讀精思真知實踐本之晦庵西山教人<lb/>
之意酌以今日取士之法為書一編以行于世守其轍<lb/>
者往往有成韓君則余未識其人蔣君乃余兄之友也<lb/>
四明文獻之家惟蔣氏最逺而克世其家如蔣君者百<lb/>
不一二然蔣君之性疎通曠逺博覽强記為文章而尤<lb/>
長于詩今其往而接余兄之武余恐受業者未安其教<lb/>
也故先為道其質之所近意之所安與其並行而不相<lb/>
悖者俾無間然于其初雖然蔣君升堂進諸生而見摳<lb/>
<pb n="KR4d0511_WYG_003-5a"/>
趨之翼翼考其業而見其華實之班班將如蕭規而曹隨<lb/>
則余不能知之矣<lb/>
　　　贈潘氏二子序<lb/>
三代興教化行風俗美鄉國閭巷莫不有學其教莫非<lb/>
窮理修己之實是故師友之間相率以從事者莫不以<lb/>
窮理修己為務至于有司選舉亦莫不論徳藝以為優<lb/>
劣人之生于其間鄉閭以是教之師友以是率之有司<lb/>
以是選舉之于是時能循循自飭弗荒弗替此衆人之<lb/>
<pb n="KR4d0511_WYG_003-5b"/>
所易者也三代衰學校廢師友所從事者不一技而選<lb/>
士亦無常法然猶能宗三代之學者此君子之所易及<lb/>
者也及世愈弊而有司選士往往取對偶俳優之詞以<lb/>
為工于是師友率以趨時為務遂至于浮靡之風起而<lb/>
實學廢間有一二好古者從事于其實則師友相聚而<lb/>
笑之鄉閭以是致侮有司不以是見擢于此時能傑然<lb/>
特出卓然不惑獨其心欲追古人而從之者蓋君子猶<lb/>
有所難矣孟子謂待文王而興者為凡民無文王而興<lb/>
<pb n="KR4d0511_WYG_003-6a"/>
者豪傑是也大德庚子余來桐川潘氏二子就余問焉<lb/>
余告之曰古之學窮理修己是已今之學俳優是已將<lb/>
焉從二子喟然曰學至于古而後可以為學也自是相<lb/>
與辨詰問難窮其源究其歸絶其外反之于内或以非<lb/>
世之所趨者告之則二子笑而不答嗚呼其亦有傑然<lb/>
特出卓然不惑之意歟今余且歸二子曰先生何以留<lb/>
我哉余嘉其欲行君子之所難也書以贈之二子長曰<lb/>
謙次曰貴和從兄弟也<lb/>
<pb n="KR4d0511_WYG_003-6b"/>
　　　贈國學生巴延歸覲序<lb/>
古之學者誦詩讀書習禮樂之節射御書數之文然後<lb/>
有以斂束其情薰陶其性以成其材故禮有經禮曲禮<lb/>
至于三百三千必動容周旋無不中是而後可以言禮<lb/>
樂有五聲六律八音必訓習審察使無奪倫而後可以<lb/>
言樂至于射必内正外直進退適宜然後中正鵠御必<lb/>
範其馳驅調其疾徐然後免覆轍雖書數之㣲亦研覃<lb/>
源委不差毫釐然後有實用而謂之通六藝焉吁何其<lb/>
<pb n="KR4d0511_WYG_003-7a"/>
煩且難哉然養其外有素則在其中者益堅故其成材<lb/>
也易今之學者當六藝盡廢之餘兀坐終日誦四書五<lb/>
經宜若簡且易而造其㣲者難其人蓋六藝之事少而<lb/>
肄之以至于壯即其事可以明其理故人樂為其學而<lb/>
易為力四書五經聖賢之藴誦而不得其意則其心困<lb/>
以怠怠則終棄之而難為功自然之理也然則今之學<lb/>
者終無成乎亦在乎不已而已夫禮缺樂壊射御書數<lb/>
相繼而廢非一朝一夕矣不可得而學也苟能即四書<lb/>
<pb n="KR4d0511_WYG_003-7b"/>
五經而専之詳其句讀審其訓詁涵泳從容以求其意<lb/>
不已則熟熟則浹洽而樂生焉學而至于樂雖㣲六藝<lb/>
之具而六藝之本在我矣意既得知既至而行有不得<lb/>
者吾未之信也國學生伯顔從子遊學勇而専困而不<lb/>
怠遊國學三年將歸覲其親乞言于予予嘉其専于學<lb/>
而懼其畏成材之難也書其所以易者以勉之<lb/>
　　　送吳友雲序<lb/>
甬東道士吳友雲不問生産作業酒一壺詩一篇而已<lb/>
<pb n="KR4d0511_WYG_003-8a"/>
其言曰方外之士以其餐霞茹芝騎麟翳鳯尋竒索怪<lb/>
為人所難為之事乎非也玩物適情樂其自然以養其<lb/>
生斯已矣故凡東南山水之勝未嘗不躡屩擔簦以嬉<lb/>
又以為不足將北遊燕趙之墟觀光上國極臨眺之樂<lb/>
一日來辭曰先生何以朂我哉予應之曰子既自得子<lb/>
之道矣子何朂予行天下久矣蓋倦遊者也方弛擔息<lb/>
肩晦明養拙日從鄉曲父老問桑麻消息教子孫為村<lb/>
學究燕趙之士多予故人有問予者煩以是告之<lb/>
<pb n="KR4d0511_WYG_003-8b"/>
　　　送陳子敬序<lb/>
武林陳子敬由淛漕掾升閩淛帥掾秩滿當改授且行<lb/>
大夫士樂其志之有成也而詩之來請于余曰先生何<lb/>
以行肅哉因朂之曰夫人之以吏胥進而膺一命之寵<lb/>
難矣哉其始也籍其名于有司率數年始食于上三考<lb/>
始一升又三考得改授其間官長之喜怒庶物之埤益<lb/>
錢榖之虧盈功過毁譽之相尋利害禍福之所倚置身<lb/>
僥倖之地而後能豫蓋有皓首而不遂者焉子敬亦由<lb/>
<pb n="KR4d0511_WYG_003-9a"/>
是進而獨異乎彼者子敬美風姿談論舉止放乎儒字<lb/>
畫吟咏出乎其類信乎僚友而獲乎上未弱冠不家食<lb/>
未强仕即改授所歴無有阻抑摧挫之勞若輕舟遇順<lb/>
風瞬息千里使世皆然由吏胥而仕者亦無難矣然君<lb/>
子處已不敢自易而常難之故能斤斤儆戒飭懼求寡<lb/>
過之地以成光大之業在易所謂安不忘危者余之所<lb/>
望于子敬也然則子敬之仕也孰禦焉余既重其請故<lb/>
不以頌而以規<lb/>
<pb n="KR4d0511_WYG_003-9b"/>
　　　送周以韶序<lb/>
余教成均時遇鄞人問鄉之賢者得三人焉㢘潔下士<lb/>
稱宣慰副使姜公元位安詳治劇稱鄞尹阮君申之明<lb/>
簡集事稱鄞尉周君一䕫余雖雅敬三君而未識也次<lb/>
年南還皆得交焉既余官史院三年而歸田姜阮二君<lb/>
猶未代去周君亦辟為淛東帥府掾在鄞往來無間因<lb/>
悉三君之為人而尤愛周君之才蓋古之仕者位大為<lb/>
難小為易今之仕者小為難大為易古人道不行于時<lb/>
<pb n="KR4d0511_WYG_003-10a"/>
則辭尊居卑辭富居貧禄養以求乎其無愧今禄薄而<lb/>
務益繁事細而責益重斯小者難也尉為九品而職詰<lb/>
盗鄞又並海為劇縣私鹺巨姦竊發相繼一不獲即受<lb/>
謫于州若府尉率不終其任自君之來發摘攟摭舉有<lb/>
方畧一無所隠而人服其明連引者一無所問而人受<lb/>
其簡故犯者常少以其餘力創公宇受他委連帥恱而<lb/>
見辟佐府事又以能稱迨終更不一齟齬今其秩當得<lb/>
邑令其效當不止于尉以君之風流儒雅益以道自勵<lb/>
<pb n="KR4d0511_WYG_003-10b"/>
雖為一郡理一藩當無媿古循吏鈎鉅求情豈其心哉<lb/>
余又以能其所難者卜其所易者也夫樂道人之善而<lb/>
不諛君子所與也余既為阮君紀績於石而姜公之去<lb/>
亦序其行今其徃大夫士咸詩之雖欲已于言安得而<lb/>
已乎<lb/>
　　　送江聲伯序<lb/>
士有可用之才而不見用于世然後人惜之有可進之<lb/>
機而不自進其身然後人信之其或非所用而不用無<lb/>
<pb n="KR4d0511_WYG_003-11a"/>
所進而不進勢窮力屈而止者碌碌之徒耳句容江君<lb/>
聲伯學博而通識者咸曰可以出而仕矣而未或遇也<lb/>
一日躡屩擔簦來京師識者又曰其必有合也其少試<lb/>
已乎既而集賢大學士趙公雅敬江君之為人將薦諸<lb/>
省部而爵之君咈然曰吾楚産也觀光京國以廣吾見<lb/>
壯吾氣而已出而求禄豈士之守哉長揖而去于是中<lb/>
朝大夫士咸信其守而惜其去也詩以送之子亦樂道<lb/>
其善為書于詩卷首<lb/>
<pb n="KR4d0511_WYG_003-11b"/>
　　　送應景茂序<lb/>
明郡之東百里曰昌國明之屬州也其州刋山為城環<lb/>
海為郛平衍豐腴可耕可居州人道郡者必梯山航海<lb/>
而來若與世相懸絶者故民淳而事簡仙佛所鍾而怪<lb/>
異錯出蓋地靈然也予嘗謂其地所産非仙物怪事所<lb/>
能獨當必有人焉領其秀者惜乎險阻跋涉未得與接<lb/>
也至治癸亥予計偕京師見昌國景茂應君于旅舍氣<lb/>
清而和學多而才又世家子喜而與之同居情至渥也<lb/>
<pb n="KR4d0511_WYG_003-12a"/>
明年予及第助教國子而應君亦以善國語授學正建<lb/>
昌將奉檄歸榮其親請曰先生何以行我哉子告之曰<lb/>
孟子曰士尚志夫仕以行義而非以榮身與親也子筮<lb/>
仕之初盍前定所趨哉所趨定而榮身與親在是矣世<lb/>
之營營于其身者若知所趨乎則是榮其身適所以辱<lb/>
其親也夫秦之與越相去逺矣出門而東西其轅不頃<lb/>
步而秦越之路分子知秦越之路决于頃步則轍環天<lb/>
下皆榮身與親之道也夫然昌國之秀非子領之而誰<lb/>
<pb n="KR4d0511_WYG_003-12b"/>
歟予與應君家同郡出同居又平日願見于百里内不<lb/>
可得而今得于數千里外敢辭一言<lb/>
　　　送趙仲玉序<lb/>
内剛外柔君子也外剛内柔小人也内剛外柔非矯也<lb/>
君子之道然也和而不同内剛也非君子歟外剛内柔<lb/>
謂非矯誣也色厲内荏聖人比之穿窬之盗非小人歟<lb/>
然具内剛之質者必成于學學與質相資然後宏衍光<lb/>
明而物欲不得引吾内故老而彌堅是謂義理之剛衆<lb/>
<pb n="KR4d0511_WYG_003-13a"/>
人能用其剛于壯嵗及其老而變焉者血氣之剛隨人<lb/>
盛衰者也永嘉仲玉趙君為淛東帥府從事嘗訪余于<lb/>
甬東精舍望其容謙以約聆其言理以暢訊其行事方<lb/>
而不害其内剛外柔之君子歟其質之美歟抑學之力<lb/>
歟故余因其所近樂與論剛柔之道及其受代而行也<lb/>
書以贈之<lb/>
　　　送道士卓無為住虚白觀序<lb/>
孟子謂古人修天爵而人爵從之今人修天爵以要人<lb/>
<pb n="KR4d0511_WYG_003-13b"/>
爵當戰國時風俗雖薄未若後世之甚也而其言已有<lb/>
古今之異况乎後世要人爵者宜甚衆也然而猶有敦<lb/>
篤不外慕之士何哉蓋仁義忠信之在人自生民以來<lb/>
至于今也故雖時有變遷俗有厚薄而本心未始與之<lb/>
亡此十室之邑必有忠信如聖人者焉余于卓君無為<lb/>
益信無為本儒家子其父鄮山翁問學謙恭偉然為鄉<lb/>
先生無為雖離世為黄冠士而其愿慤勤厚有迺翁之<lb/>
風晏然若無所慕于世者于是主者與其徒愛之薦之<lb/>
<pb n="KR4d0511_WYG_003-14a"/>
兩教所俾主奉化之虚白觀無為亦不喜色夫道家者<lb/>
流雖異乎吾儒之學然其心同一天爵也雖無公卿大<lb/>
夫之榮然受檄以領一方之衆亦人爵也其無求而得<lb/>
之豈非人爵從之之謂哉且佛氏以寂滅為樂老氏以<lb/>
清淨為宗而其徒爭相為長者接迹于世甚則毆擊鬭<lb/>
訟紛紛不已若無為者亦可為其徒勸也今果有人焉<lb/>
修其忠信仁義充類以究其餘至乎有造豈無自然之<lb/>
效哉患在持之不力耳余于是乎有感于其行大夫士<lb/>
<pb n="KR4d0511_WYG_003-14b"/>
咸詩之無為余祖黨外親也亦書其所得者于卷首至<lb/>
順三年六月既望序<lb/>
　　　潘伯勉名字序<lb/>
名出于父字出于友出于友字無不善出于父名有善<lb/>
不善何則人之生父命之名或因其材或即其事殷之<lb/>
君以甲子名孔子以丘名孟子名軻鄭伯名寤生古之<lb/>
于名曷容其心故有善不善至于字則始于冠焉古人<lb/>
重成人之始而為之冠禮召賔友而字之夫賔友字之<lb/>
<pb n="KR4d0511_WYG_003-15a"/>
所以覬其成徳也覬其成徳而為之字惡得而不善予<lb/>
嘗曰徳者名與字之實也名與字徳之符也善其徳而<lb/>
不善其名與字可也善其名與字而不善其徳可乎嗚<lb/>
呼冠禮既廢人慈其子于襁褓而加之字矣及其長妄<lb/>
易其父所名者有矣是以傑然其名字而不有其徳者<lb/>
接迹于世而兼名字與徳者蓋間世罕見焉建平潘氏<lb/>
子以貴勤名其父能復古冠禮召賔友因其名字之曰<lb/>
伯勉夫勤者天地聖人之徳也日月星辰之所以運風<lb/>
<pb n="KR4d0511_WYG_003-15b"/>
霆霜雪之所以交天之勤于生物也江河之所以流鳥<lb/>
獸草木之所以蕃地之勤于成物也二帝三王之所以<lb/>
相因相繼孔孟之所以皇皇奔走聖人之勤于育物也<lb/>
可以人而受形天地具聖人徳而獨異乎哉故孜孜矻<lb/>
矻未至于聖而不已焉者君子之勤于修己也易不云<lb/>
乎天行健君子以自强不息然則勤其名而勉其字豈<lb/>
不兼善已乎雖然名出于父也字出于友也而修其徳<lb/>
以符其實則惟伯勉之所自力伯勉才清喜修余何以<lb/>
<pb n="KR4d0511_WYG_003-16a"/>
勗余特病夫世之贈言者以譽而不以規也故告之以<lb/>
此<lb/>
　　　王氏女貞節詩序<lb/>
子讀孟子至由是則生而有不用由是則可以避患而<lb/>
有不為未嘗不廢書而嘆也夫有可生之道而不用有<lb/>
可避之勢而不為豈其懵乎利害禍福之間哉心有所<lb/>
主而欲惡有甚于生死云耳蓋吾知行吾義而已行吾<lb/>
義至死生不足動其心况榮枯得失之小哉故忠臣不<lb/>
<pb n="KR4d0511_WYG_003-16b"/>
事二君烈女不更二夫良有以也清風張君榮祖之母<lb/>
王氏年十九嫁不一嵗而孀姙子才五月男女未可知<lb/>
也王氏誓不改生子得男長而教教而成以至于登仕<lb/>
版于是郡縣上其事春官旌其門嗚呼方其夫死而誓<lb/>
不改豈知見其子之仕與其旌異之榮哉蓋吾知行吾<lb/>
義而榮枯得失之自外至者舉無足論而天之報施若<lb/>
合符節是則可矣于是士大夫詠歌其事而予書其所<lb/>
以得兹榮者于詩卷首<lb/>
<pb n="KR4d0511_WYG_003-17a"/>
　　　鮮于必仁割股後序<lb/>
鮮于必仁年十七割股起母病士友詠歌其事者曰母<lb/>
者身之自愛其母忘其身非孝歟或曰身者母之遺愛<lb/>
其母虧其身非孝也其師薛景文叙其事出其詩示余<lb/>
曰予亦有言乎予謂聖人之道如正鵠學者如射過焉<lb/>
不及焉中者難其人故曰中庸不可能也聖人設教抑<lb/>
揚進退俾中焉止已子夏三年喪畢援琴而樂曰先王<lb/>
制禮不敢不及閔子三年喪畢援琴而哀曰先生制禮<lb/>
<pb n="KR4d0511_WYG_003-17b"/>
不敢過也孔子皆曰君子門人以疑孔子曰三年之喪<lb/>
賢者之所輕不肖者之所勉故聖門無棄人必仁之為<lb/>
其孝之過于愛者乎然余有覬焉夫孝者仁之發而先<lb/>
見乎其初發而得宜為義中節為禮禮與義成人備焉<lb/>
必仁童子也誠懇惻怛已足以敦澆漓醒頑㝠矧學之<lb/>
未艾安知異日不從容禮義中正鵠也哉其並藏詠歌<lb/>
之辭觀必仁于成人之日何如<lb/>
　　書<lb/>
<pb n="KR4d0511_WYG_003-18a"/>
　　　與單良能論學書<lb/>
昨奉談論竟日甚樂也格言奥㫖謹已服膺其間一二<lb/>
疑義敢質之左右僕聞孔子之教人也仁而已當時惟<lb/>
顔子為庶幾故其問仁直告之克己復禮及請其目直<lb/>
答之四勿而已其次告以為仁之方為仁之方敬恕是<lb/>
也敬所以存仁也恕所以推仁也故其語仲弓曰出門<lb/>
如見大賓使民如承大祭已所不欲勿施于人及其告<lb/>
諸子雖因其質之髙下淺深而藥之大概不出乎敬恕<lb/>
<pb n="KR4d0511_WYG_003-18b"/>
之間故其語樊遲曰居處恭執事敬與人忠語子貢曰<lb/>
已欲立而立人已欲達而達人能近取譬可謂仁之方<lb/>
也已雖其設教多端不過使人復其本心焉耳及觀其<lb/>
為仁之具則又不過詩書禮樂而已射御書數其末也<lb/>
故曰興于詩立于禮成于樂禮曰十三學樂誦詩雖其<lb/>
學樂于童子之時而乃所以為終身成仁之地而詩禮<lb/>
固其始事也故曰不學詩無以言不學禮無以立故曰<lb/>
子所雅言詩書執禮不特孔子也成周亦然禮曰樂正<lb/>
<pb n="KR4d0511_WYG_003-19a"/>
崇四術立四教順先王詩書禮樂以造士春秋教以禮<lb/>
樂冬夏教以詩書又曰春誦夏絃秋學禮冬讀書一壊<lb/>
于秦火再壊于漢儒訓詁三壊于老佛異說四壊于文<lb/>
章記誦詩書雖存而其用泯矣然幸而孔子之書存乎<lb/>
世幸而曽子子思孟子之徒誦而述之幸而程朱之徒<lb/>
理其湮究其賾而其言已明今學者苟能因程朱以求<lb/>
孔孟之說因孔孟以求詩書之用庶乎有以知堯舜禹<lb/>
湯文武周公之所以相傳者如此孔子之所以教人者<lb/>
<pb n="KR4d0511_WYG_003-19b"/>
如此權衡丈尺秩然在我又以身體而力行之敬以存<lb/>
之恕以推之接物之際合聖人之法為之非聖人之法<lb/>
改之積力既久自至一貫之地則禮雖廢樂雖壊為仁<lb/>
之具雖缺而為仁之方尚有頼也至于不勉不思從容<lb/>
自得者乃生知之事學者之極功非一舉而可得者也<lb/>
故曰先難後獲近世學者好簡厭煩喜上達而厭下學<lb/>
樂升髙而忘自卑孔子曰吾十有五而志于學三十而<lb/>
立四十而不惑五十而知天命六十而耳順七十而從<lb/>
<pb n="KR4d0511_WYG_003-20a"/>
心所欲進徳豈無漸乎謝顯道謂朱子曰天下何思何<lb/>
慮程子曰是則是賢却發得太早然則程朱教人與孔<lb/>
子不相悖也此天下所熟聞而僕之所陳為贅者也今<lb/>
足下曰吾服孔子而已曽子子思孟子程朱皆秋殺之<lb/>
氣得其一體者也禮廢矣樂壊矣譬之十間之屋壊其<lb/>
九矣得其一者謂十為一可乎且云朱子許曽子子思孟<lb/>
子傳道過也此僕所未喻也夫聖賢有不同者化之守<lb/>
之之謂也其曠然大公不以私意累其本心則一也故<lb/>
<pb n="KR4d0511_WYG_003-20b"/>
曰或生而知之或學而知之及其知之一也或安而行<lb/>
之或利而行之及其成功一也得一體者可以語子貢<lb/>
宰我㳺夏之徒若夫曽子子思孟子則具體而微者也<lb/>
傳所載曽子子思之事有過焉者其中年事也晚年所<lb/>
造蓋不終于此也且曽子傳道之說其亦有自孔子弟<lb/>
子顔子蚤死一貫之㫖獨告曽子觀其易簀之言曰得<lb/>
正而斃焉非朝聞夕死之謂乎韓子亦曰諸子之學皆<lb/>
出于聖人其後愈逺而愈失其真獨曽子得其宗又曰<lb/>
<pb n="KR4d0511_WYG_003-21a"/>
孟子醇乎醇者也軻之死不得其傳故大學中庸孟子<lb/>
者三子憂後世之心也傳述之以輔翼聖人者也今因<lb/>
其言以求其心其有悖于孔子者幾希雖當禮廢樂壊<lb/>
之餘而聖賢修己治人之大經大法固因之而有在也<lb/>
何得遂謂無傳乎至于程朱之言則又其遺意也史果<lb/>
齋有言程朱之徒述孔孟之意而不敢毫髪損益于其間<lb/>
者得其心矣且屋雖有壊堂室苟存可遂不理乎遂不<lb/>
居乎遂不遺子孫乎夫自禮樂廢于千載之上程朱之<lb/>
<pb n="KR4d0511_WYG_003-21b"/>
徒盡力于淪没破碎之餘剖析于毫釐得失之際求聖<lb/>
賢之心而以身體之鞠躬至死其亦勤矣雖其立論辨<lb/>
析馳騁不如孔子之渾然簡易其不得已而救弊之辭<lb/>
故曰衰世之志也昔者孔子當三代盛時春秋亦不作<lb/>
也韓子曰孟子功不在禹下僕于程朱亦云足下又謂<lb/>
聖人復起果止此乎僕謂聖人復起亦不失其本心而<lb/>
已如其得位必將損益古今制禮樂正人心然六籍之<lb/>
大法不易也如不得位則亦如孔子之補殘缺存聖軌<lb/>
<pb n="KR4d0511_WYG_003-22a"/>
裁後學詔來世而已曽子子思孟子程朱之言有所不<lb/>
廢也故曰雖有其徳苟無其位不敢作禮樂焉足下又<lb/>
謂聖人復起必不拘拘先大學次論孟次中庸次五經<lb/>
之誦讀而已僕謂聖人復起必用孔子教人之法必不<lb/>
置大學于一隅而别為法也必不先五經而後四書也<lb/>
必不先春秋而後詩書也必不先行而後知也故曰述<lb/>
而不作信而好古傅說亦曰事不師古匪說攸聞且就<lb/>
致知論之讀書亦無序乎譬之人生孩提而童童而<lb/>
<pb n="KR4d0511_WYG_003-22b"/>
冠冠而娶娶而仕自然之勢也孩提而冠則非禮童而<lb/>
娶則夭矣故子夏曰孰先傳焉孰後倦焉焉可誣也足<lb/>
下謂讀書者學者之一事斯言是也僕謂讀書者致知<lb/>
中之一事致知己不止此况致知為力行之地乎程子<lb/>
論此備矣然致知之始舍讀書又將焉務今禮樂壊矣<lb/>
射御書數又無其法處今之世者惟有循序讀書以明<lb/>
其理理明而後有以辨古人之得失察事物之是非而<lb/>
後可由敬恕以養本心也况禮樂既壊本心有不壊者<lb/>
<pb n="KR4d0511_WYG_003-23a"/>
乎大學所以先致知而後誠意者正以此也未有所知<lb/>
而欲行猶不知南而遊越不知北而遊燕也大學者指<lb/>
燕越之路者也若必待聖人復起制禮作樂而後學焉<lb/>
吾恐死而有不及也足下論朱陸之爭往往多陸少朱<lb/>
謂陸氏之徒躬行者衆朱子之徒辨論過多僕謂人當<lb/>
觀其理不當觀其迹傳曰尊徳性而道問學夫尊徳性<lb/>
誠意正心也道問學致知格物也就大學論之致知格<lb/>
物先也誠意正心後也道問學以為尊徳性之地也陸<lb/>
<pb n="KR4d0511_WYG_003-23b"/>
氏之學舍問學而尊徳性者也朱子之學尊徳性而道<lb/>
問學者也生之者謂之自誠明學之者謂之自明誠陸<lb/>
氏之學欲自誠而明以聖自居而實不易至者也朱子<lb/>
之學自明而誠由學而至人所可及者也佛氏之說一<lb/>
悟即了儒者之說勞而後通也朱陸門人大畧如此足<lb/>
下又謂周子太極無極之說端自佛老通書之語淺近<lb/>
甚多朱子釋太極强為斡旋僕謂此事可以心體難以<lb/>
口辯以心體當自得之以口辯則朱陸辯之詳矣不在<lb/>
<pb n="KR4d0511_WYG_003-24a"/>
畫蛇添足也足下謂程朱者時之所尚故吾之教人不<lb/>
得不然尤所未安也王安石曰時然而然衆人也已然<lb/>
而然君子也足下苟知程朱之謬當自為一法以教人<lb/>
可也教人者本諸心見諸體貎形諸議論懇懇而導之<lb/>
猶懼其不能諭况非其本心而姑從其說僕恐受業者<lb/>
疑其所從也僕與足下同此心者也足下好義樂善非<lb/>
好勝已者昔者之論其有激乎世之人上孔孟下程朱<lb/>
給談鋒衍辭藻如陸氏之為者尚少故也僕恐聞足下<lb/>
<pb n="KR4d0511_WYG_003-24b"/>
之言者將謂曽子子思孟子程朱不足學孔子生知又<lb/>
不易進徳者終不得其門也鄙見如此足下幸終教之<lb/>
</p>
<p>
</p>
  </div>
<div>
                <head>積齋集卷四</head>
    <p>
<pb n="KR4d0511_WYG_004-1a"/>
欽定四庫全書<lb/>
　積齋集卷四　　　　　　元　程端學　撰<lb/>
　　記<lb/>
　　　東湖書院記<lb/>
鄞城東三十里有湖焉山圍而獻秀水皛而光浮舟行<lb/>
若乗氣凌空不知身在塵世也其址有谷曰鄮麓土腴<lb/>
物阜居民鱗集余少時嘗從友仁孫先生講學其中欲<lb/>
結居讀書以領湖山之勝顧南北驅馳未遑也池陽阮<lb/>
<pb n="KR4d0511_WYG_004-1b"/>
侯申之之尹鄞也興學尊師以為治陸君天祐有子曰<lb/>
某曰某感其尹之化而思其父之遺命即其地築義塾<lb/>
奉紫陽朱子像以教一鄉之子弟講有席息有榻與凡<lb/>
庖湢之所食飲之器雖微而完既又割田一百有五十<lb/>
畝為報祀廩餼之須淛帥王公名之曰東湖書院堂曰<lb/>
育英為書大字以榜之嘉其志也於是阮侯延吳君思<lb/>
永端席設講招賢訓導陳君某專其教復介余友趙君<lb/>
垕孫君俞叔來謁余又以示夫斆且學者使知勗焉余<lb/>
<pb n="KR4d0511_WYG_004-2a"/>
謂世人負千金貲出所贏崇佛老舍以邀福田利益今<lb/>
陸氏不及中人之産乃能殫力以淑其鄉人其志未可<lb/>
與時俗語也且其事有感於余心者乃為識其本末而<lb/>
告之曰古今之學不異而其效不迨於古者盍思其故<lb/>
哉古者二十五家即有兩塾黨術有庠序國復有學民<lb/>
無貴賤皆得受業今之州縣學若書院非士類不入而<lb/>
農工商賈無所於肄古者自洒掃應對至於窮理存養<lb/>
小大有序食息起居莫非為學其修於家者皆出而經<lb/>
<pb n="KR4d0511_WYG_004-2b"/>
國理民之本今之學者句讀未分已事割裂裝綴鬭靡<lb/>
之習肆然自侈其所長而不知無所用之嗟乎義利不<lb/>
明為人為己莫辨而後天下無全才為師者以是教其<lb/>
徒父兄以是令其子弟人生而蒙枉其路而塞其明奈<lb/>
之何其有造也然則凡遊此塾者必洗其陋必圖其新<lb/>
學朱子之學而不徒像設為尊師之具豈惟一鄉之幸<lb/>
歟<lb/>
　　　上都國子監題名記<lb/>
<pb n="KR4d0511_WYG_004-3a"/>
泰定二年四月十一日將仕郎國子助教程端學以諸<lb/>
生隨駕至上都學録王琰伴讀張汝遴裴士完顔恪楊<lb/>
鉅在行十九日開學七月二十六日南還余之來也見<lb/>
學舍新美而器物有未備者言諸御史臺中書工部留<lb/>
守司得木及工為牆以限内外為門以謹出入為棧閣<lb/>
以禦濕為座榻以即安復言諸集賢院中書省中書刑<lb/>
部得官奴以充守者其未備者則待後之人因登諸生<lb/>
而告之曰君子之居也一日必葺有司之事不敢不勉<lb/>
<pb n="KR4d0511_WYG_004-3b"/>
學者欲徳之有諸躬也非可取具一時如此役者然猶<lb/>
經營攻治之久而後有成况學乎觀此亦可知所警矣<lb/>
此行也治書侍御史蔡公逢原厲意學校故克有濟國<lb/>
子司業虞公伯生仍以進講經筵同寓斯堂將行改除<lb/>
祕書少監云七月既望記<lb/>
　　　文安侯祠堂記<lb/>
中大夫祕書卿上輕車都尉封陳留郡諡文安阮侯至<lb/>
元二十有一年同知慶元路總管府事有能聲尤殫力<lb/>
<pb n="KR4d0511_WYG_004-4a"/>
庠校士民徳之厥後鬱攸熛延鄞學榱楹僅復而瓴甓<lb/>
缺焉泰定元年冬侯之子某來尹鄞謁先聖於學周視<lb/>
喟然曰昔先君涖是邦以興學為施政首令庳陋若是<lb/>
責不在我耶計租入廩餼外無贏乃捐己俸裁冗費規<lb/>
貨財僦工役權力考宜大修殿堂齋廡櫺星儀門漸次<lb/>
繕完創校官廳壘石為垣塗塈黝堊粲然峻整又塑從<lb/>
祀像鑄銅為罍爵且懼異日葺補莫繼城西一里而近<lb/>
有沮洳可田募民耕之得一百二十有五畝白同僚請<lb/>
<pb n="KR4d0511_WYG_004-4b"/>
會府歸之於學學舊有田占於豪右案籍復之久蕪不<lb/>
治招徠闢之歳復益粟若干石六歳之間不辭焦勞底<lb/>
於訖功教諭永嘉吳思永實承其事既鄞之士感而相<lb/>
謂曰學孰為大教養為大來者無居教不可施歳入無<lb/>
幾養不可為今吾尹既廣厥居又厚其入以惠我士類<lb/>
昧所報可乎將為尹建生祠於學尹聞而謝曰職分在<lb/>
焉又先君之志敢有其功乎請益力而辭益固則又相<lb/>
謂曰尹以先君子之志而不居其功盍祠文安以旌之<lb/>
<pb n="KR4d0511_WYG_004-5a"/>
或曰文安遺愛在一邦獨邑庠祠之其若尹之功何曰<lb/>
古者稱人必本其父兄師友矧吾儕嘗均沐文安之澤<lb/>
而尹以繼述為務揆所元而演其澤於無窮以明尹之<lb/>
志誰曰不宜於是即堂之東偏為祠以奉焉尹弗能止<lb/>
也祠成屬筆於端學以刻石示後鄞余桑梓之邑雖欲<lb/>
辭不得而辭侯諱某字某池陽人以若山自號云<lb/>
　　　環秀亭記<lb/>
淛西財賦都府率以雜職任其事邇者朝廷欲清其源<lb/>
<pb n="KR4d0511_WYG_004-5b"/>
往往以憲臺官居之於是前燕南廉訪使義甫魏公為<lb/>
都府總管然常情終以輟近侍去清要怏怏思代公獨<lb/>
曰錢榖甲兵皆吾分内天下事非彼為則我為我居清<lb/>
流誰任其濁怡然就職正已帥下會計必當出納必均<lb/>
庶務既理則以其餘暇登高望逺適情玩物若自得焉<lb/>
所寓官舍之後作小亭以臨大江其東西樹林蓊蔚晝<lb/>
隂夏涼北依吳山若屏障欄繞南則潮汐往來颿檣追<lb/>
逐越嶲吳境獻奇效技於一寓目之間如凌清氣出人<lb/>
<pb n="KR4d0511_WYG_004-6a"/>
寰下瞰培塿而不知身在兹亭也至順三年秋余校文<lb/>
江西道錢塘訪公寓所飲於亭中握手道故舊極歡坐<lb/>
見暮色自江山來而忘其去於時亭初成公請名且屬<lb/>
余記之因名曰環秀而為之言曰山川勝槩有遺乎古<lb/>
而顯乎今者非天之啓閉異狀也以吾自得之趣契彼<lb/>
之勝云爾勝槩無盡而趣有淺深故有淪沒於平日而<lb/>
發越於一時者以公之齊物我一得失斯能排紛擾而<lb/>
處優游掃塵囂而接清曠隨所在而樂其天也曩某獲<lb/>
<pb n="KR4d0511_WYG_004-6b"/>
侍公於朝知公為悉故喜為書之以告夫登斯亭者庶<lb/>
有以識公之心非直為臨眺之美而已也<lb/>
　　　定海石塘記<lb/>
四明郡東北六十里有邑曰定海邑治東北可三里即<lb/>
際大海颶風怒濤奔駛衝突或破民廬官舍宋淳熙四<lb/>
年江海為一幾不可邑先是防以土木歳輒潰決䕶以<lb/>
版石與潮俱去淳熙十六年明守岳甫言於朝出官緡<lb/>
命通判林桷統制王彦舉統領董珍築石塘六百有五<lb/>
<pb n="KR4d0511_WYG_004-7a"/>
丈高十有一層下廣上斂石厚一尺敷平倍之從横布<lb/>
置如畫棊局奠其址以巨木實其背以厚土殺其勢以<lb/>
萬樁設常法以時修繕俾勿壊水患既平邑以敉寧厥<lb/>
後有司失於修舉塘漸圯不支至大三年完顔公某來<lb/>
守是邦乃大修之財出於民而不告勞備禦堅緻視舊<lb/>
有加民咸徳之後十有八年公復帥淛閫鎮四明巡行<lb/>
疆土覽舊跡之具存懼前功之莫續慨然增感塘舊有<lb/>
碑宋太守林栗撰載其本末頗悉歳久而仆慮莫考所<lb/>
<pb n="KR4d0511_WYG_004-7b"/>
元乃來請文將刻石示後余聞故老言有塘以扞其衝<lb/>
斯可以邑有邑以翰其外斯可以郡然則兹塘非直一<lb/>
邑之衞實一郡之藩其績為大然智者防其未然常人<lb/>
救於既著岳守創之公復葺之使繼繼承承少罅必補<lb/>
雖微顯功可底永久苟患至而圖將何及焉此公之所<lb/>
以拳拳於兹久而不忘者也吁天下之事皆然豈惟兹<lb/>
塘也哉是為記至順元年九月望日記<lb/>
　　　瑞州路推廳記<lb/>
<pb n="KR4d0511_WYG_004-8a"/>
希古王君宗彞李君為瑞陽郡推官李君名其所署之<lb/>
廳曰明誠王君書二大字掲之楣間予適領郡幕事請<lb/>
予記之辭既不獲為之言曰明誠之名本諸子思子自<lb/>
誠明之言乎原其義若不相似者蓋子思子以學而此<lb/>
以治也論學則先明後誠論治則誠體明用此其異也<lb/>
舜命臯陶曰汝作士惟明克允夫兩造具備情偽混淆<lb/>
非明莫簡其孚跡與情殊辭有辯訥非明莫燭其微犯<lb/>
有過故服有重輕非明莫持其平作法有限事變無窮<lb/>
<pb n="KR4d0511_WYG_004-8b"/>
非明莫審其權理官之職舍明何以哉然豈徒察察發<lb/>
擿鉤距求情為明哉有誠焉為之體也夫刑者弼五教<lb/>
之具古之聖人教民父子親君臣義夫婦别長幼序朋<lb/>
友信不率則刑以一之非恃刑以明亦非恃刑以治也<lb/>
有民不教則五品不遜而有訟訟而刑末矣孔子曰必<lb/>
也使無訟乎又曰刑期於無刑夫聽訟而使無訟用刑<lb/>
而期無刑其道安在亦曰以吾真實無妄之心達之於<lb/>
彼彼將誠服而凡隱微潛伏之狀自不可掩故始不免<lb/>
<pb n="KR4d0511_WYG_004-9a"/>
訟而卒無訟始不免刑而卒無刑無訟無刑教法乃洽<lb/>
唐虞三代刑措不用非以是哉秦漢以降舍教任刑自<lb/>
申韓倡刑名之學天下宗之律愈嚴而弊愈生刑愈濫<lb/>
而姦愈作深文危法民無措躬廷尉如張釋之天下無<lb/>
寃民于定國民自以不寃大理如楊注曲盡人情唐臨<lb/>
折中稱意可謂善用刑矣然而不得方諸大舜孔子者<lb/>
何也明雖盡而誠未孚也矧用刑於不教之世哉故明<lb/>
出於誠誠則自明明誠相資庶矣兹名其廳抑有意於<lb/>
<pb n="KR4d0511_WYG_004-9b"/>
斯乎因書於壁尚俾來者有同此心者云<lb/>
　　　海運千户所廳記<lb/>
古封建之世天子賦粟於畿甸諸侯賦其所封勢定而<lb/>
力均地近而民逸自秦郡縣天下歴漢唐漕運於四方<lb/>
踰越江河轉輸數千里官司之須兵民之儲調發不時<lb/>
饋餉非一水陸既阻民力遂疲迨我皇元混平區宇始<lb/>
創海運取東南竝海積粟以實京畿置三大府吳分六<lb/>
所設官專職買舟傭工悉酬公帑民不知勞神模逺畫<lb/>
<pb n="KR4d0511_WYG_004-10a"/>
度越前古明越當海道要衝舟航繁夥甲他郡而治所<lb/>
在明獨庳陋弗稱至圯壓不可支天厯元年夏達魯花<lb/>
赤武節將軍暗篤刺公至官欲徹其舊而新之曰吾聞<lb/>
信而後勞其民吾之政未孚不可以有為於是閱漕戸<lb/>
之貧弱逃徙繫虚籍者悉縱之異時傭直旁落徵集煩<lb/>
擾悉儆革之多授方略察良寙勤怠示賞罰上下既洽<lb/>
乃捐已資二千緡以倡𨽻漕籍者咸感奮興繕富者效<lb/>
泉力者輸役始事於是歳十有二月越明年三月訖工<lb/>
<pb n="KR4d0511_WYG_004-10b"/>
自堂至門列兩廡為吏舍為藏書室聽令之廬庖庫之<lb/>
所各有其序又即其東市民地為廏以楹數之内外凡<lb/>
八十有六堅茨黝堊煥焉稱美既落成乃相與來請記<lb/>
其始末余惟古之君子作事識先務斯易為功公欲興<lb/>
廢補弊能俟其信而後動宜不擾而事集人見堂廡之<lb/>
翼翼抑知公之治其事之本乎前兹十年公嘗提舉明<lb/>
之舶司公宇之新亦自公始前後成績左右輝映又知<lb/>
公之心久而弗渝也是可書已公字某大都人其哈迷<lb/>
<pb n="KR4d0511_WYG_004-11a"/>
公為都府萬户有聲公之為政蓋有所自云<lb/>
　　　靈濟廟事蹟記<lb/>
惟天隂騭下民凡涉大險必有神物效靈以濟之若海<lb/>
之有護國庇民廣濟福惠明著天妃是已我朝疆宇極<lb/>
天所覆地大人衆仰東南之粟以給京師視漢唐宋為<lb/>
尤重神謀睿筭肇創海運較循貢賦古道功相萬也然<lb/>
以數百萬斛委之驚濤駭浪冥霧颶風颿檣失利舟人<lb/>
隳守危在瞬息匪賴明神有禱斯答其罔攸濟故褒功<lb/>
<pb n="KR4d0511_WYG_004-11b"/>
錫命歳時遣使致祭牲幣禮秩與嶽瀆並隆著在祀典<lb/>
去年冬慶紹等處海運千户所達魯花赤前進士納臣<lb/>
公至官廉靜易簡庶事畢理神廟適邇治所以累朝加<lb/>
封錫號之典發祥降祉之績未刻於石懼久將湮乃謀<lb/>
諸寮寀具本末請記謹案神姓林氏興化莆田都巡君<lb/>
之季女生而神異力能拯人患難居室未三十年而卒<lb/>
宋元祐間邑人祠之水旱厲疫舟航危急禱輒應宣和<lb/>
五年給事中路允迪以八舟使高麗風溺其七獨允迪<lb/>
<pb n="KR4d0511_WYG_004-12a"/>
舟見女神降於檣而免事聞於朝錫廟額曰順濟紹興<lb/>
二十六年封靈惠夫人三十年海寇嘯聚江口居民禱<lb/>
之起風濤雲霧神見空中寇潰獲全州上其事封靈惠<lb/>
昭應夫人乾道二年興化大疫神降曰去潮丈許有泉<lb/>
可愈疾民掘斥鹵甘泉湧出飲者立愈又海寇作亂官<lb/>
兵不能捕神迷其道俾至廟前乃就擒封靈惠昭應崇<lb/>
福夫人淳熙十一年福興都巡檢使姜特立捕温台海<lb/>
寇禱之遂獲封靈惠昭應崇福善夫人既而民疫夏旱<lb/>
<pb n="KR4d0511_WYG_004-12b"/>
禱之愈且雨紹熙三年特封靈惠妃慶元四年甌閩諸<lb/>
郡苦雨惟莆三邑禱之霽且有年封靈惠助順妃時方<lb/>
發閩禺舟師平大奚寇神復效靈我明彼暗賊悉掃滅<lb/>
嘉定元年金人入淮甸宋兵載神主戰於花靨鎮仰見<lb/>
神兵布雲間樹靈惠妃旗大㨗及戰紫金山復見神像<lb/>
又㨗二戰遂解合肥之圍封靈惠助順顯術妃嘉定十<lb/>
年亢旱禱之雨海寇犯境禱之獲息封靈惠助順顯術<lb/>
英烈妃嘉熙三年以錢塘潮決隄至艮山祠若有限而<lb/>
<pb n="KR4d0511_WYG_004-13a"/>
退封靈惠助順顯術英烈嘉應妃寳佑二年旱禱之雨<lb/>
封靈惠助順嘉應英烈協正妃三年封靈惠助順嘉應<lb/>
英烈慈濟妃四年封靈惠協正嘉應慈濟妃是歳又以<lb/>
浙江隄成加封靈惠協正嘉應善慶妃景定三年禱捕<lb/>
海寇得反風膠舟就擒封靈惠顯濟嘉應善慶妃寳佑<lb/>
之封神之父母女兄以及神佐皆有錫皇元至元十八<lb/>
年封䕶國明著天妃大徳三年以漕運效靈封䕶國庇<lb/>
民明著天妃延祐元年封䕶國庇民廣濟明著天妃天<lb/>
<pb n="KR4d0511_WYG_004-13b"/>
厯二年漕運副萬户八十監運舟至三沙颶風七日遥<lb/>
呼於神夜見神光四明風恬浪靜運舟悉濟事聞加今<lb/>
封廟靈慈納臣公言至順三年余押運至萊州洋風大<lb/>
作禱之夜半見神像頓息其隨感而應類此神之廟始<lb/>
莆徧閩浙鄞之有廟自宋紹興三年來逺亭北舶舟長<lb/>
沈法詢往海南遇風神降於舟以濟遂詣興化分爐香<lb/>
以歸見紅光異香滿室乃捨宅為廟址益以官地捐資<lb/>
募衆創殿庭像設畢具俾沈氏世掌之皇慶元年海運<lb/>
<pb n="KR4d0511_WYG_004-14a"/>
千户范忠暨漕户倪天澤等復建後殿廊廡齋宿所造<lb/>
祭器余既敘其事乃作詩曰粤稽古昔人道事帝在傳<lb/>
具陳帝皞神芒祀於世世或君或臣洛神湘妃爰以隂<lb/>
類生人沒神婉婉天妃捍患禦災自其居室祀於莆田<lb/>
拯溺湊財廟號肇錫遂徧閩淛鄞廟崔嵬百世血食濟<lb/>
險驅癘霽霪雨暘擒賊解圍宋自靈惠封十五更曰夫<lb/>
人妃迨我皇元萬斛龍驤絶海達畿東南庶邦島夷蠻<lb/>
商獻琛是職波晏不揚如履康莊神惠孔碩天子曰嘻<lb/>
<pb n="KR4d0511_WYG_004-14b"/>
精意以享毋怠毋斁徽號四加表此殊廷以報元功鄞<lb/>
江洋洋潮汐送迎我作銘詩刻石之貞式昭無窮<lb/>
　　跋<lb/>
　　　跋浮屠信中孚遊蓬萊詩卷後<lb/>
儒與佛異道儒嘗闢佛佛嘗詆儒然差之毫釐則卒相<lb/>
竊韓子所謂儒名而佛行佛名而儒行者也蓋儒佛皆<lb/>
人耳人性善而發於情有善有不善者以其所感者異<lb/>
也佛者見情有弗善遂欲滅情以復性雖有耳目口鼻<lb/>
<pb n="KR4d0511_WYG_004-15a"/>
四肢之體必欲置之無用之地夫情即性之動情滅則<lb/>
性無用况無可滅之理與此儒者所以闢佛而佛亦以<lb/>
詆儒者也然儒而好高或流於佛而忘自反佛而有為<lb/>
乃歸之儒而不自覺若中孚者非佛名而儒行者歟中<lb/>
孚氣清意淡工於詞華樂與大夫士交而所寓必焚香<lb/>
掃地披經讀書揮絃灑翰有出塵趣凡東南山水之勝<lb/>
未嘗不躡蹻擔簦以嬉前年自天台歸復與大虚師買<lb/>
航絶海為蓬萊遊凡有得必誌之以詩辭旨清新非特<lb/>
<pb n="KR4d0511_WYG_004-15b"/>
其徒有弗及而已夫詩文固儒之餘而中孚於其業之<lb/>
外而慕之嗟夫使中孚而歸之儒安知其不入室也哉<lb/>
吾於中孚有感<lb/>
　　　跋二史公唱和詩<lb/>
四明文獻故家史氏為大一姓三相侍從守使不可勝<lb/>
數蓋與國相為盛衰者也然雖婦人小子皆知本於夫<lb/>
人葉氏一念之貞與八行太師積累之功可以訓矣迨<lb/>
宋李世猶見資政觀文二公創鄮麓廟庭序昭穆㑹拜<lb/>
<pb n="KR4d0511_WYG_004-16a"/>
其叔姪兄弟唱酬諸篇怡怡融融氣象見於言外嗚呼<lb/>
盛哉迄今餘六十年時異事殊頽垣荒址過者憫焉菊<lb/>
屏司户蓋諸伯也其子洪父誦故典如流出墨本相示<lb/>
庶幾愛禮存羊碩果不食之意其善繼述而厄於勢者<lb/>
歟使其子孫皆能以洪父之心為心江左夷吾猶一日<lb/>
也然有賢有不肖彼頑冥淫酗持箕裘與人惟恐後者<lb/>
覩其詩亦有羞惡之心乎<lb/>
　　　跋嚴子秀詩卷<lb/>
<pb n="KR4d0511_WYG_004-16b"/>
嚴公子秀為南陽來威屯令有善政迄今二十八年郡<lb/>
人猶能求四方士大夫之詩以詠歌其事何其思之益<lb/>
久而不忘耶蓋前人之令屯田者卒能使農事理恒數<lb/>
登斯為善政矣今公為治有本末緩急蒞事之初洗宿<lb/>
蠧布綱紀却私饟散羨息於耕民民既足食則毎屯設<lb/>
學擇師而教其子弟彼三時治田而冬讀書明道徳以<lb/>
變其俗不啻若父母之字其子嗟乎此其益久不忘者<lb/>
歟三代之政弗過是也而嚴公行之於來威效已若兹<lb/>
<pb n="KR4d0511_WYG_004-17a"/>
使以是治其國家其得民詎止是耶公之善政具見於<lb/>
魯公子翬與泰公竹友之文兹不復論余獨論其為政<lb/>
而知本末緩急者其效蓋如此云<lb/>
　　　跋孫氏義兵詩卷<lb/>
古井田法寓兵於農民各得持弓矢以自衞後世異是<lb/>
寇至即愕眙相視袖手待死過浹易旬官兵始至而民<lb/>
家抄掠盡矣有志之士能於其下而不能使之復古也<lb/>
賊蔡之寇寧郡若孫君良臣之捐賄財置攻具紓官力<lb/>
<pb n="KR4d0511_WYG_004-17b"/>
衞鄉邦非其有愛人利物之心而規橅素定者能若是<lb/>
耶有司既旌其門而朝中大夫士復樂歌咏其義余因<lb/>
以謂井田未易復也持鈞衡者有能放井田寓兵之法<lb/>
而行豈徒一鄉之衞天下之衞也於是乎感<lb/>
　　　跋吕與之修禊圖<lb/>
蘭亭之㑹一時名士風流標致後世慕焉然世不傳其<lb/>
文而傳其字使不有其字文將不傳其事冺滅可知也<lb/>
字者騷人墨客適情之具而人君好之唐太宗使蕭翼<lb/>
<pb n="KR4d0511_WYG_004-18a"/>
以計取蘭亭真蹟於僧舍幾乎玩物矣房𤣥齡又以權<lb/>
謀薦翼其輔弼果王佐之道哉及太宗不豫特幸玉華<lb/>
宫謂高宗曰蘭亭序可與我去以天下之大豈無他務<lb/>
可屬邪成王末命曰率循大卞燮和天下又曰爾無以<lb/>
釗冒貢于非幾太宗能不愧哉余閱嗇齋吕君所藏修<lb/>
禊圖於是乎有感<lb/>
　　　跋夏氏詩文<lb/>
右聨魁堂類藁一卷廬陵夏道存所作余得之其兄今<lb/>
<pb n="KR4d0511_WYG_004-18b"/>
考官㑹稽令仲善君所讀之累日愛其用意幽逺文辭<lb/>
雅潔不肯為世俗浮靡一言一字使益昌其氣追古作<lb/>
者不難到也仲善令興國時道存實從之學仲善亟稱<lb/>
其能又稱其工舉子業果然必為名進士矣昔謝康樂<lb/>
善為詩每見從弟惠連輒得佳句至今人稱二謝傳曰<lb/>
二惠競爽夏氏其有焉<lb/>
　　　跋朱府君詩卷<lb/>
番陽朱克用以山澤之臞至遇今上皇帝於潛邸扈從<lb/>
<pb n="KR4d0511_WYG_004-19a"/>
說書有勞出領郡兵佩金虎符為千夫長士君子韙之<lb/>
謂克用非有文武長才何以至此而克用且退然儒者<lb/>
不易其素也間示其先君子臨終時手寫詩一首若預<lb/>
期克用之達者蓋知子莫若父也道徳文學功名富貴<lb/>
皆足以大其家顯其親要在人之所存何如耳膏沃而<lb/>
光曄源深而流長朱氏之大其可量哉<lb/>
</p>
<p>
</p>
  </div>
<div>
                <head>積齋集卷五</head>
    <p>
<pb n="KR4d0511_WYG_005-1a"/>
欽定四庫全書<lb/>
　積齋集卷五　　　　　　元　程端學　撰<lb/>
　　表<lb/>
　　　代右丞相監修國史賀正表<lb/>
獻嵗發春齊玉衡之七政望雲就日開金闕之九重夷<lb/>
夏來同堪輿協慶<hi>中賀</hi>聰明淵懿剛健粹精持敬守仁<lb/>
法祖宗之遺訓横經問道闡聖賢之宏規固大本於家<lb/>
邦導泰和於律吕臣某叨司政柄兼總文林石室紬書<lb/>
<pb n="KR4d0511_WYG_005-1b"/>
言動有難名之徳瑤觴稱夀臣鄰共歸美之誠<lb/>
　　　翰林院賀正表<lb/>
皇圖紹統慶鳳厯之一初元㑹蕆儀對龍光於九陛陽<lb/>
和滋長品彚咸亨<hi>中賀</hi>應天順人修文偃武奉祠清廟<lb/>
馨香達於神明肆𤯝端門恩澤浹於臣庶干羽備兩階<lb/>
之舞衣冠來萬國之朝臣某等叨職詞林欣逢華旦鏤<lb/>
白玉之牒敢誕紀於豐功進紫霞之觴願宏開於夀域<lb/>
　　　國子監賀正表<lb/>
<pb n="KR4d0511_WYG_005-2a"/>
四序開端肇春王之正月千官拱肅祝天子之萬年宇<lb/>
宙同歡神人胥慶<hi>中賀</hi>心同堯舜道揆商周仁洽民心<lb/>
纘服啟昇平之運政遵祖訓垂衣衍泰定之符大闡經<lb/>
筵詳諮治道臣某等叨恩溥澤典教成均願育英才輔<lb/>
隆基於永固有來景福與獻嵗以俱新<lb/>
二儀交泰躬寳厯以履新六服㑹同御端朝而受祉神<lb/>
人胥慶上下同歡<hi>中賀</hi>省方遣使開視聽於四門命相<lb/>
得人示儀刑於百辟邦圖宏大民志輯寧臣某等典教<lb/>
<pb n="KR4d0511_WYG_005-2b"/>
成均與朝閶闔天休滋至知膺福之咸宜治具畢張見<lb/>
修文之益備<lb/>
　　碑<lb/>
　　　知興州程侯去思碑<lb/>
程侯爲興州有善政州民某走京師踵門請紀成績予<lb/>
家四明爲浙東帥治所侯嘗爲都事廉慎明恕時上命<lb/>
司憲者嵗擇守令二人以公名聞擢知興州余既稔其<lb/>
人不獲辭詢治狀曰侯以至治三年夏來爲是州召父<lb/>
<pb n="KR4d0511_WYG_005-3a"/>
老與坐問民所最苦父老曰吾州介兩都間土磽民窶<lb/>
賦雜役煩吏入民廬舍叫囂旁午箕斂無藝民以失業侯<lb/>
即禁吏不得輙至村落呼里胥約凢民有訟其當對者以某<lb/>
日至賦於民亦如之民大喜悉如約不敢後又問曰民瘼不<lb/>
獨此也抑情有未紓者乎父老曰嵗官市麻若干律先給<lb/>
直什八餘俟輸物始授先所給直既盡於輸運徵求後所<lb/>
授者吏復匿入已民抑首伏氣無訴侯詰吏得所匿錢二萬<lb/>
償之又官養騾若干嵗給芻粟錢二萬吏皆匿不與侯<lb/>
<pb n="KR4d0511_WYG_005-3b"/>
復追給之民益喜侯曰此特其害政者未及爲政也於是布<lb/>
條教申法某理辭訟讞寃獄節冗費惜農時宿蠧藏姦<lb/>
喘汗屏息民稚耋相慶曰侯蘇我垂死衣食我寒餒聰<lb/>
明我盲瞶有守如此其忍欺之凢有所為必曰侯聞之<lb/>
爲何如於是無情者不敢訟於庭豪强者不敢凌暴單<lb/>
弱上下守法囹圄爲空御史行州縣至侯所無所案有<lb/>
事悉委侯以去侯之政若此吾不能悉舉其槩孟子曰<lb/>
徒善不足以為政徒法不能以自行心愛民而無設施<lb/>
<pb n="KR4d0511_WYG_005-4a"/>
之具謂之徒善設施有具愛民不至徒法耳徒善民不<lb/>
治徒法民不懐故世艱良守令侯之爲州能使民信其<lb/>
教惠其澤其愛民且善設施者歟夫設守令非直行簿<lb/>
書督租税耳必除穢革姦起痿紓瘁宣上徳厚生民若<lb/>
侯之施於興者可以爲法矣侯名某字某廣平人也<lb/>
　　　鄞縣阮尹去思碑<lb/>
鄞邑治宻邇元戎大府民庶事夥自令丞主簿鷄鳴馳<lb/>
謁大府又至於㑹府乃得署邑事送迎㑹期又作而去蓋<lb/>
<pb n="KR4d0511_WYG_005-4b"/>
有連數日不署者焉鬬訟徵役富民各挾勢以請微忤輙<lb/>
摘小過相持非有精敏治劇之才莫或理之其闒茸迂疎<lb/>
者聽驅䇿受訶譴不暇而暇及民乎哉故人稱治鄞爲<lb/>
難泰定元年冬池陽阮君申之來爲是邑見邑庠庳陋首<lb/>
議繕脩病窮鄉無學廣勸造焉問民所最苦咸曰悍卒至<lb/>
鄉落丐取無度隨設厲禁賦役不平使民自寔以均之訟<lb/>
獄滋多悉心推讞以決之水失其利築防瀦之義倉失<lb/>
實躬詣覈之治所湫隘尋經營之以至處同僚御羣吏<lb/>
<pb n="KR4d0511_WYG_005-5a"/>
事上恤下舉不失宜於是士民鼓舞樂其初政之美三<lb/>
年而學之宫牆像設祭器悉完閒田既入而士有養東<lb/>
湖義塾剏而鄉有學農不見吏而鷄狗得寧田有簿書<lb/>
而科役莫隠刑無酷虐而貧弱以蘇逥沙渚閘益固而<lb/>
瀦防得宜鄉社委積而凶嵗有備署位廊廡外門畢構<lb/>
而翼翼以芋人始信其非苟悅於一時者也當終更代<lb/>
弗一又三年弗懈益謹人益信之蓋君子之爲人廉靜<lb/>
寡黙善發慮雖倉卒無遽色羣議有可否徐以片言折<lb/>
<pb n="KR4d0511_WYG_005-5b"/>
之衆志自定故能處紛擾而弗眩遇險而不懾宜乎二<lb/>
府推其能同寅愛其和吏憚其嚴而民懐其惠也詩曰<lb/>
靡不有初鮮克有終斯有終者乎及其代而去也庠校<lb/>
之士暨鄉之父老咸曰令在猶陽和煦物物各自私而<lb/>
莫知其誰之力令去而思矣相與踵門請曰願有紀將<lb/>
樹碑于學以無忘令之徳余曩在史院守令有異蹟輒<lb/>
采以示勸常慮傳聞之異辭也阮君之政余既親見之<lb/>
可書也已君字周翰號理齋常同知黄巖瑞安州事所<lb/>
<pb n="KR4d0511_WYG_005-6a"/>
在有聲於鄞能治其所難故尤著云<lb/>
　　銘<lb/>
　　　潘氏書塾銘<lb/>
受天地中曰仁與義智者義藏禮者仁著惟是四性萬<lb/>
理之綱體厥靈臺真靜而彰随類感通循循魚貫隠顯<lb/>
精粗内外無間忠以盡之恕以推之信以實之敬以維<lb/>
之持敬伊何正冠與衣頭直視端手恭履遲慎言肅氣<lb/>
如見大賓豈在逺求厥心斯存戒慎恐懼養靜之方謹<lb/>
<pb n="KR4d0511_WYG_005-6b"/>
微慎獨察動之防造次弗違中徳乃備守熟自化三才<lb/>
成位四氣日月合運齊光千聖繼繼一本萬更惟聖性<lb/>
斯惟賢復斯學則修斯下愚斵斯充實光輝君子體胖<lb/>
是外非内小人之姦唐虞三代貴賤與知鄉國閭里出<lb/>
此曰違秦漢以降上下昧兹訓詁是覈誇辭復滋聖心<lb/>
既湮生民罔遂積習生常脩者曰異周程既作朱子紹<lb/>
之崐崘再闢三光重輝陋儒狃習岐爲二流其有志者<lb/>
是侮是侜良心既阻攸執遂隳哀哀生民醉生夢死尚<lb/>
<pb n="KR4d0511_WYG_005-7a"/>
幸厥中無有今古克念作聖請事斯語我匪曰明疇聞<lb/>
斯言敢告小子自知爲賢<lb/>
　　　涵養銘<lb/>
心妙不測出入無時養之有道敬以爲基持敬之法正<lb/>
其衣冠手恭足重頭直目端坐如塑神立如受物正色<lb/>
慎言斯須毋忽整齊嚴肅常使惺惺外體斂束内斯清<lb/>
明方其靜時儼若有思戒慎恐懼自不外馳一物莫容<lb/>
鏡瑩水止不偏不倚萬理之體感物斯動心爲事官隨<lb/>
<pb n="KR4d0511_WYG_005-7b"/>
事觀省善惡兩端善也吾行不善克之勿候其著必察<lb/>
其㡬動靜主一期於無欲惟弗助長積力乃熟一失其<lb/>
操厥靈外騖私欲既熾舜蹠殊路居處必恭執事必敬<lb/>
與人必忠養爾正性<lb/>
　　　信齋銘<lb/>
五行惟土寄彼四氣信在人心靡有定位四性雖完匪<lb/>
信不實萬感紛紜匪信不一前哲遺訓何獨謹言酬酢<lb/>
之際匪言弗宣樞機不慎表裏皆僞言雖一端乃與行<lb/>
<pb n="KR4d0511_WYG_005-8a"/>
對信言謹行存誠之㡬積久斯誠誠斯無爲天以斯誠<lb/>
播此萬類聖人以誠參贊天地久矣此信作聖之功誰<lb/>
其維之在敬爾躬<lb/>
　　　八栢堂銘<lb/>
嵗寒後雕松栢並稱稱其生時不同衆榮乃若棟梁栢<lb/>
全其天松久斯腐柏久益堅樹柏惟八其義何庸老隂<lb/>
之體易卦之中自八而下歸於太極八而上之萬變不<lb/>
測孰名其堂弋陽熊君匪名惟美將朂其身身既有之<lb/>
<pb n="KR4d0511_WYG_005-8b"/>
爲家之則子孫是訓永保成式<lb/>
　　說<lb/>
　　　浮屠雨龍溪號說<lb/>
余隣屠商卿出時賢所述浮屠雨龍溪號說若干篇示<lb/>
余曰子亦有以發之乎余疑而問焉夫時潛躍者爲龍<lb/>
其潛也雖溪谷汙湫以至蟲魚草木之㣲皆得以淪其<lb/>
跡託其神焉其躍也噓風雲感震電薄三光動天地潤<lb/>
萬物洋洋焉下上浩浩焉不究其窮也故龍與聖人參<lb/>
<pb n="KR4d0511_WYG_005-9a"/>
聖人處則棲棲一窮士耳出則使萬物各得其所百世<lb/>
蒙其澤而莫知浮屠之教混象理外形骸舉體遺用馳<lb/>
心茫洋之鄉一以寂滅爲主今雨師爲浮屠而有取於<lb/>
龍溪焉傳曰龍非池中物夫雨師豈因其地以名不暇<lb/>
求其義者邪將悅吾聖人之道而拘其法者邪抑抱負<lb/>
有俟而暫隠於佛者邪雨師必有一於是商卿爲我問<lb/>
之<lb/>
　　祝文<lb/>
<pb n="KR4d0511_WYG_005-9b"/>
　　　辭神祝文<lb/>
某聞天子祭天地諸侯祭境内山川大夫祭五祀士祭<lb/>
其先禮也下僭上逺間親謂之悖禮夫禮出於天聖人<lb/>
修之以教則守禮者爲奉天悖禮者爲逆天也世降澆<lb/>
漓異端肆行滛祀遍天下以庶人而祭天地山川下僭<lb/>
上也薄先祖而厚滛祀逺間親也僭上間親逆天孰甚<lb/>
焉乃設神位焚香禮拜曰吾敬天地鬼神非反本乎且<lb/>
有其誠則有其神無其誠則無其神非其鬼而祭之則<lb/>
<pb n="KR4d0511_WYG_005-10a"/>
血脉不相通鬼神有所不格况天之所以與我吉凶禍<lb/>
福在吾敬肆之間而非謟所能致不敢干名犯分以求<lb/>
非常之福爰自營室正寢之東已建祠堂奉先世神主<lb/>
某又聞朱子曰士亦可祭二祀故於東廡置后土祠東<lb/>
厨設竈神位自餘舊奉星斗城隍府主諸神之位兹不<lb/>
敢復奉匪我敢慢禮所不得雖然人知敬神而不以禮<lb/>
待神乃大不敬我今非禮不祭則世人莫如我敬神也<lb/>
惟爾有神尚鑒我心<lb/>
<pb n="KR4d0511_WYG_005-10b"/>
　　祭文<lb/>
　　　祭潘尚幹文<lb/>
年月日四明程某謹以清酌庶羞之奠敢昭告於尚幹<lb/>
大夫之柩曰乾坤坱圠五氣順布萬物賦形隨其所遇<lb/>
故人之生也或短或長而不齊其數及其氣形而返也<lb/>
神飛魄降則復歸其故其與物共化而不能逃者形氣<lb/>
之聚其超乎物外而無生死者善人之譽惟公禀質剛<lb/>
方長能文章壯而立朝老隠於鄉衆乃隨流而競奮公<lb/>
<pb n="KR4d0511_WYG_005-11a"/>
獨歛手而退藏彼善之譽煒然有光嗚呼公死譽在公<lb/>
則不亡惟小子之蒙昧警教之方新遽焉契濶予其誰<lb/>
親此所以望素幃而成慟寄遺恨於郎山之雲<lb/>
　　行實<lb/>
　　　孫君行實<lb/>
君諱㑹叔字友仁姓孫氏世居鄞之東吳宋龍圖閣學<lb/>
士沔之十一世孫曽祖諱涇鄉貢進士妣李氏祖諱橰<lb/>
宣教郎妣畢氏父諱夢釜鄉貢進士妣韓氏繼髙氏君<lb/>
<pb n="KR4d0511_WYG_005-11b"/>
生於宋咸淳壬申九月十有一日亥時㓜岐嶷不嗜弄<lb/>
既就學師訓不煩記書不過二遍五六嵗即解大義有<lb/>
客訪鄉貢君不遇君迎送盡禮客驚曰孫氏有子若此<lb/>
乎九嵗䘮母哭泣盡哀市里迎神或攜觀之君應曰聞<lb/>
禮不聽樂讀書自若十餘嵗事親不少愆宗族鄉黨皆<lb/>
稱異人焉師行義韓君元韓君見其篤志慨然嘆曰廣<lb/>
予學者子也本堂陳公著贈以言曰挹其氣清以凝叩<lb/>
其言正以暢不以時好遷不以毁譽動一以孔孟爲證<lb/>
<pb n="KR4d0511_WYG_005-12a"/>
他日學成見之者如景星鳳凰矣君讀書有序終日一<lb/>
書沉潛玩索必騐諸已以致實用尤考三禮著四書演<lb/>
義凡程朱引而不發者悉闡其旨辭不求甚工常謂心<lb/>
體虛明自當有言發於詩往往天趣逺出旁通天文地<lb/>
理度數之學義利之辨胸次介然閒居端坐肩背竦直<lb/>
望之若神即之則和氣怡怡暴慢者廢然自失晨興謁<lb/>
先祠適父母所温顔色問所欲以進或不安即憂形於<lb/>
色㓜依庶祖母李氏李病目寒不爐君以身温被者八<lb/>
<pb n="KR4d0511_WYG_005-12b"/>
年及卒爲心䘮三年雖遇緦服亦不飲酒聽樂必變容<lb/>
遭繼母䘮苫塊不違後事庶弟母顧氏若事所生顧亦<lb/>
愛之過於己子家庭訢訢焉君待朋友必敬必信奬掖<lb/>
後進有不悛者歎慨不已隱惡揚善人孚其衷識者謂<lb/>
君天質粹美問學充實孝弟行于家信義著于鄉里得<lb/>
一命舉此措之宜無難者君獨退然爲未足將以終身<lb/>
者以大徳癸夘九月二十一日酉時卒得年三十有二<lb/>
死之日鄉隣無少長莫不垂涕至今猶有道其事者葬<lb/>
<pb n="KR4d0511_WYG_005-13a"/>
于青山之原聘史氏未迎以弟俞叔次子儀伯嗣端學<lb/>
後君生六年自總角交遊故知君爲悉嘗北靣事之君<lb/>
終辭焉其嘉言善行懼嵗久而弗彰也敢錄見聞于大<lb/>
雅君子幸擇而銘之<lb/>
　　墓誌銘<lb/>
　　　元故從仕郎杭州路稅課提舉杜君墓誌銘<lb/>
至順四年十二月庚申葬仁傑杜公于鄞縣翔鳳鄉亭<lb/>
溪里李㠗之原其孤慶善踵門拜且請曰我先父于先<lb/>
<pb n="KR4d0511_WYG_005-13b"/>
生有世契知之詳非先生無以銘余前年歸自史院公<lb/>
訪余聽其論古今得失上下數千載如射中的爲歌詩<lb/>
落筆成章方嘆其才氣不少衰也别未久竟卒也公與<lb/>
兄某同師季父景牧先生少年試藝藉藉有聲世遷科<lb/>
舉事廢公乃以軍謀仕時平無事不得究所藴今科舉<lb/>
復則已老其命也夫余先人署丞獲與景牧宋寳祐間<lb/>
同鄉貢進士且交公兄弟不得辭乃敘而銘之公諱某<lb/>
字仁傑東洲其自號也世居鄞之管江曽大父某浙漕<lb/>
<pb n="KR4d0511_WYG_005-14a"/>
進士大父某不仕父某待補太學生公兄弟四人皆有<lb/>
學友悌深至庭無間言至元十有八年日本弗庭詔征<lb/>
東省選方略士討之選公爲管軍千户至元二十有六<lb/>
年倉漕海公與兄某同在選某授忠顯校尉海運千户<lb/>
帶金符公授進義副尉海運百户帶銀符每嵗運衆惟<lb/>
公是從則悉利涉嘗以天夀節入覲世祖皇帝嘉公兄<lb/>
弟功賜宴甚寵懐鹿肉歸遺親戚咸榮之大徳六年詔<lb/>
全運者賞公以功陞進義校尉仍賜金織段及帛明年<lb/>
<pb n="KR4d0511_WYG_005-14b"/>
河決楊村都水監告急于省下命塞河人或難之公請<lb/>
往囊土壅流踰月功成宰臣嘉之勞以金帛凡出入京<lb/>
都餘二十年受知當路與翰林諸公爲翰墨交嘗扈駕<lb/>
出建徳門上言國用稱旨特轉文資授從仕郎杭州路<lb/>
稅課提舉尋告老歸里築室白雲名曰東洲精舍積石<lb/>
種花日與朋舊詩酒自娛有東洲吟藁行於世公學識<lb/>
深逺才略優洽敦禮宗姻喜周鄉黨病革日神色不亂<lb/>
不問家事唯囑子姪守詩禮怡然别親友而逝公生於<lb/>
<pb n="KR4d0511_WYG_005-15a"/>
景定元年二月某日卒於至順二年九月某日享年七<lb/>
十有餘娶龍川張氏工部尚書順之女先亡今合葬焉<lb/>
子男二慶善擇善女一信善適蔡仁翁孫男二琦瑀女<lb/>
三瓊琇珍銘曰公才文武用咸宜冉矛樊右却敵師平<lb/>
世熈熈藴莫施舉能苐受文字知未爲不遇用止斯衆<lb/>
爲公惜公則夷東洲白雲歸諧熈生遊卒葬守所治子<lb/>
傳詩禮訓永垂<lb/>
　　　故處士陳繼翁墓誌銘<lb/>
<pb n="KR4d0511_WYG_005-15b"/>
至順四年三月辛未繼翁陳公卒九月丙午葬于鄞縣<lb/>
翔鳳鄉鄒溪祖塋之側其孤正等來乞銘公諱紹祖字<lb/>
繼翁姓陳氏世爲鄞人居城上橋曽祖檜宋朝請郎江<lb/>
西制置司參議官妣陸氏封令人祖協宋中大夫知潮<lb/>
州鄞縣開國男食邑三百户妣馮氏封令人考夀朋宋<lb/>
將仕郎未娶早卒公七世祖妣孫氏族子也來從菊州<lb/>
單先生學潮州府君念其端謹精敏念子無後命公嗣<lb/>
之潮州移守鳳翔而卒祖妣督公就外傅時年十六左<lb/>
<pb n="KR4d0511_WYG_005-16a"/>
右侍奉惟謹季父亦早卒祖妣命從子爲其後公篤於<lb/>
友愛庭無間言終身不畜私財宋咸淳元年以潮州奉<lb/>
表澤晉將仕郎宋内附隱居力學或勸之仕曰未能修己<lb/>
焉能治人平居晨必致敬先祠始理他務祭必厚於奉<lb/>
生者祠宇祭田葺理盡誠嵗入祭餘以惠族之貧者治<lb/>
家尚質稱有無視紛華泊如也講學不間寒暑自經史<lb/>
百家下至醫藥卜筮老佛氏之書畢究其在鄉黨卑禮<lb/>
下人不以貧富殊禮接三尺童子無惰容見後進好學<lb/>
<pb n="KR4d0511_WYG_005-16b"/>
純篤必加勸奬有墮其先業者咨嗟戒飭視人之疾知<lb/>
無不治遇大事人不能決處之無留難郡有義田盡心<lb/>
職掌者難其人延祐七年郡守馬侯澤知公禮延掌之<lb/>
一遵先賢之遺訓給䘮嫁杜私請撙節餘粟益置田毎<lb/>
訓子孫曰吾世以儒顯汝等宜守家法無外慕從異業<lb/>
隕先聞將卒棺槨衣衾衰麻降殺殯葬道里之宜纎悉<lb/>
筆示恬然而逝其整暇類此公生於宋淳祐十年六月<lb/>
辛丑享年八十有四娶奉化杜氏宋右衛郎將休之孫<lb/>
<pb n="KR4d0511_WYG_005-17a"/>
女先二十四年卒子男二長正娶杜氏次在娶劉氏女<lb/>
一適馮君遇孫男二公溥公潛女二淑洙嗚呼宋當明<lb/>
道景祐間天下文物大備郡國學校獨未建惟上橋陳<lb/>
氏闢屋儲書卷擇明師教其鄉人子孫世守焉故鄞文<lb/>
獻甲東南而陳氏擢第躋通顯者世不乏人至宋末天<lb/>
下以爲賢如諌議劉漢弼司農劉漢傅兄弟皆學於陳<lb/>
氏塾者而東發黄先生果齋史先生浚南趙先生以節<lb/>
義經術治道理學名于一時歸老于鄉公得遍交耳聞<lb/>
<pb n="KR4d0511_WYG_005-17b"/>
目染造詣日深尚徳不苟以終其身其淵源蓋有自云<lb/>
銘曰惟昔陳氏篤意延師教其鄉人不子是私垂三百<lb/>
年世守不隳魯多君子子賤所資置于莊嶽齊語奚疑<lb/>
及乎繼翁被服禮詩其徳日崇孝友政施心安體舒宜<lb/>
享期頥<lb/>
　　　髙於山墓誌銘<lb/>
天歴元年十有二月二十有九日於山先生卒余留京<lb/>
師不得走吊二年歸里往焉其子巖等泣且請曰我先<lb/>
<pb n="KR4d0511_WYG_005-18a"/>
人幸托厚誼願有所表以掩諸幽余辭焉又請至於三<lb/>
應曰諾至順元年十有一月十有六日將葬于老界鄉<lb/>
陸㠗之原其甥孫余叔具行實來徵銘乃序而銘之先<lb/>
生姓髙氏諱夢說宋武烈王之後世爲汴人其子孫仕<lb/>
者隨宋而南遂家于明曽祖諱某泰州如臯尉祖諱某<lb/>
考諱某成忠郎淮東路分棄職歸養治花圃日招客觴<lb/>
詠以嬉來遊者資其車馬食飲傾産無靳色先生其次<lb/>
子也風儀閒雅獨嗜讀書華靡之觀未嘗接目賓客歎<lb/>
<pb n="KR4d0511_WYG_005-18b"/>
曰髙氏有子其奉親克盡愛敬喜周人困乏至解衣推<lb/>
食與之常從隱逸之士登覽訪陟其悲歡感慨一寓於<lb/>
詩語不及時事翛然有出塵意提學田公將致之鄉校<lb/>
矜式笑而辭之浙帥王公招延教授暫至即去鄰曲草<lb/>
蔬醴酒相呼即從容欵洽所素慢雖珍饌弗視一日語<lb/>
其子曰盛衰生死倚伏對待無足芥蔕凡吾所爲非欲<lb/>
求異於人懼辱其身以及其親爾爾曹力學能無廢爾<lb/>
祖餘業則吾有以瞑目矣油然而逝若先生者其可謂<lb/>
<pb n="KR4d0511_WYG_005-19a"/>
隱淪自全不汨於俗不流於怪者歟先生字景傅以於<lb/>
山自號有詩文若干卷娶茹氏先公卒於丁巳十月十<lb/>
有三日享年七十有二子男三巖岳岡女二長適栁受<lb/>
卿次適趙復之孫男四銘曰家正豐我尚素時不耦我<lb/>
則裕其質之然亦養之固濯足澗泉登髙即賦雖塞其<lb/>
施而發其趣<lb/>
　　　故孺人張氏墓誌銘<lb/>
奉化陳元楷以天厯二年十有一月壬申合葬其母孺<lb/>
<pb n="KR4d0511_WYG_005-19b"/>
人張氏于蹕駐慈塢之原以狀使其子子翬來拜請所<lb/>
以昭後世者敘曰孺人諱妙嚴歸陳氏年四十有五而<lb/>
哭其夫子嫠居二十有四年而卒性清慎動息有儀事<lb/>
舅姑以孝稱能以意義睦其家貨首飾延師教子若孫<lb/>
底于有成嵗大饑爲食餓者又結屋聚其鄰而賑之鄉<lb/>
有無賴者常竊其果蔬鷄狗獲將箠之止之曰饑寒迫<lb/>
之耳賙而遣之其於婣族資裝其女之不能嫁者棺槨<lb/>
其死之不能歛者甚夥而其服用飲食泊如也嗚呼嗇<lb/>
<pb n="KR4d0511_WYG_005-20a"/>
於自奉而豐於濟人力於節性而恕以待物此士大夫<lb/>
之所難而女子若易而行之其可銘也孺人生宋開慶<lb/>
己未七月壬申卒以泰定丁夘五月乙巳其夫諱君卿<lb/>
子曰元楷女曰元琰適俞壁孫孫四曰子翬曰子鎮曰<lb/>
子琛曰子宏俱世儒業銘曰淵塞節儉女也攸止輕財<lb/>
好義士之所履嗟若人兮儉而能施秉女之徳其行則<lb/>
士積厚報稽彼蒼匪瞶譬之𤓰瓞在其後裔<lb/>
</p>
<p>
</p>
  </div>
        </body>
</text>\m</TEI>
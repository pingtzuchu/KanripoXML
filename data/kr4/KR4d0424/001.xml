<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>陵川集卷一</head> <lb/>
    <p>
<pb n="KR4d0424_WYG_001-1a"/>
欽定四庫全書<lb/>
　陵川集卷一<lb/>
　　　　　　　　　　　　　元　郝經　撰<lb/>
　　賦<lb/>
　　　擊蛇笏賦<hi>并引</hi>
孔公原曾孔子之裔孫也仕宋祥符間嘗以笏擊祅蛇<lb/>
其事其節則有臨川之誌徂徠之銘王偁之傳在其笏<lb/>
則歸于今張文彦逺經晩進曲學固不足贅于諸公之<lb/>
<pb n="KR4d0424_WYG_001-1b"/>
末然義激于中而有不能巳焉者謹賦而廣之其辭曰<lb/>
昔仲尼之得政也兵裔夷尸姦宄藏甲出大都圯魯宴<lb/>
而齊沮王道之端于是乎啟柰之何天不假命遽行而<lb/>
遽止其餘威遺烈鉞于筆而鈇于禮誅十二公之亂臣<lb/>
二百四十二年之賊子壓之以大經束之以大法莫敢<lb/>
瀆彞倫而擾天紀孰意其孽魄狃而不散逆靈締而不<lb/>
弭蟠結乎大塊之阿囚鎻乎九原之底乃卵狠而孕戾<lb/>
不矜廉而厲恥每間治而為亂輙張慝而掩媺代謝屈<lb/>
<pb n="KR4d0424_WYG_001-2a"/>
信閲越千祀以及于宋化祅蛇而陸起窟宅乎廟堂馮<lb/>
附乎神鬼蜿蜿蜒蜒曳曳頍頍伸腹傴脊呀口侈噬呈<lb/>
露怪状愕目奪視侈大澤之運動常山之勢愚吏蚩氓<lb/>
崩角蹶趾釃酒血牲匍匐祈祀若新莽盜國而無知之<lb/>
民共稱符瑞狂巫顛覡踴躍驚喜稱為神龍因縁為市<lb/>
若賊操竊權而嗜利之士争為役使妖聲異聞鼓舌轟<lb/>
耳喁訛唱和讙呶呌噪震一郡而駭千里莫之敢詰亦<lb/>
莫之敢訿聖有賢孫釋褐于是端笏而前山立顧指蓄<lb/>
<pb n="KR4d0424_WYG_001-2b"/>
鋭俟發韜鋒卒起若子房之睨秦始奮笏而擊顙拆身<lb/>
弛祅死于心毒揺于尾若太尉之擊朱泚於是惑民雨<lb/>
解義士風靡天子是嘉用為御史司國之直致國于理<lb/>
而諫中宮之廢折遼主之誚邁節特操凜乎清霜皦乎<lb/>
白日雲高而山嶷是仲尼之以直道詒厥子孫俾萬世<lb/>
如矢者不屈不撓拔邪樹正賞善誅惡無時而已也則<lb/>
是笏也與誅卯刃脩經筆兵萊人戈叩原壤杖墮三都<lb/>
鍤異時而同跡仲尼為不死矣嗚呼叔世而下蛇龍混<lb/>
<pb n="KR4d0424_WYG_001-3a"/>
蟄春雷瘖而不鳴直道僨而不植已刓方而為圓又枉<lb/>
尋而直尺誣譎誕僞異態百出有蕩俗惑衆乗高而為<lb/>
姦若兹穴廟之蛇有巧發毒伺中人而不可測若含沙<lb/>
之<graphic n="KR0558" url="https://raw.githubusercontent.com/kanripo/KR-Gaiji/master/images/KR0558.png" mimeType="image/png"/>者有之笏也無之人也孰為之擊也<lb/>
　　　哀三都賦<hi>有序</hi>
李唐亡長安洛陽遂虚梁簒而汴始建五代荐國日益<lb/>
殷富逮宋受禪太祖以汴土薄易無四塞之固且非王<lb/>
者處上游之勢也議遷都長安而太宗與大臣不從太<lb/>
<pb n="KR4d0424_WYG_001-3b"/>
祖曰今汴所利者近漕江淮之粟耳不及百年民力殫<lb/>
矣至宣政間民雖繁夥皆游食不本著佻靡相矜益之<lb/>
以黨禍重之以侈政老姦擅國㸃閹用事敗盟開邊而<lb/>
宋果亡金源氏都燕掞河朔之勢以雍洛汴為邊鎮既<lb/>
失河朔始南走汴金亡而汴亦虚迄今二十餘年百王<lb/>
之制度九州之壮觀寖以蕪替遂無孑遺神州陸沉永<lb/>
為丘墟可哀也已於是作哀三都賦其辭曰<lb/>
維帝極之弗建致神器之顛趾德者斃而覆宗力者踣<lb/>
<pb n="KR4d0424_WYG_001-4a"/>
而沉祀兑鋭缺而兵頓坤靈黑而士死天王之所居衆<lb/>
大之所止頏野馬而蕩滅走城狐而傾圮噫吁咿嘻伊<lb/>
誰之始乘厥權輿遐哉邈矣亡國之蹤自西而東吞聲<lb/>
隕涕原始要終昔明皇之臨御恃開元之駿功抑漢魏<lb/>
而濶視攀三五以比隆謂天崩與地陷可宴安以無窮<lb/>
學霓裳於天上養禄兒於宫中侈幾一動姦臣愚弄欲<lb/>
未足心禍不旋踵割一統以幾絶耨兩河之盜種陵夷<lb/>
僖昭孽臣姦驕睥睨問鼎倔强不朝巢以饑熾温用盜<lb/>
<pb n="KR4d0424_WYG_001-4b"/>
帝刼乗輿以入洛血椒蘭而行弑剷咸陽之故基斵萬<lb/>
世之元氣舍洛邑而弗居陋姬旦之王制噫嘻嗚呼兩<lb/>
京遂蕪中夏壮觀削于汴都迄用定命蔑為訏謨龍蛇<lb/>
起陸競為闚𨵦閲五季如傳舍啟二都之永圖戢干戈<lb/>
以禮樂化殘暴以詩書豈期百年弗堪顧天漢黨復錮<lb/>
唐閹再權壞法亂紀拔本塞源既崇侈而肆欲復敗盟<lb/>
而開邊東南朝廷種兩蔓菁花石綱運太湖浪驚祖宗<lb/>
之澤盡華陽之宮成引金源於海上揭汴底而一傾忘<lb/>
<pb n="KR4d0424_WYG_001-5a"/>
社稷之實禍慕燕雲之虚名二帝北虜一馬南渡孽不<lb/>
自天勢成崩土有臣不臣假王張楚有民弗民依國齊<lb/>
豫靈光巋然幸無一炬䑕寶座以飛嘯燕雕梁而不語<lb/>
何故新之多變竟不知其誰主粤惟金源國一再傳舉<lb/>
𤣥莬與肅慎繩遼武而帝燕合九州之制度成一典而<lb/>
煥然去唐宋惟一間詎元魏之敢先而乃馭失其道潜<lb/>
朽其索北陸翻沙蕭牆禍作公孫于邾王遷于洛日入<lb/>
崦嵫寢適冥漠駐汴宮為玉所不甘卑而分弱藉二京<lb/>
<pb n="KR4d0424_WYG_001-5b"/>
之形勢跨闗中與河朔雖日窘而日蹙猶夭矯以磐礴<lb/>
俾早為之定鼎不遂至于墜落嗚呼噫嘻商於雪飛車<lb/>
説其輻火焚其旗一僨塗地三都遂隳彗哲王之偉蹟<lb/>
剝列聖之丕基俘梁亡之庾信走吳滅之陸機宁區中<lb/>
以馳矚悵掩袂而興悲碧雲高寒何處長安灃水有芑<lb/>
涇水有蘭煢不見人慨乎其嘆漢室金莖東移淚澘茂<lb/>
陵玉盌暴出人間愁虹兮貫天凄風兮射闗覽冠葢兮<lb/>
弗復蔇<hi>音忌</hi>帝東游兮何當還維終南之峻極與太華之<lb/>
<pb n="KR4d0424_WYG_001-6a"/>
孱顔壓九地之王氣鬱千里之秦川雖人亡而事去尚<lb/>
虎踞以龍蟠北邙坡陀伊洛交波惄焉如擣傷如之何<lb/>
悲哉白馬之禍舉衣冠而一盡宵人肆忿寧恤乎他鸞<lb/>
皇胡不冥飛卒莫逃於網羅望清流而揮涕睇濁流而<lb/>
嘯歌水南有花水北無家荒涼國色慘淡天葩衝風起<lb/>
兮飄忽蕩愁錦與驚霞湯湯乎汴蔡三徙兮終敗倐鼎<lb/>
湖之龍去震長平之瓦解曠萬里為一虚疑天地之欲<lb/>
壞文子文孫青城苦魂風悲白日雨泣黄昏陰燐吐焰<lb/>
<pb n="KR4d0424_WYG_001-6b"/>
枯血長存宮百王兮何有山萬歳兮不壽石九州兮果<lb/>
窮巖玉京兮獨秀惡於中原無所歸咎李唐既逺金源<lb/>
弗受熙豐一黨宣和八賊務快私忿竟亡人國言及此<lb/>
兮噎吭涕無從兮横臆草木為之不春日月為之改色<lb/>
小人懷土君子懷德王澤不流下民蕩析狐猶死而首<lb/>
丘人豈忘乎都邑秦人朝鮮汴人祁連不見鄉園泣涕<lb/>
漣漣父僕三韓子奴桑乾于嗟闊兮乃無羽翰目愁雲<lb/>
乎異域淚老目乎荒原漫揺神而振志忽心死而骨寒<lb/>
<pb n="KR4d0424_WYG_001-7a"/>
苟言還而言歸豈安土而重遷烏兮鵲兮何枝可倚丘<lb/>
平壠徙碑折松摧鄭不来矣鬼其餒而魂一夕兮九逝<lb/>
扣𤣥闗而問之彼氣數則已定何侘傺而自私夫亡有<lb/>
大釁興有嘉運豈九州之神靈無一人而與問王業不<lb/>
偏安坤極不終僨葢泰生於否而亨始於困國家方尚<lb/>
帝德推天元飛漢唐之龍馭貶拓拔之鴈臣閲帝王之<lb/>
窟宅奠天居而覆民吾何為乎怨嗟艱辛以熱中而疾<lb/>
夏為萬物而憂春也易哀為樂收泣為笑捧葵藿之朝<lb/>
<pb n="KR4d0424_WYG_001-7b"/>
陽返山河之夕照<lb/>
　　　渾沌硯賦<lb/>
賈侯有硯端之異石也温潤堅潔渾然天成而不鎡匠<lb/>
鑿之力余嘉其能全於樸而致於用也故名之曰渾沌<lb/>
而賦之辭曰<lb/>
昔先天氏之一卵全渾沌於太極有心有跡而惟變是<lb/>
適方其鷇不音而拘龍不蜕而蟄㑹萬殊於一同而納<lb/>
萬動於一息忽感而化與神俱入秘于重泉贅為老石<lb/>
<pb n="KR4d0424_WYG_001-8a"/>
而潜風波没泥滓潄沕<hi>音勿</hi>潏<hi>音聿</hi>湛清泚哆蟾驚而噴彩<lb/>
老蛟怒而厲齒既未復于故歩復見遇乎舟子淵九重<lb/>
而縋出判二氣於太始深固反以誘盜静密反以求徙<lb/>
割鰲膽而獲翠落鯨肝而得紫一泓鑿而失真六竅存<lb/>
而不死然衆變之夭忽實大化之所使水無風而不波<lb/>
心無物而不起但不離不隨不鑿不弭又焉有卵為石<lb/>
石為硯之異又何疑硯非石石非卵之㫖葢必有是物<lb/>
以明是理必有是用以明是體一貫而通一宅而止是<lb/>
<pb n="KR4d0424_WYG_001-8b"/>
渾沌硯也已故其奕輝光登侯堂琰匣貯而色瑩净几<lb/>
陳而氣張定心存而𤣥穎自役大樸在而儵忽自亡散<lb/>
跡於墳典䇿勲於文章石渠東觀陵轢秦漢孔壁汲冡<lb/>
頡頏夏商燼南山之松而不變腐孤竹之管而不傷墨<lb/>
者自墨而不迎儒者自儒而不將舍中和而雲淰<hi>音閃</hi>雨<lb/>
霮摧堅貞而金聲玉相霧縠披于冱氷隂鑑溢于秋陽<lb/>
色非此色而妄幻滅時非此時而寵辱亡守重厚薄泓<lb/>
洋不名不毒而其用不可量也辭曰硯之珍石之詭杳<lb/>
<pb n="KR4d0424_WYG_001-9a"/>
渺光含玉肥水知白守黒兮為石谷知剛守柔兮為水<lb/>
委是以涸四海而不汔灰萬山而不毁納元氣兮雲之<lb/>
根化無窮兮神無巳而列諸聖賢之軌固不待䝉莊浮<lb/>
屠駕言而作訾<hi>時張賈二侯方事佛老故以是諷焉</hi>
　　　銅雀臺賦<lb/>
天斷漢紀誕植姦孽董則顛而袁則愒曹氏猖狂銅雀<lb/>
巍嶪阨崑崙閉孟門嶡三臺見三山截霓斷雲縵重楹<lb/>
而走六龍折角徙甍頡地頏空碧甃金鎔直外隆中壮<lb/>
<pb n="KR4d0424_WYG_001-9b"/>
天骨柱天崩激千里而怒長風如此之富如此之雄而<lb/>
操之心猶未充俾漢之天為曹氏天漢之國為曹氏國<lb/>
漢之民也曹氏奴漢之臣也曹氏𨽻漢氏之宗廟宮室<lb/>
燼矣而曹氏之列屋長門美矣漢氏之庭寡婦悲曹氏<lb/>
之庭嬙與妃聆義聲觀義旗孰知其非而操之心猶未<lb/>
涯既立海移山分辰斡斗負漢鼎而入魏宫結漢網而<lb/>
維魏臺則丕也拜表植也拜章權退備隠琮降表亡不<lb/>
愧漢霍光自比周文王四顧無人虎踞而鬼倀忘赤壁<lb/>
<pb n="KR4d0424_WYG_001-10a"/>
之辱誦明月之曲笑吳蜀之僻隘鄙桓文之局促乃上<lb/>
重臺入雙闕慨雄姿鼓高節燕歌兮玉糝塵趙舞兮風<lb/>
翻雪望二喬而不見怒孫劉之未滅謂我翼莫吾禦我<lb/>
角莫吾折彼神器入吾手孰敢撤而裂之哉曾不知此<lb/>
世此年守漢宮者孤兒泣血守魏宫者姦雄倚疊也一<lb/>
旦懿不忠國昭不義扶濟戈投車龍悲鼎湖則銅雀之<lb/>
富魏宫之蓄賊規盜模一為晉所居嗚呼天既不有漢<lb/>
而魏復當有天使魏有天則魏之為魏亦昭然矣奈何<lb/>
<pb n="KR4d0424_WYG_001-10b"/>
魏反不務可作真帝逼君而生拱北以漢臣欺世而死<lb/>
征西乎噫欺人者不自見已不欺人人不欺巳魏欺漢<lb/>
作是臺而不能居晉欺魏獲是臺而不能保臺乎臺乎<lb/>
果孰居乎不欺人者其永居乎<lb/>
　　　龍蟠若木山子賦<hi>有序</hi>
龍蟠若木者禁園之奇石也徳陵狩汴播棄泥壤遂用<lb/>
崩折有客過而悲之因命僕以為賦其辭曰<lb/>
天蜕奇骨僵立突兀不斤不鑱而盡諸山之秀鎪造化<lb/>
<pb n="KR4d0424_WYG_001-11a"/>
之窟力百轉而<graphic n="KR0886" url="https://raw.githubusercontent.com/kanripo/KR-Gaiji/master/images/KR0886.png" mimeType="image/png"/>崒鬱龍蟠于若木茁元氣乎一拳露<lb/>
太初之面目潤涸四海幽翻萬谷尺有千仞之峭巋無<lb/>
一粟之俗葢天鍾美於是備夫三索之藴以終萬物而<lb/>
始萬物不徒説於人而為眼中之物也故其堅足以不<lb/>
磷重足以鎮躁止足以閑邪靜足以寡欲使為明堂之<lb/>
礎而足以柱天使為昆吾之硎而足以剸玉惜乎時也<lb/>
非時命也非命投閒置散於侈靡之地而為游觀者所<lb/>
矚故黙黙以自容兀兀以自足三十六宫方爇沉薰麝<lb/>
<pb n="KR4d0424_WYG_001-11b"/>
争容而戰媚抹朱而綰綠此則煙凄霧慘風呼雨沐踞<lb/>
長松而倚脩竹盡漢武之雄夸與秦皇之凶獨齊管絃<lb/>
于天籟等山丘于華屋寄春色於莓苔寓山鳥之一曲<lb/>
幾雷霆之震怒欲奮飛而起陸媧皇逝而不返懼不周<lb/>
之再觸是以陸沉而不溺朝隠而不屈巍巍乎將閲千<lb/>
祀振萬古而不朽不殁也豈意其山移海倒地圯天覆<lb/>
虎出于柙龜毁于櫝斡神鼎而寶康瓠逐麒麟而囿麋<lb/>
鹿又崩折于瓦礫復閉滯于溝瀆彼不才之石瑰珂犖<lb/>
<pb n="KR4d0424_WYG_001-12a"/>
确全其天而碌碌此其将遂沉淪湫底與糞壤同化亦<lb/>
將有時而出也耶嗚呼一石之奇猶若是矧抱奇之士<lb/>
乎士已為楚大夫之三刖而石復為奇章公之慟哭也<lb/>
宜矣<lb/>
　　　靜華君墨竹賦<hi>君姓張氏行臺公之女元遺山之姨姪總管喬君之妻也</hi>
甚哉物色之有異也不為丹青不為麗縟不為泉石不<lb/>
為卉木墨於用而形於竹開太古之元闗寫靈臺之幽<lb/>
獨儲秀潤於掌握貯氷霜於肺腹足乎心而無待於目<lb/>
<pb n="KR4d0424_WYG_001-12b"/>
備乎理而不備乎物全乎神而不狥乎俗葢達者之有<lb/>
天趣而以貞節為寓也若一葉一節施塗粉澤舒焉而<lb/>
布煙慘焉而綴雪以規規之形似幸他人之目悦是俚<lb/>
惡之傚顰惡足以知吾物色之説竹有竹外之形墨有<lb/>
墨外之色故與可有成竹之論坡仙有心識之訣而潁<lb/>
濱謂解牛斵輪心手俱滅而後至乎超絶詎庸陋固滯<lb/>
者得厠其列也於乎静華琴書滿家雄侯玉胄振吐天<lb/>
葩幽閑貞一瑩璧無瑕棄寵光而高蹈緬逸志於雲霞<lb/>
<pb n="KR4d0424_WYG_001-13a"/>
湛虚室之太素曾不憙乎豪奢故其坐雲軒佇靈宇凡<lb/>
蹤絶天籟舉吞八九之雲夢小渭川之千畆沛蕭蕭之<lb/>
神寓植歳寒于毫楮掃胸中之全竹走筆下之風雨忽<lb/>
穎脱而迸裂怒絶繃而掣去何此君之尚𤣥蔑青翠而<lb/>
不處恍一夢於藍田幻兩身於湘浦措斧斤兮何地陋<lb/>
淇園之漢武揮淚涕兮何從媿蒼梧之二女發四座之<lb/>
清風驅半襟之煩暑欲折枝而不得懼真宰之或怒縱<lb/>
入横出高森亞舞不步不武不繩不矩百千其状劍拔<lb/>
<pb n="KR4d0424_WYG_001-13b"/>
㦸踞㑹于嚬呻而得於盼顧豈畫工之屑屑於此焉而<lb/>
得與神奇忽恍固不與萬物同化将落落兮終古則君<lb/>
之玩物色寓天趣又豈紛紅縵緑所得同年而語哉辭<lb/>
曰月府兮雲鄉戲墨兮淋浪震<graphic n="KR0658" url="https://raw.githubusercontent.com/kanripo/KR-Gaiji/master/images/KR0658.png" mimeType="image/png"/>
                    <graphic n="KR0658" url="https://raw.githubusercontent.com/kanripo/KR-Gaiji/master/images/KR0658.png" mimeType="image/png"/>兮神蒼筤列數幅<lb/>
兮森中堂氣颯爽兮来三湘粤惟静華之比德兮秉貞<lb/>
節兮凌霜<lb/>
　　　怒雨賦<hi>巳酉五月十三日</hi>
蟾骨畢而膨脝箕侈口而饞吞帝惡貪兮赫怒氣軒軒<lb/>
<pb n="KR4d0424_WYG_001-14a"/>
兮不平乃命箕伯召坎師轉隂軸翻陽機鬱抑乎兩儀<lb/>
藴隆乎四維包并乎八荒充塞乎九圍括一囊而大舉<lb/>
疆萬里以長吹陣雲移海而起雙霓貫斗而飛肅肅慄<lb/>
慄泬寥慘戚收兩造之和氣寒凛凛兮来逼忽六合之<lb/>
破碎迸金光于虚碧震來兮<graphic n="KR0658" url="https://raw.githubusercontent.com/kanripo/KR-Gaiji/master/images/KR0658.png" mimeType="image/png"/>
                    <graphic n="KR0658" url="https://raw.githubusercontent.com/kanripo/KR-Gaiji/master/images/KR0658.png" mimeType="image/png"/>迅擊兮霹靂轟萬乗<lb/>
之空車隕千尋之絶壁勁穿心而裂耳訝踵入而頂出<lb/>
間剝啄之聲落似沙石而還濕忽抑絶而閉黙等萬籟<lb/>
之喧寂驟江傾而河沛瀽天瓢為一滴滔滔蕩蕩漭漭<lb/>
<pb n="KR4d0424_WYG_001-14b"/>
泱泱千里一注瞿塘峽上急浪驚湍沕潏飛蟠從天而<lb/>
下底柱山間紛秦堅之百萬避晉𤣥之五千怒夫差之<lb/>
水犀既射潮而矢天少瑟縮而淅瀝復誕漶以連泫蛟<lb/>
龍奮而不屈走陸梁以高鶱蚯蚓喑而不鳴蛙黽噎而<lb/>
不喧疑天地之嘉運欲覆世而一湔罔兩驚而轉石罔<lb/>
象喜而跳淵溢溷中之汚穢没庭下之蘭荃疑天地之<lb/>
衰運復太古之茫然稚子踣而不蘇畏崩壤而壞垣老<lb/>
媪伏而不動固局束以攣拳彼胸中兮何主宜外物之<lb/>
<pb n="KR4d0424_WYG_001-15a"/>
變遷羌獨台兮草堂方偃蹇而高眠為攬衣而徐起正<lb/>
冠襟而待旃主之乎以忠信彼胡為乎詖偏倐孤電之<lb/>
長掃賈餘勇而忽還星吐焰而耿耿月流波而娟娟於<lb/>
是撫牀而下擊藜而歌之歌曰尸居兮龍見淵黙兮雷<lb/>
殷彼自怒而為幻我惟常而是允存而守之一心而定<lb/>
推而放之四海而凖又何怒之遷而喜之引也<lb/>
　　　瓊花島賦<hi>有序</hi>
歳癸丑夏經入于燕五月初吉由萬寧故宮登瓊花島<lb/>
<pb n="KR4d0424_WYG_001-15b"/>
徜徉延佇臨風肆矚想見大定之治與有金百年之盛<lb/>
慨然有懷乃作賦焉其辭曰<lb/>
楛矢飛燕遼傾宋奔中夏壮觀萃于金源鬱天居之宏<lb/>
麗開陸地之海山忽陵飛而阜走見虎踞與龍蟠建瓴<lb/>
水於河朔浩不知其波瀾沉沉覃覃旋坤轉乾赤城紫<lb/>
府幻出塵寰粤惟瓊花之一島突兀乎其間崑崙之巔<lb/>
海風怒掀劈濤頭而迸落結水面之青蓮巖巖磐磐僵<lb/>
立孱顔嶷如鰲頭冠日觀而却走傴如䲔<hi>鯨本字</hi>背負月<lb/>
<pb n="KR4d0424_WYG_001-16a"/>
窟而横髙寒<hi>其頂有廣寒殿故云</hi>瑤光樓起金碧鈎連斷霓飲海<lb/>
頡地頏天華陽九州之塵雲消露浄遼海百年之藴熢<lb/>
湧煙填慶雲佳氣郁郁芊芊時屬清夷天下晏然倒淮<lb/>
南之戈而荆楚帖崩統萬之角而安西安神武不殺而<lb/>
日趨於平泰信誓既結而無事乎開邊明珠白雉不召<lb/>
而麇至蒲梢騄耳無用而復還一人高拱於其上無所<lb/>
為而樂穆清之燕大臣優游於其下無所為而興禮樂<lb/>
之盛萬物鈞化而無間四海被澤而不偏風俗既厚綱<lb/>
<pb n="KR4d0424_WYG_001-16b"/>
紀日完財不聚而富刑不用而措政不更張而治士不<lb/>
作聰明而賢民日遷善而不知其所以然而然嶷嶷乎<lb/>
魏孝文駸駸乎漢孝宣宜乎於此樂天下之樂軼邁往<lb/>
而追羲軒收萬方之瑰詭盡九土之纎妍紆青雲之環<lb/>
佩奏鈞天之管絃御長風於絶頂訪蓬壺之飛仙開八<lb/>
荒之壽域正一氣之陶甄躋斯民於仁壽而君臣與焉<lb/>
挈斯民於遂樂而君臣享焉涵浸醲郁上格於天舒愉<lb/>
粹暢下達于泉濟濟洋洋殆三十年見始終之全倐九<lb/>
<pb n="KR4d0424_WYG_001-17a"/>
龍之飛去墮神鼎于羽淵宗沉社僨而乃屢遷雖則屢<lb/>
遷竟不能永其傳功如是德如是不克負荷一舉而棄<lb/>
捐孰為之司而使之然涸金源于汴蔡臥一島于蒼煙<lb/>
悲風射闗<hi>謂居庸也</hi>枯石荒殘瓊花樹死太液池乾游子目<lb/>
之而興嘆故老思之而淚澘葢餘恩遺烈膏于骨髓著<lb/>
于肺肝雖死而若生雖亡而若存有與析津同沛箕尾<lb/>
共鶱者雖曰假山而實德山也彼虐政虐世昏君暴主<lb/>
以萬人之力肆一巳之欲刳吾乾坤穢吾山川雖曰石<lb/>
<pb n="KR4d0424_WYG_001-17b"/>
山而實血山民欲與之俱亡卒聚而殱旃寧不愧于兹<lb/>
焉<lb/>
　　　泰山賦<lb/>
粤大荒之播氣肇天一而為水滓沉澄而濁凝柔洞蕩<lb/>
而剛峙故水載乎地地載乎山抵艮茁震冠海而起為<lb/>
萬物之始終藏八索之首尾堪輿之骨壮真宰之形似<lb/>
人皇九頭俶載于祀禹鑿益焚神力是試條而為三別<lb/>
而為九祀而為四中維岱宗獨尊而雄盤踞萬古莫與<lb/>
<pb n="KR4d0424_WYG_001-18a"/>
比隆衡固阜麗瘴海極熾融飈赫赫物燬其鋭華固秀<lb/>
拔金天肅殺一翠横秋萬化搴揠恒亦宏富天地闔户<lb/>
𤣥都幽府固隂寒沍粤惟兹山首出庶嶽其頂則呀突<lb/>
乾維其足則亘抐<hi>音納</hi>坤絡奄東國之全勢孕日出之鴻<lb/>
爝作帝孫而奕大混天胎而不鑿為有生之司命權天<lb/>
地之槖籥露太初之面目愠巨靈之獰惡鼇六巻而矯<lb/>
首龍七襄而奮角障大海使不流俾降丘以東作拒洪<lb/>
河之奔湍俾回翔而北却三州得以完厚萬民得以土<lb/>
<pb n="KR4d0424_WYG_001-18b"/>
著瞰臨冀魏軒輊恒趙背左燕遼夾右瀛鄚闢青徐之<lb/>
疆畛包兖豫之封略壓吳頭而益重捽楚尾而欲割拉<lb/>
琅邪而横騖控龜䝉而回躍瀹濟漯以為襟帶汶沂以<lb/>
為約瀦大霈于雷夏洩龎澤于邾漷秦觀可以窺長安<lb/>
周觀可以窺汴洛合㳫九州之半覆壓數千餘里重覺<lb/>
魯强不為齊弱豈無他山髙蹈磊落劍門則擅其重閉<lb/>
石樓則肆其超卓天台則鬱其詭譎太行則亘其磅礴<lb/>
各據地勢偃蹇岞崿如草昧之崛起據偏方而驕跋恃<lb/>
<pb n="KR4d0424_WYG_001-19a"/>
區區之險固徼制外之封爵孰如兹山中華正朔建極<lb/>
啟元衣冠禮樂天宇夷而皥皥王道裕而綽綽豈無羣<lb/>
山紛紜交錯或繚徑之蛇結或垂巘之鷲啄或刀巖之<lb/>
櫛疊或斷壁之牙遏或青蓮之天開或蒼屏之玉削如<lb/>
夸徒與宵民極其力而相較客氣鼓其餘勇冶容盛其<lb/>
塗抹孰如兹山衮冕黻珽朱絃䟽越純粹中正崇髙溥<lb/>
博大哉乎聨延九重鬱如深宮巋其中峯見天子之雍<lb/>
容前列如却後列如剝拱捧旋躩見百工之致恪云云<lb/>
<pb n="KR4d0424_WYG_001-19b"/>
亭亭衆星北辰石閭社首百鷙一鶚既㷭湧而豐隆復<lb/>
曠豁而綿邈扶青帝之宮觀締𤣥臺之樓閣瀛州邃其<lb/>
幽深蓬壺敞其寥廓飛仙飄兮遨遊抱明月而遂樂采<lb/>
玉芝之芳潤探先天之希濶御絶頂之長風𦕈天地於<lb/>
目末閲扶桑之菌蠢幻魚龍之轇轕卵長鯨於雲根巢<lb/>
陽烏於日脚蒼筤分其霽色鑠紅金于碧落羲和起其<lb/>
龍馭駭萬國以開覺耆貺蓄而奕奕昭靈貯而灼灼豈<lb/>
徒云乎髙大乃與世而落莫豈呈奇而露異等尋常之<lb/>
<pb n="KR4d0424_WYG_001-20a"/>
嵓壑哉若夫觸石而雲膚寸而合崇朝一雨暵旱弭虐<lb/>
巻舒隂陽杳不可度有如是之神儲膏溢澤蒸為桑土<lb/>
衣被天下民無寒苦播為陽春狐纊天宇發育萬物勾<lb/>
芒彚庶信屈起伏如嫗如煦有如是之仁既髙而大又<lb/>
神而仁乃于嶽麓篤生聖人續太皡之統萃奎璧之真<lb/>
太極再造四時復春藴而為道發而為文膏澤其民堯<lb/>
舜其君德與山髙名與山尊六經垂天與不死者存則<lb/>
又與夫育蘭茝囿松椿出器車生皇麟羨金錫之利藴<lb/>
<pb n="KR4d0424_WYG_001-20b"/>
珠璧之珍者不既大矣乎宜乎唐虞盛典周漢極制巍<lb/>
巍堂堂殷秩縟事後王後帝崇德報施繼繼承承垂于<lb/>
萬世<lb/>
　　　虎文龍馬賦<hi>有序</hi>
乾陽萃精星列房駟健之至也故飛而在天則為龍行<lb/>
而在地則為馬雖八卦皆擬其象而獨專於乾坤負圖<lb/>
而出於河包犧氏按之為畫聖人事業以之張本而文<lb/>
籍生焉則又用之至也出於乾陽故産於西北陰國金<lb/>
<pb n="KR4d0424_WYG_001-21a"/>
天往往騰蹋羣龍駔駿特異號稱龍種其蕃息盛大皆<lb/>
莫若國朝沙漠廣莫地經兩海盡為游牧之所又兼金<lb/>
源四十萬并西域三十國古之所謂千里者海飲川量<lb/>
婦人䜿子皆乗御之搜奇拔異始得與御苑下乗今上<lb/>
所御虎文龍者空西北百千萬羣而未之有伯樂之所<lb/>
未見書傳之所不載古今之所罕聞又虎變炳然有定<lb/>
武功彰文德之象焉昔漢武帝得之外國而親為之歌<lb/>
唐太宗之所御則圖畫凌煙閣而為之賛矧今生于本<lb/>
<pb n="KR4d0424_WYG_001-21b"/>
國又若是之異乎歌頌不作則與駑駘等為無聞敢犯<lb/>
齒路馬之罪而獻賦曰<lb/>
天柱折地維絶東南傾西北揭隠日星為晝夜結陰陽<lb/>
為氷雪死土銜沙枯山積鐡白草失春黄榆下葉洞澒<lb/>
幾萬餘里蹴踏幾千萬年藴天馬之剛健混神龍之窟<lb/>
穴不知其幾萬餘羣幾千萬匹相我薄伐控弦立國不<lb/>
棧豆而秣粟不棗脯而齧膝盡風呵而雨止恣原皁而<lb/>
野櫪從横散漫優游閒適全其所天故皆越逸一兵控<lb/>
<pb n="KR4d0424_WYG_001-22a"/>
百百不介一力有餘裕故皆蕃息瀾翻浪動川盈谷溢<lb/>
奮威靈以一戰獵諸國而無敵迄今四十有餘年矣我<lb/>
君中興真龍間生一氣直壮四星曜靈駭西域驚北庭<lb/>
飛黒水晦青㝠碎崑崙轟雷霆煙雲墮地列缺生獰振<lb/>
長風而一嘶凡馬喑而不鳴六丁盻瞠而弗執真宰辟<lb/>
易而弗乗於是飲余吾濯渥洼褪鱗介脱角牙食萬虎<lb/>
而類駮化一龍而若騧質金火而黑章剺翦刀而互呀<lb/>
變乾坤之至文散𤣥黄以為花㑹運數以呈用来馴服<lb/>
<pb n="KR4d0424_WYG_001-22b"/>
于帝家頭骨隠㦸面顴夾璧䜿目日出陽鑑電激膺門<lb/>
肉闊汗溝血滴垂梢絲齊分鬛髪直露筋藏骨玉蹄鐵<lb/>
脊前鳳後兔宛轉却顧飛燕掠地輕不著土奔軼滅没<lb/>
掣去縱步東西有日天地無路倏忽變化匪龍匪虎逍<lb/>
遙良善遇知得主帝軒之飛黄后唐之赤文周王之騄<lb/>
駬漢武之天驥魏文之澤馬殆皆不得同年而語矣於<lb/>
是帝亦惠異登進上廐一品芻秩萬乗之右鉸玦寶錯<lb/>
鞍勒珍鏤金韉玉鞭服習馳驟建斾西出足力騫張渴<lb/>
<pb n="KR4d0424_WYG_001-23a"/>
飲洱水怒蹴㸃蒼萬里一息建業興王吸絶江流瞰視<lb/>
武昌朝楚暮燕載㑹衣裳新宮法駕金蓮正香飛龍在<lb/>
天遂卻走馬和鑾雍雍垂拱而治天下視彼夸毗盤于<lb/>
遊畋放心事侈黷武求仙奔貳師走嫖姚志欲無已焉<lb/>
則又天淵之懸也辭曰嗟異馬兮遇主知虎為龍兮風<lb/>
雲期奮靈虬兮躍神螭隘萬里兮强一馳乾坤小兮日<lb/>
月低適時乗兮加馽羈效倜儻兮呈權奇宣皇靈兮耀<lb/>
主威朝江南兮暮遼西功徳盛兮天人歸飾玉輅兮開<lb/>
<pb n="KR4d0424_WYG_001-23b"/>
金扉馬在廐兮方無為<lb/>
　　　冠軍樓賦<hi>有序</hi>
中統元年庚申夏六月奉命使宋道出宿州潦路霖雨<lb/>
蒸厲作惡遂為稽留時東平嚴侯之弟開府于是一日<lb/>
置燕于冠軍樓在城北隅西望平逺盡得東南之勝乃<lb/>
為賦之其辭曰<lb/>
庚伏苦雨沴氣中人壞垣毁屋没馬滑輪蒸飈鬱攸巻<lb/>
局不伸予乃斷羈思振氛翳藏天倪肆棲倚将超超乎<lb/>
<pb n="KR4d0424_WYG_001-24a"/>
邁往而沛沛乎凌厲為引領而延佇快遐觀而馳睨玉<lb/>
臺公子金羈列侯立馬却坐起予勝遊越黄泥之坂而<lb/>
登冠軍之樓清風翛翛火雲四收別入一天曠如三秋<lb/>
闊歩髙視覺九州之外復有九州欲中天而上征削塵<lb/>
蔓與隱憂頡汗漫以為友翥逍遥以為儔旁薄乎希闊<lb/>
徜徉乎燕休既而觴豆粲列吹歌疊發凉入翠綃怨生<lb/>
瑶瑟邊聲跌宕壮氣激烈卷山河於霞腴駐風雲於玉<lb/>
節目與天逺萬象入睫夾右齊魯面左楚越海岱連絡<lb/>
<pb n="KR4d0424_WYG_001-24b"/>
遡東北而去淮甸平逺轉東南而坼聨陂塘而際野𣺌<lb/>
青山於一抹屹震南之相望嶷鼇頭而岌嶪千麾霜横<lb/>
萬壘星列皇輿鞏固藩牆不决隠若長城淮海有截惟<lb/>
威惠之並舉俾姦宄則遯跡雖平衍之一區固形勢如<lb/>
四塞伊将臣之司邊不在于地而在于人不在于兵而<lb/>
在于徳所以為冠軍也玉盤醽醁遽一再行吳歈楚謡<lb/>
激為新聲淋漓參錯飲驥澆鯨酒酣氣張心翼馮馮慨<lb/>
嘆今昔反有累乎高情顧瞻彭城隠隠垓下想見髙帝<lb/>
<pb n="KR4d0424_WYG_001-25a"/>
之嫚罵項羽之叱吒騰擲宇宙而競為凌跨白骨蔽野<lb/>
魚龍戰罷孰得孰失皆為解瓦一時偶然莫驚王霸睢<lb/>
水復為之流而怒魄邈然而化還望維揚壞堤迆迆土<lb/>
蛇一脊千有餘里負汴水而依淮猶繚首而曳尾遺長<lb/>
雲與老樹見窮奢而極侈藐瓊花於天風弔荒淫之帝<lb/>
子凡以欲而從人乃保宗而延祀将以位而為憂固兢<lb/>
兢而不恣詎可從耳目之欲血生人而肆一已哉其僨<lb/>
社沈族身被其戮為萬世笑宜矣登髙而賦樂極生悲<lb/>
<pb n="KR4d0424_WYG_001-25b"/>
擾擾紛紛將安所之納萬變於一息復駕焉而還歸月<lb/>
在疎桐步玉馳嘯書而為賦以寓遐眺<lb/>
　　　瓊花賦<hi>有序</hi>
中統二年春三月制使李公致瓊花數枝是年冬十月<lb/>
而夢二客相邀至維揚之后土祠飲于花下嘯歌為樂<lb/>
既醉而覺乃作賦焉辭曰<lb/>
江風吹雲枕壓霜月神不棲目軼思超越栩栩曳曳境<lb/>
與世別天宇闢凡蹤絶歴蘭路開桂闕飄飄乎馮髙御<lb/>
<pb n="KR4d0424_WYG_001-26a"/>
空不知身之幾何而造乎虚白已而扶揺頡頏恍惚莫<lb/>
量疑在鈞天亦如巫陽孤鶴飛來縞衣𤣥裳翩然負予<lb/>
背風翺翔下視淮海雉堞相望貝錯珠瑩接屋連牆繡<lb/>
簾琱櫳綺疏綠房十里一市金紗煌煌混灝海之魚龍<lb/>
駭飛埃而陸梁忽丹霄之二仙翥青鳥以相将指仙花<lb/>
以為言可嚼月而飛觴是閬苑之仙根來瑞世而呈芳<lb/>
坼膩雪以揺碧刻春氷而帶黄噴蘂蝶於花心引輕絲<lb/>
而不狂天風收其落英不委地而飄揚彼衆卉則俗死<lb/>
<pb n="KR4d0424_WYG_001-26b"/>
漫紅祅而綠娼玉陰婆娑徙倚徜徉清香忽來莫知其<lb/>
方乃誦明月之曲歌窈窕之章倚歌横簫鏘鳯鳴皇挹<lb/>
芳瀾之浩𣺌傾墜露之淋浪卷瓊瑶於盃盤吸霜露於<lb/>
肺腸欲折枝而不敢懼真宰之或傷且對花而舉酒澆<lb/>
遯世之茫茫倐焉玉女隔花而語髣髴花神是為花主<lb/>
謫自瑶華以臨后土翦氷綃以為裳染麝塵於金縷拂<lb/>
白霓而下征洩秋霞而輕舉現仙姿於塵寰寓風神於<lb/>
月府且曰有妹其字飛瓊適来瑶池善為新聲與君佐<lb/>
<pb n="KR4d0424_WYG_001-27a"/>
酒以薦予誠遽作穿雲振揺瓊英説仙家之幽杳詠蓬<lb/>
壺與赤城閲花朝以逍遥駐芳姿以輕盈嗟胡為乎斯<lb/>
世而沉㝠于此生也時予既醉二仙亦去花落尊空歌<lb/>
殘玉樹斗轉參横脱兔驚寤餘香冉冉月滿窗户乃為<lb/>
記夢之歌歌曰玉宇春兮花始開與二仙兮飄然而來<lb/>
花亦喜兮揺揺乎瓊瑰掇飛英兮泛酒盃飛仙為我兮<lb/>
歌以纍纍亦既醉兮胡不歸花滿袖兮香滿幃謂予是<lb/>
夢兮予不疑嗟時之人兮孰非夢之為<lb/>
<pb n="KR4d0424_WYG_001-27b"/>
　　　秋風賦<hi>有序</hi>
乆在舍館偶因秋風之起一時介佐三節人員皆為感<lb/>
愴故作是賦以激釋云<lb/>
駐星麾於江滸歳月㑹于作噩漲老天之黄雨鬱餘蒸<lb/>
而欲灼忽焉西南天露雲駮槭槭栗栗慘慘邈邈抵罅<lb/>
吹隙凉冷遽作始則叱<graphic n="KR0658" url="https://raw.githubusercontent.com/kanripo/KR-Gaiji/master/images/KR0658.png" mimeType="image/png"/>突厲撲蠛抑蚋漸乃蕭瑟披<lb/>
離衝牖動幕散宿溼于雲梢𦕈新聲于木末觸餘感而<lb/>
興懷倍陰森而索寞既乃一時介佐塌焉而噓撫髀搏<lb/>
<pb n="KR4d0424_WYG_001-28a"/>
膺掩面向隅以為行如返如執如棄如相與愴怳怨艾<lb/>
咎躬責已天實斵余行使尼止方變故之無窮則憂思<lb/>
其曷已或當饋而三嘆或中夜而九徙歌缺壺而寓哀<lb/>
痛撫牀而裂眥金石化而色變骨肉悲而心死余乃紓<lb/>
徐而告之曰士不以一失自沮一得自憙金百鍊而方<lb/>
精節萬折而逾厲持此心之亢矯奚外變之軒輊今則<lb/>
暑勇退涼風至困疾蘇淹抑肆我雖連蹇宋猶有禮撫<lb/>
問仍存德音在耳當凌厲清氛趯然而喜排去鬱攸攝<lb/>
<pb n="KR4d0424_WYG_001-28b"/>
衣躡履灑然濯熱泠然淬志快側佇於雲霄期翺翔於<lb/>
帝里乗此風以成行俾照耀於萬世何乃作楚囚對泣<lb/>
竟不為魯連毛遂而漫為宋玉之悲耶子以秋風為悲<lb/>
余獨以秋風為樂夫以秋風為悲者非獨子也常情皆<lb/>
然門巷蕭條良人逺征傷心砧杵掩淚邊城庭樹翛翛<lb/>
鴉啼栁斷帷薄生寒夢長人逺此怨婦之以為悲者也<lb/>
弱水雲沉交河日落風急霜清重城擊柝令重身輕黄<lb/>
雲畫角十年不代有書無衣吞聲飲泣又下邊陲此戍<lb/>
<pb n="KR4d0424_WYG_001-29a"/>
役之以為悲者也塞北游子江東賈客去國朞年音塵<lb/>
杳絶行露沾衣風吹曉月草根蛩吟喚愁啼血四顧無<lb/>
人氣填心拆此羈旅之以為悲者也囊中金盡淚滿貂<lb/>
裘從横不就報主懷讎葉落尊空心事悠悠知已不見<lb/>
天髙鴈沉彈鋏風悲長歌短吟白草荒山塵埃滿襟此<lb/>
不遇之以為悲者也菽粟青黄草肥弓勁瀚海波翻鐵<lb/>
山塵亘肉飽顔酡控弦馳競一噴生風長林葉下陳合<lb/>
鞭鳴驍騰萬馬破屋殘城崩沙解瓦此遺黎之以為悲<lb/>
<pb n="KR4d0424_WYG_001-29b"/>
者也今則仁聖御世霈德施惠下輪臺之詔發輸平之<lb/>
使二鄙不聳嗇人和㑹麻麥幪幪黍稷穟穟室無怨曠<lb/>
之婦塗無稽滯之旅朝無不遇之嘆戍無屯謫之苦抄<lb/>
騎不出烽燧不舉則常情之所悲亦将以為樂也子何<lb/>
以所樂者重為悲乎於是介佐相與言曰吾等之昧固<lb/>
如所云吾子之樂可得而聞曰可哉麗金行秋赫輪不<lb/>
鑠大火西流盲沴不作有風颯然云胡不樂若夫洞庭<lb/>
波木葉脱陂潦盡山雲薄快萬里以長吹卷餘苴與纎<lb/>
<pb n="KR4d0424_WYG_001-30a"/>
惡汎六合以澄清展青空而高闊淨蒹葭之洲渚閙芙<lb/>
蓉之城郭留夕照于飛樓挂殘虹於高閣水落而江淨<lb/>
天澄林踈而煙横霞抹天㾗虚而見歸鴻露華凉而聽<lb/>
鳴鶴金莖突兀霜仗光寒銀字聲凄翠綃香著泛新商<lb/>
於瑶瑟戛清音於珠箔際邁爽以昭曠莫不凌兢而曲<lb/>
躍是其所以清也紛拂於青蘋之上夷猶於銀漢之間<lb/>
激怒於土囊之口弄響於松篁之前散驚矗於洪濤發<lb/>
鏗輷於狂瀾摐生金於曲岫振鳴玉於空山虎嘯而萬<lb/>
<pb n="KR4d0424_WYG_001-30b"/>
竅裂龍吟而九淵翻是其所以雄也至於蜚霜激沙撇<lb/>
捩秋草白鷹蒼隼金眸玉𤓰飄飄搏擊氣勁心老沙場<lb/>
欲雪代漠生雲驊騮紫燕渥洼龍文輕風入足赭沫追<lb/>
奔朝飲溟渤夕踏崑崙尾閭潮囘天池浪激鯨鬛搘山<lb/>
鵬背閼日乗化起運扶揺發迹超逸絶塵杳不可及是<lb/>
皆憑威靈而神變化瑰奇壮浪有不可紀極者余於是<lb/>
時則將掇蘭搴蕙濯纓結佩翥非煙之冉冉御靈飊之<lb/>
沛沛相羊逍遥游於萬物之表騖於八極之外聽萬籟<lb/>
<pb n="KR4d0424_WYG_001-31a"/>
之秋聲轉一元之和氣舒而為春融而為薰騭仁壽於<lb/>
吾民厝治安於吾君是余所以樂也子其束載秣馬易<lb/>
悲為樂鴻毛垂翅乗此以飛揚巨魚濡沫快一縱于林<lb/>
壑也仍作歌以訊之曰茂陵劉郎去不歸秋風起兮白<lb/>
雲飛余欲翔于帝鄉兮蹇予行兮江之湄南山有荑兮<lb/>
北山有薇月皜皜兮風淒淒有美人兮天之涯搴桂子<lb/>
兮今其時執子之佩兮擥子之衣兮與子歸兮從風之<lb/>
吹兮子毋以為悲兮<lb/>
<pb n="KR4d0424_WYG_001-31b"/>
　　　牡丹菊賦<hi>有序</hi>
初入新館客将宋日新致朱砂紅牡丹菊一本秪三四<lb/>
花慘悴萎暗不以為奇遂植之穿廊西之隙地今歳忽<lb/>
茂達成叢髙六七尺及秋而放數百花所未見也適正<lb/>
甫書状生朝而其花尤盛故作賦以寓感其辭曰<lb/>
西風悄兮幽扄木葉下兮空庭忽異卉之呈芳乃示予<lb/>
以不情郁霞腴之春姿敷玉瀣之秋英蹙絳綃于青苞<lb/>
翦翠羅于綠莛拆緗桃與紫微訝鞓紅與鶴翎高層層<lb/>
<pb n="KR4d0424_WYG_001-32a"/>
以奕奕重梟裊以盈盈結膩黄以為心抹沉粉而含馨<lb/>
凝夜氣以夸晝姹斜陽而嚲晴仍牡丹之花王强将菊<lb/>
以為名嗚呼噫嘻時哉匪時造化則奪形色不移雖反<lb/>
常而似妖顧真宰豈予欺寓國色於羈孤謝凡品之芬<lb/>
菲掞金氣於西陸吐霜葩於東籬鄙傾城之鄭袖期佩<lb/>
蘭之湘纍獨超出於羣倫不繫累於等夷特以秋而為<lb/>
春乃奇花之出奇彼自為一時殆非後時也且持盃而<lb/>
浥露更嚼句以待月儘吳江之飛霜甚窮海之饕雪與<lb/>
<pb n="KR4d0424_WYG_001-32b"/>
後凋之姚魏共終全于晩節<lb/>
　　　幽愬賦<hi>有序</hi>
上即位之元年詔經更成于宋宋人逆之入置于儀真<lb/>
姦宄漏國相與構陷誣為欵兵不受書命且僞報異聞<lb/>
者再遂不令進退自庚申至于甲子凡五年冬十有一<lb/>
月宋人乃報其國喪而復無縱釋之命幽抑無紀極而<lb/>
莫適赴愬作幽愬賦以自釋其辭曰<lb/>
天明監觀弗蔽兮奠表著以誠陳各蹈道以執則兮于<lb/>
<pb n="KR4d0424_WYG_001-33a"/>
坦夷兮是循惟禮與信為通逵兮俾行李以問津顧率<lb/>
履之弗越兮何虎尾之咥人棘予裳而柅予車兮竟蠖<lb/>
屈而莫信滑溟涬以造艱兮胡構台以愆辰習坎而入<lb/>
于坎窞兮遂䝉羃乎穹旻塊百折而僨于下兮墜沉拗<lb/>
而無極荐局側于眢井兮重覆盆而擠石鬱憒黙而屯<lb/>
惽兮觸黝然其若漆蹐泥塗以墊隘兮薄湫壤而滛溼<lb/>
頓濡滯而壅底兮疾重膇<hi>音墜</hi>以侵賊混河魚與谷鮒兮<lb/>
麥麴藭兮焉所得顛連而無扳援兮仰千仞兮無涯涘<lb/>
<pb n="KR4d0424_WYG_001-33b"/>
責躬而反已兮抑不知其所自粤台宗之權輿兮兆𤣥<lb/>
鳥以降殷託帝乙之支屬兮分方祊<hi>音崩</hi>于太原蟬聨而<lb/>
蔓延兮委落族而紛綸羌台弱植之煢特兮乃繼序乎<lb/>
其季振迅而自亢兮欲託始以立世襲皇風之氤氲兮<lb/>
紉幽蘭以為繫冠章甫之巍峩兮錯瓊瑰以為佩握火<lb/>
齊于天衢兮挽扶桑以載燧造高朗以正大兮灼羣昧<lb/>
而用晦攄混沌之滓穢兮萃元精之純粹衣堯兮服舜<lb/>
仁為旗兮義為軔堅窮而石守兮望道囿而日進絶蹤<lb/>
<pb n="KR4d0424_WYG_001-34a"/>
兮追塵弗以為逺也探神區而挹道真軼乎無極之近<lb/>
也渴日而不得留兮乃以夜而為晝葺江蘺以為裳兮<lb/>
搴芙蓉以為袖扈辟芷以掞芳兮濯爛錦而縭繡步驥<lb/>
騄于康荘兮翥鴻鵠于雲霄越希有而出大荒兮乃度<lb/>
<graphic n="KR1509" url="https://raw.githubusercontent.com/kanripo/KR-Gaiji/master/images/KR1509.png" mimeType="image/png"/>而絶遼汎洙泗以揚波兮扇之乎以清飈掇蕙茝而<lb/>
抔瀼露兮灑旭日而晞蘭苕遘靈脩之際嘉兮下弓旌<lb/>
以為招謂黎元之無告兮乆遇毒于荼苦方焦縻于鼎<lb/>
鑊兮又薦之于刀爼俾顛連之赤子兮化白骨而撑拄<lb/>
<pb n="KR4d0424_WYG_001-34b"/>
血肉膏于原野兮腐棲苴而横宿莾閧貙兕而拏虵虺<lb/>
兮翳三光而汚九土朕䀌<hi>音<graphic n="KR0658" url="https://raw.githubusercontent.com/kanripo/KR-Gaiji/master/images/KR0658.png" mimeType="image/png"/>
                    </hi>焉其傷心兮豈為民之父<lb/>
母汝其為吾藎臣兮敷余孚于吳楚轉一氣為陽春兮<lb/>
暴尫魃為靈雨包載干戈兮朕亦願為好生之主越拜<lb/>
手稽首兮迓續民命則在乎兹舉畀龍節而錫虎符兮<lb/>
繚霞旌而凛霜仗遺黎若崩厥角兮將慰乎雲霓之望<lb/>
引餘息而煦之以天吹兮鼓太和之泱泱變時雍而底<lb/>
定兮鰥孤廢疾者而有養攀三五以反斾兮輅成康而<lb/>
<pb n="KR4d0424_WYG_001-35a"/>
掉鞅姦宄遽為之閼塞兮憯不知其故也方血人于齒<lb/>
牙兮盜憎主人而惡也覂<hi>音捧</hi>余御而不使之行兮斷予<lb/>
轡于路也衆梟不識夫鸞皇兮謂予日之暮也啅噪而<lb/>
各為兇聲兮乃遷台以怒也懷照乗與夜光兮適闇擲<lb/>
而召疑為魚目與瓦礫兮乃翻誠以為欺棄神鼎與和<lb/>
氏兮以康瓠珷玞而為奇如射工之伺人兮故巧發其<lb/>
陰機弗為社稷之逺猷兮姑詭遇於一時好逆而㓂来<lb/>
兮則予焉所知㑹衣裳而衷甲兮執魯連為鍾儀荐棘<lb/>
<pb n="KR4d0424_WYG_001-35b"/>
而重圍兮隔天日兮江之湄遡洄而迍以邅兮設羅畢<lb/>
而為之縻錮陰谷而高且深兮入而不使之去也為嚇<lb/>
逼之千端兮覬予改於歩也柰予心之不移兮屹乎不<lb/>
周之柱也倐歳月之屢遷兮春與秋其代謝交一臂而<lb/>
閲之兮身乃為之傳舍方氣數之締兇兮予曷能與之<lb/>
争天定亦能勝人兮而僞烏能易余之誠戴片天以兀<lb/>
處兮而豈能拘余之心欲天飛而道游兮曾不知予身<lb/>
之陸沉㝠搜而坐馳兮迅祥飈而邁往激九萬之扶揺<lb/>
<pb n="KR4d0424_WYG_001-36a"/>
兮歘<hi>音忽</hi>上征而遐想将搴瑶芝于𤣥臺兮愬于帝而稱<lb/>
罔虎豹乃守天門兮列魑魅與魍魎犬詵詵而吠人兮<lb/>
闔帝閽而弗敞仰天而呼兮孰讎吾民而若是之阻修<lb/>
台聖非姬昌與𤣥王兮曷為亦在夫夏臺羑里之幽豺<lb/>
虎縱横兮麟獲而為囚䲔鯤拉其鬐鬛兮乃突梯乎蜃<lb/>
鰌王瞗喑而不鳴兮蜩鳩肆其啁啾雜芳蓀于薋菉兮<lb/>
竟不别夫薰蕕日方中而見沫與斗兮蹇予之行孰為<lb/>
此謀挾李順與苟純兮王驩入室而操矛漏國而倒制<lb/>
<pb n="KR4d0424_WYG_001-36b"/>
兮委而莫予問也呼天而無與言兮撫予膺而自恨也<lb/>
蹇予業已如是兮苐不忘乎吾民翩然還歸顧自視兮<lb/>
面四壁而無聞余節弊而增塵兮眇隻影而無倫漫勞<lb/>
心而惙惙兮輒申旦而弗寐載命龜而䖍卜兮復端策<lb/>
而訊筮吉弗食而數奇兮再三瀆而莫契鬼神亦台違<lb/>
兮予焉得而請於帝登天而不可兮乃益入於地悠悠<lb/>
靡所薄兮曾不知其為計望燕雲而不見兮聽哀鴻之<lb/>
嗷嗷靈修不可以有為兮遽違逺而鬱陶懷猷而孰為<lb/>
<pb n="KR4d0424_WYG_001-37a"/>
矢兮屹魏闕而夢勞繄眇末有以召是兮秪怨艾而自<lb/>
責必操存之頗僻兮有蒐惡與隠慝無乃不能制欲兮<lb/>
勝于理而不德亦其饕功而冒進兮任乎重而弗克則<lb/>
亦遂非而崇侈兮不能執中而過以不及或昧夫幾而<lb/>
闇以顓兮窒于物而彊以塞孝不能盡親兮忠不能盡<lb/>
于君信不能及友兮誠不能格夫人是用底于㚄跋兮<lb/>
則皆自夫予身内咎而不敢誰尤兮中隠畏而酸辛第<lb/>
予之所奉行兮禮人而篤夫動也縱或有以自取兮何<lb/>
<pb n="KR4d0424_WYG_001-37b"/>
為至此極也戢兵兮止殺則吾君之仁也輸平兮繼好<lb/>
非有惡於渠也止予兮將焉求則亦荏禍于渠也前修<lb/>
與已事兮可以鏡視而新是圖親仁兮善鄰乃為國之<lb/>
訏謨合則所以福吾民兮阻則為咎之徒繄天誘吾衷<lb/>
兮吾民之禍庶有豸行人竟何辜兮乃馽覊而反害夫<lb/>
澶淵與靖康兮于得失之跡則固在和安而戰危兮前<lb/>
轍宜以為戒謂江南之文物兮可以繼夫三代釋子卿<lb/>
而俾之歸兮乃曾不如匈奴閼太和而徼倖兮反信用乎<lb/>
<pb n="KR4d0424_WYG_001-38a"/>
矯誣誤國而不自知兮曾漢唐之不如嗟台身之在天<lb/>
地兮眇太倉之一粒吾君之命不辱兮死生不足為得<lb/>
失和龍之赤氣兮釁固有所積也自昔怙私而召亂兮<lb/>
從顛隕而弗恤也蹇台焉所望兮乃援溺而入于羽淵<lb/>
時不可以驟合兮竟却走而不前苟非台之所召兮則<lb/>
壞運其自天顧台所懷之貞珉兮猶未至於玷缺故佩<lb/>
之杜蘅兮有芳荃以為結擷中庭之霜華兮斾之乎吾<lb/>
之節擥江雲而綴天星兮噫孤風而抱明月吸素霓與<lb/>
<pb n="KR4d0424_WYG_001-38b"/>
清氛兮雖闇室而益白㓗已而莫予汚兮挺節而莫予<lb/>
折截玉而斷鐵兮冽氷而凜雪不欺天而負君兮庶無<lb/>
愧乎前哲從野馬與塵埃兮溷狐兔而蹀血已地坼而<lb/>
天傾兮猶不懲予之説在我者亦既盡兮安得復為之<lb/>
喋喋亂曰與其惡䝉以求明兮曷若靜固以養正兮與<lb/>
其行險以徼利兮曷若安時而委命兮世固不余知兮<lb/>
謹獨聖之令也幽所以益吾之修兮屋漏則致予之敬<lb/>
也非予殄天民之澤兮殃民者固為之穽也<lb/>
<pb n="KR4d0424_WYG_001-39a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0424_WYG_001-39b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　陵川集卷一<lb/>
</p>
<p>
</p>
  </div>
</body>
</text>
</TEI>
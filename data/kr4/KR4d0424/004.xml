<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>陵川集卷四</head> <lb/>
    <p>
<pb n="KR4d0424_WYG_004-1a"/>
欽定四庫全書<lb/>
　陵川集卷四<lb/>
　　　　　　　　　　　　　元　郝經　撰<lb/>
　　古詩<lb/>
　　　渡江書事<lb/>
朔龍蜚冰天瀚海開日月萬國入尺箠海外迄有截東<lb/>
南天一隅區宇獨限越我鞭莫及腹我車莫通轍阻山<lb/>
還據江深逺極亘絶桓桓天策王建斾秉鈇鉞睿衷推<lb/>
<pb n="KR4d0424_WYG_004-1b"/>
深仁不忍遽翦伐𢎞霈縱俘囚下令明不殺威鋭極晦<lb/>
蓄龎恩肆霑洽彼乃執信使<hi>謂令㫖所差張天鐸也</hi>徼鄙閧偷刼<lb/>
本以禮義期誰知重驕䟦王乃振師徒揚旗禡太白東<lb/>
西兩距海百道相綰結幹腹出大理上流下開達䕫門<lb/>
勢扼吭通泰潜擣脅萬里常山蛇首尾勁相接八月馬<lb/>
首南王氣快軒豁千麾繞清霜萬蹄碎踣鐵髙天四旁<lb/>
開厚地一道裂西風楚山空豺虎皆遯跡驥怒憑風嘶<lb/>
一噴飛亂葉羅洑覘江津輕舟詰朝發清波乃舒徐大<lb/>
<pb n="KR4d0424_WYG_004-2a"/>
浪還妥帖中流笑前人浮梁與荻筏白魚入王舟瑞氣<lb/>
浮桂楫曾莫一矢遺諸軍報䲔㨗談笑過江東兵刃渾<lb/>
不血居民盡按堵王師有成法駐軍武昌南威聲轟霹<lb/>
靂申令仍緩師天衷有餘恤彼昏還犯順投袂安可及<lb/>
文物三百年衣冠本無敵誤國不知罪虚文猶論列誣<lb/>
以敗為功負以勝為説欺君還毒民何以救破滅右師<lb/>
滿湖湘左師溢巴峽江滸連大屯淮南擁驍甲當朝大<lb/>
冠峩于今有何策外勝常以力内强惟以德乃今并棄<lb/>
<pb n="KR4d0424_WYG_004-2b"/>
擲本㧞原自塞伊昔澶淵囘信誓始寧謐貽謀燕翼子<lb/>
海内日富實中年或生虞南北動疆埸鄭公慷慨姿開<lb/>
心見肝臆遼主亦為動相視指天日竟無海上盟二帝<lb/>
終失國後来秦太師始悟前王失尋盟息干戈好聘堅<lb/>
金石百年享安榮而反加罪罰經術日窮奇國論甚迂<lb/>
濶賢王本寛仁於彼欲存活而乃極擯蔑激怒爾何益<lb/>
嗚呼天王統紀綱萬世一文物與禮樂百代更累積一<lb/>
朝遂塗地吾民作何物厲階大江流天地限南北兵爭<lb/>
<pb n="KR4d0424_WYG_004-3a"/>
無時休血與江水赤混一纔四家千年儘戈㦸何當斷<lb/>
其流舟車到南極<lb/>
　　　宿汝南道院<lb/>
虛庭淡黄昏折梅見新月徙倚為長吟幽香有時發枯<lb/>
葉鳴衝風花間動殘雪悠然憶故山風塵信音絶矯首<lb/>
天一方踈星鴈聲噎<lb/>
　　　浮山堰<lb/>
斷磧呀石蕝長亘青迆迆蜿蜒繚彊蛇鑿咢横齲齒淮<lb/>
<pb n="KR4d0424_WYG_004-3b"/>
流從天来撇捩過一矢氣怒猶不平直欲卷遺址蕭郎<lb/>
真耄期見性不見理日暮乃倒行平地成洚水赤子生<lb/>
魚頭百萬並一死雖無殺戮名亦與挺刃比麫牲及菜<lb/>
果小惠徒自喜梁宗不血食餒鬼未報此侯景登明堂<lb/>
降罰亦天使哀哉無辜民朽骨在餘滓霖潦秋煙深煩<lb/>
寃掛踈葦淅瀝生悲風慘淡動遊子白圭壑鄰邦遺誚<lb/>
今未巳水可亡人國斯言厲階始為報移山人愚叟真<lb/>
愚耳<lb/>
<pb n="KR4d0424_WYG_004-4a"/>
　　　冬至後在儀真館賦詩以贈三伴使<lb/>
突兀天壤間洞視及八軌區宇入割裂疆場更彼此閧<lb/>
怒尋干戈禍亂無期已孰能著手援下石往往是予方<lb/>
閉闗居不忍安坐視復有弓旌招飈然為時起仁義一<lb/>
萬言麻鞋見天子天道本好生天顔亦為喜乃曰哀吾<lb/>
民去殺兵當弭今日踐阼初急務惟爾耳三人奉書行<lb/>
一信盈尺紙詔下癃老泣春風動田里入境及淮壖肺<lb/>
臆即開披剷薙撤藩垣羅列倒瑚簋萬變惟悃赤一念<lb/>
<pb n="KR4d0424_WYG_004-4b"/>
無倖詭白虹晝貫日清江秋見底行人不能行在所輙<lb/>
頓止一自入儀真改館七牢美坐使庖丁勞徒增魯連<lb/>
耻空庭重咨嗟闇室還徙倚蹉跎兩朝事慘澹一江水<lb/>
堂上接玉帛何如四郊壘萬衆七奔命何如一行李新<lb/>
陽復生意歳律已窮紀節候中易感挺特入骫骳折梅<lb/>
愧皇華對酒生顙泚蒼生苟能活志士豈惜死願借君<lb/>
懸河發我弦上矢天下本一氣南北只一理處置一何<lb/>
難鴻毛扇糠粃中原帝高光遽可遼金比君家祖宗法<lb/>
<pb n="KR4d0424_WYG_004-5a"/>
親仁載良史可令富鄭公樹立太平址一若泰山安一<lb/>
若九卵累事幾或一失千載貽詬訾中間樂禍徒沮遏<lb/>
逞姦宄以為富貴鎡瞰鼎磨血齒高天無風飈側佇羽<lb/>
翮俟激怒起兵端馮鋒肆蛇豕皇皇仁聖資比復當謹<lb/>
始發言漫盈庭執咎誰敢爾是非在目前胡為眩紅紫<lb/>
政如道傍室牽制終誤已區區漫多議紙上何足恃出<lb/>
門懼垂堂何嘗見邊鄙睽孤還自睽見鬼急張弛一斷<lb/>
即遇雨羣疑皆披靡天運屬安治何當合離仳不能鷹<lb/>
<pb n="KR4d0424_WYG_004-5b"/>
脱韝還成肉在几盤飱寧忍食欲斷南八指<lb/>
　　　儀真館後園感春<lb/>
深庭日清亮卉木欣東風冉冉蒼翠香過雨溼青紅天<lb/>
葩擁纎妍膏沐誰為容蛺蝶太放顛百匝遶幽叢自謂<lb/>
擅春色豈知吾汝同一夜落花深綠苔香錦重我来藉<lb/>
醉眠仰而聽遊蜂悠然發驚省桃李不如松<lb/>
繁李夜逾白條楊先時青春深百草長蘼蕪滿空庭生<lb/>
恨復喚愁况復聞啼鶯心事觸處傷有花還無情朝光<lb/>
<pb n="KR4d0424_WYG_004-6a"/>
紅露晞暮色紫煙晴新燕嘲春梁歸鴻眇雲深何當理<lb/>
舟楫麗日清江亭<lb/>
風花㸃白紵香露滴清晨幽樹靜益鮮虚庭寂無塵亂<lb/>
草縈階除蒼苔老餘春鳥鳴墮紅英䔩蔌著襟巾翠碧<lb/>
挂黄棠飛去誰家鄰陰森現畏景綽約逢花神囘首碧<lb/>
雲重紛紛擾天真<lb/>
三月花更愁一雨香百和綠英堆狼籍紅蕾愁亦破冉<lb/>
冉物花暮紛紛蜂蝶過幽事闗心深愁來藉草坐春去<lb/>
<pb n="KR4d0424_WYG_004-6b"/>
酒樽空尚有餘花墮世路足迍邅人生多坎軻徙倚盼<lb/>
殘柯吁嗟果奈何<lb/>
　　　幽蘭三伴使致蘭二本感而賦詩<lb/>
春山好鳥鳴淑氣扇芳樾林深草野逈窅與人世絶猗<lb/>
蘭郁幽姿心馨忘目悦薈蘙祗自全荆蒯甘與雜靜深<lb/>
反致冦輕風逺香發虞羅斷芳根逢諛李桃宂本非華<lb/>
堂姿衆卉同搴揠不逢汨羅臣又失長沙客上官增青<lb/>
蠅鄭袖逞顔色薰蕕臭自長瀟灑煙霧質朅來偶相看<lb/>
<pb n="KR4d0424_WYG_004-7a"/>
慘淡初未識却疑子羽寢三嗅清香泣坐乆忽目成江<lb/>
雲滿窓白重吟遶雙叢一花還一節青金呀鳯觜紫錦<lb/>
卷鷲舌我欲紉以佩愛重不忍折呼兒課楚辭諷詠思<lb/>
比德所貴香不淫時至酷清烈所恨失所来好玩反爾<lb/>
賊何當煙雨深還山種明月<lb/>
　　　橄欖<hi>南人謂之格覽</hi>
南菓足韻勝北人罕為奇銀盤獻青子愛玩驚見之蓮<lb/>
房飽出<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>棗滑生下枝翠粉苔𡋯<hi>音孛</hi>新清烈凝松脂齒<lb/>
<pb n="KR4d0424_WYG_004-7b"/>
牙噴艱澁苦硬不可持氣韻乆始来靈根瀹天池灑然<lb/>
凌青飈甘露濡仙芝有如宿瘤妻苦節真可期亦如相<lb/>
韓休朕瘠天下肥危辭遽逆耳終自為良規先難阻欲<lb/>
速後得卒莫違黙黙心語口此樂夫誰知始覺衆果俗<lb/>
橘奴復梨兒海嶺瘴天黑異味翻荼飴雨露存天真颶<lb/>
霧不可滋島嶼出乳泉造化亦若兹元氣舌本甜酸苦<lb/>
歸涕洟本來甘受和衆味相假移居然復其源僞妄焉<lb/>
能欺何當謝世網兀坐忘奔追深山石室空煮石療調<lb/>
<pb n="KR4d0424_WYG_004-8a"/>
飢破鼎煎春芽嚼此吟湘纍翛然沃肺肝看山坐支頥<lb/>
物表有真味載歌采薇詩<lb/>
　　　秋思<lb/>
星麾重霜露落月窺弊裘乆客心易傷况乃逢暮秋誰<lb/>
知楚江邊即是窮海頭赤子解虎鬭先拚十二牛太阿<lb/>
授楚柄濤塗竟拘囚昊天有肅殺未肯休戈矛書生本<lb/>
迂濶國計無身謀俯仰但不愧萬事從悠悠<lb/>
燕南二十年閉户鑿混沌先天探首尾立志極悱憤衣<lb/>
<pb n="KR4d0424_WYG_004-8b"/>
帶歳不解彊勉忘怠困落筆一萬字開卷即立論不知<lb/>
世代逺但覺聖賢近學問期有用匡濟展底藴徴車賁<lb/>
丘園蟄窟驚一奮使行還尼止江邊坐孤悶<lb/>
江聲萬馬來勢欲衝夜枕志士足多感坐起安得寢靜<lb/>
聽風雨急透骨寒凛凛湖湘凑逺浸巴蜀動餘淰誰令<lb/>
限南北汹怒欲相諗落落弭兵心于今成貝錦薦玉期<lb/>
捧盤墮甑如拾瀋樽中有瓊花明朝且轟飲<lb/>
木葉墮積水西風白鴈來祗應破月底曾過黄金臺昔<lb/>
<pb n="KR4d0424_WYG_004-9a"/>
年弔荆卿臺邊把酒盃落日督亢陂莽蒼秋雲開浩歌<lb/>
易水寒晩山青崔嵬誰知坐江館兩見飛鴻囘空庭日<lb/>
徙倚慘淡生莓苔援溺先墮井計拙良可哀<lb/>
弱冠燕市游許與皆豪英百匝紅錦圍酒海横長鯨醉<lb/>
倚薊丘竹長嘯秋風生有時按策坐談天復談兵劃破<lb/>
天心胷四座一時傾今来閉重門但聽擊柝聲乾坤惡<lb/>
喧聒竟歳喑不鳴何日九地雷決裂重一轟<lb/>
昔游東諸侯秋晩登泰山佇立太平頂超然出塵寰日<lb/>
<pb n="KR4d0424_WYG_004-9b"/>
觀望吳越浩𣺌秋雲閒長風漾江海天末生微瀾今年<lb/>
坐舍館江聲滿重闗却如在幽陵脩阻不得看好花靜<lb/>
有色相對婉且閒無由寫哀怨日遶歌幽蘭<lb/>
　　　儀真館後園海棠兩花于秋因為小酌賦詩<lb/>
二年海棠秋幽妍對寥索霜後輙載花枯株吐纎弱化<lb/>
工為詩人故令造物錯木落出奇芬風度亦不惡尖黄<lb/>
簇短葉膩翠光欲鑠蹙縮包紅栗殷濃入深萼稀踈生<lb/>
意怯靜麗尤綽約飛絲罥青蟲蠨蛸共聨絡深閨養春<lb/>
<pb n="KR4d0424_WYG_004-10a"/>
嬌霜花滿珠箔賴得西風輕微薰小陰作盈盈出宫妝<lb/>
新寒翠綃薄空庭自顔色含恨誰附著息亡楚無言意<lb/>
婉心不樂琵琶怨昭陽所遇非所托獨有未歸人相看<lb/>
慰孤酌却似海南時坡仙政漂泊有酒仍有花世事且<lb/>
高閣後時亦何遲適寓今猶昨香霧霑新橙傾酒兩螯<lb/>
嚼銀燭更髙燒秋花易零落<lb/>
　　　甲子歲後園秋色四首<lb/>
　　　　鷄冠<lb/>
<pb n="KR4d0424_WYG_004-10b"/>
夷則播新律卉木協秋候綰結流火餘的皪金天宿峩<lb/>
峩列庭除摘摘儼雄秀炎帝朝火官絳幘軒宇宙植立<lb/>
竟不拜離披擁青袖奕葉初類莧吐心漸如豆脉絡引<lb/>
絲起一片珊瑚瘦雲芝茁紅腴紫茵卷翠脰碎顆蹙丹<lb/>
砂肉綻殷血透怒割赤龍耳勁磔還亂糅麻葉薄且聳<lb/>
山字缺乃覆查牙欲成角擁腫下連咮生全餘小穗展<lb/>
盡帶殘皺昂藏偃膺高突兀出羣驟還将早霞映欲向<lb/>
朝日雊月露終夜棲風雨幾囘鬭再礪復自止交退誰<lb/>
<pb n="KR4d0424_WYG_004-11a"/>
與救區區閒草花象物與接搆弭兵日觀戰亦是自貽<lb/>
咎垂簾且相忘高枕臥清晝<lb/>
　　　　牽牛<lb/>
野花照天星星中花亦盛長夏蔓草深踈籬掩斜徑幽<lb/>
庭日無事森寂澹相映繚繞絲亂垂黙綴葉相並金風<lb/>
一披拂零露光彩競參差碧玉簮綰插滑欲迸霜絲吐<lb/>
冰同容色好娟浄堂陰青錦張牆背紫苔瑩時方鵲橋<lb/>
成佳節當秋孟織女能翦裁天河洗尤稱女以秋為期<lb/>
<pb n="KR4d0424_WYG_004-11b"/>
郎将花作證風雨開雲屏鸞凰鏘月鏡處處乞巧筵家<lb/>
家喜相慶五年江館客萬事成墮甑不能致龍節空自<lb/>
悲虎穽永日鏖炎蒸中暑甘臥病對花淚盈目坐起不<lb/>
覺暝雲漢見雙星囘頭看斗柄遥憐小兒女昏嫁俱未<lb/>
竟中流虞風波相見何日更<lb/>
　　　　葡萄<lb/>
深院荒草長短蔓裂塼縫葡萄本西果南國誰與種插<lb/>
蘆為扶持灌漑甚珍重瘦骨紫節舒龍頭青線控蟠蟠<lb/>
<pb n="KR4d0424_WYG_004-12a"/>
上踈籬蒨蒨将逺縱遭遇雖後時取實望秋仲摘露添<lb/>
爼豆庶間館人供誰知六月旱卉木焦死衆斷秧餘幾<lb/>
花勉强著土擁竟作纒結枯日遶空悼痛肺渴口重乾<lb/>
望梅心欲烘忽憶河隴秋滿地無歇空支離半空架串<lb/>
草十里洞拇乳積城岸澒癑接梁棟一𣲖瑪瑙漿傾注<lb/>
百千甕往歳見沙陀囘鶻正來貢詔賜琥珀心雪盛瓶<lb/>
盡凍查牙飲流澌氣壓黑馬湩一旦離魏闕五載猶在<lb/>
宋見此復何時鳥道目逆送<lb/>
<pb n="KR4d0424_WYG_004-12b"/>
　　　　野蓼<lb/>
窞池蓮蒲短乆旱餘淺淤牆隈積餘埃玉鳯秋不翥野<lb/>
蓼根莖堅幸得侵沮洳節葉瘦且赤蘼蕪交翠箸細蘂<lb/>
亦鮮潔粉米糅丹素獨窣裊輕穗離披滴清露水花澹<lb/>
晩色幽杳足真趣忽憶過夢澤千里渺煙樹蘆花與蓼<lb/>
花露錦蕩雪絮深入芙蕖藪逺映蒹葭渡舉鞭問飛鴻<lb/>
駐馬嚼佳句乃今四壁中浩渺隔煙霧日斜對幽叢聊<lb/>
以慰遲暮大似辛苦蟲無復風標鷺來因援沉溺底事<lb/>
<pb n="KR4d0424_WYG_004-13a"/>
極幽錮屢上刳腸書無地瀝血訴嗟嗟好花草焉用生<lb/>
此處祗應為詩人故故獨不去嘗膽如啖蔗食蓼猶饍<lb/>
御仰首但有天志節乆愈著<lb/>
　　　新館秋懷贈正甫書狀<lb/>
桂香動幽人秋草滿高牆縞袂臨西風佇立歸興長羈<lb/>
翼塌卑枝㝠鴻恣翺翔南山豈能移愚叟不自量嗟爾<lb/>
違慈顔從余使炎方亦欲登雲衢逸足馳康莊誰知成<lb/>
阻脩按劒看夜光遂生肘腋變梟獍為禍殃顧微仁者<lb/>
<pb n="KR4d0424_WYG_004-13b"/>
勇臨難志力彊繾綣百折餘奮義肝膽張吾徒其能人<lb/>
玉石焚崑岡所幸書幣完舌在身不亡老雨洗新屋情<lb/>
話對空牀從渠讒口壓貝錦生鋒鋩誣善祗自欺謗毁<lb/>
痛何傷昨宵燈火新月落霜露涼載續所著書静黙窺<lb/>
天藏槁茗煮黑水數椀澆枯腸楚騷不必歌仰卧看屋<lb/>
梁行止有天運得失理亦常道能全始終終得拜萱堂<lb/>
　　　烈士吟贈總領宋琚<lb/>
薄俗敗風節有志亦中改舉世遂無耻逐利甘鄙猥或<lb/>
<pb n="KR4d0424_WYG_004-14a"/>
有申棖慾難免市道買幾囘惜魯連重為嘆朱亥襟期<lb/>
何灑落高義冠千載寥寥復誰繼碌碌等駑駘南北乆<lb/>
拏兵吾徒著手解救鬭乃搏撠陷穽生蟲豸歳乆或竊<lb/>
發亂刃期爼醢烈士有宋君王事賴不壞敵中偶拘隔<lb/>
凛凛畏英采慨然自拔出喜聞官長在館吏誘令降不<lb/>
語首重擺中宵出儀真五鼓入淮海羈留故箝逼難耐<lb/>
冀自悔睨柱欲碎首守者盡惶駭大官遽稱謝下拜貌<lb/>
磊磊遂陳稽遲故勸令更延待方説在諒陰便對有冡<lb/>
<pb n="KR4d0424_WYG_004-14b"/>
宰彼知辭理屈我乃意氣倍顧盼立功名足以起庸怠<lb/>
君當持此心吾亦重自罪春風波長江佇看振旅凱請<lb/>
鉞雪主辱為國清大憝<lb/>
　　　新館八月三日雨<lb/>
氛祲積穢沴旁魄宇宙滿驕陽鑠洪爐竪電繞新館輪<lb/>
囷赬雲擁决驟白雨建迅雷初喑嗚缺裂蟠空逺猛風<lb/>
忽著人潑目氣即偃光怪入肝膈勢若山壓卵柱天金<lb/>
塔碎奮地火旗巻連閃復疊擊黑海共旋轉羣龍破壁<lb/>
<pb n="KR4d0424_WYG_004-15a"/>
飛驚浪拍戸翦大舟千斛翻空車萬乗碾夜乆怒益甚<lb/>
惴惴懼難免童僕儘顛頓覆面不敢喘牀第等階戺無<lb/>
復辨深淺記異古未有大變見亦鮮祗應和龍氣突兀<lb/>
揭幽顯都将生靈恨六合忿一闡蠢爾禍國徒聞此無<lb/>
愧靦<lb/>
　　　新館春日書懷<lb/>
天末聞春鴻梅梢見新月孤影獨徘徊踏破牆陰雪寂<lb/>
寞未歸人慘澹無家節異域機穽深中原信音絶白璧<lb/>
<pb n="KR4d0424_WYG_004-15b"/>
一片心青天竟難説誰将萬古恨總付江城客<lb/>
歳華雖云改突兀祗此心弱質乃重負苐恐力不任走<lb/>
馬活斯人覆舟成陸沉饔牢耗将竭變故日益深東風<lb/>
吹江聲曉日晞鳴禽從今桃李花又是夸園林<lb/>
鶺鴒下空庭飛鳴行且揺飲啄還相呼去去仍相招我<lb/>
有弟與妹江山鬱迢遥膝上讀書時中堂拜母朝鵷雛<lb/>
遶竹花翡翠巢蘭苕衝風吹雲衢兩處聲嗷嗷<lb/>
二親連夜夢慘戚異平日祗應節序改思子不忍食覺<lb/>
<pb n="KR4d0424_WYG_004-16a"/>
來淚滿枕肝裂刀斧劈爇紙死灰飛酹酒霜階溼遥想<lb/>
墳前土歳乆深荆棘忠孝兩未盡愧恨空飲泣<lb/>
怨入江流深恨與春潮上天涯獨昂藏顧盼空俯仰誰<lb/>
知誤國徒解結漫天網不漏一民命赤子驚攘攘徙薪<lb/>
重獲戾擲秆乃加賞笑殺伍子胥黄池尚爭長<lb/>
舉盃對江梅酒面生春香一酌酹上元再酌澆新陽自<lb/>
勸未歸人一詠復一觴中原帝仁君突兀恢皇綱緬思<lb/>
好生心此去不可量自昔有天道我本無愁腸<lb/>
<pb n="KR4d0424_WYG_004-16b"/>
　　　丁卯孟春新館望南極<lb/>
八年坐江館祗得片天仰厄運運迍邅乖氣纒魍魎白<lb/>
虹貫黑日彗孛掃穹壤神風忽吹出新屋眼界廣前秋<lb/>
老雨餘霽色開莽蒼參足玉井東去地都幾丈赬星隠<lb/>
江氣焰焰光欲長老人慰羈孤驚喜意惚恍都疑夢寐<lb/>
中恠事非所想誰知今年春更比往歳朗黄閏對天狼<lb/>
數日見乃兩恨無雙白璧薦幣展覲享中庭望不盡漫<lb/>
為拜稽顙南海還無波北辰氣尤敞中原帝聖君太平<lb/>
<pb n="KR4d0424_WYG_004-17a"/>
今有象整頓高世䇿道泰非技癢<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0424_WYG_004-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　陵川集卷四<lb/>
</p>
<p>
</p>
  </div>
</body>
</text>
</TEI>
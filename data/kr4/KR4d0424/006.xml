<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>陵川集巻六</head> <lb/>
    <p>
<pb n="KR4d0424_WYG_006-1a"/>
欽定四庫全書<lb/>
　陵川集巻六<lb/>
　　　　　　　　　　　　　元　郝經　撰<lb/>
　　古詩<hi>和陶</hi>
　　　和陶詩序<lb/>
　𢋫載以來倡和尚矣然而魏晉迄唐和意而不和韻<lb/>
　自宋迄今和韻而不和意皆一時朋儔相與酬答未<lb/>
　有追和古人者也獨東坡先生遷謫嶺海盡和淵明<lb/>
<pb n="KR4d0424_WYG_006-1b"/>
　詩既和其意復和其韻追和之作自此始余自庚申<lb/>
　年使宋館留儀真至辛未十二年矣毎讀陶詩以自<lb/>
　釋是歲因復和之得百餘首三百篇之後至漢蘓李<lb/>
　始為古詩逮建安諸子辭氣相髙潘陸顔謝鼓吹格<lb/>
　力復加藻澤而古意衰矣陶淵明當晉宋革命之際<lb/>
　退歸田里浮沈杯酒而天資髙邁思致清逸任真委<lb/>
　命與物無競故其詩跌宕於性情之表直與造物者<lb/>
　遊超然屬韻莊周一篇野而不俗澹而不枯華而不<lb/>
<pb n="KR4d0424_WYG_006-2a"/>
　飾放而不誕優游而不迫切委順而不怨懟忠厚豈<lb/>
　弟直出屈宋之上庶幾顔氏子之樂曾㸃之適無意<lb/>
　於詩而獨得古詩之正而古今莫及也顧予頑鈍鄙<lb/>
　隘躑躅世網豈能追還髙風激揚清音亦出於無聊<lb/>
　而為之去國幾年見似之者而喜况誦其詩讀其書<lb/>
　寧無動於中乎前者唱喁而後者和訛風非有異也<lb/>
　皆自然爾又不知其孰倡孰和也屬和既畢復書此<lb/>
　於其端云<lb/>
<pb n="KR4d0424_WYG_006-2b"/>
　　　停雲<hi>思歸也</hi>
停雲蔽日翳翳弗雨伊余懷傷自詒伊阻展轉拘幽莫<lb/>
或念撫瞻望中原徙倚凝佇停雲悠悠蒸氛濛濛衝風<lb/>
入室汹彼大江崩心震魄慨嘆北窻孰因孰極惟道是<lb/>
從服仁佩義完節為榮之死靡它實余之情寤嘆弗寐<lb/>
攬衣宵征載思子卿千載如生無媒取妻匪斧伐柯樂<lb/>
禍深仇焉能為和生民無辜遘凶既多銷兵無期將奈<lb/>
之何<lb/>
<pb n="KR4d0424_WYG_006-3a"/>
　　　時運<hi>安命也</hi>
時運代遷既夕復朝我來幽都尼于江郊側佇風飈載<lb/>
翔雲霄天澤弗流原田槁苗熱中熬熬孰沃孰濯宻室<lb/>
隂隂孰眷孰矚仰視俯察無愧則足知命何憂事天乃<lb/>
樂在昔過魯風雩浴沂爰登岱宗曠然忘歸五夜觀日<lb/>
神光發輝乃今坐井高蹤曷追太行之巔先人舊廬貞<lb/>
松鬱林中堂巋如安得燕喜美酒滿壺否弗終傾壊運<lb/>
屬予<lb/>
<pb n="KR4d0424_WYG_006-3b"/>
　　　榮木<hi>觀物也</hi>
榮木青青英華若兹氣至而滋人亦如之變陽化隂物<lb/>
各有時無莫無適夫道一而翳翳榮木云云歸根多華<lb/>
早落幾何生存大冶通逵乾坤為門深固有方封植倍<lb/>
敦升聚退散載美載陋生基死涯信新屈舊大業弗藏<lb/>
萬有自富造物忘物於焉有疚脩身事天莫敢失墜造<lb/>
次九思局脊三畏學聖造聖希驥則驥純誠粹精遂入<lb/>
獨至<lb/>
<pb n="KR4d0424_WYG_006-4a"/>
　　　贈長沙公族祖<hi>述東軒老人也經之六世祖受學於明道先生至曾叔大父東</hi>
　　　　<hi>軒老人道益大傳之先大父思而有作</hi>
世遠學傳道親族踈起宗大家罔不在初淵源益深歲<lb/>
月聿徂慨我寤嘆載思躊躇於昭東軒棣華新堂心授<lb/>
口説繡弓白璋習習和風冽冽清霜吾道有宗吾家有<lb/>
光一世師儒雲從志同洪河北南太行西東潴為湖湘<lb/>
流為淮江六經百氏包羅旁通邈予小子亦聞格言激<lb/>
揚餘波瞻仰故山宿草荒阡抱書澘然惠我後世伊余<lb/>
<pb n="KR4d0424_WYG_006-4b"/>
之先<lb/>
　　　酬丁柴桑<hi>自警也</hi>
孰使而行孰尼而止排難兩朝奔命千里終豈能必爰<lb/>
契厥始稽山濤江覬為一遊墮甑半途十年隠憂豈作<lb/>
咄咄祗賦休休來之坎坎天命悠悠<lb/>
　　　答龎㕘軍<hi>始予年十六讀書於保塞鐵佛寺南堂不解衣帶坐徹明者五年感而思</hi>
　　　　<hi>之為賦是詩也</hi>
孤燈長明終夜誦書躋深凌髙中心自娛載汲載薪不<lb/>
<pb n="KR4d0424_WYG_006-5a"/>
遑寧居惟梗伊蓬託處聚廬以道為富以徳為珍勤以<lb/>
脩身孝以事親師心造聖不資於人静境神㑹伊顔孔<lb/>
隣窮年掲掲日夕孜孜力探自得何樂如之作為文章<lb/>
暢為歌詩聲滿天地無為無思渾沌復鑿太極再分警<lb/>
覺不寐怡然懽忻軼起逺蹈馭風騎雲萬動皆寂博我<lb/>
以文一席五載黙以道鳴弓旌下招遂成飄零逺奉信<lb/>
函使于吳京故業委地朔南失寧焰焰古佛依依北風<lb/>
深窻短檠時見夢中孰令一人乃異初終秪繄其逢載<lb/>
<pb n="KR4d0424_WYG_006-5b"/>
飭厥躬<lb/>
　　　勸農<hi>閔農也兵亂以來四民失業農病為甚因讀淵明勸農之作感而賦此</hi>
植天務本實惟農民力田效勤含淳守真代食惟賢勸<lb/>
恤相因耒耜之益始活斯人每每原田奕奕黍稷雨暘<lb/>
若時具來播植惟是穮蓘惟是稼穡倉庾惟盈斯人足<lb/>
食爰自兵興魚涸處陸汙萊菑畬澆散純穆浚肌刮骨<lb/>
䝟<hi>音軋</hi>貐<hi>音與</hi>塵逐婦役弗蠶夫征弗宿苛政蝟起紛更弗<lb/>
久饑腸曷充獨耕無耦既空杼軸孰事畎畝流亡異土<lb/>
<pb n="KR4d0424_WYG_006-6a"/>
隕涕博手食衆農寡安得不匱有年無種豐穫安冀盜<lb/>
賊羣起餒死並至曾是司牧曾是無愧井地荒空甿俗<lb/>
頑鄙逐末逞偽無復率履農為匪民犯繩越軌本既凋<lb/>
傷政何由美<lb/>
　　　命子<hi>感子也余生三十有五年舉四子而三夭焉季曰阿壽生四年矣而余使宋十二年</hi>
　　　　<hi>弗克撫育感而有作</hi>
余家冀方遺風帝唐詩書是傳奕葉有光厥初受氏爰<lb/>
自殷商由漢迄今載僨載昌金源之亡屯盈禍周百口<lb/>
<pb n="KR4d0424_WYG_006-6b"/>
九族竟不首丘父獨抱子脱死横流敢望子孫復始公<lb/>
侯嶽嶽樹立自别猪龍治經立學生人之功鬼抉神搜<lb/>
天緘地封坦坦正道明明髙蹤瀹苗起宗暢根逹柯乃<lb/>
嗣乃續庭充府羅天不憗遺未阜而窳宛宛三穉遽委<lb/>
蟲沙曷敢尤天秪自咎徳阿壽始孩弗子去國川途阻<lb/>
脩變故揆忒教之誨之於焉可得不成乎終何誕乎始<lb/>
徒耀松楸漫驚閭里有子無子命數定止未能無情與<lb/>
物悲喜既已奪去摻<hi>衫上聲</hi>之弗及亦既生存寧必成立<lb/>
<pb n="KR4d0424_WYG_006-7a"/>
不孝之罪聖人所急大禹荒度亦憫呱泣物生不齊亦<lb/>
各有時天弗私爾勿勞爾思魚腹子滿孰繁若兹蜾蠃<lb/>
類我孰其使而林回棄壁厲衣求火不知其天秪解私<lb/>
我失惡乎否得惡乎可坼裂啄食屬離是假孤館四隣<lb/>
擾擾嬰孩一死一生朝去暮來胡肖不肖胡才不才敬<lb/>
恭脩身曷云悲哉<lb/>
　　　歸鳥<hi>寓感也</hi>
歸鳥翩翩集于深林飛雲遥遥反彼髙岑瞻望弗及實<lb/>
<pb n="KR4d0424_WYG_006-7b"/>
勞我心重門擊柝閟于幽隂歸鳥翩翩深林于飛飛雲<lb/>
遙遙髙岑是依嗟我征夫曷云還歸瞻彼北辰翰音弗<lb/>
遺翼翼歸鳥鷱翔徘徊曳曳飛雲巖谷是棲鼓瑟鼓琴<lb/>
云胡不諧孰為知音伊余孔懷翼翼歸鳥棲于故條曳<lb/>
曳飛雲鬱其髙標伊余南征輸平内交滔滔弗歸故山<lb/>
夢勞<lb/>
　　　形贈影<lb/>
萬象生道區受形各有時運㑹迭往來寢揚成壞之妙<lb/>
<pb n="KR4d0424_WYG_006-8a"/>
合我初凝爾亦即在兹隠見隂陽中幻化無了期寤寐<lb/>
一死生寂然匪為思我勞為有此爾苦勿涕洏請看聲<lb/>
與嚮相隨復何疑大都本無有相贈徒費辭<lb/>
　　　影答形<lb/>
静隂乃道影範圍無巧拙大車轉通逵轍迹豈能絶妍<lb/>
醜君固有隨君非慕悦日月相代明豈能與君别思君<lb/>
不如我君沒我不滅生死無加損得失豈内熱因物不遂<lb/>
物原原靡衰竭君終復隨我兹時見優劣<lb/>
<pb n="KR4d0424_WYG_006-8b"/>
　　　神釋<lb/>
出入生死間妙物不自著物物弗為物超然變新故二<lb/>
子一醯雞羊負相罥附成壞不在已安用相告語元陽<lb/>
初化時静一是存處在在靡方所悠悠無定住陶老信<lb/>
逹者得失委命數全神乃遺形種秫脩釀具一醉樂有<lb/>
餘陶然忘毁譽醉夢曾弗辨町畦都削去既不將不迎<lb/>
亦何憂何懼能逃世上名豈有身後慮<lb/>
　　　九日閒居<hi>憶九日登隗臺</hi>
<pb n="KR4d0424_WYG_006-9a"/>
髙秋登隗臺悵然思樂生君臣灑落契千載稱榮名西<lb/>
風菊花期日照黄金明青山遶故國白雁遺燕聲佳時<lb/>
動幽懷晏景催短齡浩歌正激烈樽酒時自傾故鼎反<lb/>
磨室六雄競光榮督亢一寒蕪酒酣重傷情丈夫遇主<lb/>
知唾手成功名<lb/>
　　　歸園田居六首<hi>憶登封盧溪幽居唐盧鴻故居在焉</hi>
童穉遊鹿豕野逸便深山幽居逺世塵顥顥羲皇年盧<lb/>
溪鬱巖阿繚壁涵清淵徵君始真隠種玉開石田幽人<lb/>
<pb n="KR4d0424_WYG_006-9b"/>
競卜隣聯落﨑阻間竹木茅舍邊桑麻橘籬前三春牡<lb/>
丹雨十月梅花煙<hi>盧溪故居有徵君祠祠前牡丹甚盛背坐竹木間多古梅故云</hi>孤雲<lb/>
出遥岑頺日下層巔性與萬化寂身同天地閒一從入<lb/>
馽羈趨蹶寧復然<lb/>
區中戰羣倫兩馬復掉鞅樂哉山中人身世無妄想避<lb/>
世如避仇納履遂長往耕鉏足衣食生聚羅穉長含淳<lb/>
遂天真體胖心亦廣底事綺里季出山真鹵莽<lb/>
雨餘山色浄霜降木葉稀南澗拾梨栗帶月吟風歸青<lb/>
<pb n="KR4d0424_WYG_006-10a"/>
青路邊蘭細細侵裳衣飯飽晦亦足物我兩無違好山<lb/>
無俗人林泉有真娛種秫足自釀髙下開荒墟清溪侵<lb/>
古屋况有髙賢居緑竹掃山色竒木近千株隣舍幾父<lb/>
老話言皆純如相見即痛飲甕盎傾無餘酒酣藉月卧<lb/>
清興欲凌虚云誰知此樂此樂世間無<lb/>
攜酒招野人共飲清溪曲蔬䔩總狼藉一醉萬事足苔<lb/>
痕入窪樽林影上棊局月出盃更深不須更秉燭歸去<lb/>
静柴扉酣卧日已旭<lb/>
<pb n="KR4d0424_WYG_006-10b"/>
中天太少室青滿洛陽陌三十六芙蓉舍此將安適嵐<lb/>
光上晨曦秀色宜日夕攀躋景無窮養生地有隙不聞<lb/>
車馬喧豈憚耕鋤役奔騰三十年樂事都敗績面目祗<lb/>
自憎俗死竟何益<lb/>
　　　問來使<hi>同前</hi>
朝拾澗底松空翠冷潑目暮歸東籬下自種今秋菊清<lb/>
泉洗碎月襟裾有清馥髙卧幽夢長不覺黄粱熟<lb/>
　　　遊斜川<hi>憶西郎</hi>
<pb n="KR4d0424_WYG_006-11a"/>
江壖坐白頭自分如歸休十年不出户夢憶西郎遊看<lb/>
花當雷溪水合青山流泓澄潭洞豁容與浮輕鷗回抱<lb/>
道明莊<hi>魏道明也</hi>玉翅開林丘<hi>西郎十二峯如列鳥翅見水經</hi>依依避秦人<lb/>
桃源闢田疇遺我山中酒殷勤更獻酬花飛好鳥歌塵<lb/>
世有此不醉踏石上水灑然濯百憂何年結茅屋歸去<lb/>
便可求<lb/>
　　　示周掾祖謝<hi>同前</hi>
勞生役世物萬戚無一欣且拂冠上塵暫作山中人尋<lb/>
<pb n="KR4d0424_WYG_006-11b"/>
春洞林深賞晤元有因逺嶺絶水登鳴泉隔花聞幽趣<lb/>
方顧接轉側志劬勤醉歸語山家今年當卜隣便送買<lb/>
山錢結茅東澗濵<lb/>
　　　諸人共遊周家墓柏下<lb/>
淵明柏下飲相與樂吹彈何異燔間乞安足以為懽總<lb/>
為付任適得酒即開顔自同墓中人未死心已殫<lb/>
　　　怨詩楚調示龎主簿鄧治中<lb/>
萬化一大路去來皆茫然孰能不由行踵武億千年委<lb/>
<pb n="KR4d0424_WYG_006-12a"/>
順出脩阻煩憂尼﨑偏淵明苦避俗中歲歸田園門前<lb/>
桞生肘更不入市㕓自謂羲皇人翛然北窻眠日月自<lb/>
運㑹寒暑從代遷逹道久已化宛在伯玉前作詩本無<lb/>
怨髙興浮雲煙樽酒且逍遥銜盃稱世賢<lb/>
　　　答龎參軍<hi>釋魏斌念母</hi>
嗟嗟勿念思諄諄聴吾言孰不欲事親燕安樂鄉園王<lb/>
事有去留載讀陟岵篇大孝五十慕義止從古然白地<lb/>
内罟擭賦予有厄緣悠悠無了期鬱鬱安得宣精衛豈<lb/>
<pb n="KR4d0424_WYG_006-12b"/>
填海愚叟難移山天定自勝人還歸㑹有年<lb/>
　　　五月五日作和載主簿<hi>重午書懐贈書狀官苟正甫</hi>
壞運窘天步行人當厄窮兀坐數年華大火復當中盛<lb/>
陽正發育一氣方盈豐草木各暢茂郊園融凱風我獨<lb/>
少生意束臂待一終燒醁㸃昌葅强飲心尤冲江静重<lb/>
門深兵嚴四壁隆何日河陽縣濶步登平嵩<hi>正甫孟州人州治後</hi>
<hi>有平嵩閣余賜田亦在是故云</hi>
　　　連雨獨飲<hi>新館久雨</hi>
<pb n="KR4d0424_WYG_006-13a"/>
悠悠孰主張尼此真偶然早歲喜學道自致雲霄間意<lb/>
欲凌八表縹緲追飛仙折翼墮江國閉門悲漏天宛在<lb/>
厄㑹中不自我後先乾坤漬塗泥霑溼何時還異域歲<lb/>
月速轉首十二年形神與化馳欲辨復無言<lb/>
　　　移居二首<lb/>
吾道即吾廬仁義是安宅苟能庇風雨便可度朝夕雞<lb/>
川十一遷歲有缾缶役僦屋復分庭處處置牀席往年<lb/>
始定居生聚絶勝昔哭墓遽南來昆親忽崩析<lb/>
<pb n="KR4d0424_WYG_006-13b"/>
城南初定遷髙架插書詩基構計久常中表塗塈之幽<lb/>
窻置棐几道妙儼若思訪問復安身作休日四時束帛<lb/>
賁門閭推挽忽在兹進退已不詳天命豈吾欺<lb/>
　　　和劉柴桑<hi>釋宋琚念母</hi>
骯髒宋仲儀倚楹獨躊躇念母望北雲悵然憶家居湯<lb/>
湯伊祁水想見先人廬為言我與子南來墮幽墟鄉園<lb/>
入𣺌茫草木荒菑畬母氏倚門望無為執勤劬生男不<lb/>
若女有子還如無王事靡私盬義别無親疎嶽嶽守一<lb/>
<pb n="KR4d0424_WYG_006-14a"/>
節乾乾斷百須道在母即存志當金石如<lb/>
　　　酬劉柴桑<lb/>
長風動江色俛仰星一周蕭然步空庭葉落凄其秋復<lb/>
命不事操燕山一田疇我亦慕髙節終能同此不憂心<lb/>
重鬱陶安得駕言遊<lb/>
　　　和郭主簿二首<hi>勉馬徳璘孔進</hi>
周公待昧旦大禹惜寸隂聖學如弗及神道開靈襟嗟<lb/>
爾氣質成變化更張琴力奪造化幾炳烺異昔今尊徳<lb/>
<pb n="KR4d0424_WYG_006-14b"/>
始好問卓出衆所欽去就審且精取予酌與斟繫風捕<lb/>
幽景扣寂求至音講習説麗澤琢磨朋盍簮踐形當自<lb/>
得好高勿臨深<lb/>
誠身乃事親行義貴全節清心不滯物月江夜澄徹味<lb/>
腴須嚌深窮理必詣絶天人一理貫胸次總羅列苟能<lb/>
一徳全即為萬世傑二子久事余旦旦提耳訣慎勿自<lb/>
棄捐舍此無歲月<lb/>
　　　於王撫軍坐送客<hi>秋夕遣懷以下並同</hi>
<pb n="KR4d0424_WYG_006-15a"/>
雁啼霜江清人與卉木腓舍館極羈留感秋尤思歸包<lb/>
胥客咸陽孰為賦無衣美人期好合願言遂相違宛轉<lb/>
萬民命怵惕終夜悲坐起對孤影斜月流寒輝悽風合<lb/>
酸辛逌然嘆稽遲天道本好生伊何獨予遺<lb/>
　　　與殷晉安别<lb/>
昔游翰墨場渇日志尤勤逺探羲農髙近詣周孔親屬<lb/>
天耿長焰豈惟照四隣尸坐正冠裳暮夜逹旦晨擬從<lb/>
太極初再使乾坤分經世啟帝運立徳開王春偶别燕<lb/>
<pb n="KR4d0424_WYG_006-15b"/>
山月忽落吳江雲悵然負初心計拙良有因妄動希時<lb/>
榮何如安賤貧撫膺秪自責安敢復尤人<lb/>
　　　贈羊長史<lb/>
寥廓安得翔沮澤多羅虞蛩吟苦闗心雁足無來書憶<lb/>
昔少年場結佩遊通都北嶺既再登楚山亦常踰樽酒<lb/>
生風雲鞍馬走臺輿䲔轉復虎躍一世英豪俱投穽誰<lb/>
使然竒蹤日踟蹰户外皆告絶跬歩無所如幽明澹窻<lb/>
星夜氣深庭蕪心折萬緒繁遘閔思舊娛紙上認堯舜<lb/>
<pb n="KR4d0424_WYG_006-16a"/>
自笑幾何疎起來月中行滯鬱方一舒<lb/>
　　　歲暮和張常侍<lb/>
渇中夜尤劇扣闗汲新泉快飲沃肺肝四顧無與言白<lb/>
髮照寒月素影亦何繁幽窻挽衣坐反責思尤愆胡不<lb/>
蹈東海胡不餓西山靦然食不義忍辱待生還露氣凄<lb/>
且清别恨相縈纒殷憂有時窮今夕是何年歲月肯我<lb/>
與精魄隨化遷嗟哉胡不晨天乎其偶然<lb/>
　　　和胡西曹示顧賊曹<lb/>
<pb n="KR4d0424_WYG_006-16b"/>
月出蔓草寒江聲動清颸窻户漸槭槭凄其飄我衣孤<lb/>
鴻悲遥天寥落片影微蟋蟀不在堂苦傍傷根葵運數<lb/>
方厄窮氣序亦頺衰羇懷感尤深中宵涕重揮黄虞不<lb/>
可攀周道何委遲嘯歌和淵明慨嘆有餘悲<lb/>
　　　悲從弟仲徳<lb/>
銀沙滿玉河界天清露零孤心正耿耿秋夜何㝠㝠念<lb/>
我當屯凶不如初無生乃同不周折遽向東南傾猘毒<lb/>
方弄兵好㑹其能成蕭蕭變齒髮冉冉頺年齡潮生夜<lb/>
<pb n="KR4d0424_WYG_006-17a"/>
江髙簷間動松聲心魄忽蕩揺攬衣步中庭幽蹤獨往<lb/>
來慘淡闗山情未信天為人更著影問形我本不欺人<lb/>
萬折氣益盈<lb/>
　　　始作鎮軍參軍經曲阿<lb/>
青苔入室深蝸涎縈素書坐席凝隂塵形骸久塊如臀<lb/>
困磔株木㝠升躓天衢投膠止河濁自笑真迂疎羈魂<lb/>
重凌競枯腸漫縈紆一榻不復移轉首十年餘空期汗<lb/>
漫遊慨想山澤居兀兀几上肉喁喁釡中魚有物皆恣<lb/>
<pb n="KR4d0424_WYG_006-17b"/>
睢而我獨囚拘安得天地風吹上太行廬<lb/>
　　　庚子歲五月中從都還阻風於規林二首<lb/>
逼窄片天月照我江濵居闇然六用絶孤影獨于于屋<lb/>
漏重反觀面壁復向隅幽明無二道得喪歸一塗康莊<lb/>
馭軒車豈能適江湖挟山以超海過計元自疎憂違付<lb/>
順適樂地儘有餘天運誰能逃忿懥將何如<lb/>
南北信命絶欲行將安之家人歌扊扅遊子無還期門<lb/>
前大江横潮來不違時日月相代遷我獨何在兹細和<lb/>
<pb n="KR4d0424_WYG_006-18a"/>
淵明詩載歌歸來辭知命不必憂樂天復何疑<lb/>
　　　辛丑歲七月赴假還江陵夜行途中<lb/>
兹心乃活物探頤還搜㝠遂知天地幾洞見古今情樂<lb/>
禍多下石復故誰班荆嗟嗟何不辰瞢闇誤此生老樹<lb/>
棲驚烏江静秋月明顧影無匹儔徙倚恨不平空庭步<lb/>
數周肅肅成宵征河陽有賜田何日得歸耕自顧灑落<lb/>
姿而乃重纒縈當處不可出誤我祗世名<lb/>
　　　癸卯歲始春懷古田舍二首<lb/>
<pb n="KR4d0424_WYG_006-18b"/>
禍隆殺戮運民命殱蹂踐赤手與天争跋㚄其能免更<lb/>
深不成眠反側懷念緬世路劇翻倒喜惡還病善擾擾<lb/>
人為多邈邈天道逺寒暑迭代遷潰亂胡不返自與鄉<lb/>
隣鬭嗟我識慮淺<lb/>
先君貽詩書繕性安賤貧每戒躁與速重朂敬以勤尤<lb/>
惡名太早不許交時人守道業惟舊充誠徳自新粟盡<lb/>
義不渝闔門亦懽欣伊顔遽學步鄒魯頻問津友愛撫<lb/>
弟昆仁賢是親隣宛若故山家陶唐有遺民<lb/>
<pb n="KR4d0424_WYG_006-19a"/>
　　　乙巳歲三月為建威㕘軍使都經錢溪<hi>至日雪</hi>
夜窻宻有聲庭阿遽深積誰知大江頭却似窮海昔鶡<lb/>
鳥喑不鳴羈鴻歛雲翮乾坤一模糊玉氣皓無隔嗟余<lb/>
雪國來十年一行役體髮久已變兹心獨難易真宰豈<lb/>
仇予運數㑹崩折途窮歲亦窮真標見松柏<lb/>
　　　還舊居<hi>庭草</hi>
客居久為家十載猶未歸蔓草上階除委碧生恨悲相<lb/>
看辨時節夢寐荒是非昔時車馬多薙去一無遺今來<lb/>
<pb n="KR4d0424_WYG_006-19b"/>
㫁行跡愛玩常相依榮瘁雨暘中凋腐寒暑推露緑感<lb/>
春芳霜黄怨秋衰藉步柔且佳闗心涕長揮<lb/>
　　　戊申歲六月中遇火<hi>萱</hi>
南風青鳯尾擁翳當庭軒金觜碧玉莛呀折如焚燔深<lb/>
叢駐長夏次第開後前北堂昔養母家人欣聚圓對花<lb/>
舞斑衣暫出轍遽還懽顔每為開太和回一天一從哭<lb/>
墓後去國十二年年年見新花永日相對閒忘憂却生<lb/>
憂所賴志義堅夕步拾落英丹蕤滿芳田感創復卧思<lb/>
<pb n="KR4d0424_WYG_006-20a"/>
蒼茫不成眠故叢誰翦移祗應滿西園<lb/>
　　　已酉歲九月九日<hi>黄葵</hi>
清標倚西風零亂七月交天宇始霽肅卉木方瘁凋停<lb/>
停展嬌黄獨爾風度髙金盌困側露緑莛嫩干霄翛然<lb/>
對仙花頓覺忘憂勞開樽坐疎影渇飲劇沃焦折來插<lb/>
愁鬢兀醉從陶陶日上復盛開更須醉明朝<lb/>
　　　庚戍歲九月中於西田穫早稻<hi>芙蓉</hi>
久客未還反殷憂徒多端對花復舉盃暫得心田安芙<lb/>
<pb n="KR4d0424_WYG_006-20b"/>
蓉如美人盛容耐闚觀愁紅漬粉深醉臉傷春還上日<lb/>
嬌暈滋依風翠綃寒含涕有深思欲言還羞難露重膏<lb/>
沐新低重淚闌干無情似傷情使我凋朱顔載歌更獻<lb/>
酬物我何相闗起來拂花舞不復為嗟嘆<lb/>
　　　丙辰歲八月中於下潠田舍穫<hi>菊</hi>
霜菊有正色堆積深庭隈綠蘂粲金屑清香動幽懷願<lb/>
言窮節士氣韻相與諧亦有玉華鳯豈無紫冠雞俗死<lb/>
委蔓草繞叢日百迴屈子餐落英至今辭賦哀淵明折<lb/>
<pb n="KR4d0424_WYG_006-21a"/>
滿把嘯傲東籬開余今手自種坐俟星火頺依風日吟<lb/>
哦天道孰違乖最憐抱露蛩寒夜同幽棲<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0424_WYG_006-21b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　陵川集巻六<lb/>
</p>
<p>
</p>
  </div>
</body>
</text>
</TEI>
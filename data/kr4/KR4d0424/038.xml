<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>陵川集巻三十八</head> <lb/>
    <p>
<pb n="KR4d0424_WYG_038-1a"/>
欽定四庫全書<lb/>
　陵川集巻三十八<lb/>
　　　　　　　　　　　　　元　郝經　撰<lb/>
　　使宋文移<lb/>
　　　再與宋國丞相書<lb/>
經頓首載拜啟太師丞相國公閣下曩者南北定盟國<lb/>
有定命使有定辭禮有定數使來如歸徃反之間不過<lb/>
三數旬無出疆之專無請覿之私無僭易之言周旋禮<lb/>
<pb n="KR4d0424_WYG_038-1b"/>
律加之以敏而巳矣故禮無不答行李不淹國家安其<lb/>
利生民被其澤而使人亦擅皇華之美振耀一世而以<lb/>
為榮也若夫盟好未定約言未成變故相仍梗塞猶在<lb/>
則大夫出疆有可以安國家利社稷者專之可也請覿<lb/>
不以為私多言不以為僭故張温使蜀未見而先抗表<lb/>
鄧芝使呉見拒而即通書論者以為得而不以為失經<lb/>
等自到境上至於受館如無阻遏即得成禮自視區區<lb/>
兵亂之餘糠粃土苴之學將觀禮慕儀䊐<hi>音渾</hi>䊗未見瞻<lb/>
<pb n="KR4d0424_WYG_038-2a"/>
顧之不暇安敢輒自振暴露短於三百餘年文物禮樂<lb/>
之朝乎以為疆埸交兵幾三十年宿憾藴隆怒氣旁魄<lb/>
一旦欲使委餒銷鑠舒徐安緩而底之平非大為剖白<lb/>
則不能也於是弊弊纚纚忘其固陋不計辭之工拙時<lb/>
之忌諱而枵然傾盡苟能解鄉閭之鬭則雖被髪纓冠<lb/>
而亦徃虎害可除則攘臂下車從為士者之笑果可濟<lb/>
人濡乗輿而不愧於無術也既朝廷不得造執事不得<lb/>
見制使不得接於是作為表書關移公牒而皆不見答<lb/>
<pb n="KR4d0424_WYG_038-2b"/>
經等如是之無所靳汲汲切切而誠且盡而貴朝乃鄙<lb/>
外不急置而不問如是之擯蔑也必議者之不察以為<lb/>
此輩不識時務大兵之後敢渉吾地而踵王楫譚浩之<lb/>
故計必爾乎拘之雖執事髙明正大横議之多不能無<lb/>
揺於中而亦有意乎督過之也不然何錮滯淹抑之如<lb/>
是經等亦頗受教於君子不畏義死不榮幸生夫豈一<lb/>
旦臨小利害遽有所惜苐恐傷貴朝積累之仁失遺黎<lb/>
傒蘇之望啟豪傑覬覦之心種南北殺戮之禍中州遺<lb/>
<pb n="KR4d0424_WYG_038-3a"/>
士經營啟沃之勤無所濟主上兼愛好生屈已通好之<lb/>
美意無所成此所以重為之惜懇懇灌灌猶以為言也<lb/>
夫天下之安危幾而已矣一失猶可不可再也再失猶<lb/>
可不可復再也主上自在潛邸貴朝奉使王元善等至<lb/>
朔廷所持書幣實在貴朝皇帝主上以為國家用兵嵗<lb/>
乆議和通好此其時矣雖前朝事今日猶可行也乃聘<lb/>
師儒魏璠王鶚以議之及先皇帝踐阼遂命送還貴朝<lb/>
奉使遣术速門等報聘以不使入見嵗月淹逺姦人藉<lb/>
<pb n="KR4d0424_WYG_038-3b"/>
以激怒於是有合州之役主上每為咄唶嗟惜當時主<lb/>
上方御西師南平大理不見處置使人之事向使主上<lb/>
在先帝左右必不至於是故生此厲階至今為梗是事<lb/>
幾一失也嵗戊午主上行營至真定之北牛鎮謂經曰<lb/>
今師之出皇帝所命也一日事定汝為吾使宋講信通<lb/>
好以安百姓經拜手曰經不佞不能奉承明命弭兵息<lb/>
民天地人神之福也其何敢辭主上曰一日便當行耳<lb/>
乃知主上通好弭兵之心有素也及其渡江得合州㓙<lb/>
<pb n="KR4d0424_WYG_038-4a"/>
聞乃議班師令丞相趙公於鄂州東北隅萬人敵下與<lb/>
貴朝約言曰如辭順便可許和退師而言者忽略不一<lb/>
竟不得底要是事幾再失也雖然猶命緩攻退師喻䝉<lb/>
古漢軍諸師曰我今北定大事汝輩勿復攻擊總攝諸<lb/>
軍濵江駐劄無得侵掠以俟後命遂乗驛而北不意䝉<lb/>
古漢軍諸帥不遵約束攻城侵掠備極凶暴大傷和氣<lb/>
主上既至開平受諸王推戴即下詔於順天起經於病<lb/>
中畀之書命授以金虎符今奉使貴朝告登寳位布弭<lb/>
<pb n="KR4d0424_WYG_038-4b"/>
兵息民意命經略史公賫詔徃江上諭旨言有信使仍<lb/>
還江上兵適䝉古漢軍諸帥棄師北歸而史公不得前<lb/>
主上即欲治諸帥方命擅囘之罪而值即位大赦雖貸<lb/>
而未釋也時經等巳在路月餘既至東平而李行省連<lb/>
三致書言近遣人於淮安報信使之至仍先奉書要結<lb/>
好事為葉安撫所殺且聞毁都亭驛下詔告喻誓不與<lb/>
北和公等毋入不測也既而又令一幕官來邀令囘經<lb/>
等以為主上美意有素今日甫行千載一時不可中止<lb/>
<pb n="KR4d0424_WYG_038-5a"/>
宋國禮義之邦專務徳化事循典則寧有不測苟盡吾<lb/>
誠以奉吾君之仁迓續兩朝遺黎既絶之命其成與否<lb/>
繫之於天且仗節即路之日百姓無不遮馬快覩至有<lb/>
涕泣者曰不圖今日復見盛事人情如此天意必從吾<lb/>
輩豈可懐私偷安半途而廢乃移文告諭沿邊守將不<lb/>
得無故興師揺蕩疆埸西至雲南東傳於海鐫戒諄複<lb/>
重為約勒遂自蘄宿至於五河貴朝果遷延不納一行<lb/>
介佐三節人員莫不請囘經等以為事至今日更為少<lb/>
<pb n="KR4d0424_WYG_038-5b"/>
忍露宿茇舍泥飲糲食蚊蚋之與居狐狸之與伍枕虺<lb/>
藉蛇暴冐氛霧嘔泄並作瘧癘交攻而不憚也如是者<lb/>
三月及朱制幹秦通判相邀登舟乃拜表闕廷移文邊<lb/>
鎮以為順流東下便當成行而復泝流而西置之沙洲<lb/>
者一月儀真授館以來雖恩禮加厚坐享饔牢而使人<lb/>
之事竟莫區處今復九月初謂本朝有故請囘而不許<lb/>
及得蘄宿囘文復無他故而又不放還如稽留我輩有<lb/>
益貴朝雖老死片天之下不以為憾如其無益徒役人<lb/>
<pb n="KR4d0424_WYG_038-6a"/>
衆耗縻禀餼箝口束臂塊處株守面四壁而不聞無一<lb/>
人而與問事勢淹逺人情憚煩多言而必謂之躁催請<lb/>
而必謂之急不言而必謂之怒喟嘆自艾而必謂之怨<lb/>
積日累月必得罪於衆左右矣不能成事而反生事此<lb/>
焉是懼且术速門之事合州之役武昌之舉江上之師<lb/>
皆先朝之事非主上之所欲為主上之心經等所奉行<lb/>
者前嵗三月二十四日之事也迄今乃復周嵗其間事<lb/>
勢與國書所言詔命所授必皆不同貴朝難以處置經<lb/>
<pb n="KR4d0424_WYG_038-6b"/>
等何由入見惟執事加察曲為聞奏即賜區處如信及<lb/>
經等成禮遣使保於無虞兼以與蘄宿文字已言貴朝<lb/>
具禮遣使達之本朝矣如猶有疑必於難處放令歸國<lb/>
以為後圖不然則寖以生變進退不能李行省之言為<lb/>
騐經等獨受窒蔽迂闊之責事幾復再失之則南北永<lb/>
無好合之事天下後世無復有為生民横身負任者主<lb/>
上必謂汝輩嘗謂此事宜行今乃如是責其偽妄則皆<lb/>
得罪中州遺士無復孑遺是最可痛也事勢如此關係<lb/>
<pb n="KR4d0424_WYG_038-7a"/>
重大雖有雷霆之怒斧鉞之威必復再千瀆而不顧也<lb/>
乆在舍館從臾下風饜聞執事之議善處大事能弭大<lb/>
變出御藩方入總庶政始則有陶士行之敏而威名則<lb/>
過中則有謝安石之賢而徳度則優將以導迎和氣𢎞<lb/>
大信於天下以成其終經等之事所以動天下之幾而<lb/>
莫有大焉者宜乎執事之謹處之也束裝荷擔拜書鶴<lb/>
立佇聆明命暑勇方盛萬望對時珍育膺受厚福不宣<lb/>
　　　復與宋國丞相論本朝兵亂書<lb/>
<pb n="KR4d0424_WYG_038-7b"/>
經頓首再拜啟太師丞相國公閣下乆在舍館累塵清<lb/>
聽知以數瀆獲戾而國家利害民生休戚茹塞填梗不<lb/>
能自制故不復計其煩疊若貴朝疑而不處僕等黙而<lb/>
不言則差池更端錯迕兩置日益背左暌離乖隔何時<lb/>
而已使人之事當變故非常之時則竭盡忠赤力為剖<lb/>
白開陳利害萬折不衂職分然也豈箝口從諛以常自<lb/>
處靡靡碌碌坐制於時甘為賤丈夫則非為僕等之辱<lb/>
亦執事之所惡也今日之事固知進退在於執事徙死<lb/>
<pb n="KR4d0424_WYG_038-8a"/>
在於執事使之榮使之辱皆在於執事固惟所處也抑<lb/>
其有誤於執事者可靳忍閉宻從其誤而不變乎非惟<lb/>
誤於執事顧亦誤於僕等非惟誤於僕等顧亦誤於二<lb/>
國僕等之死徙進退之事小二國之治亂安危之事大<lb/>
雖不見信尤當論列也昔孟軻去齊三宿而後出畫韓<lb/>
文公三上書宰相豈去之不勇求之太切乎君子濟世<lb/>
之心天地生物之心也豈有一不見信則悻悻而去遂<lb/>
自棄絶哉僕等銜命造境嵗月淹逺言之不為不盡待<lb/>
<pb n="KR4d0424_WYG_038-8b"/>
之不為不乆初以李行省之事相迓今則不復犯邊復<lb/>
以訛言變故相動今則萬安無事而猶不放還無乃説<lb/>
者以西王之梗指擬為辭將以僕等為藉手之具以之<lb/>
幸災觀變乎是所謂誤於執事者也夫貴朝億料之見<lb/>
豈若僕等之親見間探不根之説豈若僕等之親説説<lb/>
者必謂北方有故西王争衡主上之立有可議西王之<lb/>
勢反可興如此而稽留如此而待變如此而誤執事如<lb/>
此而誤兩國豈可不為之辨遂使卒有誤乎夫主上之<lb/>
<pb n="KR4d0424_WYG_038-9a"/>
立固其所也太母有與賢之意先帝無立子之詔主上<lb/>
雖在潛邸乆符人望而又以親則尊以徳則厚以功則<lb/>
大以理則順愛養中國寛仁愛人樂賢下士甚得夷夏<lb/>
之心有漢唐英主之風加以地廣衆盛將猛兵强神斷<lb/>
威靈風蜚雷厲其為天下主無疑也故屬籍之尊而賢<lb/>
者合丹大王先帝之終率先推戴摩歌大王主上庶弟<lb/>
也在諸王中英賢亞於主上嘗處大事不動聲色先帝<lb/>
臨終畀以後事先歸推戴塔察國王士馬精强嘗代主<lb/>
<pb n="KR4d0424_WYG_038-9b"/>
上帥東諸侯亦先推戴倐烈大王總統西師奄征西海<lb/>
鎮壓西域三十餘國主上母弟也去中國三萬餘里亦<lb/>
遣使勸進言兄亡弟及祖宗法也長兄既歿次兄當立<lb/>
兄若不立吾誰與歸主上乃集大統應天人也即位之<lb/>
之初首發信使通好貴朝弭兵息民聘起諸儒更定制<lb/>
度則賢主也不意一二懼罪不逞之徒糾合奴𨽻間離<lb/>
骨肉刼立阿里不歌大王締起兵端拒命漠北以次則<lb/>
㓜以事則逆以衆則寡以地則偏兵食不足素無人望<lb/>
<pb n="KR4d0424_WYG_038-10a"/>
一時跳踉終就㩉<hi>同摺音懾</hi>滅夫開平至和林四千餘里彼<lb/>
所據之地又去和林西北三千餘里在金鐵山外其極<lb/>
北則骨利幹等西南則火石林牙諸囘鶻也乃漢西突<lb/>
厥北偏地窮荒徼隂寒少水草薄土瘠大抵皆沙石也<lb/>
其所從之人惟是西域近左小小部族為所脅制者如<lb/>
為必死之㓂并命衝突不過乎闖澣海窺河湟揺蕩遐<lb/>
裔而波斯外五大食安息等皆西域强國與相犬牙亦<lb/>
足相制矧於倐烈大王統御西土其容大肆僭逼縱使<lb/>
<pb n="KR4d0424_WYG_038-10b"/>
刼制其子詎肯以兄臣弟且其兵勢足以自帝一方又<lb/>
詎肯以衆從寡以順從逆以强從弱則彼卒無所成無<lb/>
所疑也今主上既以正立一時豪傑雲從景附全制本<lb/>
國奄有中夏挾輔遼右白霫<hi>音習</hi>樂浪𤣥菟穢貊朝鮮面<lb/>
左燕雲常代控引西夏秦隴吐蕃雲南則玉燭金甌未<lb/>
為玷缺藩牆不穴根本强固倍半於金源五倍於契丹<lb/>
縱彼小有侵軼則塔察國王一旅足以平盪其餘三十<lb/>
餘王猶巻甲牧馬從容營衞矧於中國諸侯如史如李<lb/>
<pb n="KR4d0424_WYG_038-11a"/>
如嚴如張如劉如汪等大者五六萬小者不下二三萬<lb/>
虓將勁卒荏習兵革騎射馳突視䝉古囘鶻尤為猛鷙<lb/>
則前日北方之强轉而為中國其肯使蠧國害民之尤<lb/>
者復肆虵豕彼雖死㓂此亦死敵也彼之崛强祗足以<lb/>
自斃而不足以為害明矣説者豈可以便小本朝謂秦<lb/>
無人以先遣使便謂怯弱拘留待變夫三百餘年禮義<lb/>
之朝論議之多當如是乎且先帝即位此輩挑亂起釁<lb/>
各肆窺窬主上令發囘王元善等因以修好此輩則故<lb/>
<pb n="KR4d0424_WYG_038-11b"/>
為沮壊以之激怒致令先帝有合州之役武昌之舉交<lb/>
廣之師南北生靈頓斃數百萬先帝既終意猶未已前<lb/>
嵗二月復令脱里赤等大起䝉古漢軍十丁内再起兩<lb/>
名以之西行部籍既定方行㸃數主上乗驛禽縛即罷<lb/>
其役向使此輩可量也初主上未立中國無備之時此<lb/>
輩乗之先人奪人或因可入今中國之備日修彼之力<lb/>
日憊宛轉頓斃寖以脧削何所從入苐恐窘急奪命穿<lb/>
捽西偏迆迆而南一日或為貴朝之愛則政當講信修<lb/>
<pb n="KR4d0424_WYG_038-12a"/>
睦通好合勢守衞中國計安元元貴朝備施黔以西交<lb/>
趾以南塞黎雅之險增嘉定之戍本朝備漠北河右瓜<lb/>
肅涼隴倐烈大王蟠亘西域扼其吭拊其背不能有為<lb/>
則中國之禍庶幾乎息何乃羈持信使坐以觀變貴朝<lb/>
之䇿果安在乎昔朝太祖陳吉思皇帝初并有諸部與<lb/>
汪罕連戰言者謂金源章宗曰彼之相攻中國之利他<lb/>
人之事不在已家不為之謀卒以失國本朝烈祖脱鸞<lb/>
皇帝自金房穿出貴朝襄陽守臣以為是將圖金何與<lb/>
<pb n="KR4d0424_WYG_038-12b"/>
於我不為之拒四川荆襄隨以陷沒凡守經事而不知<lb/>
權忽於近幾而無逺慮鮮有不敗者且天下之勢如一<lb/>
人之身使心廣體胖丰容無故則可共為安泰如一處<lb/>
受病則舉身不寧焉有斷一臂去半身從其潰腐不為<lb/>
砭焫<hi>同爇音屑</hi>謂未至腹心以為無疾可乎使主上萬安中<lb/>
國無事則貴朝可以安坐説者可以待變姑行讒慝以<lb/>
昧執事如天未悔禍萬一有梗南北牽連相與鴻洞貴<lb/>
朝豈能常如今日則説者之誤非為觀變是自待變也<lb/>
<pb n="KR4d0424_WYG_038-13a"/>
故契丹之滅禍延及於貴朝金源之滅禍復及於貴朝<lb/>
以及於今其可再令北方有故乎如其有故可以為懼<lb/>
而不可以為幸也故為貴朝計者急於北復保合太和<lb/>
亟謀唇齒葺䕶藩籬修理邊防奬率將士却浮揺之議<lb/>
定堅凝之盟逐生事之人必力行為無所藉惜南北兩<lb/>
朝庶底安定僕等此言擬於面進既無入見之理亦無<lb/>
交際之期故規規反復瀝血刳肝又至此極説者又必<lb/>
以為狂為愚一日或有騐則渠亦必復以為知言也竊<lb/>
<pb n="KR4d0424_WYG_038-13b"/>
惟執事髙明正大練達事幾慷慨服義必以為此惟説<lb/>
者之生事小智自私不與利害咸於頰舌恣為營惑指<lb/>
近利以為功引逺事以為證曲牽合以為辭知常而不<lb/>
知變見迹而不見理蔽俗而不知權或有誤於執事亦<lb/>
并誤於僕等惟加亮察幸甚幸甚<lb/>
　　　過總管囘降與賈丞相書<lb/>
自接納以來禮意隆茂以國事限越望崇地絶不能屢<lb/>
通音敬惶愧惶愧然再更冬嵗月深乆累為祈請不見<lb/>
<pb n="KR4d0424_WYG_038-14a"/>
區處未知何故之以而艱阻如是僕等奉承明命通好<lb/>
弭兵計安元元以入貴朝其進退可否則定於接納之<lb/>
初邀之以入不使之出竊惟貴朝必不其然貴朝三百<lb/>
餘年仁政是行禮義為治不為駮雜之事純務王化以<lb/>
崇明信豈於通好使人亦既接納無故而不使之見有<lb/>
故而不使之還固為羈留不與明降大為擯蔑終於不<lb/>
遣如夏人之拒命契丹之敗盟金源之仇敵使人之來<lb/>
貴朝處置逆則益推之以恩悖則益加之以禮不校尤<lb/>
<pb n="KR4d0424_WYG_038-14b"/>
分曲天下莫不稱貴朝之義至於本朝王楫之徃反無<lb/>
成术速門等要以難行之事貴朝皆置度外不重怒復<lb/>
怨禮而歸之天下莫不稱貴朝之仁豈獨於僕等而特<lb/>
有以異乎哉顧僕等之事非有大難處者如事體之不<lb/>
定變故之不虞横潰之衝隔藴蓄之蠧壊徒重恩禮而<lb/>
誤於接納别有牽制而疑於發遣事至今日亦宜通情<lb/>
相告諸所藏葢一皆開剖撤去藩籬掃平畦畛豁堂奥<lb/>
之深邃敞宮府之洞達使僕等舌茹心服雖賜之鈇鉞<lb/>
<pb n="KR4d0424_WYG_038-15a"/>
亦含笑入地何用如是之重且難乎委如本朝有故至<lb/>
於分裂壞亂不能以國貴朝欲圖報復則下一明詔却<lb/>
還其使命將出師無施不可貴朝酌進退之禮僕等全<lb/>
所守而歸貴朝得義理之當僕等盡臣子之節則於事<lb/>
體兩無虧損貴朝建極垂統保衛宗社維持人心忠臣<lb/>
義士節節山立以至於今名教之力也豈忍使僕等束<lb/>
臂兀坐失守喪節隕辱君命背棄名教則亦貴朝之所<lb/>
惡夫復讎者不折莫干矢惟射者之發故交兵亦行其<lb/>
<pb n="KR4d0424_WYG_038-15b"/>
使使人通好必有何罪而拘留不遣至意貴朝有可乗<lb/>
之幾又焉用僕等而為疣贅以相梗礙必本朝可與又<lb/>
焉用僕等淹逺嵗月以稽好事至若貴朝長驅底定捷<lb/>
奏交馳版圖麏至則自貴朝事僕等亦當復命無遂留<lb/>
之理必本朝不幸果如貴朝所言復隍之變迄無所歸<lb/>
則僕等亦當壇帷致使三踊盡哭在我者盡而後事天<lb/>
待命必不偷生因仍苟且以自穢縱使貴朝不以為戮<lb/>
復何面目以見中州遺士僕等之事止於是而已而日<lb/>
<pb n="KR4d0424_WYG_038-16a"/>
益昧沒漭無津涯反復思惟蝟起百端絜天斟海都所<lb/>
未解而二年之間四壁之外一無聞知塊處株守如幕<lb/>
上之燕釜中之魚凡諸文移如石投水隻字片紙不與<lb/>
交關使之局脊無聊號呼宛轉而卒莫之問生平之所<lb/>
韙韙初心之所熖熖一朝磨滅晦蝕殆盡而竟無矜閔<lb/>
者則亦命焉耳國事遲稽而家不能恤志力衰塞而親<lb/>
不能養未知何以獲戾而至此極既言本朝兵亂再報<lb/>
異聞不接國書却言入見事體違左必不可行今又坐<lb/>
<pb n="KR4d0424_WYG_038-16b"/>
待數月復及囘降引見之期亦無明降不能復自噤黙<lb/>
故又一鳴激切之罪有所不避初望執事而來不請於<lb/>
執事則將焉徃執事方隆相業遂底雍熈恊贊中興巍<lb/>
然當國政爾駕馭英賢慰允人望豈獨使不幸使人沈<lb/>
頓於此以傷和氣望賜矜察斷為區處即此發還終貴<lb/>
朝曠蕩之恩全僕等區區之節幸甚幸甚惠風扇和萬<lb/>
望對時茂育膺受厚福光慰輿望不宣<lb/>
　　　與賈丞相書<lb/>
<pb n="KR4d0424_WYG_038-17a"/>
經頓首再拜啟太師丞相國公閣下一自授館屢易星<lb/>
嵗竟不獲曕望輝光漫為傾佇爾者牒請亦無囘音不<lb/>
免再為干瀆經等之事本自易處數年之間不克進退<lb/>
是用喋喋以重速戾蓋不敢欺貴朝亦不敢負本朝復<lb/>
不敢自欺亦不敢欺天下後世以誤生靈終不見報且<lb/>
屢為有司扞格必其陳説不合事體而徒致干聒是以<lb/>
嵗月益逺變故益深睽離孤隔置而不問夫主上之命<lb/>
使人而不忌經之奉命而不疑皆以素聞執事之議指<lb/>
<pb n="KR4d0424_WYG_038-17b"/>
擬而來以為好事必成不知孰為厲階至今為梗一室<lb/>
之内旁薄抑塞顛連宛轉天所賦予巳所固有平昔之<lb/>
負任及今之所奉行者沮撓銷鑠漸欲澌盡而復遭遇<lb/>
貴朝大故墮甑解瓦復無所望是天靳福衽禍未欲天<lb/>
下平治阻遏之極又重以此非惟貴朝之不幸其於使<lb/>
人尤大不幸嚮者事勢乖張今復氣數翻覆則經等安<lb/>
用仍在舍館執事方處伊周之任佐重光之命百官以<lb/>
聽四海仰成大聲轟磤正氣崛阜興滯補弊革訛飭陋<lb/>
<pb n="KR4d0424_WYG_038-18a"/>
事有壅而必行釁有積而必彗理有暗而必燭勢有悖<lb/>
而必囘蕩滌振厲烜赫一世咸與惟新經等之事既乆<lb/>
且廢屯艱亦極亦望賜一區處如本朝可與不替好事<lb/>
經雖不佞亦足付畀如其有故終於無成亦望縱遣以<lb/>
閒館吏經等貪冒不識事幾以入貴朝同夫俘執固所<lb/>
甘心今既數年新朝肆眚亦兾昭雪昔魏武之於關侯<lb/>
梁髙祖之於賀拔勝孔明之於徐庶皆謀臣猛将反覆<lb/>
去就知其無留意猶不固止矧於通好使人斷無不歸<lb/>
<pb n="KR4d0424_WYG_038-18b"/>
之理而貴朝亦無終止之義區區一介留之不足以為<lb/>
益去之不足以為損焉用耗糜饔牢幽閉嘆嗟以傷和<lb/>
氣曩時無故弼成阿衡亦在執事只今有故轉斡剖决<lb/>
尤在執事執事為之接納執事為之區處保宥終全以<lb/>
禮進退則更生之賜皆執事之自出銘佩之意永永不<lb/>
朽太簇布氣惟兾惠綏鈞履膺受厚福不宣<lb/>
　<lb/>
　陵川集巻三十八<lb/>
</p>
<p>
</p>
  </div>
</body>
</text>
</TEI>
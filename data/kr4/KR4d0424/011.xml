<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>陵川集巻十一</head> <lb/>
    <p>
<pb n="KR4d0424_WYG_011-1a"/>
欽定四庫全書<lb/>
　陵川集巻十一<lb/>
　　　　　　　　　　　　　元　郝經　撰<lb/>
　　歌詩<lb/>
　　　西陵行<lb/>
漢鼎已移心未巳不肯分明作天子冕旒北面稱警蹕<lb/>
造偽萬般難免死臨終更不謀禪代竊國規模有丕在<lb/>
人間解著鬼欺人地下還將縳鬼賣漫言題作征西墓<lb/>
<pb n="KR4d0424_WYG_011-1b"/>
誰信西陵亦虚墓又説譙都九烏井臭腐掘埋秪幾處<lb/>
銅雀臺邊閙歌舞兩眼難看滿黄土何須析履更分香<lb/>
涕淚咿嚶效兒女君不見永安宫中漢昭烈重向孔明<lb/>
託後主付君一片討賊心嗣子不才君自取天下英雄<lb/>
只𤣥徳操等區區真溷鼠<lb/>
　　　書晝錦堂碑後<lb/>
兩朝定策推元勲君模楷法歐陽文豐碑突兀大字書<lb/>
目射猶有五色雲徳並汾陽盡終始器如霍光學問美<lb/>
<pb n="KR4d0424_WYG_011-2a"/>
孔明才具汲黯直社稷大臣無與比西北無事中國安<lb/>
三十年來只一韓乾坤都著錦繡裏笑殺錢王衣錦山<lb/>
身安即是蒼生福書錦名堂公所辱君不見萊公眼孔<lb/>
似車輪美錦裁來便裹足<lb/>
　　　朝歌行<lb/>
壯哉兹城冠河山老玉回抱青孱顔建邦立極古有制<lb/>
何乃獨在河朔間獨夫智力制天下瞰視中原强王霸<lb/>
誰知天與六州王八百諸侯已從化摘星樓頭醉未醒<lb/>
<pb n="KR4d0424_WYG_011-2b"/>
酒池一夜蜚血驚成湯髙宗遂不祀珠宫瑶臺為土平<lb/>
我來感歎重延佇驅車不入朝歌路隂風莽蒼吹短衣<lb/>
落日投文比干墓<lb/>
　　　比干墓<lb/>
斫脛河南比干墓崔嵬尚是武王土一丘直欲壓太行<lb/>
一死能令重千古國亡突兀見真純龍逄與君冠夏殷<lb/>
無人語與魏鄭公良臣不幸為忠臣已醢九侯紂猶怒<lb/>
箕子佯狂微子去三仁一仁獨殺身剖心庶使王心悟<lb/>
<pb n="KR4d0424_WYG_011-3a"/>
王終不悟國遂亡朝歌無人至今荒行人只拜比干墓<lb/>
有殷賢臣獨不亡<lb/>
　　　共山行<lb/>
吾生嗜竒能討幽足跡徑欲窮九州㑹稽未得探禹穴<lb/>
太行先作共山遊是時天地方閉塞固隂沍涸山靈愁<lb/>
誰知真宰為我起蟄窟喜氣奕奕山光浮雲容煙影變<lb/>
態出脈絡盡露峯巒稠宏富屹天造峭截窮彫鎪峩峩<lb/>
鼇脊一翠萬里壯綰出元氣直入東海頭中間膏腴甲<lb/>
<pb n="KR4d0424_WYG_011-3b"/>
天下匵竒孕秀無與侔雲根漲玻璃寳藏劃不收玉鏡<lb/>
面寒瑩皪皪明珠流泓澄百丈底錦石埋黄虬老蟾噴<lb/>
彩忽蕩動萬山破碎翻神湫竹間老樹掛山骨綠玉葱<lb/>
錯風颼飀不見孫公和荒臺等陵丘萬籟喑不鳴邃古<lb/>
空悠悠何時無名公説破先天由一笑碧山下弄月凌<lb/>
虚舟舉手謝浮世醉卧三千秋巻藏神紐入化府從渠<lb/>
菌蠢還蜉蝣<lb/>
　　　太行望<lb/>
<pb n="KR4d0424_WYG_011-4a"/>
半天遮斷連青城參差雉堞雲間横當時十歲初渡河<lb/>
舟中錯崿來相迎今年恰得到蘓門百泉亭上更峥嶸<lb/>
千嵒萬壑入絶壁落日倒銜山盡赤玉立萬仞磔鯨牙<lb/>
金翠干層擁鼇脊天沈影重看不足雲浄煙虚晚尤碧<lb/>
西北兩峯寒云是雙石人不覺淚横臆患難思二親一<lb/>
從戎馬三十年桑梓慘澹埋荆榛何時突兀過絶頂拜<lb/>
掃丘園見鄉井黄沙神頭聞有千尺松灑盡苦淚吟長<lb/>
風注目直向東海東<lb/>
<pb n="KR4d0424_WYG_011-4b"/>
　　　三汊北城月榭翫月醉歌<lb/>
大河奔放千里一片黄鼇頭傑觀突起河中央露華漲<lb/>
冷濯桂窟氛霧洗盡豁四旁濤山隠映生金輪水天不<lb/>
辨渾金光杳然坐我月宫上星斗錯遌雲錦裳玉虹髙<lb/>
挂飲酒海黄流倒巻都淋浪兩行美人列嫦娥翠綃深<lb/>
夜氷肌涼悄然清唱多怨曲攪亂羈思為停觴輕飈忽<lb/>
來四座覺浮動吹落桂子颯颯生秋香急令撾鼓歌慷<lb/>
慨驪龍掀舞白鳯翔玉牀插天抱孤月醉卧萬里銀河<lb/>
<pb n="KR4d0424_WYG_011-5a"/>
長<lb/>
　　　望京府賞紅梅<lb/>
汴梁宫中絳綃梅移向汴河堤上栽青條團掿<hi>音搦</hi>杏花<lb/>
顆瑣細向陽才半開張公小隊呼我飲風色偃髯寒氣<lb/>
凜玉銜徑踏黄河氷貂帽颯簷掀紫錦金鞍細馬歌舞<lb/>
人雪壓小橋不動塵入門下馬簇花宴紅蓮舊府花正<lb/>
新玉川金波碧香酒折花遍插分素手春透寒梢未全<lb/>
綻風流正要臙脂瘦賞梅不用歌落梅緩歌却著銀笙<lb/>
<pb n="KR4d0424_WYG_011-5b"/>
催愛香細擷生霞蘂浮動雲腴嚼一杯本是前村冷澹<lb/>
花不稱王侯將相家明朝㑹散更向明月底藉雪凍吟<lb/>
疎影裏<lb/>
　　　黄山草聖歌<lb/>
一從蔡党闢文源復有黄山黄華相後先黄山古雅尤<lb/>
老成迫蔡埒党難重輕為避時名便把黄華放一頭聲<lb/>
價亦自雄周京澹薄翛然無宦情玉階寡鶴誤一鳴書<lb/>
法更比詩文精正筆子瞻變真卿擘窠大字嚴重極方<lb/>
<pb n="KR4d0424_WYG_011-6a"/>
停真行行草至顛草獨步一代真豪英昨嘗中酒觀此<lb/>
本清風颯颯吹我醒巻軸甚大總是學易詩如如縱筆<lb/>
自在綰墨繩正是莊生悟道書網破夢覺蝴蝶驚絲綸<lb/>
不收魚不食湛徹盡見江底星鈆華洗浄出玉骨無意<lb/>
偶與閑雲行中間態度自闗鏁剪裁不斷還相縈往往<lb/>
筆不盡㸃綴藏遒𦂳初疑不附著字字相掎角二王沒<lb/>
後無草書顛張醉素空模糊只除洛陽楊風子認得黄<lb/>
山趙蹇驢<lb/>
<pb n="KR4d0424_WYG_011-6b"/>
　　　三峯山行<lb/>
朔方善為幹腹兵豈肯掠地還攻城北王戰罷馬首迴<lb/>
十年大軍不南行西域既定殺李王疾雷破桂闗中驚<lb/>
鷙鳥匿形深且蟠汴梁不悟空椎氷小闗幸勝未足多<lb/>
舉朝刻日期中興都人盡喜識者懼俄聞遶出西南路<lb/>
突騎一夜過散闗漢江便著皮船渡襄陽有兵隔岸看<lb/>
鄧州無人渾不顧縱入腹心將安歸彼騎豈足當吾步<lb/>
脱兔一去不可及却兵洛澗苻堅誤日日鏖戰深且艱<lb/>
<pb n="KR4d0424_WYG_011-7a"/>
我帥益忙敵亦閒短兵相擊數百里孤窮轉鬭甲盡殷<lb/>
直向虎穴探虎子既入重地寧肯還掃境盡至欲一賭<lb/>
前後百匝相回環就中真人有天命躍馬直上三峯山<lb/>
黑風吹沙河水竭六合乾坤一片雪萬里投㑹巻土來<lb/>
鐵水一池聲勢接丞相舉鞭摔䩞<hi>音帖</hi>言大事己去吾死<lb/>
節彦章雖難敵五王並命入敵身與決逆風生塹人自<lb/>
戰氷滿刀頭凍槍折一敗塗地真可哀鈞臺變作髑髏<lb/>
血二十萬人皆死國至今白骨生青苔壕塹己平不放<lb/>
<pb n="KR4d0424_WYG_011-7b"/>
箭城門著礮猶自開大臣壅蔽骨肉疎事急又送曹王<lb/>
來至了不去誤國賊向非汝南死社稷欲為靖康不可<lb/>
得<lb/>
　　　青城行<lb/>
壞山壓城殺氣黑一夜京城忽流血弓刀合沓滿掖庭<lb/>
妃主喧呼總狼藉驅出宫門不敢哭血涙滿面無人色<lb/>
戴樓門外是青城匍匐赴死誰敢停百年涵育儘塗地<lb/>
死霧不散昏青㝠英府親賢端可憐白首隨例亦就刑<lb/>
<pb n="KR4d0424_WYG_011-8a"/>
最苦愛王家兩族二十餘年不曾出朝朝㸃數到堂前<lb/>
每向官司求米肉男哥女妺自夫婦靦面相看寃更酷<lb/>
一旦開門見天日推入行間便誅戮當時築城為郊祀<lb/>
却與皇家作東市天興初年靖康末國破家亡酷相似<lb/>
君取他人既如此今朝亦是尋常事君不見二百萬家<lb/>
族盡赤八十里城皆瓦礫白骨更比青城多遺民獨向<lb/>
王孫泣禍本骨肉相殘賊大臣蔽君尤壅塞至今行人<lb/>
不歎承天門行人但嗟濠利宅城荒國滅猶有十仞牆<lb/>
<pb n="KR4d0424_WYG_011-8b"/>
牆頭宻匝生鐵棘<lb/>
　　　照碧堂行<lb/>
熒惑入斗終下殿哭廟背城為一戰怒龍飛去轟霹靂<lb/>
震碎乾坤掃孤電倉皇不乘破竹勢苟且只與姦臣便<lb/>
旌旗慘澹入宋州争似全師秪守汴四郊皆壘彈丸城<lb/>
玩主潜生肘腋變官奴聞茸本駑下輒敢鴟張學韓建<lb/>
宫中梟獍有小錘宻結兇渠欲為亂公卿誅徙威權去<lb/>
左右俄空侍衛換開門日日向敵言旦夕須將天子獻<lb/>
<pb n="KR4d0424_WYG_011-9a"/>
事急壯士能感激决計惟當下手先卿為其易朕為難<lb/>
傳呼便詔將軍見升堂進謁遽令前太阿倒持仍使看<lb/>
王敦但覺赤日壓全忠甚駭浹背汗倚門力士驚盼瞠<lb/>
面無肉色復肉膻<hi>同袒</hi>膽定徐徐素劍還徑斫逆賊肩膂<lb/>
斷照碧堂紅血滿壁手刃不覺御衣濺顧盼黨與皆就<lb/>
禽禁蹕忽清祅霧㪚此時便亡心亦足外敵雖强無内<lb/>
難臨危突兀翦强臣絶地求生未曾見古來惟有敬宗<lb/>
奮袂誅爾朱今朝天興拔劍斫官奴壯哉兩君萬古無<lb/>
<pb n="KR4d0424_WYG_011-9b"/>
嗚呼兩君萬古無<lb/>
　　　汝南行<lb/>
將軍死綏君社稷炳烺義所不可惑青衣行酒豈能活<lb/>
肉袒牽羊秪辱國初從貞祐棄燕雲赤氣半天開斗極<lb/>
又絶西夏撤藩垣枝葉縱存無本實不問朔漠攻蘄黄<lb/>
敗盟要利增讐敵區區一道當數面賦税重繁兵役急<lb/>
宫闈意忌疎骨肉陪貳從諛専壅塞此時久已當破滅<lb/>
况復奔播何嗟及天興不是亡國主不幸遭逄真可惜<lb/>
<pb n="KR4d0424_WYG_011-10a"/>
十年嗣位稱小康若比先朝少遺失汴梁不守大事去<lb/>
黄陵潰散焉敢北險阻艱難氣益振照碧堂中親討賊<lb/>
孤軍轉戰入汝南作氣蟠鋒轉深壁日夜望有勤王師<lb/>
以廢為興賴忠力闚𨵦誰意叛武仙感慨從為歎仲徳<lb/>
雙雞既盡麴屑空重圍益堅負户汲池戰水涸還登陴<lb/>
城墮斫樹埋巷柵空拳無皮短兵盡戰士嚼齒猶憤激<lb/>
譙門闢碎鬬尤甚肉薄似牆當劍㦸雖知力竭不可救<lb/>
氣數儘窮心未畢慨然傳位誓衆死音彩凜凜不動色<lb/>
<pb n="KR4d0424_WYG_011-10b"/>
一百餘年作天子與國俱亡在今日哀哉雉頸復自楚<lb/>
將相血視不敢泣互為挐髻相剚刀往往刎頸屍狼藉<lb/>
須臾衆踣若崩山汝水不流波盡赤黑風裂天灰燼飛<lb/>
紅雪亂攓深數尺島中自殺五百人義烈只數田横客<lb/>
何如國君死國臣死君數萬同死死所得還聞露布到<lb/>
江南城南夾攻平汝南莫言解復九世讐三韓有靈應<lb/>
益慚<lb/>
　　　金源十節士歌<lb/>
<pb n="KR4d0424_WYG_011-11a"/>
　金源氏播遷以來至于國亡得節義之士王剛忠公<lb/>
　等十人皆死事死國有古烈士之風可以興起末俗<lb/>
　振作貪懦其名字官階始終行業自有良史其大節<lb/>
　之嶽嶽磊磊在人耳目雖耕夫販婦牛童馬走共能<lb/>
　稱道者作歌以歌之庶幾揄揚激烈由其音節見其<lb/>
　風采云天興諸臣國亡無史不能具官故皆祗以當<lb/>
　世所稱者如郭哈瑪爾仲徳行院等書之俟國史之出<lb/>
　當為釐正云<lb/>
<pb n="KR4d0424_WYG_011-11b"/>
　　　王子明<lb/>
讀書便學張復之手刃姦髠血寫詩幾回投筆重咨嗟<lb/>
章句小儒安足為時危始作通州守賊臣遽獻居庸口<lb/>
千羣鐵騎遶燕都玉輦倉皇下殿走孤城彈丸當畿甸<lb/>
飲血登陴日酣戰進明逗遛南八回拊髀張拳面迎箭<lb/>
日暈忽破城無址失守何顔見天子朝服南嚮再拜畢<lb/>
意色不動握節死詔為立祠謚剛忠稱道更有閒閒公<lb/>
突兀義與巡逺同千載凜凜烈士風<lb/>
<pb n="KR4d0424_WYG_011-12a"/>
　　　伊喇都<lb/>
金源大將重移刺義烈膽勇絶世無渥洼霜蹄誤一蹶<lb/>
長萬忽中金僕姑思歸不忍遯逃去立功報效同温序<lb/>
雄猛已取左右忌姦兇叵測憂旦暮曹沫不免刼齊桓<lb/>
賢王慷慨許送還聯鑣南下三千里義如子反與華元<lb/>
負鑕梁園見天子猛士來師盡驚喜再賜節鉞還部曲<lb/>
光彩騰騰滿旗尾獨當一面帥南陽誰知鬼蜮不可防<lb/>
忽然羅織斬東市市人盡哭斛律光自壞長城撤棟梁<lb/>
<pb n="KR4d0424_WYG_011-12b"/>
翦殘羽翮速滅亡嗚呼伊喇都可惜烈丈夫擊殺麒麟<lb/>
跨蹇驢却相布色將官奴<lb/>
　　　郭哈瑪爾<lb/>
不援西夏棄燕都本根顛蹶藩籬疎不都長安都汴梁<lb/>
為愛青屋能久長隴上豪士山西將憂國無言意惆悵<lb/>
中興不居用武地君臣苟且吾何望郭公堂堂性忠勇<lb/>
自拒洮河保秦鞏數年尚得建行臺金城堅牢華嶽聳<lb/>
誰知自報小闗㨗總倚潼闗為守阨渾將梁宋作龜兹<lb/>
<pb n="KR4d0424_WYG_011-13a"/>
便視秦涼等吳越西州漸孤敵漸多四郊皆壘奈敵何<lb/>
將軍百戰氣尤壯頭顱擲血為洗戈野無戰地始乘城<lb/>
城傾堞圯接短兵先將妻子置草圍坐束萬矢著死争<lb/>
鏃筈相銜如雨注敵人却走不敢顧彎弓入圍始自焚<lb/>
飛矢出圍渾燎羽灰飛城陷力始竭賢王立祠稱壯烈<lb/>
王師十萬下馬拜競摔馬鞭聲咄唶黄河都為苦淚流<lb/>
隴山自此無顔色峩峩大將節凜凜死國名英靈在天<lb/>
為列星祗應汝南破滅時却從煙熖見天興臣自焚各<lb/>
<pb n="KR4d0424_WYG_011-13b"/>
得死所古未聞<lb/>
　　　哈達平章<lb/>
乗輿已播遷乾坤在孤注維時忠藎有哈達應敵東西<lb/>
無定住職兼將相為國楨身繋安危如尚父賊國布色<lb/>
深冒嫉小臣獻讒極諂附飛章誣陷罷兵柄幾把功臣<lb/>
薦刀鋸子儀召入奉朝請彦章不用大事去事急復起<lb/>
使迎敵即日上道無喜怒并命鏖戰來報㨗每從中制<lb/>
肘屢掣嶢闗透漏斡腹出大河絶流兩軍接天欲亡人<lb/>
<pb n="KR4d0424_WYG_011-14a"/>
不可為六合横傾數丈雪人自為戰身伴僵空拳無皮<lb/>
凍槍折力竭慷慨赴敵死死恨不能存社稷至今三峯<lb/>
山白骨盡銜鐵老臣一片憂國心慘澹悲風與寒月<lb/>
　　　禪華善<lb/>
禪侯膽勇絶世無也曾深入身陷敵一夕躍馬却南歸<lb/>
追騎畏威不敢及入朝復使為大將鈴閣蕭然見襟量<lb/>
征南素有春秋癖禮接士夫尤退讓深知敵情屢獻策<lb/>
常談不用心怏怏憂國宻坐時拊髀揮淚無言重惆悵<lb/>
<pb n="KR4d0424_WYG_011-14b"/>
三峯失利還被執植立不拜尤憤激彼此皆帥敗則死<lb/>
椎碎兩脛終不屈臨終大呼邈吉烈豹死留皮在今日<lb/>
壯哉國士當代無一死又勝伊喇都<lb/>
　　　烏克遜道原<lb/>
金源國士多國人與國俱死皆大臣百年涵育重名義<lb/>
况復舉是王室親中都失守有福興大梁當亡仲寧道<lb/>
原尤有聲道原氣比二相直立朝凜凜盡忠赤京師根<lb/>
本寄天下致力一死乃其職誰知崔立便反城豈能復<lb/>
<pb n="KR4d0424_WYG_011-15a"/>
作褚淵生都堂一夜血浸屍瞠視國賊目不瞑家中復<lb/>
有貞義女父死於君女死父蹋户懸梁義不辱罵賊投<lb/>
繯有餘怒一門忠貞古未有名節俱全義不朽從今莫<lb/>
把等閒看試問幾人能自守<lb/>
　　　仲徳行院<lb/>
士窮見節義國亂出忠勇仲徳帝室冑虎文將家種儼<lb/>
儼静且深辨事不賴寵帝聞彭城有逆節詔公宻取不<lb/>
敢泄臨行斬首挂馬鞍萬衆不讙皆妥帖仗鉞東南當<lb/>
<pb n="KR4d0424_WYG_011-15b"/>
一面冦去看書冦來戰中樞大府無人聲儒將威名滿<lb/>
淮甸甫臨秦鞏遮長安大軍失利三峯山徑穿敵壘數<lb/>
千里乗輿己出空淚澘過門不入急赴難犯圍直向黄<lb/>
河岸照碧堂空幸汝南賊臣新誅衛士散自古未有降<lb/>
天子君臣血視付一死夫人徒步自拔來命婦般礮自<lb/>
我始夫婦死國無與侔至今聞者涕泗流<lb/>
　　　經錫奉御<lb/>
田横得士大都從死五百人島中悲歌天下聞天興君<lb/>
<pb n="KR4d0424_WYG_011-16a"/>
臣數萬同日死自古得士誰得似至今汝水澀不流寃<lb/>
波苦浪漂髑髏髙官厚禄義當死禆將賤卒果誰使乃<lb/>
知義烈能感激致命竭力無彼此幽蘭軒中自焚日宦<lb/>
人乃有魏御直慨然正色責承御俱從煙焰火中入尚<lb/>
衣奉御有經錫殺馬毁玉如袁克撥灰向敵葬主骨敵<lb/>
人義之亦垂泣君不見漢唐閹豎徒紛紛刦制朝綱紊<lb/>
宫閫英風突兀惟此君千載凜然應不泯<lb/>
　　　李豐亭<lb/>
<pb n="KR4d0424_WYG_011-16b"/>
士為有用學有志終有為先生乃不幸一第當時危腐<lb/>
儒苟且皆畏避奔走要門求内地趦趄冀得斗升祿靦<lb/>
面祗為妻子計先生守官聴銓選不避畏途羞自便一<lb/>
通誥命令城父即駕柴車出畿甸甫能到縣敵已至意<lb/>
色不動即視事排牆拔樹為守禦馬嘶動地人鼎沸團<lb/>
兵僅得二千人開門轉戰箭滿身見星鏖出據大林人<lb/>
蔽一樹氣益振弓折矢盡樹無枝重圍百匝何所依飲<lb/>
血復鼓更格鬭揮戈慷慨指落暉力竭衆斃付一死以<lb/>
<pb n="KR4d0424_WYG_011-17a"/>
死報國真烈士君不見汴梁諸生不出門手把遺經皆<lb/>
餓死<lb/>
　　　李伯淵<lb/>
天王出居委社稷城門不開人相食内外音塵俱斷絶<lb/>
匝合長圍事尤急賊臣一夜忽為變舉城應敵遽傳箭<lb/>
政事堂中誅二相部曲讙呼上前殿京城提控便稱王<lb/>
鹵莽欲學張邦昌公然入宫辱妃嬪輒據御座著柘黄<lb/>
伯淵忠壯賊黨畏飲泣無言重歔欷烏合不久相屠并<lb/>
<pb n="KR4d0424_WYG_011-17b"/>
討賊誅讐在此際宫前古槐是獨栁馬上便梟崔立首<lb/>
剖心灑血哭向天義氣凜凜古未有主人已亡國難興<lb/>
讐恥既雪歸同盟不幸復遇襄陽潰一死兩朝全令名<lb/>
常聞汴梁父老説當時不受江南節便亡儘可作純臣<lb/>
金源義士第一人此是春秋責賢意但能殺賊都不計<lb/>
况復去就死生皆得所英聲自足垂千古<lb/>
　　　題項王墓<lb/>
黄公廟西榖城北突兀一丘埋項籍誰知道傍幾抔土<lb/>
<pb n="KR4d0424_WYG_011-18a"/>
却解銷沈拔山力天下苦秦又一秦天資好殺不好仁<lb/>
古來鬭將皆莫及當時帝王自有真江東子弟亦良苦<lb/>
本自亡秦却去楚不渡烏江亦天意免使東南為漢虜<lb/>
時不利兮可奈何可憐壯士亦悲歌臨亡焉用幾行淚<lb/>
倉皇灑向漢山河魯人仗節付一死葬王故用魯公禮<lb/>
規模往往近三代天命宜歸赤帝子往年聞有沙丘士<lb/>
搥牛致祭重流涕墓前作文哀項籍不知所哀竟何事<lb/>
漢王入闗無項王不王諸侯不殺降約法開闗各罷兵<lb/>
<pb n="KR4d0424_WYG_011-18b"/>
一伐大定武與湯漢王纔入項王來天下盡為狼與豺<lb/>
嗚呼遺民端可哀項王宜怨不宜哀<lb/>
　　　靈泉行<lb/>
　乙卯秋八月及行臺嚴公獵于東山遂㑹于鳯山之<lb/>
　靈泉故賦二詩<lb/>
赤雲夾日騰清暉太隂殺氣纒海霓元戎小隊數百騎<lb/>
金鑣玉勒紅牙旗長鞭一㸃陣偃月稍騎兩合前山圍<lb/>
查牙折角獲鋌鹿模糊生血禽孤羆霜蹄剝落落澗石<lb/>
<pb n="KR4d0424_WYG_011-19a"/>
饑燕亂掠秋草飛應弦霹靂疊破碎掇拾挂馬皆纍纍<lb/>
一川錯莫半山赭空穴破冢妖孤悲將軍推仁亦中怛<lb/>
弛弓服矢收神威力士下馬各數獲從官解劍稱酒巵<lb/>
山河慘澹生壯觀乾坤突兀增雄竒溶溶喜色動歸路<lb/>
滿城樓觀重煙霏<lb/>
蕭蕭弓劍秋山行老玉破碎前相迎石蛇遶徑入煙樹<lb/>
一天忽在青山層三巖鼎峙勢欲墜元氣突兀强拄撑<lb/>
相君坐定從官列游子乘興窮其登穿雲石磴上方逺<lb/>
<pb n="KR4d0424_WYG_011-19b"/>
忽入洞窟行幽㝠黑風吹衣出大隧泉源湛徹光泚清<lb/>
翛然濺弄胷次豁一匊流盡千年酲慿髙悠悠肆遐矚<lb/>
天宇曠濶秋毫明泰山西來忽中斷翳翳桑土西南平<lb/>
須臾撾鼔震虚谷樽酒坐嘯還同傾醉歌扣碎一明月<lb/>
欲入碧海騎長鯨<lb/>
　<lb/>
　<lb/>
　陵川集巻十一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>陵川集巻三十一</head> <lb/>
    <p>
<pb n="KR4d0424_WYG_031-1a"/>
欽定四庫全書<lb/>
　陵川集巻三十一<lb/>
　　　　　　　　　　　　　元　郝經　撰<lb/>
　　述擬<lb/>
先人初命經為決科文迷擬宏詞數十首仍命各依厯<lb/>
代體制立法措辭謂西漢格高辭約有先秦三代遺風<lb/>
後世辭章不可及已東漢而下至晉宋六朝漸趨近體<lb/>
駢儷之作李唐以來對屬切律遂為四六謂之官様或<lb/>
<pb n="KR4d0424_WYG_031-1b"/>
為高古以則先漢依放盤誥則以為野而非制故皆模<lb/>
寫陳爛謹守程式不遺步驟至於作者如韓栁歐蘓亦<lb/>
不敢自作强勉為之而世謂之畫葫蘆行之千有餘年<lb/>
弗可改已然而㸃化詩書六經雜用先秦二漢暢如陸<lb/>
贄質如吏部富如文饒情如封敖雄如東坡工如彦章<lb/>
學經作句亦足自為要之典雅古贍情實感激得體而<lb/>
已故自東漢終於李唐為詔赦制冊檄書露布等述其<lb/>
事而擬其辭其後専為古文不復記録近在儀真館與<lb/>
<pb n="KR4d0424_WYG_031-2a"/>
書狀官苟宗道論次詩文雜著裒集追憶得故述擬者<lb/>
若干首復依世次别為類云<lb/>
　　　漢淮陽王檄郡國討王莽文<lb/>
　　　　淮陽王更始元年舂陵戴侯曾孫𤣥即皇帝<lb/>
　　　　位光武大破尋邑於昆陽遣將破武闗檄諭<lb/>
　　　　天下使共誅莽<lb/>
漢更始元年月日某官告郡國宗室父老士庶漢徳休<lb/>
明天命未改豈容僭偽久肆叨竊俾我高廟神靈無所<lb/>
<pb n="KR4d0424_WYG_031-2b"/>
馮依億兆之人遂墜塗炭皇帝陛下以近屬懿親不忍<lb/>
失職坐視夷滅是用奬率宗盟纂承大統恢復漢室誅<lb/>
讐討賊今月某日類于上帝遍告山川羣神即皇帝位<lb/>
於淯水之上逆賊王莽椒房餘蘖飾詐搆偽夤緣為姦<lb/>
適漢統之三絶乘四父而輔政言方色厲谿壑深固謙<lb/>
遜卑讓象恭滔天遂弑孝平皇帝抱負孺子比徳周公<lb/>
號曰安漢其實簒漢既受九錫因稱假攝假而不歸遂<lb/>
謀即真卒盜有我有漢更建位號改易制度變置名器<lb/>
<pb n="KR4d0424_WYG_031-3a"/>
顛倒六合翻覆海宇弗寧弗令擾弊民物鋪張妄意潤<lb/>
色虚文自以為新於是黜奪我大漢諸侯王剪滅劉宗<lb/>
俾為齊民至於金刀錢文亦不行用我高廟十二室遂<lb/>
不血食聿至於今奮其威詐逞其暴戾窮兇極惡過於<lb/>
桀紂乃自以為黄虞復出志欲盈溢高視濶步鄙隘漢<lb/>
家毒流諸夏禍延蠻貊四海囂然猶未足厭今幾二十<lb/>
年矣故家遺民無不歌謳思漢矧我宗室之人哉惟我<lb/>
高皇帝肇造區夏伐秦救民軼於湯武孝惠文景武宣<lb/>
<pb n="KR4d0424_WYG_031-3b"/>
文治幾於三代鴻恩龎惠暢浹穹壤膏於肌膚藏於骨<lb/>
髓哀平短祚惡不及民豈令姦偽異姓遂盜有之乎紫<lb/>
色蛙聲餘分閏位秦政楚羽皆為我漢驅除莽又萬一<lb/>
弗逮慿藉外戚恣偽矯誣豈令遂綰皇帝璽稱説天命<lb/>
乎且外戚吕霍上官稗我漢道皆伏其辜豈獨釋莽使<lb/>
遂代漢今漢兵巳斬莽將甄阜梁丘賜取宛又敗嚴尤<lb/>
陳茂下昆陽定陵郾又殺王尋王邑破莽兵百萬徇潁<lb/>
川諸郡偏師入武闗攻三輔矣羣龍奮迅大人虎變風<lb/>
<pb n="KR4d0424_WYG_031-4a"/>
蜚雷厲星馳電邁火徳炎運有光燭天凡我劉氏及故<lb/>
臣民宜各率先共雪讐恥誅莽爨社訊清郊廟復爵土<lb/>
為侯王一如漢制如或尚為逆黨則有常刑如律令<lb/>
　　　漢昭烈帝討吳孫權檄<lb/>
　　　　獻帝建安二十四年孫權令吕䝉取荆州襲<lb/>
　　　　殺闗侯稱臣于操昭烈帝章武元年自率諸<lb/>
　　　　軍伐吳移檄諭權<lb/>
年月日尚書令某諭孫權及江東將校部曲父老士庶<lb/>
<pb n="KR4d0424_WYG_031-4b"/>
先王之典負固不服則侵賊賢害民則伐矧于僭竊位<lb/>
號蔑寡王室屠害方伯黨附叛逆者哉是用興師以致<lb/>
天罰申明逆順庸示播告夫叛逆之罪小黨逆之罪大<lb/>
逆而無黨則為惡者孤實繁有徒則為惡者衆故先王<lb/>
重治賊黨春秋必誅同惡所以湯伐韋顧而夏桀喪齊<lb/>
桓侵蔡而楚子服我高皇帝虜魏豹以禽項羽光武皇<lb/>
帝平隗囂而滅公孫皆先治賊黨之義也國家遭陽九<lb/>
之厄當四百之運漢道弗昌皇綱不振致令羣盜撑裂<lb/>
<pb n="KR4d0424_WYG_031-5a"/>
於縣曹操父子闚𨵦神器陛下以帝冑皇孫誕膺天命<lb/>
龍蟠幽朔蠖屈漢南郁神武應運之姿奮撥亂反正之<lb/>
志一旅復夏百折興漢天方佑賊用武無所顧惟孫氏<lb/>
有功漢室破虜則訊清河洛討逆則盪定江東畀之孫<lb/>
權使誅賊操誰知托國竟匪其人操之陷江陵權遽欲<lb/>
迎降陛下遣丞相亮諭㫖相與拒操遂大破操於赤壁<lb/>
堅甲利兵盡作灰燼江濤山木總為漢兵權遂不復畏<lb/>
曹公天下始知有劉氏陛下不矜不伐推功讓能割吳<lb/>
<pb n="KR4d0424_WYG_031-5b"/>
越以封權奄荆益而復漢操不敢取遂畀之丕孺子童<lb/>
昏夫豈我敵方為犄角一舉盪平祀漢配天不失舊物<lb/>
權乃謀為僭竊妄肆姦兇志谿壑之無厭罪丘山而不<lb/>
顧乃欲如熊繹之陵中國不止子夏之在西河前將軍<lb/>
督荆州闗羽陛下親同骨肉分則君臣有古義士之風<lb/>
為漢虓虎之將報効而去操所畏敬所當無前權豈能<lb/>
敵分權江表置闗羽荆南身出漢中三道並進相與蹙<lb/>
操討賊之規也陛下已拓定梁洋進攻闗輔羽已威振<lb/>
<pb n="KR4d0424_WYG_031-6a"/>
許洛懾服河南權祇保據江東不謀進取遂怵隂謀襲<lb/>
殺闗羽盜有襄漢奉賊稱臣反為掣肘之仇與作輔車<lb/>
之勢則權復一操漢賊不在丕而在權矣受其王爵南<lb/>
面稱孤忘父兄之忠義陷臣民為逆虜倔江湖之中經<lb/>
營子孫之計一操未巳一操復生天下之人不復知有<lb/>
我漢所以必先誅權而後圖丕今陛下舉梁益之衆連<lb/>
交廣之師水陸東下順流揚麾星飛電邁哭羽荆楚尸<lb/>
權秣陵恢張討賊之威益大復讐之義爾皆世服於我<lb/>
<pb n="KR4d0424_WYG_031-6b"/>
有漢乃二祖之遺民寛仁之所覆育恩澤之所涵浸顧<lb/>
豈迷復靦面事賊舍衣冠禮樂而斷髮文身以徇蠻夷<lb/>
之人哉且天道助順不登叛人吳楚之王世為僭偽擯<lb/>
斥逺外不通中國一時跳踉卒致禽滅故三苗逆命終<lb/>
於投竄夫差争長自剄幕下老劓驕恣利刃揕胷苟不<lb/>
以道江湖之險安足慿恃夫權之姦虐桀猾自視與項<lb/>
籍王莽子陽輩何如哉卒皆覆亡不暇則天祐我漢高<lb/>
廟之神靈未艾也今爾有衆為權詿誤俾為匪民乃祖<lb/>
<pb n="KR4d0424_WYG_031-7a"/>
乃父世篤忠貞一時脅從必未丕變陛下總干問罪宜<lb/>
去逆效順倒戈前行共治賊黨并掃偽蘖還於舊都大<lb/>
者王小者侯各加賞典如欲與權併命甘為蠻夷逆虜<lb/>
者則有常刑如律令<lb/>
　　　漢丞相亮諭偽魏檄<lb/>
　　　　安樂公建興十二年丞相亮出斜谷伐魏至<lb/>
　　　　郿屯于五犬原檄諭魏丕朝告以討賊之意<lb/>
年月日丞相長史楊儀告魏將佐故漢父老士庶及曹<lb/>
<pb n="KR4d0424_WYG_031-7b"/>
叡中表族屬蓋聞五帝官天下三王家天下故堯舜與<lb/>
賢禹湯與子苟無桀紂之惡勦絶基命族屬之微斷祝<lb/>
嗣續則傳序統體在於一姓其或間惎僥倖必干先王<lb/>
之誅昔后羿簒於有夏少康以一旅之衆起而殺羿王<lb/>
莽中絶我漢世祖以十世之裔奮而誅莽殆天未厭有<lb/>
夏皇漢之徳天枝帝冑磐石之宗維持擁衛他姓莫得<lb/>
而有仁如徐偃賢如齊桓强如楚莊不能易姓改物况<lb/>
慆滛匪彜豈能盜有之哉是皆天下所共聞古今之大<lb/>
<pb n="KR4d0424_WYG_031-8a"/>
義也自周室陵夷秦人吞并民受塗炭我高皇帝代虐<lb/>
以寛易暴以仁除其煩阻置之夷坦受天明命開大漢<lb/>
萬世無疆之統孝文皇帝繼體守文增修徳政恭簡愛<lb/>
養滋息涵育刑清政簡開大漢萬世無疆之徳孝武皇<lb/>
帝南勦勁越北討强胡東置朝鮮西定西域表章六經<lb/>
制禮作樂開大漢萬世無疆之業光武皇帝剷除祅穢<lb/>
子惠謳吟恢復境宇懋建社稷投戈講藝息馬論道開<lb/>
大漢萬世中興之功則我皇漢基圖鞏固神州中嶽不<lb/>
<pb n="KR4d0424_WYG_031-8b"/>
拔之宗也厯世數十載祀數百本支繁衍九州四海盡<lb/>
為劉氏雖桓靈失馭漢道中微苐宦戚専胡隳敗王度<lb/>
非有桀紂自絶之惡也故天命復集於我先皇帝暨皇<lb/>
帝陛下國賊曹操螟蛉假姓贅閹遺孽自其祖父騰與<lb/>
左琯徐璜凟紊朝憲父嵩馮藉饕據台鼎弱昧漢道傾<lb/>
覆帝室職此之由操尤剽狡無賴清議不齒國家之材<lb/>
授以偏禆穿窬闚覬遂領方州少帝反政使修郊廟倒<lb/>
持太阿放虎自衛操乃輙行刼遷重為囚執逞其梟獍<lb/>
<pb n="KR4d0424_WYG_031-9a"/>
之心肆其豺狼之志握皇樞而䠞威柄挾天子以令諸<lb/>
侯祇將簒竊為謀動以詔㫖行事南征北伐抑并屠滅<lb/>
植根柢于山東置巢穴于鄴下睚眦以肆狠刑戮以立<lb/>
威弑母后而帝不敢詰殺皇子而帝不敢怨誅鉏豪傑<lb/>
剪刈人望族九江太守邊讓殺將作大匠孔融及議郎<lb/>
趙彦搒掠太尉楊彪殺彪子脩至於荀彧許攸崔琰毛<lb/>
玠皆中朝茂異衣冠領袖或位常伯或參帷幄天子之<lb/>
昆百寮之師少有牴牾即加刑害毒螫若蛇虺詭秘如<lb/>
<pb n="KR4d0424_WYG_031-9b"/>
鬼蜮罾繳遍寰宇機穽盈道路自昔人臣不道貪婪㳫<lb/>
鄙狠忍暴戾未有如操之甚者也先皇帝孝景皇帝子<lb/>
中山靖王之後也語宗盟則近於屬籍為尊以仁厚之<lb/>
資挾英雄之氣慨然以復漢自任收攬豪傑從臾義烈<lb/>
扶奬王室操尤忌惡必欲誅除託足無所流寓漢南丞<lb/>
相以伊吕之志為顔孟之學才兼管仲知若子房躬耕<lb/>
隴畝不應辟召先帝三顧於草廬之中幡然而起為漢<lb/>
討賊連衡孫權破操赤壁挫其兇鋒折其毒尾於是不<lb/>
<pb n="KR4d0424_WYG_031-10a"/>
敢遂取既為漢賊又為漢臣狐媚梟伏謂天可欺逮其<lb/>
將死分香析履不及禪代生平姦偽至此盡露逆丕嗣<lb/>
立公為簒竊父以趙高為桓文子以浞羿為舜禹厭然<lb/>
自若居之不疑拘執漢帝降削位號大統幾絶先皇帝<lb/>
遂跨有荆益立漢社稷期於攘除不幸殂落謂丞相才<lb/>
十倍於丕畀以討賊之事師保陛下拓定中原於是撫<lb/>
百姓示儀軌開誠心布公道先盡内治次乃外攘曹丕<lb/>
遽死逆叡復立乃逞童心窮奢極侈至使公卿百官負<lb/>
<pb n="KR4d0424_WYG_031-10b"/>
土版築竭我漢民膏血以奉偽妄土木丞相痛心疾首<lb/>
拜表出師義旗一指闗輔響應遂營五大雜耕渭濱非<lb/>
不能將五諸侯縞衣問罪直入彭城付信一面轉戰出<lb/>
竒以舉燕趙但以一民莫非漢臣尺地莫非漢土衣冠<lb/>
右族皆漢庭公卿之子孫畎畝細民皆漢家風俗之涵<lb/>
養固未忘於祖宗豈遂違其君父是以不忍蹀血以自<lb/>
相殘按兵觀釁用敦文告故夫曹氏非有高皇帝寛仁<lb/>
之統也孝文皇帝恭儉之徳也孝武皇帝盛大之業也<lb/>
<pb n="KR4d0424_WYG_031-11a"/>
光武皇帝中興之功也特一時偽定簒竊之賊耳雖據<lb/>
中原漢有奥主威虐逼窄又有孫氏則其篡竊又不若<lb/>
莽之强也祖孫一再傳以偽承偽刻薄寡恩禁錮骨肉<lb/>
勢成孤立彼司馬懿者又一操耳其能久乎與其托於<lb/>
新造危亡之僭偽靦面同賊曷若臣事二十六葉之大<lb/>
漢天子歸四百餘年之舊主乎則去就取舍之義昭昭<lb/>
然無疑矣且昔誅滅祿産迎立代王者平勃之臣也盪<lb/>
逐尋邑臠食新莽者南陽之親也洞刺董卓暴尸燃臍<lb/>
<pb n="KR4d0424_WYG_031-11b"/>
者王允之謀也矧今漢世之危過於二京曹氏之禍甚<lb/>
於莽卓豈無一義士相與誅讐討賊哉丞相肅將天威<lb/>
所嚮克㨗宜共合勢摧拉震蕩張大漢之天聲掃偽庭<lb/>
之妖孽奉迎鑾軫還於都邑遂使建興復如建武告於<lb/>
髙廟論功行賞在兹舉矣如律令<lb/>
　　　隋晉王廣滅陳禽陳叔寳露布<lb/>
　　　　文帝開皇九年晉王廣為元帥大舉伐陳獲<lb/>
　　　　陳叔寳露布以聞<lb/>
<pb n="KR4d0424_WYG_031-12a"/>
臣聞伐罪赦民是謂天討禁暴誅亂乃為義兵所以用<lb/>
五材而正萬邦奄四海以大一統黄帝戰于涿鹿垂衣<lb/>
裳以無為大禹征于有苗混車書而致治不享不覲割<lb/>
據河山稱帝稱王叨竊名器無與覆昏援溺為之推亡<lb/>
固存紛争惟日以興禍亂何時而已我國家天開至聖<lb/>
運啟昌期建皇極於中朝纂天王之正朔復見唐虞之<lb/>
盛揖遜而興乃有高光之才指揮而定粤惟吳楚實古<lb/>
荆揚詩人刺為蠻夷春秋貶其僭偽逮孫權三分以自<lb/>
<pb n="KR4d0424_WYG_031-12b"/>
立暨司馬六代以相傳競尋干戈月一易主殘并骨肉<lb/>
歲幾弑君血淮海之横波魚鰕盡赤汚江湖之隙地草<lb/>
木皆腥莽卓桀驁於門庭曹馬喧呼於傳舍至陳叔寳<lb/>
尤極慆滛頸瘡猶帶夫藥刀狎客已行其酒令雜遝女<lb/>
御倡和詩篇珥貂蟬者百餘曵綺縠者千數肆為凟侮<lb/>
無復君臣歌玉樹之新聲斷金陵之王氣珠璧飾臨春<lb/>
之閣光耀半天沈檀構結綺之臺香聞數里祠宗廟則<lb/>
稱疾拜妃妾而臨軒惟侈是崇蔑天弗畏趙高視事於<lb/>
<pb n="KR4d0424_WYG_031-13a"/>
武帳妲巳畫可於寳牀以江總為臯䕫任孔範為伊吕<lb/>
國益告病民不聊生疎斥忠良賊虐諫輔不止二十罪<lb/>
殆逾三千條衆叛親離而不知神怒人怨而不恤聴謡<lb/>
言而弗悟卻畫像而自如謂限南北有長江豈能飛渡<lb/>
比敗周齊有大福皆使不還方幅員共致於雍熙乃東<lb/>
南獨阻於聲教爰示禮意反致辱書釁乃自生罪底不<lb/>
赦授臣以鉞致天之誅總統百萬師徒節制八十總管<lb/>
過庭而奉承筭畧禡牙而昭告神祗布宣雷霆之威將<lb/>
<pb n="KR4d0424_WYG_031-13b"/>
率熊羆之士申湯武之仁義蕩桀紂之滛昏東西連衡<lb/>
首尾並進視風濤如平步巻江山而順流舳艫隠天旌<lb/>
甲耀日忽龍驤之電邁謂楊素為江神賀若弼出廣陵<lb/>
韓擒虎濟采石甫航一葦即走萬艘乘大霧而縛醉人<lb/>
當元日而驚睡主正月某日若弼自北擒虎自南㑹於<lb/>
秦淮以取建業前徒倒戈於朱雀後庭指莽於漸臺禽<lb/>
虎自南掖門入宫若弼自北掖門登殿陳叔寳啼泣掩<lb/>
袂猶然詩酒興濃倉皇竄身乃謂衣冠道盡落臺城之<lb/>
<pb n="KR4d0424_WYG_031-14a"/>
翡翠墮辱井之胭脂不啣璧而出降欲下石而始應授<lb/>
繩引之叔寳與張麗華孔貴嬪同束而上丙戌臣斬張<lb/>
麗華施文慶沈容卿等以謝三吳執陳叔寳及偽王公<lb/>
百司擁衛赴闕下掃數十世之偽朝盡為王士合三百<lb/>
年之異域皆貫諸華荆舒為中國之人江漢被文王之<lb/>
化此皆皇帝陛下允文允武聖謨洋洋乃聖乃神帝徳<lb/>
蕩蕩是以諸將宣力兆民同仇師不踰時役不更舉㑹<lb/>
三光五嶽之氣安九州四海之人宋齊梁陳以來始復<lb/>
<pb n="KR4d0424_WYG_031-14b"/>
混一夏殷周漢之際今乃比隆臣無任慶快之至謹遣<lb/>
某官奉露布以聞年月日<lb/>
　　　唐太宗即皇帝位赦文<lb/>
門下朕嗣守丕基獲承休緒厲宫聞之變故致遐邇之<lb/>
震驚庸釋羣疑肆行大賚敷於心腹告爾神人昔虐政<lb/>
之毒流致皇靈之壅底朕從太上皇帝糾昌義舉奬率<lb/>
宗盟稱無辜而籲天為有衆以請命下河東之甲孤隋<lb/>
自斃於維揚翔霸上之師偽政行平於伊洛化家為國<lb/>
<pb n="KR4d0424_WYG_031-15a"/>
代虐以寛遂統承於先王乃撫治於方夏維爾萬姓甫<lb/>
出阽危肆予一人退守藩服執臣子之節推尊榮於父<lb/>
兄持恭遜之心全始終於孝悌孰意天未厭亂時弗底<lb/>
寧締構姦兇藴隆讐敵變起蕭牆之内禍生骨肉之間<lb/>
力百戰以方成忿一舉而自棄社稷大計須行管蔡之<lb/>
誅宗廟再安遽有唐虞之禪讓焉弗允退亦無從仰順<lb/>
宸慈肆登大寳處兆人之上可無及天下之恩得四海<lb/>
之歡庶幾盡天下之養可大赦天下<hi>云云</hi>於戲遭家不<lb/>
<pb n="KR4d0424_WYG_031-15b"/>
造幸免於覆亡繼志無能豈堪乎授受施大易雷雨之<lb/>
澤始潤瘡痍負春秋肆眚之譏重增祇慄無稔怙終之<lb/>
惡遂生僥倖之心各去舊汚共成新化咨爾有衆體予<lb/>
至懷<lb/>
　　　太宗伐高麗班師詔<lb/>
　　　　貞觀十九年上親征遼東不能成功深惜之<lb/>
　　　　十月癸未敕班師<lb/>
制曰止戈為武佳兵不祥爰有弗享則征殆非得已而<lb/>
<pb n="KR4d0424_WYG_031-16a"/>
用叛而伐服而舍是謂徳攻忘則危好則亡時乃大訓<lb/>
朕自削平四海奄有多方施教化而不復言兵制禮樂<lb/>
而惟期于治祇務修文偃武庶幾保大定功裔夷高句<lb/>
麗逺負海隅自謂日影怙恃河伯之勢矯誣箕子之功<lb/>
謂隋三往而竟亡夫誰萬里而更舉敢行威虐公肆馮<lb/>
陵格文祖而苗民弗庭㑹塗山而防風不至朕膺傳禪<lb/>
姑示涵容乃拒璽書愈失藩禮至蓋蘓文弑君以逞以<lb/>
莫離支専國而驕連結民夷侵擾遼右蕩搖我疆埸竦<lb/>
<pb n="KR4d0424_WYG_031-16b"/>
動我諸華命將致討而弗悛致朕親行而問罪舉泰山<lb/>
而壓卵彼惡敢當傾滄海以沃焦則莫我遏奪命而浪<lb/>
走絶島棄城而空濶無人兵刃莫支其鋒將士咸賈其<lb/>
勇蠢兹小虜敢怒大邦不足辱於王師姑增修於徳政<lb/>
諸軍可即日發還嗚呼聖有謨訓鬼方反憊于殷宗悔<lb/>
其可追輪臺漫勞於漢帝勝之不武祇以為勤不能自<lb/>
克而遂非以致貪功而過舉違大臣之强諫蹈亡國之<lb/>
覆車越朕之愆式愧爾衆布告遐邇咸使聞知<lb/>
<pb n="KR4d0424_WYG_031-17a"/>
　　　贈魏徵司空制<lb/>
　　　　貞觀十七年徵薨贈司空諡曰文貞給羽葆<lb/>
　　　　鼓吹陪葬昭陵<lb/>
制曰古有社稷之臣力行而濟天下以道為朕帷幄之<lb/>
佐强諫而格君心之非方垂拱以仰成遽彌留而不起<lb/>
宜崇優數用䘏忠勤故特進侍中知門下省事兼太子<lb/>
太傅鄭國公魏徵中誠積真仁義立徳以坤之直方大<lb/>
用乾之純粹精不二三以釋君篤忠貞而事主恥朕不<lb/>
<pb n="KR4d0424_WYG_031-17b"/>
及堯舜作佐時之臯陶致朕必如成康為制禮之姬旦<lb/>
每進藥石輙中膏盲有政事之或遺而諫章則即至爰<lb/>
自言職遂踐台司施教化者四年俾風俗如三代奪去<lb/>
之遽天不憖遺忽廟堂之遂空何斯人之不幸雖臨小<lb/>
斂忍視大還追登平土之司以為下泉之賜庶幾英爽<lb/>
服我寵休嗚呼在亂臣則十人共期予治亡正身之一<lb/>
鑑誰弼予違中流而虞風波未濟而失舟楫興言不已<lb/>
涕泗徒零可特贈司空<hi>云云</hi>
<pb n="KR4d0424_WYG_031-18a"/>
　　　宋璟右丞相制<lb/>
　　　　𤣥宗開元十七年以璟為尚書右丞相<lb/>
制曰共政必圖舊人以篤儀刑之典格君尤賴莊士式<lb/>
資匡直之忠重徳佐王則朝庭尊元老在位則社稷固<lb/>
乃眷耆英之宰宜升上相之崇黄門監同平章事開府<lb/>
儀同三司致仕廣平郡公宋璟𢎞毅而明静肅而勇堅<lb/>
如鐵石凜若氷霜不阿不撓而行以方至大至剛而養<lb/>
以直盡心强諫獨配魏徵之忠良正色立朝復見汲黯<lb/>
<pb n="KR4d0424_WYG_031-18b"/>
之風采夷險一節寅亮三朝共倚賴于袁安匪中庸之<lb/>
胡廣佑我先后相予冲人既撥亂以有為以中興而自<lb/>
任革去神龍之弊追還貞觀之隆厚風俗而振紀綱肅<lb/>
典憲而抑僥倖格天大畧非一旦之救時經國逺圖舉<lb/>
萬代之長策抗章而去成功弗居宜正位于中台復登<lb/>
庸于右弼燮和四海表正百寮於戲股肱之寄久已倚<lb/>
毗體貌之餘敢忘尊禮方詢咨於黄髮以允慰于蒼生<lb/>
懋建大猷圖惟極治兹朕無斁時乃之休可特授右丞<lb/>
<pb n="KR4d0424_WYG_031-19a"/>
相<hi>云云</hi>
　　　贈張巡揚州大都督制<lb/>
　　　　至徳二載冬十月睢陽陷巡逺死之十二月<lb/>
　　　　上御丹鳯樓赦天下贈巡逺等官<lb/>
勅執干戈以衛社稷焉得勿殤聞鼓鼙則思將臣况於<lb/>
死節挺英靈而不散凜烈氣以如生重為褒崇庶慰精<lb/>
爽故御史大夫河南節度副使張巡慷慨立志突兀効<lb/>
忠開誠心而待人委軀命以徇義苟不以道甘餓西山<lb/>
<pb n="KR4d0424_WYG_031-19b"/>
胡能詭隨欲蹈東海屬逆胡之荏惡熾兇焰以燎天從<lb/>
臾興師倉皇討賊聲淚俱發而誓衆邀截不暇以乗城<lb/>
戰百合而氣益振馘萬計而賊乃沮料敵應變出竒無<lb/>
窮屹承天之不周巋中流之底柱牽制醜虜絆一孤墉<lb/>
遮蔽江淮全半天下走令狐而矢盡眇子竒而事危罵<lb/>
賊而嚼齒空齦乏食而殺妾饗士援絶乃陷不復求生<lb/>
力竭被禽付之以死無負國而奚憾得其所則為榮嗚<lb/>
呼大節巉天古實罕見精忠貫日今孰可侔實祖宗之<lb/>
<pb n="KR4d0424_WYG_031-20a"/>
神靈乃國家之元氣有士若此賊不足平無爵以稱人<lb/>
何以勸巡可特贈揚州大都督其守許逺功與巡同可<lb/>
特贈荆州大都督其將南霽雲義烈尤著可特贈開府<lb/>
儀同三司訪求其子孫各加官爵皆立廟睢陽歲時致<lb/>
祭主者施行<lb/>
　　　郭子儀賜號尚父制<lb/>
　　　　建中元年徳宗嗣位詔攝冡宰賜號尚父<lb/>
制曰朕以𦕈徳獲荷丕基諒隂之中方恭黙以思道嗣<lb/>
<pb n="KR4d0424_WYG_031-20b"/>
服之始惟垂拱而仰成兹既太公之在朝尚何傅説之<lb/>
求野宜進異號以崇元勲中書令天下兵馬副元帥汾<lb/>
陽王郭子儀華嶽炳靈金天傑氣純誠惟一忠勇俱全<lb/>
沈雄而畧包河山高明而精貫日月早識兵勢嘗甲武<lb/>
科屬孽胡之慿陵致中原之板蕩舉燕趙而擣巢窟復<lb/>
雍豫而清京都保乂皇家殄殱逆虜功愈大而心愈小<lb/>
事益殷而謀益深乃師中之大人實天下之大老方叔<lb/>
克壯佐周室之中興孔明勤勞期漢家之恢復單騎見<lb/>
<pb n="KR4d0424_WYG_031-21a"/>
虜壓之以誠孤軍逐戎勝之以義於古人則未有固當<lb/>
世之罕儔羽翼四朝用舍一節存億萬衆之性命繫三<lb/>
十年之安危雖位中台久疏王爵琢金石而許宥十世<lb/>
逮子孫而進用數人賞不酬勞名未稱徳宜俾兼于元<lb/>
宰仍錫號為父師於戲富貴著社稷之功始終乃人臣<lb/>
之道范蠡泛舟而去豈曰見幾子房辟穀為辭亦未盡<lb/>
善豈如今日之繾綣而無曩時之猜嫌極其尊榮永俾<lb/>
稱頌敬服朕命其代予言可令攝冡宰賜號尚父<hi>云云</hi>
<pb n="KR4d0424_WYG_031-21b"/>
　　　贈韓愈禮部尚書制<lb/>
　　　　穆宗長慶四年愈卒贈禮部尚書諡曰文<lb/>
制曰道復有統乃為百世之師天不憖遺孰謂九原可<lb/>
作梁木壞而復將安放衮衣斂而庶以為榮故吏部侍<lb/>
郎韓愈執徳不回以道自任幾聖未達於一間大儒兼<lb/>
綜於四科傳仲尼心若顔淵曾參之親炙述孟軻志謂<lb/>
荀况揚雄為未醇明白而皆仁義之歸奥衍而得性命<lb/>
之正完三光五嶽之氣浩然而獨存承八代百家之微<lb/>
<pb n="KR4d0424_WYG_031-22a"/>
嶷若而自振力闢二氏申明六經去陳言而新斯文距<lb/>
邪説而立名教巍巍乎泰山北斗玉潔石光浩浩乎長<lb/>
江大河龍翻鳯躍置之朝廷之上而不喜斥之嶺海之<lb/>
外而不憂六軍無譁踰月而清輦轂萬刃注視片言而<lb/>
折兇鋒以有用之才明佐王之道直造先秦之上豈惟<lb/>
由漢以來於戲才難其然間生乃爾子房而下有賈誼<lb/>
卒棄於文景之隆孔明之後生王通不與夫堯舜之運<lb/>
今甫中壽遽即大還為邦竟無百年致治豈能三代爰<lb/>
<pb n="KR4d0424_WYG_031-22b"/>
申遺恨進長儀曹庶幾幽冥之中不忘制作之意咨爾<lb/>
精爽服予寵休可特贈禮部尚書<hi>云云</hi>
　　　追復李徳裕太子少保衛國公制<lb/>
　　　　宣宗大中元年貶徳裕崖州司戸卒懿宗咸<lb/>
　　　　通九年追復太子少保衛國公<lb/>
制曰朕祇遹先烈爰念英賢每待旦以旁求嘗當饋而<lb/>
屢歎眷惟㑹昌之政實賴社稷之臣厥徳不回運乃逢<lb/>
於千載於今為庶道終否於九原䀌焉傷心何以為訓<lb/>
<pb n="KR4d0424_WYG_031-23a"/>
故太尉同平章事兼太子少保衛國公東都留守貶崖<lb/>
州司户㕘軍李徳裕𢎞毅軼世挺特邁倫廓達而無町<lb/>
畦明辨而有風采淵源問學滔滔不窮議論辭章滚滚<lb/>
可喜以興起斯文自任以經濟天下自為入掌絲綸則<lb/>
高文大冊動觀聴出為牧伯則深謀逺畧服荒遐遂踐<lb/>
台司獨専大柄信任之重古今所無政如昭烈之孔明<lb/>
又甚高宗之傳説當國一相輔政六年威令幾如元和<lb/>
削平藩鎮風俗頓還三代罷絀僧尼雖逢不世出之君<lb/>
<pb n="KR4d0424_WYG_031-23b"/>
幸得大有為之佐至先朝遽褫官而退乃權臣快私忿<lb/>
而行湮沈海島之中淪棄煙瘴之表兆民謗讟四海訟<lb/>
寃天亦致傷朕胡能忍嗚呼豈意姦邪之黨復見於今<lb/>
乃令忠直之賢啣恨而死不為昭雪以謝衣冠永使沈<lb/>
冥終負義烈可追復太子少保衛國公依禮改葬主者<lb/>
施行<lb/>
　　　李克用破黄巢露布<lb/>
　　　　僖宗中和三年雁門節度使李克用為京城<lb/>
<pb n="KR4d0424_WYG_031-24a"/>
　　　　東北面行營都統破黄巢遂復京師<lb/>
尚書兵部臣聞兵以禁暴王者所以行天誅徳在除殘<lb/>
聖人所以運神武故草竊姦宄之構亂非芟夷藴崇而<lb/>
莫寧惡不去則善何以信伐不張而政何以舉霜露既<lb/>
墜乃成亭育之功隂沴盡消方定高明之位我國家基<lb/>
圖鞏固徳澤汪洋高祖太宗除隋亂而軼湯武高宗𤣥<lb/>
宗致唐治而肩成康植兹鴻休畀我列聖陛下誕膺明<lb/>
命紹復先王憲章以承天心勵精而張治具十八葉太<lb/>
<pb n="KR4d0424_WYG_031-24b"/>
平天子徳本好生三百年有道邦家仁而不殺孰謂亂<lb/>
生於治遂令安底於危逆賊黄巢器實顓庸資乃樂禍<lb/>
㑹䘲氛以為氣包蛇虺以為心初無偷刼之謀豈有帝<lb/>
王之意乘仙芝之鼠竊聚亡命以蝟興始則距躍於河<lb/>
南終乃翻騰於嶺外蜂蜚吳楚蟻結江淮高駢玩寇而<lb/>
不追王鐸畏寇而不戰或嬰城而固守或擁兵以窺窬<lb/>
遂致姦兇恣行亂畧䲭張而無所忌憚豕突而莫敢誰<lb/>
何郡國以之丘墟京師因而覆沒謂已有命乃啟異謀<lb/>
<pb n="KR4d0424_WYG_031-25a"/>
奸踰王鈌稱建偽號諸陵乏祀可勝抔土之悲萬乘䝉<lb/>
塵莫雪終天之痛雖神人之共怒而禍亂則方殷猰㺄<lb/>
血世以無厭豺狼肉人而不置臣克用繆膺旌節逺在<lb/>
邊陲父子俱受國恩君臣敢忘大義不能先事入衛曲<lb/>
突徙薪固當投袂即行焦頭爛額乃揮淚而為禡遂㰱<lb/>
血以成盟掃部内以興師指天心而誓衆下兵嵐石建<lb/>
斾夏陽義聲振而軍聲揚賊氣沮而士氣倍彼謂鴉兵<lb/>
已至褫魄喪心我知龍運方興賈勇儲鋭乃屯沙苑以<lb/>
<pb n="KR4d0424_WYG_031-25b"/>
告師期進及乾坑便禽賊將二月某日遂合臣重榮臣<lb/>
處存等兵與巢及其將王璠林言趙璋尚讓大戰梁田<lb/>
師直為壯天棐惟諶雷萬鼔而一枹震三川而皆沸馬<lb/>
逸不止而横騖衆怒欲洩而長驅激土雨以奮威彗霜<lb/>
鋒而合勢營頭壓陣二百萬賊衆皆奔積屍横空三十<lb/>
里僵胔不斷雖巳奪氣尚<graphic n="KR2285" url="https://raw.githubusercontent.com/kanripo/KR-Gaiji/master/images/KR2285.png" mimeType="image/png"/>游魂襲其餘師再戰于零<lb/>
口邀其奔路先搤於藍田彼猶釡中之魚乃作几上之<lb/>
肉四月某日進臨京雉直繋渭橋我七戰而七禽彼一<lb/>
<pb n="KR4d0424_WYG_031-26a"/>
遇則一敗乘勝以奮勢破竹以無前逐北而攻快建瓴<lb/>
而孰禦越某日入自光泰門挺身决戰先衆摧鋒呼聲<lb/>
動天殺氣蔽日彼則建輪擁盾柵巷而排牆我乃投刃<lb/>
揮戈執俘而斬賊由東内及於西内自外城入於子城<lb/>
居人擲瓦石以助威偽官裂冠裳而請命萬騎一蹙百<lb/>
道並攻賊窘相擊人自為戰蕩蜚血於魅穴薄死骨於<lb/>
貍丘蹂賊於望春宫庭蹴賊於昇陽殿闥賊乃大潰崩<lb/>
於鉅鹿之沙彼惡敢當碎甚長平之瓦首尾俱斷羽翼<lb/>
<pb n="KR4d0424_WYG_031-26b"/>
皆殘鳥駭而衝獸窮則躩叱魯陽之日鬬又踰時見鄢<lb/>
陵之星戰猶未巳巢乃乘其暮夜奪命遁逃其衆巳熸<lb/>
雖貸息其何濟分師捕討旋授首則有期臣竊念此兇<lb/>
渠禍踰往昔熾甚樊崇張角慘於朱泚禄山幾頓我皇<lb/>
綱敢窺吾神器葢皇天所以申警於陛下使陛下以之<lb/>
寅畏於皇天開萬世無疆之休啟一日中興之運臣今<lb/>
肅清禁署灑掃神京宸極巍巍罷狐鳴而梟噪雄都嶪<lb/>
嶪復虎踞以龍蟠伏念臣本裔夷生於沙漠非良平智<lb/>
<pb n="KR4d0424_WYG_031-27a"/>
謀之士乃統戎行無信布爪牙之材亦承鈇鉞元兇遂<lb/>
殄菲劣何能此皆皇帝陛下徳並乾坤明侔日月藴英<lb/>
圖於彀内隲大造於區中以撥亂之才施致平之畧委<lb/>
任不僭授受是宜兆人所以傾心諸將為之宣力日出<lb/>
而羣隂伏盜竊發以何為聖作而萬國寧兵一試而即<lb/>
己櫜弓却馬挈黎庶于雍熙端委垂衣躋瘡疲于仁壽<lb/>
延我唐祚過彼周期臣無任慶快之至謹遣某奉露布<lb/>
以聞<lb/>
<pb n="KR4d0424_WYG_031-27b"/>
　　　諸鎮討朱全忠檄<lb/>
　　　　哀帝天祐四年蜀王王建岐王李茂貞約晉<lb/>
　　　　王克用共討梁克用乃傳檄諸鎮告以討梁<lb/>
　　　　之意<lb/>
天祐四年夏四月晉王克用致告諸鎮諸侯王及偽梁<lb/>
臣僚葢聞田横列國之壯士恥臣漢而竟不西朝魯連<lb/>
縫掖之書生聞帝秦而欲蹈東海葢義烈著于平昔而<lb/>
死生為之不踰昭昭在天矯矯貫日亂臣賊子所不敢<lb/>
<pb n="KR4d0424_WYG_031-28a"/>
肆微君弱國賴之以存粤惟皇唐奄有四海踰二十帝<lb/>
幾三百年雖紀綱寖以陵夷而徳澤尚為龎厚鼎未可<lb/>
以問其輕重厯惡得而窺其短長故朱泚祿山肆其姦<lb/>
兇而遂以殄滅黄巢尚讓張其盜竊而繼即誅夷緬維<lb/>
人心灼見天意偽梁朱全忠資尤兇悍内實姦雄初以<lb/>
碭山之一夫亡入寃朐之羣盜負跳踉之劇氣稱庸狡<lb/>
之謏材遂覆京師以毒海内知賊必敗乃謀自歸斂羽<lb/>
戢毛以待風飈之㑹瞑目弭耳長懷蛇虺之心國家推<lb/>
<pb n="KR4d0424_WYG_031-28b"/>
寛大之恩致懷柔之道賜之旄節適為養惡之謀分以<lb/>
土田祇作資賊之計既䝉優渥乃寖騫騰伐叛捕亡收<lb/>
貳以為已邑厲兵秣馬假義而逞異圖遂踐台司益封<lb/>
王爵闚□日切意望彌深乃納交于朝權叨求天寵又<lb/>
激怒于隣壤締起兵端遂連十萬之師并有四鎮之地<lb/>
國賊崔𦙍知賊熖之方熾惎王室之甚微賣鼎命以外<lb/>
交持天權而内刼全忠益自恣肆無所憚違中潛犄角<lb/>
之機遥作輔車之勢力制中外威臨邇遐𦙍以為宦官<lb/>
<pb n="KR4d0424_WYG_031-29a"/>
天子之腹心非盡去而國不我得百官天子之輔翼非<lb/>
易置而權不我歸全忠乃效董卓之尤興晉陽之甲京<lb/>
師因而覆沒乘輿以之播遷進逼鳯翔乃犯行在矢及<lb/>
君屋血濺御衣兇鋒肆以無前毒尾揺而益怒侯景渡<lb/>
江而指闕梁帝倉皇晉師遷墓以成圍曹人兇懼乃抄<lb/>
餽餉而遏惟蘓天子併日而食後宫析骸以爨主父親<lb/>
探于雀鷇楚王安復得乎熊蹯言之傷心痛如疾首不<lb/>
能岐託終入梁亡全忠乃泣下沾襟徒行執轡奉龍顔<lb/>
<pb n="KR4d0424_WYG_031-29b"/>
而効順極狐媚以欺人急於攘竊之私乃定刼遷之計<lb/>
挈萬乗而不置挾孤注以遂東殺戮諸王賊虐宰輔惡<lb/>
其名士投畀濁流文物為之一空衣冠為之掃地乃蜚<lb/>
血于禁禦而薄肉于宫闈天子涕泣求生哀矜請命社<lb/>
稷已非唐有左右罔匪梁人雖李氏之天王實朱家之<lb/>
日月甘行禪讓冀免誅夷懼人望之不除竟椒蘭而行<lb/>
弑大肆殺戮恣為矯誣戕成濟而貸賈充釋羽父而討<lb/>
蒍氏大器既以入手蘖運遂乃應天賊母后以示威立<lb/>
<pb n="KR4d0424_WYG_031-30a"/>
幼君而資簒卒移皇祚構建偽朝以鄙㳫之材蹈崇高<lb/>
之位恃已有命謂秦無人逞其梟獍之心行夫狗彘之<lb/>
行姦子婦而自肆淫臣家而不歸汚穢我皇綱䙝瀆吾<lb/>
神器如此不道自昔罕聞禍絶三綱罪踰九法人神之<lb/>
所共怒天地之所不容惟爾多方乃祖乃父世惟唐臣<lb/>
有社有人豈非唐祚可坐視而不救乃偷生而自營不<lb/>
共討平有靦面目彼既盡其東畧必又肆其西封雖欲<lb/>
不危其可得巳今孤以沙陀之騎契丹之甲建旗麾而<lb/>
<pb n="KR4d0424_WYG_031-30b"/>
出漠北聲金鼔而下河東瞰臨黄流直抵白馬背引趙<lb/>
魏横約青齊東西連衡首尾並進岐王則巻三輔而直<lb/>
擣下二川而旁馳蜀王則舉梁益之衆出江陵楚王則<lb/>
㑹荆襄之師渡漢沔吳王則跨連淮海蟠亘東南厲三<lb/>
吳之鋒進圍濠泗淬兩淮之鋭直壓汴梁梟賊首而剖<lb/>
逆心祭先皇帝掃寇穴而削偽號復唐乾坤立宜臼於<lb/>
宗周奉世祖而歸漢其為梁臣人比及師臨有能斬全<lb/>
忠首者王得其支者公侯舉郡國降者超遷仍赦附叛<lb/>
<pb n="KR4d0424_WYG_031-31a"/>
逆之罪急急如律令<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0424_WYG_031-31b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　陵川集巻三十一<lb/>
</p>
<p>
</p>
  </div>
</body>
</text>
</TEI>
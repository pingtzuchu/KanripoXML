<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>陵川集巻七</head> <lb/>
    <p>
<pb n="KR4d0424_WYG_007-1a"/>
欽定四庫全書<lb/>
　陵川集巻七<lb/>
　　　　　　　　　　　　　元　郝經　撰<lb/>
　　古詩<hi>和陶</hi>
　　　飲酒<lb/>
順適皆坦途忘幾信所之天地與化遷焉能獨違時酒<lb/>
中有深趣真樂良在兹痛飲忘形骸物我兩不疑每笑<lb/>
蘓學士漫把空盃持<lb/>
<pb n="KR4d0424_WYG_007-1b"/>
謝安曠逹士攜妓遊東山蒼生如我何勸我真狂言樽<lb/>
中酒常有縱飲當窮年此樂醉者知難為醒者傳<lb/>
道在盃杓中有物都無情一醉還天藏豈將飲為名嗟<lb/>
嗟馽羈人勞勞失此生自著徽墨纒仍因寵辱驚枯腸<lb/>
歸髙岡渇死竟何成<lb/>
武帝燒黄金玉殿紫煙飛終下輪臺詔創然徒傷悲侈<lb/>
心與物競詣絶無所依血氣有壯瘁困憊終還歸醉鄉<lb/>
萬事和悠悠無盛衰有酒當共飲獻酬莫相違<lb/>
<pb n="KR4d0424_WYG_007-2a"/>
好酒無惡客合席語喧喧銜盃相爾汝共釂何黨偏秋<lb/>
月流金樽春風頺玉山便作無懷民坐使唐虞還酒盡<lb/>
任去留醉眠都無言<lb/>
詩因酒更多真境發精英爛漫醉後言舉是醒時情百<lb/>
川飲長鯨千觚都一傾我亦如劉伶終當以酒鳴百年<lb/>
都幾何不飲安用生<lb/>
上春東風和百卉呈媚姿家家社甕熟相喚插花枝此<lb/>
時酒無算盡發胸中竒醉人卧花間陶然亡云為不飲<lb/>
<pb n="KR4d0424_WYG_007-2b"/>
彼何得祗自强拘羈<lb/>
西風黄葉落處處菊花開霜螯味滿殻持盃亦開懷正<lb/>
當劇飲時惟恐與時乖快意傾灧灧無復念栖栖金英<lb/>
既狼籍人亦醉如泥我順物安忤兀兀靡不諧悠悠反<lb/>
化初世路都沈迷駕言入醉鄉麴車不可迴<lb/>
夜醉曉來醒日出東南隅嗟嗟早行人百里巳半途我<lb/>
秪孰為容彼亦孰為驅飲酒有運數生平酒常餘賜田<lb/>
總種秫終傍淵明居<lb/>
<pb n="KR4d0424_WYG_007-3a"/>
屈子重違天陶公乃逹道遥遥隙中駒放盃身已老欺<lb/>
為畫餅欺遂使腸枯槁君看桃花顔得酒色更好榮名<lb/>
身後事美酒樽中寳一飲便成仙御風凌八表<lb/>
我愛李太白醉眼髙一時把盃問明月揮灑多文辭吾<lb/>
生嗜盃酒感寓實在兹常向醉中醒更飲不復疑載讀<lb/>
止酒詩陶公亦吾欺安得泛酒海弄月恣所之<lb/>
壺中别一天飲之造真境有夢渾未覺獨醉勝獨醒忘<lb/>
物神乃㑹放懷道即領巨壑當藏舟括囊勿脱穎為告<lb/>
<pb n="KR4d0424_WYG_007-3b"/>
不飲人此理天日炳<lb/>
好事邀我飲布席我已至散談坐生風引滿即徑醉快<lb/>
意無町畦縱衡不比次忘情釋重負適巳乃為貴世上<lb/>
多虚名樽中有真味<lb/>
種栁復藝菊即是陶潜宅眼中總盃杓門外無轍跡朝<lb/>
飲仲尼千夕醉季路百不用五斗解豈計東方白熈然<lb/>
識此生獨醒真可惜<lb/>
五年一龕燈面壁初治經仇酒恐廢學中歲卒無成晚<lb/>
<pb n="KR4d0424_WYG_007-4a"/>
悟盃酒樂苦節因自更軍府酒若海浩蕩波門庭十年<lb/>
醉如醒遂以善飲鳴陶然合天和萬古逹者情<lb/>
繫舟范丹墓黄流駕長風玉川與金波<hi>宜城二酒館名</hi>萬甕傾<lb/>
月中鯤䲔亦霑醉興與江河通醉鄉總直道世路曲如<lb/>
弓<lb/>
遍飲天下酒風味我自得南江與北嶺淄澠不能惑兩<lb/>
海納一樽巨量吞四塞胷次含春元澒洞和萬國熟醉<lb/>
即無言百世歸一黙<lb/>
<pb n="KR4d0424_WYG_007-4b"/>
我本醉鄉人弓旌招我仕自此樽俎疎漠然忽喪巳醒<lb/>
治夸了了枯槁成内恥况復拘厄途不得歸田里十年<lb/>
猶不字駸駸踰一紀日事雖有酒多病輙自止强飲終<lb/>
無歡忘力徒自恃<lb/>
醒眼舉作偽醉時見天真模糊渾沌初大朴還其淳山<lb/>
中酒初熟烈烈風味新一飲平天淵再飲一齊秦人物<lb/>
在眉㫸慘淡飛埃塵矻矻含瓦石哀哉為誰勤邃古有<lb/>
逹者秪與盃酒親陶潜豈乞食有酒即問津門首佳客<lb/>
<pb n="KR4d0424_WYG_007-5a"/>
至快漉頭上巾君看飲酒詩始知真醉人<lb/>
　　　止酒<lb/>
物各有所止惟止止衆止所嗜止盃酒跌宕乾坤裏好<lb/>
飲即為徒更不顧妻子無酒則酤我得酒即欣喜日在<lb/>
醉即眠日出醉未起沈酣三十年落魄誤生理赴詔方<lb/>
始醒曠然便失已南來增殷憂從此酒止矣愁濃亦如<lb/>
酒苦海浩無涘何當大刀頭一飲醉千祀<lb/>
　　　蜡日<hi>自釋</hi>
<pb n="KR4d0424_WYG_007-5b"/>
氣數方構凶我獨其能和幸有樽中酒自種庭前花自<lb/>
詠還自酌酬適興亦多且笑勿裂眥深衷寄長歌<lb/>
　　　四時<hi>記夢</hi>
夢中見西郎緑玉十二峯忽到太行顚故山深長松<lb/>
　　　擬古九首<lb/>
陶潜避世士手種門前栁作傳復自序實録傳永久髙<lb/>
風激余中論世期尚友何當菊花秋共漉山中酒嗟嗟<lb/>
墮世網願言久已負枯腸充殷憂覽鏡顔益厚㑹有還<lb/>
<pb n="KR4d0424_WYG_007-6a"/>
歸日再覔無何有<lb/>
天地相依附吾道同始終經世維皇綱一王辨華戎聖<lb/>
人鍾神靈樹立何豪雄六經通四時顥顥𢎞宗風王法<lb/>
奠有生大統垂無窮本原豈多言萬理祗一中<lb/>
屋漏闚天人炳烺兹一隅掌中握靈幾宇宙從巻舒日<lb/>
月驅吾輿乾坤廓吾廬有萬叢吾身通途安廣居私知<lb/>
生町畦坦夷深榛蕪擾擾趨蹶中跬步無所如<lb/>
十年不歸山衡麓皆榛荒風雨秋草深蕪沒讀書堂鳥<lb/>
<pb n="KR4d0424_WYG_007-6b"/>
道常矯首天宇青茫茫賜田在河陽經始築圃場黄流<lb/>
經中天太行面北邙痛飲登平嵩醉眼髙昂昂厄風墮<lb/>
江濵欲去還無方辱井俗死人顧影徒自傷<lb/>
和龍蟣蝨流瘡膚不復完節旄久零落破碎十年冠片<lb/>
天亦愧仰計拙祗厚顔音塵兩國絶江深掩重闗幽思<lb/>
揺風旌百感來無端亦有絶絃琴挂壁不復彈忍聞雲<lb/>
間雁祗恨鏡中鸞搥坐惜日月心死骨重寒<lb/>
鬼神居無鄉一念即在兹欲知得失初當謹未思時静<lb/>
<pb n="KR4d0424_WYG_007-7a"/>
敬守闗鑰精一辨澠淄理窮性乃盡天命不復疑君看<lb/>
語孟書皆是直指辭皇皇三百篇舉要無邪思奈何季<lb/>
末人忘慮先自欺戴盆還揠苗㝠行恣所之楚䖍方詬<lb/>
天豈悟祈招詩<lb/>
憶昔山中春谷風扇微和幽人坐孤石好鳥相和歌冷<lb/>
泉有清音音響一何多迴復步澗芳有時墮林花田家<lb/>
攜酒來奈此高興何<lb/>
幽庭抱枯株感槩憶壯遊結交燕趙豪徑欲窮九州岱<lb/>
<pb n="KR4d0424_WYG_007-7b"/>
崇登日觀赤壁弄江流醉走天山馬叢臺問沙丘中途<lb/>
軔吾車厯覽猶未周行止不在吾順適安敢求<lb/>
蓬瀛有竒藥馭風欲載採驚濤忽翻山對面桑田改鯤<lb/>
化鵬遽起鱗鬛乾半海天池無培風九萬亦有待且搭<lb/>
垂雲翼運數安得悔<lb/>
　　　雜詩十二首<lb/>
縱衡十萬里悠悠總世塵勞生為物役往往失此身對<lb/>
面皆九疑惟有酒相親花開社甕熟春風滿比隣痛飲<lb/>
<pb n="KR4d0424_WYG_007-8a"/>
有高矚暮夜逹旦晨君看雞窠中豈有百年人<lb/>
種豆南山歸放目陟髙嶺雜田似蔬畦繡錯成野景日<lb/>
夕卧柴荆破屋風露冷牀頭有餘醁渇飲興味永月出<lb/>
流清輝起舞動孤影呼兒讀離騷載酌幽懷騁醉眠踏<lb/>
曉日獨樂静中静<lb/>
天命端可樂物情孰能量開軒受西風明月照我房悠<lb/>
然中聖人載酌夜未央哀鴻忽遺音底事昔隨陽遂令<lb/>
不飲人反側斷中腸<lb/>
<pb n="KR4d0424_WYG_007-8b"/>
三代秪周孔漢末有佛老汨真復翔偽彛性遂不保涇<lb/>
渭混濁清原隰易溼燥世多喪心人死病不辨早涓滴<lb/>
成江河豪末遽合抱六合一榛荒浪走無正道<lb/>
丹山九采鳯有道即游豫阿閣與岐山和鳴復髙翥一<lb/>
從休徳衰轉翮遽揚去髙賢亦違亂好遯有深慮冒出<lb/>
犯難行宵人肯爾恕㓜安遼海居龎公鹿門住翛然逺<lb/>
世塵豈復有憂懼<lb/>
展禽黜不去子文無愠喜争如卧雲窻逺棄人間事淵<lb/>
<pb n="KR4d0424_WYG_007-9a"/>
明偶束帶初無仕宦意酒熟遽告歸佳期恐難值散髮<lb/>
山月清濯足溪流駛把菊見南山物我有廢置<lb/>
大道初坦平奈此世路迫劫灰到重泉兵塵滿阡陌乾<lb/>
坤一戰場血盡骨更白何處著此身重覺天宇窄獨立<lb/>
萬物表秪有雲門客弋人忘冥鴻此中是安宅<lb/>
道人守化根静境深苞桑單衣不掩骭一食恒糟糠何<lb/>
心到文繡更不願膏粱真風出樊籠太和藴元陽中襟<lb/>
既忘幾外物奚能傷矯矯離羣倫宛在天一方尊中有<lb/>
<pb n="KR4d0424_WYG_007-9b"/>
竒樂一詠復一觴<lb/>
西北有佳人飄飄碧雲端悠悠與神俱冉冉從化遷偶<lb/>
來住人境結廬青山顛更不煙火食秪把晨露餐我欲<lb/>
從之遊路逺縈塵緣逌然歌紫芝重寄歸來篇<lb/>
聖作尚簡易古道皆若稽叔季私煩苛平地生巖崖生<lb/>
民入罟擭慘慘傷予懷孰能與蠲除變亂益盈彌神農<lb/>
設教益庖犧初取離靡不漏吞舟豈能强骨羇謀利困<lb/>
管商遂使大質虧<lb/>
<pb n="KR4d0424_WYG_007-10a"/>
夷則弛炎律廓廓髙天涼我作清夜遊步月上河梁蛩<lb/>
吟煙露根雁翔風水鄉商聲激孤衷銀漢零飛霜向不<lb/>
酌酒樽奈此秋興長<lb/>
溪風吹竹花石壁墮松子山氣清入骨雲嶠時猶倚變<lb/>
變静中趣超超物外理<lb/>
　　　詠貧士七首<lb/>
簞瓢豈顔樂大聖徳歸依曠寂無過地髙朗有清暉夸<lb/>
毗紆金朱志意欲奮飛徼倖行險途跋㚄終安歸道義<lb/>
<pb n="KR4d0424_WYG_007-10b"/>
我素飽勢利爾恒饑缾空豈足恥心死良可悲<lb/>
虚室白無塵澹然造羲軒藜糗一鼓腹春風滿丘園久<lb/>
雨釡生魚上日厨無煙琅然金石聲宻宻道味研七日<lb/>
無是餒方聞固窮言貧乃士之常安貧乃為賢<lb/>
家無儋石儲漫撫無絃琴淵明果逹道遯世求希音擾<lb/>
擾劉寄奴戈矛日相尋豈若一樽酒對菊時自斟饑來<lb/>
偶乞食當時孰汝欽獨有桃源人乃見髙世心<lb/>
貧賤人所惡眷眷思黔婁富貴不可居歸來願言酬籃<lb/>
<pb n="KR4d0424_WYG_007-11a"/>
輿向田園嘯歌行道周俯仰澹無營事事即無憂農人<lb/>
與野叟欣然作朋儔有子復有酒生平復何求<lb/>
有名不可求有禄不可干干禄當事人此身即屬官豈<lb/>
辱八尺軀區區為一飡道義等芻豢足饜無饑寒冠葢<lb/>
不與賜屢空獨稱顔憂道不憂貧髙賢多閉闗<lb/>
不食如繫匏無家劇轉蓬尼父道彌髙少陵詩益工閉<lb/>
門張仲蔚知者獨劉龔求志終隠居龎公竟誰同但有<lb/>
樽中酒何必慮窮通田父邀我飲步月欣相從<lb/>
<pb n="KR4d0424_WYG_007-11b"/>
落落田子春不負劉幽州竟辭萬户侯魯連真其儔昔<lb/>
年過燕山飲馬易水流斯人不復見悵望生隠憂日暮<lb/>
一樽酒碧雲誰與酬西風薊丘前雁呌疎竹修<lb/>
　　　詠二疏<lb/>
趙葢楊韓誅見幾當遽去宣帝亦寡恩二疏知所趣眷<lb/>
禮方未衰解韍即髙舉未幾太子立果然殺蕭傅嗟嗟<lb/>
二大夫灼見夷險路鈇鉞已在頸富貴其可顧誠者徤<lb/>
其决豈惟常人譽歸來事樽俎鄉社屏世務父子懽有<lb/>
<pb n="KR4d0424_WYG_007-12a"/>
餘忘懷還澹素韋匡多諫章擾擾渾未悟光禹貪身榮<lb/>
寧為漢室慮髙風獨東海千載道益著<lb/>
　　　詠荆軻<lb/>
燕國八百年最為逺秦嬴可作殷周基何乃事荆卿癡<lb/>
兒彊復讐匕首揕咸京徑刎於期首更圖督亢行倉皇<lb/>
事不就狼籍斷冠纓寒風死别歌睥睨一世英不若鱄<lb/>
設諸飲恨復吞聲縱使殺一秦寧無一秦生吕政方忘<lb/>
燕忽作繞柱驚并呑勢不已舉兵復有名掃平黄金臺<lb/>
<pb n="KR4d0424_WYG_007-12b"/>
故鼎入秦庭昔我渡易水晚登燕子城投文弔田疇思<lb/>
賢重屏營舉事本道義不繫敗與成為國恃刺客夫豈<lb/>
英豪情<lb/>
　　　讀山海經十三首<hi>寓興</hi>
江風送夕凉蕭蕭齒髮疎種菊滿秋庭偶似淵明廬澹<lb/>
然絶慮營静讀窻前書坐馳造聖域氣馬凥為車自得<lb/>
每厭餘無地容豢蔬重覺洙泗親似與羲皇俱造起幾<lb/>
天地周身一河圖但恐丁壞運閉物將無如<lb/>
<pb n="KR4d0424_WYG_007-13a"/>
清泉沃醉面復見桃花顔運甓置齋外尚擬康强年睡<lb/>
熟如在家詩凡憶歸山偶聞江上鐘忽憶夢中言<lb/>
伊昔住山時高興薄林丘自許作真逸永結烟霞儔竹<lb/>
間挂巖月石上鳴溪流不逢塵俗人甘與鹿豕遊<lb/>
筭心到宻地難藏神與陽付我秪一仁藹藹生意長潜<lb/>
地復經天炳烺生道光羣龍勿使戰每戰雜𤣥黄<lb/>
道寳人共傳自棄真可憐片言未能充積惡如丘山一<lb/>
貫有妙理六經皆天言弗知還弗行人生幾何年<lb/>
<pb n="KR4d0424_WYG_007-13b"/>
天開萬象春生意滿草木好鳥相和鳴嚶嚶出幽谷旭<lb/>
日露華滋天地一膏沐人心暢逹時此理宜自燭<lb/>
當春對花飲酒面浮花隂藉草幽澗邊野色風滿林三<lb/>
月鶯亂飛睍睆弄好音一醉卧郊原萬事不到心<lb/>
世無不藥死得已即命長君看行尸人舉步皆失常狂<lb/>
生莫揠苗癡叟無休糧節食謹作為壽樂元無央<lb/>
瑣瑣䝉利徒掲掲事奔走自得乃自失甚勝即甚負身<lb/>
外皆屬人區中竟誰有配極惟大業方保萬世後<lb/>
<pb n="KR4d0424_WYG_007-14a"/>
淵明忘世士何必讀山海神仙荒有無怪誕豈真在若<lb/>
有西王母武皇不終悔歸來當痛飲白衣久已待<lb/>
怪力與亂神不語有深㫖兹生理未窮何暇逺徵死不<lb/>
須妄云為祗在實踐履過髙皆異端中誠足深恃<lb/>
道衰多散人體亡有放士受命備萬物稟彛各有止方<lb/>
士欺凡庸異書寧有爾子瞻號通儒亦重抱朴子<lb/>
嗟嗟蠧書蟲本無經世才鹵莽欲援時逩走遽南來明<lb/>
月果暗投按劍還驚猜掇患既違時委順庶優哉<lb/>
<pb n="KR4d0424_WYG_007-14b"/>
　　　聨句<hi>漫興</hi>
觀星見天體北辰直南極鵬圖亦有待必以六月息九<lb/>
萬搏扶揺翺翔豈人力君子有天運俟命祗自飭焉用<lb/>
熬中腸鰥目重反側時來沛然起㑹矯垂天翼雲逵無<lb/>
阻修河山改顔色行止各有時作詩為袪惑<lb/>
　　　桃花源詩<lb/>
桃花荒有無誰云隔塵世秦人既能往我亦從此逝歸<lb/>
舟忘津途頺運急興廢緬懷别一天花隂好休憇淳風<lb/>
<pb n="KR4d0424_WYG_007-15a"/>
無澆誕道種可樹藝凡夫安得到俗駕豈容税君看閭<lb/>
閻下聒聒形聲吠苛法如牛毛浮偽兢新製髙人肯著<lb/>
足有山皆可詣隠見須適時淺掲深則厲淵明資好遯<lb/>
棄官在中歲處身向田野曠逺黜智慧把菊祗見山種<lb/>
秫自為界盃酒與浮沈林樾重䝉蔽到處桃花源真境<lb/>
不在外當時避秦人未必識妙契<lb/>
　<lb/>
　<lb/>
<pb n="KR4d0424_WYG_007-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　陵川集巻七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>陵川集巻二十九</head> <lb/>
    <p>
<pb n="KR4d0424_WYG_029-1a"/>
欽定四庫全書<lb/>
　陵川集巻二十九<lb/>
　　　　　　　　　　　　　元　郝經　撰<lb/>
　　序<lb/>
　　　甲子集序<lb/>
中統五年歲舍甲子秋七月有星孛於東方經時猶在<lb/>
宋之儀真館仰而嘆曰我生之初是星沒焉金源氏滅<lb/>
而為本朝今四十有二年矣星復出焉而越在他國其<lb/>
<pb n="KR4d0424_WYG_029-1b"/>
能久於此乎遂束載警備於行槖中得弟彛庸軍史趙<lb/>
文享書狀官苟宗道等所録雜藁數帙惕焉有感於中<lb/>
因自誦曰何兹生不辰之甚乎夫學所以為道非志於<lb/>
文而已也徳業積於内行實加於人而文章以為華爾<lb/>
如景星慶雲日芒月采瑞太平光天下黼黻一世者也<lb/>
今乃梗踣跋㚄自南而北自北而南蹂藉穢亂纒結氛<lb/>
祲鬚髮野變形體道敝無一日之晏功業不建道徳日<lb/>
愧而徒區區於文字之末混淆於血肉之極輾轉於彗<lb/>
<pb n="KR4d0424_WYG_029-2a"/>
孛之變入於罟擭陷穽而莫之出可為哀已豈天嗇於<lb/>
彼祇令就於此乎遂畀宗道令整頓綴緝其詩傳春秋<lb/>
集傳外傳原古録通鑑書法三國條例等各自為一書<lb/>
其諸史文雜著則類别為編為詩賦論説辨解書傳志<lb/>
箴銘贊頌序記碑誌行狀哀辭祭文雜著録宏辭表奏<lb/>
使宋文移等類總為一集以其集於是年故以其年數<lb/>
命之曰甲子集云夫甲者造物之始數之所由生也故<lb/>
黄帝迎日推䇿而使太撓造焉以之統運㑹記歲月書<lb/>
<pb n="KR4d0424_WYG_029-2b"/>
日時起消息正氣候定律厯故凡言年數者皆本焉絳<lb/>
縣老人之對晉大夫是已余之生也在甲戌元末癸未<lb/>
之季數往者順至於甲申又至於甲午又至於甲辰又<lb/>
至於甲寅今又至於甲子幾一周焉蠱之繇曰先甲三<lb/>
日後甲三日其彖曰終則有始天行也先夫甲者三焉<lb/>
所以原其始也後夫甲者亦三焉所以要其終也天之<lb/>
道如是况於人乎余之事業先夫甲以為始者則具夫<lb/>
是矣其後夫甲以為終者則將本夫是以為始焉知來<lb/>
<pb n="KR4d0424_WYG_029-3a"/>
者逆引而伸之則自甲戌之元復至甲子互為始終殆<lb/>
無窮焉余得俛焉日以孳孳而已矣故自是集之外隨<lb/>
年增入者皆繋之甲子云且甲者甲坼也物生之始也<lb/>
子者滋也氣生之始也余今處於絶地天窮而人厄焉<lb/>
窮則變變則通將如天地解而雷雨作百果草木皆甲<lb/>
坼迴一氣於地中鼓萬物於天下雖明夷之闇不失箕<lb/>
子之貞撲滅彗孛搯長庚之光焰以光旭日庶幾終至<lb/>
於萬丈云六年夏五月陵川郝經序<lb/>
<pb n="KR4d0424_WYG_029-3b"/>
　　　原古録序<lb/>
中統七年春王正月猶在宋之儀真館十五日已未原<lb/>
古録成叙曰昊天有至文聖人有大經所以昭示道奥<lb/>
發揮神藴經緯天地潤色皇度立我人極者也故自書<lb/>
契以來載籍所著莫不以文稱天曰天文人曰人文堯<lb/>
曰文思舜曰文明禹曰文命西伯曰文王周公曰文公<lb/>
仲尼之以道自任也曰文王既沒文不在兹乎皆言文<lb/>
而不及道則道即文也觀夫掲日月運寒暑翳雲霓幹<lb/>
<pb n="KR4d0424_WYG_029-4a"/>
星漢組布綦列煥乎有文覆冒磨盪庶物出焉則天之<lb/>
道可知矣載太華振河海敷原隰固谿壑涵負崛<hi>音倔</hi>岉<lb/>
<hi>音物</hi>穆若有章發育蕃衍庶物生焉則地之道可知矣家<lb/>
焉而生聚教肓國焉而經理安定耕鑿疆畛之有限宫<lb/>
室車服之有數貴賤親疎之有叙爵禄上下之有分典<lb/>
則采物粲然有法庶事治焉則人之道可知矣非是則<lb/>
三極之道莫得而見也則文即道也道非文不著文非<lb/>
道不生自有天地即有斯文所以為道之用而經因之<lb/>
<pb n="KR4d0424_WYG_029-4b"/>
以立也故文之大端本於太極而經之法制成於聖人<lb/>
天之文本然而固有矣其推步厯象始於黄帝而成於<lb/>
堯於是乎履端舉正敬授人時而天之經立矣地之文<lb/>
亦本然而固有矣其荒度疏治始於后土而成於禹於<lb/>
是乎地平天成蒸民乃粒而地之經立矣人之文麗乎<lb/>
兩間畀賦藴畜尤所固有也其裁成制作始於伏羲之<lb/>
畫卦見於唐虞之傳心備於周公之制禮成於仲尼之<lb/>
修經於是乎推本四象貫三為一盡兼天地之文元亨<lb/>
<pb n="KR4d0424_WYG_029-5a"/>
利貞乾有四徳直方大利坤有四體仁義禮智性有四<lb/>
端易書詩春秋而人有四經萬世有統萬物有紀萬事<lb/>
有制太極之統體昭著而道之大用無窮是以仲尼氏<lb/>
沒大經與天地並為至文嶷為名教至於今而不可易<lb/>
也雖駮雜於戰國火於秦黄老於漢佛於晉宋齊梁魏<lb/>
周隋唐而大儒傑士相繼而出孟軻韓愈則浚源張本<lb/>
雄辨力抵廓清禦侮接續正傳荀况董仲舒劉向揚雄<lb/>
王通則著書立言尊王賤霸修仁明義表章儒學陳摶<lb/>
<pb n="KR4d0424_WYG_029-5b"/>
周敦頤邵雍程灝程頤張載朱熹則根極致命盡性窮<lb/>
理比象衍數直造聖地孔安國毛萇鄭𤣥何休王弼杜<lb/>
預范寗孔穎達則掇拾補綴緯韋撥燼反復訓詁申明<lb/>
經㫖司馬遷班固荀悦陳壽干寳范曄沈約李延壽宋<lb/>
祁則罔羅遺文抽閲秘記藻飾言動完具國典以為信<lb/>
史樂毅張良賈誼汲黯蕭望之丙吉魏相袁安楊震李<lb/>
固陳蕃孔融諸葛亮羊祜王導劉琨謝安王猛高允房<lb/>
𤣥齡魏徵禇遂良狄仁傑姚崇宋璟張九齡顔真卿陸<lb/>
<pb n="KR4d0424_WYG_029-6a"/>
贄權徳輿裴度李徳裕王朴竇儼趙普王旦寇凖吕夷<lb/>
簡范仲淹韓琦文彦博富弼歐陽修司馬光則挺特瑰<lb/>
偉神明博達剛大諒直閎肆尊顯佐王經世撥亂反正<lb/>
以為事業戰國之莊周屈原宋玉商鞅韓非李斯漢之<lb/>
鄒陽枚臯東方朔司馬相如王褒劉歆張衡崔瑗蔡邕<lb/>
魏之曹植王粲陳琳阮籍嵇康晉之張華左思潘岳陸<lb/>
機孫綽袁宏陶潛南北之謝靈運顔延之任昉鮑昭江<lb/>
淹謝朓温子昇徐陵庾信薛道衡唐之陳子昂張説蘓<lb/>
<pb n="KR4d0424_WYG_029-6b"/>
頲李白杜甫元結李華賈至楊炎常衮李翺皇甫湜劉<lb/>
禹錫栁宗元白居易元孺牛僧稹皮日休杜牧陸龜䝉<lb/>
司空圖宋之楊億王禹偁夏竦蘓洵曾鞏王安石蘓軾<lb/>
蘓轍吕惠卿李清臣黄庭堅張耒秦觀晁無咎金源之<lb/>
韓昉蔡珪党世傑趙渢王庭筠趙秉文李純甫雷淵麻<lb/>
九疇則鼔吹風雅鋪張篇什藻飾綸綍列上書疏敷陳<lb/>
利害詰竟論議雕繪華采<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>琢章句搯抉造化窮極筆<lb/>
力精覈義理照耀竹帛剸刻金石撼揺天地陵轢河山<lb/>
<pb n="KR4d0424_WYG_029-7a"/>
剴切星斗推盪風雲震疊一世作為文章皆有書有集<lb/>
有簡有策名家傳後於是大經之枝葉蔽䕃六合其穉<lb/>
萌孫根籠絡八表源委波瀾放乎四海堯舜禹湯文武<lb/>
周孔之緒闡焉而不墜道徳仁義大中至正之理皭焉<lb/>
而不昧男女夫婦父子君臣之倫截然而不亂禮樂刑<lb/>
政文物聲明之典粲然而不亡中國四方剛柔燥濕之<lb/>
俗判然而不雜彼異端邪説干時妨政喪心惑志者焉<lb/>
能行胷臆於其間哉故斯文之大成大經之垂世名教<lb/>
<pb n="KR4d0424_WYG_029-7b"/>
之立極仲尼之力也斯文之益大名教之不亡異端之<lb/>
不害衆賢之功也自源徂流以求斯文之本必自大經<lb/>
始遡流求源以徵斯文之迹衆賢之書不可廢也嗚呼<lb/>
近世以來夸毗者不務實學骫骳蕪穢纎艷浮侈枵然<lb/>
恣肆以古為野徼幸者干祿詭獲祇務速售破碎綴緝<lb/>
無復統紀以正為左穿鑿者窮竒索隠嗜新歆異臨深<lb/>
為高自以為得以訓傳為膚淺偽妄者談天説命立聖<lb/>
遺世動闗鬼神言涉造化以文章為末技誕幻者朋扇<lb/>
<pb n="KR4d0424_WYG_029-8a"/>
異教剽飾虚偽欺世罔利詭譎深阻以吾道為土苴俾<lb/>
大經淪棄斯文委地此原古之所以作也原古所以正<lb/>
今也於是斷自先秦以及於今六經之本真子史之幾<lb/>
衡諸家之要刪衆賢之傑作原於道徳傳於義理合於<lb/>
典則可以為法於後世者則並録之其所作則各附於<lb/>
其人其人則各附於其代其叙則各以其代為先後其<lb/>
體則各附於其類以其皆本於經故各附於經如原序<lb/>
論評辨説解問對難讀言語命十有四類皆義理之文<lb/>
<pb n="KR4d0424_WYG_029-8b"/>
易之餘也故為易部國書詔赦冊文<hi>哀諡冊告南郊昊天上帝封禪册</hi>
制制策令教下記檄書疏表封事奏奏議牋啟狀奏記<lb/>
彈章露布牒二十有三類皆辭命之文書之餘也故為<lb/>
書部騷賦詩聯句樂府<hi>樂章</hi>歌行吟謡篇引詞曲長句雜<lb/>
言律詩<hi>絶句</hi>十有五類皆篇什之文詩之餘也故為詩部<lb/>
碑銘符命頌箴贊記紀傳志録墓表墓銘墓碣墓誌<hi>墳版</hi>
<hi>墓版權厝志誌文壙銘殯志歸祔誌遷祔志蓋石文墓塼記墳記葬誌</hi>誄述行狀哀辭雜<lb/>
文雜著二十類皆紀事之文春秋之餘也故為春秋部<lb/>
<pb n="KR4d0424_WYG_029-9a"/>
凡四部七十有二類若干篇若干巻部為統論類為序<lb/>
論目為斷論凡立説之異同命意之得失造道之淺深<lb/>
致理之醇疵遣辭之工拙用字之當否制作之規模祖<lb/>
述之宗趣機杼之疎宻闗鍵之開閤音韻之疾徐氣格<lb/>
之高下章句之聲病麤鑿鉅細逺近鄙雅皆為論次本<lb/>
之大經以求其原䆳古無上之面目太極造始之樞紐<lb/>
鴻荒冲漠之兆朕渾淪灝𣺌之津涯死生終始之槖籥<lb/>
隂陽鬼神之情狀穹象厚垠之端倪倫類事物之條貫<lb/>
<pb n="KR4d0424_WYG_029-9b"/>
命性心跡之位置政典維綱之軌度治亂安危之運世<lb/>
山嶽丘陵根柢之所繫江河湖海之所托雷霆風雨變<lb/>
化之所起蟲魚草木生植之所因雲煙花鳥月露態度<lb/>
之所極金璧珠貝錦綺光采之所發琴瑟鐘鼔磬管音<lb/>
節之所契天球河圖大玉琬琰之秘藏布帛菽粟果菜<lb/>
水火之日用衆人之所未睹天下之所共見搜抉振暴<lb/>
羅列而進盡在目前非特以正今亦所以正昔庶幾先<lb/>
賢之用心不為後世所誣仲尼之道家至日見牛童馬<lb/>
<pb n="KR4d0424_WYG_029-10a"/>
走皆與斯文邪説無自而入大經業萬世名教垂百王<lb/>
彼偽妄誕幻之徒不復敢以區區藝能視之而忽蔑也<lb/>
或曰昔王通續經論者以為僭而自聖子是之作得無<lb/>
似之乎曰夫經不刋之典也易本三皇書本五帝詩本<lb/>
三王春秋本五伯故皇帝王伯為易之體虞夏商周為<lb/>
書之體文武周召為詩之體齊楚秦晉為春秋之體前<lb/>
乎犧炎則不足徵後乎桓文則不足法數千百年離為<lb/>
四經混然天成不可加損不相參涉而無間斷後世雖<lb/>
<pb n="KR4d0424_WYG_029-10b"/>
復有仲尼亦不能復為也况王通乎當偏駮之極壊亂<lb/>
之餘而以私意效聖人贊易道續詩書修元經直以繼<lb/>
夫經自以為仲尼復出是以謂之僭也今之所録推廣<lb/>
聖經之餘裔以為斯文之命脈爾古今文章皆經之所<lb/>
出萬言千論不能有以外而莫能及焉為之羣分類聚<lb/>
論定區别以稽其變益見經之大聖人不敢覬覦則尊<lb/>
經也夫豈僭乎哉江淮荆湖南北等路宣撫使入宋國<lb/>
國信使翰林侍讀學士郝經序<lb/>
<pb n="KR4d0424_WYG_029-11a"/>
　　　太極演總叙<lb/>
天下之理一隠一顯而巳矣故其間有開閤之機總萃<lb/>
之體變動之用布散之迹焉其始焉皆自夫隠而出也<lb/>
其終也皆自夫顯而反也於是天下之理無滯無弊道<lb/>
之大用全體旁行而不流確乎其不可拔而不易而易<lb/>
行乎其間妙萬物而為神翕然而藏天地萬物無不隠<lb/>
闢焉而生天地萬物無不顯一翕一闢一生一藏一隠<lb/>
一顯所以為道所以為易所以為神天地萬物至今而<lb/>
<pb n="KR4d0424_WYG_029-11b"/>
不窮至今而㝠㝠也至今而昭昭也是以聖人作易推<lb/>
其隠者而為賾為宻為幽為深為幾為微窮原築底而<lb/>
無上反而為顯於是為太極推其顯者而為圖為畫為<lb/>
卦為爻為象為數為辭為説亦窮原築底而無上復反<lb/>
而為隠而止於太極故易之為書本末一隠顯太極則<lb/>
其開闔之機也總萃之體也變動之用也布散之迹也<lb/>
故道易神之藴奥皆具於太極而伏犧發之伏犧之圖<lb/>
文王之卦周公之爻孔子之象皆自太極推出而孔子<lb/>
<pb n="KR4d0424_WYG_029-12a"/>
獨為言之故易有太極而太極易之本也學易者必先<lb/>
求其本本得而易道可求矣攝網者必提其綱衣裘者<lb/>
必挈其領入室者必由其户也由孔子而來言易者衆<lb/>
矣開巻而便及乾坤直造犧文莫不忽恍茫漠以為高<lb/>
深幽逺至簡至易者而以為至煩至難夫易成於四聖<lb/>
人之手莫不先後相因伏犧演河圖文王演伏犧周公<lb/>
演文王孔子演三聖後世之言易也則在夫孔子之後<lb/>
矣故當由孔子之易以求三聖之易自流徂源由末及<lb/>
<pb n="KR4d0424_WYG_029-12b"/>
本也孔子之易其彖象文言説卦序卦雜卦皆所以承<lb/>
三聖人擴而充之也其繋辭上下探索犧文之前包舉<lb/>
萬世之業其抉示道本挈舉易鈕轉幹神機推出兩儀<lb/>
四象造起天地萬物則在夫易有太極之一言固當即<lb/>
此以為學也知孔子之易則知三聖之易矣嘗聞之師<lb/>
讀易者當先讀繋辭其次説卦序卦雜卦其次讀乾坤<lb/>
二卦既精且熟然後讀屯䝉諸卦此學易之序也葢意<lb/>
言象數之本皆在於是矣故取太極一章以為學易之<lb/>
<pb n="KR4d0424_WYG_029-13a"/>
標凖類繋辭文言説卦彖象之名義探諸太極之前而<lb/>
演其隠徵諸太極之後而演其顯問津洙泗以及河洛<lb/>
遍參諸儒庶幾數年之後可以學易觀道易神之髣髴<lb/>
不失吾身之極焉故取道易神等二十三條為一類合<lb/>
為一圖以示其序而各為之説謂為易道藴極演諸太<lb/>
極之前者也其次取太極等六條為一類合為一圖以<lb/>
示其序而各為之説謂為易有太極所以演太極也其<lb/>
次取易書詩春秋論語大學中庸孟子名義人輿皇極<lb/>
<pb n="KR4d0424_WYG_029-13b"/>
等凡二十四條為一類合為一圖以示其序而各為之<lb/>
説謂為人道建極合隠顯而立極成易也其次分易為<lb/>
四為伏犧易文王易周公易孔子易合為四聖易圖以<lb/>
示其序而各為之説為之圖演太極之後所以成易者<lb/>
也其次為孔門言易諸儒擬易傳註疏釋等類以為易<lb/>
之支流餘裔見太極為易之用極盡而無極神而明之<lb/>
存乎其人焉爾矣凡十類六十篇總謂之太極演云年<lb/>
月日陵川郝經書於儀真新館<lb/>
<pb n="KR4d0424_WYG_029-14a"/>
　　　周易外傳序<lb/>
孔子承三聖之易為之作傳凡道徳之要性命之理幽<lb/>
明之故死生之説天地人物之在夫意言象數之間者<lb/>
莫不充周表著推致其極易於是乎集大成聖人大經<lb/>
大法之原而不可加損焉蓋數聖人之制作孔子復以<lb/>
聖述聖故也後之人徳未至於聖欲以一已之見求夫<lb/>
數大人之意雖敝精極神不免於猜揣料量之私不能<lb/>
造夫真是或有見焉而不能純備斷然自作則違戾逺<lb/>
<pb n="KR4d0424_WYG_029-14b"/>
甚是以紛紛藉藉至於今而不已也夫易聖人所以用<lb/>
道之書也伏犧氏按圖畫卦以述道造書契以開斯文<lb/>
之統厯數千百年至於黄帝堯舜氏而法制始備又厯<lb/>
夏商千有餘年而文王受命作周重伏犧氏之卦繋之<lb/>
辭而命之為易聖子周公心傳口授分其文而繋之辭<lb/>
以斷其吉凶復六百有餘年而孔子出焉晚年讀易而<lb/>
韋編三絶以求三聖之意於是退而修經推皇帝王伯<lb/>
之世而本乎伏犧終於五霸列為四經而為易作傳尊<lb/>
<pb n="KR4d0424_WYG_029-15a"/>
之為經以冠夫詩書春秋使天下萬世共用一道舉畫<lb/>
前之固有重後之逆數造無窮之形器壊無窮之形器<lb/>
而一易之用不可勝窮矣則伏犧氏述道文王述伏犧<lb/>
周公述文王孔子述三聖世代相去若此其甚逺也聖<lb/>
人之作若此其鮮也以聖述聖若此其恭也至孔子而<lb/>
僅為成書猶以為書不盡言言不盡意加我數年五十<lb/>
以學易可以無大過則易之大不能一聖人當一世而<lb/>
為之必數聖人數十百世而僅成以孔子之聖不敢自<lb/>
<pb n="KR4d0424_WYG_029-15b"/>
作曲為之述而猶以為未既盡而懼或有過後之人乃<lb/>
欲以一已之私遽述數千載之徳業四聖人之能事又<lb/>
輙自作為不亦難矣哉且自孔子沒曾子子思孟子得<lb/>
其傳而著之書雖皆易道而不及易中一言繼而火於<lb/>
秦雖幸而以卜筮之故易之書獨存天下之人祇以卜<lb/>
筮視之而其道不明也漢興言易自田何本其所自謂<lb/>
孔子授之商瞿子木而授受及何何為傳數篇而不傳<lb/>
自是學各専門原逺而末益分矣揚雄之學最為深到<lb/>
<pb n="KR4d0424_WYG_029-16a"/>
凖易作𤣥而不述易道東觀學者雖盛而祇為傳註之<lb/>
學亦各専門自私而明夫易道者亦鮮魏正始間王弼<lb/>
以二漢之學為之註唐世以為至當而孔穎達為之疏<lb/>
學者至今宗之殆亦専門之學也寥寥千載竟無聖人<lb/>
而述聖人家異傳人異義易道不可復聞矣故王通謂<lb/>
九師興而易道微三傳作而春秋散惡其私而専専而<lb/>
分分而異卒使聖人之意不可得而見也宋興大儒輩<lb/>
出莫不以闡明易道為巳任於是華山陳摶肇開宗統<lb/>
<pb n="KR4d0424_WYG_029-16b"/>
而濂溪周敦頤西都邵雍逺探羲文周孔之業推演意<lb/>
言象數之本至侍講程頤大變傳註為易作傳直造先<lb/>
秦布武聖門其諸師友更唱迭和易道幾明今二百有<lb/>
餘年矣學者復各擅其師傳立論馳説求新角竒誕夸<lb/>
而自聖言義理者不及象數象數者不及義理又往往<lb/>
雜入偏駮小數異端曲學周邵程氏之學復昧沒而不<lb/>
明其誚王弼蔑正義厚誣妄訾悖理傷道者不可勝紀<lb/>
又甚於専門之弊矣反復壊爛遂至此極世代如是之<lb/>
<pb n="KR4d0424_WYG_029-17a"/>
逺聖人不作如是之久蠧食穿鑿如是之衆且多也又<lb/>
豈一人之専見臆戾所能蔽之哉則聖人之意終不可<lb/>
得而見矣竊嘗以為後世雖無大聖人兼綜諸聖以述<lb/>
夫聖如孔子之集大成苟不以一人自私曲學自蔽専<lb/>
門自聖削去畦町沒夷滋蔓排斥一我開示公道合漢<lb/>
魏唐宋諸儒之學順考其往逆徵其來積數千百年之<lb/>
學問數十百人之能事契其所見㑹其所得合天下以<lb/>
一心通天下以一理貫古今以一易聖一而後世百之<lb/>
<pb n="KR4d0424_WYG_029-17b"/>
聖十而後世千之遡流求原問津以濟乎道則亦庶乎<lb/>
其可也故不自揆嘗欲論次孔子以來述易而有合於<lb/>
聖人者纂為一書而未能也中統元年詔經持節使宋<lb/>
宋人館於儀真留而不遣五六年間頗得肆意經傳及<lb/>
被刦殺出居别室益曠寂無事乃據所有書及故所記<lb/>
憶者自孔子以來迄於今凡訓詁論説諸所註釋覈其<lb/>
至精去其重複義理象數兼采並載巨細不遺不徵其<lb/>
人惟是是與各以世代第其先後凡諸經傳子史百氏<lb/>
<pb n="KR4d0424_WYG_029-18a"/>
易之自出而不謬聖人必當闗渉引用者亦各依世次<lb/>
編入其流入老佛異端曲説非聖人意者則盡刋黜夫<lb/>
漢魏傳註之學則至於魏王氏唐宋論議之學則至於<lb/>
宋程氏故備録二氏以為諸家折衷經有所見聞者則<lb/>
彌縫其闕而要終之且徵之厯代之得失以為易之事<lb/>
業窮源極委致諸道易神之本然以為一經之綱領疑<lb/>
而不可固必者則存而弗論以俟能者積成八十巻旁<lb/>
搜逺蹈創圖立説為太極演二十巻申明列聖及諸儒<lb/>
<pb n="KR4d0424_WYG_029-18b"/>
餘意共為一百巻易之成俶落周世謂之周易近世或<lb/>
單稱易及大易等以為題而不言周有未當言者故仍<lb/>
稱周易孔子為經作傳既謂之傳矣後之人復為傳註<lb/>
則皆傳外之傳也故曰為外傳且示不敢自同於聖人<lb/>
之作也然亦未敢自為成書後來繼今或别有所得當<lb/>
復增入云九年春正月立春日郝經序<lb/>
　　　續後漢書序<lb/>
漢建安末曹氏廢漢自立稱魏孫氏據江左僭號稱吳<lb/>
<pb n="KR4d0424_WYG_029-19a"/>
昭烈以宗子繼漢即位於蜀討賊恢復卒莫能相一而<lb/>
折入於晉晉平陽侯相陳壽故漢吏也漢亡仕晉作三<lb/>
國志以曹氏繼漢而不與昭烈稱之曰蜀鄙為偏霸僭<lb/>
偽於是統體不正大義不明紊其綱維故稱號論議皆<lb/>
失其正哀帝時滎陽太守習鑿齒著漢晉春秋謂三國<lb/>
蜀以宗室為正魏雖受漢禪晉尚為纂逆蜀平而漢始<lb/>
亡上疏請越魏繼漢以正統體不用宋元嘉中文帝詔<lb/>
中書侍郎裴松之采三國異同凡數十家以註壽書補<lb/>
<pb n="KR4d0424_WYG_029-19b"/>
其闕漏辨其舛錯績力雖勤而亦不能更正統體厯南<lb/>
北隋唐五季七百有餘歲列諸三史之後不復議為也<lb/>
宋丞相司馬光作通鑑始更蜀曰漢仍以魏紀事而昭<lb/>
烈為僭偽至晦庵先生朱熹為通鑑作綱目黜魏而以<lb/>
昭烈章武之元繼漢統體始正矣然而本史正文猶用<lb/>
壽書經嘗聞縉紳先生餘論謂壽書必當改作竊有志<lb/>
焉及先人臨終復者遺命斷欲為之事梗不能中統元<lb/>
年詔經持節使宋告登寳位通好弭兵宋人館留儀真<lb/>
<pb n="KR4d0424_WYG_029-20a"/>
不令進退束臂抱節無所營為乃破藁發凡起漢終晉<lb/>
立限斷條目以更壽書乃作表記傳録諸序議贊十二<lb/>
年夏五月令伴使西珪借書於兩淮制使印應雷得二<lb/>
漢三國晉書遂作正史以裴註之異同通鑑之去取綱<lb/>
目之義例參較刋定歸於詳實以昭烈纂承漢統魏吳<lb/>
為僭偽十三年冬十月書成年表一巻帝紀二巻列傳<lb/>
七十九巻録八巻共九十巻别為一百三十巻號曰續<lb/>
後漢書奮昭烈之幽光掲孔明之盛心祛曹丕之鬼蜮<lb/>
<pb n="KR4d0424_WYG_029-20b"/>
破懿昭之城府明道術闢異端辨姦邪表風節甄義烈<lb/>
核正偽曲折隠奥傳之義理徵之典則而原於道徳推<lb/>
本六經之初苴補三史之後千載之蔽一旦廓然矣古<lb/>
之為書大抵聖賢道否發憤而作屈平離騷馬遷史記<lb/>
皆是也然皆曀昧一時流光百世故韓愈謂以彼較此<lb/>
孰得孰失今拘幽之極而集是葢亦失中之得古人之<lb/>
志也嗚呼安得復於先君而告卒事乎十有五日庚子<lb/>
具位陵川郝經序<lb/>
<pb n="KR4d0424_WYG_029-21a"/>
　　　玉衡真觀序<lb/>
人並天地為三極其為道則一凡義理象數皆所固有<lb/>
學必周知然後為至已是以聖人仰觀俯察範圍曲成<lb/>
推步占候以為大法著之詩書六藝謂夫人而所當知<lb/>
也故自天子至於列國各有官守以世其業其法家至<lb/>
日見猶夫土田疆理州閭井邑人能道之於是一世之<lb/>
人莫不知天祇畏奉事恐懼修省通三極為一敬貫萬<lb/>
變為一誠天命不違人心人事合於天道天與人一純<lb/>
<pb n="KR4d0424_WYG_029-21b"/>
而無間所以為二帝三王之世也及周之衰如螮蝀巷<lb/>
伯大東定之方中漸漸之石等作皆細民宦寺役徒之<lb/>
辭亦能言天以為風其列國名卿賢大夫于變異之際<lb/>
道其所以然言君而迪畏乎天如禆竈梓慎萇𢎞晏嬰<lb/>
往往有之仲尼之門顔閔而下七十子三千之徒問學<lb/>
之際一不及曾子子思孟子著書難疑答問而亦弗及<lb/>
皆知其法以為常事置而弗論文武之道在人而先王<lb/>
之澤未斬也至戰國縱横異端並起道厖術雜莫不以<lb/>
<pb n="KR4d0424_WYG_029-22a"/>
人勝天天人始二視天夢夢于巳無與放辟邪侈無所<lb/>
顧忌怪異疊出不知警懼益殺人以逞卒皆大亂亡滅<lb/>
其遺書古法或有知者如子韋唐昧尹臯甘公石申吕<lb/>
不韋各専門名家無復大聖大賢之能事一世之通學<lb/>
為隂陽數術之流矣然賴數子傳其緒業漢興學者得<lb/>
以尋繹於是張蒼司馬談及子遷鄧平唐都落下閎董<lb/>
仲舒劉向揚雄班固馬續張衡鄭𤣥劉洪譙周皆著書<lb/>
推衍而翼奉李尋谷永蘓竟郎顗襄楷蔡邕于昏君亂<lb/>
<pb n="KR4d0424_WYG_029-22b"/>
朝横身論列壓之以天懼之以禍使聞者奪氣流汗謂<lb/>
之天諫大有功于漢室于是四百年間復知畏天有三<lb/>
代之風焉南北七代其太史多能占測以言休咎儒者<lb/>
則猶有崔浩髙允漢氏之遺烈也隋唐以來學者以為<lb/>
異端謏<hi>音小</hi>道而恥言之其星翁厯史列于有司備員而<lb/>
已復設私習天文之禁使天子至於庶民皆戴天而不<lb/>
知所以為天至有謂天變不足畏者于是三代二漢之<lb/>
學絶矣經自知讀書即嗜天官學常欲纂古遺法以合<lb/>
<pb n="KR4d0424_WYG_029-23a"/>
天人求其所以然畏法律禁忌而不敢為今上即位之<lb/>
元年詔經持節使宋告登寳位通好弭兵宋人館留儀<lb/>
真積年不遣曠寂無聊乃改修陳承祚三國志至為八<lb/>
録推本六經三傳諸子史自漢魏晉隋唐諸天官書志<lb/>
及所齎宋金源氏與本朝燕都臺司秘書為厯象録具<lb/>
述厯代星厯傳之以理既成書狀官苟宗道為之音註<lb/>
請别為一書乃更論次復加損益益之以圖象細行厯<lb/>
變異事應等類凡十二巻名曰玉衡真觀天地之道真<lb/>
<pb n="KR4d0424_WYG_029-23b"/>
觀者在璿璣玉衡所以觀之也拘幽之中仰視片天十<lb/>
餘年間凡天地日星之變徵之於書若合符節嗚呼安<lb/>
得弛習天之禁以是進讀於人君傳之學者使天下後<lb/>
世復盡知畏天哉中統十四年癸酉六月十五日丙申<lb/>
具位陵川郝經序<lb/>
　　　變異事應序<lb/>
孔子作春秋書日食地震星變議而不辨故不言其事<lb/>
應至左氏作傳始具載占侯之辭與其事應于是史記<lb/>
<pb n="KR4d0424_WYG_029-24a"/>
漢書厯代諸志皆宗其法事與變符而象占有徵矣夫<lb/>
人之善惡兆乎思慮必動乎四體而其憂喜必徵於聲<lb/>
色見於氣貌藴於内則必發於外而不能掩况事變之<lb/>
大者乎將有大故隂幾沈潛而鬼神已知其氣焰朕兆<lb/>
必見於天不能恐懼修省以圖消弭則事必效而無及<lb/>
矣嚴哉懍懍乎天人之際甚可畏也君子所以懲忿窒<lb/>
慾慎獨而戒於屋漏絶惡於未萌弭變於幾先也邵康<lb/>
節曰思慮未發鬼神莫知不由乎我更由乎誰思慮之<lb/>
<pb n="KR4d0424_WYG_029-24b"/>
先藏宻之地閑邪存誠可不務乎故修省於無變之時<lb/>
者上也遭變而修省者次也事變尋至而不悟者刑戮<lb/>
之民也紀變異徵事應布列簡牘以詔以告其扶助道<lb/>
教至班固漢志曰古厯五星之推亡逆行者至甘氏石<lb/>
氏經以熒惑太白為有逆行夫厯者正行也古者天下<lb/>
太平五星循度亡有逆順日不食朔月不食望自周室<lb/>
衰亂臣賊子師旅數起刑罰失中雖其亡亂臣賊子師<lb/>
旅之變内臣猶不治四夷猶不服兵革猶不寢刑罰猶<lb/>
<pb n="KR4d0424_WYG_029-25a"/>
不錯故二星與月為之失度三變常見及有亂臣賊子<lb/>
伏屍流血之兵大變乃出甘石氏見其常然因以為紀<lb/>
皆非正行也劉向亦言日月食及五星逆行非太平之<lb/>
常自周以來人事亂故天文應之遂變耳是殆不然夫<lb/>
有人事即有天變雖聖王在位極治之世不免於疾病<lb/>
憂戚死喪誅罰更革廢置予奪征討而天地日星亦不<lb/>
無崩震鳴裂薄食移徙飛流逆順伏見犯守苐治世鮮<lb/>
而小亂世多而大耳以黄帝堯舜禹湯文武周公之治<lb/>
<pb n="KR4d0424_WYG_029-25b"/>
亦有征伐戰鬭流放誅殛拘幽誣誚叛逆崩殂之事其<lb/>
九年之水七年之旱桑糓共生大風拔木等亦書于策<lb/>
豈天地無變二星不逆行乎且仰觀俯察推測占稽皆<lb/>
聖賢之能事其書之必備苐以秦人焚滅典籍二帝三<lb/>
王之簡策暨西周之行事皆沒而不得聞故其變于事<lb/>
不可徵也賴孔子作春秋左氏為春秋作内外傳東都<lb/>
以來纔見一二變應可得而述固向據之遂為周衰日<lb/>
月始食五星始逆行甘石所紀非正豈通識哉今據春<lb/>
<pb n="KR4d0424_WYG_029-26a"/>
秋左氏傳國語託始於周幽王據史記二漢書三國志<lb/>
晉書終於晉恭帝宋高祖之簒上記其變下列其事各<lb/>
别為章凡一千一百六十九年君臣父子之間中國外<lb/>
域之際兵戎之起誅殺之行崩薨之象簒弒之端僭叛<lb/>
之由割裂之勢専擅之故亂亡之本自王而霸自霸而<lb/>
雜日流日下兆變於上應之於下者亦巳備極姑為占<lb/>
候之案其占法已各具經星緯曜諸星氣本宫下故皆<lb/>
畧而不書<lb/>
<pb n="KR4d0424_WYG_029-26b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　陵川集巻二十九<lb/>
</p>
<p>
</p>
  </div>
</body>
</text>
</TEI>
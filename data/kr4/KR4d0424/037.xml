<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>陵川集巻三十七</head> <lb/>
    <p>
<pb n="KR4d0424_WYG_037-1a"/>
欽定四庫全書<lb/>
　陵川集巻三十七<lb/>
　　　　　　　　　　　　　元　郝經　撰<lb/>
　　使宋文移<lb/>
　　　宿州與宋國三省樞密院書<lb/>
大䝉古國信使翰林侍讀學士郝經等謹再拜奉書於<lb/>
宋國三省樞宻使相國公閣下經等欽奉聖旨賫擎國<lb/>
書前徃宋國告登寳位仍布弭兵息民意比及啟行即<lb/>
<pb n="KR4d0424_WYG_037-1b"/>
還江上兵告諭沿邊萬户俾各守故屯撤去哨騎不得<lb/>
挑亂生事令山東淮南行省李公遣劉仙等二人入楚<lb/>
州通報而無來音又令漣州總帥移公文㑹問云不知<lb/>
所在五月十五日經等一行至邊於是再發關移自漣<lb/>
州入楚州以復前事仍請入國日期至今不報以節次<lb/>
靄昧至於差池不能明主上盛意改途㨗出駐劄蘄陽<lb/>
今副使劉人傑叅議髙翿親徃計議敢布腹心於閣下<lb/>
竊聞明月之珠夜光之璧以暗投人則必按劍無因而<lb/>
<pb n="KR4d0424_WYG_037-2a"/>
至前也疾雷破山烈風震海而不懼安於故常也故無<lb/>
因而至者應之而不失安於常者而知其變惟知者能<lb/>
之天下之事幾而巳矣顧乗而處之者何如也變故方<lb/>
殷幾㑹鼎至乗之而不失則無因而至者不疑安於故<lb/>
常者而知懼處得其當天下無事而生民被其澤不能<lb/>
乗而失之則無因而至者而為之疑安於故常者而不<lb/>
知變以至變故紛拂不可救藥而天下被其毒葢天下<lb/>
之勢治亂相㝷禍釁相紐其幾無窮而變故亦無窮乗<lb/>
<pb n="KR4d0424_WYG_037-2b"/>
而處之者宜重慎而審之也天下之大亂必出於大治<lb/>
天下之至危必出於至安天下之大憂虞必出於無虞<lb/>
戰之負出於勝事之失出於得惟其忽而不審執而自<lb/>
蔽不知倚伏之幾安於常而不知變是以至於是而不<lb/>
能復一日雖悔而莫之追也國家光有天下五十餘年<lb/>
其用兵於江淮者幾三十年兵勢之振莫甚今日取東<lb/>
海下巴蜀平大理圍武昌克漣水穿徹二廣至於湖湘<lb/>
縱兵長驅幾至呉㑹有一天下之勢鴻毛衡風似有所<lb/>
<pb n="KR4d0424_WYG_037-3a"/>
不足舉而一旦斂兵而退又先之以信使是無因而至<lb/>
前也其飄忽振蕩騰擲宇宙忽去忽來徃年之常而彼<lb/>
國亦以為常其中有非常者而不知是安於故常也無<lb/>
因而至而弗之信安於常者而以為常是忽而不乗過<lb/>
計而不審閣下必不之知也無因而至者果無因乎進<lb/>
退之常果如常乎幾㑹之來所繋甚大不可因仍苟且<lb/>
執於一偏而泥於虚文以為我國情狀不可測擯而不<lb/>
以信義待是幾一失而暴國之禍復起矣當國者宜重<lb/>
<pb n="KR4d0424_WYG_037-3b"/>
慎而審之也今日斂江上之兵先輸平之使豈師旅不<lb/>
及曩時歟將帥不及曩時歟甲兵車騎不及曩時歟五<lb/>
十年之儲蓄不能一朝用歟土地加於舊而賦力倍於<lb/>
前聨西海者五十萬控東陲者三十萬自大理至於漣<lb/>
海帶甲百萬兵力崛阜莫之與京無故而斂兵無故而<lb/>
先信使此無他主上如天之仁曠世之義也徃嵗主上<lb/>
在潛邸時先皇帝畀以東師俾之東出比師之行其舊<lb/>
獲俘囚如張都統輩及所在拘繫間探人等皆縱歸之<lb/>
<pb n="KR4d0424_WYG_037-4a"/>
渡淮而南諸山堡砦所得生口皆撫而安之而去下不<lb/>
殺之令使宣撫楊惟中出先前茅布宣恩信及其渡江<lb/>
如滸黄洲青山磯市初未嘗戮一人至於武昌先遣王<lb/>
一清開喻而彼守臣執而殺之又射殺一肺腑大官於<lb/>
是始下令具攻具以為肉薄骨并殺人盈城實非本心<lb/>
故雖合長圍而攻之不急也若彼國當時不殺信使少<lb/>
加以禮可退師成盟經等侍從左右聖意仁隱好生惡<lb/>
殺實所具知大官元臣請長驅入臨安主上以為江南<lb/>
<pb n="KR4d0424_WYG_037-4b"/>
治平三百餘年其民物繁夥居室櫛比吾若徑徃則皆<lb/>
躪藉矣生靈何辜而吾若是是獨非吾民乎遂不徃聞<lb/>
先皇帝上僊乃置師而去乗傳北歸徳澤既深天命攸<lb/>
屬親王四十餘人及藩方侯伯㑹於開平共行推戴既<lb/>
踐阼謂諸王近臣曰朕欲息兵安民乆矣而弗克為今<lb/>
在朕矣遂命河南經略使史公徃江上詔諸軍各還故<lb/>
屯命山東淮南行省李公於楚州通國信而命經等充<lb/>
國信使副奉國書以徃其書辭一依今國名分未定與<lb/>
<pb n="KR4d0424_WYG_037-5a"/>
國平交例南北睽裂好聘不通五十餘年天誘其衷幸<lb/>
而集此而乃不報未知何如必以為如王楫矣王楫挾<lb/>
兩國而庇一身言于北則以為降使於南則以為和終<lb/>
於兩國交兵而身以之斃今則不然也以為三十年間<lb/>
佳兵毒民禮義不通使使先徃欲崇禮義而弭兵兇也<lb/>
必以為如术速門譚浩矣术速門譚浩逢迎徼倖以不<lb/>
直之辭要難行之事貪于跋㚄啓釁重怨以其不納歸<lb/>
而生事辱國而傷來使激萬乗之怒使之投袂而起連<lb/>
<pb n="KR4d0424_WYG_037-5b"/>
兵數年屍骸委積魚肉生民長惡崇禍今則不然也以<lb/>
為待人以禮而不以力服人以道而不以勢尊人而後<lb/>
自尊安人而後巳安先之以敬讓而不以争導迎和氣<lb/>
天必悔禍至治可期也是皆冀於曩時有為而為非無<lb/>
因而至也且通好之利不在於北而在於南非惟今日<lb/>
振古巳然昔孫氏據有江東僅能立國稱臣於魏而乃<lb/>
敢王殷浩桓温連年北伐終至敗折宋髙祖文帝屢為<lb/>
大舉亦未嘗得志足以自敝王羲之謂江左立國賴萬<lb/>
<pb n="KR4d0424_WYG_037-6a"/>
里長江畫而守䕶風寒之處不過數四大抵江北羈縻<lb/>
而巳此誠至論葢江淮立國以之自守則僅足以之侵<lb/>
伐則不宜故終之呉為晉平陳為隋平江陵為唐平徃<lb/>
事則亦巳矣自宋有國以來西北二邊常為祖宗患冦<lb/>
凖與契丹定盟治平者百有餘年宣靖壞盟終以失國<lb/>
髙宗渡江善於處變俾秦檜以盟合神聖之子母歸二<lb/>
帝之客柩治平者二十餘年孝宗㝷盟治平者五十餘<lb/>
年是其明效大騐閣下所熟復而日省者也孰利孰害<lb/>
<pb n="KR4d0424_WYG_037-6b"/>
孰得孰失巳事遄徃皆可為監無因而至可不察歟今<lb/>
主上聖度優宏開白炳烺好儒術喜衣冠崇禮讓踐阼<lb/>
之初以為創法立制非耆舊英賢則不可乃起宋子貞<lb/>
於東平王文統於益都劉肅於彰徳許衡於覃懷其餘<lb/>
茂異特達弓旌相望使之論定統體張布綱維以為善<lb/>
治必當偃兵如金源大定之初則可矣故特用經等不<lb/>
以䝉古囘鶻參注其将發命㑹諸王大臣於齊宮蠲日<lb/>
告天以明誠心令經等乗驛速徃軍囘使入信國家明<lb/>
<pb n="KR4d0424_WYG_037-7a"/>
信使麾遄出莫不顒顒以為至治之君開兩國之泰也<lb/>
地廣兵雄戰盛攻取乃能遽爾霽威宿鋭屈巳伸義先<lb/>
人以禮是曠世之幾不可失也何乃再為通信邈然不<lb/>
報且彼國邇年以來兩淮殘破四川陷沒二廣透漏江<lb/>
面綻缺如開達䕫門施黔邕桂巖險之阨塞沿江上下<lb/>
羊羅采石舟師之出没通泰而下新河料角海道之徑<lb/>
㨗我之師徒將帥莫不悉知昔以為憚而今不以為憚<lb/>
曩以為難而今不以為難上流在所可以下江面在所<lb/>
<pb n="KR4d0424_WYG_037-7b"/>
可以渡斡腹在所可以出如秋髙馬肥再為之舉兵釁<lb/>
一動未可卒解三百年之文物數十世之累積可為憂<lb/>
巳若剷去疑阻以承天休弭兵息民申畫疆理通天下<lb/>
之一氣合南北之太和蘇潤瘡痍補葺傾敗舒釋靈長<lb/>
締結歡悦明月夜光實為彼國之寳安於夏屋破山之<lb/>
雷振海之風不作挈倚伏之幾置泰山四維三代可以<lb/>
四歴年可以過漢而不止於唐閣下亦與先正比隆而<lb/>
與享安寧之福矣如信矯誣身而不國以負為勝以危<lb/>
<pb n="KR4d0424_WYG_037-8a"/>
為安以有事為無事以誠為詐以變為常先來之使為<lb/>
可疑諸軍之囘為不武北方遂可玩南方真可强異日<lb/>
必有任其責者故是行也非為我國葢為彼國非為我<lb/>
生靈葢為彼生靈不宜疑貳遷延牽於多議利害明白<lb/>
一言而决矣尤無以退師為不武而無意於取也彼之<lb/>
將帥多崇飾虛名以徼爵賞初以復讎攻蔡金源氏滅<lb/>
我師北還又以收復兩京灑掃山陵而犯河南遂敗盟<lb/>
約使江淮之民塗炭至今崇虚名而受實禍利歸將帥<lb/>
<pb n="KR4d0424_WYG_037-8b"/>
禍及生靈茅土相聨節鉞相望而遺民安在抑可哀巳<lb/>
今師之退又必自以為功而以我無意於取而無能為<lb/>
也昔國家破金師於澮河遂斂兵而去金人以為無意<lb/>
於取中興可期恬不為慮既滅西夏平西域旋斾東指<lb/>
一舉而取之今之師還使入果無意乎倚伏之幾不可<lb/>
不察也崇明信昭大義乗時挈㑹安民而固社稷成不<lb/>
世之盛事掞鴻烈於無窮挽囘元氣春動山河離析分<lb/>
崩幽厄憔悴盡為改色可不為乎經等不佞敢肆騰口<lb/>
<pb n="KR4d0424_WYG_037-9a"/>
説張布鼓於雷門葢疆理限越區區茅塞不能縷悉故<lb/>
罄竭狂斐冒於一言惟閣下孚照暑勇方盛萬望永綏<lb/>
鈞履膺受厚福不宣<lb/>
　　　宿州再與三省樞宻院書<lb/>
大䝉古國信使翰林侍讀學士郝經等再拜奉書於宋<lb/>
國三省樞宻使相國公閣下經等欽奉聖旨賫擎國書<lb/>
入宋國告登寳位仍布弭兵息民意自四月終至邊漣<lb/>
楚上下累移文牒至於宿州又具書縷悉寂無來音禮<lb/>
<pb n="KR4d0424_WYG_037-9b"/>
部郎中劉人傑親徃計議亦不為報使居河麋露宿茇<lb/>
舎甚非所以待使人之意我以禮義奉辭而徃而彼擯<lb/>
蔑鄙外一不以禮義荅古者兵交使在其間今退師輸<lb/>
平墮讎崇好不審髙明何故之以而為若是昔楚晉列<lb/>
國欲弭兵而安諸侯猶兩釋纍囚鍾儀如楚荀罃如晉<lb/>
各使求成矧於堂堂兩朝鏖兵聨戰乆無期日今日之<lb/>
事幸而集此方之晉楚不既大矣乎而乃不報如石投<lb/>
水如矢搭地藴蓄疑慮必有所在以僕規測殆無藏覆<lb/>
<pb n="KR4d0424_WYG_037-10a"/>
特遷怒重怨欲為孑孑報復之計夫搖蕩疆埸撑裂藩<lb/>
垣荼毒生靈互為吞噬皆巳事既徃於今日何有使麾<lb/>
臨境拒而不納漫為閼塞使得以窺為國淺深而示人<lb/>
以不廣僕等非汲汲求入亦非貪仕冒進徒為口説者<lb/>
以為兩國暴骨幾三十年遺黎殘姓殆欲殱盡上天悔<lb/>
禍主上踐阼首用僕等畀以和議康濟瘡痍於是振衣<lb/>
束髮慨然啟行副使何道寧本臨安人既入我朝著道<lb/>
士服主上在潛邸時即以議和為請主上許之曰俟一<lb/>
<pb n="KR4d0424_WYG_037-10b"/>
日當行既踐阼遂命與僕偕行僕等若知其不可亦非<lb/>
妄行者近朝廷聞猶未入境有詔北還且言秋髙馬肥<lb/>
當整六師載為南伐僕即上章以為劉君等既入必不<lb/>
可行而後旋斾葢以朝廷初發二使一入髙麗一入宋<lb/>
國使髙麗者未入其境而使者兩輦繼至項背相望一<lb/>
賀登寳位一請復故疆主上嘉之而許其請且於北京<lb/>
遼東搜括髙麗人户送還本國於是髙麗遣子入侍僕<lb/>
等自離輦轂幾踰三月未見次第巳被責問區區之心<lb/>
<pb n="KR4d0424_WYG_037-11a"/>
以為此幾一失邊釁復動兵連禍結何時而巳寧負稽<lb/>
緩罪戾堅為之待庶幾有成明主上之意活兩國之人<lb/>
雖斥逐戮辱死且無恨僕等乆聞髙議是其利害白日<lb/>
正中不必葢覆牽於多議奉天子之恩命而乆於河上<lb/>
盤桓而不進豈為僕等之辱亦閣下之所惡不免喋喋<lb/>
再為具此以重干凟秋暑未艾萬望惠綏鈞履膺受厚<lb/>
福不宣<lb/>
　　　與宋國兩淮制置使書<lb/>
<pb n="KR4d0424_WYG_037-11b"/>
經頓首再拜啓邇者欽承朝命猥備行人荷仁綸奉信<lb/>
函乗驛而至境上疆埸之吏不時達於是駐泊於五河<lb/>
朱秦二君至云執事開閫而國信始達且揄揚髙議於<lb/>
是願見之心益切以為鍧鍧之金聲炳炳之玉光輝映<lb/>
蕩洞者有日乃今舎舟而騎蹈陸去水徑移儀真天嗇<lb/>
厥幸而莫之見也雖然義同氣合則楚越肝膽背馳殊<lb/>
趣則對面九疑胷中之所茹塞將以爼豆於左右者敢<lb/>
自靳乎嘗以為士之為學期於有用不區區於浮末天<lb/>
<pb n="KR4d0424_WYG_037-12a"/>
之與巳者大而已自小賦畀者皆有用而巳自棄之也<lb/>
夫道以用而見天地萬物皆是也其或無用則天地萬<lb/>
物息人所以裁成輔相使天地萬物各盡其用而不使<lb/>
之息者也生生而不窮化化而不巳任重道逺而不斃<lb/>
特立獨行而不搖嶷㟧自致不與草木腐而埃塵蜚為<lb/>
有用之學待有用之幾行有用之事或遇或不遇或成<lb/>
焉或否焉命與時不可期故有一時之用有一世之用<lb/>
有萬世之用不虛生不妄為則建一時之事業建一世<lb/>
<pb n="KR4d0424_WYG_037-12b"/>
之事業建萬世之事業事業雖殊而期于有用一也學<lb/>
而有用而終不遇則亦命焉耳矣學而無用與遇而不<lb/>
能以自用事幾去而功業墮失道左見安視天民之斃<lb/>
而莫之顧使天地萬物壞而俱不能以用可以為士乎<lb/>
哉僕始知為學則以是自淬厲憤悱以崛起嘗自誦曰<lb/>
不學無用學不讀非聖書不務邊幅事不作章句儒以<lb/>
為不屈則無以信不積則無以用乃束髮頓脰箝以益<lb/>
宻索太極之藴鑿混沌之竅閉關塞隊絶彼柔道進明<lb/>
<pb n="KR4d0424_WYG_037-13a"/>
以晦續晝以夜求夫體以致夫用奪造化者有年而無<lb/>
幾與時不可用也乃剷欲樹志削去世蔓累九鼎以不<lb/>
移挽萬牛以不囘以天下之至静觀天下之至動必可<lb/>
行可用也而後起今主上在潛開邸以待天下士徵車<lb/>
絡繹賁光丘園訪以治道期於湯武嵗乙夘下令來徵<lb/>
乃慨然啓行以為兵亂四十餘年而孰能用士乎今日<lb/>
能用士而能行中國之道則中國之主也士於此時而<lb/>
不自用則吾民將膏鈇鉞糞土野其無孑遺矣故主上<lb/>
<pb n="KR4d0424_WYG_037-13b"/>
踐阼首有是舉即命僕以行將以彗積年之凶釁頓百<lb/>
萬之鋒鋭存億兆之性命合三光五嶽之氣一四分五<lb/>
裂之心推九州四海之仁發萬世一時之機盡天地萬<lb/>
物無窮之用建天下後世無疆之事業以正人極以迓<lb/>
天休是以主上以是命僕而不疑僕亦受之而不辭四<lb/>
月維夏冒暑而南既至邊方為憒憒朱秦二君繼至聞<lb/>
執事開閫賈公為相乃指天而賀以為有用之學今真<lb/>
有用矣於是開露肝臆觸忌冒諱作為一書言當世事<lb/>
<pb n="KR4d0424_WYG_037-14a"/>
達於賈公以其不報又繼以書及再為公移於執事非<lb/>
敢妄意狂斐以為二公之徳之懿作新政治乗幾與時<lb/>
其措置云為必大有以異於前日主上踐阼於北二公<lb/>
登拜於南而僕有是行一世之事業與萬世之事業可<lb/>
由此而建生民自是而生矣於是忘其固陋不自量揆<lb/>
蕪辭蔓語勇不自制喜而為之多激而為之切倒廪傾<lb/>
囷無所藏葢似大而誇其實懇惻昭著至盡而明也凡<lb/>
辦天下之大事必立天下之大節而一之以誠豈區區<lb/>
<pb n="KR4d0424_WYG_037-14b"/>
小智孑孑小數掩匿蔽昧而襲取之者所能哉故僕不<lb/>
敢竭盡也二書既備又屢言於關移關移既切又誓言<lb/>
於書式越行人之例負僭易之責裯複周悉期於一悟<lb/>
在僕者亦既盡矣其成與否則在執事於賈公執事顓<lb/>
面正朝賈公秉鈞當國合符應契中外持衡天開此幾<lb/>
為二公用治亂安危實此乎在其保合太和使羣生咸<lb/>
遂濡龎澤於不竭張鴻休於不朽致君於堯舜躋民於<lb/>
仁夀干戈不試朔南無虞遺黎殘姓復見慶厯大定之<lb/>
<pb n="KR4d0424_WYG_037-15a"/>
治天地萬物各盡其用者惟所命挑怨興禍使鋒鏑餘<lb/>
民殘盡而無孑遺者亦惟命僕之事業業巳如是使卒<lb/>
有用對揚主上知遇不負於初心與所學者惟所命使<lb/>
之㚄跋顛沛學於有用而卒無用者亦惟命雖然賈公<lb/>
於執事學際天人為一世元氣致位將相生民休戚之<lb/>
所係其所負任者亦自重矣又何俟僕淺淺之言哉嗟<lb/>
夫士之所患無時與不遇故有終身不能立一事者無<lb/>
時與不遇猶不忍自棄也猶著書垂世託之空言以自<lb/>
<pb n="KR4d0424_WYG_037-15b"/>
見至於孟軻之距詖行放滛辭以承三聖議者猶以為<lb/>
功不在禹下矧於得時行道撥亂世反之正厝天下於<lb/>
治安者哉天道循環無徃不復金亡以來兵亂極矣極<lb/>
而必治理勢然也故剥之上九稱碩果不食桓公無王<lb/>
而十年書王變風終陳而繼以豳聖人立經陳紀以為<lb/>
治極必亂亂極必治也今北朝則主上踐阼急於為治<lb/>
南朝則二公登拜咸與惟新事幾鼎來和氣荐至則僕<lb/>
之所學果有用矣自到五河及移沙洲綿歴五月書劄<lb/>
<pb n="KR4d0424_WYG_037-16a"/>
關移一無所報今始南轅大懼鄙外不能自進於門墻<lb/>
於是又為喋喋顧瞻江淮風濤滿筆胷次餘波亦為從<lb/>
臾不知江浄天澄徹去藩垣兩無猜阻竟在何日賈公<lb/>
望重地絶巳重干凟不敢復陳區區之心惟執事是望<lb/>
未卜良晤冬律權輿萬望對時綏育膺受厚福不宣<lb/>
　李制置囘書庭芝頓首拜啟奉使翰讀大學士比勞<lb/>
　徒御來次淮壖知使指雅在弭兵綣惟我朝以仁立<lb/>
　國儻信義交孚南北息警此聖主所樂為者一再承<lb/>
<pb n="KR4d0424_WYG_037-16b"/>
　問備認輸情苐信使以美意而來松夀乃懷姦以逞<lb/>
　修南城闖北鎮幸我先備得以勝之以此而和殆類<lb/>
　欵我今閫外方且飭備於行人之事未敢轉聞且令<lb/>
　潘鎮參具白此意必使松夀無害於成然後執事始<lb/>
　可啣命造朝也冬寒更兾珍嗇不宣十一月日庭芝<lb/>
　頓首拜啟奉使翰讀大學士<lb/>
　　　再與宋國兩淮制置使書<lb/>
經頓首拜啟自到境内既䝉改館復令幕中名徳致書<lb/>
<pb n="KR4d0424_WYG_037-17a"/>
置燕敬佩至意茲承朝命宣賜銀絹而加恩禮雖朝廷<lb/>
推仁實惟執事孱就之自出益為感刻然自陛辭南轅<lb/>
星窮嵗易束臂舍館坐糜饔牢近過天基節方具劄拜<lb/>
辭而有是命馮馮翼翼以為便當束載而復寂然益為<lb/>
踧踖不寧事非難處不知何故之以而淹逺如是前書<lb/>
以淮安之役相訝今見省劄猶斥而不置淮安之役經<lb/>
等何與政所為魯酒薄而邯鄲圍者也夫邊將之事行<lb/>
人之禮初不相干况我輩乃主上之使非李公之使欵<lb/>
<pb n="KR4d0424_WYG_037-17b"/>
兵之計殆不其然苐恐嵗月淹乆聘使不出中間藴蓄<lb/>
别起端倪李公素號驍雄而又驟勝一旦折辱不能寸<lb/>
克則乗驛而上以拘信使平南城激怒廟堂移檄諸鎮<lb/>
而起忿兵東務方作嗇人在野飄忽而入再為揚塵則<lb/>
貴朝必起應兵兵端一交禍亂何時而巳使人何日而<lb/>
歸乎且青齊塔察國王之分土而李公王之妹婿也伯<lb/>
姬雖殁叔姬復來今王有定策之功而士馬精强必相<lb/>
率而致怒故宜早令我輩北還經雖不武亦能以理譬<lb/>
<pb n="KR4d0424_WYG_037-18a"/>
解而抑其鋒其修南城襲北城戰淮安亦得敷奏明其<lb/>
師之曲直顧惟方今之事無大於此而無急於此者宜<lb/>
急而反緩何也抑又思之以堂堂大宋而與區區一鎮<lb/>
將校短量長而屢以為辭得無使人得以窺其淺深而<lb/>
擬議之乎嗚呼中州遺士鋒鏑之餘收其驚魂引其餘<lb/>
息營緝鳩贊締和圖安囘生意於寒原泮冰天於雪國<lb/>
發為陽春再立元氣而有主上斷然行此雖云天意亦<lb/>
人力也治亂之幾於是乎在後來之英俊一世之豪傑<lb/>
<pb n="KR4d0424_WYG_037-18b"/>
斂羽毛待風飈伺隙而投間者莫不引領拭目共觀此<lb/>
舉頓兵鋒之鋭服豪傑之心塞覬覦之意老悍健之師<lb/>
雖不墮都銷甲使之戢縮自退而無所施厝天下於治<lb/>
安此其時矣議者必曰北方有故姑留信使吾當收卞<lb/>
莊之利或以為故境可復中原可圖聽𤣥謨所陳豈無<lb/>
封狼居胥意以是而稽遲殆必誤國夫南北之事漢晉<lb/>
以來至于今其成敗皆可考親仁善鄰則治締怨連禍<lb/>
則亂無出此二者自非大亂滅亡一彼一此徒以斃民<lb/>
<pb n="KR4d0424_WYG_037-19a"/>
羲之之書蔡謨之議藥石之言也矧於自古易代之際<lb/>
不無小梗骨肉之間豈皆安和周之管蔡漢之呉楚唐<lb/>
之巢隠皆是也雖或稱亂終以殘滅詎可以是為利而<lb/>
墮好崇讎乎今主上應期開運資賦英明喜衣冠崇禮<lb/>
樂樂賢下士甚得中土之心乆為諸王推戴稽諸氣數<lb/>
觀其徳度漢髙帝唐太宗魏孝文之流也故宜先於此<lb/>
復以成歡盟夫内交於牽聨有故之際則易求成於安<lb/>
强無事之時則難此經所以披露肝臆不避僭易借箸<lb/>
<pb n="KR4d0424_WYG_037-19b"/>
而為籌者也事至今日處置云為在君相與執事君相<lb/>
則不敢干瀆以重取罪故又振凌滯氣撼搖枯舌强為<lb/>
一鳴而復於執事也庶幾與此新嵗共成陽和發育萬<lb/>
物咸躋仁夀<lb/>
　　　上宋主請區處書<lb/>
大䝉古國信使翰林侍讀學士郝經等謹昧死載拜獻<lb/>
書于大宋皇帝闕下前嵗三月主上踐阼命經等奉書<lb/>
告登寳位輸平繼好弭兵息民經等草芥固不足以奉<lb/>
<pb n="KR4d0424_WYG_037-20a"/>
揚明命然亦不敢貪冒行李昧於一來以乆聞陛下仁<lb/>
聖而主上亦以仁行竊不自揆庶幾兩朝之仁因是以<lb/>
達於天下於是沛然而行而不忌也六月初至境上于<lb/>
五河于濠梁于儀真今凡九月夫以兩朝之大兩國之<lb/>
重生民之事之多敢自以為淹而私憚煩有欲速之心<lb/>
乎初未入境時見陛下批答王楫等事有云中孚信及<lb/>
豚魚忠信行乎蠻貊彼以善意而來朕秉至誠若夫成<lb/>
功則天也以為仁聖如此而主上又先以信使申以忱<lb/>
<pb n="KR4d0424_WYG_037-20b"/>
辭下臣獲考其無疑矣乃今綿易嵗月糜耗饔牢積委<lb/>
賚予迄無成命實為不寧顧惟經等鄙外疎逺重以羈<lb/>
旅宜乎頓滯卒不自露蒭蕘則鬷蔑之面終無異於滅<lb/>
明竊惟王者王有天下必以天下為度恢𢎞正大不限<lb/>
中表而有偏駁之意也建極垂統不頗不撓心乎生民<lb/>
不心乎夷夏而有彼我之私也故能奄有四海長世隆<lb/>
平包并遍覆如天之大使天下後世推其聖而歸其仁<lb/>
故孔子贊堯曰大哉民無能名贊禹曰吾無間然言其<lb/>
<pb n="KR4d0424_WYG_037-21a"/>
君人之度如此其道其徳乃如此也故貴朝髙宗皇帝<lb/>
有曰國家兵不及漢地不及隋民不及唐所以維持人<lb/>
心者風俗也風俗者何仁也仁者何愛利而不殺公普<lb/>
而不偏犯而不校遜而不争不以地以道不以力以徳<lb/>
不以衆以禮上下薰陶守之如一所以為三百餘年之<lb/>
命脈也太祖皇帝初受推戴入京師兵不血刃嗚咽流<lb/>
涕感人心而服天命仁之原也親平三叛置燕雲而不<lb/>
取授李彛興以節鉞仁之度也創業垂統闊略宏逺立<lb/>
<pb n="KR4d0424_WYG_037-21b"/>
廣大之規模使聖子神孫儀刑世守至於太宗皇帝剷<lb/>
拾諸僭平有河東威靈大震益務徳教期於休息真宗<lb/>
皇帝澶淵之役從綏弗及反窮守約而與其成圖惟安<lb/>
治仁宗皇帝推明信義再為定盟由是海内乂安隆於<lb/>
禮義民物滋殖教化盛行遂成風俗髙宗皇帝所以推<lb/>
本而言為之力行知鞭之長不及馬腹匿瑕藏疾再造<lb/>
區夏奉安列聖保宥下民積徳累功祈天永命多歴年<lb/>
數而中興之主也聖聖相承罔有逸徳故能見遼金夏<lb/>
<pb n="KR4d0424_WYG_037-22a"/>
人之滅以至于今而紀綱正君臣和風俗厚文物盛藹<lb/>
然仁愛之治逺軼漢唐駸駸乎三代比隆也恭惟陛下<lb/>
乆御宇内仁聞四塞積徳而化内恕以仁故能遇警不<lb/>
聳釁禍不鑠今當天人厭亂碩果不食接續元氣迓衡<lb/>
弭亂之時政陛下恢𢎞正大撤去藩垣親仁善鄰墮讎<lb/>
崇好張皇一人大明公恕以天下為度之日也夫貴朝<lb/>
之與本朝初無大故三十年間雖事之殷累承通好而<lb/>
本朝多故卒無有成葢天方開亂聨戰鏖兵彗撲鼎亨<lb/>
<pb n="KR4d0424_WYG_037-22b"/>
大有以革其曲直之責亦有自任之者本朝立國五十<lb/>
餘年天將韜戢鋒鋭而底安治故令聖徳集于主上資<lb/>
賦仁明樂聞善道喜衣冠躬禮遜樂賢下士自在潛邸<lb/>
巳符人望於是致之先帝而退守藩服聘起儒生論講<lb/>
書史究明理學問以治道嘗以為創法立制乃可底平<lb/>
弭兵息民其先務也先帝嘗為大舉主上力諫諫而不<lb/>
從致有合州之役受詔東出至于渡江實非本心十餘<lb/>
年間遵養時晦將以大賚于民者今始得行故即位之<lb/>
<pb n="KR4d0424_WYG_037-23a"/>
初首命經等奔走致書此亦曠古希闊之遇南北二朝<lb/>
罕有之幾也以為揚鞭而入挂席而出即見二境玉帛<lb/>
交馳於是經等握其機汲汲而來豈意貴朝牽於疑置<lb/>
而不急必有横議以移天聰蝟起事端各陳便利自以<lb/>
為公私而不國荏釁種禍因為交亂大見鄙外以誤某<lb/>
等夫較短量長欲圖報復者淺淺之謀也姑留信使坐<lb/>
以觀變者孑孑之計也交亂輸欵以圖夾攻者良嗣之<lb/>
徒誤國之人也貴朝以仁立政陛下以仁存心夫豈必<lb/>
<pb n="KR4d0424_WYG_037-23b"/>
爾為冦讎無容為善自新必爾於擯蔑而絶之無乃亦<lb/>
有所失非聖人先王維持人心之意乎且某等之來斷<lb/>
然為之以行夙心者主上也合謀啟廸對揚天衷者欲<lb/>
親諸王也經營比次計安遺黎者六七儒生也夫狡焉<lb/>
思啟封疆以亂為利者何國蔑有燕嶺之北河湟之西<lb/>
姑置勿論藩方侯伯牙錯棊置各土其地各分其民擅<lb/>
賦專殺父死子没今一再傳年皆未及四十書傳方略<lb/>
時務情偽莫不明練而各握重兵多者五七萬少者亦<lb/>
<pb n="KR4d0424_WYG_037-24a"/>
不下二三萬比年以來鏖戰長征山川險易靡不周知<lb/>
以經觀之其寧甘於束臂坐老嵗月志富貴而已哉以<lb/>
主上英明統御有方懷服有道故皆雲從景附若今信<lb/>
使交通相與報聘申畫疆理要結好事講睦修文數年<lb/>
之間紆餘舒徐鎮壓解弛使其壯健衰猛厲弊干戈朽<lb/>
鈇鉞鈍强雄之氣潛以消沮殺戮之運庶得少囘貴朝<lb/>
祖宗仁愛風澤亦得流諸華而濟諸人以引以翼傳之<lb/>
無窮則自陛下始不然則事幾差繆威武再奮各得信<lb/>
<pb n="KR4d0424_WYG_037-24b"/>
其藴隆韝鷹柙虎掣去突出際風飈之㑹起雲霄之志<lb/>
相與牽聨共為飃颺北朝有事則南朝不能無事一塵<lb/>
河朔載渡江淮則誰復誰何聘而不報使而不入某等<lb/>
何惜苐恐異日有以歸曲而或傷累朝之仁累聖政之<lb/>
萬一也昔韓愈述破蔡之功曰凡此蔡功惟斷乃成今<lb/>
日之事某亦謂在陛下斷之而已夫天為剛徳人君體<lb/>
之剛故明明故不惑不惑故能斷斷則天下大事無不<lb/>
行亦無不成天下恃之以安也牽於多議優游不斷漢<lb/>
<pb n="KR4d0424_WYG_037-25a"/>
祚所以中衰天下亦因以亂也詩曰發言盈庭誰敢執<lb/>
其咎書曰惟克果斷乃罔後艱陛下聖學髙明英偉夙<lb/>
著何待疎逺之臣之言哉某等自啟行南轅至於入國<lb/>
南北之事一無聞知其間變故已與初終錯迕不同兩<lb/>
朝之事朝夕之間變不可必一日則有一日之變一月<lb/>
則有一月之變某等之嵗月有限兩朝之變故無窮以<lb/>
有限之嵗月待無窮之變故某等何辜哉伏望陛下仁<lb/>
覆矜閔察其螻蟻體太祖一仁之本原太宗一仁之涵<lb/>
<pb n="KR4d0424_WYG_037-25b"/>
養真宗一仁之要約仁宗一仁之風俗髙宗一仁之命<lb/>
脈不限中表不為鄙外不心乎南北心乎生民答主上<lb/>
之盛意允遺黎之傒望乗機趨㑹攄抉潛慝保合太和<lb/>
使天下後世稱陛下之仁曰五十年之兵亂至是而止<lb/>
經等亦得因依末光守先世之弊廬涵泳太平感恩佩<lb/>
徳死且不朽聘而不報使而不入因仍苟且遂成變故<lb/>
締和圖安反以稱亂陛下之仁不能及天下主上之命<lb/>
不能達則經不能共職遂墮好事負君負國自怨自艾<lb/>
<pb n="KR4d0424_WYG_037-26a"/>
永以自責亦死且不朽如申命下吏畀一明命無庸此<lb/>
輩玷汚壤土姑緩其死俾完守以歸使主上治其無才<lb/>
無術曠日淹乆卒無有成之罪亦死且不朽自至境内<lb/>
已嘗致書於執政及制閫又因給賜上表陳謝因以陳<lb/>
情顧惟經等之技之心亦巳傾盡而猶未白也故有申<lb/>
飾固陋罄竭悃赤剸劃肝肺觸忌冒諱天威不違顧豈<lb/>
敢有藉襲而或靳隠貴朝元老碩徳如雲如林陛下聰<lb/>
明神智幽遐罔蔽其處置云為必大有以允當也何待<lb/>
<pb n="KR4d0424_WYG_037-26b"/>
經言雖然言之重辭之複其間必有大善惡故春秋有<lb/>
屢書再書聖人定書則夏之書四商之書十有七周之<lb/>
書三十有二非故如是之少如是之多也君臣之間信<lb/>
則言簡而略不信則言重而繁矧於二國之間風俗不<lb/>
同好使不通信義不孚大兵之後而濟以言又閼塞頓<lb/>
阻不能成行故鬱於中而有不能巳焉者所以喋喋弊<lb/>
弊知其獲戾而不顧也陽靈扇和伏願對時育物大庇<lb/>
生民允屬塵望經等謹昧死載拜以聞<lb/>
<pb n="KR4d0424_WYG_037-27a"/>
　　　與宋國丞相書<lb/>
經頓首載拜啟太師丞相國公閣下自啣命造境授館<lb/>
儀真累䝉燕勞敬佩至意近又傳宣撫問而加給賜不<lb/>
能隨即裁謝是懼是惶經居燕趙之交在馬牛下風天<lb/>
淵海山懸邈限越而於是時巳聞執事之議渢渢灝灝<lb/>
從臾一時私相告語以為必相天子而底南北之平一<lb/>
日亦槩受其賜及主上踐阼經承乏使人則聞執事果<lb/>
膺登拜符敉寧之幾㑹隆平之運大允南北之望龎艾<lb/>
<pb n="KR4d0424_WYG_037-27b"/>
輝炳瑞日祥雲賁增天光於是趯趯而喜而莫之勝也<lb/>
昔遼主聞相温公乃敇邊吏曰無或生事中國相司馬<lb/>
矣今執事為相而主上適命輸平之使宛然翕合不無<lb/>
以司馬公之事業望於執事也夫天之所以賦畀於人<lb/>
不偶然也有是君則畀是相有是相畀是事業人之所<lb/>
以荷天之畀亦不易也相是君則行是事所以事天也<lb/>
政有所未立吾相矣吾當為立也事有所未行吾相矣<lb/>
吾當為行也以至亂有所未弭民有所未寧君子有所<lb/>
<pb n="KR4d0424_WYG_037-28a"/>
未用小人有所未去吾君之未遑吾法之未備吾相矣<lb/>
吾其能已哉及汲汲焉弊弊焉不敢少有暇逸必去必<lb/>
行而後廢者舉缺者備弊者革然後取古之人相君而<lb/>
未嘗格之君者舉而行之為一王法增益前人之光而<lb/>
為日新之政則相業至矣事君盡矣事天謹矣嘗以為<lb/>
周公相武王有未下車而行者有下車而行者至於仰<lb/>
而思之夜以繼日幸而得之坐以待旦奚為如是之急<lb/>
哉一有所未行則民有所未靖也而或自暇自逸豈先<lb/>
<pb n="KR4d0424_WYG_037-28b"/>
王相我後人日昃不食咸和萬民之意哉葢亦不得已<lb/>
也故温公作相曾不幾年新法之未便舊典之當舉者<lb/>
更易殆遍至於憂老以終天下至今稱為賢相不敢以<lb/>
急遽責去民之虐底民之寧當如是也竊惟方今之勢<lb/>
禍天下者兵福天下者和相君而宅人者當何如哉去<lb/>
其所禍就其所福可也夫為禍福者在於北成禍福者<lb/>
在於南且如北朝不肯休兵夫孰能止之雖南朝欲休<lb/>
而莫能休也南朝欲和而北朝不從雖欲和而豈能和<lb/>
<pb n="KR4d0424_WYG_037-29a"/>
也哉故為之計者北人好用兵因其欲止而止之鮮於<lb/>
和因其欲和而和之則亂可弭而天下被其福也好用<lb/>
兵而激之以兵鮮於和而拒而不和則亂無期巳而天<lb/>
下被其禍也故曰為禍福者在乎北成禍福者在乎南<lb/>
本朝與貴朝初無大故無故而交兵者幾三十年未知<lb/>
孰主張是而使至此極也天哀遺黎濟剥以復主上踐<lb/>
阼下止兵之詔發輸平之使導迎嘉貺去天下之禍集<lb/>
天下之福適執事登拜於南是天贊之使大有以成變<lb/>
<pb n="KR4d0424_WYG_037-29b"/>
茲福於無窮也以為貴朝几不及布庭不及灑僕等有<lb/>
以得道路稽遲之罪匍匐一拜啟鑰進書合兩朝之和<lb/>
為一元之氣洋洋之幾波湊鼎集措天下於萬世一時<lb/>
出生民於萬死一生使天下後世稱之曰雖北朝仁愛<lb/>
之心而成之者執事也由是以開維新之務裨益相業<lb/>
翼明中興而乃館留儀真淹易嵗月宜急而緩實有所<lb/>
未解也自陛辭入境南北之事一無所聞每與一二介<lb/>
佐自責自咎無乃主上舉之之失而未見也行之之速<lb/>
<pb n="KR4d0424_WYG_037-30a"/>
乃宜速也無乃僕等委之之非而不知也命之之違而<lb/>
弗敢也何至於是也方今之事莫大於此莫急於此而<lb/>
淹緩如是反而求之既不在於主上又不在於僕等不<lb/>
知孰為之而孰致之抑其天欲未福於民而猶将以禍<lb/>
之也抑其為人階禍而不欲其福也推明其故而莫之<lb/>
知也抑其不無望於執事抑其不敢蔽於執事而敷心<lb/>
腹而自獻也其或是也與或非也惟執事處也其使進<lb/>
見以達主上之命而復書遣使以成其好固所望也其<lb/>
<pb n="KR4d0424_WYG_037-30b"/>
使進見復書於僕等不遣使而命之囘亦可也其不使<lb/>
進見具書遣使俾與僕等即此而囘亦可也是豈執事<lb/>
欲為之或其事勢一出於此有不得巳者抑僕等嘗亦<lb/>
受教於君子固非生事而交亂者也其即此而囘則亦<lb/>
平心易氣告諸主上以為貴朝與執事非故為此有不<lb/>
得巳焉者方圖後舉汲汲而至也主上聖度優宏既先<lb/>
以禮夫豈增忿返以自違亦必恭已而待矣苐恐執事<lb/>
牽於多故念不及此僕等不能進不能囘而猶在於此<lb/>
<pb n="KR4d0424_WYG_037-31a"/>
方春疫起或有變故虛其望而失其期莫能追悔僕等<lb/>
何恨苐恐有以瑕纇於相業也嗚呼僕等兵亂之後束<lb/>
髪志學期於有用而行之也遭遇主上樂賢下士即受<lb/>
弓旌之聘及其即位而有是命慨然而行如或藉頼脱<lb/>
民於兵而底於成使南北少見安治則執事之賜也㚄<lb/>
跋顛踣水益深火益熱坐視天民之斃而莫之援所學<lb/>
所志卒無有用貽天下後世之非則僕之責也於執事<lb/>
何有哉竊觀河朔自金亡之後碩士大老英偉之人流<lb/>
<pb n="KR4d0424_WYG_037-31b"/>
落殆盡而一二憗遺收緝殘墜致之主上乃有今日其<lb/>
發詔命使之時莫不扶杖引領惻然沾涕曰不圖今日<lb/>
復見盛事更須忍死以覩其成厭亂者則如是也後生<lb/>
晩進無科舉之羈束無學校之礲錯自其童丱便習兵<lb/>
革其肯如是乎瑰岸突兀隱隠自負莫不自以為王猛<lb/>
髙允崔浩蘇綽將自致霸王之略姑刮目視此以為進<lb/>
退也慰老成之望服英俊之心在茲舉矣執事必有以<lb/>
處之也積日累月乆為茹突感於徳度為一快吐惟亮<lb/>
<pb n="KR4d0424_WYG_037-32a"/>
其淹抑而加恕蚤賜區决焉有上大宋皇帝一書更望<lb/>
敷達以白塵悃未遂參覿惟冀惠時珍攝燮和元化光<lb/>
慰輿望至祝不宣<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0424_WYG_037-32b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　陵川集巻三十七<lb/>
</p>
<p>
</p>
  </div>
</body>
</text>
</TEI>
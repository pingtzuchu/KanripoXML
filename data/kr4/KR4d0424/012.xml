<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>陵川集巻十二</head> <lb/>
    <p>
<pb n="KR4d0424_WYG_012-1a"/>
欽定四庫全書<lb/>
　陵川集巻十二<lb/>
　　　　　　　　　　　　　元　郝經　撰<lb/>
　　歌詩<lb/>
　　　彭城李師射虎行<lb/>
偃林風色號驚烏山殘樹老虎負嵎將軍躍馬翻雕弧<lb/>
飛電一㸃金僕姑赤羽飲肉血滿鬚勁欲一撲垂霜顱<lb/>
谷神不靈喑且愚山靈僨死悲狸狐十年一逕無樵蘓<lb/>
<pb n="KR4d0424_WYG_012-1b"/>
一日便使為通衢虐政既革虎害除郡人咄唶為嗟吁<lb/>
歸來猛氣慘不舒勇無所用將賈餘舉杯側坐紅氍毺<lb/>
玉鞭擊碎青珊瑚意欲一舉開八區櫜弓却馬還隆儒<lb/>
作詩問君能從無當路先去入於菟<lb/>
　　　八月十五夜五河口觀月<lb/>
去年燕南醉明月黄金臺上秋風發兩行燕玉笑姮娥<lb/>
直著風神比顔色前年山南醉明月露氣風聲纒玉節<lb/>
甲士撾鼔邊聲雄漢水波翻峴山裂今年又作江南行<lb/>
<pb n="KR4d0424_WYG_012-2a"/>
五河河口澆雄䲔<hi>鯨本字</hi>舉杯對月月浮動酒浪揺碧金<lb/>
鱗生彷徨四顧天宇豁九州四海一月明誰令此地限<lb/>
南北閧起禍亂挐甲兵人生大抵隨所遇南北東西無<lb/>
定住今宵對月傾金尊便可長吟嚼佳句醉時抱月凌<lb/>
孤風桂苑煙霄快髙步浩歌亂扣白玉盤天上人驚亦<lb/>
何懼不須槌碎黄鶴樓何必翻倒鸚鵡洲大江江頭呼<lb/>
李白我欲與汝蓬山游赤城城頭揺曵紫綺裘白雲雲<lb/>
邊倒巻蒼玉甌雙成佐酒飛瓊唱不解人間更有愁<lb/>
<pb n="KR4d0424_WYG_012-2b"/>
　　　燭芝行<lb/>
更長燭明對幽獨紫煙青焰噴赤粟燻為芝菌亂炯碎<lb/>
莖葉輪囷花篤䔩珊瑚小樹凝霞腴一片金沙襯紅玉<lb/>
嗟嗟既以明自煎尚有精英結尤物江南江北富貴家<lb/>
喜氣氤氲滿華屋髙燒深夜照紅妝剪落煙花花更出<lb/>
余方孤館交一臂兩國愁添兩眉蹙魚龍慘淡湖山昏<lb/>
風雨飄蕭鬼神哭星芒錯落劒花澀慷慨歌謡動心曲<lb/>
投戈散地三十年殘姓遺黎儘魚肉子亡其父婦亡夫<lb/>
<pb n="KR4d0424_WYG_012-3a"/>
淚㾗更甚銀盤燭不知此瑞胡為來奕奕層層生不足<lb/>
祗應臘盡將回春再立元氣開乾坤發為陽和盟二君<lb/>
億萬性命從今存金蓮夜對承主恩玉虹千丈纒朱門<lb/>
照耀萬古光斯文與世作瑞垂後昆<lb/>
　　　書焦山瘞鶴銘後<lb/>
江流赴海勢莫遏潮頭推山怒噴薄崩崖倒影浴朝日<lb/>
金碧萬丈涵石脚右軍將軍筆如椽擘窠大字銘瘞鶴<lb/>
剸劃造化去畦町六合萬象歸旋斡<hi>烏活切</hi>意趣宛在結<lb/>
<pb n="KR4d0424_WYG_012-3b"/>
繩前巧寓拙外無心學氣壓江海争雄深飛動還疑地<lb/>
軸弱年深石爛水波沸䲔鯢淬齒龍礪角書家元氣老<lb/>
欲死濺沫掀濤半斑駮華表空存舊年月胎禽竟自翔<lb/>
寥廓儀真館中三伴使攜來貽我襟宇豁墨粘紙溼帶<lb/>
江霧神采超超勢沉著忽從滄海得遺珠舉目全牛己<lb/>
刲割乃知書法盡本此泝流求源各穿鑿惟餘魯公坡<lb/>
仙得其正永州磨崖中興頌惠州李氏潜珍閣照耀萬<lb/>
古傳脈絡何時摩挲斷石一樽酒揮灑江山卧煙壑坐<lb/>
<pb n="KR4d0424_WYG_012-4a"/>
中還有打碑人直待今年秋水落<lb/>
　　　書磨崖碑後<lb/>
　書至於顔魯公魯公之書又至於中興頌故為書家<lb/>
　規矩準繩之大匠河朔嘗見三數本皆完好而森森<lb/>
　如劒㦸有不可犯之色今得此本頗為殘缺既裝褙<lb/>
　則反得古中韻勝乃知崖角刓弊本真全露有李白<lb/>
　所謂秋水出芙蕖天然去雕飾者尤可賞激也乃為<lb/>
　賦詩云<lb/>
<pb n="KR4d0424_WYG_012-4b"/>
汝南昔曾謁公祠霜日皜冽森英姿乃今江館坐牢落<lb/>
奪目忽覩中興碑神明煥若還舊觀義烈凜凜生見之<lb/>
滯氣激起天宇豁快意發冡揮金鎚生平每為二賢惜<lb/>
以技掩節公羲之不阿桓温止殷浩遺世脱屣終游嬉<lb/>
平原突兀杲卿死李唐中僨公能持政令二賢書不工<lb/>
隻字片楮猶當竒矧於超凡入聖筆冠冕百代書家師<lb/>
坡仙論書至公止此本於公又其至正筆篆玉藏李斯<lb/>
出筆存鋒兼漢𨽻古硬陵轢瘞鶴銘韻勝韜抉蘭亭記<lb/>
<pb n="KR4d0424_WYG_012-5a"/>
離堆雄峻僅能亞畫賛沉深還櫛比書法至此為絶塵<lb/>
頓覺諸家異端異恢宏正大極遒𦂳馳騖剛方窮壯麗<lb/>
萬古千秋討賊心二十四城忠義氣惜哉歲久頗殘缺<lb/>
苔蝕潮舂寖磨滅去國幾年似者希滄海遺珠亦竒絶<lb/>
酒酣對酌虎賁郎况乃摩挲是明月斷畫嶄嶄屹斷金<lb/>
倔彊常山筆端舌中間剝泐尚含胡慘淡中丞面餘衊<lb/>
載看激裂壯士肝意苦時危將泣血置書勿論撫膺嘆<lb/>
更有何人似公節忠貞端不負巡逺文字尤令重元結<lb/>
<pb n="KR4d0424_WYG_012-5b"/>
只今誰識段文昌世上焉知李希烈終南太華皆可磨<lb/>
後人竟莫墮嵯峨惟餘浯溪青天一片石照耀䆳古馳<lb/>
江河誰能與世見此不朽業蕩攘邪穢蠲祆痾再立元<lb/>
氣攎澆訛踵武至徳肩元和九原起公吾其歌<lb/>
　　　江梅行<lb/>
江城畫角吹吳霜破月著水天昏黄波澄煙妥林影澹<lb/>
雙梅帶雪横溪塘此時承平風物盛家家種玉栽琳瑯<lb/>
朝來伴使宴江館銀瓶亂插吹銀管霏微香霧入紅袖<lb/>
<pb n="KR4d0424_WYG_012-6a"/>
零亂春雲遶金盌都將和氣變荒寒錦瑟愁生燕玉煖<lb/>
為言儀真梅最多苔花古樹深煙蘿一年十月至二月<lb/>
紅紅白白盈江沱自從天馬飲江水草根齧盡梅無柯<lb/>
揚子人家楚三户今年幸有燒殘樹忽聞星使議和來<lb/>
盡貯筠籠待供具從今江梅好顔色爛醉長吟嚼佳句<lb/>
　　　江聲行<lb/>
雁啼月落揚子城東風送潮江有聲乾坤洶洶欲浮動<lb/>
窻户凜凜隂寒生昆陽百萬力一蹴齊呼合譟接短兵<lb/>
<pb n="KR4d0424_WYG_012-6b"/>
鐵騎突起觸不周金山無根小孤傾起來看雨天星稀<lb/>
疑有萬壑霜松鳴又如暴雷鬱未發喑嗚水底號鯤鯨<lb/>
袛應靈均與子胥沉恨鬱怒猶難平更有萬古戰死骨<lb/>
銜寃飲泣秋濤驚虚庭徙倚夜向晨重門擊柝無人行<lb/>
三年江邊不見江聽此感激尤傷情須臾上江帆欲舉<lb/>
舟子喧豗閙撾鼔江聲漸小聴雞聲慘淡芙蓉落疎雨<lb/>
　　　花蘂夫人詞<lb/>
　青城費氏以才色入孟蜀宫後主嬖之效王建作宫<lb/>
<pb n="KR4d0424_WYG_012-7a"/>
　詞百首國亡入宋備太祖後宫嘗召使誦詩因誦亡<lb/>
　國詩云君王城上豎降旗妾在深宫那得知十四萬<lb/>
　人齊解甲寧無一箇是男兒予感其事故為作花蘂<lb/>
　夫人詞<lb/>
花蘂夫人似花蘂氷肌玉骨深宫裏等閒蜂蝶那得知<lb/>
惜殺風流蜀天子芙蓉開滿摩訶池月殿香來動風水<lb/>
廣寒却有兩姮娥鬢亂釵横飄桂子自作宫詞一百首<lb/>
學得晚唐王建體六宫寵愛渾一身太真飛燕親曾比<lb/>
<pb n="KR4d0424_WYG_012-7b"/>
誰知一夜花開了子規啼向汴梁邸始知世上花蘂多<lb/>
一番春去空紅紫榻上真龍方鼾睡絶語新詞不到耳<lb/>
向人更誦亡國詩争妍忘盡降王恥十四萬人皆男兒<lb/>
夫人宜向蜀宫死<lb/>
　　　二年冬至日湯安撫送梅<lb/>
風吹雪霰日南至銀瓶又插真州梅塵封蠟顆春欲透<lb/>
添水細浴清香回去年擬向西湖看今歲猶然揚子岸<lb/>
燭花相對淡横斜江静天寒聽孤雁<lb/>
<pb n="KR4d0424_WYG_012-8a"/>
　　　後聴角行<lb/>
　丁未冬十有一月漢上趙先生仁甫宿于余家之蜩<lb/>
　殻庵霜清月冷角聲寥亮乃作聴角行以贈其行近<lb/>
　在儀真每聞角聲因思向來卒章四句江上舊梅花<lb/>
　今夜落誰家樓頭有恨知何事牽住青空幾縷霞便<lb/>
　有江城羈留之兆故作後聴角行以自釋云<lb/>
燕南壯士江城客孤館無眠心已折那堪夜夜聞角聲<lb/>
怨曲悲凉更幽咽一噴牽殘楊栁風五更吹落梅花月<lb/>
<pb n="KR4d0424_WYG_012-8b"/>
霜天裂却浮雲散雁行斷盡疎星接餘音𦕈𦕈渡江去<lb/>
依稀似向愁人説勸君且莫多嘆嗟家人恨殺生離别<lb/>
可憐辛苦為誰來凋盡朱顔頭半白萬緒千端都上心<lb/>
一寸肝腸能幾截當時聴角送南人南人吹角不送人<lb/>
不如睡著東風惡拍枕江聲總不聞<lb/>
　　　巧蟠梅行<lb/>
金陵檻梅曲且紆松羔翠箸相倚扶紫鱗强屈蟠桃枝<lb/>
藤絲繳結費工夫白蘂紅蕚玲瓏層玉錢亂貼青珊瑚<lb/>
<pb n="KR4d0424_WYG_012-9a"/>
江石細嵌蒼蘚泥百巧直要似西湖盈盈矮矮宻且疎<lb/>
北客乍見忘羈孤聞説江南富貴家金漆洞房新畫爐<lb/>
錦簾深垂春自生遶牀羅列十數株清香透骨滿意濃<lb/>
翠袖捧觴歌貫珠開殘不向前村尋送新易舊常有餘<lb/>
細思只是兒童計不是詩人與梅意深江古岸三百樹<lb/>
亂落潮溝遮野渡苔封雪漬硬剟青玉錐半開不開萬<lb/>
里霜風吹犯寒燒酒傾數杯折殘戴了乗月回一天清<lb/>
興詩家梅<lb/>
<pb n="KR4d0424_WYG_012-9b"/>
　　　電白馬行<lb/>
余方丁年喜鞍馬費却千金總駑下忽從河壖得驥子<lb/>
躍出驚湍汗流赭逸足追風名電白電掣騰空一片雪<lb/>
幾回閑蹋汴梁花半生快意燕山月身如膩玉不染塵<lb/>
面無餘肉腕露筋不驕不惡穏且馴良馬可人如美人<lb/>
顧盼徘徊㑹人意門巷街衢盡能記繋向垂楊立如睡<lb/>
逍遥布路方半醉恒山堂北曾躍數丈橋漢東事急一<lb/>
踴上山椒臨危赴難每索轡兩耳直欲摩雲霄前年渡<lb/>
<pb n="KR4d0424_WYG_012-10a"/>
江飲血鸚鵡洲今年朝天五千里金蓮花開却飲灤江<lb/>
流忽從監牧羣中過大青小青盡回頭詔令持節南使<lb/>
宋黄金臺前始解鞚儀真夜夜來入夢突兀使我心魄<lb/>
動<lb/>
　　　長星行<hi>甲子歲七月一日始見九月十六日沒</hi>
銀槊萬條日沒酉玉虹千丈月合丑雄雞一聲半天赤<lb/>
太陽欲出星在栁東南勢妥裁氷刀東北迸開驅雪帚<lb/>
行侵熒惑掩太白直從北斗向南斗上相黯慘忽無色<lb/>
<pb n="KR4d0424_WYG_012-10b"/>
上將參差都不守明堂帝坐總茫昧房駟王良欲奔走<lb/>
漸過輿鬼漫兩河渾掃三垣當井口突煙滚滚欲浮動<lb/>
異事驚人古未有初從暵旱忽風雨拔木轟山聲亂吼<lb/>
爾後妖芒忽亘天七月初吉又踰九縱横凌犯卧復堅<lb/>
自暮至朝長更久五年江館戴片天變故紛紜翻覆手<lb/>
摧心褫魄又見此閉目不敢窺户牖天傾地裂由積釁<lb/>
敗國亡家皆自取吾聞有道必得壽長星勸汝一杯酒<lb/>
　　　入奏行贈千户魏斌<lb/>
<pb n="KR4d0424_WYG_012-11a"/>
天王推恩下寳書龍節玉幣金虎符邊臣喜兵禍二國<lb/>
隂使竪子來相圖七年姦兇緘髓骨故作狼跧期一撲<lb/>
朦人救死趨夜發羣起先尸帳下督拔柵登門强斬闗<lb/>
直入卧内殺長官洶湧逆氣噴信函模糊生血撼帳竿<lb/>
魏斌慷慨掉臂入舉頭為城令避賊抱書登墉性命存<lb/>
黑風巻地飛沙石賊徒駭亂各散走館吏嚴兵擁前後<lb/>
倉皇國士幾委地再活還因此人手人心事急方可見<lb/>
平日相看祗見面只今歸國俱入見為君草奏黄金殿<lb/>
<pb n="KR4d0424_WYG_012-11b"/>
整頓腰間大羽箭討賊誅讐為一戰<lb/>
　　　觱栗行<lb/>
昔年燕都賢豪宴我百花樓張觜合吹<hi>原缺</hi>絶藝象花短<lb/>
管安蘆頭主人捧觴初壽客一聲便作新凉州傾側四<lb/>
座皆寂黙清冽掲起嘶蒼虬漸為怨曲凄且幽更有珠<lb/>
帬翠袖揄音赴節囀鶯喉宛如饑鳯來求凰碎挑銀字<lb/>
眉黛羞有時亂敲檀板忽惆悵渾似薊門桑葉秋軒昂<lb/>
悲壯多感激有客淚滿紫綺裘幾年南來坐江館但聞<lb/>
<pb n="KR4d0424_WYG_012-12a"/>
江城畫角聲悠悠昨宵花落啼杜鵑月窗孤影生離憂<lb/>
誰家夜把觱栗吹一噴新聲喚舊愁窅如深江一葉舟<lb/>
髙如楊花春不收忽然揜遏成百折低昂頓挫如有求<lb/>
一絲解將心緒抽掛向燕山新月鈎無情漫激壯士肝<lb/>
中夜坐起涕泗流<lb/>
　　　狠牆嘆<lb/>
危牆濶峻倒插棘四簷抵匝無罅隙東日曬透西日炙<lb/>
周興鐵瓮熾火逼置予此中不許出虐哉狠牆甚狠石<lb/>
<pb n="KR4d0424_WYG_012-12b"/>
嗚呼何時見天日<lb/>
　　　寃鐍嘆<lb/>
重門重鏁禁不開伴使送入不復來鐵簧生澀深金苔<lb/>
沴氣纒結埋隂霾竇中進食當門回咬唇閉目猶疑猜<lb/>
嗚呼寃鐍孰為哀<lb/>
　　　憶寳刀歌<lb/>
生平知己壓腕刀借交報仇燕南豪一從濠梁成隔絶<lb/>
梟獍觸忤狐狸嘷夜夜斗牛多異氣玉虹縈天光燭地<lb/>
<pb n="KR4d0424_WYG_012-13a"/>
幾回夢裏飛入手痛惜當年都廢棄近來館下遇家賊<lb/>
空拳無奈徒忿激撼牀一夜寳刀鳴黑風巻地吹霹靂<lb/>
只今使節猶未回祗應玉琫生青苔何時磊落却在手<lb/>
為我討賊除氛埃<lb/>
　　　陽春怨<lb/>
去年春歸花滿空今年無花酒樽空起來墻頭望歸鴻<lb/>
却見花落千片紅劉郎劉郎怨東風武陵桃源一夢中<lb/>
西樓畫角東寺鐘深閨月落昏簾櫳美人美人隔江水<lb/>
<pb n="KR4d0424_WYG_012-13b"/>
流年暗逐江水東<lb/>
江頭怕見楊栁春楊花飛來愁殺人紅顔落盡花片新<lb/>
黄昏無人淚霑巾舊花被疊凝春塵夢中忽見渾未真<lb/>
隔花半面春山顰恨郎不歸多怨嗔不知兩處同苦辛<lb/>
同是天涯愁恨人幾年心事向誰説花落鶯啼晝掩門<lb/>
别時重約頻付書一字不到八年餘死耶生耶漫嗟吁<lb/>
是耶非耶有還無應言被郎誤殺余豈知郎在空牀居<lb/>
春風滿簾酒滿壺落紅零亂飄庭除不言不飲愁恨俱<lb/>
<pb n="KR4d0424_WYG_012-14a"/>
半睡不睡情緒無杜鵑啼落桃花月紅燭無情泣座隅<lb/>
芳草凄凄春又青階前院後喚愁生隔牆飛花帶鶯聲<lb/>
都因無情却有情强飲不醉愁難醒欲睡不著夢難成<lb/>
一簾斜日堆綠英春風澹沲江無聲楊花茫茫揚子城<lb/>
總是天涯流落情夜來説殺梁間燕一世春愁在此行<lb/>
　　　長歌行為正甫書狀壽<lb/>
髯公子聴我歌歌聲苦長奈若何窮天亘地怨不盡顧<lb/>
視萬古都蹉跎借問怨何事怨我與子久在江之沱嗟<lb/>
<pb n="KR4d0424_WYG_012-14b"/>
子之才世豈多琮璜縝潤琢且磨圭珽特逹正不頗宜<lb/>
在巖廊奉璋峩紫霄絳雲白玉珂翠蕤孔葢金錯摩論<lb/>
建唐虞開太和突兀磊落不㛪婀髙風䬃䬃吹明河秋<lb/>
天水鑑冷不波六合表裏盡清徹世塵不到更把佳句<lb/>
哦誰知一旦雜黽蛙翻風豫章蔦女蘿所以歌聲長與<lb/>
子砭沉痾子居河陽縣我住陵川頂子方丁年我知命<lb/>
龍文虎氣心炯炯大才自古多抑塞㑹當拔起快馳騁<lb/>
金樽滿浸太行影黄河倒巻入天井門前大江流幾度<lb/>
<pb n="KR4d0424_WYG_012-15a"/>
秋風吹我歌聲正長莫嘆猶未歸壯節巉天虹貫日志<lb/>
士豈作兒女悲<lb/>
　　　丁卯冬十二月二十八日修易外傳畢記夢<lb/>
君子道長及夬决聖筆無麟義當絶尋終究尾動精爽<lb/>
黑日入夢寒滿魄頑氷瑩徹轉車輪隂鑑水深嵌屋壁<lb/>
山東日月忽分曜一線微光變㾗迹兩手摩挲冷逼心<lb/>
恍然記悟祗一易韋編斷後二千年故紙紛紛壅南極<lb/>
却從孤館學蠧魚自笑蚍蜉不量力雕鎪太極百萬言<lb/>
<pb n="KR4d0424_WYG_012-15b"/>
破碎乾坤裂肝臆大江粘天硯滴乾風雨滿窻真宰泣<lb/>
邵先生程夫子是聖人能不死平地重成五鳯樓精義<lb/>
入神還有此<lb/>
　　補遺<lb/>
　　　太平頂讀秦碑<lb/>
岱宗太平頂磨崖與天齊左列則天頌右刻張説辭文<lb/>
采與書法不離近代規漢封宛在周觀東秦壇夐出絶<lb/>
頂西壇前圓平值中峰突兀上有始皇碑年深雨漬百<lb/>
<pb n="KR4d0424_WYG_012-16a"/>
裂餘析作兩峰蹲半規面陽數字仍可辨隙縫重銜苔<lb/>
蘚皮中間隱約見制可完好可辨惟臣斯拳如釵股直<lb/>
如筯屈鐵碾玉秀且奇千年瘦勁益飛動迴視諸家肥<lb/>
更癡當時風雨有餘怒豈容夸石獨在兹秖應神明愛<lb/>
尤物不肯轟擊常䕶持昔年韓文公曽賦岣嶁詩字青<lb/>
石赤皆傳聞漫為咨嗟涕連洏何如親登泰山日觀峰<lb/>
光怪特見絳氣纒金虹摩挲細讀秦相碑天門髙咏來<lb/>
清風乃知山靈不相負夜宿天邊不忍去醉倚雲窻重<lb/>
<pb n="KR4d0424_WYG_012-16b"/>
回顧<lb/>
　<lb/>
　<lb/>
　<lb/>
　<lb/>
　<lb/>
　<lb/>
　陵川集巻十二<lb/>
</p>
<p>
</p>
  </div>
</body>
</text>
</TEI>
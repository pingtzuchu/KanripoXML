<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>陵川集卷三十三</head> <lb/>
    <p>
<pb n="KR4d0424_WYG_033-1a"/>
欽定四庫全書<lb/>
　陵川集卷三十三<lb/>
　　　　　　　　　　　　　元　郝經　撰<lb/>
　　碑文<lb/>
　　　唐帝廟碑<lb/>
道本於皇成於帝降於王終於霸厯數之運㑹帝王之<lb/>
統紀在焉孔子贊易自伏羲至堯而止黄帝以下不論<lb/>
曰黄帝堯舜垂衣裳而天下治葢取諸乾坤言生民之<lb/>
<pb n="KR4d0424_WYG_033-1b"/>
道至堯而後大備始並乾坤而為三則堯為皇之終及<lb/>
其定書斷自堯典高辛以上不論則堯為帝之首於是<lb/>
帝堯上兼皇帝下冠王霸獨出乎震而其仁如天也故<lb/>
揚雄謂法始乎宓犧而成乎堯匪宓匪堯禮義悄悄蓋<lb/>
三皇以來少昊顓頊非不神聖而堯之在位舜相者二<lb/>
十有八載以聖相聖久於其道天下化成治厯象以成<lb/>
天平水土以成地教人倫以成人賞均刑罰以成典去<lb/>
凶庸善以成政然後以天下授舜以徳為位公天下之<lb/>
<pb n="KR4d0424_WYG_033-2a"/>
端自是始而命之以中傳其心法以道為統立民之極<lb/>
亦自是始故為帝者之宗一降而王又一降而霸而後<lb/>
徳衰故徳莫盛於帝帝莫盛於堯宜乎配天而食也自<lb/>
三代以來載在祀典世封其後以崇明祀後世帝王其<lb/>
徳弗逮於王有愧於霸而兼皇帝之號往往崇飾滛昏<lb/>
以為大祀而帝之祀闕然不舉漢氏自以為堯帝之苗<lb/>
裔而廟不及焉則亦忘其祖矣唐高祖以内禪法堯號<lb/>
為神堯稱其代曰唐而亦未嘗享於帝立廟乃推臯陶<lb/>
<pb n="KR4d0424_WYG_033-2b"/>
老子為帝以本所出則亦虚其號矣於是陶唐之祀忽<lb/>
諸後之不建而神乏主矣近世惟平陽故帝都有廟存<lb/>
焉中山之永平帝之所生故有廟焉而今則弗存按地<lb/>
志伊祈山堯母所居葬於慶都曰慶都陵又曰望都山<lb/>
一曰靈都山又曰望都堯母之名也故以名山今中山<lb/>
之永平之西水出伊祈口越蒲隂為祈水而州曰祈永<lb/>
平之南有故城曰堯城故有廟有碑言堯生於此永平<lb/>
之東有縣曰慶都而無山永平之西有縣曰唐有碑言<lb/>
<pb n="KR4d0424_WYG_033-3a"/>
堯初封唐縣其故國也有水出於常山之西北曰唐水<lb/>
東合於祈水以是徵之蓋堯生於此始受封焉其母殂<lb/>
落葬之於此及其為帝則都平陽國家不以為命祀帝<lb/>
王不躬親致享國人與居人不忘其徳厯數千百年獨<lb/>
能指示其處廟而享之則其徳在人之深者可見也永<lb/>
平故中山屬縣金源氏升為州曰完今𨽻順天道歲甲<lb/>
辰監州事蕭侯顒以堯城之廟久廢乃令進士董仲方<lb/>
規故基復為立廟并督其役朞年廟成侯率州文武及<lb/>
<pb n="KR4d0424_WYG_033-3b"/>
其故老落而享之經侯之門下士也請碑其事故援李<lb/>
唐張謂虞帝廟例題曰唐帝廟而不名且贊帝徳而為<lb/>
之詩庶幾居人識賡載之遺音知為陶唐氏之民焉其<lb/>
詩曰<lb/>
伊祈蒼蒼唐水湯湯神母之邦是降生陶唐曰帝之鄉<lb/>
帝徳是昌纂于有皇唐哉皇哉帝道光哉乃聖乃神於<lb/>
戲前王其能忘哉載葺茅茨載築土階尊酒簋貳曰烝<lb/>
嘗哉享于有成曰馨香哉曰雨曰暘帝徳惟常哉民無<lb/>
<pb n="KR4d0424_WYG_033-4a"/>
殃哉神豈無方哉<lb/>
　　　廉將軍廟碑<lb/>
將軍名頗趙之良將也當秦人虎吞諸侯趙獨雄山東<lb/>
援韓魏蔽燕齊故秦特忌趙屢加兵邯鄲欲斷山東根<lb/>
柢趙用將軍及上大夫相如秦人畏焉趙重而山東安<lb/>
一旦被讒秦殺趙括坑降卒四十萬秦遂壓趙韓魏燕<lb/>
齊皆事秦將軍乃去趙卒于楚今順天之清苑趙之北<lb/>
邊也西北隅十里而近雞水泛出别為流澮有石梁焉<lb/>
<pb n="KR4d0424_WYG_033-4b"/>
謂之廉梁梁之北有廟在汭之曲初河南亡經自蒲適<lb/>
保往來其間見其遺址沒於荆棘以為荒祠畧而不問<lb/>
一日忽為新廟簫鼔闐溢因問之其人曰趙將廉頗葬<lb/>
於此古有廟焉廟之北有墓存焉則梁以姓名廟以爵<lb/>
稱也初將軍以讒去趙適魏趙遣使召之故為健啖以<lb/>
示可用復廢於讒楚人知趙不用迎以為將戰不勝將<lb/>
軍思用趙人落莫而卒今墓於是豈將軍終不忘趙楚<lb/>
人歸之而葬於是耶豈將軍與趙奢自雄北邊有功於<lb/>
<pb n="KR4d0424_WYG_033-5a"/>
民而將軍獨沒於異域邊人思之為虚墓而廟祀於是<lb/>
耶然將軍以一人為趙之安危在趙而秦却去趙而秦<lb/>
肆非止一將亦豪傑之士仲連之儔也觀其勇於為義<lb/>
折節以下相如負荆詣門而謝罪烈烈風度千古不渝<lb/>
宜其英靈在天死而為神廟而世祀也廟之獲成本於<lb/>
權帥府事苑侯終之者其隣並居民也乃書其事俾刻<lb/>
諸石作楚歌以刺讒告諸神云<lb/>
黄榆落兮刀滿霜朝中山兮墓光狼甲萬騎兮血染裳<lb/>
<pb n="KR4d0424_WYG_033-5b"/>
一夕絶漠兮禽代之王趙有人兮主父為不亡將軍虎<lb/>
步兮國無與强秦人閉闗兮弗敢望高壘堅壁以作氣<lb/>
兮期一鼓而奮以驤老寇而壯吾兮中權之良孰知君<lb/>
之信讒兮括為騎刼而貞可傷士卒何辜兮坑死于降<lb/>
趙豈能國兮折棟而壞梁彼譛人兮尚畢翕而箕張猶<lb/>
為頓米肉而示可用兮冀其君之不忘竟不召而去兮<lb/>
巻甲免冑而彷徨客死而莫之歸兮孰為墓于廉之梁<lb/>
魂兮來歸兮將軍之故鄉御李光兮露𤓰香斟糯醑兮<lb/>
<pb n="KR4d0424_WYG_033-6a"/>
傾酪漿鼓相如之瑟兮歌慨慷邯鄲無人兮叢臺荒郭<lb/>
開野馬兮祗何方<lb/>
　　　漢義勇武安王廟碑<lb/>
高光以仁義得天下而桓靈失之一時豪傑莫不欲代<lb/>
漢受命比迹高光而祗事於詐力智計土地甲兵獨昭<lb/>
烈帝始終守一仁武安王始終守一義盡心於復漢無<lb/>
心於代漢漢統卒歸之袁氏徒為僣偽曹氏徒為簒竊<lb/>
孫氏徒為偏霸竟不能以有漢初王及車騎將軍飛與<lb/>
<pb n="KR4d0424_WYG_033-6b"/>
昭烈為友約為兄弟死生一之及昭烈取益州留王鎮<lb/>
荆州獨當一面掎角蹙操昭烈進取漢中王威震許洛<lb/>
幾復漢矣不幸而操權合謀以圖王王死而曹氏簒昭<lb/>
烈與飛出師伐權以誅讎飛死而帝崩始則王與飛以<lb/>
死事昭烈終則昭烈與飛以死報王嗚呼仁之至義之<lb/>
盡也王諱羽字雲長姓闗氏解梁人起義於涿郡戰争<lb/>
於徐兗犇走於冀豫立功於江淮而殁於荆楚其英靈<lb/>
義烈遍天下故所在廟祀福善禍惡神威赫然人咸畏<lb/>
<pb n="KR4d0424_WYG_033-7a"/>
而敬之而燕趙荆楚為尤篤郡國州縣鄉邑閭井皆有<lb/>
廟夏五月十有三日秋九月十有三日則大為祈賽整<lb/>
仗盛儀旌甲旗鼓長刀赤驥儼如王生千載之下景仰<lb/>
嚮慕而猶若是况漢季之遺民乎天假之年誅操復漢<lb/>
有餘地矣容偽醜正實繁有徒嗚呼哀哉順天當燕趙<lb/>
之衝而府中之廟二皆庳俯墊偪不稱王之威靈歲丁<lb/>
酉權帥府事苑徳於雞水南湖之右創為新廟耽耽奕<lb/>
奕神居巍然初為廟貌並昭烈皇帝車騎將軍及王為<lb/>
<pb n="KR4d0424_WYG_033-7b"/>
三萬戸張公來享于廟退謂徳曰廟無二主尊無二上<lb/>
君臣同祀而王侍側如昔享覲不専非制也遂議别為<lb/>
昭烈皇帝廟而王始正南面之位焉己酉秋大享禮畢<lb/>
請碑其事故推本君臣之義以昭不朽仍作詩以侑神<lb/>
其詩曰<lb/>
漢季草澤生英雄王自蒲坂來山東結交四海皆兒童<lb/>
燕南壯士忽相逢義氣許與開心胷樓桑五丈即沛豐<lb/>
破屋半夜噴長虹指天誓日除奸兇萬折不易以死從<lb/>
<pb n="KR4d0424_WYG_033-8a"/>
瞰如兩虎夾一龍風雷盪天漢火紅誰知京都遽蕪空<lb/>
盡為曹氏妖狐蹤忽爾陷賊當天窮躍馬斬將萬衆中<lb/>
侯印賜金還自封横刀拜書去曹公千古凜凜國士風<lb/>
跨有荆益事戰攻直指許洛期一戎操如喘鼠謀避鋒<lb/>
權如黥梟示象恭肘腋揜襲有吕䝉遂令大業弗克終<lb/>
飛死帝崩永安宫三人在天義烈同惟王神威地天通<lb/>
血食廟祀仍軍容操骨已朽王爵隆操鬼不食王禮崇<lb/>
作詩頌王興義功願如東坡贊孔融<lb/>
<pb n="KR4d0424_WYG_033-8b"/>
　　　四賢祠碑<lb/>
四賢者何燕賢臣郭隗樂毅劇辛鄒衍也辛亥之秋過<lb/>
督亢至易水投文酌酒弔太子丹聞水汭有祠國士劉<lb/>
鑾所塑技極精巧不知為何神遂往觀之四像皆南面<lb/>
列坐一王者拱其側衣冠極古殆皆周制問諸守祠丈<lb/>
人言祠故有榜曰四賢不知為何代之賢契丹時有題<lb/>
曰樂將軍者亦不知孰為樂將軍也某乃大悟其列坐<lb/>
曰郭隗樂毅劇辛鄒衍拱而侍其側者燕昭王也因為<lb/>
<pb n="KR4d0424_WYG_033-9a"/>
叙其事曰按北燕周文王子召公奭所封至王噲效舜<lb/>
禹事推國于其相子之燕遂大亂齊人伐燕入其國都<lb/>
遷其重器虜其民人幾亡其國齊師退國人立故太子<lb/>
平是為昭王王思得賢臣以雪國恥乃築宫師事郭隗<lb/>
以招徠四方賢士於是樂毅自魏往劇辛自趙往鄒衍<lb/>
自齊往遂以樂毅為上將軍并將秦趙韓魏之師以伐<lb/>
齊下齊七十餘城入臨淄歸大吕反故鼎徙汶篁祀桓<lb/>
公管仲示之以禮不拔莒即墨示之以義燕幾於霸當<lb/>
<pb n="KR4d0424_WYG_033-9b"/>
是之時儀秦方以嘴吻傾軋孫吳方以詐力争奪孰知<lb/>
春秋復讐之義以仁義為王者之師哉而燕天下莫弱<lb/>
也齊天下莫强也孰知夫仁義之兵能以弱勝强哉獨<lb/>
孟軻告宣王於前樂毅佐昭王於後天下始知仁義之<lb/>
無敵燕有國以來七百餘年矣世服事於齊晉今乃一<lb/>
戰勝齊而以秦晉為屬遂雄七諸侯又知用賢之功有<lb/>
如是者易曰履信思乎順又以尚賢是以自天祐之吉<lb/>
無不利昭王有焉其後樂毅父子大顯於燕趙俱為封<lb/>
<pb n="KR4d0424_WYG_033-10a"/>
君郭隗之事不復見劇辛事業亞於樂毅鄒衍又能著<lb/>
書以明律吕之本及終始五徳之運漢以來大行於世<lb/>
嗚呼以昭王之禮賢四賢之不負昭王君臣之義師表<lb/>
百世世祀於燕宜哉遂作思賢之詩以遺易州守郭公<lb/>
俾刻諸石仍大署四賢字俾牓諸祠以識之其詩曰<lb/>
督亢之坡易水之滸臺平樹古昔賢何許有祠遥遥塵<lb/>
闇香銷廟貌肅然想見燕昭臣乃嚮明君猶北面敬賢<lb/>
若兹豈惟一戰仁義之師幾及三王世言管樂於仲有<lb/>
<pb n="KR4d0424_WYG_033-10b"/>
光當時九九今何足數不用如鼠用之如虎冀北多馬<lb/>
材皆日千世無燕王斷鞭不前人有黄金裝飾子女士<lb/>
皆餓死可憐黄土燕國之金盡在一臺宜乎諸賢莫逺<lb/>
具來為告邦人勿乏其祀庶幾永世賤金貴士爰想燕<lb/>
丹乃用荆卿不得秦城遂傾燕城君臣道合千古是仰<lb/>
師臣者王視此遺像<lb/>
　　　羑里周文王廟碑<lb/>
相之南屬邑曰湯隂去朝歌五十里而逺故殷紂畿内<lb/>
<pb n="KR4d0424_WYG_033-11a"/>
地也湯隂之北道右有古城圮復之餘猶峻絶屹然以<lb/>
其隘小而逼故土實其中幾與堞平乃紂拘文王羑里<lb/>
之庫也前有文王廟祗存數楹一碑斷碎不可讀然過<lb/>
者望望必披荆棘拜謁咨嗟而去莫不尤紂之兇閔聖<lb/>
之厄於是屬諸相臺總管蕭侯使新其廟以朂斯民善<lb/>
善惡惡之心重為序其事曰昔有殷既錯天命受熹毒<lb/>
逞戾殺九侯醢鄂侯西伯聞而竊嘆怒而拘之羑里西<lb/>
北乃推天命重卦觀象繋辭設戒恭畏警省益篤臣節<lb/>
<pb n="KR4d0424_WYG_033-11b"/>
七年諸侯皆從之囚受始歸之於是天下不直受而共<lb/>
起亡殷嗚呼三分天下有其二以服事殷而不貳七年<lb/>
拘繋畏罪自責而不校以憂患作易反身修徳而不怠<lb/>
此文王之所以聖也或謂文王在羑里使閎夭泰顛等<lb/>
以賂悦受而獲免及受命稱王者皆妄説也若然則其<lb/>
於天下有意於得失非所以為聖也韓文公作拘幽操<lb/>
謂為小臣畏罪兮天王聖明可謂知聖人之心矣銘曰<lb/>
嶪嶪垠土兮至今崔嵬適以彰聖徳兮驅天下之歸易<lb/>
<pb n="KR4d0424_WYG_033-12a"/>
之多戒辭兮憂世之衰而繩已之違不入于朝歌兮吁<lb/>
嗟乎羑里之祠周雖舊邦其命維新廟其可不新兮<lb/>
　　　齊太公廟碑<lb/>
齊有兩太公姜姓四嶽之後國于吕遂以國氏太公其<lb/>
後也當殷帝乙及紂虐亂聞西伯善養老而歸之釣于<lb/>
渭濱以俟天下之清西伯畋而遇之載與俱歸使佐理<lb/>
其國時年已八十矣武王即位尊為尚父而師事之稱<lb/>
師尚父遂并將八百諸侯之師誅紂救民周有天下遂<lb/>
<pb n="KR4d0424_WYG_033-12b"/>
為太師而封之齊五侯九伯得専征伐而在周召之右<lb/>
及薨葬於周子丁公伋嗣復相成康五世皆葬於周齊<lb/>
以其始受封之君稱為太公廟為始祖而世祀之至桓<lb/>
公為五霸首尊周抑楚王室賴以復存是為姜齊之太<lb/>
公當陳禦寇之亂公子完奔齊其後為田氏又以國氏<lb/>
稱陳至田常専齊周安王命常之孫和為諸侯滅姜齊<lb/>
而代之及卒亦稱太公至威王僣號稱王後為秦所滅<lb/>
是為田齊之太公齊人以姜齊有大功於天下故不祀<lb/>
<pb n="KR4d0424_WYG_033-13a"/>
太公和而特祀周太師太公由漢迄唐廟享於故齊都<lb/>
臨淄以故姜齊祖廟尚不絶唐開元間又特立太公廟<lb/>
于京師以名將留侯等十人為十哲配享其後又進爵<lb/>
為武成王號為武廟禮秩與孔子廟同宋金以來遂為<lb/>
大典金亡而臨淄之廟廢今大行臺李公總統山東淮<lb/>
南道開府于益都東海西河穆陵無棣四履盡在統内<lb/>
遂於臨淄復立姜齊太公廟請碑其事為之論次云夫<lb/>
太公聖人也其相武王伐紂救民亦一伊尹也詩曰維<lb/>
<pb n="KR4d0424_WYG_033-13b"/>
師尚父時維鷹揚亮彼武王肆伐大商㑹朝清明特言<lb/>
其功烈之美而不言其所以聖至武王既受命進丹書<lb/>
謂敬勝怠者昌怠勝敬者亡乃見其所以聖者其言舉<lb/>
於緝熙敬止敬之敬之天惟顯思不顯亦臨無射亦保<lb/>
相在爾室尚不愧於屋漏等共為周家心傳家法以受<lb/>
天命而維王統同夫堯舜之允執厥中惟精惟一兢業<lb/>
之道聖之事也故孟子謂若文王則聞而知之太公則<lb/>
見而知之知之者何知堯舜禹湯所傳之道也知堯舜<lb/>
<pb n="KR4d0424_WYG_033-14a"/>
禹湯所傳之道而為文武師臣非聖而何後世兵家者<lb/>
流乃以六韜書為太公作皆隂謀狙詐功利之説謂以<lb/>
是佐周取殷而埒於孫吳嗚呼豈知太公者哉後世又<lb/>
推為武臣之首而與起翦並以一將待聖人則又誣太<lb/>
公甚矣武成之號公有所不受也故不書繋之詩載揚<lb/>
公之所以聖以侑神云<lb/>
渢渢乎大哉齊之風乎表東海者其太公乎顯與西土<lb/>
而國之東乎不顯惟徳祗稱其功乎敬勝乎怠神道之<lb/>
<pb n="KR4d0424_WYG_033-14b"/>
充乎心存不忘堯舜之中乎乃武乃文聖徳之同乎於<lb/>
乎不能忘三代之隆乎<lb/>
　　　涿郡漢昭烈皇帝廟碑<lb/>
王統繋於天命天命繋於人心人心之去就即天命之<lb/>
絶續統體存亡於是乎在觀漢氏之三起三滅民到於<lb/>
今稱之廟食血祀於興王之地越千歲而不忘者可見<lb/>
也夫有仁民之誠心上通於天而下固結於民雖欲舍<lb/>
之而去天與民弗舍焉不篤於仁不誠其心一以暴戾<lb/>
<pb n="KR4d0424_WYG_033-15a"/>
詭偽驅民而力争之自以其民為已有而民視之為巳<lb/>
讐縱一時或得則必失之昔秦之暴甚矣髙帝寛仁愛<lb/>
人聖度豁如而得人心留侯自留從之以為天授義帝<lb/>
諸將推為長者使之入闗除殘約法秦父老争持牛酒<lb/>
惟恐不王雖避楚王漢天與民弗舍卒一天下受天命<lb/>
纂承三代之統莽之偽甚矣光武仁厚英明推赤心置<lb/>
人腹中而得人心鄧禹仗䇿而求見耿弇倡義而來歸<lb/>
馬援以為帝王自有真遂留而不去雖避更始留河朔<lb/>
<pb n="KR4d0424_WYG_033-15b"/>
天與民弗舍卒復漢祚而大一統操之暴則如秦而其<lb/>
偽則甚於莽復有項籍韓彭之智力盜有漢祚隂畀之<lb/>
丕偃然自以為無漢矣昭烈以遐冑遺孤有大志尚義<lb/>
烈與人誠盡堅忍自强一時推為英雄尤得人心闗侯<lb/>
張飛熊虎之將恩同骨肉諸葛孔明伊吕之佐而為之<lb/>
用雖逼于操忌于權奔走于二袁身無所歸而所在民<lb/>
輒歸之尤篤於君臣之契顛沛之際信義愈明掃境以<lb/>
復闗羽之讐身死而無憾遺命孔明謂孺子不可輔則<lb/>
<pb n="KR4d0424_WYG_033-16a"/>
自取至於不負劉荆州哭墓而去當陽長坂不忍棄民<lb/>
勸於座襲劉璋以為當與操如水火及其屬纊自謂徳<lb/>
薄皆古之賢王所難能髙光之所無有故曹氏雖據中<lb/>
夏祗為僭偽天命王統卒在昭烈嗚呼高帝光武昭烈<lb/>
三君傳一誠心歸之於仁作漢命脈以為統體維繫中<lb/>
國始則造漢中則復漢終則存漢幾五百年涵浸深浹<lb/>
固結民心至今不忘在所廟祀秦楚莽操之後卒皆無<lb/>
聞仁與暴誠與偽之徵昭昭矣沛豐邑之高帝南陽之<lb/>
<pb n="KR4d0424_WYG_033-16b"/>
光武涿郡之昭烈皆為帝里故其廟祀尤甚涿故燕國<lb/>
也古多豪傑之士歌謡慷慨借交報仇遺風尚存每言<lb/>
曹魏簒漢之事莫不欷歔流涕想見昭烈君臣父子之<lb/>
際仁厚灑落藹然三代之風故其祠下拜謁而致奠者<lb/>
朝夕不絶其歲時祀事合沓走集不逺千里指示樓桑<lb/>
故居彷徨不忍去故其神靈赫奕又有盛於沛豐南陽<lb/>
焉廟在涿郡南十里而近自隋唐五季遼金以來皆即<lb/>
故居代為增葺其正殿當中山靖王之後昭烈之諸父<lb/>
<pb n="KR4d0424_WYG_033-17a"/>
祖墳園其神室則昭烈像設衮冕南向其佐命將相則<lb/>
列於兩廡左則諸葛亮龎統法正許靖右則闗羽張飛<lb/>
趙雲馬超位序崇敞有法制焉廟又有碑金翰林應奉<lb/>
王庭筠詞推明昭烈之志論義文采近世所無然猶題<lb/>
為先主名號有末正焉按春秋左氏傳稱先主者大夫<lb/>
稱其先大夫之辭生則稱主沒則稱先主非帝王之號<lb/>
也魏晉私計以昭烈父子為僣偽故稱蜀不稱漢以昭<lb/>
烈為先主安樂為後主至陳壽作國志即以漢統與魏<lb/>
<pb n="KR4d0424_WYG_033-17b"/>
使昭烈父子與劉璋共為蜀志其後著書者皆以魏為<lb/>
正統惟宋司馬光更蜀為漢初曰漢中王即位曰漢主<lb/>
崩則曰漢主殂追稱則曰漢昭烈帝而亦不以正統歸<lb/>
之至建安朱熹始奪黄初之統以章武繼漢漢亡始為<lb/>
魏夫高帝以寛仁得人心開漢統光武以謹厚得人心<lb/>
復漢統昭烈以信義得人心存漢統故魏簒漢之始昭<lb/>
烈以為天下不可遂無漢傳序在已故即漢中王位及<lb/>
魏遂代漢廢漢帝而幽之乃即皇帝位于武擔之南正<lb/>
<pb n="KR4d0424_WYG_033-18a"/>
名定分聲罪致討及崩而畀之孔明使復漢卒事其中興<lb/>
功烈雖不逮光武其出師誅讐纂承高帝之志掲示漢<lb/>
家神靈震竦姦偽若天假之年必拓定中原如建武之<lb/>
際矣且與光武皆漢子孫豈容神器之他歸而獨不與<lb/>
其統稱大夫之稱乎或者又以為族屬疎逺不能紀其<lb/>
世數名位猶宋高祖稱楚元王後南唐烈祖稱吳王恪<lb/>
後此又從而為之辭者也後世之致疑未若孔明之傳<lb/>
信初昭烈見孔明即曰今漢室頺傾姦臣竊命孤不度<lb/>
<pb n="KR4d0424_WYG_033-18b"/>
徳量力欲信大義於天下即以復漢自任孔明即曰將<lb/>
軍既帝室之冑信義著於天下又曰霸業可成漢室可<lb/>
興為帝胄使興漢室當是之時莫不以昭烈為漢帝曹<lb/>
氏為漢賊豈至於後世而欲以一已之私反之哉故為<lb/>
推本漢氏家法心傳統體所在正其名號曰漢昭烈皇<lb/>
帝牓其殿而碑諸廟再歌義烈系之以詩詞曰<lb/>
高祖造漢拯民塗炭世祖斟難民適思漢兩都二祖垂<lb/>
四百年昭烈之興死灰復然難於二祖百折不沮倉皇<lb/>
<pb n="KR4d0424_WYG_033-19a"/>
奔走衆纔一旅豈弟仁厚民心是歸必得國士乃可有<lb/>
為既挾熊虎復起卧龍電掃漢南雷震江東蹙操脱吳<lb/>
據有梁益遂取漢中興王立國高皇之起始實在此拓<lb/>
定中原貽于孫子漢賊不並顧豈偏安丕豈其敵誅讐<lb/>
弗難天不假年僨軍崩殂不能致討還于舊都顧命孔<lb/>
明伊周之事不私其子天下大計琅琅格言朂以為善<lb/>
三代君臣乃今復見宗臣流涕效死出師游魂倀鬼折<lb/>
敗不支崦嵫返照有光屬天既絶之統復一再傳三君<lb/>
<pb n="KR4d0424_WYG_033-19b"/>
一仁三起三滅廟食帝里至今不絶燕山之陽涿水湯<lb/>
湯篤生異人復一高光杜鵑不來桑猶在寢刻詩廟門<lb/>
萬世是諗<lb/>
　　　漢丞相諸葛忠武侯廟碑<lb/>
以天下自任佐王而行道濟時伊尹也以天下自任無<lb/>
王而不能行道濟時孟軻也以天下自任佐王行道不<lb/>
能盡濟斯民不盡其用諸葛孔明也伊尹之佐王而行<lb/>
道孟軻之無王而道不行皆判一定無復於憾至於孔<lb/>
<pb n="KR4d0424_WYG_033-20a"/>
明以王佐全才立政於區區庸蜀不能疆理天下完漢<lb/>
故物制禮作樂比隆三代以節制之師祗平雍闓禽孟<lb/>
獲馘王雙斃張郃不能汛掃中原討魏黜吳翦操虜懿<lb/>
方雜耕固壘敦信明義張漢天聲信九伐之法而遽隕<lb/>
星嘔血與道而不與命與之才而不盡其用是以有志<lb/>
之士莫不痛哭流涕而致惜焉嗚呼唐虞三代之盛孔<lb/>
子歎其才難而僅稱九人至孟子則又獨與伊尹一人<lb/>
為聖之任何哉蓋士不能自重則不能任重不能輕天<lb/>
<pb n="KR4d0424_WYG_033-20b"/>
下則不能有天下伊尹耕于有莘之野不以道義繋馬<lb/>
千駟禄之天下不顧三聘而起遂任天下之重一夫不<lb/>
獲若撻于市放夏桀廢太甲一以天下為計已獨任其<lb/>
責故為聖之任也孟子為稱道則亦已之志也當其時<lb/>
中國無王有王者起則必為伊尹之事行道以救天下<lb/>
故每自謂天未欲平治天下則己如欲平治天下舍我<lb/>
其誰若齊能用予則豈徒齊民安天下之民舉安以齊<lb/>
王猶反手也又謂萬鍾於我何加焉富貴不能滛貧賤<lb/>
<pb n="KR4d0424_WYG_033-21a"/>
不能移威武不能屈乃為大丈夫則亦伊尹之儔也故<lb/>
伊尹而下以天下自任者孟子一人漢室傾頺羣雄競<lb/>
起天下之士莫不徼倖功利反復於智數詐力汲汲以<lb/>
争天下獨孔明高卧南陽抱膝長吟視天下不足為躬<lb/>
耕隴畝若將終身焉則亦伊尹耕莘之志也及昭烈三<lb/>
往知其仁誠敬讓可以有為遂起而委質焉則亦伊尹<lb/>
幡然而改也既從昭烈慨然以興復漢室為己任及永<lb/>
安顧命則曰臣竭股肱之力加之以忠貞繼之以死則<lb/>
<pb n="KR4d0424_WYG_033-21b"/>
亦伊尹佐太甲之事也至於内治既修將以外攘以圖<lb/>
報効臨發上疏精忠懇盡藹然三代君臣復見伊訓太<lb/>
甲之書其將兵薄伐出入巖阻一以節制不為浪戰申<lb/>
明賞罰開布公道不規近利恢張逺圖秦漢而下復見<lb/>
王者之師其駐兵五丈原懿終不敢出則己定勝至其<lb/>
臨沒懿按視營壘亦歎服以為天下竒才則孟子以來<lb/>
以天下自任者又祗一人耳論者乃以為自比管樂蕭<lb/>
曹亞匹將畧非所長又謂不當復漢不可以詐力雜仁<lb/>
<pb n="KR4d0424_WYG_033-22a"/>
義去中原入巴蜀非其地當如陳平用金間魏君臣或<lb/>
者又以魏為正統而書伐罪之師為入寇嗟乎孔明其<lb/>
可若是班乎乃以是竒孔明而又以是責之乎豈真知<lb/>
孔明者哉初昭烈即漢中王位以孔明為軍師將軍及<lb/>
繼漢即帝位遂以為丞相安樂公即位封武鄉侯領益<lb/>
州牧及薨諡曰忠武魏晉以來既以昭烈為蜀先主乃<lb/>
書孔明為蜀相至於杜甫甄别題評號為精當亦仍蜀<lb/>
相之名今既正昭烈之號而碑之涿郡樓桑之廟復正<lb/>
<pb n="KR4d0424_WYG_033-22b"/>
孔明位號曰漢丞相諸葛忠武侯則君臣統體皆得其<lb/>
正推本論著碑之配享之廟庭作歌以悲其志云<lb/>
季末汨於功利兮咸跋蹶以顛躋苟無益於已兮則並<lb/>
其民而棄之士氣日卑兮任天下之重者其誰莫不欲<lb/>
臣其臣而莫予違兮孰能以臣而為師莫不患失而欲<lb/>
得其君順而弗違兮而甘妾婦之為治弗逮於古昔兮<lb/>
皆苟且而詭隨漢室傾於桓靈兮薄崦嵫而日益阽危<lb/>
姦渠偽魁羣起兮閧為力争而竊窺或豺狼以肆毒兮<lb/>
<pb n="KR4d0424_WYG_033-23a"/>
或狐鬼而誣欺不以為羞而助桀兮自以為是而不知<lb/>
其非獨之人高卧而不起兮若太山之四維雖不足以<lb/>
有為兮胡淟涊以自脂王室乃有遐孤兮逼無所容而<lb/>
民莫知歸三往乃見而益之以恭兮沛然龍起而夾之<lb/>
以飛以復漢自任兮吐胷中之竒君臣之契灑落兮相<lb/>
與撥亂而興衰顧命而托國與子兮涕泣而以死繼之<lb/>
㐲義而討賊兮雜耕按堵而軍無私反正而抉偽兮還<lb/>
舊都而有期巍然聖之任兮將越孟而配伊天不假年<lb/>
<pb n="KR4d0424_WYG_033-23b"/>
兮忽隕星而反旗志士莫不痛惜兮至今以為悲嗚呼<lb/>
噫嘻使侯不死兮禮樂其可興三代其庶幾兮不侯之<lb/>
知兮侯其可幾有格天之才兮以造命有佐王之畧兮<lb/>
以濟衆有不可奪之節兮以輔政有不可窮之智兮以<lb/>
應變有必信而不可屈之義兮以誅仇而匡時成敗利<lb/>
鈍畀之天兮一不動於中而死生以之處世而磊磊軒<lb/>
天地兮其道淳曜而無疵俾萬世之敬仰兮視此麗牲<lb/>
之碑<lb/>
<pb n="KR4d0424_WYG_033-24a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0424_WYG_033-24b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　陵川集巻三十三<lb/>
</p>
<p>
</p>
  </div>
</body>
</text>
</TEI>
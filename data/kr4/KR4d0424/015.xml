<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>陵川集巻十五</head> <lb/>
    <p>
<pb n="KR4d0424_WYG_015-1a"/>
欽定四庫全書<lb/>
　陵川集巻十五<lb/>
　　　　　　　　　　　　　元　郝經　撰<lb/>
　　七言絶句<lb/>
　　　滿城道中二首<lb/>
溪水隨城陡屈伸夕陽亂閃碧金鱗沙堤帶草烏啼健<lb/>
山色逼人詩句新<lb/>
十二西郎縹緲中顔行壁立挿晴空欲攜天地諸山去<lb/>
<pb n="KR4d0424_WYG_015-1b"/>
不遂秦鞭過海東<lb/>
　　　抱陽寺<lb/>
孱顔蒼玉抱幽村突兀雙龍窟宅尊回首萬山東盡處<lb/>
冷煙平逺半乾坤<lb/>
　　　郎山<lb/>
晚風吹散樹頭雲斜日燒開水外村十二西郎來馬上<lb/>
翠鋒蒼㦸倚天門<lb/>
　　　九日郭外二首<lb/>
<pb n="KR4d0424_WYG_015-2a"/>
溪上蒼煙一道開誰家日夕採菱回片帆不舉波間過<lb/>
無限好山波底來<lb/>
萋萋宿草暗荒丘落日徘徊上上頭一曲悲歌天地窄<lb/>
怪人獨鳥入長楸<lb/>
　　　讀張良傳<lb/>
顛嬴滅項復韓讐便與赤松方外游丞相蕭何功第一<lb/>
白頭不免漢家囚<lb/>
　　　讀則天紀<lb/>
<pb n="KR4d0424_WYG_015-2b"/>
則天未了立韋后武惠纔薨冊太真誰使唐家多女禍<lb/>
晉陽宫裏舊宫人<lb/>
　　　讀唐文粹<lb/>
琅琅玉振粲珠光一代雄文照李唐底事平淮碑一首<lb/>
文公不載載文昌<lb/>
　　　醉後二首<lb/>
何須黑白太分明不必區區話獨醒四海蒼生皆醉飽<lb/>
我將荷鍤學劉伶<lb/>
<pb n="KR4d0424_WYG_015-3a"/>
誰將元氣釀春風解潑愁人磊磈胷只是忘憂不忘國<lb/>
徑當一飲竭千鍾<lb/>
　　　張侯宅新竹四首<lb/>
斫盡凡材直幹生脱綳直欲與雲平珊珊戛戛風來去<lb/>
常有湘江夜雨聲<lb/>
孤根北地久難生全仗扶持長育成敢借他年數梢力<lb/>
掃除氛祲見澄清<lb/>
疎隂杳杳色霑衣恰似瀘溪月下時可恨一枝髙更秀<lb/>
<pb n="KR4d0424_WYG_015-3b"/>
背人偏被惡風吹<lb/>
四座清隂上綺羅交青雜翠嫰煙和閒花閒草遥相映<lb/>
更覺森森逸氣多<lb/>
　　　讀晉武紀<lb/>
恰下曹丕受禪臺賊臣女寵競姦回夕陽亭上一杯酒<lb/>
又喚五胡諸夏來<lb/>
　　　即事<lb/>
一簇花枝閙酒巵兩家佳婦與佳兒半生失意元多感<lb/>
<pb n="KR4d0424_WYG_015-4a"/>
更見男婚女嫁時<lb/>
　　　獨酌<lb/>
歌罷長歌酒自傾休嗟屈子愛劉伶如今識破人間事<lb/>
獨醉從來勝獨醒<lb/>
　　　蠶<lb/>
作繭纔成便棄捐可憐辛苦為誰寒不如蛛腹長絲滿<lb/>
連結朱簷與畫欄<lb/>
　　　西園姚黄<lb/>
<pb n="KR4d0424_WYG_015-4b"/>
四圍國色鬬新妝一本當中淡淡黄三十六宫簾盡捲<lb/>
沉香亭下看明皇<lb/>
　　　題明皇私語圖<lb/>
一旦妖姬屬亂兵當時私語竟何成秪應蜀道䝉塵日<lb/>
悔不終宵問賈生<lb/>
　　　題芙蓉盆<lb/>
　戊申秋道士李師於中山治所後堂故基得東坡先<lb/>
　生雪堂圖書青玉潤瑩𨽻法鍔截四面各五分方停<lb/>
<pb n="KR4d0424_WYG_015-5a"/>
　無紐葢先生帥定武時所遺也九月五日觀于芙蓉<lb/>
　盆雪浪碑下因書一絶以寓感云<lb/>
辭却金鑾到雪堂中朝無復漢文章不須更論青苗户<lb/>
丈八盆邊醉一場<lb/>
　　　羽扇<lb/>
天山雪鶻落霜翎更比氷紈分外輕五丈原頭兵十萬<lb/>
縱横竒計指麾成<lb/>
　　　大風<lb/>
<pb n="KR4d0424_WYG_015-5b"/>
土囊都不辨雄雌直把乾坤怒一吹我欲乗時起鷼運<lb/>
北溟飛去到天池<lb/>
　　　三臺懷古二首<lb/>
衰草遺臺尚幾層荒凉無復艷歌聲西陵儘有千年臭<lb/>
費盡衡漳洗不清<lb/>
涕泣吚嚶後事多髙臺空著繐帷歌一時姦偽雖難辨<lb/>
争奈天長地久何<lb/>
　　　蘓門八詠<lb/>
<pb n="KR4d0424_WYG_015-6a"/>
　　　　百泉<lb/>
碧玉山前玉鏡明亂山倒影睡龍驚蹴翻貝闕光零亂<lb/>
萬斛明珠儘一傾<lb/>
　　　　湧金<lb/>
雲容天影與山光一片飛來浸夕陽萬古婆娑金世界<lb/>
海神擲向水中央<lb/>
　　　　梅溪<lb/>
竹外青山竹裏泉嫰寒風力妥輕煙誰將景與詩人㑹<lb/>
<pb n="KR4d0424_WYG_015-6b"/>
正是梅花欲雪天<lb/>
　　　　卓水<lb/>
竹梢低處見共山一水環流萬竹間饑鳯不來空閬苑<lb/>
晚風吹碎碧琅玕<lb/>
　　　　嘯臺<lb/>
肉薄羣狐尾血腥一天自作鳯凰鳴閬風吹斷無消息<lb/>
老樹遺臺萬古情<lb/>
　　　　仙人迹<lb/>
<pb n="KR4d0424_WYG_015-7a"/>
八表遨遊入太清世塵十萬盡縱横翛然物外誰曾見<lb/>
無跡無蹤是善行<lb/>
　　　　安樂窩<lb/>
不見先生二百年老雲石室鎖荒寒當時一理元無間<lb/>
何事都將四段看<lb/>
　　　　月臺<lb/>
飛仙挾月下崑丘擲向山頭更不收却被巨靈偷桂魄<lb/>
太行山色照神州<lb/>
<pb n="KR4d0424_WYG_015-7b"/>
　　　陳橋門<lb/>
一片黄袍著帝躬六軍謀逆爾何功太平三百年基業<lb/>
都在當時涕泣中<lb/>
　　　龍徳故宫懷古一十四首<lb/>
常怪韓王智數多不從太祖據山河黄流豈是天為塹<lb/>
青屋誰知是帝羅<lb/>
國是當時總是非强將商鞅作臯䕫莫言天變渾無畏<lb/>
不見雷轟黨籍碑<lb/>
<pb n="KR4d0424_WYG_015-8a"/>
蔡京姦計假荆公紹述雖同事豈同不向嶺南消禍本<lb/>
更從海上立竒功<lb/>
禁絶蘓文碑盡磨中原不使見東坡牛童馬走能傳誦<lb/>
若比燒時數更多<lb/>
覺察伊川不著書更將偽學重相誣至今江左傳伊洛<lb/>
依舊堂堂一大儒<lb/>
銅黨紛紛快老姦敗盟更欲復燕山當時若使無邊釁<lb/>
不在權臣即宦官<lb/>
<pb n="KR4d0424_WYG_015-8b"/>
人間未省有金國地底唯知幸鐵樓忽見城頭鷓鴣舞<lb/>
賣花聲斷不勝愁<lb/>
萬歲山來窮九州汴堤猶有萬人愁中原自古多亡國<lb/>
亡宋誰知是石頭<lb/>
復國誅讐事豈難背城借一據河山汴梁更不回頭望<lb/>
直送枉黄到浙間<lb/>
少康一旅便南奔畀付英雄國可存宗澤云亡李綱罷<lb/>
衣冠不復到中原<lb/>
<pb n="KR4d0424_WYG_015-9a"/>
却許邦昌為紀信渾將秦檜作程嬰甘心江左為東晉<lb/>
長使英雄氣不平<lb/>
金人不敢駐幽燕劉豫猶令帝八年若守汴梁和且戰<lb/>
闗河一半尚能全<lb/>
建炎新焰起江東寃血青城尚幾重閩越兩王還有後<lb/>
天教太祖繼髙宗<lb/>
帥府雄開不即真宋州躍馬趣曹門只將京國為根本<lb/>
百戰能令社稷存<lb/>
<pb n="KR4d0424_WYG_015-9b"/>
　　　宫人斜<lb/>
椒壁摧頽隠野蒿妖狐篤簌噪空壕美人一夜為黄土<lb/>
郕國夫人甲第髙<lb/>
　　　宿邯鄲<lb/>
青蔬白飯力加餐且慰行人行路難莫向夢中還説夢<lb/>
世間何處不邯鄲<lb/>
　　　射雁<lb/>
驚鴻數㸃亂長空金鏃髙穿帶響雄部曲盡看鞭指處<lb/>
<pb n="KR4d0424_WYG_015-10a"/>
冷雲一字落秋風<lb/>
　　　味真庵<lb/>
世間有味非真味味到無時却是真一食萬錢難下箸<lb/>
簞瓢陋巷是何人<lb/>
　　　感興<lb/>
不得意事十八九可與言人百二三無慮無愁一樽酒<lb/>
短屏髙枕日東南<lb/>
　　　帥正堂<lb/>
<pb n="KR4d0424_WYG_015-10b"/>
秋渚芙蓉澹澹香新亭爽氣釀新凉晚風吹斷溪南雨<lb/>
一片金煙掛夕陽<lb/>
　　　曉渡沙河<lb/>
馬渡潺潺石子灘山頭曉月爛銀盤一天清興重回首<lb/>
霜露滿鞍風水寒<lb/>
　　　長蘆舟中遇風四首<lb/>
海風栗栗刮鯨涎吹裂西南一半天暝色忽開隨酒散<lb/>
浪花和月上船舷<lb/>
<pb n="KR4d0424_WYG_015-11a"/>
鏗鏗急雨射狂瀾兩岸隂風蔓草寒雲脚半天拖海氣<lb/>
斷虹忽落著飛湍<lb/>
杯盤楚楚下中流風順帆輕暮靄收忽憶黄河轟斂日<lb/>
翠綃凉月轉船頭<lb/>
斥鹵誰知草木蕃桑連平野麥連村漁人遥指碧雲際<lb/>
碣石東邊是海門<lb/>
　　　贈漁者二首<lb/>
一尺新魴綠栁穿漁人饋我不論錢斫開細雪銀膏瑩<lb/>
<pb n="KR4d0424_WYG_015-11b"/>
旋折黄蘆爇晚煙<lb/>
短短蘆芽小小蒲臨流舉網得嘉魚船頭撥剌猶然活<lb/>
試問前村有酒無<lb/>
　　　曹南道中憇闗帝祠書事二首<lb/>
傳聞哨馬下江陵青草湖南已受兵闗帝祠前重回首<lb/>
荆州底事到今争<lb/>
白汗翻瓶馬不前緑隂還得解鞍眠塵容突兀祗何事<lb/>
六月長途又一年<lb/>
<pb n="KR4d0424_WYG_015-12a"/>
　　　寓目<lb/>
錯莫坤靈慘不春搶攘戈㦸閙風塵可憐萬里中原土<lb/>
一段荆榛愁殺人<lb/>
　　　秋夕<lb/>
心事悠悠逐去鴻夢魂𣺌渺入西風無邊木葉無窮恨<lb/>
一夜秋容滿鏡中<lb/>
　　　宿黄陂縣南<lb/>
茅屋欹斜竹逕荒稻畦殘水入方塘營屯未定斜陽下<lb/>
<pb n="KR4d0424_WYG_015-12b"/>
雁㸃秋煙不著行<lb/>
稻糯今年分外成家家凖備樂昇平誰知未穫還抛却<lb/>
天著豐年待北兵<lb/>
　　　賢王渡江<lb/>
魚入王舟動日華水天一片紫金霞渡江千古誰能得<lb/>
恰到中原第四家<lb/>
　　　渡江中流贈楊宣撫<lb/>
䇿馬南來便渡江臨流舉酒望賢王舟中賴有婁師徳<lb/>
<pb n="KR4d0424_WYG_015-13a"/>
無浪無風到滸黄<lb/>
　　　幽蘭軒<lb/>
手殺官奴志自强孤軍百折竟夭亡君臣義盡平日死<lb/>
絶勝迎降軹道傍<lb/>
　　　太白入斗<lb/>
聞説長庚是使星近來偏向斗牛明天宫太史無多語<lb/>
玉帛交馳不用兵<lb/>
　　　宿舊縣<hi>故盱眙也</hi>
<pb n="KR4d0424_WYG_015-13b"/>
無風無浪片帆輕總道昇平在此行却向淮南望淮北<lb/>
斷鴻聲裏斷煙横<lb/>
　　　勝游<lb/>
好處相逢是勝㳺兩年霜後到江頭盃盤狼籍西風老<lb/>
橙橘香中過一秋<lb/>
　　　邵伯藕<lb/>
蛟人折向水晶宫却著金刀截玉筒齒頰氷漿流不盡<lb/>
灑然嚼碎雪玲瓏<lb/>
<pb n="KR4d0424_WYG_015-14a"/>
　　　霜後芙蓉<lb/>
憔悴江頭秋牡丹南人棄擲北人看明妃出塞胭脂冷<lb/>
霜滿琵琶淚滿鞍<lb/>
　　　燭花<lb/>
江城深夜作輕寒金粟堆盤蠟炬殘應是燈花憐久客<lb/>
故隨人意報平安<lb/>
　　　聞歸鳥<lb/>
來時隨雁向南來雁北回時人未回至竟行藏豈由已<lb/>
<pb n="KR4d0424_WYG_015-14b"/>
且添温水浴疎梅<lb/>
　　　正月三日見月<lb/>
小雪初晴卵色天虚庭揺曳動江煙忽聞歸雁驚回首<lb/>
新月梅梢又一年<lb/>
　　　送江梅還伴使<lb/>
坐席凝塵晝掩門客懷牢落阻江濵春來不見花消息<lb/>
却著殘梅送主人<lb/>
　　　凌晨<lb/>
<pb n="KR4d0424_WYG_015-15a"/>
凌晨聴鵲暮聴鴉夢裡闗河枕上家應是皇州春色滿<lb/>
膽瓶昨夜也開花<lb/>
　　　感興<lb/>
鞍馬匆匆改館來芙蓉開罷海棠開梁間笑殺新來燕<lb/>
去了重來尚未回<lb/>
　　　佛頂橙<lb/>
玉人解作軟金盃刳盡金犀氣未回滿酌瓊醅歌水調<lb/>
碧雲髙興一天來<lb/>
<pb n="KR4d0424_WYG_015-15b"/>
　　　儀真館後園茙葵<lb/>
開徹茙葵夏景深半牆紅錦卧堂隂雨荒苔老無人跡<lb/>
傾盡區區向日心<lb/>
　　　揚子<lb/>
揚子江邊不見江江聲隨雨入寒牕慿誰載酒尋蘓二<lb/>
赤壁磯頭白鳥雙<lb/>
　　　館中春晚<lb/>
春去春來總不知楊花誰使入簾帷偶然得句還驚悟<lb/>
<pb n="KR4d0424_WYG_015-16a"/>
却是今宵夢裏詩<lb/>
花落深庭日正長蜂何撩亂燕何忙匡牀不下凝塵滿<lb/>
消盡年光一炷香<lb/>
　　　八月十六日曉起見月<lb/>
冷雲收盡月當西過却秋宵已失期何事天公太相妬<lb/>
只教人看不圓時<lb/>
　　　聞雁<lb/>
觸處闗心總可傷五年束手坐空堂江深月黑風雨急<lb/>
<pb n="KR4d0424_WYG_015-16b"/>
一雁飛鳴有底忙<lb/>
　　　橄欖<lb/>
半青來子味難誇宜著山僧㸃蠟茶若是党家金帳底<lb/>
只將金橘送流霞<lb/>
　　　江静<lb/>
江静天寒不啟闗梅華開却月丹殘擬將斗柄占星歲<lb/>
牕隙簷頭細細看<lb/>
　　　梅<lb/>
<pb n="KR4d0424_WYG_015-17a"/>
欲吐檀心却倒垂梅花只看半開時折來細嚼還重嗅<lb/>
歌罷離騷更詠詩<lb/>
　　　憶酒友<lb/>
三年獨酌楚江濵醉裏乾坤夢裏身周顗近來添一斗<lb/>
坐中不見洛陽人<lb/>
　　　喜雨<lb/>
過時無雨已為災七月纔聞起怒雷但得山田稻畦滿<lb/>
不須霶霈入城來<lb/>
<pb n="KR4d0424_WYG_015-17b"/>
　　　不寐<lb/>
夢境都非得意時覺來誰與論襟期蠨蛸竟夜不成網<lb/>
費盡千絲與萬絲<lb/>
　　　十様小菊<lb/>
孤根如線耐霜侵浪蘂還開玉與金為問西風縁底事<lb/>
一枝同氣不同心<lb/>
　　　館人餼雁<lb/>
持節江頭久食魚館人供雁意踟蹰呼兒細看雲間足<lb/>
<pb n="KR4d0424_WYG_015-18a"/>
恐有中原問訊書<lb/>
　　　芙蓉小酌<lb/>
輕紗白紵不勝單繚亂江雲作小寒乘興更須傾一斗<lb/>
芙蓉宜向雨中看<lb/>
　　　窞池<lb/>
半池泥水不曾清一撮魚針也自生好雨竟無風日惡<lb/>
門前空説大江横<lb/>
　　　二月一日雨中看梅<lb/>
<pb n="KR4d0424_WYG_015-18b"/>
紫樹青條玉幾叢半開半落不禁風看梅何必前村雪<lb/>
二月江南煙雨中<lb/>
　　　示馬徳璘<lb/>
當年駐馬石牀邊老父相逢已結縁須向桑田最佳處<lb/>
掛冠神武卜終焉<hi>乙夘秋食于廣平逆旅一老父挾方書數䇿與之語逹者也及使宋其子</hi>
<hi>徳璘從行似不偶然故為示此</hi>
　　　示孔晉<lb/>
十五從戎已自竒更當磊落振襟期咸寧曾建中興業<lb/>
<pb n="KR4d0424_WYG_015-19a"/>
本是汾陽帳下兒<lb/>
　　　丁夘歲元日<lb/>
青春白髮坐相催草草杯盤淺淺梅爆竹煙寒簫鼔噎<lb/>
隔牆飛過紙錢灰<lb/>
　　　真州沙瘴<lb/>
侵曉煙煤半抹牆急燒煑酒嚼鹽薑真州城裏多沙瘴<lb/>
人道淮東小法場<lb/>
　　　立秋夜有感<lb/>
<pb n="KR4d0424_WYG_015-19b"/>
月邊一夜火西流雲白天青萬里秋朔雁今朝離瀚海<lb/>
定從何日到江頭<lb/>
　　　丁夘新館寒食無花四首<lb/>
折殘魏紫戴姚黄香盡河陽與洛陽剛向江頭覔春色<lb/>
幾年孤館對空牆<lb/>
四圍擊柝鎖重扉春去春來總不知腸斷東城中酒後<lb/>
春衫走馬拂花枝<lb/>
八年寒食總無家三月清明不見花屋角映陽看薺菜<lb/>
<pb n="KR4d0424_WYG_015-20a"/>
牆隂撥土覔蒿芽<lb/>
陽和渾不到空齊深院無人長緑苔為報監門暫開鎖<lb/>
少分春色入門來<lb/>
　　　館内幽懷<lb/>
狂花野夢滿疎籬恨殺絲𤓰結子稀獨立無言解蛛網<lb/>
放他蝴蝶一雙飛<lb/>
　　　伴使西計議送牛酪<lb/>
深凝碧椀玉脂香輕結酥皮蠟面黄斫雪徑調傾一椀<lb/>
<pb n="KR4d0424_WYG_015-20b"/>
大江忽在鐵林傍<lb/>
　　　新館木犀<lb/>
欲將金粟插銀壺沉麝看來氣韻麤為問西風能記否<lb/>
好香曾到故鄉無<lb/>
　　　觀哺乳燕<lb/>
黄口嗸嗸競食時一雙忙殺尚嫌遲遥憐待哺諸兒女<lb/>
更比烏衣分外飢<lb/>
　　　觀牡丹菊有感<lb/>
<pb n="KR4d0424_WYG_015-21a"/>
黄花喚作牡丹菊又喚芙蓉秋牡丹幸自拒霜全晚節<lb/>
强為春色亦應難<lb/>
　　　戊辰七夕<lb/>
只見星杓掛月鈎銀河依舊隔牽牛遙憐玉雪佳兒女<lb/>
淚滿西風乞巧樓<lb/>
　　　戊午歲作一貫圖戊辰冬十月晦始成<lb/>
十載方成一貫圖恍然才見未生初仲尼沒後遺言絶<lb/>
且讀遺書莫著書<lb/>
<pb n="KR4d0424_WYG_015-21b"/>
　　　讀堯典<lb/>
闗睢風雅三千首堯典文章第一篇從此聖人都不説<lb/>
且休便論伏羲前<lb/>
　　　讀王旦傳<lb/>
禍本誰知自二王玉清未了又儲祥一瓶珠賣萬人命<lb/>
剃髮披緇未易償<lb/>
　　　即事<lb/>
網羅蚊蚋一蠨蛸終日經營何太勞縱好未能包六合<lb/>
<pb n="KR4d0424_WYG_015-22a"/>
大鵬依舊九天髙<lb/>
蒸開栁眼中宵熱落盡桃花半曉霜五月綿衣休便送<lb/>
江頭天氣不尋常<lb/>
　　　夢遊木香洞府<lb/>
月牕青錦麝塵寒夢遶煙條露蘂看但覺身輕似蝴蝶<lb/>
種香風物異槐安<lb/>
　　　暮春二首<lb/>
揚子楊花雪打門運衙花樹緑藏人花開花落年年事<lb/>
<pb n="KR4d0424_WYG_015-22b"/>
看取人間不盡春<lb/>
重圍雨久塌蒼苔火鋪喧呼著棘栽唯有東風難禁約<lb/>
隔牆吹過落花來<lb/>
　　五言絶句<lb/>
　　　同闞彦舉南湖晚步四首<lb/>
月出東南隅湖湧黄金波清風颯然至奈此良夜何<lb/>
太白吐金氣水樓清霽寒悠悠半滄海月出浮雲端<lb/>
荷花臨水殿綺月轉簾腰晚吹動銀管暮凉生翠綃<lb/>
<pb n="KR4d0424_WYG_015-23a"/>
清風凌八極虎豹天門開長虹忽中斷海窟明月來<lb/>
　　　送闞彦舉<lb/>
長風吹短褐浪起魚龍腥萬里一樽酒送客東湖亭<lb/>
　　　促織<lb/>
亂聒霜前夜忙催機上秋無衣汝何益重作旅人愁<lb/>
　　　曉寒<lb/>
列列牕分曙霜雞噤不鳴只疑滄海凍還使日難生<lb/>
　　　即事<lb/>
<pb n="KR4d0424_WYG_015-23b"/>
短衣歌永夜長劒倚髙秋近愛東家子無憂樂白頭<lb/>
　　　大城南<lb/>
栁拂春煙白花融曉日紅蕭蕭玉銜馬沙上踏輕風<lb/>
　<lb/>
　<lb/>
　<lb/>
　<lb/>
　陵川集巻十五<lb/>
</p>
<p>
</p>
  </div>
</body>
</text>
</TEI>
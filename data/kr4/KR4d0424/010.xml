<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>陵川集巻十</head> <lb/>
    <p>
<pb n="KR4d0424_WYG_010-1a"/>
欽定四庫全書<lb/>
　陵川集巻十<lb/>
　　　　　　　　　　　　　元　郝經　撰<lb/>
　　歌詩<lb/>
　　　宿鐵塔寺<lb/>
西風蕭蕭暮煙溼滿袖青攜亂山入枯雲黯慘忽蔽空<lb/>
未及黄昏陡昏黑行行暝投荒寺宿繫馬階除劍懸壁中<lb/>
庭一塔揭暝色倔强生獰半生澁鐵龍雷轟不能蟄怒尾<lb/>
<pb n="KR4d0424_WYG_010-1b"/>
呀天轉張磔須臾蜚雨過前山宻灑牕扉寒淅瀝黄塵萬<lb/>
事隨雨來壯懐零落憂思集學成書劍兩無用竟作窮途<lb/>
奔走客短衣著處逐秋蓬誰信胸中有長䇿孤燈照夜耿<lb/>
不眠老焰憧憧動輕碧寤言欲問復無言抱膝長吟轉蕭索<lb/>
　　　楷木杖笏行<lb/>
　金源以來進士登第例授楷笏無則以槐代之今曲<lb/>
　阜祖庭有孔道輔釋褐時擊蛇笏殷血猶在横絡一<lb/>
　綫旁迸數砂粒色若棗漆以水濯洗則其色鮮紅如<lb/>
<pb n="KR4d0424_WYG_010-2a"/>
　新濺著者今此笏乃其尺度故制也孔氏族人又以<lb/>
　長材為杖以贈好事者乙夘秋九月經拜謁墳林家<lb/>
　長翁以笏杖各十相貽故為賦此<lb/>
兩楹夢斷壞梁木天出斯文生宰木翳雲擁霧二十里<lb/>
虎踞龍蟠泰山足道徳仁義為根株禮樂枝葉光扶疎<lb/>
芘䕃百代吾道尊户有絃誦家詩書中間楊墨常蠧食<lb/>
重欲剪伐逢老釋崔嵬柯幹尚生意千古堂堂孟韓力<lb/>
年來旦旦加斧斤幹為扂楔枝為薪知音抱去甚泣玉<lb/>
<pb n="KR4d0424_WYG_010-2b"/>
觀者掩面如悲麟大横庚庚紫蛇腹手版霑恩照緋綠<lb/>
老儒扶藉見聖人豈並枯藤與桃竹斯文將墜吾道亡<lb/>
不絶一綫甚濫觴豈為區區徇枯木亦如告朔存餼羊<lb/>
孔氏家庭手植檜楷樹相望閲千世亂來秦火幾番燒<lb/>
土黑灰寒共憔悴靈光殿基秋草深牧童相喚穿墳林<lb/>
青蛙亂聒顔氏井饑烏落日啼白禽佩玉長裾新進士<lb/>
回視詩書等閒事赭袍白馬飛將軍濶劍長槍不識字<lb/>
中原慘慘無神靈白骨蔽野無蒼生只知下石誰手援<lb/>
<pb n="KR4d0424_WYG_010-3a"/>
老夫有淚洪河傾皇極厄㑹數流血誰與澄清倒溟渤<lb/>
摩挲東家扣脛杖拂拭囊中擊蛇笏㑹當立聖蠲祅昏<lb/>
鞭擊魚龍起春窟<lb/>
　　　手植檜孔子像<lb/>
稷降播種生百穀封植積累鍾運木東枝扶桑西昧谷<lb/>
柯葉薈蔚盛文物七百餘年開世卜子欲代母彗東出<lb/>
仲尼傷麟掩袂哭手植庭檜鍾遺䠱三代脈絡拱把續<lb/>
先王遺澤不滅沒歲寒髙隠闕里屋忽遇秦火傷老佛<lb/>
<pb n="KR4d0424_WYG_010-3b"/>
榱崩棟折不可復民莫芘䕃殃禍酷千年餘根重儲蓄<lb/>
孔庭家傳深韞匵遺我尺許香馥郁手澤膏潤如紫玉<lb/>
道徳根株太極骨神雖無方像髣髴刻劃乾儀鏤坤軸<lb/>
象環綦組殷士服瀾翻海口與河目突兀六經還在腹<lb/>
梁木可仰天未祝元氣不死生意足不須金身駭氓俗<lb/>
見者再拜重祗肅文楷十里泰山麓墓前舉是韋編竹<lb/>
聖世不絶生民福我欲載之告四隩斥去偽邪信抑屈<lb/>
矯矯更用擊蛇笏<hi>并以楷木及墓竹緝神室故云</hi>
<pb n="KR4d0424_WYG_010-4a"/>
　　　梁甫吟<lb/>
南山有芙蕖北山有鯉魚河乾石亦爛海竭桑亦枯于<lb/>
嗟乎將安歸乎南山有鵷雛北山有蒲蘆蒼梧竹不實<lb/>
朝陽桐亦枯于嗟乎將安歸乎秋蘭兮青青秋菊兮有<lb/>
英美人兮不來芳菲兮滿庭望美人兮山之阿褰桂子<lb/>
兮披綠蘿美人兮不來臨風兮嘯歌荒山陂陁六龍蹉<lb/>
跎雲雷不從將奈之何<lb/>
　　　封松行<lb/>
<pb n="KR4d0424_WYG_010-4b"/>
　始皇登泰山風雨暴至避於五松下已乃爵松為五<lb/>
　大夫今其處猶有穉松存焉乃為賦此<lb/>
六國西移周道絶草木盡汙秦兵血泰山山頭五株松<lb/>
黛色猶㕘周日月文武成湯深雨露八百年來養貞節<lb/>
祖龍一旦侈心生坑深不用諸儒説千乘萬騎壓山谷<lb/>
檢玉泥金自銘徳鬼神呵禁不容上振雨凌風力飄蕩<lb/>
人誅未即即天誅欲使碎骨千年障偶來擇音幸偷生<lb/>
濫爵斜封重誣謗真松本自如魯連泰山豈不如林放<lb/>
<pb n="KR4d0424_WYG_010-5a"/>
山東赤帝子已生山靈亦己居芒碭秦王雖云幸余亦<lb/>
為松悲君不見湘妃祠前風雨夕赭山伐木一無遺<lb/>
　　　乙卯秋九月十九日登泰山太平頂<lb/>
窮秋老雨四十日坤軸欲爛隂霾纒我來方作泰山游<lb/>
玉虹一夜収雲煙山靈奕奕生喜色突兀撑裂青羅天<lb/>
輕裾飄飄過黄峴乘興直到三峯前霜餘灌木出秋色<lb/>
萬疊紅錦幪椒巔泓澄寒溜浸太古翠壁細瀉珠璣圓<lb/>
當時秦漢極侈麗未必如此皆天然天門中斷兩屹立<lb/>
<pb n="KR4d0424_WYG_010-5b"/>
箭筈一磴蛇蜿蜒凌層絶頂肆崇峻佇立矯首望八埏<lb/>
長天沉沉入西極九州却在東海邊衝風慘淡萬里來<lb/>
海窟勁刮鯤鯨涎須臾白雲生嶽麓脚底泱漭無山川<lb/>
秦壇周觀覺浮動滿地覆冒兠羅綿忽疑山移入海中<lb/>
白浪四洶虚濤掀山隂瑰詭光怪出赤氣翠暈相鈎連<lb/>
下從谷底上碧落寳塔萬級髙蟠旋遂登日觀叱日馭<lb/>
六龍倒著珊瑚鞭玉鱗剝落金甲拆九芒迸綺生血鮮<lb/>
三山揺蕩海水沸蓬壺縹緲來飛僊為言此色與此界<lb/>
<pb n="KR4d0424_WYG_010-6a"/>
君自固有非塵縁恍然記悟復無語把手一笑三千年<lb/>
　　　華不注行<lb/>
崑崙山巔半峯碧海風吹落猶帶溼意氣不欲隨羣山<lb/>
獨倚青空逈然立平地拔起驚孱顔劍氣勁插青雲間<lb/>
濟南名泉七十二㑹為一水來浸山我來方作鯨川遊<lb/>
玉臺公子邀同舟君山浮嵐洞庭晚小孤滴翠清江秋<lb/>
酒酣興極煙霏昏魚龍慘淡迴山根少陵不來謫仙死<lb/>
舉杯更欲招其魂魂兮不來天亦老元氣崔嵬山自好<lb/>
<pb n="KR4d0424_WYG_010-6b"/>
超超絶頂凌長風注目東溟望蓬島<lb/>
　　　㟙山陵行<lb/>
五國興王兵一旅并滅兩家都一鼓燕雲忽使遼作金<lb/>
汴洛遽令齊代楚乾坤入手肯與人根本未牢難遂取<lb/>
漢人且使漢人看一旦不須煩再舉當時若欲存中國<lb/>
只向京師留少主石家父子尚徒勞今次重來渾浪語<lb/>
邦昌數月又劉豫二子猖狂都不悟誤添鱗角欲為龍<lb/>
刮盡肌膏送兵賦我為其徳爾為讐百姓囂囂怨嗟聚<lb/>
<pb n="KR4d0424_WYG_010-7a"/>
君親無將將必誅大寳何人敢叨據臣節便棄真鹵莽<lb/>
侈然竟致人神怒八年辛苦漫經營兩手歡欣却分付<lb/>
祖宗天位爾乃奸倉皇被執欲免難㟙山山前齒己冷<lb/>
道君猶自在三韓當時徼倖學敬塘錯把金源比契丹<lb/>
地下若逢張孝純赤汗滿面不敢看劉豫何須責邦昌<lb/>
先己爾莫言從權為社稷争忍便受傳國璽君不見滎<lb/>
陽紀將軍也曾詐作漢天子漢王既脱不用生鼎鑊談<lb/>
笑就一死<lb/>
<pb n="KR4d0424_WYG_010-7b"/>
　　　居庸行<lb/>
驚風吹沙暮天黄死焰燎日横天狼巉巉鐵穴六十里<lb/>
塞口一噴來氷霜導騎局脊銜尾前氊車轣轆半側箱<lb/>
彈筝峽道水復凍居庸闗頭是羊腸横拉恒代西太行<lb/>
倒巻渤海東扶桑幽都却在南口南截斷北陸萬古强<lb/>
當時金源帝中華建瓴形勢臨八方誰知末年亂紀綱<lb/>
不使崇慶如明昌隂山火起飛蟄龍背負斗極開洪荒<lb/>
直將尺箠定天下匹馬到處皆吾疆百年一僨老虎走<lb/>
<pb n="KR4d0424_WYG_010-8a"/>
室怒市色還猖狂遽令逆血灑玉殿六宫飲泣無天王<lb/>
清夷門折黑風吼賊臣一夜掣鎖降北王淀裏骨成山<lb/>
官軍城上不敢望更獻監牧四十萬舉國南渡尤倉皇<lb/>
中原無人不足取髙歌曳落歸帝鄉但留一旅時往來<lb/>
不過數歲終滅亡潼闗不守國無民便作龜兹能久長<lb/>
汴梁無用築子城試看昌州三道墻<lb/>
　　　北嶺行<lb/>
中原南北限兩嶺野狐髙出大庾頂舉頭冠日尾插坤<lb/>
<pb n="KR4d0424_WYG_010-8b"/>
横亘一脊繚絶境五臺南望如培塿下視九州在深井<lb/>
上有太古老死氷沙埋土食光炯炯盤磴滑硬草無根<lb/>
枯石摩天墮生礦南人上來不敢前撲面欲倒風色猛<lb/>
坡陀白骨與山齊慘澹萬里殺氣冷嶺北乾坤士馬雄<lb/>
雪滿弓刀霜滿頸稀星如盃斗直上太白似月人有影<lb/>
寄語漢家守城將莫向沙場浪馳騁<lb/>
　　　懷來醉歌<lb/>
胡姬蟠頭臉如玉一撒青金腰線綠當門舉酒喚客嘗<lb/>
<pb n="KR4d0424_WYG_010-9a"/>
俊入雙䏬聳秋鶻白雲亂巻賔鐵文臘香一噴紅染唇<lb/>
據鞍側鞚半林鬛春風滿面不肯嗔繋馬門前折殘桞<lb/>
玉液和林送官酒二十五絃裝百寳一派氷泉落纎手<lb/>
須臾髙歌半酡顔貂裘潑盡不覺寒誰道雪花大如席<lb/>
舉鞭已過雞鳴山<lb/>
　　　雞鳴山行<lb/>
一峯竒秀髙插空萬馬踏碎青芙蓉桑乾黑浪落絶壁<lb/>
霜浄天澄更覺雄窮邊絶徼誰曾顧千古行人少詩句<lb/>
<pb n="KR4d0424_WYG_010-9b"/>
渾如定武看嘉山絶勝齊州華不注<lb/>
　　　沙陀行<lb/>
老䑕山隂界墻北隠隠磷磷起沙磧泉腴草薦地髙寒<lb/>
王氣瑰雄當斗極幾回秦漢儘消沉隔斷中原沒行跡<lb/>
坡陀瀰漫重復重舊濼新尖宛如一天傾海倒白浪枯<lb/>
中有生龍千萬匹雲屯霧郁無半岸水灔煙浮川谷溢<lb/>
騵驒窟宅簸蕩寛騄駮康莊戛磨宻參差不斷動魚文<lb/>
汹瘇相銜翻蟻隙噴風掣電脱兔疾色别羣分鮮錦織<lb/>
<pb n="KR4d0424_WYG_010-10a"/>
春迴凍裂怒蹄齧蹋碎氷天轟霹靂分馳茁壯賈餘俊<lb/>
突兀權竒綰生力角伏踠促口义豁目凸銅毬凹溝脊<lb/>
鯨鬛瀾飜鳯臆横山字圓平尾梢直飄飄舉是萬里足<lb/>
往往玉立八九尺雪壓草根脂滿口不解人間有皁櫪<lb/>
腹腴氣猛穏且馴不喜牽籠喜迎敵隘視河山渾一抹<lb/>
仰首西風聴鳴鏑古來伯樂未曾見天下更無多馬國<lb/>
國初西北半天紅房駟光芒遶天策帳前白馬飛下天<lb/>
青草年年益蕃息開國一戰何所須木鎗五千跨生駒<lb/>
<pb n="KR4d0424_WYG_010-10b"/>
百萬山崩排堵墻乘勝逐北過燕都更得金源四十萬<lb/>
大青小青絶世無回戈却取西南夷奄有渥洼與余吾<lb/>
長鬚巨鼻入監牧大宛空羣王作奴崑崙蹴平飲河源<lb/>
瑶池月窟皆長驅沙陀拓境數萬里驥騄驍騰古無比<lb/>
金粟堆空漢月沈馬上真人作天子釁端不在宴賜年<lb/>
斗尾堆金勢難止西域既定右臂舉皂旗隨風便南指<lb/>
迅鋒踏破李王城抄騎直入杏花營小闗透漏潼闗<lb/>
敗嶢峯扶出汴梁驚黄流見底江漢狹我馬正渇方横<lb/>
<pb n="KR4d0424_WYG_010-11a"/>
行中原無人馬有足殘城破屋不足平風聲鶴唳皆落<lb/>
膽但言有馬不問兵既平西海復南海馬鳴蕭蕭迴斾<lb/>
旌歸來罷戰合長圍令如殺敵誰敢違包山絡海數千<lb/>
里兩稍把手隔年期一朝圍合宻鐵匝馬耳戢戢為藩<lb/>
籬百獸擁起自衝蹙骨牙挂角傷毛皮先開一面放三<lb/>
日然後共施弧矢威黄羊野馬不足數躪躐貙兕驅熊<lb/>
羆赤霧不散肉山赭乾坤模糊血淋漓長楊上林莫大<lb/>
誇舍長露短彼一時向令見此無復獵相如枉用多文<lb/>
<pb n="KR4d0424_WYG_010-11b"/>
辭以戰為獵國俗然况乃萬里皆鞭笞馬多地廣兵力<lb/>
勁將士能將馬為命終身騎射不離鞍辛苦生獰殆天<lb/>
性毎將饑渇勒狂横一飽一肥無復病俊逸都無水草<lb/>
態變化自有真龍性鼓鼙聲動便開張人人據鞍皆王<lb/>
良直入飲血齧頭顱查牙生人潤枯腸所向空濶都無<lb/>
敵遂令四海皆天王馲駝錦背髙崔嵬玉帛萬國來梯<lb/>
航琵琶絃急曳落髙酡顔半醉馬乳香玉脂㶑灧玻璃<lb/>
滑浮動酥顆金粟黄供官大羣肉擁腫揮霍鴻洞如酒<lb/>
<pb n="KR4d0424_WYG_010-12a"/>
漿馬頭一璞驚孱顔横截數尺琢玉鞍鞗革編珠排碎<lb/>
錦繁纓小鈴絡金鐶前朝不數大無價九采奪目誰敢<lb/>
看五花虎文稱裝束踏地恐破驕且閒大官牽來至尊<lb/>
御馬前拜舞朝百蠻此時息民立紀綱泰山四維萬世<lb/>
安地無與大兵無强何用更舉秪自殘天生此馬為天<lb/>
下敵盡兵窮亦當罷五十年來不摘鞍安得瘡疲被王<lb/>
化但願沙陀馬無數㑹見中原有新户深宫九重不動<lb/>
塵永使驊騮脱羈馵<lb/>
<pb n="KR4d0424_WYG_010-12b"/>
　　　化城行<lb/>
東郊野馬如馬驚依稀隠約還成城參差雉堞雲間横<lb/>
鰲頭岌嶪擎長鯨壯哉三都與兩京殿閣樓觀頏空明<lb/>
丹艧峭麗欹且傾煙氣荏苒揺斾旌其中似有百萬兵<lb/>
是邪非邪寂無聲秦邪漢邪杳難名長風忽來一掃清<lb/>
赤日如血髙天青霜浄沙乾雁鶩鳴路傍但見棘與荆<lb/>
秪有慘淡萬古情人間城郭幾廢興一抔聚散皆化城<lb/>
君不見始皇萬里城長城人土並築頑如氷屈丐按劍<lb/>
<pb n="KR4d0424_WYG_010-13a"/>
將土蒸堅能礪刀草不生神愁鬼哭枯血腥殺人盈城<lb/>
著死争只今安在與地平平地深谷為丘陵江南善守<lb/>
鐵瓮城城外有田不敢耕西北廣莫無一城控弦百萬<lb/>
長横行身為心城屋身城一朝破壊俱化升佇立感化<lb/>
參𤣥㝠乾坤翻覆一化城<lb/>
　　　鐵堠行<lb/>
漢家窮兵漠南無王庭解甲百萬標北庭髙摩斗尾似<lb/>
隂山氷埋雪漬生鐵腥殺氣昏昏無白晝行人不識呼<lb/>
<pb n="KR4d0424_WYG_010-13b"/>
鐵堠北去和林又數千衛霍過此猶窮鬬中原無人益<lb/>
蕭條僅得呼韓一再朝子卿不來王嬙去平城冒頓仍<lb/>
自驕長城蹴踏誰遮截千年費盡九州鐵道傍白骨皆<lb/>
人堠井田廢後無長策<lb/>
　　　古長城吟<lb/>
長城萬里長半是秦人骨一從飲河復飲江長城更無<lb/>
飲馬窟金人又築三道城城南盡是金人骨君不見城<lb/>
頭落日風沙黄北人長笑南人哭為告後人休築城三<lb/>
<pb n="KR4d0424_WYG_010-14a"/>
代有道無長城<lb/>
　　　白山行<lb/>
鴛鴦濼東白石山一峯峻前尤髙寒金蓮花擁玉芙蓉<lb/>
竒秀誰教在此間頑氷積雪雕鎪就追琢琳琅露枯瘦<lb/>
霧披煙染不能青草隠沙昏日依舊當時朱勔若相逢<lb/>
玉京不運萬歲峯華陽宫中第一山沉水灌洗金泥封<lb/>
瑰異無緣到華夏歲歲年年聚羊馬幾回重著吟鞭㸃<lb/>
崔嵬貌作詩中畫曉來雨過無埃塵落月冷浸光更新<lb/>
<pb n="KR4d0424_WYG_010-14b"/>
就中必有連城璧世間誰過三刖人北山安得移山叟<lb/>
移向石淙玉溪口太湖烏玉都壓倒更添風月三千首<lb/>
　　　戊午清明日大城南讀金太祖睿徳神功碑<lb/>
雜花妝樹燕草緑珠翠重重擁燕玉踏青車騎各一簇<lb/>
巉天一碑杏梢出軃肩垂袖立馬看穹龜交龍勢崛蟠<lb/>
四面渾鑴堆字山填金剜盡黑蠟斑冒頭遷史學舜典<lb/>
序事班書雜文選銘章生民麗且婉太祖帝紀都一巻<lb/>
初賄肅慎兆已陳日出之圖生聖人周雖舊邦命維新<lb/>
<pb n="KR4d0424_WYG_010-15a"/>
不事殺戮義與仁海青一翅海西落兩國君臣俱不覺<lb/>
鷓鴣聲裏降王縛漢民不失生聚樂平地突起金天龍<lb/>
面如紫玉真英雄化行江漢服羌戎百年以來誇儁功<lb/>
參用遼宋為帝制文采風流幾學士磊磊髙文辭稱事<lb/>
卓冠一代誰復似汴亡文物委地壞不收獨有此碑岌<lb/>
嶪在幽州荒煙莽蒼無人讀使我掩面涕泗流鄭王已<lb/>
自磨甘露故壠移來立新墓小民世情多心諱更欲去<lb/>
除誰愛䕶不久拽仆野火焚後人不復見此文攀花冄<lb/>
<pb n="KR4d0424_WYG_010-15b"/>
讀傾一樽朗詠直過宣陽門<lb/>
　　　聴姚尚書彈玉磬琴<lb/>
桐焦漆死聲無木首尾斷裂烏蛇腹江氷絃索玉軫足<lb/>
瑟瑟音徽明碧綠龍池鳯沼銘山谷髙人爇香一揮拂<lb/>
氷泉雜弄碎金玉沈著凍雨打疎菊磊落鏗錚不煩促<lb/>
注坡寳馬急回復峻嶮屹立驚突兀蕭散清越重紆曲<lb/>
委珮編磬輕撞觸霜秋月夜風萬斛帝子揮淚滿湘竹<lb/>
大雅一變無塵俗斷絃今乃煎膠續名琴絶藝㑹遇難<lb/>
<pb n="KR4d0424_WYG_010-16a"/>
頓覺古意生肺肝回視鄭衛何卑凡坐中乃有郝髙山<lb/>
子牙從今放手彈<lb/>
　　　趙州石橋<lb/>
輪囷太古緑玉月半挿水面不挂天一矼一段數十丈<lb/>
大業至今七百年深銜宻匝無罅隙嵌磨妥貼堅且圓<lb/>
仰視壓面勢飛動勁欲拔起疑墜顛鬼功神力古未有<lb/>
地維欲絶還鈎連蛟龍辟易洚水伏細紋參錯如新鐫<lb/>
晴虹不散結元氣海撁縹緲纒蜚煙衝風倒景鯨背揺<lb/>
<pb n="KR4d0424_WYG_010-16b"/>
金瀾滉瀁青環偏乾坤壯觀全趙雄幾回笑殺秦人鞭<lb/>
往來細讀張相碑直與北嶽相輊軒先君有詩不忍看<lb/>
摩挲華表空泫然<lb/>
　　　東坡先生畫像<hi>曹州教授王安仁所藏巳未六月一日敬題</hi>
五精聚奎五季平三朝積累三蘓生東坡一龍獨峥嶸<lb/>
抉裂西極來承明頓撼日月轟雷霆萬喙蓄縮喑不鳴<lb/>
顛倒六合江河傾瀾翻奔注汹四溟閎肆捭<hi>音擺</hi>闔掀鯤<lb/>
鯨紆餘曲折重闗扄脱兔處女孫吳兵珠璧噴薄光怪<lb/>
<pb n="KR4d0424_WYG_010-17a"/>
驚嘻笑怒罵似不情卒止禮義歸中聲既竭復鼔氣益<lb/>
盈轉石決溜方施行變窮出竒伏且騰常山蛇走捩孤<lb/>
鷹恣睢安閒便且輕鳥鳴花落春山晴根極孔孟據六<lb/>
經道徳仁義炳日星蹴踏漆園隘蘭陵揮斥戰國跨兩<lb/>
京睥睨儀秦更縱横毎笑子雲譏長卿屈宋賈馬擷華<lb/>
英李杜韓栁皆包并諸子百氏歸題評出入老佛雜刑<lb/>
名雜不越理純粹精融㑹變化集大成更不蹈襲自名<lb/>
家一張新錦秋江澄巉巉峨眉去天尺倒插崑崙有餘<lb/>
<pb n="KR4d0424_WYG_010-17b"/>
力雪嶺隠日嘉陵深翻動鸞皇織金碧乾坤都作一錦<lb/>
城回視前王甚寒乞書法淋漓元氣溼以𨽻為楷尤雄<lb/>
崛為嫌顛張醉素俗特與魯公添出筆九天九地未曾<lb/>
見總向篇章揮灑出備具百體窮道技横拈竪出皆第<lb/>
一竒才本欲濟時了慷慨屢進萬世策王道還疑仲舒<lb/>
緩時務仍比陸贄切以重自任伊周學貫日巉天天下<lb/>
節大儒不使為大臣豪傑竟作文章伯區區小技皆游<lb/>
戲舉是先王等閒事從渠喚作謫仙人恥作翰林直學<lb/>
<pb n="KR4d0424_WYG_010-18a"/>
士當時不止忌才名凜凜都因有英氣初為子孫得宰<lb/>
相竹筒吹喘競逐放隂謀毒手必置死禍致詩文厚誣<lb/>
謗玉堂遽作赤壁磯金蓮却照儋山瘴政足大公無所<lb/>
損粘天更覺風濤壯不恨不得居廟堂但恨夷甫誤蒼<lb/>
生遂使諸戎更霸王一網打盡朝廷空八賊揶揄宗國<lb/>
喪蘓公竟不到中原舒王却在凌煙上昔嘗讀公文今<lb/>
乃拜公像至神無滯形丹青莫能狀畫工豈有浩然氣<lb/>
漫著南箕翕舌空㸃痣不如夜寂對江月皜皜見公真<lb/>
<pb n="KR4d0424_WYG_010-18b"/>
顔色<hi>面間多黒子故云</hi>
　　　温公畫像<hi>王安仁藏</hi>
後來三代漢唐宋太師温公絶世無汲黯魏徵與宋璟<lb/>
馬遷劉向及仲舒問學徳度兼名節純粹骨鯁一大儒<lb/>
麒麟鳯凰代希有布帛菽粟民所須無心求世篤脩身<lb/>
正襟危坐三省吾以道事君入官聯循分守信不敢踰<lb/>
進言格非理必盡渾厚質直辭無餘制禮作樂如成康<lb/>
漸仁摩義期唐虞不幸熙豐方有為祖宗良法盡剷除<lb/>
<pb n="KR4d0424_WYG_010-19a"/>
磊磊顯諫章十上不用不可一日居勇退不補樞宻班<lb/>
分司洛下甘著書論列治亂尤愛君心存魏闕身江湖<lb/>
鉤深致逺推象數更擬太𤣥作潜虚窮神知化徳亦盛<lb/>
不忍赤子極焦枯一僮一馬哭裕陵萬民遮擁牽衣裾<lb/>
有田不敢種青苗司馬相公來活予兩宫下詔登一相<lb/>
旱火潑雨天下蘓東丹驚喜西夏服中朝突兀尊皇輿<lb/>
誰知孔明食遽少以死勤事皆駭吁革弊治蠱雖未竟<lb/>
已定鼎命開規模建炎國脈實在此紹聖姦黨徒厚誣<lb/>
<pb n="KR4d0424_WYG_010-19b"/>
髙風奕奕今共仰遺像尚可懲姦諛槁木寧有食肉相<lb/>
隠隠但見金粟膚布衾自可覆蒼生貂蟬不稱山澤臞<lb/>
泫然想見公薨時鬻衣致奠哭過車不獨此本在人間<lb/>
一日四海皆畫圖更不負公有子瞻兩碑萬字堆瓊琚<lb/>
刻石署公為首惡小人私計真區區<lb/>
　　　閒閒畫像<hi>王安仁藏</hi>
烏巾鶴髮鳶雙肩丹沙噀面深兩觀存神垂老孰與傳<lb/>
正大八九天興前金源一代一坡仙金鑾玉堂三十年<lb/>
<pb n="KR4d0424_WYG_010-20a"/>
泰山北斗斯文權道有師法學有淵中華命脈屹不偏<lb/>
楚妃正色絶纎妍石光玉潔無腥羶髙文大冊職所専<lb/>
潤色帝業星霓纒體制妥貼開坤乾官様奥雅舂容篇<lb/>
筆力壯浪傾源泉草聖肆意揮雲煙晚年游戲西域禪<lb/>
月江巻盡藤蘿涎清風翛翛易一編每欲杖屨尋伊川<lb/>
熒惑犯昴光竟天不與亡國天惜賢始終無慊獨巍然<lb/>
國初學士汴與燕世章蔡党方騰騫宣政佻靡快濯湔<lb/>
補完大樸無雕鑴卿雲腴霞鳯鸞翩具闕寳府珠璧聯<lb/>
<pb n="KR4d0424_WYG_010-20b"/>
崇極欲圯龍步遷此老始終元氣全大儒巖廊筆如椽<lb/>
六鰲一掣三山連紀甗墮地誰續絃破觚頓脰皆沈綿<lb/>
東塗西抹競取憐夸紅姹紫十百千安得起公重著鞭<lb/>
萬古一日當天懸<hi>徳陵嘗賜公所服丹潮紅滿面公先壬辰之變以禮部尚書翰林學士承</hi>
<hi>㫖卒於第人以為天幸</hi>
　　　髙麗歎<lb/>
髙麗立國千餘年跨山連海東北偏文物制度慕漢唐<lb/>
衣冠禮樂如中原曾蹶煬帝困太宗拒險守要尤精雄<lb/>
<pb n="KR4d0424_WYG_010-21a"/>
瞰臨遼碣飲鴨綠風颿轉出東海東自被天兵都破碎<lb/>
稱臣納質兵弗退殘滅虜掠五十年窮䠞無聊竟何罪<lb/>
盡將生口賣幽燕年年探借髙麗錢肌膚玉雪髮雲霧<lb/>
羅列人肆真可憐前年令公輔太子鈎魚山前見天子<lb/>
掩面過市衆皆哭哭聲痛入燕人耳幾迴事宋事遼金<lb/>
不似今畨寃苦深甘心曲股渾不信要把髙麗都殺盡<lb/>
嗚呼哀哉何時免此殺戮運<lb/>
　　　曉登昆陽故城<lb/>
<pb n="KR4d0424_WYG_010-21b"/>
弓刀蹀躞西風鳴慘澹夜入昆陽城疎星牢落楚氛黑<lb/>
立馬起坐東方明凌晨厯覽增壯觀世祖凜凜猶如生<lb/>
以寡敵衆古亦有以怯為勇夫誰能始知謹厚是真勇<lb/>
彼偽不足當吾誠眼中百萬已破碎著手一戰成中興<lb/>
天定豈容人復勝新莽猶然事符命漢家王氣滿咸陽<lb/>
空向漸臺看斗柄慿髙落落生壯懷萬里一片青山來<lb/>
子陵不屈亦堪惜乃使耿鄧升雲臺東都制度遂狹陋<lb/>
王室陵夷寖傾覆漫將風節與維持終入曹瞞莫能救<lb/>
<pb n="KR4d0424_WYG_010-22a"/>
巖巖髙節固可竒濟時行道胡不為釣魚臺上秋風老<lb/>
我欲與子論襟期蕭蕭草木南陽道龍虎舂陵氣仍好<lb/>
須當策杖向軍門整頓乾坤濟時了<lb/>
　　　武當道士歌<lb/>
武當道士數十百亂兵驅來不動色就中一人尤瑰竒<lb/>
兩頰紅潤鬚髮白怪目深涵漢江水仙骨逈立秋山石<lb/>
肘後髙懸綠玉符簮頭倒挂丹砂筆傍人為説不記年<lb/>
上聖親傳官斗極掌上曾教起風雨袖中傾下生霹靂<lb/>
<pb n="KR4d0424_WYG_010-22b"/>
玉肥嚥𠻳身體輕居無七箸不火食深巖綰縛龍幾潭<lb/>
逺岫逍遥鶴一隻爇香重與扣𤣥闗為説天道方在北<lb/>
斂藏形氣更不語我亦無言兩寥閴<lb/>
　　　巴陵女子行<hi>有序</hi>
　巳未秋九月王師渡江大帥拔都及萬户解成等自<lb/>
　鄂渚以一軍覘上流遂圍岳岳潰入於洞庭俘其遺<lb/>
　民以歸節婦巴陵女子韓希孟誓不辱于兵書詩衣<lb/>
　帛以見意赴江流以死其詩悲婉激切辭意壯烈有<lb/>
<pb n="KR4d0424_WYG_010-23a"/>
　古義士未到者今并其詩錄於左方嗚呼宋有天下<lb/>
　文治三百年其徳澤龎厚膏於肌膚藏於骨髓民知<lb/>
　以義為守不為偷生一時計其培植也厚故其持藉<lb/>
　也堅乃知以義為國者人必以義歸之故希孟一女<lb/>
　子而義烈如是彼振纓束髮曵裾峩冠名曰丈夫而<lb/>
　誦書學道以天下自任一旦臨死生之際操履云為<lb/>
　必大有以異於希孟矣余既髙希孟之節且悲其志<lb/>
　作巴陵女子行以申其志云<lb/>
<pb n="KR4d0424_WYG_010-23b"/>
北來諸軍飛渡江突騎一夜滿岳陽樓頭火起入閭巷<lb/>
曹逃偶走如牛羊巴陵女子尚書婦生平不識門前路<lb/>
亂兵驅出勢倉皇夫婿公姑在何處吞聲掩淚行且啼<lb/>
啼㾗沾溼越羅衣此身忍使人再辱裂帛暗寫臨終詩<lb/>
上言社稷安危事下説投江誓天志一回宛轉一悲辛<lb/>
心折魂飛不成字詩成淚盡赴江流蛾眉蕭颯天為愁<lb/>
芙蓉零亂入秋水玉骨直葬青海頭古來烈婦纔一二<lb/>
誰似巴陵更文理名與長江萬里流丞相魏公還不死<lb/>
<pb n="KR4d0424_WYG_010-24a"/>
　　　巴陵女子赴江詩<lb/>
　巴陵女子韓希孟魏公五世孫嫁與賈尚書男瓊為<lb/>
　婦岳州破被虜之明日以衣帛書詩願好事君子相<lb/>
　傳知吾宋家有守節者<lb/>
　宋未有天下堅正臣禮秉開國百戰功每陳唯雄整<lb/>
　及其侍㓜主臣心常炯炯帝曰卿北伐山戎今有警<lb/>
　殄滅速為之下民待延頸即日陛辭行盡敵心欲逞<lb/>
　陳橋兵忽變不得守箕潁禪讓法堯舜民亦普安静<lb/>
<pb n="KR4d0424_WYG_010-24b"/>
　有國三百年仁義道馳騁未改祖宗法天何賜大眚<lb/>
　細思天地理中有幸不幸天果喪中原大似裂冠袵<lb/>
　君誠不獨活臣實無魏邴失人與得人垂誡常耿耿<lb/>
　江南無謝安漠北有王猛所以戎馬來飛渡巴陵境<lb/>
　大江限南北今此一舴艋本期固封守誰知如畫餅<lb/>
　裂火燎崑岡不辨金與礦妾本良家子性僻守孤梗<lb/>
　嫁與尚書兒含香署蘭省直以才徳合不棄宿瘤癭<lb/>
　初結合歡帶誓比日月昞鴛鴦㑹雙飛比目願長並<lb/>
<pb n="KR4d0424_WYG_010-25a"/>
　豈期金石節化作桑榆景旄頭勢正然蚩尤氣先屏<lb/>
　不意風馬牛復此逸鄢郢一方遭虜刼六族死俄頃<lb/>
　退鷁落迅風孤鸞弔空影簮堅折白玉瓶沈斷青綆<lb/>
　死路定㝠㝠憂心常炳炳妾心堅不移改邑不改井<lb/>
　我本瑚璉器安肯作溺皿志節匪轉石氣噎如吞鯁<lb/>
　不作爝火燃願為死灰冷捨生念麴娥乞憐羞虎穽<lb/>
　借此清江水𦵏我全首領皇天如有知定許血面請<lb/>
　願魂化精衛填海使成嶺<lb/>
<pb n="KR4d0424_WYG_010-25b"/>
　　　武昌詞<hi>三首</hi>
　王師圍鄂游騎於金牛鎮得一婦人欲侵之厲聲曰<lb/>
　我夫婿翁姑皆死目前未即死又可受辱邪速與我<lb/>
　死遂置之自稱梅溪主人張素英作歌詩數篇以見<lb/>
　志尋以疾卒於湖中得一路分妻一日以無夫選賜<lb/>
　有功軍人即以掌批其頰對今上大呼曰妾夫將千<lb/>
　五百人扼敵沅州妾命婦也豈可辱於是乞速賜死<lb/>
　上矜其志賜之衣糧使有司存恤之以俟其夫亦尋<lb/>
<pb n="KR4d0424_WYG_010-26a"/>
　以疾卒又有漢陽教授之妻為一兵所掠義不受辱<lb/>
　投于沙湖三人者僕親見之皆可附希孟之義各為<lb/>
　賦詞以寓意云<lb/>
巴陵女子韓希孟梅溪主人張素英解作歌詩還死節<lb/>
不論傾國與傾城<lb/>
烏鬼山頭閙鼓鼙武昌恭人攜孺兒黄鬚回鶻便批頰<lb/>
義感萬乘真英竒<lb/>
漢陽宣教是妾夫妾身未死緣事姑騎士朝來强擁去<lb/>
<pb n="KR4d0424_WYG_010-26b"/>
抱石半夜投沙湖<lb/>
　　　使宋過濟南宴北渚亭<lb/>
往年薄游宴渚亭髙秋霜落波光清今年持節又來宴<lb/>
菱葉荷花香半城城南倒插泰山脚城北沈涵海氣横<lb/>
週圍盡浸樓臺影魚鳥慣聞簫鼔聲錦堂流出珍珠冷<lb/>
花底漂揺碎光炯名泉多在府第中繡簾深掩胭脂井<lb/>
推波委濤到北渚滙蓄涵停數十頃虹<hi>去聲</hi>橋桁栁平分<lb/>
破巨壑雲莊入燕暝濟南名士多老成行臺突兀皆名<lb/>
<pb n="KR4d0424_WYG_010-27a"/>
卿樽中政有李北海坐上寧無杜少陵堰頭臘瓮滿船<lb/>
求歌舞要送行人行江南風景已不殊渚亭即是西湖<lb/>
亭<lb/>
　　　古篆行<hi>贈髙松嵓文舉</hi>
亂來小雅幾盡廢文物典章俱掃地紛紛隨世趨所尚<lb/>
天下幾人知篆𨽻闗南賴有髙使君書法一世推専門<lb/>
諸家命脈究終始力探逺蹈工古文倔强鑴金還屈鐵<lb/>
勁利玉版昆吾切孔壁汲冡都破碎方矩圓規仍妥帖<lb/>
<pb n="KR4d0424_WYG_010-27b"/>
儀真館中坐老天日看筆陣驅雲煙琴讃一字二尺許<lb/>
顧盼頃刻還終篇圓熟省力似行草霜月氷泉勢尤好<lb/>
自言一畫氣一口少為呼吸便傾倒是乃精意能入神<lb/>
奏刀砉然如運斤文章亦説氣為主巧寓拙外意愈新<lb/>
金源百年党承㫖明月夜光傳片紙屠龍誰意復有人<lb/>
元氣堂堂元不死請君閣筆無妄書鐵門自買堆磚磲<lb/>
他年必到秦丞相今日還逢李大夫<lb/>
　陵川集巻十<lb/>
</p>
<p>
</p>
  </div>
</body>
</text>
</TEI>
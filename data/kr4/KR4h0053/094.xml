<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>江湖小集巻九十四</head>
    <p>
<pb n="KR4h0053_WYG_094-1a"/>
欽定四庫全書<lb/>
　江湖小集巻九十四　　　　宋　陳起　編<lb/>
　　武衍藏拙餘藳<lb/>
　　　霜梧<lb/>
棲鳯枝頭數葉輕井邊籬落正闗情晚來縱有西風過<lb/>
一片秋聲作不成<hi>一作做</hi>
　　　湖邊<lb/>
日日湖邊上小車要尋紅紫醉年華東風合與春料理<lb/>
<pb n="KR4h0053_WYG_094-1b"/>
忍把輕寒瘦杏花<lb/>
　　　示䑨師<lb/>
不拘早晚過長橋要泊橋邊踏巨鼇無月色時方得睡<lb/>
有梅花處必停篙不逢水活魚休買纔見溪清米便淘<lb/>
到得旗亭須報我落帆相與醉村醪<lb/>
　　　立秋夕<lb/>
水花香弄晚風清閒立梧桐看月生夜漏向深秋始覺<lb/>
一天星濕露華明<lb/>
<pb n="KR4h0053_WYG_094-2a"/>
　　　新雁<lb/>
塞月程程逺星河字字疎不眠沙外水恐濕足間書倦<lb/>
翮支風去悲聲落枕初清秋人易感政自不闗渠<lb/>
　　　春曉山行馬上口占<lb/>
山深竹暗曉風輕幾樣幽禽錯雜鳴駐馬細聴渾不識<lb/>
就中惟識秭歸聲<lb/>
路轉前山復後山宿烟収盡薄生寒吟鞭忽指松梢月<lb/>
絶勝城中樓上看<lb/>
<pb n="KR4h0053_WYG_094-2b"/>
　　　陽復<lb/>
一變陽爻七日初牕間測影弄徐徐不知曽未添宮線<lb/>
但覺多翻數頁書<lb/>
　　　劉八牕見訪一夕即别<lb/>
五年苕上別别後愧相疎今夕知何夕憶渠俄見渠同<lb/>
持一杯酒勝寄百封書未及論心事曉風回蹇驢<lb/>
　　　悼戴式之<lb/>
四海詩人説石屏一時知己盡公卿家傳衣鉢生無愧<lb/>
<pb n="KR4h0053_WYG_094-3a"/>
氣挾江湖老更清重感慨時多比興最瑰奇處是歌行<lb/>
九原不作空遺藳三些吟魂泪為傾<lb/>
　　　嘗蒲萄<lb/>
壓架騈枝露顆圓水精落落照晴軒微酸自是江南種<lb/>
尚忍因渠説太原<lb/>
　　　睡覺<lb/>
睡覺東風忽惘然起翻雲母續爐烟半醒不醉宿酲思<lb/>
欲雨又晴寒食天春草池塘詩夢裏梨花庭院酒尊前<lb/>
<pb n="KR4h0053_WYG_094-3b"/>
誰憐倦客長安市節物驚心憶舊年<lb/>
　　　晴絲<lb/>
何處飛來繚碧空敲吟終日費形容榑桑老繭抽纎緯<lb/>
星殿殘機翦素絨驀忽帶歸簾外燕等閒惹住栁邊蜂<lb/>
風柔日薄樓臺晚一縷低埀力正慵<lb/>
　　　謝曹東甽跋唫卷<lb/>
十年湖海仰師儒八斗衣傳子建餘袖裏有詩須印證<lb/>
句中無眼定趦趄吹香玉唾清如許刮膜金箆病已除<lb/>
<pb n="KR4h0053_WYG_094-4a"/>
媪扇何曽求貴重等閒中得㑹稽書<lb/>
　　　楓橋道中<lb/>
路接官河栁行斜蹇驢衝暑憇田家雨餘天迥雲生葉<lb/>
日午風輕稻放花襏襫已縣黃犢睡桔橰不動緑陰遮<lb/>
老翁相見如相識命坐䔧牀自析𤓰<lb/>
　　　郊居紀實<lb/>
既安能適復何疑小築重營即舊規狡兔反為三窟累鷦<lb/>
鷯終遂一枝期種成水際芙蓉徑鑿得亭前菡萏池客有<lb/>
<pb n="KR4h0053_WYG_094-4b"/>
可人尊有酒四時風月總相宜<lb/>
　　　送外家通倅方澹庵<lb/>
風節傳清素名多為宦遊花封纔解綬芝檢趣監州等<lb/>
上持麾節歸來覲冕旒江南與江北底用說離愁<lb/>
　　　松陵晚泊<lb/>
漭漭風濤外天隨低處尋碧雲千障暝紅樹九秋深故<lb/>
國荒城夢空江倦客心行藏那復計篷月闖孤斟<lb/>
　　　小遊仙詞<lb/>
<pb n="KR4h0053_WYG_094-5a"/>
天風吹上碧嶙峋鸞鶴聲清草木薫金闕玉樓行欲遍<lb/>
却携明月出紅雲<lb/>
　　　寄湯伯起<lb/>
徙家城市去不為故人留種菊應無地觀山合起樓别<lb/>
來通訊少春至作詩不池上雙檉緑孤吟我正愁<lb/>
　　　次韻答菊莊湯伯起<lb/>
數弓蔬地一方池吾愛吾廬祇自知蘆碧補交楊栁缺<lb/>
檉紅攙上藕花遲翠陰圍合疑無日涼意蕭騷賸有詩<lb/>
<pb n="KR4h0053_WYG_094-5b"/>
君欲重來須更待嫩烟浮動晚晴時<lb/>
　　　别燕<lb/>
寳墨烟雲邈金風庭户秋有雛堪作伴無計若為留謹<lb/>
勿沾鯨浪應須避蜃樓裁詩聊寄逺煩慰玉人愁<lb/>
　　　西陵觀梅<lb/>
障霜篝日奪天機九月梅花賞玉㽔到了不如春意勝<lb/>
水邊風韻兩三枝<lb/>
　　　小院<lb/>
<pb n="KR4h0053_WYG_094-6a"/>
小院清聲動碧梧颯然涼思滿籧篨年來懶結青鐙伴<lb/>
却課兒曹讀夜書<lb/>
　　　夏日書事<lb/>
緩將琴軫卷將書誰信閒中事有餘約客論茶和水試<lb/>
課童移菊帶泥鉏竹籠日午猶闗鶴水檻朝來自餧魚<lb/>
山薊已苗𤓰已蔓適安生計未全疎<lb/>
　　　訪隠者居<lb/>
蘚隥披蘿入茅堂着竹遮緑看流去水紅惜落殘花蜀<lb/>
<pb n="KR4h0053_WYG_094-6b"/>
鳥啼春靜山童厭客譁細觀題壁者一一是詩家<lb/>
　　　宮中詞<lb/>
睡餘羅袖印眉山行傍粧臺理墜鬟聖主憂勤排當少<lb/>
犀椎魚撥總成閒<lb/>
　　　邊烽既息穯事告登歌以五十六字用和擊壤<lb/>
見說邊頭事已寧捷書復得壽春城從來方面多豪傑<lb/>
均與朝廷繫重輕棗實雖紅休北顧稻花埀白近西成<lb/>
民無飢色添歡色氣象方纔似太平<lb/>
<pb n="KR4h0053_WYG_094-7a"/>
　　　京口䇿應戍將歸營<lb/>
老矣猶征調新從淮上歸盡知邊境事曽解壽春圍腥<lb/>
血封刀匣黄沙漬鐡衣奏功均得賞沽酒醉斜暉<lb/>
　　　枕邊<lb/>
枕邊清坐散餘醒惨澹西牕月半明燕子夢回簾未捲<lb/>
楝花風信曉寒輕<lb/>
　　　癖<lb/>
賸欲収神省費心三生癡癖本來深典衣尋訪晉朝畵<lb/>
<pb n="KR4h0053_WYG_094-7b"/>
折簡借觀雷氏琴帖字逼真嘗細搧詩聯敲穏每長吟<lb/>
鏡中一笑成何事鬢影秋絲日見侵<lb/>
　　　清明湖上<lb/>
榆火初傳禁漏殘蒲城和氣在湖山接天楊栁風烟裏<lb/>
照水桃花圖畵間舊路人穿新路去長橋船出短橋還<lb/>
吾皇應喜民胥樂歳許西門入夜關<lb/>
　　　宿呂城舟中<lb/>
古堞遺踪何處尋斷烟殘日意沉沉飛湍過閘風雷怒<lb/>
<pb n="KR4h0053_WYG_094-8a"/>
峭岸如山草木深燈火鄰船喧客枕江天漂梗碎鄉心<lb/>
明朝沽酒新豐市怊悵無人伴苦吟<lb/>
　　　送客之潤赴時貴約<lb/>
折栁亭邊來問津江山先入夢來頻漕渠水足新逢雨<lb/>
客路風光恰是春莫論孫劉悲既徃願言賓主樂相親<lb/>
留題短絶多佳景君到應須為拂塵<lb/>
　　　送徐雲友歸行都<lb/>
落落奇男子長年走客塵白身無寸禄青眼欠高人病<lb/>
<pb n="KR4h0053_WYG_094-8b"/>
為思詩苦貧縁立行真片雲留不住歸醉洛陽春<lb/>
　　　伯氏自吳門來輦下再宿即別<lb/>
把酒論新事移牀問故山桑麻云已長親戚喜相安斷<lb/>
雁江湖外馳心夢寐間兩年三度别此别覺尤難<lb/>
　　　劉後村被召<lb/>
衘上官雖顯吟邊興不衰細評南嶽藳逺過後山詩才<lb/>
大人多忌名高上素知瓣香吾敢後幸見召環時<lb/>
　　　送友人赴長沙酒官<lb/>
<pb n="KR4h0053_WYG_094-9a"/>
老楓殘月曉江濱送客歸來又送君愁滴離聲三疊涙<lb/>
眼穿行色萬重雲過湘應取離騷續到邑終期課最聞<lb/>
莫為西班羞薄宦要思先世立殊勲<lb/>
　　　杏花<lb/>
栁店春風酒斾斜紫綃團萼數枝花香肌原自多豊膩<lb/>
錯把梅花看作他<lb/>
　　　寓京口四首答湯菊莊兼簡分司鄭料院<lb/>
　　　　北固亭口占<lb/>
<pb n="KR4h0053_WYG_094-9b"/>
三生結得潤人縁巵酒時來煖客氊北固兒童雖不識<lb/>
也縁巾履過山前<lb/>
　　　　鶻山<lb/>
屹然孤立蘚痕青千古江湍洗不平蒼鶻飛來復飛去<lb/>
不知身為此山名<lb/>
　　　　甘露寺很石<lb/>
二雄曽向此般還鼎立功名各未安留得坐時頑石在<lb/>
至今人尚説曹瞞<lb/>
<pb n="KR4h0053_WYG_094-10a"/>
　　　　月觀逺眺<lb/>
朝宗亭下浪冥冥何日尋觀瘞鶴銘更欲裹茶邀客去<lb/>
短蓬敲火瀹中泠<lb/>
　　　歳在丁亥郊禋禮成皇帝登門肆赦獲睹盛典<lb/>
　　　恭成口號<lb/>
閶闔煌煌闢曉雲千官鵠立望嚴宸鶴書飛下珠簷峻<lb/>
雉扇分開玉座新山壽聲中團喜氣鈞天奏處隔香塵<lb/>
明王盛事民何幸三載恩寛四海春<lb/>
<pb n="KR4h0053_WYG_094-10b"/>
　　　正元二日與菊莊湯伯起歸隠陳鴻甫泛舟湖<lb/>
　　　上二首<lb/>
春雲漠漠雨疎疎小艇衝烟入畵圖除却淡粧濃抹句<lb/>
更將何語説西湖<lb/>
櫂轉逋山艤落暉春風深鎻恨依依松間一鶴俄飛起<lb/>
疑是先生出未歸<lb/>
　　　送蕙坡趙富陽赴高郵元幕見次<lb/>
相逢客裏便相歡握手真能出肺肝買得酒尊曽共酌<lb/>
<pb n="KR4h0053_WYG_094-11a"/>
帶來詩卷每容看舊聞遊宦多知己今喜公朝與好官<lb/>
一片淮雲千里月覲圭何日入長安<lb/>
　　　蘆笋<lb/>
春風荻渚暗潮平紫緑尖新嫩茁生帶水掐來隨手脆<lb/>
擢船歸去滿篝輕竹根稚子難專美澗底香芹可配羮<lb/>
風味祇應漁舎占玉般空厭五侯鯖<lb/>
　　　湖亭席上<lb/>
寒食梨花月新晴楊栁風愁融山色裏興極酒杯中緑<lb/>
<pb n="KR4h0053_WYG_094-11b"/>
髪日夜變青春今古同忍教行樂處容易夕陽紅<lb/>
　　　哀魏方泉<lb/>
每見中吳士多稱太守賢一毫無暴政千里樂豐年心<lb/>
醉西樓月身飛北闕天那知人事異夢絶桞橋邊<lb/>
詔下催歸覲人傳便尹京班纔聯從槖庭忽舞銘旌玉<lb/>
樹悲中折金丹聖莫生澤多唯乳子天道若無情<lb/>
　　　寄吳徳章簽判<lb/>
莫轉朱絃軫知音世不慳吟情清似水壯志屹於山自<lb/>
<pb n="KR4h0053_WYG_094-12a"/>
入鄉關去相思雲樹間春風吹五葉早趂集英班<lb/>
　　　書所懷<lb/>
閒拂塵中鏡猶憐壁上梭生平多坎壈知己半銷磨對<lb/>
酒成孤酌橫琴寓九歌相思江水濶歳晚客如何<lb/>
　<lb/>
　<lb/>
　<lb/>
　<lb/>
<pb n="KR4h0053_WYG_094-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　江湖小集卷九十四<lb/>
</p>
<p>
</p>
  </div>
</body>
</text>
</TEI>
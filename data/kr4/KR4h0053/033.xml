<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>江湖小集巻三十三</head>
    <p>
<pb n="KR4h0053_WYG_033-1a"/>
欽定四庫全書<lb/>
　江湖小集巻三十三　　　　宋　陳起　編<lb/>
　　林尚仁端隱吟稿<lb/>
　七閩山川竒秀行建劒以南溪流益駛傑峯峻崖挺<lb/>
　挺峭立渟涵鍾結發爲人物皆瓌偉俊明抱負之美<lb/>
　至不減中州故擔簦負笈來試於京者常半天下家<lb/>
　有庠序之教人被詩書之澤而仕於朝爲天子侍從<lb/>
　親近之臣出牧大藩持節居方面者亦常半而今世<lb/>
<pb n="KR4h0053_WYG_033-1b"/>
　之言衣冠文物之盛必稱七閩吾福又七閩之盛也<lb/>
　古爲長樂郡縣因以名有林君尚仁者一日以詩來<lb/>
　謁讀其詩識其爲人也揖之進使之坐與之上下議<lb/>
　論皆纚纚可聽知其深乎詩而非苟於作者也因請<lb/>
　定交越數日林君又出數則以示讀之矍然而喜因<lb/>
　請見全藁林君曰余平生苦於吟所得亦不少矣然<lb/>
　㣲不合我意則裂去惟恐緩今存者無幾何公有命<lb/>
　其奚敢辭又數日林君携短編以過見之愕然而驚<lb/>
<pb n="KR4h0053_WYG_033-2a"/>
　離席而起執其手謂林君曰子腸腑間豈皆錦繡耶<lb/>
　不然何其言之多美也嗚呼吾知之矣子生於山川<lb/>
　竒秀之區而家於文物衣冠最盛之地呼吸其所謂<lb/>
　瓌偉俊明之氣而來西湖之上漱濯於清泠之濱以<lb/>
　發其胷中所有者吾聞昔孤山有和靖翁髙風退節<lb/>
　凛凛可尚君豈其耳孫乎蓋嘗登兹山而問乃翁舊<lb/>
　㳺今其朝煙莫雲冉冉滿山而昔所謂蒼童白鶴尚<lb/>
　無恙乎老梅玉立如故不知暗香踈影之句尚可得<lb/>
<pb n="KR4h0053_WYG_033-2b"/>
　而聞乎千百載之下誦其詩如見其人余意翁未嘗<lb/>
　亡也子行山中久矣清風明月之夕或一遇之翁必<lb/>
　有以授子矣固宜詩之多美言也嗟夫天下之義理<lb/>
　無窮而詩爲難工昔余率然而作今退然而悔者多<lb/>
　矣林君益務勉之使余屢見而屢驚焉則夫所以期<lb/>
　林君者不止此林君字潤叟自號端隱其爲詩専以<lb/>
　姚合賈島爲法而精妥深潤則過之每來對余言切<lb/>
　切然惟憂其詩之不行於世而貧賤困苦莫之憂也<lb/>
<pb n="KR4h0053_WYG_033-3a"/>
　觀其志蓋知所尚矣余誠懼乎世之知林君者未能<lb/>
　衆故樂爲序其詩而表出之後有知林君必自此詩<lb/>
　始淳祐歲辛亥小至日陳必復書於封禺山中<lb/>
　　　飲葯房陳户山居分韻得閤字<lb/>
常人厭寂寥隱士畏喧雜山居主人百好無終日哦詩<lb/>
閉書閤我本山中人心事亦頗合杖藜約客行幽深來<lb/>
扣吟扉坐陳榻不叙寒暄説晚唐滿座春風屢傾榼霜<lb/>
晴沙路軟如泥谷鳥相呼聲自答花時不飲空白頭世<lb/>
<pb n="KR4h0053_WYG_033-3b"/>
味由來如嚼蠟秪憐無夢化作蝴蝶飛遶盡百花深處<lb/>
日千匝<lb/>
　　　暑夜<lb/>
松風生晚凉坐久市聲歇客去行獨吟踏石碎明月<lb/>
　　　題蘆鄉思歸圖<lb/>
不畫梅花却畫蘆自言家在箇鄉居當時恨不曽添鴈<lb/>
爲帶平安一紙書<lb/>
　　　九日登烏回寄鄭渭濱<lb/>
<pb n="KR4h0053_WYG_033-4a"/>
烏回山下寺閑抱一琴遊客路黄花晚江城寒露秋持<lb/>
書誰送酒懐古獨凭樓想爾西風裏遶籬吟未休<lb/>
　　　和陳葯房納凉<lb/>
貪凉分石坐野服岸巾紗竹暗鳴風葉溪暄聚水花深<lb/>
村人語静高樹鳥飛斜不飲論文酒敲碁煮夜茶<lb/>
　　　贈歌者<lb/>
聲逐嬌雲學鳳鳴王孫幾醉拍欄聽春深莫唱關情曲<lb/>
多少行人過栁亭<lb/>
<pb n="KR4h0053_WYG_033-4b"/>
　　　新昌道中<lb/>
春紅落盡雨霏霏爲怯輕寒尚夾衣村路每於泥處滑<lb/>
鄉音漸與市人非䕶蠶谿女條桑去抱布山翁换米歸<lb/>
世味徧嘗只如此幾畨清夢落漁磯<lb/>
　　　寓華亭下砂鹽場<lb/>
地僻民居少官勤國課優逺程驅瘦馬小港礙行舟晴<lb/>
日鹽花曉風潮海氣秋野人因買鶴半月此遲留<lb/>
　　　秋日書懐<lb/>
<pb n="KR4h0053_WYG_033-5a"/>
十年客路歎飄蓬厯盡風霜鬢欲空睡少半疑茶作祟<lb/>
愁多全覺酒無功數蛬厭静鳴秋雨一葉驚寒落晚風<lb/>
惆悵故園歸未得草荒籬下菊花叢<lb/>
　　　適越留别<lb/>
江亭飲罷起離愁何事西風又越遊潮信欲來人欲去<lb/>
夕陽紅蓼滿汀洲<lb/>
　　　此山林僉葯房陳户偕張牧隱暮春晦日載酒<lb/>
　　　相過席上以手揮素絃爲韻得絃字<lb/>
<pb n="KR4h0053_WYG_033-5b"/>
春詩敲未稳一醉傍琴眠吟客相過日飛花欲盡天竹<lb/>
隂池水暗樹色島雲連幽鳥可人意數聲清似絃<lb/>
　　　寒夜即事<lb/>
吟苦過於顚吟成亦自憐凍油燈影薄深屋語聲圓分<lb/>
月照歸客避寒移卧氊一冬少閑日不得到梅邊<lb/>
　　　春日偶成<lb/>
未逢知己愧蹉跎又見春風長徑莎杜宇一聲詩思減<lb/>
楊花三月客愁多從人乞米貧如舊借吏抄書字半訛<lb/>
<pb n="KR4h0053_WYG_033-6a"/>
懶説江湖十年事近來平地亦風波<lb/>
　　　廢寺<lb/>
勅額雖存屋半傾爐香無主佛無靈豪家不管空門事<lb/>
日夜西風語㙮鈴<lb/>
　　　自賦<lb/>
學書學劔兩無成天乞梅邊隱姓名未必清閑非盛福<lb/>
縱教富貴亦虚榮百年有限春風老萬事無心夜月明<lb/>
何計莫餐煙火供潄流眠石過今生<lb/>
<pb n="KR4h0053_WYG_033-6b"/>
　　　送林雲岫歸省<lb/>
西風吹客衣束擔出王畿千里莫嫌逺幾人猶未歸山<lb/>
空秋鶴瘦天闊暮雲飛料得還家日將詩壽綵闈<lb/>
　　　雨中和張西麓<lb/>
雨聲聽易厭况復事關心終夜不成寐一春徒費吟委<lb/>
紅花命薄重碧酒盃深何日西湖上移船繫栁隂<lb/>
　　　連雨留宿陳葯房吟所<lb/>
谿水分流急谿雲帶濕飛防飢童乞米畏冷客添衣雨<lb/>
<pb n="KR4h0053_WYG_033-7a"/>
院碁聲潤風忩燭影㣲終須待晴去踏月夜深歸<lb/>
　　　偶題<lb/>
矮屋過如斗様寛閉門渾不受春寒海棠睡去棃花瘦<lb/>
次第東風到牡丹<lb/>
　　　弔友人墓<lb/>
樹隂雲影暗空山銘石雖存不忍看燒罷紙錢灰未冷<lb/>
落花啼鴂雨聲寒<lb/>
　　　遊陽明洞天<lb/>
<pb n="KR4h0053_WYG_033-7b"/>
每箇虚亭坐片時旋尋古蹟上巖梯石含秋色苔㾗老<lb/>
洞接雲天樹影低樵客出林驚虎嘯道人臨水聽猿啼<lb/>
吟邊欲記陽明事恐動山靈不敢題<lb/>
　　　清眞觀<lb/>
一宫占斷水中央瘦竹添丁䕶短牆老鸛聲中松子落<lb/>
遊魚影裏藕花香雲房不雨琴常潤池閣無風榻自凉<lb/>
擬辦隱心終老此便須歸與鶴商量<lb/>
　　　春晚<lb/>
<pb n="KR4h0053_WYG_033-8a"/>
春事又無幾隂晴苦不齊久貧交味薄多病語聲低落<lb/>
絮行風徑歸雲度晚谿故鄉二千里日夜子規啼<lb/>
　　　贈禇雪巘<lb/>
多年林下隱猶帶舊儒酸自説因詩苦還如學易難曉<lb/>
忩花氣潤夜枕雨聲寒又欲名山去應尋勝跡看<lb/>
　　　村居即事<lb/>
外事少曽聞深居似隱君谿明花照影風細水行文蠶<lb/>
室寒初閉蜂房早已分偶因尋藥去踏破一村雲<lb/>
<pb n="KR4h0053_WYG_033-8b"/>
　　　寓舍留别<lb/>
撥盡寒灰雨後深半忩燈影伴孤吟不眠只有琴知得<lb/>
明日陽關何處心<lb/>
　　　課伐木<lb/>
手揮樵斧氣如虹幾樹寒煙一餉空午夜無依烏鵲冷<lb/>
數聲應恨月明中<lb/>
　　　懐潘寒嵒<lb/>
别後空相憶無書直至今頻年千里客多事半生心卯<lb/>
<pb n="KR4h0053_WYG_033-9a"/>
酒欺人醉春詩帶病吟倚欄政無緒一鳥過花隂<lb/>
　　　余種竹方成扁其室曰竹所友人以詩至用其<lb/>
　　　韻<lb/>
屋老苔荒席久虚近分一榻與雲俱梅花未種招蜂怨<lb/>
竹所雖清欠鶴圖無事看山如對客有時隱几亦忘吾<lb/>
過門除却能吟者不是高僧即老儒<lb/>
　　　山居<lb/>
帝城花錦地讓與市人居萬事不到耳一貧唯讀書掃<lb/>
<pb n="KR4h0053_WYG_033-9b"/>
牀留月宿種藥帶雲鋤未晚多先醉爲官恐不如<lb/>
　　　簡許有實<lb/>
閑磨霜刄破銀𤓰沉水香銷日影斜吟客不來情思懶<lb/>
晚風庭院落槐花<lb/>
　　　陳葯房聞人禺谿黄平嶺春日相過分得琴字<lb/>
半生無厚業秪合住山林留客旋沽酒典衣因買琴晴<lb/>
忩行野馬髙樹語春禽彼此知心久相看意轉深<lb/>
　　　過友人幽居<lb/>
<pb n="KR4h0053_WYG_033-10a"/>
門似野人家空園擬種𤓰有僧分石坐無酒問鄰賖獨<lb/>
鶴喜欲舞老梅寒自花此身歸未去猶愧暮林鵶<lb/>
　　　旅懐<lb/>
欲暮西風引客愁十年如夢住他州故交零落誰知己<lb/>
往事凄凉欲白頭一紙音書燈下淚滿城砧杵月明秋<lb/>
早知世路風波險只在山中煮石休<lb/>
　　　懐蒲一庵許紒嵒<lb/>
新營一榻養天和獨喜身閑鬢未皤藥性不諳縁病少<lb/>
<pb n="KR4h0053_WYG_033-10b"/>
花名慣識爲吟多移書曬日防留蠧冩帖臨池擬換鵝<lb/>
不到玉峯今兩載故人情味近如何<lb/>
　　　陳葯房舟中分得詩字<lb/>
移舟春岸曉小雨欲晴時烟樹望疑暗水程行較遲推<lb/>
篷山色近得句野鷗知來往無多路歸囊又一詩<lb/>
　　　寄表兄鄭古潭<lb/>
江湖風浪惡飄泊此依依白髪親俱老深春人未歸雲<lb/>
留行李住風遣落花飛强飲盃中物芳心莫易違<lb/>
<pb n="KR4h0053_WYG_033-11a"/>
　　　閑裏<lb/>
閒裏身心得自如春風茅屋燕同居松花滿地谿雲滑<lb/>
一榻晴忩卧看書<lb/>
　　　寄西湖友人<lb/>
湖邊春更好别後費吟思載酒曽遊處憶君同醉時面<lb/>
風花落易背日雪消遲早晚携琴去山中與鶴期<lb/>
　　　送友人别<lb/>
此心偶無事君復叙離情江國多寒色春風幾日程雪<lb/>
<pb n="KR4h0053_WYG_033-11b"/>
添行李重船逐浪花輕後夜應相憶空山月正明<lb/>
　　　送楊巨川遊邊<lb/>
此行不必語離愁且舉匏樽醉幾籌天下豈無山可買<lb/>
男兒當與國分憂劒辭星匣邊風凛船駕雲帆海月流<lb/>
莫道讀書無用處讀書方有用兵謀<lb/>
　　　寄鄉友<lb/>
此身拘不得暮楚又朝呉故國幾人在三年一字無天<lb/>
風潮信急江月鴈聲孤久不看明鏡年來有白鬚<lb/>
<pb n="KR4h0053_WYG_033-12a"/>
　　　寄呉宗之<lb/>
在家猶苦熱客路足應疲書劒果何地江湖非舊時久<lb/>
晴苖欲雨多病藥如飴憶自分携後知心更有誰<lb/>
　　　雪中呈社友<lb/>
風雨蕭蕭攪雪飛一寒如此只貪詩酒瓢傾盡囊金少<lb/>
恐被梅花笑不知<lb/>
　　　送陸月湖歸玉峯<lb/>
行李無多半是詩買船兼載鶴同歸思君晚泊呉江冷<lb/>
<pb n="KR4h0053_WYG_033-12b"/>
風捲蘆花幾鴈飛<lb/>
　　　喜友人爲僧<lb/>
身披雲衲瘦伶俜一刺新添得寺名餐供未便趺足坐<lb/>
誦經猶作讀書聲禪忩欲晚聞鐘掩吟履逢秋踏葉行<lb/>
應是千生修得到幾人頭白尚無成<lb/>
　　　贈許紒嵒<lb/>
年齒未三十清名已照人才高猶苦學俸薄不言貧留<lb/>
客醉終日愛花吟過春自憐閑未得滿面撲京塵<lb/>
<pb n="KR4h0053_WYG_033-13a"/>
　　　辛亥元日遊聞人省庵園和陳葯房韻<lb/>
倚欄吟未稳把酒問溪山今日又添歲一冬無此閑梅<lb/>
花依竹静雪意避春慳次第燈期近重逢一解顔<lb/>
　　　賀陳石泉宰華亭歸<lb/>
天下稱繁邑一亷如此希政成人惜去官滿鶴先歸家<lb/>
學傳金管春風入紫薇知音正當路健翼看高飛<lb/>
　　　夜坐<lb/>
焚香獨坐勘騷經庭樹無風葉不鳴静入夜深聞皷吹<lb/>
<pb n="KR4h0053_WYG_033-13b"/>
一池明月亂蛙聲<lb/>
　　　梅雨<lb/>
繁聲不可聽㸃滴似秋霖谿長欲無岸忩低㣲復隂葛<lb/>
衣凉意重礎石潤㾗深欲出愁泥濘依依獨客心<lb/>
　　　訪隱者<lb/>
姓名多已在仙行見説曽傳辟穀方未必詔書徵便起<lb/>
可憐人世老猶忙浴蒲磵冷雲初濕種术山春土亦香<lb/>
何日此身分半隱歸須先製芰荷裳<lb/>
<pb n="KR4h0053_WYG_033-14a"/>
　　　戯友人買侍兒歸<lb/>
幾扣吟忩多不遇識君雖久㑹君稀近聞行李擔書去<lb/>
添得明珠伴劒歸開甕酒香春遶屋倚欄人醉月侵衣<lb/>
野夫别有觀心法不在深山獨掩扉<lb/>
　　　鶴<lb/>
楚楚異凡禽相看瘦不禁飢尋芝未晚夢憶海山深華<lb/>
表千年事青天萬里心一聲唳清夜霜月滿踈林<lb/>
　<lb/>
<pb n="KR4h0053_WYG_033-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　江湖小集巻三十三<lb/>
</p>
<p>
</p>
  </div>
</body>
</text>
</TEI>
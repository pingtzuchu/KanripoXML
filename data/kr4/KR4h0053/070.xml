<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>江湖小集巻七十</head>
    <p>
<pb n="KR4h0053_WYG_070-1a"/>
欽定四庫全書<lb/>
　江湖小集巻七十　　　　　宋　陳起　編<lb/>
　　吴淵遺集<lb/>
　　賦<lb/>
　　　江東道院賦<hi>在太平府推官宅西北抵子城公重修作賦</hi>
大江以南壌曰當塗嘗訂定諜聿求如初或曰楚雄繹<lb/>
之故封尚存築壘或曰晉塗山之舊民來兹奠居以言<lb/>
其形勢則襟江帶湖牛渚天門近對厯陽裕溪柵江逺<lb/>
<pb n="KR4h0053_WYG_070-1b"/>
通濡須凡自昔之英雄豪傑多由此而戰爭馳驅上岸<lb/>
擊賊洗足登艫殄此曹魏壯哉孫吴既克兇狡照水而<lb/>
見赤幘欲窺逆王夢日而來黄鬚英氣凜然如生逺猷<lb/>
蔚其可書乃若景物則圖展畫舒長江天塹濤瀾洶湧<lb/>
青山白苧蒼翠萦紆高人達士之所栖隱而遁藏墨客<lb/>
騷人之所吟詠而冩摹元暉卜宅𢎞景結廬袁臨汝長<lb/>
嘯聲響於鸞鳳李謫仙既醉手弄乎蟾蜍清風髙出乎<lb/>
千古逸氣超軼乎萬夫至于乃疆乃理可舟可車西接<lb/>
<pb n="KR4h0053_WYG_070-2a"/>
巴蜀東走勾吴北超中原南入番禺莫不由我之徑出<lb/>
我之衢信其非僻陋之邦寂寞之墟矣然而事以時改<lb/>
地因代殊其在分裂之朝往往重如馮扶至如混一之<lb/>
世毎毎視同莒邾迨至本朝始為奥區爰自藝祖鏟平<lb/>
煜雛初以卵壘入于版圖至于太宗混一偏隅西戎臣<lb/>
伏北狄逺逋興隆典章際清朝之多暇㑹同文軌慶薄<lb/>
海之無虞乃更太平興國之號用多治定成功之模乃<lb/>
睠吾邦本逺帝京何驟遇于明時得躐陞為州城又即<lb/>
<pb n="KR4h0053_WYG_070-2b"/>
年紀肇錫嘉名雨露之恩若偏于濡潤日月之光獨私<lb/>
于照臨山川草木增其燦爛旌幢旗幟倍以精明聖主<lb/>
既紆于皇巻高穹亦為之世情乃施天造乃飭地靈乃<lb/>
胚胎而醖醸乃培養而發生乃滋磽瘠或為膏沃之壤<lb/>
乃化刀劒亦為淳厚之民觀其棊布田疇支分岸塍平<lb/>
衍夷曠曲直縱横桑麻被野麰麥連雲時雨少愆有江<lb/>
潮以資其灌溉澇水或降有湖泊以泄其滔盈是以時<lb/>
少旱澇歲多豐登竒秧緑水喜霑足于夏種黄雞白酒<lb/>
<pb n="KR4h0053_WYG_070-3a"/>
爭慶賀于秋成乃君其民混然大朴惟土物是愛故能<lb/>
臧厥心惟本業是崇是以無末作盡力畎畝收功錢鎛<lb/>
難貧以其勤苦易足以其儉約故有婦女平生未識于<lb/>
綺羅亦有父老終身不入于城郭衣食足故多知廉恥<lb/>
習俗厚故罕事鬬角盖皥皥乎有羲皇太古之風熙熙<lb/>
然有唐虞擊壤之樂于是有厭承明之入直乞銅虎以<lb/>
典州凡中朝之人士多出守而來侯皆得以逃其瘝曠<lb/>
而遂其優游文如伯玉可抒六經閣之思詩如魯直堪<lb/>
<pb n="KR4h0053_WYG_070-3b"/>
成一窩柳之謳爾乃夜已既而更殺日將晡而鼓掫雖<lb/>
兩衙其不廢縱數刻而已休盖賦稅輸官而絡繹靡煩<lb/>
程督訐訟造庭而希簡無可應酬故治事之時每短而<lb/>
退食之暇常遒雖謂之邦伯郡守實偶乎黄冠羽流當<lb/>
其堦庭如水囹圄鞠草燕寢沈沈鈴閣杳杳雞鳴寂晝<lb/>
鵲聲閙曉何以異於道流之清淨而一塵之不到也避<lb/>
堂舍盖隱几對老收視斂聽回光反照虚室生白内境<lb/>
火爝何以異于道流之煉養而臻其𤣥妙也華陽可巾<lb/>
<pb n="KR4h0053_WYG_070-4a"/>
清香可燒離騷可讀周易可校南董京生北牕夢覺何<lb/>
以異於道流之蕭散而寄其高傲也著靈運履擕山翁<lb/>
醥臨流賦詩登高舒嘯礟落棊聲泉響琴調何以異於<lb/>
道流之放曠而縱其吟眺也夫吾儒與道流邪正不對<lb/>
官府與生民休戚相關必也道吾之道而不道彼之道<lb/>
樂民之樂而後樂已之樂使是邦不徒有太平之名而<lb/>
乃有太平之實則是院不徒揭名道之扁而有體道之<lb/>
誠不然則月三夜而旱吿雷一聲而水浸穡事靡秋菜<lb/>
<pb n="KR4h0053_WYG_070-4b"/>
色實繁人紀弗植天常既殘又不然則簿書如海文牒<lb/>
如山習方成於珥筆訟咸甘於褫鞶當是時也其容心<lb/>
逸而身閑乎故孟子曰文王樂以天下范文正公曰君<lb/>
子後天下而樂則以身為樂者其樂也鄙以民為樂也<lb/>
其樂也有限與民同樂者其樂也無怍所以貴乎道院<lb/>
者非樂慕道流為高致謂重夫清淨而吾以民為樂也<lb/>
雖然千里之内仰夫官奚容無所興除一命以上志於<lb/>
物則必有所惠濟夫苟貪無事之名至于不事其事吾<lb/>
<pb n="KR4h0053_WYG_070-5a"/>
恐情或壅于閭閻姦必成於胥吏氣血滯則病疚生謳<lb/>
吟息則愁歎起是為乖謬必傷乎和粹放縱難免于天<lb/>
殃矣惟當以清淨為本以煩擾為忌政教因乎民本非<lb/>
容心號令從乎俗未嘗作意則有無為之為不治之治<lb/>
吾惟謹修于庭户之間而彼將自得于湖山之外此則<lb/>
老守之所當懃而益可以廣道院之義也<lb/>
　　詩<lb/>
　　　早朝步葛元喆韻<lb/>
<pb n="KR4h0053_WYG_070-5b"/>
萬井蒼凉欲曙天禁鐘聲斷佩聲聯雲浮玉輦霞裾降<lb/>
風動金蓮寶炬然四國龍飛清穆世羣工虎拜太平年<lb/>
吾王不惓宵衣念國祚遥知永永傳<lb/>
　　　九日<lb/>
百年王事謾勞形客裏逢時跡類萍無酒可添元亮興<lb/>
任人浪笑阮宣醒荆湖城壁連鉦鼔河朔烽烟接堠亭<lb/>
久擁旌旄愧無補敢將衰朽歎飄零<lb/>
　　　登南城<lb/>
<pb n="KR4h0053_WYG_070-6a"/>
江城一眺思悠悠平楚蒼然野水流衰草寒烟梅老墓<lb/>
敗垣斜日謝公樓江山有恨英雄老天地無私草木秋<lb/>
萬古興亡俱是夢丈夫何者為身謀<lb/>
　　　遊青山<hi>謝朓宅在焉</hi>
碧嶂千層鎮一州十年前記作斯遊因看紅杏行停轡<lb/>
為濯清泉坐解裘怪石巉巖蹲虎豹老松偃蹇臥龍虬<lb/>
轉高轉有無窮景杖履何妨絶頂頭<lb/>
　　　又<lb/>
<pb n="KR4h0053_WYG_070-6b"/>
風流千載憶𤣥暉此日登臨不覺疲看取眼前都是句<lb/>
如何身後不留詩須知小隱儻徉日正是高唫寥泬時<lb/>
可惜出山終不免空留翠岫與清漪<lb/>
　　　横碧堂<lb/>
十一年如一欠伸今朝又得快登臨半城楊柳春風滿<lb/>
四野桑麻雨露深檻外翠峰重入眼樽前白髮遂驚心<lb/>
感今懷昔憑䦨處不覺崦嵫日已沈<lb/>
　　　用前韻<lb/>
<pb n="KR4h0053_WYG_070-7a"/>
毎來登眺便眉伸髙處蒼穹儼若臨投老光隂隨日晚<lb/>
思歸情緒與秋深鷺飛沙際明人目鴈滿江頭動客心<lb/>
北望淮淝何處是晚來烟霧正沈沈<lb/>
　　　官梅亭<lb/>
疇昔花前屢舉觴重來髩髮已蒼蒼未容籬菊成歸隱<lb/>
且向官梅作醉鄉毎約松篁堅歲晚肯隨桃李競春芳<lb/>
東風二月無人惜片片霏霏雪自香<lb/>
　　　霜㽔亭<lb/>
<pb n="KR4h0053_WYG_070-7b"/>
正到春歸惱客腸荼䕷架上發孤芳劉伶嗜酒名為酒<lb/>
薛女餐香肌亦香人已今朝衰髩髮花猶昔日淡梳粧<lb/>
十年陳迹渾如夢徙倚䦨干到夕陽<lb/>
　　　二<lb/>
東皇為代是南薫醖醸成花逈出塵盡洗嬌紅春態度<lb/>
獨呈雅素雪精神牽衣弱蔓如留客入枕清香更惱人<lb/>
月下星前㑹醉挿肯容煩暑到冠巾<lb/>
　　　三<lb/>
<pb n="KR4h0053_WYG_070-8a"/>
園丁編竹亦勤哉老蔓纎條費剪裁杳杳翠雲深作洞<lb/>
霏霏香雪簇成堆玉虬飛下盤千尺金爵擕將飲百杯<lb/>
説與此花狼籍後園林杖履亦稀來<lb/>
　　　揮麈堂<lb/>
老守重來何所為築成臺榭鑿成池緑深夜雨龜魚逺<lb/>
紅壓春風鶯燕遲民樂軒墀偏少訟官閒園圃自多詩<lb/>
鳳團啜罷投衾枕夢覺花間日影移<lb/>
　　　又<lb/>
<pb n="KR4h0053_WYG_070-8b"/>
戀宿懷安物我齊况兼兩世四持麾可憐園内落成日<lb/>
却被官中捉去時李郭詩篇懷舊迹歐梅歌舞悵新知<lb/>
多應日後清宵夢頻到姑溪溪水湄<lb/>
　　　送杜尚書赴行在<lb/>
龍德剛中道學優洛中夫子爾同流暫辭天府安邊閫<lb/>
又屬軺車返帝州萬里長城唐李勣百年勲業漢留侯<lb/>
明朝回首秋江上泰華巖巖天際頭<lb/>
　　　冬雨<lb/>
<pb n="KR4h0053_WYG_070-9a"/>
坐來襍霰灑隆冬痛飲那禁觱發風却憶西樞承㫖日<lb/>
冒寒猶立大明宮<lb/>
　　　高氏小景<lb/>
地白天寒凍裂裘何人乗艇下中流披圖孟浪不相識<lb/>
疑是當年王子猷<lb/>
　　　峨眉山<hi>在采石見寰宇志</hi>
一帶天分南北限兩眉烟鎻古今愁<hi>闕</hi>
　詩餘<lb/>
<pb n="KR4h0053_WYG_070-9b"/>
　　念奴嬌<lb/>
　　　牛渚<lb/>
我來牛渚聊登眺客裏襟懷如豁誰著危亭當此處占<lb/>
斷古今愁絶江勢鯨奔山形虎踞天險非人設可憐一<lb/>
炬空鎻千尋寒鐡　追念照水燃犀男兒當似此英雄<lb/>
豪傑歲月匆匆留不住髩已星星堪鑷雲黯江天烟昏<lb/>
淮地正是斷魂時節欄干搥碎酒狂忠憤俱發<lb/>
　　水調歌頭<lb/>
<pb n="KR4h0053_WYG_070-10a"/>
　　　杏<lb/>
太白已仙去詩骨此山藏胸中錦繡如屋都乞與東皇<lb/>
碎剪杏花千樹濃抹胭脂萬㸃妖豔斷人腸曉露沐春<lb/>
色晴日漲風光　孤村路逢休暇共徜徉酒旗斜處一<lb/>
簇幾紅粧暫息江頭烽火無奈髩邊霜雪聊復放疎狂<lb/>
倚俟玉壺渴未肯寶鞭揚<lb/>
　　沁園春<lb/>
　　　壽弟相國<lb/>
<pb n="KR4h0053_WYG_070-10b"/>
喜我新歸逢戎初度關情更深正晝掩柴扉尋隱遯舒<lb/>
槐府戎正經綸白石清泉紫樞黄閣弟為宰相兄作閑<lb/>
人　南園借我登臨都不怕近前丞相嗔但曵履扶笻<lb/>
堪憐獨步擕壺載酒毎歎孤斟七袠開顔六旬屈指風<lb/>
雨對牀頻上心慇懃祝道我何時回首及早抽身<hi>此辭前段</hi>
<hi>句脱字誤</hi>
　<lb/>
　江湖小集巻七十<lb/>
</p>
<p>
</p>
  </div>
</body>
</text>
</TEI>
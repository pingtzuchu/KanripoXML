<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>江湖小集巻二十五</head>
    <p>
<pb n="KR4h0053_WYG_025-1a"/>
欽定四庫全書<lb/>
　江湖小集巻二十五　　　　宋　陳起　編<lb/>
　　何應龍橘潭詩稿<lb/>
　　　春寒<lb/>
博山熏盡鷓鴣斑羅帶同心不忍看莫近欄干聽花雨<lb/>
樓高無處著春寒<lb/>
　　　客懷<lb/>
客懷處處不宜秋秋到梧桐動客愁想得故人無字到<lb/>
<pb n="KR4h0053_WYG_025-1b"/>
鴈聲逺過夕陽樓<lb/>
　　　冩情<lb/>
灑淚題春墨暈乾東風無便寄郎難青箱再展雲牋看<lb/>
蠧却相思字不完<lb/>
　　　寄胡雪江<lb/>
借得官亭小似船六橋風月友三賢芙蓉未發荷花老<lb/>
一㸃詩情若箇邊<lb/>
　　　旅中示同輩<lb/>
<pb n="KR4h0053_WYG_025-2a"/>
與君同出已多時費盡囊金典盡衣只待春江煙浪暖<lb/>
小舟先趂白鷗歸<lb/>
　　　清曉<lb/>
清曉輕傳一信風花添紅粉草添茸畵樓十二欄干曲<lb/>
春在珠簾第㡬重<lb/>
　　　笋<lb/>
泥中莫怪出頭遲厯盡氷霜秪自知昨夜震雷轟渭畆<lb/>
請君來此化龍枝<lb/>
<pb n="KR4h0053_WYG_025-2b"/>
　　　過垂虹<lb/>
垂虹橋下水連天一帶青山落照邊三十六陂烟浦冷<lb/>
鷺鷥飛上釣漁船<lb/>
　　　呉蠶<lb/>
正是呉蠶出火時交交窻外一禽啼溪西有葉高難採<lb/>
遥見青裙上竹梯<lb/>
　　　效香奩體<lb/>
雲幙重重雨未收嫩寒先到玉簾鈎一杯晚酒無人共<lb/>
<pb n="KR4h0053_WYG_025-3a"/>
羞帶雙花下小樓<lb/>
　　　木犀<lb/>
露粟藏金一半開層層碧玉映樓臺西風昨夜吹香過<lb/>
人在欄干待月來<lb/>
　　　夏日即事<lb/>
野土生烟草樹焦彤彤日脚火雲燒池邊自抝青荷葉<lb/>
吩咐山童葢藥苖<lb/>
　　　題駱秀才葺故廬疏<lb/>
<pb n="KR4h0053_WYG_025-3b"/>
家在西湖合澗橋短籬圍得數椽茅歸來頗費支撐力<lb/>
羞見春風燕子巢<lb/>
　　　有别<lb/>
樓上佳人唱渭城樓前楊栁識離情一聲未是難聽處<lb/>
最是難聽第四聲<lb/>
　　　春詞<lb/>
玉纖輕揭繡簾開行到花前淚滿腮正爾春心無處託<lb/>
一雙蝴蝶忽飛來<lb/>
<pb n="KR4h0053_WYG_025-4a"/>
　　　有所思<lb/>
曽倚空屏唱栁枝一聲嬌逐暮雲低重來只見流鶯在<lb/>
立盡斜陽不肯啼<lb/>
　　　小園<lb/>
池占方方十丈寛已栽花木四時看客來莫笑生涯薄<lb/>
窻外新添竹數竿<lb/>
　　　為客<lb/>
初秋為客暮秋歸一擔輕囊半是詩試問客情何處惡<lb/>
<pb n="KR4h0053_WYG_025-4b"/>
五更孤店酒醒時<lb/>
　　　東風<lb/>
和徹詩篇得暫閑落梅香裡立欄干新裁白紵春衫薄<lb/>
猶怯東風一陣寒<lb/>
　　　有所見<lb/>
不著畵羅金縷衣尋常打扮最相宜春風燕子樓前過<lb/>
飄落梨花雪一枝<lb/>
　　　曉窻<lb/>
<pb n="KR4h0053_WYG_025-5a"/>
桃花落盡李花殘女伴相期看牡丹二十四畨花信後<lb/>
曉窻猶帶㡬分寒<lb/>
　　　居家<lb/>
居家到底勝居官啼鳥聲中晝掩關待得小園花落盡<lb/>
更須移酒對青山<lb/>
　　　採蓮曲<lb/>
採蓮時節懶匀粧日到波心撥棹忙莫向荷花深處去<lb/>
荷花深處有鴛鴦<lb/>
<pb n="KR4h0053_WYG_025-5b"/>
　　　盆中四時木犀<lb/>
一樹婆娑月裏栽是誰移種下天來金英恰似清霄月<lb/>
一度圓時一度開<lb/>
　　　相思<lb/>
二月春風楊桞青聞郎繫馬到長亭相思情味如中酒<lb/>
折盡梨花嗅不醒<lb/>
　　　江上有感<lb/>
江上秋深客未歸荻花楓葉兩依依傷心最是長橋路<lb/>
<pb n="KR4h0053_WYG_025-6a"/>
落日西風一鴈飛<lb/>
　　　見梅<lb/>
雲遶前岡水遶村忽驚空谷有佳人天寒日暮吹香去<lb/>
盡是氷霜不是春<lb/>
　　　舟中偶成<lb/>
黄㡌招呼急下船天明僅可過涵山朦朦一枕梅花夢<lb/>
猶在寒窻紙帳間<lb/>
　　　題臨安僦樓<lb/>
<pb n="KR4h0053_WYG_025-6b"/>
過了燒燈望燕歸春寒剗地勒芳期杏花深巷無人賣<lb/>
細雨空簾盡日垂<lb/>
　　　粉蝶<lb/>
宿粉棲香樂最深暫依芳草避春禽晚來風起還無定<lb/>
舞入梨花何處尋<lb/>
　　　活計<lb/>
三間茅屋葢頭顱除却吟篇事事無擬把十年窮活計<lb/>
一時傾倒向江湖<lb/>
<pb n="KR4h0053_WYG_025-7a"/>
　　　無愁<lb/>
世間惟我最無愁纔是無愁得自由午睡覺來門半掩<lb/>
一池春水看魚遊<lb/>
　　　春隂<lb/>
宻雨流酥入翠苔春隂日日鏁樓臺女郎未有尋芳約<lb/>
辜負櫻桃一半開<lb/>
　　　老翁<lb/>
八十昂藏一老翁得錢長是醉春風杏花村酒家家好<lb/>
<pb n="KR4h0053_WYG_025-7b"/>
莫向橋邊問牧童<lb/>
　　　清明<lb/>
踏歌槌鼓近清明小雨霏霏欲弄晴喚起十年心上事<lb/>
春風樓下賣花聲<lb/>
　　　杜鵑<lb/>
君若思歸可便歸故鄉秪在錦江西不知何事留君住<lb/>
却向空山日夜啼<lb/>
　　　贈友人<lb/>
<pb n="KR4h0053_WYG_025-8a"/>
我向詩中為活計君於酒裡作生涯世間樂事惟詩酒<lb/>
各自風流占一家<lb/>
　　　簾<lb/>
半窣香波䕶曲欄纈花紅映玉鈎閑曉來㡬陣輕風過<lb/>
時見溪南罨畵山<lb/>
　　　碧桃<lb/>
玉僊同駕玉鸞飛天上曽攀帶露枝一片不知何處落<lb/>
曉來流到湧金池<lb/>
<pb n="KR4h0053_WYG_025-8b"/>
　　　芍藥<lb/>
金蘂絲頭茜染成五雲樓映玉盤傾謝郎一入中書後<lb/>
二十四橋空月明<lb/>
　　　傷春<lb/>
荷葉初浮水上錢栁花飄盡岸頭綿不知春色歸何處<lb/>
欲向空山問杜鵑<lb/>
　　　效無題體<lb/>
玉釵風㫁扇雲深砌冷簾空月易沉流水落花無處問<lb/>
<pb n="KR4h0053_WYG_025-9a"/>
一年春事一年心<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0053_WYG_025-9b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　江湖小集巻二十五<lb/>
</p>
<p>
</p>
  </div>
</body>
</text>
</TEI>
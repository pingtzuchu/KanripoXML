<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>江湖小集巻六十八</head>
    <p>
<pb n="KR4h0053_WYG_068-1a"/>
欽定四庫全書<lb/>
　江湖小集巻六十八　　　　宋　陳起　編<lb/>
　　張弋秋江烟草<lb/>
　張君彦發湖海豪士不喜為舉子學專意于詩毎以<lb/>
　賈島姚合為法所著僅成帙清深間雅宛有唐人風<lb/>
　致至其得意警絶之句雜之兩人集内殆未易辨彦<lb/>
　發思甚苦未嘗苟下一字毎有所作必鎔鍊數日乃<lb/>
　定揆其用力盖倍於江西之學人必從事於此而後<lb/>
<pb n="KR4h0053_WYG_068-1b"/>
　知其難且工彦發舊名奕字韓伯世為孟之河陽人<lb/>
　嘉定戊寅仲冬八日古晉丁焴晦夫書<lb/>
　　　寄趙紫芝<lb/>
獨游非一事書札故應遲江上逢春日湖邊憶醉時有<lb/>
雲為我伴終日誦君詩百鳥鳴花樹聲聲在逺思<lb/>
　　　得山中友人書<lb/>
近得山中信山中頗寂寥酒方收秫釀薪旋割茅燒破<lb/>
屋秋多雨平湖暗有潮不曾逢客至黙坐過清宵<lb/>
<pb n="KR4h0053_WYG_068-2a"/>
　　　春晚<lb/>
萬事吾今飛絮輕此身如燕又巢成暗思庾信家邊竹<lb/>
緑籜新添有幾莖<lb/>
　　　夏日從陳宗之借書偶成<lb/>
自從春去後少省出柴扉樹暗鴉巢隱簷空燕迹稀憶<lb/>
山憐有夢當暑詠無衣案上書堆滿多應借得歸<lb/>
　　　楚州<lb/>
落帆停鼔鸛湖頭兩度因循到楚州柳下人家嘗識面<lb/>
<pb n="KR4h0053_WYG_068-2b"/>
咲求新句寫粧樓<lb/>
　　　江樓飲客<lb/>
鄰家貰酒尊斟酌共王孫老菜羮遲熟凍油燈屢昏夜<lb/>
寒人罷市坐久僕敲門隔㟁歌明月月明江水渾<lb/>
　　　游蔣山<lb/>
練布作方袍因閑偶出遨秋風城郭淨寒色樹林髙鹿<lb/>
守禪關老僧脩佛殿勞再來思久住人世事如毛<lb/>
　　　送蔡監丞赴髙郵<lb/>
<pb n="KR4h0053_WYG_068-3a"/>
城古似盤盂榮分刺史符夏新看藕葉夜久見蠙珠吏<lb/>
過朱方接山從邵伯無文游遺迹在民俗易相孚<lb/>
　　　送杜晦之兄弟歸閩<lb/>
秋來猶苦熱歸去莫貪程官寫新銜位詩傳舊姓名幾<lb/>
家村酒賤一路澗泉清想到鄉閭日爭看兩弟兄<lb/>
　　　簡周宗聖<lb/>
曠野有芳芷近江無早鶯春詩定多少旬日又清明樹<lb/>
暗憐楊柳花開認橘橙相尋毎乖阻夢裏亦愁生<lb/>
<pb n="KR4h0053_WYG_068-3b"/>
　　　莫春<lb/>
日日雨霏霏開門無所知漫尋花發處已過絮飛時替<lb/>
紙蠶生遍脩巢燕立危但催人老去羞作送春詩<lb/>
　　　游長干留寄聰公<lb/>
僧去尋芳草客來看落花就齋槃乞米借水鼎煎茶日<lb/>
炙春無色風吹天有沙欲回成再住此意問林鵶<lb/>
　　　舟次湖口追憶任明府<lb/>
重來又十年山水故悽然獨鴈仍為侣雙鳬已作仙濁<lb/>
<pb n="KR4h0053_WYG_068-4a"/>
流分蜀𣲖青色聚淮烟石上罾魚者猶言縣令賢<lb/>
　　　慈母磯<lb/>
莫嫌舟逆上子細得看山衆草名難識孤花影自閑避<lb/>
人鷹翅響經雨石文斑夜久江風冷神仙定往還<lb/>
　　　寄別顔伯竒<lb/>
情深袂怕分豈不欲辭君轉柁方乗曉思山已隔雲菊<lb/>
當前路見鴈在半江聞把盞秋纔好遥憐白鷺群<lb/>
　　　送宋謙父之清江因簡希亮<lb/>
<pb n="KR4h0053_WYG_068-4b"/>
吟詩夕陽裏相送上瀟灘前路逢梅處同誰倚棹看歲<lb/>
窮風力緊江濶雁聲寒持此呈蘇李人生識面難<lb/>
　　　髙郵送紫芝<lb/>
重逢又重別把盞更悽然明日帆開岸平湖水接天好<lb/>
詩應自作<hi>佐</hi>狂夢與誰圓我欲來相趂揚州且住船<lb/>
　　　逢王元任<lb/>
寂寞淮南道憑君獨記余始知元住此久悔不通書暮<lb/>
岳留同眺寒房與借居共懷京邑燕已是二年餘<lb/>
<pb n="KR4h0053_WYG_068-5a"/>
　　　李景文移居<lb/>
能詩留幕府借宅近南湖吏去少公事客來多釣徒雲<lb/>
為今夜雪梅發去年株我爾同州住相過路不迂<lb/>
　　　元日<lb/>
厯以寅為正風從艮位來桃符當壁寫竹户趂鐘開宿<lb/>
雨滋初茁長年老不材滿庭青柏葉惆悵獨持杯<lb/>
　　　送胡道士歸康廬<lb/>
避世懷孤往為庵近五巒出無人作伴歸有鶴相看老<lb/>
<pb n="KR4h0053_WYG_068-5b"/>
石苔衣淨深山瀑布寒自言猶養母應未得燒丹<lb/>
　　　豫章別紫芝<lb/>
吟苦事俱廢拙深貧未除年來如旅燕秋至即移居古<lb/>
道行黄葉空囊貯素書一生江海恨惟子最知余<lb/>
　　　子山寺<lb/>
迢遞前朝寺經過遂一遊白雲鴉樹曉黄葉鳳臺秋僧<lb/>
舉開山話人消在世愁殿廊經刼火已費十年修<lb/>
　　　送郭道士之江州<lb/>
<pb n="KR4h0053_WYG_068-6a"/>
盡看山南景忽思山北遊屐過雲亦動琴罷月空留世<lb/>
上無非熱林間一似秋雖然乍相識別去也能愁<lb/>
　　　彭蠡阻風寄城中故人<lb/>
欲行行未得累日滯孤舟月照山皆近風吹水倒流地<lb/>
名人不識秋景客相愁憶爾惟成夢遥知獨倚樓<lb/>
　　　留滯<lb/>
蕭條十日餘留滯別人居借史抄陳作黏碑學草書烟<lb/>
清數村曉月落一潭虛吾自疑秋色那堪樹木疎<lb/>
<pb n="KR4h0053_WYG_068-6b"/>
　　　送翁十赴舉<lb/>
今年科詔下頗亦動山情丹竈留雲守書裝冒熱行卜<lb/>
知三命勝業賸一經明倘赴瓊林宴能詩舊有聲<lb/>
　　　再送盛君之昇州<lb/>
君與余皆懶余如君更貧今年再同夏兩鬢獨非春去<lb/>
棹孤山浪征衫西府塵似聞仍用武為筭立功人<lb/>
　　　再送丕父<lb/>
弟行兄出送有約共凭欄草木雨初過江湖路轉難同<lb/>
<pb n="KR4h0053_WYG_068-7a"/>
懷年各長重別酒無歡明日雙鐘下蒼崕應獨看<lb/>
　　　移菊<lb/>
秋風籬落逺晨起自移栽稍覺微根損須遲數日開最<lb/>
清人愛重乍見蝶疑猜昔有陶元亮因兹歸去來<lb/>
　　　贈沈莊可<lb/>
巻上芳名舊所知見君還恨識君遲數莖短髪沾霜白<lb/>
一葉扁舟觸浪危問遍菊名因作譜畫將蘭本要求詩<lb/>
向南郡邑多經過楚士能狂更有誰<lb/>
<pb n="KR4h0053_WYG_068-7b"/>
　　　寄蘇希亮<lb/>
因何也識閒名字遂托交游索近詩想像獨吟應更苦<lb/>
分明此意似相知空林日短歸鴉早逺水寒多鴈到遲<lb/>
安得爾來同度歲傳閒畫筆最清竒<lb/>
　　　送徐和卿之上饒<lb/>
江樹雜丹青江寒少得晴亦知君去路多是水為程銜<lb/>
位猶書岳游從半作卿如逢二泉子因説野人名<hi>章泉澗泉</hi>
<hi>皆居信</hi>
<pb n="KR4h0053_WYG_068-8a"/>
　　　山行<lb/>
偶作山行只杖藜歸逢寒日下山時與僧並立看紅樹<lb/>
忽有鶴來栖樹枝<lb/>
　　　送人歸南康<lb/>
我來方與廬山別爾去廬山是故鄉前日住山渾不覺<lb/>
如今山逺却思量<lb/>
　　　舒州歲暮<lb/>
窮冬日日愛天晴古寺門開絶送迎野鶴忽來橋上立<lb/>
<pb n="KR4h0053_WYG_068-8b"/>
山僧獨向水邊行過寒梅樹白全少入臘草芽青漸生<lb/>
又是舒州一年了怕看新厯動鄉情<lb/>
　　　廣教寺<hi>即二橋故宅</hi>
英雄居處終竒特幾度欲來今始能騎省文髙存古篆<lb/>
橋公樹朽長寒藤清流併遶三分澗翠竹相依住數僧<lb/>
沙鳥詎知千載恨日斜飛下立漁罾<lb/>
　　　游禪林寺<lb/>
寺置蕭梁曾識少今朝蘚磴始經過天低落日江湖逺<lb/>
<pb n="KR4h0053_WYG_068-9a"/>
烟冷風清竹樹多蟲引翠禽行壞屋馬驚白犬吠懸蘿<lb/>
一僧九十形容古巖下逢余忽浩歌<lb/>
　　　漢東郡齋夕坐<lb/>
廬山解夏洪山去自到山邊葉已飄鴻雁影多憐塞近<lb/>
交朋書少覺身遥屢遊騎慣將軍馬不飲還封道士瓢<lb/>
心憶清吟更岑寂玉京誰與話寒宵<lb/>
　　　游智門寺<hi>寺即隋文帝故宅</hi>
一間瓦屋荒山裏山路縈廻夕照明祇有比丘頭雪白<lb/>
<pb n="KR4h0053_WYG_068-9b"/>
放收經巻入相迎<lb/>
傳聞此地有龍飛佛殿殘磚刻鳳螭事去千年無問處<lb/>
寂寥衰草卧苔碑<lb/>
　　　晝坐<lb/>
出門無所往獨自坐胡床雨濯殘梅盡風吹百草長近<lb/>
邊人喜戰偶病客傳方不奈春愁密思君對酒觴<lb/>
　<lb/>
　江湖小集巻六十八<lb/>
</p>
<p>
</p>
  </div>
</body>
</text>
</TEI>
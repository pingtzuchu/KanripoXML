<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>江湖小集巻七十一</head>
    <p>
<pb n="KR4h0053_WYG_071-1a"/>
欽定四庫全書<lb/>
　江湖小集巻七十一　　　　宋　陳起　編<lb/>
　　吳淵退菴遺集<lb/>
　　文<hi>序</hi>　<hi>記</hi>
　　　鶴山文集序<lb/>
藝祖救百王之弊以道理最大一語開國以用讀書人<lb/>
一念厚蒼生文治彬郁垂之百年海内興起未艾也而<lb/>
文章亦無慮三變始也厭五季之萎薾而崑體出漸歸<lb/>
<pb n="KR4h0053_WYG_071-1b"/>
雅馴猶事織組則楊晏為之倡已而囘瀾障川斵雕返<lb/>
樸崇議論厲風節要以關世教達國體為急則歐蘇擅<lb/>
其宗已而濓溪周子出焉其言具道德衆務而惟文之<lb/>
能藝焉耳於是作通書著太極圖大本立矣餘有所及雖<lb/>
不多見味其言藹如也由是先哲輩出易傳探天根西<lb/>
銘見仁體通鑑精纂述擊壤豪詩歌論奏王朱而講説<lb/>
吕范可謂和順積中英華外發矣後生接響謂性外無<lb/>
餘學其弊至於志道忘藝知有語録而無古今始欲由<lb/>
<pb n="KR4h0053_WYG_071-2a"/>
精達粗終焉本末俱舛終則言之無文行之不逺亦豈<lb/>
周子之所尚哉此予於鶴山魏公之文而重有感也南<lb/>
渡後惟朱文公學貫理融訓經之外文膏史馥騷情雅<lb/>
思體法畢備又未幾而公與西山眞公出焉予生晚不<lb/>
及見考亭之典刑猶幸得接二公之緒論歲在丙申魏<lb/>
公假督鉞<hi>闕</hi>道呉門予辱兼知戎敵事以故讀公詩文<lb/>
為尤熟公夢背十二年而二子曰近思充愚萃遺稿刻<lb/>
梓焉屬予序之竊惟公天分穎拔蚤從諸老遊書無不<lb/>
<pb n="KR4h0053_WYG_071-2b"/>
讀而見道卓守道約故作為文章深衍閎暢微一物不<lb/>
推二氣五行之所以運微一事不述三綱九法之所以<lb/>
尊言已必致知力行言人必均氣同體神怪必不語老<lb/>
佛必斥攘以至一紀述一詠歌必勸少諷多必情發禮<lb/>
止千態萬變卒歸於正及究其所以作則皆尚體要而<lb/>
循法度浩乎如雲浮空而莫可狀凜乎如星寒芒而莫<lb/>
可干蔚乎如風縠波而皆自然其理到之言與其有德<lb/>
之言與程張之問學而發以歐蘇之體法與公文視西<lb/>
<pb n="KR4h0053_WYG_071-3a"/>
山理致同醇麗有體而豪贍雅健則其所自得故近世<lb/>
言文者曰眞魏要皆見道君子與公雅早掇峻第晚踐<lb/>
政途然身未嘗安於朝廷之上使得行其言以措諸事<lb/>
如藝祖之訓而用之詎止如今所覯存者而天不假以<lb/>
年故所可見者文而已惜哉淳祐已酉夏宛陵呉淵序<lb/>
　　　横碧堂記<lb/>
此邦形勢水西南而山東北郡治居卑下處三湖固不<lb/>
可望而見所謂長江亦必慿高而眺於微茫杳靄中始<lb/>
<pb n="KR4h0053_WYG_071-3b"/>
得其髣髴然非天日大朗烟塵盡収則雖豁眸極目無<lb/>
所覩也惟青黄二山白紵横空諸峯綿亘東北稍可供<lb/>
登覽子城上有碧雲亭創始於大觀間不知命名何義<lb/>
然山在東而亭面西亭之與山若相背然後又有一亭<lb/>
頗與山對纔尋丈許僅可容四五客過此輒不可著足<lb/>
恐妨游目騁懷余疇昔固已病之而欲改為矣㑹易地<lb/>
弗果又十年再來則亭已撓敗有不容不舍舊而新是<lb/>
圖者乃移其面勢以西為東作堂三楹又前後為軒各<lb/>
<pb n="KR4h0053_WYG_071-4a"/>
三楹環以欄楯翼以窗户使虚明軒敞四無障蔽頃成<lb/>
觴客於上有笑而言者曰今之山猶昔之山也昔也余<lb/>
來蓋常頭頸伸縮欲以見山而山終偃蹇今也排闥送<lb/>
青入户獻状凡四時晴雨之景朝夕煙雲之態不勞指<lb/>
顧而盡入吾目然則位置之巧者固如是乎余曰昔山<lb/>
谷罷郡嘗有句贈郭功甫云翰林本是神仙謫落帽風<lb/>
流傾太白江山依舊雲横碧昨日主人今日客誰分賓<lb/>
主强醒醒問取磯頭新婦石請以横碧易之可乎且山<lb/>
<pb n="KR4h0053_WYG_071-4b"/>
谷在郡不滿旬日其戀戀於此邦之幽勝猶若是矧余<lb/>
父子兄弟三十年間相繼來守余又再至則其不能忘<lb/>
情固宜此堂之所以作也客退余坐而假寐夢與浮丘<lb/>
先生𢎞景太白相遇笑談傾謔如舊交蓋若喜余之能<lb/>
作此堂又能對此山者二公既去劉寄奴桓司馬繼至<lb/>
余揮之曰余堂不為二子作赧而退余亦睡覺云堂之<lb/>
南舊連清風亭多厯年所圯尤甚亦因餘材新之凡三<lb/>
楹一翼輪奐相稱故并書<lb/>
<pb n="KR4h0053_WYG_071-5a"/>
　　　太平郡圃記<lb/>
姑孰郡圃視他郡為隘自王冠卿紫微以窈深為神祠<lb/>
又自李儔老棘卿以駐春為仗甲庫益隘甚巋然獨存<lb/>
者惟近民堂然創於淳熙間已百餘年屋老材腐多支<lb/>
以木居者毎危壓是懼堂舊對池之陽修可二十丈中<lb/>
有官梅亭跨以橋水面纔七八尺少晴輒涸雖名為池<lb/>
而實溝澮之弗若也乃鑿而廣之灌以江水作堂其上<lb/>
扁曰揮麈即劉丞相畢老詩中語也中為堂五楹前為<lb/>
<pb n="KR4h0053_WYG_071-5b"/>
軒三楹堂後又為重堂五楹扁曰窈深復舊也池上三<lb/>
峯植桃三本李十八本柳二十本既成適當仲春試與<lb/>
客倚欄而觀之清漪緑漣渺如一壑輕波微瀾隨風四<lb/>
起密藻叢生小荷簪抽柳眼已舒漸露黄金之色梅花<lb/>
雖謝尚飄白玉之香鷗鳬翩翩而來龜魚洋洋而遊恍<lb/>
然身在江湖之上若夫炎夏納風高秋賓月冬曦煦背<lb/>
寒雪眩目三時之景又可知恨余之不及見而去也堂<lb/>
之東十餘步即前所謂神祠天神主於靜貴於肅乃宅<lb/>
<pb n="KR4h0053_WYG_071-6a"/>
於宴游之處賓客騎從之喧塡優仱倡幻之褻狎其為<lb/>
不靜不肅毋乃甚乎於是移於帑庫之側以其地為亭<lb/>
前種梅三十本後種竹一百箇揭倪正父文昌所書官<lb/>
梅扁官梅之後有隙地盈丈亦作小亭植紅藥二壇扁<lb/>
曰駐春池之西亭有午橋莊野處洪公所創洪公文章<lb/>
妙天下其所為記至今膾炙人口然屋實卑陋縱横纔<lb/>
尋丈且歲久亦弊又為之創屋十一楹中揭洪公舊扁<lb/>
以為宿客館賓之所於是太平郡圃雖不敢以為美亦<lb/>
<pb n="KR4h0053_WYG_071-6b"/>
庶幾可備政暇游憩笑語或曰子自開藩以來減租蠲<lb/>
賦弛征代輸修黌宫治書院葺浮梁整倉宇居養濟皆<lb/>
當為而為宜也乃若園池亭榭毋乃不必若是乎余應<lb/>
曰昔者藝祖皇帝之開國立考課之制凡州縣廨宇之<lb/>
修廢成毁皆書之以行殿最賞罰今課厯猶有存者則<lb/>
莅官臨政之餘退休之所亦在不廢固聖祖神宗之屬<lb/>
望而金科玉條之所許也昔柳子厚作零陵縣三亭記<lb/>
以為氣煩則慮亂視壅則志滯故君子必有游息之物<lb/>
<pb n="KR4h0053_WYG_071-7a"/>
高明之具於以滌其煩而宣其壅宜不可廢於一邑况<lb/>
郡乎此郡圃之所以作也<lb/>
　　　采石虞忠肅公祠記<lb/>
阜陵在宥二十有八載循名責實始終惟一蓋嘗與丞<lb/>
相趙衞公評雍國虞公事業以采石之功為第一詔特<lb/>
贈太傅嗚呼可謂不没其實者矣余家有别業在楊林<lb/>
裕溪之間少小督租徃來必艤舟蛾眉下時紹興舊校<lb/>
猶有存者毎為予言當李顯忠未至敵兵將渡三軍無<lb/>
<pb n="KR4h0053_WYG_071-7b"/>
主百姓皆荷擔立㑹虞公適至即立馬指揮部分某軍<lb/>
登某船某船守某隘言未既敵舟已塞中流公以重賞<lb/>
嚴罰督勵將士且躬自鼔之莫不人百其勇盡死鬬又<lb/>
益以火攻之具於是天反風敵舟焚焉其主遁焉當是<lb/>
時非公則江南幾殆嗚呼余聞其言著諸心蓋四十年<lb/>
於此矣夫天欲啓一代中興之君必為篤生一代中興<lb/>
之臣周之宣王維申與甫漢之世祖冦恂鄧禹唐之憲<lb/>
武裴度德裕皆能戡禍亂定變故安黔黎康海宇以光<lb/>
<pb n="KR4h0053_WYG_071-8a"/>
復先古之業此豈偶然而然哉初大觀間有俊明者成<lb/>
都人精於易數嘗詣闕上書我汴京王氣盡乞移洛陽<lb/>
朝廷以妄斥之時雍公猶幼張魏公尚小官俊明一日<lb/>
謂公之父秦公曰國家之運將在東南南渡之後大變<lb/>
有二譬如大舟巨艦厄於駭浪驚濤維楫操柁非命世<lb/>
之才不濟任其事者其張公與郎君乎秦公聞其言當<lb/>
時固未信也嗚呼苗劉之逆宗社幾危北敵渡江南垂<lb/>
不保天生二公再造我宋中興之祚千萬載未有艾此<lb/>
<pb n="KR4h0053_WYG_071-8b"/>
豈偶然哉夫德施於民則祀之以死勤事以勞定國則<lb/>
祀之能禦大災能捍大患則祀之豈非以勞定國者歟<lb/>
豈非禦大災捍大患者歟而采石之祠昉於嘉定九年<lb/>
春予開閫金陵公之曾孫兟以池倅來入幕既至諗余<lb/>
曰兟自池而昇道經先公祠下地局址隘棟撓樹傾草<lb/>
萊生階牛羊入室甚非所以安神靈昭勲烈敢請夫見<lb/>
河洛而思禹功此人心所同然與生俱生不可冺没矧<lb/>
余以守江為職公以守江䇿勲因職而懷其勲因勲而<lb/>
<pb n="KR4h0053_WYG_071-9a"/>
懷其人因人而崇其祀是非予之責與於是捐緡粟治<lb/>
材木委馬步軍副總管關侯寶董役郡太守章御史琰<lb/>
又相其費自門及廡及堂莫不鼎新焉凡為屋十有四<lb/>
楹左圖采石卻敵之實右繪京口防江之規當時將士<lb/>
之用命者亦肖像其後既落成兟又請記因書顚末授<lb/>
之俾刋於石<lb/>
　　　濟民藥局記<lb/>
淵猶及見先生長者談乾淳間事其言曰聖朝體列聖<lb/>
<pb n="KR4h0053_WYG_071-9b"/>
好生之德毎以民命為重一念懇惻無所不用其至乃<lb/>
至濟藥療病亦加宸慮一日忽遣中使宣索太平局龍<lb/>
虎丹既進御命捐其價十之九蓋聖意謂親嘗則主者<lb/>
不敢苟直廉則貧者易以得嗚呼神農氏日試百藥周<lb/>
官醫師掌醫之政令自十全以至十失必次第而躬行<lb/>
誅賞實此意也近世天下郡國臺府開設廣惠局以便<lb/>
民服餌皆所以廣此意也姑蘇城大人衆余領郡適有<lb/>
春疫亟擇羣醫之良分比閭而治某人某坊某人某里<lb/>
<pb n="KR4h0053_WYG_071-10a"/>
家至户到悉給以藥窶而無力者則予錢票疾不可為<lb/>
者復予周身之具繇二月訖七月其得不夭者一千七<lb/>
百四十九人因念倉卒取藥於市既非其眞非惟不眞<lb/>
且弗可以繼乃創濟民一局為屋三十有五楹炮澤之<lb/>
所修和之地監臨之司庫廩庖湢鑪磑鼎臼翼然井然<lb/>
罔不畢具夫匠木石之費錢以緡計者七千八百四十<lb/>
五米以石計者三百二十三既落成復以二萬緡實之<lb/>
為市材費凡川廣水陸之産金石草木之品無珍不致<lb/>
<pb n="KR4h0053_WYG_071-10b"/>
無逺不取冀有益於人故眞其劑弗求贏於官故輕其<lb/>
直料置豐盈薌味芳烈較市之衒玉賈石者相去不啻<lb/>
萬萬列肆闤闠過者懽悦他日設遇流行之災四時之<lb/>
沴則分醫以療捐藥以濟其為呉門之利蓋未有已也<lb/>
恭惟聖天子仁同阜陵視四海之痒疴如在體淵幸叨<lb/>
選擇出守是邦求牧與芻不敢不勉此局之設蓋亦所<lb/>
以推廣德意萬分一云紹定四年八月奉議郎直煥章<lb/>
閣知平江軍府事新除浙西提刑呉淵記<lb/>
<pb n="KR4h0053_WYG_071-11a"/>
　　　廣惠坊記<lb/>
淵不肖仄聞先君子之訓曰先儒有云志伊尹之所志<lb/>
學顔子之所學又云一命以上有志於及物於人必有<lb/>
所濟此吾之所以終身拳拳服膺而勿失者也書曰一<lb/>
夫不獲時予之辜孟子曰思天下之民有不被堯舜之<lb/>
澤者若已推而内之溝中此伊尹之所志也小子識之<lb/>
淵入耳注心三十年於此矣故自領一簿宰一邑以至<lb/>
貳一州佐一臺未嘗不日思先君子言求所以及物濟<lb/>
<pb n="KR4h0053_WYG_071-11b"/>
斯民者迺庚寅之冬被命守姑蘇道過呉江橋下淵延<lb/>
見所部吏艤舟焉時夜雪凝㮚霜風凜冽襲裘不知其<lb/>
為溫附火不知其為炎於是惻然動心進左右而問之<lb/>
曰爾邦城大民夥鰥寡孤獨癃老癈疾顚連而無告者<lb/>
其多乎曰然郡有廬以聚之有廩以食之乎曰否淵獨<lb/>
念言窮州陋邑猶有所謂居養安濟之所呉門甲三輔<lb/>
多名守富課租不應有此缺典既領印即括夫田之没<lb/>
入於王官者廢絶於緇黄者未㡬則公以財市民膏腴<lb/>
<pb n="KR4h0053_WYG_071-12a"/>
者寸積尺累厥數既登迺卜地鳩材為屋七十程總土<lb/>
木夫役費錢緡九千六百八十米石三百一十七既成<lb/>
扁曰廣惠坊㕔堂耽如廊廡翼如男子婦人各有位置<lb/>
倉廩庖湢井臼牀几鼎鼎備具無一乏缺適然而疾病<lb/>
者又别室以居之大者人日粟一升半月錢三十有三<lb/>
小半之米則三殺其一焉夏則湯沐冬有衾纊病有藥<lb/>
死有槥額以二百人為率亡者得續此其大畧也竊嘗<lb/>
考祖宗時在京有四福田院外郡有居養安濟院當時<lb/>
<pb n="KR4h0053_WYG_071-12b"/>
奉行惟謹甚者至有設㡩帳具酒食其所全活不可勝<lb/>
記深仁厚澤與天同普此國家運祚之所以久長州縣<lb/>
長吏之所當遵守而廣惠坊之所由以作也後之人與<lb/>
我同志尚思先儒之言益而侈之是亦上不負天子下<lb/>
不負所學之一端云若夫租入多寡方䇿具載兹故不<lb/>
書紹定四年八月既望奉議郎直煥章閣知平江軍府<lb/>
事新除浙西提刑呉淵記<lb/>
　江湖小集巻七十一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>江湖小集巻六十四</head>
    <p>
<pb n="KR4h0053_WYG_064-1a"/>
欽定四庫全書<lb/>
　江湖小集巻六十四　　　　　宋　陳起　編<lb/>
　　黄大受露香拾藁<lb/>
　夏侯湛周詩成觀者歎曰此非徒温雅乃别見孝悌<lb/>
　之性淵明髙臥北忩興寄篇什平生<hi>闕</hi>　　　　　心<lb/>
　之死靡變古之君子其於天命民彞三綱五常大倫<lb/>
　大法之所在講切惟明踐行惟謹志之所至詩亦至<lb/>
　焉是豈搯擢雕鐫作春庚秋蟀之聲者所可䜴及露香<lb/>
<pb n="KR4h0053_WYG_064-1b"/>
　居士黄公以詩雄江西㒡幸甚從令兒載伯厚得端<lb/>
　誦巻許清麗瓌特自成一家而㒡所甚敬者憂時愛<lb/>
　世奉親誨子忠孝慈仁之意備見乎辭而長江圖一<lb/>
　詠居然有萬里之勢其志念深逺矣沉鬱下位百弗<lb/>
　一究抑命也夫盱閩地相犬牙師友淵源可遡可挹<lb/>
　居士飽參有得造詣不凡非固以是資為詩也伯厚<lb/>
　奉命從李烏洲學朱子之學克廣先志以光昭于令<lb/>
　聞其在此乎淳祐改元夏五翁洲應㒡序<lb/>
<pb n="KR4h0053_WYG_064-2a"/>
　　　春日田家三首<lb/>
凛寒陵熙春誰為禦其侮酸風吹積雪濃雲洒飛雨農<lb/>
夫荷耒耜俶載耕斥鹵為其有身累寧免自辛苦妻兒<lb/>
送中飯凍凌強欲吐晚歸極困倦倒睡帶泥土朝來天<lb/>
光開紅紫新媚嫵南園踏青人日暮猶歌舞<lb/>
二月祭社時相呼過前林磨刀向猪羊穴地安釜鬵老<lb/>
㓜相後先再拜整衣襟釃酒卜筊㺽庶知神靈歆得吉<lb/>
共稱好足慰今年心祭餘就廣坐不間富與貧所㑹雖<lb/>
<pb n="KR4h0053_WYG_064-2b"/>
里閭亦有連親姻持殽相遺獻聊以通慇懃共説天氣<lb/>
佳晴暖宜蠶春且願雨水勻秋熟還相親酒酣歸路暄<lb/>
桑柘影在身傾欹半人扶大笑亦大嗔勿謂濁世中而<lb/>
無羲皇民<lb/>
清明百草春家家上丘墓南鄰去年冬禍痛及翁嫗酒<lb/>
殽羅新阡蹙額見追慕舊時細君墳望見淚已注紙錢<lb/>
風飄飄世用此文具其間無紙者已無子孫故有紙與<lb/>
無紙百步五十步<lb/>
<pb n="KR4h0053_WYG_064-3a"/>
　　　偶成<lb/>
髙唐作夢時宋玉乃得見那知賦説夢夢外雲雨怨此<lb/>
賦苟不作應無列女傳<lb/>
蕨薇生山巔長不踰蓬蒿松栢生澗底歳久還干霄禀<lb/>
質自不同托身奚必髙<lb/>
綠草何自來蔓延滿中庭前朝方芟夷兹視忽已盈竹<lb/>
間幽蘭花數四移乃成<lb/>
　　　讀四皓傳<lb/>
<pb n="KR4h0053_WYG_064-3b"/>
白雲茫茫歌紫芝人間無路瞻尨眉太子介使招忽往<lb/>
髙祖問省心先知翁身商山名八極此時不出漢事危<lb/>
敢惜雙足惜漢鼎非私劉氏私黔黎欠呵千年橘中棊<lb/>
華隂墮驢者為誰<lb/>
　　　老蹇行<hi>逆曦以蜀叛安侯以客平之曦頽其家聲玠璘保蜀之功莫贖也</hi>
朔風狂驚岷峨流帝敕雲螭藩四州頷珠千載化老蹇<lb/>
一變為回鐍川鍵蠶叢簸弄幾為翻欲捲全蜀淪腥膻<lb/>
瞿塘下連滄海脉愁積溟漲牽鰲極臣氷呼天天不聞<lb/>
<pb n="KR4h0053_WYG_064-4a"/>
快斥金翅清江氛連環不解萬古鐵陽侯依舊千江月<lb/>
紫庭登奏尤其元西州之功不補愆清源血食天地久<lb/>
其於氷兮亦何有<hi>有勸清源君戒殺君曰非我意出水間守寋數萬鬼兵示之</hi>
　　　昭潭寄内人<lb/>
不接安書動隔年二千里外極懸懸老親強健知勤饌<lb/>
諸子癡頑恐費鞭幸有田園堪卒歳使知詩禮可無錢<lb/>
客中亦有風流罪長伴梅花對月眠<lb/>
　　　由洞庭入五田<lb/>
<pb n="KR4h0053_WYG_064-4b"/>
一汀紅糝蓼花天滴滴清寒曉露圓回首洞庭山半㸃<lb/>
傷心桂嶺路三千詩魂夜寄青林月漁唱聲回綠樹烟<lb/>
却笑陶朱不如我我無西子與同船<lb/>
　　　油口夜飲醉臥一室及覺三鼔矣秋夜新冷雨<lb/>
　　　濕蟲鳴展轉不能成寐於是浩然有歸志<lb/>
一榻翛然著醉儂沉沉清夜大槐宮夢回作惡酒氣重<lb/>
枕上不眠歸興濃㸃滴落堦添悶雨清哀遶壁訴寒蟲<lb/>
計行良未成端緒何處髙樓撞曉鐘<lb/>
<pb n="KR4h0053_WYG_064-5a"/>
　　　沙頭秋晚<lb/>
霜風吹凍玉池氷留滯周南尚未行病久故園千里夢<lb/>
夜寒孤舍一枝燈愁緣南賈歸舟影心斷黄蘆落鴈聲<lb/>
老劍已閑頭已白祇堪吟詠課歸程<lb/>
　　　竹<lb/>
虛心懷月明勁節挺玉立豈是外春風春風無處入<lb/>
　　　宿岳陽張漕書堂<lb/>
雲低風轉冷黯黯起秋隂薄暮細雨過小忩寒氣侵關<lb/>
<pb n="KR4h0053_WYG_064-5b"/>
山千里夢骨肉十年心病意兼歸意攢眉冩萬金<lb/>
　　　廉泉<lb/>
一泓落古寺三尺開方池懷山決瀆後爍石流金時君<lb/>
看此廉泉不增亦不虧烱烱玉色透燦燦金沙輝朅來<lb/>
臨古亭石銚行相隨呼童試春芽活水烹新竒一咽利<lb/>
喉吻再啜心神怡泠然清風來玉液通華池憶我心地<lb/>
初與水同一幾心泉本無事何必希夷齊曰泉已強名<lb/>
況復有是非一笑付自然貪廉吾不知<lb/>
<pb n="KR4h0053_WYG_064-6a"/>
　　　寧化白水磜甲子春<lb/>
雪瀑從天下餘流亦建瓴雙崖秋氣逼九地殷雷聲虎<lb/>
穴山川險蛟涎草木腥負鹺由此徑異日不堪行<lb/>
　　　晚步<lb/>
扇小葛衣輕風清草露平水聲逢石怒烟素近山明喚<lb/>
犢牛回顧驚人犬倒行耨夫方到屋月已屋頭生<lb/>
　　　荆州人種秧擊缶于田間以樂農者嗚呼其猶<lb/>
　　　有先王之世之遺意歟<lb/>
<pb n="KR4h0053_WYG_064-6b"/>
鼓聲響答缶聲喧歌笑聲多日易昏尚有樂農遺意在<lb/>
要知此地近中原<lb/>
　　　呈魯齋提刑伯<lb/>
散盡黄金與客休田園不為子孫謀白頭更自嫌多累<lb/>
尚有瀟湘萬巻樓<lb/>
　　　江行萬里圖<lb/>
雪山西來接海白天之所以限南北誰人胷裏著輿圖<lb/>
揮斥荆吴入綃墨濃濃淡淡兩岸山烟波瀰茫江面寬<lb/>
<pb n="KR4h0053_WYG_064-7a"/>
水空漠漠鳥飛絶漸看漸逺天漫漫客舟泝流先後去<lb/>
風帆飽腹如飛舞有時小艇絶波來不知何處横江渡<lb/>
鐘山隱隱開金陵雨花臺前留玉京汀洲劣處小孤出<lb/>
垂楊綠引潯陽城蘄黄紫翠照巻雪武昌樓臺半明滅<lb/>
周郎赤壁杳難憑洞庭寒烟濛孤月西江耿耿沙籀清<lb/>
三十六灣斜照明黄陵廟深楚山濶九疑成削黏天青<lb/>
我來展軸驚快覩恍然對面水仙府片時行盡江南天<lb/>
弔古何勞出門去南巡真人忘却歸軒轅龍去𦕈難追<lb/>
<pb n="KR4h0053_WYG_064-7b"/>
咸池曲絶誰奏樂風雨啼痕滿竹枝六朝虎士工設險<lb/>
蹴踏滄波當揮劍血流不惜惜江流肯放飛埃過天塹<lb/>
濫觴曾聞蕩雍丘楫聲若為空悠悠江聲至今恨不盡<lb/>
枉白萬古英雄頭兩階干羽享波后八公草木今健否<lb/>
長安正在碧雲邊斜日西風重回首<lb/>
　　　梅川呈同舟游仲發時中流失舟故云<lb/>
投晚鍾公渡放船急流送我轉千山羣犀戲浴江含石<lb/>
飢鴈悲鳴櫓下灘吟骨欲投魚腹葬夢魂那許蝶身閑<lb/>
<pb n="KR4h0053_WYG_064-8a"/>
可憐八尺竒男子不作當年跛足看<lb/>
　　　遣載入閩從李守約<lb/>
考亭高弟説烏洲小子何妨作逺遊問學再三勤講貫<lb/>
立身第一在撡脩機心僅可文章用邪説毋從釋老求<lb/>
更做程文須典實年來華藻近輕浮<lb/>
　　　即事<lb/>
路轉欹橋曲隂隂石磴低紫藤藟碧樹紅葉繡清溪草<lb/>
露明侵徑秋香暗刺衣前灘水聲好欲趂釣魚磯<lb/>
<pb n="KR4h0053_WYG_064-8b"/>
　　　織女虫<lb/>
灝氣逼星河佳期匝眼過草間聞織急天上想寒多燭<lb/>
裏顰挑錦邊頭冷枕戈終宵弄機杼奈此月明何<lb/>
　　　早作<lb/>
星光欲沒曉光連霞暈紅浮一角天乾盡小園花上露<lb/>
日痕恰恰到牕前<lb/>
　　　歸來<lb/>
近日多騷客吾衰不可追松間哦魯頌花下看唐詩好<lb/>
<pb n="KR4h0053_WYG_064-9a"/>
鳥山深語寒蟬日暮悲此聲良叶律新句總堪疑<lb/>
　　　公安<lb/>
市人屋井底棟與江堤平大江壓堤來浩浩勢欲傾古<lb/>
堤騰長蛇獨與江爭衡積流増巨漲飄突萬馬驚油河<lb/>
與之合盤渦沸淜騰折旋聲洶湧吞汲飜長鯨微茫隔<lb/>
岸村百尺崩沙頳中流有行舟來往如飛蠅巨風推銀<lb/>
山性命鴻毛輕設險䕶東南天巧如掲繩用武莫若荆<lb/>
豪雄所交爭𤣥德欲興劉於焉深經營坐據此要湍進<lb/>
<pb n="KR4h0053_WYG_064-9b"/>
退窺敵情時事一阨塞拂衣開西扄至今聞西偏城治<lb/>
餘丘陵湯湯横乎前何畏百萬兵善衞保其吭坐待其<lb/>
師崩更能用吾長談笑收其嬴何者非神機用之須人<lb/>
英機略失所用山川無常形休兵不敢論凄咽含餘情<lb/>
　　　中秋舟次沙津<lb/>
去年中秋月照我入桂城今年中秋月送我到江陵桂<lb/>
林二千八百里城邊買船發春水瀟湘六月寒如氷洞<lb/>
庭湖中秋氣生峽江西來雪波急片帆帶雨烟中濕胡<lb/>
<pb n="KR4h0053_WYG_064-10a"/>
鴈不來蘆葦秋風林淅瀝生人愁反思前年風露好月<lb/>
入金罇醉將倒如今飄落千萬山烟波瀰漫幾時還露<lb/>
香堂中千百甕玉瓶取醉風吹夢今宵絃管閙繁華燈<lb/>
火沙頭一萬家爭似詩翁弄江月微吟還自汲江花<lb/>
　　　鬱孤<lb/>
臺髙日欲暝晚眺眼増明疊嶂羅雲樹雙流抱粉城低<lb/>
浮烟萬棟清送月三更尚約秋吟夜江聲帶雨聽<lb/>
　　　病起<lb/>
<pb n="KR4h0053_WYG_064-10b"/>
煮藥爐邊過一春瘦骸唯與病相親雨多藥裹易生暈<lb/>
潤透巾紗懶拂塵枕上最宜思過眚靜中倒得養精神<lb/>
不辭小現維摩詰只恐今無問病人<lb/>
　　　枝江九日簡周宰<lb/>
日車不照出郊車門外天隂雲尚麁青州未有居士供<lb/>
白衣知是誰家奴江山有恨横飢眼茱菊無情對臥壺<lb/>
嬴得閑關吟苦句定無人敢喚催租<lb/>
　　　公安寓館夜立觀前用載韻<lb/>
<pb n="KR4h0053_WYG_064-11a"/>
翛翛一古觀我到夜何其仙磬吟風殿幽人汲露池星<lb/>
沉螢聚水月倒兎懸籬四起鐘聲亂凌風欲化肌<lb/>
　　　秋夜讀書<lb/>
青燈敞虛堂微風動衣襟兀坐耽塵編起觀星河沉古<lb/>
人豈可見所希見其心終然發永歎不寐鳴床琴<lb/>
　　　梅<lb/>
自見梅開後相看不暫離只因愁落去不忍看繁時佳<lb/>
實羮堪味遺音角可期牡丹專富貴春盡却空枝<lb/>
<pb n="KR4h0053_WYG_064-11b"/>
杜審言黄亞夫之詩皆因其後顯文章有源委哉南豐<lb/>
黄君伯厚仕于鄮以詩鳴搜冥抉微時茁新意不肯為<lb/>
籬下語暇日出一編詩讀之如行澗谷秋空月曉松竹<lb/>
策策有聲余固異之已乃知其先君子之作源委深長<lb/>
矣而再世屈於右階㑹有知王適者其勿督過一丁字<lb/>
淳祐改元夏五吉日洞霄散吏鄭清之書<lb/>
　<lb/>
　江湖小集巻六十四<lb/>
</p>
<p>
</p>
  </div>
</body>
</text>
</TEI>
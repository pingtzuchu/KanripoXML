<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>江湖小集巻六十二</head>
    <p>
<pb n="KR4h0053_WYG_062-1a"/>
欽定四庫全書<lb/>
　江湖小集巻六十二　　　　宋　陳起　編<lb/>
　　羅與之雪坡小藁<lb/>
　　　書感<lb/>
設險重門未足憑民心應是有長城朝廷休戚視田野<lb/>
宗社存亾非甲兵氣實精神寧敝竭本枯枝葉可敷榮<lb/>
古人經理先觀勢兩臂于韓孰重輕<lb/>
　　　蛾眉亭<lb/>
<pb n="KR4h0053_WYG_062-1b"/>
悠悠飛鷺滿汀洲絶目蛾眉最上頭對此江山還有月<lb/>
知他世界盡無秋情懷杜老鄜州夜景物坡仙赤壁游<lb/>
長歗劃然空谷應風生浪湧不容留<lb/>
　　　動後<lb/>
莫作楊朱泣路岐此心自被利名移車奔寧是駕尼父<lb/>
舟覆應非載伯夷<hi>出説難</hi>悔吝從來生後日嘯歌元祗在<lb/>
閑時可憐秦晉功成者欲避危機已太遲<lb/>
　　　文到<lb/>
<pb n="KR4h0053_WYG_062-2a"/>
簡編香外兩孤翻翰墨場中春日暄文到工時疑有助<lb/>
道逢極處本無言當年誰可輩任昉後世人方怪屈原<lb/>
勿謂詞章真小技精粗微妙豈殊根<lb/>
　　　臨流<lb/>
習習凉颸起素波臨流解帶小婆娑秋光已共蘆花老<lb/>
夜雨那勝落葉多不覺儒酸同糾纒極知妄想盡銷磨<lb/>
笈中班史猶堪質肯作商聲寗戚歌<lb/>
　　　鳳凰臺閒眺臺前瞰軍壘有感而賦<lb/>
<pb n="KR4h0053_WYG_062-2b"/>
秋風擕野客杖履鳳凰臺忍見貔貅戍更聞鴻鴈來時<lb/>
方憂大厦世豈乏良材何日覽輝至龍文載九垓<lb/>
　　　為言<lb/>
日薄寒濃春意微花鬚柳眼尚依稀為言羯鼓休頻打<lb/>
催得先開即早飛<lb/>
　　　秋林<lb/>
秋晏𤣥雲瞀積隂平蕪氣象極蕭森細看揺落風霜意<lb/>
已見發生天地心畢竟栽傾非外致豈伊培覆自相尋<lb/>
<pb n="KR4h0053_WYG_062-3a"/>
若教宋玉曾聞道九辨悲思未遽深<lb/>
　　　臥疴<lb/>
六塵縁影正堪嗟二豎乗虛勢益加憶昔鼻頭能出火<lb/>
即今眼底已生花婦言伐性多因酒醫戒傷生少試茶<lb/>
悟罷本來安得病角弓誰使認為譁<lb/>
　　　題采石李太白祠<lb/>
仙翁謫墮岷山下逸氣如虹耿林罅萬言倚馬不作難<lb/>
坐令神鬼皆驚嚇翹翹車乗懸弓旌疇咨時政肝膽明<lb/>
<pb n="KR4h0053_WYG_062-3b"/>
和番書草金鑾殿清平詞度沉香亭聲華視漢嫓黄綺<lb/>
寶床賜食龍顔喜掉頭歘作燕晉遊却笑卿相紆朱紫<lb/>
開元盈成亦已極屏間山水代無逸未必脱靴恨爾深<lb/>
自是見幾不終日錦袍錯落浮扁舟呼兒買酒盟江鷗<lb/>
天公似悔夜郎禍明月已起烟波愁采石青青三尺墓<lb/>
至今祠祭勤呵䕶<lb/>
　　　長至書意<lb/>
萬草千花若死灰陽和一氣已潛回莫言舉世無先覺<lb/>
<pb n="KR4h0053_WYG_062-4a"/>
幾處寒梢放野梅<lb/>
　　　商過三首<lb/>
東風滿天地貧家獨無春負薪花下過燕語似譏人<lb/>
白屋釜生魚青樓行細膾靜思天地間寧有私覆載<lb/>
門前桑柘枝中有千錦機遊人不逥顧桃李獨成蹊<lb/>
　　　却羨<lb/>
貴客寧知拂徽琴郢人漫倚引商音那堪歳月化雙鬂<lb/>
空有悲歡寄寸心囊底有方餐白玉床頭無術致黄金<lb/>
<pb n="KR4h0053_WYG_062-4b"/>
抗塵走俗曾何補却羨鷦鷯託一林<lb/>
　　　三髙亭<lb/>
灼灼曾暉漸欲西長橋弭棹倚欄時湖光渺漭浮寒鑑<lb/>
山色依稀抹黛眉一舸功成非本志三秋歸思亦何遲<lb/>
始終惟有天隨子笑却旌招理釣絲<lb/>
　　　花下嘆<lb/>
人生何處較窮通天意原難測始終花落花開翻覆手<lb/>
君看同此一春風<lb/>
<pb n="KR4h0053_WYG_062-5a"/>
　　　林深<lb/>
林深氣雜不相關衆建芳馨兩廡間月樹琴彈新製曲<lb/>
曉忩畫展舊遊山凄凉風滿竹千箇的鑠春歸梅一斑<lb/>
可笑野人無繫累機心猶在釣魚灣<lb/>
　　　纔是<lb/>
忍看繁紅委路塵空餘野草緑無垠人生憂樂何終極<lb/>
纔是迎春又送春<lb/>
　　　一夜<lb/>
<pb n="KR4h0053_WYG_062-5b"/>
潦收野水靜雲陣布重隂一夜西風急千山落葉深身<lb/>
猶衣暑服耳已厭寒砧對此無心者還應雪滿簪<lb/>
　　　寄逺詞<lb/>
寒梢蕭索風振林蟪蛄切切語欲噤終宵展轉不能寐<lb/>
遥憶良人戰塲裏陽關一別歸無期翠烟幾度秋螢飛<lb/>
當時手種合歡樹今已蒼蒼雲雨垂蜀錦裁書憑鴈寄<lb/>
那能道人意中事深秋倘得未移軍猶見幽閨數痕淚<lb/>
居延城外刁斗聲無定河邊霜月明妾身雖老幸未死<lb/>
<pb n="KR4h0053_WYG_062-6a"/>
何日中原賀太平<lb/>
　　　被酒<lb/>
人間笑口信難開十事嘗嗟九不諧忙裏始知閒氣味<lb/>
老來方見少情懷清商憭慄歳無幾𤣥髪蕭疎生有涯<lb/>
誰謂伯倫聞見滅却甘麴糵自沉埋<lb/>
　　　衛生<lb/>
屏去雞壅與豕零試聽我誦衛生經兩忘寵辱心源靜<lb/>
一掃榮枯眼界明酖毒不令生厚味姦邪寧使出繁聲<lb/>
<pb n="KR4h0053_WYG_062-6b"/>
㝠鈞深養靈根固四體調和血氣平<lb/>
　　　瀟湘道中<lb/>
客行適瀟湘凄其歳行晏枯梢風騷勞荒郊雲漶漫摵<lb/>
摵雨聲急皚皚雪花燦抽縈泥途深渺黙山堠逺日暮<lb/>
欲税駕天未扣孤館米盡甑生塵薪濕火不煖此意對<lb/>
三閭似結兩重案人生如空華百歳等抹電那忍聽客<lb/>
塵日夜苦相煎懷安名所敗飽食親孰顯恭承古昔訓<lb/>
險阻庸敢憚信知有此身乃是一大患愁深不能寐歌<lb/>
<pb n="KR4h0053_WYG_062-7a"/>
長未及亂門前車鐸鳴翰音復號旦<lb/>
　　　看葉<lb/>
紅紫飄零草不芳始宜撰杖向池塘看花應不如看葉<lb/>
綠影扶疎意味長<lb/>
　　　談道<lb/>
休將視聽探希微衆妙何嘗間險夷舍一而求非恍忽<lb/>
自三以究豈支離試看瓦礫道寧隱若外筌蹄思益竒<lb/>
熱即取凉寒向火是中消息幾人知<lb/>
<pb n="KR4h0053_WYG_062-7b"/>
　　　已亥中秋<lb/>
此行不負中秋夜采石江頭醉及晨獨御凉風尋古迹<lb/>
驚看明月照今人詩騷寂寞雖云久光景推移豈解陳<lb/>
却恠悲鳴營度處筆端何事竟無神<lb/>
　　　虎溪<lb/>
衝焱吹客襟飄拂虎溪渡逺想三咲時此意固有寓孰<lb/>
知秘密藏奚聞笑黙語繩繩徹上下綿綿貫今古東林<lb/>
鐘聲幽康廬山色嫮是皆善知識長時相警悮世人自<lb/>
<pb n="KR4h0053_WYG_062-8a"/>
合塵兩耳聾莫覻百千微妙意墮在一毫許我行發深<lb/>
省如重睡忽寤向人欲舉似有舌不能吐<lb/>
　　　黙坐<lb/>
厭調鞍馬佩金壺黙坐空忩氣晏娯已覺胸襟亡得䘮<lb/>
那知花草就榮枯絃何庸絶琴寧有聲未曾銷塵本無<lb/>
此語倘教遊子聽料應笑我一何愚<lb/>
　　　倦倚<lb/>
蟬聲燕語細相和池面纔浮㸃㸃荷倦倚䦨干消永日<lb/>
<pb n="KR4h0053_WYG_062-8b"/>
葡萄隂薄柳風多<lb/>
　　　此悟<lb/>
遑遑偶偶亦堪悲桀死堯生畢竟齊空羨駝峯烹翠釜<lb/>
漫思鱸鱠拌金虀榮華代謝看荆棘今古推遷望澗溪<lb/>
物化密移於此悟長歌拾穗任天倪<lb/>
　<lb/>
　<lb/>
　江湖小集巻六十二<lb/>
</p>
<p>
</p>
  </div>
</body>
</text>
</TEI>
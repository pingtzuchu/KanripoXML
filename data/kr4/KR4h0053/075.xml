<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>江湖小集巻七十五</head>
    <p>
<pb n="KR4h0053_WYG_075-1a"/>
欽定四庫全書<lb/>
　江湖小集巻七十五　　　　宋　陳起　編<lb/>
　　許棐梅屋詩稿<lb/>
　　　夜泊長河<lb/>
黄帽貪程夜泊遲市樓燈火歇多時滿懐風月無分付<lb/>
却借漁翁短笛吹<lb/>
　　　訪潘叔明<lb/>
一室寛於養鶴籠荻簾疎透雪花風怪來几案無寒色<lb/>
<pb n="KR4h0053_WYG_075-1b"/>
春在題詩巻子中<lb/>
　　　明妃<lb/>
漢宫眉斧息邊塵功厭貔貅百萬人好把香閨舊脂粉<lb/>
豔妝顔色上麒麟<lb/>
　　　醉起<lb/>
午醉醺醺到日晡起呼茶盌炷熏爐隔窻幾點敲花雨<lb/>
子細聴時却又無<lb/>
　　　帕子<lb/>
<pb n="KR4h0053_WYG_075-2a"/>
萬縷縱横如妾恨一方輕薄似郎恩多時不繫纎腰舞<lb/>
却對花前拭淚㾗<lb/>
　　　晚泊臨平<lb/>
晚卸風帆泊市橋稅亭民屋總蕭條秦封不到河邊栁<lb/>
送往迎來枉折腰<lb/>
　　　元夕後湖上作<lb/>
自從樓閣罷燒燈未有今朝一日晴暖拆葑邊冰翼破<lb/>
寒留山頂雪㾗輕嬌驄已印尋芳跡小妓新翻鬻唱聲<lb/>
<pb n="KR4h0053_WYG_075-2b"/>
每箇旗亭商一醉也應排日到清明<lb/>
　　　沈子夀郊居<lb/>
屋外猶餘地百弓經鋤知費幾年工栽蔬少似於陵仲<lb/>
種菊多於靖節翁偃屈溪山詩巻裏破除風月酒杯中<lb/>
近來又喜禪機透一顧叢林萬衲空<lb/>
　　　贈葉靖逸<lb/>
借得城居一丈寛五車書向腹中安聲華馥似當風桂<lb/>
氣味清於著露蘭朝士時將餘俸贈鋪家傳得近詩刋<lb/>
<pb n="KR4h0053_WYG_075-3a"/>
回㸔舊隱西湖上誰伴沙鷗度嵗寒<lb/>
　　　鄭介道見訪<lb/>
步頭楊栁種多年今日方維勝客船掃石共㸔山色坐<lb/>
枕書同聴雨聲眠溪羮旋煮蓴絲滑野飰新炊芡玉圓<lb/>
不管歸心忙似箭强留吟過菊花天<lb/>
　　　贈龔彦質<lb/>
慈湖分與半窻燈照得襟懐徹底明<hi>得一作出明一作清</hi>蒲座夜<lb/>
閑猫占卧筍輿春暖鶴隨行爐香欲盡經猶誦硯墨才<lb/>
<pb n="KR4h0053_WYG_075-3b"/>
濃句已成嵗晚弟兄俱白首一樓風雨話深更<lb/>
　　　題常穆仲蘸碧<lb/>
舫様一亭小依山復靠池每來分席坐須憶下湖時竹<lb/>
弄當窻影花添蘸水枝人間風浪惡泛宅幾天涯<lb/>
　　　趙叔魯<lb/>
天上除書絡繹飛謫仙何事得來遲旅懐寛似居家日<lb/>
學力髙於未第時山帶晴霏横畫軸水流清響入琴絲<lb/>
世間多少王孫貴無我寒泉一句詩<lb/>
<pb n="KR4h0053_WYG_075-4a"/>
　　　秋江漁父<lb/>
小舟輕似一鷗飛戀月隨風慣不歸困卧蘆花深雪裏<lb/>
夜來添盖舊蓑衣<lb/>
　　　山間<lb/>
趂得山間筍蕨春借厨烹煮自吹薪倩誰分我杯羮去<lb/>
寄與中朝食肉人<lb/>
　　　木山父書院<lb/>
占得文房一丈强地幽雖夏亦清涼瓶花誤倒水侵案<lb/>
<pb n="KR4h0053_WYG_075-4b"/>
書葉亂掀風滿床薜長宻藤遮半壁桐分疎影出低牆<lb/>
客來莫道無供待只啜茶甌却味長<lb/>
　　　蠟梅江梅同瓶<lb/>
苗裔元從庾嶺分兩般標致一般春淡妝西子呈嬌能<lb/>
黄面瞿曇現小身不羨腰金横玉貴來尋嚼蠟飲冰人<lb/>
只愁花謝香狼藉桃李如何接後塵<lb/>
　　　贈畫魚沈秀才<lb/>
寫字摛文不療饑生涯换得頗新竒錦心暗織臨淵網<lb/>
<pb n="KR4h0053_WYG_075-5a"/>
蓬鬢潛繅釣雨絲落筆易於投餌處得錢多似出罾時<lb/>
漁翁枉占煙波濶不及君家小硯池<lb/>
　　　贈北磵<lb/>
天下名山行脚遍依然形影瘦伶俜支吾寒暑袈裟耐<lb/>
變眩煙霞筆硯靈對客敬如堂上佛讀書通似藏中經<lb/>
石頭路滑終難到不是詩禪莫扣扃<lb/>
　　　雪晚<lb/>
臘雪連宵接曉飛錦衾公子未曽知起來擕杖敲梅樹<lb/>
<pb n="KR4h0053_WYG_075-5b"/>
扶得輕盈壓損枝<lb/>
　　　閨怨五首<lb/>
眉鎖從春不蹔開懶移心事向妝臺恩情恰似殘花片<lb/>
去逐東流更不迴<lb/>
别後相思瘦玉肌不堪重著看花衣恨君得似梁間燕<lb/>
社日辭家社日歸<lb/>
月引庭花影上窻悶和簮朶卧空床春寒翠被無人共<lb/>
閑却熏爐一字香<lb/>
<pb n="KR4h0053_WYG_075-6a"/>
離愁一點濃如黛强把金箆掃不開新月幾畨呈巧様<lb/>
薄情夫壻未歸來<lb/>
小院東風去住中春愁元不隔簾櫳自家顔色凋零盡<lb/>
却對花枝惜墮紅<lb/>
　　　枯荷<lb/>
萬柄綠荷衰颯盡雨中無可盖眠鷗當時乍疊青錢滿<lb/>
肯信池塘有暮秋<lb/>
　　　庭樹<lb/>
<pb n="KR4h0053_WYG_075-6b"/>
今年庭樹著花稀因是耽書失事治何處結巢雙喜鵲<lb/>
却來刪得幾枯枝<lb/>
　　　春晚<lb/>
推得詩編把酒斟挽春佳句譲鶯吟門前却喜無人掃<lb/>
積得殘花一寸深<lb/>
　　　贈臨上人<lb/>
遶湖山疊翠師住最髙層野偈書林葉茶鐺煮澗冰松<lb/>
筠為道友日月是禪燈儻許分峯隱甘為有髮僧<lb/>
<pb n="KR4h0053_WYG_075-7a"/>
　　　客路<lb/>
客路久驅馳秋深兩鬢知田家投夜宿漁竈寄晨炊契<lb/>
分燈前影生涯槖裏詩遙憐故園菊荒草没霜枝<lb/>
　　　鍾儁卿見訪<lb/>
荒圃知非延客地謾分苔石坐移時杯中淺注三行酒<lb/>
几上同㸔數板詩樹未經霜飛葉早菊因閏月放花遲<lb/>
自無景物留君住却恨西山日半規<lb/>
　　　題倦庵<lb/>
<pb n="KR4h0053_WYG_075-7b"/>
自扁庵為倦斯名恐未然醉巾頻漉破遊屐幾磨穿新<lb/>
種竹都活舊栽花更妍門前春水漲催發孝廉船<lb/>
　　　贈元耘軒<lb/>
白髪蕭蕭客帝都故園閑却種瓜鉏平時不信為儒誤<lb/>
今日方知涉世疎煙浦未尋歸去艇雪窻猶讀借來書<lb/>
詩名壓盡江湖客要在唐人向上居<lb/>
　　　題吳叔清郊居<lb/>
哦松未了賦歸歟旋買田園結草廬數畝竹隂惟欠鶴<lb/>
<pb n="KR4h0053_WYG_075-8a"/>
半池山影不妨魚舉杯多是沽來酒插架無非讀過書<lb/>
我已倦為都下客願君分與把茅居<lb/>
　　　書郭子度壁<lb/>
禁苑精廬是切隣衣巾雖舊不沾塵鐘魚聲裏吟連曉<lb/>
花柳香中醉過春和土重泥燒藥竈買絲新接釣魚綸<lb/>
遶湖十萬人家住如此清閑有幾人<lb/>
　　　鴈字<lb/>
點畫分明印碧空迴鸞返鵲勢差同月邊映得銀鈎體<lb/>
<pb n="KR4h0053_WYG_075-8b"/>
雪裏摹成玉箸工斷續似經秦火後悲涼如在楚詞中<lb/>
愁人筆硯俱荒廢倩寫相思寄便風<lb/>
　　　宫詞二首<lb/>
卧聴羊車輥夜雷知從誰處燕酣回蟾光也解君王意<lb/>
隔箇簾櫳不入來<lb/>
同入宫來幾許人因何遣妾䕶長門雲鬟半脱香腮瘦<lb/>
却愛菱花鏡子昏<lb/>
　　　古墓<lb/>
<pb n="KR4h0053_WYG_075-9a"/>
石人猶自立蒿萊拂讀殘碑字字哀隣冡已澆寒食酒<lb/>
野風分送紙錢來<lb/>
　　　憶鄭元甫<lb/>
别後黄花兩度殘天涯彼此寄書難幾行鴈字斜陽裏<lb/>
聊當平安一紙㸔<lb/>
　　　贈芸窻<lb/>
能書能畫又能詩除却芸窻别數誰只是霜毫冰蠒紙<lb/>
才經拈起便新竒<lb/>
<pb n="KR4h0053_WYG_075-9b"/>
　　　戍婦詞一首<lb/>
半落釭花午夜閑戍衣裁就寄君難鴈來不帶平安字<lb/>
却帶邊風入帳寒<lb/>
　　　贈陳宗之<lb/>
六月長安熱似焚鄽中清趣總輸君買書人散桐隂晚<lb/>
卧㸔風行水上文<lb/>
　　　傷春曲<lb/>
日日望郎郎未歸玉肌寛盡縷金衣春心撩亂强拘束<lb/>
<pb n="KR4h0053_WYG_075-10a"/>
碎剪紅綃補舊枝紅綃才向枝頭住殘花又逐東風去<lb/>
願花飛入笑筵中莫入愁人斷腸處愁人見花人自羞<lb/>
花見愁人花也愁花飛有盡愁無盡栁外一聲黄栗留<lb/>
　　　四時宫詞各一首<lb/>
因見落花心覺悟薄羅襟上淚痕乾容顔縱似花枝好<lb/>
能得君王幾日㸔<lb/>
碧玉涼梳落枕邊懶梳雙鬢學新蟬恩情不及班姬扇<lb/>
縱是炎天亦棄捐<lb/>
<pb n="KR4h0053_WYG_075-10b"/>
涼夜誰同玉簟眠湘波泠浸一枝蓮君王不學中秋月<lb/>
處處分身處處圓<lb/>
雪壓殘門消未盡夜衾堆盡舊宫羅鴛鴦瓦下垂冰筯<lb/>
未抵思君玉筯多<lb/>
　　　郭評事<lb/>
廷評滿腹貯陽春筆下從來活幾人㕔小似分幽寺住<lb/>
俸輕如在舊山貧堆書教子猶疑少倒屣迎賓不厭頻<lb/>
欲效林宗巾角墊自憐雙鬢有紅塵<lb/>
<pb n="KR4h0053_WYG_075-11a"/>
　　　挽吳春伯<lb/>
入門諸子哭褰衣痛説嚴君屬纊時病重刀圭難作效<lb/>
家貧衾含不如儀從春屢有登臨約近日方無唱和詩<lb/>
執紼南屏山下路悲風吹亂綠楊絲<lb/>
　　　挽郭子度<lb/>
連年染患貌梔黄盧扁猶無起死方穉女自敲尸畔磬<lb/>
隣僧來炷佛前香生涯謾有千書巻受用惟存一奠觴<lb/>
聴説荼毗心更苦拭乾清淚又成行<lb/>
<pb n="KR4h0053_WYG_075-11b"/>
　　　寄吳宜之<lb/>
文公徒弟無多在學術應如夀數髙好句先教諸子和<lb/>
墊巾翻被俗人嘲湖邊茶店共誰坐井畔柴扉欠我敲<lb/>
昨夜相思眠不稳月眉斜印落花梢<lb/>
　　　瑛上人<lb/>
十二三時便出家何曽頃刻離煙霞晨持數巻日方上<lb/>
夜梵千聲月未斜洗鉢不經鷗浴水插瓶嫌採蝶殘花<lb/>
儒冠誤我駸駸老何日蒲團共結跏<lb/>
<pb n="KR4h0053_WYG_075-12a"/>
　　　木芙蓉<lb/>
芙蓉豔金谷秋色錦機中霜樹不知醜葉與花争紅<lb/>
　　　東歸道中<lb/>
芙蓉波面出罾魚廉似城中買擔蔬欲試膾刀還不忍<lb/>
恐傷千里寄人書<lb/>
　　　籠禽怨<lb/>
千金新購入雕籠恨在嬌聲斷續中昨夜羈雌何處宿<lb/>
落花殘月故巢空<lb/>
<pb n="KR4h0053_WYG_075-12b"/>
　　　破鏡詞<lb/>
寶鏡一從分破後不堪磨拭照妝鈿倩誰擕上青雲去<lb/>
補得今宵缺月圓<lb/>
　　　龔彦質恕可二丈<lb/>
兩龔當暑客秦溪旋買黄綀替熟衣想見西湖風月裏<lb/>
藕花凝望載詩歸<lb/>
　　　張聲父<lb/>
城中破屋妻兒住自向招提借小房壁上碑文皆古篆<lb/>
<pb n="KR4h0053_WYG_075-13a"/>
案頭書冊半仙方月嫌碎竹遮窻暗風款飛花入座香<lb/>
㸃檢未如僧相處只多髭鬢幾莖霜<lb/>
　　　秋齋即事<lb/>
桂香吹過中秋了菊傍重陽未肯開幾日銅瓶無可浸<lb/>
賺佗饑蝶入窻來<lb/>
　　　泛剡<lb/>
水濶無風似有風蘆花搖落櫓聲中鷗無一㸃驚猜意<lb/>
認作當時載雪翁<lb/>
<pb n="KR4h0053_WYG_075-13b"/>
　　　醉歸<lb/>
半醉歸來卧不成月華流彩爛中庭茶鐺凍結香匜泠<lb/>
只把梅花嗅得醒<lb/>
　　　湖上曲<lb/>
新晴旋蠟遊春屐半濕香泥恰好行琢得小詞腔未稳<lb/>
往來花下怯歌鶯<lb/>
　　　趙野雲<lb/>
載雨駕雷翻覆頃漏星藏月巻舒間若将雲與詩人比<lb/>
<pb n="KR4h0053_WYG_075-14a"/>
政恐雲無日日閑<lb/>
　　　古硯送趙明府<lb/>
一片端州古硯甎翁孫相授當良田寒梅磵下和冰洗<lb/>
秋桂窻前滴露研學字不工空費紙吟詩雖苦未成編<lb/>
贈君擕去薇花畔草詔閑時枕匣眠<lb/>
　　　戲題花片<lb/>
一片落花題一字凑成一首怨春詩縱横貼在窻紗上<lb/>
巧似迴文織錦時<lb/>
<pb n="KR4h0053_WYG_075-14b"/>
　　　寄衣曲<lb/>
蘆花風𦂳鴈飛飛便寄邊衣也是遲妾把剪刀猶覺冷<lb/>
況君披甲枕戈時願君百戰圖勲業馘項殱嬴頻獻捷<lb/>
博取貂蟬金印歸無負君王無負妾<lb/>
　　　畫眉曲<lb/>
日印花枝欲滿窻旋磨鸞鏡試新妝恩情只似春宵短<lb/>
眉黛空如栁葉長<lb/>
　　　宿閑林步<lb/>
<pb n="KR4h0053_WYG_075-15a"/>
山禽棲定澗蛙鳴時復鴟梟雜數聲昨夜酒添春睡重<lb/>
幸無憎愛到天明<lb/>
　　　宫女詞<lb/>
妍醜三千衆恩情一例輕妾身雖寂寞天下却升平<lb/>
　　　真珠園<lb/>
芭蕉葉上題詩字雨後來㸔半不全餘濕未勝濃墨補<lb/>
且擕巵酒到花前<lb/>
　　　湖邊<lb/>
<pb n="KR4h0053_WYG_075-15b"/>
湖邊開到木芙蓉攘盡荷花十里紅紅蓼莫慙顔色淺<lb/>
榮枯同是一秋風<lb/>
　　　讀南嶽新藁<lb/>
春來遊未遍湖山已是風光一半殘細把劉郎詩讀後<lb/>
鶯花雖好不須㸔<lb/>
　　　花<lb/>
牆頭新露一枝紅壓盡隋人萬綵工香豔便棲雲鬢老<lb/>
也勝飄泊晚西風<lb/>
<pb n="KR4h0053_WYG_075-16a"/>
　　　别友<lb/>
分付離觴莫滿斟酒深還與恨同深自憐不及春江燕<lb/>
一路相隨伴好吟<lb/>
　　　不語僧<lb/>
黙坐蒲龕若塑成客來惟聴小鐘鳴却嫌庭樹無禪力<lb/>
時有風枝雨葉聲<lb/>
　　　孔海翁<lb/>
鑑湖湖上寄閑身好景應同賀監分梅下有船供載雪<lb/>
<pb n="KR4h0053_WYG_075-16b"/>
荷邊無地可鉏雲吟人多倩刪詩稿名士争求作序文<lb/>
畫巻書編藏滿屋其他生計盡輸君<lb/>
　　　題縣樓呈丘竹坡<lb/>
令君聊試棟梁材結就譙樓亦壯哉疑是海宫新湧出<lb/>
不然仙府乍移來無人敢帶私心入萬户皆知正道開<lb/>
細數代瓜能幾日曉籌昏鼔莫相催<lb/>
　　　寄題竹坡<lb/>
郭外移來費俸金幾年擡舉玉成林更無餘地栽閑樹<lb/>
<pb n="KR4h0053_WYG_075-17a"/>
儘有髙枝著卧禽寒影似傳東野貌清聲如寫伯夷心<lb/>
呼童少殺青瑤簡染月濡雲寄我吟<lb/>
　　　數椽<lb/>
數椽茅屋傍林塘幽似山僧獨住房夜静只慿猿守宅<lb/>
晝閑時有鶴升堂旋收落葉供茶爨細搗枯花作印香<lb/>
書册滿床詩滿槖别無生計亦何妨<lb/>
　　　送友人為僧<lb/>
知心朋友雲霄裏三尺官綾取不難禪衲乍披身愈瘦<lb/>
<pb n="KR4h0053_WYG_075-17b"/>
儒冠新脱頂㣲寒數編詩稿聊收起一藏經文旋取㸔<lb/>
惟我塵緣推不去蕭蕭華髮倦漁竿<lb/>
　　　地爐<lb/>
穴地為爐了一寒肉屛氊帳任無緣晨燒樹下沾霜葉<lb/>
夜煮山頭瀉月泉已借陽和歸故絮更分光燄到殘編<lb/>
百年貧富灰埃盡荒冡纍纍野燒邊<lb/>
　　　春雪<lb/>
東風吹雨作花飛寒勒芳程幾日遲惟有庭前老梅樹<lb/>
<pb n="KR4h0053_WYG_075-18a"/>
謝渠添補落殘枝<lb/>
　　　挽沈晏如<lb/>
不信詩人一例窮如公半世又成空湖邊便欠尋梅友<lb/>
籬下應無采菊翁雪片堆平閑藥竈雨聲敲碎舊漁篷<lb/>
墓銘吟稿兒封寄血淚斑斑浣紙紅<lb/>
　　　贈相士<lb/>
澗水溪冰似鏡清自㸔寒貌已分明煩君别相江湖友<lb/>
來嵗誰魁淡墨名<lb/>
<pb n="KR4h0053_WYG_075-18b"/>
　　　陳裕齋墨戲<lb/>
臨帖鈔書外尤深破墨工萬峯千嶂趣片紙尺綃中雲<lb/>
暗孤村月潮生滿樹風自嫌吾已老摩硯一無功<lb/>
　　　題吳秋潭隱居圖<lb/>
到處有茅堪盖屋誰家遷槿不成籬秋潭何事經營晚<lb/>
應是無人會買詩<lb/>
　　　題摩雲<hi>悟師</hi>
老松隂下訪摩雲仰望青雲隔幾塵不是倚空梯百尺<lb/>
<pb n="KR4h0053_WYG_075-19a"/>
只緣中有道髙人<lb/>
　　　田間<lb/>
田間久不到草木半蕭疎鷗占沉舟浴蛩分破壁居僕<lb/>
温擕到酒隣送賣殘蔬未説催租事黏窻且讀書<lb/>
　　　題埜處<lb/>
數畝家園枕碧波樹桑疎處補花窠簷低不礙儒冠入<lb/>
橋矮才通釣艇過雲笛旋裁門外竹雨衣新織檻前莎<lb/>
有時牛背㸔書罷一曲春風甯戚歌<lb/>
<pb n="KR4h0053_WYG_075-19b"/>
　　　孫祺卿新居<lb/>
幾年銖累束脩錢才向湖邊置一㕓種竹庭深難得月<lb/>
養魚池小易為泉山呈好畫當書案栁撒輕絲罩釣船<lb/>
酒力半酣詩思倦矮床相對白鷗眠<lb/>
　　　招髙菊澗<hi>時在縣齋</hi>
歸買秦溪屋一間才如都下僦樓寛門前養草如花賞<lb/>
壁上黏碑當畫㸔自改舊詩多未稳獨斟濁酒不成懽<lb/>
髯仙只在淵明宅泥濘相邀寸步難<lb/>
<pb n="KR4h0053_WYG_075-20a"/>
　　　李明府雪中小閱<lb/>
令君䝉雪教千兵一㸃妖氛不敢生和氣旋回弓力軟<lb/>
寒光㣲映劒花明民居似倚銀城壯海道如鋪玉簟平<lb/>
入蔡歸來方夜半畫堂歌管未收聲<lb/>
　　　西真圖<lb/>
翠水池邊宴早秋雲謠聲裏月西流醉歸不信乗鸞稳<lb/>
却擘蓮花蕩采舟<lb/>
　　　書北庵門<lb/>
<pb n="KR4h0053_WYG_075-20b"/>
十度來敲九不譍隔籬空見竹青青不知池裏黄金鯽<lb/>
聴講楞伽幾巻經<lb/>
　　　贈術士張癡<lb/>
伶俐不如癡從來我亦知財吟詩好日便是命窮時鼠<lb/>
笑釜無粟蝸嫌壁有碑五行修得否髭鬢已絲絲<lb/>
　　　謝毓齋李尚書惠詩序<lb/>
緑野堂邊種藥成已斑髭鬢復青青謝庭子弟皆英物<lb/>
漢殿公卿半學生争捧溪藤求妙畫競磨崖石乞新銘<lb/>
<pb n="KR4h0053_WYG_075-21a"/>
如何海角孤吟者文集中間也掛名<lb/>
　　　葉克齋<lb/>
歙浦租船只載詩一廉如此似君稀雙親猶道行裝重<lb/>
多帶羅紋一硯歸<lb/>
　　　題趙子固春山上寺圖<lb/>
望得招提見程猶半日間馬嘶曽到處僕指未行山風<lb/>
逓松聲逺雲連草色閑何如添箇我坐石聴潺湲<lb/>
　　　湯婆子<lb/>
<pb n="KR4h0053_WYG_075-21b"/>
一冬専寵道人房不藉華清賜浴湯皤腹却無璋瓦分<lb/>
矮身難稱綺羅妝春生蝴蝶半床夢暖迫梅花一帳香<lb/>
醉倚肉屛君莫羨北邙多少黑頭郎<lb/>
　　　送寫神李肖巖入道<lb/>
一掣塵緣去學仙鶴程風露漸髙寒白玉樓中逢鼻祖<lb/>
為傳吟貌寄予㸔<lb/>
　　　寄趙倉<lb/>
麾節交迎出帝城滿朝皆羨板輿榮一州蹔輟春風暖<lb/>
<pb n="KR4h0053_WYG_075-22a"/>
八郡同瞻霽月明吳苑鶯花新管領秦溪桃李舊生成<lb/>
應憐倦卧寒窻者煮藥爐邊聴雪聲<lb/>
　　　送趙子梁<lb/>
梅福舟行速離觴不暇斟雖然交日淺頗覺别情深宿<lb/>
處鴈相伴到時鶯對吟水心新冢下替我一沾襟<lb/>
　　　得閑亭<lb/>
栁風雖小絲絲裊花雨無多㸃㸃香惟有吟毫閑未得<lb/>
染紅濡緑一春忙<lb/>
<pb n="KR4h0053_WYG_075-22b"/>
　　　題錢慶豐醒庵<lb/>
不向杯中物吟邊僅有君自無沉醉分非效獨醒人捲<lb/>
箔進明月開門放宿雲㨂茶敲未遍又摘露芽春<lb/>
　　　挽周倅<lb/>
真是分風月歸來無俸錢人皆嗤拙宦天又嗇長年舊<lb/>
宅寒潮外新塋古樹邊一詩哀不盡簷雨對澘然<lb/>
　　　上趙蘭坡<lb/>
身迫雲霄自不知只如師友講論時驅龍駕鳳陽氷字<lb/>
<pb n="KR4h0053_WYG_075-23a"/>
剪月裁霞太白詩雨院炷香熏畫巻晴窻添水浸花枝<lb/>
十年漫走江湖上只尺蘭坡却到遲<lb/>
　　　上嘉禾趙守<lb/>
邦君一念只寛民真箇龔黄現後身和氣蒸為千耒雨<lb/>
暖雲裁作萬𥜗春座中長有清吟客庭下渾無健訟人<lb/>
諸郡盡能依此様世間那有一家貧<lb/>
　　　劒言<lb/>
朝潤郅支膏暮澤樓蘭血何如沉土中蝕為無用鐵<lb/>
<pb n="KR4h0053_WYG_075-23b"/>
　　　題常宣仲草堂<lb/>
隔市能幾步幽趣踰山林鑿池小如斗水淺魚自深簷<lb/>
任樹枝礙堦從草色侵不肯一鋤斫恐傷春風心朝出<lb/>
貨仁義暮歸炊古今客來無可款石鑪添水沉<lb/>
　　　題張俞仲竹屋<lb/>
削成千蠧簡此屋是餘材長有清風至渾無俗客來猿<lb/>
當吟案立鶴趁釣船迴添足嵗寒計栽松復種梅<lb/>
　　　李方庵款梅<lb/>
<pb n="KR4h0053_WYG_075-24a"/>
梅花惆悵三年别香鎖空庭幾風月今年花發主人歸<lb/>
依舊主人貧徹骨小枝分立硯屛邊無酒詶春燭熖寒<lb/>
數葉殘書繙未了喚起山童敲鳳團<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0053_WYG_075-24b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　江湖小集巻七十五<lb/>
</p>
<p>
</p>
  </div>
</body>
</text>
</TEI>
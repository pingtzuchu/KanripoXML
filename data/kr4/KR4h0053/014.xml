<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>江湖小集巻十四</head>
    <p>
<pb n="KR4h0053_WYG_014-1a"/>
欽定四庫全書<lb/>
　江湖小集巻十四　　　　　宋　陳起　編<lb/>
　　胡仲參竹莊小藁<lb/>
　　　宫怨<lb/>
淚粉羞臨寶鑑前淡粧爭似舊嬋娟一言曾忤君王意<lb/>
閉在長門十五年<lb/>
　　　寄竹院方丈孚師<lb/>
江湖歲月易消磨振錫歸來鬢欲皤性懶吟編多散逸<lb/>
<pb n="KR4h0053_WYG_014-1b"/>
門閒俗客少經過虚檐破處懸蛛網落葉空中見鳥窠<lb/>
一片師心誰㑹得半忩竹影綠婆娑<lb/>
　　　郊行暮歸<lb/>
吟罷歸來興欲狂重城半掩傍昏黄鐘聲遥動山靈答<lb/>
月魄未髙人影長竹葉淺斟杯量窄梅花滿挿㡌簷香<lb/>
不妨竟日酧心賞纔到明朝事又忙<lb/>
　　　偶得<lb/>
欲問梅花信山寒去未能靜思天外句坐對夜深燈戒<lb/>
<pb n="KR4h0053_WYG_014-2a"/>
酒頻添衲煎茶旋鑿冰月殘霜又落無復叩門僧<lb/>
　　　醜婦吟<lb/>
君不見漢殿丹青未漫滅馬上琵琶向誰說又不見華<lb/>
清舞破霓裳衣凌波竟墮嵬山血從來艷色多累身妾<lb/>
貌雖醜心自恱幽閨到老無人知白髮如絲鏡如鐵<lb/>
　　　晚雨<lb/>
勃姑鵶舅呌樓西春色隂晴景不齊濃墨四垂收未起<lb/>
明邊一片夕陽低<lb/>
<pb n="KR4h0053_WYG_014-2b"/>
　　　端午<lb/>
千年流水去滔滔此日人來弔汨濤江上畫船無買處<lb/>
閉門風雨讀離騷<lb/>
　　　山中作<lb/>
村居便野性况復是清秋為愛山間好因成旬日留林<lb/>
深喧鳥雀露重滴松楸昨夜新寒入篝燈覆敝裘<lb/>
　　　入京第一程<lb/>
六載館杭州重來訪舊遊山中纔過雨客裡又驚秋嵐<lb/>
<pb n="KR4h0053_WYG_014-3a"/>
氣蒸衣濕泉聲激石流功名苦行役羞見渡江鷗<lb/>
　　　道中早發<lb/>
未曉催行色微吟獨據鞍露垂星影濕月淡水光寒犬<lb/>
吠知村近雞鳴覺夜殘親闈在何許誰念客衣單<lb/>
　　　秋晚汎湖<lb/>
載酒湖邊買小舟水光山色解人愁短籬寂寂菊花晚<lb/>
兩㟁蕭蕭楊栁秋落日波間收戯鼓暮烟林外出歌樓<lb/>
倚䦨長嘯西風裡驚起前汀雙白鷗<lb/>
<pb n="KR4h0053_WYG_014-3b"/>
　　　試後書懷<lb/>
踏遍天涯路春三秋又三文章與時背言語對人慙湖<lb/>
海氣何餒山林分未甘閑僧時過我揮麈共𤣥談<lb/>
　　　夜坐偶成<lb/>
一字吟難穏沉沉夜向䦨燈明妨短夢衣薄犯新寒千<lb/>
里家山逺三年客路難明朝有佳便尺紙報平安<lb/>
　　　送諸葛春卿還里<lb/>
扁舟分袂出湖濵我向吳中君向閩自笑吟身猶是客<lb/>
<pb n="KR4h0053_WYG_014-4a"/>
却來逺道送行人家山會友凴傳語旅舎逢詩為拂塵<lb/>
天北天南相憶處梅花毋惜一枝春<lb/>
　　　得家書<lb/>
手剥鱗緘細細看北堂垂白喜平安為憐客裡多霜雪<lb/>
寄得衣來正及寒<lb/>
　　　雪晴汎湖<lb/>
雪後湖清淺令人心眼開林疎知寺近冰合礙舟囬寒<lb/>
色欺吟鬢斜陽入酒杯山行已清絶况復是尋梅<lb/>
<pb n="KR4h0053_WYG_014-4b"/>
　　　春晚見山茶花一枝獨開<lb/>
荼䕷開盡見山茶血色嬌春帶雨斜莫是今年逢閏月<lb/>
東風吹到背時花<lb/>
　　　山中口占三首<lb/>
四野平田春水肥前山隠隠帶殘暉千林晚色無人共<lb/>
時有樵翁獨自歸<lb/>
躑躅花開野色濃和風和雨卧叢叢城中只買零枝看<lb/>
那似山頭滿樹紅<lb/>
<pb n="KR4h0053_WYG_014-5a"/>
飯罷呼僮旋煮茶棊枰詩巻小生涯從今厭踏紅塵路<lb/>
多在山間少在家<lb/>
　　　夜坐即亊<lb/>
午夜空庭寂心閑坐亦忘竹間風動靜雲裏月行藏驚<lb/>
鵲出幽樹寒螿語廢廊甌茶聊當酒清氣入詩腸<lb/>
　　　題墨梅竹<lb/>
洗盡丹青料清髙絶㸃埃數竿無韻竹一樹不香梅與<lb/>
可今已矣補之安在哉千年好風致喚上筆頭來<lb/>
<pb n="KR4h0053_WYG_014-5b"/>
　　　聽雨<lb/>
聽盡燈前細雨聲聲聲總是别離情何時斷得閑煩惱<lb/>
一任芭蕉滴到明<lb/>
　　　夜坐與伯氏葦航對床閱江湖詩偶成一首<lb/>
對床因話弟兄情話到山林世念輕几上江湖詩一巻<lb/>
忩前燈火夜三更茶經未展神先爽香片纔燒味較清<lb/>
吟罷忽聞譙角動石橋霜曉有行人<lb/>
　　　薄暮<lb/>
<pb n="KR4h0053_WYG_014-6a"/>
薄暮抱幽獨無言倚小樓日沉千樹晚風起一天秋警<lb/>
枕團新夢寒衣帶舊愁祗因吟太苦餘病未全瘳<lb/>
　　　山行<lb/>
石磴手難攀林深去復還人行啼鳥外僧住白雲間野<lb/>
興平秋水吟魂繞暮山馬頭風作惡潘鬢任䦨珊<lb/>
　　　月夜聽琴效漁父辭<lb/>
風入古松成節奏泉奔幽磴響琮琤琴中彈意不彈聲<lb/>
猛拂朱絃燈熖落細敲玉版夢魂清啼烏枝上月三更<lb/>
<pb n="KR4h0053_WYG_014-6b"/>
　　　寒中偶題<lb/>
酒對紅爐煖香凝繡被温老天有私意寒不到朱門<lb/>
　　　枕上得句寄潛君升<lb/>
無奈蓬忩雪打聲夢魂纔稳又還驚枕衾如許猶嫌冷<lb/>
多少閻閭睡不成<lb/>
　　　留宿陳氏書齋<lb/>
因訪吟朋到竹居春寒䇿䇿動忩虚幾畨好雨偏留客<lb/>
一盞青燈共讀書徐孺舊曾親下榻陳遵見說好投車<lb/>
<pb n="KR4h0053_WYG_014-7a"/>
與君靜夜評心事萬斛閑愁盡掃除<lb/>
　　　遊白石山觀音寺<lb/>
綠隂深處石橋横纔入山門意便清林下一僧無箇事<lb/>
時來倚樹聽泉聲<lb/>
　　　與生上人<lb/>
久住深山裏相忘物外形逢人出好語入定掩殘經古<lb/>
字碑成軸名詩榜作屏欲知祖師意栢樹在中庭<hi>生公以右</hi>
<hi>軍帖軸之儿間復以李涉游寉林寺詩為屏故云</hi>
<pb n="KR4h0053_WYG_014-7b"/>
　　　雨中<lb/>
愁坐黄昏掩客扉風翻霜葉滿庭飛孤燈挑到寒更盡<lb/>
猶有行人帶雨歸<lb/>
　　　讀岳鄂王行實<lb/>
飛鵠來何意英雄此日生山河張膽氣宇宙載風聲一<lb/>
片堂中紙千年身後名至今墳上木猶作不平鳴<lb/>
　　　和林梅臞西淙瀑布圖韻<lb/>
瀑駛驚風雨危懸峭壁前臨流清客耳入夜攪幽眠旁<lb/>
<pb n="KR4h0053_WYG_014-8a"/>
是龍為廟髙疑山有仙一塵飛不到長似九秋天<lb/>
　　　喜郭希范自上庠歸<lb/>
馬蹄明日是君家千里歸來傍節華幾夜深閨寒寂寂<lb/>
有人和淚卜燈花<lb/>
　　　用伯氏韻柬梅臞<lb/>
榾柮爐前坐夜深寒侵忩户月西沉冥搜天地無窮趣<lb/>
冩盡江湖一片心霜葉落邊添客思梅花瘦處動髙吟<lb/>
訪君欲問推敲訣擬把清樽共細斟<lb/>
<pb n="KR4h0053_WYG_014-8b"/>
　　　東竹院孚老<lb/>
别來旬日許又過一分春因感塵中事空慙物外人吟<lb/>
清便境靜語苦見情真近况知何似篇詩得細論<lb/>
　　　送梅臞還三山<lb/>
十年湖海上此日值梅兄一見纔傾葢相逢又問程新<lb/>
編聯畫巻清話入詩評從此雲山别因風時寄聲<lb/>
　　　題雪舟雲心二友吟卷<lb/>
君詩何所似絶似晚唐詩冩出春雲狀融成白雪詞百<lb/>
<pb n="KR4h0053_WYG_014-9a"/>
篇多態度二妙一襟期與我為三友他年題吕誰<hi>時二公約</hi>
<hi>刋三友集</hi>
　　　清明<lb/>
杯酒濃澆壠上春東風吹起紙灰塵可堪腸斷中原路<lb/>
草掩荒丘不見人<lb/>
　　　寄黄雲心<lb/>
竹屋少行跡閉門春晝長天時半晴濕人意共炎凉苔<lb/>
蘚侵階緑荼䕷壓架香冥搜尋杖屨不為看花忙<lb/>
<pb n="KR4h0053_WYG_014-9b"/>
　　　采桑女<lb/>
葉滿筐箱花滿簮低頭微笑出桑隂後來若有秋胡子<lb/>
說與黄金必動心<lb/>
　　　過永春縣<lb/>
距城纔百里世路便難平碣石唐人墓桃源晉地名危<lb/>
譙依嶽勢荒市帶溪聲往日罹兵火頺垣蔓草生<lb/>
　　　圩田<lb/>
圩田依澗水入夏未栽禾不是春耕晚山中寒氣多<lb/>
<pb n="KR4h0053_WYG_014-10a"/>
　　　閨中詞<lb/>
寫就相思字燈前帶泪看欲緘還未忍少待泪痕乾<lb/>
聽盡芭蕉雨愁人夜不眠凴誰將此意為妾到郎邊<lb/>
　　　早發<lb/>
早發六七里前涂曙未分漁舟依㟁立水碓隔溪聞獨<lb/>
樹支殘月空山半白雲清晨那可駐日出又如㷊<lb/>
　　　無題<lb/>
露重濕征衣風急翻紗帽山下灌園人倚鋤看馬過<lb/>
<pb n="KR4h0053_WYG_014-10b"/>
　　　過界首<lb/>
幾重嶺隔幾重灣路入濛濛烟雨間獨立溪橋重囘首<lb/>
前頭已是劔州山<lb/>
　　　思家<lb/>
夜夢到山居囘頭千里餘屢傳歸去信不得寄來書小<lb/>
徑應添笋荒畦欠理蔬客程頻得雨田里事何如<lb/>
　　　漁梁嶺禹廟<lb/>
古今陳迹幾興亡閩嶺何因祀夏王莫是當年平水日<lb/>
<pb n="KR4h0053_WYG_014-11a"/>
曾驅魚鱉渡漁梁<lb/>
　　　陵上<hi>釣臺後</hi>
自為功名役因思隠者賢只行山後路羞過釣臺前<lb/>
　　　西湖㑹上和趙靖軒韻<lb/>
不著人間半㸃愁每於勝處一凭樓吟邊只欠林和靖<lb/>
座上追思馬少游暈臉芙蕖酣薄暮低眉楊栁拂新秋<lb/>
酒䦨拍掌狂歌舞自是忘機可狎鷗<lb/>
　　　秋意<lb/>
<pb n="KR4h0053_WYG_014-11b"/>
梧葉飄殘客夢驚擁衾危坐到天明片心除是眉頭識<lb/>
萬感都從念脚生江上鱸肥銷旅况樓前鴈過帶邊聲<lb/>
挑燈無語閑商略謀國謀家底計成<lb/>
　　　還趙靖軒吟巻<lb/>
借得君詩在案頭篝燈夜夜看銀鈎苦吟暗數秋更盡<lb/>
何處笛聲人倚樓<lb/>
　　　重陽<lb/>
漫浪江湖已十霜一秋強半又重陽可憐白日渾閑度<lb/>
<pb n="KR4h0053_WYG_014-12a"/>
偶對黄花覺自傷客舎題詩書感遇市樓沽酒慰凄凉<lb/>
登髙不為酧心賞直欲凭䦨望故鄉<lb/>
　　　夜來聞曾性之丘君就二友隔樓吟聲不絶以<lb/>
　　　　詩柬之<lb/>
月下歸來深閉門衾寒時倩博山温隔樓忽聽吟聲苦<lb/>
引得清愁入夢魂<lb/>
　　　問性之病<lb/>
莫向推敲苦用心聞君病裏亦沉吟書燈挑盡無人共<lb/>
<pb n="KR4h0053_WYG_014-12b"/>
藥鼎煎殘到夜深霜後菊花方寂寂臈前梅事又駸駸<lb/>
相看咫尺如千里幾度逢人問信音<lb/>
　　　過千頃寺訪谷隠老<lb/>
别久交情淡重來似舊時人生雲聚散世事月盈虧茶<lb/>
具權行酒禪牀借看詩漫天多雪意預約探梅期<lb/>
　　　性之尋梅歸來有詩因感一絶<lb/>
處士廬前門逕深僅留佳句與人吟孤山近日無行路<lb/>
疎影暗香何處尋<lb/>
<pb n="KR4h0053_WYG_014-13a"/>
　　　枕上偶成<lb/>
客樓蕭索抱愁眠鴈過聲聲到枕邊念脚動如魚撥剌<lb/>
吟身寒似鷺聯拳匣中幸有劉琨劍囊裡猶餘杜老錢<lb/>
忽憶西山山下路夜深霜露滴松阡<lb/>
　　　夾河中有矮道人自住小舟持咒為生人莫不<lb/>
　　　　異之者<lb/>
道人神貌古雙鬢欲垂肩坐席容三尺浮家住一船養<lb/>
生凴佛果持鉢信人縁早泊橋梁下蓬頭起白烟<lb/>
<pb n="KR4h0053_WYG_014-13b"/>
　　　寄嬾菴<lb/>
天寒日短道路長白雲飛處知吾鄉大江之東渭之北<lb/>
念我故人何可忘别來楊栁春依依只今開到梅花香<lb/>
扁舟漫浪歸未得京塵海裡安行藏身名未立仰天笑<lb/>
牀頭夜夜鳴干將<hi>音鏘</hi>羡師物外無寵辱庭前栢樹常蒼<lb/>
蒼吁嗟念羽飛不到二千里外空相望五雲前墜滿室<lb/>
光報師之意無以將篇詩濃墨纔淋浪一聲鴈過天南<lb/>
翔<lb/>
<pb n="KR4h0053_WYG_014-14a"/>
　　　偶得<lb/>
挑燈伴寒夜兀坐竹罏邊赤脚知吟苦時將山茗煎<lb/>
　　　和性之見寄韻<lb/>
忩燭銷殘轉寂寥柴門無復野僧敲偶來枕上吟詩就<lb/>
記向心頭欠筆抄鳴竹數聲疑雪片尋梅清夢到山㘭<lb/>
世情雲雨多翻覆誰是江湖耐乆交<lb/>
　　　遊山中<lb/>
世途平處起波瀾輸與髙僧占好山竹麈直為揮俗具<lb/>
<pb n="KR4h0053_WYG_014-14b"/>
槿籬虚設掩塵關林泉有分酧清供瓶錫無人伴此閒<lb/>
擺脫名韁須早計半生猶得住雲間<lb/>
　　　寒夜作<lb/>
生計尚茫茫微吟思故鄉覊愁消不盡寒夜未為長門<lb/>
掩梅花月禽翻竹葉霜挑燈裁錦字明發有歸航<lb/>
　　　讀秦紀<lb/>
萬雉雲邊萬馬屯築來直欲障胡塵誰知斬木為干者<lb/>
只是長城裏面人<lb/>
<pb n="KR4h0053_WYG_014-15a"/>
　　　雪<lb/>
凝雲商作雪頃刻滿天涯片片疎還宻霏霏整復斜映<lb/>
忩疑月影著地似楊花四望渾同色微茫認㸃鴉<lb/>
　　　用馮深居韻題莆陽章氏琛翠樓<lb/>
百尺危梯渺海寰䦨干十二盡青山烟光濃淡藏多景<lb/>
野水周遭匝四環勝地只宜騷客住老天未放主人閒<lb/>
凴誰說與九仙道方丈移來在此間<lb/>
　　　書懷呈曾性之<lb/>
<pb n="KR4h0053_WYG_014-15b"/>
覽鏡歎頭顱梅花一様臞病因吟後有愁到醉邊無心<lb/>
事歸梁燕年華過隙駒世途難著脚况復是江湖<lb/>
　　　和伯氏春雨中韻<lb/>
癡寒脉脉壓晴莎春漸三分景未和待得濃隂收拾後<lb/>
花邊春色已無多<lb/>
兩隄楊栁拂新亭怪底遊人懶踏青手撚梨花成小立<lb/>
半忩湖水雨冥冥<lb/>
　　　寄梅臞<lb/>
<pb n="KR4h0053_WYG_014-16a"/>
别去忽經旬春風閱二分幾畨吟對雨獨自暗思君客<lb/>
裏加頻病愁邊駭近聞倚䦨商不得心目亂于雲<lb/>
　　　和伯氏包山觀桃花韻<lb/>
因訪桃花到嶺根御林春色此平分千株未數栽唐觀<lb/>
一幅猶堪畫晉源仙在雲間無處覔人行風外有香聞<lb/>
笙簫隠隠宫城隔立盡黄昏更斷魂<lb/>
　<lb/>
　<lb/>
<pb n="KR4h0053_WYG_014-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　江湖小集巻十四<lb/>
</p>
<p>
</p>
  </div>
</body>
</text>
</TEI>
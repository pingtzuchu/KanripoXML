<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>江湖小集卷五十三</head>
    <p>
<pb n="KR4h0053_WYG_053-1a"/>
欽定四庫全書<lb/>
　江湖小集卷五十三　　　　宋　陳起　編<lb/>
　　俞桂漁溪詩藳<lb/>
　　　冷泉亭<lb/>
步入侵雲嶺亭高路恰平池邊幽樹古水底細沙明無<lb/>
友詩難詠逢僧話轉清此中眞勝地林寂鳥無聲<lb/>
　　　夏晝<lb/>
輕搖羽扇着輕紗閒汲清泉自煮茶縁是夏來無甚雨<lb/>
<pb n="KR4h0053_WYG_053-1b"/>
小池猶未有荷花<lb/>
　　　楓橋寺<lb/>
湖水相連月照天雁聲嘹嚦攪人眠昔年曾到楓橋宿<lb/>
石岸旁邊繫小舡<lb/>
　　　秋千<lb/>
吾今兩鬢已成絲每每逢春獨自悲最恨秋千無力上<lb/>
風流不比少年時<lb/>
　　　早春<lb/>
<pb n="KR4h0053_WYG_053-2a"/>
客裏匆匆二月春梅花開後栁爭新西湖不待清明到<lb/>
早有尋芳拾翠人<lb/>
　　　寄懷<lb/>
一番舊事總成空莫使相思夢裏逢惆悵陽臺雲共雨<lb/>
陽臺今隔幾千重<lb/>
　　　夏中即事<lb/>
青青梅子已添肥犢角新抽晚筍遲茶罷日長消睡處<lb/>
案頭一巻樂天詩<lb/>
<pb n="KR4h0053_WYG_053-2b"/>
　　　看先叔祖青松居士倉使詩<lb/>
儒冠每笑拙身謀春日因何桂玉留南浦未思芳草恨<lb/>
西湖正為落梅愁四靈去矣今如在諸老蕭然事己休<lb/>
衣缽青松誰繼續家雞還復可捜求<lb/>
　　　軍中請衣<lb/>
諸營今日請春衣積沓如山競捧歸曾念雪中兵墮指<lb/>
戍邊鐡甲正防圍<lb/>
　　　海棠<lb/>
<pb n="KR4h0053_WYG_053-3a"/>
海棠嫋嫋弄臙脂雨入枝頭睡正宜最是高人有遺恨<lb/>
杜陵因甚却無詩<lb/>
　　　居官<lb/>
幸喜居官事不多空庭吏散雀堪羅近來轉覺詩朋少<lb/>
誰肯高軒為我過<lb/>
　　　心事<lb/>
落落功名鬢早斑蹉跎心事十年間看來只合歸湖上<lb/>
漁釣叢中盡日閒<lb/>
<pb n="KR4h0053_WYG_053-3b"/>
　　　埀虹<lb/>
松江一景是虹橋欲約騷人釣巨鼇吳越封疆知幾夢<lb/>
古今人物壯三高雪天斫鱠莎烟冷秋月漁歌劔氣豪<lb/>
収拾琉璃千萬頃盡為<graphic n="KR0812" url="https://raw.githubusercontent.com/kanripo/KR-Gaiji/master/images/KR0812.png" mimeType="image/png"/>醁汲波濤<lb/>
　　　臘八前四日<lb/>
天氣晴和又作陰老來畏冷自難禁餘霙待伴留痕在<lb/>
殊動騷人訪戴心<lb/>
　　　湖上閒步<lb/>
<pb n="KR4h0053_WYG_053-4a"/>
一番雨過一番春芒竹閒行踏軟塵城裏不知春色早<lb/>
湖邊楊栁已撩人<lb/>
　　　新竹<lb/>
傍牆穿過鄰家竹愛䕶新篁數十竿翦伐莫令僮僕輩<lb/>
老夫日日要來看<lb/>
　　　松江<lb/>
香飄菡萏短篷中水色山光一樣同行止又非人所料<lb/>
今年兩度上埀虹<lb/>
<pb n="KR4h0053_WYG_053-4b"/>
　　　虎丘<lb/>
突兀浮圖挿翠微吳王事跡總成非寺僧未晚山門閉<lb/>
不放閒雲一片飛<lb/>
　　　秋詠<lb/>
唫軸捲還開行歌興盡囘買花澆換葉開徑掃蒼苔巾<lb/>
學涼紗樣衣從薄苧裁潘郎羞鬢白多是為秋來<lb/>
　　　秋夜<lb/>
秋夜多愁思虚堂風露涼觀書燈可近欲睡漏初長蛩<lb/>
<pb n="KR4h0053_WYG_053-5a"/>
響頻催織螢飛爍有光雨梢<graphic n="KR1084" url="https://raw.githubusercontent.com/kanripo/KR-Gaiji/master/images/KR1084.png" mimeType="image/png"/>外過散入稻花香<lb/>
　　　寄陳芸居<lb/>
生長京華地衣冠東晉人書中塵不到筆下句通神江<lb/>
海知名日池塘幾夢春精神長似舊芸藳愈清新<lb/>
　　　冷泉亭<lb/>
欲訪飛來景湖頭賃小船白雲侵嶺下翠樹傍泉邊入<lb/>
寺人須到深林影自圓山居相去近夜坐學參禪<lb/>
　　　春晚湖上<lb/>
<pb n="KR4h0053_WYG_053-5b"/>
花事已成休都人懶出遊水添烟浪濶山帶夕陽愁栁<lb/>
樹鳴黄鳥沙堤卧白鷗不辭歸路逺何必買扁舟<lb/>
　　　春詠<lb/>
盡日看詩只掩扉出門細雨怕霑衣杏花已露臙脂色<lb/>
燕子如何却未歸<lb/>
　　　苔錢<lb/>
庭砌方圓出化均何須扺死論錢神貧家阿堵新添富<lb/>
買斷西湖風月春<lb/>
<pb n="KR4h0053_WYG_053-6a"/>
　　　買魚<lb/>
蘆花荷葉晚秋天雁影橫斜逺水連頻喚買魚人不譍<lb/>
偷忙撑入怕官船<lb/>
　　　即事<lb/>
東君無處不繁華一雨纔晴意便佳客舍山梅開遍了<lb/>
從今懶買擔頭花<lb/>
　　　送春<lb/>
作惡情懷是别離老夫懶作送春詩東君歸去無蹤跡<lb/>
<pb n="KR4h0053_WYG_053-6b"/>
試問埀楊便可知<lb/>
　　　春歸<lb/>
青青結子在梅梢方見春來夏已交認得主人雙燕子<lb/>
香泥啣去理新巢<lb/>
晴天氣淑濃如酒引得狂蜂路亦迷獨立欄干凝望處<lb/>
賣花人在畵橋西<lb/>
　　　閒中<lb/>
花飛春減燕雛飛葉葉成陰障翠圍囊裏酒錢消鑠盡<lb/>
<pb n="KR4h0053_WYG_053-7a"/>
滿船贏得載詩歸<lb/>
　　　江頭<lb/>
漁浦山邊白鷺飛西興渡口夕陽微等閒更上層樓望<lb/>
貪看江潮不肯歸<lb/>
　　　口占<lb/>
園林緑暗又紅稀蜀鳥啼山笋蕨肥春夏一番交篆早<lb/>
綿衣脫了着單衣<lb/>
　　　吟詩<lb/>
<pb n="KR4h0053_WYG_053-7b"/>
漁溪僻好只吟詩此意還須識者知自古島郊貧徹骨<lb/>
詩逢窮處始為奇<lb/>
　　　社日<lb/>
今朝社日寒猶力燕子還尋五栁家宰肉不沾吾分薄<lb/>
強斟聾酒度年華<lb/>
　　　喜雨上别大參<lb/>
爰立為霖仰望深今朝一雨慰蒼生經綸乆簡君心在<lb/>
燮理還同天道亨愛國慮勤寛玉帶籌邊謀逺捍金城<lb/>
<pb n="KR4h0053_WYG_053-8a"/>
我公勲業難模寫但見皇家慶太平<lb/>
　　　寓京二首<lb/>
一官濩落笑如初只合空山去讀書不稼不漁無活計<lb/>
謾將名氏玷公車<lb/>
車馬滔滔厭軟紅湖邊秋意属西風木犀初放荷花老<lb/>
買箇船兒學釣翁<lb/>
　　　春日即事<lb/>
春入侯家春事深日長庭院又沉沉客中不耐如絲雨<lb/>
<pb n="KR4h0053_WYG_053-8b"/>
攪起思家寸寸心<lb/>
春光滿目是吳頭水碧琉璃拍岸流憶着去年桃葉渡<lb/>
相思無限使人愁<lb/>
　　　丙午七夕後一日晚抵松江塔下<lb/>
到得埀虹迫暮烟前村雨暗莫行船幸然得與僧人熟<lb/>
借得終宵客位眠<lb/>
客中情况少人知正值鐘聲約束時清坐更無人共話<lb/>
挑燈來看菊潭詩<lb/>
<pb n="KR4h0053_WYG_053-9a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0053_WYG_053-9b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　江湖小集卷五十三<lb/>
</p>
<p>
</p>
  </div>
</body>
</text>
</TEI>
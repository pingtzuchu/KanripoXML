<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>江湖小集卷九十</head>
    <p>
<pb n="KR4h0053_WYG_090-1a"/>
欽定四庫全書<lb/>
　江湖小集卷九十　　　　　宋　陳起　編<lb/>
　　劉翰小山集<lb/>
　　　桂殿秋<hi>壽于先生</hi>
青帝子碧蓮宮不駕雲車騎白龍瑶池路逺羽衣濕玉<lb/>
珮泠泠明月中<lb/>
雙玉節到神京碧盃仙露冷如氷一聲金磬千花發洞<lb/>
口天風吹酒醒<lb/>
<pb n="KR4h0053_WYG_090-1b"/>
　　　翠屏曲<lb/>
小亭簾幕埀陰陰梅香入枕春生屏西牕月落翠被冷<lb/>
鳥聲殘夢東風醒三年不喚清溪渡夢裏瀼西春水路<lb/>
江頭女兒雙翠眉能唱劉郎芳草句<lb/>
　　　小宴<lb/>
一曲歌雲勸玉觴歸來斜月恰侵牀小牕細嚼梅花蘂<lb/>
吐出新詩字字香<lb/>
　　　余乆客都城秋風思歸作楚語和吳郎採菱叩<lb/>
<pb n="KR4h0053_WYG_090-2a"/>
　　　舷之音<lb/>
秋風兮淒淒山中兮桂枝彈余冠兮塵墮芳草緑兮未<lb/>
歸家遥遙兮辭楚荆傷去國兮重登臨撫長劔兮増慨<lb/>
復鳴鋏兮成音採中州兮蘭芷望美人兮千里我所思<lb/>
兮天一方共明月兮隔秋水<lb/>
　　　種梅<lb/>
淒涼池館欲栖鴉采筆無心賦落霞惆悵後庭風味薄<lb/>
自鋤明月種梅花<lb/>
<pb n="KR4h0053_WYG_090-2b"/>
　　　紅牕怨<lb/>
啼鶯喚起紗牕夢紅日滿簾花影弄翠屏香字冷薫爐<lb/>
羅衣疊損金泥鳯去年君去燕歸時今日燕來君未歸<lb/>
欲把相思挑錦字夜寒懶上鴛鴦機起來翠袖雙羅薄<lb/>
東風滿地桃花落<lb/>
　　　漁父<lb/>
輕舟一葉一輕篷上有蕭蕭鶴髪翁昨夜不知何處宿<lb/>
月明都在笛聲中<lb/>
<pb n="KR4h0053_WYG_090-3a"/>
　　　春晚呈范石湖<lb/>
風日蕭蕭兩鬢華倦尋銀筆賦餘霞五更枕上無情雨<lb/>
三月風前薄命花春困有時因病酒客懷何日不思家<lb/>
年來事事心情懶惟有歸耕䇿最嘉<lb/>
　　　上元小亭<lb/>
靖康詔令文章種桐邑公侯國老家種得人間桃李滿<lb/>
春風無地不開花<lb/>
　　　石頭城<lb/>
<pb n="KR4h0053_WYG_090-3b"/>
離離芳草滿吳宮緑到臺城舊苑東一夜空江烟水冷<lb/>
石頭明月雁聲中<lb/>
　　　天上月<lb/>
春氷一片淨無瑕萬里清光遍海涯欲與常娥移桂樹<lb/>
月中先合種梅花<lb/>
　　　春日<lb/>
沉沉芳酌動金波笑引疎梅泛玉荷幾度天寒歸雁少<lb/>
一畨風雨落花多功名好在知心懶富貴重來柰老何<lb/>
<pb n="KR4h0053_WYG_090-4a"/>
鳥雀數聲傳喜語梁間燕子亦能歌<lb/>
　　　江南曲<lb/>
我家江南同野老自紡落毛采蘋藻清風滿袖讀離騷<lb/>
半畆幽畦種香草門前流水鳴濺濺日暮歸來自刺船<lb/>
遙山數疊作媚嫵落日斷霞明晚川雨餘汀草漲新緑<lb/>
紅衣濕盡鴛鴦浴採蓮女兒何處來唱我春風湖上曲<lb/>
瓮頭酒熟方新篘白魚如銀初上鈎呼兒洗杓醉明月<lb/>
酒酣更作商聲謳<lb/>
<pb n="KR4h0053_WYG_090-4b"/>
　　　鴻門宴<lb/>
江東遙遙八千騎大戰小戰七十二劉郎曉鞭天馬來<lb/>
<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>踏長安開帝里子嬰已降隆凖公君王置酒鴻門東<lb/>
張良已去玉斗碎三月火照咸陽紅繡衣歸來日將夜<lb/>
可惜雄心天不借當時乙失范増謀尚引長戈到垓下<lb/>
刁斗乍急營壘驚夜深旗尾秋風橫玉帳佳人不成夢<lb/>
月明四面聞歌聲拔劔相看涙如雨我作楚歌君楚舞<lb/>
明朝寳馬一聲嘶江北江東皆漢土<lb/>
<pb n="KR4h0053_WYG_090-5a"/>
　　　玉斗歌<lb/>
　　　　漢高帝真英主也其入闗則約三章封府庫<lb/>
　　　　子女玉帛畧無所有秦人歸心焉不待白蛇<lb/>
　　　　赤帝老嫗夜哭然後知為天命彼姁姁項羽<lb/>
　　　　欲扼其喉而困之難哉鴻門之戰沛公亦幾<lb/>
　　　　危矣項莊舞劔項伯翼蔽沛公得從間道以<lb/>
　　　　歸獨使張良謝羽羽受其璧此亞父知其為<lb/>
　　　　勇所以慨然碎其玉斗也感之作歌<lb/>
<pb n="KR4h0053_WYG_090-5b"/>
漢兵咸陽未休舎楚王長歌到戯下項伯夜入張良營<lb/>
沛公倉皇出城謝自言戮力共攻秦不意入闗成此勲<lb/>
閉闗籍民備他盜盡封府庫待將軍項莊抜劔項伯起<lb/>
漢楚興亡在今爾鴻門壯士斬闗來慷慨一巵誰懼死<lb/>
君不見秦亡鹿走驪山傾四方盡起諸侯兵龍顏隆凖<lb/>
泗上長天之所授誰能爭英雄肯落他人手獨遣謀臣<lb/>
談辯口君王間道却歸來滿地秋聲鳴玉斗<lb/>
　　　吳門行<lb/>
<pb n="KR4h0053_WYG_090-6a"/>
吳歌婉婉清如水西風曉自閶門起雙橈艇兮採菱來<lb/>
翠荇緑濵香十里芙蓉影落已知秋濺濕羅衣眉黛愁<lb/>
回聲蕩槳入門去明月家家秋水流<lb/>
　　　客去<lb/>
送客歸來月滿簷梅花微笑隔疎簾酒醒今夜銀屏冷<lb/>
沉水薫爐旋旋添<lb/>
　　　哀友人<lb/>
案成歌舞小春嬌何事春隨草木彫從此巴江江上月<lb/>
<pb n="KR4h0053_WYG_090-6b"/>
有人和涙獨吹簫<lb/>
　　　聞笛<lb/>
誰將玉笛按涼州吹徹春風不下樓若道聲聲都是恨<lb/>
不知消得幾多愁<lb/>
　　　小亭<lb/>
芳草萋萋怨未歸西池殘夢要題詩緑牕昨夜東風小<lb/>
開遍梅花第幾枝<lb/>
　　　題飛雲閣<lb/>
<pb n="KR4h0053_WYG_090-7a"/>
一笑歸來春尚寒小梅飄盡雪初殘遲遲更待梨花月<lb/>
醉倚飛雲十二欄<lb/>
　　　立秋日<lb/>
亂鴉啼散玉屏空一枕新涼一扇風睡起秋聲無覔處<lb/>
滿階梧葉月明中<lb/>
　<lb/>
　<lb/>
　<lb/>
<pb n="KR4h0053_WYG_090-7b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　江湖小集卷九十<lb/>
</p>
<p>
</p>
  </div>
</body>
</text>
</TEI>
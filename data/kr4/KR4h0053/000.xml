<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>江湖小集</head>
    <p>
<pb n="KR4h0053_WYG_000-1a"/>
欽定四庫全書　　　　　集部八<lb/>
　江湖小集　　　　　　　總集類<lb/>
　　提要<lb/>
　　　　<hi>臣</hi>等謹案江湖小集九十五巻舊本題宋陳<lb/>
　　　　起編起字宗之錢塘人開書肆於睦親坊亦<lb/>
　　　　號陳道人今所傳宋本諸書稱臨安陳道人<lb/>
　　　　家開雕者皆所刻也是集所録凡六十二家<lb/>
　　　　洪邁二巻僧紹嵩七巻葉紹翁一巻嚴粲一<lb/>
<pb n="KR4h0053_WYG_000-1b"/>
　　　　巻毛珝一巻鄧林一巻胡仲參一巻陳鑒之<lb/>
　　　　一巻徐集孫一巻陳允平一巻張至龍一巻<lb/>
　　　　杜旃一巻李龏三巻施樞二巻何應龍一巻<lb/>
　　　　沈説一巻王同祖一巻陳起一巻呉仲孚一<lb/>
　　　　巻劉翼一巻朱繼芳二巻林尚仁一巻陳必<lb/>
　　　　復一巻斯植二巻劉過一巻葉茵五巻髙似<lb/>
　　　　孫一巻敖陶孫二巻附詩評朱南杰一巻余<lb/>
　　　　觀復一巻王琮一巻劉仙倫一巻黄文雷一<lb/>
<pb n="KR4h0053_WYG_000-2a"/>
　　　　巻姚鏞一巻俞桂三巻薛嵎一巻姜夔一巻<lb/>
　　　　周文璞三巻危稹一巻羅與之二巻趙希㯝<lb/>
　　　　一巻黄大受一巻呉汝式一巻趙崇鉘一巻<lb/>
　　　　葛天民一巻張弋一巻鄒登龍一巻呉淵二<lb/>
　　　　巻宋伯仁一巻薛師石一巻附諸跋及墓志<lb/>
　　　　髙九萬一巻許棐四巻戴復古四巻利登一<lb/>
　　　　巻李濤一巻樂雷發四巻張蘊斗一巻劉翰<lb/>
　　　　一巻張良臣一巻葛起井一巻武衍二巻林<lb/>
<pb n="KR4h0053_WYG_000-2b"/>
　　　　同一巻内惟姚鏞周文璞呉淵許棐四家有<lb/>
　　　　賦及雜文餘皆詩也按方囘瀛奎律髓曰寳<lb/>
　　　　慶初史彌逺廢立之際錢塘書肆陳起宗之<lb/>
　　　　能詩凡江湖詩人俱與之善刋江湖集以售<lb/>
　　　　劉潜夫南岳稿亦與焉宗之賦詩有云秋雨<lb/>
　　　　梧桐皇子府春風楊栁相公橋本改劉屏山<lb/>
　　　　句也或嫁秋雨春風句為敖器之所作言者<lb/>
　　　　併潜夫梅詩論列劈江湖集板二人皆坐罪<lb/>
<pb n="KR4h0053_WYG_000-3a"/>
　　　　而宗之坐流配於是詔禁士大夫作詩紹定<lb/>
　　　　癸已彌逺死詩禁乃解今此本無劉克莊南<lb/>
　　　　岳稿且彌逺死於紹定六年而此本諸集多<lb/>
　　　　載端平淳祐寳祐紀年反在其後又張端義<lb/>
　　　　貴耳集自稱其輓周晉仙詩載江湖集中而<lb/>
　　　　此本無端義詩又周密齊東野語載寳慶間<lb/>
　　　　李知孝為言官與曽極景建有隙每欲尋釁<lb/>
　　　　以報之適極有春詩云九十日春晴日少一<lb/>
<pb n="KR4h0053_WYG_000-3b"/>
　　　　千年事亂時多刋之江湖集中因復改劉子<lb/>
　　　　翬汴京紀事一聫云秋雨梧桐皇子宅春風<lb/>
　　　　楊栁相公橋以為指巴陵及史丞相及劉潜<lb/>
　　　　夫黄巢戰塲詩曰未必朱三能跋扈只緣鄭<lb/>
　　　　五欠經綸遂皆指為謗訕同時被累者如敖<lb/>
　　　　陶孫周文璞趙師秀及刋詩陳起皆不免焉<lb/>
　　　　<hi>案此説與方囘所記小異未詳孰是</hi>而此本無曽極詩亦無趙<lb/>
　　　　師秀詩且洪邁姜夔皆孝宗時人而邁及呉<lb/>
<pb n="KR4h0053_WYG_000-4a"/>
　　　　淵位皆通顯尤不應列之江湖疑原本殘缺<lb/>
　　　　後人掇拾補綴已非陳起之舊矣宋末詩格<lb/>
　　　　卑靡所録不必盡工然南渡後詩家姓氏不<lb/>
　　　　顯者多頼是書以傳其摭拾之功亦不可沒<lb/>
　　　　也乾隆四十二年二月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　總　校　官　<hi>臣</hi>　陸　費　墀<lb/>
</p>
<p>
</p>
  </div>
</body>
</text>
</TEI>
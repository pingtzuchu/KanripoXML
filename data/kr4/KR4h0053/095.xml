<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>江湖小集卷九十五</head>
    <p>
<pb n="KR4h0053_WYG_095-1a"/>
欽定四庫全書<lb/>
　江湖小集卷九十五　　　　宋　陳起　編<lb/>
　　林同孝詩<lb/>
　寒齋力辭聘召死於隠約子同合以表其阡旌其閭<lb/>
　為未足也行其書焉嗣其學焉同又摭載籍以來孝<lb/>
　於父母者事為一詩詩具一意各二韻二十字積至<lb/>
　三百首起遂古迄叔季兼取明天理未嘗冺也自聖<lb/>
　賢至鳥獸昆蟲並録見天性未嘗異也事陳而意新<lb/>
<pb n="KR4h0053_WYG_095-1b"/>
　辭約而義博賢於烟雲月霧之作逺矣始寒齋之事<lb/>
　寳章也視調胹裼襲之節以康其體躬場圃井臼之<lb/>
　勞以裕其力人知寳章之勇於退而不知其退之有<lb/>
　以自樂也同合之事寒齋也亦然昔曽元養參已不<lb/>
　如參之養晳石奮諸子恬侯稍不逮建至孫而孝謹<lb/>
　遂衰今石塘之林奕世家法嗣守不墜有古人所難<lb/>
　能者惜其弟兄俱未脫白修於家浮沉於閭里而已<lb/>
　余常恨世儒率華過其實惟同華實相符其操行蓋<lb/>
<pb n="KR4h0053_WYG_095-2a"/>
　漢孝亷之盛舉也詞藝亦唐進士之高選也頃艮齋<lb/>
　謝公嘗彚孝史五十巻上之阜陵同此詩他日必與<lb/>
　謝公孝史並行淳祐庚戌白露節前史官劉克莊序<lb/>
　　　堯<lb/>
　　　　<hi>道之大原出于天堯以是道傳之舜堯舜之道孝悌而已</hi>
道原自天出堯以是相傳曰孝悌而已人人具此天<lb/>
　　　舜<lb/>
　　　　<hi>大孝終身慕父母予於大舜見之矣</hi>
<pb n="KR4h0053_WYG_095-2b"/>
孩提知所愛妻子具而衰大孝終身慕予於舜見之<lb/>
　　　禹<lb/>
　　　　<hi>禹傷先人之功不成勞身焦思八年于外  啓呱呱而泣予弗子惟荒度土功</hi>
傷心九載績焦思八年中啓亦呱呱泣惟思度土功<lb/>
　　　湯<lb/>
　　　　<hi>葛伯不祀湯使亳衆往為之耕  奉先思孝</hi>
奉先思孝也不祀豈其情以至使亳衆而甘為葛耕<lb/>
　　　文王<lb/>
<pb n="KR4h0053_WYG_095-3a"/>
　　　<hi>朝於王季日三雞初鳴至寢門外問安否何如日中至及暮又至亦如之</hi>
問安寢門外旦旦俟雞鳴以至日中昃居常盡此誠<lb/>
　　　武王<lb/>
　　　　<hi>文王有疾不說冠帶而養文王再飯亦再飯疾間曰女何夢夢帝與九齡</hi>
經言事父孝所以事天明疾間加再飯夢中與九齡<lb/>
　　　周公<lb/>
　　　　<hi>我之弗辟我無以告我先王辟馬鄭音避謂避居東都  東山周公東征</hi>
我避故云辟東行是謂征先王猶可告豈為伐而刑<lb/>
<pb n="KR4h0053_WYG_095-3b"/>
　　　孔子<lb/>
　　　　<hi>子曰所求乎子以事父未能也</hi>
事親良不易戰戰復兢兢學得如夫子猶言丘未能<lb/>
　　　顏子<lb/>
　　　　<hi>謂子路曰去國則哭於墓而後行返其國不哭展墓而入</hi>
返必展墓入去當哭墓行誰知顏氏子事死乃如生<lb/>
　　　孟子<lb/>
　　　　<hi>幼被慈母三遷之教長師孔子之孫子思</hi>
<pb n="KR4h0053_WYG_095-4a"/>
如何年稍長汲汲子思師知是為兒日三遷感母慈<lb/>
　　　　右聖人之孝十首<lb/>
　　　契<lb/>
　　　　<hi>契為司徒教以人倫父子有親</hi>
天性生雖具人倫教可無往哉親父子汝契作司徒<lb/>
　　　元凱<lb/>
　　　　<hi>左傳季文子曰孝敬忠信為吉徳高陽高辛氏有才子謂之八元八凱</hi>
當知元與凱不出孝而忠能舉十六相斯為舜大功<lb/>
<pb n="KR4h0053_WYG_095-4b"/>
　　　孝已<lb/>
　　　　<hi>武丁之子莊子云人莫不欲其子之孝孝已憂而曽參悲</hi>
子則欲其孝人皆有是心如何武丁聖却使子憂深<lb/>
　　　微子<lb/>
　　　　<hi>微子之命曰爾惟恪慎克孝微子去之子曰殷有三仁焉</hi>
豈計身封宋祇愁祀絶殷不惟稱克孝亦自首三仁<lb/>
　　　泰伯<lb/>
　　　　<hi>季厯有聖子知太王欲立之逃奔子貢曰泰伯端委治吳仲雍斷髪文身</hi>
<pb n="KR4h0053_WYG_095-5a"/>
為憐季有子逆探父傳賢斷髪文身事誣哉司馬遷<lb/>
　　　康叔<lb/>
　　　　<hi>元惡大憝矧惟不孝不友子弗祗服厥父事大傷厥考心乃其刑茲無赦</hi>
勿云服父事不敬亦無傷元惡與大憝邦刑自有常<lb/>
　　　君陳<lb/>
　　　　<hi>惟爾令徳孝恭惟孝友于兄弟克施有政命汝尹兹東郊敬哉</hi>
為爾有令徳存心孝且恭推之施有政往矣尹茲東<lb/>
　　　伯奇<lb/>
<pb n="KR4h0053_WYG_095-5b"/>
　　　　<hi>尹吉甫子履霜操云無衣兮兒寒無食兮兒飢兒罪兮當笞逐兒兮奚為</hi>
無食又無衣逐兒安所之不辭履霜苦猶謂罪當笞<lb/>
　　　晉文侯<lb/>
　　　　<hi>平王錫文侯秬鬯圭瓚曰汝克昭乃顯祖追孝于前文人若汝予嘉</hi>
嘉汝故錫汝非將玉展親克昭乃顯祖追孝爾文人<lb/>
　　　衞武公<lb/>
　　　　<hi>年九十猶日警于國曰必朝夕以交戒我  又孝子之身終</hi>
孝子身終者非終父母身武公年九十戒我尚諄諄<lb/>
<pb n="KR4h0053_WYG_095-6a"/>
　　　齊孝公<lb/>
　　　　<hi>伐魯展喜犒師曰豈其嗣世而棄命若先君何君必不然齊侯乃還</hi>
豈其伐與國獨不念先君想得還師去難堪此語聞<lb/>
　　　齊侯無野<lb/>
　　　　<hi>晉人欲質其母對曰若以匹敵則亦晉君之母也又漢太公事</hi>
我母亦君母吾翁即若翁分羮何太忍請質可堪從<lb/>
　　　申生<lb/>
　　　　<hi>姬泣曰賊由太子人謂太子子辭姬必有罪曰君老矣吾又不樂乃縊死</hi>
<pb n="KR4h0053_WYG_095-6b"/>
姬泣賊由子子辭必罪姬為憂君不樂寧死莫君知<lb/>
　　　晉文公<lb/>
　　　　<hi>寺人披伐蒲公曰君父之命不校校者吾讎也踰垣而走披斬其袪</hi>
伐蒲君父命校者是吾讎披直寺人耳鉏麑信有謀<lb/>
　　　秦康公<lb/>
　　　　<hi>晉文公甥渭陽詩云我見舅氏如母存焉又曰我送舅氏悠悠我思</hi>
懷哉送舅氏曰至渭之陽念母如存意悠悠寄二章<lb/>
　　　既醉君子<lb/>
<pb n="KR4h0053_WYG_095-7a"/>
　　　　<hi>孝子不匱永錫爾類其類維何室家之壼釐爾女士從以孫子</hi>
若為錫爾類不獨善其身既念化家室還思遺子孫<lb/>
　　　四牡使臣<lb/>
　　　　<hi>有功見知則說矣四牡騑騑豈不懷歸王事靡盬不遑將父母</hi>
懷歸將父母四牡苦騑騑是我心中事君從何處知<lb/>
　　　南陔孝子<lb/>
　　　　<hi>南陔孝子相戒以養也晉束晳補亡</hi>
為孝還相戒南陔昔有詩都盧這箇意焉用補亡為<lb/>
<pb n="KR4h0053_WYG_095-7b"/>
　　　白華孝子<lb/>
　　　　<hi>白華孝子之潔白也</hi>
亷恥有微缺須知孝未純白華何所似所似皎然身<lb/>
　　　北山大夫<lb/>
　　　　<hi>役使不均已勞於王事不得養其父母焉王事靡盬憂我父母</hi>
非止不得養如憂父母何忍能不我念使我獨賢勞<lb/>
　　　蓼莪孝子<lb/>
　　　　<hi>民人勞苦不得終養哀哀父母生我劬勞欲報之徳昊天㒺極</hi>
<pb n="KR4h0053_WYG_095-8a"/>
莫遂終養志難酬罔極恩哀哀父母句腸斷不堪聞<lb/>
　　　妹土小子<lb/>
　　　　<hi>其藝黍稷奔走事厥考厥長肇牽車牛逺服賈用孝養厥父母</hi>
勤耕藝黍稷逺賈服車牛奔走何為者心乎孝養憂<lb/>
　　　老萊子<lb/>
　　　　<hi>年已七十父母猶存著斑斕之衣為嬰兒戲于親前</hi>
七十已中壽人生似此稀絶憐老萊子猶自作兒嬉<lb/>
　　　栁下惠<lb/>
<pb n="KR4h0053_WYG_095-8b"/>
　　　　<hi>三為魯士師曰何必去父母之邦</hi>
忍於父母國去此欲何之所以栁下季三為魯士師<lb/>
　　　子思<lb/>
　　　　<hi>孔子喟然而嘆請曰意子孫將忝祖乎伋每以不克負荷為大恐子忻然</hi>
如何方喟嘆乃爾復忻然念汝祖無沗知予道可傳<lb/>
　　　閔子<lb/>
　　　　<hi>子曰孝哉閔子騫人不間於其父母昆弟之言  又曽子母投杼事</hi>
參寧殺人者三至母踰垣嘆息子閔子孝哉無間言<lb/>
<pb n="KR4h0053_WYG_095-9a"/>
　　　有子<lb/>
　　　　<hi>其為人也孝悌而好作亂者未有也涼州易亂課人誦孝經蓋勲謂取怨</hi>
其為人也孝好亂未之聞曽以是取怨無人語蓋勲<lb/>
　　　曽子<lb/>
　　　　<hi>有疾召門弟子曰啓予足啓予手而今而後吾知免夫小子</hi>
全歸有明訓珍重恐傷膚小子啓手足吾今知免夫<lb/>
　　　子路<lb/>
　　　　<hi>見孔子曰今由也累茵而坐列鼎而食願欲食藜藿為親負米不可得矣</hi>
<pb n="KR4h0053_WYG_095-9b"/>
食藜殊列鼎負米異重茵不待今朝養傷哉昔日貧<lb/>
　　　子游<lb/>
　　　　<hi>問孝子曰今之孝者是謂能養至於犬馬皆能有養不敬何以别乎</hi>
犬馬何以别斯言似太深深言為養者可不敬於心<lb/>
　　　子夏<lb/>
　　　　<hi>既除喪而見孔子與之琴彈之而不成聲作而曰哀未忘也</hi>
為有心中事琴音自不和禮雖弗敢過哀若未忘何<lb/>
　　　子貢<lb/>
<pb n="KR4h0053_WYG_095-10a"/>
　　　　<hi>曰賜也願息於事親塊又曰大哉死乎君子息焉  又大  息我以死</hi>
未須論大塊以死息乎人所願學也賜姑為息事親<lb/>
　　　林放<lb/>
　　　　<hi>問禮之本子曰禮與其奢也寧儉喪與其易也寧戚</hi>
故寧戚以儉罔或易而奢致得千載下人稱問禮家<lb/>
　　　樊遲<lb/>
　　　　<hi>問辨惑子曰一朝之忿忘其身以及其親非惑歟</hi>
當知一朝忿必不忍於人豈知身忘却還應及乃親<lb/>
<pb n="KR4h0053_WYG_095-10b"/>
　　　闕黨子弟<lb/>
　　　　<hi>闕黨之子弟罔不分均有親者取多孝悌以化之也</hi>
既漸夫子教罔有不分均何復間多取齊言彼有親<lb/>
　　　樂正子春<lb/>
　　　　<hi>侍親疾復加一飯則脫然愈復損一飯則脫然愈</hi>
向非親在念念念每精專未必飯加損能令疾脫然<lb/>
　　　公明宣<lb/>
　　　　<hi>學於曽子曰宣見夫子之親在叱咤不至犬馬宣說之學而未能也</hi>
<pb n="KR4h0053_WYG_095-11a"/>
子於親在日叱咤不聞聲既曰見而說應無學未能<lb/>
　　　孔子黨人<lb/>
　　　　<hi>孔子曰吾黨之直者子為父隠直在其中矣</hi>
忍以證羊故而云我直躬那知為父隱直故在其中<lb/>
　　　孟莊子<lb/>
　　　　<hi>孟莊子之孝其不改父之臣與父之政是難能也</hi>
無改父之道真堪以孝稱若論莊子孝此直是難能<lb/>
　　　孟懿子<lb/>
<pb n="KR4h0053_WYG_095-11b"/>
　　　　<hi>問孝子曰無違樊遲御子告曰生事之以禮死葬之以禮祭之以禮</hi>
不復問無違祗應懿子知尚愁人不省以禮告樊遲<lb/>
　　　孟武伯<lb/>
　　　　<hi>問孝子曰父母惟其疾之憂</hi>
父母之愛子心乎惟疾憂可能不自愛而忍使親愁<lb/>
　　　管仲<lb/>
　　　　<hi>曰吾嘗三戰三走鮑叔不以我為怯知我有老母也</hi>
戰敗不羞走誰為知我深叔知我有母亮我走時心<lb/>
<pb n="KR4h0053_WYG_095-12a"/>
　　　晏子<lb/>
　　　　<hi>曰使吾父之黨無不樂生者使吾母之黨無不足衣食者</hi>
母家令足食父族使安生睦黨可謂孝能之惟晏嬰<lb/>
　　　晉君子<lb/>
　　　　<hi>下從征役不得養其父母父母何怙父母何嘗悠悠蒼天曷其有常</hi>
何怙復何嘗衘悲問彼蒼蒼蒼不可問重使我心傷<lb/>
　　　潁考叔<lb/>
　　　　<hi>留羹感鄭莊公母子如初見左傳茅焦諌始皇即虚左迎母見史記</hi>
<pb n="KR4h0053_WYG_095-12b"/>
茅焦甘伏質考叔請留羹大隧如初樂咸陽虚左迎<lb/>
　　　魏孝子<lb/>
　　　　<hi>役於大國陟彼屺兮瞻望母兮下狄仁傑登山望雲曰吾親舎其</hi>
念母嗟陟屺思親徒望雲可憐魏孝子不比狄參軍<lb/>
　　　衞七子<lb/>
　　　　<hi>凱風美七子能盡孝道以慰母心小弁小人之詩也何以言之曰怨</hi>
幾諫勞不怨明明在魯論未應小弁作得並凱風言<lb/>
　　　石祁子<lb/>
<pb n="KR4h0053_WYG_095-13a"/>
　　　　<hi>石駘仲卒卜所以為後者曰沐浴佩玉則兆不沐浴佩玉石祁子兆</hi>
執親之喪者可沐浴其身不待石祁兆知非佩玉人<lb/>
　　　文氏子<lb/>
　　　　<hi>既除喪而越人弔待廟埀泣洟子游曰其庶幾乎亡於禮者之禮也</hi>
服除有弔者待廟至埀洟亡於禮之禮斯人其庶幾<lb/>
　　　公叔戍<lb/>
　　　　<hi>請父諡於君君曰夫子不亦貞惠文乎故謂夫子貞惠文子</hi>
若把夫子論無慚貞惠文不應其子戍至自請於君<lb/>
<pb n="KR4h0053_WYG_095-13b"/>
　　　靈輒<lb/>
　　　　<hi>翳桑餓者趙宣子食之捨其半云欲遺母宣子使盡之而别具食與其母</hi>
翳桑一餓者念念母之存賴有趙宣子能為别具飱<lb/>
　　　葉公諸梁<lb/>
　　　　<hi>后臧從其母於吳不待而歸葉公終不正視</hi>
隨母適異國先歸汝忍能致人不正視應是得人憎<lb/>
　　　伍尚<lb/>
　　　　<hi>楚將殺其父奢慮二子為患曰盍以免其父召之彼仁必來尚歸死貟奔吳</hi>
<pb n="KR4h0053_WYG_095-14a"/>
此以父免召彼如仁必來員乎竟何益尚也最堪哀<lb/>
　　　賈獲<lb/>
　　　　<hi>陳大夫鄭師入陳獲載其母妻奔逢陳侯下而授公車與妻扶母奔亦免</hi>
扶母猶可免棄君安所之可能共母載忍不授君綏<lb/>
　　　周紹<lb/>
　　　　<hi>趙王謂曰人有言子者曰父之孝子君之忠臣故寡人欲子傅王子</hi>
欲得忠臣者求之孝子門如何傅王子尚復待人言<lb/>
　　　王孫賈<lb/>
<pb n="KR4h0053_WYG_095-14b"/>
　　　　<hi>母曰汝朝出晚來則吾倚門望汝今王走汝尚何歸賈募人殺淖齒</hi>
為齊臣子者此日若無聞獨有王孫賈能知慰倚門<lb/>
　　　扶蘓<lb/>
　　　　<hi>趙高詐為書賜扶蘓死䝉恬疑之欲復請扶蘓曰父而賜子死尚安復請</hi>
父賜子以死君侯安所疑忍哉指鹿相無復祖龍知<lb/>
　　　丁蘭<lb/>
　　　　<hi>至孝刻木為母像事之如生蘭婦誤燒木母面應時髪落如割</hi>
一靈長皎皎如月不離天要以純誠感非因刻像然<lb/>
<pb n="KR4h0053_WYG_095-15a"/>
　　　韓伯瑜<lb/>
　　　　<hi>母杖不痛哀母力弱對母悲泣梁彦先使焦通觀其像通感悟盡孝</hi>
母力今衰矣悲嗁得杖輕流風存繪畵猶足感焦生<lb/>
　　　酈寄<lb/>
　　　　<hi>與呂祿善周勃刼其父商使寄紿祿出游勃乃得入北軍</hi>
直以刼父故䝉他賣友名閒將誅呂論非勃亦非平<lb/>
　　　賈誼<lb/>
　　　　<hi>治安䇿曰借父耰鋤慮有徳色母取箕箒立而誶語</hi>
<pb n="KR4h0053_WYG_095-15b"/>
誶言取箕箒徳色借耰鋤不是賈年少還能痛哭無<lb/>
　　　馮唐<lb/>
　　　　<hi>以孝著為郎中署長文帝輦過問唐曰父老何自為郎</hi>
知以孝行著還應不問唐可憐止輦問何自得為郎<lb/>
　　　韋孟<lb/>
　　　　<hi>楚元王傅及王戊淫亂孟去位徙鄒作詩諷諌又曰既去禰祖惟懷惟顧</hi>
去王猶諷諫懷祖重傷情誰識有韋孟人惟說穆生<lb/>
　　　田叔<lb/>
<pb n="KR4h0053_WYG_095-16a"/>
　　　　<hi>景帝令案梁事還曰有之無以梁事為問也太后食不甘味此憂在陛下</hi>
勿以梁事問將遺太后憂若非叔長者誰為帝忠謀<lb/>
　　　石建<lb/>
　　　　<hi>建為郎中令已老白首每歸洗沐即竊取父奮中帬親自浣滌不令父知</hi>
服勞曽孝道那更委諸人建已老白首中帬滌必親<lb/>
　　　董仲舒<lb/>
　　　　<hi>令州郡舉孝亷自仲舒發之後為江都相</hi>
漢有孝亷舉誰知發自舒可憐三䇿罷却去相江都<lb/>
<pb n="KR4h0053_WYG_095-16b"/>
　　　司馬遷<lb/>
　　　　<hi>父談執手泣曰毋忘吾所論著卒三歳遷為太史紬石室金匱之書</hi>
悲哉執手泣論著謹毋忘豈識遷他日能紬石室藏<lb/>
　　　嚴君平<lb/>
　　　　<hi>賣卜成都市與人子言必依於孝</hi>
賣卜有深意何心避市喧若逢人子問依孝與之言<lb/>
　　　霍去病<lb/>
　　　　<hi>縣吏仲孺私生以驃騎擊匃奴過平陽拜仲孺曰不知為大人遺體</hi>
<pb n="KR4h0053_WYG_095-17a"/>
不早知此體元來托大人低頭拜縣吏誰擬霍將軍<lb/>
　　　雋不疑<lb/>
　　　　<hi>為京兆尹每録囚母聞多有平反即為喜笑故不疑嚴而不殘</hi>
不疑固嚴吏如不順親何圖得母喜笑平反敢不多<lb/>
　　　杜延年<lb/>
　　　　<hi>父周為御史大夫延年居父官府不敢當舊位坐卧皆易其處</hi>
怪來御史府坐榻不如初曽是父坐處而為子敢居<lb/>
　　　疏受<lb/>
<pb n="KR4h0053_WYG_095-17b"/>
　　　　<hi>廣之兄子廣謂受曰知足不辱豈如父子歸老故鄉乎受曰從大人議</hi>
豈知吾父子歸老故鄉身一聽知足誨欣然從大人<lb/>
　　　王陽<lb/>
　　　　<hi>為益州刺史行部至九折阪嘆曰奉先人遺體柰何數乘此險遂以病去</hi>
禮經稱孝子不服闇登危所以九折阪回車不敢馳<lb/>
　　　貢禹<lb/>
　　　　<hi>上疏曰誖逆者貴於官故俗皆曰何以孝弟為今宜貴孝弟則天下自治</hi>
安用孝與弟今人誖得官一聞陽在位自是合彈冠<lb/>
<pb n="KR4h0053_WYG_095-18a"/>
　　　王式<lb/>
　　　　<hi>曰臣以詩朝夕授王至于忠臣孝子之篇未嘗不流涕反復為王陳誦也</hi>
三百五篇内凡言忠孝人未嘗不流涕反復為王陳<lb/>
　　　韋𤣥成<lb/>
　　　　<hi>兄𢎞前坐罪𤣥成當襲封知非父賢意即陽狂後選為淮陽憲王傅</hi>
淮陽誰可傅無以易𤣥成即汝陽狂意為王言事兄<lb/>
　　　楚孝王<lb/>
　　　　<hi>詔曰王孝順仁慈之國以來二十餘年纎芥之過未嘗朕甚嘉之</hi>
<pb n="KR4h0053_WYG_095-18b"/>
一自王之國于今二十年了無纎芥過都是孝慈然<lb/>
　　　原陟<lb/>
　　　　<hi>廬墓三年大治冢舎表曰南陽阡人謂之原氏阡</hi>
所當約於已豈忍儉其先道立南陽表人呼原氏阡<lb/>
　　　薛脩<lb/>
　　　　<hi>為臨菑令兄宣為丞相迎母脩留不遣</hi>
邑令直微爾爭如相國榮可憐留母養不忍聽兄迎<lb/>
　　　陰子方<lb/>
<pb n="KR4h0053_WYG_095-19a"/>
　　　　<hi>至孝臘日晨炊而竈神形見子方再拜受慶因祀以黃羊自是暴富</hi>
祀竈令人富相傳陰子方安知由至孝非在薦黃羊<lb/>
　　　揚子<lb/>
　　　　<hi>不可得而久者父母之謂也是故孝子愛日</hi>
不可得而久其惟父母乎諄諄愛日語掦氏豈欺予<lb/>
　　　東海王疆<lb/>
　　　　<hi>母郭后廢疆戚戚不自安願備藩國贊曰遜而知廢為吳太伯</hi>
史以太伯比斯評恐未真我知東海意不忍母他人<lb/>
<pb n="KR4h0053_WYG_095-19b"/>
　　　鄧禹<lb/>
　　　　<hi>事母至孝雲臺功臣之次禹為第一</hi>
功臣三十二劔佩藹雲臺第一人知否曽聞孝母來<lb/>
　　　竇融<lb/>
　　　　<hi>少孤事母孝與隗囂書云為忠甚易璽書賜融謂欲三分鼎足宜以時定</hi>
璽書來萬里鼎足定三分解道為忠易誰知以孝聞<lb/>
　　　馬援<lb/>
　　　　<hi>戒子曰欲汝曹聞人過失如聞父母之名耳可得聞口不可得而言也</hi>
<pb n="KR4h0053_WYG_095-20a"/>
惡言出於口必至反其聲小子聞人過當知聞父名<lb/>
　　　樊宏<lb/>
　　　　<hi>父重遺令所假貸民間數百萬悉焚削文契債家聞而慙爭償之宏不受</hi>
能捐數百萬不聽債家償要自父一語銘心不敢忘<lb/>
　　　耿國<lb/>
　　　　<hi>國當嗣父封上疏以父况愛少子霸固自陳讓</hi>
封侯誰不願顧我獨何心為憶父所愛偏於少子深<lb/>
　　　張湛<lb/>
<pb n="KR4h0053_WYG_095-20b"/>
　　　　<hi>望縣門步進曰父母之國所宜盡禮或議其詐笑曰人皆詐惡我獨詐善</hi>
下車父母國自重豈其輕謂我詐為善何憂被此名<lb/>
　　　馮豹<lb/>
　　　　<hi>後母屢行毒害敬事愈謹疾之愈深每奏事伏省閣帝使黃門持被覆之</hi>
中人持被覆尚得帝恩深子職竟何是終求慰母心<lb/>
　　　孔奮<lb/>
　　　　<hi>奉母極求珍膳躬率妻子同甘菜茹為時人所笑以身處脂膏不能自潤</hi>
甘同妻菜茹極奉母珍羞一任時人笑脂膏不自謀<lb/>
<pb n="KR4h0053_WYG_095-21a"/>
　　　伏湛<lb/>
　　　　<hi>父理為當世名儒别自名學湛性孝友少傳父業教授數百人</hi>
向來父學顯别自以家名不是能傳業如何著孝聲<lb/>
　　　鄭敬<lb/>
　　　　<hi>郅惲謂曰子將為伊呂乎巢許乎敬曰幸得奉墳墓雖不從政是亦為政</hi>
幾曽慕巢許非是薄伊周何忍的的去先人有墓丘<lb/>
　　　古初<lb/>
　　　　<hi>郅惲為長沙太守長沙有孝子古初惲即以為首舉</hi>
<pb n="KR4h0053_WYG_095-21b"/>
長沙有孝子姓字死猶香料得郡舉首他無人敢當<lb/>
　　　江革<lb/>
　　　　<hi>負母逃難數為盜刼去輒求哀得免後歸鄉里每自為母挽車時稱巨孝</hi>
挽車極勞苦逃賊最間闗太息江巨孝能為人所難<lb/>
　　　蔡順<lb/>
　　　　<hi>拾葚黒者奉母母思順心動棄薪還㐲母棺火越它舎母畏雷震輒圜墓</hi>
賊疑食葚異母怪棄薪還雷震輒圜冡火飛因伏棺<lb/>
　　　姜詩<lb/>
<pb n="KR4h0053_WYG_095-22a"/>
　　　　<hi>妻汲供母後時遣去遺母珍羞復還兒溺答母游學忽泉湧躍鯉供母膳</hi>
日常供鯉膾且輒汲江流兒溺言游學妻還感遺羞<lb/>
　　　郭巨<lb/>
　　　　<hi>恐母減食與子欲埋之掘坑得金一釜上云天賜郭巨孝子官不得取</hi>
為養寧埋子那知地有金如何有天賜且復怕官侵<lb/>
　　　班固<lb/>
　　　　<hi>著幽通賦曰懿前烈之純淑兮咨孤矇之眇眇兮又作叙傳述班氏之先</hi>
前烈知純淑孤縱愧眇矇果能筆叙傳不枉賦幽通<lb/>
<pb n="KR4h0053_WYG_095-22b"/>
　　　劉平<lb/>
　　　　<hi>負母逃難恐絶弟類抱弟女棄已子鄧伯道負弟子避賊縳其子於樹上</hi>
弟類那容絶吾雛聴自生劉平端為母伯道特沽名<lb/>
　　　郭基<lb/>
　　　　<hi>為京兆督郵班固薦於東平王蒼謂基孝行著於州里蒼納之</hi>
豈伊東閣裏無似督郵賢直把孝行薦今人少孟堅<lb/>
　　　亷范<lb/>
　　　　<hi>年十五與客自蜀步負父喪歸京兆後為蜀守民歌曰平生無襦今五袴</hi>
<pb n="KR4h0053_WYG_095-23a"/>
親喪徒步負萬里歴岷峨何事今人說惟知襦袴歌<lb/>
　　　鄧彪<lb/>
　　　　<hi>少修孝行讓國於異母弟荆鳯顯宗高其節下詔許焉  又曹子建詩</hi>
讓國異母弟如彪正自奇今人有同產煮豆且燃萁<lb/>
　　　張歆<lb/>
　　　　<hi>歆守臯長有報父仇賊歆破械縱之遂棄官亡命范曄謂其報仇逃亡</hi>
去官因脫囚為感戴天讎史氏乃失實却云逃報仇<lb/>
　　　清河王慶<lb/>
<pb n="KR4h0053_WYG_095-23b"/>
　　　　<hi>上書曰乞以臣骸骨下從貴人於樊濯庶母子魂靈有所依倚</hi>
乞以臣骸骨下從樊濯原生雖闕親養没擬報私恩<lb/>
　　　魯恭<lb/>
　　　　<hi>性至孝與母及弟丕俱居太學習魯詩為諸儒所稱學士爭歸之</hi>
可能來太學即得譽諸儒豈以習詩苦應云與母俱<lb/>
　　　黃香<lb/>
　　　　<hi>事父竭力致養暑則扇枕寒則以身煖席京師號曰天下無雙江夏黄童</hi>
冬月常温席炎天每扇牀如何漢天下只有一黃香<lb/>
<pb n="KR4h0053_WYG_095-24a"/>
　　　樂恢<lb/>
　　　　<hi>父親為令所収恢年十五俯伏縣門晝夜號泣令矜之為出其父</hi>
父今為縣繫號泣不停聲彼令亦人耳而寧不我矜<lb/>
　　　仲長綂<lb/>
　　　　<hi>著論曰儻養親有兼珍之膳豈羨夫入帝王之門以揚名立身哉</hi>
羨入帝王門揚名與立身何如養親膳每日得兼珍<lb/>
　　　薛包<lb/>
　　　　<hi>父娶後妻憎包分出之包號泣廬於舎外旦入洒掃歲餘父母慙而還之</hi>
<pb n="KR4h0053_WYG_095-24b"/>
所懼子不孝何愁父失慈涕流分出日天定感還時<lb/>
　　　張霸<lb/>
　　　　<hi>年數歳知孝讓舉動自然合禮人訝其小能如此曰我饒為之故字伯饒</hi>
幼也知孝讓居然合禮儀休疑汝尚小須信我饒為<lb/>
　　　竇章<lb/>
　　　　<hi>蓬户蔬食躬勤孝養講誦不輟時稱東觀為蓬萊山鄧康薦章為校書郎</hi>
蔬食可堪貧勤哉孝養親蓬萊知不逺應是著斯人<lb/>
　　　蘓不韋<lb/>
<pb n="KR4h0053_WYG_095-25a"/>
　　　　<hi>父謙為孝暠掠死不韋掘暠父冢時譏其讎枯骨郭太謂優出伍貟</hi>
要使生者毒休譏枯骨讎看他郭太論比似伍貟優<lb/>
　　　郭林宗<lb/>
　　　　<hi>性至孝范滂稱之曰隱不違親貞不絶俗天子不得臣諸侯不得友</hi>
不願諸侯友那容天子臣貞乎寧絶俗隱也不違親<lb/>
　　　蔡邕<lb/>
　　　　<hi>性篤孝母嘗滯病三年邕自非寒暑節變未嘗解襟帶</hi>
自非易寒暑未始解衣襟不謂母疾久三年惟一心<lb/>
<pb n="KR4h0053_WYG_095-25b"/>
　　　楊震<lb/>
　　　　<hi>種藍養母諸生有助其種者輒抜去鄉里稱孝又不受金以畏四知</hi>
尚自畏四知於親豈忍欺種藍有助者抜去不妨奇<lb/>
　　　姜肱<lb/>
　　　　<hi>肱與弟俱為賊所刼將烹之肱曰季江父母所憐請殺已季江復願代兄</hi>
鼎鑊皆知避何心願代兄恐傷父母意不獨弟兄情<lb/>
　　　陳元方<lb/>
　　　　<hi>事親至孝豫州刺史以聞天子為之圖像百城以厲風俗</hi>
<pb n="KR4h0053_WYG_095-26a"/>
如何百城内一一畵元方勸孝賢刺史觀風職所當<lb/>
　　　茅容<lb/>
　　　　<hi>字季偉郭林宗見其殺雞意謂為已設既乃獨奉母自以飯蔬與林宗食</hi>
雞乃為母設蔬惟與客同賢哉茅季偉誤矣郭林宗<lb/>
　　　范滂<lb/>
　　　　<hi>遭黨禍恐母流離不忍逃曰滂從父黃泉顧子曰欲汝為善則我不為惡</hi>
寧將身塞禍不忍母流離我自不為惡黃泉今有辭<lb/>
　　　鮑永<lb/>
<pb n="KR4h0053_WYG_095-26b"/>
　　　　<hi>事後母至孝妻嘗母前叱狗永即去其妻</hi>
禮經條七出叱狗不言焉一旦鮑妻去那知在母前<lb/>
　　　仇覽<lb/>
　　　　<hi>為蒲亭長化陳元為孝子民歌曰父母在何在我庭化我鴟梟哺所生</hi>
蒲亭一長耳何許得歌聲化我鴟梟類而令哺所生<lb/>
　　　趙咨<lb/>
　　　　<hi>有孝行盗嘗夜刼之咨恐母驚乃先至門迎謝盗慙奔</hi>
賊來那可邇而敢以身迎身豈不知愛心乎恐母驚<lb/>
<pb n="KR4h0053_WYG_095-27a"/>
　　　鄭康成<lb/>
　　　　<hi>家貧假田播殖以為親養時稱為純儒齊魯間宗之</hi>
播殖為親養家貧至假田焉知後學者盡喚作儒先<lb/>
　　　李曇<lb/>
　　　　<hi>養親樂道終身不仕名與徐孺子等海内列名五處士焉</hi>
養親還樂道不仕至終身海内稱高士非專鄉里人<lb/>
　　　徐季登<lb/>
　　　　<hi>南州高士徐孺子之子篤行孝弟服闋隠居不仕</hi>
<pb n="KR4h0053_WYG_095-27b"/>
南州徐高士姓字滿東都有子篤孝行終喪竟隱居<lb/>
　　　周燮<lb/>
　　　　<hi>有先人草廬結于東岡燮守之曰吾不能追綺季處巢穴屢徵不起</hi>
未能追綺季且復守東岡為有先廬在它山忍遁藏<lb/>
　　　王脩<lb/>
　　　　<hi>七歳母以社日亡來歳鄉里社脩感念母哀甚鄉里為之罷社</hi>
去年今社日撫字倍酸辛罷社為兒泣鄉鄰定可人<lb/>
　　　徐庶<lb/>
<pb n="KR4h0053_WYG_095-28a"/>
　　　　<hi>辭先主曰老母見獲方寸亂矣二王陵曰母為語陵母以老妾故持  心</hi>
不勝方寸亂豈暇二心持忍矣王陵將賢哉徐庶辭<lb/>
　　　孟宗<lb/>
　　　　<hi>母冬月思笋宗入竹林哀泣笋為之生</hi>
萬象死灰色千林號怒聲何人苦哀泣凍竹強抽萌<lb/>
　　　顧悌<lb/>
　　　　<hi>仕吳為偏將軍每得父書拜跪讀之每句應諾  又孝子聴于無聲</hi>
地逺隔親面惟憑一紙書句中輒應諾直是聴於無<lb/>
<pb n="KR4h0053_WYG_095-28b"/>
　　　陸績<lb/>
　　　　<hi>六歳見袁術懷橘墮地術曰陸郎作賓客而懷橘乎曰欲歸遺母術奇之</hi>
陸郎作賓客懷橘欲何為遺母當然事袁公乃爾奇<lb/>
　　　李宻<lb/>
　　　　<hi>祖母劉年九十六謂報劉之日短又言為人子者願為人兄事親之日長</hi>
事親苦日短為子願為兄懇懇報劉語令人涕泗橫<lb/>
　　　和嶠<lb/>
　　　　<hi>王戎居喪飲酒哀毁特甚嶠禮法自持不能踰戎劉毅謂嶠生孝戎死孝</hi>
<pb n="KR4h0053_WYG_095-29a"/>
要以禮法論休言哀毁同但觀生和嶠定勝死王戎<lb/>
　　　王裒<lb/>
　　　　<hi>讀詩至蓼莪篇輒流涕門人為廢此篇  廬墓悲號涙著栢樹樹為之枯</hi>
悲哉生我句柰此念親何墓側有枯樹詩中無蓼莪<lb/>
　　　荀何<lb/>
　　　　<hi>晉何曾荀顗俱有孝行傅𤣥稱之曰古稱曽閔今見荀何</hi>
古稱有曽閔今復見荀何為孝一而已能行無甚高<lb/>
　　　王祥<lb/>
<pb n="KR4h0053_WYG_095-29b"/>
　　　　<hi>母冬月欲生魚祥解衣將剖氷雙鯉躍出母命守柰每風雨輒抱樹泣</hi>
風柰應難守冬魚未易求剖氷不辭凍抱樹可勝愁<lb/>
　　　祖納<lb/>
　　　　<hi>性至孝少孤常自炊爨以養母</hi>
視膳子之職何須自執炊閒將心比合並是手成持<lb/>
　　　丁儀子<lb/>
　　　　<hi>陳壽覔千斛米為儀作傳子不與壽米文略大遺魏収金請為父傳</hi>
尚自不與米何堪大遺金丁儀為有子文略是誣親<lb/>
<pb n="KR4h0053_WYG_095-30a"/>
　　　范宣<lb/>
　　　　<hi>十歳嘗以刀傷手捧手改容人問痛耶曰受全之體而致毁傷不可處耳</hi>
手直微傷爾如何忽改容不能全所受此痛政無窮<lb/>
　　　戴逵子<lb/>
　　　　<hi>戴顒與兄勃並受琴於父逵父卒不忍奏與兄各造新弄並行於世</hi>
戴琴妙一世二子得其聲不忍遺音奏各將新弄行<lb/>
　　　趙至<lb/>
　　　　<hi>兒時從師授業聞父叱牛聲投書泣曰我小未能榮養使老父不免勤苦</hi>
<pb n="KR4h0053_WYG_095-30b"/>
莫致兒勞養翻令父苦耕可憐廢書泣不忍叱牛聲<lb/>
　　　陶侃<lb/>
　　　　<hi>每飲酒常歡有餘而限已竭佐吏等勸少進侃曰亡親曽見約故不敢踰</hi>
陶公宴參佐限極每歡餘憶與亡親約淒然不敢踰<lb/>
　　　桓冲<lb/>
　　　　<hi>小字買徳郎母病須羊以解以身質羊後為江州刺史</hi>
不辭身作質只為母須羊此日江州牧當年買徳郎<lb/>
　　　盛彥<lb/>
<pb n="KR4h0053_WYG_095-31a"/>
　　　　<hi>母失明婢伺彥出以蠐螬炙飴母彥抱母慟哭絶而復蘇母目忽然即開</hi>
既知為異物號泣絶還生未有蠐螬炙翻令母目明<lb/>
　　　王延<lb/>
　　　　<hi>後母令冬月求魚不得杖之流血延叩氷哭有魚躍出母悟撫之如已子</hi>
酷矣杖流血奇哉魚躍氷能令母心悟不異已親生<lb/>
　　　楮徳逸<lb/>
　　　　<hi>庾衮字叔褒鄰人楮得逸善事其親老而不倦衮每見拜之</hi>
至老能無倦眞為善事親叔褒非佞者何事拜鄰人<lb/>
<pb n="KR4h0053_WYG_095-31b"/>
　　　王悅<lb/>
　　　　<hi>導之子有高名事親色養諸子莫及導見之輒有喜色</hi>
色養傾餘子高明重有時足為丞相喜豈計外人知<lb/>
　　　許孜<lb/>
　　　　<hi>有孝行鷹雉棲其梁鹿虎擾其庭交頸同遊不相搏噬所居號孝順里</hi>
能感猛鷙類都無搏噬心同遊至鹿虎共宿有鳩鷹<lb/>
　　　卞壺子<lb/>
　　　　<hi>壺拒蘇峻戰死二子昣旴相隨赴賊翟湯曰忠孝之道萃于一門</hi>
<pb n="KR4h0053_WYG_095-32a"/>
父雖得死所兒豈望生存忠孝古難並于今萃一門<lb/>
　　　皇甫謐<lb/>
　　　　<hi>遺令平生之物皆無自隨惟賫孝經一卷  馮亮遺戒手執孝經</hi>
盡棄生平物惟齎一孝經死猶不忘孝臨没苦丁寧<lb/>
　　　郭原平<lb/>
　　　　<hi>以耕者於父母墓前裸袒為嫚乃貴買此田束帶埀泣躬自耕墾</hi>
忍向父母墓前頭裸袒耕農時每束帶猶自泣原平<lb/>
　　　二王<lb/>
<pb n="KR4h0053_WYG_095-32b"/>
　　　　<hi>王銓學業不及弟錫而孝行齊焉時人稱為金昆玉友</hi>
要以孝行取寧將學業論錫無慙玉友銓可謂金昆<lb/>
　　　樂頤之<lb/>
　　　　<hi>嘗病與母隔壁忍痛不為呻吟之聲嚙被至碎恐母哀已也</hi>
痛殊未易忍絶不一呻吟豈復知身疾惟愁戚母心<lb/>
　　　何子平<lb/>
　　　　<hi>以俸米易粟麥曰尊老在東何心獨享白粲珍肴不可寄母則不受</hi>
干祿本為養資身豈所安珍肴與白粲雖美不為餐<lb/>
<pb n="KR4h0053_WYG_095-33a"/>
　　　解叔謙<lb/>
　　　　<hi>母病有老父遺丁公藤因失所在有童子持蚦蛇膽授顏含忽不見</hi>
膽醫顏母疾藤療解親風忽不見童子俄然失老公<lb/>
　　　王秀之<lb/>
　　　　<hi>遺令世人以僕妾直靈助哭當由喪主不能純至欲以多聲相亂耳</hi>
一事真堪笑今人妾直靈都緣無至性徒欲亂多聲<lb/>
　　　謝㬭<lb/>
　　　　<hi>年數歳所生母微賤得疾畏警一家尊卑感皭至性咸為納屨行屏氣語</hi>
<pb n="KR4h0053_WYG_095-33b"/>
一家感兒孝不欲使親驚盡作屏氣語咸為納屨行<lb/>
　　　謝朏<lb/>
　　　　<hi>朏莊之子超宗鳯之子明帝嘗敇二人自鳯莊門入超宗趨往朏不肯入</hi>
直以父名戲其為君命同朏能禮自處似是勝超宗<lb/>
　　　古成詵<lb/>
　　　　<hi>以風教自任時韋高慕阮籍為人居喪飲酒詵泣曰吾當手刄之</hi>
禮豈為我設如傷風教何不堪晞阮籍直欲刄韋高<lb/>
　　　華寶<lb/>
<pb n="KR4h0053_WYG_095-34a"/>
　　　　<hi>八歳晉末父戍長安謂曰須我還為汝冠後長安䧟寳年至七十不婚冠</hi>
憶父去時語爾來七十秋終焉不忍冠洒涙望秦州<lb/>
　　　宗元卿<lb/>
　　　　<hi>祖母病元卿在逺輒心痛大病則大痛小病則小痛</hi>
異哉宗子孝親疾逺關心每驗痛大小因知疾淺深<lb/>
　　　劉苞<lb/>
　　　　<hi>事嫡母朱氏及所生母陳氏並扇席温枕</hi>
扇席更温枕古人誰語同一心奉二母自是勝黄童<lb/>
<pb n="KR4h0053_WYG_095-34b"/>
　　　劉靈哲<lb/>
　　　　<hi>母病夢人與藥驚覺得於枕間獲宋瓊母季秋思𤓰瓊夢見求之遂</hi>
誰言夢相裏所見總空花靈哲枕間藥宋瓊秋季瓜<lb/>
　　　劉瓛<lb/>
　　　　<hi>號正簡先生齊高帝召問政道答曰政在孝經</hi>
先生天下士偶迫詔書行勿謂無奇對惟言在孝經<lb/>
　　　王僧孺<lb/>
　　　　<hi>五歳初讀孝經謂授者曰願常讀之</hi>
<pb n="KR4h0053_WYG_095-35a"/>
孝經惟始教何但習於初欲得如兒願常常誦此書<lb/>
　　　江泌<lb/>
　　　　<hi>痛不逮親養以菜心有生意不忍食所食惟老菜</hi>
菜心且不食親念一何深為爾有生意存吾不忍心<lb/>
　　　庾道愍<lb/>
　　　　<hi>少失所生母尋求至交州入一村見一嫗負薪心動訪之乃其母也</hi>
交州一村裏有嫗負薪行萬里庾道愍心知為所生<lb/>
　　　張冲<lb/>
<pb n="KR4h0053_WYG_095-35b"/>
　　　　<hi>父遺命祭我必以鄉土所出後牧青冀常還呉國取果菜流涕薦焉</hi>
未嘗無果菜何至取吳中祭我必土產遺言敢不共<lb/>
　　　顧歡<lb/>
　　　　<hi>有孝行人有病者歡令取孝經著病人枕邊果愈</hi>
枕邊何所有一卷仲尼居無處覔盧扁應當寳此書<lb/>
　　　江淹<lb/>
　　　　<hi>採薪養母於樵所得貂蟬將鬻以供養母曰此汝休徵留之後果為侍中</hi>
賣薪圖養母何許得貂蟬知在採薪處庸非吉兆然<lb/>
<pb n="KR4h0053_WYG_095-36a"/>
　　　庾黔婁<lb/>
　　　　<hi>父在家病黔婁忽心驚即棄官歸醫云嘗糞可知差劇每取糞嘗之</hi>
驚心已云異嘗糞不妨難庾令何為者憑君著眼㸔<lb/>
　　　庾域<lb/>
　　　　<hi>母好鶴唳域營求不怠忽雙鶴來下戴良自據地作驢鳴以娯母</hi>
惜哉戴良誕賢哉庾域誠真能感鶴唳何至學驢鳴<lb/>
　　　任昉<lb/>
　　　　<hi>父遥性重檳榔終身不嘗曽晢嗜羊棗而曽子不忍食</hi>
<pb n="KR4h0053_WYG_095-36b"/>
晢常嗜羊棗遥亦重檳榔參至不忍食昉寧能獨嘗<lb/>
　　　陸襄<lb/>
　　　　<hi>釋服猶若居憂終身蔬食布衣五十年  又楊惲云送終有時而既</hi>
憂居五十載陸子最堪悲惲獨非人子而云有既時<lb/>
　　　楮翔<lb/>
　　　　<hi>有至行母病祈禱中夜聞空中彈指聲及旦疾愈</hi>
謹母昧方寸是處有神明夜半為親禱空中彈指聲<lb/>
　　　徐孝克<lb/>
<pb n="KR4h0053_WYG_095-37a"/>
　　　　<hi>每侍宴無所食噉帝得察知其欲遺母敕自今孝克前饌並許將還</hi>
自今所賜饌特敕許將還為爾心餉母君前無所餐<lb/>
　　　阮孝緒<lb/>
　　　　<hi>母病須生人參孝緒躬厯幽險累日忽見一鹿隨之至鹿滅處得參</hi>
覔參不可得忽感鹿前行行到鹿滅處元來此地生<lb/>
　　　袁君正<lb/>
　　　　<hi>數歳父昻疾晝夜侍奉家人勸令暫卧君正曰官既未羌眠亦不安</hi>
家人勸我睡共說不眠難官既未得羌眠時自不安<lb/>
<pb n="KR4h0053_WYG_095-37b"/>
　　　皇侃<lb/>
　　　　<hi>性至孝日限誦孝經二十徧以擬觀世音經</hi>
儒釋本同途遺經非爾殊未應普門品勝似仲尼居<lb/>
　　　吉翂<lb/>
　　　　<hi>丹楊尹以其求代父命欲舉純孝翂曰何待翂之薄因父買名一何其辱</hi>
父身如可代子死乃其情尹代我何薄而將此買名<lb/>
　　　吳明徹<lb/>
　　　　<hi>父未葬勤力耕種天旱苗枯明徹之田中仰天號訴苗更生秋大熟</hi>
<pb n="KR4h0053_WYG_095-38a"/>
苗枯親未葬號泣日于田誰謂竟不雨而能獨有年<lb/>
　　　徐昐<lb/>
　　　　<hi>父陵疾篤昐焚香涕泣跪誦孝經晝夜不息如是三日父疾豁然而愈</hi>
父疾亦云篤如何豁爾平孝經惟泣誦晝夜不停聲<lb/>
　　　雷紹<lb/>
　　　　<hi>少習騎射後辭母京師從學嘗讀書至人行莫大于孝感嘆還鄉里侍養</hi>
行莫大於孝其如違養何只消一句子安用讀書多<lb/>
　　　楊愔<lb/>
<pb n="KR4h0053_WYG_095-38b"/>
　　　　<hi>幼喪母其舅源子恭與飲問誦詩曰誦至渭陽未愔便號泣</hi>
渭陽曽讀未對酒偶言詩舅作如此語兒那能不悲<lb/>
　　　趙琰<lb/>
　　　　<hi>以國禁積四十年不得越關葬二親於舊兆自痛恨惟食麥至絶鹽味</hi>
禮稱親未葬喪服不除焉食麥斷鹽味悲哉四十年<lb/>
　　　冦祖訓<lb/>
　　　　<hi>父母亡雖久猶於所處設幃帳嚴奉如平生  曹孟徳銅雀臺遺令</hi>
必如冦祖訓始不死其親孟徳空遺令丕乎眞罪人<lb/>
<pb n="KR4h0053_WYG_095-39a"/>
　　　王崇<lb/>
　　　　<hi>以孝感風雹至崇田便止禾麥並無損落及越崇田風雹如初</hi>
風雹忽止處禾麥獨依然料得天公意知為孝子田<lb/>
　　　房景伯<lb/>
　　　　<hi>為清河守召不孝者觀已事母其人愧求去不許曰雖顏慙心未改</hi>
親見房太守殷勤奉㫖甘那能不心愧豈止是顏慙<lb/>
　　　元子華<lb/>
　　　　<hi>母夜飲還大吐人謂中毒子華掬吐盡噉之母心乃安</hi>
<pb n="KR4h0053_WYG_095-39b"/>
未必食有毒人言疑似間不辭噉母吐圖得母心寛<lb/>
　　　劉獻之<lb/>
　　　　<hi>誨學者曰百行殊途要以孝為首儻不能然雖下帷躡屩竟何益乎</hi>
百行孝為首諸人儻未知下帷空自苦躡屩竟何禆<lb/>
　　　崔道固<lb/>
　　　　<hi>母賤諸兄逼其母持炙致賓前道固驚接謂客曰老親自執劬勞</hi>
是誰迫我母持炙致諸賓驚起自接取云賓此老親<lb/>
　　　于仲文<lb/>
<pb n="KR4h0053_WYG_095-40a"/>
　　　　<hi>九歳周太祖問曰聞兒好讀書書有何事對曰資父事君忠孝而已</hi>
讀書無見處與不讀書同勿謂兒年小能知孝與忠<lb/>
　　　李賢<lb/>
　　　　<hi>從師學或譏其業不進答曰豈能領徒授業至於忠孝之道實銘于心</hi>
誰知學進處不在好為師好把銘心底分明說與伊<lb/>
　　　李崇<lb/>
　　　　<hi>以父勲封侯泣下曰無勲於國幼小封侯當報主恩恐不得終於孝養</hi>
封侯何爾泣兒幼乃無勲恐莫終親養應將報主恩<lb/>
<pb n="KR4h0053_WYG_095-40b"/>
　　　李士謙<lb/>
　　　　<hi>少孤未嘗飲酒肉絶口殺害之言陸襄親没終身不敢言殺害</hi>
殺生非孝也人未必云然絶口殺害語君看自少年<lb/>
　　　文中子<lb/>
　　　　<hi>汾水之曲有先人之敝廬在有田可以具饘粥彈琴著書不願仕也</hi>
先人舊所理汾曲有田廬何意求聞達彈琴自著書<lb/>
　　　房𤣥齡<lb/>
　　　　<hi>以孝稱父彥謙謂曰人皆因祿富我獨以官貧所遺子孫惟清白耳</hi>
<pb n="KR4h0053_WYG_095-41a"/>
人皆因祿富我獨以官貧佩父清白訓為唐第一人<lb/>
　　　陳叔達<lb/>
　　　　<hi>御前賜蒲萄不食曰臣母病渴願歸以遺母帝喟然曰卿有母遺乎</hi>
蒲萄歸遺母所嗜固應思卿乃有母遺誰知此語悲<lb/>
　　　韋陸<lb/>
　　　　<hi>韋承慶被後母打弟嗣立解衣求代陸景融見兄象先被杖輒自楚悟母</hi>
不惜以身諫惟愁失母慈景融常自楚嗣立每求笞<lb/>
　　　狄仁傑<lb/>
<pb n="KR4h0053_WYG_095-41b"/>
　　　　<hi>求代鄭崇質使絶域以鄭母老疾宗元願以栁易播曰夢得親在堂</hi>
狄請使絶域栁甘易播州為憐劉母在深恐鄭親憂<lb/>
　　　崔元暐<lb/>
　　　　<hi>至孝母戒以從官有人來云貧乏是好消息若聞富足是惡消息</hi>
若為從官好不異在家貧忍以惡消息而令戚我親<lb/>
　　　李迥秀<lb/>
　　　　<hi>母氏庶賤妻崔氏嘗詈媵婢母聞不樂迥秀即出其妻</hi>
生我者為母無緣貴賤分不思罵婢語何可使親聞<lb/>
<pb n="KR4h0053_WYG_095-42a"/>
　　　韋虚心<lb/>
　　　　<hi>父維為郎時蒔栁于庭及虚心居郎省對之輙斂容</hi>
父居郎省日蒔栁向庭中對栁如對父那能不斂容<lb/>
　　　歐陽通<lb/>
　　　　<hi>居喪詔奪哀入朝徒跣及門夜直藉藁以寢還家輒號慟</hi>
夜直藉藳寢入朝徒跣行雖知迫明詔可惜欠陳情<lb/>
　　　劉禕之<lb/>
　　　　<hi>相王府司馬帝謂曰卿家忠孝朕子賴以師矩冀蓬在麻不扶自直</hi>
<pb n="KR4h0053_WYG_095-42b"/>
卿家著忠孝朕子賴師模蓬在麻中直多應不待扶<lb/>
　　　韋景駿<lb/>
　　　　<hi>有母子相訟者景駿曰余少不天常自痛極爾幸有親而忘孝耶</hi>
長抱罔極痛嗟余少不天汝今幸有母不省汝胡然<lb/>
　　　張九齡<lb/>
　　　　<hi>至孝居父喪哀毁庭中木連理居母喪尤不勝哀有紫芝生坐側</hi>
連理庭中木叢生坐側紫未嘗聞孝感一一有兹奇<lb/>
　　　顏眞卿<lb/>
<pb n="KR4h0053_WYG_095-43a"/>
　　　　<hi>以孝稱祿山反獨眞卿城守帝曰朕不識眞卿何如人所為乃若此</hi>
祗是見忠節何曽省孝誠唐宗休歎息猶未識眞卿<lb/>
　　　韓思復<lb/>
　　　　<hi>封長山縣伯明皇親題其墓曰有唐忠孝韓長山墓</hi>
向來曹孟徳曽擬表征西那得忠孝字金書作墓題<lb/>
　　　崔縱<lb/>
　　　　<hi>以母事其父嬖妾妾剛酷雖縱顯官而數笞詬縱率妻子承色不懈</hi>
直以母事妾祗云父所安可憐遭楚毒加意好承顔<lb/>
<pb n="KR4h0053_WYG_095-43b"/>
　　　崔沔<lb/>
　　　　<hi>母亡受弔廬前賓客不至柩室曰平生非至親不入謁豈以存亡廢禮</hi>
憶昨升堂拜何曽有雜賓事亡忍廢禮不復問疎親<lb/>
　　　李乂<lb/>
　　　　<hi>兄弟孝謹至甚又俱以文章自名兄弟同為一集號李氏華蕚集</hi>
俱以文章顯無慙孝謹稱弟兄同一集華蕚著嘉名<lb/>
　　　裴子餘<lb/>
　　　　<hi>諡曰孝張說歎曰此諡可無愧矣</hi>
<pb n="KR4h0053_WYG_095-44a"/>
直以孝為諡真無愧此心可憐張說歎知得子餘深<lb/>
　　　李勉<lb/>
　　　　<hi>江西觀察使部人有為父病厭蠱者書勉姓名埋之勉曰是孝子也不誅</hi>
不誅人厭已而恕子祈親賢矣李觀察今無復此人<lb/>
　　　陽城<lb/>
　　　　<hi>語諸生曰學者所以學為忠孝諸生有不歸省者乎明日請歸者二十人</hi>
學者學為孝諸生務講明謁歸二十輩毋乃為陽城<lb/>
　　　段秀實<lb/>
<pb n="KR4h0053_WYG_095-44b"/>
　　　　<hi>號孝童朱泚為逆以秀實失兵必恨憤遣騎迎秀實奪笏擊泚以死</hi>
意其失兵久怏怏必吾從奪笏直前擊那知是孝童<lb/>
　　　李晟<lb/>
　　　　<hi>少孤事母孝後平朱泚復京師贊曰身佩安危</hi>
箇是一孤兒曽聞事母時身能幾許大却佩國安危<lb/>
　　　元徳秀<lb/>
　　　　<hi>字紫芝家貧舉進士不忍去母左右自負母入京師</hi>
進士能毋舉偏親可忍離紫芝亦良苦負母入京師<lb/>
<pb n="KR4h0053_WYG_095-45a"/>
　　　穆寧<lb/>
　　　　<hi>戒子曰孝子事親養志為大吾志直道而已苟枉道三牲五鼎非吾樂也</hi>
儻非親所樂至枉道而行雖以三牲養難辭不孝名<lb/>
　　　侯程<lb/>
　　　　<hi>廬墓哭泣無節侯知道七年程俱羅三年不止李華作二李贊</hi>
三年天下共胡爾獨終身無處著深痛何心求過人<lb/>
　　　李唐<lb/>
　　　　<hi>見肅宗抱幼女謂唐曰我念之卿勿怪也唐曰上皇思見陛下計亦如此</hi>
<pb n="KR4h0053_WYG_095-45b"/>
我念卿母怪難拚膝上兒好將南内意說與肅宗知<lb/>
　　　韓滉<lb/>
　　　　<hi>當列㦸以不欲壊父時第門而止不許増堂廡曰先君容焉吾奉之而已</hi>
謹勿第門壞那容堂廡増父猶足乎此我顧莫之承<lb/>
　　　賈直言<lb/>
　　　　<hi>父道冲坐事賜鴆直言紿取鴆代飲迷而踣明日毒潰足出久乃蘇</hi>
幾曽聞飲鴆有不隕其身那得獨全活天應知代親<lb/>
　　　李景讓<lb/>
<pb n="KR4h0053_WYG_095-46a"/>
　　　　<hi>蔣伸酌酒曰有孝於家忠於國者飲此景讓起卒爵伸曰無宜於公</hi>
既爾家能孝還於國盡忠誰宜舉斯爵知是莫如公<lb/>
　　　韓愈<lb/>
　　　　<hi>答元稹書甄逢能顯其父俱當得書董生行云刺史不能薦天子不聞名</hi>
未有子之孝而公不用情大書甄濟傳更作董生行<lb/>
　　　栁宗元<lb/>
　　　　<hi>書先友於父碑陰皆當世聞人集中說載隋唐名臣或云福畤所</hi>
乃翁定奇士先友盡斯人福畤知己故儀曹意轉新<lb/>
<pb n="KR4h0053_WYG_095-46b"/>
　　　甄逢<lb/>
　　　　<hi>以濟父名不在國史欲詣京師自言元鎭為移書韓愈又袁滋表贈濟官</hi>
史書良為稹褒詔却因袁足使濟不朽何堪逢自言<lb/>
　　　董召南<lb/>
　　　　<hi>讀書躬耕以養父母韓愈董生行云爵禄不及門惟有吏來徵租錢</hi>
躬稼復樵漁養親還讀書不聞官賜帛惟見吏催租<lb/>
　　　李興<lb/>
　　　　<hi>有至行栁子厚為作孝門銘曰引刄自向殘敗肌形羞饍奉進憂勞孝誠</hi>
<pb n="KR4h0053_WYG_095-47a"/>
刲股如為孝還應載聖經莫明栁子意因甚取殘形<lb/>
　　　何蕃<lb/>
　　　　<hi>事父母孝學太學歳一歸父母不許二歳亦不許凡五歳慨然揖諸生去</hi>
五載莫歸省雙親誰問安固云親有命不謂我何顏<lb/>
　　　鄭潛曜<lb/>
　　　　<hi>母疾亟為書丐以身代母火書而神許二字獨不化翌日母愈</hi>
願以身代母書焚上徹天若非神許我未必字依然<lb/>
　　　裴敬彛<lb/>
<pb n="KR4h0053_WYG_095-47b"/>
　　　　<hi>母病醫許仁則躄不能乘敬彛自為輿往迎</hi>
親命懸醫手敢將親命輕為輿不辭往重母故身迎<lb/>
　　　張志寛<lb/>
　　　　<hi>為里正忽詣縣稱母疾求歸曰母有疾志寛輒病令馳驗如言</hi>
何忽省母病每因親疾知可憐張里正尚得令君疑<lb/>
　　　趙隱<lb/>
　　　　<hi>為相退朝侍養如布衣嘗侍母觀御宴隱率百官拜恩于庭回班候起居</hi>
至今說花縣當日奉潘輿未必若趙母回班候起居<lb/>
<pb n="KR4h0053_WYG_095-48a"/>
　　　路隋<lb/>
　　　　<hi>父泌䧟虜隋尚嬰孺及長日夜號泣母告以其貌酷類父終身不引鏡</hi>
兒貌酷類父母知兒不知可堪引鏡照正復益兒悲<lb/>
　　　李納<lb/>
　　　　<hi>宰相楊収欲市納兄舎以廣第納叱曰先人舊廬為權貴優笑地耶</hi>
先人敝廬在觸目百悲辛忍作優笑地圖娛權貴人<lb/>
　　　許孝謹<lb/>
　　　　<hi>甫三歳母病不飲乳有憂色或以珍餌悅之不食還以進母</hi>
<pb n="KR4h0053_WYG_095-48b"/>
既不忍飲乳還能知進親何曽自人教端是出天眞<lb/>
　　　栁玭<lb/>
　　　　<hi>戒子曰名門子孫稍有纎瑕十手爭指生雖苟祿死何面目見祖先地下</hi>
名父難為子纎瑕即辱身直須留面目他日見先人<lb/>
　　　韋温<lb/>
　　　　<hi>疾病召親属誦父綬詩在室愧屋漏因泣曰今知汝身不負斯誡矣</hi>
常恐愧屋漏追懐在室詩可憐忍死誦不負乃今知<lb/>
　　　林櫕<lb/>
<pb n="KR4h0053_WYG_095-49a"/>
　　　　<hi>為福唐尉棄官侍母疾廬墓降甘露詔立雙闕又表其廬時號闕下林家</hi>
七閩獨蒲郡雙闕鬱相望豈識林孝子曽來尉福唐<lb/>
　　　　右賢者之孝二百四十首<lb/>
　　　釋迦<lb/>
　　　　<hi>欲入湼槃遣弟子昇天報母至從棺湧出為說母子恩情今日離别</hi>
入般湼槃際拳拳報母知從棺更湧出為母說分離<lb/>
　　　老子<lb/>
　　　　<hi>送孔子曰為人子者無以有已</hi>
<pb n="KR4h0053_WYG_095-49b"/>
子之於父母母以有其身老子虚𤣥祖諄諄此語人<lb/>
　　　孝悌王<lb/>
　　　　<hi>有眞人下降兖州孝子蘭公之家曰吾居斗中為孝悌王</hi>
七星明厯厯萬古仰煌煌誰識斗宮内中居孝悌王<lb/>
　　　目連<lb/>
　　　　<hi>抜母生天故世人以七月十五日蘭盂㑹</hi>
能將身入地抜取母生天歳歳蘭盂㑹今猶說目連<lb/>
　　　許眞君<lb/>
<pb n="KR4h0053_WYG_095-50a"/>
　　　　<hi>鄉舉孝亷後得仙蘭公云傳孝道之宗為衆仙之長</hi>
鄉以孝亷舉仙為孝道宗謂予言不信君請問蘭公<lb/>
　　　吳眞君<lb/>
　　　　<hi>年七歳夏月伏身父母牀下不驅蚊曰恐去已而噬親也</hi>
何事不驅蚊癯然牀下身傷膚非所懼所懼去傷親<lb/>
　　　六祖<lb/>
　　　　<hi>新州人常賣薪養母後傳五祖衣鉢</hi>
新州在何處有箇養親人一旦成佛去那知昔賣薪<lb/>
<pb n="KR4h0053_WYG_095-50b"/>
　　　睦州<lb/>
　　　　<hi>禪家呼為檐板漢每閉門自織蒲鞋以養母</hi>
捨俗還將母禪關晦迹深共呼檐板漢誰識織蒲心<lb/>
　　　蘇仙公<lb/>
　　　　<hi>得仙道白日上昇留一空櫃與母曰若有所需敲櫃即得</hi>
世傳蘇氏子白日去登仙念母空留櫃敲時即得錢<lb/>
　　　寒山子<lb/>
　　　　<hi>每見人家烹宰羊豕即曰煮你爺煮你娘</hi>
<pb n="KR4h0053_WYG_095-51a"/>
鍋裏爺娘語寒山太猛生不妨時著眼直是得人驚<lb/>
　　　　右仙佛之孝十首<lb/>
　　　辟司徒妻<lb/>
　　　　<hi>齊師敗曰君免乎銳司徒免乎曰苟吾君與吾父免可若何</hi>
君父今安在諄諄免矣乎可憐齊女子不問辟司徒<lb/>
　　　雍姬<lb/>
　　　　<hi>謂其母曰父與夫孰親其母曰父一而已胡可比也</hi>
可憐姬告母父孰與夫親能置此一問未為愚婦人<lb/>
<pb n="KR4h0053_WYG_095-51b"/>
　　　衛女<lb/>
　　　　<hi>父母終思歸寧而不得毖彼泉水亦流于淇</hi>
歸寧不可得何以寫吾憂不似肥泉水悠悠淇上流<lb/>
　　　北宮女<lb/>
　　　　<hi>至老不嫁以養父母趙后問齊使曰此女不朝何以王齊國子萬民</hi>
妾身期不嫁至老養雙親何意趙威后殷勤問使人<lb/>
　　　秋胡子妻<lb/>
　　　　<hi>薄其夫與道旁桑婦金不以奉母曰妾不忍見不孝不義之人</hi>
<pb n="KR4h0053_WYG_095-52a"/>
妾面羞君面君心異妾心那能不念母却遺别人金<lb/>
　　　趙津吏女<lb/>
　　　　<hi>簡子欲殺其父女乞以身代簡子賢之欲以為夫人辭以親在</hi>
儻得代父死誠以愛妾身不圖君聘妾向道有嚴親<lb/>
　　　如姬<lb/>
　　　　<hi>公子無忌為姬報父仇如姬之欲為公子死無所辭</hi>
底事能令妾為君死不辭不思君遣客報妾父讎時<lb/>
　　　緹縈<lb/>
<pb n="KR4h0053_WYG_095-52b"/>
　　　　<hi>父淳于公有罪當刑縈上書乞没為官婢贖父罪文帝悲憐之詔除肉刑</hi>
仁矣文皇詔悲哉少女書至今民受賜非但沽淳于<lb/>
　　　陳孝婦<lb/>
　　　　<hi>其夫逺戍属曰吾若不歸汝善養吾母夫死戍所竟不嫁篤于養姑</hi>
妾昔與夫别夫曽共妾言忍能幸夫死不復顧姑存<lb/>
　　　東海孝婦<lb/>
　　　　<hi>事姑甚孝為姑女誣告殺姑獄具竟論殺郡中枯旱三年</hi>
如何殺一婦能致旱三年孝婦無知者知之惟老天<lb/>
<pb n="KR4h0053_WYG_095-53a"/>
　　　曹娥<lb/>
　　　　<hi>父時為巫溺死不得屍娥亦自沉縣為立碑蔡邕題八字謂絶妙好辭</hi>
上虞一巫女名乃至今埀端的由純孝非專在好辭<lb/>
　　　梁夫人嬺<lb/>
　　　　<hi>訟父竦寃詔改殯恭懷后追封竦褒親愍侯仍徵還嬺母</hi>
能返母萬里還榮父九原可憐帝有母亦自待人言<lb/>
　　　孔融女<lb/>
　　　　<hi>七歳父先為曹操所殺女臨刑曰若死者有知得見父母豈非至願</hi>
<pb n="KR4h0053_WYG_095-53b"/>
不憂身即死惟恐死無知儻得從父母寧非我所期<lb/>
　　　宣文君<lb/>
　　　　<hi>父宋躬傳以周官曰汝可受之宋氏後傳授諸生號宣文君</hi>
難把父書讀祗因手澤存遺言汝可受忍使世無聞<lb/>
　　　宛陵女子<lb/>
　　　　<hi>母夜為猛獸所取女攀母持獸行數十里獸毛盡落置其母去</hi>
異哉一女子獨抱母啼號非但脫虎口還能落獸毛<lb/>
　　　盧元禮妻<lb/>
<pb n="KR4h0053_WYG_095-54a"/>
　　　　<hi>元禮妻事姑以孝聞詔號曰貞孝女宗</hi>
貞孝諡已美何堪復女宗一朝下明詔千載被流風<lb/>
　　　木蘭<lb/>
　　　　<hi>古樂府云阿爺無大兒木蘭無長兄願馳千里馬從此替爺征</hi>
謹勿悲生女均之有至情縈能贖父罪蘭亦替爺征<lb/>
　　　鄭義宗妻<lb/>
　　　　<hi>盜夜刼其家冒刄立姑側為賊捽捶幾死竟不去</hi>
抵死侍姑側寧知有妾身若懷白刄顧尚得謂之人<lb/>
<pb n="KR4h0053_WYG_095-54b"/>
　　　李孝女<lb/>
　　　　<hi>安祿山亂被刼徙它州聞父亡從間道奔喪既知父已葬廬墓終身</hi>
奔喪脫賊手廬墓至終身此大丈夫事誰云一婦人<lb/>
　　　崔氏婦<lb/>
　　　　<hi>唐氏事姑孝姑病召長幼言吾無以報婦但願婦子孫皆若婦孝</hi>
姑今病且死頗愧婦恩深但願婦有子皆婦婦用心<lb/>
　　　　右婦女之孝二十首<lb/>
　　　東夷大連少連<lb/>
<pb n="KR4h0053_WYG_095-55a"/>
　　　　<hi>孔子曰大連少連善居喪東夷之子也</hi>
大連少連者夫子筆之書誰若東夷子而於喪善居<lb/>
　　　若鞮單于<lb/>
　　　　<hi>匃奴謂孝曰若鞮稱若鞮單于王莽改匃奴單于為恭奴單于</hi>
漢語雜胡語堪嗤莽太愚安知若鞮字已是孝單于<lb/>
　　　休屠王子金日磾<lb/>
　　　　<hi>降漢牧馬甘泉宫見母像泣拜後受遺詔輔政</hi>
牧馬一胡兒如何却受遺多因漢宮裏泣拜畵閼氐<lb/>
<pb n="KR4h0053_WYG_095-55b"/>
　　　西羌東吾<lb/>
　　　　<hi>以父滇吾降漢乃入居塞内謹愿自守</hi>
循循祗自守何獨此𦍑然直以父在漢忍將身犯邊<lb/>
　　　號吾<lb/>
　　　　<hi>章和二年將其母及種人八百户自塞外來降</hi>
如何降塞下不復戀𦍑中既是能將母還應知向風<lb/>
　　　百濟王扶餘義慈<lb/>
　　　　<hi>事親孝與兄弟友時號東海曽子</hi>
<pb n="KR4h0053_WYG_095-56a"/>
夷方雖爾異天性本然同自昔聞曽子如今在海東<lb/>
　　　扶桑國<lb/>
　　　　<hi>親喪七日不食設座為神像朝夕拜奠</hi>
不食至七日能將禮自居既然嚴像設亦復奠朝晡<lb/>
　　　吐谷渾葉延<lb/>
　　　　<hi>父為𦍑所刺葉延縳草為人射之母曰賊已屠膾矣何益</hi>
父讎已屠膾射草復何為豈不念無益其如罔極悲<lb/>
　　　回紇<lb/>
<pb n="KR4h0053_WYG_095-56b"/>
　　　　<hi>郭子儀單騎見虜傳呼曰令公來回紇驚拜曰果吾父也</hi>
瞥爾驚吾父同然拜令公遙知恩義重恰似與真同<lb/>
　　　沙陀阿跌光進<lb/>
　　　　<hi>有至性居母喪三年不歸寢</hi>
三年不歸寢至性切於親不信沙陀種還生如此人<lb/>
　　　　右夷狄之孝十首<lb/>
　　　烏<lb/>
　　　　<hi>嗸嗸林烏反哺其母</hi>
<pb n="KR4h0053_WYG_095-57a"/>
靈烏噪何許反哺向中林人可不如鳥而無愛母心<lb/>
　　　鶴<lb/>
　　　　<hi>鳴鶴在陰其子和之</hi>
好是鶴鳴陰居然子和聲休云氣所感自是物之情<lb/>
　　　燕雀<lb/>
　　　　<hi>子母共處於一屋之下相哺相樂也</hi>
共母一屋下寧知屋欲然不須譏寡知相哺政堪憐<lb/>
　　　虎狼<lb/>
<pb n="KR4h0053_WYG_095-57b"/>
　　　　<hi>虎狼仁也父子相親何謂不仁仁之於父子也</hi>
虎狼不仁也何乃謂之仁仁之於父子父子亦相親<lb/>
　　　猿<lb/>
　　　　<hi>蜀鄧芝見猿抱子樹上引努射中其母猿子為抜箭以木葉塞瘡</hi>
不忍身逃箭知為母塞瘡人心有如此獸面本何常<lb/>
　　　犬<lb/>
　　　　<hi>唐齊瓊家有犬隱肉喉間出哺病母斃於頺垣瓊収養之瓊死犬亦不食而</hi>
食肉隱兩頰飼母向頺垣終感主養母能將死報恩<lb/>
<pb n="KR4h0053_WYG_095-58a"/>
　　　羊羔<lb/>
　　　　<hi>唐屠耆王甲將刲一母羊忽失其刀尋覔次蹴起羊羔見所失刀藏腹下</hi>
已分机上肉誰藏腹下刀安知羊不死乃復自羊羔<lb/>
　　　豺獺<lb/>
　　　　<hi>下至禽獸豺獺有祭人而不如豺獺乎</hi>
曽聞豺祭獸還見獺陳魚人苟不知祭能如豺獺乎<lb/>
　　　蛇<lb/>
　　　　<hi>漢竇武母產武並產一蛇後母葬有大蛇出榛莽以頭擊柩流血有哀泣之容</hi>
<pb n="KR4h0053_WYG_095-58b"/>
似有人傳訃來從榛莽中叩頭至流血埀泣有哀容<lb/>
　　　青蚨<lb/>
　　　　<hi>水蟲子母不相離</hi>
子母不相離何心辨搗蚨忍能利銅臭不枉喚青蚨<lb/>
　　　　右禽獸昆蟲之孝十首<lb/>
　善乎誠齋先生之言曰人而禽蟲如焉非甚也人而<lb/>
　不禽蟲如焉非甚乎伊欲上詣聖賢下免禽蟲奚為<lb/>
　而可曰學同曰孝書之坐右日以自省<lb/>
<pb n="KR4h0053_WYG_095-59a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0053_WYG_095-59b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　江湖小集卷九十五<lb/>
</p>
<p>
</p>
  </div>
</body>
</text>
</TEI>
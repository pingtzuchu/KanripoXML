<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>江湖小集巻五十九</head>
    <p>
<pb n="KR4h0053_WYG_059-1a"/>
欽定四庫全書<lb/>
　江湖小集巻五十九　　　　宋　陳起　編<lb/>
　　周文璞詩集<lb/>
　　　瞿塘神君歌<lb/>
黄衫紗㡌佳少年烱然餓虎窮山淵不居秦鹿祖龍畔<lb/>
却走碧雞金馬邊左手斜執巨靈鑿右手敬抱禹貢篇<lb/>
離堆順流已受命一下不打天吴鞭有時挾彈莫雲表<lb/>
有時蹴踘春風前有時却自著絳帕走入藥市尋神仙<lb/>
<pb n="KR4h0053_WYG_059-1b"/>
為人早似李太白學道定似葛稚川孫翁走避乖崖叟<lb/>
遣僕送畫不取錢神君廟食與畫像千古萬古當流傳<lb/>
我昔夢上神君殿偶值蓬萊衆真㝠洛陽開盡姚黄花<lb/>
銅駝陌上難相見<lb/>
　　　清明日書事<lb/>
蒼弁一如楚執珪思想越唫身自低澗水又如古智士<lb/>
縱横流轉又滑稽雜花半開已倐落如怨曠女離深閨<lb/>
幽禽自呼復相命如譴逐魄傷窮棲而我自是不羈者<lb/>
<pb n="KR4h0053_WYG_059-2a"/>
行行踏破青萋萋今回蕩槳苕霅溪與野老輩相扶擕<lb/>
園池亭墅游厯遍自對蜀錦傾偏提興䦨徑走歸第舍<lb/>
同沃浮蟻烹村雞百五之後最寥閴獨過趙灣西更西<lb/>
野夫不知時節換但要熟醉與春泥<lb/>
　　　雲根<lb/>
雲從㑹稽生旦旦見伯禹聽讀山海經成龍不成虎禹<lb/>
命雲歸歟可命蕺山去昻昻王内史眉宇照今古常在<lb/>
此盤旋深藏無處所王孫江海人雲根自栖翥招邀玉<lb/>
<pb n="KR4h0053_WYG_059-2b"/>
葉來以石為伴侶既從衣上浮只就茶裏煮不入晉家<lb/>
池肯作秦望雨兩儒一支郎不學世間語吴傖哦五字<lb/>
坎壈酸澁苦併送山人中約束雲下去<lb/>
　　　聽琴<lb/>
向人猶抱舜文絃不信書生不值錢彈去履霜空作惡<lb/>
一林風雨已鳴蟬<lb/>
　　　寄友人<lb/>
流落他鄉鎩羽翰半年寧復寄悲歡夜轉樓皷思成角<lb/>
<pb n="KR4h0053_WYG_059-3a"/>
朝見江船念客鞍不恨形體老閭里遂令唇舌滿長安<lb/>
寄聲好在文章友目送春雲自倚欄<lb/>
　　　雨<lb/>
雨意遽如許雲容亦可怜聲聲總斷續滴滴更勻圓道<lb/>
院燒香地山房焙畫天故園無恙否潤色到瓜田<lb/>
　　　隂山<lb/>
隂山祠下月如霜不為吟猿斷殺腸折得橙花無處賞<lb/>
帶枝分與棹船郎<lb/>
<pb n="KR4h0053_WYG_059-3b"/>
　　　新亭<lb/>
諸君收淚已無言烟外中原草色昏老子歸來坐廊廟<lb/>
短轅車上欲消魂<lb/>
　　　法寶寺<lb/>
細竹千竿殿影斜龍顔曾此著袈裟寺樓杳杳鐘聲度<lb/>
疑有宮娥出晚花<lb/>
　　　戒壇<lb/>
相君孫女小乗僧身入祗園佛律行三級戒壇秋色冷<lb/>
<pb n="KR4h0053_WYG_059-4a"/>
箇中螻蟻亦長生<lb/>
　　　桓野王像<lb/>
朝來三弄清溪笛嘆息欷歔太極箏怊悵斯人風味減<lb/>
江花江草不勝情<lb/>
　　　玉晨觀二首<lb/>
野笋衝泉出山花避石開余方有公事不為等閑來<lb/>
羽扇臨元寺霓衣上醮壇九松枝葉冷千葉杏花殘<lb/>
　　　寒食有感三首<lb/>
<pb n="KR4h0053_WYG_059-4b"/>
生平參道術歸事大茅翁持鑰開金匱焚香立玉童黄<lb/>
麟來地上朱鯉出江中今在桁楊畔依依睡晚風<lb/>
清明好時節傲吏小詩家失意因流水傷心為落花人<lb/>
歸知事盡日落見山斜明月三义路村醪亦自佳<lb/>
亭午步江臯誰云命不遭愛風吹蛺蝶怕雨爛櫻桃鑚<lb/>
火烹新乳槌門覓小槽今年竒事少塵滿舊征袍<lb/>
　　　桂<lb/>
偶向花邊立懸知病已瘳小山今夜月團樹滿庭秋清<lb/>
<pb n="KR4h0053_WYG_059-5a"/>
露霑叢底斜河在上頭須㬰香更好還與碧雲浮<lb/>
　　　自笑<lb/>
自笑蕭條甚微吟坐到昏江風來掃地山鳥見開門茶<lb/>
面龍頭縮花梢犢鼻温一從杯酒少不復過深村<lb/>
　　　檇李道中二首<lb/>
吹徹鵝笙醉碧桃古城斜日泛輕舠此行憶著經行處<lb/>
綠樹黄桑一樣髙<lb/>
臥龍山下聽吟松細雨清明似夢中柳䕃朱欄三百尺<lb/>
<pb n="KR4h0053_WYG_059-5b"/>
渇烏猶自泣江風<lb/>
　　　梅梁歌<lb/>
文命殿角東北左上有梅梁鉄交鏁傳聞舊時枝葉生<lb/>
木質鱗身無不可有時疋練離朱栱歸帶濕萍光欲動<lb/>
低頭下及菲領泉奮髯直入陽明洞旁觀但怪香火濃<lb/>
頃刻即令風雨送爾不見飢烏啄皷來饋食走入嵩髙<lb/>
化為石禨祥禍福倘或是隂陽幻變誰能測玉笥觀白<lb/>
玉掛梁含元追下流血柱異事苟逢博物問後來那得<lb/>
<pb n="KR4h0053_WYG_059-6a"/>
詳其故巻丹雲凝素霧玉簫九成奠雕俎登歌升降只<lb/>
仰俯嗚呼梅梁勿飛去<lb/>
　　　題胡女騎<lb/>
燕山雪花一尺飛胡人胡女夜打圍海東青過流沙西<lb/>
黄頭郎主獨自歸創殘狐兎懸氈車疲憊鷹犬聞笳悲<lb/>
君不見自從石晉納書欵白溝河漘作邊面<lb/>
　　　東陽道中<lb/>
野店稍頭起竈烟江雲弄色半晴天暗泉遶砌喧人語<lb/>
<pb n="KR4h0053_WYG_059-6b"/>
逺燒侵林照客韉晚日未收雞上樹春風欲度鳥耘田<lb/>
布帆無恙歸心穏纔到家山又迫年<lb/>
　　　鳳門泉<lb/>
石根兩眼北風吹乳竇潜通御井邊飄出宮花人不識<lb/>
又沿衰草下山前<lb/>
　　　寒食曲<lb/>
今年寒食好天色遊人踏青行不極尋山不憚千里逺<lb/>
往往啼號濕松栢一杯纔酹墳上土祇就墳前便歌舞<lb/>
<pb n="KR4h0053_WYG_059-7a"/>
故鄉自有惱懊聲挿腰羊皮小番皷吁嗟悲歡一餉間<lb/>
但愁死人不能語君不見北客紛紛俱落南青邱望㫁<lb/>
白雲漫影堂逢節具飲食魂魄夜行溪谷山<lb/>
　　　賞春二首<lb/>
滿酌黄封都市酒斜簪縹帶御園花半酣更乞跳珠水<lb/>
獨對風爐自煮茶<lb/>
賞春社裏皷逢逢尚恨聲同調不同我亦明朝苦無事<lb/>
更來吹笛亂山中<lb/>
<pb n="KR4h0053_WYG_059-7b"/>
　　　春懷<lb/>
棠梨未落柳絲長料望幽人作斷腸已自不堪田父飲<lb/>
更能重入少年塲山連莽莽荒陂白門掩蕭蕭野日黄<lb/>
想得故園疎雨外樽前催拍杜韋娘<lb/>
　　　暮雨<lb/>
暮雨瀟瀟郎不歸尊前誰憶舊歌詞望夫烏臼濃於染<lb/>
黄葉驚秋恨欲飛<lb/>
　　　即事二首<lb/>
<pb n="KR4h0053_WYG_059-8a"/>
樂使金花皷蠻衣紫錦鞍蕃官船過界驛吏報平安<lb/>
龍䕶朝元閣鶴棲封禪臺中原垂白叟只望羽書來<lb/>
　　　題堯章新成山堂<lb/>
早將心事付漁樵若被幽人苦見招多種竹將挑笋喫<lb/>
遍栽松待砍柴燒壁間古畫身都碎架上枯琴尾半焦<lb/>
猶有住山窮活計仙經盈巻一村瓢<lb/>
　　　題盧申之驘網圖<lb/>
昔日三郎騎爾祖廟食太山可辛苦後來﨑嶇蜀棧間<lb/>
<pb n="KR4h0053_WYG_059-8b"/>
弃置龍媒復親汝深山古木雪漫漫險途十步九步艱<lb/>
網頭呪囑勿損折要爾助軍身補官<lb/>
　　　贈相士丁日宣<lb/>
張公謂予可神仙薛顛謂余可英傑丁生謂二皆無成<lb/>
世間安有此竒絶麒麟閣上冠貂蟬龍虎鼎内治大丹<lb/>
興來一笑掃燕騎回首已自升雲端何如只向松江渡<lb/>
楊柳影邊茅屋住臥看蒼虬挾白雲巻取秋濤過江去<lb/>
　　　弔黥卒<lb/>
<pb n="KR4h0053_WYG_059-9a"/>
吾作窮竒白下囚汝披短褐從吾遊蔣侯廟畔沽春酒<lb/>
周處臺邊送客舟械欲破時應日慘命將絶處亦天愁<lb/>
江陵柳大如知此對著官軍輒淚流<lb/>
　　　楊孟博挽詞<lb/>
向來洛下老書生今見諸孫更老成不復秀才趨試院<lb/>
已題文學上銘旌泛觀今古人亡恨只有英雄命莫爭<lb/>
來弔乍聞妻子哭依然認作讀書聲<lb/>
　　　贈隱者<lb/>
<pb n="KR4h0053_WYG_059-9b"/>
袁三柳大劉廿八長到先生卜肆邊便拜逸妻為嫂氏<lb/>
更沽村酒作家筵山公馬在何須爾林屋丹成亦偶然<lb/>
獨此老身無藉賴為他人擲卦爻錢<lb/>
　　　劔客行<lb/>
燕雲大長著柘黄仁人烈士集太行已聞泣涕拜明詔<lb/>
共挾金輿歸大梁安得山人一雙劍走入雲中看不見<lb/>
人間夜半風雨時渠魁首奏延和殿我生四十無所成<lb/>
荆淮好漢為知音丈夫志在仁義耳麟閣貂冠非本心<lb/>
<pb n="KR4h0053_WYG_059-10a"/>
功成劍化兩龍去我亦變名入烟霧此時再來康山人<lb/>
九霄客星在何處<lb/>
　　　書事<lb/>
説戰猶能聽聞屍不忍過役夫愁似鬼病馬瘦於駝甚<lb/>
欲參經緯其誰出揣摩中古有遺老亡奈檄書何<lb/>
　　　見泗州降者<lb/>
纔自降兵便守邊大家齊數中興年姑蘇寺裏相逢處<lb/>
為爾呻吟一悵然<lb/>
<pb n="KR4h0053_WYG_059-10b"/>
　　　感興七言三首<lb/>
寥寥古意少人傳莫為薫琴只五絃夫子縱心方學易<lb/>
我曹何意便談𤣥神馳洙泗身將老望斷沅湘眼欲穿<lb/>
月白風清如此夜阿郎不肯上鈞天<lb/>
在家莫羨出家僧擾擾營營竟未曾相國舟中龍奪劍<lb/>
山人吟畔鬼吹燈從來不肯尋真訣更自無心學大乗<lb/>
漢室諸公鳴玉佩也須還我一枝藤<lb/>
夜夜推敲學苦吟一無鍜鍊假黄金石間真隱何時出<lb/>
<pb n="KR4h0053_WYG_059-11a"/>
地下詩狂無處尋獨鶴向知長袖舞哀猿空作斷腸音<lb/>
故墟杞菊今何似桂落小山春水深<lb/>
　　　題天童全老<lb/>
天童寶樓閣銅釘敞朱扉一老燒香後諸禪乞食歸天<lb/>
聽塗毒皷神捧苾蒭衣説了村夫偈依然入紫微<lb/>
　　　送人之金陵<lb/>
江山不逐寒朝晚陵墓猶含古木春君入臺城須訪問<lb/>
箇中定有六朝人<lb/>
<pb n="KR4h0053_WYG_059-11b"/>
　　　送道人歸茅洞<lb/>
三君乗白鵠各在一山椒子去穿茅洞人方采藥苗花<lb/>
連雲氣近松轉水程遥想得尋幽侶空歌散午朝<lb/>
　　　中秋日遊能仁北寺兩刹<lb/>
輕雲漠漠烟漫漫杖藜扶行不作難無量壽佛像最古<lb/>
未曾有經碑亦殘秋花泫露顔色好客子著雨衣裳單<lb/>
題詩冩寄莓苔壁勿使俗人相對看<lb/>
　　　贈虎丘僧道輝遊天台二首<lb/>
<pb n="KR4h0053_WYG_059-12a"/>
世讃碑人換穹龜上綠苔琵琶不可聽樓閣更堪哀竹<lb/>
動禪僧入梅香凍雀回闡幽繙内典日晚未歸來<lb/>
少小即精勤㕘禪復著文香薫滬瀆像茶酹武丘墳入<lb/>
定山猿見吟詩海鶴聞幽情正迢遞又拜石橋雲<lb/>
　　　西湖即事<lb/>
閑看浮鷗棲曲渚倦隨奔鹿上荒陵松門雨過長廊靜<lb/>
一架藤花供病僧<lb/>
　　　宮人斜<lb/>
<pb n="KR4h0053_WYG_059-12b"/>
魂魄凄凉掩暮塵野花山葉自精神年年中使頭邊過<lb/>
暗裏相看似路人<lb/>
　　　上強寺<lb/>
方池流水碧溶溶怊悵靈蛇不易逢門外行人常立看<lb/>
一株唐末半枯松<lb/>
　　　太湖<lb/>
太湖我汚池茂苑我林莽橘柚我堆盤鱸魚我登俎區<lb/>
區為蘋花移去溪上住終當賦歸歟來此臥烟雨<lb/>
<pb n="KR4h0053_WYG_059-13a"/>
　　　冩懷二首<lb/>
吾聞唐諸僧往往多人傑有擕至嵓廊可並䕫稷契偉<lb/>
哉寒山子拾菜衣百結其文似離騷但自冩木葉<lb/>
往時陸荆門自是天下雄徒𨽻解散盡何處尋樊翁遂<lb/>
令一世士黙黙逃虚空至今大堤上葉葉皆春風<lb/>
　　　九溪十八磵<lb/>
九溪十八磵冷見帝青臺洗足僧書石臨流客放杯按<lb/>
頭似葉響身畔野花開百六辭歌吹清遊始一回<lb/>
<pb n="KR4h0053_WYG_059-13b"/>
　　　弔辨才二首<lb/>
讀了碑文讀祭詩冷看遺像立多時即當嶺上生雲處<lb/>
山鳥心花憶老師<lb/>
坡使參寥滴奠茶定將老淚濕烟霞誰知走入靈山隊<lb/>
又對閑人説法華<lb/>
　　　西湖小隱<lb/>
先帝何曾寵倖臣家園籍沒幾經春一丘賜與嬋娟魄<lb/>
教主西湖似洛神<lb/>
<pb n="KR4h0053_WYG_059-14a"/>
　　　麯坊<lb/>
麯坊纔盡上湖船笑問雲山欠酒錢兩行柳絲黄不斷<lb/>
不知身在御園邊<lb/>
　　　壽星老問子規二首<lb/>
子規欲歸歸未得啼向錢王壽星石月明思盡不知疲<lb/>
只怪晚山深似碧<lb/>
莫向空山惱病僧莫雲臺殿夜鄉人多時不識巴江路<lb/>
守著濃花哭過春<lb/>
<pb n="KR4h0053_WYG_059-14b"/>
　　　分梦泉<lb/>
偷得兩泓清同他猿鳥喫上下泉邊身上下床上客相<lb/>
對各相忘山中小花白<lb/>
　　　隱者居<lb/>
密竹綠坡便當籬野泉入户自花池床頭一巻麻衣易<lb/>
更有寒山拾得詩<lb/>
　　　逸士墳<lb/>
魂魄歸散兩遥逍小小邱亭慰寂寥守墓未須耘宿草<lb/>
<pb n="KR4h0053_WYG_059-15a"/>
白蟾方䕶紫芝苗<lb/>
　　　夏日偶題<lb/>
溪友相呼上釣舟藕花菱葉思悠悠好詩已在前山處<lb/>
冩放參寥石井頭<lb/>
　　　謝頥田見過<lb/>
雲巻道老方晝睡有僧奚為入桑杞惠然相過窮壑底<lb/>
共談僊流佛宗㫖二家之風亦頺靡吹而颺之誰為起<lb/>
寒灰煨芋香透紙呼童就鄰一賖米作糜煮菜相料理<lb/>
<pb n="KR4h0053_WYG_059-15b"/>
吾窮于世無比擬殷勤相覓有吾子謾書七字聊送似<lb/>
往供天嬪泣山鬼<lb/>
　　　望茅山六言三首<lb/>
羽衣藥叟歡迎手執蘭花共行從此十年不調可能久<lb/>
視長生<lb/>
昔年唱采芝歌已老頭顱奈何不見飊輪碾變白雲出<lb/>
沒常多<lb/>
蔣兄家弟清古著書互相推宗搏土劃沙戲劇穿崗度<lb/>
<pb n="KR4h0053_WYG_059-16a"/>
嶺從容<lb/>
　　　寄山中道友三首<lb/>
玉凾捧上五雲堆著意通幽此一回三十年來增悵望<lb/>
更無人上望僊臺<lb/>
忩忩山信寄來時中有黄庭七字詩已死華顛無覓處<lb/>
幾回吹斷玉參差<lb/>
憶得尋山復出山緑楊時候莫春間至今只有游仙梦<lb/>
長與松風自往還<lb/>
<pb n="KR4h0053_WYG_059-16b"/>
　　　初營鳳山<lb/>
香草參差種幽花逐旋移既添醒酒石須著放生池春<lb/>
在年年好山來處處竒吹簫吾不解長嘯却相宜<lb/>
　　　梅谷<lb/>
香焰雲頭玉雪身緩行微詠岸烏巾始從谷裡看修竹<lb/>
却向水濵逢麗人客子去時方得月嶺猿啼後便無春<lb/>
鳳凰欲下簫聲緊狼藉瀛州萬斛塵<lb/>
　　　法華小隱<lb/>
<pb n="KR4h0053_WYG_059-17a"/>
偃盖著地臥清瑶傍渠走散入流觴壺轉若珠曲九淙<lb/>
淙不知休還赴石鯨口灣澴合巨澗横橋傍蒲柳來看<lb/>
莫春餘衆緑濃似酒摩挲蘇陳刻愈覺歳月久寺僧愛<lb/>
月焰捧送貴侯有至今星散居各自開户牖自棄眠雲<lb/>
身誰縛釣月手夕陽令我歸為爾重搔首<lb/>
　　　既離洞霄遇雨却寄道友<lb/>
凡骨何堪得再行渇心猶要謁通明驚聞竹樹連山雨<lb/>
疑有風雷㩧地聲鹿啖黄精知歳久人逢青箬便神清<lb/>
<pb n="KR4h0053_WYG_059-17b"/>
重來只要齊盂飯副以常堂枸杞羮<lb/>
　　　題曹武帝削瓜圖<lb/>
阿瞞𤓰分姿見之垂髫中此心既弗乂此道安可洪漢<lb/>
祚既墜地餘子方困窮仁義儻自唱厯數豈不同挾令<lb/>
及宮閫殺士延奴童至今弔古徒哀痛殊未終實以已<lb/>
偪仄遂令彼長雄畫圖出後世畧見經營工想其鼎峙<lb/>
勢亦天誘其衷此章弗徒歌聊以禆國風<lb/>
　　　題蔡武伯所藏荆公硯<lb/>
<pb n="KR4h0053_WYG_059-18a"/>
獸面鼎足莽回互中有潤澤比雨露當年曾出富國疏<lb/>
老子平生用心處帝謨商頌周六典刻畫聲形勞解詁<lb/>
至今文字與風騷一一相輝炫緗素如聞四海失枝梧<lb/>
可憾諸公欠調䕶誰令天乎遽如許可是石也能無預<lb/>
陳元同歸蔣山路亦使髙人野僧覷若為持入定林中<lb/>
應有明雲入天柱吾鄉風流蔡夫子匣而藏之美無度<lb/>
君不見公卿後進陸象山作祠堂記餘千言直欲百世<lb/>
俟聖賢惜哉不得銘此硯使我失意心惘然<lb/>
<pb n="KR4h0053_WYG_059-18b"/>
　　　歸別墅<lb/>
幽棲久不到猿鶴擅藤蘿叢篠生將遍流泉咽更多鄰<lb/>
翁新醸熟野寺暮鐘和亦有經行者來觀倚杖歌<lb/>
　　　早起<lb/>
佛香纔了換儒巾身是人間自在身一路野花清養目<lb/>
半溝流水靜怡神<lb/>
　　　雨宿山中<lb/>
留連如有情蕙帳極空明晚粥知泉味昏鐘度雨聲稍<lb/>
<pb n="KR4h0053_WYG_059-19a"/>
容林叟睡莫放曉猿驚剰欲剜苔蘚應當冩姓名<lb/>
　　　再遊九溪<lb/>
昔年九溪十八澗今度見之逾清真靜依落落石路晚<lb/>
閑繞寂寂山家春可憐潺湲似留客更覺曲折能隨人<lb/>
得得杖藜來盡日野棠山杏亦精神<lb/>
　　　偶題<lb/>
海氣江聲相與浮今時帝里舊杭州西湖寺裏多金碧<lb/>
自厭穠華不肯遊<lb/>
<pb n="KR4h0053_WYG_059-19b"/>
　　　送人之官嚴陵<lb/>
如君風貌又精神自合拖紳近紫宸平地有心開洞穴<lb/>
十年無俸著閑身已看青舫垂垂去須憶緋桃灔灔春<lb/>
若向元英臺下過為言亦是學詩人<lb/>
　　　與弁山道士飲<lb/>
采苕歸來日未斜更擕苦菜入仙家後園同坐枯桐樹<lb/>
仰看紅桃落澗花<lb/>
　　　不欺齋<hi>四首皆為陳將軍孫作</hi>
<pb n="KR4h0053_WYG_059-20a"/>
陳兄榜名不欺齋不欺本自誠中來晚周洙泗漢伊雒<lb/>
中間此道寒如灰不欺齋中一尊酒兄乎此意差耐乆<lb/>
真情往往到僮僕何況親知與朋友君不見湯脱胡桃<lb/>
一語失此是迂翁年少日陳吾再拜吾事畢<lb/>
　　　望雲亭<lb/>
淑氣槃槃接九原須臾鱗合更瀰漫自從蒿里無顔色<lb/>
來到鍾山有淚痕往者英雄俱雨絶後來哀痛欲河翻<lb/>
夜深月照長松下誰見孤飛出墓門<lb/>
<pb n="KR4h0053_WYG_059-20b"/>
　　　敬思堂四言<lb/>
有亭央央髙丘之傍父兮母兮堅深埋藏厦屋凄凉宰<lb/>
木成行春秋烝嘗酒漿牛羊身體俯傴雖勞弗彰心志<lb/>
瞀亂雖煩弗揚欲求幽隂茫茫洋洋兩間四方實繫我<lb/>
腸何以照之明神后皇凡今之人誰同慨傷<lb/>
　　　陳將軍哀詞<lb/>
扞環城兮保赤子歸王所兮執弓矢雖有妻子兮不如<lb/>
兄弟嗟全家兮南向而死䕶行殿兮卧旗鼓統伍符兮莫<lb/>
<pb n="KR4h0053_WYG_059-21a"/>
余侮故宮蕪兮胡作哀將軍兮鬢垂素氣力絶兮委塵<lb/>
土後來孤童兮不勝惻楚天隂隂兮春寂寂曰余兄兮<lb/>
有廟食偕友于兮往作配駕鐵駟兮載雲斾山中人兮<lb/>
望余歸江鼯翔兮花亂飛<lb/>
　　　弔清溪姑詞<lb/>
清溪之濆有小廟焉相傳以為溪神蔣子文之妹也旁<lb/>
二偶人陳叔寶宮人也癸酉歳或言有妖据之郡太守<lb/>
毁三像于溪中而犁其廟彼亾國妃嬪可棄也姑不可<lb/>
<pb n="KR4h0053_WYG_059-21b"/>
棄善惡無別而廢者古今不可勝數也何獨此哉因感<lb/>
之為弔詞曰<lb/>
投余兮緑波彼土偶兮奈何余魂兮無依依余兄兮山<lb/>
阿兄姿兮甚雄青骨兮朱弓稱天兮訴余寃令讒夫兮<lb/>
不終<lb/>
　　　水仙廟鼔吹曲四首<lb/>
水奫淪兮不揚山嶔岑兮多巨石神來下獨舂仰昻神<lb/>
逺適王孫的咳神無亟兮<lb/>
<pb n="KR4h0053_WYG_059-22a"/>
倚碧櫨欵銅鋪德星在南烏尾逋兩峯隱天花深草蕍<lb/>
錢唐十餘萬户皆看使君歡娱雖涉流沙厯炎都入醫<lb/>
無閭不如東吴<lb/>
龍飛天門雞鳴日觀湖州有鶴知夜半端冕結纓絳車<lb/>
施幰瞻彼孤山男呼女怨欲裂冕毁車春榮秋枯無翁<lb/>
愁予<lb/>
雲冥冥雷闐闐横玉轉流珠乾靈龜入我夢謂君當旋<lb/>
既窮海壖之炎天當飲山中之流泉<lb/>
<pb n="KR4h0053_WYG_059-22b"/>
　　　招魂<lb/>
天孫招魂鬼伯催促千歳之淵不為谷巉嵓既刋松栢<lb/>
桓桓曰惟君之魂于兹考槃其永安君窆初成余以歸<lb/>
藏筮之其兆盖如此也嗚呼休哉<lb/>
　<lb/>
　<lb/>
　<lb/>
　江湖小集卷五十九<lb/>
</p>
<p>
</p>
  </div>
</body>
</text>
</TEI>
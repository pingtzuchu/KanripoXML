<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>江湖小集巻六十一</head>
    <p>
<pb n="KR4h0053_WYG_061-1a"/>
欽定四庫全書<lb/>
　江湖小集巻六十一　　　　宋　陳起　編<lb/>
　　羅與之雪坡小藁<lb/>
　　　短歌行<lb/>
金谷桃李叢畚鍤費培植寒冰猶未半花葉已薿薿貞<lb/>
松生南山石老厥土瘠春回氣尚淺生意幾欲息東皇<lb/>
本無私託根異形色曾謂天地功不及糞壤力<lb/>
　　　寄衣曲<lb/>
<pb n="KR4h0053_WYG_061-1b"/>
憶郎赴邊城幾彀秋砧月若無鴻鴈飛生離即死別<lb/>
愁腸結欲斷邊衣猶未成寒窻剪刀落疑是劍環聲<lb/>
此身倘長在敢恨歸無日但願郎防邊似妾縫衣密<lb/>
　　　舟次赤壁<lb/>
吴王峴畔泛川流赤壁磯頭半日遊勝地空餘豪傑迹<lb/>
扁舟不載古今愁極知風景終無異莫念天時逝不留<lb/>
徃事傷懷長太息靜看江雨沒浮漚<lb/>
　　　束擔<lb/>
<pb n="KR4h0053_WYG_061-2a"/>
束擔出荆扉征塵滿敝衣人憐雙鬂改我悟半生非抱<lb/>
璞今誰訴知音古亦稀尋思無一可吾道欲安歸<lb/>
　　　旅思<lb/>
荏苒秋光老空濛曉色竒霜嚴雀語澀風定雁飛遲旅<lb/>
思荒烟㡳鄉心野水涯夢歸歸未得愁極祇顰眉<lb/>
　　　送春<lb/>
政是風光欲別時可堪烟外雨絲絲怕看太白餘春賦<lb/>
嫌誦淵明止酒詩晝短擬教持蠟炬愁深悔不下書帷<lb/>
<pb n="KR4h0053_WYG_061-2b"/>
自知無計能遮道任作園林隔歳期<lb/>
　　　黄鶴樓<lb/>
翬飛揀宇㨿城端車馬塵中得異觀雙眼莫供淮地濶<lb/>
一江不盡蜀波寒老仙横笛月亭午騷客懷鄉日欲殘<lb/>
獨撫遺蹤增慨慕徘徊不忍下層欄<lb/>
　　　玉梁道中雜詠<lb/>
一別三㑹峯轉燭閲半紀山根石上苔已沒舊屐齒摩<lb/>
挲青青松彼樹猶如此睠言枕清流為洗囂塵耳<lb/>
<pb n="KR4h0053_WYG_061-3a"/>
清商從西來刺刺滿林塢草木儵變衰柯葉不相顧昔<lb/>
時翳空雲今作連山雨菊花猶強項籬邊爭媚嫵<lb/>
片石能邀人憩此雨足趼忽逢黄冠師對語白雲巘眼<lb/>
中景物饒恨我蓬蓽逺躊躇不忍去泉石尚可剪<lb/>
峭壁圍莽蒼荒谿人削迹時聞蘆葦叢野鳥話岑寂浮<lb/>
生雖有涯幽討當無極御風獨長嘯此心謝鞿馵<lb/>
曉霜媒薄寒巗壑失故綠輕飈振槁葉唱徹陽關曲秋<lb/>
光何足憐嗟此歳事促愁吟思無聊日沒西山麓<lb/>
<pb n="KR4h0053_WYG_061-3b"/>
泠泠澗㡳泉破碎山翠被似欲留佳客曲折二十四我<lb/>
行無定止蠟屐信所詣偶來儵舍去乗興聊復爾<lb/>
支桄郁木山月色瑩如洗林幽枕席清景勝夢遊偉丁<lb/>
當鳥忽嗁令我驚欲起金丹事可期永願供薪水<lb/>
乾坤掃隂霾晴色敞幽谷山川薦秋容奇秀若可匵千<lb/>
巖寄一笻萬里付雙目行行翠烟中日與清景逐<lb/>
濛鴻玉梁境縹渺雲霞仙月壇白雲洞遺址空依然千<lb/>
年唯辭石蹲踞秋山烟徘徊莫可覓酌盡丹井泉<lb/>
<pb n="KR4h0053_WYG_061-4a"/>
塵坌不可奈飄然入林坰稍覺道心勝漸至詩脾清靜<lb/>
極生孤愁耿耿難為情喧寂兩莫愜吾意何由平<lb/>
　　　春殘<lb/>
林端啼鴂損年芳洞口空憐野水香人與落英兼寂寞<lb/>
蝶隨飛絮兩彷徨不因花事榮枯易未覺春工代謝忙<lb/>
却愛曉來風日㬉綠隂千丈漾横塘<lb/>
　　　絶知<lb/>
羈旅日騷騷人間事若毛絶知操筆誤深羨把犁髙百<lb/>
<pb n="KR4h0053_WYG_061-4b"/>
歳纔能幾終朝強作勞虚名竟何益肯把換蒲萄<lb/>
　　　登玉笥山投龍洞<lb/>
捫蘿入幽谷眼累益崢嶸石壁斷人跡泉流間鳥鳴日<lb/>
髙雲未散秋晚草猶榮坐久無歸意悠然世念輕<lb/>
　　　閒立<lb/>
晚來閒立小谿邊看徹遥峯入紫烟四壁儘堪供我隱<lb/>
一寒未至乞人憐功名不與尊前事時序寧知局上遷<lb/>
可笑區區當世士滿懷氷炭苦相煎<lb/>
<pb n="KR4h0053_WYG_061-5a"/>
　　　下第西歸<lb/>
抛却銀袍製芰荷春風一曲紫芝歌古來至寶多横道<lb/>
何事荆山泣卞和<lb/>
才難濟世甘避世心不愁天惟樂天林下山間深密處<lb/>
曲肱飲水興悠然<lb/>
　　　江行阻風小市<lb/>
弭棹黄蘆外江雲遶柂牙寒深身軫粟風急浪生花日<lb/>
暮人收市年窮客念家倚篷無可奈忍見後歸鴉<lb/>
<pb n="KR4h0053_WYG_061-5b"/>
　　　遊春<lb/>
春濃無處不相宜草暖雲昏二月時蝶舞花梢風細細<lb/>
鶯啼柳底日遲遲摸將景物歸詩巻判得光隂付酒巵<lb/>
箇裏各隨人有得五陵豪俠豈能私<lb/>
　　　始見<lb/>
雪後寒猶勁書忩怯暫開因沽江畔酒始見竹開梅歳<lb/>
月崢嶸去衰頺次第來誰能憂許事杖履且徘徊<lb/>
　　　山行<lb/>
<pb n="KR4h0053_WYG_061-6a"/>
狂飈卷雨辨朝曦似與新詩有㑹期秋水秋山秋草木<lb/>
渾將乞與數篇詩<lb/>
烟草凄迷露未晞一笻伴我立晴暉丹楓雖老猶多態<lb/>
散作漫山野蝶飛<lb/>
斾斾黄茒潑眼明荒郊盡日絶人行誰知氣象蕭條處<lb/>
賸有山川可鼎烹<lb/>
槁葉忘身絶澗流蘆花揺手欲風休羨渠山鳥渾無事<lb/>
相對飛鳴草樹秋<lb/>
<pb n="KR4h0053_WYG_061-6b"/>
片雲輕度半巖隂巾屨俄驚翠靄深澗底寒泉知害懶<lb/>
石根㶁㶁自長吟<lb/>
烏藤落手野烟開水秀山明入望來舊日經行曾著語<lb/>
試看石壁已莓苔<lb/>
盡日留連興未䦨寒鵶背負夕陽還遥知今夜空<graphic n="KR1084" url="https://raw.githubusercontent.com/kanripo/KR-Gaiji/master/images/KR1084.png" mimeType="image/png"/>夢<lb/>
只在江南水石間<lb/>
　　　客裏<lb/>
客裏愁濃處秋宵月欲斜雁聲頻到枕蝶夢未還家世<lb/>
<pb n="KR4h0053_WYG_061-7a"/>
有多岐苦人因一念差遥思林下去蓑笠釣烟沙<lb/>
　　　寄玉笥蕭髙士<lb/>
滴露謄真誥蕭然莫與羣新詩髙似月世念薄于雲俗<lb/>
走堪憐我閒眠極羨君唯餘緑綺韻惆悵未曾聞<lb/>
　　　尋芳<lb/>
尋芳自勒青絲鞚日暖烟濃春意重晚來被酒臥花隂<lb/>
流鶯喚醒東風夢<lb/>
　　　桂花爛漫一夕敗于風雨呼僮掃落英以供香<lb/>
<pb n="KR4h0053_WYG_061-7b"/>
　　　事戲作古句<lb/>
小山凉風髙秋氣遶庭砌江南山水秀鍾此數叢桂亭<lb/>
亭蒼虬蟠磊磊粟玉綴薫染風露香擺脱脂粉媚芙蓉<lb/>
已無秋籬菊極羞媿幽芳蕙百畝香味亦𤨏細孰知標<lb/>
格竒自取造物忌狂風挾怪雨族滅無噍類纔憐金作<lb/>
屋俄驚粟布地姿容就枯槁氣骨尚竒異如彼死諸葛<lb/>
凛凛有生意試炷博山火來㕘烟一燧<lb/>
　　　喚我<lb/>
<pb n="KR4h0053_WYG_061-8a"/>
晴空喚我出柴扉山色留人倚落暉春意已隨流水去<lb/>
晚風忍挾亂花飛尋思樂事惟心在惆悵良辰與願違<lb/>
尚有扁舟竒絶處江南水煖鱖魚肥<lb/>
　　　客行<lb/>
客行困泥淹山堠不勝長就使雨㸃暴更令風力狂時<lb/>
危嫌店逺日暮覺程忙身世摧頹甚艱難已備甞<lb/>
　　　山居閑思<lb/>
雲散山月吐星稀山月髙相羊風露底望月誦離騷<lb/>
<pb n="KR4h0053_WYG_061-8b"/>
菡蓞兒女態舂鋤金石交曉來微雨過凉思滿蒲梢<lb/>
雨作糟床注秋生鱸鱠思巻簾了清景流水裊烟絲<lb/>
　　　夢迴<lb/>
酒薄難成醉輕寒襲破衾夢迴孤客枕聽徹草蟲吟寂<lb/>
寞三秋夜凄凉一片心山林與朝市底處豁愁襟<lb/>
　　　夏雨<lb/>
飄忽回風起差池髙鳥翔雲攘千嶺碧雨獻一天凉飽<lb/>
意歸田畝歡悰入醉鄉忽思素秋氣蕭瑟滿空堂<lb/>
<pb n="KR4h0053_WYG_061-9a"/>
　　　展轉<lb/>
郵亭徹夜聽秋聲展轉藜床直到明月白霜輕寒剪剪<lb/>
築成萬里客愁城<lb/>
　　　寄企梅兄<lb/>
朱墨叢中不憚勞騞然聊試發硎刀得時行道官無小<lb/>
與物為春政自髙閑對崆峒餐秀色醉濡章貢助吟豪<lb/>
自憐無計相從去十八灘頭泛一舠<lb/>
　　　中秋步月<lb/>
<pb n="KR4h0053_WYG_061-9b"/>
林間一葉秋屏去三伏暑凄然風露繁絺綌莫能禦炎<lb/>
凉相推移胡為遽如許孰知秋已半今夕四十五<lb/>
幽人披襟來步此一庭月如渡滹沱水似泛山隂雪誰<lb/>
將羌管急間彼隣杵切冉冉秋思生令人欲愁絶<lb/>
空山本無塵况復值良夜風清月色佳圭璧不當價徐<lb/>
行苔徑間小立林影下飄飄意欲仙舉手人世謝<lb/>
光隂若劈箭行樂常恐遲人生百歳客擾擾竟何為四<lb/>
美古難并千年調亦痴麯生不我棄邀月聊自怡<lb/>
<pb n="KR4h0053_WYG_061-10a"/>
景物與意㑹撚髯聲悲鳴一語得總持萬狀就使令以<lb/>
我詩思若賞他秋月明今夜月明裏幾人同此情<lb/>
　　　姑蘇道中<lb/>
滿眼菰蒲翠撲衣雙雙沙鳥漾斜暉閑愁一叚如氷釋<lb/>
楊柳叢中亂酒旗<lb/>
　　　信步<lb/>
信步獨幽尋春山野霧深鳥啼如喚僕泉響似鳴琴日<lb/>
暖草爭秀風狂花不禁却嫌荒僻地無酒與春斟<lb/>
<pb n="KR4h0053_WYG_061-10b"/>
　　　泛舟秋懷<lb/>
白露消磨暑丹楓㸃畫秋閑吟小山賦歸思大江流世<lb/>
盡營三窟人誰樂一丘篷忩有佳致月朗正風休<lb/>
　　　木犀花<lb/>
金粟如來澗壑姿不隨桃李赴春期江南花品秋居最<lb/>
何况秋花中絶竒<lb/>
湯沐晴空顥露繁清香十里壓㮵檀紗忩夢覺秋風度<lb/>
疑是秋家住廣寒<lb/>
<pb n="KR4h0053_WYG_061-11a"/>
秋景連蜷隱士攀渾無蜂蹀涴林間何人説與陶元亮<lb/>
未必東籬勝小山<lb/>
　　　山行愁思<lb/>
日落烟欲横山寒翠將滴荒村渺愁人跬步觸四塞路<lb/>
遥兩髀酸頗恨身不翼舍䇿還悵然倦倚松下石<lb/>
明月印野水暮色進旅愁僕痡主亦疲心口相怨尤茅<lb/>
舍劣容膝弛擔聊小休㑹當理歸䇿甘彼窮山囚<lb/>
　　　夜宿郁木福地倘徉明月間遐想仙風得五十<lb/>
<pb n="KR4h0053_WYG_061-11b"/>
　　　六字<lb/>
騎氣乗雲事已灰娟娟野月照蒼苔自憐不及壇前石<lb/>
曾遇仙翁躡屐來<lb/>
凄凉風露濕人衣猶自踟躇未忍歸樹影忽來山月轉<lb/>
誤驚鶴翅似輪飛<lb/>
　　　閒居遣懷<lb/>
日暮掩松關悠然謝往還停盃因待月徙倚為看山貧<lb/>
悟道中樂醉偷忙裏閒耳根偏可意風澗響潺湲<lb/>
<pb n="KR4h0053_WYG_061-12a"/>
　　　寂寥<lb/>
睡起和春倚小廊寂廖情緒滿斜陽園林已是花飛急<lb/>
簾幕爭禁燕語忙<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0053_WYG_061-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　江湖小集巻六十一<lb/>
</p>
<p>
</p>
  </div>
</body>
</text>
</TEI>
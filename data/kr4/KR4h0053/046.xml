<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>江湖小集巻四十六</head>
    <p>
<pb n="KR4h0053_WYG_046-1a"/>
欽定四庫全書<lb/>
　江湖小集巻四十六　　　　宋　陳起　編<lb/>
　　朱南杰學吟<lb/>
　　　垂虹亭<lb/>
慿虚蝃蝀逼人寒中有危亭百尺寛天接水腰呈絶景<lb/>
風回帆脚漲狂瀾半篙落日吟將就一抺晴煙畫亦難<lb/>
不是酒杯今日窄直須邀月上欄干<lb/>
　　　舟行過平江<lb/>
<pb n="KR4h0053_WYG_046-1b"/>
蹤跡平生馬少㳺功名外物等虚舟不多飲酒常成醉<lb/>
自在吟詩秪解愁已幸一帆離錫邑更寛兩日到杭州<lb/>
曉來忽見盤門塔疑是西湖大佛頭<lb/>
　　　楓橋灣酒家有楓橋千古壓波光之句用韻以<lb/>
　　　　紀所見<lb/>
楓橋酒味勝官坊隨分紅裙取次粧月照乍圓新氣象<lb/>
僧閑不減舊風光一橋地勢横分水兩岸人家競採桑<lb/>
惟有塔鈴大多管笑人來往自玎璫<lb/>
<pb n="KR4h0053_WYG_046-2a"/>
　　　出嘉興<lb/>
舟出嘉禾五里城僧模山塔互峥嶸酒旗宻比隨風舞<lb/>
漁網横拖漾日晴畫舫貴人帆去稳單衣遊女著來輕<lb/>
山歌已接長河堰到得臨平月又明<lb/>
　　　過長河堰<lb/>
帆指長河風力㣲漁舟箇箇有魚歸一聲水際笛三弄<lb/>
幾處梅邊竹四圍桑伐逺揚蠶事熟花消濃艷栁綿飛<lb/>
西湖只在錢塘外又見孤山梅子肥<lb/>
<pb n="KR4h0053_WYG_046-2b"/>
　　　同劉朋山遊湖邊作<lb/>
誰立西湖造化功峯分南北境相通四時風日絃歌裏<lb/>
兩岸人家圖畫中堤栁送迎忘爾汝棹聲來往自西東<lb/>
風波便作恩波看此樂君王與我同<lb/>
　　　同陳明叔遊湖作<lb/>
四月湖邊冷若秋先賢堂下繫扁舟山頭積翠來新意<lb/>
波面飄紅憶舊遊無奈楊花欺倦客已多荷葉䕶輕鷗<lb/>
堤邊誰道春歸了猶有一聲黄栗留<lb/>
<pb n="KR4h0053_WYG_046-3a"/>
　　　和吳<graphic n="KR3531" url="https://raw.githubusercontent.com/kanripo/KR-Gaiji/master/images/KR3531.png" mimeType="image/png"/>
                    <graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>韻<lb/>
春回筆底露潛機為怯髙吟且遯肥又見牛鞭春到日<lb/>
羞披鶉結舊來衣雪隨著處分單厚梅不闗人自宻稀<lb/>
歸計商量今始定樂哉心事看雲飛<lb/>
　　　春日呈<graphic n="KR3531" url="https://raw.githubusercontent.com/kanripo/KR-Gaiji/master/images/KR3531.png" mimeType="image/png"/>
                    <graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
朝來慚愧又逢春總把官身换客身堤栁未歸新氣象<lb/>
牕梅猶帶舊精神村居牢落誰沽我吏醉清閒却笑人<lb/>
打叠故書排日去一樽隨意踏芳塵<lb/>
<pb n="KR4h0053_WYG_046-3b"/>
南園不與昔時同綿亘規模十里通萬石倚山如踞虎<lb/>
一亭跨水似垂虹虚堂舊占梅邊月曲徑新添竹外風<lb/>
詩料滿前吟不盡主人樽酒未應空<lb/>
　　　夀實齋侍郎王先生<lb/>
崧髙維嶽誦生申整頓乾坤屬舊臣天下安危闗出處<lb/>
性中存養自真純便歸紫槖酬公論已草黄麻授正人<lb/>
天為皇家錫難老願將霖雨福斯民<lb/>
　　　七夕呈坐間諸友時留平江宿和靖書院次日<lb/>
<pb n="KR4h0053_WYG_046-4a"/>
葉已鳴秋夜漸長年年織女會牛郎龍梭暫歇七襄駕<lb/>
雲袖輕飄百和香輸我晚涼和露飲任渠明發渡河忙<lb/>
要知工巧元無用樂得身閑拙不妨<lb/>
　　　和吳梅庵同登白龍對月韻<lb/>
秋容滿目帶㣲寒帆稳蘭舟駕碧瀾照我湖光天共色<lb/>
襲人花氣露初乾笑談紅袖日中舞驚動蒼龍水底蟠<lb/>
最是一清無著處却慚狼藉草杯盤<lb/>
　　　餞徐衍道知縣<lb/>
<pb n="KR4h0053_WYG_046-4b"/>
事業文章屬當家刃游餘地宰金沙挽回凶嵗作豐稔<lb/>
安集流民歎絶嗟兩載秋霜㓕盜賊一犁春雨沃桑麻<lb/>
寛民實急言難盡勝種河陽滿縣花<lb/>
　　　饑海鹽史後樂<lb/>
秦溪邑大號難治後樂三年以徳為海濶有樓還舊觀<lb/>
堂深無日不新詩虚舟秪載來時物實惠常教去後思<lb/>
相業真傳公不忝蒼生況是望霖時<lb/>
　　　朱知鎮戎服警盜不憚雪夜酒庫在鎮外不得<lb/>
<pb n="KR4h0053_WYG_046-5a"/>
　　　　與戲呈<lb/>
戎裝元不礙儒冠盜賊潛窺膽自寒金鼓聲聞三里外<lb/>
旌旗影庇四民安肯從叶力多君子愧不同盟是酒官<lb/>
和氣醸成年可卜曉來喜見雪漫漫<lb/>
　　　除夜懐劉朋山為坑司幹官<hi>丁未</hi>
決脚糟丘又一春嵗除牢落頗闗情誰家不换桃符句<lb/>
比屋相聞竹爆聲舊友未知能鑄冶新年宜入孰陶成<lb/>
來朝無甚人交往樂得齁齁睡到明<lb/>
<pb n="KR4h0053_WYG_046-5b"/>
　　　夜坐書懐<lb/>
挑燈㸔徹後村詩忽爾憧憧有所思不待人言已知錯<lb/>
要知分定盍如斯但求甘㫖安無事浪説榮華自有時<lb/>
倒指新篘當已熟且煨閩芋一中之<lb/>
　　　曉發嘉興府<lb/>
曉發嘉興府人家門未開閘闗船側過水漲堰平推濃<lb/>
緑暗官栁肥紅綻野梅城中簫鼔發知是使君回<lb/>
　　　舟過吳江縣<lb/>
<pb n="KR4h0053_WYG_046-6a"/>
寺滿吳江縣鐘聲兩岸分買魚嫌少室沽酒欠文君平<lb/>
地橋邊浪無心嶺外雲篙人添徳色為䇿過湖勲<lb/>
　　　泊崇徳<lb/>
堰未抵長湖先從古縣過詩舟尋舊岸酒市鬻新歌傍<lb/>
水人家宻依山僧寺多夷猶觀未足無奈月明何<lb/>
　　　東新橋值雪<lb/>
間闗入帝鄉飛雪斷羈腸天地皆明白山川忽老蒼栁<lb/>
眉遮舊影梅額上新粧客裏急先務湖邊問短航<lb/>
<pb n="KR4h0053_WYG_046-6b"/>
　　　甲辰入京春深猶雪和吳<graphic n="KR3531" url="https://raw.githubusercontent.com/kanripo/KR-Gaiji/master/images/KR3531.png" mimeType="image/png"/>
                    <graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>二首<lb/>
歲事客裏過今年秪去年甘貧長寂寂知已孰拳拳花<lb/>
艷卑崇帳江流羨祖鞭家山芳意動野騎盍言還<lb/>
掀髯論時事莫問是邪非緑句池邊得青陽栁外歸夜<lb/>
深嫌薄酒春淺怯單衣門巷雪撩亂低頭且掩扉<lb/>
　　　富民犯米四十字以喻之<lb/>
彼此有人心人心即訟庭初無深利害倒自費調停私<lb/>
意生荆棘公家有典刑落便宜是益座右可刋銘<lb/>
<pb n="KR4h0053_WYG_046-7a"/>
　　　孤山觀梅<lb/>
費盡年年造化功精神全在雪霜中一枝映帶窻前月<lb/>
消得逋仙作主翁<lb/>
　　　陳梅隱求詩<lb/>
早嵗走江湖那堪又嵗除隱梅非活計行李盍寧居自<lb/>
有珠璣集不㩦朝貴書酬君無好語索笑謾躊蹰<lb/>
　　　林竹翁求跋<lb/>
何物耐交情林翁竹借名霜嚴不改操風勁鎮長清袖<lb/>
<pb n="KR4h0053_WYG_046-7b"/>
裏森珠玉胸中富甲兵江湖莫相笑已播逸民聲<lb/>
　　　書考<hi>戊申春</hi>
人説宦途好元來是險途不親真利害難話細工夫下<lb/>
考初書一中心有愧無官卑何展布三載且糊塗<lb/>
　　　劉直孺示拙逸詩編且命著語<lb/>
拙是愚中來逸與怠相比限界固分明差忒亦容易人<lb/>
心自有機天下本無事更參大學章終始一誠意<lb/>
　　　尹樓岩久留華亭<lb/>
<pb n="KR4h0053_WYG_046-8a"/>
風雷昨夜掲窻紗未信樓岩不憶家和靖山頭春到了<lb/>
莫因尋鶴負梅花<lb/>
　　　攝事華亭歸舟口占<lb/>
挈來司市正花時補陋支傾費品題顧影自慚身是客<lb/>
片帆又逐曉風西<lb/>
　　　延陵道中即事三絶<lb/>
筍輿取道自吳干東作村村喜一般已拜勸農田畯賜<lb/>
舊租何似放令寛<lb/>
<pb n="KR4h0053_WYG_046-8b"/>
人家宻簇近溪旁舊袂青裙競採桑相喚相呼相歎息<lb/>
蠒絲嵗嵗為官忙<lb/>
小立青帘賣酒家味雖薄薄勝空茶今年春滿疎籬外<lb/>
數朶輕紅出杏花<lb/>
　　　題吳梅庵和靖索句圖<lb/>
童寒鶴冷雪霏霏正是先生得句時一段孤清圖不盡<lb/>
梅花從此厭人詩<lb/>
　　　入京<lb/>
<pb n="KR4h0053_WYG_046-9a"/>
客懐醉殺也醒醒昨夜思家夢幾驚道阻且長無信息<lb/>
只將喜鵲驗安平<lb/>
　　　横林遇雨<lb/>
斷當篙師到錫山片雲厄我竹林間短篷展轉渾無寐<lb/>
秪聴郵鈴去復還<lb/>
雨濕桅竿風颭帆不禁篷漏滴衣單蒼頭更説無眠處<lb/>
始信人生行路難<lb/>
　　　自庫入鎮十二里皆山徑邢侯以馬相招道間<lb/>
<pb n="KR4h0053_WYG_046-9b"/>
　　　　口占問梅<lb/>
蹇驢突兀萬山間欲雨還晴雪又慳一路梅花尋不見<lb/>
多應開向小溪灣<lb/>
　　　　豈敢言詩聊以紀時固不止是録其可以示<lb/>
　　　　人者淳祐戊申中和節南杰書於澉川酒邊<lb/>
　<lb/>
　<lb/>
　江湖小集巻四十六<lb/>
</p>
<p>
</p>
  </div>
</body>
</text>
</TEI>
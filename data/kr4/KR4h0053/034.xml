<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>江湖小集巻三十四</head>
    <p>
<pb n="KR4h0053_WYG_034-1a"/>
欽定四庫全書<lb/>
　江湖小集巻三十四　　　　宋　陳起　編<lb/>
　　陳必復山居存稿<lb/>
　余愛晚唐諸子其詩清深閑雅如幽人野士冲澹自<lb/>
　賞要皆自成一家及讀少陵先生集然後知晚唐諸<lb/>
　子之詩盡在是矣所謂詩之集大成者也不佞三熏<lb/>
　三沐敬以先生爲法雖夫子之道不可階而升然鑚<lb/>
　堅仰高不敢不由是乎勉姑裒存作筆之是編將以<lb/>
<pb n="KR4h0053_WYG_034-1b"/>
　求印於運詞林之斤者非曰自眩云爾是爲山居存<lb/>
　藁閩人陳必復无咎書於葯房吟所<lb/>
　　　山居<lb/>
接砌斜通徑縁籬矮結牆地卑蝸篆壁山暖蜜分房過<lb/>
雨林亭静落花春晝長幽居差省事猶有課詩忙<lb/>
　　　領客㳺聞人氏省庵園<lb/>
半夜雨方住一春晴不常倚欄聽鳥語開户納花香庭<lb/>
暮竹隂净池風水氣凉幾畨吟未稳歩月細平章<lb/>
<pb n="KR4h0053_WYG_034-2a"/>
　　　搆得<lb/>
搆得數簷椽閒身與静便半簾花影碎一樹鳥聲圓吟<lb/>
苦瘦於舊春寒多似前閉門無客過心事付琴邊<lb/>
　　　百五節<lb/>
獨遊苦無侣偶歩到前川春水緑於染山花紅欲然冷<lb/>
煙寒食月小雨浴蠶天此去嬉㳺少風光又一年<lb/>
　　　贈林尚仁自號端隱<lb/>
谿邊著吟屋亦足老生涯洗硯渾池水敲棋落案花客<lb/>
<pb n="KR4h0053_WYG_034-2b"/>
來多載酒童去自煎茶愛爾丰標異逢人滿口誇<lb/>
　　　舟中得催字<lb/>
出郭少晴日春隂欲釀梅岸痕新雨過島色曉雲開數<lb/>
鳥煙中落一帆天外來谿行正如畫頻報長年催<lb/>
　　　客枕<lb/>
客枕偏饒睡春歸尚擁綿屋深燈易暈漏短夢難圓棲<lb/>
鳥警凉夜閙蛙喧雨天一聲桑櫓過何處上谿船<lb/>
　　　歸自德清<lb/>
<pb n="KR4h0053_WYG_034-3a"/>
午隂雲弄日水漲浪侵磯小巷漁舟聚深村酒户稀牛<lb/>
閑童自睡蠶熟客方歸隔岸人家近繅聲出翠㣲<lb/>
　　　㳺前谿西庵<lb/>
為愛僧居雅時來扣野扉沼清魚可數軒静客忘歸脩<lb/>
竹負牆立幽禽背水飛道人差不俗洗耳聽絃徽<lb/>
　　　贈張駉自號牧隱<lb/>
乍見語相合苦吟心更親老於琴得趣隱與牧為隣一<lb/>
夜簷花雨十年江樹春所交半湖海恨晚識斯人<lb/>
<pb n="KR4h0053_WYG_034-3b"/>
　　　東野故居<lb/>
先生高隱地遺跡尚堪尋出郭秪疑近入村還覺深秋<lb/>
光淡平野暝色帶遥岑幾度祠邊過詩成不敢吟<lb/>
　　　響應寺<lb/>
歩屧窮幽討扶笻上碧尖山高秋易瘦瀑小雨方添寺<lb/>
老僧單少潭深廟祀嚴平生丘壑志愛此結茒檐<lb/>
　　　宿龍山精舍<lb/>
偶貪禪宇静襆被到深林夜榻僧同話寒簷客自吟忩<lb/>
<pb n="KR4h0053_WYG_034-4a"/>
明疑積雪樹黑怪常隂猶恨匆匆出丁寧約重尋<lb/>
　　　僧房<lb/>
結廬脩竹裏身外世縁輕滑几浄如拭小忩低更明夜<lb/>
深留佛火人静聽鐘聲共撥爐火坐跏趺對短檠<lb/>
　　　山中書事<lb/>
天氣如春盎連朝未有霜數蟬嘶老木一鳥渡寒塘風<lb/>
竹冩晴影水花臨曉妝静中觀物化此意等羲皇<lb/>
　　　曉歩<lb/>
<pb n="KR4h0053_WYG_034-4b"/>
清曉歩幽逕庭蕪帶緑莎籬根惟有菊池面已無荷高<lb/>
樹蟬聲急逺山寒色多小忩風日轉便覺似春和<lb/>
　　　呉江道中<lb/>
葉老蠶登箔泥肥燕葺巢曉風帆腹飽夜雨柂梢高久<lb/>
客交㳺少一春行役勞短篷終日坐煮茗讀離騷<lb/>
　　　和客用韻<lb/>
麥風翻蝶夢花露濕蜂巢水濶浪痕帖雨晴雲氣高酒<lb/>
功書下下詩料辦勞勞擬喚三高起豪吟些楚騷<lb/>
<pb n="KR4h0053_WYG_034-5a"/>
　　　舟行崇德<lb/>
落日掛征帆西風客袂單燈明村店近船重水程寛蘆<lb/>
蓼作秋意汀洲生晚寒鐘聲煙外寺山色夢中看<lb/>
　　　嘉禾境上<lb/>
聨疇岡勢斷缺岸浪痕垂野店茒柴酒人家槿樹籬逆<lb/>
風魚上少連雨稻開遲客路秋偏好歸程盡是詩<lb/>
　　　寄石泉雲間明府叔<lb/>
容易成離索臨分重忍言夜船楊栁岸曉枕荻花村山<lb/>
<pb n="KR4h0053_WYG_034-5b"/>
雨斷雲脚谿風生浪痕懸知自公退懐抱欠同論<lb/>
異政人能説新吟客為傳一官清似水萬事信於天養<lb/>
鶴分厨料収書出俸錢晝庭少公事閉閣抱琴眠<lb/>
卧念相從樂杜門岑寂中曙忩報晴色寒葉語秋風别<lb/>
去詩難稳愁來酒易空相看才數驛好爲寄書筒<lb/>
　　　席上和林端隱韻<lb/>
雲壓簷花重谿禽濕不飛烟林生暝色雨砌上苔衣暮<lb/>
鼓深村急踈鐘逺自㣲吟忩得新句冩向錦嚢歸<lb/>
<pb n="KR4h0053_WYG_034-6a"/>
　　　梅花<lb/>
瘦得氷肌骨亦清詩人於爾獨關情孤高不愛塵埃涴<lb/>
潔白猶嫌縞練輕天下有花皆北面歳寒惟雪可同盟<lb/>
當時只欠靈均識不與離騷冩姓名<lb/>
　　　防風氏廟<lb/>
一去歸期不復聞故鄉目斷㑹稽雲烏江空墮將軍淚<lb/>
蜀國曽招望帝魂兩壁衣冠存古貌十年城郭説邦君<lb/>
遺民尚指専車骨老樹槎牙枕廟門<lb/>
<pb n="KR4h0053_WYG_034-6b"/>
　　　偶成<lb/>
遶屋栽梅亦可人最憐夏月緑隂清前村雨過山如洗<lb/>
深徑風來竹自鳴滌硯不嫌池水冷冩書愛傍午忩明<lb/>
近吟未許人知得且向梅邊隱姓名<lb/>
　　　舟中效東坡用韻<lb/>
㡳事京塵踏軟紅又隨征棹過呉淞人家半在桑柘住<lb/>
春水忽迷蘆葦叢赤蟹白魚今稍稍紅櫻紫笋已匆匆<lb/>
船忩盡日看山色多少好山供眼中<lb/>
<pb n="KR4h0053_WYG_034-7a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0053_WYG_034-7b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　江湖小集巻三十四<lb/>
</p>
<p>
</p>
  </div>
</body>
</text>
</TEI>
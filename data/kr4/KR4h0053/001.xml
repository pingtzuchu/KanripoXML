<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>江湖小集巻一</head>
    <p>
<pb n="KR4h0053_WYG_001-1a"/>
欽定四庫全書<lb/>
　江湖小集巻一　　　　　　宋　陳起　編<lb/>
　　洪邁野處類稿<lb/>
　余自束髮即喜學詩然隨作隨棄初不留意也甲戌<lb/>
　之春家居卧病因復作詩若干首以自當緩憂之一<lb/>
　物昔人所謂内壹鬱外揚為聲音者是也遂取曩時<lb/>
　所存而未棄者録為野處類稿二巻鄱陽容齋洪邁<lb/>
　自序<lb/>
<pb n="KR4h0053_WYG_001-1b"/>
　　　秋日漫興二首<lb/>
江湖乆客日思家坐覺㣲霜上鬢華節序又催秋後雁<lb/>
風光爭發雨前花倦遊已夢莊生蝶不飲何憂廣客蛇<lb/>
怪底朝來衣袖薄一川白露下蒹葭<lb/>
一夕西風木葉飛畫梁落月淡餘輝銀燈夜照還家夢<lb/>
金剪親裁寄逺衣霜信早隨新雁至素書深訝故人稀<lb/>
無因為謝東曹掾鱸熟蓴香莫便歸<lb/>
　　　庚戌正月十四日同友人丁晉年王蔚之謁普<lb/>
<pb n="KR4h0053_WYG_001-2a"/>
　　　　照塔<lb/>
孤墖騖霄漢晴影金碧眩重來得寓目歸枕尾殘汴緬<lb/>
懐何姓人哀禱傾淮甸是身如皎月有水著處現彈指<lb/>
徧大千何止數鄉縣惟應因縁地聊爾共流轉顛危悔<lb/>
靳馬善涉悟覓扇君看悔與悟只在一轉眄至人獨何<lb/>
心示此禍福變當知夙縁定莫作邪道見哀哉衆生愚<lb/>
積惡稔天遣云何一朝急賴此香火薦我來適燈夕寳<lb/>
蠟明邃殿還揩客眼塵重覩浮屠面朝來墖上鈴告我<lb/>
<pb n="KR4h0053_WYG_001-2b"/>
風色便平淮一囘首岸容失葱蒨<lb/>
　　　曉過吳縣<lb/>
舟行有嚴程越國常曉發雙櫓兀殘夢起坐窺落月人<lb/>
家岸野水霧雨籠邃闥遙憐瑣忩人欹枕聽嘔軋<lb/>
　　　陪餘杭張無隅先生飲<lb/>
先生結屋在人境門巷蕭蕭作冰冷紛紛入眼不入意<lb/>
坐客千言不相領叩關聞我倒屣迎重解舊榻塵埃生<lb/>
向來妙處乆不吐一挽天漢崑崙傾共說别來經世事<lb/>
<pb n="KR4h0053_WYG_001-3a"/>
我言所向皆兒戲胸中磈礧不用澆便有清愁說無地<lb/>
士林師範六千翁先生合在伯仲中願言終賜指歸處<lb/>
為君敬作曾南豐<lb/>
　　　於潛道中<lb/>
山行厭犖确理策扶欹危緑野三兩家一息知可期冉<lb/>
冉青林端炊烟裊晴暉其民豐且樂恐是太古遺那知<lb/>
都邑間百索困鞭笞繁華今何有半作道旁羸<lb/>
　　　度芙蓉嶺<lb/>
<pb n="KR4h0053_WYG_001-3b"/>
幽泉端為誰放溜雜琴筑山深春未老泛泛浪蕊馥娟<lb/>
娟菖蒲花可玩不可觸靈根盤翠崖老作蛇蚓蹙褰裳<lb/>
踏下流濯此塵土足何當餌香節淨洗心眼肉餘功到<lb/>
方書萬巻不再讀晚歲窮名山靈苖縱穿斸<lb/>
　　　信州禪月臺上<lb/>
玉峰㸃寥廓霄漢疑可梯玉水環城隂灧灎方拍隄層<lb/>
臺擅二美吾策一時攜何當蠟吾屐更欲照以犀塵勞<lb/>
不相赦竟類窮途迷我生麋鹿耳不羨駕駱驪向來丘<lb/>
<pb n="KR4h0053_WYG_001-4a"/>
壑懐語發人所詆長安黑頭公玉勒朝金閨山林出戲<lb/>
言廣已無端倪誰收遮日手歸把耕雨犁紛紛塵土中<lb/>
等是舞甕雞頗聞山水間幽子飯藿藜行當踐此語絶<lb/>
境同攀躋<lb/>
　　　送渾師住妙香寺元住雲溪<lb/>
道人捨幽居誰管溪上雲此身自雲耳遑暇南北分頗<lb/>
聞妙香山天花雨繽紛宴坐丈室間厯亂舊衲紋山前<lb/>
路悠悠山後水沄沄應觀川途客念我奔走勤豈無香<lb/>
<pb n="KR4h0053_WYG_001-4b"/>
火縁他年徃相羣飽食跛鐺飯稀摘幽澗芹當令桃花<lb/>
臺白社掩前薫<lb/>
　　　坐睡<lb/>
坐乆睡屢兀手失未了書清風脫然至心醒得我娛起<lb/>
看孤隟光了不移錙銖云何短夢中萬境生須臾嗟彼<lb/>
市朝子百巧營其軀安知非夢役過眼滅無餘至人有<lb/>
達觀那與世賢愚不須無言子同上崑崙墟<lb/>
　　　游山光寺<lb/>
<pb n="KR4h0053_WYG_001-5a"/>
寺藏兩山腹路轉百步隂登髙試病脚掬冷清煩襟敗<lb/>
壁龕石刻嵗月不可尋惟應查公石俛仰閲古今屋古<lb/>
囷枝挂摧頽力難任何當咄嗟辦嗣彼鐘梵音興衰豈<lb/>
關吾得酒且滿斟歸路有溪月攬之醒吾心<lb/>
　　　送建州徐生<lb/>
人羈天地間誰非一浮萍泛然偶相值便有離合情君<lb/>
家武夷下歸路塵眼明我生愛山者夢寐秀色横秋風<lb/>
送客去把手更心傾亦逢山中人為我寄此聲<lb/>
<pb n="KR4h0053_WYG_001-5b"/>
　　　贈覺師<lb/>
覺師儒門秀脫屣世故早那知軒冕味夙悟心已槁唯<lb/>
餘章句習心境時相惱如人生於齊而即楚鄉老雖遭<lb/>
楚人咻㣲音或清好固無益生死亦未妨至道家山亦<lb/>
何有骯髒衣間窖叢林選佛塲一擲想盆倒云何慰故<lb/>
居俛仰待華皓他年空手歸子語我為老幸分曹溪水<lb/>
萬刼付一澡<lb/>
　　　休寧村落間有竒石如彈子渦所出宜養石菖<lb/>
<pb n="KR4h0053_WYG_001-6a"/>
　　　　蒲程得藻許以饋我以詩督之<lb/>
君家緑溪上岸曲溪成渦渦間石無數水蹙相盪摩誰<lb/>
嘗掬而戲一一印指螺我欲徃取之擁此菖蒲窠石罌<lb/>
注新汲幽姿發清哦夫子許餉我徃督書已多願言速<lb/>
寄與起此泉石疴<lb/>
　　　效淵明<lb/>
人生本無事況我麋鹿姿一墮世網中永與林壑辭此<lb/>
行獨何事豈不為寒饑弱嵗慕古人頗覺世好卑那知<lb/>
<pb n="KR4h0053_WYG_001-6b"/>
齒髪邁終然此心違春風到山澤魚鳥亦知時我行何<lb/>
日休流目瞻長岐且用陶翁言一觴聊可揮<lb/>
　　　酬馮退翁見示之什<lb/>
我家大江左江水日夜東遥瞻發源處乃在西南窮相<lb/>
望邈異境正北一水通故令我與子迹逺心自同我生<lb/>
寡所諧强顔紅塵中倦飛矯歸翮饑吟咽寒蛩獨欣得<lb/>
君子萬慮一笑空時時出秀句醒我如風松當知山澤<lb/>
癯不鄙犀角豐彈冠實伊始此生各飛篷卜鄰固未必<lb/>
<pb n="KR4h0053_WYG_001-7a"/>
即事聊從容<lb/>
　　　戲答吳汝能<lb/>
我生苦中狹與世枘鑿乖平生素心人耿耿不滿懐汝<lb/>
能伯始後游世如嬰孩相逢握手語便作塤箎諧時時<lb/>
笑謂我如子患未涯執古以規今求合誠難哉涉世幸<lb/>
未逺子車尚可囘我介足怨忌君通絶嫌猜不見山巨<lb/>
源雍容居鼎台不見嵇中散絶交自可哀賢愚心自了<lb/>
短韻共一咍<lb/>
<pb n="KR4h0053_WYG_001-7b"/>
　　　謁吳公路許借論衡復留一日戲作<lb/>
幽獨不自得駕言欵齋廬殷勤主人情投轄恐囘車轄<lb/>
亦不須投此去將焉如唯憂酒錢盡使我詩腸枯會合<lb/>
曽幾何可復自作疎更當留一夕帳中搜異書<lb/>
　　　新秋<lb/>
幽人無與娛耳冷百不聞新米熟未知但覺市酒醇滄<lb/>
洲散秋色山水逾清新一醉不忍獨念我存故人<lb/>
　　　道中得雨<lb/>
<pb n="KR4h0053_WYG_001-8a"/>
我行野田間吁嗟連數村千山收宿雨溪作黄梅渾漸<lb/>
看風葉底一洗龜坼痕餘功被行客稍壓旱塵昏<lb/>
　　　道中<lb/>
驕陽乆自殺一雨蕩龜坼田夫夢亦好翻隴已幽咽朝<lb/>
來喜相語一飽心已決翻翻風葉亂嫋嫋露芒白去年<lb/>
禾欲秀積潦滿秋澤今年豈堪旱束手就溝壑我生拙<lb/>
謀口藜藿甘如蜜向來真過計憂民豈吾職赤子天可<lb/>
憐嗟人獨何力何須事兒戲合沓來賀客稍欣新稻熟<lb/>
<pb n="KR4h0053_WYG_001-8b"/>
社酒行可覓當同扶路翁醉歸舞南陌<lb/>
　　　陳伯辨為張氏<lb/>
前年溪上秋風時主人酒熟烹黄雞歸來醉倒睡便著<lb/>
父老喚起牛羊蹊此生一醉寧易得未辨身為貴人客<lb/>
征西將軍爾何人那用尊前驚墮幘朅來閩越再經秋<lb/>
聞道軒名涎已流懸知得酒推不去此客有轄不須投<lb/>
今我正為奔走役空想題詩滿高壁若逢落魄姓囘人<lb/>
為問何時定相覓<lb/>
<pb n="KR4h0053_WYG_001-9a"/>
　　　書忩對月<lb/>
天公自厭雨一夕開寒晴霜風淨曠野鴻落有餘聲饑<lb/>
鴉得林靜霽月縈忩生熨開睡眼色一洗空花横故人<lb/>
千里餘壺濁誰與傾遥知勸影杯共此通夕情今冬有<lb/>
竒事三見飛玉英明年溪上路誰餉雨中耕<lb/>
　　　宿野人家<lb/>
夢裡滄波摇一葉覺來正受肩輿兀人家一宿晚可投<lb/>
新席槁梧香更滑霜前䆉稏收百畝稚子新能收鵞鴨<lb/>
<pb n="KR4h0053_WYG_001-9b"/>
我生本是个中人挾策乆矣猶能說<lb/>
　　　度石棟嶺<lb/>
我行欲安適策馬踰山樊谷深不可瞬危磴爭猱猿坡<lb/>
陀兩山間寂厯三家村茒簷青裙婦蓬髪薪烟昏<graphic n="KR1201" url="https://raw.githubusercontent.com/kanripo/KR-Gaiji/master/images/KR1201.png" mimeType="image/png"/>冷<lb/>
那可飲分我一掬温郎樵晚未歸客至不與言不奉沙<lb/>
頭巵肯投栁下門作詩配國風行者式其藩<lb/>
　　　用退之韻賦新霽<lb/>
春深窘幽步苔上屐痕少新晴一褰衣緑葉藏啼鳥方<lb/>
<pb n="KR4h0053_WYG_001-10a"/>
塘豔宿漲古鏡窺清曉華顛忽自笑綵羽墮驚矯瞻言<lb/>
雲中耕縹緲穹脊繞歸把東皋犂此念何日了<lb/>
　　　送金確然歸弋陽<lb/>
昔我雲溪居送子雲溪濆重來問何時笑指溪上雲一<lb/>
别四周星坐此世故紛衰顔兩非昔華髪粲可耘我纒<lb/>
風樹悲終日無一欣子乃水菽憂尚此奔走勤對床語<lb/>
未終懸知便離分霜風吹客袂别意如絲棼子歸葛陂<lb/>
上去路接鄉枌歸夢尚隨子何當歎離羣<lb/>
<pb n="KR4h0053_WYG_001-10b"/>
　　　至日建州會詹士元<lb/>
嗟予生百憂佳節過倥偬客愁隨綫增歸思與灰動當<lb/>
年從子日未覺百慮重高堂繞床呼一擲有餘勇那知<lb/>
客天涯相對寒骨聳嵗月曾幾何鬢絲今種種忍饑山<lb/>
藥煮附煖地爐擁深藏斷還徃衰病脫拜拱興言望鄉<lb/>
關雲物方鬱滃空餘相屬意盃酒乆不捧<lb/>
　　　用前韻答翁子靜<lb/>
客心既岑寂節物亦倥偬幽籬菊初暗深壑梅已動古<lb/>
<pb n="KR4h0053_WYG_001-11a"/>
人傲尺璧顧謂寸隂重欲從夫子游掣肘愧不勇松高<lb/>
節磊砢鶴老格清聳當知山澤臞誰羨將相種一官繋<lb/>
人間叢書以自擁㣲言聞緒餘三嘆手輒拱青天本寥<lb/>
濶不受雲霧滃願言瞻清明茗椀不辭捧<lb/>
　　　㣲雨<lb/>
端居身百憂況乃病貧俱天公頗相哀雨我蔬葯區曉<lb/>
晴新青勻日薄生意蘇衛生固未必一飽行可圖故園<lb/>
天一涯茅荆誰為鉏崢嶸嵗云晚此念當何如<lb/>
<pb n="KR4h0053_WYG_001-11b"/>
　　　寄題叔父池亭<lb/>
一壑乆藏勝數椽忽開亭方塘䕃瓦影淨見魴鯉行主<lb/>
人有嘉招轉柁失高城不知幾摇兀杙舟上崢嶸尊酒<lb/>
酌芳緑園蔬煮柔青翩翩射鴨弓一笑翻綵翎那知海<lb/>
陬姪斗粟忘歸耕餘生信萍梗歸夢識林坰漲水有囘<lb/>
波故鄉豈無情一醉會有日因之濯塵纓<lb/>
　　　贈謝彦翔建安人九嵗異人與藥至今不食建<lb/>
　　　　安有梅子真升仙處<lb/>
<pb n="KR4h0053_WYG_001-12a"/>
我本世味薄于田足自營年來荆棘盡稍有梨棗萌但<lb/>
恐骨相凡未敢希長生陳留達人後未齓犀角盈舊遊<lb/>
記三山幽夢徹九清邇來三十年但覺膏粱腥幽尋飯<lb/>
緑髓黙卧誦黄庭顧我塵土中深慰夙心傾仙人吳門<lb/>
卒解后煩寄聲相期朝金闕鶴馭何時征<lb/>
　　　考亭陳國器以家釀餉吾友人卓民表民表以<lb/>
　　　　飲予香味色皆清絶不可名狀因為製名曰<lb/>
　　　　武夷仙露仍賦一首<lb/>
<pb n="KR4h0053_WYG_001-12b"/>
二年飲水閩中村忽見玉醴傾蠻尊涓涓醍醐灌熱腦<lb/>
耿耿沆瀣明朝暾旱塵乆漲城市暗渴夢欲挽江湖吞<lb/>
何人逺致雙鯉信知我來扣羅雀門不須邀月已清絶<lb/>
尚恐熨齒當㣲温要從華池吸真液豈獨𤣥鬂薅愁根<lb/>
㣲茫已識投轄客娬媚似返當罏魂竒功誰續伯倫頌<lb/>
妙意要與淵明論胷中我自有涇渭筆下君已傾崑崙<lb/>
詩成寄與約他日飲君與我空瓶盆<lb/>
　　　乆旱新嵗乃雨<lb/>
<pb n="KR4h0053_WYG_001-13a"/>
髙田土可籭下田不受犁遺蝗憂挿喙況乃麥未齊赤<lb/>
子天所憐溝壑忍見擠雨逐新嵗來停雲忽淒淒莫辭<lb/>
三日霖為作一尺泥汪汪既没膝灎灎仍拍隄漸看蓑<lb/>
笠出笑語喧畛畦我欲與寓目父老同攀躋此身羣萬<lb/>
生擾擾舞甕雞曽亦無幾求脫粟配羮藜永言故隴耕<lb/>
老眼路淒迷好收歛版手鉏耰歸自攜<lb/>
　　　春日與卓民表陳國器步出北郊<lb/>
灼灼桃吐華濯濯栁垂縷芳菲挽人出春力乃如許嗟<lb/>
<pb n="KR4h0053_WYG_001-13b"/>
予閉門客佳節過不數不因可人呼那得幽步舉客如<lb/>
山隂勝詩作斜川語誰言一尊酒妙處合千古歸來讀<lb/>
殘書耿耿霜月苦空餘流落心三嘆非吾土<lb/>
　　　蔬飯<lb/>
蕨拳嬰兒手筍解籜龍蛻薦羞杞菊間采劚烟雨外嗟<lb/>
予飯藜藿咽塞舟泝瀨朝來二美兼一飽良已泰充腸<lb/>
我誠足染指客應嘅平生食肉相蕭瑟何足賴王郎催<lb/>
牛炙韓老憶鯨鱠俠氣信雄夸戲語亦狡獪我師魯顔<lb/>
<pb n="KR4h0053_WYG_001-14a"/>
子陋巷翳蓬艾執瓢不可從一取清泉酹<lb/>
　　　戲贈吳知伯<lb/>
條侯得劇孟吳楚坐可馘我知無能為失此一敵國偉<lb/>
哉竒男子俠氣横八極書生復何者骯髒老筆墨刺口<lb/>
論安危事徃竟何益匹夫嘯空野驚塵一方塞區區空<lb/>
有意浩蕩洗鋒鏑何如吳王孫語輒面浮赤交游得朱<lb/>
亥負販鄙膠鬲腰間鐵絲箭上簇紫塞翮一笴百城摧<lb/>
燕然誓可勒諸公未備知欲薦恨無力明日我過君烹<lb/>
<pb n="KR4h0053_WYG_001-14b"/>
牛呼社客當書游俠傳令子姓名白<lb/>
　　　送僧<lb/>
空中世界紛河沙不知底處為天涯乾坤百億在指掌<lb/>
觸處與子同一家云何猶作去來想千里一跌毫厘差<lb/>
坐令契濶費星紀嶺雲欲寄山川遐撥眉相對此何日<lb/>
丈室淨掃餘天花詩豪辨舌乆投閣萬竅寂厯風無譁<lb/>
為君游戲出三昧妙處那復相聱牙徃將妙響應空谷<lb/>
一任飛錫凌蒼霞<lb/>
<pb n="KR4h0053_WYG_001-15a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0053_WYG_001-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　江湖小集巻一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>江湖小集卷五十四</head>
    <p>
<pb n="KR4h0053_WYG_054-1a"/>
欽定四庫全書<lb/>
　江湖小集卷五十四　　　　宋　陳起　編<lb/>
　　俞桂漁溪乙藳<lb/>
　　　江上<lb/>
江頭雲閣雨栁色與春深船發春風阻誰知客子心<lb/>
　　　居閒<lb/>
富貴人所願貧賤不堪憂自有蘭蕙清非比蕭艾羞功<lb/>
名如露草飄瓦若虚舟千載儻相遇臯夔及伊周苟使<lb/>
<pb n="KR4h0053_WYG_054-1b"/>
窮未達一壑營一邱出處謹吾節斯心已細籌<lb/>
　　　古意<lb/>
無言情脉脉美人乆相隔道阻修且長春草幾番碧鳯<lb/>
釵冷鬢雲鸞鏡輕雲羃昔為比翼鳥今作孤飛翮愁絶<lb/>
寄郎衣腰痩裁宜窄<lb/>
　　　春日即事<lb/>
羲馭舒徐日正遲園林已覺杏花稀半晴半雨春無凖<lb/>
燕怯輕寒不耐飛<lb/>
<pb n="KR4h0053_WYG_054-2a"/>
薄薄輕輕寒露雨微微颯颯早秋風小舟辦了松江去<lb/>
占取三高作釣翁<lb/>
　　　賞月<lb/>
天淨無一雲地淨無一塵十六月圓滿皎皎白玉輪古<lb/>
今同此月照破世間人夜乆方浴出露坐風滿襟清影<lb/>
入窗户聊足慰我心所欠一樽酒所乏一張琴如此好<lb/>
月色惜乎在海濱癡兒官事了空自疲精神不得賞新<lb/>
月酬酢相與頻今宵詩興動狂吟漁溪民獨對猶復爾<lb/>
<pb n="KR4h0053_WYG_054-2b"/>
况逢親共賓<lb/>
　　　採蓮曲<lb/>
畵艇將歸笑語頻鴛鴦對對起還沉妾心先自懷郎苦<lb/>
怕嚼蓮心苦轉深<lb/>
　　　靈隱<lb/>
囘首得兩年曽入靈隱去一路看不足衣霑松上露白<lb/>
雲來相迎澗泉飛瀑素此景天下無逺勝廬山路<lb/>
　　　種竹<lb/>
<pb n="KR4h0053_WYG_054-3a"/>
門前槐已長庭内草自生所欠園中竹多種渠幾莖此<lb/>
君真可愛非獨王猷情有時吟詠暇入園得閒行所幸<lb/>
筍萌出次第陰可成更使神宇爽漸覺眼界清最是秋<lb/>
雨夜風來<hi>闕</hi>
　　　春暮寄友人<lb/>
日煖棃花雪風吹楊栁綿春踰三月半夢憶十年前詩<lb/>
借鶯聲和書無雁字傳東君還似舊吾鬢嘆皤然<lb/>
　　　即事<lb/>
<pb n="KR4h0053_WYG_054-3b"/>
吹落楊花春事了小池新緑雨添痕育蠶時節寒猶在<lb/>
村落人家半掩門<lb/>
　　　初夏<lb/>
薔薇花已謝芍藥擬下坡午陰有嘉樹景序猶清和日<lb/>
得詩篇詠門無俗客過笋胎今歳少荷葉小池多春去<lb/>
餘旬日夏雲已嵳峩吾年嗟老矣身事笑蹉跎但欲卧<lb/>
白石幽巖捫青蘿已與心料理不必問如何<lb/>
　　　次下竺僧韻<lb/>
<pb n="KR4h0053_WYG_054-4a"/>
朝市軟紅塵山林氣味深放懷隨野鶴過耳任春禽石<lb/>
澗鳴泉玉松釵墜日陰隱居無箇事存養讀書心<lb/>
　　　江上<lb/>
小雨纔収日漸斜酒旗挿處兩三家江頭粧㸃秋來景<lb/>
半是蘆花半蓼花<lb/>
　　　秋日<lb/>
芙蓉未折桂香浮落日西風雁過樓一雨空階深夜滴<lb/>
十分秋是十分愁<lb/>
<pb n="KR4h0053_WYG_054-4b"/>
　　　偶成<lb/>
吹來一葉報秋知玉露金風正及時戴了涼巾披野服<lb/>
桂花香裏看唐詩<lb/>
　　　秋行唫<lb/>
西風𦂳兮葉脫枝寒露瀼兮菊繞籬蘆花白兮蓼滿湄<lb/>
雁聲急兮蛩轉悲樂吾淛兮殊興思况東淮兮落逺陲<lb/>
朝氣肅兮夜漏遲暮雲黯兮山色衰紛紛眯目黄埃吹<lb/>
艱關千里徒驅馳窮猿投林任所之膏粱諸公那得知<lb/>
<pb n="KR4h0053_WYG_054-5a"/>
從今休被微官縛未若琴歌詩酒樂豈無手足懷我情<lb/>
當念行人多寂寞<lb/>
　　　習氣<lb/>
習氣於詩却未除儘教人笑治生踈功夫若到窮吟地<lb/>
雖是居貧富不如<lb/>
　　　即事<lb/>
暑赫綀襟汗欲流倩誰喚得一天秋無人共訂吟邊句<lb/>
獨有蟬聲呌樹頭<lb/>
<pb n="KR4h0053_WYG_054-5b"/>
　　　平湖<lb/>
平湖一景堪圖畵舟子烟波去復歸舊日元真無覔處<lb/>
西山長見鷺鷥飛<lb/>
　　　半塘<lb/>
因訪雲巖過半塘清明時候野花香小舟趂雨衝風去<lb/>
不及尋僧到上方<lb/>
　　　送人至松江<lb/>
西風蕭瑟入船窗送客離愁酒滿缸要記此時分袂處<lb/>
<pb n="KR4h0053_WYG_054-6a"/>
暮烟細雨過松江<lb/>
　　　雨後<lb/>
雨後新晴日轉西桑間猶有拙鳩啼十分愁意無人管<lb/>
紅蓼黃蘆水滿溪<lb/>
　　　紀愁<lb/>
可笑無詩紀四愁強將歡伯解吾憂夜長明月紗窗冷<lb/>
分得寒蛩一半秋<lb/>
　　　和樂天初夏韻<lb/>
<pb n="KR4h0053_WYG_054-6b"/>
雨脚來山岫溪痕漲岸沙挿旗多酒户掛網盡漁家地<lb/>
出綳兒笋園収菜子花春歸鸎囀嬾風急燕飛斜盃瀉<lb/>
青荷葉甌煎白玉茶孤村流水晚數㸃有歸鴉<lb/>
　　　述已<lb/>
落落功名鬢乆斑重遊京國又何顏早知寸禄榮家晚<lb/>
悔不當初便入山<lb/>
　　　釣臺<lb/>
不愛三公漢禄榮一絲風月許多清只將節義高千古<lb/>
<pb n="KR4h0053_WYG_054-7a"/>
豈釣人間利共名<lb/>
　　　七夕有懷<lb/>
擘釵情緒思悠悠月下穿針嬾傍樓非獨雙星惜離别<lb/>
人間天上一般愁<lb/>
　　　秋夜<lb/>
月華如水淨無塵千里相思總一心絡緯籬邊吟不徹<lb/>
做成秋意十分深<lb/>
　　　賡宋雪巖韻<lb/>
<pb n="KR4h0053_WYG_054-7b"/>
詩與梅花一樣清江湖乆矣熟知名未容便理趨朝計<lb/>
行見相留入幕榮照座精神澄玉宇當官才刄壓金城<lb/>
星郎况是曾知己刮目英游藻鑑明<lb/>
　　　南蹌跧上人之平江<lb/>
青浦相逢恰二年今宵再㑹亦前縁詩囊和月橫挑去<lb/>
穏泛楓橋夜半船<lb/>
　　　夏日遣懷<lb/>
老大今無用吟詩了白頭百年如電影萬事付沙鷗性<lb/>
<pb n="KR4h0053_WYG_054-8a"/>
淡偏宜靜居貧動是愁人情難似舊門外水長流<lb/>
　　　寓歸<lb/>
水激長江浪風傳逺寺鐘宦情秋意薄歸興客愁濃捲<lb/>
箔迎新雁喧籬厭舊蛩何時旋故里載酒挿芙蓉<lb/>
　　　性拙<lb/>
性拙難為巧年來險屢經身閒詩謾賦心靜夢能靈富<lb/>
貴如朝露英雄幾曉星尋思世間事日影過中庭<lb/>
　　　秋日即事<lb/>
<pb n="KR4h0053_WYG_054-8b"/>
宿有騷人興休教世俗知郊墟聊晚眺風月入秋宜愁<lb/>
極惟憑酒囊空却剩詩更長人不睡燈火可親時<lb/>
　　　論詩<lb/>
大道本無體何在文字間易從先天畫詩自聖人删流<lb/>
風傳益逺後作莫可攀推敲誰氏子一字不可閒<lb/>
　<lb/>
　<lb/>
　江湖小集卷五十四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>江湖小集巻四十</head>
    <p>
<pb n="KR4h0053_WYG_040-1a"/>
欽定四庫全書<lb/>
　江湖小集巻四十　　　　　宋　陳起　編<lb/>
　　葉茵順適堂吟稿<lb/>
　　　己酉生日敬次靖節先生擬挽歌辭三首<lb/>
放浪宇宙間世事笑局促駸駸影中人不受時采録奄<lb/>
然長夜歸賫志空山木昔日堂上歡今夕堂下哭哭之<lb/>
欲其生予亦不自覺天道元無私紛紛徒寵辱素心惟<lb/>
坡僊一死萬事足<lb/>
<pb n="KR4h0053_WYG_040-1b"/>
　　　又<lb/>
自古皆有死載歌酬清觴嗟予早失怙艱阻亦備嘗母<lb/>
兮歲六十終古青松傍陟岡慟伯氏忘簪悲孟光後波<lb/>
逐前波同歸溟溟鄉飄風相飛旐轝鐸聲央央<lb/>
　　　又<lb/>
重雲翳蒼柏零露棲白蕭骨肉慕音容慌惚哀空郊肴<lb/>
核班几席椒漿澆岧嶤人歸天已沬<hi>音昧</hi>紙錢懸枯條逝<lb/>
者如此耳暮暮仍朝朝暮暮仍朝朝人兮奈若何未死<lb/>
<pb n="KR4h0053_WYG_040-2a"/>
不能樂既死空有家僮僕幾恩怨交朋幾悲歌若人㑹<lb/>
斯語屬和紛陽阿<lb/>
　　　既次韻或非之作解嘲<lb/>
揆予初度日撫杯擬歌辭衰齡踰五十敢必登者希自<lb/>
傳始遷固誌銘傳牧之諦觀子儼疏直與浮世違靖節<lb/>
百世師汝無輕笑嗤諱之寧免殁不諱達者為假我以<lb/>
耆艾年年續斯詩<lb/>
　　　庚戌生日再擬去歲挽歌辭<lb/>
<pb n="KR4h0053_WYG_040-2b"/>
憶昨歲莫止慨慷生死機擬韻追先哲持為自壽詩成<lb/>
篇示叔季心然口交非詎知不一霜季兮先露晞興思<lb/>
發永歎載言涕肆頥萬化同於盡彭鏗空龎眉日月不<lb/>
我與去去氣力衰且進尊中醁勿作兒女悲殷勤晉鼎<lb/>
心趨前舞萊衣<lb/>
　　　少陵騎蹇驢圖<lb/>
㡌破衣寛骨相寒為花日日醉吟鞍時人秪道題風月<lb/>
後世將詩作史看<lb/>
<pb n="KR4h0053_WYG_040-3a"/>
　　　孟浩然歸南山圖<lb/>
笑指南山躍馬歸明知舉似棄才詩亭前千古標芳姓<lb/>
<hi>襄陽有孟亭</hi>未可窮通論一時<lb/>
　　　李白詩百篇圖<lb/>
長安市上醉如泥旁若無人且賦詩誰識隱然為國計<lb/>
沉香亭畔脱鞾時<lb/>
　　　岑參醉落魄圖<lb/>
醉裏沉思世道危不堪着眼只攢眉空留忠憤聲名在<lb/>
<pb n="KR4h0053_WYG_040-3b"/>
不見招歸舊日詩<lb/>
　　岑著招蜀客歸一篇申明逆順之理抑佞邪之計<lb/>
　　今集中無之事見本集序<lb/>
　　　枕簟入林僻茶𤓰留客遲十韻<lb/>
人人苦炎歊於我覺太甚北户其清凉萬事付一枕<lb/>
叩門真丈夫一揖棄拘檢人物晉風流班坐黄玉簟<lb/>
譚壘爭塵清詩壇傳令急今日有公事俗駕不可入<lb/>
墻外水泠泠水邊木隂隂相遇聊自適兹辰猶竹林<lb/>
<pb n="KR4h0053_WYG_040-4a"/>
同為山澤臞半分漁樵席我不踐斯境誰肯賞茲僻<lb/>
意到景自到榮榮窓下花一張彭澤琴一甌陽羨茶<lb/>
有酒斟酌之歡然成諠譁何必五侯鯖李緑兮香𤓰<lb/>
一㑹良不易載言飜令愁清風有時度白日不可留<lb/>
君顔猶少年我髮不勝幘百歲壘一邱主翁驚是客<lb/>
數面成骨肉子歸將何之長嘯盼天外雲意俱遲遲<lb/>
　　　酒邊次徐靈淵韻<lb/>
柳外緑隂重緑隂生遠風温凉三月後醒醉百年中桑<lb/>
<pb n="KR4h0053_WYG_040-4b"/>
禿吳蠶熟林幽蜀鳥空不祈朝市夢髙卧太湖東<lb/>
　　　過舊相府<lb/>
寂寞相公宅枯楊枕緑波老兵猶自語貴客舊曾過壁<lb/>
暗蛛生網門空爵可羅問他桃與李何處得春多<lb/>
　　　南塘偶成<lb/>
靜向南塘驗物情東風又緑柳邊汀梅花宻㸃殘棊局<lb/>
蝸篆斜題小硯屏浮世虛無春後雪故人零落曉來星<lb/>
逢時且進杯中醁休學懷沙賦獨醒<lb/>
<pb n="KR4h0053_WYG_040-5a"/>
　　　僧房夜坐<lb/>
四十二間廊底客不知春向柳邊深三旬禁足持僧戒<lb/>
終日看書養道心露草帯雲眠野鹿風枝揺月唳幽禽<lb/>
一塵不到爐煙靜自向空寮續近吟<lb/>
　　　旅邸<lb/>
湫隘囂塵不可居<hi>晏子宅左傳</hi>卜諸清曠亦蘧廬<hi>卜諸清曠仲長綂</hi>
雖無傍水梅依竹喜有對樓人讀書工雀一枝聊爾耳<lb/>
戰蝸兩角竟何如西風漸勁未歸去空說張翰憶膾魚<lb/>
<pb n="KR4h0053_WYG_040-5b"/>
<hi>張翰字季鷹翰作去聲非</hi>
　　　記顔<lb/>
五十一年前素昧相逢元是鏡中人他時鶴髮雞皮様<lb/>
却道今畨畫未真<lb/>
　　　身後寄顔<lb/>
生前喜作死規模强把冠裳束幻軀兒軰對人抛好語<lb/>
吾家南極老人圖<lb/>
　　　次韻<lb/>
<pb n="KR4h0053_WYG_040-6a"/>
燕子虛簷教子飛風簾不捲和新詩緑隂滿逕蜻蜓小<lb/>
正是梅黄欲雨時<lb/>
　　　春事<lb/>
春事又如此猶人欲老時綠稠煙外樹白𦂳鬢邊絲天<lb/>
道有還日吾年無返期從今安適境莫放酒杯遲<lb/>
　　　晚春<lb/>
遊事一畨了愁多鎻晝長因思來歲賞未必少年狂野<lb/>
鳥學蠻語岸花浮楚香魚應知我者圉圉到池塘<lb/>
<pb n="KR4h0053_WYG_040-6b"/>
　　　琉璃砲燈中魚<lb/>
頭角未崢嶸潛宫號水晶遊時雖逼窄樂處在圓明有<lb/>
火疑燒尾<hi>魚化龍時雷火燒尾出封氏聞見録</hi>無波可動情一朝開混沌<lb/>
變化趂雷轟<lb/>
　　　贈陳芸居<lb/>
氣貌老成聞見熟江湖指作定南針得書愛與世人讀<lb/>
選句長教野客吟富貴天街分耳目清閒地位當山林<lb/>
料君閱遍興亡事對坐蕭然一片心<lb/>
<pb n="KR4h0053_WYG_040-7a"/>
　　　伯氏墓下<lb/>
敬長于今我獨亡轉頭驚見十飛霜心乎愛矣兄如在<lb/>
陟彼岡兮木已蒼直喜克家猶有子回思療疾苦無方<lb/>
伏波不忍離墳墓<hi>馬援兄卒朞年不離墓所</hi>淚灑歸舟重感傷<lb/>
　　　次逰十洲之一亭韻<hi>慶元</hi>
抵掌論文酒易酣岸巾風外鬢䰐鬖十洲所有今之一<lb/>
七歩而成爾乃三<hi>柳公權應聲成文唐文宗曰子建七步而成爾乃三焉本傳</hi>橋壓<lb/>
平堤波捲緑煙封遠沚草舒藍閒邊得侶評佳境留與<lb/>
<pb n="KR4h0053_WYG_040-7b"/>
他時作美談<lb/>
　　　漁村<lb/>
古柳溪頭枕斷槎横篙掛網幾漁家得魚去換紅蒸米<lb/>
呼子來挑薺菜花<lb/>
　　　蠶婦歎<lb/>
浴蠶纔罷餧蠶忙朝暮蓬頭去採桑辛苦得絲了租稅<lb/>
終年秪着布衣裳<lb/>
　　　機女歎<lb/>
<pb n="KR4h0053_WYG_040-8a"/>
機聲咿軋到天明萬縷千絲織得成售與綺羅人不顧<lb/>
看紗嫌重絹嫌輕<lb/>
　　　廢墓有感<lb/>
軒冕委塵埃今人為古哀百年邱隴廢幾箇子孫來蔓<lb/>
草棲朝露窮猿泣夜臺世間類如此當樂且銜杯<lb/>
　　　掃榻<lb/>
掃搨卧終日香銷百念除不愁渾厭酒無事剩抄書粉<lb/>
淺庭前筍青齊雨後蔬自嫌猶有累添水種金魚<lb/>
<pb n="KR4h0053_WYG_040-8b"/>
　　　風雨<lb/>
昨夜東風急疎窓薦雨入溪南梅正花狼藉隨塵沙皓<lb/>
皓多易汙不得全春華春華能有幾紛紛入桃李時哉<lb/>
小興衰人生猶物理明發簷沈聲烏雀喧新晴老農脫<lb/>
襏襫一犁原上耕<lb/>
　　　投所知<lb/>
中流砥柱一宗臣長把丹衷動玉宸三十四番如此疏<lb/>
百千載後更無人堂留薇藥誰知已路長蕭茅謾得春<lb/>
<pb n="KR4h0053_WYG_040-9a"/>
自是不曾輕出處到頭着着為斯民<lb/>
　　　虎丘<hi>名海湧山晉劔池珉㸃頭石  寺乃  王珣  宅</hi>
心境空時喜地偏杖藜來勘㸃頭禪重門鎻住海心石<lb/>
一劔截開水底天記誰珣珉曾院宇尚傳吳越共山川<lb/>
闌風剩月知人意塔影松聲落坐邊<lb/>
　　　逰園<lb/>
碧琅玕裏幾亭臺萬朶芙蓉照水開可醉可吟尤可卧<lb/>
主人無暇客長來<lb/>
<pb n="KR4h0053_WYG_040-9b"/>
　　　即事<lb/>
去去晴雲送客舟客舟剛把去雲留雲心不定客心亂<lb/>
一陣飛鳬兩岸愁<lb/>
　　　村居<lb/>
數舍茅茨蔟水涯傍簷一樹早梅花年豐便覺村居好<lb/>
竹裏新添賣酒家<lb/>
　　　半塘寺<hi>今州郡占為納苗之地</hi>
寺枕彩雲橋殘碑紀晉朝地平垂塔影林古鎮塘腰夜<lb/>
<pb n="KR4h0053_WYG_040-10a"/>
月松千阜春風柳萬條景多僧住少近覺有塵囂<lb/>
　　　勲業<lb/>
勲業占漁蓑因閑學種荷春秋幾燕壘人世一雞窠雨<lb/>
急溪聲壯堂寛野趣多狂歌狂且醉還感醉時歌<lb/>
　　　夜坐<lb/>
秋院穉凉生看書睡未能扇閒螢撲袂壁破䑕窺燈晚<lb/>
境物華異清宵道氣增鄰家猶不寐席地話豐登<lb/>
　　　偶題<lb/>
<pb n="KR4h0053_WYG_040-10b"/>
曲肱玩味聖賢書識破人間總畏途盛欲對君言所以<lb/>
又應誚我愛之乎百年役役鴈來去一夢昏昏鹿有無<lb/>
堪笑季鷹猶左計求歸何必待蓴鱸<lb/>
　　　偶成<lb/>
醉敲牛角過前村此世應無利禄昏有水可漁田可稼<lb/>
即松而徑竹而門賔朋連屬琴書樂亭榭參差鳥雀喧<lb/>
不假山靈回俗駕㑹心同是一乾坤<lb/>
　　　讀騷<lb/>
<pb n="KR4h0053_WYG_040-11a"/>
舉世昏昏醉未醒獨醒寂寞楚江濵後人愛把離騷讀<lb/>
不道離騷誤後人<lb/>
　　　偶成<lb/>
人間總利名此地此心清雨架筆多潤風櫺琴自聲虛<lb/>
堂回古味逆境見真情脱㡌尋蘄蕈酣眠小太平<lb/>
　　　浮世<lb/>
浮世即浮家書車與釣車夢中行熟境塵外立生涯籬<lb/>
落千絲柳池塘兩部蛙兒曹問農事䆉稏隔田花<lb/>
<pb n="KR4h0053_WYG_040-11b"/>
　　　出城<lb/>
清曉出江城波平覺棹輕煙荷學人老風柳作秋聲歳<lb/>
稔時無事心和物有情客來慵與語苦苦問功名<lb/>
　　　題水竹弟夀山覺庵<lb/>
照隣營墓牧之銘<hi>盧照隣豫營墓銘杜牧之自為墓</hi>一理融明古亦今<lb/>
政為後先同此覺不將生死動其心天教棠棣分春色<lb/>
地接松楸合晝隂自謂老身强健在時時來和夀藏吟<lb/>
　　　酒邊次韻<lb/>
<pb n="KR4h0053_WYG_040-12a"/>
天末星流小似螢因將時事語家庭乆晴未厭田多雨<lb/>
衆醉難教我獨醒梅下有人編野史竹間猶子課羲經<lb/>
晚年喜不為身累閉户何求阮眼青<lb/>
　　　荔枝<lb/>
縐紅紗䕶水晶團驛騎飛來露未乾胡羯垂涎猶不悟<lb/>
馬嵬山底夢長安<lb/>
　　　橄欖<lb/>
落盡紅鹽子更青餘甘風韻未為珍從來獨有茶知已<lb/>
<pb n="KR4h0053_WYG_040-12b"/>
勘破生生一㸃仁<lb/>
　　　偶成<lb/>
江湖千萬頃小艇熟煙波無夢世情薄有吟春思多百<lb/>
年空反覆兩鬢暗消磨釣叟同吾志鳴榔柳外過<lb/>
　　　元夕<lb/>
夢想傳柑宴村醪可試沽謾酬元夕爾不復去年吾舊<lb/>
事思清汴幽情卜紫姑六分春已一秉燭歩通衢<lb/>
　　　野堂即事<lb/>
<pb n="KR4h0053_WYG_040-13a"/>
纎塵不到芰荷邊好向䦨干繫小船得句未工吟競病<lb/>
有書可讀笑便眠老於膠擾寧中聖暫爾蕭閒即半僊<lb/>
人境兩忘天地寂一聲柳外咽新蟬<lb/>
　　　詩贈歸儒<lb/>
厭作人間粥飯僧等閒來續義銛燈<hi>義銛乃葛天民之僧名</hi>近吟<lb/>
氣味無蔬筍舊學工夫尚葛藤花下飛鞭身洒落風前<lb/>
扶㡌髮鬅鬙浪僊素不修書問有愧昌黎記可朋<lb/>
　　　打坐<lb/>
<pb n="KR4h0053_WYG_040-13b"/>
一巻黄庭日未移跏趺坐處篆香遲兒曹問我新官職<lb/>
順適堂中老住持<lb/>
　　　春去<lb/>
一片飛花落酒缸風光漸覺逺書窓草深兩部青蛙閙<lb/>
芹濕重簷紫燕雙<lb/>
　　　小垂虹橋<lb/>
馮夷掣開潛蛟鎻御雲飛過松江左懸腰展鬛眠東湖<lb/>
生綃描作垂虹圖隱君騎背占空濶百尺䦨干景軒豁<lb/>
<pb n="KR4h0053_WYG_040-14a"/>
有亭翼然芙蕖開風朝月夕尤佳哉柳邊何曾官船來<lb/>
回視驛橋多塵埃<lb/>
　　　愛香亭<lb/>
有君子兮居滄波芝蘭之室未足多為香絶日成癡絶<lb/>
不着此亭如香何光風霽月盪心目幸甚吳儂沾賸馥<lb/>
茲時消得為衣裳對翁更把離騷讀<lb/>
　　　偶成<lb/>
世事如今不可知相逢茶罷且吟詩無風古鼎香煙直<lb/>
<pb n="KR4h0053_WYG_040-14b"/>
未午空庭樹影遲袖手好看棊勝敗論心休問酒醇醨<lb/>
謀居恰與松江近斫膾羮蓴漸及時<lb/>
　　　舫齋<lb/>
居家巧作浮家様此即人生不繫舟政恐風波起平地<lb/>
直教砥柱屹中流浪花影動重簾月潮汛聲喧萬葉秋<lb/>
夢裏不知容膝計翻身栩栩逐輕鷗<lb/>
　　　苕溪行<lb/>
吳松江頭田舍翁年年苕溪揺飛篷沿溪楊柳舊相識<lb/>
<pb n="KR4h0053_WYG_040-15a"/>
問翁何事猶西東心欲無言淚如洗松楸正住西山裏<lb/>
余生五十五番春七十為期春夢耳追思疇昔謀親塋<lb/>
鴈行差差三弟兄伯兮季兮不可作老來隻影嗟零丁<lb/>
手種青杉踰百尺藤花薜蔓籠臺石一年一到一徘徊<lb/>
此後徘徊幾朝夕九泉屬望天潛知寸草難報陽春暉<lb/>
教子一經答先志買山傍墓終焉計讀書可大吾門閭<lb/>
没世可從先大夫<lb/>
　　　次韻<lb/>
<pb n="KR4h0053_WYG_040-15b"/>
童去鶴歸遲青山皓首期池塘圓草夢家世受梅知拂<lb/>
石和雲卧分魚換米炊人生裁足耳舎子更其誰<lb/>
　　　次撫松韻<lb/>
昂藏蒼髯翁違世號獨立女蘿千丈絲依倚忘岌岌有<lb/>
客眠疎隂感慨百世人不悟女蘿累甘為女蘿親猗歟<lb/>
山下蘭清芬傳楚澤野蔓不可干此道何曾息<lb/>
　<lb/>
　江湖小集巻四十<lb/>
</p>
<p>
</p>
  </div>
</body>
</text>
</TEI>
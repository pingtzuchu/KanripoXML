<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>江湖小集巻五十一</head>
    <p>
<pb n="KR4h0053_WYG_051-1a"/>
欽定四庫全書<lb/>
　江湖小集巻五十一　　　　宋　陳起　編<lb/>
　　姚鏞雪蓬稿<lb/>
　予自壯喜學文而苦於拙澀雖才氣有定禀亦根本<lb/>
　薄故枝葉疎既謫衡杜門省咎之外稍盡力於聖經<lb/>
　言傳若有所覺取舊稿讀之大有愧焉將畀烈炬有<lb/>
　類鷄肋者因為一編以識予愧他日苟能勉進於道<lb/>
　斯亦不足觀也已端平二年嵗乙未<lb/>
<pb n="KR4h0053_WYG_051-1b"/>
　詩<lb/>
　　　春日書懷<lb/>
柔風散原野百草搖春心叢薄曜陽彩嚶鳴調好音節<lb/>
物一以變萬感集素襟𤣥髮不常居華景無停隂胡為<lb/>
苦貧賤征塵翳瑤簪萱葉覆堂階荆花感晴林明當理<lb/>
星駕歸息清溪潯<lb/>
　　　雜詩<lb/>
北風日以勁古道無人行陽坡樹已黄隂崖草猶青四<lb/>
<pb n="KR4h0053_WYG_051-2a"/>
時相代謝誰為此枯榮攬衣坐幽磴下有流泉聲聴之<lb/>
不成調挹之有餘清悠悠京洛塵汚人頭上纓<lb/>
　　　春館<lb/>
山館四無隣東風伴幽寂瓶花羞晚紅庭草衒春碧猿<lb/>
攀松樹枝鶴踏蒼苔色麾之不肯去聴讀麻衣易<lb/>
　　　見趙章泉<lb/>
秉芳獨向章泉老四海兒童以字傳特詔難更髙士服<lb/>
好詩多入賈人船行㝢冷落熈寧後放鶴風流景祐前<lb/>
<pb n="KR4h0053_WYG_051-2b"/>
一代典刑能幾見願從几杖閲耆年<lb/>
　　　見袁䝉齋<lb/>
書說曽傳到剡中不圖今見古人風間生伊洛二三子<lb/>
安得龔黄十數公仁性未嘗離日用道心元自與人同<lb/>
絜齋衣鉢慈湖學願發精微一啟䝉<lb/>
　　　懐雲泉頥山老<lb/>
枯吟世慮輕求道不求名病起春風過閑居野草生游<lb/>
山尋舊屐煮藥試新鐺别久空相憶疎鐘隔水鳴<lb/>
<pb n="KR4h0053_WYG_051-3a"/>
　　　寄徑山敬溪翁<lb/>
心逺人間世燈傳國一禪静中無劇暑詩外總閑年掛<lb/>
錫雲生樹烹茶月落泉幾時歸去得再約剡溪船<lb/>
　　　拜先君墓<lb/>
次第瞻山㸔水流夜臺中閟憶三秋新松成行如人長<lb/>
老鶴無言似我愁僧奉晨昏惟茗供兒悲霜露只蘋羞<lb/>
結廬終嵗闗心事怊悵鐘聲出暝樓<lb/>
　　　送曄沖晦歸天竺<lb/>
<pb n="KR4h0053_WYG_051-3b"/>
西湖山下多竒石師去今遊乳竇峯遙想石臺登講罷<lb/>
野猿歸洞鶴歸松<lb/>
　　　寓霅川<lb/>
王戴溪頭小隱仙漁翁引上霅溪船幾囘倦釣思歸去<lb/>
又為蘋花住一年<lb/>
　　　春夜曲<lb/>
金魚鏁合蘭缸小酒不支愁尋睡早梨花欲墜風更寒<lb/>
燕子不歸春自老流蘇䕶帳香雲結三十六簧清吹咽<lb/>
<pb n="KR4h0053_WYG_051-4a"/>
緘書欲寄湘水深城烏啼落花西月<lb/>
　　　夜發漁浦<lb/>
為親從薄宦不復計修程斷浦迎潮别孤帆帶月行秋<lb/>
來江栁變夜久水煙生前路猶淹泊凄其賦逺征<lb/>
　　　桐廬道中<lb/>
兩岸山如簇中流鏁翠微風颿逆水上江鶴背人飛野<lb/>
廟青楓樹人家白板扉嚴陵臺下過不敢浣塵衣<lb/>
　　　頭陁菴<lb/>
<pb n="KR4h0053_WYG_051-4b"/>
衣緇髮可梳雲外卓菴居佛换新花供幡拈古偈書刪<lb/>
松容徑竹種茗間園䔫為應諸方供山房盡日虚<lb/>
　　　出山<lb/>
雲隂漠漠雨瀟瀟坐兀歸與埜興遙石磵水流苔路滑<lb/>
竹籬秋去菊花焦誰将束緼求山火自立寒谿問板橋<lb/>
官事奔奔何日了倚松臨水羨漁樵<lb/>
　　　題畫壁<lb/>
兩山灌木帶晴鵶泯泯春流漾浦沙隔岸小舟呼不應<lb/>
<pb n="KR4h0053_WYG_051-5a"/>
碧桃花外是誰家<lb/>
　　　寄范中洲<lb/>
高隱就詩名中洲雅趣成几前修竹浄屋上落泉鳴柘<lb/>
圃春風織山田野火耕滿山薇蕨老客至足蔬萌<lb/>
　　　野廟<lb/>
未知何王廟嵗月日已非熏爐松栢煤畫壁苔蘚衣門<lb/>
空牧豎戲樹老山魈依田家社酒香紙窖生光輝<lb/>
　　　懐范正夫<lb/>
<pb n="KR4h0053_WYG_051-5b"/>
愁霖滴禾黍秋暮滯雲莊但慮輸井稅不憂無積倉竹<lb/>
鷄啼野塹饑䑕走山房不飲論文酒思君覺夜長<lb/>
　　　宿䕶國寺觀晦翁先生題名<lb/>
滿樹㯶花滿逕松解鞍纔是瞑樓鐘上方月白山雲静<lb/>
㸔見東南一兩峯<lb/>
㸔了題名㸔跋文自憐不及晦翁門野僧惜打殘碑賣<lb/>
時共山猿洗墨痕<lb/>
　　　寄沖晦<lb/>
<pb n="KR4h0053_WYG_051-6a"/>
欲答前春信西飛鴈不逢應隨丹竈鶴同㸔白雲松花<lb/>
雨繙經石山鳴出定鐘何時尋舊住却説武夷峯<lb/>
　　　訪中洲<lb/>
踏雨來敲栁下門荷香清透紫綃裙相逢未暇論竒字<lb/>
先向水邊㸔白雲<lb/>
　　　賃宅<lb/>
及春遊帝里賃宅似吾家雨霤生新草風牀受落花病<lb/>
多添老懶慮澹逺紛華時與幽人遇燒香煮茗芽<lb/>
<pb n="KR4h0053_WYG_051-6b"/>
　　　悼復石壁<lb/>
一死雖如蛻殺身真可哀僧危能仗義詩好更多才鶴<lb/>
怨蘭亭月雲消石壁苔舊時同社友寂寞載書來<lb/>
　　　送僧<lb/>
去結茅堂霅水邊曉行持鉢落花天得錢未用栽松本<lb/>
先買溪南舊石田<lb/>
　　　王别駕訪天竺頥曄二師<lb/>
寶香熏徹碧蓮臺别駕尋僧日暮回聴雨齋前驚樹長<lb/>
<pb n="KR4h0053_WYG_051-7a"/>
浴雲池上㸔花開青山久不逢坡老𤣥鶴親曽識辨才<lb/>
二老風流如昨日百年詩石未蒼苔<lb/>
　　　廬陵贈異孤峯<lb/>
幾度雲間望鶴飛相逢猶喜及秋期明朝採藥青原洞<lb/>
好掬寒泉供祖師<lb/>
　　　寄劉敏叔<lb/>
一生貧樂鬢成絲前輩風流及見之道外無營偏愛畫<lb/>
静中有趣只吟詩雲生茅屋湖山近秋滿荒園橘柚垂<lb/>
<pb n="KR4h0053_WYG_051-7b"/>
見説地幽人罕到自同妻子種江蘺<lb/>
　　　自青原回訪敏叔幾不相遇<lb/>
曉汲三泉洗硯回要㸔竒石立蒼苔騎驢應為尋詩出<lb/>
放鶴還知有客來一井清寒宜茗飲千林黄落獨梅開<lb/>
他時老圃如能學只乞山中橘本栽<lb/>
　　　寄趙東野時以帥檄撫定贑叛<lb/>
東野山人有晉風歸來三徑自栽松錦囊句好閑中趣<lb/>
鈆鼎丹成静處功無事杖藜隨野鶴有時隱几㸔晴峯<lb/>
<pb n="KR4h0053_WYG_051-8a"/>
長江近日風波惡莫向深淵下釣筒<lb/>
清晨閑上鬰孤臺鼓咽譙樓角更哀病葉滿山難獨掃<lb/>
狂花一樹為誰開泉枯石井獅空吼雨暗荒池鳳不來<lb/>
欲向江東問仙老海風吹浪駕舟回<lb/>
　　　送贑士謁前贑侯楊東山<lb/>
凝香句滿空同石静向東山卧白雲夫子自能明易學<lb/>
衆人誰解識𤣥文空江短棹浮詩巻别岸飛花撲練帬<lb/>
到得帶園春已過煮茶應共竹間分<lb/>
<pb n="KR4h0053_WYG_051-8b"/>
　　　題東山贈何青霞詩後<lb/>
青霞道士來相見手閲東山詩一巻句裏明知山水心<lb/>
筆端照見煙霞面昨宵夢上寥陽殿仙官敕作青霞傳<lb/>
傳成不及巻中詩罰讀靈歌三百遍<lb/>
　　　午興<lb/>
心閑日日理黄庭四體和柔勝藥靈獨步小軒無一事<lb/>
老槐隂裏鶴梳翎<lb/>
　雜著<lb/>
<pb n="KR4h0053_WYG_051-9a"/>
　　　核齋銘<lb/>
　　　　青原陳羲以核名齋敬菴姚鏞為銘其義銘曰<lb/>
是核雖微中有太極散一於萬歛萬於一元亨利貞根<lb/>
條花實實中有元生生不息反觀我心有如此核廣而<lb/>
充之碩果不食旦而伐之害仁曰賊敬之敬之以種厥<lb/>
徳<lb/>
　　　存齋箴<lb/>
人之一心均具此性動而為情因物而應彼梏亡者斧<lb/>
<pb n="KR4h0053_WYG_051-9b"/>
斤之勝而助長者揠苗之病必有事焉勿㤀勿正敢告<lb/>
心官常持以敬<lb/>
　　　氷壺説<lb/>
　　　　唐梁國公作氷壺賦以厲當官者舊萬安令<lb/>
　　　　李東掲而名縣之西齋鏞朝夕處氷壺之下<lb/>
　　　　知誠不在目而在心也遂為之説曰<lb/>
人之一身宰之者心凡身之動皆心之形大哉此心至<lb/>
靈至神至明至清天地自此位日月自此明四時自此<lb/>
<pb n="KR4h0053_WYG_051-10a"/>
運鬼神自此靈萬物自此生一徇乎意則昏昏濁濁不<lb/>
能如鑑之澄天地日月鬼神皆為之不寧四時萬物又<lb/>
烏乎有成無怪此身為物所攖夫惟克已復禮閑邪存<lb/>
誠不汨乎本靈本神本明本清而後此身表裏自然如<lb/>
玉壺之氷故曰嗜欲將至有開必先天降時雨山川出<lb/>
雲<lb/>
　　　修政和縣西山道院記<lb/>
縣距四百步有舍人山清溪横前怪石如龜蛇狀蟠伏<lb/>
<pb n="KR4h0053_WYG_051-10b"/>
湍流中令袁君采竒之即其麓剙道院中設真武像余<lb/>
始至眎其屋汚敗而弗墁視其垣頹圮而弗全視其途<lb/>
巇險而弗可扳竊病之他日過之汚敗者飭而丹青頽<lb/>
圮者築而窻楹巇險者甓而階陞異之問所為道士張<lb/>
思立揖于旁曰是邑人鄭君洽孫也思立聞長老言昔<lb/>
驛道徑山上院降一等雲遊之屨滿户外自路徙院下<lb/>
涉層級而上之日以凋寂如病之不瘳已二十年邑之<lb/>
人未嘗過而問今鄭君方妙年能不愛其力起精神於<lb/>
<pb n="KR4h0053_WYG_051-11a"/>
期月間其勇於鄉善者乎世蓋有席厚貲靳靳然計秋<lb/>
毫雖骨肉若不相識者亦有不寶金玉而寶聲色棄美<lb/>
利田宅如棄敝屣者語及為善望望而去之若将凂焉<lb/>
鄭君不猶愈乎余喜道士之言㫖也因志于壁善鄭以<lb/>
勸來者<lb/>
　　　程太中祠堂記<lb/>
贑有太中程公祠紹定六年始也寶元康定間公嘗宰<lb/>
屬邑之興國其政事其言行有家傳在不復論著獨取<lb/>
<pb n="KR4h0053_WYG_051-11b"/>
其夀斯道之脈者表而祠之初公倅南安濂溪周子為<lb/>
理掾不為守所知公獨知其為有道者俾二子學焉明<lb/>
道伊川先生也天之将興斯文也固必有以啟之然其<lb/>
道心之存目力之異加於三遷之教一等矣盖自孟子<lb/>
殁邪説行志功利者舞權謀談性命者溺佛老天理民<lb/>
彛晦而不明羣聖人傳心之統絶而不續周子生於千<lb/>
四百年之後超然神㑹而心得之原理與氣以窮造化<lb/>
之精微本誠與幾以明知行之根抵衆人固不識也微<lb/>
<pb n="KR4h0053_WYG_051-12a"/>
太中周子之藴孰發之微周子二程先生之學孰傳之<lb/>
今而晦者明絶者續天下後世知有堯舜禹湯文武周<lb/>
公孔子孟軻之道不至冺滅者推本而論太中公有功<lb/>
於斯道不其盛歟學者既知敬事周程三先生則思所<lb/>
以敬事太中公者宜若宗之有祖矣贑實公舊游地而<lb/>
崇祀無所非所以昭有功開來學也間嘗語之教授畢<lb/>
允升與邦之人士咸謂闕典乃即學宫立先生祠崇像<lb/>
設位與濂溪並俾邦之人士游於學拜於祠趯然有動<lb/>
<pb n="KR4h0053_WYG_051-12b"/>
於中為人父者知所以隆師而慕道為人子者知所以<lb/>
親師而學道詳味乎周程之書遡而求諸語孟六經之<lb/>
教沉潛涵泳如參點之在孔門此則立祠之本意也此<lb/>
又贑之人父師責也雖然是豈特有望於贑之人是年<lb/>
小至日郡守姚鏞<lb/>
　　　繼周壙記<lb/>
繼周予庶子也紹定元年冬予官廬陵明年春予婦周<lb/>
氏卒冬繼周生故名曰繼周秀穎而健踰月能笑言立<lb/>
<pb n="KR4h0053_WYG_051-13a"/>
予膝從予閱書人異之曰傳一經必此子是年冦起江<lb/>
湘州縣騷動弟鑛攜繼周歸葬周氏于剡又明年予䝉<lb/>
恩為令迎安輿就養繼周偕焉至杭得驚疾死于玉山<lb/>
道中嗟乎吾見汝之歸而不見汝之來也夀夭天耶比<lb/>
嵗老弱壯穉死於盜賊者幾千百人世之奔走於名利<lb/>
旅而歿者幾千萬人繼周生兵間甫一嵗非有役於利<lb/>
名也以予故往來數千里其亦幸而不死於盜賊其亦<lb/>
不幸而歿於旅也天耶余年将四十而鰥不能静退保<lb/>
<pb n="KR4h0053_WYG_051-13b"/>
此子以續先人之祀祀誰續耶周氏誰繼耶人謂傳經<lb/>
者夢耶鑛舟其骨來萬安予不忍客之也歸藏於周氏<lb/>
墓下其生已丑十月四日其卒庚寅十一月六日其葬<lb/>
辛卯十二月十日予剡溪姚鏞希聲也銘曰天生之耶<lb/>
胡不予之夀天死之耶胡為予之秀嗚呼豈其秀故弗<lb/>
夀<lb/>
　　　題蔡九峯洪範内篇後<lb/>
易以象顯範以數推自然之理也河洛呈文至於今幾<lb/>
<pb n="KR4h0053_WYG_051-14a"/>
千嵗易之象雖已著而範之數無傳焉非無傳也不知<lb/>
而作者晦之也九峯先生獨能闡神禹不傳之秘分一<lb/>
於萬該萬於一天地事物之變古今興亡之幾性命道<lb/>
徳之藴皆不逃乎一九八十一之間體用一源顯微無<lb/>
間妙乎其擬諸易也惜也不夀而數之辭未備豈天亦<lb/>
靳此書之全耶後世有子雲必能補之嘗觀啟蒙極筮<lb/>
三書實與是篇相表裏西山真先生表公墓謂不愧父<lb/>
師之傳諒哉晚學小子輒不自揆併刋於章貢郡齋與<lb/>
<pb n="KR4h0053_WYG_051-14b"/>
學者共之<lb/>
　　　題戴石屏詩巻後<lb/>
詩盛於唐極盛於開元天寶間昭僖以後則氣索矣世<lb/>
變使然可與識者道也式之詩天然不費斧鑿處大似<lb/>
髙三十五輩使生遇少陵必将有佳句法如何之問晚<lb/>
唐諸子當譲一頭<lb/>
　　　題孔明抱膝長嘯圖<lb/>
俗工圖孔明抱膝長嘯者類多髯而巾九雲殊不知九<lb/>
<pb n="KR4h0053_WYG_051-15a"/>
雲乃征南蠻後之巾也按孔明事昭烈相後主凡二十<lb/>
六年而隕星之變乃五十四則抱膝長嘯正年二十四<lb/>
五時少年英㮣如此司馬徳操目之伏龍鳳雛諒哉<lb/>
　　　題畫巻<lb/>
蘭幽潔而孤芳木輪囷而夀考此君子所以不願人知<lb/>
静養以樂天之道<lb/>
　　　上吉守范計院啟<lb/>
勢難養冦甘罹専殺之辜事有從權迄被至公之貸本<lb/>
<pb n="KR4h0053_WYG_051-15b"/>
非得已夫復何尤伏念某謾學字人粗期行志見惡如<lb/>
去草必使其絶根焉治民猶牧羊豈容有敗羣者矧此<lb/>
萬安之邑控於諸峒之衝厥有渠魁久為巨蠧人不堪<lb/>
命莫保室廬之安天誘其衷俾離巢穴之險蛇如不斷<lb/>
蔓恐難圖遂行國人皆曰殺之言不暇士師則可以之<lb/>
問彼何人者欲有利耶詭捷報於郵筒飛謗書於牆壁<lb/>
大府從而深詰微蹤因以自明向令天地之可誣寧免<lb/>
春秋之責備兹盖伏遇心知任理治豈求名以善變而<lb/>
<pb n="KR4h0053_WYG_051-16a"/>
酌事物之情以能明而寛吏民之過念某務除民害固<lb/>
難用法如平時知某非貪天功斷不殱人以無罪誨之<lb/>
山判賜以海涵某敢不恪守官常益明仁術大事則從<lb/>
其長焉有貳心為下而亂則刑更當三訊<lb/>
　　　賀人得郡啟<lb/>
天好復還帝音渙寵在外十九年矣名亦隨之惟良二<lb/>
千石乎階而升也已卜中留之近毋嫌外補之迂共惟<lb/>
奎璧瑞星斗牛英氣胸次有不傳之學世間無未讀之<lb/>
<pb n="KR4h0053_WYG_051-16b"/>
書直同太史一編相為名世未許晚唐諸子可與言詩<lb/>
得失付之晏如富貴待其自至雖然野服若無意於人<lb/>
間不道除書已相尋於門外惟桐川之千里尚瓜戍之<lb/>
二霜上方興久不見之思公豈待來何暮之詠須知捷<lb/>
徑由此假途人謂令狐了綸坡之事業世期安石收棊<lb/>
墅之勲名某側聴郵傳不知屐折昔曽對月同歌招隱<lb/>
之詩今慶逢時請上得賢之頌<lb/>
　　　謝薦啟<lb/>
<pb n="KR4h0053_WYG_051-17a"/>
斐章冐進敢覬賞音薦墨遽騰略無難色喜斯文之有<lb/>
脈信凡骨之能仙伏念某隱吏為貧嗜書成癖黄巻對<lb/>
聖賢何暇語耶苦吟逢公卿皆不覺也一編持以印可<lb/>
八字慨然品題學有源流漢唐人所罕到文稱雅健籍<lb/>
湜輩恐未能譽其過情榮不盖媿兹盖伏遇踐履至熟<lb/>
權衡不欺察吏於澄按之間不動聲色取人於言辭之<lb/>
末如見肺肝遂令狂簡之徒獲與吹揚之數某敢不若<lb/>
金斯礪期玉于成道之将行今幸逢於先達學而時習<lb/>
<pb n="KR4h0053_WYG_051-17b"/>
尚期到於古人<lb/>
　　　通交代康尉啟<lb/>
雪舟入興厭披黄綬之塵丹鼎迎仙喜動青雲<hi>闕</hi>
　締好襞楮請期共惟識老<hi>闕</hi>　才充以學<hi>闕</hi>有郢中<lb/>
之集散作和聲居多<hi>闕</hi>　之賢習聞<hi>闕</hi>　矧能濟美宜<lb/>
顯為官蕞爾<hi>闕</hi>和勞哉吏隱<hi>闕</hi>不嫌於噲伍我徒媿於<lb/>
盧前人意喜新蚤望渡闗之氣天心留瑞佇符飛鶒<hi>闕</hi>
　某破硯謾將雕弓亦敝而今全璧所望匿瑕如鷰寄<lb/>
<pb n="KR4h0053_WYG_051-18a"/>
巢待涼風而徑去有龜負印指吉日以相傳<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0053_WYG_051-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　江湖小集巻五十一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>江湖小集巻三十七</head>
    <p>
<pb n="KR4h0053_WYG_037-1a"/>
欽定四庫全書<lb/>
　江湖小集巻三十七　　　　宋　陳起　編<lb/>
　　劉過龍洲道人詩集<lb/>
　　　襄陽歌<lb/>
十年著脚走四方胡不歸來兮襄陽襄陽真是用武國<lb/>
上下吳蜀天中央銅鞮坊裏弓作市八邑田熟麥當糧<lb/>
一條路入秦隴去落日彷彿見太行土風沈渾士竒傑<lb/>
嗚嗚酒後歌聲發歌曰人定兮勝天半壁猶堪扶日月<lb/>
<pb n="KR4h0053_WYG_037-1b"/>
買劒傾家貲市馬託生死科舉非不好行都兮萬里人<lb/>
言邊人盡麄材卧龍髙卧不肯來杜甫詩成米芾冩二<lb/>
三子亦英雄哉<lb/>
　　　從軍樂<lb/>
蛟龍寶劔鸊鵜刀黄金絡馬花盤袍臂弓腰矢出門去<lb/>
百戰未怕臯蘭鏖酒酣縱獵自足快詩成横槊人稱豪<lb/>
但期死處得其所一死政自輕秋毫將軍三箭定天山<lb/>
丞相五月入不毛生前封侯死廟食雲臺突兀秋山髙<lb/>
<pb n="KR4h0053_WYG_037-2a"/>
書生如魚蠧書册辛苦雕篆真徒勞兒時鼓篋走京國<lb/>
漸老一第猶未叨自嗟賦命如紙薄始知從軍古云樂<lb/>
　　　盱眙行<lb/>
車徐行馬緩馳天寒游子來盱眙功名邂逅未可知生<lb/>
身畢竟要何為既不視草黄金閨又不陪宴白玉墀何<lb/>
不夜投將軍扉勸上征鞍鞭四夷滄海可填山可移男<lb/>
兒志氣當如斯安能生死困毛錐八韻作賦五字詩金<lb/>
牌郎君黄頭兒有眼不忍重見之志大才踈浩無期逢<lb/>
<pb n="KR4h0053_WYG_037-2b"/>
人舉似人笑嬉謂為癡兒未必癡喚作竒士何能竒<lb/>
　　　登昇元閣故基<lb/>
脚力倦矣盍少休侵晨更作昇元遊眼中已不見二百<lb/>
四十尺之髙樓但見炊煙萬竈宿貔貅上有啼鴉噪鵲<lb/>
如泣訴下有老樹根據枝相蟉想其結締初匠石巧與<lb/>
造物侔桷榱析栱不知幾大木一木牽挽囘萬牛山川<lb/>
退聽左右愛約束日月烏兎早暮東西流阿房之旗矗<lb/>
立矮如㦸臨春結綺望仙三閣俱下頭太行孟門培㻲<lb/>
<pb n="KR4h0053_WYG_037-3a"/>
而已矣蹄涔洞庭芥為舟拄撑霄漢彈壓大千畍下厯<lb/>
梁唐晉漢周一朝世故有反覆禍結祝融囘禄與鬰攸<lb/>
灰飛障天烟熖熾一火三月爛不收遂使觚稜化草莾<lb/>
丹艧成墟丘吾聞至人侈儉初何心有茅一把葢頭便<lb/>
可留何必窮極土木事妖怪朘削赤子膏血斂以裒是<lb/>
故子劉子不仙不佛亦不侯視鸞臺鳯閣為蘧廬百萬<lb/>
買宅亦夢幻泡影漚沍西豈無家白沙翠竹泉石幽茅<lb/>
簷曝日搔背痒籬缺牆破手葺修爭如以天地為室廬<lb/>
<pb n="KR4h0053_WYG_037-3b"/>
日日行住坐卧得自由不為朱門是不作白屋羞可時<lb/>
騎鯨千里遊汗漫有時蛤蜊踞食龜殻秋彼昇元閣者<lb/>
亟成而復壊膓亦不能為之斷心亦不能為之憂造物<lb/>
何足云此身似贅疣譽堯毁桀未必公是非丘跖兩窖<lb/>
蟻與螻日斜請公急下山我有斗酒歸去來兮相與勸<lb/>
酬<lb/>
　　　憶鄂渚<lb/>
我離鄂渚已七年吳兒越女爭華鮮不知上游占形勝<lb/>
<pb n="KR4h0053_WYG_037-4a"/>
四十餘萬兵籌邊中原地與京襄近烈士烈兮猛士猛<lb/>
澤連雲夢寒打圍城接武昌曉排陣書生豈無一䇿竒<lb/>
叩閽擊鼓天不知却思仙人白玉笛胡床醉倚南樓吹<lb/>
貂蟬兠鍪兩岑寂若耶溪畔還行客空餘黄鶴舊題詩<lb/>
醉筆顛狂驚李白<lb/>
　　　題多景樓<lb/>
金山焦山相對起挹盡東風大江水一流空斷水中央<lb/>
收拾淮南數千里西風挹酒閒來遊木葉漸脫人間秋<lb/>
<pb n="KR4h0053_WYG_037-4b"/>
烟霞微茫霧杳靄神京望斷雙淚流君不見王勃文名<lb/>
能葢世當時未遇庸人耳琴書落拓豫章城滕王閣中<lb/>
悲帝子又不見李白才思真天然時人未省為謫仙一<lb/>
朝放浪金陵去鳯凰臺上望長安我今四海行將遍東<lb/>
厯蘇杭西漢沔第一江山最上頭天下無人獨登覽情<lb/>
髙思逺愁緒多樓乎樓乎奈汝何安得李白與王勃名<lb/>
與此樓長突兀<lb/>
　　　辭周丞相<lb/>
<pb n="KR4h0053_WYG_037-5a"/>
一曲歸歟浩浩歌世間無地不風波人從貧賤識者少<lb/>
事到艱難省處多紫塞將軍秋佩印玉堂學士夜鳴珂<lb/>
太平宰相不收拾老死山林無奈何<lb/>
　　　送術者<lb/>
一性圓明俱是佛四方落拓便為仙逢人只可少說話<lb/>
賣卜不須多要錢退一步行安樂法與三個好喜歡縁<lb/>
老夫亦欲挑包去若要相逢向酒邊<lb/>
　　　紅酒歌呈京西劉漕<hi>立義</hi>
<pb n="KR4h0053_WYG_037-5b"/>
桃花為麴杏為糵九醖仙方得新法大槽迸裂猩血流<lb/>
小槽夜雨真珠滴峴山之北古襄陽春風爛漫花草香<lb/>
乗軺誰為部使者金閨通籍尚書郎兒様愛民如父母<lb/>
十萬人家感恩厚鵝兒不酌宜城黄流霞造此江南酒<lb/>
輪蹄日日行樂同琥珀瀲灔琉璃鍾珊瑚枝下貴公子<lb/>
人面日色相爭紅闌干十二開簾幙腰鼔轟雷奏仙樂<lb/>
翠翹金鳯大堤倡玉纎捧勸羅衣薄人生百嵗能幾何<lb/>
海棠花開春較多有貂可解換一斗醉到天曉待則麽<lb/>
<pb n="KR4h0053_WYG_037-6a"/>
　　　送王簡卿歸天台二首<hi>王居安字資道一字簡卿台州人淳熙十四年</hi>
　　　　<hi>丁未探花</hi>
欲數人材難倒指有如公者又東歸班行失士國輕重<lb/>
道路不言心是非載酒青山隨處飲談詩玉麈為誰揮<lb/>
歸期趂得春風早莫放梅花一片飛<lb/>
千巗萬<graphic n="KR0676" url="https://raw.githubusercontent.com/kanripo/KR-Gaiji/master/images/KR0676.png" mimeType="image/png"/>天台路一日分為兩日程事可語人酬酢易<lb/>
面無慚色去留輕放開筆下閒風月收斂胷中舊甲兵<lb/>
世事㸔來忙不得百年到手是功名<lb/>
<pb n="KR4h0053_WYG_037-6b"/>
　　　清溪閣次胡仲方韻<lb/>
瓊樹枝新梅蕊迸與君擕手清溪問舊時狎客歌舞場<lb/>
何似詩人風雪逕溪邊傑閣髙崚嶒左右華屋連飛甍<lb/>
依稀王謝鳴珂里仿彿秦箏雲母屏古來繁華各衰歇<lb/>
只有不磨惟璧月小船何處載愁來哀怨一聲吹笛裂<lb/>
　　　答曹元章<lb/>
先生修廉隅日日自謹畏老夫寄杯酒狂亦非所諱酸<lb/>
醎雖不同各自有正味切勿對癡人說夢其詞費<lb/>
<pb n="KR4h0053_WYG_037-7a"/>
　　　次劉啟之韻<lb/>
豪傑交遊三十年暮年識子海霜邊江西析𣲖詩同社<lb/>
鴻寶傳家子已仙無用白鬚甘我老有才青眼望誰憐<lb/>
譬如飄泊湓城下篁竹蕭踈無管弦<lb/>
　　　簡季文<lb/>
衰鬂蕭騷半欲絲尚能隨隊作兒嬉棋無殺意從人活<lb/>
琴有仁聲却自悲落拓陳平歸漢日中傷張禄入秦時<lb/>
諸公莫作狂夫㸔恐是英雄未可知<lb/>
<pb n="KR4h0053_WYG_037-7b"/>
　　　贈陳時可<lb/>
交遊半世已公卿猶抱遺經對短檠負米過于扛鼎重<lb/>
選官難似上竿行百年母子命相倚一片孤忱誰與明<lb/>
烟火小樓風雨夜嵗寒時得話平生<lb/>
　　　挂搭松窩<lb/>
十年南北走東西豪氣崢嶸老不衰快斬妖魔三尺劍<lb/>
浪吟風月五言詩山無福地吾焉往神有靈丹世不知<lb/>
却恐松窩知此意一包挂搭更何疑<lb/>
<pb n="KR4h0053_WYG_037-8a"/>
　　　寄吕英父<lb/>
清時蕭瑟坐才踈收拾窮愁却著書詩筆有神通夢寐<lb/>
丰標不俗更清臞黄花細雨桐江路落日西風處士廬<lb/>
抖擻塵埃舊時帽不妨覓句倒騎驢<lb/>
秋到家山冷不知但驚風露入新詩低頭欲拜無東野<lb/>
滿耳惟聞說項斯骨骼昻藏雲葉瘦吟哦凄斷雪猿悲<lb/>
文章已得真消息三十科名未是遲<lb/>
　　　寄趙湖州侍郎<lb/>
<pb n="KR4h0053_WYG_037-8b"/>
桑柘村村烟樹濃新秧刺水麥梳風舟行苕霅雙溪上<lb/>
人在蘇杭兩郡中鼓角麗聲相旦暮旌旗小隊間青紅<lb/>
主人夙有神仙骨合住水晶天上宫<lb/>
　　　喜雨呈吳按察<lb/>
使君人物舊烏臺天聽雖髙力挽囘湖水欲平江為退<lb/>
秋田未旱雨先來雲隨黄鶴遊何許風滿南樓亦快哉<lb/>
凉意入秋清可畫月岩知有桂花開<lb/>
　　　上劉和州<hi>煒</hi>
<pb n="KR4h0053_WYG_037-9a"/>
㦸外梅花角有聲使君心與月華明郡當采石今衝要<lb/>
船在烏江罷戰爭酒賤人家歌袴飲地寛客子賣刀耕<lb/>
太平官府無公事見說香凝燕寢兵<lb/>
草樹荒寒脫葉枯又尋短棹汎焦湖場經古戰心欲折<lb/>
客老諸侯饑更驅去國寂寥今白眼籌邊謀略㸔鴻儒<lb/>
袖詩來謁君應記曽說揚州厠坐隅<lb/>
　　　游靈巖<lb/>
風露凄然八月秋瘦藤扶我到山頭僧居突兀飛鴻上<lb/>
<pb n="KR4h0053_WYG_037-9b"/>
人跡依稀任鹿遊舊事已空流水在閒情都付落花休<lb/>
越王未是真嘗膽計出嬋娟事可羞<lb/>
　　　觀白鷺洲風濤<lb/>
一聲雷鼓挾風威頃刻衝濤沒釣磯行客驚㸔銀漢落<lb/>
陽侯擎起玉山飛蛟龍便爾爭先化鷗鷺茫然失所依<lb/>
安得長竿入吾手翩翩東海釣鼇歸<lb/>
　　　自宣溪過早禾渡<lb/>
雨後斜陽未見暗曉㸔紅日報窻明筍輿十里宣溪路<lb/>
<pb n="KR4h0053_WYG_037-10a"/>
剗地濃雲脚裏行<lb/>
梅欲挽春菊送秋早禾渡口晚煙收風從灘上催船過<lb/>
滚起寒沙一併流<lb/>
　　　西湖<lb/>
西湖湖上山如畫二十年前曽客來飛絮滿前<hi>一作城</hi>歸<lb/>
未得江南老却賀方囘<lb/>
　　　贈宗友<lb/>
中吳喜遇同宗友貎古髯踈志亦髙金玉圖書皆長物<lb/>
<pb n="KR4h0053_WYG_037-10b"/>
六經之外有離騷<lb/>
　　　弋陽渡<lb/>
車聲盡日滑黄泥怕聽空桑呌竹雞風雨不知春早晚<lb/>
栁條揺緑半江低<lb/>
　　　書僧寺壁<lb/>
緑楊染水濃如畫天氣欲晴風自和二月杏花猶未放<lb/>
一春分外覺寒多<lb/>
　　　夢覺<lb/>
<pb n="KR4h0053_WYG_037-11a"/>
夢囘斜日轉花隂時有黄鸝送好音髙卧草廬人不識<lb/>
東風啼鳥獨知心<lb/>
　　　春歸<lb/>
百花開盡到荼䕷一片春心又欲歸可恨東風留不得<lb/>
漫教啼鳥怨斜暉<lb/>
　　　春日書事<lb/>
薄雲隴日䕶初晴沙㟁潮來水又生閒傍栁堤騎馬去<lb/>
一鞭春色栁風輕<lb/>
<pb n="KR4h0053_WYG_037-11b"/>
深林路轉午雞啼知有人家住隔溪一塢閙紅春意動<lb/>
酒帘正直杏花西<lb/>
光隂卒卒一飛梭如許頭顱奈老何狼藉落花春不管<lb/>
竹雞啼處雨聲多<lb/>
　　　感舊<lb/>
羅結同心栁帶青碧桃香裏記將迎春風重到憑欄處<lb/>
腸斷紅樓不忍登<lb/>
　　　和危府教<lb/>
<pb n="KR4h0053_WYG_037-12a"/>
先生場屋文之虎氣懾狐狸自不知老去莫嫌官尚冷<lb/>
灞撟風月要新詩<lb/>
　　　梅花<lb/>
凍雲垂垂雪欲落雨蕋風慳如此寒分付南枝與君看<lb/>
老夫自要北枝看<lb/>
　　　村店<lb/>
谿邊獨棹酒船囘冷水灣頭雨意開一路有詩吟不稳<lb/>
當初悔不共君來<lb/>
<pb n="KR4h0053_WYG_037-12b"/>
　　　平氏書院<lb/>
雪屋彈琴泛作聲四無人語紙窻明倦遊識彼諸縁妄<lb/>
心與梅花一様清<lb/>
　　　呈王山父二首<lb/>
踈烟淡淡樹重重略得西南有路通鐘板不鳴山寺靜<lb/>
閉門人在月明中<lb/>
辦得茅廬我便歸玉堂何處有梅枝嵗寒老樹雖荒寂<lb/>
㑹有臘殘春到時<lb/>
<pb n="KR4h0053_WYG_037-13a"/>
　　　游清潭吕子益蟠谷五絶<lb/>
　　　　清潭<lb/>
一潭清水凈無泥潭㟁無沙石有磯擬待月明垂釣去<lb/>
前溪雨足怕龍歸<lb/>
　　　　蟠谷<lb/>
逶迤路逐驚蛇去轉盼不知身已髙雲未萬重山四合<lb/>
碧油幢外有旌旄<lb/>
　　　　飲緑<lb/>
<pb n="KR4h0053_WYG_037-13b"/>
野花紅白倚巗開只在臨風自一杯謹勿放教公子見<lb/>
恐攜窈窕入山來<lb/>
　　　　含輝<lb/>
濕雲將雨過溪東石澁灘鳴水勢雄忽作晚晴秋更好<lb/>
月來林外透玲瓏<lb/>
　　　　香徑<lb/>
一花帶蕊香氣滿何况藂生樹兩行風露益髙秋雨足<lb/>
請君來此撼琳琅<lb/>
<pb n="KR4h0053_WYG_037-14a"/>
　　　游郭希吕石洞九絶<lb/>
　　　　清曠<lb/>
筍輿咿啞來路轉此歇脚長風挾秋下清蒼滿萬壑<lb/>
　　　　深秀<lb/>
青蒼萬山中窈窕一徑開請囘俗士駕切莫呵殿來<lb/>
　　　　書院<lb/>
力學如力耕勤惰爾自知但使書種多㑹有嵗稔時<lb/>
　　　　桂壑<lb/>
<pb n="KR4h0053_WYG_037-14b"/>
藂藂樹枝紫羅生襍松篁不以岩穴幽嵗晚政自香<lb/>
　　　　髙碧<lb/>
小山碧巉巖直上與天齊詩成欲磨崕藤蘿費攀躋<lb/>
　　　　石丹<lb/>
銀牀遶週遭一規寒浸水試敲拄杖看恐觸蛟龍起<lb/>
　　　　壺天<lb/>
逆漢隨水行更上紫翠峰朱欄忽飛閣映帶烟霞重<lb/>
　　　　玉佩<lb/>
<pb n="KR4h0053_WYG_037-15a"/>
借榻卧雲屋倚枕子細聽誤疑鳴珂聲不知水泠泠<lb/>
　　　　韜玉<lb/>
至寶不自獻韜藏亦英華餘香被草木秀擢幽巖花<lb/>
　　　湖口阻風<lb/>
冒雪衝霜已十程狂風迺敢逆吾行無人說向江神道<lb/>
莫待明朝亦世情<lb/>
　　　蘄州道中<lb/>
如箭隂風劈面吹雪花斜夾雨垂垂胸中自有平戎䇿<lb/>
<pb n="KR4h0053_WYG_037-15b"/>
路入蘄州冷不知<lb/>
　　　聞鶯<lb/>
東風扶日上花枝恰恰幽禽弄暖時百轉忽驚春夢破<lb/>
間關石上話相思<lb/>
　　　閒步<lb/>
山徑無人鳥篆沙杖藜閒㸔摘新茶錦綳委地笋飜籜<lb/>
黄玉滿林松帶花<lb/>
　　　古仙巖<lb/>
<pb n="KR4h0053_WYG_037-16a"/>
白蘋風裏步清秋來作靈巗古洞遊笑倚飛雲訪仙跡<lb/>
夕陽無語伴人愁<lb/>
　　　寄沈仲居<lb/>
十年鉛槧鬢絲秋獨抱成書四海遊三國諸人應夢覺<lb/>
一番公案又從頭<lb/>
萬死中原百載爭流芳遺臭各垂名思量陳壽已饒舌<lb/>
又費先生幾管城<lb/>
　　　贈經長老<lb/>
<pb n="KR4h0053_WYG_037-16b"/>
菜肚老人禪已飽愛人從臾作詩僧客來無處著歡喜<lb/>
一語不曽談葛藤<lb/>
　　　題東林<lb/>
爾自貪癡不肯閒江南多少好青山老夫為不愛官職<lb/>
買得狂名滿世間<lb/>
　　　王農丞舟中<lb/>
危檣髙占飛鴉字京淮兩路傳宣使面如玉盤腰有金<lb/>
見說京淮已無事儒生性命何足憐十年厭聞鼙鼔喧<lb/>
<pb n="KR4h0053_WYG_037-17a"/>
一朝悔禍亦不惡且願四海皆安眠<lb/>
　　　舟中<lb/>
扁舟上灘風怒惡舟入深溪雪花落我行無事有底忙<lb/>
且向荻花深處著鄰船乞火炮蛤蜊樽中濁醪把一巵<lb/>
淘淘萬里不復理凍口且吐酸寒詩<lb/>
　　　吳尉西亭<lb/>
襲桂行香徑朱闌稍轉西水風颼石冷雲月墮簷低棋<lb/>
敗深杯罰詩豪健筆題舞忙釵鬢亂誰為捧柔荑<lb/>
<pb n="KR4h0053_WYG_037-17b"/>
　　　聿追菴題壁<lb/>
路轉羊腸曲山囘蝸角深木多成密䕃水少亦悲吟露<lb/>
草重陽淚風花寒食心摩挱墓銘看久立石碑隂<lb/>
　　　歸耕<lb/>
途窮百無成或許營莵裘依然大槐宮蟻穴夢封侯人<lb/>
生眠飯耳物外亦贅疣科名付諸公老矣吾當休<lb/>
　　　游古山<lb/>
信步作幽計有菴如此深佛燈明老屋秋日淡踈林栢<lb/>
<pb n="KR4h0053_WYG_037-18a"/>
樹祖師意松楸老子心十年棄鄉井洒淚一悲吟<lb/>
　　　送客剡溪<lb/>
送客山隂路春風散馬蹄縱觀神禹穴深入子猷溪嫩<lb/>
草緑於染珍禽畧已啼去程千萬里步步有雲梯<lb/>
　　　歸自金陵上周益公<lb/>
游獻三孤了歸來不用名昌黎前進士司馬老先生有<lb/>
節花宜晚無風浪自平翳雲遮不得南極益精明<lb/>
早被儒冠誤依稀老更清科名數行淚岐路一生心自<lb/>
<pb n="KR4h0053_WYG_037-18b"/>
洒亡猿木誰憐躍冶金已無鐘鼎志何地可山林<lb/>
　　　方竹杖<lb/>
鶴骨風前瘦龍姿雨後鮮鋒稜四面峻節操一生堅荷<lb/>
蓧行隨適看山倚最便從教方有礙終不傚規圓<lb/>
　　　謁京口張守<lb/>
末至諸人各已侯一麾猶此滯徐州誰知安石恐不免<lb/>
欲借冦君何可留遺愛與山同北固平生作計豈東周<lb/>
上方已聽尚書履聲在星辰最上頭<lb/>
<pb n="KR4h0053_WYG_037-19a"/>
危樓年少記登臨老矣重來力不禁風月欲談嫌許事<lb/>
山川不險似人心淡烟衰草鄉關逺細草黄花節序深<lb/>
只有小詩行樂處世無知已為誰吟<lb/>
　　　登清凉臺<lb/>
江南江北許多山到處登臨得凭欄老木換舟霜有信<lb/>
怒濤拍岸水生寒倦遊半世烏三匝往事千年指一彈<lb/>
落日正西催上馬依依囘首望長安<lb/>
　　　賞心亭次胡仲方韻<lb/>
<pb n="KR4h0053_WYG_037-19b"/>
何人將我此來遊白露那知客有愁如子矜持山玉立<lb/>
似予迂濶水盤洲塵襟抖擻風雲入石刻摩挱嵗月流<lb/>
惆悵謫仙鸞馭逺離離别恨黯難收<lb/>
　　　上袁蘇州<lb/>
秀骨如仙孕武夷故家手筆世宗師𨽻分唐漢諸家字<lb/>
句壓陳黄二子詩茂苑雨晴花發處洞庭霜重菊黄時<lb/>
塵埃俗吏那能比一段竒功自可知<lb/>
車馬城中早已忙子城内裏看新郎十州已茂圜扉草<lb/>
<pb n="KR4h0053_WYG_037-20a"/>
一炷初凝畫㦸香銅剖虎符新雨露玉持使節舊風霜<lb/>
明年櫻笋成時候不在烏臺即玉堂<lb/>
行盡淮南日日東自攜隻影入吳淞人生五馬方知貴<lb/>
客老諸侯嘆未逢適意秋風寧為鱠驚心半夜忽聞鐘<lb/>
十年無計離場屋說著功名氣拂胸<lb/>
　　　謁江華曽宰<lb/>
鬢髪已皤非故吾依然破帽老騎驢江南遊子斷腸句<lb/>
漢殿逐臣流涕書父祖松楸三世塚弟兄桑梓百年居<lb/>
<pb n="KR4h0053_WYG_037-20b"/>
狐丘未死歸心切未有相如駟馬車<lb/>
　　　呈徐直院二絶<lb/>
竹院先生名滿世自為舉子已詩聲春風若入五花判<lb/>
莫遣紫薇紅藥驚<lb/>
世間别有伊人在臺閣招徠恐未多半老江湖半巗穴<lb/>
為公一賦草廬歌<lb/>
　　　與青原正菴老<lb/>
倦行老矣徧東南最後青原識正菴無法更於身外說<lb/>
<pb n="KR4h0053_WYG_037-21a"/>
有禪應許意中參春風繞寺雨花墜石鼎煎茶泉味甘<lb/>
暫脫塵囂聊稅駕與君相對欵清談<lb/>
　　　同郭殿帥遊鳯山<lb/>
廉纎小雨久於梅喜得新晴亦快哉五色波光麗鳷鵲<lb/>
十分雲氣近蓬萊旌旗側畔宫牆轉戈㦸叢中武庫囘<lb/>
走馬㸔花生怕晚果然桃李一山開<lb/>
　　　過垂虹送汪仲冕<lb/>
扁舟送客出姑蘇曉泊吳江夜雨餘波浪稍平風力定<lb/>
<pb n="KR4h0053_WYG_037-21b"/>
青黄相間橘林踈匆忙亭館催行酒草率杯盤旋買魚<lb/>
我欲壁間記年月無人為作小王書<lb/>
　　　贈侯戎<lb/>
江淮萬里久經行此老胸中有甲兵何止據鞍猶矍鑠<lb/>
試教落筆便縱横逢時有用真才出知已不遭儒者輕<lb/>
若見英雄今馬帥為言劉子太狂生<lb/>
　　　六合道中<lb/>
十年曽此記來遊有䇿中原一戰收蒲栁易凋嫌老去<lb/>
<pb n="KR4h0053_WYG_037-22a"/>
金湯無用卒和休悲風彷彿鳴刁斗缺月参差照敵樓<lb/>
廟食封侯何日事不堪羸馬又滁州<lb/>
　　　簡能仁禮老<lb/>
幻身到處等空虚習氣依然未掃除柏樹子邊尋祖意<lb/>
栴檀林下伴僧居三千世界初無礙十二時中得自如<lb/>
半糞火堆煨芋熟時時收拾嬾殘餘<lb/>
　　　自述<lb/>
精神凋耗鬢毛衰刼火光中第幾囘無可奈何教老去<lb/>
<pb n="KR4h0053_WYG_037-22b"/>
有時猛省却愁來師從道學元非偽客寄蘇州却類獃<lb/>
明日重陽又佳節得錢且醉菊花杯<lb/>
　　　舟中偶作<lb/>
日日拖舟上碧溪寒灘水淺草離離尺書雁斷嵗行盡<lb/>
帶雨風輕帆去遲白鷺導吾如有意丹楓愁客亦何為<lb/>
關頭要趂梅花約更著寛程五日期<lb/>
　　　幽居<lb/>
對面滄浪可濯纓不思汎舸出春城浮沈枌社何人重<lb/>
<pb n="KR4h0053_WYG_037-23a"/>
俯仰茅簷是事輕玉蕊連屏寒徙倚葡萄上架月縱横<lb/>
江湖老矣無它願只欲清隂便得成<lb/>
　　　春日即事<lb/>
久客無人問所須小窻翻得遂癡愚黄昏以後酒三盞<lb/>
白日之間飯兩盂穀雨笋茶俱俊美條風杞菊競甘腴<lb/>
先賢閫域可復踐况是平生山澤臞<lb/>
　　　除夜寄盧申之<lb/>
見說盧夫子詩成手自書雪須金帳暖雲䕃玉川居栁<lb/>
<pb n="KR4h0053_WYG_037-23b"/>
葉儲名酒萍虀薦野蔬夜寒裩犢鼻應念馬相如<lb/>
　　　郭殿帥邀遊鳯山<lb/>
結束戰袍騎賜馬冠帶將軍宛如畫前呵小駐有美堂<lb/>
箭去弓嗚飛烏下青林路入轉岧嶤湖亭海觀爭為髙<lb/>
誰知鳯舞龍飛外别有樓閣横雲霄囘旋左右皆游厯<lb/>
人物江山兩英特風流標致梅嶺梅磊落襟懷石林石<lb/>
側身更上天上行好風吹下咲談聲山神川后領要束<lb/>
遁走虎豹藏蛟鯨摩挱苔蘚題詩去萬鼓叢中襍胡舞<lb/>
<pb n="KR4h0053_WYG_037-24a"/>
衆賔捧酒壽主人將軍自是擎天柱觀山看水時一來<lb/>
錢唐吳越何小哉指㸃中原百城在功名逼人有機㑹<lb/>
　　　上苑祕閣二首<lb/>
郡大當塗古分符得少蓬威如烏府在令與繡衣同鈴<lb/>
閣紬書外花林賣劍中少需摹撫意來作玉堂翁<lb/>
疇昔經行路黄山又一過天涯知已少嵗晚客愁多路<lb/>
斷車生角氷堅水不波史君森㦸貴聞此意如何<lb/>
　　　和劉叔擬<lb/>
<pb n="KR4h0053_WYG_037-24b"/>
不醉何夢飲無詩底用吟百年為客老一念愛卿深草<lb/>
露青原淚烟波白鷺心班超歸未得想見舊家林<hi>廬陵有青</hi>
<hi>原山白鷺洲</hi>
　　　東陽南寺<lb/>
畏暑倦杯酌修廊信步行寺深藏古意蟬老帶秋聲去<lb/>
就諸縁熟窮通一念輕惜無功德水為我濯塵纓<lb/>
　　　寄孫竹湖<lb/>
蘇州滴酒如真珠公能醉之酒百壺得閒正恐不來耳<lb/>
<pb n="KR4h0053_WYG_037-25a"/>
來則倒屣相與俱江山遶樓詩句好奔走萬變同馳驅<lb/>
大草小草各有態雷電震耀鶯花姝當其半醉尚醒在<lb/>
宛似處女未嫁夫杯行到手湖海竭翻覆雲雨成須臾<lb/>
羲之屈使坐北面命騷如役僕與奴角巾斜飄鬢毛出<lb/>
筆墨顛倒衫袖烏囘旋左右如有碍記如不記長鬚扶<lb/>
賔朋指摘士竊笑亦有好事描為圖或云先生鬱於用<lb/>
浮沈欲以酒自娛實非能飲姑好客不時斗酒由人須<lb/>
若茶乃是真飲者糟丘日月鄉何無雖然人亦難意料<lb/>
<pb n="KR4h0053_WYG_037-25b"/>
未可自以為酒徒相逢脫畧邊幅盡胸次開豁無城郛<lb/>
斂藏窮達寄之酒不以禮法自束拘情歸一真學無偽<lb/>
滑稽玩世為通儒飲之不飲無不可醉醒醒醉同一區<lb/>
癡人之前莫說夢夢中說夢愈濶迂客來輒飲飲輒醉<lb/>
此其所以為竹湖不然它人豈無酒欲去此脚自懶趨<lb/>
計公之客日百數結束冠帶紛坐隅欲言喉牙物為梗<lb/>
中懷腹腓外示愚不知鄙性有誠實退無所攻進不諛<lb/>
歐公自愛曼卿放昌黎亦善劉义麄滿城風雨重陽近<lb/>
<pb n="KR4h0053_WYG_037-26a"/>
黄昏籬落金英敷山髙風勁吹客倒公樓雖小主者殊<lb/>
狂當相就飲一斗有酒飲我無酒沽此郎雖狂亦可喜<lb/>
我去俗子疇當呼世無賀監亦已久公不容我誰容乎<lb/>
　　　村墅<lb/>
俗子有錢村亦樂秋田米熟歌牛角三家村墅無官方<lb/>
夜半呼盧咲聲謔尋思我輩不如君生平讀書徒苦辛<lb/>
遭時間關未得志長䇿短藁無由伸不如賣劍買牛去<lb/>
也學此翁村裏住祇恐凉夜月明時得意無人和詩句<lb/>
<pb n="KR4h0053_WYG_037-26b"/>
　　　謁郭馬帥<hi>倪</hi>
千金買駿馬百城市蛾眉長安酒家樓揮灑驚人詩天<lb/>
子不得臣公卿氣吞之俯視兒女輩自揆男子竒誰知<lb/>
金陵都五斗重來兹黑貂日以弊塵埃鬢成絲故人風<lb/>
雨散知已今為誰郭侯山西英而有熊豹姿巍峩西忠<lb/>
廟喬木人所思垂芳到雲仍大將奕世為兄弟各三衙<lb/>
父子步武隨萬户侯冠軍金印何纍纍幹材陋崇韜勲<lb/>
業懷子儀方今汴都蹙似覺金祚移三闗棄不守兩河<lb/>
<pb n="KR4h0053_WYG_037-27a"/>
安足支復聞山以東干戈極猖披盜賊毛蝟起斂民竭刀<lb/>
錐父老思漢官士卒徯王師吾君自神武妙算出籌帷<lb/>
收覽天下才尺寸不可遺機㑹一日來恢復此其時况<lb/>
如郭侯者禮賢正謙卑使之㑹雲龍列城歸指揮安知<lb/>
古中原不使同驅馳過也久淪落狂名諸公知然亦壯<lb/>
心膽志鞭慕四陲脫靴奴將軍舉扇障元規有音世不<lb/>
賞詩酒聊自嬉風霜忽無情一夜冷徹肌髙卧百尺樓<lb/>
閉門無晨炊起視匣中劍依舊光陸離有恩或可報一<lb/>
<pb n="KR4h0053_WYG_037-27b"/>
死所不辭<lb/>
　　　寄王巽伯<lb/>
朋從紛如雲愈覺居索甚肺肝百憂集五夜不安枕長<lb/>
恐鐵石心化作凄其錦日暮懷佳人風悄寒凛凜<lb/>
　<lb/>
　<lb/>
　<lb/>
　江湖小集巻三十七<lb/>
</p>
<p>
</p>
  </div>
</body>
</text>
</TEI>
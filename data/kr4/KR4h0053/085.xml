<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>江湖小集巻八十五</head>
    <p>
<pb n="KR4h0053_WYG_085-1a"/>
欽定四庫全書<lb/>
　江湖小集巻八十五　　　　宋　陳起　編<lb/>
　　樂雷發雪磯叢稿<lb/>
　　律詩<lb/>
　　　寄雪蓬姚使君<lb/>
湘鱗六六寄相思疎栁新蟬想别時今夜各聽三楚鴈<lb/>
秋風又老一年詩梅花且補離騷闕薏苡應為史筆知<lb/>
剪竹疑峯新製笛待衝霜月訪桓伊<hi>使君時寓衡陽</hi>
<pb n="KR4h0053_WYG_085-1b"/>
　　　謁山齋先生易尚書<lb/>
淳熈人物到嘉熈聽説山齋亦白髭文字盡傳融水後<lb/>
精神如戰辟雍時靈椿終不爭朝菌蓍草惟堪養夀龜<lb/>
細嚼梅花看總義只應姬老是相知<lb/>
　　　送桂師鍾尚書赴台<lb/>
老依牙纛撚吟髭又折梅花話别思五嶺不遮鸞鳯詔<lb/>
四方俱誦鱒魴詩人才晋魏凋零後國事江淮倥偬時<lb/>
頼有老臣經濟在快呼桂醑餞篙師<lb/>
<pb n="KR4h0053_WYG_085-2a"/>
　　　題鍾尚書北征詩稿<lb/>
野雉江鷗滿故都秋風禾黍撚唫鬚六千里外驅旃斾<lb/>
五十篇中見版圖金鉉尚期扶日御玉衡終合正天衢<lb/>
書生亦有中原志那得君王丈二殳<lb/>
　　　呈廣西張提刑<lb/>
陸續城邊按部歸梅花随處撲征騑溪山有助吟題遍<lb/>
獄市無寃訟牒稀竹屋聽猿眠碎月莎庭引鶴歩斜暉<lb/>
莫嫌瘴霧侵湘客滿路風霜冷枲衣<lb/>
<pb n="KR4h0053_WYG_085-2b"/>
　　　罪言<lb/>
愁殺瀟濵蟻虱臣亂山斜照獨含情人材不似深衣古<lb/>
國勢如何楮幣輕石燕未蘇湘國旱木牛那濟蜀州兵<lb/>
幸無杜老流離苦切莫吟詩到北征<lb/>
　　　閒居自遣<lb/>
雨積桑樞長昔邪誰能載酒訪楊家漢庭用少臣今老<lb/>
魯俗皆冠我獨髽憂國苦無蠲忿草看書喜對决明花<lb/>
衰頺懶作江湖夢擬斸三椏養鬢華<lb/>
<pb n="KR4h0053_WYG_085-3a"/>
　　　又<lb/>
許由溪上小屠蘇紅樹蒼山對一臞白髪功名惟劒在<lb/>
青燈活計併錐無誰言荆楚多竒士却笑乾坤一腐儒<lb/>
桐㡌貂冠俱有分寄言兒輩莫揶揄<lb/>
　　　寄樓居朱漕<lb/>
住近江心古寺邊幅巾應伴浙僧閒官銜自管金陵觀<lb/>
冠業多依鴈蕩山出處要留青史看功名且逐白雲還<lb/>
殷勤為祝樓居月好照横舟潄碧灣<lb/>
<pb n="KR4h0053_WYG_085-3b"/>
　　　呈姚雪篷使君<lb/>
祝融應自勝崆峒且讀通書辨聖功事可語人甘受謗<lb/>
詩能名世不嫌窮舂邊採藥收湘芷月下調弦送楚鴻<lb/>
頼有行人碑尚在棠隂依舊戀東風<lb/>
　　　雪篷見示送趙東巖巡部詩<lb/>
皇華歌徹酒杯忙澤畔騷翁送范滂琴帶衡雲弦索潤<lb/>
馬飡湘茞轡絲香山中貍豹随吟斾部内豺狼入按章<lb/>
却笑詩寒吟骨聳愁看詶唱挾風霜<lb/>
<pb n="KR4h0053_WYG_085-4a"/>
　　　書蕭千嵒集<lb/>
向來楊陸共崢嶸吟到停雲趣轉精古似洞庭張雅樂<lb/>
嚴如即墨歛殘兵茵蔯終不肥方朔芣苢何堪病冉耕<lb/>
細讀殘編搔白首未應造物忌詩名<lb/>
　　　滕王閣下賦<lb/>
越<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>蜀艇亂相偎風飽千帆帶雨開閣上鳴鸞今已往<lb/>
江頭飛鶩只堪哀栁汀絮滿河豚賤桃塢花殘石首來<lb/>
應接溪山吾不暇自憐白髪欠詩材<lb/>
<pb n="KR4h0053_WYG_085-4b"/>
　　　宿金灘<lb/>
瀧吏崖翁是賞音江流泯泯對秋吟天蝦撲火帆檣晚<lb/>
水狗捎魚島嶼深千里庭闈雲滿眼十年湖海鴈驚心<lb/>
今宵客枕清如水稱讀西山夜氣箴<lb/>
　　　寄許介之<lb/>
惹得詩名徧九州酒徒棊伴半公侯離騷甘隠魚鱗屋<lb/>
樂府多傳鸛鵲樓醉葉㡬窠藏菊徑蠧荷三畆䕶漁舟<lb/>
中原應有樓蘭國空鎻呉鈎到白頭<lb/>
<pb n="KR4h0053_WYG_085-5a"/>
　　　聞邊報寄姚雪篷<lb/>
淮烽蜀燧照邊隅白髪憂時我腐儒楚客汀洲搴杜若<lb/>
齊王沮澤索茈葫耽吟自愛南游好久謫曽謀北事無<lb/>
擬對祝融捫蝨話何時重捋使君鬚<lb/>
　　　寄戴石屏<lb/>
曾到元郎吟處吟雪篷烟艇欠相尋鳳鳴道國空詩句<lb/>
鴈到衡峯只信音拾橡祠邊寒聽雨紉蘭院裡夜分衾<lb/>
蹇驢倘遂黄花約鴉觜敲烟共掘參<hi>時石屏訪雪蓬於衡陽</hi>
<pb n="KR4h0053_WYG_085-5b"/>
　　　戊戌冬僕客桂林雪中趙叔愚司理書張司業<lb/>
　　　逢賈島絶句為寄今冬對雪感而有作<lb/>
朔風桂水浸瓊沙曾共騷翁理釣槎對酒又吟端木葉<lb/>
論詩還憶欵冬花饑能驅我瓶儲罄老不饒人鏡影華<lb/>
擬喚扁舟尋剡叟嶺梅瀟菊各天涯<lb/>
　　　寄仙巢先生鍾尚書<lb/>
吹香亭上送飛鴻且把行藏寄蜀桐老境只須尋遠志<lb/>
世途還要避沙虫公於天地初何憾道在丘園固未窮<lb/>
<pb n="KR4h0053_WYG_085-6a"/>
曾是轅門投巻客應憐聽雪卧蕯藭<lb/>
　　　寄蕭太山兄弟<lb/>
梅花好處共心期曾擷天葩寄夢思兄弟自為千古計<lb/>
江湖方誦二蕭詩貪泉定喜逢亷吏倭國何應拜老師<lb/>
<hi>蕭頴士事</hi>賸擬尋君攀桂樹路遥誰肯借驢騎<hi>蕭君見予有梅花且補離</hi>
<hi>騷闕之句為之擊節雖未相識蒙書二十首為寄故首句及之</hi>
　　　送丁少卿自桂帥移鎮西蜀<lb/>
瓊海收兵玉帳閑又移齋艦泝涪灣三邊形勢全慿蜀<lb/>
<pb n="KR4h0053_WYG_085-6b"/>
四路封疆半是山魏將舊聞侵劒閣漢兵今欲巻函關<lb/>
<hi>時㑹有三京之役</hi>細傾瑞露論西事想在元戎指畫間<lb/>
　　　訾家洲<lb/>
竹塢松灣遍履痕斷碑無首野苔昬江山應識前賢事<lb/>
裴栁今存㡬世孫島霧海霞留古意春猿秋鶴冷騷魂<lb/>
何人㑹得登臨意閑嚼梅花伴酒樽<lb/>
　　　慈氏閣<lb/>
崢嶸梵閣礙銀潢且對畦衣問馬王落日斷霞連楚粤<lb/>
<pb n="KR4h0053_WYG_085-7a"/>
缺鍾壞像雜梁唐英豪已往雄圖歇棟宇猶存古意荒<lb/>
惆悵石湖題柱在倚欄無句獨凄凉<lb/>
　　　雉山寺宋永初中有僧名西顒誦法華經於此<lb/>
　　　白雉聽之而化至唐黄梅五祖弟子喜登告祖<lb/>
　　　乞廵禮五祖應以遇雉即止後至此開山本朝<lb/>
　　　王初寮有留題<lb/>
蘚碑蘿石擁嵒扄獨倚笻枝問大乘白雉苦無千歳種<lb/>
青山空識六朝僧詩傳北岳刋新帖禪接西淮冷舊燈<lb/>
<pb n="KR4h0053_WYG_085-7b"/>
擬鑿氷泓澆凍硯褉亭閒借法華謄<lb/>
　　　擬遊長沙至零陵忽動歸興<lb/>
擬尋禹栢過長沙且泊愚溪問酒家歳旱可能飛石燕<lb/>
秋高還看落天蝦乾坤納納催霜鬢岐路悠悠又菊花<lb/>
惆悵草黄騏驥病歸心依舊遶烟霞<lb/>
　　　袁家渴泊舟<lb/>
往事誰能問水濵停撓仍是薄西曛樵漁空自存袁姓<lb/>
鳬鴈何應識栁文釣艇分燈歸客艇嶺雲拖雨接溪雲<lb/>
<pb n="KR4h0053_WYG_085-8a"/>
楩楠蘭芷今何在空使行人誤舊聞<lb/>
　　　小檥袁家窰竹居買酒<lb/>
江遶衡門接旅津鯉魚風歇水粼粼湘醨三盞澆吟思<lb/>
瀟碧千竿對老身題壁未能行客醉典琴不用主人貧<lb/>
隔江誰掉髙名麗滿載鸕鷀捉錦鱗<lb/>
　　　餞雲壑唐使君赴邕州<lb/>
<graphic n="KR1217" url="https://raw.githubusercontent.com/kanripo/KR-Gaiji/master/images/KR1217.png" mimeType="image/png"/>簩竹畔擁雙旌回首江蘺隔楚汀曽向前賢參學問<lb/>
且教遠俗識儀型安南兵息塞烽冷羅殿馬來蠻草青<lb/>
<pb n="KR4h0053_WYG_085-8b"/>
悵望鈴齋何處是遥瞻朱雀認詩星<lb/>
　　　歸侍<lb/>
石田茅屋野苔春喜對庭闈話苦辛客路本無如意事<lb/>
瘴鄉難有却回身且尋農耒耕湘雨待看天戈洗塞塵<lb/>
門外黄旗邊餉急可堪杯酒各傷神<lb/>
　　　寄呉茂遠<lb/>
蘇公堤畔繫吟驢知在垂楊第㡬株學校文章如畫餅<lb/>
朝廷官爵似呼盧春吟應欠梅花在時事曾言楮幣無<lb/>
<pb n="KR4h0053_WYG_085-9a"/>
惆悵湘湄分袂處今看細雨長蘼蕪<lb/>
　　　送史主簿之卾就辟<lb/>
囊中秋巻逼唐賢門外侯芭問太𤣥才大豈堪棲枳棘<lb/>
官清應只友蘭荃湘行又泛君山月淮績曾衝赤壁烟<lb/>
擬借從君新句看試尋黄㡌寄綱船<lb/>
　　　又<lb/>
宦途㨗徑在三邊且駐吟船贈馬鞭壯士苦無横草志<lb/>
將軍還用撒花錢北兵猶未回燕鴨蜀耗何應問杜鵑<lb/>
<pb n="KR4h0053_WYG_085-9b"/>
今日送君無别話看随卻縠洗狼烟<lb/>
　　　送卲𤓰坡試湖南漕舉<lb/>
槐花匝路促湘行閩賦唐詩舊擅聲有志向曾言國事<lb/>
論心何止在科名畢方夜煽杭都火大角秋纒蜀道兵<lb/>
莫作腐儒塲屋話琅玕滿腹正須呈<lb/>
　　　送李公浴遊臨武<lb/>
嶺梅瀟菊兩關情歳晚江湖載酒行客路欲依嚴挺子<lb/>
瘴鄉已老少游兄瓦盆且話田家事肉食誰通鈍漢名<lb/>
<pb n="KR4h0053_WYG_085-10a"/>
惆悵韓張亭畔路雪鞭風㡌又東征<lb/>
　　　贈江華熊伯巖<lb/>
堂萱營栁伴吟哦黄綬仙翁鬢未皤對客不矜名第貴<lb/>
論心惟在簡編多江頭魴鯉香晨膳境内鴟梟冷夜窠<lb/>
湘國詩盟今寂寞衰頺猶喜識隂何<hi>謂隂鏗何遜也</hi>
　　　江華送熊清父遊廣州時予有衡陽之役<lb/>
邂逅陽華且酒壺海鵬衡鴈各征途閑身俱被饑寒役<lb/>
老境還堪離别無鄉夢定應思欵段客吟何用説娵隅<lb/>
<pb n="KR4h0053_WYG_085-10b"/>
曾從仙叟叅𤣥訣好訪安期採澗蒲<lb/>
　　　喜李景魏就熊巖伯縣尉招<lb/>
長歌白石草廬深今抱園絲就賞音温飽不為兒軰計<lb/>
行藏端見古人心鱣魚堂上春開帳鸂鶒灘前夜對衾<lb/>
擬掛奚囊梅下聽謫仙應共隠仙吟<lb/>
　　　送友人之辰州覲省<lb/>
路鳶巢畔瘴雲低山徑如梯去馬遲正則自吟皇樹頌<lb/>
廣微惟誦白華詩春風採藥桃花國落日尋碑薏苡祠<lb/>
<pb n="KR4h0053_WYG_085-11a"/>
覓得丹砂能寄否溪亭送客鬢毛衰<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0053_WYG_085-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　江湖小集巻八十五<lb/>
</p>
<p>
</p>
  </div>
</body>
</text>
</TEI>
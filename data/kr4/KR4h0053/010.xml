<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>江湖小集巻十</head>
    <p>
<pb n="KR4h0053_WYG_010-1a"/>
欽定四庫全書<lb/>
　江湖小集巻十　　　　　　宋　陳起　編<lb/>
　　葉紹翁靖逸小集<lb/>
　　　登謝屐亭贈謝行之<hi>亭在天竺</hi>
君家靈運有山癖平生費却幾緉屐從人喚渠作山賊<lb/>
内史風流定誰識西忩小憇足力疲夢賦池塘春草詩<lb/>
只今屐朽詩不朽五字句法誰人追天台覽遍興未已<lb/>
天台山前聽流水秦人稱帝魯連恥寧向蒼苔留屐齒<lb/>
<pb n="KR4h0053_WYG_010-1b"/>
乙庵<hi>行之自號</hi>是渠幾世孫登山認得屐齒痕摩挲苔石坐<lb/>
良久便欲老此嵓之根吾儂勸渠且歸去請君更學遥<lb/>
遥祖遥遥之祖定阿誰曾出東山作<hi>音佐</hi>霖雨乙庵未省<lb/>
却問儂莫是當年折屐翁<lb/>
　　　西湖秋晚<lb/>
愛山不買城中地畏客長撑屋後船荷葉無多秋事晚<lb/>
又同鷗鷺過殘年<lb/>
　　　題鄂王墓<lb/>
<pb n="KR4h0053_WYG_010-2a"/>
萬古知心只老天英雄堪恨復堪憐如公更緩須㬰死<lb/>
此局寧輸八十年漠漠凝塵空偃月堂堂遺像在凌煙<lb/>
早知埋骨西湖路學取鴟夷理釣船<lb/>
　　　聞頂山徐道人改卜<lb/>
先生新卜宅只許白雲知野蜜和蜂割巖花帶蝶移坐<lb/>
諳苔石穏醉忘木橋危屋後寒梅放因風寄一枝<lb/>
　　　游園不值<lb/>
應嫌屐齒印蒼苔十扣柴扉九不開春色滿園關不住<lb/>
<pb n="KR4h0053_WYG_010-2b"/>
一枝紅杏出墻來<lb/>
　　　仙興<lb/>
金書宫殿玉闌干雪瀑泉飛洞口寒日莫仙翁騎鶴去<lb/>
碧桃花滿石棊盤<lb/>
　　　秋日遊龍井<lb/>
引道煩雙鶴携囊倩一童竹光盃影裏人語水聲中不<lb/>
雨雲常濕無霜葉自紅我來何所事端為聽松風<lb/>
　　　出北關二里<lb/>
<pb n="KR4h0053_WYG_010-3a"/>
脫衣命僕洗塵埃籬落人家未見梅出得城門能幾步<lb/>
船頭便有白鷗來<lb/>
　　　野蝶<lb/>
銀為鬚翅粉為肌驅役春風不解肥桃李上林無分到<lb/>
可憐却傍菜花飛<lb/>
　　　嘉興界<lb/>
平野無山見盡天九分蘆葦一分烟悠悠緑水分枝港<lb/>
撑出南鄰放鴨船<lb/>
<pb n="KR4h0053_WYG_010-3b"/>
　　　煙村<lb/>
隠隠煙村聞犬吠欲尋尋不見人家只於橋斷溪囘處<lb/>
流出碧桃三數花<lb/>
　　　石頭感古<lb/>
夷甫諸人者龜趺已故丘但能揮玉麈不解冠兠鍪正<lb/>
朔從江左經營僅石頭中原雖可望不忍上層樓<lb/>
　　　葛天民隠居<lb/>
種竹成新列移蘭即舊隂老鐺猶有耳古栁已無心得<lb/>
<pb n="KR4h0053_WYG_010-4a"/>
句添杯滿貪爐到夜深篝燈聊㸃校春水沒衣砧<hi>用其辭意</hi>
　　　九日呈真直院<lb/>
秋風吹客客思家破帽從渠自在斜腸斷故山歸未得<lb/>
借人籬落種黄花<lb/>
　　　貴遊<lb/>
五陵年少儘風流十日安排一日遊林下幽人差省事<lb/>
筆床茶竈便登舟<lb/>
　　　寓居<lb/>
<pb n="KR4h0053_WYG_010-4b"/>
雲補青山缺琴銷白日長鷗從雨外沒蛇入樹間蔵客<lb/>
久衣常黑童蠻髮半黄螢多隣舎少此意自凄凉<lb/>
　　　又<lb/>
無酒難留客借書方入城洗衣知水落貪睡畏忩明野<lb/>
竹藤纒殺枯枝草寄生十年林下隠差覺世縁輕<lb/>
　　　田家三詠<lb/>
織籬為界編紅槿排石成橋接斷塍野老生涯差省事<lb/>
一間茅屋兩池菱<lb/>
<pb n="KR4h0053_WYG_010-5a"/>
田因水壊秧重挿家為蚕忙户𦂳關黄犢歸來莎草闊<lb/>
緑桑采盡竹梯閑<lb/>
抱兒更送田頭飯畫鬢濃調竈額煙争信春風紅袖女<lb/>
緑楊庭院正鞦韆<lb/>
　　　送馮濟川歸蜀<lb/>
勇喚東吳萬里船皁囊來奏九重天一官豈為蘇洵冗<lb/>
諸老寧容賈誼先滿載月歸應有命便耕雲去豈無田<lb/>
竹枝歌罷蓬忩掩到此相思倍黯然<lb/>
<pb n="KR4h0053_WYG_010-5b"/>
　　　賦葛天民栽葦<lb/>
葉礙漁舟入叢分水國寛低囘藏鷺渚髣髴釣魚竿蕩<lb/>
户和萍送溪翁當竹看所憐如許節不耐雪霜寒<lb/>
　　　田舎小憇<lb/>
犬馴迎且吠兒小笑還啼櫻熟施魚網桑空卧竹梯枯<lb/>
枝禽啄折野草鹿眠低屋後登山路牛欄更向西<lb/>
　　　青溪閣<lb/>
江總能文士空貽狎客名舊墳荒草占廢圃野人耕古<lb/>
<pb n="KR4h0053_WYG_010-6a"/>
栁無多樹新蟬第一聲青溪固亡恙依舊與孤城<lb/>
　　　訪隠者<lb/>
不作王門夢來敲隠者關童先孤鶴化雲伴一身閑碍<lb/>
笋新移路低墻為看山幾囬松下去鋤得茯苓還<lb/>
　　　幽居書事<lb/>
牕開雙佛塔水遶數漁家酒剩沾鄰里時平買釣車童<lb/>
閑惟伴鶴樹老自成槎枕上關心事侵晨掃落花<lb/>
　　　訪龍井山中村叟<lb/>
<pb n="KR4h0053_WYG_010-6b"/>
雨打荒籬豆筴垂柴門未啓立多時客來自掘蹲鴟煮<lb/>
旋拾枯松三數枝<lb/>
　　　西溪<lb/>
一條横水過前溪村女齊登採葉梯獨立衡門春雨細<lb/>
白雞飛上樹梢啼<lb/>
　　　和葛天民呈吳韜仲韻賦其庭館所有<lb/>
江逺潮痕細城囬路勢斜竹行穿細笋風墮過墻花篆<lb/>
葉蟲留字銜泥燕理家主人清到骨相對只杯茶<lb/>
<pb n="KR4h0053_WYG_010-7a"/>
　　　敬陪直院右史上已後一日西齋之集<lb/>
清時天上詔書稀曲水從游許布衣挿羽滿浮寒食酒<lb/>
倚欄同憶故山薇碧桃繞觀春風静柔㯭揺汀夕照微<lb/>
慨想蘭亭如昨日沙鷗飛下釣魚磯<lb/>
　　　贈陳宗之<lb/>
官河深水緑悠悠門外梧桐數葉秋中有武林陳學士<lb/>
吟詩銷遣一生愁<lb/>
十載京塵染布衣西湖烟雨與心違隨車尚有書千巻<lb/>
<pb n="KR4h0053_WYG_010-7b"/>
擬向君家買却歸<lb/>
　　　題山間老友壁<lb/>
山間雖寂靜未得事全無鋤地留莎草添泉養石蒲庭<lb/>
除風自掃身世月同孤老去知禪味松間試結趺<lb/>
　　　寄湖上黃教<hi>佑甫</hi>
門幽緣近寺官冷未成家樓借山為障風吹水作花詩<lb/>
方酧北磵經又寫南華聞説新雛鳯賔來解喚茶<lb/>
　　　表忠觀韓小官人<lb/>
<pb n="KR4h0053_WYG_010-8a"/>
觀裏韓瘋子無心似有靈繞廊時自語捫虱故忘形午<lb/>
暴松簷暖晨飱栢葉青客來知有饋迎笑立中庭<lb/>
　　　夜書所見<lb/>
蕭蕭梧葉送寒聲江上秋風動客情知有兒童捉促織<lb/>
夜深籬落一燈明<lb/>
　　　訪隠者<lb/>
開門迎客著山袍井畔彌猴一樹桃兒向草間尋落菓<lb/>
妻從墻角送香醪舊栽松子今能大<hi>音墮</hi>新起茅堂不甚<lb/>
<pb n="KR4h0053_WYG_010-8b"/>
髙厯遍貴遊無此味韭和春雨笋和糟<lb/>
　　　題孫端甫别墅<lb/>
幽居地僻少人知野水春風枳樹籬檢厯預尋移竹日<lb/>
題墻閑記種花時堪嗤狡兎須三窟只學鷦鷯占一枝<lb/>
淨掃緑苔斟濁酒鄰家吹過野棠梨<lb/>
　　　寄趙睂翁二首<lb/>
兩度馳書未報音温陵尺紙定千金多應驛使曾相訪<lb/>
短艇煙波無處尋<lb/>
<pb n="KR4h0053_WYG_010-9a"/>
君王未肯賜西湖鷗鷺叢中借地居憔悴風姿今釣叟<lb/>
痴心猶望故人書<lb/>
　　　紙帳<lb/>
五色流蘇不用垂楮衾木枕更相宜髙眠但許留禪客<lb/>
低唱應難著侍兒白似雪忩微霽後暖於酒力半醺時<lb/>
蒲團靜學觀身法歲晚工夫要自知<lb/>
　　　謁半山祠<lb/>
歸去田疇問老農力行新法竟何功已知佛供追前過<lb/>
<pb n="KR4h0053_WYG_010-9b"/>
尚惜修書謝數公塑像難陪夫子辟古祠誰訪覺王宫<lb/>
都來二百年間事燕麥戎葵幾度風<lb/>
　　　過崇德<lb/>
野塍泉自注斷岸栁空存雨霽雲開塔船過犬吠門柴<lb/>
扉斜著水草徑别通村飜羡田家樂盈盈老瓦盆<lb/>
　　　鷺<lb/>
無事時來立葑田幾囬驚去為歸船霜姿不特他人愛<lb/>
照影滄波亦自憐<lb/>
<pb n="KR4h0053_WYG_010-10a"/>
　　　詠先牌<lb/>
相隨萬里途汝豈被名驅掛壁疑何用辭家不可無店<lb/>
翁先洒掃津吏認稱呼舉子無錢刻惟將片紙糊<lb/>
　　　舟次崇德<lb/>
倦身只合卧家林客裏消磨感慨心水國逢春梅未見<lb/>
山城到午霧猶深地名不記維舟問酒味曾諳入巷尋<lb/>
泛宅浮家何日了莊頭栽竹已成隂<lb/>
　　　發長安堰<lb/>
<pb n="KR4h0053_WYG_010-10b"/>
夏老虫聲切晨興草氣香買𤓰依緑樹出水刺青秧船<lb/>
聚知村近牛閑覺晝長雙鳬蓮葉蕩無雨故生凉<lb/>
　　　苔錢<lb/>
家貧地上却錢流朽貫年深不可收若使用之堪買爵<lb/>
等閑門巷亦封侯<lb/>
　<lb/>
　<lb/>
　江湖小集巻十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>江湖小集巻八十一</head>
    <p>
<pb n="KR4h0053_WYG_081-1a"/>
欽定四庫全書<lb/>
　江湖小集巻八十一　　　　宋　陳起　編<lb/>
　　戴復古石屏續集<lb/>
　　　樓上觀山<lb/>
九陌黄塵没馬頭人來人去㡬時休誰家有酒身無事<lb/>
長對青山不下樓<lb/>
　　　林下得月以木隂蔽遮為恨<lb/>
夏日思栽千樹林月明恨不掃繁隂眼前物物皆如此<lb/>
<pb n="KR4h0053_WYG_081-1b"/>
世事何能兩遂心<lb/>
　　　越上青店候别楊休文<lb/>
千載江湖共此心老來相見怕分襟手搔白髪望君至<lb/>
車馬不來溪水深<lb/>
　　　衡陽舟中<lb/>
蕭蕭風雨送行舟小泊垂楊古渡頭不忍經行江上路<lb/>
落梅片片是詩愁<lb/>
　　　村景<lb/>
<pb n="KR4h0053_WYG_081-2a"/>
簫皷迎神賽社筵藤枝揺曵打鞦韆坐中翁嫗鬢如雪<lb/>
也把山花插滿顛<lb/>
　　　溪上<lb/>
山腰有路穿脩竹溪面無橋渉淺沙夾岸人家小園圃<lb/>
秋風吹老木棉花<lb/>
　　　周子益年八十赴殿<lb/>
七尺漁竿八十翁釣絲輕裊荻花風功名未遂英雄老<lb/>
人道磻溪即箇中<lb/>
<pb n="KR4h0053_WYG_081-2b"/>
抛却漁村老釣竿手遮西日上長安青衫著了尋歸路<lb/>
莫過羊裘七里灘<lb/>
　　　觀捕黄雀<lb/>
披綿爭啄晚禾秋决起森然網扼喉一飽等閒輸性命<lb/>
知機萬不及沙鷗<lb/>
　　　九日<lb/>
醉來風㡌半欹斜㡬度他鄉對菊花最苦酒徒星散後<lb/>
見人兒女倍思家<lb/>
<pb n="KR4h0053_WYG_081-3a"/>
　　　贑州上清道院呈姚雪篷<lb/>
短墻不碍逺山青無事燒香讀道經時把一杯非好飲<lb/>
客懷宜醉不宜醒<lb/>
　　　無題<lb/>
憶聞春燕語雕梁又聽秋鴻呌斷腸一縷沉煙飛不過<lb/>
兩樓相對立斜陽<lb/>
　　　到南昌呈宋愿父伯仲黄子魯諸丈<lb/>
一秋無便寄平安新雁聲聲報早寒昨夜撿衣開破篋<lb/>
<pb n="KR4h0053_WYG_081-3b"/>
去年家信把來看<lb/>
　　　李敷文酌别席上口占<lb/>
客子明朝早問程尊前今夜若為情使君亦恐傷離别<lb/>
不使佳人唱渭城<lb/>
　　　題梅嶺雲封<lb/>
東海邊來南海邊長亭三百路三千飄零到此成何事<lb/>
結得梅花一笑縁<lb/>
　　　緑隂亭自唐時有之到今五百年盧肇二三公<lb/>
<pb n="KR4h0053_WYG_081-4a"/>
　　　題詩之後吟聲寂寂久矣亭前古木不存緑隂<lb/>
　　　之名殆成虛設今詩人李賈友作山尉於此寔<lb/>
　　　居此亭公事之暇與江山風景相應接境因人<lb/>
　　　勝見於吟筆多矣友人石屏戴復古訪之相與<lb/>
　　　周旋於亭上題四絶句以記曾來<lb/>
五百年前作此亭亭前古木緑隂清而今古木無存者<lb/>
頼有新亭繫舊名<lb/>
慘慘秋風吹客襟唐人遺迹宋人吟浮雲世事多遭變<lb/>
<pb n="KR4h0053_WYG_081-4b"/>
不獨此亭無緑隂<lb/>
逺山横碧一溪清白鳥飛邊落照明吏散庭堦一無事<lb/>
緑隂亭上又詩成<lb/>
政是國家多事秋渝川縣尉亦風流吟詩不廢公家事<lb/>
坐使孟郊輸一籌<lb/>
　　　既别諸故舊獨黄希聲往曲江禀議未回不及<lb/>
　　　語離<hi>二首</hi>
别盡諸君不見君客愁多似海南雲一聲何處離羣鴈<lb/>
<pb n="KR4h0053_WYG_081-5a"/>
那向江村靜處聞<lb/>
老年懷抱晚秋天欲去思君重黯然聞道歸來有消息<lb/>
江頭錯認㡬人船<lb/>
　　　寶覺僧房<lb/>
溪近泉聲在井邊月移梅影到牕前水沉烟冷燈花落<lb/>
半夜酒醒人不眠<lb/>
　　　題尹惟曉芙蓉翠羽圖<lb/>
何人妙筆起秋風吹破枝頭爛熳紅翠羽飛來又飛去<lb/>
<pb n="KR4h0053_WYG_081-5b"/>
一心祇在蓼花叢<lb/>
　　　廬山馬上<lb/>
青松路逕白雲關有客來尋半日閑十載灞橋驢子上<lb/>
爭如騎馬㸔廬山<lb/>
　　　巾子山翠微閣<lb/>
雙峯直上與天參僧共白雲栖一菴今古詩文吟不盡<lb/>
好山無數滿江南<lb/>
　　　贈饒叔虎<hi>談易論命多竒中</hi>
<pb n="KR4h0053_WYG_081-6a"/>
中年多病早衰翁詩不能工枉受窮郊島五行君識否<lb/>
要知我命與渠同<lb/>
　　　湖南漕李革夫被召乃丐歸<lb/>
浪説歸朝歸豫章新君萬栁百花旁何如表奏光明殿<lb/>
乞取東湖作醉鄉<lb/>
軒冕難遮兩鬢華官居雖好不如家一心嬾上朝天馬<lb/>
要趂春風歸種花<lb/>
　　　招山乃詩人劉叔儗故居朱清之得其地清之<lb/>
<pb n="KR4h0053_WYG_081-6b"/>
　　　赴南京中道而返就招山卜築不久亦去世<hi>二首</hi>
半路袖回攀桂手一生才遂買山心要知此老風流處<lb/>
來向劉郎吟處尋<lb/>
有錢可買滄浪景無術能還夢幻身一段江山寄愁絶<lb/>
百年不見兩詩人<lb/>
　　　清明傷感<lb/>
客中今日最寒心憶著家山松樹林白石岡頭聞杜宇<lb/>
對他人墓亦沾襟<lb/>
<pb n="KR4h0053_WYG_081-7a"/>
　　　寄劉潛夫<hi>時在建康作制幹唐人詩芳譽香名滿數車</hi>
八斗文章用有餘數車聲譽滿江湖今年好獻南郊賦<lb/>
幕府文書有暇無<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0053_WYG_081-7b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　江湖小集巻八十一<lb/>
</p>
<p>
</p>
  </div>
</body>
</text>
</TEI>
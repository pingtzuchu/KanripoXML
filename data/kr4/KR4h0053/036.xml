<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>江湖小集巻三十六</head>
    <p>
<pb n="KR4h0053_WYG_036-1a"/>
欽定四庫全書<lb/>
　江湖小集巻三十六　　　　宋　陳起　編<lb/>
　　芳庭斯植采芝續稿<lb/>
　　　送故人之天台<lb/>
新緑又成隂歸期直到今人行芳草逺犬吠落花深野<lb/>
店春寒雨江城橘樹林無情名利事休繫一生心<lb/>
　　　送敏上人歸永嘉<lb/>
風光苦變遷客裏對殘年别我此時路問鄉何處船斷<lb/>
<pb n="KR4h0053_WYG_036-1b"/>
雲連雨雪落日逺人煙又向龍湫畔開扉近瀑泉<lb/>
　　　上竺寺<lb/>
古寺寒橋路鐘聲靜忽聞數峰平處合一水衆谿分老<lb/>
樹烟蘿雨殘燈石塔雲閒心寄幽寂似覺逺塵紛<lb/>
　　　山中即事<lb/>
千峯當此境誰可共登臨月過秋池靜雲歸古木深懶<lb/>
觀前去事已悟未來心更欲尋詩伴相攜向石林<lb/>
　　　對梅寄人<lb/>
<pb n="KR4h0053_WYG_036-2a"/>
欲問江梅信唫笻帶晚霞笑㸔今日樹開過幾年花踈<lb/>
影生來瘦寒枝折處斜要教人寄逺何地是君家<lb/>
　　　春日<lb/>
人生厭别離老去更何為獨對清明雨閒吟社日詩野<lb/>
蜂生蜜早海燕入簾遲未盡尋春興應須愧後期<lb/>
　　　夜坐有感<lb/>
角送重城月微風入夜凉身輕長是寄唫苦未應忘坐<lb/>
久燈成燼愁多鬢欲霜百年還老去誰可繼餘芳<lb/>
<pb n="KR4h0053_WYG_036-2b"/>
　　　送人之吳<lb/>
無心學隱淪此去向吳津千古是非地一燈煙雨村烽<lb/>
塵連楚戍榆栁隔淮春别後新吟句何人可共論<lb/>
　　　題天竺巖栖山房<lb/>
一室寄雲隈憑欄日幾囘無風山自雨有主燕還來野<lb/>
徑通樵逺巖花向晚開舊時題數壁今已半蒼苔<lb/>
　　　丁巳燈夕前六日觀抱拙寄敏齋韻因事有感<lb/>
　　　走筆以賦<lb/>
<pb n="KR4h0053_WYG_036-3a"/>
萍跡倚春風春光苦未濃人間連日事塵外一宵鐘逺<lb/>
鴈書難寄殘碑字已封幽人住城市清夢兩三重<lb/>
　　　送隱士游京淮<lb/>
送君湖栁下未别已關情古塞去程逺寒江入夢清野<lb/>
雲低水樹山雨閉春城到處逢知已虚傳隱姓名<lb/>
　　　雨夜<lb/>
雨雪寒窻下孤燈夜不眠衰殘如舊日榮達是何年已<lb/>
覺觀書妄方參入世縁存心在仁理何必後人傳<lb/>
<pb n="KR4h0053_WYG_036-3b"/>
　　　晚春偶題呈政甫先生<lb/>
老來春去怯凭欄今古興亡一笑間滿徑落紅人不到<lb/>
杜鵑啼雨入空山<lb/>
　　　山居遣興<lb/>
山寺閉脩竹偏宜靜者居觀空心已悟集理事常虚日<lb/>
月供吟筆乾坤入草廬何如釣臺叟得計在樵漁<lb/>
　　　登吳山<lb/>
嵯峨宫樹靄晴空吳越迢迢一望中幾處笙歌人逺近<lb/>
<pb n="KR4h0053_WYG_036-4a"/>
萬重花栁路西東風生簾幙春雲碧水遶樓臺海日紅<lb/>
沙鳥自飛還自宿百年無計與誰同<lb/>
　　　題彭澤後人吟樓<lb/>
結屋在雲端悠然趣自安江南隨望逺星月近人寒歛<lb/>
氣當空正詩情對酒寛往來庭畔叟只作晉時㸔<lb/>
　　　挽白雲趙宗丞<lb/>
天上樓成日人間獨喪君料知生死事還與去來分夜<lb/>
月江村路春風嶺樹雲交餘多感慨那忍見遺文<lb/>
<pb n="KR4h0053_WYG_036-4b"/>
　　　遣懷<lb/>
愁極鬢成絲滄江夢未歸鳥啼山雨急春盡故人稀曉<lb/>
潤侵吟壁寒雲繞竹扉向來詩滿束應是與心違<lb/>
　　　秋思<lb/>
雨過山城日又西西風一陣木犀開莫將心事憑秋鴈<lb/>
恐帶邊愁入夢來<lb/>
　　　客路和胡元魯出入韻<lb/>
十載天涯客浮雲不定身烟波春雨渡燈火夜漁村世<lb/>
<pb n="KR4h0053_WYG_036-5a"/>
事空為累人心未覺仁何時留片石歸老古松根<lb/>
　　　淮邊栁<lb/>
寂寞淮邊栁春來自舞腰恨生爭戰地不得近官橋<lb/>
　　　雪鴣<lb/>
風吹蘆葦鳴殘雪滿橋板不見棹囘人愁立沙河晚<lb/>
　　　鳴鳩<lb/>
何處芳草多相呼向深塢竹外立寒枝山南又春雨<lb/>
　　　道宫<lb/>
<pb n="KR4h0053_WYG_036-5b"/>
千年興廢地仙訣字猶存露重雲生樹壇空月到門心<lb/>
清無外事靜極是真源此境非凡世何人與續言<lb/>
　　　淮北<lb/>
兵戰何時息邊城染客旌亂鴉啼又歇荒草死還生島<lb/>
雨連秋曙江風入鴈聲近淮民自悅應是宦情清<lb/>
　　　東齋書事<lb/>
客裏吟情懶天涯望欲昏斷雲流澗水殘月照衡門猿<lb/>
嘯它山樹砧聲何處村浮名身外事於此不須論<lb/>
<pb n="KR4h0053_WYG_036-6a"/>
　　　傚樊川體<lb/>
吟邊繞架書千巻壁上梅花水一瓢世事盡從忙裏過<lb/>
年華空向靜中消山雲宿雨籠殘日汀草浮香滿小橋<lb/>
對此不須惆悵去野人今已悟吹簫<lb/>
　　　觀化<lb/>
閒觀造化餘靜極悦自性胡蜨忽飛來吾心已無競<lb/>
　　　和路字<lb/>
青山何人家芳草滿樵路猿鶴未歸來殘月照烟樹<lb/>
<pb n="KR4h0053_WYG_036-6b"/>
　　　宿雲軒<lb/>
千峯雲未還數樹芭蕉緑風雨暗黄昏何人共幽獨<lb/>
　　　從軍行<lb/>
茫茫塞月籠寒霧萬里征人不知數年少難消壯志多<lb/>
精銳連營肅貔虎從軍何日見軍迴但見日日長淮雨<lb/>
烽煙散漫滿路岐邊聲颯颯秋風起天涯荒草馬成羣<lb/>
放去彎弓亂飛舞夜深更聽胡女歌古來白骨多於土<lb/>
　　　湖上晚望<lb/>
<pb n="KR4h0053_WYG_036-7a"/>
繞堤楊栁暗漁舟二月風光淡似秋幾度笙歌人散後<lb/>
夕陽依舊滿紅樓<lb/>
　　　送人謁所知<lb/>
西風忽别離滿袖百篇詩取已尚如此問人應可知山<lb/>
寒城角逺地闊海帆遲料想囘車日相㸔是嵗期<lb/>
　　　山中寓意<lb/>
白髮今如許自吟還自愁滿山晴葉雨四壁老蛩秋㸔<lb/>
水知心靜觀雲覺事浮數年衰感意揮淚不能收<lb/>
<pb n="KR4h0053_WYG_036-7b"/>
　　　丙辰季夏避暑山中長松脩竹恍若蓬萊異人<lb/>
　　　　之居走筆索句以紀其事<lb/>
六月厭煩襟縱步情未足愛此石徑長𣺌𣺌清溪曲古<lb/>
道何人居門閒對脩竹好鳥發新聲靜極成幽獨山風<lb/>
吹晚凉山影揺紅緑翹首興未闌青猿睡初熟<lb/>
　　　送人遊吳<lb/>
闔門煙靄外地闊水城髙蜃氣蒸吟鬢霜風入緼袍數<lb/>
程秋岸雨一飯野船蒿若問當時亊人誇有二豪<lb/>
<pb n="KR4h0053_WYG_036-8a"/>
　　　丙辰季夏雨中<lb/>
天涯身尚寄何日向東州一夜霜欺鬢連朝雨送愁夢<lb/>
多吟作祟閒極懶為讎若問浮生事無心即是謀<lb/>
　　　寄彭澤後人<lb/>
不為折腰事田園足野情筆粘春霧重詩帶晚唐清栁<lb/>
巷閒漁艇山扉對水城論心暫來往無愧逺公名<lb/>
　　　寄靜佳朱明府<lb/>
傷心獨立舊池臺日日西風送雨來别後思君無限事<lb/>
<pb n="KR4h0053_WYG_036-8b"/>
一封書發兩番開<lb/>
　　　葉<lb/>
天涯誰與寄相思殘片踈踈尚戀枝一自西風寒勁後<lb/>
凋零能得幾多時<lb/>
　　　栁<lb/>
汴水隋堤總寂寥春風吹恨未曽消長條本自無拘束<lb/>
也向人前學舞腰<lb/>
　　　春隂書事呈正甫先生<lb/>
<pb n="KR4h0053_WYG_036-9a"/>
二月花隂已覺遲黄昏簾幙燕歸時小欄獨立無人處<lb/>
春雨春寒總欠詩<lb/>
江湖寥落轉飄蓬歸夢年年逐去鴻唫鬢一番春又半<lb/>
杏花無語立東風<lb/>
　　　金陵道上<lb/>
一望江山去不迴斷碑荒草舊宫臺六朝陳跡皆如夢<lb/>
夜夜寒潮送月來<lb/>
　　　山行<lb/>
<pb n="KR4h0053_WYG_036-9b"/>
巖邊結屋與樵隣流水桃花幾度春行到碧雲無盡處<lb/>
深山怪木老如人<lb/>
　　　詠古<lb/>
欲尋仙闕覓仙丹仙在瀛洲緲緲間一自祖龍東去後<lb/>
更無人到㑹稽山<lb/>
　　　送張十二秀才至維揚<lb/>
江山迢遞水東流芳草無情管别愁苦聽春風商女曲<lb/>
天涯人在古揚州<lb/>
<pb n="KR4h0053_WYG_036-10a"/>
　　　偶成<lb/>
漁歌聽盡欲狂唫一徑人家栁影深天意似嫌花信早<lb/>
東風吹雨又成隂<lb/>
　　　雪中寄巖泉<lb/>
唫罷新詩秖自㸔曉風吹恨上闌干夜來雪滿前山路<lb/>
誰對梅花說嵗寒<lb/>
　　　春日湖上五首<lb/>
繞堤蓑草緑纎纎老裏唫情覺未厭應是踏青天氣近<lb/>
<pb n="KR4h0053_WYG_036-10b"/>
栁條多挿野人簷<lb/>
曉山漠漠盡煙霏四面樓臺白鳥稀芳草年年湖上路<lb/>
栁花風送釣船歸<lb/>
樂天遺跡暫徘徊路入深雲滿徑苔花影上欄唫未穏<lb/>
東風空倩蝶飛來<lb/>
雨餘蛙吹歇池塘庭院人閒日正長獨倚畫欄㸔不盡<lb/>
海棠無處是山光<lb/>
今朝纔得是閒身來往琳宫不厭頻鷰葺舊巢春又暮<lb/>
<pb n="KR4h0053_WYG_036-11a"/>
風光一半屬遊人<lb/>
　　　與趙五話别<lb/>
送君無計路漫漫玉笛聲悲逺戍間自是行人多有恨<lb/>
離情吹不到陽關<lb/>
　　　首夏<lb/>
新篁揺緑雨初晴彩簟風生一枕清昨日小亭幽夢覺<lb/>
隔簾花影弄鸎聲<lb/>
　　　湘竹詞<lb/>
<pb n="KR4h0053_WYG_036-11b"/>
湘䰟何自怨千古尚名存不種庭邊竹那知有淚㾗<lb/>
　　　池上曲<lb/>
曉雨生池荷圓珠漾新緑入手不成珠空歌采蓮曲<lb/>
　　　詩志也樂於情性而已非所以有關於風教者<lb/>
　　　近於覽巻之暇心忘他用得之數篇目之曰續<lb/>
　　　稿然不可謂之無為也寶祐丙辰良月望日芳<lb/>
　　　庭斯植書<lb/>
　江湖小集巻三十六<lb/>
</p>
<p>
</p>
  </div>
</body>
</text>
</TEI>
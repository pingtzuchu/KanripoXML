<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>江湖小集卷五十六</head>
    <p>
<pb n="KR4h0053_WYG_056-1a"/>
欽定四庫全書<lb/>
　江湖小集卷五十六　　　　宋　陳起　編<lb/>
　　姜䕫白石道人詩集<lb/>
　　　以長歌意無極好為老夫聴為韻奉别沔鄂親<lb/>
　　　　友<lb/>
滔滔沔鄂留有靦三宿桑持鉢了白日事賤丸蛣蜣念<lb/>
當去石友烟席凌江湘為君試歌商歌短意則長<lb/>
佳人魯山下<hi>謂楊大昌正之</hi>日弄清漢波促絃調寶瑟哀思感<lb/>
<pb n="KR4h0053_WYG_056-1b"/>
人多咬哇秦缶擊冷落郢客歌知音良不易如此粲者<lb/>
何<lb/>
英英白龍孫<hi>鄭仁舉次皋</hi>眉目古人氣拮据營數椽下簾草<lb/>
生砌文章作逕庭功用見造次無庸垂罄嗟遺安鹿門<lb/>
意<lb/>
詩人辛國士<hi>辛泌克清</hi>句法似阿駒别墅浪滄曲綠隂禽烏<lb/>
呼頗參金粟眼漸造文字無兒輩例學語屋壁祝蒲盧<lb/>
山隂千載人揮灑照八極只今定武刻猶帶龍虎筆單<lb/>
<pb n="KR4h0053_WYG_056-2a"/>
侯出機杼<hi>單煒炳文</hi>豈是劒舞得餘波入竹石絶歎咄咄逼<lb/>
異時之罘君在湼守蒼顥黄鐘欠牛鐸淋漓弔遺稿有<lb/>
子殊可人<hi>蔡迨肩吾子武子字武伯</hi>特未見此老客來請論文但道<lb/>
曲肱好<lb/>
中郎逝千霜曲髙復誰為龎翁趣無絃鄭伯功斵鼻春<lb/>
風桃花溪寒渌繞蒼翠何當從兩君放浪討幽事<lb/>
宦達羞故妻貧賤厭丘嫂上書雲雨迥還舍筍蕨老江<lb/>
皋鉏帶經決計恨不早士無五羖皮沒世抱枯槁<lb/>
<pb n="KR4h0053_WYG_056-2b"/>
伐木響虚牝我願友褐夫九闗呀虎豹何時内髙袪黄<lb/>
鵠𦕈雲樹鸚鵡澹烟蕪倚杖得清賞洗心觀本初<lb/>
孤鴻度闗山風霜摧翅翎影低白雲暮哀噭那忍聽士<lb/>
生有如此儲粟不滿瓶著書窮愁濱可續離騷經<lb/>
　　　過湘隂寄千巖<lb/>
𦕈𦕈臨風思美人荻花楓葉帶離聲夜深吹笛移船去<lb/>
三十六灣秋月明<lb/>
　　　鴈圖<lb/>
<pb n="KR4h0053_WYG_056-3a"/>
萬里晴沙夕照西此心唯有㫁雲知年年數盡秋風字<lb/>
想見江南搖落時<lb/>
　　　赤松圖<lb/>
山東隆凖公未語心已解按劒堂下人成事汝應退非<lb/>
無帶礪約政爾有恩害平生三寸舌松間漱寒瀨<lb/>
　　　送朝天續集歸誠齋時在金陵<lb/>
翰墨場中老斵輪真能一筆掃千軍年年花月無閒日<lb/>
處處山川怕見君箭在的中非爾力風行水上自成文<lb/>
<pb n="KR4h0053_WYG_056-3b"/>
先生只可三千首回施江東日暮雲<lb/>
　　　送王孟玉歸山隂<lb/>
淮南雪落雲繞戌王郎鳴鞭獵狐兔問君本是山隂人<lb/>
何不扁舟剡溪去人生樂事將無同知君此心如太空<lb/>
只今去踏龍尾道也似寒江簑笠翁鑑湖一曲荷花浦<lb/>
君不歸來花有語舊宅應添竹幾竿到家不覺秋如許<lb/>
十年雪裏看淮南聚米能作淮南山籌邊妙處須急吐<lb/>
政自不容修竹閒人道長江無六月日光正射青蘆葉<lb/>
<pb n="KR4h0053_WYG_056-4a"/>
何以贈君濯炎熱雪即是詩詩是雪<lb/>
　　　除夜自石湖歸苕溪<hi>此詩録寄誠齋得報云所寄十詩有裁雲縫霧之妙</hi>
　　　　<hi>思敲金戛玉之竒聲</hi>
細草穿沙雪半銷吳宫烟冷水迢迢梅花竹裏無人見<lb/>
一夜吹香過石橋<lb/>
美人臺上昔歡娛今日空臺望五湖殘雪未融青草死<lb/>
苦無麋鹿過姑蘇<lb/>
黄帽傳呼睡不成投篙細細激流氷分明舊泊江南岸<lb/>
<pb n="KR4h0053_WYG_056-4b"/>
舟尾春風颭客燈<lb/>
千門列炬散林鴉兒女相思未到家應是不眠非守嵗<lb/>
小牕春意入燈花<lb/>
三生定是陸天隨只向吳松作客歸已拚新年舟上過<lb/>
倩人和雪洗征衣<lb/>
沙尾風回一棹寒椒花今夕不登盤百年草草都如此<lb/>
自琢春詞剪燭㸔<lb/>
笠澤茫茫雁影㣲玉峯重疊䕶雲衣長橋寂寞春寒夜<lb/>
<pb n="KR4h0053_WYG_056-5a"/>
只有詩人一舸歸<lb/>
桑間篝火却宜蠶風土相傳我未諳但得明年少行役<lb/>
只裁白紵作春衫<lb/>
少小知名翰墨場十年心事只凄涼舊時曽作梅花賦<lb/>
研墨於今亦自香<lb/>
環玦隨波冷未銷古苔留雪卧牆腰誰家玉笛吹春怨<lb/>
㸔見鵝黄上栁條<lb/>
　　　悼石湖三首<lb/>
<pb n="KR4h0053_WYG_056-5b"/>
身退詩仍健官髙病已侵江山平日眼花鳥暮年心九<lb/>
轉終無助三髙竟欲尋尚留巾墊角絶域有知音<lb/>
未作龍蛇夢驚聞露電身百年無此老千首屬何人安<lb/>
得公長健那知事轉新酸風憂國淚髙塚卧麒麟<lb/>
未定情鍾痛何堪更悼亡遣書知伏枕來弔只空堂雪<lb/>
裏評詩句梅邊按樂章沈思酒杯落天濶意茫茫<lb/>
　　　臨安旅邸答蘇虞叟<lb/>
垂楊風雨小樓寒宋玉秋詞不忍看萬里青山無處隱<lb/>
<pb n="KR4h0053_WYG_056-6a"/>
可憐投老客長安<lb/>
　　　張平甫哀挽<lb/>
將軍家世出臞儒合上青雲作計疎吳下宅成花未種<lb/>
湖邊地吉草新鋤空嗟過隙催人世賴有提孩讀父書<lb/>
他日石羊芳草路弟兄來此一沾裾<lb/>
　　　題華亭錢參園池<lb/>
花裏藏仙宅簾邊駐客舟浦涵滄海濶雲接洞庭秋草<lb/>
木山山秀䦨干處處幽機雲韜世業暇日此夷猶<lb/>
<pb n="KR4h0053_WYG_056-6b"/>
　　　寄上張參政<lb/>
姑蘇臺下梅花樹應為調羮故早開燕寢休誇香霧重<lb/>
鴛行却望衮衣來前時甲第仍垂栁今度沙隄已種槐<lb/>
應念無枝夜飛鵲月寒風勁羽毛摧<lb/>
　　　雪中訪石湖<lb/>
雪矸如玉城偏師敢輕犯黄蘆陣野鶩我自將十萬三<lb/>
戰渠未降北面石湖范先生霸越手定目一笑粲<lb/>
　　　京口留别張思順<lb/>
<pb n="KR4h0053_WYG_056-7a"/>
伯勞飛燕若為忙還憶東齋夜共牀别後無書非棄我<lb/>
春前會面却他鄉連宵為説經憂患異日相逢各老蒼<lb/>
更欲少留天不許曉風吹艇入垂楊<lb/>
　　　虞美人草<lb/>
夜䦨浩歌起玉帳生悲風江東可千里棄妾蓬蒿中化<lb/>
石那解語作草猶可舞陌上望騅來翻愁不相顧<lb/>
　　　姑蘇懷古<lb/>
夜暗歸雲繞柁牙江涵星影鷺眠沙行人悵望蘇臺栁<lb/>
<pb n="KR4h0053_WYG_056-7b"/>
曽與呉王掃落花<lb/>
　　　次韻徳久<lb/>
籬落青青花倒垂避人黄鳥雨中飛西郊寂寞無車馬<lb/>
時有溪童賣菜歸<lb/>
　　　花藏寺雲海亭望具區<hi>寺為張循王功徳院</hi>
茫茫復茫茫中有山蒼蒼大哉夫差國坐占天一方夫<lb/>
差醉蓮宫大浪搖不醒越師何從來奪我玉萬頃年年<lb/>
亭上秋一笛千古愁誰能知許事飛下雙白鷗<lb/>
<pb n="KR4h0053_WYG_056-8a"/>
　　　次朴翁遊蘭亭韻<lb/>
亞字橋亭面面風六人同坐樹隂中松交歸路如留客<lb/>
石礙流杯故惱公山色最憐秦望緑野花只作晉時紅<lb/>
夕陽啼鳥人將散俯仰興懐自昔同<hi>右軍祠堂有杜鵑花兩株花極照灼</hi>
　　　同朴翁登卧龍山<lb/>
龍尾回平野簷牙出翠㣲望山憐緑逺坐樹覺春歸草<lb/>
合平吳路鷗忘霸越機午涼松影亂白羽對襌衣<lb/>
　　　次韻胡仲芳因楊伯子見寄<lb/>
<pb n="KR4h0053_WYG_056-8b"/>
此去廬陵定幾程向來笻杖未經行懸知征棹雲邊集<lb/>
大有吟情雪裏生楚渡食萍應甚美舜祠吹玉直能清<lb/>
二君即日青冥上惟我春山帶雨耕<hi>仲方得萍鄉宰伯子得營道倅</hi>
　　　次石湖書扇韻<lb/>
橋西一水曲通村岸閣浮萍緑有痕家住石湖人不到<lb/>
藕花多處别開門<lb/>
　　　夏日寄朴翁朴時在靈隱<lb/>
風吹松樹枝懐我松間友雲從北山來令我屢回首山<lb/>
<pb n="KR4h0053_WYG_056-9a"/>
雲夜夜起山雨侵人衣遙知竹忩裏自吟新雨詩<lb/>
　　　竹友為徐南卿作<lb/>
髮已星星帶已寛徐郎猶是客長安家山竹好無由㸔<lb/>
謾種庭前一兩竿<lb/>
世路蒼黄總是愁暮年須得小優游如今漸覺知心少<lb/>
賸種青青伴白頭<lb/>
　　　賀張肖翁參政<lb/>
太乙圖書客屢談已知上相出淮南銀臺日月非虚過<lb/>
<pb n="KR4h0053_WYG_056-9b"/>
金鼎功名得細參從此與人為雨露應憐有客卧雲嵐<lb/>
明朝起為蒼生賀旋著藤冠紫竹簮<lb/>
　　　同潘徳久作明妃詩<lb/>
明妃未嫁時滿宫妬娥眉一朝辭玉陛人人淚雙垂<lb/>
年年心隨鴈日日穹廬中遙見沙上月忽憶建章宫<lb/>
身同漢使來不同漢使歸雖為胡中婦只著漢家衣<lb/>
　　　烏夜啼<lb/>
老烏棲棲飛且號晨來枝上啄楮桃楮桃已空楮葉死<lb/>
<pb n="KR4h0053_WYG_056-10a"/>
猶啄枯枝覓蟲蟻老烏賦分何其貧未啼已被隣公嗔<lb/>
吁嗟老烏不自省牆頭屋上紛成羣吳中貴遊重鸚鵡<lb/>
千金逺致能言語花底紅絛鄭䄂擎盤中碧果秦宫取<lb/>
天生靈物得人憐過者須來鸚鵡邊老烏事事無足錄<lb/>
人間猶傳夜啼曲<lb/>
　　　夀朴翁<lb/>
與師同月不同年歸墨歸儒各自緣想得山中無夀酒<lb/>
但擕茶到菊花前<lb/>
<pb n="KR4h0053_WYG_056-10b"/>
　　　湖上寓居雜詠<lb/>
荷葉披披一浦涼青蘆奕奕夜吟商平生最識江湖味<lb/>
聴得秋聲憶故鄉<lb/>
湖上風恬月澹時卧㸔雲影入玻瓈輕舟忽向牕前過<lb/>
搖動青蘆一兩枝<lb/>
秋雲低結亂山愁千頃銀波凝不流隄畔畫船隄上馬<lb/>
緑楊風裏兩悠悠<lb/>
處處堂虚望眼寛荷花荷葉過䦨干遊人去後無歌鼓<lb/>
<pb n="KR4h0053_WYG_056-11a"/>
白水青山生晚寒<lb/>
輦路垂楊兩行栽苑門秋水欲平階朝朝南望宫雲起<lb/>
白鳥一雙山下來<lb/>
㣲波衝得緑萍開數㸃青青黏石階緑葑自來還自去<lb/>
來時須載白鷗來<lb/>
布衣何用揖王公歸向蘆根濯軟紅自覺此心無一事<lb/>
小魚跳出緑萍中<lb/>
囊封萬字總空言露滴桐枝欲㫁絃時事悠悠吾亦嬾<lb/>
<pb n="KR4h0053_WYG_056-11b"/>
卧㸔秋水浸山烟<lb/>
苑牆曲曲栁冥冥人静山空見一燈荷葉似雲香不㫁<lb/>
小船搖曳入西陵<lb/>
處士風流不並時移家相近若依依夜涼一舸孤山下<lb/>
林黒草深螢火飛<lb/>
卧榻㸔山緑漲天角門長泊釣魚船而今漸欲抛塵事<lb/>
未了菟裘一悵然<lb/>
釣忩不忍見南山下有三雛骨未寒惆悵古今同此恨<lb/>
<pb n="KR4h0053_WYG_056-12a"/>
二陵風雨晉師還<lb/>
栁下軒忩枕水開畫船忽載故人來與君同過西陵路<lb/>
却指烟波獨自回<lb/>
指㸃移舟著栁隄美人相顧復相擕上橋更覺秋香重<lb/>
花在西陵小苑西<lb/>
　　　坐上和約齋<lb/>
思入氷輪冷愁因玉宇開可無如此客猶恨不能杯好<lb/>
句長城立寒鴉結陣來箜篌莫停手拚却㫁腸回<lb/>
<pb n="KR4h0053_WYG_056-12b"/>
　　　出北闗<lb/>
吳兒臨水宅四面見行舟蒲葉侵鵝項楊枝蘸馬頭年<lb/>
年人去國夜夜月窺樓傳語城中客功名半是愁<lb/>
　　　平甫見招不欲往<lb/>
老去無心聴管絃病來杯酒不相便人生難得秋前雨<lb/>
乞我虚堂自在眠<lb/>
樓閣萬重秋雨裏峰巒四合暮潮邊鳳城今夕涼如水<lb/>
多少人家試管絃<lb/>
<pb n="KR4h0053_WYG_056-13a"/>
　　　三髙祠<lb/>
越國霸來頭已白洛京歸後夢猶驚沈思只羨天隨子<lb/>
簑笠寒江過一生<lb/>
　　　過桐廬<lb/>
横㸔山色仰㸔雲十幅風㠶不藉人記取合江江畔樹<lb/>
他年此處好垂綸<lb/>
　　　登烏石寺觀張魏公劉安成岳武穆留題劉云<lb/>
　　　　侍兒意真奉命題記<lb/>
<pb n="KR4h0053_WYG_056-13b"/>
諸老凋零極可哀尚留名字壓崔嵬劉郎可是疎文墨<lb/>
幾㸃胭脂汙緑苔<lb/>
　　　過垂虹<lb/>
自作新詞韻最嬌小紅低唱我吹簫曲終過盡松陵路<lb/>
回首烟波十四橋<lb/>
　　　訪費山人<lb/>
稻叢茁茁欲齊肩楊栁僛僛不蔽蟬忽憶石頭城下路<lb/>
槿花斜壓釣魚船<lb/>
<pb n="KR4h0053_WYG_056-14a"/>
　　　牛渚<lb/>
牛渚磯邊𣺌𣺌秋笛聲吹月下中流西風不識張京兆<lb/>
畫得蛾眉如許愁<lb/>
　　　武康丞宅同朴翁詠牽牛<lb/>
青花緑葉上疎籬别有長條竹尾垂老覺淡妝差有味<lb/>
滿身秋露立多時<lb/>
　　　朴公悼牽牛甚竒余亦作<lb/>
不見青青繞竹生西風籬落抱枯藤道人一任空花過<lb/>
<pb n="KR4h0053_WYG_056-14b"/>
愁殺山隂覓句僧<lb/>
　　　春日書懐四首<lb/>
九真何蒼蒼乃在清漢尾衡茒依草木念逺獨伯姊春<lb/>
來衆芳滋春去衆芳委兄弟各天涯啼鴂見料理漢江<lb/>
出巨魚風雷入驅使安得挾我輈西征二千里<lb/>
春雲驛路暗遊子𦕈歸程永懐故山下風雨悲柏庭翁<lb/>
仲不解語幽鳥時時鳴人家插垂栁客裏又清明<lb/>
垂楊大别寺春草郎官湖家巷有石友合并不待呼瘦<lb/>
<pb n="KR4h0053_WYG_056-15a"/>
藤倚花樹花片藉玉壺老鄭談絶妙辛楊句敷腴平生<lb/>
子姚子貌古心甚儒時邀野僧語間與琴工俱酒䦨興<lb/>
未了左轉城南隅大江圍楚碧烟水入𤣥虚流落不自<lb/>
恨惟嗟故人疎一月三見夢夢中相與娯日日潮風起<lb/>
悵望武昌魚<lb/>
武昌十萬家落日紫烟低亭亭頭陀塔髙處白鳥棲白<lb/>
鳥忽飛去春山空四圍南樓有佳人再召且再辭閉門<lb/>
課文事攖物深天機斯人不可致白鳥會來歸<lb/>
<pb n="KR4h0053_WYG_056-15b"/>
　　　過徳清<lb/>
木末誰家縹緲亭畫堂臨水更虚明經過此處無相識<lb/>
塔下秋雲為我生<lb/>
溪上佳人㸔客舟舟中行客思悠悠烟波漸逺橋東去<lb/>
猶見䦨干一㸃愁<lb/>
　　　予居苕溪上與白石洞天為隣潘徳久字予曰<lb/>
　　　　白石道人且以詩見畀其詞曰人間官爵似<lb/>
　　　　樗蒲采到枯松亦大夫白石道人新拜號㫁<lb/>
<pb n="KR4h0053_WYG_056-16a"/>
　　　　無繳駁任稱呼予以長句報貺<lb/>
南山仙人何所食夜夜山中煮白石世人喚作白石仙<lb/>
一生費齒不費錢仙人食罷腹便便七十二峰生肺肝<lb/>
真祖只在南山南我欲從之不憚逺無方煮石何由軟<lb/>
佳名錫我何敢辭但愁自此長苦饑囊中只有轉菴詩<lb/>
便當掬水三嚥之<hi>轉菴徳久自號云</hi>
　　　箜篌引<lb/>
箜篌且勿彈老夫不可聴河邊風浪起亦作箜篌聲古<lb/>
<pb n="KR4h0053_WYG_056-16b"/>
人抱恨死今人抱恨生南隣賣妻者秋夜難為情長安<lb/>
買歌舞半是良家婦主人雖愛憐賤妾那久住緣貧來<lb/>
賣身不緣觸夫怒日日登髙樓悵望宫南樹<lb/>
　　　陳君玉以小集見歸用余還試齋朝天續集韻<lb/>
　　　　作七字䕫報貺<lb/>
筆陣無功汗左輪而今老去不能軍水邊白鳥閒於我<lb/>
牕外梅花疑是君欲向江湖行此話可無朋友託斯文<lb/>
新篇大是相料理因憶西山揚子雲<lb/>
<pb n="KR4h0053_WYG_056-17a"/>
　　　丁巳七月朢湖上書事<lb/>
白天碎碎如析綿黒天昧昧如陳𤣥白黒破處青天出<lb/>
海月飛來光尚濕是夜太史奏月蝕三家各自矜算術<lb/>
或云七分或食既或云食晝不在夕上令御史登吳山<lb/>
下視海門監月出年來厯失無人修三家之説誰為優<lb/>
乍如破鏡光炯炯漸若小兒初食餅時方下令嚴禁銅<lb/>
破鏡何為來海東天邊有餅不可食聞説饑民滿淮北<lb/>
是鏡是餅且勿論須臾還我黄金盆金盆當空四山静<lb/>
<pb n="KR4h0053_WYG_056-17b"/>
平波倒浸雲天影下連八表共此光上接銀河通一冷<lb/>
御史歸來太史眠人間不聞鐘鼓傳白石道人呼釣船<lb/>
一瓢欲酌湖中天荷葉擺頭君睡去西風急送敲忩句<lb/>
　　　項里項王之里也在山隂西南二十餘里地多<lb/>
　　　　楊梅苔梅皆妙天下王性之賦項里楊梅云<lb/>
　　　　只今枝頭萬顆紅猶似咸陽三月火予近得<lb/>
　　　　苔梅一枝古怪特甚為作七言<lb/>
舊國婆娑幾樹梅將軍逐鹿未歸來江東父老空相憶<lb/>
<pb n="KR4h0053_WYG_056-18a"/>
枝上年年長緑苔<lb/>
　　　寄田郎<lb/>
楚楚田郎亦大竒少年風味我曽知春城寒食誰相伴<lb/>
夜月梨花有所思剪燭屢呼金鑿落倚牕閒品玉參差<lb/>
含情不擬逢人説鸚鵡能歌自作詞<lb/>
　　　待千巖<lb/>
褰裳望洞庭眼過天一角初别未甚愁别久今始覺作<lb/>
箋非無筆寒鴈不肯落蘆花待挐音怪底北風惡<lb/>
<pb n="KR4h0053_WYG_056-18b"/>
若人金石心試命洞庭浪傳聞下巴陵瀝酒喜無恙我<lb/>
行丹楓林屢騁白蘋望烏鵲不可嗔論功當坐上<lb/>
　　　古樂府<lb/>
裁衣贈所歡曲領再三安歡出無人試閨中自著㸔<lb/>
甚欲逐郎行畏人笑無媒日日東風起西家桃李開<lb/>
令我歌一曲曲終郎見留萬一不當意翻作平生羞<lb/>
　　　賦千巖曲水<lb/>
紅雨灑溪流下瀨仍小駐魚隊獵殘香故故作吞吐老<lb/>
<pb n="KR4h0053_WYG_056-19a"/>
子把一盃㣲風忽吹去<lb/>
　　　李陵臺<lb/>
李陵歸不得髙築望鄉臺長安一萬里鴻鴈隔年回望<lb/>
望雖不見時時一上來<lb/>
　　　送王徳和提舉淮東<lb/>
京塵吹帽汗淋衣相見頻年只道歸省裏移文那得了<lb/>
家邊持節未為非煮乾碧海知誰用割盡黄雲尚告饑<lb/>
可得不為根本計秋風還見鴈南飛<lb/>
<pb n="KR4h0053_WYG_056-19b"/>
　　　寄時父<lb/>
遲君日日數歸程到得君歸我已行一路好山思共㸔<lb/>
半年有酒不同傾吾儕政坐清貧累各自而今白髮生<lb/>
人物𦕈然須强飯天工應不負才名<lb/>
　　　雪中六解<lb/>
塞草汀雲䕶玉鞍連天花落路漫漫如今却憶當年健<lb/>
下馬題詩不道寒<lb/>
黄鶴磯邊晚渡時栁花風急片帆飛一聲長笛魚龍舞<lb/>
<pb n="KR4h0053_WYG_056-20a"/>
白浪如山不肯歸<lb/>
萬馬行空轉屋檐髙寒屢索酒杯添故人家住吳山上<lb/>
借得西湖自巻簾<lb/>
曽泛扁舟詣石湖恍然坐我范寛圖天寒逺挂一行鴈<lb/>
三十六峯生玉壺<lb/>
萬壑千巖一様寒城中别有玉龍蟠舊人乗興扁舟處<lb/>
今日詩仙戴笠㸔<lb/>
沈香火裏笙簫合煖玉鞍邊雉兔空辦得煎茶有驕色<lb/>
<pb n="KR4h0053_WYG_056-20b"/>
先生只合作詩窮<lb/>
　　　送李萬頃<lb/>
猛相思裏得君來政喜歡時却便回别路苦無青栁折<lb/>
到家應有小桃開起居五馬兼堂上問訊千巖及阿灰<lb/>
<hi>張禕姪張曙小字阿灰</hi>兒女癡頑夫婦健漂零何日共尊罍<lb/>
　　　送陳敬甫<lb/>
十年所聞溢吾耳去年誦君書一紙古人三語得竒士<lb/>
況此磊落數百字相逢千巖萬壑裡有客如君請兄事<lb/>
<pb n="KR4h0053_WYG_056-21a"/>
才髙自古人所忌論髙不售反驚世好詩取客如劵契<lb/>
我無三者猶至是如君之貧不可避如君之貧不可避<lb/>
呼舟徑渡寒潮外<lb/>
　　　越中士女春遊<lb/>
秦山越樹兩依依閒倚䦨干看落暉楊栁梢頭春又暗<lb/>
玉簫聲裏夜遊歸<lb/>
　　　送彭仲訥往合淝三首<lb/>
壯志只便鞍馬上客夢長到江淮間誰能辛苦運河裏<lb/>
<pb n="KR4h0053_WYG_056-21b"/>
夜與商人争往還<lb/>
我家曽住赤欄橋隣里相過不寂寥君若到時秋已半<lb/>
西風門巷栁蕭蕭<lb/>
小簾燈火屢題詩回首青山失後期未老劉郎定重到<lb/>
煩君説與故人知<lb/>
　　　下孤城<lb/>
人家多住竹籬中楊栁疎疎尚帶風記得下孤城下路<lb/>
白雲依舊兩三峯<lb/>
<pb n="KR4h0053_WYG_056-22a"/>
　　　平甫放三十二鷗於吳松余不及與盟<lb/>
橋下松陵綠浪横來遲不與白鷗盟知君久對青山立<lb/>
飛盡梨花好句成<lb/>
　　　蕭山<lb/>
歸心已逐晚雲輕又見越中長短亭十里水邊山下路<lb/>
桃花無數麥青青<lb/>
　　　生雲軒<lb/>
在山長與雲同齋出山憶雲雲不來千金買得太湖石<lb/>
<pb n="KR4h0053_WYG_056-22b"/>
數峯相對寒崔嵬朝來忽覺青苔濕靉靉如炊石間出<lb/>
白雲何處不相逢却怪年年枉相憶王郎胸中横一丘<lb/>
在山出山雲與遊更呼白石老居士來倚雲根吟七字<lb/>
　　　戊午春帖子<lb/>
晴忩日日擬雕蟲惆悵明時不易逢二十五絃人不識<lb/>
淡黄楊栁舞春風<lb/>
　　　送項平甫倅池陽<lb/>
項侯聲名天宇窄與君俱是荆湖客向來相聞不相值<lb/>
<pb n="KR4h0053_WYG_056-23a"/>
長安城中乃相識論文要得文中天邯鄲學步終不然如<lb/>
君筆墨與性合妙處突過蘇李前我如切切秋䖝語自<lb/>
詭平生用心苦神凝或與元氣接屢舉似君君亦許西<lb/>
湖一曲古牆隂清坐論詩夜向深見謂人間有公等不<lb/>
知來者不如今乾坤雖大知者少君不見古人拙處今<lb/>
人巧我徂山林口挂壁如君合救狂瀾倒石渠春水緑<lb/>
泱泱閣下無人白日長萬里江湖入歸夢子雲不願校<lb/>
書郎九華山色梅根渡半日風帆即秋浦六條察吏安<lb/>
<pb n="KR4h0053_WYG_056-23b"/>
用許幸有千巖作詩侣<lb/>
　　　偶題<lb/>
阿八宫中酒未醒天風吹髮夜泠泠歸時只怕扶桑暖<lb/>
赤脚横騎太一鯨<lb/>
　　　陳日華侍兒讀書<lb/>
繹句尋章久未休花房日晏不梳頭誰教郎主能多事<lb/>
乞與冥冥千古愁<lb/>
　　　女郎山<hi>漢陽縣西二十里</hi>
<pb n="KR4h0053_WYG_056-24a"/>
不見郢中能賦客可憐負此女郎山氷魂寂寞無歸處<lb/>
獨宿鴛鴦沙水寒<lb/>
　　　金神夜獵圖二首<hi>六言</hi>
夜半金神羽獵奔走山川百靈雲氣旍旗來下颯然已<lb/>
入青冥<lb/>
後宫嬋娟玉女自鞚八尺飛龍兩兩鳴鞭争導緑雲斜<lb/>
墜春風<lb/>
　　　書乞米帖後<lb/>
<pb n="KR4h0053_WYG_056-24b"/>
銀鈎鐵畫太師字從人乞米亦可憐五倉空虚胃神哭<lb/>
竟日悄悄無炊烟仙人留書説服氣道士辟穀期引年<lb/>
人生不食浪自苦獨不見子桑鼓琴十日雨<lb/>
　　　次韻鴛鴦梅<hi>六言</hi>
晴日小溪沙暖春夢憐渠頸交只怕笛聲驚散費人月<lb/>
咏風嘲<lb/>
漠漠江南烟雨于飛似報初春折過女郎山下料應愁<lb/>
殺佳人<lb/>
<pb n="KR4h0053_WYG_056-25a"/>
　　　呈徐通仲兼簡仲錫通仲與誠齋為鄉人近來<lb/>
　　　　赴調而誠齋去國又通仲久與千巖有苕霅<lb/>
　　　　之約而未至余挽通仲欲與同歸千巖故末<lb/>
　　　　章及之<lb/>
斯文凖乾坤作者難屈指我從李郭遊知有徐孺子春<lb/>
風橘洲前白月太湖尾懐哉來無期玉唾炯在紙去年<lb/>
識仲氏何啻空谷喜合并忽自天傾倒見底裏維君天<lb/>
下士竹箭東南美胡不在石渠諸公當料理千巖今林<lb/>
<pb n="KR4h0053_WYG_056-25b"/>
宗泉石助風軌示疾不下堂有句髙八米此老筆硯交<lb/>
誠齋古元禮毫端灑秋露去國辭愈偉屬聞都門别回<lb/>
首即桑梓獨憐苕溪上垂榻俟行李烟波肯尋盟歸櫂<lb/>
為君艤<lb/>
　　　答沈器之二首<lb/>
江漢乗流客乾坤不繫舟玉琴虚素月金劍落清秋野<lb/>
鹿知隨草饑鷹故上鞲風流大隄曲一唱使人愁<lb/>
涉逺身良苦登髙望欲迷試吟青玉案不似白銅鞮露<lb/>
<pb n="KR4h0053_WYG_056-26a"/>
下秋虫怨風髙北馬嘶槎頭有新味人在太湖西<lb/>
　　　釣雪亭<lb/>
䦨干風冷雪漫漫惆悵無人把釣竿時有官船橋畔過<lb/>
白鷗飛去落前灘<lb/>
　　　馬上值牧兒<lb/>
馬背何如牛背短衣落日空山只麽身歸盤谷未須名<lb/>
滿人間<lb/>
　　　契丹歌<hi>都下聞蕭總管自説其風土如此</hi>
<pb n="KR4h0053_WYG_056-26b"/>
契丹家住雲沙中耆車如水馬若龍春來草色一萬里<lb/>
芍藥牡丹相間紅拍手髙歌垂手舞琵琶串曲翻新譜<lb/>
一春浪宕不歸家自有穹廬障風雨平沙軟草天鵝肥<lb/>
七萃齊驅曉打圍皂旗低昂圍漸急驚作羊角凌空飛<lb/>
海東健鶻健如許韝上風生㸔一舉萬里追奔未可知<lb/>
劃見紛紛落毛羽平章俊味天下無年年海上彎琅弧<lb/>
一鵝先得金百兩天使走送賢王廬天鵝之飛鐵為翼<lb/>
射生小兒空㸔得腹中驚怪有新薑元是江南經宿食<lb/>
<pb n="KR4h0053_WYG_056-27a"/>
　　　綠萼梅<lb/>
黄雲承韈知何處招得氷魂付北枝金谷樓髙愁欲墜<lb/>
㫁腸誰把玉龍吹<lb/>
　　　次韻千巖雜謠<lb/>
平生中散七不堪鳳麈時時伴燕談道士有神傳火棗<lb/>
故人無字入雲藍雨涼竹葉宜三酌日落荷花倚半酣<lb/>
極欲扁舟南蕩去冷鷗輕燕畧相諳<lb/>
　　　寄上鄭郎中<lb/>
<pb n="KR4h0053_WYG_056-27b"/>
梅根東望九華雲中有風流衣綉人名下一生勞夢想<lb/>
尊前數語倍情親節旄在道催歸漢花鳥留君且作春<lb/>
見説祥雲挾時雨故園松菊亦精神<lb/>
　　　送左真州還長沙<lb/>
吳兒牽挽醉蓴鱸今日西歸略自如别路冷雲隨驛馬<lb/>
望鄉喬木記吾廬湘中花月偏憐酒淮左兒童待擁車<lb/>
凡我舊遊君更厯橘洲相見訝無書<lb/>
　　　禽言如曰哥哥<lb/>
<pb n="KR4h0053_WYG_056-28a"/>
君不見苕溪西南石鼓山鳥如鸜鵒啼其間土人相傳<lb/>
是阿弟千呼萬喚去復還身為獨鴈失儔侣所愧鶺鴒<lb/>
圖急難繞林哀哀訴明月夜䦨月落聲漸咽天地濶逺<lb/>
兄不聞蒼厓下淚山竹裂豈無鴉舅與鵓姑人各有心<lb/>
非友于陟岡四顧空欷歔君不見江南望夫誰家女登<lb/>
山化石不得語<lb/>
　　　次韻誠齋送僕往見石湖長句<lb/>
客來讀賦作雌蜺平生未聞衡説詩省中詩人官事了<lb/>
<pb n="KR4h0053_WYG_056-28b"/>
狎鷗入夢心無機韻髙落落懸清月鏗鏘妙語春氷裂<lb/>
一自長安識子雲三歎郢中無白雪范公蕭爽思出塵<lb/>
有客如此渠不貧堂堂五字作城守平章勁敵君在口<lb/>
二公句法妙萬夫西來槖中藏魯璵只今擊節烏棲曲<lb/>
不愧當年賀鑑湖<lb/>
　　　與和甫時甫分題畫巻䕫得剡溪圖<lb/>
枯槎啅乾鵲交臂失夫君奈此一尊酒慿髙空水雲<lb/>
　　　東堂聨句<lb/>
<pb n="KR4h0053_WYG_056-29a"/>
金風涼夜深吹我蕭蕭髮<hi>趙雍和仲</hi>起折丹桂枝驚落花上<lb/>
月<hi>白石</hi>
　　　次韻武伯<lb/>
楊栁風㣲約暮寒野禽容與只波間道人心性如天馬<lb/>
可愛青絲十二閑<lb/>
　　　觀燈口號<lb/>
世間形象盡成燈烘火旋沙巧思生列肆又多㸔不遍<lb/>
遊人一一把燈行<lb/>
<pb n="KR4h0053_WYG_056-29b"/>
市樓歌鼔太喧譁燈若連珠照萬家太守令嚴君莫舞<lb/>
遊人空戴玉梅花<lb/>
遊人總戴孟家蟬争詫星毬萬眼圓閙裏傳呼大官過<lb/>
後車多少盡嬋娟<lb/>
花帽籠頭幾嵗兒女兒學著内人衣燈前月下無歸路<lb/>
不到天明亦不歸<lb/>
好燈須買不論錢别有琉瓈價百千都下貴人多預賞<lb/>
買時長在一陽前<lb/>
<pb n="KR4h0053_WYG_056-30a"/>
珠絡琉璃到地垂鳳頭銜帶玉交枝君王不賞無人進<lb/>
天竺堂深夜雨時<lb/>
紛紛鐵馬小回旋幻出曹公大戰年若使英雄知此事<lb/>
不教兒女戲燈前<lb/>
貴客鈎簾看御街市中珍品一時來簾前花架無行路<lb/>
不得金錢不肯回<lb/>
修内司人偏戲鼓輦官營裡獨燒燈春風到處皆君賜<lb/>
金栁絲絲滿鳳城<lb/>
<pb n="KR4h0053_WYG_056-30b"/>
正好嬉遊天作魔翠帬無奈雨沾何御街暗裡無燈火<lb/>
處處但聞樓上歌<lb/>
　　　和轉菴丹桂韻<lb/>
野人復何知自謂山澤好來禆奉常議笳識鼓羽葆誰<lb/>
憐老垂垂却入閙浩浩營巢猶是寓學圃何不早淮桂<lb/>
手所植漢甕躬自抱花開不忍出花落不忍掃佳客夜<lb/>
深來清尊月中倒一禪兩居士更約踐幽討<lb/>
　　　陪張平甫遊禹廟<lb/>
<pb n="KR4h0053_WYG_056-31a"/>
鏡裏山林緑到天春風只在禹祠前一聲何處提壺鳥<lb/>
猛省紅塵二十年<lb/>
　　　乍涼寄朴翁<lb/>
前日松間步屧歸更將荷葉障秋暉如今城裏抛團扇<lb/>
應是山中試裌衣水有秋容蓮漸少樹含涼氣鳥慵飛<lb/>
炎天既懶趨城市從此尤須戀翠㣲<lb/>
　　　寄俞子<lb/>
此郎都無子弟氣夜對黄嬭籠青燈只今落脚墮鳶外<lb/>
<pb n="KR4h0053_WYG_056-31b"/>
欲往從之歎未能郎罷才名今白髪佐州亦復坐窮邉<lb/>
甚欲出手相料理東南風髙難寄牋<lb/>
　　　昔遊詩<lb/>
　　　　䕫早嵗孤貧奔走川陸數年以來始獲寧處<lb/>
　　　　　秋日無謂追述舊遊可喜可愕者吟為五字<lb/>
　　　　　古句時欲展閲自省生平不足以為詩也<lb/>
洞庭八百里玉盤盛水銀長虹忽照影大哉五色輪我<lb/>
舟渡其中晃晃驚我神朝發黄陵祠莫至赤沙曲借問<lb/>
<pb n="KR4h0053_WYG_056-32a"/>
此何處滄灣三十六青蘆望不盡明月耿如燭灣灣無<lb/>
人家只就蘆邉宿<lb/>
放舟龍陽縣洞庭包五河<hi>澧沅澬湘大江</hi>洶洶不得道茫茫將<lb/>
奈何篙師請小泊石矴沉泥沙是中太無岸强指葦與<lb/>
莎滯留三四晨大浪山嵯峨同舟總下淚自謂餵黿鼉<lb/>
白水日以長僅存青草芽轉盻又已没但見千頃波此<lb/>
時羨白鳥飛入青山阿<lb/>
九山如馬首一一奔洞庭小舟過其下幸哉波浪平大<lb/>
<pb n="KR4h0053_WYG_056-32b"/>
風忽怒起我舟如葉輕或升千丈坡或落千丈坑囘望<lb/>
九馬山政與大浪争如飛鵝車礟亂打睢陽城又如白<lb/>
獅子山下跳鬇鬡須臾入别浦萬死得一生始知茵席<lb/>
濕盡覆杯中羮<lb/>
蕭蕭湘隂縣寂寂黄陵祠喬木䕃樓殿畫壁半傾敧蘆<lb/>
洲雨中淡漁網烟外歸重華不可見但見江鷗飛假令<lb/>
無恨事過此亦依依<lb/>
我乘五板船將入沌河口大江風浪起夜黒不見手同<lb/>
<pb n="KR4h0053_WYG_056-33a"/>
行子周子渠膽大如斗長竿插蘆席船作野馬走不知<lb/>
何所詣生死付之偶忽聞入草聲燈火亦稍有杙船遂<lb/>
登岸急買野家酒<lb/>
天寒白馬渡<hi>漢川縣界</hi>落日山陽村是時無霜雪萬里風奔<lb/>
奔外旃吹已透内纊氷不温吹馬馬欲倒吹笠任飛翻<lb/>
不見行路人但見草木蕃忽㸔野燒起火燄燒乾坤聲<lb/>
如震雷震勢若江湖吞虎豹走散亂麋鹿不足言夜投<lb/>
野店宿無壁亦無門此行值三厄幸得軀命存明發見<lb/>
<pb n="KR4h0053_WYG_056-33b"/>
老姊斗酒為招魂<lb/>
揚舲下大江日日風雨雪留滯鼇背洲十日不得發岸<lb/>
氷一尺厚刀劍觸舟楫岸雪一丈深屹如玉城堞仝舟<lb/>
二三士頗壯不恐懾䝉氊閉篷卧波裏任傾攧晨興視<lb/>
氊上積雪何皎潔欲上不得梯欲留岸頻裂扳援始得<lb/>
上幸有人見接荒村三兩家寒苦衣食缺買豬祭波神<lb/>
入市路已絶如今得安坐閒對妻兒説<lb/>
青草長沙境洞庭𣺌相連洞庭西北角雲夢更無邊復<lb/>
<pb n="KR4h0053_WYG_056-34a"/>
有白湖沌𣺌漭里數千豈惟大盜窟神龍所盤旋白湖<lb/>
辛巳嵗忽墮死蜿蜒一鱗大如箕一髯大如椽白身青<lb/>
鬐鬛兩角上梢天半體卧沙上半體猶沈淵里正聞之<lb/>
官官使吏致䖍作齋為禳禬觀者足闐闐歛席覆其體<lb/>
數里聞腥羶一夕雷雨過此物忽已遷遺跡䧟成川中<lb/>
可行大船是年金兵至擊走江之壖或云祖龍䜟詭異<lb/>
非偶然近日山陽人采菱不知還望見三龍浮目若電<lb/>
火燃見龍多見尾少見四體全一龍已為異三者亦罕<lb/>
<pb n="KR4h0053_WYG_056-34b"/>
傳又因漁湖側水中忽生烟烟中一驢出繞身步蹁躚<lb/>
俄隨霹靂去欲語無由緣我聞語此事乗舟往觀焉徑<lb/>
往枯葭浦白鷺争相先湖有劉備廟實司浩𣺌權徘徊<lb/>
無所見歸櫂月明前<lb/>
昔遊桃源山先次白馬渡<hi>桃源縣界</hi>渡頭何情深鴻鵠在髙<lb/>
樹白馬亦洞天昔人有竒遇洞門不可見但聞水聲怒<lb/>
瞻彼羽人宅乃乗方船渡修廊夾五殿重閣映千樹規<lb/>
模象魏壯回合緑隂䕶山椒望五溪壺頭入指顧故宫<lb/>
<pb n="KR4h0053_WYG_056-35a"/>
在其北屋瓦帶松霧古杉晉時物中空野人住外圍四<lb/>
十尺内可十客聚我遊瞿仙館壇上表遺步却下八疊<lb/>
坡一亭衆妙具兩山抱澄潭老木枝幹互瞻前秀而迥<lb/>
坐久凜難駐桃源獨不見僻在宫南路山行轉深邃狙<lb/>
猿紛上下石竇出㣲涓令我意猶豫昔聞漁舟子水際<lb/>
見洞户今㸔去溪逺定自後人誤惆悵却歸來此遊不<lb/>
得屢於今二十年厯厯經行處<lb/>
昔遊衡山下看水入朱陵半空掃積雪萬萬玉花凝或<lb/>
<pb n="KR4h0053_WYG_056-35b"/>
如生綃挂或作薄霧横紛紛虎豹吼往往蛟龍驚人語<lb/>
不相聞濺雹漂我纓有魚緣峭壁上上終不停此中有<lb/>
神物雷雨周八紘<lb/>
昔遊衡山上未曉入幽谷欲識所坐輿横板挂兩竹狀<lb/>
如秋千垂髙下不傾覆登山九千丈中道多佛屋一峯<lb/>
髙一峯峯峯秀林木仰㸔同來客木末見冠服髙臺石<lb/>
橋路尋常雲所宿下方雷雨時此上自晴旭紫盖何突<lb/>
兀萬里在一目餘峯六七十僅如翠浪矗北有嬾瓉巖<lb/>
<pb n="KR4h0053_WYG_056-36a"/>
大石庇樵牧下窺半厓花杯盂琢紅玉飛雲身畔過攬<lb/>
之不盈掬祝融最髙絶紫盖不足録俯視同仰觀蒼蒼<lb/>
萬形伏惟餘岣嶁峯南睇半空緑髣髴認瀟湘向岳流<lb/>
屈曲髙處驚我魂翻思宅平陸其東有雷穴靈異謹勿<lb/>
觸雲來綿世界雲去一峯獨僧忩或留罅雲入不可逐<lb/>
絶頂横石渠仙人有遺躅山多金光草夜半如列燭靈<lb/>
藥不可尋吁嗟歸太速<lb/>
濠梁四無山坡陁亘長野吾披紫茸氊縱飲面㣲赭自<lb/>
<pb n="KR4h0053_WYG_056-36b"/>
矜意氣豪敢騎雪中馬行行逆風去初亦略霑洒疾風<lb/>
吹大片忽若亂飄瓦側身當其衝絲鞚䄂中把重圍萬<lb/>
箭急馳突更叱咤酒力不支吾數里進一斚燎茅烘濕<lb/>
衣客有見留者徘徊望神州沈歎英雄寡<lb/>
既離湖口縣未至落星灣舟中三兩程程程見廬山廬<lb/>
山遮半天五老雲為冠朝㸔金叠叠暮㸔紫巉巉瀑布<lb/>
在山半髣髴認一斑廬山忽不見雲雨滿人間<lb/>
雪霽下揚子閒望江上山山山如白玉日照金孱顔是<lb/>
<pb n="KR4h0053_WYG_056-37a"/>
時江水净影落清鏡寒潮催庾信老雲送佛貍還萬古<lb/>
感心事惆悵垂楊灣<lb/>
衡山為真宫道士飲我酒共坐有何人山中白衣叟問<lb/>
叟家何在近住山洞口殷勤起見邀徐步入林藪雲深<lb/>
險徑黑石亂湍水吼尋源行漸逺茅屋剪如帚老烹茶<lb/>
味苦野琢琴形醜叟云司馬遷學道此居久屋東大盤<lb/>
石棊畫今尚有古木庇覆之清泉石根走因悲百年内<lb/>
汲汲成白首仙人固難值隱者亦可偶追惟恍如夢欲<lb/>
<pb n="KR4h0053_WYG_056-37b"/>
畫無好手<lb/>
　<lb/>
　<lb/>
　<lb/>
　<lb/>
　<lb/>
　<lb/>
　江湖小集巻五十六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>江湖小集巻八十七</head>
    <p>
<pb n="KR4h0053_WYG_087-1a"/>
欽定四庫全書<lb/>
　江湖小集巻八十七　　　　宋　陳起　編<lb/>
　　樂雷發雪磯叢稿<lb/>
　　七言絶句<lb/>
　　　詠史六首<lb/>
　　　高祖<lb/>
逝騅走鹿各消磨劒外功臣剰㡬多四皓兩生元不聽<lb/>
故鄉枉費大風歌<lb/>
<pb n="KR4h0053_WYG_087-1b"/>
　　　陳勝呉廣<lb/>
假號偷名只可憐枉抛錢鏄弄戈鋋隴頭燕雀應相笑<lb/>
鴻鵠元來是項燕<lb/>
　　　韓信<lb/>
愁看鍾室劈良弓何不當時殺蒯通今日真王成底事<lb/>
只應娥姁是英雄<lb/>
　　　東方朔<lb/>
蜥蜴盆邊解滑稽且分社肉飽蛾眉劉郎最怕秋風冷<lb/>
<pb n="KR4h0053_WYG_087-2a"/>
那聽君言撤殿帷<lb/>
　　　司馬相如<lb/>
狗監無端薦薄情鸘裘犢鼻帝鄉塵當時最有文君恨<lb/>
不識長門買賦人<lb/>
　　　班固<lb/>
請室寃魂呌不聞神丘隆碣謾遺文平生詞藻誰知己<lb/>
腐䑕孤雛却誤君<lb/>
　　　汴堤栁<lb/>
<pb n="KR4h0053_WYG_087-2b"/>
萬縷春風窣汴堤錦颿何處栁空垂流鶯應有兒孫在<lb/>
問著隋朝總不知<lb/>
　　　讀李羣玉集<lb/>
光順門前繫馬吟𢎞文舘裡翠雲春却憐白首河西尉<lb/>
枉作蓬萊獻賦人<lb/>
　　　又<lb/>
捐玦江頭弄釣舟蘭花杜若滿芳洲如何才子無騷思<lb/>
只詠薔薇與石榴<lb/>
<pb n="KR4h0053_WYG_087-3a"/>
　　　與復古叔讀横渠正䝉書<lb/>
惆悵枯株與晬盤雲横太白夢魂寒半生驕吝如蝸縮<lb/>
自把西銘反復看<lb/>
　　　又<lb/>
誰掘驪山起老師竹林燈火共心期年來後學輕前輩<lb/>
看徹臯比罷講時<lb/>
　　　題楊從行湘詩巻楊即誠齋<lb/>
仙雲寒鎖碧瑶天突兀吟壇北斗邊試問鳳凰誰得髓<lb/>
<pb n="KR4h0053_WYG_087-3b"/>
竹林聽雪對床眠<lb/>
　　　又<lb/>
呌雲吹玉舜祠邊醉嚼瓊糜漱石泉舊讀離騷今忘却<lb/>
快披秋巻嗅蘭荃<lb/>
　　　次韻熊雲瀑秋夜見寄<lb/>
吟落秋牕燭炧紅想彈九辯入絲桐荃蘅豈不如葵菽<lb/>
誰繼豳風補楚風<lb/>
　　　無題<lb/>
<pb n="KR4h0053_WYG_087-4a"/>
大裠褒衣走浙淮何人不識鶴山來只今心印誰傳得<lb/>
自摺通書撥篆灰<lb/>
　　　撫州偶題<lb/>
金柅亭邊栁拂城春風繫馬酒家吟塵埃滿面無人識<lb/>
却得黄鸝作賞音<lb/>
　　　萍鄉病渴<lb/>
犬子無從典驌驦荒邨忍渴望瀟湘楚王萍實甜如蜜<lb/>
不許詩人取次嘗<lb/>
<pb n="KR4h0053_WYG_087-4b"/>
　　　甲午社日客桂林<lb/>
巵酒豚蹄客裡歡石尤風𦂳枲衣單東陽病骨如鸚鵡<lb/>
最怯南州社日寒<lb/>
　　　桂林歳晚憶鍾尚書<lb/>
塵滿湘翁薜荔衣江湖歳鬢晚成絲桂州楊五今何處<lb/>
雪片梅花枉費詩<lb/>
　　　醉中偶成<lb/>
醉敲茶臼嘯秋烟苦欠髙陽買酒錢擬入亂山飡栢葉<lb/>
<pb n="KR4h0053_WYG_087-5a"/>
石床閑對麝香眠<lb/>
　　　送友人游昭州呈陳謙之僉判<lb/>
閬仙去補荔支譜梅谷歸呈飛鶩秋惟有瓜玻共君在<lb/>
馬蹄何苦又昭州<lb/>
　　　又<lb/>
道鄉牽損衮龍衣謫墮天涯詠楚蘺莫放蹇驢遊别處<lb/>
拾青閣下有殘碑<lb/>
　　　又<lb/>
<pb n="KR4h0053_WYG_087-5b"/>
鵬運堂前話别愁菭蘠三度楚江秋近懷莫向元龍道<lb/>
問舍求田是韓頭<lb/>
　　　夏日偶書<lb/>
蜾臝啣蟲入破牕枕書一垜竹方牀家童偶見草頭字<lb/>
誤認離騷是藥方<lb/>
　　　秋日行邨路<lb/>
兒童籬落帶斜陽豆莢薑芽社内香一路稻花誰是主<lb/>
紅蜻蜓伴緑螳螂<lb/>
<pb n="KR4h0053_WYG_087-6a"/>
　　　新淦偶成<lb/>
飛飛緑鳳掛梅梢猶記來時雪擁袍今且歸舟新淦路<lb/>
擔頭稚子賣櫻桃<lb/>
　　　贈呉季詩<lb/>
燕子樓頭一曲春曾騎驕馬擲黄金如今世事漫頭雪<lb/>
破屋孤燈忍凍吟<lb/>
　　　演教寺弔樓居朱漕<lb/>
羅帶江頭蛻繡衣人歸香草謝家池秪今玉樹埋何處<lb/>
<pb n="KR4h0053_WYG_087-6b"/>
惆悵僧房認得詩<lb/>
　　　又<lb/>
穿塚難酧地下知逢人多說項斯詩今朝痛灑西川淚<lb/>
萬里梅花欲放時<lb/>
　　　延真道院<lb/>
滄流翠竹接仙扄霛菜丹虬拱上真擬就𤣥翁分半榻<lb/>
閑聽秋雨守庚申<lb/>
　　　訪趙愚齋不遇謁者云入幕抵晚方歸因成一<lb/>
<pb n="KR4h0053_WYG_087-7a"/>
　　　絶奉寄<lb/>
雪片梅花滿硯池芙蓉幕裏客歸遲今朝解了公家事<lb/>
儘聽轅門報酉時<hi>愚齋舊有詩云無曹度日真堪愧又聽轅門報酉時</hi>
　　　史主簿以授菴習稿見示敬題其後併寄張宗<lb/>
　　　瑞<lb/>
姜䕫荒塚白蘋深鸑鷟無聲結緑沉擬向鄱陽尋後杜<lb/>
只招張叜聽君吟<lb/>
　　　又<lb/>
<pb n="KR4h0053_WYG_087-7b"/>
吟了南樓到庫樓塞雲邊月困雕鎪只今南北無詩禁<lb/>
曾有新編過境不<lb/>
　　　術士醴陵丁夢營將之舂陵有贈<lb/>
㸔盡槐花買卜人窊尊且認舊碑文只今世上無清惠<lb/>
却恐元郎解<hi>闕</hi>君<lb/>
　　　又<lb/>
渌水池邊舊釣磯何時歸去濯征衣千年城郭應無恙<lb/>
祇怕風塵老令威<lb/>
<pb n="KR4h0053_WYG_087-8a"/>
　　　送歐陽平仲起鬱林教官<lb/>
快把詩書洗瘴茆雕題墨齒盡同胞天涯那得随衿佩<lb/>
試借叔堂講義抄<lb/>
　　　又<lb/>
古來節婦比忠臣怊悵明珠一窖塵千古綱常君記取<lb/>
題詩煩問墜樓人<lb/>
　　　萍鄉和王堯章韻<lb/>
征衲無人補舊綿蕭條客枕楚萍邊撥殘石炭西牕冷<lb/>
<pb n="KR4h0053_WYG_087-8b"/>
知憶山家榾柮烟<lb/>
　　　趙司法詩集自題近道葢取工部所貽元隠居<lb/>
　　　詩中語也<hi>闕</hi>
　　　道書二絶<lb/>
和遍陶翁飲酒詩醉籠天地入鳩夷細看官爵成何物<lb/>
肯帶奚囊過九疑<lb/>
　　　又<lb/>
浣花騷伯杳難<hi>闕</hi>世上寧無元隠居讀罷君詩三歎息<lb/>
<pb n="KR4h0053_WYG_087-9a"/>
斷絃緑綺定何如<lb/>
　　　聽廬山胡道士彈離騷<lb/>
廬山道士菊潭仙前世滄浪握楚荃莫道離騷遺響絶<lb/>
孤鈎寡珥尚能傳<lb/>
　　　又<lb/>
弔湘誰解薦江蘺忠憤泠泠冩七絲愁絶九疑山下聽<lb/>
重華應許就陳詞<lb/>
　　　題王堯章佇香亭<lb/>
<pb n="KR4h0053_WYG_087-9b"/>
滿池蜀錦照深衣盡日慿欄課楚詞要識此花香絶處<lb/>
露凉風細雨晴時<lb/>
　　　又<lb/>
對花味道興何長好學顔家到坐忘莫與紅塵兒輩道<lb/>
心清正自得真香<lb/>
　　　又<lb/>
故園荷屋傍濓溪若愛蓮花入夢思今日題詩還自笑<lb/>
江湖塵土鬢成絲<lb/>
<pb n="KR4h0053_WYG_087-10a"/>
　　　題昭州田廷亮書稿後<lb/>
㯽榔口裏吐參苓折檻無門九虎深家在道鄉亭畔住<lb/>
定應千古有知音<lb/>
　　　又<lb/>
少海無波鶴禁虛滿朝閉口養曹蜍白袍烏㡌和寧外<lb/>
却有山人請建儲<lb/>
　　　次韻熊雲瀑秋夜見寄<lb/>
呌徹蒼梧望八荒暮雲秋客各凄凉此情未許傍人㑹<lb/>
<pb n="KR4h0053_WYG_087-10b"/>
愁絶中庭月一方<lb/>
　<lb/>
　<lb/>
　<lb/>
　<lb/>
　<lb/>
　<lb/>
　江湖小集巻八十七<lb/>
</p>
<p>
</p>
  </div>
</body>
</text>
</TEI>
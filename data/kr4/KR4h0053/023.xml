<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>江湖小集巻二十三</head>
    <p>
<pb n="KR4h0053_WYG_023-1a"/>
欽定四庫全書<lb/>
　江湖小集巻二十三　　　　宋　陳起　編<lb/>
　　施樞芸隠倦遊稿<lb/>
　余下壬辰第始學詩間吟殊未與意合甲午往來錦<lb/>
　谿或自家山趍京城萍汎不覊每多感賦至市橋見<lb/>
　月之句若有悟解及乙未秋入呉攝庾臺幕丙申秋<lb/>
　復過越訪東甽先生唫又少暇日搜故篋得五言七<lb/>
　言絶句可意者僅百篇題曰倦遊稿嗟夫自三百篇<lb/>
<pb n="KR4h0053_WYG_023-1b"/>
　以後無詩騷乃詩之變五言又騷之變余何者輙敢<lb/>
　言詩然性嗜詩時發於機動籟鳴亦不自知其僣姑<lb/>
　以識後日所學之進否云浮玉施樞書<lb/>
　　　立春<lb/>
雪花風細拂春旗一色雲邊漏暖曦羣吏守文行故典<lb/>
長官書祝致新祠土牛底事遭身碎綵勝随時把鬢欺<lb/>
爭似野人閑可睡枕邊搔髪自吟詩<lb/>
　　　感春<lb/>
<pb n="KR4h0053_WYG_023-2a"/>
等閑覊旅欲歸難又見蔬盤簇綵幡九十日春從此始<lb/>
萬千心事對誰言梅邊粉墜寒香骨草際青歸野燒㾗<lb/>
且把一盃酬好景花風今日已翩翻<lb/>
　　　春前一日雪<lb/>
厯頭只有今朝臘猶雨霏霙滿太虛六出試粧梅欲妬<lb/>
萬花飄絮栁難如雲凝慘送𤣥冥斾風舞歡迎青帝車<lb/>
始信春工多富貴便堆白玉滿前除<lb/>
　　　春多日<lb/>
<pb n="KR4h0053_WYG_023-2b"/>
春到谿山已近旬尋春猶自負深情愛閑長向梅邊立<lb/>
趂煖時從竹下行苦乏詩材無可借更嫌酒病有餘酲<lb/>
算來豈是因名利纔有關心便不清<lb/>
　　　贈湖邊桞<lb/>
亂撒鵝黄拂曉晴天涯多少故人情遊船空逐輕隂轉<lb/>
半屬春風半屬鶯<lb/>
　　　夢遊徑山值雪擁爐賦詩<lb/>
雪天元自冷何况是山中<hi>此聨是夢中句</hi>雙徑衝寒霧千林戰<lb/>
<pb n="KR4h0053_WYG_023-3a"/>
晚風室中人已定爐内火常紅萬事皆如夢誰知夢亦<lb/>
空<lb/>
　　　次蒙齋至日韻<lb/>
試撿清臺厯黄宫氣已回功名難強致歳月任渠來雨<lb/>
逕猶存菊煙村可問梅為貪吟有伴到此又徘徊<lb/>
　　　玉泉<lb/>
水蹟無增减從知地有靈羣魚潜異窟一芥納滄溟濟<lb/>
隠新畱詠超師舊講經聖時調玉燭龍睡不須酲<lb/>
<pb n="KR4h0053_WYG_023-3b"/>
　　　老僧念佛<lb/>
身世皆空境知空自不悲何須臨暮日逐急念阿彌裴<lb/>
相安心際維摩懺罪時同歸無有地明月在秋池<lb/>
　　　和菊潭韻題秋潭買山圖後<lb/>
身世如萍漫浪休機心誰遣誤沙鷗從來風月驚人句<lb/>
即是湖山買屋謀訪友定尋雲外寺㩦壺須上竹邊樓<lb/>
知音自有漁樵侣莫被人稱第一流<lb/>
　　　對雪<lb/>
<pb n="KR4h0053_WYG_023-4a"/>
怪得連隂不放晴直教飛雪試輕盈風回冉冉霓裳舞<lb/>
雲暗紛紛鶴羽明大似梅花饒一出薄於栁絮更多情<lb/>
披衣端為詩催起吟得詩成分外清<lb/>
　　　霸國祠<lb/>
　　　　類說中有及臨安縣土地始末者城狐社䑕<lb/>
　　　　妄自依憑可愕而怒也及來錦溪因式是祠<lb/>
　　　　三肅而薦之以詩<lb/>
瓶笙驚晝睡此意有誰知蛙井成何事鴻圖豈易窺一<lb/>
<pb n="KR4h0053_WYG_023-4b"/>
身雖戮辱萬姓免瘡痍茅土今何在惟存霸國祠<lb/>
　　　早起<lb/>
早起看花露西風把鬢欺心清多在道夢好亦成詩過<lb/>
但思求已生無事皺眉功名縁底事到手却如遲<lb/>
　　　漕闈揭曉後述懷<lb/>
畵眉深淺與時殊肯向堂前怨舅姑自是吾儂多蹇薄<lb/>
可堪爾汝肆揶揄心知不是池中物恨獨羞看屋上烏<lb/>
得喪總為身外事不如委命樂樵蘇<hi>畫眉事出朱慶餘詩</hi>
<pb n="KR4h0053_WYG_023-5a"/>
　　　聞鴈<lb/>
飛盡沙田到水鄉年年來往為誰忙只貪月夜蘆花宿<lb/>
不是將身傍稻粱<lb/>
　　　通真觀<lb/>
　　　　袁都録自號凝安御書扁其堂舊有桃源洞<lb/>
　　　　今踪跡湮沒不復可訪<lb/>
不到凝安二十年丹青一幅尚依然青牛已去仙踪遠<lb/>
却有山禽下玉田<lb/>
<pb n="KR4h0053_WYG_023-5b"/>
桃源事已成荒幻那更形容學避秦欲訪舊踪無處覓<lb/>
滿山花落不知春<lb/>
　　　泛月夜歸<lb/>
短艇衝寒泛淺沙滿溪明月浸蘆花忽驚逺岸燈光發<lb/>
籬落蕭疎一兩家<lb/>
　　　龜溪市橋見月<lb/>
樓臺疊翠遶清溪淺澹雲邊月一眉行到市聲相接處<lb/>
傍橋燈火未多時<lb/>
<pb n="KR4h0053_WYG_023-6a"/>
　　　寄寶藏壁天瑞<lb/>
路轉小橋東羣龍擁梵宫荇花明晚水蓮葉向秋風匠<lb/>
斧應休役禪窻定費功笑他塵俗者客路每匆匆<lb/>
　　　夜寒有作<lb/>
可怪輕寒薄短衾起來搔首傍燈吟百年易老風前鬢<lb/>
萬事難侵水様心鴈呌雲天秋𣺌𣺌蟲鳴露砌夜沉沉<lb/>
朱絲自冩無人識一曲寥寥太古音<lb/>
　　　入京<lb/>
<pb n="KR4h0053_WYG_023-6b"/>
何期又泛玉京船行止於人不偶然寒力勝如前兩夜<lb/>
世情熟似近三年只將興味留詩裏苦乏工夫到酒邊<lb/>
萬事看來忙不得只須委順樂吾天<lb/>
　　　憶孤山<lb/>
孤山不是遠只隔鳳城門爭賞詩家句誰招隠士魂秋<lb/>
風林下塜寒月水邊村擬待梅花發長吟酹一尊<lb/>
　　　小樓獨坐用菊潭壁間韻<lb/>
簾捲疎風入小樓夕陽銜鴈欲西流無人細說吟邊事<lb/>
<pb n="KR4h0053_WYG_023-7a"/>
獨有黄花共晚秋<lb/>
　　　别高家店<lb/>
獨抱朱絃識者稀湖山與我獨相知煙迷桞岸經行少<lb/>
月照梅窻做夢遲酒價寒高誰與貰衾綿夜薄自多思<lb/>
歸舟又值商量雪好似清溪訪戴時<lb/>
　　　夢回<lb/>
銀漏迢迢箭緩傳夢回月在早梅邊小池凍合寒蘆折<lb/>
應是鴛鴦夜不眠<lb/>
<pb n="KR4h0053_WYG_023-7b"/>
　　　馬上<lb/>
只為谿山有宿盟兩旬兩度此經行馬嘶險逕霜蹄滑<lb/>
鷗舞平沙雪羽輕豪氣不從塵外减新詩偏向道間成<lb/>
梅花似有相迎意野水籬邊數蘂明<lb/>
　　　讀真西山奏疏<lb/>
和議從來不可慿誰令漢祖議和親連衡休易從游説<lb/>
厝火當憂卧積薪黯在淮南謀自寢亮亡司馬志方伸<lb/>
本强始見遐衝折信是經綸直要人<lb/>
<pb n="KR4h0053_WYG_023-8a"/>
　　　新月照雪<lb/>
等是尋常月因添雪更明看他同様白與我一般清睡<lb/>
鶴應難認棲烏亦屢驚梅花仍有意相伴聽寒更<lb/>
　　　雪晴<lb/>
送臘終宵舞知春破曉晴燒痕随草長霽色映梅清溜<lb/>
滴簷簮折氷開沼鏡明夜窻如對月還又憶輕盈<lb/>
　　　對雪<lb/>
誰使霓裳逞細腰随風盡日袂飄颻飛花却訝春將遍<lb/>
<pb n="KR4h0053_WYG_023-8b"/>
舞片還驚凍易銷看熟似同鷗過渚興仙剛道鶴冲霄<lb/>
吟成誰與相酬酢賴有疎梅伴寂寥<lb/>
　　　正月十四夜<lb/>
覊㳺偶值上元時蓮艷燒空照錦谿堂上珠簾如水浸<lb/>
庭前鰲架與山齊風傳皷吹春聲閙雨遏笙歌夜語低<lb/>
自笑蓬窻勤苦士何當太乙為燃䉫<lb/>
　　　新晴<lb/>
寒窻寂寞度殘冬接得春來雨又風芳思悠悠空自遠<lb/>
<pb n="KR4h0053_WYG_023-9a"/>
清游欵欵與誰同林梢淡抹煙初霽菜甲新抽土旋融<lb/>
多謝殷勤簷鵲舞數聲足喜夕陽中<lb/>
　　　分韻春字<lb/>
桞外鶯聲錯喚人小樓唫苦不知春落花飛過秋千去<lb/>
一片閑情客裏身<lb/>
　　　緑字韻<lb/>
曉帳香銷閑畵燭夢回山斷屏風曲輕煙細雨客情多<lb/>
南浦草随新漲緑<lb/>
<pb n="KR4h0053_WYG_023-9b"/>
　　　書事<lb/>
閑時但覺求人易險處方知為已深世事盡随流水去<lb/>
白雲自識古人心<lb/>
　　　所見<lb/>
齊眉沉醉綺羅叢心事誰知付去鴻不惜千金留粉黛<lb/>
更無一語怨東風<lb/>
　　　閨思<lb/>
簾底臨鸞惜嵗華鬢雲慵掠寶釵斜落梅香斷無消息<lb/>
<pb n="KR4h0053_WYG_023-10a"/>
一樹春風屬杏花<lb/>
　　　湧金門外<lb/>
栁絲舞困起炊煙羅綺相催欲上船貴冶亦知春有夜<lb/>
煖沙還付白鷗眠<lb/>
　　　春夜賦小字<lb/>
岸桐花開春欲老目斷斜陽芳信杳東風不筦客情多<lb/>
杜鵑啼月青山小<lb/>
　　　再行湖上<lb/>
<pb n="KR4h0053_WYG_023-10b"/>
樓臺萬疊照斜暉紅褪園林緑漸肥艷是杏桃開過了<lb/>
春風吹到野薔薇<lb/>
　　　小樓對月<lb/>
京國誰曽念旅㳺閑情芳思兩悠悠却因今夜欄干月<lb/>
引得春風上小樓<lb/>
　　　晚望<lb/>
芳草迢迢客路長栁邊吹絮燕泥香桐花拆盡春歸去<lb/>
猶倚危䦨問夕陽<lb/>
<pb n="KR4h0053_WYG_023-11a"/>
　　　再賦酬呉鞠潭<lb/>
酌酒酬春醉晚紅誰知書劒兩無功漁竿冷浸半絲月<lb/>
牛背閑消一笛風仙夢不随狂蝶亂家書只倩素魚通<lb/>
友聲更擬遷喬去底似人情較異同<lb/>
　　　覽鏡<lb/>
心到無營本倦游何期身又客王州匣藏青鏡閑情薄<lb/>
衣染紅塵滿面羞風月㡬曽於我少波濤半是為人憂<lb/>
故山幸自堪耕釣不必生涯足是休<lb/>
<pb n="KR4h0053_WYG_023-11b"/>
　　　牡丹<lb/>
天然貴格鎮羣芳細雨叢中試寶粧肯與亂紅爭國色<lb/>
却同柔緑挽春光玉䦨倚困嬌無力金鴨沉煙不敢香<lb/>
可惜承恩亭北賦苦無妙語告君王<lb/>
　　　畱别詩僧<lb/>
家山方繾綣客路復西東自念依明世誰令策雋功三<lb/>
盃桑落酒一棹栁花風别後詩應好吟成寄短筒<lb/>
　　　送春<lb/>
<pb n="KR4h0053_WYG_023-12a"/>
相逢九十日彼此惜芳期折栁停閑騎嚼花吟好詩經<lb/>
年行遠别對景起深思日落不知處舊山啼子規<lb/>
　　　懷友人<lb/>
錦野重來已秀葽雨肥梅杏粉㾗銷晚山四面子規呌<lb/>
曉樹一聲婆餅焦耐久交當如水淡慣游身亦似蓬飄<lb/>
老鶯不省春歸久猶自教雛學徙喬<lb/>
　　　後塢示壁天瑞<lb/>
㡬年不到已公齋客裏明知未定家生滅無邊方共語<lb/>
<pb n="KR4h0053_WYG_023-12b"/>
滿山春雨落松花<lb/>
　　　即事<lb/>
暝色分煙上遠峯雨聲㫁處又晴風寶香羞冷閑情遠<lb/>
落盡薔薇一架紅<lb/>
　　　簷玉鳴<lb/>
曉窻風細響簷鈴一曲雲璈枕上聞夢斷不知仙路杳<lb/>
鶴銜松露入青雲<lb/>
　　　東天目<lb/>
<pb n="KR4h0053_WYG_023-13a"/>
　　　　<hi>三潭之下有九溪之隔三潭之上有百丈瀑泉之勝飛橋之險渉深攀縁止到第三池上</hi>
　　　　<hi>兩池及飛橋則無計可觀所以限仙凡也又有東西二井石室朝陽三洞黄冠厭人遊覽</hi>
　　　　<hi>不肯指引僅披荆莾題名朝陽洞中</hi>
不辭巇險訪龍潭潭底無窮碧似藍亂石鳴灘谿過九<lb/>
飛泉㵼瀑塹分三雖然道士能相引不比樵人得盡諳<lb/>
怊悵飛橋無路到乘風應許御雲驂<lb/>
不謂山行得此晴有名勝處必須經玉田草滿春無極<lb/>
石室人稀夜不扄自料俗情應厭倦誰知幽意在空冥<lb/>
<pb n="KR4h0053_WYG_023-13b"/>
碧桃却似傳消息一曲瓊歌月滿庭<lb/>
　　　西天目<lb/>
苕水之源出此山地如邾魯始躋攀三池浚澤高岡上<lb/>
一勺為霖反掌間著脚不知蒼漢近無心直共白雲閑<lb/>
何時結屋枕泉玉滌盡塵根學大還<lb/>
　　　題朝陽洞中<hi>東天目</hi>
一吸龍泉萬慮清更尋古洞入柴荆桃花落盡春無路<lb/>
獨許騎鸞上玉京<lb/>
<pb n="KR4h0053_WYG_023-14a"/>
　　　題至道宫雲巢軒<hi>西天目</hi>
碧霄路底作生涯雲亦何曽定有家月印天池心宇淨<lb/>
水鳴環珮出松花<lb/>
　　　别天目<lb/>
東尖森洞穴西目浚淵庭三日若為霽羣龍亦有靈立<lb/>
依松作葢坐倚石為屏猶恨歸鞍急回頭望遠青<lb/>
　　　聞西山訃音<lb/>
奪到斯人處天心亦杳冥嘉謀猶未罄直道信無靈四<lb/>
<pb n="KR4h0053_WYG_023-14b"/>
海方思雨中營忽隕星羣賢知孰附客淚欲飄零<lb/>
　　　芍藥<lb/>
雖殊桃李競年芳色相惟應付夢鄉綸閣曽看金縷艷<lb/>
蘂宫初試玉樓粧露凝深淺煙中淚日汎温柔雨後香<lb/>
幸蜀歸來花正好可憐不忍看嬪嬙<lb/>
天女霜刀剪亦難露紅煙紫碧䦨干歩揺衣袂飄霞珮<lb/>
鈿合釵梁間寶冠枝上任他無力笑燈前還作有情看<lb/>
采根若可蘇民病始信無經載牡丹<lb/>
<pb n="KR4h0053_WYG_023-15a"/>
　　　玉蝴蝶花<lb/>
芳意深深掩緑苔粉團香翅自裴回多應又怨春歸早<lb/>
化作飛花滿樹開<lb/>
　　　小瓊花<lb/>
　　　　<hi>臨安縣齋山花一株四月盛開無識之者倣樂天招賢寺花體以小瓊花賦之或謂婆羅</hi>
　　　　<hi>花</hi>
合是孤根在廣庭世間那得此雲英霓裳一曲天香散<lb/>
惆悵瑶堦月自明<lb/>
<pb n="KR4h0053_WYG_023-15b"/>
　　　午寢<lb/>
舊詩零亂滿藤牀緑映簾深一縷香午夢驚回槐國遠<lb/>
浮生消得㡬斜陽<lb/>
　　　道間<lb/>
一溪新緑漲晴沙傍岸疎籬八九家桑葉又抽麻正長<lb/>
緑隂深處響繰車<lb/>
　　　再觀錢廟<lb/>
荒碑五丈蘚生花飛䑕巢梁壁綴蝸華胄遥遥天下滿<lb/>
<pb n="KR4h0053_WYG_023-16a"/>
不知誓劵落誰家<lb/>
　　　墻外竹<lb/>
森森新竹亞墻屏籜解餘斑粉淚零幸入詩家窮相眼<lb/>
可能不為此君青<lb/>
　　　題鶴林丈室用俞紫薇韻<lb/>
物我相忘付入還<hi>坡詩</hi>偶來瓊館扣霞關玉峯自有三<lb/>
生約<hi>玉蘂花事</hi>塵世真同一夢間華表風清丹頂去緱山月<lb/>
冷碧笙閑當知象外機無息肯羡黄金繫九環<hi>歐詩</hi>
<pb n="KR4h0053_WYG_023-16b"/>
　　　五到洞霄兼似冲妙<lb/>
多謝名山不厭人五來此地著閑身泉聲帶雨驅煩暑<lb/>
空翠縈風絶㸃塵金鼎火能知應候玉壺花自占長春<lb/>
何時許證三生約乞借煙霞與卜隣<lb/>
　　　楊蟾川鐵佛普度㑹<hi>甲午冬</hi>
重隂九叠㡬曽開廣布隂功亦異哉八景定中朝十極<lb/>
五雲深處歩三台煙騰緑字鸞初下月照黄壇鶴未來<lb/>
去地一珠如黍米天人競湊鬱羅臺<lb/>
<pb n="KR4h0053_WYG_023-17a"/>
煒燁神光燭素屏苦魂蒙度語堪聽但知實相皆非相<lb/>
自證無形入有形火煉赤鑪超上景水流華沼蕩寒庭<lb/>
功成試問誰能似元子真人舊典刑<lb/>
　　　夜泊黄灣<lb/>
移近黄灣泊短篷野雲垂地一溪風渚香吹散荷花雨<lb/>
㡬㸃流螢出葦叢<lb/>
　　　夜凉聽雨<lb/>
暑雨沉沉夜正清凉欺客枕夢頻醒雖然未是秋時候<lb/>
<pb n="KR4h0053_WYG_023-17b"/>
滴在梧桐亦厭聽<lb/>
　　　西河栁<lb/>
一把輕絲拂地垂柔梢淺淺抹燕脂絮花吹盡枝方長<lb/>
却恨春風未得知<lb/>
　　　三過垂虹<lb/>
秋來三度過垂虹灝氣横江水接空帆影輕浮千幅月<lb/>
漁竿冷浸一絲風楓初落葉前村近荷有餘香别浦通<lb/>
笑拍䦨干天地濶鱠鱸樽酒許誰同<lb/>
<pb n="KR4h0053_WYG_023-18a"/>
　　　滄浪<lb/>
長史遺踪二百年直教名字到今傳渚香細浥蓮鬚雨<lb/>
野色輕團竹尾煙但得幽情關水石何須隠迹痼林泉<lb/>
客中正有塵纓在來此清遊亦是縁<lb/>
　　　水次秋蚊可畏<lb/>
利觜似花鷹針膚不暫停有生何蠢蠢藏毒在冥冥亂<lb/>
舞迷昏水喧聲接曉汀風威秋晚勁看汝易飄零<lb/>
　　　中秋日虎丘呈庾使東畎先生<lb/>
<pb n="KR4h0053_WYG_023-18b"/>
蹇歩接輶軒於山亦有縁劒鋒遺斷石閣影倒平田紫<lb/>
日穿林暝黄雲共野連清輝無著處月伴使星圓<lb/>
　　　清夜<lb/>
客身随取止一室冷如氷景遠吟何託情疏夢不曽雨<lb/>
粘初蘚壁風謝欲花燈豈是無家者甘為有髪僧<lb/>
　　　客中雨思<lb/>
細雨粘雲結晚愁黄金垂地菊錢流風來不覺窻聲戰<lb/>
分却覊懷一半秋<lb/>
<pb n="KR4h0053_WYG_023-19a"/>
　　　聞鶴<lb/>
誰家嘹唳九臯聲客夢初回曉帳清華表不知仙路逺<lb/>
剛随寒角轉殘更<lb/>
　　　秋夜即事<lb/>
斷雨寒雲過暝窻落桐葉葉是凄凉楚山不入清宵夢<lb/>
月影蛩聲滿桂薌<lb/>
　　　對菊<lb/>
欲荒三逕負歸期魂夢何曽到短籬九辯不歌陶令老<lb/>
<pb n="KR4h0053_WYG_023-19b"/>
清香還許入誰詩<lb/>
　　　開爐次夕以不禁離抱來訪宏菴挑燈細語漏<lb/>
　　　促忘歸即事有賦時黄澹翁在焉<lb/>
客裡情懷不自如夜深來訪子雲居挑燈細按新翻曲<lb/>
拂案同看舊架書梧葉敲風蛩砌冷菊香消雨鶴庭虛<lb/>
相逢且與開眉笑莫遣吟邊酒琖疎<lb/>
　　　雪<lb/>
只消頃刻便漫漫人亦求窺造化難栁外情知非絮落<lb/>
<pb n="KR4h0053_WYG_023-20a"/>
梅邊誤作有花看朱門合席持杯煖紫塞分屯坐甲寒<lb/>
慨想英雄當此際肯分事業與袁安<lb/>
　　　和庾使和毛君玉送墨梅韻<lb/>
東風吹上歳寒枝筆下工夫頗渉竒此撡直應同晚節<lb/>
有香亦合伴氷姿淡於淺水籠蟾夜清似疎籬壓酒時<lb/>
春在小窻横幅裏調羮深意許誰知<lb/>
　　　蠟梅送東畎先生併寓探梅之意<lb/>
澤國寒深未見梅東風何日到南枝玉堂應有新消息<lb/>
<pb n="KR4h0053_WYG_023-20b"/>
恐是人間未得知<lb/>
　　　劒池<lb/>
雨壁煙崖翠蘚長龍泓冷浸斗牛光獨憐有水清無底<lb/>
不洗花池粉膩香<lb/>
　　　生公講臺<hi>有㸃頭石</hi>
千人湊坐雨天花片石雖頑識當家萬境俱空非有相<lb/>
漫留塵跡與人誇<lb/>
　　　寄陳藏一<lb/>
<pb n="KR4h0053_WYG_023-21a"/>
萬人如海亦紛紜還著江湖有限身題葉恨深波影遠<lb/>
嚼花吟苦月痕新羡君朝市情俱薄笑我山林趣未真<lb/>
名勝搜羅能盡否細論何日許相親<lb/>
　　　送同幕劉正父召試<lb/>
合是氷壺寘露寒果然筆札對金鑾雖云經世談何易<lb/>
謾道憂時事轉難正氣必能回壞證中流當與障狂瀾<lb/>
熟知議論平如砥且把清規作様看<lb/>
　　　紹興城隍廟<lb/>
<pb n="KR4h0053_WYG_023-21b"/>
　　　　<hi>芸隠以東畎先生命來游高㑹時星夕後一日問宿江干明喚西陵渡忽夢登一山上有</hi>
　　　　<hi>祠宇甚偉下瞰數峯奔伏于前面一小峯峯立一塔數氷横陳清澈可愛趨後廡見一婦</hi>
　　　　<hi>人立於西廂謂余曰公前身乃太湖神仙也回視東壁皆丹砂顆粒鮮明因取十餘塊吞</hi>
　　　　<hi>之泠然而悟范怪荒幻初無足紀適謁東畎令暫止于府貳之南㕔翌日書院渚丈携尊</hi>
　　　　<hi>慰藉便道訪西園徑城隍廟俯觀卧龍山勢起伏前對秦望下有應天塔庭宇壯觀彷彿</hi>
　　　　<hi>夢中經行處因以中元日欵祠下三肅賦詩城隍姓龎諱玉唐人曽鎮此土</hi>
江頭曽夢見彷彿此山川幻説從何證來遊即是縁嫗<lb/>
言前世事我是太湖仙神理俱冥漠清香謾致䖍<lb/>
<pb n="KR4h0053_WYG_023-22a"/>
　　　借張憲韻述懷呈東畎先生<lb/>
早起看秋意山前深未深水香飄遠渚晴色上平林風<lb/>
雨一雙鬢江湖萬里心何期來此地時作短長人<lb/>
　　　初泊世綵<hi>紹興南倅㕔</hi>
不問蕭條傳舍空來欹客枕聼西風一庭明月無人玩<lb/>
秋在梧桐落葉中<lb/>
　　　早起<lb/>
簷前鳴玉響丁東清夢初迴鶴帳中早起井梧飄一葉<lb/>
<pb n="KR4h0053_WYG_023-22b"/>
方知昨夜是秋風<lb/>
　　　風雨<lb/>
入夏惟憂旱秋來却浸霪風聲連海響山氣與雲深望<lb/>
歳丹心切憂時白髪侵旅中無别事隠几自長吟<lb/>
　　　禹廟<lb/>
衮服嚴常祀平成萬世功圭璋藏道室弓劒莽幽宫石<lb/>
定<hi>音釘</hi>今猶在梅梁事莫窮幽尋須作計多恨雨匆匆<lb/>
　　　高園<lb/>
<pb n="KR4h0053_WYG_023-23a"/>
入門雖較小中却是壺天委曲松篁逕清新錦繡篇蟠<lb/>
胸有丘壑随處是林泉更讀鰲峯句風流似謫仙<lb/>
扁名俱不俗難得此規模一鏡荷香冷四圍花逕蕪沼<lb/>
寛魚自樂竹静鶴同孤倣盡東州景何須作畫圗<lb/>
　　　夢前室<lb/>
長夜㡬年别傷哉千古心自因縁較淺不是老相侵熊<lb/>
夢如先兆鸞膠豈續琴曉窻秋葉響不覺淚盈襟<lb/>
　　　西興寄呈東畎先生<lb/>
<pb n="KR4h0053_WYG_023-23b"/>
生平未始識東州不謂招邀得漫遊南鎮門前秦望曉<lb/>
西興浦口浙江秋風摶怒氣潮初落山湧青冥雨乍收<lb/>
豈為登臨重回首使星只在五雲頭<lb/>
　<lb/>
　<lb/>
　<lb/>
　<lb/>
　江湖小集巻二十三<lb/>
</p>
<p>
</p>
  </div>
</body>
</text>
</TEI>
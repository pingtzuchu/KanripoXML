<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>江湖小集巻三十</head>
    <p>
<pb n="KR4h0053_WYG_030-1a"/>
欽定四庫全書<lb/>
　江湖小集巻三十　　　　　宋　陳起　編<lb/>
　　劉翼心㳺摘稿<lb/>
　躔父與余同事樂軒先生躔父鄙夷場屋之事技獨<lb/>
　力於詩自晉唐而下至我朝諸公遺集掇擷數百家<lb/>
　所作不主一體大抵學樂軒為之先生有道之士也<lb/>
　其詩初為唐語後為晉語晚而傲世自樂盡去繩墨<lb/>
　法度自為樂軒一家之言蓋耻入今人古人窠臼也<lb/>
<pb n="KR4h0053_WYG_030-1b"/>
　如娑羅林中最後説法六師諸魔聞者益懼矣同門<lb/>
　諸友獨躔父入此三昧心游之稾甚富今乃摘取余<lb/>
　所可知者十九首見寄余讀而喜曰此吾師初時詩<lb/>
　法也是豈不足行世耶然君世事樂軒乃翁俗下筆<lb/>
　尤勁髙處不下止齋岷隠而不以進取為意方躔父<lb/>
　少年聞人説舉子業即掉頭揮手而去獨與翁守樂<lb/>
　軒之書呻吟竟日今年六十有四好慕如十八九時<lb/>
　充此心至道不難也是豈求以詩名家者哉余長躔<lb/>
<pb n="KR4h0053_WYG_030-2a"/>
　父五嵗於道無聞詩亦不進非特媿於吾師亦媿於<lb/>
　吾友矣躔父名翼横塘劉氏景定辛酉竹溪鬳齋林<lb/>
　希逸序<lb/>
　　　題心游樓<lb/>
一自浮光抵玉融東林山曲世為農前場嵗計禾麻麥<lb/>
後圃年深竹荔松博我多聞千載史喚人深省五更鐘<lb/>
不消更㑹楞嚴語面面披雲挹曉峯<lb/>
　　　心游樓即事<lb/>
<pb n="KR4h0053_WYG_030-2b"/>
禪坐寧離此意行何所如稻粱詩七月果木賦閒居活<lb/>
水嘗新茗顛風落舊書無才甘用拙不是隠樵漁<lb/>
　　　癸邜十月同林子宜拜掃先師樂軒墓因和南<lb/>
　　　谷寺壁間韻<lb/>
秋風颯颯已華顛男女猶賖嫁娶錢問道西軒空有夢<lb/>
繙經南谷恐無縁登墳薦酒徒為爾對佛拈花亦偶然<lb/>
囘首白雲無呌處青山長在淚痕邉<lb/>
　　　答林昌宗詩筌韻<lb/>
<pb n="KR4h0053_WYG_030-3a"/>
經鋤小暇弄詩筌老去仍知黙是襌滄海移舟盡琴趣<lb/>
雖然終不似無絃<lb/>
　　　題東皋詩巻<lb/>
雪竹霜松不老身儘教後進笑陳人相逢亦有吟詩客<lb/>
誰似先生語意眞<lb/>
　　　書情<lb/>
蕭踈逺市囂山窟雜耕樵窮鬼乘吾拙錢神挾汝驕世<lb/>
途自巇嶮眞性本逍遥尚想榮期樂綸巾傲漢貂<lb/>
<pb n="KR4h0053_WYG_030-3b"/>
　　　夜意<lb/>
平生萬事水東流獨有多情是風癢夜長無寐月窺牀<lb/>
擁被孤吟起還想<lb/>
　　　伯言見和拙作以漢𨽻書之謝以七韻<lb/>
李潮善八分求歌杜陵叟有人和我詩半紙餘科斗風<lb/>
雲生其懐劔㦸出其手石經中郎蔡新様元和栁元常<lb/>
文不傳退之書何有待我農隙時載筆隨君後袖手眼<lb/>
亦明聊與之飲酒<lb/>
<pb n="KR4h0053_WYG_030-4a"/>
　　　偶見官舍梅花作<lb/>
天然標格自瀟踈底用松篁水月俱但是梅花皆可愛<lb/>
何關東閣與西湖<lb/>
　　　挽敖儀仲<lb/>
半面春風已有情别來重見眼終青空齋夜雨十年後<lb/>
一醉黄花呌不醒<lb/>
對坐茶甌日兩迴胷懐眞率向人開茶甌對客如前度<lb/>
不見先生杖屨來<lb/>
<pb n="KR4h0053_WYG_030-4b"/>
晝倚籃輿餞一杯殷勤别語到簾幃那知此夜成長徃<lb/>
書屋無人月掩扉<lb/>
書中有種復何愁酒興詩狂卒未休莫唱横塘斷腸句<lb/>
不堪斜日獨登樓<hi>儀仲有題心㳺樓詞</hi>
　　　送二子從子宜讀書<lb/>
三代讀書無寸功又將此法教児童旁人笑我背時好<lb/>
不背旁人背樂翁<lb/>
　　　山寺聽雨<lb/>
<pb n="KR4h0053_WYG_030-5a"/>
問道論詩也一宗燒柴煨芋佛家風要知真樂人間少<lb/>
聽雨空山破寺中<lb/>
　　　戯和劉雪巢題壁韻<hi>劉有不知何處有唐詩之句</hi>
吟懐秪怕俗塵迷若慕唐人也自癡要識性情根極處<lb/>
請觀三百五篇詩<lb/>
　　　題平逺軒呈竹溪玉堂<lb/>
溪堂闢小軒此景絶可愛蔡松道東邊千載典刑在髙<lb/>
低萬頃田面勢溪向背生綃一幅寛晴雨不盡態中有<lb/>
<pb n="KR4h0053_WYG_030-5b"/>
謫仙人來尋莘野耒畎畆雖不忘知進不如退乾坤入<lb/>
醉眼風月出吟喙我非人境遊亭在人境内心平水不<lb/>
波見逺山無礙時携琰石遊間以劉白輩僕忝老諸生<lb/>
來和佛三昧<lb/>
　　　題簡上人西亭詩文後<lb/>
眞如非字義綺語道之疵未見西亭作長爲北磵欺晚<lb/>
因僧媚逺初實客從曦多少才名士沉淪世不知<lb/>
　　　夢呈樂軒先生既覺不失一字録呈竹溪<lb/>
<pb n="KR4h0053_WYG_030-6a"/>
　　　玉堂<lb/>
不見仙翁四十春幸然丘隴在比鄰當年四海從游者<lb/>
報佛深恩有幾人<hi>艾軒先生工部侍郎文節林公一傳爲網山林先生諱亦之字學可再傳</hi>
<hi>爲樂軒陳先生諱藻字元潔皆有集行世竹溪樂軒之嫡子也</hi>
　<lb/>
　<lb/>
　<lb/>
　<lb/>
<pb n="KR4h0053_WYG_030-6b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　江湖小集巻三十<lb/>
</p>
<p>
</p>
  </div>
</body>
</text>
</TEI>
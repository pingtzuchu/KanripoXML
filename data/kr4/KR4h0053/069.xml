<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>江湖小集巻六十九</head>
    <p>
<pb n="KR4h0053_WYG_069-1a"/>
欽定四庫全書<lb/>
　江湖小集巻六十九　　　　宋　陳起　編<lb/>
　　鄒登龍梅屋吟<lb/>
　　　闗山月<lb/>
行人十年歸不得夜上戍樓看明月樓中星斗連太白<lb/>
樓外闗山鴈飛絶鴈飛絶歸不得鏡裏青蛾怨離别前<lb/>
年出幽燕明月何團圓去年上祁連明月復嬋娟月明<lb/>
照我長枕戈中原未復將柰何憑誰寄書問嫦娥征衲<lb/>
<pb n="KR4h0053_WYG_069-1b"/>
不來霜霰多<lb/>
　　　從軍行<lb/>
年少良家子挺身事西北金鳴鬬馬嘶蕭蕭短兵發夜<lb/>
戰祁連山斷甲濺腥血畨部帶箭降畨酋連陣没勒功<lb/>
紀燕然椎鼓歸漢闕<lb/>
　　　結客少年場<lb/>
并兒仕氣俠年少肝膽雄錦臂金彈丸銀鞍玉花驄腰<lb/>
插三尺劍手開二石弓輕生重大義一戰朔庭空斬取<lb/>
<pb n="KR4h0053_WYG_069-2a"/>
月氐頭捷奏甘泉宫<lb/>
　　　秋夜長曲<lb/>
碧簾掛雨秋容老寂寞江城暝烟草流蘇帳冷屏山低<lb/>
蜜炬香銷睡常早夢驚離緒牽愁入翠被寒侵淚花濕<lb/>
思美人兮天一方烏啼月落西風急<lb/>
　　　青樓曲<lb/>
青樓女兒十五六翠掠雲鬟妙裝束千金學舞拜部頭<lb/>
新來教得涼州曲錦韉少年被花惱醉把金釵換香草<lb/>
<pb n="KR4h0053_WYG_069-2b"/>
西風樓前秋鴈飛舞衣狼籍花顛倒<lb/>
　　　採蓮曲<lb/>
平湖淼淼蓮風清花開映日紅妝明一雙鸂鶒忽飛去<lb/>
為驚花底蘭橈鳴蘭橈蕩漾誰家女雲安髻鬟黛眉嫵<lb/>
采采荷花滿袖香花深忘却來時路<lb/>
　　　江南春<lb/>
玲瓏樓閣江城晚楊栁絲絲凝碧烟飛燕不歸春滿地<lb/>
百花香裏聽啼鵑<lb/>
<pb n="KR4h0053_WYG_069-3a"/>
　　　長門怨<lb/>
怨殺宫門不忍開無情孤月暗蒼苔而今痛惜珊瑚枕<lb/>
曾是君王賜御來<lb/>
　　　巫山髙<lb/>
巫山巃嵸巫峽曲一十二峯淺凝緑老猿化石懸巔崖<lb/>
矗矗凌雲掃壇竹九靈少女列仙從佩玉鳴鑾乗綵鳳<lb/>
飛魂走魄歸瑶宫紫簫吹斷荆王夢<lb/>
　　　雪霽梅月曲<lb/>
<pb n="KR4h0053_WYG_069-3b"/>
羌𤣥圃兮玉英蹇冰輪兮太清猗縞袂兮誰子粲一笑<lb/>
兮傾城倚横吹兮寄哀思擥幽香兮補騷情<lb/>
　　　遊仙<lb/>
人命如朝露壽非金石堅安得傳六翮飄飄凌紫烟夕<lb/>
夢一道士羽衣何翩躚邀我與之去同上扶桑巔道遇<lb/>
青童君授以東華篇讀之三百遍忽若骨已仙道士復<lb/>
謂我𤣥訣未可傳賜我以瓊漿飲之享遐年明發寂無<lb/>
覩孤鶴翔九天<lb/>
<pb n="KR4h0053_WYG_069-4a"/>
　　　詠懷<lb/>
洪河相綿纒嘉宅良可卜蒼松䕃長蹊叢梅馥四屋過<lb/>
亭白水飛流鳴潄寒玉遊目俯靈景抱杖委繁俗長吟<lb/>
暢幽懷理琴展清曲豈不企凌厲而乃傷局促吉士抗<lb/>
遐蹤幽幽聚靈族<lb/>
　　　步出城東門<lb/>
步出城東門與子各執手遥望冢壘壘悲風發隴首長<lb/>
松自青青枯根帶骨朽人生如朝露嘉命那可久世無<lb/>
<pb n="KR4h0053_WYG_069-4b"/>
王子喬何訣以固壽感慨徒悲傷歡言且飲酒<lb/>
　　　山上有白雲<lb/>
山上有白雲浮隂翳陽光亭亭颯繽紛出岫髙飛翔飛<lb/>
翔長在望逺匪千里隔莫以秋風來吹散無蹤跡<lb/>
　　　秋夜懷菊山沈莊可<lb/>
涼風動金旻奄忽寒節至百卉俱萎垂梧桐亦飄墜明<lb/>
月入我牖展轉不能寐顧影重傷心思君長下淚<lb/>
　　　嵗晚懷愚齋趙叔愚壺山宋謙父<lb/>
<pb n="KR4h0053_WYG_069-5a"/>
忽忽嵗將暮烈烈北風涼霏霏雨素雪皎皎南枝芳懆<lb/>
懆念良友㷀㷀在他鄉盈盈一水隔迢迢道路長悠悠<lb/>
無信音戚戚重感傷翩翩化雙鶴去去與同翔<lb/>
　　　月洲李賈友山捧檄來淦訪我梅下示教禁體<lb/>
　　　物語詠梅佳句今嵗梅開月洲仙去追和元韻<lb/>
　　　感此良友<lb/>
庭前有竒樹幽艶發寒柯寂寂衆芳歇綿綿生意多孤<lb/>
根依嶺表髙節委巖阿清友今何在悠悠空逝波<lb/>
<pb n="KR4h0053_WYG_069-5b"/>
　　　和竹里蘇材叔見梅懷友韻<lb/>
徘徊江路側何以慰相思陽彩來寒樹貞姿倚暮籬飄<lb/>
零懷逺道遼索負芳時佇立幽吟苦餘懷將訴誰<lb/>
　　　西郊梅開懷吟軒周獻父<lb/>
仲冬寒氣盛𤣥雲停故隂嘉樹厲清節孤芳潔素心幽<lb/>
幽熒嵗落皎皎隔塵侵折寄無來使山川逈且深<lb/>
　　　滕閣懷古<lb/>
凭髙獨展眺風葉亂鳴秋鸞舞自空閣漁歌尚晚舟巻<lb/>
<pb n="KR4h0053_WYG_069-6a"/>
簾山厯厯倚檻水悠悠月出江城暮凄凉萬古愁<lb/>
　　　寄雲林楊少雲自衡之桂<lb/>
問訊楊夫子經年客異鄉南浮湘水逺西望楚天長五<lb/>
嶺梅花發孤城草色荒白雲遥滿目曷久住炎方<lb/>
　　　寄呈後村劉編修<lb/>
衆作紛紛等噪蟬先生中律更鈎𤣥如開元可二三子<lb/>
自晚唐來數百年人競寶藏南嶽藁商留金易後村編<lb/>
儻令䑛鼎隨雞犬凡骨從今或可仙<lb/>
<pb n="KR4h0053_WYG_069-6b"/>
　　　戴式之來訪惠石屏小集<lb/>
詩翁香價滿江湖肯訪西郊隱者居瘦似杜陵常戴笠<lb/>
狂如賈島少騎驢但存一路征行藁安用諸公介紹書<lb/>
篇易百金寧不售全編遺我定交初<lb/>
　　　江居<lb/>
獨作幽居計江邊屋數間水流天自在心逺地寛閑鉏<lb/>
月栽梅樹移雲疊石山白鷗盟欲結倚杖看潺湲<lb/>
　　　溪村<lb/>
<pb n="KR4h0053_WYG_069-7a"/>
兀兀小橋西人家住繞溪雲山當户入竹樹出簷齊風<lb/>
急花初盡春深鶯亂啼稻畦新雨足穉子亦鉏犂<lb/>
　　　題杜少陵草堂圖<lb/>
背郭好林塘誅茅作草堂因吟白鴉谷為卜碧雞坊籠<lb/>
竹和烟淨江梅帶雪香四松經喪亂閲世幾風霜<lb/>
　　　遊玉笥山<lb/>
玉笥凌空後𤣥都詔吏仙荒壇深覆草峭壁響流泉石<lb/>
洞隨龍蟄金丹許鶴傳夜深搗藥鳥啼破翠微烟<lb/>
<pb n="KR4h0053_WYG_069-7b"/>
　　　入投龍洞<lb/>
行入投龍洞青青見竹竿暮雲生道樹夜月滿仙壇枯<lb/>
蘚沿崖古長松繞澗寒三生清淨福獨此愧黄冠<lb/>
　　　上慧力寺<lb/>
今代空王宅前朝處士家牛車為象藏鹿苑發龍華松<lb/>
密風生樹江空月在沙闍黎飯鐘後邀我試新茶<lb/>
　　　寄蒼山曾子實<lb/>
東湖從此別嘉㑹邈無期望逺音書阻思君嵗月馳春<lb/>
<pb n="KR4h0053_WYG_069-8a"/>
雲山隔斷秋雨鴈歸遲欲見崆峒使梅花寄一枝<lb/>
　　　幽事<lb/>
閑攜小斧刪梅樹自縛枯藤補菊籬燒栢子香讀周易<lb/>
滴荷花露冩唐詩<lb/>
　　　遊仰山寺<lb/>
施地開金刹神因結佛縁恠松盤獺徑古木䕶龍淵雲<lb/>
裏春山亂禽啼夜月圓路遥歸不得好借上方眠<lb/>
　　　宫詞<lb/>
<pb n="KR4h0053_WYG_069-8b"/>
内人倚遍玉樓東曉色開雲臘雪融羯鼓一聲花盡拆<lb/>
三郎自唤作天公<lb/>
　　　梅花<lb/>
約臂金寒拓綺疏搔頭玉重壓香酥含章簷下新妝額<lb/>
試啟菱花得似無<lb/>
　　　送表兄趙奏院赴南外知宗<lb/>
御屏往往題名字朝路彬彬藹薦書天許留中監邸奏<lb/>
日求補外得堂除暫煩龍種司瑶籍行立鴛班侍玉輿<lb/>
<pb n="KR4h0053_WYG_069-9a"/>
丙枕或思前夜席庚郵寧肯後鋒車<lb/>
　　　王氏山居<lb/>
聞道山居好林深逺俗情茶烟薫壁暗蘿月射忩明學<lb/>
稼修禾譜栽花識藥名無人覺幽隱為有讀書聲<lb/>
　　　送雲巢曾校勘赴召<lb/>
髙臥雲巢久雲生處士衣忽聞頒詔札催入侍經緯朝<lb/>
野名雖盛山林志莫違好歸清澗隱富貴有危機<lb/>
　　　水亭<lb/>
<pb n="KR4h0053_WYG_069-9b"/>
闌檻玲瓏直又横半臨池水著新亭擬招鷺宿栽添葦<lb/>
怕礙魚行掠去萍五月藕花千樣錦四時山色一般青<lb/>
有閑來此尋幽賞莫看人間淡墨屏<lb/>
　　　趙承逺雲扄<lb/>
聞道幽居好棲雲結數椽庭深闗竹雨衣潤染茶烟嵐<lb/>
氣生朝壁湍聲入夜絃半生飛動意未得痼林泉<lb/>
　<lb/>
　江湖小集巻六十九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>江湖小集巻五十</head>
    <p>
<pb n="KR4h0053_WYG_050-1a"/>
欽定四庫全書<lb/>
　江湖小集巻五十　　　　　宋　陳起　編<lb/>
　　黄文雷看雲小集<lb/>
　詩以唐體為工清麗婉約自有佳處或者乃病格力<lb/>
　之浸卑南塘先生為宜稍抑所長而兼進其短斯<lb/>
　殆名言若僕者江西人才分既以褊迫生世不諧<lb/>
　思致窘苦雖知其然而未之能變也芸居見索倒<lb/>
　篋出之料簡僅止此自昭君曲而上蓋嘗經先生<lb/>
<pb n="KR4h0053_WYG_050-1b"/>
　印正云<lb/>
　　　讀史感興<lb/>
人為五行精二氣相循環陽明發天秀隠約超龍蟠如<lb/>
何椒蘭芳苦厄蕭艾繁良玉必火浴利刃因崖刓大鈞<lb/>
雖無垠嶽降亦甚難<lb/>
空山有大木琅玕葉敷腴未至更摧落豈復潤朽株東<lb/>
西四百載天明拱黄圖哀哀李杜死諸賢亦淪胥庸蜀<lb/>
反初燃大厦終難扶長懐追爽鳩誰復來此居<lb/>
<pb n="KR4h0053_WYG_050-2a"/>
典午固薄徳南風扇羣汚癡兒各飜覆血刃起相屠老<lb/>
羝作人語海上生羊魚山東二百州蒿艾生田閭更擅<lb/>
年代足文皇受乾符泰少否則長豈亦天意歟<lb/>
斷鰲幾何年八極儼不動當是有樞紐鐵網落纎空偷<lb/>
兒睨斗柄赤手掣天棟愁殺地上人覆壓萬古痛書生<lb/>
見事淺十算九不中豈徒書生罪要與六籍共<lb/>
子胡譏神仙仙人輕薄俗軒冕既非榮刀鋸況多辱惟<lb/>
能小萬物是以超五欲栖瓊得輕安鏤玉記華馥一詠<lb/>
<pb n="KR4h0053_WYG_050-2b"/>
太始音靈芝悟前夙小謫未可遺裁書繫鶴足<lb/>
仙栖固多名世但知蓬萊九州復九州廣大莫可該翩<lb/>
翩牧鶴童巧笑如嬰孩授我紫𤣥章歸路玉笛哀蒼寒<lb/>
不可覓但有清風來偪仄寧久居浮生多塵埃<lb/>
　　　和陶<lb/>
志士方進身恨不以羽飛束縛歸山岡竟為人所悲白<lb/>
楊夜蕭蕭顧此何足依百嵗㑹有盡智愚同所歸奈此<lb/>
後之人未老形已衰有酒不暇飲而恐心事違<lb/>
<pb n="KR4h0053_WYG_050-3a"/>
林表有宿靄谷鳥相啾喧聼此心煩勞啟窻西南偏天<lb/>
氣總未佳白雲生隴山欲訪雲間人雨至或未還撥灰<lb/>
書且住首肯心中言<lb/>
黄河一再清似是上古時風雅久已降後來無文辭清<lb/>
風日淪落世道皆如兹工華不工實此話我所疑文章<lb/>
有心印昔人端不欺但恨智者少吾亦少卑之<lb/>
上有碧松林下有白石道中有學仙人自號古松老蛻<lb/>
身千嵗餘坐息如木槁面目劇嚴冷但道空虚好袖出<lb/>
<pb n="KR4h0053_WYG_050-3b"/>
天甲書意色輕鴻寶此老誠可人吾欲從師表<lb/>
牧牛上陽陂角掛上下經吳童歌且謠㫖趣皆混成東<lb/>
西兩山間飽見日月更歸來松隂涼夕陽滿前庭黄葉<lb/>
從風飜蕭颯草際鳴再拜謝天公賦此小人情<lb/>
　　　長歌行<lb/>
君不見遊塵著空生九州人其中間懸兩眸楊花化萍<lb/>
無根蒂風消水長東西流江南下濕人易老過盡嵗年<lb/>
還草草長留白日照人間榆栁浮生轉枯槁毬紋帶遶<lb/>
<pb n="KR4h0053_WYG_050-4a"/>
千花黄青娥攅眉眉細長莫言一尊千萬夀乃翁身命<lb/>
屬渠手長安城中鬼笑人水底紙錢能不朽今人不見<lb/>
古人心古人不見今人事天上若無長生人即是古人<lb/>
都盡死金鳬銀鴈滿江湖神光夜夜開黄壚年經月緯<lb/>
三百巻平生欲作何人書古人去去留不得我思古人<lb/>
三太息今人莫説山石牢更後十年人不識<lb/>
　　　觀化<lb/>
屋角有蜘蛛結網大如箕有來者蜻蜓飛飛墮其圍嗟<lb/>
<pb n="KR4h0053_WYG_050-4b"/>
汝水之生爬沙自足嬉忽然凌空遊蜂躉避路馳一朝<lb/>
嬰禍羅羽翼安所施蜘蛛雖未出狼狽已可期我欲救<lb/>
起汝正坐手足疲噫吁嚱悲弗悲蜘蛛亦有黄雀隨百<lb/>
蟲相殘人不管人兮食人天豈知<lb/>
　　　嵗晚歸自臨川<lb/>
半世生羣盜窮年見亂離出門偏念母挾䇿欲干誰雪<lb/>
重人踪絶山寒火氣低平時來往地滿目盡憂疑<lb/>
　　　無恙<lb/>
<pb n="KR4h0053_WYG_050-5a"/>
北去初無恙傳疑路不通戈鋋亭障宻牓牘訓辭工落<lb/>
日鳥飛急空山花自紅君為能詛盜桑已斗星中<lb/>
　　　題醉僧圖<lb/>
僧之飲酒地獄咫尺此僧飲酒天龍辟易僧之飲酒背<lb/>
面抵諱此僧飲酒口角觱沸披毛帶角即不理倒堦卧<lb/>
路而已矣一生般若幾柸湯箇是逃禪真法子不憂兠<lb/>
率不著渠只憂兠率無酒沽臨行自謗不羞恥至今留<lb/>
與人畫圖畫圖得龍眠畫形兼畫意君㸔阿堵中如如<lb/>
<pb n="KR4h0053_WYG_050-5b"/>
元不死是卧是死誰得知手中尚記㩦鴟夷飜河倒海<lb/>
不救渇安得餘瀝流於斯我觀此僧面孔真滑稽醉中<lb/>
定解草聖幷賦詩當其幕天席地時惜無人以筆墨隨<lb/>
紛紛散聖今何為賴有一醉留其竒君不見夜雨閉門<lb/>
難學栁下惠又不見背水置陣古來惟有韓将軍<lb/>
　　　南紀<lb/>
南紀霑王澤涵濡已百年故應逢小刼何得怨蒼天舊<lb/>
觀寧無日浮生自可憐永懐千古事感慨淚漣漣<lb/>
<pb n="KR4h0053_WYG_050-6a"/>
　　　南豐道中<lb/>
此縣聞天下披圖且萬家螭頭餘佛屋鹿角卧江沙好<lb/>
與蘇凋瘵誰令息嘆嗟春風多少意殘竹映松花<lb/>
此亦勸農者畬田半入雲龍蛇因爾雜玉石故難分天<lb/>
地其如數江山未返魂茅茨倦行李何自戒重門<lb/>
此路通南國于今人少行遺民依廟住曠野用鋤耕古<lb/>
木刀痕熟空山鬼火驚猶聞宿師處倉猝又招兵<lb/>
想見承平日兹為富庶鄉門庭存位置井臼隔垣牆草<lb/>
<pb n="KR4h0053_WYG_050-6b"/>
市宜區種空村又夕陽誰歟真致此盜賊已天亡<lb/>
夭村三伯輩同此就天誅鋭欲取禾耳那知暴骨乎雲<lb/>
疑鵝鸛陣風想虎狼都掩骼行春令毋令長媚狐<lb/>
　　　曉行<lb/>
一水來不極兩山青欲連夜雨瀑初漲曉雲路難緣此<lb/>
寧有人跡四顧風竹喧渡橋復何歸倚崖桃初然<lb/>
　　　晚立<lb/>
獨遊得荒蹊晚意與心㑹水聲逺纔聞山色静可對鳥<lb/>
<pb n="KR4h0053_WYG_050-7a"/>
語林塘邊犬吠籬落外柴門未須闗月在東峰背<lb/>
　　　古石<hi>長沙郡齋</hi>
贔屭窻前石參差類虎螭秋晴蘚可剥嵗晏竹相宜要<lb/>
自山川出那知陵谷移摩挲羣玉瘦風助馬王悲<lb/>
　　　石頭懐古<lb/>
長江日浩浩跂予望淮南禹畫足廣輪王氣分殽函朝<lb/>
市一以建蟠踞誠匪慚中躔胡塵悲六龍此停驂衣冠<lb/>
幸有地喙息賴未殱豈惟時賢力要是天險參頗聞京<lb/>
<pb n="KR4h0053_WYG_050-7b"/>
洛墟不救狐兔饞厭道故有道往悔寧非貪前登石頭<lb/>
路得共北家譚新秋帶歸鴻落日隨征帆弔古意未厭<lb/>
鼓鐘已酣酣<lb/>
　　　金陵即事<lb/>
東庵遺像宿塵埃追想雞聲午夢回只與鍾山増九鼎<lb/>
當時何似早歸來<lb/>
千年陳迹故難尋向北山根識定林丘壑獨來差可意<lb/>
斷無人影古松隂<lb/>
<pb n="KR4h0053_WYG_050-8a"/>
唐晉諸人骨已磨龍蟠虎踞自山河可憐不共羊曇見<lb/>
奈此秦淮落照何<lb/>
王謝風流自一時長千古巷記烏衣尋常百姓幾畨换<lb/>
那有當年燕子飛<lb/>
　　　西域圖<lb/>
大哉天地間品類不可齊誰為好事人貌此縣度西松<lb/>
花瑣碎沙草肥是間可牧羊千蹄可憐羣鹿正走險或<lb/>
爾剝割水其皮啜湩樹樺尚有理穴𩕳插齒吁何為吾<lb/>
<pb n="KR4h0053_WYG_050-8b"/>
聞中原全盛時重譯解辮朝京師懐方象胥飭乃事幻<lb/>
人詭伎何能竒煌煌烈祖鑒古作玉斧畫地分華夷羌<lb/>
渾何者宅滎洛蠕蠕異類方紛披或為盤瓠孫或為天<lb/>
狼妻冠帶之國盡氊罽玉門萬里那得知還君此畫雙<lb/>
涕洟願賦周官王會詩<lb/>
　　　二橋圖<lb/>
翔龍下巻江東土孫郎初得橋家女橋家本自重曹瞞<lb/>
隻雞斗酒空酸楚衿情正用留阿瑜尚得人前稱肺腑<lb/>
<pb n="KR4h0053_WYG_050-9a"/>
百年王氣意銷沉妙寫丹青嬌欲語香閨搦管寄何書<lb/>
並蔕芙蓉按花譜那知不是未嫁時本末無從勘彤史<lb/>
詞人多事管閑愁銅雀紛紛底歌舞儘教被髮向黄壚<lb/>
只與東阿傳洛浦<lb/>
　　　昭君行<lb/>
　　　　自石季倫始賦昭君曲以後作者浸多不容<lb/>
　　　　措手每恨沿襲之悞作漢初和親意著詠非<lb/>
　　　　也又按竟寧元年呼韓邪既壻漢氏其年五<lb/>
<pb n="KR4h0053_WYG_050-9b"/>
　　　　月宫車晏駕矣因倂除之不惟祛詞人之失<lb/>
　　　　亦以解昭君於地下云<lb/>
君不見未央前殿羅九賓漢皇南面呼韓臣無人作歌<lb/>
繼大雅至今遺恨悲昭君丙殿春閑鬭馮傅掖庭新花<lb/>
隔煙霧票姚枉奪燕支山玉顔竟上氊車去人生流落<lb/>
那得知不應畫史嫌蛾眉癡心只恐琵琶語歸夢空隨<lb/>
鴻鴈飛穹廬隨分薄梳洗世間禍福還相倚上流厭人<lb/>
能幾時後來鷰啄皇孫死野狐落中髙臺傾宫人斜邊<lb/>
<pb n="KR4h0053_WYG_050-10a"/>
曲畤平千秋萬嵗總如此誰似青塚年年青<lb/>
　　　次黄存之東皋韻<lb/>
蓻木東皋下新榮冒水涯錦機分箔閙青子亞枝斜犢<lb/>
角初生笋龍鬚正引瓜汲清雙玉井留客品嘗茶<lb/>
抱膝東皋下春風又草廬海仙将可見溪友未宜疎楷<lb/>
著祈年疏閑箋種樹書西山類煙雨容易長嘉蔬<lb/>
負耒東皋下溝塍稻秫分汙耶争一溉臺笠事重耘豳<lb/>
雅春稱夀秦謳嵗勞勤無功虚作傳農績未如君<lb/>
<pb n="KR4h0053_WYG_050-10b"/>
挾册東皋下從人笑未𤣥傳真秧馬帖參透牧牛篇列<lb/>
岫窻前月平湖塢外煙似䝉稽古力鐘鼎豈其然<lb/>
　　　冬郊<lb/>
冬郊見初晴空林夕陽軟歸牛無人驅欲涉行轉緩新<lb/>
藁明屋山失喜鵲争喚絶勝門外人流冗及嵗亂<hi>楚語嵗晏</hi>
<hi>為亂</hi>
　　　送故<lb/>
履霜著餘悲送故或古風幸㑹草木長土脈驗隱隆共<lb/>
<pb n="KR4h0053_WYG_050-11a"/>
惟青鳥仙倘亦知吾窮落日起秀色軍峯在雲中<lb/>
　　　上天池寺<lb/>
蟠際均衡嶽千峯獨出羣鯤鵬從水擊翼軫驗天文曠<lb/>
野風行雨曽霄日貫雲僧言興廢事因念福王勲<lb/>
始從平地望宛在九霄中不意身能到平生心倂空江<lb/>
淮通好雨日月會剛風三伏涼如水蟠挐想白龍<lb/>
今古無窮恨山林只自豪雲行地欲盡風立天相髙靈<lb/>
草如堪餌浮生計可逃人間何擾擾萬里一秋毫<lb/>
<pb n="KR4h0053_WYG_050-11b"/>
　　　往年因讀岳王傳嘗為之賦今過東林睹其遺<lb/>
　　　　像感而申頌之<lb/>
将軍英爽冠人豪眼底山河累寶刀青女䕶香天亦悞<lb/>
黒龍飲渭數何逃當時僧説松楸犯今日人推閥閲髙<lb/>
珍重王孫方鼎貴莫将歌舞替征袍<lb/>
欲壊長城豈自由江人重唱白符鳩熏天富貴還須盡<lb/>
從古忠良類若讎獄吏但能書牘背相公終欲割鴻溝<lb/>
書生志念閑無用長想朱雲地下遊<lb/>
<pb n="KR4h0053_WYG_050-12a"/>
　　　近報<lb/>
入春風雨惡情懐談柄誰資近報來比嵗時聞通國信<lb/>
新年又説建行臺難言鐵冶飛灰燼易見銅駞出草萊<lb/>
羌筦夜吹梅落盡倚牆繚亂野花開<lb/>
青青塞草始知春又見平林棗頰頳虵起天津流枉矢<lb/>
鳥飛淮甸覆行塵漆城按堵寧辭䕃石馬霑溝會有神<lb/>
千古睢陽無處覓不知臧質是何人<lb/>
　　　玉壺即事<lb/>
<pb n="KR4h0053_WYG_050-12b"/>
雨過條風著栁芽淡黄淺綠嫩如花陂湖漾漾初侵路<lb/>
蜂燕紛紛各理家帶郭園林仙苑近送春船舫繡簾遮<lb/>
芸窻倦倚何山翠暖靄輕籠日脚斜<lb/>
　　　自廣<lb/>
今古紛紛孰控摶太平方寸豁憂端後千年去人何似<lb/>
外九州來天自寛風雨南山飛霹靂江湖北斗掛闌干<lb/>
安知元命真消息滄海神龍自屈蟠<lb/>
　　　次陳剛父見簡韻<lb/>
<pb n="KR4h0053_WYG_050-13a"/>
我居深山中細哦求友篇解后湖海賔得此壁一聨山<lb/>
立古先民期君能拍肩茫茫宇宙心楚楚東南賢<lb/>
讀書知姓名心死非貌敬昭回不在小中天掲西柄空<lb/>
山三木榻綠滿風雨徑嵗寒毋忘我細意匡山詠<lb/>
呦呦苹野春我友二三子歸山睡初足澗壑秋風起一<lb/>
瓣無盡香黄雲繞書几别吟極雋永形魂清九耳<lb/>
　　　挽程孺人<hi>汪起潛内</hi>
有煒遵彤管無嫌各紫樞清心能敏悟雅性謝驕舒奉<lb/>
<pb n="KR4h0053_WYG_050-13b"/>
誥期鸞彩傳經囑鳳雛妙年仙格迅琬琰不勝書<lb/>
　<lb/>
　<lb/>
　<lb/>
　<lb/>
　<lb/>
　<lb/>
　江湖小集巻五十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>江湖小集巻二十七</head>
    <p>
<pb n="KR4h0053_WYG_027-1a"/>
欽定四庫全書<lb/>
　江湖小集巻二十七　　　　宋　陳起　編<lb/>
　　王同祖學詩初稿<lb/>
　　絶句<lb/>
　　　京城元夕<hi>已下係丙申作</hi>
鼓吹喧喧月色新天街燈火夜通晨玉皇不賜傳柑宴<lb/>
散與千門萬户春<lb/>
　　　湖上<lb/>
<pb n="KR4h0053_WYG_027-1b"/>
長安三月又三日綉轂狨鞍富貴家笙鼓喧天蘭棹穏<lb/>
賣花聲裡夕陽斜<lb/>
偶出城來日未西百花叢底草萋萋遊人過盡歸來晚<lb/>
行遍蘇公十里堤<lb/>
　　　送客<lb/>
千金難買是心知誰遣相親又語違楊栁若知行客恨<lb/>
不教飛絮撲春衣<lb/>
　　　太乙宫即事<lb/>
<pb n="KR4h0053_WYG_027-2a"/>
金殿重重晝不開盤窠蒼栢兩行栽角門東畔瞻宸几<lb/>
仙仗曽迎翠輦來<lb/>
緑隂宻處著危亭佳氣葱葱王武林一片紅塵飛不入<lb/>
杜鵑啼處白雲深<hi>亭後有山乃武林山</hi>
　　　夜歩内門<lb/>
靜夜孤燈人未眠等閑行過内門前一聲唱徹連珠喏<lb/>
<hi>皇城夜間唱連珠喏</hi>碧月朱欄緑栁邊<lb/>
　　　時事感懷<lb/>
<pb n="KR4h0053_WYG_027-2b"/>
壯心如鐵氣填膺萬里中原未息塵一枕西風兩行淚<lb/>
封疆誰是死綏人<lb/>
羽書昨夜下長安萬騎駸駸犯蜀關愁殺閨中年少婦<lb/>
朝朝空望戌夫還<lb/>
襄州蹀血荆州亂千里金湯狐兎慿未定樊城關某死<lb/>
漢民何日見中興<lb/>
蜀又交侵淮又危江湖風浪沸潢池<hi>時江右有冦警</hi>連朝雲氣<lb/>
濃於墨想是英雄血戰時<lb/>
<pb n="KR4h0053_WYG_027-3a"/>
　　　晚秋<lb/>
世變無窮客恨長欄干遍倚怕斜陽滿籬黄菊無心看<lb/>
付與游蜂自在忙<lb/>
　　明堂觀禮雜詠十三首<lb/>
　　　尚書省觀涖誓<lb/>
中辛眡吉建齋壇宰相前期誓百官尊祖敬宗天子孝<lb/>
儀文莫作等閑看<lb/>
　　　端門觀習肆赦儀<lb/>
<pb n="KR4h0053_WYG_027-3b"/>
百官常服拱端門丹鳳銜書下九閽宰相近前宣授了<lb/>
齊班舞蹈謝君恩<lb/>
兩邊黄幕䕶朱簷中貴當頭候捲簾扶起金雞爭搶取<lb/>
要教天表庶民瞻<lb/>
　　　車駕宿太廟<lb/>
金甲重矛兩内臣堦前對立氣英英巡更塲内知誰問<lb/>
聽得傳呼宰相名<lb/>
　　　車駕回太廟<lb/>
<pb n="KR4h0053_WYG_027-4a"/>
瑞靄祥雲傍曉開九重法駕太宫迴一聲靜蹕千官肅<lb/>
衛士傳呼御座來<lb/>
　　　天街夜歩<lb/>
風不停雲月更清千門繡幕笑歌聲御營巡檢無拘束<lb/>
走馬天街夜達明<lb/>
　　　内前<lb/>
青帷朱簴栁隂旁玉磬金鍾列兩行輦路旋添泥細細<lb/>
雞竿揭處瑞雲黄<lb/>
<pb n="KR4h0053_WYG_027-4b"/>
　　　和寧門觀駕<lb/>
星斗中天夜向晨寸雲不㸃月華明六飛過盡燈如晝<lb/>
宫漏遲遲報五更<lb/>
　　　肆赦<lb/>
九重夙夜畏天威何事晴明一夕非不放明堂大朝賀<lb/>
盡抛坊樂獨行歸<hi>上以天變免朝賀及迎樂</hi>
　　　觀景靈宫㳟謝<lb/>
聖皇宗祀懷多福恭謝回來看帯花柷敔笙鏞齊合奏<lb/>
<pb n="KR4h0053_WYG_027-5a"/>
舉頭更見日光華<hi>時積隂初霽</hi>
膳羞進徹靜無譁宰執齋宫坐賜茶不比常朝添覆奏<lb/>
<hi>常朝除目覆奏而后出劄惟齋宫免</hi>報來除目十餘家<lb/>
　　　回龍橋望駕<lb/>
回龍橋上望龍顔毅采英英仰視難須信吾皇自神武<lb/>
何憂中國不尊安<lb/>
兩行衛士錦宫袍萬歳聲長徹九臯過盡羽旄風細細<lb/>
彩雲不動御爐高<lb/>
<pb n="KR4h0053_WYG_027-5b"/>
　　　晚秋登樓<lb/>
獨上危樓望落暉昏鴉歸處逺煙微湖光洗得秋容淨<lb/>
爭奈江南鴈又飛<lb/>
讀罷黄庭倦倚樓亂雲挾雨過湖頭年來無復登臨思<lb/>
閑撚黄花送暮秋<lb/>
　　　觀雨<lb/>
蕭蕭疎雨逐斜風三兩歸鴉暮靄中看到菊花無可看<lb/>
一年秋事又成空<lb/>
<pb n="KR4h0053_WYG_027-6a"/>
　　　送劉方石歸盱江<lb/>
歳云暮矣始成行珍重劉公半月程四海干戈風物改<lb/>
亂離時節别離輕<lb/>
昨日新聞未忍聽憂時嬴得鬢毛星歸休高卧西江上<lb/>
秪恐川原草木腥<lb/>
　　　與月船周君話别<lb/>
明日須知子遂行一燈對話過三更離魂已逐歌聲斷<lb/>
清夢空随夜雨生<lb/>
<pb n="KR4h0053_WYG_027-6b"/>
鴨爐煙冷夜窻寒著盡冬衣尚怯單忽憶故人千里别<lb/>
鴈賫芳恨度扶欄<lb/>
　　　霜風<lb/>
一夜霜風動地寒塞垣火未報平安嫦娥亦帯傷心色<lb/>
為照征人尚抱鞍<lb/>
　　　夜坐<lb/>
獨對寒燈客夢孤數聲征鴈下平蕪古今多少難言事<lb/>
笑指梅花解語無<lb/>
<pb n="KR4h0053_WYG_027-7a"/>
坐到中宵未忍眠秪今身世兩茫然悲歡轉眼俱陳迹<lb/>
休對寒燈説舊年<lb/>
　　　寒夜<lb/>
匝地隂風黯淡天怯寒時候只宜眠氊裘羔酒非吾事<lb/>
自碾新茶和雪煎<lb/>
風收雲捲月當天獨立中庭思悄然市井不知邊塞事<lb/>
嗚嗚鼓吹樂新年<lb/>
　　　寄詩人<lb/>
<pb n="KR4h0053_WYG_027-7b"/>
憶君夜夜看燈花暗數歸期未到家兒女團欒生計足<lb/>
還知邊塞走胡沙<lb/>
恰回午枕自華胥忽得周郎一紙書江上春風能㡬日<lb/>
莫教門外柳蕭疎<hi>周留詩為别有歸去門前栽栁樹逢春先緑向陽枝之句</hi>
　　　觀錫宴宣勸<lb/>
中使傳宣内裏來輔臣拜飲九霞杯君王萬歳三邊靜<lb/>
壽域先從塞北開<lb/>
　　　湖上早行<lb/>
<pb n="KR4h0053_WYG_027-8a"/>
錢唐門外買湖船霧氣衝雲水接天只有蘇堤金線栁<lb/>
半籠早日半籠煙<lb/>
　　　隂夕<lb/>
恰則晴明天又隂霜風如劒二毛侵淮城夜雪深多少<lb/>
不見擒呉奏㨗音<lb/>
　　　歳晚即事<lb/>
矻矻窮年漫逐名不知七日換新正困人天氣濃於酒<lb/>
賴有梅花喚眼醒<lb/>
<pb n="KR4h0053_WYG_027-8b"/>
　　　元日<hi>已下係丁酉作</hi>
一夜東風換斗杓千門曉色雪初消君王已奏平淮雅<lb/>
猶自謙冲免㑹朝<hi>時以邊事免大朝㑹</hi>
雲集衣冠拜紫宸榻前除目報來真君恩先到宫門栁<lb/>
占得人間第一春<lb/>
　　　觀宰相早朝<lb/>
五更三㸃内門開御路傳呼宰相來天子未明思政理<lb/>
退朝常是過辰牌<hi>用唐人進退格</hi>
<pb n="KR4h0053_WYG_027-9a"/>
　　　春社<lb/>
亷纖霧雨四山昬寂寂茅簷半掩門客裡不知今日社<lb/>
偶過野廟見分膰<lb/>
　　　雨意<lb/>
春愁如織雨如麻倦倚吟窻拾落花坐不忍眠心似醉<lb/>
悠悠身世在天涯<lb/>
曀曀重隂晝不分歸鴉林裏認黄昏人間春信知多少<lb/>
但覺輕寒入夢魂<lb/>
<pb n="KR4h0053_WYG_027-9b"/>
　　　内前<lb/>
兩桁垂楊䕶九重翠眉羞畵舊隋宫柔條似怕君恩重<lb/>
低拂朱欄舞曉風<lb/>
麗正門開曉色鮮萬絲緑栁御溝邊禁中恐有題紅怨<lb/>
不放涓流出内前<lb/>
　　　小立<lb/>
小立危樓望眼遥晚煙淡處見湖橋梅花落盡寒猶力<lb/>
留得東風候栁條<lb/>
<pb n="KR4h0053_WYG_027-10a"/>
　　　湖上<lb/>
湖頭春水千丈碧湖堤嫋栁不盈尺唱歌女兒棹船回<lb/>
驚起沙鷗對對立<lb/>
　　　廟山道中<lb/>
蕭蕭疎雨㸃孤蓬舟子招呼語順風小麥青青春恰半<lb/>
一犂江上看田翁<lb/>
　　　春日雜興<lb/>
迢迢清夜靜無譁月色千門噪亂鴉<hi>呉山月明則鴉羣噪</hi>坐久忽<lb/>
<pb n="KR4h0053_WYG_027-10b"/>
驚寒力重不知殘雪在梅花<lb/>
粉墻紅杏半離披春滿人間花自知幽鳥不言如有思<lb/>
等閑飛上海棠枝<lb/>
輕寒漠漠雨霏霏春院人閑半掩扉風力不知多㡬許<lb/>
出門只見杏花飛<lb/>
百花時節燕鶯忙晝日如年懶課香午枕夢回人悄悄<lb/>
一聲啼鳥傍斜陽<lb/>
清明過了栁花飛簾外萋萋草正肥喚起惜春情緒處<lb/>
<pb n="KR4h0053_WYG_027-11a"/>
空山殘月杜鵑啼<lb/>
　　　嚴陵舟中<lb/>
萬水千山霽色新臨風一葦㨗於神羊裘灘下休停棹<lb/>
聞説狂奴解笑人<lb/>
　　　郊行<lb/>
牧牛童子坐田頭摘草簮花兩兩謳路繞青山山遶澗<lb/>
殘蟬夕照澹於秋<lb/>
火雲散盡晚風凉曲澗流空草自長蠶箔成絲秧貼水<lb/>
<pb n="KR4h0053_WYG_027-11b"/>
數聲布穀為誰忙<lb/>
　　　午牕<lb/>
破午幽禽驚客夢隔牕疎雨喚離愁浮雲得喪知何益<lb/>
早悟莊周蝶夢休<lb/>
　　　獨行<lb/>
終日長廊獨自行幻身未信一絲輕自家心緒忡忡急<lb/>
枉恨隣墻搗練聲<lb/>
　　　初秋<lb/>
<pb n="KR4h0053_WYG_027-12a"/>
晚趂凉颸上小樓忽看梧葉始驚秋悲懷無奈狂風雨<lb/>
數盡歸鴉懶轉頭<lb/>
　　　晚登層樓<hi>已下四首往金陵鎻試作</hi>
西風吹我上層樓千載興亡逝水流數㸃鴉歸江浦晚<lb/>
一聲鴈過塞垣秋<lb/>
　　　天津橋<hi>橋在行宫前昔人謂山如洛邑水如瀍澗因以名之</hi>
行闕千重鎻暮烟山如洛邑水如瀍黄塵障斷中原路<lb/>
忍立橋頭聽杜鵑<lb/>
<pb n="KR4h0053_WYG_027-12b"/>
　　　晚出昇州門<lb/>
晚驅羸馬出東城過盡三崗路却平村店夜深人語靜<lb/>
隔橋風遞暗潮聲<lb/>
　　　京口<lb/>
晚風來候過淮舟閑上南徐多景樓落日寒城伴荒草<lb/>
江南人指是𤓰洲<lb/>
　　　道間晚景<lb/>
斷橋流水涵虛碧逺岸空山鎻晚青勒馬回看溪畔景<lb/>
<pb n="KR4h0053_WYG_027-13a"/>
森森古木暗長汀<lb/>
　　　題鄭雲谷梅牕<lb/>
匆匆歳月為誰忙靜倚梅牕到夕陽老菊不知秋已去<lb/>
晚風時送短籬香<lb/>
愛梅來訪小春花閑卧雲房避俗譁喚醒昏昏塵世夢<lb/>
旋移石鼎煮新茶<lb/>
　　　歳晚雜興<lb/>
撥盡寒灰恨轉添不知片雪㸃疎簾梅花帳冷爐烟歇<lb/>
<pb n="KR4h0053_WYG_027-13b"/>
架上黄庭信手拈<lb/>
時勢危棋局轉低丈夫有志竟何為優游輸與田家樂<lb/>
問著朝廷事不知<lb/>
雨雪霏霏歳又除鯉庭目㫁數行書銷金帳下羊羔酒<lb/>
便學麄人也不如<lb/>
　　　夏日金陵制幕即事<hi>已下係戊戌以後詩</hi>
五更三㸃造轅門了却文書日又昏出入戴星吾豈憚<lb/>
要須一飯不忘恩<lb/>
<pb n="KR4h0053_WYG_027-14a"/>
蚤來留得氣清明吏捧軍書課日程秉燭攙先書押了<lb/>
閑歌凉枕數殘更<lb/>
荷花池畔竹凉床一枕閑消夏日長燎過水沉天正午<lb/>
旋移小艇採蓮房<lb/>
幕府人才不在多同寅難得是恭和一堂賔主春風裏<lb/>
剰有工夫到切磋<lb/>
入夏邊烽漸報安不妨拄笏共觀山西風易把江濤湧<lb/>
整暇規摹肯放閑<lb/>
<pb n="KR4h0053_WYG_027-14b"/>
　　　郡圃觀白蓮<lb/>
翠葢亭亭映玉裳臨風綽約暗飄香六郎正被繁華困<lb/>
不愛濃粧愛淡粧<lb/>
嬌羞處子臨粧後淡淨佳人出浴時無語倚欄如有恨<lb/>
生嫌别岸汚臙脂<lb/>
掩畵嬌春歛恨濃蓮包欲實又成空都縁不肯為雲雨<lb/>
開落非關一夜風<lb/>
採菱人散夕陽收冷落西溪風露頭飛入白鷗花一色<lb/>
<pb n="KR4h0053_WYG_027-15a"/>
暗香來處月如鈎<lb/>
泰華根株本一同何分白白與紅紅半池只怕霜風倒<lb/>
輸與蒼顔百丈松<lb/>
　　　秋日金陵制幕書事<lb/>
幕府秋來事更多夜深猶自擬諸窠<hi>制閫諸案大則曰房小則曰窠葢倣</hi>
<hi>朝廷之制</hi>平安號火新來急北騎連宵已渡河<lb/>
㸃盡官軍㸃到民三千新遣殿司兵流移更講關防䇿<lb/>
預結强丁戍列營<hi>流民強壯預為未然慮置勇士一軍團結之</hi>
<pb n="KR4h0053_WYG_027-15b"/>
哨馬紛紛一水間渡頭分戍要防姦可憐生計漁舟者<lb/>
官給旗牌禁往還<hi>諸渡遣官戍之以為禁姦之防至於漁舟亦自官給黄旗黑牌以考驗</hi>
元帥謙謙盡下情麟堂垂晚更延賔遇風盡是同舟客<lb/>
肯把秦人視越人<lb/>
明朝玉帳過江邊騎卒行營一日先出得公庭天向夜<lb/>
通宵又散起家錢<hi>元帥江行騎卒遣幕中通夜散起家錢於諸營</hi>
　　　秋閨<lb/>
西風昨夜到庭梧曉看窻前一葉無秋月照人眠不得<lb/>
<pb n="KR4h0053_WYG_027-16a"/>
等閑拈弄綉工夫<lb/>
滿目凄凉只自知閒將心事寄琴徽無情梁上雙雙燕<lb/>
帯取秋光一半歸<lb/>
入秋情思可曽忺深鎖朱扉怯捲簾書几無人塵不掃<lb/>
一鈎蛛網掛牙籤<lb/>
江南賈客去忘歸撲面邊塵自在飛想得那邊寒較早<lb/>
夜來宻地翦征衣<lb/>
零露瀼瀼夜氣浮嫩寒差力五更頭隣鷄啼破交加夢<lb/>
<pb n="KR4h0053_WYG_027-16b"/>
冷浸梧桐月一鈎<lb/>
　　　冬日金陵制幕書事<lb/>
督制堂堂兩重臣駐師移府夾江濵資糧屝屨多多辦<lb/>
更有舟車乞與鄰<hi>時督制兩閫移屯江岸應援淮城東閫亦自維揚提兵㑹合軍需等物多</hi>
<hi>本司貸之</hi>
官軍聞説定廬州破敵功成一滴油<hi>一滴油弩名</hi>智勇功名<lb/>
付元凱王三錫命到康侯<hi>此詩為合肥作敵以重兵二十萬圍城者四十餘日制帥</hi>
<hi>杜公於援兵未至前不動聲色而破之父子俱奏雋功受上賞</hi>
<pb n="KR4h0053_WYG_027-17a"/>
城中守將方投死陣面將軍已賣降版築紛紛成底事<lb/>
那知靠後是長江<hi>此詩為滁州作敵圍滁州幾兩月守臣陳廣極力挫之敵已有退志㑹援</hi>
<hi>師築城於江壖未進廣中傷死有内變敵遂入而城亡矣</hi>
薄晚官軍得勝歸家家户户掛旌旗陣前紀律明於日<lb/>
師入城來半不知<hi>此詩為往來過軍作</hi>
三五同寮出幕遲公餘終日意怡怡歸來又被梅花惱<lb/>
撥冗銅彛挿數枝<lb/>
　　　右七言絶句百首同祖少作也少作不止是雜<lb/>
<pb n="KR4h0053_WYG_027-17b"/>
　　　體凡數百未敢録姑録此百篇為初稿非録詩<lb/>
　　　也録其事也詩因事而作事由詩而著不然少<lb/>
　　　作何敢傳哉同祖自髫齓侍家君宦逰弱冠<lb/>
　　　入金陵幕府目所觸意所感寓於詩詩不足録<lb/>
　　　事不可廢此初稿所以出也孔子曰小子何莫<lb/>
　　　學夫詩又曰非求益者也欲速成者也同祖慕<lb/>
　　　聖門學詩之訓將以求益而非敢蹈欲速之戒<lb/>
　　　遂以學詩名其篇嘉熙庚子月正元日金華王<lb/>
<pb n="KR4h0053_WYG_027-18a"/>
　　　同祖書於建安郡齋<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0053_WYG_027-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　江湖小集巻二十七<lb/>
</p>
<p>
</p>
  </div>
</body>
</text>
</TEI>
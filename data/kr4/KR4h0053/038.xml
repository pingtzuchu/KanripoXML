<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>江湖小集巻三十八</head>
    <p>
<pb n="KR4h0053_WYG_038-1a"/>
欽定四庫全書<lb/>
　江湖小集巻三十八　　　　宋　陳起　編<lb/>
　　葉茵順適堂吟稿<lb/>
　　　古意<lb/>
悠悠澗邊人濺濺澗中水水流無返時人生流水耳<lb/>
　　　偶成<lb/>
春隂晴復隂因物悟浮生杜宇鄉心重楊花世事輕知<lb/>
非蘧伯玉覺是晉淵明此意誰人㑹騎驢訪耦耕<lb/>
<pb n="KR4h0053_WYG_038-1b"/>
　　　蘇隄<lb/>
南北山圍翡翠隄隄邊緑漲軟琉璃參差臺榭無餘地<lb/>
雜遝輪蹄了四時楊栁又多前日樹梅花祇少近人詩<lb/>
停篙不㸔春風面閒伴漁翁理釣絲<lb/>
　　　野望<lb/>
白水㳂隄䕶緑苖雞鳴犬卧栁邊橋數家雖不成村落<lb/>
一夢何曽到市朝<lb/>
　　　次潘紫巖虎丘韻<lb/>
<pb n="KR4h0053_WYG_038-2a"/>
潭深劔氣鉎樹瘦嵐光薄石壇古即今藤花開又落晉<lb/>
士已結廬吳市猶舞鶴沈吟發幽懷人世舟藏壑<lb/>
　　　别韓菊山<lb/>
結廬甫里隣頋瞻誰與遊掩荆樂魚鳥握管成樵謳有<lb/>
客賞兹趣栁下時停舟自締十年契投簪不願侯一朝<lb/>
過我别匪伊趨東州敢問何為爾讀書松竹幽輦母逺<lb/>
之官漫作升斗謀執手話勞役揮杯忘獻酬離懷聿云<lb/>
悲重來如此不何當羽厥身千里雲悠悠上下相追逐<lb/>
<pb n="KR4h0053_WYG_038-2b"/>
赤城少延留其中有玉人而可為我儔此志不可得迢<lb/>
迢水東流載言涉征途途修暑氣遒袗絺自金玉脂車<lb/>
裹糧餱我將植佳菊坐對南山秋<lb/>
　　　曲水流觴<hi>以下十詠題竹墅</hi>
蘭亭飲者徒因物寓天理著眼靜中觀坎止流行耳<lb/>
　　　峭壁寒潭<lb/>
百丈崖懸立一泓流緑漪品題無好語摹冩冷泉詩<lb/>
　　　安樂窝<lb/>
<pb n="KR4h0053_WYG_038-3a"/>
受用十二時不離方寸地門外自風波行之以無事<lb/>
　　　野堂<lb/>
風來無市聲景物占深淨鷗狎堂上翁時來㸃天鏡<lb/>
　　　竹風水月<lb/>
造物無盡藏散在林泉中結亭相周旋人與萬境空<lb/>
　　　廣寒世界<lb/>
鼻祖舊遊地留得老桂香有能培植之此香傳諸郎<lb/>
　　　盟鷗<lb/>
<pb n="KR4h0053_WYG_038-3b"/>
同此江湖心有盟非知己我亦畏機人莫入驚波裏<lb/>
　　　得春橋<lb/>
䇿驢風雪中東君獻詩料花驚非故吾聊復索花笑<lb/>
　　　賞心橋<lb/>
㳂隄過竹所履聲驚龜魚人生適意耳何必駟馬車<lb/>
　　　尋源橋<lb/>
躞蹀水窮處雞犬非人間褰裳不用涉迤邐逃秦山<lb/>
　　　愛閒亭<hi>僧舍</hi>
<pb n="KR4h0053_WYG_038-4a"/>
苔深雨徑寒花落徑斕斑此處無名利誰人肯往還性<lb/>
慵棊局廢坐久茗甌閒禪觀非難事休官學住山<lb/>
　　　江湖偉觀<lb/>
此地舊寒碧留題䕶竹君窻虚不礙月壁老易生雲一<lb/>
水東西隔兩山南北分未堪低著眼世事正紛紛<lb/>
　　　何氏書堂<hi>晉何楷讀書之地因名何山</hi>
千嵗松隂䕶一亭風來猶帶讀書聲雖無芳史摹勲業<lb/>
自有青山說姓名客撫豐碑苔剥落春歸暗徑草生成<lb/>
<pb n="KR4h0053_WYG_038-4b"/>
幾年訪古謀清隱好借虚簷著短檠<lb/>
　　　天平山謁范文正祠登白雲亭<lb/>
為謁先儒馬鬛塋倚藤得得上天平直疑寺外崚嶒石<lb/>
猶是胷中數萬兵松障四開心目快山泉一㰱骨毛清<lb/>
坐閒恰動思親念隱隱白雲何處生<lb/>
　　　次林和靖先生梅韻<lb/>
世上羣芳未敢妍獨將春色占南園生來清質十分瘦<lb/>
肯受紅塵一㸃昏東閣詩成應動興西湖僊去漫招魂<lb/>
<pb n="KR4h0053_WYG_038-5a"/>
便須結客陪花笑勾引幽香入酒尊<lb/>
　　　蟠松<hi>靈巖寺草堂之前舊有蟠松无古</hi>
一畝清隂覆客衣相逢疑是草堂時隱然錯節盤根勢<lb/>
欠者昻霄聳壑姿天遣蟄龍憑石窟人攀巢鶻俯霜枝<lb/>
百年培植今誰屬何待嵗寒然後知<hi>松本潘氏之物今歸于鄭</hi>
　　　寄所思<lb/>
淅淅竹下風活活橋畔水蕭蕭掩柴荆去去隱君子夙<lb/>
夜勞我思之德洵且美瞻彼南山阿有桂發叢蘂奮手<lb/>
<pb n="KR4h0053_WYG_038-5b"/>
折其榮懷袖香盈只願為靈鵲飛遞聲入君耳<lb/>
　　　春去<lb/>
幾陣紅侵野草一團緑染庭槐夢裏未知春去翩翩蝴<lb/>
蝶飛來<lb/>
　　　歸途<lb/>
春來天氣半隂晴那更奔馳一月程又恐花時成草草<lb/>
還家挿栁佐清明<lb/>
　　　山行<lb/>
<pb n="KR4h0053_WYG_038-6a"/>
青山不識我姓字我亦不識青山名飛來白鳥似相識<lb/>
對我對山三兩聲<lb/>
　　　次出郊韻<lb/>
支藤乗興入春郊梅壓踈籬亞竹梢剰此閒行詩有料<lb/>
吟來渾不費推敲<lb/>
　　　生日口占<lb/>
舉室相先起五更為翁誕日壽金觥癡兒未識翁年甲<lb/>
五十年前今夜生<hi>時年五十一</hi>
<pb n="KR4h0053_WYG_038-6b"/>
　　　酒邊次趙東閣韻<lb/>
竹褪粉㾗新銷磨九十春中年真率性上古太平人有<lb/>
夢詩將聖無愁酒不神靜㸔紅紫路翻覆幾囘程<lb/>
　　　友人自淮至<lb/>
别子若為久于心終不忘一杯評舊雨兩鬢對新霜客<lb/>
裏春行早愁邊夜坐長明時成擯弃無語及淮鄉<lb/>
　　　霅城<lb/>
愛向其中艤短棹眼前景物總玲瓏神僊窟宅垂楊裏<lb/>
<pb n="KR4h0053_WYG_038-7a"/>
圖畫溪山落照中甚是繁華輸俠少也須幽勝屬衰翁<lb/>
世間風月無如此賣鶴來謀地一弓<lb/>
　　　次中秋不見月韻<lb/>
五分秋色到銀河應是蟾蜍浴細波握手相期千里共<lb/>
舉頭無奈片雲何愁邊幸自逢歡伯清處何須著艶娥<lb/>
未可來宵倦遊賞光輝依舊向人多<lb/>
　　　雨中梅<lb/>
竛竮竹外枝啼粧凌曉霰東君不主盟對人作此面<lb/>
<pb n="KR4h0053_WYG_038-7b"/>
　　　即事<lb/>
竹暗筍無數江晴水有痕田蛙喧麥隴野犬卧柴門<lb/>
　　　過溪<lb/>
筍輿軋軋亂山中籬落桃花潑眼紅小駐渡頭呼艇子<lb/>
一溪淺緑漾晴風<lb/>
　　　白髪<lb/>
半世持竿笠澤濵鬢邊留得幾莖春近來白髪無公道<lb/>
暗把黑頭饒貴人<lb/>
<pb n="KR4h0053_WYG_038-8a"/>
　　　泊舟溪口<lb/>
萬栁隂中繫客船桑條如竹葉如錢大姑小婦桃甘薺<lb/>
揺手烏兒正二眠<lb/>
　　　賦順適堂<hi>取少陵洗然順所適之句</hi>
暗觸少陵機茅居峙竹扉安時貧亦樂聞道詠而歸鳬<lb/>
鶴從長短鳶魚自躍飛吾猶臧穀耳夷跖是耶非<lb/>
　　　除夜立春<lb/>
别嵗傳佳話論文憶舊盟黄柑凝臈釀爆竹帶春聲節<lb/>
<pb n="KR4h0053_WYG_038-8b"/>
序有終始兒童爭送迎此身强健在刻炬到天明<lb/>
　　　梅<lb/>
踈影幾黄昏明明野水濱未風先信息無雪更精神一<lb/>
白見真色萬紅隨後塵自來花下飲肺腑盡生春<lb/>
　　　晉子生日<lb/>
今朝阿晉紀桑弧郎罷持杯勉讀書斷莫繞家覓梨栗<lb/>
更須為國習耘鉏義方授汝心還愧隂德於予計肯踈<lb/>
學取老萊如許壽年年綵袖拜庭除<lb/>
<pb n="KR4h0053_WYG_038-9a"/>
　　　自和<lb/>
壯士須張燕角弧男兒須誦聖人書譬如田叟祈多稼<lb/>
未有春時不荷鉏分内功名從早晚腹中學問怕空踈<lb/>
老夫猶記昌黎語潢潦朝盈夕已除<lb/>
　　　又<hi>有感</hi>
一鴈雲間落勁弧經秋不見寄來書人情自昔如翻紙<lb/>
世道從今甚借鉏鹿夢隍中知得䘮爵羅門外看親踈<lb/>
嵗寒獨有梅花月香影年年到户除<lb/>
<pb n="KR4h0053_WYG_038-9b"/>
　　　别可行<lb/>
松江之左可漁可農古樹隂隂碧波溶溶子契予好攜<lb/>
家而從載笑載語乃棹輕篷冥訪前修天隨室邇中心<lb/>
孔嘉爰居爰止有薰自南景物清美槐栁于前歊蒸潜<lb/>
弭我有㫖酒與子酌之既醉既舞且歌而詩陶然樂只<lb/>
厥情怡怡一日舍去豈不念兹客懷先秋興言欲别屢<lb/>
止屢辭行計已决送子于舟期我乎雪敬哉前邁于時<lb/>
炎熱惆悵若失延佇長津復面猶賖奈何夕晨豈無他<lb/>
<pb n="KR4h0053_WYG_038-10a"/>
友白首如新念子實繁融融天真北山有杻南山有雲<lb/>
下有猿鶴中有隱君千里命駕余敢不厪乃志必獲載<lb/>
歌斯文<lb/>
　　　止庵<hi>驛路施茶</hi>
時事艱難路險巇得來名利亦何為趙州茶罷速歸去<lb/>
莫待鐘鳴漏盡時<lb/>
　　　讀釣臺集<lb/>
萬仭山頭放一絲爭吟好句記當時能詩若不能垂釣<lb/>
<pb n="KR4h0053_WYG_038-10b"/>
祇恐先生不愛詩<lb/>
　　　遊西洞庭山<lb/>
漫遊三十載屐齒暈蒼苔兩地無多里一生能幾囘洞<lb/>
深龍未蟄丹熟竈無灰已覺忘身世松梢有鶴來<lb/>
　　　山行<lb/>
未了行春債因哦遣興詩寒多啼鳥噤路滑蹇驢遲久<lb/>
雨紅辭樹深林緑授枝驚心衰朽日容易過花時<lb/>
　　　入山<lb/>
<pb n="KR4h0053_WYG_038-11a"/>
到來非俗境一片隱心生曉霧沈山色春禽和水聲逢<lb/>
人多古貌對語率真情同在無褱世爐熏答聖明<lb/>
　　　蟬<lb/>
栁外聲殘日未殘棲身未穩擇枝安不須過有螳螂慮<lb/>
黄雀從傍冷眼㸔<lb/>
　　　螢<lb/>
自明自滅度方池熠熠飛來去覺遲入坐㸃衣情分熟<lb/>
納交元在讀書時<lb/>
<pb n="KR4h0053_WYG_038-11b"/>
　　　蛬<lb/>
壁間吟不待秋時吟苦中宵動客悲勸汝不須催婦織<lb/>
家家五月賣新絲<lb/>
　　　酷暑<lb/>
動息汗流珠無風可滌除炎威獄下吏生意鼎中魚席<lb/>
地杯氷水扃門謝客車因思遊宦者曽未憶家居<lb/>
　　　秋至<lb/>
節序暗推移清商漸戒期旅懷蛬早計凉信栁先知萬<lb/>
<pb n="KR4h0053_WYG_038-12a"/>
事到雙鬢餘生消幾詩最憐梁上燕巢穩又歸時<lb/>
　　　苦雨<lb/>
農事正紛紛天時異所聞舉頭方見日翻手又為雲茅<lb/>
舍蛙分部槐庭蟻失羣裁成憂國䟽齋沐告吾君<lb/>
　　　出郊<lb/>
多謝天公佐好晴只今載酒作郊行飛花戀客閒中意<lb/>
逺笛吟春景外聲已把物情歸幻相且將足力趂浮生<lb/>
南堂辦得休休記燕雀充庭亦賀成<lb/>
<pb n="KR4h0053_WYG_038-12b"/>
　　　謝朱宜中𨽻字<lb/>
𨽻法如公有典刑拙中藏巧混天成因觀體製超前輩<lb/>
旋闢軒窻乞扁名氣象晉人遒且勁源流漢刻古而今<lb/>
得來喜對兒曹語一字千金勝滿籯<lb/>
　　　鱸膾<lb/>
圉圉洞庭隂西風苦不情墮罾雲葉亂落刃雪花明列<lb/>
俎移桃菊香虀搗桂橙四腮傳雅詠巨口竊嘉名誤上<lb/>
僊翁釣因陪楚客觥甘腴殊机肉鮮脆厭侯鯖銀鯽將<lb/>
<pb n="KR4h0053_WYG_038-13a"/>
同調絲蓴久共盟祇縁鄉味重自覺宦情輕風度偏宜<lb/>
酒頭顱尚可羮謫仙空汗漫何處膾長鯨<lb/>
　　　竹夫人<lb/>
風神林下秀寵數夢中新假使不如肉爭知見似人茗<lb/>
奴甘謝事黄妳喜論親凛凛百年撡從教進退頻<hi>王夫人神</hi>
<hi>情散朗有林下風晉傳</hi>
　　　城下小庵<lb/>
水縁城詰曲水際暗桑麻籬落深村路閭閻處士家烟<lb/>
<pb n="KR4h0053_WYG_038-13b"/>
篁黏半籜風栁颺輕花隨喜跏趺坐香寒月影斜<lb/>
　　　棹雪<hi>舟名</hi>
放船中流天糢糊淅淅霎霎鳴茭蘆萬頃刹那成玉壺<lb/>
柔艫蕩漾歌吳歈老漁直前相招呼骨相子猷洵且都<lb/>
其人豈是斯人徒相顧而咲掀虬鬚汝為汝兮我非吾<lb/>
剡溪風景今何如誰能為人作畫圖予方奮臂持竿獨<lb/>
釣于江湖<lb/>
　　　壽藏十韻<lb/>
<pb n="KR4h0053_WYG_038-14a"/>
門限何須鐵因為淺近謀假令長富貴消得幾春秋壽<lb/>
固縁心地人誰免首丘未能忘後慮是亦慕前修繭室<lb/>
名猶在<hi>澠水燕談王樵自號贅世翁預卜為窌名繭室</hi>魚山志可求<hi>曹植登魚山有終焉</hi>
<hi>之嘆遂營為墓</hi>迴岡許堤骨吉兆協眠牛懶作化臺號<hi>唐史姚崈孫朂</hi>
<hi>自為壽藏于萬安山剟土為臺曰化臺</hi>何妨引客遊<hi>唐司空圖豫為冢棺引客遊壙中賦詩酌</hi>
<hi>酒</hi>不愁飽螻蟻<hi>荘子日在上為烏鳶在下為螻蟻食</hi>最喜近松楸物變終<lb/>
于盡吾生行且休年年春色裏洗勺聽溪流<lb/>
　　　田父吟<lb/>
<pb n="KR4h0053_WYG_038-14b"/>
去年積潦苦無收今嵗逢人說有秋未擬香秔供一飽<lb/>
穇穇新藁覆簷頭<lb/>
　　　又<lb/>
夜登車桁晝耘秧怕說風傷與水傷厯盡艱辛雙鬢白<lb/>
今秋方覺稻花香<lb/>
　　　又<lb/>
老天應是念農夫萬頃黄雲著地鋪有穀未為兒女計<lb/>
半償私債半官租<lb/>
<pb n="KR4h0053_WYG_038-15a"/>
　　　又<lb/>
記得年時竈不烟土倉今番遶門邊已占此後無憂色<lb/>
緑遍村前菜麥田<lb/>
　　　又<lb/>
逄逄社皷佐豐年酒熟那逢釀雪天擘橘煮雞償一醉<lb/>
布衾烘暖抱孫眠<lb/>
　　　林可山至<lb/>
梅花山底伴雲間謾逐閒雲出故山君慰我思君莫去<lb/>
<pb n="KR4h0053_WYG_038-15b"/>
一詩先遣白雲還<lb/>
　　　雜興<lb/>
兀兀北窻下嘈嘈林間鳴聲各奏小大諒亦隨其形倐<lb/>
然氣肅冽一夕俱沈冥試語塵中士細聽秋蟲聲<lb/>
　　　又<lb/>
七十云古稀子年三之二來景殊無多那復就枯瘁窘<lb/>
步驚畏途撫心慨時事何以怡餘生一日委一醉<lb/>
　江湖小集巻三十八<lb/>
</p>
<p>
</p>
  </div>
</body>
</text>
</TEI>
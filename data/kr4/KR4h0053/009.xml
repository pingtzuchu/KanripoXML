<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>江湖小集巻九</head>
    <p>
<pb n="KR4h0053_WYG_009-1a"/>
欽定四庫全書<lb/>
　江湖小集巻九　　　　　　宋　陳起　編<lb/>
　　釋紹嵩江浙紀行集句詩<lb/>
　　　舟中戲書<lb/>
芳草青青古渡頭扁舟㡬日為詩留心閑對境渾無競<lb/>
寂寂長江萬里流<lb/>
　<hi>崔櫓</hi>　　　<hi>晁叔用/</hi>　　<hi>趙紫芝/</hi>　　<hi>蓋嘉運</hi>
十二峯前且繫船眼中百里舊山川遥知此夕多情思<lb/>
<pb n="KR4h0053_WYG_009-1b"/>
江月隨人處處圓<lb/>
　<hi>呂居仁</hi>　　<hi>祖可/</hi>　　　<hi>山谷/</hi>　　　<hi>温飛卿</hi>
　　　郊行<lb/>
黙黙看雲旋旋行風光清美日華明愁膓斷處春何限<lb/>
勾引詩人太瘦生<lb/>
　<hi>韓偓</hi>　　　<hi>誠齋/</hi>　　　<hi>温飛卿/</hi>　　<hi>謝逸</hi>
花落江堤簇曉烟遊人柳外蹙鞦韆直須分付丹青手<lb/>
畫出清明二月天<lb/>
<pb n="KR4h0053_WYG_009-2a"/>
　<hi>鄭谷</hi>　　　<hi>繆瑜/</hi>　　　<hi>方干/</hi>　　　<hi>韋莊</hi>
出門縱歩細哦詩正是山中多景時顧我於兹詩有興<lb/>
流鶯百囀最髙枝<lb/>
　<hi>曉瑩</hi>　　　<hi>陳與義/</hi>　　<hi>曉瑩/</hi>　　　<hi>温飛卿</hi>
　　　舟泊嚴灘<lb/>
萬里春流繞釣磯扁舟繫柳向朱扉悠然到此忘情處<lb/>
黙黙無言對落暉<lb/>
　<hi>趙嘏</hi>　　　<hi>袁説友/</hi>　　<hi>温飛卿/</hi>　　<hi>謝逸</hi>
<pb n="KR4h0053_WYG_009-2b"/>
　　　江上<lb/>
春岸波平汀草深江雲黯黯作愁陰詩材眼界知多少<lb/>
欲罷不能聊一吟<lb/>
　<hi>李彭</hi>　　　<hi>曉瑩/</hi>　　　<hi>張君量/</hi>　　<hi>曉瑩</hi>
　　　桐廬理舟<lb/>
桐廬江上晚潮生㠶挂秋風一信程萬里歸船弄長笛<lb/>
斷腸重看白鷗鳴<lb/>
　<hi>李郢</hi>　　　<hi>杜荀鶴/</hi>　　<hi>山谷/</hi>　　　<hi>藴常</hi>
<pb n="KR4h0053_WYG_009-3a"/>
　　　再遊道塲<lb/>
萬仞峯頭古道塲重來敗葉帶飛霜感時偏動騷人興<lb/>
橘柚園籬近半黄<lb/>
　<hi>劉褒</hi>　　　<hi>李彭/</hi>　　　<hi>李宗諤/</hi>　　<hi>翁元廣</hi>
　　　放舟戲書<lb/>
放纜山溪一葉輕樹頭半落半猶青竹間飛下雙鸂䳵<lb/>
天作人間小畫屏<lb/>
　<hi>誠齋</hi>　　　<hi>誠齋/</hi>　　　<hi>誠齋/</hi>　　　<hi>盧襄</hi>
<pb n="KR4h0053_WYG_009-3b"/>
兩岸蕭蕭蘆荻秋斜風細雨轉船頭年來頻作江頭夢<lb/>
須向山陰上小舟<lb/>
　<hi>劉夢得</hi>　　<hi>山谷/</hi>　　　<hi>山谷/</hi>　　　<hi>杜工部</hi>
　　　見張明府<lb/>
聲采當年陸士龍為官古雅少人同柱天勲業須君子<lb/>
更用文篇續國風<lb/>
　<hi>翁元廣</hi>　　<hi>林和靖/</hi>　　<hi>陳與義/</hi>　　<hi>方干</hi>
善政忻聞老父評甘棠不剪嚮來榮佇看孤㓗成三考<lb/>
<pb n="KR4h0053_WYG_009-4a"/>
千古無人繼盛名<lb/>
　<hi>翁元廣</hi>　　<hi>曉瑩/</hi>　　　<hi>方干/</hi>　　　<hi>方干</hi>
宏愽自居韓若柳素王妙道况親傳聖朝未有徐州相<lb/>
莫讀當時歸去篇<lb/>
　<hi>翁元廣</hi>　　<hi>曉瑩/</hi>　　　<hi>陳無已/</hi>　　<hi>方干</hi>
雅淡天姿固可知能除疾瘼似良醫道途誇客無他語<lb/>
道是徵黄有近期<lb/>
　<hi>曉瑩</hi>　　　<hi>方干/</hi>　　　<hi>翁元廣/</hi>　　<hi>誠齋</hi>
<pb n="KR4h0053_WYG_009-4b"/>
江表人材獨數公南朝臺閣是家風景星但欲爭先覩<lb/>
還許從容廣坐中<lb/>
　<hi>曉瑩</hi>　　　<hi>和靖/</hi>　　　<hi>翁元廣/</hi>　　<hi>道潛</hi>
　　　賀黄少府受辟<lb/>
天下無雙雙井黄妙齡聯轡戰文塲東南一尉臞仙外<lb/>
清試君家肘後方<lb/>
　<hi>誠齋</hi>　　　<hi>張君量/</hi>　　<hi>翁元廣/</hi>　　<hi>于湖</hi>
風流文采舊家聲玉麈髙談四座傾他日親知問官况<lb/>
<pb n="KR4h0053_WYG_009-5a"/>
三年民戴尉曹清<lb/>
　<hi>誠齋</hi>　　　<hi>歐陽永叔/</hi>　<hi>杜荀鶴/</hi>　　<hi>翁元廣</hi>
一鶚新收薦士書從今價重百車渠麒麟歩舞開天上<lb/>
㑹見含香近紫虚<lb/>
　<hi>于湖</hi>　　　<hi>李彭/</hi>　　　<hi>道潛/</hi>　　　<hi>寶曇</hi>
　　　柳<lb/>
江頭楊栁麴塵姿斜壓漁家短短籬日暖遊絲飛絮落<lb/>
和風得路合偏吹<lb/>
<pb n="KR4h0053_WYG_009-5b"/>
　<hi>李彭</hi>　　　<hi>崔櫓/</hi>　　　<hi>李彭/</hi>　　　<hi>秦韜玉</hi>
　　　舟中戲書<lb/>
喬木荒城古渡頭鳥啼花落水空流從吾所好煙波上<lb/>
秪在船中老便休<lb/>
　<hi>皇甫冉</hi>　　<hi>劉岡/</hi>　　　<hi>徐師川/</hi>　　<hi>杜荀鶴</hi>
　　　題林唐臣别業<lb/>
茅屋週迴松竹陰依稀氣象似山林一窻風月生涯足<lb/>
相與清名映古今<lb/>
<pb n="KR4h0053_WYG_009-6a"/>
　<hi>杜荀鶴</hi>　　<hi>方干/</hi>　　　<hi>張君量/</hi>　　<hi>翁元廣</hi>
　　　遊張園觀海棠戲作<lb/>
春色都將付海棠羣仙會處錦屏張約齋妙出春風手<lb/>
子美無情為發揚<lb/>
　<hi>誠齋</hi>　　　<hi>張芸叟/</hi>　　<hi>誠齋/</hi>　　　<hi>鄭谷</hi>
　　　越上即事<lb/>
禹穴生雲朝暮竒青山斷送夕陽垂鶯聲正好還飛去<lb/>
獨倚枯笻無限詩<lb/>
<pb n="KR4h0053_WYG_009-6b"/>
　<hi>陳與義</hi>　　<hi>藴常/</hi>　　　<hi>誠齋/</hi>　　　<hi>陳與義</hi>
　　　知府黄寺簿生日<lb/>
綠楊紅杏滿城春雜樹含芳讓錦茵天為吾皇宗社計<lb/>
老君親送石麒麟<lb/>
　<hi>楊巨源</hi>　　<hi>方干/</hi>　　　<hi>李師中/</hi>　　<hi>宋景文</hi>
春來何事謫蓬瀛自是山河應數生尚父年齡子儀考<lb/>
請君從此振朝纓<lb/>
　<hi>孫僅</hi>　　　<hi>方干/</hi>　　　<hi>誠齋/</hi>　　　<hi>于湖</hi>
<pb n="KR4h0053_WYG_009-7a"/>
文章士海已多傳供奉班中須此賢美化事多難諷誦<lb/>
自宜松鶴伴長年<lb/>
　<hi>翁元廣</hi>　　<hi>李彭/</hi>　　　<hi>杜荀鶴/</hi>　　<hi>楊滌</hi>
器度風操合出塵髙賢應總貴全真野僧何以伸謡詠<lb/>
鶴筭三千别有春<lb/>
　<hi>韋莊</hi>　　　<hi>林和靖/</hi>　　<hi>修靜/</hi>　　　<hi>邵康節</hi>
邦伯由來有令名修持清苦振佳聲至尊仄席思耆舊<lb/>
即看徵黄侍紫清<lb/>
<pb n="KR4h0053_WYG_009-7b"/>
　<hi>夏倪</hi>　　　<hi>方干/</hi>　　　<hi>趙暘/</hi>　　　<hi>誠齋</hi>
筆端風雨發天慳應有清名動九關正直早春聞苦節<lb/>
只今文翰許誰攀<lb/>
　<hi>陳與義</hi>　　<hi>張君量/</hi>　　<hi>方干/</hi>　　　<hi>翁元廣</hi>
惠愛如春威似霜家傳活國有良方平章風物詩無敵<lb/>
玉唾銀鈎十萬行<lb/>
　<hi>和靖</hi>　　　<hi>張君量/</hi>　　<hi>曉瑩/</hi>　　　<hi>誠齋</hi>
從容此日見清規玉珮瓊琚杜拾遺檇李轉聞風教好<lb/>
<pb n="KR4h0053_WYG_009-8a"/>
蒼生從此得伸眉<lb/>
　<hi>方干</hi>　　　<hi>誠齋/</hi>　　　<hi>方干/</hi>　　　<hi>曉瑩</hi>
文星漸見射台星仙籍髙標第一名為語邦人休眷戀<lb/>
北門卧䕶要耆英<lb/>
　<hi>杜荀鶴</hi>　　<hi>韋莊/</hi>　　　<hi>張君量/</hi>　　<hi>誠齋</hi>
自笑無機觸事真衰遲猶許望光塵此邦若有誅茆地<lb/>
乞借風波起涸鱗<lb/>
　<hi>曹緯</hi>　　　<hi>錢勰/</hi>　　　<hi>胡安國/</hi>　　<hi>鄭文勰</hi>
<pb n="KR4h0053_WYG_009-8b"/>
　　　口占<lb/>
谷口殘春黄鳥稀野梅山杏暗芳菲百千幽勝無人見<lb/>
紅白路花相雜飛<lb/>
　<hi>錢起</hi>　　　<hi>韋莊/</hi>　　　<hi>和靖/</hi>　　　<hi>宋庠</hi>
　　　城西野行<lb/>
三月城西淑景多曉烟清露暗相和晚鐘未用催歸鴈<lb/>
聞客新亭更可過<lb/>
　<hi>徽廣</hi>　　　<hi>陸龜䝉/</hi>　　　<hi>翁元廣/</hi>　<hi>皇甫冉</hi>
<pb n="KR4h0053_WYG_009-9a"/>
細草踈花自在春悠悠煙水似天津垂楊一徑深深去<lb/>
白鳥雙飛不避人<lb/>
　<hi>張君量</hi>　　<hi>方干/</hi>　　　<hi>誠齋/</hi>　　　<hi>方干</hi>
　　　江上嬉行和永上人<lb/>
飛花滿眼句縱横江上閑吟立又行正是如今江上好<lb/>
薰風盡日語流鶯<lb/>
　<hi>張君量</hi>　　<hi>曉瑩/</hi>　　　<hi>韋莊/</hi>　　　<hi>劉原父</hi>
　　　解嘲十絶呈浩西堂<lb/>
<pb n="KR4h0053_WYG_009-9b"/>
殘骸已廢自知休少不愁窮老豈愁坎止流行聊爾耳<lb/>
一身隨世作虚舟<lb/>
　<hi>李渉</hi>　　　<hi>徐師川/</hi>　　<hi>翁元廣/</hi>　　<hi>山谷</hi>
世緣自覺逐時輕可要王侯知姓名未合白頭今已白<lb/>
知渠何事太忙生<lb/>
　<hi>劉潛夫</hi>　　<hi>方干/</hi>　　　<hi>杜荀鶴/</hi>　　<hi>誠齋</hi>
江湖放浪未寧居處世真同逐隊魚但願一生長若此<lb/>
時清不問命何如<lb/>
<pb n="KR4h0053_WYG_009-10a"/>
　<hi>翁元廣</hi>　　<hi>洪玉父/</hi>　　<hi>徐師川/</hi>　　<hi>杜荀鶴</hi>
可堪時序苦侵尋留滯誰知此日心萬事轉頭如墮甑<lb/>
忘懷未得是微吟<lb/>
　<hi>曉瑩</hi>　　　<hi>曉瑩/</hi>　　　<hi>山谷/</hi>　　　<hi>和靖</hi>
中年養病只吟詩心跡懸知兩握竒莫笑吾儂躭此癖<lb/>
鏡中嬴得鬢成絲<lb/>
　<hi>邵康節</hi>　　<hi>翁元廣/</hi>　　<hi>曉瑩/</hi>　　　<hi>徐師川</hi>
浩然南北與西東自笑今為白髮翁畢竟浮生謾勞役<lb/>
<pb n="KR4h0053_WYG_009-10b"/>
一塲大夣到頭空<lb/>
　<hi>翁元廣</hi>　　<hi>歐陽永叔/</hi>　<hi>杜荀鶴/</hi>　　<hi>邵康節</hi>
崎巇世路九回腸兩鬢年深一鏡霜身事龍鍾應是分<lb/>
誰知貧樂異尋常<lb/>
　<hi>翁元廣</hi>　　<hi>鄭谷/</hi>　　　<hi>賈島/</hi>　　　<hi>翁元廣</hi>
不知經世竟如何轉看人情敗意多賴有好山供客眼<lb/>
此生吾亦未蹉跎<lb/>
　<hi>温飛卿</hi>　　<hi>易嘉猷/</hi>　　<hi>張君量/</hi>　　<hi>張君量</hi>
<pb n="KR4h0053_WYG_009-11a"/>
杜門芳草與蒼苔况是囊無挑藥財莫歎浮生三十九<lb/>
人間萬事要寒灰<lb/>
　<hi>和靖</hi>　　　<hi>翁元廣/</hi>　　<hi>陳克/</hi>　　　<hi>李彭</hi>
平居懶與慢相親養拙藏愚春復春已信此心安此命<lb/>
世情奈值不容真<lb/>
　<hi>李彭</hi>　　　<hi>李夢符/</hi>　　<hi>張鎡/</hi>　　　<hi>杜荀鶴</hi>
　　　浩西堂見和因再用韻<lb/>
無錢使鬼故宜休已失裝懷萬斛愁况有西湖好山水<lb/>
<pb n="KR4h0053_WYG_009-11b"/>
一㠶還有上歸舟<lb/>
　<hi>陳與義</hi>　　<hi>李彭/</hi>　　　<hi>林和靖/</hi>　　<hi>林和靖</hi>
老景人情一羽輕絆身何用尚浮名備嘗世事灰心乆<lb/>
更問儂當作麽生<lb/>
　<hi>晁叔用</hi>　　<hi>曉瑩/</hi>　　　<hi>易嘉猷/</hi>　　<hi>誠齋</hi>
蕭條四壁是閑居老子而今非故魚大抵人生只如此<lb/>
只消如此看何如<lb/>
　<hi>方干</hi>　　　<hi>寶曇/</hi>　　　<hi>邵康節/</hi>　　<hi>劉改之</hi>
<pb n="KR4h0053_WYG_009-12a"/>
鏡中老色日侵尋更有江湖萬里心心許故人知此意<lb/>
為吾因掉白頭吟<lb/>
　<hi>徐師川</hi>　　<hi>呂居仁/</hi>　　<hi>温飛卿/</hi>　　<hi>邵康節</hi>
每慚踈散為吟詩説破當知未大竒似此誤人多少事<lb/>
如何兩鬢不成絲<lb/>
　<hi>康節</hi>　　　<hi>誠齋/</hi>　　　<hi>康節/</hi>　　　<hi>誠齋</hi>
行盡天涯西復東大家閑作卧雲翁紛紛燕雀休相羡<lb/>
得喪悲歡盡是空<lb/>
<pb n="KR4h0053_WYG_009-12b"/>
　<hi>黄華</hi>　　　<hi>杜荀鶴/</hi>　　<hi>趙國昌/</hi>　　<hi>温飛卿</hi>
笑殺人來斷殺腸可憐嬴得鬢成霜人情易變乃如此<lb/>
秪有江山不改常<lb/>
　<hi>誠齋</hi>　　　<hi>曉瑩/</hi>　　　<hi>呂居仁/</hi>　　<hi>翁元廣</hi>
道方險阻擬如何今古踈愚似我多否去泰來終可待<lb/>
尚須客裏訪蹉跎<lb/>
　<hi>韓偓</hi>　　　<hi>方干/</hi>　　　<hi>韋莊/</hi>　　　<hi>楊濟翁</hi>
小園和雨掃莓苔箇箇圓如濟世財丘壑同盟從此定<lb/>
<pb n="KR4h0053_WYG_009-13a"/>
莫談休咎動寒灰<lb/>
　<hi>呂居仁</hi>　　<hi>鄭谷/</hi>　　　<hi>李彭/</hi>　　　<hi>翁元廣</hi>
沙邊鷗鷺日相親老去光陰非我春百巧從來知是妄<lb/>
獨援詩筆得天真<lb/>
　<hi>翁元廣</hi>　　<hi>陳克/</hi>　　　<hi>蘇穎濵/</hi>　　<hi>和靖</hi>
　　　示德圓<lb/>
莫問居此與名殊未可唐捐肘後書晝短夜長須强學<lb/>
青春不再汝知乎<lb/>
<pb n="KR4h0053_WYG_009-13b"/>
　<hi>杜荀鶴</hi>　　<hi>翁元廣/</hi>　　<hi>杜荀鶴/</hi>　　<hi>余良弼</hi>
作詩固難集句尤不易前輩有云不行萬里路莫讀杜<lb/>
甫詩一杜詩且病其難讀而况集諸家之詩乎亞愚嵩<lb/>
上人穿户於詩家入神於詩法滿心而發肆口而成玉<lb/>
振大成黙詣諸聖處人目其詩固不知其為集句而上<lb/>
人亦不自知也抑猶有妙於此者青出於藍而青愈於<lb/>
藍蓋諸家之體製各隨其所至而形於言今觀亞愚之<lb/>
集千變萬態不梏於所見如所謂老坡之詞一句一意<lb/>
<pb n="KR4h0053_WYG_009-14a"/>
蓋不可以定體求也雖然愚固喜其詩然亦有不平於<lb/>
上人者焉夫以無為為有以有識為無此固宗風箕裘<lb/>
之業顧乃攙行城市嘲風弄月與我輩抗衡是果何見<lb/>
也上人浩然歎曰君之言過矣孔墨之道本相為用况<lb/>
予由儒入釋也非為釋而盗儒也如<hi>闕</hi>山齋易文昌<hi>闕</hi>
東山楊大師諸公皆不我棄予方以詩而與君友君反<lb/>
以詩而怒我也君苟釋然於心請為我書之於集句之<lb/>
首或有不知我而罪我者當以此公案為之張本予於<lb/>
<pb n="KR4h0053_WYG_009-14b"/>
是乎慨然為之書亦以為雌黄者之戒云紹定四年季<lb/>
夏中澣從事郎監慶元府昌國縣西監鹽塲宣城陳應<lb/>
申䟦<lb/>
　<lb/>
　<lb/>
　<lb/>
　<lb/>
　江湖小集巻九<lb/>
</p>
<p>
</p>
  </div>
</body>
</text>
</TEI>
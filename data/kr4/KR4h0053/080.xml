<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>江湖小集巻八十</head>
    <p>
<pb n="KR4h0053_WYG_080-1a"/>
欽定四庫全書<lb/>
　江湖小集巻八十　　　　　宋　陳起　編<lb/>
　　戴復古石屏續集<lb/>
　　　九日<lb/>
今日知何日他鄉憶故鄉黄花一杯酒白髪㡬重陽日<lb/>
晚鴉爭宿天寒雁呌霜客中無此醉何以敵凄凉<lb/>
　　　郭外翁<lb/>
郭外生涯少城中糴米稀種花無處賞挑菜入籃稀風<lb/>
<pb n="KR4h0053_WYG_080-1b"/>
撼傾欹屋寒生藍縷衣此翁何所樂談笑傲輕微<lb/>
　　　山村<lb/>
野老幽居處成吾一首詩桑枝礙行路𤓰蔓網疎籬牧<lb/>
去牛將犢人來犬䕶兒生涯雖樸略氣象自熈熈<lb/>
　　　呉門訪舊<hi>孟良夫侍郎有藏春園</hi>
去此十三秋重來雪滿頭鏡顔如老醜詩骨帶窮愁鳥<lb/>
語新晴樹人尋舊倚樓藏春門下客一半落山丘<lb/>
　　　答祝融<lb/>
<pb n="KR4h0053_WYG_080-2a"/>
秋風吹拄杖直到祝融巔目擊三千界肩摩尺五天扶<lb/>
桑暘谷畔青草洞庭邊雲氣無遮障分明在眼前<lb/>
　　　山中少憩<lb/>
地僻人稀到山寒水欲氷聞鐘知有寺見犬不逢僧斷<lb/>
隴森喬木頺簷挂古藤斜陽照孤影詩骨瘦崚嶒<lb/>
　　　鄂州戎治靜憩亭<lb/>
幽亭何處尋巖樹碧森森獨坐生雲石少安經世心伴<lb/>
人雙鶴立多事一蟬吟提劒翻然起中原秋草深<lb/>
<pb n="KR4h0053_WYG_080-2b"/>
　　　趙端行杜子野遊虎丘有詩僕因思舊與子野<lb/>
　　　同宿唱和留題<lb/>
出城十里許有此一山門丘在虎無迹池清劒有痕孤<lb/>
松冠巖頂萬竹繞雲根借問東軒壁舊題存不存<lb/>
　　　杜仲髙髙九萬相㑹<lb/>
杜癖詩無敵髙髯畵絶倫笑談能不朽富貴或成塵今<lb/>
古多竒事乾坤㡬怪民相逄不容易一醉楚江濵<lb/>
　　　懷趙德行<hi>學慈湖從趙元道楚</hi>
<pb n="KR4h0053_WYG_080-3a"/>
所學源流遠澹交滋味長看來渾易與别去自難忘獨<lb/>
客夢千里佳人天一方細觀賔退録亦足慰凄凉<lb/>
　　　鄭南夫雲林隠居<lb/>
一來陪勝踐再到惜蹉跎記得山中景行尋竹外坡天<lb/>
寒梅信早海近雁聲多烟渚浦洲外時聞欵乃歌<lb/>
　　　白鶴觀<lb/>
荒徑行如錯蟠松看轉竒鳥聲人靜處山色雨晴時賖<lb/>
得溪翁酒閑尋道士碁箇中有佳趣莫怪下山遲<lb/>
<pb n="KR4h0053_WYG_080-3b"/>
　　　三山宗院趙用父問近詩因舉今古一慿欄夕<lb/>
　　　陽山外山兩句未得對用父以利名雙轉轂對<lb/>
　　　上句劉叔安以浮世夢中夢對下句遂足成篇<lb/>
　　　和者頗多僕終未愜意都下㑹李好謙王深道<lb/>
　　　范鳴道相與談詩僕舉此話鳴道以春水渡旁<lb/>
　　　渡為對當時未覺此語為竒江東夏潦無行路<lb/>
　　　逐處打渡而行深山界上一渡復一渡時夕陽<lb/>
　　　在山分明寫出此一聨詩景恨不得與鳴道共<lb/>
<pb n="KR4h0053_WYG_080-4a"/>
　　　賞之<lb/>
世事真如夢人生不肯閒利名雙轉轂今古一慿欄春<lb/>
水渡旁渡夕陽山外山吟邊思小范共把此詩㸔<lb/>
　　　夢與趙用父王子文陳叔仿相㑹甚欵<lb/>
鼎足當州縣别來音相稀故人俱顯達吾道亦光輝三<lb/>
鳳夢中見孤鴻天外飛應憐江海客白首未成歸<lb/>
　　　焦山<lb/>
江接海㝠㝠山連島樹青似非人境界宜有佛宫庭藏<lb/>
<pb n="KR4h0053_WYG_080-4b"/>
壓蟠龍宅潮渰瘞鶴銘西巖更清絶心與酒俱醒<lb/>
　　　金山<lb/>
水湧孤峯出波聲日夜聞重巖戍鐵屋雙塔礙行雲天<lb/>
地八窻逈江淮兩岸分登臨多感嘅北鴈又成羣<lb/>
　　　訪古田劉無競<hi>潜夫宰建陽有聲人言自有建陽無此宰也</hi>
前説建陽宰古田今似之難兄與難弟能政更能詩文<lb/>
字定交久江湖識面遲人言花萼集俱受水心知<lb/>
　　　濠州春日呈趙教授<hi>體國</hi>
<pb n="KR4h0053_WYG_080-5a"/>
栁似眠初起梅雖老可觀氷開水自活風暖雪泥乾得<lb/>
酒忘為客談詩不論官無人知此意一笑對黄冠<lb/>
　　　自漳州回泉南主僕俱病遣懷<lb/>
雅興難忘酒覊懷不耐秋坐窮思賣劒扶病强登樓適<lb/>
有坐中客來從邊上洲所談驚老耳身世併成憂<lb/>
　　　舟中九日<lb/>
水澁勞牽纜天寒早雨霜沙頭沽濁酒船上作重陽籬<lb/>
菊一枝瘦溪魚三寸長客中成小醉亦可慰凄凉<lb/>
<pb n="KR4h0053_WYG_080-5b"/>
　　　哭澗泉韓仲止<hi>二首</hi>
雅志不同俗休官二十年隠居溪上宅清酌澗中泉慷<lb/>
慨傷時事凄凉絶筆篇三篇遺稿在當並史書傳<lb/>
忍貧長傲世風節似君稀死後女方嫁峽中兒未歸門<lb/>
人集詩稿故卒服麻衣澗上梅花發吟魂何處飛<lb/>
　<lb/>
　<lb/>
　江湖小集巻八十<lb/>
</p>
<p>
</p>
  </div>
</body>
</text>
</TEI>
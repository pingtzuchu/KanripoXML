<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>江湖小集巻四十九</head>
    <p>
<pb n="KR4h0053_WYG_049-1a"/>
欽定四庫全書<lb/>
　江湖小集巻四十九　　　　宋　陳起　編<lb/>
　　劉仙倫招山小集<lb/>
　　　中秋有懐<lb/>
吾廬有寒梅老榦秋風多上有雙棲烏夜月聴我歌一<lb/>
别三載强梅影應婆娑烏今來不來柰此明月何<lb/>
　　　梅樹秋<lb/>
誰将和羮姿植彼江之墳老葉才脱柯生意覺已欣寒<lb/>
<pb n="KR4h0053_WYG_049-1b"/>
流帶孤標淡月寄一痕莫作搖落㸔不有春風根<lb/>
　　　水楓歎<lb/>
楓葉不耐冷露下燕支紅無復戀本枝䇿策隨驚風鄉<lb/>
來樹頭蟬去盡不見蹤日落秋水寒哀哀呌征鴻<lb/>
　　　得蟹無酒<lb/>
水鄉秋晚得白蟹望斷碧雲無酒家此意凄涼何所似<lb/>
淵明醒眼對黄花<lb/>
　　　盱江道中<lb/>
<pb n="KR4h0053_WYG_049-2a"/>
過雨青山啼杜鵑池塘水滿栁飛綿田家正是忙時節<lb/>
女採桑歸男下田<lb/>
　　　有懐二小姪<lb/>
殊鄉憶諸姪觸緒成歎嗟阿獰蚤失父㷀㷀垂兩髽已<lb/>
知陟岵悲啼哭聲啞啞阿贑㓜豐下出入常隨爺別時<lb/>
俱學書落紙翻老鴉倒指今三年為學當日佳應解對<lb/>
我兄言叔不還家何時重抱持課書賞梨楂看渠俱成<lb/>
人憐我雙鬢華侍我兄弟醉會當相扶义<lb/>
<pb n="KR4h0053_WYG_049-2b"/>
　　　贈曽相士<lb/>
大曽兩眼如磨銅坐上一顧凡馬空發天機緘被天惡<lb/>
老死不遇悲途窮小曽短小眼如鶻冷地㸔人㸔入骨<lb/>
誰云輪扁不傳心獅子還生獅子窟倒拖拄杖行九州<lb/>
平生慣識公與侯得錢送家養老母衣袂慘淡行囊羞<lb/>
我慵百事不入耳休説功名老無味它年相伴竹溪頭<lb/>
同採芙蓉渡秋水<lb/>
　　　西林留題<lb/>
<pb n="KR4h0053_WYG_049-3a"/>
路入康廬西復西翠煙深處著招提山僧幾輩雪垂領<lb/>
水鳥數聲雲滿溪莫對青山談世事且循粉壁㸔留題<lb/>
禪房夜卧衣裳冷夢破鐘聲落月低<lb/>
　　　盱江驛舍中有婦人書一憶字筆勢頗姿媚游<lb/>
　　　　子明王相之皆題詩其後率余同賦<lb/>
陽臺雨歇行雲杳天濶鴻稀春悄悄鸂䳵孤眠怨芳草<lb/>
夜夜相思何日了妾非無聲不敢啼妾非無淚不敢垂<lb/>
柔情欺損青黛眉夢魂暗逐蝴蝶飛春風著人瑣窻綠<lb/>
<pb n="KR4h0053_WYG_049-3b"/>
綠窻書字寄心曲細㸔香翰婉且柔中有閑愁三萬斛<lb/>
向隅弃筆惆悵時此情黙黙誰得知無緣相見空相憶<lb/>
不如當日休相識<lb/>
　　　盱江道中<lb/>
屈曲清江遶徑斜綠隂深處隱人家嵐昏山色未還觀<lb/>
水落漲痕猶在沙麥熟村村喧水碓蠶成處處響繅車<lb/>
馬頭忽覺清香近路轉橋南有野花<lb/>
　　　挽万知丞<lb/>
<pb n="KR4h0053_WYG_049-4a"/>
大䇿雄文屢決科可憐身世竟蹉跎韋編絶後門長閉<lb/>
衫色青時鬢已皤楚澤風煙閑簿領藍田松竹飽吟哦<lb/>
詩魂今夜誰招得奈此西山暮雨何<lb/>
　　　哀青樓曲<lb/>
東風吹衣樓百尺青錢喚酒春壺碧樓中女兒顔如花<lb/>
欄干徙倚春無力飜騰舊曲偷宫商顧曲豈怕周家郎<lb/>
態濃意逺淡梳掠依約風韻追韋娘樽前時復度芳眄<lb/>
長恐秋波落金盞自言流落小民家似恨相逢成太晚<lb/>
<pb n="KR4h0053_WYG_049-4b"/>
吁嗟綠綺琴絃絶無知音行雲忽何處十二巫山深巫<lb/>
山深兮君不來春無色兮意裵回夕陽下兮猿呌哀可<lb/>
憐宋玉空多材<lb/>
　　　送徐淵子知縣二首<lb/>
君作西昌宰人如太史賢化行黄犢外心在白鷗邊訟<lb/>
理無公事官清祇俸錢篷窻載書畫頗似米家船<lb/>
城郭春寒夜郵亭小泊時相逢一樽酒共説十年詩風<lb/>
雨成輕别江山莽後期著鞭從此去早到鳳凰池<lb/>
<pb n="KR4h0053_WYG_049-5a"/>
　　　過嘉興<lb/>
惆悵嘉興路三年幾度經航船連夜發更皷隔城聴落<lb/>
月低烟樹秋風冷露螢客懐容易感宜醉不宜醒<lb/>
　　　陳惟定得蜀墨一笏于觀音老僧磨試竒甚落<lb/>
　　　　刀中分賦此為贈<lb/>
吾聞蜀道如天髙寸步千嶮愁猿猱蒼官老據岷峨上<lb/>
誰肆斬伐焚其膏生刲長鯨割其白丁當萬杵舂成膠<lb/>
甄陶出此數寸玉山靈河伯俱啼號蜀人寶之夜光發<lb/>
<pb n="KR4h0053_WYG_049-5b"/>
六丁竊取潛逋逃龎眉老僧打化得要與祇樹供題抄<lb/>
却憐南澗詩壇豪贈之為染霜兔毫欲令拍肩李供奉<lb/>
脱靴醉换紅錦袍梅坡覓句心切切沉著無處安推敲<lb/>
陳𤣥嫌我窘到骨隨世冷煖成絶交賢哉南澗得此寶<lb/>
中分肯落幷州刀得之欲顛喜欲舞助我詩思來滔滔<lb/>
自臨清流洗破研赤脚不怕風霜饕歸來小試病風手<lb/>
𤣥雲渰渰生煙濤未能接武居螭蚴萬古一筆定貶褒<lb/>
為君且費千幅紙鴉兒大字書離騷<lb/>
<pb n="KR4h0053_WYG_049-6a"/>
　　　熊帥生朝<lb/>
南極星明夜未央将軍初度近重陽平生忠義心如鐵<lb/>
今日棲遲鬢㸃霜沙漠草凋邊馬健玉闗秋老角弓强<lb/>
朝廷緩急須公出更㸔黄花晚節香<lb/>
　　　以騎驢鍾旭送秦先之<lb/>
髯鍾矍鑠老據鞍曽入大内見阿瞞幞頭垂脚藍綬敝<lb/>
不知班簿為何官天寒嵗晚日云暮霜風吹驢耳卓豎<lb/>
老臧負笠衣裳單反袂掩口趾穿屨蓽門我恐難留君<lb/>
<pb n="KR4h0053_WYG_049-6b"/>
收巻送似秦将軍将軍文事有武偹眉骨自是凌煙人<lb/>
汝當訶䕶謹厥職勿但縮頭徒掛壁将軍來嵗在殿巖<lb/>
豐汝牲醪作除夕<lb/>
　　　秋夜長曲<lb/>
秋夜長秋月明愁人不成眠搔首行中庭天高氣肅萬<lb/>
籟息銀床凍損寒露零碧梧已蕭條棲烏中夜驚枯荷<lb/>
倒秋水夜氣氷流螢銅壺悲咽漏下澁深閨何處鳴寒<lb/>
砧亦有朱門人環坐圍娉婷玉觴催喚酒銀甲紛彈筝<lb/>
<pb n="KR4h0053_WYG_049-7a"/>
衣篝龍腦熏綉被珊瑚枕煖愁鷄聲秋夜長秋月明此<lb/>
時幾人知此情<lb/>
　　　魏塘道中<lb/>
霜葉紅於染寒溪湛若澄幾聲歸鴈急數㸃暮山青淺<lb/>
盞頻斟酒長塗小作程萬緣天已定得喪一毫輕<lb/>
　　　題惠崇鷺鷥<lb/>
清霜著木髙栁枯驚風獵獵吹寒蘆蘆根敗蓼色慘澹<lb/>
沙觜無復菰與蒲風標皎皎四公子來從西雝有閑思<lb/>
<pb n="KR4h0053_WYG_049-7b"/>
肝腸澡濯秋水清雪衣不受泥土滓偶得一飽即自如<lb/>
鵬飛萬里何闗渠出離風波岸上立豈只臨淵常羨魚<lb/>
惠也小景稱獨步那知寫生尤得趣傍邊謹勿生機心<lb/>
恐即長鳴過溪去<lb/>
　　　江亭晚望<lb/>
瘦笻支我碧波灣小倚危亭取次閑斷雨挾雲歸嶺嶠<lb/>
怒濤推月出雲間猿啼逺樹家何處鴈斷西風鬢欲斑<lb/>
歸計未成秋又老浩然無語對南山<lb/>
<pb n="KR4h0053_WYG_049-8a"/>
　　　仲立於枕上和余韻夜半得句敲門喚余余乃<lb/>
　　　　攝衣而起相與對語于野航橋上殊為勝絶<lb/>
　　　　因再用韻<lb/>
夜半詩壇喜解圍楚天雲淡玉繩低撞鐘自得興不淺<lb/>
泣鬼初成人未知踏月過橋驚鶴睡犯霜對語伴烏啼<lb/>
蕭條此意欣重見絶勝圍紅醉玉巵<lb/>
　　　李泰伯祠堂<lb/>
城西泰伯舊祠堂碧蘚斕斑草樹香曩昔功名雲様薄<lb/>
<pb n="KR4h0053_WYG_049-8b"/>
後來文字日争光蒼髯冉冉猶含怒辯口瘖瘖尚帶霜<lb/>
若使先生居戰國不知何道處齊梁<lb/>
　　　送陳惟定惟定有伏闕上書之意因以箴之二<lb/>
　　　　首<lb/>
征衫結束賦歸歟出得樊籠氣便舒為福定知因失馬<lb/>
浩歌元不歎無魚江湖是處堪垂釣虎豹當闗莫上書<lb/>
食肉宜憂我何預問津恐復遇長沮<lb/>
傾盖相逢二紀前六回相見兩華顛詩成神鬼皆遭役<lb/>
<pb n="KR4h0053_WYG_049-9a"/>
命薄文章不直錢此事如斯君可去西齋重到我凄然<lb/>
他年卜築如相覓更約西山暮雨邊<lb/>
　　　寄蕭彦毓<lb/>
蕭郎門巷近何如想見青青長碧梧樓外青山無恙否<lb/>
琴中流水有知無他年歸槖惟詩巻别後春風負酒爐<lb/>
望斷碧雲無過鴈夕陽孤鳥沒平蕪<lb/>
　　　張漕仲隆快目樓<lb/>
天上張公百尺樓眼髙四海氣横秋秪愁笑語驚閶闔<lb/>
<pb n="KR4h0053_WYG_049-9b"/>
不管欄干犯斗牛逺水拍天迷釣艇秋風萬里入貂裘<lb/>
面前不著淮山礙望到中原天盡頭<lb/>
　　　寄韓平叔二首<lb/>
相從車轍半江西同厯悲歡共險夷孺子亭前春繫馬<lb/>
庾公樓下夜聞雞放懐呼酒長歌日促膝挑燈細語時<lb/>
暗憶凄涼多少事此情不語有誰知<lb/>
淡煙秋水白漫漫夜别江亭劒氣寒千里思君愁月色<lb/>
有時無語倚欄干倡酬詩巻應無恙耐久交情過後㸔<lb/>
<pb n="KR4h0053_WYG_049-10a"/>
他日歸舟無俗客撑篷容我話辛酸<lb/>
　　　臨川報恩寺與涂子載陳惟定分韻得丹字<lb/>
杏花枝上雨初乾梵宇苔深碧瓦寒三客燈前共湖海<lb/>
五言詩裏定金蘭殘年短髮因愁白多病衰顔借酒丹<lb/>
後夜相思月千里不堪獨自倚欄干<lb/>
　　　騮馬行<lb/>
憶昔初見騮馬歸主人愛馬過愛兒丁寧圉人謹相視<lb/>
一夜十起芻秣之長年煮料雜以豆按時飼馬欲馬肥<lb/>
<pb n="KR4h0053_WYG_049-10b"/>
爬梳剔抉去疥痒裂鼻灌藥煩獸醫膘成十箇料花出<lb/>
如以膏沭膏其皮青絲絡頭鞍䪌好鋈金作鐙光陸離<lb/>
主人愛馬馬戀豆牽來顧主時驕嘶口才三齒力方壯<lb/>
未老保生常乗騎淮南忽然有馬至骨骼比此尤雄竒<lb/>
騧黄鐵脊豹其脚雲鬃霧鬛風披披刺頭嚙䣛過若電<lb/>
脱兔犇鹿何由追主人意却在新馬衆口共譽無一違<lb/>
停燈在廏潔水草恰似騮馬初來時騮馬在傍意慘淡<lb/>
雖未見斥頭已垂嗚呼騮馬勿用悲自古世事皆如斯<lb/>
<pb n="KR4h0053_WYG_049-11a"/>
幽王昔日娶申后既得褒姒后寵衰楚王宫中棄前魚<lb/>
紅袖嗚咽流涕洟人心改變在頃刻嗚呼騮馬勿用悲<lb/>
嗚呼騮馬勿用悲淮南無日無馬來<hi>音离</hi>
　　　寄朱濟仲<lb/>
家在三千里人來天盡頭角聲連夜月草色帶邊秋妻<lb/>
子仍多病音書缺寄郵歸心與寒鴈先已過瓜洲<lb/>
　<lb/>
　<lb/>
<pb n="KR4h0053_WYG_049-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　江湖小集巻四十九<lb/>
</p>
<p>
</p>
  </div>
</body>
</text>
</TEI>
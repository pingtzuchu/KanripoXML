<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>江湖小集巻四十八</head>
    <p>
<pb n="KR4h0053_WYG_048-1a"/>
欽定四庫全書<lb/>
　江湖小集巻四十八　　　　宋　陳起　編<lb/>
　　王琮雅林小稿<lb/>
　　　北山訪僧晚歸<lb/>
吟僧山北住又買過湖船半日得閒話一生無此緣波<lb/>
光揺酒興竹色帶茶煙歸路斜陽裏徐行聽亂蟬<lb/>
　　　蓬萊<hi>柯山倅圃</hi>
一棹三萬里何修入窈深水痕涵雨意巖影帶秋隂雖<lb/>
<pb n="KR4h0053_WYG_048-1b"/>
愧無仙骨終能長道心古人殊錯計空向海中尋<lb/>
　　　讀書樓作<lb/>
近來閒過日幽事頗相闗逺樹開晴晝歸雲當晚山宦<lb/>
情隨處薄詩稿逐時刪骨若無仙分何因住此間<lb/>
　　　哭潘令<lb/>
河陽桃李樹惆悵不逢春官為吟詩折家因好客貧故<lb/>
山歸去逺遺像挂來真誰向江頭哭共鄉三數人<lb/>
　　　三巖<lb/>
<pb n="KR4h0053_WYG_048-2a"/>
閑㩦一壺酒來對雪巖斟秋老瀑飛瘦石寒雲宿深坐<lb/>
無僧共話行有鶴隨琴此處儘不俗令人生隱心<lb/>
　　　題獨醒小亭<hi>東嘉酒舍予所創</hi>
退食多留此翛然一散襟涼從曉來覺秋向雨中深牆<lb/>
竹侵山色簷茅雜栁隂有誰能載酒過我共幽尋<lb/>
　　　挽何耐軒<lb/>
調度如儒素相門中所難一心惟好佛半世懶求官星<lb/>
近緹屛落墳依宰木寒遺恩滿溪麓魚鳥亦辛酸<lb/>
<pb n="KR4h0053_WYG_048-2b"/>
　　　客裏有懐徐太古<lb/>
近來真倦客怕蹋軟塵紅獨向一樓坐静觀諸境空官<lb/>
河添夜雨宫樹帶秋風還憶能吟者襟期何日同<lb/>
　　　與劉天游伯仲夜話霅中戲贈<lb/>
水亭新得月坐對白蘋洲共説一夜話惜無多日留手<lb/>
抄詩許借口誦咒如流最羨同吟處對床風雨秋<lb/>
　　　秋夜有懐醉書十韻<lb/>
秋風從何來颯颯入窻牖殘燈耿不寐照我容顔厚故<lb/>
<pb n="KR4h0053_WYG_048-3a"/>
園豈不佳亦頗興懐否黄金桂百樹碧玉池十畝猿鶴<lb/>
響空山亭臺映疎栁觥籌雜埜蔌筆研得佳友愁無彈<lb/>
鵲句雋有持螯手人生行樂耳功名有時有㸃撿屐幾<lb/>
兩土苴米五斗浩然歸去來萬事不如酒<lb/>
　　　城西即事<lb/>
清曉離家去路遙絶憐寒景太蕭條松深漸覺風聲𦂳<lb/>
雲動還知雪意銷沙觜客擔魚種賣山頭人拾樹枝燒<lb/>
梅花多處誰家酒斜舞青帘隔小橋<lb/>
<pb n="KR4h0053_WYG_048-3b"/>
　　　次韻項君玉<lb/>
惠然乗興訪幽栖細雨冥冥濕杖藜七尺身强於鶴瘦<lb/>
一生心不向人低日尋靈藥行寒麓時有新詩付小奚<lb/>
欲解貂金同一醉酒罏聞只在前溪<lb/>
　　　答友人<lb/>
秋山曽是共登臨感慨蘭亭後視今炎熱不過能炙手<lb/>
笑談未必到知心前言衮衮風波去後約寥寥嵗月深<lb/>
室邇豈應人自逺酒盟詩社要重尋<lb/>
<pb n="KR4h0053_WYG_048-4a"/>
　　　京華病中<lb/>
自移藥鼎在床頭桂玉令人分外愁因病始知歸計好<lb/>
雖貧不向俗人謀僧曽帶雨來㸔脈僕為傷風懶上樓<lb/>
賴有壁間新買畫寒燈相對兩山秋<lb/>
　　　客南徐一首<lb/>
秋來客裏幾蹉跎醉鋏唯堪浩浩歌盛世未應知已少<lb/>
諸公自是閱人多潮生瓜步風猶急苔滿浯溪石欠磨<lb/>
憶昔祖生忠憤後更無一楫是如何<lb/>
<pb n="KR4h0053_WYG_048-4b"/>
　　　次韻徐獻可兼别重巽<lb/>
誰憐范叔戀袍寒猶有徐卿二子㸔大率率中多物忤<lb/>
相知知到此心難最憐風雪分吟筆安得江山共倚闌<lb/>
後夜小窻懐素帖挑燈應憶我同觀<lb/>
　　　代辟客送總卿歸吳<lb/>
使星卿月照淮壖百萬貔貅飽據鞍出處豈無公論在<lb/>
規模應有後人㸔半年水驛衣猶濕一紙天箋墨未乾<lb/>
事與心違知已異折梅花别嵗之寒<lb/>
<pb n="KR4h0053_WYG_048-5a"/>
　　　鄴中書懐<lb/>
苦無官況莫來休羞見傍人説宦游九十日秋蛩共語<lb/>
兩三夜雨鴈供愁腐紅只有虚名在堅白難將實意醻<lb/>
驛路梅花歸正好苦無官況莫來休<lb/>
　　　喜趙居父赴班<lb/>
西臺自是舊相知來了為山一簣虧入幕雖無多日在<lb/>
攻書已是十年遲金閨接武人争羨玉牒能文世所竒<lb/>
此去錦鄉纔兩宿仙茅緑景正堪詩<lb/>
<pb n="KR4h0053_WYG_048-5b"/>
　　　題多景樓<lb/>
秋滿闌干晚共慿殘烟衰草最闗情西風吹起江心浪<lb/>
猶作當時擊楫聲<lb/>
　　　漢荆王墓<hi>廟在京口府治</hi>
落落廟碑摹瘞鶴隂隂宰木宿神鴉可怜寶劒凌雲氣<lb/>
散作金燈滿地花<lb/>
　　　獨醒午坐<lb/>
小糟停溜務㕔閑幙府文書省却難竟日徘徊無俗意<lb/>
<pb n="KR4h0053_WYG_048-6a"/>
祇因竹外有秋山<lb/>
　　　旅興<lb/>
經年客食向京華懶對春風祗憶家覺道近來全俗了<lb/>
略無一語及梅花<lb/>
　　　客中從厚禄故人乞米<lb/>
范甑欲塵貧亦甚陶腰未折計何如小窻獨對蕭蕭雨<lb/>
臨得唐人乞米書<lb/>
　　　舟過孤山<lb/>
<pb n="KR4h0053_WYG_048-6b"/>
寂寞梅花處士林竹圍巖脚一泉深隃時翠輦曽遊處<lb/>
水鑰年年䕶緑隂<lb/>
　　　秘省金魚池<lb/>
落葉䦨干小立時諸公慨想到腰圍但知官餅堪為餌<lb/>
不識人間有釣磯<lb/>
　　　觀潮<lb/>
旗彩斜飛一命輕舟人却立萬舟迎不應當日將軍事<lb/>
猶到如今氣未平<lb/>
<pb n="KR4h0053_WYG_048-7a"/>
　　　獻可約游北山阻雨<lb/>
共約湖邊喚短篷曉來何事雨兼風山林只合閑人到<lb/>
不入時官眼界中<lb/>
　　　立春有懐<lb/>
十千呼酒醉長安猶記年時客裏歡有約南山南畔去<lb/>
只挑野菜當春槃<lb/>
　<lb/>
　<lb/>
<pb n="KR4h0053_WYG_048-7b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　江湖小集巻四十八<lb/>
</p>
<p>
</p>
  </div>
</body>
</text>
</TEI>
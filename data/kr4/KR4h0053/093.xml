<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>江湖小集卷九十三</head>
    <p>
<pb n="KR4h0053_WYG_093-1a"/>
欽定四庫全書<lb/>
　江湖小集卷九十三　　　　宋　陳起　編<lb/>
　　武衍藏拙餘藳<lb/>
　平生最愛讀洪文敏所編唐絶句手之輙不忍置今<lb/>
　閱此卷何翅千里對似人也龍泉張實甫充聖<lb/>
　東坡見齊安朱廣文小詩云官閒㕔事冷蝴蝶上階<lb/>
　飛謂其可入圖畵適安此卷絶句模寫景物吟詠情<lb/>
　致多有可筆於丹青者惜不遇坡之品題端平丙申<lb/>
<pb n="KR4h0053_WYG_093-1b"/>
　夏五蕙巖方萬里<lb/>
　昔徐孝穆以魏収之文沈於江曰吾與魏公藏拙衍<lb/>
　學詩三十年投質於宗工名勝者甚多藏拙之餘僅<lb/>
　存此稿故云淳祐改元立冬日衍書<lb/>
　　　秋夕過松陵<lb/>
月冷江空夜氣濃桂香飛下廣庭風不知何處神仙過<lb/>
鶴唳數聲烟靄中<lb/>
　　　鶯<lb/>
<pb n="KR4h0053_WYG_093-2a"/>
栁外飛來恰弄聲瞥然流去一梭輕分明嗁斷春愁處<lb/>
風不驚花午院晴<lb/>
　　　宮詞補遺<lb/>
梨花風動玉䦨香春色沉沉鎻建章唯有落紅官不禁<lb/>
儘教飛舞出官牆<lb/>
牡丹春籞正穠華有㫖今年不賞花翦落金盤三百朶<lb/>
内批分賜近臣家<lb/>
　　　采桑曲<lb/>
<pb n="KR4h0053_WYG_093-2b"/>
粉光薄薄髻雲埀葉滿湘籠獨步時女伴未來歸未得<lb/>
水邊閒照挿花枝<lb/>
道是蠶忙未是忙日長猶得事梳粧羅敷有語何曽解<lb/>
倚樹偷窺馬上郎<lb/>
　　　虚星壇月下聞笙<lb/>
何人吹動玉笙攅天濶風高桂殿寒聲軋五雲飛不去<lb/>
夜深和鶴落瑶臺<lb/>
　　　宮思<lb/>
<pb n="KR4h0053_WYG_093-3a"/>
當時十五正嬌妍選入宮中二十年誰料祗今三十五<lb/>
舞鞾未踏玉階前<lb/>
　　　書畵扇<lb/>
雙成午夜約飛瓊齊駕紅鸞看月明縹緲碧雲歸去曉<lb/>
洞天霜冷玉簫清<lb/>
　　　贈苕上隠者<lb/>
夾谿槐栁緑雲堆轍蹟何嘗到碧苔不種桃花縁底事<lb/>
恐因流水悞人來<lb/>
<pb n="KR4h0053_WYG_093-3b"/>
　　　開元廣寒詞<lb/>
桂花珠殿水精樓柘袖籠香乙夜遊飛下銀橋人不覺<lb/>
月明三十六宮秋<lb/>
　　　客去<lb/>
晉人冠子羽人衣客去移牀傍小池扇影不摇蘄竹淨<lb/>
藕花風裏看唐詩<lb/>
　　　遊吳門同樂園疥池光亭壁呈使君張都承<lb/>
一城和氣萬花春金碧樓臺處處新太守不孤同樂意<lb/>
<pb n="KR4h0053_WYG_093-4a"/>
木蘭堂上看遊人<lb/>
　　　春日舟中書所見<lb/>
翠峰斜倚側金翹羅帶縈紅罥碧桃應是春愁禁不得<lb/>
東風深院粉牆高<lb/>
花外風來夾膩香片雲誰遣下巫陽不須回首頻相顧<lb/>
彼美傷春易斷腸<lb/>
　　　明妃曲<lb/>
一霎春風出塞行六宮揮涙别傾城當時誰議誅延壽<lb/>
<pb n="KR4h0053_WYG_093-4b"/>
益重君王好色名<lb/>
馬上風沙亂鬢蟬氊鄉同地不同天琵琶何用彈深怨<lb/>
出降烏孫更可憐<lb/>
　　　聞角呈宗諭方蕙巖<lb/>
曉角吹愁客夢寒一聲聲落曲屏間吳兒可殺無風味<lb/>
老却梅花祇當閒<lb/>
　　　韓幹照夜白<lb/>
八尺<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>龍雪到蹄阿瞞騎罷阿環騎絶憐千古房星魄<lb/>
<pb n="KR4h0053_WYG_093-5a"/>
不見明時見亂時<lb/>
振金歕玉出天閑幾向驪宮驟月還脫使幹生天寳後<lb/>
畵圖那得到人間<lb/>
　　　桞枝詞<lb/>
靈和殿裏最風流三月飛花雪御樓换得玉人眉樣巧<lb/>
一春渾不下簾鈎<lb/>
　　　秋夕清汛<lb/>
弄月吹簫過石湖冷香搖蕩碧芙蕖貪尋舊日鷗邊宿<lb/>
<pb n="KR4h0053_WYG_093-5b"/>
露濕船頭數軸書<lb/>
　　　老將<lb/>
幾回夢裏到邊陲馬上猶能磨戰旗彈涙對人偏愛說<lb/>
建炎隨駕渡江時<lb/>
　　　春日湖上<lb/>
苑外埀楊閱四朝東風依舊緑條條當年盛事人猶說<lb/>
二殿龍舟泊畵橋<lb/>
拆桐花上雨初亁寒食遊人盡出闗一片湖邊春富貴<lb/>
<pb n="KR4h0053_WYG_093-6a"/>
斷橋船簇夕陽間<lb/>
飛鷁鳴鑣鼓吹喧繁華應勝渡江前吟梅處士今還在<lb/>
肯住孤山爾許年<lb/>
船裏歌聲去復還遊人樂在酒杯間爭如䇿蹇長隄上<lb/>
細看南山與北山<lb/>
　　　宜永觀雨<lb/>
池上泠泠過雨聲緑荷風走萬珠明天公未欲從羣望<lb/>
作<hi>佐</hi>了晚涼俄便晴<lb/>
<pb n="KR4h0053_WYG_093-6b"/>
　　　長橋月夕<lb/>
卷來滄海黃銀浪飛出層雲白玉團千古埀虹奇絶處<lb/>
獨凭三百赤䦨干<lb/>
　　　雙鷺<lb/>
誰驚雙鷺起蘋汀蹵裂玻瓈細有聲飛入白雲渾不辨<lb/>
碧山橫處忽分明<lb/>
　　　重訪西湖舊遊<lb/>
西風吹曉鳯城開桂子香中信馬來十載不行湖上路<lb/>
<pb n="KR4h0053_WYG_093-7a"/>
知它添了幾樓臺<lb/>
　　　榴花<lb/>
蹙蹙生紅露滴珠薰風涼幌曉粧初折來戴朶頻拈看<lb/>
應訝羅裙色不如<lb/>
　　　燕子<lb/>
燕子攙風入畵楹不知人傍綠牕行香泥驚落忽飛去<lb/>
却向桐華頂上鳴<lb/>
　　　老宮人<lb/>
<pb n="KR4h0053_WYG_093-7b"/>
寳髻無光玉貌昏悲歌空感舊承恩君王喜問先朝事<lb/>
時許車兒到殿門<lb/>
侍輦觀花上苑春太皇宣索鳳笙頻如今猶記當時曲<lb/>
對譜閒教小内人<lb/>
　　　湖亭席上贈商素<lb/>
一曲春風已擅場淺顰低囀更傳觴令人憶殺香山老<lb/>
舊日玲瓏也姓商<lb/>
　　　貴遊<lb/>
<pb n="KR4h0053_WYG_093-8a"/>
鈿車轆轆輾芳塵步障香移一片春花下玉盤行禁臠<lb/>
御前宣勸到湖濱<lb/>
　　　次平小景<lb/>
一拂殘烟暝不収作<hi>佐</hi>成谿上十分秋空林落日西風<lb/>
急紅葉無詩水自流<lb/>
　　　尋昔遊<lb/>
碧水青山舊路迷劉郎怊悵阮郎悲仙桃一别人間去<lb/>
洞裏春風自四時<lb/>
<pb n="KR4h0053_WYG_093-8b"/>
　　　七夕<lb/>
金鍼挿並玉搔頭月落河傾尚倚樓細認雙星還自感<lb/>
别離同是一般愁<lb/>
　　　雁奴<lb/>
斷沙殘汐葑田枯寂厯寒烟臥雁奴飛起不知何處落<lb/>
數聲驀忽隔黃蘆<lb/>
　　　阮客<lb/>
粉靨嬌春掌上輕玉琴聲裏見深情花邊臨别重回首<lb/>
<pb n="KR4h0053_WYG_093-9a"/>
猶恐絲絃說未明<lb/>
　　　書吳江塔院水月<lb/>
疊疊滄波隔亂山白鷗飛去復飛還吟邊好思無多子<lb/>
祇在孤舟落照間<lb/>
　　　九日<lb/>
倒盡䲭夷酒更沽西風吹興滿江湖客中賸喜身強徤<lb/>
歳歳秋香㸔紫萸<lb/>
　　　寄社友<lb/>
<pb n="KR4h0053_WYG_093-9b"/>
秉燭西園事已非更堪中酒落花時隔簾燕子偏饒舌<lb/>
不管春愁倦作詩<lb/>
　　　立春<lb/>
蓼滴辛盤色鬬鮮已將春到酒尊前金幡不用吳娃祝<lb/>
自唱新詞挿鬢邊<lb/>
　　　孤山訪梅不遇簡知己<lb/>
結客尋春過舊隄雪香雲冷鎻雙扉隔牆應是梅花笑<lb/>
弊却貂裘尚未歸<lb/>
<pb n="KR4h0053_WYG_093-10a"/>
　　　雪中登埀虹亭<lb/>
投箠江邊雪滿頭玉虹千尺要詩酬詩成馬上誰同說<lb/>
說似亭前兩白鷗<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0053_WYG_093-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　江湖小集卷九十三<lb/>
</p>
<p>
</p>
  </div>
</body>
</text>
</TEI>
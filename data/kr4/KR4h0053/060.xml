<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>江湖小集卷六十</head>
    <p>
<pb n="KR4h0053_WYG_060-1a"/>
欽定四庫全書<lb/>
　江湖小集卷六十　　　　　宋　陳起　編<lb/>
　　危稹巽齋小集<lb/>
　　　借詩話於應祥弟有不許㸃抺之約作詩戲之<lb/>
我有讀書癖每喜以筆界抺黄飾句眼施朱表事泒此<lb/>
手定權衡衆理析畎澮厯厯燦可觀開巻如畫繪知君<lb/>
篤友于因從借詩話過手有約言不許一筆壞自語落<lb/>
我耳便覺意生械明朝試靜觀議論頗澎湃讀到㑹意<lb/>
<pb n="KR4h0053_WYG_060-1b"/>
處時時欲犯戒將舉手復止火側禁搔疥技癢無所施<lb/>
悶懷時一噫只可捲還君如此讀不快千駟容可輕君<lb/>
抱亦少隘昨問雞林人尚有此編賣典衣須一收吾炙<lb/>
當痛嘬<lb/>
　　　上隆興趙帥<lb/>
買宅須買千萬鄰李雅喜得王僧珍買山百萬復誰與<lb/>
襄陽節度真主人我生兀兀鑽蠧簡不肯低頭殖資産<lb/>
綴名虎榜二十年依舊酸寒廣文飯緑鬂半作星星華<lb/>
<pb n="KR4h0053_WYG_060-2a"/>
豈堪風雨猶無家大鵬小鷃各自適只有鴻鴈長汀沙<lb/>
弟昆團欒雖足樂老屋蕭條不堪著玉堂便是無骨相<lb/>
也合專儂一丘壑近來卜築窮冥搜十里而近依松楸<lb/>
驪龍塘上鄧家丘半山老人所釣遊半山天下文章伯<lb/>
鄧家聲名亦輝赫斷碑猶在古牆隂好句曾經冩山色<lb/>
買鄰得此天所予獨欠山資無覓處平生罵錢作阿堵<lb/>
倉卒呼渠寧肯顧君侯地位髙入雲筆所到處皆成春<lb/>
萬間廣厦芘許逺豈無一室棲貧身王鄧故處為鄰曲<lb/>
<pb n="KR4h0053_WYG_060-2b"/>
更得趙侯錢買屋便哦詩句謝山神飲水也勝樽酒綠<lb/>
　　　鶴<lb/>
楚楚雪衣明烟霞徑裏行不官陶令野有節伯夷清一<lb/>
見消塵慮相親長道情秋風著梧葉時作九臯聲<lb/>
　　　王架閣夙有棊癖嘗於和篇中譏其不工架閣<lb/>
　　　頗諱惡其説復次韻戲之<lb/>
劉伶耽於酒淵明玩於菊君乃癖於文愛棊尤更篤文<lb/>
髙新掌故棋只前秘讀我昨却萊兵書法謹夾谷不知<lb/>
<pb n="KR4h0053_WYG_060-3a"/>
君諱之䕶名如䕶玉恥鼔趙王瑟欲舉漸離筑明發疾<lb/>
呼予開枰數反覆盛氣欲吞敵厲響亦驚俗失利頳湊<lb/>
頰得雋喜填腹勢固健於常年終弱於僕君名髙天下<lb/>
此特一不足小負毋重事旁觀有靜矚大明昧於小月<lb/>
固不勝燭切勿罪劉五此筆兢所錄<hi>時涂任伯亦頗短架閣之棊而和篇</hi>
<hi>言不工者實予也架閣乃歸罪于任伯</hi>
　　　題楊妃牙痛圖<lb/>
痛入香齦是不禁三郎心痛亦何深當時更有唇亾處<lb/>
<pb n="KR4h0053_WYG_060-3b"/>
自是君王不動心<lb/>
　　　挽同年胡司門<lb/>
期集盟惟舊交承契更深雨聲春共酌燈影夜同吟接<lb/>
武方堯殿招魂遽楚音尤憐哭君日來納昔時金<lb/>
　　　藕花中未開之荷穿葉而出<lb/>
風清宴瑶池正擁萬姬醉忽有青衫人穿仗獻封事<lb/>
　　　春日有感三首<hi>封彌院中作</hi>
春入長安百萬家湖邊無日不香車一株柳色吾無分<lb/>
<pb n="KR4h0053_WYG_060-4a"/>
看殺庭前薺菜花<lb/>
看書數葉眼花前推過熏爐去打眠五十壓頭衰白盡<lb/>
書無靈聖事茫然<lb/>
情知老却流鶯了爭奈狂如蛺蝶何尚有紫微紅藥在<lb/>
佳人休唱怨春歌<lb/>
　　　上雷漕<lb/>
破裘芒履晚山前手抱烏桐白玉絃聞道知音在髙處<lb/>
一聲彈入紫微天<lb/>
<pb n="KR4h0053_WYG_060-4b"/>
　　　經從豐城謁于房州于令侍姬歌舞進酒二首<lb/>
蛾眉對歌舞凉伊舞身還逐歌聲齊捲花萬段忽進酒<lb/>
鬬髙蝴蝶飛來低<lb/>
更有佳人在空谷能唱春風天上曲何時得上金玉堂<lb/>
一聲飛度龍吟竹<lb/>
　　　送劉帥歸蜀<hi>後溪先生也</hi>
萬水朝東弱水西先生歸去老峨眉人間那得樓千尺<lb/>
望得峨眉山見時<lb/>
<pb n="KR4h0053_WYG_060-5a"/>
　　　贈書肆陳解元<lb/>
巽齋幸自少人知飯飽官宜睡轉宜剛被旁人去饒舌<lb/>
刺桐花下客求詩<lb/>
兀坐書林自切磋閲人應似閲書多未知買得君書去<lb/>
不負君書人幾何<lb/>
　　　題吴淑妃真子<lb/>
海靜江澄玉雪腮何年和月下瑶臺巻中不敢端詳看<lb/>
曾得君王一笑來<lb/>
<pb n="KR4h0053_WYG_060-5b"/>
　　　春日即事<lb/>
麥風飜隴潑濃綠花露滴枝粘老紅小立樓頭檢春事<lb/>
一絲暖日墜青蟲<lb/>
　　　聞鶯<lb/>
天上金衣侶還能貺草萊風流晉王謝言語漢鄒枚公<lb/>
等久安在今從何處來山禽正嘈雜慰我日徘徊<lb/>
　　　送孫行之出守衡陽<lb/>
日日江頭送客行況聞君去作專城心存臣子無中外<lb/>
<pb n="KR4h0053_WYG_060-6a"/>
士繫朝廷有重輕諫疏滿懷推上道中原萬事想關情<lb/>
戎葵到底還傾日側耳衡陽來鴈聲<lb/>
　　　挽月湖二首<lb/>
天胡奪我老先生軒冕叢中玉雪清英石數拳歸艇重<lb/>
月湖千頃世緣輕雲山買得無餘俸句法流將不盡名<lb/>
頭白賈生非不遇所言向已畧施行<lb/>
詔書屢趣入承明黄閣前頭不肯登苦欲歸休同野老<lb/>
本來清淨是禪僧苔生文㙮今成古影桂山房喚不譍<lb/>
<pb n="KR4h0053_WYG_060-6b"/>
猶想經行泉石處倚嵓憔悴一枯藤<lb/>
　　　送晁吿院得南康<lb/>
我是康廬舊冷官㝱䰟今尚憶雲端山將草色到天碧<lb/>
泉帶松聲出谷寒仙觀幾年留鶴隱古潭有日起龍蟠<lb/>
使君肯著詩料理乞我蠻牋半幅看<lb/>
　　　上趙總領<hi>趙猶記向來未改之名</hi>
一見煩公道眼明懸知徹底五湖清豈期天上張公子<lb/>
猶記當年劉更生幾度夜深流水操無人心認斷腸聲<lb/>
<pb n="KR4h0053_WYG_060-7a"/>
平生不面却相識黄鶴樓前今一鳴<lb/>
　　補遺<lb/>
　　　牽牛花<lb/>
青青柔蔓遶修篁刷翠成花著䖏芳應是折從河鼓手<lb/>
天孫斜插鬂雲香<hi>全芳備祖</hi>
　　　接客篇<lb/>
接客接客髙亦接低亦接大兒穩善㑹傳茶小兒<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>蹡<lb/>
能作揖家人不用翦髻雲我典唐書充饌設唐書典了<lb/>
<pb n="KR4h0053_WYG_060-7b"/>
猶可贖賓客不来門户俗<hi>后村詩話</hi>
　　　郭公篇<lb/>
郭公郭公聞爾失國春秋時何事到此猶悲啼郭公前<lb/>
言亡國故當時祗縁臣子誤百年社稷不得歸而今家<lb/>
住柘岡西滿目春風都是恨聲聲説與齊侯知郭亡矣<lb/>
君勉之<hi>后村詩話</hi>
　　　婦歎<lb/>
記得蕭郎登第時謂言即日鳳凰池而今老等閒官職<lb/>
<pb n="KR4h0053_WYG_060-8a"/>
日欠人錢夜欠詩<hi>后村詩話</hi>
　　　送柴中行出守章貢<lb/>
力為君王乞得州補天未了石還收人才自係國輕重<lb/>
吾道亦闗公去留殿角纔辭槐影日船頭便轉荻花秋<lb/>
競誇祖帳東門外誰識攢眉杜甫愁<hi>豫章詩話○宋史嘉定中柴中行去</hi>
<hi>國稹作詩送之仵宰相出知潮州</hi>
　<lb/>
　<lb/>
<pb n="KR4h0053_WYG_060-8b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　江湖小集巻六十<lb/>
</p>
<p>
</p>
  </div>
</body>
</text>
</TEI>
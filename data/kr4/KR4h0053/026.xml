<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>江湖小集巻二十六</head>
    <p>
<pb n="KR4h0053_WYG_026-1a"/>
欽定四庫全書<lb/>
　江湖小集巻二十六　　　　宋　陳起　編<lb/>
　　沈説庸齋小集<lb/>
　　　立秋<lb/>
昨日午時秋西風夜轉頭吹來溪外雨藏却樹間樓暝<lb/>
帯棲鵶色凉催客燕愁一樽吟未了衰鬢早颼颼<lb/>
　　　仁福道中<lb/>
山徑少曽平人烟隔隴青淺流分石渡低樹礙輿行稅<lb/>
<pb n="KR4h0053_WYG_026-1b"/>
籍全編户村童半壯丁我來官此邑三度究民情<lb/>
　　　偶成<lb/>
讀罷黄庭一巻經磬殘煙冷夜壇清月明何處人開户<lb/>
驚起松梢睡鶴鳴<lb/>
　　　征途<lb/>
桂筦三千里征人一寸心自從登驛路㡬見換鄉音古<lb/>
樹春隂薄寒塘野水深渴行呼得酒瓦椀不辭斟<lb/>
　　　暮春<lb/>
<pb n="KR4h0053_WYG_026-2a"/>
燕翼初乾渌滿地桑隂收盡麥黄時一年春事又成夢<lb/>
㡬日愁懷欲廢詩料理病身嘗藥遍揩摩睡眼看書遲<lb/>
翛然獨倚䦨干立花下貍奴卧弄兒<lb/>
　　　紙衾三首<lb/>
碎搗霜藤月下砧清泉㵼出簟紋匀老翁採藥歸來晚<lb/>
剪得山南半段雲<lb/>
繭面新乾帯露揉春回斗帳伴吟愁殘年已辦蒙頭過<lb/>
風雪從教打戍樓<lb/>
<pb n="KR4h0053_WYG_026-2b"/>
一幅新裁碧澗氷野人留客宿雲層山房恰好松醪熟<lb/>
夜半無眠話葛藤<lb/>
　　　春詞<lb/>
水漲寒溝栁又隂小窻風度一聲禽若將離緒縈春事<lb/>
片片飛花是客心<lb/>
　　　送何𣙜院之官金陵<lb/>
分司陪宰掾賜勑帶朝銜見説成行李無因别去㠶秋<lb/>
風石城路夜月雨花巖料有驚人句鴻邊寄短函<lb/>
<pb n="KR4h0053_WYG_026-3a"/>
　　　溪樓<lb/>
心遠俗塵隔樓高野興多稻花黄雀雨山影白鷗波灘<lb/>
澁推船上橋危挽客過日斜欄倚遍無句奈愁何<lb/>
　　　寄張永堂<lb/>
浙江風浪濶夢不落吟邊書到知何日君歸想隔年才<lb/>
高朝士重命拙故人憐早辦山中計吾今省俗縁<lb/>
　　　烟浦<lb/>
烟浦殘鵶舞夕陽風枝病葉似初霜眼中秋色十分淨<lb/>
<pb n="KR4h0053_WYG_026-3b"/>
沙外寒流一綫長溪女得魚烹碎白田家收榖曬新黄<lb/>
偶尋野趣歸來晚草際螢飛㸃㸃光<lb/>
　　　渠流<lb/>
岸石濕黏萍一渠流水清每來疑雨過少立見魚行樹<lb/>
隔炎歊遠橋分午影平主人契幽事客到出相迎<lb/>
　　　安石嶺<lb/>
茅屋鷄聲勘夜分杖藜挑月帶餘醺不知身在孤峯頂<lb/>
回首人家盡白雲<lb/>
<pb n="KR4h0053_WYG_026-4a"/>
　　　縉雲道中<lb/>
去作京華客離家此月前問程恰中道數日近殘年山<lb/>
雨易成雪村雲疑是煙僕行愁不進添乞<hi>去聲</hi>酒漿錢<lb/>
　　　次韻立方何園<lb/>
春事覺垂垂春行似後期草根花片積人語鳥聲随酒<lb/>
病因過量棋輸為好竒欲歸愁路遠月色若為私<lb/>
　　　次韻永堂<lb/>
鶯聲未改春葉底一蟬新幻境老無夢醉鄉詩有神整<lb/>
<pb n="KR4h0053_WYG_026-4b"/>
巾因把鏡懶語怕逢人似此衰遲者勞君料理頻<lb/>
　　　古樹<lb/>
古樹被青蘚蟠溪作卧龍窮冬不蔽日入夏却生風枝<lb/>
少禽難託根空蟻聚封幸為斤斧棄得老雪霜中<lb/>
　　　買舟<lb/>
租得舟如葉低低半搭篷僅堪容野客還喜友漁翁遡<lb/>
水斜分浪懸崖逆鬬風去程應不計且泊槿花叢<lb/>
　　　明融盆池二首<lb/>
<pb n="KR4h0053_WYG_026-5a"/>
凉入湘簾影半開小窻午枕夢初回蕭疎數葉秋菰上<lb/>
也解聲聲報雨來<lb/>
老瓦盆深漾細萍雨多流却半瓣青夜凉偶出庭心看<lb/>
缺處光涵三兩星<lb/>
　　　聽雨<lb/>
耳根聽不歇滴滴冷於秋疑是山翁醉巖前枕瀑流<lb/>
　　　晚春<lb/>
白頭何計是生涯日日樽前卧落花緑滿池塘無一夢<lb/>
<pb n="KR4h0053_WYG_026-5b"/>
夜來風雨過誰家<lb/>
　　　贈段琴<lb/>
我琴未絃時渾然心與耳自從識開指反為琴所使清<lb/>
風千古曲雪澗敲寒玉誰能繼此音蒼梧泣修竹<lb/>
　　　食梅<lb/>
兒時摘毒梅葉底尋彈丸所恨襟袖窄不憚頰舌穿我<lb/>
年不自覺以我齒尚完嘗新試一薦㗋棘眉先攅豈味<lb/>
不悦口豈老難强餐人生煎百憂弄梅未為酸<lb/>
<pb n="KR4h0053_WYG_026-6a"/>
　　　秋詞<lb/>
雨放凉颷晚復晴小窻人亦共秋清月華網在蛛絲上<lb/>
錯認疎簾挂水晶<lb/>
　　　閨詞二首<lb/>
宻幄香燒錦瑟横佳人半醉覺寒輕忽思塞下新畨曲<lb/>
彈作黄蘆孤鴈聲<lb/>
冬事侵尋渾未知隔隣聽得理寒衣驚心歩出庭西曲<lb/>
日影斜斜木葉飛<lb/>
<pb n="KR4h0053_WYG_026-6b"/>
　　　馮公嶺<lb/>
曉上馮公嶺艱難見客情雨和殘葉落身逐亂雲行野<lb/>
店山腰出秋泉石罅生若將世途比此路更為平<lb/>
　　　山中秋興<lb/>
山户少曽扄居貧易得清秋衣和月卧溪茗雜雲烹學<lb/>
字書紅葉看騷些落英從他頭早白心事本和平<lb/>
　　　别墅<lb/>
野舍清溪曲連茅接樹隂呼童隣錯應貰酒婦同斟落<lb/>
<pb n="KR4h0053_WYG_026-7a"/>
照收殘雨寒烟出寸岑江湖成夢事投老屬山林<lb/>
　　　次韻古愚立冬日觀菊<lb/>
閑繞籬頭看菊花深黄淺紫自窠窠清於簷蔔香尤耐<lb/>
韻比猗蘭色更多九節畨疑今日是一樽未覺晚秋過<lb/>
從教白髪須簮徧且任當筵作笑歌<lb/>
　　　竹色<lb/>
竹色留清睡薰風畵一簾懶因人事少病覺老顔添開<lb/>
檻臨昏鏡齊書補墜籤晚蟬聲欲斷新月到虛簷<lb/>
<pb n="KR4h0053_WYG_026-7b"/>
　　　曉色<lb/>
曉色䦨干外翛然一欠伸雨中無過鳥煙際有行人樹<lb/>
濕清隂重沙㘱潦漲新慿誰借簑笠整釣傍溪隣<lb/>
　　　薌溪途中<lb/>
天風吹落日秋色上遥岑倦客未投館棲鵶已滿林妻<lb/>
孥非遠别歳月易驚心市酒不成醉新蛩助我吟<lb/>
　　　雪<lb/>
凍項縮如龜茅簷諷雪詩冷於初下日好是未消時樹<lb/>
<pb n="KR4h0053_WYG_026-8a"/>
重高枝折窻明晚色遲忽思溪上路擬借蹇驢騎<lb/>
　　　遊真巖<lb/>
一逕入松林真巖峭莫尋山空泉自落日出地長隂鶴<lb/>
去僊臺淨丹成古井深殘碑看未了屋角轉幽禽<lb/>
　　　送周堂長歸慈谿寄何賛府<lb/>
慈溪隔楚雲問不接鴻鱗因送還鄉客重懷佐邑人海<lb/>
明看出日山晚倦行春料得雙松下吟成瘦鶴身<lb/>
　　　超化雲山<lb/>
<pb n="KR4h0053_WYG_026-8b"/>
入門松作逕歩歩接秋隂山帶孤城起雲歸古殿深隔<lb/>
池聞鶴唳倚樹看僧吟笑指煎茶處青烟出竹林<lb/>
　　　題黄止庵詩集<lb/>
燈前㡬寒夜編得近詩成對客時評看歸囊喜帶行風<lb/>
高霜鶻健木落澗秋清吟到無吟處蕭蕭白髪生<lb/>
　　　釣臺<lb/>
山束江流起素湍羊裘立盡暮雲寒早知鈎餌成虛設<lb/>
多却當時一釣竿<lb/>
<pb n="KR4h0053_WYG_026-9a"/>
　　　西湖獨歩<lb/>
平湖開霽色寒碧照空心小立背橋影緩行随栁隂㡬<lb/>
年勞遠夢到日記曾吟荷蕩成茭地蕭蕭秋意深<lb/>
　　　送何水竹需次入剡易齋赴浙漕<lb/>
弟兄聨騎出秋色赴行裝慈水𤓰應熟孤山桂又香對<lb/>
床村店寂起飯曉燈凉到日分呉越江流兩岸長<lb/>
　　　南坡不以科目自累而以風雅自鳴請余為賦<lb/>
鳳銜科詔出祥雲底事儒林有逸民四海聲名難著我<lb/>
<pb n="KR4h0053_WYG_026-9b"/>
一坡風月正宜人鏡留白髪非遮俗家釀黄柑可接春<lb/>
只許詩朋自來往素袍青履華陽巾<lb/>
　　　鷄鳴<lb/>
鷄鳴霜葉下月在紙窻寒客路千家曉山居一枕安秫<lb/>
收催歳釀韮種接春盤縱有少年夢其如心事䦨<lb/>
　　　寄永堂<lb/>
落日照江東思君訊便風棲遲定何處約莫過殘冬小<lb/>
隠時曽到安書久未通自憐心易老盤屈似寒松<lb/>
<pb n="KR4h0053_WYG_026-10a"/>
　　　送觀過免舉赴省<lb/>
樽前逢臘近行李獨西征事厯風霜慣春回雨露生一<lb/>
經家自學千佛世題名昨夜瞻奎宿寒芒萬丈明<lb/>
　　　茅簷<lb/>
茅簷夜雪曉開晴自洗寒衣漉澗清如此過冬何不可<lb/>
梅花休笑鬢星星<lb/>
　　　冬半<lb/>
歳逢冬欲半心事更迢迢細雨寒窻閉孤燈長夜挑遠<lb/>
<pb n="KR4h0053_WYG_026-10b"/>
書和夢冩新酒帶愁澆明日有幽興尋梅到石橋<lb/>
　　　挽鮑監鎮<lb/>
一紙辟書馳華年發軔時排雲何不到殞露遽如斯㓜<lb/>
子未知父偏親反哭兒有書來謁些忍淚看埋碑<lb/>
　　　送何仲遠適越因之官霅水<lb/>
樽酒沙頭緑漲波事歡其奈别愁何去程想憩蘭亭竹<lb/>
到日須看霅浦荷年少莫嫌官職小名高却怕薦書多<lb/>
臘前擬作孤山夢還許扁舟載雪過<lb/>
<pb n="KR4h0053_WYG_026-11a"/>
　　　簡柳濬卿<lb/>
一别僅三年相看事宛然旋添新蒜髪猶聳舊吟肩紅<lb/>
日征途外黄花喜氣邊不須勞寄問姓字有人傳<hi>蒜一作算</hi>
　　　秋溪<lb/>
迎月歩秋溪蘆長與樹齊水光連漢近夜氣壓山低岸<lb/>
隔呼漁渡林疎見鳥棲酒微風力勁歸袖冷凄凄<lb/>
　<lb/>
　<lb/>
<pb n="KR4h0053_WYG_026-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　江湖小集巻二十六<lb/>
</p>
<p>
</p>
  </div>
</body>
</text>
</TEI>
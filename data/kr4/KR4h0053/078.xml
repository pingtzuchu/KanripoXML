<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>江湖小集巻七十八</head>
    <p>
<pb n="KR4h0053_WYG_078-1a"/>
欽定四庫全書<lb/>
　江湖小集巻七十八　　　　宋　陳起　編<lb/>
　　戴復古石屏續集<lb/>
　　　客行河水東<lb/>
客行河水東客行河水西客行河水南客行河水北行<lb/>
行無已時朱顔變老色至人棲一方庭户羅八極保心<lb/>
如止水不受萬物役有道肥其軀故能適所息<lb/>
　　　鳳鳴有吉㐫<lb/>
<pb n="KR4h0053_WYG_078-1b"/>
鵲噪令人喜鴉噪令人憎人心自分别吉㐫屬禽聲舜<lb/>
時有鳳鳴文王時亦鳴漢時鳳亦鳴六朝時亦鳴鳳鳴<lb/>
有吉㐫人不仔細聽<lb/>
　　　江南新體<lb/>
郎船江下泊妾家樓上住朝朝暮暮間上下兩相顧相<lb/>
顧不相親風波愁殺人<lb/>
　　　感寓<hi>四首</hi>
采薇人固高飲露蟬遂清謀兹一粒粟舉世共營營營<lb/>
<pb n="KR4h0053_WYG_078-2a"/>
營亦多途中有虧與盈陋巷一簞食朱門九鼎烹窮達<lb/>
各有命繄誰主權衡吾生未可必秋風白髪生<lb/>
蛛網罩虛簷一飽羅羣飛寒蠶齧枯桑一身終繭絲物<lb/>
物巧生理我生拙奚為貂裘日已敝石田歳長饑一貧<lb/>
已到骨一氣儻未衰舉目送飛鴻悠悠知我誰<lb/>
夜雨扶西風摵摵撼庭樹浮生堪㡬秋青鬢忽已素鉛<lb/>
刀刲九牛䇿蹇望長路所操莽無竒自好徒自誤改絃<lb/>
調新聲履道易故歩收功在桑榆其敢怨遲暮<lb/>
<pb n="KR4h0053_WYG_078-2b"/>
紅紫委路塵緑樹有嘉色刳心晚聞道玩物若有得青<lb/>
春坐銷歇方兹見真實人生到中年胡不保明徳秋風<lb/>
墮庭枯棲鳳去無迹矯首碧雲端一語三歎息<lb/>
　　　頻酌淮河水<lb/>
有客游濠梁頻酌淮河水東南水多鹹不如此水美春<lb/>
風吹緑沙鬱鬱中原氣莫向北岸汲中有英雄淚<lb/>
　　　刈麥行<lb/>
腰鎌上隴刈黄雲東家西家麥滿門前村寡婦拾滯穟<lb/>
<pb n="KR4h0053_WYG_078-3a"/>
饘粥有餘炊餅餌我聞淮南麥最多麥田今歳屯干戈<lb/>
飽飯不知征戰苦生長此方真樂土<lb/>
　　　元宵雨<lb/>
窮人不謀歡元夜如常時晴雨均寂寞蚤與一睡期朱<lb/>
門粲燈火歌舞臨酒池酒䦨歡不足九街恣遊嬉前呵<lb/>
驚市人簫鼓逐後随片雲頭上黑翻得失意歸<lb/>
　　　鄂渚張唐卿周嘉仲送别<lb/>
武昌江頭人送别楊栁秋來不堪折漢陽門外望南樓<lb/>
<pb n="KR4h0053_WYG_078-3b"/>
昨日不知今日愁英雄握手新相識人情政好成南北<lb/>
酒䦨人散最關情一鴈西飛楚天碧<lb/>
　　　詰燕<lb/>
去年汝來巢我屋梁間汙泥高一尺啄腥抛穢不汝厭<lb/>
生長羣雛我䕶惜家貧惠愛不及人自謂於汝獨有力<lb/>
不望汝如靈蛇銜寶珠雀獻金環來報徳春風期汝一<lb/>
相顧對語茅簷慰岑寂如何今年來於我絶蹤跡一貧<lb/>
簾幙畵堂間便視吾廬為棄物<lb/>
<pb n="KR4h0053_WYG_078-4a"/>
　　　寄趙鼎臣<lb/>
學如劉子政不使校書天禄閣文如李太白不使待詔<lb/>
金鑾殿倚樓終日看廬山贏得虛名聞九縣才忌太髙<lb/>
心忌太清平平穏穏為公為卿騏驥可羈乃歸帝閑鳳<lb/>
麟莫馴為瑞人間人間為瑞徒能好騏驥可覊終逺到<lb/>
歳寒心事㡬人知手把梅花供一笑<lb/>
　　　阿竒晬日<lb/>
窮居少生涯養子如種榖寸苗方在手想像秋禾熟吾<lb/>
<pb n="KR4h0053_WYG_078-4b"/>
兒天所惠骨相頗豐碩娟娟懷抱平一歲至周日願汝<lb/>
無災害長大庶可必十歳聰明開二十早奮發胸蟠三<lb/>
萬卷手握五色筆策勲文字塲致君以儒術不然學孫<lb/>
呉縱横萬人敵為國取中原闢地𤣥𬈑北他年汝成就<lb/>
料我頭已白光華照老眼甘㫖不可缺為子必純孝為<lb/>
人必正直以我期望心一日必一祝勿謂癡小兒茫然<lb/>
無所識胎教尚有聞斯言豈無益<lb/>
　　　松江舟中<hi>四首荷葉浦時有不測末句故及之</hi>
<pb n="KR4h0053_WYG_078-5a"/>
夜聽楓橋鐘曉汲松江水客行信怱怱少住亦可喜且<lb/>
食鱖魚肥莫問鱸魚美<lb/>
垂虹五百歩太湖三萬頃却除岳陽樓天下無此景范<lb/>
蠡扶西施功名付烟艇<lb/>
秋風吹客衣歸興浩難寫寒林噪晚鴉紅日墮平野篙<lb/>
師解人意㰕棹酒旗下<lb/>
扁舟乃官差舟子吾語汝汝為我作勞吾亦不汝負好<lb/>
向上塘行莫過荷葉浦<lb/>
<pb n="KR4h0053_WYG_078-5b"/>
　　　漁父詞<hi>二首</hi>
漁父飲不須錢栁枝斜貫錦鱗鮮換酒却歸船<lb/>
漁父醉釣竿閒栁下呼兒牢繫船髙眠風月天<lb/>
　　　觀陸士龍作顧彦先婦答夫二首有感次韻<lb/>
北風吹歳暮空閨獨棲止夙興淚盈掬夕息夢千里妾<lb/>
生胡不辰失身從蕩子嚼蘖苦我心餐氷噤我齒離異<lb/>
何足愁險澁可勝紀寄書西飛雁反復話終始<lb/>
䑕璞竊美名冠玉假外觀良人誇意氣下妾愁歳晏念<lb/>
<pb n="KR4h0053_WYG_078-6a"/>
君始行邁雪嶺梅初粲春風桃已紅光隂等飛彈相思<lb/>
果如何金環寛玉腕昔為連理枝今作摶沙散惜哉牛<lb/>
與女脉脉阻河漢特棲良獨難守堅祗自譛雙劒㡬時<lb/>
合寄聲問華煥勿聽五羊歌富貴忘貧賤<lb/>
　　　栗齋鞏仲至以元結文集為贈<lb/>
尋常被酒時歸到急投枕為愛次山文今夜醉忘寢偉<lb/>
哉浯溪碑千載氣凛凛春陵賊退篇少陵猶歛衽文章<lb/>
自一家其意則古甚太羮遺五味純素薄文錦謷牙不<lb/>
<pb n="KR4h0053_WYG_078-6b"/>
同俗斯人異所禀君君望堯舜人人欲倉廪古道不可<lb/>
行時對窳尊飲<lb/>
　　　杜甫祠<lb/>
嗚呼杜少陵醉卧春江漲文章萬丈光不随枯骨塟平<lb/>
生稷契心致君堯舜上時兮弗我與屹然抱微尚干戈<lb/>
奔走蹤道路饑寒狀草中辨君臣筆端誅將相髙吟比<lb/>
興體力救風雅喪咏史數十篇才氣一何壯到今五百<lb/>
年如公尚無恙麒麟守髙阡貂蟬入畵像一死不㡬時<lb/>
<pb n="KR4h0053_WYG_078-7a"/>
聲迹兩塵莽何如耒陽江頭三尺荒草墳名如日月光<lb/>
天壤<lb/>
　　　琵琶亭<lb/>
潯陽江頭秋月明黄蘆葉底秋風聲銀龍行酒送歸客<lb/>
丈夫不為兒女情隔船琵琶自愁思何與江州司馬事<lb/>
為渠感激作歌行一寫六百六十字白樂天白樂天平<lb/>
生多為達者語到此胡為不釋然弗堪謫官便歸去廬<lb/>
山政接柴桑路不尋黄菊伴淵明忍泣青衫對商婦<lb/>
<pb n="KR4h0053_WYG_078-7b"/>
　　　送來賔宰<lb/>
君作來賔宰聽我説來賔蠻俗無王化當為王化人有<lb/>
民無租賦租賦出商旅逐利遭重徵商旅亦良苦能放<lb/>
一分寛可减十分怨不愛資囊槖但愛了支遣民窮頼<lb/>
撫摩官貧俸不多但得百姓安俸薄其奈何勿謂朝廷<lb/>
逺官職易遷轉律已貴亷勤御事要明斷自縣辟為州<lb/>
指日為太守須知早歸來瘴鄉不可久<lb/>
　　　題姚雪篷使君所藏蘇野塘畵<lb/>
<pb n="KR4h0053_WYG_078-8a"/>
髙者為山㘭者為壑為烟為雲𣺌𣺌漠漠水鳥樹林人<lb/>
家聚落騎者何人舟者未泊三尺紙上萬象交錯天機<lb/>
自然神驚鬼愕嗚呼此吾之故人野塘蘇元龍之墨迹<lb/>
中有石屏老淚痕又為野塘添一筆<lb/>
　　　章泉二老歌<lb/>
在昔商山傳四皓又聞香山圖九老異鄉異姓適同時<lb/>
爭如章泉一家兄弟登期頥章泉之上兩山下有地可<lb/>
宫田可稼伯也蚤休官季也相約歸林泉名動京口耕<lb/>
<pb n="KR4h0053_WYG_078-8b"/>
谷口山中有詩天下傳一生得閒兼得夀皓首龎眉世<lb/>
稀有竹隠先生八十三定菴居士七十九客從逺方來<lb/>
亦是六十叟手把一枝梅來奉兩翁酒問翁何以致遐<lb/>
齡請翁細説吾細聽不燒丹不學仙五行有常數天所<lb/>
禀賦焉人生一氣統四體衆人斵喪吾能全要知養生<lb/>
無他術日多喫飯夜獨眠承翁見教謝翁去兩翁殷勤<lb/>
留我住是夜醉眠苔竹軒夢見山靈向我言翁之所説<lb/>
皆不然兩翁盛徳合乎天天與遐齡五百年<lb/>
<pb n="KR4h0053_WYG_078-9a"/>
　　　毗陵呈王君保使君<hi>二首</hi>
姑蘇道上天酒星醉筆寫出雙龍形墨迹從横奪造化<lb/>
蜿蜒滿壁令人驚一龍翻身出雲表口吞八極滄溟小<lb/>
手弄寶珠珠欲飛握入雲中拳五爪一龍排山山為開<lb/>
頭角與石爭崔嵬波濤怒起接雲氣不向九霄行雨來<lb/>
萬物焦枯天作旱兩雄壁隠寧非嬾真龍不用只畵圖<lb/>
猛拍闌干寄三歎<lb/>
何人筆端有許力捲來一片瀟湘碧摩挲老眼㸔不真<lb/>
<pb n="KR4h0053_WYG_078-9b"/>
怪見層波湧虛壁天慶觀中雙黑龍物色雖殊妙處同<lb/>
能將此水畜彼龍方知畵手有神通龍兮水兮終㑹遇<lb/>
天下蒼生待霖雨<lb/>
　　　南嶽<lb/>
南雲縹緗連蒼穹七十二峯朝祝融凌空棟宇赤帝宅<lb/>
脩廊翼翼生寒風朝家遣使嚴祀典御香當殿開宸封<lb/>
願福四海扶九重干戈永息年屢豐五嶽惟今見南嶽<lb/>
北望乾坤雙淚落<lb/>
<pb n="KR4h0053_WYG_078-10a"/>
　　　玉華洞<lb/>
憶昨遊桂林巖洞甲天下竒竒怪怪生妙不可摹寫玉<lb/>
華東西巖具體而微者神工巧穿鑿石壁生孔罅玲瓏<lb/>
透風月宜冬復宜夏中有補陀仙坐斷此瀟洒空山茅<lb/>
葦區無地可税駕舉目忽此逢心駭見希詫題詩媿不<lb/>
能行人亦無暇<lb/>
　　　祝二嚴<lb/>
僕本山野人漁樵共居處小年學父詩用心亦良苦搜<lb/>
<pb n="KR4h0053_WYG_078-10b"/>
索空虛腹綴緝艱辛語餬口走四方白頭無伴侶前年<lb/>
得嚴粲今年得嚴羽我自得二嚴牛鐸諧鐘吕粲也苦<lb/>
吟身束之以簮組遍叅百家體終乃師杜甫羽也天姿<lb/>
髙不肯事科舉風雅與騷些厯厯在肺腑持論傷太髙<lb/>
與世或齟齬長歌激古風自立一門户二嚴我所敬二<lb/>
嚴亦我與我老歸故山殘年能㡬許平生五百篇無人<lb/>
為之主零落天地間未必是塵土再拜祝二嚴為我收<lb/>
拾取<lb/>
<pb n="KR4h0053_WYG_078-11a"/>
　　　懷家<lb/>
白髪出門來三見梅花謝客路有㡬年歸心無盡夜<lb/>
强言不思家對人作意氣唯有布被頭見我思家淚<lb/>
三年寄百書㡬書到我屋昨夜夢中歸及見老妻哭<lb/>
　<lb/>
　<lb/>
　<lb/>
　<lb/>
<pb n="KR4h0053_WYG_078-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　江湖小集巻七十八<lb/>
</p>
<p>
</p>
  </div>
</body>
</text>
</TEI>
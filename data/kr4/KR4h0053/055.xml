<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>江湖小集卷五十五</head>
    <p>
<pb n="KR4h0053_WYG_055-1a"/>
欽定四庫全書<lb/>
　江湖小集卷五十五　　　　宋　陳起　編<lb/>
　　薛嵎雲泉詩<lb/>
　　　山中吟<lb/>
疎拙本天性束書歸舊林世人皆失笑泉石自知心山<lb/>
杮紅猶澁池魚靜亦沉於中觀物意吾道樂彌深<lb/>
　　　題扶踈亭竹<lb/>
風晴雨雪天無趣不蕭然影過鄰家月根通石下泉長<lb/>
<pb n="KR4h0053_WYG_055-1b"/>
因終日看憶得故山眠物性今方㑹心虚節自堅<lb/>
　　　歳暮書懷<lb/>
園林春又近老態更無懽添歳兒童喜照貧燈火寒直<lb/>
心嗟道喪多事識才難已種梅千樹從今爛漫看<lb/>
　　　賦中上人頑坐<hi>取貫休覔句如頑坐句</hi>
嗜吟忘夜凍立雪此同機工苦精靈聚毫端造化歸石<lb/>
牀趺半結荒徑葉頻飛客至應相訝無心聽扣扉<lb/>
　　　賦陳子在瓢飲<lb/>
<pb n="KR4h0053_WYG_055-2a"/>
羨爾甘貧居陋巷遙知清徳繼前修平時所樂從中得<lb/>
外物雖微不過求自枕曲肱安澹泊閒挑拄杖亦風流<lb/>
百千年内誰相望寂寞箕山一許由<lb/>
　　　舟泊曹娥祠下<lb/>
身没一朝事孝名埀至今江空夜濤泣日落霧天陰社<lb/>
祭陳簫鼓蠻歌進寳琛予生無愧怍風浪不驚心<lb/>
　　　旅中秋夜<lb/>
車馬日西東阮生途自窮三年辭舊國今日又秋風邊<lb/>
<pb n="KR4h0053_WYG_055-2b"/>
雁凄涼過池花寂寞紅邦人慣相識漸覺語音通<lb/>
　　　送劉荆山<lb/>
束書入京闕憂國最情深天意有興廢人才無古今布<lb/>
衣萬言䟽孤劔一生心直道嗟難遇賈生終陸沉<lb/>
　　　中秋家人玩月<lb/>
年年照離别今夕喜團圞不是人心異全勝昨夜看八<lb/>
荒同皎潔列宿讓清寒自有銀河路乘槎到不難<lb/>
　　　古淡師然公遊方<lb/>
<pb n="KR4h0053_WYG_055-3a"/>
野僧携錫别何處度殘春天地無窮事江湖自在身真<lb/>
心齊得物道貌異於人昔日安禪地深山虎亦馴<lb/>
　　　天育道中<lb/>
除將吟卷外琴與鶴相隨問寺路猶逺入山僧未知鳥<lb/>
靈巢佛塔猿飲掛藤枝陵谷幾遷變道傍橫古碑<lb/>
　　　山中古松<lb/>
曽經雷斧劈上有鶻巢腥過客誰摽紙山精此托靈虬<lb/>
龍雲際頂龜鳥土中苓月夜境荒寂秋聲不可聴<lb/>
<pb n="KR4h0053_WYG_055-3b"/>
　　　育王寺<lb/>
寺在衆山裏白雲深更深不知行樂意何似坐禪心䕶<lb/>
塔龍常在倚松僧獨吟渡江前賜字珍重到于今<lb/>
　　　太白山觀雪<lb/>
二十里松聲千山雪未晴人當絶頂見吟到此時清大<lb/>
地球琳滿空林鳥雀驚老僧觀物化無滅亦無生<lb/>
　　　天童寺<lb/>
佛界似仙居樓臺出翠微浙中山水最海内衲僧歸草<lb/>
<pb n="KR4h0053_WYG_055-4a"/>
樹有真意禽魚盡息機禪房無别事惟見白雲飛<lb/>
　　　送潘進士<lb/>
春渚微茫碧草連千花飛盡桞飛綿孤雲野鶴生遙思<lb/>
明月清風共一船破褐還尋棲隠地空囊惟乞送行篇<lb/>
先生自有修真訣不倚丹砂駐少年<lb/>
　　　過村翁家<lb/>
白髪茅茨下耰鋤力未衰兒孫収滯穗雞犬入寒籬俗<lb/>
朴人家善山深井稅遲能言耆舊事相問坐移時<lb/>
<pb n="KR4h0053_WYG_055-4b"/>
　　　薛野鶴<lb/>
痩形如鶴頭如雪流浪江湖歲月深但是胸中有丘壑<lb/>
何分城市與山林<lb/>
　　　漁父<lb/>
一笠一蓑衣空江雨霏霏得魚雖假餌於世本無機晚<lb/>
唱教兒和閒身盡醉歸滄浪猶未足長羨白鷗飛<lb/>
　　　開爐節賦<lb/>
閒身何所似丈室老維摩茅屋地爐小荒園樹葉多移<lb/>
<pb n="KR4h0053_WYG_055-5a"/>
牕就梅影晒草補漁蓑似此寧辭苦邊寒尚枕戈<lb/>
　　　除夜苦雨<lb/>
華髪負滄洲星霜又一周未憑終夜雨能洗隔年愁池<lb/>
草起吟思樹禽栖屋頭空餘壯心在燈下看吳鈎<lb/>
　　　呈楮溪主人<lb/>
一水旁通四五池竹亭茅榭亦相宜中間更着高人住<lb/>
不到溪山無好詩<lb/>
　　　寄公衮舎弟<lb/>
<pb n="KR4h0053_WYG_055-5b"/>
每恨世交薄相期情最深秋風一迴首明月兩闗心鶴<lb/>
病難為藥砂頑不化金余生百計拙耐可事清吟<lb/>
　　　已亥大旱官催秋苗甚急<lb/>
立秋纔一日期㑹到林泉已悟征苗意曾吟喜雨篇飢<lb/>
鋤山草盡暍汲井泥堅聞道鄰州牧憂民夜不眠<lb/>
　　　新築湖外草閣<lb/>
揮手紅塵吾老矣斷堤流水草堂新幾年荆棘無行路<lb/>
一日雲山有主人未許園丁知姓字先從漁父問仁鄰<lb/>
<pb n="KR4h0053_WYG_055-6a"/>
謝他鷗鷺烟光裏飛去飛來伴隠淪<lb/>
　　　山居簡飲氷友清溪槐逕二弟<lb/>
别後全無夢寄書安得頻誰憐獨徃意天棄苦吟人債<lb/>
長新年息貧欺漸老身入林知未宻猶與俗相親<lb/>
　　　送友人之括倉<lb/>
石門當半道想見泊舟時伴鶴立終日就巖題幾詩近<lb/>
山秋易老問隱地偏宜我亦江湖去心期爾得知<lb/>
　　　為張上翁賦松交<lb/>
<pb n="KR4h0053_WYG_055-6b"/>
之人梅竹操抱此歲寒心古道乆不作高風獨在今無<lb/>
言欣意㑹肥遯愛山深我亦蕭閒者從君澗壑吟<lb/>
　　　友人入京<lb/>
猿鶴亦悲鳴家山莫浪輕千峰帶秋色一路獨吟情野<lb/>
水衝潮白孤雲趂月行遙憐歸夢斷七十二灘聲<lb/>
　　　秋試下有感<lb/>
焦桐何處是知音猶向殘編惜寸陰此日便為終隱計<lb/>
青山已負十年心梅花獨對寒流潔野鳥高飛古木深<lb/>
<pb n="KR4h0053_WYG_055-7a"/>
萬古紅塵徒擾擾幾人頭上有朝簪<lb/>
　　　哭薛元善兄弟<lb/>
寂寞一牕燈隨風滅又明空堂連夜雨白髪哭兒聲樹<lb/>
色悲搖落交情隔死生惟應骨肉愛為鬼亦同行<lb/>
　　　送松風僧淵中二公遊方<lb/>
無累雲相似悠悠天地間新秋生逺思此去未應還撼<lb/>
錫驚棲鶴聴松思故山吟詩與說法同是一機闗<lb/>
　　　湖外别業四詠<lb/>
<pb n="KR4h0053_WYG_055-7b"/>
　　　　歸潔庵<lb/>
行藏自有意非命亦非時洗耳笑心褊折腰慚悟遲榮<lb/>
枯花上見寒暑髩邊知獨立衡門下悠悠千古思<lb/>
　　　　漁村晚照<lb/>
舊遊憶得瀟湘路今喜烟波似舊時澤畔怕逢漁父問<lb/>
桃源已被世人知數家草市添新户一樹寒鴉傍古祠<lb/>
蘭杜香深洲渚濶小牕長日賦騷辭<lb/>
　　　　苜蓿軒<hi>取唐補闕苜蓿長䦨干之句</hi>
<pb n="KR4h0053_WYG_055-8a"/>
好是春風長育天䦨干低䕶曉牕前園丁未必知吾事<lb/>
補闕清聲四百年<lb/>
　　　　蓑衣步<lb/>
水浸石根冷風吹藤葉飛菰蒲秋影裏長趂釣船歸<lb/>
　　　寄宋希仁兄弟<lb/>
咫尺不相見閉門惟苦吟聴殘寒夜雨灰盡壯年心身<lb/>
外一貧在燈前百慮深所欣交友義白首亦如今<lb/>
　　　送僧自然過許峰<lb/>
<pb n="KR4h0053_WYG_055-8b"/>
知心逢豈易語别喜從容因得靜中趣又尋雲外峰吟<lb/>
篇題在竹拄杖曲如松後㑹期難定來書勿厭重<lb/>
　　　題中川張氏所居<lb/>
鷗鳥往來處此翁甘隱淪地因人物著名入郡圖新夜<lb/>
月情懷淡茅茨意態真高風無識抜老却採薇身<lb/>
　　　松風閣<lb/>
地形連斗閣連雲松籟曽經佛祖聞永夜月明人到少<lb/>
海光山色自平分<lb/>
<pb n="KR4h0053_WYG_055-9a"/>
　　　題仙巖玉桂花<lb/>
生在龍居最上層重重碎玉簇孤藤靈根舊說宜丹汞<lb/>
仙種元無到馬塍風過乍疑吹珮響日籠還似㸃酥凝<lb/>
三年刻楮成何事除却天工人不能<lb/>
　　　和雁來紅<lb/>
若將羣卉分高下此種無因到畵欄寒蝶不知紅是葉<lb/>
飛來猶作野花看<lb/>
　　　劉荆山漁屋<lb/>
<pb n="KR4h0053_WYG_055-9b"/>
客星沉没釣臺空千載風流獨此翁萬頃波心歌杜若<lb/>
九霄雲外見㝠鴻已將名字編漁户只有琴書在室中<lb/>
楊栁烟深杖藜出滿頭衰白任春風<lb/>
　　　歸雲壁上人遊方歸<lb/>
亦是無心出不如歸意閒一身隨鐡錫十載住金山定<lb/>
石沾花雨清齋帶病顔常云迷覺路只在片言間<lb/>
　　　友人以修鍊遊方或傳其以此死者為賦是<lb/>
　　　詩<lb/>
<pb n="KR4h0053_WYG_055-10a"/>
鶴骨難汚世上塵西風惆悵瘞湖雲莫悲生死今朝隔<lb/>
須信仙凡此路分丹竈空遺雞犬恨青山誰弔鹿麋羣<lb/>
蓬萊今古知何在秋草惟添處處坆<lb/>
　　　李氏愛山樓<lb/>
境自吾心㑹於焉識所存鳥聲喧後寂樹色郭中村靜<lb/>
壽備仁理乾坤悟易門白雲同此意相對亦無言<lb/>
　　　黃蜀葵<lb/>
嬌黃無力趂芳菲待得秋風落葉飛空有丹心能就日<lb/>
<pb n="KR4h0053_WYG_055-10b"/>
年年憔悴對斜暉<lb/>
　　　贈漁者<lb/>
幾度看山愧白鷗身名心事兩悠悠何如醉醒寒江上<lb/>
風捲蘆花雪滿頭<lb/>
　　　眞隱寺呈延上人<lb/>
塔光圓照室香炷讀經晨林下有清福塵中無悟人岩<lb/>
陰常候雨松色不知春青草何年墓標題界碣新<lb/>
　　　茅屋<lb/>
<pb n="KR4h0053_WYG_055-11a"/>
茅舎竹椽短不勞朱堊施高無神鬼瞰貧與子孫宜近<lb/>
古意全朴當風勢亦危梅花有幽致一樹隔疎籬<lb/>
　　　胡賢良進史<lb/>
白首裒遺傳難甘閟一丘表成趨闕拜路左别家愁文<lb/>
字歸中秘科名異雜流當年韓吏部何自抱深憂<lb/>
　　　秋夜宋希仁同吟松風閣有感<lb/>
相逢長日坐如癡痩得吟肩聳過頤天意復生郊島在<lb/>
人心自逐古今移高秋月色行松頂半夜山中讀楚辭<lb/>
<pb n="KR4h0053_WYG_055-11b"/>
此道若無千載後塵昏何處照妍媸<lb/>
　　　寄羅浮楊天經居士<lb/>
羅浮峰對海壇峰只隔長江半里風君向西方了生死<lb/>
我於易象悟窮通數聲清梵空林下一幅漁罾落照中<lb/>
各各閉門無俯仰不相同處偶相同<lb/>
　　　冬日雜言五首<lb/>
茅簷日出勝重裘飽飯看山倦即休識得个中真氣味<lb/>
自然無夢到封侯<lb/>
<pb n="KR4h0053_WYG_055-12a"/>
古藤荒草亂成堆自課園丁日日來只有梅花耐清苦<lb/>
霜風枝上犯寒開<lb/>
竹爐槁葉坐燒殘冷屋荒村夜更寒凍得形模龜樣縮<lb/>
誰知方寸似天寛<lb/>
鶴唳柴門月過牆梅花如雪滿林香風光直許閒人占<lb/>
不耐閒人夜亦忙<lb/>
布被烘來煖似湯䝉頭高卧未昏黃道人不是貪鼾睡<lb/>
省事門中第一方<lb/>
<pb n="KR4h0053_WYG_055-12b"/>
　　　雁山紀遊七首<lb/>
　　　　壽昌寺<lb/>
野服掛僧單禪扉月未關桂香清近佛秋色老依山日<lb/>
盡遙峰出步囘流水閒相傳登蕩路數處可躋攀<lb/>
　　　　能仁寺<lb/>
過盡盤山險登臨意忽平殿燈搖佛影瀑布雜鐘聲湫<lb/>
濶龍居頂路迴峰換名曉行林日薄海氣接雲生<lb/>
　　　　大龍湫<lb/>
<pb n="KR4h0053_WYG_055-13a"/>
深冬雷未蟄雨雹半空飛乆立怪生眼迴看日變暉萬<lb/>
松聲不出尺蜃鬛猶威僧說分流濶長年無旱饑<lb/>
　　　　靈岩寺<lb/>
千岩崚骨露隨怪各生形目力到天盡心旌倚佛寧夜<lb/>
鐘傳谷杳石氣逼燈青崖腹獼猴住多年性亦靈<lb/>
　　　　淨明寺<lb/>
入寺嫌僧俗獨行松徑幽夜扉崖室寂齋磬鐡盂秋谷<lb/>
棧雲迷級石溪霜迸流維摩不語坐何日病能瘳<lb/>
<pb n="KR4h0053_WYG_055-13b"/>
　　　　靈峰寺<lb/>
神功開地秘怪石盡為峰佛界虚空造龍居十二重睛<lb/>
瞳隨境役蟾兎及秋逢却憶謝靈運嶺頭迷去蹤<lb/>
　　　　寶冠靈雲二寺<lb/>
夜鐘寥閴逺相聞古佛青山自結鄰片石挂空平可渡<lb/>
兩峰侵漢立如人雲歸蕩頂無多路僧住岩根老此身<lb/>
為憶龍湫重囘首來看瀑布獨逡巡<lb/>
　　　劉荆山謁賈秋壑<lb/>
<pb n="KR4h0053_WYG_055-14a"/>
鬢絲千縷去衝寒酒放詩豪強自寛天下英雄從古少<lb/>
人生遇合至今難婚姻債裏抛吟屋雨雪聲中起客單<lb/>
造物與君強健在歸囊知有暮年歡<lb/>
　　　素上人圓鑑<lb/>
何須百鍊取晶瑩大化非由巧力成所性本來無闕蝕<lb/>
認形却恐未分明寒泉深夜轆轤靜素魄中天世界清<lb/>
到此萬縁皆了了笑他拂拭墮纒縈<lb/>
　　　新春感懷五首<lb/>
<pb n="KR4h0053_WYG_055-14b"/>
新春風物舊山川老大情懷一惘然桃樹不知秦世換<lb/>
落花流水自年年<lb/>
兒女添年暗自欣不知婚嫁逼儂身羮藜衣褐由天分<lb/>
莫負當初種徳人<lb/>
自悔中年廢讀書餘生祇可業樵漁青山白屋笑歸去<lb/>
從我高眠百事疎<lb/>
新種黄精助晚糧生涯小小拙何妨春風吹鬢不重緑<lb/>
白日笑人長自忙<lb/>
<pb n="KR4h0053_WYG_055-15a"/>
多置田園占好官妻兒奴婢盡生歡貧家有子纔堪教<lb/>
身後窮愁且放寛<lb/>
　　　送亷村宗人薛庭芝薛如晦還里<lb/>
老我儒冠誤憐君亦固窮山川居壤異友愛所天同江<lb/>
渡乘潮濶霜林逐曉空永懷楸壠敬淹泊志難通<lb/>
　　　郭外隱居<lb/>
自是山林士非因失志餘兒童知稼穯猿鶴近詩書曙<lb/>
色浮滄海春風滿太虚固窮須學力不敢廢經鋤<lb/>
<pb n="KR4h0053_WYG_055-15b"/>
　　　趙東閣倅越<lb/>
百指忍貧需逺次壯心銷盡鬢絲知身如韋素居常泰<lb/>
官被聲名折得遲束擔喜聞千里戍出山惟有十年詩<lb/>
蘭亭風月應須記人物依稀似晉時<lb/>
　　　秋日書懷<lb/>
萬事榮枯一聚塵塵中誰是獨醒人壯無學力吟將退<lb/>
老入賢闗路轉貧昨夜立秋涼到曉空齋對月靜如賓<lb/>
首陽千載蕨薇緑惟有夷齊紀逸民<lb/>
<pb n="KR4h0053_WYG_055-16a"/>
　　　為歸雲師賦野航<lb/>
遇坎與乘流誰能拾迹求即空皆是境大渡本無舟風<lb/>
浪隨機息乾坤任泡浮可憐迷岸者漂蕩幾時休<lb/>
　　　夜坐課子姪<lb/>
微風弄孤燭蛩響泣將晨欲辦男兒事當為志氣人簞<lb/>
瓢非外樂韋布只身貧愼勿忘科第務求榮爾親<lb/>
　　　賦王九山滄浪閣<lb/>
千年孺子吟誰㑹此時心方寸有涇渭烟波無古今水<lb/>
<pb n="KR4h0053_WYG_055-16b"/>
禽知雨候山氣愛秋深不盡凭欄意橈歌歸故林<lb/>
　　　省試舟中<lb/>
闕下春光近囊金又一空霜風欺敗絮星斗隔疎篷世<lb/>
道誰能挽妻孥見未同青燈對黃冊銷盡幾英雄<lb/>
　　　旅店早起<lb/>
半醒夢猶在擁衾無限情晚牕燈影淡山路雪吟清歲<lb/>
暮羨歸客囊空兼去程故書多廢理驚愧動心旌<lb/>
　　　鮑靖之左藏<lb/>
<pb n="KR4h0053_WYG_055-17a"/>
一門期負荷太息此生終世道不如古君心誰與同官<lb/>
清餘槖在虞返故堂空作善寧須報悠悠付彼穹<lb/>
　　　下第<lb/>
寸晷場中較尺尋榮親無路涙盈襟一貧誰過簞瓢巷<lb/>
百口難寛兒女心昨夢重圓知誤喜平生失計為工吟<lb/>
近來文體尤趨薄古道何由可語今<lb/>
　　　為槐遙弟賦亦愛<lb/>
無私天地情物我豈殊形此事關方寸何人立户庭一<lb/>
<pb n="KR4h0053_WYG_055-17b"/>
琴調舜曲半壁寫西銘萬慮境常適誰能羨獨醒<lb/>
　　　初夏過湖外别業<lb/>
郊原新緑喜初晴一曲湖光㶑灧明幾處樓臺空鎻鑰<lb/>
百年人物盡丘塋好花自分隨春去惡木寧思擇地生<lb/>
獨念索居聞識寡夜牕長對讀書檠<lb/>
　　　趙東閣奏院去國<lb/>
帆逺浙江風蓴鱸趣一同無人持國是舉世咎詩窮身<lb/>
退山林重心怡學問充㝠鴻離罾繳瞬息九霄空<lb/>
<pb n="KR4h0053_WYG_055-18a"/>
　　　為迪上人賦寒倚<lb/>
山僧愛脩竹種此出囂塵霜雪不知苦歲時長自春定<lb/>
囘閒坐石風過動吟身倘欲求歸止清虚即道眞<lb/>
　　　劉荆山過維揚再謁賈秋壑<lb/>
屝屨踐淮雪故人師帥歡燈前話疇昔時事又艱難陪<lb/>
宴平山曉尋梅古署寒却歸訪泉石珍重慰團圞<lb/>
　　　山居述懷<lb/>
山瓢動瀑水一枕曲肱清未遇勤求日非沽隱逸名梅<lb/>
<pb n="KR4h0053_WYG_055-18b"/>
邊月在水寒夜酒如兵悟得乘除數貧中心自平<lb/>
　　　本無師住甸陽山庵<lb/>
萬松圍坐石大海浴金輪不識入城路惟修成佛身出<lb/>
生來虎子持咒拱山神何必工吟苦機鋒自絶塵<lb/>
　　　冬蘭<lb/>
出林詎為晚知我歲寒心不入離騷怨來親氷雪吟衆<lb/>
芳歸槁壤獨幹長窮陰為有幽人致相看情倍深<lb/>
　　　閒居雜興十首<lb/>
<pb n="KR4h0053_WYG_055-19a"/>
亦有入城路門前秋草長荷鉏書在手負鍤醉為鄉雲<lb/>
渡溪流澁厨烟樹葉香為貧從儉約猶欠半年糧<lb/>
昔日黃金屋十年荆棘林浮生眞亦假世事古猶今電<lb/>
隙無留景雲泉属自心紛紛蝸角裏朝暮幾升沉<lb/>
鐡硯幾磨研依然螢雪邊薄才遺聖世無禄盡親年多<lb/>
病惟諳藥當寒不識綿素心期淡泊氷蘖誓能堅<lb/>
秋蟲隨響滅振羽不知疲譬彼附炎士寧思失勢時埀<lb/>
竿動天象定䇿茹商芝投分諒非淺翻然弗可追<lb/>
<pb n="KR4h0053_WYG_055-19b"/>
閉户謝流俗青山獨自看淡交從古少冷面對人難農<lb/>
圃原非學神仙不在丹孤懷無别想囘向此心觀<lb/>
四時俱槖籥一氣自迴旋誰謂春風力能專萬物權榮<lb/>
枯忘晦朔霜雪抱貞堅賦分有深淺殊非天道偏<lb/>
已是中年後何當絶悔尤漁樵非始志燈火企前修葉<lb/>
落秋容見巢傾鶴貌愁詩窮安敢避天為拙人謀<lb/>
土木非吾事支東復拄西雨盈溝壅葉簷側礎沉泥䕶<lb/>
壁時編葦登樓恐折梯若無憂撓至終歳亦安棲<lb/>
<pb n="KR4h0053_WYG_055-20a"/>
近覺吟無趣權將俗累刪鶯花老眼倦風雨半春閒野<lb/>
服便粗褐柴扉掩暮山片雲尋處泊飛度竹簷間<lb/>
白髪天應棄春風吹不青神仙歸恍惚書傳出英靈周<lb/>
粟豈醫餓湘流難活醒迄今名字在百世仰芳馨<lb/>
　　　潘懷古參學<lb/>
同吟四十過三四常恨詩衘欠一官人事中年多感慨<lb/>
仕途今日更艱難爐亭圍坐推前輩夜店單牀定薄寒<lb/>
最喜親庭佳闕近盡携兒女入長安<lb/>
<pb n="KR4h0053_WYG_055-20b"/>
　　　亷村族人命賦唐補闕薛公墓<lb/>
一自東宮吟苜蓿吁嗟直道竟難容精忠夙佇危邦慮<lb/>
明哲寧高避世蹤疎傅有心辭漢陛甘盤無夢佐商宗<lb/>
寥寥千載聞風者引領猶能式墓松<lb/>
何處青山無白骨先生高節死猶存古今人物一坯土<lb/>
閩浙詩書百世孫鄉邑有祠尊往哲樵芻知禁避荒垣<lb/>
斷碑殘碣堪摩拭慙愧年年宿草蕃<lb/>
　　　潘南夫察院出臺鄉人榮其歸拉余迎訪因賦<lb/>
<pb n="KR4h0053_WYG_055-21a"/>
　　　七言<lb/>
囊封朝上暮身擠䜛口何如萬目齊昔謂椒蘭試擇地<lb/>
今知蕭艾適同畦波濤不動中流砥風雨難瘖晦旦雞<lb/>
自着漁蓑厭趨謁晨鐘欣出郭門西<lb/>
　　　早起即事<lb/>
隔水鐘聲枕上聞城中人事已紛紛開門放鶴溪邊去<lb/>
衝破閒堦一片雲<lb/>
　　　電眸相士索詩<lb/>
<pb n="KR4h0053_WYG_055-21b"/>
築室漁村五六年湖光山色在吟邊道人不作閒人看<lb/>
浪說前程博酒錢<lb/>
　　　林景雲叅學<lb/>
一門四世同堂樂門外傳呼釋褐歸自此高車訪遊舊<lb/>
屏將呵從叩漁扉三冬晴暖春寒在千里詩書野意違<lb/>
又說携琴捜逸譜休嫌古調按今徽<lb/>
　　　王九山提刑於子城西舊宅累石作小阜見示<lb/>
　　　五言因次韻奉呈<lb/>
<pb n="KR4h0053_WYG_055-22a"/>
幽懷隨所寓數石几牕前荆棘倘迷道山林空浩然雲<lb/>
生寧擇地龍處即為淵誰謂達官士終當違市㕓<lb/>
　　　郭氏抗雲樓<lb/>
宴坐羣峰表太空無一塵青山獨往意白首自由身放<lb/>
鶴重霄濶凭䦨萬木春紛紛荆棘裏跬步亦逡巡<lb/>
　　　郭氏遺經堂<lb/>
校讎存手澤肯構烱前光際此聖明代應無屋壁藏半<lb/>
牕分雪影羣蠧避芸香靜想趨庭意居然師友傍<lb/>
<pb n="KR4h0053_WYG_055-22b"/>
　　　徐太古主清江簿<lb/>
四靈詩體變江西玉笥峰青首入題舊隠乍違鷗鷺去<lb/>
新篇高與簿書齊身閒自喜𤓰期逺俸薄還因楮價低<lb/>
<graphic n="KR0757" url="https://raw.githubusercontent.com/kanripo/KR-Gaiji/master/images/KR0757.png" mimeType="image/png"/>别正逢寒食日洞庭春渌草凄凄<lb/>
　　　漁村㑹諸友戲呈<lb/>
磯頭濯足動滄浪獨醒何曽與世妨盡寫騷經粘屋壁<lb/>
未逢漁父似瀟湘逺山不離烟雲色流水時聞蘭杜香<lb/>
製得荷衣恐驚俗對人稱是楚賢裝<lb/>
<pb n="KR4h0053_WYG_055-23a"/>
　　　再别徐太古主簿<lb/>
枌社過從乆新知盡不如素心非必仕此别遂成疎清<lb/>
苦辭藜藿寒暄愼起居川途脩復阻相憶眇愁予<lb/>
　　　悼張寺丞<lb/>
五馬歸來絶送迎全將漚泡視浮榮宅依林麓樓臺小<lb/>
門有詩書氣味清身後只如僧冷淡墓頭曽是手經營<lb/>
夫人扶疾秋牕下深夜看經帶哭聲<lb/>
　　　瓢飲陳子在病後見寄次韻奉答<lb/>
<pb n="KR4h0053_WYG_055-23b"/>
聞君卧病長於悒文㑹過從跡頓疎空對秋風驚節物<lb/>
無因杯酒具園蔬柴荆晝掩聴殘雨燈火涼生理故書<lb/>
一啓來緘拜佳什清泠如奉笑談餘<lb/>
　　　棲褊絶句<lb/>
不學踰垣與閉門誅茅先卜逺人村釣魚磯在平如席<lb/>
坐對青山無一言<lb/>
　　　重遊雁山分得六題<lb/>
　　　　蕩頂<lb/>
<pb n="KR4h0053_WYG_055-24a"/>
高平餘十里湖湗落中間此地可耕鑿長年迷草菅一<lb/>
菴猶有路四望忽無山道者了經課慰余登陟艱<lb/>
　　　　龍鼻水<lb/>
怪極生真想飢凶禱請勤半身鱗甲具一勺渺瀰分應<lb/>
谷聲如鬼飛空石礙雲精誠隨寓在亦以感通聞<lb/>
　　　　天聰洞<lb/>
天聽本非耳形容獨費吟豈伊穿鑿力能探杳㝠心混<lb/>
沌開中竅虚空納衆音下臨千仭險當暑骨毛森<lb/>
<pb n="KR4h0053_WYG_055-24b"/>
　　　　水簾谷<lb/>
石壁斧修痕風泉斷續聞琉璃光閃日空洞濕飛雲妙<lb/>
出神工造源從湫底分誰能為鈎起深處謁龍君<lb/>
　　　　照胆潭<lb/>
彼我俱澄澈中涵理趣深游儵具龍體幽洞通潭心影<lb/>
動猿搖樹沙明日耀金片岩經霹靂痕鑿到于今<lb/>
　　　　五老峰<lb/>
岩前看不足化此石為身憶昔白頭者於中第幾人相<lb/>
<pb n="KR4h0053_WYG_055-25a"/>
逢應失笑乆立豈迷津勿厭薜蘿宻癡客免俗嗔<lb/>
　　　哭瓢飲陳子在<lb/>
案頭螢火散惆悵夜吟魂路暗重泉逈堂空半影存命<lb/>
無藜藿富書獨鬼神尊猿鶴聲聲怨愁人不可言<lb/>
蟬蛻塵埃外閒身樂未涯山林天豈靳脩短數難移吟<lb/>
硯誰濡墨空瓢想挂枝深衣古賢貌猶覬夢來時<lb/>
每恨去城逺畨畨語别難論交置疏數盡醉就團圞事<lb/>
往遽成感松彫不待寒尚餘親翰墨収涙再三看<lb/>
<pb n="KR4h0053_WYG_055-25b"/>
寢食難忘置心懷故友情花枝封蠟寄詩逓出門迎忍<lb/>
聽偏親哭相期嗣子成乘除理終定人事未容輕<lb/>
　　　月海逺上人遊方過靈隱<lb/>
一㸃靈光在月生滄海深此中難着語何處可相尋野<lb/>
寺齋無定窮冬日易陰聴松行九里却坐冷泉吟<lb/>
　　　漁村雜句十首<lb/>
莫論塵土與烟霞収拾襟懷即我家絮帽䝉頭霜月下<lb/>
水村深夜看梅花<lb/>
<pb n="KR4h0053_WYG_055-26a"/>
非智非愚浪着鞭前程倒指事茫然臨流一洗巢由耳<lb/>
獨立斜陽認釣船<lb/>
盡醉茅柴得自由蘆花飛雪滿人頭蓑衣碎葉重重補<lb/>
聴雨吟風卒未休<lb/>
青山如主復如賓相對無言意自真富貴不應忘此味<lb/>
從來世上少閒人<lb/>
月下門開不用敲渡頭長繫木蘭橈盤飱市逺從眞率<lb/>
㑹宿何妨屢卜宵<lb/>
<pb n="KR4h0053_WYG_055-26b"/>
澤畔行行歌楚騷一襟忠憤付湘濤難教舉世無醒者<lb/>
莫羨漁翁活計高<lb/>
三五人家住一灣近城無路去來難溪邊自結同吟友<lb/>
松柏青青到歳寒<lb/>
野水微茫路欲迷重重沙渚自高低鷺鷥飛過無心泊<lb/>
直入殘陽樹杪棲<lb/>
猿鶴何曽肯受羈偶來亭畔立多時物情未到忘機地<lb/>
步步行行只自疑<lb/>
<pb n="KR4h0053_WYG_055-27a"/>
白雲相顧尚依依十載江湖負宿知時事未容輕所學<lb/>
山中依舊只吟詩<lb/>
　　　普覺院登上人房老梅擅名滋乆昔四靈與其先師<lb/>
　　　道公方公遊賦咏盈紙距今三世矣余每至其所輒<lb/>
　　　徘徊不忍去登亦對坐不倦有前輩之風槐逕弟拉<lb/>
　　　同遊者賦詩因用其韻俾登藏之庶不愧昔日爾<lb/>
年年心與雪霜期一㸃寒生古樹枝昨夜故人相問訊<lb/>
隔牕無月坐移時<lb/>
<pb n="KR4h0053_WYG_055-27b"/>
四靈殁後誰知己惟有清香滿舊枝頭白山僧猶愛客<lb/>
為曽親見老師時<lb/>
　　　感興<lb/>
簞瓢吾道在此樂語人難遺却形骸累始知天地寛逺<lb/>
山不辨樹高屋易生寒數夜雪風急編蘆壁未完<lb/>
　　　新年換桃符<lb/>
桃符頻換句難新休對春風訴舊貧近日兒童談道學<lb/>
幾時徵詔及閒人山田収薄官輸在樹雪吹殘曙色真<lb/>
<pb n="KR4h0053_WYG_055-28a"/>
慨昔巢由老岩穴終身擊壤作堯民<lb/>
　　　漁村雜詩十首再和前韻<lb/>
晴空萬里散餘霞一葉漁舟穩似家學道未能全寡欲<lb/>
水邊隙地亦栽花<lb/>
蘭菊分畦筍作鞭南山相對意悠然城中有路何曽入<lb/>
只許蒼頭趂釣船<lb/>
此身閒却有來由白髪中年已上頭莫道無官無可棄<lb/>
從今放下一齊休<lb/>
<pb n="KR4h0053_WYG_055-28b"/>
獨作漁樵最上賓土風淳朴物情眞鮑家兄弟皆和樂<lb/>
林子詩豪胆壓人<hi>林鮑皆漁村鄰舎</hi>
巡簷修竹晚風敲古寺僧歸月下橈童子閉門無一事<lb/>
只須清坐過中宵<lb/>
微吟朗詠足風騷切莫危言試怒濤雲本無心泉自潔<lb/>
不因作意立名高<lb/>
生涯小小落溪灣妻子知時不說難畢竟直鈎為計拙<lb/>
晚來無酒可銷寒<lb/>
<pb n="KR4h0053_WYG_055-29a"/>
暝色和烟四望迷仰眠牛背覺天低村翁遙指笙歌處<lb/>
此地魚沉鳥不棲<lb/>
雉入樊籠馬受羈低頭猶怕欠趨時人心到此無眞識<lb/>
未必人疑先自疑<lb/>
歳寒無物可相依惟有梅花似故知名世何曾在科甲<lb/>
西湖處士只吟詩<lb/>
　　　春晴泛湖<lb/>
平湖新漲緑沙觜淨涵波芳草思無際春風情最多移<lb/>
<pb n="KR4h0053_WYG_055-29b"/>
舟動山影止樂聴漁歌得意惟鴻鵠高飛避網羅<lb/>
　　　呈井南劉主簿<lb/>
何處井南居青山遶屋廬竹生從礙路泉響不驚魚有<lb/>
道貌亦古淡交情似疎慈親更彌壽堂上步徐徐<lb/>
　　　春半<lb/>
春半數風雨水村増曉寒不辭蓑笠重自覺起居安隔<lb/>
霧山疑失占晴礎未亁可憐桃與李無語受摧殘<lb/>
　　　太古元西堂過萬壽謁住山肇淮海禪師並簡<lb/>
<pb n="KR4h0053_WYG_055-30a"/>
老子舊知己江湖獨爾思此行逢作者送别若為辭風<lb/>
雨過春半詩書滯海涯心心倘相印亦足慰衰遲<lb/>
　　　憶汪氏山亭舊遊並簡<lb/>
因山為址屋無多中有幽人衣薜蘿自擷溪毛充野腹<lb/>
頻敲牛角和漁歌舟車相過情難數姓氏長留石可磨<lb/>
遙想對牀風雨際一燈終夜照吟哦<lb/>
　　　古淡然老得帖往長蘆不受却歸松風舊寺次<lb/>
　　　社中韻<lb/>
<pb n="KR4h0053_WYG_055-30b"/>
拄杖挑雲上半肩尋幽重到舊栖禪浮生多故成南北<lb/>
白髪相驚問歳年房閉松聲難辨雨山連海脉暗通泉<lb/>
自從勇却長蘆請猿鶴終宵亦穩眠<lb/>
　　　佺上人遊方<lb/>
燕鴻來去盡蕭索此時心杖錫投何寺風霜别故林夜<lb/>
牀煨葉火朝谷應樵音往往長松下看山坐獨吟<lb/>
　　　送宋飲氷過四明郡齋<lb/>
元戎招士重親臨喜遂<hi>闕</hi>書萬里心乍免客愁供帳具<lb/>
<pb n="KR4h0053_WYG_055-31a"/>
暫停遊事㦸門深秋空矯首瞻魁彩夜燭慿花聴雁音<lb/>
從此文名滄海濶好風三日到雞林<lb/>
憶昔曽登太白巔閒雲留我石牀眠集詩删失題猶記<lb/>
人事乖違歲屢遷極羨故交遊汗漫不禁離思對嬋娟<lb/>
山中之致兼金餽形迹相忘二十年<lb/>
　　　松風隆首座住雲際禪院<lb/>
山門開望海鍾鼓動魚龍人具慈悲相秋生寂寞容隨<lb/>
身唯一缽留偈别雙松後夜橋西月支笻失所從<lb/>
<pb n="KR4h0053_WYG_055-31b"/>
　　　入京逢故人<lb/>
長貧復羇旅共爽十年歡在世誰無累如君事獨難蹴<lb/>
居隣火後多病卧春殘縱決歸山計烟蘿不療寒<lb/>
　　　下第歸故園<lb/>
扁舟搖蕩水心村幾度烟波入夢魂猨鶴認名聽號令<lb/>
漁樵執禮叙寒温浮生多事景逾促自古求人道不尊<lb/>
莫為窮途妨曠達定應束帛賁邱園<lb/>
　　　山中<lb/>
<pb n="KR4h0053_WYG_055-32a"/>
依然木石居造物任乘除時事今休問山中計不疎泉<lb/>
聲増雨後禽語變春初吟得詩名世終身甘荷鋤<lb/>
　　　山居十首<lb/>
深澗游羣魚高樹鳴幽禽山中白日長同此逍遙心脫<lb/>
粳香可炊濁酒聊自斟過兹非所求孰為升與沉<lb/>
陰壑生暮寒白雲如炊烟麋鹿不識人時復近我前青<lb/>
松三四株石牀在其邊意思清且閒可以終餘年<lb/>
名利能移人智者為之愚厯觀古英雄鮮或全其軀幸<lb/>
<pb n="KR4h0053_WYG_055-32b"/>
逃世網牽園綺眞吾徒勿令千載下嘆惜斯人無<lb/>
前村雨脚収斜陽掛高樹老翁牽牛歸頗亦有幽趣山<lb/>
風響茅屋崖月導芒屨平生江湖心於此謝馳騖<lb/>
龍居洞雲深飛泉瀉石壁不聞耳邊喧但覺心境寂富<lb/>
貴由他人得失俱抱戚孰能全其天山中樗與櫟<lb/>
午睡不覺長童子入城迴地爐散微烟煨芋已成灰獨<lb/>
酌無佳賓梅花為吾開須臾山月高顧影空徘徊<lb/>
木落山轉空景駛寒亦早百草無愠容低頭就枯槁形<lb/>
<pb n="KR4h0053_WYG_055-33a"/>
生復形化安用置懷抱千古邱跖分所論非壽夭<lb/>
古調今誰彈至樂非外假淵明愛無絃此意知者寡放<lb/>
鶴未歸來時倚長松下旁觀彼何人笑我衣裳野<lb/>
老妻倦縫紉痴兒厭藜藿一貧誰復言多累吾已錯山<lb/>
半雲可耕山下泉可鑿軒冕亦倘來豈得長如昨<lb/>
柴門長日關不碍溪水流桃花樹難尋悵望迴輕舟雖<lb/>
無武陵原事與昔人侔已矣勿復言白首安吾丘<lb/>
　　　亷村薛庭芝訴貧於余余亦貧不能周之贈以<lb/>
<pb n="KR4h0053_WYG_055-33b"/>
　　　是詩<lb/>
兩窮相值愁無計同是開元補闕孫百世清風於此在<lb/>
莫將貧悴對人言<lb/>
　　　素上人遊方<lb/>
山深不可見一錫又雲飛梵譯通方語林霜㸃衲衣神<lb/>
閒生境寂思苦入吟微寒月空相照何人夜扣扉<lb/>
　　　送蓑衣與陳子淵漫成口號<lb/>
莎草為衣葉葉新已知難上貴官身野人相贈無他意<lb/>
<pb n="KR4h0053_WYG_055-34a"/>
從使心親迹更親<lb/>
　　　自君之出矣三首<lb/>
自君之出矣涙對花枝洒風牕挑夜燈心在無油瀉<lb/>
自君之出矣荏苒度寒燠譬彼雙鯉魚書辭長在腹<lb/>
自君之出矣抱此離恨情春蠶不作絲纒綿過一生<lb/>
　　　越僧一書記索賦二絶<lb/>
　　　　松風閣<lb/>
何處笙簫起半空滿山斜日動蛟龍老僧無語凭欄乆<lb/>
<pb n="KR4h0053_WYG_055-34b"/>
過盡白雲千萬重<lb/>
　　　　月泉<lb/>
月色泉聲境自真有身終不惹埃塵山中受用祗如此<lb/>
住者知為澹泊人<lb/>
　　　為鄭菊山賦斗室<lb/>
居然真樂地跬步亦徜徉大器何曽局脩程未易量中<lb/>
天應躔象吾道即宮牆萬斛泉源在非徒志秕糠<lb/>
　　　松阜弟於寶成寺祖墓之側營剏别業為賦得<lb/>
<pb n="KR4h0053_WYG_055-35a"/>
　　　閒亭詩取又得浮生半日閒之句<lb/>
陟巘心已清復此風雨蔽高人疏鑿餘理道頗超詣卜<lb/>
築諧素志緇侶欣共濟脩竹尚無恙巢鶴亦數世空山<lb/>
嵐欲滴近水石可憇春睡朝旭升夜語孤燭繼高扁出<lb/>
林麓先壠記苗裔嚴鐘警晨昏羣岫羅扈衛身同野鹿<lb/>
遊跡許巢父嫓蝸角自為雄蟻磨卒至斃靡懷半日羨<lb/>
詎識終老計吾廬並漁村興往輒鼓枻野衣裁芰荷敗屋<lb/>
粘薜荔川陸阻㑹面歳月迅流逝兹情不可忘淡交愼<lb/>
<pb n="KR4h0053_WYG_055-35b"/>
勿替及時畢婚嫁即事無芥蔕相從丘壑真永使心跡<lb/>
契泉石聞斯言庶以當盟誓<lb/>
　　　項大著挽詩<lb/>
恥為恩門屈寧辭御史遷力陳歸老疏自盡讀書年秘<lb/>
府神遊地浮榮夢覺前世間真不死未必属蒼天<lb/>
　　　劉荆山歸自維揚新營漁屋退居<lb/>
謾道歸來晚閒中日最長漁翁尊齒序客子效戎裝野<lb/>
水涵秋霽風荷動夕陽十年畢婚嫁亦勝為人忙<lb/>
<pb n="KR4h0053_WYG_055-36a"/>
　　　定菴逺山主<lb/>
修持功行滿不墮刼中塵龍象西天邃杉松卵塔新臘<lb/>
高同輩盡斂薄小師貧生滅理無二交深獨愴神<lb/>
　　　哭槐逕弟<lb/>
孤僻由天性看山獨展眉豈無身後慮猶課病中詩泉<lb/>
石寧非祟蒼旻不可知平生惟愛菊増我九秋悲<lb/>
　　　林氏梅岩<lb/>
古意元從澹泊來雲根香雪㸃磯苔靜觀造化春長在<lb/>
<pb n="KR4h0053_WYG_055-36b"/>
不是氷霜凍得開半影落池涵潔白一峰無路接塵埃<lb/>
逋仙家世君端的只恐清吟未易陪<lb/>
　　　王九山挽詩<lb/>
古史無完傳清風獨可模從誰問出處舉世在泥塗氣<lb/>
直於時忤身榮與道俱士林為重惜揮淚奠生芻<lb/>
修行過衲子蔬飯幾昏晨自草休官疏猶嫌在世身片<lb/>
雲先塜近寒月萬松鄰為鬼還應别平生有善因<lb/>
俗論鄙迂儒公胡獨受欺焦桐方入調夜鵲忽驚枝心<lb/>
<pb n="KR4h0053_WYG_055-37a"/>
事將誰許身名負已知九原如可作白首誓為期<lb/>
　　　逢舊友生<lb/>
交遊半零落身在復長貧對語寒燈盡相看白髪新兵<lb/>
興無樂土市近少閒人遙憶桃源路鳥嗁花自春<lb/>
　　　和清溪可居壁間韻<lb/>
松風相對掩重關何止浮生半日閒此是仙家眞境界<lb/>
蓬萊猶在有無間<lb/>
日日虚廊步百迴吟邊時有可人來西湖處士詩名世<lb/>
<pb n="KR4h0053_WYG_055-37b"/>
老向孤山亦為梅<lb/>
　　　林景雲令祖夫妻隨其子各居同日葬<lb/>
眞誥岩前舊築居夫妻雙化是仙期至今耕隴桑麻地<lb/>
全似桃源晉宋時窀穸同晨符吉卜親朋分夜別靈帷<lb/>
詩書孫子名方盛錦誥重恩日未遲<lb/>
　　　康氏端齋<lb/>
於焉能取友人已兩無偏立行有如此前修宜比肩吟<lb/>
情近風雅胸次着林泉愧我全迂僻交游又十年<lb/>
<pb n="KR4h0053_WYG_055-38a"/>
　　　陳子淵台州添倅<lb/>
高志愛官閒來從玉筍班離家買湖石開印對巾山風<lb/>
月添新句朋遊記舊顏桃花原有約猥賤未能扳<lb/>
　　　潘氏梅所<lb/>
種梅營數椽四壁但蕭然清帶山林氣香來筆硯邊雲<lb/>
深天向晚人立鶴趨前余亦歳寒者相從恰暮年<lb/>
　　　近買山范灣自營藏地與亡弟草塘君及外家<lb/>
　　　墓塋悉可跂望感事述情繼有是作<lb/>
<pb n="KR4h0053_WYG_055-38b"/>
因緣還是范灣邊乾巽峰高四應全千古青山逢具眼<lb/>
數莖秋鬢近衰年倒騎黃犢循來路貪看行龍下逺田<lb/>
慙愧鄰翁為指說傳聞此地產英賢<lb/>
外家後事凄涼甚老婦思親哭最哀今日青山留我在<lb/>
他年寒食望甥來極知造物成吾志可但精靈慰夜臺<lb/>
惆悵昔時原上路獨留宿草見春回<lb/>
草塘相望隔重雲愧我為兄蚤哭君少日對吟聴夜雨<lb/>
老來無計撫孤墳泉臺㝠漠惟増感人事安排已十分<lb/>
<pb n="KR4h0053_WYG_055-39a"/>
莫待他年推吉應如今友愛最先聞<lb/>
敢慕昔賢居曠達分甘吟骨寄山阿劉伶常備隨身鍤<lb/>
陶令曽為自挽歌未必浮生於此悟算來忙處為人多<lb/>
北邙原上堪回首莫枉心情用太過<lb/>
十萬買山渾可事放教身死骨猶香不知筋力何年盡<lb/>
看到杉松幾尺長管郭豈能謀富貴詩書原自著興亡<lb/>
采薇歌在無人識千載清風獨首陽<lb/>
分明來日已無幾還似參禪未透時吟骨縱清難免死<lb/>
<pb n="KR4h0053_WYG_055-39b"/>
黃精多啖亦充饑題詩遣得山精去近俗偏將古墓夷<lb/>
合眼便為泉下鬼此身康濟莫宜遲<lb/>
大有公卿弗似吾一枝藤上挂葫蘆旋疏苔石通崖溜<lb/>
自祝山神保鶴雛休羨銘旌題極品試將槐樹植三株<lb/>
依然此事憑陰徳從古幽明理不殊<lb/>
嬴得青山終老看閒身受用不須多風霜落木時將暮<lb/>
功業無心鏡懶磨道士共聯石鼎句村童能和草庵歌<lb/>
蓋棺一事安排了肯信光陰去似梭<lb/>
<pb n="KR4h0053_WYG_055-40a"/>
山中百事且休聞也莫參禪莫錬神纒樹古藤無了日<lb/>
隨風亂葉豈由身閒來景物吟方到靜處工夫識始真<lb/>
想得大槐宮裏夢日高猶有未醒人<lb/>
依然且作住菴看茒屋三間辦不難户外莫容千駟馬<lb/>
客牀惟置兩蒲團深林藏虎風常怒短木支門睡自安<lb/>
西北干戈猶未巳偶逢樂土度衰殘<lb/>
　　　高新甫雲崖<lb/>
步步危機死不知白雲深處最平夷猿嗁鶴唳非無意<lb/>
<pb n="KR4h0053_WYG_055-40b"/>
纔近高人便入詩<lb/>
　　　悼薛君載<lb/>
衣被惟綀褐長閒未覺貧將何折君壽不盡百年身竹<lb/>
樹多於屋禽魚近得人生無世情戀寧復怨蒼旻<lb/>
　　　石牕逋上人南遊並謁劉後村<lb/>
所師郊與島知己又應難羽檄邊烽急風霜歳事殘出<lb/>
家忘路逺度海識天寛文暢浮屠者當時亦慕韓<lb/>
　　　君成弟清溪<lb/>
<pb n="KR4h0053_WYG_055-41a"/>
孺子歌猶在滄浪可濯纓流來如玉潔止處似心平魚<lb/>
避飛鳬影荷添落雨聲詩書源更逺千古嫓交情<lb/>
　　　哭中師雪崖<lb/>
衆裏知心少惟師是故人臨終書未答昨夜夢全眞鶴<lb/>
唳渾如哭花開不似春近逢同住者得問病元因<lb/>
　　　霽雪亭<lb/>
千樹玉成林逺香清可尋幾疑安道在直得老逋吟逈<lb/>
與春風異惟宜盡日陰塵中無此景羨爾棄華簪<lb/>
<pb n="KR4h0053_WYG_055-41b"/>
　　　方氏墓廬扁曰白雲飛處<lb/>
諸峰互隠蔽一望一増悲觸目易成感思親無盡時松<lb/>
扉陰似雨翁仲立如癡出岫亦何意悠然自不知<lb/>
　　　漁村偶題<lb/>
莫道柴門窄斷無車馬聲苦吟成集少乆病見人生花<lb/>
落寒猶在春陰雨未成漁村名自我鷗鷺勿相輕<lb/>
　　　唐補闕清風亭<lb/>
去國遺忠藎朝盤托諷深因知潔已意亦是愛君心貌<lb/>
<pb n="KR4h0053_WYG_055-42a"/>
像意全古子孫貧至今清風如可繼塊土已埋沉<lb/>
　　　寄珂雪屋<lb/>
積雪覆茅屋僧居清更清浮生千刼盡長日一燈明野<lb/>
鳥呼能下山靈避不行舊時江月住時聴誦經聲<lb/>
　　　賦山雲姪偶鋤<hi>取谷雨晴時偶自鋤句</hi>
扶犂人所賤何苦事耕耘生意未終息雨聲曽厭聞詩<lb/>
書長在手畚鍤豈勞君祇恐青雲上能將此志分<lb/>
　　　還甘泉沈氏詩卷<lb/>
<pb n="KR4h0053_WYG_055-42b"/>
之人吾畏友相望水東西筆下山林趣詩中五十題讀<lb/>
書長閉户自奉只羹藜名字他年出雙松應共齊<lb/>
　　　萬象亭<lb/>
年年此地駐吟鞍十萬人家指掌寛天上星辰依舊逺<lb/>
山中松桂不知寒月生滄海一輪靜雲泊䦨干片影殘<lb/>
見說亭基從古在擬將圖志試尋看<lb/>
　　　朱氏雲壑<lb/>
舒卷悠悠付太空居然邱壑共胸中人生知己終難必<lb/>
<pb n="KR4h0053_WYG_055-43a"/>
世上無心自不同片石若浮龍在水逺峰欲露樹吟風<lb/>
羨君隠處有如此想見詩成字字工<lb/>
　　　本無師與槐逕弟交遊二十年矣古人謂百篇<lb/>
　　　詩盡和一盞酒須分余於二公亦云槐逕既殁<lb/>
　　　本無編其往來之詩號曰雲林酬唱僭述鄙句<lb/>
　　　奉呈<lb/>
中年為此别悲動故交情案上雲林卷山中風木聲夢<lb/>
回驚復喜詩在死如生幾畨西郊路逢師獨自行<lb/>
<pb n="KR4h0053_WYG_055-43b"/>
　　　宣氏梅邊<lb/>
自入孤山詠梅花最識詩喜逢吟苦友共此歳寒期曙<lb/>
色雪初霽暗香春未知前村風景别祇是愛茅茨<lb/>
　　　畊樂<lb/>
躬畊樂道眞吾事三聘看來未是榮時尚可為君更悟<lb/>
何妨藜藿度殘生<lb/>
　　　王民山惠詩<lb/>
民山名字出朋輩獨推先不奉寒暄問于今四十年傳<lb/>
<pb n="KR4h0053_WYG_055-44a"/>
來詩似錦倐去步如仙自古山林士無營貌亦賢<lb/>
　　　漁村即事<lb/>
維舟古渡頭四望是汀洲水濶惟宜夏荷枯不碍秋困<lb/>
歸牛背穏曉汲井雲浮獨坐愁無侶多畨為月留<lb/>
　　　潘氏可軒<lb/>
可人居此地稱此可軒名力學倘無倦終身集大成言<lb/>
辭寓深淺權度要分明體認工夫到何妨緩作程<lb/>
　　　青藜閣為林景雲賦<lb/>
<pb n="KR4h0053_WYG_055-44b"/>
九斗峰前太乙臨星辰亦鑒此時心樓高不礙光芒入<lb/>
坐久忽驚風露深千古聖賢書裏見吾身學問性中尋<lb/>
夜牕勤苦追先哲名字何分昔與今<lb/>
　　　追惜永嘉前政知縣趙大猷時景定改元<lb/>
興言民父恩猶在何故年來盡不如清節苦於為士日<lb/>
歸裝輕似到官初月明往事尋思遍燈下懷人音問疎<lb/>
矯首天朝除日到放教田里得安居<lb/>
　　　高氏石雲<hi>取賈鳥移石動雲根句</hi>
<pb n="KR4h0053_WYG_055-45a"/>
閬仙曽得句月下自推敲以此幽閒趣長為淡泊交水<lb/>
寒梅照影霜滑鳥歸巢余亦同懷者從君結把茅<lb/>
　　　清醒<lb/>
獨懷忠憤赴湘中舉國昏昏志不同漁父笑君君亦笑<lb/>
烟波相望各西東<lb/>
　　　囊螢<lb/>
山中不羨青藜貴清夢何曽到石渠裁得練囊連夜喜<lb/>
兒童也學裏衣裾<lb/>
<pb n="KR4h0053_WYG_055-45b"/>
殘星數㸃照科斗此事分明属後生記得年時頭未雪<lb/>
夜牕不覺又三更<lb/>
　　　謝松岡姪惠詩<lb/>
韋布名猶盛詩書不負人每過臨水宅長想釣魚身思<lb/>
苦詩難和歲寒交始真廼翁憐病久余病復兼貧<lb/>
　　　邵氏悅心堂<lb/>
擾擾利名役鬢髭霜雪侵要知充此性即是悅吾心有<lb/>
道境常裕無營味最深紛華安肯羨出見更酣沈<lb/>
<pb n="KR4h0053_WYG_055-46a"/>
　　　别鶴<lb/>
見說瀛洲萬里程相思猶覬下青㝠已歸天上神仙籍<lb/>
不就人間飲啄腥昨夜月明如失友故園籠在且休扄<lb/>
鄰家亦有雛堪待丹頂微微振薄翎<lb/>
　　　冬日野步<lb/>
樹上有禽啼似春聲高聲下亦何心幽人拄杖移時立<lb/>
句句詩中是苦吟<lb/>
　　　山中梅花<lb/>
<pb n="KR4h0053_WYG_055-46b"/>
詩人魂在梅花上不比埀楊管别離野鶴聲聲聲漸逺<lb/>
定應飛報月明知<lb/>
已有梅花未有詩青山相對動愁眉山翁只在山中住<lb/>
花落花開總不知<lb/>
　　　山中<lb/>
長日山中坐白雲應笑人浮生塵未脫至老趣難眞身<lb/>
在影猶贅年豐家自貧莫將吟事廢栁色已知春<lb/>
　　　漁父詞七首<lb/>
<pb n="KR4h0053_WYG_055-47a"/>
蘭芷流來水亦香滿汀鷗鷺動斜陽聲欵乃間鳴榔儂<lb/>
家只住岸西旁<lb/>
翁嫗齊眉婦亦賢小姑顏貌正笄年頭髪亂髻鬟偏愛<lb/>
把花枝立柁前<lb/>
湘妃淚染竹痕斑風雨連朝下釣難春浪急石磯寒買<lb/>
得茅柴味亦酸<lb/>
滿湖飛雪攪長空急起呼兒上短篷蓑笠具畵圖同鐡<lb/>
笛聲長曲未終<lb/>
<pb n="KR4h0053_WYG_055-47b"/>
離騷讀罷怨聲聲曽向江邊問屈平醒還醉醉還醒笑<lb/>
指滄浪可濯纓<lb/>
白髪髼鬆不記年扁舟泊在荻花邊天上月水中天夜<lb/>
夜烟波得意眠<lb/>
只有青山可卜鄰妻兒語笑意全眞休識字莫嫌貧方<lb/>
是安閒第一人<lb/>
　　　漁村逺望因思槐逕弟同遊之樂<lb/>
滿山殘雪滿溪雲惟有沙鷗獨見親往事不堪頻入夢<lb/>
<pb n="KR4h0053_WYG_055-48a"/>
吟篇無數更愁人扁舟欲渡同誰載破衲䝉頭近六旬<lb/>
尚擬來生因可結凄涼何處問蒼旻<lb/>
　　　閒居言懷<lb/>
老子從來不為名放教心地到和平庭前草色知春近<lb/>
牕外梅花終夜明紙帳夢回移月影石溪流斷失灘聲<lb/>
吟邊莫問紅塵事只住茅茨亦自清<lb/>
　　　柴門<lb/>
春風隨處好吟事又相催觸石雲飛去呼童鶴誤來杖<lb/>
<pb n="KR4h0053_WYG_055-48b"/>
藜無疾步花地有香埃不許車塵入柴門只半開<lb/>
　　　獨宿山中<lb/>
澗水松風聲不斷白雲飛上屋頭栖山中昨夜孤吟客<lb/>
只把無眠便作題<lb/>
誅茅無地結庵遲借得人家近翠微何事樹禽驚不起<lb/>
也應知我久忘機<lb/>
　　　漁家<lb/>
生涯漁業在屋漏旋増茅莫道直鈎拙翻同稚子敲夜<lb/>
<pb n="KR4h0053_WYG_055-49a"/>
燈切竹火賓坐具山肴中有白頭者離騷手自抄<lb/>
　　　題山中井泉<lb/>
井口依山缺更無沙礫渾相傳海眼出久視石碑存定<lb/>
案星辰位不多穿鑿痕旱年人盡汲汲盡復源源<lb/>
　　　鄭氏時齋<hi>取學而時習之句</hi>
力學競分陰俄驚歳月深豈為科舉地自遂讀書心名<lb/>
教有餘樂塵埃不可尋肯同碌碌者白首尚籝金<lb/>
　　　松岡過許峰送葬<lb/>
<pb n="KR4h0053_WYG_055-49b"/>
此行吟更苦哭舅萬山深處士花猶昔何人詩在今奉<lb/>
親無旅况對佛動慈心霜夜増寒思半牀安紙衾<lb/>
　　　挽陳運管安人孫氏<lb/>
舅家如母在慟哭涙沾襟平日經聲斷兹晨佛力深墓<lb/>
廬猶手構梱則是夫箴山上半慈竹從知契夙心<lb/>
　　　君譽病愈相訪<lb/>
有誰憐我老賢弟獨知心月夜空相憶梅花都未吟愁<lb/>
因失鶴致貧為買山深連日勤過訪新篘得共斟<lb/>
<pb n="KR4h0053_WYG_055-50a"/>
　　　還寓樂姪詩卷<lb/>
吾詩吟未了今爾亦工吟筆下心思苦書中理趣深青<lb/>
燈宜逺到白日易西沈多謝憐衰疾連朝獨見臨<lb/>
　　　園中<lb/>
莫道趨時拙書中樂未涯荷鋤依樹歇聯句笑人遲仙<lb/>
去井猶在年荒草不衰近來筋力減累失看花期<lb/>
　　　賈鹿岩<lb/>
不是長江派因何亦好吟從知世味淡自覺野情深科<lb/>
<pb n="KR4h0053_WYG_055-50b"/>
舉無名字案頭惟古今新銘為讀盡可惜老山林<lb/>
　　　山中遇雨<lb/>
草荒泥磴滑老病厭扶持雨逐雲先後路隨山險夷天<lb/>
寒禽自浴屋漏榻頻移吟事愁無緒梅花意亦悲<lb/>
　　　山居有感<lb/>
無忮復無求山林終自由雪飛猶欠積雲住欲相留朋<lb/>
友疏因數功名喜亦憂休休亭記在此是死前休<lb/>
　　　湖外泛雪<lb/>
<pb n="KR4h0053_WYG_055-51a"/>
雨雪連朝意未休支笻難步最高樓梅花不識春風面<lb/>
野水相平古渡頭船上看山無屋礙塵中閱世似漚浮<lb/>
一生窮苦縁詩僻莫把詩窮認作愁<lb/>
　　　病中感興<lb/>
風霜歳又除藜杖步徐徐兒輩憂無藥牀頭喜有書背<lb/>
因曝日暖交為訴貧疏天定由人事不如深閉廬<lb/>
　　　憶嵇師奥觀梅并貴行弟殁後之思<lb/>
不到嵇師今幾春凄涼疋馬去無因同遊人葬梅花下<lb/>
<pb n="KR4h0053_WYG_055-51b"/>
應笑花開不見人<lb/>
　　　守歳五首<lb/>
兒輩呼盧不計錢地爐圍坐笑聲喧老夫自算吟邊事<lb/>
栽竹移花近百篇<lb/>
明日焚香叩九闗六旬修未到清閒莫憐身在塵中老<lb/>
雪後騎驢亦看山<lb/>
鶴雛添歳頂微紅想見瀛洲路亦通昨夜柴門長半掩<lb/>
三更敲盡呌歸籠<lb/>
<pb n="KR4h0053_WYG_055-52a"/>
新歳纔餘七日糧燈前猶自笑人忙茅簷霜下寒衣薄<lb/>
爇盡蒹葭夜更長<lb/>
平日過從乏貴遊更來湖上棹扁舟除將兒女年年拜<lb/>
鄰舎相逢坐即休<lb/>
　　　山雲惠二物<lb/>
　　　　梅枝<lb/>
贈我江南一朶春獨清滋味自相親只愁月下推敲拙<lb/>
難與梅花作主人<lb/>
<pb n="KR4h0053_WYG_055-52b"/>
　　　　畵竹<lb/>
跬步園林種亦難渭川還有幾千竿山雲遺我氷綃軸<lb/>
得與梅花相對看<lb/>
　　　漁村有感<lb/>
小牕長日苦吟聲獨倚䦨干看晚晴居士莫疑貧可棄<lb/>
春風不為病相輕梅邊紙帳重重影壁上離騷字字清<lb/>
鷗鷺往來情更熟只消此地度殘生<lb/>
　近世論詩有選體有唐體唐之晚為崑體本朝有江<lb/>
<pb n="KR4h0053_WYG_055-53a"/>
　西體江西起於變崑崑不足道也而江西以力勝少<lb/>
　涵泳之㫖獨選體近古然無律詩故唐詩最著世之<lb/>
　病唐詩者謂其短近不過景物無一言及理此大不<lb/>
　然詩未有不托物而理未有出於物之外古人句在<lb/>
　此而意在彼今觀三百篇大抵鳥獸草木之間不可<lb/>
　以是訾也而人之於詩其心術之邪正志趣之高下<lb/>
　氣習之厚薄隨其所作無不呈露如少陵之詩而得<lb/>
　其為忠太白之詩而得其為豪郊島之詩寒苦而其<lb/>
<pb n="KR4h0053_WYG_055-53b"/>
　器必隘韋白之詩藴藉而其情必逺自然而然初非<lb/>
　因想而生見者昔坡公論六家書謂小人書字雖工<lb/>
　而其神情終有盱睢側媚之態非獨作字為然雖文<lb/>
　皆然也故作詩貴識體尤在養性不養性則無本不<lb/>
　識體則無法永嘉自四靈為唐詩一時水心首見賞<lb/>
　異四人之體略同而道暉紫芝其山林閨閣之氣各<lb/>
　不能揜雲泉薛君仲止以詩名於時本用唐體而物<lb/>
　與理稱更成一家其人蕭散之際自有繩尺始而色<lb/>
<pb n="KR4h0053_WYG_055-54a"/>
　其貌若生久而㫖其味益洽恬靜不求本於天性未<lb/>
　易以矯揉學者雖其詩未足以盡其人然必有是人<lb/>
　而後有是詩讀者當自得於言語之外云淳祐己酉<lb/>
　五月日東閣趙汝回序<lb/>
　<lb/>
　<lb/>
　<lb/>
　<lb/>
<pb n="KR4h0053_WYG_055-54b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　江湖小集卷五十五<lb/>
</p>
<p>
</p>
  </div>
</body>
</text>
</TEI>
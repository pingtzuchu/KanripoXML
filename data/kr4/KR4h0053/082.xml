<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>江湖小集卷八十二</head>
    <p>
<pb n="KR4h0053_WYG_082-1a"/>
欽定四庫全書<lb/>
　江湖小集卷八十二　　　　宋　陳起　編<lb/>
　　利登骳稿<lb/>
　　　青陽洞天呈青陽主人曽少裕<lb/>
兩岸蒼蒼峭天柱停策崖邊喚舟渡青巾羽客打舟來<lb/>
驚起靈蛇絶溪去千年神漿不自惜萬里晴天安得雨<lb/>
但見飛流落半空空中此水來何處巖下猶涵太古泉<lb/>
安知上不通銀浦蒼藤半濕苔蘚昏石罅無根迸孤樹<lb/>
<pb n="KR4h0053_WYG_082-1b"/>
洞門一隙僅通人可惜鑿空開洞府乾坤明晦自有時<lb/>
突然棟宇那非數開闢豈無人到來巖崖尚絶猿猱路<lb/>
先生朝昏息丹巖萬壑歸心心不語瑶磬一聲天壁寒<lb/>
白雲紫霧驚相顧<lb/>
　　　雜興<lb/>
𣺌𣺌江河流蛟龍所為沼高山苟無松不如低平阜潔<lb/>
身服休美榮辱非所囿孤航何翩翩獨徃不我覯眷言<lb/>
友仙喬寤寐耿長抱安得翔風鸞棲神此蓬島我昔遊<lb/>
<pb n="KR4h0053_WYG_082-2a"/>
蓬萊道過崑崙山青壁峭千仞中分兩徑前上逕險且<lb/>
難行可求神仙下逕極夷易蛇虺交蜿蜒毫釐一殊軌<lb/>
安危異千年棄之從上征高歩追飛鸞勿謂下途易下<lb/>
途前更艱<lb/>
滯凍釋陽淵嫩和改隂囿草色誰與媒青青一何驟美<lb/>
人振長袖竚立傷年少芳紅不少留况乃飄殘照飄零<lb/>
可奈何四氣如環珂白雲雖有反不反亦已多曲流傷<lb/>
直水遠䕃無近柯誰令天有漢杳杳隔秋娥桂林有秋<lb/>
<pb n="KR4h0053_WYG_082-2b"/>
色洞庭有秋波濯衣千仞溪滌垢非悦眼涓辰萬里遊<lb/>
寧以霖雨緩丈夫秉道心摧挫志逾勉豈如甘與橙南<lb/>
北随所變大鵬擊逍遥鷦粒有餘羡嗜好非固殊夫亦<lb/>
各所便<lb/>
朝吾出東門回首瞻長坂凄然數根松枯華困凌踐時<lb/>
春百卉肥緑苔亦青婉如何虬鳳姿獨爾失嶄岸伐明<lb/>
根下摧樵炊枝上剪忍此棘荆蕃寧此棟梁㸑棟梁君<lb/>
自遺文木固不賤<lb/>
<pb n="KR4h0053_WYG_082-3a"/>
西登巫陽峯悵望髙唐女靈顧不須臾而自虧澄素竚<lb/>
嘆為君懷惜此蘭臺賦不惜蘭臺賦惜此天下雲茫茫<lb/>
八紘中是非誰得論<lb/>
松栢托茂林髙不尋丈至寸喬附太山未長已千里置<lb/>
身患不髙餘事安足擬遊必蓬萊遊棲必崑崙棲仙遊<lb/>
必祥雲仙茹必靈芝鳳凰雖自饑妄食固不回癡鳶嚇<lb/>
腐䑕可笑空自疑<lb/>
我昔此園遊寒梅吐孤艷重來㡬何間叢青倐以遍誰<lb/>
<pb n="KR4h0053_WYG_082-3b"/>
云花與葉同樹不相見<lb/>
昨宵狂風起折我桑樹枝徘徊履桑園賤妾當何依豈<lb/>
無薜蘿生亦有柔苧肥素情在君子綺帛良重斯無桑<lb/>
蠶安食無蠶我安衣長嘆反初路𣺌𣺌天四垂<lb/>
　　　北溪蒼山謀避冦念青陽蒼山徘徊不忍作古<lb/>
　　　調開之<lb/>
憶我昨選勝瓶錫來蒼山上巖豁萬里下峽窮重𤣥謂<lb/>
此已勝絶可以無梅川後同北溪遊青陽税塵鞍險流<lb/>
<pb n="KR4h0053_WYG_082-4a"/>
貫地軸危瀑垂天關雲氣夜結構如有飛來仙逈然幽<lb/>
且深直可無塵寰乃知天壤寛淺日非所沿亦豈無勝<lb/>
此天不丐我閑豺虎白日行俘掠無崖巔此境亦莫保<lb/>
惜此時運艱二君皆駿人銓時洞遐觀考槃擇澗谷取<lb/>
數良已慳天尚不子與而遣纒世患十月崆峒路霜風<lb/>
吹羈單回首舊遊處野狐嘷暮烟天地豈不寛我身靡<lb/>
所安思古英達士豈皆薄龍盤求隠有不可勲名乃窮<lb/>
年困衡心慮間庸非大任縁勉哉慎所從致主或不難<lb/>
<pb n="KR4h0053_WYG_082-4b"/>
逃死復誦此自笑還自憐念我昔時語夢驚老雲間兹<lb/>
事今已晚誰能復長嘆<lb/>
　　　梅川莫令君拉蒼山諸詩友用予松風首句為<lb/>
　　　韻招予遊金精至而盜作不果遊走佛巖有感<lb/>
此行為山來至此事已非雲火四地動御風誰與期剥<lb/>
床漸及膚欲去迷所之蒼黄走澗谷勝遊飜在斯石梯<lb/>
盤七折頓豁萬里竒擁巖千脩篁中著寒泉飛天壤有<lb/>
此景惜我前不知逃難乃邂逅自愧還自悲山風送萬<lb/>
<pb n="KR4h0053_WYG_082-5a"/>
古開闢知誰為亦有如我徒慷慨來登兹罹難本因此<lb/>
不悔乃攀窺天亦無如還更供<hi>去聲</hi>愛日暉平生江海眼<lb/>
此志良未癡忽憶家山遠寒馬鳴相依母子各一方而<lb/>
皆窘賊圍欲歸莽無從痛毒沾我衣<lb/>
　　　盜犯金川境扶侍母妺復走興安有懷<lb/>
歉歳古多盜於今起豐年村村遞遷偪旗鼓莽相連<hi>賊以</hi>
<hi>一村脅一村受旗鼔村村相脅遂遍數縣</hi>蚍蝣信有力復此走興安淋漓雨<lb/>
萬壑駭浪驚前山携持母妹孤寄此一葉寒猶勝去年<lb/>
<pb n="KR4h0053_WYG_082-5b"/>
冬我身落梅川母子各一方而中隔妖躔呼酒相勞苦<lb/>
兹猶幸團欒百年㡬星霜十九落憂患人生亦何樂四<lb/>
顧愁我顔平生百事貧所得惟林泉亦復不過取溢量<lb/>
常恐顛天公尚不與謂我取傷亷前登馬崗雲回首東<lb/>
南天惻惻不得語蕭然淚潺湲<lb/>
　　　予與子實避盜同走崆峒予以其年十一月歸<lb/>
　　　侍金川踰月而子實走豫章閲三載子實携琬<lb/>
　　　妹歸梅川道經盱予自金川侍親歸㑹之酒酣<lb/>
<pb n="KR4h0053_WYG_082-6a"/>
　　　作是詩以餞别壬辰十一月二十七日<lb/>
聞君歸梅水經我鳳凰山走馬來相㑹匆匆具杯盤君<lb/>
行今已反我歸夢尚寒回首舊遊處白骨猶荒煙昔年<lb/>
崆峒别心已死生看今日寒林霜收悲暫欣懽善還已<lb/>
不期惡别似不難世事未可極臨分更盤桓<lb/>
　　　田家即事<lb/>
小雨初晴歳事新一犂江上趂初春豆畦種罷無人守<lb/>
縛得黄茅更似人<lb/>
<pb n="KR4h0053_WYG_082-6b"/>
　　　癸已十一月二十五辭家雪甚作愴然有懷<lb/>
歳暮遊子歸余始為行客朔風萬里長吹雪犯巾幘臨<lb/>
行不言苦不忍母心惻乾坤迫短景寒日易傾仄氷池<lb/>
緑骨巉凍車瓊網澁一寒忍已熟浪出還自責撫劒睨<lb/>
前岡雲重楚天黑<lb/>
　　　董叔宏為予道溪莊勝趣賦古調<lb/>
一澗潺潺㵼煙樹流到溪莊平不度竹風凄瑟夏猶寒<lb/>
石氣蕭森朝自霧時平古寨尚留名世否誰人此逃數<lb/>
<pb n="KR4h0053_WYG_082-7a"/>
乾坤一轉地有靈日月無邊江又暮幽潭聞説尚龍宫<lb/>
石屋安知非洞府願君半天更高樓送此到海長溪去<lb/>
　　　野燒<lb/>
初如螢燈一㸃明須臾數㸃如疎星忽然連亘勢不斷<lb/>
儼如金虵破夜驚縱横又如長虹百尺渴奔飲江罷蜿<lb/>
蜒夭矯勢欲凌青冥竒光異色不可以正視倒影茅屋<lb/>
但覺燁奕光熒熒我聞昔者王家有寶鏡鏡横八寸名<lb/>
紫珍塗以金膏傅珠粉碧光絳氣連屬日月含天庭又<lb/>
<pb n="KR4h0053_WYG_082-7b"/>
聞西方聖者釋迦子祇林演法導羣生祥光自頂湧不<lb/>
盡三千世界合作一色白月明今之竒光異色無乃是<lb/>
不然安得有此瑞彩突兀來崢嶸天公有玅手變化誰<lb/>
能名忽從青青現有象還復槁滅歸無形遺燼尚足澤<lb/>
萬物生意行又盈乾坤乃知元氣本不死不逐火化常<lb/>
存存君㸔餘澤滋萌達豈彼死灰能神靈秋風浩蕩吹<lb/>
萬寶拭目千室倉箱盈<lb/>
　　　贈南豐宰趙虛齋二章<lb/>
<pb n="KR4h0053_WYG_082-8a"/>
芳鮮桃李花燁奕春風道春風不可名桃李花自笑人<lb/>
閑雙睫淨玉立軍峯峭<lb/>
有口寧食薇有身寧衣褐居然觀八荒獨立招皓月清<lb/>
風亦知人蕭蕭動幽樾<lb/>
　　　友人自臨川來携庾臺趙先生與曽丈諸葛帳<lb/>
　　　幹丈聨和康樂三谷詩句竒格老追遺韻千年<lb/>
　　　間因難見巧玉疊瓊重殆非窘才者所宜逐響<lb/>
　　　矣不鑒蕪庸欲藉手以竊風斵之誨輙依韻為<lb/>
<pb n="KR4h0053_WYG_082-8b"/>
　　　四章因承教二丈<lb/>
謝遊半天下晚歳來兹山平生未識見驚此紅玉泉散<lb/>
珠流芳詞䇿瓊想遺賢上探霞生巖下厯雲度阡名存<lb/>
有瑶刻事往如金烟<hi>南康遺事有埋金窖中者忽晝發之失金</hi>世有好竒士<lb/>
剪茨闡繩筌<hi>魏都賦闡繩之筌緒均</hi>希此紅泉名欲作疑信傳勝<lb/>
境㑹即是何必户牖前洗耳天河邊聽之流潺湲語發<lb/>
謗已兆况復然不然<lb/>
先生學者師文筆峭如山有時騁竒怪倒引天上泉達<lb/>
<pb n="KR4h0053_WYG_082-9a"/>
觀古有作竒探今孰賢我亦頗自好種芝東南阡笑倚<lb/>
巖間月冷歌松下煙陸耘秀新插水捕排舊筌聞師有<lb/>
紫書願啟黄笈傳三月下汝江支離拜師前歸來鳳岡<lb/>
上藉蘭潄潺湲服師雙麟芝至今腹果然<lb/>
吾聞煙霞外粤有天桂山其中多仙子傲睨遊乳泉三<lb/>
仇乆已絶七試嗟獨賢願持瑯玕樹種之瓊瑶阡從此<lb/>
仙子遊上下陵祥煙羽𤣥師華存靈變通道筌湧龍出<lb/>
寶臺<hi>吕公云法七層煙浪中化大龍寳臺三汲江按躍</hi>紹彼真一傳肯如幽求<lb/>
<pb n="KR4h0053_WYG_082-9b"/>
癡仙景愕不前亦不畫肉芝平地生潺湲所求聖胎凝<lb/>
視世蟬蛻然<lb/>
家住姑山下朝暮遊姑山澄潭貫地脉飛流接天泉永棲<lb/>
無昔老暫遊謾時賢古藤蔓直木蒼檜随曲阡猶存萬古<lb/>
月尚照千年煙誰其籙青華嘿然語𤣥筌紫鋒變窻塵<hi>金丹</hi>
<hi>九液二七變紫鋒三七變窻塵</hi>重此鑪簡傳九障儻不存五靈森在前昨者<lb/>
攜友朋攀蘿掬潺湲神交善爽徒宇宙空茫然<hi>死為善爽鬼仙儔也</hi>
　　　沽酒<lb/>
<pb n="KR4h0053_WYG_082-10a"/>
有錢但沽酒莫買南山田勾引催租人驚散青松烟<lb/>
　　　春日<lb/>
幽偏無一事終日自長哦課僕鋤荒圃邀人補斷蓑為<lb/>
貧沽酒少因病著衣多昨夜岡頭雨春風生緑波<lb/>
　　　寄黄希聲<lb/>
相㑹不㡬日相别又經時居然感我懷何以冩所思舉<lb/>
目皆我友我心知者誰知心而久離此情悲不悲八月<lb/>
寒氣高芳蓮謝幽池時運迅不留俛仰黄華暉少年不<lb/>
<pb n="KR4h0053_WYG_082-10b"/>
再得而不從以嬉蕭條旅舘秋滿耳寒螿啼<lb/>
　　　晚歩<lb/>
住在山塘深更深門前落葉與堦平高人聽鶴來相過<lb/>
野老因樵熟識名一水欲流山影去斷雲時伴燒痕生<lb/>
翛然獨歩蓮峯夕十里松風秋月明<lb/>
　　　觀雪溪傍<lb/>
平昔起常晚兹晨獨不眠乍驚花遶院頓覺樹連天竹<lb/>
壓溪頭路氷垂巖下泉四時長似此未必有人憐<lb/>
<pb n="KR4h0053_WYG_082-11a"/>
愛雪不能寐凌晨歩水濵斷梢驚宿鳥倒竹礙行人疊<lb/>
疊畬堪數層層屋頓勻梅花無處認唯覺暗香春<lb/>
山齋坐不穏復此出衡門溜澁氷還結風髙竹自翻凍<lb/>
流看欲濁饑鳥啄仍喧好是今風景令人憶故園<lb/>
宻雪飛零亂開牕坐小軒鳥寒飛不去鴉啄俛仍翻稚<lb/>
子争團塔山翁半掩門那堪長皓色終古照乾坤<lb/>
　　　郊外<lb/>
春色到江斷野香涵日嬌鳥穿芳樹語人隔遠山樵<lb/>
<pb n="KR4h0053_WYG_082-11b"/>
　　　春日<lb/>
雨過苔猶濕風來户半開閑花忽落盡啼鳥自飛來<lb/>
　　　仙塘茅舍<lb/>
住在山深處門前數曲灘近村烟勢闊傍水樹隂寒釣<lb/>
客嗔棋僻髙人借鶴看只愁山水怪嫌我著儒冠<lb/>
門對平蕪闊荒田帶水聲牧童兼鴨養野老叱牛耕山<lb/>
暖松花重園春菜子生杖藜斜日裏籬外白雲横<lb/>
莫言賔客少幽僻長莓苔也有樵人到唯無詩士來山<lb/>
<pb n="KR4h0053_WYG_082-12a"/>
風花落盡溪雨燕飛回又覺年光暮庭隂滿緑槐<lb/>
　　　仙塘<lb/>
一椽自著此山幽蘆葦蕭蕭繞屋頭野老屢來詢姓字<lb/>
社人相約賽春秋寒山此去無飛鷰白水初傳有遠鷗<lb/>
病起偶然成獨往冷烟斜照使人愁<lb/>
　　　稚子<lb/>
雙雙稚子戲柴關摶土為人半印錢更過十年那有此<lb/>
短蓑篷笠種荒田<lb/>
<pb n="KR4h0053_WYG_082-12b"/>
　　　後坑茅舍<lb/>
松風颯颯繞回谿遥帶居人竹一籬想自不知雲水好<lb/>
却令行客立多時<lb/>
　　　用趙南塘贈黄希聲韻呈南塘<lb/>
長天漠漠升虬龍龍光鱗鱗涵紫空黒雲忽起瀛海上<lb/>
白日不照寒郊蓬九野茫茫路如織我自路絶無途窮<lb/>
緩商同宫琴再撫四顧欲駕班麟風<lb/>
鳳凰一翥千里論營營鷰蝠爭朝昏黄河波清縱可待<lb/>
<pb n="KR4h0053_WYG_082-13a"/>
失計已落千秋渾蹇予生居百代後上䆒笙典窮珠墳<lb/>
緑圖丹書竟杳寞嗷嗷宋玉徒招魂<hi>抱樸子五典為笙簧三墳為珠</hi>
　　　江亭<lb/>
江亭凭望久野色暝蒼蒼古木浮寒霧空山入夕陽水<lb/>
流前夜月風作早來霜却笑垂綸者因漁亦自忙<lb/>
　　　走佛巖道中<lb/>
避亂走佛巖依依絶溪水有客六弟昆遮予訪行事一<lb/>
云分路亡庶或一不死一云相為命生死同所值逺逝<lb/>
<pb n="KR4h0053_WYG_082-13b"/>
宿無舂近逃冦能至垂涕贈之言此身苦難避山剽無<lb/>
崖巔兵驕有城市共守固已非分逃豈云是風聞宜邑<lb/>
郛聚落復煙燬沸鼎無清鱗四瞻誰善地不辰自至斯<lb/>
乾坤古無際<lb/>
　　　梅川行<lb/>
我來蒼山未一日平固<hi>屬石城</hi>弄兵剽寧邑此時烏合猶<lb/>
懼官風鶴入耳心早寒來無與角去無捕堂堂墟邑自<lb/>
來去墮軍長冦那可言初時數百俄數千受旗翕忽亘<lb/>
<pb n="KR4h0053_WYG_082-14a"/>
千里聚落一燼如捲水就中閨女尤可愁肩緡背篋<lb/>
歩牽牛重重闕地捜伏窖謂無白日再天曉我時避<lb/>
盗逃佛巖親眼見盗循山南紅葛䝉頭履躔頂縈身<lb/>
錦被翻紅浪招賢三尺刃如霜夾以巨盾張朱鎗皇<lb/>
皇我寨神呵䕶山上澄明山下霧<hi>招賢人能製刀賊用之又習張朱二</hi>
<hi>家鎗法時諸山反寨上皆澄瑩見盜來往而寨下一逕逹賊營霧迷四寨</hi>路迷躑躅不敢<lb/>
前依依遂犯連湖去六盜飛紅登其巔<hi>賊犯我寨以霧不果遂犯</hi>
<hi>連湖入之</hi>環山呌呼聲連天紛紛毬雪半空落赤子甘心<lb/>
<pb n="KR4h0053_WYG_082-14b"/>
自投壑<hi>人自擲巖下而死紛如雪毬下有聲</hi>州忘縣邑縣忘鄉我實自弱<lb/>
非賊彊捐金買靜恐不受尸祝䑕軰拖朱黄何人此日<lb/>
不為盜已矣獨嘆吾生忙已矣獨嘆吾生忙乾坤回首<lb/>
空斜陽<lb/>
　　　秋歩述所見<lb/>
趂晴收斷薪破曉循幽浦山寒樹欲風雲重天將雨兎<lb/>
奔初種畦雞拾穫殘畆葉深樵無蹤水落魚可數幽草<lb/>
不須生千林秋已素<lb/>
<pb n="KR4h0053_WYG_082-15a"/>
　　　梅花吟<lb/>
落日孤煙寒不度梅花忽見橋西樹疎影猶含澗外雲<lb/>
暗香欲薄山前霧寒死不作女兒面幽絶却懷廊廟具<lb/>
但知殿後壓年芳誰識攙先啟春路初開寧無仙子來<lb/>
已落尚恐神明䕶後來紅紫競春風此已成功鼎鼐去<lb/>
　　　早起見雪<lb/>
折竹聲髙曉夢驚寒鴉一陣噪冬青起來簷外無行處<lb/>
昨夜三更猶有星<lb/>
<pb n="KR4h0053_WYG_082-15b"/>
　　　次琬妺月夕思親之什<hi>追録</hi>
緩作行程早作歸倚門親語苦相思白頭親老今多病<lb/>
不似當初别汝時<lb/>
　　　田父怨<lb/>
黄雲百畆割還空垂老禾堂泣晚舂償却公私能㡬許<lb/>
販山燒炭過殘冬<lb/>
　　　野農謡<lb/>
去年陽春二月中守令出郊親勸農紅雲一道擁歸騎<lb/>
<pb n="KR4h0053_WYG_082-16a"/>
村村鏤榜粘春風行行蛇蚓字相續野農不識何由讀<lb/>
唯聞是年秋粒顆民不收上堂對妻子炊多糴少饑號<lb/>
啾下堂見官吏稅多輸少喧征求呼官視田吏視釜官<lb/>
去掉頭吏不顧内煎外廹兩無計更以饑軀受笞箠古<lb/>
來坵壠㡬多人此日孱生豈難棄今年二月春重見勸<lb/>
農文我勤自鍾惰自釜何用官司勸我氓農亦不必勸<lb/>
文亦不必述但願官民通有無莫令租吏打門呌呼疾<lb/>
或言州家一年三百六十日念及我農惟此日<lb/>
<pb n="KR4h0053_WYG_082-16b"/>
　　　兩過黄伯厚皆不遇留詩别之<lb/>
兩過安禪寺皆言尚未歸情知相見近猶欲復來辭灘<lb/>
淺舟行澁風輕雨下微白雲回首地天濶栁絲絲<lb/>
　　　冬日<lb/>
藤果纍纍熟山晴自遶簷斷薪經雨濕野菜著霜甜詩<lb/>
少客相笑家貧鶴不嫌誰能更惆悵癡坐巻疎簾<lb/>
　　　玉臺體<lb/>
兩彎弓月眉端照一朶鬆雲鬢畔歸欲黙不能言不可<lb/>
<pb n="KR4h0053_WYG_082-17a"/>
嬌心無著凭青衣<lb/>
六曲鴛屏紫玉環寢衣紅地繡雙鸞相思未必君如我<lb/>
一夜芙蓉翠露寒<lb/>
行雲一夢去無蹤鳳尾羅衾翠幔重人夀㡬何禁此别<lb/>
海棠花下悔相逢<lb/>
朱楊冉冉四垂春緑霧低迷慘去程斜日半山烟半嶺<lb/>
人生不合遇傾城<lb/>
　　　貴谿有石相背而生俗名之背夫石余謂妻安<lb/>
<pb n="KR4h0053_WYG_082-17b"/>
　　　背夫抑夫棄之耳易之曰夫棄石<lb/>
雙石巑岏倚雲瘦背立蒼蒼兩成醜不知底事忤夫君<lb/>
千載春風不回首妾身雖棄妾不寃混沌初開已相守<lb/>
君興蟠天雲妾亦助君去終當為霖九地回白日昭昭<lb/>
此情愫<lb/>
　　　臨平春日有懷<lb/>
少年賤生理嗜書彊解事長懷希南風趍數慙北鄙乾<lb/>
坤雙鬢改日月寸心死誓從鹿豕遊乃復叨一第兩年<lb/>
<pb n="KR4h0053_WYG_082-18a"/>
三作别雲霧生馬耳臨平二月春花事歸桃李獨尋處<lb/>
士梅三肅湖邊水一官未得仕畏首復畏尾旁觀未知<lb/>
羞自愧己無地懸知簮紱禽擾擾事萬起終當緑霧中<lb/>
友彼乘龜子南柯不世勲僅足雄衆蟻<hi>史記舜歌南風紂歌北鄙</hi>
　　　觀溪流<lb/>
西山連夕雨漲此百尺渾怒濤響半空氣可飄崑崙一<lb/>
朝勢力盡枯葦有不能洋洋溟渤寛終古無虧盈<lb/>
　　　感興<lb/>
<pb n="KR4h0053_WYG_082-18b"/>
聖域久蕪漫功利時競趍管晏苟有實安必世唐虞開<lb/>
明周孔心頼有伊洛儒古來正其心平治信有餘彼哉<lb/>
典午時相師談清虛未知千載人視今又何如<lb/>
　　　又<lb/>
寂寂卧空晝憂懷忽無端攬衣亂西澗復此凌西山春<lb/>
事已無多半消霜霰間狂風更甚雨時蔽江南天寒草<lb/>
昔衰靡及兹秀平阡日晚幽陽生餘光草中妍徘徊桃<lb/>
李花瑟瑟飄寒烟<lb/>
<pb n="KR4h0053_WYG_082-19a"/>
　　　别遊天台雲卧住<lb/>
半月陪杖屨此别情詎忘平生兩知心蹤跡長相望兹<lb/>
遊天相之簷雨對夜牀旅行得心朋在客如家鄉如何<lb/>
遽此去泛彼天台航知君愛竒觀赤城有霞光儻逢五<lb/>
百尊問我今行藏詩骨瘦未改雙鬢塵已蒼<lb/>
　　　至家<lb/>
明時射䇿難為合塵世求名本是浮整頓書籖還夜課<lb/>
増添酒甕與寒謀羞逢山友長低面悔把漁竿不到頭<lb/>
<pb n="KR4h0053_WYG_082-19b"/>
盡日小樓凝遠望白雲黄菊十分秋<lb/>
　　　永新道中<lb/>
冉冉螺川路兹行本不期地平風到疾山僻雪消遲漸<lb/>
遠鄉人少初行岐路疑斷雲無意緒直欲上梅枝<lb/>
　　　月<lb/>
哀哀半規月前日猶盈輪冉冉㡬何間光彩倐以淪至<lb/>
精孰如斯猶不逃虧盈天地亦無根萬化無長存矧兹<lb/>
寄一形随天運渾冥若無重素規誰信天地精<lb/>
<pb n="KR4h0053_WYG_082-20a"/>
　　　金川早行<lb/>
著野霜方新照天日未出蒼茫霧氣昏慘淡一片白吾<lb/>
疑九天外與此同一色<lb/>
　　　和希聲蓮華樵人遇仙行<lb/>
蘆溪之山高插天蓮峯更壓蘆溪山峰頭青壁絶千年<lb/>
誰知玉闕藏神仙平明採樵陳氏子五雲深處樓臺起<lb/>
中有七仙白玉冠方瞳射人秋自寒臺前一道白蓮泉<lb/>
七始花開一成蓮固知此子無仙骨秪以崆峒入仙室<lb/>
<pb n="KR4h0053_WYG_082-20b"/>
低頭乞命却走回尚復褰裳取蓮實歸來疑信互相傳<lb/>
樸哉此子非妄言安知瓊樓玉室峭千尺即非面前<lb/>
崔嵬一片石安知世人俗氣厚如山飜把瓊樓玉室作<lb/>
石看亦非仙人幻作石世人俗眼自不識安得鴻都道<lb/>
士白玉簮持我此詩扣青壁<lb/>
　　　仙塘即事<lb/>
山齋臨薄霧徙倚杏花枝獵客驚熊館行人指鸛池為<lb/>
貧鋤藥賣因懶上陂遲林外孤烟起遥知日午時<lb/>
<pb n="KR4h0053_WYG_082-21a"/>
　　　衡陽贈定父詠常<lb/>
半世擇交友深知僅數人情親無語忘歳久轉心真世<lb/>
亂身難定話長天易晨相逢原不料一笑鴈峯春<lb/>
　　　次蒼山晚出聞汀冦之什<lb/>
山齋無一事歩到白蘋洲灘近溪聲夜雲寒石氣秋烟<lb/>
塵深冉冉天地入悠悠回首東南路干戈半白頭<lb/>
　　　寶陁清賞夙慕展遊願不從心因成小詠<lb/>
寶陁十里路此日想同遊萬古不收雨四時長是秋樹<lb/>
<pb n="KR4h0053_WYG_082-21b"/>
寒烟半擁山濕霧長流獨我思歸苦無因到上頭<lb/>
　<lb/>
　<lb/>
　<lb/>
　<lb/>
　<lb/>
　<lb/>
　江湖小集巻八十二<lb/>
</p>
<p>
</p>
  </div>
</body>
</text>
</TEI>
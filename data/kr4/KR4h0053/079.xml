<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>江湖小集巻七十九</head>
    <p>
<pb n="KR4h0053_WYG_079-1a"/>
欽定四庫全書<lb/>
　江湖小集巻七十九　　　　宋　陳起　編<lb/>
　　戴復古石屏續集<lb/>
　　　飲中<lb/>
布衣不換錦宫袍刺骨清寒氣自豪腹有别腸能貯酒<lb/>
天生左手慣持螯蠅随驥尾宜千里鶴在鷄羣亦九臯<lb/>
賢似屈平因獨醒不禁憔悴賦離騷<lb/>
　　　靜齋張敏則舍人贈詩因用其韻為酬<lb/>
<pb n="KR4h0053_WYG_079-1b"/>
胸次詩書一𣲖清學如耕稼到秋成十年閉户存吾道<lb/>
萬事無心逐世情葉落花開關氣數山長水遠是功名<lb/>
摩挲老眼㸔新貴九鼎鴻毛孰重輕<lb/>
　　　客遊<lb/>
不能鬱鬱窟中藏大笑出門遊四方與世周旋持酒盞<lb/>
觀人勝敗坐碁坊倒餐甘蔗入佳境晝著錦衣歸故鄉<lb/>
此志十年猶未遂倚樓心事楚天長<lb/>
　　　新安寒食<lb/>
<pb n="KR4h0053_WYG_079-2a"/>
不擬今年到歙州要知行止豈人謀一百五日客愁惡<lb/>
三十六峯春雨愁老矣此身猶道路凄其歸夢繞松楸<lb/>
花瓢仙子無由見千里江山負逺遊<lb/>
　　　烏聊山登覽<lb/>
抖擻囂塵上翠微旁溪寺上坐題詩忽聞啼鳥不知處<lb/>
細㸔小山無厭時風掃雲烟開晚景人攜香火謁荒祠<lb/>
客來千里登臨意説與時人未必知<lb/>
　　　癖習<lb/>
<pb n="KR4h0053_WYG_079-2b"/>
平生癖習未全除虛事驚心實事疎為惜落花慵掃地<lb/>
每看脩竹欲移居逢人共作亡何飲撥冗時觀未見書<lb/>
爭奈一貧随我在思量不若把犂鋤<lb/>
　　　趙升卿有官不肯為里居有賢聲訪之於深巷<lb/>
　　　中<lb/>
深居陋巷不妨幽翠竹當門水滿溝每遇事來先覺嬾<lb/>
欲為官去又還休田園自樂陶元亮鄉里多稱馬少游<lb/>
除却讀書無所好有時閒作北巖遊<hi>即化成巖也</hi>
<pb n="KR4h0053_WYG_079-3a"/>
　　　括蒼石門瀑布<lb/>
少泊石門觀瀑布明知是水却疑非亂抛雪玉從天下<lb/>
散作雲烟到地飛夜聽蕭蕭洗塵夢風吹細細濕人衣<lb/>
謝公蠟屐經行處聞有留題在翠微<lb/>
　　　杜門自適<lb/>
世事茫茫心事灰衆人爭處我驚回閉門不管花開落<lb/>
避俗唯通燕徃來富貴在天求不得光隂轉地老相催<lb/>
平生任達陶元亮千載神交共一杯<lb/>
<pb n="KR4h0053_WYG_079-3b"/>
　　　登快閣黄明府强使君和山谷先生留題之韻<lb/>
未登快閣心先快紅日半簷秋雨晴宇宙無邊萬山立<lb/>
雲烟不動八牕明飛來一鶴天相近過盡千帆江自横<lb/>
借問金華老仙伯㡬人無奈入詩盟<lb/>
　　　秋日病餘<lb/>
桂子吹香風露深老夫吟了聽蟬吟秋來賸有行山興<lb/>
病後全無渉世心詩苦積成雙白鬢酒豪輕用萬黄金<lb/>
平生意氣今如許獨抱傳家一破琴<lb/>
<pb n="KR4h0053_WYG_079-4a"/>
　　　都中懷竹隠徐淵子直院<lb/>
少年行脚白頭歸不負平生汗漫期望斷海山雲漠漠<lb/>
愁生江路草離離一篇王粲登樓賦㡬首巴陵送别詩<lb/>
獨倚篷牕無意緒瓦盆傾酒憶金巵<lb/>
　　　趙用甫提舉夢中得片雲不隔梅花月之句時<lb/>
　　　被命入朝雪中送别用其一句補以成章<lb/>
一時議論動諸公有詔西來玉節東又見清明更大化<lb/>
好趨丹陛奏孤忠片雲不隔梅花月一雪翻成栁絮風<lb/>
<pb n="KR4h0053_WYG_079-4b"/>
把酒莫辭今夕醉明朝車馬去匆匆<lb/>
　<lb/>
　<lb/>
　<lb/>
　<lb/>
　<lb/>
　<lb/>
　江湖小集巻七十九<lb/>
</p>
<p>
</p>
  </div>
</body>
</text>
</TEI>
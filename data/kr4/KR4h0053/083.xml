<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>江湖小集巻八十三</head>
    <p>
<pb n="KR4h0053_WYG_083-1a"/>
欽定四庫全書<lb/>
　江湖小集巻八十三　　　　宋　陳起　編<lb/>
　　李濤䝉泉詩稿<lb/>
　　　南山<lb/>
南山思美人也彼美人兮在南山之陽豈不爾思道阻<lb/>
且長彼美人兮在南山之側我不見兮寤寐思服彼美<lb/>
人兮悠悠我思何以予之瓊瑰玉珮<lb/>
　　　　南山三章章四句<lb/>
<pb n="KR4h0053_WYG_083-1b"/>
　　　登高丘而望遠海<lb/>
登高丘望遠海萬里長城今何在坐使神州竟陸沉夷<lb/>
甫諸人合葅醢望遠海登高丘知我者謂我心憂不知<lb/>
我者謂我何求歸枕蓬萊漱弱水大觀宇宙真蜉蝣<lb/>
　　　讀阮籍詠懷十七首<lb/>
人生天地間如花開春時遇晴即欣榮遇雨還離披晴<lb/>
雨由上蒼汝花何悲為顯允阮嗣宗放達世所推憂思<lb/>
獨傷心作為十七詩感慨懷辛酸似未達天理既好王<lb/>
<pb n="KR4h0053_WYG_083-2a"/>
子喬又惡輕薄子善善又惡惡好生而惡死如何得徽<lb/>
稱口不挂臧否<lb/>
　　　處事<lb/>
處事無心萬象春任教逆境自横陳籠中無療家貧藥<lb/>
門外有催詩債人酒盞濶疎瓶乆卧文書散亂案多塵<lb/>
生前富貴非吾願肯學癡人問大鈞<lb/>
　　　詩社中有赴補者<lb/>
有詩千首可成名萬户侯封亦可輕自是高標凌冨貴<lb/>
<pb n="KR4h0053_WYG_083-2b"/>
肯随餘子逐恩榮君遊壁水甘芳餌僕為銓衡上玉京<lb/>
水鏡蘭坡各求第詩盟似未十分清<lb/>
　　　新年開義館教族屬子姪作詩勉之<lb/>
日與聖賢居其中樂有餘但存三寸舌讀盡五車書學<lb/>
問勝金璧功名特土苴先當分義利毋作小人儒<lb/>
　　　蘭坡過省<lb/>
俯随韁鎻就科名可笑蘭坡未苦清不管北山怨猿鶴<lb/>
竟從南海掣鰲鯨賞延於世愧在我思濟斯民同此情<lb/>
<pb n="KR4h0053_WYG_083-3a"/>
軒冕儻來來則受未來猶可以詩鳴<lb/>
　　　詩友作渉江采夫容觸撥鄙思亦成一首<lb/>
涉江采芙蓉江水濕我衣厲揭不憚行將以遺所思所<lb/>
思不我見持此將安歸野花逞姿媚衆好紛莫違此物<lb/>
何足歎但傷愛者稀<lb/>
　　　春晝回文一首<lb/>
茶餅嚼時香透齒水沉曉處碧凝烟紗牕閉著猶慵起<lb/>
極困新晴乍雨天<lb/>
<pb n="KR4h0053_WYG_083-3b"/>
　　　贈染花徐仲湘<lb/>
頃刻花開奕葉光花間竒字兆災祥神仙幻術從來有<lb/>
昔日韓湘今仲湘<lb/>
　　　雜詩十首<hi>今取其四</hi>
滔滔東流水赴海無歸期亭亭右轉日今兹復來兹人<lb/>
生寄天地百年七十稀思慮復營營恐為逹者嗤<lb/>
燕雀賀厦屋蟲蟻慕腥羶野花引飛蝶古木来嘶蟬秋<lb/>
天百蟲吟春天百禽喧翟公真闇事喜愠見色言<lb/>
<pb n="KR4h0053_WYG_083-4a"/>
明主不棄士我自志山林爵服豈無華才疎力難任鳥<lb/>
向深山棲魚由深淵沉吾亦愛吾廬髙歌復㣲吟<lb/>
深巖有老翁龎眉鬚鬢雪夜半呼我名授我㣲妙訣字<lb/>
畫古籕様體勢訛復缺雙眸忽烱烱須臾竟披閲至今<lb/>
得其傳心㑹口難説<lb/>
　　　琴書<lb/>
琴書随分足生涯只灌園畦亦自佳行狀是崔斯立記<lb/>
門風似杜少陵家添詩人瘦因中酒解睡魔圍只上茶<lb/>
<pb n="KR4h0053_WYG_083-4b"/>
無事出門覓詩料廵簷指㸃數梅花<lb/>
　　　寄范稅院倚衡<hi>在輿西堂令嗣</hi>
清敏當年宰寶唐至今遺愛在甘棠稅苗有例分三等<lb/>
吏卒無因下六鄉時異事殊民尚憶人亡政息事堪傷<lb/>
如今白納重催吏也坐先生對越堂<lb/>
　　　次韻平野王子厚登相山不及相過<lb/>
兒童傳好語王子去求仙我住亦邇只君胡不惠然相<lb/>
望百里外一别五年前㑹聚渾閑事鷺鷗盟要堅<lb/>
<pb n="KR4h0053_WYG_083-5a"/>
　　　題袁恭父神心精舍<lb/>
山川城郭同一形市林鴉鵲同一聲吾身本自備萬物<lb/>
萬物何有非吾身此心虛徹公則明事至能應物能名<lb/>
君不見神心精舍袁主人叱咤風雷呵鬼神<lb/>
　　　僧本均乞䝉泉稿<hi>均號翛然</hi>
近聞甘子說僧裏有翛然詩學貫休體心叅馬祖禪箇<lb/>
中真有得名下豈虛傳索我䝉泉稿因風寄此篇<lb/>
　　　題盱江王章甫梅境<lb/>
<pb n="KR4h0053_WYG_083-5b"/>
仙伯當年亭植梅當今天子題品來梅花是我丈人行<lb/>
見梅不賦梅應咍王君結廬在梅境日與梅兄相追陪<lb/>
吟詩些起逋仙魂索笑醉銜工部盃吾聞梅乃萬木母<lb/>
桃為奴婢李輿臺一陽生于萬物始梅花獨先羣卉開<lb/>
一隂生於萬物成梅實獨先羣蘤胎華寔先天天不違<lb/>
梅之時義大矣哉紛紛餘論不知本秪説百花頭上魁此<lb/>
語聞之梅亭翁録以贈君君勿推<lb/>
　　　為廣夀長老文傑説嵩溪偈<lb/>
<pb n="KR4h0053_WYG_083-6a"/>
隔江招手見高亭來謁嵩溪聽水聲縱是遠公今不出<lb/>
也須强起送淵明<lb/>
　　　為能仁長老本端説無學偈<lb/>
十二時中六不收了然無一事為頭禪河既寂無由浪<lb/>
此岸已離那用舟塵世榮枯真幻夢湼槃生死是浮漚<lb/>
要知無學用工處十二時中六不收<lb/>
　　　三月十六日西湖聞杜鵑<lb/>
纔上蘇堤聞杜鵑杜鵑怪我在天邊平生不作功名想<lb/>
<pb n="KR4h0053_WYG_083-6b"/>
今日胡為冨貴牽辟穀未能那廢食置山所欲尚無錢<lb/>
但須兩事略如意便占白雲深處眠<lb/>
　　　訪林龍發<lb/>
車馬喧闐桃李村誰人復識老梅尊時中只有梅亭姪<lb/>
來訪西湖處士孫<lb/>
　<lb/>
　<lb/>
　江湖小集巻八十三<lb/>
</p>
<p>
</p>
  </div>
</body>
</text>
</TEI>
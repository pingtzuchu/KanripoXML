<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>江湖小集巻三十九</head>
    <p>
<pb n="KR4h0053_WYG_039-1a"/>
欽定四庫全書<lb/>
　江湖小集巻三十九　　　　宋　陳起　編<lb/>
　葉茵順適堂吟稿<lb/>
　　　垂虹亭<lb/>
東西耕釣窟左右利名津倚遍闌干曲知幾有幾人<lb/>
　　　鱸鄉道院<lb/>
田可耕兮圃可蔬幾年夢不到亨衢山林受用琴書鶴<lb/>
天地交游風月吾事變無涯人老矣死生有命汝知乎<lb/>
<pb n="KR4h0053_WYG_039-1b"/>
客來時復一杯酒畫作鱸鄉醉隱圖<lb/>
　　　送徐兄訪陳宰<lb/>
投老持竿柳外村尺書久不抵修門料應下榻從容日<lb/>
自說通家好子孫<lb/>
　　　山行<lb/>
舍棹入山村山深樹自繁短歌田舍樂長揖野人尊苔<lb/>
老雲生石松高月闖門不聞名利語太古一乾坤<lb/>
　　　瀟湘八景圖<lb/>
<pb n="KR4h0053_WYG_039-2a"/>
　　　　平沙鴈落<lb/>
江風飄塵白如練征翰遠赴蘆花岸寒霧昏昏漁火明<lb/>
欲飛不飛行陣亂相從萬里多﨑嶇呼鳴警察夜有奴<lb/>
衡陽路杳速歸去未可容易來江湖<lb/>
　　　　逺浦㠶歸<lb/>
水天㝠㝠日催暮輕蒲飽風疾飛羽回頭遥指舟前灣<lb/>
浪急篷欹下柔艣稠楊枯桑深處村老妻挾兒環在門<lb/>
蓴羮香滑茅柴熟對語别時應斷魂<lb/>
<pb n="KR4h0053_WYG_039-2b"/>
　　　　山市晴嵐<lb/>
嵓麓新霽浮紫烟幾家雞犬喧一鄽憧憧人得蠅頭利<lb/>
不了青帘酤酒錢松隂散亂日易暝風光漸入牛羊徑<lb/>
頳肩赤脚分途歸野唱樵歌動幽聽<lb/>
　　　　江天暮雪<lb/>
癡雲貼水天四垂寒鴉凍雀無樹棲紛紛萬頃水花亂<lb/>
光眩銀海迷東西中有輕舠移斷浦玉笠瓊蓑一漁父<lb/>
鼓枻而歌歌豐年田家有麥無愁多<lb/>
<pb n="KR4h0053_WYG_039-3a"/>
　　　　洞庭秋月<lb/>
長波淼淼七百里葭蒹颯颯西風起玉輪輾出琉璃宮<lb/>
碧落空明無表裏幾峰森列青崔嵬不知人世皆塵埃<lb/>
夜深絲竹遞清響疑是楚王曾歸來<lb/>
　　　　瀟湘夜雨<lb/>
雲氣浮江天已夕江樹號風飛雨廹凄凉正則賦懷沙<lb/>
疑與漁翁分半席一聲欵乃隔中流打篷淅霎添旅愁<lb/>
土膏動脉曉色媚農將有事于西疇<lb/>
<pb n="KR4h0053_WYG_039-3b"/>
　　　　烟寺晚鐘<lb/>
冥濛一抹籠崢嶸崢嶸深處傳疎聲溪横古槎低欲折<lb/>
隱約前村通去程萬里征夫不知宿數盡飛鴉栖古木<lb/>
輸與中邊三四僧枯藤挑雲歸佛屋<lb/>
　　　　漁林夕照<lb/>
家家傍水開柴扉綠楊影裏沈斜暉妻炊黄粱子掛網<lb/>
獨枕莓苔眠釣磯得魚博錢平生志世間寵辱不能累<lb/>
路近桃源多裔孫定知秦晉興亡事<lb/>
<pb n="KR4h0053_WYG_039-4a"/>
　　　古意<lb/>
逝波不可廻白鳥不可馴古人成感慨今人猶古人<lb/>
　　　又<lb/>
境空納風月心遠辭埃塵終日窮目力得景亡天真<lb/>
　　　次韻<lb/>
生涯老布衾清處更清吟舊事即新夢今人非古心意<lb/>
行雙謝屐道在一陶琴誰解無名利其中有淺深<lb/>
　　　次池亭韻<lb/>
<pb n="KR4h0053_WYG_039-4b"/>
憑虛結草亭占得古來清睡債茶驅遣詩情酒發明梅<lb/>
撑拳石瘦蘆障一闌平未盡逍遥意重尋枕簟盟<lb/>
　　　秀實長子玉麟朞晬<lb/>
門左篷弧喜事新四朝先佛慶生辰嶢嶢已露峙頭玉<lb/>
表表因名繫角麟鼻祖同庚光後葉卯君著瑞定前身<lb/>
我來摩頂為兒壽一歲從今百歲春<lb/>
　　　琉璃砲燈<hi>有魚</hi>
體製先天太極圖燈籠真是水晶無<hi>張中亷知洋州人號水晶燈籠</hi>逺<lb/>
<pb n="KR4h0053_WYG_039-5a"/>
㸔玉兎光中魄近得驪龍頷下珠一焰空明疑火燧寸<lb/>
波靜定即氷壺㳺魚且作沉潛計鱗甲成時入五湖<lb/>
　　　㓜弟墓下<hi>
                        <graphic n="KR1181" url="https://raw.githubusercontent.com/kanripo/KR-Gaiji/master/images/KR1181.png" mimeType="image/png"/>庵扁看雲用少陵句</hi>
春到棣無色秋來松亦悲細看雲起處不復鴈歸時憶<lb/>
汝九亰隔嗟予兩鬢衰寥寥今古意獨許杜陵知<lb/>
　　　室人墓下<lb/>
楚愴埋香地卿湏念藳砧齊眉中道訣同穴百年心刀<lb/>
尺凝餘澤松梧帯老隂可能如饁婦相對白頭吟<lb/>
<pb n="KR4h0053_WYG_039-5b"/>
　　　次孫花翁韻<lb/>
湖海幾經年論交豈偶然坐間尊島佛客裏識坡仙解<lb/>
使彺心服還羞懶腹便拈來唐句法元入小乘禪<lb/>
　　　范蠡<hi>吳江三髙祠</hi>
越敢呑吳皆范子後來廟食太湖濵邦人豈是忘仇怨<lb/>
要勉吳臣似越臣<lb/>
　　　張翰<lb/>
鱠鱸元不動鄉思拂袖西風已見幾江上如今來徃客<lb/>
<pb n="KR4h0053_WYG_039-6a"/>
但言鱸膾不言歸<lb/>
　　　陸龜䝉<lb/>
江湖蕭散樂平生夜課圖書日課耕一叚高風猶凜凜<lb/>
逢人肯說鴨呼名<lb/>
　　文公談苑謂相傳陸龜䝉多智數狡獪有内養自<lb/>
　　長安使杭州舟出舍下童奴驅羣鴨出内養彈其<lb/>
　　一折頸龜䝉遽從舎出大呼云此緑頭鴨有異名<lb/>
　　善人言適將獻狀本州貢天子今持此死鴨以詣<lb/>
<pb n="KR4h0053_WYG_039-6b"/>
　　官内養少長宮禁不知外事甚驚駭厚以金帛遺<lb/>
　　之龜䝉乃止因徐問龜䝉曰此鴨何言龜䝉曰自<lb/>
　　呼其名巧㨗多類此予嘗觀其傳誦其文矣龜䝉<lb/>
　　字魯望居甫里著吳興實緑四十巻松陵集十巻<lb/>
　　笠澤叢書四集以髙士召不至躬自畚鍤品茶評<lb/>
　　水不與流俗交升舟則蓬席束書筆牀釣具徃來<lb/>
　　江湖間謂江湖散人或號天隨子甫里先生自比<lb/>
　　涪翁漁父江上丈人清風素節凛凛千古因疑談<lb/>
<pb n="KR4h0053_WYG_039-7a"/>
　　苑所傳之過况予所居視甫里無一舍逺其地荒僻<lb/>
　　眇在松江之東去驛程猶有數十里使者無由過<lb/>
　　之自武宗暨昭宗凡六十三載未嘗遣内養使杭<lb/>
　　州揆之地理考之唐紀信其為誣豈談苑别有所<lb/>
　　據云<lb/>
　　　欲别<lb/>
欲别哽無語蘸酒評歸期潮汐有朝暮郎心無轉移<lb/>
　　　次韻<lb/>
<pb n="KR4h0053_WYG_039-7b"/>
懶作千年調偷閒得幾囘吟壇元不峻俗駕可曾來蘚<lb/>
碧墻隂合榴紅屋角開枕肱真樂在飲水當傳杯<lb/>
　　　夜坐偶成<lb/>
蓴鱸江上鄉穩處着虛堂却掃百念息貪吟萬景忙螢<lb/>
流風户牖蛙閙雨池塘夢熟田家事牛衣趂蒔秧<lb/>
　　　次月蝕韻<lb/>
起來搔首夜如何瞥見蝦蟇影裏過幸自十分懸素魄<lb/>
豈應一息駐妖魔光清于水塵難滓色白如圭玷可磨<lb/>
<pb n="KR4h0053_WYG_039-8a"/>
休誦玉川難險句終篇比興為元和<lb/>
　　　次弔原韻<lb/>
為憐舉世不曾醒放浪形骸澤畔行㑹得危言危行意<lb/>
佐成濯足濯纓名義無可去縁同姓心亦何求要獨清<lb/>
今日龍舟雖古意吳人未必楚人情<lb/>
　　　笑靨花<lb/>
蔟蔟瓊瑶屑花神㸃綴工似知吟興動滿面是春風<lb/>
　　　涵空閣<hi>靈岩寺</hi>
<pb n="KR4h0053_WYG_039-8b"/>
浪説涵空未是空一闌羅列幾巃嵸世人若問空中景<lb/>
此景從來是夢中<lb/>
　　　草堂<lb/>
幾年蝸蚓占山扉喚轉風光似舊時從此禪門多事在<lb/>
篆香重課少陵詩<lb/>
　　　琴堂<lb/>
片石隣空掌様平吳兒曾此御瑶琴琴中腔調誰人識<lb/>
獨有顰妃是賞音<lb/>
<pb n="KR4h0053_WYG_039-9a"/>
　　　洗粧池<lb/>
離宫脂粉尚渟香人去僧來歲月長鐘磬呪成功德水<lb/>
根塵洗盡水清涼<lb/>
　　　卓筆峰<hi>天平寺</hi>
疑是飛來天柱峰一尖秀出白雲中料應宰相書成後<lb/>
留得殘毫倚半空<lb/>
　　　一片峰<lb/>
十丈蒼圭似削齊摩挱信是古來碑不刋二范忠勞績<lb/>
<pb n="KR4h0053_WYG_039-9b"/>
合寫諸賢唱詠詩<lb/>
　　　頭陀岩<lb/>
舊説頭陀坐石巔披肩壞衲不知年空岩聖得頭陀號<lb/>
啼鳥枯松也解禪<lb/>
　　　一線泉<lb/>
銀潢萬丈下嵯峨想是天孫掛玉梭休道此泉絲様小<lb/>
涓涓將見作江河<lb/>
　　　次韻<lb/>
<pb n="KR4h0053_WYG_039-10a"/>
時清歎陸沉楚澤伴漁吟探索聖賢語發明天地心無<lb/>
機棊少着有趣樹多隂坐上皆知已賡酬夜向深<lb/>
　　　春晚<lb/>
紅紫雨離披風光别壯時世情楊絮覺心事杜鵑知屋<lb/>
角溪連井林梢菊障籬幸無塵役役倚檻數晴絲<lb/>
　　　又<lb/>
春色漸昏昏那逢日帯曛落花紅一尺新筍緑三分憶<lb/>
友盟留石尋詩思入雲風光到田舎瘦䇿看耕耘<lb/>
<pb n="KR4h0053_WYG_039-10b"/>
　　　自遣<hi>偶對格</hi>
蟻夢功名覺即休駒隂歲月去難留傷今不復并三樂<lb/>
擬古猶堪續四愁松下抱琴塵外境雨餘蒔藥柳邊洲<lb/>
老來莫問浮生事醉後同為造物㳺<lb/>
　　　題順適堂<lb/>
甫里相望江盡頭得隣而隱了浮休落花流水元無礙<lb/>
野鶴孤雲儘自由順裏委心彭澤賦適時乘興剡溪舟<lb/>
區區世上分蠻觸對客忘言茗一甌<lb/>
<pb n="KR4h0053_WYG_039-11a"/>
　　　曹娥廟<lb/>
孝本當為事時人或不然娥兮知此理命也委之天五<lb/>
日抱屍出千年作史傳英靈猶耿耿有慊莫登船<lb/>
　　　憶弟<lb/>
支藤來海嶠骨肉海西邊對月成千里舉頭同一天更<lb/>
沉寒戍角歌急晚湖船孤鴈傷予意聲聲落枕前<lb/>
　　　相逢<lb/>
相逢疑舊識敲火自煎茶盛欲為留計其如未是家東<lb/>
<pb n="KR4h0053_WYG_039-11b"/>
西分地脉南北兩天涯别後思君處空齋䜟燭花<lb/>
　　　自感<lb/>
未險光藜杖逢亭便小留今番已非昔後去可能逰<lb/>
　　　又<lb/>
倦聽花卿曲狂歌俠士行年華與心事醉裏自分明<lb/>
　　　山居<lb/>
古木環池竹數竿踈籬補菊屋三間白雲不放紅塵入<lb/>
無怪山人懶出山<lb/>
<pb n="KR4h0053_WYG_039-12a"/>
　　　元夕<lb/>
一簇蓮燈亦可觀隔墻簫鼓二更殘平生未識繁華事<lb/>
旋借宣和國史看<lb/>
　　　省墓<lb/>
隴上松杉手自移至今苔蘚半寒枝夢中不記重泉隔<lb/>
猶學兒童戲綵時<lb/>
　　　梅<lb/>
霜月相摩漏二更書窓伴我一枝横自矜前軰持清白<lb/>
<pb n="KR4h0053_WYG_039-12b"/>
妬紫妖紅總後生<lb/>
　　　虎柙<lb/>
生長古林丘擒來鐡　囚休憐文變豹尚覺氣呑牛檻<lb/>
穽終難脱咆哮亦可休山中藜藿少君合早為謀<lb/>
　　　崇道叔慶七十<lb/>
寄意南豐一瓣香願公耆艾熾而昌厯經七甲鬢浮緑<lb/>
帶錫萬釘眉映黄疑是函關逢老子巋然魯國有靈光<lb/>
隂功更説燕山桂留與時人作義方<lb/>
<pb n="KR4h0053_WYG_039-13a"/>
　　　柳<hi>禁烟霧風月翠緑眉舞八字</hi>
態度脂韋不自持對人無奈小腰肢好於彭澤歸來日<lb/>
瘦似章臺别去時隱隱輪蹄端不惡深深亭榭最相宜<lb/>
流鶯百囀春光老擬折柔條寄所思<lb/>
　　　可山寫梅<lb/>
放出東風手段寫成江路枝梢君復無聲句法要與廣<lb/>
平解嘲<lb/>
　　　信步<lb/>
<pb n="KR4h0053_WYG_039-13b"/>
九十日春未老兩三番醉如泥行遍菜畦麥隴未饒十<lb/>
里蘇隄<lb/>
　　　嚴子陵祠<lb/>
横足齁齁夢御牀祗將故舊視君王意嫌漢室乾坤小<lb/>
歸占嚴江日月長獨繭絲頭忘寵辱<hi>獨繭絲出列子</hi>生芻庭上<lb/>
閲興亡留題多是功名士也為留題姓字香<lb/>
　　　參選有感<lb/>
元是江湖瀟散客誰將幽夢落南柯十年不調幸然好<lb/>
<pb n="KR4h0053_WYG_039-14a"/>
一着纔差悟處多肯使北山馳鶴信且隨西舎唱漁歌<lb/>
野人自喜無彈繳却恐金章羨緑蓑<lb/>
　　　春晚<lb/>
閉户蠶新浴開簾燕早歸何曾春欲去自是物華非<lb/>
　　　又<lb/>
胡蝶夢中意杜鵑聲外愁問春春不語柳絮暗汀洲<lb/>
　　　詩僧<lb/>
同住西州一水濵東州勝處始逢君詩成又逐行雲去<lb/>
<pb n="KR4h0053_WYG_039-14b"/>
後日相思祗看雲<lb/>
　　　偶成<lb/>
留得春風趂馬蹄日長無事緑楊堤菜花籬落誰家酒<lb/>
緩轡長歌過小溪<lb/>
　　　西湖<lb/>
緗桃深處五陵家隄柳隂中百寶車多是問桃尋柳去<lb/>
近來山下少梅花<lb/>
　　　憶友<lb/>
<pb n="KR4h0053_WYG_039-15a"/>
蕭蕭簷角雨冉冉雨中舟年老難於别春寒重却愁風<lb/>
窓亂書葉塵壁暗燈篝夜半無來鴈披衣對小樓<lb/>
　　　次韻<lb/>
疎窓小博山窓外鳥闗闗占得江湖隱佐成天地閒簷<lb/>
牙叢篠碧墻隙兩鳩斑癡坐不知晚漁篷捲釣還<lb/>
　　　次賦順適堂韻<lb/>
萬巻藏書抵萬金翛然軒宇絶塵侵順時不作榮枯想<lb/>
適意元無勝負心蒲石疎簾真道院栢香凈几小叢林<lb/>
<pb n="KR4h0053_WYG_039-15b"/>
四時剩有閒風月醒裏尋題醉裏吟<lb/>
　　　有所思<lb/>
仰天有所思心逺目苦短西風驅殘雲千里月華滿<lb/>
　　　阿育王寺舎利塔<lb/>
粒粟懸懸左角鐘幾年鎮壓梵王宫要知八萬四千所<lb/>
<hi>舍利八萬四千所内舎利在塔左角金鐘</hi>元在尋常一念中佛現紫金歸<lb/>
勝地<hi>有八殊利勝地佛紫金身</hi>僧誇烏石墜虛空<hi>育王擎塔行虛空有弟子墜地變為</hi>
<hi>烏石今猶人形</hi>毫光起處無人見明月堂前玉几東<hi>明月堂在塔之後</hi>
<pb n="KR4h0053_WYG_039-16a"/>
<hi>玉几山在塔之東</hi>
　　　山居<lb/>
朝踏山根雲暮歸雲中扉野鳥始驚避今焉情依依異<lb/>
哉海上鷗猜疑未忘機<lb/>
　<lb/>
　<lb/>
　<lb/>
　<lb/>
<pb n="KR4h0053_WYG_039-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　江湖小集巻三十九<lb/>
</p>
<p>
</p>
  </div>
</body>
</text>
</TEI>
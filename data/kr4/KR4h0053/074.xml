<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>江湖小集巻七十四</head>
    <p>
<pb n="KR4h0053_WYG_074-1a"/>
欽定四庫全書<lb/>
　江湖小集巻七十四　　　　宋　陳起　編<lb/>
　　髙九萬菊澗小集<lb/>
　　　春日即事<lb/>
人間閒日月春後乍晴隂半夜雨聲急一谿流水深鳥<lb/>
啼花自發詩就客能吟短策西湖路幽芳信意尋<lb/>
　　　送别<lb/>
老去情懐怕别離年來不作送行詩人前舉似終難信<lb/>
<pb n="KR4h0053_WYG_074-1b"/>
問著垂楊便可知<lb/>
　　　春日北山二首<lb/>
人縁白石泝清谿手剥蒼苔認舊題春色滿山歸不去<lb/>
拆桐花裏畫眉啼<lb/>
挿花吹笛兩山中桃李尊前日日同待得馬頭飛絮滿<lb/>
更來沽酒㸔殘紅<lb/>
　　　僧房夜坐<lb/>
萬枝松裏一篝燈知是山房第幾層静夜數聲清磬響<lb/>
<pb n="KR4h0053_WYG_074-2a"/>
上方應有誦經僧<lb/>
　　　訪諸葛錬師不遇<lb/>
青銅㽞著布囊中去謁人間小卧龍久欲共君謀一醉<lb/>
有錢却又不相逢<lb/>
　　　雜興二首<lb/>
新分菊本自鉏山手縛枯藤作矮䦨比似著書空用力<lb/>
種花猶得一年㸔<lb/>
二十年前欲住山不禁寂寞揜柴闗如今寂寞禁當得<lb/>
<pb n="KR4h0053_WYG_074-2b"/>
欲揜柴關又却難<lb/>
　　　秋日田父辭二首<lb/>
啄黍黄雞没骨肥繞籬綠橘綴枝垂新釀酒旋裁衣正<lb/>
是婚男嫁女時<lb/>
少婦挼藍旋染帬大兒敲葛自漿巾新摘摘笑欣欣相<lb/>
喚相呼㸔賽神<lb/>
　　　孤山雪後<lb/>
雪後騎驢行歩遲孤山何似㶚橋時近來行輩無和靖<lb/>
<pb n="KR4h0053_WYG_074-3a"/>
見說梅花不要詩<lb/>
　　　天台曹園<lb/>
蔡嶺桑麻地曹家桃李莊谿流春水滑梅度晚風香竹<lb/>
屋解畱客筍輿休俶裝平生㸔花法不學蜜蜂忙<lb/>
　　　西湖春雪<lb/>
小艇沿湖㸔雪飛正當騎馬踏春時是誰乞與楊花舞<lb/>
先占東風一月期<lb/>
　　　閑居雜興三首<lb/>
<pb n="KR4h0053_WYG_074-3b"/>
開門遣蠻童買花供銅佛春風隨花來為我一披拂風<lb/>
和花氣清下簾休放出回施佛因果供此老詩骨<lb/>
㸃燈酌春酒襞紙題小詩讀盡列僲傳引調學語兒自<lb/>
飲復自笑不覺春漏遲且了今日事明日還任之<lb/>
杜䳌休忉忉布榖休聒聒無田不須耕無家自能活行<lb/>
藏莫非時造化安可奪更放心地寛出門行路闊<lb/>
　　　春日湖上<lb/>
乗興行新路凝情獨老翁馬蹄春草上人影夕陽中飛<lb/>
<pb n="KR4h0053_WYG_074-4a"/>
絮沿湖白殘花染浪紅晚歸雲氣合雙漿破空濛<lb/>
　　　春懐<lb/>
江南春盡尚春寒添盡征衣獨揜闗日暮酒醒聞謝豹<lb/>
所歡多在水雲間<lb/>
　　　過臨平<lb/>
征帆一似白鷗輕起揭船篷㸔曉晴梅子著花霜壓岸<lb/>
自披風㡌過臨平<lb/>
　　　古廟<lb/>
<pb n="KR4h0053_WYG_074-4b"/>
古廟依喬木開門對淺沙短籬紅槿樹深徑碧苔花屋<lb/>
破香煙濕庭空日脚斜山寒無賽鼓鳴噪集神鴉<lb/>
　　　古寺<lb/>
山路荒凉出小亭土牆斑駁帶枯藤欹斜古殿三尊佛<lb/>
黯澹寒篝一㸃燈碣石半磨天寳字禅房空老政和僧<lb/>
頭陀禮拜迎人說門外浮屠欠兩層<lb/>
　　　卜居<lb/>
結屋離黄道開門對白沙一莊千古月三徑四時花客<lb/>
<pb n="KR4h0053_WYG_074-5a"/>
至旋沽酒身閑自煮茶相聞蟲鳥外不復聽諠譁<lb/>
　　　秋日三首<lb/>
旋買扁舟載一翁片帆吹下夕陽東西風欲織江頭錦<lb/>
催染秋林葉葉紅<lb/>
庭草銜秋自短長悲蛩傳響答寒螿豆花似解通隣好<lb/>
引蔓殷勤逺過牆<lb/>
獨客飄然物外逰江南江北總宜秋芭蕉昨夜縁何事<lb/>
和雨和風作許愁<lb/>
<pb n="KR4h0053_WYG_074-5b"/>
　　　松谿廟<lb/>
廟自何年立門深晝不扄寒藤扶壊壁秋草帶䟽櫺谿<lb/>
接東西碧山分逺近青老巫逢客至謾說有神靈<lb/>
　　　蓮實<lb/>
膩玉肌膚碧玉房纍纍波靣趂紅芳坐忘佛土三生夢<lb/>
來結人間一夏凉青子綻時仙掌濕緑包分處蜜脾香<lb/>
尊前笑摘醻風露猶記西湖古柳傍<lb/>
　　　無題二首<lb/>
<pb n="KR4h0053_WYG_074-6a"/>
獨展羅衾無夢成寳香熏徹轉愁生癡心不願郎思妾<lb/>
只願郎今厭客情<lb/>
風竹蕭蕭淡月明孤眠真箇可憐生不知昨夜相思夢<lb/>
去到伊行是幾更<lb/>
　　　秋興<lb/>
數聲新鴈夜初長曉起開門衣袂凉籬菊褪黄秋興嬾<lb/>
瓦溝才試一㾗霜<lb/>
　　　秋晚即事<lb/>
<pb n="KR4h0053_WYG_074-6b"/>
江頭風葉舞低回催得濃雲頃刻開萬里碧天紅日晚<lb/>
數聲新鴈送寒來<lb/>
　　　毋自欺齋夜宴<lb/>
毋自欺齋清更嚴齋中人物斗之南七朝宰相得瞻仰<lb/>
四海詩人交笑談古調喜聽琴再弄深杯休惜酒重添<lb/>
玉堂今夜無宣喚且與江湖作小叅<lb/>
　　　曉出黄山寺<lb/>
曉上籃輿出寳坊野塘山路盡春光試穿松影登平陸<lb/>
<pb n="KR4h0053_WYG_074-7a"/>
已覺鐘聲在上方草色谿流髙下碧菜花楊桞淺深黄<lb/>
杖藜切莫匆匆去有伴行春不要忙<lb/>
　　　育王寺<lb/>
曉䇿烏藤上育王入山隨處得徜徉碑頭龍護先王字<lb/>
塔下魚懸外國香徧謁禅房嘗苦茗閑聽社媪說豪光<lb/>
山深日短行難盡僧遣頭陀辦客牀<lb/>
　　　春日湖上<lb/>
清波門外放船時盡日輕寒戀客衣花下笑聲人共語<lb/>
<pb n="KR4h0053_WYG_074-7b"/>
柳邉檣影燕初飛曉風不定棠梨瘦夜雨相連薺麥肥<lb/>
最憶故山春更好夜來先遣夢魂歸<lb/>
　　　黄居士山房<lb/>
浮利浮名心已灰三間茅屋白雲堆先生自釀松精酒<lb/>
侍女能持藤癭杯養鹿曉隨原草去放猿時摘野花來<lb/>
近聞身口渾無累槲葉黄菁繞宅栽<lb/>
　　　育王寺<lb/>
精籃遊厯地景物自情親鶴引登山客僧迎禮塔人名<lb/>
<pb n="KR4h0053_WYG_074-8a"/>
花千佛供喬木萬夫身碑刻東坡作重來為拂塵<lb/>
　　　送春<lb/>
韶光催去本無情秖為東君去住輕雖欲遲畱芳艸夢<lb/>
如何禁得杜鵑聲桐花快落春風老梅子㣲酸晚雨晴<lb/>
從此嬉遊時節少不須日日報詩成<lb/>
　　　秋山散歩<lb/>
乍晴沙路軟於塵新著芒鞋更可人誰道秋山不宜客<lb/>
桂花多處勝行春<lb/>
<pb n="KR4h0053_WYG_074-8b"/>
　　　即事<lb/>
秋來髙處不宜登閑却西樓最上層讀罷黄庭牕户晚<lb/>
自敲清磬上香鐙<lb/>
　　　烏鎮普静寺寺沈休文故居也<lb/>
寂寞梁朝寺深廊十數間碑存知殿古香冷覺僧殘斷<lb/>
岸舟横浦平坡樹補山休文知好在依舊帶圍寛<lb/>
　　　渡錢塘<lb/>
小立晴江上潮生落照邉晚花低映水春草暗迷煙燕<lb/>
<pb n="KR4h0053_WYG_074-9a"/>
子飛官驛鷗羣引客船闗情南浦别相對獨依然<lb/>
　　　七夕<lb/>
一枕新凉供醉眠覺來風物已凄然山雲帶雨重重合<lb/>
宫樹鳴秋葉葉顛滿進一杯醻好節休㸔兩鬢换流年<lb/>
雙星回施癡兒等容我長齋綉佛前<lb/>
　　　荆棘中見梅花<lb/>
荆棘叢中數㸃春春雲態度月精神依然竹屋茅櫩下<lb/>
靚女盈盈不嫁人<lb/>
<pb n="KR4h0053_WYG_074-9b"/>
　　　感春<lb/>
人事日紛紛不知春已分問梅成緑葉㸔杏落紅雲燕<lb/>
向晴空語蛙從夜静聞感時傷老大孤坐對鑪熏<lb/>
　　　送劉允叔主簿歸山中<lb/>
浮利浮名輓不來故山歸去恰春回馬蘭旋摘和松鬻<lb/>
枸杞新生傍菊栽庭樹夜留山鳥宿洞門早為野雲開<lb/>
明年我亦天台去相伴芒鞋蹋古苔<lb/>
　　　江居曉詠<lb/>
<pb n="KR4h0053_WYG_074-10a"/>
家住清江江上村江雲山影自平分幾回早起開門㸔<lb/>
不見青山見白雲<lb/>
　　　題二小姬扇二首<lb/>
慶娘顰翠眉春瘦怯羅衣笑問采花蝶如何成對飛<lb/>
湘湘未識羞獨坐抱箜篌貪學耆婆舞擡身拜部頭<lb/>
　　　小樓雨中<lb/>
雲浮江雨暗獨坐苦淹留白髮羞明鏡青山對小樓酒<lb/>
功書下下心事付悠悠安得并州剪從頭剪斷愁<lb/>
<pb n="KR4h0053_WYG_074-10b"/>
　　　首夏<lb/>
漾漾池塘碧染衣隂隂草樹綠成圍江村寂寞春歸後<lb/>
一點楊花不見飛<lb/>
　　　寄方巖<lb/>
綠髮仙人山澤癯出遊入息幾曽拘種花甚少四時有<lb/>
諫草不多千古無閱世眼髙磨日月好賢名重滿江湖<lb/>
行藏到得無心處鐘鼎山林豈異塗<lb/>
　　　自賦<lb/>
<pb n="KR4h0053_WYG_074-11a"/>
蝸角蠅頭總是虚何須留戀市朝居老於親戚情當宻<lb/>
貧與公卿分合疎小澗草荒元種菊故山塵滿舊抄書<lb/>
幾時歸去重料理嘯月眠雲得自如<lb/>
　　　蕺山登髙<lb/>
醉眼横斜㸔菊枝又成客裡過佳期去年行路猶持酒<lb/>
今日登髙懶賦詩老淚怕從衣褏見閑情但有帽簷知<lb/>
阿䫇故國才歸得嵗嵗須來舉一巵<lb/>
　　　戍婦吟二首<lb/>
<pb n="KR4h0053_WYG_074-11b"/>
將身托戰争世事百無情相對生離别渾如落葉輕<lb/>
辭家出戍邊北望隔青烟怕做沙場夢秋宵不敢眠<lb/>
　　　重遊無量院<lb/>
佛屋欹斜老翠微小軒猶記昔遊時江雲帶雨涼生竹<lb/>
野水迎潮暗入籬門外風波僧自識山中朝莫客曾知<lb/>
眼明素壁闗情久十載才能寫此詩<lb/>
　　　春霽<lb/>
積雨才收雲盡歸長空一色碧琉璃日移簾影臨書案<lb/>
<pb n="KR4h0053_WYG_074-12a"/>
風颭缾花落硯池巢燕學飛猶戀母籠雞得食旋呼兒<lb/>
眼㸔景物闗情甚喜為新晴賦此詩<lb/>
　　　嵗除登岝㠋山精舍<lb/>
蕭寺經行無盡情倚䦨長是眼増明谿因宿雨十分急<lb/>
山為凝寒一味清竹外飛花隨晚吹樹頭幽鳥試春聲<lb/>
重來又是明年事臨出門猶欵欵行<lb/>
　　　張氏曲江<lb/>
一曲澄江兩派分滿山修竹緑齊雲矮窻風月侵帆腹<lb/>
<pb n="KR4h0053_WYG_074-12b"/>
小徑煙霞隱屐㾗白鷺夜依花影宿清猿時共艣聲聞<lb/>
主人與客心如水同倚䦨干得細論<lb/>
　　　登九華樓<lb/>
高閣臨江可契心興來時得一登臨山雲浦樹重重合<lb/>
野水汀蒲日日深雅背夕陽供晚哺蟬迎涼吹試秋吟<lb/>
倚䦨盡見諸峰出如對風流李翰林<lb/>
　　　趙仲莊都鈐山居<lb/>
一官難换北山薇結屋栽花度四時果熟不妨禽摘盡<lb/>
<pb n="KR4h0053_WYG_074-13a"/>
酒香惟恐客來遲小蘋低唱花間曲阿廣髙吟李下詩<lb/>
客久辦心分半隱尚嫌風骨欠仙姿<lb/>
　　　船户<lb/>
盡將家具載輕舟來往長江春復秋三世兒孫居柁尾<lb/>
四方知識會沙頭老翁曉起占風信少婦濃妝照水流<lb/>
自笑此生漂泊甚愛渠生理付浮悠<lb/>
　　　歸寓舍<lb/>
門前流水碧粼粼嵗晚歸來亦可人梅欲開時多是雨<lb/>
<pb n="KR4h0053_WYG_074-13b"/>
草才生處便成春嬌兒對面兩癡絶老子闗情一欠伸<lb/>
快取竹篘篘濁酒舉杯先為洗京塵<lb/>
　　　憶西湖<lb/>
西湖春二月結客少年遊駿馬黄金勒長身紫綺裘愛<lb/>
花論擔買嗜酒滿船浮兩載緣何事台州又越州<lb/>
　　　小樓雨中<lb/>
長安市上僦樓居閑裏身心儘自如十日雨聲春對酒<lb/>
一窻燈影夜觀書茶經未展愁先醒藥錄才㸔病已除<lb/>
<pb n="KR4h0053_WYG_074-14a"/>
所欠短櫩晴景好拆桐花月共扶疏<lb/>
　　　喜鄉友來<lb/>
蕭蕭春夜雨有客渡江來世事攅眉説鄉談信口開晚<lb/>
肴供苦筍時果薦青梅甚欲澆離恨呼鐙撥酒醅<lb/>
　　　春寒<lb/>
料峭東風破客衣春寒不比臘前時絶憐牆角櫻桃樹<lb/>
全似梅花雪後枝<lb/>
　　　昌國縣普濟寺小亭<lb/>
<pb n="KR4h0053_WYG_074-14b"/>
鯨海中流地龍峰小洞天亭高先得月樹老久忘年大<lb/>
士居鄰境隨僧指便船若為風浪息更結補陀緣<lb/>
　　　春情四首<lb/>
樓頭上馬苦匆匆百計相留無計從正好㸔花郎却去<lb/>
江邊春色為誰濃<lb/>
天涯海角水雲寛人在吳頭楚尾間彈徹箜篌難寄恨<lb/>
海棠庭院獨凭䦨<lb/>
深院沈沈照落暉寶香熏徹舊時衣一春行樂誰為伴<lb/>
<pb n="KR4h0053_WYG_074-15a"/>
羞見花前蛺蝶飛<lb/>
鬬草歸來上玉階香塵微涴合歡鞵全籌贏得無人賞<lb/>
依舊春愁自滿懐<lb/>
　　　晚春即事<lb/>
輕烟終日鎖樓臺細雨絲絲半濕苔杜宇一聲青嶂外<lb/>
谿流時送落花來<lb/>
　　　蕺山戒珠寺寺王右軍故居也<lb/>
葉葉東風吹客衣昌安寺裏晚遊時欹斜竹屋羲之宅<lb/>
<pb n="KR4h0053_WYG_074-15b"/>
磨滅經幢率府碑佛化是誰留實相鵝亡猶自見方池<lb/>
逢僧小作煎茶供畧問源流笑不知<lb/>
　　　冬日即事<lb/>
江上凝氷約水㾗門前殘雪綴溪雲杖藜獨立梅梢月<lb/>
成就清寒到十分<lb/>
　　　訪銛朴翁不遇二首<lb/>
亂花飛絮趁長䫇來訪西湖竹裏庵行盡白雲三十里<lb/>
詩人又在白雲南<lb/>
<pb n="KR4h0053_WYG_074-16a"/>
乗興尋僧入翠微山中無限野薔薇主人不見從誰賞<lb/>
折得繁枝自插歸<lb/>
　　　聚景園口號二首<lb/>
淺碧池塘連路口淡黄楊栁䕶櫩牙舊時嵗嵗春風裏<lb/>
長見君王出㸔花<lb/>
竹影參差臨斷岸花隂寂厯浸清流遊人難到䦨干角<lb/>
盡日垂楊盖御舟<lb/>
　　　恭跋思陵宸翰拓本巻後<lb/>
<pb n="KR4h0053_WYG_074-16b"/>
淡黄越紙打殘碑盡是先皇御賜詩白髮内人和淚讀<lb/>
為曾親見寫詩時<lb/>
　　　山行即事<lb/>
落盡桐花春已休過牆新竹籜初抽山行步步黄泥滑<lb/>
小立谿橋聴雨鳩<lb/>
　　　又<lb/>
捲地東風晚更狂櫻桃吹子落泥牆溪雲自為催詩黑<lb/>
忙殺條桑窈窕娘<lb/>
<pb n="KR4h0053_WYG_074-17a"/>
　　　寄林徴君<lb/>
老無閑事上雙眉問著窮通盡不知兩鶴忽飛因客到<lb/>
一牛方病得妻醫案頭幾巻隂功錄壁上諸家勸世詩<lb/>
見説今年翁八十鬢邊才有數莖絲<lb/>
　　　曉行<lb/>
跨馬登長路聞雞度逺闗水光斜漾月雲影倒薶山人<lb/>
跡霜橋外禽聲煙樹間自慚林下客清夢未曽還<lb/>
　　　三峯廢寺<lb/>
<pb n="KR4h0053_WYG_074-17b"/>
荒林依約舊山門秋草離離故迹存雙瀑有聲傳宿雨<lb/>
一龕無地住閒雲蝸沿壊壁丹青古龜負殘碑字畫昏<lb/>
三嘆廢興誰可問亂雅鳴噪自成羣<lb/>
　　　下塘<lb/>
日出移船日又斜蘆根時復見人家水鄉占得秋多少<lb/>
岸岸紅雲是蓼花<lb/>
　　　行淮<lb/>
老翁八十鬢如絲手縛黄蘆作短籬勸客莫嗔無凳坐<lb/>
<pb n="KR4h0053_WYG_074-18a"/>
去年今日是流移<lb/>
　　　蘭亭<lb/>
老來渾不愛春遊來到蘭亭爛漫秋亭下水非當日曲<lb/>
山前竹似舊時修二三客子因懐古八百餘年續勝流<lb/>
試與山靈論往事不知還肯點頭不<lb/>
　　　贈丁子植撫幹<lb/>
幙府歸來赴調時清聲藉藉滿京師真如白璧藏竒石<lb/>
判得黄金博斷碑借宅先尋籠鶴地買盆權作養魚池<lb/>
<pb n="KR4h0053_WYG_074-18b"/>
客中高致猶如此明日還山樂可知<lb/>
　　　天章寺<lb/>
地勝秋清人欲仙倚闌時節月初圓不知寺在烟霞表<lb/>
但覺身臨星斗邊寶墨舊歸天上去高名今向世間傳<lb/>
登臨莫作匆匆㑹去後重來又幾年<lb/>
　　　天衣寺<lb/>
萬壑千巖非浪聞十峰雙澗不須論袈裟旋化空王服<lb/>
宫殿曾招帝子魂山向馬頭回禹穴谿分燕尾入雲門<lb/>
<pb n="KR4h0053_WYG_074-19a"/>
秋行既了登臨願草草題詩對綠尊<lb/>
　　　毅齋鄭祕書道山領客<lb/>
羣玉堂前春晝隂主人領客步清深上方圖畫無真贋<lb/>
東壁詩書有古今手轉玉璣㸔測日指揮金井試為霖<lb/>
山翁不作蓬萊夢但願時來洗此心<lb/>
　　　元日<lb/>
長憶兒時二老傍元正嵗嵗有風光攙先禮數修人事<lb/>
著好衣裳侍酒觴回首不堪追日月感情空歎换星霜<lb/>
<pb n="KR4h0053_WYG_074-19b"/>
尚期我老如親老却㸔兒童作節忙<lb/>
　　　重五日懐舊<lb/>
獨守空庭日欲晡滿斟濁酒不須沽白頭兄弟三年别<lb/>
青眼交遊一字無醉㸔葵橊懐舊事饞思櫻筍夢吾廬<lb/>
向時癡絶今愁絶自讀離騷些老夫<lb/>
　　　贈番陽程克已<lb/>
見説番陽有老程與人懐抱亦分明一千里外未識面<lb/>
二十年間長慕名因聴酒邊談舊事便從客裏定交情<lb/>
<pb n="KR4h0053_WYG_074-20a"/>
他時我老君猶健海内相逢即弟兄<lb/>
　　　初聞雷聲<lb/>
二月寒猶在春雲濕未開灑窻終夜雨發軔數聲雷薺<lb/>
麥緑生腦棠梨紅拆腮西湖花事動從此日裴回<lb/>
　　　靈巖寺<lb/>
天柱峯髙逼太清靈巖端足擅髙名人間有石皆奴僕<lb/>
天下無山可弟兄樵徑雪深多虎跡清溪風暖盡猿聲<lb/>
客身元是山林種見此如何不動情<lb/>
<pb n="KR4h0053_WYG_074-20b"/>
　　　秋夜<lb/>
小屏相對兩眉攅長夜迢迢不肯殘䑕向鐙前窺坐卧<lb/>
人從夢裏説悲歡故山無計行秋晚客路從誰守嵗寒<lb/>
留得濁醪相慰藉酒腸猶喜十分寛<lb/>
　　　寄王仲彛仲彛畱三衢久不歸省因以箴之<lb/>
别君三見鴈南飛夢裏相逢覺又非書去不知何日到<lb/>
人來先問幾時歸正堪燈火觀書巻莫遣塵埃染客衣<lb/>
二老倚門知已久交情於此亦依依<lb/>
<pb n="KR4h0053_WYG_074-21a"/>
　　　李將<lb/>
自小在行伍得官因用兵籌邊頭髮豎入陣骨毛輕戰<lb/>
馬惜如命寶刀都有名酒酣常罵座嫌客話昇平<lb/>
　　　無錫縣春日<lb/>
吳楚新岐路江湖舊散人放船來古縣沽酒供閑身花<lb/>
卸一村雨鳥啼千樹春野塘風捲地無復見芳塵<lb/>
　　　常熟縣破山寺<lb/>
古縣滄浪外精籃縹𣺌間木枯曽閱世龍老解分山鳥<lb/>
<pb n="KR4h0053_WYG_074-21b"/>
道秋迷跡禪房晝掩闗詩成遊子去流水自潺潺<lb/>
　　　曹娥浦泊舟<lb/>
夜宿曹娥浦停舟是幾更聞鐘知寺近聴艣信潮生風<lb/>
向沙頭起天從枕尾明夢回無意緒兩岸杜鵑聲<lb/>
　　　拜林和靖墓<lb/>
玉函香骨老雲根占斷孤山水月村薦菊泉清涵竹影<lb/>
種梅地冷帶苔㾗生前已是全名節身後從誰問子孫<lb/>
惟是年年寒食日遊人來與酧清尊<lb/>
<pb n="KR4h0053_WYG_074-22a"/>
　　　多景樓<lb/>
一帶青山欲盡頭精籃深處著危樓下無餘地容車馬<lb/>
上有重櫩接斗牛鴉落野田長趁晚鴈沈沙渚最宜秋<lb/>
江南好景從來少北望空多故國愁<lb/>
　　　賞心亭<lb/>
江亭如倚釣魚磯面面雲櫩勢欲飛西望汀洲依白鷺<lb/>
東連巷陌接烏衣六朝更代人何在千古興亡事總非<lb/>
客子猶憐風景好倚䦨長是欲忘歸<lb/>
<pb n="KR4h0053_WYG_074-22b"/>
　　　夜過馬當山<lb/>
獨載詩書趁野航自憐漂泊度時光殘年准擬登牛首<lb/>
連夜匆忙過馬當古廟荒寒江浸影斷崖凄慘石凝霜<lb/>
壯懐未分甘衰老回首長淮恨更長<lb/>
　<lb/>
　<lb/>
　<lb/>
　江湖小集巻七十四<lb/>
</p>
<p>
</p>
  </div>
</body>
</text>
</TEI>
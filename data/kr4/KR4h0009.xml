<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div> <lb/>
    <p>
<pb n="KR4h0009_SBCK_001-1a"/>
河岳英靈集上<lb/>
唐音詩　唐丹陽進士殷璠集<lb/>
　常建<lb/>
　　高才無貴士誠哉是言曩劉楨死於文學<lb/>
　　左思終於記室鮑昭卒於叅軍今常建亦<lb/>
　　淪於一尉悲夫建詩似𥘉發通莊却㝷野<lb/>
　　徑百里之外方歸大道所以其㫖逺其興<lb/>
　　僻佳句輙來唯論意表至如松際露微月<lb/>
　　清光猶爲君又山光恱鳥性潭影空人心<lb/>
　　此例十數句並可稱警䇿然一篇盡善者<lb/>
<pb n="KR4h0009_SBCK_001-1b"/>
　　戰餘落日黃軍敗鼔聲死今與山鬼鄰殘<lb/>
　　兵哭遼水屬思旣苦詞亦警絶潘岳雖云<lb/>
　　能叙悲怨未見如此章<lb/>
　　　夢太白西峰<lb/>
夢寐升九崖杳藹逢元君遺我太白岑寥寥辭<lb/>
垢氛結宇在星漢宴林閉氛氲<graphic n="KR0585" url="https://raw.githubusercontent.com/kanripo/KR-Gaiji/master/images/KR0585.png" mimeType="image/png"/>楹覆餘翠巾<lb/>
舄生片雲時徃清溪間孤亭晝仍曛松峰引天<lb/>
影石瀬清霞文恬目緩舟趣霽心投鳥羣春風<lb/>
有摇櫂潭島花紛紛<lb/>
　　　吊王將軍墓<lb/>
<pb n="KR4h0009_SBCK_001-2a"/>
嫖姚北伐時深入強千里戰餘落日黃軍敗鼔<lb/>
聲死甞聞漢飛將可奪單于壘今與山鬼隣殘<lb/>
兵哭遼水<lb/>
　　　昭君墓<lb/>
漢宫豈不死異域傷獨殁萬里駝黃金蛾眉爲<lb/>
枯骨廻車夜出塞立馬皆不發共恨丹靑人墳<lb/>
上哭明月<lb/>
　　　江上琴興<lb/>
江上調玉琴一絃清一心泠泠七絃遍萬木澄<lb/>
幽隂能使江月白又令江水深始知枯桐枝可<lb/>
<pb n="KR4h0009_SBCK_001-2b"/>
以徽黃金<hi>隂一作音</hi>
　　　宿王昌齡隱處<lb/>
清溪深不極隱處惟孤雲松際露微月清光猶<lb/>
爲君苑亭宿花影藥院滋苔紋予亦謝時去西<lb/>
山鸞鶴羣<lb/>
　　　送李十一尉臨溪<lb/>
泠泠花下琴君唱度江吟天際一㠶影預懸離<lb/>
别心以言神仙尉因致瑶華音軫起宫啇調越<lb/>
聲澄碧林<lb/>
　　　閑齋臥疾行藥至山舘稍次湖亭作<lb/>
<pb n="KR4h0009_SBCK_001-3a"/>
旬時結隂林簷外𥘉白日齋沭清病容心䰟畏<lb/>
靈室閑梅照前戸明鏡悲舊質同𫀆四五人何<lb/>
不來問疾行藥至石壁東風變萌芽主人門外<lb/>
緑小隱湖中花時物堪獨往春㠶冝别家辭君<lb/>
向滄海爛熳從天涯<lb/>
　　　題破山寺後禪院<lb/>
淸晨入古寺初日照高林竹逕通幽處禪房花<lb/>
木深山光恱鳥性潭影空人心萬籟此都寂但<lb/>
餘鐘磬音<lb/>
　　　鄂渚招王昌齡張僨<lb/>
<pb n="KR4h0009_SBCK_001-3b"/>
刈蘆曠野中沙上飛黃雲天海無精光茫茫悲<lb/>
逺君楚山隔湘水湖畔落日曛春雁又北飛音<lb/>
書固難聞謫居未爲嘆䜛枉何由分五日逐蛟<lb/>
龍冝爲吊冤文翻覆古共然官宦安足云貧士<lb/>
任祜禞捕魚清江濆有時荷鋤犁曠野自耕耘<lb/>
不然春山隱溪澗花氛氳山鹿自有場賢逹亦<lb/>
顧群二賢歸去來世上徒紛紛<lb/>
　　　春詞二首<lb/>
宛宛黃栁絲濛濛雜花垂日高紅粧卧倚樹春<lb/>
風遲寧知傍淇水腰裊黃金羈<lb/>
<pb n="KR4h0009_SBCK_001-4a"/>
翳翳陌上桑南枝交北堂美人金梯出手自提<lb/>
竹筐非但畏𧖟饑盈盈嬌路傍<lb/>
　　　古意張公子<lb/>
日出乗釣舟嫋嫋持釣竿渉淇傍荷花騘馬閑<lb/>
金鞍使客白雲中腰間懸鹿盧出門事嫖姚爲<lb/>
君西擊胡胡兵漢騎相馳逐轉戰孤軍海西北<lb/>
百尺旌竿沉墨雲邊笳落日不堪聞<lb/>
　　　仙谷遇毛女意知是秦時宫人<lb/>
溪口水石淺泠泠明藥叢入溪雙峰峻松栝踈<lb/>
幽風垂嶺枝嫋嫋翳泉花濛濛寅緣霽人目路<lb/>
<pb n="KR4h0009_SBCK_001-4b"/>
盡心彌通盤石横陽崖前臨殊未窮廻潭清雲<lb/>
影瀰漫長天空水邊一神女千歲爲玉童羽毛<lb/>
經漢代珠翠逃秦宫目覿神巳寓鶴飛言未終<lb/>
祈君青雲秘願謁黃仙翁甞以耕玉田龍鳴西<lb/>
頃中金梯與天接幾日來相逢<lb/>
　　　晦日馬鐙曲稍次中流作<lb/>
夜寒宿蘆葦曉色明西林𥘉日在江上便澄游<lb/>
子心晴天無纎翳郊野浮春隂波静隨釣魚舟<lb/>
小綠水深出浦見干里曠然諧逺㝷扣舷應漁<lb/>
父因唱滄浪吟<lb/>
<pb n="KR4h0009_SBCK_001-5a"/>
　李白<lb/>
　　白性嗜酒志不拘檢常林栖十數載故其<lb/>
　　爲文章率皆縱逸至如蜀道難等篇可謂<lb/>
　　竒之又竒然自騷人以還鮮有此體調也<lb/>
　　　戰城南<lb/>
去年戰桑乾源今年戰葱河道洗兵條支海上<lb/>
波放馬天山雪中草萬里長征戰三軍盡衰老<lb/>
胡人以殺戮爲耕作古來唯見白骨黃沙田秦<lb/>
家築城避胡處漢家還有烽火然烽火然不息<lb/>
長征無巳時野戰格闘死敗馬號鳴向天悲烏<lb/>
<pb n="KR4h0009_SBCK_001-5b"/>
鳶啄人腸㘅飛上挂枯桑枝士卒塗草莽將軍<lb/>
空爾爲乃知兵者是凶噐聖人不得巳而用之<lb/>
　　　逺别離<lb/>
古有皇英之二女乃在洞庭之南瀟湘之浦海<lb/>
水直下萬里深人言不深此離苦日慘慘兮雲<lb/>
冥冥狌狌啼烟兮鬼嘯雨我縱言之將何𥙷皇<lb/>
穹切恐不照予之忠誠雷慿慿兮欲吼怒堯舜<lb/>
當之亦禪禹君失臣兮龍爲魚權歸臣兮䑕變<lb/>
虎堯幽囚舜野死九疑聮綿皆相似重瞳孤墳<lb/>
竟誰是帝子降兮緑雲間隨風波兮去無還慟<lb/>
<pb n="KR4h0009_SBCK_001-6a"/>
哭兮逺望見蒼梧之深山蒼梧崩湘水絶竹上<lb/>
之淚乃可滅<lb/>
　　　野田黃雀行<lb/>
游莫逐炎洲翠栖莫近吳宫燕炎洲逐翠遭網<lb/>
羅吳宫火起焚爾窠蕭條兩翅蓬蒿下縱有鷹<lb/>
鸇奈爾何<lb/>
　　　蜀道難<lb/>
噫吁嚱危乎高哉蜀道之難難於上青天蚕叢<lb/>
及魚鳬開國何茫然爾來四萬八千歲不與秦<lb/>
塞通人烟西當太白有鳥道可以橫絶蛾眉巔<lb/>
<pb n="KR4h0009_SBCK_001-6b"/>
地崩山摧壯士死然後天梯石棧相勾連上有<lb/>
橫河斷海之浮雲下有衝波逆折之廻川黃鶴<lb/>
之飛尚不得過猿猱欲度愁攀緣青泥何盤盤<lb/>
百歩九折縈巖巒捫參歷井仰脅息以手拊膺<lb/>
坐長歎問君西游何當還畏途巉嵓不可攀但<lb/>
見悲鳥號枯木雄飛雌從遶林間又聞子規啼<lb/>
夜月愁空山蜀道之難難於上青天使人聽此<lb/>
彫朱顔連峰去天不盈尺枯松倒挂倚絶壁飛<lb/>
湍瀑流爭喧豗砯崖轉石萬<graphic n="KR0676" url="https://raw.githubusercontent.com/kanripo/KR-Gaiji/master/images/KR0676.png" mimeType="image/png"/>雷其險也若此<lb/>
嗟爾逺道之人胡爲乎來哉劍閣峥嶸而崔嵬<lb/>
<pb n="KR4h0009_SBCK_001-7a"/>
一夫當關萬人莫𨳩所守或匪人化爲狼與豺<lb/>
朝避猛虎夕避長蛇磨牙吮血殺人如麻錦城<lb/>
雖云樂不如早還家蜀道之難難於上青天側<lb/>
身西望長咨嗟<lb/>
　　　行路難<lb/>
金罍清酒價十千玉盤珍羞直萬錢停杯投筯<lb/>
不能食㧞劒四顧心茫然欲度黃河氷塞川將<lb/>
登太行雲暗天閒來垂釣坐溪上忽復乗舟落<lb/>
日邊行路難道安在長風破浪㑹有時直挂雲<lb/>
㠶濟滄海<lb/>
<pb n="KR4h0009_SBCK_001-7b"/>
　　　夢遊天姥山别東魯諸公<lb/>
海客談瀛州烟波微茫不易求越人語天姥雲<lb/>
霓明滅如何覩天姥連天向天橫勢㧞五嶽掩<lb/>
赤城天姥四萬八千丈對此絶倒東南傾我欲<lb/>
冥搜夢吳越一夜飛度鏡湖月湖月照我影送<lb/>
我到剡溪謝公宿處今尚在綠水蕩漾青猿啼<lb/>
脚穿謝公屐明登青雲梯半壁見海日空中聞<lb/>
天雞千嵓萬轉路不定迷花倚石忽以瞑熊咆<lb/>
龍吟殷岩泉慄深林兮驚層巔楓青青兮欲雨<lb/>
水澹澹兮生烟列缺霹靂丘巒崩摧洞天石扉<lb/>
<pb n="KR4h0009_SBCK_001-8a"/>
訇然而中開青冥濛鴻不見底日月照耀金銀<lb/>
臺霓爲裳兮風爲馬雲中君兮紛紛而來下虎<lb/>
鼔琴兮鸞回車仙之人兮列如麻忽魂悸兮目<lb/>
奯怳驚起兮長嗟惟覺時之枕席失向來之烟<lb/>
霞世間行樂皆如是古來萬事東流水别君去<lb/>
兮何時還且放白鹿青崕間欲行即騎向名山<lb/>
何能摧眉折腰事權貴暫樂酒色彫朱顔<hi>一作使我</hi>
<hi>不得𨳩心顔</hi>
　　　憶舊游寄譙郡元參軍<lb/>
憶昔洛陽董糟丘爲予天津橋南造酒樓黃金<lb/>
<pb n="KR4h0009_SBCK_001-8b"/>
白壁買歌笑一醉累月輕王侯四海賢豪青雲<lb/>
客與君一遇心莫逆廻山轉海不作難傾情倒<lb/>
意無所惜我向淮南攀桂枝君留洛北愁夢思<lb/>
不忍别還相隨相隨迢迢訪仙城三十六曲水<lb/>
廻縈一溪𥘉入千花明萬壑度盡松風聲銀鞍<lb/>
金絡到平地漢東太守來相迎紫陽之眞人邀<lb/>
我吹玉笙飱霞樓上動仙樂嘈然宛似鸞鳯鳴<lb/>
䄂長管摧欲輕舉漢東太守醉起舞手持錦𫀆<lb/>
覆我身我醉橫眠枕其股當筵意氣凌九霄星<lb/>
離雨散不終朝分飛楚關山水遥余旣還山㝷<lb/>
<pb n="KR4h0009_SBCK_001-9a"/>
故巢君亦西歸度渭橋君家嚴君勇貔虎作尹<lb/>
并州遏戎虜五月相呼度太行推輪不道羊腸<lb/>
苦行來北京歲月深感君貴義輕黃金瓊杯綺<lb/>
食青玉案使我醉飽無歸心時時出向城西曲<lb/>
晋祠流水如碧玉浮舟弄水簫鼓鳴微波龍鱗<lb/>
莎草綠興來携妓恣經過其若楊花似雪何紅<lb/>
粧欲醉宜斜日百尺清潭冩翠娥嬋姢𥘉月輝<lb/>
美人更唱舞羅衣清風吹歌入空去歌曲自繞<lb/>
行雲飛此時歡樂難再遇西游因獻長楊賦北<lb/>
闕青雲不可期東山白首還歸去渭橋南頭一<lb/>
<pb n="KR4h0009_SBCK_001-9b"/>
遇君鄼臺之北又離羣問余恨别今多少落花<lb/>
春暮爭紛紛言亦不可盡情亦不可極呼兒長<lb/>
跽緘此辭寄君千里遥相憶<lb/>
　　　詠懷<lb/>
莊周夢胡蝶胡蝶爲莊周一體更變易萬事良<lb/>
悠悠乃知蓬萊水復作清淺流青門種瓜人昔<lb/>
日東陵侯富貴茍如此營營何所求<lb/>
　　　酬東都小吏以斗酒雙魚見贈<lb/>
魯酒琥珀色汶魚紫錦鱗山東豪吏有俊氣手<lb/>
携此物贈逺人意氣相傾兩相顧斗酒雙魚表<lb/>
<pb n="KR4h0009_SBCK_001-10a"/>
情素雙鰓呀呷鬐鬛張跋刺銀盤欲飛去呼兒<lb/>
拂几霜刃揮紅肥花落白雪霏爲君下筯一飡<lb/>
罷醉著金鞍上馬歸<lb/>
　　　荅俗人問<lb/>
問余何事栖碧山笑而不荅心自閑桃花流水<lb/>
杳然去别有天地非人間<lb/>
　　　古意<lb/>
白酒𥘉熟山中歸黃雞啄黍秋正肥呼童烹雞<lb/>
酌白酒兒女嬉笑牽人衣高歌取醉欲自慰起<lb/>
舞落日爭光輝游說萬乗苦不早着鞭跨馬渉<lb/>
<pb n="KR4h0009_SBCK_001-10b"/>
逺道㑹稽愚婦輕買臣余亦辭家西入秦仰天<lb/>
大笑出門去我軰豈是蓬蒿人<lb/>
　　　將進酒<lb/>
君不見黃河之水天上來奔流到海不復回君<lb/>
不見高堂明鏡悲白髮朝如青絲暮成雪人生<lb/>
得意須盡歡莫使金樽空對月天生我才必有<lb/>
用千金散盡還復來烹羊宰牛且爲樂㑹須一<lb/>
飲三百杯岑夫子丹丘生與君歌一曲請君爲<lb/>
我傾<hi>一作听</hi>鐘鼎玉帛不足恱<hi>不一作貴</hi>但願長醉不<lb/>
用醒<hi>用一作願</hi>古來聖賢皆寂寞惟有飮者留其名<lb/>
<pb n="KR4h0009_SBCK_001-11a"/>
陳王昔日宴平樂斗酒十千恣讙謔主人何爲<lb/>
言少錢且須酤酒對君酌五花馬千金表呼兒<lb/>
將出換美酒與爾同消萬古愁<lb/>
　　　烏棲曲<lb/>
姑蘇臺上烏棲時吳王宫裏醉西施吳歌楚舞<lb/>
歡未畢靑山猶銜半邊日金壺丁丁漏水多起<lb/>
看秋月墜江波東方漸高奈爾何<lb/>
　王維<lb/>
　　維詩詞秀調雅意新理愜在泉爲珠着壁<lb/>
　　成繪一句一字皆出常境至如落日山水<lb/>
<pb n="KR4h0009_SBCK_001-11b"/>
　　好漾舟信歸風又澗芳襲人衣山月映石<lb/>
　　壁天寒逺山淨日暮長河急日暮沙漠陲<lb/>
　　戰聲烟塵裏<lb/>
　　　西施篇<lb/>
艶色天下重西施寧乆微朝仍越溪女暮作吳<lb/>
宮妃賤日豈殊衆貴來方悟稀要人傅香粉不<lb/>
自着羅衣君寵益嬌態君憐無是非常時浣紗<lb/>
伴莫得同車歸寄謝隣家女效顰安可希<lb/>
　　　偶然作<lb/>
陶潜任天眞其性躭嗜酒自從棄官來家貧不<lb/>
<pb n="KR4h0009_SBCK_001-12a"/>
能有九月九日時菊花空滿手心中竊自思黨<lb/>
有人送否白衣携觴來果不違老叟且喜得斟<lb/>
酌安問升與斗奮衣野田中今日嗟無負兀傲<lb/>
迷東西蓑笠不能守傾倒強行行酣歌歸五栁<lb/>
生事不曾問肯愧家中婦<lb/>
　　　贈劉藍田<lb/>
籬間犬迎吠出屋候荆扉歲晏輸井稅山村人<lb/>
夜歸晚田始家食餘布成我衣詎肯無公事煩<lb/>
君問是非<lb/>
　　　入山寄城中故人<lb/>
<pb n="KR4h0009_SBCK_001-12b"/>
中歲頗好道晚家南山陲興來毎獨往勝事空<lb/>
自知行到水窮處坐看雲起時偶然值林叟談<lb/>
笑無還期<lb/>
　　　淇上别趙仙舟<lb/>
相逢方一笑相送還成泣祖席巳傷離荒城復<lb/>
愁入天寒逺山淨日暮長河急解纜君巳遥望<lb/>
君猶佇立<lb/>
　　　春閨<lb/>
新粧可憐色落日捲簾帷淑氣清珍簟墻隂上<lb/>
玉墀春虫飛網戸暮雀隱花枝向晚多愁思閑<lb/>
<pb n="KR4h0009_SBCK_001-13a"/>
窓桃李時<lb/>
　　　寄崔鄭二山人<lb/>
翩翩京華子多出金張門幸有先人業思逢明<lb/>
主恩童年且未學肉食騖華軒豈知中林士無<lb/>
人薦至尊鄭生老泉石崔子安丘樊賣藥不二<lb/>
價著書仍萬言息隂無惡木飮水必清源余賤<lb/>
不及議斯人竟誰論<lb/>
　　　息夫人怨<lb/>
莫以今時寵能忘舊日恩看花滿眼淚不共楚<lb/>
王言<lb/>
<pb n="KR4h0009_SBCK_001-13b"/>
　　　婕妤怨<lb/>
宫殿生秋草君王恩幸踈郍堪聞鳳吹門外度<lb/>
金輿<lb/>
　　　漁山神女瓊智祠二首<lb/>
　　　迎神<lb/>
坎坎擊鼓漁山之下吹洞簫望極浦女巫進紛<lb/>
屢舞陳瑶席湛淸酤風凄凄而夜雨不知神之<lb/>
來不來使我心苦<lb/>
　　　送神<lb/>
紛進拜兮堂前目眷眷兮瓊筵來不語兮意不<lb/>
<pb n="KR4h0009_SBCK_001-14a"/>
傳作暮雨兮愁空山悲急筦思繁絃神之駕兮<lb/>
儼欲旋倐雲消兮雨歇山青青兮水潺湲<lb/>
　　　隴頭吟<lb/>
長安少年遊俠客夜上戍樓看太白隴頭明月<lb/>
逈臨關隴上行人夜吹笛關西老將不勝愁駐<lb/>
馬聽之雙淚流身經大小百餘戰麾下偏禆萬<lb/>
戸侯蘇武纔爲典屬國節旄落盡海西頭<lb/>
　　　少年行<lb/>
一身能擘兩彫<graphic n="KR0707" url="https://raw.githubusercontent.com/kanripo/KR-Gaiji/master/images/KR0707.png" mimeType="image/png"/>虜騎千重只似無偏坐金鞍<lb/>
調白羽紛紛射殺五單于<lb/>
<pb n="KR4h0009_SBCK_001-14b"/>
　　　𥘉出濟州别城中故人<lb/>
微官易得罪謫去濟川隂執政方持法明君無<lb/>
此心閭閻河潤上井邑海雲深縱有歸來日多<lb/>
愁年髩侵<lb/>
　　　送綦母潜落第還鄕<lb/>
聖代無隱者英靈盡來歸遂令東山客不得顧<lb/>
採薇旣至君門逺孰云吾道非江淮度寒食京<lb/>
兆縫春衣置酒臨長道同心與我違行當浮桂<lb/>
棹未幾拂荆扉逺樹帶行客孤村當落暉吾謀<lb/>
適不用勿謂知音稀<lb/>
<pb n="KR4h0009_SBCK_001-15a"/>
　劉眘虚<lb/>
　　眘虚詩情幽興逺思苦語竒忽有所得便<lb/>
　驚衆聽頃東南高唱者數人然聲律宛態<lb/>
　　無出其右唯氣骨不逮諸公自永明已還<lb/>
　　可傑立江表至如松色空照水經聲時有<lb/>
　　人又滄溟千萬里日夜一孤舟又歸夢如<lb/>
　春水悠悠遶故鄕又駐馬渡江處望鄕待<lb/>
　　歸舟又道由白雲盡春與清溪長時有落<lb/>
　　花至逺隨流水香開門向溪路深栁讀書<lb/>
　堂幽映毎白日清暉照衣裳並方外之言<lb/>
<pb n="KR4h0009_SBCK_001-15b"/>
　　也惜其不永天碎國寳<lb/>
　　　海上詩送薛文學歸海東<lb/>
日處歸且逺送君東悠悠滄溟千萬里日夜一<lb/>
孤舟曠望絶國所微茫天際愁有時近仙境不<lb/>
定若夢遊或見青色古孤山百里秋前心方杳<lb/>
眇此路勞夷猶離别惜吾道風波敬皇休春浮<lb/>
花氣逺思逐海水流日暮驪歌後永懷空滄洲<lb/>
　　　送東林廉上人還盧山<lb/>
石溪流已亂苔徑入漸微日暮東林下山僧還<lb/>
獨歸常爲罏峰意况與逺公違道性深寂寞丗<lb/>
<pb n="KR4h0009_SBCK_001-16a"/>
時多是非㑹㝷名山去豈復無淸機<lb/>
　　　送韓平兼寄郭微<lb/>
上客夜相過小童能酤酒即爲臨水處正值雁<lb/>
歸後前路望鄕山近家見門栁到時春未暮風<lb/>
景自應有余憶東州人經年别來乆慇懃爲傳<lb/>
語日夕念携手兼問前寄書書中復逹否<lb/>
　　　寄閻防<hi>防時在終南豊德寺讀書</hi>
青暝南山口君與緇錫隣深路入古寺亂花隨<lb/>
暮春紛紛對寂寞往往落衣巾松色空照水經<lb/>
聲時有人晩心復南望山逺情獨親應以修德<lb/>
<pb n="KR4h0009_SBCK_001-16b"/>
業亦惟此立身深林度空夜烟月鎻清眞莫嘆<lb/>
文明日彌年從隱淪<lb/>
　　　暮秋楊子江寄孟浩然<lb/>
木葉紛紛下東南日烟霜林山相晩暮天海空<lb/>
青蒼暝色空復乆秋聲亦何長孤舟兼微月獨<lb/>
夜仍越鄕寒笛對京口故人在襄陽詠思勞今<lb/>
夕漢江遥相望<lb/>
　　　寄江滔求孟六遺文<lb/>
南望襄陽路思君情轉親偏知漢水廣應與孟<lb/>
家隣在日貪爲善昨來聞更貧相如有遺草爲<lb/>
<pb n="KR4h0009_SBCK_001-17a"/>
一問家人<lb/>
　　　潯陽陶氏别業<lb/>
陶家習先隱種栁長江邊朝夕潯陽縣白衣來<lb/>
幾年霽雲明孤嶺秋水登寒天物象自清曠野<lb/>
荷何綿聮蕭蕭丘中賞明宰非徒然願守黍稷<lb/>
稅歸耕東山田<lb/>
　　　登廬山峰頂寺<lb/>
孤峰臨萬象秋氣何高清庭際南郡出林端西<lb/>
江明山門二緇叟振錫聞幽聲心照有無界業<lb/>
懸前後生徒知眞機靜尚與愛網并方首金門<lb/>
<pb n="KR4h0009_SBCK_001-17b"/>
路未遑叅道情<lb/>
　　　㝷東溪還湖中作<lb/>
出山更回首日暮清溪深東嶺新别處數猿呌<lb/>
空林昔遊𥘉有迹此路還獨㝷幽興方在往歸<lb/>
懷復爲今雲峰勞前意湖水成遠心望望巳超<lb/>
越坐鳴舟中琴<lb/>
　　　越中問海客<lb/>
風雨滄洲暮一㠶今始歸自云發南海萬里速<lb/>
如飛𥘉謂落何處永將無所依冥茫漸西見山<lb/>
色越中微誰念去時逺人經此路稀泊舟悲且<lb/>
<pb n="KR4h0009_SBCK_001-18a"/>
泣使我亦沾衣浮海焉用說憶鄕難乆違縱爲<lb/>
魯連子山路有柴扉<lb/>
　　　江南曲<lb/>
美人何蕩瀁湖上風日長玉手欲有贈徘徊雙<lb/>
明璫歌聲隨綠水怨氣起青陽日暮還家望雲<lb/>
波橫洞房<lb/>
　張謂<lb/>
　　謂代北州老翁荅及湖中對酒行在物情<lb/>
　　之外但衆人未曾說耳亦何必歷遐逺探<lb/>
　　古迹然後始爲冥搜<lb/>
<pb n="KR4h0009_SBCK_001-18b"/>
　　　讀後漢逸人傳二首<lb/>
子陵没巳乆讀史思其賢誰謂頴陽人千秋如<lb/>
比肩甞聞漢皇帝曾是曠周旋名位茍無心對<lb/>
君猶可眠東過冨春渚樂此佳山川夜卧松下<lb/>
月朝看江上烟釣時如有待釣罷應忘筌生事<lb/>
在林壑悠悠經暮年于今七里瀬遺迹尚依然<lb/>
高臺竟寂寞流水空潺湲<lb/>
　　　其二<lb/>
龐公南郡人家在襄陽里何處偏來往㐮陽東<lb/>
陂是誓將業田種終得保妻子何言二千石乃<lb/>
<pb n="KR4h0009_SBCK_001-19a"/>
欲勸吾仕鸛鵲巢茂林黿鼉穴深水萬物從所<lb/>
欲吾心亦如此不見鹿門山朝朝白雲起采藥<lb/>
復采樵優游終暮齒<lb/>
　　　同孫搆免官後登薊樓<lb/>
昔在五陵時年少亦強壯甞矜有竒骨必是封<lb/>
侯相東走到營州投身事邊將一朝去鄕國十<lb/>
載履亭障部曲皆武夫功成不相譲猶希虜塵<lb/>
動更取林胡帳去年大將軍忽負樂生謗北别<lb/>
傷士卒南遷死炎瘴濩落悲無成行登薊丘上<lb/>
長安三千里日夕西南望寒沙榆關沒秋水欒<lb/>
<pb n="KR4h0009_SBCK_001-19b"/>
河漲䇿馬從此辭雲中保閑放<lb/>
　　　贈喬林<lb/>
去年上䇿不見収今年寄食仍淹留羡君有酒<lb/>
能便醉羡君無錢能不憂如今五侯不待客羡<lb/>
君不問五侯宅如今七貴方自尊羡君不過七<lb/>
貴門丈夫㑹應有知巳丗上悠悠何足論<lb/>
　　　湖中對酒作<lb/>
夜坐不厭湖上月晝行不厭湖上山眼前一樽<lb/>
又長滿心中萬事如等閑主人有黍百餘石濁<lb/>
醪數斗應不惜即今相對不盡歡别後相思復<lb/>
<pb n="KR4h0009_SBCK_001-20a"/>
何益茱茰灣頭歸路賖願君且宿黃翁家風光<lb/>
若此人不醉參差孤負東園花<lb/>
　　　題長安主人壁<lb/>
丗人結交須黃金黃金不多交不深縱令然諾<lb/>
暫相許終是悠悠行路心<lb/>
　王季友<lb/>
　　季友詩愛竒務險逺出常情之外然而白<lb/>
　　首短褐良可悲夫至如觀于舎人西亭壁<lb/>
　畫山水詩野人宿在人家少朝見此山謂<lb/>
　　山曉半壁仍棲嶺上雲開簾放出湖中鳥<lb/>
<pb n="KR4h0009_SBCK_001-20b"/>
　　甚有新意<lb/>
　　　雜詩<lb/>
采山仍采隱在木不在深持斧事逺遊固悲匠<lb/>
者心翳翳青桐枝樵㸑日所侵樵聲出巖壑四<lb/>
聽無知音豈爲鼎下薪當復堂上琴鳳鳥乆不<lb/>
栖且與枳棘林<lb/>
　　　代賀枝令譽贈沈千運<lb/>
相逢問姓名亦存别時無子今有孫山上雙松<lb/>
長不改百家惟有三家村村南村西車馬道一<lb/>
宿通舟水浩浩澗中磊磊十里石河上淤泥種<lb/>
<pb n="KR4h0009_SBCK_001-21a"/>
桑麥平坡塜墓皆我親滿田主人是舊客舉聲<lb/>
酸鼻問同年十人七人歸下泉分手如何更此<lb/>
地廻頭不去淚<graphic n="KR1008" url="https://raw.githubusercontent.com/kanripo/KR-Gaiji/master/images/KR1008.png" mimeType="image/png"/>然<lb/>
　　　觀于舎人壁畫山水<lb/>
野人宿在山家少朝見此山謂山曉半壁仍棲<lb/>
嶺上雲𨳩簾放出湖中鳥獨坐長松是阿誰再<lb/>
三招手起來遲于公大笑向予說小弟丹青能<lb/>
爾爲<lb/>
　　　滑中贈崔高士瓘<lb/>
夫子保藥命外身保无咎日月不能老化腸爲<lb/>
<pb n="KR4h0009_SBCK_001-21b"/>
筋不十年前見君甲子過我壽于何今相逢華<lb/>
髮在我後近而知其逺少見今白首遥信蓬萊<lb/>
宫不死丗丗有玄石采盈䄡神方秘其肘問家<lb/>
惟指雲愛氣常言酒攝生固如此履道當不朽<lb/>
未能太玄同願亦天地乆實腹以芝木賤體仍<lb/>
芻狗自勉將勉余良藥在苦口<lb/>
　　　山中贈十四秘書山兄<lb/>
出山秘芸署山色已再春食我山中藥不憶山<lb/>
中人山中誰余宻白髮日相親雀䑕晝夜無知<lb/>
我㕑廩貧有情盡捐棄土石爲周身依依舎北<lb/>
<pb n="KR4h0009_SBCK_001-22a"/>
松不厭吾南隣夫子質千㝷天澤枝葉新今以<lb/>
不材壽非智免斧斤<lb/>
　　　酬李十六𡵨<lb/>
錬丹文武火未成賣藥販屨俱逃名出谷迷行<lb/>
洛陽道乗流醉臥滑臺城城下故人乆離怨一<lb/>
歡適我兩家願朝飮杖懸沽酒錢暮飱嚢有松<lb/>
花<hi>飯予</hi>何車馬日憧憧李膺門舘爭登龍千賔揖<lb/>
對若流水五經發難如扣鍾下筆新詩行滿壁<lb/>
立談古人坐在席問我草堂有臥雲知我山儲<lb/>
無儋石自耕自刈食爲天如鹿如麋飲野泉亦<lb/>
<pb n="KR4h0009_SBCK_001-22b"/>
知丗上公卿貴且養丘中草木年<lb/>
　陶翰<lb/>
　　歷代詞人詩筆雙美者鮮矣今陶生實謂<lb/>
　　兼之旣多興象復備風骨三百年以前方<lb/>
　　可論其體裁也<lb/>
　　　古塞下曲<lb/>
進軍飛狐北窮宼勢將變日落塵沙昏背河更<lb/>
一戰騂馬黃金勒雕弓白羽箭射殺左賢王歸<lb/>
奏未央殿欲言塞下事天子不召見東出咸陽<lb/>
門哀哀涙如霰<lb/>
<pb n="KR4h0009_SBCK_001-23a"/>
　　　燕歌行<lb/>
請君留楚調聽我吟燕歌家在遼水頭邊風意<lb/>
氣多出身爲漢將正值戎未和雪中凌天山氷<lb/>
上度交河大小百餘戰封侯竟蹉跎歸來覇陵<lb/>
下故舊無相過雄劒委塵匣空門惟雀羅玉篸<lb/>
還趙妹瑶琴付齊娥昔日不爲樂時哉今奈何<lb/>
　　　贈鄭貟外<lb/>
<graphic n="KR0865" url="https://raw.githubusercontent.com/kanripo/KR-Gaiji/master/images/KR0865.png" mimeType="image/png"/>馬拂繡裳按兵遼水陽西分雁門騎比逐樓<lb/>
煩王聞道五軍集相邀百戰場風沙暗天起虜<lb/>
陣森巳行儒服揖諸將雄謀吞八荒金門來見<lb/>
<pb n="KR4h0009_SBCK_001-23b"/>
謁朱紱生輝光數載侍御史稍遷尚書郎人生<lb/>
志氣立所貴功業昌何必守章句終年事蒼黃<lb/>
同時獻賦客尚在東陵傍<lb/>
　　　望太華贈盧司食<lb/>
作吏到西華乃觀三峰壯削成元氣中傑出天<lb/>
河上如有飛動色不知青冥狀巨靈安在哉厥<lb/>
迹猶可望方此顧行旅未由飭仙裝葱朧記星<lb/>
壇明㓕數雲障良友垂眞契宿心所微尚敢投<lb/>
歸山吟霞徑一相訪<lb/>
　　　晚出伊闕寄河南裵丞<lb/>
<pb n="KR4h0009_SBCK_001-24a"/>
退無宴息資進無當代䇿冉冉時將暮坐爲周<lb/>
南客前登聞塞門永眺伊城陌長川黯巳暮千<lb/>
里寒氣白家本渭水西異日何所適秉志師禽<lb/>
尚微言祖莊易一辭林壑間共繫風塵役才名<lb/>
忽先進天邑多紛劇豈念嘉遁時依依偶沮溺<lb/>
　　　贈房侍御<hi>時房公在新安</hi>
志人固不羈與道常周旋進則天下仰巳之能<lb/>
晏然褐衣東府召執簡南臺先雄義毎特立犯<lb/>
顔豈圖全謫居東南逺逸氣吟芳荃適㑹寥廓<lb/>
趣清波更寅緣扁舟入五湖發纜洞庭前浩蕩<lb/>
<pb n="KR4h0009_SBCK_001-24b"/>
臨海曲迢遥濟江壖徴竒忽忘返遇興將彌年<lb/>
乃悟范生智足明漁父賢郡臨新安渚佳氣此<lb/>
城偏日夕對層岫雲霞映晴川閑居戀秋色偃<lb/>
臥含貞堅荷伏自相化行藏亦推遷君其振羽<lb/>
翮歲晏將冲天<lb/>
　　　經殺子谷<lb/>
扶蘇秦帝子舉代稱其賢百萬猶在握可爭天<lb/>
下權束身就一劒壯志皆棄捐塞下有遺迹千<lb/>
齡人共傳踈蕪盡荒草寂歷空寒烟到此盡垂<lb/>
淚非我獨<graphic n="KR1008" url="https://raw.githubusercontent.com/kanripo/KR-Gaiji/master/images/KR1008.png" mimeType="image/png"/>然<lb/>
<pb n="KR4h0009_SBCK_001-25a"/>
　　　乗潮至漁浦作<lb/>
檥棹早乗潮潮來如風雨樟臺忽巳隱界峰莫<lb/>
及覩崩騰心爲失浩蕩目無主豗㦎浪始聞漾<lb/>
漾入漁浦雲景共澄霽江山相吞吐偉哉造化<lb/>
靈此事從終古流沬誠足誡高歌調易苦頗因<lb/>
忠信全客心猶栩栩<lb/>
　　　宿天笁寺<lb/>
松柏亂嵓口山西微徑通天𨳩一峰見宫闕生<lb/>
虚空正殿倚霞壁千樓標石叢夜來猿鳥靜鍾<lb/>
𣑽寒雲中岑翠映湖月泉聲亂溪風心超諸境<lb/>
<pb n="KR4h0009_SBCK_001-25b"/>
外了與懸解同明發氣候改起視長崕東湖色<lb/>
濃蕩漾海光漸朣朦葛仙迹尚在許氏道猶崇<lb/>
獨往古來事幽懷期二公<lb/>
　　　早過臨淮<lb/>
夜來三渚風晨過臨淮島潮中海氣白城上楚<lb/>
雲早鱗鱗魚浦㠶漭漭蘆洲草川路白浩蕩憖<lb/>
焉心如擣且言任倚伏何暇念枯槁范子名屢<lb/>
移<graphic n="KR1355" url="https://raw.githubusercontent.com/kanripo/KR-Gaiji/master/images/KR1355.png" mimeType="image/png"/>公志常保古人去巳乆此理今難道<lb/>
　　　出蕭關懷古<lb/>
驅馬擊長劒行役至蕭關悠悠五原上永眺關<lb/>
<pb n="KR4h0009_SBCK_001-26a"/>
<hi>河前</hi>北虜三十萬此中常控弦秦城亘宇宙漢帝<lb/>
理旄旃刁斗鳴不息羽書日夜傳五軍計莫就<lb/>
三䇿議空全大漠橫萬里蕭條絶人烟孤城當<lb/>
瀚海落日照祈連愴然苦寒奏懷哉式微篇更<lb/>
悲秦樓月夜夜岀胡天<lb/>
　李頎<lb/>
　　頎詩發調旣清修辭亦綉雜歌咸善玄理<lb/>
　　最長至如送曁道士云大道本無我青春<lb/>
　　長與君又聽彈胡笳聲云幽音變調忽飄<lb/>
　　洒長風吹林雨墮瓦迸泉颯颯飛木末野<lb/>
<pb n="KR4h0009_SBCK_001-26b"/>
　　鹿<graphic n="KR0687" url="https://raw.githubusercontent.com/kanripo/KR-Gaiji/master/images/KR0687.png" mimeType="image/png"/>
                    <graphic n="KR0687" url="https://raw.githubusercontent.com/kanripo/KR-Gaiji/master/images/KR0687.png" mimeType="image/png"/>走堂下足可歔欷震漡心神惜其<lb/>
　　偉才只到黃綬故論其数家往往高於衆作<lb/>
　　　謁張果老先生<lb/>
先生谷神者甲子焉能計自說軒轅師于今數<lb/>
千歲寓遊城郭裏浪迹希夷際應物雲無心逢<lb/>
時舟不繫霞飡斷火粒野服兼荷製白雪浄肌<lb/>
膚青松養身丗韜精殊豹隱錬質同蟬蛻忽去<lb/>
不知誰偶來寧有契二儀齊壽考六合隨休憇<lb/>
彭𥅆猶嬰孩松期且微細嘗聞穆天子更憶漢<lb/>
皇帝親屈萬乗尊將窮四海裔車徒變草木錦<lb/>
<pb n="KR4h0009_SBCK_001-27a"/>
帛招談說八駿空徃來三山轉虧蔽吾君感至<lb/>
德玄老欣來詣受籙金殿開清齋玉堂閉笙歌<lb/>
迎拜首羽帳崇嚴衛禁栁垂香爐宫花拂仙𬒮<lb/>
祈年寳祈廣致福蒼生惠何必待龍髯鼎成方<lb/>
取濟<lb/>
　　　送曁道士還玉清觀<lb/>
仙官有名籍度丗吳江濆大道本無我青春長<lb/>
與君中洲俄巳到至理得而聞明主降黃屋時<lb/>
人看白雲空山何窈窕巨秀日氛氲此道留書<lb/>
客超遥烟駕分<lb/>
<pb n="KR4h0009_SBCK_001-27b"/>
　　　東郊寄萬楚<lb/>
濩落乆無用隱身甘採薇仍聞薄宦者還事田<lb/>
家衣頴水日夜流故人相見稀春山不可望黃<lb/>
鳥東南飛濯足豈長徃一樽聊可依了然潭上<lb/>
月適我胷中機在昔同門友如今出處非優游<lb/>
白虎殿偃息青瑣闈且有薦君表當看携手歸<lb/>
寄書不代靣蘭茞空芳菲<lb/>
　　　登首陽山謁夷齊廟<lb/>
古人巳不見喬木竟誰過寂寞首陽山白雲空<lb/>
復多蒼苔歸地骨皓首採薇歌畢命無怨色成<lb/>
<pb n="KR4h0009_SBCK_001-28a"/>
仁其若何我來入遺廟時候微清和落日吊山<lb/>
霓廻風吹女蘿石崕向西豁引領望黃河千里<lb/>
一飛鳥孤光東逝波駈車層城路惆悵此巖阿<lb/>
　　　題綦毋潜書所居<lb/>
常稱挂冠吏昨日歸滄洲行客暮㠶遠主人庭<lb/>
樹秋豈伊得天命但欲爲山遊萬物我何有白<lb/>
雲空自幽蕭條江海上日夕是丹丘生事本魚<lb/>
鳥賞心隨去留惜哉曠微月欲濟無輕舟倐忽<lb/>
令人老相思河水流<lb/>
　　　漁父歌<lb/>
<pb n="KR4h0009_SBCK_001-28b"/>
白頭何老人蓑笠蔽其身避丗常不仕釣魚清<lb/>
江濵浦沙明濯足山月静垂綸寓宿湍與瀬行<lb/>
歌秋復春持撓湘㟁竹爇火蘆洲薪綠水飯香<lb/>
槄青荷包紫鱗於中還自樂所欲全吾眞而笑<lb/>
獨醒者臨流多苦辛<lb/>
　　　古意<lb/>
男兒事長征生小幽燕客賭勝馬蹄下由來輕<lb/>
七尺殺人莫敢前鬂如蝟毛磔黃雲白雪隴底<lb/>
飛未得報恩不得歸遼東小婦年十五慣彈琵<lb/>
琶解歌舞今爲羗笛出塞聲使我三軍淚如雨<lb/>
<pb n="KR4h0009_SBCK_001-29a"/>
　　　送康洽入京進樂府詩<lb/>
識子十年何不遇只愛歡遊兩京路朝吟左氏<lb/>
媧女篇夜誦相如美人賦長安春物舊相冝小<lb/>
苑蒲萄花滿枝栁色偏濃九華殿鶯聲醉殺五<lb/>
陵兒曵𥚑此夜從何所中貴由來盡相許曰𬒮<lb/>
春衫仙吏贈烏皮隱几臺郎與新詩樂府唱堪<lb/>
愁御妓應傳鳷鵲樓西上雖因長公主終須一<lb/>
見曲陵侯<lb/>
　　　送陳章甫<lb/>
四月南風大麥黃棗花未落桐隂長青山朝别<lb/>
<pb n="KR4h0009_SBCK_001-29b"/>
暮還見嘶馬出門思舊鄕陳侯立身何坦蕩虬<lb/>
鬚虎眉仍大顙腹中著書一萬卷不肯低頭在<lb/>
草莽東門酤酒飮我曹心輕萬事如鴻毛醉臥<lb/>
不知白日暮有時空望孤雲高長河浪頭連天<lb/>
黒津吏停舟渡不得鄭國遊人未及家洛陽行<lb/>
子空歎息聞道故林相識多罷官昨日今如何<lb/>
　　　聽董大彈胡笳聲兼語弄寄房給事<lb/>
蔡女昔造胡笳聲一彈一十有八柏胡人落淚<lb/>
向邊草漢使斷腸對歸客古戍蒼蒼烽火寒大<lb/>
荒隂沉飛雪白先拂啇絃後角羽四郊秋葉驚<lb/>
<pb n="KR4h0009_SBCK_001-30a"/>
摵摵董夫子通神明深山竊聽來妖精言遲更<lb/>
速皆應手將往復旋如有情空山百鳥散還合<lb/>
萬里浮雲隂且晴嘶酸鶵雁失羣夜斷絶胡兒<lb/>
戀母聲川爲靜其波鳥亦罷其鳴烏珠部落家<lb/>
鄕遠邏逤沙塵哀怨生幽隂變調忽飄洒長風<lb/>
吹林雨墮瓦迸泉颯颯飛木末野鹿<graphic n="KR0687" url="https://raw.githubusercontent.com/kanripo/KR-Gaiji/master/images/KR0687.png" mimeType="image/png"/>
                    <graphic n="KR0687" url="https://raw.githubusercontent.com/kanripo/KR-Gaiji/master/images/KR0687.png" mimeType="image/png"/>走堂<lb/>
下長安城連東掖垣鳳凰池對青瑣門才高脫<lb/>
略名與利日夕望君抱琴至<lb/>
　　　緩歌行<lb/>
小來脫身攀貴遊傾財破産無所憂暮擬經過<lb/>
<pb n="KR4h0009_SBCK_001-30b"/>
石渠署朝將出入銅龍樓結交杜陵輕薄子謂<lb/>
言可生復可死一沉一浮㑹有時棄我翻然如<lb/>
脫屣男兒立身須自強十年閉戸頴水陽業就<lb/>
功成見明主撃鍾鼎食坐華堂二八蛾眉梳墮<lb/>
馬美酒清歌曲堂下文昌宫中賜錦衣長安陌<lb/>
上退朝歸五侯賔從莫敢視三省官僚揖者稀<lb/>
早知今日讀書是悔作從前狂俠兒<lb/>
　　　鮫人歌<lb/>
鮫人潜織水底居側身上下隨龍魚輕綃文采<lb/>
不可識夜夜澄波連月色有時寄宿來城市海<lb/>
<pb n="KR4h0009_SBCK_001-31a"/>
島青冥無極巳泣珠報恩君莫辭今年相見明<lb/>
年期始知萬族無不有百尺深泉架戸牖鳥没<lb/>
空山誰復望一望雲濤堪白首<lb/>
　　　送盧逸人<lb/>
洛陽爲此别携手更何時不復人間見秪應海<lb/>
上期青溪入雲木白首卧茅茨共惜盧敖去天<lb/>
邊所望思<lb/>
　　　野老曝背<lb/>
百歲老翁不種田唯知曝背樂殘年有時捫虱<lb/>
獨搔首目送歸鴻籬下眠<lb/>
<pb n="KR4h0009_SBCK_001-31b"/>
　高適<lb/>
　　評事性拓落不拘小節耻預常科隱迹博<lb/>
　　徒才名自遠然適詩多胸臆語兼有氣骨<lb/>
　　故朝野通賞其文至如燕歌行等篇甚有<lb/>
　　奇句且余所最深愛者未知肝膽向誰是<lb/>
　　令人却憶平原君<lb/>
　　　哭單父梁九少府<lb/>
𨳩篋淚沾臆見君前日書夜臺今寂寞猶是子<lb/>
雲居疇昔貪靈奇登臨賦山水同舟南楚下望<lb/>
月西江裏契闊多别離綢繆到生死九泉知何<lb/>
<pb n="KR4h0009_SBCK_001-32a"/>
在萬事皆如此晉山徒嵯峨斯人已冥冥常時<lb/>
祿且薄没後家復貧妻子在逺道兄弟無一人<lb/>
十上多苦辛一官恒自哂青雲將何致白日忽<lb/>
西盡唯獨身後名空留無逺近<lb/>
　　　宋中遇陳兼<lb/>
常參鮑叔義所期王佐才如何守苦節獨自無<lb/>
良媒離别十年内飄颻千里來安知罷官後唯<lb/>
見柴門開窮巷隱東郭高堂詠南陔籬根長花<lb/>
草井口生莓苔伊昔望霄漢于今倦蒿萊男兒<lb/>
須逹命且醉手中杯<lb/>
<pb n="KR4h0009_SBCK_001-32b"/>
　　　宋中<lb/>
梁苑白日暮梁園秋草時君王不可見修竹令<lb/>
人悲九月桑葉落寒風鳴樹枝<lb/>
　　　九日酬顧少府<lb/>
簷前白日應可惜籬下黃花爲誰有客子迎霜<lb/>
未授衣主人得錢肯沽酒蘇秦憔悴時多猒蔡<lb/>
澤栖遲丗看醜縱使登高只斷腸不如獨自空<lb/>
搔首<lb/>
　　　見薛大臂鷹作<lb/>
寒楚十二月蒼鷹八十毛寄言燕雀莫相啅自<lb/>
<pb n="KR4h0009_SBCK_001-33a"/>
有雲霄萬里高<lb/>
　　　詶岑主簿秋夜見贈<lb/>
舎下蛩亂鳴居然自蕭索𬗟懷高秋興忽枉清<lb/>
夜作感物我心勞凉風生二毛池枯<graphic n="KR1341" url="https://raw.githubusercontent.com/kanripo/KR-Gaiji/master/images/KR1341.png" mimeType="image/png"/>蓞死月<lb/>
上梧桐高如何異州縣復得交才彦汨没嗟後<lb/>
時蹉跎耻相見南山别來乆魏闕誰不戀獨有<lb/>
江海心悠悠未嘗倦<lb/>
　　　送韋參軍<lb/>
二十解書劒西遊長安城舉頭望君門屈指數<lb/>
公卿國風冲融邁三五朝廷歡樂彌寰宇白璧<lb/>
<pb n="KR4h0009_SBCK_001-33b"/>
皆言賜近臣布衣不得干明主歸來洛陽無負<lb/>
郭東過梁宋非吾土兎苑爲農歲不登雁池垂<lb/>
釣心常苦丗人遇我同衆人唯君於我情相親<lb/>
且喜百年有交態未曾一日辭家貧彈琴擊筑<lb/>
白日晩縱酒高歌楊栁春歡娛未盡分散去使<lb/>
我惆悵驚心神終當不作兒女别臨𡵨涕淚沾<lb/>
衣巾<lb/>
　　　封丘作<lb/>
我本漁樵孟諸野一生自是悠悠者乍可狂歌<lb/>
草澤中寧堪作吏風塵下只言小邑無所爲公<lb/>
<pb n="KR4h0009_SBCK_001-34a"/>
門百事皆有期拜迎長官心欲碎鞭撻黎庻令<lb/>
人悲悲來向家問妻子舉家盡笑今如此生事<lb/>
應須南畒田丗情分付東流水夢想舊山安在<lb/>
哉爲衘君命日遲廻早知梅福徒爲爾轉憶陶<lb/>
潜歸去來<lb/>
　　　邯鄲少年行<lb/>
邯鄲城南遊俠子自矜生長邯鄲裏千場縱博<lb/>
家仍富數處報讐身不死宅中歌笑日紛紛門<lb/>
外車馬屯如雲未知肝膽向誰是令人却憶平<lb/>
原君君不見即今交態薄黃金用盡還踈索以<lb/>
<pb n="KR4h0009_SBCK_001-34b"/>
兹感嘆辭舊遊更於時事無所求且與少年飮<lb/>
美酒往來射獵西山頭<lb/>
　　　燕歌行<lb/>
　　　　𨳩元十六年客有從御史張公出塞<lb/>
　　　　而還者作燕歌行以示適感征戌之<lb/>
　　　　事因而和焉<lb/>
漢家烟塵在東北漢將辭家破殘賊男兒本自<lb/>
重橫行天子非常借顔色摐金伐鼔下榆關旌<lb/>
斾逶迤碣石間校尉羽書飛瀚海單于獵火照<lb/>
狼山山川蕭條極邊土胡騎慿陵雜風雨戰士<lb/>
<pb n="KR4h0009_SBCK_001-35a"/>
軍前半死生美人帳下猶歌舞大漠窮秋塞草<lb/>
腓孤城落日闘兵稀身當恩遇常輕敵力盡關<lb/>
山未解圍鐡衣遠戍辛勤乆玉筯應啼别離後<lb/>
少婦城南欲斷腸征人葪北空回首邊庭飄颻<lb/>
郍可度絶域蒼黃何所有殺氣三時作陣雲寒<lb/>
聲一夜傳刁斗相看白刃血紛紛死節從來豈<lb/>
顧勛君不見沙場征戰苦至今猶憶李將軍<hi>一作</hi>
<hi>邊風</hi>
　　　行路難<lb/>
君不見富家翁舊時貧賤誰比數一朝金多結<lb/>
<pb n="KR4h0009_SBCK_001-35b"/>
豪貴百事勝人徤如虎子孫生長滿眼前妻能<lb/>
筦絃妾能舞自矜一朝忽如此却笑傍人獨愁<lb/>
苦東隣少年安所如席門窮巷出無車有才不<lb/>
肯學干謁何用年年空讀書<lb/>
　　　塞上聞笛<lb/>
胡人羗笛戍樓間樓上蕭條明月閑借問梅花<lb/>
何處落風吹一夜滿關山<lb/>
　　　營州歌<lb/>
營州少年猒原野狐裘蒙茸獵城下虜酒千杯<lb/>
不醉人胡兒十歲能騎馬　上卷終<lb/>
</p>
<p>
</p>
  </div>
<div> <lb/>
    <p>
<pb n="KR4h0009_SBCK_002-1a"/>
河嶽英靈集下<lb/>
　　　　　　　唐丹陽進士殷　璠　集<lb/>
　崔署<lb/>
　　署詩多歎詞要妙清意悲凉送别登樓俱<lb/>
　　堪淚下<lb/>
　　　宿大通和尚塔敬贈如闍梨廣心長孫<lb/>
　　　錡二山人<lb/>
支公巳寂滅塔影山上古更有眞僧來道塲救<lb/>
諸苦一承微妙法寓宿清浄土身心能自親色<lb/>
相了無取森森松映月漠漠雲近戸雲外飛電<lb/>
<pb n="KR4h0009_SBCK_002-1b"/>
明夜來前山雨然燈見棲鴿作禮聞信鼓晚霽<lb/>
南軒𨳩秋華淨天宇願言長出丗謝爾及申甫<lb/>
　　　頴陽東溪懷古<lb/>
靈溪氛霧歇皎鏡清心顔空色不映水秋聲多<lb/>
在山丗人乆踈曠萬物皆自閑白鷺寒更浴孤<lb/>
雲晴未還昔時譲王者此地閉玄關無以躡高<lb/>
歩凄凉岑壑間<lb/>
　　　途中晚發<lb/>
晩霽長風裏勞歌赴逺期雲輕歸海疾月滿下<lb/>
山遲旅望因高盡鄕心遇物悲故林逶不見還<lb/>
<pb n="KR4h0009_SBCK_002-2a"/>
在落花時<lb/>
　　　送薛據之宋州<lb/>
無媒嗟失路有道亦乗流客處不堪别異鄕應<lb/>
共愁我生早孤賤淪落居此州風土至今憶山<lb/>
河皆昔遊一從文章士兩京春復秋君去問相<lb/>
識幾人今白頭<lb/>
　　　早發交崕山還太室作<lb/>
東林氣微白寒鳥急高翔吾亦自兹去北山歸<lb/>
草堂杪冬正三五日月遥相望肅肅過頴上曨<lb/>
曨辨少陽川氷生積雪野火出枯桑獨往路難<lb/>
<pb n="KR4h0009_SBCK_002-2b"/>
盡窮隂人易傷傷此無衣客如何蒙雨霜<lb/>
　　　登水門樓見亡友張真期題望黃河作<lb/>
　　　因以感興<lb/>
吾友東南美昔聞登此樓人隨川上去書在壁<lb/>
中留嚴子好真隱謝公耽逺遊清風𥘉作頌暇<lb/>
日復消憂時與交友古跡隨山水幽巳孤蒼生<lb/>
望坐見黃河流流落年將晩悲凉物巳秋天高<lb/>
不可問掩泣赴行舟<lb/>
　王灣<lb/>
　　灣詞翰早著爲天下所稱最者不過一二<lb/>
<pb n="KR4h0009_SBCK_002-3a"/>
　　遊吳中作江南意詩云海日生殘夜江春<lb/>
　　入舊年詩人巳來少有此句張燕公手題<lb/>
　　政事堂毎示能文令爲楷式又搗衣篇云<lb/>
　　月華照杵空隨妾風響傳砧不到君所有<lb/>
　　衆製咸類若斯非張蔡之未曾見也覺顔<lb/>
　　謝之彌逺乎<lb/>
　　　晚春詣蘇州敬贈武貟外<lb/>
蘇臺憶季常飛棹歷江鄕持此功曹掾㓜稱華<lb/>
省郎貴門生禮樂明代秉文章嘉郡位先進洪<lb/>
儒名重揚爰從姻婭貶豈失忠信防萬里汗馬<lb/>
<pb n="KR4h0009_SBCK_002-3b"/>
足十年暌鳳翔廻遷翼元聖入拜佇惟良别業<lb/>
對南浦羣書滿北堂意深投客盛才重接筵光<lb/>
陋學叨鈆簡弱齡詞翰場神馳勞舊國顔展利<lb/>
殊方際晚雜氛散殘春衆物芳烟和踈樹滿雨<lb/>
續小江長旅拙感成慰通賢顧不忘從來琴曲<lb/>
罷開匣爲君張<lb/>
　　　哭𥙷闕亾友綦毋學士<lb/>
明代資多士儒林得異材書從金殿出人向玉<lb/>
墀來詞學張平子風儀禇彦囘崇儀希上德近<lb/>
侍接元台曩契心期早今遊宴賞陪屢遷君擢<lb/>
<pb n="KR4h0009_SBCK_002-4a"/>
桂分尉我從梅忽遇乗軺客云傾構厦材泣爲<lb/>
洹水化嘆作太山頽兾善𥘉將尉㝷言半始猜<lb/>
位聮情易感交宻痛難裁逺日寒旌暗長風古<lb/>
挽哀寰中無舊業行處有新苔反哭魂猶寄終<lb/>
䘮子尚孩葬田門吏給墳木路人栽遽洩悲成<lb/>
往俄傳寵令廻玄經貽石室朱紱耀泉臺地古<lb/>
春長閉天明夜不𨳩登山一臨哭揮淚滿蒿萊<lb/>
　　　晩夏馬嵬卿叔池亭即事寄京都一二<lb/>
　　　知已<lb/>
忝職畿甸淹濫陪時俊後才輕䇿疲劣勢薄常<lb/>
<pb n="KR4h0009_SBCK_002-4b"/>
駈走牽役勞風塵秉心在嵓藪宗賢開别業形<lb/>
勝代希偶竹繞清渭湄泉流白渠口逡廵期賞<lb/>
㑹揮忽變星斗逮此乗務閑因而訪幽叟入來<lb/>
殊景物行得洗紛垢林靜秋色多潭深月光厚<lb/>
盛香蓮近坼新味瓜𥘉剖滯拙懷隱論書之寄<lb/>
良友<lb/>
　　　奉使登終南山<lb/>
常愛南山遊因而盡原隰數朝至林嶺百仞登<lb/>
嵬岌石狀馬經窮苔色歩緣入物竒春貌改氣<lb/>
逺天香集虚洞䇿杖鳴低雲拂衣濕倚嵓見廬<lb/>
<pb n="KR4h0009_SBCK_002-5a"/>
舎人戸欣拜揖問姓矜勤勞示心教澄習玉英<lb/>
時共飯芝草爲余拾境絶人不行潭深鳥空立<lb/>
一乗從此授九轉兼是給辭處若輕飛憇來唯<lb/>
吐吸閑襟超已勝廻路倐而及烟色松上深水<lb/>
流山下急漸平逢車騎向晚睨城邑峰在野趣<lb/>
繁塵飄䆠情濕辛苦乆爲吏榮進何妄執日暮<lb/>
懷此山悠然賦斯什<lb/>
　　　奉同賀監林月清酌<lb/>
華月當秋滿朝軒假興同淨林新霽入規院小<lb/>
凉通碎影行筵裏揺花落酒中清宵照然意併<lb/>
<pb n="KR4h0009_SBCK_002-5b"/>
此助文雄<lb/>
　　　江南意<lb/>
南國多新意東行伺早天潮平兩㟁失風正一<lb/>
㠶懸海日生殘夜江春入舊年從來觀氣象惟<lb/>
向此中偏<lb/>
　　　觀挿筝<lb/>
虚室有秦筝筝新月復清絃多弄委曲柱促語<lb/>
分明曉怨凝繁手春嬌入慢聲近來惟此樂傳<lb/>
得美人情<lb/>
　　　閠月七日織女<lb/>
<pb n="KR4h0009_SBCK_002-6a"/>
耿耿曙河微神仙此夜稀今年七月閠應得兩<lb/>
廻歸<lb/>
　祖詠<lb/>
　　詠詩剪刻省靜用思尤苦氣雖不高調頗<lb/>
　凌俗至如霽日園林好清明烟火新亦可<lb/>
　　稱爲才子也<lb/>
　　　古意二首<lb/>
楚王竟何去獨自留巫山偏使丗人見迢迢江<lb/>
水間駐舟春潭裏誓願拜靈顔夢寐覩神女金<lb/>
沙鳴珮環閑艶絶丗姿令人氣力微含笑黙不<lb/>
<pb n="KR4h0009_SBCK_002-6b"/>
語化作朝雲飛<lb/>
　　　其二<lb/>
夫差日淫放舉國求妃嬪自謂得王寵代間無<lb/>
美人碧羅象天閣坐輦乗芳春宫女數千騎常<lb/>
遊江水濵年深玉顔老時薄花粧新拭淚下金<lb/>
殿嬌多不顧身生前妬歌舞死後同灰塵塚墓<lb/>
令人哀哀於銅雀臺<lb/>
　　　遊蘇氏别業<lb/>
别業本幽處到來生隱心南山當戸牖灃水映<lb/>
園林竹覆經冬雪庭昏未夕隂寥寥人境外閑<lb/>
<pb n="KR4h0009_SBCK_002-7a"/>
坐聽春禽<lb/>
　　　清明宴司勲劉郎中别業<lb/>
田家復近臣行樂不違親霽日園林好清明烟<lb/>
火新以文常㑹友唯德自成鄰池照䆫隂晩杯<lb/>
香藥味春簷前花覆地竹外鳥窺人何必桃源<lb/>
裏深居作隱淪<lb/>
　　　宿陳留李少府㕔作<lb/>
相知有叔卿訟簡夜彌清旅泊倦愁臥空堂聞<lb/>
曙更風簾搖燭影秋雨帶䖝聲歸思那堪說悠<lb/>
悠恨洛城<lb/>
<pb n="KR4h0009_SBCK_002-7b"/>
　　　終南望餘雪作<lb/>
終南隂嶺秀積雪浮雲端林表明霽色城中增<lb/>
暮寒<lb/>
盧象<lb/>
　　象雅而平素有大體得國士之風曩在校<lb/>
　　書名充秘閣其靈越山最秀新安江甚清<lb/>
　　盡東南之數郡<lb/>
　　　家叔徴君東溪草堂二首<lb/>
𨳩山十餘里青壁森相倚欲識堯時天東溪白<lb/>
雲是雷聲轉幽壑雲氣香流水澗影生䖝蛇嵓<lb/>
<pb n="KR4h0009_SBCK_002-8a"/>
端翳檉梓大道終不易君恩曷能已鶴羡無老<lb/>
時龜言攝生理浮年笑六甲元化潜一指未暇<lb/>
掃雲梯空慙阮家子<lb/>
　　　其二<lb/>
今朝共遊者得性閑未歸已到仙人家莫驚鷗<lb/>
鳥飛水深嚴子釣松挂巢父衣雲氣轉幽寂溪<lb/>
流無是非名理未足羡腥臊詎所稀自惟負貞<lb/>
意何歲當食薇<lb/>
　　　送綦毋潜<lb/>
夫君不得意本自滄海來高足未云騁虚舟空<lb/>
<pb n="KR4h0009_SBCK_002-8b"/>
復廻淮南楓葉落㶚㟁桃花𨳩岀處暫爲間沉<lb/>
浮安系哉如何天覆物還遣丗遺才欲識秦將<lb/>
漢嘗聞王與裴離筵對寒食别雨乗春雷㑹有<lb/>
辟書至荷衣莫漫裁<lb/>
　　　送祖詠<lb/>
田家宜伏臘歲晏子言歸石路雪𥘉下荒村雞<lb/>
共飛東原多烟火北澗隱寒輝滿酌野人酒倦<lb/>
聞隣女機胡爲因樵採幾日罷朝衣<lb/>
　　　贈程秘書<lb/>
客自𡵨陽來吐音若鳴鳳孤飛畏不偶獨立誰<lb/>
<pb n="KR4h0009_SBCK_002-9a"/>
見用忽從披褐中召入承明宮聖人借顔色言<lb/>
事無不通慇懃拯黎庶感激論諸公將相猜賈<lb/>
誼圖書歸馬融顧今乆寂寞一歲麒麟閣且共<lb/>
歌太平勿嗟名宦薄<lb/>
　　　贈張均貟外<lb/>
公門丗業昌才子冠裴王出自平津邸還爲吏<lb/>
部郎神仙餘氣色列宿助輝光夜在南宫静朝<lb/>
移北禁長時人窺氷鏡明主賜衣裳翰苑飛鸚<lb/>
鵡天池侍鳳凰承欣儔日顧未紀後時傷去去<lb/>
圖南逺微才幸不忘<hi>未紀一作未記</hi>
<pb n="KR4h0009_SBCK_002-9b"/>
　　　追凉歷下古城西北隅此地有清泉喬<lb/>
　　　木<lb/>
謝眺出華省王祥貽佩刀前賢眞可慕衰疾意<lb/>
空勞貞悔不自卜遊隨共爾曹未能齊得䘮時<lb/>
復誦離騷閑隂七賢地醉飡三士桃蒼苔虞舜<lb/>
井喬木古城壕漁父偏相狎堯年不可逃蟬鳴<lb/>
秋雨霽雲白曉山高咫尺傳雙鯉吹嘘勿一毛<lb/>
故人皆得路誰肯念同𫀆<lb/>
　李嶷<lb/>
　　嶷詩鮮浄有規矩其少年行三首詞雖不<lb/>
<pb n="KR4h0009_SBCK_002-10a"/>
　　多翩翩然佚氣在目也<lb/>
　　　林園秋夜作<lb/>
林臥避殘暑白雲長在天賞心旣如醉對酒非<lb/>
徒然月色徧秋露竹聲兼夜泉凉風懷䄂裏兹<lb/>
意與誰傳<lb/>
　　　淮南秋夜呈同僚<lb/>
天净河漢高夜閑砧杵發清秋忽如此離恨應<lb/>
難歇風亂池上萍露光竹間月與君共遊處勿<lb/>
作他鄕别<lb/>
　　　少年行三首<lb/>
<pb n="KR4h0009_SBCK_002-10b"/>
十八羽林郎戎衣侍漢王臂鷹金殿側挾彈玉<lb/>
輿傍馳道春風起陪遊出建章<lb/>
　　其二<lb/>
侍獵長楊下承恩更射飛塵生馬影㓕箭落雁<lb/>
行稀薄霧隨天仗聮翩入瑣闈<lb/>
　　　其三<lb/>
玉劒膝邊橫金杯馬上傾朝遊茂陵道夜宿鳳<lb/>
凰城豪吏多猜忌母勞問姓名<lb/>
　閻防<lb/>
　　防爲人好名博雅其警䇿語多眞素至如<lb/>
<pb n="KR4h0009_SBCK_002-11a"/>
　　荒庭何所有老樹半空腹又熊梐庭中樹<lb/>
　　龍蒸棟裏雲皎然可信也<lb/>
　　　晚秋石門禮拜<lb/>
輕䇿凌絶壁招提謁金仙舟車無遊徑崕嶠乃<lb/>
属天躑躅淹<graphic n="KR0628" url="https://raw.githubusercontent.com/kanripo/KR-Gaiji/master/images/KR0628.png" mimeType="image/png"/>景夷猶望新絃石門變暝色谷<lb/>
口生人烟陽雁呌平楚秋風急寒川馳暉苦代<lb/>
謝浮脆暫貞堅永欲臥丘壑息心依𣑽筵誓將<lb/>
歷刼願無以物外牽<lb/>
　　　宿㟁道人精舎<lb/>
早歲參道風放情巳寥廓重經因息侶遂果嵓<lb/>
<pb n="KR4h0009_SBCK_002-11b"/>
中諾歛迹辭人間社門守寂寞秋風剪蘭蕙霜<lb/>
氣冷淙壑山牖見然燈竹房聞搗藥願言捨塵<lb/>
事所趣非龍蠖<lb/>
　　　夕次鹿門山作<lb/>
龐公嘉遁所浪迹難追攀浮舟瞑始至抱杖聊<lb/>
自閑雙闕𨳩鹿門百谷集珠灣噴薄湍上水舂<lb/>
容漂裏山進原不足險梁<graphic n="KR0676" url="https://raw.githubusercontent.com/kanripo/KR-Gaiji/master/images/KR0676.png" mimeType="image/png"/>未成艱我行自中<lb/>
春仲夏鳥綿蠻蕙草色巳晩客心殊未還逺遊<lb/>
非避地訪道愛童顔安能絢機巧争奪錐刀間<lb/>
　　　百丈溪新理茅茨讀書<lb/>
<pb n="KR4h0009_SBCK_002-12a"/>
浪迹棄人丗還山自幽獨始傍巢由蹤吾其獲<lb/>
心曲荒庭何所有老樹半空腹秋蜩鳴北林暮<lb/>
鳥穿我屋栖遲樂遵渚恬曠寡所欲開卦推盈<lb/>
虚散帙改節目養閑度人事逹命知止足不學<lb/>
東國儒俟時勞代輻<lb/>
　　　與永樂諸公泛黃河作<lb/>
烟深載酒入但覺暮川虚映水見山火鳴榔聞<lb/>
夜漁愛兹山水趣忽與人丗踈無暇燃官燭中<lb/>
流有望舒<lb/>
<pb n="KR4h0009_SBCK_002-12b"/>
</p>
<p>
河嶽英靈集卷終<lb/>
</p>
<p>
</p>
  </div>
<div> <lb/>
    <p>
<pb n="KR4h0009_SBCK_003-1a"/>
河嶽英靈集中<lb/>
　　　　　　　唐丹陽進士殷　璠　集<lb/>
　岑參<lb/>
　　參詩語竒體峻意亦造竒至如長風吹白<lb/>
　　茅野火燒枯桑可謂逸才又山風吹空林<lb/>
　　颯颯如有人宜稱幽致也<lb/>
　　　終南雙峯草堂作<lb/>
歛跡歸山田息心謝時軰晝還草堂卧但與雙<lb/>
峯對興來恣佳遊事惬符勝槩著書高窓下日<lb/>
夕見城内曩爲世人誤遂負平生愛乆與林壑<lb/>
<pb n="KR4h0009_SBCK_003-1b"/>
辭及來杉松大偶兹近精廬數預名僧㑹有時<lb/>
逐漁樵永日不冠帶崕口上新月石門破蒼藹<lb/>
色向羣木深光揺一潭碎𬗟懷鄭生谷頗憶嚴<lb/>
子瀬勝事獨可追斯人邈千載<lb/>
　　　終南雲際精舎㝷法澄上人不遇歸高<lb/>
　　　冠東潭石淙秦嶺微雨作貽友人<lb/>
昨夜雲際宿適從西嶺廻不見林中僧微雨潭<lb/>
上來諸峰皆晴翠秦嶺獨不開石鼓有時鳴秦<lb/>
王安在哉水潨斷山口吼沬相喧豗噴壁四時<lb/>
雨傍村終日雷北瞻長安道日夕坐塵埃若訪<lb/>
<pb n="KR4h0009_SBCK_003-2a"/>
張仲蔚衡門應蒿萊<lb/>
　　　戲題關門<lb/>
來亦一布衣去亦一布衣羞見關城吏還從舊<lb/>
路歸<lb/>
　　　觀釣翁<lb/>
扁舟滄浪叟心與滄浪清不自道鄕里無人知<lb/>
姓名朝從灘上飯暮向蘆中宿歌竟還復歌手<lb/>
持一竿竹竿頭釣絲長丈餘鼔栧乗流無定居<lb/>
世人那得解深意此翁取適非取魚<lb/>
　　　戎葵花歌<lb/>
<pb n="KR4h0009_SBCK_003-2b"/>
昨日一花開今日一花開今日花正好昨日花<lb/>
巳老始知人老不如花可惜落花君莫掃人生<lb/>
不得長少年莫惜牀頭沽酒錢有錢向酒家<hi>君不</hi>
見戎葵花<lb/>
　　　偃師東與韓樽同訪景雲暉上人即事<lb/>
山隂老僧解楞伽頴陽歸客逺相過烟深草濕<lb/>
昨夜雨雨後秋風度漕河空山終日塵事少平<lb/>
郊遠見行人小尚書磧上黃昏鐘别駕渡頭一<lb/>
歸鳥<lb/>
　　　春夢<lb/>
<pb n="KR4h0009_SBCK_003-3a"/>
洞房昨夜春風起遥憶美人湘江水枕上片時<lb/>
春夢中行盡江南數千里<lb/>
　崔顥<lb/>
　　顥年少爲詩名䧟輕薄晩節忽變常體風<lb/>
　　骨凛然一窺塞垣說盡戎旅至如殺人遼<lb/>
　　水上走馬漁陽歸錯落金鎻甲蒙茸貂䑕<lb/>
　　衣又春風吹淺草獵騎何翩翩挿羽兩相<lb/>
　　顧鳴弓上新絃可與鮑昭並駈也<lb/>
　　　贈王威古<lb/>
三十羽林將出身常事邊春風吹淺草獵騎何<lb/>
<pb n="KR4h0009_SBCK_003-3b"/>
翩翩挿羽兩相顧鳴弓上新絃射麋入深谷飮<lb/>
馬投荒泉馬上共傾酒野中聊割鮮相看未及<lb/>
飮雜虜㓂幽燕烽火去不息胡山高際天長駈<lb/>
救東北戰解城亦全報國行赴難古來皆共然<lb/>
　　　古遊俠呈軍中諸將<lb/>
少年負膽氣好勇復知機杖劒岀門去孤城逢<lb/>
合圍殺人遼水上走馬漁陽歸錯落金鎻甲蒙<lb/>
茸貂䑕衣還家且行獵弓矢速如飛地迥鷹犬<lb/>
疾草深狐兎肥腰間帶兩綬轉盻生光輝顧謂<lb/>
今日戰何如隨建威<lb/>
<pb n="KR4h0009_SBCK_003-4a"/>
　　　送單于裴都護<lb/>
征馬去翩翩秋城月正圎單于莫近塞都護欲<lb/>
回邊漢驛通烟火胡沙乏水泉功成須獻捷未<lb/>
必去經年<lb/>
　　　江南曲<lb/>
君家定何處妾住在橫塘停船暫借問或可是<lb/>
同鄕<lb/>
　　　贈懷一上人<lb/>
法師東南秀丗實豪家子削髮十二年誦經峨<lb/>
眉裏自此照羣蒙卓然爲道雄觀生盡歸妄悟<lb/>
<pb n="KR4h0009_SBCK_003-4b"/>
有皆成空洗意無衆染苦心歸妙宗一朝勑書<lb/>
至召入承明宫說法金殿裏焚香清禁中傳燈<lb/>
遍都邑杖錫遊王公天子揖妙道群僚趨下風<lb/>
我本法無着時來出林壑因心得化域隨病皆<lb/>
與藥上啓黃屋心下除蒼生縳一從入君門說<lb/>
法無朝昏帝作轉輪主師爲持戒尊軒風洒甘<lb/>
露佛雨生慈根但有㓕度理而無開濟恩復聞<lb/>
江海曲好殺成風俗帝曰我上人爲除羶腥欲<lb/>
是日發西秦東南至蘄春風將衡桂椄地與吳<lb/>
楚鄰舊少清信士實多漁獵人一聞吾師至捨<lb/>
<pb n="KR4h0009_SBCK_003-5a"/>
網江湖濵作禮懴前惡潔誠期後因因成日旣<lb/>
乆事濟身不守更出淮楚間復來荆河口荆河<lb/>
馬卿岑兹地近道林入講鳥常狎坐禪獸不侵<lb/>
都非緣未盡曾是教所任故我一來事永永微<lb/>
妙音竹房見衣鉢松宇清身心早悔業志淺晩<lb/>
成計可㝷善哉逹公義清浄如黃金<lb/>
　　　定襄陽郡獄<lb/>
我在河東時使往定襄里定襄諸小兒諍訟紛<lb/>
城市長老莫敢言太守不能理謗書盈几案文<lb/>
墨相塡委牽引肆中翁追呼田家子我來折此<lb/>
<pb n="KR4h0009_SBCK_003-5b"/>
獄師聽辨疑似小大必以情未嘗施鞭箠是時<lb/>
三月暮遍野農桑起里巷鳴春鳩田園引流水<lb/>
此鄕多雜俗戎夏殊音㫖顧問邊塞人勞情曷<lb/>
云巳<lb/>
　　　遼西<lb/>
燕郊芳歲晩殘雪凍邊城四月青草合遼陽春<lb/>
水生胡人正牧馬漢將日徴兵露重寳刀濕沙<lb/>
虚金甲鳴寒衣着巳盡春服誰爲成寄語洛陽<lb/>
使爲傳邊塞情<lb/>
　　　孟門行<lb/>
<pb n="KR4h0009_SBCK_003-6a"/>
黃雀衘黃花翩翩傍簷隙本擬報君恩如何返<lb/>
彈射金罍美酒滿坐春平原愛才多衆賓滿堂<lb/>
盡是忠義士何意得有讒䛕人䛕言翻覆那可<lb/>
道能令君心不自保北園新栽桃李枝根株未<lb/>
固何轉移成隂結子君自取若問傍人那得知<lb/>
<hi>一作借問</hi>
　　　霍將軍篇<lb/>
長安甲第高入雲誰家居住霍將軍日晚朝廻<lb/>
擁賔從路傍揖拜何紛紛莫言炙手手可熱須<lb/>
臾火盡灰亦㓕莫言貧賤即可欺人生富貴自<lb/>
<pb n="KR4h0009_SBCK_003-6b"/>
有時一朝天子賜顔色丗上悠悠應自知<lb/>
　　　雁門胡人歌<lb/>
高山代郡接東燕雁門胡人家近邊解放胡鷹<lb/>
逐塞鳥能將代馬獵秋田山頭野火閑多燒雨<lb/>
裏孤峰濕作烟聞道遼西無闘戰時時醉向酒<lb/>
家眠<lb/>
　　　黃鶴樓<lb/>
昔人巳乗白雲去此地空餘黃鶴樓黃鶴一去<lb/>
不復返白雲千載空悠悠晴川歷歷漢陽樹春<lb/>
草萋萋鸚鵡洲日暮鄕關何處在烟波江上使<lb/>
<pb n="KR4h0009_SBCK_003-7a"/>
人愁<lb/>
薛據<lb/>
　　據爲人骨鯁有氣魄其文亦爾自傷不早<lb/>
　逹因著古興詩云投珠恐見疑抱玉但垂<lb/>
　　泣道在君不舉功成嘆何及怨憤頗深至<lb/>
　　如寒風吹長林白日原上沒又孟冬時短<lb/>
　　晷日盡西南天可謂曠代之佳句<lb/>
　　　古興<lb/>
日中望仙闕軒盖揚飛塵鳴珮𥘉罷朝自言皆<lb/>
近臣光華滿道路意氣安可親歸來宴高堂廣<lb/>
<pb n="KR4h0009_SBCK_003-7b"/>
筵羅八珎㒒妾盡綺紈歌舞夜逹晨四時固相<lb/>
代誰能分要津巳看覆前車未見易後輪丈夫<lb/>
須兼濟豈能樂一身君今皆得志肯顧憔悴人<lb/>
　　　𥘉去郡齋書情<lb/>
肅徒辭汝頴懷古獨悽然尚想文王化猶思巢<lb/>
父賢時移多讒巧大道竟誰傳况見疾風起悠<lb/>
悠旌斾懸征鴻無返翼歸流不停川巳經霜雪<lb/>
下仍騐松柏堅廻首望城邑迢迢間雲烟志士<lb/>
不傷物小人皆自妍感時惟責巳在道非怨天<lb/>
從此適樂土東歸得幾年<lb/>
<pb n="KR4h0009_SBCK_003-8a"/>
　　　落第後口號<lb/>
十五能文西入秦三十無家作路人時命不將<lb/>
明主合布衣空惹洛陽塵<lb/>
　　　題丹陽陶司馬㕔<lb/>
高鑒清洞徹儒風人進難詔書增寵命才子益<lb/>
能官門帶山光晩城臨江水寒唯余好文客時<lb/>
得詠幽蘭<lb/>
　　　冬夜寓居寄儲太祝<lb/>
自爲洛陽客夫子吾知音愛義能下士時人無<lb/>
此心柰何離居夜巢鳥飛空林愁坐至月上復<lb/>
<pb n="KR4h0009_SBCK_003-8b"/>
聞南隣砧<lb/>
　　　懷哉行<lb/>
明時無廢人廣厦無棄材良工不我顧有用寧<lb/>
自媒懷䇿望君門歲晏空遲廻秦城多車馬日<lb/>
夕飛塵埃伐鼓千門啓鳴珂雙闕來我聞雷雨<lb/>
施天澤罔不該何意斯人徒棄之如死灰主好<lb/>
臣必効時禁權必開俗流實驕矜得志輕草萊<lb/>
文王頼多士漢帝資羣材一言並拜將片善成<lb/>
居台夫君何不遇爲泣黃金臺<lb/>
　　　泊震澤口<lb/>
<pb n="KR4h0009_SBCK_003-9a"/>
日落草木隂舟徙泊江汜蒼茫萬象開合沓聞<lb/>
風水洄㳂值漁翁<graphic n="KR0772" url="https://raw.githubusercontent.com/kanripo/KR-Gaiji/master/images/KR0772.png" mimeType="image/png"/>窱逢樵子雲開天宇静月<lb/>
明照萬里早雁湖上飛晨鐘海邊起獨坐嗟逺<lb/>
遊登㟁望孤洲零落星欲盡朣朦氣漸収行蔵<lb/>
空自秉智識仍未周伍胥旣伏劍范蠡亦乗流<lb/>
歌竟鼔楫去三江多客愁<lb/>
　　　西陵口觀海<lb/>
長江漫湯湯近海勢彌廣在昔坯混凝融爲百<lb/>
川泱地形失端倪天色滉洸瀁東南際萬里極<lb/>
目逺無象山影乍浮沉潮波忽來往孤㠶或不<lb/>
<pb n="KR4h0009_SBCK_003-9b"/>
見棹歌猶嚮像日暮長風起客心空振蕩浦口<lb/>
霞未収潭心月𥘉上林嶼幾邅廻亭臯時偃仰<lb/>
歲晏訪蓬<graphic n="KR0801" url="https://raw.githubusercontent.com/kanripo/KR-Gaiji/master/images/KR0801.png" mimeType="image/png"/>眞遊非外獎<lb/>
　　　登秦望山<lb/>
南登秦望山目極大海空朝陽半蕩漾晃朗天<lb/>
水紅溪壑爭噴薄江湖逓交通而多漁啇客不<lb/>
悟歲月窮振緡迎早潮弭棹候逺風予本萍泛<lb/>
者乗流任西東茫茫天際㠶栖泊何時同將㝷<lb/>
㑹稽迹從此訪任公<lb/>
　　　出青門往南山下别業<lb/>
<pb n="KR4h0009_SBCK_003-10a"/>
舊居在南山夙駕自城闕榛莽相蔽虧去爾漸<lb/>
超忽散漫餘雪晴蒼茫季冬月寒風吹長林白<lb/>
日原上没懷抱曠莫伸相知阻胡越弱年好棲<lb/>
隱錬藥在嵓窟及此離垢氛興來亦因物末路<lb/>
期赤松斯言庻不伐<lb/>
　綦毋潜<lb/>
　　潜詩屹崒峭蒨足佳句善冩方外之情至<lb/>
　　如松覆山殿冷不可多得又塔影挂清漢<lb/>
　　鐘聲和白雲歷代未有荆南分野數百年<lb/>
　　來獨秀斯人<lb/>
<pb n="KR4h0009_SBCK_003-10b"/>
　　　春泛若耶<lb/>
幽意無斷絶此去隨所偶晩風吹行舟花路入<lb/>
溪口際夜轉西壑隔山望南斗潭烟飛溶溶林<lb/>
風低向後生事且瀰漫願爲持竿叟<lb/>
　　　題招隱寺絢公房<lb/>
開士度人乆空山花霧深徒知燕坐處不見有<lb/>
爲心蘭若門對壑田家路隔林還言澄法性歸<lb/>
去比黃金<lb/>
　　　題鶴林寺<lb/>
道門隱形勝向背臨層霄松覆山殿冷花藏溪<lb/>
<pb n="KR4h0009_SBCK_003-11a"/>
路遥珊珊寳幡挂熖熖明燈燒遲日半空谷春<lb/>
風連上潮少慿水木興蹔添身心調願謝携手<lb/>
客兹山禪誦饒<lb/>
　　　題靈隱寺山頂院<lb/>
招提此山頂下界不相聞塔影挂清漢鐘聲和<lb/>
白雲觀空靜室掩行道衆香焚且駐西來駕人<lb/>
天日未曛<lb/>
　　　送儲十二還莊城<lb/>
西坂何繚繞青林問子家天寒噪野雀日晩度<lb/>
城鴉寂歷道傍樹曈曨原上霞兹情不可說長<lb/>
<pb n="KR4h0009_SBCK_003-11b"/>
恨隱淪賖<lb/>
　　　若耶溪逢孔九<lb/>
相逢此溪曲勝託在烟霞潭影竹裏動嵓隂<graphic n="KR0585" url="https://raw.githubusercontent.com/kanripo/KR-Gaiji/master/images/KR0585.png" mimeType="image/png"/>
際斜人言上皇代犬吠武陵家借問淹留日春<lb/>
風滿若耶<lb/>
　孟浩然<lb/>
　　余嘗謂襧衡不遇趙壹無祿其過在人也<lb/>
　　及觀襄陽孟浩然罄折謙退才名日高天<lb/>
　　下籍臺竟淪落明代終於布衣悲夫浩然<lb/>
　　詩文彩䒠茸經緯綿宻半遵雅調全削凡<lb/>
<pb n="KR4h0009_SBCK_003-12a"/>
　　體至如衆山遥對酒孤嶼共題詩無論興<lb/>
　　象兼復故實又氣蒸雲夢澤波動岳陽城<lb/>
　　亦爲高唱<lb/>
　　　過景空寺故融公蘭若<lb/>
池上青蓮宇林間白馬泉故人成異物過憇獨<lb/>
澘然旣禮新墳塔還㝷舊石筵平生竹如意猶<lb/>
挂草堂前<lb/>
　　　過上人蘭若<lb/>
山頭禪室挂僧衣䆫外無人越鳥飛黃昏半在<lb/>
下山路却聽松聲聮翠微<lb/>
<pb n="KR4h0009_SBCK_003-12b"/>
　　　裴司戸貟司士見荅<lb/>
府僚能枉駕家醖復新𨳩落日池上酌清風松<lb/>
下來㕑人具雞黍稚子摘楊梅誰道山翁醉猶<lb/>
能騎馬回<lb/>
　　　九日懷襄陽<lb/>
去國佀如昨倐焉經杪秋峴山望不見風景令<lb/>
人愁誰採籬下菊應閑池上樓宜城多美酒歸<lb/>
與葛強遊<lb/>
　　　歸故園作<lb/>
北闕休上書南山歸弊廬不才明主弃多病故<lb/>
<pb n="KR4h0009_SBCK_003-13a"/>
人踈白髮催年老青陽逼歲除永懷愁不寐松<lb/>
月夜牎虚<lb/>
　　　夜歸鹿門歌<lb/>
山寺鳴鐘晝巳昏魚梁渡頭争渡喧人隨沙路<lb/>
向江村予亦乗舟歸鹿門鹿門月照烟中樹忽<lb/>
到龐公棲隱處嵓扉松徑長寂寥唯有幽人夜<lb/>
來去<lb/>
　崔國輔<lb/>
　　國輔詩婉孌清楚深冝諷味樂府數章古<lb/>
　　人不及也<lb/>
<pb n="KR4h0009_SBCK_003-13b"/>
　　　雜詩<lb/>
逢着平樂兒論交鞍馬前興酣一斗酒恰用十<lb/>
千錢後余在關内作事多迍邅何肯相救援徒<lb/>
聞寳劍篇<lb/>
　　　石頭瀬作<lb/>
悵矣秋風時余臨石頭瀨日高見超逺望盡此<lb/>
州内羽山數點青海㟁雜光碎離離樹木少漭<lb/>
漭波潮大日暮千里㠶南飛落天外須臾遂入<lb/>
夜楚色有微藹㝷逺迹巳窮遺榮事多昧一身<lb/>
猶未理安得濟時代且泛朝夕潮荷衣蕙爲帶<lb/>
<pb n="KR4h0009_SBCK_003-14a"/>
　　　魏宫詞<lb/>
朝日點紅粧擬上銅雀臺畫眉猶未竟魏帝使<lb/>
人催<lb/>
　　　怨詞<lb/>
妾有羅衣裳秦王在時作爲舞春風多秋來不<lb/>
堪着<lb/>
　　　少年行<lb/>
遺却珊瑚鞭白馬驕不行章臺折楊栁春日路<lb/>
傍情<lb/>
　　　長信草<lb/>
<pb n="KR4h0009_SBCK_003-14b"/>
長信宫中草年年愁處生時侵珠履跡不使玉<lb/>
堦行<lb/>
　　　香風詞<lb/>
洛陽梨花落如霰河陽桃葉生復齊坐怨玉樓<lb/>
春欲盡紅綿粉絮裛粧啼<lb/>
　　　對酒吟<lb/>
行行日將夕荒村古塚無人迹朦朧荆棘一鳥<lb/>
吟屢勸提壺酤酒喫古人不逹酒不足遺恨精<lb/>
靈傳此曲寄言丗上諸少年平生且盡杯中綠<lb/>
　　　漂母㟁<lb/>
<pb n="KR4h0009_SBCK_003-15a"/>
泗水入淮處南邊古㟁存秦時有漂母於此見<lb/>
王孫王孫𥘉未遇寄食何多論後爲淮隂侯誓<lb/>
欲荅母恩事迹貴在此空傷千載魂茫茫水中<lb/>
渚上有一孤墩遥望不可到蒼蒼霧樹昏幾年<lb/>
崩塜色暮日落波㾗古地多陻阨時哉不敢言<lb/>
向夕淚沾裳只宿蘆洲村<lb/>
　　　湖南曲<lb/>
湖南送君去湖北送君歸湖裏鴛鴦鳥雙雙他<lb/>
自飛<lb/>
　　　秦中感興寄遠上人<lb/>
<pb n="KR4h0009_SBCK_003-15b"/>
一丘常欲卧三徑苦無資北上非吾願東林懷<lb/>
我師黃金燃桂盡壯志逐年衰日夕凉風至■<lb/>
蟬但益悲<lb/>
　　　夜度湘江<lb/>
客行貪利渉夜裏渡湘川露氣聞芳杜歌聲識<lb/>
採蓮㮄人投㟁火漁子宿潭烟行侶遥相問涔<lb/>
陽何處邊<lb/>
　　　渡浙江問舟中人<lb/>
潮落江平未有風扁舟共濟與君同時時引領<lb/>
望天末何處青山是越中<lb/>
<pb n="KR4h0009_SBCK_003-16a"/>
　儲光羲<lb/>
　　儲公詩格高調逸趣逺情深削盡常言挾<lb/>
　　風雅之迹浩然之氣述華清宫詩云山𨳩<lb/>
　　鴻濛色天轉招揺星又遊茅山詩云小門<lb/>
　　入松柏天路涵虚空此例數百句已略見<lb/>
　　荆揚集不復廣引璠嘗覩公正論十五卷<lb/>
　　九經外義䟽二十卷言博理當實可謂經<lb/>
　　國之大才<lb/>
　　　雜詩二章<lb/>
秋氣肅天地太行高崔嵬猿狖清夜吟其聲一<lb/>
<pb n="KR4h0009_SBCK_003-16b"/>
何哀寂寞掩圭蓽夢寐遊蓬萊琪樹逺亭亭玉<lb/>
堂雲中𨳩洪崕吹簫筦素女飄颻來雨師旣先<lb/>
後道路無纎埃鄙哉楚襄王獨如雲陽臺<lb/>
　　　其二<lb/>
渾胚本無象末路多是非逹士志寥廓所在能<lb/>
忘機耕鑿時未至還山聊採薇虎豹對我蹲鸑<lb/>
鷟傍我飛仙人空中來謂我勿復歸格擇爲君<lb/>
駕雲霓爲君衣西近崑崙墟可與丗人違<lb/>
　　　効古二章<lb/>
晨登凉風臺暮走邯鄲道矅靈何赫烈四野無<lb/>
<pb n="KR4h0009_SBCK_003-17a"/>
青草大軍北集燕天子西居鎬婦人役州縣丁<lb/>
男事征討老㓜相别離泣哭無昏早稼穡旣殄<lb/>
絶川澤復枯槁曠哉逺此憂㝠㝠啇山皓<lb/>
　　　其二<lb/>
東風吹大河河水如倒流河洲塵沙起有若黃<lb/>
雲浮頳霞燒廣澤洪曜赫高丘野老泣相逢無<lb/>
地可䕃休翰林有客卿獨負蒼生憂中夜起躑<lb/>
躅思欲獻厥謀君門峻且深踠足空夷猶<lb/>
　　　猛虎詞<lb/>
寒亦不憂雪飢亦不食人人肉豈不甘所惡傷<lb/>
<pb n="KR4h0009_SBCK_003-17b"/>
明神太室爲我宅孟門爲我鄰百獸爲我膳五<lb/>
龍爲我賔羃馬一何威浮江亦以仁綵章耀朝<lb/>
日牙爪雄武臣高雲逐氣浮厚地隨聲震君能<lb/>
賈餘勇日夕長相親<lb/>
　　　射雉詞<lb/>
曝暄理新翳迎春射鳴雉原田遥一色臯陸曠<lb/>
千里逺聞咿喔聲時見雙飛起蒙䍥踈蒿下毰<lb/>
毸深麥裏顧敵仍忘生争雄方决死仁心貴勇<lb/>
義豈復能傷此超遥下故墟迢逓回高軌丈夫<lb/>
昔何苦取笑歡妻子<lb/>
<pb n="KR4h0009_SBCK_003-18a"/>
　　　採蓮詞<lb/>
淺渚荇花繁深塘茭葉踈獨往方自得耻邀淇<lb/>
上姝廣江無術阡大澤絶方隅浪中海童語林<lb/>
下鮫人居春雁時隱舟新萍復滿湖采采乗日<lb/>
暮不思賢與愚<lb/>
　　　牧童詞<lb/>
不言牧田遠不道牧陂深所念牛馴擾不亂牧<lb/>
童心圎笠覆我首長簑披我襟方將憂暑雨亦<lb/>
以惧寒隂大牛隱層坂小牛穿近林同顔相鼔<lb/>
舞觸物成謳吟取樂須臾間寧問聲與音<lb/>
<pb n="KR4h0009_SBCK_003-18b"/>
　　　田家事<lb/>
蒲葉日已長杏花日巳滋老農要看此貴不違<lb/>
天時迎晨起飯牛雙駕耕東菑蚯蚓土中出田<lb/>
烏隨我飛羣合亂啄噪嗷嗷如道飢我心多惻<lb/>
隱顧此兩傷悲撥食與田烏日暮空筐歸親戚<lb/>
更相笑我心終不移<lb/>
　　　寄孫山人<lb/>
新林二月孤舟還水滿清江花滿山借問故園<lb/>
隱君子時時來去在人間<lb/>
　　　詶綦毋校書夢遊耶溪見贈之作<lb/>
<pb n="KR4h0009_SBCK_003-19a"/>
校文在仙掖毎有滄洲心况以北窓下夢遊清<lb/>
溪隂春看湖口漫夜入廻塘深往往䌫垂葛出<lb/>
舟望前林山人松下飯釣客蘆中吟水隱何足<lb/>
貴勝遊在幽㝷歷兹山水間冷然若鳴琴申章<lb/>
謝來意愧莫詶知音<lb/>
　　　使過彈筝峽作<lb/>
鳥雀知天雪羣飛復羣鳴原田無遺粟日暮滿<lb/>
空城逹士憂丗務鄙夫念王程晨過彈筝峽馬<lb/>
足凌兢行雙璧隱靈曜莫能知晦明皚皚堅氷<lb/>
白漫漫隂雲平始信故人言苦節不可貞<lb/>
<pb n="KR4h0009_SBCK_003-19b"/>
　王昌齡<lb/>
　昌齡以還四百年内曹劉陸謝風骨頓盡<lb/>
　頃有太原王昌齡魯國儲光羲頗從厥遊<lb/>
　　且兩賢氣同體别而王稍聲峻至如明堂<lb/>
　坐天子月朔朝諸侯清樂動千門皇風𬒳<lb/>
　　九州慶雲從東來泱漭抱日流又雲起太<lb/>
　華山雲山相明㓕東峰始含景了了見松<lb/>
　雪又櫧柟無冬春柯葉連峰稠隂壁下蒼<lb/>
　黒烟含清江樓疊沙積爲崗崩剝雨露幽<lb/>
　　石脉盡橫亘潜潭何時流又京門望西岳<lb/>
<pb n="KR4h0009_SBCK_003-20a"/>
　　百里見郊樹飛雨祠上來靄然關中暮又<lb/>
　　奸雄乃得志遂使羣心揺赤風蕩中原烈<lb/>
　　火無遺巢一人計不用萬里空蕭條又百<lb/>
　　泉勢相蕩巨石皆却立昏爲鮫龍窟時見<lb/>
　　雲雨入又去時三十萬獨自還長安不信<lb/>
　　沙場苦君看刀箭瘢又蘆荻寒蒼江石頭<lb/>
　　岸邊飮又長亭酒未醒千里風動地天仗<lb/>
　　森森練雪擬身騎駿馬白鷹臂斯並驚耳<lb/>
　　駭目今略舉其數十句則中興高作可知<lb/>
　　矣余常覩王公長平伏冤又吊枳道賦仁<lb/>
<pb n="KR4h0009_SBCK_003-20b"/>
　　有餘也柰何晩節不矜細行謗議沸騰垂<lb/>
　　歷遐荒使知音者嘆惜<lb/>
　　　詠史<lb/>
荷畚至洛陽杖䇿遊北門天下盡兵甲豺狼滿<lb/>
中原明夷方遘患顧我徒崩奔自慚菲薄才誤<lb/>
蒙國士恩位重任亦重時危志彌敦西北未及<lb/>
終東南不可吞進則耻保躬退乃爲觸藩嘆惜<lb/>
嵩山老而後知其尊<lb/>
　　　觀江淮名山圖<lb/>
刻意吟雲山尤愛丹青妙稜層列林巒微茫出<lb/>
<pb n="KR4h0009_SBCK_003-21a"/>
海嶠而我高其人揮毫發幽眇持此尺寸圖益<lb/>
展千里眺淡掃霏素烟濃抺映殘照方溯江漢<lb/>
流忽見淮海徼湘纍謾興哀英皇復誰吊遐蹤<lb/>
旣云㓕獨往豈殊調感對懷拂衣胡寧事漁釣<lb/>
安期始遺舄千古謝榮曜投迹庶可齊凔浪有<lb/>
孤棹<lb/>
　　　香積寺禮拜萬廻平等二聖僧塔<lb/>
眞無御北來昔有乗花歸如彼雙塔内孰能知<lb/>
是非愚也駭蒼生聖哉爲帝師當爲時丗出不<lb/>
由天地資萬廻至此方平等性無違今我一禮<lb/>
<pb n="KR4h0009_SBCK_003-21b"/>
心億刼同不移肅肅松柏下諸天來有時<lb/>
　　　齋心<lb/>
女蘿覆石壁溪水幽蒙籠紫葛蔓黃花姢姢寒<lb/>
露中朝飲花上露夜臥松下風雲英化爲水光<lb/>
彩與我同日月蕩精魄寥寥天府空<lb/>
　　　緱氏尉沈興宋置酒南溪留贈<lb/>
林色與溪古深篁引幽翠山樽在漁舟棹月情<lb/>
巳醉如窮清源口壑絶人境異春泉滴空崕萌<lb/>
草圻隂地乆之風榛寂逺聞樵聲至海雁時獨<lb/>
飛永然滄州意古時青冥客㓕迹淪一尉吾子<lb/>
<pb n="KR4h0009_SBCK_003-22a"/>
躊躇心豈其紛埃事緱岑信所尅濟北余乃遂<lb/>
齊物意巳㑹息肩理猶未卷舒形性表脫略賢<lb/>
哲議乗月期角巾飯僧嵩陽寺<lb/>
　　　江山聞笛<lb/>
橫笛怨江月扁舟何處㝷聲長楚山外曲遶胡<lb/>
關深相去萬餘里遥傳此夜心寥寥浦溆寒響<lb/>
盡惟幽林不知誰家子復奏邯鄲音水客皆擁<lb/>
棹空霜遂盈襟羸馬望北走遷人悲越吟何當<lb/>
邊草白旌節隴城隂<lb/>
　　　東京府縣諸公與綦毋潜李頎相送至<lb/>
<pb n="KR4h0009_SBCK_003-22b"/>
　　　白馬寺宿<lb/>
鞍馬上東門徘徊入孤舟賢豪相追送即棹千<lb/>
里流赤峰落日在空波微烟收宦薄忘機括醉<lb/>
來却淹留月明見古寺林木登高樓南風開長<lb/>
廓夏夜如凉秋江月照吳縣西歸夢中遊<lb/>
　　　趙十四見㝷<lb/>
客來舒長簟開閣延凉風但見無絃琴共君盡<lb/>
樽中晩來常讀易頃者欲還嵩丗事何須道黃<lb/>
精且養蒙嵇康殊寡識張翰獨知終忽憶鱸魚<lb/>
鱠扁舟往江東<lb/>
<pb n="KR4h0009_SBCK_003-23a"/>
　　　少年行<lb/>
西陵俠少年客過短長亭青槐夾兩路白馬如<lb/>
流星聞有羽書急單于㓂井陘氣高輕赴難誰<lb/>
顧燕山銘<lb/>
　　　聽人流水調子<lb/>
孤舟微月對楓林分付鳴筝與客心嶺色千重<lb/>
萬重雨斷絃收與淚痕深<lb/>
　　　長歌行<lb/>
曠野饒悲風颼颼黃嵩草繫馬倚白揚誰知我<lb/>
懷抱所是同懷者相逢盡衰老况登漢家陵南<lb/>
<pb n="KR4h0009_SBCK_003-23b"/>
望長安道下有枯樹根上有鼯䑕窠高皇子孫<lb/>
盡千歲無人過寳玉頻發掘精靈其柰何人生<lb/>
須逹命有酒且長歌<lb/>
　　　城傍曲<lb/>
秋風鳴桑條草白狐兎驕邯鄲飯來酒未消城<lb/>
北原平掣皂鵰射殺空營兩騰虎廻身却月佩<lb/>
弓弰<lb/>
　　　塞下曲<lb/>
飮馬度秋水水寒風似刀平沙日未沒黯黯見<lb/>
臨洮當昔長城戰咸言意氣高黃塵是今古白<lb/>
<pb n="KR4h0009_SBCK_003-24a"/>
骨亂蓬蒿<lb/>
　　　長信宫<lb/>
奉箒平明秋殿𨳩蹔將團扇共徘徊玉顔不及<lb/>
寒鴉色猶帶昭陽日影來<lb/>
　　　鄭縣陶大公舘中贈馮六元二<lb/>
儒有輕王侯脫略當丗務本家藍溪下非爲漁<lb/>
弋故無才困躬耕且欲馳永路幽居與君近出<lb/>
谷同所鶩昨日辭石門五年變秋露雲龍未相<lb/>
感干謁亦巳屢子爲黃綬羈余忝蓬山顧京門<lb/>
望西岳百里見郊樹飛雨祠上來靄然關中暮<lb/>
<pb n="KR4h0009_SBCK_003-24b"/>
驅車鄭城宿秉燭論往素山月出華隂𨳩此河<lb/>
渚霧清光比故人豁逹展心悟馮公尚戢翼元<lb/>
子仍跼歩拂衣易爲高論迹難有趣張范善終<lb/>
始吾等豈不慕罷酒當凉風屈伸備冥數<lb/>
　　　從軍行<lb/>
烽火城西百尺樓黃昏獨坐海風秋更吹橫笛<lb/>
關山月無那金閨萬里愁<lb/>
　賀蘭進明<lb/>
　　貟外好古博逹經藉滿腹其所著述一百<lb/>
　　餘篇頗究天人之際又有古詩八十首大<lb/>
<pb n="KR4h0009_SBCK_003-25a"/>
　　體符于阮公又行路難五首並多新興<lb/>
　　　古意二章<lb/>
秦庭𥘉指鹿羣盜滿山東忤意皆誅死所言誰<lb/>
肯忠武關猶未啓兵入望夷宫爲祟非涇水人<lb/>
君道自窮<lb/>
　　　其二<lb/>
崇蘭生澗底香氣滿幽林采采欲爲贈何人是<lb/>
同心日暮徒盈抱徘徊幽思深慨然紉雜佩重<lb/>
奏丘中琴<hi>一作盈把</hi>
　　　行路難五首<lb/>
<pb n="KR4h0009_SBCK_003-25b"/>
君不見嵓下井百尺不及泉君不見山上苗數<lb/>
寸凌雲烟人生相命亦如此何苦太息自憂煎<lb/>
但願親友長含笑相逢莫乏杖頭錢寒夜邀歡<lb/>
須秉燭豈不長思花栁年<lb/>
　　　其二<lb/>
君不見門中栁榮曜暫時蕭索乆君不見陌上<lb/>
花狂風吹去落誰家隣家思婦見之嘆蓬首不<lb/>
梳心歷亂盛年夫婿長别離歲暮相逢色凋換<lb/>
　　　其三<lb/>
君不見芳樹枝春花落盡蜂不窺君不見梁上<lb/>
<pb n="KR4h0009_SBCK_003-26a"/>
泥秋風始高燕不棲蕩子從軍事征戰蛾眉嬋<lb/>
姢守空閨獨宿自然堪下淚况復時聞烏夜啼<lb/>
　　　其四<lb/>
君不見雲中月暫盈還復缺君不見林下風聲<lb/>
逺意難窮親故平生或聚散歡娛未盡樽酒空<lb/>
歎息青青陵上柏歲寒能有幾人同<lb/>
　　　其五<lb/>
君不見東流水一去無窮已君不見西郊雲日<lb/>
夕空氛氲羣雁徘徊不能去一雁驚鳴復失羣<lb/>
人生結交在終始莫以升沉中路分<lb/>
<pb n="KR4h0009_SBCK_003-26b"/>
</p>
<p>
河嶽英靈集中<lb/>
</p>
<p>
</p>
  </div>
<div> <lb/>
    <p>
<pb n="KR4h0009_SBCK_004-1a"/>
河岳英靈集校文<hi>依毛斧季何義門兩校本校</hi>
或曰梁昭明太子撰文選後相効著述者十有餘家咸自盡善高<lb/>
聽之士或未全許且大同至于天寶把筆者近千人除勢要及賄<lb/>
賂中間灼然可上者五分無二豈得逢詩輒纂往往盈帙蓋身后<lb/>
立節當無詭隨其應銓簡不精玉石相混致令衆口謗鑠爲知音<lb/>
所痛<hi>下接夫文有云云按諸本皆脫此百有二字今依文苑英華補</hi>
河岳英靈集上<lb/>
<hi>一葉二行</hi>毛本何本俱無唐音詩三字　毛本有唐丹陽進士殷璠<lb/>
　集一行何本無<hi>四行</hi>才下何本有而字士作仕<hi>十七行</hi>淸<lb/>
　何作靑<lb/>
<hi>二葉十行</hi>陰下何本注<hi>一作音二十行</hi>何本無作字有二首二字汲<lb/>
　古閣刻本亦分二首<lb/>
<hi>三葉五行</hi>向俱作爲<hi>十三行</hi>居俱作君<hi>十五行</hi>祜禞作枯槁<lb/>
<pb n="KR4h0009_SBCK_004-1b"/>
<hi>十七行</hi>羣作君<lb/>
<hi>四葉五行</hi>鞍毛作鞭<hi>七行</hi>墨毛作黑<hi>十行</hi>寅俱作夤<lb/>
<hi>五葉六行</hi>條支何作滌戈<hi>九行</hi>然何皆作燃<hi>十一行</hi>桑何作樹<lb/>
<hi>六葉五行</hi>蕭何作瀟<hi>十一行</hi>相何作方<hi>十六行</hi>鳥毛作烏<lb/>
<hi>七葉一行</hi>匪人何作匪親<hi>十行</hi>滄何作蒼<hi>十三行</hi>嶽毛作岳<lb/>
<hi>十七行</hi>日俱作月<hi>十九行</hi>殷毛作隱<lb/>
<hi>八葉一行</hi>訇俱作輷<hi>二行</hi>風何作鳳<hi>四行</hi>怳何作恍兮作而<lb/>
<hi>七行</hi>暫樂酒色彫朱顏何作使我不得開心顏<hi>十二行</hi>與君<lb/>
　一遇何作就中與遇<hi>十八行</hi>摧俱作催<lb/>
<hi>九葉一行</hi>度何作家<hi>三行</hi>京何作涼<hi>七行</hi>嬋娟上何疊翠娥二<lb/>
　字<hi>九行</hi>歡何作行<hi>十一行</hi>恨別何作別恨<hi>十六行</hi>昔何<lb/>
　作舊<hi>十七行</hi>苟何作固<hi>十八行</hi>魚何作鱗<lb/>
<hi>十葉二行</hi>几何作机<hi>三行</hi>罷何作飽<hi>八行</hi>童何作兒<hi>九行</hi>嬉<lb/>
<pb n="KR4h0009_SBCK_004-2a"/>
　何作歡<hi>十一行</hi>遠何作長<hi>十六行</hi>才何作材<hi>十九行</hi>鼎<lb/>
　毛作皷<lb/>
<hi>十一葉一行</hi>日俱作時讙何作歡<hi>二行</hi>且毛作更何作徑酤俱作<lb/>
　沽<hi>三行</hi>爾毛作汝<hi>九行</hi>壁毛作璧<hi>十八行</hi>效何作効<lb/>
<hi>二十行</hi>躭嗜俱作頗耽<lb/>
<hi>十二葉十三行</hi>無何作滯<hi>十九行</hi>淑俱作鑪<lb/>
<hi>十三葉三行</hi>思逢何作早蒙<hi>五行</hi>安俱作老<lb/>
<hi>十四葉三行</hi>毛本無吟字<hi>十一行</hi>濟何作齊按唐有齊州無濟州<lb/>
<hi>十六行</hi>來俱作未<lb/>
<hi>十五葉三行</hi>者下何有十字宛作婉<hi>十五行</hi>古何作石里作丈<lb/>
<hi>十六葉五行</hi>慇懃毛作殷勤<hi>十行</hi>德俱作往何注<hi>一作德</hi>
<hi>十七葉十四行</hi>路俱作迹<lb/>
<hi>十八葉七八行</hi>謂毛皆作渭<lb/>
<pb n="KR4h0009_SBCK_004-2b"/>
<hi>十九葉一行</hi>黿何作龜<hi>四行</hi>樓下何有懷歸作三字<hi>六行</hi>十毛<lb/>
　作千<lb/>
<hi>二十葉三行</hi>毛本無安字<lb/>
<hi>二十一葉五行</hi>野人宿在山家少山俱作人<hi>十五行</hi>玄何作虛<lb/>
<hi>十八行</hi>芸俱作雲色毛作水何作木食毛作飡<lb/>
<hi>二十二葉十七行</hi>塵沙何作沙塵<lb/>
<hi>二十三葉四行</hi>竟毛作意<hi>十四行</hi>食俱作倉<lb/>
<hi>二十四葉一行</hi>將何作歲<hi>四行</hi>尙何作回<hi>十三行</hi>戀何作變<lb/>
<hi>十四行</hi>荷毛作倚<hi>二十行</hi>盡俱作空<lb/>
<hi>二十五葉二行</hi>臺何作亭<hi>四行</hi>吞何作含<hi>十二行</hi>朣朦何作曈<lb/>
　曚<hi>十五行</hi>來何作得<hi>十六行</hi>漭漭何作莽莽白毛作日憗<lb/>
　作惄<hi>十八行</hi>此理今難道毛作此理難◍道何作此理難復<lb/>
　道<lb/>
<pb n="KR4h0009_SBCK_004-3a"/>
<hi>二十六葉四行</hi>祈何作祁<hi>十二行</hi>故論其數家俱作故其論家<lb/>
<hi>十五行</hi>浪迹何作放浪<hi>十六行</hi>雪俱作雲<lb/>
<hi>二十七葉一行</hi>感何作咸<hi>四行</hi>祈俱作祚<hi>八行</hi>中何作十<hi>九</hi>
<hi>行</hi>巨毛作◍何作三此道二字作墨釘<hi>十三行</hi>頴何作潁<lb/>
<hi>十八行</hi>登何作發<hi>十九行</hi>古何作故<lb/>
<hi>二十八葉一行</hi>若毛作善<hi>二行</hi>霓俱作鬼石崖俱作石門向毛作<lb/>
　止何作正<hi>四行</hi>潛毛作校何作毋潛校書<lb/>
<hi>三十葉二行</hi>復旋毛作旋復<hi>十六行</hi>揖何作接稀毛作希<lb/>
<hi>三十一葉</hi>野老曝背一首後毛本空一行題河嶽英靈集上高適起<lb/>
　另葉題河嶽英靈集下<hi>十二行</hi>評事何本作適◍<hi>五行</hi>何<lb/>
　本無最深二字<hi>六行</hi>君下何有吟諷不厭矣五字<lb/>
<hi>三十二葉三行</hi>苦辛毛作辛苦<lb/>
<hi>三十三葉十四行</hi>琴何作棊<lb/>
<pb n="KR4h0009_SBCK_004-3b"/>
<hi>三十四葉三行</hi>分付何作付與<hi>六行</hi>行何作遊<hi>七行</hi>裏毛作里<lb/>
<hi>十一行</hi>感嘆何作嘆息<hi>十四行</hi>十六何作二十六從御史<lb/>
　張公出塞何作從元戎出塞<hi>十八行</hi>借毛作惜何作賜<lb/>
<hi>三十五葉五行</hi>蒼黃何作蒼茫何所作無所<hi>十九行</hi>厭下毛注<hi>一作</hi>
<hi>愛</hi>杯毛作鍾<hi>二十行</hi>上卷終三字毛本無以下逕接岑參詩<lb/>
<hi>二十六葉四行</hi>造奇何作奇造<hi>五行</hi>才何作矣<hi>九行</hi>恣何作資<lb/>
<hi>十二行</hi>漁樵何作樵漁永作盡<hi>十四行</hi>獨何作猶<lb/>
<hi>三十七葉八行</hi>栧毛作枻<hi>十行</hi>戎何作茙<hi>十五行</hi>樽何作撙<lb/>
　何本上卷終岑參崔顥起爲下卷<lb/>
<hi>三十八葉四行</hi>年少何作少年詩下有屬意浮豔四字名作多<hi>八</hi>
<hi>行</hi>上新何作新上昭下有江淹二字<hi>十一行</hi>上新絃何作新<lb/>
　上弦<hi>十六行</hi>杖何作扙<hi>十八行</hi>且行俱作行且<lb/>
<hi>三十九葉三行</hi>回俱作臨<lb/>
<pb n="KR4h0009_SBCK_004-4a"/>
<hi>四十葉四行</hi>永永毛作永◍<hi>六行</hi>達毛作遠<hi>七行</hi>定襄陽郡獄<lb/>
　何作結定襄獄效陶體<hi>十一行</hi>師何作五下注<hi>一作師十三</hi>
<hi>行</hi>殊毛作多邊塞作塞邊<hi>十八行</hi>誰爲毛作爲誰<lb/>
<hi>四十一葉一行</hi>本毛作未<hi>五行</hi>若下何注<hi>一作借九行</hi>可何作不<lb/>
<hi>十一行</hi>上何作事注<hi>一作上</hi>自下注<hi>一作/始十三行</hi>接東俱作<lb/>
　東接<hi>十四行</hi>閑俱作寒雨毛本注<hi>一作霧</hi>何作霧<hi>十五行</hi>遼<lb/>
　下毛注<hi>一作關</hi>鬭戰毛作戰鬭<hi>十八行</hi>此下毛注<hi>一作茲</hi>餘何作<lb/>
　遺毛注<hi>一作留/十九行</hi>樹下毛注<hi>一作/戍/二十行</hi>萋萋毛注<hi>一作</hi>
<hi>靑靑</hi>在毛作是下注<hi>一作在</hi>
<hi>四十二葉六行</hi>短晷何作晷短<hi>七行</hi>句下何有也字<hi>九行</hi>揚飛<lb/>
　毛作飛揚珮何作佩<hi>十一行</hi>綺紈何作紈綺固作自<hi>十三</hi>
<hi>行</hi>能何作得<hi>十四行</hi>情何作懷<lb/>
<hi>四十三葉三行</hi>塵下何本注<hi>一本作綦毋潛詩五行</hi>高鑒淸洞澈儒風人<lb/>
<pb n="KR4h0009_SBCK_004-4b"/>
　進九字何皆作墨釘<hi>九行</hi>義毛作我<hi>十六行</hi>澤何作◍<lb/>
<hi>十七行</hi>効何作效　俗流毛作流俗<hi>十八行</hi>成俱作咸<lb/>
<hi>四十四葉五行</hi>識何作誠<hi>八行</hi>長俱作浙坯何作胚<hi>九行</hi>泱俱<lb/>
　作長滉洸俱作潛滉<hi>十五行</hi>漾毛作浴何作谷<hi>十六行</hi>遞<lb/>
　毛作適<lb/>
<hi>四十五葉十六行</hi>燕何作宴<lb/>
<hi>四十六葉十八行</hi>罄何作聲<hi>十九行</hi>臺應作甚<lb/>
<hi>四十七葉三行</hi>唱下何本尙有二十三字云建德江宿云移舟泊煙<lb/>
　渚日暮客愁新野曠天低樹江淸月近人<hi>八行</hi>過下應有融<lb/>
　字<hi>九行</hi>越下何本注<hi>一作溪十一行</hi>何本無戶員司三字<lb/>
　　永嘉上浦館逢張子容<hi>何本過融上人蘭若下有此詩</hi>
逆旅相逢處江村日暮時衆山遙對酒孤嶼共題詩廨宇隣鮫室<lb/>
人煙接島夷鄕關萬餘里失路一相悲<lb/>
<pb n="KR4h0009_SBCK_004-5a"/>
<hi>四十八葉十行</hi>不及也何作不能過也<hi>十三行</hi>何肯相救援何作<lb/>
　何處肯相救<hi>十七行</hi>數作◍<lb/>
<hi>五十葉一行</hi>見俱作饋<hi>二行</hi>後爲淮陰侯誓欲答母恩俱作後爲<lb/>
　楚王來黃金答母恩<hi>三行</hi>茫茫水中渚俱作前臨雙小渚<lb/>
<hi>四行</hi>遙望不可到毛作遙望淮陰口何本遙作◍霧樹昏毛作<lb/>
　煙霧昏<hi>五行</hi>暮俱作每波俱作潮<lb/>
<hi>五十一葉三行</hi>迹俱作道浩上有得字<hi>四行</hi>小俱作山<hi>六行</hi>覩<lb/>
　下何空一字<hi>七行</hi>外何作分下注<hi>一作外十二行</hi>先俱作洗<lb/>
<hi>十七行</hi>格擇何作絡繹<hi>十九行</hi>効俱作效<hi>二十行</hi>暮俱<lb/>
　作目<lb/>
<hi>五十二葉五行</hi>塵沙毛作沙塵<hi>十二行</hi>羃俱作象<hi>十六行</hi>原何<lb/>
　作厚<hi>十七行</hi>蒙俱作羃毰毸何作陪鰓<lb/>
<hi>五十三葉三行</hi>林俱作淚<hi>四行</hi>萍俱作荷<hi>五行</hi>暮何作養<hi>七</hi>
<pb n="KR4h0009_SBCK_004-5b"/>
<hi>行</hi>陂俱作波<hi>八行</hi>顏毛作類<hi>十三行</hi>蚓俱作螾出毛作少<lb/>
<hi>十四行</hi>合何作鴿惻作側<lb/>
<hi>五十四葉三四五行</hi>水隱何足貴勝遊在幽尋歷茲山水間冷然若<lb/>
　鳴琴申章謝來意愧莫詶知音俱作小隱何足貴長年固可尋<lb/>
　還車首東道惠然若南金以我採薇意傳之天姥岑<hi>九行</hi>曜<lb/>
　何作耀<hi>十行</hi>白何作色<hi>十二行</hi>昌齡俱作元嘉<hi>十三行</hi>
　遊作迹<hi>十七行</hi>相何作㸦<hi>十八行</hi>櫧作楮<lb/>
<hi>五十五葉四行</hi>窟俱作怒時作淸<hi>七行</hi>醒毛作酣<hi>八行</hi>駿馬俱<lb/>
　作鐵驄<hi>十行</hi>又俱作文枳毛作軹<hi>十一行</hi>垂俱作再<hi>十</hi>
<hi>二行</hi>毛本無音字<hi>十四行</hi>
　　　詠史<hi>以下二首毛本與明刻不同蓋依本集校改</hi>
荷畚至洛陽牧<hi>一作胡</hi>馬屯北門天下裂其七<hi>毛作土</hi>豺狼滿中原明<lb/>
夷方濟世歛翼黃埃昏披雲見龍顏始蒙國士恩位重謀亦深所<lb/>
<pb n="KR4h0009_SBCK_004-6a"/>
舉無遺奔長策寄臨終東<hi>何作末</hi>南不<hi>毛注一作未</hi>可吞賢智苟有時貧<lb/>
賤何所論唯然嵩山老而後知我言<lb/>
　　　觀江淮名山圖<lb/>
刻意吟雲山尤知隱淪妙遠公何爲者再詣臨海嶠而我高其風<lb/>
披圖得遺照援毫無逃境遂展千里眺淡埽荆門壁明標<hi>何作摽</hi>赤<lb/>
城燒靑葱林間嶺隱見淮海徼但指香爐頂無聞白猿嘯沙門旣<lb/>
云滅獨注豈殊調<hi>下問明本</hi>
<hi>五十六葉八行</hi>花毛作化<hi>十三行</hi>蒙籠何作濛朧<hi>十八行</hi>如俱<lb/>
　作始<hi>二十行</hi>州毛作洲吾何作五<lb/>
<hi>五十七葉二行</hi>意已會俱作可任今<hi>三行</hi>乘俱作仲<hi>四行</hi>山俱<lb/>
　作上<lb/>
<hi>五十八葉九行</hi>嵩俱作蒿<hi>十一行</hi>皇何作王<hi>十五行</hi>飯何本注<lb/>
<hi>一作飽十八行</hi>塞下曲何作望臨洮<lb/>
<pb n="KR4h0009_SBCK_004-6b"/>
<hi>五十九葉二行</hi>毛本無宮字何本宮作秋<hi>三行</hi>秋下毛本注<hi>一作金</hi>
　暫下俱注<hi>一作且/六行</hi>務何作舉<hi>七行</hi>才下毛本注<hi>一作何</hi>何<lb/>
　作何永下注<hi>一作水</hi>何作水<hi>八行</hi>鶩下毛注<hi>一作務</hi>何作務<hi>十</hi>
<hi>九行</hi>達何作雅<hi>二十行</hi>篇何作家<lb/>
<hi>六十葉八行</hi>抱何注<hi>一作把</hi>毛作把後注<hi>把一作抱</hi>
<hi>六十一葉四行</hi>中何作間<lb/>
<hi>六十二葉四行</hi>署詩多嘆詞要妙俱作署詩言詞款要淸作情<hi>十</hi>
<hi>行</hi>相何作想<hi>十六行</hi>閉作閑<hi>二十行</hi>逶俱作遙還俱作况<lb/>
<hi>六十三葉六行</hi>今何作成<hi>九行</hi>肅肅何作蕭蕭<lb/>
<hi>六十四葉四行</hi>隨下何本注<hi>一作悲</hi>到下注<hi>一作/見十五行</hi>江俱作溪<lb/>
<hi>六十五葉二行</hi>尉俱作慰<hi>八行</hi>嵬俱作升卿下何本無叔字<hi>十</hi>
<hi>五行</hi>論俱作淪<lb/>
<hi>六十六葉六行</hi>濕下何本注<hi>一作緝十行</hi>然俱作人<hi>十三行</hi>一作<lb/>
<pb n="KR4h0009_SBCK_004-7a"/>
　數<hi>十八行</hi>凝何作擬<lb/>
<hi>六十七葉一行</hi>夜俱作會<hi>八行</hi>竟何作意<hi>十四行</hi>騎毛作驕<lb/>
<hi>六十八葉二行</hi>宴下何本有劉字<hi>十五行</hi>平俱作不<hi>十九行</hi>天<lb/>
　毛作人<lb/>
<hi>六十九葉十六行</hi>村何作林<hi>十九行</hi>祕俱作校<lb/>
<hi>七十葉七行</hi>助何作動<hi>八行</hi>冰俱作水<hi>十行</hi>微毛作徵<hi>十二</hi>
<hi>行</hi>木下有歷下舜林四字<hi>十三行</hi>貽毛作贈<hi>十五行</hi>相何<lb/>
　作初<lb/>
<hi>七十一葉三行</hi>雲毛作雪<hi>八行</hi>難毛作艱萍何作螢下注<hi>一作萍</hi>
<hi>十五行</hi>闈何作圍<lb/>
<hi>七十三葉五行</hi>代俱作伐<lb/>
　壬戌五月二十一日從舊鈔本校一過　毛扆<lb/>
　右河嶽英靈集卷二係汲古主人毛斧季手校本集所据云是<lb/>
<pb n="KR4h0009_SBCK_004-7b"/>
　舊鈔本集中改正處尙未細審是否卽其分卷之妙已爲可珍<lb/>
　按陳振孫書錄解題總集類有云河嶽英靈集二卷唐進士殷<lb/>
　璠集常集等詩二百三十四首則此分卷與解題合近人撰集<lb/>
　書目僅据俗本分卷之三而爲之說曰推測其意似以三卷分<lb/>
　上中下三品奚啻癡人說夢古書可貴卽此已見余故重裝而<lb/>
　藏諸篋爲題數語于尾時甲寅二月二十五日古吳黃蕘圃識<lb/>
　東城任蔣橋顧氏藏書舊家也余從其族中得來佳本最多一<lb/>
　日藏書盡散有書友捆載而歸邀閱之悉爲其家藏書之下乘<lb/>
　舊刻名鈔無一存者惟此本係汲古主人手校本急檢出以賤<lb/>
　直易之滄海遺珠竟爲象罔之得喜何如之蕘圃<lb/>
　　　　　乾隆癸丑秋收<lb/>
　　　　　辛酉五月無錫孫毓修校錄<lb/>
<pb n="KR4h0009_SBCK_004-8a"/>
</p>
<p>
</p>
  </div></body>
</text>\m</TEI>
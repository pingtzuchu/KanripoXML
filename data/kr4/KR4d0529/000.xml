<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>圭峯集</head>
    <p>
<pb n="KR4d0529_WYG_000-1a"/>
欽定四庫全書　　　　集部五<lb/>
　圭峯集　　　　　　　别集類四<hi>元</hi>
　　提要<lb/>
　　　　<hi>臣</hi>等謹案圭峯集二卷元盧琦撰琦字希韓<lb/>
　　　　號立齋惠安人圭峯其所居地鈔本或作圭<lb/>
　　　　齋集傳寫誤也至正二年進士授州録事遷<lb/>
　　　　永春縣尹改調寧徳厯官漕司提舉除平陽<lb/>
　　　　州命下而卒事迹具元史良吏傳徐燉茟精<lb/>
<pb n="KR4d0529_WYG_000-1b"/>
　　　　曰圭峯集嵗乆弗傳近嵗惠安莊户部徴甫<lb/>
　　　　蒐而梓之誤入薩天錫詩六十餘首此本為<lb/>
　　　　元陳誠中所編明萬厯初邑人朱一龍福州<lb/>
　　　　董應舉序而刻之在莊本之前然已多竄入<lb/>
　　　　他作如五言古詩春日思逺逰則在陳旅集<lb/>
　　　　中又五言古詩中過嶺至崇安送吳甫至揚<lb/>
　　　　州題焦山方丈壁秋日池上度閩闗宿臺山<lb/>
　　　　寺絶頂早發黄河等萹七言古詩中有事居<lb/>
<pb n="KR4d0529_WYG_000-2a"/>
　　　　庸闗走茟贈孟禮樂陵臺望月夜泊釣臺江<lb/>
　　　　南樂江南怨雪山辭崔鎮阻風逰吳山駞峯<lb/>
　　　　紫陽菴江上聞笛别友寒夜聞笛黯淡灘歌<lb/>
　　　　清湖曲海棠曲儒有薩氏子等篇七言律詩<lb/>
　　　　中髙郵城樓晚望燕將軍出獵寄鶴林長老<lb/>
　　　　和王維學海南還韻三衢守索題爛柯石橋<lb/>
　　　　登鎮陽龍興寺閣寄參政許可用送僉憲王<lb/>
　　　　君實金陵道中再過鍾山萬夀寺等篇共三<lb/>
<pb n="KR4d0529_WYG_000-2b"/>
　　　　十二首皆在薩都拉集中至于薩都拉溪行<lb/>
　　　　中秋玩月一篇自序稱余乃薩氏子云云班<lb/>
　　　　班可考此集乃改題曰儒有薩氏子序末又<lb/>
　　　　刪其至元丁丑仲秋書一句尤為顯然作偽<lb/>
　　　　不得謂之誤收葢編輯之時務盈卷帙以誇<lb/>
　　　　蒐采之富故真贗溷淆如此也琦官雖不髙<lb/>
　　　　而列名良吏可不藉詩而傳即以詩論其清<lb/>
　　　　詞雅韻亦不在陳旅薩都拉下編録移甲為<lb/>
<pb n="KR4d0529_WYG_000-3a"/>
　　　　乙亦非無因矣集又載賦三篇記六篇誌詺<lb/>
　　　　二篇祭文一篇啓三篇雜著九篇則確出琦<lb/>
　　　　作非由假借今刪其詩之妄録者併其文録<lb/>
　　　　之以存琦之真焉乾隆四十六年十月恭校<lb/>
　　　　上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　總　校　官　<hi>臣</hi>　陸　費　墀<lb/>
<pb n="KR4d0529_WYG_000-4a"/>
圭峯集原序<lb/>
予産惠北里髫丱始知學即聞先君子暨諸長老言知<lb/>
有元進士盧公希韓者時惠文運未興縉紳學士大夫<lb/>
無多見去古未逺太朴猶存人知景崇先哲往往能談<lb/>
盧公遺語予亦竊慕之問其居即今巴圗峯尾去予家<lb/>
不及二十里而近予暇日至其地嘗訪公故居則見其<lb/>
有古堂三四椽左傾右頽不蔽風雨中有元平陽知州<lb/>
盧公木主四壁之外廢垣敗瓦過而見者莫不為之躊<lb/>
<pb n="KR4d0529_WYG_000-4b"/>
躇而悽愴訊其子孫皆飄零流落隱於人間為傭作曾<lb/>
不知先世之有賢士相繼至於其鄉之氓又皆以海為<lb/>
市朝夕鬻販魚蝦麤鄙狡獪陋甚比屋不聞詩書之聲<lb/>
未見有一秀民出於其間者竊歎夫山川不變時代互<lb/>
遷大賢之後古多陵夷而於其地之微陋亦逕相懸絶<lb/>
昔之所聞如此今之所見如彼不亦良可慨哉盧公遺<lb/>
文予未仕時嘗見抄本半集於先君子舊篋中薦經倭<lb/>
亂散逸無存求之二十餘年不獲一日得於吾鄉王君<lb/>
<pb n="KR4d0529_WYG_000-5a"/>
玉流氏乃元陳誠中所編為圭峯集與公之子昺所次<lb/>
為平陽集欲鋟梓而未就者當兵燹之餘家比為燼不<lb/>
知藏於何名山大川以得無燬或者鬼神呵䕶將使之<lb/>
竢後世君子以廣其傳也歟予不類竊喜為之校閲叙<lb/>
録遂令鋟梓如左於戲公古之賢者也予公之鄉人也<lb/>
先後不同時而惟賢我師也惠之先哲固未可謂無人<lb/>
唐宋諸賢邈矣文行不可概見居址亦無復尋惟公去<lb/>
今時未逺而居又近在其學與政固於予心若曠世而<lb/>
<pb n="KR4d0529_WYG_000-5b"/>
相感者是之取爾隆慶壬申九月後學崐東山人朱一<lb/>
龍于田甫序<lb/>
惠安盧希韓先生圭峰集若干卷莊徴甫得之於于田<lb/>
朱大參家而猶病其雜也則使莊吳二山人損焉以授<lb/>
我又令我損焉以傳葢存者厪十五六而古風獨全讀<lb/>
之金石發而星河流也又淙淙然若急澗寒響從以風<lb/>
雨漰湃四下百怪出而萬壑移躍躍於吾目何其竒也<lb/>
及考其行事先生生於元季方值傾仄多事之秋兩為<lb/>
<pb n="KR4d0529_WYG_000-6a"/>
縣令能以一言感悟鄰盜使之投戈縛其酋又能激用<lb/>
其民戰安溪流突數萬方張之巨冦持之踰年不得逞<lb/>
竟完其邑逮遷漕司提舉海口鹽場又能持法抗番大<lb/>
商以貨得㕘省政立能箠殺人者使不得奪國家之利<lb/>
雨敗場又能減算以禱以一言回暘其精神貫徹上變<lb/>
天地下變盜賊如此使其生逢休運都將相之權得盡<lb/>
所施設其勲烈可勝道哉元刑政不綱授盜以柄揭竿<lb/>
四起而㨿高位操朝政者方事賄奪忘國恤雖有蹟烈<lb/>
<pb n="KR4d0529_WYG_000-6b"/>
章章如先生僅置之猥冗凌雜間不得究其施後雖以<lb/>
近臣荐起平陽而先生没矣明興雲龍奮起一時佐命<lb/>
建功諸臣大抵皆元遺獻或以節顯者亦有之先生生<lb/>
不究當時之施死不逢興王之運獨留其詞章照耀天<lb/>
地越二三百年兵火灰燼烟消雨滅之餘而流風餘韻<lb/>
猶傳於士大夫之口沈淪幾晦乆而復章此豈偶然之<lb/>
故哉吾觀先生文雖不如詩然皆有闗政紀喻冦祈晴<lb/>
諸作通於幽明其論常平利害纚然指掌矣予見往年<lb/>
<pb n="KR4d0529_WYG_000-7a"/>
和糴擾民大率亦若此世季弊滋何法而不為害安得<lb/>
盡如先生者而用之耶先生生平孝義初從其師余子<lb/>
賢試浙省師卒不顧試期而歸恤其家如在有加雖貴<lb/>
見師之友必拜則其撫暴化頑動幽明而名後世者良<lb/>
亦有本士非積於仁義而徒欲襮以文其長存也可冀<lb/>
乎先生名琦號立齋希韓其字圭峯則其所居之山取<lb/>
為集名者也萬厯已酉秋日閩中董應舉書<lb/>
</p>
<p>
</p>
  </div>
</body>
</text>
</TEI>
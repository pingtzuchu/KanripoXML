<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>圭峯集附録</head> <lb/>
    <p>
<pb n="KR4d0529_WYG_003-1a"/>
欽定四庫全書<lb/>
　圭峯集附録<lb/>
　行實<lb/>
　　故前村居士盧公墓誌銘　前國子生三山吳鑑<lb/>
　　　撰<lb/>
蓋惠安盧琦登至正二年進士第授將士郎台州錄事<lb/>
蹄自京師之五月丁父憂明年七月來福州以善状乞<lb/>
銘於吳鑑曰吾先世光州固始人也唐末避亂從王諸<lb/>
<pb n="KR4d0529_WYG_003-1b"/>
入閩居泉之惠安宋乾逍間有曰曕者隱登髙山下以<lb/>
八行摹邑人名其山曰登科山其後遷邑東之圭峯下<lb/>
乃吾髙祖之父也髙祖諱汝華曾祖諱達叔祖諱義先<lb/>
以至元丙子之三月生吾父名慶龍字雲從其年束六<lb/>
岳亂吾祖偕柤母李氏避之海<graphic n="KR3426" url="https://raw.githubusercontent.com/kanripo/KR-Gaiji/master/images/KR3426.png" mimeType="image/png"/>中逾年而歸憐里親<lb/>
戚咸劉子兵而吾廬栢然獨遺祖父冒難阻躬劬勩以<lb/>
収役舊業雖倥偬不遑而教子必有禮法敖吾父羈貫<lb/>
知自力學問從槐庭王先生齊芒楊先生遊吾父事親<lb/>
<pb n="KR4d0529_WYG_003-2a"/>
孝居祖母李氏䘮哀毁骨立祖父病侍湯藥食飲衣晝<lb/>
夜不解帶至剔股肉為糜進之祖父殁䘮塟盡禮比老<lb/>
猶孺慕不衰歲時祭祀未嘗不悲思垂涕泣間遇人親<lb/>
䘮亦為之泣蓋深痛二親之不復可見也生平不飲酒<lb/>
惟喜啜茗讀古書為歌詩取適己意客至必治酒且清<lb/>
談窮日夜樂之不為厭州里疏戚咸稱善人人無間於<lb/>
言吾母鄭氏有賢徳先二十七年卒時吾兄弟㓜穉吾<lb/>
父絶甘分少俾得就保傅嘗誨琦等曰汝母早殁吾敎<lb/>
<pb n="KR4d0529_WYG_003-2b"/>
汝兄弟讀書非圖富貴利達惟願世先徳為好人行好<lb/>
事而已及琦歸自京又嘗命琦曰汝承祖宗休澤幸已<lb/>
成進士吾日暮途逺恐不能待汝禄養矣然吾居鄉見<lb/>
世吏以貪傲敗名節人唾猶虫蛆汝惟廉謹守道則吾<lb/>
地下之目瞑矣後數日感微疾端黙而逝時癸未二月<lb/>
十二日也得年六十有八子男四人長嶼次琦次琥次<lb/>
瑛皆已娶女一人適張某孫男五人孫女一人諸孤将<lb/>
以丙戌十二月廿四日丁酉奉柩塟于縣北仙境山之<lb/>
<pb n="KR4d0529_WYG_003-3a"/>
原惟先生知吾父也審敢請銘余曰先大人存善積徳羨<lb/>
有成趾若銜詞不違篤勤為孝子而又登巍科錚然顯<lb/>
聞天下揚光烈信來世宜謁達官聞人銘而君以屬余<lb/>
是其有尚也已余何敢辭銘曰閩海之壖圭峯所蟠有<lb/>
美隱君康盤其間野藝澤漁于以自老孝善世繼委祉<lb/>
子後及見子貴禄奉弗逮凛乎若存有訓有戒仙岡之<lb/>
阡孝思烝烝銘以勸善乆戴是徴<lb/>
　　盧平陽哀辭　　　　　　　三山陳忠<lb/>
<pb n="KR4d0529_WYG_003-3b"/>
予始從亡友余君子賢識盧希韓氏經學該貫下筆無<lb/>
凝滯而為人簡重子賢每語余曰盧生在吾門十餘年不<lb/>
見其有惰容既登進士第居官所至以循廉稱閩中進<lb/>
士如希韓者不多見也晚以近臣薦除守平陽州命下<lb/>
而希韓殁矣後三年其門人陳中立裒其遺文偕其子<lb/>
昺來訪予廬州予嘆曰嗟夫希韓死不可見矣得見其<lb/>
子與其弟子又得見其遺文庸非予之願哉抑希韓之<lb/>
不殁非徒以文辭為也予觀希韓性孝友奉父命從學<lb/>
<pb n="KR4d0529_WYG_003-4a"/>
百里外常惴惴如在親側其在家也温被扇枕侍湯藥<lb/>
而不解帶居䘮不近酒肉不内寢家人皂𨽻皆信之事<lb/>
兄如事其父愛諸弟甚于子鄉閭率相戒以盧君為法<lb/>
初從師子賢君試浙省師道病卒希韓不顧試期與其<lb/>
友陳彦博經營大事以歸迨得禄視師之家如師在時<lb/>
載其弟之官與分廪而食希韓僅少予一歲每别去見<lb/>
必納拜曰是吾師行也嘗記在郡城秋雨連日與對榻<lb/>
彦慱家中夜劇談立已濟人之道希韓奮然誓曰某必<lb/>
<pb n="KR4d0529_WYG_003-4b"/>
不敢負師友卒果如其言蓋其為政有古人風諸公所<lb/>
作碑銘皆實録無愧予目擊其在三山提舉鹺事番大<lb/>
商以貨得叅省政勢振中外有咈意立箠殺之脅户部<lb/>
令奪下四塲引鹽自為市希韓曰是上棄國課下毒亭<lb/>
户及食鹽民皆我所為斷吾腕不署牒人為希韓危希<lb/>
韓曰以是重得禍固所宜竟堅執卧不顧此尤人所難<lb/>
者昔欒子有言曰民生於三惟其所在則致死焉希韓<lb/>
於是蓋兼之矣世之士大夫以斯文名惟務纂組粉澤<lb/>
<pb n="KR4d0529_WYG_003-5a"/>
為干譽取悦之具要其所為與詩書不啻秦越云觀希<lb/>
韓海口祈晴永春喻賊等作言一出口如天人之應如<lb/>
響斯答是果浮華之末所能致哉然以希韓之學行歴<lb/>
官二十年未脱州郡以片言屢弭冦變而不一録切當<lb/>
民窮財匱之秋天不畀之年以究所施以拯斯世而僅<lb/>
止中夀此予所深哀也今其門人之義汲汲然為求斯<lb/>
文於四方惟恐散墜亦可謂幸矣於其再至而歸也敢<lb/>
述此辭洩予之哀俾為告於墓既以痛斯文之澤不得<lb/>
<pb n="KR4d0529_WYG_003-5b"/>
大被於時又幸希韓施未究而見於文辭者猶克傳於<lb/>
後也希韓名琦泉之惠安人宋乾道間舉八行名瞻者<lb/>
其祖也中立字誠中莆田人世號忠門云辭曰<lb/>
猗希韓兮粹美所鍾惇孝友兮實行諸躬隆師篤義兮<lb/>
靡間始終有本如是兮宜流之豐嗟所美兮豈文藻之<lb/>
為工牛刀小試兮屢奏其庸頌聲載路兮何渢渢使天<lb/>
假齡兮騫以沖福我民兮流澤何窮鸞鳯伏海兮羣鶚<lb/>
厲空謂蚊之饒兮孰可養而為龍𤣥雲八表兮尚寐無<lb/>
<pb n="KR4d0529_WYG_003-6a"/>
聰歌以哀之兮夫孰知予之沖沖<lb/>
　　永春平賊記　元奉政大夫同知福州路總管府<lb/>
　　　事致仕林以順撰<lb/>
盧琦字希韓惠安人登至正二年進士第十二年稍遷<lb/>
至永春縣尹始至賑饑饉止横斂均賦役減口鹽一百<lb/>
餘引蠲包銀𣙜鐵之無徴者已而訟息民安乃新學宫<lb/>
延師課子弟月書季考文風翕然鄰邑仙遊盜發琦適<lb/>
巡邑境盜遙見之迎拜曰此永春大夫也為大夫百姓<lb/>
<pb n="KR4d0529_WYG_003-6b"/>
者何幸之大乎吾邑長乃以暴毒驅我故至此爾琦因<lb/>
立馬喻以禍福衆皆投刀槊請縛其首以自新琦許之<lb/>
酋至琦械送帥府自是威惠行於境外十三年泉郡大<lb/>
饑死者相枕藉其能行者皆老㓜扶攜就食永春琦命<lb/>
分諸浮屠及大家使食之所存活不可勝計十四年安<lb/>
溪冦數萬人來襲永春琦聞召邑民喻之曰汝等能戰<lb/>
則與之戰不能我當獨死之爾衆皆感憤曰使君何言<lb/>
使君父母我民赤子其忍以父母畀賊耶彼冦方將擄<lb/>
<pb n="KR4d0529_WYG_003-7a"/>
掠我妻子焚爇我室廬乃一邑深仇也今日之事有進<lb/>
無退使君其勿以為憂因踴躍爭奮琦率以攻賊大破<lb/>
明日復傾巢而至又破之大小三十餘戰斬獲一千二<lb/>
百餘人而邑民無死傷者賊大衂遂遁去時兵革四起<lb/>
列郡皆洶洶不寧獨永春晏然無異承平時十六年改<lb/>
調寧徳縣尹而去<lb/>
　　恭人陳氏壙志<lb/>
恭人姓陳氏諱懿字孤徽世家惠安之烏石曾祖諱嗣<lb/>
<pb n="KR4d0529_WYG_003-7b"/>
源祖諱旃澤父諱怡孫母許氏以至大己酉八月廿七<lb/>
日生年二十八我先君受於烏石之廟而歸於盧氏先<lb/>
君諱琦自號立齋登元進士第累官至漕司提舉例始<lb/>
封恭人殁時則大明洪武癸丑五月七日也享年六十<lb/>
又五子男四長暹次果次昺次晏長蚤世女三皆殤孫<lb/>
男三源汝魁女六諸孤卜以次年八月廿八日辛酉奉<lb/>
柩葬於龜鼈山之源與平陽君合窆焉尊治命也恭人<lb/>
生而孝敬温惠㓜涉書史有載忠臣烈婦孝子順孫之<lb/>
<pb n="KR4d0529_WYG_003-8a"/>
行未嘗不三復嘆慕既歸奉吾祖南昌君視滫瀡問燠<lb/>
寒唯謹南昌君嘗語人曰自吾得新婦増一孝女南昌<lb/>
君殁脱簪珥以營𦵏事春秋享祀盡禮事平陽君三十<lb/>
年始終賔敬如一日恒銖累黍約以羨周貧乏奉賔客<lb/>
間遇事箴規獻替𢎞多故平陽君所至以循廉稱恭人<lb/>
實有助焉平陽君殁吏民咸致奠賻恭人曰君生而不<lb/>
貨死而貨之非其志也一無所受既葬御績絍課子孫<lb/>
讀書常誨果等曰汝祖遺訓在家乗汝父遺績在國史<lb/>
<pb n="KR4d0529_WYG_003-8b"/>
汝兄弟勿替引之嗚呼恭人已矣尚復聞斯言哉兹逺<lb/>
日有時而孤等未克承紹不敢圖死又不敢請銘於當<lb/>
世君子扳號摧痛昊天罔極敢述卒葬年月以納諸幽<lb/>
云孫果等泣血謹誌莆田陳中填諱<lb/>
　　立齋盧先生文集後語　　　延平孫伯延<lb/>
公諱琦字希韓號立齋温陵人以詩明經領薦江浙遂<lb/>
魁禮闈登壬午進士第授台州録事予時弱冠始習舉<lb/>
子業每觀公科文未嘗不三復數嘆恨不得拜門下以<lb/>
<pb n="KR4d0529_WYG_003-9a"/>
從授業比公調延平郡幕職前鄉貢進士陳立大薦予<lb/>
於公以教誨其諸子始終三年獲親炙焉公以詩經啓<lb/>
發於予者必盡其藴凡平日所為詩文亦必以示予予<lb/>
見其矩度嚴整而㫖意幽逺近世作者鮮能及之或謂<lb/>
公長於科文而詩文尤工公弗自以為是也至正庚寅<lb/>
秋江浙省禮公較文予忝預選列士大夫咸謂予之得<lb/>
所傳其疑公之私者公則曰師友傳授固欲學者之底<lb/>
於成設有所私焉亦因其可取而取之耳己亥秋福建<lb/>
<pb n="KR4d0529_WYG_003-9b"/>
大比多士公適任鹽司提舉督課於莆不與考試予復<lb/>
預選明年公還署予謁見公笑曰君再捷科場吾嚮者<lb/>
之謗可以白矣壬寅之春予又與同郡尤英舉於鄉公<lb/>
時寓海口聞之喜曰尤英又中矣尤英嘗與子偕學於<lb/>
公者也論者亦信夫公之有所傳矣是年秋七月公以<lb/>
疾終於所寓歸葬惠安于時賽甫丁搆難官軍討之道<lb/>
阻予與尤英不得奔訃㑹葬惟南望抱哀而已歳乙巳<lb/>
二月福建復大比予掌卷簾内公之子昺亦就試場屋<lb/>
<pb n="KR4d0529_WYG_003-10a"/>
主文掲榜得詩經一卷經義頗佳賦䇿尤善以限榜額<lb/>
弗登名逮出院始知其為昺之所作也予既為之悵惜<lb/>
且喜公有子能紹其家學矣公之徒莆陽陳誠中氏適<lb/>
至三山與予學同寓僧舍誠中訪求得公所為詩文而<lb/>
編次之凡十三卷將鋟梓以乆其傳且求諸名公為之<lb/>
序予請而讀之既悲公之早殁不及大用於時使其文<lb/>
不得見之館閣以黼黻皇家之盛治猶幸餘膏賸馥之<lb/>
存使誠中得以掇拾於亂離散失之後以傳之不朽懿<lb/>
<pb n="KR4d0529_WYG_003-10b"/>
矣哉誠中因書此以附於卷後一以明夫公傳授之素<lb/>
一以嘉夫誠中用心之勤以公之子觀之其亦知所勉<lb/>
哉其亦知所慕哉<lb/>
　<lb/>
　<lb/>
　<lb/>
　<lb/>
　圭峯集附録<lb/>
</p>
<p>
</p>
  </div>
</body>
</text>
</TEI>
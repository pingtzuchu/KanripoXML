<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>圭峯集卷上</head> <lb/>
    <p>
<pb n="KR4d0529_WYG_001-1a"/>
欽定四庫全書<lb/>
　圭峯集卷上<lb/>
　　　　　　　　　　　　　元　盧琦　撰<lb/>
　五言古風<lb/>
　　度嶺於崇安命棹建溪<lb/>
人生天地間馳馬歴大塊役役功名場歴歴山水㑹偉<lb/>
哉東南區<graphic n="KR0706" url="https://raw.githubusercontent.com/kanripo/KR-Gaiji/master/images/KR0706.png" mimeType="image/png"/>險閩越最車書四海同風氣一嶺介肩輿<lb/>
度層霄手棹下急瀨四山抱囘流環合如束帶玉井蓮<lb/>
<pb n="KR4d0529_WYG_001-1b"/>
葉漂仰面天作葢倐馳丹峯前却作紫嶺背微隂間雲<lb/>
霞凍雨洒松檜深林樵牧歸落日山鬼㑹雪瀑掛水簾<lb/>
松風奏天籟石梯架仙岩往往遺迹在瑶草石上生丹<lb/>
藥市中賣巍巍考亭祠過客祠下拜溪水自成文上接<lb/>
洙泗派喚渡雲間僧貌古清可愛手把青松枝趺坐溪<lb/>
石待懸崖虹棧危插竹漁網晒山高人蟻縁下視舟一<lb/>
芥輕舠類飛鰍宛轉亂石隘崢嶸龍角尖磈砢黿首癩<lb/>
嗟吁激頽波出没水中怪萬古槌地雷三峽瀉澎湃峯<lb/>
<pb n="KR4d0529_WYG_001-2a"/>
巒爭送迎奔走萬里快箭過耳邊風開口不暇咳峭壁<lb/>
起衝流恍若巨鰲戴上有舊題懸歲乆字蹟壊豈無功<lb/>
名存彷彿年月載覽此前人蹤徒為後人慨天氣易寒<lb/>
暄光景倐明晦浩蕩三日程應接千萬態㑹登天柱峯<lb/>
一覽宇宙大<lb/>
　　和八伯章和賡元魯應奉韻<lb/>
芳辰天正暄閒居日多暇羣英總能詩往往韋陶亞白<lb/>
雲在郊外相望無一舍招提夙所期欵段亦可駕數峯<lb/>
<pb n="KR4d0529_WYG_001-2b"/>
互參差百卉相枕藉持杯有紅裙葢鞍匪黄帕衣冠蘭<lb/>
亭㑹林壑輞川畫嗟予在塵蹤屢嘆流光瀉區區縛簿<lb/>
書役役劬晨夜重遊錦江隅獨憩茅屋下開軒招鶴來<lb/>
入市借驢跨任從傍人笑免遭官長罵見説絶妙詞一<lb/>
讀一瀟洒無因陪華席猶可續佳話願攜北海樽往結<lb/>
東林社昨朝棟花飛今朝杏花謝行樂須及時敢辭出<lb/>
無馬<lb/>
　　咨王侍郎寄禊原魯應奉<lb/>
<pb n="KR4d0529_WYG_001-3a"/>
名門世所仰偉器人初識除書出省垣匹馬發山驛金<lb/>
臺芳春宴玉署清晝寂年富經學優事簡官情適笋班<lb/>
綵雲曙蓮燭明月夕登崗望庭闈開閣集賔客鮿生寂<lb/>
無聞良晤何由得髮鬢亦已華意氣徒自激題詩寄天<lb/>
風渺渺烟樹碧<lb/>
　　借曹汝敬晚對亭酌因叙相思相勉之意<lb/>
涼風鳴庭柯積雨過林巘披衣攬明鏡坐恐歳華晚盈<lb/>
盈牀頭書自舒還自卷念爾西牕人殘燭共誰剪簪紱<lb/>
<pb n="KR4d0529_WYG_001-3b"/>
垂光彩仕路需俊選巍巍黄金臺往躅或可踐相思亦<lb/>
何屢相期良獨逺人生易白髮世道少青眼盛時各有<lb/>
待幽趣貴自遣寄語三徑翁蒿萊為子剗<lb/>
　　題待月亭卷<lb/>
郡西古招提樓臺跨城邑小亭僅數椽日落晚涼入二<lb/>
侯曾此遊徘徊松下立開樽待明月月來海風急俗韻<lb/>
忽已消素光良可挹天容萬里淨露氣千松濕酒闌賔<lb/>
客歡詩就魑魅泣蹇予塵土蹤驅馳慚靡及時來弄清<lb/>
<pb n="KR4d0529_WYG_001-4a"/>
暉每擬續佳什文園多病早浣花百憂集願言問嬋娟<lb/>
何當謝羈縶<lb/>
　　漁樵共話圖<lb/>
樵夫初上山漁父纔泊船邂逅即相問生涯兩堪憐我<lb/>
渴魚可羮爾歸突未烟爾魚莫索價我薪不論錢惟將<lb/>
薪換魚一笑各欣然<lb/>
　　送塗嶺巡檢約蘓穆爾之莆田尉<lb/>
將軍有英氣負劍遊南荒曾陪繡衣客經踏烏臺霜戎<lb/>
<pb n="KR4d0529_WYG_001-4b"/>
閫拔才雋奔走殊弗遑屬時臨漳郡羣盜方獗猖匹馬<lb/>
汗如雨戰袍北風涼奮身良間闗許國成慨慷茂績固<lb/>
當讐小試為足償菱溪枉車轍司警驛道傍蒞政肅初<lb/>
令頽網日更張月靜鼯□驚山暝狐兔藏編户復奚事<lb/>
在在樂歳康所居傍林塢訟簡白晝長鄰家稻田肥子<lb/>
舍芸編香優游有㫖趣於焉度年光夕露集野草秋飇<lb/>
在垂楊解裝欲何之作尉壺山陽莆民喜公至夾道相<lb/>
迎將泉民惜公歸所懐未渠央民俗豈不殊美化端有<lb/>
<pb n="KR4d0529_WYG_001-5a"/>
方願言頌政謡毋庸咏離章他時登要津萬里誰能量<lb/>
　　贈莆陽蔡可禹有序　莆陽忠門西江陳公建義<lb/>
　　　學于家之西南延致可禹蔡君以教里之子弟<lb/>
　　　蔡公忠惠之後因裁詩贈之<lb/>
忠門郡城東陳氏培世德一老髮已蒼諸郎眉總白屋<lb/>
南規義塾去家纔咫尺教養酬初心經營闡嘉績蔡君<lb/>
忠惠孫於焉正師席吟詩思不凡講學亦已力野叟聞<lb/>
絃歌里人慕矜式澆風自此袪古道今可即余生遭時<lb/>
<pb n="KR4d0529_WYG_001-5b"/>
艱來作忠門客因縁此相值一見如舊識松隂六月寒<lb/>
海水一天碧談交臭味同避俗烟埃隔追隨豈不好聚<lb/>
散或難必共惟忠惠公文章在簡冊勗君良匪他願言<lb/>
紹先澤<lb/>
　　龍江山平逺樓<lb/>
龍江居人稠市井若城邑陳君作江樓塵雜不相及身<lb/>
閒千慮遣日駐萬境集羣峙兩岸山一一如拱揖大海<lb/>
東南流海氣日呼吸長橋亘百丈層㙮崇七級微茫認<lb/>
<pb n="KR4d0529_WYG_001-6a"/>
島嶼曠蕩辨原隰潮聲山外寒嵐氣屋中濕古寺烟鐘<lb/>
來遙浦漁艇入霜晴鳬雁浴月白蛟螭泣賔朋事幽討<lb/>
觴咏屬佳什蹇予簿書煩乃受升斗縶公餘强登眺詩<lb/>
思轉羞澁江空歳年晚日夕天風急行藏我何心倚欄<lb/>
還佇立<lb/>
　　贈逸巖道人<lb/>
逸巖方外士鶴髮雙眼碧常登虎山巔一覽天地窄飄<lb/>
然駕雲還來作龍江客門前海潮生屋上嵐翠滴開窓<lb/>
<pb n="KR4d0529_WYG_001-6b"/>
寫黄庭汲澗煑白石嗟予縛微名十載事行役何時濯<lb/>
塵纓從子叩𤣥賾<lb/>
　　題李月海卷<lb/>
皎皎明月光浩浩海水深明月常在天海水無古今人<lb/>
生穹壤間百年漫浮沈所以李月海煉丹瑞巖隂<lb/>
翁居瑞巖隂披雲結精廬夜玩海底月澹然心與俱海<lb/>
水天地寛明月何處無丹成跨黄鶴一舉凌太虚<lb/>
　　挽陳本中學録<lb/>
<pb n="KR4d0529_WYG_001-7a"/>
莆陽忠門鄉陳氏世樹徳偉哉錦山孫少年擅眉白擔<lb/>
簦良獨逺種學亦已力豈無天人書亦有治安䇿方期<lb/>
仕路亨詎意風塵隔壯志竟沈淪善類每嗟惜秋高雁<lb/>
行斷曉寒鸞影隻堂上白鶴翁哭子長戚戚佳城邈何<lb/>
許日暮烟草碧遙望壺公雲題詩雙淚滴<lb/>
　　題陳允中山居卷<lb/>
山妍雨初暗洞窈雲常暝琤琤碧澗流落落青松影游<lb/>
咏有高人誅茅臨複嶺開窗翠嵐香展卷白日永興來<lb/>
<pb n="KR4d0529_WYG_001-7b"/>
即吟詩客至但烹茗抱琴莫出遊蕙帳夜深冷<lb/>
　　存與堂<lb/>
人生宇宙間所貴培本根本根一以蹶枝葉何由繁黄<lb/>
金照筐篚腴田跨郊原豈無百年計零落烏足言莆陽<lb/>
有佳士結廬東沙村天高海氣清地靜山色蟠哦詩風<lb/>
滿簷横琴月當軒客來試相問何以與子孫主人笑且<lb/>
答所與即所存所存但方寸此外勿復論懐哉古聖哲<lb/>
種徳在後昆隂隂三槐庭奕奕駟馬門芳名尚不朽往<lb/>
<pb n="KR4d0529_WYG_001-8a"/>
轍猶可援君家有英兒學問知淵源駸駸富貴來於焉<lb/>
賁丘園予亦慕古道撫心良弗諼晤語嗟未諧意氣期<lb/>
相敦裂箋寄秋鴻臨風嗅蘭蓀<lb/>
　　題潭州劉氏姊妹孀婦貞節<lb/>
雙藤本同根長大附高樹樹倒何所依不離樹根土劉<lb/>
家好姊妹嫁作儒家婦儒生遊不返姊妹何所去憶昔<lb/>
嫁夫時各期以偕老今日無所歸骨肉自相保一爐鑄<lb/>
兩鏡懸置東西窻窻前無主人兩鏡復一雙哀哉復賢<lb/>
<pb n="KR4d0529_WYG_001-8b"/>
哉劉氏有二孀<lb/>
　　過高郵<lb/>
飄蕭樹梢風淅瀝湖上雨不見打魚人菰蒲雁相語秋<lb/>
風吹白浪秋雨鳴敗荷平湖三十里過客感秋多白鷺<lb/>
愛秋水獨立仍自行得魚故偶爾驚起亦常情沙邊見<lb/>
漁家捕魚湖心裏夫婦同操舟白頭共生死破罾一天<lb/>
闊小舟一葉輕相傳與子孫終古無戰爭<lb/>
　　過紫薇菴訪馮道士<lb/>
<pb n="KR4d0529_WYG_001-9a"/>
道士愛幽居年來一事無盆邊瀉新雨石上種菖蒲山<lb/>
中花葢洞石上冷瀟瀟不見眠雲客惟逢避雨樵研硃<lb/>
白露清㸃易太𤣥經盡日無人到小窻蘭花馨<lb/>
　　題汀州丁溪知事卷<lb/>
三溪㑹汀州上有仙人居乃是丁令威玉珮搖瓊琚高<lb/>
秋下風露水清芙蓉渠華表慣聞鶴小舡閒釣魚鑑湖<lb/>
分半曲賀老意何如<lb/>
　　舟行秋暮<lb/>
<pb n="KR4d0529_WYG_001-9b"/>
舟行厭湫隘露坐臨赤日赤日不可當又復蟄蝸室安<lb/>
得聿生羽飛上太華峯濯足玉井水散髮雲臺風<lb/>
　　答福唐林氏兄弟詩<lb/>
大聽聽若聾志士時若瘖所以陶淵明趣得無絃琴悠<lb/>
悠南山青采采黄菊金歸來一篇詞千載猶賞音抱病<lb/>
者奔馳愧古仍愧今海東有雙鳳羽洒元氣濕高閣五<lb/>
雲端一飛九千尺下視燕雀曹蓬蒿自相習高岡時一<lb/>
鳴唧唧俱斂翼今年西北去去年東南征江山南北路<lb/>
<pb n="KR4d0529_WYG_001-10a"/>
歴歴俱動情官程不暫停日没仍夜行空江風露下曠<lb/>
野河漢傾浮雲隔海岱明月知我心<lb/>
萬山二水合匯之為深淵劍化亦已乆過去猶凜然神<lb/>
物豈常處入地或昇天所以磊落士豈為俗所憐<lb/>
當時二龍劍乃是山川精埋没獄礎下異氣騰豐城神<lb/>
光射霄漢斗牛為不明一入壯士手長鳴除不平<lb/>
　　將至大横驛舍舟乗輿暮行山中<lb/>
山行日已暝肩輿度林薄涼飇凄以清松子當面落千<lb/>
<pb n="KR4d0529_WYG_001-10b"/>
山月崔嵬萬葉風蕭瑟昨日棹歌行頗憶溪上樂<lb/>
月輪轉頭上溪籟奏足底人行山翠中葉落雨聲裏虚<lb/>
名為一官行子在萬里行行重行行日夕聊復止<lb/>
　　聞秋虫有感<lb/>
秋虫集草樹凄聲亦何繁行子在逺道豈不思故園黍<lb/>
稻上丘隴鳥雀亦忺喧田園可將老軒冕何足言<lb/>
　　晝卧雲際亭<lb/>
紅塵如海深渡水卧雲際白雲如海人千峯走羣婢長<lb/>
<pb n="KR4d0529_WYG_001-11a"/>
嘯谷生風葉落飛滿地一鳥没遙天逺樹秀如薺<lb/>
　　贈白雲<lb/>
白雲亦何閒竟日不下山時從修竹裏相伴一僧還悠<lb/>
悠覆松頂渺渺歸岫間奔走塵俗者視君何厚顔<lb/>
　　望武夷<lb/>
溪行望武夷峭壁何嶄絶赤霞散不收大化元氣泄下<lb/>
有萬年松上有太古雪祇恐月明中鐵笛吹石裂<lb/>
　　宿武夷<lb/>
<pb n="KR4d0529_WYG_001-11b"/>
<graphic n="KR0712" url="https://raw.githubusercontent.com/kanripo/KR-Gaiji/master/images/KR0712.png" mimeType="image/png"/>舟山水間借宿武夷觀月掛水晶簾風吹紫霞幔雞<lb/>
犬入雲中笙歌起天畔傳語杜聘君酒熟幸相喚<lb/>
　　宿武夷山㑹杜聘君<lb/>
夜宿武夷山乃識青碧叟清談道士同險語山鬼走出<lb/>
門視河漢危梯掛星斗白露滿芙蓉清寒夜吟乆<lb/>
我識杜青碧深居武夷山採藥紫芝嶺行歌白雲間天<lb/>
梯遥可躡月户高可攀天子召不起道人閒往還<lb/>
　　題焦山方丈壁<lb/>
<pb n="KR4d0529_WYG_001-12a"/>
江風入霜林寒葉下疎雨蕭蕭復蕭蕭可聽不可數山<lb/>
僧亦好客呼童掃行路到處尋秋聲披雲入山去<lb/>
　　送吳父之揚州<lb/>
青楊吹白華銀魚跳碧艸落日上江船三月淮南道渺<lb/>
渺春江涯悠悠雲樹杪安得快剪刀江頭剪芳草<lb/>
　　寄王伯循諸公<lb/>
木葉淮南秋蘭橈泊瓜渚把酒三人同江亭㸔飛雨雨<lb/>
過江色淨妙景發天趣歴歴江南山一一青無數<lb/>
<pb n="KR4d0529_WYG_001-12b"/>
大江湧金光穩如青蓮座就中有龍宫人見不敢唾江<lb/>
山萬古同日月片帆過把酒妙高臺狂歌醉相和<lb/>
飄飄鶴林僧布韈青鞋雙長江飛鉢度大海蛟龍降逺<lb/>
來作偶别楚雨鳴秋窻振錫獨歸去天花飛渡江<lb/>
微茫楊子橋細雨濕秋色小艇載吳姬遥遙路相接風<lb/>
起布帆高一往不可得夜宿廣陵城吹簫怨明月<lb/>
　　過清溪道士江野舟<lb/>
孤舟横野水門外雪初除白日莫放鶴清溪閒釣魚江<lb/>
<pb n="KR4d0529_WYG_001-13a"/>
南正月半猶自有梅花踏雪去何處清溪道士家<lb/>
　　秋日病起池上<lb/>
顧兹林塘幽消此閒日永飄風舞萍根落葉散魚影天<lb/>
池風露涼秋深藕花冷有懐無與言獨立心自省<lb/>
　　宿烏石驛<lb/>
雲起烏石峯雨洗紫溪嶺旅館入山深愁人覺宵永燈<lb/>
花剪復開風竹亂不整清晨度閩闗南斗落衣領好冩<lb/>
度闗詩筆頭㸃石笋<lb/>
<pb n="KR4d0529_WYG_001-13b"/>
　　度閩闗<lb/>
曉度分水嶺身在雲霧中手叩天上闗聲落山下風雷<lb/>
霆走澗壑神人過虚空頃刻開萬象赤烏飛嶺東白髮<lb/>
下千峯盡入懐袖裏振衣度閩闗洒作山下水仰觀天<lb/>
有梯俯視井無底古來守闗人盡作山下鬼寒食百草<lb/>
青春風吹不起<lb/>
　　寄沿山别駕烏延子忠<lb/>
我識顔别駕風度修且閒近持五色筆輝光動南蠻甘<lb/>
<pb n="KR4d0529_WYG_001-14a"/>
飲石井水卧治鵞湖山玉峯露洒洒楓林佩珊珊表表<lb/>
臺閣姿豈乆州縣間相思不相見可望不可攀海風吹<lb/>
夜月飛度七閩闗<lb/>
　　同幕府楊子丞李伯真避暑烏石上晚酌天章臺<lb/>
晚涼上烏石置酒天章臺日夕下山去海風吹月來白<lb/>
露洒仙掌銀河洗金杯誰識芙蓉山飛身入蓬萊高臺<lb/>
在層霄肩輿上絶壁露下酒橋涼月出海門白坐拂衣<lb/>
上雲醉卧林中石西風吹鬢毛南斗在肘腋<lb/>
<pb n="KR4d0529_WYG_001-14b"/>
　　宿臺山寺絶頂<lb/>
江白潮已來山黑月未出樹杪一燈明雲房人獨宿近<lb/>
水星搖動河漢下垂屋四月夜雲深繁隂倚修竹<lb/>
　　望鼓山<lb/>
鼓山起千仞乃是東海根蛟龍穴其下霹靂翻海門砥<lb/>
柱儼不動日夜雪浪翻何當臨絶頂俯視浴日盆<lb/>
　　春日思逺遊<lb/>
春日思逺遊逺遊欲何止角哀見楚王伯桃樹中死出<lb/>
<pb n="KR4d0529_WYG_001-15a"/>
門逢路人天下無二子春草一尺長春日一萬里上有<lb/>
無情雲下有無情水<lb/>
　　至治辛酉九日與用平上人純仁茂才遊西山福<lb/>
　　　清寺有感<lb/>
芳月忽已晏賞心遂蹉跎薄言採秋菊于彼南山阿杖<lb/>
藜古蘭若班荆多娑婆上方秋杪集中秋白雲多野果<lb/>
被清露石竹縁長坡搔首徒延佇懐人獨行歌陳王布<lb/>
金地蟋蟀鳴寒莎淡然釋氏子白首心匪他為予别三<lb/>
<pb n="KR4d0529_WYG_001-15b"/>
傑玉石了不訛香坂有芳蕙平池有高荷二者豈不美<lb/>
如此日夕何<lb/>
　　送别<lb/>
古井九仞餘不如人意深薄交屢識面豈若兩同心子<lb/>
行風霜野我望雲山岑相邀自逺樹莫忘惠徳音<lb/>
　　題夀萱堂<lb/>
芳草世豈無所貴忘憂難惟有北堂萱庶可娛親顔青<lb/>
青向堦庭鬱鬱良可愛只恐流序徂秋風不相待晨昏<lb/>
<pb n="KR4d0529_WYG_001-16a"/>
登高堂戲舞稱夀觴驚看堂上人鶴髮明秋霜再拜祝<lb/>
萱艸不改三春好百年以為期歳歳長相保<lb/>
　　白雲精舍<lb/>
幽齋白雲裏苔徑隱林樾空堦落葉多深竹書聲歇嵐<lb/>
光翠以流爐烟暄常結涼飇響長林猶疑絃聲發<lb/>
　　滿月洞天<lb/>
洞天絶人境清輝夜常滿松際天影沈洞口林光散昔<lb/>
人煉鼎處石竈云猶暖風篁如笙鸞時時彩雲斷<lb/>
<pb n="KR4d0529_WYG_001-16b"/>
　　風山龍井<lb/>
瑤峯有神井龍潛不可測苔紋石痕深草映寒泉碧詎<lb/>
非太華峯猶疑蘇耽宅僊人胡不歸空山此靈跡<lb/>
　　銅盤夜月<lb/>
麻姑承露盤歳乆化為石伊人同化去留此知何日苔<lb/>
滋古蹟深露滴寒光白惟有明月高清輝照如昔<lb/>
　　天柱獅巖<lb/>
岧嶤天柱峯幽居如白澤形若神獸蹲影類巨鼇立日<lb/>
<pb n="KR4d0529_WYG_001-17a"/>
出陽岸紅雲歸隂林黒詎非鑿混茫猶如神禹跡<lb/>
　　文筆晚雲<lb/>
竒峯碧若珪晴雲白如練溶溶雨外來靄靄林中見秀<lb/>
色殊可人浮風映花縣甘棠庭訟清爽氣令人羨<lb/>
　　奬阜叢林<lb/>
沈沈青蓮宇隱隱聞疎鐘桂殿荒蘚碧蘭堦落葉紅水<lb/>
聲出溪竹石瀨鳴寒松東林有佳興解綬來相從<lb/>
　　洞宫丹室<lb/>
<pb n="KR4d0529_WYG_001-17b"/>
僊人有丹室遙隔翠微裏石鼎雲影紅星壇霞氣紫珠<lb/>
林散暮聲壁月落秋水靈跡今尚存神光夜中起<lb/>
　　禪岩夕照<lb/>
空岩夕照來寒入野僧定歸鳥帶殘光連雲度蘿逕禪<lb/>
房掩暮山楓林起烟磬幽人獨去來凭軒足清興<lb/>
　　星水朝霞<lb/>
旭日升東林初照星溪水晴光散彩雲餘影亂成綺隱<lb/>
映桃花潭杳霧武陵水韋齋有精廬空山何處是<lb/>
<pb n="KR4d0529_WYG_001-18a"/>
　　春江晚渡圖<lb/>
風微杜若香潮滿江聲寂扁舟古渡前推起篷窻白山<lb/>
外日未高波底雲先赤隱見杏花村依稀烟雨隔人間<lb/>
行路難羨此丹青跡焉得并州刀剪取澄江碧<lb/>
　　憂村氓<lb/>
世道日紛紜人人自憂切路逢村老談吞聲重悲噎我<lb/>
里百餘家家家盡磨滅休論富與貧官事何由徹縣帖<lb/>
昨夜下羈縻成行列隣里爭遁逃妻兒各分别莫遣一<lb/>
<pb n="KR4d0529_WYG_001-18b"/>
遭逢皮骨俱碎折朝對狐狸啼暮為豺虎嚙到官縱得<lb/>
歸囊底分文竭仰視天宇高綱維孰提挈但恨身不死<lb/>
抑鬱腸中熱南州無杜鵑訢下空啼血<lb/>
　　過廬山<lb/>
向聞廬山名未一見顔色宦遊過江州始領崔嵬壁九<lb/>
叠插天青五老生雲白中有飛流泉直下三千尺下瞰<lb/>
鄱陽湖湖波渺無極鷗鷺㸃㸃輕雁鶩飛飛疾分帆南<lb/>
北間浩渺殊傾仄羨羨同舟公濟濟天上客眷言欲往<lb/>
<pb n="KR4d0529_WYG_001-19a"/>
遊仕途阻程隔瞻言發清詠峯雲漫漫白緬懐逺公林<lb/>
矯首陶令宅願兹一覽觀于以慰疇昔復得誅束茅結<lb/>
屋依泉石去去卒未能吟望三嘆息<lb/>
　　早發黄河<lb/>
晨牽大河上曙色滿船頭依依林木出慘慘烟霞收村<lb/>
墟雜雞犬門巷出羊牛炊烟動茅屋秋稻上壠丘嘗新<lb/>
未及試官租急徴求兩河水平堤夜有盜賊憂長安里<lb/>
兒生長大不識愁朝騁五花馬暮脱千金裘鬬雞五坊<lb/>
<pb n="KR4d0529_WYG_001-19b"/>
市酣歌最高樓綉被夜中酒玉人坐更籌安知農家子<lb/>
力穡望有秋短褐長不完糲食不同饈醜婦有子女鳴<lb/>
機事耕疇上以充國賦下以供松楸去年築河防驅夫<lb/>
如驅囚人家廢耕織嗷嗷齊東州饑餓半欲死驅驅長<lb/>
河流河源天上來趍下性所由古人有善備鄙夫無良<lb/>
謀我歌黄河曲庶達公與侯凄風振枯槁短髮涼颼颼<lb/>
　七言古風<lb/>
　　鞦韆<lb/>
<pb n="KR4d0529_WYG_001-20a"/>
緑窻美人閉深院燕語鶯啼春事半畫欄睡足四無人<lb/>
空與東君説幽怨綵繩嬝嬝挂青煙羅襪纎纎翩翠袖<lb/>
紅妝高出牆頭花繡帶斜飛亭際柳香風蕩漾春誰主<lb/>
願學飛僊飛不去黄昏溪月浸梨花背立鞦韆悄無語<lb/>
　　至正已亥夏予游壺山宿真淨岩即景賦詩奉簡<lb/>
　　　古道了堂二師<lb/>
六月翠壺山下客凌晨登山如絶壁支笻徑上真淨岩<lb/>
頭上青天纔咫尺高僧十載栖岩幽啓扉相見還相留<lb/>
<pb n="KR4d0529_WYG_001-20b"/>
欣然坐我斗室底滿室嵐氣生清秋開窻一覽數千里<lb/>
滄海微茫等盃水客帆來往煙雨中人家逺近林巒裏<lb/>
平生讀書苦不多時事如此將奈何蠅頭蝸角付一笑<lb/>
㑹當結廬山之阿<lb/>
　　陳誠中留宿壺山别墅雨中紀懐<lb/>
我客莆中知幾度重見壺山翠如堵今年還復客莆中<lb/>
却向翠壺山下住翠壺山高高倚天便欲杖屨登其巔<lb/>
暑雨成霖水如海贏得幾夕孤村眠故國艱危塵滿目<lb/>
<pb n="KR4d0529_WYG_001-21a"/>
鄉夢每繞讀書屋劉琨中夜還自舞杜甫曲江為誰哭<lb/>
蠻烟瘴霧何時開㑹見長風天際來旅懐寂寞賴知已<lb/>
對山為我傾瑤杯<lb/>
　　遊龍紀寺和朱原道都事壁間韻<lb/>
朱侯人物何竒哉想君豪氣凌紫崖當年同遊龍紀寺<lb/>
為愛叠嶂青崔嵬騷壇賈勇樹旗幟鋒刃凜凜誰能摧<lb/>
花驄不來歳月晏落華幾度委蒼苔人間萬事總非昨<lb/>
江南江北多塵埃客若逺公流我非淵明才相逢底用<lb/>
<pb n="KR4d0529_WYG_001-21b"/>
結蓮社握手一笑傾瑤杯平山有雅懐訪我向岩隈龍<lb/>
王祠前白波吼真人閣外紅蕖開彩雲翩翩在足底豈<lb/>
若海上尋蓬萊人生出處莫浪計世路咫尺生烟霾拔<lb/>
劍忽起舞長風天上來吁嗟壯士焉可得題詩欲寄歌<lb/>
風臺<lb/>
　　題項羽廟<lb/>
長城骸骨丘山積羣雄操戈爭奮擊將軍手提三尺劍<lb/>
長呼渡江天地坼馬上叱咤風雷生千人萬人俱辟易<lb/>
<pb n="KR4d0529_WYG_001-22a"/>
新安坑平士卒怨咸陽火烈宫殿厄衣錦得志歸故鄉<lb/>
詎知縞素起相責陳平談笑捐黄金一朝君臣坐離隔<lb/>
事幾盡逐亞父去帷幄空虚竟無䇿吁嗟垓下兵盡折<lb/>
慷慨歌聲繞營壁八千子弟在者誰獨擁虞姬帳中泣<lb/>
倉皇不上亭長舟膏血甘濡漢人㦸回首英雄安在哉<lb/>
古廟虚涼尚陳跡愁予泚筆一長吟簫瑟江風暮潮急<lb/>
　　有事居庸闗<lb/>
居庸闗天蒼蒼闗南多暑闗北涼天門曉開虎豹卧石<lb/>
<pb n="KR4d0529_WYG_001-22b"/>
鼓奮擊雲雷張闗門鑄鉄半空倚古來幾度壯士死草<lb/>
根白骨棄不收冷風悲雨哭山鬼道傍老翁八十餘短<lb/>
衣白髮扶犁鋤路人立馬問前事猶能歴歴言丘墟夜<lb/>
來鋤豆得戈鉄雨蝕風吹失顔色鉄星尚帶土花濕猶<lb/>
是將軍戰時血前年又復鉄作門貔貅萬竈如雲屯生<lb/>
者有功佩玉印死者誰復招孤魂居庸闗何崢嶸上天<lb/>
何不呼六丁驅之海外休甲兵男耕女織天下平千春<lb/>
萬古無戰爭<lb/>
<pb n="KR4d0529_WYG_001-23a"/>
　　宣布同知自燕京來報國哀時文皇晏駕<lb/>
雨傾盆風擲瓦白髥使者能騎馬相逢官長馬不下馬<lb/>
上云云淚盈把天柱傾天不晴白髥使者東南行東南<lb/>
山水失顔色一夕秋風黯上京<lb/>
　　走筆贈孟禮<lb/>
别君金陵城遇君錢塘驛落魄江湖懶折腰笑傲公侯<lb/>
但長揖栁花吹雪撲酒香酒缸瀲艶如春江西湖天鏡<lb/>
碧墮地吳山娥眉青入窻平生豪氣如虹吐余子紛紛<lb/>
<pb n="KR4d0529_WYG_001-23b"/>
何足數驛樓把酒歌别離醉聽潮聲轟如鼓<lb/>
　　留别同鄉嚴進士<lb/>
欲落不落天上星欲去不去閩中人紅塵香憶荔枝國<lb/>
薫風醉卧芙蓉茵浮雲富貴倘來物勲業文章何足珍<lb/>
人生所貴在知巳四海重逢骨肉親何論千里與萬里<lb/>
志士雞鳴中夜起秋水鄰鄰劒光紫<lb/>
　　七夕後樂陵臺上倚梧望月有懐李御史公襲<lb/>
涼風落墮梧桐葉散下銀牀飛獵獵樂陵臺上悄無人<lb/>
<pb n="KR4d0529_WYG_001-24a"/>
獨倚梧桐㸔秋月月高當午梧隂直涼氣沾衣露花濕<lb/>
此夜却憶在金陵酒醒江樓聽秋笛<lb/>
　　過桐君山<lb/>
桐山峨峨桐水清仙人不住芙蓉城山頭笑指梧桐青<lb/>
至今山水俱得名丹光夜照江水赤赤浪神魚夜飛出<lb/>
碧桐花下覔神仙白日山中遇樵牧深谷傳響山有靈<lb/>
東山人喚西山應漁人誤入水簾洞石雀倒掛丹崖藤<lb/>
桐荒路斷行人少石上春風長瑤艸月暗黄鶴飛渡江<lb/>
<pb n="KR4d0529_WYG_001-24b"/>
仙人一去梧桐老<lb/>
　　夜泊釣臺<lb/>
雙崖䇄立幾千仞下有一葉之孤舟繁星亂垂光燁燁<lb/>
長藤古木風颼颼荒祠幽黑山鬼集怪石臨流作人立<lb/>
錦峯綉嶺雲氣深萬壑千崖露花滴仙僧對語夜未央<lb/>
不知風露沾衣裳喚船振錫渡江去林黑無由歸上方<lb/>
高寒宇宙無人語亂石灘聲洒飛雨欲從嚴子借羊裘<lb/>
且待山頭明月吐<lb/>
<pb n="KR4d0529_WYG_001-25a"/>
　　寒夜懐京和韻<lb/>
帝京别乆夢想同鬱葱佳氣凌青空石麟銅雀動涼月<lb/>
玉樓珠箔來天風宫壺龍滴曉漏盡玉堦馬滑春雪融<lb/>
錦衣高唱少年子銀甕索酒蒲萄宫<lb/>
　　京口寒夜和葛秀才<lb/>
秋高馬肥弓力强山空月落天雨霜城邊蕭蕭草木動<lb/>
漢家將軍一丈長江南地濕小臣病閉門一夜不下牀<lb/>
願言昭代舉天網亦看枳棘棲鳳凰<lb/>
<pb n="KR4d0529_WYG_001-25b"/>
　　題鴉落圗<lb/>
天地霹靂斤斧餘天風萬仞吹不枯白雲石面化青雨<lb/>
紅日海眼翻赤烏銀河靈鵲夜渡影月窟老兔時濡須<lb/>
太平海上錦袍客跨鶴來㸔浴鳳雛<lb/>
　　江南樂<lb/>
江南樂春水虹橋滿城郭出門不用金羈絡門外畫船<lb/>
如畫閣緑窻紗虚春霧宿隔窻蛾眉姿約綽翡翠冠高<lb/>
羅袖薄楚舞吳歌勸郎酌紫竹瑤絲相間作船頭栁花<lb/>
<pb n="KR4d0529_WYG_001-26a"/>
如雪落秉燭懽遊隨處泊人生無如江南樂<lb/>
　　江南怨<lb/>
江南怨生男逺遊生女賤十二畫得蛾眉成十五新妝<lb/>
識郎面新妝識郎面尤淺千金入都遊不轉郎官水田<lb/>
誇州縣大船小船過淮甸宦遊未遂不肯歸不管韶華<lb/>
去如箭楊花簾幙飛乳燕疎雨梧桐閉深院人生無如<lb/>
江南怨<lb/>
　　雪山辭題夀星驛<lb/>
<pb n="KR4d0529_WYG_001-26b"/>
一年在京口雪片深春大如手獨騎瘦馬入誰家四面<lb/>
雲山如甕牖大江東去流無聲金焦二山如水晶瓜洲<lb/>
江口人不渡時有簔笠漁舟横一年在建業臘月梅花<lb/>
滿城雪五更凍合石頭城霜風鼓寒氷柱裂秦淮酒樓<lb/>
高十層鍾山對面如銀瓶鷺洲不見二水白天外失却<lb/>
三山青一年在晉陽西山積雪飛太行滹沱水合斷人<lb/>
跡井陘路失迷羊腸長河萬里絶飛鳥捲起朔風吹馬<lb/>
倒狐裘公子獵城南茅屋酒帘懸樹杪今年入閩闗馬<lb/>
<pb n="KR4d0529_WYG_001-27a"/>
蹄出没千萬山同雲朝暮氣藹藹石泉未凍聲潺潺<lb/>
　　題雲山圖<lb/>
我有郎官萬叠青換得將軍半窻緑月明恐有鳳來栖<lb/>
日暮何妨鳥借宿清平海宇無烽烟五風十雨歌豐年<lb/>
看山愛竹了公事焚香掛畫如神仙城頭漏箭催更鼓<lb/>
將軍燕寢元戎府枕底雲山光滿林牀頭斜插三珠虎<lb/>
　　同曹克明登北固山和韻<lb/>
三月三日風雨煖千家萬家桃杏開少年白日騎馬去<lb/>
<pb n="KR4d0529_WYG_001-27b"/>
滿城紅雨拂面來共君且須飲一斗處士不必歌七哀<lb/>
孫劉事業今在否百年斷石生莓苔<lb/>
　　阻風崔鎮有感<lb/>
大風吹河河倒行阻風時節近清明南人北人俱上塚<lb/>
桃花杏花開滿城雖云宦遊俱作客便覺此日難為情<lb/>
河魚村酒亦足醉賴有同舟好弟兄<lb/>
　　遊吳山駞峯紫陽庵<lb/>
天風吹我登駞峯大山小山石玲瓏赤霞日射紫馬腦<lb/>
<pb n="KR4d0529_WYG_001-28a"/>
白露夜滴青芙蓉飄颻雲起迷石室石上涼風吹紫竹<lb/>
掛冠解印歸去來掃石篝燈洞中宿<lb/>
　　江上聞笛别友<lb/>
江上何人吹玉笛水淺沙寒龍夜泣鮫人水底織氷綃<lb/>
洒淚成珠涼月濕丈夫有淚不須洒我已掛㠶君上馬<lb/>
悠悠囘首各西東唯見溪西捕魚者閩闗一片月太行<lb/>
一片雲雁書逺寄隔山岳雲飛月明多憶君<lb/>
　　將至太平驛即興<lb/>
<pb n="KR4d0529_WYG_001-28b"/>
上灘泊處無千里舟人鼓舞家人喜到驛歡呼如到家<lb/>
明日舟行復何止此驛行傳客過年何日歸種淮南田<lb/>
玉堂金馬固云貴白酒紅雞不論錢<lb/>
　　燭<lb/>
海棠庭院日西入絳蠟凝香高一尺銀臺照夜春溶溶<lb/>
金屏繡褥光相射洞房寳扇雙鳳花了鬟纎手籠絳紗<lb/>
蘭燈交暉奪明月玉盃照影傾流霞高堂舞袖沈香煖<lb/>
歡娛未盡春宵短長風駘蕩落花多野鳥啼春動幽怨<lb/>
<pb n="KR4d0529_WYG_001-29a"/>
　　秋蚊<lb/>
爾形雖小心匪仁胡為虐我芸窻人珠簾翠幙飛不去<lb/>
青燈茅屋來何頻先生多病體如削况復空齋無帳幙<lb/>
秋梧雨過日西頽古屋深沈怒雷作小兒舉燧烟焰飛<lb/>
破扇無風亂揮撲長驅百萬一掃空閒枕遺經閉書閣<lb/>
中宵營營恣攅咂書生熟睡燈影滅開門仰笑滿天秋<lb/>
白藕花香浸明月<lb/>
　　又<lb/>
<pb n="KR4d0529_WYG_001-29b"/>
茉莉堂前月華吐飛蚊擾擾晴雷怒深閨小玉焚椒蘭<lb/>
綉幙穿簾栁花度芙蓉夜卧銀燭滅緑紗如烟罩香雪<lb/>
潛身飛入羅扇風耳畔營營宵不絶瓊肌一咂雨夢回<lb/>
玉腕斜批守宫血屋外寒蟬自清素夜夜長吟飲花露<lb/>
　　舟過武夷<lb/>
水自潺湲雲自閒須臾明月出東山扁舟門住垂烏渡<lb/>
卧㸔幔亭九曲灣翩翩鳬舄去朝天暫駐征帆九曲邊<lb/>
欲問雲孫今幾代不知仙子去何年插霄逺岫霾殘照<lb/>
<pb n="KR4d0529_WYG_001-30a"/>
夾道疎槐咽暮蟬試問西安何處是三衢一水隔前川<lb/>
　　望湖亭<lb/>
望湖亭外波蕩蕩漁舟客棹頻來往好風捲雨黑雲收<lb/>
十里湖天平似掌長川極浦秋雲清錦帆自信牙檣輕<lb/>
蘭橈掣動龍蛇影棹歌驚起鷺鷗盟昔自席上珍今作<lb/>
宦中客兩載遊帝京雙鬢半垂白三衢非為懶折腰楓<lb/>
城聮䕃桐隂色黄金孰鑄子期形白玉空教和氏泣丈<lb/>
夫氣槩無憚勞對此江上趣自高浩歌長嘯天地窄笑<lb/>
<pb n="KR4d0529_WYG_001-30b"/>
殺馮唐嘆二毛<lb/>
　　贑州奉别盧州判<lb/>
玉川世家考亭側獨抱遺經髮垂白一朝夢裏筆生花<lb/>
承恩南海神仙客南海四州環一島佳山仁里居人好<lb/>
公署日長緑綺春閭閻夜靜寒機早等閒拄笏情隨逸<lb/>
七椀月團喫不得鸚鵡杯浮椰子香鮫綃帕染白蘋色<lb/>
囊中秀句詩千首肘後仙方經七卷俚語文身病有醫<lb/>
嶂雨巒烟冬無炭去年見公未識荆今年識荆猶弟兄<lb/>
<pb n="KR4d0529_WYG_001-31a"/>
公門共踏寒月影旅邸曾同夜雨聲一從領職辭京闕<lb/>
瞬息流光秋八月亡羊岐口路偏多贑水城頭舟兩别<lb/>
涼風吹雨波粼粼挂帆隱隱上天津自憐客中仍送客<lb/>
臨溪倚樹漫傷神<lb/>
　　中秋泊雩都東岳前對月書懐<lb/>
纎雲不動清宵永嫦娥開鏡懸秋影一輪氷玉碧娟娟<lb/>
萬頃玻瓈寒烱烱去年此夕赴帝京錢塘江上邀月明<lb/>
今年宦遊經贑水停舟對酒雩溪清雩溪之水清且真<lb/>
<pb n="KR4d0529_WYG_001-31b"/>
一杯祝月酧波神人生三萬六千日對此中秋能幾人<lb/>
君不見庾亮登樓興起歌憑欄長嘯思如何又不見杜<lb/>
陵年老客他州遙憐兒女閨中愁英雄儒術知安在空<lb/>
有虚名至今留白水書生今已老常見嬋娟長是好宦<lb/>
情羈思徒悠悠醉卧舟中從潦倒<lb/>
　　中元囘家拜祭感懐<lb/>
七月十五月正圓中元遺俗知奉先亂後人家生事薄<lb/>
遊兵邏卒猶喧闐山鄉路阻無紙錢江村月落烹細鮮<lb/>
<pb n="KR4d0529_WYG_001-32a"/>
新魂舊魂百戰死孤兒寡女雙淚漣陳生歸來泉石下<lb/>
獨居一屋如磬懸潔膳孝養復何有幽軒洒掃花竹妍<lb/>
青藜之羮薦香飯翠壺之茗烹清泉二親避地海中渚<lb/>
顧影百拜心悽然荷衣破碎暮雨急枕書不寐思去年<lb/>
烽火連天暗鋒鏑遺骸滿埜飛烏鳶蘭盆酒果誰復設<lb/>
若敖之鬼啼秋烟連兵搆禍今未已疲民重斂何敢言<lb/>
喜聞王師下閩海廟堂元宰方籌邊桓桓諸將奮忠烈<lb/>
義氣思欲吞腥膻下方野人日矯首旄頭早落閩中天<lb/>
<pb n="KR4d0529_WYG_001-32b"/>
人有居鬼有享賣刀買犢耕山田<lb/>
　　寒夜聞笛<lb/>
野人抱病不得眠嗚嗚畫角聲悽然黄雲隔斷塞北月<lb/>
白雁呌破江南烟山城地冷迫歳暮野梅雪落溪風顛<lb/>
長門美人怨春老新豐逆旅惜少年夜深凄笛悲遙天<lb/>
萬瓦月白霜花鮮野人一夜夢入塞走馬手提鐵節鞭<lb/>
髑髏飲酒雪一丈壯心起舞氊帳前五更夢斷氣如虎<lb/>
將軍何日凱歌旋<lb/>
<pb n="KR4d0529_WYG_001-33a"/>
　　黯淡歌<lb/>
長灘亂石如叠齒前後行船如附蟻逆湍衝激若登天<lb/>
性命須臾付生死篙者倒卧牽挽勞攀崖扶石如猿猱<lb/>
十步欲進九步落後灘未前前灘高上灘之難難於上<lb/>
絶壁雖有孟賁難致力灘名况乃呼黯淡過者攢眉増<lb/>
歎息下灘之舟如箭飛左旋右折若破圍喧呼踏浪棹<lb/>
歌去晴雪洒面風吹衣飛流宛轉亂石隘奔走千峰如<lb/>
馬快海賈思家一夕還傳語灘神明日賽下灘之易易<lb/>
<pb n="KR4d0529_WYG_001-33b"/>
如盤走珠瞬目何可停斯須長風吹浪破人意朝可越<lb/>
兮暮可吳迺知逆順有如此逆者悲愁順者喜請君聽<lb/>
我黯淡歌流即須行坎須止順者不必喜逆者不必憂<lb/>
人間順逆盡偶爾且向溪山作壯遊<lb/>
　　練湖曲<lb/>
練湖七月涼雨過白水蕩蕩紅芙蓉芙蓉紅盡早霜下<lb/>
鴛鴦飛去何匆匆茜裙女兒弄虚碧鳴榔聲斷無消息<lb/>
清波小藻出銀魚落日湖山秋欲滴望湖接山雲茫茫<lb/>
<pb n="KR4d0529_WYG_001-34a"/>
鳥飛不盡青天蒼丹陽使者坐白日小吏開甕春酒香<lb/>
倚欄半醉風吹醒萬頃湖光落天影挂冠何日隱江南<lb/>
短褐綸竿上漁艇<lb/>
　　海棠曲<lb/>
内家楚楚諸王孫白馬金鞍躍晴日樽前細樂耳厭聞<lb/>
世上閒愁生不識宮錦裁成五彩雲真珠蹙就雙龍紋<lb/>
衣裳光彩照暮春紅靴著地無烟塵翠樓珠箔玉鈎掛<lb/>
腸斷宫腰無一把海棠花底晝聞鶯太液池邊春洗馬<lb/>
<pb n="KR4d0529_WYG_001-34b"/>
千枝萬枝桃杏紅花枝飄香薰酒中歸來月落人未醒<lb/>
有詔早入明光宫<lb/>
　　威武曲<lb/>
桓桓燕將軍威武今第一赤面注丹砂虬鬚如插㦸當<lb/>
年氣意何鷹揚手扶天子登龍牀五年垂拱如堯湯白<lb/>
日騎龍昇上蒼桓桓燕將軍威武不可量熹微日色生<lb/>
東方早令一出照八荒<lb/>
　　如夢曲哀燕將軍<lb/>
<pb n="KR4d0529_WYG_001-35a"/>
芙蓉華為誰好洞房昨夜將軍老將軍老去空鐵衣漆<lb/>
燈照寒人不歸宫錦袍鮮氊帳高將軍夜酌涼蒲萄蒲<lb/>
萄力重醉不醒美人獨在珊瑚枕海子頭誰家樓綉簾<lb/>
高掛風悠悠行人謂是將軍府將軍不來罷歌舞將軍<lb/>
容丹砂紅威風凜凜葢世雄出門千騎塞行路今日蕭<lb/>
蕭去何處平村曲春水緑將軍獵歸曽此宿將軍一去<lb/>
成荒丘依舊平村春水流皁鵰鷹紫騮馬將軍圍獵平<lb/>
沙野朔風蕭蕭吹野寒將軍戰馬獨不還將軍功世無<lb/>
<pb n="KR4d0529_WYG_001-35b"/>
比皇都甲第連雲起將軍一去空鎖門馬上臺邊誰復<lb/>
存如花人櫻桃唇傍人近前丞相嗔繁華日日笙歌送<lb/>
世事悠悠摠如夢朝作樂暮作樂朝暮金盤空錯落昨<lb/>
日欲盡東方明行樂未已悲哀生<lb/>
　　儒有薩氏子者家無田囊無儲始以進士入官為<lb/>
　　　京口録事長行南臺辟為掾繼而御史臺奏為<lb/>
　　　燕廉訪架閣官歳餘遷知閩海廉訪事又歳餘<lb/>
　　　詔進河北廉訪經歴皆奉其母以行其禄養也<lb/>
<pb n="KR4d0529_WYG_001-36a"/>
　　　後至元三年八月望舟泊延平津上是夕星河<lb/>
　　　粲然天無翳雲月色如白日溪潺潺如樂奏四<lb/>
　　　山環抱如拱如立如侍左右如奔走執事者薩<lb/>
　　　子奉母船上與其婦具酒殽盤饌奉觴繼而若<lb/>
　　　妹妹之婿若僕若婢次而進和而不䙝謹而怡<lb/>
　　　怡月光蕩酒而溪韻雜語笑母嘆息舟人醉歌<lb/>
　　　亦相與皷枻作南歌為樂今夕何夕不知其異<lb/>
　　　鄉也昔人所謂遊宦最樂乃人樂奉親之樂實<lb/>
<pb n="KR4d0529_WYG_001-36b"/>
　　　天樂也薩子於是命婦復盥酌酒以酒再拜為<lb/>
　　　母夀而作歌曰<lb/>
龍津秋水涵太虚今夕何夕光景殊皓月飛鏡星貫珠<lb/>
河漢㵼影垂平蕪微波漾漾風徐徐新涼拂拂飄裙裾<lb/>
阿母今年五十餘清晨理髮雲滿梳起居儼重夫人如<lb/>
有子在官名在儒奉母禄養南北區晨昏不忍離斯須<lb/>
荆楚燕趙閩越吳今年去官東海隅北上咫尺天子都<lb/>
官船軋軋如安車阿母坐卧同家居清溪夜泊不用挐<lb/>
<pb n="KR4d0529_WYG_001-37a"/>
坐母船上重褥鋪芙蓉映水搖氍毺開甕酒熟薦新蛆<lb/>
秋園採果圃剪蔬船尾曲突通行厨家雞水鴨美且腴<lb/>
溪鯽鮮大如江鱸奉觴酌酒前拜趨月波蕩酒如浮酥<lb/>
子為母夀婦夀姑阿妹次進偕壻夫酌獻亦及婢與奴<lb/>
熈熈春盎無親疎行禮有節歡娛俱阿母歡樂襟懐舒<lb/>
有婦右䇿兒左扶舟人醉飽從歡呼鼓枻節曲聲嗚嗚<lb/>
四山叠翠如畫圖泉鳴溪石如笙竽雙壺酒盡杯可沽<lb/>
盤饌狼籍溪可魚人間此樂更有無異鄉到處同里閭<lb/>
<pb n="KR4d0529_WYG_001-37b"/>
惟期母夀莊椿踰有子願效還哺烏作詩紀實無浮譽<lb/>
　　梅山行<hi>并引</hi>山在建城之南迺漢末南昌尉梅福<lb/>
　　　避地處也一日偕政和簿㑹稽胡允文晉寧李<lb/>
　　　士瞻古汴楊大年者肩輿登覽出入榛莽間直<lb/>
　　　至絶頂間有破屋兩椽中設子真遺像傍有藥<lb/>
　　　爐尚存去屋數里許山之凹有丹道士周姓者<lb/>
　　　汲水煎茶為客獻四顧林巒追想竟日因賦山<lb/>
　　　行以寓懐古之意云<lb/>
<pb n="KR4d0529_WYG_001-38a"/>
赤旗落色漢火微端門日日腥風吹咸陽秋色壓官樹<lb/>
金人夜泣銅駝悲先生袖疏探虎窟漢鼎猶堪支一足<lb/>
九重烟霧如海深門外何人知痛哭賊莽白日升郊臺<lb/>
玉璽墮地聲如雷周公揖讓孺子戲絳袍將軍何日來<lb/>
塵飛滄海風擲瓦白鶴身輕快如馬一聲鐵笛度閩闗<lb/>
山月溪風共瀟洒龍爭虎鬭耳不聞長嘯袖拂松枝雲<lb/>
夜鐺白石煮秋雨風佩赤錦飄霞裙先生一去已千載<lb/>
尚有當時遺跡在題詩絶壁寄先生頓使孤峯顔色改<lb/>
<pb n="KR4d0529_WYG_001-38b"/>
藥爐寂寞秋草深丹井水落莓苔侵漢家瓦崩灰化土<lb/>
猶有丹光穿樹林<lb/>
　五言律<lb/>
　　晚泊黄坑鋪<lb/>
清風嶺下路十里踏斜陽山色多凝翠人家半姓黄秋<lb/>
晴泉自雨夜冷月如霜冉冉年華晏征途底事忙<lb/>
　　題葉清甫緑波樓<lb/>
主人能拔俗每自捲珠簾野水春生浦山雲日傍簷陶<lb/>
<pb n="KR4d0529_WYG_001-39a"/>
家唯釀酒鄴架盡懸籖相見波光好秋來緑又添<lb/>
　　寄張子震<lb/>
南浦多芳草東風又落花相思頻入夢見説欲回家竒<lb/>
字從人問新醅為客賖自慚羈旅者猶滯錦江涯<lb/>
　　春暮寄友<lb/>
鬱彼園林景居然錦水邊花隂方半夜月色正中天清<lb/>
景歸圖畫和風上管絃惜春情未已窻外忍聞鵑<lb/>
　　送僉判趙宗吉<lb/>
<pb n="KR4d0529_WYG_001-39b"/>
大夫持憲檄來憩古松隂有馬行阡陌無鴉集泮林豐<lb/>
功登石碣歸道載瑤琴惟有前溪水分明照此心<lb/>
　　送許存忠之漳浦縣尹<lb/>
榕下年華晏逢君又送君銅章新縣尹鐵甲舊將軍客<lb/>
路長亭雨鄉心極浦雲公餘延里士樽酒共論文<lb/>
　　和木軒林先生寄本中韻<lb/>
玉人始相識猶憶在琳宫野樹雲間隔靈槎海上通荷<lb/>
香風共逺荔子雨初紅别後還惆悵何時笑語同<lb/>
<pb n="KR4d0529_WYG_001-40a"/>
　　寓榕州寄烏石陳晚對<lb/>
每憶山中老幽居晝不扃客多頻飲酒兒長解明經溪<lb/>
近鱸魚美林深荔子馨何時同晚對一笑聚星亭<lb/>
　　和林子蒼湖亭晚酌<lb/>
登臨多野趣未暇問朝簪南國秋聲起西湖暮景涵江<lb/>
雲連逺樹山雨落寒嵐同是他鄉客相攜看斗南<lb/>
　　宿僧房<lb/>
信步尋僧去經臺梵韻清竹窻雲影過草閣夕陽横磬<lb/>
<pb n="KR4d0529_WYG_001-40b"/>
响開經卷香飄遶殿楹青山飛白鳥暮景一時生<lb/>
　　楓亭道中<lb/>
楓林村酒好使客醉初醒雲影驛傍樹月明溪上亭文<lb/>
章多舊藁身世似浮萍努力崇勲業休教兩鬢星<lb/>
　　惠安道中<lb/>
龍山兵火後百里總蕭疎官帑需新賦公田索舊租蓴<lb/>
鱸頻有夢鴻鴈乆無書自笑成何用雲邊是舊廬<lb/>
　　答王經歴庭訓<lb/>
<pb n="KR4d0529_WYG_001-41a"/>
數日不相見文園病若何山城春事晚竹屋雨聲多幕<lb/>
府官如水門庭雀可羅東家有賀老杖屨肯相過<lb/>
　　寧化縣<lb/>
觸熱來寧化居人已賣瓜田園饒五色市井近千家孤<lb/>
㙮凌雲聳青山對縣斜蕭疎兵火後撫景重咨嗟<lb/>
　　過建寧縣<lb/>
藍輿度林杪還向此中過縣古人家少山深秋意多民<lb/>
風原儉嗇官事只催科賴有二三友相從共嘯歌<lb/>
<pb n="KR4d0529_WYG_001-41b"/>
　　贈李逢原<lb/>
逢原為縣吏地僻類仙居俸入堪供母公餘每讀書詩<lb/>
人賡棣萼隣叟餉溪魚家世應如許期君發軔初<lb/>
　　送長樂縣吏<lb/>
鄭生賦歸去吏隱大江潯刀筆蕭曹術詩書孔孟心潮<lb/>
平魚入市山近荔成林雙劍津頭客時時望好音<lb/>
　　昆山客邸<lb/>
萍水須相識居然子共歡天高秋月落江近夜潮寒湖<lb/>
<pb n="KR4d0529_WYG_001-42a"/>
海詩懐壯雲山客夢殘出門舟欲發猶自倚欄干<lb/>
　　送高教諭<lb/>
建安小洙泗之子去横經逺樹含烟碧香芹帶雨青深<lb/>
衣登講席綵服戲親庭須憶分攜處吟詩栁外亭<lb/>
　　遊萬竹庵<lb/>
公餘乗興出時向北山遊翠雨環簷響清音滿座浮佛<lb/>
香晴殿冷僧榻午窻幽試弄桓伊笛涼風碧樹秋<lb/>
　　遊洞嶺寺<lb/>
<pb n="KR4d0529_WYG_001-42b"/>
古寺藏烟樹巖扉晝不扃日高花散影風定竹無聲稚<lb/>
子添香火閒僧閲藏經新詩吟未就獨向殿堦行<lb/>
　　遊東林庵<lb/>
窈窕東林裏幽人此結庵簷松青鬱鬱庭草緑毿毿對<lb/>
景應無住談禪向已參靜觀心自在明月照澄潭<lb/>
　　遊萬松庵<lb/>
昔賢歸隱處山路入雲長絶頂松濤吼幽巖桂雨香白<lb/>
雲封藥竈流水落蓮塘客至忘歸去連宵宿上方<lb/>
<pb n="KR4d0529_WYG_001-43a"/>
梵宇空山靜秋風晚更清嵐光連霧氣松响亂溪聲竹<lb/>
户流泉近蘭階落葉平夜寒人不寐千嶂一燈明<lb/>
　　遊北巖庵<lb/>
曲徑峯前轉臨行見虎蹤孤庵萬樹合絶澗一橋通芳<lb/>
艸凝微露靈湫飲綵虹山僧面壁坐應悟萬縁空<lb/>
　　夜泊羊角垻<lb/>
繫舟羊角垻一夜夢難成月色千秋雪灘聲萬馬兵魚<lb/>
龍攀石出鳥雀遶枝驚惆悵渾無奈還添白髮生<lb/>
<pb n="KR4d0529_WYG_001-43b"/>
　　遊吳廷用南莊<lb/>
公事多餘暇看山到逺村雲莊依竹見樵徑過橋分野<lb/>
水晴舂碓巖松晝掩門所忻花縣近歸路任黄昏<lb/>
　　次鄭公除夕韻<lb/>
爆竹聲除臘洪鈞氣轉春一年詩太苦今日酒偏醇援<lb/>
筆題桃帖焚香供玉宸仰看雲漢外斗柄指東津<lb/>
　　送福唐林氏兄弟<lb/>
故人傷逺别對酒且淹留冠葢臨溪上旌旗夾道周風<lb/>
<pb n="KR4d0529_WYG_001-44a"/>
霜下殘日鵬鶚起高秋獨有林才子贈言多逺猷<lb/>
　　次繁昌邑宰梅雙溪韻<lb/>
矍鑠繁昌令曾為觀國賔儒冠猶破帽禮服尚垂紳淡<lb/>
泊心無愧清癯自有神老膺朱紱貴驚看白頭新<lb/>
　七言律<lb/>
　　寄同年狀元拜珠善御史<lb/>
臚唱乍傳同虎榜繡衣還見上烏臺石頭城下題詩遍<lb/>
天目山前攬轡迴使節照江秋水立諌書排闥曙雲開<lb/>
<pb n="KR4d0529_WYG_001-44b"/>
東南赤子瘡痍甚日望分司御史來<lb/>
　　客武林寄馬元臣山之英二同年<lb/>
結束琴書上帝畿誰知人事與心違半生薄宦真堪笑<lb/>
六月扁舟獨自歸淮甸水深荷葉闊吳江烟暖稻苗肥<lb/>
行囊只有詩題富冩向天風寄繡衣<lb/>
　　山之英寓所觀壬午進士題名記有感<lb/>
曾攜賦艸入天門五色雲中謁至尊一代文明千載㑹<lb/>
十年耆宿幾人存塵中事往渾如夢客裏情親得共論<lb/>
<pb n="KR4d0529_WYG_001-45a"/>
浪説題名垂不朽相期努力答君恩<lb/>
　　自高郵買舟還江南至常州值雨寄魯元達<lb/>
萬里扁舟偶獨還毗陵城下少盤桓天連曠野青山少<lb/>
雨滿空樓白晝閒旅邸有人垂顧問家書何日寄平安<lb/>
半生勲業成迂闊猶自窻前把鏡看<lb/>
　　和韻答白明之<lb/>
君厭區區簿領勞詩人相對便揮毫幽居最喜青山色<lb/>
熟睡不知紅日高夜雨江湖談舊事秋風庭院試新袍<lb/>
<pb n="KR4d0529_WYG_001-45b"/>
笑他名利途中客一似扁舟駕海濤<lb/>
　　汀州道中<lb/>
七閩窮處古汀州萬壑千巖草樹稠嵐氣滿林晴亦雨<lb/>
溪聲近驛夜如秋雲間僧舍時聞犬兵後人家盡買牛<lb/>
但得龔黄為太守邊方從此永無憂<lb/>
　　寄泰寧鮑縣尹<lb/>
重岡複嶺渺天涯觸熱馳驅力欲疲但願官倉長有粟<lb/>
不愁客路更多岐政聲盡説於陽好心事還逢鮑叔知<lb/>
<pb n="KR4d0529_WYG_001-46a"/>
别後思君勞夢寐樵川川上月明時<lb/>
鮑侯招客梵宫遊傑閣岧嶤近斗牛山勢北來如展幙<lb/>
溪流西去可通舟半峯落日孤城晚一榻涼風萬葉秋<lb/>
想有新詩留絶頂還應寄與故人不<lb/>
　　雲巖書院<lb/>
路入秋雲翠幾重人烟山色水聲中精廬不廢名賢祀<lb/>
勒石還鐫舊令功野徑涼生松葉雨畬田香滿稻花風<lb/>
醉歸馬上頻囘首鰾緲亭臺倚半空<lb/>
<pb n="KR4d0529_WYG_001-46b"/>
　　臨汀城外别丁景文<lb/>
六月騎馬奔出郭故人相送高洋橋百年古郡千峯遶<lb/>
萬頃平田十里遙客懐欲别且須酒溪月自來何待招<lb/>
後夜相思定何處亂山疊疊雨瀟瀟<lb/>
　　趙孝子卷<lb/>
仙居連朝雨雪集孝子血淚盈衣襟層空忽爾露日脚<lb/>
寸念直可囘天心何處買山埋白骨有人作傳勝黄金<lb/>
顧余無限思親意南浦相逢感慨深<lb/>
<pb n="KR4d0529_WYG_001-47a"/>
　　周孝子卷<lb/>
當時翁媪去何之四歳孤兒托付誰禄養莫酬平日志<lb/>
畫圖長寄百年思田園夜雨先廬舊屺岵秋風宰木悲<lb/>
我有二親俱已矣不堪對此淚雙垂<lb/>
　　題徐方外捕盜應夢圖<lb/>
徐老平生志不羣力能擒賊勝千軍一官落拓司征日<lb/>
數紙縱横紀夢文湖海至今傳異事朝廷終不負竒勲<lb/>
西風南浦還相見擊節狂歌月到門<lb/>
<pb n="KR4d0529_WYG_001-47b"/>
釣龍臺下解舟去大庾嶺頭馳馬過驛路雲生椰子樹<lb/>
江城月滿鰐魚波青山是處題詩遍緑野從今買犢多<lb/>
客裏送秋仍送客瀟瀟秋雨奈愁何<lb/>
　　送朱希文<lb/>
江城水闊鴈來稀閩嶺雲深去路微風土於人誰信美<lb/>
年華驚夢不如歸過家幸遇賔興日行路寧辭露濕衣<lb/>
安得重為論宿昔好賖隣酒扣柴扉<lb/>
　　送吳元珍<lb/>
<pb n="KR4d0529_WYG_001-48a"/>
幾年不剪西風燭此日相逢如别何冷宦莫嗟鄉國逺<lb/>
故人今在省臺多閩闗把袂雲生樹灣水維舟月滿河<lb/>
我爾重尋燕薊路鳳城載酒日相過<lb/>
　　贈片雲上人<lb/>
曽憶相逢月臺下清談猶自帶烟霞避喧却愛山中寺<lb/>
訪舊還尋海上槎石鼎烹茶分野水紙窻剪燭看簷花<lb/>
定知歸去松蘿路猶向雲間採藥芽<lb/>
　　次韻答林迪齋陳景淵<lb/>
<pb n="KR4d0529_WYG_001-48b"/>
村北村南學翠岑二分觴詠學山隂塵中歳月成何事<lb/>
巖下烟霞識此心三徑落花紅<graphic n="KR0609" url="https://raw.githubusercontent.com/kanripo/KR-Gaiji/master/images/KR0609.png" mimeType="image/png"/>
                    <graphic n="KR0609" url="https://raw.githubusercontent.com/kanripo/KR-Gaiji/master/images/KR0609.png" mimeType="image/png"/>一溪流水碧沈沈<lb/>
村醅時向隣翁醉不羨渠家帳下斟<lb/>
　　送萬謙甫歸銘山<lb/>
每向銘山山下過還來此地却逢君少年從吏身何忝<lb/>
平日吟詩興不羣十月虎林天欲雪一舟漁浦水連雲<lb/>
自憐客况無聊賴耳畔蛙聲不忍聞<lb/>
　　依韻答歐士中<lb/>
<pb n="KR4d0529_WYG_001-49a"/>
客舍凄涼生緑蕪經年祇傍野人居樽空每買隣家酒<lb/>
巷僻應囘長者車白鳥夢殘楓樹冷黄花香老竹籬疎<lb/>
相逢且莫談離别一别如今十載餘<lb/>
　　送孫君猷<lb/>
乆客桃源若避秦孫郎一見却情親詩才直欲空餘子<lb/>
書法猶能學古人黄瘴秋深雲似墨緑波夜靜月如銀<lb/>
元戎麾下應相問為道年來白髮新<lb/>
　　寄吕用賔縣尹<lb/>
<pb n="KR4d0529_WYG_001-49b"/>
烽燧年來暗不消溪南劍氣夜干霄共歡百里塵初靜<lb/>
猶恨諸酋首未梟剪燭西窻山市雨移舟南浦海門潮<lb/>
桐邊定見尹明府為寄相思道路遙<lb/>
　　重遊蓬壺因呈諸公一笑<lb/>
匹馬重尋蓬島路東風二月栁花香曉烟萬笠人畊壟<lb/>
夜雨孤舟客卧牀野老送迎悲往事山童歌舞學紅粧<lb/>
羣賢此路從來少未必山隂勝永陽<lb/>
我來作縣已三載偏愛毗湖春酒香溪上畫橋朝繫馬<lb/>
<pb n="KR4d0529_WYG_001-50a"/>
雨中茅屋夜連牀多情啼鳥短長曲無數桃花濃淡糚<lb/>
欲學淵明歸種栁不栽桃李滿河陽<lb/>
　　依韻奉呈敬在博士先生并簡諸公一笑<lb/>
遙逐薦書遊薊北暫將教鐸振泉南桃花門巷晚風急<lb/>
燕子簾櫳春日酣海内干戈垂盛化山中燈火照清談<lb/>
興來共飲溪邊市一任人嘲醉墮簪<lb/>
　　予客莆中同登壺山真淨岩訪古道了堂二師<lb/>
松扉深入白雲中攝蹬捫蘿路可通結社幾人從惠逺<lb/>
<pb n="KR4d0529_WYG_001-50b"/>
登山何處覔壺公五更客夢茅簷雨六月秋聲木葉風<lb/>
獨倚欄干望江海故鄉應在海門東<lb/>
　　至正已亥六月遊壺山宿真淨岩訪忠門西江陳<lb/>
　　　公江亭<lb/>
懶聽江城奏皷笳却從村塢問桑麻臨風亭館非人境<lb/>
近海雲林是我家山徑草肥嘶瘦馬石磯水淺動輕槎<lb/>
山間猶自憂民瘼日暮囘頭看稻花<lb/>
樹下松扉絶㸃埃何須海上覔蓬萊十年客鬢塵中改<lb/>
<pb n="KR4d0529_WYG_001-51a"/>
六月襟懐酒後開雲影不隨飛鳥没江聲偏逐晚潮來<lb/>
干戈滿眼風塵暗欲别西山首重囘<lb/>
　　再道江亭用前韻酬美中<lb/>
近來南國奏胡笳處處干戈亂似麻避俗每觀高士傳<lb/>
過江直訪故人家百年風雨祠前樹萬里雲濤海上槎<lb/>
猶憶太平無事日西湖載酒賞荷花<lb/>
　　挽安童參政先任興化太守後任參政分省興化<lb/>
昔日郡侯今將相出師未捷殞邊城空令父老思黄霸<lb/>
<pb n="KR4d0529_WYG_001-51b"/>
重使英雄弔孔明公論有人書野史旅魂無路到神京<lb/>
東山賔客知多少誰似羊曇涕淚傾<lb/>
　　和虞伯生寄張總管韻<lb/>
玉署仙人化綵雲每於江海見遺文百年詞翰真無敵<lb/>
五馬家聲賴有君堆笏牀頭餘舊物讀書窻外種芳芸<lb/>
停驂只在西湖上一席西風許共分<lb/>
　　寓平南善應庵述懐<lb/>
薄宦曽充鹽莢使經營邦賦愧非才此身已擬休官去<lb/>
<pb n="KR4d0529_WYG_001-52a"/>
斯地還因避亂來欲覔桃源終鰾緲偶過蓮社且徘徊<lb/>
家僮莫問村醪熟我已兼旬廢酒杯<lb/>
去年過此身猶健今日重來一病翁亂地風霜如塞上<lb/>
隔江烟火是莆中孤鴻唳月秋空碧萬葉經霜野樹紅<lb/>
竹下閉門來客少清談日與老僧同<lb/>
　　病中懐王徳輝<lb/>
憶與故人分袂日遊魚吹浪動新荷一年又見黄花老<lb/>
兩地相思白髮多月落峯頭霜滿樹雨餘溪上水生波<lb/>
<pb n="KR4d0529_WYG_001-52b"/>
知君囊底詩偏好寄與茅齋敵病魔<lb/>
　　題節婦卷<lb/>
陳家有女李家婦三十哭夫應斷腸梧葉幾番深夜雨<lb/>
梅花一樹短籬霜閤東才俊眉俱白堂北光隂鬢已蒼<lb/>
不待門前植華表人間野史百年香<lb/>
　　三月晦日鄭友雲招飲<lb/>
客鄉寥落三春盡惟有故人情最親不管柳花飄巷陌<lb/>
却從藜杖過比隣簾間銀燭搖疎雨酒後金盤薦細鱗<lb/>
<pb n="KR4d0529_WYG_001-53a"/>
何日攜樽郊外去緑隂庭院更宜人<lb/>
　　客建寧别李季昌<lb/>
壺公山前曾賦别越王山下還論文採茶夜煮南浦雨<lb/>
尋山曉踏西巖雲青囊經在君能説丹鼎功成我欲分<lb/>
客舍明朝又南北涼飇送葉秋紛紛<lb/>
　　遊真淨巖和方時舉韻<lb/>
林下高僧睡得牢春風幾度到園桃龍歸洞口雲猶濕<lb/>
鶴唳峯頭月正高千里溪山無戰壘半江烟雨有魚舠<lb/>
<pb n="KR4d0529_WYG_001-53b"/>
我來還憶方時舉斗酒篇詩意氣豪<lb/>
　　答樂嶼陳樂齋<lb/>
曾向虞庭看鳳凰微生自喜際明良乆無消息通蓬島<lb/>
忽有文章落草堂永夜懐人江月近頻年笑我石田荒<lb/>
渭濵釣叟君知否老去功名汗竹香<lb/>
　　送府掾之永嘉<lb/>
福唐郡吏東陽客此去永嘉知幾程三秋忍與故人别<lb/>
千里還將慈母迎橘柚滿林香露重魚蝦入市晚潮平<lb/>
<pb n="KR4d0529_WYG_001-54a"/>
交遊我有同年在相見還為道遠情<lb/>
　　和朱仲綱赴杭韻<lb/>
客中送子西禪度落日寒烟滿翠微美玉無瑕和氏泣<lb/>
蓴鱸有興季鷹歸江城鴈過秋生樹野店雞鳴月在衣<lb/>
壯歳功名須努力只今搜士到柴扉<lb/>
　　寄題長樂王隱君小圃<lb/>
聞説隱君遊小圃日題詩句滿蒼苔巖前石澗呼童吸<lb/>
洞裏柴扉待客開花氣一林香霧合竹隂半席好風來<lb/>
<pb n="KR4d0529_WYG_001-54b"/>
買舟何日來相訪共倚青山把酒杯<lb/>
　　贈雲峯道人<lb/>
江湖十載老仙翁手拄枯藤剡水東玉笛數聲秋月白<lb/>
錦文萬疊曉霞紅雲隨杖屨無心出海遶蓬壺有路通<lb/>
山岳明朝何處客好隨詩句寄飛鴻<lb/>
　　太平驛和月林野間韻<lb/>
驛路迢迢過建溪迴巖古木野禽啼征衫上馬秋風早<lb/>
荒店聞雞曉月低新酒一番留客醉寒花幾樹與人齊<lb/>
<pb n="KR4d0529_WYG_001-55a"/>
定知明日吟詩處楊栁依稀水閣西<lb/>
　　遊金峯寺<lb/>
杜宇嶺上秋聲悲金峯寺前石徑微亂山雨過晴嵐滴<lb/>
逺樹風來落葉飛稚子跨牛行野岸詩人下馬扣林扉<lb/>
白雲片片東南去故國魚肥客未歸<lb/>
　　再用明之韻<lb/>
二毛侵鬢見還驚却向青山似有情客路風烟春事晚<lb/>
隣窻燈火夜深明牆邊桑柘家家雨郭外松楸處處塋<lb/>
<pb n="KR4d0529_WYG_001-55b"/>
自笑行藏何太拙謾將懐抱向君傾<lb/>
　　和仲賔監縣遊考亭韻<lb/>
幾度清遊溪上亭更於何處覔仙靈一庭花落黄金粟<lb/>
千里山開緑玉屏人世可憐春又老客鄉相見眼偏青<lb/>
草堂乆望高車過日日柴扉不敢扃<lb/>
　　和林子蒼𤣥妙寺值雨<lb/>
兩袖薰風緩轡遊粤王城下少淹留客衣半濕松花雨<lb/>
鶴影先分竹院秋採藥僧歸雲外路吟詩人倚樹間樓<lb/>
<pb n="KR4d0529_WYG_001-56a"/>
憑君汲取前溪水為洗塵中浩蕩愁<lb/>
　　再遊仙宗寺約曾元瑞不至<lb/>
畫角聲殘曙色開吟魂先已遶山隈涼風入樹鳴茅屋<lb/>
疎雨吹花落石苔老鶴不知仙已去蹇驢還載客重來<lb/>
故人却負烟霞約何處青樓把酒杯<lb/>
　　仲秋寓逕江張伯雅席上作<lb/>
征衫一路拂輕埃袖得嵐光渡水來月色不如今夜好<lb/>
客懐應為故人開香隨桂子雲間落夢逐潮聲海上迴<lb/>
<pb n="KR4d0529_WYG_001-56b"/>
醉倚西風賦離别明年何處共銜盃<lb/>
　　陳教諭見和因復用韻答之<lb/>
風流人物出塵埃曾入都門獻賦來宦路不知雙鬢改<lb/>
講帷又向八壺開月明茅店雞初唱烟暝松林鶴已迴<lb/>
客子歸途相邂逅今朝把酒是離盃<lb/>
　　寧徳寄呈鄭徳和參政繞兵古田<lb/>
省垣徴發羽書忙賤子元宵到上方光滿玉田千嶂月<lb/>
寒生瓦屋五更霜野人已厭干戈苦官馬仍愁道路長<lb/>
<pb n="KR4d0529_WYG_001-57a"/>
珍重老僧為相報元戎先已到於洋<lb/>
　　劉秘監山水<lb/>
秘監揮毫意正酣依稀風景似江南經年修蔓搖秋色<lb/>
隔水遥峯起暮嵐千里郊原天渺渺半空松桂雨毿毿<lb/>
故山亦有溪山好自笑征塵日滿衫<lb/>
　　贈畫師春山<lb/>
人在春山紫翠間旅途今日忽相看潮生逺浦孤帆小<lb/>
雨過蒼崖古木寒筆底雲烟長滿屋壺中風物共凭欄<lb/>
<pb n="KR4d0529_WYG_001-57b"/>
江湖何日重相㑹惆悵樽前别更難<lb/>
　　松下軒<lb/>
晚景無心與世諧一軒長傍萬松開空庭日靜春苔合<lb/>
老樹風高翠雨來病後茯苓還自斸吟邊仙鶴不相猜<lb/>
歳寒亦欲尋良友只恐山靈促駕囘<lb/>
　　題松江寺僧遊浙卷<lb/>
松下上人相邂逅座中為我説天台每瞻大士雲間現<lb/>
曾訪羣仙洞裏回明月在梁虹影動西風入樹鶴聲來<lb/>
<pb n="KR4d0529_WYG_001-58a"/>
逺人亦欲東州去凖擬題詩滿石臺<lb/>
　　松江道中<lb/>
兩袖西風此地過清秋八月滿烟波秔田萬頃連天逺<lb/>
茅屋千家近水多每買鱸魚供晚餉愛聽稚子唱吳歌<lb/>
年來自笑行藏拙獨立蓬窻對素娥<lb/>
　　分水闗和朱明仲韻<lb/>
誰鑿巑岏作巨藩﨑嶇盡處一逢原千巖流水東南合<lb/>
萬疊晴巒紫翠屯驛使停驂松外路居人買酒竹邊村<lb/>
<pb n="KR4d0529_WYG_001-58b"/>
道經烏石頻回首山後山前多白雲<lb/>
雨後平林逗翠光與君攜手下崇岡小橋跨澗村舂急<lb/>
老樹吹花野店香逺路出闗如獨鶴好山對岸似羣羊<lb/>
金川亭下披襟坐日暮不勝嵐氣涼<lb/>
　　廣信道中<lb/>
瘦馬還從廣信過一番天氣又清和青梅樹暗人家少<lb/>
黄犢泥深野水多南浦採茶供歳貢北人緩轡聽蠻歌<lb/>
平生漫説封侯事不道年來鬢已皤<lb/>
<pb n="KR4d0529_WYG_001-59a"/>
　　登姑蘇臺<lb/>
有客攜詩此逺遊欄干倒影没寒流千年歌舞渾如夢<lb/>
九日登臨總是愁故國黄花應未晚孤城殘栁不禁秋<lb/>
蓴鱸倘遂南歸興笑向橋邊問釣舟<lb/>
　　寓海壇歸即事<lb/>
十年闗塞未休兵多少閭閻歳不寧客子買舟尋舊好<lb/>
主人下榻慰飄零庭前老樹風鳴屋山外疎槐雨滿汀<lb/>
當道諸公如問訊為言卜隱傍林扃<lb/>
<pb n="KR4d0529_WYG_001-59b"/>
　　福清平南道中<lb/>
輕輿五月歴郊埛萬事都非舊典刑省檄一畨新繕甲<lb/>
民兵十户半抽丁雨餘野水村村白海上烟岑㸃㸃青<lb/>
只合早尋丘壑去年來鬢髮已星星<lb/>
　　寓福清寄山東魏宗<lb/>
十年塵土涴冠襟自覺新來老病侵伏櫪空懐千里志<lb/>
登舟豈負五湖心天浮南海鯨波闊人卧東山豹露深<lb/>
自笑逃名猶未脱重煩軒葢逺追尋<lb/>
<pb n="KR4d0529_WYG_001-60a"/>
　　題蕭山韓家湖亭<lb/>
坦蕩主翁能愛客暇日開樽湖上亭漁浦秋潮生野岸<lb/>
山隂寒翠落疎櫺香雲凝紙詩都好涼月當軒酒未醒<lb/>
自笑紅塵吹兩鬢隔江遙望數峯青<lb/>
　　題南岡上人詩卷<lb/>
曽見天華落講堂翩然振錫白雲鄉葢茅絶壁星辰近<lb/>
採藥深林雨霧香獨鶴當窻松影瘦老龍歸洞夕隂涼<lb/>
相思欲寄新成偈落葉蕭蕭山路長<lb/>
<pb n="KR4d0529_WYG_001-60b"/>
　　姑蘇舟中<lb/>
曩時曾遊姑蘇郡明月于今幾度圓闤闠萬方春似海<lb/>
烟霞千頃水如天暮雲松逕僧歸寺夜雨蓬窻客在船<lb/>
遙想繡衣驄馬客多情應念舊同年<lb/>
　　清河樓上小酌即席和子儀韻<lb/>
典衣沽酒栁邊橋今日重來憶昨宵竹屋雪消渾似雨<lb/>
江城風靜忽聞潮笑拈彩筆題羈况醉倚紅裙按玉簫<lb/>
明月西湖應有約好將春色上蘭橈<lb/>
<pb n="KR4d0529_WYG_001-61a"/>
　　與友宿傳法寺<lb/>
歳晚同棲傳法寺夜深猶自對殘缸雪飄竹院多如雨<lb/>
月上松枝半在窻潮信不將鄉夢去酒懐頻覺客愁降<lb/>
倒懸早晚須除目歸棹春風栁外江<lb/>
　　寄天竺長老住集慶龍翔寺<lb/>
東南隱者人不識一日才名動九重地濕厭聞天竺雨<lb/>
月明來聽景陽鐘衲衣香煖春留麝石鉢雲開夜卧龍<lb/>
何日相從陪杖屨秋風江上採芙蓉<lb/>
<pb n="KR4d0529_WYG_001-61b"/>
老僧召對金鸞殿喜動龍顔坐賜茶三宿觀堂談般若<lb/>
九重春色上袈裟海濤東去龍藏鉢鴻鴈南飛月在沙<lb/>
歸卧江心舊禪榻妙高峯上望京華<lb/>
　　寄劉徳中句容小隱居圖<lb/>
放光峯下結茅廬光照山人夜讀書童子抱琴隨白鶴<lb/>
隣翁看竹借藍輿門前秋葉從風掃屋後春雲帶雨鋤<lb/>
自笑天涯倦遊客十年未有一寧居<lb/>
　　高郵城樓晚望<lb/>
<pb n="KR4d0529_WYG_001-62a"/>
城上高樓瞰大湖城頭畫角晚嗚嗚望中燈火明還滅<lb/>
天際星河淡欲無隔水人家種楊栁帶霜鳬鴈起菰蒲<lb/>
短衣疋馬非無事擬向烟波學釣徒<lb/>
　　燕將軍出獵<lb/>
將軍一戰山河定雲漢昭囘玉壘高栁外解鞍春洗馬<lb/>
月中飛箭夜鳴鵰呼鷹走狗清時樂斬將搴旗舊日勞<lb/>
白面春官催賜酒漢家不數霍嫖姚<lb/>
　　送王御史入京<lb/>
<pb n="KR4d0529_WYG_001-62b"/>
驄馬風烟薊北臺玉郎獨上向蓬萊江湖水落魚龍蟄<lb/>
天地秋高鴻鴈來北渚芙蓉風淡蕩西宫楊栁月徘徊<lb/>
此行正及天申日應上堯年萬夀杯<lb/>
　　偕廉公亮遊鐘山<lb/>
十里松風吹酒醒馬頭雲氣碧層層空山落葉時聞雨<lb/>
古㙮疎林夜上燈勝地幾逢今日㑹舊遊却憶向年曾<lb/>
知君五老峯前去應有新詩寄病僧<lb/>
　　别江州總管真定王堯紹<lb/>
<pb n="KR4d0529_WYG_001-63a"/>
我識文章王太守不知幾日上潯陽琵琶馬上好明月<lb/>
香爐峯頭多夜光吟詩冩字午衙靜打鼓勸農春社忙<lb/>
萬一公餘頗相憶寄詩同到荔枝鄉<lb/>
　　寄鶴林長老了即休<lb/>
白頭不出城南寺獨坐蒲團笑客忙過暑衲衣從破碎<lb/>
逢冬竹院愈荒涼空山雲濕龍歸鉢古屋松低鶴到牀<lb/>
遙憶題詩舊遊處夜深東壁月蒼蒼<lb/>
　　和王維學海南還韻<lb/>
<pb n="KR4d0529_WYG_001-63b"/>
飄零南北與東西倦鳥投林未許棲燈下吟風山鬼嘯<lb/>
嶺南春雨竹雞啼炎天海國瘴雲合深夜鄉闗客夢迷<lb/>
昔日持書到烏府五花驄馬騁霜蹄<lb/>
　　三衢守馬昂夫索題爛柯石橋<lb/>
洞口雲眠紫氣多登臨聊和採芝歌爛柯仙子何年去<lb/>
鞭石神人此地過烏鵲横空秋有影銀河垂地夜無波<lb/>
遙憐題柱凌雲客天近應聞織女梭<lb/>
　　題元符宫東秀軒又名日觀<lb/>
<pb n="KR4d0529_WYG_001-64a"/>
茅山山下種玉地道士闢為東秀軒五色彩雲開日觀<lb/>
萬株秋露濕雲根竹園笋出牛穿角松樹年深鶴長孫<lb/>
一道天河横屋過奎光垂地映堂門<lb/>
　　集賢學士喀爾喀冊奉旨代祭真定路玉華宫僕<lb/>
　　　備鑒禮<lb/>
大禘天香出内宫孝思興老總無窮百年禮樂行三獻<lb/>
一代簫韶起半空使者引班雲氣裏女仙搖珮月明中<lb/>
小臣監禮陪清列兩袖葵花映燭紅<lb/>
<pb n="KR4d0529_WYG_001-64b"/>
　　登鎮陽龍興寺閣觀銅鑄觀音<lb/>
眼中樓閣見來稀鐵鳳飛簷勢欲飛天外寳花飄閣道<lb/>
月中桂子落仙衣高攀玉露仙人掌上礙銀河織女機<lb/>
金鎖堂堂遺物在山川良是昔人非<lb/>
　　寄參政許可用<lb/>
紫髥參政黒頭公日日鳴珂近九重花底聽鶯黄閣散<lb/>
御前托鳳紫泥封却揮筆下文章潤散作人家雨露濃<lb/>
未信吟詩趍幕府霜寒翠袖倚芙蓉<lb/>
<pb n="KR4d0529_WYG_001-65a"/>
　　文濟王賜練段賦詩以謝<lb/>
夜夢東南五色雲曉聞使者已臨門府中重遣年前賜<lb/>
幕下多承望外恩芝草煖霞浮露彩藕絲秋水織霜根<lb/>
何因得侍西園宴宫錦淋漓獻夀樽<lb/>
　　李副使之江浙<lb/>
持節方臨江海上乗槎又入斗牛津翠榕秋霽碧天逺<lb/>
紅葉風微粉署新沙路有人迎棨㦸吳山回首近星辰<lb/>
東南民力多凋瘵今日甘霖屬使臣<lb/>
<pb n="KR4d0529_WYG_001-65b"/>
　　寄文濟王府教授郭尚之<lb/>
聞君客食賢王府剪地芙蓉賜坐温不愛時名題鴈㙮<lb/>
願將古學授龍孫中官送酒銀瓶小前席談經絳帳尊<lb/>
却笑馮煖何濫謁無魚彈鋏向朱門<lb/>
　　送僉憲王君實之淮東<lb/>
使君獵月揚州去東閣梅開雪壓枝淮上有官皆避馬<lb/>
竹西無處不題詩春風楊栁平沙路夜月瓊花后土祠<lb/>
從此公餘多勝覽好傳佳句慰離思<lb/>
<pb n="KR4d0529_WYG_001-66a"/>
　　可用惠茶賦詩以謝<lb/>
春到人間纔十日東風送過玉川家紫薇書寄斜封印<lb/>
黄閣香分上賜茶秋露有聲浮薤葉夜窻無夢到梅花<lb/>
清風兩腋歸何處直上三山看海霞<lb/>
　　道士彭𤣥明歸三茆<lb/>
道人家住湘江曲清夜月明搖珮環出門倒拄九節杖<lb/>
辭家却入三茅山開籠放鶴横江去持鉢降龍布雨還<lb/>
擬共臨風吹鐵笛青松白石往來間<lb/>
<pb n="KR4d0529_WYG_001-66b"/>
　　棲吳山<lb/>
仙居時復與僧隣簾幙人家紫翠分後嶺樓臺前嶺接<lb/>
上方鐘鼓下方聞市聲到海迷紅霧花氣漲天成彩雲<lb/>
一代繁華如昨日御堦燈火月紛紛<lb/>
　　金陵道中<lb/>
烟樹雲林半有無野人行李更蕭疎日來日去逢鞍馬<lb/>
山北山南聽鷓鴣萬里闗河憐宦舍五更風雨憶吾廬<lb/>
寂寥一㸃寒燈在酒熟隣家許再沽<lb/>
<pb n="KR4d0529_WYG_001-67a"/>
　　題金山寺<lb/>
朱欄六曲倚高秋元氣茫茫日夜浮客去客來天地老<lb/>
潮生潮落古今愁疎鐘水國前朝寺斜日海門何處舟<lb/>
更擬黄昏盡餘興却從燈火認揚州<lb/>
　　書懐<lb/>
鐵甕城頭刻漏遲清霜如雪撲簾飛雁聲隨地夢回枕<lb/>
月色滿懐人搗衣塞北將軍猶索戰江南遊子苦思歸<lb/>
呼鷹插箭從圍獵苜宿秋高馬正肥<lb/>
<pb n="KR4d0529_WYG_001-67b"/>
　　宿道家作<lb/>
三月汢南飛栁花松間童子臉如霞旋呼采石仙人酒<lb/>
來醉山隂道士家曉日下城人影瘦西風上馬帽簷斜<lb/>
吳郎今夜瓜州渡回首江心月滿沙<lb/>
　　和葉知事題鬱山房<lb/>
曽到招提舊宿房衣巾颯颯夜清涼砌苔緑裛松花嫩<lb/>
窻日紅低竹影長時為烹茶薰石鼎頻呼沽酒過隣牆<lb/>
追隨方外無由得一笑浮生逐稻粱<lb/>
<pb n="KR4d0529_WYG_001-68a"/>
　　客中書懐<lb/>
上東門外千山雨馬上氊衣病不勝每歳奔馳成底事<lb/>
半生辛苦負殘經江村水退魚生釡野店厨空鼠食燈<lb/>
多少客愁那遣得故園東畔菊層層<lb/>
　　福州王霸故宅<lb/>
湖上清光泛緑漪沖虚觀裏讀殘碑瑤臺人去空留像<lb/>
鐵井雲深好對誰眼底何年看瑞草心中無地種交梨<lb/>
浪傳石穴藏丹訣鴻寳由來事可疑<lb/>
<pb n="KR4d0529_WYG_001-68b"/>
　　送丞相河南王南征<lb/>
總戎才略正英年兼領中朝將相權天下河山雄百二<lb/>
幕中賔客燦三千已承重寄辭儲館宜䇿竒功繼潁川<lb/>
請學平南世忠武勿令專美世皇前<lb/>
逆豎真成鬬獸窮孤城危立萬山中王師所至如時雨<lb/>
戎斾長驅有勝風犀縫朱縵三屬甲虎文琱䩨六鈞弓<lb/>
懸知幕府多才士竚草平南露布功<lb/>
旄頭先日便移軍道上鳴螺寂不聞長技精兵一當百<lb/>
<pb n="KR4d0529_WYG_001-69a"/>
高蹄戰馬萬為羣大河渡水合成路北風捲沙飛作雲<lb/>
今代凌烟豈無閣為公他日讚鴻勲<lb/>
　　中秋寄友<lb/>
何日乗鸞訪太清廣寒宫内兔長生花開桂闕秋多少<lb/>
玉砌人間夜二更得句漫勞題彩筆開樽誰與奏瑤笙<lb/>
下堦踏碎梧桐影千里江山千里情<lb/>
　　題道觀<lb/>
太清樓閣世塵稀朗誦黄庭覔紫芝童子雲中種靈藥<lb/>
<pb n="KR4d0529_WYG_001-69b"/>
老師松下著殘碁龍隨飛劍風生壑鶴守神丹月滿池<lb/>
仙客不來瑤草緑天香落筆自題詩<lb/>
　　賦深隱<lb/>
千章松下一茅廬見説徵君舊隱居苔逕不逢時貴馬<lb/>
花欄長揖故人車風清竹屋聞幽鳥雨緑荷盆出稚魚<lb/>
咫尺三山雲水隔不圖學劍學兵書<lb/>
　　寄衣<lb/>
牽牛織女隔銀河一度秋來一度過歳歳寄君身上服<lb/>
<pb n="KR4d0529_WYG_001-70a"/>
絲絲是妾手中梭剪刀未下腸先斷針線纔拈淚更多<lb/>
長短只依前日様不知肥瘦近如何<lb/>
　　愁<lb/>
來何容易去何遲半在心頭半在眉門掩落花春去後<lb/>
夢回殘月酒醒時濃如萬斛連天霧亂似千尋惹地絲<lb/>
除却五侯歌舞地尋常何處不相隨<lb/>
　　美人折花<lb/>
曉綰香雲出户來凌波微步下瑤堦潛身折處香凝指<lb/>
<pb n="KR4d0529_WYG_001-70b"/>
正面看時影在懐鶯踏露珠沾翠袖蝶隨春色上金釵<lb/>
石欄干外莓苔滑歸院應須換綉鞋<lb/>
　　登大峯山<lb/>
一逕盤桓上碧峯桃花巖畔扣仙宫微風不動壇邊樹<lb/>
北斗頻懸石上松龍出洞雲浮檻白雞鳴海日射窻紅<lb/>
遊人咫尺青天近歴歴溪山在眼中<lb/>
　　過平溪橋<lb/>
立馬橋邊喚渡船緑楊烟煖碧波懸高峯礙日疑天近<lb/>
<pb n="KR4d0529_WYG_001-71a"/>
隂壑猶霜覺地偏處處魚鹽開艸市家家雞犬類桃源<lb/>
隔溪茅屋孤門掩重憶揚雄草太𤣥<lb/>
　　遊北里三峯寺<lb/>
看雲逺過古叢林幽徑縁溪窕窈深竹覆僧房冷似水<lb/>
苔生佛面半無金日斜孤鶴松梢立雲冷寒蛩草際吟<lb/>
童子焚香延客坐一簾山色晚沈沈<lb/>
　　山行雜詠<lb/>
過一山㘭又一村小溪流水映柴門桑間少婦自採葉<lb/>
<pb n="KR4d0529_WYG_001-71b"/>
舍下老翁閒弄孫山霧欲收紅日晏蕨根新洗碧潭渾<lb/>
停輿暫向石亭坐隱隱樵歌隔水聞<lb/>
荒徑横烟日色微森森翠竹掩茅扉隣翁乞火蒸藜藿<lb/>
童女臨溪洗葛衣嫋嫋栁絲烟外細青青梅子雨中肥<lb/>
老農蠻語留人宿兒出畊田暮欲歸<lb/>
拂拂輕風谷雨初緑楊堤上步紆徐竹林生笋長過母<lb/>
巢燕撲虫歸哺雛雨散溪流平岸漲雲開巖樹倚天孤<lb/>
憑誰喚起王摩詰冩入秋毫作畫圖<lb/>
<pb n="KR4d0529_WYG_001-72a"/>
孤村欲暝絶飛鴉落日高原樹樹霞野水微風輕皺縠<lb/>
林巒横霧薄籠紗山邊隣火逢人滅雲際星光到地斜<lb/>
自作幕賔今五載幾囘乗月到田家<lb/>
　　再遊南莊<lb/>
飛鳳山南樹色蒼疎籬野屋對蒲塘巖雲掩日收殘暑<lb/>
溪雨迴風生午涼手種晚菘盈囿嫩飯炊新稻滿厨香<lb/>
叩門休認催租吏願借竹林飛羽觴<lb/>
　　夢中得二句云萬里春潮隨月上數聲漁笛隔溪<lb/>
<pb n="KR4d0529_WYG_001-72b"/>
　　　聞覺而足云<lb/>
竹蓬窻外雨紛紛清夜詩人思不羣萬里春潮隨月上<lb/>
數聲漁笛隔溪聞夢囘身世猶蓬島望斷家山只白雲<lb/>
最喜遭逢聖明世擬將事業對明君<lb/>
　　泊小孤山<lb/>
扁舟繫纜大江濵與客登臨漫愴神塵世幾經興廢事<lb/>
江流不管古今人秋生彭澤松聲老日落孤山鴈影新<lb/>
歸到蓬窻眠不得逺懐故國夢頻頻<lb/>
<pb n="KR4d0529_WYG_001-73a"/>
　　雩都縣西禪田寺有生佛甚靈殿後有竹十三竿<lb/>
　　　云是佛在日所敲之竹即今存焉<lb/>
忽聞生佛到禪闗花木深深作翠團座上真身千百載<lb/>
窻前敲竹十三竿苔封古砌廊廡盡秋入山門風雨寒<lb/>
啜罷茶甌僧話别孤舟催客泊前灘<lb/>
　　宿㑹昌鋪<lb/>
㑹昌郭外暫維舟滿眼風光慰宦遊日落千山紅樹晚<lb/>
夜深二水碧溪秋忘憂草色迷官舍桂子花香沁酒樓<lb/>
<pb n="KR4d0529_WYG_001-73b"/>
回首鄉闗何處是白雲遮斷使人愁<lb/>
　　宿武林禪果寺<lb/>
囊書匣劍宿禪房坐聽更籌夕未央紺殿香消燈影小<lb/>
故鄉夢覺雨聲涼候蛩戒夜秋將晚征鴈拂雲天正長<lb/>
黙計客程成獨喜武平取次是程鄉<lb/>
　　題吳元珍釣圖<lb/>
老翁撑船傍蘆荻船頭獨坐看秋波不知昨夜風聲惡<lb/>
但見滿溪山色多誰人著筆成圖畫有客吟詩學櫂歌<lb/>
<pb n="KR4d0529_WYG_001-74a"/>
我亦頗識江海趣幾時同子披烟蓑<lb/>
　　遊林肅寺和林清源先生韻<lb/>
秋到人間纔六日閒尋野寺過蓮華雷聲忽度山中雨<lb/>
霧氣遙凝海上霞古院疎槐堪繫馬荒城落日又啼鴉<lb/>
老僧不管興亡事獨閉松扉自煮茶<lb/>
　　再過鐘山萬夀寺有感<lb/>
紫翠烟霞出上方遊人登覽憶先皇石欄空見巖花亂<lb/>
翠輦不來山路荒此日風雲餘王氣舊時草木被天香<lb/>
<pb n="KR4d0529_WYG_001-74b"/>
夜深寂寞人歸後猶有山靈䕶御牀<lb/>
　　題鄭克讓淵明卷<lb/>
靖節高名垂宇宙何須五斗折腰為柴桑歳暮驥將老<lb/>
栗里雲深鶴已歸松菊厭沾新雨露衣巾不改舊容儀<lb/>
于今鄭谷人歸未學得陶翁自古稀<lb/>
　　餞徳化王知縣<lb/>
悠悠鄉思逐雲飛匣劍囊琴賦式微客計不如歸計好<lb/>
宦情長與世情違石田茅屋生苔蘚鳬舄朝衫換彩衣<lb/>
<pb n="KR4d0529_WYG_001-75a"/>
留得棠梨花一樹龍尋山下欵春暉<lb/>
　　和經略使從事間可理問同年<lb/>
偶行村落采民謠自愧疎庸負聖朝海水連天風浩浩<lb/>
山房盡日雨瀟瀟王師未息烟塵暗驛使相思道路遙<lb/>
定擬榕陰重話舊九仙峯頂看秋潮<lb/>
　　再分司海口即事寄桂尚文都事<lb/>
去年曽此徴邦課不憚馳驅上下亭今日重來頭頓白<lb/>
故人相見眼俱青春郊戰馬塵初暗夜月啼鵑夢易醒<lb/>
<pb n="KR4d0529_WYG_001-75b"/>
鹽事又興農事廢窮閻愁嘆不堪聽<lb/>
　　題全安莊<lb/>
野寺尋真幽更幽老僧敬客客來遊疎鐘幾杵江山暮<lb/>
落雁一聲天地秋山鳥有情憐我去燭花濺淚為誰愁<lb/>
而今惆悵江頭别不識重來有日否<lb/>
　　過吳江<lb/>
興隨流水共悠悠此地蘆花正滿洲落日片帆千里暮<lb/>
西風長笛數聲秋衣冠空帶英雄淚湖海難消浩蕩愁<lb/>
<pb n="KR4d0529_WYG_001-76a"/>
吟罷欲尋沽酒處傍人遥指隔江樓<lb/>
　五言排律<lb/>
　　餞憲使元卿赴浙江參政<lb/>
姬旦周元老更生漢懿親皇朝右文治岳狩選儒臣夙<lb/>
志由來著清聲乆已振萬鈞風力重一道月華新肅政<lb/>
高羣望嘉猷播絶倫總閩持綉斧參浙坐華茵海嶠升<lb/>
初日湖山宴早春登臨頻賦詠萬物改清貞勲業歸調<lb/>
鼎恩榮促召輪欣逢天縱聖重見岳生申報主惟深敬<lb/>
<pb n="KR4d0529_WYG_001-76b"/>
憂民亶至仁魁梧表儀羽敷治展經綸方面分廷務東<lb/>
吳振日宸具瞻岩石峻列坐廟堂珍薇省花容煖春城<lb/>
栁色顰迎歸舟楫具文著憲章純接履登高位乗槎據<lb/>
要津推恩均雨露舉首近星辰賤子初登第明公領縉<lb/>
紳疎慵期采録悚懼走逡巡忝對南宫歳長懐北闕晨<lb/>
三年親簿領幾處困風塵從事沾微禄鮿生似舊貧駿<lb/>
奔惟恐後乆屈欲求伸拙守詩為業懐成道日陳駑才<lb/>
慕驥足汙瀆敢攀鱗曩昔期朝士遲囘忝國賔願言為<lb/>
<pb n="KR4d0529_WYG_001-77a"/>
汲引自許絶緇磷北斗天河上南州瘴露濵惟將涓滴<lb/>
念日夕望秋旻<lb/>
　　贈府訓林先生之京二十韻<lb/>
堯厯開昌運昇平十四春鶴書馳雲路鶚薦貢儒珍宦<lb/>
族西湖裔家聲閥閲親異才舊卓犖衍慶自殊倫彼美<lb/>
仙壺客由來紫帽隣範模資郡泮俊秀萃成均鱣雀升<lb/>
楊震桂林羨郄詵雕盤辭苜蓿瓊宴念嘉賔射隼高墉<lb/>
上乗槎天漢濵器成時獲利道達志常伸際㑹風雲日<lb/>
<pb n="KR4d0529_WYG_001-77b"/>
沾濡雨露晨秋鵬搏翼健霧豹澤毛新正欲摳衣侍那<lb/>
堪别話陳東亭芳草合南浦緑波鄰驪駒閑戒僕紫燕<lb/>
語留人俯拾金閨彦行看晝錦臣諸生刺桐下側耳好<lb/>
音頻<lb/>
　七言排律<lb/>
　　贈周信玉<lb/>
秦川周子衣冠胄家世相傳幾百年青草一庭香滿屋<lb/>
白岩萬古勢連天讀書空谷人如玉喚渡長江月在船<lb/>
<pb n="KR4d0529_WYG_001-78a"/>
夢寄短檠疎雨外詩成石澗古梅邊忽驚紫氣排雲入<lb/>
共喜清宵聽雪眠歸去故人應問我為言荒落尚依然<lb/>
　　餞孫復齋赴南雄同知<lb/>
聞説刺桐城外道使君七日赴南雄楓宸錫命黄金帶<lb/>
荔浦飄香繞玉驄劍拂洛橋濤泊岸驛經庾嶺樹連空<lb/>
山中五月畬田熟海上諸州水道通幽澗晝飛椰葉雨<lb/>
寒潮夜渡鱷魚風緑林處處歸民伍皂葢時時謁學宫<lb/>
定有諸生師栁子莫將循吏讓文翁化行稚耄謳歌起<lb/>
<pb n="KR4d0529_WYG_001-78b"/>
訟簡賔僚笑咏同千里相思明月夕新題遙寄海雲東<lb/>
　五言絶<lb/>
　　過峽口浦<lb/>
峽仄蜂腰斷溪迴燕尾分行人思澗壑身世若浮雲<lb/>
　　縣齋閑坐偶成<lb/>
庭樹雲初晴雙雙鳴鵲聲六花消未盡猶照葉心明<lb/>
　　翠峰梅雪<lb/>
蒼龍吼翠濤白霧迷青壁頃刻赤烏飛風枝墮殘滴<lb/>
<pb n="KR4d0529_WYG_001-79a"/>
　七言絶<lb/>
　　題杜容可篔居卷<lb/>
種得篔簹日轉添東風暗緑上疎簾近來春信知多少<lb/>
屋角新梢已拂簷<lb/>
道人家住緑雲間日日吟詩獨倚欄二仲不來山逕晚<lb/>
一簾清影作秋寒<lb/>
　　興化道中<lb/>
雨過山城野水渾夕陽黄犢卧籬根吳塘父老應相語<lb/>
<pb n="KR4d0529_WYG_001-79b"/>
昨夜南船到海門<lb/>
　　泊洗溪驛<lb/>
篷底凄風過似箭枕邊急浪響於雷夢魂曽到桐隂下<lb/>
夜未三更又却囘<lb/>
　　歳寒<lb/>
木落山空勁節存獨留清影向黄昏滿牀風雪無人到<lb/>
知是江南何處村<lb/>
　　和鄭子經遊仙宗寺韻<lb/>
<pb n="KR4d0529_WYG_001-80a"/>
玉堂老鶴仙騎去白雪滿空何處尋昨夜飛來峯頂月<lb/>
分明照見古人心<lb/>
　　再用子經韻簡曽元瑞<lb/>
千里青山緑樹深雨中騎馬愜幽尋故園松柏秋風早<lb/>
無限新愁上客心<lb/>
蓬萊弱水渺難量何自堪求却老方佳客不來成獨立<lb/>
一庭松影暮天涼<lb/>
　　送劉友峯再遊南泉<lb/>
<pb n="KR4d0529_WYG_001-80b"/>
手攜數尺緑玉杖口誦青囊一卷經莫向北山尋舊隱<lb/>
夜深猿鶴不堪聽<lb/>
立馬卧龍山下路白雲東去是吾家煩君為寄西風信<lb/>
直到疎籬問菊花<lb/>
　　陸徳陽杭州新居<lb/>
武林城下文章客移得幽居近碧灣聞説梅花開欲遍<lb/>
一舟衝雨到孤山<lb/>
青山隔屋暮雲濕紅日當空春水明月滿六橋歌舞散<lb/>
<pb n="KR4d0529_WYG_001-81a"/>
栁隂深處有書聲<lb/>
　　草萍驛和薩天錫<lb/>
林外輕風帽影斜客衣近染紫山霞等閒㸃檢春多少<lb/>
牆角薔薇幾樹花<lb/>
　　蒜嶺道中<lb/>
誰家種稻覆山田何處鐘聲隔暮烟渡口潮深風滿海<lb/>
嶺頭雲盡月當天<lb/>
　　宿莆陽𤣥妙觀贈一山道人<lb/>
<pb n="KR4d0529_WYG_001-81b"/>
曽向山房夜聽琴白雲有約許重尋吟成立盡虚簷月<lb/>
落葉滿庭秋意深<lb/>
白晝爐熏裊碧烟小窻清夢快遊仙人間何處無瑤草<lb/>
不信蓬壺别有天<lb/>
　　送阮洞仙<lb/>
我住桃源六十年神仙不見意茫然如今駐馬壺山下<lb/>
始信城中有洞仙<lb/>
　　題四皓圖<lb/>
<pb n="KR4d0529_WYG_001-82a"/>
鶴髮蒼顔太古心採芝共入白雲深只因誤到長安寺<lb/>
惹得人間説至今<lb/>
　　錢舜舉木芙蓉<lb/>
紅粧初映酒盃酣斜倚西風轉不堪霜後池塘秋欲盡<lb/>
令人惆悵憶江南<lb/>
　　洗長圖<lb/>
千里名駒出渥洼十年汗血染塵沙如今海上都無事<lb/>
楊栁池邊浴五花<lb/>
<pb n="KR4d0529_WYG_001-82b"/>
　　𤣥妙觀作<lb/>
樹間宿靄喜初收樹梢晴嵐翠欲流半醉半醒詩未就<lb/>
一夜西風葉葉秋<lb/>
　　題射獵圖<lb/>
滿目西風塞上塵五花驄馬轉精神憑君莫射雙飛燕<lb/>
恐有音書寄逺人<lb/>
　　題山水圖<lb/>
漁舟風雨蓑衣冷僧寺烟霏㙮影斜行客莫嫌天色暝<lb/>
<pb n="KR4d0529_WYG_001-83a"/>
隔江雞犬有人家<lb/>
　　舟泊揚州<lb/>
曉發瓜州古渡頭好風半日到揚州客船只向城西泊<lb/>
何處吹簫月滿樓<lb/>
　　寒山寺<lb/>
古寺蕭條枕碧漪幾人泚筆好題詩客船也有鐘聲到<lb/>
不是姑蘇夜半時<lb/>
　　題山水卷<lb/>
<pb n="KR4d0529_WYG_001-83b"/>
野逕穿雲入翠微山家茅屋掩柴扉扁舟獨釣滄江上<lb/>
風雨滿船猶未歸<lb/>
　　題捕魚圖<lb/>
水光不動棹聲遲阿母舟中坐哺兒却笑世途風浪惡<lb/>
人家骨肉苦分離<lb/>
白衣漁父獨操舟兩岸西風蘆荻秋稚子莫驚灘水險<lb/>
險灘過了是安流<lb/>
　　蒲萄<lb/>
<pb n="KR4d0529_WYG_001-84a"/>
夏半蒲萄正熟時纍纍滿架紫金垂甘酸亦自能消渴<lb/>
可惜相如早不知<lb/>
　　畫梅<lb/>
枝頭春雪瑩芳樽綽約氷姿襲醉魂翠羽影殘清夢覺<lb/>
滿天霜月正黄昏<lb/>
　<lb/>
　<lb/>
　<lb/>
<pb n="KR4d0529_WYG_001-84b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　圭峯集卷上<lb/>
</p>
<p>
</p>
  </div>
</body>
</text>
</TEI>
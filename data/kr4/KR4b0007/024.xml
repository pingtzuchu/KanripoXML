<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4b0007_SBCK_024-1a"/>
陽明先生集要經濟編卷一<lb/>
　　　同邑後學施邦曜重編<lb/>
　　　江右後學曾　櫻叅訂<lb/>
　　陳言邊務疏<lb/>
邇者竊見　皇上以彗星之變警戒修省又以虜宼<lb/>
猖獗命將出師　宵旰憂勤不遑寧處此誠　聖主<lb/>
遇災能警臨事而懼之盛心也當玆多故主憂臣辱<lb/>
孰敢愛其死況有一二之見而忍不以上聞耶臣愚<lb/>
以爲今之大患在於爲大臣者外託愼重老成之名<lb/>
而内爲固祿希寵之計爲左右者内挾交結蔽壅之<lb/>
<pb n="KR4b0007_SBCK_024-1b"/>
資而外肆招權納賄之惡習以成俗互相爲姦憂世<lb/>
者謂之迂狂進言者目以浮躁沮抑正大剛直之氣<lb/>
而養成怯懦因循之風故其衰耗頽塌將至於不可<lb/>
支持而不自覺今幸上天仁愛適有邊陲之患是憂<lb/>
慮警省易轅改轍之機也此在　陛下必宜自有所<lb/>
以痛革弊源懲艾而振作之者矣新進小臣何敢僭<lb/>
聞其事以于出位之誅至於軍情之利害事機之得<lb/>
失苟有所見是固蒭蕘之所可進卒伍之所得言者<lb/>
也臣亦何爲而不可之有雖其所陳未必盡合時論<lb/>
然私心竊以爲必宜如此則又不可以苟避乖刺而<lb/>
<pb n="KR4b0007_SBCK_024-2a"/>
遂巳於言也謹陳便宜八事以備採擇一曰蓄材以<lb/>
備急二曰舍短以用長三曰簡師以省費四曰屯田<lb/>
以足食五曰行法以振威六曰敷恩以激怒七曰捐<lb/>
小以全大八曰嚴守以乗弊何謂蓄材以備急臣惟<lb/>
將者三軍之所恃以動得其人則克以勝非其人則<lb/>
敗以亾其可以不豫畜哉今者邊方小宼曾未足以<lb/>
辱偏禆而　朝廷會議推舉固巳倉皇失措不得巳<lb/>
而思其次一二人之外曾無可以繼之者矣如是而<lb/>
求其克敵致勝其將何恃而能乎夫以南宋之偏安<lb/>
猶且宗澤岳飛韓世忠劉錡之徒以爲之將李綱之<lb/>
<pb n="KR4b0007_SBCK_024-2b"/>
徒以爲之相尚不能止金人之衝突今以一綂之大<lb/>
求其任事如數子者曾未見有一人萬一虜宼長驅<lb/>
而入不知　陛下之臣孰可使以禦之若之何其猶<lb/>
不寒心而早圖之也臣愚以爲今之武舉僅可以得<lb/>
騎射搏擊之士而不足以收韜略綂馭之才今公矦<lb/>
之家雖有敎讀之設不過虛應故事而實無所禆益<lb/>
誠使公矦之子皆聚之一所擇文武兼濟之才如今<lb/>
之提學之職者一人以敎育之習之以書史騎射授<lb/>
之以韜略謀猷又於武學生之內歲升其超異者於<lb/>
此使之相與磨礲砥礪日稽月考别其才否比年而<lb/>
<pb n="KR4b0007_SBCK_024-3a"/>
挍試三年而選舉至於兵部自尚書以下其兩侍郞<lb/>
使之毎歳更迭廵邊於科道部屬之内擇其通變特<lb/>
達者二三人以從因使之得以周知道里之遠近邊<lb/>
關之要害虜情之虛實事勢之緩急無不㴱諳熟察<lb/>
於平日則一旦有急所以遙度而往蒞之者不慮無<lb/>
其人矣孟軻有云苟爲不畜終身不得臣願自今畜<lb/>
之也何謂舍短以用長臣惟人之才能自非聖賢有<lb/>
所長必有所短有所明必有所蔽而人之常情亦必<lb/>
有所懲於前而後有所警於後吳起殺妻忍人也而<lb/>
稱名將陳平受金貪夫也而爲謀臣管仲被囚而建<lb/>
<pb n="KR4b0007_SBCK_024-3b"/>
霸孟明三北而成功顧上之所以駕馭而鼓動之者<lb/>
何如耳故曰用人之仁去其貪用人之智去其詐用<lb/>
人之勇去其怒夫求才於倉卒艱難之際而必欲拘<lb/>
於規矩繩墨之中吾知其必不克矣臣嘗聞諸道路<lb/>
之言曩者邊關將士以驍勇强悍稱者多以過失罪<lb/>
名擯棄於閒散之地夫有過失罪名其在平居無事<lb/>
誠不可使處於人上至於今日之多事則彼之驍勇<lb/>
强悍亦誠有足用也且彼擯棄之久必且悔艾前非<lb/>
以思奮勵今誠委以數千之衆使得立功自贖彼又<lb/>
素熟於邊事加之以積憤之餘其與不習地利志圖<lb/>
<pb n="KR4b0007_SBCK_024-4a"/>
保守者功宜相遠矣古人有言使功不如使過是所<lb/>
謂使過也何謂簡師以省費臣聞之兵法曰日費千<lb/>
金然後十萬之師舉夫古之善用兵者取用於國因<lb/>
糧於敵猶且日費千金今以中國而禦夷虜非漕輓<lb/>
則無粟非征輸則無財是固不可以言因糧於敵矣<lb/>
然則今日之師可以輕出乎臣以公差在外甫歸旬<lb/>
日遙聞出師竊以爲不必然者何則北地多寒今炎<lb/>
暑漸熾虜性不耐我得其時一也虜恃弓矢今大雨<lb/>
時行筋膠解弛二也虜逐水草以爲居射生畜以爲<lb/>
食今巳蜂屯兩月邊草殆盡野無所獵三也以臣料<lb/>
<pb n="KR4b0007_SBCK_024-4b"/>
之官軍甫至虜迹遁矣夫兵固有先聲而後實者今<lb/>
師旅旣行言巳無及惟有簡師一事猶可以省虛費<lb/>
而得實用夫兵貴精不貴多今速　詔諸將密於萬<lb/>
人之內取精健足用者三分之一而餘皆歸之京師<lb/>
萬人之聲既揚矣今密歸京師邊關固不知也是萬<lb/>
人之威猶在也而其實又可以省無窮之費豈不爲<lb/>
兩便哉況今官軍之出戰則退後功則爭先亦非邊<lb/>
將之所喜彼之請兵徒以事之不濟則責有所分焉<lb/>
耳今誠於邊塞之卒以其所以養京軍者而養之以<lb/>
其所以賞京軍者而賞之旬日之間數萬之衆可立<lb/>
<pb n="KR4b0007_SBCK_024-5a"/>
募於帳下奚必自京而出哉何謂屯田以給食臣惟<lb/>
兵以食爲主無食是無兵也邊關轉輸水陸千里踣<lb/>
頓捐棄十而致一故兵法曰國之貧於師者遠輸遠<lb/>
輸則百姓貧近師貴賣貴賣則百姓財竭此之謂也<lb/>
今之軍官旣不堪戰陣又使無事坐食以益邊困是<lb/>
與敵爲謀也三邊之戌方以戰守不暇耕農誠使京<lb/>
軍分屯其地給種授器待其秋成使之各食其力宼<lb/>
至則授甲歸屯遙爲聲勢以相掎角宼去仍復其業<lb/>
因以其暇繕完虜所折毁邊牆亭堡以遏衝突如此<lb/>
雖未能盡給塞下之食亦可以少急輸餽矣此誠持<lb/>
<pb n="KR4b0007_SBCK_024-5b"/>
久俟時之道王師出於萬全之長策也何謂行法以<lb/>
振威臣聞李光弼之代子儀也張用濟斬於轅門狄<lb/>
靑之至廣南也陳曙戮於戲下是以皆能振疲散之<lb/>
卒而摧方强之虜今邊臣之失機者往往以計倖脫<lb/>
朝䘮師於東陲暮調守於西鄙罰無所加兵因縱弛<lb/>
如此則是　陛下不惟不寘之罪而復爲曲全之地<lb/>
也彼亦何憚而致其死力哉夫法之不行自上犯之<lb/>
也今總兵官之頭目動以一二百計彼其誠以武勇<lb/>
而收錄之也則亦何不可之有然而此輩非勢家之<lb/>
子弟卽豪門之夤緣皆以權力而强委之也彼且需<lb/>
<pb n="KR4b0007_SBCK_024-6a"/>
求刻剝騷擾道路仗勢以奪功無勞而冒賞懈戰士<lb/>
之心興邊戎之怨爲總兵者且復資其權力以相後<lb/>
先其委之也敢以不受乎其受之也其肻以不庇乎<lb/>
苟戾於法又敢斬之以殉乎是將軍之威固巳因此<lb/>
輩而索然矣其又何以臨師服衆哉臣願　陛下手<lb/>
勑提督等官發令之日卽以先所喪師者斬於轅門<lb/>
以正軍法而所謂頭日之屬悉皆禁令發囘毋使瀆<lb/>
擾侵冒以撓將權則士卒奮勵軍威振肅克敵制勝<lb/>
皆原於此不然雖有百萬之衆徒以虛國勞民而亦<lb/>
無所用之也何謂敷恩以激怒臣聞殺敵者怒也今<lb/>
<pb n="KR4b0007_SBCK_024-6b"/>
師方失利士氣消沮三邊之戍其死亾者非其父母<lb/>
子弟則其宗族親戚也今誠撫其瘡痍問其疾苦恤<lb/>
其孤寡振其空乏其死者皆無怨尤則生者自宜感<lb/>
動然後簡其强壯宣以　國恩喻以虜讎明以天倫<lb/>
激以大義懸賞以鼓其勇暴惡以㴱其怒痛心疾首<lb/>
日夜淬礪務與之俱殺父兄之讎以報　朝廷之德<lb/>
則我之兵勢日張士氣日奮而區區醜虜有不足破<lb/>
者矣何謂捐小以全大臣聞之兵法曰將欲取之必<lb/>
固與之又曰佯北勿從餌兵勿食皆捐小全大之謂<lb/>
也今虜勢方張我若按兵不動彼必出銳以挑戰挑<lb/>
<pb n="KR4b0007_SBCK_024-7a"/>
戰不巳則必設詐以致師或捐棄牛馬而僞逃或揜<lb/>
匿精捍以示弱或詐潰而埋伏或濳軍而請和是皆<lb/>
誘之以利也信而從之則墮其計矣然今邊關守帥<lb/>
人各有心虜情虛實事難卒辦當其挑誘之時畜而<lb/>
不應未免小有剽掠之虞一以爲當救一以爲可邀<lb/>
從之則必䧟於危亾之地不從則又懼干坐視之誅<lb/>
此王師之所以奔逐疲勞損失威重而醜虜之所以<lb/>
得志也今若恣其操縱許以便宜其縱之也不以爲<lb/>
坐視其捐之也不以爲失機養威畜憤惟欲責以大<lb/>
成而小小挫失皆置不問則我師常逸而兵威無損<lb/>
<pb n="KR4b0007_SBCK_024-7b"/>
此誠勝敗存亾之機也何謂嚴守以乗弊臣聞古之<lb/>
善戰者先爲不可勝以待敵之可勝葢中國工於自<lb/>
守而胡虜長於野戰今邊卒新破虜勢方劇若復與<lb/>
之交戰是投其所長而以勝予敵也爲今之計惟宜<lb/>
嬰城固守遠斥堠以防姦勤間諜以謀虜熟訓練以<lb/>
用長嚴號令以肅惰而又頻加犒享使皆畜力養銳<lb/>
譬之積水俟其盈滿充溢而後乗怒急決之則其勢<lb/>
并力驟至於崩山漂石而未巳昔李牧備邊日以牛<lb/>
酒享士士皆樂爲一戰而牧屢抑止之至其不可禁<lb/>
遏而始奮威并出若不得已而後從之是以一戰而<lb/>
<pb n="KR4b0007_SBCK_024-8a"/>
破强胡今我食旣足我威旣盛我怒旣㴱我師旣逸<lb/>
我守旣堅我氣旣銳則是周悉萬全而所謂不可勝<lb/>
者旣在於我矣繇是我足則虜日以匱我盛則虜日<lb/>
以衰我怒則虜日以曲我逸則虜日以勞我堅則虜<lb/>
日以虛我銳則虜日以鈍索情較計必將疲罷奔逃<lb/>
然後用奇設伏悉師振旅出其所不趨趨其所不意<lb/>
迎邀夾攻首尾横擊是乃以足當匱以盛敵衰以怒<lb/>
加曲以逸擊勞以堅破虛以銳攻鈍所謂勝於萬全<lb/>
立於不敗之地而不失敵之敗者也右臣所陳非有<lb/>
奇特出人之見固皆兵家之常談今之爲將者之所<lb/>
<pb n="KR4b0007_SBCK_024-8b"/>
共見也但今邊關將帥雖或知之而不能行類皆視<lb/>
爲常談漫不加省勢有所軼則委於無可奈何事憚<lb/>
煩難則爲因循苟且是以翫習弛廢一至於此　陛<lb/>
下不忽其微乞　勑兵部將臣所奏熟議可否轉行<lb/>
提督等官卽爲斟酌施行毋使視爲虚文務欲責以<lb/>
實効庻於軍機必有少補臣不勝爲　國惓惓之至<lb/>
　先生功業俱在西南未嘗北犁虜庭無所表著<lb/>
　然讀此疏籌邊巳無餘策使邊臣實實能以先<lb/>
　生所言者見之行事便是乆安長治之規讀先<lb/>
　生八策勝孫子十三篇也神而明之存乎<hi>其人而巳</hi>
<pb n="KR4b0007_SBCK_024-9a"/>
　　乞　宥言官去權姦以章　聖德疏<lb/>
臣聞君仁則臣直大舜之所以聖以能隱惡而揚善<lb/>
也臣邇者竊見　陛下以南京戸科給事中戴銑等<lb/>
上言時事特　勑錦衣衞差官挍拿解赴京臣不知<lb/>
所言之當理與否意其間必有觸冒忌諱上干雷霆<lb/>
之怒者但以銑等職居諫司以言爲責其言而善自<lb/>
宜嘉納施行如其未善亦宜包容隱覆以開忠讜之<lb/>
路乃今赫然下令遠事拘囚在　陛下之心不過少<lb/>
示懲創使其後日不敢輕率妄有論列非果有意怒<lb/>
絕之也下民無知妄生疑懼臣切惜之今在廷之臣<lb/>
<pb n="KR4b0007_SBCK_024-9b"/>
莫不以此舉爲非宜然而莫敢爲　陛下言者豈其<lb/>
無憂國愛君之心哉懼　陛下復以罪銑等者罪之<lb/>
則非惟無補於國事而徒足以增　陛下之過舉耳<lb/>
然則自是而後雖有上關　宗社危疑不測之事<lb/>
陛下孰從而聞之　陛下聰明超絕苟念及此寧不<lb/>
寒心況今天時凍沍萬一差去官挍督束過嚴銑等<lb/>
在道或致失所遂塡溝壑使　陛下有殺諫臣之名<lb/>
興羣臣紛紛之議其時　陛下必將追咎左右莫有<lb/>
言者則旣晚矣伏願　陛下追收前旨使銑等仍舊<lb/>
供職擴太公無我之仁明改過不吝之勇　聖德昭<lb/>
<pb n="KR4b0007_SBCK_024-10a"/>
布遠邇人民胥悅豈不休哉臣又惟君者元首也臣<lb/>
者耳目手足也　陛下思耳目之不可使壅塞手足<lb/>
之不可使痿痺必將惻然而有所不忍臣承乏下僚<lb/>
僭言實罪伏覩　陛下明旨有政事得失許諸人直<lb/>
言無隱之條故敢昧死爲　陛下一言伏惟俯垂宥<lb/>
察不勝干冒戰慄之至<lb/>
　　愚聞之同鄉先輩云先生此疏入下錦衣獄刑<lb/>
　　訊刑具自折逆瑾聞之因得不死僅謫龍塲知<lb/>
　　天生先生爲一代大儒明道學以正人心除反<lb/>
　　側以定禍亂卽患難中蒼蒼者實有以陰隲之<lb/>
<pb n="KR4b0007_SBCK_024-10b"/>
　　非偶然也否則自古之以直諌而得死者豈少<lb/>
　　哉<lb/>
<pb n="KR4b0007_SBCK_024-11a"/>
　　諌迎佛疏<lb/>
臣自七月以來切見道路流傳之言以爲　陛下遣<lb/>
使外夷遠迎佛敎羣臣紛紛進　諫皆斥而不納臣<lb/>
始聞不信旣知其實然獨竊喜幸以爲此乃　陛下<lb/>
聖智之開明善端之萌蘖羣臣之諌雖亦出於忠愛<lb/>
至情然而未能推原　陛下此念之所從起是乃爲<lb/>
善之端作聖之本正當將順擴充遡流求原而乃狃<lb/>
於世儒崇正之說徒爾紛爭力沮宜乎　陛下之有<lb/>
所拂而不受忽而不省矣愚臣之見獨異於是乃惟<lb/>
恐　陛下好佛之心有所未至耳誠使　陛下好佛<lb/>
<pb n="KR4b0007_SBCK_024-11b"/>
之心果已眞切懇至不徒好其名而必務得其實不<lb/>
但好其末而必務求其本則堯舜之聖可至三代之<lb/>
盛可復矣豈非天下之幸　宗社之福哉臣請爲<lb/>
陛下言其好佛之實　陛下聰明聖知昔者靑宮固<lb/>
巳播傳四海卽位以來偶值多故未暇講求五帝三<lb/>
王神聖之道雖或時御　經筵儒臣進說不過日襲<lb/>
故事就文敷衍立談之間豈能遽有所開發　陛下<lb/>
聽之以爲聖賢之道不過如此則亦有何可樂故漸<lb/>
移志於騎射之能縱心於遊觀之樂葢亦無所用其<lb/>
聰明施其才力而偶託寄於此　陛下聰明豈固遂<lb/>
<pb n="KR4b0007_SBCK_024-12a"/>
安於是而不知此等皆無益有損之事也哉馳逐困<lb/>
憊之餘夜氣淸明之際固將厭倦日生悔悟日切而<lb/>
左右前後又莫有以神聖之道爲　陛下言者故遂<lb/>
遠思西方佛氏之敎以爲其道能使人淸心絕欲求<lb/>
全性命以出離生死又能慈悲普愛濟度羣生去其<lb/>
苦惱而躋之快樂今災害日興盜賊日熾財力日竭<lb/>
天下之民困苦已極使誠身得佛氏之道而拯救之<lb/>
豈徒息精養氣保全性命豈徒一身之樂將天下萬<lb/>
民之困苦亦可因是而蘇息故遂特降　綸音發幣<lb/>
遣使不憚數萬里之遙不愛數萬金之費不惜數萬<lb/>
<pb n="KR4b0007_SBCK_024-12b"/>
生靈之困斃不厭數年往返之遲乆遠迎學佛之徒<lb/>
是葢　陛下思欲一洗舊習之非而幡然於高明光<lb/>
大之業也　陛下試以臣言反而思之　陛下之心<lb/>
豈不如此乎然則　聖知之開明善端之萌蘖者亦<lb/>
豈過爲䛕言以佞　陛下哉　陛下好佛之心誠至<lb/>
則臣請母好其名而務得其實毋好其末而務求其<lb/>
本　陛下誠欲得其實而求其本則請毋求諸佛而<lb/>
求諸聖人母求諸外夷而求諸中國此又非臣之苟<lb/>
爲遊說之談以誑　陛下臣又請得而備言之夫佛<lb/>
者夷狄之聖人聖人者中國之佛也在彼夷狄則可<lb/>
<pb n="KR4b0007_SBCK_024-13a"/>
用佛氏之敎以化道愚頑在我中國自當用聖人之<lb/>
道以參贊化育猶行陸者必用車馬渡海者必以舟<lb/>
航今居中國而師佛敎是猶以車馬渡海雖使造父<lb/>
爲御王良爲右非但不能利渉必且有沈溺之患夫<lb/>
車馬本致遠之具豈不利器乎然而用非其地則技<lb/>
無所施　陛下若謂佛氏之道雖不可以平治天下<lb/>
或亦可以脫離一身之生死雖不可以參贊化育而<lb/>
時亦可以導羣品之囂頑就此二說亦復不過得吾<lb/>
聖人之餘緒　陛下不信則臣請比而論之臣亦竊<lb/>
嘗學佛最所尊信自謂悟得其藴奧後乃窺見聖道<lb/>
<pb n="KR4b0007_SBCK_024-13b"/>
之大始遂棄置其說臣請毋言其短言其長者夫西<lb/>
方之佛以釋迦爲最中國之聖人以堯舜爲最臣請<lb/>
以釋迦與堯舜比而論之夫世之最所崇慕釋迦者<lb/>
莫尚於脫離生死超然獨存於世今佛氏之書具載<lb/>
始末謂釋迦住世說法四十餘年壽八十二歲而沒<lb/>
則其壽亦誠可謂高矣然舜年百有十歲堯年一百<lb/>
二十歲其壽比之釋迦則又高也佛能慈悲施捨不<lb/>
惜頭目腦髓以救人之急難則其仁愛及物亦誠可<lb/>
謂至矣然必苦行於雪山奔走於道路而後能有所<lb/>
濟若堯舜則端拱無爲而天下各得其所惟克明峻<lb/>
<pb n="KR4b0007_SBCK_024-14a"/>
德以親九族則九族旣睦平章百姓則百姓昭明協<lb/>
和萬邦則黎民於變時雍極而至於上下草木鳥獸<lb/>
無不咸若其仁愛及物比之釋迦則又至也佛能方<lb/>
便說法開悟羣迷戒人之酒止人之殺去人之貪絕<lb/>
人之嗔其神通妙用亦誠可謂大矣然必耳提面誨<lb/>
而後能若在堯舜則光被四表格於上下其至誠所<lb/>
運自然不言而信不動而變無爲而成葢與天地合<lb/>
其德與日月合其明與四時合其序與鬼神合其吉<lb/>
凶其神化無方而妙用無體比之釋迦則又大也若<lb/>
乃詛呪變幻眩怪揑妖以欺惑愚冥是故佛氏之所<lb/>
<pb n="KR4b0007_SBCK_024-14b"/>
㴱排極詆謂之外道邪魔正與佛道相反者不應好<lb/>
佛而乃好其所相反求佛而乃求其所排詆者也<lb/>
陛下若以堯舜旣沒必欲求之於彼則釋迦之亾亦<lb/>
巳久矣若謂彼中學佛之徒能傳釋迦之道則吾中<lb/>
國之大顧豈無人能傳堯舜之道者乎　陛下未之<lb/>
求耳　陛下試求大臣之中苟其能明堯舜之道者<lb/>
日日與之推求講䆒乃必有能明神聖之道致　陛<lb/>
下於堯舜之域者矣故臣以爲　陛下好佛之心誠<lb/>
至則請母好其名而務得其實毋好其末而務求其<lb/>
本務得其實而求其本則請毋求諸佛而求諸聖人<lb/>
<pb n="KR4b0007_SBCK_024-15a"/>
毋求諸夷狄而求諸中國者果非妄爲遊說之談以<lb/>
誑　陛下者矣　陛下而果能以好佛之心而好聖<lb/>
人以求釋迦之誠而求諸堯舜之道則不必渉數萬<lb/>
里之遙而西方極樂只在目前則不必縻數萬之費<lb/>
斃數萬之命歷數年之久而一塵不動彈指之間可<lb/>
以立躋聖地神通妙用隨形隨足此又非臣之謬爲<lb/>
大言以欺　陛下必欲討究其說則皆鑿鑿可證之<lb/>
言孔子云我欲仁斯仁至矣一日克巳復禮而天下<lb/>
歸仁孟軻云人皆可以爲堯舜豈欺我哉　陛下反<lb/>
而思之又試以詢之大臣詢之羣臣果臣言出於虛<lb/>
<pb n="KR4b0007_SBCK_024-15b"/>
謬則甘受欺妄之戮臣不知　諱忌伏見　陛下善<lb/>
心之萌不覺踊躍喜幸輒進其將順擴充之說惟<lb/>
陛下垂察則　宗社幸甚天下幸甚萬世幸甚臣不<lb/>
勝祝望懇切殞越之至專差舍人某具疏奏上以<lb/>
聞<lb/>
　　韓昌黎之疏激而直不若先生之婉而悉<lb/>
　　人臣爲䛕言以逢君者固不足道乃有博忠諫<lb/>
　　之名極力誹詆使人君無以自容亦臣子所不<lb/>
　　安先生此疏㫄引曲諭開陳善道㴱得諌君之<lb/>
　　體當爲　國朝奏疏第一<lb/>
<pb n="KR4b0007_SBCK_024-16a"/>
　　廬陵縣公移<lb/>
廬陵縣爲乞蠲免以蘇民困事准本縣知縣王關查<lb/>
得正德四年十一月二十六日本縣抄蒙本府𥿄牌<lb/>
抄奉　欽差鎭守江西等處太監王　鈞牌差吏龔<lb/>
彰齎原發銀一百兩到縣備仰掌印官督同主簿宋<lb/>
海拘集通縣糧里收買葛紗比因知縣員缺主簿宋<lb/>
海官徵錢糧典史林嵩部糧止有縣丞楊融署印又<lb/>
蒙上司絡繹行委催提勘合人犯印信更替不一正<lb/>
德五年三月十八日本職方纔到任隨蒙府差該吏<lb/>
郭孔茂到縣守催當拘糧長陳江等着令領價收買<lb/>
<pb n="KR4b0007_SBCK_024-16b"/>
據各稱本縣地方自來不産葛布原派歲額亦不曽<lb/>
開有葛布名色惟於正德二年蒙　欽差鎭守太監<lb/>
姚　案行本布政司備查出產葛布縣分行令依時<lb/>
採辦無産縣分量地方大小出銀解送收買本縣奉<lb/>
派折銀一百五兩當時百姓呶呶衆口騰沸江等迫<lb/>
於徵催一時無繇控訴只得各自出辦賠貱正德四<lb/>
年仍前一百五兩又復忍苦賠解今來復蒙催督買<lb/>
辦又在前項加派一百五兩之外百姓愈加驚惶恐<lb/>
自此永爲定額遺累無窮兼之歲辦料杉楠木炭牲<lb/>
口等項舊額三千四百九十八兩今年增至一萬餘<lb/>
<pb n="KR4b0007_SBCK_024-17a"/>
兩比之原派幾於三倍其餘公差往來騷擾刻剝日<lb/>
甚一日江等自去年以來前後賠貱七十餘兩皆有<lb/>
實數可查民産巳窮征求未息況有旱災相仍疾疫<lb/>
大作比巷連村多至闔門而死骨肉奔散不相顧療<lb/>
幸而生者又爲征求所迫弱者逃竄流離强者羣聚<lb/>
爲盜攻劫鄉村日無虛夕今來若不呈乞寛免切恐<lb/>
衆情忿怨一旦激成大變爲此連名具呈乞爲轉申<lb/>
祈免等情據此欲爲備繇申請間驀有鄉民千數擁<lb/>
入縣門號呼動地一時不辯所言大意欲求寛貸倉<lb/>
卒誠恐變生只得權辭慰解諭以知縣自當爲爾等<lb/>
<pb n="KR4b0007_SBCK_024-17b"/>
申請上司悉行蠲免衆始退聽徐徐散歸本月初七<lb/>
日復蒙鎭守府𥿄牌催督前事并提當該官吏看得<lb/>
前項事件旣已與民相約豈容復肆科歛非惟心所<lb/>
不忍兼亦勢有難行叅照本職自到任以來卽以多<lb/>
病不出未免有妨職務坐視民困而不能救心切時<lb/>
弊而不敢言至於物情忿激擁衆呼號始以權辭慰<lb/>
諭又復擅行蠲免論情雖亦紓一時之急據理則亦<lb/>
非萬全之謀旣不能善事上官又何以安處下位苟<lb/>
欲全信於民其能免禍於巳除將原發銀兩解府轉<lb/>
解外合關本縣當道垂憐小民之窮苦俯念時勢之<lb/>
<pb n="KR4b0007_SBCK_024-18a"/>
難爲特賜寛容悉與蠲免其有遲違等罪止坐本職<lb/>
一人卽行罷歸田里以爲不職之戒中心所甘死且<lb/>
不朽等因備關到縣准此理合就行<lb/>
　　事關内璫郞當道上司無不委曲以承命先生<lb/>
　　僅一縣令耳先許與蠲免直以遲違引爲巳罪<lb/>
　　此便有擔當天下力量葢欲任天下之事不得<lb/>
　　辭天下之禍其移楊䆳庵閣老書卽是此意<lb/>
<pb n="KR4b0007_SBCK_024-18b"/>
<pb n="KR4b0007_SBCK_024-18b"/>
　　廵撫南贛欽奉　勑諭通行各屬<lb/>
節該欽奉　勑諭江西福建廣東湖廣各布政司地<lb/>
方交界去處累有盜賊生發因地連各境事無綂屬<lb/>
特命爾前去廵撫江西南安贛州福建汀州漳州廣<lb/>
東南雄韶州惠州潮州各府及湖廣郴州地方安撫<lb/>
軍民修理城池禁革姦弊一應地方賊情軍馬錢糧<lb/>
事宜小則徑自區畫大則奏請定奪但有盜賊生發<lb/>
卽便嚴督各該兵備守備守廵并各軍衛有司設法<lb/>
勦捕選委廉能屬官密切體訪及僉所在大戸并被<lb/>
害之家有智力人丁多方追襲量加犒賞或募知因<lb/>
<pb n="KR4b0007_SBCK_024-19a"/>
之人陰爲鄉導或購賊徒自相斬捕或聽脅從并亾<lb/>
命窩主人等自首免罪其軍衞有司官員中政務修<lb/>
舉者量加旌奬其有貪殘畏縮誤事者徑自拏問發<lb/>
落爾風憲大臣須廉正剛果肅淸姦弊以副　朝廷<lb/>
之委任欽此欽遵照得撫屬地方界連四省山谿峻<lb/>
險林木盛㴱盜賊濳據其間不時出沒剽劫東追則<lb/>
西竄南捕則北奔各省廵捕等官彼此推調觀望不<lb/>
肻協力追勦遂至延蔓日多當職猥以菲才濫<graphic n="KR0574" url="https://raw.githubusercontent.com/kanripo/KR-Gaiji/master/images/KR0574.png" mimeType="image/png"/>重<lb/>
寄大懼職業鰥廢仰負　朝廷委託爲照前項地方<lb/>
延袤廣遠未能遍歷其間綏撫之方隨時殊制攻守<lb/>
<pb n="KR4b0007_SBCK_024-19b"/>
之策因地異宜若非的確詢訪難以臆見裁度爲此<lb/>
仰抄捧囘司着落當該官吏照依案驗內事理卽行<lb/>
本司該道分廵分守兵備守備等官并所屬大小衙<lb/>
門各該官吏公同逐一會議要見卽今各處城堡關<lb/>
隘有無堅完軍兵民快曾否操練某處賊方猖獗作<lb/>
何擒勦某處賊已混散作何撫緝某賊怙終必須撲<lb/>
滅某賊被誘尚可招徠何等人役堪爲鄉導何等大<lb/>
戸可令追襲軍不足恃或須別募精强財不足用或<lb/>
可别爲經畫某處或有閒田可興屯以足食某處或<lb/>
多浮費可節省以供軍何地須添寨堡以斷賊之往<lb/>
<pb n="KR4b0007_SBCK_024-20a"/>
來何地堪建城邑以扼賊之要害姑息隱忍固非乆<lb/>
安之圖會舉夾攻果得萬全之䇿一應足財養兵弭<lb/>
宼安民之術皆宜悉心計慮折衷推求山川道路之<lb/>
險易必須親切畫圖賊壘民居之錯雜皆可按實開<lb/>
註近者一月以裡遠者一月以外凡有所見備寫掲<lb/>
帖各另呈來以憑采擇非獨以臣當職之不逮亦將<lb/>
以驗各官之所存務求實用毋事虛言各該官吏俱<lb/>
要守法奉公長廉遠恥袪患衞民竭誠報　國毋以<lb/>
各省而分彼此務須協力以濟艱難果有忠勇淸勤<lb/>
績行顯著者旌勸自有常典當職不敢蔽賢其或姦<lb/>
<pb n="KR4b0007_SBCK_024-20b"/>
貪畏縮志行卑汚者黜罰亦有明條當職亦不敢同<lb/>
惡㴱惟昧劣庻賴匡襄凡我有官各宜知悉<lb/>
　　計慮周悉大概巳見<lb/>
<pb n="KR4b0007_SBCK_024-21a"/>
<pb n="KR4b0007_SBCK_024-22a"/>
　　選揀民兵<lb/>
照得撫屬地方界連四省山谷險隘林木茂㴱盜賊<lb/>
所盤三居其一乗間劫掠大爲民患本院繆當廵撫<lb/>
專以弭盜安民爲職欽奉　勑諭一應軍馬錢糧事<lb/>
宜得以徑自區畫蒞任以來甫及旬日雖未遍歷各<lb/>
屬且就贛州一府觀之財用耗竭兵力脆寡衛所軍<lb/>
丁止存故籍府縣機快半應虛文禦宼之方百無足<lb/>
恃以此例彼餘亦可知夫以羸卒而當强宼猶驅羣<lb/>
羊而攻猛虎必有所不敢矣是以每遇盜賊猖獗輒<lb/>
覆會　奏請兵非調土軍卽倩狼達往返之際輒巳<lb/>
<pb n="KR4b0007_SBCK_024-22b"/>
經年糜費所須動逾數萬逮至集兵舉事卽巳魍魎<lb/>
濳形曾無可勦之賊稍俟班師旋旅則又鼠狐聚黨<lb/>
復皆不軌之羣良繇素不練兵倚人成事是以機宜<lb/>
屢失備禦益弛徵發無救於瘡痍供饋適増其荼毒<lb/>
羣盜習知其然愈肆無憚百姓謂莫可恃競亦從非<lb/>
夫事緩則坐縱烏合勢急廼動調狼兵一皆苟且之<lb/>
謀此豈可常之策古之善用兵者驅市人而使戰假<lb/>
閭戍以興師豈以一州八府之地遂無奮勇敢戰之<lb/>
夫事豫則立人存政舉近據江西分廵嶺北道兵備<lb/>
副使楊璋呈將所屬各縣機快通行㨂選委官綂領<lb/>
<pb n="KR4b0007_SBCK_024-23a"/>
操練卽其處分當亦漸勝於前但此等機快止可䕶<lb/>
守城郭隄備關隘至於搗巢㴱入摧鋒䧟陣恐亦未<lb/>
堪爲此案仰四省各兵備官於各屬弩手打手機快<lb/>
等項挑選驍勇絕羣膽力出衆之士毎縣多或十餘<lb/>
人少或八九輩務求魁傑異材缺則懸賞召募大約<lb/>
江西福建二兵備各以五六百名爲率廣東湖廣二<lb/>
兵備各以四五百名爲率中間若有力能扛鼎勇敵<lb/>
千人者優其廩餼署爲將領召募犒賞等費皆查各<lb/>
屬商稅贓罰等銀支給各縣機快除南贛兵備巳行<lb/>
編選外餘四兵備仍於毎縣原額數內揀選精壯可<lb/>
<pb n="KR4b0007_SBCK_024-23b"/>
用者量畱三分之二就委該縣能官綂練專以守城<lb/>
防隘爲事其餘一分揀退疲弱不堪者免其着役止<lb/>
出工食追解該道以益召募犒賞之費所募精兵專<lb/>
隨各兵備官屯劄别選素有膽略屬官員分隊綂押<lb/>
敎習之方隨材異技器械之備因地異宜日逐操演<lb/>
聽候徵調各官常加考挍以核其進止金皷之節本<lb/>
院間一調遣以習共往來道途之勤資裝素具遇警<lb/>
卽發聲東擊西舉動繇已運機設伏呼吸從心如此<lb/>
則各縣屯戍之兵旣足以䕶守防截而兵備募召之<lb/>
士又可以應變出奇盗賊漸知所畏而革心平良益<lb/>
<pb n="KR4b0007_SBCK_024-24a"/>
有所恃而無恐然後聲罪之義克振撫綏之仁可施<lb/>
弭盜之方斯惟其要本院所見如此其間尚有知慮<lb/>
未周措置猶缺者又在各官酌量潤色務在盡善期<lb/>
於可久亮愛民憂國之心旣無不同則拯溺救焚之<lb/>
圖自不容緩案至卽便舉行或有政務相妨未能一<lb/>
一親詣先行各屬精爲選發先將召募所得姓名及<lb/>
措置支費銀糧陸續呈報事完之日通造文冊以憑<lb/>
查考<lb/>
　　此着今日斷宜舉行只因有司不肻實心任事<lb/>
　　各役止以聽差爲職事及扣工食又貪戀不舍<lb/>
<pb n="KR4b0007_SBCK_024-24b"/>
　　每以守縣城爲辭有司復代爲申請奈何必得<lb/>
　　先生之事權而後可行<lb/>
<pb n="KR4b0007_SBCK_024-25a"/>
　　勦捕漳宼方略牌<lb/>
據福建廣東布按二司叅議等官張簡等各呈勦捕<lb/>
事宜已經行仰遵照案驗施行所有方略恐致泄露<lb/>
不欲備開案內爲此另行牌仰廣東嶺東福建汀漳<lb/>
等處兵備僉事顧應祥胡璉密切會同守廵紀功贊<lb/>
畫等官於公文至日便可掦言本院新有明文謂天<lb/>
氣向煖農務方新兼之山路崎險林木蓊翳若雨水<lb/>
洊至瘴霧驟興軍馬㴱入實亦非便莫若於要緊地<lb/>
方量畱打手機兵操練隄備其餘軍馬逐漸抽囘待<lb/>
秋收之後風氣涼泠然後三省會兵齊進或宣示遠<lb/>
<pb n="KR4b0007_SBCK_024-25b"/>
近或曉諭下人此聲旣揚却乃大饗軍士陽若犒勞<lb/>
給賞爲散軍之狀實則感激衆心作興士氣一面亦<lb/>
將不甚緊關人馬抽放一處兩處以信其事其實所<lb/>
散人馬亦可不遠而復預遣間諜探賊虛實有間可<lb/>
乗卽便齎糗啣枚連夜速發當此之時便須丢却身<lb/>
家有死無生有進無退稍一念轉動便成大害勁卒<lb/>
當前重兵繼後伺至其地皷噪而入仍戒當先之士<lb/>
惟在摧鋒破陣不許割取首級後繼重兵止許另分<lb/>
五十騎沿途收斬其餘亦不得輒亂行次違者就便<lb/>
以軍法斬首重兵之後紀功贊畫等官各率數隊相<lb/>
<pb n="KR4b0007_SBCK_024-26a"/>
繼而進嚴整行伍務令皷噪之聲連亘不絕使諸賊<lb/>
逃遯山谷者聞之不得復聚若賊首未盡探其所如<lb/>
分兵速躡不得稍緩使賊復得爲計巳獲渠魁其餘<lb/>
解散黨與平日罪惡不大可招納者還與招納不得<lb/>
貪功一概屠戮乗勝之餘尤要振兵肅旅如初遇敵<lb/>
不得恃勝懈弛恐生他虞歸途仍將巳破賊巢悉與<lb/>
掃蕩經過寨堡村落務禁標掠宜撫恤者卽加撫恤<lb/>
宜處分者卽與處分母速一時之歸復遺他日之悔<lb/>
本院奉　命而來專以節制四省沿邊軍職爲務卽<lb/>
今進兵一應機宜悉宜禀聽本院庻幾事有總領舉<lb/>
<pb n="KR4b0007_SBCK_024-26b"/>
動齊一授去方略敢有故違悉以軍法論處各官知<lb/>
會之後卽連名開具遵依揭帖密切差人囘報<lb/>
　　凡勦禦方略約盡於此神而明之存乎其人<lb/>
<pb n="KR4b0007_SBCK_024-27a"/>
　案行廣東福建領兵官進勦事宜<lb/>
據福建廣東按察司等衙門備呈到院看得兩省勦<lb/>
捕事宜設施布置頗已詳備誠使諸將齊心軍士用<lb/>
命竝舉夾攻已有必克之勢但事干各省舉動難一<lb/>
頓兵旣乆變故旋生則謀算機宜旬日頓異亦難各<lb/>
守初議執爲定說照得福建軍務整緝旣乆兼有海<lb/>
滄浦城政和諸處打手足可濟事諸將咸有以功贖<lb/>
罪之心意氣頗銳當道亦皆協謀并力期收克捷之<lb/>
功利在速戰若當集謀之始掩賊不備奮擊而前成<lb/>
功可必今旣曠日持乆聲勢彰聞各巢賊黨必皆連<lb/>
<pb n="KR4b0007_SBCK_024-27b"/>
絡糾合阻阱設械以禦我師其爲姦計當亦日加險<lb/>
密至於今日已爲持乆之師且宜示以寛懈待間而<lb/>
發而猶執其乗機之說張皇於外以堅賊志是謂知<lb/>
吾卒之可擊而不知敵之未可擊也廣東之兵集謀<lb/>
稍緩聲威未震意在倚重狼達土軍然後舉事利於<lb/>
持乆是亦愼重周悉之謀諸賊聞之雖相結聚尚候<lb/>
土兵之集以卜戰期其備必猶懈弛若因而形之以<lb/>
緩乗此機候正可奮怯爲勇變弱爲强而猶執其持<lb/>
重之說必候土軍之至以坐失事機是徒知吾卒之<lb/>
未可擊而不知敵之正可擊也善用兵者因形而借<lb/>
<pb n="KR4b0007_SBCK_024-28a"/>
勝於敵故其戰勝不復而應形於無窮勝負之算間<lb/>
不容髮烏可執滯除江西南贛地方凡通賊關隘巳<lb/>
行兵備副使楊璋委官隄備截殺及將進勦方略各<lb/>
另差人封付福建僉事胡璉廣東僉事顧應祥會同<lb/>
守廵等官密切遵依行事外仰抄案囘司卽行各官<lb/>
務要同心協德乗間而動毋得各守一見縻軍債事<lb/>
一應進止不必呈禀以致誤事領軍等官隨機應變<lb/>
就便施行一面呈報如復彼此徧執失誤軍機定行<lb/>
從重叅拏決不輕貸其軍馬錢糧紀功給賞等項巳<lb/>
行有成規不再更定<lb/>
<pb n="KR4b0007_SBCK_024-28b"/>
　　强弱無定形道在因敵而制勝總惟乗我朝氣<lb/>
　　攻其無備耳此用兵者要先人一着<lb/>
<pb n="KR4b0007_SBCK_024-29a"/>
　　案行漳南道守廵官戴罪督兵勦賊<lb/>
據福建漳南道右叅政艾洪等呈准左叅政陳策副<lb/>
使唐澤手本該三司遵依議委各職隨軍紀功運謀<lb/>
經各依蒙前詣南靖縣小溪中營住札查理軍情審<lb/>
驗功次大約賊衆以四分爲率一分就擒一分聽撫<lb/>
俱已審驗查處明白一分遠遁廣東境界一分㴱藏<lb/>
本處山谷狼子野心絕巖峻嶺易以計破難以兵碎<lb/>
必須通將調募見在官軍二萬二千餘名再加議處<lb/>
減冗兵以省費畱精兵以守險待賊饑疲隨加撫勦<lb/>
庻幾軍餉不缺農業不廢節據各哨委官連日禀報<lb/>
<pb n="KR4b0007_SBCK_024-29b"/>
各賊恃居險阻公然拒敵官軍不聽招撫合無繼處<lb/>
本省錢糧以堅自守之謀催請廣東狼兵以助夾攻<lb/>
之計等因隨據叅政陳策等呈據鎭海衞指揮高偉<lb/>
呈指揮覃桓縣丞紀鏞被大傘賊衆突出馬䧟㴱泥<lb/>
被傷身死等因到院簿查先據叅政陳策等呈巳經<lb/>
批各官酌量事機公同㑹議如是賊雖據險而守尚<lb/>
可出其不趨掩其不備則用鄧艾破蜀之策從間道<lb/>
以出奇若果賊已盤據得地可以計困難以兵克則<lb/>
用充國破羗之謀減冗兵以省費務在防隱禍於顯<lb/>
利之中絕㴱姦於意料之外萬全無失僉謀皆同然<lb/>
<pb n="KR4b0007_SBCK_024-30a"/>
後呈來定奪去後今據前因叅照指揮高偉旣奉差<lb/>
委督哨自合與覃桓等相度機宜協謀竝進却乃孤<lb/>
軍輕率中賊姦計雖稱督兵救援先亦頗有斬獲終<lb/>
是功㣲罪大難以贖凖廣東通判陳䇿指揮黃春千<lb/>
百戸陳洪鄭芳等旣與覃桓等面議夾攻眼見摧敗<lb/>
略不應援挫損軍威壞事匪細俱屬違法各該領兵<lb/>
守備兵備守廵等官督提欠嚴亦屬有違合就通行<lb/>
叅究但在緊急用人之際姑且記罪查勘督勦及照<lb/>
添調狼兵一節案查該省節呈兵糧預備巳乆惟俟<lb/>
尅日進攻今始成軍而出一遇小挫輒求濟師況動<lb/>
<pb n="KR4b0007_SBCK_024-30b"/>
調狼兵往返數月非但臨渴掘井緩不及事兼據見<lb/>
在官兵二千有餘數巳不少兵貴善用豈在徒多況<lb/>
稱糧餉缺乏正宜減兵省費安可益軍匱財除廣東<lb/>
坐視官員及應否動調狼兵另行查議外仰抄案囘<lb/>
道查勘指揮覃桓縣丞紀鏞是否領兵夾攻被傷身<lb/>
死各官原領軍兵若干見在若干其指揮仲欽推官<lb/>
胡寧道知事曾瑤知縣施祥等緣何不行策應是否<lb/>
畏避退縮俱要備查明白從實開報其覃桓等所綂<lb/>
軍兵就仰高偉管領戴罪殺賊立功自贖仍仰福建<lb/>
布政司作急查處堪以動支銀兩就呈鎭廵衙門知<lb/>
<pb n="KR4b0007_SBCK_024-31a"/>
會差官領解軍前接濟一面備數呈來以憑查考不<lb/>
許稽遲致悞軍機各該官員俱要奮勇協心乗機進<lb/>
勦毋頓兵遙制以失機宜毋坐待狼兵以自懈弛務<lb/>
順連營掎角以壯我軍之威更休迭出以蓄我軍之<lb/>
銳多方以誤賊人之謀分攻以疲賊人之守掃蕩巢<lb/>
穴靖安地方則東隅可收於桑榆大捷不計其小挫<lb/>
事完之日通查功罪呈來以憑酌量叅奏<lb/>
　　讀此知近日小小失事便稱衆寡不敵請兵應<lb/>
　　援者其胸中原絕無勝算雖益兵安能成事<lb/>
<pb n="KR4b0007_SBCK_024-31b"/>
<pb n="KR4b0007_SBCK_024-31b"/>
　　案行領兵官摉勦餘賊<lb/>
據福建左叅政陳策副使唐澤會案呈准漳南道叅<lb/>
政艾洪僉事胡璉手本督據委官指揮徐麒等呈稱<lb/>
督領軍兵粘蹤追賊至象湖山賊寨連營拒守遵奉<lb/>
本院密諭佯言犒衆退兵俟秋再舉密切部勒諸軍<lb/>
乗懈奮撃云云除將擒斬功次審驗監候梟掛外呈<lb/>
乞照詳等因到院卷查先准兵部咨前事巳經備行<lb/>
福建廣東二省漳南嶺東二道守廵兵備守備等官<lb/>
欽遵調兵上緊相機勦撫并將進兵方略行仰各官<lb/>
密切遵照施行敢有故違悉以軍法論處去後續據<lb/>
<pb n="KR4b0007_SBCK_024-32a"/>
福建布按二司守廵漳南道右叅政等官艾洪等呈<lb/>
據委指揮高偉呈稱督同指揮等官覃桓等領兵剋<lb/>
期夾攻不意<hi>大傘</hi>賊衆突出䧟入㴱泥被傷身死廣東<lb/>
官兵在彼坐視不行策救呈詳到院叅看得各官頓<lb/>
兵日乆老師費財致此敗衂顯是不奉節制故違方<lb/>
略正行查勘叅提間隨據廣東按察司等衙門僉事<lb/>
顧應祥等官㑹呈前事開稱約會福建官兵剋期進<lb/>
攻間爪探福建官軍被大傘賊徒殺死指揮覃桓等<lb/>
情各職隨卽綂兵策應當獲賊人一名審係賊首羅<lb/>
聖欽執稱餘賊濳入箭灌巢内率領官兵直抵地名<lb/>
<pb n="KR4b0007_SBCK_024-32b"/>
白土村遇賊交戰斬獲賊級俘獲賊屬等因呈報前<lb/>
來看得象湖箭灌最爲峻絕諸巢賊首悉遁其間賊<lb/>
之精悍盡聚於此自來兵力所不能攻今各官雖有<lb/>
前挫隨能密遵方略奮勇協力竟破難克之寨以收<lb/>
桑榆之功計其大捷足葢小挫但象湖雖破而可塘<lb/>
猶存賊首頗巳就擒而餘猾尚多逃遁若不乗此機<lb/>
會速行勦撲薙草存根恐復滋蔓狡兎入穴獲之益<lb/>
難除將功次另行查奏外爲此仰抄案囘道查照先<lb/>
行方略乗此勝鋒急攻可塘破竹之勢不可復緩仍<lb/>
一面分兵摉斬餘猾毋令復聚爲姦罪惡未稔可招<lb/>
<pb n="KR4b0007_SBCK_024-33a"/>
納者還與招納毋縱貪功一槪屠戮務收一簣之功<lb/>
勿爲九仞之棄本院卽日自汀州起程前來各營督<lb/>
戰仍與各官備歷巳破諸賊巢壘共議經乆之策抄<lb/>
案<lb/>
　　平宼者必除其根方無後患<lb/>
<pb n="KR4b0007_SBCK_024-33b"/>
　　行廣東領兵官摉勦可塘餘賊<lb/>
先據福建分巡漳南道右叅政等官艾洪等呈稱指<lb/>
揮覃桓縣丞紀鏞在於廣東大傘地方遇賊抵戰馬<lb/>
䧟身死廣東官兵坐視不救呈詳到院叅看得各官<lb/>
頓兵日久老師費財致此敗衂顯是不奉節制故違<lb/>
方略正行查勘叅提間隨據廣東僉事顧應祥等官<lb/>
會呈開稱爪探福建官軍被大傘賊徒殺死指揮覃<lb/>
桓等各職隨卽綂兵策應當獲賊首羅聖欽審稱餘<lb/>
賊潜入箭灌巢內各職卽時率領官兵直抵地名白<lb/>
土村遇賊交戰斬獲賊級甚多并俘獲賊屬等因看<lb/>
<pb n="KR4b0007_SBCK_024-34a"/>
得象湖箭灌最爲峻絕諸巢賊首悉遁其間精悍之<lb/>
徒盡聚於此自來兵卒所不能攻今各官雖有前挫<lb/>
然能密遵方略奮勇恊力竟破難克之寨以收桑榆<lb/>
之功計其大㨗足葢小挫但象湖雖破而可塘猶存<lb/>
賊首頗巳就擒餘猾尚多逃遯薙草存根恐復滋蔓<lb/>
爲此仰該道速督各官乗此勝鋒急攻可塘破竹之<lb/>
勢不可復緩仍一面分兵摉斬餘孽毋令復聚若罪<lb/>
惡未稔可招納者還與招納不得貪功一槪屠戮本<lb/>
院卽日自漳州起程前來各營督戰仍與各官備歷<lb/>
巳破諸賊巢壘共議經乆之策<lb/>
<pb n="KR4b0007_SBCK_024-34b"/>
　　閩廣捷音疏<lb/>
據福建按察司整飭兵備兼管分廵漳南道僉事胡<lb/>
璉呈㑹同分守右叅政艾洪經理軍務左叅政陳策<lb/>
副使唐澤將領都指揮僉事李胤督據河頭等哨委<lb/>
官指揮徐麒知縣施祥知事曽瑤等呈稱各職綂領<lb/>
軍兵五千餘人進至長富村等處見得賊衆地險巢<lb/>
穴數多兼且四路裝伏勢甚猖獗尅期於正德十二<lb/>
年正月十八日等各分哨路從長富村至濶竹洋新<lb/>
洋大豐五雷大小峰等處與賊交鋒前後大戰數合<lb/>
擒斬首從賊犯黃貴等共計四百三十二名顆俘獲<lb/>
<pb n="KR4b0007_SBCK_024-35a"/>
賊屬一百四十六名口燒燬房屋四百餘間奪獲馬<lb/>
牛等項被賊殺死老人許六打手黃富璘等六名餘<lb/>
賊俱各奔聚象湖山拒守各職又綂官兵追至蓮花<lb/>
石與賊對劄誠恐賊衆我寡呈乞添兵策應等因到<lb/>
道行據大溪哨指揮高偉呈報綂兵約會蓮花石官<lb/>
兵攻打象湖山適過廣東委官指揮王春等領兵亦<lb/>
至彼境大傘地方卑職與指揮覃桓縣丞紀鏞領兵<lb/>
前去會勦不意大傘賊徒突出卑職等奮勇抵戰覃<lb/>
桓紀鏞馬䧟㴱泥與軍人易成等七名兵快李崇靜<lb/>
等八名俱被戳傷身死卑職亦被戳二鎗勢難抵敵<lb/>
<pb n="KR4b0007_SBCK_024-35b"/>
只得收兵暫囘聽候緣象湖山係極高絕險自來官<lb/>
兵所不能攻今賊勢日盛若不添調狼兵稍俟秋冬<lb/>
㑹舉夾攻恐生他變通行呈禀間續奉本院𥿄牌爲<lb/>
進兵方略事備行各職遵奉密諭佯言犒衆退師俟<lb/>
秋再舉密切部勒諸軍乗懈奮擊依蒙密差義官曾<lb/>
崇秀爪探虛實乗賊怠弛會選精兵一千五百名當<lb/>
先重兵四千二百名繼後分作三路各職綂領俱於<lb/>
二月十九日夜㗸枚直趨三路竝進直搗象湖山奪<lb/>
其隘口各賊雖巳失險但其間賊徒類皆驍勇精悍<lb/>
猶能淩塹絕谷超躍如飛復據上層峻險四面飛打<lb/>
<pb n="KR4b0007_SBCK_024-36a"/>
滚木礧石以死拒敵我兵奮勇鏖戰自辰至午呼聲<lb/>
震天撼搖山谷三司所發奇兵復從間道皷噪突登<lb/>
賊始驚潰大敗我兵乗勝追殺擒斬大賊首黃猫狸<lb/>
游四并廣東大賊首蕭細弟郭虎等二百九十一名<lb/>
顆俘獲賊屬一百三十三名口其間墜崖墮壑死者<lb/>
不可勝計奪囘水黃牛贓銀鎗刀等物燒燬房屋五<lb/>
百餘間餘賊潰散復入流恩山岡等巢與諸賊合勢<lb/>
亦被各賊殺死頭目賴頥打手楊緣等一十四名次<lb/>
早各職分兵追勦指揮高偉推官胡寧道亦繇大豐<lb/>
領兵來會仍與前賊交鋒大戰擒斬首從賊犯巫姐<lb/>
<pb n="KR4b0007_SBCK_024-36b"/>
旺等一百六十三名顆俘獲賊屬一百六名口餘賊<lb/>
敗走各又遯入廣東交界黃蠟溪上下樟溪大山去<lb/>
訖又據金豐三圑哨委官指揮王鎧李誠通判龔震<lb/>
等各呈稱賊首詹師富等恃居可湖洞山寨聚糧守<lb/>
險勢甚强固各職依奉會議分兵五路連日攻打生<lb/>
擒大賊首詹師富江嵩范克起羅招賢等四名餘賊<lb/>
敗走復入竹子洞等處大山嘴聚隨又分兵追襲與<lb/>
賊連戰擒首從賊犯范興長等二百三十五名顆俘<lb/>
獲賊屬八十二名口奪囘被擄男婦五名口奪獲牛<lb/>
馬等物亦被各賊殺死老人胡文政一名戳傷鄉夫<lb/>
<pb n="KR4b0007_SBCK_024-37a"/>
葉永旺等五名又據指揮徐麒等呈稱黃蠟溪上下<lb/>
漳溪與廣東饒平縣并本省永定縣山界相連遵依<lb/>
約會廣東官兵并金豐哨指揮韋鑑大溪哨推官胡<lb/>
寧道等於三月二十一日子時發兵齊至黄蠟廣東<lb/>
義民饒四等領兵亦至㑹合我兵三路進攻賊出拒<lb/>
戰甚銳我兵奮勇大噪而前擒斬首從賊犯溫宗富<lb/>
等九十一名顆俘獲賊屬一十三名口餘賊敗走各<lb/>
兵乗勝追至赤石巖仍與大戰良乆賊復大敗又擒<lb/>
斬首從賊犯游宗成等一百四十六名顆俘獲賊屬<lb/>
九十名口又據中營委官指揮張鉞百戸呂希良等<lb/>
<pb n="KR4b0007_SBCK_024-37b"/>
呈稱領兵追趕黃蠟溪等處逃賊至地名陳呂村遇<lb/>
賊拒戰當陣擒斬首從賊犯朱老叔等六十六名顆<lb/>
俘獲賊屬八名口各另呈解到道轉解審驗紀功外<lb/>
續據委官知府鍾湘呈稱蒙調官兵先後兩月之間<lb/>
攻破長富村等處巢穴三十餘處擒斬首從賊犯一<lb/>
千四百二十餘名顆俘獲賊屬五百七十餘名口奪<lb/>
囘被虜男婦五名口燒燬房屋二千餘間奪獲牛馬<lb/>
贓仗無算卽今脇從餘黨悉願攜帶家口出官投首<lb/>
聽撫安挿本職遵照兵部奏行勘合并廵撫都察院<lb/>
節行案牌事理出給吿示發委知縣施祥縣丞余道<lb/>
<pb n="KR4b0007_SBCK_024-38a"/>
招撫脇從賊人朱宗王翁景璘等一千二百三十五<lb/>
名家口二千八百二十八名口俱經審驗安挿復業<lb/>
緣繇呈報到道轉呈到臣及據廣東按察司分廵嶺<lb/>
東道兵備僉事等官顧應祥等會呈遵依本院案驗<lb/>
委官綂領軍兵會同福建尅期進勦隨奉本院進兵<lb/>
方略當卽遵依揚言班師一面出其不意從牛皮石<lb/>
嶺腳隘等處分爲三哨皷噪竝進賊瞻顧不暇望風<lb/>
瓦解節據指揮楊昂王春通判徐璣陳策義官余黃<lb/>
孟等各報稱於本年正月二十四等日尅破古材才<lb/>
害禾村大水山柖林等巢生擒大賊首張大背劉烏<lb/>
<pb n="KR4b0007_SBCK_024-38b"/>
嘴蕭乾爻范端蕭玉卽肅五顯薊釗蘇瑢賴隆等并<lb/>
擒斬首從賊犯乗勝前進會同福建官軍尅期夾攻<lb/>
間探知大傘賊徒潰圍殺死指揮覃桓縣丞紀鏞等<lb/>
情當卽進兵策應各賊畏我兵勢燒巢奔走生擒賊<lb/>
首羅聖欽餘賊退入箭灌大寨合勢乗險併力拒敵<lb/>
蒙委知縣張戩督同指揮張天杰分哨繇别路進兵<lb/>
攻破白土村赤石巖等巢直搗箭灌大寨諸賊迎戰<lb/>
我兵奮勇合擊遂破箭灌當陣斬獲首從賊犯共計<lb/>
二百二十四名顆俘獲賊屬八十四名口及牛馬贓<lb/>
仗等物各寨賊黨聞風奔竄巳散復聚愈相連結各<lb/>
<pb n="KR4b0007_SBCK_024-39a"/>
設機險以死拒守各職綂兵分兵竝進於三月二十<lb/>
等日攻破水竹大重坑苦宅溪靖泉溪白羅南山等<lb/>
巢直搗洋竹洞三角湖等處前後大戰十餘生擒賊<lb/>
首溫火燒張大背雷振蔡晟賴英等并擒斬賊犯共<lb/>
一千四十八名顆俘獲賊屬八百三十八名口奪獲<lb/>
馬牛贓銀銅錢衣布器仗蕉紗等物前後共計生擒<lb/>
大賊首一十四名擒斬賊犯一千二百五十八名顆<lb/>
俘獲賊屬九百二十二名口奪獲水黃牛馬一百三<lb/>
十九頭匹贓仗衣布等物共二千一百五十七件疋<lb/>
葛蕉紗九十六觔一兩贓銀三十二兩四錢八分銅<lb/>
<pb n="KR4b0007_SBCK_024-39b"/>
錢一百四十二文各開報到道收審緣繇呈報前來<lb/>
卷查先爲急報賊情事准兵部咨該本部題巳經福<lb/>
建廣東總鎭廵按等衙門都御史陳金御史胡文靜<lb/>
等會議區處各該守廵兵備等官欽遵整備糧餉起<lb/>
調軍兵約會進勦間臣於本年正月十六日始抵贛<lb/>
州地方行事先於本月初三日於南昌地方據兩省<lb/>
各官呈禀師期不同事體叅錯誠恐彼此推調致誤<lb/>
軍機當臣備遵該部咨來事理具開進兵方略行仰<lb/>
各官協同上緊密切施行去後續據福建右叅政等<lb/>
官艾洪等會呈指揮覃桓縣丞紀鏞被大傘賊衆突<lb/>
<pb n="KR4b0007_SBCK_024-40a"/>
出馬䧟㴱泥被傷身死及據各哨呈稱賊寨險惡天<lb/>
氣漸暄我兵遭挫賊勢日甚乞要奏添狼兵候秋再<lb/>
舉備呈到臣叅看得各官頓兵不進致此敗衂顯是<lb/>
不奉節制故違方略及照奏調狼兵非惟日久路遙<lb/>
緩不及事兼恐師老財費别生他虞且勝敗繇人兵<lb/>
貴善用當此挫折各官正宜協憤同奮因敗求勝豈<lb/>
可輙自退阻倚調狼兵坐失機會臣當日卽自贑州<lb/>
起程親率諸軍進屯長汀上杭等處一面督令各官<lb/>
密照方略火速進勦立功自贖敢有支吾推調定以<lb/>
軍法論處一面查勘失事緣繇另行叅奏間隨據各<lb/>
<pb n="KR4b0007_SBCK_024-40b"/>
呈捷音到臣叅照閩廣賊首詹師富溫火燒等恃險<lb/>
從逆已將十年黨惡聚徒動以萬計鼠狐得肆跳梁<lb/>
蛇豕漸無紀極劫剽焚驅數郡遭其荼毒轉輸征調<lb/>
三省爲之騷然臣等奉行誅勦三月之內遂克殲取<lb/>
渠魁掃蕩巢穴百姓解倒懸之苦列郡獲再生之安<lb/>
此非　朝廷威德廟堂成算何以及此及照福建領<lb/>
兵各官始雖疎於警備稍損軍威終能戮力協謀大<lb/>
致克捷論過雖有計功亦多其間福建如僉事胡璉<lb/>
叅政陳策副使唐澤知府鍾湘廣東如僉事顧應祥<lb/>
都指揮僉事楊懋知縣張戩才調俱優勞勛尤著伏<lb/>
<pb n="KR4b0007_SBCK_024-41a"/>
乞俯從惟重之典以作敢戰之風除將二省兵快量<lb/>
畱防守其餘悉令歸農及將功次另行勘報外原係<lb/>
捷音事理爲此具本題奏<lb/>
　　閩廣之捷得力在不調狼兵速決進勦然必要<lb/>
　　識透情形機權在我方可否則僥倖成功鮮不<lb/>
　　壞矣<lb/>
<pb n="KR4b0007_SBCK_024-41b"/>
　　申明賞罰以勵人心疏<lb/>
據江西按察司整飭兵備帶管分廵嶺北道副使楊<lb/>
璋呈伏覩　大明律内該載失誤軍事條領兵官巳<lb/>
承調遣不依期進兵策應若承差吿報軍期而違限<lb/>
因而失誤軍機者竝斬從軍違期條若軍臨敵境託<lb/>
故違期三日不至者斬主將不固守條官軍臨陣先<lb/>
退及圍困敵城而逃者斬此皆罰典也及查得原擬<lb/>
直隷山東江西等處征勦流賊陞賞事例一人并二<lb/>
人爲首就陣擒斬以次劇賊一名者五兩二名者十<lb/>
兩三名者陞實授一級不願者賞十兩陣亾者陞一<lb/>
<pb n="KR4b0007_SBCK_024-42a"/>
級俱世襲不願者賞十兩擒斬從賊六名以上至九<lb/>
名者止陞實授二級餘功加賞不及六名除陞一級<lb/>
之外扣算賞銀三人四人五人以上共擒斬以次劇<lb/>
賊一名者賞銀十兩均分從賊一名者賞五兩均分<lb/>
領軍把總等官自斬賊級不准陞賞部下獲功七十<lb/>
名以上者陞署一級五百名者陞實授一級不及數<lb/>
者量賞一人捕獲從賊一名者賞銀四兩二名者賞<lb/>
八兩三名者陞一級以次劇賊一名者陞署一級俱<lb/>
不准世襲不願者賞五兩此皆賞格也賞罰如此宜<lb/>
乎人心激勸功無不立然而有未能者葢以賞罰之<lb/>
<pb n="KR4b0007_SBCK_024-42b"/>
典雖備然罰典止行於叅提之後而不行於臨陣對<lb/>
敵之時賞格止行於大軍征勦之日而不行於尋常<lb/>
用兵之際故也且以嶺北一道言之四省連絡盜賊<lb/>
淵藪近年以來如賊首謝志珊高快馬黃秀魁池大<lb/>
鬢之屬不時攻城掠鄉動輒數千餘徒毎毎督兵追<lb/>
勦不過遙爲聲勢俟其解圍退散卒不能取決一戰<lb/>
者以無賞罰爲之激勸耳合無申明賞罰之典今後<lb/>
但遇前項賊情領兵官不拘軍衞有司所領兵衆有<lb/>
退縮不用命者許領兵官軍前以軍法從事領兵官<lb/>
不用命者許總綂兵官軍前以軍法從事所綂兵衆<lb/>
<pb n="KR4b0007_SBCK_024-43a"/>
有能對敵擒斬功次或赴敵陣亾從實開報覆勘是<lb/>
實轉達奏聞一體陞賞至苦生擒賊徒鞫問明白即<lb/>
時押赴市曹斬首示泉度使人知警畏亦與見行事<lb/>
倒決不待時無相悖戾如此則賞罰旣明人心激勵<lb/>
盜賊生發得以卽時撲滅糧餉可省事功可見矣具<lb/>
呈到臣卷查三省盜賊二三年前總訃不過三千有<lb/>
餘今據各府州縣兵備守備等官所報已將數萬葢<lb/>
已不啻十倍於前臣嘗㴱求其故詢諸官僚訪諸父<lb/>
老采諸道路驗諸田野皆以爲盜賊之日滋繇於招<lb/>
撫之太濫招撫之太濫繇於兵力之不足兵力之不<lb/>
<pb n="KR4b0007_SBCK_024-43b"/>
足繇於賞罸之不行誠有如副使楊璋所議者臣請<lb/>
因是爲　陛下略言其故盜賊之性雖皆兇頑固亦<lb/>
未嘗不畏誅討夫唯爲之而誅討不及又從而招撫<lb/>
之然後肆無所忌葢招撫之議但可偶行於無辜脇<lb/>
從之民而不可常行於長惡怙終之宼可一施於囘<lb/>
心向化之徒而不可屢施於隨招隨叛之黨南贛之<lb/>
盜其始也被害之民恃官府之威令猶或聚衆而與<lb/>
之角鳴之於官而有司者以爲旣招撫之則皆置之<lb/>
不問盜賊習知官府之不彼與也益從而讎脇之民<lb/>
不任其苦知官府之不足恃亦遂靡然而從賊繇是<lb/>
<pb n="KR4b0007_SBCK_024-44a"/>
盜賊益無所畏而出劫日頻知官府之必將巳招也<lb/>
百姓益無所恃而從賊日衆知官府之必不能爲巳<lb/>
地也夫平良有冤苦無伸而盜賊乃無求不遂爲民<lb/>
者困征輸之劇而爲盜者獲犒賞之勤則亦何苦而<lb/>
不彼從乎是故近賊者爲之戰守遠賊者爲之鄉導<lb/>
處城郭者爲之交援在官府者爲之間諜其始出於<lb/>
避禍其卒也從而利之故曰盜賊之日滋繇於招撫<lb/>
之太濫者此也夫盜賊之害神怒人怨孰不痛心而<lb/>
獨有司者必欲招撫之亦豈得巳哉誠使强兵悍卒<lb/>
足以殲渠魁而蕩巢穴則百姓之憤雪地方之患除<lb/>
<pb n="KR4b0007_SBCK_024-44b"/>
功成名立豈非其所欲哉然而南贛之兵素不練養<lb/>
類皆脆弱驕惰毎遇征發追呼拘攝旬日而始集約<lb/>
束齎遣又旬日而始至則賊巳稇載歸巢矣或猶遇<lb/>
其未退望賊塵而先奔不及交鋒而已敗以是禦宼<lb/>
猶驅羣羊而攻猛虎也安得不以招撫爲事乎故凡<lb/>
南贛之用兵不過文移調遣以苟免坐視之罰應名<lb/>
勦捕聊爲招撫之媒求之實用斷有不敢何則兵力<lb/>
不足則勦捕未必能克勦捕不克則必有失律之咎<lb/>
則必征調日䌓督責日至糾舉論劾者四面而起往<lb/>
往坐是而至於落職敗名者有之招撫之策行則可<lb/>
<pb n="KR4b0007_SBCK_024-45a"/>
以安居而無事可以無調發之勞可以無戴罪殺賊<lb/>
之責無地方多事不得遷轉之滯夫如是孰不以招<lb/>
撫爲得計是故寧使百姓之荼毒而不敢出一卒以<lb/>
抗方張之虜寧使孤兒寡婦之號哭顚連疾苦之無<lb/>
吿而不敢提一旅以忤反招之賊葢招撫之議其始<lb/>
也出於不得巳其卒也遂守以爲常策故曰招撫之<lb/>
太濫繇於兵力之不足者此也古之善用兵者驅市<lb/>
人而使戰收散亾之卒以抗强虜今南贛之兵尚足<lb/>
以及數千豈盡無可用乎然而金之不止鼓之不進<lb/>
未見敵而亾不待戰而北何者進而效死無爵賞之<lb/>
<pb n="KR4b0007_SBCK_024-45b"/>
勸退而奔逃無誅戮之及則進有必死而退有幸生<lb/>
也何苦而求必死乎吳起有云法令不明賞罰不信<lb/>
雖有百萬何益於用凡兵之情畏我則不畏敵畏敵<lb/>
則不畏我今南贛之兵皆畏敵而不畏我欲求其用<lb/>
安可得乎故曰兵力之不足繇於賞罰之不行者此<lb/>
也今朝廷賞罰之典固未嘗不具但未申明而舉行<lb/>
耳古者賞不踰時罰不後事過時而賞與無賞同後<lb/>
事而罰與不罰同況過時而不賞後事而不罰其亦<lb/>
何以齊一人心而作興士氣是雖使韓白爲將亦不<lb/>
能有所成況如臣等腐儒小生才識昧劣而素不知<lb/>
<pb n="KR4b0007_SBCK_024-46a"/>
兵者亦復何所冀乎議者以南贛諸處之賊連絡數<lb/>
郡蟠據四省非奏調狼兵大舉夾攻恐不足以掃蕩<lb/>
巢穴是固一說也然臣以爲狼兵之調非獨所費不<lb/>
貲兼其所過殘掠不下於盜大兵之興曠日持乆聲<lb/>
勢彰聞比及舉事諸賊渠魁悉已逃遯所可得者不<lb/>
過老弱脇從無知之民於是乎有橫罹之慘於是乎<lb/>
有妄殺之弊班師未幾而山林之間復巳呼嘯成羣<lb/>
此皆往事之巳驗者臣亦近揀南贛之精銳得二千<lb/>
有餘部勒操演略有可觀誠使得以大軍誅討之賞<lb/>
罰而行之平時假臣等以便宜行事不限以時而唯<lb/>
<pb n="KR4b0007_SBCK_024-46b"/>
成功是責則比於大軍之舉臣竊以爲可省半費而<lb/>
收倍功臣請以近事證之臣於本年正月十五日抵<lb/>
贛卷查兵部所咨申明律例今後地方但有草賊生<lb/>
發事情緊急該管官司卽便依律調撥官軍乘機勦<lb/>
捕應合會捕者亦就調發策應但係軍情火速差人<lb/>
申奏敢有遲延隱匿廵撫廵按三司官卽便叅問依<lb/>
律罷職充軍等項發落雖不係聚衆草賊但係有名<lb/>
强盜肆行劫掠賊勢兇惡或白晝攔截或明火持杖<lb/>
不拘人數多少一面設法緝捕卽時差人申報合干<lb/>
上司并具申本部知會處置如有仍前朦朧隱蔽不<lb/>
<pb n="KR4b0007_SBCK_024-47a"/>
卽申報以致聚衆滋蔓貽患地方從重叅究決不輕<lb/>
貸等因題奉　欽依備行前來時以前官乆缺未及<lb/>
施行臣卽刋印數千百𥿄通行所屬布告遠近未及<lb/>
一月而大小衙門以賊情來報者接踵亦遂屢有斬<lb/>
獲一二人或五六人七八人者何者兵得隨時調用<lb/>
而官無觀望掣肘則自然無可推託逃避思効其力<lb/>
繇此言之律例具存前此唯不申明而舉行耳今使<lb/>
賞罰之典悉從而申明之其獲効亦未必不如是之<lb/>
速也伏望　皇上念賊盜之日熾哀民生之日蹙憫<lb/>
地方荼毒之愈甚痛百姓冤憤之莫伸特　勑兵部<lb/>
<pb n="KR4b0007_SBCK_024-47b"/>
俯采下議特假臣等　令旗令牌使得便宜行事如<lb/>
是而兵有不精賊有不滅臣等亦無以逃其死夫任<lb/>
不專權不重賞罰不行以致於僨軍敗事然後選重<lb/>
臣假以總制之權而往拯之縱善其後巳無救於其<lb/>
所失矣臣才識淺昧且體弱多病自度不足以辦此<lb/>
行從　陛下乞骸骨苟全餘喘於林下但今方待罪<lb/>
於此心知其弊不敢不爲　陛下盡言　陛下從臣<lb/>
之請使後來者得効其分寸收討賊之功臣亦得以<lb/>
少逭死罪於萬一<lb/>
　　此文成成功之大機要<lb/>
<pb n="KR4b0007_SBCK_024-48a"/>
<pb n="KR4b0007_SBCK_024-49a"/>
　　欽奉<lb/>
　勑諭切責失機官員通行各屬<lb/>
照得本院於本年六月十五日節該欽奉<lb/>
勑近該廵按福建監察御史程呂奏今年正月内被<lb/>
漳州南靖地方流賊殺死領軍指揮覃桓縣丞紀鏞<lb/>
射死軍人打手一十五名叅稱指揮高偉叅政陳策<lb/>
艾洪副使唐澤僉事胡璉都指揮李胤失機誤事俱<lb/>
各有罪及稱爾膺兹重寄責亦難辭等因下兵部議<lb/>
謂前項賊情自去年七月巳　勑彼處撫廵等官相<lb/>
機撫勦日乆未見成功今反墮賊計䘮師失事欲將<lb/>
<pb n="KR4b0007_SBCK_024-49b"/>
高偉陳策等姑免提問各令住俸戴罪殺賊并降<lb/>
勑切責令爾立効贖罪朕皆從之　勑至爾宜親詣<lb/>
潮漳二府地方申嚴號令詳審機宜督同守廵領軍<lb/>
等官調集官軍民快打手人役儹運糧餉指授方略<lb/>
隨賊向往設法勦捕其福建廣東江西官員悉聽爾<lb/>
節制有急督令互相策應約會夾攻不許自分彼此<lb/>
執抝誤事如有不用命及遲誤供軍者宜照原奉<lb/>
勑內事理徑自拏問施行事有應與兩廣并江西廵<lb/>
撫等官議處者公同計議而行務要處置得宜賊徒<lb/>
殄滅以靖地方欽此欽遵外照得本院於本年正月<lb/>
<pb n="KR4b0007_SBCK_024-50a"/>
十六日抵贛蒞事當據福建叅政陳策僉事胡璉等<lb/>
呈爲急報賊情事巳經密具方略行各官遵照約會<lb/>
廣東官兵剋期夾攻隨據各官呈稱指揮覃桓縣丞<lb/>
紀鏞在廣東大傘地方遇賊突出抵戰身死又稱象<lb/>
湖可塘等寨係極高絕險自來官兵所不能攻乞添<lb/>
調狼兵俟秋再舉等因到院叅看各官頓兵不進致<lb/>
此敗衂顯是不奉節制故違方略正宜協憤同奮因<lb/>
敗求勝豈可輙自退阻倚調狼兵坐失機會本院卽<lb/>
於當日選兵二千自贛起程進屯汀州一面督令各<lb/>
官密照方略火速進勦立功自贖一面查勘失事緣<lb/>
<pb n="KR4b0007_SBCK_024-50b"/>
繇另行叅　奏間隨據各官續呈遵奉本院𥿄牌密<lb/>
諭佯言犒衆班師乗賊怠弛銜枚直搗攻破象湖等<lb/>
寨又經行令各官乗此勝鋒速攻可塘破竹之勢不<lb/>
可復緩仍一面分兵摉擒餘猾毋令復聚爲姦夲院<lb/>
亦自汀州進軍上杭期至賊寨親自督戰隨據各官<lb/>
復呈爲捷音事開稱攻破巢穴三十餘處擒斬首從<lb/>
賊人一千四百二十餘名顆俘獲賊屬五百七十餘<lb/>
名口燒燬房屋二千餘間奪獲牛馬贓仗無算卽今<lb/>
餘黨悉願聽撫出給告示招撫得脇從賊人一千二<lb/>
百三十五名家口二千八百二十八名口乞要班師<lb/>
<pb n="KR4b0007_SBCK_024-51a"/>
等因巳經具本奏報去後今奉　勑諭切責不勝惶<lb/>
恐待罪然猶幸其因人成事偶獲收功愧雖難當罪<lb/>
或可免隨又訪得各賊徒黨尚多逃遁諸巢餘蘗又<lb/>
復萌芽果爾則憂患方興罪累日重㴱思其故恐是<lb/>
各官急於成功不能掃蕩或是憚於乆役爲此隱瞞<lb/>
本院聞此實切慚懼卽欲遵奉　勑諭事理親至漳<lb/>
州體勘查處但今南贛盜賊猖獗方奉　欽依夾勦<lb/>
師期緊迫軍馬錢糧必須調度勢難遠出又前項事<lb/>
情出於傳聞未委虛的合行查勘爲此仰抄捧囘司<lb/>
照依備奉　勑諭及查照先今案驗內事理卽委本<lb/>
<pb n="KR4b0007_SBCK_024-51b"/>
司公正堂上官一員會同守廵該道官親詣漳州地<lb/>
方督同知府等官將巳破賊巢逐一查勘前項强賊<lb/>
曾否盡絕所獲賊首是否眞正徒黨有無逃遁餘蘖<lb/>
有無萌芽是否各官苟且隱瞞惟復别賊各另生發<lb/>
若賊首果巳擒獲巢穴果巳掃蕩是實取具各官不<lb/>
致遺患重甘結狀具繇呈來如或有所規避欺蔽俱<lb/>
要明白聲說以憑叅究施行若有脫漏殘黨或是别<lb/>
項流賊乘間嘯聚事出意外亦要從實開報就將防<lb/>
勦機宜作急議處停當相機行事一面呈來定奪無<lb/>
得畏難推咎以致貽患地方<hi>必如此有盜賊生發後地方官不敢隱</hi>
<pb n="KR4b0007_SBCK_024-52a"/>
　　攻治盜賊二䇿疏<lb/>
擔江西按察司整飭兵備帶管分廵嶺北道副使楊<lb/>
璋呈奉臣批據南安府申大庾縣報正德十二年四<lb/>
月内被輋賊四百餘人前來打破下南等寨續被上<lb/>
猶橫水等賊七百餘徒截路打寨劫殺居民又據南<lb/>
康縣報輋賊一夥突來龍句保虜劫居民續被輋賊<lb/>
三百餘徒突來坊民郭加瓊等家擄捉男婦八十餘<lb/>
口耕牛一百餘頭又有輋賊一陣虜劫上長龍鄉耕<lb/>
牛三百餘頭男婦子女不知其數又據上猶縣申被<lb/>
横水等村輋賊糾同逃民四散虜劫人財續據三門<lb/>
<pb n="KR4b0007_SBCK_024-52b"/>
總甲蕭俊報輋賊與逃民約有數百在於地名梁灘<lb/>
虜牽人牛本月十六日准本縣捕盜主簿利昱牃報<lb/>
輋賊劫打頭里茶坑等處駐劄未散巳關綂兵官縣<lb/>
丞舒富等前去追勦賊巳退囘横水等巢去訖各申<lb/>
本院批兵備道議處囘報案照四月初五日據南康<lb/>
府呈同前事彼時本院見在福建漳州督兵未囘未<lb/>
知前賊向往行查未報續據龍南縣禀被廣東浰頭<lb/>
等處强賊池大鬢等三千餘徒突來攻圍總甲王受<lb/>
寨所又經會委義官蕭承調兵前去㑹勦隨據本縣<lb/>
呈前賊退去訖等因又查得先據南康縣申稱上猶<lb/>
<pb n="KR4b0007_SBCK_024-53a"/>
賊首謝志珊糾合廣東賊首高快馬綂衆二千餘徒<lb/>
攻圍南康縣治殺損官兵已經議委知府邢珣等查<lb/>
勘失事緣繇呈報外續該兵部題咨廵撫都御史孫<lb/>
燧會同南贛都御史王守仁將前項賊犯謝志珊等<lb/>
量調官軍設法勦捕務期盡絶應該會同兩廣鎭廵<lb/>
官行事照例約會施行題奉　欽依轉行查勘前賊<lb/>
見今有無出沒及曾否集有兵糧相度機宜卽今可<lb/>
否勦捕惟復應㑹兩廣調集軍馬待時而動務要查<lb/>
議明白處置停當具繇呈報仍督各該地方牢固把<lb/>
截用心防守以備不虞等因隨奉本院案驗議照前<lb/>
<pb n="KR4b0007_SBCK_024-53b"/>
賊連絡三省盤據千里必須三省之兵剋期竝進庻<lb/>
可成功但今湖廣巳有偏橋苗賊之征廣東又有府<lb/>
江徭徸之伐雖欲約㑹夾攻目今巳是春㴱雨水連<lb/>
綿草木茂盛非惟緩不及事抑且虛糜糧餉合無一<lb/>
面募兵練武防守愈嚴積穀貯糧軍需大備告招者<lb/>
俯順其情暫且招安肆惡者乗其間隙量搗其穴候<lb/>
三省約會停當然後大舉庻有備無患事出萬全通<lb/>
行呈詳去後今奉前因隨會同分守左叅議黃宏守<lb/>
備都指揮同知王泰查勘得南安府所屬大庾南康<lb/>
上猶三縣除賊巢小者未訃其大者總計三十餘處<lb/>
<pb n="KR4b0007_SBCK_024-54a"/>
有名大賊首有謝志珊志海志全楊積榮賴文英藍<lb/>
瑤陳曰能蔡積昌賴文聰劉通劉受蕭居謨陳尹誠<lb/>
簡永廣蔡積愛蔡西薛文高洪祥徐蕐張祥劉淸才<lb/>
譚曰眞蘇景祥藍淸奇朱積厚黃金瑞藍天鳳藍文<lb/>
亨鍾鳴鍾法官王行雷明聰唐洪劉元滿所綂賊衆<lb/>
約有八千餘徒且與湖廣之桂陽桂東魚黃聶水老<lb/>
虎神僊秀才等巢廣東之樂昌巢穴相聯盤據流劫<lb/>
三省爲害多年贛州之龍南因與廣東之龍川浰頭<lb/>
賊巢接境被賊首池大鬢大安大升糾合龍南賊首<lb/>
黄秀魁賴振祿鍾萬光王金巢鍾萬貴古興鳳陳倫<lb/>
<pb n="KR4b0007_SBCK_024-54b"/>
鍾萬璇杜思碧孫福榮黃萬珊黃秀珏羅積善王金<lb/>
曾子奈王金奈王洪羅鳳璇黎用璇黃本瑞鄭文鉞<lb/>
陳秀玹陳珪劉經藍斌黃積秀等所綂賊衆約有五<lb/>
千餘徒不時越境流劫信豐龍南安遠等縣巳經夾<lb/>
攻三次俱被漏網所據前賊占據居民田土數千萬<lb/>
頃殺虜人民尤難數計攻圍城池敵殺官兵焚燒屋<lb/>
廬姦汚妻女其爲荼毒有不忍言神人之所共怒天<lb/>
討所當必加者也今聞廣湖二省用兵將畢夾攻之<lb/>
舉亦惟其時但㴱山茂林東奔西竄兼之本道兵糧<lb/>
寡弱必須那借京庫折銀三萬餘兩動調狼兵數千<lb/>
<pb n="KR4b0007_SBCK_024-55a"/>
前來協力約會三省竝進夾攻庻可噍類無遺等因<lb/>
又據廣東樂昌縣知縣李增禀稱本年二月内有東<lb/>
山賊首高快馬等八百餘徒在地名櫃頭村行劫又<lb/>
據乳源縣禀報賊徒千餘在洲頭街等處打劫備申<lb/>
照詳及據湖廣整飭郴桂等處兵備副使陳璧呈稱<lb/>
本年二月內據黃砂保走報廣東强賊三百餘徒突<lb/>
出攻劫又據宜章所飛報樂昌縣山峒苗賊二千餘<lb/>
衆出到九陽等處摉山捉人未散又報東西二山首<lb/>
賊發票會集四千餘徒聲言要出桂陽等處攻城又<lb/>
報江西長流等峒輋賊六百餘徒又一起四百餘徒<lb/>
<pb n="KR4b0007_SBCK_024-55b"/>
各岀劫掠及據桂東縣申報强賊一起七百餘徒前<lb/>
到本縣殺人祭旗捉擄男婦未散又據桂陽縣報强<lb/>
賊六百餘徒聲言要來攻寨等因各禀報到道看得<lb/>
前項苗賊四山會集報到之數將及萬餘我兵寡弱<lb/>
防守尚且不足敵戰將何以支況郴桂所屬永興等<lb/>
縣原無城池防守地方重計實難爲處伏望軫念荼<lb/>
毒請軍追捕等因又據郴州桂陽縣申本縣四面俱<lb/>
係賊巢正德三年以來賊首龔福全等作亂殺死守<lb/>
備都指揮鄧旻雖蒙征勦惡黨猶存正德七年兵備<lb/>
衙門計將賊首龔福全招撫給與冠帶設爲徭官賊<lb/>
<pb n="KR4b0007_SBCK_024-56a"/>
首高仲仁李賓黎穩梁景聰扶道全劉付興李玉景<lb/>
陳賓李聰曹永通謝志珊給與衣巾設爲老人未及<lb/>
兩月巳出要路劫殺軍民動輒百千餘徒號稱高快<lb/>
馬遊山虎金錢豹過天星密地蜂總兵等名目隨處<lb/>
流劫正德十一年七月内龔福全張打旗號僭稱延<lb/>
溪王李賓黎穩梁景聰僭稱總兵都督將軍名目各<lb/>
穿大紅虜民擡轎展打涼傘擺列頭踏響器其餘傜<lb/>
賊俱乘馬匹千數餘徒出劫樂昌及江西南康等縣<lb/>
拒敵官軍後蒙撫諭將賊首高仲仁李賓給與冠帶<lb/>
重設徭官未寧半月仍前岀劫本年正月十六日一<lb/>
<pb n="KR4b0007_SBCK_024-56b"/>
起八百餘徒出劫樂昌縣虜捉知縣韓宗堯劫庫劫<lb/>
獄又一起七百餘徒打劫生員譚明浩家一起六百<lb/>
餘徒從老虎等峒出劫一起五百餘徒從興寧等縣<lb/>
出劫切思前賊陽從陰背隨撫隨叛目今徭賊萬餘<lb/>
聚集山峒聲言要造呂公大車攻打州縣城池官民<lb/>
徬<graphic n="KR4218" url="https://raw.githubusercontent.com/kanripo/KR-Gaiji/master/images/KR4218.png" mimeType="image/png"/>呈乞轉達請調三省官軍夾勦等情各備申到<lb/>
臣除備行江西廣東湖廣三省該道守廵兵備守備<lb/>
等官嚴督各該府州縣所掌印廵捕廵司把隘隄備<lb/>
等官起集兵快人等加謹防禦相機截捕去後查得<lb/>
先因地方盜賊日熾民被荼毒竊計兵力寡弱旣不<lb/>
<pb n="KR4b0007_SBCK_024-57a"/>
足以防遏賊勢事權輕撓復不足以齊一人心乞要<lb/>
申明賞罰假臣等　令旗令牌使得便宜行事庻幾<lb/>
舉動如意而事功可成巳經具題間今復據各呈申<lb/>
前因臣等叅看得前項賊徒惡貫巳盈神怒人怨譬<lb/>
之疽癰之在人身若不速加攻治必至漬肺決腸然<lb/>
而攻治之方亦有二說若　陛下假臣等以賞罰重<lb/>
權使得便宜行事期於成功不限以時則兵衆旣練<lb/>
號令旣明人知激勵事無掣肘可以伸縮自繇相機<lb/>
而動一寨可攻則攻一寨一巢可撲則撲一巢量其<lb/>
罪惡之淺㴱而爲撫勦度其事勢之緩急以爲後先<lb/>
<pb n="KR4b0007_SBCK_024-57b"/>
如此亦可以省供饋之費無征調之擾日剪月削使<lb/>
之澌盡灰滅此則如昔人拔齒之喻日漸動搖齒拔<lb/>
而兒不覺者也然而今此下民之情莫不欲大舉夾<lb/>
攻以快一朝之忿葢其怨恨所激不復計慮其他必<lb/>
須南調兩廣之狼達西調湖湘之土兵四路竝進一<lb/>
皷成擒庻㡬數十年之大患可除千萬人之積冤可<lb/>
雪然此以兵法十圍五攻之例計賊二萬須兵十萬<lb/>
日費千金殆於道路不得操事者七十萬家積粟料<lb/>
財數月而事始集刻期舉謀又數月而兵始交聲迹<lb/>
彰間賊强者設險以拒敵黠者挾類而㴱逃迨於鋒<lb/>
<pb n="KR4b0007_SBCK_024-58a"/>
刅所加不過老弱脇從且狼兵所過不減於盜轉輸<lb/>
之苦重困於民近年以來江西有姚源之役瘡痍甫<lb/>
起福建有汀漳之宼軍旅未旋府江之師方集於兩<lb/>
廣偏橋之討未息於湖湘兼之抒軸已空種不入土<lb/>
而營建所輸四征未已誅求之刻百岀方新若復加<lb/>
以大兵民將何以堪命此則一拔去齒而兒亦隨斃<lb/>
者也夫繇前之說則如臣之昧劣實懼不足以堪事<lb/>
必擇能者任之而後可若大舉夾攻誠可以分咎而<lb/>
薄責然臣不敢以身誅而廢國議惟　陛下擇其可<lb/>
否斷而行之緣係地方緊急賊情事理爲此具本請<lb/>
<pb n="KR4b0007_SBCK_024-58b"/>
旨<lb/>
　　申明賞罰一疏先生巳挈平賊要領故此累奏<lb/>
　　三省之報只舉前說申明之此是見得定處<lb/>
<pb n="KR4b0007_SBCK_024-59a"/>
　　申明便宜　勑諭<hi>七月二十一日</hi>
節該欽奉　勑廣東淸遠從化後山等處與爾所轄<lb/>
南韶等府壤地相接事體互相有關近該彼處鎭廵<lb/>
官　奏稱盜賊生發師行有日如遇彼處行文徵兵<lb/>
協勦亦要隨卽發兵前去防勦應援以收全功毋得<lb/>
自分彼此致失事機欽此欽遵照得南雄府界連南<lb/>
贛大庾信豐龍南等縣而惠州河源興寧亦各逼近<lb/>
賊巢俱係緊關奔遯濳匿之處進攻防截之路訪得<lb/>
前賊爲患日乆雖奉　成命徵兵協勦誠恐賊計狡<lb/>
猾詐變東追則西竄南捕則北奔若不早爲查處未<lb/>
<pb n="KR4b0007_SBCK_024-59b"/>
免有悞軍機爲此仰抄案囘司㑹同三司掌印及各<lb/>
該守廵兵備等官上緊調集兵糧聽候尅期防勦并<lb/>
將應勦賊巢通行查出行拘熟知地利險易鄉導責<lb/>
令畵圖貼說要見某處賊巢連近某處鄉落某巢界<lb/>
抵某處係是良善村寨某處係是善惡相兼某處平<lb/>
坦可以直搗某處險阻可以把截某處係賊必遁之<lb/>
路可以設伏邀擊某處賊所不備可以間道掩撲何<lb/>
處官軍可以起調何官可以委用可以監綂糧餉何<lb/>
處措辦住劄何處聽候各要查處停當備繇馬上差<lb/>
人飛報本院以憑遵照欽奉　勑諭與各該鎭廵官<lb/>
<pb n="KR4b0007_SBCK_024-60a"/>
計議而行其有軍中一應進止機宜亦要明白呈報<lb/>
毋分彼此致有疎虞　國典具存罪難容恕仍呈總<lb/>
督鎭守廵按衙門知會<lb/>
　　量地選軍任官運餉四者軍政之大要使有地<lb/>
　　方之責者能時時講求又何憂多事哉欲措辦<lb/>
　　於臨時之申飭必茫無以應矣<lb/>
<pb n="KR4b0007_SBCK_024-60b"/>
<pb n="KR4b0007_SBCK_024-60b"/>
　　兵符節制<lb/>
先據該道具呈計處武備以便經乆事議將原選聽<lb/>
調人役如寧都殺手廖仲器之屬盡行查出頂補各<lb/>
縣選退機兵通拘贛城操演以備征調巳經批仰施<lb/>
行去後看得習戰之方莫要於行伍治衆之法莫先<lb/>
於分數所據各兵旣集部曲行伍合先預定爲此仰<lb/>
抄案囘道照依定去分數將調集各兵毎二十五人<lb/>
編爲一伍伍有小甲五十人爲一隊隊有總甲二百<lb/>
人爲一哨哨有長協哨二人四百人爲一營營有官<lb/>
有叅謀二人一千二百人爲一陣陣有偏將二千四<lb/>
<pb n="KR4b0007_SBCK_024-61a"/>
百人爲一軍軍有副將偏將無定員臨事而設小甲<lb/>
於各伍之中選材力優者爲之總甲於小甲之中選<lb/>
材力優者爲之哨長於千百戸義官之中選材識優<lb/>
者爲之副將得以罰偏將偏將得以罰營官營官得<lb/>
以罰哨長哨長得以罰總甲總甲得以罰小甲小甲<lb/>
得以罰伍衆務使上下相維大小相承如身之使臂<lb/>
臂之使指自然舉動齊一治衆如寡庻幾有制之兵<lb/>
矣編選旣定仍毎伍人給一牌備列同伍二十五人<lb/>
姓名使之連絡習熟謂之伍符毎隊各置兩牌編立<lb/>
字號一付總甲一藏本院謂之隊符毎哨各置兩脾<lb/>
<pb n="KR4b0007_SBCK_024-61b"/>
編立字號一付哨長一藏本院謂之哨符每營各置<lb/>
兩牌編立字號一付營官一藏本院謂之營符凡遇<lb/>
征調發符比號而行以防姦僞其諸緝養訓練之方<lb/>
旗皷進退之節皆要逐一講求務濟實用以收成績<lb/>
事完備造花名手冊送院以憑查考發遣<lb/>
　　管子作內政以寄軍令只是部署分明最簡易<lb/>
　　亦最聯絡而要領在得遞下相罰<lb/>
<pb n="KR4b0007_SBCK_024-62a"/>
<pb n="KR4b0007_SBCK_024-63a"/>
　　預整操練<lb/>
案照先經批仰將聽調人役查拘操演以備征調卽<lb/>
今兵威士氣巳覺漸有可觀但各色人内尚有遺才<lb/>
亦合通拘操演看得龍南等縣捕盜老人葉秀芳等<lb/>
部下兵衆亦多經戰陣況各役向化日乆皆有竭忠<lb/>
報効之心但其勇力雖有而節制未諳向慕雖誠而<lb/>
情意未洽一時調用亦恐兵違將意將拂士情信誼<lb/>
旣未交孚心志豈能齊一爲此仰抄案囘道通將所<lb/>
屬向化義民人等悉行查出照依先行定去分數行<lb/>
令各選部下驍勇之士多者二三百人少者一百人<lb/>
<pb n="KR4b0007_SBCK_024-63b"/>
或五十人順從其便分定班次各役若無别故自行<lb/>
綂領或有事故相妨許令推選親屬爲衆所服者代<lb/>
領前來贛城皆於敎塲內操演除耕種之月放令歸<lb/>
農其於農隙俱要輪班上操仍於敎塲起葢營房使<lb/>
各有棲息之地人給口糧使皆無供饋之勞効有功<lb/>
勤者厚加犒賞違犯約束者時與懲戒如此則號令<lb/>
素習自然如身臂手指之便恩義素行自然興父兄<lb/>
子弟之愛居則有禮動則有威以是征誅將無不可<lb/>
矣<lb/>
　　此法各處宜行<lb/>
<pb n="KR4b0007_SBCK_024-64a"/>
　　選募將領牌<lb/>
看得所屬地方盜賊充斥一應撫勦事宜各該兵備<lb/>
等官旣以地方責任勢難頻來面議若專以公文往<lb/>
來非惟事情不能該悉兼恐機宜多致瀉漏爲此牌<lb/>
仰郴州兵備道卽於所屬軍衞有司官或義官耆老<lb/>
推選素有膽略才堪將領熟知賊寨險夷備曉盜情<lb/>
向背忠愼周密可相信任者一二人前來軍門凡遇<lb/>
地方機務卽與密切商度往來計議庻㡬事可周悉<lb/>
機無疎虞<lb/>
　　必要該道愼選得人後可否則反害乃公事矣<lb/>
<pb n="KR4b0007_SBCK_024-64b"/>
<pb n="KR4b0007_SBCK_024-64b"/>
　　吿諭新民<lb/>
爾等各安生理父老敎訓子弟頭目人等撫緝下人<lb/>
俱要勤爾農業守爾門戸愛爾身命保爾室家孝順<lb/>
爾父母撫養爾子孫無有爲善而不蒙福無有爲惡<lb/>
而不受殃母以衆暴寡毋以强淩弱爾等務興禮義<lb/>
之習永爲良善之民子弟羣小中或有不遵敎誨出<lb/>
外生事爲非者父老頭目卽與執送官府明正典刑<lb/>
一則彰明爾等爲善去惡之誠一則剪除茛莠免致<lb/>
延蔓貽累爾等良善吾今奉　命廵撫是方惟欲爾<lb/>
等小民安居樂業共享太平所恨才識短淺雖懷愛<lb/>
<pb n="KR4b0007_SBCK_024-65a"/>
民之心未有愛民之政近因督征象湖可塘諸處賊<lb/>
巢悉巳擒斬掃蕩住軍於此當兹春耕甚欲親至爾<lb/>
等所居鄉村面問疾苦又恐跟隨人衆或致勞擾爾<lb/>
民特遣官耆論吿及以布疋頒賜父老頭目人等見<lb/>
吾勤勤撫恤之心餘人衆多不能遍及各宜體悉此<lb/>
意<lb/>
　　勸諭眞切讀之令人感泣<lb/>
<pb n="KR4b0007_SBCK_024-65b"/>
　　疏通鹽法疏<lb/>
據江西按察司整飭兵備帶管分巡嶺北道副使楊<lb/>
璋呈據臨江袁州等府萬安泰和淸江宜春等縣商<lb/>
民彭拱劉常郭閏彭秀連名狀告正德六年蒙上司<lb/>
明文行令贛州府起立抽分鹽厰告示商民但有販<lb/>
到閩廣鹽貨繇南雄府曾經折梅亭納過勸借銀兩<lb/>
止在贛州府發賣者免其抽稅願裝至袁臨吉三府<lb/>
賣者毎十引抽一引閩鹽自汀州過會昌羊角水廣<lb/>
鹽自黃田江九渡水來者未經折梅亭在贛州府發<lb/>
賣每十引抽一引願裝至袁臨吉三府發賣毎十引<lb/>
<pb n="KR4b0007_SBCK_024-66a"/>
又抽一引疏通四年官商兩便正德九年十月內又<lb/>
蒙贛州府告示該奉勘合開稱廣鹽止許南贛二府<lb/>
發賣其袁臨吉不係舊例行鹽地方不許越境以致<lb/>
數年廣鹽禁絕淮鹽因怯河道逆流灘石險阻止於<lb/>
省城三府居民受其高價之苦客商阻塞買賣之源<lb/>
況廣鹽許於南贛二府發賣原亦不係洪武舊制乃<lb/>
是正綂年間爲建言民情事奉總督兩廣衙門奏行<lb/>
新例如蒙將廣鹽查照南贛事例照舊疏通下流發<lb/>
賣萬民幸甚等因又據贛州府抽分厰委官照磨汪<lb/>
德進呈近奉勘令禁止廣鹽止許南贛發賣不許下<lb/>
<pb n="KR4b0007_SBCK_024-66b"/>
流但贛州吉安地里相連水路不過一日之程今年<lb/>
夏驟雨泛漲雖有橋船阻隔水勢洶惡衝㫁橋索以<lb/>
致奸商計乗水勢聚積百船執持兇器用强越過後<lb/>
雖拏獲數起問罪不過十之一二又有投托勢要官<lb/>
豪夾帶下流發賣者又有挑擔䭾載從興國贛縣南<lb/>
康等處小路越過發賣者其弊多端不禁則違事例<lb/>
禁止則勢所離行呈乞議處等因隨查得正德六年<lb/>
十一月二十七日設立抽分厰起至正德九年五月<lb/>
終止共抽過稅銀四萬八百四十餘兩續奉撫鎭衙<lb/>
門明文支發三省夾攻大帽山等處賞功軍餉并犒<lb/>
<pb n="KR4b0007_SBCK_024-67a"/>
勞過狼兵官軍土兵口糧并取赴饒州征勦姚源軍<lb/>
前應用及起造抽分厰廳浮橋修理城池買榖上倉<lb/>
預備賑濟及遵巡撫軍門批申借贛州衛官軍月糧<lb/>
等項支過稅銀三萬八千二百九十餘兩繇此觀之<lb/>
則地方糧賞之用歳費不貲而仰給於商稅獨重前<lb/>
項商稅所入諸貨雖有而取足於鹽利獨多及查得<lb/>
近爲緊急賊情事該兵部題奉　欽依轉行議處停<lb/>
當具繇呈報該本道會同分守守備衙門議得賊首<lb/>
謝志珊有名大寨三十餘處擁衆數萬盤據三省巳<lb/>
經呈詳轉逹奏　聞動調三省官兵㑹勦去後及議<lb/>
<pb n="KR4b0007_SBCK_024-67b"/>
得本省動調官兵以三萬爲率半年爲期糧餉等費<lb/>
約用數萬查得贛州府庫收貯前項稅銀除支用外<lb/>
止餘二千九百餘兩又是節催起解赴部之數續收<lb/>
銀兩止有一千六百餘兩但恐不日　命下尅期進<lb/>
勦軍行糧食所當預處及查得廣東所奏前項准行<lb/>
南贛二府販賣果係一時權宜不係洪武年間舊例<lb/>
合無查照先年總制都御史陳金便宜事例一面行<lb/>
令前商許於袁臨吉三府販賣所收銀兩少爲助給<lb/>
一面行令議處以備軍餉庻使有備無患不致臨期<lb/>
缺乏候事少寧另行具題禁止等因據呈到臣看得<lb/>
<pb n="KR4b0007_SBCK_024-68a"/>
贛南二府閩廣喉襟盜賊淵藪卽今具題夾攻不日<lb/>
且將命下糧餉之費委果缺乏計無所措必須仰給<lb/>
他省但聞廣東以府江之師庫藏漸竭湖廣以偏橋<lb/>
之討稱貸旣多亦皆自給不贍恐無羨餘可推若不<lb/>
請發内帑未免重科貧民然內帑以營建方新力或<lb/>
不逮貧民則窮困巳極勢難復征及照前項鹽稅商<lb/>
人旣已心服公私又皆兩便亦所謂不加賦而財足<lb/>
不擾民而事辦臣除遵照　勅諭徑自區畫事理批<lb/>
行該道暫且照議施行候地方平定之日將抽過稅<lb/>
銀支用過數目另<hi>行具奏抽分事宜照例仍舊停止外綠係地方事理爲此具木題知</hi>
<pb n="KR4b0007_SBCK_024-68b"/>
　　南贛擒斬功次疏<lb/>
據江西按察司整飭兵備帶管分廵嶺北道副使楊<lb/>
璋呈據綂兵等官南安府知府季斆呈解生擒大賊<lb/>
首一名陳曰能從賊林㫤等二十七名斬獲首級十<lb/>
六顆俘獲賊屬男女十三名及馬牛等物并開稱搗<lb/>
過禾沙坑船坑石圳上龍狐狸朱雀黃石等賊巢七<lb/>
處燒死賊徒不計其數并房屋禾倉三百餘間南康<lb/>
縣縣丞舒富呈解生擒大賊首一名鍾明貴從賊曾<lb/>
能志等二十一名斬獲首級四十五顆殺死未取首<lb/>
賊一百一十七名俘獲賊屬男女一十六名口及牛<lb/>
<pb n="KR4b0007_SBCK_024-69a"/>
馬騾等物并開稱搗過石路坑白水峒𣏌州坑旱坑<lb/>
茶潭竹壩皮袍樟木坑等賊巢八處燒死賊徒三百<lb/>
四十六名并燒毁房屋禾倉四百七十餘間贛縣義<lb/>
官蕭庾呈解生擒大賊首一名唐洪從賊蒲仁祥等<lb/>
六名斬獲首級并射死賊徒一百三十八名燒毀賊<lb/>
巢房屋禾倉一百二十間及俘獲牛羊器械等物并<lb/>
開稱搗過長龍鷄湖楊梅新溪等處賊巢四處各緣<lb/>
繇到道隨據統兵官員并鄉導人等各呈稱自本年<lb/>
正月蒙本院撫臨以來募兵練卒各賊探知消息將<lb/>
家屬婦女什物俱各寄屯山寨林木茂密之處其各<lb/>
<pb n="KR4b0007_SBCK_024-69b"/>
精壯賊從晝則下山耕作夜則各遯山寨依奉本院<lb/>
方略於六月二十日子時各哨尅期進勦毎巢止有<lb/>
二三十人或四五十人看守巢穴見兵舉火奮擊俱<lb/>
各驚潰間有射傷藥弩卽時身死墮於㴱巖及據縣<lb/>
丞舒富義官蕭庾各囘呈止有上猶縣白水峒石路<lb/>
坑二巢南康縣鷄湖一巢險峻巢內賊屬頗多被兵<lb/>
四面放火攻進賊無出路燒死數多天明看視止存<lb/>
骸骨頭面燒毁莫辨以此難取首級等因案照先爲<lb/>
緊急賊情事據上猶縣申稱四月間被輋巢賊徒不<lb/>
時虜掠耕牛人口請兵追勦鄉民稍得蒔挿今早穀<lb/>
<pb n="KR4b0007_SBCK_024-70a"/>
將登又聞各巢修整戰具出劫乞爲防遏庻得收割<lb/>
聊生等因并據縣丞舒富及南安府呈大庾縣申同<lb/>
前事該本道查得上猶縣鄰近巢穴則有旱坑茶潭<lb/>
𣏌州坑樟木坑石路坑白水峒竹壩川㘭陰木潭等<lb/>
巢南康縣則有長龍鷄湖楊梅新溪等巢大庾縣則<lb/>
有狐狸坑船坑禾沙坑石圳上龍朱雀黃石坑等巢<lb/>
多則三五百名少則七八十名合無將本院選集之<lb/>
兵委官綂領分投勦遏等因巳經呈奉本院批看得<lb/>
各賊名號日漸僣擬惡毒日加縱肆若果遂其姦謀<lb/>
得以乗虛入廣其爲患害關繫匪輕除密行南韶等<lb/>
<pb n="KR4b0007_SBCK_024-70b"/>
府分兵防截外仰該道卽便部勒諸軍定哨分委仍<lb/>
密召各巢附近被害如因之人堪爲鄉導者前來分<lb/>
引各兵出城之時不得張揚今正當換班之月就令<lb/>
俱以下班爲名晝伏夜行尅期各至分地掩賊不備<lb/>
同時舉事分領各官務要嚴密奮勇竭忠以副委託<lb/>
如或推奸誤事及軍士之中敢有後期退縮者悉以<lb/>
軍法從事決不輕貸該道亦要親帥重兵隨後繼進<lb/>
密屯賊巢要害處所相機接應以防不測一應機宜<lb/>
務須愼密周悉仍要嚴緝各兵所獲眞正賊徒不許<lb/>
濫加良善等因遵奉綂領各兵刻期進勦及加謹防<lb/>
<pb n="KR4b0007_SBCK_024-71a"/>
遏今據復呈前因通查得各哨共計生擒大賊首三<lb/>
名首從賊徒五十四名斬獲首級六十八顆殺死射<lb/>
死賊徒二百四十餘名燒死賊徒二百餘名搗過巢<lb/>
穴一十九處燒燬房屋禾倉八百九十餘間俘獲賊<lb/>
屬男女二十九名口水黃牛馬騾羊一百四十四頭<lb/>
匹隻所據各該領兵等官所報擒斬之賊數固不多<lb/>
而巢穴巳空無可棲身積聚巳焚無可仰給就使屯<lb/>
集橫水桶岡大巢將來人多食少大舉夾攻爲力巳<lb/>
易等因轉呈到臣卷查先據副使楊璋呈稱據南安<lb/>
府并上猶等縣及縣丞舒富各呈申訪得大賊首謝<lb/>
<pb n="KR4b0007_SBCK_024-71b"/>
志珊號征南王紏率大賊首鍾明貴蕭規模陳曰能<lb/>
唐洪劉允昌等約會樂昌高快馬等大修戰具并造<lb/>
呂公車欲先將南康縣打破聞知廣東官兵盡調征<lb/>
勦府江就行乗虛入廣等因巳經批仰該道部勒諸<lb/>
軍酌量賊巢强弱派定哨分選委謀勇屬官綂兵密<lb/>
召知因向導引領晝伏夜行刻定於六月二十日子<lb/>
時入各賊巢同時舉火併力奮擊務使噍類無遺去<lb/>
後今據前因覆勘得前項賊巢委果蕩平殆盡蓄積<lb/>
委果焚燬無遺獲功解報雖少殺傷燒死實多猖熾<lb/>
之勢少摧不軌之謀暫阻居民得以秋穫地方亦爲<lb/>
<pb n="KR4b0007_SBCK_024-72a"/>
一寧此皆遵依兵部申明律例事理仰仗　天威官<lb/>
兵用命之所致非臣之謀所能及也臣惟南贛之兵<lb/>
素不練養見賊而奔則其常態今各官乃能夜入賊<lb/>
巢奮勇追擊在他所未爲可異之功於南贛則實創<lb/>
見之事及照副使楊璋區畫贊理比於各官勞勩尤<lb/>
多今夾攻在邇伏乞　皇上特加勸賞以作興勇敢<lb/>
之風庻幾日後大舉臣等得以激勵人心除將獲功<lb/>
人員量加犒賞生擒賊徒監候審決首級梟示俘獲<lb/>
賊屬領養牛馬賞給有功人貝查審的確造冊奏繳<lb/>
外縁係斬獲功次事理爲此具本題　知<lb/>
<pb n="KR4b0007_SBCK_024-72b"/>
　　得力仝在密召知因爲向導否則貿貿而趨鮮<lb/>
　　有不敗然必要知人善任方不爲好所乗<lb/>
　　管子云凡主兵者必先審知地圖轘轅之險濫<lb/>
　　車之水名山通谷經川陵丘阜之所在苴草林<lb/>
　　木蒲葦之所茂道里之遠近城郭之大小名邑<lb/>
　　園殖之地必盡知之地形出入之相錯者盡藏<lb/>
　　之然後不失地利然非密召知因爲鄉導不能<lb/>
　　審知地利不用重賞不能得知因鄉導之人不<lb/>
　　可不審察<lb/>
<pb n="KR4b0007_SBCK_024-73a"/>
<pb n="KR4b0007_SBCK_024-74a"/>
　　議南贛商稅疏<lb/>
據江西按察司分巡嶺北道兵備副使楊璋呈奉巡<lb/>
撫江西地方右副都御史孫燧案驗備行各道兵備<lb/>
等官有地方重大軍務益於政體便於軍民果係應<lb/>
議事件卽便條列呈報以憑施行等因隨據南安府<lb/>
呈繳本年春季分折梅亭抽分商稅銀若干不見開<lb/>
有某商人某貨若干抽銀若干中間不無任意抽報<lb/>
情弊及看得一季總數倍少於前原其所自葢因抽<lb/>
分官員止是典史倉官義民等項不惜名節惟嗜貪<lb/>
汚兼以官職卑微人心頑視以致過往客商或假稱<lb/>
<pb n="KR4b0007_SBCK_024-74b"/>
權要而挾放或買求官吏而帶過及被店牙通同客<lb/>
商賈求書算以多作少以有作無奸弊百端卷查前<lb/>
項抽分創于巡撫都御史金澤一則甦大庾過山之<lb/>
夫一則濟南贛軍餉之用題奉　欽依遵行年乆及<lb/>
查贛州龜角尾設立抽分厰建白于總制都御史陳<lb/>
金自正德六年十一月二十七日起至九年七月終<lb/>
止共抽過商稅銀四萬二千六百八十六兩六錢三<lb/>
分七毫五忽本省大帽山姚源華林盜賊四起大舉<lb/>
夾攻一應軍餉俱給于此竝未奏動　内帑之積亦<lb/>
未科派小民之財以此而觀則商稅之有益地方多<lb/>
<pb n="KR4b0007_SBCK_024-75a"/>
矣縁贛州之稅正德十一年該給事中黄重奏稱廣<lb/>
貨自南雄經南安折梅亭巳兩稅矣贛州之稅不無<lb/>
重復已經勘明停止贛河之稅近復大舉夾攻軍餉<lb/>
仰給全在折梅亭之稅今所入如此非惟軍餉無益<lb/>
實惟奸宄是資隨會同分守左叅議黃宏議照得合<lb/>
將南安之稅移干龜角尾抽分旣有分巡道之監臨<lb/>
又有巡撫之綂馭訪察數多奸弊自少其大庾縣僱<lb/>
夫銀兩合令該縣毎季具印信領狀赴道批行贛州<lb/>
府支領支盡查算准令復支如此非惟大庾過嶺之<lb/>
夫不缺而軍餉之用大增合就會案呈詳等因據呈<lb/>
<pb n="KR4b0007_SBCK_024-75b"/>
到臣看得南贛二府商稅皆因給軍餉𥙿民力而設<lb/>
折梅亭之稅名雖爲夫役而實以給軍餉龜角尾之<lb/>
稅事雖重軍餉而亦以𥙿民力兩稅雖若二事其實<lb/>
殊途同歸但折梅亭雖巳抽分而龜角尾不復致詰<lb/>
未免有稅漏之弊若折梅亭旣已抽分而龜角尾又<lb/>
復致詰未免有畱滯之擾況監司旣遠胥猾得以恣<lb/>
其侵漁頭緒旣多彼此得以容其奸隙若革去折梅<lb/>
亭之抽分而總稅于龜角尾則事體歸一奸弊自消<lb/>
非但有資軍餉抑且便利客商葢分雖異而於商稅<lb/>
事體無岐纖毫轉移之間而於民商利害相去倍蓰<lb/>
<pb n="KR4b0007_SBCK_024-76a"/>
除臣　欽遵節奉　勑諭一應軍馬錢糧事宜俱聽<lb/>
便宜區畫事理將副使楊璋等所議令行該府一面<lb/>
查照施行外緣係地方事理爲此具本題　知<lb/>
　地方未嘗無財不去用心籌算只是請　內帑加<lb/>
　賦稅安能濟事此只舉商稅一轉移間而兵餉自<lb/>
　足具見經濟手<lb/>
<pb n="KR4b0007_SBCK_024-76b"/>
<pb n="KR4b0007_SBCK_024-76b"/>
　　添設平和縣治疏<lb/>
據福建按察司兵備僉事胡璉呈奉本院批據漳州<lb/>
府呈准知府鍾湘關據南靖縣儒學生員張浩然等<lb/>
連名呈稱南靖縣治僻在一隅相離盧溪平和長樂<lb/>
等處地里遙遠政敎不及小民㒺知法度不時劫掠<lb/>
鄉村肆無忌憚釀成大禍今日動三軍之衆合二省<lb/>
之威雖曰殲厥渠魁掃除黨類此特一時之計未爲<lb/>
久遠之規乞於河頭中營處所添設縣治引帶汀潮<lb/>
喉襟淸寜人煙輳集道路適均政敎旣敷盜賊自息<lb/>
考之近日龍巖添設漳平而宼盜以靖上杭添設永<lb/>
<pb n="KR4b0007_SBCK_024-77a"/>
定而地方以寧此皆明驗今若添設縣治可以永保<lb/>
無虞等情又據南靖縣義民鄉老曾敦立林大俊等<lb/>
呈稱河頭地方北與盧溪流恩山岡接徑西南與平<lb/>
和象湖山接境而平和等鄉又與廣東饒平縣大傘<lb/>
箭灌等鄉接境皆係窮險賊巢兩省民居相距所屬<lb/>
縣治各有五日之程名雖分設都圖實則不聞政敎<lb/>
往往相誘出劫一呼數千所過荼毒有不忍言正德<lb/>
二年雖蒙綂兵勦捕未曾設有縣治不過數月遺黨<lb/>
復興今蒙調兵勦撫雖少寧息誠恐漏網之徒復踵<lb/>
前弊呈乞添設縣治以控制賊巢建立學校以移易<lb/>
<pb n="KR4b0007_SBCK_024-77b"/>
風俗庻得乆安長治等因蒙漳南道督同本職與南<lb/>
靖縣知縣施祥帶領耆民曾敦立等并山人洪欽順<lb/>
等親詣河頭地方踏得大洋陂背山面水地勢寛平<lb/>
周圍量度可六百餘丈西接廣東饒平北聯三團盧<lb/>
溪堪以建設縣治合將南靖縣淸寧新安等里漳浦<lb/>
縣二三等都分割管攝隨地糧差及看得盧溪枋頭<lb/>
坂地勢頗雄宜立廵簡司以爲防禦就將小溪廵簡<lb/>
司移建仍量加編弓兵點選鄉夫恊同廵邏遇有盜<lb/>
賊隨卽撲捕再三審據通都民人合詞執稱南靖地<lb/>
方極臨邊境盜賊易生上策莫如設縣況今奏凱之<lb/>
<pb n="KR4b0007_SBCK_024-78a"/>
後軍餉錢糧尚有餘剰各人亦願鑿山採石挑土築<lb/>
城砍伐樹木燒造甎瓦數月之內工可吿成爲照南<lb/>
靖縣相離盧溪等處委的窵遠難以隄防管束今欲<lb/>
於河頭添設縣治枋頭坂移設廵簡司外足以控制<lb/>
饒平隣境內足以壓服盧溪諸巢又且民皆樂從不<lb/>
煩官府督責誠亦一勞永逸事頗相應具呈到道呈<lb/>
乞照詳等因奉批看得開建縣治控制兩省徭寨以<lb/>
奠數邑民居實亦一勞永逸之圖但未經查勘奏請<lb/>
仍仰該道會同始議各官再行該府拘集父老子弟<lb/>
及地方新舊居民審度事體斟酌利害如果遠近無<lb/>
<pb n="KR4b0007_SBCK_024-78b"/>
不稱便軍民又皆樂從事巳舉興勢難中輟卽便具<lb/>
繇呈來以憑奏請定奪仍一面俯順民情相度地勢<lb/>
就於建縣地內預行區畫街衢井巷務要均適端方<lb/>
可以永乆無弊聽從願徙新舊人民各先占地建屋<lb/>
任便居住其縣治學較倉塲及一應該設衙門姑且<lb/>
規畱空址待奏准　命下之日以次建立仍一面通<lb/>
行鎭廵等衙門公同會議此係設縣安民地方重事<lb/>
各官務要計處周悉經畫審當毋得苟且雷同致貽<lb/>
後悔批呈作急勘報等因依蒙拘集坊郭父老及河<lb/>
頭新舊居民再三詢訪各交口稱便有地者願歸官<lb/>
<pb n="KR4b0007_SBCK_024-79a"/>
丈量以建城池有山者願聽上砍伐以助木石有人<lb/>
力者又皆忻然相聚挑築土基業巳垂成惟恐上議<lb/>
中止下情難遂等情具呈到臣爲照建立縣治固係<lb/>
禦盜安民之長策但當大兵之後繼以重役竊恐民<lb/>
或不堪臣時督兵其地親行訪詢父老諏咨道路衆<lb/>
口一詞莫不舉手願望傾心樂從旦夕皇皇惟恐或<lb/>
阻臣隨遣人私視其地官府未有敎令先巳伐木畚<lb/>
土雜然竝作褁糧趨事相望於道究其所以皆緣數<lb/>
邑之民積苦盜賊設縣控禦之議父老相沿巳乆人<lb/>
心冀望甚渴皆以爲必順如此而後百年之盜可散<lb/>
<pb n="KR4b0007_SBCK_024-79b"/>
數邑之民可安故其樂事勸工不令而速臣觀河頭<lb/>
形勢實係兩省賊寨咽喉今象湖可塘大傘箭灌諸<lb/>
巢雖巳破蕩而遺孽殘黨亦寧無有逃遯山谷者舊<lb/>
因縣治不立征勦之後浸復歸據舊巢亂亂相承皆<lb/>
原於此今誠於其地開設縣治正所謂撫其背而扼<lb/>
其喉盜將不解自散行且化爲善良不然不過年餘<lb/>
必將復起其時再聚兩省之兵又糜數萬之費圖之<lb/>
巳無及矣臣竊以爲開縣治於河頭以控制羣巢於<lb/>
勢爲便雖使民甚不欲猶將强而從之況其祝望欣<lb/>
趨若此亦何憚而不爲至於移廵司於枋頭坂亦事<lb/>
<pb n="KR4b0007_SBCK_024-80a"/>
勢有不容巳葢河頭者諸巢之咽喉枋頭者河頭之<lb/>
唇齒勢必相須兼其事體巳有成規不過遷移之勞<lb/>
所費無幾臣等皆已經畫區處大略巳備不過數月<lb/>
可無督促而成民之所未敢擅爲者惟縣治學較須<lb/>
命下之日乃舉行耳伏願　陛下俯念一方荼毒之<lb/>
久㴱惟百姓永遠之圖下臣等所議於該部採而行<lb/>
之設縣之後有不如議臣無所逃其責今新撫之民<lb/>
羣聚於河頭者二千有餘皆待此以息其反側若失<lb/>
今不圖衆心一散不可以復合事機一去不可以復<lb/>
追後有噬臍之悔徒使臣等得以爲辭然巳無救於<lb/>
<pb n="KR4b0007_SBCK_024-80b"/>
事矣緣係添設縣治永保地方事理爲此具本請<lb/>
旨<lb/>
　　自設縣以來此地冠葢相望家詩書而戸禮樂<lb/>
　　葢彬彬稱化國哉先生此舉不特可以彌盜亦<lb/>
　　可以變俗允爲後事之師<lb/>
<pb n="KR4b0007_SBCK_024-81a"/>
<pb n="KR4b0007_SBCK_024-82a"/>
　　批廣東韶州府畱兵防守申<lb/>
看得本院募兵選士欲弭盗安民正恐地利不能齊<lb/>
一措置或有未周故期各官酌量潤色務求盡善可<lb/>
乆今據該府各縣所呈非惟不能弭盜而適以啟盜<lb/>
非徒不能安民而又以擾民此豈本院立法之初意<lb/>
哉行仰各縣掌印官務體本院立法不得巳之意各<lb/>
要酌量事勢通融審處苟無不盡之心自無難處之<lb/>
事兵法謂守則不足攻則有餘今各縣所畱之兵止<lb/>
於防守而兵備所選之士將以勦襲防守之兵雖老<lb/>
弱皆可以備數而張威勦襲之士非精銳不可以摧<lb/>
<pb n="KR4b0007_SBCK_024-82b"/>
鋒而䧟陣況各縣所畱尚有三分之二而兵備所取<lb/>
止得三分之一其於大勢未便虧損今取三分之一<lb/>
而遂以爲地方不復可守假使原數止此亦將别無<lb/>
措置之方耶又況勦襲之兵旣集則兵威日振聲東<lb/>
擊西倐來忽往賊將瞻前顧後自然不敢輕出各縣<lb/>
防守愈易爲力此於事理亦皆明白易見各官類皆<lb/>
狃於因循憚於振作惟知取私便之爲利而不知妨<lb/>
大計之爲害宜各除去偏小之見共爲公溥之謀若<lb/>
復推調遲延夾攻在邇巳經　奏有成命苟誤軍機<lb/>
定以軍法從事<lb/>
<pb n="KR4b0007_SBCK_024-83a"/>
　　與王晉溪司馬書<hi>其三</hi>
前月奏㨗人去曾瀆短啟計巳逹門下守仁才劣任<lb/>
重大懼覆餗爲薦揚之累近者南贛盗賊雖外若稍<lb/>
定其實譬之疽癰但未潰決至其惡毒則固日㴱月<lb/>
積將漸不可瘳治生等固庸醫又無藥石之備不過<lb/>
從㫄撫摩調䕶以紓目前自非老先生發鍼下砭指<lb/>
示方藥安敢輕措其手冀百一之成前者申明賞罰<lb/>
之請固來求鍼砭於門下不知老先生肻賜俯從卒<lb/>
授起死囘生之方否也近得輋中消息云將大舉乗<lb/>
虛人廣葢兩廣之兵近日皆聚府江生等恐其聲東<lb/>
<pb n="KR4b0007_SBCK_024-83b"/>
擊西亦已密切布置將爲先事之圃但其事隱而未<lb/>
露不敢顯言於　朝然又不敢不以聞於門下且聞<lb/>
府江不久班師則其謀亦將自阻大抵南贛兵力極<lb/>
爲空踈近日稍加募選訓練始得三千之數然而糧<lb/>
賞之資則又百未有措若夾攻之舉果行則其勢尤<lb/>
爲窘迫欲稱貸於他省則他省各有軍旅之費欲加<lb/>
賦於貧民則貧民又有從盜之虞惟贛州雖有鹽稅<lb/>
一事邇來旣奉戸部明文停止但官府雖有禁止之<lb/>
名而奸豪實竊私通之利又鹽利下通於三府皆民<lb/>
情所㴱願而官府稍取其什一亦商人所悅從用是<lb/>
<pb n="KR4b0007_SBCK_024-84a"/>
輙因官僚之議仍舊抽放葢事機窘迫勢不得巳然<lb/>
亦不加賦而財足不擾民而事辦比之他圖固猶計<lb/>
之得者也今特具以　聞奏伏望老先生曲賜扶持<lb/>
使兵事得賴此以濟實亦地方生靈之幸生等得免<lb/>
於失機誤事之誅其爲感幸尤㴱且大矣自非老先<lb/>
生體國憂民之至何敢毎事控聒若此伏冀垂照不<lb/>
具<lb/>
<pb n="KR4b0007_SBCK_024-84b"/>
<pb n="KR4b0007_SBCK_024-84b"/>
　　與王晉溪司馬書<hi>其五</hi>
守仁始至贛卽因閩㓂猖獗遂徃督兵故前者瀆奉<lb/>
謝啟極爲草略迄今以爲罪閩㓂之始亦不甚多大<lb/>
軍旣集乃連絡四面而起幾不可支今者偶獲成功<lb/>
皆賴廟堂德威成算不然且不免於罪累矣幸甚守<lb/>
仁腐儒小生實非可用之才葢未承南贛之乏巳嘗<lb/>
告病求退後以托疾避難之嫌遂不敢固請黽勉至<lb/>
此實恐得罪於道德負薦舉之盛心耳伏惟終賜指<lb/>
敎而曲成之幸甚幸甚今閩㓂雖平而南贛之㓂又<lb/>
數倍於閩且地連四省事權不一兼之　勑㫖又有<lb/>
<pb n="KR4b0007_SBCK_024-85a"/>
不與民事之說故雖虛擁巡撫之名而其實號令之<lb/>
所及止於贛州一城然且尚多牴牾是亦非皆有司<lb/>
者敢於違抗之罪事勢使然也今爲南贛止可因仍<lb/>
坐視稍欲舉動便有掣肘守仁竊以南贛之巡撫可<lb/>
無特設止存兵僃而綂於兩廣之總制庻幾事體可<lb/>
以歸一不然則江西之巡撫雖三省之務尚有牽礙<lb/>
而南贛之事猶可自專一應軍馬錢糧皆得通融裁<lb/>
處而預爲之所猶勝於今之巡撫無事則開䨇眼以<lb/>
坐視有事則空兩手以待人也夫弭盜所以安民而<lb/>
安民者弭盜之本今責之以弭盜而使無與于民猶<lb/>
<pb n="KR4b0007_SBCK_024-85b"/>
專以藥不攻病而不復門其飮食調適之宜病有日<lb/>
增而巳矣今巡撫之改革事體關係或非一人私議<lb/>
之間便可更定惟有申明賞罰猶可以稍重任使之<lb/>
權而因以略舉其職故今輙有是奏伏惟特賜採擇<lb/>
施行則非獨生一人得以稍逭罪戮地方之困亦可<lb/>
以少蘇矣非恃道誼㴱愛何敢冐凟及此萬冀鑒恕<lb/>
不宣<lb/>
<pb n="KR4b0007_SBCK_024-86a"/>
</p>
<p>
陽明先生經濟集卷一終　臨海後學王立凖較梓<lb/>
<pb n="KR4b0007_SBCK_024-86b"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4b0007_SBCK_025-1a"/>
陽明先生集要經濟編卷二<lb/>
　　　同邑後學施邦曜重編<lb/>
　　　江右後學曾　櫻叅訂<lb/>
　　議夾勦兵糧疏<lb/>
准兵部咨該本部題職方淸吏司案呈奉本部送兵<lb/>
科抄出廵撫湖廣地方兼贊理軍務都察院右副都<lb/>
御史秦金題稱會同廵按御史王度督同都布按三<lb/>
司掌印署都指揮僉事文恭左布政使周秀鳳副使<lb/>
惲巍等議照湖廣郴桂等處所屬地方與廣東樂昌<lb/>
江西上猶等處縣徭賊密邇聯絡彼處有名賊首龔<lb/>
<pb n="KR4b0007_SBCK_025-1b"/>
福全高仲仁李斌龐文亮藍友貴等素恃巢穴險固<lb/>
聚衆行劫先年用兵征勦各賊漏殄未除遂致禍延<lb/>
今日臣等仰體　皇上好生之心設法撫處冀圖靖<lb/>
安以成止戈之武奈犬羊之性變詐不同豺狼之心<lb/>
貪噬無厭陽雖聽招陰實肆毒今乃攻打縣堡虜官<lb/>
殺人窮兇極惡神人共憤雖經各官兵擒斬數輩稍<lb/>
懼歸巢緣其種類繁多出沒尚未可料若非三省各<lb/>
兵大彰　天計惡孽終不殄除疆宇何繇寧謐所據<lb/>
各官會呈乞要大舉臣等再三籌議非敢輕啟兵端<lb/>
但審時度勢誠有不容巳者况彼巢洞旣多賊黨亦<lb/>
<pb n="KR4b0007_SBCK_025-2a"/>
衆東追西竄此出彼藏必須調發本省土漢官軍民<lb/>
兵殺手人等共三萬員名分立哨道尅期進勦其兩<lb/>
廣南贛仍須各調官軍狼兵把截夾攻協濟大事臣<lb/>
等計算兵糧重大區處艱難抑且本省兵荒相繼財<lb/>
力匱乏前項合用錢糧預須計處今將應調土漢官<lb/>
軍數目供給糧餉事宜及戰攻方略開坐具奏該本<lb/>
部覆稱閫外兵權貴在專委征伐事宜切忌遙制今<lb/>
郴桂徭賊爲害日熾旣該湖廣鎭廵三司官會議兵<lb/>
不可巳要行尅期進勦　朝廷若復猶豫不決往返<lb/>
會議必致誤事但七月進兵天氣尚炎況今五月將<lb/>
<pb n="KR4b0007_SBCK_025-2b"/>
中三省約會期限太迫再請　勑兩廣總督等官左<lb/>
都御史陳金等及請　勑廵撫南贛左僉都御史王<lb/>
守仁各照議定事理欽遵會合行事不許違期失誤<lb/>
及改擬九月中取齊進兵庻三省路遠不誤約會本<lb/>
年五月十一日少保兼　太子太保本部尚書王瓊<lb/>
等具題奉　欽依備咨到臣除欽遵外卷查先據江<lb/>
西嶺北道副使楊璋及湖廣郴桂兵備副使陳璧并<lb/>
廣東韶州府各呈申前事臣叅看得前賊惡貫巳盈<lb/>
神怒人怨　天討在所必加但近年以來江西有桃<lb/>
源之役瘡痍甫起福建有汀漳之寇軍旅未旋府江<lb/>
<pb n="KR4b0007_SBCK_025-3a"/>
之師方集於兩廣偏橋之討未息於湖湘若復繼以<lb/>
大兵惟恐民不堪命合無申明賞罰容臣等徐爲之<lb/>
圖惟復約會三省竝舉夾攻已經開陳兩端具本上<lb/>
請去後今准前因則廵撫湖廣右副都御史秦金所<lb/>
題夾攻事理旣奉有　成命矣臣謹將南贛二府議<lb/>
處兵糧事宜開坐緣係地方緊急賊情事理爲此具<lb/>
本請　旨<lb/>
　　計開<lb/>
一南安府所屬大庾南康上猶三縣各有賊巢聯絡<lb/>
　盤據有衆數千西接湖廣桂陽等縣南接廣東韶<lb/>
<pb n="KR4b0007_SBCK_025-3b"/>
　州府樂昌等縣三省夾攻必須湖廣自桂陽桂東<lb/>
　等處進廣東自樂昌縣進在南安者必須三縣地<lb/>
　方竝進贛州府所屬惟龍南縣賊巢與廣東惠州<lb/>
　府龍川縣浰頭接境浰頭係大賊池大鬢等巢穴<lb/>
　有衆數千比之他賊勢尤猖獗前此二次夾攻俱<lb/>
　被漏網龍南雖行賊徒數夥除之稍易但其倚藉<lb/>
　浰頭兵力以爲聲援攻之則奔入浰頭兵退則復<lb/>
　出爲害必須廣東兵自龍川進贛州兵自龍南進<lb/>
　庻可使無奔潰<lb/>
　上猶去龍南幾四百里兩處進兵必須一時竝舉<lb/>
<pb n="KR4b0007_SBCK_025-4a"/>
　庻無驚潰之患大約計之亦須用兵一萬二千名<lb/>
　今擬調南康上猶二縣機兵打手一千二百名大<lb/>
　庾縣機兵打手一千二百名贛州府所屬除石城<lb/>
　縣外寜都信豐二縣機兵打手各一千名其餘七<lb/>
　縣機兵打手三千名龍泉縣機兵打手一千名安<lb/>
　遠縣招安義民藥芳老人梅南春等龍南縣招安<lb/>
　新民王受謝鉞等兵共二千名汀州府上杭縣打<lb/>
　手一千名潮州府程鄉縣打手一千名共輳一萬<lb/>
　二千之數但廣湖兩省之兵皆狼土精悍賊所素<lb/>
　畏勢必偏奔江西江西之兵最爲怯懦望賊而潰<lb/>
<pb n="KR4b0007_SBCK_025-4b"/>
　乃其素習今所擬調皆新習未練若使嚴以軍法<lb/>
處治庻幾人心齊一事功可成<lb/>
一兵一萬二千餘名每名日給米三升一日該米三<lb/>
百七十餘石間日折支銀一分五釐一日該銀一<lb/>
　百八十餘兩以六個月爲率約用米三萬三千餘<lb/>
　石用銀二萬餘兩領哨綂兵旗牌等官并使客合<lb/>
　用廩給及賞功犒勞牛酒銀牌花紅魚鹽火藥等<lb/>
　費約用銀二萬餘兩通前二項約共用銀五萬兩<lb/>
　二府商稅銀兩某兵以來日有所費見存銀止有<lb/>
　四千餘兩二所并贛縣大庾南康上猶四縣積穀<lb/>
<pb n="KR4b0007_SBCK_025-5a"/>
約計有七八萬石但貯積年乆恐舂米不及其數<lb/>
見在前銀不足支用就欲别項區處但恐緩不及<lb/>
事查得江西布政司并各府縣别無蓄積止有該<lb/>
解南京折糧銀兩貯庫未解并一應紙米贓罰銀<lb/>
兩合無行廵撫江西都御史孫燧轉行布政司并<lb/>
行各府照數借給應用候事寧之日或將以後抽<lb/>
掣商稅或開中鹽引另爲計處奏請補還庻克有<lb/>
濟<lb/>
一合用本省廵按御史隨軍紀功管理錢糧及綂兵<lb/>
領哨官員除本省三司分守分廵兵備守備并南<lb/>
<pb n="KR4b0007_SBCK_025-5b"/>
　贛二府官員臨時定委外訪得九江府知府汪頼<lb/>
　吉安府知府伍文定汀州府知府唐淳惠州府知<lb/>
　府陳祥俱各才識練達程鄉縣知縣張戩撫州府<lb/>
　東鄉縣知縣黃堂建昌府新城縣知縣黃文鸑袁<lb/>
　州府萍鄉縣知縣高桂吉安府龍泉縣知縣陳允<lb/>
　諧俱有才名俱各堪以領兵候　命下之日聽臣<lb/>
　等取用臣等竊照師期已迫自今七月上旬至九<lb/>
　月中旬僅餘兩月中間合用前項錢糧器仗及擬<lb/>
　調兵快應委官員之類悉皆百未有措又事干各<lb/>
　省道途相去近者半月遠者月餘萬一各官之中<lb/>
<pb n="KR4b0007_SBCK_025-6a"/>
　違抗推託不肯遵依約東臨期誤事罪將安歸乞<lb/>
　照湖廣廵撫都御史秦金所奏該部題准事理各<lb/>
　官之中敢有抗違失誤者許臣等卽以軍法從事<lb/>
　庻幾警懼事可易集<lb/>
　　此疏卽無他妙議但簡當明切眞是經濟之才<lb/>
<pb n="KR4b0007_SBCK_025-6b"/>
<pb n="KR4b0007_SBCK_025-6b"/>
　　議夾勦方略疏<lb/>
據江西嶺北道副使楊璋呈奉臣案驗准兵部咨該<lb/>
廵撫湖廣都御史秦金題爲緊急賊情事備行計處<lb/>
兵糧約會三省將上猶縣等處賊巢尅期九月中進<lb/>
勦等因遵依隨將本道兵糧事宜計呈本院轉達奏<lb/>
聞定奪外隨據南安府上猶大庾等縣申稱各縣鄉<lb/>
民早穀將登各巢輋賊修整戰具要行出劫并據南<lb/>
康縣縣丞舒富呈訪得大賊首謝志珊號征南王糾<lb/>
率桶岡等巢賊首鍾明貴等約會廣東大賊首高快<lb/>
馬等大修戰具并呂公車欲要先將南康縣打破聞<lb/>
<pb n="KR4b0007_SBCK_025-7a"/>
知廣東官兵盡調府江就行乗虛入廣流劫乞要早<lb/>
爲撲勦等因巳經呈蒙本院密受方略行委知府季<lb/>
斆縣丞舒富等領兵分勦共生擒大賊首陳曰能等<lb/>
三名首從賊徒五十四名斬獲賊首級六十八顆殺<lb/>
死射死賊徒二百四十餘名燒死賊徒二百餘名搗<lb/>
過巢穴一十九處燒毁房屋禾倉八百九十餘間俘<lb/>
獲賊屬二十九名口水黃牛馬羊騾一百四十四頭<lb/>
匹通經呈報又蒙本院慮賊必將乗間復出行委知<lb/>
府季斆指揮來春等綂兵屯南安指揮姚壐縣丞舒<lb/>
富綂兵屯上猶指揮謝昶千戸林節綂兵屯南康各<lb/>
<pb n="KR4b0007_SBCK_025-7b"/>
於要害去處往來防勦至七月二十五日賊首謝志<lb/>
珊果復綂衆一千五百餘徒攻打南安府城各官督<lb/>
兵迎敵生擒賊犯楊鑾等七名斬獲首級四十五顆<lb/>
賊衆大敗而去八月二十五日賊首謝志珊又綂領<lb/>
二千餘徒復來攻打南安府城各官督兵迎敵生擒<lb/>
賊犯龍正等四十二名斬獲首級一百五十七顆賊<lb/>
又大敗而去卽今賊勢少挫若乗此機會直搗其巢<lb/>
旬月之間可期掃蕩但聞湖廣之兵旣已齊集而廣<lb/>
東因府江班師未乆復調狼兵未有定期謹按地圖<lb/>
江西之南安有上猶大庾桶岡等處賊巢與湖廣桂<lb/>
<pb n="KR4b0007_SBCK_025-8a"/>
東桂陽接境夾攻之舉止該江西與湖廣會合而廣<lb/>
東止于仁化縣要害把截夾攻不與焉贛州之龍南<lb/>
有浰頭賊巢與廣東龍川接境夾攻之舉止該江西<lb/>
與廣東會合而湖廣不與焉廣東樂昌乳源賊巢與<lb/>
湖廣宜章縣接境惠州賊巢與湖廣臨武縣接境仁<lb/>
化縣賊巢與湖廣桂陽縣接境夾攻之舉止該湖廣<lb/>
廣東二省會合而江西止於大庾縣要害把截夾攻<lb/>
不與焉名雖三省大舉其實自有先後舉動次第不<lb/>
相妨礙若不此之察必欲通待三省之兵齊集然後<lb/>
進勦則老師廢財爲害匪細合將前項事宜約會三<lb/>
<pb n="KR4b0007_SBCK_025-8b"/>
省以次漸舉庻兵力不竭糧餉可省等因據呈到臣<lb/>
看得三省夾攻必須彼此尅期定日同時竝舉斯乃<lb/>
事體之常然兵無定勢謀貴從時苟勢或因地而異<lb/>
便則事宜量力以乗機三省賊巢連絡賊情雖聲勢<lb/>
相因而其間亦自有種類之分界限之隔利則爭趨<lb/>
患不相顧乃其性習誠使三省之兵皆巳齊備會約<lb/>
竝進夫豈不善但今廣東狼兵方自府江班師而歸<lb/>
欲復調集恐非旬月所能兩省之兵旣集乆頓而不<lb/>
進賊必驚疑愈生其奸悍者奔突黠者濳逃老師費<lb/>
財意外之虞乗間而起雖有智者難善其後誠使先<lb/>
<pb n="KR4b0007_SBCK_025-9a"/>
合湖廣江西之兵併力而舉上猶諸賊逮事之畢廣<lb/>
東之兵亦且集矣則又合湖廣廣東之兵併力而舉<lb/>
樂昌諸處逮事之畢江西之兵又得以少息矣則又<lb/>
合廣東江西之兵併力而舉龍川方其併力於上猶<lb/>
則姑遣人佯撫樂昌諸賊以安其心彼見廣東旣未<lb/>
有備而湖廣之兵又不及巳苟幸旦夕之生必不敢<lb/>
越界以援上猶及夫上猶旣舉而湖廣移兵以合廣<lb/>
東則樂昌諸賊其勢已孤二省兵力益專其舉之益<lb/>
易當是之時龍川賊巢相去遼絕自以爲風馬牛不<lb/>
相及彼見江西之兵又撤意必不疑班師之日出其<lb/>
<pb n="KR4b0007_SBCK_025-9b"/>
不意囘軍合撃蔑有不濟者矣臣竊以爲因地之宜<lb/>
先後令撃之便除臣遵照兵部咨來題奉　欽依會<lb/>
兵征勦亦聽隨宜會議施行事理巳將前項事宜移<lb/>
咨廣東湖廣總督廵撫等官知會一面相機行事外<lb/>
緣係地方緊急賊情事理爲此具本題　知<lb/>
　近日㝢内多事動議會勦夾攻然卒彼此互相<lb/>
　　推諉多以導賊出境爲能事只是胸中無勝算<lb/>
　　故耳如此着數未有不能成功者<lb/>
<pb n="KR4b0007_SBCK_025-10a"/>
<pb n="KR4b0007_SBCK_025-11a"/>
　　再請疏通鹽法疏<lb/>
據江西按察司分廵嶺北道兵備副使楊璋呈備贛<lb/>
州府呈蒙備仰本府卽將正德十二年正月起至九<lb/>
月終止抽過稅銀及上猶龍川兩次用兵支過軍餉<lb/>
并今餘剰銀兩查報等因依蒙查得正德十一年十<lb/>
二月終止舊管銀三千五百七十四兩三錢一釐二<lb/>
絲一忽九微并新收正德十二年正月起至正德十<lb/>
三年九月終止共抽過商稅銀一萬六千七百八十<lb/>
八兩五錢八分七釐七毫五絲兩次用兵共用過銀<lb/>
四萬七千二百八十七兩二錢二分八釐四毫三絲<lb/>
<pb n="KR4b0007_SBCK_025-11b"/>
八忽六微米九千九百四十九石五斗六升九合四<lb/>
勺四抄穀五百三十九石四斗内除提督南贛汀漳<lb/>
等處軍務都察院左僉都御史王守仁查發𥿄米價<lb/>
銀八十九兩六錢巡撫江西等處地方都察院右副<lb/>
都御史孫燧查發𥿄米價銀二千兩本道查發𥿄米<lb/>
價銀七千八百二十兩二錢七分八釐六毫南贛二<lb/>
府查出在庫贓罰缺官柴薪等項銀一萬九千五十<lb/>
九兩四分六釐六毫八忽三微外實支用過商稅銀<lb/>
一萬八千三百一十八兩三錢三釐三毫三絲三微<lb/>
見今餘剰銀二千四十四兩五錢八分五釐七毫五<lb/>
<pb n="KR4b0007_SBCK_025-12a"/>
絲一忽六微等因開報到道案查先爲比例請官專<lb/>
管抽分以杜奸弊事准戸部咨該巡撫右副都御史<lb/>
周南題備仰本道照奉　欽依事理卽將所收商稅<lb/>
再行叅酌從輕定議則例仍嚴加稽考務使稅課所<lb/>
入隨多寡以爲數而不以多取爲能其廣東鹽課許<lb/>
於南贛二府發賣不許再行抽稅袁臨吉三府不係<lb/>
舊例行鹽地方不許到彼發賣所抽分商稅除軍餉<lb/>
聽巡撫都御史動支外其餘不許擅動年終差人解<lb/>
部輳支光祿寺賒欠舖行廚料果品支用以省加派<lb/>
小民仍將再議過緣繇呈報施行等因行據贛州府<lb/>
<pb n="KR4b0007_SBCK_025-12b"/>
呈稱依奉將貢水該抽諸貨從輕定擬則例及開稱<lb/>
廣東鹽引不許放過袁臨吉三府發賣等因備呈本<lb/>
院詳允出給禁約及將餘剰銀二千九百六十七兩<lb/>
一錢八分二釐二毫三絲一忽九役行令起解間隨<lb/>
據該府呈奉巡撫江西等處地方都察院右副都御<lb/>
史陳金批看得該府連年用兵之費所積不多近又<lb/>
定擬除減所入亦少况地方盜賊不時竊發别無堪<lb/>
動錢糧將餘剰稅銀暫且存畱在庫以備軍餉等因<lb/>
已該前兵備副使陳良珊將自正德六年十一月二<lb/>
十七日立廠抽分起至正德十二年終止造冊差舍<lb/>
<pb n="KR4b0007_SBCK_025-13a"/>
人王鼐續該本職將正德十一年正月起至本年十<lb/>
二月終止造册差舍人屠賢各奏繳訖本年九月二<lb/>
十六日抄奉提督軍門案驗准戸部咨備行本道照<lb/>
奉　欽依事理將廣東官鹽暫許袁臨吉三府發賣<lb/>
自今爲始至正德十三年終止仍將先次未解并今<lb/>
次抽稅過銀兩支用過數目緣繇造冊徑自奏繳及<lb/>
造靑冊齎送該部并本院查考除遵奉外查得正德<lb/>
十三年將終及上猶龍川兩處征勦事畢所據商稅<lb/>
收支應該造冊解繳備行該府查報去後今據前因<lb/>
查得南贛地方兩次用兵中間商稅實爲軍餉少助<lb/>
<pb n="KR4b0007_SBCK_025-13b"/>
然而商稅之中鹽稅實有三分之二爲照南贛二府<lb/>
與廣東翁源等縣壤地接連近該兩廣具奏征勦前<lb/>
賊乗虛越境難保必無見今府庫空虛民窮財盡將<lb/>
來糧餉絕無仰給況此鹽利一止私販復生雖有禁<lb/>
約勢所難遏與其利歸於奸人孰若有助于軍國合<lb/>
無轉逹將前項鹽稅著爲定例許於袁臨吉三府地<lb/>
方發賣照舊抽稅以供軍餉每年終依期造報餘剰<lb/>
之數解部轉發光祿寺支用以省加派小民如此則<lb/>
奸弊可革軍餉有賴光祿寺供用亦得少資誠所謂<lb/>
一舉而數得矣呈乞照詳轉達等因具呈到臣查得<lb/>
<pb n="KR4b0007_SBCK_025-14a"/>
接管卷内先爲處置鹽鐵以充軍餉事江西布政司<lb/>
呈奉總制江西左都御史陳金批查得廣西嶺北二<lb/>
道灘石險惡淮鹽不到商人往往私販廣鹽射利肥<lb/>
巳先蒙總督衙門奏　准廣鹽許行南贛二府發賣<lb/>
仰令南雄照引追納米價類解梧州軍門官商兩便<lb/>
軍餉充足當時止是奏行南贛不曾開載袁臨吉三<lb/>
府合無遵照　勑諭便宜處置暫將廣鹽許下三府<lb/>
發賣立廠盤掣以助軍餉隨該布政司等官劉果等<lb/>
議稱委果干事有益于法無礙具呈詳允批行遵照<lb/>
立廠抽稅等因續該戸部覆議内開廣東鹽課許令<lb/>
<pb n="KR4b0007_SBCK_025-14b"/>
南贛二府發賣不許到於袁臨吉三府備行禁革外<lb/>
正德十二年正月十五日臣撫臨贛州隨據副使楊<lb/>
璋呈稱奏調三省官兵夾勦上猶等巢糧餉所費約<lb/>
用數萬石若不早行計處必致有誤軍機查得前項<lb/>
鹽法准行南贛二府販賣果係一時權宜不係洪武<lb/>
年間舊例合無查照先年便宜事例行令前商許令<lb/>
袁臨吉三府販賣所收銀兩少備軍餉候事少寧另<lb/>
行具題禁止等因呈詳到臣看得卽今調兵夾勦糧<lb/>
餉缺乏遵照　勑諭徑自區畫事理批行該道暫且<lb/>
照議施行候平定之日照舊停止具題去後隨准戸<lb/>
<pb n="KR4b0007_SBCK_025-15a"/>
部覆議將廣東官鹽暫於袁臨吉三府發賣至正徳<lb/>
十三年終止行該道官照前抽分將稅課供給軍餉<lb/>
不許多取妄用至期照舊停止等因具題奉　聖旨<lb/>
是欽此欽遵已經轉行該道一體欽遵去後今呈前<lb/>
因爲照袁吉等地方溪流湍悍灘石峻險淮鹽逆水<lb/>
而上動經旬月之乆廣鹽順流而下不過信宿之程<lb/>
故民苦淮鹽之難而惟以廣鹽爲便自頃奉例停止<lb/>
官府但有禁革之名其實私鹽無日不行何者因地<lb/>
勢之便從民心之欲非但不能禁之於私每遇水發<lb/>
商舟動以百數公然蔽河而下如發機之弩官府邏<lb/>
<pb n="KR4b0007_SBCK_025-15b"/>
卒寡不敵衆袖手㟁傍立視其過孰得而沮遏之故<lb/>
廣鹽行則商稅集而用資於軍餉賦省於貧民廣鹽<lb/>
止則私販興而弊滋於奸宄利歸於豪右此近事之<lb/>
旣驗者今南贛盜賊雖已仰仗　天威克平巢穴然<lb/>
漏殄殘黨難保必無且地連三省千數百里之内連<lb/>
峰參天㴱林蔽日其間已招之新民尚懷及覆末平<lb/>
之賊壘多相勾聯乗間窺竊不時而有方圖保戍之<lb/>
策未有撤兵之期況後山從化等處見在調兵征勦<lb/>
臣亦謬承方略之命師行糧食勢所必然今府庫空<lb/>
虛民窮財盡若鹽稅一革軍餉之費茍非科取於貧<lb/>
<pb n="KR4b0007_SBCK_025-16a"/>
民必須仰給於　内帑夫民巳貧而歛不休是驅之<lb/>
從盜也外巳竭而殫其内是復殘其本也矧　内帑<lb/>
之發非徒緩不及事抑恐力有未敷臣竊以爲宜開<lb/>
復廣鹽著爲定例籍其稅課以預備軍餉不時之急<lb/>
積其羨餘以少助　内府缺乏之需實亦公私兩便<lb/>
内外兼資夫聚歛以爲功臣之所素恥也掊克以招<lb/>
怨臣之所不忍也況臣廢疾日㴱決於求退巳可茍<lb/>
避地方之責但其事勢不得不然若巳革而復舉是<lb/>
遺後人以所難而於職守爲不忠矣願　皇上憫地<lb/>
方之瘡痍哀民貧之巳甚慮軍資之乏絕察臣心之<lb/>
<pb n="KR4b0007_SBCK_025-16b"/>
無他特　勑該部俯采所議酌量裁處早　賜施行<lb/>
則地方幸甚<lb/>
　此舉不獨有禆軍餉抑亦俯順民情<lb/>
<pb n="KR4b0007_SBCK_025-17a"/>
　　咨報湖廣廵撫右副都御史奏防賊奔竄<lb/>
准廵撫湖廣都御史奏　咨云云已經一體欽遵施<lb/>
行續據江西嶺北道副使楊璋看得朱廣寨等處係<lb/>
桂陽樂平二縣界内賊奔要路今夾攻在邇要行各<lb/>
道預發精兵把截又經備行廣東湖廣各官起集驍<lb/>
勇機快父子鄉兵選委素有能幹官員綂領各於賊<lb/>
行要路晝夜嚴加把截或過前賊奔逃就便詳察險<lb/>
易相機截捕或先於朱廣魚黃賊所濳逃諸山寨多<lb/>
張疑兵使賊不敢奔往務要慮出萬全不得墮賊奸<lb/>
計各道仍須分投爪探出奇設伏先事預防但得賊<lb/>
<pb n="KR4b0007_SBCK_025-17b"/>
中虛實差人飛報軍門大抵防寇如水四面隄防旣<lb/>
固但有一處滲漏必致併力潰決賊所奔逃尚恐不<lb/>
止前項諸處仍行各道再加詢訪但有罅隙卽便行<lb/>
文知會互相關防必使皆無蟻穴之漏度可全收草<lb/>
薙之功今准前因爲照前項各賊屢經夾攻狡猾有<lb/>
素今聞大舉預將妻子搬寄此亦勢所必有照得咨<lb/>
開龔福全李斌皆巳搬送妻子近往桶岡親識人家<lb/>
除行嶺北道密行擒拏一面行文湖廣各官將前項<lb/>
窩戸姓名密切知會或住近桂陽或住近上猶就仰<lb/>
各該守把官兵相機勦捕外擬合咨報云云<lb/>
<pb n="KR4b0007_SBCK_025-18a"/>
　　咨報湖廣廵撫右副都御史秦夾攻事宜<lb/>
准廵撫湖廣都御史秦　咨内開夾攻江西該分哨<lb/>
道并把截之路及各該官軍不無追勦往來過境必<lb/>
須各給旗號識别以防錯誤凡遇賊勢縱橫及攻堅<lb/>
去處各領哨官卽便發兵䇿應同舟共濟又稱各省<lb/>
窩賊之家今旣各有指實必須從長計處絕其禍本<lb/>
以收全功煩爲叅酌行止并將合行事宜咨報以憑<lb/>
轉行各該領兵等官遵守等因准此先該本院訪得<lb/>
大庾南康上猶三縣近附賊巢良民村寨甚多往年<lb/>
大征不曾分别善惡給與良民旗號及撥兵䕶守以<lb/>
<pb n="KR4b0007_SBCK_025-18b"/>
致狼土官兵貪功妄殺玉石不分亦有一二良民村<lb/>
寨給與旗號撥兵䕶守又被不才領兵官員并良民<lb/>
寨主受賊重賄及將有名賊首隱藏其家事定仍復<lb/>
還巢至今貽患及有吉安府龍泉萬安泰和三縣并<lb/>
南安府所屬大庾等三縣居民無藉者往往攜帶妻<lb/>
女入輋爲盜行劫則指引道路征勦則通報消息尤<lb/>
爲可惡卽今聞有大兵夾攻俱各濳行囘家遇有盤<lb/>
詰輙稱被虜逃歸因而得脫誅戮若不通行挨究將<lb/>
來事定仍復入巢地方之患何時可巳就預行上猶<lb/>
等三縣着落當該掌印官員查出附近賊巢居民村<lb/>
<pb n="KR4b0007_SBCK_025-19a"/>
寨通計若干畵圖申報以憑每寨給與良善旗號臨<lb/>
期撥兵䕶守仍取各寨主并地方總甲甘結在官如<lb/>
有應勦賊徒來投希圖隱匿者許其擒斬送官照例<lb/>
重賞容隱者事發一寨之人通行坐以姦細重罪其<lb/>
大庾龍泉等六縣各給吿示曉諭鄉村里老人等但<lb/>
有平昔入輋爲盜卽今濳出許其舉首亦行照例給<lb/>
賞容隱事發本家并四鄰一體坐罪如此庻良善免<lb/>
於玉石俱焚而盜賊得以根株悉拔俱經牌仰該道<lb/>
遵照施行外又據委官知府等官季斆等呈稱依奉<lb/>
本院方略分兵於上猶南康等處防遏被賊兩次糾<lb/>
<pb n="KR4b0007_SBCK_025-19b"/>
衆出攻南安俱幸我兵克捷卽今賊勢略已衰敗若<lb/>
乗此機會直搗其巢旬月之間可期掃蕩云云本院<lb/>
看得三省夾攻事宜集兵有先後期約有遲速如上<lb/>
猶大庾之賊江西先與湖廣夾攻止令廣東之兵於<lb/>
仁化把截候廣東兵力巳齊聽湖廣廣東約會夾攻<lb/>
江西之兵止於大庾把截通候廣東湖廣夾攻巳畢<lb/>
廣東之兵移於惠州江西之兵移於龍南又行約會<lb/>
夾攻如此庻先後有序事機不失兵力不竭糧餉可<lb/>
省又經移咨貴院查照施行外今准前因看得官軍<lb/>
過境必須各給旗號識别以防錯誤攻堅去處必須<lb/>
<pb n="KR4b0007_SBCK_025-20a"/>
各領哨官卽便發兵策應庻得成功持論旣極公平<lb/>
所處又甚詳悉除行領哨等官遵照施行外惟守備<lb/>
指揮李璋所呈窩賊之家傳聞之言未必皆實已行<lb/>
該道再行查訪務求的實拔絕禍源其進攻次第惟<lb/>
桶岡一處該與湖廣之兵會合若長流坑左溪等處<lb/>
皆深入南安府所屬三縣腹心之内見今不次擁衆<lb/>
奔衝勢難止遏本院欲將前項賊巢以次相機勦撲<lb/>
候貴治之兵齊集會合夾攻桶岡如此則江西腹心<lb/>
之害已除而二省夾攻之舉得以併力從事擬合移<lb/>
咨前去煩爲查照定處咨報施行<lb/>
<pb n="KR4b0007_SBCK_025-20b"/>
　　觀此則當日施兵先後着着中𣢾能使數省之<lb/>
　　心合而爲一如出一人信陵救趙所綂者各國<lb/>
　　之將各國之兵而卒能成功只是部分悉當耳<lb/>
<pb n="KR4b0007_SBCK_025-21a"/>
　　征勦橫水桶岡分委綂哨牌<lb/>
據守把金坑等處領兵縣丞舒富等申稱探得各輋<lb/>
賊首聞知湖廣土兵將到集衆劫掠猖熾日甚鑿山<lb/>
開塹爲備益堅又聞於桶岡後山陡絕崕壁結搆飛<lb/>
梯自此直入范陽大山延袤千里自來人跡所不能<lb/>
到今皆搬運糧穀設有機隘意在悉力拒戰戰而不<lb/>
勝卽奔入此中截斷飛梯雖有十萬之衆亦無所施<lb/>
其力乞要急爲區處等因到院隨將各輋擒獲賊徒<lb/>
備細研審亦與所呈略同照得先經具　題及備行<lb/>
兩省將各處賊巢以次攻勦先約湖廣官兵會攻上<lb/>
<pb n="KR4b0007_SBCK_025-21b"/>
猶諸賊未報但南贛兵力自來疲弱爲賊所輕必資<lb/>
湖廣土兵然後行事賊見土兵未至必以爲夾攻尚<lb/>
遠今若出其不意奮兵合擊先以一哨急趨其後奪<lb/>
其隘口賊旣失勢殆可盡殪君必俟土兵之至果如<lb/>
各官所呈䧟賊計中老師費財復爲他日之患追悔<lb/>
何及本院節准兵部咨題奉　欽依南贛地方賊情<lb/>
着都御史王守仁自行量調官軍設法勦捕及近奉<lb/>
勑諭云云俱聽以軍法從事欽此欽遵除監督守廵<lb/>
官員行令分投先往上猶大庾等處調度催督外本<lb/>
院身督中軍直搗橫水大巢所據各哨官兵合就分<lb/>
<pb n="KR4b0007_SBCK_025-22a"/>
委督發依期進勦<lb/>
　計開軍令<lb/>
安遠縣新民義官某某等名下打手八百名乾字營<lb/>
哨長趙某某等名下機兵四百名弓箭手一隊銃手<lb/>
八名鄉導二十名火藥八十觔地圖一張軍令八十<lb/>
張號色布一千五百件兵旗大小九十面令字藍絹<lb/>
大旗一面寄兵摉扒用爲先導尋常皆捲遇各營兵<lb/>
始開令字黃絹大旗一面正兵行動用爲先導尋常<lb/>
皆捲遇各營兵始開　軍令失誤軍機者斬臨陣退<lb/>
縮者斬違犯號命者斬經過宿歇去處敢有攪擾居<lb/>
<pb n="KR4b0007_SBCK_025-22b"/>
民及取人一草一木者斬劄營起隊取火作食後時<lb/>
遲慢者照軍法治因而誤事者斬安營住隊常如對<lb/>
敵不許私相往來及輒去衣甲器仗違者照軍法治<lb/>
因而誤事者斬凡安營訖非給有各隊信牌及非營<lb/>
門而輙出入者皆斬守門人不舉吿者同罪其出營<lb/>
樵牧汲水方便而擅過營門外者杖一百軍中呼號<lb/>
奔走驚衆者斬雖遇賊乗暗攻營將士輒呼動者斬<lb/>
軍中卒遇火起除奉軍令救火人外敢有喧呼及擅<lb/>
離本隊者斬軍中守夜廵夜之人每夜各有號色號<lb/>
色不應者卽便收縛軍中不許私議軍機及妄言禍<lb/>
<pb n="KR4b0007_SBCK_025-23a"/>
福休咎惑亂衆心違者皆斬凡入賊境哨探可往而<lb/>
畏難不往托故推調及囘報不實者斬軍行遇敵人<lb/>
來衝及有埋伏在傍者不許輒動卽便整隊向賊牢<lb/>
把相機殺勦違者斬軍行遇賊衆乞䧏恐有姦謀卽<lb/>
要駐軍嚴備一面飛禀中軍令其遠退自縛來投不<lb/>
許輒與相近遇有自稱官吏及地方里老來迎接者<lb/>
亦不許輒與相近卽便駐軍嚴備一面飛禀中軍審<lb/>
實發落違者皆斬賊使入營及來䧏之人將士敢與<lb/>
私語及問賊中事宜凡漏泄軍情者斬凡臨陣對敵<lb/>
一隊失全隊皆斬隣隊不救隣隊皆斬賊敗追奔不<lb/>
<pb n="KR4b0007_SBCK_025-23b"/>
得太遠一聽號令聞皷方進聞金卽止違者斬賊巢<lb/>
財物竝聽殺賊巳畢差官勘驗給賞敢有臨陣擅取<lb/>
者斬乗勝逐賊不許爭取首級路有遺下金銀寶物<lb/>
不許低頭拾取違者皆斬<lb/>
　計開分發領兵官牌<lb/>
一仰贛州府知府邢珣綂領後開官兵自土猶石坑<lb/>
進繇上稍石溪入磨刀坑過白封龍一面分兵摉茶<lb/>
潭窵井𣏌州坑正兵經過朱坑早坑入楊梅村攻白<lb/>
藍橫水與都司許淸指揮謝㫤姚壐知縣王天與等<lb/>
兵會合共結爲一大營及各選精銳用鄉導分引齎<lb/>
<pb n="KR4b0007_SBCK_025-24a"/>
乾糧三日四摉附近各山寨如茶潭寫井𣏌州坑寨<lb/>
下等處多方瓜探務期盡絕互相援應毋致疎虞左<lb/>
溪諸賊旣盡然後分哨起營過背烏坑穿牛角窟踰<lb/>
梅伏坑過長流坑渉果木口摉芒背上思順過烏地<lb/>
人上新地中新地下新地攻桶岡峒諸賊與知府唐<lb/>
淳指揮余恩謝昶等兵合勢夾擊賊旣敗散遂會各<lb/>
營連絡犄角爲一大營各選精銳開合縱橫分布摉<lb/>
扒必使噍類無遺候有班師期日方許囘兵領哨各<lb/>
官及兵快人等敢有臨陣退縮違犯號令者仰遵照<lb/>
本院欽奉　勑諭内事理聽以軍法從事本官務要<lb/>
<pb n="KR4b0007_SBCK_025-24b"/>
竭忠効命益展才猷嚴督諸軍奮勇前進蕩除羣醜<lb/>
以靖地方如或怠忽乖謬致有疎虞　國典具存罪<lb/>
難輕貸本院卽日進屯南康親臨督戰一應進止機<lb/>
宜密切差人俱赴營所禀白牌候事完日繳<lb/>
一仰綂兵官汀州府知府唐淳綂領後開官兵前往<lb/>
南安府自百歩橋浮江合村等處進屯聶都會同把<lb/>
隘推官徐文英將點集守把鄉夫於内選取堪爲鄉<lb/>
導者一百名分别哨路進襲上關破下關乃分兵爲<lb/>
三哨中一大哨踰相見嶺撲密溪徑攻左溪右一小<lb/>
哨從下關分道摉絲茅壩復從中大哨於密溪進攻<lb/>
<pb n="KR4b0007_SBCK_025-25a"/>
左溪左一小哨自密溪摉羊牯腦山復自密溪從中<lb/>
大哨進攻左溪三哨後合爲一與本院會於橫水遂<lb/>
會同守備郟文知府季斆指揮余恩縣丞舒富等兵<lb/>
五營犄角合爲一大營乃各選精銳用鄉導分引齎<lb/>
乾糧二三日四摉山寨多方爪探務期盡絕互相援<lb/>
應母致疎虞左溪諸賊旣盡聽候本院再授方略然<lb/>
後分哨起營復自密溪囘關田推官徐文英仍於關<lb/>
田厚集營陣以待奔竄遺賊勿輕散動本官自關田<lb/>
率兵繇古亭進屯上保復自上保歷茶坑繇十八磊<lb/>
依期進於木㘭攻桶岡諸賊與知府邢珣指揮余恩<lb/>
<pb n="KR4b0007_SBCK_025-25b"/>
等兵合勢夾擊賊旣敗散遂會各營連絡犄角爲一<lb/>
大營各選精銳開合縱橫分布摉扒必使噍類無遺<lb/>
候有班師之日方許囘兵領哨各官及兵快人等敢<lb/>
有臨陣退縮違犯號令者仰卽遵照本院云云<lb/>
一仰南安府知府季斆綂領後開官兵自南安府石<lb/>
人背進破義安分兵摉朱雀坑入西峰分摉狐狸坑<lb/>
進鉛厰分兵摉李家坑屯穩下分兵摉李坑遂踰狗<lb/>
腳嶺摉陰木坑攻左溪與本院會於橫水遂與守備<lb/>
郟文知府邢珣唐淳指揮余恩縣丞舒富等兵合連<lb/>
爲一大營乃各選精銳齎乾糧三日用鄉導分引四<lb/>
<pb n="KR4b0007_SBCK_025-26a"/>
摉附近山寨多方爪探務期盡絕互相援應毋致疎<lb/>
虞左溪諸賊旣盡然後分哨起營過密溪摉羊牯腦<lb/>
踰相見嶺歷上關下關關田經古亭分屯上保茶坑<lb/>
斷胡蘆洞等處賊路四面設伏以待桶岡奔賊爲都<lb/>
指揮許淸之繼探候緩急相機應援必使根株悉拔<lb/>
噍類無遺候有班師期日方許囘兵領兵各官及兵<lb/>
快人等敢有臨陣退縮違犯號令者仰卽遵照本院<lb/>
云云<lb/>
一仰江西都司都指揮僉事許淸綂領後開官兵自<lb/>
南康進破鷄湖撲新地襲楊梅坑攻白藍與本院會<lb/>
<pb n="KR4b0007_SBCK_025-26b"/>
於橫水遂與知府邢珣等兵會合共結爲一大營乃<lb/>
各選精銳用鄉導分引齎乾糧二三日四摉附近各<lb/>
山寨多方爪探務期盡絕互相援應毋致疎虞橫水<lb/>
諸賊旣盡聽候本院再授方略然後分哨起營自橫<lb/>
水穿牛窟摉川㘭陰木潭會左溪入密溪過相見嶺<lb/>
歷下關上關關田上蕐山過鱗潭屯左泉分斷西山<lb/>
界胡蘆洞等賊路四面設伏以待捅岡奔賊仍歸屯<lb/>
橫水控制諸巢遙與知府季斆相機應援必使根株<lb/>
悉拔噍類無遺候有班師期日方許囘兵領哨各官<lb/>
及兵快人等敢有臨陣退縮違犯號令者仰卽遵照<lb/>
<pb n="KR4b0007_SBCK_025-27a"/>
本院云云<lb/>
一仰守備南贛二府地方以都指揮體綂行事指揮<lb/>
使郟文綂領後開官兵前往南安府自石人坑度湯<lb/>
瓶嶺破義安上西峰過鉛厰破苦竹坑勦長河洞摉<lb/>
狐狸坑攻左溪與本院會於橫水遂與知府唐淳季<lb/>
斆指揮余恩縣丞舒富等兵五營連絡爲一大營乃<lb/>
各選精銳用鄉導分引齎乾糧二三日四摉附近山<lb/>
寨如天台庵獅子山絲茅壩等處多方瓜探務期盡<lb/>
絕互相援應毋致疎虞左溪附近諸賊旣盡聽候本<lb/>
院再授方略然後分哨起營自左溪過密溪分兵摉<lb/>
<pb n="KR4b0007_SBCK_025-27b"/>
絲茅壩會下關入關田過古亭踰上保摉茶坑屯於<lb/>
十八磊分兵斷下章設伏以待桶岡奔賊爲知府唐<lb/>
淳之繼使人探候消息相機應援必使遠近各賊噍<lb/>
類無遺候有班師期日方許囘兵領兵各官及兵快<lb/>
人等敢有臨陣退縮違犯號令者仰卽遵本院<hi>云云</hi>
一仰贛州衞指揮余恩綂領後開官兵自上猶官隘<lb/>
踰獨孤嶺至營前進金坑屯過歩破長流坑分兵入<lb/>
梅伏坑破牛角窟撲川㘭陰木潭與正兵合攻左溪<lb/>
與本院會於橫水遂與縣丞舒富知府唐淳季斆守<lb/>
備郟文等兵連絡爲一大營乃各選精銳齎乾糧二<lb/>
<pb n="KR4b0007_SBCK_025-28a"/>
三日用鄉導分引四摉附近各山寨多方瓜探務期<lb/>
盡絕互相援應毋致疎虞左溪諸賊旣盡聽候本院<lb/>
再授方略然後分哨起營過密溪摉羊牯腦踰相見<lb/>
嶺歷下關上關關田經蕐山鱗潭網夾裡從左溪入<lb/>
西山界攻桶岡諸賊與知府邢珣唐淳指揮謝昶等<lb/>
兵合勢夾擊賊旣敗散遂會各營連絡犄角爲一大<lb/>
營各選精銳開合縱橫分布摉扒必使噍類無遺候<lb/>
有班師期日方許囘兵領兵各官及兵快人等敢有<lb/>
臨陣退縮違犯號令者仰卽遵照本院云云<lb/>
一仰寧都縣知縣王天與督同典史梁儀綂領後開<lb/>
<pb n="KR4b0007_SBCK_025-28b"/>
官兵自上猶官隘員坑過琴江口繇自面寨至長潭<lb/>
經杰壩屯石玉分兵摉樟木坑正兵自黃泥坑過大<lb/>
灣入員分與本院會於橫水遂與知府邢珣都司許<lb/>
淸等兵會合四營共結爲一大營乃各選精銳用鄉<lb/>
導分引齎乾糧二三日四摉附近各山寨多方瓜探<lb/>
務期盡絕互相援應毋致疎處橫水等處諸賊旣盡<lb/>
聽候本院再授方略然後分哨起營過背烏坑牛角<lb/>
窟梅伏坑渉長流渡果木口摉芒背上思順入烏地<lb/>
經上新地中新地分屯下新地分兵摉扒斷絕要路<lb/>
四靣設伏以待桶岡奔賊爲知府邢珣之繼使人探<lb/>
<pb n="KR4b0007_SBCK_025-29a"/>
候緩急仍與縣丞舒富聲息相接應援必使噍類無<lb/>
遺候有班師期日方許囘兵領兵各官及兵快人等<lb/>
敢有臨陣退縮違犯號令者仰卽遵照本院云云<lb/>
一仰南康縣縣丞舒富綂領後開官兵自上猶營前<lb/>
金坑進屯過歩破長流坑徑攻左溪與本院會於橫<lb/>
水遂與知府邢珣唐淳季斆守備郟文等兵合四營<lb/>
共結爲一大營乃分選精銳齎乾糧用鄉導分引四<lb/>
摉附近賊巢如鱉坑箬坑赤坑觀音山奄塲仙鶴頭<lb/>
源陂左溪等處諸賊旣盡聽候本院再授方略然後<lb/>
分哨起營復自長流坑過果木口摉芒背摉鐵木里<lb/>
<pb n="KR4b0007_SBCK_025-29b"/>
徇上池遍摉東桃坑山源竹壩泉大王嶺板嶺諸巢<lb/>
遂屯鎖匙龍外四面埋伏以待桶岡奔賊仍與知縣<lb/>
王天與聲息相接彼此相機應援必使噍類無遺候<lb/>
有班師期日方許囘兵領兵各官及兵快人等敢有<lb/>
臨陣退縮違犯號令者仰卽遵照本院云云<lb/>
一仰吉安府知府伍文定綂領後開官兵前去屯劄<lb/>
穩下會同守備郟文併謀協力摉勦稽蕪等處賊巢<lb/>
進屯橫水聽候本院再授方略然後進攻桶岡諸峒<lb/>
本官仍須詳察地里險易相度機宜協和行事毋得<lb/>
爾先我後力散勢分致失事機　國興具存罪不輕<lb/>
<pb n="KR4b0007_SBCK_025-30a"/>
貸其領哨各官及兵快人等敢有臨陣退縮違犯號<lb/>
令者許卽以軍法從事軍中一應事宜亦聽隨宜應<lb/>
變應呈報者仍呈軍門施行<lb/>
一仰廣東潮州府程鄉縣知縣張戩綂領部下新民<lb/>
打手鄉夫人等摉勦稽蕪黃雀㘭新地等處賊巢進<lb/>
屯橫水聽候本院再授方略然後進攻桶岡諸峒本<lb/>
官仍須詳察云云<lb/>
　　此牌分合進退歩歩䇿應歩歩着實是有勝算<lb/>
　　預定於胸中臨事自然緩急先後着着中窽此<lb/>
　　所謂勝兵先勝而後戰也志武者當三復於斯<lb/>
<pb n="KR4b0007_SBCK_025-30b"/>
<pb n="KR4b0007_SBCK_025-30b"/>
　　案行分守嶺北道官兵戴罪勦賊<lb/>
叅看稽蕪大山不係進兵隘路若使郁文季斆等遵<lb/>
依本院方略直趨左溪與諸軍連營合勢兵威旣振<lb/>
然後分兵四勦則稽蕪等巢自然聞風而靡今乃不<lb/>
遵約束頓兵僻路以攻險絕堅小之寇反致損威挫<lb/>
銳非但有乖節制抑且違誤師期若使各哨官兵皆<lb/>
若季斆等後期不進則左溪橫水賊巢根本腹心之<lb/>
地何繇攻破諸軍何繇得有今日之勝論情定罪俱<lb/>
令處以軍法但今各營皆巳乗勝追逐賊徒四散奔<lb/>
潰正係緊關摉截之際姑今戴罪勦絕以贖前辜爲<lb/>
<pb n="KR4b0007_SBCK_025-31a"/>
此仰抄案囘道速督各官分投把截摉勦俱要勵志<lb/>
奮勇毋徒退縮以自全毋以小剉而自餒務奮澠池<lb/>
之翼以收桑榆之功如復仍前畏縮違誤軍令具存<lb/>
難再容恕仍將陣亾千戸劉處及被傷兵夫人等查<lb/>
驗紀錄量加優恤<lb/>
　橫水左溪巳報大㨗稽蕪小小挫折他人處此必<lb/>
　在所略先生卽行切責如此此所以法嚴而人知<lb/>
　自勵所往無不奏功也<lb/>
<pb n="KR4b0007_SBCK_025-31b"/>
　　摉勦餘黨牌<lb/>
照得本院於本月十二日親督諸軍進破橫水等巢<lb/>
諸軍皆奮勇敢死奪險䧟陣賊乃大敗擒斬功次數<lb/>
多良巳可嘉但聞餘黨復相嘯聚千百爲羣設柵阻<lb/>
險復爲抗拒官兵之備所據各兵進攻之日攀崖緣<lb/>
壁下上險阻疲困已極兼之陰雨連日瘴霧咫尺不<lb/>
辨故且容令各兵暫爾休息今天氣漸開兵力巳蘇<lb/>
若不乗此破竹之勢疾捕急擊使諸賊聲勢復得連<lb/>
絡用力益難爲此牌仰該道官吏嚴督各營官兵星<lb/>
夜速進務在三日之内掃蕩餘孽必使噍類無遺敢<lb/>
<pb n="KR4b0007_SBCK_025-32a"/>
有狃於一勝怠忽因循逗遛不進致悞軍機者仰卽<lb/>
遵照　勑諭事理卽以軍法從事該道亦要身督各<lb/>
官奮勇前進毋虧一簣務在萬全<lb/>
<pb n="KR4b0007_SBCK_025-32b"/>
　　奬勵湖廣綂兵叅將史春牌<lb/>
據副使楊璋呈稱遵奉本院牌案監督各營官兵照<lb/>
依二省刻定日期於十一月初一日午時攻破桶岡<lb/>
大峒賊徒皆巳擒斬巢穴悉巳掃蕩但湖廣官兵未<lb/>
知恐仍復前來非但無賊可勦抑且徒勞遠渉乞將<lb/>
湖廣官兵畱屯彼地免其過境實爲彼此兩便等因<lb/>
到院看得桶岡天險先經夾勦圍困半年終不能下<lb/>
乃今一皷而破斯固諸將用命軍士効力實亦湖廣<lb/>
兵威大振有以懾服其心故破巢之日不敢四散奔<lb/>
潰以克收兹全功訪得湖廣綂兵叅將史春紀律嚴<lb/>
<pb n="KR4b0007_SBCK_025-33a"/>
明行陣肅整故能遠揚威武致兹克捷雖兵不接刅<lb/>
而先聲以張相應差官奬勵爲此牌差千戸高<graphic n="KR0790" url="https://raw.githubusercontent.com/kanripo/KR-Gaiji/master/images/KR0790.png" mimeType="image/png"/>齎<lb/>
領後開花紅禮物前去湖廣郴州親送本官營内傳<lb/>
布本院奬勵之意以彰本官丕顯之功<lb/>
　　兵未到而奬及之是妙於鼓舞處<lb/>
<pb n="KR4b0007_SBCK_025-33b"/>
　　橫水桶岡㨗音疏<lb/>
據江西布按二司廵守嶺北道兵備副使楊璋左叅<lb/>
議黃宏會呈據一哨綂兵贛州府知府邢珣呈督同<lb/>
興國縣典史區澄等官兵於十月十三等日攻破磨<lb/>
刀坑等巢十一月初一等日攻破桶岡洞等巢二十<lb/>
三日會兵擊賊於上新地寨共十四處共擒斬大賊<lb/>
首雷鳴聰藍文亨梁伯安等六名顆賊從王禮生等<lb/>
二百四十一名顆俘獲賊屬并奪囘被虜男婦二百<lb/>
五十七名口燒毁賊巢房屋一百七十七間及奪馬<lb/>
牛贓仗等項二哨綂兵福建汀州府知府唐淳呈督<lb/>
<pb n="KR4b0007_SBCK_025-34a"/>
同上杭縣縣丞陳秉等官兵於十月十二等日攻破<lb/>
左溪等巢十一月初一等日攻破十八磊等巢共十<lb/>
二處共擒斬大賊首藍天鳳藍八蘇景祥等四名顆<lb/>
賊從廖歐保等二百六十四名顆俘獲賊屬并奪囘<lb/>
被虜男婦五百四十四名口燒毁賊巢房屋七百一<lb/>
十二間及奪獲馬牛器械贓銀等項三哨綂兵南安<lb/>
府知府季斆呈督同同知朱憲推官徐文英等官兵<lb/>
於十月十二等日攻破穩下等巢十二月初三日擊<lb/>
賊於朱雀坑等巢共八處生擒大賊首高文輝何文<lb/>
秀等五名擒斬賊從楊禮等三百六十一名顆俘獲<lb/>
<pb n="KR4b0007_SBCK_025-34b"/>
賊屬并奪囘被虜男婦一百七十一名口燒毁賊巢<lb/>
房屋五百七十八間奪獲牛馬贓仗等物及先於七<lb/>
月二十五等日二次被賊擁衆攻打本府城池綂領<lb/>
本營官兵會同指揮來春馮翔與賊對敵本職下官<lb/>
兵舍人共擒斬賊從龍正等一百三名顆來春下官<lb/>
兵擒斬賊從王伯崇等二十五名顆馮翔下官兵擒<lb/>
斬賊從劉保等一百三十五名顆四哨綂兵江西都<lb/>
司都指揮僉事許清開稱督領千戸林節等官兵於<lb/>
十月十二等日攻破雞湖等巢共九處共擒斬大賊<lb/>
首唐洪劉元昌葉志亮譚祐李斌等共一十名顆賊<lb/>
<pb n="KR4b0007_SBCK_025-35a"/>
從王志成等一百四十六名顆俘獲賊屬并奪回被<lb/>
虜男婦一百三名口燒毁賊巢房屋二百間及奪獲<lb/>
牛馬贓仗等物五哨綂兵守備南贛二府地方以都<lb/>
指揮體綂行事指揮使郟文呈督領安遠縣義官唐<lb/>
廷蕐官兵於十月十二等日攻破獅子寨等巢二十<lb/>
三日會兵擊賊于上新地寨斬獲首賊藍文昭等三<lb/>
名顆擒斬賊從許受仔等一百六十六名顆俘獲賊<lb/>
屬并奪囘被虜男婦九十八名口燒毁賊巢房屋四<lb/>
百一十二間及奪獲牛馬器械等項六哨綂兵贛州<lb/>
衞指揮余恩呈綂領龍南縣新民王受等兵於十月<lb/>
<pb n="KR4b0007_SBCK_025-35b"/>
十二等日攻破長流坑等巢共五處擒斬大賊首陳<lb/>
貴誠薛文高劉必㴱三名顆賊從郭彥秀等一百七<lb/>
十七名顆俘獲賊屬并奪囘被虜男婦九十九名口<lb/>
燒毁賊巢房屋五百一十七間及奪獲馬騾器械贓<lb/>
銀等物七哨綂兵寧都縣知縣王天與呈督同典史<lb/>
梁儀等官兵於十月十二等日攻破樟木坑等巢各<lb/>
處擒斬大賊首鄧崇泰王孔洪等八名顆擒斬賊從<lb/>
陳榮漢等一百三十九名顆俘獲賊屬并奪囘被虜<lb/>
男婦二百七十五名口燒毁賊巢房屋一百六間及<lb/>
奪獲牛馬贓物等項八哨綂兵南康縣縣丞舒富呈<lb/>
<pb n="KR4b0007_SBCK_025-36a"/>
綂領上猶縣義官胡述等兵於十月十二等日攻破<lb/>
箬坑等巢共五處擒斬賊從康仲榮等四百一十九<lb/>
名顆俘獲賊屬并奪囘被虜男婦一百八十三名口<lb/>
燒毁賊巢房屋九百九十三間及奪獲牛馬贓銀等<lb/>
項及先於九月二十一等日大賊首謝志田等攻打<lb/>
白面寨隨督發寨長廖惟道等擒斬首從賊徒謝志<lb/>
田等三十五名顆九哨綂兵廣東潮州府程鄉縣知<lb/>
縣張戩呈綂領本縣新民等兵於十月二十四等日<lb/>
攻破𣏌州坑等巢十一月初一等日攻破西山界桶<lb/>
岡等巢共九處擒斬大賊首蕭震富鍾得昌等六名<lb/>
<pb n="KR4b0007_SBCK_025-36b"/>
顆賊從何景聰等二百五十七名顆俘獲賊屬并奪<lb/>
囘被虜男婦一百五十七名口及奪獲牛馬器械贓<lb/>
銀等物十哨綂兵吉安府知府伍文定呈綂領廬陵<lb/>
縣等官兵劉顯等於十月二十四等日攻破寨下等<lb/>
巢十一月初一等日攻破上池等巢二十日擊賊於<lb/>
穩下等寨共十二處擒斬大賊首謝志珊葉三等二<lb/>
十名顆賊從王福兒等二百三十八名顆俘獲賊屬<lb/>
并奪囘被虜男婦二百八十四名口燒毁賊巢房屋<lb/>
一百三十三間及奪獲贓仗等物中營隨征叅隨等<lb/>
官推官危壽指揮謝昶等各呈蒙提督軍門親綂各<lb/>
<pb n="KR4b0007_SBCK_025-37a"/>
職等官兵於十月十二等日攻破長龍橫水大巢及<lb/>
庵背等巢共七處生擒大賊首蕭貴模等一十四名<lb/>
擒斬賊從蕭容等四百六十五名顆俘獲賊屬并奪<lb/>
囘被虜男婦二百四十八名口燒毁賊巢房屋二百<lb/>
二間及奪獲牛馬金銀贓仗等項各呈報到道查得<lb/>
先爲地方緊急賊情事節奉提督軍門案驗備仰本<lb/>
道計處兵糧約會三省官兵將上猶等處賊巢尅期<lb/>
進勦奏請定奪外本年六月初五日據大庾上猶等<lb/>
縣申并據南康縣縣丞舒富呈稱大賊首謝志珊號<lb/>
征南王糾率桶岡等巢賊首鍾明貴等約會廣東大<lb/>
<pb n="KR4b0007_SBCK_025-37b"/>
賊首高快馬等大修戰具并造呂公車欲要先將南<lb/>
康縣打破就行乗虛入廣乞早爲撲捕等因備呈本<lb/>
院行委知府季斆等分兵勦捕獲功呈報奏　聞訖<lb/>
又經本院行委知府季斆指揮來春姚壐謝昶馮翔<lb/>
縣丞舒富千戸林節各於要害防遏擒斬功次俱發<lb/>
仰本道紀驗解送本院梟示外隨該本道會同分守<lb/>
叅議黃宏議照江西地方惟桶岡一處該與湖廣約<lb/>
會夾攻龍川一縣該與廣東約會夾攻其餘三縣腹<lb/>
心之賊不時奔衝難以止遏合無以次勦捕等因具<lb/>
呈本院移文廣東湖廣鎭廵衙門約會以次攻勦間<lb/>
<pb n="KR4b0007_SBCK_025-38a"/>
隨奉本院分定哨道指授方略將知府邢珣等尅期<lb/>
進勦備仰各道不妨職事照舊軍前紀驗贊畫等因<lb/>
依奉催督各營官兵逃攻去後今呈前因除將擒斬<lb/>
賊徒首級俱類送廵按衙門會審紀驗明白生擒仍<lb/>
解提督軍門處決并賊級照例梟示被虜人口給親<lb/>
完聚賊屬男婦并牛馬騾變賣銀兩收候賞功支用<lb/>
器械贓物俱發贛縣貯庫外職等議照上猶等縣橫<lb/>
水等巢大賊首謝志珊謝志田謝志富謝志海蕭貴<lb/>
摸蕭貴富徐蕐譚曰志雷俊臣桶岡大賊首藍天鳳<lb/>
藍八蘇藍文昭胡觀雷鳴聰藍文亨鷄湖大賊首唐<lb/>
<pb n="KR4b0007_SBCK_025-38b"/>
洪新溪大賊首劉允昌楊梅大賊首葉志亮左溪大<lb/>
賊首薛文高高誦馮祥朱雀坑大賊首何文秀下關<lb/>
大賊首蘇景祥義安大賊首高文輝密溪大賊首陳<lb/>
玉塇康永三絲茅壩大賊首唐曰富劉必㴱長河壩<lb/>
大賊首蔡積富葉三梅伏坑大賊首陳貴誠鼈坑大<lb/>
賊首藍通海赤坑大賊首譚曰榮雙壩太賊首譚祐<lb/>
李斌等冥頑兇毒恃險爲惡僣擬王號僞稱總兵聚<lb/>
集黨類數千肆行流毒三省攻圍南安南康府縣城<lb/>
池殺害千戸主簿等官流劫湖廣桂陽<graphic n="KR0789" url="https://raw.githubusercontent.com/kanripo/KR-Gaiji/master/images/KR0789.png" mimeType="image/png"/>縣宜章吉<lb/>
安府龍泉萬安泰和永新等縣良民子女被其拏戮<lb/>
<pb n="KR4b0007_SBCK_025-39a"/>
房屋倉廩被其焚燒道路土田被其阻荒占奪者以<lb/>
千萬頃賦稅屯糧負累軍民陪納者以千萬石其大<lb/>
賊首謝志珊藍天鳳等各又自稱盤皇子孫收有傳<lb/>
流寶印畵像蠱惑羣賊悉歸約東卽其妖狐酷䑕之<lb/>
謀固知決無所就而原其封豕長蛇之心實巳有不<lb/>
可言比之姚源之王浩八蕐林之胡雪二東鄉之徐<lb/>
仰四建昌之徐九齡均爲賊首而奸雄實倍之今則<lb/>
渠魁授首巢穴蕩平擒斬旣多俘獲亦盡數十年之<lb/>
禍害巳除三省之冤憤頓釋悉皆仰仗　朝廷憐念<lb/>
地方之茶毒大興征討之　王師并提督軍門指授<lb/>
<pb n="KR4b0007_SBCK_025-39b"/>
成算號令嚴明親臨督陣身先士卒以致各哨官兵<lb/>
用命爭先捐軀赴敵獲臻是捷擬合會案呈詳施行<lb/>
等因據呈到臣卷查先准兵部咨爲申明賞罰以勵<lb/>
人心事該本部覆議請　勑南贛等處都御史假以<lb/>
提督軍務名目給與旗牌應用以振軍威一應軍馬<lb/>
錢糧事宜徑自便宜區畫文職五品以下武職三品<lb/>
以下徑自拏問發落如遇盜賊入境卽便調兵勦殺<lb/>
不許踵襲舊弊招撫重爲民患所部官軍若在軍前<lb/>
違期逗遛退縮俱聽以軍法從事題奉　聖旨是王<lb/>
守仁着提督南贛汀漳等處軍務換勑與他其餘事<lb/>
<pb n="KR4b0007_SBCK_025-40a"/>
宜各依擬行欽此及爲地方緊急賊情事准兵部咨<lb/>
看得所奏攻治賊盜二說合無行文交與都御史王<lb/>
守仁悉依前項申明賞罰事理便宜行事期於成功<lb/>
不限以時等因題奉　聖旨是這申明賞罰事宜還<lb/>
行與王守仁知道欽此又准兵部咨該廵撫湖廣都<lb/>
御史秦金題該本部覆題看得郴桂等處與廣東江<lb/>
西所轄徭峒密邇聯絡若非三省會兵夾攻賊必遁<lb/>
散合無請勑兩廣并南贛總督廵撫等官會同行事<lb/>
尅期進兵等因節奉　聖旨是都依擬行欽此又該<lb/>
廵按江西監察御史屠僑奏要會同湖廣江西撫鎭<lb/>
<pb n="KR4b0007_SBCK_025-40b"/>
等官各量起兵約會尅期夾勦又該本部覆題奉<lb/>
聖旨是這南贛地方賊情只照依恁部裡原擬事宜<lb/>
着都御史王守仁自行量調官軍設法勦捕如有該<lb/>
與江西兩廣廵撫總督等官會兵征勦的聽隨宜會<lb/>
議施行欽此續准兵部咨該臣題開計處南贛二府<lb/>
兵糧事宜及合用本省廵按御史紀功緣繇該本部<lb/>
覆題奉　聖旨是都依擬行欽此俱　欽遵陸續備<lb/>
咨到臣俱經行江西廣東湖廣各道兵備守廵等官<lb/>
一體欽遵調取官軍兵快尅期夾攻及咨廵撫江西<lb/>
都御史孫燧并行廵按御史屠僑各查照外續據領<lb/>
<pb n="KR4b0007_SBCK_025-41a"/>
兵縣丞舒富等呈稱各輋賊首聞知湖廣土兵將到<lb/>
集衆據險四出殺掠猖熾日甚乞爲急處等因到臣<lb/>
當將進兵機宜督同兵備副使楊璋分守叅議黃宏<lb/>
綂兵知府等官邢珣等議得桶岡橫水左溪諸賊荼<lb/>
毒三省其患雖同而事勢各異以湖廣言之則桶岡<lb/>
諸巢爲賊之咽喉而橫水左溪諸巢爲之腹心以江<lb/>
西言之則橫水左溪諸巢爲賊之腹心而桶岡諸巢<lb/>
爲之羽翼今不先去橫水左溪腹心之患而欲與湖<lb/>
廣夾攻桶岡進兵兩宼之間腹背受敵勢必不利今<lb/>
議者紛紛皆以爲必須先攻桶岡而湖廣尅期乃在<lb/>
<pb n="KR4b0007_SBCK_025-41b"/>
十一月初一日賊見我兵未集而師期尚遠且以爲<lb/>
必先桶岡勢必觀望未備今若出其不意進兵速擊<lb/>
可以得志巳破橫水左溪移兵而臨桶岡破竹之勢<lb/>
蔑不濟矣於是臣等乃決意先攻橫水左溪密切分<lb/>
布哨道使都指揮僉事許淸率兵千餘自南康縣左<lb/>
溪入知府邢珣率兵千餘自上猶縣石人坑入知縣<lb/>
王天與率兵千餘自上猶縣白面入令其皆會橫水<lb/>
使守備指揮郟文率兵千餘自大庾縣義安入知府<lb/>
唐淳率兵千餘自大庾縣聶都入知府季斆率兵千<lb/>
餘自大庾縣穩下入縣丞舒富率兵千餘自上猶縣<lb/>
<pb n="KR4b0007_SBCK_025-42a"/>
金坑入令其皆會左溪知府伍文定知縣張戩候各<lb/>
兵齊集令其亦從上猶南康分入以遏奔衝臣亦親<lb/>
率兵千餘自南康進屯至坪期直搗橫水以與諸軍<lb/>
㑹而使兵備副使楊璋分守叅議黃宏監督各營官<lb/>
兵往來給餉以促其後分布旣定乃於十月初七日<lb/>
夜各哨齊發初九日臣兵至南康初十日進屯至坪<lb/>
使間諜四路分探皆以爲諸賊不虞官兵猝進各巢<lb/>
皆鳴鑼聚衆往來呼噪奔走爲分投禦敵之狀勢甚<lb/>
張皇然巳於各險隘皆設有滚木礧石度此時賊巳<lb/>
據險勢未可近臣兵乗夜遂進十一日小餉未至賊<lb/>
<pb n="KR4b0007_SBCK_025-42b"/>
巢三十里止舍使人伐木立栅開塹設堠示以乆屯<lb/>
之形夜使報効聽選官雷濟義民蕭庾分率鄉兵及<lb/>
樵竪善登山者四百人各與一旗齎銃砲鉤鐮使繇<lb/>
間道攀崕懸壁而上分列遠近極高山頂以覘賊張<lb/>
立旗幟爇茅爲數千竈度我兵且至險則舉砲燃火<lb/>
相應十二日早臣兵進至十八面隘賊方據險迎敵<lb/>
驟聞遠近山頂砲聲如雷煙熖四起我兵復呼噪奮<lb/>
逼銃箭齊發賊皆驚潰失措以爲我兵已盡入破其<lb/>
巢穴遂棄險退走臣預遣千戸陳偉高<graphic n="KR0790" url="https://raw.githubusercontent.com/kanripo/KR-Gaiji/master/images/KR0790.png" mimeType="image/png"/>分率壯士<lb/>
數十緣崖上奪賊險盡發其滚木礧石我兵乗勝驟<lb/>
<pb n="KR4b0007_SBCK_025-43a"/>
進呼聲震天地指揮謝昶馬廷瑞兵繇間道先入盡<lb/>
焚賊巢賊退無所據乃大敗奔潰遂破長龍巢破十<lb/>
八面隘巢破先鵝頭巢破狗腳嶺巢破菴背巢破白<lb/>
藍橫水大巢先是大賊首謝志珊蕭貴模等皆以橫<lb/>
水居衆險之中倚以爲固聞官兵四進倉卒分衆扼<lb/>
險出禦甚力至是見橫水煙熖障天銃砲之聲撼搖<lb/>
山谷亦各失勢棄險走各哨官兵乗之皆奮勇力戰<lb/>
而入知府邢珣遂破磨刀坑巢破荼坑巢破荼潭巢<lb/>
知縣王天與破樟木坑巢破石王巢都指揮許淸破<lb/>
雞湖巢破新溪巢破楊梅巢俱至橫水知府唐淳破<lb/>
<pb n="KR4b0007_SBCK_025-43b"/>
羊牯腦巢破上關巢破下關巢破左溪大巢守備撝<lb/>
揮郟文破獅寨巢破義安巢破苦竹坑巢指揮余恩<lb/>
破長流坑巢破牛角窟巢破鼈坑巢縣丞舒富破箬<lb/>
坑巢破赤坑巢破竹壩巢知府季斆破上西峯巢破<lb/>
狐狸坑巢破鉛厰巢俱至左溪守廵各官亦隨後督<lb/>
兵而至是日擒斬首從賊人賊級并俘獲賊屬男婦<lb/>
奪囘被虜人口牛馬贓仗數多其餘自相蹂踐墮崖<lb/>
塡谷而死者不可勝計當是時賊路所繇入皆刋崖<lb/>
倒樹設阱埋簽不可行我兵晝夜渉㴱澗蹈叢棘遇<lb/>
險絕則掛䋲崕樹魚貫而上猿臂而下往往失足墮<lb/>
<pb n="KR4b0007_SBCK_025-44a"/>
㴱谷幸而不死經數日始能出各兵巳至橫水左溪<lb/>
皆困甚不復能驅逐會日巳暮遂令收兵屯劄次日<lb/>
大霧雨咫尺不辯連數日不開乃令各營休兵享士<lb/>
而使鄉導數十人分探潰賊所往并未破巢穴動靜<lb/>
十五日得各鄉導報謂諸賊分陣預於各山絕險崕<lb/>
壁立有栅寨爲退保之計有復合聚於未破之巢者<lb/>
俱不意我兵驟入未及搬運糧榖若分兵四散追擊<lb/>
可以盡獲臣等竊計湖廣夾攻在十一月初一期巳<lb/>
漸迫此去桶岡尚百餘里山路嶮峻三日始能達若<lb/>
此中之賊圍之不克而移兵桶岡勢分備多前後顧<lb/>
<pb n="KR4b0007_SBCK_025-44b"/>
瞻非計之得乃令各營皆分兵爲奇正二哨一攻其<lb/>
前一襲其後冒霧速進分投急擊十六日知府邢珣<lb/>
攻破旱坑巢窵井巢知府季斆守備指揮郟文攻破<lb/>
隱下巢李家巢十七日唐淳攻破絲茅壩巢十八日<lb/>
都指揮許淸攻破朱雀坑巢村頭坑巢黃竹㘭巢觀<lb/>
音山巢十九日指揮余恩攻破梅伏坑巢石頭坑巢<lb/>
二十日知府邢珣又攻破白封龍巢芒背巢知縣王<lb/>
天與攻破黃泥坑巢大富灣巢二十二日縣丞舒富<lb/>
攻破白水洞巢本日知府伍文定知縣張戩兵亦至<lb/>
二十四日知府伍文定攻破寨下巢知縣張戩攻破<lb/>
<pb n="KR4b0007_SBCK_025-45a"/>
𣏌州坑巢二十五日知縣張戩又破朱坑巢知府伍<lb/>
文定破楊家山巢二十六日知府季斆又破李坑巢<lb/>
都指揮許淸又破川㘭巢二十七日守備指揮郟文<lb/>
又破長河洞巢連日各擒斬首從賊人賊級并俘獲<lb/>
賊屬男婦奪囘被虜人口牛馬贓仗數多是日各營<lb/>
官兵請乗勝進攻桶岡臣復議得桶岡天險四面靑<lb/>
壁萬仞中盤百餘里連峰參天㴱林絕谷不睹日月<lb/>
中所產旱穀薯蕷之類足餉凶歲往者亦嘗夾攻坐<lb/>
困數月不能俘其一卒竟以招撫爲名而罷及詢訪<lb/>
鄉導其所繇入惟鎖匙龍葫蘆洞茶坑十八磊新地<lb/>
<pb n="KR4b0007_SBCK_025-45b"/>
五處然皆架棧梯壑夤懸絕壁而上賊使數人於崕<lb/>
巓㘴發礧石可無執兵而禦我師惟上章一路稍平<lb/>
然㴱入湖廣迀囘取道半月始至湖兵旣從彼入而<lb/>
我師復往事皆非便今橫水左溪餘賊皆巳奔入其<lb/>
中同難合勢爲守必力善戰者其勢險其節短今我<lb/>
欲乗全勝之鋒兼三日之程長驅百餘里而爭利彼<lb/>
若拒而不前頓兵幽谷之底所謂强弩之末不能穿<lb/>
魯縞矣今若移屯近地休兵養銳振揚威聲先使人<lb/>
諭以禍福彼必懼而請服其或有不從者乗其猶豫<lb/>
襲而擊之乃可以逞乃使素與賊通戴罪義官李正<lb/>
<pb n="KR4b0007_SBCK_025-46a"/>
巖醫官劉福泰釋其罪并縱所獲桶岡賊鍾景於二<lb/>
十八日夜懸壁而入期以初一日早使人於鎖匙龍<lb/>
受䧏賊方甚恐見三人至皆喜乃集衆會議而橫水<lb/>
左溪奔入之賊果堅持不可往復遲疑不暇爲備臣<lb/>
遣縣丞舒富率數百人屯鎖匙龍促使出䧏而使知<lb/>
府邢珣入茶坑知府伍文定入西山界知府唐淳入<lb/>
十八磊知縣張戩入葫蘆洞皆於三十日乗夜各至<lb/>
分地遇大雨不得進初一日早冒雨疾登大賊首藍<lb/>
天鳳方就鎖匙龍聚議聞各兵已入險皆驚愕散亂<lb/>
猶驅其衆男婦千餘人據内隘絕壁隔水爲陣以拒<lb/>
<pb n="KR4b0007_SBCK_025-46b"/>
知府邢珣之兵渡水前擊張戩之兵衝其右伍文定<lb/>
之兵自張戩右懸崖而下遶賊傍擊賊不能支且戰<lb/>
且却及午雨霽各兵鼓奮而前乃敗走縣丞舒富知<lb/>
縣王天與所領兵聞前山兵巳人亦從鎖匙龍竝登<lb/>
各軍乗勝擒斬賊悉奔十八磊知府唐淳之兵復嚴<lb/>
陣迎賊又敗然會日晚猶扼險相持次早諸軍復合<lb/>
勢併擊大戰良乆遂大敗知府邢珣破桶岡大巢破<lb/>
梅伏巢破烏池巢知縣張戩破西山界巢鎖匙龍巢<lb/>
破黃竹坑巢知府唐淳破十八磊巢知府伍文定破<lb/>
鐵木里巢破上池巢破葫蘆洞巢知縣王天與破買<lb/>
<pb n="KR4b0007_SBCK_025-47a"/>
分巢破背水坑巢縣丞舒富破大王嶺巢擒斬首從<lb/>
賊人賊級并俘獲賊屬男婦奪囘被虜人口牛馬贓<lb/>
仗數多賊大勢雖敗結陣分遁者尚多是日聞湖廣<lb/>
土兵將至臣使知府邢珣屯葫蘆洞知府唐淳屯十<lb/>
八磊知府伍文定屯大水守備指揮郟文屯下新地<lb/>
知縣張戩屯磜頭縣丞舒富屯荼坑指揮姚璽知縣<lb/>
王天與屯板嶺而使副使楊璋廵行磜頭荼坑諸營<lb/>
監督進止以繼其糧餉又使知府季斆分屯聶都以<lb/>
防賊之南奔都指揮許淸畱屯橫水指揮余恩畱屯<lb/>
左溪以備腹心遺漏之賊而使叅議黃宏畱劄南安<lb/>
<pb n="KR4b0007_SBCK_025-47b"/>
給糧餉以爲聶都之繼臣亦躬率帳下屯茶寮使各<lb/>
營分兵與湖兵相會夾勦遁賊初五日知府邢珣又<lb/>
破上新地巢破中新地巢破下新地巢初七日知府<lb/>
唐淳又破杉木拗巢破原陂巢破木里巢十一日知<lb/>
縣張戩破板嶺巢破天台庵巢十三日又破東桃坑<lb/>
巢破龍背巢連日各擒斬俘獲數多其間巖谷溪壑<lb/>
之内饑餓病疹顚什死者不可以數於是桶岡之賊<lb/>
略盡臣以其暇親行相視形勢據險立隘使卒數百<lb/>
斬木棧崕鑿山開道又使典史梁儀領卒數百相視<lb/>
橫水創築土城周圍千餘丈亦設隘以奪其險議以<lb/>
<pb n="KR4b0007_SBCK_025-48a"/>
其地請建縣治控制三省諸徭斷其往來之路事方<lb/>
經營十六日據防遏推官徐文英呈稱廣東魚黃等<lb/>
巢被湖兵攻破賊黨男婦千餘突往雞湖新地穩下<lb/>
朱雀坑等處臣復遣知府季斆分兵趨朱雀坑等處<lb/>
知府伍文定趨穩下雞湖等處守備指揮郟文知府<lb/>
邢珣趨上新等處各相機急勦二十日知府伍文定<lb/>
兵擊賊於穩下寨西峰寨苦竹坑寨長河壩巢黎坑<lb/>
巢二十三日守備指揮郟文知府邢珣擊賊於上新<lb/>
地巢知府伍文定又追擊于雞湖巢十二月初三日<lb/>
知府季斆擊賊於朱雀坑寨狐狸坑巢擒斬首從賊<lb/>
<pb n="KR4b0007_SBCK_025-48b"/>
徒俘獲賊屬奪獲贓仗數多於是奔遁之賊始盡然<lb/>
以湖廣二省之兵方合雖近境之賊悉以掃蕩而四<lb/>
遠奔突之虞難保必無乃畱兵二千餘分屯茶寮橫<lb/>
水等隘而以是月初九日囘軍近縣以休息疲勞候<lb/>
二省夾攻盡絕然後班師兩月之間通計搗過巢穴<lb/>
八十餘處擒斬大賊首謝志珊藍天鳳等八十六名<lb/>
顆從賊首級三千一百六十八名顆俘獲賊屬二千<lb/>
三百三十六名口奪囘被虜男婦八十三名口牛馬<lb/>
騾六百八隻匹贓仗二千一百三十一件金銀一百<lb/>
一十三兩八錢一分總計首從賊徒賊屬牛馬贓仗<lb/>
<pb n="KR4b0007_SBCK_025-49a"/>
共八千五百二十五名顆口隻件俱經行令轉解紀<lb/>
功官處審驗紀錄去後今呈前因叅照大賊首藍天<lb/>
鳳謝志珊等盤據千里荼毒數郡僣擬王號圖謀不<lb/>
軌基禍種惡且將數十餘年而虐熖之熾盛毒流之<lb/>
慘極亦已數年于兹前此亦嘗夾勦曾不能損其一<lb/>
毛屢加招撫適足以長其桀驁乃今驅卒不過萬餘<lb/>
用費不滿三萬兩月之間俘斬六千有奇破巢八十<lb/>
有四渠魁授首噍類無遺此豈臣等能賢於昔人是<lb/>
皆仰仗　朝廷威德之被廟堂處置得宜旣假臣以<lb/>
賞罰之權復專臣以提督之任故臣等得以伸縮自<lb/>
<pb n="KR4b0007_SBCK_025-49b"/>
繇舉動如志奉　成算以行事循方略而指揮將士<lb/>
有用命之美進止無制用之虞則是追獲獸兎之捷<lb/>
實繇發縱指示之功臣等偶叨任使亦安敢冒非其<lb/>
績夫謀定於帷幄之中而勝決於千里之外　命出<lb/>
於廟堂之上而威行於百蠻之表臣等敢爲　朝廷<lb/>
國議有人賀且自幸其所遭得以苟免覆餗之戮也<lb/>
及照監軍副使楊璋叅議黃宏領兵都指揮僉事許<lb/>
淸都指揮使行事指揮使郟文知府邢珣季斆伍文<lb/>
定唐淳知縣王天與張戩指揮余恩馮翔縣丞舒富<lb/>
隨征叅謀等官指揮謝昶馮廷瑞姚璽明德同知朱<lb/>
<pb n="KR4b0007_SBCK_025-50a"/>
憲推官危壽徐文英知縣陳允諧黃文鸑宋瑢陸璥<lb/>
千戸陳偉高<graphic n="KR0790" url="https://raw.githubusercontent.com/kanripo/KR-Gaiji/master/images/KR0790.png" mimeType="image/png"/>等巳上各官或監軍督餉或領兵隨<lb/>
征悉皆㴱歷危險備嘗艱難各効勤苦之力共成克<lb/>
㨗之功俱合甄錄以勵將來伏願皇上普彰廟堂<lb/>
之大賞兼收行伍之微勞激勸旣行功庸益集自然<lb/>
賊盜寢息百姓安生則地方幸甚臣等幸甚<lb/>
　　料敵勢虛實而知兵之勝負此將帥之能也非<lb/>
　　先生必不能如此經文緯武<lb/>
<pb n="KR4b0007_SBCK_025-50b"/>
　　牌行招撫官<lb/>
據縣丞舒富禀稱橫水等處新民廖成廖滿廖斌等<lb/>
前來投招隨又招出别山餘黨唐貴安等一百四十<lb/>
二名口俱稱原係被脇無辜乞要安挿照例糧差等<lb/>
因到院照得橫水桶岡諸賊巳經本院親調官兵將<lb/>
賊首藍天鳳等悉巳擒勦奏捷去後近准兵部咨文<lb/>
奉　勅㫖橫水桶岡等處賊首謝志珊藍天鳳蕭貴<lb/>
模等旣巳擒勦地方寧靖有功官兵俱陞一級不願<lb/>
陞者照例給賞此後但有未盡餘黨務要曲加招撫<lb/>
毋得再行勦戮有傷天地之和其橫水建立縣治俱<lb/>
<pb n="KR4b0007_SBCK_025-51a"/>
依所奏施行備咨准此除查照通行外看得新民廖<lb/>
成等誠心投撫意已可嘉又能招出餘黨非但洗其<lb/>
旣往之罪亦當錄其圖新之功況今奉有　勑㫖方<lb/>
欲大普弘仁而廖成等投順適當其時相應量加陞<lb/>
賞一以見　朝廷之寛仁一以勵將來之向化爲此<lb/>
牌仰縣丞舒富卽將新民廖成授以領哨義官廖滿<lb/>
廖斌等各與廵捕老人名目令其分綂招出新民編<lb/>
立牌甲聽候調遣殺賊更立新効以贖舊愆就於橫<lb/>
水新建縣城内立屋居住分撥田土令其照例納糧<lb/>
當差本官務加撫恤毋令失所有虧信義仍仰諭各<lb/>
<pb n="KR4b0007_SBCK_025-51b"/>
新民俱要洗心滌慮永爲良善毋得聽信讎家恐嚇<lb/>
妄生驚疑自取罪累及照見今農時巳逼新民人等<lb/>
牛具田種當未能備今特發去商稅銀一百兩就仰<lb/>
本官置買耕牛農器分給各民督令上緊趂時布種<lb/>
其有見缺食用者亦與量給鹽米一應撫安綏來之<lb/>
䇿有可施行俱仰本官悉心議呈來<lb/>
　　招撫新民當體恤以安其心第不過令做哨捕<lb/>
　　老人而已今一撫而卽腰金黃葢者何歟<lb/>
<pb n="KR4b0007_SBCK_025-52a"/>
<pb n="KR4b0007_SBCK_025-53a"/>
　　橫水建立營塲牌<lb/>
照得本院親督諸軍進破橫水等巢賊徒巳就誅戮<lb/>
但山高林密誠恐漏殄之徒大軍撤後仍復嘯聚必<lb/>
須建立營塲委官防守爲此牌仰典史梁儀協同千<lb/>
戸林節綂領寧都機兵四百名信豐機兵六百名就<lb/>
在橫水大村砍伐木植相視地勢雄阜去處建立營<lb/>
塲一所周圍先竪木栅逐旋修築土城聽候本院囘<lb/>
軍住劄以憑委官畱軍防守各官務要同力協謀精<lb/>
勤幹理工完之日照依軍功論賞所領兵衆如有不<lb/>
聽約東許以軍令責治其合用夫匠等項聽於南安<lb/>
<pb n="KR4b0007_SBCK_025-53b"/>
所屬上猶南康等縣取用該縣俱要卽時應付毋得<lb/>
遲違悞事<lb/>
　先生每於勝賊後輙爲善後之圖所以永無後患<lb/>
<pb n="KR4b0007_SBCK_025-54a"/>
　　設立茶寮隘所<lb/>
照得撫屬上猶等縣所轄桶岡天險四面靑壁萬仞<lb/>
中盤二百餘里連峰叅天㴱林絕谷不睹日月賊衆<lb/>
屯據其間東出西沒遊劫殆遍人民遭其荼毒地方<lb/>
受其擾害先年亦嘗用兵夾勦坐困數月不能俘其<lb/>
一卒竟以招撫爲名而罷近該本院奉　命征勦仗<lb/>
賴　天威悉巳掃蕩但恐官兵撤後四方流賊乗間<lb/>
復聚必須於緊關去處設立隘所分撥軍兵委官防<lb/>
禦庻使地方得以永寧本院見屯茶寮親督知府邢<lb/>
珣唐淳等徧歷各處險要相視得茶寮正當桶岡之<lb/>
<pb n="KR4b0007_SBCK_025-54b"/>
中自來盜賊據以爲險西通桂東桂陽南連仁化樂<lb/>
昌北接龍泉永新東入萬安興國堪以設隘保障當<lb/>
因湖廣官兵未至各營屯兵坐候因以其暇責委千<lb/>
戸孟俊等督領兵夫先行開塡基址伐木立柵起葢<lb/>
營房見今規模草創已具本院卽欲移營上猶必須<lb/>
委官督工庻幾垂成之功不致廢弛及照茶寮旣設<lb/>
隘所就合摘撥官兵防禦查得皮袍洞隘兵原非緊<lb/>
要合改移茶寮及於隣近上保古亭赤水鮮潭金坑<lb/>
編選隘夫兼同防守庻一勞永逸事可經乆爲此仰<lb/>
抄案囘道坐委能幹縣官一員前去茶寮督工完造<lb/>
<pb n="KR4b0007_SBCK_025-55a"/>
務要堅固永乆不得因循遲延一面查照本院欽奉<lb/>
勑諭隨宜處置事理卽將原撥守把皮袍洞隘官兵<lb/>
盡數移就茶寮住劄一面於上保赤水古亭鮮潭金<lb/>
坑等寨量丁多寡每寨抽選精壯者一二百名兼同<lb/>
防禦其合用匠作工食等項行令上猶南康大庾三<lb/>
縣量支官錢給用完日具數及起撥官兵數目一併<lb/>
囘報查考仍呈撫鎭廵按衙門知會<lb/>
　　於戰勝後輙思爲善後之圖此方是一勞永逸<lb/>
　　之計<lb/>
<pb n="KR4b0007_SBCK_025-55b"/>
<pb n="KR4b0007_SBCK_025-55b"/>
　　立崇義縣治疏<lb/>
據江西廵守嶺北道兵備副使楊璋左叅議黃宏會<lb/>
呈據南安府知府季斆呈備所屬致仕省祭義官監<lb/>
生楊仲貴等呈稱上猶等縣橫水左溪長流桶岡關<lb/>
田雞湖等處賊巢共計八十餘處界乎三縣之中東<lb/>
西南北相去三百餘里號令不及人跡罕到其初輋<lb/>
賊原係廣東流來先年奉廵撫都御史金澤行令安<lb/>
挿於此不過砍山耕活年㴱日乆生長日蕃羽翼漸<lb/>
多居民受其殺戮田地被其占據又且潜引萬安龍<lb/>
泉等縣避役逃民并百工技藝遊食之人雜處于内<lb/>
<pb n="KR4b0007_SBCK_025-56a"/>
分羣聚黨動以萬計始漸虜掠鄉村後乃攻劫郡縣<lb/>
近年肆無忌憚遂立總兵僣擬王號罪惡貫盈神人<lb/>
共怒今幸奏　聞征勦蒙本院親率諸軍搗其巢穴<lb/>
擒其首惡妖氛爲之掃蕩地方爲之㡳寧三縣之民<lb/>
歡欣鼓舞如獲更生訪得各縣流來之賊自聞夾攻<lb/>
消息陸續逃出頗衆但恐大兵撤後未免復聚爲患<lb/>
合無三縣適中去處建立縣治實爲乆安長治之䇿<lb/>
等因到道隨取各縣鄉導于軍營研審查得前項賊<lb/>
巢係上猶大庾南康三縣所屬上猶縣崇義上保鴈<lb/>
湖三里先年多被賊殺戮田地被其占據大庾縣義<lb/>
<pb n="KR4b0007_SBCK_025-56b"/>
安三里人戸間被殺傷田地賊占一半南康縣至坪<lb/>
一里人戸皆居縣城田地被賊阻荒總計賊占田地<lb/>
六里有半隨蒙本院委領兵知府邢珣知縣王天與<lb/>
黄文鸑親歷賊巢踏勘三縣之中適均去處無如橫<lb/>
水原係上猶縣崇義里地方山水合抱土地平坦堪<lb/>
以設縣隨會同分守左叅議黃宏議得合無于此建<lb/>
立縣治盡將三縣賊人占據阻荒田地通行割出緣<lb/>
里分人戸數少查得南康縣上龍一里崇德一里亦<lb/>
與至坪相接緣至坪三都雖非全里然而地方廣濶<lb/>
錢糧數多堪以折作一里合割併屬新縣其間人戸<lb/>
<pb n="KR4b0007_SBCK_025-57a"/>
數少者田糧尚存招人佃買可以復全縣治旣設東<lb/>
去南康尚有一百二十里要害去處則有長龍西去<lb/>
湖廣桂陽縣界二百餘里要害去處則有三保南去<lb/>
大庾縣一百二十餘里要害去處則有鉛厰俱該設<lb/>
立廵簡司查得上猶縣過歩廵簡司路僻無用宜改<lb/>
移上保備繇呈詳奉批看得橫水開建縣治實亦事<lb/>
不容巳但未經奏請須候　命下方可決議兼之工<lb/>
程浩大一時恐未易就今賊勢雖平漏殄尚有且宜<lb/>
遵照本院欽奉　勑諭隨宜處置事理先於橫水建<lb/>
立隘所以備目前不測之虞除委典史梁儀等一面<lb/>
<pb n="KR4b0007_SBCK_025-57b"/>
竪立木栅修築土城修建營房外查得橫水附近隘<lb/>
所如至坪鴈湖賴塘等處盜賊旣平巳爲虛設其附<lb/>
近村寨如白面長潭杰壩石玉過歩果木鳥溪水眼<lb/>
等處居民訪得多係通賊窩主及各縣城郭村寨亦<lb/>
多有通賊之人合將各隘隘夫悉行撥守橫水其通<lb/>
賊人戸盡數查出編充隘夫永遠守把其不係通賊<lb/>
者量丁多寡抽選編僉輪班更替務足一千餘名之<lb/>
數責委屬官一員綂領常川守把遇有殘黨嘯聚出<lb/>
沒卽便相機勦捕候縣治旣立人煙輳集地方果巳<lb/>
寧靖再行議處裁損其開建縣治本院親行踏勘再<lb/>
<pb n="KR4b0007_SBCK_025-58a"/>
四籌度固知事不可巳但舉大事須順民情兵革之<lb/>
後尤宜存恤仰該道會同分守等官再行拘集地方<lb/>
父老子弟多方詢訪必須各縣人民踴躍鼓舞爭先<lb/>
趨事然後興工庻幾事舉而人有子來之美工成而<lb/>
民享偕樂之休仍呈撫按等衙門公同計議施行等<lb/>
因依奉會同叅議黃宏遵照批呈事理先於橫水設<lb/>
立隘所防範不虞及行該府再行拘集詢訪外隨據<lb/>
府縣各申拘集父老到官各交口歡欣鼓舞趨事别<lb/>
無民情不便等因備呈到道覆審無異轉呈到臣會<lb/>
同廵撫江西等處地方都察院右副都御史孫燧廵<lb/>
<pb n="KR4b0007_SBCK_025-58b"/>
按江西監察御史屠僑議照前項地方大盜旣已平<lb/>
蕩後患所當預防今議立縣治并廵司等衙門懲前<lb/>
慮後杜漸防微實皆地方至計及查得橫水議建縣<lb/>
治處所原係上猶縣崇義里因地名縣亦爲相應如<lb/>
蒙　皇上憫念地方屢遭荼毒乞　勑該部俯順民<lb/>
情從長議處早賜施行并儒學廵司等衙門一體銓<lb/>
選官員鑄給印信如此則三省殘孽有控制之所而<lb/>
不敢聚三省奸民無潜匿之所而不敢逃變盜賊强<lb/>
梁之區爲禮義冠裳之地乆安長治無出於此<lb/>
　　得此經制而橫水桶崗之局始結<lb/>
<pb n="KR4b0007_SBCK_025-59a"/>
<pb n="KR4b0007_SBCK_025-60a"/>
　　批畱兵摉捕呈<lb/>
看得樂昌等處賊徒搆禍連年流毒三省今兵備僉<lb/>
事王大用等乃能身歷險阻設謀調度數月之内致<lb/>
此克平論厥功勞良可嘉尚除具本奏報及一面先<lb/>
行犒奬外所據各哨賊徒穴巢雖巳底定而漏殄難<lb/>
保必無況聞湖兵撤後各該巢穴多復嘯聚河源龍<lb/>
川諸處殘賊亦復招羣集黨連結漸多逆其將來必<lb/>
復熾盛今雖役乆兵疲且宜班師息衆但畱兵摉捕<lb/>
亦不可苟毋謂斬木之不蘖死灰之不然苟涓涓之<lb/>
不塞將江河之莫禦其狼兵旣巳罷散難復追畱若<lb/>
<pb n="KR4b0007_SBCK_025-60b"/>
機快鄉兵之屬暫令歸休卽可起集爲輪番迭出之<lb/>
計務使摉勦之兵若農夫之耘耨庻幾盜賊之種如<lb/>
莨莠之可除該道仍備行摉捕各官務體此意悉拔<lb/>
根苗無遺後患批呈繳<lb/>
　　凡遇勝後此着必不可少<lb/>
<pb n="KR4b0007_SBCK_025-61a"/>
　　批將士爭功呈<lb/>
據兵備僉事王大用呈樂昌縣知縣李増緝獲大賊<lb/>
首李斌等審驗明白續據湖廣永州府推官王瑞之<lb/>
呈稱廣東差人邀奪等情巳拘知縣見在人役追出<lb/>
原獲得李斌金簮銀兩荷包見在顯是湖廣兵快計<lb/>
擒不得妄報掩飾看得邇者大征之舉湖廣實首其<lb/>
謀江廣亦協其力旣名夾攻事同一體湖兵有失是<lb/>
亦廣兵之罪廣人有獲斯亦湖人之功況今賊首旣<lb/>
擒則湖廣領哨之官亦復何咎雖云因虞得鹿而廣<lb/>
東計誘之人亦非無功但求共成厥事何必巳專其<lb/>
<pb n="KR4b0007_SBCK_025-61b"/>
伐矧各呈詞亦無相遠就如湖廣各官所呈卽廣人<lb/>
乗機捕獲之功居然自見就如廣東各官所呈則湖<lb/>
官運謀驅逐之勞亦自不掩獲級者匹夫之所能爭<lb/>
功者君子之大恥仰該道備行湖廣守廵等官彼此<lb/>
同心易氣各自據實造冊<lb/>
　　讀此爭功者自當赧然一汗<lb/>
<pb n="KR4b0007_SBCK_025-62a"/>
　　與王晉溪司馬書<hi>其四</hi>
生於前月二十日地方偶獲微功巳於是月初二日<lb/>
具本　聞奏差人旣發始領部咨知夾攻巳有成命<lb/>
前者嘗具兩可之奏不敢專主夾攻者誠以前此三<lb/>
省嘗爲是舉乃徃復勘議動經歲月形跡顯暴事未<lb/>
及舉而賊已奔竄大半今老先生略去繁文之擾行<lb/>
以實心斷以大義一决而定機速事果則夾攻之舉<lb/>
固亦未嘗不善也凢敗軍僨事皆緣政出多門每行<lb/>
一事旣禀巡撫復禀鎭守復禀巡按徃返需遲之間<lb/>
謀慮旣泄事機已去昨睹老先生所議謂閫外兵權<lb/>
<pb n="KR4b0007_SBCK_025-62b"/>
貴在專委征伐事宜切忌遙制且復除去總制之名<lb/>
使各省事有專責不令掣肘致相推托眞可謂一洗<lb/>
近年瑣屑牽擾之弊非有大公無我之心發强剛毅<lb/>
者孰能與於斯矣廟堂之上得如老先生者爲之張<lb/>
主人亦孰不樂爲之用乎幸甚幸甚今各賊巢穴之<lb/>
近江西者葢巳焚毁大半但擒斬不多徒黨尚盛其<lb/>
在廣東湖廣者猶有三分之一若平日相機揜撲則<lb/>
賊勢分而兵力可省今欲大舉賊且并力合勢非有<lb/>
一倍之衆未可輕議攻圍况南贛之兵素稱疲弱見<lb/>
賊而奔乃其長技廣湖所用皆土官狼兵賊所素畏<lb/>
<pb n="KR4b0007_SBCK_025-63a"/>
夾攻之日勢必偏潰江西今欲請調狼兵以當其鋒<lb/>
非惟慮其所過殘掠兼恐緩不及事生近以漳南之<lb/>
役親見上杭程鄉兩處機快頗亦可用且在撫屬之<lb/>
内故今特調二縣各一千名幷凑南贛新集起倩共<lb/>
爲一萬二千之數若以軍法五攻之例必湏三省合<lb/>
兵十萬而後可但南贛糧餉無措不得已而從減省<lb/>
若此伏望老先生特賜允可若更少損其數斷然力<lb/>
不足以支寇矣腐儒小生素不習兵勉强當事惟恐<lb/>
覆公之餗伏惟老先生憫其不逮敎以方略使得有<lb/>
所持循幸甚幸甚<lb/>
<pb n="KR4b0007_SBCK_025-63b"/>
<pb n="KR4b0007_SBCK_025-63b"/>
　　與王晉溪司馬書<hi>其二</hi>
守仁近因輋賊大修戰具遠近勾結將遂乗虛而入<lb/>
乃先其未發分兵揜撲雖斬獲未盡然克全師而歸<lb/>
賊巢積聚亦爲一空此皆老先生申明律例將士稍<lb/>
知用命以克有此不然以南贛素無紀律之兵見賊<lb/>
不奔亦巳難矣况敢暮夜撲剿奮呼追擊功雖不多<lb/>
其在南贛則實創見之事矣伏望老先生特加勸賞<lb/>
使自此益加激勵幸甚今各巢奔潰之賊皆聚橫水<lb/>
桶岡之間與郴桂諸賊接境生恐其勢窮或并力復<lb/>
出且天氣炎毒兵難㴱入遠攻乃分留重卒於金坑<lb/>
<pb n="KR4b0007_SBCK_025-64a"/>
營前扼其要害示以必攻之勢使之旦夕防守不遑<lb/>
他圗又潜遣人於已破各巢山谷間多張疑兵使旣<lb/>
潰之賊不敢復還舊巢聊且與之牽持候秋氣漸凉<lb/>
各處調兵稍集更圗後舉惟望老先生授之以成妙<lb/>
之算假之以專一之權明之以賞罰之典生雖庸劣<lb/>
無能爲役敢不鞭筞駑鈍以期無負推舉之盛心秋<lb/>
冬之間地方苟幸無事得以歸全病喘於林下老先<lb/>
生肉骨生死之恩生當何如爲報耶正暑伏惟爲<lb/>
國爲道自重不宣<lb/>
陽明先生經濟集卷二終　臨海後學王立凖較<graphic n="KR0922" url="https://raw.githubusercontent.com/kanripo/KR-Gaiji/master/images/KR0922.png" mimeType="image/png"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4b0007_SBCK_007-1a"/>
陸士龍文集卷第七<lb/>
　　　　　晉清河内史陸　雲　士龍<lb/>
　騷<lb/>
　　九愍<lb/>
昔屈原放逐而離騷之辭興自今及古文雅之<lb/>
士莫不以其情而玩其辭而表意焉遂厠作者<lb/>
之末而述九愍<lb/>
裔皇聖之豐祐膺萬乗之多福真龍暉以底載<lb/>
啓元辰而誕育考度中以錫命端嘉令而自肅<lb/>
蘭情馥以芬香瓊懷皎其如玉希千載以遥想<lb/>
<pb n="KR4b0007_SBCK_007-1b"/>
昶逺思而自怡範方地而式矩儀穹天而承䂓<lb/>
結丹欵於璇璣協朱誠於四時咨中心之信修<lb/>
佩日月以爲旗悲年歲之晩暮殉脩名而競心<lb/>
仰勲華之耿暉詠三辟之遐音握遺芳而自玩<lb/>
挹浩露於蘭林隂雲紛以興靄飈風起而囬波<lb/>
黨明淫以惡美疾傾宫之楊娥樹椒蘭於瑤圃<lb/>
掩夜光於瓊華遘貞心以誰忒毀玉質而蒙瑕<lb/>
甘莠言而棄予忽遐放其若遺瞻前軏而我先<lb/>
顧後乗而駕遲遵荒塗而伏軾撫鳴鸞而稱悲<lb/>
感瞻烏之有集嗟離瘼之焉歸靜沉思以自瘁<lb/>
<pb n="KR4b0007_SBCK_007-2a"/>
<hi>願淩雲而天飛</hi>修身<lb/>
逢天怒而離紛遘時咎於惟塵端周誠以恪居<lb/>
祗後命而自寅悲䜛口之罔極高離情於參辰<lb/>
豈三錫之又晞乃裔予於遐賔運羽櫂以渉江<lb/>
浮鄂渚而駕言背夏首以窘逝兮泝行川而永<lb/>
歎結風囬而薄水兮源波榮而重瀾情懷眷以<lb/>
疊結舟淹流而中盤昶愁心以自邁肅榜人而<lb/>
曽驅詔河馮以清川命湘娥而安流濟南詔以<lb/>
佇望野蕭條而振疇獸悲號以命旅鳥狂顧而<lb/>
鳴仇悲我行之悠悠怨同懷之莫求發辰陽而<lb/>
<pb n="KR4b0007_SBCK_007-2b"/>
徃彼縁湘沅而來假亦芳樹於縣車秣梁苗於<lb/>
樊馬山嵩高以藏景雲晻靄而荒野鳥拊翼於<lb/>
甍巓水囬波於宇下指明星以脉路景即隂而<lb/>
無旅隨長川以問津響脩聲而和予聽歸音以<lb/>
自聞踐無迹以窮處雖遘愍之旣多亦顚沛其<lb/>
何侮仰衆芳之遺情希絶風之延佇<lb/>
　　　渉江<lb/>
亂曰有烏飜飛集江湘兮彼美一人莫予將兮<lb/>
念兹渉江懷故鄕兮生日何短慼日長兮顧我<lb/>
愁景惟永傷兮積沉毒於苦心䰟慿虚以飄蕩<lb/>
<pb n="KR4b0007_SBCK_007-3a"/>
形息景於重隂虎鳴颷以拂谷螭囬雲而結林<lb/>
操土音以懷郢涕頻代而盈襟辭終古之舊墟<lb/>
託兹邦而遙集望龍門而屢顧攀惟桑而祗泣<lb/>
悲惠<hi>■之</hi>難狀振枯形而獨立撫彫容之日頽怊<lb/>
炯思而弗及聞先黎之逹教固積善於遺慶晞<lb/>
明休而受言想介福之保定靡心貞以祗服泝<lb/>
大順而委命君在𥘉之嘉惠毎成言而永日怨<lb/>
谷風之攸歎彌九齡而未徹願自獻於承間悲<lb/>
黨人之造膝舒幽情其曷訴卷永懷而淹恤嗟<lb/>
哲士之足歎傷邦家之殄瘁痛靈脩之匪懷頽<lb/>
<pb n="KR4b0007_SBCK_007-3b"/>
九成於一匱忘大寶之勿假輕挈瓶之守器仰<lb/>
剪翮於凌霄俯歸飛於矰罻毀方城於秦川投<lb/>
江漢於泥渭悲彼黍之在郢悼宗楚之莫餼撫<lb/>
傷心以告哀將斯情之孰慰<lb/>
　　　悲郢<lb/>
登高山以遐望悲悠處之淹流豈大川之難濟<lb/>
悲利渉之莫由申脩誠以底節反内鑒而自求<lb/>
考余心其焉可徃稽度於神謀訪斯言以卜居<lb/>
想貞龜以告猷將矯翼而塗險思振清而世濁<lb/>
羗釋筴而評子諒不疑其何卜朝彈冠以晞髪<lb/>
<pb n="KR4b0007_SBCK_007-4a"/>
夕振裳而濯足有懷沙以赴淵無抱素而蒙辱<lb/>
愁纒綿以宅心長歎息而飲涙歩江潭以彷徉<lb/>
頻行吟而含瘁遇漁父之戾止興讜言而來憇<lb/>
雖懷芳而握瑜懼惟塵之我穢顧虚景而端形<lb/>
矧同波於其醉迨伊人之逍遙聊仰葉於林側<lb/>
懷逹心以逺寤怡哀顔而表色仰班荆之遺情<lb/>
想嘉訊而良食若有言而未吐忽棄予而凌波<lb/>
揮龍榜以皷汰遺芬響而清歌俟滄浪之濯纓<lb/>
悲余壽之㡬何愧𥚹心之歎渝恨爾謁之莫和<lb/>
捐江魚之言志營玄寢於汨羅茍懷忠而死節<lb/>
<pb n="KR4b0007_SBCK_007-4b"/>
豈有生之足嘉<lb/>
　　　行吟<lb/>
悲怨思之多感情惆悵而逺慕世玄黃而旣渝<lb/>
心居貞而抱素冀斯氣之一清要佳人於天路<lb/>
考年載以遲之悲歲聿之巳暮攬豐草於朝日<lb/>
思先晞於湛露規法圓而天象矩則方於地形<lb/>
祗信順以自範邀式榖於神聽悲登䰟之無抗<lb/>
訊貞夢而遌靈悔相道而懷顧悲實蕃之巳盈<lb/>
頑椒丘而息駕振初服而翺翔結瓊𬎼之芳襟<lb/>
襲凌華之藻裳懷瑶林之珍秀握蘭野之芳香<lb/>
<pb n="KR4b0007_SBCK_007-5a"/>
命巫咸以啓期訪百神而考祥靖永言以聽命<lb/>
欽靈誶而肅邁振華冕之玉藻樹象軒之高蓋<lb/>
率假翼以鳴和霓揮景而縈斾芳塵穆以煙煴<lb/>
<graphic n="KR0686" url="https://raw.githubusercontent.com/kanripo/KR-Gaiji/master/images/KR0686.png" mimeType="image/png"/>雲起而深藹遊八極以大觀解飛轡以長想<lb/>
將結軏而世狹願援楫而川廣雖我服之方壯<lb/>
思振策其安徃舒逺懷以弭節褰世羅於天網<lb/>
　　　紆思<lb/>
亂曰猗猗芳草殖山阿兮朝日來照發豐華兮<lb/>
秋風蕭瑟凝霜加兮傾葉懷春猶俟河兮徧周<lb/>
流而無過悲窮思之永久聽幽荒而罔詔眷寥<lb/>
<pb n="KR4b0007_SBCK_007-5b"/>
廓而無友沉流液於繩樞逝囬颷於甕牖呼寂<lb/>
寞而靡應攬虚無其何有神悠悠而永念憂綢<lb/>
繆而盈室哀惻心而響起時棄予而景逸招逝<lb/>
運其難徴儀遺範而無律雖芳林之將焚豈蘭<lb/>
響之可謐晞馥風於曠野思同芬而靡質命險<lb/>
太其靡常道離隆而匪易紆幽情而思古援在<lb/>
昔而立辟俟重華以同遊悲瑤圃之難適舟登<lb/>
陸其焉濟輪渉淵而無迹悲荒塗之旣舛臨遵<lb/>
渚而投策欲隨波以周流恨匪石之難頽將從<lb/>
風而卷舒悲冝矢之辭懷貞郎志而玉折厲勁<lb/>
<pb n="KR4b0007_SBCK_007-6a"/>
心而蘭摧喟我懷以寤歎闡前鑒而自融忠與<lb/>
邪其莫可豈余命之所窮俯投迹而世洿仰晞<lb/>
志而道隆耻蒙垢於同塵思振揮於別風明爽<lb/>
心以畢志考吾道以自終<lb/>
　　　考志<lb/>
天機偏其挺蓋玉衡運而囬襄景彌脩而日短<lb/>
時愈促而夜長和音變而改律乗風革而爲啇<lb/>
感秋林之夙暮悲芳草之中霜存攸忽而風過<lb/>
逝揮霍而雲散方輕焱而炯遲比收電而景宴<lb/>
將愉樂以夙興迢良日於昧旦痛予生之不辰<lb/>
<pb n="KR4b0007_SBCK_007-6b"/>
逢此世之多難將藹藹而未颺世渾渾其難澄<lb/>
風頽山以離谷波平淵而爲陵道曠世而朴散<lb/>
化固滯而物凝恨輶德以莫舉悲民鮮之孰勝<lb/>
景照明以妙見音振響而攄聞金淬堅以示斷<lb/>
芭靡質而效芬罄貞規以殉節反蒙謫於明群<lb/>
咨小心以惴惴悲江草之芸芸<lb/>
　　　感逝<lb/>
亂曰乳雲晻藹天明息兮矰羅重設鳯矯翼兮<lb/>
梧桐逝矣樹榛棘兮思我芳林喟歎息兮哀時<lb/>
命之險薄懷斯類以結憂手拊膺而永歎形顧<lb/>
<pb n="KR4b0007_SBCK_007-7a"/>
景而長愁生遺年而有盡居靜言其何湏將輕<lb/>
舉以逺覽眇天路而高遊結垂雲之翠虬駕琬<lb/>
琰之玉輿揮采旄以煙指靡華旌而電舒命日<lb/>
月以清天吾將遊乎九閡命屏翳以夕降式飛<lb/>
廉以朝興塗蒙雨而後清景貞暉而先豋陪湘<lb/>
妃於彫輅列漢女以後乗瓊娥起而清嘯神風<lb/>
穆其來應騑慿雲而響駭驂嘘天而景凌望紫<lb/>
微以振策<graphic n="KR1296" url="https://raw.githubusercontent.com/kanripo/KR-Gaiji/master/images/KR1296.png" mimeType="image/png"/>太階而遂升飛芝蓋之翼翼囬雲<lb/>
車之轔轔朝緫轡於扶桑夕飲馬於天津伐河<lb/>
皷以解微迄昆崙而凱振䡄凌虚而遺迹塵蒙<lb/>
<pb n="KR4b0007_SBCK_007-7b"/>
颷而絶輪豈逺遊之無樂懷故都而傷情靡龍<lb/>
首以還顧轉瑶衡而囬縈泝凱風以流盻悲舊<lb/>
邦之穢傾眷南雲以興悲蒙東雨而涕零凌百<lb/>
川而絶蹈仰濯髪於崢嶸豈沉瘁之足弭將蟬<lb/>
蛻於長生<lb/>
　　　征<lb/>
痛世路之隘狹詠遂古而長悲鏡端形於三接<lb/>
照直影於太微祗中懷以眷慕豈鑒寐而忘歸<lb/>
悼天朝之遂晦構貝錦於繁文侈南箕以皷物<lb/>
藹清陽而播芬迹同塵而壞絶景和光而天分<lb/>
<pb n="KR4b0007_SBCK_007-8a"/>
俯隕息於縈波仰頽歎而崩雲折若華以翳日<lb/>
時靡靡而難停飡秋菊以却老年冉冉其旣盈<lb/>
欲假翼以天飛怨曾颷之我經思戢鱗以遁沼<lb/>
悲沉網之在淵有河清而志得挫千載之長年<lb/>
擠哀響於頽風寓悲音於絶弦嗟有生之必死<lb/>
固逸我以自休彼逹人之遺物甘褰裳而赴流<lb/>
矧余情之沉毒資有生以速憂悼居世其何慼<lb/>
固形存其爲尤想百年之促期悲樂少而難多<lb/>
脩與短其足吝曷久沉於汨羅投瀾漪而負石<lb/>
渉清湘以懷沙臨恒流而自墜蒙濬壑之隆波<lb/>
<pb n="KR4b0007_SBCK_007-8b"/>
接申胥於南江　皷冕雲以携手<lb/>
仰接景而登遐<lb/>
陸士龍文集卷第七<lb/>
</p>
<p>
</p>
  </div>
</body>
</text>
</TEI>
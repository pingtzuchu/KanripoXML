<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4b0007_SBCK_028-1a"/>
陽明先生集要經濟編卷五<lb/>
　　　同邑後學施邦曜重編<lb/>
　　　江右後學曾　櫻叅訂<lb/>
　　告諭軍民<lb/>
告諭軍民人等爾等困苦巳極本院才短知窮坐視<lb/>
而不能救徒含羞負愧言之實切痛心今京邊官軍<lb/>
驅馳道路萬里遠來皆無非爲　朝廷之事抛父母<lb/>
棄妻子被風霜冒寒暑顚頓道路經年不得一顧其<lb/>
家其爲疾苦殆有不忍言者豈其心之樂居於此哉<lb/>
況南方卑濕之地尤非北人所宜今春氣漸動瘴疫<lb/>
<pb n="KR4b0007_SBCK_028-1b"/>
將興乆客思歸情懷益有不堪爾等居民念自巳不<lb/>
得安寧之苦卽須念諸官軍乆離鄉土抛棄家室之<lb/>
苦務敦主客之情勿懷怨恨之意亮事寧之後凡遭<lb/>
兵困之民　朝廷必有優恤今軍馬塞城有司供應<lb/>
日不暇給一應爭鬪等項詞訟俱宜含忍止息勿輙<lb/>
告擾各安受爾命寧耐爾心本院心有餘而力不足<lb/>
聊布此苦切之情於爾百姓其各體悉無怨<lb/>
　　京邊官軍從　親征而來實滋騷擾先生此諭<lb/>
　　不得巳之情見乎詞矣觀者自當感泣<lb/>
<pb n="KR4b0007_SBCK_028-2a"/>
　　行吉安府禁止鎭守貢獻牌<lb/>
據吉安府守禦千戸所旗甲馬思禀稱蒙所批差領<lb/>
解鎭守江西太監王　發買葛布銀三封及本所出<lb/>
備葛布折銀并貢禮銀共三千兩前赴本鎭今因途<lb/>
阻不敢前去等情叅照該所掌印官旣該鎭守衙門<lb/>
發銀買布若勢不容巳只合照價兩平收買爲當乃<lb/>
敢不動原封分外備辦禮銀饋送若非設計巧取必<lb/>
是科尅旗軍事屬違法本當叅拏究問但今江西變<lb/>
亂姑行從輕查理爲此牌仰吉安府卽查前項布價<lb/>
并貢獻禮銀務見的確如稱各軍名下糧銀就仰會<lb/>
<pb n="KR4b0007_SBCK_028-2b"/>
同該所唱名給散取領備照若是各官自行出備合<lb/>
仰收入官庫聽候軍餉支用毋得縱容侵收入已及<lb/>
查報不實未便<lb/>
　　貢獻鎭守此例一開貽害旗軍不小先生嚴行<lb/>
　　禁止固是惜軍至意然使胸中有一鎭守便畏<lb/>
　　縮而不敢行於此足以見先生之品格骨力<lb/>
<pb n="KR4b0007_SBCK_028-3a"/>
　　再批追徵錢糧呈<lb/>
據江西布政司呈看得本省十四年以前一應錢糧<lb/>
巳經科道等官奏奉　明㫖果係小民拖欠俱准暫<lb/>
且停徵還着各該司官設法賑濟毋視虛文此　朝<lb/>
廷之㴱仁厚德憫念窮民誠愛側但之所發小民莫<lb/>
不歡忻鼓舞臣子所當遵守奉行乃今停徵之令甫<lb/>
下而催併之檄復行賑濟之仁未布而箠撻之苦巳<lb/>
加法令如此有司何以奉行下民何所取信夫爲人<lb/>
臣者上有益於國下有益於民雖死亦甘爲之今日<lb/>
所行上使　朝廷失信於民<hi>使下</hi>百姓歸怨於上重貧<lb/>
<pb n="KR4b0007_SBCK_028-3b"/>
民之困益地方之災縱使錢糧果可立辨忍心害理<lb/>
亦不能爲況旬月之間而欲追併了絕就使神輸鬼<lb/>
運亦於事勢不能徒使歛怨殃民何益於事除本院<lb/>
身爲巡撫不能爲　國爲民自行住俸待罪外仰布<lb/>
政司行各府州縣以理勸化小民且諭以今日之舉<lb/>
非關　朝廷失信實繇京儲缺乏司國計者勢不得<lb/>
已興起其忠君親上之心勉令漸次刻期完納果克<lb/>
濟事兩月之後亦未爲遲其各該官員本非其罪不<lb/>
必住俸革去冠帶行令照舊盡心職業勿因事變之<lb/>
難有灰愛民之志後有違慢之戮本院自當其罪<lb/>
<pb n="KR4b0007_SBCK_028-4a"/>
　　乞寛免稅糧急救民困以弭災變疏<hi>十五年三月廿五日</hi>
照得正德十四年七月内節據吉安等一十三府所<lb/>
屬廬陵等縣各申爲旱災事開稱本年自三月至於<lb/>
秋七月不雨禾苗未及發生盡行枯死夏稅秋糧無<lb/>
從辦納人民愁歎將及流離申乞轉達寛免等因到<lb/>
臣節差官吏老人踏勘前項地方委自三月以來雨<lb/>
澤不降禾苗枯死續該寧王謀反乗釁鼓亂傳播僞<lb/>
命優免租稅小人惟利是趨洶洶思亂臣因通行吿<lb/>
示許以奏聞優免稅糧諭以臣子大義申　祖宗休<lb/>
養生息之澤㬥寧王銖求無厭之惡繇是人心稍稍<lb/>
<pb n="KR4b0007_SBCK_028-4b"/>
安集背逆趨順老弱居守丁壯出征團保饋餉邑無<lb/>
遺戸家無遺夫就使雨暘時若江西之民亦巳廢耕<lb/>
耘之業事征戰之苦況軍旅旱乾一時併作雖富室<lb/>
大戸不免饑饉下戸小民得無轉死溝壑流散四方<lb/>
乎設或饑寒所迫徵輸所苦人自爲亂將若之何如<lb/>
蒙乞　勑該部暫將正德十四年分稅糧通行優免<lb/>
以救殘傷之民以防變亂之階伏望　皇上罷冗員<lb/>
之俸捐不急之賞止無名之徵節用省費以足軍國<lb/>
之需天下幸甚緣繇於本年七月三十日具題請<lb/>
旨未奉明降隨蒙　大駕親征京邊官軍前後萬數<lb/>
<pb n="KR4b0007_SBCK_028-5a"/>
㳫至并臨塡城塞郭百姓戌守鋒鏑之餘未及息肩<lb/>
弛擔又復救死扶傷呻吟奔走以給厮養一應誅求<lb/>
妻孥鬻於草料骨髓竭於徵輸當是之時鳥驚魚散<lb/>
貧民老弱流離棄委溝壑狡健者逃竄山澤羣聚爲<lb/>
盜獨遺其稍有家業與良善守死者十之二三又皆<lb/>
顚頓號呼於挺刅捶撻之下郡縣官吏咸赴省城與<lb/>
兵馬住屯之所奔命聽役不復得親民事上下洶洶<lb/>
如駕漏船於風濤顚沛之中惟懼覆溺之不暇豈遑<lb/>
復顧其他爲日後之慮憂及稅賦之不免征科之未<lb/>
完乎當是之時雖臣等亦皆奔走道路危疑倉皇恐<lb/>
<pb n="KR4b0007_SBCK_028-5b"/>
不能爲小民請一旦之命豈遑爲歲月之慮憂及賦<lb/>
稅之不免征課之未完而暇爲之復請乎若是者又<lb/>
數月京邊官軍始將有旅歸之期而戸部歲額之徵<lb/>
巳下漕運交兊之文巳促督催之使切責之檄巳交<lb/>
馳四集矣流移之民聞官軍之將去稍稍脇息延望<lb/>
歸尋其故業足未入境而頸巳繫於追求者之手矣<lb/>
夫荒旱極矣而又因之以變亂變亂極矣而又加之<lb/>
以師旅師旅極矣而又竭之以供饋益之以誅求亟<lb/>
之以征歛當是之時有目者不忍睹有耳者不忍間<lb/>
又從而　其膏血有人心者而尚忍爲之乎今遠近<lb/>
<pb n="KR4b0007_SBCK_028-6a"/>
軍民號呼匍匐訴吿喧騰求　朝廷出帑藏以賑濟<lb/>
乆而未獲反有追征之令閧然興怒謂臣等昔日蠲<lb/>
賊之言爲詒已竊相傷嗟謂宸濠叛逆猶知優免租<lb/>
稅以要人心我輩　朝廷赤子皆嘗竭骨髓出死力<lb/>
以勤　國難今困窮已極獨不蒙少加優恤又從而<lb/>
追征之將何以自全是以令之而益不信撫之而益<lb/>
憤憤諭之而益呶呶甫懷收復之望又爲流徙之圖<lb/>
計窮勢迫匿而爲奸肆而爲寇兩月以來有司之以<lb/>
鼠竊警報者月無虛日無恠也彼無家業衣食之資<lb/>
無父母妻子之戀而又旁有追呼之苦上有捶剝之<lb/>
<pb n="KR4b0007_SBCK_028-6b"/>
</p>
<p>
災自非禮義之士孰肯閉口枵腹坐以待死乎今<lb/>
朝廷亦嘗有寛恤之令矣亦嘗有賑濟之典矣然寛<lb/>
恤賑濟内無帑藏之發外無官府之儲而徒使有司<lb/>
措置措置者豈能神輸而鬼運必將取諸富民今富<lb/>
民則又皆貧民矣削貧以濟貧猶割心臠肉以啖口<lb/>
口未飽而身先斃且又有侵尅之弊又有漁獵之奸<lb/>
民之賴以生者不能什一民之坐而死者常十九矣<lb/>
故寛恤之虛文不若蠲租之實惠賑濟之難及不若<lb/>
免租之易行今不免租稅不息誅求而徒曰寛恤賑<lb/>
濟是奪其口中之食而曰吾將療汝之饑刳其腹腎<lb/>
<pb n="KR4b0007_SBCK_028-7a"/>
之肉而曰吾將救汝之死凡有血氣皆將不信之矣<lb/>
夫戸部以　國計爲官濟運以轉輸爲任今歲額之<lb/>
催交兌之促皆其職之使然但民者邦之本邦本一<lb/>
搖雖有粟吾得而食諸伏望　皇上軫念地方塗炭<lb/>
之餘小民困苦巳極思邦本之當固慮禍變之可憂<lb/>
乞　勑該部速將正德十四十五年該省錢糧悉行<lb/>
寛免其南昌南康九江等府縣殘破尤甚者重加寛<lb/>
貸使得漸囘喘息修復生理非但解江西一省之倒<lb/>
懸臣等無地方變亂之禍得免於誅戮實天下之幸<lb/>
宗社之福也夫免江西一省之糧稅不過四十萬石<lb/>
<pb n="KR4b0007_SBCK_028-7b"/>
</p>
<p>
今吝四十萬石而不肯蠲異時禍變卒起卽出數百<lb/>
萬石旣巳無救於難矣此其形迹易見事理甚明者<lb/>
臣等上不能會計征歛以足　國用下不能建謀設<lb/>
策以濟民窮徒痛哭流涕一言小民疾苦之狀惟<lb/>
陛下速將臣等黜歸田里早賜施行以紓禍變緣係<lb/>
寛免稅糧急救民困以弭災變事理爲此具本請<lb/>
旨<lb/>
　婉轉剴切談民疾苦處令人心惻談利害處令人<lb/>
　神竦眞是大儒救世文章<lb/>
<pb n="KR4b0007_SBCK_028-8a"/>
　　計處地方疏<hi>十五年五月十五日</hi>
臣惟財者民之心也財散則民聚民者邦之本也本<lb/>
固則邦寧故文帝以蠲租致富樂之效太宗以裕民<lb/>
成給足之風君民一體古今同符臣會同巡按江西<lb/>
監察御史唐龍議照寧賊宸濠志窮荒度謀肆併呑<lb/>
其於民間田地山塘房屋等項或用勢强占或減價<lb/>
賤賣或因官本准折或摭别事抄收有中人之家者<lb/>
一遭其毒卽無棲身之所有上農之田者一中其奸<lb/>
卽無用鋤之地尤且虛塡契書以杜人言私置簿籍<lb/>
以増租額利歸一已害及萬家故先有副使胡世寧<lb/>
<pb n="KR4b0007_SBCK_028-8b"/>
直言指陳續該科道等官交章舉發言皆有據事非<lb/>
無徴近奉　詔書曰宸濠天性兇惡自作不靖强奪<lb/>
官民田產動以萬計則　陛下明以燭奸㴱知宸濠<lb/>
田產皆奪諸百姓者也又曰占奪田產悉還本主則<lb/>
陛下仁以憫下盡欲舉百姓之田產而給還之也<lb/>
聖言猶在昭如日星國信不移堅如金石始者宸濠<lb/>
旣敗該臣等巳行守巡等官將該府及各賊黨田地<lb/>
房屋委令府縣等官俱抄沒在官造報在冊矣但委<lb/>
官查勘之時正事變搶攘之際業主驚散俱未寧家<lb/>
上司督責急欲了事依契溷查憑人浪報多寡是較<lb/>
<pb n="KR4b0007_SBCK_028-9a"/>
占買未分　明詔雖有給主之條小民猶抱失業之<lb/>
恨昔之居不得而居也昔之田不得而食也澤未下<lb/>
究怨徒上歸況屋無主則毁地不耕則荒故兵馬之<lb/>
後瓦柱僅存田野之間草莱漸長兼以勢室豪强恣<lb/>
行包侵之計奸徒私竊動開埋沒之端及今審處不<lb/>
早將來遺失益多再照前項田產多在南昌新建二<lb/>
縣受害獨㴱人人被其誅求家家被其簡括且賊師<lb/>
起事抄掠尤慘官兵攻圍傷殘未蘇財盡巳極民困<lb/>
莫加查得二縣額派兌軍淮安京庫三項糧米共十<lb/>
一萬九千石有零　淮益二府祿米共四千二石節<lb/>
<pb n="KR4b0007_SBCK_028-9b"/>
奏寛免未奉停徵運官守催旗挍逼取勢急若火案<lb/>
積如山民納不前官宜爲處及照一方之綂會在於<lb/>
省城各府之錢糧併於司庫查得本布政司官庫先<lb/>
被賊兵劫搶繼因軍餉動支官吏徒守乎空櫃𥿄筆<lb/>
亦賒於舖家大兵必有荒年民窮必有盗賊萬一變<lb/>
生無常釁起不測則寸兵尺鐵皆無所需束芻斗糧<lb/>
亦不能辦公私失恃緩急可憂再照省城各門城樓<lb/>
窩舖及諸司衙門先是王府占據多屬疎隘近因兵<lb/>
火蔓延半遭蕩焚夫城樓者一方防禦之所關衙門<lb/>
者諸司政令之所出託始創新固無民力固陋就簡<lb/>
<pb n="KR4b0007_SBCK_028-10a"/>
見有官房如蒙乞　勑該部查議將前項抄沒過甯<lb/>
府及各賊黨下田地山塘房屋等項行令布政司會<lb/>
同按察司各掌印官及分守分巡官并府縣官從實<lb/>
覆行查勘明白委係占奪百姓者遵照　詔書内事<lb/>
理各給還本主管業及將於内官房酌量移改城樓<lb/>
窩舖衙門餘外無礙田地山塘房屋仍令各官公同<lb/>
照依時估變賣價銀入官先儘撥補南新二縣兌軍<lb/>
淮安京庫折銀糧米及　王府祿米外有羡餘收貯<lb/>
布政司官庫用備緩急仍禁約勢豪之家不得用强<lb/>
占買各委官亦不得畏勢市恩致招物議凡撥給變<lb/>
<pb n="KR4b0007_SBCK_028-10b"/>
賣事情若有勢豪强占强買及委官畏勢市恩各情<lb/>
弊許撫按衙門指實紏劾懲究施行事完該司將各<lb/>
項數目徑自造冊奏報并呈該部查考是葢以百姓<lb/>
之產納百姓之糧以地方之財還地方之用民沾惠<lb/>
而國不費事就緖而財不傷書曰守邦在衆易曰聚<lb/>
人口財惟　陛下畱意焉緣係計處地方事理未敢<lb/>
擅便爲此具本請　旨<lb/>
　定難之後復淸還百姓之業又變賣逆產抵完民<lb/>
　糧使民無誅求之苦是出於眞實愛民之心彼搜<lb/>
　刮地方之餘利以奉　上者終是爲功名之心<hi>所使</hi>
<pb n="KR4b0007_SBCK_028-11a"/>
　　水災自劾疏<hi>十五年五月十五日</hi>
臣惟有官守者不得其職則去受人之牛羊而爲之<lb/>
牧者求牧與芻而不得則反諸其人臣以匪才謬膺<lb/>
江西巡撫之寄今且數月曾未能有分毫及民之政<lb/>
而地方日以多故民日益困財日益匱災變日興禍<lb/>
患日促自春入夏雨水連綿江湖漲溢經月不退自<lb/>
贛吉臨瑞廣撫南昌九江南康沿江諸郡無不被害<lb/>
黍苗淪沒室廬漂蕩魚鼈之民聚棲於木杪商旅之<lb/>
舟經行於閭巷潰城決隄千里爲壑煙火斷絕惟聞<lb/>
哭聲詢諸父老皆謂數十年來所未有也除行各該<lb/>
<pb n="KR4b0007_SBCK_028-11b"/>
司府州縣修省踏勘具　奏外夫變不虛生緣政而<lb/>
起政不自弊因官而作官之失職臣實其端何所逃<lb/>
罪夫以江西之民遭歷宸濠之亂脂膏已竭而又因<lb/>
之以旱荒繼之以師旅遂使豐稔連年曲加賑恤尚<lb/>
恐生理未易完復今又重以非常之災危亟若此當<lb/>
是之時雖使稷契爲牧周召作監亦恐計未有措況<lb/>
病廢昏劣如臣之尤者而卑之倀然坐尸其間譬使<lb/>
盲夫駕敗舟於顚風巨海中而責之以濟險不待智<lb/>
者知其覆溺無所矣又況部使之催徵益急意外之<lb/>
誅求未巳在昔一方被災鄰省尚有接濟之望今湖<lb/>
<pb n="KR4b0007_SBCK_028-12a"/>
湘連歲兵荒閩淛頻年旱<graphic n="KR1369" url="https://raw.githubusercontent.com/kanripo/KR-Gaiji/master/images/KR1369.png" mimeType="image/png"/>兩廣之征勦未息南畿<lb/>
之供餽日窮淮徐以北山東河南之間聞亦饑饉相<lb/>
屬繇此言之自全之策旣無所施而四鄰之濟又巳<lb/>
絕望悠悠蒼天誰任其咎靜言思究臣罪實多何者<lb/>
宸濠之變臣在接境不能圖於未形致令猖突震驚<lb/>
遠爾乃勞　聖駕親征師徒暴於原野百姓殆於道<lb/>
路　朝廷之政令因而閼隔四方之困憊繇是日㴱<lb/>
臣之大罪一也徒避形迹之嫌苟爲自全之計隱忍<lb/>
觀望幸而脫禍不能直言極諫以悟　主聽臣之大<lb/>
罪二也徒以逢迎附和爲忠而不知日䧟於有過徒<lb/>
<pb n="KR4b0007_SBCK_028-12b"/>
以變更遷就爲權而不知日紊於舊章徒以掇拾羅<lb/>
織爲能而不知日離天下之心徒以聚歛征索爲計<lb/>
而不知日積小民之怨此臣之大罪三也上不能有<lb/>
禆於　國下不能有濟於民坐視困窮淪胥以溺臣<lb/>
之大罪四也且臣憂悸之餘百病交作尫羸衰眊視<lb/>
息僅存以前四者之罪人臣有一於此亦足以召災<lb/>
而致變況備而有之其所以速天神之怒㴱下民之<lb/>
㥽而致災沴之集又何疑乎伏惟　皇上軫災恤變<lb/>
<hi>别選賢能代臣巡撫即以臣爲顯戮彰大罰於天下臣雖隕首亦云幸也即不以之爲顯戮削其禄秩黜</hi>
<hi>還田里以爲人臣不職之戒庻亦有位知警民困可息人怒可泄天變可弭而臣亦死無所憾</hi>
<pb n="KR4b0007_SBCK_028-13a"/>
　　賑恤水災牌<lb/>
據南康建昌撫州宜黃等縣申稱非常水災乞賜大<lb/>
施賑恤急救生靈流移等情看得洪水非常下民昏<lb/>
墊實可傷憫但計府縣所積無多實難溥賑其地方<lb/>
被水旣廣而民困朝不謀夕若候查實報名造冊給<lb/>
散未免曠日遲乆反生冒濫巳行二府各委佐貳官<lb/>
及行所屬被水各縣掌印等官用船裝載穀米分投<lb/>
親至被水鄉村驗果貧難下戸就便量行賑給爲照<lb/>
南昌所屬水災尤劇但居民稠雜數多頑梗若賑給<lb/>
之時非守廵臨督於上或致勝踴紛爭爲此仰分守<lb/>
<pb n="KR4b0007_SBCK_028-13b"/>
廵南昌官吏卽便分督該府縣官於預備倉内米穀<lb/>
用船裝運親至被水鄉村不必揚言賑饑專以踏勘<lb/>
水災爲事其間驗有貧難下戸就便量給升斗暫救<lb/>
目前之急給過人戸略記姓名數目完報查考不必<lb/>
造冊擾害所至之地就督各官申嚴十家牌論通加<lb/>
撫慰開導令各相安相恤仍督各官俱要視民如子<lb/>
務施實惠不得虛文搪塞徒費錢糧無救民患取罪<lb/>
不便<lb/>
　　每見賑饑往往猾胥積甲朋比蒙報官粟盡充<lb/>
　　奸蠧之腹而饑民與賑者十無一二卽與賑者<lb/>
<pb n="KR4b0007_SBCK_028-14a"/>
　　令其攜妻挈子領糧就食於官將饑者殆於路<lb/>
　　是賑恤皆空文也如先生此牌有司眞實奉行<lb/>
　　方有實惠及民可見胸中有大經濟者方能實<lb/>
　　究不忍人之政<lb/>
<pb n="KR4b0007_SBCK_028-14b"/>
<pb n="KR4b0007_SBCK_028-14b"/>
　　徵收秋糧稽遅待罪疏<hi>十五年十二月初十日</hi>
據江西布政司呈准布政使陳策等咨照得正德十<lb/>
四年稅糧先准叅議周文光奉戸部勘合派屬徵解<lb/>
隨因　聖駕南巡各府州縣官俱集省城聽用前項<lb/>
錢糧不暇追徵正德十五年正月初三日蒙巡按江<lb/>
西監察御史唐龍案驗爲乞救兵燹窮民以固邦本<lb/>
事該巡撫蘇松都御史李充嗣題稱江西變亂南昌<lb/>
南康九江等府首被燒劫其餘府縣大軍臨省供應<lb/>
浩繁要將該年稅糧盡行停免等因備行分守南昌<lb/>
五道勘議得南昌府南新二縣被害㴱重應免糧差<lb/>
<pb n="KR4b0007_SBCK_028-15a"/>
三年其餘州縣并瑞州等一十二府屬縣俱應免糧<lb/>
差二年囘報到司卽轉呈本院具題外本年二月内<lb/>
續蒙　欽差戸部員外郞龍誥案驗爲儧運糧儲事<lb/>
備行本司督催該年兊淮錢糧交兊遵依節行催徴<lb/>
間本年三月初五日隨准漕運衙門照劄坐到兊軍<lb/>
本色米八萬石折色米三十二萬石改兊米一十七<lb/>
萬石每石連耗折銀七錢備行作急徵完起運本月<lb/>
二十八日又蒙撫按衙門案驗爲地方極疲速賜<lb/>
恩恤以安邦本事該南京工科給事中王紀等奏奉<lb/>
欽依自正德十四年以前一應錢糧果係小民拖欠<lb/>
<pb n="KR4b0007_SBCK_028-15b"/>
未完的俱准暫且停徵還着各該官司設法賑濟毋<lb/>
視虛文欽遵通行外又蒙員外郞龍誥案牌將糧里<lb/>
嚴加杖併急如星火小民紛紛援例赴司吿豁呈蒙<lb/>
撫按衙門批行本司給示曉諭納糧人戸先將兊軍<lb/>
徵解小民方肯完納轉行叅議魏彥昭督運續因本<lb/>
官去任又經呈批叅政邢珣暫管督兊本官於五月<lb/>
二十日徧歷催儧通將徵完本色米八萬石兊完起<lb/>
運訖其折色銀兩催據廣信等府屬縣陸續徵解近<lb/>
於十一月十三等日抄奉漕運衙門照劄備行本司<lb/>
將兌運折色銀三十四萬三千兩務要徵完足數差<lb/>
<pb n="KR4b0007_SBCK_028-16a"/>
官協同運官解部等因依奉通行外今照該年稅糧<lb/>
委因事變兵荒經理不前及專管提督官員更代不<lb/>
常況奉部院明文徵免不一小民不服輸納官府掣<lb/>
肘難行因而稽延若不預將前情轉達誠恐查究罪<lb/>
及未便等因備呈到臣竊照江西錢糧小民所以不<lb/>
肯輸納與有司所以難於追徵者其故各有三而究<lb/>
其罪歸則責實在臣何者宸濠之叛首以僞檄除租<lb/>
要結人心臣時起兵旁郡恐其扇惑卽時移文遠近<lb/>
宣布　朝廷恩德蠲其租賦許以奏免諭以君臣之<lb/>
分激其忠義之心百姓丁壯出戰老弱居守旣而旱<lb/>
<pb n="KR4b0007_SBCK_028-16b"/>
災益熾民困益迫然而小民不卽離散者以臣旣爲<lb/>
奏請雖　明旨未下皆謂　朝廷必能免其租稅尚<lb/>
可忍死以待也夫危急之際則啗之免租以竭其死<lb/>
力事平之後又罔民而刻取之人懷怨忿不平此其<lb/>
不肯輸納之故一也及宸濠之亂稍定而大軍隨至<lb/>
供饋愈煩誅求愈急其顚連困踣之狀臣於前　奏<lb/>
巳略言之百姓不任其苦强者竄而爲寇弱者匿而<lb/>
爲奸繼而水災助禍千里之民皆爲魚鼈號哭載途<lb/>
喧騰求賑其時臣等旣無帑藏之儲又無倉廩可發<lb/>
所以綏勞撫定之者更無别計惟以　奏免租稅爲<lb/>
<pb n="KR4b0007_SBCK_028-17a"/>
言百姓睊睊胥讒謂命在旦夕不能救我而徒曰免<lb/>
稅免稅豈可待邪葢其心以爲免稅巳不待言尚恨<lb/>
其無以賑之也巳而旣不能賑又從而追納之人怨<lb/>
益㴱不平愈甚此其不肯輸納之故二也當大軍之<lb/>
駐省臣等趨走奔命日不暇給亦以爲旣有前奏則<lb/>
賦稅必在所免不復申請其時巡撫蘇松等處都御<lb/>
史李充嗣奏稱江西首被宸濠之害乞將該年稅糧<lb/>
軍索等項俱行停免該戸部覆題奉　聖旨是各被<lb/>
害地方着撫按官嚴督所屬用心設法賑濟欽此又<lb/>
該給事中王紀奏本部覆題奉　聖㫖是這地方委<lb/>
<pb n="KR4b0007_SBCK_028-17b"/>
的疲困已極自正德十四年以前一應錢糧果係小<lb/>
民拖欠未完的俱准暫且停徵還着各該官司設法<lb/>
賑濟毋視虛文欽此俱欽遵該部備咨前來臣等正<lb/>
苦百姓呶呶咨文一至如解倒懸卽時宣布百姓聞<lb/>
之歡聲雷動遞相傳吿旦夕之間㴱山窮谷無不畢<lb/>
達自是而後堅守蠲免之說雖部使督臨或遣人下<lb/>
鄕催促小民悉以爲詐妄羣起而驅縛之催徵之令<lb/>
不復可行此其不肯輸納之故三也郡縣之官親見<lb/>
百姓之困苦又當震蕩顚危之日懼其爲變其始惟<lb/>
恐百姓不信免租之說指天畫地誓以必不食言旣<lb/>
<pb n="KR4b0007_SBCK_028-18a"/>
而時事稍平則盡反其說而徵之固巳不能出諸其<lb/>
口矣況從而鞭笞捶撻之其遽忍乎此其難於追徵<lb/>
之故一也三司各官舊者旣被驅脇新者陸續而至<lb/>
至則正當擾攘分投供應四出送迎官離其職吏失<lb/>
其守糾結紛拏事無專責如羣手雜繰於亂絲之中<lb/>
東牽西絆莫知端緖旣而部使驟臨欲於旬月之間<lb/>
督併完集神輸鬼運有不能矣此其難於追徵之故<lb/>
二也夫背信而行勢巳不順若使民間尚有可徵之<lb/>
粟必不得巳剜剝而取之忍心者尚或能辦也而民<lb/>
之瘡痍巳極矣實無可輸之物矣别夫離婦棄子鬻<lb/>
<pb n="KR4b0007_SBCK_028-18b"/>
女有耳者不忍聞有目者不忍睹也如是而必欲驅<lb/>
之死地其將可行乎此其難於追徵之故三也夫小<lb/>
民之不肯輸納旣如彼而有司之難於追徵又如此<lb/>
後値部使身臨坐併急於風火百姓怨謗紛騰洶洶<lb/>
思亂復如將潰之隄臣於其時慮恐變生不測謂各<lb/>
官與其激成地方之禍無益　國事身膏草野以貽<lb/>
朝廷之憂孰若姑靖地方寧以一身當遲慢之戮乎<lb/>
因諭各官追徵母急以紓民怨各官内迫於部使外<lb/>
窘於窮民上調下輯如居顚屋之下東撑則西頽前<lb/>
支則後圯强顔陵詬之辱掩耳怨憝之言身營閭閻<lb/>
<pb n="KR4b0007_SBCK_028-19a"/>
之下口說田野之間曉以京儲之不可缺諭以　國<lb/>
計之不得巳或轉爲借貸或敎之典折忍心於捶骨<lb/>
剝脂之痛而浚其血閉日於析骸食子之慘而責其<lb/>
逋共計江西十四年分兌軍本色米八萬石折色米<lb/>
三十二萬石改兌米一十七萬石臣始度其勢以爲<lb/>
決無可完之理其後數月之間亦復陸續起解完納<lb/>
是皆出於意料之外在各宫誠窘局艱苦疲瘁巳極<lb/>
亦可謂之勞而有功矣今聞部使叅奏且將不免於<lb/>
罪臣竊寃之昔之人固有催科政拙而自署下考者<lb/>
亦有矯制發廩而願受其辜者各官之以此獲罪固<lb/>
<pb n="KR4b0007_SBCK_028-19b"/>
亦其所甘心但始之因叛亂旱荒而爲之　奏免者<lb/>
臣也繼之因水災兵困而復爲申　奏者臣也又繼<lb/>
之因　朝廷兩有停徵賑貸之　㫖而爲之宣布於<lb/>
衆者亦臣也又繼之慮恐激成禍變而諭令各官從<lb/>
權緩徵者又臣也是各官之罪皆臣之罪也今使各<lb/>
官當遲慢之責而臣獨幸免臣竊恥之夫司國計者<lb/>
慮京儲之空匱欲重徵收後期者之罪而有罰俸降<lb/>
級之議此葢切於謀國忠於事君者之不得巳也亦<lb/>
豈不念江西小民之困苦與各官之難爲哉顧欲警<lb/>
衆集事創前而戒後固有不得不然者正所謂救焚<lb/>
<pb n="KR4b0007_SBCK_028-20a"/>
身之患不遑恤毛髮之焦攻心腹之疚不得避針灼<lb/>
之苦耳伏望　皇上憫各官之罪出於事勢之無已<lb/>
特從青災肆赦之典寛而宥之則法雖若屈而理亦<lb/>
未枉必謂行令之始不欲茍撓則各官之罪實繇於<lb/>
臣卽請貶削臣之祿秩放還田里以伸　國議如此<lb/>
則不惟情法兩得而臣亦可以藉口江西之民免於<lb/>
欺上罔下之恥矣臣不勝惶懼待罪之至緣係徵收<lb/>
秋糧稽遲待罪事理爲此具本請　旨<lb/>
　豪傑任天下事功罪利害皆當引爲巳責同是如<lb/>
　此近日地方官遇有一不便身<hi>圖之事便上下推委讀此當一汗</hi>
<pb n="KR4b0007_SBCK_028-20b"/>
　　告諭安義等縣漁戸<lb/>
吿諭安義等縣漁戸及遠近軍民人等地方不幸近<lb/>
遭大變加以師旅征輸人民困苦已極官府思欲休<lb/>
養賑恤而無其繇近聞漁戸人等曾被寧王驅脇者<lb/>
慮恐<hi>官府</hi>追論舊惡心不自安往往廢棄生業詢其所<lb/>
以皆繇讎家煽動意在激使爲惡因而䧟之死地以<lb/>
快其忿不知　朝廷已屢有㮄文凡被寧賊驅脇者<lb/>
一槪釋而不問況訪得義安等處漁户各係詩禮大<lb/>
家素敦良善雖或間有染非辟及爲王府所脇誘者<lb/>
然鄉里遠近自有公論善惡終不可混近據通判林<lb/>
<pb n="KR4b0007_SBCK_028-21a"/>
寛禀稱各戸痛懲旣往已將漁船拆卸似此誠心改<lb/>
行亦復何所憂懼爲此特仰南康府通判林寛將本<lb/>
院吿諭眞寫翻刋親齎各戸逐一頒諭務使舍舊圖<lb/>
新各安生理不得輕信人言妄有疑猜自求罪累其<lb/>
素敦詩禮良善者愈加勸勉務益興禮讓講信修睦<lb/>
以爲改惡從善者之倡族黨之中果有長惡不悛不<lb/>
聽勸諭者衆共拘執送官明正典刑以安善類毋容<lb/>
莨莠致害嘉禾若舊雖爲顯惡今能誠心改化者亦<lb/>
不得懐記舊讎摉求羅織激使爲非事發究竞責有<lb/>
所歸嗚呼民吾同胞不幸䧟於罪戮惻然尚不忍見<lb/>
<pb n="KR4b0007_SBCK_028-21b"/>
豈有追尋舊惡必欲置之死地之理本院舊在南贛<lb/>
曾行十家牌式軍民頗安盜賊頗息除各該地方行<lb/>
分巡分守官編置外前項漁戸人等就仰通判林寛<lb/>
照式逐一編置務在着實舉行以收成効特玆吿諭<lb/>
各宜知悉<lb/>
　漁戸人等原爲逆濠所迫脇鄱陽一戰殺戮已多<lb/>
　大創之後自應曉諭以安其心<lb/>
<pb n="KR4b0007_SBCK_028-22a"/>
<pb n="KR4b0007_SBCK_028-23a"/>
　　南贛鄉約<lb/>
咨爾民昔人有言蓬生麻中不扶而直白沙在泥不<lb/>
染而黒民俗之善惡豈不繇於積習使然哉往者新<lb/>
民葢常棄其宗族畔其鄉里四出而爲暴豈獨其性<lb/>
之異其人之罪哉亦繇我有司治之無道敎之無方<lb/>
爾父老子弟所以訓誨戒飭於家庭者不早薰陶漸<lb/>
染於里閈者無素誘掖奬勸之不行連屬叶和之無<lb/>
具又或憤怨相激狡僞相殘故遂使之靡然日流於<lb/>
惡則我有司與爾父老子弟皆宜分受其責嗚呼往<lb/>
者不可及來者猶可追故今特爲鄉約以恊和爾民<lb/>
<pb n="KR4b0007_SBCK_028-23b"/>
自今凡爾同約之民皆宜孝爾父母敬爾兄長敎訓<lb/>
爾子孫和順爾鄉里死喪相助患難相恤善相勸勉<lb/>
惡相吿戒息訟罷爭講信修睦務爲良善之民共成<lb/>
仁厚之俗嗚呼人雖至愚責人則明雖有聰明責巳<lb/>
則昏爾等父老子弟毋念新民之舊惡而不與其善<lb/>
彼一念而善卽善人矣毋自恃爲良民而不修其身<lb/>
爾一念而惡卽惡人矣人之善惡繇於一念之間爾<lb/>
等愼思吾言毋忽<lb/>
一同約中推年高有德爲衆所敬服者一人爲約長<lb/>
二人爲約副又推公直果斷者四人爲約正通達明<lb/>
<pb n="KR4b0007_SBCK_028-24a"/>
察者四人爲約史精徤亷幹者四人爲知約禮義習<lb/>
熟者二人爲約贊置文簿三扇其一扇備寫同約姓<lb/>
名及日逐出入所爲知約司之其二扇一書彰善一<lb/>
書糾過約長司之<lb/>
一同約之人每一會人出銀三分送知約具飮食毋<lb/>
太奢取免饑渴而巳<lb/>
一會期以月之望若有疾病事故不及赴者許先期<lb/>
遣人吿知約無故不赴者以過惡書仍罰銀一兩公<lb/>
用<lb/>
一立約所於道理均平之處擇寺觀寛大者爲之<lb/>
<pb n="KR4b0007_SBCK_028-24b"/>
一彰善者其辭顯而決糾過者其辭隱而婉亦忠厚<lb/>
之道也如人有不弟母直曰不弟但云聞某於事兄<lb/>
敬長之禮頗有未盡某未敢以爲信姑書之以俟凡<lb/>
糾過惡皆例此若有難改之惡且勿糾使無所容或<lb/>
激而遂肆其惡矣約長副等須先期陰與之言使當<lb/>
自首衆共誘掖奬勸之以興其善念姑使書之使其<lb/>
可改若不能改然後糾而書之又不能改然後白之<lb/>
官又不能改同約之人執送之官明正其罪勢不能<lb/>
執戮力協謀官府請兵滅之<lb/>
一通約之人凡有危疑難處之事皆須約長會同約<lb/>
<pb n="KR4b0007_SBCK_028-25a"/>
之人與之裁處區畫必當於理濟於事而後巳不得<lb/>
坐視推託䧟人於惡罪坐約長約正諸人<lb/>
一寄庄人戸多於納糧當差之時躱囘原籍往往負<lb/>
累同甲今後約長等勸令及期完納應承如蹈前弊<lb/>
告官懲治削去寄庄<lb/>
一本地大戸異境客商放債收息合依常例毋得磊<lb/>
算或有貧難不能償者亦宜以理量寛有等不仁之<lb/>
徒輙便捉鎖磊取挾寫田地致令窮民無吿去而爲<lb/>
盜今後有此吿諸約長等與之明白償還不及數者<lb/>
勸令寛捨取巳過數者九與追還如或恃强不聽率<lb/>
<pb n="KR4b0007_SBCK_028-25b"/>
同約之人明之官司<lb/>
一親族鄉隣往往有因小忿投賊復讎殘害良善釀<lb/>
成大患今後一應鬬毆不平之事鳴之約長等公論<lb/>
是非或約長聞之卽與曉諭解釋敢有仍前妄爲者<lb/>
率諸同約呈官誅殄<lb/>
一軍民人等若有陽爲良善陰通賊情販買牛馬走<lb/>
傳消息歸利一巳殃及萬民者約長等率同約諸人<lb/>
指實勸戒不悛呈官究治<lb/>
　吏書義民總甲里老百長弓兵機快人等若攬差<lb/>
下鄉索求齎發者約長率同約呈官追究<lb/>
<pb n="KR4b0007_SBCK_028-26a"/>
一各寨居民昔被新民之害誠不忍言但今旣許其<lb/>
自新所占田產已令退還毋得再懷前讎致擾地方<lb/>
約長等常宜曉諭令各守本分有不聽者呈官治罪<lb/>
一投招新民因爾一念之善貸爾之罪當痛自克責<lb/>
改過自新勤耕勤織平買平賣思同良民無以前日<lb/>
名目甘心下流自取滅絕約長等各宜時時提撕曉<lb/>
諭如踵前非者呈官懲治<lb/>
一男女長成各宜及時嫁娶往往女家責聘禮不充<lb/>
男家責嫁裝不豐遂致愆期約長等其各省諭諸人<lb/>
自今其稱家之有無隨時婚嫁<lb/>
<pb n="KR4b0007_SBCK_028-26b"/>
一父母喪葬衣衾棺槨但盡誠孝稱家有無而行此<lb/>
外或大作佛事或盛設宴樂傾家費財俱於死者無<lb/>
益約長等其各省諭約内之人一遵禮制有仍蹈前<lb/>
非者卽與糾惡簿内書以不孝<lb/>
一當會前一日知約預於約所灑掃張具於堂設吿<lb/>
諭牌及香案南向當會日同約畢至約贊鳴皷三衆<lb/>
皆詣香案前序立北面跪聽約正讀吿諭畢約長合<lb/>
衆揚言曰自今以後凡我同約之人袛奉戒諭齊心<lb/>
合德同歸於善若有二三其心陽善陰惡者神明誅<lb/>
殛衆皆曰若有二三其心陽善陰惡者神明誅殛皆<lb/>
<pb n="KR4b0007_SBCK_028-27a"/>
再拜興以次出會所分東西立約正讀鄉約畢大聲<lb/>
曰凡我同盟務遵鄉約衆皆曰是乃東西交拜興各<lb/>
以次就位少者各酌酒於長者三行知約起設彰善<lb/>
位於堂上南向置筆硯陳彰善簿約贊鳴皷三衆皆<lb/>
起約贊唱請舉善衆曰是在約史約史出就彰善位<lb/>
揚言曰某有某善某能改某過請書之以爲同約勸<lb/>
約正遍質於衆曰如何衆曰約史舉甚當約正乃揖<lb/>
善者進彰善位東西立約史復謂衆曰某所舉止是<lb/>
請各舉所知衆有所知卽舉無則曰約史所舉是矣<lb/>
約長副正皆出就彰善位約史書簿畢約長舉杯揚<lb/>
<pb n="KR4b0007_SBCK_028-27b"/>
言曰某能爲某善某能改某過是能修其身也某能<lb/>
使某族人爲某善改某過是能齊其家也使人人若<lb/>
此風俗焉有不厚凡我同約當取以爲法遂屬於其<lb/>
善者善者亦酌酒酬約長曰此豈足爲善乃勞長者<lb/>
過奬某誠惶怍敢不益加砥礪期無負長者之敎皆<lb/>
飮畢再拜謝約長約長答拜興各就位知約撤彰善<lb/>
之席酒復三行知約起設糾過位於堦下北向置筆<lb/>
硯陳糾過簿約贊鳴皷三衆皆起約贊唱請糾過衆<lb/>
曰是在約史約史就糾過位揚言曰聞某有某過未<lb/>
敢以爲然姑書之以俟後圖何如約正遍質於衆曰<lb/>
<pb n="KR4b0007_SBCK_028-28a"/>
如何衆皆曰約史必有見約正乃揖過者出就糾過<lb/>
位北向立約史復遍謂衆曰某所聞止是請各言所<lb/>
聞衆有所聞卽言無則曰約史所聞是矣於是約長<lb/>
副正皆出糾過位東西立約史書簿畢約長謂過者<lb/>
曰雖然姑無行罰惟速改過者跪請曰某敢不服罪<lb/>
自起酌酒跪而飮曰敢不速改重爲長者憂約正副<lb/>
史皆曰某等不能早勸諭使子䧟於此亦安得無罪<lb/>
皆酌自罰過者復跪而請曰某旣知罪長者又自以<lb/>
爲罰某敢不卽就戮若許其得以自改則請長者無<lb/>
飮某之幸也趍後酌酒自罰約正副咸曰子能勇於<lb/>
<pb n="KR4b0007_SBCK_028-28b"/>
受責如此是能遷於善也某等亦可免於罪矣乃釋<lb/>
爵過者再拜約長揖之興各就位知約撤糾過席酒<lb/>
復三行遂飯飯畢約贊起鳴皷三唱申戒衆起約正<lb/>
中堂立揚言曰嗚呼凡我同約之人明聽申戒人孰<lb/>
無善亦孰無惡爲善雖人不知積之旣乆自然善積<lb/>
而不可掩爲惡若不知改積之旣乆必至惡極而不<lb/>
可赦今有善而爲人所彰固可喜苟遂以爲善而自<lb/>
恃將日入於惡矣有惡而爲人所糾固可愧苟能悔<lb/>
其惡而自改將日進於善矣然則今日之善者未可<lb/>
自恃以爲善而今日之惡者亦豈遂終於惡哉凡我<lb/>
<pb n="KR4b0007_SBCK_028-29a"/>
同約之人盍共勉之衆皆曰敢不勉乃出席以次東<lb/>
西序立交拜興遂退<lb/>
　　化民成俗之方莫善於此然必要先有諸巳而<lb/>
　　後求諸人無諸巳而後非諸人若徒借此爲繩<lb/>
　　民之具民反有持以議上者無怪近世之行而<lb/>
　　㒺效也<lb/>
<pb n="KR4b0007_SBCK_028-29b"/>
<pb n="KR4b0007_SBCK_028-29b"/>
　　申諭十家牌法<lb/>
本院所行十家牌諭近來訪得各處官吏類多視爲<lb/>
虛文不肻着實奉行查考據法卽當究治尚恐未悉<lb/>
本院立法之意故今特述所以再行申諭凡置十家<lb/>
牌須先將各家門面小牌挨審的實如人丁若干必<lb/>
查某丁爲某官吏或生員或當某差役習某技藝作<lb/>
某生理或過某房出贅或有某殘疾及戸籍田糧等<lb/>
項俱要逐一查審的實十家編排旣定照式造冊一<lb/>
本畱縣以備查考及遇勾攝及差調等項按冊處分<lb/>
更無躱閃脫漏一縣之事如視諸掌每十家各令挨<lb/>
<pb n="KR4b0007_SBCK_028-30a"/>
報甲内平日習爲偷竊及喇唬敎唆等項不良之人<lb/>
同具不致隱漏重甘結狀官府爲置舍舊圖新簿記<lb/>
其姓名姑勿追論舊惡令其自今改行遷善果能改<lb/>
化者爲除其名境内或有盜竊卽令此輩自相挨緝<lb/>
若係甲内漏報仍并治同甲之罪又每日各家照依<lb/>
牌式輪流沿門曉諭覺察如此卽奸僞無所容而盜<lb/>
賊亦可息矣十家之内但有爭訟等事同甲卽時勸<lb/>
解和釋如有不聽勸解恃强淩弱及誣吿他人者同<lb/>
甲相率禀官官府當時量加責治省發不必收監淹<lb/>
滯凡遇問理詞狀但渉誣告者仍要查究同甲不行<lb/>
<pb n="KR4b0007_SBCK_028-30b"/>
勸禀之罪又每日各家照牌互相勸諭務令講信修<lb/>
睦息訟罷爭日漸開導如此則小民益知爭鬪之非<lb/>
而詞訟亦可簡矣凡十家牌式其法甚約其治甚廣<lb/>
有司果能着實舉行不但盜賊可息詞訟可簡因是<lb/>
而修之補其偏而救其弊則賦役可均因是而修之<lb/>
連其伍而制其什則外侮可禦因是而修之警其薄<lb/>
而勸其厚則風俗可淳因是而修之導以德而訓以<lb/>
學則禮樂可興凡有司之有高才遠識者亦不必更<lb/>
立法制其於民情土俗或有未備但循此而潤色修<lb/>
舉之則一邑之治眞可以不勞而致今特略述所以<lb/>
<pb n="KR4b0007_SBCK_028-31a"/>
立法之意再行申吿言之所不能盡者其各爲我精<lb/>
思熟究而力行之毋徒𥿄上空言搪塞竟成掛壁之<lb/>
虛文則庻乎其可矣<lb/>
<pb n="KR4b0007_SBCK_028-31b"/>
　　申諭十家牌法增立保長<lb/>
先該本院通行撫屬編置十家牌式爲照各甲不立<lb/>
牌頭者所以防脇制侵擾之弊然在鄉村遇有盜賊<lb/>
之警不可以無綂紀合立保長督領庻衆志齊一爲<lb/>
此仰抄案囘司卽行各道守巡兵備等官備行所屬<lb/>
各府州縣於各鄉村推選才行爲衆信服者一人爲<lb/>
保長專一防禦盜賊平時各甲詞訟悉照牌諭不許<lb/>
保長干與因而武斷鄉曲但遇盜警卽仰保長綂率<lb/>
各甲設謀截捕其城郭坊巷鄉村各於要地置皷一<lb/>
面若鄉村相去稍遠者仍起高樓置皷其上遇警卽<lb/>
<pb n="KR4b0007_SBCK_028-32a"/>
登樓擊皷一巷擊皷各巷應之一村擊皷各村應之<lb/>
但聞皷聲各甲各執器械齊出應援俱聽保長調度<lb/>
或設伏把隘或并力夾擊但有後期不出者保長公<lb/>
同各甲舉吿官司重加罰治若鄉村各家皆置皷一<lb/>
面一家有警擊皷各家應之尤爲快便此則各隨才<lb/>
力爲之不在牌例之内俱仰督令各縣卽行推選増<lb/>
置仍吿諭遠近使各知悉各府仍要不時稽察務臻<lb/>
實效毋得虛文搪塞查訪得出定行究治不貸<lb/>
<pb n="KR4b0007_SBCK_028-32b"/>
　　議處官吏廩俸<lb/>
照得近來所屬各州縣衞所倉場等衙門大小官吏<lb/>
以贓問革者相望而冒犯接踵究詢其繇皆云家口<lb/>
衆多日給不足俸資所限本已涼薄而近例減削又<lb/>
復日甚加有上下接應之費出人供送之繁窮窘困<lb/>
迫計出無聊中間亦有甘貧食苦刻勵自守者往往<lb/>
狼狽繿縷至於任滿職革債負纒結不得去歸其鄉<lb/>
夫貪墨不才法律誠所難貸而其情亦可矜憫夫忠<lb/>
信重祿所以勸士在昔任人旣富方穀庻民在官祿<lb/>
足代耕此古今之通義也　朝廷賦祿百司厚薄旣<lb/>
<pb n="KR4b0007_SBCK_028-33a"/>
有等級要皆使得𥙿其資養免其内顧然後可望以<lb/>
盡心職業責以廉恥節義今定制所限旣不可得而<lb/>
擅增至於例所應得又從而裁削之使之仰事俯育<lb/>
且不能遂是䧟之於必貪之地而責之以必廉之守<lb/>
中人之資將有不能而況其下者之衆乎所據前項<lb/>
事理非獨人情有所未堪其於政體亦有所損合行<lb/>
會議查處叅酌事理輕重及查在外官員自二品至<lb/>
九品并雜職吏胥等俸米除本色外其折色原例每<lb/>
石作銀<hi>若干於何年月日裁減作銀若干應否復舊或量行加增務要議處停當呈來定奪施行</hi>
<hi>觀此知近日捐助捐柴薪之議拂人情損政體多矣</hi>
<pb n="KR4b0007_SBCK_028-33b"/>
　　勦平安義叛黨疏<hi>十六年五月十五日</hi>
據江西按察司按察使伍文定關稱奉臣批據南康<lb/>
府通判林寛安義縣知縣熊价奉新縣典史徐誠呈<lb/>
開俱奉本院𥿄牌及巡按御史唐龍朱節等計委追<lb/>
勦逆賊楊本榮等依奉前後誘捕及於沿湖各處敵<lb/>
戰擒斬共一百二十六名顆并於楊子橋巢内摉獲<lb/>
伊原助逆領授南昌䕶衞中千戸所印信一顆合就<lb/>
解呈奉批仰按察司會同都布二司官將解到賊級<lb/>
紀驗賊犯鞠審明白解赴軍門以憑遵照欽奉　勑<lb/>
諭事理就行斬首示衆有功員役分别等第呈來給<lb/>
<pb n="KR4b0007_SBCK_028-34a"/>
賞施行并蒙巡按江西監察御史唐龍批按察司會<lb/>
同各掌印官審究及將有功官役并陣亾之人查明<lb/>
具招呈報又蒙巡按江西監察御史朱節批看得各<lb/>
犯罪惡貫盈致勤提督衙門調兵擒勦事情重大按<lb/>
察司會勘明白中間如有事出脇從情可矜疑者通<lb/>
具呈報等因依奉會同都指揮僉事高厚左布政使<lb/>
陳策等議得賊犯楊正賢等累世窮兇鄱湖劇患近<lb/>
復從逆幸而漏網嘯聚劫囚敵殺官兵滔天之罪遠<lb/>
近播聞通判林寛等克承方略首事緝捕雖有小䘐<lb/>
竟收成功知縣熊价到任甫及半月倉卒偶當其衝<lb/>
<pb n="KR4b0007_SBCK_028-34b"/>
終能有備多所擒獲典史徐誠奉調領兵破賊適中<lb/>
機會署都指揮僉事馮勲皷勇而前賊遂奔潰其典<lb/>
史周祐陰謀散黨隱然之蹟未可泯棄合無呈乞鈞<lb/>
裁將署都指揮僉事馮勲通判林寛知縣熊价典史<lb/>
徐誠俱優加犒奬林寛熊价仍旌其除盜安民之勞<lb/>
典史周祐另行賞賚隨征南昌前衞千戸馬喜新建<lb/>
縣縣丞黃仲仁南昌縣主簿陳紀安義縣主簿崔錠<lb/>
建昌縣稅課局大使江象安義縣領哨義官楊震七<lb/>
協守縣治安義縣縣丞何全典史陳恒昭把截九里<lb/>
三渡南昌前衞指揮梁端千戸周鎭俱量行犒勞其<lb/>
<pb n="KR4b0007_SBCK_028-35a"/>
餘獲賊吏兵哨長保長總小甲人等查照近日吿示<lb/>
事理分别等第一一給賞陣亾陣傷義兵程碧程魁<lb/>
七等俱各優恤其家給賞湯藥之費如此庻使有功<lb/>
者錄而人知所勸死事者酬而人無所憾矣仍行該<lb/>
府縣將逆賊楊正賢等妻男財產估變價銀修築縣<lb/>
城尤爲便益緣繇同查過功次文冊關繳到司備繇<lb/>
轉呈到臣簿查正德十五年十一月初十日據江西<lb/>
按察司副使陳槐關稱原問犯人胡順并楊子橋等<lb/>
家屬財產通該查抄解報呈詳巳批該司查照施行<lb/>
務得的實母致虧枉外續據安義縣申稱依奉拏獲<lb/>
<pb n="KR4b0007_SBCK_028-35b"/>
楊子橋妻周氏男楊華五華七華八月保等伊同居<lb/>
親弟楊子樓收監起解聞十二月二十二日辰時不<lb/>
期子樓未獲男楊本榮綂集百十餘徒各持鎗刀衝<lb/>
縣當同巡捕主簿崔錠督領機兵防禦彼賊勢勇打<lb/>
入獄門劫去楊華五等并原監楊正江楊紹鑑及别<lb/>
犯胡淸等一十八名燒燬總甲張惟勝房屋劫掠舖<lb/>
戸傅甫七等貨物隨卽起集哨長陳魁四等屯兵設<lb/>
法擒獲楊華五等仍舊收監一面追獲餘賊楊子樓<lb/>
等合行申報等情又據通判林寛呈稱首惡楊本榮<lb/>
楊華二等照舊立寨嘯聚批仰按察司會同各官議<lb/>
<pb n="KR4b0007_SBCK_028-36a"/>
處隨據該司呈稱依奉會同署都指揮僉事王繼善<lb/>
左布政使陳䇿副使顧應祥等議得楊本榮等罪惡<lb/>
據法卽當督兵擒捕但訪得楊姓一族稔惡從亂者<lb/>
有數若使兵刅一加未免玉石未辯合行該縣再諭<lb/>
楊本榮等作急投首庻幾楊紹鑑等之罪可辯楊本<lb/>
榮之情可原若使負固不服卽將稔惡賊黨指實申<lb/>
來議處呈詳到臣照得本院前年駐兵省城擒勦叛<lb/>
賊之後卽欲移兵撲滅逆黨楊子橋等彼因訪得各<lb/>
犯親族亦多良善連居若大兵一臨未免玉石俱焚<lb/>
方爾遲疑當據楊子橋等自行投赴軍門本院仰體<lb/>
<pb n="KR4b0007_SBCK_028-36b"/>
朝廷好生之德正欲保全一方之生靈當卽遵照<lb/>
詔書黃㮄事理將子橋等量加杖責釋放囘家諭令<lb/>
改惡遷善其餘黨惡悉不根究外後因解京逆黨劉<lb/>
言陳賢等供攀不已　朝廷之意將復發兵加誅則<lb/>
恐失信于下將遂置而不問則一般從逆之人乃至<lb/>
極刑抄沒而子橋等獨不略加懲創亦何以警戒將<lb/>
來故照舊釋其黨從以示信獨行拘子橋以明罰其<lb/>
遷徙抄沒亦止及於子橋一身　朝廷之處可謂仁<lb/>
至義盡矣爲之親族黨與者正宜感激　朝廷浩蕩<lb/>
再生之恩皆宜爭出到官輸誠効欵自相分别洗滌<lb/>
<pb n="KR4b0007_SBCK_028-37a"/>
其旣往之愆而顯明其維新之善却乃略不改創輙<lb/>
敢抗逆官府衝縣劫囚自求誅滅據法論情巳在必<lb/>
誅無赦但念中間良善尚多止因楊子橋同居稔惡<lb/>
之徒繆以危言激誘族黨扇惑鼓動以至於此恐亦<lb/>
非其本心今據三司各官呈議亦與所訪略同准依<lb/>
所議姑且未卽加兵就經批行該道守巡官先行分<lb/>
别善惡令其親族素非同惡者自行吿明官司各另<lb/>
屯住其被脇之人若能投首到官亦准免罪有能并<lb/>
力擒捕首惡送官者仍一體給賞俱限一月之内投<lb/>
首輸服若過期不出卽將各犯背叛情繇備細呈來<lb/>
<pb n="KR4b0007_SBCK_028-37b"/>
以憑發兵勦滅一面行仰該縣及各附近官司整集<lb/>
兵快義勇固守把截聽候本院進止仍備出吿示曉<lb/>
諭遠近外續據通判林寛呈稱遵照明文密喚楊姓<lb/>
良善戸丁楊庸楊邦十五等七名到職示以禍福給<lb/>
以犒賞着令分別良善止捕衝縣逆賊送官隨該楊<lb/>
庸等誘擒逆賊九名到縣又獲賊犯一十七名隨給<lb/>
牌面令通縣老人分投撫諭而各賊仍前立寨不服<lb/>
續又擒獲賊犯四名後聞官司要搗巢穴連夜鼔挾<lb/>
鄰族約有百十餘徒擄船奔入鄱陽湖欲卽率兵追<lb/>
勦緣該縣空虛誠恐賊計中途囘鋒衝突未可輕出<lb/>
<pb n="KR4b0007_SBCK_028-38a"/>
除差人飛報沿河保長立寨防勦一面牒府督率星<lb/>
子建昌都昌兵沿湖巡捕外呈乞施行等因據呈臣<lb/>
會同巡按御史等官看得賊旣入湖良善已分正可<lb/>
四面合兵追勦除行南昌守巡兵備點選兵快就行<lb/>
都司馮<graphic n="KR0564" url="https://raw.githubusercontent.com/kanripo/KR-Gaiji/master/images/KR0564.png" mimeType="image/png"/>綂領星夜前去跟躡賊蹤設法勦捕就經<lb/>
批仰按察司卽便通行該道守巡官及沿湖各該官<lb/>
司地方保甲人等一體集兵防勦追捕母令遠竄貽<lb/>
患臣等又慮安義縣治單弱恐各賊乗虛歸劫另行<lb/>
牌調奉新縣典史徐誠選兵四百密從間道星夜前<lb/>
去該縣會同知縣熊价協力防勦又行牌仰各官於<lb/>
<pb n="KR4b0007_SBCK_028-38b"/>
九姓良善之中挑選義勇武藝及於沿湖諸處起集<lb/>
習水壯徤慣戰之人各官身自督領密取知因鄉導<lb/>
四路瓜探或躡賊蹤或截要路或歸防縣治張疑設<lb/>
伏聲東擊西一應事機俱聽從宜施行合用糧賞就<lb/>
於司府庫内原貯軍餉銀内支給及差官齎執　令<lb/>
旗令牌前去督押行事軍兵人等但有軍前不聽號<lb/>
令及退縮逗遛侵擾良善者遵照　<graphic n="KR0897" url="https://raw.githubusercontent.com/kanripo/KR-Gaiji/master/images/KR0897.png" mimeType="image/png"/>諭事理就以<lb/>
軍法從事各官俱要竭忠盡力愼重勇果殺賊立功<lb/>
以靖地方若畏避輕忽致賊滋蔓貽患地方軍令具<lb/>
存決難輕貸完日通將擒斬功次獲功人員等項一<lb/>
<pb n="KR4b0007_SBCK_028-39a"/>
併開報以憑施行去後今呈前因照得臣先節該欽<lb/>
奉　敕諭但有盜賊生發卽便設法調兵勦殺聽爾<lb/>
隨宜處置欽此欽遵除將前項有功官員吏兵人等<lb/>
及陣亾被傷等項俱准議於南昌府動支本院貯庫<lb/>
支剩軍餉銀兩除已犒奬給賞優恤外其未經奬犒<lb/>
給賞優恤者批仰該司查照等第逐一𥙷給賊屬男<lb/>
婦估價變賣銀兩亦准修築該縣城垣支用擒獲賊<lb/>
犯鞫問明白仍解軍門斬首示衆斬獲賊級行令造<lb/>
册繳報并行巡按衙門知會外臣等議照叛黨楊正<lb/>
賢等肆其兇獷之習恃其族類之繁稔惡一方流劫<lb/>
<pb n="KR4b0007_SBCK_028-39b"/>
遠近旣積有世代比復興兵助逆脫漏誅殄略無悔<lb/>
創乃敢攻縣劫獄聚衆稱亂惡貫滿盈天怒人怨遂<lb/>
爾一旦掃滅在　朝廷固猶疥癬之搔爬在江西實<lb/>
亦疽癰之潰決巡按御史唐龍朱節運謀監督而按<lb/>
察使伍文定布政使陳䇿等相與協議贊畫都指揮<lb/>
馮勲及通判林寛知縣熊价等又各趨事効命并力<lb/>
干下論各勞績皆宜旌録臣守仁臥病待罪之餘僅<lb/>
存喘息幸賴諸臣苟免咎愆緣係勦平叛黨事理爲<lb/>
此具本題　知<lb/>
　始則因善良未分不忍槪加誅戮旣因其入湖則<lb/>
<pb n="KR4b0007_SBCK_028-40a"/>
　急下手進退遲速俱得其宜<lb/>
<pb n="KR4b0007_SBCK_028-40b"/>
　　曉諭安仁餘干頑民牌<lb/>
照得安仁餘干各有梗化頑民數千餘家近住東鄉<lb/>
逃避山澤沮逆王化巳將數年卽其罪惡俱合誅夷<lb/>
無赦但本院撫臨未及況查本院新行十家牌諭各<lb/>
官因民頑梗尚未編查若據行擒勦似亦不敎而殺<lb/>
爲此牌仰撫州府同知陸俸督同東鄉縣知縣黃堂<lb/>
及安仁縣知縣注濟民餘干縣知縣馬津親詣各民<lb/>
村都沿門挨編推選父老子弟知禮法者曉諭敎飭<lb/>
令各革心向化自求生路限在一月之内仇者釋其<lb/>
怨憤者平其心逋者歸其負罪者伏其辜具繇呈來<lb/>
<pb n="KR4b0007_SBCK_028-41a"/>
仍舊待以良善若過限不改不必再加隱忍姑息徒<lb/>
益長奸縱惡卽便密切指實申來以憑别有區處施<lb/>
行<lb/>
　編查家甲原是善政近日行之鮮效者止因地方官<lb/>
　憚勞不肻親詣挨編輙委衙佐漏富欺貧徒滋一<lb/>
番騷擾耳必如諭始得<lb/>
<pb n="KR4b0007_SBCK_028-41b"/>
　　吿諭軍民<lb/>
吿諭軍民人等爾等困苦巳極本院才短知窮坐視<lb/>
而不能救徒含羞負愧言之實切痛心今京邊官軍<lb/>
驅馳道路萬里遠來皆無非爲　朝廷之事抛父母<lb/>
棄妻子被風霜冐寒暑顚頓道路經年不得一顧其<lb/>
家其爲疾苦殆有不忍言者豈其心之樂居於此哉<lb/>
況南方卑濕之地尤非北人所宜今春氣漸動瘴疫<lb/>
將興乆客思歸情懷益有不堪爾等居民念自巳不<lb/>
得安寧之苦卽須念諸官軍乆離鄉士抛棄家室之<lb/>
苦務敦主客之情勿懷怨恨之意亮事寧之後凡遭<lb/>
<pb n="KR4b0007_SBCK_028-42a"/>
兵困之民　朝廷必有優恤今軍馬塞城有司供應<lb/>
日不暇給一應爭鬪等項詞訟俱宜含忍止息勿輙<lb/>
吿擾各安受爾命寧耐爾心本院心有餘而力不足<lb/>
聊布此苦切之情於爾百姓其各體悉無怨<lb/>
　　京邊官軍從　親征而來實滋騷擾先生此諭<lb/>
　　不得巳之情見乎詞矣觀者自當感泣<lb/>
<pb n="KR4b0007_SBCK_028-42b"/>
　　吿諭頑民<hi>十二月十五日</hi>
吿諭安仁餘干東鄉等縣父老子弟自本院始至江<lb/>
西卽聞三縣間有頑梗背化之民數千家其時本院<lb/>
方事勦平閩廣湖郴諸蠻寇且所治止於南贛政敎<lb/>
有所未及自去歲征討逆藩　朝廷復有兼撫是方<lb/>
之　命隨因　聖駕南廵奔走道路故亦未遑經理<lb/>
今復還省城備詢三司府縣各官及遠近士夫軍民<lb/>
皆謂爾民梗化日乆積惡㴱重巳在必誅無赦夫<lb/>
朝廷威令雷厲風行於九夷八蠻之外而中土郡縣<lb/>
之民乃敢悖抗若此不有誅滅以示懲戒亦將何以<lb/>
<pb n="KR4b0007_SBCK_028-43a"/>
爲國欲卽發兵勦捕顧其間尚多良善恐致玉石無<lb/>
辯且前此有司所以處之亦有未善何者安仁餘干<lb/>
里分本少於東鄉而地勢又限以山谷顧乃割小益<lb/>
大以啟爾民規避之端其失一矣旣而兩邑之民徭<lb/>
賦不平爭訟競起其時若盡改復舊亦有何說顧又<lb/>
使其近東鄉者歸安仁近安仁者附東鄉以益爾民<lb/>
紛爭之謗其失二矣及爾等抗拒之迹旣成尚當體<lb/>
悉爾等中間或有難忍之怨屈抑不平之情亦須爲<lb/>
之申泄斷理或懲或戒使兩得其平若終難化諭者<lb/>
卽宜斷然正以國法顧乃憚於身任其勞一切惟事<lb/>
<pb n="KR4b0007_SBCK_028-43b"/>
姑息欲逃租賦遂從而免其租賦欲負逋債遂從而<lb/>
貸其逋債於彼則務隱忍之政而聽其外附於此又<lb/>
信一偏之詞而責其來歸紀綱不立冠履倒置長奸<lb/>
縱惡日增月熾以成爾民背叛之罪而䧟之必死之<lb/>
地其失三矣然爾等罪惡皆在本院未臨之前自本<lb/>
院撫臨以來尚未曾有一言開諭爾等況查本院新<lb/>
行十家牌諭以弭盜息訟勸善糾惡而各該縣官又<lb/>
因爾等恃頑梗化皆未曾編查曉諭爾等皆未知悉<lb/>
其間或有悔創自新之願亦未可知若遽行擒勦是<lb/>
亦不敎而殺雖爾等在前之惡受此亦不爲過然於<lb/>
<pb n="KR4b0007_SBCK_028-44a"/>
吾心終有所未盡也近日撫州同知陸俸來禀爾等<lb/>
尚有可憫之情各懐求生之願故特委同知陸俸親<lb/>
齎本院吿諭往諭爾等父老子弟因而查照本院十<lb/>
家牌式通行編排曉諭使各民互相勸戒糾察痛懲<lb/>
已往之惡共爲維新之民爾等父老子弟其間知識<lb/>
明達者盍亦深思熟慮之世豈有不納糧不當差與<lb/>
官府相對背抗而可以長乆無事終免於誅戮者乎<lb/>
世豈有恃頑樹黨結怨搆仇劫衆拒捕不伏其辜而<lb/>
可以長乆無事終免於誅戮者乎就使爾等各有子<lb/>
弟奴僕與爾抗拒背逆若此爾等當何以處之夫寧<lb/>
<pb n="KR4b0007_SBCK_028-44b"/>
王宸濠挾奸雄之資藉　宗室之勢謀爲不軌積十<lb/>
餘年誘聚海内巨宼猾賊動以萬計奮其財力甲兵<lb/>
之强自以爲無敵於天下矣一旦稱亂舉事本院奉<lb/>
朝廷威令興一旅之師不旬日而破滅之如虜匹雛<lb/>
爾輩縱頑梗兇悍自視以爲孰與宸濠吾若聲汝之<lb/>
罪不過令一偏裨領衆數百立虀粉爾輩如几上肉<lb/>
耳顧念爾等皆吾赤子其始本無背叛之謀止因規<lb/>
利爭忿肆惡長奸日迷日䧟遂至於此夫父母之於<lb/>
子豈有必欲殺之心惟其悖逆亂常之甚將至於覆<lb/>
宗滅戸不得巳而後置之法苟有改化之機父母之<lb/>
<pb n="KR4b0007_SBCK_028-45a"/>
心又未嘗不欲生全之也前此官府免爾租稅蠲爾<lb/>
債負除爾罪名而遂謂爾可以安居復業是終非所<lb/>
以生汝吾今則不然不免爾租賦不蠲爾債負不除<lb/>
爾罪名爾能聽吾言改惡從善惟免爾一死限爾一<lb/>
月之内釋怨解仇逃稅者輸其賦負債者償其値有<lb/>
罪者伏其辜吾則待爾如故爾不聽吾言任汝輩自<lb/>
爲之吾心旣無不盡吾可以無憾矣爾後無悔<lb/>
　　積頑之民不容示以姑息故此諭專在懾之以<lb/>
　　威然開導眞切俟共省改不殺之威正所以成<lb/>
　　其大仁<lb/>
<pb n="KR4b0007_SBCK_028-45b"/>
　　批廣東按察司立縣呈<hi>七月二十八日</hi>
據副使汪玉呈稱云云卷查先爲圖議邊方後患事<lb/>
准兵部咨云云續據湖廣按察司呈奉湖廣巡撫都<lb/>
御史秦　案驗候本院撫臨至日會行議處具　奏<lb/>
定奪施行隨據副使汪玉呈云云看得立縣之舉今<lb/>
且三年而兩省會議猶是道傍之談似此往復不已<lb/>
畢竟何時定計自昔舉事須順人情凡今立縣專爲<lb/>
弭亂若使兩地人心未協遂爾執巳見而行則是今<lb/>
日定亂之圖反爲異時起爭之本今江西安仁東鄉<lb/>
各縣紛紜　奏吿連年不息卽今徵矣除行該道兵<lb/>
<pb n="KR4b0007_SBCK_028-46a"/>
備官上緊約會廣東各官親詣地方拘集里老年高<lb/>
有識者備詢輿論務在衆議調停兩情和協就行相<lb/>
度地勢會計財力監督起工然後各自囘任若使議<lb/>
終不合必欲各自立縣亦須酌裁適均要見廣東於<lb/>
高宿立縣都圖若干湖廣於笆籬立縣都圖若干城<lb/>
池高廣若干官員裁減若干異時賦役兩地逃躱若<lb/>
何區處盜賊彼時出沒若何緝捕一應事宜逐條開<lb/>
議須於不同之中務求通融之術不得徒事空言彼<lb/>
此推託苟延目前不顧後患異時追論致禍之因罪<lb/>
亦終有不免除批行湖廣該道兵備官查照外仰抄<lb/>
<pb n="KR4b0007_SBCK_028-46b"/>
案囘司會同布政司各行該道守巡守備等官約會<lb/>
湖廣各官面議停當一面會計工料委官及時興工<lb/>
一面備繇開詳以憑覆　奏母再推延執抝致有他<lb/>
虞斷行叅究不恕仍行兩廣提督并巡按衙門查照<lb/>
催督施行<lb/>
　凡平山寇設立縣治此是第一要策然地方交界<lb/>
　處所每苦割地之難議論不齊多費調停大槪如<lb/>
　此<lb/>
<pb n="KR4b0007_SBCK_028-47a"/>
<pb n="KR4b0007_SBCK_028-48a"/>
　　批湖廣兵備道設縣呈<hi>十六年</hi>
據整飭郴桂衡永等處兵備湖廣按察司副使汪玉<lb/>
呈稱本道接管看得議　奏計處地方以弭盜賊事<lb/>
件内一件審處賊遺田地俱經查勘明白屬宜章者<lb/>
撥與該圖領種屬臨武者各歸原主屬桂陽者原議<lb/>
候設立大堰三堡撥給各堡軍兵頂種續奉巡撫衙<lb/>
門批委同知魯玘再行踏勘計處一件添設屯堡以<lb/>
嚴防禦見奉提督衙門案驗區處其第一件設縣所<lb/>
以便撫禦最爲緊要重大縣所旣設則更番有所歸<lb/>
着哨營可以掣散至於添屯堡處巡司併縣堡審田<lb/>
<pb n="KR4b0007_SBCK_028-48b"/>
地四事可以次第興行但先因廣東守巡兵備等官<lb/>
所見或異致蒙該部請命提督大臣親詣勘處又緣<lb/>
别有機務未卽臨勘至於今日本職竊意廣東各官<lb/>
決無不肻協和成事之心葢因比時多事未暇細閱<lb/>
文書及查原經委官止有同知魯玘見在原奉提督<lb/>
衙門行令徑自約會廣東各官速將設縣事情及添<lb/>
屯所事宜查議除行同知魯玘前去約會廣東該道<lb/>
委官議處本職仍親詣適中地方約會外理合呈詳<lb/>
施行等因到院卷查先爲圖議邊方後患事准兵部<lb/>
咨云云續據湖廣按察司呈奉巡撫湖廣都御史秦<lb/>
<pb n="KR4b0007_SBCK_028-49a"/>
案驗云云候本院撫臨至日會行議處具　奏定奪<lb/>
施行各無茍且搪塞去後今呈前因叅照前項立縣<lb/>
等事關係地方安危遠近人心懸望恨不一日而成<lb/>
本院雖奉　勑旨别有機務不暇親請而該道前任<lb/>
守巡各官皆有地方重責自當遵照晝夜經營却乃<lb/>
因循二年之上尚未完報縱使國法可以倖免不知<lb/>
此心亦何以自安今照接管副使汪玉乆負體用之<lb/>
學素有愛民之心據所呈報旣已㴱明事機洞知緩<lb/>
急遂使舉而行之固當易於反掌合再督催以速成<lb/>
績爲此仰抄案囘道卽往彼地約會各該道守巡等<lb/>
<pb n="KR4b0007_SBCK_028-49b"/>
官速將設縣等項事情議處定當具繇呈奪應施行<lb/>
者一面施行務爲羣䇿畢舉之圖以收一勞永逸之<lb/>
績毋再因循仍蹈前轍未便仍行都布按三司一體<lb/>
查照會議施行<lb/>
<pb n="KR4b0007_SBCK_028-50a"/>
　　咨六部伸理冀元亨<lb/>
照得湖廣常德府武陵縣舉人冀元亨忠信之行孚<lb/>
於遠邇孝友之德化於鄉閭本職往年謫官貴州本<lb/>
生曾從講學近來南贑延之敎子時因寧藩宸濠濳<lb/>
謀不軌虐熖日張本職封疆連屬欲爲曲突徙薪之<lb/>
舉則旣無其繇將爲發奸摘伏之圖則又無其實偶<lb/>
値宸濠飾詐要名禮賢求學本職因使本生乗機往<lb/>
見宸濠冀得因事納規開陳大義沮其邪謀如其不<lb/>
可勸諭亦因得以審察動靜知其叛逆遲速之機庻<lb/>
可密爲禦備本生旣與相見議論大相矛盾宸濠以<lb/>
<pb n="KR4b0007_SBCK_028-50b"/>
本職所遣一時雖亦含忍遣發而毒怒不巳陰使惡<lb/>
黨四出訪緝欲加䧟害本生素性愿恪初不之知而<lb/>
本職風聞其說當遣密從間道濳囘常德以避其禍<lb/>
後宸濠旣敗痛恨本職起兵攻勦雖反噬之心無所<lb/>
不至而天理公道所在無因得遂其奸乃以本生係<lb/>
本職素所愛厚之人輙肆抵誣謂與冋謀將以泄其<lb/>
讎憤且本生旣與同謀則宸濠舉叛之日本生何故<lb/>
不與共事却乃反囘常德聚徒講學宸濠素所同謀<lb/>
之人如李士實劉養正王春之流宸濠曾不一及而<lb/>
獨口稱本生與之造始此其挾讎妄指葢有不待辯<lb/>
<pb n="KR4b0007_SBCK_028-51a"/>
說行道之人皆能知者但當事之人不加詳察輙爾<lb/>
聽信遂䧟本生一至於此本生篤事師之義懷報國<lb/>
之忠蹈不測之虎口將以轉化凶惡潜消奸宄論心<lb/>
原迹尤當顯蒙賞録乃今身䧟俘囚妻子奴虜家業<lb/>
蕩盡宗族遭殃信奸人之口爲叛賊泄憤報讎此本<lb/>
職之所爲痛心刻骨日夜寃憤而不能自巳者也本<lb/>
職義當與之同死幾欲爲之具　奏伸理而本生雖<lb/>
在拘囚傳聞不一或以爲旣釋或以爲候　旨兼慮<lb/>
當事之人或不見諒反致激成其罪故復隱忍到今<lb/>
又恐多事紛紜之日萬一玉石不分竟使忠邪倒置<lb/>
<pb n="KR4b0007_SBCK_028-51b"/>
徒以沮義士之志而快叛賊之心則本職後雖繼之<lb/>
以死將亦無以贖其痛恨爲此合行具咨貴部煩請<lb/>
咨詢鑒察特賜扶持分辯施行<lb/>
<pb n="KR4b0007_SBCK_028-52a"/>
　　行嶺北道申明敎塲軍令<hi>九月十七日</hi>
照得本院調到寧都等縣官兵機快人等見在贑州<lb/>
敎塲住劄操閱中間恐有不守軍令罪及無辜應合<lb/>
禁約隨據副使王度呈開合行事宜叅酌相同爲此<lb/>
仰抄案囘道卽行出給吿示張掛敎塲曉諭官兵機<lb/>
快各加遵守如有違犯事情重大者拏送軍門依軍<lb/>
令斬首其事情稍輕者該道徑自究治發落仍呈本<lb/>
院查考<lb/>
　計開<lb/>
　　一各兵但有擅動地方一草一木者照依軍令<lb/>
<pb n="KR4b0007_SBCK_028-52b"/>
　　　斬首示衆<lb/>
　　　各兵但有管哨官總指稱神福饋送打點等<lb/>
　　　項名色科派銀物自一分以上俱許赴該道<lb/>
　　　面告究治<lb/>
　　　管哨官凡遇歇操之日竝在營房居住鈐束<lb/>
　　　機兵敎演武藝敢有在家遊蕩及挾妓飮酒<lb/>
　　　朋夥喧譁者訪出綑打一百<lb/>
　　　各兵但有疾病事故許管哨官禀明醫驗不<lb/>
　　　許顧人頂替如有用財買求地方光棍替身<lb/>
　　　上操仰該管總小甲拏獲首送該道枷號如<lb/>
<pb n="KR4b0007_SBCK_028-53a"/>
　　　隱情不首事發連總小甲一體枷號<lb/>
　　　各兵在市買辦柴米酒肉等項俱要兩平交<lb/>
　　　易如有恃强多占分兩被人告發枷號示衆<lb/>
　　　管哨官凡遇各兵鬪毆喧閙等項小事量行<lb/>
　　　懲治大事禀該道拏問不許縱容爭競囂亂<lb/>
　　　轅門<lb/>
　　　各歇操之日各將隨有器械務在整刷鋒利<lb/>
　　　鮮明毋得臨時有悞如平日懶惰不行修理<lb/>
　　　上操之際弦矢斷折銃砲不響旗幟不明查<lb/>
　　　出綑打一百<lb/>
<pb n="KR4b0007_SBCK_028-53b"/>
　　　各兵遇上班之日不許因便赴該道府訴吿<lb/>
　　　家鄉戸婚田土等項事情查出痛責四十<lb/>
　　　各兵上街行走俱要懸帶小木牌一面上寫<lb/>
　　　某哨官總下某人年甲籍貫辯别如有隱下<lb/>
　　　兵打名色另着别樣衣冠暗入府縣挾騙官<lb/>
　　　吏及來軍門并道門首打聽消息訪出枷號<lb/>
　　　不恕<lb/>
　　　各兵領到工食銀兩俱要樽節用度謹愼收<lb/>
　　　放如有奢侈用盡及被人偷盜縱來訴吿缺<lb/>
　　　失俱不准理仍重加責治<lb/>
<pb n="KR4b0007_SBCK_028-54a"/>
　　　各該上班兵夫如有限期未滿先行逃囘者<lb/>
　　　差人原籍拏來用一百觔大枷枷號敎塲門<lb/>
　　　首三個月滿日綑打一百仍依律問發邊遠<lb/>
　　　充軍<lb/>
　　　各哨官并兵夫有軍門一應便宜及利所當<lb/>
　　　興害所當革者許赴軍門及該道直白條陳<lb/>
　　　不許諸人阻當<lb/>
　大凡軍令要明白簡易使下可遵簡練之法無加<lb/>
　於此<lb/>
<pb n="KR4b0007_SBCK_028-54b"/>
<pb n="KR4b0007_SBCK_028-54b"/>
　　四乞省葬疏<hi>十五年閠八月二十日</hi>
照得先准吏部咨該臣奏稱以父老祖喪屢疏乞休<lb/>
未蒙憐准近者奉　命扶疾赴閩意圖了事卽從彼<lb/>
地冒罪逃歸旬月之前亦巳具　奏不意行至中途<lb/>
遭値寧府反叛此係　國家大變臣子之義不容舍<lb/>
之而去又闔省撫巡方面等官無一人見在者天下<lb/>
事機間不容髮故復忍死暫畱於此爲牽制攻討之<lb/>
圖俟　命帥之至卽從初心死無所避臣思祖母自<lb/>
幼鞠育之恩不及一面爲訣每一號痛割裂昏殞日<lb/>
加尫瘠僅存殘喘母喪權厝祖母之側今葬祖母亦<lb/>
<pb n="KR4b0007_SBCK_028-55a"/>
欲因此改葬臣父衰老日甚近因祖喪哭泣過節見<lb/>
亦病臥苫廬臣今扶病驅馳兵革往來於廣信南昌<lb/>
之間廣信去家不數日欲從其地不時乗間抵家一<lb/>
哭略爲經畫葬事一省父病臣區區報　國血誠上<lb/>
通於天不辭滅宗之禍不避形迹之嫌冒非其任以<lb/>
勤　國難亦望　朝廷鑒臣此心不以法例繩縛使<lb/>
臣得少伸烏鳥之痛臣之感　恩死且圖報搶攘哀<lb/>
控不知所云等因具本奏奉　聖旨王守仁奉命巡<lb/>
視福建行至豐城一聞宸濠反叛忠憤激烈卽便倡<lb/>
率所在官司起集義兵合謀勦殺氣節可嘉已有<lb/>
<pb n="KR4b0007_SBCK_028-55b"/>
旨着督兵討賊兼巡撫江西地方所奏省親事情待<lb/>
賊平之日來說該部知道欽此備咨到臣除欽遵外<lb/>
近照寧王逆黨皆巳仰賴　皇上神武廟堂成算悉<lb/>
就擒獲地方亦巳平靖百姓室家相慶得免徵調之<lb/>
苦復有更生之樂莫不感激　洪恩沾被德澤獨臣<lb/>
以父病日㴱母喪未葬之故日夜哀苦憂疾轉劇犬<lb/>
馬驅馳之勞不足齒錄而烏鳥迫切之情實可矜憫<lb/>
巳蒙前　旨許待賊平之日來說故敢不避斧鉞復<lb/>
申前請伏望　皇上仁覆曲成容臣暫歸田里一省<lb/>
父病經紀葬事臣不勝苦切祈望之至等因又經具<lb/>
<pb n="KR4b0007_SBCK_028-56a"/>
本於正德十四年八月二十五日差舍人來儀齎奏<lb/>
去後迄今巳踰八月未奉　明旨臣旦暮惶惶延頸<lb/>
以待内積悲痛之鬱外遭窘局之苦新患交乗舊病<lb/>
彌篤方寸旣亂神氣益昏目眩耳瞶一切世事皆如<lb/>
夢寐今雖抑情强處不過閉門伏枕呻吟喘息而巳<lb/>
豈能供職盡分爲　陛下巡撫一方乎夫人臣竭忠<lb/>
委命以赴　國事及事之定乃故使之不得一省其<lb/>
親之疾是沮義士之志而傷孝子之心也且　陛下<lb/>
旣以許之又復拘之亦何以信於後臣素貪戀官爵<lb/>
志在進取亦非高潔獨行甘心寂寞者徒以疾患纏<lb/>
<pb n="KR4b0007_SBCK_028-56b"/>
體哀苦切心不得巳而爲此今亦未敢便求休退惟<lb/>
乞暫囘田里一省父疾經營母葬臣亦因得就醫調<lb/>
理少延喘息苟情事稍伸病不至甚卽當奔走赴<lb/>
闕終效犬馬昔人所謂報劉之日短盡忠於　陛下<lb/>
之日長也臣不勝哀痛號呼懇切控籲之至具本又<lb/>
於正德十五年三月二十五日差舍人王鼐齎奏去<lb/>
後迄今復六月未奉　明旨臣之痛苦刻骨剜心憂<lb/>
病纏結與死爲鄰巳無足論而臣父衰疾日亟呻吟<lb/>
牀席思臣一見晝夜涕洟每得家書號慟顚殞蘇而<lb/>
復絕夫虎狼惡獸尚知父子烏鳥微禽猶懷反哺今<lb/>
<pb n="KR4b0007_SBCK_028-57a"/>
臣父病狼狽至此惟欲望臣一歸而臣乃依依貪戀<lb/>
官爵未能決然逃去是禽獸之不若何以立身於天<lb/>
地乎夫人之大倫内則父子外則君臣事君以忠事<lb/>
父以孝不忠不孝爲天下之大戮縱復幸免　國憲<lb/>
然旣辱於禽獸則生不如死臣之歸省父疾在　朝<lb/>
廷視之則一人之私情自臣身言之則一生之大節<lb/>
往者寧藩之變臣時欲歸省父疾然　宗社危急呼<lb/>
吸之間存亾攸係故臣捐九族之誅委身以死　國<lb/>
難時則君臣之義爲重今　國難巳平兵戈巳息臣<lb/>
待罪巡撫不過素餐尸位以苟歲月而臣父又衰危<lb/>
<pb n="KR4b0007_SBCK_028-57b"/>
病篤若此尚爾貪戀祿位而不去此尚可以爲子乎<lb/>
不可以爲子者尚可以爲臣乎臣今待罪巡撫若不<lb/>
請而逃竊恐傳聞遠邇驚駭視聽夫人臣死　君之<lb/>
難則捐其九族之誅而不恤至其急父之危則亦捐<lb/>
其一身之戮而不顧今復候　命不至臣必冒死逃<lb/>
歸若　朝廷憫其前後懇迫之請赦而不戮臣死且<lb/>
圖銜結若遂正以　國典臣獲一見老父而死亦瞑<lb/>
目於地下矣臣不勝痛隕苦切號控哀祈之至除冒<lb/>
死一面移疾舟次沿途問醫待罪候　命外緣係四<lb/>
乞　天恩歸省父疾囘籍待罪事理爲此具本奏<lb/>
<pb n="KR4b0007_SBCK_028-58a"/>
聞<lb/>
　情辭<graphic n="KR0548" url="https://raw.githubusercontent.com/kanripo/KR-Gaiji/master/images/KR0548.png" mimeType="image/png"/>至固出於至性然歛德避難亦時事不得<lb/>
　不然<lb/>
<pb n="KR4b0007_SBCK_028-58b"/>
　　自劾不職以明　聖治事疏<lb/>
臣聞之主聖則臣直上易知而下易治今　聖主在<lb/>
上澤壅而未宣怨積而不聞臣等曾無一言是甘爲<lb/>
容悅而上無以張　主之聖下無以解於百姓之惑<lb/>
也伏惟　陛下神明英武自居春宮萬姓仰德及登<lb/>
大寶四夷向風不幸賊臣劉瑾竊弄威柄流毒生靈<lb/>
濳謀僣逆幾危郊社賴　祖宗上天之靈俾張永等<lb/>
早發其奸　陛下奮雷霆之斷誅滅黨與剗滌兇穢<lb/>
復　祖宗之舊章弔黎元之疾苦任賢條政與民更<lb/>
始天下莫不歡欣鼓舞謂　陛下固愛民之主而前<lb/>
<pb n="KR4b0007_SBCK_028-59a"/>
此皆賊瑾之荼毒知　陛下固有爲之君而前此皆<lb/>
賊瑾之蒙蔽日夜跂足延頸以望大平奈何積暴所<lb/>
加民痍未復餘烈所煽妖孽連興幾及二年愈肆愈<lb/>
橫兵屯不解民困日㴱賊勢相連殆遍財匱糧竭旦<lb/>
夕洶洶臣等備位大臣不能展一籌以紓患害寛一<lb/>
縛以蘇倒懸撫心反巳自知之罪莫可究言至其暴<lb/>
揚於天下訾詈於道途而尤難掩飾者大罪有三請<lb/>
自陳其略以伏厥辜夫朝以出政政以成事　陛下<lb/>
每月視　朝朔望之外不過一二豈不以臣等分職<lb/>
於下事苟無廢不朝奚損乎然羣臣百司願時一覩<lb/>
<pb n="KR4b0007_SBCK_028-59b"/>
聖顔而不獲則憂思徬徨漸以懈弛遠近之民遂疑<lb/>
陛下不復念其困苦而日興怨懟四方盜賊亦謂<lb/>
陛下未嘗有意剪除而益猖獗夫昧爽臨　朝不過<lb/>
頃刻　陛下何憚而不爲所以若此則實繇臣等不<lb/>
能備言天下洶洶之情以悟　陛下是其大罪一也<lb/>
陛下日於後苑訓練兵事皷噪之聲震駭城域豈不<lb/>
以寇盜未平思欲奮威講武乎然此本亦將卒之事<lb/>
兼非　宮禁所宜況今　前星未燿　震位猶虛而<lb/>
乃勞力於掣肘耗氣於馳逐羣臣惶惑兩宮憂危宗<lb/>
社大本無急於是而臣等不能力勸　陛下蓄精養<lb/>
<pb n="KR4b0007_SBCK_028-60a"/>
</p>
<p>
神以衍皇儲之慶思患預防以爲燕翼之謀是其大<lb/>
罪二也夫日近儒臣講論道德涵泳義理以培養本<lb/>
原開發志意則耳目日以聰明血氣日以和暢窮天<lb/>
地之化盡萬物之情優游泮渙以與古先神聖爲伍<lb/>
此亦天下之至樂矣　陛下苟知此則將樂之終身<lb/>
而不能以須臾舍奚暇遊戲之娛乎今　陛下自卽<lb/>
位以來　經筵之御未能四五而悅心於騎射疲勞<lb/>
之事皆繇臣等不能備陳　至樂以易　陛下之所<lb/>
好是其大罪三也　陛下有堯舜之資臣等不能導<lb/>
陛下於三代而使天下之民疾首蹙額相吿歸咎懷<lb/>
<pb n="KR4b0007_SBCK_028-60b"/>
憤若漢唐之季臣等死有餘罪矣伏願　陛下繼自<lb/>
今昧爽以視朝勵精而圖治端拱玄黙以養天和正<lb/>
關雎之風毓麟趾之祥日御經筵講求治道悅理義<lb/>
之悅心去遊宴之敗度正臣等不職之罪罷歸田里<lb/>
舉耆德宿望之賢與共天職使天下曉然皆知　陛<lb/>
下憂憫元元之本心繇臣等不能極言切諌以至於<lb/>
期自兹以往務在休養生息無復有所騷擾躬修<lb/>
聖政以弭天下之艱屯廣　聖嗣以定天下之危疑<lb/>
勤　聖學以立天下之大本其餘習染以次洗刷則<lb/>
民生自遂若陽氣至而萬物春寇盜自消若白日出<lb/>
<pb n="KR4b0007_SBCK_028-61a"/>
而魍魎滅上以承　祖宗之鴻休下以垂子孫之綂<lb/>
緖近以慰臣庻之憂惶遠以答四方之觀向臣等雖<lb/>
死之日猶生之年不勝激切顚隕待罪之至具疏上<lb/>
聞<lb/>
　言言匡救叚叚引咎深得諫體讀之知賈長沙終<lb/>
　是學問涵養未到<lb/>
<pb n="KR4b0007_SBCK_028-61b"/>
　　批提學僉事邵銳乞休呈<lb/>
據江西按察司呈看得提學僉事邵銳求歸誠切堅<lb/>
守考槃之操而按察使伍文定挽畱<graphic n="KR0548" url="https://raw.githubusercontent.com/kanripo/KR-Gaiji/master/images/KR0548.png" mimeType="image/png"/>至曲盡緇衣<lb/>
之情是亦人各有志可謂兩盡其美然求歸者雖亦<lb/>
明哲保身使各潔身而去則君臣之義或幾乎息挽<lb/>
畱者雖以爲國惜賢使皆靦顏在位則高尚之風亦<lb/>
日以微況本院自欲求退而未能安可沮人之求退<lb/>
仰該司備行本官再加酌量於去就之間務求盡合<lb/>
於天理之至必欲全身遠害則掛冠東門亦遂聽行<lb/>
所志若猶眷顧　宗國未忍割情獨往且可見危授<lb/>
<pb n="KR4b0007_SBCK_028-62a"/>
命同舟共艱稍須弘濟却遂初心則臨難之義旣無<lb/>
苟免於搶攘之日而恬退之節自可求伸於事定之<lb/>
餘興言及此中心愴而<lb/>
　俱是繇衷之談比尋常虛畵體面者逈然不同<lb/>
<pb n="KR4b0007_SBCK_028-62b"/>
　　辭封爵普　恩賞以彰國典疏<hi>嘉靖元年正月初十日</hi>
南京兵部尚書王守仁謹　奏爲辭免封爵普　思<lb/>
賞以彰國典事臣於正德十六年十二月十九等日<lb/>
節准兵部吏部咨俱爲捷音事節該題奉　聖旨江<lb/>
西反賊勦平地方安定各該官員功績顯著爾部裡<lb/>
旣會官集議分别等第明白王守仁封伯爵給與誥<lb/>
劵子孫世世承襲照舊叅贊機務欽此王守仁封新<lb/>
建伯奉天翊衛推誠宣力守正文臣特進光祿大夫<lb/>
柱國還兼南京兵部尚書照舊叅贊機務歲支祿米<lb/>
一千石三代并妻一體追封欽此前後備咨到臣俱<lb/>
<pb n="KR4b0007_SBCK_028-63a"/>
欽遵外臣聞　命驚惶莫知攸措竊念臣以凡庸誤<lb/>
受　國恩在正德初年以狂言被譴　先帝察其無<lb/>
他隨加收錄薦陟淸顯謬膺軍旅之寄猥承巡撫之<lb/>
乏後値寧藩肇變臣時適嬰禍鋒義當死難不量勢<lb/>
力與之犄角賴　朝廷威靈幸無覆敗旣而讒言朋<lb/>
興幾陷不測臣之心事未及自明　先帝登遐無階<lb/>
控籲乃幸天啟　神聖　陛下龍飛開臣於覆盆之<lb/>
下而照之以日月憫惻慰勞至勤　詔旨憐其烏鳥<lb/>
之情使得歸省推　大孝之仁優之以存問超歷常<lb/>
資授以畱都本兵之任<graphic n="KR0548" url="https://raw.githubusercontent.com/kanripo/KR-Gaiji/master/images/KR0548.png" mimeType="image/png"/>疏辭免　慰旨益勤在昔<lb/>
<pb n="KR4b0007_SBCK_028-63b"/>
各臣碩輔鮮有獲是於其君者而況於臣之卑鄙淺<lb/>
劣亦將何以堪此乎今又加以封爵之崇臣懼功微<lb/>
賞重無其實而冒其名憂禍敗之將及也夫人主於<lb/>
嚬笑之㣲不以假於匪人而況爵賞之重乎人臣之<lb/>
事君也先其事而後其食食且不可而況於封爵乎<lb/>
且臣之所以不敢受爵其說有四然亦不敢不爲<lb/>
陛下一陳其實夫寧藩不軌之謀積之十數年矣持<lb/>
滿應機而發不旬月而敗此非人力所及也上天之<lb/>
意厭亂思治將啟　陛下之神聖以中興太平之業<lb/>
故蹶其謀而奪之魄斯固上天之爲之也而臣欲冒<lb/>
<pb n="KR4b0007_SBCK_028-64a"/>
之是叨天之功矣其不敢受者一也先寧藩之未變<lb/>
朝廷固巳陰覺其謀故改臣以提督之任假臣以便<lb/>
宜之權使據上游以制其勢故臣雖倉卒遇難而得<lb/>
以從宜調兵與之從事當時帷幄謀議之臣則有若<lb/>
大學士楊廷和等該部調度之臣則有若尚書王瓊<lb/>
等是皆有先事禦備之謀所謂發縱指示之功也今<lb/>
諸臣未蒙顯褒而臣獨冒膺重賞是掩人之善矣其<lb/>
不敢受者二也變之初起勢熖焻熾人心疑懼退沮<lb/>
當時首從義師自伍文定邢珣徐璉戴德孺諸人之<lb/>
外又有知府陳槐曾璵胡堯元等知縣劉源淸馬津<lb/>
<pb n="KR4b0007_SBCK_028-64b"/>
傅南喬李美李楫及楊材王冕顧佖劉守緒王軾等<lb/>
鄉官都御史王懋中編修鄒守益御史張鼇山伍希<lb/>
儒謝源等諸人臣今不能悉數其間或摧鋒陷陣或<lb/>
遮邀伏擊或贊畫謀議監錄經紀雖其平日人品或<lb/>
有淸濁高下然就兹一事而言固亦咸有捐軀効死<lb/>
之忠戮力勤王之績所謂同功一體者也今賞當其<lb/>
功者固已有之然施不酬勞之人尚多也其帳下之<lb/>
士若聽選官雷濟已故義官蕭禹致仕縣丞龍光指<lb/>
揮高<graphic n="KR0790" url="https://raw.githubusercontent.com/kanripo/KR-Gaiji/master/images/KR0790.png" mimeType="image/png"/>千戸王佐等或詐爲兵檄以撓其進止壞其<lb/>
事機或僞書反間以離其心腹散其黨與陰謀秘計<lb/>
<pb n="KR4b0007_SBCK_028-65a"/>
葢有諸將士所不與知而辛苦艱難亦有諸部領所<lb/>
未嘗歷者臣於㨗奏本内旣不敢瑣瑣煩瀆今聞紀<lb/>
功文冊復爲改造者多所刪削其餘或力戰而死於<lb/>
鋒鏑或犯難而委於溝渠陳力効能者尤不可以枚<lb/>
舉是皆一時號召之人臣於顚沛搶攘之際今巳多<lb/>
不能記憶其姓名籍貫復有舉人冀元亨者爲臣勸<lb/>
說寧濠反爲奸黨搆䧟竟死獄中以忠受禍爲賊報<lb/>
讎抱寃齎恨實繇於臣雖盡削臣職移報元亨亦無<lb/>
以贖此痛此尤傷心慘目負之於冥冥之中者夫倡<lb/>
義調兵雖起於臣然猶有先事者爲之指措而戮力<lb/>
<pb n="KR4b0007_SBCK_028-65b"/>
成功必賴於衆則非臣一人之所能獨濟也乃今諸<lb/>
將士之賞尚多未稱而臣獨蒙冒重爵是襲下之能<lb/>
矣其不敢受者三也夫周公之功大矣亦臣子之分<lb/>
所當爲況區區犬馬之微勞又皆偶逢機會幸而集<lb/>
事者奚足以爲功乎臣世受　國恩虀身粉骨亦無<lb/>
以報謬當提督重任承乏戎行苟免鰥曠況又超擢<lb/>
本兵旣巳叨冒踰分且臣近年以來憂病相仍神昏<lb/>
志散目眩耳䏊無復可用於世兼之親疾顚危命在<lb/>
朝夕又不度德量分自知止足乃冒昧貪進據非其<lb/>
有是忘巳之恥矣其不敢受者四也夫殃莫大於叨<lb/>
<pb n="KR4b0007_SBCK_028-66a"/>
天之功罪莫甚於掩人之善惡莫深於襲下之能辱<lb/>
莫重於忘己之恥四者備而禍全故臣之不敢受爵<lb/>
非敢以辭榮也避禍焉爾已伏願　陛下鑒臣之辭<lb/>
出於誠懇敢還　成命容臣以今職終養老親苟全<lb/>
餘喘於林下以所以濫施於臣者普於衆以明賞罰<lb/>
之典以彰大小之功以慰不均之望以勵將來効忠<lb/>
赴義之臣臣死且不朽矣不勝受　恩感激懇切願<lb/>
望之至緣係辭免封爵普　恩賞以彰國典事<hi>理謹具本</hi>
　删削紀功文册是朝臣忌功者之所爲故先生力<lb/>
　爲共事者表暴疏入竟不見報媢嫉者之必不可<lb/>
　挽若此<lb/>
<pb n="KR4b0007_SBCK_028-66b"/>
　　再辭封爵普　恩賞以彰國典疏<hi>嘉靖元年</hi>
臣於正德十六年十二月節准兵部吏部咨節該題<lb/>
奉　聖旨江西反賊勦平地方安靜各該官員功績<lb/>
顯著爾部裡旣會官集議分别等第明白王守仁封<lb/>
伯爵給與誥劵子孫世世承襲照舊叅贊機務欽此<lb/>
王守仁封新建伯奉天翊運推誠宣力守正文臣特<lb/>
進光祿大夫柱國還兼南京兵部尚書照舊叅贊機<lb/>
務歲支祿米一千石三代并妻一體追封欽此臣聞<lb/>
命驚惶竊懼功微賞重禍敗將及巳經具本辭免去<lb/>
後隨於嘉靖元年七月十九日准吏部咨該臣奏前<lb/>
<pb n="KR4b0007_SBCK_028-67a"/>
事節奉　聖旨論功行賞古今令典詩書所藏具可<lb/>
考見卿倡義督兵勦除大患盡忠報國勞績可嘉特<lb/>
加封爵以昭公義宜勉承恩命所辭不允該部知道<lb/>
欽此欽遵臣以積惡㴱重禍延先人臣方㷀然瘠疚<lb/>
僅未殞絕聞　命悸慄魂魄散亂巳而伏塊沈思臣<lb/>
以微勞冒膺重賞所謂叨天之功掩人之善襲下之<lb/>
能忘已之恥者臣於前奏已具陳之矣然而　聖旨<lb/>
殷優獨加於臣餘皆未蒙採錄者豈以江西之功果<lb/>
臣一人之所能獨辦乎　朝廷爵賞本以公於天下<lb/>
而臣以一身掠衆美而獨承之是臣擁閼　朝廷之<lb/>
<pb n="KR4b0007_SBCK_028-67b"/>
大澤而使天下有不均之望也罪不滋重巳乎夫廟<lb/>
堂之賞　朝廷之議也臣不敢僣及至於臣所相與<lb/>
協力同事之人則有不得不爲一申白者古者賞不<lb/>
踰時欲人速得爲善之報也今効忠赴義之士延頸<lb/>
而待巳三年矣此而更不一言事日巳遠而意日巳<lb/>
衰誰復有爲之論列者故臣輙敢割痛忍哀冒斧鉞<lb/>
而控籲氣息奄奄之中忽不自覺其言之躁妄亦其<lb/>
事有所感於昔而情有所激於其中也竊惟宸濠之<lb/>
變實起倉卒其氣勢張皇積威淩劫雖在數千里外<lb/>
無不震駭失措而況江西諸郡縣近切剝牀觸目皆<lb/>
<pb n="KR4b0007_SBCK_028-68a"/>
賊兵隨處有賊黨當此之時臣以逆旅孤身舉事其<lb/>
間雖仰仗　威靈以號召遠近然而未受巡撫之<lb/>
命則各官非綂屬也未奉討賊之　旨其事乃義倡<lb/>
也若使其時郡縣各官果懷畏死偷生之心但以未<lb/>
有　成命各保土地爲辭則臣亦可何如哉然而聞<lb/>
臣之調卽皆感激奮勵或提兵而至或挺身而來是<lb/>
非眞有捐軀赴難之義戮力報主之忠孰肯甘粉虀<lb/>
之禍從赤族之誅蹈必死之地以希萬一難冀之功<lb/>
乎然則凡在與臣共事者皆有忠義之誠者也夫均<lb/>
秉忠義之誠以同赴　國難而功成行賞臣獨當之<lb/>
<pb n="KR4b0007_SBCK_028-68b"/>
人將不食其餘矣此臣所爲不敢受也且宸濠之變<lb/>
天實陰奪其魄而摧敗之速是以功成之後不復以<lb/>
此同事諸人者爲庸使其時不幸而一蹶塗地則粉<lb/>
身滅族之慘亦同事諸人者自當之乎將猶可以藉<lb/>
衆議之解救而徐免之乎夫下之人犯必死之難以<lb/>
赴義則上之人有必行之賞以報功今臣獨崇爵而<lb/>
此同事諸人者乃或賞或否或不行其賞而并削其<lb/>
績或賞未及播而罰已先行或虛受陞職之名而因<lb/>
使退閒或冒蒙不忠之號而隨以廢斥繇此言之亦<lb/>
何苦捐身赴義以來此呶呶之口而自求無實之殃<lb/>
<pb n="KR4b0007_SBCK_028-69a"/>
乎乃不若退縮引避反可以全身遠害安處富貴而<lb/>
逭於衆口之誹也夫披堅執銳身親行伍以及期赴<lb/>
難而猶不免於不忠之罰則容有托故推奸坐而觀<lb/>
望者又將何以加之今不彼之議而獨此之察則已<lb/>
過矣昔人有蹊田而奪牛者君子以爲蹊田固有責<lb/>
而奪牛則巳甚今人驅牛以耕我之田旣種且獲矣<lb/>
而追究其耕之未盡善也復從而奪之牛無乃太遠<lb/>
於人情乎方今議者或以某也素貪而鄙某也素躁<lb/>
而狂故雖有功而當抑其賞雖有勞而不贖其罪噫<lb/>
是亦過矣當宸濠之變撫按三司等官咸被驅縛或<lb/>
<pb n="KR4b0007_SBCK_028-69b"/>
死或從其餘大小之職近者就縻遠者逃潰矣當此<lb/>
之時苟知有從我者皆可以爲忠義之士尚得追論<lb/>
其平時耶況所謂若貪與鄙者或出於讒嫉之口而<lb/>
未皆眞耶若居常處易選擇而使猶不免於失人況<lb/>
一時烏合之衆而顧以此槪之其責於人終無巳乎<lb/>
夫考素行别賢否以激揚士風者考課之常典較功<lb/>
力信賞罰以振作士氣者軍旅之大權故鄙猥之行<lb/>
平時不齒於士列而使貪使詐軍事有所不廢也急<lb/>
難呼吸之際要在摧鋒克敵而巳而暇逆計其他乎<lb/>
當此之時雖有禦人國門之寇苟能効其智力以協<lb/>
<pb n="KR4b0007_SBCK_028-70a"/>
濟吾事亦將用之用之而事果有成亦必賞之況乎<lb/>
均在士人之列同有勤事之忠者乎人於平居無事<lb/>
扼腕抵掌而談孰不曰我能臨大節死大難及當小<lb/>
小利害未必至於死也而或有倉皇失措者有矣又<lb/>
況矢石之下劒刅之間前有必死之形而後有夷滅<lb/>
之禍人亦何不設以身處其地而少亮之乎夫考課<lb/>
之典軍旅之政固竝行而不相悖然亦不可以混而<lb/>
施之今人方有可錄之功吾且遂行其賞可矣縱有<lb/>
旣往之愆亦得以今而贖但據其顯然可見者毋深<lb/>
求其隱然不可見者賞行矣而其人之過猶未改也<lb/>
<pb n="KR4b0007_SBCK_028-70b"/>
則從而行其黜謫人將曰昔以功而賞今以罪而黜<lb/>
功罪顯而勸懲彰矣今也將明軍旅之賞而陰以考<lb/>
課之意行於其間人但見其賞未施而罰巳及功不<lb/>
錄而罪有加不能創奸警惡而徒以阻忠義之氣快<lb/>
讒嫉之心譬之投杯醪於河水而曰是有醪焉亦可<lb/>
飮而醉也非易牙之口將不能辯之矣而求飮者之<lb/>
醉可得乎人臣於　國家之難凡其心之可望力之<lb/>
可爲塗肝腦而膏髓骨皆其職分所當然則此同事<lb/>
諸臣者遂敢以此自爲之功而邀賞於其　上乎顧<lb/>
臣與之同事同㓛今賞積於臣而彼有未逮臣復抗<lb/>
<pb n="KR4b0007_SBCK_028-71a"/>
顔直受而不以一言是使　朝廷之上果以其功獨<lb/>
歸於臣而此諸人者之績因臣之爲蔽而卒無以自<lb/>
顯於世也且自平難以來此同事諸人者非獨爲巳<lb/>
斥諸權奸之所誣搆剉辱而巳也羣憎衆嫉惟事指<lb/>
摘摉羅以爲快曾未見有鳴其不平而伸其屈抑者<lb/>
幸而　陛下龍飛赫然開日月之光英賢輔翼廓淸<lb/>
風而鼔震電以是陰氣始散而魍魎潜消然而覆盆<lb/>
之下尚或有未能自露者也故臣敢不避矜誇僣妄<lb/>
之戮而輙爲諸臣者一訴其艱難抑鬱之情昔漢臣<lb/>
趙充國破羗而歸人有諷之謙讓功能者充國曰吾<lb/>
<pb n="KR4b0007_SBCK_028-71b"/>
老矣爵位巳極豈嫌伐一時事以欺明主哉兵政國<lb/>
之大事當爲後法老臣不以餘命一爲主上明言其<lb/>
利害卒死誰當復言之者卒以實對夫人之忠於國<lb/>
也殺身夷族有不避而乃避其自務功伐之嫌乎臣<lb/>
始遇變於豐城也葢舉事於倉卒茫昧之中其時豈<lb/>
能逆睹其功之必就謂有今日爵賞之榮而爲哉徒<lb/>
以事關　宗社是以不計成敗利鈍捐身家棄九族<lb/>
但以輸忠憤而死節是臣之初心也至於號召三軍<lb/>
則雖激之以忠義而實歆之以爵祿延世之榮勵之<lb/>
以名節而復動之以恩賞絢耀之美是非敢以虛言<lb/>
<pb n="KR4b0007_SBCK_028-72a"/>
誘之也以爲功而克成則此爵祿恩賞亦有國之常<lb/>
典理所必有也今臣受殊賞而衆有未逮是臣以虛<lb/>
言罔誘其下竭衆人之死而共成之掩衆人之美而<lb/>
獨取之見利忘信始之以忠信終之以貪鄙外以欺<lb/>
其下而内失其初心亦何顔面以視其人乎故臣之<lb/>
不敢獨當殊賞者非不知封爵之爲榮也所謂有重<lb/>
於封爵者故不爲苟得耳伏願　陛下鑒臣之言不<lb/>
以爲誇也而因以察諸臣之隱允臣之辭不以爲僞<lb/>
也而因以普諸臣之施果以其賞在所薄與則臣亦<lb/>
不得而獨厚果以其賞或可厚與則諸臣亦不得而<lb/>
<pb n="KR4b0007_SBCK_028-72b"/>
遂薄也江西同事諸臣臣於前奏亦巳略舉且該部<lb/>
具有成册可查不敢復有所塵瀆臣在衰絰憂苦之<lb/>
中非可有言之日事不容已而有是舉不勝受　恩<lb/>
感激含哀冒死戰慄惶懼懇切祈禱之至<lb/>
　此是先生大公無我之心賞功奬能足爲激勸人<lb/>
　心之一大法<lb/>
<pb n="KR4b0007_SBCK_028-73a"/>
<pb n="KR4b0007_SBCK_028-74a"/>
　　辯誅遺奸正大法以淸朝列疏<lb/>
丁憂南京兵部尚書臣王某謹奏爲誅遺奸正大法<lb/>
以淸朝列事嘉靖元年十月初十等日准南京兵部<lb/>
咨准都察院咨該廵按廣西監察御史張鉞奏爲前<lb/>
事題奉　聖旨是這所劾張子麟事情還着王守仁<lb/>
伍希儒伍文定看了上緊開具明白奏來定奪欽此<lb/>
又准該部咨准都察院咨該丁憂刑部尚書張子麟<lb/>
奏爲辯汚枉淸名節以雪大寃事題奉　聖旨是張<lb/>
子麟所奏事情着王守仁等一併看了來說欽此俱<lb/>
欽遵外方在衰絰之中憂病哀苦神思荒憒一切世<lb/>
<pb n="KR4b0007_SBCK_028-74b"/>
務悉巳昏迷恍惚奉　命震悚旋復追惟臣先正德<lb/>
十四年六月初六日奉　勅前往福建查處聚衆謀<lb/>
反等事本月十五日行至豐城地方適遇寧藩之變<lb/>
倉卒脫身誓死討賊十八日囘至吉安督同知府伍<lb/>
文定等起兵七月二十日引兵收復南昌二十三日<lb/>
宸濠還救二十六日宸濠就擒其時餘黨尚有未盡<lb/>
百務叢集臣因先令各官分兵守視王府各門至月<lb/>
初五六間始克率同御史伍希儒知府伍文定等入<lb/>
府按視宮殿庫藏諸處其間未經燒毁者重加封識<lb/>
以俟朝命巳被殘壞者分令各官逐一整簡有刑部<lb/>
<pb n="KR4b0007_SBCK_028-75a"/>
尚書張子麟啟本一封衆共開視云是胡世寧招詞<lb/>
臣當與各官商說此等公文書啟之類皆在宸濠未<lb/>
反數年前事雖私與交往不爲無罪而反逆之舉未<lb/>
必曾與通謀况此交通之人今或多居禁近分布聯<lb/>
絡若存此等形迹恐彼心懷疑懼將生意外不測之<lb/>
變且慮憸人因而點綴掇拾異時根究牽引奸黨未<lb/>
必能懲而忠良或反被害昔人有焚吏民交關文書<lb/>
數千章以安反側之心者今亦宜從其處以息禍端<lb/>
遂議與各官公同燒毁後奉刑部題奉　欽依原摉<lb/>
簿籍旣未送官封記收掌又事發日乆别生事端委<lb/>
<pb n="KR4b0007_SBCK_028-75b"/>
的眞僞難辯無憑查考着原摉獲之人盡行燒毁欽<lb/>
此欽遵外臣等莫不仰歎　聖主包含覆幬之量範<lb/>
圍曲成之仁可謂思㴱而慮遠也巳以是臣等不復<lb/>
爲言且謂　朝廷於此等事旣巳一槪宥略與天下<lb/>
洗滌更始矣今御史張鉞風聞其事復有論列是亦<lb/>
防閑爲臣之大義効忠於　陛下之心也尚書張子<lb/>
麟力辯其事而都察院覆奏以爲世寧之獄悉繇該<lb/>
院與子麟無干則　誠亦曖昧難明之跡今臣等亦<lb/>
不過據事直言其實耳豈能别有所查訪然以臣愚<lb/>
度之嘗聞昔年宸濠奸黨爲之經營布置於外往往<lb/>
<pb n="KR4b0007_SBCK_028-76a"/>
亦有詐爲他人書啟歸以欺濠而罔利者則此子麟<lb/>
之啟無乃亦是類歟不然子麟身爲執法大臣非一<lb/>
日矣縱使與濠交通豈略不知有畏忌而數年之前<lb/>
輙以肆然稱臣於濠耶夫人臣而懷二心此豈可以<lb/>
輕貸然亦加人以不忠之罪則亦非細故矣此在<lb/>
朝廷必有明斷臣偶有所見亦不敢不一言之緣奉<lb/>
欽依這所劾張子麟事情還着王守仁伍希儒伍文<lb/>
定看了上緊開具明白奏來定奪及張子麟所奏事<lb/>
情着王守仁等一併看了來說事理爲此具本差舍<lb/>
人李昇親齎奏　聞伏候　勑旨<lb/>
<pb n="KR4b0007_SBCK_028-76b"/>
直而不傷於訐<lb/>
陽明先生經濟集卷五終　臨海後學王立凖較梓<lb/>
<pb n="KR4b0007_SBCK_028-77a"/>
</p>
<p>
</p>
  </div>
</body>
</text>
</TEI>
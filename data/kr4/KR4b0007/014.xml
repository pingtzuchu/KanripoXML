<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4b0007_SBCK_014-1a"/>
陽明先生集要文章編卷一<lb/>
　　　同邑後學施邦曜重編<lb/>
　　　江右後學曾　櫻叅訂<lb/>
　　答毛憲副書　戊辰<lb/>
昨承遣人喻以禍福利害且令勉赴太府請謝此非<lb/>
道誼㴱情决不至此感激之至言無所容但差人至<lb/>
龍塲凌侮此自差人挾勢擅威非太府使之也龍塲<lb/>
諸夷與之爭鬬此自諸夷憤慍不平亦非某使之也<lb/>
然則太府固未嘗辱某某亦未嘗傲太府何所得罪<lb/>
而遽請謝乎跪拜之禮亦小官常分不足以爲辱然<lb/>
<pb n="KR4b0007_SBCK_014-1b"/>
亦不當無故而行之不當行而行與當行而不行其<lb/>
爲取辱一也廢逐小臣所守以待死者忠信禮義而<lb/>
巳又棄此而不守禍莫大焉凡禍福利害之說某亦<lb/>
嘗講之君子以忠信爲利禮義爲福苟忠信禮義之<lb/>
不存雖祿之萬鍾爵以侯王之貴君子猶謂之禍與<lb/>
害如其忠信禮義之所在雖剖心碎首君子利而行<lb/>
之自以爲福也况於流離竄逐之㣲乎某之居此葢<lb/>
瘴癘蠱毒之與處魑魅魍魎之與遊日有三死焉然<lb/>
而居之泰然未嘗以動其中者誠知生死之有命不<lb/>
以一朝之患而忘其終身之憂也太府苟欲加害而<lb/>
<pb n="KR4b0007_SBCK_014-2a"/>
在我誠有以取之則不可謂無憾使吾無有以取之<lb/>
而橫罹焉則亦瘴癘而巳爾蠱毒而巳爾魑魅魍魎<lb/>
而巳爾吾豈以是而動吾心哉執事之諭雖有所不<lb/>
敢承然因是而益知所以自勵不敢苟有所隳墮則<lb/>
某也受敎多矣敢不頓首以謝<lb/>
　舍忠信禮義更無行乎夷狄之道此不但自矜氣節<lb/>
　素位學問自應如是<lb/>
<pb n="KR4b0007_SBCK_014-2b"/>
<pb n="KR4b0007_SBCK_014-2b"/>
　　與安宣慰書<hi>其一</hi>戊辰<lb/>
某得罪　朝廷而來惟竄伏陰厓幽谷之中以禦魍<lb/>
魎則其所宜故雖夙聞使君之高誼經旬月而不敢<lb/>
見若甚簡伉者然省愆内訟痛自削責不敢比數於<lb/>
冠裳則亦逐臣之禮也使君不以爲過使廪人餽粟<lb/>
庖人餽肉圉人代薪水之勞亦寧不貴使君之義而<lb/>
諒其爲情乎自惟罪人何可以辱守土之大夫懼不<lb/>
敢當輙以禮辭使君復不以爲罪昨者又重之以金<lb/>
帛副之以鞍馬禮益隆情益至某益用震悚是重使<lb/>
君之辱而甚逐臣之罪也愈有所不敢當矣使者堅<lb/>
<pb n="KR4b0007_SBCK_014-3a"/>
不可郤求其說而不得無巳其周之乎周之亦可受<lb/>
也敬受米二石柴炭雞鵝悉受如來數其諸金帛鞍<lb/>
馬使君所以交於卿士大夫者施之逐臣殊駭觀聽<lb/>
敢固以辭伏惟使君處人以禮恕物以情不至再辱<lb/>
則可矣<lb/>
　足見先生之介<lb/>
<pb n="KR4b0007_SBCK_014-3b"/>
　　與安宣慰書<hi>其二</hi>戊辰<lb/>
減驛事非罪人所敢與聞承使君厚愛因使者至閑<lb/>
問及之不謂其遂達諸左右也悚息悚息然巳承見<lb/>
詢則又不可黙凡　朝廷制度定自祖宗後世守之<lb/>
不敢以擅改改在　朝廷且謂之變亂況諸侯乎縦<lb/>
朝廷不見罪有司者將執法以繩之使君必且無益<lb/>
縱遂幸免於一時或五六年或八九年雖遠至二三<lb/>
十年矣當事者猶得持典章而議其後若是則使君<lb/>
何利焉使君之先自漢唐以來千幾百年土地人民<lb/>
未之或改所以長乆若此者以能世守天子禮法竭<lb/>
<pb n="KR4b0007_SBCK_014-4a"/>
忠盡力不敢分寸有所違越故天子亦不得踰禮法<lb/>
無故而加諸忠良之臣不然使君之土地人民富且<lb/>
盛矣　朝廷悉取而郡縣之其誰以爲不可夫驛可<lb/>
減也亦可增也驛可改也宣慰司亦可革也由此言<lb/>
之殆甚有害使君其未之思耶所云奏功陞職事意<lb/>
亦如此夫剗除㓂盜以撫綏平良亦守土之常職今<lb/>
縷舉以要賞則　朝廷平日之恩寵祿位顧將欲以<lb/>
何爲使君爲叅政亦巳非設官之舊今又干進不巳<lb/>
是無抵極也衆必不堪夫宣慰守土之官故得以世<lb/>
有其土地人民若叅政則流官矣東西南北惟　天<lb/>
<pb n="KR4b0007_SBCK_014-4b"/>
子所使　朝廷下方尺之檄委使君以一職或閩或<lb/>
蜀其敢弗行乎則方命之誅不旋踵而至捧檄從事<lb/>
千百年之土地人民非復使君有矣繇此言之雖今<lb/>
日之叅政使君將恐辭去之不速其又可再乎凡此<lb/>
以利害言揆之於義反之於心使君必自有不安者<lb/>
夫拂心違義而行衆所不與鬼神所不嘉也承問及<lb/>
不敢不以正<graphic n="KR0863" url="https://raw.githubusercontent.com/kanripo/KR-Gaiji/master/images/KR0863.png" mimeType="image/png"/>幸亮察<lb/>
　讀之使人凛慄卽有邪謀逆志不覺消沮眞是筆<lb/>
　端有斧鉞先生之文章卽是經濟<lb/>
<pb n="KR4b0007_SBCK_014-5a"/>
<pb n="KR4b0007_SBCK_014-6a"/>
　　與安宣慰書<hi>其三</hi>戊辰<lb/>
阿賈阿札等畔宋氏爲地方患傳者謂使君使之此<lb/>
雖或出於妬婦之口然阿賈等自言使君嘗錫之以<lb/>
氈刀遺之以弓弩雖無其心不幸乃有其迹矣始三<lb/>
堂兩司得是說卽欲聞之於<lb/>
朝旣而以使君平日忠實之故未必有是且信且疑<lb/>
姑令使君討賊茍遂出軍剿撲則傳聞皆妄何可以<lb/>
濫及忠良其或坐觀逗遛徐議可否亦未爲晚故且<lb/>
隱忍其議所以待使君者甚厚旣而文移三至使君<lb/>
始出衆論紛紛疑者將信喧騰之際適㑹左右來獻<lb/>
<pb n="KR4b0007_SBCK_014-6b"/>
阿麻之首偏師出解洪邊之圍羣公又復徐徐今又<lb/>
三月餘矣使君稱疾歸臥諸軍以次濳囘其間分屯<lb/>
寨堡者不聞擒斬以宣國威惟增摽掠以重民怨衆<lb/>
情愈益不平而使君之民㒺所知識方揚言於人謂<lb/>
宋氏之難當使宋氏自平安氏何與而反爲之役我<lb/>
安氏連地千里擁衆四十八萬㴱坑絕坉飛鳥不能<lb/>
越猿猱不能攀縱遂高坐不爲宋氏出一卒人亦卒<lb/>
如我何斯言巳稍稍傳播不知三堂兩司巳嘗聞之<lb/>
否使君誠乆臥不出安氏之禍必自斯言始矣使君<lb/>
與宋氏同守土而使君爲之長地方變亂皆守土者<lb/>
<pb n="KR4b0007_SBCK_014-7a"/>
之罪使君能獨委之宋氏乎夫連地千里孰與中土<lb/>
之一大郡擁衆四十八萬孰與中土之一都司㴱坑<lb/>
絕坉安氏有之然如安氏者環四面而居以百數也<lb/>
今播州有楊愛愷黎有楊友西陽保靖有彭世麒等<lb/>
諸人斯言苟聞於　朝朝廷下片𥿄於楊愛諸人使<lb/>
各自爲戰共分安氏之所有葢朝令而夕無安氏矣<lb/>
㴱坑絕坉何所用其險使君可無寒心乎且安氏之<lb/>
職四十八支更迭而爲今使君獨傳者三世而羣支<lb/>
莫敢爭以　朝廷之命也苟有可乗之釁孰不欲起<lb/>
而代之乎然則揚此言於外以速安氏之禍者殆漁<lb/>
<pb n="KR4b0007_SBCK_014-7b"/>
人之計蕭墻之憂未可測也使君宜速出軍平定反<lb/>
側破衆讒之口息多端之議弭方興之變絶難測之<lb/>
禍補旣往之愆要將來之福某非爲人作說客者使<lb/>
君幸熟思之<lb/>
　開導利害詳明警切安氏邪謀能不寢息所謂一<lb/>
　𥿄書賢於十萬師者此書足以當之<lb/>
　安氏與阿賈等謀叛若制之不早便費收拾卽使<lb/>
　禍起旋削亦不免耗財動衆先生片言寢之貽地<lb/>
　方許多安靜之福郵官卑秩尚能幹此大事養尊<lb/>
　處優而漫無建明其自處當何如<lb/>
<pb n="KR4b0007_SBCK_014-8a"/>
　　答儲柴墟書　壬申<lb/>
盛价來適人事紛紜不及細詢比來事旣還却殊怏<lb/>
怏承示劉生墓誌此實友義所關文亦縝密獨敘乃<lb/>
父側室事頗傷忠厚未刻石刪去之爲佳子於父過<lb/>
諌而過激不可以爲幾稱子之美而發其父之陰私<lb/>
不可以爲訓宜更詳之喻及交際之難此殆繆於私<lb/>
意君子與人惟義所在厚薄輕重巳無所私焉此所<lb/>
以爲簡易之道世人之心雜於計較毁譽得䘮交於<lb/>
中而眩其當然之則是以處之愈周計之愈悉而行<lb/>
之愈難夫大賢吾師次賢吾友此天理自然之則豈<lb/>
<pb n="KR4b0007_SBCK_014-8b"/>
以是爲炎凉之嫌哉吾兄以僕於今之公卿若某之<lb/>
賢者則稱謂以友生若某與某之賢不及於某者則<lb/>
稱謂以侍生豈以矯時俗炎凉之弊非也夫彼可以<lb/>
爲吾友而吾可以友之彼又吾友也吾安得而弗友<lb/>
之彼不可以爲吾友而吾不可以友之彼又不吾友<lb/>
也吾安得而友之夫友也者以道也以德也天下莫<lb/>
大於道莫貴於德道德之所在齒與位不得而干焉<lb/>
僕於某之謂矣彼其無道與德而徒有其貴與齒也<lb/>
則亦貴齒之而巳然若此者與之見亦寡矣非以事<lb/>
相臨不徃見也若此者與凡交遊之隨俗以侍生而<lb/>
<pb n="KR4b0007_SBCK_014-9a"/>
來者亦隨俗而侍生之所謂事之無害於義者從俗<lb/>
可也千乗之君求與之友而不可得非在我有所不<lb/>
屑乎嗟乎友未易言也今之所謂友或以藝同或以<lb/>
事合徇名逐勢非吾所謂輔仁之友矣仁者心之德<lb/>
人而不仁不可以爲人輔仁求以全心德也如是而<lb/>
後友今特以技藝文辭之工地勢聲翼之重而驁然<lb/>
欲以友乎賢者賢者弗與也吾兄技藝炎凉之說貴<lb/>
賤少長之論殆皆有未盡歟孟子曰友也者不可以<lb/>
有挾孟獻子之友五人無獻子之家者也曾以貴賤<lb/>
乎仲由少顔路三歲囘由之贈處葢友也囘與曾點<lb/>
<pb n="KR4b0007_SBCK_014-9b"/>
同時參曰昔者吾友曾以少長乎將矯時俗之炎凉<lb/>
而自畔於禮其間不能以寸矣吾兄又以僕於後進<lb/>
之來其質美而才者多以先後輩相處其庸下者反<lb/>
待以客禮疑僕别有一道是道也奚有於别凡後進<lb/>
之來其才者皆有意於斯道者也吾安得不以斯道<lb/>
處之其庸下者不過世俗泛然一接吾亦世俗泛然<lb/>
待之如鄕人而巳昔伊川初與呂希哲爲同舍友待<lb/>
之友也既而希哲師事伊川待之弟子也謂敬於同<lb/>
舍而慢於弟子可乎孔子待陽貨以大夫待囘賜以<lb/>
弟子謂待囘賜不若陽貨可乎師友道廢乆後進之<lb/>
<pb n="KR4b0007_SBCK_014-10a"/>
中有聰明特達者頗知求道徃徃又爲先輩待之不<lb/>
誠不諒其心而務假以虛禮以取悅於後進干待士<lb/>
之譽此正所謂病於夏畦者也以是師友之道日益<lb/>
淪没無繇復明僕常以爲世有周程諸君子則吾固<lb/>
得而執弟子之役乃大幸矣其次有周程之高弟焉<lb/>
吾猶得而私淑也不幸世又無是人有志之士倀倀<lb/>
其將焉求乎然則何能無憂也憂之而不以責之巳<lb/>
責之已而不以求輔於人求輔於人而待之不以誠<lb/>
終亦必無所成而巳耳凡僕於今之後進非敢以師<lb/>
道自處也將求其聰明特逹者與之講明因以自輔<lb/>
<pb n="KR4b0007_SBCK_014-10b"/>
也彼自以後進求正於我雖不師事我固有先後輩<lb/>
之道焉伊川瞑目而坐游揚侍立不敢去重道也今<lb/>
世習於曠肆憚於撿飭不復知有此事幸而有一二<lb/>
後進畧知求道爲事是有復明之機又不誠心直道<lb/>
與之發明而徒奄然媚世苟且阿俗僕誠痛之惜之<lb/>
傳曰師嚴然後道尊道尊然後民知敬學夫人必有<lb/>
所嚴憚然後言之而聽之也審施之而承之也肅凡<lb/>
若此者皆求以明道皆循理而行非有容私於其間<lb/>
也伊尹曰天之生斯民也使先知覺後知使先覺覺<lb/>
後覺予天民之先覺也非予覺之而誰也是故大知<lb/>
<pb n="KR4b0007_SBCK_014-11a"/>
覺於小知小知覺於無知大覺覺於小覺小覺覺於<lb/>
無覺夫巳大知大覺矣而後以覺於天下不亦善乎<lb/>
然而未能也遂自以小知小覺而不敢以覺於人則<lb/>
終亦莫之覺矣仁者固如是乎夫仁者己欲立而立<lb/>
人己欲達而達人僕之意以爲己有分寸之知卽欲<lb/>
同此分寸之知於人巳有分寸之覺卽欲同此分寸<lb/>
之覺於人人之小知小覺者益衆則其相與爲知覺<lb/>
也益易以明如是而後大知大覺可期也僕於今之<lb/>
後進尚不敢以小知小覺自處譬之凍餒之人知耕<lb/>
桑之可以足衣食而又偶聞藝禾樹桑之法將試爲<lb/>
<pb n="KR4b0007_SBCK_014-11b"/>
之而遂以告其凡凍餒者使之共爲之也亦何嫌於<lb/>
巳之未嘗樹藝而遂不以告之乎雖然君子有諸巳<lb/>
而後求諸人僕葢未甞有諸己也而可以求諸人乎<lb/>
夫亦謂其有意於僕而來者耳承相問輙縷縷至此<lb/>
有未當者不惜徃復<lb/>
先生以師道自任出於肫肫接引後學之心韓退<lb/>
之亦有此念惜乎其道之未審也長公稱之爲百<lb/>
世師其果然否<lb/>
<pb n="KR4b0007_SBCK_014-12a"/>
　　答何子元書　壬申<lb/>
　來書云禮曾子問諸侯見天子入門不得終禮廢<lb/>
　者幾孔子曰四又問諸侯相見揖入門不得終禮<lb/>
　廢者幾孔子曰六而日食存焉曾子曰當祭而日<lb/>
　食太廟火其祭也如之何孔子曰接祭而巳矣如<lb/>
　牲至未殺則廢孟春於此有疑焉天子崩太廟火<lb/>
　后夫人之䘮雨霑服失容此事之不可期或適相<lb/>
　值若日食則可預推也諸侯行禮獨不容以少避<lb/>
　乎祭又何必專於是日而匆匆於接祭哉牲未殺<lb/>
　則祭廢當殺牲之時而不知日食之候者何也執<lb/>
<pb n="KR4b0007_SBCK_014-12b"/>
　事幸以見敎千萬千萬<lb/>
承諭曾子問日食接祭之說前此葢未嘗有疑及此<lb/>
者足見爲學精察㴱用嘆服如某淺昧何足以辨世<lb/>
古者天子有日官諸侯有日御日官居卿以底日日<lb/>
御不失日以授百官之朝豈有當祭之日而尚未知<lb/>
有日食者夫子答曾子之問竊意春秋之時日官多<lb/>
失其職固有日食而弗之知者矣堯命羲和敬授人<lb/>
時何重也仲康之時去堯未遠羲和巳失其職迷於<lb/>
天象至日食㒺聞知故有胤之征降及商周其職益<lb/>
輕平王東遷政敎號令不及於天下自是而後官之<lb/>
<pb n="KR4b0007_SBCK_014-13a"/>
失職又可知矣春秋所書日食三十有六今以左傳<lb/>
考之其以皷用牲幣于社及其他變常失禮書者三<lb/>
之二其以官失其職書者四之二凡日食而不書朔<lb/>
日者杜預皆以爲官失之故其必有考也經桓公十<lb/>
七年冬十月朔日有食之傳曰不書日官失之也僖<lb/>
公十五年夏五月日有食之傳曰不書朔與日官失<lb/>
之也則傳固巳言之矣襄公之二十七年冬十二月<lb/>
乙卯朔日有食之而傳曰辰在申司曆過也再失閏<lb/>
矣夫推候之繆至於再失閏則日食之不知殆其細<lb/>
者矣古之祭者七日戒三日齋致其誠敬以交於神<lb/>
<pb n="KR4b0007_SBCK_014-13b"/>
明謂之當祭而日食則固巳行禮矣如是而中輟之<lb/>
不可也接者疾速之義其儀節固巳簡略接祭則可<lb/>
兩全而無害矣況此以天子嘗禘郊社而言是乃國<lb/>
之大祀若其他小祭則或自有可廢者在權其輕重<lb/>
而處之若祭于太廟而太廟火則亦似有不得不廢<lb/>
者然此皆無明文竊意其然不識高明且以爲何如<lb/>
也<lb/>
今日臺官之設卽天子之日官也乃至占候失度<lb/>
　日食差謬反不如番夷之敎政府大臣親臨占測<lb/>
　用夷變夏官之失職所關大矣<hi>嗟嗟今之失職寧獨一臺官哉</hi>
<pb n="KR4b0007_SBCK_014-14a"/>
　　與顧惟賢書<hi>其三</hi>
承喻討有罪者執渠魁而散脅從此古之政也不亦<lb/>
善乎顧浰賊皆長惡怙終其間脅從者無幾朝撒兵<lb/>
而暮聚黨若是者亦屢屢矣誅之則不可勝誅又恐<lb/>
以其患遺諸後人惟賢謂政敎之不行風俗之不美<lb/>
以至於此豈不信然然此膏盲之疾吾其旬日之間<lb/>
可奈何哉故今三省連累之賊非殺之爲難而處之<lb/>
爲難非處之爲難而處之者能乆於其道之爲難也<lb/>
賤軀以多病之故日夜冀了此塞責而去不欲復以<lb/>
其罪累後來之人故猶不免於意必之私未忍一日<lb/>
<pb n="KR4b0007_SBCK_014-14b"/>
舍置嗟乎我躬不閱遑恤我後盡其力之所能爲今<lb/>
其大勢亦幸底定如其禮樂以俟君子而巳數日前<lb/>
巳還軍贛州風毒大作壅腫坐臥恐自此遂成廢人<lb/>
行且告休人還草草復<lb/>
　治盜賊者處之得其道方是永乆之圗然非實有<lb/>
　爲國愛民之心鮮不以多殺侈有功故功名之心<lb/>
　不可太熱也<lb/>
<pb n="KR4b0007_SBCK_014-15a"/>
　　與許台仲書<lb/>
榮擢諫垣聞之喜而不寐非爲台仲喜得此官爲<lb/>
朝廷諫垣喜得台仲也孟子云人不足與適也政不<lb/>
足與間也惟大人爲能格君心之非一正君而國定<lb/>
矣碌碌之士未論其言之若何苟言焉亦足尚矣若<lb/>
夫君子之志於學者必時然後言而後可又不專以<lb/>
敢言爲貴也去惡先其甚者顚倒是非固已得罪於<lb/>
名敎若搜羅瑣屑亦君子之所恥矣尊意以爲何如<lb/>
向時格致之說近來用工有得力處否若於此見得<lb/>
眞切卽所謂一以貫之如前所云亦爲瑣瑣矣<lb/>
<pb n="KR4b0007_SBCK_014-15b"/>
　寥寥數語足爲諌官法<lb/>
<pb n="KR4b0007_SBCK_014-16a"/>
　　與唐虞佐侍御書　辛巳<lb/>
相與兩年情日益厚意日益眞此皆彼此所心喻不<lb/>
以言謝者别後又承雄文追送稱許過情末又重以<lb/>
傅說之事所擬益非其倫感怍何旣雖然故人之賜<lb/>
也敢不拜受果如是非獨進以有爲將退而隱於巖<lb/>
穴之下要亦不失其爲賢也巳敢不拜賜昔人有言<lb/>
投我以木桃報之以瓊瑤今投我以瓊瑶矣我又何<lb/>
以報之報之以其所賜可乎說之言曰學於古訓乃<lb/>
有獲夫謂之學於古訓者非謂其通於文辭講說於<lb/>
口耳之間義襲而取諸其外也獲也者得之於心之<lb/>
<pb n="KR4b0007_SBCK_014-16b"/>
謂非外鑠也必如古訓而學其所學焉誠諸其身所<lb/>
謂黙而成之不言而信乃爲有得也夫謂遜志務時<lb/>
敏者非謂其飾情卑禮於其外汲汲於事功聲譽之<lb/>
間也其遜志也如地之下而無所不承也如海之虛<lb/>
而無所不納也其時敏也一於天德戒懼於不睹不<lb/>
聞如太和之運而不息也夫然百世以俟聖人而不<lb/>
惑溥博淵泉而時出之言而民莫不信行而民莫不<lb/>
悅施及蠻貊而道德流於無窮斯固說之所以爲說<lb/>
也以是爲報虞佐其能以郤我乎孟氏云責難之謂<lb/>
恭吾其敢以後世文章之士期虞佐乎顔氏云舜何<lb/>
<pb n="KR4b0007_SBCK_014-17a"/>
人也予何人也虞佐其能不以說自期乎人還燈下<lb/>
草草爲謝相去益遠臨楮悒怏<lb/>
　書中所言不但是傅說學問千古聖賢學問無以<lb/>
　加此葢論到學問極處希聖希天原無盡頭處豈<lb/>
　傅說便足爲㮄樣陸象山先生不以夷齊爲至先<lb/>
　生豈以傅說爲至乎特因唐侍御書引用傅說故卽<lb/>
　以是答之亦見先生妙於切磋處<lb/>
<pb n="KR4b0007_SBCK_014-17b"/>
<pb n="KR4b0007_SBCK_014-17b"/>
　　與胡伯忠書　癸酉<lb/>
某往在京雖極歆慕彼此以事未及從容一敘别去<lb/>
以爲憾期異時相遇決當盡意劇談一番耳昨未出<lb/>
京師卽已預期彭城之㑹謂所未決於心在兹行矣<lb/>
及相見又復匆匆而别别又復以爲恨不知執事之<lb/>
心亦何如也君子與小人居決無苟同之理不幸勢<lb/>
窮理極而爲彼所中傷則安之而巳處之未盡於道<lb/>
或過於疾惡或傷於憤激無益於事而致彼之怨恨<lb/>
讎毒則皆君子之過也昔人有言事之無害於義者<lb/>
從俗可也君子豈輕於從俗獨不以異俗爲心耳與<lb/>
<pb n="KR4b0007_SBCK_014-18a"/>
惡人居如以朝衣朝冠坐於塗炭者伯夷之淸也雖<lb/>
袒裼裸裎於我側彼焉能凂我哉柳下惠之和也君<lb/>
子以變化氣質爲學則惠之和似亦執事之所宜從<lb/>
者不以三公易其介彼固未嘗無伯夷之淸也德輶<lb/>
如毛民鮮克舉之我儀圖之惟仲山甫舉之愛莫助<lb/>
之僕於執事之謂矣正人難得正學難明流俗難變<lb/>
直道難容臨筆惘然如有所失言不盡意惟心亮<lb/>
<pb n="KR4b0007_SBCK_014-18b"/>
　　寄楊邃菴閣老書<hi>其二</hi>癸未<lb/>
前日嘗奉啓計巳上逹自明公進秉機密天下士夫<lb/>
忻忻然動顔相慶皆爲太平可立致矣門下鄙生獨<lb/>
切生憂以爲猶甚難也亨屯傾否當今之時舍明公<lb/>
無可以望者則明公雖欲逃避乎此將亦有所不能<lb/>
然而萬斛之舵操之非一手則緩急折旋豈能盡如<lb/>
巳意臨事不得專操舟之權而僨事乃與同覆舟之<lb/>
罪此鄙生之所謂難也夫不專其權而漫同其罪則<lb/>
莫若預逃其任然在明公亦既不能逃矣逃之不能<lb/>
專又不得則莫若求避其罪然在明公亦終不得避<lb/>
<pb n="KR4b0007_SBCK_014-19a"/>
矣天下之事果遂卒無所爲歟夫惟身任天下之禍<lb/>
然後能操天下之權操天下之權然後能濟天下之<lb/>
患當其權之未得也其致之甚難而其歸之也則操<lb/>
之甚易萬斛之舵平時從而爭操之者以利存焉一<lb/>
旦風濤顚沛變起不測衆方皇惑震䘮救死不遑而<lb/>
誰復與爭操乎於是起而專之衆將恃以無恐而事<lb/>
因以濟苟亦從而委靡焉固淪胥以溺矣故曰其歸<lb/>
之也則操之甚易者此也古之君子洞物情之向背<lb/>
而握其機察陰陽之消長以乗其運是以動必有成<lb/>
而吉無不利伊旦之於商周是矣其在漢唐葢亦庻<lb/>
<pb n="KR4b0007_SBCK_014-19b"/>
㡬乎此者雖其學術有所不逮然亦足以定國本而<lb/>
安社禝則亦斷非後世偷生苟免者之所能也夫權<lb/>
者天下之大利大害也小人竊之以成其惡君子用<lb/>
之以濟其善固君子之不可一日去小人之不可一<lb/>
日有者也欲濟天下之難而不操之以權是猶倒持<lb/>
太阿而授人以柄希不割矣故君子之致權也有道<lb/>
本之至誠以立其德植之善類以多其輔示之以無<lb/>
不容之量以安其情擴之以無所兢之心以平其氣<lb/>
昭之以不可奪之節以端其向神之以不可測之機<lb/>
以攝其奸形之以必可賴之智以收其望坦然爲之<lb/>
<pb n="KR4b0007_SBCK_014-20a"/>
下以上之退然爲之後以先之是以功葢天下而莫<lb/>
之嫉善利萬物而莫與爭此皆明公之能事素所蓄<lb/>
而有者惟在倉卒之際身任天下之禍决起而操之<lb/>
耳夫身任天下之禍豈君子之得巳哉旣當其任知<lb/>
天下之禍將終不能免也則身任之而巳身任之而<lb/>
後可以免於天下之禍小人不知禍之不可以倖免<lb/>
而百詭以求脫遂致釀成大禍而巳亦卒不能免故<lb/>
任禍者惟忠誠憂國之君子能之而小人不能也某<lb/>
受知門下不能効一得之愚以爲報獻其芹曝代惟<lb/>
鑒其忱悃而憫其所不逮幸甚<lb/>
<pb n="KR4b0007_SBCK_014-20b"/>
　　答方叔賢書<hi>其二</hi>丁亥<lb/>
昨見邸報知西樵兀崖皆有舉賢之疏此誠士君子<lb/>
立朝之盛節若干年無此事矣㴱用嘆服但與名其<lb/>
間却有一二未曉者此恐鄙人淺陋未能知人之故<lb/>
然此乃天下治亂盛衰所繫君子小人進退存亡之<lb/>
機不可以不愼也此事譬之養𧖟但襍一爛𧖟於其<lb/>
中則一筐好𧖟盡爲所壊矣凡薦賢於朝與自己用<lb/>
人又自不同自巳用人權度在我故雖小人而有才<lb/>
者亦可以器使若以賢才薦之於朝則評品一定便<lb/>
如白黑其間舍短錄長之意若非明言誰復知之小<lb/>
<pb n="KR4b0007_SBCK_014-21a"/>
人之才豈無可用如砒硫芒硝皆有攻毒破壅之功<lb/>
但混於參苓茋术之間而進之養生之人萬一用之<lb/>
不精鮮有不誤者矣僕非不樂二公有此盛舉正恐<lb/>
異日或爲此舉之累故輙叨叨當不以爲罪也思田<lb/>
事貴鄉徃來人當能道其詳俗諺所謂生事事生此<lb/>
類是矣今其事體旣巳壞盡欲以無事處之要巳不<lb/>
能只求減省一分則地方亦可減省一分勞攘耳鄙<lb/>
見略具奏内㴱知大拂喜事者之心然欲殺數千無<lb/>
罪之人以求成一巳之功仁者之所不忍也齎奏人<lb/>
云凡百望指示之舟次草草未盡鄙懷千萬鑒恕<lb/>
<pb n="KR4b0007_SBCK_014-21b"/>
　　與黃宗賢書<hi>其三</hi>丁亥<lb/>
近得邸報及親友書聞知石龍之於區區乃無所不<lb/>
用其極若此而西樵兀崖諸公愛厚勤拳亦復有加<lb/>
無巳㴱用悚懼嗟乎今求朝廷之上信其有事君之<lb/>
忠憂世之切當事之勇用心之公若諸公者復何人<lb/>
哉若之何而不足悲也諸公旣爲此一大事出世則<lb/>
其事亦不得不然但於不肖則似猶有溺愛過情者<lb/>
異日恐終不免爲諸公知人之累耳悚懼悚懼思田<lb/>
之事本亦無大緊要只爲從前張皇太過後來遂不<lb/>
可輕易收拾所謂天下本無事在人自擾之耳其略<lb/>
<pb n="KR4b0007_SBCK_014-22a"/>
巳具奏詞今徃一通必得朝廷如奏中所請則地方<lb/>
庻可以圖乆安不然反覆未可知也賤軀患咳原自<lb/>
南贛蒸暑中得來今地益南氣類感觸咳發益甚恐<lb/>
竟成痼疾不復可藥地方之事苟幸塞責山林田野<lb/>
則惟其宜矣他尚何說哉西樵兀崖家事極爲時輩<lb/>
所擠排殊可駭嘆此亦皆繇學術不明近來士夫專<lb/>
以客氣相尚凡所毁譽不惟其是惟其多且勝者是<lb/>
附是和是以至此近日來接見者略巳一講巳覺豁<lb/>
然有省發處自後此等意思亦當漸消除京師近來<lb/>
事體如何君子道長則小人道消疾病旣除則元氣<lb/>
<pb n="KR4b0007_SBCK_014-22b"/>
亦當自復但欲除疾病而攻治太厲則亦足以耗其<lb/>
元氣藥石之施亦不可不以漸也木翁邃老相與如<lb/>
何能不孤海内之望否亦在諸公相與調和此如行<lb/>
舟若把舵不定而東撑西曵亦何以致遠渉險今日<lb/>
之事正湏同舟共濟耳齎本人去凢百望指示<lb/>
　近日一事而今是昨非一人而倐忠倐佞爭閧滿朝<lb/>
　同舟幾同敵國先生此書正是良劑<lb/>
<pb n="KR4b0007_SBCK_014-23a"/>
<pb n="KR4b0007_SBCK_014-24a"/>
　　與黃宗賢　其四<lb/>
兩廣大勢罷敝巳極非得誠於爲　國爲民強力有<lb/>
爲者之數年未可以責効也思田之患則幸巳平靖<lb/>
其間三五大巢乆爲廣西諸賊之根株淵藪者亦巳<lb/>
用計剿平就今日乆困積冤之民言之亦可謂之太<lb/>
平無事矣病軀咳患日增平生極畏炎暑今又㴱人<lb/>
炎毒之鄉遍身皆發腫毒旦夕動履且有不能若巡<lb/>
撫官再候旬月不至亦只得且爲歸休之圖待罪於<lb/>
南贛之間耳　聖天子在上賢公卿在朝眞所謂明<lb/>
良相遇千載一時鄙人世受　國恩從大臣之末固<lb/>
<pb n="KR4b0007_SBCK_014-24b"/>
非果於忘世者平生亦不喜爲尚節求名之事何忍<lb/>
遽言歸乎自度病勢非還故土就舊醫决將日甚一<lb/>
日難復療治不得不然耳靜庵東羅見山西樵兀厓<lb/>
諸公聞京中方嚴書禁故不敢奉啟諸公旣當事且<lb/>
湏持之以鎭定乆遠今一旦名位俱極固非諸公之<lb/>
得巳是廼　聖天子崇德任賢更化善治非常之舉<lb/>
諸公當之亦誠無媿但貴不期驕滿不期溢賢者充<lb/>
飬有素何俟人言更湏警惕朝夕謙虛自居其所以<lb/>
感恩報德者不必務速効求近功要在誠心實意爲<lb/>
乆遠之圖庻不負　聖天子今日之舉而亦不負諸<lb/>
<pb n="KR4b0007_SBCK_014-25a"/>
公今日之出矣僕於諸公誠有道義骨肉之愛故不<lb/>
覺及此㑹間幸轉致之<lb/>
　速効近功總是爲事功名譽起見誠心實意爲國<lb/>
　者自不然<lb/>
<pb n="KR4b0007_SBCK_014-25b"/>
<pb n="KR4b0007_SBCK_014-25b"/>
　　答佟太守求雨書　癸亥<lb/>
昨楊李二丞來備傳尊敎且詢致雨之術不勝慚悚<lb/>
今早諶節推辱臨復申前請尤爲懇至令人益增惶<lb/>
懼天道幽遠豈凢庸所能測識然執事憂勤爲民之<lb/>
意眞切如是僕亦何可以無一言之復孔子云丘之<lb/>
禱乆矣葢君子之禱不在於對越祈祝之際而在於<lb/>
日用操存之先執事之治吾越幾年於此矣凢所以<lb/>
爲民袪患除弊興利而致福者何莫而非先事之禱<lb/>
而何俟於今日然而暑旱尚存而雨澤未應者豈别<lb/>
有所以致此者歟古者歲旱則爲之主者減膳徹樂<lb/>
<pb n="KR4b0007_SBCK_014-26a"/>
省獄薄賦修祀典問疾苦引咎賑乏爲民遍請於山<lb/>
川社稷故有叩天求雨之祭有省咎自責之文有歸<lb/>
誠請改之禱葢史記所載湯以六事自責禮謂大雩<lb/>
帝用盛樂春秋書秋九月大雩皆此類也僕之所聞<lb/>
於古如是未聞有所謂書符呪水而可以得雨者也<lb/>
唯後世方術之士或時有之然彼皆有高潔不汚之<lb/>
操特立堅忍之心雖其所爲不必合於中道而亦有<lb/>
以異於尋常是以或能致此然皆出於小說而不見<lb/>
於經傳君子猶以爲附㑹之談又况如今之方士之<lb/>
流曾不少殊於市井囂頑而欲望之以揮斥雷電呼<lb/>
<pb n="KR4b0007_SBCK_014-26b"/>
吸風雨之事豈不難哉僕謂執事且宜出齋於㕔事<lb/>
罷不急之務開省過之門洗簡冤滯禁抑奢繁淬誠<lb/>
滌慮痛自悔責以爲八邑之民請於山川社稷而彼<lb/>
方士之祈請者聽民間從便得自爲之但弗之禁而<lb/>
不專倚以爲重輕夫以執事平日之所操存苟誠無<lb/>
愧於神明而又臨事省愓躬帥僚屬致懇乞誠雖天<lb/>
道亢旱亦自有數使人事良修旬日之内自宜有應<lb/>
僕雖不肖無以自别於凢民使可以誠有致雨之術<lb/>
亦安忍坐視民患而恬不知顧乃勞執事之僕僕豈<lb/>
無人之心者耶一二日内僕亦將禱於南鎮以助執<lb/>
<pb n="KR4b0007_SBCK_014-27a"/>
事之誠執事其但爲民悉心以請毋惑於邪說毋急<lb/>
於近名天道雖遠至誠而不動者未之有也<lb/>
　苟逄旱潦吾輩之所自盡者只應如是如倚方士<lb/>
　之術以爲重則惑矣<lb/>
<pb n="KR4b0007_SBCK_014-27b"/>
　　答友人書　丙戌<lb/>
君子之學務求在巳而巳毁譽榮辱之來非獨不以<lb/>
動其心且資之以爲切磋砥礪之地故君子無入而<lb/>
不自得正以其無入而非學也若夫聞譽而喜聞悔<lb/>
而戚則將惶惶於外惟日之不足矣其何以爲君子<lb/>
往年　駕在畱都左右交讒某於　武廟當時禍且<lb/>
不測<graphic n="KR1212" url="https://raw.githubusercontent.com/kanripo/KR-Gaiji/master/images/KR1212.png" mimeType="image/png"/>屬咸危懼謂羣疑若此宜圖所以自解者某<lb/>
曰君子不求天下之信巳也自信而已吾方求以自<lb/>
信之不暇而暇求人之信巳乎某於執事爲世交執<lb/>
事之心某素能信之而顧以相訊若此豈亦猶有未<lb/>
<pb n="KR4b0007_SBCK_014-28a"/>
能自信也乎雖然執事之心又焉有所不自信者至<lb/>
於防範之外意料所不及若校人之於子産者亦安<lb/>
能保其必無則執事之<graphic n="KR0548" url="https://raw.githubusercontent.com/kanripo/KR-Gaiji/master/images/KR0548.png" mimeType="image/png"/>
                    <graphic n="KR0548" url="https://raw.githubusercontent.com/kanripo/KR-Gaiji/master/images/KR0548.png" mimeType="image/png"/>以詢於僕固君子之嚴<lb/>
於自治宜如此也昔楚人有宿於其友之家者其僕<lb/>
竊友人之履以歸楚人不知也適使其僕市履於肆<lb/>
僕私其直而以竊履進楚人不知也他日友人來過<lb/>
見其履在楚人之足大駭曰吾固疑之果然竊吾履<lb/>
遂與之絕逾年而事暴友人踵楚人之門而悔謝曰<lb/>
吾不能知子而謬以疑子吾之罪也請爲友如𥘉今<lb/>
執事之見疑於人其有其無某皆不得而知縱或有<lb/>
<pb n="KR4b0007_SBCK_014-28b"/>
之亦何傷於執事之自信乎不俟逾年吾見有踵執<lb/>
事之門而悔謝者矣執事其益自信無怠固將無入<lb/>
而非學亦無入而不自得也矣<lb/>
　讀之是非毁譽之念渙然冰釋反求自信之心益<lb/>
　惕然不容巳<lb/>
<pb n="KR4b0007_SBCK_014-29a"/>
<pb n="KR4b0007_SBCK_014-30a"/>
　　與霍兀厓宮端　丁亥<lb/>
往歲曾辱大禮議見示時方在哀疚心善其說而不<lb/>
敢奉復旣而元山亦有示使者必求復書草草作答<lb/>
意以所論良是而典禮巳成當事者未必能改言之<lb/>
徒益紛爭不若姑相與講明於下俟信從者衆然後<lb/>
圗之其後議論旣興身居有言不信之地不敢公言<lb/>
於朝然士夫之問及者亦時時爲之辯柝期在委曲<lb/>
調停漸求挽復卒亦不能有益也後來賴諸公明目<lb/>
張膽巳申其義然如倒倉滌胃積淤宿痰雖亦快然<lb/>
一去而病勢亦甚危矣今日急務惟在扶養元氣諸<lb/>
<pb n="KR4b0007_SBCK_014-30b"/>
公必有囘陽奪化之妙矣僕衰病陋劣何足以與於<lb/>
斯耶數年來頻罹疾搆痰嗽潮熱日益尫羸僅存喘<lb/>
息無復人間意矣乃者忽承兩廣之推豈獨任非其<lb/>
才是葢責以其力之所必不能支將以用之而實以<lb/>
斃之也懇辭疏下望相與扶持曲成使得就醫林下<lb/>
幸而痊復量力圗報尚有時也<lb/>
　近見在廷諸臣有一事異同必抗言求勝及旣勝<lb/>
　而又此倡彼和株連蔓引聚訟不休遂至朋植黨<lb/>
　立撓國是而禍縉紳不可救藥先生扶養元氣一<lb/>
　語其救世之金針哉<lb/>
<pb n="KR4b0007_SBCK_014-31a"/>
　　羅履素詩集序<lb/>
履素先生詩一帙爲篇二百有奇浙大叅羅公某以<lb/>
授陽明子某而吿之曰是吾祖之作也今詩文之傳<lb/>
皆其崇高顯赫者也吾祖隱於草野其所存要無愧<lb/>
於古人然世未有知之者而所爲詩文又皆淪落止<lb/>
是某將梓而傳焉懼人之以我爲僣也吾子以爲奚<lb/>
若某曰無傷也孝子仁孫之於其父祖雖其服玩嗜<lb/>
好之㣲猶將謹守而弗忍廢况乎詩文其精神心術<lb/>
之所寓有足以發聞於後者哉夫先祖有美而弗傳<lb/>
是弗仁也夫孰得而議之葢昔者夫子之取於詩也<lb/>
<pb n="KR4b0007_SBCK_014-31b"/>
非必其皆有聞於天下彰彰然明著者而後取之滄<lb/>
浪之歌採之孺子萍實之謠得之兒童夫固若是其<lb/>
寛傳也然至於今其傳者不過數語而止則亦豈必<lb/>
其多之貴哉今詩文之傳則誠富矣使有刪述者而<lb/>
去取之其合於道也能幾履素之作吾誠不足以知<lb/>
之顧亦豈無一言之合於道乎夫有一言之合於道<lb/>
是其於世也亦有一言之訓矣又况其不止於是也<lb/>
而又奚爲其不可以傳哉吾觀大叅公之治吾淅寛<lb/>
而不縱仁而有勇溫文蘊藉居然稠衆之中固疑其<lb/>
先必有以開之者乃今觀履素之作而後知其所從<lb/>
<pb n="KR4b0007_SBCK_014-32a"/>
來者之遠也世之君子苟未知大叅公之所自吾請<lb/>
觀於履素之作苟未知履素之賢吾請觀於大叅公<lb/>
之賢無疑矣然則是集也固羅氏之文獻係焉其又<lb/>
可以無傳乎哉大叅公起拜曰某固將以爲羅氏之<lb/>
書也請遂以吾子之言序之大叅公名鑒字某繇進<lb/>
士累今官有厚德長才向用未艾大叅之父某亦起<lb/>
家進士而以文學政事顯羅氏之文獻於此益爲有<lb/>
證云<lb/>
　頌而無溢美㴱得大體<lb/>
<pb n="KR4b0007_SBCK_014-32b"/>
<pb n="KR4b0007_SBCK_014-32b"/>
　　兩浙觀風詩序<lb/>
兩浙觀風詩者浙之士夫爲僉憲陳公而作也古者<lb/>
天子巡狩而至諸侯之國則命太師陳詩以觀民風<lb/>
其後巡狩廢而陳詩亡春秋之時列國之君大夫相<lb/>
與盟㑹問遣猶各賦詩以言巳志而相祝頌今觀風<lb/>
之作葢亦祝頌意也王者之巡狩不獨陳詩觀風而<lb/>
巳其始至方岳之下則望秩於山川朝見玆土之諸<lb/>
侯同律曆禮樂制度衣服納價以觀民之好惡就見<lb/>
百年者而問得失賞有功罰有罪葢所以布王政而<lb/>
興治功其事亦大矣哉漢之直指循行唐宋之觀察<lb/>
<pb n="KR4b0007_SBCK_014-33a"/>
廉訪採訪之屬及今之按察雖皆謂之觀風而其實<lb/>
代天子以行巡狩之事故觀風王者事也陳公起家<lb/>
名進士自秋官郞擢僉浙泉執操縱予奪生死榮辱<lb/>
之柄而代天子觀風於一方其亦榮且重哉吁亦難<lb/>
矣公之始至吾浙適歲之旱民不聊生饑者仰而待<lb/>
哺懸者呼而望解病者呻鬱者怨不得其平者鳴弱<lb/>
者强者蹶者囓者梗而孽者狡而竊者乘間投隙沓<lb/>
至而環起當是之時而公無以處之吾見其危且殆<lb/>
也賴公之才明知神武不震不激撫柔摩剔以克有<lb/>
濟期月之間而饑者飽懸者解呻者歌怨者樂不平<lb/>
<pb n="KR4b0007_SBCK_014-33b"/>
者申蹶者起囓者馴孽者順竊者靖滌蕩剖刷而率<lb/>
以無事於是乎修廢舉墜問民之疾苦而休息之勞<lb/>
農勸學以興敎化然後上㑹稽登天姥入鴈蕩陟金<lb/>
娥覽觀江山之形勝慨然太息弔子胥之忠誼禮嚴<lb/>
光之高節希遐躅於隆龎挹流風於彷彿固亦大丈<lb/>
夫得志行道之一樂哉然公之始其憂民之憂也亦<lb/>
旣無所不至矣公惟憂民之憂是以民亦樂公之樂<lb/>
而相與歡欣鼓舞以頌公德然則今日觀風之作豈<lb/>
獨見吾人之厚公抑以見公之厚於吾人也雖然公<lb/>
之憂民之憂其惠澤則旣無日而可忘矣民之樂公<lb/>
<pb n="KR4b0007_SBCK_014-34a"/>
之樂其愛慕亦旣與日而俱㴱矣以公之才器　天<lb/>
子其能乆容於外乎則公固有時而去也然則其可<lb/>
樂者能幾而可憂者終誰任之則夫今日觀風之作<lb/>
又不徒以頌公之厚於吾人將遂因公而致望於繼<lb/>
公者亦如公焉則公雖去而所以憂其民者尚亦永<lb/>
有所托而因以不墜也<lb/>
　舂容大雅之章<lb/>
<pb n="KR4b0007_SBCK_014-34b"/>
　　山東鄉試錄序　甲子<lb/>
山東古齊魯宋衛之地而吾夫子之鄉也嘗讀夫子<lb/>
家語其門人高弟大抵皆出於齊魯宋衛之間固願<lb/>
一至其地以觀其山川之靈秀奇特將必有如古人<lb/>
者生其間而吾無從得之也今年爲弘治甲子天下<lb/>
當復大比山東巡按監察御史陸偁輩以禮與幣來<lb/>
請守仁爲考試官故事司考較者惟務得人初不限<lb/>
以職任其後三四十年來始皆一用學職遂致應名<lb/>
取具事歸外簾而糊名易書之意微自頃言者頗以<lb/>
爲不便大臣上其議　天子曰然其如故事於是聘<lb/>
<pb n="KR4b0007_SBCK_014-35a"/>
禮考較盡如　國初之舊而守仁得以部屬來典試<lb/>
事於玆土雖非其人寜不自慶其遭際又况夫子之<lb/>
鄉固其平日所願一至焉者而乃得以盡觀其所謂<lb/>
賢士者之文而考較之豈非平生之大幸歟雖然亦<lb/>
竊有大懼焉夫委重於考較將以求才也求才而心<lb/>
有不盡是不忠也心之盡矣而眞才之弗得是弗明<lb/>
也不忠之責吾知盡吾心爾矣不明之罪吾終且奈<lb/>
何哉葢昔者夫子之時及門之士甞三千矣身通六<lb/>
藝者七十餘人其尤卓然而顯者德行言語則有顔<lb/>
閔予賜之徒政事文學則有由求游夏之屬今所取<lb/>
<pb n="KR4b0007_SBCK_014-35b"/>
士其始拔自提學副使陳某者葢三千有奇而得千<lb/>
有四百旣而試之得七十有五人焉嗚呼是三千有<lb/>
奇者其皆夫子鄉人之後進而獲游於門牆者乎是<lb/>
七十有五人者其皆身通六藝者乎夫今之山東猶<lb/>
古之山東也雖今之不逮於古顧亦寧無一二人如<lb/>
昔賢者而今之所取苟不與焉豈非司考較者不明<lb/>
之罪歟雖然某於諸士亦願有言者夫有其人而弗<lb/>
取是誠司考較者不明之罪矣司考較者以是求之<lb/>
以是取之而諸士之中苟無其人焉以應其求以不<lb/>
負其所取是亦諸士者之恥也雖然予豈敢謂果無<lb/>
<pb n="KR4b0007_SBCK_014-36a"/>
其人哉夫子嘗曰魯無君子者斯焉取斯顔淵曰舜<lb/>
何人也予何人也有爲者亦若是夫爲夫子之鄉人<lb/>
苟未能如昔人焉而不恥不若又不知所以自勉是<lb/>
自暴自棄也其各曰不肖夫不肖之與不明其相去<lb/>
何遠乎然則司考較者之與諸士亦均有責焉耳矣<lb/>
嗟夫司考較者之責自今不能以無懼而不可以有<lb/>
爲矣若夫諸士之責其不能者猶可以自勉而又懼<lb/>
其或以自畫也諸士無亦曰吾其朂哉無使司考較<lb/>
者終不免於不明也斯無愧於是舉無愧於夫子之<lb/>
鄉人也矣是舉也某某同事於考較而御史偁實司<lb/>
<pb n="KR4b0007_SBCK_014-36b"/>
監臨某某司提調某某司監試某某某又相與翊賛<lb/>
防範於外皆與有勞焉不可以不書自餘百執事則<lb/>
已具列于錄矣<lb/>
　醮士之文近日濫觴靡蔓巳極先生此序勸勉眞<lb/>
　切久而若新<lb/>
<pb n="KR4b0007_SBCK_014-37a"/>
<pb n="KR4b0007_SBCK_014-38a"/>
　　别三子序　丁卯<lb/>
自程朱諸大儒没而師友之道遂亡六經分裂於訓<lb/>
詁支離蕪蔓於辭章舉業之習聖學幾於息矣有志<lb/>
之士思起而興之然卒徘徊嗟咨逡巡而不振因弛<lb/>
然自廢者亦志之弗立弗講於師友之道也夫一人<lb/>
爲之二人從而翼之巳而翼之者益衆焉雖有難爲<lb/>
之事其弗成者鮮矣一人爲之二人從而危之巳而<lb/>
危之者益衆焉雖有易成之功其克濟者亦鮮矣故<lb/>
凢有志之士必求助於師友無師友之助者志之弗<lb/>
立弗求者也自予始知學卽求師於天下而莫予誨<lb/>
<pb n="KR4b0007_SBCK_014-38b"/>
也求友於天下而與予者寡矣又求同志之士二三<lb/>
子之外邈乎其寥寥也殆予之志有未立邪葢自近<lb/>
年而又得蔡希顔朱守中於山陰之白洋得徐曰仁<lb/>
於餘姚之馬堰曰仁予妹婿也希顏之㴱潜守中之<lb/>
明敏曰仁之溫㳟皆予所不逮三子者徒以一日之<lb/>
長視予以先輩予亦居之而弗辭非能有加也姑欲<lb/>
假三子者而爲之證遂忘其非有也而三子者亦姑<lb/>
欲假予而存師友之餼羊不謂其不可也當是之時<lb/>
其相與也亦渺乎難哉予有歸隱之圗方將與三子<lb/>
就雲霞依泉石追濓洛之遺風求孔顔之眞趣灑然<lb/>
<pb n="KR4b0007_SBCK_014-39a"/>
而樂超然而遊忽焉而忘吾之老也今年三子者爲<lb/>
有司所選一舉而盡之何予得之之難而有司者襲<lb/>
取之之易也予未暇以得舉爲三子喜而先以失助<lb/>
爲予憾三子亦無喜於其得舉而方且戚於其去予<lb/>
也漆雕開有言吾斯之未能信斯三子之心歟曾點<lb/>
志於詠歌浴沂而夫子喟然與之斯予與三子之冥<lb/>
然而契不言而得之者歟三子行矣遂使舉進士任<lb/>
職就列吾知其能也然而非所欲也使遂不進而歸<lb/>
詠歌優游有日吾知其樂也然而未可必也天將降<lb/>
大任於是人必先違其所樂而投之於其所不欲所<lb/>
<pb n="KR4b0007_SBCK_014-39b"/>
以衡心拂慮而增其所不能是玉之成也其在玆行<lb/>
歟三子則焉徃而非學矣而予終寡於同志之助也<lb/>
三子行矣沉潜剛克高明柔克非箕子之言乎溫㳟<lb/>
亦沉潜也三子識之焉徃而非學矣苟三子之學成<lb/>
雖不吾邇其爲同志之助也不多乎哉增城湛原明<lb/>
宦於京師吾之同道友也三子徃見焉猶吾見也巳<lb/>
　情文兼盡辭義䨇美<lb/>
<pb n="KR4b0007_SBCK_014-40a"/>
　　炁候圖序　戊辰<lb/>
天地一元之運爲十二萬九千六百季分而爲十二<lb/>
㑹㑹分而爲三十運運分而爲十二世世分而爲三<lb/>
十年年分而爲十二月月分而爲二氣氣分而爲三<lb/>
候候分爲五日日分爲十二時積四千三百二十時<lb/>
三百六十日而爲七十二候㑹者元之候也世者運<lb/>
之候也月者歲之候也氣者月之候也天地之運日<lb/>
月之明寒暑之代謝氣化人物之生息終始盡於此<lb/>
矣月證於月者也氣證於氣者也候證於物者也若<lb/>
孟春之月其氣爲立春爲雨水其候爲東風解凍爲<lb/>
<pb n="KR4b0007_SBCK_014-40b"/>
蟄蟲始振爲魚負氷獺祭魚之類月令諸書可考也<lb/>
氣候之運行雖出於天時而實有關於人事是以古<lb/>
之君臣必謹修其政令以奉若夫天道致察乎氣運<lb/>
以警惕夫人爲故至治之世天無疾風盲雨之愆而<lb/>
地無昆蟲草木之孽孔子之作春秋也大雨震電大<lb/>
雨雪則書大水則書無氷則書無麥苗則書多麋則<lb/>
書<graphic n="KR0558" url="https://raw.githubusercontent.com/kanripo/KR-Gaiji/master/images/KR0558.png" mimeType="image/png"/>蜚雨螽蝝生則書六鷁退飛則書隕霜不殺草<lb/>
李梅實則書春無冰則書鸜鵒來巢則書凢目見氣<lb/>
候之愆變失常而世道之興衰治亂人事之汙隆得<lb/>
失皆於是乎有證焉所以示世之君臣者恐懼修省<lb/>
<pb n="KR4b0007_SBCK_014-41a"/>
之道也大總兵懷柔伯施公命繪工爲七十二候圖<lb/>
遣使以幣走龍塲屬守仁敘一言於其間守仁謂使<lb/>
者曰此公臨政之本也善端之發也戒心之萌也使<lb/>
者曰何以知之守仁曰人之情必有所不敢忽也而<lb/>
後著於其念必有所不敢忘也而後存於其心著於<lb/>
其念存於其心而後見之於顔色言論志之於弓矢<lb/>
几杖盤盂劍席繪之於圖畵而日省之於其心是故<lb/>
思馳騁者愛觀夫射獵遊田之物甘逸樂者喜親夫<lb/>
博局燕飲之具公之見於圗繪者不於彼而於此吾<lb/>
是以知其爲善端之發也吾是以知其爲戒心之萌<lb/>
<pb n="KR4b0007_SBCK_014-41b"/>
也其殆警惕夫人爲而謹修其政令也歟其殆致察<lb/>
乎氣運而奉若夫天道也歟夫警惕者萬善之本而<lb/>
衆美之基也公克念於是其可以爲賢乎繇是因人<lb/>
事以逹於天道因一月之候以觀夫世運㑹元目探<lb/>
萬物之幽賾而窮天地之始終皆於是乎始吾是以<lb/>
喜聞而樂道之爲之敘而不辭也<lb/>
　人作此必說炁說候卽極精詳亦止一篇七政曆<lb/>
　耳先生從繪圖者發論便是一篇大文章讀之規<lb/>
　頌兼備<lb/>
<pb n="KR4b0007_SBCK_014-42a"/>
　　重刋文章軌範序　戊辰<lb/>
宋謝枋得氏取古文之有資於塲屋者自漢迄宋凢<lb/>
六十有九篇標揭其篇章句字之法名之曰文章軌<lb/>
範葢古文之奥不止於是是獨爲舉業者設耳世之<lb/>
學者傳習巳久而貴陽之士獨未之多見侍御王君<lb/>
汝楫於按歷之暇手錄其所記憶求善本而挍是之<lb/>
謀諸方伯郭公輩相與捐俸廪之資鋟之梓將以嘉<lb/>
惠貴陽之士曰枋得爲宋忠臣固以舉業進者是吾<lb/>
㣲有訓焉屬守仁敘一言於簡首夫自百家之言興<lb/>
而後有六經自舉業之習起而後有所謂古文古文<lb/>
<pb n="KR4b0007_SBCK_014-42b"/>
之去六經遠矣繇古文而舉業又加遠焉士君子有<lb/>
志聖賢之學而專求之於舉業何啻千里然中世㠯<lb/>
是取士士雖有聖賢之學堯舜其君之志不㠯是進<lb/>
終不大行於天下葢士之始相見也必以贄故舉業<lb/>
者士君子求見於君之羔雉耳羔雉之弗飾是謂無<lb/>
禮無禮無所庸於交際矣故夫求工於舉業而不事<lb/>
於古作弗可工也弗工於舉業而求於倖進是僞飾<lb/>
羔雉以罔其君也雖然羔雉飾矣而無㳟敬之實焉<lb/>
其如羔雉何哉是故飾羔雉者非以求媚於主致吾<lb/>
誠焉耳工舉業者非以要利於君致吾誠焉耳世徒<lb/>
<pb n="KR4b0007_SBCK_014-43a"/>
見夫繇科第而進者類多狥私媒利無事君之實而<lb/>
遂歸咎於舉業不知方其業舉之時惟欲釣聲利弋<lb/>
身家之腴以苟一旦之得而初未嘗有其誠也鄒孟<lb/>
氏曰㳟敬者幣之未將者也伊川曰自洒掃應對可<lb/>
以至聖人夫知㳟敬之實在於飾羔雉之前則知堯<lb/>
舜其君之心不在於習舉業之後矣知洒掃應對之<lb/>
可以進於聖人則知舉業之可以逹於伊傳周召矣<lb/>
吾懼貴陽之士謂二公之爲是舉徒以資其希寵祿<lb/>
之筌蹄也則二公之志荒矣於是乎言<lb/>
　舉業之中未嘗無聖賢只是所行如其所言便是<lb/>
<pb n="KR4b0007_SBCK_014-43b"/>
　㳟敬之實便是伊傳周召之侣如先生與忠肅輩<lb/>
　俱從舉業出身德業皆堪不朽有㳟敬之實故也<lb/>
　近日羔雉愈僞逄世愈㨗方能搦管便思欺罔其<lb/>
　君欲求德業之士其可得哉<lb/>
<pb n="KR4b0007_SBCK_014-44a"/>
　　贈林以吉歸省序　辛未<lb/>
陽明子曰求聖人之學而弗成者殆以志之弗立歟<lb/>
天下之人志輪而輪焉志裘而裘焉志巫醫而巫醫<lb/>
焉志其事而弗成者吾未之見也輪裘巫醫遍天下<lb/>
求聖人之學者間數百年而弗一二見爲其事之難<lb/>
歟亦其志之難歟弗志其事而能有成者吾亦未之<lb/>
見也林以吉將求聖人之事過予而論學予曰子盍<lb/>
論子之志乎志定矣而後學可得而論子閩也將閩<lb/>
是求而予言子以越之道路弗之聽也予越也將越<lb/>
是求而子言予以閩之道路弗之聽也夫乆溺於流<lb/>
<pb n="KR4b0007_SBCK_014-44b"/>
俗而驟語以求聖人之事其始也必將有自餒而不<lb/>
敢當巳而舊習牽焉又必有自眩而不能决巳而外<lb/>
議奪焉又必有自沮而或以懈夫餒而求有以勝之<lb/>
眩而求有以信之沮而求有以進之吾見立志之難<lb/>
能也巳志立而學半四子之言聖人之學僃矣苟志<lb/>
立而於是乎求焉其切磋講明之益以吉自取之尚<lb/>
其有窮也哉見素先生子諸父也子歸而以予言正<lb/>
之且以爲何如<lb/>
　學聖人金要立志立志卽是致知無有二義<lb/>
<pb n="KR4b0007_SBCK_014-45a"/>
　　送宗伯喬白巖序　辛未<lb/>
大宗伯白巖喬先生將之南都過陽明子而論學陽<lb/>
明子曰學貴專先生曰然予少而好奕食忘味寢忘<lb/>
寐目無改觀耳無改聽葢一年而詘鄉之人三年而<lb/>
國中莫有予當者學貴專哉陽明子曰學貴精先生<lb/>
曰然予長而好文詞字字而求焉句句而鳩焉研衆<lb/>
史覈百氏葢始而希迹於宋唐終焉浸入於漢魏學<lb/>
貴精哉陽明子曰學貴正先生曰然予中年而好聖<lb/>
賢之道奕吾悔焉文詞吾媿焉吾無所容心矣子以<lb/>
爲奚若陽明子曰可哉學奕則謂之學學文詞則謂<lb/>
<pb n="KR4b0007_SBCK_014-45b"/>
之學學道則謂之學然而其歸遠矣道大路也外是<lb/>
荆棘之蹊鮮克逹矣是故專於道斯謂之專精於道<lb/>
斯謂之精專於奕而不專於道其專溺也精於文詞<lb/>
而不精於道其精僻也夫道廣矣大矣文詞技能於<lb/>
是乎岀而以文詞技能爲者去道遠矣是故非專則<lb/>
不能以精非精則不能以明非明則不能以誠故曰<lb/>
惟精惟一精精也一專也精則明矣明則誠矣是故<lb/>
明精之爲也誠一之基也一天下之大本也精天下<lb/>
之大用也知天地之化育而况於文詞技能之末乎<lb/>
先生曰然哉予將終身焉而悔其晚也陽明子曰豈<lb/>
<pb n="KR4b0007_SBCK_014-46a"/>
易哉公卿之不講學也乆矣昔者衛武公年九十而<lb/>
猶詔於國人曰毋以老耄而棄予先生之年半於武<lb/>
公而功可倍之也先生其不媿於武公哉某也敢忘<lb/>
國士之交警<lb/>
　議論正大文章冠冕<lb/>
<pb n="KR4b0007_SBCK_014-46b"/>
<pb n="KR4b0007_SBCK_014-46b"/>
　　别張常甫序　辛未<lb/>
太史張常甫將歸省告别於司封王某曰期之别也<lb/>
何以贈我乎某曰處九月矣未嘗有言焉期之别又<lb/>
多乎哉常甫曰斯邦奇之過也雖然必有以贈我某<lb/>
曰工文詞多論說廣探極覽以爲博也可以爲學乎<lb/>
常甫曰知之辨名物考度數釋經正史以爲密也可<lb/>
以爲學乎常甫曰知之整容色修辭氣言必信動必<lb/>
果談說仁義以爲行也可以爲學乎常甫曰知之曰<lb/>
去是三者而恬淡其心專一其氣廓然而虛湛然而<lb/>
定以爲靜也可以爲學乎常甫黙然良乆曰亦知之<lb/>
<pb n="KR4b0007_SBCK_014-47a"/>
某曰然知之古之君子惟有所不知也而後能知之<lb/>
後之君子惟無所不知是以容有不知也夫道有本<lb/>
而學有要是非之辨精矣義利之朋㣲矣斯吾未之<lb/>
能信焉曷亦姑無以爲知之也而姑疑之而姑思之<lb/>
乎常甫曰唯吾姑無以爲知之而姑疑之而姑思之<lb/>
期而見吾有以復於子<lb/>
　引而不發躍如也<lb/>
<pb n="KR4b0007_SBCK_014-47b"/>
　　别湛甘泉序　壬申<lb/>
顔子没而聖人之學亡曾子唯一貫之㫖傳之孟軻<lb/>
絕又二千餘年而周程續自是而後言益詳道益晦<lb/>
析理益精學益支離無本而事於外者益繁以難葢<lb/>
孟氏患楊墨周程之際釋老大行今世學者皆知宗<lb/>
孔孟賤楊墨擯釋老聖人之道若大明於世然吾從<lb/>
而求之聖人不得而見之矣其能有若墨氏之兼愛<lb/>
者乎其能有若楊氏之爲我者乎其能有若老氏之<lb/>
淸浄自守釋氏之究心性命者乎吾何以楊墨老釋<lb/>
之思哉彼於聖人之道異然猶有自得也而世之學<lb/>
<pb n="KR4b0007_SBCK_014-48a"/>
者章繪句琢以誇俗詭心色取相飾以僞謂聖人之<lb/>
道勞苦無功非復人之所可爲而徒取辯於言詞之<lb/>
間古之人有終身不能究者今吾皆能言其略自以<lb/>
爲若是亦足矣而聖人之學遂廢則今之所大患者<lb/>
豈非記誦詞章之習而弊之所從來無亦言之大詳<lb/>
析之太精者之過歟夫楊墨老釋學仁義求性命不<lb/>
得其道而偏焉固非若今之學者以仁義爲不可學<lb/>
性命之爲無益也居今之時而有學仁義求性命外<lb/>
記誦詞章而不爲者雖其陷於楊墨老釋之偏吾猶<lb/>
且以爲賢彼其心猶求以自得也夫求以自得而後<lb/>
<pb n="KR4b0007_SBCK_014-48b"/>
可與之言學聖人之道某㓜不問學䧟溺於邪僻者<lb/>
二十年而始究心於老釋賴天之靈因有所覺始廼<lb/>
沿周程之說求之而若有得焉顧一二同志之外莫<lb/>
予翼也岌岌乎仆而復興晚得友於甘泉湛氏子而<lb/>
後吾之志益堅毅然若不可遏則予之資於甘泉多<lb/>
矣甘泉之學務求自得者也世未之能知其知者且<lb/>
疑其爲禪誠禪也吾猶未得而見而况其所志卓爾<lb/>
若此則如甘泉者非聖人之徒歟多言又烏足病也<lb/>
夫多言不足以病甘泉與甘泉之不爲多言病也吾<lb/>
信之吾與甘泉友意之所在不言而會論之所及不<lb/>
<pb n="KR4b0007_SBCK_014-49a"/>
約而同期於斯道斃而後巳者今日之别吾容無言<lb/>
夫惟聖人之學難明而易惑習俗之降愈下而益不<lb/>
可囘任重道遠雖巳無俟於言顧復於吾心若有不<lb/>
容巳也則甘泉亦豈以予言爲綴乎<lb/>
　不求自得俗學之病一言拈出直中膏肓是大有<lb/>
　關係文字<lb/>
<pb n="KR4b0007_SBCK_014-49b"/>
　　壽湯雲谷序　甲戌<lb/>
弘治壬戌春某西尋句曲與丹陽湯雲谷偕當是時<lb/>
雲谷方爲行人㽞意神仙之學爲予談呼吸屈伸之<lb/>
術凝神化氣之道葢無所不至及與之登三茅之巓<lb/>
下探葉陽休玉宸感陶隱君之遺迹慨嘆穢濁飄然<lb/>
有脫屣人間之志予時皆未之許也雲谷意不然之<lb/>
曰子豈有見於吾乎予曰然子之睂間慘然猶有怛<lb/>
世之色是道也遲之十年庻幾矣雲谷曰子見吾之<lb/>
貎而吾信吾之心旣别雲谷尋入爲給事中又遷爲<lb/>
右給事殫心職務驅逐瘁勞竟以直道抵權奸斥外<lb/>
<pb n="KR4b0007_SBCK_014-50a"/>
而予亦以言事得罪奔走謫鄉不相見者十餘年至<lb/>
是正德癸酉某月予自吏部徙官南太僕再過丹陽<lb/>
而雲谷巳家居三年矣訪之迎謂予曰尚憶睂間之<lb/>
說乎吾信吾之心而不若子之見吾貌何也今果十<lb/>
年而始岀於泥塗是則信矣然謂吾之庻幾也則貎<lb/>
益衰年益逝去道益遠獨是若未之盡然耳予曰乃<lb/>
今則幾矣今吾又聞子之言見子之貌矣又見子之<lb/>
廬矣又見子之鄉人矣雲谷曰異哉言貎旣遠矣廬<lb/>
與鄉人亦可以見我乎曰古之有道之士外稿而中<lb/>
澤處隘而心廣累釋而無所撓其精機忘而無所忤<lb/>
<pb n="KR4b0007_SBCK_014-50b"/>
於俗是故其色愉愉其居于于其所遭若淸風之披<lb/>
物而莫知其所從徃也今子之歩徐髮改而貌若益<lb/>
憊然而其精藏矣言下意懇而氣若益衰然而其神<lb/>
守矣室廬無所增益於舊而志意擴然其累釋矣鄉<lb/>
之人相忘於賢愚貴賤且以爲慈母且以爲嬰兒其<lb/>
機忘矣夫精藏則太和流神守則天光發累釋則怡<lb/>
愉而靜機忘則心純而一四者道之證也夫道無在<lb/>
而神無方安常處順其至矣而又何人間之脫屣乎<lb/>
雲谷曰有是哉吾信吾之心乃不若子之見吾廬與<lb/>
吾鄉人也於是雲谷年七十矣是月值其懸弧鄉人<lb/>
<pb n="KR4b0007_SBCK_014-51a"/>
方謀所以祝壽者聞予至皆來請言予曰嘻子之鄉<lb/>
先生旣幾於道而尚以壽爲賀乎夫壽不足以爲子<lb/>
之鄉先生賀子之鄉而有有道之士若子之鄉先生<lb/>
者使爾鄉人之子弟皆有所矜式視傚岀而事君則<lb/>
師其道以用世入而家居則師其道以善身若射之<lb/>
有的各中乃所向則是先生之壽乃於爾鄉之人復<lb/>
有足賀也巳明年三月予再官鴻臚而鄉之人復以<lb/>
書來請遂追書之<lb/>
　另有振醒洗刷最妙<lb/>
<pb n="KR4b0007_SBCK_014-51b"/>
　　文山别集序　甲戌<lb/>
文山别集者宋丞相文山先生自述其勤王之所經<lb/>
歷後人因而採集之以成者也其間所值險阻艱難<lb/>
顚沛萬狀非先生之述固無從而盡知者先生忠節<lb/>
葢宇宙皆於是而有據後之人因詞考迹感先生之<lb/>
大義油然興起其忠君愛國之心固有泫然泣下裂<lb/>
背扼腕思䘮元首之無地者是集之有益於臣道豈<lb/>
小小哉古之君子之忠於其君求盡吾心焉以自慊<lb/>
而巳亦豈屑屑言之以蘄知於世然而仁人之心忠<lb/>
於其君亦欲夫人之忠於其君也忠於其君則盡心<lb/>
<pb n="KR4b0007_SBCK_014-52a"/>
焉巳欲夫人忠於其君而恩以吾之忠於其君者啟<lb/>
其良心固有人弗及知之者非自言之何繇以及人<lb/>
乎斯先生之所爲自述將以敎世之忠也當其時仗<lb/>
節死義之士無不僃載亦因是以有傳是又與人爲<lb/>
善者也是集也在先生之自盡若嫌於蘄世之知以<lb/>
先生之敎人則吾惟恐其知之不盡也在先生之自<lb/>
盡若可以無傳以先生之與人爲善則吾惟恐其傳<lb/>
之不遠也先生之裔孫今太僕少卿公宗巖復刻是<lb/>
集而屬某爲之序某之爲廬陵也公之族弟某甞以<lb/>
序謀玆故不可得而辭嗚呼當顚沛之時而不忘乎<lb/>
<pb n="KR4b0007_SBCK_014-52b"/>
與人爲善者節之裕也致自盡之心而欲人同歸於<lb/>
善者忠之推也不以蘄知爲嫌而行其敎人之誠者<lb/>
仁之篤也象賢崇德以章其先世之美之謂孝明訓<lb/>
述事以廣其及人之敎之謂義吾於是集之序無媿<lb/>
辭耳矣<lb/>
　文先生不過自敘其平生之所經歷當國喪身死<lb/>
　之日又何祈後人之集其書哉集成於後人之慕<lb/>
　先生者也文成推原先生之意提醒爲人臣者忠<lb/>
　君愛國之心覺千載之下凛凛有生氣先生亦當<lb/>
<pb n="KR4b0007_SBCK_014-53a"/>
　　以文成爲知巳矣<lb/>
<pb n="KR4b0007_SBCK_014-53b"/>
　　贈周瑩歸省序　乙亥<lb/>
永康周瑩德純嘗學於應子元忠旣乃復見陽明子<lb/>
而請益陽明子曰子從應子之所來乎曰然曰應子<lb/>
則何以敎子曰無他言也惟日誨之以希聖希賢之<lb/>
學毋溺於流俗且曰斯吾所嘗就正於陽明子者也<lb/>
子而不吾信則盍親徃焉瑩是以不遠千里而來謁<lb/>
曰子之來也猶有所未信乎曰信之曰信之而又來<lb/>
何也曰未得其方也陽明子曰子旣得其方矣無所<lb/>
事於吾周生悚然有間曰先生以應子之故望卒賜<lb/>
之敎陽明子曰子旣得之矣無所事於吾周生悚然<lb/>
<pb n="KR4b0007_SBCK_014-54a"/>
而起茫然有間曰瑩愚不得其方先生毋乃以瑩爲<lb/>
戲望卒賜之敎陽明子曰子之自永康而來也程幾<lb/>
何曰千里而遥曰遠矣從舟乎曰從舟而又登陸也<lb/>
曰勞矣當玆六月亦暑乎曰途之暑特甚也曰難矣<lb/>
具資糧從童僕乎曰中途而僕病乃舍貸而行曰兹<lb/>
益難矣曰子之來旣遠且勞其難若此也何不遂返<lb/>
而必來乎將亦無有強子者乎曰瑩至於夫子之門<lb/>
勞苦艱難誠樂之寧以是而遂返又俟乎人之強之<lb/>
也乎曰斯吾之所謂子之既得其方也子之志欲至<lb/>
於吾門也則遂至於吾門無假於人子而志於聖賢<lb/>
<pb n="KR4b0007_SBCK_014-54b"/>
之學有不至於聖賢者乎而假於人乎子之舍舟從<lb/>
陸捐僕貸糧冐毒暑而來也則又安所從受之方也<lb/>
生躍然起拜曰玆乃命之方也巳抑瑩繇於其方而<lb/>
迷於其說必俟夫子之言而後躍如也則何居陽明<lb/>
子曰子未覩乎爇石以求灰者乎火力具足矣乃得<lb/>
水而遂化子歸就應子而足其火力焉吾將儲儋石<lb/>
之水以俟子之再見<lb/>
　迎機指點無異夜半傳鉢<lb/>
<pb n="KR4b0007_SBCK_014-55a"/>
<pb n="KR4b0007_SBCK_014-56a"/>
　　贈林典卿歸省序　乙亥<lb/>
林典卿與其弟遊於大學且歸辭於陽明子曰元敘<lb/>
嘗聞立誠於夫子矣今玆歸敢請益陽明子曰立誠<lb/>
典卿曰學固此乎天地之大也而星辰麗焉日月明<lb/>
焉四時行焉引類而言之不可窮也人物之富也而<lb/>
草木蕃焉禽獸羣焉中國夷狄分焉引類而言之不<lb/>
可盡也夫古之學者殫智慮弊精力而莫究其緒焉<lb/>
靡晝夜極年歲而莫竟其說焉析𧖟絲擢牛毛而莫<lb/>
旣其奥焉而曰立誠立誠盡之矣乎陽明子曰立誠<lb/>
盡之矣夫誠實理也其在天地則其麗焉者則其明<lb/>
<pb n="KR4b0007_SBCK_014-56b"/>
焉者則其行焉者則其引類而言之不可窮焉者皆<lb/>
誠也其在人物則其蕃焉者則其羣焉者則其分焉<lb/>
者則其引類而言之不可盡焉者皆誠也是故殫智<lb/>
慮弊精力而莫究其緒也靡晝夜極年歲而莫竟其<lb/>
說也析𧖟絲擢牛毛而莫旣其奥也夫誠一而巳矣<lb/>
故不可復有所益益之是爲二也二則僞故誠不可<lb/>
益不可益故至誠無息典卿起拜曰吾今乃知夫子<lb/>
之敎若是其要也請終身事之不敢復有所疑陽明<lb/>
子曰子歸有黃宗賢氏者應元忠氏者方與講學於<lb/>
天台鴈蕩之間倘遇焉其遂以吾言諗之<lb/>
<pb n="KR4b0007_SBCK_014-57a"/>
　　送别省吾林都憲序　戊子<lb/>
嘉靖丁亥冬守仁奉　命視師思田省吾林君以廣<lb/>
西右轄實與有司旣思田來格謀所以緝綏之道咸<lb/>
以爲非得寛厚仁恕德威素爲諸夷所信服者父臨<lb/>
而母鞠之殆未可以强力詭計劫制於一時而能乆<lb/>
於無變者也則莫有踰於省吾者遂以省吾之名上<lb/>
請乞加憲職委重權以㽞撫於玆土葢一年二年而<lb/>
化洽心革　朝廷永可以無一方顧也乎則又以爲<lb/>
聖天子方側席勵精求卓越之才以更化善治則如<lb/>
省吾之成德夙望大臣且交章論薦或者請未及<lb/>
<pb n="KR4b0007_SBCK_014-57b"/>
上而先已有隆委峻擢恐未肻爲區區兩府之遺黎<lb/>
淹歲月而借之以重也疏去未踰月而巡撫鄖陽之<lb/>
命果下矣當是時八寨之徭積禍千里且數十年方<lb/>
議進兵討罪省吾將率思出報効之民以先之報聞<lb/>
衆咸爲省吾賀且謂得免兵革驅馳之勞也省吾曰<lb/>
不然當事而中輟之仁者忍之乎遇難而苟避之義<lb/>
者爲之乎吾旣身任其責幸有改命而亟去之以違<lb/>
吾心吾能如是哉遂弗停驅而徃冐暑雨犯瘴毒乗<lb/>
危破險竟成八寨之伐而岀嗟乎今世士夫計逐功<lb/>
名甚於市井刀錐之競稍有患害可相連及輙設機<lb/>
<pb n="KR4b0007_SBCK_014-58a"/>
阱立黨援以巧脫幸免一不遂其私瞋目攘臂以相<lb/>
抵捍鈎摘公然爲之曾不以爲恥而人亦莫有非之<lb/>
者葢士風之衰薄至於此而亦極矣而省吾所存獨<lb/>
與時俗相反若是古所謂託孤寄命臨大節而不可<lb/>
奪者省吾有焉正德初某以武選郞抵逆瑾逮錦衣<lb/>
獄而省吾亦以大理評觸時諱在繫相與講易於桎<lb/>
梏之間者彌月葢晝夜不怠忘其身之爲拘囚也至<lb/>
是别巳餘二十年而始復㑹於此省吾貌益充氣益<lb/>
粹議論益平實而其孜孜講學之心則固如昔加懇<lb/>
切焉公事之餘相與訂舊聞而考新得予自近年偶<lb/>
<pb n="KR4b0007_SBCK_014-58b"/>
有見於良知之學遂具以告於省吾而省吾聞之沛<lb/>
然若决江河可謂平生之一快無負於二十年之别<lb/>
也矣今夫天下之不治繇於士風之衰薄而士風之<lb/>
衰薄繇於學術之不明學術之不明繇於無豪傑之<lb/>
士者爲之倡焉耳省吾忠信仁厚之質得之于天者<lb/>
旣與人殊而其好學之心又能老而不倦若此其德<lb/>
之日以新而業之日以廣也何疑乎自此而明學術<lb/>
變士風以成天下治將不自省吾爲之倡也乎於省<lb/>
吾之别庸書此以致切劘之意若夫期望於聲位之<lb/>
間而繫情於去㽞之際是奚足爲省吾道之哉<lb/>
<pb n="KR4b0007_SBCK_014-59a"/>
　　贈陸淸伯歸省序　乙亥<lb/>
陸淸伯澄歸歸安與其友二三子論繹所學贈處焉<lb/>
二三子或曰淸伯之學日進矣始吾見淸伯其氣揚<lb/>
揚然若浮雲其言滔滔然若流波今而日黙黙爾日<lb/>
慊慊爾日雍雍爾日休休爾有大徑庭焉以是知其<lb/>
進也或曰淸伯始見夫子一月一至旣而旬一至又<lb/>
旣而五六日三四日而二至又旣而遷居於夫子之<lb/>
傍後乃請於夫子掃庾下之室而旦暮侍焉夫德莫<lb/>
淑於尊賢學莫遄於親師故趨權門者日進於勢遊<lb/>
市肆者日進於利淸伯於夫子之道日加親附焉吾<lb/>
<pb n="KR4b0007_SBCK_014-59b"/>
未遑其他卽是可以知其學之進也矣淸伯曰有是<lb/>
哉澄則以爲日退也澄聞夫子之敎而茫然巳而歆<lb/>
然忽耿然而疑巳而大疑焉又閃然大駭乃忽闖然<lb/>
若有覩也當是時則亦幾有所益矣自是且數月葢<lb/>
悠焉游焉業不加修焉反而求焉倀倀然頽頽然昏<lb/>
蔽擴而愈進私累息而愈興衆妄攻而愈固如上灘<lb/>
之舟屢失屢下力挽而不能前以爲日退也明日又<lb/>
辭於陽明子二三子偕焉各言其所以陽明子曰其<lb/>
然乎其然乎謂巳爲日退者進修之勵善日進矣謂<lb/>
人爲日進者與人爲善者其善亦日進矣雖然謂巳<lb/>
<pb n="KR4b0007_SBCK_014-60a"/>
爲日退也而意阻焉能無日退乎謂人爲日進也而<lb/>
氣歉焉亦能無日退乎斯又進退之機吉㓙之所繇<lb/>
分也可無愼乎<lb/>
　入道者自視若不足視人若有餘是日進機括反<lb/>
　是則日退矣<lb/>
<pb n="KR4b0007_SBCK_014-60b"/>
<pb n="KR4b0007_SBCK_014-60b"/>
　　送南元善入覲序　乙酉<lb/>
渭南南侯之守越也越之敝數十年矣巨奸元憝窟<lb/>
㨿根盤良牧相尋未之能去政積事隳俗因隳靡至<lb/>
是乃斬然翦剔而一新之兇惡貪殘禁不得行而狡<lb/>
僞淫侈游惰苟安之徒亦皆拂戾失常有所不便相<lb/>
與斐斐緝緝搆讒騰誹城狐社䑕之奸又從而黨比<lb/>
翕張之謗遂大行士夫之爲元善危者沮之曰謗甚<lb/>
矣盍已諸元善如不聞也而持之彌堅行之彌决且<lb/>
曰民亦非無是非之心而蔽昧若是因學之不講而<lb/>
敎之不明也吾寧無責而獨以咎歸於民則日至學<lb/>
<pb n="KR4b0007_SBCK_014-61a"/>
宮進諸生而作之以聖賢之志啟之以身心之學士<lb/>
亦蔽於習染鬨然疑恠以駭曰是迂濶之談將廢吾<lb/>
事則又相與斐斐緝緝訾毁而詆議之士夫之爲元<lb/>
善危者沮之曰民之謗若火之始然士又從而膏之<lb/>
孰能以無燼乎盍遂巳諸元善如不聞也而持之彌<lb/>
堅行之彌决則又緝稽山書院萃其秀潁而日與之<lb/>
諄諄焉亹亹焉越月踰時誠感而意孚三學洎各邑<lb/>
之士亦漸以動日有所覺而月有所悟矣於是爭相<lb/>
奮曰吾乃今知聖賢之必可爲矣非侯之至吾其巳<lb/>
大侯眞吾師也於是民之謗者亦漸消沮其始猶曰<lb/>
<pb n="KR4b0007_SBCK_014-61b"/>
侯之於我利害半我之於侯恩怨半至是惠治澤流<lb/>
而政益便相與悔曰吾始不知侯之愛我也而反以<lb/>
爲殃我也吾始不知侯之拯我也而反以爲勞我也<lb/>
我其無人之心乎侯眞吾之嚴父也慈母也於是侯<lb/>
且入覲百姓皇皇請㽞不得相與謀之多士曰吾去<lb/>
慈母吾將安哺乎嚴父吾去吾將安恃乎士曰吁嗟<lb/>
維父與母則生爾身維侯我師實生我心吾寧可以<lb/>
一日而無吾師之臨乎則相與假重於陽明子而乞<lb/>
㽞焉陽明子曰三年之覲大典也侯焉可㽞乎雖然<lb/>
此在爾士爾民之心夫承志而無違子之善養也離<lb/>
<pb n="KR4b0007_SBCK_014-62a"/>
師友而不背弟子之善學也不然雖居膝下而侍几<lb/>
杖猶爲不善養而操戈入室者也奚必以㽞侯爲哉<lb/>
衆皆嘿然良乆曰公之言是也相顧逡巡而退明日<lb/>
復師生相率而來請曰無以輸吾之情願以公言致<lb/>
之於侯庻侯之遄其來旋而有以速諸生之化慰吾<lb/>
民之延頸也<lb/>
　脫落疑謗力行實政國僑所以稱惠南公有焉必<lb/>
　眞實有志聖賢學閣見得内重外輕方能行此<lb/>
<pb n="KR4b0007_SBCK_014-62b"/>
　　别梁日孚序<lb/>
聖人之道若大路雖有跛蹩行而不巳未有不至而<lb/>
世之君子顧以爲聖人之異於人若彼其甚遠也其<lb/>
爲功亦必若彼其甚難也而淺易若此豈其可及乎<lb/>
則從而求之艱㴱恍愡溺於支離鶩於虛高率以爲<lb/>
聖人之道必不可至而甘於其質之所便日以淪於<lb/>
汚下有從而求之者競相嗤訕日狂誕不自量者也<lb/>
嗚呼其弊也亦豈一朝一夕之故哉孟子云徐行後<lb/>
長者謂之弟疾行先長者謂之不弟夫徐行者豈人<lb/>
所不能哉所不爲也世之人不知咎其不爲而歸咎<lb/>
<pb n="KR4b0007_SBCK_014-63a"/>
於其不能其亦不思而巳矣進士梁日孚携家謁選<lb/>
於京過贛停舟見予始與之語移時而别明日又來<lb/>
與之語日昃而别又明日又來日入而未忍去又明<lb/>
日則假舘而請受業焉同舟之人强之北者開譬百<lb/>
端日孚皆笑而不應莫不囂且異其最親愛者曰子<lb/>
有萬里之行戒僮僕聚資斧具舟楫又挈其家室經<lb/>
營閱歲而始就道行未數百里而中止此不有大苦<lb/>
必有大樂者乎子亦可以語我乎日孚笑曰吾今則<lb/>
有大苦亦誠有大樂者然未易以語子也子見病狂<lb/>
䘮心者乎方其昏迷瞶亂赴湯火蹈荆棘莫不恬然<lb/>
<pb n="KR4b0007_SBCK_014-63b"/>
自信以爲是也比遇良醫沃之以淸冷之漿而投之<lb/>
以神明之劑始甦然以醒告之以其向之所爲又始<lb/>
駭然以苦示之以其所從歸之途又始欣然以喜且<lb/>
恨遇斯人之晚也彼病狂不復者反從而哂唁之以<lb/>
爲是變其常今吾與子之事亦何以異於此矣居無<lb/>
何予以軍旅之役出而遠日孚者且兩月謂日孚旣<lb/>
去矣及旋而日孚居然以待旣以委其資斧於逆旅<lb/>
歸其家室於故鄉泊然而樂若將終身焉扣其學日<lb/>
有所明而月有所異矣然後益嘆聖人之學非夫自<lb/>
暴自棄未有不可繇之而至而日孚出於流俗殆孟<lb/>
<pb n="KR4b0007_SBCK_014-64a"/>
子所謂豪傑之士者矣復㽞於<hi>贛三</hi>月其母使人來謂<lb/>
曰姑北行以畢吾願然後從爾所好知日孚者亦交<lb/>
以是勸日孚請曰焯焉能一日而去夫子將復赴湯<lb/>
火蹈荆棘矣予曰其然哉子以聖人之道爲有方體<lb/>
乎爲可拘之以時限之以地乎世未有旣醒之人而<lb/>
復赴湯火蹈荆棘者吾子務醒其心毋徒湯火荆棘<lb/>
之爲懼日孚良乆曰焯近之矣聖人之道求之於心<lb/>
故不滯於事出之以理故不泥於物根之以性故不<lb/>
拘以時動之以神故不限以地苟知此矣焉往而非<lb/>
學也奚必恒於夫子之門乎焯請暫辭而北疑而復<lb/>
<pb n="KR4b0007_SBCK_014-64b"/>
求正予莞爾而笑曰近之矣近之矣<lb/>
　日孚與董蘿石同一機括先生許蘿石曰大勇許<lb/>
　日孚曰近之未有不勇而能近者二子皆聞道矣<lb/>
<pb n="KR4b0007_SBCK_014-65a"/>
<pb n="KR4b0007_SBCK_014-66a"/>
　　豫軒都先生八十受封序<lb/>
弘治癸亥冬守仁自㑹稽上天目東觀於震澤遇南<lb/>
濠子都玄敬於吳門遂偕之入玄幕登天平還值大<lb/>
雪次虎丘凢相從旬有五日予與南濠子爲同年葢<lb/>
至是而始知其學之無所不窺也歸造其廬獲拜其<lb/>
父䂊軒先生與予坐而語葢屯然其若避而彚趨也<lb/>
秩然其若歛而陽煦也予塪然而心撼焉倐而色慚<lb/>
焉倐而目駭焉亡予之故先生退守仁謂南濠子曰<lb/>
先生殆有道者歟胡爲乎色之不存予而德之予薰<lb/>
也南濠子笑而頷之曰然子其知人哉吾家君於藝<lb/>
<pb n="KR4b0007_SBCK_014-66b"/>
鮮不通而人未甞見其學也於道鮮不究而人未嘗<lb/>
知其有也夫善之弗彰也則於子乎避雖然吾家君<lb/>
則甚惡之吾子旣知之也穆其敢隱乎凢穆之所見<lb/>
知於吾子皆吾家君之所弗屑也故鄉之人無聞焉<lb/>
非吾子之粹於道其寧孰識之夫南濠子之學以該<lb/>
洽聞四方之學者莫不誦南濠子之名而莫有知其<lb/>
學之出自先生者先生之學南濠子之所未能盡而<lb/>
其鄉人曾莫知之古所謂潜世之士哉彼且落其榮<lb/>
而核之存彼且固靈株而塞其兊彼且被褐而懷玉<lb/>
離形迹遁聲華而以爲知己者累孰比比焉跡形骸<lb/>
<pb n="KR4b0007_SBCK_014-67a"/>
而求之其遠哉今年先生壽八十神完而氣全齒髮<lb/>
無所變八月甲寅　天子崇徽號於兩宮推恩臣下<lb/>
於是南濠子方爲冬官主事得被異數封先生如其<lb/>
官同年之任於京者美先生之高壽樂南濠子之獲<lb/>
榮其親也集而賀之夫樂壽康寧世之所同慕而予<lb/>
不敢以爲先生侈章服華寵世之所同貴而予不敢<lb/>
以爲先生榮南濠子以予言致之先生亦且以予爲<lb/>
知言乎乙丑十月序<lb/>
<pb n="KR4b0007_SBCK_014-67b"/>
<pb n="KR4b0007_SBCK_014-67b"/>
　　送黄敬夫先生僉憲廣西序<lb/>
古之仕者將以行其道今之仕者將以利其身將以<lb/>
行其道故能不以險夷得䘮動其心而惟道之行否<lb/>
爲休戚利其身故懷土偷安見利而趨見難而懼非<lb/>
古今之性爾殊也其所以養於平日者之不同而觀<lb/>
夫天下者之逹與不逹耳吾邑黃君敬夫以刑部員<lb/>
外郞擢廣西按察僉事廣西天下之西南徼也地卑<lb/>
濕而土疎薄接境於諸島蠻夷瘴癘鬱蒸之氣朝夕<lb/>
瀰茫不常睹日月山獞海獠非時竊發烏妖蛇毒之<lb/>
患在在而有固今仕者之所懼而避焉者也然予以<lb/>
<pb n="KR4b0007_SBCK_014-68a"/>
爲中原固天下之樂土人之所趨而聚居者然中原<lb/>
之民至今不加多而嶺廣之民至今不加少何哉中<lb/>
原之民其始非必盡皆中原者也固有從嶺廣而遷<lb/>
居之者矣嶺廣之民其始非必盡皆嶺廣者也固有<lb/>
從中原而遷居之者矣乆而安焉習而便焉父兄宗<lb/>
族之所居親戚墳墓之所在自不能一日捨此而他<lb/>
也古之君子惟知天下之情不異於一鄕一鄕之情<lb/>
不異於一家而家之情不異於吾之一身故視其家<lb/>
之尊卑長幼猶家之視身也視天下之尊卑長幼猶<lb/>
鄕之視家也是以安土樂天而無入不自得後之人<lb/>
<pb n="KR4b0007_SBCK_014-68b"/>
視其兄之於己固已有間則又何恠其險夷之異趨<lb/>
而利害之殊節也哉今世之士而能以行道爲心求<lb/>
古人之意以逹觀夫天下則嶺廣雖遠固其鄉閭嶺<lb/>
廣之民皆其子弟郡邑城郭皆其父兄宗族之所居<lb/>
山川道里皆其親戚墳墓之所在而嶺廣之民亦將<lb/>
視我爲父兄以我爲親戚雍雍愛戴相眷戀而不忍<lb/>
去况以爲懼而避之耶敬夫吾邑之英也幼居於鄕<lb/>
鄉之人無不敬愛長徙於南畿之六合六合之人敬<lb/>
而愛之猶吾鄉也及舉進士宰新鄭新鄭之民曰吾<lb/>
父兄也入爲冬官主事出治水於山東改秋官主事<lb/>
<pb n="KR4b0007_SBCK_014-69a"/>
擢員外郞僚宷曰吾兄弟也葢自居於鄕以至於今<lb/>
經歷且十餘地而人之愛敬之如一日君亦自爲童<lb/>
子以至於爲今官經歷且八九職而其所以待人愛<lb/>
衆者恒如一家今之擢廣西也人咸以君之賢宜需<lb/>
用于内不當任遠地君曰吾則不賢使或賢也乃所<lb/>
以宜於遠嗚呼若君者可不謂之志於行道素養逹<lb/>
觀而有古人之風也歟夫志於爲利雖欲其政之善<lb/>
不可得也志於行道雖欲其政之不善亦不可得也<lb/>
以君之所志雖未有所見吾猶信其能也况其赫燁<lb/>
之聲奇緯之績乆熟於<hi>人人之耳目則吾於君之行也頌其所難而易者見矣</hi>
<pb n="KR4b0007_SBCK_014-69b"/>
　　高平縣志序<lb/>
高平志者高平之山川土田風俗物產無不志焉曰<lb/>
高平則其地之所有皆舉之矣禹貢職方之述已不<lb/>
可尚漢以來地理郡國志方輿勝覽山海經之屬或<lb/>
畧而多漏或誕而不經其間固巳不能無憾惟我<lb/>
朝之一統志則其綱簡於禹貢而無遺其目詳於職<lb/>
方而不冗然其規模宏大濶畧實爲天下萬世而作<lb/>
則王者事也若夫州縣之志固又有司者之職其亦<lb/>
可緩乎弘治乙卯慈谿楊君明甫令澤之高平發號<lb/>
出令民旣悅服乃行田野進父老詢邑之故將以修<lb/>
<pb n="KR4b0007_SBCK_014-70a"/>
廢舉墜而邑舊無志無所於考明甫嘅然太息曰此<lb/>
大闕責在我遂廣詢博採搜秘闕疑旁援直據輔之<lb/>
以巳見遵一綂志凢例總其要節而屬筆於司訓李<lb/>
英不踰月編成於是繁劇紛沓之中不見聲色而數<lb/>
千載散亂淪落之事棄廢磨滅之跡燦然復完明甫<lb/>
退然若無與也邑之人士動容相慶駭其昔所未聞<lb/>
者之忽睹而喜其今所將冺者之復明也走京師請<lb/>
予序予惟高平卽古長平戰國時秦白起攻趙坑降<lb/>
卒四十萬於此至今天下冤之故自爲童子卽知有<lb/>
長平慵慨好奇之士思一至其地以吊千古不平之<lb/>
<pb n="KR4b0007_SBCK_014-70b"/>
恨而不可得或時考圗志以求其山川形勢於彷彿<lb/>
間予嘗思睹其志以爲遠莫致之不謂其無有也葢<lb/>
嘗意論趙人以四十萬俯首降秦而秦卒坑之了無<lb/>
哀恤顧忌秦之毒虐固巳不容誅而當時諸侯其先<lb/>
亦自有以取此者夫先王建國分野皆有一定之規<lb/>
畫經制如今所謂志書之類者以紀其山川之險夷<lb/>
封疆之廣狹土田之饒瘠貢賦之多寡俗之所宜地<lb/>
之所産井然有方俾有國者之子孫世守之不得以<lb/>
己意有所增損取予夫然後講信修睦各保其先世<lb/>
之所有而不敢冐法制以相侵陵戰國之君惡其害<lb/>
<pb n="KR4b0007_SBCK_014-71a"/>
巳不得騁無厭之欲也而皆去其籍於是強凌弱衆<lb/>
暴寡兼并僣竊先王之法制蕩然無考而奸雄遂不<lb/>
復有所忌憚故秦敢至於此然則七國之亡實繇文<lb/>
獻不足證而先王之法制無存也典籍圖志之所關<lb/>
其不大哉今天下一綂　皇化周流州縣之吏不過<lb/>
具文書計歲月而以贅<graphic n="KR2334" url="https://raw.githubusercontent.com/kanripo/KR-Gaiji/master/images/KR2334.png" mimeType="image/png"/>之物視圗志不知所以宜<lb/>
其民因其俗以興滯補弊者必於志焉是賴則固王<lb/>
政之首務也今夫一家且必有譜而後可齊而况於<lb/>
州縣天下之大州縣之積也州縣無不治則天下治<lb/>
矣明甫之獨能汲汲於此其所見不亦遠乎明甫學<lb/>
<pb n="KR4b0007_SBCK_014-71b"/>
慱而才優其爲政亷明毁淫祠興社學敦倫厚俗扶<lb/>
弱鋤强實皆可書之於志以爲後法而明甫謙讓不<lb/>
自有也故予爲序其畧於此使後之續志者考而書<lb/>
焉<lb/>
　凢誌邑者不過述其山川紀其物産表其風俗美<lb/>
　其人才以相誇耀而巳從此立義卽揚厲甚工亦<lb/>
　淡然無味惟從白起坑卒一事發端歸咎於諸侯<lb/>
　之去其籍方見邑志大有關係筆下有以隱戢奸<lb/>
　雄兼并僣竊之志此等意見議論非文人所可及<lb/>
<pb n="KR4b0007_SBCK_014-72a"/>
</p>
<p>
陽明先生文章集卷一終　臨海後學王立凖較梓<lb/>
</p>
<p>
</p>
  </div>
</body>
</text>
</TEI>
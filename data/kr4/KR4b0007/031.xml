<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4b0007_SBCK_031-1a"/>
　　年譜<lb/>
　王先生守仁字伯安其先晉右軍將軍羲之之後<lb/>
　世居山陰至二十三世廸功郎壽徙餘姚　國初<lb/>
　有綱者官廣東叅議死苗難其子彦達以羊革裹<lb/>
　尸歸御史郭純上其事　廟祀綱于増城綱葢先<lb/>
　生之六世祖也高祖與凖永樂間舉遺逸不起號<lb/>
　遯石翁曾祖世傑以明經貢入太學號槐里子祖<lb/>
　天敘號竹軒封翰林院修撰自槐里子以下兩世<lb/>
　皆贈嘉議大夫禮部右侍郎加贈新建伯父蕐號<lb/>
　龍山繇進士及第第一人仕至南京吏部尚書封<lb/>
<pb n="KR4b0007_SBCK_031-1b"/>
　新建伯龍山念山陰佳山水又爲先世故居復自<lb/>
　餘姚徙越城之光相坊先生因築室陽明洞距越<lb/>
　城東南二十里故學者稱爲陽明先生<lb/>
成化八年壬辰九月三十日丁亥先生生先生在娠<lb/>
　十四月生之夕祖母岑夢神人衣緋玉自雲中皷<lb/>
　吹送兒來驚寤巳聞啼聲竹軒翁因名先生雲而<lb/>
　鄉人遂指所生樓曰瑞雲樓<lb/>
十二年丙申先生五歲猶不言有神僧過而目之日<lb/>
　好個孩兒可惜名字道破竹軒翁更以今名日守<lb/>
　仁卽能言嘗暗誦翁所讀書翁訝問之日向聞祖<lb/>
<pb n="KR4b0007_SBCK_031-2a"/>
　讀時巳黙記矣<lb/>
十七年辛丑先生十歲龍山公舉進士<lb/>
十八年壬寅先生十一歲竹軒翁因龍山公迎養攜<lb/>
　先生如京師過登金山與客賦詩未就先生從傷<lb/>
占一絶客大驚復命賦蔽月山先生又隨口占一<lb/>
　絶詩在集中明年就塾師於邸中一日與同學生<lb/>
　走長安街遇相者曰吾爲爾相爾鬚拂領入聖境<lb/>
　鬚至上丹臺結聖胎鬚至下丹田聖果圓先生感<lb/>
　其言歸問師曰何爲第一等事師曰讀書登第先<lb/>
　生日恐未是當讀書作聖人耳<lb/>
<pb n="KR4b0007_SBCK_031-2b"/>
二十年甲辰先生十三歲太夫人鄭氏卒<lb/>
二十二年丙午先生十五歲時石英王勇亂畿内石<lb/>
　和尚劉千金亂秦中先生間行出居庸關逐胡兒<lb/>
　騎射遍詢夷落所以備禦之䇿經月始返夜夢謁<lb/>
　漢馬將軍援廟賦詩一律詩在集中先生感慨時<lb/>
　事屢欲上書於朝龍山公格而止之<lb/>
弘治元年戊申先生十七歲　七月自京師親迎夫<lb/>
　人諸氏於洪都時諸公養和爲江西叅議先生就<lb/>
　委禽焉合卺日偶行入鐵柱宮見道士跏跌卽而<lb/>
　叩之相與對坐忘歸諸公遣人遍索不得明日先<lb/>
<pb n="KR4b0007_SBCK_031-3a"/>
　生始還　署中有𥿄數篋先生日學書皆盡書法<lb/>
大進先生嘗曰吾始模古帖止得字形後凝思靜<lb/>
慮擬形於心乆之始通其法及讀明道書曰吾作<lb/>
字甚敬非要字好只此是學旣非要字好又何學<lb/>
　也乃知古人隨時隨事只在心上學此心精明字<lb/>
　好亦在其中矣後與學者論格物多舉此爲證<lb/>
二年己酉先生十八歲　十二月以夫人諸氏歸餘<lb/>
姚舟過廣信謁婁一齋諒語格物之學先生甚喜<lb/>
　以謂聖人必可學而至也後徧讀考亭遺書思諸<lb/>
儒謂衆物有表裏精麄一草一木皆具至理因見<lb/>
<pb n="KR4b0007_SBCK_031-3b"/>
　竹取而格之沈思不得遂𬒳疾<lb/>
五年壬子先生廿一歲秋舉于鄕時闈中夜半見有<lb/>
　二巨人者衣緋綠東西立大言曰三人好作事已<lb/>
　而先生與孫中丞燧胡尚書世寧同舉及宸濠之<lb/>
變胡發其好孫死其難先生平之<lb/>
六年癸丑先生二十二歲春試南宮落第宰相李西<lb/>
　涯索器先生戲曰待汝作來科狀元試爲來科狀<lb/>
　元賦先生拈筆而就有忌者曰此子取上第目中<lb/>
　無我輩矣及丙辰春試竟爲忌者所抑同舍有以<lb/>
　不第爲恥者先生笑曰汝以不得第爲恥吾以不<lb/>
<pb n="KR4b0007_SBCK_031-4a"/>
　得第動心爲恥<lb/>
十年丁巳先生二十六歲寓京師時邊烽甚急詔舉<lb/>
　將才無以應先生因精究兵法每遇賓飮聚果核<lb/>
　列陣勢爲戲<lb/>
十一年戊午先生二十七歲讀考亭上光宗疏有曰<lb/>
　居敬持志爲讀書之本循序致精爲讀書之法乃<lb/>
　悔前日用力雖勤而無所得者欲速故也因循序<lb/>
　以求之然物理吾心終判爲二沈鬰旣乆舊疾復<lb/>
　作聞道士談養生之說而悅焉<lb/>
十二年己未先生二十八歲春舉南宮第二人賜二<lb/>
<pb n="KR4b0007_SBCK_031-4b"/>
　甲進士第七人觀政工部先生爲諸生時嘗夢威<lb/>
　寧伯王越遺以弓劒是秋奉　命督造威寧墳馭<lb/>
　役夫以什伍法休食以時暇則驅演八陣圖事竣<lb/>
　威寧家謝以金帛不受出威寧夙所佩劒以贈受<lb/>
　之夢故也時星變下　詔求言又達虜猖獗先生<lb/>
　疏論邊務八事<lb/>
十三年庚申先生二十九歲授刑部雲南司主事<lb/>
十四年辛酉先生三十歲奉　命讞獄江北暇日遊<lb/>
　九蕐山見道者蔡蓬頭問以仙術蔡曰尙未有頃<lb/>
　先生迸左右再拜請問蔡曰尙未問至三蔡曰汝<lb/>
<pb n="KR4b0007_SBCK_031-5a"/>
　禮雖隆終不忘官相大笑而别地藏洞有異人坐<lb/>
　臥松毛不火食先生歷巖險訪之値其睡先生黙<lb/>
　坐良久方醒問以第一義諦不答徐曰周濂溪程<lb/>
　明道你儒家兩個好秀才也語畢復睡先生歸明<lb/>
　日再往不復見矣<lb/>
十五年壬戌先生三十一歲　八月　予告歸越築<lb/>
　室陽明洞行道引術友人王思輿等來訪先生命<lb/>
　僕迎之且歷語其來蹟似先知者衆驚異以爲得<lb/>
　道乆之先生悟曰此簸弄精魄非道也遂屏去其<lb/>
　術欲離家遠遯念祖母岑與龍山公在一日悟曰<lb/>
<pb n="KR4b0007_SBCK_031-5b"/>
　此念生于孩提此念亾是斷滅種性矣乃移居西<lb/>
　湖往來南屏虎跑間有僧禪坐三年不語不視先<lb/>
　生喝曰這和尙終日口巴巴說甚麽終日眼睜睜<lb/>
　看甚麽僧驚起先生問其家對曰有母在曰起念<lb/>
　否對曰不能不起念先生卽指愛親本性諭之僧<lb/>
　涕泣拜謝挈鉢而歸<lb/>
十七年甲子先生三十三歲秋主考山東鄉試試錄<lb/>
　皆先生筆也　九月改兵部武選司主事<lb/>
十八年乙丑先生三十四歲是年識湛甘泉若水與<lb/>
　盟講明聖學門人始進<lb/>
<pb n="KR4b0007_SBCK_031-6a"/>
正德元年丙寅先生三十五歲時奄瑾擅政南京科<lb/>
　道戴銑薄彦徽等皆下獄二月先生抗疏救之觸<lb/>
　瑾矯　旨廷校四十謫貴州龍塲驛驛丞<lb/>
二年丁卯先生三十六歲　夏赴謫至錢塘瑾遣人<lb/>
　陰跡先生先生懼佯爲自沈于江密附商船往舟<lb/>
　山颶風一夕飄墮閩界比登㟁山行數十里夜扣<lb/>
　野寺不納又趨野廟倚香案臥葢虎穴也夜半虎<lb/>
　但遶廊吼不敢入黎明寺僧來廟所意先生必啖<lb/>
　于虎將收其橐此寺僧葢素借虎以禦客者見先<lb/>
　生方睡醒驚曰非常人也邀至其寺則向與先生<lb/>
<pb n="KR4b0007_SBCK_031-6b"/>
　趺坐于鐵柱宮之道士在焉道士笑出袖中詩相<lb/>
示有二十年前曾見君今來消息我先聞之句因<lb/>
　問先生曰爾欲安往萬一瑾怒逮爾父誣爾北走<lb/>
　胡南走粤奈何先生愕然卦之得明夷乃決䇿返<lb/>
　别道士畱詩壁間詩在集中遂取間道繇武夷歸<lb/>
渉鄱陽往省龍山公于建業以十二月赴龍塲驛<lb/>
時先生妹婿徐愛因先生將赴龍塲納贄北面奮<lb/>
然有志於學<lb/>
三年戊申先生三十七歲　春三月至龍塲驛龍塲<lb/>
在貴州萬山中蛇虺蠱蟲畢聚夷人鴃舌不通語<lb/>
<pb n="KR4b0007_SBCK_031-7a"/>
　言可與通語言者僅中土亾命耳時瑾憾未釋先<lb/>
　生自計得失榮辱俱忘惟生死一念尚在乃鑿石<lb/>
　槨以俟命焉會從者皆病先生親析薪取水作糜<lb/>
　飼之又爲歌詩調越曲雜談笑以相解慰因沈思<lb/>
　聖人處此更有何道忽中夜大悟格物致知之旨<lb/>
　不覺呼躍而起從者皆驚始知聖人之道吾性自<lb/>
　足向之求理於事物者誤也黙記五經之言證之<lb/>
　莫不脗合著五經臆說夷人亦日來親見先生所<lb/>
　棲卑濕爲搆龍岡書院寅賓堂何陋軒君子亭玩<lb/>
　易窩以居先生思州守遣人侮先生諸夷不平毆<lb/>
<pb n="KR4b0007_SBCK_031-7b"/>
　之守怒白于當道當道令先生詣謝先生不可致<lb/>
　書復之守聞自失水西安宣慰餽梁肉給使令重<lb/>
　以金幣鞍馬先生俱不受始　朝廷議設軍衞於<lb/>
　水西兼築城廓旣而止然驛傳尚存安惡據其腹<lb/>
　心欲去之以問先生先生遺書申　朝廷令甲威<lb/>
　信安心乃折有宋氏酋長曰阿賈阿札者叛宋氏<lb/>
　作亂先生復遺書諷諭安安悚然率所部平其難<lb/>
四年己巳先生三十八歲貴州提學副使席書聘先<lb/>
　生主貴陽書院身督諸生師先生是年先生始論<lb/>
　知行合一其說具語錄中<lb/>
<pb n="KR4b0007_SBCK_031-8a"/>
五年庚午先生三十九歲繇龍塲驛丞陞廬陵縣知<lb/>
　縣爲政七月不事威刑選三老里正論民爲善多<lb/>
　感化者　冬十一月入　覲舘於興隆寺時黃宗<lb/>
　賢綰始見先生論學先生喜令與湛甘泉俱　十<lb/>
　二月陞南京刑部四川司主事<lb/>
六年辛未先生四十歲　正月調吏部驗封司主事<lb/>
　始論䀲庵象山之學有答徐成之書時方獻夫爲<lb/>
　郞位在先生上敬執贄先生　二月爲會試同考<lb/>
　試官　十月陞文選司員外郞<lb/>
七年壬申先生四十一歲　二月陞考功司郎中<lb/>
<pb n="KR4b0007_SBCK_031-8b"/>
　十二月陞南京大僕寺少卿便道歸省是年徐愛<lb/>
　以祁州守遷南工部郞與先生同舟歸越論大學<lb/>
　宗旨詳語錄<lb/>
八年癸酉先生四十二歲　冬十月至滁州日與門<lb/>
　人遨遊瑯琊瀼泉間月夕環龍潭而坐者數百人<lb/>
　歌聲振山谷舊學之士日益至<lb/>
九年甲戌先生四十三歲　四月陞南京鴻臚寺卿<lb/>
　是年始專以致良知訓學者<lb/>
十年乙亥先生四十四歲立從弟守信子正憲爲後<lb/>
　時先生與諸弟守儉守文守章皆未舉子故也<lb/>
<pb n="KR4b0007_SBCK_031-9a"/>
　八月擬諫迎佛疏近侍言西域有僧能知三生事<lb/>
　胡人謂之活佛遣宦者劉允乗傳往迎以珠琲爲<lb/>
　幡幢黃金爲供賜賚巨萬　勑允往反以十年期<lb/>
　得便宜行事請鹽七萬引爲行李費輔臣楊廷和<lb/>
　執奏不聽先生擬疏欲上後止<lb/>
十一年丙子先生四十五歲　九月陞都察院左僉<lb/>
　都御史巡撫南贑汀漳等處以兵部尚書王瓊舉<lb/>
　也王思輿語季本曰陽明此行必立事功吾觸之<lb/>
　不動矣<lb/>
十二年丁丑先生四十六歲　正月至贑州先經萬<lb/>
<pb n="KR4b0007_SBCK_031-9b"/>
　安有賊數百沿途劫掠商舟不敢進先生令聯商<lb/>
　艦結爲陣勢揚旗鳴皷若趨戰者賊懼羅拜呼曰<lb/>
　饑荒流民乞求賑濟先生令人諭之曰至贑後卽<lb/>
　差官撫挿各安生理毋作非爲自取戮滅賊皆散<lb/>
　歸先生入贑日卽選募民兵行十家牌法先是贑<lb/>
　人之在官府者皆洞賊耳目官府舉動賊必先聞<lb/>
　軍門一老隷作奸尤甚先生知之呼入密室使自<lb/>
　擇生死隷吐實先生許以不死試其言悉驗先生<lb/>
　以是盡得賊情矣　二月平漳宼　四月班師<lb/>
　五月立兵符　奏設平和縣治于河頭移小溪巡<lb/>
<pb n="KR4b0007_SBCK_031-10a"/>
　簡司于枋頭　六月請疏通鹽法　九月改提督<lb/>
　南贑汀漳等處軍務欽給旗牌得便宜行事先是<lb/>
　先生申明賞罰疏以旗牌便宜爲請有笑其迂者<lb/>
　獨王公瓊曰　朝廷此等權柄不與此等人又將<lb/>
　誰與覆疏得　旨悉從之江西鎭守太監畢眞謀<lb/>
　於近倖請監其軍瓊奏以爲兵法最忌遙制若使<lb/>
　南贑用兵必待謀於省城鎭守敗矣惟省城有警<lb/>
　則聽南贑䇿應可也眞謀乃寢　以平漳宼功陞<lb/>
　俸一級賞銀二十兩文綺四端　十月平横水桶<lb/>
　岡諸宼賊首謝志珊就擒先生問之曰汝何得黨<lb/>
<pb n="KR4b0007_SBCK_031-10b"/>
　類之衆若此志珊曰亦不容易平生見世上好漢<lb/>
　斷不放過必多方鈎致之或赴其難或周其急或<lb/>
　逞其酒色嗜好待其懷德與之謀無不應矣先生<lb/>
　顧謂門人曰吾儕求友之切亦當如是　十二月<lb/>
　班師　奏設崇義縣治于橫水増茶寮隘上堡鉛<lb/>
　厰長龍三巡簡司<lb/>
十三年戊寅先生四十七歳　三月平大帽浰頭諸<lb/>
宼　四月班師舉酒以酬諸門人曰感諸君助我<lb/>
　以此相報門人各瞿然問故先生曰始吾登堂賞<lb/>
　罰軍事嘗恐誤有愧諸君不敢不愼及退對諸君<lb/>
<pb n="KR4b0007_SBCK_031-11a"/>
　尚覺前之賞罰有未慊也直至登堂行事與諸君<lb/>
　相對時此心恰恰如一始安此固諸君之所以助<lb/>
　我矣　五月奏設和平縣治于和平峒改和平巡<lb/>
　簡司于浰頭　六月以平橫水桶岡功陞右副都<lb/>
　御史廕一子錦衣衞世襲百戸　七月刻古本大<lb/>
學　刻朱子晚年定論　十一月再請疏通鹽法<lb/>
十四年巳夘先生四十八歲　正月以平三浰功廕<lb/>
　一子錦衣衞世襲副千戸　六月奉　勑勘處福<lb/>
　建叛軍初九日發贑州十五日至豐城聞寧王宸<lb/>
　濠反趨還吉安起義師濠遣兵追先生先生以計<lb/>
<pb n="KR4b0007_SBCK_031-11b"/>
　得脫十九至吉安上疏告變慮賊黨順流窺建業<lb/>
　犯京師兩都倉卒無備思以計詒濠使遲畱旬月<lb/>
　不出乃萬全於是僞爲兩廣軍門機密火牌僞爲<lb/>
　迎接京邊官軍公文僞爲李士實劉養正内應書<lb/>
　僞爲閔念四淩十一投䧏狀令雷濟龍光先後設<lb/>
　法故聞于濠濠乃疑懼猶豫其詳具反間遺事中<lb/>
　二十一日再上疏吿變以叛黨方熾恐前疏不得<lb/>
　達也同日又疏乞省葬　七月初五日疏上宸濠<lb/>
　謗訕檄㮄十三日率伍文定等義師發吉安十五<lb/>
　日大會于樟樹遣奉新縣知縣劉守緒襲破濠伏<lb/>
<pb n="KR4b0007_SBCK_031-12a"/>
　兵于新舊墳厰十九日發市汊二十日拔南昌二<lb/>
　十四日與賊戰于鄱陽湖之黃家渡二十五日戰<lb/>
　于八字腦二十六日獲濠于樵舍江西平而　朝<lb/>
　廷不知也當是時始以南京都御史李克嗣飛章<lb/>
　吿急集廷臣會議廷臣猶觀望不敢斥言濠反獨<lb/>
　兵部尙書王瓊曰竪子素行不義今倉卒舉亂不<lb/>
　足慮王守仁據上游躡之成擒必矣但故事不得<lb/>
　不命將乃疏請下　詔削濠屬籍正賊名請命將<lb/>
　出師趨南都命南和伯方壽祥防江都御史俞諫<lb/>
　率淮兵翊南都王守仁率南贑兵繇臨吉都御史<lb/>
<pb n="KR4b0007_SBCK_031-12b"/>
　秦金率湖兵繇荆瑞會南昌李克嗣鎭鎭江許廷<lb/>
　光鎭浙江叢蘭鎭儀眞遏賊衝傳檄江西諸路但<lb/>
　能倡義旅擒反者封矦時羣小導　上親征有<lb/>
　旨不必命將朕當親率六師奉天征討假威武大<lb/>
　將軍鎭國公行事令太監張永張忠安邊伯許泰<lb/>
　都督劉暉率京邊官軍萬餘以從給事中祝續御<lb/>
　史張綸隨軍紀功　八月十六日上疏諫止親征<lb/>
　是日再乞省葬九月十一日發南昌獻俘如京師<lb/>
　時忠泰等訹上使人以威武大將軍牌取逆濠放<lb/>
　還湖中俟　上親與之戰而後獲之以爲功及先<lb/>
<pb n="KR4b0007_SBCK_031-13a"/>
　生行至廣信忠泰又使人邀還江西先生不聽乗<lb/>
　夜過玉山草萍驛適張永候于杭先生見永謂曰<lb/>
　江西之民乆遭濠毒旣經大亂繼以旱災又加以<lb/>
　京邊官軍供應困苦不支必逃聚山谷爲亂昔助<lb/>
　濠尚脇從耳今爲窮迫所激奸黨羣起天下將成<lb/>
　土崩之勢公素委心朝廷得無念耶永曰然吾之<lb/>
　此出爲羣小在側欲調䕶左右以黙輔　聖躬非<lb/>
　爲掩功來也但　皇上天性順其意猶可挽囘萬<lb/>
　一若逆之徒激羣小之怒無救于天下之大計矣<lb/>
　先生信其無他以濠付之而稱病居西湖淨慈寺<lb/>
<pb n="KR4b0007_SBCK_031-13b"/>
　十一月返南昌以奉　勑巡撫江西也時忠泰等<lb/>
　在江西百計摉羅續綸又望風附會肆爲飛語先<lb/>
　生旣還北軍肆坐慢罵或故衝導起釁先生一不<lb/>
　爲動愈待以禮密令居人移家于鄉而以老羸應<lb/>
　門將犒賞北軍忠泰預禁其人令勿受先生傳示<lb/>
　内外諭北軍離家苦楚居民當敦主客之禮毎出<lb/>
　遇北軍喪必停車唁慰厚與之櫬嗟歎乃去乆之<lb/>
　北軍咸感會冬至節先生令城市設酒脯以奠死<lb/>
　下亂者哭聲晝夜不絶北軍聞之無不思家泣下<lb/>
　忠泰欲與先生較射意先生不能有以屈之先生<lb/>
<pb n="KR4b0007_SBCK_031-14a"/>
　勉應三發三中北軍在傍哄然舉手嘖嘖忠泰大<lb/>
　懼曰我軍皆附王都耶乃班師還南都是年　十<lb/>
　二月二十六日　上至南都<lb/>
十五年庚辰先生四十九歲　上在南都忠泰旣憾<lb/>
　先生毎矯　旨召先生而先生不赴乃密譛于<lb/>
　上云王守仁必反　上問以何爲驗對曰試召之<lb/>
　必不來　正月有　詔召先生張永使幕士錢秉<lb/>
　忠密以報先生聞　命趨至忠泰復拒之于蕪湖<lb/>
　先生入九蕐山宴坐草庵中　上隂遣人覘之曰<lb/>
　王守仁學道人也安得反　命還江西過開先寺<lb/>
<pb n="KR4b0007_SBCK_031-14b"/>
　刻石于讀書臺曰正德巳卯六月十四乙亥寜藩<lb/>
　濠以南昌叛稱兵向闕破南康九江攻安慶遠近<lb/>
　震動七月十三辛亥臣守仁以别郡之兵復南昌<lb/>
　宸濠擒餘黨悉定當此時　天子聞變赫怒親綂<lb/>
　六師臨討遂俘宸濠以歸於赫皇威神武不殺如<lb/>
　霆之震靡擊而折神器有歸孰敢窺竊天鑒於宸<lb/>
　濠式昭　皇靈嘉靖我邦國葢　世宗龍飛之兆<lb/>
　徵于此矣豈先生能前知乎　二月觀兵如九江<lb/>
　　三月又疏乞省葬　五月江西大水疏自劾<lb/>
　六月如贑大閲士卒敎戰法江彬遣人來覘人皆<lb/>
<pb n="KR4b0007_SBCK_031-15a"/>
　爲先生懼先生作啾啾吟解之曰東家老翁防虎<lb/>
　患虎夜入室銜其頭西家小兒不識虎持竿驅虎<lb/>
　如驅牛門人陳九川等復以爲憂先生曰吾昔在<lb/>
　省城處權𥪡鎗鋒劔鋩間吾心帖然今公等何多<lb/>
　慮也有言萬安多武士命叅隨往錄之諭曰但多<lb/>
　膂力不問武藝得三百人龍光問宸濠旣平錄此<lb/>
　何爲先生笑曰交趾有内難出其不意搗之亦一<lb/>
　機會也葢是時　上在南都宸濠尙未伏法而彬<lb/>
　謀叵測故有牛首夜驚之事只畏先生不敢動耳<lb/>
　先生之所以觀兵九江挍士贑州錄萬安武力者<lb/>
<pb n="KR4b0007_SBCK_031-15b"/>
　其意皆以此固難爲衆人道矣　七月重上江西<lb/>
　㨗音疏時羣黨欲自獻俘襲功張永曰不可昔我<lb/>
　等未出京時宸濠巳擒王都堂獻俘北上過玉山<lb/>
　渡錢塘經人耳目不可假也於是以大將軍鈞帖<lb/>
　令先生重上㨗音先生乃節略前奏入諸人名于<lb/>
　疏内再上之八月咨部院雪理冀元亨冤狀　閠<lb/>
　八月初八日　上在南京受俘十二日　上自南<lb/>
　京旋蹕霍韜曰是役也罪人巳執猶動衆出師地<lb/>
　方巳寧乃殺民奏㨗誤　先朝於過舉揺國是於<lb/>
　將危葢忠泰之攘功賊義厥罪滔天而續綸之詭<lb/>
<pb n="KR4b0007_SBCK_031-16a"/>
　隨敗類其黨惡不才亦甚矣　九月自贑州還南<lb/>
　昌時泰州土銀服古冠服執木簡以二詩來見先<lb/>
　生先生異其人䧏堦延之上坐問何冠曰有虞氏<lb/>
　冠問何服曰老萊子服問學老萊子乎曰然曰將<lb/>
　止學服其服抑學其上堂詐跌也銀心動坐漸側<lb/>
　及論格物致知之旨言下豁然明日易服執弟子<lb/>
禮　十二月初三日　上在通州賜宸濠死初八<lb/>
　日　上還京<lb/>
十六年辛巳先生五十歲　三月十四日　上崩於<lb/>
　豹房　四月　世宗登極　八月召先生馳驛來<lb/>
<pb n="KR4b0007_SBCK_031-16b"/>
　京二十日發南昌輔臣沮之陞南京兵部尚書叅<lb/>
　贊機務先生行至錢塘上疏仍乞便道省葬歸越<lb/>
　十二月制封新建伯詔至日適龍山公誕辰先<lb/>
　生捧觴爲壽公蹙然曰向寧濠之變皆以汝爲死<lb/>
　矣而不死皆以事難平矣而卒平讒搆朋興禍機<lb/>
　四發前後二年岌乎幾不免矣天開日月顯忠遂<lb/>
　良父子濫冒封賞穹官高爵復相見於一堂豈非<lb/>
　幸歟然盛者衰之始福者禍之基雖可幸亦可懼<lb/>
　也先生洗爵而跪曰大人之敎兒所日夜切心者<lb/>
　也<lb/>
<pb n="KR4b0007_SBCK_031-17a"/>
嘉靖元年壬午先生五十一歲　正月初十日疏辭<lb/>
　封爵不允　二月龍山公卒先生哭踊幾絶戒家<lb/>
　人齋食百日未幾又令弟侄輩稍進乾肉曰諸子<lb/>
豢養習乆强其不能是恣其作僞也不如稍寛之<lb/>
　使各求自盡可矣先生久哭暫輟有弔客至侍者<lb/>
　云宜哭先生曰哭發於心若以客至而始哭則以<lb/>
客退而不哭矣世人飾情行詐已久故于父母亦<lb/>
然　七月再疏辭母爵不報時御史程啟充給事<lb/>
　中毛王承宰相意倡爲異說劾先生門人刑部主<lb/>
　事陸澄上疏爲六辯以折之先生聞而止之　九<lb/>
<pb n="KR4b0007_SBCK_031-17b"/>
月葬龍山公于石泉山<lb/>
二年癸未先生五十二歲　二月南宮䇿士以心學<lb/>
爲問隂闢先生門人徐珊不答而出門人錢德洪<lb/>
　下第歸見先生先生喜而接之口聖學從兹大明<lb/>
矣德洪曰時事如此此學何繇得明先生曰吾學<lb/>
惡得遍語天下今會試錄出雖窮鄕㴱谷無不見<lb/>
矣吾學旣非天下必有起而求眞是者　九月改<lb/>
葬龍山公於天住峰鄭太夫人於徐山因石泉有<lb/>
水患也十一月與張元冲論二氏之學元沖曰二<lb/>
氏作用亦有功于吾儒者不知亦當兼取否先生<lb/>
<pb n="KR4b0007_SBCK_031-18a"/>
　曰說兼取便不是了聖人盡性至命何物不具何<lb/>
　待兼取二氏之學皆我之學卽吾盡性至命中完<lb/>
養此身謂之仙不染世累謂之佛後世儒者不見<lb/>
　聖學之全故與二氏成二見耳辟之廳堂三間共<lb/>
爲一室儒者見佛氏則割左邊一間與之見老氏<lb/>
　則割右邊一間與之而巳則自處于中間皆舉一<lb/>
　而廢百也<lb/>
三年甲申先生五十三歲　正月越郡守南大吉見<lb/>
　先生自陳其臨政多過問先生何無一言敎我先<lb/>
　生曰吾巳言之乆矣大吉未解先生問曰吾不言<lb/>
<pb n="KR4b0007_SBCK_031-18b"/>
　汝何以知對曰此某之良知也先生曰良知非我<lb/>
　常言而何大吉笑謝而去越數日再來請曰某過<lb/>
　後甚悔雖亟思改圗然不若得人預言不犯爲佳<lb/>
　先生曰人言不如自悔眞切越數日又來請曰身<lb/>
　過可勉心過奈何先生曰昔鏡未開明可以藏垢<lb/>
　今鏡明矣一塵之落亦難住腳此入聖之機也勉<lb/>
　之　八月十五日宴門人于天泉橋是夜月白如<lb/>
　晝門人百餘人酒酣各歌詩投壺擊鼓盪舟爲樂<lb/>
　先生見諸生興劇退而作詩云鏗然舍瑟春風裡<lb/>
　點也雖狂得我情明日諸生入謝先生曰昔孔子<lb/>
<pb n="KR4b0007_SBCK_031-19a"/>
　在陳思魯之狂士以學者沒溺富貴如拘如囚而<lb/>
　莫之省有高明脫落者知一切俗緣皆非性體然<lb/>
　不加實踐以入於精㣲則漸有輕滅世故濶略倫<lb/>
　物之病雖比世之庸瑣者不同其爲未得於道一<lb/>
　也故孔子思歸以裁之今諸君巳見此意正好精<lb/>
　詣力造以求至於道無以一見自足而終止於狂<lb/>
　也錢德洪德周魏良政良器讀書城南遊禹穴諸<lb/>
　勝忘返錢父問二魏曰得無妨課業乎二魏答曰<lb/>
　觸處皆舉子業也曰朱說亦須理會否二魏曰以<lb/>
　吾良知求晦翁之說譬之打蛇得七寸又何憂不<lb/>
<pb n="KR4b0007_SBCK_031-19b"/>
　得耶錢父疑未釋進問先生先生曰譬之治家學<lb/>
　聖賢者其産業第宅服食器物皆所自置欲請客<lb/>
　出所有以享之客去其物具在還以自享終身用<lb/>
　之無窮也學舉業者專以假貸爲功欲請客自聽<lb/>
　事以至供具百物莫不遍借客來雖一時豐𥙿可<lb/>
　觀客去則盡以還人一物非所有也若請客不至<lb/>
　則時過氣衰借貸亦不備終身奔勞作一寠人而<lb/>
　巳是求無益於得求在外也明年乙酉魏良政發<lb/>
　解錢父聞之笑曰打蛇得七寸矣時大禮議起霍<lb/>
　兀厓席元山黃宗賢宗明問先生先生皆不答<lb/>
<pb n="KR4b0007_SBCK_031-20a"/>
四年乙酉先生五十四歲　正月夫人諸氏卒四月<lb/>
　祔葬干徐山　六月先生服闋禮部尚書席書特<lb/>
　疏薦曰生在臣前者見一人曰楊一淸生在臣後<lb/>
　者見一人曰王守仁<lb/>
五年丙戌先生五十五歲　聶豹以御史巡按福建<lb/>
　渡錢塘來見先生喜謂思孟周程無意相遭於千<lb/>
　載之下然豹是時尚以賓客禮見也後六年豹出<lb/>
守蘇州先生以下世四年矣語錢德洪王畿曰吾<lb/>
　學誠得先生開發冀再見執贄不及矣兹以二君<lb/>
爲證具香案拜先生稱門人　十一月庚申正億<lb/>
<pb n="KR4b0007_SBCK_031-20b"/>
　生<lb/>
六年丁亥先生五十六歲　五月起總督兩廣江西<lb/>
　湖廣軍務征思田　九月發越　五月過南昌先<lb/>
　是先生舟次廣信門人徐樾方自白鹿洞學跌坐<lb/>
　而來有禪定意登舟先生目而得之令舉似曰不<lb/>
　是巳而稍變前語曰不是此體豈有方所譬之此<lb/>
　燭光無不在不可以燭上爲光因指舟中曰此亦<lb/>
　是光此亦是光指舟外水面曰此亦是光樾唯唯<lb/>
　明日至南浦百姓迎者讙呼塞途至不能行父老<lb/>
爭頂輿遞入都司先生命就謁者東入西出有不<lb/>
<pb n="KR4b0007_SBCK_031-21a"/>
　舍者出且復入自辰至未始散始舉有司常儀有<lb/>
　諸生唐堯臣者素不信先生講學至是驚曰三代<lb/>
　以下安得有此氣象耶明日謁文廟講大學於明<lb/>
　倫堂諸生屏擁多不得聞堯臣詐爲獻茶者得上<lb/>
　堂傍<graphic n="KR0550" url="https://raw.githubusercontent.com/kanripo/KR-Gaiji/master/images/KR0550.png" mimeType="image/png"/>大喜自慶　十一月至梧州上謝恩遂陳<lb/>
　膚見疏<lb/>
七年戊子先生五十七歲　二月平思田　七月平<lb/>
　八寨斷藤峽　上經略思田及八寨斷藤峽事宜<lb/>
　九月以平思田功賞銀五十兩紵絲四襲　十月<lb/>
　以疾疏請吿不報　謁漢馬伏波將軍廟干烏蠻<lb/>
<pb n="KR4b0007_SBCK_031-21b"/>
　灘宛然少時夢中所見也識二詩于其壁　謁增<lb/>
　城先廟先生之六世祖綱以參議死苗難者是也<lb/>
　十一月班師至大庾嶺先生疾已劇謂布政使王<lb/>
　大用曰爾知孔明之所以托姜維乎大用遂擁兵<lb/>
　䕶衞且爲敦匠事二十五日至南安門人推官周<lb/>
　積來見二十八日泊靑龍舖明日召積八開目視<lb/>
　曰吾去矣積泣下問何遺言先生㣲哂曰此心光<lb/>
　光地更有何言有頃瞑目而逝門人贑州兵備張<lb/>
　思聰迎入南埜驛沐浴禭歛如禮　十二月初三<lb/>
　日思聰與官屬師生設祭入棺明日輿襯登舟士<lb/>
<pb n="KR4b0007_SBCK_031-22a"/>
　民遠近遮道哭聲震地至贑士民沿途擁哭如南<lb/>
　安至南昌門人巡按御史儲良材提學副使趙淵<lb/>
　請改歲行士民昕夕哭奠<lb/>
八年巳丑正月喪發南昌　時連日逆風舟不能行<lb/>
　趙淵祝于柩曰公豈爲南昌士民畱耶越中子弟<lb/>
　門人來候久矣忽變西風六日直至弋陽　二月<lb/>
　庚午喪至越時朝中有異議爵廕贈謚諸典皆不<lb/>
　行方下　詔禁偽學詹事黄綰上疏曰忠臣事君<lb/>
　義不苟同君子立身道無阿比臣昔爲都事今少<lb/>
　保桂蕚時爲舉人臣取其大節與之交友及臣爲<lb/>
<pb n="KR4b0007_SBCK_031-22b"/>
　南京都察院經歷見大禮不明相與論列從此與<lb/>
　蕚二十餘年始終無間昨臣薦新建伯王守仁堪<lb/>
　以輔導　聖德蕚與守仁不合因不謂然小人乗<lb/>
　間搆隙然臣終不以此廢蕚平生也但臣於事君<lb/>
　之義師友之道則有不得不明者夫臣之所以㴱<lb/>
　知守仁以其功與學耳然功高而人忌學古而人<lb/>
　不識此守仁之所以不容於世也葢守仁之大功<lb/>
　有四其一宸濠不軌謀非一日内臣如魏彬等嬖<lb/>
　幸如錢寧江彬等文臣如陸完等爲之内應鎭守<lb/>
　如畢眞劉朗等爲之外應故當時中外之臣多懷<lb/>
<pb n="KR4b0007_SBCK_031-23a"/>
　觀望若非守仁忠義自許不顧赤族之禍身任討<lb/>
　賊之事則天下安危未可知矣今乃皆以爲伍文<lb/>
　定之功是輕發縱而重走狗也其二大帽茶寮浰<lb/>
　頭桶岡諸賊寨勢連四省兵積累歲守仁臨鎭次<lb/>
　第底定其三田州思恩搆釁有年事不得息民不<lb/>
　得安故起守仁以往使盧王之徒崩角來降感泣<lb/>
　受杖遂平一方之難其四自來八寨爲兩廣腹心<lb/>
　之疾其間守戍官軍與賊爲黨莫可奈何守仁假<lb/>
　永順囘兵盧王䧏卒襲而殲之易若拉朽凡此守<lb/>
　仁之功皆除大患卒又以死勤事而寧可泯滅之<lb/>
<pb n="KR4b0007_SBCK_031-23b"/>
　乎其學之大有三一曰致良知致知出於孔子而<lb/>
　良知出於孟子何可異也一曰親民卽百姓不親<lb/>
　之親而凡親賢樂利與民同其好惡而爲絜矩之<lb/>
　道者是也亦非創爲之說也一曰知行合一葢亦<lb/>
　大易所謂知至至之知終終之只一事也守仁發<lb/>
　此欲人言行相顧勿事空言是守仁之學正接孔<lb/>
　孟之學而庸可非訾之乎今蕚以此詆守仁遂致<lb/>
　陛下失此良弼使守仁不獲致君堯舜誰之過與<lb/>
　故臣不敢以此爲蕚是也夫以守仁之學之正如<lb/>
　此其功之高又如此乃賞典不及削罰有加廢褒<lb/>
<pb n="KR4b0007_SBCK_031-24a"/>
　忠之舊恩倡僞學之新禁蕚之所以輔　明主者<lb/>
　爲何如哉今守仁客死妻子孱弱家童載骨藁埋<lb/>
　空山鬼神有知當爲惻然況于人乎況干　聖人<lb/>
　乎假使守仁生于異世　陛下猶當追崇之何至<lb/>
　親見其人而失之也臣昔與守仁友二十年一日<lb/>
　憤寡過之不能守仁從而覺之忽有㴱省遂師事<lb/>
　之是臣於守仁實非苟然相信如世俗師友者也<lb/>
　臣於君父之前處師友之間旣有所懷不敢不盡<lb/>
　昔蕚爲小人所讒臣爲之憤旣而得白臣爲之喜<lb/>
　固非臣之私也守仁今日之抱冤亦猶蕚向日之<lb/>
<pb n="KR4b0007_SBCK_031-24b"/>
　負屈伏願擴一視之仁特　勑所司優以䘏典贈<lb/>
　謚仍與世襲并開學禁以昭　聖德若此事不明<lb/>
　則蕚與臣終不能忘故臣敢直言如此所以盡事<lb/>
　陛下之忠且以補蕚之過也疏入不報十一月葬<lb/>
　先生於洪溪洪溪去越城三十里入蘭亭五里先<lb/>
　生所親擇也先是後溪入懷與左溪會衝嚙右麓<lb/>
　術者心嫌之夜有夢神人緋袍玉帶立於溪上者<lb/>
　曰吾欲還溪故道明日雷雨大作溪泛忽從南岸<lb/>
　明堂周濶數百尺遂定穴時門人會哭者千餘人<lb/>
　四方來觀者皆涕泣歎息<lb/>
<pb n="KR4b0007_SBCK_031-25a"/>
隆慶元年丁卯　五月　詔贈先生爲新建侯謚文<lb/>
　成<lb/>
二年戊辰　六月先生嗣子正億襲封新建伯<lb/>
<pb n="KR4b0007_SBCK_031-25b"/>
<pb n="KR4b0007_SBCK_031-25b"/>
</p>
<p>
</p>
  </div>
</body>
</text>
</TEI>
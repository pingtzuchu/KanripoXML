<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4b0007_SBCK_005-1a"/>
陸士龍文集卷第五<lb/>
　　　　　晉清河内史陸　雲　士龍<lb/>
　　呉故丞相陸公誄<lb/>
　　晉故散騎常侍陸府君誄<lb/>
　　晉故豫章内史夏府君誄<lb/>
　　吳故丞相陸公誄<lb/>
惟赤烏八年二月粤乙夘吳故使持節郢州牧<lb/>
左都䕶丞相江陵郡侯陸公薨嗚呼哀哉皇朝<lb/>
迭紹成命昊天聖王作矣世有哲臣觀監在吳<lb/>
乃降斯神思皇我后應運對揚頴秀崇華景逸<lb/>
<pb n="KR4b0007_SBCK_005-1b"/>
扶桑龍輝襲極鳳鳴玉堂舉旗清阻奮鉞夷荒<lb/>
悠結沉維峻極公綱將撫逺績括地九圍皇淳<lb/>
爽泰昊旻疾威生民如何哲人其頽登靈在天<lb/>
遺音播徽敢揚元勲表之素旂乃作誄曰<lb/>
濬哲我祖時文畯徳玄粹納真清体載式本承<lb/>
慶輝駿惠罔極申錫多祜本支千億芳條逺䕃<lb/>
靈根茂植根條伊何苖黄裔舜長發有祥貽我<lb/>
祚晉神明之緒實蕃瑰雋和音嗣世不替碩彦<lb/>
明鑒在下降命上玄我公初載天嘏之純重光<lb/>
納照旋璣授銓仰儀喬嶽俯濯洪川清輝秀頴<lb/>
<pb n="KR4b0007_SBCK_005-2a"/>
雲翹映晨肇彼岐嶷允迪天真先心則智率意<lb/>
斯仁秉夷清昧體靈恊神神休載鑠九德兼和<lb/>
挹揮茂朴豐淳鎮華景峻凌髙玄源踴波造辰<lb/>
竦隆彌海廓遐光備既淳逸軌爰超閎罔苞荒<lb/>
景靈渥耀山林嶽秀天光乃照窮化機神探頤<lb/>
衆妙駭塵氛埃澄響清肖恢淵博量驣嶮峻邵<lb/>
振綱字表登軌絶蹈厥初藏器栖蟠海嶽披藻<lb/>
崑崙濯秀暘谷冗輝熙茂清塵熠鑠含章在淵<lb/>
發揮龍躍時復陽九承乾之衰有皇于井王軒<lb/>
徘徊爰兹赫奕需期雲飛天步皇輿載見太微<lb/>
<pb n="KR4b0007_SBCK_005-2b"/>
華堂誕基委虵自階鼎輝既隮嘉命乃集和美<lb/>
未飪宰物下邑康年委登惠風時協在斷無頗<lb/>
于教斯輯金虎覿精戎車孔肆神寶播越天人<lb/>
釋位有命在兹帝思元帥委弁揔干振翼虎噬<lb/>
威靈既授六軍有序乃誓我衆乃整我旅神干<lb/>
山立雄旗<hi>舉電</hi>懸旌汜陽即戎江滸我后日敬上<lb/>
帝臨予靖端夙夜匪寧匪處經始綿綿滂沱惟<lb/>
海乃幹中軍入作内輔公侯陟降在帝左右關<lb/>
羽滔天作雲西土帝曰將軍整爾熊虎赫赫明<lb/>
明皇輿出祖龍舟照淵旟旐映野鋪敦江濆仍<lb/>
<pb n="KR4b0007_SBCK_005-3a"/>
執醜虜荆南既集方嶮未夷天子命我撫之西<lb/>
垂公侯戾止威神緝熙䖍劉作虐思輯子來妖<lb/>
旍北靡搴爾雄旗獷彼群蠻祁祁遺黎柔逺能<lb/>
和薄言綏之方堣肅清烈文雋武舍爵明堂冊<lb/>
勲天府天子曰咨我圖乃功錫爾青土建侯于<lb/>
東開國名墟光宅海邦分圭作寳軒輅以庸既<lb/>
受帝祐公用如大四鐵孔阜元戎杳藹淑旂飛<lb/>
藻綏章丞蓋振我輝靈四方于邁劉王負嶮冦<lb/>
我西隣公侯赫怒干戈啓陳金鉞鏡日雲旗絳<lb/>
天凌岡襄嶽沉維括淵元王隕難鯨鯢墜鱗戎<lb/>
<pb n="KR4b0007_SBCK_005-3b"/>
漢時殪方域清塵曹休東踰我疆斯越帝簡厥<lb/>
佐將命其傑乃俾我公啓行警伐江漢之滸■<lb/>
恭授鉞揖帝整旅隠爾霆發桓桓神誅震驚魏<lb/>
方我公矯矯虎視元戎截彼醜旅效此武功武<lb/>
功既彰天威薄曜靈武震華邊垂清暴振旅凱<lb/>
入王假有廟假廟伊何本庸寵祚土田陪敦四<lb/>
牡載路出餞于郊此惟予顧禮嘉嵩髙樂和湛<lb/>
露改容肅至傾蓋寵步鞶帶翩紛珍裘阿那區<lb/>
宇惟寧繁遏帝祉於穆疇咨敷奏多士將庸元<lb/>
輔<hi>惟相</hi>天子僉曰公侯宜有爰止繡裳縟藻衮帶<lb/>
<pb n="KR4b0007_SBCK_005-4a"/>
重紫遂虚上司命公登宰帝曰丞相朕嘉君徳<lb/>
以兹軒冕徃踐乃職■宣爾叡心維黄協極邦<lb/>
國若否四方爾式公拜稽首欽翼明聖乃御機<lb/>
衡仰徽七政祗恪本顯無易惟命巍巍天邑惟<lb/>
清四門公侯作弼煥炳皇文重輝熾景協風煙<lb/>
煴百神秩祀兆獻思淳克諧庶尹遂成帝勲時<lb/>
雍既濟王途克廣儀形我度軌物垂象後遐施<lb/>
歸崇廕惠仰茂徳栖音廣問沉響洪範逺迪玄<lb/>
猷洞深靈澤崇藪天嶮垂隂翰飛樂嶮淵蟠泳<lb/>
沉澤豐泉丘潤博雲林遭世大過彛倫靡肅亹<lb/>
<pb n="KR4b0007_SBCK_005-4b"/>
亹公侯思維雅俗發憤戎衣永言禮樂被分敦<lb/>
化荷戈思學體仁長物御風熙國叡鑒擢微玄<lb/>
輝鏡璞戒危膏粱收後白屋五品時訓民神攸<lb/>
鑠我有奂文如曜如辰何以崇之匪闡伊人我<lb/>
有烈武如震如霆何以將之保大豐年思弘景<lb/>
業熙世登民克壯碩老秉鉞河津祉祚勿引早<lb/>
世幽神仰慕遺輝寤辟憂殷嗚呼哀哉永惟我<lb/>
公克明徳心紛藹芳和被之惠林公侯沒矣孰<lb/>
嗣徽音名存體逝徳茂形潛民之秉思好是嘔<lb/>
吟嗚呼哀哉惟帝念功寵命光大考諡典謨崇<lb/>
<pb n="KR4b0007_SBCK_005-5a"/>
榮協泰安宮載考我公于邁輀軒啓塗先驅驚<lb/>
斾哀風結輿遺思馮蓋舍此休明即彼重藹攀<lb/>
慕靡及永戀光愛嗚呼哀哉<lb/>
　　　晉故散騎常侍陸府君誄<lb/>
惟太康五年夏四月丙申晉故散騎常侍吳郡<lb/>
陸君卒嗚呼哀哉天降純嘏誕育俊人才雄九<lb/>
奥徳鍾三懿應運繼期顯微闡昧特恢大猷雍<lb/>
化熙世昊天不吊奄忽零墜嗚呼哀哉朝隕棠<lb/>
榦邦喪國輝帝欽遺烈士詠清機思經皇心痛<lb/>
浹民懐揮淚充邑惜慟盈畿敢述洪迹于兹素<lb/>
<pb n="KR4b0007_SBCK_005-5b"/>
旂其辭曰<lb/>
於穆皇源時惟誕弘權與有媯爰帝暨王徽音<lb/>
接響丕祚克昌乾鑒南眷誕降我祖顯考尚書<lb/>
納言帝宇正命惟允銓衡攸序篤生常侍固天<lb/>
所隆祚以靈粹陶以惠風道協體禀徳與性鍾<lb/>
叡心逺暢淵思遐通瞻言潛覽克哲<hi>聰克</hi>躭精遐<lb/>
奥肆志篇章仰咨遺訓思齊曩蹤擒光丞晦微<lb/>
言是綱錯綜群藝精徹豪芒顯允閑姿既明且<lb/>
緯敦叙氾愛經徳紀義契闊邦族是綜是緯博<lb/>
約以禮陳錫載施雍雍閨闈克諧由仁率禮崇<lb/>
<pb n="KR4b0007_SBCK_005-6a"/>
化色養寧親九族和睦徳被宗姻猗猗髦俊祁<lb/>
祁縉紳鑽仰明範挹道希塵愷悌弘裕惠化是<lb/>
振潛機密暢靡幽不甄濯以清波權以明鈴旌<lb/>
善板築刋穢紫辰邦無媮幸靈不牟真沐浴玄<lb/>
源風移俗純儀徳鄒甸北化泗濵耀畧切輝既<lb/>
升末融爰莅揚邑作尹名邦密邇帝畿大東小<lb/>
東宣敷五教敞化以崇徴無墜命興無廢功帝<lb/>
欽良政民懐穆風粤稽舊章率由典刑考績三<lb/>
載絀幽陟明超踐皇闥紆組垂纓奕世納言帝<lb/>
衡以平本崇曩烈堂構克榮征鼙屢振干戈未<lb/>
<pb n="KR4b0007_SBCK_005-6b"/>
戢乃秉雄㦸徴戎東邑四牡徂征威徳以立爰<lb/>
守㑹稽青紱既襲帝曰欽哉疇咨群后改授顯<lb/>
服屯騎是撫雍容皇甸綜文經武時值大過士<lb/>
爽其徳䖍惟常侍髙明柔直履氷察霜淪心逺<lb/>
測春存三季形志于色頻顣厄運載離咎慝靖<lb/>
亨思順曹氏匪革投弁釋紱皓恩東嶽遁世無<lb/>
悶清源是濯馥風彌馨明徽載鑠皇途既闢天<lb/>
罔誕張運在九五違嶮即康猗歟髙懿避風逺<lb/>
臧帝降大命丘園是揚祼將天邑舒藻舊京僉<lb/>
曰休哉昭徳塞違乃升常伯補闕拾遺振纓紫<lb/>
<pb n="KR4b0007_SBCK_005-7a"/>
極攄光太微奕奕玄冕熠熠貂璫仰耀皇維俯<lb/>
映明堂輿振鳴鸞體佩琮璜居德彌沖雖休匪<lb/>
康既跚君宿未跱鼎辰將陟太階弘載育民皇<lb/>
靈靡顧大命奄臻厲凶彌留儵忽頹湮嗚呼哀<lb/>
哉黄河難澄梁木易荒聖賢絶景希世齊光豈<lb/>
曰徒生實維天綱於鑠常侍本徳昭仁俯鏗瑶<lb/>
響仰綴玉振其在克壯自蹇乗屯鳯翳靈條龍<lb/>
竄祕泉收逋匿耀洪畧陶緼雖跚嘉運託景風<lb/>
雲瑰光既耀靈寳未闡弗慮皇圖銜恨徂遷嗚<lb/>
呼哀哉江河慕海<hi>陵丘</hi>樂山於惟君德齊聖廣淵<lb/>
<pb n="KR4b0007_SBCK_005-7b"/>
群彦景附漸化濯真蓋以崇嚴凾以裕淵西徂<lb/>
華源負澤慕塵幽萌潛暢滯思賴振六言六行<lb/>
匪君不肅五有三無匪君不極衡准失平匪君<lb/>
不直方榮遐邈匪君不式君其永沒民其焉則<lb/>
結思遺愛惟哀允惻嗚呼哀哉仲尼喪魯孺慕<lb/>
失聲國僑殞鄭邦無竽笙實惟常侍徽懿克明<lb/>
恩懐士心信結民情聞者巷泣赴者風征八音<lb/>
輟響獻酢弗營羽檝翳川輕駕盈庭揮袂雲藹<lb/>
殞淚雨零嗚呼哀哉伊惟平生襲寵荷輝愷樂<lb/>
承明桑梓猶哀聿懐震丘言告言歸明徳逺燭<lb/>
<pb n="KR4b0007_SBCK_005-8a"/>
慮凶以咅雖則榮泰存亡是䘏爰築新邑經始<lb/>
匪日眷懐不虞寧襯斯室王事靡監皇畿是旋<lb/>
鳴和吉徃曾未浹辰震斾凶歸輝景長泯痛感<lb/>
皇祗哀普四民嗚呼哀哉穆穆天子昭明有融<lb/>
乃命三人禮憲是崇賜以歸賻榮以贈終冠盖<lb/>
南徂映族輝邦日薄南陸辰次天漢龜筴協貞<lb/>
靈域載判明器既庇神道已羨縣象未登明星<lb/>
有爛軒車微動執紼同賛永棄髙厦黄廬是館<lb/>
寧彼昏昧荒此輝粲幽房長鍵修夜靡旦翼翼<lb/>
輕蓋翩翩丹旂龍章舒藻旟旐有輝轜輪轇結<lb/>
<pb n="KR4b0007_SBCK_005-8b"/>
玄駟徘徊人誰弗思靡思匪哀援扎心楚投翰<lb/>
餘悲嗚呼哀哉<lb/>
　　　晉故豫章内史夏府君誄<lb/>
惟永寧元年五月二十五日晉故豫章内史夏<lb/>
府君卒嗚呼哀哉乾鑒育俊崇兹大猷景靈垂<lb/>
祐黄精協符濯蹤浩素闡志玄流熙光聖代邁<lb/>
勲九區哀彼造物殂命不均既褒斯美吝兹遐<lb/>
年祁祁搢紳泣涕流連故作斯誄著之不泯其<lb/>
辭曰<lb/>
於穆府君逺祖彌光功濟黎獻澤洽八荒披圖<lb/>
<pb n="KR4b0007_SBCK_005-9a"/>
承禪襲化軒唐洪風既振遐曜休煌越殷自周<lb/>
紹膺遺祉亮節三恪侯服于祀悠悠訖兹徽烈<lb/>
不已奕世本弘厥美是紀惟神隆慶篤生府君<lb/>
玄祐秀朗揮景烟煴誕載豐美俊頴夙繁性與<lb/>
體和孝友穆融䖍兹君親姻族睦崇情廣襃誘<lb/>
品物虚躬安仁履素接舊以沖澄鑒博映哲思<lb/>
惟文淪心衆妙洞志靈源探幽判疑沉欲焱分<lb/>
甄滯群祕義猶一貫崇規邈世體道而盤瞻言<lb/>
先機蔚藻騰翰處約由厚交順于顔文武未墜<lb/>
君惟克修百行殊揆君望斯周栖義初九戢翼<lb/>
<pb n="KR4b0007_SBCK_005-9b"/>
洪條瓊輝四灼景問綢繆在昔我國元首載哲<lb/>
假寐俟旦思庸俊逸旃檢髙麾體亦秩秩儀刑<lb/>
栁惠庶績惟穆既穆其績英風彌卲天子有命<lb/>
曽是在朝頻繁幃幄祇承皇曜神以測幽明以<lb/>
逺照目難識夷觀嶮改蹈譬彼清鑒莫塵其操<lb/>
五紀迭御載隆載傾南嶽頹鎮䕃輝素靈瑾瑜<lb/>
遷寳投跡上京兆萌未緝皇聖攸嗟韋臨猗氏<lb/>
接被郇瑕道之以禮育之以和齊俗拯弊民靡<lb/>
不嘉振我翰音洋鑠諸華明明皇儲叡哲時招<lb/>
奮厥河滸矯足雲霄俄軒玄闢徽英揚颷光灼<lb/>
<pb n="KR4b0007_SBCK_005-10a"/>
東朝髦士攸希媚兹一人示既翰飛委蛇華閣<lb/>
陟降太微納言贊事淵裕徘徊習習和風惟穆<lb/>
惟宣亦曰武昌厥俗允新我後有命爰授俊臣<lb/>
君子云顧義在安親秉文共武言撫舊京仰肅<lb/>
慈顔俯熙典刑移彼滯汗泮宮時營衆否斯濟<lb/>
飛鴞革聲春翹晞景振鷺在庭髙墉未奮遭兹<lb/>
閔凶頻顣泣血三載以終哀響未欲臺命朝隆<lb/>
厥命伊何俾守南裔匪曰是屯某託身虚槩巾<lb/>
車旣脂駕言將逝彛倫惟清路逼其序君之于<lb/>
逺乃恢斯緒思彼衆逸言尋厥楚暮瞻豐林晨<lb/>
<pb n="KR4b0007_SBCK_005-10b"/>
看淵水濯竒以翹披途導軌彼湘之東地嶮俗<lb/>
危明徳審罰替幽崇儀嚴不式刑仁扶物施威<lb/>
和咸振澤被遐畿皇道御世與民靡偏改彼惠<lb/>
政濟此未均思一黔首濯溉義淵揖望皇命修<lb/>
翮徊翔循彼江濆乃眷豫章觀風樹政徳音允<lb/>
張洪化既攄禮樂克昌閑非秋厲惠淑春陽廣<lb/>
命俊乂惟弓與旃丘園靡滯鸞驥憑軒豈方伊<lb/>
類捉髮躬勤震我聲教邁嚮惟殷君化大揚自<lb/>
北而南君澤本沃河漢載咸慶輝雲䕃埿潤川<lb/>
漸將配皇宿登景具瞻昊天不弔乃降兹厲髙<lb/>
<pb n="KR4b0007_SBCK_005-11a"/>
禄朱融凶焱中燧寢疾彌留大命隕墜邦家不<lb/>
紀沉哀結世嗚呼哀哉式玩遺美君實克明懐<lb/>
光暢幽晞髪結清體徳秉真審行居貞屈曳蹈<lb/>
機與世靡矜天命棐諶唯仁則延任道委分亮<lb/>
曰斯然孰云府君不聞其言永懐載念憂心孔<lb/>
艱曰兄曰弟篤愛纒綿晞光繼軌參融鴻振今<lb/>
君何之背世遐湮同生拊膺號哀瘁身眇眇孤<lb/>
微過庭曷遵天何忍斯于何之臻自君初邁既<lb/>
夷且榮今君反矣素旗垂銘雖光百辟託晷玄<lb/>
靈民慟于顯神孤于㝠物從人感轅馬失征飄<lb/>
<pb n="KR4b0007_SBCK_005-11b"/>
風悼響潛魚仰驚豐霄䠞䕃衆羽徊鳴嗚呼哀<lb/>
哉瞻彼日月歳聿云夕寒暑窮化四辰文錯日<lb/>
考三從案轡長薄藹矣轜軒脫駕窀穸背榮孤<lb/>
世寧神大漢丘陵竦廕閝闥寥窙寤摽惟哀心<lb/>
摧涕潵嗚呼哀哉咨予與君恩親之微䝉恤于<lb/>
昔投纓瀾猗思周弱志永庇惠輝如何府君昭<lb/>
景長違願言詠眷載傷載悲昔我經年逝彼川<lb/>
路進闕初奔退違陵墓仰瞻靈丘俯増永慕側<lb/>
剥肝懐哀其曷厝嗚呼哀哉<lb/>
陸士龍文集卷第五<lb/>
<pb n="KR4b0007_SBCK_005-12a"/>
</p>
<p>
</p>
  </div>
</body>
</text>
</TEI>
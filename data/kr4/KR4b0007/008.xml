<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4b0007_SBCK_008-1a"/>
陸士龍文集卷第八<lb/>
　　　　　晉清河内史陸　雲　士龍<lb/>
書<lb/>
　　　與平原書<lb/>
一日案行并視曹公器物牀薦席具寒夏𬒳七<lb/>
枚介幘如吳幘平天冠逺遊冠具在嚴器方七<lb/>
八寸高四寸餘中無鬲如呉小人嚴具狀刷膩<lb/>
處尚可識<graphic n="KR3117" url="https://raw.githubusercontent.com/kanripo/KR-Gaiji/master/images/KR3117.png" mimeType="image/png"/>批剔齒纎綖皆在拭目黃絮二在<lb/>
垢垢黒目淚所沾洿手衣卧籠挽蒲棋局書箱<lb/>
亦在奏案大小五枚書車又作歧案以卧視書<lb/>
<pb n="KR4b0007_SBCK_008-1b"/>
扇如呉扇要扇亦在書箱想兄識彦高書箱甚<lb/>
似之筆亦如吳筆硯亦爾書刀五枚琉璃筆一<lb/>
枚所希聞景初三年七月劉婕妤析之見此期<lb/>
復使人悵然有感處器物皆素今送鄴宮大尺<lb/>
間數前巳白其繐帳及望墓田處是清河時臺<lb/>
上諸竒變無方常欲問曹公使賦得上臺而公<lb/>
但以變譎因旋避之若焚臺當云何此公似亦<lb/>
不能止文昌殿北有閣道去殿文内中在東殿<lb/>
東便屬陳留王内不可得見也<lb/>
一曰三上臺曹公藏石墨數十萬斤云燒此消<lb/>
<pb n="KR4b0007_SBCK_008-2a"/>
復可用然煙中人不知兄頗見之不今送二螺<lb/>
省曹公遺事天下多意長才乃當爾作弊屋向<lb/>
百年于今正平夷塘乃不可得壞便以斧斫之<lb/>
耳爾定以知吏稱其職民安其業也<lb/>
雲再拜前省皇甫士安高士傳復作逸民賦今<lb/>
復送之如欲報稱久不作文多不恱澤兄爲小<lb/>
潤色之可成佳物願必留思四言五言非所長<lb/>
頗能作賦爲欲作十篇許小者以爲一分生於<lb/>
愁思遂復文誨欲得雲論間在郡紛紛有所鈎<lb/>
定言語流行斷絶欲更定之而了不可以思慮<lb/>
<pb n="KR4b0007_SBCK_008-2b"/>
今自好醜不可視想冬下體中佳能定之耳兄<lb/>
文章巳自行天下多少無所在且用思困人亦<lb/>
不事復及以此自勞役間居恐復不能不願當<lb/>
自消息謹啓<lb/>
雲再拜祠堂頌已得省兄文不復稍論常佳然<lb/>
了不見出語意謂非兄文之休者前後讀兄文<lb/>
一再過便上口語省此文雖未大精然了無所<lb/>
識然此文甚自難事同又相似益不古皆新綺<lb/>
用此巳自爲洋洋耳荅少明詩亦未爲妙省之<lb/>
如不悲苦無惻然傷心言今重復精之一日見<lb/>
<pb n="KR4b0007_SBCK_008-3a"/>
正叔與兄讀古五言詩此生歎息欲得之謹啓<lb/>
雲再拜二祖頌甚爲高偉雲作雖時有一佳語<lb/>
見兄作又欲成貧儉家無縁當致兄此謙辭又<lb/>
雲亦復不以茍自退耳然意故復謂之微多民<lb/>
不輟歎一句謂可省武烈未得有吳說桓王之<lb/>
事而云建其孤恐太祖不得爲桓王之孫雲前<lb/>
作此頌及信以白兄作遊仙詩故自能劉氏頌<lb/>
極佳但無出言耳二頌不减復過所望如此巳<lb/>
欲解此公之半歲暮賦甚欲成之而不可自用<lb/>
得此百數十字今送不知於諸賦者不罷少不<lb/>
<pb n="KR4b0007_SBCK_008-3b"/>
想少佳成當送到洛陳琳大荒甚極自雲作必<lb/>
過之想終能自果耳謹啓<lb/>
雲再拜兵眞凶事生來初不見習頃觀之正自<lb/>
使人意惡羊腸轉時極佳問人皆不解何以作<lb/>
此轉雖云欲相泄恐此正自取好耳說之不能<lb/>
工願兄試一說之張義元荅貟淵之囬流崑崙<lb/>
吐河不體正自似急水中山石間是人謂囬縳<lb/>
者但言之辭不工耳不知此中語於諸賦中何<lb/>
如頃曰極勿勿病一十當出略通曰在馬上此<lb/>
不可諧又恐信不及兄令以因休祖致又力作<lb/>
<pb n="KR4b0007_SBCK_008-4a"/>
無錫書極無頼甚不僃具如是更白問於中<lb/>
雲再拜爾乃使熊羆之士虓闞之將雄聲泉踊<lb/>
逸氣風亮超三軍以奔厲賈餘勇以成壯兆洪<lb/>
音於寂寞先無聲而高唱元兵時紛若屯雲煥<lb/>
若積波授教斯謐靜言勿譁嚴皷隱其雲戒萬<lb/>
夫翕而咸和治安歩以止立應金奏而靡戈進<lb/>
緫干以乗言退揮旅而星羅禮旣畢歸旅將振<lb/>
㝷縈貟轉因瀬蓋旋若疾流之繞駿沉驚颷之<lb/>
靡狂塵羊腸轉時命屏翳以夕降式飛廉而朝<lb/>
興涂蒙雨而後清景帶天而先澄陪畯臣於彫<lb/>
<pb n="KR4b0007_SBCK_008-4b"/>
輅列名僚於後乗猛將起而虎嘯啇風肅其來<lb/>
應士慿勢而響駭馬嘘天而景凌<lb/>
雲再拜省諸賦皆有高言絶典不可復言頃有<lb/>
事復不大快凡得再三視耳其未精倉卒未能<lb/>
爲之次第省述思賦流深情至言實爲清妙恐<lb/>
故復未得爲兄賦之最兄文自爲雄非累日精<lb/>
㧞卒不可得言文賦甚有辭綺語頗多文適多<lb/>
體便欲不清不審兄呼爾不詠德頌甚復盡美<lb/>
省之惻然扇賦腹中愈首尾發頭一而不快言<lb/>
烏云龍見如有不體感逝賦愈前恐故當小不<lb/>
<pb n="KR4b0007_SBCK_008-5a"/>
然一至不復滅漏賦可謂清工兄頓作爾多文<lb/>
而新竒乃爾眞令人怖不當復道作文謹啓<lb/>
雲再拜祠堂賛甚巳盡美不與昔同旣此不容<lb/>
多說又皆一事非兄亦不可得見弔少明殊復<lb/>
勝前弔蔡君清妙不可言漢功臣頌甚美恐弔<lb/>
蔡君故當爲最使雲作文好惡爲當又可成耳<lb/>
至於定兄文唯兄亦怒其無遺情而不自盡耳<lb/>
丞相賛云披結散紛辭中原不清利兄已自作<lb/>
銘此但頌實事耳亦謂可如兄意眞說事而巳<lb/>
右當復屬文於引便當書前銘耳謹啓<lb/>
<pb n="KR4b0007_SBCK_008-5b"/>
雲再拜誨欲定吳書雲昔嘗巳商之兄此眞不<lb/>
朽事恐不與十分好書同是出千載事兄作必<lb/>
自與昔人相去辯亡則巳是過秦對事求當可<lb/>
得耳陳壽吳書有魏賜九錫文及分天下文吳<lb/>
書不載又有嚴陸諸君傳今當寫送兄體中佳<lb/>
者可並思諸應作傳及作引甚單常欲引之未<lb/>
得兄所作引甚好雲方欲更作引述思賦黨自<lb/>
<hi>竭厲然雲</hi>意皆巳盡不知本復何言方當積思思有<lb/>
利鈍如兄所賦恐不可湏願兄且以伯聲兄弟<lb/>
前日觀習先欲作講武賦因欲逺言大體欲獻<lb/>
<pb n="KR4b0007_SBCK_008-6a"/>
之大將軍才不便作大文得少許家語不知此<lb/>
可出不故鈔以白兄若兄意謂此可成者欲試<lb/>
成之大文難作庻可以爲關雎之見微謹啓<lb/>
雲再拜徃日論文先辭而後情尙絜而不取恱<lb/>
澤嘗憶兄道張公文子論文實自欲得今日便<lb/>
欲宗其言兄文章之高逺絶異不可復稱言然<lb/>
猶皆欲微多但清新相接不以此爲病耳若復<lb/>
令小省恐其妙欲不見可復稱極不審兄由以<lb/>
爲爾不茂曹碑皆自是蔡氏碑之上者比視蔡<lb/>
氏數十碑殊多不及言亦自清美愚以無疑不<lb/>
<pb n="KR4b0007_SBCK_008-6b"/>
存三祖賛不可聞武帝賛如欲管管流澤有以<lb/>
常相稱美如不史願更視之小跛㡬而恱奕爲<lb/>
盡理雲今意視文乃好清省欲無以尚意之至<lb/>
此乃出自然張公在者必罷必復以此見調不<lb/>
知九愍不多不當小减九悲九愁連日鈔除所<lb/>
去甚多才本不精正自極此願兄小爲之定一<lb/>
字兩字出之便欲得遲望不言謹啓<lb/>
雲再拜仲宣文如兄言實得張公力如子桓書<lb/>
亦自不乃重之兄詩多勝其思親耳登樓賦無<lb/>
乃煩感丘其弔夷齊辭不爲偉兄二弔自美之<lb/>
<pb n="KR4b0007_SBCK_008-7a"/>
但其呵二子小工正當以此言爲高文耳文中<lb/>
有於是爾乃於轉句誠佳然得不用之益快有<lb/>
故不如無又於文句中自可不用之便少亦常<lb/>
云四言轉句以四句爲佳徃曾以兄七羡囬煩<lb/>
手而沉哀結上兩句爲孤今更視定自有不應<lb/>
用時期當爾復以爲不快故前多有所去喜霽<lb/>
俯煩習均弔誠重離此下重得如此語爲佳思<lb/>
不得其韻願兄爲益之謹啓<lb/>
雲再拜嘗間湯仲歎九歌昔讀楚辭意不大愛<lb/>
之頃日視之實自清絶滔滔故自是識者古今<lb/>
<pb n="KR4b0007_SBCK_008-7b"/>
來爲如此種文屯爲宗矣視九章時有善語大<lb/>
類是穢文不難舉意視九歌便自歸謝絶思兄<lb/>
常欲其作詩文獨未作此曹語若消息小徃願<lb/>
兄可試作之兄復不作者恐此文獨單行千載<lb/>
間常謂此曹語不好視九歌正自可歎息王褒<lb/>
作九懷亦極佳恐猶自繼眞玄盛稱九辯意甚<lb/>
不愛<lb/>
雲再拜頃得張公封禪事平平耳不及李氏其<lb/>
文無比恐非其所作欲見此公劉氏世頌有信<lb/>
願付雲頃又爲輔吳奮威作頌欲愈前頌然意<lb/>
<pb n="KR4b0007_SBCK_008-8a"/>
並不以快遣信當送九愍三賦脫然謂可舉意<lb/>
假彼頌便有怯處想無又間便可耳大類不便<lb/>
作四言五言謹啓<lb/>
雲再拜誨二賦佳久不復作文又不復視文章<lb/>
都自無次第文章旣自可羡且解愁忘憂但作<lb/>
之不工煩勞而棄力故久絶意耳在此悲思視<lb/>
書不能解前作二篇後爲復欲有所作以慰小<lb/>
思慮便大頓極不知何以乃爾前登城門意有<lb/>
懷作登臺賦極未能成而崔君苗作之聊復成<lb/>
前意不能今佳而嬴瘁累日猶云愈前二賦不<lb/>
<pb n="KR4b0007_SBCK_008-8b"/>
審兄平之云何願小有損益一字兩字不敢望<lb/>
多音楚願兄便定之兄音與獻彦之屬皆願仲<lb/>
宣湏賦獻與服繁張公語雲云兄文故自楚湏<lb/>
作文爲思昔所識文乃視兄作誄又令結使說<lb/>
音耳兄所撰願且可付之此有書者更校善書<lb/>
送信還望之謹啓<lb/>
雲再拜䟽成高作未得去省登遐傳因作登遐<lb/>
頌湏臾便成視之復謂可行今並送之尚未定<lb/>
利及此信今更有何所損益後八人了無事合<lb/>
㑹之才得二篇耳索度是淫鬼無縁在此中故<lb/>
<pb n="KR4b0007_SBCK_008-9a"/>
不可作頌愁邑忽欲復作文欲定前於用功夫<lb/>
大小文隨了爲以解愁作文臨時轍自云佳小<lb/>
久報不能視爲此故息意爾今視所作不謂乃<lb/>
極更不自信恐年時間復捐棄之徒自困苦爾<lb/>
兄小加潤色便欲可出極不苦作文但無新竒<lb/>
而體力甚困瘁耳謹索㓜安在此令之草今住<lb/>
一弘不呼作工謹啓<lb/>
雲再拜誨頌兄乃以爲佳甚以自慰文章當貴<lb/>
經綺如謂後頌語如漂漂故謂如小勝耳九愍<lb/>
如兄所誨亦殊過望雲意自謂當不如三賦情<lb/>
<pb n="KR4b0007_SBCK_008-9b"/>
難非體中所長欲徧周流雲意亦謂爲佳耳然<lb/>
不云其愈於與漁父吾今多少有所定及所欲<lb/>
去留粗爾今送本徃不審能勝故不意亦殊未<lb/>
以爲了南去轉逺洛中勿勿少暇願兄勑所遣<lb/>
留爲當爾可湏來不佳思慮益處未能𥙷所欲<lb/>
去徹與察皆不與日韻思惟不能得願賜此一<lb/>
字雲作文如兄所論巳過所望况乃當敢今兄<lb/>
有張蔡之懷得此乃懷怖也謹啓<lb/>
雲再拜誨歳暮如兄如所誨雲意亦如前啓情<lb/>
言深至述恩自難希毎憶常侍自論文爲當復<lb/>
<pb n="KR4b0007_SBCK_008-10a"/>
自力耳雲意呼發頭但當小不如復耳兄乃不<lb/>
好者試當更思之所誨雲文所比愁霖喜霽之<lb/>
徒實有可爾者豋樓名高恐未可越爾楊四公<lb/>
黄胡頌恐此不得見比聞兄此誨若有喜懼交<lb/>
集祖德頌無大諌語耳然靡靡清工用辭緯澤<lb/>
亦未易恐兄未熟視之耳兄文方當日多但文<lb/>
實無貴於爲多多而如兄文者人不饜其多也<lb/>
屢視諸故時文皆有恨文體成爾然新聲故自<lb/>
難復過九悲多好語可耽詠但小不韻耳皆巳<lb/>
行天下天下人歸高如此亦可不復更耳兄作<lb/>
<pb n="KR4b0007_SBCK_008-10b"/>
大賦必好意精時故願兄作數大文近日視子<lb/>
安賦亦對之歎息絶工矣兄誨又爾故自是高<lb/>
手謹啓<lb/>
雲再拜蔡氏所長唯銘頌耳銘之善者亦復數<lb/>
篇其餘平平耳兄詩賦自與絶域不當稍與比<lb/>
校張公昔亦云兄新聲多之不同也典當故爲<lb/>
未及彦藏亦云爾又古今兄文所未得與校者<lb/>
亦惟兄所道數都賦耳其餘雖有小勝負大都<lb/>
自皆爲雌耳張公父子亦語雲兄文過子<hi>安子</hi>安<lb/>
諸兄賦復不皆過其便可可不與供論雲謂兄<lb/>
<pb n="KR4b0007_SBCK_008-11a"/>
作二京必得無疑久勸兄兄爲耳又思三都世<lb/>
人巳作是語　類長之能事可見幽通賔戯之<lb/>
徒自難作賔戯客語可爲耳荅之甚未易東方<lb/>
士所不得全其高名頗有荅極謹啓<lb/>
雲再拜誨九愍如所勑此自未定然雲意自謂<lb/>
故當是近所作上近者意又謂其與漁父相見<lb/>
以下盡篇爲佳謂兄必許此條而淵弦意呼作<lb/>
脫可行耳至兄唯以此爲快不知雲論文何以<lb/>
當與兄意作如此異此是情文但本少情而頗<lb/>
能作氾說耳又見作九者多不祖宗原意而自<lb/>
<pb n="KR4b0007_SBCK_008-11b"/>
作一家說唯兄說與漁父相見又不大委曲盡<lb/>
其意雲以原流放唯見此一人當爲致其義深<lb/>
自謂佳願兄可試更視與漁父相見時語亦無<lb/>
他異附情而言恐此故勝淵弦兄意所謂不善<lb/>
願䟽勑其處緒亦欲成之令出意莫更感如惡<lb/>
所在以兄文雲猶時有所能得言雲前後所作<lb/>
謹啓<lb/>
雲再拜誨前二賦佳視之行巳復不如初昔文<lb/>
自無可成藏之甚宻而爲復漏顯世欲爲益者<lb/>
豈有謂之不善而不爲懷此不成意想兄已得<lb/>
<pb n="KR4b0007_SBCK_008-12a"/>
懷之耳有作文唯尚多而家多猪羊之徒作蟬<lb/>
賦二千餘言隱士賦三千餘言旣無藻偉體都<lb/>
自不似事文章實自不當多古今之能爲新聲<lb/>
絶曲者無又過兄兄徃日文雖多瑰鑠至於文<lb/>
體實不如今日間在洛有所視巳當赦而比更<lb/>
隆以今意觀文見此眞臾以爲不盡善文罷云<lb/>
故日向人歎兄文人終來同殆以此爲病張公<lb/>
文無他異正自情省無煩長作文正爾自復佳<lb/>
兄文章巳顯一世亦不足復多自困苦適欲白<lb/>
兄可因今清靜盡定昔日文但當鈎除差易爲<lb/>
<pb n="KR4b0007_SBCK_008-12b"/>
功力誨巳定敬長誄意當闇與兄合雲久絶音<lb/>
於文章由前日見敦之後而作文解愁聊復作<lb/>
數篇爲復欲有所爲以忘憂貧家佳物便欲盡<lb/>
但有錢榖復羞出之而體中殊不可以思慮腹<lb/>
立滿背便熱亦試可悲間視大荒傳欲作大荒<lb/>
賦旣自難工又是大賦恐交自困絶異徃經比<lb/>
干墓悵然欲弔之無又即意又事業<lb/>
雲再拜張公藏誄自過五言詩耳但雲自不便<lb/>
五言詩由已而言耳玄㤗誄自不及士祚誄兄<lb/>
丞相箴小多不如女史清約耳恐兄無縁思於<lb/>
<pb n="KR4b0007_SBCK_008-13a"/>
此意猶云何而兄乃有高倫更復無意雲故曰<lb/>
不作文而常少張公文今所作兄轍復云過之<lb/>
得作此公輩便可裴然有所謝故自爲不及諸<lb/>
碑藏輩甚極不足與校歌亦平平<hi>不空</hi>
彼見人譛叙者當與令伯倫吳百官次第公卿<lb/>
名伯略盡識少交當具頃作頌及呉事有愴然<lb/>
且公傳未成諸人所作多不盡理兄作之公私<lb/>
並叙且又非常業從雲兄來作之今略巳成甚<lb/>
復可借事少功夫亦易耳猶可得五十卷謹啓<lb/>
義高家事正當付令文耳弟彦長昔作呉事云<lb/>
<pb n="KR4b0007_SBCK_008-13b"/>
三十卷可令欽求謹啓<lb/>
雲再拜吳書是大業旣可垂不朽且非兄述此<lb/>
一國事遂亦失兄諸列人皆是名士不知姚公<lb/>
足爲作傳不可著儒林中耳不大識唐子正事<lb/>
愚謂常■侍便可連於尚書傳下書定自難雲<lb/>
少作書至今不能令成日見其不易前數卷爲<lb/>
時有佳語近來意亦殊已莫莫猶當一定之恐<lb/>
不全此七卷無意復望增欲作文章六七𥿄卷<lb/>
十分可令皆如今所作輩爲復差徒爾文章誠<lb/>
不用多茍卷必佳便謂此爲足今見巳向四卷<lb/>
<pb n="KR4b0007_SBCK_008-14a"/>
比五十可得成但恐胸中成<graphic n="KR2096" url="https://raw.githubusercontent.com/kanripo/KR-Gaiji/master/images/KR2096.png" mimeType="image/png"/>爾恐兄胸疾必<lb/>
述作人故計兄凡着此之自損胸中無縁不病<lb/>
作書猶差易讃叙亦復無幾年歳根之猶當小<lb/>
復謹啓<lb/>
雲再拜一日㑹公大欽欣命坐者皆賦諸詩了<lb/>
不作僃此日又病極得思惟立草復不爲乃倉<lb/>
卒退還猶復多少有所定猶不副意與頌雖同<lb/>
體然佳不如頌不解此意可以王弘逺去當祖<lb/>
道似當復作詩搆作此一篇至積思復欲不如<lb/>
前倉卒時不知爲可存録不諸詩未出別寫送<lb/>
<pb n="KR4b0007_SBCK_008-14b"/>
弘逺詩極佳中靜作亦佳張魏郡作急就詩公<lb/>
甚笑燕王亦似不復祖道弘逺巳作爲存耳兄<lb/>
園蔡詩清工然猶復非兄詩妙者雲詩亦唯爲<lb/>
彼一語如佳先已先得便自委頓欲更作之昔<lb/>
如巳身先此篇詩了不復㑂彿識有此語此語<lb/>
於常言爲佳謹啓<lb/>
雲再拜久不復作文了無復次第眞玄昔屢聞<lb/>
周侯至論前比霖雨此不人亦作愁霖賦好醜<lb/>
見敦又因人見督自愁慘又了無復意此家勤<lb/>
勤難違之亦復毒此兩憂邑聊作之因以言哀<lb/>
<pb n="KR4b0007_SBCK_008-15a"/>
思又作喜霽今送雲作爲易得耳窮不好故都<lb/>
絶意此間人呼作者皆休故不得有所送不審<lb/>
此何成已出之故爲存不棄耳謹啓<lb/>
雲再拜一日視伯喈祖德頌亦以述作冝褒揚<lb/>
祖考爲先聊復作此頌今送之願兄爲損益之<lb/>
欲令省而正自輒多欲無可如省碑文通大恱<lb/>
愉有似賦愚謂小復質之爲佳前作此頌書之<lb/>
行欲遣信以白兄昨聞有賦消息愁憒無頼旣<lb/>
冀又然又巳成書聊以付信耳㝷得李寵勸封<lb/>
禪草信自有才頗多煩長耳令送間人又有張<lb/>
<pb n="KR4b0007_SBCK_008-15b"/>
公所作巳令寫別送臨紙罔罔不知復所言謹<lb/>
啓<lb/>
近得洛消息滕永適去二十日書彦先訪爲驃<lb/>
騎司馬又云似未成巳訪難解耳敬屬司馬參<lb/>
軍此間復失之恨不得與周旋戴允<hi>治見訪大司馬謹啓</hi>
雲再拜君苗文天才中亦少爾然自復能作文<lb/>
雲唯見其登臺賦及詩頌作愁霖賦極佳頗倣<lb/>
雲雲所如多恐故當在二人後然未究見其文<lb/>
見兄文轍云欲燒筆硯以爲此故不喜出之曹<lb/>
志苗之婦公其婦及兒皆能作文頃借其釋詢<lb/>
<pb n="KR4b0007_SBCK_008-16a"/>
二十七卷當欲百餘𥿄冩之不知兄盡有不李<lb/>
氏云雪與列韻曹便復不用人亦復云曹不可<lb/>
用者音自難得正謹啓<lb/>
近日復案行曹公器物取其剔齒殱一箇今送<lb/>
以見兄于道有古方泉其銘如此不審兄頗曾<lb/>
見此書種稷不近因魯引以問祕書中謹啓<lb/>
雲再拜令送君苗登臺賦爲佳手筆云復更定<lb/>
復勝此不知能愈之不其人推能兄文不可言<lb/>
作文百餘卷不肯出之視仲宣賦集初述征登<lb/>
樓前耶甚佳其餘平平<hi>不空</hi>不得言情處此賢文<lb/>
<pb n="KR4b0007_SBCK_008-16b"/>
正自欲不茂不審兄呼爾不眞玄亦云兄文當<lb/>
作宣輩宣得此巍巍耳愁霖喜霽殊自委頓恐<lb/>
此都自易勝謹啓<lb/>
雲再拜誨頌兄意乃以爲佳甚以自慰今易上<lb/>
韻不知差前不不佳者願兄小爲損益令定下<lb/>
云靈斾電揮因兄見許意遂不恪不知可作蔡<lb/>
氏祖德頌比不景猷有蔡氏文四十餘卷小者<lb/>
六七𥿄大者數十𥿄文章亦足爲多然其可貴<lb/>
者故復是常所文耳雲頃不佳思慮胸腹如皷<lb/>
夜不便眠了不可又以有意兄不佳文章巳足<lb/>
<pb n="KR4b0007_SBCK_008-17a"/>
垂不朽不足又多謹啓<lb/>
雲再拜嵇紹周弼並處事不值免詔甚切甚念<lb/>
之悚息胡光禄亡宿士可痛含邠還云滔中書<lb/>
散騎並缺是其才不知何以乃古之謹啓<lb/>
雲再拜頃哀思更力成歳暮賦適且畢猶未大<lb/>
定自呼前後所未有是雲文之絶無又憶兄常<lb/>
云文後成者恒謂之佳貞小爾恐數自後轉不<lb/>
如今且欲寄之旣未大定又恐此信至兄巳發<lb/>
當因著洛謹啓<lb/>
雲再拜兄前表甚有深情逺㫖可耽味高文也<lb/>
<pb n="KR4b0007_SBCK_008-17b"/>
兄文雖復自相爲作多少然無不爲高體中不<lb/>
快不足復以自勞役耳前集兄文爲二十卷適<lb/>
訖一十當黃之書不工𥿄又惡恨不精謹啓<lb/>
陸士龍文集卷第八<lb/>
</p>
<p>
</p>
  </div>
</body>
</text>
</TEI>
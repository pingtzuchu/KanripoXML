<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4b0007_SBCK_002-1a"/>
陸士龍文集卷第二<lb/>
　　　　　晉清河内史陸　雲　士龍<lb/>
　詩<lb/>
　　四言失題<lb/>
　　征西大將軍京陵王公㑹射堂皇太子見<lb/>
　　命作一首<lb/>
　　大將軍宴㑹被命作一首<lb/>
　　大尉王公以九錫命大將軍讓公將還京<lb/>
　　邑祖餞贈一首<lb/>
　　太安二年夏四月大將軍岀祖王羊二公<lb/>
<pb n="KR4b0007_SBCK_002-1b"/>
　　於城南堂皇被命作一首<lb/>
　　從事中郎張彦明爲中護軍一首<lb/>
　　贈顧驃騎後二首<lb/>
　　贈汲郡太守<lb/>
　　　四言失題<hi>後六章前八章</hi>
悠悠縣象昭囬太素清濁迭興升降啓度遺和<lb/>
既爽季春告暮朱明來思青陽受煦<lb/>
　　　　　　　　　　　　　　其一<lb/>
日征月盈天道變通大初陶物造化為功四月<lb/>
惟夏南征觀方凱風有集飄颻南窓思樂萬物<lb/>
<pb n="KR4b0007_SBCK_002-2a"/>
觀異知同　其二<lb/>
有奄萋萋甘雨未播黍稷方華中田多稼庭槐<lb/>
振藻園桃阿那薄言觀物在堂知化<lb/>
　　　　　　　　　　　　　　其三<lb/>
蓬戸惟清玩物一室明發有懷念昔先哲通夢<lb/>
幽人彷彿遺烈清暉在天孰與永日<lb/>
　　　　　　　　　　　　　　其四<lb/>
乃啓遺籍思予大觀幽居傲物顧景怡顔况惟<lb/>
解舞衡門重關思媚古人有懷良盤沉曦含輝<lb/>
芳烈如蘭　其五<lb/>
<pb n="KR4b0007_SBCK_002-2b"/>
厥初生民有物有類自古有稱大寳以位征徒<lb/>
式好俊奔攸遂啓予有聞誨爾達貴<lb/>
　　　　　　　　　　　　　　其六<lb/>
達貴伊何天爵無榮渾淪大昧混其濁清毁方<lb/>
遁象遺頑履貞道實藏器景以昭形<lb/>
　　　　　　　　　　　　　　其七<lb/>
芒芒陋世奚兢奚錯牧彼紛華委之沖漠漂志<lb/>
垂天矯心馮閣通好莊𣆀儀形有作安得達人<lb/>
顧予命薄　其八<lb/>
思樂芳林言采其菊衡薄遵塗中原有菽登彼<lb/>
<pb n="KR4b0007_SBCK_002-3a"/>
修巒在林寤宿彷彿佳人清顔如玉<lb/>
　　　　　　　　　　　　　　其一<lb/>
予美亡比誰為適道容與俟之玄髮方皓躑躅<lb/>
山阿玩此芳草願飡其頴庶以遺老<lb/>
　　　　　　　　　　　　　　其二<lb/>
亹亹嘉時飄忽棄予有瞻逝深永嘆潜滸登願<lb/>
扶桑仰結飛晷伊人匪存遺芳孰與<lb/>
　　　　　　　　　　　　　　其三<lb/>
精氣為物或降或升徂落攸徃神竒有登死生<lb/>
為徒存亡曷勝謂予不信遺籍有徴<lb/>
<pb n="KR4b0007_SBCK_002-3b"/>
　　　　　　　　　　　　　　其四<lb/>
閒居外物靜言樂幽䋲樞増結甕牖綢繆和神<lb/>
當春清節為秋天地則爾戸庭已悠<lb/>
　　　　　　　　　　　　　　其五<lb/>
嗟我懐人悠悠其潛念昔先烈有懐所欽駭情<lb/>
玩世堂允南金瓊輝邈矣誰適為心明發興言<lb/>
忼慨芳林　其六<lb/>
　　　征西大將軍京陵王公㑹射堂皇太子<lb/>
　　　見命作此詩<lb/>
芒芒大極玄化烟煴頽形成器凌象垂文大鈞<lb/>
<pb n="KR4b0007_SBCK_002-4a"/>
造物庶類群分先識經始實綜彛倫<lb/>
　　　　　　　　　　　　　　其一<lb/>
惟岳隆周生甫及申天監在晉祚之降神邈矣<lb/>
遐風茂徳有隣永言配命唯晉之鎮<lb/>
　　　　　　　　　　　　　　其二<lb/>
厥鎮伊何實幹心膂文教内輔武功外禦淮方<lb/>
未靖帝曰攸序公于出征奄有南浦<lb/>
　　　　　　　　　　　　　　其三<lb/>
南海既賔爰戢干戈桃林釋駕天馬婆娑象齒<lb/>
南金來格皇家絶音協徽宇宙告和<lb/>
<pb n="KR4b0007_SBCK_002-4b"/>
　　　　　　　　　　　　　　其四<lb/>
玄綱峻極天罔既紘文武方升允兹兼弘峩峩<lb/>
髙夏有肅其涼公侯戾止騄驥龍驤善問如林<lb/>
在㑹鏘鏘祝融銜節火正緝熙凱風徘徊萬物<lb/>
欣時秩秩初筵薄言在兹嘉福介祐萬夀無期<lb/>
　　　　　　　　　　　　　　其六<lb/>
　　　大將軍宴㑹被命作此詩<lb/>
皇皇帝祐誕隆駿命四祖正家天禄保定叡哲<lb/>
惟晉世有明聖如彼日月萬景攸正<lb/>
　　　　　　　　　　　　　　其一<lb/>
<pb n="KR4b0007_SBCK_002-5a"/>
巍巍明聖道隆自天則分明䘮觀象洞玄凌風<lb/>
叶極絶輝照淵肅雍徃播福禄來臻<lb/>
　　　　　　　　　　　　　　其二<lb/>
在晉姧臣稱亂紫微神風潜駭有赫兹威靈旗<lb/>
樹斾如電斯揮致天之届于河之沂有命再集<lb/>
皇輿凱歸　其三<lb/>
頹綱既振品物咸秩神道見素遺華反質辰晷<lb/>
重光協風應律凾夏無塵海外有謐<lb/>
　　　　　　　　　　　　　　其四<lb/>
芒芒宇宙天地交泰王在華堂式宴嘉㑹玄輝<lb/>
<pb n="KR4b0007_SBCK_002-5b"/>
峻朗翠華崇藹冕弁振纓藻服垂帶<lb/>
　　　　　　　　　　　　　　其五<lb/>
祁祁臣僚有來雍雍薄言載考承顔下風俯覿<lb/>
嘉客仰瞻玉容施已唯約于禮斯豐天錫難老<lb/>
如岳之崇<lb/>
　　　　　　　　　　　　　　其六<lb/>
　　　　太尉王公以九錫命大將軍讓公將<lb/>
　　　　還京邑祖餞贈此詩<lb/>
列文辟公時惟哲王闡緃絶期平顯幽光内實<lb/>
慎徽緝熙有臧出糺方慝間督不揚髙山峻極<lb/>
<pb n="KR4b0007_SBCK_002-6a"/>
天造芒芒　其一<lb/>
天子念功大典光備肅肅王命宰臣莅事穆矣<lb/>
淵讓遺功遂志思我逺猷徽音孰嗣<lb/>
　　　　　　　　　　　　　　其二<lb/>
后命既靈王人反斾興言出祖飲餞于邁旍旐<lb/>
泱泱軺軒藹藹和風弭塵清暉映蓋<lb/>
　　　　　　　　　　　　　　其三<lb/>
思樂中陵言觀其川公王戾止有車轔轔伊誰<lb/>
云饗我有嘉賔羽觴舉酬酢爾征人<lb/>
　　　　　　　　　　　　　　其四<lb/>
<pb n="KR4b0007_SBCK_002-6b"/>
悠悠征人四牡騑騑發軫北京振䇿紫微昔乃<lb/>
云來春林方輝嵗亦暮止之子言歸道途興戀<lb/>
伏載稱　其五<lb/>
聖澤既渥嘉㑹愔愔庭旅鍾皷堂有瑟琴飛轡<lb/>
清暉扶桑移䕃<hi>景視</hi>祗慕揮袂沾襟孌彼同栖悲<lb/>
爾異林我有㫖酒以歌以吟　其六<lb/>
　　　大安二年夏四月大將軍出祖王羊二<lb/>
　　　公於城南堂皇被命作此詩<lb/>
時文唯晉天祚有祥聖宰作弼受言既臧有赫<lb/>
斯庸勲格昊蒼景物台暉棟隆玉堂<lb/>
<pb n="KR4b0007_SBCK_002-7a"/>
　　　　　　　　　　　　　　其一<lb/>
惟常思庸大興光迪聖敬逺隮神道玄邈思媚<lb/>
三靈誕膺天篤嘉命既辱王人言告<lb/>
　　　　　　　　　　　　　　其二<lb/>
翼翼主人言告惟慕公輿駕言乃眷斯顧華旂<lb/>
飛藻鳴鸞振路騑騑駟牡嘘天載步<lb/>
　　　　　　　　　　　　　　其三<lb/>
我有髙夏如雲斯薈彫軒戾止薄言嘉㑹問誰<lb/>
在宴惟俊惟乂豐俎殷薦獻酬交泰<lb/>
　　　　　　　　　　　　　　其四<lb/>
<pb n="KR4b0007_SBCK_002-7b"/>
攸攸昊天南正興言朱明有曄萬葉翠繁昌雲<lb/>
垂天凱風熙顔王臣在此貽宴于懽<lb/>
　　　　　　　　　　　　　　其五<lb/>
懸象西頽虞淵納景嘉樂未晞嚴駕已整行矣<lb/>
征人身乖路永飛驂顧懐華蟬引領遺思北京<lb/>
結轡臺省　其六<lb/>
　　　贈顧驃騎後二首<lb/>
有皇美祈陽也祈陽秉文之士駿發其聲故能<lb/>
明照有吳入顯乎晉國人美之故作是詩焉<lb/>
有皇大晉時文憲章規天有光矩地無疆神篤<lb/>
<pb n="KR4b0007_SBCK_002-8a"/>
斯祜本顯克昌載生之雋實惟祈陽哲問宣猷<lb/>
考茂其相　其一<lb/>
於鑠祈陽誕鍾天篤清輝龍見玄猷淵嘿沉機<lb/>
響駭幽神廣覿和以同人歸物時育有大惡盈<lb/>
謙以自牧思我懿範萬民來服　其二<lb/>
吳未喪師天秩有庸淵哉若人弱冠休風俯翼<lb/>
黄門以徳來忠端秀蕃后正色儲宮徴音鑠頴<lb/>
邈矣遐踪　其三<lb/>
皇維南終舊邦匪歆委弁釋位如龍之潛考槃<lb/>
穹谷假樂豐林子雖藏器鐘皷有音惠風徃敬<lb/>
<pb n="KR4b0007_SBCK_002-8b"/>
慶問來尋　其四<lb/>
濟濟元公相惟天子明明辟王思隆多士帝曰<lb/>
欽哉有命集止我咨四方令問在爾以朕大賚<lb/>
乃膺嘉祉聿來胥步觀國之紀　其五<lb/>
惟皇建極緝熙清曜我有畯民明徳來照大觀<lb/>
在上主假有廟顯允顧生金聲玉振之子于升<lb/>
利見大人龍輝絶跡有肅清塵　其六<lb/>
清塵既彰朝虚好爵敬子侯度慎徽百辟予聞<lb/>
有命德禮不易嗟我懐人瞻言永錫豐祐東法<lb/>
惟子之績　其七<lb/>
<pb n="KR4b0007_SBCK_002-9a"/>
遵泫涉泗言告同征勁風宵烈湛露朝零雲垂<lb/>
藹下泉冽清泠哀哉行人感物傷情從子京邑<lb/>
言觀厥成天保祚徳式穀以寧　其八<lb/>
思文美祁陽也祈陽能明其徳刑于寡妻以至<lb/>
于家邦無思不服亦賴賢妃貞女以成其内教<lb/>
故作是詩焉<lb/>
思文祁陽祁陽克畯天錫淳嘏宣兹義問徳音<lb/>
既烈海外有奮既奮斯音祗敬厥徳照治其家<lb/>
覃及邦國永肇儀刑俾民惟則　其一<lb/>
文王在上大姒思齊魯侯克昌亦賴令妻鍳神<lb/>
<pb n="KR4b0007_SBCK_002-9b"/>
有顧蘋繁在斯祁陽載天作之伉儷<lb/>
　　　　　　　　　　　　　　其二<lb/>
在虞之胄實惟有姚頴艶玉秀華茂桃夭居顯<lb/>
祗明在靈格幽清塵熠爍淑心綢繆爰及祁陽<lb/>
惟徳之周　其三<lb/>
其德伊何和貞䖍告師民履素言謀慮度鐘皷<lb/>
思樂靖端夙效考休攸嬪來嫁于顧<lb/>
　　　　　　　　　　　　　　其四<lb/>
羔羊執贄玉帛有輝百兩集止之子于歸宗姻<lb/>
風從娣姪雲囬祁陽顧之煥其盈闈<lb/>
<pb n="KR4b0007_SBCK_002-10a"/>
　　　　　　　　　　　　　　其五<lb/>
既日歸止式揚好音言觀河洲有集于林思樂<lb/>
葛藟薄采其蕈疾皮攸遂乃孚惠心<lb/>
　　　　　　　　　　　　　　其六<lb/>
惠心既孚有恪中饋敦此衆斯永錫嗣類載延<lb/>
窈窕用和寤寐神之聽之胤祚來爾<lb/>
　　　　　　　　　　　　　　其七<lb/>
昔周之隆有姒如有内刑聖敬外崇多士今我<lb/>
淑人實亮君子亹亹翼翼亦繼斯祉宜爾子孫<lb/>
福禄盈止　其八<lb/>
<pb n="KR4b0007_SBCK_002-10b"/>
　　　從事中郎張彦明為中䕶軍<hi>并敘</hi>
奚丗都爲汲郡太守客將之官大將軍崇賢之<lb/>
德旣逺而厚下之恩又隆非此離析有感聖皇<lb/>
旣蒙引見又宴于後園感鹿鳴之宴樂誅魚藻<lb/>
之凱歌而作是詩<lb/>
思文有聖叡哲配天功濟生黎道合上玄休命<lb/>
發揮有集惟賢哲彼寤宿澄此在淵<lb/>
　　　　　　　　　　　　　　其一<lb/>
濟濟多士實播令聞王曰欽哉余嘉乃勲徽音<lb/>
孔碩惠爾風雲穆此芳烈肇揚清芬<lb/>
<pb n="KR4b0007_SBCK_002-11a"/>
　　　　　　　　　　　　　　其二<lb/>
肅肅庻僚袨服寵暉肇被桃虫假翼翻飛出撫<lb/>
邦家人翔紫微有命既集願言永違<lb/>
　　　　　　　　　　　　　　其三<lb/>
思樂華堂雲構崇基公王有酒薄言饗之景曜<lb/>
徽芒芳風詠時宴爾賔儐具樂于兹<lb/>
　　　　　　　　　　　　　　其四<lb/>
亹亹我王豐恩允藏我客戾止飲酒公堂自彼<lb/>
下僚聿來有光悲矣永言指塗逝將形違殿闥<lb/>
景附華房　其五<lb/>
<pb n="KR4b0007_SBCK_002-11b"/>
開國承家勿用小人今我聖宰實蕃斯仁凌淵<lb/>
龍躍披林鳯振正直既好嘉禮■陳振我逺徳<lb/>
歸于時民　其六<lb/>
　　　贈汲郡太守<lb/>
於穆皇晉豪彦實蕃天罔振維有聖貞觀鳴鳥<lb/>
在林良駿即閑萃■俊乂時亮庻官<lb/>
　　　　　　　　　　　　　　其一<lb/>
抑抑奚生天篤其淳芳頴蘭揮瓊光玉振沉機<lb/>
照物妙思考神思我善問觀徳古人<lb/>
　　　　　　　　　　　　　　其二<lb/>
<pb n="KR4b0007_SBCK_002-12a"/>
善問伊何惠音孔韶肇允衡門翻飛宰朝肅雍<lb/>
芳林芬響凌霄穆矣和風育爾清休<lb/>
　　　　　　　　　　　　　　其三<lb/>
亦既有試出宰邦家之子于行民固謳歌風澄<lb/>
俗儉化靜丗波芒芒既庶且樂于和<lb/>
　　　　　　　　　　　　　　其四<lb/>
我有好爵既成爾服入贊崇華遂登帷幄時文<lb/>
聖宰天祚方穀朔風徽止鴻漸雲嶽<lb/>
　　　　　　　　　　　　　　其五<lb/>
悠悠斯民三代直道我求明徳惟奚攸考緝熙<lb/>
<pb n="KR4b0007_SBCK_002-12b"/>
暉章天禄來保惠心無兢豐化有造<lb/>
　　　　　　　　　　　　　　其六<lb/>
樂只君子茂徳攸綏嗟我懐人式是言歸聿言<lb/>
來集如翼斯揮日予不惠照爾清暉<lb/>
　　　　　　　　　　　　　　其七<lb/>
職思既殊亦各有司念我同僚悲爾異事之子<lb/>
之逺悠悠我思雖無贈之歌以言志<lb/>
　　　　　　　　　　　　　　其八<lb/>
陸士龍集卷第二<lb/>
</p>
<p>
</p>
  </div>
</body>
</text>
</TEI>
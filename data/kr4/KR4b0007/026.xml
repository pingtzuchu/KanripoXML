<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4b0007_SBCK_026-1a"/>
陽明先生集要經濟編卷三<lb/>
　　　同邑後學施邦曜重編<lb/>
　　　江右後學曾　櫻叅訂<lb/>
　　告諭浰頭巢賊<lb/>
本院廵撫是方專以弭盜安民爲職蒞任之始卽聞<lb/>
爾等積年流劫鄉村殺害良善民之被害來告者月<lb/>
無虛日本欲卽調大兵勦除爾等隨往福建督征漳<lb/>
寇意待囘軍之日勦蕩巢穴後因漳寇旣平紀驗斬<lb/>
獲功次七千六百有餘審知當時倡惡之賊不過四<lb/>
五十人黨惡之徒不過四千餘衆其餘多係一時被<lb/>
<pb n="KR4b0007_SBCK_026-1b"/>
脅不覺慘然興哀因念爾等巢穴之内亦豈無脅從<lb/>
之人況聞爾等亦多大家子弟其間固有識達事勢<lb/>
頗知義理者自吾至此未嘗遣一人撫諭爾等豈可<lb/>
遽爾興師翦滅是亦近於不敎而殺異日吾終有憾<lb/>
於心故今特遣人吿諭爾等勿自謂兵力之强更有<lb/>
兵力强者勿自謂巢穴之險更有巢穴險者今皆悉<lb/>
已誅滅無存爾等豈不聞見夫人情之所共恥者莫<lb/>
過於身被爲盜賊之名人心之所共憤者莫甚於身<lb/>
遭劫掠之苦今使有人罵爾等爲盜爾必怫然而怒<lb/>
爾等豈可心惡其名而身蹈其實又使有人焚爾室<lb/>
<pb n="KR4b0007_SBCK_026-2a"/>
廬劫爾財貨掠爾妻女爾必懷恨切骨寧死必報爾<lb/>
等以是加人人其有不怨者乎人同此心爾寧獨不<lb/>
知乃必欲爲此其間想亦有不得巳者或是爲官府<lb/>
所迫或是爲大戸所侵一時錯起念頭誤入其中後<lb/>
遂不敢出此等苦情亦甚可憫然亦皆繇爾等悔悟<lb/>
不切爾等當初去從賊時乃是生人尋死路尚且要<lb/>
去便去今欲改行從善乃是死人求生路乃反不敢<lb/>
何也若爾等肯如當初去從賊時拚死出來求要改<lb/>
行從善我官府豈有必要殺汝之理爾等乆習惡毒<lb/>
忍於殺人心多猜疑豈知我上人之心無故殺一雞<lb/>
<pb n="KR4b0007_SBCK_026-2b"/>
犬尚且不忍況於人命關天若輕易殺之冥冥之中<lb/>
斷有還報殃禍及於子孫何苦而必欲爲此我每爲<lb/>
爾等思念及此輙至於終夜不能安寢亦無非欲爲<lb/>
爾等尋一生路惟是爾等冥頑不化然後不得巳而<lb/>
興兵此則非我殺之乃天殺之也今謂我全無殺爾<lb/>
之心亦是誑爾若謂我必欲殺爾又非吾之本心爾<lb/>
等今雖從惡其始同是　朝廷赤子譬如一父母同<lb/>
生十子八人爲善二人背逆要害八人父母之心須<lb/>
除去二人然後八人得以安生均之爲子父母之心<lb/>
何故必欲偏殺二子不得巳也吾於爾等亦正如此<lb/>
<pb n="KR4b0007_SBCK_026-3a"/>
若此二子者一旦悔惡遷善號泣投誠爲父母者亦<lb/>
必哀憫而收之何者不忍殺其子者乃父母之本心<lb/>
也今得遂其本心何喜何幸如之吾於爾等亦正如<lb/>
此聞爾等辛苦爲賊所得苦亦不多其間尚有衣食<lb/>
不充者何不以爾爲賊之勤苦精力而用之於耕農<lb/>
運之於商賈可以坐致饒富而安享逸樂放心縱意<lb/>
遊觀城市之中優遊田野之内豈如今日擔驚受怕<lb/>
出則畏官避讎入則防誅懼勦潜形遁迹憂苦終身<lb/>
卒之身滅家破妻子戮辱亦有何好爾等好自思量<lb/>
若能聽吾言改行從善吾卽視爾爲良民撫爾如赤<lb/>
<pb n="KR4b0007_SBCK_026-3b"/>
子更不追咎爾等旣往之罪如葉芳梅南春王受謝<lb/>
鉞軰吾今只與良民一槪看待爾等豈不聞知爾等<lb/>
若習性巳成難更改動亦繇爾等任意爲之吾南調<lb/>
兩廣之狼逹西調湖湘之土兵親率大軍圍爾巢穴<lb/>
一年不盡至於兩年兩年不盡至於三年爾之財力<lb/>
有限吾之兵糧無窮縱爾等皆爲有翼之虎諒亦不<lb/>
能逃於天地之外嗚呼吾豈好殺爾等哉爾等若必<lb/>
欲害吾良民使吾民寒無衣饑無食居無廬耕無牛<lb/>
父母死亾妻子離散吾欲使吾民避爾則田業被爾<lb/>
等所侵奪已無可避之地欲使吾民賄爾則家資爲<lb/>
<pb n="KR4b0007_SBCK_026-4a"/>
爾等所擄掠巳無可賄之財就使爾等今爲我謀亦<lb/>
必須盡殺爾等而後可吾今特遣人撫諭爾等賜爾<lb/>
等牛酒銀錢布疋與爾妻子其餘人多不能通及各<lb/>
與曉諭一道爾等好自爲謀吾言已無不盡吾心巳<lb/>
無不盡如此而爾等不聽非我負爾乃爾負我我則<lb/>
可以無憾矣嗚呼民吾同胞爾等皆吾赤子吾終不<lb/>
能撫恤爾等而至於殺爾痛哉痛哉興言至此不覺<lb/>
淚下<lb/>
　　開導詳明慰諭眞切茍非木石能不感動<lb/>
<pb n="KR4b0007_SBCK_026-4b"/>
<pb n="KR4b0007_SBCK_026-4b"/>
　　進勦浰頭賊方略<lb/>
照得撫屬龍川縣地名浰頭積年老賊池大鬢等不<lb/>
時糾衆突出河源翁源安遠龍南信豐等處攻打城<lb/>
池殺擄人口先年亦嘗征勦皆因預失防禦以致漏<lb/>
網後雖陽爲聽招其實陰圖不軌班師未幾肆出劫<lb/>
掠數年以來民受茶毒控吿紛紜有不忍言若不趂<lb/>
時計勦地方何以寧謐爲此仰抄案囘道會同分守<lb/>
守備等官卽行該府知府陳祥速將合用糧餉等項<lb/>
一面從長議處一面卽於所屬選集精壯驍勇曾經<lb/>
戰陣機快兵壯人等三千名少或二千名各備鋒利<lb/>
<pb n="KR4b0007_SBCK_026-5a"/>
器械編成隊伍坐委素能謀勇官員綂領一面密行<lb/>
龍川河源等附近賊巢等縣亦各選募慣戰殺賊兵<lb/>
快二千名委官分押督同近巢知因被害義官新民<lb/>
頭目人等分截要路就仰知府陳祥總督諸軍親至<lb/>
賊巢去處指畫方略尅期進勦仍行先取知因鄉導<lb/>
數十人令其備將賊巢道路險易畵圖貼說要見某<lb/>
處平坦人馬可以直搗某處險阻可以把截某處係<lb/>
賊必遁之路可以設伏邀撃某處賊所不備可以間<lb/>
道撲掩各要一一詳察停當務盡機宜具繇連圖差<lb/>
人馬上齎報<hi>以憑差官齎執令旗令牌尅期併力進攻必使根株悉拔噍類無遺以靖地方</hi>
<pb n="KR4b0007_SBCK_026-5b"/>
　　尅期進勦牌<lb/>
案照浰頭老賊池大鬢等不時紏衆攻打城池殺擄<lb/>
人口屢征屢叛近年以來陰圖不軌惡熖益熾除將<lb/>
賊首池仲容設計擒獲外其餘在巢賊黨若不趂機<lb/>
速勦不無禍變愈大地方何繇安息本院巳先密切<lb/>
分布哨道行仰知府陳祥綂領典史姚思衡驛丞何<lb/>
春廵簡張行報効生員陳經世新民盧琢等官軍從<lb/>
和平入攻熱水巢五花障巢鐵石障巢直搗中浰大<lb/>
巢知府邢珣綂領知縣王天與典史梁儀并老人葉<lb/>
秀芳黃啟濟義官吳明等官兵從大平入攻芳竹湖<lb/>
<pb n="KR4b0007_SBCK_026-6a"/>
巢白沙巢黃田抝巢中村巢直搗上浰大巢指揮姚<lb/>
璽綂領新民梅南春等兵從烏虎鎭入攻淡方巢石<lb/>
門山巢直搗岑岡大巢指揮余恩綂領百長王受黃<lb/>
金巢等兵從龍子嶺入攻溪尾巢塘涵洞巢古地巢<lb/>
空背巢直搗下浰大巢千戸孟俊綂領義官陳英鄭<lb/>
志高新民盧琢等官兵從和平入攻平地水巢大門<lb/>
山巢黃狗㘭巢直搗中浰大巢推官危壽綂領義民<lb/>
葉芳百長孫洪舜等官兵從南歩入攻脫頭石巢鎭<lb/>
里寨巢羊角山巢直搗中浰大巢知府季斆兵從信<lb/>
豐縣黃田岡入攻新田逕巢古地巢縣丞舒富兵從<lb/>
<pb n="KR4b0007_SBCK_026-6b"/>
信豐縣烏逕入攻旗嶺巢頓岡巢及行仰守備指揮<lb/>
郟文監督指揮姚璽余恩千戸孟俊等三哨官兵分<lb/>
路進勦本院亦自行督領帳下隨征官屬兵快人等<lb/>
從冷水逕直搗下浰大巢親自督戰刻期俱於本年<lb/>
正月初七日寅時四路竝進外牌仰兵備副使楊璋<lb/>
不妨本道事務遵照本院欽奉　勑諭事理前去軍<lb/>
前紀驗功次處置糧餉及行催督各哨官兵依期進<lb/>
勦所獲功次務要審驗明白從實紀錄仍候廵按紀<lb/>
功御史至日覆實照例造冊奏繳及造靑冊一本送<lb/>
院查考其軍中一應進止機宜俱仰密切呈來定奪<lb/>
<pb n="KR4b0007_SBCK_026-7a"/>
　　分佈哨道寇巳在掌中<lb/>
<pb n="KR4b0007_SBCK_026-7b"/>
　　浰頭㨗音疏<lb/>
據江西按察司分廵嶺北道兵備副使楊璋呈據一<lb/>
哨綂兵守備南贛二府地方以都指揮體綂行事指<lb/>
揮使郟文呈稱綂領安遠縣義民孫洪舜等兵於本<lb/>
年正月初七日攻破曲潭等巢十一日攻破半逕等<lb/>
巢共五處二月二十六日與賊戰於水源等處擒斬<lb/>
大賊首吳積祥陳秀謙張秀鼎等七名顆賊從陳希<lb/>
九等一百二十六名顆俘獲賊屬男婦五十六名口<lb/>
燒燬賊巢房屋禾倉二百五十三間及奪獲械器等<lb/>
物二哨綂兵贛州府知府邢珣呈稱督同同知夏克<lb/>
<pb n="KR4b0007_SBCK_026-8a"/>
義知縣王天與典史梁儀老人葉秀芳等官兵於正<lb/>
月初七等日攻破芳竹湖等巢初九日攻破黃田㘭<lb/>
等巢共四處二十五等日覆賊於白沙二月十六日<lb/>
與賊戰於芳竹湖等處擒斬大賊首黃佐張廷和王<lb/>
蠻師劉欽等一十名顆賊從黃密等二百六十名顆<lb/>
俘獲賊屬男婦八十三名口燒毁賊巢房屋禾倉二<lb/>
百二十二間及奪獲贓仗牛馬等項三哨領兵廣東<lb/>
惠州府知府陳祥呈稱督同通判徐璣新民盧珂等<lb/>
官兵於正月初七等日攻破熱水等巢初九等日攻<lb/>
破鐵石障等巢共五處二十五等日履賊於五花障<lb/>
<pb n="KR4b0007_SBCK_026-8b"/>
等處二月初二等日與賊戰於和平等處擒斬大賊<lb/>
首陳活鷂黃弘閠張玉林等十一名顆賊從李廷祥<lb/>
四百三十一名顆俘獲賊屬男婦二百二十名口燒<lb/>
燬賊巢房屋禾倉五百七十二間及奪獲器械贓銀<lb/>
牛馬等項四哨綂兵南安府知府季斆呈稱綂領訓<lb/>
導藍鐸百長許洪等官兵於正月初三等日攻破右<lb/>
坑等巢十一日攻破新田逕等巢共四處二十七等<lb/>
日覆賊於北山又與戰於風門奧等處擒斬大賊首<lb/>
劉成珍等四名顆賊從胡貴琢等一百三十名顆俘<lb/>
獲賊屬男婦一百六十五名口燒燬賊巢房屋禾倉<lb/>
<pb n="KR4b0007_SBCK_026-9a"/>
七十三間及奪獲贓銀等物五哨綂兵贛州衛指揮<lb/>
僉事余恩呈稱綂領新民百長王受黃金巢等兵於<lb/>
正月初七日會同推官危壽千戸孟俊攻破上中下<lb/>
三浰大巢十一日攻破空背等巢共四處二十五日<lb/>
覆賊於銀坑水等處擒斬大賊首賴振祿王貴洪李<lb/>
全鄒一惟等九名顆賊從賴賤仔等三百五十名顆<lb/>
俘獲賊屬男婦六十二名口燒毁賊巢房屋禾倉三<lb/>
百二十一間及奪獲器械牛馬等項六哨綂兵贛州<lb/>
衞指揮僉事姚璽呈稱綂領新民梅南春等兵於正<lb/>
月初七日攻破淡方等巢初九日攻破岑岡等巢共<lb/>
<pb n="KR4b0007_SBCK_026-9b"/>
四處二十七日覆賊於烏虎鎭擒斬大賊首謝鑾曾<lb/>
用奇等五名顆賊從盧任龍一百九十九名顆俘獲<lb/>
賊屬男婦一百一十二名口燒毁賊巢房屋禾倉三<lb/>
百七十間及奪獲器械牛馬等項七哨綂兵贛州府<lb/>
推官危壽呈稱綂領義官葉方等兵於正月初七日<lb/>
會同指揮余恩千戸孟俊攻破上中下三浰大巢初<lb/>
十等日攻破鎭里寨等巢共四處二十七日覆賊於<lb/>
中村等處擒斬大賊首池仲寧高允賢池仲安朱萬<lb/>
林根等十二名顆賊從黃穩等二百一十一名顆俘<lb/>
獲賊屬男婦三十三名口燒毁賊巢房屋禾倉三百<lb/>
<pb n="KR4b0007_SBCK_026-10a"/>
二十三間及奪獲贓仗牛馬等項八哨綂兵贛州衞<lb/>
千戸孟俊呈稱綂領義官陳英鄭志高新民盧珂等<lb/>
兵於正月初七等日會同指揮余恩推官危壽攻破<lb/>
上中下三浰大巢初十等日攻破大門山等巢共六<lb/>
處擒斬大賊首謝鳳經吳宇張廷興石榮等九名顆<lb/>
賊從張角子等一百九十二名顆俘獲賊屬男婦一<lb/>
百四十三名口燒毁賊巢房屋禾倉一百七十三間<lb/>
及奪獲器械牛馬贓銀等項九哨綂兵南康縣縣丞<lb/>
舒富呈稱綂領義民趙志標等兵於正月十一等日<lb/>
攻破旗嶺等巢共二處二月十四日與賊戰於乾村<lb/>
<pb n="KR4b0007_SBCK_026-10b"/>
等處擒斬賊從劉三等一百七名顆俘獲賊屬男婦<lb/>
二十一名口燒毁賊巢房屋禾倉五十三間及奪獲<lb/>
器械等物等因各呈報到道查得先爲地方緊急賊<lb/>
情事據信豐縣所呈稱正德十二年二月初七日龍<lb/>
南縣賊首黃秀魁糾合廣東賊首池仲容等突來本<lb/>
縣殺人放火見今攻城不退乞要發兵救援等因該<lb/>
本道議委經歷王祚縣丞舒富領兵勦捕斬獲賊級<lb/>
四顆被賊殺死報効義士楊習舉等十名執去經歷<lb/>
王祚隨該本道親詣該縣暫將各賊招安發囘原巢<lb/>
經歷王祚送出叅將失事知縣王天爵盧鳳千戸鄭<lb/>
<pb n="KR4b0007_SBCK_026-11a"/>
鐸朱誠洪恩主簿周鎭鎭撫劉鏜等俱各有罪及將<lb/>
前賊應勦緣繇呈詳轉逹具　奏外正德十三年正<lb/>
月初三日奉提督軍門𥿄牌議照上猶等縣賊巢旣<lb/>
平廣東龍川縣浰頭等處賊巢奉有　成命應該會<lb/>
勦其大賊首池仲容等本院巳行計誘擒獲見今軍<lb/>
勢頗振若不乗此機會出其不意搗其不備坐視以<lb/>
待廣兵之來未免有失事機之會本院除遵奉　勑<lb/>
諭内自行量調官軍設法勦捕事理部勒兵衆分布<lb/>
哨道行仰守備指揮并知府等官郟文陳祥等綂領<lb/>
各授進止方略外備行本職前去軍前紀驗功次及<lb/>
<pb n="KR4b0007_SBCK_026-11b"/>
催各哨官兵上緊依期進勦仍行廵按衙門前來覈<lb/>
實施行等因隨呈廵按江西監察御史屠僑批行本<lb/>
道先行紀驗明白通候覈實施行依奉督率各省官<lb/>
兵依期進勦去後今據前因除將前項功次俱類廵<lb/>
按衙門會審紀驗明白生擒賊犯解赴提督軍門斬<lb/>
首梟示賊屬男婦變賣銀兩器械贓仗贓銀俱貯庫<lb/>
外叅照浰頭大賊首池仲容池仲寧池仲安高允賢<lb/>
李全等盤據一方歷有歲年僣稱王號僞設官職廣<lb/>
東翁源龍川始興江西龍南信豐安遠會昌等縣屢<lb/>
被攻圍城池殺害官軍焚燒村寨虜殺男婦歲無虛<lb/>
<pb n="KR4b0007_SBCK_026-12a"/>
日曾經狼兵夾攻數次俱被漏網是乃衆賊奸雄之<lb/>
巨擘三省羣盜之根源也今幸天奪其魄仲容束手<lb/>
就擒仲寧仲安等一時授首各巢賊從擒斬殆盡此<lb/>
皆仰仗　朝廷德威遠播廟堂成算無遺提督軍門<lb/>
賞罰以信而號令嚴明師出以律而機宜愼密身先<lb/>
士卒而艱險之不辭洞見敵情而撫勦之有道以是<lb/>
數十年之巨寇一旦削平連四省之編氓永期安輯<lb/>
呈乞照詳轉達等因據呈到臣卷查先爲地方急緊<lb/>
賊情事准兵部咨該廵按江西監察御史屠僑奏該<lb/>
本部覆題節奉　聖旨是這地方賊情着都御史王<lb/>
<pb n="KR4b0007_SBCK_026-12b"/>
守仁自行量調官軍設法勦捕欽此及爲申明賞罰<lb/>
以勵人心事准兵部覆題請　勑南贛等處都御史<lb/>
假以提督軍務名目給與旗牌應用以振軍威一應<lb/>
軍馬錢糧事宜徑自便宜區畫如遇盜賊入境卽便<lb/>
調兵勦殺不許踵襲舊弊招撫重爲民患所部官軍<lb/>
若在軍前違期逗遛退縮俱聽以軍法從事生擒盜<lb/>
賊亦聽斬首示衆賊級聽本處兵備會同該道守廵<lb/>
官卽時紀驗明白備行江西按察司造册奏繳查照<lb/>
勦殺南方蠻賊見行舊例議擬陞賞等因具題奉<lb/>
聖旨是王守仁着提督南贛汀漳等處軍務換勑與<lb/>
<pb n="KR4b0007_SBCK_026-13a"/>
他其餘事宜各依擬行欽此又爲地方緊急賊情事<lb/>
准兵部覆題看得所奏攻治盜賊二說就令差來人<lb/>
齎文交與都御史王守仁悉依前項申明賞罰事理<lb/>
便宜行事期於功成不限以時相機攻勦等因具題<lb/>
節該奉　聖旨是欽此陸續備咨到臣俱經通行撫<lb/>
屬四省各道守廵兵備守備等官一體欽遵并咨總<lb/>
督兩廣左都御史陳金查照外續該臣看得南贛盜<lb/>
賊其在南安之橫水桶岡諸巢則接境於湖郴在贛<lb/>
州之浰頭桶岡諸巢則連界於閩廣接境於湖郴者<lb/>
賊衆而勢散恃山谿之險以爲固連界於閩廣者賊<lb/>
<pb n="KR4b0007_SBCK_026-13b"/>
狡而勢聚結黨與之助以相援臣等遵奉　勑諭及<lb/>
查照兵部咨示方略初議先攻橫水次攻桶岡而末<lb/>
乃與廣東會兵徐圖浰頭如攻堅木先其易者後其<lb/>
節目自正德十二年九月臣等議將進兵橫水恐浰<lb/>
賊乗虛出擾思有以沮離其黨臣乃自爲告諭具述<lb/>
禍福利害使報効生員黃表義民周祥等往諭各賊<lb/>
因皆賜以銀布一時賊黨亦多感動各寨酋長黃金<lb/>
巢劉遜劉粗睂溫仲秀等遂皆願從表等出投惟大<lb/>
賊首池仲容卽池大鬢獨憤然謂其衆曰我等做賊<lb/>
巳非一年官府來招亦非一次此亦何足爲憑待金<lb/>
<pb n="KR4b0007_SBCK_026-14a"/>
巢等到官後果無他說我等遣人出投亦未爲晚其<lb/>
時臣等兵力旣未能分意且羈縻令勿出爲患故亦<lb/>
不復與較金巢等至臣乃釋其罪推誠厚撫各願出<lb/>
力殺賊立効於是藉其衆五百餘悉以爲兵使從征<lb/>
橫水十月十二日臣等巳破橫水仲容等聞之始懼<lb/>
計臣等必且以次加兵於是集其酋豪池仲寧高飛<lb/>
甲等謀使其弟池仲安率老弱二百餘徒亦赴臣所<lb/>
投招求隨衆立効意在緩兵因而窺覘虛實乗間内<lb/>
應臣逆知其謀陽許之及臣進攻桶岡使領其衆截<lb/>
路於上新地以遠其歸途内嚴警禦之備以防其釁<lb/>
<pb n="KR4b0007_SBCK_026-14b"/>
外示寛假之形以安其心陰使人分召鄰賊諸縣被<lb/>
賊害者皆詣軍門計事旬日之間至者數十問所以<lb/>
攻勦之策皆以此賊狡詐兇悍非比他賊其出劫行<lb/>
剽皆有㴱謀人不能測自知惡極罪大　國法難容<lb/>
故其所以扞拒之備亦極險譎前此兩經夾勦皆狼<lb/>
兵二三萬竟亦不能大捷後雖敗遯所殺傷亦略相<lb/>
當近年以來奸謀愈熟惡熖益熾官府無可奈何每<lb/>
以調狼兵恐之彼輙謾曰狼兵易與耳縱調他來也<lb/>
須半年我縱避他只消一月其意謂狼兵之來不能<lb/>
速其畱不能乆也是以益無忌憚今巳僣號設官奸<lb/>
<pb n="KR4b0007_SBCK_026-15a"/>
計逆謀尤非昔比必欲除之非大調狼兵事恐難濟<lb/>
臣以爲兵無常勢在因敵變化而制勝今各賊狃於<lb/>
故常且謂必待狼兵而後敢攻此所以不必狼兵而<lb/>
可以攻之也乃爲密畫方略使數十人者各歸部集<lb/>
候我兵有期則據隘遏賊十一月賊聞臣等復破桶<lb/>
岡益懼爲戰守備臣使人至賊所賜各酋長牛酒以<lb/>
察其變賊度不可隱則詐稱龍川新民盧珂鄭志高<lb/>
等將掩襲之是以密爲之防非敢虞官兵也臣亦陽<lb/>
信其言因復陽怒盧珂鄭志高等擅兵讎殺移檄龍<lb/>
川使廉其實且趣各賊伐木開道將囘兵自浰頭取<lb/>
<pb n="KR4b0007_SBCK_026-15b"/>
道往討之賊聞以爲臣等實有爲之之意又恐假道<lb/>
伐之且喜且懼因遣來謝且請無勞官兵當悉力自<lb/>
防禦之盧珂鄭志高陳英者皆龍川舊招新民有衆<lb/>
三千餘遠近皆爲仲容所脅而三人者獨與之抗故<lb/>
賊㴱讎忌之十二月望臣兵囘至南康盧珂鄭志高<lb/>
等各來告變謂池仲容等僣號設官今已點集兵衆<lb/>
號召遠近各巢賊首授以總兵都督等僞官使候三<lb/>
省夾攻之兵一至卽同時竝舉行其不軌之謀及以<lb/>
僞授盧珂等官爵金龍霸王印信文書一𥿄粘狀來<lb/>
首臣先已諜知其事及珂等來卽陽怒以爲爾等擅<lb/>
<pb n="KR4b0007_SBCK_026-16a"/>
兵仇殺投招之人罪巳當死今又造此不根之言乗<lb/>
機誣陷且池仲容等方遣其弟領兵報効誠心向化<lb/>
安得有此遂收縛珂等將斬之時池仲安之屬方在<lb/>
營見珂等入首大驚懼至是皆喜羅拜歡呼競訴珂<lb/>
等罪惡臣因亦陽令具狀謂將并拘其黨屬盡斬之<lb/>
於是遂械繫盧珂而使人密喻以陽怒之意欲以誘<lb/>
致仲容諸賊且使盧珂等先遣人歸集其衆候珂等<lb/>
旣還乃發臣又使生員黃表聽選官雷濟往喻仲容<lb/>
使勿以此自疑密購其所親信陰說之使自來投訴<lb/>
二十日臣兵巳還贛乃張樂大享將士下令城中今<lb/>
<pb n="KR4b0007_SBCK_026-16b"/>
南安賊巢皆巳掃蕩而浰頭新民又皆誠心歸化地<lb/>
方自此可以無虞民乆勞苦亦宜暫休爲樂遂散兵<lb/>
使各歸農示不復用而使池仲安亦領衆歸助其兄<lb/>
防守且云盧珂等雖巳繫於此恐其黨致怨或掩爾<lb/>
不虞仲安歸具言其故賊衆皆喜遂弛備臣又使指<lb/>
揮余恩齎曆往賜仲容等令毋撤備以防盧珂諸黨<lb/>
賊衆益喜黃表雷濟因復說伸容今官府所以安輯<lb/>
勞來爾等甚厚何可不親往一謝況盧珂等日夜哀<lb/>
訴反狀乞官府試拘爾等若拘而不至者卽可以證<lb/>
反狀之實今若不待拘而往因面訴珂等罪惡官府<lb/>
<pb n="KR4b0007_SBCK_026-17a"/>
必益信爾無他而謂珂等爲詐殺之必矣所購親信<lb/>
者復從力贊仲容然之乃謂其衆曰若要伸先用屈<lb/>
贛州伎倆亦須親往勘破遂定議率其麾下四十餘<lb/>
人自詣贛臣使人探知仲容巳就道乃密遣人先行<lb/>
屬縣勒兵分哨道候報而發又使千戸孟俊先至龍<lb/>
川督集盧珂鄭志高陳英等兵然以道經浰巢恐搖<lb/>
諸賊則别齎一牌以㧦捕盧珂等黨屬爲名各賊聞<lb/>
俊往果遮迎問故俊出牌視之乃皆羅拜相爭導送<lb/>
出境俊巳至龍川始發牌部勒盧珂等兵衆賊聞之<lb/>
皆以爲拘捕其屬不復爲意閠十二月二十三日仲<lb/>
<pb n="KR4b0007_SBCK_026-17b"/>
容等至贛見各營官兵皆已散歸而街市多張燈設<lb/>
戲爲樂信以爲不復用兵密賂獄卒私往覘盧珂等<lb/>
又果械繫深固仲容乃大喜遣人歸報其屬曰乃今<lb/>
吾事始得萬全矣臣乃夜釋盧珂鄭志高等使馳歸<lb/>
發兵而令所屬官<graphic n="KR1212" url="https://raw.githubusercontent.com/kanripo/KR-Gaiji/master/images/KR1212.png" mimeType="image/png"/>次設羊酒日犒仲容等以緩其<lb/>
歸正月三日度盧珂等已至家所遣屬縣勒兵當已<lb/>
大集臣乃設犒於庭先伏甲士引仲容入并其黨悉<lb/>
擒之出盧珂等所告狀訊鞫皆伏遂寘于獄而夜使<lb/>
人趨發屬縣兵期以初七日同時入勦於是知府陳<lb/>
祥兵從龍川縣和平都入指揮姚璽兵從龍川縣烏<lb/>
<pb n="KR4b0007_SBCK_026-18a"/>
虎鎭入千戸孟俊兵從龍川縣平地水入指揮余恩<lb/>
兵從龍南縣高沙保入推官危壽兵從龍南縣南平<lb/>
入知府邢珣兵從龍南縣太平保入守備指揮郟文<lb/>
兵從龍南縣泠水逕入知府季斆兵從信豐縣黃田<lb/>
岡入縣丞舒富兵從信豐縣烏逕入臣自率帳下官<lb/>
兵從龍南縣泠水逕直搗下浰大巢而使各哨分路<lb/>
同時竝進會於三浰先是賊徒得池仲容報謂贛州<lb/>
兵巳罷歸皆巳弛備散處各巢至是驟聞官兵四路<lb/>
竝進皆驚懼失措乃分投出禦而悉其精銳千餘據<lb/>
險設伏併勢迎敵於龍子嶺我兵聚爲三衝犄角而<lb/>
<pb n="KR4b0007_SBCK_026-18b"/>
前指揮余恩所領百長王受兵首與賊遇大戰良乆<lb/>
賊敗却王受等奮追里許賊伏兵四起奮擊王受推<lb/>
官危壽所領義官葉芳兵鼓噪而前復奮擊賊伏兵<lb/>
後千戸孟俊兵從傍繞出岡背橫衝賊伏與王受合<lb/>
兵於是賊乃大敗奔潰呼聲震山谷我兵乗勝逐北<lb/>
遂克上中下三浰各哨官兵遙聞三浰大巢巳破皆<lb/>
奮勇齊進各賊皆潰敗知府陳祥兵遂破熱水巢五<lb/>
花障巢指揮姚璽兵遂破淡方巢石門山巢上下陵<lb/>
巢知府邢珣兵遂破芳竹湖白沙巢守備指揮郟文<lb/>
兵遂破曲潭巢赤唐巢知府季斆兵遂破右坑巢三<lb/>
<pb n="KR4b0007_SBCK_026-19a"/>
坑巢是日擒斬首從賊人賊級俘獲賊屬男婦牛馬<lb/>
器使數多其餘墮崕塡谷死者不可勝計是夜賊復<lb/>
奔聚未破巢穴次日早乃令各哨官兵探賊所往分<lb/>
投急擊初九日知府陳祥兵破鐵石障巢羊角山巢<lb/>
獲賊首金龍霸王印信旗袍知府邢珣兵破黃田㘭<lb/>
巢指揮姚璽兵破岑岡巢指揮余恩兵破塘含洞巢<lb/>
溪尾巢初十日千戸孟俊兵破大門山巢推官危壽<lb/>
兵破鎭里寨巢十一日知府邢珣兵破中村巢守備<lb/>
郟文兵破半逕巢都坑巢尺八嶺巢知府季斆兵破<lb/>
新田逕巢古地巢指揮余恩兵破空背巢縣丞舒富<lb/>
<pb n="KR4b0007_SBCK_026-19b"/>
兵破旗嶺巢頓岡巢十三日千戸孟俊兵破狗腳㘭<lb/>
巢水晶洞巢五湖巢藍州巢十六日推官危壽兵破<lb/>
風盤巢茶山巢連日各擒斬首從賊人賊級并俘獲<lb/>
賊屬男婦牛馬器仗數多然各巢奔散之賊其精悍<lb/>
者尚八百餘徒復哨聚九連大山扼險自固當臣看<lb/>
得九連山勢極高橫亘數百餘里四面斬絕我兵旣<lb/>
不得進而其内東接龍門山後諸處賊巢以百數若<lb/>
我兵進逼賊必奔往其間誘激諸巢相連而起勢益<lb/>
難制然彼中旣無把截之兵欲從傍縣潜軍斷其後<lb/>
路必須半月始達緩不及事止有賊所屯據崕壁之<lb/>
<pb n="KR4b0007_SBCK_026-20a"/>
下一道可通然賊巳據險自上發石滚木我兵百無<lb/>
一全於是乃選精銳七百餘人皆衣所得賊衣佯若<lb/>
奔潰者乗暮直衝賊所據崕下澗道而過賊以爲各<lb/>
巢敗散之黨皆從崕下招呼我兵亦佯與呼應賊疑<lb/>
不敢擊巳度險遂扼斷其後路次日賊始知爲我兵<lb/>
并勢衝敵我兵巳據險從上下擊賊不能支乃退敗<lb/>
臣度其必潰預令各哨官兵四路設伏以待賊果分<lb/>
隊潜遯二十五日知府陳祥兵覆賊於五花障知府<lb/>
邢珣兵覆賊於白沙指揮余恩兵覆賊於銀坑水二<lb/>
十七日指揮姚璽兵覆賊於烏虎鎭推官危壽兵覆<lb/>
<pb n="KR4b0007_SBCK_026-20b"/>
賊於中村知府季斆兵覆賊於北山又戰於風門奧<lb/>
其餘奔散殘黨尚三百餘徒分逃上下坪黃田㘭諸<lb/>
處各哨官兵復黏蹤會追二月初二日知府陳祥兵<lb/>
復與賊戰於和平初五日復戰於上坪下坪初八日<lb/>
推官危壽指揮余恩兵復與賊戰於黃㘭十二日知<lb/>
府陳祥兵復與賊戰於鐵障山十四日縣丞舒富兵<lb/>
復與賊戰於乾村又戰於梨樹十四日知府邢珣季<lb/>
斆兵復與賊戰於芳竹湖二十三日縣丞舒富兵復<lb/>
與賊戰於北順又戰於和洞二十六日守備郟文兵<lb/>
復與賊戰於水源戰於長吉戰於天堂寨連日擒斬<lb/>
<pb n="KR4b0007_SBCK_026-21a"/>
首從賊人賊級數多三月初三日據鄉導人等四路<lb/>
爪探皆以爲各巢積惡兇狡之賊皆巳擒斬略盡惟<lb/>
餘黨張仲全等二百餘徒其間多係老弱及遠近村<lb/>
寨一時爲賊所軀脅從惡未乆之人今皆勢窮計迫<lb/>
聚於九連谷口呼號痛哭誠心投招臣遣報効生員<lb/>
黃表往驗虛實果如所探因引其甲首張仲全等數<lb/>
人前來投見訴其被脅不得巳之情臣量加責治隨<lb/>
遣知府邢珣往撫其衆籍其名數遂安挿於白沙初<lb/>
七日據知府邢珣等呈稱我兵自去歲二月從征閩<lb/>
寇迄今一年有餘未獲少休今幸各巢賊巳掃蕩餘<lb/>
<pb n="KR4b0007_SBCK_026-21b"/>
黨不多又䝉俯順招安况今隂雨連綿人多疾疫兼<lb/>
之農功已動人懷耕作合無俯順下情還師息衆及<lb/>
義官葉芳等并各村鄉居民亦告前情臣因親行相<lb/>
視險易督同副使楊璋知府陳祥等經理立縣設隘<lb/>
可以乆安長治之䇿畱兵防守而歸葢自本年正月<lb/>
初七日起至三月初八日止前後兩月之間通共搗<lb/>
過巢穴三十八處擒斬大賊首二十九名顆次賊首<lb/>
三十八名顆從賊二千零六名顆俘獲賊屬男婦八<lb/>
百九十名口奪獲牛馬一百二十二隻匹器械贓仗<lb/>
二千八百七十件把贓銀七十兩六錢六分總計擒<lb/>
<pb n="KR4b0007_SBCK_026-22a"/>
斬俘獲奪獲共五千九百五十五名顆口隻匹件把<lb/>
俱經行令兵備等官審驗紀錄仍行紀功御史覈實<lb/>
施行具繇呈報去後今據前因臣等會同江西廵按<lb/>
御史屠僑廣東廵按御史毛鳳叅照大賊首池仲容<lb/>
等荼毒萬民騷擾三省陰圖不軌積有年歲設官僣<lb/>
號罪惡滔天比之上猶諸賊尤爲桀鷔難制葢上猶<lb/>
諸賊雖有僣竊不軌之名而徒惟劫掠焚燒是嗜至<lb/>
於浰頭諸賊雖亦剽劫擄掠是資而實懷僣擬割據<lb/>
之志故其招致四方無藉隱匿遠近妖邪日夜規圖<lb/>
漸成奸計兼之賊首池仲容池仲安等又皆力搏猛<lb/>
<pb n="KR4b0007_SBCK_026-22b"/>
虎捷競飛猱兇惡之名乆巳著聞四方賊黨素所向<lb/>
服是以負固恃頑屢征益熾前此知其無可奈何亦<lb/>
惟苟且招安以幸無事其實無救荼毒之慘益養奸<lb/>
宄之謀今乃臣等驅不練之兵資缺乏之費不踰兩<lb/>
月而破奸雄不制之虜以除三省數十年之患此非<lb/>
朝廷威德廟堂成算何以及此臣等切惟天下之事<lb/>
成於責任之專一而敗於職守之分撓就今事而言<lb/>
前此嘗夾攻二次計勦數番以兵則前者强而今者<lb/>
弱前者數萬而今者數千以時則前者期年而今者<lb/>
兩月以費則前者再倍而今者什一以任事之人則<lb/>
<pb n="KR4b0007_SBCK_026-23a"/>
前者多知謀老練之士而今者乃若臣之迂疎淺劣<lb/>
然而計功較績顧反有加於昔何哉實繇　朝廷之<lb/>
上明見萬里洞察往弊處置得宜旣假臣以賞罰之<lb/>
權復改臣以提督之任旣以兵忌遙制而重各省專<lb/>
征之責又慮事或牽扯而抑守臣干預之請授之方<lb/>
略而不拘以制責其功成而不限以時以故　詔旨<lb/>
一頒而賊先破膽奪氣咨文一布而人皆踴躍爭先<lb/>
効謀者知無沮撓之患而務竟其功希賞者知無侵<lb/>
削之弊而畢致其死是乃所謂得先勝之算於廟堂<lb/>
收折衝之功於樽俎實用兵之要道制事之良法也<lb/>
<pb n="KR4b0007_SBCK_026-23b"/>
事每如此天下之治有不足成者矣臣等偶叨任使<lb/>
何幸濫竽成功敢於獻捷之餘拜手稽首以賀伏願<lb/>
皇上推成功之所自原發縱之有因庻無僣賞以旌<lb/>
始謀及照兵備副使楊璋監軍給餉紀功督戰備歷<lb/>
辛勤宜加顯擢守備指揮郟文知府陳祥邢珣季斆<lb/>
推官危壽指揮余恩姚璽及千戸孟俊縣丞舒富等<lb/>
皆身親行陳屢立戰功俱合奬擢庻示激揚以爲後<lb/>
勸臣本凡庸繆當重任偶逢事機之會幸免覆餗之<lb/>
誅然功非其才福已踰分遂沾痿痺之疾旣成廢棄<lb/>
之人除巳别行請罪乞休外緣係捷音及該兵部議<lb/>
<pb n="KR4b0007_SBCK_026-24a"/>
擬期於成功不限以時題奉欽依事理爲此具本題<lb/>
知<lb/>
　　先生浰頭之㨗妙在收盧珂用黃表雷濟以誘<lb/>
　　至池仲容所謂善用兵者屈人之兵而非戰也<lb/>
　　拔人之城而非攻也前後節節取勝靈通變化<lb/>
　　眞非尋常思慮之所能及<lb/>
<pb n="KR4b0007_SBCK_026-24b"/>
　　議處河源餘賊<lb/>
看得河源等處賊情本院屢經批仰該道會同守廵<lb/>
等官從長計議相機勦捕今復據呈看得賊勢漸盛<lb/>
民患日深該道旣以兵力勞憊勢未能克卽須會同<lb/>
守廵守備等官或親至賊巢或於附近賊巢處所屯<lb/>
劄選差知因通賊曉事人役齎執告示㮄文權且撫<lb/>
諭各賊委曲開譬或姑賜以牛酒銀布耕具種子之<lb/>
類令其收衆入巢趂時耕作因使吾民亦得蹔免防<lb/>
截之役及時盡力農畒一面選兵勵士密切分布哨<lb/>
道候收歛已畢各巢亦積有糧米然後的探虛實尅<lb/>
<pb n="KR4b0007_SBCK_026-25a"/>
期竝舉出其不趨掩其不備是乃藉兵於民因糧於<lb/>
賊非獨可以稍紓目前之急亦因得以永除日後之<lb/>
患矣今若兵力不足旣未能勦又不從權撫挿任其<lb/>
出沒往來則非惟民不安生窮困愈甚抑且賊亦失<lb/>
其農業衣食不給若非擄掠何以爲生是所謂益重<lb/>
吾民之苦而愈長羣賊之奸兵糧日耗後欲圖之功<lb/>
愈難矣仰該道會同守廵守備等官上緊議處施行<lb/>
囘報毋得徒事往復致釀後艱其各該官司兵快人<lb/>
等不論或撫或勦俱要時時操練整東密切隄備不<lb/>
得縱弛致有疎虞<lb/>
<pb n="KR4b0007_SBCK_026-25b"/>
　　再批攻勦河源賊巢呈<hi>八月二十一日</hi>
據廣東嶺東道僉事朱昂等會呈河源縣賊巢一十<lb/>
三處勢相聯絡互爲應援賊首吳何俊等并帽子峰<lb/>
賊首譚廣䕶等招亾納叛不止二千餘衆累歲荼毒<lb/>
生靈況又僣稱天王總兵都督等號罪惡滔天人神<lb/>
共怒必須請調大兵勦絕根繇庻足以雪軍民之寃<lb/>
但此黠賊性尤兇强必藉狼兵可以搗巢攻寨大約<lb/>
以軍兵二萬有餘方克濟事合行布政司查議糧餉<lb/>
并賞功銀兩等項又據惠州府云云看得賊衆兵寡<lb/>
委難集事但動調狼兵亦利害相半況開報賊巢前<lb/>
<pb n="KR4b0007_SBCK_026-26a"/>
後不同合用糧賞俱合預行查處爲此仰抄案囘道<lb/>
會同各守廵兵備等官將各巢穴再行備細查訪若<lb/>
果賊巢衆多官兵分哨不敷必須添調狼兵仰卽徑<lb/>
自呈請該省總督等衙門上緊起調若見在官兵略<lb/>
以足用可以不調狼兵亦免騷擾地方就仰選委謀<lb/>
勇官督同府衞縣所等官將各漢達官軍兵快鄉夫<lb/>
預先起集選練於該府及近賊縣分密切屯劄勿令<lb/>
張揚候尅期已定然後晝伏夜行出其不意併擊合<lb/>
勦合川糧餉賞功等銀備行廣東布政司查照上年<lb/>
大征事體及時措備毋致臨期誤事如是兵糧措置<lb/>
<pb n="KR4b0007_SBCK_026-26b"/>
俱已齊備仰卽馬上差人飛報軍門以憑親臨督戰<lb/>
或差官齎執　令旗令牌分督進勦其各賊奔遁關<lb/>
隘相應江西防截者亦要上緊查報以憑調發各毋<lb/>
稽違致有失誤　國典具存決難輕貸先選熟知賊<lb/>
情三四人赴軍門聽用軍中一應進止或未盡機宜<lb/>
應呈報者亦就上緊呈報仍呈總鎭鎭守廵按等衙<lb/>
門查照知會<lb/>
　　用兵全在調度得宜本處官兵鄉快自然足用<lb/>
　　淮陰所以能驅市人而使之戰也如止靠調狼<lb/>
　　兵未有不至激變生事者如數年來黔蜀東土<lb/>
<pb n="KR4b0007_SBCK_026-27a"/>
　　俱因調兵起禍惜未有以先生之說告之者<lb/>
<pb n="KR4b0007_SBCK_026-27b"/>
　　三省夾勦㨗音疏<lb/>
據廣東按察司僉事等官王大用等呈正德十二年<lb/>
九月内據樂昌縣知縣李增禀稱賊首龔福全高快<lb/>
馬等不時出沒爲患近蒙軍門案驗内開三省會兵<lb/>
進勦緣照官兵未到誠恐各賊探知自分必死羣合<lb/>
四出攻劫不惟居民受害抑恐患及城池議要從宜<lb/>
設法以緩其勢待軍兵到日另行遵奉號令等因本<lb/>
職看得各賊俱係先前大征漏網招亾納叛蹤跡詭<lb/>
秘爲今之計必先誘其腹心以爲我用然後以次剪<lb/>
其羽翼庻以賊攻賊彼勢可孤而我患可保巳經呈<lb/>
<pb n="KR4b0007_SBCK_026-28a"/>
奉軍門議處誘法設致去後據知縣李增報稱峽田<lb/>
山賊犯龍貴等十二名天塘賊犯陳滿等十名各挈<lb/>
家赴縣首吿願擒獲同伴解官於本年十一月二十<lb/>
八日督同龍貴等計誘賊犯蕭緣等六十名十二月<lb/>
初二日陳滿等計誘李廷茂等二十三名等因又據<lb/>
通判鄒級仁化縣知縣李蕚呈大賊首高快馬帶從<lb/>
賊一十五名賊婦二口濳住地名癩痢寨㴱坑結巢<lb/>
藏住隨綂民壯兵夫譚志澤等於閠十二月初一日<lb/>
戌時進兵圍寨至初二日早本賊突出山頭迎敵追<lb/>
至始興縣界各兵奮勇生擒高快馬卽高仲仁從賊<lb/>
<pb n="KR4b0007_SBCK_026-28b"/>
三名賊婦賊女各一口又據知府姚鵬等呈督率軍<lb/>
兵夫快陸續擒斬首從賊犯李萬山賴永達等一千<lb/>
三百二十名顆俘獲男婦七十六名口奪囘被擄男<lb/>
婦一十三名口又據知縣李增呈緝得賊首李斌亾<lb/>
命在湖廣烏春山躱住密遣捕盜老人李攻瓉等星<lb/>
夜濳至地名姜陽峒擒獲本賊緣繇到道轉報到臣<lb/>
又據兵備分廵嶺東道顧應祥等呈據領哨通判莫<lb/>
相等呈綂漢達官軍民壯打手人等刻期進勦上下<lb/>
橫溪闕峒㴱峒等巢陸續擒斬賊犯吳瑄鄧仲玉等<lb/>
共六百九十名顆俘獲男婦三百九十五名口奪囘<lb/>
<pb n="KR4b0007_SBCK_026-29a"/>
被擄男婦七口又據本官禀稱橫溪大賊首吳　招<lb/>
集亾命遯住地名東田村㴱山結巢禀蒙監督僉事<lb/>
顧應祥指示方略密切發兵抵吳　巢穴四面圍攻<lb/>
先用銃箭將吳　打倒擒斬　等首從賊共十三名<lb/>
顆俘獲賊屬六口奪囘被擄婦女二口綠繇到道轉<lb/>
報到臣查得先准兵部咨爲地方緊急賊情事該廵<lb/>
撫湖廣都御史秦金該本部覆題郴桂等處諸賊與<lb/>
廣東江西諸峒聯絡請　勑兩廣并南贑總督巡撫<lb/>
等官會同尅期進兵夾勦等因奉　聖旨是都依擬<lb/>
行欽此又臣節奉　勅諭但有盜賊生發卽便嚴督<lb/>
<pb n="KR4b0007_SBCK_026-29b"/>
各該兵備守巡并軍衞有司設法勦殺隨宜處置欽<lb/>
此又准樂昌縣知縣李増禀稱賊首高快馬等八百<lb/>
餘徒在地名櫃頭村行劫又據乳源縣禀稱賊徒千<lb/>
餘人在洲頭街流劫及據湖廣彬州申賊首龔福全<lb/>
高仲仁等一起八百餘徒出劫樂昌虜捉知縣韓宗<lb/>
堯一起七百餘徒出劫生員譚明浩等家一起六百<lb/>
餘徒從老虎峒等處出劫一起五百餘徒從興寧縣<lb/>
出劫等因各報到臣該臣叅看得兩廣總督總兵等<lb/>
官雖已奉　命行取囘京然軍馬錢糧調度方略悉<lb/>
經區畫會有成案本院見督官兵征勦浰頭等賊未<lb/>
<pb n="KR4b0007_SBCK_026-30a"/>
能親往督戰除分兵設䇿督令副使楊璋等四面防<lb/>
截外仰各官查照原議上緊依期進勦毋得遲疑叅<lb/>
錯致誤事機一應臨敵制度俱在各官相機順應或<lb/>
先離散其黨與或陰誘致其心腹聲東擊西陽背陰<lb/>
襲勿拒一議惟求萬全軍門遙遠不必一一呈禀反<lb/>
成牽滯今據前因除將各道呈報前項擒斬首從賊<lb/>
人賊級共二千八百九名顆俘獲賊屬并奪囘被擄<lb/>
男婦五百四名口奪獲器械贓物一百三十二件把<lb/>
牛馬八十三隻匹仰各道徑送巡按紀功御史審驗<lb/>
紀錄造冊　奏繳外叅照大賊首高仲仁李斌吳<lb/>
<pb n="KR4b0007_SBCK_026-30b"/>
等稔惡多年敵殺官兵攻劫郡縣罪貫旣盈今幸數<lb/>
月之間克遂殲殄此皆仰仗　廟堂勝算及將士用<lb/>
命之所致也臣得因人成事眞爲徼幸及照巡按紀<lb/>
功御史毛鳯振楊風紀作勵將士旣盡紀驗之職復<lb/>
多調度之方比於常格勞績尤異僉事王大用顧應<lb/>
祥等監綂督調備効勤勞都指揮王英歐儒知府姚<lb/>
鵬通判鄒級莫相知縣李増李蕚皆身親行陣具歷<lb/>
艱難均合甄收普皆旌擢伏望　皇上旣行大賞於<lb/>
朝復沛覃恩於下庻示激奬以勸後功臣以凡庸兼<lb/>
復多病繆膺地方之責屬征調四出不能身親督戰<lb/>
<pb n="KR4b0007_SBCK_026-31a"/>
然賴總督諸臣先已布授方略領哨諸將得以遵照<lb/>
奉行戮力効死竟收完績雖無共濟之功實切同舟<lb/>
之幸除先已具本請罪吿病乞休外云云<lb/>
　報功疏不用誇飾直述事情極爲得體如近日動<lb/>
　輙云異㨗奇功眞令人可汗<lb/>
<pb n="KR4b0007_SBCK_026-31b"/>
　　辭免陞廕乞以原職致仕疏<lb/>
臣於六月初六日准兵部咨爲㨗音事該臣題該本<lb/>
部覆題節該奉　聖旨王守仁陞右副都御史廕子<lb/>
一人做錦衣衛世襲百戸寫　勑奬勵欽此欽遵臣<lb/>
聞　命驚惶莫知攸措感極而懼若墜冰淵切念臣<lb/>
以章句陋儒過蒙　朝廷滌瑕掩垢收錄於擯棄之<lb/>
餘旣又求長於短拔之閒散之中授以巡撫之寄其<lb/>
時臣以抱病在吿兩疏乞休偶値前宮有託疾避難<lb/>
之嫌該部論奏之義甚嚴　朝廷督責之旨又切遂<lb/>
不遑他計狼狽就途蒞事之後兵耗財匱盗熾民窮<lb/>
<pb n="KR4b0007_SBCK_026-32a"/>
縮手四顧莫措一籌　朝廷憫念地方之顚危慮臣<lb/>
才微力弱必致傾僨謂其責任之不專無以連屬人<lb/>
心賞罰之不重無以作興士氣號令之不肅無以督<lb/>
調遠近於是該部議假臣以賞罰　朝廷從而假之<lb/>
以賞罰議給臣以旗牌　朝廷從而給之以旗牌議<lb/>
改臣以提督之任　朝廷從而改之以提督之任授<lb/>
之方略而不拘以制責其成功而不限以時繇是臣<lb/>
以賞罰之柄而激勵三軍之氣以旗牌之重而號召<lb/>
遠近之兵以提督之權而紀綱八府一州之官吏伸<lb/>
縮如志舉動自繇於是兵威漸振賊氣先奪成軍而<lb/>
<pb n="KR4b0007_SBCK_026-32b"/>
出一皷而破橫水再皷而滅桶岡全師克㨗振旅復<lb/>
舉又一皷而破三刑再皷而下九連皆役不再藉兵<lb/>
無挫刅分遣官屬齎執旗牌以麾督兩廣夾勦之師<lb/>
亦莫不畏威用命咸奏成功繇是言之其始促臣之<lb/>
來蒞事者該部之議　朝廷之斷也旗牌之能號召<lb/>
者該部之議　朝廷之斷也提督之能紀綱者該部<lb/>
之議　朝廷之斷也方略之所分布舉動之得展舒<lb/>
者該部之議　朝廷之斷也臣亦何功之有而敢冒<lb/>
承其賞乎譬之駑駘之馬而得良御齊輯乎轡衘之<lb/>
際而緩急乎唇吻之和内得於人心外合於馬志故<lb/>
<pb n="KR4b0007_SBCK_026-33a"/>
雖駑下亦能盡日之力而至百里人見其駑而百里<lb/>
因謂之能不和其能致此皆御馬者驅䇿之力不然<lb/>
將數里而踣或十數里而止矣馬之疲勞或誠有之<lb/>
而遂以歸功於馬其可乎况臣驅逐之餘疾病交作<lb/>
手足麻痺漸成廢人前在賊巢巳嘗具本請罪吿病<lb/>
乞休日夜伏候　允報庻幾生還畎畒乃今求退而<lb/>
獲進請咎而蒙賞雖臣貪冒垂涎忍恥苟得其如<lb/>
朝廷賞功之典何伏望　皇上推原功之所始無使<lb/>
賞有濫及收囘　成命臣苟有徵勞不加罪戮容令<lb/>
仍以原職致仕延餘喘於田野如此則上無濫恩下<lb/>
<pb n="KR4b0007_SBCK_026-33b"/>
無奸賞宣力受任者得免於覆餗之誅量能度兮者<lb/>
獲遂其知止之願臣無任感恩懼罪懇切祈望之至<lb/>
　樞部必與邊撫呼吸相應而後能成功往日遼陽<lb/>
　之失不能無所歸咎<lb/>
<pb n="KR4b0007_SBCK_026-34a"/>
<pb n="KR4b0007_SBCK_026-35a"/>
　　上晉溪司馬書　戊寅<lb/>
郴衡諸處羣孽漏殄尚多葢緣進剿之時彼省土兵<lb/>
不甚用命而廣兵防夾又復稍遲是以致此其在目<lb/>
今若無㐫荒之災兵革之釁料亦未敢動作但恐一<lb/>
二年後則有所不能保耳今大征甫息勢旣未可輕<lb/>
舉而地方新遭土兵之擾復不堪重困將紓目前之<lb/>
患不過添立屯堡若欲稍爲經乆之圗亦不過建立<lb/>
縣治然此二端彼省鎭巡巳嘗會奏舉行生雖復徃<lb/>
豈能别有區畫但度其事勢屯堡之設雖可以張布<lb/>
聲威然使守瞭日乆未免怠弛散歸無事則虛具名<lb/>
<pb n="KR4b0007_SBCK_026-35b"/>
數冐費糧餉有急卽張皇賊勢復湏調兵此其勢之<lb/>
所必至者惟建縣一事頗爲得䇿又聞所設縣分乃<lb/>
瓜分兩省三縣之地彼此各吝土地人民豈肻安然<lb/>
割巳所有以資異省别郡必有紛爭異同之論未能<lb/>
歸一則立縣之舉勢亦未易克就旣承責委亦已遣<lb/>
人再徃詢訪苟有利弊稍可禅益者當復舉請但因<lb/>
閩事孔棘遙聞廟堂之議亦欲繆以見責故且未敢<lb/>
輙徃郴桂然　勅書乆未見到則閩中亦不敢遽徃<lb/>
旦夕諮訪其事頗悉顚末大槩閩中之變亦由積漸<lb/>
所致其始作於延平繼發於邵武又繼發於建寧發<lb/>
<pb n="KR4b0007_SBCK_026-36a"/>
於汀漳發於沿海諸衛所其間驚閧雖小大不一然<lb/>
亦皆因倡於前者略無懲創遂敢效尤而興今省城<lb/>
渠魁雖已授首人心尚爾驚惶未定邵武諸處尤不<lb/>
可測急之必致變縱而不問將來之禍尤有不可勝<lb/>
言者葢福建之軍縱恣驕驁巳非一日旣無漕運之<lb/>
勞又無征戍之役飽食安坐徭賦不及居則朘民之<lb/>
膏血以供其糧有事返藉民之子弟而爲之鬬有司<lb/>
豢養若驕子百姓疾畏如虎狼稍不如意呼呶羣聚<lb/>
而起焚掠居民綁笞官吏氣𦦨所加帖然惟其所欲<lb/>
而後巳今其勢旣盈如將潰之隄岌乎洶洶匪朝伊<lb/>
<pb n="KR4b0007_SBCK_026-36b"/>
夕雖有智者難善其後固非迀劣如守仁者所能辦<lb/>
此也又況積弱之軀百病侵剝近日復聞祖母病危<lb/>
日夜痛苦方寸巳亂豈復堪任臨期敗事罪戮益重<lb/>
輙敢先以情訴伏望曲加矜憫改授能者使生得全<lb/>
首領歸延殘息於田野非生一人之幸實一省數百<lb/>
萬生靈之幸也情蹙辭隘忘其突冒死罪死罪<lb/>
<pb n="KR4b0007_SBCK_026-37a"/>
　　優奬致仕縣丞龍韜牌<lb/>
訪得贛縣致仕縣丞龍韜平素居官淸謹迨其老年<lb/>
歸休遂致貧乏不能自存薄俗愚鄙反相譏笑夫貪<lb/>
汙者乗肥衣輕揚揚自以爲得志而愚民兢相歆羨<lb/>
淸謹之士至無以爲生鄉黨鄰里不知以爲周恤又<lb/>
從而笑之風俗薄惡如此有司者豈獨不能辭其責<lb/>
孟子云使饑餓於我土地吾恥之是亦有司者之恥<lb/>
也爲此牌仰贛州府官吏卽便措置無礙官銀十兩<lb/>
米二石羊酒一副掌印官親送本官家内以見本院<lb/>
優恤奬待之意仍仰贛縣官吏歲時常加存問量資<lb/>
<pb n="KR4b0007_SBCK_026-37b"/>
柴米母令困乏嗚嘑養老周貧王政首務況淸謹之<lb/>
士旣貧且老有司坐視而不顧其可乎遠近父老子<lb/>
弟仍各曉諭務洗貪鄙之俗共敦廉讓之風具依准<lb/>
并措送過繳牌<lb/>
　　今官於地方者優禮餽送惟當道貴人而已先<lb/>
　　生此舉眞足以廉頑立懦大有補於世敎<lb/>
陽明先生經濟集卷三終　臨海後學王立凖較<graphic n="KR0922" url="https://raw.githubusercontent.com/kanripo/KR-Gaiji/master/images/KR0922.png" mimeType="image/png"/>
<pb n="KR4b0007_SBCK_026-38a"/>
</p>
<p>
</p>
  </div>
</body>
</text>
</TEI>
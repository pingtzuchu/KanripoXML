<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4b0007_SBCK_029-1a"/>
陽明先生集要經濟編卷六<lb/>
　　　同邑後學施邦曜重編<lb/>
　　　江右後學曾　櫻叅訂<lb/>
　　辭免重任乞　恩養病疏<hi>嘉靖六年六月</hi>
臣自正德十四年江西事平之後身罹䜛構危疑洶<lb/>
洶不保朝夕幸遇　聖上龍飛天開日朗鑒臣螻蟻<lb/>
之忠　下詔褒揚洗滌出臣於覆盆之下進官封爵<lb/>
召還京師因乞便道歸省隨蒙賜　勑遣官奬勞慰<lb/>
諭錫以銀幣犒以羊酒臣感激　天恩雖粉骨碎身<lb/>
云何能報不幸繼遭父喪未獲赴　闕陳謝服滿之<lb/>
<pb n="KR4b0007_SBCK_029-1b"/>
後又連年病臥喘息奄奄苟避形跡　皇上天高地<lb/>
厚之恩迄今六年於此矣尚未能一覩　无顔稽首<lb/>
闕廷之下臣實瞻戴戀慕晝夜熱中若身在芒刺邇<lb/>
者曾蒙謝　恩之召臣之至願惟不能卽時就道顧<lb/>
廼病臥呻吟徒北望感泣神魂飛馳而巳今年六月<lb/>
初六日兵部差官齎文前到臣家内開奏奉欽依以<lb/>
兩廣未靖命臣總制軍務督同都御史姚鏌等勘處<lb/>
者臣聞　命驚惶莫知攸措伏自思惟臣於　君命<lb/>
之召當不俟駕而行矧兹軍旅何敢言辭顧臣病患<lb/>
乆積潮熱痰嗽日甚月㴱每一發咳必至頓絕乆始<lb/>
<pb n="KR4b0007_SBCK_029-2a"/>
漸甦乃者謝　恩之行輕舟安臥尚未敢强又況兵<lb/>
甲驅勞豈復堪任夫委身以圖報臣之本心也若冒<lb/>
病輕出至於憤事死無及矣臣又伏思兩廣之役起<lb/>
於土官讎殺比之宼賊之攻劫郡縣荼毒生靈者勢<lb/>
尚差緩若處置得宜事亦可集姚鏌平日素稱老成<lb/>
愼重一時利鈍前却斯亦兵家之常要在責成難拘<lb/>
速效御史石金據事論奏是葢忠於　陛下將爲<lb/>
國家弘仁覆乆遠之圖所以激勵鏌等使之集謀決<lb/>
䇿收之桑榆也臣本書生不習軍旅往歲江西之役<lb/>
皆偶㑹機宜幸而成事臣之才識自視未及姚鏌且<lb/>
<pb n="KR4b0007_SBCK_029-2b"/>
近年以來又巳多病況玆用兵舉事鏌等必嘗㴱思<lb/>
熟慮得其始末條貫中事少沮輙以臣之庸劣叅與<lb/>
其間行事之際所見或有同異鏌等益難展布夫軍<lb/>
旅之任在號令嚴一賞罰信果而巳愼擇主帥授鉞<lb/>
分閫當聽其所爲臣以爲兩廣今日之事宜專責鏌<lb/>
等隆其委任重其威權略其小過假以歲月而要其<lb/>
成功至於終無底績然後别選才能兼於民情土俗<lb/>
素相諳悉如南京工部尚書胡世寧刑部尚書李承<lb/>
勛者往代其任夫　朝廷用人不貴其有過人之才<lb/>
而貴其有事君之忠苟無事君之忠而徒有過人之<lb/>
<pb n="KR4b0007_SBCK_029-3a"/>
才則其所謂才者僅足以濟其一己之功利全軀保<lb/>
妻子而巳耳如臣之迂疎多病徒持文墨議論未必<lb/>
能濟實用者誠宜哀其不逮容令養疾田野俟病痊<lb/>
之後不終棄廢或可量置閑散之地使得自效其涓<lb/>
埃則　朝廷於任賢御將之體因物曲成之仁道竝<lb/>
行而不相背矣臣不敢苟冒任使以欺　國事不勝<lb/>
感恩激義懇切祈望之至<lb/>
　觀此疏則其處置兩廣大意巳自可想見古人作<lb/>
　用若隆中登壇於未任之先巳有把柄類如此<lb/>
<pb n="KR4b0007_SBCK_029-3b"/>
<pb n="KR4b0007_SBCK_029-3b"/>
　　赴任謝　恩遂陳膚見疏<hi>六年十二月初一日</hi>
臣於病廢之餘特蒙　恩旨起用授以兩廣軍旅重<lb/>
寄臣自惟朽才病質㴱懼不任驅使以誤國事具本<lb/>
辭免過蒙　聖旨卿識敏才高忠誠體國今兩廣多<lb/>
事方藉卿威望撫定地方用紓朕南顧之懷姚鏌巳<lb/>
致仕了卿宜星夜前去節制諸司調度軍馬撫勦賊<lb/>
宼安戢兵民勿再遲疑推諉以負朕望還差官舖馬<lb/>
裡齎文前去敦趣赴任行事該部知道欽此欽遵兵<lb/>
部移咨到臣捧讀感泣莫知攸措伏念世受　國恩<lb/>
粉骨虀骸亦無能報又况遭逢　明聖溫旨勤拳若<lb/>
<pb n="KR4b0007_SBCK_029-4a"/>
是何能復顧其他巳於九月初八日扶病起程沿途<lb/>
就醫服藥調理晝夜前進奈秋暑旱澀舟行甚難至<lb/>
十一月二十日始抵梧州思恩田州之事尚未及會<lb/>
同各官查審區處然臣沿途渉歷訪諸士夫之論詢<lb/>
諸行旅之口頗有所聞不敢不爲　陛下一言其略<lb/>
臣惟岑猛父子固有可誅之罪然所以致彼若是者<lb/>
則前此當事諸人亦宜分受其責葢兩廣軍門專爲<lb/>
諸<graphic n="KR0889" url="https://raw.githubusercontent.com/kanripo/KR-Gaiji/master/images/KR0889.png" mimeType="image/png"/>獞及諸流賊而設　朝廷付之軍馬錢糧事權<lb/>
亦巳不爲不專且重若使振其軍威自足以制服諸<lb/>
蠻然而因循怠弛軍政日壞上無可任之將下無可<lb/>
<pb n="KR4b0007_SBCK_029-4b"/>
用之兵一有警急必須倚調土官狼兵若猛之屬者<lb/>
而後行事故此輩得以憑恃兵力日増其桀驁今夫<lb/>
父兄之於子弟苟役使頻勞亦且不能無倦況於此<lb/>
輩夷獷之性歲歲調發奔走道途不得顧其家室其<lb/>
能以無倦且怨乎及事之平則又功歸於上而彼無<lb/>
所與兼有不才有司因而需索引誘與之爲奸其能<lb/>
以無怒且慢乎旣倦且怨又怒以慢始而徴發愆期<lb/>
旣而調遣不至上嫉下憤日㴱月積劫之以勢而威<lb/>
益䙝籠之以詐而術愈窮繇是諭之而益梗撫之而<lb/>
益疑遂至於有今日加以叛逆之罪而欲征之夫卽<lb/>
<pb n="KR4b0007_SBCK_029-5a"/>
其巳暴之惡征之誠亦非過然所以致彼若是巳非<lb/>
一朝一夕之故且當反思其咎姑務自責自勵修我<lb/>
軍政布我威德撫我人民使内治外攘而我有餘力<lb/>
則近悅遠懷而彼將自服顧不復自反而一意憤怒<lb/>
之夫所可憤怒者不過岑猛父子及其黨惡數人而<lb/>
巳其下萬餘之衆固皆無罪之人也今岑猛父子及<lb/>
其黨惡數人旣云誅戮巳足暴揚所遺二酋原非有<lb/>
名惡目自可寛宥者也又不勝二酋之憤遂不顧萬<lb/>
餘之命竭兩省之財動三省之兵使民男不得耕女<lb/>
不得織數千里内騷然塗炭者兩年于兹然而二酋<lb/>
<pb n="KR4b0007_SBCK_029-5b"/>
之憤至今尚未能雪也徒爾兵連禍結徴發益多財<lb/>
饋益殫民困益㴱無罪之民死者十已六七山<graphic n="KR0889" url="https://raw.githubusercontent.com/kanripo/KR-Gaiji/master/images/KR0889.png" mimeType="image/png"/>海<lb/>
賊乘釁搖動窮追必死之宼旣從而煽誘之貧苦流<lb/>
亾之民又從而逃歸之其可憂危何啻十百於二酋<lb/>
者之爲患其事巳兆而變巳形顧猶不此之慮而汲<lb/>
汲於二酋則當事者之過計矣今當事者之於是役<lb/>
其悴心憔思亦可謂勤且至矣特發於憤激而狃爲<lb/>
其難是以勞而未效夫二酋者之阻兵拒險亦不過<lb/>
畏罪逃死苟爲自全之計非如四方流劫之賊攻城<lb/>
堡掠鄉村虜財物殺良民日爲百姓之患人人欲得<lb/>
<pb n="KR4b0007_SBCK_029-6a"/>
而誅之者今驅困憊之民使裹糧荷戈以征不爲民<lb/>
患素無讎怨之虜此人心之所以不奮而事之所以<lb/>
難濟也又今狼達土漢官兵亦不下數萬與萬餘畏<lb/>
罪逋誅之虜相持巳三月有餘而未能一決者葢以<lb/>
我兵發機太早而四面防守太密是乃投之無所往<lb/>
而示之以必不活益使彼先慮預備并心恊力堅其<lb/>
必死之志以抗我師就使我師將勇卒奮決能取勝<lb/>
亦必多殺士衆非全軍之道又況人無戰志而徒欲<lb/>
合圍待斃坐收成功此我兵之所以雖衆而勢日以<lb/>
懈賊雖寡而志日以合備日密而氣日以銳者也夫<lb/>
<pb n="KR4b0007_SBCK_029-6b"/>
當事者之意固無非欲計出萬全然以用兵而言亦<lb/>
已失之巧遲所謂强弩之末不能穿魯縞矣臣愚以<lb/>
爲且宜釋此二酋者之罪開其自新之路而彼猶頑<lb/>
梗自如然後從而殺之我亦可以無憾苟可曲全則<lb/>
且姑務息兵罷餉以休養瘡痍之民以絕覬覦之奸<lb/>
以弭不測之變迨於區處旣定德威旣洽蠻夷悅服<lb/>
之後此二酋者遂能改惡自新則我亦豈必固求其<lb/>
罪若其尚不知悛執而殺之不過一獄吏之事何至<lb/>
兵甲之煩哉或者以爲征之不克而遽釋之則紀綱<lb/>
疑於不振臣竊以爲不然夫　天子於天下之民物<lb/>
<pb n="KR4b0007_SBCK_029-7a"/>
如天覆地載無不欲愛養而生全之寧有撮爾小醜<lb/>
乃與之爭憤求勝而謂之振紀綱者惟後世貪暴諸<lb/>
侯强淩弱衆呑寡則必務於求勝而後巳斯固五霸<lb/>
之罪人也昔苗頑不卽工舜使禹益徂征三旬苗民<lb/>
逆命禹乃班師振旅夫以三聖人者爲之君帥以征<lb/>
一頑苗謂宜終朝而克㨗顧歷三旬之乆而復至於<lb/>
班師以歸自今言之其不振甚矣然終致有苗之格<lb/>
而萬世稱聖古之所謂振紀綱者固若是耳臣以匪<lb/>
才謬膺　重命得總制四省軍務以從事於偏隅之<lb/>
小醜非不知乗此機㑹可以僥倖成功苟免於怯懦<lb/>
<pb n="KR4b0007_SBCK_029-7b"/>
退避然此必多調軍兵多傷士卒多殺無罪多費糧<lb/>
餉又不足以振揚威武信服諸夷僅能取快於二酋<lb/>
之憤而忘其遺患於兩省之民但知徼功於目前而<lb/>
不知投艱於日後此人臣喜事者之利非國家之福<lb/>
生民之庇臣所不忍也臣又聞兩廣主計之吏謂自<lb/>
用兵以來所費銀兩巳不下數十萬梧州厙藏所遺<lb/>
不滿五萬之數矣所食糧米巳不下數十萬梧州倉<lb/>
廩所存不滿一萬之數矣繇是言之尚可用兵不息<lb/>
而不思所以善後之圖乎臣又聞諸兩省士民之言<lb/>
皆謂流官之設亦徒有虛名而反受實禍詰其所以<lb/>
<pb n="KR4b0007_SBCK_029-8a"/>
皆云思恩未設流官之前土人歲出土兵三千以聽<lb/>
官府之調遣旣設流官之後官府歲發民兵數千以<lb/>
防土人之反覆卽此一事利害可知且思恩自設流<lb/>
官以來十八九年之間反者五六起前後征勦曾無<lb/>
休息不知調集軍兵若干費用糧餉若干殺傷良民<lb/>
若干　朝廷曾不能得其分寸之益而反爲之憂勞<lb/>
徵發浚良民之膏血而塗諸無用之地此流官之無<lb/>
益亦斷然可睹矣但論者皆以爲旣設流官而復去<lb/>
之則有更改之嫌恐啟人言而招物議是以寧使一<lb/>
方之民乆罹塗炭而不敢明爲　朝廷一言寧負<lb/>
<pb n="KR4b0007_SBCK_029-8b"/>
朝廷而不敢犯衆議甚哉人臣之不忠也苟利於<lb/>
國而庇於民死且爲之矣而何人言物議之足計乎<lb/>
臣始至地方雖未能周知備歷然形勢大略亦可概<lb/>
見田州切鄰交趾其間㴱山絕谷皆<graphic n="KR0889" url="https://raw.githubusercontent.com/kanripo/KR-Gaiji/master/images/KR0889.png" mimeType="image/png"/>獞之所盤據<lb/>
動以千百必須仍存土官則可藉其兵力以爲中土<lb/>
屏蔽若盡殺其人改土爲流則邊鄙之患我自當之<lb/>
自撤藩籬非久安之計後必有悔思恩田州處置事<lb/>
宜俟事平之日遵照　勑旨公同各官另行議奏但<lb/>
臣旣有所聞見不敢不先爲　陛下一言使　朝廷<lb/>
之上早有定處臣等得一意奉行不致往復查議失<lb/>
<pb n="KR4b0007_SBCK_029-9a"/>
誤事機可以速安反側實地方之幸臣等之幸臣不<lb/>
勝受　恩感激竭忠願效之至<lb/>
　以先生之威望重以得爲之事權出其方略平定<lb/>
　匪難而先生首諄諄以釋二酋請葢二酋不在貴<lb/>
有以勝之貴有以安之勝之者功在一時安之者<lb/>
　利在百世此誠老成謀國之長策不當僅以近日<lb/>
　招撫偷安者同視<lb/>
<pb n="KR4b0007_SBCK_029-9b"/>
　　欽奉　勑諭通行<hi>嘉靖六年十月初三日</hi>
嘉靖六年七月初七日節該　欽奉勑諭先該廣西<lb/>
田州地方逆賊岑猛爲亂已令提督兩廣等官都御<lb/>
史姚鏌等督兵進勦隨該各官奏稱岑猛父子悉已<lb/>
擒斬巢穴蕩平㨗音　上聞巳經降勑奬勵論功行<lb/>
賞及將改設流官添設叅將等事條陳又經該部議<lb/>
擬覆奏施行去後續該各官復奏惡目盧蘇倡亂復<lb/>
叛王受攻陷思恩又經切責各官計處不審行令將<lb/>
失事官員戴罪督兵勦捕及調江西輋兵湖廣永保<lb/>
二司土兵并力勦殺務收全功并勑巡按御史石金<lb/>
<pb n="KR4b0007_SBCK_029-10a"/>
紀功外但節據石金所奏前項地方盧蘇王受結爲<lb/>
死黨互相依倚禍孽日㴱將來不可收拾又叅稱先<lb/>
後撫臣舉措失當姚鏌等攘夷無䇿輕信寡謀圖田<lb/>
州巳不可得并思恩胥復失之要得通行查究追奪<lb/>
朕以事難遙度姚鏌等前功難泯後有疎虞得旨切<lb/>
責之後能自奮勵平宼有功亦未可知難遽别議乃<lb/>
下兵部議奏以各官先後所論事宜意見不同且兵<lb/>
連兩廣調遣事干隣境地方必得重臣前去總制督<lb/>
同議處方得停當今特命爾提督兩廣及江西湖廣<lb/>
等處地方軍務星馳前去彼處卽查前項夷情田州<lb/>
<pb n="KR4b0007_SBCK_029-10b"/>
因何復叛思恩因何失守督同姚鏌等斟酌事勢將<lb/>
各夷叛亂未形者可撫則撫反形巳露者當勦則勦<lb/>
一應主客官軍從宜調遣主副將官及三司等官悉<lb/>
聽節制治以軍法明示威信務要計處合宜仍令御<lb/>
史石金隨軍紀驗功次從實開報以憑陞賞賊平之<lb/>
後公同計處應設土官流官何者經乆便利并先今<lb/>
撫鎮等官有功有過分别大小輕重明白奏聞區處<lb/>
凡用兵進止機宜及一應合行之事勑内該載未盡<lb/>
者悉聽便宜從長處置事體十分重大者具奏定奪<lb/>
朕以爾勲績乆著才望素隆特兹簡任爾務以體國<lb/>
<pb n="KR4b0007_SBCK_029-11a"/>
爲心聞命就道竭忠盡力大展謀猷俾夷患殄除地<lb/>
方安靖以紓朕西南之憂仍須㴱慮郤顧事出萬全<lb/>
一勞永逸以爲廣人乆遠之休毋得循例辭避以孤<lb/>
衆望爾欽哉故諭欽此欽遵照得當爵猥以菲才濫<lb/>
膺重寄多病之餘精力旣巳減耗乆廢之後事體又<lb/>
復濶疎大懼弗堪有負　委托及照兩廣之與江西<lb/>
湖廣雖云相去遼遠而壤地相連士夫軍民往來絡<lb/>
繹傳聞旣多議論有素況在無嫌之地是非反得其<lb/>
眞且處傍觀之時區畫宜有其當合行諮詢以輔不<lb/>
逮除委用職官及調遣軍馬臨時相機另行外擬合<lb/>
<pb n="KR4b0007_SBCK_029-11b"/>
通行爲此仰抄捧囘司照依案驗備奉　勑諭内事<lb/>
理卽行本司掌印佐貳及各道守巡兵備守備等官<lb/>
并所屬大小衙門各該官吏凡有所見勿憚開陳其<lb/>
間或撫或勦孰爲得宜設土設流孰爲便利與凡積<lb/>
弊宿蠧之宜改於目前遠慮㴱謀之可行於乆遠者<lb/>
備寫揭帖各另呈來以憑採擇各該官吏俱要守法<lb/>
奉公長廉遠恥祛患衞民竭忠報國毋以各省而分<lb/>
彼此務在協力以濟艱難果有忠勇淸勤績行顯著<lb/>
者旌勸自有常典當爵不敢蔽賢其或奸貪畏縮志<lb/>
行卑汚者黜罰亦有明條當爵亦不敢同惡㴱惟昧<lb/>
<pb n="KR4b0007_SBCK_029-12a"/>
劣庻賴匡襄凡我有司各宜知悉仍行鎮守撫按等<lb/>
衞門知㑹一體欽遵施行<lb/>
<pb n="KR4b0007_SBCK_029-12b"/>
　　辭巡撫兼任舉能自代疏<lb/>
嘉靖六年十二月初二日准本院咨節該吏部題奉<lb/>
聖旨王守仁暫令兼理巡撫兩廣等處地方寫勑與<lb/>
他欽此欽遵外臣聞　命之餘愈增惶懼竊念臣以<lb/>
迂疎多病之軀謬承總制四省軍務之　命旣巳有<lb/>
不勝其任之憂矣方爾晝夜驅馳圖其所以仰副<lb/>
朝廷之重委者而尚未知所措今又加以巡撫之責<lb/>
豈其所能堪乎況兩廣地方比於他處尤繁且難蠻<lb/>
夷<graphic n="KR0889" url="https://raw.githubusercontent.com/kanripo/KR-Gaiji/master/images/KR0889.png" mimeType="image/png"/>獞之巢穴處處而是攻劫搶擄之警報日日而<lb/>
有近年以來加之以師旅因之以饑饉郡縣之凋敝<lb/>
<pb n="KR4b0007_SBCK_029-13a"/>
日甚小民之困苦益㴱巡撫之任非得才力精强者<lb/>
重其事權漸其官階而乆其職任殆未可求效於歲<lb/>
月之間也葢非重其事權則不可以漸其官階非漸<lb/>
其官階則不可以乆其職任非乆其職任則凡所舉<lb/>
動多苟且目前之計而不爲日後長乆之謀邀一時<lb/>
之虛名而或遺百年之實禍膏澤未洽於下而小民<lb/>
無愛戴感戀之誠德威未敷於遠而蠻夷無信服歸<lb/>
向之志此巡撫兩廣之任雖才能相繼而治效之所<lb/>
以未究也切見致仕副都御史伍文定質性勇果識<lb/>
見明達往歲寧藩之變嘗從臣起兵討逆臣備知其<lb/>
<pb n="KR4b0007_SBCK_029-13b"/>
能今年力未衰置之閒散誠有可惜若起而用之以<lb/>
爲巡撫其於經略之方撫綏之術必能不負所委及<lb/>
照刑部左侍郎梁材新陛南贛副都御史汪鋐亦皆<lb/>
才能素著抑且舊在兩廣備諳土俗民情皆足以堪<lb/>
斯任乞　勑吏部於三人之中選擇而使之臣之駑<lb/>
劣多病俾得專意思田之役幸而了事容令照舊囘<lb/>
還原籍調理非獨巡撫得人地方有所倚賴而臣之<lb/>
不肖亦苟免於覆餗之謀矣<lb/>
　時朝議不另設兩廣巡撫亦是有見然先生此疏<lb/>
　自不可已<lb/>
<pb n="KR4b0007_SBCK_029-14a"/>
<pb n="KR4b0007_SBCK_029-15a"/>
　　湖兵進止事宜<hi>十月</hi>
據廣西桂林道右叅政龍誥僉事申惠㑹禀原調永<lb/>
保二司宣慰官舍土兵共六千餘員名八月自辰州<lb/>
府起行九月盡可到省城各職卽日起程前去全州<lb/>
興安等處接應督押爲照大兵進止自有機宜今未<lb/>
奉節鉞撫臨莫知適從查得舊規兵至卽發哨徑趨<lb/>
賓州聽調如至賓州而未用恐接境思田二府不無<lb/>
致生疑變合無將各兵前赴梧州府屯劄聽候軍門<lb/>
撫臨調度等因照得本年八月二十四日先准兵部<lb/>
咨該本爵看得先任總督巡撫都御史姚　巳蒙<lb/>
<pb n="KR4b0007_SBCK_029-15b"/>
欽准致仕而本爵又以扶病就醫聽候辭本　命下<lb/>
未卽起程況湖兵未至秋暑尚㴱遙計賊情正在懈<lb/>
弛機有可乘事宜從便巳經行仰各該失事帶罪立<lb/>
功守巡叅將及各領兵督哨等官務要相度機宜若<lb/>
各叛目誠心投撫中間尚有可憫之情　朝廷豈以<lb/>
必殺爲事且宜從權撫挿聽候本爵督臨查處若是<lb/>
陽投陰叛譎詐反覆度其事勢終難曲全則宜密切<lb/>
相機乗間行事務在獲厥渠魁不得濫加無罪各官<lb/>
務要協和行事旣無叅錯牴牾有乖共濟之義亦無<lb/>
貪功輕率仰戾好生之仁又經行仰各遵照施行去<lb/>
<pb n="KR4b0007_SBCK_029-16a"/>
後今據前因看得湖兵旣至勢難中止非徒無事澷<lb/>
行有失遠人之信亦且師老財費重爲地方之憂但<lb/>
聞諸道路傳諸商旅皆謂各目投撫之誠今巳甚切<lb/>
致亂之情尚有可原且　朝廷以好生爲德下民無<lb/>
必死之讎是以本爵尚爾遲疑欲候督臨乃決進止<lb/>
顧傳聞未眞兵難遙度各官身親其事必皆的知況<lb/>
原任總督雖巳致政尚在綂領老成愼重當無遺策<lb/>
若果事在不疑卽宜乗機速舉一勞永逸以靖地方<lb/>
如其尚有可生之道亦且母爲必殺之謀匪曰姑息<lb/>
將圖乆安及照各處流賊素爲民患非止一巢若用<lb/>
<pb n="KR4b0007_SBCK_029-16b"/>
聲東撃西之術則湖兵之來未爲徒行各官俱密切<lb/>
愼圖務出萬全本爵亦巳扶病晝夜速進軍中事宜<lb/>
從便施行一面呈禀撫鎭巡按等衙門一體通行知<lb/>
㑹俱母違錯<lb/>
<pb n="KR4b0007_SBCK_029-17a"/>
　　牌論安遠縣舊從征義官葉芳等<hi>十一月</hi>
往年本爵提督南贛汀漳等處軍務因地方盗賊未<lb/>
平身親軍旅四出勦除爾葉芳等乃能率領兵夫來<lb/>
隨帳下奮勇殺賊效勞爲多後遭寧藩之變爾葉芳<lb/>
又能堅辭賊賄一聞本爵起調牌到當卽綂領曾德<lb/>
禮等及部下兵衆晝夜前來遠赴　國難一念忠義<lb/>
誠有可嘉備歷辛苦立有戰功賞未酬勞予心慊慊<lb/>
嘗欲表奏爾一官以勵忠勤隨因本爵守制還家未<lb/>
及舉行今兹奉　命總制四省軍務復臨是境看得<lb/>
舊時從征軍士多被忌功之徒百般屈抑心殊爲之<lb/>
<pb n="KR4b0007_SBCK_029-17b"/>
不平念爾葉芳舊勞未酬合就先行奬勵故特差典<lb/>
史張縉將帶花紅羊酒親至爾家用旌爾功爾其益<lb/>
謹禮法以緝下人益殫忠勤以報　上德省諭部下<lb/>
之人務要各安生理各守家業人惟不爲善未有爲<lb/>
善而不獲善報者人惟不爲惡未有爲惡而不受惡<lb/>
殃者間爾所居之地傍近各寨新民雖云向化其間<lb/>
尚多與爾爲讎爾宜高爾牆垣嚴爾警備以戒不虞<lb/>
爾等嘗與杜栢孫洪舜等不和各宜消釋講信修睦<lb/>
安集地方吾所以惓惓誨諭爾等者實念爾等辛勤<lb/>
從我日乆吾視爾等不啻如父子雖欲巳於言情有<lb/>
<pb n="KR4b0007_SBCK_029-18a"/>
所不容巳也吾今以軍機重務卽赴兩廣不得乆畱<lb/>
贛城爾等但體吾敎戒之意各安室家不必遠來候<lb/>
見徒勞無益其曾德禮等俱各諭以此意<lb/>
　微勞必錄雖乆不忘聖人不忘遠不過如此<lb/>
<pb n="KR4b0007_SBCK_029-18b"/>
<pb n="KR4b0007_SBCK_029-18b"/>
　　放回各處官軍牌<lb/>
照得先因田州等處變亂前任軍門抽撥兩省官軍<lb/>
及差官取調左右兩江土官目兵前赴南寧等處駐<lb/>
劄聽候征勦今照各夷皆來吿要誠心向順已漸有<lb/>
平復之機且各處城池邊隘缺人防守往往來告盜<lb/>
賊乗間竊發亦不可不爲之慮況今春氣萌動東作<lb/>
方興各兵屯頓日乆露眠草宿勞苦萬端應合放囘<lb/>
爲此牌仰本官卽將軍門原調各處官軍機兵打手<lb/>
及各土官目兵盡數撒放囘休息及時農種防守城<lb/>
池惟湖廣永保二司土兵姑畱聽候俟沿途夫馬糧<lb/>
<pb n="KR4b0007_SBCK_029-19a"/>
草完備然後發囘各具繇囘報毋得違錯<lb/>
　此舉不獨可以慰軍心亦可以堅夷衆之歸誠<lb/>
<pb n="KR4b0007_SBCK_029-19b"/>
　　奏報田州思恩平復疏<hi>七年二月十三日</hi>
嘉靖七年正月二十七日據廣西田州府目民盧蘇<lb/>
陸豹黃笋胡喜邢相盧保羅王黃陳羅寛戴慶等連<lb/>
名具狀爲悔罪投䧏陳情乞　恩事投稱先因本府<lb/>
士官岑猛與泗城州屢年互相讎殺獲罪上司於嘉<lb/>
靖五年六月内致蒙奏請官兵征勦臨境岑猛自思<lb/>
原無反叛情繇意得招撫先自同道士錢一眞及親<lb/>
信家人逃躱歸順州界蘇等俱各畏避四散逃入山<lb/>
林止有各處寄住客戸千餘躱避不及冒犯官軍俱<lb/>
蒙殺勦目民人等俱不敢抵抗官軍惟有陸綬不曾<lb/>
<pb n="KR4b0007_SBCK_029-20a"/>
遠遯當被擒斬其餘韋好羅河等俱蒙官軍陸續摉<lb/>
山殺死驀於當年九月内歸順土官岑璋書報岑猛<lb/>
見在該州前月巳將道士錢一眞功次假作岑猛解<lb/>
報軍門爾可作急平定地方來迎爾主蘇等聽信遣<lb/>
人節送衣服檳榔等件岑璋一一收受言說岑猛不<lb/>
可輕易見人官府得知累我續於十月内岑璋又差<lb/>
人促令邀同王受招復鄉村因見府治空虛乗便入<lb/>
城休息又遣迎岑猛岑璋囘說爾今地方未定姑候<lb/>
來春我當發兵三十餘營送爾主來且替爾防守蘇<lb/>
等因此逃命屯聚以候岑猛竝無叛心嘉靖六年正<lb/>
<pb n="KR4b0007_SBCK_029-20b"/>
月有人傳說岑猛於天泉嵒内急病身死屍骨被岑<lb/>
璋燒燬金銀盡被收獲隨遣人去歸順探問又被岑<lb/>
璋殺死蘇等痛悔無繇竊思官男岑邦彥先巳齊村<lb/>
病故今聞岑猛又死無主可靠欲出投訴切見四方<lb/>
軍馬充斥聲言務要盡勦又恐飛蟲附火必損其身<lb/>
又蒙上司陰使王受圖殺盧蘇又使盧蘇圖殺王受<lb/>
反覆難信投䧏無路日切苦痛今幸　朝廷寛赦<lb/>
欽命總制天星體天行道按臨在此神鬼信服蘇等<lb/>
方敢捨命求生率領闔府目民男子大小人等共計<lb/>
四萬餘名口盡數投䧏伏乞憫念生靈草命赦死立<lb/>
<pb n="KR4b0007_SBCK_029-21a"/>
功以贖前罪哀乞憐憫岑猛原無反叛情罪存其一<lb/>
<graphic n="KR0899" url="https://raw.githubusercontent.com/kanripo/KR-Gaiji/master/images/KR0899.png" mimeType="image/png"/>俯順夷情辦納糧差實爲萬幸等情并據思恩府<lb/>
頭目王受蘇受黃容盧平韋文明侶馬黄畱黃石陸<lb/>
宗覃鑑潘成等亦連名具狀吿同前事投稱本府原<lb/>
係士官自改立流官開圖立里土俗不便奈緣小人<lb/>
冥頑不諳漢法屢次攘亂不定受等同辭懇乞上司<lb/>
仍立目甲不意反致官府嗔怪近又蒙官兵征勦田<lb/>
州要將受等一槪誅滅必要窮追逐捕只得逃遯山<lb/>
林兼以八寨蠻子原以剽掠爲生乗機假受姓名每<lb/>
毎攻圍城邑劫虜鄉村虛名受禍受等卽欲挺身投<lb/>
<pb n="KR4b0007_SBCK_029-21b"/>
訴見得四方軍馬把截兼聞陰使盧蘇圖殺王受又<lb/>
使王受圖殺盧蘇反覆難信以此連年抱苦控訴無<lb/>
繇且受等頗知利害豈敢自速滅亾今幸　朝廷寛<lb/>
恩命總制天星按臨在此神鬼信服受等方敢率領<lb/>
所部目民男女大小人等共計三萬餘名口捨命投<lb/>
䧏伏乞詳情赦死以全草命更望俯順夷情仍復日<lb/>
甲使得辦納糧差實爲萬幸等因各投訴到臣據此<lb/>
照得先於嘉靖六年七月初七日爲地方事節奉<lb/>
勑諭先該廣西田州地方逆賊岑猛爲亂巳令提督<lb/>
兩廣等官都御史姚鏌等督兵進勦隨該各官奏稱<lb/>
<pb n="KR4b0007_SBCK_029-22a"/>
岑猛父子悉巳擒斬巢穴蕩平㨗音上聞巳經降<lb/>
勑奬勵論功行賞續該各官復奏惡目盧蘇倡亂復<lb/>
叛王受攻陷思恩及節據石金所奏前項地方盧蘇<lb/>
王受結爲死黨互相依倚禍孽日㴱將來不可收拾<lb/>
又叅稱先後撫臣舉措失當姚鏌等攘夷無策輕信<lb/>
寡謀圖田州已不可得并思恩胥復失之要得通行<lb/>
查究追奪兵部議奏以各官先後所論事宜意見不<lb/>
同且兵連兩廣調遣事干鄰境地方必得重臣前去<lb/>
總制督同議處方得停當今特命爾提督兩廣及江<lb/>
西湖廣等處地方軍務星馳前去彼處卽查前項夷<lb/>
<pb n="KR4b0007_SBCK_029-22b"/>
情田州因何復叛思恩因何失守督同姚鏌等斟酌<lb/>
事勢將各夷叛亂未形者可撫則撫反形巳露者當<lb/>
勦卽勦一應主客官軍從宜調遣主副將官及三司<lb/>
等官悉聽節倒公同計議應設土官流官何者經乆<lb/>
利便并先今撫鎭等官有功有過分别大小輕重明<lb/>
白奏聞區處事體十分重大者具奏定奪朕以爾勲<lb/>
績乆著才望素隆特兹簡任爾務以體國爲心聞命<lb/>
就道竭忠盡力大展謀猷俾夷患殄除地方安靖以<lb/>
紓朕西南之憂仍須㴱慮却顧事出萬全一勞永逸<lb/>
以爲廣人乆遠之休毋得循例辭避以孤衆望欽此<lb/>
<pb n="KR4b0007_SBCK_029-23a"/>
欽遵隨於九日内節該兵部咨爲辭免重任乞　恩<lb/>
養病事臣奏奉　聖㫖卿識敏才高忠誠體國今兩<lb/>
廣多事方藉卿威望撫定地方用紓朕南顧之懷姚<lb/>
鏌已致仕了卿宜星夜前去節制諸司調度軍馬撫<lb/>
勦賊寇安戢兵民勿再遲疑推諉以負朕望還差官<lb/>
舖馬裡齎文前去敦趣赴任行事該部知道欽此欽<lb/>
遵當卽啟行至十一月二十一日抵梧州蒞任十二<lb/>
月内續准兵部咨爲地方大計緊急用人事該禮部<lb/>
右侍郞方獻夫奏節奉　聖㫖方獻夫所奏關係地<lb/>
方大計鄭潤朱麒與姚鏌事同一體姚鏌已着致仕<lb/>
<pb n="KR4b0007_SBCK_029-23b"/>
鄭潤等因賊情未寧暫且畱用今旣這等說鄭潤取<lb/>
囘代替的朕自簡用朱麒應否去畱着兵部會議并<lb/>
堪任更代的推舉相應官兩員來看田州應否設都<lb/>
御史在彼住劄還着王守仁議處具奏定奪欽此備<lb/>
咨前來知㑹俱經欽遵外本月初五日進至平南縣<lb/>
地方與都御史姚鏌交代二十二等日太監鄭潤總<lb/>
兵官朱麒陸續各囘梧州廣州等處聽候新任總兵<lb/>
太監交代去訖當臣公同巡按紀功御史石金右布<lb/>
政林富叅政汪必東鄒輗副使祝品林大輅僉事汪<lb/>
溱張邦信申惠吳天挺叅將李璋沈希儀張經及舊<lb/>
<pb n="KR4b0007_SBCK_029-24a"/>
任副總兵今閑住都指揮同知張祐并各見在軍前<lb/>
用事等官會議得思恩田州之役兵連禍結兩省荼<lb/>
毒巳踰二年兵力盡於哨守民脂竭於轉輸官吏罷<lb/>
於奔走卽今地方巳如破壞之舟漂泊於顚風巨浪<lb/>
中覆溺之患洶洶在目不待智者而知之矣今若必<lb/>
欲窮兵雪憤以收前功未論其不克縱復克之亦有<lb/>
十患何者今　皇上方推至孝以治天下惻怛之仁<lb/>
覆被海宇惟恐一物不得其所雖一夫之獄猶慮有<lb/>
所虧枉　親臨斷決況兹數萬無辜之赤子而必欲<lb/>
窮摉極捕使之噍類不遺傷伐天地之和虧損好生<lb/>
<pb n="KR4b0007_SBCK_029-24b"/>
之德其患一也屯兵十萬日費千金自始事以來所<lb/>
費銀米各巳數十餘萬前歲之冬二酋復亂至今且<lb/>
餘二年未嘗與賊交一矢接一戰而其費巳若此今<lb/>
若復欲進兵以近計之亦須數月省約其費亦須銀<lb/>
米各十餘萬計今梧州倉庫所餘銀不滿五萬米不<lb/>
滿一萬矣兵連不息而財匱糧絕其患二也調集之<lb/>
兵遠近數萬屯戍日乆人懷歸思兼之水土不服而<lb/>
前歲之疫死者一二萬人衆情憂惑自頃以來疾病<lb/>
死者不可以數無日無之潰散逃亾追捕斬殺而不<lb/>
能禁其未見敵而巳若此今復驅之鋒鏑之下必有<lb/>
<pb n="KR4b0007_SBCK_029-25a"/>
上崩瓦解之勢其患三也用兵以來兩省之民男不<lb/>
得耕女不得織巳餘二年衣食之道日窮老穉轉乎<lb/>
溝壑今春若復進兵又將廢一年之耕百姓饑寒切<lb/>
身羣起而爲盜不逞之徒因而號召之其禍殆有甚<lb/>
於思田之亂者其患四也論者皆以不誅二酋則無<lb/>
以威服上官是殆不然今所賴以誅二酋者乃皆土<lb/>
官之兵而在我曾無一旅可侍之卒又不能宣布<lb/>
主上威德明示賞罰而徒以市井狙獪之謀相欺相<lb/>
誘計窮詐見益爲彼所輕侮每一調發旗牌之官十<lb/>
餘往反而彼猶驁然不出反挾此以肆其貪求縱其<lb/>
<pb n="KR4b0007_SBCK_029-25b"/>
吞噬我方有賴於彼縱之而不敢問彼亦知我之不<lb/>
能彼禁也益狂誕而無所忌岑猛之僣妄亦繇此等<lb/>
積漸成之是欲誅一二逃死之遺孽而養成十數岑<lb/>
猛其患五也兩廣盜賊<graphic n="KR0889" url="https://raw.githubusercontent.com/kanripo/KR-Gaiji/master/images/KR0889.png" mimeType="image/png"/>獞之巢穴動以數千百計<lb/>
軍衛有司營堡關隘之兵時嘗召募增補然且不敷<lb/>
今復盡取而聚之思田之一隅山<graphic n="KR0889" url="https://raw.githubusercontent.com/kanripo/KR-Gaiji/master/images/KR0889.png" mimeType="image/png"/>海宼乗間竊發<lb/>
遂至無可捍禦近益窺我空虛岀掠愈頻爲患愈肆<lb/>
今若復聞進兵彼知事未易息遠近相煽蠭起我兵<lb/>
勢難中輟救之不能棄之不可其爲慘毒可憂尤有<lb/>
甚於饑寒之民其患六也軍旅一動饋運之夫騎征<lb/>
<pb n="KR4b0007_SBCK_029-26a"/>
之馬各以千計毎夫一名僱直一兩馬一匹四兩馬<lb/>
之死者則又追償其主之直是皆取辦於南寧諸屬<lb/>
縣百姓連年兵疫困苦巳極而復重之以此其不亡<lb/>
而爲盜者則亦溝中之瘠矣其患七也兩省土官於<lb/>
岑猛之滅巳各懷唇齒之疑其各州土目於蘇受之<lb/>
討又皆有狐兎之憾是以遲疑觀望莫肯効力所憑<lb/>
恃者獨湖兵耳然前歲之疫湖兵死者過半其間固<lb/>
多借倩而來兵囘之日死者之家例有償命銀兩總<lb/>
其所費亦以萬數今玆復調踣頓道途不得顧其家<lb/>
室亦巳三年勞苦怨鬱潜逃而歸者相望於道誅之<lb/>
<pb n="KR4b0007_SBCK_029-26b"/>
不能止因一隅之小憤而重失三省土人之心其間<lb/>
伏憂隱禍殆難盡言其患八也田州外捍交阯内屏<lb/>
各郡其間㴱山絕谷又皆<graphic n="KR0889" url="https://raw.githubusercontent.com/kanripo/KR-Gaiji/master/images/KR0889.png" mimeType="image/png"/>獞之所盤據若必盡誅<lb/>
其人異時雖欲改土設流亦巳無民可守非獨自撤<lb/>
藩籬勢有不可抑亦藉膏腴之田以資<graphic n="KR0889" url="https://raw.githubusercontent.com/kanripo/KR-Gaiji/master/images/KR0889.png" mimeType="image/png"/>獞而爲邊<lb/>
夷拓土開疆其患九也旣以兵克必以兵守歲歲調<lb/>
發勞費無巳秦時勝廣之亂實興於閭左之戍且一<lb/>
失制馭變亂隨生反覆相尋禍將焉極其患十也故<lb/>
爲今日之舉莫善於罷兵而行撫撫之有十善活數<lb/>
萬無辜之死命以明昭　皇上好生之仁同符虞舜<lb/>
<pb n="KR4b0007_SBCK_029-27a"/>
有苗之征使遠夷荒服無不感恩懷德培　國家元<lb/>
氣以貽燕翼之謀其善一也息財省費得節縮贏餘<lb/>
以備他虞百姓無椎脂刻髓之苦其善二也乆戍之<lb/>
兵得遂其思歸之願而免於疾病死亾脫鋒鏑之慘<lb/>
無土崩瓦解之患其善三也又得及時耕種不費農<lb/>
作雖在困窮之際然皆獲顧其家室亦各漸有囘生<lb/>
之望不致轉徙自棄而爲盜其善四也罷散土官之<lb/>
兵各歸守其境土使知　朝廷自有神武不殺之威<lb/>
而無所恃賴於彼陰消其桀驁之氣而沮懾其僣妄<lb/>
之心反側之姦自息其善五也遠近之兵各歸舊守<lb/>
<pb n="KR4b0007_SBCK_029-27b"/>
窮邊沿海咸得修復其僃禦盜賊有所憚而不敢肆<lb/>
城廓鄉村免於驚擾劫掠無虛内事外顧此失彼之<lb/>
患其善六也息饋運之勞省夫馬之役貧民解於倒<lb/>
懸得以稍稍甦復起呻吟於溝壑之中其善七也土<lb/>
民釋兔死狐悲之憾土官無唇亾齒寒之危湖兵遂<lb/>
全師早歸之願莫不安心定志涵育㴱仁而感慕德<lb/>
化其善八也思田遺民得還舊土招集散亾復其家<lb/>
室因其土俗仍置酋長彼將各保其境土而人自爲<lb/>
守内制<graphic n="KR0889" url="https://raw.githubusercontent.com/kanripo/KR-Gaiji/master/images/KR0889.png" mimeType="image/png"/>獞外防邊夷中土得以安枕無事其善九<lb/>
也土民旣皆誠心悅服不須復以兵守省調發之費<lb/>
<pb n="KR4b0007_SBCK_029-28a"/>
歲以數千官軍免踣頓道途之苦居民無往來騷屑<lb/>
之患商旅通行農安其業近悅遠來　德威覃被其<lb/>
善十也夫進兵行勦之患旣如彼罷兵行撫之善復<lb/>
如此然而當事之人乃猶往往利於進兵者其間又<lb/>
有二幸四毁焉下之人幸有數級之獲以要將來之<lb/>
賞上之人幸成一時之㨗以葢前日之愆是謂二幸<lb/>
始謀請兵而終鮮成效則有輕舉妄動之毁頓兵竭<lb/>
餉而得不償失則有浪費財力之毁聚數萬之衆而<lb/>
竟無一戰之克則有退縮畏避之毁循土夷之情而<lb/>
拂士夫之議則有形迹嫌疑之毁是謂四毁二幸蔽<lb/>
<pb n="KR4b0007_SBCK_029-28b"/>
於其中而四毁惕於其外是以寧犯十患而不顧棄<lb/>
十善而不爲夫人臣之事君也殺其身而苟利於國<lb/>
滅其族而有禆於上皆甘心焉豈以僥倖之私毁譽<lb/>
之末而足以撓亂其志者今日之撫利害較然事在<lb/>
必行斷無可疑者矣於是衆皆以爲然二十六日臣<lb/>
至南寧府乃下令盡撤調集防守之兵數日之内解<lb/>
散而歸者數萬有餘湖兵數千道阻且遠不易卽歸<lb/>
仍使分畱南寧賓州解甲休養待間而發初盧蘇王<lb/>
受等聞臣奉　命前來查勘始知　朝廷亦無必殺<lb/>
之意皆有投生之念日夜懸望惟恐臣至之不速已<lb/>
<pb n="KR4b0007_SBCK_029-29a"/>
而聞太監總兵等官復皆相繼　召還至是又見防<lb/>
守之兵盡撤其投生之念益堅乃遣其頭目黃富等<lb/>
十餘人於正月初七日先赴軍門訴告願得掃境投<lb/>
生惟乞宥免一死臣等諭以　朝廷之意正恐爾等<lb/>
有所虧枉故特遣大臣前來查勘開爾等更生之路<lb/>
爾等果能誠心投順決當貸爾之死因復開陳　朝<lb/>
廷威德備寫𥿄牌使各持歸省諭盧蘇王受等大意<lb/>
以爲岑猛父子縱無叛逆之謀卽其兇殘酷暴慢上<lb/>
虐下自有可誅之罪今其父子黨與俱巳伏其辜爾<lb/>
等原非有名惡目本無大罪至於部下數萬之衆尤<lb/>
<pb n="KR4b0007_SBCK_029-29b"/>
爲無辜今因爾等阻兵負險致令數萬無辜之民破<lb/>
家失業父母死亾妻子離散奔逃困苦巳將兩年又<lb/>
上煩　朝廷興師命將勞擾三省之民爾等之罪固<lb/>
巳日㴱但念爾等所以阻兵負險者亦無他意不過<lb/>
畏罪逃死苟爲自全之計其情亦有可憫方今　聖<lb/>
上推至孝之仁以子愛黎元惟恐一物不得其所雖<lb/>
一夫之獄尚恐或有虧枉　親臨斷決何況爾等數<lb/>
萬之命豈肯輕意勦殺故今特遣大臣前來查勘開<lb/>
爾更生之路非獨救此數萬無辜之民亦使爾等得<lb/>
以改惡從善捨死投生牌至爾等部下兵夫卽可解<lb/>
<pb n="KR4b0007_SBCK_029-30a"/>
散各歸復業安生爾等卽時出來投到決當宥爾之<lb/>
死全爾身家若遲疑觀望則天討遂行後悔無及限<lb/>
爾二十日内爾若不至是　朝廷必欲開爾生路而<lb/>
爾等必欲自求死路進兵殺爾亦可以無憾矣蘇受<lb/>
等得牌皆羅拜踴躍歡聲雷動當卽撤守僃具衣糧<lb/>
盡率其衆掃境來歸本月二十六日俱至南寧府城<lb/>
下分屯爲四營明日蘇受等皆囚首自縛各與其頭<lb/>
目數百人赴軍門投見號哀控訴各具投狀告稱前<lb/>
情乞免一死願得竭力報効臣等看得蘇受等所訴<lb/>
情節亦與臣等前後所聞所訪大略相同其間雖有<lb/>
<pb n="KR4b0007_SBCK_029-30b"/>
飾說亦多眞情良可哀憫因復照前牌諭所稱諭以<lb/>
朝廷恩德以爲　朝廷旣巳赦爾等之死許爾投䧏<lb/>
寧肯誘爾至此又復殺爾虧失信義爾之一死決當<lb/>
宥爾矣爾可勿復憂疑但爾蘇受二人擁衆負險雖<lb/>
繇畏死然此一方爲爾之故騷優二年有餘至上煩<lb/>
九重之慮下疲三省之民若不略示責罰亦何以舒<lb/>
泄軍民之憤於是下盧蘇王受於軍門各校之一百<lb/>
衆皆合辭扣首爲之請命乃解其縛諭以今日宥爾<lb/>
一死者是　朝廷天地好生之仁杖爾一百者乃我<lb/>
等人臣執法之義於是衆皆扣首悅服臣亦隨至其<lb/>
<pb n="KR4b0007_SBCK_029-31a"/>
營撫定餘衆皆莫不感泣歡呼皆謂　朝廷如此再<lb/>
生之恩我等誓以死報及據狀末吿乞憐憫岑猛原<lb/>
無反叛情罪存其一脈俯順夷情辦納糧差一節自<lb/>
臣奉　命而來沿途詢諸商賈行旅訪諸士夫軍民<lb/>
莫不以爲宜從夷俗仍立土官庻可永乆無變不然<lb/>
反覆之患終恐不免及臣至此又公同大小各官審<lb/>
度事勢屢經酌量議處亦皆以爲治夷之道宜順其<lb/>
情臣於先次謝　恩本内巳經略具奏　聞至是因<lb/>
其控吿哀切當卽遵照　勑諭便宜事理許以其情<lb/>
奏請且諭以　朝廷之意無非欲生全爾等爾等但<lb/>
<pb n="KR4b0007_SBCK_029-31b"/>
要誠心向化改惡從善竭忠報　國勿慮　朝廷不<lb/>
能順爾之情於是又皆感泣歡呼皆謂　朝廷如此<lb/>
再生之恩我等誓以死報且乞卽願殺賊立功以贖<lb/>
前罪臣因諭以　朝廷之意惟願生全爾等今爾方<lb/>
來投生豈忍又驅之兵刅之下爾等逃竄日乆家業<lb/>
破蕩且宜速歸完爾家室及時耕種修復生理至於<lb/>
各處盜賊軍門自有區處不須爾等勦除待爾家事<lb/>
稍定徐當調發爾等於是又皆感泣歡呼皆謂　朝<lb/>
廷如此再生之恩我等誓以死報臣於是遂委右布<lb/>
政林富舊任總兵官張祐分投省諭安挿其衆俱於<lb/>
<pb n="KR4b0007_SBCK_029-32a"/>
二月初八日督令各歸復業去訖地方之事幸遂平<lb/>
定皆　皇上至孝達順之德感格上下神武不殺之<lb/>
威震懾鬼神風行於廟堂之上而草偃於百蠻之表<lb/>
是以班師不待七旬而頑夷卽爾來格不折一矢不<lb/>
戳一卒而全活數萬生靈是所謂綏之斯來動之斯<lb/>
和者也臣以蹇劣繆承任使仰賴鴻休得免罪責快<lb/>
覩　盛明豈勝慶幸除將設立土官及地方一應經<lb/>
乆事宜遵照　勑旨公同各官再行議處另行具奏<lb/>
外緣係奏報平復地方事理爲此具本專差冠帶舍<lb/>
人王洪親齎謹具題　知<lb/>
<pb n="KR4b0007_SBCK_029-32b"/>
　　犒送湖兵<lb/>
照得先該軍門奏調湖廣永順保靖二宣慰司土官<lb/>
目兵前來征勦田州等處今照各夷自縛歸降地方<lb/>
平靖爲照宣慰彭明輔彭九霄雖未及衝冐矢石摧<lb/>
堅破敵然跋渉道途間闗山海不但勞苦之備甞且<lb/>
其勤事之忠赴義之勇不戰而勝全師以歸隱然之<lb/>
功亦不可掩所據宴勞之禮相應照舊舉行其沿途<lb/>
該用廩給口糧等項亦合計算總支庻免沮滯及省<lb/>
偏州下邑之擾爲此牌仰本官行㑹左叅政龍誥僉<lb/>
事吳天挺叅議汪必東督行南寧府於賞功綵縀金<lb/>
<pb n="KR4b0007_SBCK_029-33a"/>
銀花枝銀兩内照依開數支出齎送各宣慰并給賞<lb/>
各舍目收領以慰其勞仍將永保二司官舍頭日人<lb/>
等合用廪給口糧等項查取見在確數各有若干亦<lb/>
行南寧府查自本府起至梧州府止計算幾縣每驛<lb/>
扣算該銀若干就於軍餉銀内支給又自梧州起至<lb/>
桂林府止查算縣驛若干亦就行該府支銀應付又<lb/>
自桂林府起照前計算至全州止銀兩亦行該府查<lb/>
給其各州縣止是應付人夫再不許别項科派於民<lb/>
仍通行南寧潯州梧州平樂桂林全州各查照單内<lb/>
預行整辦犒勞下程聽候各官舍頭目<hi>到彼分送犒勞給賞施行</hi>
<pb n="KR4b0007_SBCK_029-33b"/>
　　分派思田土目辦納兵糧<hi>四月</hi>
照得思恩田州二府各設流官知府治以土俗其二<lb/>
府原舊甲分城頭除割田州八甲分立土官知府以<lb/>
存岑氏之後其餘悉照舊規不必開圖立里但與酌<lb/>
量分析各立土目之素爲衆所信服者以爲土官巡<lb/>
簡屬之流官知府聽其各以土俗自治照舊辦納兵<lb/>
糧効有勤勞遞加陞授其襲授調發必皆經繇於知<lb/>
府其官職土地皆得各傳其子孫除具題外爲照各<lb/>
甲城頭旣巳分析若不先令各目暫行分管誠恐事<lb/>
無綂紀别生弊端爲此牌仰田州府土目龍寄等遵<lb/>
<pb n="KR4b0007_SBCK_029-34a"/>
照後開甲分毎歲應該納辦官糧查照開數依期完<lb/>
納出辦一應供役征調等項事情悉聽知府調度約<lb/>
束本目仍要守法奉公正己律下愛養小民保安境<lb/>
土毋得放縱恣肆踰分干紀自取罪累後悔無及候<lb/>
奏請　命下仰各欽遵施行<lb/>
計開　淩時甲　每年納夏稅秋糧米八十八石八<lb/>
斗七升七合　每調出兵三百八十四名每年表箋<lb/>
用銀三錢二分　須知一本赴廣西用銀一錢一分<lb/>
須知二本赴京用銀八錢八分每年納官猪等例銀<lb/>
一十三兩毎年納官禾<hi>四十擔重一百觔每年供早隷禾七擔完冠砦陶甲</hi>
<pb n="KR4b0007_SBCK_029-34b"/>
　　地方緊急用人疏<hi>七年二月十五日</hi>
先該禮部右侍郞方獻夫奏前事節奉　聖旨田州<lb/>
應否設都御史在彼住劄還着王守仁議處具奏定<lb/>
奪欽此兵部備咨前來知會除欽遵外隨於今年正<lb/>
月二十七日該思恩田州二府土目盧蘇王受等各<lb/>
率衆數萬自縛歸降該臣遵照　勑諭事理悉巳撫<lb/>
定當遣廣西右布政林富舊任副總兵張祐分投督<lb/>
領各夷各歸原土復業安生巳經具本奏報外照得<lb/>
思恩田州連年兵火殺戮之餘官府民居悉巳燒燬<lb/>
破蕩雖蔀屋尋丈之廬亦遭翻穵發掘曾無完土荒<lb/>
<pb n="KR4b0007_SBCK_029-35a"/>
村僻塢不遺片瓦尺椽傷心慘目誠不忍見各夷近<lb/>
巳誠心投服毁棄兵戈賣刀買牛見巳各事田作自<lb/>
後反側之患以臣料之或巳可免但其風景淒戚生<lb/>
意蕭條憂惶困苦之餘無以自存非得老成寛厚之<lb/>
人撫恤綏柔之臣等見其悲慘無聊之狀誠亦未忍<lb/>
一旦棄去而不顧況思田去梧州軍門水路一月之<lb/>
程一時照顧有所不及近又與各官議欲於田州建<lb/>
立流官府治以制御土官修復城池廨宇等項必須<lb/>
勞民動衆自非素得夷情者爲之經理區畫各夷彫<lb/>
弊之餘豈復堪此騷屑況議設知府等官皆未曾到<lb/>
<pb n="KR4b0007_SBCK_029-35b"/>
一應事務莫有任其責者看得右布政林富慈祥愷<lb/>
悌識達行堅素立信義見在思田地方安挿各夷合<lb/>
無准如方獻夫所奏將林富量改憲職仍聽臣等節<lb/>
制暫於思田地方往來住劄撫循緝理其於事理亦<lb/>
甚相應臣又看得思田地方原係蠻夷<graphic n="KR0889" url="https://raw.githubusercontent.com/kanripo/KR-Gaiji/master/images/KR0889.png" mimeType="image/png"/>獞之區不<lb/>
可治以中土禮法雖流官之設尚且不可又况常設<lb/>
重臣住劄其地豈其所堪則其供饋之費送迎之勞<lb/>
必且重貽地方異日之擾斯亦不可不預言之者合<lb/>
無將本官廩給口糧一應合用之費及往來夫馬一<lb/>
應合用之人俱於南寧府衞取辦銀兩於庫貯軍餉<lb/>
<pb n="KR4b0007_SBCK_029-36a"/>
内支給一不以干思田之人俟一年之後各夷生理<lb/>
漸復府治城廓廨宇漸以完備則將林富量移别處<lb/>
任用而思田止存知府理治或設兵備官一員於賓<lb/>
州住劄或就以南寧兵備兼理不時往來撫循如此<lb/>
則目前旣可以得撫定綏柔之益而日後又可以免<lb/>
困頓煩勞之擾臣之愚見所議如此惟復别有定奪<lb/>
均乞　聖明裁處<lb/>
　近見土司之反側俱繇地方官處置之不善非無<lb/>
　官之患讀此疏而官夷地者御夷之法思過半矣<lb/>
<pb n="KR4b0007_SBCK_029-36b"/>
　　地方急缺官員疏<hi>七年二月十八日</hi>
先據廣西副總兵李璋呈前事看得柳慶地方新任<lb/>
叅將王繼善近因病故地方盜賊生發不可一日缺<lb/>
官乞暫委相應官一員前去代理等因到臣該臣看<lb/>
得柳慶地方近因思田用兵不息<graphic n="KR0889" url="https://raw.githubusercontent.com/kanripo/KR-Gaiji/master/images/KR0889.png" mimeType="image/png"/>賊乗間出掠叅<lb/>
將王繼善旣巳病故而該道守巡兵備等官又以思<lb/>
田之役皆在軍門督餉督哨地方重寄委無一官之<lb/>
托爲照叅將沈希儀雖係專設田州住劄官員然田<lb/>
州之事臣與各官見住南寧自可分理本官舊在柳<lb/>
慶夷情土俗備能諳悉而謀勇才能足當一面求可<lb/>
<pb n="KR4b0007_SBCK_029-37a"/>
委用無踰本官者該臣遵照欽奉　勑諭便宜事理<lb/>
就行暫委本官前去管理叅將行事聽候奏請外近<lb/>
該思恩田州土目盧蘇王受等率衆歸降該臣行委<lb/>
右布政林富閒住副總兵張祐分投督領各夷各歸<lb/>
原土復業安生今各夷見巳賣刀買牛爭事農作度<lb/>
其事勢將來或可以無反側之患則前項駐劄叅將<lb/>
似亦可以無設但今議於田州修復流官府治以控<lb/>
制土官則城廓廨宇之役未免勞民動衆瘡痍大病<lb/>
之後各夷豈復堪此臣等議調腹裡安靖地方官軍<lb/>
打手之屬約二千名隱然有屯戍之形而實以備修<lb/>
<pb n="KR4b0007_SBCK_029-37b"/>
建之役庻幾工可速就而又得免於起夫之擾然非<lb/>
綂馭得人則於各夷或亦未免有所驚疑除布政林<lb/>
富巳另行議奏外看得閒住總兵張祐才識通敏計<lb/>
慮周悉將略堪折衝之任文事兼撫綏之長今又見<lb/>
在思田地方安挿各夷皆能得其歡心乞　勑兵部<lb/>
俯從臣議將張祐復其舊職暫委督令前項各兵經<lb/>
理修建之役仍令與布政林富更互往來於思田之<lb/>
間省諭安撫諸夷其合用廩給夫馬之類悉照議處<lb/>
林富事例於南寧府衞取辦俟一二年後各夷生理<lb/>
盡復府治城廓廨宇悉巳完備則將張祐量改他處<lb/>
<pb n="KR4b0007_SBCK_029-38a"/>
任用而田州止存知府理治仍乞將沈希儀或就改<lb/>
註柳慶地方守備惟復别有定奪均乞　聖明裁處<lb/>
<pb n="KR4b0007_SBCK_029-38b"/>
　　犒奬儒士岑伯高<lb/>
照得思田之亂上厪　九重命將出師動調四省軍<lb/>
馬錢糧洶洶兩年功未吿成而變日不測本院前來<lb/>
勘處是固仰賴　皇上好生之仁格於天地至誠動<lb/>
物不疾而速是以宣布威德而旬月之間諸夷卽爾<lb/>
革心向化翕然來歸然而奔走服役固有効勞於下<lb/>
者其間乃有㴱謀秘計之士潜開黙導以㑹合事機<lb/>
其功隱而難見此惟主將知之功成行賞是所謂首<lb/>
功者也照得儒士岑伯高素行端介立心忠直積學<lb/>
待時安貧飬母一毫無所茍取而人皆服其廉一言<lb/>
<pb n="KR4b0007_SBCK_029-39a"/>
不肯輕發而人皆服其信遊學橫州南寧之間遠近<lb/>
士夫及各處土官土夷莫不聞風向慕仰其高節本<lb/>
院撫臨之初卽用此生使之㴱人諸夷仰布　朝廷<lb/>
之德下宣本院之誠是以諸夷孚信之速至於如此<lb/>
本生實與有力焉當時平復奏内卽欲具列本生之<lb/>
功而事變方息㴱謀秘計未欲張布於諸夷且本生<lb/>
志在科第發身不肯異途茍進堅辭力請本院不欲<lb/>
重違雅志遂爾未及奏列今思田旣已大定凡有微<lb/>
勞於玆役者莫不開列而本生之功泯然未表其於<lb/>
報功勵忠之典誠有未當仰抄案囘司卽於軍餉銀<lb/>
<pb n="KR4b0007_SBCK_029-39b"/>
丙動支一百兩及置買彩幣羊酒禮送本生以見本<lb/>
院慰賞犒勞之意仍仰遵本院欽奉　勑諭便宜事<lb/>
理給與軍功冠帶以榮其身該司仍備給劄付執照<lb/>
并行原籍官司以禮優待免其雜泛差徭明　朝廷<lb/>
賞功之典彰軍門激勵之道旣以遂其養母之願且<lb/>
以遂其高尚之心是後本生志求科第其冠帶自不<lb/>
相妨仍行兩廣總鎭總兵鎭巡等衛門知㑹<lb/>
宸濠未變之先先生使冀元亨與思田未定之時<lb/>
　使岑伯高同一機栝然一則說行而功成一則說<lb/>
不成而身禍皆時命使然非先生算之有得失也<lb/>
<pb n="KR4b0007_SBCK_029-40a"/>
<pb n="KR4b0007_SBCK_029-41a"/>
　　批嶺西道立營防守呈<hi>二月</hi>
據僉事李香呈稱僱募打手立營防守緣繇看得所<lb/>
議旣得其要略但屯兵固不可分而合兵又不宜頓<lb/>
必須該道及綂兵官時將屯聚之兵督率於賊盜出<lb/>
没要害往來巡視操演因而或修復營堡或開通道<lb/>
路或戒飭反側<graphic n="KR0889" url="https://raw.githubusercontent.com/kanripo/KR-Gaiji/master/images/KR0889.png" mimeType="image/png"/>寨或撫安凋弊民村巡行慣熟遠<lb/>
近不疑擇其長惡不悛者間行鵰勦懲一戒百如農<lb/>
夫之植禾必逐漸而耕耨如園丁之去草必以次而<lb/>
芟除庻屯聚之兵無坐食之患而有日新之功矣仰<lb/>
備行各官查照施行<lb/>
<pb n="KR4b0007_SBCK_029-41b"/>
　先生運用之妙全在一事而獲數事之利且事成<lb/>
　而人情不駭人力不勞如落童子之齒以漸而去<lb/>
　如今人征勦只征勦修堡只修堡開路民開路撫<lb/>
　安只撫安那得濟事<lb/>
<pb n="KR4b0007_SBCK_029-42a"/>
　　調發土兵<lb/>
照得各州土兵征調頻數本非良法非但耗費竭財<lb/>
抑且頓兵剉銳必須各州輪年調發一以省供饋之<lb/>
費一以節各兵之勞庻幾土人稍有休息之期而官<lb/>
府亦獲精銳之用已經行仰該司遵照備行南丹州<lb/>
官族莫振亨卽就揀選勇敢精銳目兵三千名躬親<lb/>
綂領照依尅定日期前赴廣西省城聽調殺賊果能<lb/>
輸忠報効立有奇功卽與具　奏准襲該州官職自<lb/>
今八月初一日爲始至下年八月初一日止却調東<lb/>
蘭州土兵依期更替自今各州目兵軍門斷不輕易<lb/>
<pb n="KR4b0007_SBCK_029-42b"/>
調發致令奔疲勞苦亦決不姑息隱忍縱令驕惰玩<lb/>
弛但有稽抗遲悞違犯節制輕則量行罰治重則拏<lb/>
究革去冠帶又重則貶級削地又重則舉兵誅討斷<lb/>
不虛言通行各土官兵目知悉俱仰改心易慮毋蹈<lb/>
前非自貽後悔去後今據所呈爲照本院軍令旣出<lb/>
難再輕改失信下人但本官呈稱鵰勦缺兵固亦一<lb/>
時權宜況稱原係本州先年自願報効不在秋調之<lb/>
數亦合姑從所請暫准取調爲此牌仰本官卽便會<lb/>
同鎭守太監傅倫行仰該州土官韋虎林照數精選<lb/>
目兵前赴省城聽各官調遣勦賊待三兩月間事畢<lb/>
<pb n="KR4b0007_SBCK_029-43a"/>
隨卽撤放囘州遵照軍門批行事理依期更班聽調<lb/>
不許乆畱失信其所呈鵰勦事宜悉聽㑹同三司掌<lb/>
印守巡兵備等官依擬施行事完之日通將獲過功<lb/>
次用過錢糧數目開報查考俱毋違錯仍行總鎭總<lb/>
兵鎭巡等衙門知會<lb/>
　惟依期調發則勞逸均而土人自服㴱得柔遠之<lb/>
　道<lb/>
<pb n="KR4b0007_SBCK_029-43b"/>
<pb n="KR4b0007_SBCK_029-43b"/>
　　禁革輕委職官<lb/>
據廣東布政司呈叅廣州左等四衞掌印指揮王冕<lb/>
海信杜隆馮凝千戸陸宗等百戸劉愷等不修職業<lb/>
委棄城池遠出經旬肆無忌憚應合叅問叅看擅離<lb/>
職役律有明條今各處軍衞有司官往往輒因私事<lb/>
棄職遠出或因上司經繇過爲趨謟越境送迎往囘<lb/>
動經旬月上下相安恬不爲異仰布政司通行禁革<lb/>
究治今後不係緊急軍機重務其餘問候申請等項<lb/>
雖亦公事勢有輕緩者止役吏胥差使不許輕委職<lb/>
官非但廪給夫馬騷擾道途勞費不少抑且城池庫<lb/>
<pb n="KR4b0007_SBCK_029-44a"/>
獄一有虧失貽累匪輕各該衞門首領官今後俱要<lb/>
置立文簿凡遇掌印佐貳及帶俸等官公事出入俱<lb/>
要開記月日因某事到某處送迎或承何衞門到某<lb/>
處差委某年月日囘任歲終繳報本院以憑查究大<lb/>
抵天下之不治皆繇有司之失職而有司之失職非<lb/>
獨小官下吏偷惰苟安僥倖度日亦繇上司之人不<lb/>
遵　國憲不恤民事不以地方爲念不以職業經心<lb/>
旣無身率之敎又無警戒之行是以蕩弛日甚亦宜<lb/>
分受其責可矣仰布政司備行各該守廵各兵備守<lb/>
備及府州縣衞所等大小衙門仰各查照施行該衞<lb/>
<pb n="KR4b0007_SBCK_029-44b"/>
掌印等官姑記未究其陸宗劉愷遵照本院欽奉<lb/>
勑諭事先行提究以警其將來此繳<lb/>
　　差遣職官俱繇在地方者逢迎太過看官之得<lb/>
　　失太重不惜廢公事以狥之雖屢禁之而不能<lb/>
　　止也故人息奔競之心自官安其職而事治<lb/>
<pb n="KR4b0007_SBCK_029-45a"/>
<pb n="KR4b0007_SBCK_029-46a"/>
　處置平復地方以圖乆安疏<hi>七年四月初六日</hi>
臣聞傅說之吿高宗曰明王奉若天道建邦設都樹<lb/>
后王君公承以大夫師長不惟逸豫惟以亂民今天<lb/>
下郡縣之設乃有大小繁簡之别中土邊方之殊流<lb/>
官土襲之不同者豈故爲是多端哉葢亦因其廣谷<lb/>
大川風土之異氣人生其間剛柔緩急之異禀服食<lb/>
器用好惡習尚之異類是以順其情不違其俗循其<lb/>
故不易其宜要在使人各得其所固亦惟以亂民而<lb/>
已矣臣以迂庸繆膺重命勘處兵事於玆土節該欽<lb/>
奉　勑諭謂可撫則撫當勦卽勦是　陛下之心惟<lb/>
<pb n="KR4b0007_SBCK_029-46b"/>
在於除患安民未嘗有所意必也又節該欽奉　勑<lb/>
諭謂賊平之後公同議處應設土官流官何者經乆<lb/>
利便是　陛下之心惟在於安民息亂未嘗有所意<lb/>
必也始者思田梗化旣舉兵而加誅矣因其悔罪來<lb/>
投遂復宥而釋之固亦莫非仰體　陛下不嗜殺人<lb/>
之心惓惓憂憫赤子之無辜也然而今之議者或以<lb/>
爲流官之設中土之制也巳設流官而復去之則嫌<lb/>
於失中土之制土官之設蠻夷之俗也巳去土官而<lb/>
復設之則嫌於從蠻夷之俗二者將不能逃於物議<lb/>
其何以能建事而底績乎是皆不然夫流官設而夷<lb/>
<pb n="KR4b0007_SBCK_029-47a"/>
</p>
<p>
民服何苦而不設流官乎夫惟流官一設而夷民因<lb/>
以騷亂仁人君子亦安忍寧使斯民之騷亂而必於<lb/>
流官之設者土官去而夷民服何苦而必土官乎夫<lb/>
惟土官一去而夷民因以背叛仁人君子亦安忍寧<lb/>
使斯民之背叛而必於土官之去者是皆虞目前之<lb/>
毁譽避日後之形跡苟爲周身之慮而不爲　國家<lb/>
思久長之圖者也其亦安能仰窺　陛下如天之仁<lb/>
固平平蕩蕩無偏無黨惟以亂民爲心乎臣於思恩<lb/>
田州平復之後卽巳仰遵　聖諭公同總鎭鎭巡副<lb/>
叅三司等官太監張賜御史石金等議應設流官土<lb/>
<pb n="KR4b0007_SBCK_029-47b"/>
官何者經乆利便不得苟有嫌疑避忌而心有不盡<lb/>
謀有不忠乃皆以爲宜仍土官以順其情分土目以<lb/>
散其黨設流官以制其勢葢蠻夷之性譬猶禽獸麋<lb/>
鹿必欲制以中土之郡縣而繩之以流官之法是羣<lb/>
麋鹿於堂室之中而欲其馴擾帖服終必觸樽俎翻<lb/>
几席狂跳而駭擲矣故必放之閒曠之區以順適其<lb/>
獷野之性今所以仍土官之舊者是順適其獷野之<lb/>
性也然一惟土官之爲而不思有以散其黨與制其<lb/>
猖獗是縱麋鹿於田野之中而無有乎牆墉之限豶<lb/>
牙童梏之道終必長奔直竄而無以維縶之矣今所<lb/>
<pb n="KR4b0007_SBCK_029-48a"/>
以分立土目者是牆墉之限豶牙童梏之道也然分<lb/>
立土目而終無連屬綱維於其間是畜麋鹿於苑囿<lb/>
而無守視之人以時守其牆墉禁其羣觸終將踰垣<lb/>
遠逝而不知踐禾稼決藩籬而莫之省矣今所以特<lb/>
設流官者是守視苑囿之人也議旣僉同臣猶以爲<lb/>
土夷之心未必盡得而窮山僻壤或有隱情也則亦<lb/>
安能保其必行乎則又備歷田州思恩之境按行其<lb/>
村落而經理其城堡因而以其所以處之之道詢諸<lb/>
其目長率皆以爲善又以詢諸其父老子弟又皆以<lb/>
爲善又以詢諸其頑鈍無恥厮役下賤之徒則又亦<lb/>
<pb n="KR4b0007_SBCK_029-48b"/>
皆以爲善然後信其可以乆行而庻或幸免於他日<lb/>
之戮也矣夫然後敢具本以請亦恃　聖明在上洞<lb/>
見萬里而無微不燭故臣得以信其愚忠不復有所<lb/>
顧忌然猶反覆其辭而更互其說者非敢有虞於<lb/>
陛下不能亮臣之愚良以今之士人率多執巳見而<lb/>
倡臆說亦足以搖衆心而僨成事故臣不避頰舌之<lb/>
騰者亦欲因是以曉之也煩瀆　聖聽臣不勝戰慄<lb/>
惶懼之至緣係處置平復地方以圖乆安長治事理<lb/>
未敢擅便爲此開坐具本請　旨<lb/>
計開<lb/>
<pb n="KR4b0007_SBCK_029-49a"/>
<pb n="KR4b0007_SBCK_029-50a"/>
　赴訴因其歲時伏臘之請慶賀叅謁之來而宣其<lb/>
　間隔之情通其上下之義矜其不能敎其不逮寓<lb/>
　警戒於溫恤之中消<graphic n="KR2077" url="https://raw.githubusercontent.com/kanripo/KR-Gaiji/master/images/KR2077.png" mimeType="image/png"/>强於涵濡之内使之日馴<lb/>
　月習忽不自知其爲善良之歸葢含洪坦易以順<lb/>
　其俗而委曲調停以制其亂此今日知府之設所<lb/>
　以異於昔日之流官而爲乆安長治之䇿也臣等<lb/>
　看得田州故地寛衍平曠堪以建設流官衙門但<lb/>
　其衝射凶惡居民弗寧今擬因其城垣略加改創<lb/>
　修理備立應設衙門地僻事簡官不必備環府之<lb/>
　田二甲皆以屬之府官府官旣無民事案牘之擾<lb/>
<pb n="KR4b0007_SBCK_029-50b"/>
　終歲可以專力於農爲之闢其荒蕪備其旱<graphic n="KR1369" url="https://raw.githubusercontent.com/kanripo/KR-Gaiji/master/images/KR1369.png" mimeType="image/png"/>通<lb/>
　其溝洫丁力不足則聽其募人耕種官給牛具種<lb/>
　子歲收其八三分之一以廪官吏而其餘以食佃<lb/>
　人城之内外漸置佃人廬舍而歲益增募招徠以<lb/>
　充實之田州舊有商課仍許設於河下薄取其稅<lb/>
　以資祭祀賓旅柴薪馬夫之給凡流官之所須者<lb/>
　一不以及於土夷如此則雖草創之地而三四年<lb/>
　後亦可以漸爲富庻之鄉若其經營之始則且須<lb/>
　仰給於南寧府庫逮其城郭府治完備事體犬定<lb/>
　然後總會其土夷之所輪公田之所入商稅之所<lb/>
<pb n="KR4b0007_SBCK_029-51a"/>
　積每歲若干而官吏之所需者每歲若干斟酌通<lb/>
　融立爲經乆之計又必上司之制用者務從寛假<lb/>
　無太苛削官吏其土者得以優𥙿展布無局促牽<lb/>
　制之繁此又體悉遠臣綏柔荒服之道也至於思<lb/>
　恩舊巳設有流官但因開圖立里繩以郡縣之法<lb/>
　是以其民遂亂今宜照舊仍設流官知府聽其土<lb/>
　目各以土俗自治而其連屬制御之道悉如臣等<lb/>
　前之所議庻可經乆無患均乞　聖明裁處<lb/>
　一仍立土官知州以順土夷之情臣等議得岑氏<lb/>
　世有田州其繋戀之私恩久結於人心今岑猛雖<lb/>
<pb n="KR4b0007_SBCK_029-51b"/>
<pb n="KR4b0007_SBCK_029-51b"/>
　之功猛之暴虐騷縱罪雖可戮而往歲姚源之役<lb/>
　近年劉召之勦亦皆間關奔走勤勞在人各夷吿<lb/>
　稱官兵未進之先猛尚遣人奉　表朝賀貢獻又<lb/>
　遣人齎本赴　京控訴官兵將進之時猛遂率衆<lb/>
　遠遯未嘗敢有抗拒以此言之其無反叛之謀蹤<lb/>
　跡頗明今欲仍設土官以順各夷之情而若非岑<lb/>
　氏之後彼亦終有未服故今日土官之立必須岑<lb/>
　氏子孫而後可臣等看得田州府城之外西北一<lb/>
　隅地形平坦堪以居民議以其地降爲田州而於<lb/>
　舊屬四十八甲之内割其八甲以屬之聽以其土<lb/>
<pb n="KR4b0007_SBCK_029-52a"/>
　俗自治立岑猛之子一人始授以署州事吏目三<lb/>
　年之後地方寧靖効有勤勞則授以判官六年之<lb/>
　後地方寧靖効有勤勞則授以爲同知九年之後<lb/>
　地方寧靖効有勤勞則授以爲知州使承岑氏之<lb/>
　祀而隸之流官知府其制御之道則悉如臣等前<lb/>
　之所議如此則　朝廷於討猛之罪記猛之勞追<lb/>
　錄其先世之忠俯順其下民之望者兼得之矣昔<lb/>
　文武之政罪人不孥興滅繼絕而天下之民歸心<lb/>
　遠近蠻夷見　朝廷之所以處岑氏者若此莫不<lb/>
　曰猛肆其惡而舉兵加誅法之正也明其非叛而<lb/>
<pb n="KR4b0007_SBCK_029-52b"/>
　不及其孥仁之至也錄其先忠而不絕其祀德之<lb/>
　厚也不利其土而復與其民義之盡也矜其冥頑<lb/>
　而曲加生全恩之極也卽此一舉而四方之土官<lb/>
　莫不畏威懷德心悅誠服信義昭布而蠻夷自此<lb/>
　大定矣此今日知州之設所以異於昔日之土官<lb/>
　而爲乆安長治之策也臣等又看得岑猛之子存<lb/>
　者二人其長者爲岑邦佐其幼者爲岑邦相邦佐<lb/>
　自幼出繼武靖州爲知州前者徒以誅猛之故有<lb/>
　司奏請安置於漳州然彼實無可革之罪今日田<lb/>
　州之立無有宜於邦佐者但武靖當徭賊之衝而<lb/>
<pb n="KR4b0007_SBCK_029-53a"/>
　邦佐素得其民心其才足能制御邇者武靖之民<lb/>
　以盜賊焻熾州民無主之故往往來吿願得復還<lb/>
　邦佐爲知州以保障地方臣等方欲爲之上請如<lb/>
　欲更一人諸夷未必肻服莫若仍以邦佐歸之武<lb/>
　靖而立邦相於田州用其强立有能者於折衝捍<lb/>
　禦之所而存其幼弱未立者於安守宗祀之區庻<lb/>
　爲兩得其宜至於思恩則岑濬之後巳絕自不必<lb/>
　復有土官之設矣均乞　聖明裁處<lb/>
　一分設土官巡簡以散各夷之黨臣等議得土官<lb/>
　知州旣立若仍以各土目之兵盡屬於知州則其<lb/>
<pb n="KR4b0007_SBCK_029-53b"/>
　勢并力衆驕恣易生數年之後必有報讎復怨呑<lb/>
　弱暴寡之事則土官之患猶如故也且土目旣屬<lb/>
　於土官而操其生殺予奪之權則彼但惟土官之<lb/>
　是從寧復知有流官知府者則流官知府雖欲行<lb/>
　其控御節制之道施其綏懷撫恤之仁亦無因而<lb/>
　與各土目者相接矣故臣等議以舊屬八甲割以<lb/>
　立州之外其餘四十甲者每三甲或二甲立以爲<lb/>
　一巡簡司而屬之流官知府毎司立土巡簡一員<lb/>
　以土目之素爲衆所信服者爲之而聽其各以土<lb/>
　俗自治其始授以署巡簡司事土目三年之後而<lb/>
<pb n="KR4b0007_SBCK_029-54a"/>
　地方寧靖効有勤勞則授以冠帶六年之後而地<lb/>
　方寧靖効有勤勞則授以爲土巡簡其糧稅之入<lb/>
　則徑納於流官知府而不必轉輸於州之土官以<lb/>
　省其費其軍馬之出亦徑調於流官知府而不必<lb/>
　轉發於州之土官以重其勞其官職土地各得以<lb/>
　傳諸子孫則人人知自愛惜而不敢輕犯法其襲<lb/>
　授予奪皆必經繇於知府則人人知所依附而不<lb/>
　敢輙攜貳勢分難合息朋奸濟虐之謀地小易制<lb/>
　絕恃衆跋扈之患如此則土官旣無羽翼爪牙之<lb/>
　助而不敢縱肆於爲惡土目各有土地人民之保<lb/>
<pb n="KR4b0007_SBCK_029-54b"/>
　而不敢黨比以爲亂此今日巡簡之設所以異於<lb/>
　昔日之土目而爲乆安長治之䇿也至於思恩事<lb/>
　體悉與田州無異亦宜割其目甲分立以爲土巡<lb/>
　簡司聽其以土俗自治而屬之流官知府其辦納<lb/>
　兵糧與連屬制御之道一如田州則流官之設旣<lb/>
　不失　朝廷之舊巡司之立又足以散土夷之黨<lb/>
　而土俗之治復可以順遠人之情一舉而兩得矣<lb/>
　均乞　聖明裁處<lb/>
　一田州旣改流官亦宜更其命名初岑猛之將變<lb/>
　忽有石自田州江心浮出傾臥岸側其時民間有<lb/>
<pb n="KR4b0007_SBCK_029-55a"/>
<pb n="KR4b0007_SBCK_029-56a"/>
　磨李世亨其知府亦巳選有一員陳能然至今尚<lb/>
　未到任臣嘗訪詢其故咸謂陳能原奉　朝旨陞<lb/>
　廣西布政司右叅政管田州府事又賜之　勑旨<lb/>
　以重其權吏部奏有　欽依令其先赴該司到任<lb/>
　然後往蒞田州該司左布政嚴紘謂其旣掌府事<lb/>
　卽係屬官不得於該司到任陳能遂竟還原籍至<lb/>
　今亦不復來叅照嚴紘妄自尊大但知立上司之<lb/>
　體勢而輙敢慢視　勑旨蔑廢部移固巳㴱爲可<lb/>
　罪陳能則褊狹使氣徒欲申一巳之小憤而遂爾<lb/>
　委　朝命於草萊棄職任如敝屣使爲人臣者而<lb/>
<pb n="KR4b0007_SBCK_029-56b"/>
<pb n="KR4b0007_SBCK_029-56b"/>
　欣然過望必且樂爲不倦爲益地方決知不少矣<lb/>
　大抵田州之亂起於摉剔太甚今其歸附皆岀誠<lb/>
　心原非以兵力强取而得者故不必過爲振厲駕<lb/>
　抑急其機防反足生變但與之休養生息略施控<lb/>
　御其間可矣夫走狗逐兎而捕鼠以狸人之才器<lb/>
　各有所宜也伏乞　聖明采擇<lb/>
　一思恩府設立流官亦宜如田州之數其知府一<lb/>
　員吳期英見在但巳屢有奔逃之辱難以復臨其<lb/>
　下然未有可去之罪且宜改用於他所姑使之自<lb/>
　効可矣看得柳州府同知桂鏊督餉賓州思恩之<lb/>
<pb n="KR4b0007_SBCK_029-57a"/>
　人聞其行事頗知信向近以修復思恩府治委之<lb/>
　經理其所謀猷雖未見有大過於人然皆平實詳<lb/>
　審不爲浮飾似於思恩之人爲宜苟未能灼知超<lb/>
　然卓異之才舉而用之以一新政化則得如鏊者<lb/>
　器而使之姑且修弊補罅休勞息困以與乆疲之<lb/>
　民相安於無事當亦能有所濟也乞　勑吏部再<lb/>
　加裁酌而改用之<lb/>
　一田州各甲今擬分設爲九土巡簡司其思恩各<lb/>
　城頭今擬分設爲九土巡簡司各立土目之素爲<lb/>
　衆所信服者管之其連屬之制陞授之差俱巳備<lb/>
<pb n="KR4b0007_SBCK_029-57b"/>
　有前議但各甲城頭旣已分析若無人管理復恐<lb/>
　或生弊端臣等遵照　敕諭便宜事理已先行牌<lb/>
　仰各頭目暫且各照分掌管辦納兵糧候奏請<lb/>
　命下然後欽遵施行<lb/>
　一田州淩時甲完冠砦陶甲腮水源坤官位甲舊<lb/>
　朔勒甲兼州子半甲共四甲半擬立爲淩時土巡<lb/>
　簡司擬以土目龍寄管之緣龍寄先來投順故分<lb/>
　甲比衆獨多<lb/>
　一田州砦馬甲略羅博溫甲共三甲擬立爲砦馬<lb/>
　土巡簡司擬以土目盧蘇管之<lb/>
<pb n="KR4b0007_SBCK_029-58a"/>
　一田州大田子甲那帶甲錦養甲共三甲擬立爲<lb/>
　大田土巡簡司擬以土目黃富管之<lb/>
　一田州萬洞甲周甲共二甲擬立爲萬洞土巡簡<lb/>
　司擬以土目陸豹管之<lb/>
　一田州陽院右鄧甲控講水冊槐竝畔甲共二甲<lb/>
　擬立爲陽院土巡簡司擬以土目林盛管之<lb/>
　一田州砦桑甲義寧江那半甲共一甲半擬立爲<lb/>
　砦桑土巡簡司擬以土目戴德管之<lb/>
　一田州思幼東平夫棒甲盡甲子半甲共一甲半<lb/>
　擬立爲思幼土巡簡司擬以土目楊趙管之<lb/>
<pb n="KR4b0007_SBCK_029-58b"/>
　一田州侯周怕豐甲一甲擬立爲侯周土巡簡司<lb/>
　擬以土目戴慶管之<lb/>
　一思恩興隆七城頭兼都陽十城頭擬立爲土巡<lb/>
　簡司擬以土目韋貴管之緣韋貴先來向官故授<lb/>
　地比衆獨多<lb/>
　一思恩白山七城頭兼丹良十城頭擬立爲白山<lb/>
　土巡簡司擬以土目王受管之<lb/>
　一思恩定羅十二城頭擬立爲定羅土巡簡司擬<lb/>
　以土目徐五管之<lb/>
　一思恩安定六城頭擬立爲安定土巡簡司擬以<lb/>
<pb n="KR4b0007_SBCK_029-59a"/>
　土目潘良管之<lb/>
　一思恩古零通感那學下半四堡四城頭擬立爲<lb/>
　古零土巡簡司擬以土目覃益管之<lb/>
　一思恩舊城十一城頭擬立舊城土巡簡司擬以<lb/>
　土目黃石管之<lb/>
　一思恩那馬十六城頭擬立爲那馬土巡簡司擬<lb/>
　以土目蘇關管之<lb/>
　一思恩下旺一城頭擬立爲下旺土巡簡司擬以<lb/>
　土目韋文明管之<lb/>
　一思恩都陽中團一城頭擬立爲都陽土巡簡司<lb/>
<pb n="KR4b0007_SBCK_029-59b"/>
　者臣等又以爲不然方其率衆爲亂則蘇受者固<lb/>
　所謂罪之魁矣及其率衆來降則蘇受者又所謂<lb/>
　功之首地況二府目民又皆素服二人今若立各<lb/>
　土目而二人不與非但二人者未能帖然於衆目<lb/>
　之下衆目固亦未敢安然而處其上非所以爲定<lb/>
　亂爭息之道也故臣等仍議以盧蘇王受爲衆目<lb/>
　之首庻幾事體穩帖而人心允服矣<lb/>
　一田州思恩各官目人等見監家屬男婦初擬解<lb/>
　京今各目人等旣巳投順則其家屬男婦相應給<lb/>
　還領養均乞　聖明裁允<lb/>
<pb n="KR4b0007_SBCK_029-60a"/>
　一田州新服用夏變夷宜有學校但瘡痍逃竄之<lb/>
　餘尚無受廛之民焉有入學之士況齋膳廩餼俱<lb/>
　無所出卽欲建學亦爲徒勞然風化之原終不可<lb/>
　緩臣等議欲於附近府州縣學教官之内令提學<lb/>
　官選委一員暫領田州學事聽各學生徒之願改<lb/>
　田州府學及各處儒生之願來田州附籍入學者<lb/>
　皆令寄名其間所委敎官時至其地相與講肄游<lb/>
　息或於民間興起孝弟或倡遠近舉行鄉約隨事<lb/>
　開引漸爲之敎俟休養生息一二年後流移盡歸<lb/>
　商旅湊集民居已覺旣庻財力漸有可爲則如學<lb/>
<pb n="KR4b0007_SBCK_029-60b"/>
　校及陰陽醫學之類典制之所宜備者皆聽該府<lb/>
　官以次舉行上請然後爲之設官定制如此則施<lb/>
　爲有漸而民不知擾似亦招來填實之道鼓舞作<lb/>
　新之機也均乞　聖明裁處<lb/>
　一思田去梧州水陸一月之程軍門隔遠難於控<lb/>
　馭調度兼之府治雖立而規制未成流官雖設而<lb/>
　職守未定且瘡痍未復人心憂惶須得重臣撫理<lb/>
　臣等巳經具　題乞將右布政林富量陞憲職存<lb/>
　畱舊任副總兵張祐使之更迭往來於二府地方<lb/>
　綏緝經理仍乞　賜以便宜　勑書將南寧賓州<lb/>
<pb n="KR4b0007_SBCK_029-61a"/>
等府衞州縣及東蘭南丹泗城那地都康向武等<lb/>
　土官衙門俱聽林富等節制臣等所議地方經乆<lb/>
　事宜候奏請　命下之日悉以委之林富等使之<lb/>
欽遵以次施行庻幾事無隳墮而功可責成矣<lb/>
　　細覽此疏粤西土官所以至今帖然者繇先生<lb/>
　　經制之盡善也<lb/>
陽明先生經濟集卷六終　臨海後學王立凖較<graphic n="KR0922" url="https://raw.githubusercontent.com/kanripo/KR-Gaiji/master/images/KR0922.png" mimeType="image/png"/>
<pb n="KR4b0007_SBCK_029-61b"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0142_WYG_075-1a"/>
　欽定四庫全書<lb/>
御定歴代題畫詩類巻七十五目録<lb/>
　　蘭竹類<lb/>
　　　題楊次公春蘭<hi>宋蘇軾</hi>
　　　墨蘭<hi>宋陳與義</hi>
　　　墨蘭<hi>宋鄭思肖</hi>
　　　李夫人畫蘭歌<hi>元王惲</hi>
　　　題墨蘭圖<hi>元吴澄</hi>
<pb n="KR4h0142_WYG_075-1b"/>
　　　題墨蘭圖<hi>元袁桷</hi>
　　　次韻張秋泉墨蘭<hi>元袁桷</hi>
　　　墨蘭<hi>元袁桷二首</hi>
　　　題趙子固墨蘭<hi>元鄧文原</hi>
　　　墨蘭<hi>元楊載</hi>
　　　觀錢塘上人墨蘭<hi>元范梈</hi>
　　　題明公畫蘭<hi>元黄溍</hi>
　　　畫蘭<hi>元吴鎮</hi>
<pb n="KR4h0142_WYG_075-2a"/>
　　題趙吳興墨蘭<hi>元陳旅</hi>
　　題畫蘭<hi>元陳旅二首</hi>
　　題蘭<hi>元張翥</hi>
　　畫蘭<hi>元貢師泰二首</hi>
　　題趙子固墨蘭<hi>元韓性</hi>
　　明上人畫蘭圖<hi>元王冕</hi>
　　子昻蘭<hi>元鄭元祐</hi>
　　趙魏公蘭<hi>元倪瓉</hi>
<pb n="KR4h0142_WYG_075-2b"/>
　　題方厓墨蘭<hi>元倪瓉</hi>
　　畫蘭<hi>元貢性之</hi>
　　題墨蘭<hi>元張雨二首</hi>
　　吳興墨蘭<hi>元張雨</hi>
　　題趙子昻蘭<hi>元張天英</hi>
　　題趙翰林畫蘭<hi>元張天英</hi>
　　題明雪牎蘭<hi>元張渥</hi>
　　題趙翰林墨蘭<hi>元張渥</hi>
<pb n="KR4h0142_WYG_075-3a"/>
　　題趙子昻墨蘭<hi>元屠性</hi>
　　畫蘭<hi>元丁鶴年</hi>
　　鄭山輝畫蘭<hi>元唐肅</hi>
　　題蘭花圖<hi>明劉基</hi>
　　題雪牎墨蘭<hi>明張以寧</hi>
　　墨蘭<hi>明張以寧</hi>
　　題王翰林所藏畫蘭<hi>明髙啓</hi>
　　趙仲穆墨蘭<hi>明楊基二首</hi>
<pb n="KR4h0142_WYG_075-3b"/>
　　仲穆著色蘭<hi>明張羽二首</hi>
　　墨蘭<hi>明管訥</hi>
　　題蘭<hi>明鄭真</hi>
　　題蘭<hi>明林環</hi>
　　宋徽廟畫蘭<hi>明張燦</hi>
　　畫蘭<hi>明陳憲章三首</hi>
　　題蘭<hi>明岳正</hi>
　　題蘭<hi>明李東陽</hi>
<pb n="KR4h0142_WYG_075-4a"/>
　　題蘭與饒裕<hi>明羅倫</hi>
　　題衍聖公畫蘭<hi>明程敏政</hi>
　　題趙子固畫蘭<hi>明吴寛</hi>
　　子昂蘭<hi>明史鑑</hi>
　　題馬麟畫蘭<hi>明陸深</hi>
　　四蘭圖<hi>明楊慎</hi>
　　畫蘭<hi>明謝承舉</hi>
　　為鍾清叔題薛五蘭卷<hi>明吴夢暘</hi>
<pb n="KR4h0142_WYG_075-4b"/>
　　題徐明徳墨蘭<hi>明薛綱</hi>
　　題畫蘭<hi>明張濬</hi>
　　題畫蘭<hi>明朱石</hi>
　　題鄭所南畫蘭<hi>明朱凱</hi>
　　為謝道士題蘭巻<hi>明王世貞</hi>
　　題畫蘭花<hi>明王世貞</hi>
　　畫了蘭<hi>明陸治</hi>
　　王楚玉畫蘭<hi>明陳繼儒</hi>
<pb n="KR4h0142_WYG_075-5a"/>
　　畫蘭<hi>明李日華二首</hi>
　　風蘭<hi>明李日華</hi>
　　雨蘭<hi>明李日華</hi>
　　題小姫畫蘭<hi>明王微二首</hi>
　　寫蘭<hi>明景翩翩二首</hi>
　　題蘭<hi>明僧宗泐</hi>
　　題趙松雪墨蘭<hi>明僧宗衍</hi>
　　題懸崖蘭圖<hi>明僧宗衍</hi>
<pb n="KR4h0142_WYG_075-5b"/>
　　題畫蘭<hi>明僧用章</hi>
　　題商學士畫蘭<hi>明僧大圭</hi>
　　題楊次公蕙<hi>宋蘇軾</hi>
　　墨蕙<hi>宋陳與義</hi>
　　題趙師舜光風轉蕙汎崇蘭圖<hi>元虞集</hi>
　　墨蘭蕙<hi>元袁桷四首</hi>
　　題蘭蕙同芳圖<hi>元李祁</hi>
　　題子固蕙蘭巻<hi>元唐升</hi>
<pb n="KR4h0142_WYG_075-6a"/>
　　題子固蕙蘭巻<hi>元趙友同</hi>
　　題子固蕙蘭巻<hi>元李皓</hi>
　　題蘭蕙便靣<hi>元張天英</hi>
　　題光風轉蕙圖<hi>元張天英</hi>
　　題蕙蘭圖<hi>元釋良琦</hi>
　　題雪牎蘭蕙同芳圖<hi>明張以寧</hi>
　　題北山蘭蕙同芳圖<hi>明張以寧</hi>
　　蘭蕙圖<hi>明商輅</hi>
<pb n="KR4h0142_WYG_075-6b"/>
　　趙子固蘭蕙巻<hi>明錢逵</hi>
　　題汪華玉子昂蘭石<hi>元虞集四首</hi>
　　題趙松雪竹石幽蘭<hi>元仇逺</hi>
　　題無詰蘭石<hi>元李祁</hi>
　　題子昂蘭石<hi>元于立</hi>
　　題蘭棘同芳圖<hi>元李祁</hi>
　　次引浚儀公題蘭竹巻子韻<hi>元楊載</hi>
　　子昂蘭竹墨戯<hi>元袁桷二首</hi>
<pb n="KR4h0142_WYG_075-7a"/>
　　題趙公畫蘭竹<hi>元黄溍</hi>
　　題畫蘭竹<hi>元陳旅</hi>
　　為吳徳良題承㫖所贈蘭竹圖<hi>元陳旅</hi>
　　題無詰沅湘蘭竹圖<hi>元劉躍</hi>
　　題趙子昻為吴徳良所作蘭竹圖<hi>元吴師道</hi>
　　子昂蘭竹圖<hi>元吴師道</hi>
　　蘭竹<hi>元貢性之</hi>
　　題柯敬仲博士明雪牎長老蘭竹<hi>元錢惟善二首</hi>
<pb n="KR4h0142_WYG_075-7b"/>
　　題江虛白懸巖蘭竹<hi>明劉崧</hi>
　　蘭竹畫<hi>明劉溥</hi>
　　題蘭竹圖<hi>明楊守阯</hi>
　　趙松雪蘭竹圖<hi>明吴寛</hi>
　　蘭竹圖<hi>明程敏政</hi>
　　題馬姫畫蘭竹<hi>明張鳳翼</hi>
　　蘭竹<hi>明李日華</hi>
　　畫蘭竹題贈蘇時欽<hi>明薛素素</hi>
<pb n="KR4h0142_WYG_075-8a"/>
　　　題蘭水仙墨竹<hi>元袁士元</hi>
　　　題畫蘭巻兼梅花<hi>元王冕</hi>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0142_WYG_075-8b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定厯代題畫詩類巻七十五目録<lb/>
<pb n="KR4h0142_WYG_075-9a"/>
　欽定四庫全書<lb/>
御定歴代題畫詩類巻七十五<lb/>
　　蘭竹類<lb/>
　　　題楊次公春蘭　　　　　　　<hi>宋</hi>蘇　軾<lb/>
　春蘭如美人不採羞自獻時聞風露香蓬艾深不見丹<lb/>
　靑寫真色欲補離騷傳對之如靈均冠佩不敢燕<lb/>
　　　墨蘭　　　　　　　　　　　<hi>宋</hi>陳與義<lb/>
　鄂州遷客一花說仇池老仙五字銘併入晴窗三昧手<lb/>
<pb n="KR4h0142_WYG_075-9b"/>
　不須辛苦讀騷經<lb/>
　　　墨蘭　　　　　　　　　　　<hi>宋</hi>鄭思肖<lb/>
　鍾得至清氣精神欲照人抱香懷古意戀國憶前身空<lb/>
　色微開曉晴光淡弄春凄凉如怨望今日有遺民<lb/>
　　　李夫人畫蘭歌　　　　　　　<hi>元</hi>王　惲<lb/>
　清閟堂深不知暑瑶草佳期夢𤣥圃孫郎笑折紫蘭來<lb/>
　素影盈盈映修渚李夫人澹丰容天然與蘭相始終剡<lb/>
　藤一筆作九畹落墨不减江南工芳姿元與凡卉異曄<lb/>
<pb n="KR4h0142_WYG_075-10a"/>
曄况是湘纍叢離騷不復作遺恨千古沈幽宫君看此<lb/>
花有深意似寫靈均幽思悲回風君家大雅堂文彩東<lb/>
野翁併入慘澹經營中秋風拂簾秋日長芳霏霏兮汎<lb/>
崇光淡妝相對有餘韻畫蘭桂子空秋香淡軒託物明<lb/>
孤潔五十年來抱霜節固知色相皆空寂妙得於心聊<lb/>
自適仿像湘娥倚暮花黄陵廟前江水碧生平佩服真<lb/>
賞音升聞紫庭非素心喚起謫仙揺醉筆為翻新曲寫<lb/>
瑶琴<lb/>
<pb n="KR4h0142_WYG_075-10b"/>
　　題墨蘭圖　　　　　　　　　<hi>元</hi>吳　澄<lb/>
赤節紅芳楚澤春心期千載一靈均不知何代為茅塞<lb/>
誰認髙枝細細紉<lb/>
　　題墨蘭圖　　　　　　　　　<hi>元</hi>袁　桷<lb/>
秉芳空林中介石交不黷飛英㪚𤣥佩受露如膏沐羣<lb/>
妖春炫晝墨守益慎獨豈不念嵗晏自獻傷我足矯矯<lb/>
金石交挽之不盈掬疏清湛虚心振直耿潔腹昊天有<lb/>
正令俛仰萬物肅臨風獨躊蹰白駒儼空谷<lb/>
<pb n="KR4h0142_WYG_075-11a"/>
　　次韻張秋泉墨蘭　　　　　　<hi>元</hi>袁　桷<lb/>
虚牎秋思集晨興憺無餘墨池漾清泉夭葩㪚紛敷愛<lb/>
此巖中君贈以碧玉腴微雲觧蒼佩縹緲疑空無逺謝<lb/>
丹白昏詎畏霜霰濡守黒志有在談𤣥道非殊愧彼夷<lb/>
與齊潔腹不受汙湘纍慨永古世人陋其迂臨風嗅餘<lb/>
清是豈真緇徒乃知萬化寂妙巧窺分銖幽蜂綴疎蘂<lb/>
㸃㸃游晴虚閉門謹視之黄塵政紛如<lb/>
　　墨蘭<hi>二首</hi>　　　　　　　　　<hi>元</hi>袁　桷<lb/>
<pb n="KR4h0142_WYG_075-11b"/>
飛瓊㪚夭葩因依空巖側守墨聊自韜不與衆草碧<lb/>
仙人紫玉枝化為蒼水佩獨立揺落中秋風得相貸<lb/>
　　題趙子固墨蘭　　　　　　　<hi>元</hi>鄧文原<lb/>
承平灑翰向丘園芳佩纍纍寄墨㾗已有懷沙哀郢意<lb/>
至今春草憶王孫<lb/>
　　墨蘭　　　　　　　　　　　<hi>元</hi>楊　載<lb/>
謂香辭廹求曰色却媚愛執德非固然何用結為佩<lb/>
　　觀錢塘上人墨蘭　　　　　　<hi>元</hi>范　梈<lb/>
<pb n="KR4h0142_WYG_075-12a"/>
蘭以比君子所貴者幽深黯然空谷中逺為人所欽志<lb/>
士秉美徳如玉復如金篤實而輝光芳搴出喬林偶然<lb/>
為時出節義凛森森下愜烝庶望上當君王心功成無<lb/>
所累宿好在雲岑<lb/>
　　題明公畫蘭　　　　　　　　<hi>元</hi>黄　溍<lb/>
吳僧戯筆㸃生綃嫋嫋幽花欲動揺夢斷楚江煙雨外<lb/>
秋風灤水莫瀟瀟<lb/>
　　畫蘭　　　　　　　　　　　<hi>元</hi>吳　鎮<lb/>
<pb n="KR4h0142_WYG_075-12b"/>
䞟趠風下東吳舟抔土移入漳泉秋初疑紫莛攅翠鳳<lb/>
恍如緑綬縈青虯猗猗九畹易消歇奕奕百畆多淹留<lb/>
軒牎相逢與一笑交結三友成風流<lb/>
　　題趙吳興墨蘭　　　　　　　<hi>元</hi>陳　旅<lb/>
江南三月多芳草緑葉連娟映紫莖憶昔艤舟苕霅上<lb/>
一汀香雨入琴清<lb/>
　　題畫蘭<hi>二首</hi>　　　　　　　　<hi>元</hi>陳　旅<lb/>
楚畹春露濃幽芳發瓊莖寧同薺麥秀不與蕭艾生<lb/>
<pb n="KR4h0142_WYG_075-13a"/>
九畹光風轉重巖墜露香紫宮祠太一瑶席薦瓊芳<lb/>
　　題蘭　　　　　　　　　　　<hi>元</hi>張　翥<lb/>
鶗鴂聲中花片飛楚蘭遺思獨依依春風先自悲芳草<lb/>
惆悵王孫又不歸<lb/>
　　畫蘭　　　　　　　　　　　<hi>元</hi>貢師泰<lb/>
西望沅湘不盡流紅芽緑葉自生愁王孫去後無消息<lb/>
風雨山中日日秋<lb/>
　　畫蘭　　　　　　　　　　　<hi>元</hi>貢師泰<lb/>
<pb n="KR4h0142_WYG_075-13b"/>
光風吹碧草零露被芳畹美人秉幽貞獨立嵗云晚杳<lb/>
杳楚山深悠悠湘水逺何當結瓊佩寄此情繾綣<lb/>
　　題趙子固墨蘭　　　　　　　<hi>元</hi>韓　性<lb/>
鏤瓊為佩翠為裳冷落遊蜂試采香煙雨館寒春寂寂<lb/>
不知清夢到沅湘<lb/>
　　明上人畫蘭圖　　　　　　　<hi>元</hi>王　冕<lb/>
吳興二趙俱己矣雪牎因以専其美不須百畆樹芳菲<lb/>
霜毫掃<graphic n="KR0978" url="https://raw.githubusercontent.com/kanripo/KR-Gaiji/master/images/KR0978.png" mimeType="image/png"/>光風起大花哆脣如笑人小花斂媚如羞春<lb/>
<pb n="KR4h0142_WYG_075-14a"/>
翠影飄飄舞輕浪正色不染湘江塵湘江雨冷暮煙寂<lb/>
欲問三閭杳無迹慨慷不忍讀離騷目極飛雲楚天碧<lb/>
　　子昻蘭　　　　　　　　　　<hi>元</hi>鄭元祐<lb/>
孤臣萬古愁湘渚水東流江芷汀蘺滿空令泣楚囚<lb/>
　　趙魏公蘭　　　　　　　　　<hi>元</hi>倪　瓉<lb/>
天上宣和落墨花彞齋松雪擅名家遥㸔苕霅山如玉<lb/>
雪後春風自茁芽<lb/>
　　題方厓墨蘭　　　　　　　　<hi>元</hi>倪　瓉<lb/>
<pb n="KR4h0142_WYG_075-14b"/>
蕭㪚重居寺春風蕙草生幽林蒼蘚地緑葉紫璚莖早<lb/>
悟聞思入終由幻化成虚空描不盡明月照敷榮<lb/>
　　畫蘭　　　　　　　　　　　<hi>元</hi>貢性之<lb/>
吳剛斫斷雲根石不數珊瑚髙百尺美人林下獨含愁<lb/>
霹靂一聲山鬼泣<lb/>
　　題墨蘭<hi>贈别于一山之京師</hi>　　　　　　<hi>元</hi>張　雨<lb/>
三月愁送客春寒雨如霰冥冥返塞鴻悄悄棲梁燕揚<lb/>
帆五十日蓬萊望中見欲持猗蘭操一奏南薫殿<lb/>
<pb n="KR4h0142_WYG_075-15a"/>
　　題墨蘭　　　　　　　　　　<hi>元</hi>張　雨<lb/>
滋蘭九畹空多種何似墨池三兩花近日國香零落盡<lb/>
王孫芳草遍天涯<lb/>
　　吳興墨蘭　　　　　　　　　<hi>元</hi>張　雨<lb/>
墨君石友是同參幾葉光風染碧嵐悵望王孫杳何許<lb/>
年年芳草滿江南<lb/>
　　題趙子昂蘭　　　　　　　　<hi>元</hi>張天英<lb/>
鷗波亭下楚香銷公子騎箕上泬寥縱是死灰芬酷烈<lb/>
<pb n="KR4h0142_WYG_075-15b"/>
巫陽誰下九重招<lb/>
　　題趙翰林畫蘭　　　　　　　<hi>元</hi>張天英<lb/>
吴雲楚樹碧離離手折瑶花半醉時秋佩影揺湘浦月<lb/>
鳳皇翅冷玉參差<lb/>
　　題明雪牎蘭　　　　　　　　<hi>元</hi>張　渥<lb/>
援琴誰歎生空谷結佩應憐感逐臣九畹斷魂招不得<lb/>
墨花夜泣楚江春<lb/>
　　題趙翰林墨蘭　　　　　　　<hi>元</hi>張　渥<lb/>
<pb n="KR4h0142_WYG_075-16a"/>
白鷗波㸃硯池清楚畹香風筆底生記得弁峰春雨後<lb/>
撥雲移種向南榮<lb/>
　　題趙子昻墨蘭　　　　　　　<hi>元</hi>屠　性<lb/>
王孫宴罷碧瀾堂翠羽瓊㽔結佩裳欲寄靈均無處所<lb/>
至今遺恨滿瀟湘<lb/>
　　畫蘭　　　　　　　　　　　<hi>元</hi>丁鶴年<lb/>
湘皋風日美芳草不勝春欲採紉為佩慙非楚藎臣<lb/>
　　鄭山輝畫蘭　　　　　　　　<hi>元</hi>唐　肅<lb/>
<pb n="KR4h0142_WYG_075-16b"/>
親見先生下筆時縁坡委谷共分披前身合是江潭客<lb/>
萬葉千花盡楚辭<lb/>
　　題蘭花圖　　　　　　　　　<hi>明</hi>劉　基<lb/>
幽蘭花在空山美人愛之不可見裂素寫之明牎間幽<lb/>
蘭花何菲菲世方被佩薋菉葹我欲紉之充佩韋睘睘<lb/>
獨立衆所非幽蘭花為誰好露冷風清香自老<lb/>
　　題雪牎墨蘭<hi>為湖廣都事李則文作</hi>　　　<hi>明</hi>張以寧<lb/>
君家詩好錦袍仙蘭雪清風故灑然金地禪僧留妙墨<lb/>
<pb n="KR4h0142_WYG_075-17a"/>
木天學士寫新篇香來筆底吳雲動思入琴邊楚月懸<lb/>
聖代即今深雨露流芳千載待君傳<lb/>
　　墨蘭<hi>為湛然上人題</hi>　　　　　　　　<hi>明</hi>張以寧<lb/>
雲林蒼蒼石齒齒一花兩花幽薄底逺香自到定中來<lb/>
道人湛然心不起<lb/>
　　題王翰林所蔵畫蘭　　　　　<hi>明</hi>髙　啟<lb/>
春到懷王舊渚宮沙棠舟去水煙空孤叢不有幽香發<lb/>
應沒江邊百草中<lb/>
<pb n="KR4h0142_WYG_075-17b"/>
　　趙仲穆墨蘭<hi>二首</hi>　　　　　　<hi>明</hi>楊　基<lb/>
當年曾進福州蘭小殿秋風翠珮寒零落楚香収不得<lb/>
且從魏國畫中看<lb/>
繁露幽香泣翠娥冷雲纎月淡秋河沅湘一帶皆春色<lb/>
誰道懐王廟裏多<lb/>
　　仲穆著色蘭<hi>二首</hi>　　　　　　<hi>明</hi>張　羽<lb/>
芳草碧萋萋思君澧水西盈盈葉上露似欲向人啼<lb/>
鸞輿去不返風雨湘江曲芳草獨無情還如裙帶緑<lb/>
<pb n="KR4h0142_WYG_075-18a"/>
　　墨蘭　　　　　　　　　　　<hi>明</hi>管　訥<lb/>
青草三閭亭下蒼梧二女祠前欲采幽芳寄逺月明秋<lb/>
水㳙㳙<lb/>
　　題蘭　　　　　　　　　　　<hi>明</hi>鄭　真<lb/>
國香㪚落翠巉巖曄曄芳叢玉露涵楚佩可憐零落盡<lb/>
春風春夢過湘南<lb/>
　　題蘭　　　　　　　　　　　<hi>明</hi>林　環<lb/>
空林闃無人愛此幽草芳光風泛叢緑猗猗煙葉長執<lb/>
<pb n="KR4h0142_WYG_075-18b"/>
袵擷其英露氣襲襟裳緬懐紉佩者千載那能忘白石<lb/>
生深林託根有叢芳幽豔間深翠清風任披揚蕭艾誰<lb/>
與羣不能化其臧却笑桃李花冶麗争春陽<lb/>
　　宋徽廟畫蘭　　　　　　　　<hi>明</hi>張　燦<lb/>
御墨淋漓寫楚蘭披圖却憶政宣間分明一種湘纍怨<lb/>
萬里靑城似武關<lb/>
　　畫蘭　　　　　　　　　　　<hi>明</hi>陳憲章<lb/>
誰將水墨寫横披竹石荆蘭也自宜記得湘潭秋雨後<lb/>
<pb n="KR4h0142_WYG_075-19a"/>
清香猶帶楚臣悲<lb/>
　　題畫蘭　　　　　　　　　　<hi>明</hi>陳獻章<lb/>
隂崖百草枯蘭蕙多生意君子居險夷乃與恒人異<lb/>
　　題畫蘭　　　　　　　　　　<hi>明</hi>陳獻章<lb/>
楚人有雜佩可以祓不祥願言踐臺省奉為王者香<lb/>
　　題蘭　　　　　　　　　　　<hi>明</hi>岳　正<lb/>
曽倚東風嗅國香星軺此日度沅湘於今客裏看圖畫<lb/>
搔首無言祇自傷<lb/>
<pb n="KR4h0142_WYG_075-19b"/>
　　題蘭<hi>為司㓂何公作</hi>　　　　　　　　<hi>明</hi>李東陽<lb/>
楚澤有幽蘭名髙百花選孤根託地靈芳心應時展陽<lb/>
和一披拂春色無深淺清風徧六合孰為知者鮮援琴<lb/>
思昔人古意嗟已緬層厓數枝竹意若相慰勉穠華須<lb/>
却避荆棘行當剪幸此挹餘芬披圖漫舒卷<lb/>
　　題蘭與饒裕　　　　　　　　<hi>明</hi>羅　倫<lb/>
翠袖舞春暉光風感自微夜深渾不寐玊露㸃羅衣<lb/>
　　題衍聖公畫蘭　　　　　　　<hi>明</hi>程敏政<lb/>
<pb n="KR4h0142_WYG_075-20a"/>
國香那藉彩毫工千載猗蘭曲未終金石交情期嵗晩<lb/>
棘叢未實漫春風<lb/>
　　題趙子固畫蘭　　　　　　　<hi>明</hi>吳　寛<lb/>
王孫弄筆成墨藪九畹依然連百畆開圖墨瀋將誤拾<lb/>
撲袖香風不勞齅破縑零落三百年非藉好事安能傳<lb/>
寸根無土强生活鄭老後來真可憐<lb/>
　　子昻蘭　　　　　　　　　　<hi>明</hi>史　鑑<lb/>
國香零落佩纕空芳草青青合故宮誰道有人和淚寫<lb/>
<pb n="KR4h0142_WYG_075-20b"/>
託根無地怨東風<lb/>
　　題馬麟畫蘭　　　　　　　　<hi>明</hi>陸　深<lb/>
秋風九畹正離離畫裏相看一兩枝欲寄所思無奈逺<lb/>
閒拈湘管對題詩<lb/>
　　四蘭圖　　　　　　　　　　<hi>明</hi>楊　慎<lb/>
蘭為君子佩植根不當門幽谷發逺馥九畹詠王孫<lb/>
蘭為美人採蘋藻掩芳潔沐浴助精禋豈為薌澤設<lb/>
蘭為仙姬名升雲女几山𤣥景入天上名字留人間<lb/>
<pb n="KR4h0142_WYG_075-21a"/>
蘭為王者香鬱鬯薦清廟猗猗有遺音併入瑶琴調<lb/>
　　畫蘭　　　　　　　　　　　<hi>明</hi>謝承舉<lb/>
徐熙圖罷霧生牎墨藻詞葩世少雙招得楚魂飛不去<lb/>
夜深殘影落寒江<lb/>
　　為鍾清叔題薛五蘭卷　　　　<hi>明</hi>吳夢暘<lb/>
薛五嫁人苦不早皆知娼家擅技巧寫生乃是第一枝<lb/>
所見無如此巻好蕙質蘭心有深寄葉葉莖莖吐幽思<lb/>
其餘㸃綴亦復佳剡藤數丈披清氣畫兼題詠頻致余<lb/>
<pb n="KR4h0142_WYG_075-21b"/>
余亦每呼薛校書居然獨立脂粉外薌澤全抛絃索踈<lb/>
通國名娃出其下仍嗟舉世無知者眼中鍾叔比鍾期<lb/>
此巻祇應遺叔也叔也有情情復起我題情語情如水<lb/>
枉教夢到湘江頭湘江水絶蘭枯死<lb/>
　　題徐明徳墨蘭　　　　　　　<hi>明</hi>薛　綱<lb/>
我愛幽蘭異衆芳不將顔色媚春陽西風寒露深林下<lb/>
任是無人也自香<lb/>
　　題畫蘭　　　　　　　　　　<hi>明</hi>張　濬<lb/>
<pb n="KR4h0142_WYG_075-22a"/>
翠袖衝寒暮倚樓髙山流水思悠悠玉人何處空遺珮<lb/>
月落滄江一笛秋<lb/>
　　題畫蘭　　　　　　　　　　<hi>明</hi>朱　石<lb/>
九畹香清露氣寒三湘月落淚㾗乾楚天空濶秋無際<lb/>
誰復行吟澤畔看<lb/>
　　題鄭所南畫蘭　　　　　　　<hi>明</hi>朱　凱<lb/>
渚宮春冷北風寒九畹蕭條入塞垣老死靈均在南國<lb/>
百年誰為賦招魂<lb/>
<pb n="KR4h0142_WYG_075-22b"/>
　　為謝道士題蘭巻　　　　　　<hi>明</hi>王世貞<lb/>
離離九畹暗香來讀罷𤣥經手自栽莫倚謝家庭内物<lb/>
不知新種在蓬萊<lb/>
　　題畫蘭花　　　　　　　　　<hi>明</hi>王世貞<lb/>
處為幽谷香出為王者瑞不同百草萎秋風紉成佩<lb/>
　　畫了蘭　　　　　　　　　　<hi>明</hi>陸　治<lb/>
玉㦸稜稜應節分枝枝柔玉紉香雲凝妝擬待三更月<lb/>
露染生綃六幅裙<lb/>
<pb n="KR4h0142_WYG_075-23a"/>
　　王楚玉畫蘭　　　　　　　　<hi>明</hi>陳繼儒<lb/>
年來空谷半霜風留得遺香㪚草叢只恐樵人溷蘭艾<lb/>
紅顔收在束薪中<lb/>
　　畫蘭<hi>二首</hi>　　　　　　　　　<hi>明</hi>李日華<lb/>
燕泥欲墮濕凝香楚畹經過鬬蝶忙如向東家入幽夢<lb/>
儘教芳意著新妝<lb/>
懊恨幽蘭强主張花開不與我商量鼻端觸著成消受<lb/>
著意㝷香又不香<lb/>
<pb n="KR4h0142_WYG_075-23b"/>
　　風蘭　　　　　　　　　　　<hi>明</hi>李日華<lb/>
托身得所倚當此雄風快吐語正傾懐無心約裙帶<lb/>
　　雨蘭　　　　　　　　　　　<hi>明</hi>李日華<lb/>
側身非取妍延頸欲送語不辭展香絇春塘夜來雨<lb/>
　　題小姫畫蘭<hi>二首</hi>　　　　　　<hi>明/</hi>王　氏<hi>名微</hi>
借郎畫眉筆為郎畫紈扇紈扇置郎懐開時郎自見<lb/>
幽牎墨麝濃騷經親自注為恨子蘭名抹入棘叢去<lb/>
　　寫蘭<hi>二首</hi>　　　　　　　　　<hi>明/</hi>景　氏<hi>名翩翩</hi>
<pb n="KR4h0142_WYG_075-24a"/>
道是深林種還憐出谷香不因風力𦂳何以度瀟湘<lb/>
但吹花信風莫作妬花雨我欲采璚枝挽得同心住<lb/>
　　題蘭　　　　　　　　　　　<hi>明</hi>僧宗泐<lb/>
溪寺曽栽數十叢紫莖緑葉領春風年來蕭艾過三尺<lb/>
白首看圖似夢中<lb/>
　　題趙松雪墨蘭　　　　　　　<hi>明</hi>僧宗衍<lb/>
湘江春日静輝輝蘭雪初消翡翠飛拂石似鳴蒼玉珮<lb/>
御風還著六銖衣夜寒燕姞空多夢嵗晚王孫尚不歸<lb/>
<pb n="KR4h0142_WYG_075-24b"/>
千載畫圖勞㸃綴所思何處寄芳菲<lb/>
　　題懸崖蘭圖　　　　　　　　<hi>明</hi>僧宗衍<lb/>
居髙貴能下值險在自持此日或可轉此根終不移<lb/>
　　題畫蘭　　　　　　　　　　<hi>明</hi>僧用章<lb/>
緑葉微風際清香小雨餘湘江春水潤愁殺楚三閭<lb/>
　　題商學士畫蘭　　　　　　　<hi>明</hi>僧大圭<lb/>
商公握筆倚清酣愛冩風光蕊半含無限王孫芳草恨<lb/>
盡隨煙雨入江南<lb/>
<pb n="KR4h0142_WYG_075-25a"/>
　　題楊次公蕙　　　　　　　　<hi>宋</hi>蘇　軾<lb/>
蕙本蘭之族依然臭味同曾為水仙佩相識楚辭中幻<lb/>
色雖非實真香亦竟空云何起㣲馥鼻觀已先通<lb/>
　　墨蕙　　　　　　　　　　　<hi>宋</hi>陳與義<lb/>
人間風露不到畹只有酪奴無世塵何須更待秋風至<lb/>
蕭艾從來不共春<lb/>
　　題趙師舜光風轉蕙汎崇蘭圗　<hi>元</hi>虞　集<lb/>
衆芳非不多金石好兄弟雜佩以問之春風接襟袂<lb/>
<pb n="KR4h0142_WYG_075-25b"/>
　　墨蘭蕙<hi>四首</hi>　　　　　　　　<hi>元</hi>袁　桷<lb/>
金明秋林清月白楚天碧美人眇愁予服媚永今夕<lb/>
采芝不成仙食薇難療飢結兹以為佩臨風酹湘纍<lb/>
天香落銀楮秋聲入𤣥筆何如湘夫人促軫鼓靈瑟<lb/>
組綬何承承琲珠復纍纍相視不以色紛披映簾帷<lb/>
　　題蘭蕙同芳圖　　　　　　　<hi>元</hi>李　祁<lb/>
蘭生花葉短蕙老花葉長短長各自媚異體同芬芳但<lb/>
依竹石根不羡桃李場君子有令徳千載流輝光<lb/>
<pb n="KR4h0142_WYG_075-26a"/>
　　題子固蕙蘭巻　　　　　　　<hi>元</hi>唐　升<lb/>
光風巻裏動清芬遺質如飄白練裙七澤霜寒悲楚客<lb/>
九疑雲盡望湘君猗猗溪上香猶在𣺌渺江邊佩見分<lb/>
一自騎鯨去滄海人間消息絶無聞<lb/>
　　題子固蕙蘭卷　　　　　　　<hi>元</hi>趙友同<lb/>
修葉亂紛敷幽花藹鮮澤雖非百畆繁孤馨自朝夕撫<lb/>
卷動遐思悠然長太息<lb/>
　　題子固蕙蘭巻　　　　　　　<hi>元</hi>李　皓<lb/>
<pb n="KR4h0142_WYG_075-26b"/>
王孫心機精下筆多雅製坐令湘楚華墨香滿天地<lb/>
　　題蘭蕙便靣　　　　　　　　<hi>元</hi>張天英<lb/>
障靣無嫌京洛塵一叢蘭蕙出冰輪只疑大地山河影<lb/>
不照沅湘有逐臣<lb/>
　　題光風轉蕙圖　　　　　　　<hi>元</hi>張天英<lb/>
蕙乃蘭之族一枝三四花誰將金莖露煉作紫河車白<lb/>
鶴銜之去飛獻玉宸家飄蕭紫雲帶光風茁其芽吾將<lb/>
攬為幄山中卧煙霞<lb/>
<pb n="KR4h0142_WYG_075-27a"/>
　　題蕙蘭圖　　　　　　　　　<hi>元</hi>釋良琦<lb/>
蕙蘭生深林結根同芬芳緑葉縁風轉羣葩耀春陽飄<lb/>
飄青霞袂粲粲雕玉璫貞哉不自獻宜為王者香念彼<lb/>
君子徳比之惟允常持以遺所思交好勿相忘<lb/>
　　題雪牎蘭蕙同芳圗　　　　　<hi>明</hi>張以寧<lb/>
春來騷意滿江干轉蕙光風更泛蘭睡起老禪閒一笑<lb/>
月明香雪竹牎寒<lb/>
　　題北山蘭蕙同芳圖　　　　　<hi>明</hi>張以寧<lb/>
<pb n="KR4h0142_WYG_075-27b"/>
秋露春風各自妍幽香併到雨華前道人不是騷愁客<lb/>
慣讀南華第二篇<lb/>
　　蘭蕙圖　　　　　　　　　　<hi>明</hi>商　輅<lb/>
蘭以比君子蕙比大丈夫人物雖云異氣味乃不殊託<lb/>
根深林下羞與桃李俱妖豔任紛紛貞姿恒自如共言<lb/>
王者香宜為禁苑居一朝移植後雨露恣霑濡芬芳異<lb/>
凡卉馥郁盈天衢採擷足紉佩把玩堪怡娱發舒似遲<lb/>
晚蠲潔無終初誰將幽静意寫此蘭蕙圖對之遂清賞<lb/>
<pb n="KR4h0142_WYG_075-28a"/>
塵慮焉能紆呼童出門巷止回俗士車光風九畹來芳<lb/>
菲襲人美惟有同心言清芬宛相似<lb/>
　　趙子固蘭蕙巻　　　　　　　<hi>明</hi>錢　逵<lb/>
王孫書畫出天姿痛憶承平鬢欲絲長惜墨花寄幽興<lb/>
至今葉葉向南吹<lb/>
　　題汪華玉子昻蘭石<hi>四首</hi>　　　<hi>元</hi>虞　集<lb/>
海内出珊瑚枝撐碧月孤鮫人拾翠羽泣露得明珠<lb/>
參差不可吹紉佩寄逺道遂令如石心嵗晚永相好<lb/>
<pb n="KR4h0142_WYG_075-28b"/>
抱玉下天河繞叢秋露多天寒翠袖薄日暮欲如何<lb/>
翠袂倚岧嶤來㝷碧玉簫拂衣成歴劫遺跡映寒潮<lb/>
　　題趙松雪竹石幽蘭　　　　　<hi>元</hi>仇　逺<lb/>
舊時長見揮毫處修竹幽蘭取次分欲把一竿苕水上<lb/>
鷗波千頃看秋雲<lb/>
　　題無詰蘭石　　　　　　　　<hi>元</hi>李　祁<lb/>
昔年曽向吴門住每日僧房看露叢今日却逢無詰畫<lb/>
町畦全似雪牎翁<lb/>
<pb n="KR4h0142_WYG_075-29a"/>
　　題子昻蘭石　　　　　　　　<hi>元</hi>于　立<lb/>
閒向江邊結佩㽔楚宮花草露離離王孫去後春風曉<lb/>
拾得幽芳欲遺誰<lb/>
　　題蘭棘同芳圖　　　　　　　<hi>元</hi>李　祁<lb/>
幽蘭既叢茂荆棘仍不除素心自芳潔怡然與之俱<lb/>
　　次引浚儀公題蘭竹巻子韻　　<hi>元</hi>楊　載<lb/>
樹蕙連叢竹祇應族類同相依巖石畔併入畫圖中勁<lb/>
葉凝清露危梢倚碧空諒非髙世士此意固難通<lb/>
<pb n="KR4h0142_WYG_075-29b"/>
　　子昻蘭竹墨戯<hi>二首</hi>　　　　　<hi>元</hi>袁　桷<lb/>
𤣥霜落銀繭飄飄湘江佩服媚疑褻之碧牎静相對<lb/>
迸地麟角精摩空鳳毛聳寒泓㪚晴煤桃李争色動<lb/>
　　題趙公畫蘭竹　　　　　　　<hi>元</hi>黄　溍<lb/>
猗蘭幽人操緑竹君子徳夭夭彼棘心胡為乆吾側<lb/>
　　題畫蘭竹　　　　　　　　　<hi>元</hi>陳　旅<lb/>
美人隔澧浦日莫倚幽篁繁霜忽已隕為我紉秋芳<lb/>
　　為吴徳良題承㫖所贈蘭竹圖　<hi>元</hi>陳　旅<lb/>
<pb n="KR4h0142_WYG_075-30a"/>
細竹生石間幽蘭與之俱愛彼有貞節而此芳不渝空<lb/>
谷塵躅逺公子為停車懐人重移植臨風寫為圖君子<lb/>
實似之嵗晏聊與娱<lb/>
　　題無詰沅湘蘭竹圖　　　　　<hi>元</hi>劉　躍<lb/>
兩竿翠竹拂雲長㡬葉幽蘭帶露香好手移來牎户裏<lb/>
不須千里望沅湘<lb/>
　　題趙子昂為吴德良所作蘭竹圖<hi>元</hi>吳師道<lb/>
幽蘭何猗猗疎篁亦蕭蕭石間澹相倚㑹合不待招吾<lb/>
<pb n="KR4h0142_WYG_075-30b"/>
宗昔妙年依光近乗軺清芬㪚春直風氣凌煙霄美人<lb/>
松雪居逸思共飄飄忻然染毫素寫之配髙標寳藏三<lb/>
十載不啻英瓊瑶相攜江湖上未覺山林遥朂哉君子<lb/>
心自保同不凋<lb/>
　　子昂蘭竹圖　　　　　　　　<hi>元</hi>吳師道<lb/>
湘娥清涙未曽消楚客芳魂不可招公子離愁無處寫<lb/>
露花風葉共蕭蕭<lb/>
　　蘭竹　　　　　　　　　　　<hi>元</hi>貢性之<lb/>
<pb n="KR4h0142_WYG_075-31a"/>
翠鸞飛下尾毿毿怪石嶄巖倚碧潭一路鷓鴣啼不斷<lb/>
行人揮淚濕征衫<lb/>
　　題柯敬仲博士明雪牕長老蘭竹<hi>二首</hi>
　　　　　　　　　　　　　　　<hi>元</hi>錢惟善<lb/>
適從楚畹來邂逅此君子乃知巖壑姿風致頗相似<lb/>
光風泛崇蘭玉立共瀟灑襟抱有雙清嵗暮遺逺者<lb/>
　　題江虚白懸巖蘭竹　　　　　<hi>明</hi>劉　崧<lb/>
懸雲翠壁三千尺浥露幽蘭四五花安得乗風裁紫玉<lb/>
<pb n="KR4h0142_WYG_075-31b"/>
月明吹向玉宸家<lb/>
　　蘭竹畫　　　　　　　　　　<hi>明</hi>劉　漙<lb/>
湘江雨晴白雲濕湘妃愁抱香蘭泣望望夫君去不還<lb/>
珮珠落盡無人拾碧天秋冷明月多千里洞庭横白波<lb/>
請君莫唱竹枝曲水逺山長其奈何<lb/>
　　題蘭竹圖　　　　　　　　　<hi>明</hi>楊守阯<lb/>
深谷香風泛紫蘭雲根斜倚碧琅玕若為盡化黄金色<lb/>
應作西山返照看<lb/>
<pb n="KR4h0142_WYG_075-32a"/>
　　趙松雪蘭竹圖　　　　　　　<hi>明</hi>吳　寛<lb/>
鷗波亭上春風筆秀色翛然共一丘頭白江南真想見<lb/>
幽蘭叢竹帶桑州<lb/>
　　蘭竹圖<hi>題贈蕭給事文冊乃郎賦秋試</hi>　　　　<hi>明</hi>程敏政<lb/>
湘皋春婉娩居然見雙清幽香下覆之翠條仰而承髙<lb/>
石既磊磈新泉亦泓澄臨風况君子去住有餘情<lb/>
　　題馬姫畫蘭竹　　　　　　　<hi>明</hi>張鳳翼<lb/>
竹翠蘭芳身外身湘波曾待月傳神秦淮别有濡毫處<lb/>
<pb n="KR4h0142_WYG_075-32b"/>
豈必崔徽觧寫真<lb/>
　　蘭竹　　　　　　　　　　　<hi>明</hi>李日華<lb/>
江南四月雨晴時蘭吐幽香竹弄姿蝴蝶不來黄鳥睡<lb/>
小牕風捲落花絲<lb/>
　　畫蘭竹題贈蘇時欽　　　　　<hi>明</hi>薛　氏<hi>名素素</hi>
翠竹幽蘭入畫雙清芬勁節伴閒牎知君已得峨嵋秀<lb/>
我亦前身在錦江<lb/>
　　題蘭水仙墨竹　　　　　　　<hi>元</hi>袁士元<lb/>
<pb n="KR4h0142_WYG_075-33a"/>
　上林春又老在野抱幽貞泣露丹心重凌波玉步輕孤<lb/>
　山初雪霽三徑午風清志操渾相似何妨共結盟<lb/>
　　　題畫蘭卷兼梅花　　　　　　<hi>元</hi>王　冕<lb/>
　湘江雲盡湘山青秋蘭花開秋露零三閭已矣喚不起<lb/>
　蓩蕕蕭艾春娉婷冷飇吹香㪚郊坰山蜂野蝶何營營<lb/>
　幽人脫畧景色外竟坐不讀離騷經西湖乍夜霜月明<lb/>
　梅花見我殊有情逋仙祠前塵土清老鶴彳亍如人行<lb/>
　天邊飄𣺌來鳳笙玉壺吴酒顛倒傾酒闌興酣抜歛舞<lb/>
<pb n="KR4h0142_WYG_075-33b"/>
　忽覺海日東方生<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定歴代題畫詩類巻七十五<lb/>
</p>
<p>
</p>
  </div>
</body>
</text>
</TEI>
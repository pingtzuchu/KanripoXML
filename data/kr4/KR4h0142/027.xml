<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0142_WYG_027-1a"/>
　欽定四庫全書<lb/>
御定厯代題畫詩類巻二十七目録<lb/>
　　名勝類<lb/>
　　　㑹稽王處士草堂壁畫衡霍<hi>唐劉長卿</hi>
　　　五士遊嶽麓圖<hi>宋張栻</hi>
　　　嶽麓圖<hi>元劉因</hi>
　　　漢江衡山圖<hi>元傅若金</hi>
　　　越州景徳寺鏡清方丈題醉先嶽麓圖<hi>元丁復</hi>
<pb n="KR4h0142_WYG_027-1b"/>
　　　衡山雜畫<hi>明顧璘二首</hi>
　　　蹇師嵩山圖<hi>宋蘇轍</hi>
　　　嵩嶽圖<hi>宋樓鑰</hi>
　　　東嶽雲峰圖<hi>明張寧</hi>
　　　題張維中華山圖<hi>金党懷英</hi>
　　　華山圖<hi>元劉因</hi>
　　　題商德符華山圖<hi>元虞集</hi>
　　　華山圖<hi>元李孝光</hi>
<pb n="KR4h0142_WYG_027-2a"/>
　　題華山圖<hi>元張翥</hi>
　　徐資生華山圖歌<hi>明劉基</hi>
　　題華山圖<hi>明貝瓊</hi>
　　華山圖歌<hi>明李東陽</hi>
　　重題華山圖自嘲<hi>明岳岱</hi>
　　五華山圖<hi>明韓宜可</hi>
　　盧鴻廬嶽觀泉圖<hi>元鄧文原</hi>
　　冩廬山圖上<hi>元虞集</hi>
<pb n="KR4h0142_WYG_027-2b"/>
　　題張太𤣥為陳升海畫廬山圖<hi>元虞集</hi>
　　題高彦敬桑落洲望廬山圖<hi>元劉因</hi>
　　馬天章畫廬山清曉圖<hi>元王惲</hi>
　　廬山圖<hi>元鄭元祐</hi>
　　題廬山圖<hi>元郯韶</hi>
　　題廬山圖<hi>明文徴明</hi>
　　匡廬精舍圖<hi>明張時</hi>
　　題廬山瀑布圖<hi>明僧來復</hi>
<pb n="KR4h0142_WYG_027-3a"/>
　　玉泉山圖<hi>元吳師道</hi>
　　題趙元臨高房山鍾觀<hi>明王行</hi>
　　天嶽圖歌<hi>元陳泰</hi>
　　題天柱山圖<hi>唐戴叔倫</hi>
　　丘大卿天柱峰圖<hi>明張羽</hi>
　　石帆山圖<hi>明徐賁</hi>
　　尼山春曉圖<hi>明倪岳</hi>
　　厎柱圖<hi>明周昻</hi>
<pb n="KR4h0142_WYG_027-3b"/>
　　題畫龍門山桑乾嶺圖<hi>元馬臻</hi>
　　鄭䝉泉鍊師子午谷圖<hi>元郯韶</hi>
　　題東柯谷圖<hi>元黄溍</hi>
　　張師䕫為郭子静作終南山色因題<hi>元張翥</hi>
　　崆峒山圖<hi>元劉祖謙二首</hi>
　　題楊德章監憲賀蘭山圖<hi>元貢師泰</hi>
　　峨眉高一首奉蜀王令㫖題峨眉山圖<hi>明僧大圭</hi>
　　三山九龍圖<hi>明廖道南</hi>
<pb n="KR4h0142_WYG_027-4a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0142_WYG_027-4b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定歴代題畫詩類巻二十七目録<lb/>
<pb n="KR4h0142_WYG_027-5a"/>
　欽定四庫全書<lb/>
御定歴代題畫詩類巻二十七<lb/>
　　名勝類<lb/>
　　　㑹稽王處士草堂壁畫衡霍　　<hi>唐</hi>劉長卿<lb/>
　粉壁<hi>一作愛此</hi>衡霍近羣峰<hi>一作巻簾</hi>如可攀能令堂上客見盡<lb/>
　湖南山青翠數千仭飛來方丈間歸雲無處滅去鳥何<lb/>
　時還勝事日相對主人常獨閒稍看林壑晚佳氣生重<lb/>
　闗<hi>一作清隂滿四壁佳氣生重闗頗與宿心㑹看著慰愁顔</hi>
<pb n="KR4h0142_WYG_027-5b"/>
　　　五士遊嶽麓圖　　　　　　　<hi>宋</hi>張　栻<lb/>
　閉門六月汗如雨出門褦襶紛塵土文書堆案曲肱臥<lb/>
　夢逐征鴻過前浦西山突兀不可忘勇往政須求快覩<lb/>
　朝暾未升起微風中流吚啞挾鳴櫓長林秀色巳在望<lb/>
　有如出語見肝腑意行愛此松隂直眼明還喜碑字古<lb/>
　高低梵釋著幽居深穩仙家開悶宇忽㸔宮牆高十丈<lb/>
　學宮峩峩起鄒魯斯文政倚講磨切石室重新豈無補<lb/>
　危梯徑上不作難横欄截出可下俯惟兹翼軫一都會<lb/>
<pb n="KR4h0142_WYG_027-6a"/>
往事繁華雜歌舞變遷返覆寧重論昔日棲臺連宿莽<lb/>
邇來人物頗還舊豈止十年此生聚泉流涓涓日循除<lb/>
華表何時鶴來語炎氛知不到山林茗盌蒲團對香縷<lb/>
鼎來杖屨皆勝友季也亦復同步武洛陽年少空白頭<lb/>
三閭大夫浪自苦一笑便覺真理存高談豈畏丞卿怒<lb/>
不圖畫僧聖得知貎與兒童作夸詡請君為我添草堂<lb/>
風雨蕭蕭守環堵<lb/>
　　嶽麓圖　　　　　　　　　　<hi>元</hi>劉　因<lb/>
<pb n="KR4h0142_WYG_027-6b"/>
積石落落雲中礮冠以蒼松藉瑶草天柱修纎立晴昊<lb/>
絳霄雲璈誰擊考楊許二君顔色好冰綃為裳車羽葆<lb/>
永愍垢濁憎扎天湘波層瀾勢灝溔跳珠浮玉簸洲島<lb/>
一洗氛瘴蘇衆槁爰築屠蘇俾終老出門倚天心愺恅<lb/>
𤣥頴浮花落縑縞無跡空飛詫神媪肘後藏之五色繅<lb/>
念君别去塵浩浩歸來歸來守其寳<lb/>
　　江漢衡山圖　　　　　　　　<hi>元</hi>傅若金<lb/>
西來一水浮襄漢上有羣峰截杳冥層構迴臨沙渚白<lb/>
<pb n="KR4h0142_WYG_027-7a"/>
亂帆斜映日林青地雄縹緲連嶓冡天險微茫帶洞庭<lb/>
咫尺風煙應萬里無因一上峴山亭<lb/>
　　越州景德寺鏡清方丈題醉先<hi>宋僧名也</hi>岳麓圖<lb/>
　　　　　　　　　　　　　　　<hi>元</hi>丁　復<lb/>
鏡清方丈見岳麓堂虚咫尺行江潭樹木連雲厓<hi>一作巖</hi>
影濕樓臺隔日水氣<hi>一作聲</hi>酣皇英雙騎龍上下蒼梧九<lb/>
㸃天東南道人得我千古意復遣老夢登嶇嵌<lb/>
　　衡山雜畫<hi>二首</hi>　　　　　　　<hi>明</hi>顧　璘<lb/>
<pb n="KR4h0142_WYG_027-7b"/>
巖壑飛塵絶孤亭壓水雲偶來乗野興非是厭人羣<lb/>
雨霽春湖闊扁舟坐不還放情親白鳥覓句贈青山<lb/>
　　蹇師嵩山圖<hi>并序</hi>　　　　　　<hi>宋</hi>蘇　轍<lb/>
　葆光法師蹇君未嘗至嵩山欲往遊焉元祐九年春<lb/>
　盤桓都下得古畫一幅以示其客客曰此嵩山圖也<lb/>
　余昔嘗遊焉峰嶺徑遂觀刹皆是君喜曰此将以導<lb/>
　余也吾昔熙寧中自陳之洛往來皆出嵩少之間時<lb/>
　方重九與偕行者約曰與子於此登高乎今筋力尚<lb/>
<pb n="KR4h0142_WYG_027-8a"/>
　强可以一往異日復至或不能矣今年三月以罪出<lb/>
　守汝州聞此州在嵩少之陽登城北望可以盡得其<lb/>
　勝君何時為此遊吾将舉酒與子相望雖不能同亦<lb/>
　庶幾焉系之以詩<lb/>
峻極登高二十年汝州囘望一依然君行亦是高秋後<lb/>
試覓神清古洞天<lb/>
　　嵩嶽圖<hi>并序</hi>　　　　　　　　<hi>宋</hi>樓　鑰<lb/>
　先祖太師齊國公元符中知河南府登封縣建炎兵<lb/>
<pb n="KR4h0142_WYG_027-8b"/>
　燬先集故物煨燼無遺兒時猶及見揚州伯父藏嵩<lb/>
　山圖丹青僅存雖傳錄廿四峰詩以生晚既不逮事<lb/>
　不知有石刻也張放逺京西僚屬寄登封舊碑得之<lb/>
　驚喜唐律為謝<lb/>
先世前蹤不可追君從何處得全碑上横嵩嶽三千丈<lb/>
下列齊公廿四詩室號揖仙懷舊事菴名面壁認遺基<lb/>
青氊真是我家物欲以瓊瑶厚報之<lb/>
　　東嶽雲峰圖　　　　　　　　<hi>明</hi>張　寧<lb/>
<pb n="KR4h0142_WYG_027-9a"/>
盪胸雲氣接空冥齊魯隂隂未了青不見當時封禪處<lb/>
紫煙綠霧滿雲亭<lb/>
　　題張維中華山圖　　　　　　<hi>金</hi>党懐英<lb/>
苡珠散遺胄我姓出馮翊空聞華山名未始見顔色三<lb/>
峰擢觚稜經眼但石刻那知玉井蓮香落清渭北巔崖<lb/>
劃變轉勢走闗輔窄豈無愛山人不解傅粉墨多才曲<lb/>
江裔公暇日招揖歸裝貯新圖尚帶煙霧濕明牕一傳<lb/>
玩怳若到鄉國我生隨宦游久作東南客有田泰山下<lb/>
<pb n="KR4h0142_WYG_027-9b"/>
繞屋皆泉石懷恩戀官廪老大歸未得況復秦川遥便<lb/>
恐此生隔崚嶒蒼煙面只許畫中識詩成持送君想像<lb/>
三歎息<lb/>
　　華山圖　　　　　　　　　　<hi>元</hi>劉　因<lb/>
水墨驚看太華蒼夢中千載果難忘三峰雖乞希夷了<lb/>
應許劉郎典睡鄉<lb/>
　　題商德符華山圖　　　　　　<hi>元</hi>虞　集<lb/>
昔祠雲臺館行穿御階柏夕隂嵐氣深重碧照行客獨<lb/>
<pb n="KR4h0142_WYG_027-10a"/>
訪張超谷漸覺巖險迫冰生玉井頭日射仙掌側豈無<lb/>
鐵鎖懸翻身若飛鶻恐煩華隂令不奈昌黎伯王事況<lb/>
有程車馬何忽忽流連終南山周覽天府國爾來十七<lb/>
年欲往不再得山河想邈悠傷殘轉蕭瑟摩挲商老圖<lb/>
彷彿希夷宅高哉蓮華峰白雲澹秋色<lb/>
　　華山圖　　　　　　　　　　<hi>元</hi>李孝光<lb/>
紫髯綠髪如飛仙白驢偷喫種芝田二月三月春氣盛<lb/>
山頭桃花紅入天<lb/>
<pb n="KR4h0142_WYG_027-10b"/>
　　題華山圖　　　　　　　　　<hi>元</hi>張　翥<lb/>
華嶽連天向西起澒洞秦川三百里巨靈高掌削芙蓉<lb/>
影落黄河一絲水雲臺霧谷巢神仙羽衣金節時周旋<lb/>
大笑失脚白驘背歸來石上長鼾眠千載悠悠寄𤣥賞<lb/>
耳孫風骨猶蕭爽逺從丹丘渡滄海追挹神蹤欲長往<lb/>
何人想像圖真形疊厓隂洞高林青上摩金天之帝京<lb/>
下攬玉女之明星峰邪麓邪兩莫極虎豹呌絶煙霏冥<lb/>
仙家樓觀超然住遥認微茫是征路丹梯鐵鎖不可攀<lb/>
<pb n="KR4h0142_WYG_027-11a"/>
直喚茅龍上天去<lb/>
　　徐資生華山圖歌　　　　　　<hi>明</hi>劉　基<lb/>
華嶽插天七千丈丹崖翠壁開仙掌壁間擘出黄河流<lb/>
大禹以之分九州河流衮衮赴溟漲華嶽拔出天河上<lb/>
雲宮霧窟疑本無石室金臺儼相向玉泉高通玉井津<lb/>
中有蓮實如車輪世人肉食未羽化可望不得聊相親<lb/>
高堂晚晴圖畫展眼明一見心目逺世間塵土今紛紛<lb/>
吾當拂衣臥山雲<lb/>
<pb n="KR4h0142_WYG_027-11b"/>
　　題華山圖　　　　　　　　　<hi>明</hi>貝　瓊<lb/>
太華五千仭石色青如苔嶄然表四極肇自鴻濛開河<lb/>
流破石雷霆激父老空談巨靈跡山寒五月疑清秋鳥<lb/>
飛不過仙掌側我欲上從羽客雲臺間鐵鎖高懸猶可<lb/>
攀千葉池蓮食之久不死明星玉女相徃還相徃還人<lb/>
間萬刼纔一息峰頭大笑驚下方日落咸陽秋草碧<lb/>
　　華山圖歌<hi>為喬太常宇作</hi>　　　　　　<hi>明</hi>李東陽<lb/>
嗟哉此山吾不知其幾千丈兮但見巍然屹立乎天中<lb/>
<pb n="KR4h0142_WYG_027-12a"/>
中有三峰聳拔而直上部位離立西南東諸峰羅列在<lb/>
其下有似長老隨兒童縱令立表以識不得算雖有記<lb/>
里之鼓難為功我聞上古之世開鴻濛河水盪汨相結<lb/>
融融者為泥滓結者為石為山峰石堅山積理亦爾試<lb/>
看崛拔斬削别有造化之神工山名五嶽此其一特出<lb/>
似異衡與嵩天門重重隔煙霧鐵鎖懸厓引長路樞衣<lb/>
欲進苦不前十步行時九囘顧山腰流泉如瀑布仙掌<lb/>
撐空若承露虎踞龍蟠各有形鸞鶱鶴舞紛無數置身<lb/>
<pb n="KR4h0142_WYG_027-12b"/>
忽在中峰頂極目乾坤莽囘互秦闗蜀徼阸塞豈足論<lb/>
遥指扶桑最高樹噫吁嚱自有天地兮即有此山萬物<lb/>
代謝兮山巋然古人今人到者相接踵誰復騁步窮其<lb/>
巔我生好古厭塵俗險絶獨慕昌黎韓昔年南遊復東<lb/>
眺二嶽咫尺不一攀有客西來詫我以大觀歌聲上徹<lb/>
秦雲端畫圖指㸃向空廓已覺天上非人間喬生喬生如<lb/>
此好奇者世不可以多得安得與子一日遍歴千巑岏<lb/>
　　重題華山圖自嘲　　　　　　　<hi>明</hi>岳　岱<lb/>
<pb n="KR4h0142_WYG_027-13a"/>
覽畫俄驚十四年墨痕山色故依然醉鄉蓬島知何處<lb/>
酒量詩懷只似前<lb/>
　　五華山圖　　　　　　　　　<hi>明</hi>韓宜可<lb/>
五華之山山上頭俯視東海如浮漚豈無四萬八千丈<lb/>
亦有五城十二樓翠蕖影落中天曉玉柱光含大地秋<lb/>
何日相從陪杖屨西風林外一長謳<lb/>
　　盧鴻廬嶽觀泉圖　　　　　　<hi>元</hi>鄧文原<lb/>
九江峙廬嶽盤囘幾許深絶壁倚霄漢濺瀑直千尋颼<lb/>
<pb n="KR4h0142_WYG_027-13b"/>
飀松風至髣髴蒼龍吟疊石挺瓊樹飛樓起危岑流沫<lb/>
灑虚闌長歌響澗隂雲深草木潤風度煙景沈何來暫<lb/>
停轡於焉散煩襟余以罹塵鞅未得諧夙心能知此中<lb/>
意奚事方外尋良圖為爾襲比勝雙奇琛<lb/>
　　寫廬山圖上　　　　　　　　<hi>元</hi>虞　集<lb/>
憶昔繫船桑落洲洲前五老當船頭風吹雲氣迷谷起霜<lb/>
墮楓葉令人愁高人祗在第九疊太白一去三千秋石<lb/>
橋二客如有待裹茶試泉春巖幽<lb/>
<pb n="KR4h0142_WYG_027-14a"/>
　　題張太𤣥為陳升海畫廬山圖　<hi>元</hi>虞集<lb/>
誰向匡廬成舊隱畫中一似夢中看千株紅樹參天起<lb/>
一箇茅亭傍水安清風空谷傳吟嘯白日高岑生羽翰寄<lb/>
語山中陸修静葛巾不畏過溪寒<lb/>
　　題高彦敬桑落洲望廬山圖　　<hi>元</hi>劉　因<lb/>
長江亭亭桑落洲一塔獨傲蘋花秋邊聲已逐鼙鼓盡<lb/>
水氣欲挾漁榔浮謫仙騎鯨五柳老真景變滅隨沙鷗<lb/>
只餘秦筝與𦍑管斷續不洗琵琶愁玉堂小牕解蒼珮<lb/>
<pb n="KR4h0142_WYG_027-14b"/>
宴坐得意毫端收空青㸃雲碧痕濕方渚取月寒光流<lb/>
匡廬老人在何許似覺頷首相遲留佳峰稜稜鐵鈎鎖<lb/>
寸樹㸃㸃同浮漚要知翰墨灑青氣俗子政爾勞雕鎪<lb/>
秋泉山人息機事青眼不與王公酬高張素壁凛太古<lb/>
擬跨獨鶴還磯頭人坐江湖在適意厎用絶俗埋林丘<lb/>
披圖覽古重歎息天際杳靄疑歸舟<lb/>
　　馬天章畫廬山清曉圖　　　　<hi>元</hi>王　惲<lb/>
平生愛讀廬山高不識廬山何面目眼中忽墮此山真<lb/>
<pb n="KR4h0142_WYG_027-15a"/>
萬疊蒼煙彭蠡曲江南地卑苦炎蒸暖翠濃嵐氣多鬱<lb/>
馬卿幻作清曉圖特為千峰濯秋骨怳疑坐我瀑流下<lb/>
淨盡煩襟貯清淑何當杖履東林遊一尊共吸江山醁<lb/>
　　廬山圖　　　　　　　　　　<hi>元</hi>鄭元祐<lb/>
潯陽郭裏望廬山日出千峰紫翠間煙樹近同蠻井絡<lb/>
風帆遥認楚鄉闗匡仙抱鶴巖頭放李白騎鯨海上還<lb/>
却向畫圖求髣髴菖蒲花老石苔斑<lb/>
　　題廬山圖　　　　　　　　　<hi>元</hi>郯　韶<lb/>
<pb n="KR4h0142_WYG_027-15b"/>
羣山東南横翠色倒影芙蓉生石壁青山直下九江流<lb/>
吹落銀河二千尺安得浮雲滿春空託身萬里之長風<lb/>
南游濯髪洞庭水臥看蘿月行山中<lb/>
　　題廬山圖<hi>有序</hi>　　　　　　　<hi>明</hi>文徵明<lb/>
　余為林師寫丘壑高閒用謝幼輿事也而石田丈以<lb/>
　廬山高賦之輒亦賦此<lb/>
壯哉廬山天下奇瀑流千丈江瀰瀰何人巨筆寫奇秀<lb/>
歐公昔贈劉君詞蒐𤣥抉怪轢萬象萬古直與山爭馳<lb/>
<pb n="KR4h0142_WYG_027-16a"/>
莆田先生山澤姿壯節五老同崔嵬名通仕版偶服吏<lb/>
癖在泉石終難醫高堂束帶風披披令我埽筆如嶔崎<lb/>
飛橋細路緣翠壁偃松絶壑臨蒼坻已擬先生謝幼輿<lb/>
故著逸士泉之湄就中有理未可説却被石翁加品題<lb/>
惟翁自有王維筆謂我解畫歐公詩由來絶倡不可和<lb/>
況此粉墨那容追祗應披霧見突兀庶此峻拔如吾師<lb/>
吾師真是劉凝之我視六一無能為凝之不作六一逺<lb/>
此詩此畫誰當知<lb/>
<pb n="KR4h0142_WYG_027-16b"/>
　　匡廬精舍圖　　　　　　　　<hi>明</hi>張　時<lb/>
巍哉江上之廬峰東南諸山無與同丹梯石磴杳難度<lb/>
層巒疉嶂相爭雄凉飇翻空吼霹靂嵐光射日開芙蓉<lb/>
香爐沈沈紫煙裏瀑布上與銀河通九江秀色在指掌<lb/>
五老雲氣長鴻濛我昔壯遊事歴覽秋波滿耳來松風<lb/>
星子灣頭蕩輕楫石頭渡口聆晨鍾今日披圖倍悽愴<lb/>
信知此樂難再逄賢哉公孫慕高隱結屋正在山之中<lb/>
詩書滿架恣探討雲林對戸蟠心胸幽禽引雛白日静<lb/>
<pb n="KR4h0142_WYG_027-17a"/>
老鶴呌月秋林空只今公已嚮時用故山可望不可從<lb/>
繪為丹青揭坐側傳示藝苑無終窮<lb/>
　　題廬山瀑布圖　　　　　　　<hi>明</hi>僧來復<lb/>
廬山瀑布天下聞白河倒瀉千丈雲長風吼石吹不斷<lb/>
一洗浩刼消塵氛我昔潯陽看五老探湫直上青龍㠗<lb/>
六月飛濤噴雨來灑作冰花滿晴昊是時謫仙邀我錦<lb/>
疊屏山瓢共酌誇中<graphic n="KR0893" url="https://raw.githubusercontent.com/kanripo/KR-Gaiji/master/images/KR0893.png" mimeType="image/png"/>冷光直疑山骨裂清味不作蛟<lb/>
涎腥爾來漫游身已倦歸老芝巖寄淮甸枕流三峽杳<lb/>
<pb n="KR4h0142_WYG_027-17b"/>
莫期高寒每向圖中見可憐問津之子徒紛紜高深誰<lb/>
得窮真源大千溟渤斂一滴汙潢絶港焉足論我知山<lb/>
中有泉無若此便欲臨淵弄清泚是非不到煙蘿闗兩<lb/>
耳塵空何必洗<lb/>
　　玉泉山圖　　　　　　　　　<hi>元</hi>吳師道<lb/>
何許泉如玉元因有玉人山暉神廢夜木秀澤含春此<lb/>
日還看畫無緣可卜鄰寄聲嘉遯者莫汚世間塵<lb/>
　　題趙元臨高房山鍾觀　　　　<hi>明</hi>王　行<lb/>
<pb n="KR4h0142_WYG_027-18a"/>
北苑貌山水見墨不見筆繼者惟巨然筆從墨間出南<lb/>
宮實遊戲父子並超軼豈曰董是師賡歌偶同律高侯<lb/>
生古燕下筆脱凡骨舂容米家氣犖确老僧質沄沄水<lb/>
墨中探破造化窟嘗圖得鍾觀景象照雲日長松映飛<lb/>
泉霞彩互飄歘今朝見兹畫臨寫意無失慘澹入窈冥<lb/>
稜層隔岑蔚乃知趙雲子後欲復奇逸高堂時一舒六<lb/>
月氣蕭瑟平生丘壑性塵土欣已拂因之興吾懷山中<lb/>
斸苓术<lb/>
<pb n="KR4h0142_WYG_027-18b"/>
　　天嶽圖歌<hi>集唐人句</hi>　　　　　　　<hi>元</hi>陳　泰<lb/>
知君重毫素好手不可遇壯哉崑崙方壺圖對此興與<lb/>
精靈聚雲來氣接巫峽長影動倒景揺瀟湘湘妃漢女<lb/>
出歌舞矯如羣帝驂龍翔大江東流去忽在天一方初<lb/>
月出不高照我征衣裳憶昔下尋小有洞青楓葉赤天<lb/>
雨霜先生有道出羲皇晚有弟子傳芬芳神仙中人不<lb/>
易得今我不樂思岳陽蔡侯静者意有餘戚聨豪貴耽<lb/>
文儒致身福地何蕭爽幾歲寄我空中書<lb/>
<pb n="KR4h0142_WYG_027-19a"/>
　　題天柱山圖　　　　　　　　<hi>唐</hi>戴叔倫<lb/>
拔翠五雲中擎天不計功誰能凌絶頂看取日升東<lb/>
　　丘大卿天柱峰圖　　　　　　<hi>明</hi>張　羽<lb/>
昔聞安期生飄颻入秦京上書三月初報罷拂袖去作<lb/>
蓬萊行却笑叔孫通俯仰咸陽城長生亦何補身後留<lb/>
空名何似長安少年客天柱峰頭煑白石朝辭猿鶴下<lb/>
雲中暮逐䕫龍侍君側繡衣乗驄馬蹀躞臺城下愛道<lb/>
心不忘歸來坐清夜太平天子親齋祭新擢詞官捧珪<lb/>
<pb n="KR4h0142_WYG_027-19b"/>
幣紫壇醮火曉如星獨著衮衣朝上帝翻思舊隱地石<lb/>
室生青苔來時壁上蒼龍劒七星剥落空塵埃丹砂不<lb/>
復化蘿衣誰更裁人生窮達㑹有命何須千歲如嬰孩<lb/>
草衣木食苦復苦王喬偓佺安在哉寄語空山舊泉石<lb/>
不須為我生悲哀功名儻遂乞身願萬里青天騎鶴來<lb/>
　　石帆山圖　　　　　　　　　<hi>明</hi>徐　賁<lb/>
石壁如飛帆天風吹不去千古障層空隱隱拂天柱逺<lb/>
映江上舟高出林中樹相望值春暮懷歸漫延佇<lb/>
<pb n="KR4h0142_WYG_027-20a"/>
　　尼山春曉圖<hi>為衍聖公題</hi>　　　　　<hi>明</hi>倪　岳<lb/>
尼山鬱嵯峨孕靈慨千古深根起西周雄鎮自東魯方<lb/>
春生意敷潤澤囘厚土朝陽麗層顛煙霞互吞吐林姿<lb/>
日萬變奇秀不可數豈獨泰岱宗聳峙出寰宇雲孫國<lb/>
上公雅志紹遐武攬勝入圖畫野色在庭户羮牆有志<lb/>
念仰止亦堪覩乗閒如一登羣峰固應俯<lb/>
　　厎柱圖　　　　　　　　　<hi>元</hi>周　昂<lb/>
鬼門幽險深百篙人門逼窄逾兩牢舟人叫渡口流血<lb/>
<pb n="KR4h0142_WYG_027-20b"/>
性命咫尺輕鴻毛開圖頓覺風雷怒素髪飄蕭激衰腐<lb/>
河來天上石不移安得此心如厎柱<lb/>
　　題畫龍門山桑乾嶺圖　　　　<hi>元</hi>馬　臻<lb/>
昔我經龍門晨發桑乾嶺囘盤鬱青冥驅車盡絶頂驛<lb/>
騎倦行役苦覺道路永引領望吳楚日入衆山暝歸來<lb/>
愜棲遲山水融心境寸毫寫萬里歴歴事可省理也存<lb/>
自然疇能搜溟涬<lb/>
　　鄭䝉泉鍊師子午谷圖　　　　<hi>元</hi>
                    <graphic n="KR2256" url="https://raw.githubusercontent.com/kanripo/KR-Gaiji/master/images/KR2256.png" mimeType="image/png"/>　韶<lb/>
<pb n="KR4h0142_WYG_027-21a"/>
子真今住子午谷迺在蛟門西復西繞屋長松落晴雪<lb/>
倚天絶壁立丹梯春囘大壑三芝秀月滿空山一鶴栖<lb/>
歸去看圖望瀛海定應沐髪候天雞<lb/>
　　題東柯谷圖　　　　　　　　<hi>元</hi>黄　溍<lb/>
長松密竹翠交加洞府新開碧海涯石上仙人留足跡<lb/>
春深澗水出桃花流傳圖畫來千里生長兒孫只一家<lb/>
目斷飛鴻那可到舊遊空指赤城霞<lb/>
　　張師䕫為郭子静作終南山色因題<hi>元</hi>張　翥<lb/>
<pb n="KR4h0142_WYG_027-21b"/>
終南山色秀可食中有游雲動凝碧華岳西面仙掌高<lb/>
仙都下射金精白紺宮琳館憑險阻渭水秦川來咫尺<lb/>
古木深藏魍魎寒隂厓曉入蜿蜒黒幽人舊隱依青壁<lb/>
蘿徑柴籬閉寥闃野橋插岸何處船落日無人獨歸客<lb/>
櫟翁筆法追郭熙逺意欲寄煙霞微半生江海屢驚夢<lb/>
萬里風塵能化衣㨗徑無媒既愁寂故山好在當遄歸<lb/>
尚説於今明月夜時有簫聲臺上飛<lb/>
　　崆峒山圖<hi>為横溪翁賦  二首</hi>　　　　　<hi>元</hi>劉祖謙<lb/>
<pb n="KR4h0142_WYG_027-22a"/>
好奇仍有客相攜絶頂披雲快一躋三十六峰青似染<lb/>
五年拄笏羡横溪<lb/>
獨占名山毎羡渠京塵今日汙吟鬚西州十載經行處<lb/>
惆悵雲煙是畫圖<lb/>
　　題楊德章監憲賀蘭山圖　　　<hi>元</hi>貢師泰<lb/>
太隂為峰雪為瀑萬里西來一方玉使君坐對賀蘭圖<lb/>
不數江南衆山綠<lb/>
　　峨眉高一首奉蜀王令㫖題峨眉山圖<lb/>
<pb n="KR4h0142_WYG_027-22b"/>
　　　　　　　　　　　　　　<hi>明</hi>僧大圭<lb/>
峨眉高高插天百二十里煙雲連盤空鳥道千萬折奇<lb/>
峰朶朶開青蓮黄金獅座聳岌岌白銀象駕來翩翩晨<lb/>
鐘暮鼓何喧闐風林水鳥皆談𤣥十崖隂霧見玉佛六<lb/>
時天樂朝金仙月輪挂樹光團團平羌影落秋波寒目<lb/>
前勝景不可狀畫圖髣髴移巖巒吾王此地受封國大<lb/>
法付囑從靈山願憶靈山當日語五十四州均化雨慈<lb/>
雲滿錦城佛刹王宮同按堵峨眉高高萬里<lb/>
<pb n="KR4h0142_WYG_027-23a"/>
　　　三山九龍圖<hi>為鄒黄山司徒題</hi>　　　　<hi>明</hi>廖道南<lb/>
　三山浩渺翻飛濤天地黯黲𤣥雲高九龍躨跜出海水<lb/>
　海若鼓浪長鯨嗥長鯨巨蜃抱煙島翠旓掩映揚朱纛<lb/>
　貝闕崚嶒集世珍晶宮贔屓藏神寳月暈星芒五色開<lb/>
　絳壺𤣥閬萬峰迴淵靈忽駕黄熊去河伯還騎赤鯉來<lb/>
　萬里招揺登碣石九霄岋嶫仙巖碧扶桑晴射綺霞明<lb/>
　咸池曙起羲輪赤火雲為祟旱魃逋下令九土皆焦枯<lb/>
　尾閭歸墟泄元氣藴隆蟲蟲羣籲呼神龍朋興布霖雨<lb/>
<pb n="KR4h0142_WYG_027-23b"/>
　須㬰霢霂彌天宇桔槔無功芻狗棄嘉禾秀麥歌田父<lb/>
　君不見五龍夾日升虞淵梁公相業真可傳挽囘宗社<lb/>
　丹心在扶植綱常赤手旋況今六龍御天紀萬年堯舜<lb/>
　明天子九二文明伊傅儔雲行雨施自兹始吁嗟乎雲<lb/>
　行雨施自兹始<lb/>
　<lb/>
　<lb/>
御定歴代題畫詩類巻二十七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0142_WYG_046-1a"/>
　欽定四庫全書<lb/>
御定歴代題畫詩類卷四十六目錄<lb/>
　　閒適類<lb/>
　　　題王荆公半山圖<hi>宋劉宰</hi>
　　　題沈公雅卜居圖<hi>宋朱子</hi>
　　　題黄花幽居圖<hi>金李獻甫</hi>
　　　山居雜畫詩<hi>元元好問六首</hi>
　　　題山居圖<hi>元范梈</hi>
<pb n="KR4h0142_WYG_046-1b"/>
　　　題婁仲英山居圖<hi>元成廷珪</hi>
　　　題山居圖<hi>元成廷珪</hi>
　　　趙松雪山居圖<hi>元黄公望二首</hi>
　　　題太史楊公山居圖<hi>元張翥</hi>
　　　題山居圖<hi>元陳髙</hi>
　　　山居圖<hi>元鄭元祐二首</hi>
　　　題山居圖<hi>元陳基</hi>
　　　題山居圖<hi>元楊維楨</hi>
<pb n="KR4h0142_WYG_046-2a"/>
　　題李遵道山居圖<hi>元倪瓚</hi>
　　題山居圖<hi>元錢惟善</hi>
　　山居圖卷<hi>元錢選</hi>
　　水竹山居圖<hi>元吳鎮</hi>
　　題劉文偉府判收藏山莊夜歸圖<hi>元龔璛</hi>
　　題髙房山寫山居圖<hi>元仇逺</hi>
　　雙鳳山居圖<hi>元張翥</hi>
　　錦城方天瑞𤣥英先生後人得白雲山居圖彷彿<lb/>
<pb n="KR4h0142_WYG_046-2b"/>
　　桐廬山中隠所舜舉真跡别有一種風致漫系以<lb/>
　　　詩<hi>元仇逺</hi>
　　題長白山居圖<hi>明宋濓</hi>
　　題松鶴山居圖<hi>明貝瓊</hi>
　　題陳允中山居圖<hi>明徐賁</hi>
　　題胡𤣥素畫山居圖<hi>明徐賁</hi>
　　霅溪翁山居圖<hi>明楊彞</hi>
　　自畫山居圖歌<hi>明虞堪</hi>
<pb n="KR4h0142_WYG_046-3a"/>
　　題山居幽趣圖<hi>明王翰</hi>
　　為常上人題在山圖<hi>明僧麟洲</hi>
　　李道人家山圖<hi>金麻九疇</hi>
　　題裕之家山圖<hi>金趙元</hi>
　　題裕之家山圖<hi>金劉昂霄</hi>
　　郭氏家山圖<hi>元劉因</hi>
　　鄉山圖<hi>明章敞</hi>
　　題水邨圖<hi>元龔璛</hi>
<pb n="KR4h0142_WYG_046-3b"/>
　　寄題惠山華氏溪山勝槩圖<hi>元柳貫</hi>
　　題霅上張元之溪居卷<hi>元陶宗儀</hi>
　　溪居圖<hi>明李進</hi>
　　題林泉雅趣圖<hi>元謝應芳</hi>
　　張禮部溪山真樂圖<hi>元許有壬</hi>
　　王叔明林泉清話圖<hi>元吳鎮</hi>
　　題林泉雅趣圖<hi>元丁鶴年</hi>
　　溪山入夢圖巻<hi>明李日華</hi>
<pb n="KR4h0142_WYG_046-4a"/>
　　　李野齋别墅圖<hi>元袁桷</hi>
　　　題朱澤民所藏段吉父應奉别業圖<hi>元貢師泰</hi>
　　　題段吉甫助教别墅圖<hi>元余闕</hi>
　　　題孫宫允貞甫松江别墅圖<hi>明廖道南三首</hi>
　　　江邨别墅圖<hi>明薛惠三首</hi>
　　　題宋春卿城市山林<hi>元郭畀</hi>
　　　題城市山林圖<hi>元陳旅</hi>
　　　王叔明村舍圖<hi>明吳寛</hi>
<pb n="KR4h0142_WYG_046-4b"/>
　　　邨居圖<hi>明僧妙聲</hi>
　　　題郁氏古邨圖<hi>明僧智舷</hi>
　<lb/>
　<lb/>
　<lb/>
　<lb/>
　<lb/>
御定歴代題畫詩類卷四十六目錄<lb/>
<pb n="KR4h0142_WYG_046-5a"/>
　欽定四庫全書<lb/>
御定歴代題畫詩類卷四十六<lb/>
　　閒適類<lb/>
　　　題王荆公半山圗　　　　　　<hi>宋</hi>劉　宰<lb/>
　歸來心事平蹇驢踏秋風舉鞭問髥奴何如浣花翁道<lb/>
　傍㡬髙松風來自相語桃李今何之歲寒予與汝<lb/>
　　　題沈公雅卜居圗　　　　　　<hi>宋</hi>朱　子<lb/>
　往者仲長子髙情世無儔一朝謝塵躅卜築娛清幽茆<lb/>
<pb n="KR4h0142_WYG_046-5b"/>
　屋八九間下有良田疇後簷果垂實前庭樹相樛勝日<lb/>
　賔友來琴觴共舒憂言論覈幽妙理亂窮端由至今一<lb/>
　巻書凛然昭千秋沈侯經濟業夙尚本林丘談笑出幻<lb/>
　境寤言躡斯逰仰睇白石岡俯濯清瑶流曠然宇宙外<lb/>
　邈矣將安求<lb/>
　　　題黄花幽居圗　　　　　　　<hi>金</hi>李獻甫<lb/>
　層層佛屋貼山腰山下幽居勝午橋物外人家無稅役<lb/>
　閒中生事足漁樵鴈踰逺嶂凌虚迥人與髙秋共寂寥<lb/>
<pb n="KR4h0142_WYG_046-6a"/>
何處人間景如此便應歸隱不須招<lb/>
　　山居雜畫詩<hi>六首</hi>　　　　　　<hi>元</hi>元好問<lb/>
瘦竹籐斜挂叢花草亂生林髙風有態苔滑水無聲<lb/>
石潤雲先動橋平水漸過野隂添晩重山意向秋多<lb/>
樹合秋聲滿村荒暮景閒虹收仍白雨雲動忽青山<lb/>
川迥楓林散山深竹港幽踈煙沉去鳥落日送歸牛<lb/>
漲落沙痕出堤摧岸口斜斷橋堆聚沫髙樹閣浮槎<lb/>
鷺影兼秋静蟬聲帶晩涼陂長留積水川濶盡斜陽<lb/>
<pb n="KR4h0142_WYG_046-6b"/>
　　題山居圗　　　　　　　　　<hi>元</hi>范　梈<lb/>
平湖含白水斷岸見青林籬落初秋氣雲山向夕隂飬<lb/>
閒祗用拙避俗更懐深為問舟中客何如澤畔吟<lb/>
　　題蔞仲英山居圗　　　　　　<hi>元</hi>成廷珪<lb/>
近代㡬人畫山水郭畀無人朱敏死後之作者徒紛綸<lb/>
得骨得皮誰得髓聞君埽却山居圗令我見之心獨喜<lb/>
前山環伏如虎蹲後山奔騰若龍起縁溪草堂星散居<lb/>
嘉樹隂隂雲旎旎豈無採藥古仙人亦有㸔書兩君子<lb/>
<pb n="KR4h0142_WYG_046-7a"/>
七十老翁居竹間老去胡為在城市君如有意肯相過<lb/>
貎得滄江弄清泚<lb/>
　　題山居圗　　　　　　　　　<hi>元</hi>成廷珪<lb/>
石子坡頭松兩株水光嵐氣䕶幽居山翁被酒愛騎馬<lb/>
溪友放船來捕魚秋色自隨黄葉老野懷常共白雲舒<lb/>
何時卜築如圗畫竹下開軒更讀書<lb/>
　　趙松雪山居圗<hi>二首</hi>　　　　　<hi>元</hi>黄公望<lb/>
春夏山中日正長竹梢脱粉午牕涼幽情只許同麋鹿<lb/>
<pb n="KR4h0142_WYG_046-7b"/>
自愛詩書静裏忙<lb/>
豐草茸茸軟似茵長松鬱鬱淨無塵相逢盡道年華好<lb/>
不數桃源洞裏人<lb/>
　　題太史楊公山居圗　　　　　<hi>元</hi>張　翥<lb/>
湖上山居好奎題壓翠㣲煙霞收舊色林壑發清暉松<lb/>
晩㸔書罷荷涼坐釣歸圗中有真趣須此挂朝衣<lb/>
　　題山居圗　　　　　　　　　<hi>元</hi>陳　髙<lb/>
層巒積翠色中有嘉樹林幽人此避世結屋山之隂攜<lb/>
<pb n="KR4h0142_WYG_046-8a"/>
琴出山去獨懷千古心知音不可見歸路白雲深<lb/>
　　山居圗<hi>二首</hi>　　　　　　　　<hi>元</hi>鄭元祐<lb/>
卑棲拙謀身曠望時縱目山氣曉亦佳燒痕晴自綠鑠<lb/>
金攀松屑解纓濯巖瀑幽懷良自怡誰云有延促<lb/>
惟是安僻境本非薄榮名松根聽泉坐溪邊㸔雲行夜<lb/>
雨下黄葉春風開紫荆物理有代謝古人誰獨生<lb/>
　　題山居圗　　　　　　　　　<hi>元</hi>陳　基<lb/>
曉出城南二里餘鳥啼花落暮春初杜陵韋曲山無數<lb/>
<pb n="KR4h0142_WYG_046-8b"/>
何處林塘可卜居<lb/>
　　題山居圗　　　　　　　　　<hi>元</hi>楊維楨<lb/>
千澗沄沄一徑通長松盡入白雲中徴君更在深山處<lb/>
滿谷桃花爛漫紅<lb/>
　　題李遵道山居圗　　　　　　<hi>元</hi>倪　瓉<lb/>
披圗慘不樂日暮渺余思坐石㸔雲處空齋對榻時世<lb/>
途悲荏苒墨氣尚淋漓惆悵騎鯨客於今豈有之<lb/>
　　題山居圗　　　　　　　　　<hi>元</hi>錢惟善<lb/>
<pb n="KR4h0142_WYG_046-9a"/>
婆娑夏木䕃清湍終日㸔山罷釣竿絶跡不交當世士<lb/>
野橋無路蘚花漫<lb/>
　　山居圗巻　　　　　　　　　<hi>元</hi>錢　選<lb/>
山居惟愛静白日掩柴門寡合人多忌無求道自尊鷃<lb/>
鵬俱有意蘭艾不同根安得䝉莊叟相逢與細論<lb/>
　　水竹山居圗　　　　　　　　<hi>元</hi>吳　鎮<lb/>
結茅山隂溪之曲最愛軒窗對修竹四時謖謖動秋風<lb/>
三徑蕭蕭戛寒玉也知一日不可無彼且惡乎免塵俗<lb/>
<pb n="KR4h0142_WYG_046-9b"/>
夜深飛夢繞湘江廿五清絃秋水綠<lb/>
　　題劉文偉府判收藏山莊夜歸圗<hi>元</hi>龔　璛<lb/>
盤桓長松樹莽蒼歸薄暮惟應門外山見我蹇驢去泠<lb/>
泠野水聲候子莊上路亦有東林僧分臥清寒處<lb/>
　　題髙房山寫山居圗卷<hi>并序</hi>　　<hi>元</hi>仇　逺<lb/>
　大徳初元九月十九日清河張淵甫貳車㑹髙彦敬<lb/>
　御史於泉月精舍酒半為余作山居圗頃刻而成元<lb/>
　氣淋漓天真爛漫脱去畫工筆墨畦町余方棲遲塵<lb/>
<pb n="KR4h0142_WYG_046-10a"/>
　土無山可耕展玩此圗為之悵然而已<lb/>
我家仇山陽昔有數椽屋誤落城市間讀書學干祿井<lb/>
枯竈煙絶况復問松菊如此五十年一出不可復髙侯<lb/>
丘壑胸知我志幽獨為寫隱居圗寒溪入空谷蒼石壓<lb/>
危構白雲飬喬木向來仇池夢歴歴在我目何哉草堂<lb/>
資政爾飯不足視吾吾尚存吾居有時卜<lb/>
　　雙鳯山居圗　　　　　　　　<hi>元</hi>張　翥<lb/>
雙鳯山人茅作屋五雲閣吏繡為衣寫將瀟洒滄洲趣<lb/>
<pb n="KR4h0142_WYG_046-10b"/>
留待風流二老歸歲月無情遺墨在江湖多事宿心違<lb/>
寒藤古木江西道惟有當年白鴈飛<lb/>
　　錦城方天瑞𤣥英先生後人得白雲山居圗彷彿<lb/>
　　　桐廬山中隱所舜舉眞跡别有一種風致漫系<lb/>
　　　以詩　　　　　　　　　　<hi>元</hi>仇　逺<lb/>
翼翼山千朶蕭蕭屋數間石崖不可渡門徑㡬曾闗綠<lb/>
樹經秋在白雲終日閒依稀鏡湖曲西島水迴環<lb/>
　　題長白山居圗　　　　　　　<hi>明</hi>宋　濂<lb/>
<pb n="KR4h0142_WYG_046-11a"/>
滿地雲林稱隱居燕泥汚我讀殘書五更風急鳥聲散<lb/>
時有隔花來賣魚<lb/>
　　題松鶴山居圗　　　　　　　<hi>明</hi>貝　瓊<lb/>
仙客盧敖東海頭好山百轉接丹丘開田種玉一千頃<lb/>
閉户讀書三十秋雲氣上天如白鶴茯苓入地化青牛<lb/>
年來浪迹吳淞道夢裏猨聲憶舊逰<lb/>
　　題陳允中山居圗　　　　　　<hi>明</hi>徐　賁<lb/>
昔年為客處㸔圗懷故山今日還山住儼然圗畫間泉<lb/>
<pb n="KR4h0142_WYG_046-11b"/>
來繞蘭徑月出對花闗應知農事畢髙坐有餘閒<lb/>
　　題胡𤣥素畫山居圗　　　　　<hi>明</hi>徐　賁<lb/>
㡬度尋幽到澗阿荒谿峻嶺入煙蘿白雲九曲人家少<lb/>
黄葉千林虎跡多試茗就當泉上飲㸔花須向酒邊歌<lb/>
相逢重憶山中客獨對新圗奈别何<lb/>
　　霅溪翁山居圗　　　　　　　<hi>明</hi>楊　彞<lb/>
門前野水可通漁雲裏草樓方著書好山誰臨北苑畫<lb/>
斷橋我憶西湖居塵埃自著鷗鷺外霜露正當鴻鴈初<lb/>
<pb n="KR4h0142_WYG_046-12a"/>
為報秋風揺落早梅花消息近何如<lb/>
　　自畫山居圖歌<hi>贈宜興朱隱君地理專門</hi>　　<hi>明</hi>虞　堪<lb/>
朱侯有隱居乃在宜春間東逰久未已浩蕩忘其還山<lb/>
川神氣具在眼窮幽賾隱知何限黄河之源出崐崘千<lb/>
里萬里盤旋屈折支天根自從開闢分九州大噫嘑噏<lb/>
生氣浮緜延直接無盡頭奔澎不息入海流海門限水<lb/>
迴蛟蜃碣石排風駐馬牛從此山川極甌粤秦王之石<lb/>
禹王穴朱侯朝覧赤城霞暮㸔山隂雪山隂溪中釣魚<lb/>
<pb n="KR4h0142_WYG_046-12b"/>
者舊廬亦在青城下胷中丘壑渾天成手把風雲自揮<lb/>
灑窅靄外鴻濛前來龍起伏頃刻真宛然長松古檜亦<lb/>
偃蹇不似草草生風煙朱侯長相見談笑共刮目脱屨<lb/>
白石上滄浪歌濯足愛山之癖奈侯酷聊以尋幽畫茅<lb/>
屋青山隔溪轉白雲就簷宿不短挂猨藤頗長棲鳯竹<lb/>
畫成送侯當早歸越來溪傍花正飛春山蕨長薺菜肥<lb/>
何待滿樹風雨鈎輈啼朱侯朱侯此别勿歎息一飯勸<lb/>
君當努力但將雞犬深入雲莫管桃花盡狼藉此畫掛<lb/>
<pb n="KR4h0142_WYG_046-13a"/>
向草堂壁讀書萬卷守勿失從教門前泥潦三尺深掩<lb/>
柴門莫輕出<lb/>
　　題山居幽趣圗　　　　　　　<hi>明</hi>王　翰<lb/>
幽人愛岑寂林下築幽居觸石雲生谷通泉溜決渠鶴<lb/>
眠春院静猿去晩林疎時有採芝客商歌振碧虚<lb/>
　　為常上人題在山圗　　　　　<hi>明</hi>僧麟洲<lb/>
一塢好山㸔數日山山㸔盡又重㸔年來木石同心性<lb/>
老去煙霞入肺肝春草澗深流水歇夕陽鐘早宿禽安<lb/>
<pb n="KR4h0142_WYG_046-13b"/>
為僧祗合於斯住些子塵中事不干<lb/>
　　李道人家山圗　　　　　　　<hi>金</hi>麻九疇<lb/>
見説髙齋住太行溪山襟帶古祠堂圭桐葉落周家雨<lb/>
鐵樹根盤晉國霜烽火不堪耕夜月畫圗猶可挂殘陽<lb/>
自憐不及汾州鴈春去秋來過石梁<lb/>
　　題裕之家山圗　　　　　　　<hi>金</hi>趙　元<lb/>
繫舟盤盤連石嶺牧馬澄澄倒山景山光水氣相渾涵<lb/>
中有元家舊廬井鴈門一開豺虎場駕言投迹山之陽<lb/>
<pb n="KR4h0142_WYG_046-14a"/>
青山偃蹇不可將十年竟墜兵塵黄東巖風物知猶在<lb/>
説與寄庵神已㑹一揮淡墨能似之清輝逺寄形骸外<lb/>
元家故山我與鄰夢見不如畫圗真舊曾行處聊經眼<lb/>
未得歸時亦可人<lb/>
　　題裕之家山圗　　　　　　　<hi>金</hi>劉昻霄<lb/>
萬里神州刼火餘九原夷甫有餘辜作詩為報元夫子<lb/>
莫倚家山在畫圗<lb/>
　　郭氏家山圗　　　　　　　　<hi>元</hi>劉　因<lb/>
<pb n="KR4h0142_WYG_046-14b"/>
塵門煙影接隆中翁媪通家社酒紅只有山童最神俊<lb/>
舊曾牀下拜龎公<lb/>
　　鄉山圗<hi>為魏仲房題</hi>　　　　　　　<hi>明</hi>章　敞<lb/>
連山際東溟層巒儼天設陽林耀青葩隂崖餘積雪原<lb/>
田莽迢遞煙霞互明滅時菊萎舊裳蒼苔閟行轍雲谷<lb/>
杳難尋澗芳那可掇懷故念易盈覽物意彌結㳺目愜<lb/>
心賞幽期緬乖缺一為莊舄吟浩歌徒激烈<lb/>
　　題水邨圗　　　　　　　　　<hi>元</hi>龔　璛<lb/>
<pb n="KR4h0142_WYG_046-15a"/>
<hi>澤</hi>國漁無定秋霜柳不彫幽人意晼晩此日畫蕭條<lb/>
　　寄題惠山華氏溪山勝槩圗　　<hi>元</hi>柳　貫<lb/>
山如尊卣溪如籒洗刷秋山出深秀市塵飛不到亭皋<lb/>
翠幌珠簾閒白晝主人晏坐與天逰收拾至樂歸之酒<lb/>
絲管喑喑大雅筵荃蘭泥泥離騷囿以心觀心乃如此<lb/>
更為溪山發神腠水榭褰開尋丈間物華㨗出雕鎪右<lb/>
客來問石石忘言客去留雲雲為守惠山山中第二泉<lb/>
水品古今誇滿口井幹餘泫溢為瀾落毳飄來鳥驚救<lb/>
<pb n="KR4h0142_WYG_046-15b"/>
髙人但取一賞足擇勝誰能占幽茂兩腋清風起振衣<lb/>
百年陳迹供回首寄聲鷗鷺莫相疑還我靈龜飬耆夀<lb/>
　　題霅上張元之溪居卷　　　　<hi>元</hi>陶宗儀<lb/>
清溪流水白雲闗處士髙標玉筍班虚館數楹愚剡似<lb/>
好山十里畫圗間風前楊柳枝枝弱沙上羣鷗箇箇閒<lb/>
煮茗汲清童子小引雛哺果鳥聲蠻斫魚自可開尊俎<lb/>
肅客何妨響珮環避世武陵同絶境濯纓還許散襟顔<lb/>
　　溪居圗　　　　　　　　　　<hi>明</hi>李　進<lb/>
<pb n="KR4h0142_WYG_046-16a"/>
畫裏溪山好溪亭事事幽闌干三靣水風月四時秋野<lb/>
老時分席漁人每繫舟此中容隱逸何用覓丹丘<lb/>
　　題林泉雅趣圗<hi>贈杜玉泉</hi>　　　　　<hi>元</hi>謝應芳<lb/>
泉翁愛山如愛客到處好山皆莫逆脚根不涴京洛塵<lb/>
靣紋長帶煙霞色奚童抱琴翁曵屨長日山中㸔流水<lb/>
萬松清籟響如絃滿地白雲吹不起桂花蘿月秋復春<lb/>
野花幽鳥情相新巢由相去數千載黄綺以來能㡬人<lb/>
山巔水涯風物羙都在我翁詩巻裏莊周夢蝶蝶夢周<lb/>
<pb n="KR4h0142_WYG_046-16b"/>
覽是圗者同天㳺<lb/>
　　張禮部溪山真樂圗　　　　　<hi>元</hi>許有壬<lb/>
悠悠春天雲想見平時閒獨逰溪橋上暮宿山堂間澹<lb/>
然不知愁亦復忘所歡出山初無心既出還思山蒼生<lb/>
待霖雨欲歸良獨難山堂悵何許蕭蕭松桂寒<lb/>
　　王叔明林泉清話圗　　　　　<hi>元</hi>吳　鎮<lb/>
落日秋山外霜林莫靄中相㸔無俗處生事有誰同<lb/>
　　題林泉雅趣圗　　　　　　　<hi>元</hi>丁鶴年<lb/>
<pb n="KR4h0142_WYG_046-17a"/>
清江白石帶疎林樊口幽居尚可尋夢裏草堂無恙在<lb/>
秋風春雨緫闗心<lb/>
　　溪山入夢圗巻　　　　　　　<hi>明</hi>李日華<lb/>
釣罷輕舸且蕩煙逺山遮盡近留巔不須更怯笭箵雨<lb/>
江樹低梢好繫船<lb/>
　　李野齋别墅圗　　　　　　　<hi>元</hi>袁　桷<lb/>
别墅依平陂翳翳桑麻隂田翁理農具晴雲起遥岑於<lb/>
時春事初佳樹響鳴禽先生朝出逰呼童佩瑶琴仲也<lb/>
<pb n="KR4h0142_WYG_046-17b"/>
行比肩叔也聲相尋興至或坐石臨流散虚襟有客攜<lb/>
酒壺勸我手自斟共言羲皇時古風藹淳深巍巍居仁<lb/>
里盛徳世所欽三鳯在髙岡參飛起清音恂恂化卑讓<lb/>
歲往猶傳今披圗儼見之慰我夙昔心<lb/>
　　題朱澤民所藏段吉父應奉别業圗<lb/>
　　　　　　　　　　　　　　　<hi>元</hi>貢師泰<lb/>
逺山何盤桓近壠亦連屬潛飈礴隂崖鮮雲蕩陽谷飛<lb/>
樓表層巔石梁跨懸瀑參差衆樹丹夭矯雙松綠誰與<lb/>
<pb n="KR4h0142_WYG_046-18a"/>
契嘉賔雅㑹諧所欲臨流引霞觴拂石羅野蔌開圗對<lb/>
華軒聊以慰貞獨<lb/>
　　題叚吉甫助教别墅圗　　　　<hi>元</hi>余　闕<lb/>
玉署挂新圗知君舊隱居峰髙詫霞上葉變是秋初逰<lb/>
客㸔常在溪聲聼却無只此同登望豈必命柴車<lb/>
　　題孫宫允貞甫松江别墅圗<hi>三首明</hi>廖道南<lb/>
雲林開鶴圃池館入鷗波竹塢縈芳草松軒裊綠蘿湖<lb/>
光天外盡山色雨餘多誰識幽人思江舟一釣簑<lb/>
<pb n="KR4h0142_WYG_046-18b"/>
獨愛雲間國幽棲江上山洞天増地勝沙月伴人閒池<lb/>
挹芙蓉秀林滋芝蕙顔緬聞長嘯處仙馭杳難攀<lb/>
遥憐天上侣宛在水中居倚樹㸔雲起移花趂雨餘琅<lb/>
函仙子錄石室史臣書盡日窮幽事濠梁獨羡魚<lb/>
　　江邨别墅圗<hi>三首</hi>　　　　　　<hi>明</hi>薛　蕙<lb/>
竹翠周遭户外溪聲直達牀前兩耳不聞車馬四山只<lb/>
有雲煙<lb/>
石磴初安茶臼篆煙時拂紗牕天外青山歴歴門前白<lb/>
<pb n="KR4h0142_WYG_046-19a"/>
鳥雙雙<lb/>
日暖茅簷燕舞風輕牆角花紅手把黄庭一巻坐消滿<lb/>
榻清風<lb/>
　　題宋春卿城市山林　　　　　<hi>元</hi>郭　畀<lb/>
功名身外聊復爾丘壑胷中實過之盤谷夀康懐李愿<lb/>
輞川瀟灑友王維何人使氣鐵如意老子放懷金屈巵<lb/>
市井收聲良夜永竹風山月亂書帷<lb/>
　　題城市山林圗　　　　　　　<hi>元</hi>陳　旅<lb/>
<pb n="KR4h0142_WYG_046-19b"/>
城市山林路不分畫橋騎馬是徴君樹頭粉蝶連青嶂<lb/>
陌上紅塵亂白雲水港柳深鶯喚友陽坡草暖鹿為羣<lb/>
滑稽誰似東方朔更向金門避世氛<lb/>
　　王叔明邨舍圗　　　　　　　<hi>明</hi>吳　寛<lb/>
田間雨過騎秧馬箔底煙生餧火蠶偶㸔王翁邨舍景<lb/>
翛然午枕到江南<lb/>
　　邨居圖　　　　　　　　　　<hi>明</hi>僧妙聲<lb/>
東邨有隱者素髪飄垂領几上種樹書門前釣魚艇秔<lb/>
<pb n="KR4h0142_WYG_046-20a"/>
　稌風露深葭菼水天永雲飛洞庭小花落春戶静懷哉<lb/>
　古逸民披圗發孤咏<lb/>
　　　題郁氏古邨圗　　　　　　　<hi>明</hi>僧智舷<lb/>
　仲夏喜無事披圗探野趣不離方寸間寫出㡬邨樹鳥<lb/>
　道入髙冥人家在煙霧溪口挽釣船草際横橋路是誰<lb/>
　幽棲士遺韻宛如故掩映屋東西松竹凌霜露<lb/>
　<lb/>
　<lb/>
<pb n="KR4h0142_WYG_046-20b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定歴代題畫詩類卷四十六<lb/>
</p>
<p>
</p>
  </div>
</body>
</text>
</TEI>
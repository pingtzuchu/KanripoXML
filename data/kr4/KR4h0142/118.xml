<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0142_WYG_118-1a"/>
　欽定四庫全書<lb/>
御定歴代題畫詩類卷一百十八目録<lb/>
　　人事類<lb/>
　　　生日劉景文以古畫松鶴為壽且貺佳篇次韻為<lb/>
　　　　謝<hi>宋蘓軾</hi>
　　　劉訥畫廬陵三壽圖求詩<hi>宋周必大</hi>
　　　詹仲信以山水二軸為壽圖辭不可乃各作一絶<lb/>
　　　　句謝之<hi>宋陸游</hi>
<pb n="KR4h0142_WYG_118-1b"/>
　　　題宋徽宗獻壽桃核圖<hi>元栁貫</hi>
　　　題南山獻壽圖<hi>明李曄</hi>
　　　望雲祝壽圖<hi>明丘濬</hi>
　　　題萱草圖為從母孺人六十壽<hi>明呉寛</hi>
　　　三姊壽七十以八月十三日生因題月兔圖奉賀<lb/>
　　　　<hi>明呉寛</hi>
　　　梅竹壽意圖<hi>明程敏政</hi>
　　　題榮壽圖<hi>明傅珪</hi>
<pb n="KR4h0142_WYG_118-2a"/>
　　仙窟圖壽白都憲母<hi>明周用二首</hi>
　　代題壽父母圖<hi>明屠僑</hi>
　　題崆峒圖壽祝永明<hi>明鄭鵬</hi>
　　丹陽尹來菲泉索題南峰圖為乃翁壽<hi>明廖道南</hi>
　　恩榮雙壽圖為㢲峰陳侍御賦<hi>明廖道南</hi>
　　題雪巖圖壽麗卿乃翁<hi>明廖道南</hi>
　　題彭宣慰壽圖<hi>明廖道南</hi>
　　壽申封君歌題青鳥圖<hi>明王世貞</hi>
<pb n="KR4h0142_WYG_118-2b"/>
　　題孟里圖壽尤母<hi>明王世貞</hi>
　　題畫壽大參暘谷先生七十<hi>明王世貞</hi>
　　為林子騰茂才題桃源圖壽<hi>明王世貞</hi>
　　題靈椿圖壽卓徵甫光禄五十<hi>明王世貞</hi>
　　題柏舟畫卷贈髙母<hi>明王世貞</hi>
　　為范母題晚節寒香卷<hi>明王世貞</hi>
　　題張步兵懐椿壽萱卷<hi>明黄相</hi>
　　題黄山煙樹圖為邵果齋内人壽<hi>明焦竑</hi>
<pb n="KR4h0142_WYG_118-3a"/>
　　題李公子喬松圖稱壽尊君臨淮侯<hi>明焦竑</hi>
　　題仙桃白鹿圖壽蔣參岳子徵<hi>明張鳳翼</hi>
　　題扇壽愛蔬吳先生尊人<hi>明顧清</hi>
　　賦蟠桃圖為張時震父母壽<hi>明顧清</hi>
　　題畫松石為呉赤含壽<hi>明李日華</hi>
　　題竹溪圖壽竹溪老人<hi>明李維楨</hi>
　　題九如圖為髙觀察四十壽<hi>明董其昌</hi>
　　題百萱圖壽李本寧母太夫人<hi>明董其昌</hi>
<pb n="KR4h0142_WYG_118-3b"/>
　　樂壽圖為潘百朋壽<hi>明董其昌</hi>
　　嘉平十四日題寫古梅壽襟海丈<hi>明李日華</hi>
　　韓參議家慶圖<hi>元袁桷</hi>
　　張希孟嘉慶圖<hi>元袁桷</hi>
　　秦元卿家慶圖<hi>元馬祖常</hi>
　　題晉寧申氏家慶圖<hi>元程鉅夫</hi>
　　贈别柯伯庸歸省親柯自龍虎來臨安邀予三茅<lb/>
　　　山中出示方壺所作東柯谷圖及翰苑諸名公<lb/>
<pb n="KR4h0142_WYG_118-4a"/>
　　　詩一帙且曰吾垂白之母在堂將歸省焉請與<lb/>
　　　子别因賦此贈<hi>宋戴奎</hi>
　　題方壺子天台圖送曹士安省親還上清<hi>元丁復</hi>
　　題劉山長雪夜板輿圖<hi>元薩都拉</hi>
　　題胡伯衡飛雲圖<hi>元楊載</hi>
　　家山飛雲圖<hi>元程鉅夫</hi>
　　題潘叔寛望雲圖<hi>元貢師泰</hi>
　　望雲思親圖為王大使作<hi>元丁鶴年</hi>
<pb n="KR4h0142_WYG_118-4b"/>
　　題張伯源夢父還家圖<hi>元張庸</hi>
　　題陳象之輿母避寇圖<hi>元張庸</hi>
　　瞻雲圖<hi>明廖道南</hi>
　　李氏奉親圖<hi>元程鉅夫</hi>
　　題白華圖為本齋王公<hi>元王壽衍</hi>
　　題白華圖為本齋王公<hi>元湯彌昌</hi>
　　題白華圖為本齋王公<hi>元陳方</hi>
　　題白華圖為本齋王公<hi>元龔璛</hi>
<pb n="KR4h0142_WYG_118-5a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0142_WYG_118-5b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定歴代題畫詩類卷一百十八目録<lb/>
<pb n="KR4h0142_WYG_118-6a"/>
　欽定四庫全書<lb/>
御定歴代題畫詩類卷一百十八<lb/>
　　人事類<lb/>
　　　生日劉景文以古畫松鶴為壽且貺佳篇次韻為<lb/>
　　　　謝　　　　　　　　　　　<hi>宋</hi>蘇　軾<lb/>
　問子一室間寧有千里廓塵心洗長松遠意發孤鶴生<lb/>
　朝得此壽死籍疑可落㣲言在參同妙契藏九龠故人<lb/>
　有竒趣逸想寄幽壑霜枝雪寒暑雲翮無前却何須構<lb/>
<pb n="KR4h0142_WYG_118-6b"/>
　明堂未羨巢阿閣緬懐别時語復作數日惡詩腴固堪<lb/>
　餐字瘦還可愕髙標忽在眼清夢了如昨君今噲等伍<lb/>
　志與湛輩各豈待相顧言方為不朽託子雲老執㦸長<lb/>
　孺終主爵吾當追喬松子亦鄙衛霍<lb/>
　　　劉訥畫廬陵三壽圖求詩　　　<hi>宋</hi>周必大<lb/>
　同辭宦路返鄉閭兩驌驦中間以駑前後顧瞻羞倚玉<lb/>
　支干引從偶連珠三人不用邀明月九老何妨續畫圖<lb/>
　從漢二疏唐尹後相親相近此應無<lb/>
<pb n="KR4h0142_WYG_118-7a"/>
　　詹仲信以山水二軸為壽固辭不可乃各作一絶<lb/>
　　　句謝之　　　　　　　　　<hi>宋</hi>陸　游<lb/>
　　　春山<lb/>
策蹇渡橋春雨餘亂山缺處草亭孤不知何許丹青手<lb/>
畫我當年入蜀圖<lb/>
　　　雪山<lb/>
雪崦梅邨一徑斜茅檐煙火兩三家眼明見此幽栖地<lb/>
却恨吾廬巳太奢<lb/>
<pb n="KR4h0142_WYG_118-7b"/>
　　題宋徽宗獻壽桃核圖　　　　<hi>元</hi>柳　貫<lb/>
青鳥銜書昨夜來蟠桃如斗核如杯蓬萊殿上三千壽<lb/>
不及春風夢已回<lb/>
　　題南山獻壽圖　　　　　　　<hi>明</hi>李　曄<lb/>
將軍落筆怪且雄能寫嵯峨崒嵂萬仞之竒峰糢糊猶<lb/>
含太古色慘澹頗帶清秋容儼如蓬萊三山翠且重又<lb/>
如廬山五老削出金芙蓉千盤萬轉不可測恍忽雲氣<lb/>
隨飛龍下有□灂之流泉上有偃蹇之長松松根羽人<lb/>
<pb n="KR4h0142_WYG_118-8a"/>
顔色好抱膝盤陀事幽討云是南極天邊之壽星遨遊<lb/>
先天後天老被以青霞裘蔭以白羽葆龜游緑沼沉滄<lb/>
波鹿放蒼厓食瑶草有鶴有鶴飛且鳴雪衣丹頂隨風<lb/>
輕兩鶴飄然入紫清一鶴獨立和以簫韶聲手拈雙青<lb/>
童載以白玉笙上朝三十六帝京五雲仙樂來相迎玉<lb/>
女投壺其聲錚錚白兔擣藥使人長生胡君欣得之喜<lb/>
氣何盈盈是時七月凉風生君來飲我黄金觥酒酣再<lb/>
拜求我歌須臾落筆雷霆轟五岳為之動三江為之傾<lb/>
<pb n="KR4h0142_WYG_118-8b"/>
此圖足為仁者壽題以南山獻壽之佳名胡君胡君宜<lb/>
愛惜我歌歌罷千金值挂向髙堂雪色壁夜夜虹光射<lb/>
天赤<lb/>
　　望雲祝壽圖　　　　　　　　<hi>明</hi>丘　濬<lb/>
昔賢望雲憶親舎雙目熒熒逐雲下今君望雲祝親年<lb/>
一心炯炯依雲邊舉頭見雲如見母獨立蒼茫凝睇久<lb/>
輪輪囷囷鮮且明浮光呈瑞表壽徵觸石遥從泰山出<lb/>
雨下土子滋萬物有如春暉煦草心亦似凱風吹棘針<lb/>
<pb n="KR4h0142_WYG_118-9a"/>
母恩如此莫可報望雲再拜情何任情何任意無已目<lb/>
極天髙萬餘里越王臺上陽生時焦子初黄蟹螯紫髙<lb/>
堂綺席倚雲張紛紛兒女羅酒漿就中獨少讀書子挾<lb/>
策多年遊帝鄉帝鄉迢迢歸未得對此佳辰應惻惻馳<lb/>
心直與雲天髙恨不將身在親側蒼天漠漠雲悠悠雲<lb/>
色還如親白頭孝誠一念感穹昊雲影為之凝不流何<lb/>
事良工心亦苦筆端寫出心中語紅雲朶朶捧天庭白<lb/>
雲片片迷江樹紅雲影裏望白雲白雲如舊紅雲新裁<lb/>
<pb n="KR4h0142_WYG_118-9b"/>
雲作衣雨為酒共祝君親千萬壽<lb/>
　　題萱草圖為從母張孺人六十壽<hi>明</hi>吳　寛<lb/>
北堂慈母坐薰風萱草當階見一叢莫向洛陽看舊譜<lb/>
此花真是壽安紅<lb/>
　　三姊壽七十以八月十三日生因題月兔圖奉賀<lb/>
　　　　　　　　　　　　　　　<hi>明</hi>吳　寛<lb/>
橋頭水滿月流輝設帨髙堂映彩衣節賀中秋今已近<lb/>
壽期百嵗古尤稀門闌舊傍金獅壯圖畫新成玉兔肥<lb/>
<pb n="KR4h0142_WYG_118-10a"/>
小弟相看今老矣願為煮粥正懷歸<lb/>
　　梅竹壽意圖　　　　　　　　<hi>明</hi>程敏政<lb/>
羅浮仙人冰雪顔渭川君子青琅玕憑誰㸃染入毫素<lb/>
緋桃緑李空漫漫曉日髙堂奉春酒燒筍蒭香祝君壽<lb/>
願梅結子竹生孫長作山中嵗寒友<lb/>
　　題榮壽圖　　　　　　　　　<hi>明</hi>傅　珪<lb/>
江天遥識少㣲星閒閱乾坤八十齡髙咏直追陶栗里<lb/>
幽居還傍晉蘭亭名知郡守非干謁誼重鄉閭足典刑<lb/>
<pb n="KR4h0142_WYG_118-10b"/>
何事壽筵光彩異新看雛鳳下青冥<lb/>
　　仙窟圖壽白都憲母<hi>二首</hi>　　　<hi>明</hi>周　用<lb/>
愛日留深景髙年共物華宫箋瞻后月帔錦鬱仙霞紫<lb/>
誥頻封國籃輿且近家欲傳萱草賦堂北漫看花<lb/>
龍章五色照蠶絲大郡髙銜自昔時績學郎君如父貴<lb/>
承顔新婦得姑慈瑶圖已見仙人屋玉署仍傳學士辭<lb/>
聞說中閨偕燕喜為歌南國采蘋詩<lb/>
　　代題壽父母圖　　　　　　　<hi>明</hi>屠　僑<lb/>
<pb n="KR4h0142_WYG_118-11a"/>
聞說瑶池㑹事新鬱䓤佳氣北堂辰青銅月滿明珠箔<lb/>
白髮莖疎照錦茵簫管鳳皇臺上侣兒孫蘭蕙圃中人<lb/>
風霜亦屢疑春色烏鵲年年渡漢津<lb/>
　　題崆峒圖壽祝永明　　　　　<hi>明</hi>鄭　鵬<lb/>
吾聞崆峒山屼峍三萬丈星辰羅層巔雲霞罩蒼莽琪<lb/>
樹競芬芳石室廓𢎞敞伊昔廣成子於兹抱𤣥養日月<lb/>
參輝光天地同沆茫猗歟度闗翁千載契心賞拂袖凌<lb/>
紫霄跨鶴遥相訪欣然許相從無極恣來往祝君真仙<lb/>
<pb n="KR4h0142_WYG_118-11b"/>
姿襟懷多倜儻長謝軒冕榮亦澹聲色想諒是長往人<lb/>
不待智者奬慚予骨相凡齪齪墮塵網金光許共餐願<lb/>
言執鞭鞅<lb/>
　　丹陽尹來菲泉索題南峰圖為乃翁壽<lb/>
　　　　　　　　　　　　　　　<hi>明</hi>廖道南<lb/>
㑹稽名山天下無千巖萬壑相縈紆維南有峰積煙雨<lb/>
上應南極函靈圖獨羨兹圖分五嶽天風時來奏仙樂<lb/>
青鳥翩蹮憶王母碧桃爛熳歌方朔方朔魁梧負俊才<lb/>
<pb n="KR4h0142_WYG_118-12a"/>
文光璀璨輝星台三山海外祥煙繞五色雲中瑞氣迴<lb/>
儵見乘鳬儀漢殿御屏姓字天章絢遥獻南峰春霽圖<lb/>
虹橋萬里銀河轉<lb/>
　　恩榮雙夀圖<hi>為巽峰陳侍御父母賦</hi>　　　<hi>明</hi>廖道南<lb/>
我聞陳氏漢有元方與季方太丘品藻流芬芳宋有堯<lb/>
咨與堯叟省華訓戒歸仁厚乃今亦有樸菴翁㢲峰子<lb/>
仰植天綱俯人紀翁昔山中獨考槃春猿秋鶴恣盤桓<lb/>
躭幽偏訪湘園竹采秀仍纕灃沚蘭時惟孟光偕隱徳<lb/>
<pb n="KR4h0142_WYG_118-12b"/>
相敬如賔親稼穡縞衣茹藘更辛勤草閣茅簷共棲息<lb/>
嗃嗃儀形穆古風諄諄警誨抱精忠一經克永傳家澤<lb/>
三命端期懋國庸自昔分符浙西麓萬峰矗立瞻天目<lb/>
登巘恒歌岵屺篇望雲長効喬松祝結駟還乘御史驄<lb/>
英英斧繡北臺東簪筆朝叅邇英殿封囊夕達承明宫<lb/>
即承簡命巡南土兩淮兆姓安如堵攬轡何須羨范滂<lb/>
勒碑終見思羊祜矧逢綸詔覃敷恩紫誥飛章及里門<lb/>
赫赫廌冠輝老柏煌煌翬服映晴萱我時北上膺皇眷<lb/>
<pb n="KR4h0142_WYG_118-13a"/>
招提樓閣羅清宴願乞南飛雙鶴詞置之堂上増歡忭<lb/>
我思古人為君賦太丘省華昌𦙍祚君乎移孝為忠貞<lb/>
憲度千載萬載勲名布<lb/>
　　題雪巖圖壽麗卿乃翁　　　　<hi>明</hi>廖道南<lb/>
雪巖何峻極江上玉芙蓉秀結峨眉地髙標建業峰凝<lb/>
輝燭四野擬瑞慰三農細詠南山句嶙峋幾萬重<lb/>
　　題彭宣慰壽圖　　　　　　　<hi>明</hi>廖道南<lb/>
寶牒開商祚金符錫漢朝江迴南國紀星轉北辰杓駿<lb/>
<pb n="KR4h0142_WYG_118-13b"/>
烈超擒虎鴻勲集射鵰遥知彭祖壽歌頌滿雲霄<lb/>
　　壽申封君歌題青鳥圖　　　　<hi>明</hi>王世貞<lb/>
君不見申公七尺虯髥蒼雙目稜稜紫石光賦成不肯<lb/>
獻天子大笑拂衣歸故鄉生駒挽弓三石強妙舞劒器<lb/>
黄金裝解言報恩公子里亦曽結客少年塲懷中藍田<lb/>
雙白璧但令心知輕一擲歸來叩牀忽絶倒緑酒新熟<lb/>
琥珀色何言中路多齟齬閉户談𤣥學冲舉石室時窺<lb/>
龍虎文洪崖亦送煙霞醑鄴河之傍春卜居三花琪樹<lb/>
<pb n="KR4h0142_WYG_118-14a"/>
鬱庭閭忽聞青鳥瑶池使銜得長安天子書囊中豈無<lb/>
羽毛藥相期且盡人間樂玳筵急管醉莫辭遲爾三山<lb/>
駕鸞鶴<lb/>
　　題孟里圖壽尤母　　　　　　<hi>明</hi>王世貞<lb/>
尤郎顔鐵虯髥紅矯如嶧陽霜下松手攜客圖孟家里<lb/>
歸壽阿母觴春風孟母三遷去其故尤母却守先人宫<lb/>
啖子不必東家豬食親不必燕魚熊義方但就養志好<lb/>
圭篳也自春風中<lb/>
<pb n="KR4h0142_WYG_118-14b"/>
　　題畫壽大參暘谷先生七十　　<hi>明</hi>王世貞<lb/>
永嘉城外小緱山明月長容笙鶴閒總為暘湖泉石好<lb/>
未教王子厭人間<lb/>
　　為林子騰茂才題桃源圖壽　　<hi>明</hi>王世貞<lb/>
閩中喬木俱成林林家主人饒隠心時<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>竹葉千斛酒<lb/>
來坐桃花萬樹陰淡日輕煙釀芳暝翠羽黄鸝喚妝醒<lb/>
開處疑蒸紫帽霞澆時欲涸旃檀井祝君度索三千春<lb/>
有子仍為金母珍漢帝方徵上林植可容長作武陵人<lb/>
<pb n="KR4h0142_WYG_118-15a"/>
　　題靈椿圖壽卓徵甫光禄五十　<hi>明</hi>王世貞<lb/>
君不甘小草人能頌大椿年希知命域齒是噉名人跡<lb/>
與籃輿舊才從彩筆新猶聞上苑色絶勝武陵春<lb/>
　　題柏舟畫巻贈髙母　　　　　<hi>明</hi>王世貞<lb/>
誰言衛風蕩乃有共姜婦誰言吳趨薄亦有髙令母當<lb/>
時髧髦歌柏舟今日青燈照白頭縱令淇澳清徹厎爭<lb/>
似胥江不肯流<lb/>
　　為范母題晩節寒香巻　　　　<hi>明</hi>王世貞<lb/>
<pb n="KR4h0142_WYG_118-15b"/>
離離澗傍竹英英籬邊菊芬不逐衆卉榮不依凡木凡<lb/>
木豈無陰衆卉先競馥疇能傲霜霰誰歟安幽獨中色<lb/>
比黄金清心暎碧玉所以范母賢挺然範閨淑天澤豈<lb/>
不廣晩施意仍篤嘉命播中州清風藹然郁太師儻有<lb/>
陳彤管將見録<lb/>
　　張步兵懷椿壽萱巻　　　　　<hi>明</hi>黄　相<lb/>
我向京師為客久寅月出門將及酉月明白露下庭柯<lb/>
風振秋聲在髙栁松楸雙壁雲鎖深節物驚心幾回首<lb/>
<pb n="KR4h0142_WYG_118-16a"/>
凌晨有客來叩門懷椿壽萱卷在手乃是紫髥張步兵<lb/>
索我題詩紀其後自云生孩七月父見遺苦辛撫摩獨<lb/>
有母寂寥煦沫三十春兒頗成立母亦壽伶俜孤影曩<lb/>
到今何怙籲天天知否淚痕不盡雨痕斑號聲迴出江<lb/>
聲右反思白髮倚門人瓶罍相藉宜相守白魚青笋足<lb/>
冬春禄養色愉忝升斗負郭石田二頃餘種秫年豐催<lb/>
釀酒半澆三尺墳上茅半祝南山酌一卣遺書數卷不<lb/>
忍觀和膽一丸長在口聞君此語重歎嗟幾家堂上雙<lb/>
<pb n="KR4h0142_WYG_118-16b"/>
黄耉君猶得隴失蜀悲我似凡民更何有<lb/>
　　題黄山煙樹圖為邵果齋内人壽<hi>明</hi>焦　竑<lb/>
黄山髙髙凌紫清七十二峰煙樹横軒皇曽此鍊金液<lb/>
手攜玉女朝瑶京遥遥一去幾千載猶有真風至今在<lb/>
梁鴻埋照世不知翻因徳曜留光彩綺筵行酒宵向分<lb/>
舉杯相邀鸞鶴羣翠㣲渺渺丹霞接髣髴靈璈響緑雲<lb/>
大道希夷亦等閒仙源只在故鄉間莫如弄玉髙臺上<lb/>
一逐簫聲定不還<lb/>
<pb n="KR4h0142_WYG_118-17a"/>
　　題李公子喬松圖稱壽尊君臨淮侯<lb/>
　　　　　　　　　　　　　　　<hi>明</hi>焦　竑<lb/>
天上何人手自栽青葱佳氣近蓬萊惟應帝子千秋後<lb/>
㑹見松花一度開雙闕風迴鸞縹緲孤峰雲盡鶴徘徊<lb/>
懸池擬獻長生露還㐲郎君作賦才<lb/>
　　題仙桃白鹿圖壽蔣參岳子徵　<hi>明</hi>張鳳翼<lb/>
朱明開壽域紫氣凝吳淞上有千嵗實下有二茅龍杕<lb/>
屐寄東山聲華髙岱宗雖開蔣詡徑巳卜丁固松朝歌<lb/>
<pb n="KR4h0142_WYG_118-17b"/>
麟趾章且也靈秀鍾熙朝崇世官次第期登庸<lb/>
　　題扇壽愛蔬呉先生尊人　　　<hi>明</hi>顧　清<lb/>
江海歸來一幅巾東風八十四回春日長勘罷參同契<lb/>
坐對青山即故人<lb/>
　　賦蟠桃圖為張時震父母壽　　<hi>明</hi>顧　清<lb/>
𤣥洲髣髴海東涯海岸蟠桃大比𤓰畫入彩縑疑著霧<lb/>
望迷仙苑欲生霞稀年令徳真相配紫府丹臺别是家<lb/>
我欲金壺借餘墨一枝併寫杏園花<lb/>
<pb n="KR4h0142_WYG_118-18a"/>
　　題畫松石為吳赤含壽　　　　<hi>明</hi>李日華<lb/>
昂昂石大與髥翁丘壑煙霞氣骨同一自銖衣披拂後<lb/>
紫芝瑶草領春風<lb/>
　　題竹溪圖壽竹溪老人　　　　<hi>明</hi>李維楨<lb/>
吾宗供奉謫仙人舊住徂徠溪水濵沿溪滿種蒼筤竹<lb/>
杯酒嘯歌偕隠淪竹色溪聲曽不改照映風流與文采<lb/>
龍鍾之竹産龍孫清溪一曲帶荆門古今兩見竹溪逸<lb/>
盛事吾宗少倫匹輸君七十能鬬健觸目琳琅紛繞膝<lb/>
<pb n="KR4h0142_WYG_118-18b"/>
張君好事圖竹溪乞我詩為君品題供奉百詩酒一斗<lb/>
我詩一篇奉君酒酒如竹葉漾溪流溪成酒池可拍浮<lb/>
底事求仙仙亦謫一日醉鄉足千秋<lb/>
　　題九如圖為髙觀察四十壽　　<hi>明</hi>董其昌<lb/>
綱紀雄東表文章有代興江山増潤色日月共騫騰申<lb/>
甫神鍾嶽蓬萊海閱陵郎潛猶始壯公夢已堪憑列柏<lb/>
羣烏下鳴岡瑞鳳升出雲俱四嶽為壽叶三朋弧矢揆<lb/>
初度彤庭寵恰承穆如嗣作頌不獨九如稱<lb/>
<pb n="KR4h0142_WYG_118-19a"/>
　　題百萱圖壽李本寧母太夫人　<hi>明</hi>董其昌<lb/>
突兀古雲根紛敷赤棘翻堂前霞綵絢天上露華温託<lb/>
質從𤣥圃忘憂合道言應持比金母百億化身繁<lb/>
　　樂壽圖為潘百朋壽　　　　　<hi>明</hi>董其昌<lb/>
江南欲作名園記海上河陽看世濟尚書綦履故遺聲<lb/>
右轄風流恢賜第考徳真將獨樂同貽謀却與平泉異<lb/>
種木於今及百年歌鐘甲第常依然閲盡人間陵與谷<lb/>
肯堂肯構歸象賢森梢嘉樹成蹊逕突兀危峰出市㕓<lb/>
<pb n="KR4h0142_WYG_118-19b"/>
白水朱樓相掩映中池方廣成天鏡刷羽鳬鷖迎向人<lb/>
瀺嚼游魚波不定水北樓臺照碧霄桂為棟兮蘭為橑<lb/>
邀賔盈百猶虛敞皷吹數部仍寥寥水南嵐翠何縹緲<lb/>
琱琢雲根成夭矯磴道周遮洞壑深游人往往迷幽討<lb/>
飛梁百尺亘長虹别有林扉接水窮名花異藥不知數<lb/>
經年瑶圃留春風主人夙有煙霞賞王事馳驅多鞅掌<lb/>
又銜新詔五羊城萬里家山勞夢想不辭為作輞川圖<lb/>
一似披形入玉壺晝繡正看榮梓里年華況值挂桑弧<lb/>
<pb n="KR4h0142_WYG_118-20a"/>
君不見鴻乙草堂傳畫史一丘一壑徒為爾又不見洪<lb/>
厓仙人拔宅居舊時城郭曽無餘何如世業儷金谷吏<lb/>
邪隠邪俱不俗五嶽仙山縱所如臥游鄉思常相續君<lb/>
生亦是我生辰大斗年年持介福<lb/>
　　嘉平十四日題寫古梅壽襟海丈<hi>明</hi>李日華<lb/>
偶試呵冰手來拈琢玉花煙籠三百榦雪綴六千葩春<lb/>
信笑中得髙情物外賖主人方介壽持此報年華<lb/>
　　韓參議家慶圖<hi>叔祖暨父各九十</hi>　　　<hi>元</hi>袁　桷<lb/>
<pb n="KR4h0142_WYG_118-20b"/>
丹泉為醴菊為葅的的龎睂似畫圖萬石齒髙勤澣洗<lb/>
二疏年並得歡娛兵前父老難尋伴眼厎孫曽總業儒<lb/>
欲向碧桃花下醉斑衣紫綬兩相扶<lb/>
　　張希孟嘉慶圖<hi>其祖伯祖皆年過九十</hi>　　<hi>元</hi>袁　桷<lb/>
舜泉清且甘歴山秀而朗淳風邈冷冷舊俗遺穰穰怡<lb/>
愉二老歡敦龎百嵗長銀光浮勝頰素髪垂過項階庭<lb/>
尊孝謹閭里化亷讓春風連理枝晴日九節杕犢車共<lb/>
東西漁舫同下上蠶麻課餘閒豚韭隨薄養薇山悲首<lb/>
<pb n="KR4h0142_WYG_118-21a"/>
陽菊潭陋胡廣媿彼非禮羅居然嬰世網孫枝孕天葩<lb/>
祖風躡遺響含飴記疇昔興門慰期奬冥鴻天機韜喬<lb/>
松白雲往緬焉清風佳庶作髙山仰<lb/>
　　秦元卿家慶圖　　　　　　　<hi>元</hi>馬祖常<lb/>
天爵榮良貴皇家錫顯封恩光依上國寵渥蔭華宗椿<lb/>
悦荆交豔萱妍桂競穠園亭春掩映桑野畝縱横令子<lb/>
官薇省諸孤胄辟雍儒功誰表率善俗此儀容<lb/>
　　題晉寧申氏家慶圖　　　　　<hi>元</hi>程鉅夫<lb/>
<pb n="KR4h0142_WYG_118-21b"/>
申家盛徳映當時家慶圖中始見之盡出槖金援滯獄<lb/>
潛輸囊米濟鄰饑已驚賢婦能齊壽復見名郎有七兒<lb/>
最是舍傍羇旅者感恩猶自説流離<lb/>
　　贈别柯伯庸歸省親柯自龍虎來臨安邀予三茅<lb/>
　　　山中出示方壺所作東柯谷圖及翰苑諸名公<lb/>
　　　詩一帙且曰吾垂白之母在堂將歸省焉請與<lb/>
　　　子别因賦此贈<hi>東柯谷者葢其家居地也</hi>　<hi>宋</hi>戴　奎<lb/>
天台萬八千丈髙插天勢與鴈岩天姥諸峰連芒鞵竹<lb/>
<pb n="KR4h0142_WYG_118-22a"/>
杖昔尋訪層巒絶壁窮攀縁是時憑髙一縱目異境復<lb/>
來東柯谷幾灣流水聨玦環數㸃晴峰刻瑶玊回頭十<lb/>
載昔未遊黄塵撲面雙鬢秋柯君一見與我談舊隠剪<lb/>
燭共醉吳山樓示我東柯之圖纔數尺元氣溶溶霧煙<lb/>
溼玉堂諸老亦神仙錯落文章列圭璧君言束髮居龍<lb/>
虎學仙期與松喬伍生平雖只戀還丹嵗久寧無念鄉<lb/>
土嗟吁故林歸獨遲相逢異縣兼喜悲細觀詩畫久不<lb/>
厭躊躇如在登臨時錢塘五月熟梅雨此日憐君一帆<lb/>
<pb n="KR4h0142_WYG_118-22b"/>
舉縮地應無跋涉勞升堂要覩慈顔喜紫霓裳丹霞酒<lb/>
拜奉親前為親壽喜懼雖因鶴髮前蹁蹮復似斑衣舊<lb/>
西風一日秋滿山羣仙有約須君還路經茅君壇下幸<lb/>
相報我亦從之放迹蓬瀛間<lb/>
　　題方壺子天台圖送曹士安省親還上清<lb/>
　　　　　　　　　　　　　　　<hi>元</hi>丁　復<lb/>
仙人飇車竟獨往我家天台不得還六十江上老為客<lb/>
半夜夢中無數山雲飛舍下兩白髪桃熟溪頭雙緑鬟<lb/>
<pb n="KR4h0142_WYG_118-23a"/>
更煩爾祖方壺子冩我與君劉阮間<lb/>
　　題劉山長雪夜板輿圖　　　　<hi>元</hi>薩都拉<lb/>
板輿行樂處鶴髮儘鬖鬖人子誰無母劉家獨有男諸<lb/>
孫嬉掌上阿母度溪南玉宇光連夜顔酡酒半酣<lb/>
　　題胡伯衡飛雲圖　　　　　　<hi>元</hi>楊　載<lb/>
未應時命固相違千里遨遊久不歸巳占龍頭承紫詔<lb/>
更蘄馬首賜朱衣塵沙客路牽愁遠泉石家鄉入夢稀<lb/>
日夜思親心更切滄浪悵望白雲飛<lb/>
<pb n="KR4h0142_WYG_118-23b"/>
　　家山飛雲圖　　　　　　　　<hi>元</hi>程鉅夫<lb/>
呉雲楚客兩羇孤我亦先人有敝廬風雪江湖歸路遠<lb/>
不知誰為寫成圖<lb/>
　　題潘叔寛望雲圖　　　　　　<hi>元</hi>貢師泰<lb/>
日入無返照雲出有歸期雲歸在山阿親死獨何之思<lb/>
親不可見亦有墓與祠朝望怡我目夕望慰我思風吹<lb/>
白楊樹露滴青松枝翩翩華堂鶴鳴聲一何悲不有望<lb/>
雲作孰繼南陔詩<lb/>
<pb n="KR4h0142_WYG_118-24a"/>
　　望雲思親圖為王大使作　　　<hi>元</hi>丁鶴年<lb/>
山人愛雲不離山巢居只在雲松間枕前漱玉弄明月<lb/>
此心直與雲俱閒達官愛雲雲作侣平步青雲稱髙舉<lb/>
天瓢一滴慰蒼生大旱用汝為霖雨王公出處與此二<lb/>
者殊十年游宦感離居衣上猶存慈母線手中長把嚴<lb/>
君書日日看雲不遑暇為有吾親舍其下恨身不得逐<lb/>
雲飛却寫飛雲入圖畫公餘展玩凝心神見雲如見吾<lb/>
雙親卷圖仍寄吾親舍永奉髙堂長壽身狄公盛事王<lb/>
<pb n="KR4h0142_WYG_118-24b"/>
公繼今古孝思同一致<lb/>
　　題張伯源夢父還家圖　　　　<hi>元</hi>張　庸<lb/>
東海浩無極潮生如有期為客千里外歸程杳難知阿<lb/>
爺昔向西州去望斷風塵不知處潮生潮落幾朝暮門<lb/>
前踏破青莎路小窗月落天宇寒夢爺忽從東海還明<lb/>
朝即上長溪道豈意相逢溪上山道傍躑躅驚復喜瘦<lb/>
影塵衣如夢裏艱難共説别離情不知有淚如泉水君<lb/>
不見世塗横絶豺虎前千里感夢只自憐海波腥吐蛟<lb/>
<pb n="KR4h0142_WYG_118-25a"/>
龍涎幾人渡此能生全歸來宴坐奉顔色眼中如覩天<lb/>
日白剜肌煮麋身不惜勸爺莫作他鄉客<lb/>
　　題陳象之輿母避寇圖　　　　<hi>元</hi>張　庸<lb/>
海去松溪纔數里溪流直下隨海水玉虹飲水夜不收<lb/>
一朝海寇如蠭起陳君溪上居有母八十餘傳聲海寇<lb/>
至啼散樹頭烏吹脣鼓譟海倒立憑誰輿母天雨泣神<lb/>
使婁生與之俱寇竟追之不能及初懼力不勝何以逃<lb/>
母生籃輿軋軋翻覺輕瞬息前行知幾程寇方抄掠猶<lb/>
<pb n="KR4h0142_WYG_118-25b"/>
未去輿母更入山深處縁崖覓路恨不飛縱有遺金寧<lb/>
復顧黒風撼海寇上船夜來始覺無烽煙次第歸來訪<lb/>
鄰里幾家骨肉誰家全眼前生理誰暇數見母加䬸忘<lb/>
却苦<lb/>
　　瞻雲圖　　　　　　　　　　<hi>明</hi>廖道南<lb/>
梁公千里獨瞻雲春到鄉山草木芬我亦有懐登岵屺<lb/>
夜深孤立看星文<lb/>
　　李氏奉親圖　　　　　　　　<hi>元</hi>程鉅夫<lb/>
<pb n="KR4h0142_WYG_118-26a"/>
髙唐李家宜入史世世順孫并孝子今人創見古尋常<lb/>
養志承顔政如此春風秋月花滿川小車長耳相後先<lb/>
生綃二尺粉墨具中有至樂無由宣坐中親賔歌拍手<lb/>
宇宙之間一樽酒黄犬東門竟不歸青牛西去知存否<lb/>
何如我翁八十强紅顔雪鬢雙電光醉歸不怕驢自穩<lb/>
有兒左右扶車箱長聞貞觀開元際老大昇平飽嬉戲<lb/>
丹青不見見殘編好䕶新圖示來世<lb/>
　　題白華圖為本齋王公　　　　<hi>元</hi>王壽衍<lb/>
<pb n="KR4h0142_WYG_118-26b"/>
母慈子孝覺天全桃發華枝豈偶然名士品題圖畫卷<lb/>
他年當不負凌煙<lb/>
　　題白華圖為本齋王公　　　　<hi>元</hi>湯彌昌<lb/>
白華載補三百篇蟠桃一實三千年方士招魂術通仙<lb/>
思母念母心通天孝感誠應𤣥又𤣥生祥下瑞理則然<lb/>
圓明示寂佛果圓王母今在瑶池前白華變幻丹葩妍<lb/>
蟠桃彷彿青枝連玉苞瑩若冰壺懸心目洞照無中邊<lb/>
太史載筆青瑶鐫斯文斯文百世傳<lb/>
<pb n="KR4h0142_WYG_118-27a"/>
　　　題白華圖為本齋王公　　　　<hi>元</hi>陳　方<lb/>
　蓼莪霜氣入袈裟銘筆當歸學士家更為白華添後傳<lb/>
　東風誰忍看山茶<lb/>
　　　題白華圖為本齋王公　　　　<hi>元</hi>龔　璛<lb/>
　白華久不補誰識孝子心寸草報春暉後來存雅音散<lb/>
　火冰雪中孤標凝太陰一氣類冬筍冷燄分蕭岑茫茫<lb/>
　東海波斂之碧壺深花如慈顔開枝似兒手簪王氏琳<lb/>
　琅秀佛香薝蔔林孝子獨何為感通無古今<lb/>
<pb n="KR4h0142_WYG_118-27b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定歴代題畫詩類卷一百十八<lb/>
</p>
<p>
</p>
  </div>
</body>
</text>
</TEI>
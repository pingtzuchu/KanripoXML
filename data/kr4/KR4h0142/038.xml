<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0142_WYG_038-1a"/>
　欽定四庫全書<lb/>
御定歴代題畫詩類巻三十八目録<lb/>
　　故實類<lb/>
　　　題陶𢎞景移居圖<hi>元楊維楨</hi>
　　　挂書牛角圖<hi>元劉因</hi>
　　　李密迓太宗圖<hi>宋劉子翬</hi>
　　　跋秦王擒竇建徳圖<hi>元王惲</hi>
　　　題韓晃畫瀛洲學士圖<hi>宋韓駒</hi>
<pb n="KR4h0142_WYG_038-1b"/>
　　　題欽廟主器時所作登瀛圖<hi>宋陳造</hi>
　　　題十八學士登瀛洲圖<hi>元吳澄</hi>
　　　題唐十八學士圖<hi>元馬臻</hi>
　　　登瀛洲圖<hi>明陶安</hi>
　　　題十八學士春宴圖<hi>明王世貞</hi>
　　　十八學士棊圖<hi>明陳全</hi>
　　　十八學士登瀛洲圖<hi>明陳霽</hi>
　　　蜀府命題所藏唐十八學士瀛洲圖<hi>明僧來復</hi>
<pb n="KR4h0142_WYG_038-2a"/>
　　馬周見太宗圖<hi>明髙啓</hi>
　　蕭御史取禊帖圖<hi>元程鉅夫</hi>
　　題蕭翼賺蘭亭圖<hi>明桂衡</hi>
　　觀開元皇帝東封圖<hi>唐馬戴</hi>
　　唐𤣥宗與諸王講易圖<hi>元唐肅</hi>
　　<graphic n="KR1191" url="https://raw.githubusercontent.com/kanripo/KR-Gaiji/master/images/KR1191.png" mimeType="image/png"/>萼樓晏集圖<hi>元虞集</hi>
　　五王避暑圖<hi>元程鉅夫</hi>
　　五王避暑圖<hi>元王惲</hi>
<pb n="KR4h0142_WYG_038-2b"/>
　　韓幹五王出遊<hi>元袁桷</hi>
　　唐五王出遊圖<hi>元虞集</hi>
　　唐五王擊毬圖<hi>元張憲</hi>
　　五王擊毬圖<hi>明蒋主孝</hi>
　　題五王對奕圖<hi>元張天英</hi>
　　五王行春圖<hi>元張昱</hi>
　　題五王醉歸圖<hi>元周馳</hi>
　　任月山五王醉歸圖<hi>明程敏政</hi>
<pb n="KR4h0142_WYG_038-3a"/>
　　　題五王夜燕圖<hi>明唐寅</hi>
　　　張東叔出紫雲回鑾圖以示坐客因為賦之<hi>宋孔</hi>
　　　　<hi>武仲</hi>
　　　九齡忠諫圖<hi>元王惲</hi>
　　　題唐三學士圍棋<hi>元李祈</hi>
　　　唐三學士圖<hi>元錢選</hi>
　　　唐三學士圖<hi>明王禕</hi>
　　　題花門將軍游宴圖<hi>明宋濓</hi>
<pb n="KR4h0142_WYG_038-3b"/>
　　　龍眠十八賢圖<hi>元馬祖常</hi>
　　　慧元畫寒林七賢<hi>宋樓鑰</hi>
　　　寒林七賢<hi>金周昂</hi>
　　　七賢寒林圖<hi>元元好問</hi>
　　　雪中行吟七賢圖<hi>元程鉅夫</hi>
　　　錢舜舉寒林七賢圖<hi>明髙得暘</hi>
　<lb/>
御定厯代題畫詩類卷三十八目録<lb/>
<pb n="KR4h0142_WYG_038-4a"/>
　欽定四庫全書<lb/>
御定歴代題畫詩類巻三十八<lb/>
　　故實類<lb/>
　　　題陶𢎞景移居圖　　　　　　<hi>元</hi>楊維楨<lb/>
　大奴擔簦挈壺飱小奴籠雞約孤㹠雪斑鹿前雙婉孌<lb/>
　水雲牯背三温黁中有玉立而長身幅巾野服為何人<lb/>
　云是永明之隱君身有黑子七星文自從夜讀葛洪傳<lb/>
　便覺白日生青雲解冠徑挂神武門蜜䖅尚拜君王恩<lb/>
<pb n="KR4h0142_WYG_038-4b"/>
　句容洞天元第八茅家兄弟遯秦臘飛宮上接十二樓<lb/>
　下聴華陽海聲狹三朝人物半凋零水丑木中文已成<lb/>
　金牛脱絡誰得箠枯龜受灼寕生靈金沙丹飯飢可餉<lb/>
　山中猶嫌呼宰相從此移家金積東滿谷桃花隔春壌<lb/>
　畫工何處訪仙蹤修眉明目射方瞳可無雞犬逐牛豕<lb/>
　栗橘葛㭾皆家僮鐵崖浮家妻子從名山亦欲尋赤松<lb/>
　華陽禮郎或相逢清風喚起十八公乞以玉笙雙鳯吹<lb/>
　雌雄<lb/>
<pb n="KR4h0142_WYG_038-5a"/>
　　挂書牛角圖　　　　　　　　<hi>元</hi>劉　因<lb/>
長安江都搏手空台司光禄誰雌雄大事既去乃爾耳<lb/>
渠頭不斫將安容喑嗚千年椘重瞳將軍視之猶椘公<lb/>
挂書牛角亦偶爾史臣比擬良未同青青澤中蒲秀色<lb/>
自凌空可憐徐包徒學術皆凡庸君不見羣兒驅羊竟<lb/>
何功晉陽桃李亦秋風緱山圖畫有如此何如長作多<lb/>
牛翁<lb/>
　　李密迓太宗圖　　　　　　　<hi>宋</hi>劉子翬<lb/>
<pb n="KR4h0142_WYG_038-5b"/>
海内羣雄逐鹿時虯髯一見識英姿牖窺已歎尚書婦<lb/>
野拜仍驚柱國兒<lb/>
　　跋秦王擒竇建徳圖　　　　　<hi>元</hi>王　惲<lb/>
天命人心已有歸怒麛抗嶽欲奚為自將五載飛揚舉<lb/>
辦作秦王破陣辭<lb/>
　　題韓晃畫瀛洲學士圖　　　　<hi>宋</hi>韓　駒<lb/>
咸陽中天開帝居羣公下直承明廬長鞦短轡褒衣裾<lb/>
蒼頭廬兒争走趨韓侯畫此時無虞瀛洲仙人樂有餘<lb/>
<pb n="KR4h0142_WYG_038-6a"/>
我生不及貞觀初忽思十年身校書吟詩天街騎蹇驢<lb/>
爾來戎馬方馳驅眼厭繡掘䝉諸于把卷未展先欷歔<lb/>
　　題欽廟主器時所作登瀛圖　　<hi>宋</hi>陳　造<lb/>
唐家大府開天策祖廟工歌登七徳偽王連組紤頸歸<lb/>
山東羞死虯鬚客文儒濟濟陪英游海内共指登瀛洲<lb/>
未妨濫吹一延族中有謀斷皋伊流崇寧聖人撫鴻業<lb/>
黄頭遺種初芽蘖青宮進講多暇日睿情逺覽思才傑<lb/>
水墨落紙分毫釐心融筆忘天運機鸞翔鵠峙儼<hi>原本闕二</hi>
<pb n="KR4h0142_WYG_038-6b"/>
<hi>字</hi>更用褚亮摛辭為天翻地覆人得知神京北風吹皁<lb/>
旗空令便橋乞盟未央酒盛事拂膺貞觀時天家所寳<lb/>
君家得拜手披圖悼今昔鼎湖龍去餘弓劍上林鴈來<lb/>
斷消息暮年筆力猶枝梧慣題七騎隂山圖為君斲句<lb/>
偕畫往貸我老淚淋衣裾<lb/>
　　題十八學士登瀛洲圖　　　　<hi>元</hi>吳　澄<lb/>
秦府開基萃勝流一時傾慕比瀛洲瀛洲渺渺在何許<lb/>
我欲乘桴海上浮<lb/>
<pb n="KR4h0142_WYG_038-7a"/>
　　題唐十八學士圖　　　　　　<hi>元</hi>馬　臻<lb/>
唐家天子尊黄屋大業隆興調玉燭當年十八豋瀛仙<lb/>
𢎞文日侍分三六兩京初㝎四海清君聖臣賢古難續<lb/>
立本圖真亮為讚遂令書府藏諸櫝後有龍眠傳此本<lb/>
禮樂衣冠激流俗自從淪落向人間畫手紛紛互翻覆<lb/>
千年事去君莫問留得青編遣人讀蕭蕭馬耳射東風<lb/>
長安道上春山緑<lb/>
　　登瀛洲圖　　　　　　　　　<hi>明</hi>陶　安<lb/>
<pb n="KR4h0142_WYG_038-7b"/>
天策英才聚一堂簾櫳清晝海波凉神仙宮闕金銀色<lb/>
朝士衣冠雨露香飄逸詞情超世出聫翩翠羽拂雲翔<lb/>
當時下土瞻麟鳯弱水蓬萊隔仞牆<lb/>
　　題十八學士春宴圖　　　　　<hi>明</hi>王世貞<lb/>
梁園碧筠瀟湘玉小山叢枝綴金粟天公驅龍耨秦土<lb/>
移入秦王天策府虯髯主人馬上客手摑中原血華赤<lb/>
芸氛霏霏講初罷獅子驄頭散鞭喏軟羅半臂春風偏<lb/>
十八奚駒嘶紫烟玉酥宮痕纎月甲銀甕戈書小黄押<lb/>
<pb n="KR4h0142_WYG_038-8a"/>
大槽亂拍真珠流葡萄就煖沉香虯琵琶掩瑰鵾雞促<lb/>
聲聲破陣秦王曲羲輪半舂啓明曜萊公起舞密公笑<lb/>
就中小薛醉隗俄龍門老師奈若何太子宮前演雞㦸<lb/>
銅馬時時齧荆棘諸君詰朝且虚左雋州流人來上座<lb/>
　　十八學士棊圖　　　　　　　<hi>明</hi>陳　全<lb/>
唐家樓閣儼瀛洲簪珮聫翩結勝遊山水蒼蒼圖畫裏<lb/>
漢陵無樹不宜秋<lb/>
　　十八學士登瀛洲圖　　　　　<hi>明</hi>陳　霽<lb/>
<pb n="KR4h0142_WYG_038-8b"/>
龍姿日表真神武躍馬揮戈靖寰宇𢎞文髙館羅豪英<lb/>
羣賢入彀如登瀛千年盛事今如在疋素幻出風流情<lb/>
玉堂岑䆳三山小閣道紆迴鳯池杳鈴索簷前雲欲飛<lb/>
罘罳户外花常繞碧房繡檻紫烟叢金堤寳馬垂楊褭<lb/>
房公杜公意氣雄乾坤闔闢游胸中褚于蘇薛多文采<lb/>
姚顔孔葢經傳功虞陸二李才華豐蔡薛蘇許詩詞工<lb/>
裒衣博帯紛肆筵烏紗羽扇臨風前弹棊展翰相留連<lb/>
興來或作南薰絃清姿逸韻何翩翩寕論海外多神仙<lb/>
<pb n="KR4h0142_WYG_038-9a"/>
我憐此畫工還拙心事丹青詎能説羣賢得志争奮庸<lb/>
親為唐家扶日月獨有敬宗終謬劣中葉幾使唐宗絶<lb/>
嗟哉秦王樂士心斯館不為斯人設<lb/>
　　蜀府命題所藏唐十八學士瀛洲圖<lb/>
　　　　　　　　　　　　　　　<hi>明</hi>僧來復<lb/>
十八學士瀛洲仙文彩照世皆貂蟬廟堂論道豁胸臆<lb/>
作藩開闢神堯天烈烈房與杜樹業光聫翩雅愛虞永<lb/>
興健筆鐵可穿褚公姚公才湧泉早以儒術窮磨鐫二<lb/>
<pb n="KR4h0142_WYG_038-9b"/>
蘇二薛何挺特王門獻納相後先主簿倉曹亦英俊天<lb/>
策從事尤魁然太學先生美雙璧參軍襟度氷雪妍宋<lb/>
州户曹最清簡一時風雅同髙鶱朝談黄石畧暮校白<lb/>
雲篇所思在經濟末藝焉足傳方今化雨清八埏西堂<lb/>
進講羅羣賢搜材直欲盡岩穴拔擢逺邁貞觀前畫師<lb/>
殊有意模寫精丹鉛却令千載後名髙日月懸丈夫宏<lb/>
達當如此誰能齷齪困一氊我願河清海晏三千年聖<lb/>
人端拱開文淵還期比屋可封俗淳古不獨圖像誇凌<lb/>
<pb n="KR4h0142_WYG_038-10a"/>
烟<lb/>
　　馬周見太宗圖　　　　　　　<hi>明</hi>髙　啟<lb/>
封事朝聞夕拜官新豐無復客衣寒書生未有鳶肩相<lb/>
只説君臣際㑹難<lb/>
　　蕭御史取禊帖圖　　　　　　<hi>元</hi>程鉅夫<lb/>
禊帖屋梁上世人那得知不闗蕭翼黠自是老僧癡<lb/>
　　題蕭翼賺蘭亭圖　　　　　　<hi>明</hi>桂　衡<lb/>
使星東犯斗牛來猿鳥忘機豈見猜莫笑老僧藏不得<lb/>
<pb n="KR4h0142_WYG_038-10b"/>
昭陵玉匣有時開<lb/>
　　觀開元皇帝東封圖　　　　　<hi>唐</hi>馬　戴<lb/>
儼若翠華舉登封圖乍開冕旒明主立冠劍侍臣陪跡<lb/>
類飛仙去光同拜日來粉痕疑檢玉黛色訝生苔挂壁<lb/>
雲將起凌風仗若迴何年復東幸魯叟望悠哉<lb/>
　　唐𤣥宗與諸王講易圖　　　　<hi>元</hi>唐　肅<lb/>
金盤未浴兒花奴未撾鼓七寳牀中一巻書不是棃園<lb/>
新樂譜岐王薛王何足數寕把君王悟君父不聞龍馬<lb/>
<pb n="KR4h0142_WYG_038-11a"/>
負圖來但驚野鹿銜花去<lb/>
　　華萼樓晏集圖　　　　　　　<hi>元</hi>虞　集<lb/>
<graphic n="KR1191" url="https://raw.githubusercontent.com/kanripo/KR-Gaiji/master/images/KR1191.png" mimeType="image/png"/>萼樓前翠輦來寜王吹笛百花開夾城誰敢争馳道<lb/>
獨對霓裳進玉杯<lb/>
　　五王避暑圖　　　　　　　　<hi>元</hi>程鉅夫<lb/>
淮南恩少難為弟有庳天回始念兄得似開元全盛日<lb/>
一樓<graphic n="KR1191" url="https://raw.githubusercontent.com/kanripo/KR-Gaiji/master/images/KR1191.png" mimeType="image/png"/>萼友于情<lb/>
　　五王避暑圖　　　　　　　　<hi>元</hi>王　惲<lb/>
<pb n="KR4h0142_WYG_038-11b"/>
翠幄留香郁棣<graphic n="KR1191" url="https://raw.githubusercontent.com/kanripo/KR-Gaiji/master/images/KR1191.png" mimeType="image/png"/>紅雲縈煖鶺鴒沙豆萁不免陳思歎<lb/>
朱李寒泉是浪誇<lb/>
　　韓幹五王出遊　　　　　　　<hi>元</hi>袁　桷<lb/>
<graphic n="KR1191" url="https://raw.githubusercontent.com/kanripo/KR-Gaiji/master/images/KR1191.png" mimeType="image/png"/>萼樓髙怯翠衾平明聫騎走芳林譲王可是無忠益<lb/>
一曲涼州恨最深<lb/>
　　唐五王出遊圖　　　　　　　<hi>元</hi>虞　集<lb/>
<graphic n="KR1191" url="https://raw.githubusercontent.com/kanripo/KR-Gaiji/master/images/KR1191.png" mimeType="image/png"/>萼樓前御栁長春風馳道曉塵香龍姿鳯質多相似<lb/>
黄髮為期樂未央<lb/>
<pb n="KR4h0142_WYG_038-12a"/>
　　唐五王擊毬圖　　　　　　　<hi>元</hi>張　憲<lb/>
興慶宮前春正熱緑楊夾道花如雪毬門風起日西斜<lb/>
五馬歸來汗成血潞州别駕醉眼纈雙袖傾敧擁岐薛<lb/>
申王按鞚宋王馳杖撲球囊手親挈草平如掌馬力均<lb/>
玉鞭十里不動塵黄門扶入五花帳大衾長枕姁家人<lb/>
<graphic n="KR1191" url="https://raw.githubusercontent.com/kanripo/KR-Gaiji/master/images/KR1191.png" mimeType="image/png"/>萼相輝雨氣寒樓中歌管漸闌殘紫騮不踏毬場路<lb/>
萬里青騾蜀道難<lb/>
　　五王擊毬圖　　　　　　　　<hi>明</hi>蔣主孝<lb/>
<pb n="KR4h0142_WYG_038-12b"/>
毬門髙結春如海紫袖垂垂剪雙綵薛王力倦宋王來<lb/>
興慶宮前花正開侍兒㺯笛申王醉更有岐王擁花睡<lb/>
春風不動草如鋪兄弟怡怡入畫圖黄門擁入五花帳<lb/>
官奴漫鼓花奴唱博山火爇水沉香富貴從來自天降<lb/>
遲遲春日下龍樓<graphic n="KR1191" url="https://raw.githubusercontent.com/kanripo/KR-Gaiji/master/images/KR1191.png" mimeType="image/png"/>萼聫輝雨氣浮大被漸寒歌管歇<lb/>
三郎别領阿環遊<lb/>
　　題五王對奕圖　　　　　　　<hi>元</hi>張天英<lb/>
千官朝退下昭陽華萼樓髙碧樹香一擲乾坤呼五白<lb/>
<pb n="KR4h0142_WYG_038-13a"/>
玉人催進紫霞觴<lb/>
　　五王行春圖　　　　　　　　<hi>元</hi>張　昱<lb/>
開元天子達四聰羽旄管籥行相從當時從駕驪山者<lb/>
宰相猶是璟與崇<graphic n="KR1191" url="https://raw.githubusercontent.com/kanripo/KR-Gaiji/master/images/KR1191.png" mimeType="image/png"/>萼樓中雲氣裏兄弟同眠復同起<lb/>
玉環一旦入深宮大枕長衾冷如水興慶池頭花樹邊<lb/>
棃園小部俱嬋娟楊家姊妹夜遊處銀燭萬條生紫烟<lb/>
寧知樂極哀方始羯鼓未終鼙鼓起褎斜西幸雨淋鈴<lb/>
回首長安幾千里<lb/>
<pb n="KR4h0142_WYG_038-13b"/>
　　題五王醉歸圖　　　　　　　<hi>元</hi>周　馳<lb/>
晉陽首事成功烈卒入宫門流戰血至親骨肉忍相殘<lb/>
禍至黄臺那可説譲帝知幾辭寳位履霜已戒堅氷至<lb/>
<graphic n="KR1191" url="https://raw.githubusercontent.com/kanripo/KR-Gaiji/master/images/KR1191.png" mimeType="image/png"/>萼相輝勢使然遂許明皇敦友弟當時行樂殊未央<lb/>
賜予無節恩非常出則同遊入同宴五龍躞蹀騰康莊<lb/>
時光鼎鼎如流電虚偽既消誠實見三子無辜死渭橋<lb/>
太真有寵來金殿欲心一縱禍滔天社稷生靈不暇憐<lb/>
從此陵夷於五代干戈喪亂禍年年<lb/>
<pb n="KR4h0142_WYG_038-14a"/>
　　任月山五王醉歸圖　　　　　<hi>明</hi>程敏政<lb/>
何處離宮春宴罷五馬如龍自天下錦韀蹀躞揺東風<lb/>
不用金吾候隨駕綵策烏騅衣柘黄顔赬不奈流霞漿<lb/>
手戮淫昏作天子三郎舊是臨淄王大醉不醒危欲墮<lb/>
雙擁官奴却鞍座宋王開國長且賢誰敢尊前督觴過<lb/>
申王伏馬思吐茵絲韁側控勞奚人可憐身與馬鬭力<lb/>
天街一餉流香塵岐王薛王年尚少酒力禁持美風調<lb/>
前趨後擁奉諸兄臨風髣髴聞呼召夜漏歸時嚴禁垣<lb/>
<pb n="KR4h0142_WYG_038-14b"/>
<graphic n="KR1191" url="https://raw.githubusercontent.com/kanripo/KR-Gaiji/master/images/KR1191.png" mimeType="image/png"/>萼樓中金炬繁大衾長枕已預設帝家手足稱開元<lb/>
我聞逸樂闗成敗狗馬沉酣示明戒二公作誥五子歌<lb/>
此意當時可誰解仙李枝空人不還王孫一日開真顔<lb/>
鴒原終古存風教珍重丹青任月山<lb/>
　　題五王夜燕圖　　　　　　　<hi>明</hi>唐　寅<lb/>
積善坊中五王宅重樓複閣輝金碧大衾長枕共春秋<lb/>
鬬雞走狗連朝夕<graphic n="KR1191" url="https://raw.githubusercontent.com/kanripo/KR-Gaiji/master/images/KR1191.png" mimeType="image/png"/>萼樓前夜開燕沈水凝烟燈吐燄<lb/>
列坐申王與薛岐譲皇降席同南面昆侖琵琶涼州歌<lb/>
<pb n="KR4h0142_WYG_038-15a"/>
當時進御雜雲和宮聲不屬商聲暴琵聲起少琶聲多<lb/>
獨有汝陽知律呂曾把流離諫明主他日回鑾蜀道中<lb/>
不教審聴鈴淋雨<lb/>
　　張東叔出紫雲回鑾圖以示坐客因為賦之<lb/>
　　　　　　　　　　　　　　　<hi>宋</hi>孔武仲<lb/>
開元太平無兵戎直人味道希夷中人間之樂已饒足<lb/>
唯有青霄未追逐坐中誰似葉先生以氣為糧常辟穀<lb/>
朝登員嶠夕崑崙只與神遊不要人忽逢邀攜看月去<lb/>
<pb n="KR4h0142_WYG_038-15b"/>
縹緲虚空生紫雲蟾宮竟不容久住仙樂飄飄送回去<lb/>
歸來宮漏未移更甲帳明釭宛如故汾水悲歌仙不成<lb/>
棃園空沒有遺聲紅塵如海漲朝市從此無人遊玉京<lb/>
　　九齡忠諌圖　　　　　　　　<hi>元</hi>王　惲<lb/>
挺笏摧姦論已萌帝心唯恐悞忠貞開元所事<hi>原本闕二字</hi>
足只欠成都萬里行<lb/>
　　題唐三學士圍棋　　　　　　<hi>元</hi>李　祈<lb/>
唐朝内相極清華出入黄扉掌白麻承詔歸來無一事<lb/>
<pb n="KR4h0142_WYG_038-16a"/>
閒尋棋局到昏鴉<lb/>
　　唐三學士圖　　　　　　　　<hi>元</hi>錢　選<lb/>
唐三學士粲三英挺挺人才藝術精無事圍棋春晝永<lb/>
至今畫筆尚傳名<lb/>
　　唐三學士圖　　　　　　　　<hi>明</hi>王　禕<lb/>
衣冠相肖不相侔棋局琴牀樂勝遊想像開元全盛日<lb/>
太平人物總風流<lb/>
　　題花門將軍游宴圖　　　　　<hi>明</hi>宋　濓<lb/>
<pb n="KR4h0142_WYG_038-16b"/>
花門將軍七尺長廣顙穹鼻巻髮蒼身騎叱撥紫電光<lb/>
射獵娑陵古塞傍一箭正中雙白狼勇氣百倍世莫當<lb/>
胡天七月夜雨霜寒沙莽莽障日黄先零匈奴古黠羌<lb/>
控弦鳴鏑時跳踉將軍怒甚烈火揚寳刀雙環新出房<lb/>
麾却何翅驅牛羊平居不怯北風凉白氊為幄界翠行<lb/>
銅龍壓脊雙角張綵繩亘空若虹翔將軍中坐據胡牀<lb/>
熾炭炙肉泫流漿革囊挏酒葡萄香駝蹄斜割勸客嘗<lb/>
趙女如花二八強皮㡌新裁繫錦纕低把琵琶弹鳯凰<lb/>
<pb n="KR4h0142_WYG_038-17a"/>
半酣出視駝馬塲五花作隊滿澗岡但道驩樂殊未央<lb/>
　　龍眠十八賢圖　　　　　　　<hi>元</hi>馬祖常<lb/>
林下石牀方溪邊竹影凉髙人千載意山水寄餘光<lb/>
　　慧元畫寒林七賢<hi>有序</hi>　　　　<hi>宋</hi>樓　鑰<lb/>
　舊有唐人出游圖謂宋之問王維李白髙適史白岑<lb/>
　參六人多畫七賢不知第七人為誰或云是潘逍遥<lb/>
　然未見據病起坐攻媿齋元公忽作寒林七賢相寄<lb/>
　余方夢寐故山見之灑然戲作數語謝之<lb/>
<pb n="KR4h0142_WYG_038-17b"/>
羣賢俱詩豪時代不同處安得寒林中聫鑣睇相語誰<lb/>
歟創妙意臭味無今古吾聞顧陸軰寓意或如許桃李<lb/>
並芙蓉雪中蕉葉吐元師師老融淡墨埽風雨作此寄<lb/>
攻媿寓興渺烟渚舊六今則七未知果誰與我欲從之<lb/>
游詎敢厠儔侶畫我往執鞭欣為李君御<lb/>
　　寒林七賢　　　　　　　　　<hi>金</hi>周　昂<lb/>
苦寒如此欲何之雪帽風裘意自竒縱有清詩三百首<lb/>
未應肯得党家兒<lb/>
<pb n="KR4h0142_WYG_038-18a"/>
　　七賢寒林圖　　　　　　　　<hi>元</hi>元好問<lb/>
萬古騷人有賞音畫家滿意與幽尋題詩記得松前事<lb/>
絶似馮雷入少林<lb/>
　　雪中行吟七賢圖　　　　　　<hi>元</hi>程鉅夫<lb/>
長庚自是謫仙人子美逢時稷卨臣風雪茫茫五君子<lb/>
凍吟猶得望清塵<lb/>
　　錢舜舉寒林七賢圖　　　　　<hi>明</hi>髙得暘<lb/>
騷壇逸響何寥寥作者逝矣誰能招詵然七子美風度<lb/>
<pb n="KR4h0142_WYG_038-18b"/>
乃有遺像圖生綃衣冠半帶晉秀氣人物絶是唐中朝<lb/>
想當朝事得休暇擬采野景歸風謡青騾黄犢踏凍雨<lb/>
蹇驢瘦馬衝寒飇醉鞭笑停似按轡吟鐙戲拍催聫鑣<lb/>
看花多情且少待尋梅有興非無聊此圖我嘗見十數<lb/>
髙林大樹風蕭蕭埽除閒冗存簡素吳興筆老才尤超<lb/>
方之粉墨巧塗染奚止天地相懸遼尚疑髙李六君子<lb/>
當時未見潘逍遥道同氣合志相感雖曠百世如同僚<lb/>
畫師晚出有深意况自昔日傳今朝屋梁落月見顔色<lb/>
<pb n="KR4h0142_WYG_038-19a"/>
　妙處不待窮摹描君不見袁安僵卧寒正驕王維乃作<lb/>
　雪裏之芭蕉<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0142_WYG_038-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定歴代題畫詩類巻三十八<lb/>
</p>
<p>
</p>
  </div>
</body>
</text>
</TEI>
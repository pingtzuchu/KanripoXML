<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0142_WYG_063-1a"/>
　欽定四庫全書<lb/>
御定歴代題畫詩類巻六十三目録<lb/>
　　仙佛類<lb/>
　　　劉阮天台圖<hi>元唐肅</hi>
　　　題劉阮天台圖<hi>明徐庸</hi>
　　　劉阮遇仙圖<hi>明程敏政</hi>
　　　題洪厓先生出市圖<hi>元牟巘</hi>
　　　題洪厓出遊圖<hi>元黄溍</hi>
<pb n="KR4h0142_WYG_063-1b"/>
　　　題洪厓先生像巻<hi>元錢選</hi>
　　　子晉吹簫圖<hi>元張天英</hi>
　　　吹簫圖<hi>元劉永之</hi>
　　　陳搏睡圖<hi>元歐陽𤣥</hi>
　　　題陳希夷大睡圖<hi>元陳旅</hi>
　　　陳搏像<hi>元鄭元祐</hi>
　　　題希夷長睡圖<hi>明丘濬</hi>
　　　題陳希夷睡圖<hi>明史鑑</hi>
<pb n="KR4h0142_WYG_063-2a"/>
　　華山高睡圖<hi>明姚綸</hi>
　　華山髙睡圖<hi>明葛孔明</hi>
　　希夷像<hi>明陳繼儒</hi>
　　劉商觀奕圖<hi>元成廷珪</hi>
　　題劉商觀奕圖<hi>明張以寧</hi>
　　題劉商觀奕圖<hi>明貝瓊二首</hi>
　　劉商觀奕圖<hi>明金幼孜</hi>
　　圍碁圖<hi>元黄溍</hi>
<pb n="KR4h0142_WYG_063-2b"/>
　　觀奕圖<hi>元貢性之</hi>
　　觀奕圖<hi>明高啟</hi>
　　觀奕圖<hi>明解縉二首</hi>
　　題觀奕圖<hi>明張鳳翼</hi>
　　題奕碁圖<hi>明王世貞</hi>
　　爛柯圖<hi>元張雨</hi>
　　題王質爛柯圖<hi>明徐渭</hi>
　　賦得奕仙圖<hi>明徐渭</hi>
<pb n="KR4h0142_WYG_063-3a"/>
　　題葛仙翁移家圖<hi>元陳基</hi>
　　葛仙翁移居圖<hi>元袁桷</hi>
　　題葛仙移家圖<hi>元于立</hi>
　　題葛仙翁移家圖<hi>元鄭東</hi>
　　題葛仙翁移家圖<hi>元張遜</hi>
　　葛稚川移居圖<hi>元王逢</hi>
　　題葛洪移居圖<hi>明鎦崧</hi>
　　題葛仙翁移家圖<hi>明徐賁</hi>
<pb n="KR4h0142_WYG_063-3b"/>
　　題葛仙翁移家圖<hi>明陳基</hi>
　　題天台採藥圖<hi>元于立</hi>
　　題王孟京先生采芝生巻<hi>元陶宗儀</hi>
　　髙漫士為道人游月窓作水墨圖<hi>明王恭</hi>
　　唐仙方技圖<hi>明王佐</hi>
　　陪楊仲𢎞先生觀董羽畫江叟吹笛天龍夜降圖<lb/>
　　　<hi>元朱徳潤</hi>
　　和袁海叟題老蛟化江叟吹笛圖<hi>明顧祿</hi>
<pb n="KR4h0142_WYG_063-4a"/>
　　　題老蛟化江叟吹笛圖<hi>明袁凱</hi>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0142_WYG_063-4b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定厯代題畫詩類卷六十三目録<lb/>
<pb n="KR4h0142_WYG_063-5a"/>
　欽定四庫全書<lb/>
御定歴代題畫詩類巻六十三<lb/>
　　仙佛類<lb/>
　　　劉阮天台圖　　　　　　　　<hi>元</hi>唐　肅<lb/>
　花發錦成川山深别有天偶因尋藥草不道遇神仙桂<lb/>
　殿鸞褰幄蘿房虎奏絃定應無色界曽有拂衣緣<lb/>
　　　題劉阮天台圖　　　　　　　<hi>明</hi>徐　庸<lb/>
　白雲蒼靄迷行路水複山重不知處行過澗谷有人家<lb/>
<pb n="KR4h0142_WYG_063-5b"/>
　忽見東風萬桃樹芳香豔態娯青春花間得遇娉婷人<lb/>
　五銖衣薄捲烟霧笑語便覺情相親神仙雖遇終離别<lb/>
　千古佳名自傳説天台山水至今存桃源望㫁空明月<lb/>
　　　劉阮遇仙圖<hi>為楊克敬通政賦</hi>　　　　<hi>明</hi>程敏政<lb/>
　眼中風景非塵寰熟視無乃天台山迥然仙境與世絶<lb/>
　㫁厓無罅愁躋攀瀑水千尋灑寒雪危峰十二浮烟鬟<lb/>
　野渡南通赤城道石橋下鎖清溪灣沈沈一洞截山口<lb/>
　恐是天造蓬萊闗深行入洞凡幾里雞犬聲喧白雲裏<lb/>
<pb n="KR4h0142_WYG_063-6a"/>
濁水清塵此地分珠宫貝闕中天起芝耳曽聞商調悲<lb/>
松顔不受秦封恥澗邊夾路記行蹤亂插桃花傍流水<lb/>
西天不數化人城萬片飛霞散晴綺洞中美人冰雪容<lb/>
星冠玉佩驚游龍長者為姊弱為妹臨風宛若雙芙蓉<lb/>
未識人間有伉儷但覺世外無春冬端居不吟芍藥句<lb/>
蛾眉肯蹙蓮花峰三生有客緣未了不期而遇真竒逢<lb/>
鴈蕩山頭日西沒采藥途迷意荒忽珍禽逸響來繽紛<lb/>
瑤草幽香散蓬勃客子由來阮與劉一一平生有仙骨<lb/>
<pb n="KR4h0142_WYG_063-6b"/>
丹室原稱姹女家藍橋即是神仙窟雙璧相攜歸洞房<lb/>
紫衣小隊侍兩傍霓旌翠葆總生色鸞笙鼉鼓紛成行<lb/>
供炊擬作胡麻飯合巹先進崑崙觴鮫綃文席琥珀枕<lb/>
百嵗寧憂春夜長天潢牛女漫暌隔巫山雲雨何荒唐<lb/>
流年忽忽如奔電偶在山中憶鄉縣請從此别去還來<lb/>
却對桃花重開宴仙凡便覺兩悠悠未盡離觴淚如霰<lb/>
一去如同澗下流重來事異梁間燕輕狂栁絮非妾心<lb/>
珍重蒲花似郎面銅燭半銷雲母屏琅函未啟黄庭經<lb/>
<pb n="KR4h0142_WYG_063-7a"/>
鳳山絶響緱山黒瑤琴㫁絃湘水清𤣥猿長嘯白鶴舞<lb/>
蒼天赤日空巖扃豈知二客一分手身如夢蝶愁難醒<lb/>
世移物換幾塵刼桑田滄海雙浮萍春來再理登山屐<lb/>
藥裹行囊感疇昔人非物是心茫然小桃花紅水空碧<lb/>
耳畔疑聞杵臼聲道傍只見豺狼蹟風鬟霧鬢今有無<lb/>
恐在山頭化為石此身未老將何從紫府瑤臺謬通籍<lb/>
人生有合還有離仙猶未免將奚為山經地志或偶爾<lb/>
見者何人傳者誰長生久視本絶欲誨淫野合能無欺<lb/>
<pb n="KR4h0142_WYG_063-7b"/>
赤豹凌風説山鬼白狐拜斗成妖姬危哉二客幸不死<lb/>
竒逢堪喜還堪悲錦衣郎君内供奉一紙風流百金重<lb/>
鵝溪新絹冩此圖把玩精神欲飛動銀臺敇使偶得之<lb/>
坐見丹青照梁棟欵予頻挽木蘭舟催詩旋發蒲萄甕<lb/>
安得人如宋玉才為君一賦桃源洞<lb/>
　　題洪厓先生出市圖　　　　　<hi>元</hi>牟　巘<lb/>
洪厓先生住何許支離臃腫之為伍蕭然行旅偶出市<lb/>
策書瓢劒略可數自謂生在三皇前野鹿標枝何太苦<lb/>
<pb n="KR4h0142_WYG_063-8a"/>
當時但以結繩治書中正復作何語輿馬絡頭亦復來<lb/>
雪精何為馽紲具只呼張老無不可面謾三郎真戲侮<lb/>
承平無事相娯嬉力追遐風來湛露一朝恍惚思草昧<lb/>
此意似已厭繁膴千村萬落荆杞生宛是洪荒一風士<lb/>
袖中紙驢不喫草拍手還向洪厓去<lb/>
　　題洪厓出遊圖　　　　　　　<hi>元</hi>黄　溍<lb/>
靈仙飛化事難言驢背春風度市門不到人間今已久<lb/>
多應醉卧古藤根<lb/>
<pb n="KR4h0142_WYG_063-8b"/>
　　題洪厓先生像卷　　　　　　<hi>元</hi>錢　選<lb/>
神駕馭景飈太虚時總轡𤣥道不可分直悟天人際羣<lb/>
從皆成仙翫世不計年何當事神遊許我笑拍肩<lb/>
　　子晉吹簫圖　　　　　　　　<hi>元</hi>張天英<lb/>
仙人石上試瓊簫引得青鸞下碧霄長記緱山明月夜<lb/>
醉歌拍手待王喬<lb/>
　　吹簫圖<hi>為劉海陽賦</hi>　　　　　　　<hi>元</hi>劉永之<lb/>
曽引雙飛綵鳳來紫瓊鏤管上簫臺於今無復人間夢<lb/>
<pb n="KR4h0142_WYG_063-9a"/>
一曲閒吹坐碧苔<lb/>
　　陳摶睡圖　　　　　　　　　<hi>元</hi>歐陽𤣥<lb/>
陳橋一夜柘袍黄天下都無鼾睡牀贏得墜驢閒老子<lb/>
為君眠㫁白雲鄉<lb/>
　　題陳希夷大睡圖　　　　　　<hi>元</hi>陳　旅<lb/>
石屋光含太華青長年陶兀守中扃人間千古邯鄲枕<lb/>
却道先生睡不醒<lb/>
　　陳摶像　　　　　　　　　　<hi>元</hi>鄭元祐<lb/>
<pb n="KR4h0142_WYG_063-9b"/>
千年營一睡醒起欲安民忽覩金烏彩還山遂老臣<lb/>
　　題希夷長睡圖　　　　　　　<hi>明</hi>丘　濬<lb/>
墜驢一笑便歸山衾枕乾坤分外寛一汴二杭閩乂廣<lb/>
依然春夢未曽䦨<lb/>
　　題陳希夷睡圖　　　　　　　<hi>明</hi>史　鑑<lb/>
世事紛紛類奕碁蓮花峰下睡多時春風引入華胥國<lb/>
忘却浮生在亂離<lb/>
　　華山髙睡圖　　　　　　　　<hi>明</hi>葛孔明<lb/>
<pb n="KR4h0142_WYG_063-10a"/>
莫道先生睡先生睡亦醒邯鄲誰喚覺夢境幾人寧<lb/>
　　希夷像　　　　　　　　　　<hi>明</hi>陳繼儒<lb/>
密處英雄解退藏睡鄉消息不尋常從來驢背乾坤窄<lb/>
擲與香兒趙大郎<lb/>
　　劉商觀奕圖　　　　　　　　<hi>元</hi>成廷珪<lb/>
茅生絶藝天下無何以刻此觀奕圖劉商易之亦驚倒<lb/>
神妙似與龍眠俱松隂對奕者誰子豈非角里園公乎<lb/>
雲綃霧縠古冠佩童顔雪頂滄溟枯野樵旁立太癡絶<lb/>
<pb n="KR4h0142_WYG_063-10b"/>
歸來始覺仙凡殊斧柯竟化作塵土世間甲子真須臾<lb/>
老夫只解飲醇酒一著輸贏曽放手市㕓有地寄閒身<lb/>
却覓南山橘中叟<lb/>
　　題劉商觀奕圖　　　　　　　<hi>明</hi>張以寧<lb/>
松風冉冉羽衣輕石上談碁笑語清樵客豈知人世換<lb/>
山童遙指海塵生碧桃開盡又春去白鶴歸來空月明<lb/>
一著山中猶未了人間流落不勝情<lb/>
　　題劉商觀奕圖<hi>二首</hi>　　　　　<hi>明</hi>貝　瓊<lb/>
<pb n="KR4h0142_WYG_063-11a"/>
日落青山未了碁兩翁渾似海僧癡不辭虎口方爭險<lb/>
曽取龍牙㑹出竒春在洞天應不老路經石室到今疑<lb/>
老樵若悟歸來早物外神仙豈復知<lb/>
爛柯山頭生白雲爛柯人去世空聞楸枰有路縱横引<lb/>
石子如星黒白分寂寂中流方對壘迢迢出塞未成軍<lb/>
當時一著安劉氏四老應宜策上勲<lb/>
　　劉商觀奕圖<hi>為曽景武賦</hi>　　　　　<hi>明</hi>金幼孜<lb/>
一局忘言意若何古松流水白雲多回㸔石室山前路<lb/>
<pb n="KR4h0142_WYG_063-11b"/>
肯信樵夫有爛柯<lb/>
　　圍碁圖　　　　　　　　　　<hi>元</hi>黄　溍<lb/>
有客圍碁洞口歸天荒地老已多時人言此客殊癡絶<lb/>
畫裏看碁我更癡<lb/>
　　觀奕圖　　　　　　　　　　<hi>元</hi>貢性之<lb/>
笑殺王郎底事癡斧柯爛盡不曽知却抛塵世無窮樂<lb/>
只博山中一局碁<lb/>
　　觀奕圖　　　　　　　　　　<hi>明</hi>髙　啟<lb/>
<pb n="KR4h0142_WYG_063-12a"/>
錯向山中立看碁家人日暮待薪炊如何一局成千載<lb/>
應是仙翁下子遲<lb/>
　　觀奕圖<hi>二首</hi>　　　　　　　　<hi>明</hi>解　縉<lb/>
去年曽到爛柯山看著殘碁不肎還自是太平舒化日<lb/>
神仙都只在人間<lb/>
塵中車馬如流水每遇閒時日似年只在人間已如此<lb/>
何須日訝看碁仙<lb/>
　　題觀奕圖　　　　　　　　　<hi>明</hi>張鳳翼<lb/>
<pb n="KR4h0142_WYG_063-12b"/>
拂石敲碁不計春輟樵觀奕暫怡神歸來城郭人民改<lb/>
惟有看山是故人<lb/>
　　題奕碁圖　　　　　　　　　<hi>明</hi>王世貞<lb/>
松下兩仙人碁聲日敲戛不愁清景移愁它殺機發<lb/>
　　爛柯圖　　　　　　　　　　<hi>元</hi>張　雨<lb/>
一局碁殘爛斧柯山中日月竟如何歸來記得神仙著<lb/>
不比人間局面多<lb/>
　　題王質爛柯圖　　　　　　　<hi>明</hi>徐　渭<lb/>
<pb n="KR4h0142_WYG_063-13a"/>
閒看數著爛樵柯澗草山花一刹那五百年來碁一局<lb/>
仙家歳月也無多<lb/>
　　賦得奕仙圖　　　　　　　　<hi>明</hi>徐　渭<lb/>
楸玉枰開映指長美人疑是倚新妝惟應賭墅風流客<lb/>
與較斜飛勢一行<lb/>
　　題葛仙翁移家圖　　　　　　<hi>元</hi>陳　基<lb/>
是處青山可錬丹問君拔宅向何山縱令兒女恩情重<lb/>
雞犬何心不肯還<lb/>
<pb n="KR4h0142_WYG_063-13b"/>
　　葛仙翁移居圖　　　　　　　<hi>元</hi>袁　桷<lb/>
翁媪相攜入翠微轉頭猶有可憐兒丹砂不是神仙藥<lb/>
勾漏歸來鬢巳絲<lb/>
　　題葛仙移家圖　　　　　　　<hi>元</hi>于　立<lb/>
紫府青鸞下詔遲囊琴跨犢又何之空遺舊宅燒丹井<lb/>
寂寞長松叫子規<lb/>
　　題葛仙翁移家圖　　　　　　<hi>元</hi>鄭　東<lb/>
多事攜家向道塗定從何處覓深居無人占得神仙氣<lb/>
<pb n="KR4h0142_WYG_063-14a"/>
乞取青牛背上書<lb/>
　　題葛仙翁移家圖　　　　　　<hi>元</hi>張　遜<lb/>
魚遊沸鼎莫遲留儋石逶迤向廣州抱朴書成牛背上<lb/>
從教雞犬有人收<lb/>
　　葛稚川移居圖<hi>為友生朱仲矩題</hi>　　　<hi>元</hi>王　逢<lb/>
典午三綱紊無紀賊奴内向伯仁死辭徵髙蹈公以此<lb/>
終託丹砂去朝市千年盛事傳畫史野夫獲睹朱氏邸<lb/>
裝肩餱糧紉琴几杕懸藥瓢風靡靡長襦老婢手執箠<lb/>
<pb n="KR4h0142_WYG_063-14b"/>
躬驅其羊羊顧子兩犍受牽頭角頗氂厖殿隨亦忻喜<lb/>
公披仙經瞳炯水琅琅餘音怳入耳後驂夫人謝釵珥<lb/>
膝上髫嬰玉雪美勾漏尚逺羅浮邇若有函闗氣騰紫<lb/>
天下山靈狀僪佹開鑿空青洞屝啟雲霞輸漿石供髓<lb/>
二麗精華晨夜委金光秀發三花蕊飄飄上昇碧寥止<lb/>
同時許邁行加砥一門翁孫良可儗波撒豆者顙遺泚<lb/>
嗟今凡民苦流徙落木空村淚如洗<lb/>
　　題葛洪移居圖　　　　　　　<hi>明</hi>鎦　崧<lb/>
<pb n="KR4h0142_WYG_063-15a"/>
前行白羊四角羸誰其驅者鬅鬙兒獊獰一犬嘷而馳<lb/>
舉鞭護羊訶止之背有囊琴結黒絁嫗後負畫䇿以追<lb/>
少婦騎牛牛步遲雨兒共載兀不敧大者坐擁斑文貍<lb/>
小者索乳方孩嬉母笑不嗔還哢咿復有鬅者肩童羈<lb/>
引手向翁如反僛蹇驢嗅地行欲疲兩耳逆豎愁風吹<lb/>
老翁龎眉方頷頤顧瞻妻子色孔怡似語前行路向夷<lb/>
爾兄在前爾勿疑爾母正念爾弟飢高幘髯奚荷且持<lb/>
藥瓢囊襆何垂垂有捄者柄相參差傍有二巻一解披<lb/>
<pb n="KR4h0142_WYG_063-15b"/>
趂行苦忙奚不知我觀此畫喜復疑問翁為誰莫可推<lb/>
或云葛令之官時移家勾漏乃若兹人生多累在侈靡<lb/>
如此行李胡不宜骨肉在眼無餘資陳巗作圖真畫師<lb/>
筆蹟縹緲如飛絲中有妙意世莫窺我吟將為仕者規<lb/>
如不見畫當求詩<lb/>
　　題葛仙翁移家圖　　　　　　<hi>明</hi>徐　賁<lb/>
典午中衰亂人紀諸藩搆隙兵戈裏江左名賢各有圖<lb/>
先生抱朴徵不起先生好學得異書九丹妙得𤣥中理<lb/>
<pb n="KR4h0142_WYG_063-16a"/>
紫髯綠髮丰姿秀蕭然自是烟霞士當時入洛不論功<lb/>
榮利棄之如敝屣求丹願作勾漏令便挈全家渡交趾<lb/>
南行適逢鄧廣州一留羅浮遂終此壇上時看藥竈光<lb/>
井中猶是丹砂水暫將勁翮戢鷦鷃躡景追風豈能已<lb/>
先生丹成骨已仙獨見文章在青史龍眠居士真好竒<lb/>
貌作新圖宛相似先生自騎黄鹿行僮僕提攜子姪侍<lb/>
藥瓢茶磨家具足前驅牛騾後厖豕乃知粉墨幻入化<lb/>
斡補㸃綴無不美今日玉堂雪初霽展巻令我心神喜<lb/>
<pb n="KR4h0142_WYG_063-16b"/>
特為題詩繼後塵再拜高風仰千祀<lb/>
　　題葛仙翁移家圖　　　　　　<hi>明</hi>陳　基<lb/>
列仙之人其道無為超然物表遊於希夷厚祿不足致<lb/>
好爵不足縻所以許由辭堯不受禪巢父聞之猶為洗<lb/>
耳河之湄奈何葛仙翁與世猶支離求為勾漏令所欲<lb/>
何卑微觀翁此行亦良苦妻子辛勤童婢飢翁知學仙<lb/>
不學吏委以民社將安施仙家雖云足官府奈此人間<lb/>
小黠并大癡君不見陶潛棄官歸故里又不見馬援謗<lb/>
<pb n="KR4h0142_WYG_063-17a"/>
興由薏苡縱得丹砂亦不多誰信翁心澹如水雲門山<lb/>
有靈藥歸去來山中樂牛羊任所之雞犬從人縛急將<lb/>
印綬送還官變却姓名稱抱朴<lb/>
　　題天台採藥圖　　　　　　　<hi>元</hi>于　立<lb/>
天台之山千崖萬崿下壓𤣥隂之九壘上通青天於一<lb/>
握長松古檜隂森蔽白日飛湍懸瀑澒洞振巖壑窮搜<lb/>
逺討不可極中有仙人在寥廓褰衣澗曲者誰子似欲<lb/>
長往窮冥漠石橋流水定何處鳥啼春暮桃花落但見<lb/>
<pb n="KR4h0142_WYG_063-17b"/>
霓旌飄飄集仙侣丹光翠色映樓閣授子素書仙可學<lb/>
况有瓊漿與靈藥雲霓衣裳霄漢樂瑤床玉枕真珠箔<lb/>
此中居處良不惡胡乃區區念城郭世道日偷民徳薄<lb/>
變轉更遷如陸博人間不似山間樂嗚呼人間不似山<lb/>
間樂胡為丁令歸來化為鶴<lb/>
　　題王孟京先生采芝生巻　　　<hi>元</hi>陶宗儀<lb/>
高風千古仰商顔自喜幽棲近九山短鍤舟從層巘陟<lb/>
頃筐長帶亂雲還晴霞煖護金莖紫曉露香融玉朶殷<lb/>
<pb n="KR4h0142_WYG_063-18a"/>
辟糓延年端藉此飄然行簉列仙班<lb/>
　　高漫士為道人游月牎作水墨圖<lb/>
　　　　　　　　　　　　　　　<hi>明</hi>王　恭<lb/>
兹山連峰勢磅礴空翠濛濛坐中落始悟方壺醉裏塗<lb/>
復訝商公興時作竹澗堂臨溪水濱龍門墨客問通津<lb/>
相逢大醉仙家酒戲墨持歸鶴上人鶴上仙人與山好<lb/>
每見此山應絶倒雲㫁嵩丘少室間龍鳴華頂天台早<lb/>
我也平生苦愛山塵緣未割竟何顔願隨飛珮花源去<lb/>
<pb n="KR4h0142_WYG_063-18b"/>
一見秦人遂不還<lb/>
　　唐仙方技圖　　　　　　　　<hi>明</hi>王　佐<lb/>
開元天子承平日錦繡山河壯京室金殿璇題表集賢<lb/>
玉屏粉繪圖無逸䕫龍接武居阿衡萬方旭日當文明<lb/>
衡山老仙何所有亦復通籍承恩榮縞衣白髪酡顔老<lb/>
自説時來致身早綵篋初開玉仗分白騾突出銀鞍小<lb/>
榻前製號賜通𤣥始信人間别有天樓船未遣蕊珠賜<lb/>
嵗籥俄更天寶年九齡歸卧曲江上牛郎又入中書相<lb/>
<pb n="KR4h0142_WYG_063-19a"/>
花雨香飄蘭若鍾栁雲春撲金雞帳萬幾日少樂事多<lb/>
棃園法譜聲相和鬬雞舞馬看不足寜獨仙人逞白騾<lb/>
仙人豈是呈仙技畫者傳之有深意延秋門外羽書飛<lb/>
却駕青騾向西避青騾劒閣雨淋鈴一段閒愁尚不勝<lb/>
豈道畫圖今若此碧雲芳樹滿昭陵<lb/>
　　陪楊仲𢎞先生觀董羽畫江叟吹笛天龍夜降圖<lb/>
　　　　　　　　　　　　　　　<hi>元</hi>朱徳潤<lb/>
黒雲冥冥江叟出莫泊孤舟夜吹笛怪雨盲風動地來<lb/>
<pb n="KR4h0142_WYG_063-19b"/>
奔濤只欲枕江國一聲吹罷闗河黒亂石隨波山樹側<lb/>
雲端夭矯見雙龍水氣高寒星漸沒聞聲解意似相感<lb/>
一曲未終人聽寂吾聞應乾龍在天潛龍或躍藏深淵<lb/>
仙翁幻術偶驚世粉圖蕭瑟能相傳宋初董生學畫龍<lb/>
龍驚皇儲真技窮三百年來似轉瞬空令丹雘留遺蹤<lb/>
請君急緘巻還客叟似欲言龍欲逸淮南赤日土欲焦<lb/>
祈汝飛騰作甘澤<lb/>
　　和袁海叟題老蛟化江叟吹笛圖<hi>明</hi>顧　禄<lb/>
<pb n="KR4h0142_WYG_063-20a"/>
　千里神龍化作翁月明吹笛倚龍宫曲聲不許人間聽<lb/>
　散入重湖半夜風<lb/>
　　　題老蛟化江叟吹笛圖　　　　<hi>明</hi>袁　凱<lb/>
　呉頭楚尾老髯翁千里烟波有故宫日暮江亭不歸去<lb/>
　猶將玉笛倚秋風<lb/>
　<lb/>
　<lb/>
　<lb/>
<pb n="KR4h0142_WYG_063-20b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定歴代題畫詩類巻六十三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0142_WYG_084-1a"/>
　欽定四庫全書<lb/>
御定歴代題畫詩類巻八十四目録<lb/>
　　花卉類<lb/>
　　　王伯敭所藏趙昌梅花<hi>宋蘇軾</hi>
　　　趙昌折枝<hi>元袁桷</hi>
　　　題華光為曽公卷作水邊梅<hi>宋黄庭堅</hi>
　　　觀華光長老仲仁墨梅<hi>宋鄒浩</hi>
　　　題華光墨梅<hi>元王惲二首</hi>
<pb n="KR4h0142_WYG_084-1b"/>
　　　題徽廟馬麟梅<hi>元鄭東</hi>
　　　題徽廟馬麟梅<hi>元陳基</hi>
　　　宋徽宗畫半開梅<hi>明張迪</hi>
　　　題王元章梅<hi>元陳基</hi>
　　　王元章梅<hi>元鄭元祐二首</hi>
　　　王元章白描梅<hi>元鄭元祐</hi>
　　　題王元章梅<hi>元熊夢祥二首</hi>
　　　題王元章梅<hi>元張渥</hi>
<pb n="KR4h0142_WYG_084-2a"/>
　　題王元章梅<hi>元丁復</hi>
　　題王元章畫梅<hi>元楊維楨</hi>
　　題王元章梅<hi>元于立</hi>
　　題王元章墨梅<hi>元釋子賢</hi>
　　題王元章梅花圖<hi>明劉基</hi>
　　王元章墨梅<hi>明張羽</hi>
　　題王元章梅花和韻<hi>明顧璘</hi>
　　題王元章梅竹巻<hi>明顧璘</hi>
<pb n="KR4h0142_WYG_084-2b"/>
　　王元章倒枝梅畫<hi>明徐渭</hi>
　　王元章作墨梅并題長句書其後<hi>明陸完</hi>
　　題徐聖可知縣所藏楊補之二畫<hi>宋樓鑰</hi>
　　補之畫梅<hi>元程鉅夫</hi>
　　題楊補之梅巻<hi>元髙儀父</hi>
　　題楊補之梅<hi>元劉詵</hi>
　　楊補之雪梅圖<hi>明吳寛</hi>
　　題柯敬仲梅<hi>元杜本</hi>
<pb n="KR4h0142_WYG_084-3a"/>
　　題柯敬仲梅花竹石圖<hi>元郭翼</hi>
　　題柯博士梅竹圖<hi>元郯韶</hi>
　　柯丹丘梅竹<hi>元倪瓚</hi>
　　題柯丹丘梅竹<hi>明僧元璞</hi>
　　松雪墨梅<hi>元鄧文原</hi>
　　題松雪墨梅<hi>元錢惟善</hi>
　　趙子昂梅竹圖<hi>明解縉</hi>
　　舜舉梅竹折枝<hi>元程鉅夫</hi>
<pb n="KR4h0142_WYG_084-3b"/>
　　題錢舜舉畫梅<hi>元戴子璋</hi>
　　題錢舜舉所畫梅花巻<hi>明戴奎</hi>
　　題山農畫梅<hi>元貢性之</hi>
　　王山農畫梅歌<hi>明劉續二首</hi>
　　次韻題王山農墨梅<hi>明文徵明</hi>
　　王山農畫梅<hi>元唐肅三首</hi>
　　題畫梅和山農韻<hi>明錢宰</hi>
　　胡侍郎所藏會稽王冕梅花圖<hi>明僧來復</hi>
<pb n="KR4h0142_WYG_084-4a"/>
　　　題王冕梅花掲篷圖<hi>明僧漙洽</hi>
　　　趙子固畫梅<hi>元吳師道</hi>
　　　題趙子固墨梅<hi>元陳旅</hi>
　　　題徐太守所畫推篷梅花圖<hi>明李楨</hi>
　　　題陳哲太守萬玊圖<hi>明白圻</hi>
　　　題宋院人畫著苔梅<hi>明劉績</hi>
　　　江西李君千能能和墨及畫梅良齋許以三竒而<lb/>
　　　　詩非所長也<hi>宋樓鑰</hi>
<pb n="KR4h0142_WYG_084-4b"/>
　　　贈畫梅王文顯<hi>宋陸九淵</hi>
　　　贈畫梅吳雪塢<hi>宋謝枋得</hi>
　　　贈黄竹邨老儒畫梅竹<hi>元朱徳潤</hi>
　　　題梅石為王集虚尊師書紙屏上<hi>元李孝光</hi>
　　　題梅石巻贈蘇生<hi>明王世貞</hi>
　<lb/>
　<lb/>
御定歴代題畫詩類卷八十四目録<lb/>
<pb n="KR4h0142_WYG_084-5a"/>
　欽定四庫全書<lb/>
御定歴代題畫詩類巻八十四<lb/>
　　花卉類<lb/>
　　　王伯敭所藏趙昌梅花　　　　<hi>宋</hi>蘇　軾<lb/>
　南行度闗山沙水清練練行人已愁絶日暮集微霰殷<lb/>
　勤小梅花彷彿吳姬面暗香隨我去回首驚千片至今<lb/>
　開畫圖老眼淒欲泫幽懐不可寫歸夢君家倩<lb/>
　　　趙昌折枝　　　　　　　　　<hi>元</hi>袁　桷<lb/>
<pb n="KR4h0142_WYG_084-5b"/>
　瑶池朶朶玉精神滴露研朱竟奪真蛺蝶不知遮繡幕<lb/>
　飛來猶認故園春<lb/>
　　　題華光為曽公卷作水邊梅　　<hi>宋</hi>黄庭堅<lb/>
　梅蕊觸人意冒寒開雪花遥憐水風晩片片㸃汀沙<lb/>
　　　觀華光長老仲仁墨梅　　　　<hi>宋</hi>鄒　浩<lb/>
　我從梅花海裏來驚此兩枝堂上開不由天降非地出<lb/>
　道人作麽生栽培無縫塔子通一線放光照醒陳根荄<lb/>
　玉蟾銀漢雨初霽半啓瓊室通瑶臺香雲漠漠䕶顔色<lb/>
<pb n="KR4h0142_WYG_084-6a"/>
世眼欲覩誠難哉不如取酒共春醉一杯一杯復一杯<lb/>
　　題華光墨梅<hi>二首</hi>　　　　　　<hi>元</hi>王　惲<lb/>
滿溪明月影扶疎只在緇塵㸃雪膚展放畫圖還記得<lb/>
孤山離落漲西湖<lb/>
破墨能開雪裏芳道人花供老猶香移船要近華光住<lb/>
笑殺涪公有底忙<lb/>
　　題徽廟馬麟梅　　　　　　　<hi>元</hi>鄭　東<lb/>
龍樓鳳閣美人歌賞盡瓊花碧玉柯驛使去時渾浪折<lb/>
<pb n="KR4h0142_WYG_084-6b"/>
江南春色已無多<lb/>
　　題徽廟馬麟梅　　　　　　　<hi>元</hi>陳　基<lb/>
内家春色少人知玉蘂冰蕤看轉疑説與宫中小兒女<lb/>
畫樓瓊琯莫輕吹<lb/>
　　宋徽宗畫半開梅　　　　　　<hi>明</hi>張　迪<lb/>
上皇朝罷酒初酣寫出梅花蕊半含惆悵汴宫春去後<lb/>
一枝流落到江南<lb/>
　　題王元章梅　　　　　　　　<hi>元</hi>陳　基<lb/>
<pb n="KR4h0142_WYG_084-7a"/>
武陵溪上桃千樹亦有寒梅照水開一種春風標格在<lb/>
太平恩澤為栽培<lb/>
　　王元章梅　　　　　　　　　<hi>元</hi>鄭元祐<lb/>
明月西湖上清光儗舊時東風露消息香雪滿南枝<lb/>
　　王元章梅　　　　　　　　　<hi>元</hi>鄭元祐<lb/>
孤山無復有梅花寂寞咸平處士家留得王髯醉時筆<lb/>
歳寒仍舊發枯槎<lb/>
　　王元章白描梅　　　　　　　<hi>元</hi>鄭元祐<lb/>
<pb n="KR4h0142_WYG_084-7b"/>
王郎筆底無纎塵只有萬斛江南春疎花冷蕊禁不得<lb/>
珠明玊潤前森陳珊瑚交柯撑鐵網金鋩鑠日張龍鱗<lb/>
咸平處士西湖濵風雪滿頭肌肉皴長歌短吟梅樹下<lb/>
聲詩寫得梅花真王郎晩載剡溪雪艤舟孤山一問津<lb/>
色香<hi>原本闕</hi>塵盡奪取髙揮大抺駭世人舊時姢姢裏湖<lb/>
月清光長照無疎親<lb/>
　　題王元章梅　　　　　　　　<hi>元</hi>熊夢祥<lb/>
紫禁春濃雪未消年年香冷只飄颻許身入畫酬清賞<lb/>
<pb n="KR4h0142_WYG_084-8a"/>
不嫁東風過小橋<lb/>
　　題王元章畫梅花　　　　　　<hi>元</hi>熊夢祥<lb/>
水影晴光為寫神當時已是失天真一從殘角吹新曲<lb/>
㡬向寒溪覓故人縞袂歸來猶有月佩環飛去更無塵<lb/>
莫言醉魄空籬落信把和羮屬大臣<lb/>
　　題王元章梅　　　　　　　　<hi>元</hi>張　渥<lb/>
照水疎花冰有暈横牕瘦影玉無痕孤山月冷黄昏後<lb/>
拄杖曽敲處士門<lb/>
<pb n="KR4h0142_WYG_084-8b"/>
　　題王元章梅　　　　　　　　<hi>元</hi>丁　復<lb/>
三年不見王徵士一見梅花如見人風致山隂頻夢夜<lb/>
雪晴江上又逢春毫端只作尋常寫意度真同造化神<lb/>
聞道耶溪新買宅想栽千樹作比鄰<lb/>
　　題王元章畫梅　　　　　　　<hi>元</hi>楊維楨<lb/>
舊時月色有誰歌拔劒王郎鬢已皤惆悵東風舊詞筆<lb/>
南枝香少北枝多<lb/>
　　題王元章梅　　　　　　　　<hi>元</hi>于　立<lb/>
<pb n="KR4h0142_WYG_084-9a"/>
老鶴歸來不受呼野橋江樹雪糢糊西湖處處皆桃李<lb/>
省識春風到畫圖<lb/>
　　題王元章墨梅　　　　　　　<hi>元</hi>釋子賢<lb/>
我家繞屋梅花樹况在清溪白石邊雲霽月明疎影小<lb/>
讀書猶記十年前<lb/>
　　題王元章梅花圖　　　　　　<hi>明</hi>劉　基<lb/>
會稽老王拙且癡能畫梅花稱絶竒春牕走筆生古怪<lb/>
中有窈窕傾城姿人生得閒真是好得閒不閒惟此老<lb/>
<pb n="KR4h0142_WYG_084-9b"/>
布袍闒茸髮不梳一生只被梅花惱天生梅實可和羮<lb/>
爾梅有花結不成世間花實總尤物不如圖畫終古無<lb/>
枯榮<lb/>
　　王元章墨梅　　　　　　　　<hi>明</hi>張　羽<lb/>
王郎志竒貌亦竒與世落落噤莫施一朝騎牛入都市<lb/>
闗吏不識誰何之歸來老作會稽客干戈歘然西南陲<lb/>
青袍白馬風塵裏越州城邊戰不已雄襟自許魯仲連<lb/>
一箭無成身已死世上空餘寫墨花只將名姓華光比<lb/>
<pb n="KR4h0142_WYG_084-10a"/>
嗚呼人生有才不盡用古來埋沒皆如此<lb/>
　　題王元章梅花和韻　　　　　<hi>明</hi>顧　璘<lb/>
墨池五夜飛𤣥霜素靈幻出梅花芳草堂忽爾見春色<lb/>
氣序不得由勾芒空山慘凜層崖裂千枝萬枝綴瓊雪<lb/>
水晶屏風疎影寒舉頭却見黄昏月江笛横飄黄鶴韻<lb/>
遷人莫報長沙信欲取寒芳寄逺書轉愁旅思催蓬鬢<lb/>
簾外清香撲酒缸千金莫惜日飛觴解道明珠交玉體<lb/>
風流獨羨陳思王狐裘䝉茸不知冷醉臥花前不須醒<lb/>
<pb n="KR4h0142_WYG_084-10b"/>
夢來直上羅浮巔占却梅花千萬頃<lb/>
　　題王元章梅竹卷<hi>次祝鳴和</hi>　　　　<hi>明</hi>顧　璘<lb/>
畫家妙品古亦稀髙人每號無聲詩淺夫拈筆率信意<lb/>
豈解盤礴凝深思聊希形似即滿意難與神化論等差<lb/>
子喬老仙煙霞骨劂出心肝洗塵俗身化西湖一樹冰<lb/>
氣吞湘岸千竿玊映縑姿態鬬纎穠轉手枝柯分直曲<lb/>
山空自喜野人同歳寒敢謂吾曹獨補之墨梅稱絶倫<lb/>
與可寫竹恒逼真今之畫圖兼二妙始信苦學能通神<lb/>
<pb n="KR4h0142_WYG_084-11a"/>
草堂六月氣凄爽彷彿坐我清江濱白頭豈知老將至<lb/>
對爾真足忘冬春憶昔青陽迴緑草横斜桃李長安道<lb/>
一夜飄風歴亂生可憐花葉紛顛倒塵世繁華有盛衰<lb/>
朱門一閉無人埽與君開卷玩髙標絶勝對客談虚藻<lb/>
　　王元章倒枝梅畫　　　　　　<hi>明</hi>徐　渭<lb/>
皓態孤芳壓俗姿不堪復寫拂雲枝從來萬事嫌髙格<lb/>
莫怪梅花著地垂<lb/>
　　王元章作墨梅并題長句書其後<hi>明</hi>陸　完<lb/>
<pb n="KR4h0142_WYG_084-11b"/>
月落參横興已空鑑湖清淺夜推篷消磨不盡惟豪氣<lb/>
猶在疎花淡墨中<lb/>
　　題徐聖可知縣所藏楊補之二畫<hi>宋</hi>樓　鑰<lb/>
誰種疎籬古岸頭推篷瞥見倍清幽君看竹外一枝好<lb/>
真有江南萬斛愁<lb/>
梅花屢見筆如神松竹寧知更逼真百卉千花皆面友<lb/>
歳寒祇見此三人<lb/>
　　補之畫梅　　　　　　　　　<hi>元</hi>程鉅夫<lb/>
<pb n="KR4h0142_WYG_084-12a"/>
開巻見横枝逃禪不可期忽思霜月夜獨坐小牕時<lb/>
　　題楊補之梅巻　　　　　　　<hi>元</hi>髙儀父<lb/>
籬根玉瘦兩三枝為繞吟香夜不歸安得密林千畝月<lb/>
仰眠吹笛看花飛<lb/>
　　題楊補之梅　　　　　　　　<hi>元</hi>劉　詵<lb/>
補之之梅不易作况乃藏自澹翁閣澹翁千載忠補之<lb/>
一世雄元氣擘裂乾坤冬開巻灑然見二公孤山之月<lb/>
羅浮風淡雲萬古吹不融黒埃黯慘翠羽失小牕滉瀁<lb/>
<pb n="KR4h0142_WYG_084-12b"/>
重湖東塵心蕭蕭淡若水臥看青天露如洗<lb/>
　　楊補之雪梅圖　　　　　　　<hi>明</hi>吳　寛<lb/>
竹外斜枝凍雪乾楊翁風度亦酸寒扁舟穏繫吳山麓<lb/>
須向石湖深處看<lb/>
　　題柯敬仲梅　　　　　　　　<hi>元</hi>杜　本<lb/>
㸃㸃苔枝綴玉疎疎檀蕊凝香還記當年月色簫聲暗<lb/>
度宫牆<lb/>
　　題柯敬仲梅花竹石圖　　　　<hi>元</hi>郭　翼<lb/>
<pb n="KR4h0142_WYG_084-13a"/>
夜寒起坐看龍影金閣罘罳小殿東夢覺香吹梅子樹<lb/>
玉文堂上月方中<lb/>
　　題柯博士梅竹圖　　　　　　<hi>元</hi>郯　韶<lb/>
文皇宴罷奎章閣博士歸來兩鬢絲寫得寒梅與脩竹<lb/>
照人清影尚參差<lb/>
　　柯丹丘梅竹　　　　　　　　<hi>元</hi>倪　瓚<lb/>
竹裏梅花淡泊香映空流水斷人腸春風夜月無蹤跡<lb/>
化鶴誰教返故鄉<lb/>
<pb n="KR4h0142_WYG_084-13b"/>
　　題柯丹丘梅竹　　　　　　　<hi>明</hi>僧元璞<lb/>
丹丘歸老江南日每話奎章儤直時一夜春寒愁漠漠<lb/>
白雲蒼雪共襟期<lb/>
　　松雪墨梅　　　　　　　　　<hi>元</hi>鄧文原<lb/>
憶昔衝寒踏雪時百花零落願開遲如今收拾横書巻<lb/>
一任無情塞管吹<lb/>
　　題松雪墨梅　　　　　　　　<hi>元</hi>錢惟善<lb/>
小橋流水雪晴時曽折幽芳寄所思明月觀深春夢逺<lb/>
<pb n="KR4h0142_WYG_084-14a"/>
玊堂仙客寫横枝<lb/>
　　趙子昂梅竹圖　　　　　　　<hi>明</hi>解　縉<lb/>
王孫襟懐絶塵俗迥若篔簹在空谷又如仙子下羅浮<lb/>
雪月梅花冰映玊時將翰墨自寫真心手相忘道機熟<lb/>
流傳後世作者稀丹青采繪工絶竒寒聲夜讀暗香起<lb/>
妙畫通神那得知<lb/>
　　舜舉梅竹折枝　　　　　　　<hi>元</hi>程鉅夫<lb/>
吳興畫手早相知粉墨凄凉歳月移惟有寒梅并翠竹<lb/>
<pb n="KR4h0142_WYG_084-14b"/>
京華相對獨題詩<lb/>
　　題錢舜舉畫梅　　　　　　　<hi>元</hi>戴子璋<lb/>
故人相憶對南枝寫寄無煩驛使持此日披圖空想像<lb/>
猶疑月落酒醒時<lb/>
　　題錢舜舉所畫梅花巻　　　　<hi>明</hi>戴　奎<lb/>
霅溪畫師名早傳畫梅不作鐵綫圈湖山入夢既瀟灑<lb/>
粉繪落紙尤清妍巴西故人玊堂老别去㡬年音問少<lb/>
溪雲山月不堪持一枝寫寄春風早想當槃礴欲寫時<lb/>
<pb n="KR4h0142_WYG_084-15a"/>
寓情筆底誰能知心期不負歳寒意貞潔要如冰雪姿<lb/>
到今令人歎竒絶我亦見之慚蹇拙從誰交誼重金蘭<lb/>
空慕廣平心似鐵<lb/>
　　題山農畫梅　　　　　　　　<hi>元</hi>貢性之<lb/>
大庾嶺頭春信早十月梅開照青昊曽騎官馬隴頭來<lb/>
百里梅花夾馳道夫君元是嶺南人自言家近羅浮邨<lb/>
種梅遶屋一萬樹玊為肌骨冰為魂得官逺向西湖住<lb/>
喜與林逋作賔主夢回酒醒霜月寒又見梅花在牕戸<lb/>
<pb n="KR4h0142_WYG_084-15b"/>
笑倩旁人為寫真相看如見嶺頭春一聲長笛月欲落<lb/>
腸斷梅花身後身<lb/>
　　王山農畫梅歌<hi>二首</hi>　　　　　<hi>明</hi>劉　績<lb/>
𤣥冥凍律凝隂谷山魅幽幽弔僵木誰巻鮫機一尺煙<lb/>
昆刀碎刻藍田玊博羅山人調小鳯瓦冷霜華不成夢<lb/>
火熏金獸蘭氣温鎖牕斜月淡幽痕<lb/>
水仙騎龍歸海宫玫瑰珠珮迎春風霧澄天浄露嬌影<lb/>
蕊粉染衣香更濃鮫綃隔夢梨雲色么鳯不鳴花脉脉<lb/>
<pb n="KR4h0142_WYG_084-16a"/>
畫角吹殘十二樓湖西曉月涵空白<lb/>
　　次韻題王山農墨梅　　　　　<hi>明</hi>文徵明<lb/>
西湖老樹凌風霜敷英奕奕先羣芳貞姿不作兒女態<lb/>
炯然冰玉生寒芒窮寒襲人膚欲裂幽人自詠孤山雪<lb/>
至今秀句落人間暗香浮動黄昏月却恨無人續髙韻<lb/>
墨痕聊寄江南信不闗素質暗緇塵剛愛鉛煤㸃新鬢<lb/>
恍疑寒影照昏釭刻畫無鹽誰濫觴逃禪已逺嗣者寡<lb/>
彷彿尚記山農王山農何處骨已冷展巻令人雙目醒<lb/>
<pb n="KR4h0142_WYG_084-16b"/>
何因為唤玊妃魂極目清波湖萬頃<lb/>
　　王山農畫梅<hi>三首</hi>　　　　　　<hi>元</hi>唐　肅<lb/>
春回却月觀樹樹總花開無數瑶臺鶴凌風欲下來<lb/>
溪上雪消初溪冰未動魚一枝寒日裏照見影疎疎<lb/>
憶上寶瓶船西湖欲雪天一枝欹岸出低照酒尊前<lb/>
　　題畫梅和山農韻　　　　　　<hi>明</hi>錢　宰<lb/>
江南春來白雪爛落月横參夜將半縞衣綽約如故人<lb/>
颯沓棃雲欹老榦北風獵獵天正寒彷彿風節凭西闌<lb/>
<pb n="KR4h0142_WYG_084-17a"/>
迺知山人竟不死夜煮白石青松間髙情抗世無今昔<lb/>
溪上梅花沒荒棘憶曽揮翰灑溪雲一枝寄與春消息<lb/>
花前唤酒寫長歌花下呼兒掃落花若非揚州何遜宅<lb/>
定是西湖處士家山人愛梅心獨苦笑爾豪吟玊堂樹<lb/>
山巔水際日看花鳳詔鸞書招不去解衣槃礴兩袖垂<lb/>
腕指所至皆天機南枝著花玊色起北枝凍壓𤣥霜飛<lb/>
自從上苑成塵土無復當年舊歌舞源上桃花不記秦<lb/>
九畹芳蘭已忘楚不如山人臥雲松破屋長在梅花東<lb/>
<pb n="KR4h0142_WYG_084-17b"/>
傳家有子花作譜放手直欲先春風見花如見山人面<lb/>
誰道人間無是公<lb/>
　　胡侍郎所藏會稽王冕梅花圖　<hi>明</hi>僧來復<lb/>
㑹稽王冕雙頰顴愛梅自號梅花仙興來寫遍羅浮雪<lb/>
千樹脫巾大叫成花顛有時百金閒買東山屐有時一<lb/>
壺獨酌西湖船暮校梅花譜朝誦梅花篇水邊籬落見<lb/>
孤韻恍然悟得華光禪我昔識公蓬萊古城下臥雲草<lb/>
閣秋瀟灑短衣迎客懶梳頭只把梅花索髙價不數楊<lb/>
<pb n="KR4h0142_WYG_084-18a"/>
補之每評湯叔雅筆精妙奪造化神坐使良工盡驚詫<lb/>
平生放蕩禮法疎開口每欲談孫吳一日騎牛入燕市<lb/>
嗔目怪殺黄髯胡地老天荒公已死留得清名傳畫史<lb/>
南宫侍郎鐵石腸愛公梅花入骨髓示我萬玊圖繁花<lb/>
爛無比香度禹陵風影落鏡湖水開圖看花良可吁咸<lb/>
平樹老無遺株詩魂有些招不返髙風誰起孤山逋<lb/>
　　題王冕梅花揭篷圖　　　　　<hi>明</hi>僧溥洽<lb/>
王郎寫梅如寫神天機到手驚絶倫自言臨池得家法<lb/>
<pb n="KR4h0142_WYG_084-18b"/>
開縑散作江南春酒酣豪叫呼霜㕙寶泓倒飲隃糜熏<lb/>
龍跳虎臥意捷出縱横錯漠迷芳塵繁花不消千樹雪<lb/>
古苔蝕盡樛枝鐵縞衣綽約珮璫明夜夜貞心照寒月<lb/>
嗟予落魄西湖濆夢魂㡬度入梨雲東風吹香趂流水<lb/>
斷橋愁送波沄沄一杯不到孤山土忽見王郎已千古<lb/>
還君此圖歌莫哀原草青青隔煙雨<lb/>
　　趙子固畫梅　　　　　　　　<hi>元</hi>吳師道<lb/>
千樹西湖浸碧漪醉拈玊笛繞花吹祇今無限凄涼意<lb/>
<pb n="KR4h0142_WYG_084-19a"/>
留得春風雪一枝<lb/>
　　題趙子固墨梅　　　　　　　<hi>元</hi>陳　旅<lb/>
王孫朝罷景陽宫畫舫湖頭寫雪風一段寒香留不住<lb/>
凄涼殘月角聲中<lb/>
　　題徐太守所畫推篷梅花圖　　<hi>明</hi>李　楨<lb/>
紛紛卉木凋零早獨有江梅冬更好天寒歳晏風泠泠<lb/>
野渡無人流斷冰南枝爛漫北枝少恍如玊貌千娉婷<lb/>
自憐隨月印沙影更愛臨崖近水形當塗太守今黄霸<lb/>
<pb n="KR4h0142_WYG_084-19b"/>
名重華光補之亞酒酣自寫復自題餘子持縑終不畫<lb/>
半開盛吐俱含態將飄乍落皆有情玲瓏輕霰簇鏤玊<lb/>
蕩漾明珠疊碎瓊昨來盧君新巻裏寫得長梢最妍美<lb/>
疎蕊凌寒似得春暗香撲鼻疑生紙世間畫手多凡流<lb/>
惟數徐君筆最優不必掀篷棹飛雪觀圖何異在扁舟<lb/>
　　題陳哲太守萬玉圖　　　　　<hi>明</hi>白　圻<lb/>
𤣥冥一出百卉摧凍天裂地施寒威西湖老樹含春姿<lb/>
鮮葩皎月争光輝清香暗從風外來怯寒蜂蝶空疑猜<lb/>
<pb n="KR4h0142_WYG_084-20a"/>
結實垂金飽霖雨調羮止渴非凡材孤山仙子詩興濃<lb/>
厭看桃李嬌春風衝寒折雪攬芳潔豪吟意氣凌蒼空<lb/>
十載論交良燕喜此日分襟隔湘水明歳仍期折一枝<lb/>
寄與衡陽舊知已<lb/>
　　題宋院人畫著苔梅　　　　　<hi>明</hi>劉　績<lb/>
濃露洗花骨苑空勞勞春緑罽疊仙帔粉姿疑笑人畫<lb/>
屏罥幽夢夜苦香不歇楚竹裂鳳膺恨魄如懸玦<lb/>
　　江西李君千能能和墨及畫梅良齋許以三竒而<lb/>
<pb n="KR4h0142_WYG_084-20b"/>
　　　詩非所長也　　　　　　　<hi>宋</hi>樓　鑰<lb/>
游藝無小大要皆知本原後人率意作終當愧前賢老<lb/>
潘妙對膠法從玊局傳或假季心名空掃千鐙煙補之<lb/>
貌梅花疎瘦仍清妍竹枝映月影真態得之天李君信<lb/>
雅尚二者將求全諸公競稱許試之乃仍然江西有詩<lb/>
派皎皎俱成篇兹事未易窺屬和尚加鞭<lb/>
　　贈畫梅王文顯　　　　　　　<hi>宋</hi>陸九淵<lb/>
子作寒梢已逼真不須向上更稱神由來絶藝知音少<lb/>
<pb n="KR4h0142_WYG_084-21a"/>
只恐今人過古人<lb/>
　　贈畫梅吳雪塢　　　　　　　<hi>宋</hi>謝枋得<lb/>
冷凝寒極雪漫漫天下無人知袁安起來門前問梅竹<lb/>
吾友可以話歳寒歳寒心腸如鐵石不與萬物同摧殘<lb/>
有時醉中畫梅竹洪鈞只在掌握間人生莫與天争巧<lb/>
上帝一見開笑顔八極俗物不足道千年陳人無可觀<lb/>
誰能奈得此雪過春風去後終須還千紅萬紫争爛漫<lb/>
梅竹攜手隠空山臯陶庭堅不祀苦程嬰杵臼存孤難<lb/>
<pb n="KR4h0142_WYG_084-21b"/>
豈無當門獨立者五更風雪不相干上帝慈仁須動念<lb/>
醒來紅日上三竿<lb/>
　　贈黄竹村老儒畫梅竹　　　　<hi>元</hi>朱徳潤<lb/>
煙水盱江渺丹陽度雪寒久憐梅淡泊先問竹平安夜<lb/>
月清詩思春風彩筆端北來知已少歳暮欲彈冠<lb/>
　　題梅石為王集虚尊師書紙屏上<hi>元</hi>李孝光<lb/>
北風吹倒山三日雪塞門愔愔巖谷裏萬木命在根天<lb/>
翁粲然笑洗出明月魂春如鼎中香已覺火力温<lb/>
<pb n="KR4h0142_WYG_084-22a"/>
　　　題梅石巻贈蘇生　　　　　　<hi>明</hi>王世貞<lb/>
　君今幽興何所寄日坐磐石梅花傍一峰兩峰洞庭古<lb/>
　千樹萬樹羅浮香平泉莊畔酒初醒却月觀前人欲狂<lb/>
　何似儂家新塢就不須遥羨白雲鄉<lb/>
　<lb/>
　<lb/>
　<lb/>
　<lb/>
<pb n="KR4h0142_WYG_084-22b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定歴代題畫詩類卷八十四<lb/>
</p>
<p>
</p>
  </div>
</body>
</text>
</TEI>
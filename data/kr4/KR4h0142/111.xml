<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0142_WYG_111-1a"/>
　欽定四庫全書<lb/>
御定厯代題畫詩類卷一百十一目緑<lb/>
　　花鳥合景<lb/>
　　　牡丹鵓鴿圖<hi>元岑安卿</hi>
　　　牡丹錦鷄<hi>明張鳯翼</hi>
　　　牡丹雉鷄<hi>明沈周</hi>
　　　題海棠鳴禽圖<hi>元貢師㤗</hi>
　　　題黄鸝海棠圖<hi>元陳旅</hi>
<pb n="KR4h0142_WYG_111-1b"/>
　　　錢舜舉海棠鸂鶒<hi>元吳鎮</hi>
　　　錢舜舉海棠鸂鶒圖<hi>元黄公望</hi>
　　　題海棠鸚鵡圖<hi>元周伯琦</hi>
　　　題棠雀圖<hi>明解縉</hi>
　　　題海棠雙鳥<hi>明張肯</hi>
　　　題海棠白頭翁圖<hi>明童瑄</hi>
　　　題海棠白頭翁便面次韻<hi>明錢洪二首</hi>
　　　題畫海棠雙白頭<hi>明王世貞</hi>
<pb n="KR4h0142_WYG_111-2a"/>
　　題西府海棠上白頭公<hi>明張鳳翼</hi>
　　王國臣以龔翠巖先生所畫棃樹幽禽圖見贈賦<lb/>
　　　此<hi>元戴良</hi>
　　題棃花鸜鵒扇頭<hi>元許有壬</hi>
　　題邊魯生棃花雙燕圖<hi>元楊維楨</hi>
　　題棃花喜鵲圖<hi>元李祁</hi>
　　題王若水棃花山鵲圖<hi>元鄭東</hi>
　　題棃花錦鳩<hi>元華幼武</hi>
<pb n="KR4h0142_WYG_111-2b"/>
　　題棃花錦鳩圖<hi>元盧昭</hi>
　　棃花錦鳩<hi>明張以寜</hi>
　　題棃花錦鳩圖<hi>明程本立</hi>
　　題棃花斑鳩圖<hi>明王恭</hi>
　　棃花睡鴨圖<hi>明顧觀</hi>
　　題王冕畫棃花鳥<hi>明僧一初</hi>
　　舜舉畫棠棃練雀<hi>元程鉅夫</hi>
　　棠棃白練圖<hi>元王冕</hi>
<pb n="KR4h0142_WYG_111-3a"/>
　　棠棃幽鳥<hi>明張以寧</hi>
　　棠棃雙鳩<hi>明陳烓</hi>
　　棠棃雙白頭<hi>明趙不易</hi>
　　棠棃畫眉<hi>明陳栖</hi>
　　題宋徽宗棠棃凍鵲圖<hi>明僧來復</hi>
　　應制題杏棃白燕扇<hi>明申時行</hi>
　　恭題皇上所御畫扇白燕棃杏二花<hi>明趙用賢</hi>
　　櫻桃白頭翁<hi>元程鉅夫</hi>
<pb n="KR4h0142_WYG_111-3b"/>
　　畫雙蝶趁朱櫻花有鳥鳴於花上<hi>明蔣冕</hi>
　　題櫻桃翠羽圖<hi>明侯復</hi>
　　辛夷牡鷄圖<hi>明呉寛</hi>
　　題木筆花下雉鷄<hi>明張鳯翼</hi>
　　來禽畫眉<hi>明祝允明</hi>
　　荔枝山鳥<hi>明陳昌</hi>
　　題枇杷山鳥圖<hi>明陳顥</hi>
　　枇杷青鳥<hi>明楊基</hi>
<pb n="KR4h0142_WYG_111-4a"/>
　　桂花<graphic n="KR4135" url="https://raw.githubusercontent.com/kanripo/KR-Gaiji/master/images/KR4135.png" mimeType="image/png"/>鴓鳥<hi>明郭厪</hi>
　　題桂花十二紅便面<hi>明朱經</hi>
　　梔子畫眉圖<hi>明李禎二首</hi>
　　徽廟御畫梔子白頭翁<hi>元成廷珪</hi>
　　竹杏沙頭鸂鶒<hi>元虞集</hi>
　　題翠竹黄鶯圖<hi>明鄭闗</hi>
　　竹枝青鳥<hi>明王澤</hi>
　　獨喜萱花到白頭圖<hi>明徐渭</hi>
<pb n="KR4h0142_WYG_111-4b"/>
　　葵榴雙鳬<hi>元虞集</hi>
　　題葵花雉鷄<hi>元陶宗儀</hi>
　　恭題皇上所御畫扇鶺鴒葵蘭二花<hi>明趙用賢</hi>
　　崔白敗荷折葦寒鷺<hi>宋文同</hi>
　　跋蕭帥鷺鷥敗荷扇頭<hi>元元好問</hi>
　　題鷺鷥敗荷扇頭<hi>元元好問</hi>
　　蓮鳥窺魚圖<hi>元王惲</hi>
　　敗荷野鴨畫冊<hi>元劉因</hi>
<pb n="KR4h0142_WYG_111-5a"/>
　　枯蓮孤鴛<hi>元袁桷</hi>
　　枯蓮鴛鴦<hi>元袁桷</hi>
　　秋鷺霜荷<hi>明張以寧</hi>
　　題荷池白鷺<hi>明藍仁</hi>
　　敗荷鶺鴒為沈志行題<hi>明陳全</hi>
　　題敗荷鶺鴒圖<hi>明林廷錦</hi>
　　枯荷鶺鴒<hi>明金幼孜</hi>
　　題王金吾所藏徐熙秋荷鴛鴦翡翠圖<hi>明揭軌</hi>
<pb n="KR4h0142_WYG_111-5b"/>
　　荷鷺圖<hi>明李東陽</hi>
　　李宗一使山東題荷鷺横披為贈<hi>明儲巏</hi>
　　為白郎中題荷花鵝圖<hi>明吳寛</hi>
　　荷花鴛鴦<hi>明張鳯翼</hi>
　　題墨戲秋荷水禽<hi>元丁立</hi>
　　蘆荷水禽<hi>元袁桷</hi>
　　蘆荷孤鳬<hi>元袁桷</hi>
　　蓼花雪姑圖<hi>元陳基</hi>
<pb n="KR4h0142_WYG_111-6a"/>
　　　芙蓉翠羽圖<hi>元吳師道</hi>
　　　題落花芳草白頭翁<hi>元丁鶴年</hi>
　　　題鸂鶒竹雀萱塘圖<hi>明陶安</hi>
　　　題宋徽廟畫眉百合圖<hi>明高啓</hi>
　　　蔣御醫黄頭月桂圖<hi>明李東陽</hi>
　　　題山茶喜鵲<hi>明羅頎</hi>
　　　蠟嘴枸杞<hi>明張鳯翼</hi>
　　　錢舜舉畫花石子母雞圖<hi>明王淮</hi>
<pb n="KR4h0142_WYG_111-6b"/>
　　　題畫<hi>明張邦竒</hi>
　<lb/>
　<lb/>
　<lb/>
　<lb/>
　<lb/>
　<lb/>
御定厯代題畫詩類巻一百十一目録<lb/>
<pb n="KR4h0142_WYG_111-7a"/>
　欽定四庫全書<lb/>
御定厯代題畫詩類卷一百十一<lb/>
　花鳥合景<lb/>
　　　牡丹鵓鴿圖　　　　　　　　<hi>元</hi>岑安卿<lb/>
　深院朱闌覆錦裀百花開盡牡丹春粉毛雙鴿多馴狎<lb/>
　對浴金盆不避人<lb/>
　　　牡丹錦鷄　　　　　　　　　<hi>明</hi>張鳳翼<lb/>
　魏紫雜姚黄參差逞豔陽乘春聊衣錦未必擅文章<lb/>
<pb n="KR4h0142_WYG_111-7b"/>
　　　牡丹雉鷄　　　　　　　　　<hi>明</hi>沈　周<lb/>
　文禽被五色故竚牡丹前何似舜衣上雲龍同煥然<lb/>
　　　題海棠鳴禽圖　　　　　　　<hi>元</hi>貢師㤗<lb/>
　孤禽立花上似為不平鳴天地無窮意何人解寫生<lb/>
　　　題黄鸝海棠圖　　　　　　　<hi>元</hi>陳　旅<lb/>
　二月園池蜀錦殷多情宫鳥喜來看上林春色濃於酒<lb/>
　莫把黄金鑄彈丸<lb/>
　　　錢舜舉海棠鸂鶒　　　　　　<hi>元</hi>吳　鎮<lb/>
<pb n="KR4h0142_WYG_111-8a"/>
東風三月花如錦兩兩文禽戲暖沙堪歎深閨年少婦<lb/>
豈無顔色在天涯<lb/>
　　錢舜舉海棠鸂鶒圖　　　　　<hi>元</hi>黄公望<lb/>
春來庭院風光好花蕚連枝錦不如况有和鳴雙繡羽<lb/>
御黄新染浴清渠<lb/>
　　題海棠鸚鵡圖　　　　　　　<hi>元</hi>周伯琦<lb/>
阿環睡起霧綃輕淡抹朱鉛襯宿醒誰遣緑衣來伴侣<lb/>
一春心事在清明<lb/>
<pb n="KR4h0142_WYG_111-8b"/>
　　題棠雀圖　　　　　　　　　<hi>明</hi>解　縉<lb/>
秋實正離離差池未欲飛朝陽鳴鳳起還向上林歸<lb/>
　　題海棠雙鳥　　　　　　　　<hi>明</hi>張　肯<lb/>
雙雙何事為春忙花厎飛來羽翼香今夜且留枝上宿<lb/>
莫燒銀燭照紅妝<lb/>
　　題海棠白頭翁圖　　　　　　<hi>明</hi>童　瑄<lb/>
旅食京華二十秋鬢毛如雪為多憂幽禽不識春風趣<lb/>
厎事花間也白頭<lb/>
<pb n="KR4h0142_WYG_111-9a"/>
　　題海棠白頭翁便面次韻<hi>二首</hi>　<hi>明</hi>錢　洪<lb/>
緑草成茵一徑幽芳園日晚罷春逰海棠如雨啼花鳥<lb/>
似怨東風白了頭<lb/>
山禽原不解春愁誰道東風雪滿頭遲日滿欄花欲睡<lb/>
雙雙細語未曽休<lb/>
　　題畫海棠雙白頭<hi>為王大參暘徳七十夀</hi>　<hi>明</hi>王世貞<lb/>
召伯蔽芾餘甘棠詠歌千載流芬芳今之王翁古召伯<lb/>
三吳有棠僅十霜其蔭巳足籠丘岡上有一雙白頭鳥<lb/>
<pb n="KR4h0142_WYG_111-9b"/>
相與宛轉啼春陽問誰者圖吳周昉擬借詩史獻夀昌<lb/>
此物雖㣲感星氣不與凡鳥同摧蔵百舌能見讒要自<lb/>
非我匹鳳凰故自尊竹實非我食安期東海棗巳丹王<lb/>
母西池桃更碧白頭鳥不足招召伯之棠不足栽王翁<lb/>
兮王翁且階樊夫人共登暘湖之上超然臺拍手呼鸞<lb/>
叩月窟是時金粟叢叢開桂漿吸罷不飢渴攬轡下儀<lb/>
婁江隈婁江父老俱頭白依依棠樹傍跪稱萬年杯王<lb/>
翁不樂何為哉<lb/>
<pb n="KR4h0142_WYG_111-10a"/>
　　題西府海棠上白頭公　　　　<hi>明</hi>張鳳翼<lb/>
蛾眉淡埽侍瓊筵西府夫人正少年漫學臨邛怨司馬<lb/>
白頭吟罷立風前<lb/>
　　王國臣以龔翠巖先生所畫棃樹幽禽圖見贈賦<lb/>
　　　此　　　　　　　　　　　<hi>元</hi>戴　良<lb/>
為念閒情愛此圖錦囊卷送結交初槎枒玉樹君應似<lb/>
宛轉珍禽我不如人物既為時膾炙才名真作世璠璵<lb/>
客途獨愧情難報感謝當傳百代餘<lb/>
<pb n="KR4h0142_WYG_111-10b"/>
　　題棃花鸜鵒扇頭　　　　　　<hi>元</hi>許有壬<lb/>
言非鸚鵡莫譊譊力不能高忍爾庖白雪香中風自好<lb/>
慎毋踰濟更來巢<lb/>
　　題邊魯生棃花雙燕圖　　　　<hi>元</hi>楊維楨<lb/>
燕燕兩于飛瓊樓莫雨㣲春風歌白雪夜月夢烏衣對<lb/>
語寄宫樹營巢接禁闈江南花事晚疑是苦思歸<lb/>
　　題棃花喜鵲圖　　　　　　　<hi>元</hi>李　祁<lb/>
吒吒復吒吒池陽有客思還家當時舉頭占鵲喜妙意<lb/>
<pb n="KR4h0142_WYG_111-11a"/>
豈在東闌花舉杯囑靈鵲借爾庭前樹願爾勿嫌猜翩<lb/>
翩好毛羽作巢得食哺爾雛終日庭前莫飛去<lb/>
　　題王若水棃花山鵲圖　　　　<hi>元</hi>鄭　東<lb/>
庭北棃花爛漫開一雙山鵲忽飛來人生有㡬清明節<lb/>
日日春風醉百迴<lb/>
　　題棃花錦鳩　　　　　　　　<hi>元</hi>華幼武<lb/>
煖雲閣雨近清明一樹棃花剪玉英紫陌正堪同拾翠<lb/>
莫教枝上錦鳩鳴<lb/>
<pb n="KR4h0142_WYG_111-11b"/>
　　題棃花錦鳩圖　　　　　　　<hi>元</hi>盧　昭<lb/>
山梨著花春渚曲鳲鳩樹頭啼角角文膺錦翼何䙰褷<lb/>
晴呼婦來雨逐之不如王睢在河滸闗闗和鳴還並處<lb/>
　　梨花錦鳩　　　　　　　　　<hi>明</hi>張以寧<lb/>
一枝新雨帶啼鳩喚起春寒枝上頭説與朝來啼太苦<lb/>
洗妝纔了不禁愁<lb/>
　　題梨花錦鳩圖　　　　　　　<hi>明</hi>程本立<lb/>
萬花深處語黄鸝花厎能無挾彈兒自在兩鳩春寂寂<lb/>
<pb n="KR4h0142_WYG_111-12a"/>
一枝晴雪立多時<lb/>
　　題棃花斑鳩圖　　　　　　　<hi>明</hi>王　恭<lb/>
繡頸斕斑錦翼齊梁園春樹好飛棲樂遊年少偏嫌雨<lb/>
莫向花間自在啼<lb/>
　　梨花睡鴨圖　　　　　　　　<hi>明</hi>顧　觀<lb/>
昔年家住太湖西常過吳興罨畫溪水閣筠簾春似海<lb/>
棃花影裏睡鳬鷖<lb/>
　　題王冕畫棃花鳥　　　　　　<hi>明</hi>僧一初<lb/>
<pb n="KR4h0142_WYG_111-12b"/>
雙鳥交交語晚晴東闌花發近清明棃園弟子傷春去<lb/>
一夜新愁白髮生<lb/>
　　舜舉畫棠棃練雀　　　　　　<hi>元</hi>程鉅夫<lb/>
霜暈棠棃臉風梳練雀翎含毫心欲醉開卷眼還醒<lb/>
　　棠棃白練圖　　　　　　　　<hi>元</hi>王　冕<lb/>
芙蓉香冷簫聲杳月淡煙清楚宫曉仙禽不語雪衣輕<lb/>
相逢却恨秋風早土花翠淺霜露䝉山棃小結丹砂紅<lb/>
玉人醉倒不知處夢囘故苑朝雲濃<lb/>
<pb n="KR4h0142_WYG_111-13a"/>
　　棠棃幽鳥　　　　　　　　　<hi>明</hi>張以寧<lb/>
揚州舊夢隔天涯曽醉春風阿那家幽鳥豈知人事恨<lb/>
依然啼殺野棠花<lb/>
　　棠棃雙鳩　　　　　　　　　<hi>明</hi>陳　烓<lb/>
淡月溶溶香未殘幽禽飛上玉闌干相呼不失雌雄好<lb/>
喚起春耕雨滿山<lb/>
　　棠棃雙白頭　　　　　　　　<hi>明</hi>趙不易<lb/>
萬騎西行日巳斜咸陽宫闕鎖煙霞棃園弟子知何處<lb/>
<pb n="KR4h0142_WYG_111-13b"/>
啼鳥淒涼怨落花<lb/>
　　棠棃畫眉　　　　　　　　　<hi>明</hi>陳　栖<lb/>
東風昨夜動㣲和一樹紅棃簇錦柯莫戀枝頭紅粉態<lb/>
王孫挾彈醉來過<lb/>
　　題宋徽宗棠棃凍鵲圖　　　　<hi>明</hi>僧來復<lb/>
五國城頭落日低故宫南望思凄迷秋風愁殺棠棃樹<lb/>
不及雙禽自在棲<lb/>
　　應制題杏棃白燕扇　　　　　<hi>明</hi>申時行<lb/>
<pb n="KR4h0142_WYG_111-14a"/>
羣芳爛漫吐春輝雙燕差池雪羽飛玳瑁梁間寒色瑩<lb/>
水晶簾外曙光㣲輕翻玉剪穿花過試舞霓裳帶月歸<lb/>
一自銜恩金屋裏年年送喜傍慈闈<lb/>
　　恭題皇上所御畫扇白燕棃杏二花<lb/>
　　　　　　　　　　　　　　　<hi>明</hi>趙用賢<lb/>
春城駘蕩日初長白燕雙飛度苑牆千樹曉霞迷杏燕<lb/>
一簾晴雪泛棃香迴風舞共花為雨帶月看來羽作裳<lb/>
莫向昭陽營舊壘君王原薄漢宫妝<lb/>
<pb n="KR4h0142_WYG_111-14b"/>
　　櫻桃白頭翁　　　　　　　　<hi>元</hi>程鉅夫<lb/>
的厯丹鉛妃女脣含桃名重不勝春柏梁臺上劉郎老<lb/>
斷送因他郭舍人<lb/>
　　畫雙蝶趁朱櫻花有鳥鳴於花上<hi>明</hi>蔣　冕<lb/>
紅櫻桃下整烏雲春色枝頭有㡬分欲寫芳情寄雙蝶<lb/>
數聲禽語隔花聞<lb/>
　　題櫻桃翠羽圖　　　　　　　<hi>明</hi>侯　復<lb/>
㡬點丹砂照緑陰瑤池内史翠霞襟東風何處曽相識<lb/>
<pb n="KR4h0142_WYG_111-15a"/>
沈水香消午院深<lb/>
　　辛夷牡鷄圖<hi>為筆翁張士行題</hi>　　　　<hi>明</hi>吳　寛<lb/>
辛夷花發照晴川獨立春風亦竦然莫惜錦毛加束縛<lb/>
涪翁囊厎恰三錢<lb/>
　　題木筆花下雉雞　　　　　　<hi>明</hi>張鳳翼<lb/>
名卉三春賜紫文禽五色蒸霞須知射雉譽命不逺夢<lb/>
筆生花<lb/>
　　來禽畫眉　　　　　　　　　<hi>明</hi>祝允明<lb/>
<pb n="KR4h0142_WYG_111-15b"/>
巫峽朝雲隔翠波仙禽無柰晚來多風流只愛張京兆<lb/>
日日章臺走馬過<lb/>
　　荔枝山鳥　　　　　　　　　<hi>明</hi>陳　昌<lb/>
茜紅衫子玉肌香南國風流十八娘若得青禽傳信早<lb/>
不教鼙鼓動漁陽<lb/>
　　題枇杷山鳥圖　　　　　　　<hi>明</hi>陳　顥<lb/>
盧橘垂黄雨滿枝山禽飽啄巳多時那知嵗晏空林裏<lb/>
竹實蕭疎鳳亦飢<lb/>
<pb n="KR4h0142_WYG_111-16a"/>
　　枇杷青鳥　　　　　　　　　<hi>明</hi>楊　基<lb/>
枇杷香遶漢宫栽珠箔銀屏四面開武帝遣書邀阿母<lb/>
青衣使者最先來<lb/>
　　桂花<graphic n="KR4135" url="https://raw.githubusercontent.com/kanripo/KR-Gaiji/master/images/KR4135.png" mimeType="image/png"/>鴓鳥　　　　　　　　<hi>明</hi>郭　厪<lb/>
香飄銀漢凉露濕羽毛冷漫笑一身㣲高棲廣寒影<lb/>
　　題桂花十二紅便面　　　　　<hi>明</hi>朱　經<lb/>
金粟枝頭十二紅何年飛向廣寒宫素娥只愛青鸞舞<lb/>
且近瓊樓立晚風<lb/>
<pb n="KR4h0142_WYG_111-16b"/>
　　梔子畫眉圖<hi>二首</hi>　　　　　　<hi>明</hi>李　禎<lb/>
薝蔔初開雪亞枝枝頭好鳥立成癡少年京兆風流處<lb/>
似汝花間對語時<lb/>
昔年曽伴董嬌嬈長把春山笑倩描今日梁園空見畫<lb/>
鳥啼花落鬢蕭蕭<lb/>
　　徽廟御畫梔子白頭翁　　　　<hi>元</hi>成廷珪<lb/>
梔子紅時人正愁故宫衰草不勝秋西風吹落青城月<lb/>
啼得山禽也白頭<lb/>
<pb n="KR4h0142_WYG_111-17a"/>
　　竹杏沙頭鸂鶒　　　　　　　<hi>元</hi>虞　集<lb/>
蛺蝶飛來石竹叢羅襦曽試繡紋重荷花啼鳥銀屏暖<lb/>
卧看牕間吐碧茸<lb/>
　　題翠竹黄鶯圖　　　　　　　<hi>明</hi>鄭　關<lb/>
㣲風響翠雲宿漏驚黄鳥夢裏一聲聞月殘碧紗曉<lb/>
　　竹枝青鳥　　　　　　　　　<hi>明</hi>王　澤<lb/>
阿母瑤池信不通茂陵松栢老秋風野池春雨叢篁緑<lb/>
青鳥飛來認故宫<lb/>
<pb n="KR4h0142_WYG_111-17b"/>
　　獨喜萱花到白頭圖　　　　　<hi>明</hi>徐　渭<lb/>
問之花鳥何為者獨喜萱花到白頭莫把丹青等閒看<lb/>
無聲詩裏頌千秋<lb/>
　　葵榴雙鳬　　　　　　　　　<hi>元</hi>虞　集<lb/>
江南春事巳蕭條只有葵榴絢日嬌水國不知炎暑近<lb/>
雙將文羽戲清潮<lb/>
　　題葵花雉鷄　　　　　　　　<hi>元</hi>陶宗儀<lb/>
向日葵心矯不移援琴閒操雉朝飛仙人掌上金莖露<lb/>
<pb n="KR4h0142_WYG_111-18a"/>
滴著娟娟五彩衣<lb/>
　　恭題皇上所御畫扇鶺鴒葵蘭二花<lb/>
　　　　　　　　　　　　　　　<hi>明</hi>趙用賢<lb/>
花鳥芳菲禁苑中畫圖省識見春風香飄蘭氣千莖碧<lb/>
日麗葵心萬朶紅當暑移來看皎潔自天題處轉青葱<lb/>
鶺鴒原上休相急已荷皇仁祝網同<lb/>
　　崔白敗荷折葦寒鷺　　　　　<hi>宋</hi>文　同<lb/>
疎葦雨中老亂荷霜外凋多情雙白鳥常此伴蕭條<lb/>
<pb n="KR4h0142_WYG_111-18b"/>
　　跋蕭帥鷺鷥敗荷扇頭　　　　<hi>元</hi>元好問<lb/>
蕭蕭煙景帶霜華公子風標浪自誇可道浣花詩境好<lb/>
鵁鶄鸂鶒滿晴沙<lb/>
　　題鷺鷥敗荷扇頭　　　　　　<hi>元</hi>元好問<lb/>
荷經凍雨緑全枯葦到窮秋影亦疎為問風標兩公子<lb/>
此中能有㡬多魚<lb/>
　　蓮鳥窺魚圖　　　　　　　　<hi>元</hi>王　惲<lb/>
觜距初非搏擊流翠香深處樂清幽游魚何限相吞噬<lb/>
<pb n="KR4h0142_WYG_111-19a"/>
祗得臨風一瞪休<lb/>
　　敗荷野鴨畫冊　　　　　　　<hi>元</hi>劉　因<lb/>
畫裏瀟湘自要秋詩家野鴨漫多愁試看翠減紅鎖處<lb/>
好趁江清月冷舟<lb/>
　　枯蓮孤鴛　　　　　　　　　<hi>元</hi>袁　桷<lb/>
横塘野色深聳身對秋水守獨匪自夸感彼蜻蛉子<lb/>
　　枯蓮鴛鴦　　　　　　　　　<hi>元</hi>袁　桷<lb/>
守雌氣之母見一道之宗配合貴有得丹光結芙蓉<lb/>
<pb n="KR4h0142_WYG_111-19b"/>
　　秋鷺霜荷　　　　　　　　　<hi>明</hi>張以寧<lb/>
江風吹霜荷葉白月出餘香動秋色湘姬越女不復來<lb/>
鴛鴦翡翠無消息飛來屬玉一雙雙雪衣白於河上霜<lb/>
更長迢遞不成睡望極飛鵷雲外行開圖漠漠秋光冷<lb/>
念爾娉婷抱寒影五月花開江水平飛起紅雲渺千頃<lb/>
　　題荷池白鷺　　　　　　　　<hi>明</hi>藍　仁<lb/>
西風雨過藕花稀湛湛池波見雪衣老眼不知元是畫<lb/>
移笻欲近畏驚飛<lb/>
<pb n="KR4h0142_WYG_111-20a"/>
　　敗荷鶺鴒為沈志行題　　　　<hi>明</hi>陳　全<lb/>
蕭瑟蒲蓮野水清雙飛遥羨雪鴣鳴誰憐獨影空原上<lb/>
㡬度秋風憶弟兄<lb/>
　　題敗荷鶺鴒圖　　　　　　　<hi>明</hi>林廷錦<lb/>
寫生誰執黄荃筆貌出江南秋半幅芰荷零亂菰蒲寒<lb/>
凉飇吹動銀塘緑鶺鴒棲飛兩不寧似憶同羣隔存沒<lb/>
眼厎豈無鷗鷺儔不是知心肯相恤因之忽動連枝思<lb/>
臨題無語傷心曲<lb/>
<pb n="KR4h0142_WYG_111-20b"/>
　　枯荷鶺鴒　　　　　　　　　<hi>明</hi>金幼孜<lb/>
林塘秋盡水波寒荷葉無聲半巳殘日暮鶺鴒棲不起<lb/>
藕花深處露溥溥<lb/>
　　題王金吾所藏徐熙秋荷鴛鴦翡翠圖<lb/>
　　　　　　　　　　　　　　　<hi>明</hi>揭　軌<lb/>
江南畫史誰第一徐熙冩生妙無敵寳軸多藏衛霍家<lb/>
香奩盡貯金張室憶昨華清水殿西夜深輕輦隨風移<lb/>
清香冉冉落歌佩秀色娟娟侵舞衣曉來宫闕秋風起<lb/>
<pb n="KR4h0142_WYG_111-21a"/>
翠倒紅攲玉池裏不禁搖落恨無窮驚歎年華逝流水<lb/>
芙蓉小苑曲江頭煙景蕭疎異昔遊披香露冷鴛鴦怯<lb/>
太液波寒翡翠愁將軍留客多幽暇清簟疎簾時看畫<lb/>
就中宋玊最多情秋思都將綵毫寫<lb/>
　　荷鷺圖<hi>為薛御史作</hi>　　　　　　　<hi>明</hi>李東陽<lb/>
秋山泬寥秋水闊一夜天風起蘋末萬籟凋餘錦樹空<lb/>
繁花落盡紅衣脱鵁鶄鸂鶒俱無聲沙邊白鷺如有情<lb/>
幽禽相呼落日暝尺鯉下避寒潭清寒潭直下㡬千尺<lb/>
<pb n="KR4h0142_WYG_111-21b"/>
落羽迴波共蕭瑟獨立遙憐海嶼青低飛不礙江雲白<lb/>
詩家畫格還相宜却憶江南初見時雍陶池上風雨集<lb/>
摩詰田中煙火遲吾生頗似巢籠鳥十年塵土長安道<lb/>
萬里滄浪一片秋安得閒身此中老<lb/>
　　李宗一使山東題荷鷺横披為贈<hi>明</hi>儲　巏<lb/>
紅蕖白羽汎空明淅淅新凉六月生咫尺滄洲千里隔<lb/>
雲飛水宿緫闗情<lb/>
　　為白郎中題荷花鵝圖　　　　<hi>明</hi>吳　寛<lb/>
<pb n="KR4h0142_WYG_111-22a"/>
前朝畫學人如市不獨丹青競山水點朱塗粉善寫生<lb/>
花鳥紛紛緫良史趙昌名與黄荃齊後來更稱崔子西<lb/>
御府收藏三百軸未數溪鷗兼野雞丈縑如冰筆如刷<lb/>
似向崔家傳妙訣晴牎信手恣臨摹水面鵝成亦精絶<lb/>
羣魚出游意不閒一躍欲過疎栁灣翠荇蕩搖金掌厎<lb/>
雪毛灑落清波間晚凉莫把荷花摘回首驚猜還歛跡<lb/>
紅衣翠葢錦雲稠此物為爾増顔色户曹何從購得來<lb/>
公退閉門時展開城南矮屋撐欲破家人一笑皆云咍<lb/>
<pb n="KR4h0142_WYG_111-22b"/>
世間妙筆真難致持去莫教成故事試看書罷便籠囘<lb/>
只換羲之五千字想公聞此當撚鬚秋風高興非蓴鱸<lb/>
養鵝老向江南住須是結茅臨滆湖<lb/>
　　荷花鴛鴦　　　　　　　　　<hi>明</hi>張鳳翼<lb/>
葉嶼羅衣碧花潭粉黛香風波不到處兩兩浴鴛鴦<lb/>
　　題墨戲秋荷水禽　　　　　　<hi>元</hi>丁　立<lb/>
芙蓉老盡澹秋光翠羽依依愜晚凉欲裂荷衣渾嬾折<lb/>
只愁無葉葢鴛鴦<lb/>
<pb n="KR4h0142_WYG_111-23a"/>
　　蘆荷水禽　　　　　　　　　<hi>元</hi>袁　桷<lb/>
二禽詎無知秋聲起天外蘆枝為我旌蓮葉為我葢<lb/>
　　蘆荷孤鳬　　　　　　　　　<hi>元</hi>袁　桷<lb/>
萬籟日惻惻水花淡無蹤孤鴻招不來泛泛以自容<lb/>
　　蓼花雪姑圖　　　　　　　　<hi>元</hi>陳　基<lb/>
紅蓼花開水滿洲西風吹夢緫成秋衝泥不及三春燕<lb/>
兩兩巢君翡翠樓<lb/>
　　芙蓉翠羽圖　　　　　　　　<hi>元</hi>吳師道<lb/>
<pb n="KR4h0142_WYG_111-23b"/>
一幅宣和舊畫圖芙蓉紅擁翠禽梳龍沙萬里秋風道<lb/>
此景君王夢見無<lb/>
　　題落花芳草白頭翁　　　　　<hi>元</hi>丁鶴年<lb/>
草長連朝雨花殘一夜風青春留不住嗁殺白頭翁<lb/>
　　題鸂鶒竹雀萱塘圖　　　　　<hi>明</hi>陶　安<lb/>
珍禽文彩明金沙相顧似憐毛羽嘉託鄰喜傍君子竹<lb/>
忘憂更有宜男花良工筆意何處好林雀哺雛心使飽<lb/>
北堂留得此圖看依舊春暉照幽草<lb/>
<pb n="KR4h0142_WYG_111-24a"/>
　　題宋徽廟畫眉百合圖　　　　<hi>明</hi>高　啓<lb/>
百合無殘六合塵汴宫啼鳥怨無人不知風雪龍沙地<lb/>
還有圖中此様春<lb/>
　　蔣御醫黄頭月桂圖　　　　　<hi>明</hi>李東陽<lb/>
一月一花開開時月常好黄頭少年何翩翩每見花枝<lb/>
被花惱紅顔繡羽紛葳蕤暖風吹春春力微芳心豔影<lb/>
莫相妒共保春光在遲暮君不見江花欲落江水深憑<lb/>
仗黄頭過江去<lb/>
<pb n="KR4h0142_WYG_111-24b"/>
　　題山茶喜鵲　　　　　　　　<hi>明</hi>羅　頎<lb/>
平泉一樹獨留春枝上靈禽報喜頻似得玉人南海信<lb/>
絳房人笑露香脣<lb/>
　　蠟嘴枸杞　　　　　　　　　<hi>明</hi>張鳳翼<lb/>
啄處逞黄口翔時掩翠翎多餐王母枝應化作三青<lb/>
　　錢舜舉畫花石子母雞圖　　　<hi>明</hi>王　淮<lb/>
落紅香散東風軟靈巖絡翠苔紋淺間庭畫永日當空<lb/>
花影團團移未轉兩雞不識春意佳棲遲也傍庭前花<lb/>
<pb n="KR4h0142_WYG_111-25a"/>
　父雞昂然氣雄壯獨立峰顛發高唱母雞喈喈領七雛<lb/>
　且行且逐鳴相呼兩雛依依挾母腋母力已勞兒自得<lb/>
　兩雛啾啾趨母前有如嬌兒聴母言兩雛唧唧隨母後<lb/>
　呼之不前不停口一雛引首接母蟲兒腹巳飽母腹空<lb/>
　嗟爾愛雛乃如此不知爾雛何報爾錢翁摹此悦生意<lb/>
　我獨觀之暗流涕劬勞難報慈母恩漂泊江湖復何濟<lb/>
　展圖三歎重摩挲雞乎雞乎奈爾何<lb/>
　　　題畫　　　　　　　　　　　<hi>明</hi>張邦竒<lb/>
<pb n="KR4h0142_WYG_111-25b"/>
　鳩性愛雨花愛晴同倚東風不同情春光二月濃於酒<lb/>
　雙鳩醉寐不復鳴雙鳩不鳴花相語無令鳩醒叫天雨<lb/>
　<lb/>
　<lb/>
　<lb/>
　<lb/>
　<lb/>
御定厯代題畫詩類卷一百十一<lb/>
</p>
<p>
</p>
  </div>
</body>
</text>
</TEI>
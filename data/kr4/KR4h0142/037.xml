<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0142_WYG_037-1a"/>
　欽定四庫全書<lb/>
御定歴代題畫詩類巻三十七目録<lb/>
　　故實類<lb/>
　　　題歸去來圖<hi>宋黄庭堅二首</hi>
　　　題歸去來圖<hi>金劉迎</hi>
　　　題淵明歸去來圖<hi>金王若虚五首</hi>
　　　題鄒公所藏淵明歸去來圖<hi>金路鐸</hi>
　　　歸來圖戲作<hi>金劉迥</hi>
<pb n="KR4h0142_WYG_037-1b"/>
　　　歸去來圖<hi>元劉因</hi>
　　　歸去來圖<hi>元王惲三首</hi>
　　　題歸去來圖<hi>元程鉅夫</hi>
　　　歸去來圖<hi>元錢選</hi>
　　　歸去來圖<hi>元趙孟頫</hi>
　　　題靖節徵士歸來圖<hi>元范梈</hi>
　　　陶淵明歸興圖<hi>元揭傒斯</hi>
　　　陶淵明歸去來圖<hi>元朱德潤</hi>
<pb n="KR4h0142_WYG_037-2a"/>
　　淵明歸來圖<hi>元尚野</hi>
　　淵明歸來圖<hi>元盧摯</hi>
　　題玉山所藏淵明歸來圖後<hi>元張天英</hi>
　　題海陵石仲銘所藏淵明歸隱圖<hi>明張以寜</hi>
　　題歸去來辭畫<hi>明陳顥四首</hi>
　　題李伯時淵明東籬圖<hi>宋蘇軾</hi>
　　題采菊圖<hi>宋韓駒</hi>
　　采菊圖<hi>宋王十朋</hi>
<pb n="KR4h0142_WYG_037-2b"/>
　　東籬采菊圖<hi>金趙秉文</hi>
　　采菊圖<hi>元元好問二首</hi>
　　采菊圖<hi>元劉因</hi>
　　題淵明對菊圖<hi>明靳貴</hi>
　　淵明采菊圖<hi>明僧清濋</hi>
　　題松下淵明<hi>宋黄庭堅</hi>
　　松下淵明圖<hi>元釋良琦</hi>
　　淵明撫松圖<hi>元陳旅</hi>
<pb n="KR4h0142_WYG_037-3a"/>
　　淵明撫松圖<hi>元楊維楨</hi>
　　淵明五栁圖<hi>明袁敬所</hi>
　　陶元亮五栁圖<hi>明蔣主孝</hi>
　　漉酒圖<hi>金龎鑄</hi>
　　淵明漉酒圖<hi>元王惲六首</hi>
　　淵明漉酒圖<hi>元楊維楨</hi>
　　漉酒圖<hi>明僧妙聲</hi>
　　淵明送酒圖<hi>明張以寕</hi>
<pb n="KR4h0142_WYG_037-3b"/>
　　白衣送酒圖<hi>明周禮</hi>
　　淵明醉圖<hi>明陶安</hi>
　　題淵明圖<hi>明貢奎</hi>
　　淵明臨流賦詩圖<hi>元王惲</hi>
　　淵明髙卧圖<hi>元程鉅夫</hi>
　　淵明荷鉏圖<hi>元唐肅</hi>
　　淵明始末圖<hi>元馬祖常</hi>
　　陶潛夏居圖<hi>元王惲三首</hi>
<pb n="KR4h0142_WYG_037-4a"/>
　　題王𢎞邀淵明圖<hi>明僧妙聲</hi>
　　淵明入社圖<hi>元劉永之</hi>
　　題蘇李合畫淵明濯足圖<hi>金劉従益</hi>
　　三徑圖<hi>元袁桷</hi>
　　題昱師房三笑圖<hi>宋李覯</hi>
　　三笑圖<hi>元王惲</hi>
　　虎谿三笑圖<hi>元成廷珪</hi>
　　虎溪三笑圖<hi>元黄鎮成</hi>
<pb n="KR4h0142_WYG_037-4b"/>
　　題李待詔虎溪三笑圖<hi>元胡長孺</hi>
　　題虎溪三笑圖<hi>元馬臻</hi>
　　虎溪三笑圖<hi>元釋祖柏</hi>
　　題三笑圖<hi>明劉崧</hi>
　　題三笑圖<hi>明王世貞</hi>
　　三笑圖<hi>明僧古春</hi>
　　蓮社圖<hi>金宋九嘉</hi>
　　蓮社圖<hi>元王惲四首</hi>
<pb n="KR4h0142_WYG_037-5a"/>
　　　李龍眠蓮社圖<hi>元吴師道</hi>
　　　白蓮社圖<hi>明陶安</hi>
　　　題李伯時蓮社圖<hi>明李東陽</hi>
　　　廬山社圖<hi>明陳繼儒</hi>
　　　張師䕫畫謝家池塘<hi>元張雨</hi>
　<lb/>
　<lb/>
　<lb/>
<pb n="KR4h0142_WYG_037-5b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定厯代題畫詩類巻三十七目録<lb/>
<pb n="KR4h0142_WYG_037-6a"/>
　欽定四庫全書<lb/>
御定歴代題畫詩類巻三十七<lb/>
　　故實類<lb/>
　　　題歸去來圖<hi>二首</hi>　　　　　　<hi>宋</hi>黄庭堅<lb/>
　日日言歸真得歸迎門兒女笑牽衣宅邊猶有舊時栁<lb/>
　漫向世人言昨非<lb/>
　人間處處猶崔子豈忍更令三徑荒誰與老翁同避世<lb/>
　桃花源裏捕魚郎<lb/>
<pb n="KR4h0142_WYG_037-6b"/>
　　　題歸去來圖　　　　　　　　<hi>金</hi>劉　迎<lb/>
　筆端竒處發天藏事逺懐人涕泗滂餘子風流追魏晉<lb/>
　上人談笑自羲皇折腰五斗幾錢直去國十年三徑荒<lb/>
　安得一堂重寫照為公注酒瀉蕉黄<lb/>
　　　題淵明歸去來圖<hi>五首</hi>　　　　<hi>金</hi>王若虛<lb/>
　靖節迷途尚爾賖苦將覺悟向人誇此心若識真歸處<lb/>
　豈必田園始是家<lb/>
　孤雲出岫暮鴻飛去住悠悠兩不疑我自欲歸歸便了<lb/>
<pb n="KR4h0142_WYG_037-7a"/>
何須更説世相遺<lb/>
抛却㣲官百自由應無一事掛心頭銷憂更藉琴書力<lb/>
借問先生有底憂<lb/>
得時草木竟欣榮頗為行休惜此生乗化樂天知浪語<lb/>
看君於世未忘情<lb/>
名利醉心濃似酒貪夫衮衮死紅塵折腰不樂翻然去<lb/>
此老猶為千載人<lb/>
　　題鄒公所藏淵明歸去來圖　　<hi>金</hi>路　鐸<lb/>
<pb n="KR4h0142_WYG_037-7b"/>
牛刀小試義熙前一日懐歸豈偶然有意候君門外栁<lb/>
無機還我酒中天貞姿佳菊秋霜裏真意南山夕鳥邊<lb/>
善學展禽唯此老萬人海裏小斜川<lb/>
　　歸來圖戲作　　　　　　　　<hi>金</hi>劉　迥<lb/>
雲髻春風一尺髙笑攜兒女候歸橈情知一首閒情賦<lb/>
合為㣲官懶折腰<lb/>
　　歸去來圖　　　　　　　　　<hi>元</hi>劉　因<lb/>
淵明豪氣昔未除翺翔八表凌天衢歸來荒徑手自鉏<lb/>
<pb n="KR4h0142_WYG_037-8a"/>
草中恐生劉寄奴中年欲與夷皓俱晚節樂地歸唐虞<lb/>
平生磊磊一物無停雲懐人早所圖有酒今與龎通沽<lb/>
眼中之人不可呼哀歌撫巻聲嗚嗚<lb/>
　　歸去來圖<hi>三首</hi>　　　　　　　<hi>元</hi>王　惲<lb/>
長沙勲業武侯忠劉宋規模操懿雄虐燄儘烘寰宇裂<lb/>
五株楊栁自春風<lb/>
彭澤遺黎不幸何斜川魚鳥共婆娑先生踐迹髙千古<lb/>
不似終南捷徑多<lb/>
<pb n="KR4h0142_WYG_037-8b"/>
解紱歸來百日強東籬松菊未全荒細觀厯贊髙賢傳<lb/>
一出頭來恨已長<lb/>
　　題歸去來圖　　　　　　　　<hi>元</hi>程鉅夫<lb/>
春晴苦旱心如醉暑雨妨農鬢欲斑眼底家山歸去好<lb/>
吾生端的幾時閒<lb/>
　　歸去來圖　　　　　　　　　<hi>元</hi>錢　選<lb/>
衡門植五栁東籬采叢菊長嘯有餘清無奈酒不足當<lb/>
世宜沉酣作邑召侮辱乗興賦歸歟千載一辭獨<lb/>
<pb n="KR4h0142_WYG_037-9a"/>
　　歸去來圖　　　　　　　　　<hi>元</hi>趙孟頫<lb/>
生世各有時出處非偶然淵明賦歸來佳處未易言後<lb/>
人多慕之效顰惑媸妍終然不能去俯仰塵埃間斯人<lb/>
真有道名與日月懸青松卓然操黄華霜中鮮棄官亦<lb/>
易耳忍窮北牕眠撫巻常三歎世久無此賢<lb/>
　　題靖節徴士歸來圖　　　　　<hi>元</hi>范　梈<lb/>
維公楚杞梓作令晉衣冠得志但恐暮濟時非所難古<lb/>
今絃韻寡嵗月酒杯寛渺渺山中去深深畫裏看<lb/>
<pb n="KR4h0142_WYG_037-9b"/>
　　陶淵明歸興圖　　　　　　　<hi>元</hi>揭傒斯<lb/>
家貧無酒飲聊欲試弦歌去家百餘里邈若異山河江<lb/>
上日多風浩浩水増波門前五栁樹繁䕃空婆娑秫田<lb/>
已収成歸計當如何<lb/>
　　陶淵明歸去來圖　　　　　　<hi>元</hi>朱德潤<lb/>
甲子題年玩物華門前栗里自桑麻從他晉史書劉宋<lb/>
别有黄花處士家<lb/>
　　淵明歸來圖　　　　　　　　<hi>元</hi>尚　野<lb/>
<pb n="KR4h0142_WYG_037-10a"/>
羲皇上人鄉里兒田園將蕪非所思楚聲雖託絶怨懟<lb/>
髙情千古歸來辭歸來忽復河山移忠憤意切語益㣲<lb/>
白雲遥遥望不極東籬舊菊西山薇夷齊奚疑怨邪非<lb/>
况乃貌此移世姿文行圭璧照方冊飄然髣髴生同時<lb/>
子雲擬聖諸儒譏法言美新吾誰欺考亭夫子春秋筆<lb/>
昭然榛莽日星垂<lb/>
　　淵明歸來圖　　　　　　　　<hi>元</hi>盧　摯<lb/>
留侯晚嵗游赤松武侯早嵗稱卧龍亡秦扶漢聲隆隆<lb/>
<pb n="KR4h0142_WYG_037-10b"/>
淵明初非避俗翁兩侯大節將無同陽秋特書晉甲子<lb/>
辭鋒時露長沙雄王𢎞何幸奉吾足督郵能芥平生胸<lb/>
門前五栁春濛濛落絮不與江波東環堵蕭然吾未窮<lb/>
北窗儘有羲皇風畫圖不盡千古意詩成一笑浮雲空<lb/>
　　題玉山所藏淵明歸來圖後　　<hi>元</hi>張天英<lb/>
陶令昔去官當世豈知賢杖藜柴桑里汎舟即斜川春<lb/>
風五栁隂秋日秫盈田嵗醸杯中物佳辰奉賓筵觴來<lb/>
各有趣斟酌罄交歡為生豈易了藉此一欣然咄哉羲<lb/>
<pb n="KR4h0142_WYG_037-11a"/>
皇人既逺身名全<lb/>
　　題海陵石仲銘所藏淵明歸隱圖<hi>明</hi>張以寜<lb/>
昔無劉豫州隆中老諸葛所以陶彭澤歸興不可遏凌<lb/>
烟讌功臣旌旗蔽轇轕一壺從杖藜獨視天下濶風吹<lb/>
黄金花南山在我闥蕭條蓬門秋穉子候明發豈知英<lb/>
雄人有志不得豁髙詠荆軻篇竦然動毛髮<lb/>
　　題歸去來辭畫<hi>四首</hi>　　　　　<hi>明</hi>陳　顥<lb/>
㣲風自東來地脈初回陽好鳥出幽谷潛魚躍芳塘欣<lb/>
<pb n="KR4h0142_WYG_037-11b"/>
欣木向榮涓涓水流香萬物倶得時吾憂亦已忘歸來<lb/>
衡門下且復酣杯觴<lb/>
人生非金石寓形宇宙間抱才既沾禄知休即辭官委<lb/>
心隨去留避俗謝往還皇皇欲何之富貴不可干劃然<lb/>
發長嘯白雲起南山<lb/>
農事在東臯孤往適兹旦㣲雨亦既零土膏濕凝汗僮<lb/>
奴未盡力宿草猶餘蔓植杖隴畮傍耘耔日過旰勞生<lb/>
雖多難卒嵗應飽飯<lb/>
<pb n="KR4h0142_WYG_037-12a"/>
帝鄉不可期歸老全此身清風謝流俗髙節抗浮雲舒<lb/>
嘯登東臯賦詩臨澗濱有酒輙取醉不負頭上巾樂天<lb/>
以乗化超然真達人<lb/>
　　題李伯時淵明東籬圖　　　　<hi>宋</hi>蘇　軾<lb/>
彼哉嵇阮曹終以明自膏靖節固昭曠歸來侶蓬蒿新<lb/>
霜著疎栁大風起江濤東籬理黄華意不在芳醪白衣<lb/>
挈壺至徑醉還遊遨悠然見南山意與秋氣髙<lb/>
　　題采菊圖<hi>有序</hi>　　　　　　　<hi>宋</hi>韓　駒<lb/>
<pb n="KR4h0142_WYG_037-12b"/>
　往在京口為曾公巻題采菊圖九日東籬采落英白<lb/>
　衣遥見眼能明向令自有杯中物一段風流可得成<lb/>
　蔡天啓屢哦此詩以為善然余嘗謂古人寄懐於物<lb/>
　而無所好然後為達况淵明之真其於黄花直寓意<lb/>
　耳至若飲酒適意亦非淵明極致向使無酒但悠然<lb/>
　見南山其樂多矣遇酒輙醉醉醒之後豈知有江州<lb/>
　太守哉當以此論淵明復作一首<lb/>
黄菊有何好且寄平生懐遇酒興不淺無酒意亦佳此<lb/>
<pb n="KR4h0142_WYG_037-13a"/>
理誰復明自昔寡所諧空餘采菊圖寂寞懸髙齋<lb/>
　　采菊圖　　　　　　　　　　<hi>宋</hi>王十朋<lb/>
淵明恥折腰慨然詠式㣲閒居愛重九采菊來白衣南<lb/>
山忽在眼倦鳥亦知歸至今東籬花清如首陽薇<lb/>
　　東籬采菊圖　　　　　　　　<hi>金</hi>趙秉文<lb/>
淵明初亦仕跡留心已逺雅志懐林淵髙情邈雲漢妖<lb/>
狐伺晝昏獨鶴警夜半平生忠義心同作松菊伴東籬<lb/>
把一枝意豈在酒醆不見白衣來目送南山鴈淡然忘<lb/>
<pb n="KR4h0142_WYG_037-13b"/>
言説聊付一笑粲<lb/>
　　采菊圖<hi>二首</hi>　　　　　　　　<hi>元</hi>元好問<lb/>
信口成篇底用才淵明此意亦悠哉枉教詩景分留在<lb/>
百繞斜川覓不來<lb/>
夢裏烟霞卜四鄰争教晚節傍風塵詩成應被南山笑<lb/>
誰是東籬采菊人<lb/>
　　采菊圖　　　　　　　　　　<hi>元</hi>劉　因<lb/>
天門折翼不再舉袖手四海横流前長星飲汝一杯酒<lb/>
<pb n="KR4h0142_WYG_037-14a"/>
留我萬古羲皇天廟堂衮衮宋元勲争信東籬有晉臣<lb/>
南山果識悠然處不惜寒香持贈君<lb/>
　　題淵明對菊圖　　　　　　　<hi>明</hi>靳　貴<lb/>
栗里風光别後詩清樽獨詠晚香時折腰欲問歸來意<lb/>
只許東籬老菊知<lb/>
　　淵明采菊圖　　　　　　　　<hi>明</hi>僧清濋<lb/>
泛觴黄菊終非鴆在眼青山殊有情好是晉家天地濶<lb/>
此時何處著先生<lb/>
<pb n="KR4h0142_WYG_037-14b"/>
　　題松下淵明　　　　　　　　<hi>宋</hi>黄庭堅<lb/>
南渡誠草草長沙想艱難松風自度曲我琴不須彈逺<lb/>
公香火社遺民文字禪雖非老翁事幽尚亦可觀客來<lb/>
欲關説觴至不得言<lb/>
　　松下淵明圖　　　　　　　　<hi>元</hi>釋良琦<lb/>
謝安却為蒼生起陶令何辭印綬迴若使生逢聖明世<lb/>
青松老盡不歸來<lb/>
　　淵明撫松圖　　　　　　　　<hi>元</hi>陳　旅<lb/>
<pb n="KR4h0142_WYG_037-15a"/>
原野凉風至草樹日蕭條杖筇來故丘青松在東臯孤<lb/>
隂近衡宇薄日暎層標念此有貞操撫之以逍遥<lb/>
　　淵明撫松圖　　　　　　　　<hi>元</hi>楊維楨<lb/>
孤松手自植保此貞且固㣲㣲嵗寒心孰樂我遲暮留<lb/>
侯報韓仇還尋赤松去後生同一心成敗顧隨遇歸來<lb/>
撫孤松猶是晉時樹<lb/>
　　淵明五栁圖　　　　　　　　<hi>明</hi>袁敬所<lb/>
藜杖芒鞵白布裘山中甲子自春秋呼兒㸃檢門前栁<lb/>
<pb n="KR4h0142_WYG_037-15b"/>
莫遣飛花過石頭<lb/>
　　陶元亮五栁圖　　　　　　　<hi>明</hi>蔣主孝<lb/>
所事既非主不歸將若何門前五株栁空惹北風多<lb/>
　　漉酒圖　　　　　　　　　　<hi>金</hi>龎　鑄<lb/>
我愛陶淵明愛酒不愛官弹琴但寓意把酒聊開顔自<lb/>
得酒中趣豈問頭上冠誰作漉酒圖清風起毫端露電<lb/>
出形似神情想髙閒大似揮絃時目送飛鴻難袖中有<lb/>
東籬開巻見南山嗟予困塵土青鬢時一斑折腰尚未<lb/>
<pb n="KR4h0142_WYG_037-16a"/>
免敢謂善閉關望望孤雲翔羨羨飛鳥還歸田未有日<lb/>
掩巻空長歎<lb/>
　　淵明漉酒圖　　　　　　　　<hi>元</hi>王　惲<lb/>
晉人尚放曠不受羈與束虚髙失之傲降志到自辱淵<lb/>
明性真率順適無矯慾清風凜一時千古仰髙躅得錢<lb/>
送酒家况我新醸熟渴來夢吞江奚計巾一幅有糟不<lb/>
待壓露頂手自漉清濁即聖賢併欲貯吾腹悠然對南<lb/>
山夕鳥送以目還我浩浩天世運任伸縮泠然風度林<lb/>
<pb n="KR4h0142_WYG_037-16b"/>
澹若雲在谷俯仰霄壌間出處一往復過此設有論正<lb/>
為蛇畫足宛轉出新意便可激流俗不思羲上人方寸<lb/>
許撑觸欲求先生心用意不當曲縱使欲自況此老烏<lb/>
可黷吾言誠謾與得酒且兀兀<lb/>
　　淵明漉酒圖<hi>五首</hi>　　　　　　<hi>元</hi>王　惲<lb/>
牀頭新醸漉來空清濁君看固不同門外徴車揮已去<lb/>
秋香籬落醉西風<lb/>
紛紛葛屨雜華纓何物衣冠可重輕莫若脱來還漉酒<lb/>
<pb n="KR4h0142_WYG_037-17a"/>
一杯時復聖之清<lb/>
秫田一粒不霑脣長恐春醪負此巾儘著輕紗渾溼却<lb/>
猶勝憔悴染京塵<lb/>
停雲時鳥日從容長在先生醉眼中劉宋禅來非一事<lb/>
五株楊栁自春風<lb/>
蒲輪逺聘亦濃恩處士雖㣲實晉臣常愛紫陽書法當<lb/>
不教輕染寄奴塵<lb/>
　　淵明漉酒圖　　　　　　　　<hi>元</hi>楊維楨<lb/>
<pb n="KR4h0142_WYG_037-17b"/>
義熙老人羲上人一生嗜酒見天真山中今日新酒熟<lb/>
漉酒不知頭上巾酒醒亂髮吹騷屑架上烏紗洗糟糵<lb/>
客來忽怪頭不冠巾冠豈為我軰設故人設具在道南<lb/>
老人一笑猩猩貪東林法師非酒社攢眉入社吾何堪<lb/>
家貧不食檀公肉肯食劉家天子禄頹然徑醉卧坦腹<lb/>
笑爾阿𢎞來奉足<lb/>
　　漉酒圖　　　　　　　　　　<hi>明</hi>僧妙聲<lb/>
棄官賦歸來田家酒初熟脱我頭上巾漉此杯中緑獨<lb/>
<pb n="KR4h0142_WYG_037-18a"/>
漉復獨漉漉多酒還濁酒濁猶自可世濁多反覆桑枯<lb/>
栁亦衰但有松與菊田父晚相過相與話墟曲共醉茅<lb/>
簷下此生亦以足<lb/>
　　淵明送酒圖　　　　　　　　<hi>明</hi>張以寜<lb/>
五栁門前栁葉衰南山佳氣滿東籬白衣人到黄花外<lb/>
正是先生送酒時<lb/>
　　白衣送酒圖　　　　　　　　<hi>明</hi>周　禮<lb/>
分田種秫醸新篘祗為無心見督郵若使白衣人不見<lb/>
<pb n="KR4h0142_WYG_037-18b"/>
黄花孤負一年秋<lb/>
　　淵明醉圖　　　　　　　　　<hi>明</hi>陶　安<lb/>
何勞一縣惱閒情五栁柴桑老此生毎向黄花作沉湎<lb/>
寄奴已據石頭城<lb/>
　　題淵明圖　　　　　　　　　<hi>元</hi>貢　奎<lb/>
若士超世流髙風凌飛仙睠懐經濟術嗜酒豈自然去<lb/>
之千嵗間才賢孰相先畏途轍皇皇歸歟袖翩翩日暮<lb/>
孤雲飛黄花澹秋妍坐憐王𢎞軰矯首南山巔<lb/>
<pb n="KR4h0142_WYG_037-19a"/>
　　淵明臨流賦詩圖　　　　　　<hi>元</hi>王　惲<lb/>
秋水門前有令姿先生非是好吟詩因觀逝者如斯説<lb/>
天運何嘗有息時<lb/>
　　淵明髙卧圖　　　　　　　　<hi>元</hi>程鉅夫<lb/>
手撫髙松石更竒披襟脱屣醉眠時壺中酒盡琴無軫<lb/>
説著羲皇總不知<lb/>
　　淵明荷鋤圖　　　　　　　　<hi>元</hi>唐　肅<lb/>
荒徑日自理手中三尺鋤何當去非種得似漢朱虗<lb/>
<pb n="KR4h0142_WYG_037-19b"/>
　　淵明始末圖　　　　　　　　<hi>元</hi>馬祖常<lb/>
畫史謝文字託意有紛繪髙人蹈古道終造𤣥澹㑹涉<lb/>
世情豈真采菊心若寄持酒每自慰翁也得竒計載觀<lb/>
始末圖悠悠似相契<lb/>
　　陶潛夏居圖<hi>徽宗筆杜亨甫家藏</hi>　<hi>三首/</hi>　<hi>元</hi>王　惲<lb/>
襟懷嘯傲羲皇上晉宋興亡筆削中千古此心誰㑹得<lb/>
颯然時有北窻風<lb/>
吾廬瀟灑風煙外詩思扶疎樹影中典午廢来何所事<lb/>
<pb n="KR4h0142_WYG_037-20a"/>
門前五栁自清風<lb/>
庭樹交柯緑䕃濃欣然忘却草堂空更憐彼稷懐新處<lb/>
漠漠平疇遞逺風<lb/>
　　題王𢎞邀淵明圖　　　　　　<hi>明</hi>僧妙聲<lb/>
江州刺史何為者載酒邀我廬山下乃翁在山不在酒<lb/>
邂逅寧辭為君寫逺公招之不肯留平生誰省王江州<lb/>
門前五栁至今在江邊桑樹水空流<lb/>
　　淵明入社圖　　　　　　　　<hi>元</hi>劉永之<lb/>
<pb n="KR4h0142_WYG_037-20b"/>
空山樓觀逺蒼蒼路出深溪石磴長近瀑飛雲經樹溼<lb/>
穿花流水過橋香髙僧喜識桄榔杖穉子歡迎薜荔裳<lb/>
入社幾時還出社松隂十里到柴桑<lb/>
　　題蘇李合畫淵明濯足圖　　　<hi>金</hi>劉從益<lb/>
天機本自足人事或相須東坡畫三昧迺與龍眠俱黄<lb/>
州富丘壑餘杭渺江湖已困口嘲㺯更堪手糊塗其来<lb/>
本游戲所到非功夫平生斜川翁尚友千載餘可聞不<lb/>
可見風標定何如笑倩李居士為予巧形模臨流想有<lb/>
<pb n="KR4h0142_WYG_037-21a"/>
詩滄浪元非漁不入聲利場政恐吾足汙二公有深意<lb/>
百年留此圖不著色塵相澹然如遊天地初主人牢緘<lb/>
縢丹青有渝此不渝<lb/>
　　三徑圖　　　　　　　　　　<hi>元</hi>袁　桷<lb/>
遶舍山青流水新春風吹水緑匀匀意行已復支笻去<lb/>
從此何須問主人<lb/>
　　題昱師房三笑圖　　　　　　<hi>宋</hi>李　覯<lb/>
髙僧不出院屏畫三笑圖客子倦遊者欲去復踟蹰古<lb/>
<pb n="KR4h0142_WYG_037-21b"/>
人骨朽不可追今人相見如古時人間觸事入吾笑何<lb/>
必門前有虎谿<lb/>
　　三笑圖　　　　　　　　　　<hi>元</hi>王　惲<lb/>
元聖開天一理融推心不外善為宗後人剛作無同論<lb/>
三子相逢笑殺儂<lb/>
　　虎谿三笑圖　　　　　　　　<hi>元</hi>成廷珪<lb/>
三老風流笑口開山中猨鶴亦驚猜攢眉入社謾多事<lb/>
送客過溪能幾迴僧影欲隨秋水去虎聲偏傍石橋來<lb/>
<pb n="KR4h0142_WYG_037-22a"/>
東林絶響今千載撫巻題詩媿乏材<lb/>
　　虎溪三笑圖　　　　　　　　<hi>元</hi>黄鎮成<lb/>
栗里先生不鼓琴偶邀明月到東林白雲滿地蒼苔溼<lb/>
流水一山春雨深歸路已忘言外意過橋誰識笑時心<lb/>
人間俯仰成陳迹傳得髙風説到今<lb/>
　　題李待詔虎溪三笑圖　　　　<hi>元</hi>胡長孺<lb/>
元亮纘孔業修靜研耼𤣥逺公學瞿曇髙居著幽禅人<lb/>
異道豈殊萬散一固全目擊輒有得參會各囅然胡為<lb/>
<pb n="KR4h0142_WYG_037-22b"/>
老緇褐笑舞喜欲顛謾道遺其身襟袖猶褊褼彼酣適<lb/>
酒趣尚不醒者傳族史浪自苦窺管恃知天<lb/>
　　題虎溪三笑圖　　　　　　　<hi>元</hi>馬　臻<lb/>
無生一曲無人和石池水滿蓮花大揚眉瞬目喜津津<lb/>
不覺回頭虎溪過咄哉三士皆人豪醉醒不理柴桑陶<lb/>
傍人若問笑何事向渠指㸃廬山髙<lb/>
　　虎溪三笑圖　　　　　　　　<hi>元</hi>釋祖栢<lb/>
境縁心妄起心悟境自忘三老同一笑物我兩茫茫月<lb/>
<pb n="KR4h0142_WYG_037-23a"/>
照清溪水風散白蓮香無端一笑已千古笑何長<lb/>
　　題三笑圖　　　　　　　　　<hi>明</hi>劉　崧<lb/>
三人同笑不同心墨本流傳漫至今何似青蓮李居士<lb/>
猿啼月出過東林<lb/>
　　題三笑圖<hi>有序</hi>　　　　　　　<hi>明</hi>王世貞<lb/>
　蘇子瞻題三笑圖不言為何人後人引以為虎溪故<lb/>
　事而謂為陶靖節逺公陸修静者或是宋元嘉初陸<lb/>
　修静非梁普通中陸修静也吾嘗游東林寺其前一<lb/>
<pb n="KR4h0142_WYG_037-23b"/>
　小溝潺潺流一石橋踞界之僧指以為虎溪然太近<lb/>
　恐非故虎溪也其面為香鑪峯蒼翠拂天此畫景不<lb/>
　甚似而人頗古雅戲題一詩<lb/>
逺公白蓮社鬱若人天師破戒飲陶令違誓過虎溪逺<lb/>
方一大笑陶意竟攢眉乃知病維摩不受彌勒窺何物<lb/>
陸道士千載亦傳疑<lb/>
　　三笑圖　　　　　　　　　　<hi>明</hi>僧古春<lb/>
天子臨潯陽逺公不出山胡為遇陶陸過溪開笑顔匡<lb/>
<pb n="KR4h0142_WYG_037-24a"/>
廬髙九疊峻絶不可攀畫圖寫遺像清風滿塵寰<lb/>
　　蓮社圖　　　　　　　　　　<hi>金</hi>宋九嘉<lb/>
野鶩家雞俗好乖虎溪泉石滿塵埃壯哉砥柱頹波裏<lb/>
惟有淵明挽不來<lb/>
　　蓮社圖<hi>四首</hi>　　　　　　　　<hi>元</hi>王　惲<lb/>
人間廬阜東南勝兩晉名流最賞音阿麟因之出新意<lb/>
秋香和月寫東林<lb/>
莫怪淵明從逺公鬢絲禅榻偶相同談空説有知多少<lb/>
<pb n="KR4h0142_WYG_037-24b"/>
都在龍眠意匠中<lb/>
二教𤣥風盛永嘉後來諸子更紛拏淵明興在東籬菊<lb/>
獨泛秋香亦自佳<lb/>
一誕相誇陷樂郊流傳江左到滔滔杖藜首見淵明去<lb/>
畫裏龍眠意最髙<lb/>
　　李龍眠蓮社圖　　　　　　　<hi>元</hi>呉師道<lb/>
逺公廬山下手種玉色蓮清修香火社雜遝山林賢龍<lb/>
眠㺯筆墨貌出晉宋前横橋虎溪水古木東林烟鬚眉<lb/>
<pb n="KR4h0142_WYG_037-25a"/>
策遺老瓶罄趺枯禪石壇花雨落稽首西方仙休吟散<lb/>
梵帙風鑪薦寒泉矯矯靖節翁歸心赴斜川分手溪上<lb/>
笑攢眉社中縁淋漓漉酒巾籃輿揺醉眠止飲諒匪難<lb/>
恥受異教牽空山舊行跡寂寞餘千年竟令妄庸兒懾<lb/>
誘紛相傳陶翁我尚友掩巻心茫然<lb/>
　　白蓮社圖　　　　　　　　　<hi>明</hi>陶　安<lb/>
儒墨殊科混雜居忘形擬作虎溪漁花開氷雪暑不到<lb/>
月在漣漪天自如座有名賢仍嗜酒門無時貴暫停車<lb/>
<pb n="KR4h0142_WYG_037-25b"/>
東林此㑹何瀟灑可是丹青得緒餘<lb/>
　　題李伯時蓮社圖　　　　　　<hi>明</hi>李東陽<lb/>
誰寫廬山十八賢白頭居士老龍眠藥囊經卷隨行杖<lb/>
知在香鑪瀑布前<lb/>
　　廬山社圖　　　　　　　　　<hi>明</hi>陳繼儒<lb/>
吾聞謝東山出入每扶掖四人挈衣裾三人捉坐席整<lb/>
騎廬山前逺公顧不懌何如籃輿翁肩頂風策䇿<lb/>
　　張師䕫畫謝家池塘　　　　　<hi>元</hi>張　雨<lb/>
<pb n="KR4h0142_WYG_037-26a"/>
　春風颯然至幽人午夢醒遥見池塘緑不知春草生如<lb/>
　何騎馬客亦向夢中行<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0142_WYG_037-26b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定歴代題畫詩類巻三十七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0142_WYG_076-1a"/>
　欽定四庫全書<lb/>
御定歴代題畫詩類卷七十六目録<lb/>
　　蘭竹類<lb/>
　　　畫竹歌<hi>唐白居易</hi>
　　　壁畫折竹雜言<hi>唐吳融</hi>
　　　畫竹<hi>元馬祖常</hi>
　　　畫竹<hi>元楊載二首</hi>
　　　畫竹<hi>元吳鎮二十一首</hi>
<pb n="KR4h0142_WYG_076-1b"/>
　　　題畫竹<hi>元薩都拉</hi>
　　　竹圖<hi>元吳師道</hi>
　　　題畫竹<hi>元倪瓉二十四首</hi>
　　　題竹<hi>元劉永之三首</hi>
　　　題竹<hi>元貢性之三首</hi>
　　　畫竹<hi>元華幼武</hi>
　　　畫竹<hi>元丁鶴年二首</hi>
　　　題竹<hi>元張舜咨</hi>
<pb n="KR4h0142_WYG_076-2a"/>
　　畫竹歌<hi>明劉基</hi>
　　題畫竹<hi>明劉基</hi>
　　題畫竹<hi>明貝瓊</hi>
　　畫竹<hi>明王佐</hi>
　　題竹<hi>明林鴻</hi>
　　題畫竹<hi>明陳亮</hi>
　　題畫竹<hi>明袁華</hi>
　　題竹<hi>明金幼孜</hi>
<pb n="KR4h0142_WYG_076-2b"/>
　　為楊庶子題紙屏畫竹<hi>明金幼孜</hi>
　　題竹<hi>明王紱</hi>
　　畫竹自題<hi>明虞謙</hi>
　　題畫竹<hi>明林環</hi>
　　畫竹<hi>明郭厪</hi>
　　題畫竹<hi>明髙璧</hi>
　　畫竹<hi>明伍方</hi>
　　題竹<hi>明徐貫</hi>
<pb n="KR4h0142_WYG_076-3a"/>
　　題畫竹<hi>明張泰</hi>
　　畫竹<hi>明劉師邵</hi>
　　題畫竹<hi>明羅倫</hi>
　　題竹<hi>明莊昶</hi>
　　題壁間竹<hi>明魯鐸</hi>
　　畫竹<hi>明田登</hi>
　　畫竹<hi>明何景明</hi>
　　題畫竹<hi>明楊慎</hi>
<pb n="KR4h0142_WYG_076-3b"/>
　　畫竹<hi>明舒芬</hi>
　　畫竹<hi>明謝承舉</hi>
　　題畫竹<hi>明王潤</hi>
　　題畫竹<hi>明吳宣</hi>
　　題竹<hi>明沈周</hi>
　　題畫竹<hi>明李叔玉</hi>
　　畫竹<hi>明李廷儀</hi>
　　畫竹<hi>明張倬</hi>
<pb n="KR4h0142_WYG_076-4a"/>
　　　畫竹<hi>明徐渭十一首</hi>
　　　題竹行<hi>明僧宗泐</hi>
　　　題竹<hi>明僧古春</hi>
　　　畫竹扇<hi>宋梅堯臣</hi>
　　　題扇頭<hi>金王利賔</hi>
　　　扇上竹<hi>元楊載</hi>
　　　題畫竹扇子<hi>元陳旅</hi>
　　　為戴容安題扇竹<hi>明金幼孜</hi>
<pb n="KR4h0142_WYG_076-4b"/>
　　　題紈扇折枝竹<hi>元陶宗儀</hi>
　　　題扇上竹枝<hi>明髙啓</hi>
　　　題畫竹枝<hi>明李日華</hi>
　　　竹枝<hi>明李日華</hi>
　<lb/>
　<lb/>
　<lb/>
御定厯代題畫詩類巻七十六目録<lb/>
<pb n="KR4h0142_WYG_076-5a"/>
　欽定四庫全書<lb/>
御定歴代題畫詩類卷七十六<lb/>
　　蘭竹類<lb/>
　　　畫竹歌<hi>并序</hi>　　　　　　　　<hi>唐</hi>白居易<lb/>
　　協律郎蕭恱善畫竹舉時無倫蕭亦甚自祕重有終<lb/>
　　嵗求其一竿一枝而不得者知予天下好事忽寫一<lb/>
　　十五竿惠然見投予厚其意髙其藝無以答貺作歌<lb/>
　　以報之凡一百八十六字云<lb/>
<pb n="KR4h0142_WYG_076-5b"/>
　植物之中竹難寫古今雖畫無似者蕭郎下筆獨逼真<lb/>
　丹書以來唯一人人畫竹身肥擁腫蕭畫莖瘦節節竦<lb/>
　人畫竹梢死羸垂蕭畫枝活葉葉動不根而生從意生<lb/>
　不筍而成由筆成野塘水邊碕岸側森森兩叢十五莖<lb/>
　嬋娟不失筠粉態蕭颯畫得風煙情舉頭忽看不似畫<lb/>
　低耳静聽疑有聲西叢七莖勁而健省向天竺寺前石<lb/>
　上見東叢八莖踈且寒曽憶湘妃廟裏雨中看幽姿逺<lb/>
　志少人别與君相顧空長歎蕭郎蕭郎老可惜手顫眼<lb/>
<pb n="KR4h0142_WYG_076-6a"/>
昏頭雪色自言便是絶筆時從今此竹尤難得<lb/>
　　壁畫折竹雜言　　　　　　　<hi>唐</hi>吳　融<lb/>
枯纒藤重敧雪渭曲逢湘江别不是從來無本根畫工<lb/>
取勢教摧折<lb/>
　　畫竹　　　　　　　　　　　<hi>元</hi>馬祖常<lb/>
海霧溟濛暗珠浦宫雲杳靄連玉田借力重截十二管<lb/>
吹引鸞鳳都下天<lb/>
　　畫竹<hi>二首</hi>　　　　　　　　　<hi>元</hi>楊　載<lb/>
<pb n="KR4h0142_WYG_076-6b"/>
翡翠含春霧琅玕振曉風清聲來枕上秀色入簾中<lb/>
萌芽成虎豹變節作蛟龍正直惟吾與清修必子從<lb/>
　　畫竹自題　　　　　　　　　<hi>元</hi>吳　鎮<lb/>
圖畫書之緒毫素寄所適垂垂嵗月久殘斷争寳惜始<lb/>
由筆硯成漸次忘筆墨心手兩相忘融化同造物軒牕<lb/>
雲靄溶屏障石突兀林麓繆槎牙禽鳥翥翰翮可憐俗<lb/>
澆漓摸摩竟紛出裝褫雜真贗丹粉誇絢赫千金易敝<lb/>
帚什襲寳燕石米也百世士賞㑹神所識伶倫世無有<lb/>
<pb n="KR4h0142_WYG_076-7a"/>
竒響竟寥寂良樂難再遇抱恨長太息<lb/>
　　畫竹<hi>十二首</hi>　　　　　　　　　<hi>元</hi>吳　鎮<lb/>
霏霏桃李花競向春前開如何此君子四時清風來<lb/>
亭亭月下隂挺挺霜中節寂寂空山深不改四時葉<lb/>
野色入髙秋寒影逝湘<hi>一作空影映湖</hi>水日午思晚<hi>一作北窗</hi>凉清<lb/>
風為誰起<lb/>
竹牕思闃寂銅博香委曲胷中無用書寫作湘之緑<lb/>
逕深茅屋陋樹倚夕陽斜行遍青山路何丘不可家<lb/>
<pb n="KR4h0142_WYG_076-7b"/>
抱節元無心凌雲如有意置之<hi>一作寂寂</hi>空山中凛此君子<lb/>
志<lb/>
忽見不是畫近聽疑有聲落落不對俗㳙㳙長自清<lb/>
湘妃祠下竹葉葉著秋聲鸞鳳清宵下吹簫坐月明<lb/>
短梢塵不染宻葉影低垂忽起推篷看瀟湘過雨時<lb/>
碧篠挺竒節空霏㪚零露十年青山游得此幽貞趣<lb/>
片片落花心悠悠飛絮意清風明月中此風不可企<lb/>
日日行靑山無竹不可留可憐春風中桃李多春愁<lb/>
<pb n="KR4h0142_WYG_076-8a"/>
　　畫竹　　　　　　　　　　　<hi>元</hi>吳　鎮<lb/>
與可畫竹不見竹東坡作詩忘此詩髙麗老繭氷雪古<lb/>
戯成嵗寒巖壑姿紛紛蒼霰落碧篠謖謖好風扶舊枝<lb/>
猙獰頭角易變化細聽夜深雷雨時<lb/>
　　畫竹<hi>七首</hi>　　　　　　　　　<hi>元</hi>吳　鎮<lb/>
觧籜初聞粉節香拂雲又見影蒼蒼鳳皇不至伶倫老<lb/>
無奈荆榛特地長<lb/>
長憶前朝李薊丘墨君天下擅風流百年遺跡留人世<lb/>
<pb n="KR4h0142_WYG_076-8b"/>
寫破湘潭夢裏秋<lb/>
愁來白髪三千丈戯寫清風五百竿幸有穎奴知此意<lb/>
時來几上弄清寒<lb/>
此君不可一日無纔著數竿清有餘露葉風梢承硯滴<lb/>
瀟湘一曲在吾廬<lb/>
葉葉如聞風有聲盡消塵俗思全清夜深夢遶湘江曲<lb/>
二十五絃秋月明<lb/>
低垂新緑影離離倚石臨泉一兩枝憶得昔年今日見<lb/>
<pb n="KR4h0142_WYG_076-9a"/>
鳳凰池上雨絲絲<lb/>
有竹之地人不俗而况軒牕對竹開誰謂墨奴能倒景<lb/>
一枝獨上紙屏來<lb/>
　　題畫竹　　　　　　　　　　<hi>元</hi>薩都拉<lb/>
小雨春池濕鳳毛天孫深夜織鮫綃何人更立湘江水<lb/>
獨倚薫風憶舜韶<lb/>
　　竹圖　　　　　　　　　　　<hi>元</hi>吳師道<lb/>
透石迸新芽淸泉映姢翠姿妍競陽春朂哉嵗寒意<lb/>
<pb n="KR4h0142_WYG_076-9b"/>
　　題竹圖　　　　　　　　　　　　<hi>元</hi>倪　瓚<lb/>
黄陵廟前雨過邯鄲谷口風生愛殺山人清致縱横深寫秋聲<lb/>
　　畫竹<hi>二首</hi>　　　　　　　　　　　<hi>元</hi>倪　瓚<lb/>
珍重黄華父子遺風得似洋州松雪於今寞寞房山去後休休<lb/>
我愛焦君味道筆端㸃綴淸新規模虎兒早嵗未窺北<lb/>
苑入神<lb/>
　　題畫竹<hi>十一首</hi>　　　　　　　　　<hi>元</hi>倪　瓚<lb/>
琅玕節下起秋風寒葉蕭蕭煙雨中贈子仙壇翠鸞帚<lb/>
<pb n="KR4h0142_WYG_076-10a"/>
杏林春掃落花紅<lb/>
逸筆縱横意到成燒香弄翰了餘生牎前竹樹依苔石<lb/>
寒雨蕭條待晚晴<lb/>
野店枯槎何處園千花羞澁不成妍竹枝嫋嫋春風惡<lb/>
卧看歸鴻水拍天<lb/>
落落長松生夏寒莓苔樗㪚共盤桓王謝家庭多玉樹<lb/>
依然猶是晋衣冠<lb/>
雨後池塘竹色新鈎簾翠霧濕衣巾為君寫出團欒影<lb/>
<pb n="KR4h0142_WYG_076-10b"/>
喜比他鄉見似人<lb/>
斑斑石上蘚紋新隂落先生烏角巾貌得兩枝初雨後<lb/>
可憐清興屬幽人<lb/>
為寫新梢十丈長空庭落月影蒼蒼王君胸次冰霜潔<lb/>
剪燭談詩夜未央<lb/>
舟過松陵甫里邊幽篁古木尚蒼然何人得似王徵士<lb/>
静看輕鷗渚際眠<lb/>
逢著鄉人朱伯亮朱絃披拂共南薫硯池雨過添新漲<lb/>
<pb n="KR4h0142_WYG_076-11a"/>
特為濡毫寫墨君<lb/>
右臨青嶂左澄江未覺羲皇逺北牕安得茅君酒斟酌<lb/>
幽人許致玉瓶雙<lb/>
喬木叢篁倚石苔故家遺業總成灰二喬憶嫁周公瑾<lb/>
尚有枝孫氣不衰<lb/>
　　題畫竹　　　　　　　　　　<hi>元</hi>倪　瓉<lb/>
本朝畫竹髙趙李慙愧後來無寸長下筆能形蕭㪚趣<lb/>
要須胷次有篔簹<lb/>
<pb n="KR4h0142_WYG_076-11b"/>
　　畫竹寄友人　　　　　　　　<hi>元</hi>倪　瓚<lb/>
先春競桃李凌陽歎蒲柳謝君静者徒種竹安所守亭<lb/>
亭清浄心鬱鬱霜雪後賦詩寄逺懐此君真可久<lb/>
　　畫竹<hi>贈徐季明</hi>　　　　　　　　　<hi>元</hi>倪　瓉<lb/>
梓樹隂當户時聞好鳥鳴獨攜一壺酒展席坐前楹招<lb/>
邀白鶴侣吹弄紫鸞笙杳杳日景晩紛紛飛絮輕風翻<lb/>
竹影亂明月已東生<lb/>
　　畫竹<hi>贈志學</hi>　　　　　　　　　<hi>元</hi>倪　瓚<lb/>
<pb n="KR4h0142_WYG_076-12a"/>
緑竹飽霜雪嵗寒無荏容風至天然笑復愛夏隂濃寒<lb/>
暑不能移徳比柏與松豈若桃李榮春花但丰茸<lb/>
　　畫竹<hi>二首贈申彦學</hi>　　　　　　　　<hi>元</hi>倪　瓉<lb/>
吳松江水似清湘煙雨孤篷道路長寫出無聲㫁腸句<lb/>
鷓鴣啼處竹蒼蒼<lb/>
阿儂渡江畏風波聽渠聲唱竹枝歌淇園靑靑淇水緑<lb/>
不似瀟湘煙雨多<lb/>
　　畫竹<hi>寄王彛齋</hi>　　　　　　　　　<hi>元</hi>倪　瓉<lb/>
<pb n="KR4h0142_WYG_076-12b"/>
荆南山色裏翠竹密縁溪冉冉春煙薄冥冥暮雨迷夢<lb/>
長蝴蝶化行逺鷓鴣啼舊日栽桃李清隂自滿蹊<lb/>
　　畫竹<hi>贈王光大</hi>　　　　　　　　　<hi>元</hi>倪　瓉<lb/>
荆溪王隱士相見毎從容借地仍栽竹巢雲獨傍松青<lb/>
苔盤石浄嘉樹綠隂重約我同棲遁嵩髙第㡬峰<lb/>
　　畫竹<hi>寄張天民</hi>　　　　　　　　　<hi>元</hi>倪　瓉<lb/>
良常南洞口聞有埽塵齋竹影春當户泉聲夜遶階自<lb/>
矜霜兔健安有魯魚乖截得靑鸞尾因風寄好懐<lb/>
<pb n="KR4h0142_WYG_076-13a"/>
　　畫竹<hi>贈王允剛</hi>　　　　　　　　　<hi>元</hi>倪　瓉<lb/>
子猷借地種修筠何可一日無此君葉籠書席揺翠雨<lb/>
隂結香爐屯緑雲文孫住近吳江渚二仲遨遊如蔣詡<lb/>
置酒邀余冩竹枝隔竹庖人夜深語<lb/>
　　題竹<hi>三首</hi>　　　　　　　　　<hi>元</hi>劉永之<lb/>
髙牕新霽緑隂稠隨意揮毫倣薊丘老鶴陊翎囬舞翅<lb/>
洞簫吹徧石林秋<lb/>
洞裏仙人白兔公手持玉笛向秋風彩雲低度天如水<lb/>
<pb n="KR4h0142_WYG_076-13b"/>
吹作龍吟山月中<lb/>
讀易茅齋夏日長琅玕繞屋擬瀟湘山風一夜吹踈雨<lb/>
共愛西牎五月凉<lb/>
　　題竹　　　　　　　　　　　<hi>元</hi>貢性之<lb/>
翩翩么鳳下晴空半入江雲半落風憶昔瀟湘泊船處<lb/>
玊簫聲㫁月明中<lb/>
　　題畫竹　　　　　　　　　　<hi>元</hi>貢性之<lb/>
鷓鴣啼望水龍吟舟過湘江夜雨深清思滿懐無著處<lb/>
<pb n="KR4h0142_WYG_076-14a"/>
却將墨沼寫秋隂<lb/>
　　題竹　　　　　　　　　　　<hi>元</hi>貢性之<lb/>
美人環珮玉玲瓏騎得青鸞下碧空寂寞湘魂招不返<lb/>
鳳簫聲㫁月明中<lb/>
　　畫竹　　　　　　　　　　　<hi>元</hi>華幼武<lb/>
挺挺琅玕玉澗邊半含春雨半含煙怪來筆底清如許<lb/>
老子胷中有渭川<lb/>
　　畫竹　　　　　　　　　　　<hi>元</hi>丁鶴年<lb/>
<pb n="KR4h0142_WYG_076-14b"/>
拂素冩晴牕亭亭玉一雙蒼龍雷喚醒風雨遍湘江<lb/>
　　題畫竹<hi>為董文中賦</hi>　　　　　　　<hi>元</hi>丁鶴年<lb/>
雨過蛟龍起風生翡翠寒但存清白在日日自平安<lb/>
　　題竹　　　　　　　　　　　<hi>元</hi>張舜咨<lb/>
萬里髙風不自由琅玕掀舞一天秋何人笙鶴歸來晚<lb/>
縹緲仙城十二樓<lb/>
　　畫竹歌<hi>為道士詹明徳賦</hi>　　　　　　<hi>明</hi>劉　基<lb/>
我所思兮在瀟湘蒼梧九疑渺無際但見緑竹參天長<lb/>
<pb n="KR4h0142_WYG_076-15a"/>
上有寒煙凝不飛下有流水聲琅琅中有萬古不盡離<lb/>
别淚化作五色丹霞漿穿崖貫石出厚地風吹露滌宵<lb/>
有光我欲因之邀鳳凰天路脩阻川無梁孰知畫史觧<lb/>
人意能以造化歸毫芒虚堂無人白日静使我顧盼増<lb/>
慨慷𤣥霜慘烈嵗將晏鼪啼鼯叫天悲凉我所思兮杳<lb/>
茫茫山中紫筍春可茹歸來無使遥相望<lb/>
　　題畫竹　　　　　　　　　　<hi>明</hi>劉　基<lb/>
葉間重露猶滴林表煙寒未開想見沅湘江上月明環<lb/>
<pb n="KR4h0142_WYG_076-15b"/>
佩歸來<lb/>
　　題畫竹<hi>并序</hi>　　　　　　　　<hi>明</hi>貝　瓊<lb/>
　太史公紀渭川千畆竹此圖僅盈尺而逺意不翅千<lb/>
　畝觀其毫枝髮葉歴歴可見於秋煙暮雨外筆法視<lb/>
　古亦精已寓目久之遂起余兩山之興徑欲買舟歸<lb/>
　卧其所云<lb/>
市朝非素心林壑契𤣥賞讀書甘寂寞宻竹更蕭爽衝<lb/>
人虎豹關閉户蠨蛸網寒梢朽不蠧野筍苞初長風生<lb/>
<pb n="KR4h0142_WYG_076-16a"/>
回鶴夢月出聞猿響如何猶戀禄廄馬存病顙相期結<lb/>
二仲兹焉共來徃<lb/>
　　畫竹　　　　　　　　　　　<hi>明</hi>王　佐<lb/>
瀟湘緑玉崑崙石移向髙臺之素壁四座凉風帶雪吹<lb/>
半牕疎雨和煙滴九疑夢㫁瑶瑟寒貼雲影落雙飛鸞<lb/>
霓旌掩冉欲歸去美人持贈靑琅玕也曽拂拭蒼苔色<lb/>
坐弄參差楚天碧曲終日暮山鬼啼自寫幽情寄相憶<lb/>
　　題竹　　　　　　　　　　　<hi>明</hi>林　鴻<lb/>
<pb n="KR4h0142_WYG_076-16b"/>
醉墨淋漓濕未乾拂雲雙玉倚秋看别來嶰谷空林月<lb/>
㡬度凄凉笛裏寒<lb/>
　　題畫竹　　　　　　　　　　<hi>明</hi>陳　亮<lb/>
王維逺矣蕭郎死墨竹古來俱可數自從老可出湖州<lb/>
世人始信前無古此圖髙古不知名欲與湖州相抗衡<lb/>
森森矛㦸自相向淅淅枝條如有聲髙堂素壁時張挂<lb/>
瀟灑渾疑却炎夏莫言無地種琅玕自有清風滿圖畫<lb/>
　　題畫竹　　　　　　　　　　<hi>明</hi>袁　華<lb/>
<pb n="KR4h0142_WYG_076-17a"/>
風生太液水微波霜影侵階月色多截得昭華蒼玉管<lb/>
多情蕭史奈愁何<lb/>
　　題竹　　　　　　　　　　　<hi>明</hi>金幼孜<lb/>
翠拂琅玕落粉香無端春色滿瀟湘美人學得靑鸞曲<lb/>
何處吹簫聽鳳凰<lb/>
　　為楊庶子題紙屏畫竹　　　　<hi>明</hi>金幼孜<lb/>
我昔隱居在山谷繞舍只令種脩竹清風白畫灑蒼雪<lb/>
終日吟哦看不足一從攜書來北闕遂與此君成乆别<lb/>
<pb n="KR4h0142_WYG_076-17b"/>
平安十載知何似徃徃思之心欲折楊君亦是愛竹者<lb/>
官舍新成最幽雅紙屏拂拭無㸃塵滿寫琅玕更瀟灑<lb/>
昨來置酒邀客子燈前見之驚且喜停盃借問作者誰<lb/>
似與老可同髙致墨花淋漓真可愛黯淡猶疑鬼神㑹<lb/>
初看積翠落簷端便覺湍聲起牎外數竿隔水各千尺<lb/>
微露靑林帶秋色暮雨寒霏紫鳳翎驚濤暝卷蒼龍翼<lb/>
知君好竹幽思殊朝回看畫仍讀書臨風或吹蒼玉管<lb/>
對月時弄靑珊瑚嗟哉此君貞且良丰姿凜凜非尋常<lb/>
<pb n="KR4h0142_WYG_076-18a"/>
世情髙下逐冷暖此君志節無炎凉氷霜嵗晏慎自保<lb/>
相期白首母相忘<lb/>
　　題竹　　　　　　　　　　　<hi>明</hi>王　紱<lb/>
宮樹棲鴉拜夕郎洞門煙靄竹蒼蒼珮聲揺曳歸來晚<lb/>
香篆初消月到牀<lb/>
　　畫竹自題　　　　　　　　　<hi>明</hi>虞　謙<lb/>
我昔汎東溟拾得蒼龍尾置之懷袖中夜夜凉風起化<lb/>
為金錯刀欲剪瀟湘水只恐春雷鳴飛上靑雲裏<lb/>
<pb n="KR4h0142_WYG_076-18b"/>
　　題畫竹　　　　　　　　　　<hi>明</hi>林　環<lb/>
嶰谷春已深煙雨何冥冥蕭然靑琅玕上有孤鳳鳴清<lb/>
風不時來忽聞環珮聲緬懷伶倫子千載已遐征誰能<lb/>
截鳴律吹向軒轅庭<lb/>
　　畫竹　　　　　　　　　　　<hi>明</hi>郭　厪<lb/>
聲臨渭水清影拂湘潭碧瑶瑟曲未終商飇坐來夕<lb/>
　　題畫竹　　　　　　　　　　<hi>明</hi>髙　璧<lb/>
極目蒼梧逺傷心泣二娥試看枝上露不及涙痕多<lb/>
<pb n="KR4h0142_WYG_076-19a"/>
　　畫竹　　　　　　　　　　　<hi>明</hi>伍　方<lb/>
花㸃湘雲堕碧川翠梢零落帶秋煙歸篷記得曽看處<lb/>
殘月黄陵古廟前<lb/>
　　題竹　　　　　　　　　　　<hi>明</hi>徐　貫<lb/>
書牎謾對翠琅玕偏喜真心耐嵗寒怪底此君解醫俗<lb/>
清標瀟灑拂雲端<lb/>
　　題畫竹　　　　　　　　　　<hi>明</hi>張　泰<lb/>
九疑山碧楚天空江上佳人思不窮日暮南陵脩竹冷<lb/>
<pb n="KR4h0142_WYG_076-19b"/>
鷓鴣聲裏起秋風<lb/>
　　畫竹　　　　　　　　　　　<hi>明</hi>劉師邵<lb/>
誰弄參差管聲悲引恨長夜深龍起聽明月滿瀟湘<lb/>
　　題畫竹<hi>與蕭球</hi>　　　　　　　　<hi>明</hi>羅　倫<lb/>
玉英臺下路半夜舞靑鸞龍孫眠不得疎影上欄杆<lb/>
　　題竹　　　　　　　　　　　<hi>明</hi>莊　昶<lb/>
獨行湘江潯見此叢篁幽風雨日冥晦萬雀聲啁啾垂<lb/>
垂正結實恐為鵷雛謀豈無九苞羽飛下十二樓延竚<lb/>
<pb n="KR4h0142_WYG_076-20a"/>
久不見此意良悠悠我因王者瑞極意垂鴻猷採之欲<lb/>
徃食道路阻以脩問之在何所乃古西康州西康有西<lb/>
伯已矣三千秋至尊應昌運致此能無由清時一再覩<lb/>
咄哉何所求<lb/>
　　題壁間竹　　　　　　　　　<hi>明</hi>魯　鐸<lb/>
繄誰融心神寫此萬竿竹我逐南薫來炎歊正三伏開<lb/>
軒一披襟灑然在淇澳中宵起攬衣乗月看未足髙歌<lb/>
武公詩清風動林麓<lb/>
<pb n="KR4h0142_WYG_076-20b"/>
　　畫竹　　　　　　　　　　　<hi>明</hi>田　登<lb/>
何人移化工亭亭寫修竹髙岸展阨塞㳙流帶滫洑節<lb/>
撼首陽山風吟淇水隩氷霜嵗寒深雨露湘江逐朝陽<lb/>
儀鳳毛笙鏞滿山谷<lb/>
　　畫竹　　　　　　　　　　　<hi>明</hi>何景明<lb/>
誰開素練寫煙梢欲采琅玕奏玉簫猶憶鳳凰池閣上<lb/>
坐聽風雨下層霄<lb/>
　　題畫竹　　　　　　　　　　<hi>明</hi>楊　慎<lb/>
<pb n="KR4h0142_WYG_076-21a"/>
江南誰觧寫琅玕後有仲昭前孟端自從文藻流傳乆<lb/>
轉覺丹青賞鑒難生綃一幅瀟湘出髙堂六月氷霜寒<lb/>
玉林深處人如玉欲徃從之無羽翰<lb/>
　　畫竹　　　　　　　　　　　<hi>明</hi>舒　芬<lb/>
煙梢雨葉誰形容畫堂六月生秋風神隨墨㪚玉𤨏碎<lb/>
光若影動金玲瓏淇園百竿出肘後渭川千畆生胸中<lb/>
良工心苦刻成鵠主人珍重㸔如龍我來不疑畫裏見<lb/>
眼靑只作林下逢撫摩琅玕思颯颯彷彿鳳鳥來雝雝<lb/>
<pb n="KR4h0142_WYG_076-21b"/>
鳴世還能嶰谷種知音誰是柯亭翁雲霄昨夜迷太空<lb/>
蘆枝弦化招相從却恐君子棄我如遺踪<lb/>
　　畫竹<hi>為湯宗器題</hi>　　　　　　　　<hi>明</hi>謝承舉<lb/>
曾記瀟湘繫短篷隔江煙雨翠重重驚雷忽報春消息<lb/>
一夜靈根長籜龍<lb/>
　　題畫竹　　　　　　　　　　<hi>明</hi>王　潤<lb/>
曾見東籬立曉霜一枝巖傍拂溪光等閒得製伶倫管<lb/>
吹落梅花㡬夕陽<lb/>
<pb n="KR4h0142_WYG_076-22a"/>
　　題畫竹　　　　　　　　　　<hi>明</hi>吳　宣<lb/>
悔教風節動煙霄總得虚聲太寂寥長樂五更聞暖吹<lb/>
錢塘八月聽寒潮調髙巢許終何物怨入夷齊死不消<lb/>
更欲少論惆悵事昊天無語鳳飛遥<lb/>
　　題竹　　　　　　　　　　　<hi>明</hi>沈　周<lb/>
氷霜俱不知風雨亦無恙嫋嫋出縣髙未可限墨丈<lb/>
　　題畫竹　　　　　　　　　　<hi>明</hi>李叔玉<lb/>
君家碧疏見清影别是一叚淇園秋何人筆底得天趣<lb/>
<pb n="KR4h0142_WYG_076-22b"/>
云是東吳夏瑞州瑞州胷中竹如簀一枝一葉良可惜<lb/>
却笑蕭郎技癢時手戰眼昏頭雪白興來雷從地中出<lb/>
萬籜湏㬰起蒼壁翩<graphic n="KR1473" url="https://raw.githubusercontent.com/kanripo/KR-Gaiji/master/images/KR1473.png" mimeType="image/png"/>彩鳳羽欲墮偃蹇青虯勢安敵<lb/>
仙郎何以得此幅邀我題詩記真跡醉後操觚一揮灑<lb/>
不譲王維有聲畫公餘坐對夜深時明月清風不論價<lb/>
　　畫竹　　　　　　　　　　　<hi>明</hi>李廷儀<lb/>
瓊花凍勒蒼龍骨法水低淋彩鳳翎愁絶英皇渾不語<lb/>
九疑相對數峰青<lb/>
<pb n="KR4h0142_WYG_076-23a"/>
　　畫竹　　　　　　　　　　　<hi>明</hi>張　倬<lb/>
黄陵祠下月明多不見湘靈翠輦過留得蕭蕭數竿竹<lb/>
至今腸斷楚人歌<lb/>
　　畫竹　　　　　　　　　　　<hi>明</hi>徐　渭<lb/>
萬物貴取影冩竹更宜然穠隂不通鳥碧浪自翻天戛<lb/>
戛俱鳴石迷迷别有煙直須文與可把筆取神傳<lb/>
　　畫竹十首　　　　　　　　　<hi>明</hi>徐　渭<lb/>
昨夜牕前風雨時數竿疎影響書幃今朝搨向溪藤上<lb/>
<pb n="KR4h0142_WYG_076-23b"/>
猶覺秋聲筆底飛<lb/>
葉葉枝枝逐景生髙髙下下自人情兩梢直拔青天上<lb/>
留取根叢作雨聲<lb/>
郡城去海不為遥墨籜淋漓似鬱蛟莫遣風來吹一葉<lb/>
恐於箋上作波濤<lb/>
片石蒼蒼映莽林南宫如見拜難禁牛車若使能移去<lb/>
賣與侯家五百金<lb/>
昨宵風雨折東園那許從天乞一竿數葉傳神為不朽<lb/>
<pb n="KR4h0142_WYG_076-24a"/>
儒寒道瘦任人㸔<lb/>
林梢片石墨初籠凍筆勾寒入指中急遣蒼頭沽一榼<lb/>
破簾穿日盪杯紅<lb/>
筆底霜叢三四竿園中觧籜兩三年脩蛇拔尾當黄土<lb/>
小鳳梳翎在碧天<lb/>
脩蛇有尾頻年墜小鳳為翎㡬日成輸與寒梢三十尺<lb/>
春來祇用一雷驚<lb/>
人家宿紙㡬時収紫兔尖尖走潑油竹影滿牕凉似水<lb/>
<pb n="KR4h0142_WYG_076-24b"/>
㫁厓踈雨數竿秋<lb/>
怪石初烘潑墨匀吳箋短短縮霜筠長空五尺青鸞尾<lb/>
一半斜封在白雲<lb/>
　　題竹行　　　　　　　　　　<hi>明</hi>僧宗泐<lb/>
平生不識雲心子墨妙通神有如此眼中何處修竹林<lb/>
湘水邊頭煙雨裏長林蔽虧天為隂鷓鴣啼㫁江沈沈<lb/>
六月南風晝不熱人家住在叢篁深九疑山帶蒼梧野<lb/>
翩翩帝子雲中下鳳鸞飛舞蛟龍驤羽葆毿㲖翠堪把<lb/>
<pb n="KR4h0142_WYG_076-25a"/>
我昔曽行賞溪曲兩岸波光浸寒緑萬玉森森一逕遥<lb/>
溪口青隂到山麓今朝㸔圖政自憐畫圖身世俱茫然<lb/>
雲心骨化丹陽土吁嗟墨妙何人傳<lb/>
　　題竹　　　　　　　　　　　<hi>明</hi>僧古春<lb/>
一夜竹牕雨秋聲入夢聞都將枝上涙灑徧九疑雲<lb/>
　　畫竹扇　　　　　　　　　　<hi>宋</hi>梅堯臣<lb/>
石上老瘦竹忽在紈扇中執之意己凉不待揺清風小<lb/>
節未見粉淚痕應合紅日將炎暑退畏蠧生秋蟲<lb/>
<pb n="KR4h0142_WYG_076-25b"/>
　　題扇頭竹　　　　　　　　　<hi>金</hi>王利賔<lb/>
輕紗畫竹雀柄短不盈握暑氣正慿陵清風一何邈<lb/>
　　扇上竹　　　　　　　　　　<hi>元</hi>楊　載<lb/>
種竹何須種萬竿一枝分影亦檀欒秋宵更受風披拂<lb/>
聽取清聲入夢寒<lb/>
　　題畫竹扇子　　　　　　　　<hi>元</hi>陳　旅<lb/>
江上竹枝歌為君顰兩蛾秋風團扇底零落黛痕多<lb/>
　　為戴容安題扇竹　　　　　　<hi>明</hi>金幼孜<lb/>
<pb n="KR4h0142_WYG_076-26a"/>
　三徑清隂生晝寒滿林新長碧琅玕何時截作參差玉<lb/>
　吹向瑶臺聽紫鸞<lb/>
　　　題紈扇折竹枝　　　　　　　<hi>元</hi>陶宗儀<lb/>
　剪來青鸞尾挂向珊瑚鈎明月照清影一握湘江秋<lb/>
　　　題扇上竹枝　　　　　　　　<hi>明</hi>髙　啓<lb/>
　寒梢雖數葉髙節傲霜風寧肯隨團扇秋來怨篋中<lb/>
　　　題畫竹枝　　　　　　　　　<hi>明</hi>李日華<lb/>
　淡淡疎篁影離離古蘚文昨夜溜春雨今朝墮曉雲破<lb/>
<pb n="KR4h0142_WYG_076-26b"/>
　牕揺瑣碎虚榻冒氤氲墨沼澄凝處相逢只此君<lb/>
　　　竹枝　　　　　　　　　　　<hi>明</hi>李日華<lb/>
　粉痕初洗舞靑腰琴筑無聲晝寂寥為有寒香入肌骨<lb/>
　不須風雨也蕭蕭<lb/>
　<lb/>
　<lb/>
　<lb/>
御定歴代題畫詩類卷七十六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0142_WYG_016-1a"/>
　欽定四庫全書<lb/>
　御定厯代題畫詩類巻十六目録<lb/>
　　山水類<lb/>
　　　觀李固請司馬弟山水圖<hi>唐杜甫三首</hi>
　　　謝興公上人寄山水簇子<hi>唐齊已</hi>
　　　畫山水圖答大愚<hi>唐荆浩</hi>
　　　端禮知宗寵示水石六軸戲作此詩歸之<hi>宋李綱</hi>
　　　觀僧室畫山水<hi>宋司馬光</hi>
<pb n="KR4h0142_WYG_016-1b"/>
　　　偶題㸔山樓新畫山水<hi>宋文彦博</hi>
　　　和吳省副北軒畫湖山之什<hi>宋蔡襄</hi>
　　　王原叔内翰宅山水圖<hi>宋梅堯臣</hi>
　　　李頎秀才善畫山以兩軸見寄仍有詩次韻答之<lb/>
　　　　<hi>宋蘇軾</hi>
　　　答王道濟寺丞觀許道寜山水圖<hi>宋黄庭堅</hi>
　　　酬李唐臣贈山水短軸<hi>宋晁補之</hi>
　　　自畫山水寄正受題其上<hi>宋晁補之</hi>
<pb n="KR4h0142_WYG_016-2a"/>
　　題李雲叟畫軸兼寄江安楊簡卿明府<hi>宋范成大</hi>
　　　<hi>二首</hi>
　　夜聞擇之誦師曾題畫絶句遐想高致偶成小詩<lb/>
　　　<hi>宋朱子</hi>
　　謝孔遵席後堂畫山水圖<hi>金劉仲尹</hi>
　　孫尚書家山水巻<hi>元劉因三首</hi>
　　松濤軒題畫為鄧善之<hi>元高克恭</hi>
　　贈翰林宅山水圖<hi>元范梈</hi>
<pb n="KR4h0142_WYG_016-2b"/>
　　題高氏所藏畫圖<hi>元陳旅二首</hi>
　　題楊氏所藏畫圖<hi>元陳旅</hi>
　　題鄭徳和所藏山水圖<hi>元陳旅</hi>
　　寄張師䕫求畫<hi>元吳師道</hi>
　　題山水圖送人歸仙居<hi>元吳師道</hi>
　　為僧作山水<hi>元郭畀二首</hi>
　　題趙氏所藏畫<hi>元郯韶</hi>
　　題汪功父所藏畫巻<hi>元金履祥</hi>
<pb n="KR4h0142_WYG_016-3a"/>
　　題匡山人所藏圖<hi>元陳基</hi>
　　題畫贈原道<hi>元倪瓉</hi>
　　御製山水圖歌賜長春真人劉淵然歸南京<hi>明宣</hi>
　　　<hi>宗</hi>
　　題曾郁文所藏山水小景<hi>明劉崧</hi>
　　為臨川章則常題山水圖<hi>明梁寅</hi>
　　題孫卿家小畫<hi>明高啓二首</hi>
　　題武昌魏槃所藏畫<hi>明高啓</hi>
<pb n="KR4h0142_WYG_016-3b"/>
　　題山水畫寄筠州王校文<hi>明周𤣥</hi>
　　題畫贈沈臞樵先生<hi>明沈貞</hi>
　　題陳世恭所藏山水圖歌<hi>明李曄</hi>
　　題伴讀董時貢所藏山水<hi>明管訥</hi>
　　題高理瞻所藏小景圖<hi>明陳安</hi>
　　題畫送人歸越中<hi>明程本立</hi>
　　為方尚書賓題山水圖<hi>明金㓜孜</hi>
　　題山水贈楊熙節<hi>明王直</hi>
<pb n="KR4h0142_WYG_016-4a"/>
　　題周參政所藏山水小景<hi>明李昌期</hi>
　　山水小景<hi>明陳全二首</hi>
　　小景題贈密齋先生<hi>明陳煇</hi>
　　山水圖為兵部郎中王恕題<hi>明倪謙</hi>
　　畫山水為費廷言司業題<hi>明楊守阯</hi>
　　題山水小畫寄姜知縣<hi>明陳憲章</hi>
　　題畫寄徐州陸九臯<hi>明劉溥二首</hi>
　　張侍御世用所藏山水圖歌<hi>明李東陽</hi>
<pb n="KR4h0142_WYG_016-4b"/>
　　贈曹竹西畫并題<hi>明姚綬</hi>
　　題畫寄鄒公履<hi>明李至清</hi>
　　山水圖為錢塘周士㢘作<hi>明魏時敏</hi>
　　題山水圖為劉廷信都憲作<hi>明樊阜</hi>
　　山水圖贈南雄黄驛宰<hi>明鄭瑛</hi>
　　為盛舜臣題山水長卷<hi>明吳寛</hi>
　　為僧題畫<hi>明吳寛</hi>
　　為李貞伯題朱寅仲小畫<hi>明吳寛</hi>
<pb n="KR4h0142_WYG_016-5a"/>
　　小景為益之題<hi>明謝廷柱</hi>
　　山水小景為孫太常題<hi>明魯鐸</hi>
　　題畫山水送人還歙<hi>明李夢陽</hi>
　　為吳黄門公美題錢山人叔寶畫<hi>明張鳯翼</hi>
　　題畫贈姜明府<hi>明陳寉</hi>
　　題畫贈蜀中徐閬池<hi>明董其昌</hi>
　　題畫貽毘陵張夢澤<hi>明董其昌</hi>
　　題畫贈張平仲水部<hi>明董其昌</hi>
<pb n="KR4h0142_WYG_016-5b"/>
　　題畫送原孚姪巡齊<hi>明董其昌</hi>
　　題畫似雪嶠師<hi>明李流芳</hi>
　　題畫與石夢飛<hi>明李日華</hi>
　　題畫與雲溪上人<hi>明李日華</hi>
　　在課花齋畫小幅山水與沈子廣<hi>明李日華</hi>
　　題畫與曹允大<hi>明李日華</hi>
　　題畫與沈伯遠<hi>明李日華</hi>
　　題畫横幅與方樵逸<hi>明李日華</hi>
<pb n="KR4h0142_WYG_016-6a"/>
　　　題畫繭紙長幅與沈倩伯遠<hi>明李日華</hi>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0142_WYG_016-6b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定厯代題畫詩類巻十六目錄<lb/>
<pb n="KR4h0142_WYG_016-7a"/>
　欽定四庫全書<lb/>
御定歴代題畫詩類巻十六<lb/>
　　山水類<lb/>
　　　觀李固請司馬弟山水圖<hi>三首</hi>　<hi>唐</hi>杜　甫<lb/>
　簡易高人意匡牀竹火爐寒天留遠客碧海挂新圖雖<lb/>
　對連山好貪㸔絶島孤羣仙不愁思冉冉下蓬壺<lb/>
　方丈渾連水天台總映雲人間長見畫老去恨空聞范<lb/>
　蠡舟偏小王喬鶴不羣此生隨萬物何處出塵氛<lb/>
<pb n="KR4h0142_WYG_016-7b"/>
　高浪垂翻屋崩崖欲壓牀野橋分子細沙㟁繞微茫紅<lb/>
　浸珊瑚短青懸薜荔長浮杳並坐得僊老暫相將<lb/>
　　　謝興公上人寄山水簇子　　　<hi>唐</hi>齊　已<lb/>
　半幅古孱顔㸔来心意閒何須尋鳥道即此出人間巘<lb/>
　暮疑懸狖松深認掩闗知君遠相惠免我憶歸山<lb/>
　　　畫山水圖答大愚　　　　　　<hi>唐</hi>荆　浩<lb/>
　恣意縱横埽峰巒次第成筆尖寒樹瘦墨澹野雲輕巖<lb/>
　石噴泉窄山根到水平襌房時一展兼稱苦空情<lb/>
<pb n="KR4h0142_WYG_016-8a"/>
　　端禮知宗寵示水石六軸戲作此詩歸之<lb/>
　　　　　　　　　　　　　　　<hi>宋</hi>李　綱<lb/>
閩溪盤屈七百里贑水湍瀉十八灘何人作此極變態<lb/>
使我當暑毛骨寒小山屹立奔猛裏飛浪洶動巉巖間<lb/>
喧豗似有雷電響回薄乍疑霜雪翻枯槎石上盡堅瘦<lb/>
蒼波噴浸尺度慳畫工不復畫舟檝意謂絶險無敢干<lb/>
豈知操舟若神者出沒濤瀨心甚閒﨑嶇世路更巇惡<lb/>
返視此畫平而安<lb/>
<pb n="KR4h0142_WYG_016-8b"/>
　　觀僧室畫山水　　　　　　　<hi>宋</hi>司馬光<lb/>
畫精禪室冷方暑久徘徊不盡林端雪長青石上苔心<lb/>
閒對巖岫目淨失塵埃坐久清風至疑從翠澗来<lb/>
　　偶題㸔山樓新畫山水　　　　<hi>宋</hi>文彦博<lb/>
盡日望西山扶笻復倚欄遠觀猶未足更作畫圖㸔<lb/>
　　和吳省副北軒畫湖山之什　　<hi>宋</hi>蔡　襄<lb/>
誰於素壁寫江流雲樹疎疎映荻洲盡日清虛全却暑<lb/>
一川搖落似經秋暫逢名畫心猶在終向扁舟老去休<lb/>
<pb n="KR4h0142_WYG_016-9a"/>
只有逰鯈能自適莫懷香餌重遲留<lb/>
　　王原叔内翰宅山水圖　　　　<hi>宋</hi>梅堯臣<lb/>
石蒼蒼連峭峰大小嶤峨雲霧中老松瘦樹無筆蹤巧<lb/>
奪造化何能窮古絹脆裂再粘續氣象一似高高嵩上<lb/>
有荆浩字特歸翰林公願換廷圭一丸墨誰言賣錢須<lb/>
青銅范寛到老學未足李成但得平逺工黄金白璧未<lb/>
為寶文人師臣無不通<lb/>
　　李頎秀才善畫山以兩軸見寄仍有詩次韻答之<lb/>
<pb n="KR4h0142_WYG_016-9b"/>
　　　　　　　　　　　　　　　<hi>宋</hi>蘇　軾<lb/>
平生自是箇中人欲向漁舟便寫真詩句對君難出手<lb/>
雲泉勸我早抽身年来白髮驚秋速長恐青山與世新<lb/>
從此北歸休悵望囊中收得武陵春<lb/>
　　答王道濟寺丞觀許道寜山水圖<hi>宋</hi>黄廷堅<lb/>
往逢醉許在長安蠻溪大硯磨松烟忽呼絹素翻硯水<lb/>
久不下筆或經年異時踏門闖白首巾冠欹斜更索酒<lb/>
舉盃意氣欲翻盆倒臥虛樽將八九醉拈枮筆墨淋浪<lb/>
<pb n="KR4h0142_WYG_016-10a"/>
勢若山崩不停手數尺江山萬里遙滿堂風物冷蕭蕭<lb/>
山僧歸寺童子後漁伯欲渡行人招先君笑指溪上宅<lb/>
鸕鷀白鷺如相識許生再拜謝不能元是天機非筆力<lb/>
自言年少眼明時手揮八幅錦江絲贈行巻送張京兆<lb/>
心知李成是我師張公身逐銘旌去流落不知今主誰<lb/>
大梁畫肆閲水墨我君盤礴忘揖客蛛絲煤尾意昏昏<lb/>
幾年風動人家壁雨雪涔涔滿寺庭四圍冷落讓丹青<lb/>
笑詶肆翁十萬錢巻付騎奴市盡傾王丞来觀皆失席<lb/>
<pb n="KR4h0142_WYG_016-10b"/>
指㸃如見初畫日四時風物入句圖信知君家有摩詰<lb/>
我持此圖二十年眼見緑髮皆華顛許生縮手入黄泉<lb/>
衆史弄筆摩青天君家枯松出老翟風烟枯枝倚崩石<lb/>
蠧穿風物君愛惜不誣方將有人識<lb/>
　　酬李唐臣贈山水短軸<hi>李為刑曹杜君章知賞</hi>
　　　　　　　　　　　　　　　<hi>宋</hi>晁補之<lb/>
大山宫小山霍欲識山高觀石脚大波為瀾小波為淪<lb/>
欲知水深觀水津營邱於此意獨親杜侯所與復有人<lb/>
<pb n="KR4h0142_WYG_016-11a"/>
不見李侯今五載苦向營邱有餘態齊紈如雪吳刀裁<lb/>
小毫束筍縑囊開經營初似雲烟合揮灑忽如風雨来<lb/>
蒼梧泱漭天無日深巖老樹洪濤入榛林闇漠猿狖寒<lb/>
苔蘚浸淫螺蚌溼紛紛禽㪚江干沙有風北来吹蒹葭<lb/>
前洲後渚相隨沒行子漁人歸徑失李侯此筆良已竒<lb/>
我聞李侯家朔垂跨河而北寜有之曷不南逰觀禹穴<lb/>
梅梁鎖澀萍滿皮神物變化當若斯元君畫史雖天與<lb/>
我論絶藝無今古張顛草書要劍舞得意可無山水助<lb/>
<pb n="KR4h0142_WYG_016-11b"/>
他日李侯人益慕<lb/>
　　自畫山水寄正受題其上　　　<hi>宋</hi>晁補之<lb/>
虎觀他年青汗手白頭田畝未能閒自嫌麥隴無佳思<lb/>
戲作南齋百里山<lb/>
　　題李雲叟畫軸兼寄江安楊簡卿明府<hi>二首</hi>
　　　　　　　　　　　　　　　<hi>宋</hi>范成大<lb/>
蒼烟枯木共荒寒籬落隄彎傍漲湍歸路宛然歸未得<lb/>
閒將李叟畫圖㸔<lb/>
<pb n="KR4h0142_WYG_016-12a"/>
新圖来自雪邊州皴石枯槎筆最遒明府能詩如此畫<lb/>
為渠題作小營邱<lb/>
　　夜聞擇之誦師曾題畫絶句遐想高致偶成小詩<lb/>
　　　　　　　　　　　　　　　<hi>宋</hi>朱　子<lb/>
一幅瀟湘不易求新詩誰遣送門愁遙知水遠天長外<lb/>
更有離騷極目秋<lb/>
　　謝孔遵席後堂畫山水圗<hi>後堂號秀隠居</hi>　<hi>金</hi>劉仲尹<lb/>
家在龍沙弱水東朅来塵世笑春風都將天外蓬壺景<lb/>
<pb n="KR4h0142_WYG_016-12b"/>
漏作人間畫手工玉腕雪迴犀管細寶煤香㪚鳯綃空<lb/>
只應大地山河影常記飛鸞下月中<lb/>
　　孫尚書家山水巻<hi>三首</hi>　　　　<hi>元</hi>劉　因<lb/>
扁舟老樹傍蒼崖好似今秋雪嶺迴試問黄塵山下渡<lb/>
幾人曾為㸔山来<lb/>
諸公久矣笑吾貪是處雲山欲結菴只有皇卿解貲助<lb/>
畫山須畫靜修龕<lb/>
畫圖題品代移文寄謝神州老使君欲乞龍山恐孤絶<lb/>
<pb n="KR4h0142_WYG_016-13a"/>
南州隆慮且平分<lb/>
　　松濤軒題畫為鄧善之　　　　<hi>元</hi>高克恭<lb/>
春雨欲晴時山光弄烟翠林間有高人笑語落天外<lb/>
　　贈翰林宅山水圖　　　　　　<hi>元</hi>范　梈<lb/>
敏絶丹青手驅馳翰墨場力能移地軸藝直破天荒素<lb/>
壁清風起蒼崖旭日光喬林支混沌巨石偃滄浪鶴背<lb/>
芙蓉影牛頭薜荔香參差殊不謬奔峭亦非常仙去遺<lb/>
真館人来倚釣航向知萬里近不費一生忙擬乞丹沙<lb/>
<pb n="KR4h0142_WYG_016-13b"/>
洞長尋碧草鄉松喬如可及結友更何方<lb/>
　　題高氏所藏畫圖<hi>二首</hi>　　　　<hi>元</hi>陳　旅<lb/>
誰家林麓近溪灣高樹扶疎出石間落葉盡隨溪雨去<lb/>
只留秋色滿空山<lb/>
溪邊春樹緑成羣山崦朝来有白雲客子閒行尋古寺<lb/>
石忩巖影與僧分<lb/>
　　題楊氏所藏畫圖　　　　　　<hi>元</hi>陳　旅<lb/>
山光濃淡雨初晴曲曲江清樹色明若買草堂江上住<lb/>
<pb n="KR4h0142_WYG_016-14a"/>
大開忩户㸔雲生<lb/>
　　題鄭徳和所藏山水圖　　　　<hi>元</hi>陳　旅<lb/>
厯厯清江曲重重緑樹堆林喧春瀑壯雲㫁晩山来游<lb/>
子還鄉去小忩臨水開更從野橋外隨意步幽苔<lb/>
　　寄張師䕫求畫　　　　　　　<hi>元</hi>吳師道<lb/>
我于山水宿好敦早年畫亦窺其藩却觀作者還自愧<lb/>
一朝棄去無留痕張君妙悟自天趣不待師授知根源<lb/>
宦逰往往得佳勝目力所至氣已吞烟雲莽蒼瀟湘浦<lb/>
<pb n="KR4h0142_WYG_016-14b"/>
樹石慘澹江南邨漁梁茅屋帶林薄㸃綴清妍難具論<lb/>
宛陵城中數相過雜遝縑素方填門謂予雅愛不見索<lb/>
豈有强求持璵璠君不見燕公一筆靳豪貴王宰不受<lb/>
促迫煩古来竒士多異俗所以千載名長存吾言如斯<lb/>
亦非激君諾已定應無諼<lb/>
　　題山水圖送人歸仙居　　　　<hi>元</hi>吳師道<lb/>
仙居直接天台路無數青山與雲樹行人已在畫圖中<lb/>
又復攜圖入山去<lb/>
<pb n="KR4h0142_WYG_016-15a"/>
　　為僧作山水<hi>二首</hi>　　　　　　<hi>元</hi>郭　畀<lb/>
門有方袍客圖成水墨山我非求肖似汝亦愛幽閒密<lb/>
樹難分辨高雲任往還行當絶世事終老屋三間<lb/>
有客被方袍合爪前致辭不獨愛公畫仍復愛公詩詩<lb/>
成縱意書了此一段竒世人稱三絶公胡不自知我心<lb/>
了不知晩嵗聊嬉嬉向来用世心轉首成棄遺所嗟聞<lb/>
道晩倐已雙鬢絲前賢去已遠来哲未可期寓形宇宙<lb/>
間倀倀欲何之願誨藥石言再拜真吾師<lb/>
<pb n="KR4h0142_WYG_016-15b"/>
　　題趙氏所藏畫　　　　　　　<hi>元</hi>郯　韶<lb/>
繡嶺宫前西日暉忽驚嵐氣上人衣人家隔岸留殘照<lb/>
樓閣經年掩翠微逰子不知秋已莫蹇驢直與世相違<lb/>
何當寫我臨流處黄石橋頭㸔釣磯<lb/>
　　題汪功父所藏畫巻　　　　　<hi>元</hi>金履祥<lb/>
細雨西忩展畫筒江山杳靄幾重重簷花飛動衣裳冷<lb/>
疑在雲間第一封<lb/>
　　題匡山人所藏圖　　　　　　<hi>元</hi>陳　基<lb/>
<pb n="KR4h0142_WYG_016-16a"/>
千尺飛流落半空㪚為烟雨盡濛濛草堂留在匡廬曲<lb/>
頭白歸来晻靄中<lb/>
　　題畫贈原道　　　　　　　　<hi>元</hi>倪　瓉<lb/>
雪後園林梅已花西風吹起雁行斜溪山寂寂無人迹<lb/>
好問林逋處士家<lb/>
　　御製山水圖歌賜長春真人劉淵然歸南京<lb/>
　　　　　　　　　　　　　　　　明宣宗<lb/>
東華之東湛明景彩霞環繞蓬萊境瓊芝瑤草春不窮<lb/>
<pb n="KR4h0142_WYG_016-16b"/>
丹光夜動黄金鼎淵然老仙崆峒客萬里歸来此棲息<lb/>
手持如意青芙蓉兩臉潮紅頭雪白頭上玉琢冠身中<lb/>
雲繡衣朝朝飛神馭炁超汗漫直上太清朝紫微腰間<lb/>
騰龍雙寶劍秋水光晶寒瀲灩嘯風呼霆作霖雨屢注<lb/>
仙瓢蘇下土功成斂用歸希夷𤣥天至道本無為眼㸔<lb/>
民患忍坐視恤人亦體天之慈旦来謝别何匆匆騎鶴<lb/>
逕度江之東江東龍盤虎踞五雲表鍾山翠接三茅峰<lb/>
茅家兄弟青冥上白日驂鸞定相訪還来赤松子亦有<lb/>
<pb n="KR4h0142_WYG_016-17a"/>
安期生上朝南極壽昌星好山好水清且明西方出金<lb/>
桃南斗斟霞液長生有曲舞且歌年過廣成千二百<lb/>
　　題曾郁文所藏山水小景　　　<hi>明</hi>劉　崧<lb/>
隔溪望見林間屋沙溆隂隂俯羣木溪流合處一橋孤<lb/>
春雨来時萬山緑江南此景真可憐米家筆意誰能傳<lb/>
却憶故廬珠浦上短籬長繫釣魚船<lb/>
　　為臨川章則常題山水圖　　　<hi>明</hi>梁　寅<lb/>
山擁衡廬青水含瀟湘碧兩厓蟠蛟樹千嵗蹲虎石遙<lb/>
<pb n="KR4h0142_WYG_016-17b"/>
遙遡川舟泛泛騎驢客慿高者何人閒㸔楚雲白<lb/>
　　題孫卿家小畫<hi>二首</hi>　　　　　<hi>明</hi>高　啓<lb/>
高嶺冒層嵐疎林逗殘照何處覓孫登雲間聴長嘯<lb/>
前林遠杵歇别院疎鐘起行人與居人同在秋雲裏<lb/>
　　題武昌魏槃所藏畫　　　　　<hi>明</hi>高　啓<lb/>
楚山遠吐參差碧虛閣開臨繫船石沙樹凋時鄂渚秋<lb/>
江鷗沒處湘潭夕閣中幽人坐讀書書聲入水驚龍魚<lb/>
欲吹短笛相尋去黄鶴磯頭好待予<lb/>
<pb n="KR4h0142_WYG_016-18a"/>
　　題山水畫寄筠州王校文　　　<hi>明</hi>周　𤣥<lb/>
六竒秀南州五老崒西路風壤雖異區英靈總佳譽千<lb/>
迴邊海日百丈際江樹蒼翠春到時空濛鳥飛處沾衣<lb/>
蘿磴雨宿櫂花巖霧適楚偶目新瞻閩屢懷故雅澹浩<lb/>
然想解道𤣥暉句慰爾遠暌離因之裂紈素<lb/>
　　題畫贈沈<graphic n="KR0751" url="https://raw.githubusercontent.com/kanripo/KR-Gaiji/master/images/KR0751.png" mimeType="image/png"/>樵先生　　　　　<hi>明</hi>沈　貞<lb/>
春山如黛栁如烟罨畫樓臺小洞天容得踏雲雙短屐<lb/>
碧桃花裏訪<graphic n="KR0751" url="https://raw.githubusercontent.com/kanripo/KR-Gaiji/master/images/KR0751.png" mimeType="image/png"/>仙<lb/>
<pb n="KR4h0142_WYG_016-18b"/>
　　題陳世恭所藏山水圖歌　　　<hi>明</hi>李　曄<lb/>
米公老手無人繼從此乾坤少清氣畫師落筆頗似之<lb/>
素練曲折開秋意上有青山萬疊之嶙峋下有白雲千<lb/>
頃之氤氳丹楓翠柏森左右年深乃成十抱文白石坡<lb/>
頭野亭小一葉漁舟蕩清曉對岸想像忘機翁坐石蒼<lb/>
苔談未了我嘗四載客京華每見畫圖成歎嗟垂老歸<lb/>
来愛幽獨欲借雲根半間屋<lb/>
　　題伴讀董時貢所藏山水　　　<hi>明</hi>管　訥<lb/>
<pb n="KR4h0142_WYG_016-19a"/>
公館多清暇林泉惬所探人家如谷口風景似江南㫁<lb/>
逕荒深蘚崩崖老巨楠鯨波通海去鳥道與雲參江艇<lb/>
維晨渚巖扉掩暮嵐雨田收赤黍霜圃摘黄柑未染清<lb/>
霜屋先尋白石菴醉来休荷鍤老去願投簪許我閒身<lb/>
在從渠俗慮躭偶然忘世累聊復謝林慚<lb/>
　　題高理瞻所藏小景圖　　　　<hi>明</hi>陳　安<lb/>
昔年為客楚江邊雨霽江南二月天楊栁畫橋深淺水<lb/>
桃花春岸往来船新蒭白酒浮杯釅旋買青魚出網鮮<lb/>
<pb n="KR4h0142_WYG_016-19b"/>
因見畫圖驚舊夢東風吹面鬢蕭然<lb/>
　　題畫送人歸越中　　　　　　<hi>明</hi>程本立<lb/>
十年歸夢落滄波一日飛帆渡浙河指點南山最青處<lb/>
故巢依舊白雲多<lb/>
　　為方尚書賓題山水圖　　　　<hi>明</hi>金㓜孜<lb/>
翠崦參差合疎林隠映開白雲生野水樹色掩樓臺釣<lb/>
艇烟中去菱歌江上来山隂未可到賀監幾時回<lb/>
　　題山水贈楊熙節　　　　　　<hi>明</hi>王　直<lb/>
<pb n="KR4h0142_WYG_016-20a"/>
郭純永嘉人善畫自疇昔興来展豪素滿眼絢金碧永<lb/>
樂年中獨擅場拜官得在内作坊時時承詔恣點染九<lb/>
重出入生輝光洪熙改元初進位閣門使常言酒後妙<lb/>
入神傾倒壺觴不知醉供御之外頗自珍一筆豈肯輕<lb/>
與人忽持此幅来贈我令我坐憶江南春江南何處最<lb/>
竒勝錢塘西湖誰與並諸山遠近翠若圍豔杏夭桃色<lb/>
相映橋上行人駿馬過橋邉桂楫揚清波岳王祠下喬<lb/>
木老林逋宅前芳草多春光如此佳可賞遠道迢迢心<lb/>
<pb n="KR4h0142_WYG_016-20b"/>
養養朝回㸔畫悄無言夜雨寒牕神獨往山陽義士真<lb/>
好竒平生脱畧誰得羈昨日到京師秋風露華白訪我<lb/>
小瀛洲暫作神仙客飄然復往不可留拂衣欲向東南<lb/>
逰題詩巻畫贈爾去相思定倚新城樓<lb/>
　　題周參政所藏山水小景　　　<hi>明</hi>李昌期<lb/>
天壤有異境描摹付良工佳山與秀水幻置軒忩中邨<lb/>
邨陌陌皆勝處花竹園林饒雅趣過鳥疑飛却不飛行<lb/>
人欲去何曾去松坡竹隖疊更重雪瀑倒濕青芙蓉岡<lb/>
<pb n="KR4h0142_WYG_016-21a"/>
巒島洞盡在眼樵牧耕釣俱可容九曲溪流漾清泚荒<lb/>
渡斜陽見舟尾石上吟翁鎮日留欄前眺客經年倚我<lb/>
觀風物似杭州樹木雲霞分外幽豈必西湖有竒勝展<lb/>
圖高興亦悠悠<lb/>
　　山水小景為銓曹周宋武作<hi>二首</hi>　<hi>明</hi>陳　全<lb/>
㪚帙落空翠鈎簾見嵐嶺石徑翳苔花天忩逼雲影孤<lb/>
琴如有期興入烟蘿頂<lb/>
花溪過殘雨青嶂多白雲林亭透水木清暉長在君惟<lb/>
<pb n="KR4h0142_WYG_016-21b"/>
應采真者相期投鶴羣<lb/>
　　小景題贈密齋先生　　　　　<hi>明</hi>陳　煇<lb/>
長尋幽絶避囂喧野服吟秋到鹿門幾處青山連㫁岸<lb/>
數家黄葉帶孤邨風潭石瀨清琴響烟徑苔花翳屐痕<lb/>
却羨漁樵林下趣白雲相對欲忘言<lb/>
　　山水圖為兵部郎中王恕題　　<hi>明</hi>倪　謙<lb/>
玉堂清署春風前焚香㸔畫皆神仙畫中風物得真意<lb/>
峰巒隠約披雲烟大山如龍欲飛去小山盤盤如虎踞<lb/>
<pb n="KR4h0142_WYG_016-22a"/>
奔流一道破山来㪚作濤聲滿江樹遠邨微茫三兩家<lb/>
古渡無人横㫁槎近邨茅屋䕃榆栁門前沃土饒桑麻<lb/>
别有高亭向洲渚斜日滿簾水禽語滄波浩浩欲吞天<lb/>
蜃氣昏昏欲成雨初疑匡廬山下落星灣又似洞庭湖<lb/>
上之君山瓊宫貝闕倚霄漢無乃蓬莱方丈非人間我<lb/>
生慣識山中樂隨意雲樓與山閣故鄉一别今十年石<lb/>
洞梅花幾開落臨圖忽憶舊逰踪便欲沿溪上邱壑此<lb/>
身留滯未應歸回首江天雲漠漠<lb/>
<pb n="KR4h0142_WYG_016-22b"/>
　　畫山水為費廷言司業題　　　<hi>明</hi>楊守阯<lb/>
一幅鵞溪絹縱横數尺寛良工先潑墨妙手旋施丹物<lb/>
象羅胸次天機到筆端宏開千頃澤夐出萬層巒遠近<lb/>
濃還淡高低險復安遙岑眉黛蹙列岫劍峰攅濯秀森<lb/>
琪樹飛空下玉湍烟霞俱帶潤林壑自生寒幾處重重<lb/>
屋誰家曲曲欄空青排闥入澄碧捲簾㸔紅葉危將墮<lb/>
蒼苔濕未乾雲中無犬吠潭底有龍蟠潦盡沙磯路峰<lb/>
回石磴盤小橋通别墅輕棹渡前灘觸目皆佳景㳺心<lb/>
<pb n="KR4h0142_WYG_016-23a"/>
恣大觀擬尋靈運屐猶帶貢生冠翫物情休蕩匡時志<lb/>
欲彈何當畫無逸持以獻金鑾<lb/>
　　題山水小畫寄姜知縣　　　　<hi>明</hi>陳憲章<lb/>
泉聲山色正邦心誰寄漁蓑渭水潯解點無中含有意<lb/>
世間除是畫工深<lb/>
　　題畫寄徐州陸九臯<hi>二首</hi>　　　<hi>明</hi>劉　溥<lb/>
别後重来未有期且慿圖畫寄相思秋風黄葉茅亭上<lb/>
猶記逢君是此時<lb/>
<pb n="KR4h0142_WYG_016-23b"/>
目極天涯酒半醒楓林斜帶遠山青故人家在秋雲外<lb/>
百步洪邊水繞亭<lb/>
　　張侍御世用所藏山水圖歌　　<hi>明</hi>李東陽<lb/>
秋山日落川氣黄樹影下映寒潭蒼叢篁入林豁蒙翳<lb/>
石角路轉山東岡茅堂對山復面水高者可屐深可航<lb/>
閉門却埽動經月落葉委地苔覆牆豈無山客跨款段<lb/>
亦有孺子歌滄浪吾生早覺簪組累十年邱壑成膏肓<lb/>
畫圖髣髴見此景褰裳欲渡川無梁空堂五月熯如火<lb/>
<pb n="KR4h0142_WYG_016-24a"/>
使我鬱塞迴中腸安得盤陀一片石坐醒殘醉生餘涼<lb/>
君今持節行萬里要遣霜雪清炎荒請㸔窮谷最深處<lb/>
或有隠逸藏聲光揚清激濁付公等吾欲拂衣辭太倉<lb/>
　　贈曹竹西畫并題　　　　　　<hi>明</hi>姚　綬<lb/>
白下追逰記昔年青山如畫樹如烟郭家歌舞楊家酒<lb/>
一度尋思一悵然<lb/>
　　題畫寄鄒公履　　　　　　　<hi>明</hi>李至清<lb/>
一帶雲山如夢裏片帆别處不分明傷心只説寒塘栁<lb/>
<pb n="KR4h0142_WYG_016-24b"/>
泣雨啼烟送我行<lb/>
　　山水圖為錢塘周士㢘作　　　<hi>明</hi>魏時敏<lb/>
佳氣接蓬萊衡門掩緑苔山深雲自合江漲浪初回帆<lb/>
影歸漁浦灘聲落釣臺畫圖殊有興千里共徘徊<lb/>
　　題山水圖為劉廷信都憲作　　<hi>明</hi>樊　阜<lb/>
我家本在山中住讀書慣識山中趣偶落名塗塵眼昏<lb/>
見山便欲還山去南陽先生官態無半醉示我雲山圖<lb/>
持向簷前再三㸔青山突兀雲糢糊百尺飛泉落松頂<lb/>
<pb n="KR4h0142_WYG_016-25a"/>
顛厓倒軃晴烟影神仙樓閣牽翠霞薇帳圍香晝長靜<lb/>
人家三兩溪南邨桃李成行閒對門石逕斑斑過新雨<lb/>
花落點破莓苔痕鷗鷺飛迴映沙島夕陽網曬漁舟小<lb/>
不是苕川與輞川仙都山下川原杳先生指我山之西<lb/>
茅屋數間依竹低茶竈藤牀舊栖隠騷人墨客多留題<lb/>
㸔圖纔了眼初醒人間有此真佳景由來泉石絶纎塵<lb/>
當與先生分管領先生大笑清風生岸幘佯狂雙鬢星<lb/>
題詩巻圖謝鴻鵠浮雲㪚盡長空青<lb/>
<pb n="KR4h0142_WYG_016-25b"/>
　　山水圖贈南雄黄驛宰　　　　<hi>明</hi>鄭　瑛<lb/>
舟移青嶂夕門掩碧蘿春欲問仙槎客南来第一津<lb/>
　　為盛舜臣題山水長巻　　　　<hi>明</hi>吳　寛<lb/>
城西蕩雙槳遙背伍胥門人家枕河住漸喜厯鄉邨豁<lb/>
然見平田農夫荷鉏去好風低嫩苗微雨灑高樹葦間<lb/>
多放艇栁下或扳罾錦布芰荷蕩沙明鷗鷺汀魚梁接<lb/>
牛宫沽酒新郭市迤邐到横塘虹橋垂四趾亂山似遮<lb/>
路旋轉自長溪水入太湖北雲生光福西扣舷唱吳歌<lb/>
<pb n="KR4h0142_WYG_016-26a"/>
有客中流過千載懷古心悠然欲相和香徑既云沒琴<lb/>
臺亦成空山頭明月上仍照館娃宫登高信徒勞望遠<lb/>
發深喟閒展圖畫看舊游一何類<lb/>
　　為僧題畫　　　　　　　　　<hi>明</hi>吳　寛<lb/>
秋風一騎秣陵還未得浮生半日閒畫裏南朝何處寺<lb/>
閉門黄葉滿青山<lb/>
　　為李貞伯題朱寅仲小畫　　　<hi>明</hi>吳　寛<lb/>
春半扁舟過太湖洞庭著雨翠糢糊惟應舊日同㳺者<lb/>
<pb n="KR4h0142_WYG_016-26b"/>
愛此朱郎水墨圖<lb/>
　　小景為益之題　　　　　　　<hi>明</hi>謝廷柱<lb/>
高岸經霜葉半紅菰蒲搖颺白蘋風秋江一幅新圖畫<lb/>
薄暮扁舟載釣翁<lb/>
　　山水小景為孫太常題　　　　<hi>明</hi>魯　鐸<lb/>
猶記當年過郢中清溪周折碧山重聞歌白雪陽春曲<lb/>
深樹層軒隔九峰<lb/>
　　題畫山水送人還歙　　　　　<hi>明</hi>李夢陽<lb/>
<pb n="KR4h0142_WYG_016-27a"/>
黄山沙溪杳何許圖之山水無乃是軒轅宫宰相里山<lb/>
人一出彌荆杞石林漠漠蹊徑苔霜鶴夜悲猿嘯哀紅<lb/>
顔踪跡半湖海白頭覽畫思歸来溪頭繫一船畫師本<lb/>
無意宛如倦逰者無復舟航事水雲迤邐山雲高靜定<lb/>
方知動者勞回思少日歡娛地至今夢寐猶波濤<lb/>
　　為吳黄門公美題錢山人叔寶畫<hi>明</hi>張鳯翼<lb/>
霅川丹青推舜舉百年耳孫步厥武興来弄筆倣松雪<lb/>
雲白山青宛村隖石梁策馬覽春輝緑楊一帶映朱衣<lb/>
<pb n="KR4h0142_WYG_016-27b"/>
御溝澄碧照清影想見仙郎入瑣闈<lb/>
　　題畫贈姜明府　　　　　　　<hi>明</hi>陳　寉<lb/>
暮雲春樹路千重雪後㸔山到處同夜永燈寒無過客<lb/>
月明江色滿樓中<lb/>
　　題畫寄蜀中徐閬池　　　　　<hi>明</hi>董其昌<lb/>
青天蜀道不難攀思入微茫杳靄間稍著一區揚子宅<lb/>
居然秀甲九州山<lb/>
　　題畫貽毘陵張夢澤　　　　　<hi>明</hi>董其昌<lb/>
<pb n="KR4h0142_WYG_016-28a"/>
朱斿行部帶明霞不是桃源即若邪頗憶江南梅信否<lb/>
隨風吹向赤松家<lb/>
　　題畫贈張平仲水部　　　　　<hi>明</hi>董其昌<lb/>
十月江南野色分漁莊荻浦見沙痕若為剪取吳淞水<lb/>
著我微茫笠澤雲<lb/>
　　題畫送原孚姪巡齊　　　　　<hi>明</hi>董其昌<lb/>
海岱竒逰盡盪胸虞廷勝事渺難封裝頭亦有家山在<lb/>
不必登臺望九峰<lb/>
<pb n="KR4h0142_WYG_016-28b"/>
　　題畫似雪嶠師　　　　　　　<hi>明</hi>李流芳<lb/>
千峰頂上只通雲一水人家别有村直到前山蘭若路<lb/>
清鐘落日不逢君<lb/>
　　題畫與石夢飛　　　　　　　<hi>明</hi>李日華<lb/>
空亭絶壁下烟靄弄晴暉遠望碧天淨横江一鶴飛<lb/>
　　題畫與雲溪上人　　　　　　<hi>明</hi>李日華<lb/>
碎石亂堆谷口浮雲遮㫁山腰只有㝷詩野客乗閒獨<lb/>
過溪橋<lb/>
<pb n="KR4h0142_WYG_016-29a"/>
　　　在課花齋畫小幅山水與沈子廣<hi>明</hi>李日華<lb/>
　石逕逶迤山逕平松光灑落布袍輕手中拄杖抛何處<lb/>
　滿眼秋山笑獨行<lb/>
　　　題畫與曹允大　　　　　　　<hi>明</hi>李日華<lb/>
　黄石堆牆竹埽雲澗流花落去紛紛讀書聲到樵人耳<lb/>
　樹擁峰迴又不聞<lb/>
　　　題畫與沈伯遠　　　　　　　<hi>明</hi>李日華<lb/>
　沙栁横攅千萬枝石根幽瀨咽冰澌人烟雁影茫茫外<lb/>
<pb n="KR4h0142_WYG_016-29b"/>
　正是江干欲雪時<lb/>
　　　題畫横幅與方樵逸　　　　　<hi>明</hi>李日華<lb/>
　雪消春水動涵光凍栁垂條未破黄不信滄江有詩句<lb/>
　富春山下問漁郎<lb/>
　　　題畫繭紙長幅與沈倩伯遠　　<hi>明</hi>李日華<lb/>
　四山蒼翠合一亭貯空虛無事此靜坐默念胷中書幽<lb/>
　鳥忽相喚亂雲落衣裾萬象自起伏吾心終晏如<lb/>
御定厯代題畫詩類巻十六<lb/>
</p>
<p>
</p>
  </div>
</body>
</text>
</TEI>
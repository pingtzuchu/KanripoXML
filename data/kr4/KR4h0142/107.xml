<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0142_WYG_107-1a"/>
　欽定四庫全書<lb/>
御定歴代題畫詩類巻一百七目録<lb/>
　　獸類<lb/>
　　　杜秀才畫立走水牛歌<hi>唐顧況</hi>
　　　述韋昭應畫犀牛<hi>唐儲光羲</hi>
　　　觀胡九齡員外畫牛<hi>宋韓琦</hi>
　　　觀黄介夫寺丞所收丘潛畫牛<hi>宋梅堯臣</hi>
　　　毛老鬬牛圗<hi>宋文同</hi>
<pb n="KR4h0142_WYG_107-1b"/>
　　　題李亮功戴嵩牛圗<hi>宋黄庭堅</hi>
　　　㳺昭牛圗<hi>宋陸㳺</hi>
　　　范牛<hi>宋樓鑰</hi>
　　　題潘温叟家藏戴牛畫巻<hi>宋郭祥正二首</hi>
　　　題牛圗<hi>宋戴復古</hi>
　　　戴嵩畫牛<hi>金楊雲翼</hi>
　　　韓晉公畫蒼牯出水圗<hi>元王惲</hi>
　　　題水牯圗<hi>元王惲</hi>
<pb n="KR4h0142_WYG_107-2a"/>
　　戴嵩畫牛圗<hi>元王惲</hi>
　　畫牛<hi>元程鉅夫二首</hi>
　　李唐牛<hi>元袁桷</hi>
　　畫牛<hi>元馬祖常二首</hi>
　　畫牛<hi>元僧大訢</hi>
　　題牛<hi>明郭厪</hi>
　　題畫牛<hi>明林環</hi>
　　題畫牛<hi>明金幼孜二首</hi>
<pb n="KR4h0142_WYG_107-2b"/>
　　題朱給事所藏牛圗<hi>明楊士奇</hi>
　　題畫牛圗<hi>明楊旦二首</hi>
　　題牛次韻<hi>明程敏政</hi>
　　畫牛<hi>明何孟春八首</hi>
　　題畫牛<hi>明僧覺澄</hi>
　　牛圗<hi>明僧清濋</hi>
　　題紀武子所藏老融二牛圗<hi>宋樓鑰二首</hi>
　　題范道士二牛圗<hi>宋范成大</hi>
<pb n="KR4h0142_WYG_107-3a"/>
　　題髙都事戴嵩二牛圗<hi>元黄清老</hi>
　　三牛圗<hi>元歐陽𤣥</hi>
　　題劉景明百牛圗扇面<hi>宋楊萬里</hi>
　　江參百牛圗<hi>元鄧文原</hi>
　　題江貫道百牛圗<hi>元白珽</hi>
　　百牛圗歌<hi>元舒頔</hi>
　　題黄啓晦百牛圗<hi>明林環</hi>
　　題百牛圗<hi>明陳棖</hi>
<pb n="KR4h0142_WYG_107-3b"/>
　　書百牛圗後<hi>明丘濬</hi>
　　蜀女繡牛圗<hi>元袁桷</hi>
　　題錦屏史仙繡牛圗<hi>元吳澄三首</hi>
　　題四羊圗<hi>宋王阮</hi>
　　恭題靈羊圗<hi>明謝承舉</hi>
　　趙王孫墨羊圗<hi>明偶桓</hi>
　　黄荃芙蓉乳狗<hi>元虞集</hi>
　　海狗窠石圗<hi>元袁桷</hi>
<pb n="KR4h0142_WYG_107-4a"/>
　　題窠石海狗圗<hi>元栁貫</hi>
　　題犬<hi>元貢性之</hi>
　　題犬<hi>明張鳯翼</hi>
　　題李迪畫犬<hi>明髙啓</hi>
　　趙南伸寄王樸畫猫犬戲為之賦<hi>宋樓鑰</hi>
　　狸奴畫軸<hi>金王良臣</hi>
　　醉猫圗<hi>元元好問二首</hi>
　　題武仲經知事獅猫畫巻<hi>元程鉅夫</hi>
<pb n="KR4h0142_WYG_107-4b"/>
　　何尊師醉猫<hi>元袁桷</hi>
　　王振鵬狸奴<hi>元袁桷</hi>
　　題睡猫圗<hi>元栁貫</hi>
　　題猫<hi>元丁鶴年</hi>
　　芙蓉白猫手巻<hi>元錢惟善</hi>
　　題宋徽宗畫狸奴銜魚圗<hi>元錢惟善</hi>
　　題畫猫<hi>明劉基</hi>
　　題茅山道士藏徽宗畫猫食魚圗<hi>明解縉</hi>
<pb n="KR4h0142_WYG_107-5a"/>
　　　豕圗行<hi>元戴良</hi>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0142_WYG_107-5b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定歴代題畫詩類卷一百七目録<lb/>
<pb n="KR4h0142_WYG_107-6a"/>
　欽定四庫全書<lb/>
御定歴代題畫詩類巻一百七<lb/>
　　獸類<lb/>
　　　杜秀才畫立走水牛歌　　　　<hi>唐</hi>顧　況<lb/>
　崑崙兒騎白象時時鎖著獅子項奚奴跨馬不搭鞍立<lb/>
　走水牛驚漢官江村小兒好誇騎脚踏牛頭上牛領淺<lb/>
　草平田攃過時大蟲著鈍幾落井杜生知我戀滄洲畫<lb/>
　作一障張牀頭八十老婆拍手笑妒他織女嫁牽牛<lb/>
<pb n="KR4h0142_WYG_107-6b"/>
　　　述韋昭應畫犀牛　　　　　　<hi>唐</hi>儲光羲<lb/>
　遐方獻文犀萬里隨南金大邦柔逺人以之居山林食<lb/>
　棘無秋冬絶流無淺深雙角前嶄嶄三蹄下駸駸朝賢<lb/>
　壯其容未能辨其音有我哀烏郎新邑長鳴琴陛閣飛<lb/>
　嘉聲丘甸盈仁心<lb/>
　　　觀胡九齡員外畫牛　　　　　<hi>宋</hi>韓　琦<lb/>
　丹青之筆奪造化能者幾何登品録蛟龍獰惡鬼神怒<lb/>
　畫工不接時人目有形之物至者稀是否難欺衆所矚<lb/>
<pb n="KR4h0142_WYG_107-7a"/>
絳臺胡掾文章外偏向畫牛其好酷海内馳名三十年<lb/>
得者珍藏過金玉老來纔始著青衫養親不及朝家祿<lb/>
前日野服忽相過云訪恩知走京轂微風入指未能畫<lb/>
示我蠟本數十幅采摭諸家百餘狀毫端古意多含蓄<lb/>
鬬者取力全在角臥者稱身全在腹立者髣髴精神慢<lb/>
背者分數頭項促行者動作皆得羣乳者顧視真憐犢<lb/>
當流泅戲益自在欲走或疑猶蓄縮從容飲齧得天真<lb/>
荷鞭時有童兒牧或横一笛坐牛背便是無聲太平曲<lb/>
<pb n="KR4h0142_WYG_107-7b"/>
江天雨雪易溟濛風勢掀號摧古木敧斜蓑笠趂牛歸<lb/>
蕭疎暮景烟村宿竒哉胡掾老筆不可到戴叟重生須<lb/>
死伏吾觀諸牛之態雖盡妙尚有所遺思未熟牛於生<lb/>
民功最大不畫牛功牛亦辱胡君胡君聴我言别選輕<lb/>
綃成巨軸寫出區區耒耜勤貴知天下由吾方食足<lb/>
　　觀黄介夫寺丞所收丘潛畫牛　<hi>宋</hi>梅堯臣<lb/>
丘畫吳牛希戴嵩吳牛角偃彎如弓老牯望㹀犢望母<lb/>
母下平坡離牧童牧童吹笛坡頭坐古樹蕭騷葉戰風<lb/>
<pb n="KR4h0142_WYG_107-8a"/>
黄君買畫都城中不惜滿貫穿青銅賣從誰家不肖子<lb/>
傳自幾世賢卿翁今時貴人所向同競借觀翫題紙窮<lb/>
紙窮磊落見墨妙東府西樞三四公應識古人丹青蹟<lb/>
又辨古<hi>原本闕</hi>於物通一毛一尾不取次豈以後代為盲<lb/>
聾請推此意佐國論況乃聖徳同堯聰<lb/>
　　毛老鬬牛圗　　　　　　　　<hi>宋</hi>文　同<lb/>
牛牛爾何爭於此輒鬬怒長鞭閙兒童大炬走翁嫗蒼<lb/>
㺏八九子駭立各四顧何時解角歸茅舍江村暮<lb/>
<pb n="KR4h0142_WYG_107-8b"/>
　　題李亮功戴嵩牛圗　　　　　<hi>宋</hi>黄庭堅<lb/>
韓生畫肥馬仗下有輝光戴老作瘦牛平生<hi>一作田</hi>千頃<lb/>
荒觳觫告主人實已盡筋力乞我一牧童林間聴横笛<lb/>
　　㳺昭牛圗　　　　　　　　　<hi>宋</hi>陸　㳺<lb/>
㳺昭木石師李唐畫牛乃是其所長出欄初聽一聲笛<lb/>
意氣已無千頃荒客居京口老益困衣不掩脛鬚睂蒼<lb/>
時時弄筆眼力健蹄角毛骨分毫芒我無沙堤金絡馬<lb/>
拂拭此幅喜欲狂乞骸幸䝉優詔許置身忽在煙林傍<lb/>
<pb n="KR4h0142_WYG_107-9a"/>
日落飲牛水滿塘夜半飯牛天雨霜俚醫灌藥美水草<lb/>
老巫訶禁祓不祥願我孫子勤農桑願汝生犢筋脈强<lb/>
雄聲驚破五更夢嵗負玉粒輸官倉<lb/>
　　范牛　　　　　　　　　　　<hi>宋</hi>樓　鑰<lb/>
人問吾何愛一牛范仙真筆倍風流繩牽雖未如自放<lb/>
猶勝更著金籠頭<lb/>
　　題潘温叟家藏戴牛畫巻<hi>二首</hi>　<hi>宋</hi>郭祥正<lb/>
不辭耕遍主家田日暮歸時欲飽眠渡盡驚波莫回首<lb/>
<pb n="KR4h0142_WYG_107-9b"/>
後來猶苦牧兒鞭<lb/>
茫茫陂水暮秋天乍脱耕犂未得眠矯首衝波方盡力<lb/>
牧兒何用更揮鞭<lb/>
　　題牛圗　　　　　　　　　　<hi>宋</hi>戴復古<lb/>
牡丹花下連宵醉今日閒看黑牡丹得此躬耕東海曲<lb/>
一貧無慮百憂寛<lb/>
　　戴嵩畫牛　　　　　　　　　<hi>金</hi>楊雲翼<lb/>
春草原頭雨濕煙夕陽渡口水吞天披圗坐我風蓑底<lb/>
<pb n="KR4h0142_WYG_107-10a"/>
一夢長林二十年<lb/>
　　韓晉公畫蒼牯出水圗　　　　<hi>元</hi>王　惲<lb/>
蒼牯水所喜泳㳺溪水中物情更所適頓立不我從但<lb/>
見鼻吻長可知力挽雄小大制有法驅牽任此童東皋<lb/>
夜來雨催辦耕稼功一飽頼爾力髙廪歌年豐畫師亦<lb/>
敦本大意與訓同吮墨變化質指為洛花叢妙哉韓相<lb/>
筆逺意老明農<lb/>
　　題水牯圗　　　　　　　　　<hi>元</hi>王　惲<lb/>
<pb n="KR4h0142_WYG_107-10b"/>
姚黄魏紫動逰觀何似田家黒牡丹萬有囷倉由爾出<lb/>
論功消得畫圗看<lb/>
　　戴嵩畫牛圗　　　　　　　　<hi>元</hi>王　惲<lb/>
吳儂四時耕瘴烟吳牛見月心茫然戴郎此本極閒逸<lb/>
筆意逺出韓公前解縻脱鞅春事畢江皋野草香芊緜<lb/>
歸鞭影亂散平楚考牧大似斯干篇因渠喚起歸耕興<lb/>
夢到西山谷口田<lb/>
　　畫牛<hi>二首</hi>　　　　　　　　　<hi>元</hi>程鉅夫<lb/>
<pb n="KR4h0142_WYG_107-11a"/>
東華塵裏度年年每見春風憶故園曽是江南新雨過<lb/>
閒看稚子引烏犍<lb/>
觳觫春來苦羣兒未必知良工知有意好寫駕犂時<lb/>
　　李唐牛　　　　　　　　　　<hi>元</hi>袁　桷<lb/>
䆉稏原空蟋蟀吟秋來乞得自由身平蕪又見粼粼綠<lb/>
復與田翁共苦辛<lb/>
　　畫牛<hi>二首</hi>　　　　　　　　　<hi>元</hi>馬祖常<lb/>
龍具春來挂屋厫清泥過腹雨耕勞田間獨仰聴風鼻<lb/>
<pb n="KR4h0142_WYG_107-11b"/>
不信空山野兕號<lb/>
江岸騎牛襏襫翁夕歸對婦詫田功世間無客曽相識<lb/>
惟見驚飛幾鴈鴻<lb/>
　　畫牛　　　　　　　　　　　<hi>元</hi>僧大訢<lb/>
草煖犢子肥牧閒牛耳濕誰知荷蓑翁風雨租税急<lb/>
　　題牛　　　　　　　　　　　<hi>明</hi>郭　厪<lb/>
鳥下南山巳夕人間春草初齊為問上流何處白雲遥<lb/>
起前溪<lb/>
<pb n="KR4h0142_WYG_107-12a"/>
　　題畫牛　　　　　　　　　　<hi>明</hi>林　環<lb/>
春滿空原草色深烏犍追逐過遥岑半村殘照人家晩<lb/>
似恐天寒去路陰<lb/>
　　題畫牛<hi>二首</hi>　　　　　　　　<hi>明</hi>金幼孜<lb/>
服箱力穡不知年報主多情秖自憐好是野田春種後<lb/>
飽肥芳草臥深煙<lb/>
牧童原上催歸急逺樹微茫帶夕曛前日東郊曽扈從<lb/>
野人牽進沐恩頻<lb/>
<pb n="KR4h0142_WYG_107-12b"/>
　　題朱給事所藏牛圗　　　　　<hi>明</hi>楊士竒<lb/>
宛宛栁絲柔緜緜春草緑三月耕犂間春田雨新足紛<lb/>
紛陌上驟青驄獨占溪南坐黄犢<lb/>
　　題畫牛圗<hi>二首</hi>　　　　　　　<hi>明</hi>楊　旦<lb/>
東風吹老緑楊枝可是春郊罷耒時帶雨細齝原上草<lb/>
夕陽歸路向遲遲<lb/>
南畆功成便退身中流㳺咏任天真牧童何處空江晩<lb/>
清世應無叩角人<lb/>
<pb n="KR4h0142_WYG_107-13a"/>
　　題牛次韻　　　　　　　　　<hi>明</hi>程敏政<lb/>
已銷金甲事春農無復全齊火戰功惟有牧兒相伴在<lb/>
一山桃樹半溪風<lb/>
　　畫牛<hi>八首</hi>　　　　　　　　　<hi>明</hi>何孟春<lb/>
牧兒騎背穏如舟跨谷騰岡復度流老我犂耙手曽執<lb/>
能知此畫是真牛<lb/>
春到西疇日尚寒公家地力幾時殫一生辛苦依農業<lb/>
肯作豪家黒牡丹<lb/>
<pb n="KR4h0142_WYG_107-13b"/>
抖擻荷蓑夢始醒老犍何事鬬林坰此中竹石雖無主<lb/>
留取相依嵗晩青<lb/>
煙蓑雨笠出山隈白水收犂薄暮纔同輩解忘耕作苦<lb/>
盡從牛背唱歌回<lb/>
恥將刀劎誤園田歸買耕牛不論錢昔日我聞龔北海<lb/>
而今郡吏更誰賢<lb/>
雪壓春郊積雨餘蓑衣濕透未能除牛飢臥齕田間草<lb/>
誰復來翻角上書<lb/>
<pb n="KR4h0142_WYG_107-14a"/>
叩角曽傳甯戚歌南山白石正嵯峨躬耕亦有南陽客<lb/>
梁甫吟成奈爾何<lb/>
日耕百畆肯言功禾黍今看嵗又豐但得主人倉廩實<lb/>
不愁無稈飼西風<lb/>
　　題畫牛　　　　　　　　　　<hi>明</hi>僧覺澄<lb/>
林下逍遙飽則眠何人能似爾安然因思昔日陶𢎞景<lb/>
金作籠頭不易牽<lb/>
　　牛圗　　　　　　　　　　　<hi>明</hi>僧清濋<lb/>
<pb n="KR4h0142_WYG_107-14b"/>
春光寂寂煙暈晴春風淡淡波痕明溪南溪北小坡平<lb/>
我却騎牛向溪曲溪曲嫩草嫩如玉記得當時農事足<lb/>
倒指數來三十年今觀此圗猶宛然只多䑛犢雙崖邊<lb/>
　　題紀武子所藏老融二牛圗<hi>二首宋</hi>樓　鑰<lb/>
佳哉淡墨埽人牛一笛横風各自由平日深知焉用劇<lb/>
如今但欲老西疇<lb/>
烏犍離立意逶遲鞭䇿俱忘取次歸駭犢跳風却仍顧<lb/>
老融於此露天機<lb/>
<pb n="KR4h0142_WYG_107-15a"/>
　　題范道士二牛圗　　　　　　<hi>宋</hi>范成大<lb/>
西疇滌場静無塵原頭逺牧秋草春一牛疾行離其羣<lb/>
一牛返顧如怒嗔目光炯炯獰而馴㸃綴毫未俱逼真<lb/>
不顛不狂筆有神妙哉吾宗散仙人<lb/>
　　題髙都事戴嵩二牛圗　　　　<hi>元</hi>黄清老<lb/>
東風吹浪翻平林吳江咫尺移春陰牧童曉出不知雨<lb/>
日暮歸去清溪深一童驅牛涉古岸草煙慘澹迷目觀<lb/>
雙蹄湧出層水間蒼峽蹴翻石雲斷一童踞䇿溪中流<lb/>
<pb n="KR4h0142_WYG_107-15b"/>
溪風不動波悠悠恍然顧影驚自失尚疑身跨蒼龍逰<lb/>
平瀾逺峰結寒色至今宇宙留墨迹可憐三子人不識<lb/>
我欲問之漢津客<lb/>
　　三牛圗　　　　　　　　　　<hi>元</hi>歐陽𤣥<lb/>
兩豎騎牛過逺村一童横笛弄黄昏老僧正解荆舒字<lb/>
坐愛三牛了不犇<lb/>
　　題劉景明百牛圗扇面　　　　<hi>宋</hi>楊萬里<lb/>
吉語聞田父新年勝故年借儂百觳觫雨裏破荒田<lb/>
<pb n="KR4h0142_WYG_107-16a"/>
　　江參百牛圗　　　　　　　　<hi>元</hi>鄧文原<lb/>
濕濕羣行四百蹄耕犂初罷樂相隨春風緑遍川原草<lb/>
囘首牧人知是誰<lb/>
　　題江貫道百牛圗　　　　　　<hi>元</hi>白　珽<lb/>
幾年散放桃林後餘四百蹄猶可騎攬鏡挂書多事在<lb/>
能騎唯有一凝之<lb/>
　　百牛圗歌　　　　　　　　　<hi>元</hi>舒　頔<lb/>
繄誰畫此百牛圗絹素淋漓懸兩壁摩挲細認角頭竒<lb/>
<pb n="KR4h0142_WYG_107-16b"/>
無乃戴嵩留幻墨牧童騎䇿過前村春樹陰陰春草碧<lb/>
雲收霧斂山花明逺近巔崖翠光溼平湖斷岸水淺深<lb/>
皺縠粼粼如展席犢眠草間牛不乳飢齧青芻礪蒼石<lb/>
或飲或浴雲滿身物我相忘祇自得横斜體態百頭殊<lb/>
牧豎籠雛戲阡陌有時背上顛倒騎細雨斜陽横短笛<lb/>
時平放爾桃林中布穀催耕苦相迫嗚呼比年兵革彌<lb/>
天下千畦萬隴生荆棘只今農父把鋤犂處處開耕皆<lb/>
爾力斗米三錢户不扃四海蒼生無莱色<lb/>
<pb n="KR4h0142_WYG_107-17a"/>
　　題黄啓晦百牛圗　　　　　　<hi>明</hi>林　環<lb/>
昔我東山居荷鋤事農耕三時有暇日放牛滿郊坰依<lb/>
依芳樹陰萋萋煙草青野齕恣所往愛此風日晴逺坡<lb/>
毎羣趨空原時獨行前溪足新雨牽飲上流清牛性日<lb/>
巳馴牧閒無所營捲蘆作短笛吟雜童謳聲相將晩來<lb/>
歸月色孤村明以兹樂生事外物焉足攖别來幾春秋<lb/>
石田想榛荆維魚每入夢彷彿東皋平披圗見犍犢蔽<lb/>
野何縱横吟望夕陽山因之發遐情<lb/>
<pb n="KR4h0142_WYG_107-17b"/>
　　題百牛圗　　　　　　　　　<hi>明</hi>陳　棖<lb/>
華山歸牧後南畆釋耕時大地郊原衍方春水草宜功<lb/>
成無捆載力剩向驅馳飲澗遥呼犢維羣亂度陂煙蓑<lb/>
横背臥風笛隔林吹孳息欣咸若甄陶曠莫涯融融和<lb/>
氣洽藹藹物情怡漢喘休勞問商歌漫自悲戴嵩能貌<lb/>
古班特浪傳疑展巻懷周澤涵濡宛在兹<lb/>
　　書百牛圗後　　　　　　　　<hi>明</hi>丘　濬<lb/>
我本農家子兒時曽作牧倒騎牛背上蓑笠吹横竹老<lb/>
<pb n="KR4h0142_WYG_107-18a"/>
大客京國久不見此畜忽然覩斯圗心若有所觸泛觀<lb/>
天下物無物似牛犢既以拽犂耙又用轉車轂為我運<lb/>
百貨為我生百穀論功亦莫比論苦亦良酷云胡世上<lb/>
人甘心肆口腹既然食其力何忍食其肉水陸珍百品<lb/>
物物可充欲孟子有遺言不忍其觳觫<lb/>
　　蜀女繡牛圗　　　　　　　　<hi>元</hi>袁　桷<lb/>
絶壁連雲翠木稠五丁空作蜀王羞浣花女子聞鵑苦<lb/>
繡作春風萬古愁<lb/>
<pb n="KR4h0142_WYG_107-18b"/>
　　題錦屏史仙繡牛圗<hi>三首</hi>　　　<hi>元</hi>吳　澄<lb/>
平原君像何人繡費幾千絲似髮稠可是史仙能狡獪<lb/>
聚毛繡出下邳侯<lb/>
有毛無革毛安傅傅上田單奮彩繒陸放水浮俱幻影<lb/>
底須拽鼻著長繩<lb/>
為汝前身膽氣麤却將假合化真如雖然毛色皆如舊<lb/>
悦草觸人心已無<lb/>
　　題四羊圗　　　　　　　　　<hi>宋</hi>王　阮<lb/>
<pb n="KR4h0142_WYG_107-19a"/>
三百維羣世不見迺以四羊為一圗人言此圗出韋偃<lb/>
不知韋偃有意無巖巖參天一古木下有輕荑滿郊緑<lb/>
雪髯隠約黒暈中沙肋微茫筆端足昔聞韋侯畫馬工<lb/>
杜陵長歌歌古松孰知畫羊更如此世間絶藝誰能窮<lb/>
蘄春太守好事者珍藏有此希世畫嗟予得見雙眼明<lb/>
此一轉語久難下三羊㳺戲芳草茵一羊輒登枯樹根<lb/>
安得添我作牧人為公鞭此一敗羣<lb/>
　　恭題靈羊圗<hi>有序</hi>　　　　　　<hi>明</hi>謝承舉<lb/>
<pb n="KR4h0142_WYG_107-19b"/>
　宣宗御筆也羊圗三頭坡下一犬有欲搏之狀而羊<lb/>
　意馴擾感賦長句<lb/>
塞上春深草初綠黄河套邊堪放牧何來羌羚攜乳畜<lb/>
旁有韓盧將搏逐羣羚不奔且不驚輶車無影鸞無聲<lb/>
持旄已歸蘇子卿挾冊未見黄初平羊何安閒盧何猛<lb/>
以静制動清邊境我皇執筆發深儆意在雍和化强梗<lb/>
是時賢相惟三楊昇平輔理稱虞唐九重優㳺翰墨場<lb/>
天與人文垂四方<lb/>
<pb n="KR4h0142_WYG_107-20a"/>
　　趙王孫墨羊圗　　　　　　　<hi>明</hi>偶　桓<lb/>
王孫長憶使烏桓因念蘇卿牧雪寒落盡節旄無復見<lb/>
寫生傳得兩羝看<lb/>
　　黄荃芙蓉乳狗　　　　　　　<hi>元</hi>虞　集<lb/>
西旅初聞効貢來金毛覆地不凡材騶虞麟趾同靈囿<lb/>
抱子花陰臥石苔<lb/>
　　海狗窠石圗　　　　　　　　<hi>元</hi>袁　桷<lb/>
靈壁層峰負六鼇藥闌花檻翠周遭如何畫史同羣吠<lb/>
<pb n="KR4h0142_WYG_107-20b"/>
不與君王繪旅獒<lb/>
　　題窠石海狗圗　　　　　　　<hi>元</hi>栁　貫<lb/>
越犬初隨賈舶來閒階弄影小徘徊花隂滿地濃如雪<lb/>
解下金鈴不用猜<lb/>
　　題犬　　　　　　　　　　　<hi>元</hi>貢性之<lb/>
深宫飽食恣猙獰臥毯眠氊慣不驚却被巻簾人放出<lb/>
宜男花下吠新晴<lb/>
　　題犬　　　　　　　　　　　<hi>明</hi>張鳯翼<lb/>
<pb n="KR4h0142_WYG_107-21a"/>
玉勒追隨子夜風金鈴搖月吠梧桐明朝較獵長楊館<lb/>
萬騎叢中第一功<lb/>
　　題李迪畫犬　　　　　　　　<hi>明</hi>髙　啓<lb/>
護兒偏吠客花下臥晴莎莫出東原獵春來兔乳多<lb/>
　　趙南伸寄王樸畫猫犬戲為之賦<hi>宋</hi>樓　鑰<lb/>
䰐鬖兩狻㹸胡為到庭户細觀畫手妙摹寫真態度意<lb/>
足謝繁華不待丹青汙亂埽腹背毛頭足巧分布尨也<lb/>
如愁胡睂攅眼光注豈惟足生氂垂耳紛敗絮掉尾固<lb/>
<pb n="KR4h0142_WYG_107-21b"/>
自若狸奴為驚懼側耳實畏之衝目猶敢怒誠知取形<lb/>
似不吠亦不哺對之輒一笑聊用慰沈痼<lb/>
　　狸奴畫軸　　　　　　　　　<hi>金</hi>王良臣<lb/>
三生白老與烏圎又現吳生小筆前乞與黄家禳䑕禍<lb/>
莫教虚費買魚錢<lb/>
　　醉猫圗<hi>何尊師畫宣和二府物二首</hi>　　　　<hi>元</hi>元好問<lb/>
窟邊癡坐費工夫側輥横眠却自如料得仙師曽細看<lb/>
牡丹花下日斜初<lb/>
<pb n="KR4h0142_WYG_107-22a"/>
飲罷雞蘇樂有餘花陰真是小華胥但教殺䑕如丘了<lb/>
四脚撩天一任渠<lb/>
　　題武仲經知事獅猫畫巻　　　<hi>元</hi>程鉅夫<lb/>
金絲色軟坐常温飽食深宫錦作墩若使爰書無法吏<lb/>
詩人應歎䑕翻盆<lb/>
　　何尊師醉猫　　　　　　　　<hi>元</hi>袁　桷<lb/>
攪甕翻盆勢不禁晩風辭醉首岑岑醒來獨立闌干畔<lb/>
四壁無聲蟋蟀吟<lb/>
<pb n="KR4h0142_WYG_107-22b"/>
　　王振鵬狸奴　　　　　　　　<hi>元</hi>袁　桷<lb/>
畫堂緑幕鎮犀懸花影雲陰得散眠自是主家扃鎖密<lb/>
晩風縁木捕新蟬<lb/>
　　題睡猫圗　　　　　　　　　<hi>元</hi>栁　貫<lb/>
花陰閒臥小於菟堂上氍毹錦繡鋪放下珠簾春不管<lb/>
隔籠鸚鵡喚狸奴<lb/>
　　題猫　　　　　　　　　　　<hi>元</hi>丁鶴年<lb/>
食有溪魚臥有裀主恩深重更無倫若將乳䑕誇為瑞<lb/>
<pb n="KR4h0142_WYG_107-23a"/>
恐負隆冬蜡祭人<lb/>
　　芙蓉白猫手巻　　　　　　　<hi>元</hi>錢惟善<lb/>
秋花石上玉狻㹸金尾翛翛斂四蹄零落舊時宫女扇<lb/>
撲螢曽見畫闌西<lb/>
　　題宋徽宗畫狸奴銜魚圗　　　<hi>元</hi>錢惟善<lb/>
徽廟宸翰世巳無銜魚隨意寫狸奴鑾輿北狩知何處<lb/>
惆悵春風看畫圗<lb/>
　　題畫猫　　　　　　　　　　<hi>明</hi>劉　基<lb/>
<pb n="KR4h0142_WYG_107-23b"/>
碧眼烏圎食有魚仰看胡蝶坐階除春風漾漾吹花影<lb/>
一任東郊鼠化鴽<lb/>
　　題茅山道士藏徽宗畫猫食魚圗<hi>明</hi>解　縉<lb/>
仙籙從教滿石牀花陰睡覺赴雲鄉即今䑕輩都消盡<lb/>
飽食溪魚化日長<lb/>
　　豕圗行　　　　　　　　　　<hi>元</hi>戴　良<lb/>
胡風吹沙黄入天胡馬奔騰西出闗邊頭人民格鬬死<lb/>
路旁突出惟孤豕羣胡走馬逐豕逃彎弓奮㦸意氣豪<lb/>
<pb n="KR4h0142_WYG_107-24a"/>
　一人自足當豕力萬騎盤旋追不得當時豈為一豕謀<lb/>
　只恐功成恩寵休豈知此豕命既脱薦食郊原竟難遏<lb/>
　秋來草黄馬正肥將軍處處事驅馳何時射豕得豕歸<lb/>
　嗚呼何時射豕得豕歸<lb/>
　<lb/>
　<lb/>
　<lb/>
　<lb/>
<pb n="KR4h0142_WYG_107-24b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定歴代題畫詩類巻一百七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0142_WYG_073-1a"/>
　欽定四庫全書<lb/>
御定厯代題畫詩類卷七十三目録<lb/>
　　樹石類<lb/>
　　　題畫柏<hi>唐吳融</hi>
　　　黄華畫古柏<hi>金宻公璹</hi>
　　　題李遵道畫古柏<hi>元張天英</hi>
　　　竹齋學士作柏圖<hi>元黄玠</hi>
　　　禹柏圖<hi>元程鉅夫</hi>
<pb n="KR4h0142_WYG_073-1b"/>
　　　韓吉父座上觀漢陽大别山禹柏圖<hi>元吳萊</hi>
　　　禹柏圖<hi>元吳師道</hi>
　　　雙柏圖<hi>元陳樵</hi>
　　　題東坡畫古柏怪石圖<hi>金趙秉文三首</hi>
　　　柏石圖<hi>宋蘇軾</hi>
　　　題巨然泉巖老柏圖<hi>金趙秉文</hi>
　　　題畫<hi>明董其昌</hi>
　　　八檜圖<hi>宋王令</hi>
<pb n="KR4h0142_WYG_073-2a"/>
　　畫檜<hi>元虞集</hi>
　　題華氏瑞檜圖<hi>明高啓</hi>
　　題老檜圖<hi>明姚廣孝</hi>
　　題白石翁畫虞山古檜<hi>明張淵</hi>
　　題王學士所藏王孟端老檜蒼崖圖<hi>明曽棨</hi>
　　題沈啓南畫虞山致道觀昭明手植三檜初名七星<lb/>
　　　檜<hi>明王世貞</hi>
　　古杉行<hi>元傅若金</hi>
<pb n="KR4h0142_WYG_073-2b"/>
　　跋理宗題馬驎畫折枝木犀圖<hi>元王惲</hi>
　　題曹雲西桂根圖<hi>元黄玠</hi>
　　題江亭栁色圖<hi>元丁鶴年</hi>
　　題吳宫衰栁圖<hi>明袁凱</hi>
　　題便面畫新栁<hi>明李日華</hi>
　　倣倪迂河橋新栁<hi>明李日華</hi>
　　題畫栁<hi>明董其昌</hi>
　　題自畫梧石<hi>元唐肅</hi>
<pb n="KR4h0142_WYG_073-3a"/>
　　題梧石<hi>明劉崧</hi>
　　題浦人畫梧桐竹石<hi>明程本立</hi>
　　題梧竹竒石圖<hi>明桑恱</hi>
　　題浦舍人梧竹圖<hi>明趙迪</hi>
　　畫樹後呈濬師<hi>唐劉商</hi>
　　于祕校示郊園棠木連理圖偶題長句<hi>宋劉叔贛</hi>
　　畫樹<hi>元馬祖常</hi>
　　題惠崇畫樹林<hi>元馬祖常</hi>
<pb n="KR4h0142_WYG_073-3b"/>
　　題初士元所畫雙樹圖<hi>元釋良琦</hi>
　　題陳大宅方壺子層層雲樹圖<hi>明周𤣥</hi>
　　百樹送青六景<hi>明魏時敏</hi>
　　癸亥五月冩江干七樹<hi>明李日華</hi>
　　陳仲美夏木圖<hi>明張羽</hi>
　　祝孝友作枕屏小景以霜餘茂樹名之因題此詩<lb/>
　　　<hi>宋朱子</hi>
　　許道寜寒溪古木圖<hi>元元好問</hi>
<pb n="KR4h0142_WYG_073-4a"/>
　　海岸古木圖<hi>元王惲</hi>
　　畫古木<hi>元馬祖常</hi>
　　題畫古木<hi>元虞集</hi>
　　畫古木<hi>元虞集</hi>
　　商徳符畫幽篁古木<hi>元虞集</hi>
　　王晉卿古木<hi>元楊載</hi>
　　題王若水為仙都宫主趙虚一畫蒼厓古木圖<hi>元</hi>
　　　<hi>栁貫</hi>
<pb n="KR4h0142_WYG_073-4b"/>
　　題山莊所藏東坡畫古木圖<hi>元歐陽𤣥</hi>
　　奉題達兼善御史壁間劉伯希所畫古木圖<hi>元傅</hi>
　　　<hi>若金</hi>
　　題趙仲穆怪石竒木<hi>元張翥</hi>
　　息齋竹石古木<hi>元張翥</hi>
　　題怪木圖<hi>元貢師泰</hi>
　　鄭禧之古木圖<hi>元鄭元祐</hi>
　　夜作古木怪石因題<hi>元倪瓚</hi>
<pb n="KR4h0142_WYG_073-5a"/>
　　　為何彦修題縣厓古木圖<hi>元劉永之</hi>
　　　題古木幽篁圖<hi>元劉永之</hi>
　　　雲林古木<hi>元唐肅</hi>
　　　題郭天錫畫古木<hi>元張天英</hi>
　　　畫古木幽篁<hi>元丁鶴年</hi>
　　　怪木竹石圖<hi>明施敬</hi>
　　　古木寒藤圖<hi>明沈周</hi>
　　　郭熙畫木<hi>元虞集</hi>
<pb n="KR4h0142_WYG_073-5b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定厯代題畫詩類卷七十三目録<lb/>
<pb n="KR4h0142_WYG_073-6a"/>
　欽定四庫全書<lb/>
御定厯代題畫詩類卷七十三<lb/>
　　樹石類<lb/>
　　　題畫柏　　　　　　　　　　<hi>唐</hi>吳　融<lb/>
　不得月中桂轉思陵上柏閒取畫圖㸔煩紆果冰釋桂<lb/>
　生在青冥萬古煙霧隔下蔭𤣥兔窟上映嫦娥魄圓缺<lb/>
　且不當髙低圖難測若非假羽翰折攀何由得天逺眼<lb/>
　虛穿夜闌頭自白未知陵上柏一定不移易有意兼松<lb/>
<pb n="KR4h0142_WYG_073-6b"/>
　茂無情從麝食不在是非間與人為憤激他年上縑素<lb/>
　今日懸屋壁靈怪不可知風雨疑來逼明朝歸故園唯<lb/>
　此同所適回音寄團枝無勞惠消息<lb/>
　　　黄華畫古柏　　　　　　　　<hi>金</hi>密公璹<lb/>
　黄華老人畫古柏鐵簡將軍挽大弨意足不求顔色似<lb/>
　荔支風味配江瑶<hi>鐵簡萬戸以神射名天下</hi>
　　　題李遵道畫古柏　　　　　　<hi>元</hi>張天英<lb/>
　古柏亭亭一虎臣風雲長繞臥龍身石根霜幹心如鐵<lb/>
<pb n="KR4h0142_WYG_073-7a"/>
欲向曹瞞埽戰塵<lb/>
　　竹齋學士作柏圖<hi>得之李好古野元齋平章舊物也</hi>黄　玠<lb/>
薊丘學士神仙人詞翰揮毫有餘力清風披拂盡琅玕<lb/>
日費尚方三斗墨昔年乗傳向蠻邦修竹如雲楚山夕<lb/>
却迴官舸過湘中江雨推篷冩寒碧逺勢聯翩數十枝<lb/>
顛倒縱横鳯鸞翼天機到處物變盡雲影紛紛灑人黑<lb/>
想見走筆如飛龍山木水蘿俱辟易不辭遺蹟購千金<lb/>
此卷於今妙無敵<lb/>
<pb n="KR4h0142_WYG_073-7b"/>
　　禹柏圖　　　　　　　　　　<hi>元</hi>程鉅夫<lb/>
我昔觀風江漢域大别寺中觀古柏皮空骨立二十尺<lb/>
扣之鏗然若金石雙龍盤拏爪角怒白晝歘恐風雷黒<lb/>
小枝旁出勢蜿蜒復似游龍顧深澤蒼蒼數葉森北向<lb/>
貞心不受螻蟻蝕我時見此獨驚怪僧言相傳禹所植<lb/>
别來夢寐常髣髴恨不圖之堂上壁安南國王住漢陽<lb/>
府中好事黎侯崱皇慶元年同入覲忽持墨本來相覓<lb/>
開緘蕭蕭朔風起半幅生綃萬鈞力恰如大禹䟽鑿時<lb/>
<pb n="KR4h0142_WYG_073-8a"/>
天斧雷硠鬼神役自言得之寺僧手寺僧得之故侯宅<lb/>
舊本糢糊鎖暗塵上有東坡手題墨臨摹欲遣天下知<lb/>
國王命我來索詩此柏㑹有摧朽日此卷豈有消磨時<lb/>
我聞此語坐太息神禹至今㡬興衰人間老樹亦無數<lb/>
此樹應以人而竒門前馬鳴君欲歸黄雲東去浮雲西<lb/>
歸語山僧謹護持莫令此柏凌空飛<lb/>
　　韓吉父座上觀漢陽大别山禹柏圖<lb/>
　　　　　　　　　　　　　　　<hi>元</hi>吳　萊<lb/>
<pb n="KR4h0142_WYG_073-8b"/>
大别名山如伏鼇大别古柏如立猱舊聞夏后手所植<lb/>
直軋南國無蓬蒿洪水曽當洚洞極聖躬乃此胼胝勞<lb/>
乗舟荆衡地可盡作貢雲夢天爭髙一時栽榯託所厯<lb/>
千載摩撫翳其遭本根盤拏屹贔屓枝葉挺㧞森旌旄<lb/>
礙日吟風聳楚阻欺霜傲雪鏖秦饕夜行夏首影弄月<lb/>
曉艤鄂澨聲吹濤信哉冥靈欲等夀材比楨幹終稱豪<lb/>
屏除緇翳虎豹泣鎮斷䕫魍蛟龍逃匠石徘徊却喪斧<lb/>
篙工睥睨寜維舠吾知嘉木辨爾雅但惜芳草遺離騷<lb/>
<pb n="KR4h0142_WYG_073-9a"/>
平生環轍苦未到幸此畫筆何從操豈非神明護正直<lb/>
使在方漢雄城壕樓桑出牆尚乆特巨櫟蔽社猶堅牢<lb/>
惟兹所重有聖徳坐見餘物真秋毫自來劉李富宫室<lb/>
命下荆蜀刮土毛一榮一枯驗世道勿翦勿伐臨江皋<lb/>
穆滿蒼茫黄竹詠重華慘澹蒼梧號逖然萬古萬萬古<lb/>
西望嘆息同霑袍<lb/>
　　禹柏圖　　　　　　　　　　<hi>元</hi>吳師道<lb/>
柏貢荆州任土風漢陽遺樹尚葱蘢休誇此是曽親植<lb/>
<pb n="KR4h0142_WYG_073-9b"/>
四海青青盡禹功<lb/>
　　雙柏圖　　　　　　　　　　<hi>元</hi>陳　樵<lb/>
亭亭山上柏柯幹如青銅蒼古㧞俗姿肯作兒女容風<lb/>
霜日揺落萬木為之空爾獨不見摧屹立如老翁乃知<lb/>
歸根妙生意恒内融願乗雷雨興化作雙飛龍<lb/>
　　題東坡畫古柏怪石圖<hi>三首</hi>　　<hi>金</hi>趙秉文<lb/>
荒山老柏枿擁腫相伴醜石反成妍有人披圖笑領似<lb/>
不材如我終天年<lb/>
<pb n="KR4h0142_WYG_073-10a"/>
人生散材如散木槁死深山病益竒放出參天二千尺<lb/>
安用荒藤纒繞為<lb/>
東坡戲墨作樹石筆勢海上驅風濤畫師所難公所易<lb/>
未必此圖如此高<lb/>
　　柏石圖<hi>幷序</hi>　　　　　　　　<hi>宋</hi>蘇　軾<lb/>
　陳公弼家藏柏石圖其子慥季常傳寳之東坡居士<lb/>
　作詩以為之銘<lb/>
柏生兩石間天命本如此雖云生之艱與石相終始韓<lb/>
<pb n="KR4h0142_WYG_073-10b"/>
子俯仰人但愛平地美土膏雜糞壤成壞㡬何耳君㸔<lb/>
此槎枒豈有可移理蒼龍轉玉骨黑虎抱金柅畫師亦<lb/>
可人使我毛髪起當年落筆意正欲譏韓子<lb/>
　　題巨然泉巖老柏圖　　　　　<hi>金</hi>趙秉文<lb/>
雪巖森危有老柏㡬度寒泉潄秋月氣凌層空白日寒<lb/>
根貫斷崖蒼石裂奔騰逝水送流光剥落古苔封老節<lb/>
明堂未作棟梁材潦倒風霜半無葉何人胷次富泉石<lb/>
巨然袖中董元筆崖傾岸絶無人見夜半移舟真有力<lb/>
<pb n="KR4h0142_WYG_073-11a"/>
賢侯筆力今曹植氣象㕘天二千尺為迴筆力挽萬牛<lb/>
頓覺煙嵐少顔色<lb/>
　　題畫　　　　　　　　　　　<hi>明</hi>董其昌<lb/>
雪柏霜松不記年從敎千尺鬱參天邇來灌莽丰茸甚<lb/>
畫史難迴造化權<lb/>
　　八檜圖　　　　　　　　　　<hi>宋</hi>王　令<lb/>
客有要我八檜吟手攜八檜圖來縣挂張滿壁揚可駭<lb/>
盼顧左右同嗟嘆旁摹石刻署名狀各有憑附相夤縁<lb/>
<pb n="KR4h0142_WYG_073-11b"/>
或髙相扶互倚礙或斷欲蹷猶支顛强枝拗回信有力<lb/>
高幹復俯蛟虯拳尋根及株逮條蘖例不拔直皆旁偏<lb/>
雷疲風休雲雨去蛇龍鬬死猶鈎纒安分爪角與尾鬛<lb/>
徒見上下相蜿蜒不知生時竟何謂略不參類常木然<lb/>
宜乎今古惑昧者揺擺舌吻歸之仙一尤盤拳老髙大<lb/>
傳云耼老由飛蹮當時駕鹿蹋以上跡有町疃遺相連<lb/>
多應蝎殘鳥喙喙不爾誕者强鑱鐫耼能惑人已自幸<lb/>
豈此上去能欺天借如耼功可升躍鹿亦何幸飛相聮<lb/>
<pb n="KR4h0142_WYG_073-12a"/>
於中一本特甚異膚革逆理紐左旋傳云耼手所自樹<lb/>
我知此語定鑿穿茍今實為耼老植推以天意猶可言<lb/>
當年曷不紐以右若曰世為左道牽如何衆輒不省究<lb/>
反重神怪令耼專乾坤中含萬品彚此獨自異誰舍旃<lb/>
窮思竟慮莫可索欲世不惑誰能搴仙書虚荒喜誕妄<lb/>
推説事理尤綿延世人一讀即化變日望飛奮相迷癲<lb/>
豈非此木乆樹此浸漬亦為異説遷故其形植與生死<lb/>
時以異怪招驚憐先時世不蚤斤斧放其老大訛誇傳<lb/>
<pb n="KR4h0142_WYG_073-12b"/>
當年同生好材幹半以直伐成燒燃憑妖附誕相樹立<lb/>
卒自死活終完全葉枝凋疎不有蔭材直弗枉曲莫轅<lb/>
不知留存䕶養者竟以何理惜不捐我有尺鐵大剛利<lb/>
乆巳鑄斧磨山巔卒無柯柄尚棄置嬾乞月桂求蟬娟<lb/>
　　畫檜　　　　　　　　　　　<hi>元</hi>虞　集<lb/>
茅山多古樹此檜更長主鸛鶴棲來穏蛟龍化得成雲<lb/>
深還近戸月落似聞笙千載如相見蒼然故舊情<lb/>
　　題華氏瑞檜圖　　　　　　　<hi>明</hi>髙　啓<lb/>
<pb n="KR4h0142_WYG_073-13a"/>
誰指牛眠處江山地最靈氣鍾孤檜碧祥表五芝青影<lb/>
動春雲亂香敷曉露零知君家種徳曽讀墓前銘<lb/>
　　題老檜圖　　　　　　　　　<hi>明</hi>姚廣孝<lb/>
盤盤鬱虯枝陰陰墜虹渚欲共水邊人時來聽風雨<lb/>
　　題白石翁畫虞山古檜　　　　<hi>明</hi>張　淵<lb/>
虞山老檜三株青斗壇半掩招揺星道人丹成化鶴去<lb/>
三檜夭矯飛龍形是誰手植經千載曽見昭明讀書在<lb/>
㡬迴天上𦵏神仙不獨人間變桑海古人今人繞樹行<lb/>
<pb n="KR4h0142_WYG_073-13b"/>
古今人去樹長生乃知勁氣合元化不與凡木爭枯榮<lb/>
長洲老石好異者百里攜杯遊樹下浩嗟天下有樹如<lb/>
此無我去此樹何人圖三日經營雙眼力滿空蒼翠移<lb/>
真跡鶴骨虯筋左紐文雷裂霜皴古秋色日暮袖歸歸<lb/>
不得滿山風雨山靈惜居然贈與卧雲人長嘯寒風生<lb/>
石壁於乎石君詩畫天下知此筆尤為天下竒勸君風<lb/>
雷當掩戸恐化蛟龍擘雲去<lb/>
　　題王學士所藏王孟端老檜蒼崖圖<lb/>
<pb n="KR4h0142_WYG_073-14a"/>
　　　　　　　　　　　　　　　<hi>明</hi>曽　棨<lb/>
王郎工畫妙入神平生强項世所嗔有時興至自盤礴<lb/>
睥睨已喜傍無人忽然放筆作古檜白日煙雲倏暝晦<lb/>
淋漓盡帶雷雨垂慘淡長疑鬼神㑹古藤纒絡枝相繆<lb/>
屈鐵磥砢騰蛟虯左拏右攫飛不去崖石欲裂山精愁<lb/>
王郎一生何不遇五十得官嗟已暮胷中時吐氣崢嶸<lb/>
半落蒼厓化為樹知君愛此長蕭森藏之願比雙南金<lb/>
秋來恐有乗槎客泛入天河無處尋<lb/>
<pb n="KR4h0142_WYG_073-14b"/>
　　題沈啓南畫虞山致道觀昭明手植三檜初名七<lb/>
　　　星檜　　　　　　　　　　<hi>明</hi>王世貞<lb/>
白雲團虞山有七蒼虯舞云當梁初代昭明讀書所幸<lb/>
托乾坤庇實飽冰霜苦其四托狐鴟帝遣六丁取存類<lb/>
矍圃三去殺秦封五宋人雅好事往往為之補頡頏若<lb/>
昆季厥始實孫祖隆準理固當小巫氣終阻昨余游真<lb/>
宫脱冠憩其下日落長風來颯然精靈語及乎㣲月上<lb/>
修鱗森欲吐沈翁長康流為檜傳世譜不欲令漢傑輕<lb/>
<pb n="KR4h0142_WYG_073-15a"/>
與噲等五尺楮移秋山真宰在阿堵篷牕一展㸔森陰<lb/>
洗煩暑何必稱七星三星亦自古<lb/>
　　古杉行<hi>題陳兵曹所藏李遵道畫靈隠道中二杉圖</hi>　<hi>元</hi>傅若金<lb/>
靈隠道中古杉樹上與雲霧相膠葛李侯一見為冩真<lb/>
霜雪蕭蕭起毫末此杉蒼茫數百年鬼物扶持人所憐<lb/>
貞心豈容螻蟻蝕老幹或有蛟龍纒山林萬里那得致<lb/>
見者皆驚棟梁器暗壁尋常度雨聲晴窗彷彿生秋氣<lb/>
吾聞大厦衆力持此杉誰能乆棄之君不見道邊不材<lb/>
<pb n="KR4h0142_WYG_073-15b"/>
木擁腫百圍安所施<lb/>
　　跋理宗題馬驎畫折枝木犀圖　<hi>元</hi>王　惲<lb/>
花中神品趙昌師又向臣驎見折枝不惜一天風露潤<lb/>
百杯樓晩要新詩<lb/>
　　題曹雲西桂根圖　　　　　　<hi>元</hi>黄　玠<lb/>
何人操玉斧夜半縁青冥斫去月中樹千秋傷我情無<lb/>
根亦云已有根當復生但笑吳剛者負此不義名<lb/>
　　題江亭栁色圖　　　　　　　<hi>元</hi>丁鶴年<lb/>
<pb n="KR4h0142_WYG_073-16a"/>
昔年釃酒池江漢一茅亭同㑹人何在東風栁又青<lb/>
　　題吳宫衰栁圖　　　　　　　<hi>明</hi>袁　凱<lb/>
逺㟁依依落日明吳王醉處少人行多情獨有垂楊樹<lb/>
猶送深宫夜雨聲<lb/>
　　題便面畫新栁　　　　　　　<hi>明</hi>李日華<lb/>
雪消野水半融泥凍栁森森態未齊昨夜一畨春雨好<lb/>
淡黄金色滿湖堤<lb/>
　　倣倪迂河橋新栁　　　　　　<hi>明</hi>李日華<lb/>
<pb n="KR4h0142_WYG_073-16b"/>
河上栁枝黄未匀緑波沄沄沙草春孤煙一聚遥山下<lb/>
知有憑髙送目人<lb/>
　　題畫栁　　　　　　　　　　<hi>明</hi>董其昌<lb/>
摸索芳菲度畫檐煙絲嫋嫋雨毿毿幽人無復靈和夢<lb/>
太守風流自漢南<lb/>
　　題自畫梧石　　　　　　　　<hi>元</hi>唐　肅<lb/>
縹緲未央闕角凄清長信宫門人起轆轤聲裏月在梧<lb/>
桐石根<lb/>
<pb n="KR4h0142_WYG_073-17a"/>
　　題梧石　　　　　　　　　　<hi>明</hi>劉　崧<lb/>
鳴琴罷瑶席鶴夢清宵警凉月下前除照見梧桐影<lb/>
　　題浦人畫梧桐竹石　　　　　<hi>明</hi>程本立<lb/>
錦石成山花滿川子孫一旦鬻平泉疎篁古樹蒼厓雪<lb/>
茆屋㸔來已百年<lb/>
　　題梧竹竒石圖　　　　　　　<hi>明</hi>桑　悦<lb/>
琴瑟未斲先具形簫管未截終完聲天將碧玉為寸莛<lb/>
拊擊翠石石亦鳴分明一部真韶樂彩鳯能招下寥廓<lb/>
<pb n="KR4h0142_WYG_073-17b"/>
古音不復將何如請君㸔此韶樂圖<lb/>
　　題浦舍人梧竹圖　　　　　　<hi>明</hi>趙　迪<lb/>
吾懷出塵想飛思凌滄洲湘江夜來雨寒色川上浮涼<lb/>
飄金井夕露滴銀塘秋故人隔千里對此空離憂<lb/>
　　畫樹後呈濬師　　　　　　　<hi>唐</hi>劉　商<lb/>
翔鳯邊風十月寒蒼山古木更摧殘為君壁上畫松栢<lb/>
勁雪嚴霜君試㸔<lb/>
　　于祕校示郊園棠木連理圖偶題長句<lb/>
<pb n="KR4h0142_WYG_073-18a"/>
　　　　　　　　　　　　　　　<hi>宋</hi>劉叔贛<lb/>
昨得伻圖與賦詩野棠幷幹上交枝始疑和氣偏回復<lb/>
可是常情悦附離愛樹去思吾豈敢髙門陰徳子應知<lb/>
濟南固有終軍辯傳布仍煩老畫師<lb/>
　　畫樹　　　　　　　　　　　<hi>元</hi>馬祖常<lb/>
寒槎偃蹇風雨攻蟄龍齧雲磻石根戰壘防秋鹿角柵<lb/>
長筏浮江下蜀門憶昔馳射古楚原夜觀野火燒楓林<lb/>
髙堂醉酒㸔畫幅樛枝薜蘿牽我心<lb/>
<pb n="KR4h0142_WYG_073-18b"/>
　　題惠崇畫樹林　　　　　　　<hi>元</hi>馬祖常<lb/>
下瀨生秋響平林漏曙光蜀榿陰十畆閩荔熟千房不<lb/>
聽樵夫伐無勞匠石傷靈槎上天漢全棟架明堂黯黯<lb/>
雲垂幔淋淋雨濕牆鴈奴呼伴審鳩婦擇棲詳路逺逢<lb/>
仙宅天低近帝鄉春行苔履滑夕坐筍書香東絹刀誰<lb/>
剪西園價爾償懸車清渭後白髮灑蒼涼<lb/>
　　題初士元所畫雙樹圖　　　　<hi>元</hi>釋良琦<lb/>
梁溪溪上曉揚舲吳人竹枝自可聽不得回船繫厓石<lb/>
<pb n="KR4h0142_WYG_073-19a"/>
寺門松樹為誰青<lb/>
　　題陳大宅方壺子層層雲樹圖　<hi>明</hi>周　𤣥<lb/>
昔年曽記秦川客雲樹參差去欲迷日暮孤舟行不盡<lb/>
鷓鴣啼過渭城西<lb/>
　　百樹送青六景<hi>為鄭侍御題</hi>　　　　<hi>明</hi>魏時敏<lb/>
石罅無樵採春深剥緑苔孤雲將暝去羣樹送青來晴<lb/>
靄琴書潤陰森鳥雀回醉吟㸔不厭何處有蓬萊<lb/>
　　癸亥五月寫江干七樹　　　　<hi>明</hi>李日華<lb/>
<pb n="KR4h0142_WYG_073-19b"/>
蕭疎交逺波厯落無行次未論材不材偃蹇各自恣<lb/>
　　陳仲美夏木圖　　　　　　　<hi>明</hi>張　羽<lb/>
董元夏木不復見俗本紛紛何足觀陳郎筆力能扛鼎<lb/>
寫此千章生晝寒陰森似有神靈㑹偃蹇直作蛟螭蟠<lb/>
天雞曉鳴清籟發木客夜度雲旂翻林下丈人行杖藜<lb/>
石根葉落失舊蹊孤童襆被向誰宿山風蕭蕭日薄西<lb/>
商巖紫芝自可食武陵桃花原易迷人間澒洞不可處<lb/>
莫畏虎嘯幷猿啼<lb/>
<pb n="KR4h0142_WYG_073-20a"/>
　　祝孝友作枕屏小景以霜餘茂樹名之因題此詩<lb/>
　　　　　　　　　　　　　　　<hi>宋</hi>朱　子<lb/>
山寒夕飇急木落洞庭波㡬疊雲屏好一生秋夢多<lb/>
　　許道寜寒溪古木圖　　　　　<hi>元</hi>元好問<lb/>
道人醉袖蟠蛟龍埽出古木牙湏雄開卷颯颯來陰風<lb/>
翟卿論畫凡馬空能知畫與詩同宗解衣盤礴非衆工<lb/>
遺山筆頭有闗仝意匠已在風雲中留待他日不匆匆<lb/>
　　海岸古木圖　　　　　　　　<hi>元</hi>王　惲<lb/>
<pb n="KR4h0142_WYG_073-20b"/>
古木螭蟠鬱有華輪囷竒崛欲誰誇何年海藏龍宫使<lb/>
推出秋風八月槎<lb/>
　　畫古木　　　　　　　　　　<hi>元</hi>馬祖常<lb/>
桑空河上生賢相楓老山中化羽人未借九闗當地軸<lb/>
還曽八月上天津雷燒桐尾琴材古玉刻龍形劒具新<lb/>
雨蝕蒼皮苔護石泉春玉乳月翻輪東隄楊栁春煙暖<lb/>
西浦芙蓉曉露匀偃蹇孤根巖壑氣我知棫樸不為薪<lb/>
　　題畫古木　　　　　　　　　<hi>元</hi>虞　集<lb/>
<pb n="KR4h0142_WYG_073-21a"/>
高秋木落洞庭空岳陽城南多晚風蛟龍夜護玉壇古<lb/>
劒影長留明月中<lb/>
　　畫古木　　　　　　　　　　<hi>元</hi>虞　集<lb/>
荒郊卧蒼苔蛟龍在其上不知風雨來垂影一千丈後<lb/>
主撥鐙法江南乆寂寥空令沒骨畫容易媚中朝<lb/>
　　商徳符畫幽篁古木　　　　　<hi>元</hi>虞　集<lb/>
湘君宫在洞庭湖幽篁古木龍所都石壇雨長碧苔蘚<lb/>
水屋風動青珊瑚老人欹枕㸔螻蟻嫠婦停舟聽鷓鴣<lb/>
<pb n="KR4h0142_WYG_073-21b"/>
江南蜀道問來往商公商公今有無<lb/>
　　王晉卿古木　　　　　　　　<hi>元</hi>楊　載<lb/>
走根坼裂石曲榦漸清漣雷電忌交作化龍起重淵<lb/>
　　題王若水為仙都宫主趙虚一畫蒼厓古木圖<lb/>
　　　　　　　　　　　　　　　<hi>元</hi>栁　貫<lb/>
金門羽客住仙都玉立蒼宫五大夫㣲月滿空笙鶴下<lb/>
一林秋影散龍胡<lb/>
　　題山莊所藏東坡畫古木圖　　<hi>元</hi>歐陽𤣥<lb/>
<pb n="KR4h0142_WYG_073-22a"/>
眉山昔日生三蘇一山草木為之枯後來筆端挾春腴<lb/>
却令生意回枯株樹經公筆無老醜天以春工付公手<lb/>
誰云筆衍龍眠翁奚必法嗣洋州守山莊劉氏富清玩<lb/>
家有蘇公舊揮翰恍驚濕蘚粘怪石慣見倒根生斷㟁<lb/>
涪翁對此煑春茶為公梢上挂長蛇燈窗細讀假山記<lb/>
秀氣終屬眉山家<lb/>
　　奉題達兼善御史壁間劉伯希所畫古木圖<lb/>
　　　　　　　　　　　　　　　<hi>元</hi>傅若金<lb/>
<pb n="KR4h0142_WYG_073-22b"/>
逺樹含幽姿近樹亦古色水傍嘗見畫不得乃在君家<lb/>
中堂之素壁青林寂寞行人窈白澗㣲茫斷煙隔入門<lb/>
蕭蕭雲氣生落日便恐歸禽爭耳後䬃爽寒風聲知君<lb/>
夜眠愁雨黑留客晝坐宜秋清劉侯學李成畫手稱獨<lb/>
步時見作古松盤屈百怪聚<hi>一作任形勢</hi>中林一株直且良<lb/>
安得劉侯寫其趣<hi>一作安得揮毫縱竒氣</hi>
　　題趙仲穆怪石奇木　　　　　　張　翥<lb/>
君不見岳陽城南老樹能化人又不見草中巨石如卧<lb/>
<pb n="KR4h0142_WYG_073-23a"/>
虎樹逢仙客授還丹石誤將軍箭飛羽海寜太守提健<lb/>
筆與丹通靈箭角力山精木魅寒睒晹千年醜怪匿不<lb/>
得樹瘤半裂雷火出隠入雲綃露竒跡猝然一見心膽<lb/>
驚氣盡畫工俱辟易挂之高堂風動揺古色一片秋蕭<lb/>
蕭待侯硯池卷東海歸冩扶桑與沃焦<lb/>
　　息齋竹石古木<hi>為㑹稽韓季博士題</hi>　　　<hi>元</hi>張　翥<lb/>
老竹葉稀多秃枝新竹碧潤含幽姿籜中龍子振春蟄<lb/>
突出雷雨頭參差傍蹲怪石石鏬裂裂處恍惚疑龍穴<lb/>
<pb n="KR4h0142_WYG_073-23b"/>
山中有樹皆十圍活幹撐青死槎折霜皮蝕盡乾蘚文<lb/>
半頂斬立雙椏分最後一枝身出羣垂枝倒走陰崖雲<lb/>
李侯標致不可得小字親題别塗黑縱横不在摩詰下<lb/>
蕭爽直與洋州敵玉堂學士欣見之濃墨大書真崛竒<lb/>
森然一片鐵石筆妙甚七字瓊瑰詞此詩此畫今兩絶<lb/>
把翫㣲風動毛髮只應真宰泣琱鎪一夜山窗冷秋月<lb/>
　　題怪木圖　　　　　　　　　<hi>元</hi>貢師泰<lb/>
千年老樹化青牛風雨空山不盡愁一日爭迎作神主<lb/>
<pb n="KR4h0142_WYG_073-24a"/>
踏歌槌鼓水西頭<lb/>
　　鄭禧之古木圖　　　　　　　<hi>元</hi>鄭元祐<lb/>
吾宗有子擅風流履行只如陳太丘復向仇池冩林薄<lb/>
六月陰森如凛秋前修凋零吾亦老落日孤雲生晚愁<lb/>
　　夜作古木怪石因題　　　　　<hi>元</hi>倪　瓚<lb/>
夜遊西園渚初月光炯炯徙倚巖石下愛此林木影<lb/>
　　為何彦修題縣厓古木圖　　　<hi>元</hi>劉永之<lb/>
古木蒼蒼帶女蘿峰陰斜蘸石潭波十年不到屏風疊<lb/>
<pb n="KR4h0142_WYG_073-24b"/>
夜雨茅檐幽夢多<lb/>
　　題古木幽篁圖　　　　　　　<hi>元</hi>劉永之<lb/>
近者天下冩竹枝息齋子昻最竒絶金釵折股錐畫沙<lb/>
直以髙情寄豪墨後來小李用家法更覺縱横脫羈勒<lb/>
御榻屏風或詔冩流落人間豈多得我家真蹟兼數公<lb/>
錦囊玉軸複壁中舊宅荒涼經戰伐故物多隨煙燼空<lb/>
此圖尋丈小李作位置頗殊標格同半身古樹色蒼潤<lb/>
篔簹因依相澹濃長林無人秋氣入蜿蜿蛇蛟起幽蟄<lb/>
<pb n="KR4h0142_WYG_073-25a"/>
蠨蛸垂絲晝陰静老鶴陊翎昏雨集黄陵廟前湘水深<lb/>
捐玦江皋思俯拾浮槎尋源遡空闊折旌低渡𤣥雲濕<lb/>
何郎兄弟最好竒愛此不減珊瑚枝幽居正在蘭峰下<lb/>
亦有喬木當牕扉共展長圖幽興發六月凉颸生葛衣<lb/>
還君珍襲増歎息他日重㸔覓舊題<lb/>
　　雲林古木　　　　　　　　　<hi>元</hi>唐　肅<lb/>
石上清陰走怒螭一身都著薜蘿衣若為借得靈槎坐<lb/>
去訪銀河織女機<lb/>
<pb n="KR4h0142_WYG_073-25b"/>
　　題郭天錫畫古木　　　　　　<hi>元</hi>張天英<lb/>
木落空山憶五君髥虯飛影拂𤣥雲㡬夜煙蘿月中立<lb/>
醉歌如見郭將軍<lb/>
　　畫古木幽篁　　　　　　　　<hi>元</hi>丁鶴年<lb/>
石海珊瑚樹清湘翡翠毛無因將寄逺日暮寸心勞<lb/>
　　怪木竹石圖　　　　　　　　<hi>明</hi>施　敬<lb/>
大星墜地光如日一夜海風吹作石精衛魂驚不敢窺<lb/>
留待媧皇補天極石傍老樹枯槎枒古藤屈曲懸修蛇<lb/>
<pb n="KR4h0142_WYG_073-26a"/>
　鷓鴣踏翻黄竹葉翡翠啄破蒼苔花千年醜怪何人識<lb/>
　老剛胷次真竒特興來掀倒墨池波鬼跡神踪不能匿<lb/>
　生絹䬃䬃揺秋思古色慘淡寒無姿天吳拔斷蛟龍尾<lb/>
　月露洗出珊瑚枝張公好古躭清賞狂客題詩真技癢<lb/>
　冥驅萬象入毫端便覺簫韶畫中響琅玕有實石可棲<lb/>
　赤霄靈翮來何遲按圖為君三歎息雷雨打門風捲席<lb/>
　　　古木寒藤圖　　　　　　　　<hi>明</hi>沈　周<lb/>
　古木迸石出脱葉如無生羣篠自西風何以荅秋聲蒼<lb/>
<pb n="KR4h0142_WYG_073-26b"/>
　藤載束縛恐因雷雨行我詩向而書誓與同老成<lb/>
　　　郭熙畫木　　　　　　　　　<hi>元</hi>虞　集<lb/>
　江南喬木已無多誰畫參天鐵石柯記得玉堂春晝永<lb/>
　寒林坐對老東坡<lb/>
　<lb/>
　<lb/>
　<lb/>
御定厯代題畫詩類巻七十三<lb/>
</p>
<p>
</p>
  </div>
</body>
</text>
</TEI>
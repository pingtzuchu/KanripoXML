<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0142_WYG_013-1a"/>
　欽定四庫全書<lb/>
御定厯代題畫詩類卷十三目錄<lb/>
　　山水類<lb/>
　　　題江貫道山水<hi>宋劉克荘十首</hi>
　　　題俞秀才所藏江參山水横軸<hi>宋陳與義二首</hi>
　　　題祝生畫<hi>宋朱子</hi>
　　　觀祝孝友畫卷<hi>宋朱子二首</hi>
　　　題大年小景<hi>宋黄庭堅</hi>
<pb n="KR4h0142_WYG_013-1b"/>
　　　趙大年小景<hi>元程鉅夫</hi>
　　　李營丘眞蹟<hi>元吳鎭</hi>
　　　李思訓妙筆<hi>元鄧文原</hi>
　　　題馮文仲畫山水<hi>元鄭東</hi>
　　　為馮文仲畫山水小幅<hi>元倪瓚</hi>
　　　題馮文仲山水<hi>元鄭元祐二首</hi>
　　　文仲小幅山水<hi>明沈周</hi>
　　　馮文仲畫<hi>明陳繼儒</hi>
<pb n="KR4h0142_WYG_013-2a"/>
　　袁君庭玉以所藏何思敬山水圖求題為賦長句<lb/>
　　　<hi>元戴良</hi>
　　題何監丞畫山水歌<hi>元戴良</hi>
　　題柯敬仲畫<hi>元虞集五首</hi>
　　題柯丹丘畫<hi>元郯韶</hi>
　　為髙安何思恭題方壺所畫山水<hi>元劉永之</hi>
　　方方壺畫<hi>元吳鎭二首</hi>
　　題方壺畫<hi>明鎦炳</hi>
<pb n="KR4h0142_WYG_013-2b"/>
　　題方壺畫<hi>明王燧</hi>
　　題上清方壺山水<hi>明陳煇</hi>
　　方方壺畫<hi>明文徴明</hi>
　　題方方壺畫<hi>明僧大圭</hi>
　　題趙彦徵畫<hi>元錢惟善</hi>
　　題趙彦徵畫<hi>明張簡</hi>
　　趙彦徵畫<hi>明宋杞</hi>
　　題趙彦徵溪山小景圖<hi>明僧來復</hi>
<pb n="KR4h0142_WYG_013-3a"/>
　　趙彦榮臨畫<hi>元郯韶</hi>
　　彦敬小景<hi>明張寜</hi>
　　題彦顒畫中小景<hi>明聶大年二首</hi>
　　為祝彦中題山水圗<hi>明劉基</hi>
　　為彦中題畫<hi>明龔詡</hi>
　　題丁生所藏錢舜舉山水<hi>元龔璛</hi>
　　題錢舜舉山水小景<hi>明薛瑄</hi>
　　題吳季良所藏戴文進山水<hi>明程敏政</hi>
<pb n="KR4h0142_WYG_013-3b"/>
　　題戴文進山水圖<hi>明陳璽</hi>
　　戴文進小幅<hi>明祝允明</hi>
　　次陸太宰全卿題戴文進畫卷<hi>明王世貞</hi>
　　吳偉江山圖歌<hi>明何景明</hi>
　　吳偉畫<hi>明嚴嵩</hi>
　　題文徴明畫<hi>明陸深</hi>
　　題文徵仲小景<hi>明鄭鵬</hi>
　　題石田畫<hi>明邊貢二首</hi>
<pb n="KR4h0142_WYG_013-4a"/>
　　　題石田翁贈朱守拙小景<hi>明陳蒙</hi>
　　　題仿石田大幅<hi>明李日華</hi>
　　　為楊起同題沈石田擬謝雪邨山水<hi>明吳寛</hi>
　　　為陳玊汝題啓南山水大幅<hi>明吳寛</hi>
　　　為史明古題沈啓南畫<hi>明吳寛</hi>
　　　題唐子畏山水圖<hi>明顧璘</hi>
　　　唐寅畫山水歌<hi>明祝允明</hi>
　　　題羅汝文畫山水<hi>明林誌</hi>
<pb n="KR4h0142_WYG_013-4b"/>
　　　題元人畫<hi>明鄭鵬</hi>
　<lb/>
　<lb/>
　<lb/>
　<lb/>
　<lb/>
　<lb/>
御定厯代題畫詩類卷十三目錄<lb/>
<pb n="KR4h0142_WYG_013-5a"/>
　欽定四庫全書<lb/>
御定厯代題畫詩類卷十三<lb/>
　　山水類<lb/>
　　　題江貫道山水<hi>十首</hi>　　　　　<hi>宋</hi>劉克荘<lb/>
　世間平逺景萬幅在江家晩至番君國方知不是夸<lb/>
　一棹微茫裏孤亭紫翠間恍疑涉彭蠡又似訪廬山<lb/>
　江險不容極禹功胡可忘向來小龍子衮冕食千羊<lb/>
　夾立朝羣玊濃妝列萬笄中州不敢頓抛在瘴雲西<lb/>
<pb n="KR4h0142_WYG_013-5b"/>
　茆山千萬疊不得見天全帆出扶胥口無山只有天<lb/>
　雪冒禹碑石雲埋泌草堂早知抱遺恨悔不挾乾糧<lb/>
　半夜黄天蕩樓船雪浪中當年草檄客今日負樵翁<lb/>
　太武求溲處支祁著鏁邊淮風晨裂面淮浪夜驚船<lb/>
　展卷嗟丘也東南西北人昔還行脚債今作卧遊身<lb/>
　一疋好東絹天寒家未温儘教兒拆繡焉管婦無褌<lb/>
　　　題俞秀才所藏江參山水横軸<hi>二首</hi>　<hi>宋</hi>陳與義<lb/>
　巻中衮衮溪山出筆下明明開闢初不肯一揮為婦計<lb/>
<pb n="KR4h0142_WYG_013-6a"/>
俞郎作意未全疎<lb/>
萬壑分煙髙復低人家隨處有柴扉此中只欠陳居士<lb/>
千仞岡頭一振衣<lb/>
　　題祝生畫　　　　　　　　　<hi>宋</hi>朱　子<lb/>
裴侯愛畫老成癖嵗晩倦遊家四壁隨身只有萬疊山<lb/>
祕不示人私自惜俗人教看亦不識我獨摩挲三太息<lb/>
問君何處得此奇和璧隋珠未為敵答云衢州老祝翁<lb/>
胸次自有隂陽工峙山融川取世界咳雲唾雨呼雷風<lb/>
<pb n="KR4h0142_WYG_013-6b"/>
昨來邂逅衢城東定交斗酒歡無窮自然妙處容我識<lb/>
為我埽此須㬰中爾時聞名今識面囘首十年齊掣電<lb/>
裴侯巳死我亦衰祝君雖老身猶健眼明骨輕鬚不變<lb/>
筆下江山轉蔥蒨為君多織機中練更約無事重相見<lb/>
　　觀祝孝友畫<hi>二首</hi>　　　　　　<hi>宋</hi>朱　子<lb/>
天邊雲遶山江上煙迷樹不向暁來看詎知重疊數<lb/>
草閣臨無地江空秋月寒亦知奇絶景未必要人看<lb/>
　　題大年小景　　　　　　　　<hi>宋</hi>黄庭堅<lb/>
<pb n="KR4h0142_WYG_013-7a"/>
水色煙光上下寒忘機鷗鳥恣飛還年來頻作江湖夢<lb/>
對此身疑在故山<lb/>
　　趙大年小景　　　　　　　　<hi>元</hi>程鉅夫<lb/>
匹馬衝寒踏落花杏園深處曲江涯何如相對風軒坐<lb/>
喚得漁船傍酒家<lb/>
　　李營丘眞蹟　　　　　　　　<hi>元</hi>吳　鎭<lb/>
萬仞蒼山百尺樓西風吹送滿林秋疎鐘遥落空亭裏<lb/>
盡屬營丘筆厎收<lb/>
<pb n="KR4h0142_WYG_013-7b"/>
　　李思訓妙筆<hi>并</hi>序　　　　　　<hi>元</hi>鄧文原<lb/>
　思訓作畫雖由於天性然亦多宗閻立本惜世罕有<lb/>
　知者因見此卷為表而出之<lb/>
李侯丹青勝結綠貝闕珠宫看不足偶硏丹碧寫青山<lb/>
萬壑千峰僅盈幅應知深處有神仙花落花開度嵗年<lb/>
扁舟自是尋真侣為覓桃源一洞天<lb/>
　　題馮文仲畫山水　　　　　　<hi>元</hi>鄭　東<lb/>
六月凉風吹板扉蒼苔生滿釣魚磯人生抵死貪微祿<lb/>
<pb n="KR4h0142_WYG_013-8a"/>
如此溪山不肯歸<lb/>
　　為馮文仲畫山水小幅　　　　<hi>元</hi>倪　瓚<lb/>
知君近住西湖曲湖水淪漣似輞川窗下青松髙百尺<lb/>
時時落雪滿琴弦<lb/>
　　題馮文仲山水<hi>二首</hi>　　　　　<hi>元</hi>鄭元祐<lb/>
峰巒入眼最闗情便欲移家向杳冥不道有人先占去<lb/>
三間茅屋一間亭<lb/>
平溪如鏡碧潺潺風度漁船過栁灣此景眼前都可辦<lb/>
<pb n="KR4h0142_WYG_013-8b"/>
却來畫裏看青山<lb/>
　　文仲小幅山水　　　　　　　<hi>明</hi>沈　周<lb/>
矗雲古樹鬱蒼蒼墮碧危巒落手傍記得西湖樓上立<lb/>
好山多在贊公房<lb/>
　　馮文仲畫　　　　　　　　　<hi>明</hi>陳繼儒<lb/>
雲宜看遍水宜聴除却圖中苦未寜好使京塵昬夢覺<lb/>
且教長對隔窗屏<lb/>
　　袁君庭玉以所藏何思敬山水圗求題為賦長句<lb/>
<pb n="KR4h0142_WYG_013-9a"/>
　　　　　　　　　　　　　　　<hi>元</hi>戴　良<lb/>
有客訪我城東廬手持何侯山水圗乍向髙堂一披覩<lb/>
巳知筆力天下無老我愛山兼愛畫對此心神忽俱化<lb/>
得非鼔柁過瀟湘無乃支藤上嵩華野亭倒影浸江清<lb/>
耳邊髣髴波濤聲漁子蒼茫泛舟入林翁傴僂渡橋行<lb/>
因憶良工繹思處元氣淋漓滿毫素豈但胸藏萬丘壑<lb/>
西極南溟隨指顧驅山走海何雄哉滿堂空翠揮不開<lb/>
丹丘赤城意緜邈蓬萊弱水情沿洄何侯天機深丹青<lb/>
<pb n="KR4h0142_WYG_013-9b"/>
世無敵自從揮灑近天顔林下何曾見真迹年來喪亂<lb/>
走風塵始為賢豪下筆親王吳未可誇神逸閻公致譽<lb/>
安足真與客傳觀歡未止却嘆何侯今巳矣巻圖還客<lb/>
休重看世間夢境亦如此<lb/>
　　題何監丞畫山水歌　　　　　<hi>元</hi>戴　良<lb/>
至正以來畫山水祕監何侯擅其美帝御宣文數召見<lb/>
抽毫幾動天顔喜有時詔許閱内儲名筆班班世所無<lb/>
王吳李范巳心識餘者山堆皆手摹海内畫工亦無數<lb/>
<pb n="KR4h0142_WYG_013-10a"/>
才似何侯豈多遇權門貴戚虛左迎往往髙堂起煙霧<lb/>
人間一筆不可得門外車徙漫如織葉君使還親集送<lb/>
乗興始肯留眞蹟于時在座總儒冠王鄭歌辭晩更妍<lb/>
豈無片語道離恨見侯之畫筆盡捐此畫攜歸在鄉縣<lb/>
萬壑千巖眼中見却憶都門送别時囘頭瞥覩西山面<lb/>
莫言短幅僅盈尺逺勢固當論萬里旣似山河月裏明<lb/>
復同衡霍牖中起葉君眼力老愈光愛之不減雲錦章<lb/>
年來行槖盡抛棄惟将此紙什襲藏何侯遷官定何處<lb/>
<pb n="KR4h0142_WYG_013-10b"/>
有客披圗正傾慕北騎南轅倘相值煩君為我致毫素<lb/>
請侯一寫滄洲趣<lb/>
　　題柯敬仲畫<hi>五首</hi>　　　　　　<hi>元</hi>虞　集<lb/>
北苑今仍在南宫奈老何青山解浮動端為白雲多<lb/>
雨過黄陵廟蒼梧雲正愁何時倚虚幌對此滿林秋<lb/>
江上秋漠漠風雨晩蕭蕭千載誰相識惟應待老樵<lb/>
峽口春雲重江南夜雨多水深桃葉渡風急竹枝歌<lb/>
平陸蒼龍起近山生逺煙前邨三萬頃明月水平田<lb/>
<pb n="KR4h0142_WYG_013-11a"/>
　　題柯丹丘畫　　　　　　　　<hi>元</hi>郯　韶<lb/>
溪上青山石徑紆暖雲晴嶂錦糢糊行人如隔湘江岸<lb/>
日莫青林啼鷓鴣<lb/>
　　為髙安何思恭題方壺所畫山水<hi>元</hi>劉永之<lb/>
古象山中白晝閒紫煙樓觀鳳笙寒試分玊井三秋露<lb/>
戲寫方壺九疊山老樹糢糊常帶雨茅茨瀟灑鎮臨湍<lb/>
知君隠處渾如此持向荷峰錦水看<lb/>
　　方方壺畫<hi>二首</hi>　　　　　　　<hi>元</hi>吳　鎭<lb/>
<pb n="KR4h0142_WYG_013-11b"/>
城市山林孰是非幽居能與世塵違函闗紫氣青牛到<lb/>
遼海秋風白鶴歸天鼓叩殘明月墮洞簫吹徹彩雲飛<lb/>
誰知寂寞江天外長使人間望少微<lb/>
數載飄蓬事巳非荆闗咫尺世情違寒雲時向青山抹<lb/>
野艇遥從白社歸幾處夕陽人共語一邨流水鷺邊飛<lb/>
知君紫府歸來後閒把丹青翫翠微<lb/>
　　題方壺畫<hi>為斯貞姪賦</hi>　　　　　　<hi>明</hi>鎦　炳<lb/>
巨然畫與書法同縱筆所至生秋風墨飛元氣瀉沆瀣<lb/>
<pb n="KR4h0142_WYG_013-12a"/>
青摩斗角連崆峒逺岫平林㫁還續苔根斜迸山泉綠<lb/>
釣倚丹楓野老磯門垂碧栁幽人屋壺公騎鯨白雲鄉<lb/>
壟樹綠泫煙草黄風流文采今寂寞對畫淚痕沾我裳<lb/>
　　題方壺畫　　　　　　　　　<hi>明</hi>王　燧<lb/>
紫府深沈白晝閒仙人歸去邈難攀當時暫謫來塵世<lb/>
寫遍江南雨後山<lb/>
　　題上清方壺山水　　　　　　<hi>明</hi>陳　煇<lb/>
曾過蓬島訪茅君路入中峰紫翠分琪樹寒生雙磵雨<lb/>
<pb n="KR4h0142_WYG_013-12b"/>
石門秋卧半潭雲捲簾山色當牕見拂軫溪聲入坐聞<lb/>
何日暫辭塵服累青松白鶴日為羣<lb/>
　　方方壺畫　　　　　　　　　<hi>明</hi>文徵明<lb/>
煙沉宻樹蒼山暝波捲長空白鳥迴細雨斜風簔笠具<lb/>
釣翁何事却歸來<lb/>
　　題方方壺畫　　　　　　　　<hi>明</hi>僧大圭<lb/>
方壺老人年九十醉把金壺傾墨汁染得蓬萊左股青<lb/>
烟霧空濛樹猶濕危橋過客徐徐行白石下見溪流清<lb/>
<pb n="KR4h0142_WYG_013-13a"/>
仙家樓館在何處雲中髣髴聞雞聲古臺蒼蒼煙景暮<lb/>
藥草春深滿山路招取吹笙兩玉童我欲凌風從此去<lb/>
　　題趙彦徵畫　　　　　　　　<hi>元</hi>錢惟善<lb/>
玊堂學士研猶存三絶名家尚有孫何處有山如此畫<lb/>
便将歸計問田園<lb/>
　　題趙彦徵畫　　　　　　　　<hi>明</hi>張　簡<lb/>
吳興佳山水逺近蓄清光岧嶤金蓋峰秀色獨蒼蒼煙<lb/>
雲互出沒草木生風香長橋接迴溪積石倚崇岡樵漁<lb/>
<pb n="KR4h0142_WYG_013-13b"/>
識徑幽於以樂深藏擊鮮列鯉魴啓翳理松篁晨雨况<lb/>
可鉏春泉亦堪湘既巳長孫子所願安是鄉嗟哉風塵<lb/>
中何由得徜徉趙君鍾神秀揮灑發竒章巻圖思舊遊<lb/>
掩抑不能忘<lb/>
　　趙彦徵畫　　　　　　　　　<hi>明</hi>宋　杞<lb/>
逺山入空青老樹擎寸碧近山接平坡鑿鑿見白石兩<lb/>
山盡處岐路平松林漠漠煙如織清溪疑自天目來鷗<lb/>
鷺飛起無纎埃有人曳杖過溪去渡頭古屋誰為開玊<lb/>
<pb n="KR4h0142_WYG_013-14a"/>
堂學士畫家趣瀟灑文孫傳筆意風塵滿眼何處避安<lb/>
得向此山中住<lb/>
　　題趙彦徵溪山小景圗　　　　<hi>明</hi>僧來復<lb/>
曽汎苕溪看晩霧紅簾小艇穏於車水通孤岸橋依竹<lb/>
路入重林屋傍花風外眠鷗驚客笛雲中吠犬隔仙家<lb/>
秋波千頃芙蓉老誰覓王孫舊釣槎<lb/>
　　趙彦榮臨畫　　　　　　　　<hi>元</hi>郯　韶<lb/>
北苑南宫奈老何青山依舊洛中多相思一夜鷗波夢<lb/>
<pb n="KR4h0142_WYG_013-14b"/>
穉子船頭結綠蓑<lb/>
　　彦敬小景　　　　　　　　　<hi>明</hi>張　寧<lb/>
隂隂綠樹草堂低暁雨初晴水滿溪門徑晝長人不到<lb/>
百花深處一鶯啼<lb/>
　　題彦顒畫中小景<hi>二首</hi>　　　　<hi>明</hi>聶大年<lb/>
水禽沙鳥自相呼逺近雲山半有無一葉扁舟兩三客<lb/>
載将煙雨過西湖<lb/>
雨餘芳樹淨無塵草色䝉茸淺帶春茆屋石田應尚逺<lb/>
<pb n="KR4h0142_WYG_013-15a"/>
夕陽愁殺獨歸人<lb/>
　　為祝彦中題山水圖　　　　　<hi>明</hi>劉　基<lb/>
髙軒玲瓏不受暑半幅輕綃宿煙雨白屋素壁生空明<lb/>
似聞水聲繞庭宇松髯拂天藤蔓垂枯根瘦石相因依<lb/>
寒濤不驚虎兕卧嵐翠欲與蛟龍飛空江悠悠一漁艇<lb/>
水白沙明羣魚静武陵桃花何處尋落日微風片帆影<lb/>
　　為彦中題畫　　　　　　　　<hi>明</hi>龔　詡<lb/>
青山之青如佛頭白雲化作寒泉流世間塵土飛不到<lb/>
<pb n="KR4h0142_WYG_013-15b"/>
眼中景物俱清幽若人自是好静者豈非五栁先生儔<lb/>
毎托琴樽寫髙興脱屣樂從魚鳥遊却笑時人苦不達<lb/>
漏盡鳴鐘猶未休君不見小虞塘西玉峰下一巻巳遂<lb/>
吾菟裘共論心事肯相過斗酒當為山妻謀<lb/>
　　題丁生所藏錢舜舉山水　　　<hi>元</hi>龔　璛<lb/>
寒溪深無魚扁舟小如屐舉世相為浮更用一篙力畫<lb/>
彼山中人憩此松下石<lb/>
　　題錢舜舉山水小景　　　　　<hi>明</hi>薛　瑄<lb/>
<pb n="KR4h0142_WYG_013-16a"/>
琪樹秋風生早寒樓臺縹緲暮雲間橋頭有客長無事<lb/>
閒聴溪聲静看山<lb/>
　　題吳季良所藏戴文進山水　　<hi>明</hi>程敏政<lb/>
丹青價重錢塘戴一幅湖山寫更工髙閣倚空凌夜斗<lb/>
長橋分水架晴虹勝逰地接呼猿洞舊隠人思放鶴翁<lb/>
髣髴畫船春載酒綠隂啼鳥路西東<lb/>
　　題戴文進山水圖　　　　　　<hi>明</hi>陳　璽<lb/>
疊巘層巒曲曲灣中有罅地非人間幽人静觀適忘形<lb/>
<pb n="KR4h0142_WYG_013-16b"/>
輙向隂厓結茅亭亭前山色青可續亭下溪流瑩如玉<lb/>
邀朋終日話綢繆藐視乾坤眞一粟老樹號風出林杪<lb/>
浮雲飛盡青螺小曲欄干外少人行對面長空落飛鳥<lb/>
輕衫細葛暑不知萬象覺來清悄悄正是南華誦罷時<lb/>
呼童埽葉烹新葵噫嘻此圖誰所為云是戴氏無聲詩<lb/>
戴氏山水稱絶竒筆端造化嫓王維謫仙孫子如我期<lb/>
便欲跨鶴臨清漪<lb/>
　　戴文進小幅　　　　　　　　<hi>明</hi>祝允明<lb/>
<pb n="KR4h0142_WYG_013-17a"/>
峭壁遥撐落照危蜿蜒曲隴繞脩陂前頭徑轉峰囘境<lb/>
説與時人定不知<lb/>
　　次陸太宰全卿題戴文進畫巻　<hi>明</hi>王世貞<lb/>
朝出錦官城暮投浣花渡步步花媚人那能舍花去但<lb/>
使有酒沽不妨花下住<lb/>
　　吳偉江山圗歌　　　　　　　<hi>明</hi>何景明<lb/>
吳偉老死不可見人間畫史空嗟羡吾觀此巻江山圗<lb/>
飄然意象臨虛無想當濡毫拂絹素酒酣落筆神骨露<lb/>
<pb n="KR4h0142_WYG_013-17b"/>
萬里青天動海嶽空堂白日流雲霧洲傾岸側波嶺銜<lb/>
島嶼倒影翻源潭江邊萬舸一時發中流颯颯開風帆<lb/>
崩濤湧浪勢難久漁子舟人各囘首去鴈遥知七澤中<lb/>
落花誤認三江口煙峰蒼茫貌二叟面髪衣冠頗麤醜<lb/>
石林沙草恣點染舒巻滄洲在吾手憶昨𢎞治間偉藝<lb/>
實絶倫供奉曽逢萬乗主招邀數過諸侯門京師豪貴<lb/>
競迎致失意往往遭訶嗔由來能事負性氣轗軻貧賤<lb/>
終其身嗚呼吳生不復得剰水殘山轉悽惻此巻流傅<lb/>
<pb n="KR4h0142_WYG_013-18a"/>
天地間我即見汝眞顔色<lb/>
　　吳偉畫　　　　　　　　　　<hi>明</hi>嚴　嵩<lb/>
郭熙之死誰復同湖湘小仙今代雄慣将健筆冩縑素<lb/>
江山平逺稱尤工洞庭瀟湘渺何許積水長天迷處所<lb/>
沙邊老樹總呼風波上輕雲初散雨短棹扁舟競往還<lb/>
垂綸者翁意愈閒晴牕展玩心眼亂興在滄洲千里間<lb/>
　　題文徵明畫　　　　　　　　<hi>明</hi>陸　深<lb/>
筆下塵埃一點無開圗知是賀家湖秋風九月菰蒲岸<lb/>
<pb n="KR4h0142_WYG_013-18b"/>
横著溪舟看浴鳬阿明此藝稱獨步前身妙絶元姓顧<lb/>
安得置之水晶宫卧看雲煙落毫素<lb/>
　　題文徵仲小景　　　　　　　<hi>明</hi>鄭　鵬<lb/>
竹橋横小澗泉響落空山惟有幽棲客扁舟恣往還<lb/>
　　題石田畫<hi>二首深為楊仲  作</hi>　　　　　<hi>明</hi>邊　貢<lb/>
夕陽半落羣峰髙古林萋迷猿正號欲招同人眺野色<lb/>
安得揚州何水曹近煙蒼蒼逺煙白此時獨作邨西客<lb/>
君不見石子岡頭蘿薜深麋鹿成羣詎相識<lb/>
<pb n="KR4h0142_WYG_013-19a"/>
平生不識石田子往往相逢畫圗裏世傳百本無一真<lb/>
抺青塗紫俱門人秋堂對此雙眼豁倐然置我溪與壑<lb/>
君不聞畫家貴意不貴工只在冥冥漠漠中<lb/>
　　題石田翁贈朱守拙小景　　　<hi>明</hi>陳　蒙<lb/>
野藤刺水竹籬斜落盡東風枳殻花日午不聞茶臼響<lb/>
春城買藥未還家<lb/>
　　題仿石田大幅　　　　　　　<hi>明</hi>李日華<lb/>
石流寒映目溪樹宻垂隂赤日不到地清風時汎襟好<lb/>
<pb n="KR4h0142_WYG_013-19b"/>
句忽衝口故人俄上心久虚洞庭約理棹待秋深<lb/>
　　為楊起同題沈石田擬謝雪村山水<lb/>
　　　　　　　　　　　　　　　<hi>明</hi>吳　寛<lb/>
雪邨巳逝知幾年妙畫曽向吳中傳少時看畫老能憶<lb/>
此事還輸沈石田昨者西閶楊給事乗興放舟過湘川<lb/>
坐間偶及雪邨畫為言楊謝世有連石田呼童急展絹<lb/>
冉冉水石兼雲煙兩山秀色相對峙長松落澗聲隨泉<lb/>
禿翁觀泉不歸去豈是磵厎尋詩篇石田作畫不賣錢<lb/>
<pb n="KR4h0142_WYG_013-20a"/>
給事得之真有緣墨痕㫁爛稱古蹟莫上米家書畫船<lb/>
　　為陳玊汝題啓南山水大幅　　<hi>明</hi>吳　寛<lb/>
馬家作畫纔一角剰水殘山氣蕭索畫苑馳名直至今<lb/>
輸與毫端不浮弱此幅壮哉誰寫真吳西山水見全身<lb/>
行春橋上曽遥望待樂亭中好細論<lb/>
　　為史明古題沈啓南畫　　　　<hi>明</hi>吳　寛<lb/>
崒嵂終南山黄河抱其趾舊聞塞天地延袤幾千里陽<lb/>
烏浴虞淵落霞散如綺層巒藹佳氣蒼翠不可擬史君<lb/>
<pb n="KR4h0142_WYG_013-20b"/>
松陵彦家世昔居此夜夢或見之既覺心亦喜老南慰<lb/>
兹圖厯厯宛相似不知經營勞但見丘壑美赤松眞吾<lb/>
師白雲是知巳為報山中人明年泝江水<lb/>
　　題唐子畏山水圖　　　　　　<hi>明</hi>顧　璘<lb/>
赤城霞氣連東海九疑緜緜舜陵在曾遊兩地縱奇觀<lb/>
疊嶂填胸何礧磈洞庭波濤拍雲天吳江長橋絶可憐<lb/>
扁舟夜攜二三子髙歌月下招靈仙歸來草堂老無力<lb/>
山水迢遥苦難得蘇臺居士好畫手一幅盡寫蒼茫色<lb/>
<pb n="KR4h0142_WYG_013-21a"/>
林壑髙深氣杳冥空潭颯颯水風生開簾對此坐清書<lb/>
髣髴邀余萬里行<lb/>
　　唐寅畫山水歌　　　　　　　<hi>明</hi>祝允明<lb/>
杜陵一疋好東絹韋郎上植松兩幹唐寅今如曹不興<lb/>
有客乞染淞江綾前山如笑後如怒疎林如風宻如霧<lb/>
黯黯渾疑隔千里蜿蜿忽辨緣溪路黒雲沍蒼梧丹霞<lb/>
標赤城壯哉畫工力九州通尺屛兩崖逺立觜兩角一<lb/>
道空江浸寥廓吳綾本是淞水剪誰把淄澠辨清濁茅<lb/>
<pb n="KR4h0142_WYG_013-21b"/>
齋傍江絶低小羡爾髙居長自好今年吳地幾魚鼈看<lb/>
畫轉覺心熱惱黄金壺中一斗汁我欲濡毫映手濕莫<lb/>
教童子誤攐翻忽使癡龍攜雨出<lb/>
　　題羅汝文畫山水　　　　　　<hi>明</hi>林　誌<lb/>
十里雲屛枕黛流史溪山水憶曽遊煙霞謾寄滄洲趣<lb/>
萬壑春聲入棹謳<lb/>
　　題元人畫　　　　　　　　　<hi>明</hi>鄭　鵬<lb/>
峰巒馳突如奔馬萬頃澄江練光瀉閒庭邃館掩清秋<lb/>
<pb n="KR4h0142_WYG_013-22a"/>
　嘉樹隂隂覆平野山椒寺隠見浮屠中流小艇懸輕蒲<lb/>
　桃源輞川無乃是興來欲往忘披圗<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0142_WYG_013-22b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定厯代題畫詩類卷十三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0142_WYG_004-1a"/>
　欽定四庫全書<lb/>
御定厯代題畫詩類巻四目錄<lb/>
　　地理類<lb/>
　　　奉觀嚴鄭公㕔事岷山沲江畫圖十韻得忘字<hi>唐</hi>
　　　　<hi>杜甫</hi>
　　　嚴公㕔宴同詠蜀道畫圖得空字<hi>唐杜甫</hi>
　　　題蜀道圖<hi>宋晁説之</hi>
　　　題蔣永仲蜀道圖<hi>宋程俱</hi>
<pb n="KR4h0142_WYG_004-1b"/>
　　　張道士蜀山圖<hi>元虞集</hi>
　　　王晉卿蜀道寒雲圖<hi>元鄧文原</hi>
　　　王晉卿蜀道寒雲<hi>元吴鎮</hi>
　　　題闗山圖<hi>元唐肅</hi>
　　　蜀山圖<hi>明貝瓊</hi>
　　　劒門圖<hi>元傅若金</hi>
　　　劒閣秋陰圖<hi>明林鴻</hi>
　　　劒閣圖<hi>明王景彰</hi>
<pb n="KR4h0142_WYG_004-2a"/>
　　蜀江圖<hi>元袁桷</hi>
　　黄荃蜀江秋淨圖<hi>元吳鎮</hi>
　　題蜀江雨霽圖<hi>明藍智</hi>
　　酬雍才貽巴峽圖<hi>唐薛氏</hi>
　　題蕭梅初舊所藏錢塘王畿圖<hi>宋鄭思肖二首</hi>
　　周漢長公府臨安故城二圖<hi>元張翥二首</hi>
　　題江南秋晩圖<hi>明王景彰</hi>
　　題錢塘勝覽圖<hi>明盧大雅</hi>
<pb n="KR4h0142_WYG_004-2b"/>
　　題米元暉吳興山水横卷<hi>宋范成大</hi>
　　為秋堂題錢舜舉所畫吳興山水圖<hi>元陳泰</hi>
　　題申居士霅溪圖<hi>宋韓駒</hi>
　　懶拙道人苕溪曉望圖<hi>元張翥</hi>
　　米元暉苕溪春曉圖<hi>明楊基</hi>
　　米元暉苕溪春曉圖<hi>明劉敏</hi>
　　未元暉苕溪春曉圖<hi>明胡隆成</hi>
　　苕溪春曉圖<hi>明吳倫二首</hi>
<pb n="KR4h0142_WYG_004-3a"/>
　　　秋日為方璽丞寫苕源圖<hi>明李日華</hi>
　　　蕭山圖<hi>元程鉅夫</hi>
　　　山陰春霽圖<hi>元張翥</hi>
　　　題彦敬越山圖<hi>元趙孟頫</hi>
　　　題髙彦敬越山圖<hi>元呉師道</hi>
　　　越山清曉圖<hi>元貢性之</hi>
　　　題柴毘陵越山春曉圖<hi>明李孝謙</hi>
　　　越山圖為孫山人賦<hi>明廖道南</hi>
<pb n="KR4h0142_WYG_004-3b"/>
　　　題魯易之四明山水圖<hi>元余闕</hi>
　　　題三衢山水圖<hi>明丘濬</hi>
　　　陵陽春晩圖<hi>明王翰</hi>
　<lb/>
　<lb/>
　<lb/>
　<lb/>
御定歴代題畫詩類卷四目錄<lb/>
<pb n="KR4h0142_WYG_004-4a"/>
　欽定四庫全書<lb/>
御定厯代題畫詩類卷四<lb/>
　　地理類<lb/>
　　　奉觀嚴鄭公㕔事岷山沲江畫圖十韻得忘字<lb/>
　　　　　　　　　　　　　　　　<hi>唐</hi>杜　甫<lb/>
　沲水臨中座岷山到北堂白波吹粉壁青嶂插雕梁直<lb/>
　訪杉松冷兼疑菱荇香雪雲虚㸃綴沙草得㣲茫嶺鴈<lb/>
　隨毫末川蜺飲練光霏紅洲蕊亂拂黛石蘿長暗谷非<lb/>
<pb n="KR4h0142_WYG_004-4b"/>
　闗雨丹楓不為霜秋成𤣥圃外景物洞庭傍繪事功殊<lb/>
　絶幽襟興激昂從來謝太傅丘壑道難忘<lb/>
　　　嚴公㕔宴同詠蜀道畫圖得空字<hi>唐</hi>杜　甫<lb/>
　日臨公館靜畫列地圖雄劒閣星橋北松州雪嶺東華<lb/>
　夷山不斷吳蜀水相通興與煙霞㑹清樽幸不空<lb/>
　　　題蜀道圖　　　　　　　　　<hi>宋</hi>晁説之<lb/>
　山鈎樹白何年嵗流瀑可聽下無地行人愁絶却無愁<lb/>
　始信宜歌蜀道易<lb/>
<pb n="KR4h0142_WYG_004-5a"/>
　　題蔣永仲蜀道圖　　　　　　<hi>宋</hi>程　俱<lb/>
梓州别駕真雛鳳賞古探竒坐飢凍要窺瓊宇蔚藍天<lb/>
直上潼江厯秦宋毎逢佳處靜盤礴流出胸中九雲夢<lb/>
乾坤坱圠本無迹我獨毫端發神用戲驅萬變寄陶寫<lb/>
軒豁端倪巧搏控蒼筠擢秀飽冰雪古榦撐空中梁棟<lb/>
竒礓那得在山谷回首何年委堅重輪囷偃蓋屈金鐵<lb/>
夭矯驚虯起巗洞春江莽蒼迷東西漢南老栁参差垂<lb/>
煙中逺近見木末明星已没城烏啼平生險怪三峽水<lb/>
<pb n="KR4h0142_WYG_004-5b"/>
古木巃嵸陰風吹石間雷雹殷九地出入噴薄無窮時<lb/>
我身趼足半天下偃蹇故是山林姿南行灊霍北嵩洛<lb/>
應接不暇空狂癡作詩寫意如捕景況有三絶窮天機<lb/>
清晨對此怳自失眼中太白横峩嵋請君什襲秘緹車<lb/>
恐復仙去歸無期<lb/>
　　張道士蜀山圖　　　　　　　<hi>元</hi>虞　集<lb/>
碧玉参天是蜀山舊曽飛度厯孱顔松風上接空歌外<lb/>
蘿月長懸合景間試劒丹崖秋隼疾濯纓清澗夜龍閒<lb/>
<pb n="KR4h0142_WYG_004-6a"/>
君家虚靖歸來日冉冉蓬壺為憶還<lb/>
　　王晉卿蜀道寒雲圖　　　　　<hi>元</hi>鄧文原<lb/>
巨靈何年移五岳石扇中開兩厓削峽中六月清風寒<lb/>
仰視青冥何漠漠碧溪屈曲通冷泉紺葉玲瓏帶籬落<lb/>
勾連石棧不可梯縹緲煙中見樓閣行行遊子㡬經年<lb/>
㡬度空林愁夜鶴仙峰厯覽豈不嘉還憶白雲舊巗壑<lb/>
江城過雨秋氣涼時有疎鐘度寥廓山林如此誰能為<lb/>
都尉丹青深問學當年故習一銷鎔三百餘年無與角<lb/>
<pb n="KR4h0142_WYG_004-6b"/>
君家珍袐在雲房六時展對忘離索我詩渠畫相後先<lb/>
固應不負三生約<lb/>
　　王晉卿蜀道寒雲　　　　　　<hi>元</hi>吳　鎮<lb/>
蜀道何年闢猨猱若畏攀雲依古木靜梵唄禪闗門野<lb/>
店市未散斜傍河梁間行人自南北飛鳥互往還雞鳴<lb/>
遍邨落舟行溜潺潺青松紛滿目夕陽并在山誰云畫<lb/>
圖表徒然見一斑<lb/>
　　題闗山圖　　　　　　　　　<hi>元</hi>唐　肅<lb/>
<pb n="KR4h0142_WYG_004-7a"/>
羊腸盤盤走青泥闗門晝開與天齊行人望天天可梯<lb/>
只愁猿吟鷓鴣啼鷓鴣啼時車轆轆猿吟復斷車未宿<lb/>
試問山靈有山來㡬車安行㡬車覆我脚未知蜀道難<lb/>
何物畫圖使心酸莫嗟蜀道險如此中原﨑嶇不受履<lb/>
　　蜀山圖　　　　　　　　　　<hi>明</hi>貝　瓊<lb/>
連峰接岫寫秦州雨洗峨嵋積翠浮石出劒門皆北向<lb/>
水通鹽澤自西流松頭一片秋雲濕鳥背千盤細路幽<lb/>
䇿馬匆匆度闗客何如漁父一扁舟<lb/>
<pb n="KR4h0142_WYG_004-7b"/>
　　劒門圖　　　　　　　　　　<hi>元</hi>傅若金<lb/>
劒門天下險亦復天下壯崢嶸扼西南氣欲軋萬象石<lb/>
壁摩往來風湍束奔放深蟠虚無厎峭出日月上二儀<lb/>
含﨑<graphic n="KR0706" url="https://raw.githubusercontent.com/kanripo/KR-Gaiji/master/images/KR0706.png" mimeType="image/png"/>萬古設眺望一夫或當闗强敵不敢傍胡為昔<lb/>
人國恃此亦傾喪聖朝今無外皇化極浩蕩勢狹秦漢<lb/>
爭治同唐虞讓乃知不在險六合德可王前年南中行<lb/>
其地少平曠縣車度重隘束馬下疊嶂翻疑蜀道坦劒<lb/>
閣固殊狀及此觀畫圖間闗愁西向浮雲從中來日暮<lb/>
<pb n="KR4h0142_WYG_004-8a"/>
一惆悵<lb/>
　　劒閣秋陰圖　　　　　　　　<hi>明</hi>林　鴻<lb/>
分野秦封盡山川蜀國雄塹江流地厎劒閣起天中棧<lb/>
險崖頻轉蘿深月不通飛揚慙白帝開闢憶蠶叢氣候<lb/>
三秋異猿聲衆壑同棟雲常礙日巖樹遞呼風客路隨<lb/>
飛鳥鄉心挂落楓兹非曠達士應此泣途窮<lb/>
　　劒閣圖　　　　　　　　　　<hi>明</hi>王景彰<lb/>
劒閣雲棧高嵯峨嘉陵江水揚清波神扄鬼鑿閟幽闃<lb/>
<pb n="KR4h0142_WYG_004-8b"/>
秋風古道無人過一朝日華忽西被宇宙淋漓盪元氣<lb/>
霆轟飇舉神龍迷山川草木皆生意乃知世道有晦明<lb/>
蜀山萬仞如砥平聖人在位四海清<lb/>
　　蜀江圖　　　　　　　　　　<hi>元</hi>袁　桷<lb/>
三峽盤渦灩澦堆層巒百丈鼓聲催從今盡向金牛路<lb/>
杜宇深啼喚不回<lb/>
　　黄荃蜀江秋淨圖　　　　　　<hi>元</hi>吳　鎮<lb/>
莫煙漠漠一江秋踈樹依稀見逺舟風度鐘聲來古寺<lb/>
<pb n="KR4h0142_WYG_004-9a"/>
人隨鴈影過前洲雲銷碧落天無際波撼黄山地欲浮<lb/>
應識箇中清絶處成都畫史筆端收<lb/>
　　題蜀江雨霽圖　　　　　　　<hi>明</hi>藍　智<lb/>
瞿塘雨過起春瀾空翠樓臺杳藹間萬里橋西花似錦<lb/>
暮雲依舊隔巫山<lb/>
　　酬雍才貽巴峽圖　　　　　　<hi>唐</hi>薛　氏<hi>名濤</hi>
千疊雲峰萬頃湖白波分去遶荆吳感君識我枕流意<lb/>
重示瞿塘峽口圖<lb/>
<pb n="KR4h0142_WYG_004-9b"/>
　　題蕭梅初舊所藏錢塘王畿圖<hi>二首</hi>
　　　　　　　　　　　　　　　<hi>宋</hi>鄭思肖<lb/>
陰山戎馬蹂京塵鎖殺宫花不識春哭問錢塘江上月<lb/>
如今誰是去邠人<lb/>
撫膺唁國問蒼蒼嚄唶聲中喜氣昌偷報故都忠義士<lb/>
趙家天下又南陽<lb/>
　　周漢長公府臨安故城二圖<hi>二首</hi>　<hi>元</hi>張　翥<lb/>
主家樓觀鬱參差想見當年全盛時宫草細侵行輦路<lb/>
<pb n="KR4h0142_WYG_004-10a"/>
苑花深覆泛舟池瑶臺仙去塵生海甲帳神來風滿旗<lb/>
好在畫圖留勝蹟五雲長䕶鶴笙祠<lb/>
南渡君臣建業偏不堪喬木黯風煙豈知白馬興王後<lb/>
又到紅羊換刼年三輔黄圖空郡國六朝王氣𣺌山川<lb/>
白頭開府歸來日應覽遺蹤一愴然<lb/>
　　題江南秋晚圖　　　　　　　<hi>明</hi>王景彰<lb/>
十年不踏錢塘路江上晴煙渺輕素并刀誰剪秋半簾<lb/>
夕陽正在西陵樹對之便欲發浩歌西風蕭蕭水増波<lb/>
<pb n="KR4h0142_WYG_004-10b"/>
胥濤已入亂山去木落臺空幽思多<lb/>
　　題錢塘勝覽圖　　　　　　　<hi>明</hi>盧大雅<lb/>
南渡衣冠委草萊危亭高處海門開雲霞都邑雄中國<lb/>
月露軒窗逼上台春夢已隨流水去寒潮自領夕陽來<lb/>
小樓題畫因惆悵豈獨昆明有刼灰<lb/>
　　題米元暉呉興山水横卷　　　<hi>宋</hi>范成大<lb/>
道塲山麓接何山影落苕溪浸碧瀾只欠荷花三十里<lb/>
橛頭船上把漁竿<lb/>
<pb n="KR4h0142_WYG_004-11a"/>
　　為秋堂題錢舜舉所畫呉興山水圖<hi>元</hi>陳　泰<lb/>
畫師小景如傳神自昔水墨無丹青老錢變法米家譜<lb/>
妙在短幅開煙屏煙屏咫尺互明滅赤城霞起山陰雪<lb/>
松風四月五月時坐定還宜棹歌發秋堂吏隠當洪都<lb/>
對畫却憶蓴絲鱸吳興山水雖可摹老錢丹青今世無<lb/>
　　題申居士霅溪圖　　　　　　<hi>宋</hi>韓　駒<lb/>
霅溪居士買山圖碧玉峰前碧玊湖中有一丘容我老<lb/>
暮年居士肯分無<lb/>
<pb n="KR4h0142_WYG_004-11b"/>
　　懶拙道人苕溪曉望圖　　　　<hi>元</hi>張　翥<lb/>
憶昔薄游苕之城溪光近秋山曉晴連峰接嶂望不及<lb/>
惟有白雲縱復横漁邨無林樹墨色㣲風忽起菰蒲聲<lb/>
月從太湖東畔出直射西塞山前明人家碧玉壺中住<lb/>
野舫銀河天上行酒酣時起發長嘯水厎直遣魚龍驚<lb/>
老暉向亦此盤礴安知今我非三生盡搜萬象入竒筆<lb/>
畫與詩境俱崢嶸吾家苕中有茅屋京塵滿鬢難為情<lb/>
頓令扁舟夜入夢萬頃鷗波歸濯纓<lb/>
<pb n="KR4h0142_WYG_004-12a"/>
　　米元暉苕溪春曉圖　　　　　<hi>明</hi>楊　基<lb/>
碧瀾堂下看鷗波曽記蘭舟向曉過滿寺白雲春樹少<lb/>
兩溪㣲雨落花多蒲光煖泛煙光濕草氣濃兼水氣和<lb/>
欲向畫圖尋舊蹟老懷無計奈愁何<lb/>
　　米元暉苕溪春曉圖　　　　　<hi>明</hi>劉　敏<lb/>
渺𣺌煙蕪漾曉波餘才叨祿毎曽過揚帆估客凌晨少<lb/>
擊榜漁舟出浦多山寺雨晴雲氣黯溪亭風暖鳥聲和<lb/>
披圖好似蒼茫意景想前人奈逺何<lb/>
<pb n="KR4h0142_WYG_004-12b"/>
　　米元暉苕溪春曉圖　　　　　<hi>明</hi>胡隆成<lb/>
米家名畫可誰論愛此苕溪春曉邨五色昔經虹下貫<lb/>
百年俄與氣俱昏酒香春葉文魚出歌起滄浪白鳥喧<lb/>
料得意行隨逺近展圖思憩樹陰繁<lb/>
　　苕溪春曉圖<hi>二首</hi>　　　　　　<hi>明</hi>吳　倫<lb/>
夜聽溪上雨曉看溪上山雨歇山更佳尚在空濛間<lb/>
白雲掩疎鐘綠樹迷逺島居人想未起邨邨自啼鳥<lb/>
　　秋日為方璽丞寫苕源圖　　　<hi>明</hi>李日華<lb/>
<pb n="KR4h0142_WYG_004-13a"/>
昔從苕上過面面是雲峰水向髙巖落橋將絶澗通㟁<lb/>
花秋㸃綴崖樹晝冥濛此地神仙窟曽經住葛翁<lb/>
　　蕭山圖　　　　　　　　　<hi>元</hi>程鉅夫<lb/>
迴首江西最上<hi>闕一字</hi>山隨人性尚為蕭客行天下三十<lb/>
載家住溪山第㡬橋日冷雲松朝漠漠月明風谷夜迢<lb/>
迢夢回枕上聽春雨記著東園長藥苗<lb/>
　　山陰春霽圖　　　　　　　　<hi>元</hi>張　翥<lb/>
罨畫溪頭春水波美人蘭櫂逺來過杯如賀老稽山酒<lb/>
<pb n="KR4h0142_WYG_004-13b"/>
曲有吳兒小海歌樓館雲晴空翠濕汀洲花暗夕陽多<lb/>
只今粉墨餘高致愁絶樵風冷薜蘿<lb/>
　　題彦敬越山圖　　　　　　　<hi>元</hi>趙孟頫<lb/>
越山隔濤江風起不可渡時於圖中看居然在煙霧<lb/>
　　題髙彦敬越山圖　　　　　　<hi>元</hi>吳師道<lb/>
潮平風定日落雲白山青雨乾憶得晩秋天氣浙江亭<lb/>
上凭欄<lb/>
　　越山清曉圖　　　　　　　　<hi>元</hi>貢性之<lb/>
<pb n="KR4h0142_WYG_004-14a"/>
曙光晴散越王臺萬壑千巗錦繡開欹枕僧鐘雲外落<lb/>
巻簾漁唱鏡中來樹藏茅屋雞聲斷露濕松巢鶴夢回<lb/>
安得畫圖分隙地移家仍住小蓬萊<lb/>
　　題柴毘陵越山春曉圖　　　　<hi>明</hi>李孝謙<lb/>
君莫著謝公登山屐更莫問子猷泛雪舟請君試看高<lb/>
堂壁髣髴李白天姥夢中遊於越山川甲天下秦闗蜀<lb/>
道皆土苴柴侯晚年天機精酒酣潑墨為予寫天姥高<lb/>
出東南天天台四明相蟬聯影落平湖一鑑靜正對賀<lb/>
<pb n="KR4h0142_WYG_004-14b"/>
老山莊前近山青青逺山小煙霧冥濛漲春曉雲門日<lb/>
出似聞鐘邪溪樹綠應啼鳥鳥啼不可聞林深不見雲<lb/>
只疑空青四山合倐訝飛瀑雙崖奔極知妙手奪天造<lb/>
真宰上訴天應笑獨脚山魈作鬼精偷向靈巗拾竒草<lb/>
水竹江花何處灘漁郎翠蓑露未乾青帘酒家石橋右<lb/>
艤舟却憶姚江干長松之下一片石竹杖芒鞵二三客<lb/>
帨巾高挂白雲邊醉倚青天翠如碧<lb/>
　　越山圖<hi>為孫山人賦</hi>　　　　　　　<hi>明</hi>廖道南<lb/>
<pb n="KR4h0142_WYG_004-15a"/>
越王山中春鳥鳴越王臺下晴嵐生溪流十里龍湫杳<lb/>
湖水半灣鷗嶼明何年卜築向兹土青山四面當軒户<lb/>
疎松偃蹇干層霄脩竹檀欒宿深雨我聞山人孫思邈<lb/>
春來瑶圃栽仙藥洞裏丹經封石函牀頭素帙披風壑<lb/>
山人有子皆俊英元方供奉白玉京仲也清姿抱竒特<lb/>
季子懋學揚芳聲繄昔尚平負遐志五嶽尋真了無累<lb/>
矧兹蘭玉滿秋堂仰視浮雲小天地此心自足夫何圖<lb/>
昔我非我今故吾禹穴冥探望東海胥潮晴泛游西湖<lb/>
<pb n="KR4h0142_WYG_004-15b"/>
遥望蓬萊散霞綺金宫貝闕含蒼紫安期羨門相為徒<lb/>
飇馭雲車千萬里噫嘻吁飇馭雲車千萬里<lb/>
　　題魯易之四明山水圖　　　　<hi>元</hi>余　闕<lb/>
窗中望蒼翠春木起晨霏孤嶂纔盈尺長松未合圍蕭<lb/>
蕭此仙客日日候巖扉念爾空延佇王孫且未歸<lb/>
　　題三衢山水圖　　　　　　　<hi>明</hi>丘　濬<lb/>
我聞太末之區富山水形勝東南獨専美一川素縠皺<lb/>
秋紋萬疊銀屏絢霞綺九龍作臣青翠深金溪迢遞來<lb/>
<pb n="KR4h0142_WYG_004-16a"/>
鴉金婺女鏡臺雲裏現偃王玉研水中沉山趾依依僧<lb/>
寺小湖心泛泛漁舟杳石橋野色曉平分古壁雲根寒<lb/>
不老長松落落㡬丈强深林灌木相低昂綠蘿暗挂千<lb/>
巗雨白瀑晴飛百道霜碧沙翠竹江邨路何人結屋依<lb/>
雲住得非龍丘養髙所無乃安貞讀書處讀書不千萬乗<lb/>
君黄冠野服甘隠淪興來垂綸釣緑水醉後荷鋤鑱白<lb/>
雲白雲深處多幽侣一笑相看興容與有時綴席聯詩<lb/>
篇有時對酒談今古山中之樂樂不窮髣髴尚有太古<lb/>
<pb n="KR4h0142_WYG_004-16b"/>
風古風遼邈不可復坐對此圖懷此翁此翁今年年㡬<lb/>
許白首林泉無恙否㡬欲為賦招隠篇招之不來奈何<lb/>
汝也知不是忘世人教子已見登青雲唐虞在上有巢<lb/>
許山靈不用重移文<lb/>
　　陵陽春晩圖　　　　　　　　<hi>明</hi>王　翰<lb/>
陵陽山下林亭好更有高人為卜鄰㡬箇修篁鳴翠雨<lb/>
一溪流水隔紅塵靈龍過磵能迎客幽鳥到窗如喚人<lb/>
少住梁園驚嵗月春來頓覺夢歸頻<lb/>
<pb n="KR4h0142_WYG_004-17a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0142_WYG_004-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定厯代題畫詩類巻四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0142_WYG_086-1a"/>
　欽定四庫全書<lb/>
御定厯代題畫詩類卷八十六目錄<lb/>
　　花卉類<lb/>
　　　荅江明道見示畫雪梅詩<hi>宋朱松</hi>
　　　題茅山道士雪梅障<hi>元劉因</hi>
　　　梅雪卷<hi>明丘濬</hi>
　　　為王仲義題雪梅<hi>明梁寅</hi>
　　　題雪梅圖<hi>明董其昌</hi>
<pb n="KR4h0142_WYG_086-1b"/>
　　　題墨梅風煙雪月<hi>明陶安四首</hi>
　　　題雪梅月梅<hi>明羅泰二首</hi>
　　　天師月梅圖<hi>元歐陽𤣥</hi>
　　　題梅月圖<hi>明周瑛</hi>
　　　梅月圖<hi>明李東陽</hi>
　　　題梅月圖<hi>明秦旭</hi>
　　　題畫梅月<hi>明僧麟洲</hi>
　　　和南湖史君煙景墨梅圖<hi>元陳深</hi>
<pb n="KR4h0142_WYG_086-2a"/>
　　題煙梅<hi>明陳烓</hi>
　　題張晞顔紙本紅梅<hi>宋范成大</hi>
　　紅梅畫<hi>元王冕</hi>
　　題畫紅梅<hi>元陶宗儀</hi>
　　題翠竹紅梅<hi>元貢性之</hi>
　　題畫紅梅<hi>明劉基</hi>
　　紅梅圖<hi>明劉珝</hi>
　　畫紅梅<hi>明林弼</hi>
<pb n="KR4h0142_WYG_086-2b"/>
　　紅梅圖<hi>明羅屺</hi>
　　畫紅梅<hi>明徐渭</hi>
　　題畫紅梅<hi>明僧麟洲</hi>
　　題竹外一枝梅花<hi>元黄清老</hi>
　　題紅梅翠竹圖<hi>元余闕</hi>
　　紅梅翠竹圖<hi>明劉泰</hi>
　　紅梅夾竹圖<hi>明樊阜</hi>
　　陳鍊師壁間竹梅<hi>元納延</hi>
<pb n="KR4h0142_WYG_086-3a"/>
　　題所畫梅竹贈友<hi>元趙孟頫二首</hi>
　　書梅竹小畫<hi>明王守仁</hi>
　　梅竹圖<hi>明張燦</hi>
　　題梅竹卷<hi>明何喬新二首</hi>
　　題梅竹雙清圖<hi>元台哈布哈</hi>
　　題梅竹雙清<hi>明金西白</hi>
　　題張夢卿雙清圖<hi>元王惲三首</hi>
　　雙清圖<hi>明陳景融</hi>
<pb n="KR4h0142_WYG_086-3b"/>
　　梅花五友歌<hi>元陳泰</hi>
　　題梅友圖<hi>元李祁</hi>
　　王澹游嵗寒圖<hi>明吳寛</hi>
　　宣和梅蘭圖<hi>元王惲二首</hi>
　　題梅蘭圖<hi>宋韓駒二首</hi>
　　題梅花下水仙花<hi>元李祁</hi>
　　梅花水仙<hi>明皇甫芳</hi>
　　梅花折枝圖<hi>明王行</hi>
<pb n="KR4h0142_WYG_086-4a"/>
　　瓶梅圖<hi>元吳澄</hi>
　　横牕梅<hi>元丁鶴年</hi>
　　臨水梅<hi>元丁鶴年</hi>
　　宫梅圖<hi>元貢性之</hi>
　　題梅野圖<hi>元吳澄</hi>
　　題白描梅<hi>元王鑑</hi>
　　題萬玉圖<hi>元陶宗儀</hi>
　　題梅屛<hi>明劉基</hi>
<pb n="KR4h0142_WYG_086-4b"/>
　　曹得一扇頭<hi>元元好問</hi>
　　梅花扇<hi>元貢性之</hi>
　　畫梅便面<hi>元貢性之</hi>
　　題梅花扇面<hi>元丁鶴年</hi>
　　和韻題扇頭梅花<hi>明王世貞</hi>
　　寫梅<hi>宋楊公逺</hi>
　　題畫寸許梅枝於石夢飛扇頭<hi>明李日華</hi>
　　莊子儀扇頭梅花<hi>明李日華</hi>
<pb n="KR4h0142_WYG_086-5a"/>
　　　寫梅<hi>明李日華</hi>
　　　新正三日冩梅<hi>明李日華二首</hi>
　　　畫梅時正雪下<hi>明徐渭</hi>
　　　題畫<hi>元陳髙二首</hi>
　　　題陳叔虎繡梅花扇<hi>宋楊萬里</hi>
　　　落梅圖<hi>元張庸</hi>
　<lb/>
　<lb/>
<pb n="KR4h0142_WYG_086-5b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定歴代題畫詩類巻八十六目録<lb/>
<pb n="KR4h0142_WYG_086-6a"/>
　欽定四庫全書<lb/>
御定歴代題畫詩類巻八十六<lb/>
　　花卉類<lb/>
　　　荅江明道見示畫雪梅詩　　　<hi>宋</hi>朱　松<lb/>
　詩人未見雪梅畫只識前村横水枝百巧摹香摹不出<lb/>
　此詩風味畧相宜<lb/>
　　　題茅山道士雪梅障　　　　　<hi>元</hi>劉　因<lb/>
　積金峰頭雲五采天女行空散珠琲爲憐絶壑一枝春<lb/>
<pb n="KR4h0142_WYG_086-6b"/>
　𤣥墨敷調増蓓蕾因風飄零顔愈真竟日霾藏氣逾倍<lb/>
　油纛紛紛成素旄積鐵離離増練鎧㘭如側杯頫承露<lb/>
　亂若銛刀繽剪綵雙龍挾輈儗欲上萬馬飛塵卒難凂<lb/>
　髙齋鐘磬日未暾徙倚横斜眩銀海憶昔西湖極游歴<lb/>
　真與逋仙澆磈磊後知色相端有空百念灰心付真宰<lb/>
　峩峩茅君儼不死秦君嘉平年首亥精思萬林元炁存<lb/>
　衆卉羣芳羞皚皚閉門緹襲坐蒲團長恐夜深風雨改<lb/>
　　　梅雪巻<hi>為艾用章作</hi>　　　　　　　<hi>明</hi>丘　濬<lb/>
<pb n="KR4h0142_WYG_086-7a"/>
北風吹雨凝成結老榦凌霜殭欲折地底潜回一脉春<lb/>
枝頭忽逬千莖雪雪花六出梅花五天地茫茫淡容與<lb/>
廵簷索笑者誰子踏影尋香悄無語箇中天趣惟自知<lb/>
頓覺西湖東閣皆支辭横斜浪說水邉影姢好空吟<lb/>
竹外枝豈知此花中一花一太極陰陽互為根生生機<lb/>
不息天上花惟雪人間花有梅雪花飛處梅花開三白<lb/>
呈祥一白露嗚呼此理真妙哉妙哉至理誰能解平生<lb/>
故人大梁艾艾君艾君聽我歌梅邉雪裏期相待<lb/>
<pb n="KR4h0142_WYG_086-7b"/>
　　為王仲義題雪梅　　　　　　<hi>明</hi>梁　寅<lb/>
小橋東郭先生履曲逕西湖處士家向暖早看花似雪<lb/>
冒寒更愛雪如花<lb/>
　　題雪梅圖　　　　　　　　　<hi>明</hi>董其昌<lb/>
燕山雪盡勢嶙峋寫得家山事事眞剛有寒梅太疎落<lb/>
請君添取一枝春<lb/>
　　題墨梅風烟雪月<hi>四首</hi>　　　　<hi>明</hi>陶　安<lb/>
萬㸃餘香収不得倚樓莫怨笛聲吹此情已任和羮鼎<lb/>
<pb n="KR4h0142_WYG_086-8a"/>
自與東風暗有期<lb/>
烟鎖空江曉未開暗中顧影自憐才嵗寒標格不可掩<lb/>
消息已從天上來<lb/>
冰雪塞天陽氣轉幽香飛動老龍鱗平生每事居人後<lb/>
十月嚴凝占得春<lb/>
百卉未春先入選玉堂夢逺老侵尋黄昏耿立無人過<lb/>
唯有素娥知此心<lb/>
　　題雪梅月梅<hi>二首</hi>　　　　　　<hi>明</hi>羅　泰<lb/>
<pb n="KR4h0142_WYG_086-8b"/>
五出花開六出飛空香積翠共凝輝灞陵橋上人如玉<lb/>
兩袖春風䇿蹇歸<lb/>
流蘓帳小玉屏空畫角聲沈月正中春滿羅浮清夢覺<lb/>
一枝疎影上房櫳<lb/>
　　天師月梅圖　　　　　　　　<hi>元</hi>歐陽𤣥<lb/>
隴頭誰寄一枝來多謝天公巧剪裁猶自夀陽妝額後<lb/>
到今玉蕊忍全開<lb/>
　　題梅月圖　　　　　　　　　<hi>明</hi>周　瑛<lb/>
<pb n="KR4h0142_WYG_086-9a"/>
孤山處士舊時家門巷深深一徑斜惆悵詩魂呼不醒<lb/>
只留明月照梅花<lb/>
　　梅月圖　　　　　　　　　　<hi>明</hi>李東陽<lb/>
清溪倒影入空寒月色梅花共一般夜半落英看不見<lb/>
暗風吹斷玉欄干<lb/>
　　題梅月圖　　　　　　　　　<hi>明</hi>秦　旭<lb/>
孤山山上月明多長憶西湖瑪瑙坡安得扁舟吹短笛<lb/>
梅花香裏一經過<lb/>
<pb n="KR4h0142_WYG_086-9b"/>
　　題畫梅月　　　　　　　　　<hi>明</hi>僧麟洲<lb/>
疎花纎月鬭清寒曽向西湖雪後看零落斷香三十載<lb/>
㡬家風笛倚闌干<lb/>
　　和南湖史君煙景墨梅圖　　　<hi>元</hi>陳　深<lb/>
依約羅浮翠嶺前美人玉立破蒼烟畫圖未許分明見<lb/>
一夜春風入夢先<lb/>
　　烟梅<hi>為王和初題</hi>　　　　　　　　<hi>明</hi>陳　烓<lb/>
天與孤高第一花却從幽谷作生涯嵗寒喜見春風面<lb/>
<pb n="KR4h0142_WYG_086-10a"/>
漫遣疎烟故故遮<lb/>
　　題張晞顔紙本紅梅　　　　　<hi>宋</hi>范成大<lb/>
酒力欺朝寒潮紅上妝面桃李漫同時輸了春風半<lb/>
　　紅梅畫　　　　　　　　　　<hi>元</hi>王　冕<lb/>
玉妃歩月影毿毿燕罷瑶池酒正酣半夜不知香露冷<lb/>
春風吹夢過江南<lb/>
　　題畫紅梅　　　　　　　　　<hi>元</hi>陶宗儀<lb/>
梨雲落莫錦雲低誰些冰魂上赫蹏玉骨從来無此色<lb/>
<pb n="KR4h0142_WYG_086-10b"/>
想應新浴武陵溪<lb/>
　　題翠竹紅梅　　　　　　　　<hi>元</hi>貢性之<lb/>
美人燕罷酒初消凌亂雲鬟壓歩揺莫遣翠禽啼夢斷<lb/>
醒来無處託春嬌<lb/>
　　題畫紅梅　　　　　　　　　<hi>明</hi>劉　基<lb/>
水晶宫裏玉眞妃宴罷瑶䑓歩月歸行到赤城天未曉<lb/>
冷霞飛上六銖衣<lb/>
　　紅梅圖　　　　　　　　　　<hi>明</hi>劉　珝<lb/>
<pb n="KR4h0142_WYG_086-11a"/>
天生本是冰霜姿縞衣不受纎塵緇何事東君厭清素<lb/>
一宵幻出珊瑚枝園林陡覺春意別千株萬株飛紅雪<lb/>
莫憐醉骨巳如泥要使丹心常似鐵<lb/>
　　畫紅梅<hi>為吳允思題</hi>　　　　　　　<hi>明</hi>林　弼<lb/>
冰姿雪色自無塵香艶桃嬌偶借春一段繁華幽寂意<lb/>
題詩試問隴頭人<lb/>
　　紅梅圖<hi>為肇和題</hi>　　　　　　　　<hi>明</hi>羅　屺<lb/>
西湖殘雪候多時却恨前年被雪欺且學杏花紅似錦<lb/>
<pb n="KR4h0142_WYG_086-11b"/>
暫招鳴烏到南枝<lb/>
　　畫紅梅　　　　　　　　　　<hi>明</hi>徐　渭<lb/>
即使胭脂㸃猶成冷淡枝杏花無此榦鐵樹少其姿挂<lb/>
壁紛紅雪圍春在錦池無由飄一的嬌殺夀陽眉<lb/>
　　題畫紅梅　　　　　　　　　<hi>明</hi>僧麟洲<lb/>
三百年来處士家酒旗風裏一枝斜斷橋荒蘚無人問<lb/>
顔色而今似杏花<lb/>
　　題竹外一枝梅花　　　　　　<hi>元</hi>黄清老<lb/>
<pb n="KR4h0142_WYG_086-12a"/>
仙標何處来一枝倚寒玉晴牕見疎林座上春可掬山<lb/>
隂帶殘雪水影兼逺綠珍重孤竹君嵗寒伴幽獨<lb/>
　　題紅梅翠竹圖　　　　　　　<hi>元</hi>余　闕<lb/>
竹葉梅花一色春盈盈翠袖掩丹脣休言畫史無情思<lb/>
却勝宫中剪綵人<lb/>
　　紅梅翠竹圖　　　　　　　　<hi>明</hi>劉　泰<lb/>
羅浮仙子訪湘君翠袖娟娟暎茜裙江月半痕歸去晩<lb/>
玉容春透酒微醺<lb/>
<pb n="KR4h0142_WYG_086-12b"/>
　　紅梅夾竹圖　　　　　　　　<hi>明</hi>樊　阜<lb/>
羅浮仙子宴瑶池香臉生春酒暈微欲弔湘靈無處覓<lb/>
青鸞騎向月中歸<lb/>
　　陳鍊師壁間竹梅<hi>邀倪仲愷同賦</hi>　　　<hi>元</hi>納　延<lb/>
空谷天寒雪如堵短篷載酒滄江浦繫船偶傍竹籬邉<lb/>
一樹梅花纔半吐別来京國久相思夢斷愁聞畫角吹<lb/>
忽見新圖寫幽趣令人却憶剡溪時寄語南城倪博士<lb/>
取琴對此彈秋水中林月上不須歸共倒清尊醉花底<lb/>
<pb n="KR4h0142_WYG_086-13a"/>
　　題所畫梅竹贈友<hi>二首</hi>　　　　<hi>元</hi>趙孟頫<lb/>
故人贈我江南句飛盡梅花我未歸欲寄相思無别語<lb/>
一枝寒玉澹春暉<lb/>
江南翠竹動成林誰折寒枝寄賞音説與雙清堂上客<lb/>
蕭然應見此君心<lb/>
　　書梅竹小畫　　　　　　　　<hi>明</hi>王守仁<lb/>
寒倚春宵蒼玉杖九華峰頂獨歸来柯家草亭深雪裡<lb/>
却有梅花傍竹開<lb/>
<pb n="KR4h0142_WYG_086-13b"/>
　　梅竹圖　　　　　　　　　　<hi>明</hi>張　燦<lb/>
蛟綃數尺捲烟霧誰翦瓊瑶貼輕素湘靈夜彈五十絃<lb/>
博羅小鳳來翩翩翡翠旌旛矗空影珠衱生輝夜光炯<lb/>
澄凝古月冰潭冷紫鳳叫斷眠龍醒<lb/>
　　題梅竹卷<hi>二首</hi>　　　　　　　<hi>明</hi>何喬新<lb/>
梨雲漠漠楚天低縞缺相逢思欲迷斗轉參横寒漏永<lb/>
夢迴惟聽翠禽啼<lb/>
姑射仙人冰雪姿珠冠瓊珮下瑶池湘江帝子元同調<lb/>
<pb n="KR4h0142_WYG_086-14a"/>
翠袖相依嵗晩時<lb/>
　　題梅竹雙清圖　　　　　　　<hi>元</hi>台哈布哈<lb/>
冰魂無夢到瑶階翠袖雲鬟並玉釵青鳥莫銜紅綬帶<lb/>
夜深重認合歡鞵<lb/>
　　題梅竹雙清　　　　　　　　<hi>明</hi>金西白<lb/>
孤山不見林君復借宅空懷王子猷愛爾雙清須賦詠<lb/>
令人千古想風流縞衣春夢三更月翠葆涼聲㡬度秋<lb/>
莫把琅玕製成笛虛心應為落花愁<lb/>
<pb n="KR4h0142_WYG_086-14b"/>
　　題張夢卿雙清圖<hi>三首</hi>　　　　<hi>元</hi>王　惲<lb/>
月影冰魂奪化工捋鬚眞是不煩公漫山正有閒桃李<lb/>
爛漫春風㡬日紅<lb/>
華光品格黄華筆一段風流付後人誰為九衢塵坌底<lb/>
兩枝揺蕩浙江春<lb/>
淡妝疎影兩依依㸃綴横斜畫縂宜恰似孤山籬落畔<lb/>
小溪如練月如眉<lb/>
　　雙清圖　　　　　　　　　　<hi>明</hi>陳景融<lb/>
<pb n="KR4h0142_WYG_086-15a"/>
玉樹花香璧月圓繡衣深暎色清妍牕涵疎影孤山夜<lb/>
人在澄光萬里天雲母帳虛沈畫角水晶簾淨濕冰絃<lb/>
廣寒髙處應難到立徧闌干醉不眠<lb/>
　　梅花五友歌　　　　　　　　<hi>元</hi>陳　泰<lb/>
古人一水畫十日今我此畫凡㡬筆生綃數幅畫水石<lb/>
獨立寒梅妙難識當其痛飲三百觴胷蟠勁氣不肯降<lb/>
龍牙弄泉噀白雪鶴翅捩漢飛𤣥霜瀟湘之濵渺平楚<lb/>
望美人兮在南浦夢回殘月照寒衾忽見瑶臺淡妝舞<lb/>
<pb n="KR4h0142_WYG_086-15b"/>
此時見畫心悵然吟蛩落木秋無邉化工知我惜花意<lb/>
墨香到骨花能言長松飛来蹙成巻竹色蘭房静相見<lb/>
吾廬雖小物色多不待更買鵞溪絹<lb/>
　　題梅友圖　　　　　　　　　<hi>元</hi>李　祁<lb/>
友道日非古競趨桃李時誰能守真素對此冰雪姿天<lb/>
寒嵗云暮矢與同心期<lb/>
　　王澹游嵗寒圖　　　　　　　<hi>明</hi>吳　寬<lb/>
修竹風回玉佩清松聲相和紫鸞笙此人不識梅兄面<lb/>
<pb n="KR4h0142_WYG_086-16a"/>
莫怪王䝉說手生<lb/>
　　宣和梅蘭圖<hi>二首</hi>　　　　　　<hi>元</hi>王　惲<lb/>
暈碧裁紅奪化權冰姿芳魄鬬春妍只應五柞宫中夢<lb/>
不到幽香淡影邉<lb/>
木有寒梅草有蘭色香冝作一圖㸔曽憂荆杞生庭戸<lb/>
嵗暮芟夷有至難<lb/>
　　題梅蘭圖<hi>二首</hi>　　　　　　　<hi>宋</hi>韓　駒<lb/>
寒梅在空谷本自凌冰霜託根傲衆木開花陋羣芳遥<lb/>
<pb n="KR4h0142_WYG_086-16b"/>
風遞清氣迥水涵孤光美實初可口採掇升巖廊念<lb/>
爾如傅說和羮初見嘗不須羨幽蘭深林自吹香<lb/>
幽蘭不可見羅生雜榛菅微風一披拂餘香被空山凡<lb/>
卉與春競念爾意獨閒弱質雖自保孤芳諒誰攀髙標<lb/>
如湘纍嵗晩投澄灣不須羨寒梅粉骨鼎鼐間<lb/>
　　題梅花下水仙花　　　　　　<hi>元</hi>李　祁<lb/>
自是孤山第一枝閒花相倚鬬清奇雖然冰雪宐同調<lb/>
若問和羮却是誰<lb/>
<pb n="KR4h0142_WYG_086-17a"/>
　　梅花水仙　　　　　　　　　<hi>明</hi>皇甫芳<lb/>
弄影俱宜水飄香不辨風霓裳承舞處長在月明中<lb/>
　　梅花折枝圖　　　　　　　　<hi>明</hi>王　行<lb/>
映水一枝開春從筆底來高樓漫吹笛終不㸃蒼苔<lb/>
　　瓶梅圖　　　　　　　　　　<hi>元</hi>吳　澄<lb/>
姑射仙人冰雪姿壺中表裏瑩無疵合供天上瓊樓供<lb/>
不要人間俗子詩<lb/>
　　横牕梅　　　　　　　　　　<hi>元</hi>丁鶴年<lb/>
<pb n="KR4h0142_WYG_086-17b"/>
禪窻夜虚明照見臞仙影上人對空花悠然發深省<lb/>
　　臨水梅　　　　　　　　　　<hi>元</hi>丁鶴年<lb/>
疎花清有影止水淨無埃好似菩提樹明明照鏡臺<lb/>
　　宫梅圖　　　　　　　　　　<hi>元</hi>貢性之<lb/>
璚樓夜寒銀漏澀滿地霜華月光白翠禽啼斷夢中魂<lb/>
窈窕虚牕碧紗隔千門深鎖含章宫未許人間識春色<lb/>
只愁笛裏曲聲哀零落香鈿㸃妝額<lb/>
　　題梅野圖　　　　　　　　　<hi>元</hi>吳　澄<lb/>
<pb n="KR4h0142_WYG_086-18a"/>
姑射仙人識面来偶然有見却驚猜誰家野月糢糊影<lb/>
絶憶前時雪裏開<lb/>
　　題白描梅　　　　　　　　　<hi>元</hi>王　鑑<lb/>
湖上無書問老逋冰霜巖壑耐清孤入更月上天全白<lb/>
轉首春風是畫圖<lb/>
　　題萬玉圖　　　　　　　　　<hi>元</hi>陶宗儀<lb/>
踏雪尋梅訪老逋西泠橋外小山孤疎疎宻宻花爭發<lb/>
好似傳來萬玉圖<lb/>
<pb n="KR4h0142_WYG_086-18b"/>
　　題梅屏　　　　　　　　　　<hi>明</hi>劉　基<lb/>
樹杪過流星輕霜落半庭疎花與孤客相對一青燈<lb/>
　　曹得一扇頭　　　　　　　　<hi>元</hi>元好問<lb/>
機中秦女仙去月底梅花晩開只見一枝疎影不知何<lb/>
處香来<lb/>
　　梅花扇　　　　　　　　　　<hi>元</hi>貢性之<lb/>
香雪綴晴梢東風暖未消路經蘓小墓船泊段家橋瘦<lb/>
倚吟邉竹寒低月下簫逋仙杳何許千古若為招<lb/>
<pb n="KR4h0142_WYG_086-19a"/>
　　畫梅便面　　　　　　　　　<hi>元</hi>貢性之<lb/>
嫦娥深住廣寒宫不許人間信息通秋來折盡婆娑桂<lb/>
偷得寒香在月中<lb/>
　　題梅花扇面<hi>寄五十僉憲</hi>　　　　　<hi>元</hi>丁鶴年<lb/>
憶向西湖蹋早春萬花如玉月如銀一枝照影臨清淺<lb/>
滿面冰霜似故人<lb/>
　　和韻題扇頭梅花　　　　　　<hi>明</hi>王世貞<lb/>
銅坑萬樹玉横斜月洗烟籠領嵗華棹過酒船無好句<lb/>
<pb n="KR4h0142_WYG_086-19b"/>
至今猶自負梅花<lb/>
　　冩梅　　　　　　　　　　　<hi>宋</hi>楊公逺<lb/>
為渠摹冩未為難只要稀疎不要繁雪月風烟俱屬我<lb/>
一時收拾付毫端<lb/>
　　題畫寸許梅枝於石夢飛扇頭　<hi>明</hi>李日華<lb/>
醉墮孤山雪裏拾來一寸瑶簪莫插文君纎鬢能挑蜀<lb/>
客琴心<lb/>
　　莊子儀扇頭梅花　　　　　　<hi>明</hi>李日華<lb/>
<pb n="KR4h0142_WYG_086-20a"/>
雪裏孤蹤本費尋不教塵㸃一毫侵竹枝幸作随身婢<lb/>
明月何妨獨照心<lb/>
　　寫梅　　　　　　　　　　　<hi>明</hi>李日華<lb/>
冷龍起蟄山石裂脊尾連蜷如屈鐵為從登流島上来<lb/>
透甲奇香夾冰雪<lb/>
　　新正三日寫梅　　　　　　　<hi>明</hi>李日華<lb/>
眞態不須煩剪剔淺妝淡暈出疎籬東風昨夜消殘雪<lb/>
剛印緗約半趾泥<lb/>
<pb n="KR4h0142_WYG_086-20b"/>
　　寫梅　　　　　　　　　　　<hi>明</hi>李日華<lb/>
青絲絡壺春酒香山陰髙屐趂晴光水邉林下逢奇友<lb/>
吐盡平生冰雪腸<lb/>
　　畫梅時正雪下　　　　　　　<hi>明</hi>徐　渭<lb/>
誰寫孤山伴鶴枝早春牕下索題詩今朝風景偏相似<lb/>
是我尋他雪下時<lb/>
　　題畫<hi>二首</hi>　　　　　　　　　　陳　髙<lb/>
茅舍雪初消幽牕夜方静美人期不来月照梅花影<lb/>
<pb n="KR4h0142_WYG_086-21a"/>
　愁來生白髮問爾復何愁應被春光惱多情雪滿頭<lb/>
　　　題陳叔虎繡梅花扇　　　　　<hi>宋</hi>楊萬里<lb/>
　指下生寒影鍼端即化工冰痕將雪㸃不受燭光融<lb/>
　　　落梅圖　　　　　　　　　　<hi>元</hi>張　庸<lb/>
　小橋流水梅花莊花落鶯啼曽斷腸滿紙殘英重見畫<lb/>
　醉來猶憶舊時香<lb/>
　<lb/>
　<lb/>
<pb n="KR4h0142_WYG_086-21b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定厯代題畫詩類卷八十六<lb/>
</p>
<p>
</p>
  </div>
</body>
</text>
</TEI>
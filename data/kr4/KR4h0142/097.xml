<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0142_WYG_097-1a"/>
　欽定四庫全書<lb/>
御定厯代題畫詩類巻九十七目録<lb/>
　　禽類<lb/>
　　　次韻李端叔謝送牛戩鴛鴦竹石圗<hi>宋蘇軾</hi>
　　　鴛鴦扇頭<hi>元元好問</hi>
　　　雙鴛圗<hi>元虞集</hi>
　　　題宋徽宗雙鴛圗<hi>明汪廣洋</hi>
　　　為人題鴛鴦<hi>明陳㷆</hi>
<pb n="KR4h0142_WYG_097-1b"/>
　　　題馬賁畫鸂鶒圗<hi>金党懐英</hi>
　　　樂士宣鸂鶒圗<hi>元王惲</hi>
　　　徽宗鸂鶒<hi>元袁桷</hi>
　　　秋水鸂鶒圗<hi>明朱諫</hi>
　　　題劉將軍鵞<hi>宋黄庭堅</hi>
　　　僧惠崇柳㟁遊鵞圗<hi>元劉因</hi>
　　　題趙仲逺所藏趙大年鵞鴨圖<hi>元程鉅夫</hi>
　　　滕昌祐蘹香睡鴨圗<hi>元虞集</hi>
<pb n="KR4h0142_WYG_097-2a"/>
　　趙大年鵞圗<hi>元楊維楨</hi>
　　秋塘戲鵞圗<hi>元成廷珪</hi>
　　題宋王晉卿畫鵞<hi>明程敏政</hi>
　　畫鵞<hi>明李日華</hi>
　　睡鳬圗<hi>元陳鉅夫</hi>
　　題野鳬圗<hi>元于立</hi>
　　趙子昂陳仲美合作水鳬小景<hi>元仇逺</hi>
　　為人題鳬<hi>明陳㷆</hi>
<pb n="KR4h0142_WYG_097-2b"/>
　　題秋塘野鶩圗<hi>明徐溥</hi>
　　畫小鴨<hi>宋黄庭堅</hi>
　　題畫睡鴨<hi>宋黄庭堅</hi>
　　畫鴨<hi>宋晁補之</hi>
　　盧申之正字得春郊牧養圗二本<hi>宋戴復古</hi>
　　潁皋楚山堂秋景兩圗絶妙<hi>宋僧徳洪</hi>
　　劉鄧州家聚鴨圗<hi>元元好問</hi>
　　題畫柳塘野鴨<hi>元虞集</hi>
<pb n="KR4h0142_WYG_097-3a"/>
　　畫鴨<hi>元揭傒斯</hi>
　　題畫秋溪雙鴨<hi>明張鳯翼</hi>
　　題鶺鴒圗<hi>宋韓駒</hi>
　　題秋塘鶺鴒<hi>明林環</hi>
　　日馴弟鶺鴒扇頭<hi>明莫止</hi>
　　鶺鴒圗<hi>明陳絅</hi>
　　題翠禽畫<hi>元龔璛</hi>
　　畫翠<hi>明周用</hi>
<pb n="KR4h0142_WYG_097-3b"/>
　　魚虎子圗<hi>明僧元璞</hi>
　　燕子圗<hi>金趙秉文三首</hi>
　　燕子圗<hi>金楊之美</hi>
　　燕子圗<hi>金張巨濟</hi>
　　燕子圗<hi>金王大用</hi>
　　燕子圗<hi>金李欽叔</hi>
　　題蒲塘雙燕圗<hi>元成廷珪</hi>
　　燕圗<hi>明高啓</hi>
<pb n="KR4h0142_WYG_097-4a"/>
　　題長牧溪五燕圗<hi>明宋濓</hi>
　　柳塘春燕圗<hi>明楊基</hi>
　　題宋徽宗雙燕<hi>明周矩</hi>
　　畫燕<hi>明何孟春</hi>
　　題晝燕<hi>明王世貞</hi>
　　白燕詩題畫<hi>明王世懋</hi>
　　畫黄鶯<hi>明謝鐸</hi>
　　畫鶯<hi>明何孟春</hi>
<pb n="KR4h0142_WYG_097-4b"/>
　　題王若水戴勝<hi>元陶宗儀二首</hi>
　　題畫戴勝<hi>元華㓜武</hi>
　　題畫白頭雙鳥<hi>元貢性之</hi>
　　雪竹白頭翁横披<hi>元宋褧二首</hi>
　　題畫白頭公<hi>明張以寧</hi>
　　白頭翁圗<hi>明解縉</hi>
　　白頭翁畫<hi>明李東陽</hi>
　　竹上白頭<hi>明謝承舉</hi>
<pb n="KR4h0142_WYG_097-5a"/>
　　白頭公圗<hi>明沈周</hi>
　　題文太史嵗寒雙白頭<hi>明張鳯翼</hi>
　　談思重為呉翁晉畫枯木白頭翁<hi>明王世貞</hi>
　　題十二紅巻子<hi>元楊載</hi>
　　十二紅圗<hi>明楊基</hi>
　　為林學士題十二紅圗<hi>明丘濬</hi>
　　題白畫眉圗<hi>元陳旅</hi>
　　竹枝畫眉圗<hi>明葉盛</hi>
<pb n="KR4h0142_WYG_097-5b"/>
　　題南宫子蠟嘴圗<hi>元薩都拉</hi>
　　題白鷴圗<hi>明金㓜孜</hi>
　　題畫白鷴<hi>明何孟春</hi>
　　題相思鳥圗<hi>明謝承舉</hi>
　　題廖克讓所藏喜酸圗啄木畫<hi>元程鉅夫</hi>
　　題畫啄木<hi>明何孟春</hi>
　　畫啄木<hi>明王世貞</hi>
　　題畫百舌<hi>明王世貞</hi>
<pb n="KR4h0142_WYG_097-6a"/>
　　題畫子規<hi>明王世貞</hi>
　　畫杜䳌<hi>明何孟春</hi>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0142_WYG_097-6b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定厯代題畫詩類巻九十七目録<lb/>
<pb n="KR4h0142_WYG_097-7a"/>
　欽定四庫全書<lb/>
御定厯代題畫詩類巻九十七<lb/>
　　禽類<lb/>
　　　次韻李端叔謝送牛戩鴛鴦竹石圖<lb/>
　　　　　　　　　　　　　　　　<hi>宋</hi>蘇　軾<lb/>
　聞君談西戎廢食忘早晚王師本不陳賊壘何足剗守<lb/>
　邊在得士此語要而簡知君論將口似我識畫眼笑指<lb/>
　塵壁間此是老牛戩平生師衛玠非意常理遣訴君定<lb/>
<pb n="KR4h0142_WYG_097-7b"/>
　何人未用朝市顯置之勿復道世俗固多舛歸去亦何<lb/>
　須單車度殽<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>如蟲得羽化已脫安用繭家書空萬軸<lb/>
　凉暴困舒卷念當埽長物閉息黙自煖此畫聊付君幽<lb/>
　處得小展新詩勿縱筆羣吠驚邑犬時來未可知妙斲<lb/>
　待輪扁<lb/>
　　　鴛鴦扇頭　　　　　　　　　<hi>元</hi>元好問<lb/>
　雙宿雙飛不自由人間無物比風流若教解語終湏問<lb/>
　有底愁來也白頭<lb/>
<pb n="KR4h0142_WYG_097-8a"/>
　　雙鴛圖　　　　　　　　　　<hi>元</hi>虞　集<lb/>
戢翼石梁隂秋風日夜深使君莫行野江水蕩人心<lb/>
　　題宋徽宗雙鴛圖　　　　　　<hi>明</hi>汪廣洋<lb/>
蘆葉青青水滿塘文鴛晴卧落花香不因羌管驚飛去<lb/>
三十六宫春夢長<lb/>
　　為人題鴛鴦　　　　　　　　<hi>明</hi>陳　㷆<lb/>
江皋草已長微飇吹緑漪物情本自適偏入少陵詩<lb/>
　　題馬賁畫鸂鶒圖　　　　　　<hi>金</hi>党懐英<lb/>
<pb n="KR4h0142_WYG_097-8b"/>
雙眠雙浴水平溪共看秋光卧兩堤誰信瀟湘有孤鴈<lb/>
冷沙寒葦不成棲<lb/>
　　樂士宣鸂鶒圖<hi>宣和畫工</hi>　　　　　<hi>元</hi>王　惲<lb/>
彩羽翬明照影閒蓼汀沙暖睡初殘擊揚寄謝霜空鶻<lb/>
輸與江湖百頃寛<lb/>
　　徽宗鸂鶒　　　　　　　　　<hi>元</hi>袁　桷<lb/>
太液池清皺碧羅兩禽相對盪春波當年肯憶閻中令<lb/>
䑛筆和鉛恨未磨<lb/>
<pb n="KR4h0142_WYG_097-9a"/>
　　秋水鸂鶒圖　　　　　　　　<hi>明</hi>朱　諫<lb/>
古石斑斑簇紋蘚樹葉蒼蒼著秋淺鸂鶒浮浮水氣凉<lb/>
桂花散落天香逺年華易謝秋易殘傷心不獨凋朱顔<lb/>
宋玉如今已塵土空有辭賦留人間秋鳥向人鳴秋花<lb/>
促人老商聲下林端金風剪芳草杜陵詩興知若何愁<lb/>
緒如絲亂懐抱<lb/>
　　題劉將軍鵞　　　　　　　　<hi>宋</hi>黄庭堅<lb/>
箭羽不霑春水籀文時印平沙想見山隂書罷舉羣驅<lb/>
<pb n="KR4h0142_WYG_097-9b"/>
向王家<lb/>
　　僧恵崇柳㟁㳺鵞圖　　　　　<hi>元</hi>劉　因<lb/>
河堤煙草柳隂勻野鴈羣游意自馴此是吾鄉舊風景<lb/>
畫中相見亦情親<lb/>
　　題趙仲逺所藏趙大年鵞鴨圖　<hi>元</hi>程鉅夫<lb/>
鵞鴨池邊畫作䦨輸他鳬鴈意幽閒王孫下筆厭羈束<lb/>
移在長汀短渚間<lb/>
　　滕昌祐蘹香睡鵞圖　　　　　<hi>元</hi>虞　集<lb/>
<pb n="KR4h0142_WYG_097-10a"/>
蒼鵞惜毛羽宛宛卧春雨雨餘日照沙上有蘹香花蘹<lb/>
香不自獻夢到金鑾殿殿池多躍魚君王方草書<lb/>
　　趙大年鵞圖　　　　　　　　<hi>元</hi>楊維楨<lb/>
鏡湖湖上春波明灣碕樹樹鵞黄青上有金衣弄簧舌<lb/>
下有紅掌浮繡翎舂鋤一白能自好尚嫌性帶鸕鷀腥<lb/>
眼明見此羣鶂鶂不與匹鳥争春晴大年筆法如蘭亭<lb/>
宛頸箇箇由天成艮宫流落二百載胡賈不厭千金争<lb/>
却恨㑹稽内史無此筆為人辛苦書黄庭<lb/>
<pb n="KR4h0142_WYG_097-10b"/>
　　秋塘戲鵞圖　　　　　　　　<hi>元</hi>成廷珪<lb/>
滿塘秋水看蒼鵞草軟沙平奈爾何記得一羣黄似酒<lb/>
杏花梁上落紅多<lb/>
　　題宋王晉卿畫鵞　　　　　　<hi>明</hi>程敏政<lb/>
獵獵風吹蘆葉黄白鵞如雪㸃江鄉鈎簾素壁看摹本<lb/>
想見當時寳繪堂<lb/>
　　畫鵞　　　　　　　　　　　<hi>明</hi>李日華<lb/>
壜釀村邊水草涯撥波紅掌照晴霞書經換得非無意<lb/>
<pb n="KR4h0142_WYG_097-11a"/>
迴頸應知妙劃沙<lb/>
　　睡鳬圖　　　　　　　　　　<hi>元</hi>程鉅夫<lb/>
紅蓼不禁霜雙鳬夢正長世人那得似江海永相忘<lb/>
　　題野鳬卷　　　　　　　　　<hi>元</hi>于　立<lb/>
池上軒牎並水開鑑湖狂客酒船囘鵁鶄鸂鶒知人意<lb/>
也為春暉日日來<lb/>
　　趙子昻陳仲美合作水鳬小景　<hi>元</hi>仇　逺<lb/>
良工苦思可心降底事文禽不解雙欲采芳華波浪闊<lb/>
<pb n="KR4h0142_WYG_097-11b"/>
芙蓉朶朶隔秋江<lb/>
　　為人題鳬　　　　　　　　　<hi>明</hi>陳　㷆<lb/>
古楊葉如繪下拂清波淺珍禽絃羽毛采采春風染<lb/>
　　題秋塘野鶩圖　　　　　　　<hi>明</hi>徐　溥<lb/>
晉人愛書學野鶩庾家諸郎真不俗迢迢清晝圖畫開<lb/>
此鳥依然在人目良工手握五色毫寫出江南秋一幅<lb/>
羽毛絢目殊分明蜀錦新裁仍細簇荷花似避顔色鮮<lb/>
揺落紅衣動盈掬將身不入樊籠中長年占斷澄江曲<lb/>
<pb n="KR4h0142_WYG_097-12a"/>
　　畫小鴨　　　　　　　　　　<hi>宋</hi>黄庭堅<lb/>
小鴨看從筆下生幻法生機全得妙自知力小畏滄波<lb/>
睡起晴沙依晚照<lb/>
　　題畫睡鴨　　　　　　　　　<hi>宋</hi>黄庭堅<lb/>
山雞照影空自愛孤鸞舞鏡不作雙天下真成長㑹合<lb/>
兩鳬相倚睡秋江<lb/>
　　畫鴨　　　　　　　　　　　<hi>宋</hi>晁補之<lb/>
急風吹雪滿汀洲迎臘淮南憶倦㳺小鴨枯荷野艇冷<lb/>
<pb n="KR4h0142_WYG_097-12b"/>
去年今日凍髙郵<lb/>
　　盧申之正字得春郊牧養圖二本<hi>有樓攻媿先生題詩且徵予作</hi>
　　　　　　　　　　　　　　　<hi>宋</hi>戴復古<lb/>
竹弓鳴鴈鴨驚飛來别浦無人境春風不揺楊栁影長<lb/>
頸紛紛占作家半遊波面半眠沙或行或立或如舞或<lb/>
隻或雙或羣聚飲啄浮沉多態度物情閒暇世忘機分<lb/>
明一片太古時巧偽不作民熙熙<lb/>
　　潁皋楚山堂秋景兩圖絶妙　　<hi>宋</hi>僧徳洪<lb/>
<pb n="KR4h0142_WYG_097-13a"/>
溪邊兩鴨自夫婦生而能言似相語婦先浮波喜轉顧<lb/>
夫欲隨之竟先去水際青蘋各占叢風撼荷花已褪紅<lb/>
不見清香雲錦段空餘霜葉伴枯篷<lb/>
　　劉鄧州家聚鴨圖　　　　　　<hi>元</hi>元好問<lb/>
沙浦空明洲景微枯荷折葦澹相依若為化作江鷗去<lb/>
拍拍隨君帖水飛<lb/>
　　題畫栁塘野鴨　　　　　　　<hi>元</hi>虞　集<lb/>
江南水退秋光淺風栁參差萬絲捲鴛鴦在梁鳬在渚<lb/>
<pb n="KR4h0142_WYG_097-13b"/>
蕩蕩扁舟去家逺千艘轉海古長䇿白粲連江動秋色<lb/>
斷蒲折葦野水闊爛爛明星且將弋翠盤擎露夜深寒<lb/>
玉色亭亭落月殘太液池頭黄鵠下夢中曽見畫中看<lb/>
　　畫鴨　　　　　　　　　　　<hi>元</hi>揭傒斯<lb/>
春草細還生春雛養漸成茸茸毛色起應解自呼名<lb/>
　　題畫秋溪雙鴨　　　　　　　<hi>明</hi>張鳳翼<lb/>
秋水芙蓉老秋林霜葉紅雙鳬溪上宿無意慕春風<lb/>
　　題鶺鴒圖　　　　　　　　　<hi>宋</hi>韓　駒<lb/>
<pb n="KR4h0142_WYG_097-14a"/>
有弟留南楚經年不寄書天涯數行淚獨對鶺鴒圖<lb/>
　　題秋塘鶺鴒　　　　　　　　<hi>明</hi>林　環<lb/>
落日秋水寒霜空荷葉乾飛鳴不相離雙棲緑池間照<lb/>
影弄顔色有如競華鮮在原懐逺意因之發長歎<lb/>
　　日馴弟鶺鴒扇頭　　　　　　<hi>明</hi>莫　止<lb/>
幽禽相逐上枯荷原上秋光大半過對畫定因難棄此<lb/>
白頭兄弟也無多<lb/>
　　鶺鴒圖　　　　　　　　　　<hi>明</hi>陳　絅<lb/>
<pb n="KR4h0142_WYG_097-14b"/>
露冷蓮塘水葉枯秋風枝上鶺鴒孤急難弟兄多分散<lb/>
水落沙寒日又晡<lb/>
　　題翠禽畫　　　　　　　　　<hi>元</hi>龔　璛<lb/>
一曲寒塘漾夕暉珍禽照影惜毛衣非魚也自知魚樂<lb/>
不肯花前掠水飛<lb/>
　　畫翠　　　　　　　　　　　<hi>明</hi>周　用<lb/>
纎鱗不盈寸一飽尚有餘寧知舉漏網失却吞舟魚<lb/>
　　魚虎子圖　　　　　　　　　<hi>明</hi>僧元璞<lb/>
<pb n="KR4h0142_WYG_097-15a"/>
翠羽畫殊絶窺魚秋水深忽來知險意静立見機心沙<lb/>
白霜初落溪寒日易隂何當隨啄木除螙向髙林<lb/>
　　燕子圖<hi>三首</hi>　　　　　　　　<hi>金</hi>趙秉文<lb/>
一别天涯十見春重來白髮一畨新心知話盡春愁處<lb/>
相對依依如故人<lb/>
祝爾區區萬里身錦書囘寄莫辭頻而今塞北看雙翼<lb/>
多少中原失意人<lb/>
交情消息兩何如滿眼兵戈不勝書為問南來新燕子<lb/>
<pb n="KR4h0142_WYG_097-15b"/>
銜泥曽復到吾廬<lb/>
　　燕子圖　　　　　　　　　　<hi>金</hi>楊之美<lb/>
危巢客舎乆相依常記西風社日歸海國傳心千驛隔<lb/>
塞垣囘首十年非新詩尚在人空老舊夢無慿鳥自飛<lb/>
寄語齊諧休志怪沙鷗相欵解忘機<lb/>
　　燕子圖　　　　　　　　　　<hi>金</hi>張巨濟<lb/>
沙塞相逢命已輕翠堂重見眼増明小詩繫足初無意<lb/>
巧語迎人獨有情隂徳自招黄雀報機心能致白鷗盟<lb/>
<pb n="KR4h0142_WYG_097-16a"/>
社前秋後風光好湏賀他年大厦成<lb/>
　　燕子圖　　　　　　　　　　<hi>金</hi>王大用<lb/>
相别相尋積嵗年人心不及鳥心堅填償恩義三生債<lb/>
分付平安七字篇王謝烏兜疑誕妄紹蘭紅線定虚傳<lb/>
何如此段人親見舊話従今不值錢<lb/>
　　燕子圖　　　　　　　　　　<hi>金</hi>李欽叔<lb/>
塞上光風已十霜仁心覆䕶獨難忘當時相送詩仍在<lb/>
此日重來話更長客舎花開新信息雲兜香冷舊昏黄<lb/>
<pb n="KR4h0142_WYG_097-16b"/>
主人得報君知否千古珠璣在錦囊<lb/>
　　題蒲塘雙燕圖<hi>為劉小齋作</hi>　　　　<hi>元</hi>成廷珪<lb/>
昭陽池館春風微花落巢空去未歸却是蒲塘春水濶<lb/>
年年還傍小齋飛<lb/>
　　燕圖　　　　　　　　　　　<hi>明</hi>髙　啓<lb/>
柳上銜蟲立春風似有情和枝欲裊裊方覺爾身輕<lb/>
　　題長牧溪五燕圖　　　　　　<hi>明</hi>宋　濓<lb/>
誰描乳燕落晴空筆底能迴造化功髣髴謝家池上見<lb/>
<pb n="KR4h0142_WYG_097-17a"/>
柳絲煙煖水溶溶<lb/>
　　柳塘春燕圖　　　　　　　　<hi>明</hi>楊　基<lb/>
花落燕飛髙春風在栁梢玉樓皆繡幙髙處莫安巢<lb/>
　　題宋徽宗雙燕　　　　　　　<hi>明</hi>周　矩<lb/>
江南簾幕重重雨艮岳湖山處處花兩地舊巢傾覆盡<lb/>
西風萬里入誰家<lb/>
　　畫燕　　　　　　　　　　　<hi>明</hi>何孟春<lb/>
社雨和泥貼畫梁泥乾猶帶百花香今年巢北常年闊<lb/>
<pb n="KR4h0142_WYG_097-17b"/>
合向誰家産鳳凰<lb/>
　　題畫燕　　　　　　　　　　<hi>明</hi>王世貞<lb/>
曽逐東風入紫微晚抛江海滯烏衣空誇萬里封侯頷<lb/>
還傍人家門户飛<lb/>
　　白燕詩題畫　　　　　　　　<hi>明</hi>王世懋<lb/>
翩翩白燕送殊祥曽自君家入尚方蝶粉逢時瑶作圃<lb/>
芹香棲處玉為堂銜將落蕊明珠碎舞向飛花縞帶長<lb/>
王謝門風誰畫得可知觸目是琳琅<lb/>
<pb n="KR4h0142_WYG_097-18a"/>
　　畫黄鶯　　　　　　　　　　<hi>明</hi>謝　鐸<lb/>
栁花如雪滿春城始聼東風第一聲夢裏江南舊時路<lb/>
隔溪煙雨未分明<lb/>
　　畫鶯　　　　　　　　　　　<hi>明</hi>何孟春<lb/>
誰將鼓吹借行春老去詩腸不恨貧一曲試從花外聴<lb/>
又知幽谷有佳人<lb/>
　　題王若水戴勝<hi>二首</hi>　　　　　<hi>元</hi>陶宗儀<lb/>
桑樹柔條葉已空晚來獨立語東風織絍自是閨房事<lb/>
<pb n="KR4h0142_WYG_097-18b"/>
喜得頻催早獻功<lb/>
片片疎翎列頂旗姢姢文羽攬春輝邊庭大將能如汝<lb/>
獻㨗封侯戴勝歸<lb/>
　　題畫戴勝　　　　　　　　　<hi>元</hi>華幼武<lb/>
山鳥隔花鳴桑麻日長成如何荆棘上寂寞不聞聲<lb/>
　　題畫白頭雙鳥　　　　　　　<hi>元</hi>貢性之<lb/>
笑殺錦鴛鴦浮沉浴大江不如枝上鳥頭白也成雙<lb/>
　　雪竹白頭翁横披<hi>二首</hi>　　　　<hi>元</hi>宋　褧<lb/>
<pb n="KR4h0142_WYG_097-19a"/>
琅玕裊裊碧雲空雪綴斜梢倚北風丹鳳不來年嵗晚<lb/>
一枝聊借白頭翁<lb/>
蒼衣雪頸凍難飛寂寞寒梢獨自棲别有春明好風景<lb/>
緑楊如畫亂鸎啼<lb/>
　　題畫白頭公　　　　　　　　<hi>明</hi>張以寧<lb/>
日暖花開海上洲飛來青鳥話閒愁三生莫為多情煞<lb/>
惹得春風白了頭<lb/>
　　白頭翁圖　　　　　　　　　<hi>明</hi>解　縉<lb/>
<pb n="KR4h0142_WYG_097-19b"/>
倦飛甘白首竹實正穰穰不敢先嘗食睥睨待鳳凰<lb/>
　　白頭翁畫　　　　　　　　　<hi>明</hi>李東陽<lb/>
莫道春風好春風易白頭君看花裏鳥亦有世間愁<lb/>
　　竹上白頭畫　　　　　　　　<hi>明</hi>謝承舉<lb/>
碧霄雲路幾升沉楚楚毛衣太古音自笑白頭無伎倆<lb/>
堅持一節老山林<lb/>
　　白頭公圖　　　　　　　　　<hi>明</hi>沈　周<lb/>
十日紅簾不上鈎雨聲滴碎管絃樓棃花將老春將去<lb/>
<pb n="KR4h0142_WYG_097-20a"/>
愁白雙禽一夜頭<lb/>
　　題文太史嵗寒雙白頭　　　　<hi>明</hi>張鳳翼<lb/>
嶣嶤古幹宿雙禽氷雪偏堅嵗暮心借使臨卭逢卓氏<lb/>
不湏遺恨白頭吟<lb/>
　　談思重為呉翁晉畫枯木白頭翁因題一絶<lb/>
　　　　　　　　　　　　　　　<hi>明</hi>王世貞<lb/>
可憐白頭翁振羽一枯木莫訴春風飢蚤晚櫻桃熟<lb/>
　　題十二紅巻子　　　　　　　<hi>元</hi>楊　載<lb/>
<pb n="KR4h0142_WYG_097-20b"/>
碧桃枝上有珍禽調舌交交聴好音畫出江南春意思<lb/>
明年攜酒共追尋<lb/>
　　十二紅圖　　　　　　　　　<hi>明</hi>楊　基<lb/>
何處飛來十二紅萬年枝上立東風楚王宫殿皆零落<lb/>
說盡春愁暮雨中<lb/>
　　為林學士題十二紅圖　　　　<hi>明</hi>丘　濬<lb/>
丹杏香邊翠竹中幽禽兩兩立東風不知毛羽紅多少<lb/>
却得人呼十二紅<lb/>
<pb n="KR4h0142_WYG_097-21a"/>
　　題白畫眉圖　　　　　　　　<hi>元</hi>陳　旅<lb/>
隋家宫奴埽長蛾銷盡波斯百斛螺化作雪禽春樹頂<lb/>
遠山無數奈愁何<lb/>
　　竹枝畫眉圖　　　　　　　　<hi>明</hi>葉　盛<lb/>
禪房瀟灑一塵無粉墨何人著此圖我與頻伽是知已<lb/>
春禽那用竹間呼<lb/>
　　題南宫子蠟嘴圖　　　　　　<hi>元</hi>薩都拉<lb/>
南宫山人何俊竒小忩睡起凉雲飛野棠秋早霜子熟<lb/>
<pb n="KR4h0142_WYG_097-21b"/>
枯木葉髙蠟嘴肥滿身䌚䌚甘爾口政猶癡心落人手<lb/>
五陵年少知爾名一飽無人早迴首<lb/>
　　題白鷴圖　　　　　　　　　<hi>明</hi>金幼孜<lb/>
素質𤣥文錦翼齊絳桃花下見雙棲可堪野鶴同標格<lb/>
難與山雞共品題<lb/>
　　題畫白鷴　　　　　　　　　<hi>明</hi>何孟春<lb/>
雙璧誰將置兩雛羽毛渾是雪花鋪儂家命服裁宫錦<lb/>
十五年前作大夫<lb/>
<pb n="KR4h0142_WYG_097-22a"/>
　　題相思鳥圖　　　　　　　　<hi>明</hi>謝承舉<lb/>
俱飛並逐綺園春互語相思字字真啼到苦心聲莫放<lb/>
緑牎驚起病春人<lb/>
　　題廖克讓所藏喜酸圖啄木畫卷<hi>二首</hi>
　　　　　　　　　　　　　　　<hi>元</hi>程鉅夫<lb/>
罋天從蚋集駢首欲何為儻使真知味應無浪皺眉<lb/>
山禽啄木響野客抱琴看我有芳春調無人為一彈<lb/>
　　題畫啄木　　　　　　　　　<hi>明</hi>何孟春<lb/>
<pb n="KR4h0142_WYG_097-22b"/>
求蠧林間日幾囘喙長三尺怒如雷漢家有蠧君知否<lb/>
司𨽻當年破柱來<lb/>
　　畫啄木　　　　　　　　　　<hi>明</hi>王世貞<lb/>
空林長日自敲訇一埽千章蠧盡清聞道柏臺烏更好<lb/>
不知何事但吞聲<lb/>
　　題畫百舌　　　　　　　　　<hi>明</hi>王世貞<lb/>
千迴睍睆復嚶嚶不向東風自一鳴何似儂家卑脚鳥<lb/>
此生長技只呼名<lb/>
<pb n="KR4h0142_WYG_097-23a"/>
　　　題畫子規　　　　　　　　　<hi>明</hi>王世貞<lb/>
　絡緯喚織朝從暮布榖催耕雨復晴汝道不如歸去好<lb/>
　可將耕織了平生<lb/>
　　　畫杜䳌　　　　　　　　　　<hi>明</hi>何孟春<lb/>
　春來口血有新盟歸去無如是力耕不識今誰勸農使<lb/>
　幾人阡陌解循行<lb/>
　<lb/>
　<lb/>
<pb n="KR4h0142_WYG_097-23b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定厯代題畫詩類卷九十七<lb/>
</p>
<p>
</p>
  </div>
</body>
</text>
</TEI>
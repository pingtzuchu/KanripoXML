<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0142_WYG_077-1a"/>
　欽定四庫全書<lb/>
御定歴代題畫詩類巻七十七目録<lb/>
　　蘭竹類<lb/>
　　　墨竹<hi>宋梅堯臣</hi>
　　　畫墨竹贊<hi>宋黄庭堅</hi>
　　　次韻謝斌老送墨竹十二韻<hi>宋黄庭堅</hi>
　　　荅秦兵部求墨竹<hi>宋王佐才二首</hi>
　　　墨竹<hi>宋白玉蟾</hi>
<pb n="KR4h0142_WYG_077-1b"/>
　　　墨竹扇頭<hi>元元好問</hi>
　　　徳和墨竹扇頭<hi>元元好問</hi>
　　　題醉隱墨竹<hi>元王惲二首</hi>
　　　墨竹歌<hi>元王惲</hi>
　　　墨竹<hi>元程鉅夫</hi>
　　　墨竹<hi>元張𢎞範</hi>
　　　墨竹<hi>元袁桷</hi>
　　　墨竹扇頭<hi>元馬祖常</hi>
<pb n="KR4h0142_WYG_077-2a"/>
　　題墨竹<hi>元馬祖常</hi>
　　題墨竹<hi>元楊載二首</hi>
　　墨竹<hi>元歐陽𤣥</hi>
　　題墨竹<hi>元宋本</hi>
　　墨竹<hi>元李孝光</hi>
　　書墨竹<hi>元薛漢</hi>
　　求葉仲輿寫墨竹扇靣<hi>元岑安卿</hi>
　　題墨竹<hi>元李祁</hi>
<pb n="KR4h0142_WYG_077-2b"/>
　　題趙榮禄墨竹<hi>元倪瓉</hi>
　　墨竹<hi>元倪瓉三首</hi>
　　寫墨竹二枝并題<hi>元劉永之</hi>
　　題墨竹<hi>元劉永之</hi>
　　題墨竹<hi>元陶宗儀</hi>
　　題墨竹<hi>元于立二首</hi>
　　題墨竹<hi>元馬臻二首</hi>
　　題墨竹<hi>明劉基二首</hi>
<pb n="KR4h0142_WYG_077-3a"/>
　　墨竹<hi>明陶安</hi>
　　墨竹<hi>明楊基</hi>
　　墨竹<hi>明孫蕡三首</hi>
　　墨竹<hi>明卓敬</hi>
　　題墨竹<hi>明王紳</hi>
　　題墨竹<hi>明金幼孜六首</hi>
　　題墨竹<hi>明林環</hi>
　　墨竹<hi>明陳全</hi>
<pb n="KR4h0142_WYG_077-3b"/>
　　墨竹<hi>明商輅三首</hi>
　　墨竹<hi>明李東陽</hi>
　　墨竹<hi>明黄仲昭</hi>
　　墨竹<hi>明吴寛</hi>
　　題墨竹<hi>明徐渭二首</hi>
　　謝子舟為予作風雨竹<hi>宋黄庭堅</hi>
　　再用前韻詠子舟所作竹<hi>宋黄庭堅</hi>
　　題文與可風雨墨竹<hi>元袁桷</hi>
<pb n="KR4h0142_WYG_077-4a"/>
　　湘江風雨畫竹<hi>明謝承舉</hi>
　　上都客舍士𢎞為作風竹<hi>元袁桷</hi>
　　題李士𢎞學士畫明復齋風竹<hi>元袁桷</hi>
　　息齋風竹圖<hi>元馬祖常</hi>
　　題張氏風竹圖<hi>元陳旅</hi>
　　龍門公墨竹風煙夕翠<hi>元元好問二首</hi>
　　子昂風竹横披<hi>元宋褧</hi>
　　墨竹<hi>金龎鑄三首</hi>
<pb n="KR4h0142_WYG_077-4b"/>
　　墨竹<hi>元袁桷四首</hi>
　　墨竹<hi>元貢師泰四首</hi>
　　題雨竹<hi>元陳旅</hi>
　　題倪氏雨竹<hi>元陳旅</hi>
　　虞勝伯畫雨竹<hi>元鄭元祐</hi>
　　題宋王孫雨竹<hi>元郯韶</hi>
　　雨竹圖<hi>元吴師道</hi>
　　張雲門雨竹<hi>元唐肅</hi>
<pb n="KR4h0142_WYG_077-5a"/>
　　王子明求題髙侍郎雨竹<hi>元張雨</hi>
　　題雨竹<hi>明髙啓</hi>
　　題雨竹<hi>明劉崧二首</hi>
　　題雨竹<hi>明王紱</hi>
　　題雨竹<hi>明趙廸</hi>
　　題雨竹圖<hi>明倪敬</hi>
　　雨竹<hi>明李日華</hi>
　　雨竹<hi>明徐渭</hi>
<pb n="KR4h0142_WYG_077-5b"/>
　　瀟湘雨意圖<hi>明熊直</hi>
　　萬竿煙雨圗<hi>元歐陽𤣥</hi>
　　題萬竿煙雨<hi>圗明林環</hi>
　　題萬竿煙雨圖<hi>明金幼孜</hi>
　　萬竿煙雨圖<hi>明吕淵</hi>
　　煙雨萬竿圖<hi>明王越</hi>
　　煙雨竹圖<hi>明樊阜</hi>
　　煙雨萬竿圗<hi>明僧麟洲</hi>
<pb n="KR4h0142_WYG_077-6a"/>
　　題劉廷問舍人所藏夏仲昭太常晴雨二竹<hi>明程</hi>
　　　<hi>敏政二首</hi>
　　過華叔瑞草堂寫晴竹於壁上<hi>明王紱</hi>
　　晴竹<hi>明李日華</hi>
　　露竹<hi>元吴鎮</hi>
　　題趙師舜所藏雪竹圖<hi>元虞集</hi>
　　寄相仲積求觀鄭北山雪竹賦并畫巻<hi>元吴萊</hi>
　　李仲賓雪竹<hi>元張雨</hi>
<pb n="KR4h0142_WYG_077-6b"/>
　　題雪竹<hi>明劉泰</hi>
　　題屈處誠雪竹<hi>明陸深</hi>
　　雪竹<hi>明徐渭</hi>
　　題李學士嫩竹圖<hi>元陳旅</hi>
　　題白巖新竹卷<hi>明楊旦</hi>
　　寫新竹<hi>明李日華</hi>
　　萬竹圖<hi>元歐陽𤣥</hi>
　　題萬竹圖<hi>元張天英</hi>
<pb n="KR4h0142_WYG_077-7a"/>
　　　叢竹圖<hi>元鄭元祐</hi>
　　　寫墨竹一枝<hi>元劉永之</hi>
　　　一枝竹圗<hi>元陳旅</hi>
　　　一葉竹為竹叟禪師作<hi>元吴鎮</hi>
　　　題濃淡竹<hi>元劉詵</hi>
　　　題畫鈎勒竹<hi>元陳基</hi>
　　　畫鈎勒竹<hi>明陳昌</hi>
　　　斑竹圖<hi>明方孝孺</hi>
<pb n="KR4h0142_WYG_077-7b"/>
　　　畫孤竹<hi>明丘濬</hi>
　　　畫映水竹枝<hi>明李日華</hi>
　　　題畫竹染緑色<hi>明徐渭</hi>
　<lb/>
　<lb/>
　<lb/>
　<lb/>
御定厯代題畫詩類巻七十七目録<lb/>
<pb n="KR4h0142_WYG_077-8a"/>
　欽定四庫全書<lb/>
御定歴代題畫詩類巻七十七<lb/>
　　蘭竹類<lb/>
　　　墨竹　　　　　　　　　　　<hi>宋</hi>梅堯臣<lb/>
　許有盧娘能畫竹重抺細拖神且速如將石上蕭蕭枝<lb/>
　生向筆間天意足戰葉斜尖㸃映間透勢虚粘斷還續<lb/>
　粉節中心豈可知淡墨分明在君目<lb/>
　　　畫墨竹賛　　　　　　　　　<hi>宋</hi>黄庭堅<lb/>
<pb n="KR4h0142_WYG_077-8b"/>
　人有嵗寒心乃有嵗寒節何能貌不枯虚心聽霜雪<lb/>
　　　次韻謝斌老送墨竹十二韻　　<hi>宋</hi>黄庭堅<lb/>
　古今作生竹能者未十輩吳生勒枝葉筌宷逺不逮江<lb/>
　南鐵鉤鎖最許誠懸㑹燕公灑墨成落落與時背譬如<lb/>
　刳心松中有嵗寒在湖州三百年筆與前哲配規模轉<lb/>
　銀鈎幽賞非俗愛披圖風雨入咫尺莽蒼外吾子學湖<lb/>
　州師逸功已倍有來竹四幅冬夏生變態預知更入神<lb/>
　後岀遂無對吾詩被壓倒物固不兩大<lb/>
<pb n="KR4h0142_WYG_077-9a"/>
　　答秦兵部求墨竹<hi>二首</hi>　　　　<hi>宋</hi>王佐才<lb/>
夜到茅亭近竹籬影垂寒月下苔墀吟餘未嬾蕭踈興<lb/>
曽寫離披一兩枝<lb/>
墨傳髙節未為精虚辱佳篇拂素屏不敢持毫強羞縮<lb/>
喜公心已厭丹靑<lb/>
　　墨竹　　　　　　　　　　　<hi>宋</hi>白玉蟾<lb/>
虚舟惠我一墨竹紙上森森一枝玉展向庭前與鶴㸔<lb/>
今宵不許枝頭宿<lb/>
<pb n="KR4h0142_WYG_077-9b"/>
　　墨竹扇頭　　　　　　　　　<hi>元</hi>元好問<lb/>
嫩香新粉玉交加小筆風流自一家只欠雪溪王處士<lb/>
醉來肝肺出枯槎<lb/>
　　徳和墨竹扇頭　　　　　　　<hi>元</hi>元好問<lb/>
靜裏離離新粉動時細細清香明月清風自在紅塵白<lb/>
日何妨<lb/>
　　題醉隱墨竹<hi>二首</hi>　　　　　　<hi>元</hi>王　惲<lb/>
清溪映竹竹連雲冉冉晴梢醉墨新却為嵗寒心事苦<lb/>
<pb n="KR4h0142_WYG_077-10a"/>
煖煙濃淡要横陳<lb/>
露梢風葉喜晴春醉埽吟看卧竹根欲見此君生意盛<lb/>
滿川煙雨半龍孫<lb/>
　　墨竹歌　　　　　　　　　　<hi>元</hi>王　惲<lb/>
吾生愛竹兼嗜石手不能書漫成癖憶從林下七賢游<lb/>
終日摩挲弄寒碧山河一自隔黃壚塵土填淤百憂集<lb/>
得君此畫忽灑然元氣淋漓障猶濕滿空月露下寒梢<lb/>
人去山隂鎖幽寂又如湘妃廟前風雨晴翠袖紛披山<lb/>
<pb n="KR4h0142_WYG_077-10b"/>
鬼泣幾竿迸出太古崖老節霜欺初不惜表將一片嵗<lb/>
寒心不與繁華競朝夕東欄牡丹鶴翎紅西沼芙蓉紺<lb/>
珠色歌鍾傾國樂芳年以色事人能幾日何如鴨江居<lb/>
士詩骨清而臞手種此君忘肉食不須拄杖敲人門萬<lb/>
斛清風破牎北月中看竹埽秋影妙得於心發之筆興<lb/>
來落紙出意表擬學湖州滅形迹嗚呼湖州已矣蕭郎<lb/>
逺今代名家淡游客君不見李杜文章萬丈光一日齊<lb/>
名偉髙適<lb/>
<pb n="KR4h0142_WYG_077-11a"/>
　　墨竹　　　　　　　　　　　<hi>元</hi>程鉅夫<lb/>
舊篠斜依石新梢怒出林平生讀書處手種盡成隂<lb/>
　　墨竹　　　　　　　　　　　<hi>元</hi>張𢎞範<lb/>
麝墨芸香小玉叢澹煙横月翠玲瓏小屏春鎖緑牕夢<lb/>
也勝湖江煙雨中<lb/>
　　墨竹　　　　　　　　　　　<hi>元</hi>袁　桷<lb/>
蘆葉不禁秋色柳枝那觧春聲醉閱小牕横幅風回雨<lb/>
轉雲清<lb/>
<pb n="KR4h0142_WYG_077-11b"/>
　　墨竹扇頭　　　　　　　　　<hi>元</hi>馬祖常<lb/>
冰紈已却暑况此碧琳琅好伴玉麈尾凉颸滿髙堂<lb/>
　　題墨竹　　　　　　　　　　<hi>元</hi>馬祖常<lb/>
山雨瀟瀟濕翠旌雲中仙度鳳吹笙苔衣坐滿空林石<lb/>
放鶴歸來獨自行<lb/>
　　題墨竹　　　　　　　　　　<hi>元</hi>楊　載<lb/>
嶰谷隂寒石如鐵二龍僵立露骨節春雷動地萬物活<lb/>
畏汝飛騰衝石裂攅靑聚緑生巖幽海濤聲引風颼颼<lb/>
<pb n="KR4h0142_WYG_077-12a"/>
年年三伏林下卧白晝憀慄如深秋<lb/>
　　題墨竹<hi>為鄭尊師</hi>　　　　　　　　<hi>元</hi>楊　載<lb/>
風味既澹泊顔色不娬媚孤生崖谷間有此凌雲氣<lb/>
　　墨竹　　　　　　　　　　　<hi>元</hi>歐陽𤣥<lb/>
數枝淡淡與濃濃垂葉應無靃靡容玉立滿身都是雨<lb/>
無人能識葛陂龍<lb/>
　　題墨竹　　　　　　　　　　<hi>元</hi>宋　本<lb/>
可人家住篔簹谷明月清風十萬竿一自玉山相見後<lb/>
<pb n="KR4h0142_WYG_077-12b"/>
滿庭淸影夢髙寒<lb/>
　　墨竹　　　　　　　　　　　<hi>元</hi>李孝光<lb/>
蒼髥老翁鱗甲香力能拔山補青岡池邊日日吐雲雨<lb/>
道人牀敷夜氣凉道人嗜唾莫敕嬲阿翁勸爾以一觴<lb/>
天邊石上有髥客看汝巉龍頭角長<lb/>
　　書墨竹　　　　　　　　　　<hi>元</hi>薛　漢<lb/>
當年文湖州愛竹骨已朽秖今髙李筆可繼湖州後何<lb/>
人裂霜紈寫此三五葉想見翠琅玕蕭然挺清節<lb/>
<pb n="KR4h0142_WYG_077-13a"/>
　　求葉仲輿冩墨竹扇面　　　　<hi>元</hi>岑安卿<lb/>
此君一日不可無子猷篤愛心歡愉延平官舍斬伐餘<lb/>
稽山倦客心煩紆先生抛官南海來胸中丘壑爭崔嵬<lb/>
筆端造化奪天巧籜龍一夜驚春雷素絹團團剪秋月<lb/>
願染𤣥霜冩幽絶蕭然便覺風雨生頃刻淸寒屏炎熱<lb/>
昔時與可稱絶倫息齋近世尤逼真我持此扇出門去<lb/>
要使襪材咸萃君<lb/>
　　題墨竹　　　　　　　　　　<hi>元</hi>李　祁<lb/>
<pb n="KR4h0142_WYG_077-13b"/>
偃榦横穿石騰梢上拂雲定知風雨夜迢遞更思君<lb/>
　　題趙榮禄墨竹　　　　　　　<hi>元</hi>倪　瓚<lb/>
縁江修竹巧臨摹慘淡松煙忽若無亂葉寫空分向背<lb/>
寒流篆石共縈紆春渚雲迷思鼓瑟靑厓月落聽啼烏<lb/>
誰憐文采風流意漫賞丹靑沒骨圖<lb/>
　　墨竹　　　　　　　　　　　<hi>元</hi>倪　瓉<lb/>
明月臨虚幌疎篁舞翠鸞獨吟苔石上霜葉媚天寒<lb/>
　　題墨竹<hi>送顧克善府判之髙郵</hi>　　　　　<hi>元</hi>倪　瓉<lb/>
<pb n="KR4h0142_WYG_077-14a"/>
髙郵古淮甸世産不乏賢顧君徃佐郡才華當妙年歌<lb/>
詩隱金石八音以相宣侈哉錦囊句雅甚朱絲絃而此<lb/>
艱虞際撫事一愴然饑者易為食君能念顛連何以贈<lb/>
子行墨君霜節堅<lb/>
　　寫墨竹<hi>贈顧友善</hi>　　　　　　　　<hi>元</hi>倪　瓚<lb/>
顧伯末𣲖隱君子林居江濆古東里澡身潔行讀書史<lb/>
思友天下之善士緑竹猗猗蔚材美獨立不懼羣不倚<lb/>
長吟揮毫為君起冩其形模惟肖似諒哉直清可以比<lb/>
<pb n="KR4h0142_WYG_077-14b"/>
　　寫墨竹二枝并題<hi>與章子愚</hi>　　　　<hi>元</hi>劉永之<lb/>
落日洞庭西曾聞唱竹枝十年江海别風雨漫相思<lb/>
　　題墨竹　　　　　　　　　　<hi>元</hi>劉永之<lb/>
新雨收金玦輕風轉玉環截筒為九寸吹向武夷山<lb/>
　　題墨竹　　　　　　　　　　<hi>元</hi>陶宗儀<lb/>
把燭倩官奴姢姢入畫圖秋聲風雨外照見碧珊瑚<lb/>
　　題墨竹　　　　　　　　　　<hi>元</hi>于　立<lb/>
種竹滿山阿蕭蕭風雨多㑹當成翠實鳴鳳一來過<lb/>
<pb n="KR4h0142_WYG_077-15a"/>
　　題墨竹　　　　　　　　　　<hi>元</hi>于　立<lb/>
先生舊隱鑑湖曲無數琅玕遶屋生蕭蕭六月動秋思<lb/>
不是風聲即雨聲<lb/>
　　題墨竹　　　　　　　　　　<hi>元</hi>馬　臻<lb/>
拂雲標格嵗寒心墨色分隂重又輕不似渭川千畆緑<lb/>
只和風雨作秋聲<lb/>
　　墨竹　　　　　　　　　　　<hi>元</hi>馬　臻<lb/>
墨光浮潤拂新梢尚憶清風遶銳毫安得滿林生練實<lb/>
<pb n="KR4h0142_WYG_077-15b"/>
鳳巢丹穴正嗷嗷<lb/>
　　題墨竹　　　　　　　　　　<hi>明</hi>劉　基<lb/>
蒼梧山下無窮竹盡是湘妃淚種成煙雨不銷千古恨<lb/>
珮環虚度九秋聲見愁牧豎乗時伐可待伶倫學鳳鳴<lb/>
獨立凄凉對圖畫為君惆悵一沾纓<lb/>
　　題墨竹　　　　　　　　　　<hi>明</hi>劉　基<lb/>
風梢舞空煙露葉滴晴月折取寄情人感此嵗寒節<lb/>
　　墨竹　　　　　　　　　　　<hi>明</hi>陶　安<lb/>
<pb n="KR4h0142_WYG_077-16a"/>
煙雨空濛翠影雙滿林清氣逼寒江雲間禁直靑綾夜<lb/>
一片秋聲起𤨏牕<lb/>
　　墨竹　　　　　　　　　　　<hi>明</hi>楊　基<lb/>
煙梢忽縱横風葉屢偃仰一榻卧山中靜聽秋雨響<lb/>
　　墨竹<hi>三首</hi>　　　　　　　　　<hi>明</hi>孫　蕡<lb/>
洞庭春盡水溶溶錦瑟輕寒起卧龍行客欲投蒼水珮<lb/>
亂雲遮斷九疑峰<lb/>
誰拈秃筆冩凄迷亂石横江碧玉低猶記畫船初泊岸<lb/>
<pb n="KR4h0142_WYG_077-16b"/>
落花時節郭公啼<lb/>
葳蕤萬玉曉撐風應是清溪野水東更畫接䍦顛倒著<lb/>
嫩凉添我緑隂中<lb/>
　　墨竹　　　　　　　　　　　<hi>明</hi>卓　敬<lb/>
洞庭木落水生波斜月虚牎露氣多虞帝不歸秋色晚<lb/>
滿江煙雨泣湘娥<lb/>
　　題墨竹　　　　　　　　　　<hi>明</hi>王　紳<lb/>
瀟湘江上暮雲迷落日無人翠羽低艤櫂黄陵廟前宿<lb/>
<pb n="KR4h0142_WYG_077-17a"/>
一篷春雨鷓鴣啼<lb/>
　　題墨竹<hi>二首贈貢士鄒觀</hi>　　　　　　<hi>明</hi>金幼孜<lb/>
虚心秉髙潔不受一塵侵五月清溪上蕭蕭風滿林<lb/>
挺挺瀟湘玉平生意獨躭玉堂風雨夜思爾隔江南<lb/>
　　題墨竹<hi>四首寄趙君公復</hi>　　　　　　<hi>明</hi>金幼孜<lb/>
猗猗緑如簀飄拂青雲端炎光不到地颯颯江風寒<lb/>
瀟灑渭川上數竿凈如許秋思滿江南寒煙淡疎雨<lb/>
幽貞不可變嵗久色逾好夫君渺湘南冰霜慎自保<lb/>
<pb n="KR4h0142_WYG_077-17b"/>
新梢出林表可儗青琅玕應知晚節至結實待鳳鸞<lb/>
　　題墨竹　　　　　　　　　　<hi>明</hi>林　環<lb/>
森森萬玉翠含滋渾似瀟瀟雨後時吹斷玉簫寒月白<lb/>
一庭清影鳳來遲<lb/>
　　墨竹　　　　　　　　　　　<hi>明</hi>陳　全<lb/>
月白三湘秋河明上池水夜半玉簫寒靑鸞忽驚起<lb/>
　　墨竹<hi>二首為戴震先生題</hi>　　　　　　　<hi>明</hi>商　輅<lb/>
一林蒼玉發新梢彷彿朝陽見鳳毛勁直不隨霜雪變<lb/>
<pb n="KR4h0142_WYG_077-18a"/>
也應素節養來髙<lb/>
淡墨何年冩此君牕前彩鳳見來頻虛心不改嵗寒意<lb/>
為有清風是故人<lb/>
　　墨竹<hi>為李都督賦</hi>　　　　　　　　<hi>明</hi>商　輅<lb/>
直節真心異衆葩數竿蒼翠拂牕紗江南嵗晚氷霜少<lb/>
日報平安逹帝家<lb/>
　　墨竹　　　　　　　　　　　<hi>明</hi>李東陽<lb/>
翠珮瑶環昨夜風渚雲飛盡楚王宮靑娥舞罷婆娑曲<lb/>
<pb n="KR4h0142_WYG_077-18b"/>
人在空山月影中<lb/>
　　墨竹<hi>為林信傳賦</hi>　　　　　　　　<hi>明</hi>黃仲昭<lb/>
蘢葱翠玉擅風標白石清泉伴寂寥安得伶倫裁鳳管<lb/>
五雲深處和簫韶<lb/>
　　墨竹　　　　　　　　　　　<hi>明</hi>吴　寛<lb/>
深林不减篔簹谷亂影都歸丈八溝最愛長竿如緑玉<lb/>
何年去上釣魚舟<lb/>
　　題墨竹<hi>二首</hi>　　　　　　　　<hi>明</hi>徐　渭<lb/>
<pb n="KR4h0142_WYG_077-19a"/>
嫩篠捎空碧髙枝梗太清總看奔逸勢猶帶早雷驚<lb/>
當其㝷丈節數寸蛇與蟬化工無筆墨个字冩靑天<lb/>
　　謝子舟為予作風雨竹　　　　<hi>宋</hi>黄庭堅<lb/>
子舟詩書客畫手睨前輩挹袂拍其肩餘力左右逮摩<lb/>
拂造化鑪經營鬼神㑹光煤疊亂葉與世作者背看君<lb/>
回腕筆猶喜漢儀在嵗寒十三夲與可可追配小山蒼<lb/>
苔面突兀謝憎愛風斜兼雨重意出筆墨外吾聞絶一<lb/>
源戰勝自十倍榮枯轉時機生死付交態狙公倒七芧<lb/>
<pb n="KR4h0142_WYG_077-19b"/>
勿用嗔喜對此物當更工請以小喻大<lb/>
　　再用前韻詠子舟所作竹　　　<hi>宋</hi>黄庭堅<lb/>
森削一山竹壯士十三輩自干雲天去草芥肯下逮虚<lb/>
心聽造物顛沛風雲㑹榮枯偶同時終不相棄背誰云<lb/>
湖州沒筆力今尚在阿荃雖墨妙好以桃李配國工裁<lb/>
主意冷淡恐不愛子舟落心畫榮觀不在外耆年道機<lb/>
熟増勝當更倍祖述今百家小紙弄姿態雖云出湖州<lb/>
巻置嬾開對非公筆如椽孰能為之大<lb/>
<pb n="KR4h0142_WYG_077-20a"/>
　　題文與可風雨墨竹　　　　　<hi>元</hi>袁　桷<lb/>
妙筆抉天巧黒雲參差髙偃疑受雨深俊欲凌風翺颯<lb/>
爽隨巻舒清凉㪚塵囂湛湛不受暑靈籟虚牎號緬懐<lb/>
文湖州玉雪人中豪想此磅礴時葆光觧天<graphic n="KR0802" url="https://raw.githubusercontent.com/kanripo/KR-Gaiji/master/images/KR0802.png" mimeType="image/png"/>老僧道<lb/>
機熟形影隨目逃持以深贈之生意窮秋毫髙齋夜氣<lb/>
寂定囘起層濤<lb/>
　　湘江風雨畫竹　　　　　　　<hi>明</hi>謝承舉<lb/>
雲深蘭露泣雙鬟獺髓流香翠㸃斑一望蒼煙三萬里<lb/>
<pb n="KR4h0142_WYG_077-20b"/>
不知何處九疑山<lb/>
　　上都客舍士𢎞為作風竹　　　<hi>元</hi>袁　桷<lb/>
門巷泥深笑獨清此君瀟灑未忘情無端昨夜風花急<lb/>
却送秋聲作雨聲<lb/>
　　題李士𢎞學士畫明復齋風竹　<hi>元</hi>袁　桷<lb/>
虚聲出素壁冷冷天地秋矧此三伏凉居然索重裘盪<lb/>
摩神光旋戛擊𤣥露浮浩蕩白玉京頃刻瀟湘洲昂昂<lb/>
貟嶠仙筆底寒颼颼髙齋襲道氣深根淡無求<lb/>
<pb n="KR4h0142_WYG_077-21a"/>
　　息齋風竹圗<hi>道士華山隱得之命予賦之</hi>　　<hi>元</hi>馬祖常<lb/>
徃年家住篔簹谷丹鸞之實美如粟𤣥雲翻空下深靚<lb/>
昆吾寳刀削秋玉石衣漬錦侵書光風微粉墮生細香<lb/>
琳館瑶臺九天近夜寒笙磬聲鏘鏘萬斛蒼煙鬱江雨<lb/>
二妃彈瑟瀟湘浦郫筒蜀酒亦堪沽蟠石雙杖令誰取<lb/>
河朔嵗晏氷為梁羣木鱗皴臨雪霜遲汝狂飇莫吹裂<lb/>
截管他年侑帝觴<lb/>
　　題張氏風竹圖　　　　　　　<hi>元</hi>陳　旅<lb/>
<pb n="KR4h0142_WYG_077-21b"/>
湘江風捲白頭波北渚雲深帝子過欲采瓊芳渡江去<lb/>
翠衫輕薄曉寒多<lb/>
　　龍門公墨竹風煙夕翠<hi>二首</hi>　　<hi>元</hi>元好問<lb/>
渭川東望水雲寛雨潤煙濃下筆難今日龍門圗上看<lb/>
蕭郎只合老荒寒<lb/>
煙梢露葉捲秋山揮灑縱横意自閒莫問筆頭龍未化<lb/>
看看霖雨滿人間<lb/>
　　子昻風竹横披　　　　　　　<hi>元</hi>宋　褧<lb/>
<pb n="KR4h0142_WYG_077-22a"/>
筆意出天機翛然仰復低稍須風勢定應有鳯來棲<lb/>
　　墨竹<hi>三首</hi>　　　　　　　　　<hi>金</hi>龎　鑄<lb/>
　　　隔溪煙雨圖<lb/>
一溪流水玉姢姢溪上修篁接莫煙誰倩能詩文與可<lb/>
筆端移得小江天<lb/>
　　　秋風驟雨圗<lb/>
瀰川急雨暗秋空無限琅玕淡墨中劒甲摐摐軍十萬<lb/>
欲將貔虎戰斜風<lb/>
<pb n="KR4h0142_WYG_077-22b"/>
　　　春雷起蟄圗<lb/>
千梢萬葉玉玲瓏枯槁叢邊緑轉濃待得春雷驚蟄起<lb/>
此中應有葛陂龍<lb/>
　　墨竹<hi>四首</hi>　　　　　　　　　<hi>元</hi>袁　桷<lb/>
　　　老竹<lb/>
謇謇凌雲志霜餘節更存春風宜管領生意屬兒孫<lb/>
　　　嫩竹<lb/>
奮雷初出地承露己凌煙願從朝元駕為旄拂九天<lb/>
<pb n="KR4h0142_WYG_077-23a"/>
　　　風竹<lb/>
直道犯無隱虚心明且清側身思逺舉巖壑飬深情<lb/>
　　　雨竹<lb/>
曉沐換新緑萬采成空塵守墨心不緇同𤣥道彌真<lb/>
　　墨竹<hi>四首</hi>　　　　　　　　　<hi>元</hi>貢師泰<lb/>
　　　風竹<lb/>
欹枕夢江濤瀟湘生晚緑二妃邈何許千里一黄鵠<lb/>
　　　雨竹<lb/>
<pb n="KR4h0142_WYG_077-23b"/>
雙鳳浴瑶池毛羽空翠滴仙人騎上天但見遼海碧<lb/>
　　　老竹<lb/>
蒼龍在海上千載蛻神窟忽然凌空飛鱗甲耀白日<lb/>
　　　嫩竹<lb/>
文苞觧晴日纖粉落輕飇青鸞忽飛起牎户自蕭蕭<lb/>
　　題雨竹　　　　　　　　　　<hi>元</hi>陳　旅<lb/>
江上鷓鴣留客住黄陵廟下泊船時一林春雨垂垂緑<lb/>
消得晴風爛熳吹<lb/>
<pb n="KR4h0142_WYG_077-24a"/>
　　題倪氏雨竹　　　　　　　　<hi>元</hi>陳　旅<lb/>
落日楚江深鷓鴣啼逺林相思不可見池上寫春隂<lb/>
　　虞勝伯畫雨竹　　　　　　　<hi>元</hi>鄭元祐<lb/>
渭川煙雨緑漪漪公子飛雲出硯池萬箇青琅秋一抺<lb/>
髙梢特聳鳳凰枝<lb/>
　　題宋王孫雨竹　　　　　　　<hi>元</hi>郯　韶<lb/>
閟閣春寒寫素屏兩枝如玉立亭亭分明自注銀潢水<lb/>
白日天階洗鳳翎<lb/>
<pb n="KR4h0142_WYG_077-24b"/>
　　雨竹圖　　　　　　　　　　<hi>元</hi>吴師道<lb/>
千年舜妃淚一幅湘川雨掩巻不忍題余心正懷古<lb/>
　　張雲門雨竹　　　　　　　　<hi>元</hi>唐　肅<lb/>
龍駕飛來帝子雙春雲漠漠暗湘江江神啟路霏靈雨<lb/>
濕透前頭翡翠幢<lb/>
　　王子明求題髙侍郎雨竹　　　<hi>元</hi>張　雨<lb/>
雨立脩篁似㦸枝墨君留影故僛僛房山祇憶巴山夜<lb/>
及見官奴把燭時<lb/>
<pb n="KR4h0142_WYG_077-25a"/>
　　題雨竹　　　　　　　　　　<hi>明</hi>髙　啓<lb/>
巫峽雲連湘水低行人路滑畏深泥不見朝陽鳴鳳至<lb/>
春隂日日鷓鴣啼<lb/>
　　題雨竹圖　　　　　　　　　<hi>明</hi>劉　崧<lb/>
怪石凝雲氣横枝浥露香故人𣺌何許秋意滿瀟湘<lb/>
　　題雨竹　　　　　　　　　　<hi>明</hi>劉　崧<lb/>
滄波石面晚隂凉翠篠姢姢過雨香何許鷓鴣啼不斷<lb/>
黄陵祠下是三湘<lb/>
<pb n="KR4h0142_WYG_077-25b"/>
　　題雨竹　　　　　　　　　　<hi>明</hi>王　紱<lb/>
髙軒置酒延夕曛眼前知己無如君枯腸醉後有芒角<lb/>
手揮髙節凌靑雲圖成自覺精靈聚素壁俄然儀鳳羽<lb/>
擬得秋深直造來剪燭連牀聽風雨<lb/>
　　題雨竹　　　　　　　　　　<hi>明</hi>趙　迪<lb/>
黄陵日已昏蕭瑟凉飇起殘雨挂空江溟濛若千里暝<lb/>
色夕鳥前寒聲暮猿裏應知葉上秋盡入湘潭水<lb/>
　　題雨竹圖　　　　　　　　　<hi>明</hi>倪　敬<lb/>
<pb n="KR4h0142_WYG_077-26a"/>
鷓鴣啼斷雨毿毿獨倚欄杆酒半酣威鳳不來秋已老<lb/>
暮雲凝碧暗湘南<lb/>
　　雨竹　　　　　　　　　　　<hi>明</hi>李日華<lb/>
䙰褷紫鳳毛瑶階沐春雨玉簫聲未沈似聽幽人語<lb/>
　　雨竹　　　　　　　　　　　<hi>明</hi>徐　渭<lb/>
天街夜雨翻盆注江河漲滿山頭樹誰家園内有竒事<lb/>
蛟龍濕重飛難去<lb/>
　　瀟湘雨意圗　　　　　　　　<hi>明</hi>熊　直<lb/>
<pb n="KR4h0142_WYG_077-26b"/>
萬竹叢深日未晡寒江煙雨翠糢糊東風無限瀟湘意<lb/>
却倚篷牎聽鷓鴣<lb/>
　　萬竿煙雨圗　　　　　　　　<hi>元</hi>歐陽𤣥<lb/>
森森萬木種清和奈此霏㣲煙雨何千古首陽宗二墨<lb/>
清風又似不湏多<lb/>
　　題萬竿煙雨圖　　　　　　　<hi>明</hi>林　環<lb/>
濕雲凝煙吹不起寒影半沈湘江水湘妃瑶瑟悲夜長<lb/>
㪚作雨聲蒼茫裏杜鵑怨春春始歸新妝翠袖啼娥眉<lb/>
<pb n="KR4h0142_WYG_077-27a"/>
愁魂飛去人不知鸞珮墜地揺參差披圖却憶長相思<lb/>
扁舟落日零陵祠<lb/>
　　題萬竿煙雨圖<hi>贈康知事</hi>　　　　　<hi>明</hi>金幼孜<lb/>
萬玉碧毿毿煙深雨氣涵鷓鴣啼日暮客思滿江南<lb/>
　　萬竿煙雨圖<hi>為童僉憲題</hi>　　　　　<hi>明</hi>吕　淵<lb/>
君不聞淇水隈煙籠萬箇緑猗猗又不聞湘江曲雨過<lb/>
千竿齊挺玉淇水湘流各一方遥遥相隔千里長君胡<lb/>
巧將縮地訣併作無邊煙雨鄉鷓鴣聲近黄陵廟山接<lb/>
<pb n="KR4h0142_WYG_077-27b"/>
九疑猿夜叫少年曽記畫船經百咏新題隨口道今日<lb/>
看圖憶少年老懷衰鬢兩茫然縱有琅玕可人景愧無<lb/>
珠玉驚人篇聞君愛竹㡬成癖沙土南金灰白璧閒來<lb/>
酣聽戛鏗音靜裏飽觀蒼翠色君兮君兮聽我歌江上<lb/>
年年風雨多竹花零落碧雲冷奈爾鳳饑無食何<lb/>
　　煙雨萬竿圖<hi>為松陵曹少誠作</hi>　　　　<hi>明</hi>王　越<lb/>
瀟瀟南下路漫漫薄暮歸來倚棹看疎雨淡煙秋一片<lb/>
滿江飛翠濕衣寒<lb/>
<pb n="KR4h0142_WYG_077-28a"/>
　　煙雨竹圖　　　　　　　　　<hi>明</hi>樊　阜<lb/>
九疑矗沓濕翠迷浦溆黯黯黄陵西霏英沆漭鬬纎裊<lb/>
咽澁鷓鴣凉月低石壇羃歴苔痕紫冷沁羽幢吹不起<lb/>
蕊牎瓊館隔離宫鸞尾參差蘸江水千年舊恨餘斑斑<lb/>
幽叢珮玉寒䦨珊膩粉粘枯亂紛馥南巡帝子何時還<lb/>
瑶瑟聲沈天欲曙女郎蹋歌過江去扁舟杳𣺌弔靈均<lb/>
脈脈流澌無覓處<lb/>
　　煙雨萬竿圖　　　　　　　　<hi>明</hi>僧麟洲<lb/>
<pb n="KR4h0142_WYG_077-28b"/>
空江秋雨又秋風疑殺山前路不通多少黄陵莎草恨<lb/>
盡情歌在竹枝中<lb/>
　　題劉廷問舍人所藏夏仲昭太常晴雨二竹<hi>二首</hi>
　　　　　　　　　　　　　　　<hi>明</hi>程敏政<lb/>
太常醉搦紫宣毫不冩李王金錯刀閣舍朝囘巻簾處<lb/>
楚江風雨戰秋濤<lb/>
舊宅依稀練水傍古墩幽竹自成行披圗却似身重到<lb/>
刺眼翛翛鳳尾長<lb/>
<pb n="KR4h0142_WYG_077-29a"/>
　　過華叔瑞草堂冩晴竹於壁上　<hi>明</hi>王　紱<lb/>
我愛君家逺城郭遶簷竹色侵簾幙醉中揮翰冩晴梢<lb/>
湘雲一剪春隂薄看來頓覺風氣清耳邊恍若聞秋聲<lb/>
嘯歌到晚不歸去髙卧翠隂呼月明<lb/>
　　晴竹　　　　　　　　　　　<hi>明</hi>李日華<lb/>
新粉指可拭舊靑玉不如翠葆何方來奕奕迎仙姝<lb/>
　　露竹　　　　　　　　　　　<hi>元</hi>吴　鎮<lb/>
晴霏光煜煜皎日影曈曈為問東華塵何如北牎風<lb/>
<pb n="KR4h0142_WYG_077-29b"/>
　　題趙師舜所藏雪竹圖　　　　<hi>元</hi>虞　集<lb/>
鳳凰臺畔竹猗猗别出參差玉一枝閱盡雪霜心似鐡<lb/>
髙風惟許嵗寒知<lb/>
　　寄相仲積求觀鄭北山雪竹賦并畫巻<lb/>
　　　　　　　　　　　　　　　<hi>元</hi>吴　萊<lb/>
古人不可作雪竹有竒思鄭公詠騷詞或者攻繪事向<lb/>
來拈筆間才士巧相值誰從嵗寒窺便得瑚璉器東國<lb/>
正擾攘靖康更無二上天忽同雲大地惟朔吹𤣥隂知<lb/>
<pb n="KR4h0142_WYG_077-30a"/>
已凝積羽忍不墜狂曽鵞炙求困及蟻漿饋離明乃煌<lb/>
煌勁節特一致秦關収甲兵蜀閫擁竒幟毎疑一寸心<lb/>
長挺千畞翠學行尚吾時窮逹等墨戲相君本彌甥年<lb/>
耄常拭眥自應守遺文重襲在篋笥滿山蒼竹林凡木<lb/>
緫顦顇因之寄君詩為灑懐古淚<lb/>
　　李仲賔雪竹　　　　　　　　<hi>元</hi>張　雨<lb/>
斷縑黯淡何人墨四十年前老薊丘向使戴家多種竹<lb/>
雪中那肯便回舟<lb/>
<pb n="KR4h0142_WYG_077-30b"/>
　　題雪竹　　　　　　　　　　<hi>明</hi>劉　泰<lb/>
雪霽湘川絶㸃埃冷枝寒葉脆難開舜妃昨夜遊何處<lb/>
騎得翩翩白鳳囘<lb/>
　　題屈處誠雪竹　　　　　　　<hi>明</hi>陸　深<lb/>
蕭蕭雲物滿堂寒屈老風神向筆端帶雪琅玕三百箇<lb/>
蔣家徑裏見袁安<lb/>
　　雪竹　　　　　　　　　　　<hi>明</hi>徐　渭<lb/>
山中雪厚沒人腰城瓦猶堆尺五髙壓損青蛇三百萬<lb/>
<pb n="KR4h0142_WYG_077-31a"/>
起烘冰兔埽雙梢<lb/>
　　題李學士嫩竹圖　　　　　　<hi>元</hi>陳　旅<lb/>
楚雨初晴野水生新篁落粉鷓鴣鳴洞庭春去湘娥老<lb/>
緱嶺人吹紫玉笙<lb/>
　　題白巖新竹巻　　　　　　　<hi>明</hi>楊　旦<lb/>
淸影離離半牕竹浥露凝煙翠堪掬託根此地何孤髙<lb/>
絶勝山阿并水澳月姊故故夜深來冩出此君真靣目<lb/>
賦形不入草木流勁節虚心自天育締盟誰共嵗寒三<lb/>
<pb n="KR4h0142_WYG_077-31b"/>
迸地如陳爻位六結實終期鳳鳥棲敲風應遣詩魔伏<lb/>
主人觴詠有餘興滿院緑隂濃入屋門墻豈無桃與李<lb/>
奈此春華零落速眼看稚子又生孫厚植深培為君祝<lb/>
勛庸次第收汗靑懸賞旌功安用卜<lb/>
　　冩新竹　　　　　　　　　　<hi>明</hi>李日華<lb/>
雨過春坡一尺泥玉芽迸出筯頭齊蜻蜓翅薄蜂鬚短<lb/>
緑影差差野日西<lb/>
　　萬竹圗　　　　　　　　　　<hi>元</hi>歐陽𤣥<lb/>
<pb n="KR4h0142_WYG_077-32a"/>
露壓煙梢整復斜有時風定翠交加閒身幸老清平世<lb/>
喜見鵷雛待竹花<lb/>
　　題萬竹圗　　　　　　　　　<hi>元</hi>張天英<lb/>
逺近隂晴玉萬竿渭川何在緑雲寒硯㘭飛墨如飛雨<lb/>
白髪蕭郎仔細看<lb/>
　　叢竹圖　　　　　　　　　　<hi>元</hi>鄭元祐<lb/>
賦詩何處極幽探多在靑山海岳菴一片緑雲塵跡斷<lb/>
萬竿煙雨大江南<lb/>
<pb n="KR4h0142_WYG_077-32b"/>
　　寫墨竹一枝　　　　　　　　<hi>元</hi>劉永之<lb/>
為君拈筆冩篔簹數尺新梢緑粉香持向西牎聽夜雨<lb/>
髙情渾似對瀟湘<lb/>
　　一枝竹圗　　　　　　　　　<hi>元</hi>陳　旅<lb/>
髙人石上種琅玕林屋秋晴共倚䦨不送軒轅裁鳳管<lb/>
小忩留得一枝看<lb/>
　　一葉竹為竹叟禪師作　　　　<hi>元</hi>吴　鎮<lb/>
誰云古多福三莖四莖曲一葉硯池秋清風滿淇澳<lb/>
<pb n="KR4h0142_WYG_077-33a"/>
　　題濃淡竹　　　　　　　　　<hi>元</hi>劉　詵<lb/>
逺看如淡近看濃雙立亭亭傲晚風俗眼未應輕揀擇<lb/>
此君淸致本來同<lb/>
　　題畫鈎勒竹　　　　　　　　<hi>元</hi>陳　基<lb/>
素節亭亭不可移珊瑚為幹玉為枝髙堂嵗晚看圖畫<lb/>
彷彿淸風見伯夷<lb/>
　　畫鈎勒竹　　　　　　　　　<hi>明</hi>陳　昌<lb/>
秋風白戰楚江濤雪捲空山見海鼇一夜靈妃眠不稳<lb/>
<pb n="KR4h0142_WYG_077-33b"/>
月明飛佩過湘皋<lb/>
　　斑竹圗　　　　　　　　　　<hi>明</hi>方孝孺<lb/>
湘君泣盡淚㾗乾翠䄂蕭蕭倚暮寒却憶洞庭為客處<lb/>
滿湖風月泛舟看<lb/>
　　畫孤竹　　　　　　　　　　<hi>明</hi>丘　濬<lb/>
大易象蒼筤古詩咏淇澳君子哉若人離人立於獨<lb/>
　　畫映水竹枝　　　　　　　　<hi>明</hi>李日華<lb/>
照影靑鸞不自持天風颯颯弄毰毸月寒波冷簫聲歇<lb/>
<pb n="KR4h0142_WYG_077-34a"/>
　續得黄陵廟裏詩<lb/>
　　　題畫竹染綠色　　　　　　　<hi>明</hi>徐　渭<lb/>
　我亦狂塗竹翻飛水墨梢不能將石緑細寫鸚哥毛<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0142_WYG_077-34b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定歴代題畫詩類卷七十七<lb/>
</p>
<p>
</p>
  </div>
</body>
</text>
</TEI>
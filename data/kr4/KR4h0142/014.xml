<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0142_WYG_014-1a"/>
　欽定四庫全書<lb/>
御定厯代題畫詩類巻十四目錄<lb/>
　　山水類<lb/>
　　　稽山道芬上人畫山水歌<hi>唐顧况</hi>
　　　范山人畫山水歌<hi>唐顧况</hi>
　　　睦上人畫水<hi>唐方干</hi>
　　　觀項信水墨<hi>唐方干</hi>
　　　題段吉先小景<hi>宋晁補之三首</hi>
<pb n="KR4h0142_WYG_014-1b"/>
　　　題四弟以道横軸畫<hi>宋晁補之</hi>
　　　題許道寜畫<hi>宋陳與義</hi>
　　　題俞子清侍郎惠畫<hi>宋王炎二首</hi>
　　　題刪定姪畫卷<hi>宋孫覿二首</hi>
　　　奉題李彦中所藏俞侯墨戲<hi>宋朱子</hi>
　　　題可老所藏徐明叔畫巻<hi>宋朱子二首</hi>
　　　題王仲信畫水石横幅<hi>宋陸游</hi>
　　　跋尤延之山水兩軸<hi>宋楊萬里</hi>
<pb n="KR4h0142_WYG_014-2a"/>
　　題周忘機畫軸<hi>宋王庭珪</hi>
　　題解生山水圖<hi>宋劉宰</hi>
　　題姚雪蓬使君所藏蘇野塘畫<hi>宋戴復古</hi>
　　題老梧畫巻<hi>宋裘萬頃</hi>
　　題歐陽氏山水後<hi>宋白玊蟾</hi>
　　子端山水同裕之賦<hi>金李純甫</hi>
　　跋賈天升所藏段志寜山水<hi>金髙永</hi>
　　跋邪律浩然山水卷<hi>元元好問</hi>
<pb n="KR4h0142_WYG_014-2b"/>
　　秀隠君山水<hi>元元好問</hi>
　　題楊司農宅劉伯熙畫山水圖<hi>元趙孟頫</hi>
　　題龔聖予山水圗<hi>元趙孟頫二首</hi>
　　蕭照江山圖<hi>元袁桷</hi>
　　題危功逺山水<hi>元袁桷</hi>
　　題道士山水畫<hi>元馬祖常</hi>
　　題簡天碧畫山水<hi>元馬祖常</hi>
　　題趙虛一山水圗<hi>元貢奎</hi>
<pb n="KR4h0142_WYG_014-3a"/>
　　試院中戲題姚檢校山水圖<hi>元范梈</hi>
　　題馬虛中畫<hi>元黄溍</hi>
　　孫伯大山水圗<hi>元傅若金</hi>
　　為袁清容長幅<hi>元黄公望</hi>
　　題馬道士畫<hi>元陳旅二首</hi>
　　題韓伯清所藏郭天錫畫<hi>元陳旅</hi>
　　題王蕺隠畫山水<hi>元張翥</hi>
　　題江隂丘丈中山水圖<hi>元貢師泰</hi>
<pb n="KR4h0142_WYG_014-3b"/>
　　題應中立所藏陳元昭山水<hi>元納延</hi>
　　題李遵道山水<hi>元丁復</hi>
　　陳生山水圖<hi>元吳師道</hi>
　　謝氏友山圖<hi>元吳師道二首</hi>
　　玊澗禪師山水<hi>元吳師道</hi>
　　題叚應奉山水圖<hi>元余闕</hi>
　　為方厓畫山就題<hi>元倪瓚</hi>
　　吳仲圭山水<hi>元倪瓚</hi>
<pb n="KR4h0142_WYG_014-4a"/>
　　題金華余山人山水<hi>元劉永之</hi>
　　趙善長山水<hi>元王逢</hi>
　　題天游畫<hi>元華幼武</hi>
　　為北邨湯同知題畫卷<hi>元馬臻二首</hi>
　　題從子倫畫山水<hi>元于立</hi>
　　題王景南山水圗<hi>元張天英</hi>
　　題李州銘所藏毛澤民山水<hi>元陶宗儀</hi>
　　為寳林衍上人題山水圖<hi>明劉基</hi>
<pb n="KR4h0142_WYG_014-4b"/>
　　題徐君美山水圖<hi>明張以寕</hi>
　　題余仲揚畫山水圗<hi>明劉崧</hi>
　　題孫子讓山水<hi>明劉承直</hi>
　　題王佐山人畫<hi>明林弼</hi>
　　題王廷珪畫<hi>明林弼</hi>
　　題陳生畫<hi>明髙啓</hi>
　　題張校理畫<hi>明髙啓</hi>
　　劉松年畫<hi>明髙啓</hi>
<pb n="KR4h0142_WYG_014-5a"/>
　　　題黄鶴山人畫<hi>明髙啓</hi>
　　　題陸有孚山水圖<hi>明王褒</hi>
　　　題馬自牧水墨山水<hi>明王恭</hi>
　　　題髙漫士山水圗<hi>明王恭</hi>
　　　題吳徳暘山水小景<hi>明藍仁</hi>
　　　題陳惟允所畫山水小幀<hi>明張適</hi>
　　　題王孟端山水<hi>明俞貞木</hi>
　　　題馮進士養質山水畫<hi>明李勝原</hi>
<pb n="KR4h0142_WYG_014-5b"/>
　　　題俞仲剛山水<hi>明周致堯</hi>
　　　曽瑞卿所作山水圖<hi>明凌雲翰</hi>
　<lb/>
　<lb/>
　<lb/>
　<lb/>
　<lb/>
御定厯代題畫詩類巻十四目錄<lb/>
<pb n="KR4h0142_WYG_014-6a"/>
　欽定四庫全書<lb/>
御定厯代題畫詩類卷十四<lb/>
　　山水類<lb/>
　　　稽山道芬上人畫山水歌　　　<hi>唐</hi>顧　况<lb/>
　鏡湖<hi>一作中</hi>眞僧白道芬不服朱審李将軍墨汁平鋪洞<lb/>
　庭水筆頭點出蒼梧雲且看八月十五夜月下看山盡<lb/>
　是畫<lb/>
　　　范山人畫山水歌　　　　　　<hi>唐</hi>顧　况<lb/>
<pb n="KR4h0142_WYG_014-6b"/>
　山崢嶸水泓澄漫漫汗汗一筆耕一草一木棲<hi>一作凄</hi>神<lb/>
　明忽如空中有物物中有聲復如逺道望鄉客夢遶山<lb/>
　川身不行<lb/>
　　　睦上人畫水　　　　　　　　<hi>唐</hi>方　干<lb/>
　毫末用功成一水水源山脈固難尋逡巡便可興波浪<lb/>
　咫尺不能見淺深但有片雲生海口終無明月在潭心<lb/>
　我來擬學磻溪叟白首釣璜非陸沉<lb/>
　　　觀項信水墨　　　　　　　　<hi>唐</hi>方　干<lb/>
<pb n="KR4h0142_WYG_014-7a"/>
險峭雖從筆下成精能皆自意中生倚雲孤檜知無朽<lb/>
挂壁髙泉似有聲轉扇驚波連岸動迴燈落日向山明<lb/>
少年師祖今過祖異域應傳項信名<lb/>
　　題段吉先小景<hi>三首</hi>　　　　　<hi>宋</hi>晁補之<lb/>
慘澹天雲欲雨低秋山人静鳥聲稀似聞谷響飛黄葉<lb/>
恐有孫登半嶺歸<lb/>
人生何事踏塵埃閒處胸襟足自開不作終南養髙價<lb/>
小山幽桂好歸來<lb/>
<pb n="KR4h0142_WYG_014-7b"/>
碧天無際日悠悠風静沙平不見洲彭浪磯邊亦如此<lb/>
危峰獨木繫扁舟<lb/>
　　題四弟以道横軸畫　　　　　<hi>宋</hi>晁補之<lb/>
黄葉滿青山枮蒲静寒水鳬鴈下坡塍牛羊散墟里擔<lb/>
穫莫來歸兒迎婦窺籬虎頭無骨相田野有餘思<lb/>
　　題許道寜畫　　　　　　　　<hi>宋</hi>陳與義<lb/>
滿眼長江水蒼然何郡山向來萬里意今在一窗間衆<lb/>
木俱含晩孤雲遂不還此中有佳句吟㫁不相闗<lb/>
<pb n="KR4h0142_WYG_014-8a"/>
　　題俞子清侍郎惠畫<hi>二首</hi>　　　<hi>宋</hi>王　炎<lb/>
筆端元有畫中詩寫出三浯一段竒追憶舊遊如昨日<lb/>
艤舟細看中興碑<lb/>
一去星沙二十年夢魂時到橘洲邊從今不起征南念<lb/>
移得湘山在目前<lb/>
　　題刪定姪畫巻<hi>二首</hi>　　　　　　　　<hi>宋</hi>孫　覿<lb/>
筆下鑿開渾沌眼中見此崔嵬海上神鼇負出天邊靈鷺飛來<lb/>
水邊兩鵠語時山下一牛鳴地蒼梧翠竹森然長與閒雲卧起<lb/>
<pb n="KR4h0142_WYG_014-8b"/>
　　奉題李彦中所藏俞侯墨戲　　<hi>宋</hi>朱　子<lb/>
不是胷中飽丘壑誰能筆下吐雲煙故應祇有王摩詰<lb/>
解寫離騷極目天<lb/>
　　題可老所藏徐明叔畫巻<hi>二首</hi>　<hi>宋</hi>朱　子<lb/>
羣峰相接連斷處秋雲起雲起山更深咫尺愁千里<lb/>
流雲繞空山絶壁上蒼翠應有採芝人相期煙雨外<lb/>
　　題王仲信畫水石横幅　　　　<hi>宋</hi>陸　游<lb/>
王郎書逼楊風子畫亦憑陵蜀雨孫豈是天公憎絶藝<lb/>
<pb n="KR4h0142_WYG_014-9a"/>
一生憔悴向衡門<lb/>
　　跋尤延之山水兩軸　　　　　<hi>宋</hi>楊萬里<lb/>
水際蘆青荷葉黄霜前木落蓼花香漁舟去盡天将夕<lb/>
雪色飛來鷺一行<lb/>
　　題周忘機畫<hi>舊聞周忘機隐於浮圖如洪宋覺範之流然未見其畫也</hi>王廷珪<lb/>
羅浮飛瀑落九天尺素倒流三峽泉怪厎晴窗起風雨<lb/>
洞庭野色瀟湘煙平生江山入吾手况有對坐南昌仙<lb/>
不須作此無聲畫妙畫自以無聲傳<lb/>
<pb n="KR4h0142_WYG_014-9b"/>
　　題解生山水圖　　　　　　　<hi>宋</hi>劉　宰<lb/>
長江之水西南來江北江南圗畫開君從何處得此景<lb/>
錦帆似泛長江囘槎牙老樹連荒島兩兩人家出林杪<lb/>
鷗飛欲下洲渚寛雲横不㫁闗山杳圗窮雙嶼金焦峙<lb/>
仙宫縹緲浮寒水柂樓捩轉吳波平閶闔中天日月明<lb/>
　　題姚雪篷使君所藏蘇野塘畫　<hi>宋</hi>戴復古<lb/>
髙者為山坳者為壑為煙為雲渺渺漠漠水鳥樹林人<lb/>
家聚落騎者何之舟者未泊三尺紙上萬象交錯天機<lb/>
<pb n="KR4h0142_WYG_014-10a"/>
自然神驚鬼愕嗚呼此吾故人野塘蘇元龍之墨迹中<lb/>
有石屏老淚痕又與野塘添一筆<lb/>
　　題老梧畫卷　　　　　　　　<hi>宋</hi>裘萬頃<lb/>
吏隠三年楚水頭每隨鳬鴈杙扁舟歸來喜色驚鄰里<lb/>
分得瀟湘一片秋<lb/>
　　題歐陽氏山水後　　　　　　<hi>宋</hi>白玉蟾<lb/>
平沙㫁岸幾千尺樹色煙光渺無極一葉扁舟歸去來<lb/>
漁翁放棹倚蘆荻八九山家雲水邨白蘋紅蓼數漁䑳<lb/>
<pb n="KR4h0142_WYG_014-10b"/>
沙寒石瘦木葉落一鈎淡月照黄昏小橋跨水碧溪淺<lb/>
蒼壁丹崖半苔蘚樵子歸擔竹兩竿落霞孤鶩天邊逺<lb/>
千山萬山風色清四柱茅亭立晩汀花紅草綠山水静<lb/>
獨步亭前秋月明山前一陣梧桐雨落花驚㫁山禽語<lb/>
誰家樓閣隠青林老僧歸寺立溪滸一溪流水遶雲根<lb/>
草舍茅菴常閉門客來倚棹一囘顧直疑此是真桃源<lb/>
洞門紫翠交相映林幄山屏更清勝何人作此無聲詩<lb/>
展開如入溪山境<lb/>
<pb n="KR4h0142_WYG_014-11a"/>
　　子端山水同裕之賦　　　　　<hi>金</hi>李純甫<lb/>
遼鶴歸來萬事空人間無地著詩翁只留海嶽樓中景<lb/>
長在經營慘澹中<lb/>
　　跋賈天升所藏段志寕山水　　<hi>金</hi>髙　永<lb/>
蒼壁雲氣湧長松風雨寒湍流擘山出玉虹飲溪灣胸<lb/>
中無雲夢筆厎無江山想見破墨初布袖蛟龍蟠壯觀<lb/>
駭心魄萬象本自閒寒齋静相對逺意空追攀<lb/>
　　跋邪律浩然山水巻　　　　　<hi>金</hi>元好問<lb/>
<pb n="KR4h0142_WYG_014-11b"/>
六月三泉松桂寒西風早晩送歸鞍無因料理黄塵了<lb/>
只得青山紙上看<lb/>
　　秀隠君山水　　　　　　　　<hi>元</hi>元好問<lb/>
烏鞵踏破軟紅塵未信溪山下筆親圖上風煙看瀟灑<lb/>
畫家亦有衛夫人<lb/>
　　題楊司農宅劉伯熙畫山水圖　<hi>元</hi>趙孟頫<lb/>
移得山川勝坐來煙霧空窗中列逺岫堂上見青楓巖<lb/>
樹參差綠林花掩冉紅鳥飛天路迥人去野橋通邨晩<lb/>
<pb n="KR4h0142_WYG_014-12a"/>
留遲日樓髙納快風琴尊㑹仙侣几杖從兒童疑聽孫<lb/>
登嘯将無顧愷同微茫看不足瀟灑興難窮碧瓦開蓮<lb/>
宇丹樓聳竹宫亂泉鳴石上孤嶼出江中藉甚丹青譽<lb/>
益知書畫功煩渠添釣艇著我一漁翁<lb/>
　　題龔聖予山水圗<hi>二首</hi>　　　　<hi>元</hi>趙孟頫<lb/>
澤雉樊中神不王白鷗波上夢相親黄塵没馬歸來晩<lb/>
只有西山小慰人<lb/>
當年我亦畫雲山雲白山青咫尺間今日看山還自笑<lb/>
<pb n="KR4h0142_WYG_014-12b"/>
白頭輸與楚龔閑<lb/>
　　蕭照江山圗　　　　　　　　<hi>元</hi>袁　桷<lb/>
蕭郎解作湖山圗上皇一見玊色愉明知此景落歌舞<lb/>
别灑妙墨為訏謨長江吞吐恨無極突兀金鼇障西北<lb/>
雞鳴不聞中夜起零落烽臺候朝夕蒙衝揚帆去如仰<lb/>
遥望青徐在吾掌諸公坐談籌畫疏年年送使瓜州上<lb/>
輪囷米舟踰沔水驕将髙眠載吳妓巻蘆吹笛斜陽愁<lb/>
折箠投江等兒戲只今承平五十年蜀荆賈客船相聯<lb/>
<pb n="KR4h0142_WYG_014-13a"/>
箜篌傳歌賽神舞不信人間有今古<lb/>
　　題危功逺山水　　　　　　　<hi>元</hi>袁　桷<lb/>
雲作糢糊氷作稜玊峰深鎖鐵崚嶒欲問先天觀前路<lb/>
釣叟捲篷終不譍<lb/>
　　題道士山水畫　　　　　　　<hi>元</hi>馬祖常<lb/>
江翻墨瀋漬氷絲白日沉沉暝藹姿鶴影照雲星度竹<lb/>
猿聲裂石澗流澌千林雨暗歸人急萬里天長去鳥遲<lb/>
咫尺東南山水國仙翁曽約種靈芝<lb/>
<pb n="KR4h0142_WYG_014-13b"/>
　　題簡天碧畫山水　　　　　　<hi>元</hi>馬祖常<lb/>
西江隠君簡天碧醉來畫水復畫石春山秋樹綠更紅<lb/>
木橋野屋横且直烟雲蓊鬱風雨交元氣淋漓障猶濕<lb/>
雪蓬夜宿魚尾舠晴蓑曉掛牛角帙岷闗巫峽冬氣清<lb/>
猿啼鳥嘯天一尺老來看畫眼苦澁便擬買田溪水側<lb/>
脱去賜帶繫芒履著書五車刻苔壁<lb/>
　　題趙虛一山水圗　　　　　　<hi>元</hi>貢　奎<lb/>
我愛青山欲歸去偶見生綃喜還住層巒疊嶂逺冥濛<lb/>
<pb n="KR4h0142_WYG_014-14a"/>
旭日東生光采注簾隂微閃數枝丹疑是巖前半開樹<lb/>
晴嵐曉翠千萬重一覽厎須携杖屨郭生十年不相見<lb/>
筆意從容入天趣青田道人如瘦鶴能跨生駒窮海嶽<lb/>
何如挂此素壁間終日焚香相對閒政爾胸中有丘壑<lb/>
烏㡌紅塵漫飄泊向來山中我醉眠白雲孤飛興悠然<lb/>
清幽到處畫不出自遣數語人間傳<lb/>
　　試院中戲題姚檢校山水圗　　<hi>元</hi>范　梈<lb/>
故園不渉巳經秋何日徑辭黄鶴樓郤借仙人綠拄杖<lb/>
<pb n="KR4h0142_WYG_014-14b"/>
乗風散上碧峰頭<lb/>
　　題馬虛中畫　　　　　　　　<hi>元</hi>黄　溍<lb/>
人在白雲處舟在清溪曲不聞欵乃聲但見山水綠<lb/>
　　孫伯大山水圗　　　　　　　<hi>元</hi>傅若金<lb/>
齋居胡為見雲壑白日虚嵐滿秋幌河水深蟠地厎囘<lb/>
層崖險立空中上蒼茫不知開闢始咫尺須論數千丈<lb/>
林湍逺岫微有無巖畔精藍蔚蕭爽雜樹懸羅拂輕黛<lb/>
寒松覆谷含清響仙源或在人間世洞口孤舟欲長往<lb/>
<pb n="KR4h0142_WYG_014-15a"/>
嗟我平生最漂泊中年萬事何鞅掌憶昨征行多所經<lb/>
至今絶境懷幽想雷霆半夜山忽至風雨三春石應長<lb/>
對坐聊歌隠士芝無因一試仙人杖<lb/>
　　為袁清容長幅　　　　　　　<hi>元</hi>黄公望<lb/>
入山眺奇壑幽致探何窮一水青岑外千巖綺照中蕭<lb/>
森凌雜樹燦爛映丹楓有客茅茨裏居然隠者風<lb/>
　　題馬道士畫<hi>二首</hi>　　　　　　<hi>元</hi>陳　旅<lb/>
道人江上寫春雲絶似房山髙使君綠樹青岑吞吐處<lb/>
<pb n="KR4h0142_WYG_014-15b"/>
惱人晴絮白紛紛<lb/>
江上羣山翠作堆人家門檻對江開小樓應有憑䦨者<lb/>
天逺歸帆似不來<lb/>
　　題韓伯清所藏郭天錫畫　　　<hi>元</hi>陳　旅<lb/>
往年京口郭天錫學得房山髙使君畫省歸來人事少<lb/>
煙岑閒向客樓分林扃暝落青楓雨小郭寒生白蜃雲<lb/>
嵗晩懐人増感慨晴窗展翫到斜曛<lb/>
　　題王蕺隠畫山水　　　　　　<hi>元</hi>張　翥<lb/>
<pb n="KR4h0142_WYG_014-16a"/>
額黄銷盡玊嬋娟翠袖凝愁倚莫煙舊日漢宫三十六<lb/>
更無秋露泣銅仙<lb/>
　　題江隂丘丈中山水圗　　　　<hi>元</hi>貢師泰<lb/>
老龍渇飲池中墨飛上半天成崱屴雲煙著地凝不開<lb/>
白晝神驅太隂黑筆端巧奪造化功咫尺峰巒千萬重<lb/>
長林似洒楓葉雨虛亭不動松花風隔江更有山無數<lb/>
江上扁舟纔半渡他年白髮許重來為君别寫容城賦<lb/>
　　題應中立所藏陳元昭山水　　<hi>元</hi>納　延<lb/>
<pb n="KR4h0142_WYG_014-16b"/>
逺騎出郊坰裴徊立清曉風雨江上來雲山望中小松<lb/>
瀑瀉巖阿僧鐘度林杪兹焉儻可棲長歌拾瑶草<lb/>
　　題李遵道山水　　　　　　　<hi>元</hi>丁　復<lb/>
層峰髙出雲樹外飛溜直下天河懸江南老客腸空㫁<lb/>
舊宅不歸三十年<lb/>
　　陳生山水圗　　　　　　　　<hi>元</hi>吳師道<lb/>
白雲從何來縈紆截青嶂落落倚巖松沄沄赴溪浪平<lb/>
林出茅屋修梁亦相向如何寂無人此境付空曠憶我<lb/>
<pb n="KR4h0142_WYG_014-17a"/>
秋雨餘江南入遥望<lb/>
　　謝氏友山圗<hi>二首</hi>　　　　　　<hi>元</hi>吳師道<lb/>
逶迤漫相逐偃蹇自難親之子與為友此山能擇人<lb/>
幼輿山巖姿安石丘壑情復見佳子弟使人増眼明<lb/>
　　玉澗禪師山水　　　　　　　<hi>元</hi>吳師道<lb/>
玉澗詩多畫上題如何此畫不題詩依稀樹石皆遊戲<lb/>
一筆全無却更奇<lb/>
　　題段應奉山水圗　　　　　　<hi>元</hi>余　闕<lb/>
<pb n="KR4h0142_WYG_014-17b"/>
水如剡溪水山似沃州山想見鱸魚美扁舟常不還<lb/>
　　為方厓畫山就題　　　　　　<hi>元</hi>倪　瓚<lb/>
摩詰畫山時見山不見畫松雪自纒絡飛鳥亦閒暇我<lb/>
初學揮染見物皆畫似郊行及城遊物物歸畫笥為問<lb/>
方厓師孰假孰為真墨池挹涓滴寓我無邊春<lb/>
　　吳仲圭山水　　　　　　　　<hi>元</hi>倪　瓚<lb/>
道人家住梅花邨窗下松醪滿石尊醉後揮毫寫山色<lb/>
嵐霏雲氣淡無痕<lb/>
<pb n="KR4h0142_WYG_014-18a"/>
　　題金華余山人山水　　　　　<hi>元</hi>劉永之<lb/>
人言吳中山水好坐使絶境那能到金華山人懷故山<lb/>
時拂冰紈寫幽島贈君此圗更絶奇妙墨精思奪天造<lb/>
陂陀重阜隠喬木偃仰遥汀帶文藻石嶠雲生莫色微<lb/>
海門潮落秋風早賀監居臨鑑湖曲子猷宅近山隂道<lb/>
江清落日櫂船囘照水新袍影顚倒髙情千古摹前哲<lb/>
世俗紛華豈堪保經年烽火徧江南萬壑千峰迹如埽<lb/>
畸人奔走厭塵濁試觀圗畫開懷抱思傍幽林結茅屋<lb/>
<pb n="KR4h0142_WYG_014-18b"/>
柴門低映寒藤老放鶴前山戴笠歸獨抱長劖拾瑶草<lb/>
　　趙善長山水　　　　　　　　<hi>元</hi>王　逢<lb/>
畫師今趙原東吳諒無雙寸毫九鼎重烏獲力靡扛翠<lb/>
樹擁羽旗深崦敞雲牕參差見罍斝不無酒盈缸老山<lb/>
石黄色挿脚琉璃江隠若赤壁壘勢壓曹魏邦何當柔<lb/>
猛虎蛟鱷遂我降欠伸列仙崖嚔咳漁蠻矼<lb/>
　　題天㳺畫　　　　　　　　　<hi>元</hi>華㓜武<lb/>
老龍騤騤隠雲間揮灑翰墨心神閒移來子眞谷口樹<lb/>
<pb n="KR4h0142_WYG_014-19a"/>
寫出米家江上山峩峩翠巘逺能致渺渺丹梯髙可攀<lb/>
白雲深處有仙子為求大藥駐朱顔<lb/>
　　為北村湯同知題畫卷<hi>二首</hi>　　<hi>元</hi>馬　臻<lb/>
山人慣識山中趣來訪山家陟山路轉頭萬事總不知<lb/>
只有秋聲在髙樹<lb/>
黄塵浩浩眯人眼怪石急流生野姿溪橋不放車馬過<lb/>
山頭樓觀秋參差<lb/>
　　題從子倫畫山水　　　　　　<hi>元</hi>于　立<lb/>
<pb n="KR4h0142_WYG_014-19b"/>
我本山中人頗有愛山癖何人寫秋山秀色如可食天<lb/>
河露下秋漢白挹露磨空洗秋色炯如洞庭水浸青芙<lb/>
蓉倒影天光湛空碧又如飛龍天外來鱗鬛森森挿霜<lb/>
㦸逺嶼瀰茫隔煙浦冷雲濕翠愁痕古便從海上訪三<lb/>
山又恐征帆迷處所若邪溪在何處歸去來山中住道<lb/>
逢仙人紫綺冠指點丹崖是征路寄書松竹問平安莫<lb/>
嫌老子來遲暮<lb/>
　　題王景南山水圗　　　　　　<hi>元</hi>張天英<lb/>
<pb n="KR4h0142_WYG_014-20a"/>
千年古樹立蒼石三峰兩峰天出雲青溪道士坐船上<lb/>
自按玊簫人不聞<lb/>
　　題李州銘所藏毛澤民山水　　<hi>元</hi>陶宗儀<lb/>
竹雪子能畫山醉來解衣盤礴臝筆力甚似荆與闗版<lb/>
凳橋西懵懂樹灰堆峰前鴨觜灘夕霏翳壑氣晻靄春<lb/>
瀑出澗聲潺湲逺岫離離㫁復連湘娥綰結風前鬟若<lb/>
非子眞谷口宅定有太乙𤣥都壇竹雪子玊筍班面帶<lb/>
河朔氣態度美且<graphic n="KR0570" url="https://raw.githubusercontent.com/kanripo/KR-Gaiji/master/images/KR0570.png" mimeType="image/png"/>鳥跡印沙文錯落蝸涎行壁勢囘<lb/>
<pb n="KR4h0142_WYG_014-20b"/>
環物物本然具畫理妙處豈在鐫琢間脱畧畦町埽邊<lb/>
幅八法黙契烏絲闌寸楮片縑亦可愛令人咫尺思躋<lb/>
攀此圗忽落李君手時復把看多歡顔老余撫景感真<lb/>
游清盥題詩卷送還<lb/>
　　為寳林衍上人題山水圗　　　<hi>明</hi>劉　基<lb/>
雨過秋山日欲暾白雲如雪擁山根髙松挹露和煙冷<lb/>
迸水穿沙出谷渾擬向蘿隂緣石徑却尋花片入桃源<lb/>
畫圗應有通神處他日相從子細吟<lb/>
<pb n="KR4h0142_WYG_014-21a"/>
　　題徐君美山水圗　　　　　　<hi>明</hi>張以寜<lb/>
天雲慘澹江欲雨古木隂森精靈語春潮夜落富陽江<lb/>
短篷曉繫蒼厓樹篷間文人清隠者傲視滄浪吟太古<lb/>
蜑人捉魚貫楊栁沽酒欲歸沙店暮掀髯以手招其來<lb/>
劃起沙汀數行鷺鷺飛不盡青天長漁舟散入蘆花霧<lb/>
逺山近山無數青我恐斯人有新句酒船獨載西家施<lb/>
玊手冰盤行雪縷酒酣竹弓抨野鴨笑調吳兒短蓑舞<lb/>
開圗興發賦思歸山水東南美無度<lb/>
<pb n="KR4h0142_WYG_014-21b"/>
　　題余仲揚畫山水圗<hi>為余自安賦</hi>　　<hi>明</hi>劉　崧<lb/>
金華仙人余仲揚筆墨蕭疎開老蒼昨看新圗湖上宅<lb/>
煙霧白日生髙堂層峰上蟠石皜皜絶島下瞰江茫茫<lb/>
長松並立各千丈間以灌木相低昂松下上人坐碧草<lb/>
秋影忽落衣巾凉囊琴未發絃未奏巳覺流水聲洋洋<lb/>
赤城霞氣通鴈蕩巫峽雨色來瀟湘誰能千里坐致此<lb/>
欲往又歎河無梁風塵漲天蔽吳楚六年悵望神慘傷<lb/>
𤣥猿苦啼巖北樹白鴈不到江南鄉赭山焚林絶人迹<lb/>
<pb n="KR4h0142_WYG_014-22a"/>
如此山水非尋常此圗本為自安寫亦感同姓悲殊方<lb/>
幽軒素壁泉聲動對此令我心為狂何由捫蘿逐麋鹿<lb/>
振衣直上雲中岡登臨一寫漂泊恨長嘯清風生八荒<lb/>
　　題孫子讓山水　　　　　　　<hi>明</hi>劉承直<lb/>
斜日在松杉千崖暝色酣山藏五栁宅路轉百花潭亂<lb/>
石明蒼玉遥峰露碧簪終希陪妙躅來此脱征驂<lb/>
　　題王佐山人畫　　　　　　　<hi>明</hi>林　弼<lb/>
山光雜空翠雲影澹晴暉古渡舟誰繫虚齋人未歸石<lb/>
<pb n="KR4h0142_WYG_014-22b"/>
苔秋雨積野樹晩風微便欲抛塵事垂綸栁外磯<lb/>
　　題王廷珪畫　　　　　　　　<hi>明</hi>林　弼<lb/>
秋色晴山迥煙光野水連空林輞川外古樹草堂前天<lb/>
地留詩巻江湖老釣船美人隔雲漢對此思悠然<lb/>
　　題陳生畫　　　　　　　　　<hi>明</hi>髙　啓<lb/>
前邨夕陽明後嶺秋嵐積葉落露山邨潮來沒江石遥<lb/>
遥射鴈子慘慘聽猿客何事下征帆西陵渡頭驛<lb/>
　　題張校理畫　　　　　　　　<hi>明</hi>髙　啓<lb/>
<pb n="KR4h0142_WYG_014-23a"/>
寒色初凝野秋聲忽在林遥山不能見祇為晩煙深<lb/>
　　劉松年畫　　　　　　　　　<hi>明</hi>髙　啓<lb/>
樵青刺篙勝揺槳船頭分流水聲響青山渺渺波漾漾<lb/>
白鷗飛過時一兩載書百巻酒十壺日斜出遊女兒湖<lb/>
鄰舟買得巨口鱸醉拍銅斗歌嗚嗚此樂除却江南無<lb/>
　　題黄鶴山人畫　　　　　　　<hi>明</hi>髙　啓<lb/>
何處畫相同湘南與峽東江來落日外山出杪秋中綠<lb/>
桂騷人宅青蓮釋子宫鐘鳴樵谷暗船散市橋空風樹<lb/>
<pb n="KR4h0142_WYG_014-23b"/>
驚猿落烟蕪去鳥通平生遊楚興對此轉無窮<lb/>
　　題陸有孚山水圗　　　　　　<hi>明</hi>王　褒<lb/>
逺山白雲裏近山青天上樓觀何巍峩金碧鬱相望石<lb/>
塘照縈紆平林見空曠漫拂渡橋鞭且憇沿崖杖良時<lb/>
趣自隨佳境意足暢奈此行期促丹梯當再訪<lb/>
　　題馬自牧水墨山水　　　　　<hi>明</hi>王　恭<lb/>
鳥外懸蘿青幾峰紅泉翠壁花蒙茸人間不見問津者<lb/>
林下空餘避世蹤昨夜山中度凉雨落木寒猿半窗曙<lb/>
<pb n="KR4h0142_WYG_014-24a"/>
日夕天空鏡水深不辨仙源在何處<lb/>
　　題髙漫士山水圗　　　　　　<hi>明</hi>王　恭<lb/>
山郭雨新霽孤雲濕猶飛嵐嶺隠空翠石林閒清暉時<lb/>
與同心人逍遥愛荆扉都無浮世累共我飯蕨薇日夕<lb/>
笑分手微風拂蘿衣<lb/>
　　題吳徳暘山水小景　　　　　<hi>明</hi>藍　仁<lb/>
雲山分逺近水石助清幽老眼看名畫深懷似故丘草<lb/>
迷行鶴徑藤引釣魚舟賣藥忘機者無人識伯休<lb/>
<pb n="KR4h0142_WYG_014-24b"/>
　　題陳惟允所畫山水小幀　　　<hi>明</hi>張　適<lb/>
濟南那得似江南千頃溪山百頃嵐三月綠隂桑子落<lb/>
邨邨布榖老吳蠶<lb/>
　　題王孟端山水　　　　　　　<hi>明</hi>俞貞木<lb/>
喬木靄春霽野水浸平沙山脊浮雲合巖腰細路斜㩦<lb/>
琴向江寺沽酒到漁家歸去幽居晩山童埽落花<lb/>
　　題馮進士養質山水畫　　　　<hi>明</hi>李勝原<lb/>
青山疊疊静當户長松挺挺凌煙雨數椽茅屋竹樹間<lb/>
<pb n="KR4h0142_WYG_014-25a"/>
中有髙人抱幽趣翠巖丹壑深幾重水遶人家隔秋浦<lb/>
石巖突兀不可攀茫茫逺水難為渡瑶草琪花滿澗阿<lb/>
彩霞瑞靄開林塢山中採藥人未還夭桃穠李迷歸路<lb/>
馮君抱負經濟才綠袍新著登天府奈何亦有丘壑情<lb/>
持兹圗繪索余句披圗便覺逸思飄荏苒巾袍襲煙霧<lb/>
山明水秀有如此恨不攜家此中住<lb/>
　　題俞仲剛山水　　　　　　　<hi>明</hi>周致堯<lb/>
我昔四明尋隠者著屐逺過玊几山巖扉苔徑轉森邃<lb/>
<pb n="KR4h0142_WYG_014-25b"/>
結巢迺在雲松間松間迴風蕩空影水流花開春日永<lb/>
苧服凉深團扇開好鳥飛來意俱静為覔漁梁白沙步<lb/>
因識樵人奕棋處扁舟暝泊碧溪隂㳂月長歌下山去<lb/>
束帶十年事朝謁鶴怨猿驚總凄切草堂晴晝翫新圗<lb/>
三歎令人欲愁絶<lb/>
　　曽瑞卿所作山水圗　　　　　<hi>明</hi>凌雲翰<lb/>
山闗迢遞野橋斜䇿杖幽尋豈憚賒路轉峰囘連佛寺<lb/>
雞鳴犬吠隔人家白雲作雨多如絮紅葉驚風少似花<lb/>
<pb n="KR4h0142_WYG_014-26a"/>
　不是褐夫能貌得空令泉石老煙霞<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0142_WYG_014-26b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定厯代題畫詩類巻十四<lb/>
</p>
<p>
</p>
  </div>
</body>
</text>
</TEI>
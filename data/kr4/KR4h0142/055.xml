<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0142_WYG_055-1a"/>
　欽定四庫全書<lb/>
御定厯代題畫詩類卷五十五目錄<lb/>
　　行旅類<lb/>
　　　書林次中所得李伯時歸去来陽關二圖後<hi>宋蘓</hi>
　　　　<hi>軾二首</hi>
　　　李公麟陽關圖<hi>宋蘇轍二首</hi>
　　　題修師陽關圖<hi>宋韓駒</hi>
　　　題陽關圖<hi>宋黄庭堅二首</hi>
<pb n="KR4h0142_WYG_055-1b"/>
　　　謝藴文承議陽關圖<hi>宋晁説之</hi>
　　　題陽關圖<hi>宋陸游</hi>
　　　題李伯時畫陽關圖<hi>元王惲二首</hi>
　　　李伯時陽關圖<hi>元馬祖常</hi>
　　　陽關圖<hi>元宋褧</hi>
　　　陽關圖<hi>元李俊民</hi>
　　　陽關圖引<hi>明楊慎</hi>
　　　題陽關送别圖<hi>明鄭嘉</hi>
<pb n="KR4h0142_WYG_055-2a"/>
　　題陽關送别圖<hi>明僧来復</hi>
　　長江送别圖<hi>元成廷珪</hi>
　　題春江送别圖<hi>元鄭洪</hi>
　　題春江送别圖<hi>明劉基</hi>
　　題春江送别圖<hi>明髙啓</hi>
　　春江送别圖<hi>明徐賁</hi>
　　題春江送别圖<hi>明郭鈺</hi>
　　題蘇昌齡畫秋江送别圖<hi>元成廷珪</hi>
<pb n="KR4h0142_WYG_055-2b"/>
　　秋江送别圖<hi>元華幼武</hi>
　　秋江别思圖<hi>明林鴻</hi>
　　秋江送别圖<hi>明王沂</hi>
　　題秋江送别圖<hi>明鄭江</hi>
　　寒江待别圖<hi>明李日華</hi>
　　題吳教授所藏黄大癡畫松江送别圖<hi>明鎦崧</hi>
　　題秋林叙别圖<hi>明謝承舉</hi>
　　題虞邵菴送别圖<hi>元余闕</hi>
<pb n="KR4h0142_WYG_055-3a"/>
　　題朱孟章虞學士送别圖後<hi>明劉基</hi>
　　陶秘書廣陵送别圖<hi>明髙啓</hi>
　　書江山别意圖<hi>明王恭</hi>
　　題王孟端送行圖<hi>明李至剛</hi>
　　題鄂渚贈别圖<hi>明楊士竒二首</hi>
　　題南浦送别圖巻後<hi>明陳憲章</hi>
　　題秦淮送别圖<hi>明錢宰</hi>
　　題送别圖<hi>明吕不用</hi>
<pb n="KR4h0142_WYG_055-3b"/>
　　寒原送别圖<hi>明董其昌</hi>
　　螺川送别圖<hi>明僧麟洲</hi>
　　斷橋分手圖<hi>明史鑑</hi>
　　題韓與玉春山行旅圖<hi>元徐穎</hi>
　　秋山行旅圖<hi>元虞集</hi>
　　題秋山行旅圖<hi>元趙孟頫</hi>
　　題彭韞玉秋山行旅圖<hi>明王恭</hi>
　　秋山行旅圖<hi>明陳顥</hi>
<pb n="KR4h0142_WYG_055-4a"/>
　　子昂秋林行客圖<hi>元戴表元</hi>
　　題關仝平橋行旅圖<hi>元柳貫</hi>
　　雪林行旅圖<hi>元陶宗儀</hi>
　　題秋暮山行圖<hi>金段成已</hi>
　　題楊祕監雪谷曉裝圖<hi>金趙秉文</hi>
　　雪谷曉裝圖<hi>金龎鑄</hi>
　　雪谷早行圖<hi>金蔡珪</hi>
　　跋雪谷早行圖<hi>元王惲</hi>
<pb n="KR4h0142_WYG_055-4b"/>
　　武元直雪霽早行圖<hi>元王惲二首</hi>
　　題雪谷早行圖<hi>元王惲</hi>
　　繆郎中雪谷早行圖<hi>元馬祖常</hi>
　　李咸熙蜀山旅思圖<hi>元黄公望</hi>
　　題曉行圖<hi>元李祁</hi>
　　早行圖<hi>元程鉅夫</hi>
　　征人早行圖<hi>明楊慎</hi>
　　關路逢僧圖<hi>宋賀鑄</hi>
<pb n="KR4h0142_WYG_055-5a"/>
　　　題大年關路逢僧圖<hi>宋晁説之</hi>
　　　關山風雨圖<hi>元張楚</hi>
　　　西風古道圖<hi>元劉永之</hi>
　　　潘子素王叔明来慰藉臨别為寫水傍樹林圖<hi>元</hi>
　　　　<hi>倪瓚</hi>
　　　題畫贈别王使君<hi>明王世貞</hi>
　<lb/>
　<lb/>
<pb n="KR4h0142_WYG_055-5b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定厯代題畫詩類巻五十五目錄<lb/>
<pb n="KR4h0142_WYG_055-6a"/>
　欽定四庫全書<lb/>
御定歴代題畫詩類巻五十五<lb/>
　　行旅類<lb/>
　　　書林次中所得李伯時歸去来陽關二圖後<hi>二首</hi>
　　　　　　　　　　　　　　　　<hi>宋</hi>蘓　軾<lb/>
　不見何戡唱渭城舊人空數米嘉榮龍眠獨識殷勤處<lb/>
　畫出陽關意外聲<lb/>
　兩本新圖墨寶香尊前獨唱小秦王為君翻作歸来引<lb/>
<pb n="KR4h0142_WYG_055-6b"/>
　不學陽關空斷腸<lb/>
　　　李公麟陽關圖<hi>二首</hi>　　　　　<hi>宋</hi>蘓　轍<lb/>
　百年摩詰陽關語三疊嘉榮意外聲誰遣伯時開縞素<lb/>
　蕭條邊思坐中生<lb/>
　西出陽關萬里行彎弓走馬自忘生不堪未别一盃酒<lb/>
　長聽佳人泣渭城<lb/>
　　　題修師陽關圖　　　　　　　<hi>宋</hi>韓　駒<lb/>
　風煙錯漠路﨑崟倦客羈臣涙滿襟何事道人常把翫<lb/>
<pb n="KR4h0142_WYG_055-7a"/>
只應無復去来心<lb/>
　　題陽關圖<hi>二首</hi>　　　　　　　<hi>宋</hi>黄庭堅<lb/>
斷腸聲裏無形影畫出無聲亦斷腸想得陽關更西路<lb/>
北風低草見牛羊<lb/>
人事好乖當語離龍眠見出斷腸詩渭城柳色關何事<lb/>
自是離人作許悲<lb/>
　　謝藴文承議陽關圖　　　　　<hi>宋</hi>晁説之<lb/>
邂逅故人逃難處王孫氣象獨昇平詩吟摩詰如無味<lb/>
<pb n="KR4h0142_WYG_055-7b"/>
畫到陽關别有情<lb/>
　　題陽關圖　　　　　　　　　<hi>宋</hi>陸　游<lb/>
誰畫陽關贈别詩斷腸如在渭橋時荒城孤驛夢千里<lb/>
逺水斜陽天四垂青史功名常蹭蹬白頭襟抱足乖離<lb/>
山河未復胡塵暗一寸孤愁只自知<lb/>
　　題李伯時畫陽關圖<hi>二首</hi>　　　<hi>元</hi>王　惲<lb/>
晚唐聲教限羌戎才唱陽關慘意濃逺節每矜殷侑壯<lb/>
略無離别可憐容<lb/>
<pb n="KR4h0142_WYG_055-8a"/>
别淚重於煙柳雨離愁長似玉關程就中儘是銷魂處<lb/>
不待聽歌第四聲<lb/>
　　李伯時陽關圖　　　　　　　<hi>元</hi>馬祖常<lb/>
自古人生苦别離邊頭征戍更堪悲渭城客舎無楊栁<lb/>
閒怨當年李伯時<lb/>
　　陽關圖　　　　　　　　　　<hi>元</hi>宋　褧<lb/>
前春别宴武陵溪候館垂楊暖拂堤忽見畫圖疑是夢<lb/>
故人回首洞庭西<lb/>
<pb n="KR4h0142_WYG_055-8b"/>
　　陽關圖　　　　　　　　　　<hi>元</hi>李俊民<lb/>
一杯送别古陽關關外千重萬疊山試問青青渭城柳<lb/>
不知眼見㡬人還<lb/>
　　陽關圖引　　　　　　　　　<hi>明</hi>楊　慎<lb/>
行行重行行送客安西征可憐渭城曲已作陽關聲陽<lb/>
關去渭城四千五百里纔聞征馬嘶初見行塵起行塵<lb/>
征馬短亭前弱栁垂楊古道邊已憐柳葉青如線更愛<lb/>
楊花白似緜柳葉楊花春正好輶車且駐長安道玉壺<lb/>
<pb n="KR4h0142_WYG_055-9a"/>
清酒競芬芳金谷豔歌殊窈窕徘徊共勸少留連泯黙<lb/>
相看兩傾倒别鶴離鸞曲易終伯勞飛燕互西東揺揺<lb/>
翠幰城隅日獵獵紅旗野渡風斷歌零舞情難寫分手<lb/>
回頭淚盈把安閒堪羨采薪人瀟灑誰如釣魚者天涯<lb/>
風物異方身爭似在家相對貧郷夢三更懸馬首迴陽<lb/>
九折繞車輪銷磨歲月縁名利鴻飛不至人偏至我所<lb/>
思兮明月同君之出矣浮雲異龍眠古刻昏莓苔蕭郎<lb/>
彩筆生綃開銷魂莫讀江淹賦好畫陶潛歸去来<lb/>
<pb n="KR4h0142_WYG_055-9b"/>
　　題陽關送别圖　　　　　　　<hi>明</hi>鄭　嘉<lb/>
漠漠楊柳花青青楊柳樹帶花折長條將送行人去灞<lb/>
陵勿淹留明日發沙洲沙洲連塞路望望使人愁願推<lb/>
雙車輪推過壽昌縣壽昌何蔚蔚邊城如眼見别曲歌<lb/>
且停春醪香更清一杯歌一曲曲盡兩含情含情豈無<lb/>
語别離心更苦懊恨别離多歡娛能㡬許萬水復千山<lb/>
人去㡬時還誰言功名好儂道不如閒<lb/>
　　題陽關送别圖　　　　　　　<hi>明</hi>僧來復<lb/>
<pb n="KR4h0142_WYG_055-10a"/>
三月皇州送珮珂柳花吹雪滿官河縱令渭水深千尺<lb/>
不似陽關别淚多<lb/>
　　長江送别圖<hi>送周平叔之通州丞</hi>　　　　<hi>元</hi>成廷珪<lb/>
福山蒼蒼倚天碧狼山巉巉生鐵色兩山當江作海門<lb/>
力盡神鞭驅不得滄波萬里從西来楚尾吳頭天一壁<lb/>
陰風轉地鯨怒翻黒霧連空龍起立来舟去楫不敢動<lb/>
袖手傍觀唯歎息扶桑浴日飛上天百怪潛消杳無迹<lb/>
水光鏡浄山亦佳目送雲帆髙百尺青霄要路君既官<lb/>
<pb n="KR4h0142_WYG_055-10b"/>
白首窮塗我猶客煙中隱隱見孤城令我思郷心轉劇<lb/>
驪駒歌罷將奈何倚杖江南望江北<lb/>
　　題春江送别圖　　　　　　　<hi>元</hi>鄭　洪<lb/>
西陵渡口山日出蘆芽青青柳枝碧龕山赭山潮東来<lb/>
黄郎刺船水如席勸君勸君遲渡江柳條貫魚赬尾雙<lb/>
治魚沽酒待明月人生莫作輕離别<lb/>
　　題春江送别圖　　　　　　　<hi>明</hi>劉　基<lb/>
春江水悠悠行人上蘭舟春雲散江樹行人重回頭嘉<lb/>
<pb n="KR4h0142_WYG_055-11a"/>
㑹未有期離心渺千里願作還山雲莫作東流水<lb/>
　　題春江送别圖<hi>送王使君</hi>　　　　　<hi>明</hi>髙　啟<lb/>
歌徹小秦王愁深第㡬觴飛花蕩春影江水不勝長日<lb/>
暮東風急離帆且緩張<lb/>
　　春江送别圖<hi>送松江王尹</hi>　　　　　<hi>明</hi>徐　賁<lb/>
行李一琴一鶴扁舟千水千山空醉驛亭官酒春風不<lb/>
解離顔<lb/>
　　題春江送别圖　　　　　　　<hi>明</hi>郭　鈺<lb/>
<pb n="KR4h0142_WYG_055-11b"/>
君上孤舟妾上樓望中煙雨意中愁江波若㑹離情苦<lb/>
一夜東風水倒流<lb/>
　　題蘓昌齡畫秋江送别圖<hi>贈湘中元江可翁</hi>成廷珪<lb/>
白沙江頭水楊樹正是秋風送君處海門日出潮欲平<lb/>
把酒娛君君不住楊公廟前聞鼓聲多少行人此中去<lb/>
江子於今空復情千戈滿地兵縦横丹楓葉墮山鬼嘯<lb/>
黄竹叢薄飢鼯鳴湘中有家不得徃時對此圖雙眼明<lb/>
　　秋江送别圖　　　　　　　　<hi>元</hi>華幼武<lb/>
<pb n="KR4h0142_WYG_055-12a"/>
送客滄江曲其如别意何疎林秋日澹逺岫暮雲多盡<lb/>
醉離亭酒無煩鼓棹歌相思明月夜浩蕩隔煙波<lb/>
　　秋江别思圖　　　　　　　　<hi>明</hi>林　鴻<lb/>
無諸城下送行舟滿座詩人賦逺遊歸夢不離秦苑夕<lb/>
客程多在越郷秋江楓葉落填沙㟁塞鴈聲寒到驛樓<lb/>
㑹見使君簪冕貴未應華髮老滄洲<lb/>
　　秋江送别圖<hi>題贈王通守允中</hi>　　　　<hi>明</hi>王　沂<lb/>
秋江木落楚天低目送歸船渡聶溪莫道浮雲千里隔<lb/>
<pb n="KR4h0142_WYG_055-12b"/>
君山只在洞庭西<lb/>
　　題秋江送别圖　　　　　　　<hi>明</hi>鄭　江<lb/>
美酒雙玉壺沙頭送行客處處蘆花風寒江秋水白落<lb/>
日下長空返景明石壁去去入煙霞相思楚天隔<lb/>
　　寒江待别圖　　　　　　　　<hi>明</hi>李日華<lb/>
雲去蘭亭鴈影孤凍痕淅淅上蘼蕪嘘呵滴得梅梢雪<lb/>
為寫江干待别圖<lb/>
　　題吳教授所藏黄大癡畫松江送别圖<lb/>
<pb n="KR4h0142_WYG_055-13a"/>
　　　　　　　　　　　　　　　<hi>明</hi>鎦　崧<lb/>
是何山莽莽以横雲水浩浩而生風天低江迥日欲落<lb/>
别意乃在蒼茫中問君此圖作者誰浙東老人黄大癡<lb/>
松江先生舊知已眼明為寫秋江姿重坡欹岸東南逺<lb/>
木末參差見層巘蒼浦遥連楚澤深石林盡帶吳堤轉<lb/>
是時先生從此歸把釣欲拂雲中磯長風過雨蒲葦淨<lb/>
水色淡沲沾人衣只今又作筠州客惆悵松江渺雲隔<lb/>
離思猶迷鴈蕩煙歸心已厯洪崖石我思大癡焉得從<lb/>
<pb n="KR4h0142_WYG_055-13b"/>
筆墨徃徃遺竒蹤草衣騎牛髮如雪吹笛憶過天台峰<lb/>
平生一筆不輕許傲睨王侯笑塵土展圖坐對鳳山青<lb/>
却想髙情動千古君不聞功名利達能㡬何長安離别<lb/>
日日多灞陵亭前春草碧灞陵亭下春風波<lb/>
　　題秋林叙别圖<hi>贈王五</hi>　　　　　<hi>明</hi>謝承舉<lb/>
君来京國留㡬時蓮花噴香侵桂枝泉飛寶劔結游俠<lb/>
珠落銀箏酣豔姬紫駝厭飫青玉案驊騮縈曳黄金羈<lb/>
紅燈照雨夜呼酒白羽揺月秋哦詩傷陳悼晉秖遺迹<lb/>
<pb n="KR4h0142_WYG_055-14a"/>
弔吳問宋空荒基李白纔吟鳳皇詠張翰又起蓴鱸思<lb/>
小舟綽約桃花渡欲去不去猶遲疑清歌嘹喨杏花塢<lb/>
欲别未别還追隨江波髙掀白雲擁海雲低壓青山卑<lb/>
彭亨五兩忽不見滿江寒月霜差差<lb/>
　　題虞邵菴送别圖　　　　　　<hi>元</hi>余　闕<lb/>
南州山水麗中田歲事豐時貞文物粲道合朋輩同濟<lb/>
濟衆君子班坐蔭青松迴洲環偃月丹林結彩虹翔鷗<lb/>
方矯矯鳴鴈亦嗈嗈即趣情已展染翰思彌工予亦幽<lb/>
<pb n="KR4h0142_WYG_055-14b"/>
棲者纓冠朝北宫披圖誦佳詠邈爾想髙風<lb/>
　　題朱孟章虞學士送别圖後　　<hi>明</hi>劉　基<lb/>
秋郊一盃酒握手念將離落日照野水涼風生樹枝今<lb/>
朝重相憶青山如舊時鬢毛非松柏爭得不成絲<lb/>
　　陶祕書廣陵送别圖　　　　　<hi>明</hi>髙　啓<lb/>
暮雨潮生瓜步春山樹繞蕪城惆悵離舟欲發江南煙<lb/>
寺鐘聲<lb/>
　　書江山别意圖<hi>送羽人還神樂觀</hi>　　　<hi>明</hi>王　恭<lb/>
<pb n="KR4h0142_WYG_055-15a"/>
羽人何處去歸事玉宸君飛珮花間别横簫鶴上聞過<lb/>
關閩樹斷挂席楚江分想到齋宫夕圜丘候五雲<lb/>
　　題王孟端送行圖　　　　　　<hi>明</hi>李至剛<lb/>
汀洲杜蘅歇南浦西風生美人鼔蘭楫路指江南行南<lb/>
行向何許東望吳松去吳松秋水多緑遍芙蓉渚渚外<lb/>
九龍山山邊三泖灣人家臨水住日暮采菱還采菱歌<lb/>
易斷送子愁零亂愁来可奈何思滿江南岸江南不可<lb/>
思動子情依依皇都春色早遲子速来歸<lb/>
<pb n="KR4h0142_WYG_055-15b"/>
　　題鄂渚贈别圖<hi>送人歸廬陵二首</hi>　　　<hi>明</hi>楊士竒<lb/>
鸚鵡江中紅樹鳳凰城裏青山借問来遊㡬日秋水蘭<lb/>
舟獨還<lb/>
客遊黄鶴磯畔家住金魚浦前心似波間明月隨君先<lb/>
過螺川<lb/>
　　題南浦送别圖巻後　　　　　<hi>明</hi>陳憲章<lb/>
何人更賣雲卿履我昔曽過孺子亭欲寫别離非此日<lb/>
西山南浦認丹青<lb/>
<pb n="KR4h0142_WYG_055-16a"/>
　　題秦淮送别圖　　　　　　　<hi>明</hi>錢　宰<lb/>
緑酒斟来且莫斟酒闌歌罷去駸駸别懐恰似秦淮水<lb/>
流到長江緑更深<lb/>
　　題送别圖　　　　　　　　　<hi>明</hi>吕不用<lb/>
何處瞻衡宇西江煙水村彭郎磯上月送汝到柴門<lb/>
　　寒原送别圖<hi>贈聶井愚令君入覲</hi>　　　　<hi>明</hi>董其昌<lb/>
鳬舄翩翩紫氣閒寒原目送渺難攀知無白集留行篋<lb/>
剛貯溪藤一尺山<lb/>
<pb n="KR4h0142_WYG_055-16b"/>
　　螺川送别圖　　　　　　　　<hi>明</hi>僧麟洲<lb/>
五老峰前送别圖社賢今日未應無路經黄葉千年寺<lb/>
人倚西風十幅蒲銅斗舊歌聞楚甸蓴羮新興入吳都<lb/>
重山複水閒蹤跡自在飛雲一片孤<lb/>
　　斷橋分手圖　　　　　　　　<hi>明</hi>史　鑑<lb/>
近水人家半掩扉兩山樓閣尚斜暉斷橋無數垂楊柳<lb/>
緫被遊人折漸稀<lb/>
　　題韓與玉春山行旅圖　　　　<hi>元</hi>徐　頴<lb/>
<pb n="KR4h0142_WYG_055-17a"/>
枉路越川梁郊區緜海甸蘅皋望菌閣逺近皆可辨夕<lb/>
嶂青若藍浮雲白於練去矣諒云遥聽鐘自忘倦<lb/>
　　秋山行旅圖　　　　　　　　<hi>元</hi>虞　集<lb/>
春夏農務急新涼事征遊飯糗既盈橐治絲亦催裘升<lb/>
髙踐白石降觀索輕舟試問將何之結客趨神州珠光<lb/>
照連乗寶劔珊瑚鈎乗馬垂苜蓿縱目上髙丘䇿名羽<lb/>
林郎談笑覓封侯太行何崔嵬日莫推回輈古木多悲<lb/>
風長途使人愁羸驂見木末足倦霜雪稠谷口何人耕<lb/>
<pb n="KR4h0142_WYG_055-17b"/>
禾麻正盈疇出門不及里酒饌相綢繆壯者酣以歌期<lb/>
頤醉而休安知萬里事有此千歲憂<lb/>
　　題秋山行旅圖　　　　　　　<hi>元</hi>趙孟頫<lb/>
老樹葉似雨浮嵐翠欲流西風驢背客吟斷野橋秋<lb/>
　　題彭韞玉秋山行旅圖　　　　<hi>明</hi>王　恭<lb/>
閒門秋晩葉皆飛征路逢霜客漸稀獨樹斷猿愁逺騎<lb/>
隔林殘燒映行衣西風一飯人煙少落日千峰夕鳥微<lb/>
莫向他鄉留滯久故園山水候君歸<lb/>
<pb n="KR4h0142_WYG_055-18a"/>
　　秋山行旅圖　　　　　　　　<hi>明</hi>陳　顥<lb/>
千山落葉萬山雲行到荒橋日已昏羨殺田家頭白叟<lb/>
半生足不離柴門<lb/>
　　子昂秋林行客圖　　　　　　<hi>元</hi>戴表元<lb/>
石稜稜而白出樹悄悄以紅披嗟縞衣之嘉客方䇿蹇<lb/>
以何之<lb/>
　　題關仝平橋行旅圖　　　　　<hi>元</hi>柳　貫<lb/>
關仝畫用神屠手善刀一割無全牛元氣何年始磔裂<lb/>
<pb n="KR4h0142_WYG_055-18b"/>
青天半壁尚分留藤梢松骨鎖紐壯蟲篆鳥章形體遒<lb/>
不觀盆盎與罍洗古人制作吾焉求<lb/>
　　雪林行旅圖　　　　　　　　<hi>元</hi>陶宗儀<lb/>
積雪寒凝晝不消瓊林琪樹聳孤標寄言逆旅休辭倦<lb/>
西崦人家路尚遥<lb/>
　　題秋暮山行圖　　　　　　　<hi>金</hi>段成已<lb/>
亂山嵂崒爭清妍寒林寂厯相緜聮人間黄塵千萬丈<lb/>
一㸃不到山林邊秋九澹薄秋氣爽浮雲積翠何葱芊<lb/>
<pb n="KR4h0142_WYG_055-19a"/>
髙風淒其脱木葉向来面目仍増娟江流一曲抱山麓<lb/>
孤舟斜日棲江湍行人何適来負擔腰膂<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>犖确石頭<lb/>
路蹇驢鞭不前人家前塗渺何許望之不及憂悁悁問<lb/>
公何從得此本筆勢髣髴營丘傳我本山中人見之心<lb/>
惘然嶔<graphic n="KR3229" url="https://raw.githubusercontent.com/kanripo/KR-Gaiji/master/images/KR3229.png" mimeType="image/png"/>厯落真可笑對畫題詩思昔年<lb/>
　　題楊祕監雪谷曉裝　　　　　<hi>金</hi>趙秉文<lb/>
林空月已沉雪落風未埽束裝事晨征之子渉逺道心<lb/>
知馬上人萬象入腹藁髥奴亦可人行李伴幽討塵中<lb/>
<pb n="KR4h0142_WYG_055-19b"/>
無此客風雲滿懐抱逢辰則伊吕不然商山皓如何苦<lb/>
憔悴薇蕨不得飽前身孟浩然後身窮賈島三生紙上<lb/>
形千古笑枯槁向來富貴骨露濕原上草百年等一夢<lb/>
翻覆無醜好那知風雪癯不是蓬山老所以邢和璞一<lb/>
笑幾絶倒<lb/>
　　雪谷曉装圖　　　　　　　　<hi>金</hi>龎　鑄<lb/>
溪流咽咽山昏昏前山後山同一雲天公談笑玉雪噴<lb/>
散為花蕊白紛紛詩翁瘦馬之何許忍凍吟詩太清古<lb/>
<pb n="KR4h0142_WYG_055-20a"/>
老奴寒縮私自語作奴莫比詩奴苦木僵石老鳥不飛<lb/>
山路益深詩益竒老奴忍笑憐翁癡不知嗜好乃爾為<lb/>
楊侯胸中富丘壑醉裏筆端驅雪落因何不把此詩翁<lb/>
畫向草堂深處著<lb/>
　　雪谷早行圖　　　　　　　　<hi>金</hi>蔡　珪<lb/>
冰風刮面雪埋屋客子晨征有底忙我欲題詩還自笑<lb/>
東華待漏滿朝霜<lb/>
　　跋雪谷早行圖　　　　　　　<hi>元</hi>王　惲<lb/>
<pb n="KR4h0142_WYG_055-20b"/>
谷口山深石徑開六花一夕浥浮埃披圖憶得經行處<lb/>
夜半盤車下嶺来<lb/>
　　武元直雪霽早行圖<hi>二首</hi>　　　<hi>元</hi>王　惲<lb/>
亂峰疊巘玉崚嶒危棧何人趂早行似我姑山新道就<lb/>
神居東崦聽雞聲<lb/>
雪擁天山六月寒冷雲西北是長安行人馬上揚鞭喜<lb/>
猶勝南荒作熱官<lb/>
　　題雪谷早行圖　　　　　　　<hi>元</hi>王　惲<lb/>
<pb n="KR4h0142_WYG_055-21a"/>
頭痛風炎萬里程行人何限把雙旌犯寒休訝征車早<lb/>
冷嶺東邊是帝城<lb/>
　　繆郎中雪谷早行圖　　　　　<hi>元</hi>馬祖常<lb/>
十里寒林葉盡凋谷中深雪客行遥留連獻賦游梁苑<lb/>
辛苦哦詩過灞橋竹裂若聞金石奏山空不聽斧斤樵<lb/>
未央前殿冰花滿郎吏催班已趂朝<lb/>
　　李咸熙蜀山旅思圖　　　　　<hi>元</hi>黄公望<lb/>
憶昔蠶叢開蜀國崔嵬劒閣入寒雲荒郊寂寂猨啼苦<lb/>
<pb n="KR4h0142_WYG_055-21b"/>
多少歸人不忍聞<lb/>
　　題曉行圖　　　　　　　　　<hi>元</hi>李　祁<lb/>
鬱鬱溪上松瀼瀼草頭露幽人愛清景晨起就征路翩<lb/>
然厭羸驂獨行不回顧浩浩誰與期青山淡無數<lb/>
　　早行圖　　　　　　　　　　<hi>元</hi>程鉅夫<lb/>
萬山迴合路紆縈獨䇿羸驂款款行却憶麻源三谷裏<lb/>
畫橋攜酒聽溪聲<lb/>
　　征人早行圖　　　　　　　　<hi>明</hi>楊　慎<lb/>
<pb n="KR4h0142_WYG_055-22a"/>
杜鵑花下杜鵑啼烏臼樹頭烏臼棲不待鳴雞度關去<lb/>
夢中征馬尚聞嘶<lb/>
　　關路逢僧圖　　　　　　　　<hi>宋</hi>賀　鑄<lb/>
蹇驢烏帽禪客落日黄塵故關巳悔棄繻昔去更逢挈<lb/>
履今還<lb/>
　　題大年關路逢僧圖　　　　　<hi>宋</hi>晁説之<lb/>
關深羈思滿風斷緑陰單一遇空門侣那知行路難<lb/>
　　關山風雨圖　　　　　　　　<hi>元</hi>張　礎<lb/>
<pb n="KR4h0142_WYG_055-22b"/>
山氣凝寒雨不開江濤拍岸雪成堆漁翁慣識風波惡<lb/>
天際孤舟已早迴<lb/>
　　西風古道圖<hi>為寺僧賦</hi>　　　　　　<hi>元</hi>劉永之<lb/>
古道西風匹馬還數家茅屋住秋山只疑路近東林寺<lb/>
遥聽鐘聲暮靄閒<lb/>
　　潘子素王叔明来慰藉臨别為寫水傍樹林圖<lb/>
　　　　　　　　　　　　　　　<hi>元</hi>倪　瓚<lb/>
積雨開新霽汀洲生緑蘋臨流望逺岫歸思忽如雲<lb/>
<pb n="KR4h0142_WYG_055-23a"/>
　　　題畫贈别王使君　　　　　　<hi>明</hi>王世貞<lb/>
　杯酒踟蹰日易曛青山處處惜離羣莫言秋色難分贈<lb/>
　君是青雲我白雲<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0142_WYG_055-23b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定厯代題畫詩類巻五十五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0142_WYG_007-1a"/>
　欽定四庫全書<lb/>
御定厯代題畫詩類卷七目錄<lb/>
　　山水類<lb/>
　　　當塗趙炎少府粉圖山水歌<hi>唐李白</hi>
　　　觀博平王志安少府山水粉圖<hi>唐李白</hi>
　　　王晉卿所藏著色山<hi>宋蘇軾二首</hi>
　　　書王定國所藏王晉卿畫著色山<hi>宋蘇軾二首</hi>
　　　題王詵都尉設色山巻後<hi>宋蘇轍</hi>
<pb n="KR4h0142_WYG_007-1b"/>
　　　與叔易奕不勝賦著色山水詩一篇<hi>宋李綱</hi>
　　　題晉卿王暉寳繪<hi>金密公璹</hi>
　　　題著色山圖<hi>元虞集二首</hi>
　　　孫宰金碧山水<hi>元虞集</hi>
　　　馮秀才伯學以丹青小景山水求題<hi>元張翥</hi>
　　　題陳氏所藏著色山水圖<hi>元貢奎</hi>
　　　題趙千里臨李思訓金碧山水<hi>元陳基</hi>
　　　題栢仲節所藏錢舜舉金碧山水<hi>元錢惟善</hi>
<pb n="KR4h0142_WYG_007-2a"/>
　　題玉山中所藏趙千里畫金碧山水圖<hi>元張天英</hi>
　　畫金碧山水<hi>明王恭</hi>
　　題金碧山水<hi>明于謙</hi>
　　金碧山水圖<hi>明曹介</hi>
　　題金碧山水<hi>明李孟濬</hi>
　　題金碧仙山圖<hi>元張渥</hi>
　　仙山圖<hi>元朱德潤</hi>
　　題仙山圖<hi>元郭翼</hi>
<pb n="KR4h0142_WYG_007-2b"/>
　　題仙山圖<hi>元郯韶</hi>
　　題畫仙山<hi>明王景彰</hi>
　　郭忠恕仙峰春色圖<hi>元黄公望四首</hi>
　　郭忠恕仙峰春色圖<hi>元吳鎮</hi>
　　題髙元德三山圖<hi>明張以寧</hi>
　　朝天宫觀方道士所畫三山圖<hi>明袁凱三首</hi>
　　方壺雲山爛漫圖<hi>明蘇伯衡</hi>
　　題畫山水<hi>唐楊汝士</hi>
<pb n="KR4h0142_WYG_007-3a"/>
　　水墨山石<hi>唐方干</hi>
　　題畫石山<hi>唐徐鉉</hi>
　　畫山<hi>宋鄒浩三首</hi>
　　觀畫山水<hi>宋陸游</hi>
　　題山水横看<hi>宋范成大二首</hi>
　　題畫小山<hi>宋朱子</hi>
　　題山水卷<hi>元錢選四首</hi>
　　題山水手巻<hi>元吳澄</hi>
<pb n="KR4h0142_WYG_007-3b"/>
　　題山水<hi>元揭傒斯</hi>
　　山間山水手巻<hi>元歐陽𤣥</hi>
　　山水<hi>元吳鎮三首</hi>
　　山水<hi>元陳樵</hi>
　　山水小幅<hi>元吳師道</hi>
　　題畫山水<hi>元貢性之</hi>
　　題山水景<hi>元吳志淳二首</hi>
　　題畫山水<hi>元馬臻二首</hi>
<pb n="KR4h0142_WYG_007-4a"/>
　　題畫山水<hi>元張天英二首</hi>
　　題畫山水<hi>明劉基四首</hi>
　　題畫山水<hi>明張以寧二首</hi>
　　題山水畫<hi>明劉崧三首</hi>
　　題山水小景<hi>明劉崧</hi>
　　題山水小幀<hi>明張適</hi>
　　題山水<hi>明羅榮</hi>
　　題山水<hi>明范宗暉</hi>
<pb n="KR4h0142_WYG_007-4b"/>
　　題山水<hi>明方孝孺</hi>
　　題山水小畫<hi>明程本立</hi>
　　題山水<hi>明解縉</hi>
　　題山水<hi>明王達</hi>
　　題山水小景<hi>明李昌期</hi>
　　山水小景<hi>明薛瑄</hi>
　　題山水<hi>明趙迪四首</hi>
　　題山水人物<hi>明趙迪</hi>
<pb n="KR4h0142_WYG_007-5a"/>
　　　題山水<hi>明商輅二首</hi>
　　　山水畫<hi>明劉珝二首</hi>
　　　題山水<hi>明丘濬</hi>
　　　畫山水<hi>明李東陽</hi>
　　　題畫山水<hi>明周用</hi>
　　　山水畫<hi>明嚴嵩</hi>
　　　畫山水<hi>明何景明</hi>
　　　寫山水<hi>明陳鶴</hi>
<pb n="KR4h0142_WYG_007-5b"/>
　　　題山水小景<hi>明陳煒</hi>
　　　題畫小幅山水<hi>明李日華</hi>
　　　題寫山水小幀<hi>明李日華</hi>
　　　題山水<hi>明葛徵竒二首</hi>
　<lb/>
　<lb/>
　<lb/>
御定厯代題畫詩類卷七目錄<lb/>
<pb n="KR4h0142_WYG_007-6a"/>
　欽定四庫全書<lb/>
御定厯代題畫詩類卷七<lb/>
　　山水類<lb/>
　　　當塗趙炎少府粉圖山水歌　　<hi>唐</hi>李　白<lb/>
　峨睂髙出西極天羅浮直與南溟連名公繹思揮彩筆<lb/>
　驅山走海置眼前滿堂空翠如可埽赤城霞氣蒼梧煙<lb/>
　洞庭瀟湘意𣺌緜三江七澤情洄沿驚濤洶湧向何處<lb/>
　孤舟一去迷歸年征帆不動亦不旋飄如隨風落天邊<lb/>
<pb n="KR4h0142_WYG_007-6b"/>
　心揺目斷興難盡㡬時可到三山巔西峰崢嶸噴流泉<lb/>
　横石蹙水波潺湲東厓合沓蔽輕霧深林雜樹空芊緜<lb/>
　此中冥昧失晝夜隠几寂聽無鳴蟬長松之下列羽客<lb/>
　對坐不語南昌僊南昌僊人趙夫子妙年厯落青雲士<lb/>
　訟庭無事羅衆賓杳然如在丹青裏五色粉圖安足珍<lb/>
　真仙可以全吾身若待功成拂衣去武陵桃花笑殺人<lb/>
　　　觀博平王志安少府山水粉圖　<hi>唐</hi>李　白<lb/>
　粉壁為空天丹青狀江海浮雲不知歸日見白鷗在博<lb/>
<pb n="KR4h0142_WYG_007-7a"/>
平真人王志安沉吟至此願挂冠松溪石磴帶秋色愁<lb/>
客思歸坐曉寒<lb/>
　　王晉卿所藏著色山<hi>二首</hi>　　　<hi>宋</hi>蘇　軾<lb/>
縹緲營丘水墨仙浮空出没有無間邇來一變風流盡<lb/>
誰見將軍著色山<lb/>
犖确何人似退之意行無路欲從誰宿雲解駮晨光漏<lb/>
獨見山紅澗碧時<lb/>
　　書王定國所藏王晉卿畫著色山<hi>二首</hi>
<pb n="KR4h0142_WYG_007-7b"/>
　　　　　　　　　　　　　　　<hi>宋</hi>蘇　軾<lb/>
白髮四老人何曽在商顔煩君紙上影照我胸中山山<lb/>
中亦何有木老土石頑正賴天日光澗谷紛斕斑我心<lb/>
空無物斯文何足闗君看古井水萬象自往還<lb/>
君歸嶺北初逢雪我亦江南五見春寄語風流王武子<lb/>
三人俱是識山人<lb/>
　　題王詵都尉設色山巻後　　　<hi>宋</hi>蘇　轍<lb/>
還君横卷空長歎問我何年便退休欲借巖阿著茅屋<lb/>
<pb n="KR4h0142_WYG_007-8a"/>
還當溪口泊漁舟經心蜀道雲生足上馬胡天雪滿裘<lb/>
萬里還朝徑歸去江湖浩蕩一輕鷗<lb/>
　　與叔易奕不勝賦著色山水詩一篇<lb/>
　　　　　　　　　　　　　　　<hi>宋</hi>李　綱<lb/>
將軍思訓久為土龍眠道人亦已亡誰將丹青寫山水<lb/>
入我宴坐虚明牕峰巒迴複吐雲氣林木窈窕籠煙光<lb/>
丹楓半落天雨霜漁舟招揺靜鳴榔野橋巖寺遞隠見<lb/>
浦花汀草何㣲茫江邊落日尚返照山頭正作金色黄<lb/>
<pb n="KR4h0142_WYG_007-8b"/>
縈青繚白有餘態却笑水墨無文章畫工畫意不畫物<lb/>
咫尺應須千里長具區約略貫苕霅赤岸髣髴通瀟湘<lb/>
安得仙翁一葉艇使我超忽窮江鄉<lb/>
　　題晉卿王暉寳繪　　　　　　<hi>金</hi>密公璹<lb/>
顧陸張吳寳繪堂風花雪月保寧坊錦囊玉軸三千幅<lb/>
翠袖金釵十二行數筆丹青參李范一時遷謫為蘇黄<lb/>
太原珍翫名天下舊跡猶憑古印章<lb/>
　　題著色山圖　　　　　　　　<hi>元</hi>虞　集<lb/>
<pb n="KR4h0142_WYG_007-9a"/>
巫山空翠溼人衣玉笛凌虚韻轉㣲宋玉多情今老矣<lb/>
閒雲閒雨是邪非<lb/>
　　題著色山圖　　　　　　　　<hi>元</hi>虞　集<lb/>
江樹重重江水深楚王宫殿在山陰白雲窈窕生春浦<lb/>
翠黛嬋娟對晩岑宋玉少時多諷詠江淹老去倦登臨<lb/>
扁舟却上巴陵去閒聽孤猿月下吟<lb/>
　　孫宰金碧山水　　　　　　　<hi>元</hi>虞　集<lb/>
昔代香山避暑宫中天積翠立芙蓉雲生金水三春栁<lb/>
<pb n="KR4h0142_WYG_007-9b"/>
露滴銀牀五粒松飛瀑橋長通窈窕斷堤人倦立從容<lb/>
舊時行處今看畫煙雨樓臺晩更濃<lb/>
　　馮秀才伯學以丹青小景山水求題<lb/>
　　　　　　　　　　　　　　　<hi>元</hi>張　翥<lb/>
沙禽毛羽新來往采桑津野水碧於草桃花紅照人裴<lb/>
回逺山莫窈窕江南春芳思不可極悠然懷釣綸<lb/>
　　題陳氏所藏著色山水圖　　　<hi>元</hi>貢　奎<lb/>
獨卧曉慵起夢中千萬山推牕煙雲滿一笑咫尺間嫋<lb/>
<pb n="KR4h0142_WYG_007-10a"/>
嫋美人妝金碧粲笄鬟素波淨如鏡綠蘋㸃溪灣美哉<lb/>
筆墨工貌此意度閒孤禽立圓沙漁舟逺來還我方厭<lb/>
闤市坐對忘朝餐安得林下扉深居長掩闗<lb/>
　　題趙千里臨李思訓金碧山水　<hi>元</hi>陳　基<lb/>
山上白雲朝暮生雜花流水總闗情相思把筆題招隠<lb/>
千尺長松獨鶴鳴<lb/>
　　題栢仲節所藏錢舜舉金碧山水<hi>元</hi>錢惟善<lb/>
浩蕩鷗波萬里春回頭車馬九衢塵往來共載乗魚客<lb/>
<pb n="KR4h0142_WYG_007-10b"/>
揖讓相逢化鶴人苕霅溪山浮紫翠蓬萊宫殿涌金銀<lb/>
桃花流水知何處猶有征夫逺問津<lb/>
　　題玉山中所藏趙千里畫金碧山水圖<lb/>
　　　　　　　　　　　　　　　<hi>元</hi>張天英<lb/>
天上白雲滿空谷樹下三間兩間屋𤣥晏先生不出門<lb/>
自檢殘書手中讀醉翁斜帶紫綸巾過水呼童御黄犢<lb/>
犢之背樂不可言王孫寫入冰綃幅君不見戎車滿戰<lb/>
場秦王失其鹿笑殺當時園綺翁白頭去事隆準公<lb/>
<pb n="KR4h0142_WYG_007-11a"/>
　　書金碧山水　　　　　　　　<hi>明</hi>王　恭<lb/>
羣峰絢金碧積水澄天鏡叢木生夏涼孤雲破朝暝波<lb/>
深魚鳥同地逺衣冠勝意愜遂忘機神間庶遺境擾擾<lb/>
塵坌中吾將弄煙艇<lb/>
　　題金碧山水　　　　　　　　<hi>明</hi>于　謙<lb/>
溪山疎雨歇水木散清陰樵唱知何處白雲深更深<lb/>
　　金碧山水圖　　　　　　　　<hi>明</hi>曹　介<lb/>
唐朝以來畫金碧小李將軍稱絶竒流傳所見恨不廣<lb/>
<pb n="KR4h0142_WYG_007-11b"/>
真蹟往往人間稀此景何人之所作老眼挼挲看宛若<lb/>
羣峰削翠撑晴霄一水流銀出丹壑初疑武陵溪桑麻<lb/>
夾岸花枝低漁郎昔日訪竒處回首但見蒼煙迷又疑<lb/>
天台山桃花流水非塵寰仙人劉阮采藥去虹橋一斷<lb/>
難躋攀我生胡為在塵市一見青山心獨喜拂衣便欲<lb/>
歸故鄉高卧溪堂㸔雲起觴我酒絃我琴髙山流水誰<lb/>
知音<lb/>
　　題金碧山水　　　　　　　　<hi>明</hi>李孟濬<lb/>
<pb n="KR4h0142_WYG_007-12a"/>
雨餘山色暖凝春人掩柴門卧夕曛江上圖書和月載<lb/>
山中雞犬隔煙聞東風瑶草香初滿流水桃花路不分<lb/>
此處仙源知不逺厎須騎鶴訪茅君<lb/>
　　題金碧仙山圖　　　　　　　<hi>元</hi>張　渥<lb/>
丹崖翠壁五雲間此日蓬萊第一山笑指碧桃花發處<lb/>
玉鸞曽載月中還<lb/>
　　仙山圖<hi>為趙彦昭賦</hi>　　　　　　　<hi>元</hi>朱德潤<lb/>
崆峒之山戴斗極疊嶂横陳開碣石翠崖丹磴互低昂<lb/>
<pb n="KR4h0142_WYG_007-12b"/>
複閣層欄轉空碧碧桃花落笙聲幽雙成吹玉彩風謳<lb/>
跨鳳騰雲去無迹清猿啼斷層崖秋霞光隠映山長在<lb/>
寰海茫茫隔煙靄舊遊仙侣漫招呼誤落人間㡬千載<lb/>
吳爭越戰何可數束書欲問桃源路畫圖空見避秦人<lb/>
隔水漁郎不相顧<lb/>
　　題仙山圖　　　　　　　　　<hi>元</hi>郭　翼<lb/>
三峰鼇背起中央繡桷塗榱白壁堂秦觀東南揺海色<lb/>
蓬壺曉夜發天光五芝煙裏游羣鳳巨勝華邊卧白羊<lb/>
<pb n="KR4h0142_WYG_007-13a"/>
<hi>原本闕二字</hi>宴門雙玉鴈憑陵八極俯茫茫<lb/>
　　題仙山圖　　　　　　　　　<hi>元</hi>郯　韶<lb/>
華葢諸峰積翠遥中天樓觀陟岧嶤白雲窈窕生晴谷<lb/>
春渚㣲茫落莫潮歸鶴只棲𤣥圃樹幽人時過赤闌橋<lb/>
相逢願接飛霞佩早晩飇車㑹見招<lb/>
　　題畫仙山　　　　　　　　　<hi>明</hi>王景彰<lb/>
聞説蓬萊水已枯懶從海上拾珊瑚山前石爛雲生母<lb/>
天際禽飛雪作姑三尺清冰雷煥劒一杯元氣長房壺<lb/>
<pb n="KR4h0142_WYG_007-13b"/>
此中盡是瓊林侣何事年來不寄書<lb/>
　　郭忠恕仙峰春色圖<hi>四首</hi>　　　<hi>元</hi>黄公望<lb/>
聞道仙家有玊樓翠厓丹壁繞芳洲尋春擬約商巖叟<lb/>
一度花開十度遊<lb/>
仙人原自愛蓬萊瑶草金芝次第開欸乃櫂歌青雀舫<lb/>
逍遥響屧鳳皇臺<lb/>
春泉㶁㶁流青玉晩岫層層障碧雲習靜仙居忘日月<lb/>
不知誰是紫陽君<lb/>
<pb n="KR4h0142_WYG_007-14a"/>
碌碌黄塵奔競塗何如畫裏轉生孤恕先原是蓬山客<lb/>
一段深情世却無<lb/>
　　郭忠恕仙峰春色圖　　　　　<hi>元</hi>吳　鎮<lb/>
層軒繚繞綠雲堆坐挹空青落鳳臺一石負鼇三島去<lb/>
九峰騎鶴衆仙來越南翡翠無時見洞口薔薇㡬度開<lb/>
春去春來花木好谿頭時聽棹歌迴<lb/>
　　題高元德三山圖　　　　　　<hi>明</hi>張以寧<lb/>
我别三神海上之羣仙海水清淺三千年狂吟醉倒不<lb/>
<pb n="KR4h0142_WYG_007-14b"/>
歸去碧桃飄雪春風前使君此畫非人間令我把翫心<lb/>
茫然六鼇贔屓戴坤軸鼎立其下根株連層峰俯視扶<lb/>
桑日老樹逺入蒼梧煙崩崖鬼斧怒斸斷白虹噴霧飛<lb/>
奔泉綠陰沙祭行人立漁舟天末來翩翩石橋蒼蘚滑<lb/>
去馬似聽流水聲潺湲雲深路絶喬木古忽入小有仇<lb/>
池天樓臺明滅翠逺近紅霧蓊鬱蛟龍纒我疑金銀宫<lb/>
闕此景是中有陳摶猶醉眠欲呼白鶴跨之去平生未<lb/>
了名山緣明當拂衣卧松石石室共讀青苔篇<lb/>
<pb n="KR4h0142_WYG_007-15a"/>
　　朝天宫觀方道士所畫三山圖<hi>三首</hi>　<hi>明</hi>袁　凱<lb/>
東流弱水不勝塵漢武樓臺空自陳欲借横江孤鶴去<lb/>
須憑南嶽魏夫人<lb/>
巨魚出没浪波腥東望三山路杳冥安得秦皇射蛟手<lb/>
為操强弩下滄溟<lb/>
方壺少小學為仙筆厎三山豈偶然見説麻姑頭總白<lb/>
不知何用得長年<lb/>
　　方壺雲山爛漫圖<hi>同胡士恭博士題</hi>　　<hi>明</hi>蘇伯衡<lb/>
<pb n="KR4h0142_WYG_007-15b"/>
我家海嶽之畫圖乃是小米手所摹丹崖翠壁走雲氣<lb/>
北連恒碣南衡廬長風中來吹不斷疑有鬼物陰巻舒<lb/>
石林倐開復冥漠雷雨欲至愁鼪鼯分張尚覺天地窄<lb/>
慘淡直與造化俱斯人一去三百載流傳筆力到方壺<lb/>
舊聞仙巖二十四雲牕霧牖仙者都錦溪朝朝玉氣合<lb/>
瓊林夜夜丹光嘘方壺揮毫托真趣生紙染出纔尺餘<lb/>
天高不見青鳥下樹老仍有𤣥猿呼上清羽士欣入手<lb/>
珍重不減千明珠展觀使我長太息如此雲山何處無<lb/>
<pb n="KR4h0142_WYG_007-16a"/>
武陵桃花春正開淮南桂樹秋不枯强顔笑傲金馬署<lb/>
嗟我豈是東方徒乞歸何幸優詔許逺遊便以雲為車<lb/>
蒼梧既酹虞帝墓㑹稽更探神禹書左攀東海若木枝<lb/>
右折西華青芙蕖尋真徑度弱水去飛行安用卭杖扶<lb/>
豈無清泠可洗耳亦有沆瀣堪充虚我自持盃酌阿母<lb/>
誰能搔痒招麻姑鬢髮不受皓雪變日月任使跳九如<lb/>
𤣥圃羅浮若邂逅擬出海嶽相歡娛<lb/>
　　題畫山水　　　　　　　　　<hi>唐</hi>楊汝士<lb/>
<pb n="KR4h0142_WYG_007-16b"/>
太華峰前是故鄉路人遥指讀書堂如今老大騎官馬<lb/>
羞向闗西道姓楊<lb/>
　　水墨山石　　　　　　　　　<hi>唐</hi>方　干<lb/>
三世精能舉世無筆端狼籍見功夫添來勢逸陰崕黒<lb/>
潑處痕輕灌木枯垂地寒雲吞大漠過江春雨入全吳<lb/>
蘭堂坐久心彌惑不道山川是畫圖<lb/>
　　題畫石山　　　　　　　　　<hi>唐</hi>徐　鉉<lb/>
彼美巉巗石誰施黼藻功回巖明照地絶壁爛臨空錦<lb/>
<pb n="KR4h0142_WYG_007-17a"/>
段鮮須濯羅屏展易窮不因秋蘚綠非假晚霞紅羽客<lb/>
藏書洞樵人取箭風靈蹤理難問仙客去何通返駕歸<lb/>
塵裏留情向此中迴瞻畫圖畔遥羨面山翁<lb/>
　　畫山<hi>三首</hi>　　　　　　　　　<hi>宋</hi>鄒　浩<lb/>
㡬年密與畫山鄰今日歸航駐水濱天亦有心酬我願<lb/>
斂雲收霧日光新<lb/>
三峰濶展映天長大巧由來未易量我欲移歸殿前去<lb/>
萬年千載對君王<lb/>
<pb n="KR4h0142_WYG_007-17b"/>
埽成屏障㡬千春洗雨吹風轉更明應是天工醉時筆<lb/>
重重粉墨尚縱横<lb/>
　　觀畫山水　　　　　　　　　<hi>宋</hi>陸　游<lb/>
古北安西志未酬人間隨處送悠悠騎驢白帝城邊雨<lb/>
挂席黄陵廟外秋大網截江魚可膾髙樓臨路酒如油<lb/>
老來無復當年快聊對丹青作卧遊<lb/>
　　題山水横看<hi>二首</hi>　　　　　　<hi>宋</hi>范成大<lb/>
生煙漠漠水漫漫老栁知秋渡口寒盡是西溪腸斷處<lb/>
<pb n="KR4h0142_WYG_007-18a"/>
憑君將與故人看<lb/>
霜入丹楓白葦林横煙山逺暮江深君㸔鴈落帆飛處<lb/>
知我秋風故國心<lb/>
　　題畫小山　　　　　　　　　<hi>宋</hi>朱　子<lb/>
飛來小陂陀未雨已滂濞荒此定何人蘇公有遺記<lb/>
　　題山水巻<hi>四首</hi>　　　　　　　<hi>元</hi>錢　選<lb/>
目窮千里筆不到自是餘生坐太凡一日興來何可遏<lb/>
開牕寫出碧巗巗<lb/>
<pb n="KR4h0142_WYG_007-18b"/>
江南北苑出竒才千里溪山筆厎回不管六朝興廢事<lb/>
一樽且向畫圖開<lb/>
煙雲出没有無間半在空虚半在山我亦閒中消日月<lb/>
幽林深處聽潺湲<lb/>
胸中得酒出孱顔木葉森森嵗暮殘落墨不隨嵐氣暝<lb/>
㡬重山色㡬重瀾<lb/>
　　題山水手巻　　　　　　　　<hi>元</hi>吳　澄<lb/>
家在江南山水邨黄塵陌上兩眸昬偶然此景夢中見<lb/>
<pb n="KR4h0142_WYG_007-19a"/>
歸路迢迢欲斷魂<lb/>
　　題山水　　　　　　　　　　<hi>元</hi>揭傒斯<lb/>
野艇來無數山橋度有三寒雲依古寺落木帶羸驂迴<lb/>
首重重變幽尋處處堪平生雙眼力江北復江南<lb/>
　　山間山水手巻　　　　　　　<hi>元</hi>歐陽𤣥<lb/>
十年京國㸔圖畫半幅雲煙亦惱儂今日身行屏障裏<lb/>
却思移住最髙峰<lb/>
　　山水<hi>三首</hi>　　　　　　　　　<hi>元</hi>吳　鎮<lb/>
<pb n="KR4h0142_WYG_007-19b"/>
聞有風輪持世界可無筆力走山川巒容盡作飛來勢<lb/>
太室居然擲大千<lb/>
古藤陰陰抱寒玉時向晴牕伴吾獨青青不改四時容<lb/>
絶勝凌霄倚凡木<lb/>
憶昔相逢武水頭行行送上木蘭舟遥憐落日蒸溪上<lb/>
野色風聲㡬許愁<lb/>
　　山水　　　　　　　　　　　<hi>元</hi>陳　樵<lb/>
青山如髻樹如麻茅屋青帘認酒家侵曉一番飛雨過<lb/>
<pb n="KR4h0142_WYG_007-20a"/>
滿川流出碧桃花<lb/>
　　山水小幅　　　　　　　　　<hi>元</hi>吳師道<lb/>
蒼嶂秋雲更白青林霜葉偏紅江南八月九月人在詩<lb/>
中畫中<lb/>
　　題畫山水　　　　　　　　　<hi>元</hi>貢性之<lb/>
山水東南勝遊遨嵗月遷登高頻折屐載月屢移船鏡<lb/>
水荷花裏秦雲嶺樹邊猿偷霜果下鹿借石牀眠野趣<lb/>
閒誰適詩懷靜自便洞深通窈窕澗曲寫之𤣥采藥時<lb/>
<pb n="KR4h0142_WYG_007-20b"/>
逢虎㸔棊或遇仙僧留題竹字鶴避煮茶煙㨗徑惟増<lb/>
媿移文只浪傳種桃春萬樹别有武陵天<lb/>
　　題山水景<hi>二首</hi>　　　　　　　<hi>元</hi>吳志淳<lb/>
十年小隠在青山喜有東湖屋數間門外白雲常在眼<lb/>
此身渾似釣舟閒<lb/>
小舟何處問通津二月東湖栁色新老向天涯頻見畫<lb/>
一枝曽折送行人<lb/>
　　題畫山水　　　　　　　　　<hi>元</hi>馬　臻<lb/>
<pb n="KR4h0142_WYG_007-21a"/>
連山轉迴谿衆木參差列上有不動雲練練積蒼雪寫<lb/>
此清曠心浩蕩入寥泬所以冥栖士終身慕髙潔<lb/>
　　題畫山水　　　　　　　　　<hi>元</hi>馬　臻<lb/>
卓犖老氣吹蒼寒太古屹然天地間恰似秋風萬里至<lb/>
白雲飛動終南山<lb/>
　　題畫山水<hi>二首</hi>　　　　　　　<hi>元</hi>張天英<lb/>
海嶽菴前萬頃雲髙深顯晦屬誰分不因此老淋漓墨<lb/>
那得溪山在練裙<lb/>
<pb n="KR4h0142_WYG_007-21b"/>
畫史誰如此老顛能融筆墨寫山川青林白石江南路<lb/>
何處堪畊二頃田<lb/>
　　題畫山水　　　　　　　　　<hi>明</hi>劉　基<lb/>
澹澹輕煙羃半林涓涓飛瀑瀉遥岑偶然坐石觀流水<lb/>
不記還山路淺深<lb/>
　　題山水小畫　　　　　　　　<hi>明</hi>劉　基<lb/>
谿上春始還㣲波動芳嶼樹暖欲生煙山明初過雨美<lb/>
人期不來桂檝怨蘭杜佇立忽懷愁漁歌起洲渚<lb/>
<pb n="KR4h0142_WYG_007-22a"/>
　　題山水小畫<hi>二首</hi>　　　　　　<hi>明</hi>劉　基<lb/>
鄂渚輕舟未發瀟湘倦客多愁可恨一江春水無情日<lb/>
夜東流<lb/>
碧草桃源路斷紫芝商嶺雲深髙樹月明啼鴂一聲一<lb/>
度傷心<lb/>
　　題畫山水<hi>二首</hi>　　　　　　　<hi>明</hi>張以寧<lb/>
雲渺渺水依依人家春樹暗僧舍夕陽㣲扁舟一葉來<lb/>
何處定有詩人放鶴歸<lb/>
<pb n="KR4h0142_WYG_007-22b"/>
煙暝起雨疎來溪樹陰多合巗花濕更開安得身閒似<lb/>
鷗鳥盡情飛去亦飛回<lb/>
　　題山水畫　　　　　　　　　<hi>明</hi>劉　崧<lb/>
小山削玊摶空青大山錯繡開帷屏劃然千丈崕壁立<lb/>
下有流水當高亭亭中幽人顔色好城市何年迹如埽<lb/>
長江日落澹浮雲極浦春回滿芳草深林窈窕仙路遥<lb/>
谷口雪明雙板橋便攜綠玉上絶頂閒聽松風吹洞簫<lb/>
　　題山水畫　　　　　　　　　<hi>明</hi>劉　崧<lb/>
<pb n="KR4h0142_WYG_007-23a"/>
江上青山山外峰水邊亭榭記行蹤天垂瀑布青雲斷<lb/>
日射滄波紫霧重松掩鶴巢翻薜荔栁欹漁艇並芙蓉<lb/>
抱琴已歎歸來晩何事幽人獨不逢<lb/>
　　題山水畫　　　　　　　　　<hi>明</hi>劉　崧<lb/>
瀑布雙垂下屏風九疊張波光混彭蠡山勢似潯陽松<lb/>
塢棲茅屋楓林帶石梁扁舟如可具吾意在滄浪<lb/>
　　題山水小景　　　　　　　　<hi>明</hi>劉　崧<lb/>
倚石羣松秀横江五栁繁水侵陶令宅山掩謝公村浴<lb/>
<pb n="KR4h0142_WYG_007-23b"/>
鷺依晴槳啼鶯近晚尊亂餘寧復此展巻一消魂<lb/>
　　題山水小幀　　　　　　　　<hi>明</hi>張　適<lb/>
秋林雨過雲猶濕綠莎亭子小於笠漁郎欲來猶未來<lb/>
隔隄驚起雙鸂鶒<lb/>
　　題山水　　　　　　　　　　<hi>明</hi>羅　榮<lb/>
碧嶂秀重重岧嶤逼華嵩雨淙孤壑應雲壁小蹊通呼<lb/>
酒三邨社藏書一畝宫山深人不見花鳥領春風<lb/>
　　題山水　　　　　　　　　　<hi>明</hi>范宗暉<lb/>
<pb n="KR4h0142_WYG_007-24a"/>
初日照雲林寒泉落風磴緬懷塵外踪悠然動秋興<lb/>
　　題山水　　　　　　　　　　<hi>明</hi>方孝孺<lb/>
離家今㡬載衣袂染京塵不敢㸔圖畫青山恐笑人<lb/>
　　題山水小畫　　　　　　　　<hi>明</hi>程本立<lb/>
太湖三萬六千頃七十二峰湖上山草閣酒醒風雨過<lb/>
棹歌聲在水雲間<lb/>
　　題山水　　　　　　　　　　<hi>明</hi>解　縉<lb/>
溪山有逸趣蒼崕凌紫煙逺峰落天半中有飛來泉蒼<lb/>
<pb n="KR4h0142_WYG_007-24b"/>
茫樓觀出林杪丘園四顧居人少夕陽往往見漁樵古<lb/>
樹陰陰亂啼鳥望中峰髙雲錦張如此溪山猶故鄉𤣥<lb/>
潭觀裏三峰出白鷺洲邊二水長碧梧翠竹連江岸菊<lb/>
潭秋嶼花爭亂好景偏宜白日遊年華毎被青春換寄<lb/>
語溪山如有情氤氲佳氣常鍾靈山中美酒置千斛待<lb/>
我歸來尋舊盟<lb/>
　　題山水　　　　　　　　　　<hi>明</hi>王　達<lb/>
一曲清琴酒一巵煙蘿贏得任棲遲千峰黛色嵐消後<lb/>
<pb n="KR4h0142_WYG_007-25a"/>
十里菱花子結時水氣入樓人不覺秋聲到樹鶴先知<lb/>
世無謝朓誰同語對畫空成萬古思<lb/>
　　題山水小景　　　　　　　　<hi>明</hi>李昌期<lb/>
野外少人躅值此佳日遲偶與二三友游觀賦新詩青<lb/>
松藹繁蔭碧草含華滋逍遥恣言笑童穉亦娛嬉濟濟<lb/>
炫春服悠悠詠清沂兹歡恐難再興盡以為期<lb/>
　　山水小景　　　　　　　　　<hi>明</hi>薛　瑄<lb/>
湖水茫茫浪拍天春風湖上有人煙小樓半在花林内<lb/>
<pb n="KR4h0142_WYG_007-25b"/>
簾捲青山看釣船<lb/>
　　題山水<hi>四首</hi>　　　　　　　　<hi>明</hi>趙　迪<lb/>
㡬家茅屋水邊邨花落春潮夕到門溪上數峰青似染<lb/>
居人説是武陵源<lb/>
江上千峰紫翠浮松門苔逕映清流茅堂雨絶湘簾暝<lb/>
卧聽空山一夜秋<lb/>
九疑如黛暮雲間帝子何年去不還唯有秋猿聽不盡<lb/>
蕭蕭寒雨萬重山<lb/>
<pb n="KR4h0142_WYG_007-26a"/>
流水人家洞裏幽清猿古木思悠悠别家㡬度藤蘿月<lb/>
閒却瑶琴石上秋<lb/>
　　題山水人物　　　　　　　　<hi>明</hi>趙　迪<lb/>
德星堂倚碧山隈喬木縈紆曲澗迴蘿逕亂侵紅葉滿<lb/>
松扉不掩白雲來深秋庭發黄金桂積雨階生碧玉苔<lb/>
千嶂停雲修竹暝孤琴候月綺牕開夜涼醉倚巗前瀑<lb/>
香暗唫餘雪後梅谷口幽期時悵望輞川佳興偶徘徊<lb/>
溪聲夢入寒猿斷鳥影愁將夕磬催佳句多情追沈謝<lb/>
<pb n="KR4h0142_WYG_007-26b"/>
閒居有賦勝鄒枚珠林落景明牕户翠壁飛花入酒杯<lb/>
泉石趣幽依枕席芝蘭香靄近樽罍鳥聲閒對雲間榻<lb/>
林影青浮江上臺即此端居人境外更須何處問蓬萊<lb/>
　　題山水<hi>二首</hi>　　　　　　　　<hi>明</hi>商　輅<lb/>
别墅樓臺俯碧灣栁陰深處隔塵寰主人無限登臨趣<lb/>
都在煙雲出没間<lb/>
綠栁成陰化日舒扁舟出水勝安車高人罷釣沉思處<lb/>
志在經綸不在魚<lb/>
<pb n="KR4h0142_WYG_007-27a"/>
　　山水畫　　　　　　　　　　<hi>明</hi>劉　珝<lb/>
江上好山開畫屏山上古木參空青飛流直下㡬千尺<lb/>
征鴻南去秋冥冥津口誰人逺呼渡桂楫揺揺那肯顧<lb/>
飄然謝却名利場海濶天髙何所慕君不見輪蹄衮衮<lb/>
紅塵中五侯七貴徒稱雄何如此客滄江上一曲髙歌<lb/>
山水風<lb/>
　　山水畫　　　　　　　　　　<hi>明</hi>劉　珝<lb/>
層巒疊嶂髙嶙峋青溪碧澗波粼粼堂亭寺觀不知數<lb/>
<pb n="KR4h0142_WYG_007-27b"/>
市㕓隔斷無纎塵迢迢有客泛孤舫一章凌空放雙漿<lb/>
儼如仙子御風行煙霞中間互相訪依稀疑是終南山<lb/>
坐者揖者咸衣冠採藥毎將巾舄濕共談那解天壤寛<lb/>
是誰好事留斯跡安得其間一棲息瞻彼春空一片雲<lb/>
為霖有意人難識<lb/>
　　題山水　　　　　　　　　　<hi>明</hi>丘　濬<lb/>
山色空濛樹色深人家住傍碧溪潯半江月照天在水<lb/>
五月風來秋滿林遯世獨輸髙士隠披圖因見昔賢心<lb/>
<pb n="KR4h0142_WYG_007-28a"/>
人間何處有此景我欲因之寄越吟<lb/>
　　畫山水　　　　　　　　　　<hi>明</hi>李東陽<lb/>
山家住在雲深處眼見雲來復雲去朝隨爽氣入空山<lb/>
夕變浮嵐挂髙樹蒙茸艸色迷東西石路﨑嶇髙復低<lb/>
槿花成籬竹為障中有幽人屹相向芒鞵鐵杖烏角巾<lb/>
白頭雙鬢何繽紛來時似帶林霏濕坐久不知山日曛<lb/>
門前落葉多仍埽故人相期苦不早杳靄疑無逺寺鐘<lb/>
吚啞忽有中流櫂危橋雨過苔應滑後圃花殘人未老<lb/>
<pb n="KR4h0142_WYG_007-28b"/>
若邪雲門未可登天姥匡廬夢空到乾坤浩蕩真無極<lb/>
詩話一燈青未了絶勝王郎興盡時扁舟載雪山陰道<lb/>
　　題畫山水　　　　　　　　　<hi>明</hi>周　用<lb/>
江頭羣樹綠參差老子乗舟似有期於今莫向山陰去<lb/>
赤汗黄塵不及時<lb/>
　　山水畫　　　　　　　　　　<hi>明</hi>嚴　嵩<lb/>
長松拂雲生晝寒沙上草閣俯江湍幽人竟日少塵事<lb/>
白鳥青天倒倚闌<lb/>
<pb n="KR4h0142_WYG_007-29a"/>
　　畫山水　　　　　　　　　　<hi>明</hi>何景明<lb/>
蜀溪搗紙明如練并州剪刀碧雲斷抽毫作繪誰所為<lb/>
華堂粉壁光凌亂枳花竹葉春江曲江頭無人水空綠<lb/>
迤逶石逕林中出草碧沙明淨江日欲覓秦人武陵下<lb/>
不見溪邊種桃者髙樓窈窕鎖煙霧只疑行盡瀟湘路<lb/>
瀟湘却憶舊時遊紙上煙波生暮愁<lb/>
　　寫山水　　　　　　　　　　<hi>明</hi>陳　鶴<lb/>
夜來風雨惡落葉打柴闗曉起敞溪閣亂雲猶在山<lb/>
<pb n="KR4h0142_WYG_007-29b"/>
　　題山水小景　　　　　　　　<hi>明</hi>陳　煒<lb/>
江冷水溶溶羣山紫翠重村孤茅屋小樹隠白雲濃野<lb/>
渡横歸棹深林起梵鐘天涯塵跡久何處覓仙踪<lb/>
　　題畫小幅山水　　　　　　　<hi>明</hi>李日華<lb/>
晃目江沙細煙翠伴吟崖栁醉霜紅秋來活計無多子<lb/>
健脚閒身硬節笻<lb/>
　　題寫山水小幀　　　　　　　<hi>明</hi>李日華<lb/>
自愛南坡筍蕨鮮一春仍貯賣花錢琴翁酒伴如相問<lb/>
<pb n="KR4h0142_WYG_007-30a"/>
　只在疎林秀石邊<lb/>
　　　題山水　　　　　　　　　　<hi>明</hi>葛徵竒<lb/>
　深院無人自埽花隔鄰啼鳥亦山家閒磨墨汁供生事<lb/>
　竹裏敲枰日未斜<lb/>
　　　題山水　　　　　　　　　　<hi>明</hi>葛徴竒<lb/>
　學得倪迂畫裏禪松風謖謖自蕭然與君對坐看雲起<lb/>
　一日能消㡬百年<lb/>
　<lb/>
<pb n="KR4h0142_WYG_007-30b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定厯代題畫詩類卷七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0142_WYG_047-1a"/>
　欽定四庫全書<lb/>
御定歴代題畫詩類卷四十七目錄<lb/>
　　閒適類<lb/>
　　　松雪翁桐陰髙士圖<hi>元鄧文原</hi>
　　　題秋林髙士圖<hi>元郯韶</hi>
　　　題趙千里髙士圖<hi>元鄭東</hi>
　　　題髙士圖<hi>元龔開</hi>
　　　題髙士圖<hi>元周馳二首</hi>
<pb n="KR4h0142_WYG_047-1b"/>
　　　題髙士圖<hi>元陸文圭</hi>
　　　題髙士圖<hi>元倪瓚</hi>
　　　和華以愚韻兼題所畫春山髙士圖<hi>元倪瓚</hi>
　　　題林亭髙士圖<hi>元陶宗儀</hi>
　　　趙海寧長松髙士圖<hi>元陶宗儀</hi>
　　　題畫抱琴髙士<hi>元陶宗儀</hi>
　　　題畫停舟髙士<hi>元陶宗儀</hi>
　　　題梅鶴髙士圖<hi>元陶宗儀</hi>
<pb n="KR4h0142_WYG_047-2a"/>
　　松石髙士圖<hi>元張天英</hi>
　　林泉髙士圖<hi>元張雨</hi>
　　題秋林髙士圖<hi>明髙啟</hi>
　　竹林髙士圖<hi>明髙啟</hi>
　　馬逺古松髙士圖<hi>明吳寛</hi>
　　湖亭髙士圖<hi>明吳寛</hi>
　　秋林髙士圖<hi>明王彞</hi>
　　桐陰髙士圖<hi>明李日華</hi>
<pb n="KR4h0142_WYG_047-2b"/>
　　松下幽人圖<hi>元元好問</hi>
　　幽人圖<hi>元劉因二首</hi>
　　次韻子瞻子由題憩寂圖<hi>宋黄庭堅二首</hi>
　　趙仲穆畫看雲圖<hi>元顧瑛</hi>
　　趙仲穆畫看雲圖<hi>元吳毅</hi>
　　趙仲穆畫看雲圖<hi>元張憲</hi>
　　題趙仲穆看雲圖<hi>明僧元璞</hi>
　　野老看雲圖<hi>元劉永之</hi>
<pb n="KR4h0142_WYG_047-3a"/>
　　題秋谷耕雲圖<hi>元馬祖常</hi>
　　題倪元鎮耕雲圖<hi>明宋濓</hi>
　　避暑圖<hi>元黄溍</hi>
　　竹深避暑圖<hi>元陶宗儀</hi>
　　避暑圖<hi>元張雨</hi>
　　二老雪行圖<hi>金李獻能二首</hi>
　　二老雪行圖<hi>元李澥</hi>
　　雪谷早行圖<hi>元元好問</hi>
<pb n="KR4h0142_WYG_047-3b"/>
　　雪谷曉行圖<hi>元袁桷</hi>
　　謝處士載月圖<hi>元劉因</hi>
　　溪橋步月圖<hi>元劉因</hi>
　　題東山玩月圖<hi>元黄庚</hi>
　　題秋江月夜摘阮圖<hi>元王惲二首</hi>
　　王梅叟溪山對月圖<hi>元程鉅夫</hi>
　　題顧秀才所藏舟中看月圖<hi>元成廷珪</hi>
　　題李公畧示髙郎中吳山觀月圖<hi>元仇逺</hi>
<pb n="KR4h0142_WYG_047-4a"/>
　　　題萬嵗山翫月圖<hi>元丁鶴年</hi>
　　　江貫道清江汎月圖<hi>明謝應芳</hi>
　　　觀瀑布圖<hi>宋劉宰</hi>
　　　李咸熙山人觀瀑圖<hi>元黄公望</hi>
　　　題劉堯輔觀瀑圖<hi>元丁復</hi>
　　　題傅商翁觀松瀑圖<hi>元劉永之</hi>
　　　題觀瀑圖<hi>元陶宗儀</hi>
　　　題清暑觀瀑圖<hi>元陶宗儀</hi>
<pb n="KR4h0142_WYG_047-4b"/>
　　　觀瀑圖<hi>明陳顥</hi>
　　　李咸熙仙客臨流圖<hi>元黄公望</hi>
　　　題秋林瞰泉圖<hi>明周敘</hi>
　　　觀泉圖<hi>明李東陽</hi>
　<lb/>
　<lb/>
　<lb/>
御定歴代題畫詩類巻四十七目錄<lb/>
<pb n="KR4h0142_WYG_047-5a"/>
　欽定四庫全書<lb/>
御定歴代題畫詩類巻四十七<lb/>
　　閒適類<lb/>
　　　松雪翁桐隂髙士圗　　　　　<hi>元</hi>鄧文原<lb/>
　玉立桐隂十畞蒼託根何必在朝陽迎風簌簌秋聲早<lb/>
　灑雨隂陰月色凉勝事只消琴在膝野情聊倚石為牀<lb/>
　髙人自得坡頭趣不為花開引鳯皇<lb/>
　　　題秋林髙士圗　　　　　　　<hi>元</hi>郯　韶<lb/>
<pb n="KR4h0142_WYG_047-5b"/>
　山磴坡陀細路平石橋流水雨初生絶憐童子驚秋色<lb/>
　聼得空林落葉聲<lb/>
　　　題趙千里髙士圗　　　　　　<hi>元</hi>鄭　東<lb/>
　題詩日日樹陰傍不斷清風灑石牀騎馬出門塵似海<lb/>
　百年都只為官忙<lb/>
　　　題髙士圗　　　　　　　　　<hi>元</hi>龔　開<lb/>
　雪氣侵人臥欲僵苦勞明府到藜牀主賔問荅皆情話<lb/>
　何用閒名入薦章<lb/>
<pb n="KR4h0142_WYG_047-6a"/>
　　題髙士圗<hi>二首</hi>　　　　　　　<hi>元</hi>周　馳<lb/>
僵臥空齋儘耐寒門前行路雪漫漫投炎附熱非吾事<lb/>
一任人將冷眼㸔<lb/>
門巷蕭條雪已深空齋展轉泥重衾就令僵死亦閒事<lb/>
可見世間君子心<lb/>
　　題髙士圗　　　　　　　　　<hi>元</hi>陸文圭<lb/>
曉㸔嵩少玉嶙峋枉駕應憐處士貧令尹若能為保障<lb/>
長衾盡覆洛陽人<lb/>
<pb n="KR4h0142_WYG_047-6b"/>
　　題髙士圗　　　　　　　　　<hi>元</hi>倪　瓚<lb/>
賜也貨殖憲也貧憲貧非病衣已鶉未若簞瓢顔氏子<lb/>
陋巷所樂皆天真<lb/>
　　和華以愚韻兼題所畫春山髙士圗<lb/>
　　　　　　　　　　　　　　　<hi>元</hi>倪　瓚<lb/>
扁舟溪上數來過白髮殘春奈我何柳絮如煙迷曉浦<lb/>
杏花飛雪㸃春波林扉有客圗丘壑石室何人帶女蘿<lb/>
欲和華山髙隱曲羈愁悽斷不成歌<lb/>
<pb n="KR4h0142_WYG_047-7a"/>
　　題林亭髙士圗　　　　　　　<hi>元</hi>陶宗儀<lb/>
巖壑衣冠逸士松篁琴酒閒亭坐㸔雲生逺岫一江春<lb/>
水泠泠<lb/>
　　趙海寧長松髙士圗　　　　　<hi>元</hi>陶宗儀<lb/>
春雷喚起蒼龍蟄鱗甲蜿蜒雲氣溼道人長鑱劚茯苓<lb/>
半天風雨山精泣<lb/>
　　題畫抱琴髙士　　　　　　　<hi>元</hi>陶宗儀<lb/>
重重綠樹䕶清溪欲覓知音路轉迷布襪青鞵吟未了<lb/>
<pb n="KR4h0142_WYG_047-7b"/>
又隨野色過橋西<lb/>
　　題畫停舟髙士　　　　　　　<hi>元</hi>陶宗儀<lb/>
落落長林水一灣綠隂多處白鷗閒畏途塵滿無心踏<lb/>
獨坐船頭㸔晩山<lb/>
　　題梅鶴髙士圗　　　　　　　<hi>元</hi>陶宗儀<lb/>
月鳴孤鶴唳前汀一樹寒梅䕶石屏香篆已消童子倦<lb/>
道人猶對蕊珠經<lb/>
　　松石髙士圗　　　　　　　　<hi>元</hi>張天英<lb/>
<pb n="KR4h0142_WYG_047-8a"/>
松樹連岡山石幽蕭然冠履白雲秋只愁畏壘無尸祝<lb/>
不憚長年為爾留<lb/>
　　林泉髙士圗　　　　　　　　<hi>元</hi>張　雨<lb/>
我本𤣥真老孫子意託綸釣相娛嬉浮玉山前一瓢酒<lb/>
頗恨時無顔太師<lb/>
　　題秋林髙士圗　　　　　　　<hi>明</hi>髙　啓<lb/>
二仲有𤣥賞相攜在中林遐景延迥歩微言諧素襟天<lb/>
秋谷響哀日暝川光隂風駛多委葉山空少歸禽逶遲<lb/>
<pb n="KR4h0142_WYG_047-8b"/>
臨長岡迢遞指逺岑諒非羇離客詎用愁登臨<lb/>
　　竹林髙士圗　　　　　　　　<hi>明</hi>髙　啓<lb/>
竹深斜日在獨鶴見扉開誰顧閒居者惟應二仲來<lb/>
　　馬逺古松髙士圗　　　　　　<hi>明</hi>吳寛<lb/>
寄傲天地間不為俗士知九衢紛車馬有足難並馳偶<lb/>
來長松下時復一解頥手持白鶴羽萬事付一麾吾心<lb/>
在太古身即太古時所以陶淵明羲皇不我欺須臾白<lb/>
雲起青山變容姿即此見世故長歌返茅茨<lb/>
<pb n="KR4h0142_WYG_047-9a"/>
　　湖亭髙士圗　　　　　　　　<hi>明</hi>吳　寛<lb/>
百頃平湖望若空游人如在水晶宫日長對此消炎暑<lb/>
髙閣安能著病翁<lb/>
　　秋林髙士圗　　　　　　　　<hi>明</hi>王　彞<lb/>
嵐峰半殘陽彩翠明林杪僧塢逺鐘微歸人下山少風<lb/>
杉落葉響驚起棲煙鳥攜手願言旋前邨月初皎<lb/>
　　桐隂髙士圗　　　　　　　　<hi>明</hi>李日華<lb/>
水流碧梧間人坐夕陽塢清意浸詩骨清語不及吐仰<lb/>
<pb n="KR4h0142_WYG_047-9b"/>
睇髙雲中葉葉自起舞<lb/>
　　松下幽人圗　　　　　　　　<hi>元</hi>元好問<lb/>
秋風謖謖松樹枝仙人骨輕雲一絲不飲不食玉雪姿<lb/>
竹宫月夕頻望祠竟不下視齋房芝人間好手乃得之<lb/>
眼中擾擾昨暮兒畫圗獨在羲皇時予懐𣺌兮幽林思<lb/>
　　幽人圗　　　　　　　　　　<hi>元</hi>劉　因<lb/>
無媒路逕草蕭蕭山鬼修篁路轉遥手撚幽香意何逺<lb/>
為誰終日靣岧嶤<lb/>
<pb n="KR4h0142_WYG_047-10a"/>
澗響無心和考槃雲容有意近長安野猿窺破中宵夢<lb/>
却恐山靈不易瞞<lb/>
　　次韻子瞻子由題憩寂圗<hi>二首</hi>　<hi>宋</hi>黄庭堅<lb/>
松舍風雨石骨瘦法窟寂寥僧定時李侯有句不肯吐<lb/>
淡墨寫出無聲詩<lb/>
龍眠不似虎頭癡筆妙天機可並時蘇仙潄墨作蒼石<lb/>
應觧種花開此時<lb/>
　　趙仲穆畫㸔雲圗　　　　　　<hi>元</hi>顧　瑛<lb/>
<pb n="KR4h0142_WYG_047-10b"/>
青山與浮雲終日淡相守山為雲窟宅雲為山户牖無<lb/>
心成白衣有意變蒼狗人情亦如雲寄語㸔雲叟<lb/>
　　趙仲穆畫㸔雲圗　　　　　　<hi>元</hi>吳　毅<lb/>
落日杖藜溪上行溪流十里帶松聲輞川詩意無人領<lb/>
坐對南山雲氣生<lb/>
　　趙仲穆畫㸔雲圗　　　　　　<hi>元</hi>張　憲<lb/>
松頭自與峰巒黒雲景何如水意閒放下瘦笻成小憩<lb/>
不妨坐對日銜山<lb/>
<pb n="KR4h0142_WYG_047-11a"/>
　　題趙仲穆㸔雲圗　　　　　　<hi>明</hi>僧元璞<lb/>
舊逰清苕上愛㸔弁峰雲稍將春雨度始見逺林分起<lb/>
滅悟真理逍遥遺世紛於焉自怡恱永懐陶隱君<lb/>
　　野老㸔雲圗　　　　　　　　<hi>元</hi>劉永之<lb/>
文湍激幽澗白雲流逺山偃仰長松下延眺一怡顔清<lb/>
風拂素服瑶花落樹間拾薪青煙際煮苓供晩餐耽此<lb/>
丘中賞竟日未言旋<lb/>
　　題秋谷耕雲圗　　　　　　　<hi>元</hi>馬祖常<lb/>
<pb n="KR4h0142_WYG_047-11b"/>
突兀秋雲不可耕槎牙老樹半枯榮上京玉署清凉境<lb/>
閒伴鼇峰作弟兄<lb/>
　　題倪元鎮耕雲圗　　　　　　<hi>明</hi>宋　濂<lb/>
㸔院留黄鶴耕雲種紫芝天下書讀盡人間事不知<lb/>
　　避暑圗　　　　　　　　　　<hi>元</hi>黄　溍<lb/>
一丘一壑古遺民十里清風不屬人閒對青山揮白羽<lb/>
世間何處是紅塵<lb/>
　　竹深避暑圗　　　　　　　　<hi>元</hi>陶宗儀<lb/>
<pb n="KR4h0142_WYG_047-12a"/>
萬竹林中草縛菴溪聲隐隐隔雲嵐日長客去收經巻<lb/>
一枕清風睡正酣<lb/>
　　避暑圗　　　　　　　　　　<hi>元</hi>張　雨<lb/>
雪藕氷盤斫鱠廚波光簾影帯風蒲蒼生病渴無人問<lb/>
赤日黄埃盡畏途<lb/>
　　二老雪行圗<hi>二首</hi>　　　　　　<hi>金</hi>李獻能<lb/>
自笑膠膠擾擾身十年匹馬走紅塵何時雪滿平生屐<lb/>
太華峰前約故人<lb/>
<pb n="KR4h0142_WYG_047-12b"/>
抱琴衝雪又衝風二老風流阿堵中未似邨翁眵抹眼<lb/>
火爐頭上話年豐<lb/>
　　二老雪行圗　　　　　　　　<hi>元</hi>李　澥<lb/>
雪明萬仞鄴西山杖屨平生㡬往還滿眼京塵空對畫<lb/>
何時真似兩翁閒<lb/>
　　雪谷早行圗　　　　　　　　<hi>元</hi>元好問<lb/>
雪擁雲横下筆難爭教萬景入荒寒詩翁自有無聲句<lb/>
畫裏憑君細覓㸔<lb/>
<pb n="KR4h0142_WYG_047-13a"/>
　　雪谷曉行圗　　　　　　　　<hi>元</hi>袁　桷<lb/>
過翼淒淒巖谷曠懷納納乾坤我欲相思命駕人猶髙<lb/>
臥扃門<lb/>
　　謝處士載月圗　　　　　　　<hi>元</hi>劉　因<lb/>
扁舟西子五湖過謝客西風兩鬢皤一種清風明月底<lb/>
憑君試問夜如何<lb/>
　　溪橋歩月圗　　　　　　　　<hi>元</hi>劉　因<lb/>
山中有幽人獨歩溪橋月莫問興如何披圗亦清絶<lb/>
<pb n="KR4h0142_WYG_047-13b"/>
　　題東山翫月圗　　　　　　　<hi>元</hi>黄　庚<lb/>
斜陽紅盡莫雲碧一片天光涵水色海濤擁出爛銀盤<lb/>
千里嬋娟共今夕主人領客登東山踏碎寒光㸔秋液<lb/>
星河倒影浸空明露華漙玉夜氣清馮夷激水水欲立<lb/>
海若辟易天吳驚孤舟巻㠶泊煙嶼古木撼壑生秋聲<lb/>
憑髙人在金鼇背閒㸔潮生煙渚外老龍翻海雲氣寒<lb/>
長鯨巻雪浪花碎茫茫萬頃滄浪中屹立孤峰鎖蒼翠<lb/>
山巔埽石羅尊罍賔主傳杯不放杯騷客掀髯賦詩去<lb/>
<pb n="KR4h0142_WYG_047-14a"/>
山童踏月攜琴來劇談浩飲不知醉仰天長笑歡顔開<lb/>
倒著接䍦欲起舞乾坤清氣入肺腑天邊風月空四時<lb/>
眼底江山自千古謝安躡屐逰東山袁安登舟宴牛渚<lb/>
庾亮南樓今在否坡仙赤壁知何許滿眼往事轉頭空<lb/>
千年人物俱塵土人生光景若湍流霜痕易㸃雙鬢秋<lb/>
胸中勿著塵俗事睂間休鎖名利愁我輩適意在行樂<lb/>
古人所以秉燭逰月山追憶舊逰處盡寫風煙入縑素<lb/>
我來見畫如見景想像髙唐猶可賦諸君後㑹應可期<lb/>
<pb n="KR4h0142_WYG_047-14b"/>
雲萍合散今何之安得扁舟澉川去日與杖屨相追隨<lb/>
登山把酒醉明月共㸔此畫歌此詩<lb/>
　　題秋江月夜摘阮圗<hi>二首</hi>　　　<hi>元</hi>王　惲<lb/>
𤣥壁朱絃激烈聞縱横詞舌得儀秦忘言何似陶元亮<lb/>
直作羲皇向上人<lb/>
易水悲風動急彈小絃鏗爾摘銅丸多應一片松梢月<lb/>
併入茅亭作夜寒<lb/>
　　王梅叟溪山對月圗　　　　　<hi>元</hi>程鉅夫<lb/>
<pb n="KR4h0142_WYG_047-15a"/>
明月照飛瀑倒瀉清溪曲溪上一株松亭中人似玉<lb/>
　　題顧秀才所藏舟中㸔月圗　　<hi>元</hi>成廷珪<lb/>
放船晩作南湖逰一葫蘆酒當船頭白雲翻衣紫霞帔<lb/>
松風吹髮寒颼颼少焉月出影零亂散作百頃玻瓈秋<lb/>
有月復有酒不飲令人愁謫仙在何許空𦵏青山頭我<lb/>
家草堂月更好何如返櫂歸來休歸來休癡人不飲月<lb/>
亦羞素娥起舞我摘阮對飲何必論觥籌千載與月同<lb/>
風流<lb/>
<pb n="KR4h0142_WYG_047-15b"/>
　　題李公略示髙郎中吳山觀月圗<hi>元</hi>仇　逺<lb/>
憑髙宜晩更宜秋下馬歸來即倚樓納納乾坤雙老眼<lb/>
滔滔江漢一扁舟滿城明月空吳苑隔岸青山認越州<lb/>
李白酒豪髙適筆當時人物總風流<lb/>
　　題萬歲山翫月圗　　　　　　<hi>元</hi>丁鶴年<lb/>
金銀樓觀鬱嵯峨琪樹風凉秋漸多徙倚危闌倍惆悵<lb/>
月中猶見舊山河<lb/>
　　江貫道清江汎月圗　　　　　<hi>明</hi>謝應芳<lb/>
<pb n="KR4h0142_WYG_047-16a"/>
吾聞老郭之傳許與江山水絶筆稱無雙此圗夜景江<lb/>
所作彷彿秋聲動林壑長江澄澄月在水逺山蒼蒼樹<lb/>
如蟻如此江山夜放舟若人真是逍遥逰爾來一百四<lb/>
十載陵谷變遷圗畫在世無蘇李兩詩仙赤壁采石俱<lb/>
蕭然老夫此興固不少解裘亦足酤清醥出門有礙行<lb/>
且休不如燒香㸔畫樓上頭<lb/>
　　觀瀑布圗　　　　　　　　　<hi>宋</hi>劉　宰<lb/>
仰觀山糢糊俯視山歴歴見卑不見髙此恨通今昔觀<lb/>
<pb n="KR4h0142_WYG_047-16b"/>
者笑且言畫手非用力安知畫工心獨苦世上悠悠幾<lb/>
人識君㸔白練飛杳不見來跡疑從九霄中直下恣噴<lb/>
激六月天無風大暑鑠金石此景獨清凉飛雪灑石壁<lb/>
此豈銀河翻餘派墮空碧抑豈龍門決洪波注八極方<lb/>
知畫者心不止存目擊山上更有山去天不盈尺丹崖<lb/>
與翠巘羣仙所㳺息煙雲不可到日星在几席甘露被<lb/>
草木醴泉出巖隙流落人間者萬派祗餘瀝知畫豈予<lb/>
能因畫重悽惻聖賢言外意未可紙上得所以説詩者<lb/>
<pb n="KR4h0142_WYG_047-17a"/>
要在以意逆安得畫外觀山人共向書中探端的<lb/>
　　李咸熙山人觀瀑圗　　　　　<hi>元</hi>黄公望<lb/>
匡山過雨瀉飛流遥望香爐翠靄浮試誦謫仙清俊句<lb/>
浩然天地與神逰<lb/>
　　題劉堯輔觀瀑圗　　　　　　<hi>元</hi>丁　復<lb/>
劉侯校書天祿閣向人輙作山水畫長巒老樹翠蓋欹<lb/>
轉瀑崩崖練花瀉𤣥冠白袍問子誰濠梁漆園避世者<lb/>
京師塵起碧於雲炎州瘴來疾如射揮毫定憶龍河上<lb/>
<pb n="KR4h0142_WYG_047-17b"/>
挾書久睨匡廬下<lb/>
　　題傅商翁觀松瀑圗　　　　　　<hi>元</hi>劉永之<lb/>
山風蕭蕭晝寂歴長松落落倚絶壁紫煙乍留青巘中瀑<lb/>
布迸落蒼厓石山中之人形骨清幅巾杖藜時獨行溪<lb/>
回陡絶去無路坐撫瑶琴摹劒聲我亦平生慕真賞十<lb/>
年悞落江湖上故山蕭條久不歸夜雨秋衾夢常往人<lb/>
生適意無是非雲林久與幽人期九節預裁青竹杖明<lb/>
朝試拂薜蘿衣<lb/>
<pb n="KR4h0142_WYG_047-18a"/>
　　題觀瀑圗　　　　　　　　　<hi>元</hi>陶宗儀<lb/>
千峰紫翠插芙蓉上界招提有路通更向石橋觀瀑布<lb/>
玉虹萬丈挂晴空<lb/>
　　題清暑觀瀑圗　　　　　　　<hi>元</hi>陶宗儀<lb/>
隔岸林泉照眼清玉虹千丈掛空青松風謖謖凉如洗<lb/>
一叚匡廬九疊屏<lb/>
　　觀瀑圗　　　　　　　　　　<hi>明</hi>陳　顥<lb/>
碧落無塵秋氣髙白雲捲空如海濤山人避俗事幽討<lb/>
<pb n="KR4h0142_WYG_047-18b"/>
眼明八極窮秋毫就中匡廬有佳色飛流倒瀉三千尺<lb/>
初驚白虹飲澗泉又擬玉龍挂巖壁萬里長風吹不收<lb/>
坐令毛骨寒颼颼漆園傲吏去已逺長庚仙人今在不<lb/>
我生素志亦丘壑苦因筆硯相纒縛何當卜鄰如此圗<lb/>
聼水㸔山一生樂<lb/>
　　李咸熙仙客臨流圗　　　　　<hi>元</hi>黄公望<lb/>
馳驅十載長安道立馬溪邊暫息機坐久竟忘歸路晩<lb/>
半空飛沫濕絺衣<lb/>
<pb n="KR4h0142_WYG_047-19a"/>
　　　題秋林瞰泉圗　　　　　　　<hi>明</hi>周　敘<lb/>
　草堂住在清溪上雨歇秋林鬱森爽幽人無事日憑欄<lb/>
　俯瞰流泉愜心賞流泉百折穿翠微凉波粼粼秋日輝<lb/>
　飛空琮琤韻琴筑濺石錯落翻珠璣幽人對此情怡懌<lb/>
　頓覺煩襟坐來息一聲何處歌滄浪雲水蕭蕭動寒碧<lb/>
　　　觀泉圗　　　　　　　　　　<hi>明</hi>李東陽<lb/>
　空山落葉無人管長林蒼蒼秋日短飛泉百尺墮空濛<lb/>
　下注寒潭作深淺淅瀝如同帶雨來飄揺忽被風吹斷<lb/>
<pb n="KR4h0142_WYG_047-19b"/>
　憶向山中初聴時乍近却疑身在逺幽尋僻探始得之<lb/>
　毛髮蕭騷不容綰鸚鵡江洲竟趯翻匡廬瀑布誰分剪<lb/>
　世間竒勝自有地應恨入山來已晩十年雙䘧京塵滿<lb/>
　亦欲相從為一浣安得圗中二老翁芒鞵竹杖長為伴<lb/>
　<lb/>
　<lb/>
　<lb/>
御定歴代題畫詩類巻四十七<lb/>
</p>
<p>
</p>
  </div>
</body>
</text>
</TEI>
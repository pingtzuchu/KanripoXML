<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0142_WYG_096-1a"/>
　欽定四庫全書<lb/>
御定厯代題畫詩類巻九十六目錄<lb/>
　　禽類<lb/>
　　　題因師百鴈圖<hi>宋陳造二首</hi>
　　　百鴈圗<hi>元戴表元</hi>
　　　雙鴈圗<hi>元袁桷</hi>
　　　百鴈圗<hi>元岑安卿</hi>
　　　羣鴈圗<hi>元呉師道</hi>
<pb n="KR4h0142_WYG_096-1b"/>
　　　羣鴈圗<hi>元傅若金</hi>
　　　題崔白百鴈圗<hi>元王逢</hi>
　　　四鴈圗<hi>元任士林</hi>
　　　為丘彦良題牧谿和尚千鴈圗<hi>明劉基</hi>
　　　題五鴈圗<hi>明鮑恂</hi>
　　　林良雙鴈圗<hi>明卞榮</hi>
　　　題一鴈圗<hi>明僧麟洲</hi>
　　　飛鳴宿食鴈圗<hi>元薩都拉</hi>
<pb n="KR4h0142_WYG_096-2a"/>
　　題蘆鴈飛鳴宿食<hi>元陳樵四首</hi>
　　題飛鳴宿食蘆鴈<hi>元戴需</hi>
　　題飛鳴宿食百鴈圗<hi>元陶宗儀</hi>
　　題林叔壯壁上飛鳴宿食蘆鴈<hi>明李廷美</hi>
　　大年宿鴈圗<hi>元袁桷</hi>
　　宿鴈圗<hi>明張泰</hi>
　　題宿鴈<hi>明羅泰</hi>
　　鷺鷥障子<hi>唐張喬</hi>
<pb n="KR4h0142_WYG_096-2b"/>
　　閔上人以鷺鷥二軸為寄因成二韻<hi>宋林逋</hi>
　　題史院直舎魚鷺屏<hi>宋張耒</hi>
　　題秋鷺圗<hi>宋范成大</hi>
　　百鷺圗<hi>元戴表元</hi>
　　題百鷺<hi>元李祁</hi>
　　題九鷺圗<hi>元呉澄</hi>
　　九鷺圗<hi>元傅若金</hi>
　　題畫鷺鷥<hi>元貢性之</hi>
<pb n="KR4h0142_WYG_096-3a"/>
　　鷺鷥手巻<hi>元錢惟善</hi>
　　題尚仲良畫鷺巻<hi>明張以寧</hi>
　　九鷥圖<hi>明楊基</hi>
　　題九鷥圗<hi>明王佐</hi>
　　九鷥圗<hi>明李曄</hi>
　　題九鷺圗<hi>明蕭鎡</hi>
　　九鷥圗<hi>明商輅</hi>
　　桞塘三鷥圗<hi>明商輅</hi>
<pb n="KR4h0142_WYG_096-3b"/>
　　一鷺圗<hi>明劉珝</hi>
　　題鷺<hi>明徐溥</hi>
　　桞鷥<hi>明彭華</hi>
　　三鷥圗<hi>明倪岳</hi>
　　林良鷺鷥圗<hi>明呉寛</hi>
　　題畫鷺鷥<hi>明何孟春</hi>
　　題蓮塘雙鷺圗<hi>明羅泰</hi>
　　九鷥圗<hi>明李堅</hi>
<pb n="KR4h0142_WYG_096-4a"/>
　　　九鷥圗<hi>明廖道南</hi>
　　　常州守趙麗卿索題鷺洲圗<hi>明廖道南</hi>
　　　應制題宣廟御筆汀鷺<hi>明于慎行</hi>
　　　題畫鸕鷀<hi>明何孟春</hi>
　<lb/>
　<lb/>
　<lb/>
　<lb/>
<pb n="KR4h0142_WYG_096-4b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定厯代題畫詩類卷九十六目録<lb/>
<pb n="KR4h0142_WYG_096-5a"/>
　欽定四庫全書<lb/>
御定厯代題畫詩類巻九十六<lb/>
　　禽類<lb/>
　　　題因師百鴈圗　　　　　　　<hi>宋</hi>陳　造<lb/>
　蓼灘蘆渚好徜徉肯便雲天去作行未用選奴防夜燎<lb/>
　不妨結伴傲晨霜<lb/>
　聞道崔公作蘆鴈端如莊叟玩鯈魚鶱翔唼啑妙百態<lb/>
　君看老因盤礴餘<lb/>
<pb n="KR4h0142_WYG_096-5b"/>
　　　百鴈圗　　　　　　　　　　<hi>元</hi>戴表元<lb/>
　近看分明逺欲無水天空闊好江湖幸然不入虞人眼<lb/>
　又被閒中畫作圗<lb/>
　　　雙鴈圗　　　　　　　　　　<hi>元</hi>袁　桷<lb/>
　秋風限南北何事往来頻並宿寒蕪際應憐自在身<lb/>
　　　百鴈圗　　　　　　　　　　<hi>元</hi>岑安卿<lb/>
　離離鴻鴈羣渺渺水雲國白雪剡川藤𤣥香牧溪迹形<lb/>
　真具生意彷彿二百翼四海兄弟情於兹見叙秩前鳴<lb/>
<pb n="KR4h0142_WYG_096-6a"/>
後如應高下低復逆隨陽足稻粱直夜防機弋水寒蘆<lb/>
葉黄霜清葦花白羣遊得所止一氣同恱懌哀哉淮南<lb/>
謠布粟歌斗尺東阿賦豆萁才高終擯斥觀圖適念此<lb/>
翻為古人戚今人猶古人毋為後人惜<lb/>
　　羣鴈圖　　　　　　　　　　<hi>元</hi>吳師道<lb/>
飛影成行止共餐稻粱易足水雲寛誰知江海離羣客<lb/>
獨對秋風不忍看<lb/>
　　羣鴈圖　　　　　　　　　　<hi>元</hi>傅若金<lb/>
<pb n="KR4h0142_WYG_096-6b"/>
微茫洞庭野隠約瀟湘岸鴻鴈將棲息飛鳴求其伴先<lb/>
集良未安後至凄欲斷使我褱弟兄因之中腸亂留連<lb/>
江海逺慘淡秋暉晏常恐隨天風高飛入雲漢<lb/>
　　題崔白百鴈圖　　　　　　　<hi>元</hi>王　逢<lb/>
老愚離羣影久孤客來笑示百鴈圖揩眵試數失兩箇<lb/>
莫喻畫意翻令呼得非長門報秋使或是大窖傳書奴<lb/>
不然一舉千里高鴻俱其餘淟泊碌瑣徒且唼且息翔<lb/>
且呼營營鄭圃田之稷睢睢齊海隅之菰遑知爾更銜<lb/>
<pb n="KR4h0142_WYG_096-7a"/>
爾蘆瓠肥卒至充人厨小而曰鶀亦就笯邇聞澤梁弛<lb/>
禁官罷虞麋鹿魚鼈同少蘇羽儀好在春雲衢<lb/>
　　四鴈圖　　　　　　　　　　　<hi>元</hi>任士林<lb/>
江北江南秋正驕孤飛萬里氣方豪平生慣有冰霜翼<lb/>
却笑東風燕雀髙<lb/>
　　為丘彦良題牧谿和尚千鴈圖　　<hi>明</hi>劉　基<lb/>
往時恵崇畫蘆鴈對之如在江湖遊只今此圖又精妙<lb/>
中有千里瀟湘秋乃知浮屠性多巧意匠不與凡夫儔<lb/>
<pb n="KR4h0142_WYG_096-7b"/>
吳松江長具區闊天目虎丘青一髪西風九月秔稻黄<lb/>
朔鴈飛來翼相戛農夫苦饑鴈獨飽此意畫師應識察<lb/>
近者分明辨羽毛逺者縹緲瞻秋毫或乘飄風入煙霄<lb/>
或翳落日沉隍濠起如武侯布八陣集如萬舞囘旌旄<lb/>
眠沙卧草鳴且翶喋呷藻荇亂蓬蒿禾空穂盡却歸去紫<lb/>
塞漠漠春雲髙我家南山限蒼嶺鴈飛不到川路永深<lb/>
林大谷蛇豕盛愁向他鄉撫虚景人言鴻鴈比弟兄我<lb/>
有兄弟隔兩城題詩卷畫謝客去無使感愴傷中情<lb/>
<pb n="KR4h0142_WYG_096-8a"/>
　　題五鴈圖　　　　　　　　　　　<hi>明</hi>鮑　恂<lb/>
薛生三鳳世所希荀氏八龍殊絶奇郭家兄弟稱五鴈<lb/>
孝友尤為人共推當時八月驚飈起五鴈分飛隔空水<lb/>
十月天清五鴈歸相呼相喚蘆花裏我識郭家五弟兄<lb/>
早學詩書具令名開圖見鴈發深感萬里長江無限情<lb/>
我今試與五鴈語從兹休落瀟湘去瀟湘水深多網罟<lb/>
明年花發玉階春玉階鴛鷺多如雲願汝飛去同為羣<lb/>
　　林良雙鴈圖<hi>為王學士廷貴兄廷彦賦</hi>　　　　　<hi>明</hi>卞　榮<lb/>
<pb n="KR4h0142_WYG_096-8b"/>
林君善畫天下無海注墨汁傾金壺金門承詔屢揮灑<lb/>
餘子碌碌非吾徒既不畫丹鳳棲碧梧又不畫文鴛依<lb/>
緑蒲特作槐堂雙鴈圖凉風颯颯吹黄蘆一鴈俯啄秋<lb/>
江菰一鴈翹首如相呼乘軒恥隨衛懿鶴化舄嬾逐王<lb/>
喬鳬吾知林君有深意此圗將以比兄弟槐堂兄弟今二難<lb/>
同徳同心本同氣芳名豈但動一時勝事終當傳百世<lb/>
丹青我已重林君手足誰能似王氏宣王有道美鴻鴈<lb/>
周公多才賦常棣顧子淺薄敢題詩三月紫荆花底醉<lb/>
<pb n="KR4h0142_WYG_096-9a"/>
　　題一鴈圖　　　　　　　　　<hi>明</hi>僧麟洲<lb/>
萬里江湖一葉身來時逢雪又逢春天南地北年年客<lb/>
只有蘆花似故人<lb/>
　　飛鳴宿食鴈圖　　　　　　　<hi>元</hi>薩都拉<lb/>
年去年來年復年帛書曽達茂陵前影連薊北月横塞<lb/>
聲斷江南霜滿天雨暗蘆花愁夜渚露香菰米下秋田<lb/>
平生千里與萬里塵世網羅空自懸<lb/>
　　題蘆鴈飛鳴宿食<hi>四首</hi>　　　　<hi>元</hi>陳　樵<lb/>
<pb n="KR4h0142_WYG_096-9b"/>
肅羽遵寒渚渡江蘆葉黄誰云南去逺不敢過衡陽<lb/>
萬里西風急送書時一聲從教驚客夢可待主人烹<lb/>
沙汀棲處穏夜漏有奴看月暗蘆花白一聲秋夢寒<lb/>
飲啄殊自得水田稻粱秋寧因謀一飽失却網羅憂<lb/>
　　題飛鳴宿食蘆鴈　　　　　　<hi>元</hi>戴　需<lb/>
飛鳴宿食態争奇一片瀟湘筆底移有翼不傳千里信<lb/>
無聲難訴九秋悲孤眠蘆葦喚不醒逺覓稻粱常苦飢<lb/>
野壁黄昏遥望處傷弓幾度悞胡兒<lb/>
<pb n="KR4h0142_WYG_096-10a"/>
　　題飛鳴宿食蘆鴈　　　　　　<hi>元</hi>陶宗儀<lb/>
碧漢斜書草草清宵衆語雝雝莫向蘆花深處江南稻<lb/>
熟秋風<lb/>
　　題林叔壯壁上飛鳴宿食蘆鴈　<hi>明</hi>李廷美<lb/>
寒塘九月風蕭索蓮花落盡蘆花白弟兄相聚最多情<lb/>
仝向塘中戀秋色長空千里雲霧收安巢各有稻粱謀<lb/>
飛鳴宿食且適意切莫離羣過别洲<lb/>
　　大年宿鴈圖　　　　　　　　<hi>元</hi>袁　桷<lb/>
<pb n="KR4h0142_WYG_096-10b"/>
寒夜沙汀睡已成鴈奴翹首獨深驚朝陵閒說燕王事<lb/>
恨殺人間兄弟情<lb/>
　　宿鴈圖　　　　　　　　　　<hi>元</hi>張　泰<lb/>
獨卷霜毛宿晚汀旅魂應自繞秋冥西風莫攪蒹葭水<lb/>
月苦沙寒易得醒<lb/>
　　題宿鴈　　　　　　　　　　<hi>明</hi>羅　泰<lb/>
西風吹影下滄洲倦倚蘆花起暮愁極浦煙深迷旅宿<lb/>
寒沙夜静怯漁謳魂歸紫塞三更月夢斷衡陽萬里秋<lb/>
<pb n="KR4h0142_WYG_096-11a"/>
却被隔江人喚醒一聲長笛倚危樓<lb/>
　　鷺鷥障子　　　　　　　　　<hi>唐</hi>張　喬<lb/>
剪得機中如雪素畫為江上帶絲禽閒來相對茅堂下<lb/>
引出煙波萬里心<lb/>
　　閔上人以鷺鷥二軸為寄因成二韻<lb/>
　　　　　　　　　　　　　　　<hi>宋</hi>林　逋<lb/>
閒颺粉絲荷葦外數聲惟欠叫秋隂虚堂隠几時懸看<lb/>
増得滄洲趣更深<lb/>
<pb n="KR4h0142_WYG_096-11b"/>
　　題史院直舎魚鷺屏　　　　　<hi>宋</hi>張　耒<lb/>
鐘鼓聲稀下直遲秋暉初轉萬年枝寒㕔盡日誰相對<lb/>
愧愧屏風畫鷺鷥<lb/>
　　題秋鷺圖　　　　　　　　　<hi>宋</hi>范成大<lb/>
昨夜新霜冷釣磯緑荷消瘦碧蘆肥一江秋色無人問<lb/>
盡屬風標兩雪衣<lb/>
　　百鷺圖　　　　　　　　　　<hi>元</hi>戴表元<lb/>
葦折荷枯可奈何西風吹影浄婆娑微君作此招揺趣<lb/>
<pb n="KR4h0142_WYG_096-12a"/>
一箇江南也厭多<lb/>
　　題白鷺　　　　　　　　　　<hi>元</hi>李　祁<lb/>
翛然雙白鳥近水立多時慣識幽人意相看緫不疑<lb/>
　　題九鷺圖　　　　　　　　　<hi>元</hi>呉　澄<lb/>
自飛自息自升沉各飽魚鰕各稱心世外泠泠風露潔<lb/>
還知别有九皋禽<lb/>
　　九鷺圖　　　　　　　　　　<hi>元</hi>傅若金<lb/>
鮮鮮白鷺羽振振清江澨露草寒已衰風蘆近相蔽飛<lb/>
<pb n="KR4h0142_WYG_096-12b"/>
鳴各自適離居亦有次雖愜江海情終懐雲霄志君子<lb/>
思有則畫者工取譬儀羽庶可希修潔誠所貴<lb/>
　　題畫鷺鷥　　　　　　　　　<hi>元</hi>貢性之<lb/>
秋堤栁疎疎秋塘荷葉枯水淺微露石水清還見魚飲<lb/>
啄各自適樂哉此舂鉏<lb/>
　　鷺鷥手巻　　　　　　　　　<hi>元</hi>錢惟善<lb/>
摩詰畫成詩益妙夫差鼔破事全非雨蒲煙篠寒沙暝<lb/>
無數連拳幾箇飛<lb/>
<pb n="KR4h0142_WYG_096-13a"/>
　　題尚仲良畫鷺卷　　　　　　<hi>明</hi>張以寧<lb/>
滄江雨疎疎翻飛一舂鋤老樹如人立欲下意躊躇明<lb/>
年栁條長遮汝行捕魚<lb/>
　　九鷥圖　　　　　　　　　　<hi>明</hi>楊　基<lb/>
秋塘白鷺棲煙淡草凄凄一隻來何晚青山日又低<lb/>
　　題九鷥圖　　　　　　　　　<hi>明</hi>王　佐<lb/>
江南五月薫風起爛漫荷花映湖水翩翩屬玉胡為來<lb/>
結隊連拳豔香裏縞衣鶴鶴明秋霜髙飛逺舉參翱翔<lb/>
<pb n="KR4h0142_WYG_096-13b"/>
御風旋遶頻睇盼欲下不下仍徜徉囘頭仰顧雲邊影<lb/>
一聲叫斷波紋冷驚囘葉厎錦鱗潛喚破舟中漁夢醒<lb/>
或來並宿垂楊磯困倚斜暉兩翼低水面風煙共明沒<lb/>
湖邊景物初凄迷或來潛倚芙渠立側身欲啄遊魚食<lb/>
粉翅斜翻白練飛荷盤露走明珠滴止兹棲啄得其時<lb/>
滿目紅芳良自怡不隨鷗鳥沙汀宿不逐鴛鴦蘆㟁飛<lb/>
有時直上青雲内鸞鳳為班鵷作對有時移入紫羅衣<lb/>
能與皇家著榮貴嗟哉君子有九思貌此雪禽期自規<lb/>
<pb n="KR4h0142_WYG_096-14a"/>
披圖拂拭一觀覽頓覺清風生羽儀<lb/>
　　九鷥圖　　　　　　　　　　<hi>明</hi>李　曄<lb/>
何人水墨開毫素白日晴江起煙霧強將醉眼窺微茫<lb/>
乃見江南九秋鷺兩隻長鳴一隻飛兩隻共啄菰米肥<lb/>
其餘四隻夢洲渚黄蘆白葦相因依我家住在苕川上<lb/>
緑蓑披雨聴漁唱西塞山前今有無桃花流水應新漲<lb/>
别來幾載棲林巒身欲奮飛無羽翰巻圖髙談風漠漠<lb/>
憶爾磯頭青釣竿<lb/>
<pb n="KR4h0142_WYG_096-14b"/>
　　題九鷺圖<hi>為内府傳制賦此數取九者象乾元也</hi>　<hi>明</hi>蕭　鎡<lb/>
宣徳年間邊景昭彩色翎毛稱獨步近時林良用水墨<lb/>
落筆往往皆天趣鴛鴦鳬鴈清溪流寒鴉古木長林幽<lb/>
等閒得意即揮灑一埽萬里江南秋此圖九鷺真奇絶<lb/>
散立清煙乍明滅日長坐乆看轉親飄來㸃㸃青天雪<lb/>
翱翔霄漢殊不驚欲下未下渾有情潜蹤獨趁水邊食<lb/>
延頸忽向蘆中鳴吁嗟林生精藝有如此座客見之誰<lb/>
不喜洞庭湘渚在眼前暝色慘澹凉飇起方今聖主覃<lb/>
<pb n="KR4h0142_WYG_096-15a"/>
恩波四海山澤無虞羅悠悠羣鷺各自適雖有鷹鸇奈<lb/>
爾何<lb/>
　　九鷥圖　　　　　　　　　　<hi>明</hi>商　輅<lb/>
晴煙曉散垂楊堤垂楊嫋嫋臨清溪風景依稀二三月<lb/>
蘭苕杜若連芳蹊溪頭紛然集羣鷺形影相隨復相顧<lb/>
翹沙戲渚咸自適界水衝風飛更舞飢則窺魚飽則棲<lb/>
弋羅不到無嫌猜參差九鷥態度别緑楊深處恣徘徊<lb/>
孤髙風格瀟灑性不逐烏鳶不逐隼平生雅趣雲水俱<lb/>
<pb n="KR4h0142_WYG_096-15b"/>
一片閒心煙雨静毿毿毛羽勝霜雪數聲叫徹滄波月宛<lb/>
如野鶴出塵埃囘視凡禽緫殊絶伊誰巧奪造化工九<lb/>
鷥寫入丹青中非惟潔白堪比徳所貴體物存心胷乘<lb/>
時髙奮摶風翮充廷久向鵷行立遥看洲渚渺茫茫日近<lb/>
蓬萊天咫尺<lb/>
　　栁塘三鷥圖　　　　　　　　<hi>明</hi>商　輅<lb/>
素質飄飄絶㸃埃幽棲常傍水雲隈自從簉羽鵷班後<lb/>
時逐仙禽上苑來<lb/>
<pb n="KR4h0142_WYG_096-16a"/>
　　一鷺圖　　　　　　　　　　<hi>明</hi>劉　珝<lb/>
芳草垂楊䕃碧流雪衣公子立芳洲一生清意無人識<lb/>
獨向斜陽歎白頭<lb/>
　　題鷺　　　　　　　　　　　<hi>明</hi>徐　溥<lb/>
杜若花香水滿洲栁風輕颺頂絲柔從來嬾逐鵷鴻侣<lb/>
萬里滄江狎野鷗<lb/>
　　柳鷥<hi>為尹嗣昭題</hi>　　　　　　　　<hi>明</hi>彭　華<lb/>
栁絲不動江流緩雙鷺飛來秋日晚平沙漠漠㸃寒煙<lb/>
<pb n="KR4h0142_WYG_096-16b"/>
亂石離離立蒼蘚静隨玉頂聴湍瀨飢引銀鈎啄清淺<lb/>
霜衣雪襟誰匹儔逸態閒情自幽逺君不見燕銜泥朝<lb/>
來暮去傍人棲又不見鶯亂啼間闗宛轉無休時豈如<lb/>
此鳥獨凝寂不與衆禽上下相追隨周公稱大聖振鷺<lb/>
載頌詩君子斂徳容雅與物色宜尹侯家住大江西翛<lb/>
然自負冰霜姿潔白豈不與之齊為愛畫師林良者贈<lb/>
侯此畫真瀟灑堂上試令拂拭看彷彿清風白露寒<lb/>
　　三鷥圖　　　　　　　　　　<hi>明</hi>倪　岳<lb/>
<pb n="KR4h0142_WYG_096-17a"/>
新荷織風翠如剪屬玉孤鳴水波卷何時舊侣雙飛來<lb/>
並逐滄浪弄清淺羽雪經春猶未消頂絲颺日輕飄飄<lb/>
窺魚來往思無限髙潔不受漁人招君不見畫圖彷彿<lb/>
差相擬千古長憐魯文子<lb/>
　　林良鷺鷥圖　　　　　　　　<hi>明</hi>吳　寛<lb/>
風吹碧蘆灣蘆葉何飄蕭幽禽止其下愛此波迢迢意<lb/>
態殊容與羽翮仍逍遥飲啄既得所有食誰能招附人<lb/>
慙鷹隼巢林笑鷦鷯何彼白頭鳥向我聲嘵嘵陋哉里<lb/>
<pb n="KR4h0142_WYG_096-17b"/>
巷語此意奚足描功名及成遂禄位期侈驕白日不迴<lb/>
駕㝠行到中宵馮車一引首始知路非遥鄙夫復眷戀<lb/>
顧乃歎無聊誰為去此鳥勿使汚輕綃<lb/>
　　題畫鷺鷥　　　　　　　　　<hi>明</hi>何孟春<lb/>
秋水為神玉骨清此雛元不姓徐卿素衣肯受緇塵涴<lb/>
常在滄浪伴濯纓<lb/>
　　題蓮塘雙鷺圖　　　　　　　<hi>明</hi>羅　泰<lb/>
倦倚春雲錦繡明應憐鳬渚曉光清縞衣雪映荷花浄<lb/>
<pb n="KR4h0142_WYG_096-18a"/>
絲頂風微栁絮輕雲水乍看疑鶴伴江湖乆别負鷗盟<lb/>
㑹看飛上層霄去好共鵷鸞逐隊行<lb/>
　　九鷥圖<hi>為梁尚徳題</hi>　　　　　　　<hi>明</hi>李　堅<lb/>
柳隂正長夏蓮渚揺紅翻羣鷺來箇箇褵褷集其間飛<lb/>
鳴間宿食暫爾恣所安㑹當乘天風直上青雲端君子<lb/>
有九思聖訓炳如丹咄此畫工意比徳良可觀<lb/>
　　九鷥圖<hi>為火生坤題</hi>　　　　　　　<hi>明</hi>廖道南<lb/>
人有恒言九龍躨跜奮瀛海文符乾象昭神采九鳳彯<lb/>
<pb n="KR4h0142_WYG_096-18b"/>
翩起扶桑聲諧律吕翔朝陽獨不見九鷥羣聚飛且鳴<lb/>
江空野闊圍沙明戢羽鳬汀照晴色揚翹鵠渚蜚秋聲<lb/>
我聞仲尼垂至訓九思克懋賢希聖正學源開自古傳<lb/>
英才茂起於兹盛佳哉意匠餘輝光鴻逵髙舉雲衢長<lb/>
姬廱曽獻振振頌靈沼仍歌翯翯章思之思之思過半九<lb/>
天九地人文煥乾龍利見鳳儀廷萬古圖書炳星漢<lb/>
　　常州守趙麗卿索題鷺洲圖　　<hi>明</hi>廖道南<lb/>
鷺洲渺鯨島遥在水雲鄉江闊明沙塢天空浮石梁鵷<lb/>
<pb n="KR4h0142_WYG_096-19a"/>
　班曽並列鳳侣更同翔佇望三山外煙霄萬里長<lb/>
　　　應制題宣廟御筆汀鷺　　　<hi>明</hi>于慎行<lb/>
　筆端成大造海鳥若相忘暮雨汀沙濕春風岸芷香栁<lb/>
　邊迷落絮雲裏帶飛霜緫為經天藻長留羽翰光<lb/>
　　　題畫鸕鷀　　　　　　　　<hi>明</hi>何孟春<lb/>
　一種胎生不作仙却名烏鬼趁漁船江頭斜日腥風起<lb/>
　多小成羣晒翅眠<lb/>
　<lb/>
<pb n="KR4h0142_WYG_096-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定厯代題畫詩類巻九十六<lb/>
</p>
<p>
</p>
  </div>
</body>
</text>
</TEI>
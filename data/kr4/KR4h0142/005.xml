<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0142_WYG_005-1a"/>
　欽定四庫全書<lb/>
御定厯代題畫詩類巻五目錄<lb/>
　　地理類<lb/>
　　　觀明州圖<hi>宋王安石</hi>
　　　䖍州八境圖<hi>宋蘇軾八首</hi>
　　　題馬逺信<hi>州</hi>圖<hi>元納延</hi>
　　　康州圖<hi>明陸弼</hi>
　　　髙彦敬黄州雲山圖<hi>元馬祖常</hi>
<pb n="KR4h0142_WYG_005-1b"/>
　　　題王仲𢎞縣尹所藏髙彦敬尚書巴陵山水圖<hi>元</hi>
　　　　<hi>郯韶</hi>
　　　西江圖<hi>元吳師道</hi>
　　　張司徒所畫山國圖歌<hi>明顧璘</hi>
　　　楚山秋曉圖<hi>金劉迎</hi>
　　　跋伯玉命簡之臨米元章楚山圖<hi>金麻九疇</hi>
　　　楚山清曉圖<hi>元元好問</hi>
　　　題洪谷子楚山秋晩圖<hi>元鄧文原</hi>
<pb n="KR4h0142_WYG_005-2a"/>
　　米敷文楚山清曉卷<hi>元鄧文原</hi>
　　普照寺楚山圖<hi>元郭畀</hi>
　　題楚山春曉圖<hi>元文矩</hi>
　　荆洪谷楚山秋晩圖<hi>元黄公望</hi>
　　洪谷子楚山秋晩<hi>元吳鎮</hi>
　　楚山清暁圖<hi>明李日華</hi>
　　題米元暉楚江清曉圖<hi>元王惲二首</hi>
　　題楚江清曉圖<hi>元丁復</hi>
<pb n="KR4h0142_WYG_005-2b"/>
　　題楚江清曉圖<hi>元鄭東</hi>
　　題楚江秋曉巻<hi>元韓奕</hi>
　　題楚江秋曉巻<hi>元胡奎</hi>
　　題燕穆之楚江秋曉圖<hi>元俞行之</hi>
　　燕穆之楚江秋曉圖<hi>元秦衡</hi>
　　燕穆之楚江秋曉圖<hi>元沈應</hi>
　　題楚江秋曉巻<hi>元賀言</hi>
　　題趙松雪楚江清曉<hi>元于立</hi>
<pb n="KR4h0142_WYG_005-3a"/>
　　題楚江秋曉卷<hi>元吳文泰</hi>
　　題燕穆之楚江秋曉圖<hi>元瞿旼</hi>
　　題燕穆之楚江秋曉圖<hi>元曹恕</hi>
　　題楚江秋曉卷<hi>元僧普震</hi>
　　題楚江秋意圖<hi>明楊基</hi>
　　楚江清逺圖<hi>明張羽四首</hi>
　　題燕穆之楚江秋曉圖<hi>明陳寛</hi>
　　楚江晴曉圖<hi>明吳文恭</hi>
<pb n="KR4h0142_WYG_005-3b"/>
　　題鄭德彰員外所藏高彦敬畫楚江春曉圖<hi>明藍</hi>
　　　<hi>智</hi>
　　楚江秋曉卷<hi>明沈周</hi>
　　楚雲湘水圖歌<hi>元龔璛</hi>
　　題晴川圖<hi>元岑安卿</hi>
　　清江圖<hi>元貢性之</hi>
　　題洋江林彦禎所藏洋江春晚圖<hi>明陳亮</hi>
　　太平寺水<hi>宋楊萬里</hi>
<pb n="KR4h0142_WYG_005-4a"/>
　　　題馬逺十二水<hi>明王世貞</hi>
　　　逺覽圖<hi>明廖道南</hi>
　　　江皋圖<hi>明李延興</hi>
　<lb/>
　<lb/>
　<lb/>
　<lb/>
　<lb/>
<pb n="KR4h0142_WYG_005-4b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定歴代題畫詩類卷五目錄<lb/>
<pb n="KR4h0142_WYG_005-5a"/>
　欽定四庫全書<lb/>
御定厯代題畫詩類巻五<lb/>
　　地理類<lb/>
　　　觀明州圖　　　　　　　　　<hi>宋</hi>王安石<lb/>
　明州城郭畫中傳尚記西亭一艤船投老心情非復昔<lb/>
　當時山水故依然<lb/>
　　　䖍州八境圖<hi>八首</hi>　　　　　　<hi>宋</hi>蘇　軾<lb/>
　坐看奔灘繞石樓使君髙㑹百無憂三犀竊鄙秦太守<lb/>
<pb n="KR4h0142_WYG_005-5b"/>
　八詠聊同沈隠侯<lb/>
　濤頭寂寞打城還章貢臺前莫靄寒倦客登臨無限思<lb/>
　孤雲落日是長安<lb/>
　白鵲樓前翠竹堆營雲嶺路若為開故人應在千山外<lb/>
　不寄梅花逺信來<lb/>
　朱樓深處日㣲明皁蓋歸時酒半醒薄暮漁樵人去盡<lb/>
　碧谿青嶂繞螺亭<lb/>
　使君那暇日參禪一望叢林一悵然成佛莫教靈運後<lb/>
<pb n="KR4h0142_WYG_005-6a"/>
著鞭從使祖生先<lb/>
却從塵外望塵中無限樓臺煙雨濛山水照人迷向背<lb/>
只尋孤墖認西東<lb/>
煙雲縹緲鬱孤臺積翠浮空雨半開想見之罘觀海市<lb/>
絳宫明滅是蓬萊<lb/>
回峰亂嶂鬱參差雲外高人世得知誰向空山弄明月<lb/>
山中木客解吟詩<lb/>
　　題馬逺信州圖　　　　　　　<hi>元</hi>納　延<lb/>
<pb n="KR4h0142_WYG_005-6b"/>
昔解靈溪纜相將下信州人家臨水岸鼓角起城頭雲<lb/>
積龜峰雨江分蠡澤秋開圖見山郭千里思悠悠<lb/>
　　康州圖　　　　　　　　　　<hi>明</hi>陸　弼<lb/>
亂山無徑不通樵漁舍陰陰映綠蕉樹杪泥乾江水落<lb/>
邨邊沙白瘴煙消<lb/>
　　髙彦敬黄洲雲山圖　　　　　<hi>元</hi>馬祖常<lb/>
雲山萬疊江南岸江北髙樓眺望時晴靄蔽虧橋過市<lb/>
夕霏薈蔚樹連枝行人不帶遮塵帽遊客嘗攜注酒巵<lb/>
<pb n="KR4h0142_WYG_005-7a"/>
我有故園淮水上竹岡相接到黄陂<lb/>
　　題王仲𢎞縣尹所藏髙彦敬尚書巴陵山水圖<lb/>
　　　　　　　　　　　　　　　<hi>元</hi>郯　韶<lb/>
尚書愛畫山落筆生逺色㣲茫洞庭野迥與湘渚隔青<lb/>
山迤邐盤春空江波欲落江水重望中雲夢開七澤猨<lb/>
啼直與巴陵通王郎家住巴陵道按圖只説巴陵好巴<lb/>
陵女兒歌竹枝㣲風落日行人少山中春雨生石田柴<lb/>
門流水聲濺濺釣竿長日倚沙樹扁舟中閣生晴煙愛<lb/>
<pb n="KR4h0142_WYG_005-7b"/>
此只合山中住十年作官不歸去髙堂見畫夜夢之墓<lb/>
中離離濕秋露白頭官滿思轉多江南酒美仍蹉跎人<lb/>
生得意夜行樂酒酣且和巴陵歌王郎王郎奈爾何<lb/>
　　西江圖　　　　　　　　　　<hi>元</hi>吳師道<lb/>
西山翠湧大江流厯厯開圖記昔遊寂寞滕王舊時閣<lb/>
秋風斜日下城頭<lb/>
　　張司徒所畫山國圖歌　　　　<hi>明</hi>顧　璘<lb/>
滇南一道盤雲上永昌巍巍更西望水流直入洱海深<lb/>
<pb n="KR4h0142_WYG_005-8a"/>
陸地芙蓉矗相向小石紛磊磊大石髙盤陀連空互撐<lb/>
疊仰睇青嵯峨攢峰插牛斗飛澗懸天河崩崕傾斷下<lb/>
無地但見猿猱挂罥號煙蘿丹砂空青的皪巖阿寳玉<lb/>
夜炯靈光盪摩天門洞開紫宫逶迤玉女對侍星官駢<lb/>
羅至髙之極始見此遼絶下奈諸方何馬蹄緘鐵尚不<lb/>
得度行人跛鼈焉能過我生水國多見水不圖山髙乃<lb/>
如此畫家山水貴相半吁嗟誰悉寰區理南園大老司<lb/>
徒公維山降神為世雄晚張能事發新格盡吐磈礧之<lb/>
<pb n="KR4h0142_WYG_005-8b"/>
心胷引縑迅埽鳴長風顛林倒壑貌不同蒼雲黯慘喧<lb/>
霹靂白日照耀開鴻濛蛟龍盤拏古木死螮蝀漂疾飛<lb/>
梁通千巒萬嶂堆墨華忽然平曠披風沙楪榆開鑿巂<lb/>
君國桃源㸃綴秦人家孤城四面削𤣥壁危樓仄立明<lb/>
丹霞時清頗知官府靜化逺亦愛蠻夷嘉老翁戲獵逐<lb/>
黄犬嬌女明妝簪素花形勝分明在指顧風俗想像増<lb/>
咨嗟騰衝靡莫餘千里部落㣲茫分逺邇更揮淡墨灑<lb/>
餘姿遂使天涯窮尺紙昨逢伯子示此圖瞠目驚歎從<lb/>
<pb n="KR4h0142_WYG_005-9a"/>
前無乃知山嶽氣磅礴不用濫漫談江湖今之好山有<lb/>
二老太原司馬吳門都見此寄書定相索公乎公乎須<lb/>
寫數本萬里絡繹傳吾徒<lb/>
　　楚山秋曉圖　　　　　　　　<hi>金</hi>劉　迎<lb/>
山娟娟江茫茫緣山林木老已蒼穿林細路縈羊腸汀<lb/>
洲人家蘭杜香兩山秀出江中央宛如雙劒森鋒鋩層<lb/>
巒架空化寳坊墖波突兀一氣傍雞聲喔喔林鳥翔顧<lb/>
瞻曙色開東方清風宿霧方蒼涼兜羅緜網淡平野紫<lb/>
<pb n="KR4h0142_WYG_005-9b"/>
磨金餅暾扶桑櫓聲才動欲離岸鐘韻已殘猶殷牀當<lb/>
年有米維楚狂生子亦復肖阿章想從乃翁住朝陽收<lb/>
拾山綠餐湖光膝前翰墨觀琳琅此圖戲出遂擅場彼<lb/>
衆史者何敢當不然安得牙籖犀軸古錦囊賞覽一朝<lb/>
蒙古皇<lb/>
　　跋伯玉命簡之臨米元章楚山圖<hi>金</hi>麻九疇<lb/>
巴東峽壁如駮霞天鑿荆門當虎牙下有奔湍沉碧沙<lb/>
直衝北固如投家雲煙昏曉互明滅朝看沃日莫吞月<lb/>
<pb n="KR4h0142_WYG_005-10a"/>
逺山如指近如拳過客那知空一瞥髙人廬此恨來晩<lb/>
不厭孤篷疊往返莫言造物好窮人許大乾坤富君眼<lb/>
以心為鏡照諸山山如人面紛殊顔扁舟日日青山上<lb/>
青山却在滄波間人道癡兒固貪取我怪髙人亦如許<lb/>
已將胷次衽長江更把豪端扛巨楚薺列楓林葉浮舸<lb/>
巧促魁梧入么麽丈尋收拾無邊春千里遊遨坐中我<lb/>
自此頭呉尾甌越蠻煙五月髠人髮江山多處乃爾毒<lb/>
始信中原天下甲楚山可覽不可上水氣昏昏且多恙<lb/>
<pb n="KR4h0142_WYG_005-10b"/>
畫山縱不到真山有楚之峰無楚瘴靜明居士見山饞<lb/>
想在庵中得飽参戲呼老李臨君畫已坐君貪我更貪<lb/>
　　楚山清曉圖　　　　　　　　<hi>元</hi>元好問<lb/>
雨潤煙濃十二峰雲間合有楚王宫遥知别後西州夢<lb/>
一抹春愁淺淡中<lb/>
　　題洪谷子楚山秋晚圖　　　　<hi>元</hi>鄧文原<lb/>
舊知洪谷古先儔五尺横圖見十洲千嶂排空青玉立<lb/>
一江流水白雲浮琱簷共話當年雨丹葉誰憐滿徑秋<lb/>
<pb n="KR4h0142_WYG_005-11a"/>
最是無聲詩思好恍然身在赤城遊<lb/>
　　米敷文楚山清曉巻　　　　　<hi>元</hi>鄧文原<lb/>
濛濛煙樹楚江湄寂寞漁邨䕶短籬雲夢舟中春睡足<lb/>
醉餘猶記牧之詩<lb/>
　　普照寺楚山圖　　　　　　　<hi>元</hi>郭　畀<lb/>
白衣處士息羣機髙閣登臨送夕暉吳地荒涼征馬盡<lb/>
楚山空闊斷鴻飛畫<hi>一作圖</hi>間墖影來朱户月落鐘聲隠<lb/>
翠㣲直下先人敝廬在暮年蓮社得相依<lb/>
<pb n="KR4h0142_WYG_005-11b"/>
　　題楚山春曉圖　　　　　　　<hi>元</hi>文　矩<lb/>
荆門雪霽江樹芳巫峽冉冉愁雲長山猨杜鵑叫落日<lb/>
風灑路沐何蒼涼六龍從東來曉氣開扶桑天髙雨絶<lb/>
人事變解環結佩空相望渚宫西澨連三湘畫中隠隠<lb/>
聽鳴榔安得置我淒其旁為君一曲歌滄浪<lb/>
　　荆洪谷楚山秋晩圖<hi>有序</hi>　　　<hi>元</hi>黄公望<lb/>
　洪谷子有云吳道子畫山水有筆而無墨項容有墨<lb/>
　而無筆吾當采二子所長成一家之格以此則知其<lb/>
<pb n="KR4h0142_WYG_005-12a"/>
　未嘗不好古而亦未嘗不好學今太樸先生近<lb/>
　購所畫楚山秋晚圖骨體夐絶思致髙深誠有合於<lb/>
　斯語非南宋人所得夢見也因賦以短句<lb/>
天髙氣肅萬峰青荏苒雲煙滿户庭逕僻忽經黄葉下<lb/>
樹荒猶聽午雞鳴山翁有約談真訣野客無心任醉醒<lb/>
最是一窗秋色好當年洪谷舊知名<lb/>
　　洪谷子楚山秋晩　　　　　　<hi>元</hi>吳　鎮<lb/>
洪谷仙去五百年丹青流落何翛然九疑之山何突兀<lb/>
<pb n="KR4h0142_WYG_005-12b"/>
亂雲慘澹秋風前尋幽忽有蓬萊仙歌聲隠約清溪邊<lb/>
蕭蕭木葉下無際不見歸來張季船前邨後邨髙復下<lb/>
逺渚近渚斷又連夕照遲遲俯西川樹底人家起碧煙<lb/>
巻中妙境無窮已揮毫聊爾紀新篇<lb/>
　　楚山清曉圖　　　　　　　　<hi>明</hi>李日華<lb/>
門前溪曲流花逺屋後山髙見月遲剛道巫雲多旖旎<lb/>
楚山偏覺富情思<lb/>
　　題米元暉楚江晴曉圖<hi>二首</hi>　　<hi>元</hi>王　惲<lb/>
<pb n="KR4h0142_WYG_005-13a"/>
元暉筆力儘清雄兩岸青山似越中六鑿近年攘欲盡<lb/>
蒼煙無復曉冥濛<lb/>
江邊墟落靜荒煙林隖依然井臼全若比石壕更瀟灑<lb/>
入山多避過都錢<lb/>
　　題楚江清曉圖　　　　　　　<hi>元</hi>丁　復<lb/>
海色澄明霞欲生白煙樓閣靜崢嶸青楓江上船已發<lb/>
苦竹嶺頭人未行<lb/>
　　題楚江清曉圖　　　　　　　<hi>元</hi>鄭　東<lb/>
<pb n="KR4h0142_WYG_005-13b"/>
樹碧江寒日出遲青山雲起亦多時㡬回船屋緣貪睡<lb/>
佳氣朝來竟不知<lb/>
　　題楚江秋曉圖巻　　　　　　<hi>元</hi>韓　奕<lb/>
蒼茫巫峽曉揺落楚天秋神女千年廟商人萬里舟詩<lb/>
中曽想賦畫裏毎思遊江海平生志窮經老一丘<lb/>
　　題楚江秋曉巻　　　　　　　<hi>元</hi>胡　奎<lb/>
日出楚山碧照見龍鱗波扁舟何處即解唱竹枝歌神<lb/>
女朝雲裏啼猿秋樹多蒼梧望不極逺意當如何<lb/>
<pb n="KR4h0142_WYG_005-14a"/>
　　題燕穆之楚江秋曉圖　　　　<hi>元</hi>俞行之<lb/>
本自為農住一丘却攜書劒厯河洲龍門碣石尋常到<lb/>
鴈宕天台汗漫游風舸順流如驟馬人生隨處若浮鷗<lb/>
夜來又作江湖夢剰水殘山總是愁<lb/>
　　燕穆之楚江秋曉圖　　　　　<hi>元</hi>秦　衡<lb/>
㡬聲哀角起寒譙一夜清霜脆栁條浦嶼未明滄海日<lb/>
客㠶應發楚江潮山經太白西來險鴈轉衡陽北去遥<lb/>
愧我無才重弔屈忠魂千古有誰招<lb/>
<pb n="KR4h0142_WYG_005-14b"/>
　　燕穆之楚江秋曉圖　　　　　<hi>元</hi>沈　應<lb/>
曽記蒹葭水廟東客心爭渡曉雞中平蕪落月三湘路<lb/>
千里孤舟一鴈風别去鄉闗猶在夢老來江海尚飄蓬<lb/>
何因得似閒鷗鳥兩兩沙邊睡正濃<lb/>
　　題楚江秋曉卷　　　　　　　<hi>元</hi>賀　言<lb/>
月落楚江空秋林待日紅船開飛葉雨人渡長潮風閣<lb/>
影濤聲外山形曙色中神仙問何在有路想難通<lb/>
　　題趙松雪楚江清曉　　　　　<hi>元</hi>于　立<lb/>
<pb n="KR4h0142_WYG_005-15a"/>
曽從江上繫孤舟𣺌𣺌清江萬里流兩岸青山春正曉<lb/>
一聲鳴櫓下揚州<lb/>
　　題楚江秋曉巻　　　　　　　<hi>元</hi>呉文泰<lb/>
碧水連空入望深匡廬秋色正蕭森曙分巴峽猿聲斷<lb/>
月落湘潭鴈影沉宿霧收邊橫荻渚炊煙起處隔楓林<lb/>
何因得似歸來棹笑傲衡門自楚吟<lb/>
　　題燕穆之楚江秋曉圖　　　　<hi>元</hi>瞿　旼<lb/>
木落秋江露濕衣放舟有客候潮歸煙霞髣髴天將曙<lb/>
<pb n="KR4h0142_WYG_005-15b"/>
星斗升沉影漸稀避弋鴈鴻投渚宿忘機鷗鷺傍人飛<lb/>
巫山巫峽曽登覽猶憶題詩在翠㣲<lb/>
　　題燕穆之楚江秋曉圖　　　　<hi>元</hi>曹　恕<lb/>
空江煙霧曉㣲茫潮落沙寒洲渚長颿拂曙光開夢澤<lb/>
鴈將秋色渡瀟湘荻花團露輕盈雪楓葉迎霞逺近霜<lb/>
倚棹令人添逺思漁歌欸乃起滄浪<lb/>
　　題楚江秋曉巻　　　　　　　<hi>元</hi>僧普震<lb/>
楚江秋向曙畫裏景依然旭日浮波面涼風動樹顛同<lb/>
<pb n="KR4h0142_WYG_005-16a"/>
來桃葉渡相並木蘭船欲問西洲信潯陽何許邊<lb/>
　　題楚江秋意圖　　　　　　　<hi>明</hi>楊　基<lb/>
萬里巴江入海流水空天濶鴈行秋楚歌未斷秋風起<lb/>
一段青山一段愁<lb/>
　　楚江清逺圖<hi>為沈倫畫并寓九曲山房作  四首</hi>　<hi>明</hi>張　羽<lb/>
煙霏亂晴旭遥見西林山憶歸東湖逺人家春樹間荆<lb/>
扉映水掩應待龎公還<lb/>
坐愛西山翠手板方支頤白鳥逝如彼孤雲淡若斯誰<lb/>
<pb n="KR4h0142_WYG_005-16b"/>
能閒料理空滯還山期<lb/>
郢水不可極荆門望漸㣲青山將落照徧映酒家扉漁<lb/>
梁夜爭渡知是醉巫歸<lb/>
潮落寒沙廣蒼然逺山暮何處罟師歸自識門前樹披<lb/>
圖憶所厯髣髴松溪渡<lb/>
　　題燕穆之楚江秋曉圖　　　　<hi>明</hi>陳　寛<lb/>
五更人語覺潮生估客㠶檣候曉行樹色未分雲夢澤<lb/>
雞聲已動漢陽城天空畫角吹霜盡月落銀河入斗橫<lb/>
<pb n="KR4h0142_WYG_005-17a"/>
欲問楚南千古事至今江水為誰清<lb/>
　　楚江晴曉圖　　　　　　　　<hi>明</hi>吳文恭<lb/>
曨曨曙光起湛湛江楓白河漢縱復横分明見秋色天<lb/>
空爽氣清露濕千峰碧㣲茫雲夢渚迢遞潯陽宅五栁<lb/>
高且疎涼風正蕭瑟孤鶴横江來扁舟正攜客<lb/>
　　題鄭德彰員外所藏髙彦敬畫楚江春曉圖<lb/>
　　　　　　　　　　　　　　　<hi>明</hi>藍　智<lb/>
旭日未出羣山昏蒼茫楚江多白雲芳洲無人采蘅杜<lb/>
<pb n="KR4h0142_WYG_005-17b"/>
落花飛絮春紛紛晴嵐滿户漁家曉花枝髣髴聞啼鳥<lb/>
巫陽夢斷三峽空湘渚愁深九疑小文彩風流髙尚書<lb/>
如此江山歸畫圖平湖煙靄水空濶陰壑松檜天糢糊<lb/>
左司郎官何處得髙堂紫翠生春色是中疑有五湖人<lb/>
一葉扁舟蕩空碧風塵兵革浩茫茫對此便欲歌滄浪<lb/>
碧梧翠竹生髙岡豈無彩鳳鳴朝陽<lb/>
　　楚江秋曉巻　　　　　　　　<hi>明</hi>沈　周<lb/>
天連湘漢水悠悠水色㣲茫接素秋殘月已沉三國恨<lb/>
<pb n="KR4h0142_WYG_005-18a"/>
亂雲初㪚九疑愁南方流落身將老西候蕭條客倦遊<lb/>
欲採蘋花恨無伴美人迢遞隔滄洲<lb/>
　　楚雲湘水圖歌<hi>謝張師䕫教授</hi>　　　　<hi>元</hi>龔　璛<lb/>
離騷之國㡬千里十幅蒲㠶順風駛順風猶須兩月程<lb/>
伊誰移來墮書几張君墨妙游戲爾亂峰因君接天起<lb/>
蒼然古木摧不死君應曽隠茅屋厎得非是間種蘭芷<lb/>
慘澹經營那及此松連閣上聽秋聲讀書眼花字如蟻<lb/>
玉立長身挾童子披圖置我平生喜憶昔詩家愛許渾<lb/>
<pb n="KR4h0142_WYG_005-18b"/>
凌敲荒臺尋舊址云何姑孰大江邊望湘潭雲尺有咫<lb/>
我今識君意總為詩科理雲兮楚之雲水兮湘之水迴<lb/>
鴈夕陽銜一葦山高見衡岳江逺㑹南紀君兮君兮可<lb/>
奈何我詩敢劘屈賈壘<lb/>
　　題晴川圖　　　　　　　　　<hi>元</hi>岑安卿<lb/>
清溪粼粼生淺花曉日倒射揺金沙翩然雙鷺下危石<lb/>
玉雪照影無纎瑕溪邊小景入畫圖青煙綠樹漁翁家<lb/>
漁翁歸來歌未終鷺鷥忽起蘆花風回眸遥望不可極<lb/>
<pb n="KR4h0142_WYG_005-19a"/>
但見白玉飛青空昔年夜宿瀟湘浦徹曉不眠聽急雨<lb/>
解衣曳杖立沙頭何似今朝得容與長安馬寒泥没腹<lb/>
雪滿朝衣凍肩縮試令援筆題此圖長篇應賦歸來曲<lb/>
　　清江圖　　　　　　　　　　<hi>元</hi>貢性之<lb/>
江驛背孤城江流繞舍清露枰松下奕驛騎栁邊行帆<lb/>
落晴窗影鐘傳雨寺聲堆牀餘簡帙列座總耆英燕語<lb/>
能留客鷗馴解結盟詩郵趨堠吏衙鼓集闗兵薄俸尊<lb/>
仍滿新知蓋屢傾不才翻自媿何以答深情<lb/>
<pb n="KR4h0142_WYG_005-19b"/>
　　題洋江林彦禎所藏洋江春晩圖<hi>明</hi>陳　亮<lb/>
江上曉來晴春波鴨綠生山雲半斂色汀芷盡含榮野<lb/>
艇乗潮去官橋隔岸横亭中舒眺者猶有愛鵝情<lb/>
　　太平寺水<hi>郡人徐交畫清濟貫河</hi>　　　　<hi>宋</hi>楊萬里<lb/>
太平古寺刼灰餘夕陽惟照一塔孤得得未看還不樂<lb/>
竹莖荒處破殿虚偶逢老僧聽僧話道是壁間留古畫<lb/>
徐先紀筆今百年元師相傳妙天下壁如雪色一丈虚<lb/>
徐生畫水纔盈堵横看側看只麽是分明是畫不是水<lb/>
<pb n="KR4h0142_WYG_005-20a"/>
中有清濟一線波横貫萬里濁浪之黄河雷轟電巻儘<lb/>
渠猛獨清元自不隨他波痕盡處忽掀怒攪動一河秋<lb/>
色暮分明是水不是畫老眼向來元自誤佛廬化作金<lb/>
柂樓銀山雪摧風打頭是身飄然在中流奪得太一蓮<lb/>
葉舟僧言此畫難再覓官歸江西却相憶并州剪刀剪<lb/>
不得鵝溪疋絹官莫惜貌取秋濤懸坐側<lb/>
　　題馬逺十二水　　　　　　　<hi>明</hi>王世貞<lb/>
上帝兩帶垂長江黄河流崑崙觸天漏下貯海一抔震<lb/>
<pb n="KR4h0142_WYG_005-20b"/>
澤與洞庭匯作東南漚風雲出千變日月浴雙輈泓渟<lb/>
寫秋星蕭瑟競素秋木落清淺出石壓琮琤抽其細沫<lb/>
貫珠巨者膏九州誰能傳此神毋乃宋馬侯解衣盤礴<lb/>
初已動馮夷愁天一臆間吐𣲖九筆厎收生綃十二幅<lb/>
幅幅窮琱鎪憶昔進御時陡豁神龍眸遂令大同殿濤<lb/>
聲撼牀頭六宫攝其魄所以不欲留楊妹即大家女史<lb/>
司校讐朱填六玉箸墨宛四銀鉤錦標賜兩府青湘潤<lb/>
千秋晴牕乍開閲如練沾衣褠恍作銀漢翻浸我白玉<lb/>
<pb n="KR4h0142_WYG_005-21a"/>
樓當其鬱怒筆褶表騰蛟虯及乎汨舒徐遥頸延鶩鷗<lb/>
動則開智樂淵然與心謀老師鑑湖曲興盡剡溪舟左<lb/>
壁桑氏經右圖供卧游那能學神禹胼胝終荒丘<lb/>
　　逺覽圖<hi>為尹元夫乃翁題兼與張文邦</hi>　　　　<hi>明</hi>廖道南<lb/>
揚舲憶昔辭江國朝遊黄鶴暮赤壁五老香爐積煙紫<lb/>
九華蓮葉凌空碧三山二水入金陵龍蟠虎踞髙霞蒸<lb/>
雨花徙倚雞鳴望天界迴翔牛首登感慨浮生忽南北<lb/>
春光閲盡還秋色夜宿波濤狎白龍寒棲島嶼鄰丹極<lb/>
<pb n="KR4h0142_WYG_005-21b"/>
英雄聚首築黄金況復鈞天聞古音鵬雲蔽天九萬丈<lb/>
鯨海噴雪三千尋達人大觀忘爾我造化蘧廬無不可<lb/>
劒倚層雲日月低槎横南斗星虹墮君即當年尹彦明<lb/>
蒼顔白髮餐芝英雲陽山深列仙集頓覺兩腋靈風生<lb/>
羽衣翩翩千萬里安期羨門何足齒兩都賦就擲金聲<lb/>
誰能復續張平子<lb/>
　　江皋圖　　　　　　　　　　<hi>明</hi>李延興<lb/>
江晩月未上白煙滿芳洲雨止山氣佳衡扉在巖幽浦<lb/>
<pb n="KR4h0142_WYG_005-22a"/>
　迥沙漫漫松聲露浮浮水田旱稻熟稍欣獲有秋曠爽<lb/>
　來清風朱夏炎敲收野人樂江居垂綸水西頭得魚送<lb/>
　隣家酒好仍見留童丱喜相隨浩歌送飛鷗古時放達<lb/>
　人傲睨輕王侯焉能繫塵鞅憧憧為身謀<lb/>
　<lb/>
　<lb/>
　<lb/>
　<lb/>
<pb n="KR4h0142_WYG_005-22b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定歴代題畫詩類巻五<lb/>
</p>
<p>
</p>
  </div>
</body>
</text>
</TEI>
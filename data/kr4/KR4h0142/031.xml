<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0142_WYG_031-1a"/>
　欽定四庫全書<lb/>
御定歴代題畫詩類卷三十一目録<lb/>
　　古蹟類<lb/>
　　　桃源圖<hi>唐韓愈</hi>
　　　和桃源圖<hi>宋王十朋</hi>
　　　題桃源圖<hi>宋魏了翁</hi>
　　　題桃源圖後<hi>元王惲</hi>
　　　䟦武陵圖<hi>元王惲</hi>
<pb n="KR4h0142_WYG_031-1b"/>
　　　桃源圖<hi>元王惲三首</hi>
　　　題桃源圖<hi>元錢選</hi>
　　　題桃源圖<hi>元趙孟頫</hi>
　　　畫桃源<hi>元趙孟頫</hi>
　　　題商徳符學士桃源春曉圖<hi>元趙孟頫</hi>
　　　題桃源春曉圖<hi>元吳澄</hi>
　　　題桃源圖<hi>元揭傒斯</hi>
　　　桃源圖<hi>元黄溍</hi>
<pb n="KR4h0142_WYG_031-2a"/>
　　桃源圖<hi>元傅若金</hi>
　　阮子華所藏桃源圖<hi>元成廷珪</hi>
　　桃源圖<hi>元呉師道</hi>
　　桃源圖<hi>元周權二首</hi>
　　桃源圖<hi>元華幼武</hi>
　　桃源圖<hi>元唐肅</hi>
　　題桃源圖<hi>元丁鶴年</hi>
　　題桃源春曉圖<hi>明張以寧</hi>
<pb n="KR4h0142_WYG_031-2b"/>
　　張繼善寄桃源圖因賦詩<hi>明貝瓊</hi>
　　題桃源圖<hi>明林壁</hi>
　　桃源圖<hi>明孫一元</hi>
　　桃源圖<hi>明何景明</hi>
　　桃源圖<hi>明謝承舉</hi>
　　桃源圖<hi>明文嘉</hi>
　　題桃源圖<hi>明朱彦昌</hi>
　　題桃源圖<hi>明沈周</hi>
<pb n="KR4h0142_WYG_031-3a"/>
　　題小桃源圖<hi>明王世貞</hi>
　　桃花山水圖<hi>元納延</hi>
　　題劉松年桃花山水小幅<hi>明僧麟洲</hi>
　　題徐參議赤壁圖<hi>宋王炎</hi>
　　赤壁風月笛圖<hi>金李純甫</hi>
　　題武元直赤壁圖<hi>金李晏</hi>
　　赤壁圖<hi>元元好問</hi>
　　後賦赤壁圖<hi>元劉因</hi>
<pb n="KR4h0142_WYG_031-3b"/>
　　題赤壁圖<hi>元戴表元</hi>
　　東坡赤壁圖<hi>元王惲</hi>
　　畫赤壁<hi>元趙孟頫</hi>
　　赤壁圖<hi>元馬祖常</hi>
　　赤壁圖<hi>元虞集</hi>
　　赤壁圖<hi>元楊載</hi>
　　題赤壁圖<hi>元成廷珪</hi>
　　赤壁圖<hi>元呉師道</hi>
<pb n="KR4h0142_WYG_031-4a"/>
　　　遊赤壁圖<hi>元呉師道</hi>
　　　題赤壁圖<hi>元王瓚</hi>
　　　題赤壁圖<hi>元丁鶴年</hi>
　　　題赤壁圖<hi>明呉寛</hi>
　　　題戴文進赤壁圖<hi>明陳煒</hi>
　　　赤壁圖<hi>明廖道南</hi>
　　　題畫小赤壁圖<hi>明董其昌</hi>
　<lb/>
<pb n="KR4h0142_WYG_031-4b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定歴代題畫詩類巻三十一目録<lb/>
<pb n="KR4h0142_WYG_031-5a"/>
　欽定四庫全書<lb/>
御定歴代題畫詩類巻三十一<lb/>
　　古蹟類<lb/>
　　　桃源圖　　　　　　　　　　<hi>唐</hi>韓　愈<lb/>
　神仙有無何眇芒<hi>一渺</hi>作茫桃源之説誠荒唐流水盤迴山<lb/>
　百轉生綃數幅垂中堂武陵太守好事者題封逺寄南<lb/>
　宫下南宫先生欣得之波濤入筆驅文辭文工畫妙各<lb/>
　臻極異境怳惚移於斯架巖鑿谷開宫室接屋連牆千<lb/>
<pb n="KR4h0142_WYG_031-5b"/>
　萬日嬴顛劉蹶了不聞地坼天分非所恤種桃處處惟<lb/>
　開花川原近逺<hi>一作逺近</hi>烝紅霞初來猶自念鄉邑嵗乆此<lb/>
　地還成家漁舟之子來何所物色相猜更問語大蛇中<lb/>
　斷喪前王羣馬南渡開新主聽終辭絶共悽然自説經<lb/>
　今六百年當時萬事皆眼見不知幾許猶流傳争持酒<lb/>
　食來相饋禮數不同罇俎異月眀伴宿玉堂空骨冷魂<lb/>
　清無夢寐夜半金雞啁哳鳴火輪飛出客心驚人間有<lb/>
　累不可住依然離别難為情船開櫂進一迴顧萬里蒼<lb/>
<pb n="KR4h0142_WYG_031-6a"/>
蒼烟水暮世俗寧知偽與真至今傳者武陵人<lb/>
　　和桃源圖<hi>有序</hi>　　　　　　　<hi>宋</hi>王十朋<lb/>
　世有圖畫桃源者皆以為仙也故退之桃源圖詩詆<lb/>
　其説為妄及觀陶淵明所作桃花源誌乃謂先世避<lb/>
　秦至此則知漁人所遇乃其子孫非始入山者能長<lb/>
　生不死與劉阮天台之事異焉東坡和陶詩嘗序而<lb/>
　辨之矣故予按陶誌以和韓詩聊証世俗之謬云<lb/>
嬴秦斬新開混茫傲睨前古無虞唐詩書為灰儒鬼哭<lb/>
<pb n="KR4h0142_WYG_031-6b"/>
李斯秉筆中書堂長城丁壯無還者送徒更住驪山下<lb/>
避世髙人何所之出門永與家鄉辭入山惟恐不深逺<lb/>
豈是得已巢於斯來時六合為秦室未省今為何嵗日<lb/>
吏不到門租不輸子長丁添更何恤春入山中桃自花<lb/>
招邀隱侶傾流霞男耕女織自婚嫁派别支分都幾家<lb/>
誰泛漁舟迷處所山開淵闢聞人語乍相驚問卒相歡<lb/>
設酒烹雞講賓主可憐秦事已茫然帝業初期萬萬年<lb/>
猶道祖龍長在世豈知異姓早三傳鄰里殷勤争餉饋<lb/>
<pb n="KR4h0142_WYG_031-7a"/>
人情與世無相異未信壺中别有天却訝身遊與夢寐<lb/>
山花亂眼鳥哀鳴數日留連喜復驚更從洞口尋鄉路<lb/>
逢人欲話疑非情異日扁舟欲重顧水眩山迷紅日暮<lb/>
後來圖畫了非真作誌淵明乃晉人<lb/>
　　題桃源圖　　　　　　　　　<hi>宋</hi>魏了翁<lb/>
伏勝髙堂書已出竇公制氏樂猶傳魯生力破秦儀陋<lb/>
商皓終扶漢鼎顛隱者寧無人禮義武陵匪獨我山川<lb/>
若將此地為真有亂我彞倫六百年<lb/>
<pb n="KR4h0142_WYG_031-7b"/>
　　題桃源圖後<hi>有序</hi>　　　　　　<hi>元</hi>王　惲<lb/>
　至元癸未夏五月二十日經畧史公邀余樓居燕語<lb/>
　仍出示桃源古畫二大軸蓋佳筆也公因詢兹事有<lb/>
　無其意果云何者明日賦此詩以呈<lb/>
君侯示我桃源圖絹素剥裂丹青渝衣冠爼豆三代古<lb/>
髣髴物色開華胥當時傳記羡樂土存説本末何敷腴<lb/>
半山歌詠似摭實昌黎論列疑其虛千年繪影見遺跡<lb/>
桃源之境誠有無君不見淵明千古士心逺與世疎羲<lb/>
<pb n="KR4h0142_WYG_031-8a"/>
皇而上每自况肯隨澤雉樊籠拘絃歌歸來朝市改故<lb/>
山田園松菊蕪斜川風景固足住未免結廬人境車馬<lb/>
時喧呼復讎宣力兩不可天運乃爾將無如遐觀髙舉<lb/>
深意在安得超出物表冥鴻俱因縁開此武陵説託彼<lb/>
奥隱稱樵漁不然果有繼問津雲烟出沒何湏臾又不<lb/>
見山林不外天壤間迥與世隔皆仙居桃花流水窈然<lb/>
在放浪而即斯人徒放浪而即斯人徒<lb/>
　　跋武陵圖　　　　　　　　　<hi>元</hi>王　惲<lb/>
<pb n="KR4h0142_WYG_031-8b"/>
淵明髙興託冥鴻流水桃花事本空好笑武陵狂太守<lb/>
謾回烟櫂月明中<lb/>
　　桃源圖<hi>三首</hi>　　　　　　　　<hi>元</hi>王　惲<lb/>
淵明旣號葛天民流水桃花到處春明見筆端閒寓興<lb/>
武陵休苦殢漁人<lb/>
東來連舸泛長湖兩鬢冰霜儘瘁癯偶值漁郎心已媿<lb/>
更堪三復武陵圖<lb/>
淛西到處武陵溪乍渉幽深路便迷始信避秦元寓説<lb/>
<pb n="KR4h0142_WYG_031-9a"/>
淵明遺世厭羈栖<lb/>
　　題桃源圖　　　　　　　　　<hi>元</hi>錢　選<lb/>
始信桃源隔幾秦後來無復問津人武陵不是花開晩<lb/>
流到人間却暮春<lb/>
　　題桃源圖　　　　　　　　　<hi>元</hi>趙孟頫<lb/>
戰國方忿爭嬴秦復狂怒寃哉魚肉民死者不知數斯<lb/>
人逃空谷是殆天所恕山深無來逕林宻絶歸路艱難<lb/>
茍生活種蒔偶成趣西鄰與東舎雞犬自來去熙熙如<lb/>
<pb n="KR4h0142_WYG_031-9b"/>
上古無復當世慮安知捕魚郎延縁至其處遥遥千載<lb/>
後緬想增慨慕即今生齒繁險絶悉開路山中無木客<lb/>
川上縻漁父雖懷隱者心桃源在何許况兹太平世堯<lb/>
舜方在御干戈乆巳戢老㓜樂含哺田疇畢耕耨努力<lb/>
勤藝樹毋為問迷津窮探事髙舉<lb/>
　　畫桃源　　　　　　　　　　<hi>元</hi>趙孟頫<lb/>
桃源一去絶埃塵無復漁郎再問津想得耕田並鑿井<lb/>
依然淳樸太平民<lb/>
<pb n="KR4h0142_WYG_031-10a"/>
　　題商徳符學士桃源春曉圖　　<hi>元</hi>趙孟頫<lb/>
宿雲初散青山溼落紅繽紛溪水急桃花源裏得春多<lb/>
洞口春烟揺緑蘿緑蘿揺烟挂絶壁飛流淙下三千尺<lb/>
瑶草離離滿澗阿長松落落凌空碧雞鳴犬吠自成邨<lb/>
居人至老不相識瀛洲仙客知仙路㸃染丹青寄輕素<lb/>
何處有山如此圖移家欲向山中住<lb/>
　　題桃源春曉圖　　　　　　　<hi>元</hi>呉　澄<lb/>
朦朧曉色破初春一洞桃花樹樹新此景世間真箇有<lb/>
<pb n="KR4h0142_WYG_031-10b"/>
只今去作捕魚人<lb/>
　　題桃源圖　　　　　　　　　<hi>元</hi>揭傒斯<lb/>
桃源非一處龍虎畫難同内外闗踰鐵髙低石作叢黄<lb/>
旛青劒北紫蓋白雲東蟾影當霄迥蛾眉抱月弓千重<lb/>
藏曲折四面削虛空地户迎風黒天池浴日紅雪霜翻<lb/>
濺瀑雷雨瀉崩洪暗識猨啼逺晴聞鳥語工危龕三井<lb/>
祕絶澗九橋通江合仙巖怒山連鬼谷雄劉王開闢後<lb/>
秦晉有無中時見看桃侶頻逢採藥翁丹臺寒漠漠琳<lb/>
<pb n="KR4h0142_WYG_031-11a"/>
宇氣熊熊濟勝非無具縁源恐莫窮烟霞俄變滅草樹<lb/>
杳蘢葱四序何勞誌羣愚倘擊蒙誰言武陵近十里上<lb/>
清宫<lb/>
　　桃源圖　　　　　　　　　　<hi>元</hi>黄　溍<lb/>
山容慘慘將為雨雲氣垂垂欲傍花莫問前邨何處覓<lb/>
垂蘿盤石即吾家<lb/>
　　桃源圖　　　　　　　　　　<hi>元</hi>傅若金<lb/>
聞説避秦地花間忘嵗年偶逢漁父問長使世人傳丘<lb/>
<pb n="KR4h0142_WYG_031-11b"/>
壑渾疑幻林廬或近仙至今圖畫裏惆悵武陵船<lb/>
　　阮子華所藏桃源圖　　　　　<hi>元</hi>成廷珪<lb/>
桃源<hi>一作花</hi>流水似天台髣髴三生到此來玉杵𤣥霜無<lb/>
處覓金堂玉<hi>一作祕</hi>室為誰開滄州一夜生芳草隂洞千<lb/>
年長緑苔何必誑人秦甲子漁郎秪見兩三迴<lb/>
　　桃源圖　　　　　　　　　　<hi>元</hi>呉師道<lb/>
翠嶂清溪逺近春柴荆雞犬接比鄰花開酒熟身無事<lb/>
便是桃源畫裏人<lb/>
<pb n="KR4h0142_WYG_031-12a"/>
　　桃源圖　　　　　　　　　　<hi>元</hi>周　權<lb/>
蒼茫烟水隔塵凡源上霞蒸曲曲山一自漁郎歸去後<lb/>
武陵春色滿人間<lb/>
　　桃源圖　　　　　　　　　　<hi>元</hi>周　權<lb/>
千重萬重蓮瓣山小天包在山中間神椎鑿門石扇裂<lb/>
冷香迸出桃花灣漁郎尋春踏溪尾撞入桃花小天裏<lb/>
荒邨人家無幾家五百年來孫換子不邑不城無憂鄉<lb/>
駕雲為屋霞為牆丹雞呌烟桂巖冷白牛耕雨芝田香<lb/>
<pb n="KR4h0142_WYG_031-12b"/>
眼中驚見塵中客持酒爭來問鄉國鹿走荒山西復東<lb/>
龍渡長江南又北聽䦨此語意猖狂月明假榻松間房<lb/>
明朝出山重迴首山迷水亂雲茫茫武陵太守意未省<lb/>
强要尋源造靈境若是靈境長可通淳俗定變澆漓風<lb/>
　　桃源圖　　　　　　　　　　<hi>元</hi>華幼武<lb/>
流水桃花世外春漁郎曾此得通津當年只記秦猶在<lb/>
不道山河又屬人<lb/>
　　桃源圖　　　　　　　　　　<hi>元</hi>唐　肅<lb/>
<pb n="KR4h0142_WYG_031-13a"/>
犬雞人物總秦餘千樹桃花䕶隱居不識三章新約法<lb/>
猶藏萬巻未燒書水通烟澗才容櫂山暖晴嵓可命車<lb/>
不是阿房三百里楚人一炬便成墟<lb/>
　　題桃源圖　　　　　　　　　<hi>元</hi>丁鶴年<lb/>
放舟長怪武陵人强覓桃花洞裏春若使仙源通一線<lb/>
如何避得虎狼秦<lb/>
　　題桃源春曉圖　　　　　　　<hi>明</hi>張以寧<lb/>
溪上桃花無數開花間春水緑於苔不因漁艇尋源入<lb/>
<pb n="KR4h0142_WYG_031-13b"/>
争識仙家避世來翠雨流雲連玉洞丹霞抱日䕶瑶臺<lb/>
幔亭亦有虹橋約問我京華幾日回<lb/>
　　張繼善寄桃源圖因賦詩　　　<hi>明</hi>貝　瓊<lb/>
張生愛我桃源圖桃源有路歸何日髙堂坐見武陵溪<lb/>
犬吠雞鳴猶髣髴雲氣挾山山欲行山窮水闊桃花明<lb/>
仙家只在流水外世上無人知姓名一日花間問漁者<lb/>
山河百二如崩瓦赤帝西來祖龍死復見同槽有三馬<lb/>
太康去秦六百秋子孫生長不知憂商顔黄綺亦何事<lb/>
<pb n="KR4h0142_WYG_031-14a"/>
白髮出侍東宫游龍爭虎戰俱寂寞絶境空存巳非昨<lb/>
種桃何必指秦人春到花開又花落<lb/>
　　題桃源圖<hi>送人就婚新都</hi>　　　　　　<hi>明</hi>林　璧<lb/>
三百灘聲去路長黄山白嶽總仙鄉隔溪樹拂張生黛<lb/>
出峽風傳荀令香一葉蘭舟屏裏畫千花潭水鏡中妝<lb/>
為君細與秦人説今日漁郎勝阮郎<lb/>
　　桃源圖　　　　　　　　　　<hi>明</hi>孫一元<lb/>
溪上春風笑語温溪頭春水漲新痕中原逐鹿人誰是<lb/>
<pb n="KR4h0142_WYG_031-14b"/>
桃葉桃花自一邨<lb/>
　　桃源圖歌　　　　　　　　　<hi>明</hi>何景明<lb/>
昔我遊武陵坐石窺花源㟁坼丹洞閟風廻緑蘿翻崩<lb/>
崖奔古月沓嶂響哀猿行車一以過始知人境喧真陽<lb/>
仙令欲南往手持新畫來相訪武陵山水乆不覩令人<lb/>
置我髙堂上巖穴如聞雞犬聲邨墟但見桑麻長髣髴<lb/>
潭水濱㸃綴桃花春山川似晉代衣服猶秦人回首茫<lb/>
然一烟霧尋源誰復知真處投簪福地終有期箇中先<lb/>
<pb n="KR4h0142_WYG_031-15a"/>
認桃花樹<lb/>
　　桃源圖　　　　　　　　　　<hi>明</hi>謝承舉<lb/>
武陵桃花先破春漁郎偶爾來問津山重水複得雲竇<lb/>
風馳浪駛臨溪濱何知卒然入異境人家逺近通芳鄰<lb/>
石田茅屋與世隔云是先世來避秦桑麻接地足衣食<lb/>
冠裳結伴無疎親我聞嬴氏亂天紀儒坑典焚兇不悛<lb/>
大張滛暴戕物類俯視四海皆愚民天生性良天亦恤<lb/>
故教善衆藏嶙峋仙邪人邪杳莫測歴世巳乆跡已陳<lb/>
<pb n="KR4h0142_WYG_031-15b"/>
縱然有仙亦常事神仙原是人間人昌黎臨川各云逺<lb/>
地下不起黄道真坡翁語破萬世惑千載淵明蘇為申<lb/>
　　桃源圖　　　　　　　　　　<hi>明</hi>文　嘉<lb/>
偶然避世住青山不道移家便不還却怪漁郎太多事<lb/>
又傳圖畫到人間<lb/>
　　題桃源圖　　　　　　　　　<hi>明</hi>朱彦昌<lb/>
當時秦鹿走中原天下紛紛孰可論黔首巳沾新雨露<lb/>
白雲猶隔舊乾坤水流花謝長三月犬吠雞聲自一邨<lb/>
<pb n="KR4h0142_WYG_031-16a"/>
我昔荆湖詢往事茫茫烟浪幾黄昏<lb/>
　　題桃源圖　　　　　　　　　<hi>明</hi>沈　周<lb/>
啼飢兒女正連邨况有催租吏打門一夜老夫眠不得<lb/>
起來尋紙畫桃源<lb/>
　　題小桃源圖　　　　　　　　<hi>明</hi>王世貞<lb/>
出郭只十里種桃近千樹主人非避秦亦不嫌客顧有<lb/>
酒且賞花酒盡應湏去試語劉麟之何如此中住<lb/>
　　桃花山水圖<hi>為桃源屠啟明題</hi>　　　　<hi>元</hi>納　延<lb/>
<pb n="KR4h0142_WYG_031-16b"/>
天台山下雲無數山南山北多桃樹石洞春寒風雨深<lb/>
落花半逐溪流去人間從此識仙家短棹尋源到水涯<lb/>
翠褏乗鸞下眀月玉盤留客進胡麻我昔捫蘿探幽谷<lb/>
青精煮飯松間宿至今瞳子有神光細字猶能夜深讀<lb/>
髙人築屋石溪東谿山却與天台同粉黛含精託幽趣<lb/>
碧桃流水春溶溶六月黄塵汗如洗獨騎瘦馬京城裏<lb/>
忽見新圖雙眼眀拏舟欲泛滄浪水我家只在蒼崖巔<lb/>
白雲繞屋青溪連他日君能逺相覓看花酌酒春風前<lb/>
<pb n="KR4h0142_WYG_031-17a"/>
　　題劉松年桃花山水小幅　　　<hi>明</hi>僧麟洲<lb/>
杳無雞犬有人家夾水山髙路不賖劉阮别來頻甲子<lb/>
年年春雨送桃花<lb/>
　　題徐參議赤壁圖　　　　　　<hi>宋</hi>王　炎<lb/>
鳥林赤壁事巳陳黄州赤壁天下聞東坡居士妙言語<lb/>
賦到此翁無古人江流浩浩日東注老石輪囷飽烟雨<lb/>
雪堂尚在人不來黄鵠而今定何許此賦可歌仍可絃<lb/>
此畫可與俱流傳沙埋折㦸洞庭岸訪古壯懷空黯然<lb/>
<pb n="KR4h0142_WYG_031-17b"/>
　　赤壁風月笛圖　　　　　　　<hi>金</hi>李純甫<lb/>
鉦鼓掀天旗脚紅老狐膽落武昌東書生那得麾白羽<lb/>
誰識潭潭蓋世雄裕陵果用軾為將黄河倒捲湔西戎<lb/>
却教載酒月明中船尾嗚嗚一笛風九原喚起周公瑾<lb/>
笑煞儋州秃鬢翁<lb/>
　　題武元直赤壁圖　　　　　　<hi>金</hi>李　晏<lb/>
鼎足分來漢祚移阿瞞曾困火船歸一時豪傑成何事<lb/>
千里江山半落暉雲破小蟾分樹暗夜深孤鶴掠舟飛<lb/>
<pb n="KR4h0142_WYG_031-18a"/>
夢尋仙老經行處只有當年舊釣磯<lb/>
　　赤壁圖　　　　　　　　　　<hi>元</hi>元好問<lb/>
馬蹄一蹴荆門空鼓聲怒與江流東曹瞞老去不解事<lb/>
誤認孫郎作阿琮孫郎矯矯人中龍顧盼叱咤生雲風<lb/>
疾雷破山出大火旗幟北捲天為紅至今圖畫見赤壁<lb/>
髣髴燒刼留餘蹤令人長憶眉山公載酒夜俯馮夷宫<lb/>
事殊興極憂思集天澹雲閒今古同得意江山在眼中<lb/>
凡今誰是出羣雄可憐當日周公瑾顦顇黄州一秃翁<lb/>
<pb n="KR4h0142_WYG_031-18b"/>
　　後賦赤壁圖　　　　　　　　<hi>元</hi>劉　因<lb/>
公無渡河歸去來周郎袖裏藏風雷老狐千年快一擊<lb/>
金眸玉爪不凡材先生平生兩賦爾江山華髮心悠哉<lb/>
只今畫裏風月笛尚有老驥西風哀眼中驚波不西歸<lb/>
𤣥鶴夜半從天迴曹劉鬭氣今何處船頭好在白雲堆<lb/>
　　題赤壁圖　　　　　　　　　<hi>元</hi>戴表元<lb/>
千載英雄事已休獨餘明月照江流畫圖不盡當年恨<lb/>
却寫蘇家赤壁遊<lb/>
<pb n="KR4h0142_WYG_031-19a"/>
　　東坡赤壁圖　　　　　　　　<hi>元</hi>王　惲<lb/>
先生胸次有天遊萬里長江一葉舟欲託悲風寫遺響<lb/>
恐驚幽壑舞潛虯<lb/>
　　畫赤壁　　　　　　　　　　<hi>元</hi>趙孟頫<lb/>
周郎赤壁走曹公萬里江流鬬兩雄蘇子賦成竒偉甚<lb/>
長教人想謫仙風<lb/>
　　赤壁圖　　　　　　　　　　<hi>元</hi>馬常祖<lb/>
三國周郎赤壁西江山雖好夕陽低他年銅雀分香妓<lb/>
<pb n="KR4h0142_WYG_031-19b"/>
猶恨回船戰炬迷<lb/>
　　赤壁圖　　　　　　　　　　<hi>元</hi>虞　集<lb/>
過鶴生新夢攜魚憶舊遊清霜凋木葉落月湧江流隱<lb/>
者時堪訪良田亦易求如何玉堂夜白髮不生愁<lb/>
　　赤壁圖　　　　　　　　　　<hi>元</hi>楊　載<lb/>
寂寂長江夜同人共泛舟清尊方澹蕩孤櫂且夷猶望<lb/>
逺幽禽度歌長獨繭抽千年遺蹟在不逐水東流<lb/>
　　題赤壁圖　　　　　　　　　<hi>元</hi>成廷珪<lb/>
<pb n="KR4h0142_WYG_031-20a"/>
赤壁磯頭秃鬢翁興來攜酒泛秋風偶論水月盈虛際<lb/>
併入江山感慨中華髮多情傷老大皇天無地著英雄<lb/>
神遊八極知何許良夜應騎一鶴東<lb/>
　　赤壁圖　　　　　　　　　　<hi>元</hi>呉師道<lb/>
沉沙折㦸怒濤秋殘壘蒼蒼戰鬭休風火千年消霸氣<lb/>
江山一幅挂清愁丈夫不學曹孟徳生子當如孫仲謀<lb/>
機㑹難逢形勝在狂歌弔古漫悠悠<lb/>
　　遊赤壁圖　　　　　　　　　<hi>元</hi>呉師道<lb/>
<pb n="KR4h0142_WYG_031-20b"/>
燒天烈火萬艘空横槊英雄智力窮何似扁舟今夜客<lb/>
洞簫聲在月明中<lb/>
　　題赤壁圖　　　　　　　　　<hi>元</hi>王　瓚<lb/>
我昔南遊過赤壁曾上磯頭訪遺跡呉魏勝負了無聞<lb/>
一曲漁歌楚天碧黄岡遷客峨眉翁道同北海人中龍<lb/>
羇懷得酒逸興發扁舟夜泛空眀中江山如許誰賔主<lb/>
醉挾飛仙夢中語直將天地等浮漚三國周郎曾此數<lb/>
神遊八極空畫圖開巻髣髴瞻眉鬚清風千古凛如在<lb/>
<pb n="KR4h0142_WYG_031-21a"/>
悠悠目斷江雲孤<lb/>
　　題赤壁圖　　　　　　　　　<hi>元</hi>丁鶴年<lb/>
横槊英聲逺聞簫逸興長至今風月夜鶴夢繞黄岡<lb/>
　　題赤壁圖　　　　　　　　　<hi>明</hi>呉　寛<lb/>
江流東繞千尺堤山鶻上結危巢棲遊人夜半放舟過<lb/>
舉酒閒説曹征西征西當年下江滸八十萬軍盡貔虎<lb/>
眼中見慣劉琮徒吳蜀區區何足數舳艫相銜千里連<lb/>
氣吞𤣥徳兼孫權豈知䇿士已旁笑笑彼逺來非萬全<lb/>
<pb n="KR4h0142_WYG_031-21b"/>
長江之險人能共不獨阿瞞兵可弄東呉㑹獵尺書馳<lb/>
權也難將首親送帳底拔刀軍令行如此姦雄安足驚<lb/>
周瑜早已借前箸黄蓋何曾論五兵五兵爭如一炬火<lb/>
北軍敗走南軍坐紛紛燥荻與枯柴乗取便風纔十舸<lb/>
波濤起立半天紅强虜灰飛一夕空平生親手註孫子<lb/>
未信水軍能火攻誰云此行纔足恥更聞裹瘡歸淯水<lb/>
𤣥武池頭計已疎銅爵髙臺聊自起當今四海如一家<lb/>
三國爭雄真可嗟尚想綸巾廵壘堞猶將折㦸洗泥沙<lb/>
<pb n="KR4h0142_WYG_031-22a"/>
武昌夏口東西路畫史分明入毫素空餘赤壁付游人<lb/>
贏得坡仙兩篇賦<lb/>
　　題戴文進赤壁圖　　　　　　<hi>明</hi>陳　煒<lb/>
元豐有案詩成獄五載南來事遷逐黄岡形勝無處無<lb/>
赤壁磯頭山水緑古樹深蟠不老根懸崖瀉下飛來瀑<lb/>
白露横江風氣凉月出東山皎如燭扁舟欸乃擊空明<lb/>
主賓逸興何當足歌聲上薄斗牛寒玉簫吹起蛟人哭<lb/>
此時此景情最融那識深沉與榮辱舊存詞賦未凄凉<lb/>
<pb n="KR4h0142_WYG_031-22b"/>
千古虹光耀人目臨安畫史藝無雙貌得生綃横半幅<lb/>
揮毫幾度不成吟祗恐神遊笑俚俗緜邈髙風何處尋<lb/>
漠漠江雲寄遥矚<lb/>
　　赤壁圖　　　　　　　　　　<hi>明</hi>廖道南<lb/>
洞庭春水碧連天赤壁仙人夜扣船何處乗槎入牛斗<lb/>
直從銀漢泛虹泉<lb/>
　　題畫小赤壁圖<hi>有序</hi>　　　　　<hi>明</hi>董其昌<lb/>
　吾松有小赤壁與黄州赤壁大小實相埒不知何事<lb/>
<pb n="KR4h0142_WYG_031-23a"/>
　　辱之為小沈徴士繪圖為兹山解嘲雨中過君䇿齋<lb/>
　　頭君䇿方以吳綃㸃綴泉石有張子淵自白岳至攜<lb/>
　　松蘿茶與畸墅鬭勝君䇿呼酒佐之永日無俗子靣<lb/>
　　目君䇿强余畫為畫此圖并書赤壁詩詩書畫皆君<lb/>
　　䇿和之沈公緒欲鑄東坡像於赤壁山房屬余書大<lb/>
　　江東去詞鐫於石末句及之然鑄東坡何必赤壁陸<lb/>
　　家畸墅合著此公與内史相酬也<lb/>
　吾松山有九俱以海為沼東海旣以大赤壁何當小風<lb/>
<pb n="KR4h0142_WYG_031-23b"/>
　穴祕精靈雲門削鬼巧口鼻鬭嶙峋鱗甲成夭矯而我<lb/>
　游齊安何繇凌窈窕時平兵氣銷霜落江聲悄迴思平<lb/>
　原鶴誰是枌榆鳥恰似黄池㑹吳楚爭可了將無山嶽靈<lb/>
　端受里俗嬲歸語東陽生攜笻事幽討石言曾莫逆壁<lb/>
　觀共枯槁田成琳球賦屋用辛夷撩太守握紅雲冠彼山<lb/>
　谷好靈蹤儼如舊疣贅忽以澡嘉名公等錫一壑從余<lb/>
　保手寫浪淘沙峨眉雪可埽敢應北山招終事東坡考<lb/>
御定歴代題畫詩類卷三十一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0142_WYG_071-1a"/>
　欽定四庫全書<lb/>
御定厯代題畫詩類卷七十一目録<lb/>
　　樹石類<lb/>
　　　題李尊師松樹障子歌<hi>唐杜甫</hi>
　　　觀吳偃畫松<hi>唐施肩吾</hi>
　　　畫松<hi>唐元稹</hi>
　　　袁徳師求畫松<hi>唐劉商</hi>
　　　與湛上人畫松<hi>唐劉商</hi>
<pb n="KR4h0142_WYG_071-1b"/>
　　　酬道芬寄畫松<hi>唐劉商</hi>
　　　山翁持酒相訪以畫松酬之<hi>唐劉商</hi>
　　　壁畫古松<hi>唐朱灣</hi>
　　　畫松<hi>唐徐夤</hi>
　　　李肱所遺畫松書兩紙得四十韻<hi>唐李商隠</hi>
　　　畫松<hi>唐僧景雲</hi>
　　　題仁上座畫松<hi>宋黄庭堅</hi>
　　　吕希道少卿松<hi>宋蘇轍</hi>
<pb n="KR4h0142_WYG_071-2a"/>
　　許道寜松<hi>宋王履道</hi>
　　次韻伯庸畫松十韻<hi>元劉因</hi>
　　趙閒閒畫松和韻<hi>元程鉅夫</hi>
　　羅若川畫松<hi>元虞集</hi>
　　縣厓松圖<hi>元虞集</hi>
　　畫松<hi>元貢師泰</hi>
　　畫松<hi>元貢師道</hi>
　　奉題仇工部壁間古松圖歌<hi>元傅若金</hi>
<pb n="KR4h0142_WYG_071-2b"/>
　　題畫松<hi>元傅若金</hi>
　　松障圖歌<hi>元陳泰</hi>
　　題李遵道華頂松<hi>元張天英</hi>
　　題何武子所藏簡天碧松圖<hi>元劉永之</hi>
　　題梅花道人偃松<hi>元鄭洪</hi>
　　松壑單條<hi>元吳鎮</hi>
　　題趙學士松圖<hi>明劉基</hi>
　　題趙文敏公畫松<hi>明劉基</hi>
<pb n="KR4h0142_WYG_071-3a"/>
　　次韻畫松<hi>明陶安二首</hi>
　　題畫松<hi>明劉崧</hi>
　　題費同知松樹障子<hi>明楊士竒</hi>
　　古松圖<hi>明金幼孜</hi>
　　題畫松<hi>明李進</hi>
　　題松<hi>明何喬新</hi>
　　題劉鑑松<hi>明陳憲章</hi>
　　戲題張千户畫松<hi>明陳憲章</hi>
<pb n="KR4h0142_WYG_071-3b"/>
　　題松<hi>明丘濬</hi>
　　畫松<hi>明李東陽二首</hi>
　　題邵容城所藏幽松圖<hi>明李東陽</hi>
　　題畫松<hi>明胡潤</hi>
　　畫松<hi>明沈周</hi>
　　題松卷<hi>明吳寛</hi>
　　張子俊畫松<hi>明吳寛</hi>
　　題畫松<hi>明杭淮</hi>
<pb n="KR4h0142_WYG_071-4a"/>
　　畫松卷次韻<hi>明周用</hi>
　　題楊司徒古松障子<hi>明顧璘</hi>
　　題羅侍御所藏周必都古松障<hi>明顧璘</hi>
　　題半塘寺潤公房顧叔明所畫松壁<hi>明孫寜</hi>
　　巨然松吟萬壑圖<hi>元元好問</hi>
　　題洞陽徐真人萬壑松風圖<hi>元趙孟頫</hi>
　　自畫萬壑松風圖<hi>明虞堪</hi>
　　題丁氏松澗圖<lb/>
<pb n="KR4h0142_WYG_071-4b"/>
　　題簡生畫澗松<hi>元虞集</hi>
　　題松澗圖<hi>元陳樵</hi>
　　古澗長松圖<hi>元吳鎮</hi>
　　題王起宗畫松巖圖<hi>元楊載</hi>
　　松泉圖<hi>元郭翼</hi>
　　松路山巖圖<hi>明徐賁</hi>
　　題松溪圖<hi>明吳溥</hi>
　　壑松圖<hi>明李日華二首</hi>
<pb n="KR4h0142_WYG_071-5a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0142_WYG_071-5b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定厯代題畫詩類卷七十一目録<lb/>
<pb n="KR4h0142_WYG_071-6a"/>
　欽定四庫全書<lb/>
御定厯代題畫詩類卷七十一<lb/>
　　樹石類<lb/>
　　　題李尊師松樹障子歌　　　　<hi>唐</hi>杜　甫<lb/>
　老夫清晨梳白頭𤣥都道士來相訪握髪<hi>一作手</hi>呼兒延<lb/>
　入户手提新畫青松障障子松林静杳冥憑軒忽若無<lb/>
　丹青隂崖却承霜雪<hi>一作露</hi>幹偃葢反走虯龍形老夫平<lb/>
　生好奇古對此興與精靈聚已知仙客意相親更覺良工<lb/>
<pb n="KR4h0142_WYG_071-6b"/>
　心獨苦松下丈人巾屨同偶坐似<hi>一作自</hi>是商山翁悵望<lb/>
　聊歌紫芝曲時危慘淡來悲風<lb/>
　　　觀吳偃畫松　　　　　　　　<hi>唐</hi>施肩吾<lb/>
　君有絶藝終身寳方寸巧心通萬造忽然寫出澗厎松<lb/>
　筆下看看一枝老<lb/>
　　　畫松　　　　　　　　　　　<hi>唐</hi>元　稹<lb/>
　張璪畫古松往往得神骨翠帚埽春風枯龍戛寒月流<lb/>
　傳畫師輩奇態盡埋沒纖枝無瀟灑頑幹空突兀乃悟<lb/>
<pb n="KR4h0142_WYG_071-7a"/>
埃塵心難狀煙霄質我去淅陽山深山看真物<lb/>
　　袁徳師求畫松<hi>并序</hi>　　　　　<hi>唐</hi>劉　商<lb/>
　武元衡云商酷尚山水著文之外妙極丹青好事君<lb/>
　子或持冰素越淮湖求一松一石片雲孤鶴獲者寳<lb/>
　之雖楚璧南金不之過也故集中求畫之詩為多<lb/>
柏偃松㩻勢自分森梢古意出浮雲如今眼暗畫不得<lb/>
舊有三株持贈君<lb/>
　　與湛上人畫松　　　　　　　<hi>唐</hi>劉　商<lb/>
<pb n="KR4h0142_WYG_071-7b"/>
水墨乍成巖下樹摧殘半隠洞中雲猷公曽住天台寺<lb/>
隂雨猿聲何處聞<lb/>
　　酬道芬寄畫松　　　　　　　<hi>唐</hi>劉　商<lb/>
聞道鉛華學沈寧寒枝淅瀝葉青青一株將比囊中樹<lb/>
若箇年多有茯苓<lb/>
　　山翁持酒相訪以畫松酬之　　<hi>唐</hi>劉　商<lb/>
白社風霜驚暮年銅瓶桑落慰秋天憐君意厚留新畫<lb/>
不著松枝當酒錢<lb/>
<pb n="KR4h0142_WYG_071-8a"/>
　　壁畫古松　　　　　　　　　<hi>唐</hi>朱　灣<lb/>
石上盤古根謂言天生朽安知草木性變在畫師手隂<lb/>
深方丈間真趣幽且閒木文離披勢搓捽中裂空心火<lb/>
燒出埽成三寸五寸枝便作千年萬年物莓苔濃淡意<lb/>
不同一半死皮藏蠧蟲風霜未必來到此氣色杳似寒<lb/>
山中孤標可翫不可取能使支公道塲古<lb/>
　　畫松　　　　　　　　　　　<hi>唐</hi>徐　夤<lb/>
澗厎隂森驗筆精筆間開展覺神清曽當月照還無影<lb/>
<pb n="KR4h0142_WYG_071-8b"/>
若許風吹合有聲枝偃只應𤣥鶴識根深宜與茯苓生<lb/>
天台道士頻來見說似株株倚赤城<lb/>
　　李肱所遺畫松書兩紙得四十韻<hi>唐</hi>李商隠<lb/>
萬草已凉露開圖披古松青山徧滄海此樹生何峰孤<lb/>
根邈無倚直立撐鴻濛端如君子身挺如壯士胷樛枝<lb/>
勢夭矯忽欲蟠挐空又如驚螭走黙與奔雲逢孫枝擢<lb/>
細葉旖旎狐裘茸鄒顛蓐髪軟麗姬眉黛濃視乆眩目<lb/>
晴倐忽變輝容竦削正稠直婀娜旋敷<hi>一作數</hi>峯又如洞<lb/>
<pb n="KR4h0142_WYG_071-9a"/>
房冷翠被張穹籠亦若暨蘿女平旦妝顔容細疑襲氣<lb/>
母猛若争神功燕雀固寂寂霧露常衝衝香蘭媿傷暮<lb/>
碧竹慙空中可集呈瑞鳯堪藏行雨龍淮山桂偃蹇<lb/>
蜀郡桑重童枝條<hi>一作修</hi>亮杪脆靈氣何由同昔聞咸陽<lb/>
帝近說稽山儂或著仙<hi>一作佳</hi>人號或以大夫封終南與<lb/>
清<hi>一作青</hi>都煙雨遥相通安知夜夜意不起西南風美人<lb/>
昔清興重之猶月鐘寳笥十八九香緹千萬重一旦鬼<lb/>
瞰室稠疊張羉罿赤羽中要害是非皆匆匆生如碧海<lb/>
<pb n="KR4h0142_WYG_071-9b"/>
月死踐霜郊蓬平生握中玩散失隨奴僮我聞照妖鏡<lb/>
及與神劒鋒寓身㑹有地不為凡物蒙伊人秉兹圖顧<lb/>
盼擇所從而我何為者開懐捧靈蹤報以漆鳴瑟懸之<lb/>
真珠櫳是時方暑夏座内若嚴冬憶昔謝四騎學仙玉<lb/>
陽東千株盡若此路入瓊瑶宫口詠𤣥雲歌手把金芙<lb/>
蓉濃藹深霓袖色映琅玕中悲哉墮世網去之若遺弓<lb/>
形魄天壇上海日髙曈曈終騎紫鸞歸持寄扶桑翁<lb/>
　　畫松　　　　　　　　　　　<hi>唐</hi>僧景雲<lb/>
<pb n="KR4h0142_WYG_071-10a"/>
畫松一似真松樹且待尋思記得無曽在天台山上見<lb/>
石橋南畔第三株<lb/>
　　題仁上座畫松　　　　　　　<hi>宋</hi>黄庭堅<lb/>
偃蹇松枝隔煙雨知儂定是嵗寒材百年根節要老硬<lb/>
將恐崩崖倒石來<lb/>
　　吕希道少卿松　　　　　　　<hi>宋</hi>蘇　轍<lb/>
溪囘山石間蒼松立四五水深不可涉上有横橋渡溪<lb/>
外無居人盤石平可住縱横逺山出隠見雲日莫下有<lb/>
<pb n="KR4h0142_WYG_071-10b"/>
四老人對局不回顧石泉雜風松入耳如暴雨不聞世<lb/>
人喧自得山中趣何人昔相遇圖畫入紈素塵埃依古<lb/>
壁永日奉樽俎隠居畏人知好事竟相誤我來再三嘆<lb/>
空有飛鴻慕逝將從之遊不惜爛樵斧<lb/>
　　許道寧松　　　　　　　　　<hi>宋</hi>王履道<lb/>
玉骨㠝岏雪作頂清溪下舞蛟龍影忽驚發地扶屋極<lb/>
誰向天公乞刀尺道人逸氣天雲髙韋偃畢宏皆坐超<lb/>
奔崖斷壑得睥睨悲風激激星勞勞胡為乎挂卿髙堂<lb/>
<pb n="KR4h0142_WYG_071-11a"/>
之素壁許侯筆與萬牛敵坐來一氣囘霜秋四顧滿堂<lb/>
皆古色老夫卜築寄雲松屢揖伯鸞攜敬通忽見婆娑<lb/>
眼中物使我嚼句生天風千章奇林卧澗厎公獨區區<lb/>
恱其偽我知金石貫冰霜便與髯卿同一味君不見丹<lb/>
霞大士燒木佛此老胷中果何物<lb/>
　　次韻伯庸畫松十韻　　　　　<hi>元</hi>劉　因<lb/>
妙思通靈素𤣥隂接帝青抗顔躬蹇蹇蒙頂髪星星颯<lb/>
爽龍羞豢蕭踈鶴鍊形壁虚生地籟斗近界天經蝶夢<lb/>
<pb n="KR4h0142_WYG_071-11b"/>
春濤湧蟲疑曉日冥雲生停斚候風入倚窗聴屈曲車<lb/>
連軫騰拏簴列庭戀鄉思海岱封爵鄙云亭月落孫生<lb/>
嘯天寒屈子醒雄姿輕虎豹浮蹟陋鷗鶄<lb/>
　　趙閒閒畫松和韻　　　　　　<hi>元</hi>程鉅夫<lb/>
辭華推哲匠才大古云難如許明堂具偏宜畫裏看<lb/>
　　羅若川畫松　　　　　　　　<hi>元</hi>虞　集<lb/>
暮春多雨晝㝠㝠羅生畫松當素屏老蛟化為劒氣黒<lb/>
白鶴下啄苔痕青𫝊來日暮自篝火夢入幽巖尋茯苓<lb/>
<pb n="KR4h0142_WYG_071-12a"/>
不遇胡僧露雙脚石函自了讀殘經<lb/>
　　縣厓松圖　　　　　　　　　<hi>元</hi>呉　鎮<lb/>
偃蹇支離不耐秋揺風灑雨幾時休轉身便是青山頂<lb/>
又有懸厓在上頭<lb/>
　　畫松　　　　　　　　　　　<hi>元</hi>貢師泰<lb/>
蒼龍蛻骨東海上太隂黯淡垂髙空六丁驅起夜行雨<lb/>
萬里不斷蓬萊風<lb/>
　　畫松　　　　　　　　　　　<hi>元</hi>呉師道<lb/>
<pb n="KR4h0142_WYG_071-12b"/>
風霜不改色水石波為鄰祇合空山老豈知人世春<lb/>
　　奉題仇工部壁間古松圖歌　　<hi>元</hi>傅若金<lb/>
蒼松在山自奇古灌木翳之人不驚忽然圖向堂上壁<lb/>
滿坐嘆息長風生柯柯崛走森晝晦其下將疑鬼神㑹<lb/>
霧雨寒霏虎豹毛雷霆怒拆蛟鼉背乃知巨筆老且神<lb/>
力斡造化雄千鈞皇天不夭棟梁具后土潛回霜雪春<lb/>
爾松已為人愛惜見爾為爾生顔色山中豈無材木倚<lb/>
絶壁未逢匠石嗟何益<lb/>
<pb n="KR4h0142_WYG_071-13a"/>
　　題畫松　　　　　　　　　　<hi>元</hi>傅若金<lb/>
遥憶商顔松色青女蘿枝上醉眠醒自從四皓安劉後<lb/>
嵗莫何人采茯苓<lb/>
　　松障圖歌　　　　　　　　　<hi>元</hi>陳　泰<lb/>
何人獨立身堂堂十八公子䰅髥蒼凝冰不遣勢摧折<lb/>
清籟時與髥低昻蘭為兄兮雪為友燕坐松間自呼酒<lb/>
眼花耳熱鱗鬛生千尺龍蛇入揮手手中松月自離筆<lb/>
已見雲煙生蓊鬱儻非白晝堂宇空真恐幽隂鬼神出<lb/>
<pb n="KR4h0142_WYG_071-13b"/>
平生始識顔平原艱苦絶勝甜中邊世間畫史千金價<lb/>
惜哉此松不多畫<lb/>
　　題李遵道華頂松　　　　　　<hi>元</hi>張天英<lb/>
蒼髥鐵爪欲飛揚肯與人家作棟梁記得石橋明月夜<lb/>
一溪龍影茯苓香<lb/>
　　題何武子所藏簡天碧松圖　　<hi>元</hi>劉永之<lb/>
蒼松偃蹇如短虯垂肘近人寒不收悲風蕭蕭生晝晦<lb/>
古鬛陊水令人愁錦韉騎馬山隂道石黛空青拂衣好<lb/>
<pb n="KR4h0142_WYG_071-14a"/>
萬里江湖隔舊游坐觀圖畫空山老<lb/>
　　題梅花道人偃松　　　　　　<hi>元</hi>鄭　洪<lb/>
墨池帽脫管城子壁府罄折徂徠公玉闗金鎖製𤣥豹<lb/>
銅臺瑶柱蟠蒼龍星霜鬢眉遽如許鐵石肝膽將誰同<lb/>
大夫受命當傴僂天子法駕行東封<lb/>
　　松壑單條　　　　　　　　　<hi>元</hi>呉　鎮<lb/>
虯枝鐵榦撐青空飛泉絶壁鳴琤琮幽人洗耳坐其下<lb/>
風來謖謖如笙鏞<lb/>
<pb n="KR4h0142_WYG_071-14b"/>
　　題趙學士松圖　　　　　　　<hi>明</hi>劉　基<lb/>
趙公拈筆作古松平地躍出三青龍蜿蜒不上霄漢去<lb/>
爽颯長留煙雨濃前朝美人鬬草處猶有當時數株樹<lb/>
江亭六月凉如秋應與此圖相對愁<lb/>
　　題趙文敏公畫松　　　　　　<hi>明</hi>劉　基<lb/>
呉興昔王孫能畫世莫及觀其二松圖矯若龍出蟄蟠<lb/>
根破坤輿拔萃滃原隰交加各軒翥崱屴相倚立鼉鱗<lb/>
撐空青豕鬛振颯飁髙藏日月氣清滴雲霧汁垂釣者<lb/>
<pb n="KR4h0142_WYG_071-15a"/>
何人短棹非妄集五湖多風濤蛟蜃頭角輯不如洿澤<lb/>
間取足鰿與鰼倦眠松影下百竅清凉入慎勿驚松枝<lb/>
天寒衣袂濕<lb/>
　　次韻畫松<hi>二首</hi>　　　　　　　<hi>明</hi>陶　安<lb/>
鐵榦宛如韋偃筆誤令工匠施刀尺隂森黛色千古深<lb/>
髣髴霜痕半天濕猿鶴清音恍在庭龍虎白骨堅如石<lb/>
從知能事不易成畫水猶云日踰十<lb/>
蒼標當入凌煙筆相去青天不盈尺獨持勁節冬雪寒<lb/>
<pb n="KR4h0142_WYG_071-15b"/>
長帶恩光朝露濕迴枝忽變老蛟形託根不向懸崖石<lb/>
按圖必求如此材待搆明堂價増十<lb/>
　　題畫松　　　　　　　　　　<hi>明</hi>劉　崧<lb/>
巫峽荆門不可尋坐憐孤嶂動雲林夜寒或與蛟龍鬬<lb/>
秋暝應聞虎豹吟千嵗茯苓山下老一時絲蔓雨中深<lb/>
野橋寂寞雲根冷最憶停驂弄晩隂<lb/>
　　題費同知松樹幛子　　　　　<hi>明</hi>楊士奇<lb/>
當代畫松誰最精王紱卓迪俱馳聲兩生以來鮮繼者<lb/>
<pb n="KR4h0142_WYG_071-16a"/>
鳳池周濬新得名此圖筆有千鈞力全幅剡藤閒潑墨<lb/>
雙株奮起如雙虯直氣森森勢千尺樛枝屈鐵蟠穹蒼<lb/>
勁節磊砢鱗甲張長風颯颯動滿座六月清晝髙堂凉吉<lb/>
安别駕好奇古對此宛然巖壑趣茯苓琥珀焉足奇堅<lb/>
操終懐共遲暮别駕别駕臨安彦浙東山東宦游徧四<lb/>
明徂徠千嵗植所厯山林屢嘗見大材之成由化工自<lb/>
古匠輸希得逢明堂清廟選梁柱何限空老深山中<lb/>
　　古松圖　　　　　　　　　　<hi>明</hi>金幼孜<lb/>
<pb n="KR4h0142_WYG_071-16b"/>
十畝繁隂欲破空當時曽受大夫封廟廊正爾需梁棟<lb/>
未許終容大壑中<lb/>
　　題畫松　　　　　　　　　　<hi>明</hi>李　進<lb/>
君不見靈隠山前小朶峰入山九里皆青松怒濤翻空<lb/>
捲江海髙枝挂石蟠虯龍西湖三月春意濃錦囊駿馬<lb/>
呼奚童清隂夾道生爽氣金粉撲靣香濛濛兩年不踏<lb/>
湖頭路轉眼春來又春暮畫中忽見一株松髣髴山前<lb/>
幽絶處幽絶之處多仙靈吾獨何為縛塵纓寄謝仙靈<lb/>
<pb n="KR4h0142_WYG_071-17a"/>
許同隠凖擬長鑱尋茯苓<lb/>
　　題松　　　　　　　　　　　<hi>明</hi>何喬新<lb/>
虯枝夭矯翠參天雨榦霜皮老更堅榱桷年來收拾盡<lb/>
豈知梁棟在山巔<lb/>
　　題劉鑑松　　　　　　　　　<hi>明</hi>陳憲章<lb/>
劉生於寫松能以酒力遣酩酊氣正豪蒼龍自舒巻<lb/>
　　戲題張千户畫松　　　　　　<hi>明</hi>陳憲章<lb/>
張侯畫松人不識松不畫横惟畫直上干青霄下盤石<lb/>
<pb n="KR4h0142_WYG_071-17b"/>
倒卷蒼龍二千尺神物安可留屋壁變化虚空了無迹<lb/>
不然恐遭雷斧劈左手執弓右持㦸取勝無過萬人敵<lb/>
侯莫畫松費筆力<lb/>
　　題松　　　　　　　　　　　<hi>明</hi>丘　濬<lb/>
蒼龍拏雲欲上天鱗甲飛動頭嶄然碧風吹海翠濤湧<lb/>
笙簫一派空中懸深山大河無人到琥珀埋光兔絲槁<lb/>
家家束葦作屋楹未必長林此中老<lb/>
　　畫松<hi>為卜刑部從大題</hi>　　　　　　　<hi>明</hi>李東陽<lb/>
<pb n="KR4h0142_WYG_071-18a"/>
𤣥雲匝地黯無輝老榦盤空勢不歸疑是葉家堂上見<lb/>
夜深風雨墨龍飛<lb/>
　　畫松<hi>為顧良弼主事題</hi>　　　　　　　<hi>明</hi>李東陽<lb/>
畫松不必真似松風骨略與畫馬同畢宏曹霸兩奇絶<lb/>
妙意止在阿堵中君家素壁光如雪上有叫枝老垂鐵<lb/>
晩嵗長同怪石寒炎天恥受髙雲熱江翻樹轉争喧豗<lb/>
十步九戰何時開隂房半扄山鬼嘯海水不斷天風來<lb/>
城南野人頗醇古坐愛涼秋滿虚宇安得移來十丈青<lb/>
<pb n="KR4h0142_WYG_071-18b"/>
髙價如山棄如土知君此興迥莫攀謂予苦絆風塵間<lb/>
攜琴載鶴招使去我家自有徂徠山<lb/>
　　題邵容城所藏幽松圖　　　　<hi>明</hi>李東陽<lb/>
種松谿邊長十丈髙雲對屋圍青障中有幽人愛讀書<lb/>
苧袍紗帽秋蕭爽青苔白石坐移時衡門晏起獨開遲<lb/>
山中繁實雨初落水面垂蘿風倒吹十年南北江湖夢<lb/>
野樹孤雲遞迎送此地材同新甫良居官多比藍田重<lb/>
酌君美酒聴我歌東園桃花能幾何丈夫功業在晚節<lb/>
<pb n="KR4h0142_WYG_071-19a"/>
君今尚壯非蹉跎<lb/>
　　題畫松　　　　　　　　　　<hi>明</hi>胡　潤<lb/>
幽人無俗懐寫此蒼龍骨九天風雨來飛騰作神物<lb/>
　　畫松　　　　　　　　　　　<hi>明</hi>沈　周<lb/>
老夫慣與松傳神夾山倚磵將逼真青雲軋天見髙蓋<lb/>
蒼鱗裊煙呈古身我亦不知松在紙松亦不知我戲耳<lb/>
吹燈照影蛟起舞直欲排空掉長尾待松十丈嵗湏千<lb/>
老夫何夀與作縁不如筆栽墨培出一笑何問人間大<lb/>
<pb n="KR4h0142_WYG_071-19b"/>
小年<lb/>
　　題松巻　　　　　　　　　　<hi>明</hi>沈　周<lb/>
寸莛悠悠至千丈嵗月之後乃可望老夫一日春雨中<lb/>
手緩心閒筆初放徂徠合抱三百株生捉龍蛇眠紙上<lb/>
培之以墨土何功根葉不驚神亦王傍人為我奪造化<lb/>
畢宏韋偃仍相誑一舒一卷風雨生滿堂錯愕空相向<lb/>
還疑秋子打牎扉亦覺春花撲屏幛乆無采録我何嗔<lb/>
自倚胷中意為匠<lb/>
<pb n="KR4h0142_WYG_071-20a"/>
　　張子俊畫松　　　　　　　　<hi>明</hi>吳　寛<lb/>
案頭佳楮不盈尺上有千丈之長松非闗月落影如許<lb/>
連蜷欲起舞蛟龍我方隠几當清晝彷彿徂徠見深秀<lb/>
空堂颯颯風聲寒滿把稜稜霜骨瘦昔聞張卿人品髙<lb/>
王芾與之稱二豪鳯池揮灑出天趣往往筆底翻波濤<lb/>
杜陵詩翁去我逺愧此畢宏與韋偃故園舊種隂已成<lb/>
獨客燕山嵗華晩<lb/>
　　題畫松　　　　　　　　　　<hi>明</hi>杭　淮<lb/>
<pb n="KR4h0142_WYG_071-20b"/>
登堂忽訝生煙雲錯落長松偃東壁老幹半作叫龍形<lb/>
枝葉長留歳寒色古來畫者有韋偃近時廷章亦可師<lb/>
但留一榦在人世已覺澗壑無餘姿更添白石相撐倚<lb/>
日照蒼苔浄泥滓摩娑不覺毛髪寒五月髙堂朔風起<lb/>
　　畫松巻次韻　　　　　　　　<hi>明</hi>周　用<lb/>
舊時吾郷石田丈文彩風流屬人望畫松不獨能擅塲<lb/>
寸莛之作兼豪放梓堂石田善摹搨輞川未必居其上<lb/>
何哉畫史亟畫松太昊初以木徳王毫端咄咄皆逼人<lb/>
<pb n="KR4h0142_WYG_071-21a"/>
百金一筆那相誑宻雲不見羣龍首淵躍天飛惟所向<lb/>
凍雷夜半驚霹靂珍重十幅生絲障誰將獻卜搆明堂<lb/>
操斧按圖煩大匠<lb/>
　　題楊司徒古松障子　　　　　<hi>明</hi>顧　璘<lb/>
昨從山中還草堂入門雲霧迷日光問之驚怪胡致此<lb/>
司徒畫障懸東牆幾株古樹形突兀老龍怒立當我屋<lb/>
泰山東巖五大夫參天氣勢無卷曲雪柯霜榦當夏清<lb/>
耳邊謖謖風濤聲儼然丘壑在左右始信妙畫通神明<lb/>
<pb n="KR4h0142_WYG_071-21b"/>
司徒應詔天上來捲簾清畫坐髙齋不湏把玩山林趣<lb/>
正爾相資梁棟材<lb/>
　　題羅侍御所藏周必都古松障　<hi>明</hi>顧　璘<lb/>
昔年我登柱史堂古松畫障何昻藏樛枝峥嶸豸角勁<lb/>
霜皮錯落龍鱗蒼不知墨榦凡幾尺氣勢直欲凌雲長<lb/>
移牀盤桓坐其下六月不熱迴清涼畢宏韋偃骨已朽<lb/>
乃有周老傳芬芳祇疑畫手太奇崛人間無此真棟梁<lb/>
昨經南湘湘水曲夾道萬株俱突兀根老居人忘歳年<lb/>
<pb n="KR4h0142_WYG_071-22a"/>
隂深過客逃炎燠郡齋正當蒼翠中三嵗捲簾看不足<lb/>
鸛鶴秋棲不敢定猿猱夜度愁還哭有時枕書相對眠<lb/>
宛在君家畫圖宿君今作牧向東魯泰山大夫更奇古<lb/>
我詩恐未盡君意請君自作喬松譜<lb/>
　　題半塘寺潤公房顧叔明所畫松壁<hi>明</hi>孫寧<lb/>
顧君叔明善寫松妙趣直與韋偃同片縑幅紙不易得<lb/>
人争一覩清雙瞳玉巖上人即粲可早躋十地成全功<lb/>
襌房素壁耀霜雪繪畫未許來庸工叔明對此後意匠<lb/>
<pb n="KR4h0142_WYG_071-22b"/>
捉筆跳叫聲摩空湏臾貌作老蛟影毫端瞥若囘腥風<lb/>
隔座時疑翠濤響鈎簾日訝𤣥雲封宿鶴已去花落盡<lb/>
庭前細雨春濛濛老夫尋幽適相過覽之便覺心神融<lb/>
酒酣信手為長句醒愧浣花溪上翁<lb/>
　　巨然松吟萬壑圖　　　　　　<hi>元</hi>元好問<lb/>
胷中刺鯁無九澤畫裏風煙纔一漚阿師定有維摩手<lb/>
斷取江山著筆頭石林蒼蒼崖寺古銀河浩浩松聲秋<lb/>
方外賞音誰具眼莫將輕比李營丘<lb/>
<pb n="KR4h0142_WYG_071-23a"/>
　　題洞陽徐真人萬壑松風圖　　<hi>元</hi>趙孟頫<lb/>
謖謖松下風悠悠塵外心以我清浄耳聴此太古音逍<lb/>
遥萬物表不受世故侵何年從此老辟穀隠雲林<lb/>
　　自畫萬壑松風圖<hi>歌贈天台朱秉中梅花巢</hi>　<hi>明</hi>虞　堪<lb/>
天台萬八千丈山桃花久不流人間上當牛斗開天闗<lb/>
仙人幾度招我窮幽攀瓊臺玉闕迴寂寞石橋且滑空<lb/>
潺湲曽識髙人姓朱者讀書縛屋蓬峰下一從畫得龍<lb/>
馬神龜文走獻天子登天閽天子莫可官歸來老田野<lb/>
<pb n="KR4h0142_WYG_071-23b"/>
最喜兩兒郎綠髪更瀟灑大者賦逺遊不肯卑微休仲<lb/>
也誰與儔愛我畫滄洲聊將水墨趣冩此空巖秋鴈蕩<lb/>
雲連赤城暮瀟湘雨裏蒼梧愁我愛仲也琴傾耳大賞<lb/>
音南風散五絃為我開煩襟棲烏夜啼秋月墮黄鸝曉<lb/>
囀春山深君不見畫中絶似琴中趣萬壑秋風滿松樹<lb/>
應有梅花可結巢隨意青山看雲去<lb/>
　　題丁氏松澗圖　　　　　　　<hi>元</hi>鄧文原<lb/>
天目之峰凌紫煙下周林壑紆長川清池斗絶涵倒景<lb/>
<pb n="KR4h0142_WYG_071-24a"/>
神運直自疏鑿先彼美幽貞廬閒房曲奥辛夷荃蒼官<lb/>
<hi>一作松</hi>手植經幾年靈虯夭矯今參天門前朝流暮流水<lb/>
但聞激石瀉瀨鳴濺濺山人養真衡茅下有書可讀琴<lb/>
可絃意行清澗曲長歗松風前山<hi>一作溪</hi>月出林髙溪花<lb/>
弄春妍仙人歌<hi>一作欲</hi>來夜將半天空鶴唳山淒然飇塵<lb/>
大笑狂馳子口誦丹訣傳真𤣥我欲從之結鄰屋得疏<lb/>
藥圃謀芝田<lb/>
　　題簡生畫澗松　　　　　　　<hi>元</hi>虞　集<lb/>
<pb n="KR4h0142_WYG_071-24b"/>
簡生與我皆蜀人留滯東南凡幾春每拂齊紈作山水<lb/>
使我感慨懐峨岷如此長身雨松樹滿谷悲風散隂霧<lb/>
雌雄如劒變為龍鱗鬛齊成擘崖去袐閣嘗觀韋偃圖<lb/>
蒼潤雄深世所無黙識形神出模畫把筆莽蒼増嗟吁<lb/>
玉堂寳書本同館官府既分難復見摩挲新墨慰衰朽<lb/>
鬢雪飄蕭數開卷昔我樵牧青城山坐起政在雙樹間<lb/>
當時簡生若相見應并冩此聴潺湲劉郎集賢好賓客<lb/>
好著幽牕對晴碧凌靈為我哦七言有鶴飛來破秋色<lb/>
<pb n="KR4h0142_WYG_071-25a"/>
　　題松澗圖　　　　　　　　　<hi>元</hi>陳　樵<lb/>
鬱鬱澗上松磊磊澗中石石泉有餘韻松枝有餘色髙<lb/>
人事幽討結廬此棲息敧枕聴潺湲開軒盼空碧俯仰<lb/>
欣有契足以愒昕夕我亦厭塵囂乆焉慕岑寂他年儻<lb/>
相過勿謂予生客<lb/>
　　古澗長松圖　　　　　　　　<hi>元</hi>呉　鎮<lb/>
長松生風吹不歇古澗出泉鳴自幽玉屑飯餘移白日<lb/>
紫芝歌動振髙秋<lb/>
<pb n="KR4h0142_WYG_071-25b"/>
　　題王起宗畫松巖圖　　　　　<hi>元</hi>楊　載<lb/>
雲起重巖鬱凌亂長松落落樹直幹若人於此結茅屋<lb/>
爽氣飄然拂霄漢艤舟之子何逍遥從者傴僂攜一瓢<lb/>
山中無日不閒暇跋涉相顧凌風飇始知王宰用意髙<lb/>
使人觀圖鄙吝消世間未必有此景塗抹變幻慿秋毫<lb/>
丹青遊戲固足樂收絶視聴搜冥莫向來為政殊不惡<lb/>
乃爾胸中有丘壑<lb/>
　　松泉圖　　　　　　　　　　<hi>元</hi>郭　翼<lb/>
<pb n="KR4h0142_WYG_071-26a"/>
迢迢澗上松㶁㶁松下泉微飇散晴雪飛琴瀉寒絃懐<lb/>
哉山中人眇予隨塵縁九江秀可攬山色青於蓮浩歌<lb/>
招黄鵠重賦雲巢篇<lb/>
　　松路山巖圖　　　　　　　　<hi>明</hi>徐　賁<lb/>
清溪入花源流水春溶溶趣深屢迴轉溪上森羣峰參差<lb/>
樓閣間縹緲神仙蹤閒陪羽客行時與樵人逢疎蘿映<lb/>
岸瀑薄雲䕃巖松孤鶴偶徘徊衆樹恒芳濃踐兹非徒<lb/>
遊要當盡從容因乏丹泉術終期此相從<lb/>
<pb n="KR4h0142_WYG_071-26b"/>
　　題松溪圖　　　　　　　　　<hi>明</hi>呉　溥<lb/>
溪頭流水繞光寒溪上長松雪未乾無事儘從閒處樂<lb/>
有書時向静中看風迴隂壑泉聲急月轉清牎樹影團<lb/>
幾度客來門未啓呼兒急為整衣冠<lb/>
　　壑松圖<hi>贈呉伯徵歸歙</hi>　　　　　　　<hi>明</hi>李日華<lb/>
手寫髥龍伴讀書髥翁别我意踟躇聊分幾鬛臨牎影<lb/>
君到黄山有萬株<lb/>
　　壑松圖　　　　　　　　　　<hi>明</hi>李日華<lb/>
<pb n="KR4h0142_WYG_071-27a"/>
　已見厯落槩不妨小俯仰雲來翠色添雨壯空濤響沉<lb/>
　沉浸龍影颯颯凌仙掌山中絶灌溉嵗月自滋長<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0142_WYG_071-27b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定厯代題畫詩類卷七十一<lb/>
</p>
<p>
</p>
  </div>
</body>
</text>
</TEI>
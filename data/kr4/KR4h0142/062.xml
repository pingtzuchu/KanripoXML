<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0142_WYG_062-1a"/>
　欽定四庫全書<lb/>
御定歴代題畫詩類巻六十二目錄<lb/>
　　仙佛<lb/>
　　　避暑城西觀呉道子畫老君像<hi>宋謝翺</hi>
　　　自題畫老子圖<hi>明宋登春</hi>
　　　題老子像<hi>明陳繼儒</hi>
　　　老子出函谷圖<hi>明徐渭</hi>
　　　題黄帝廣成子問道圖<hi>明程敏政</hi>
<pb n="KR4h0142_WYG_062-1b"/>
　　　彭祖觀井圖<hi>明呉寛</hi>
　　　題劉節使所藏顯宗御畫莊子像<hi>元丘處機</hi>
　　　莊子觀泉圖<hi>明陳顯章</hi>
　　　列子御風圖<hi>明徐渭</hi>
　　　題王内翰家李伯時畫太一姑射圖<hi>宋韓駒二首</hi>
　　　太一蓮舟圖<hi>元元好問三首</hi>
　　　太一真人蓮葉圖<hi>元呉澄</hi>
　　　太一真人歌題蓮舟圖<hi>元李孝光</hi>
<pb n="KR4h0142_WYG_062-2a"/>
　　題太一真人蓮葉舟圖<hi>元唐肅</hi>
　　包與真題太一真人圖<hi>明劉基</hi>
　　太一真人圖<hi>明程敏政</hi>
　　李伯時姑射仙像<hi>明桑慎</hi>
　　楊真人籙中像<hi>唐鮑溶</hi>
　　許旌陽贊<hi>宋白玉蟾</hi>
　　題諶母授道許旌陽圖<hi>元栁貫</hi>
　　跋祁真人畫像<hi>元王惲</hi>
<pb n="KR4h0142_WYG_062-2b"/>
　　奉和虞學士賦上清劉真人畫像<hi>元倪瓚二首</hi>
　　呉道子畫四真君<hi>宋蘇轍</hi>
　　十二月廿二日為重陽王真人誕辰是日立春在<lb/>
　　　淞江長春道院瞻拜真人及七真像敬題薛一<lb/>
　　　山丹房<hi>元王逢</hi>
　　三仙傳道圖<hi>明丘濬</hi>
　　畫三仙<hi>明康海</hi>
　　五老圖歌<hi>明顧璘</hi>
<pb n="KR4h0142_WYG_062-3a"/>
　　五老圖<hi>明廖道南</hi>
　　題五老圖<hi>明楊慎</hi>
　　赤松圖<hi>宋姜䕫</hi>
　　赤松二仙圖<hi>元呉師道</hi>
　　題廣微天師升龍圖<hi>元錢惟善</hi>
　　張道𤣥天師畫降龍圖<hi>明王淮</hi>
　　題顧愷之畫黄初平牧羊圖贊<hi>宋蘇軾</hi>
　　登邛州譙門門三重其四偏有神仙張四郎畫像<lb/>
<pb n="KR4h0142_WYG_062-3b"/>
　　　張葢隠白鶴山中<hi>宋陸游</hi>
　　三朶花<hi>宋蘇軾</hi>
　　題長春子自畫<hi>宋林景熙</hi>
　　李少和像<hi>宋王十朋</hi>
　　虚靖先生像贊<hi>宋白玉蟾</hi>
　　天師侍宸追封妙濟真人林靈素像贊<hi>宋白玉蟾</hi>
　　崇真宫醮罷敇畫呉宗師像<hi>元貢師泰</hi>
　　謝自然像<hi>元鄭元祐</hi>
<pb n="KR4h0142_WYG_062-4a"/>
　　　題紙衣道者圖<hi>金密公璹</hi>
　　　馬雲卿畫紙衣道者像<hi>元元好問</hi>
　　　冲虚侍宸王文卿像贊<hi>宋白玉蟾</hi>
　　　金蓬頭先生畫像贊<hi>元張雨</hi>
　　　金蓬頭先生畫像贊<hi>元趙奕</hi>
　　　金蓬頭先生畫像贊<hi>元鄭元祐</hi>
　　　題白玉蟾像<hi>元虞集</hi>
　　　海陵觀徐神翁像<hi>明湯顯祖二首</hi>
<pb n="KR4h0142_WYG_062-4b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定厯代題畫詩類巻六十二目錄<lb/>
<pb n="KR4h0142_WYG_062-5a"/>
　欽定四庫全書<lb/>
御定歴代題畫詩類卷六十二<lb/>
　　仙佛類<lb/>
　　　避暑城西觀呉道子畫老君像　<hi>宋</hi>謝　翺<lb/>
　濕煙挂龍天海頭角城溽暑如炎州白氛翳景失樓閣<lb/>
　蓬萊縹緲不可求解衣揮麈子城下地湧青蓮鄰古社<lb/>
　巻簾看畫人猶龍矯首見龍還見畫碧幢髪雪垂過耳<lb/>
　弄筆者誰呉氏子<lb/>
<pb n="KR4h0142_WYG_062-5b"/>
　　　自題畫老子圖　　　　　　　<hi>明</hi>宋登春<lb/>
　函谷闗西幾度遊至今紫氣未全收青牛老子頭如雪<lb/>
　莫怪山人浪白頭<lb/>
　　　題老子像　　　　　　　　　<hi>明</hi>陳繼儒<lb/>
　老子尚白頭何人髮不秋不如一爐火端坐碧山頭<lb/>
　　　老子出函谷圖<hi>友人索題夀其所好</hi>　　　<hi>明</hi>徐　渭<lb/>
　柱史當年走函谷倒跨青牛映山翠闗尹那為伏道迎<lb/>
　紫氣如虹映牛背闗門古樹白日昏一授道徳五千言<lb/>
<pb n="KR4h0142_WYG_062-6a"/>
從此人間修渾淪丹爐鼓鑄皆傍門徐翁八齡童子色<lb/>
意者此術真傳得試教清水起黄塵還看桃花幾回碧<lb/>
　　題黄帝廣成子問道圖　　　　<hi>明</hi>程敏政<lb/>
憶昔廣成子講道崆峒山抗顔為帝師相與煉九還坐<lb/>
令千嵗人綠髮而朱顔一朝乗龍去下顧悲塵寰藥爐<lb/>
莽猶存逸駕不可攀兹事傳已久無乃空投難靈均賦<lb/>
逺遊魂銷汨羅灣鄒訢注參同寂寞蓬萊班我讀古仙<lb/>
經一一瘦且慳或恐妙契者不在文詞間靈洞何幽幽<lb/>
<pb n="KR4h0142_WYG_062-6b"/>
鼎湖亦潺潺勝境雖足愛賦子誠疎頑<lb/>
　　彭祖觀井圖　　　　　　　　<hi>明</hi>呉　寛<lb/>
賈客適江湖洪濤渺無津忽焉颶風作舟楫竟漂淪蜑<lb/>
叟川上浴何殊白鷗馴寧知有飢鰐俟汝水之濱履危<lb/>
信多險處坦終無屯所以下堂戒名言推子春鬱然大<lb/>
樹下誰冩彭祖真飄蕭白鬚髮千年貌如新草閒者埳<lb/>
井蛙股諒可伸保身乃至此壽合希莊椿古人不可作<lb/>
故事從誰論此老飲水活應仗汲井人且彼欲往觀人<lb/>
<pb n="KR4h0142_WYG_062-7a"/>
當置車輪中心宜怵惕豈徒保吾身聊成一轉語圖畫<lb/>
固有因兹事有與無不須吾重陳紛紛奉遺體足以驚<lb/>
凡民<lb/>
　　題劉節使所藏顯宗御畫莊子像<lb/>
　　　　　　　　　　　　　　　<hi>元</hi>丘處機<lb/>
顯宗好道當年壯手筆南華古形狀南華去世千載餘<lb/>
狀貌風格知何如只是今人重古道彷彿氣象加襟裾<lb/>
至人胷中本無待萬竅吹嘘任天籟揚韓嵇阮心不同<lb/>
<pb n="KR4h0142_WYG_062-7b"/>
到了各歸於大塊<lb/>
　　莊子觀泉圖　　　　　　　　<hi>明</hi>陳憲章<lb/>
珊珊㵼下天花爛仰首白龍髙十萬丹青已㑹識者心<lb/>
誰道漆園非具眼<lb/>
　　列子御風圖　　　　　　　　<hi>明</hi>徐　渭<lb/>
旬餘身在遙空一葉枝辭芳樹若教風歇青蘋試問人<lb/>
歸何處<lb/>
　　題王内翰家李伯時畫太一姑射圖<hi>二首</hi>
<pb n="KR4h0142_WYG_062-8a"/>
　　　　　　　　　　　　　　　<hi>宋</hi>韓　駒<lb/>
太一真人蓮葉舟脱巾露髮寒颼颼輕風為帆浪為楫<lb/>
卧看玉宇浮中流中流蕩漾翠綃舞穏如龍驤萬斛舉<lb/>
不是峰頭十丈花世間那得蓮如許龍眠畫手老入神<lb/>
尺素幻出真天人恍然坐我水仙府蒼烟萬頃波粼粼<lb/>
玉堂學士今劉向禁直岧嶤九天上不須對此融精神<lb/>
㑹植青藜夜相訪<lb/>
海上仙山邈雲水神居縹緲淩虚起風餐露宿不知年<lb/>
<pb n="KR4h0142_WYG_062-8b"/>
八極浮游一彈指何人䑛筆作此圖細看尚恐冰為膚<lb/>
便欲凭軒問蓮叔却愁挂壁驚肩吾雖有此圖傳自古<lb/>
矯矯真容那得覩萬里中州不少留曉發咸池暮𤣥圃<lb/>
而今玉殿開珠宫鸞旗鶴馭紛長空神兮早御飛龍下<lb/>
願賜千秋年穀豐<lb/>
　　太一蓮舟圖<hi>三首為濟源奉先老師賦</hi>　　　<hi>元</hi>元好問<lb/>
泠泠風外列仙臞琢玉羊欣定不如六合空明一蓮葉<lb/>
更須遮眼要文書<lb/>
<pb n="KR4h0142_WYG_062-9a"/>
仙人寧得此婆娑無奈丹青狡猾何我與太虚同一體<lb/>
也無蓮葉也無波<lb/>
太一青藜出漢年明窓開巻一欣然憑君莫問題詩客<lb/>
不是韓駒第二篇<lb/>
　　太一真人蓮葉圖　　　　　　<hi>元</hi>呉　澄<lb/>
裸裸赤身無寸絲浮浮一葉作兒嬉貪嗔應是全無了<lb/>
尚有人間半㸃癡<lb/>
　　太一真人歌題蓮舟圖　　　　<hi>元</hi>李孝光<lb/>
<pb n="KR4h0142_WYG_062-9b"/>
銀河跨西海秋至天為白一片玉夫容洗出明月魄太<lb/>
一真人挾兩龍脱巾大笑眠其中鳳麟洲西與天通扶<lb/>
桑乃在碧海東手把白<hi>一作綠</hi>雲有兩童掣嬲二鳥開金<lb/>
籠<lb/>
　　題太一真人蓮葉舟圖　　　　<hi>元</hi>唐　肅<lb/>
真人錬形形巳空靜如凝雲動如風忽然登天弄明月<lb/>
忽入淵海驂蛟龍蓮葉為舟特戲耳舟本無舟那有水<lb/>
龍驤萬斛安如山往往世人多溺死真人手中書一編<lb/>
<pb n="KR4h0142_WYG_062-10a"/>
我欲稽首請借看書中定紀開闢前滄海桑田幾變遷<lb/>
　　包與真題太一真人圖　　　　　<hi>明</hi>劉　基<lb/>
太一真人龎眉須不知所持何代書既不學昴星降精<lb/>
下輔隆準公又不學傅説請帝通夢寐左右商王陳範<lb/>
謨眇然一葉蓮花荂清秋風吹落泥塗紅凋粉瘵不可扶<lb/>
君何為乎以為桴蕩漾九河凌五湖誇耀水伯驚天呉<lb/>
坐令文成五利之輩假借神聖欺庸愚靈旗風翻壯荆<lb/>
符麞鹿無鬼夫何辜漢宫天祿連石渠金釭銜壁麗綺<lb/>
<pb n="KR4h0142_WYG_062-10b"/>
疏青藜有燄如芙蕖何不分餉依光夜績之徐吾高堂<lb/>
耽耽縣畫圖作歌一笑駭里閭<lb/>
　　太一真人圖　　　　　　　　<hi>明</hi>程敏政<lb/>
小舫輕於一瓣蓮貪書忘却水如天丹青未識當時意<lb/>
誤比乗槎海上仙<lb/>
　　李伯時姑射仙像　　　　　　<hi>明</hi>桑　慎<lb/>
姑射乗龍逺出山横飛四海一時還乾坤書在清風裏<lb/>
萬古無言意自閒<lb/>
<pb n="KR4h0142_WYG_062-11a"/>
　　楊真人籙中像　　　　　　　<hi>唐</hi>鮑　溶<lb/>
畫中留得清瓊質世上難逢白鶴身應見茅盈哀老弟<lb/>
為持金籙救生人<lb/>
　　許旌陽贊　　　　　　　　　<hi>宋</hi>白玉蟾<lb/>
曽傳諶母煉丹訣夜夜西山採明月壺裏盛滿烏兔精<lb/>
劒尖尚帶蛟龍血一自旌陽縣歸來拔宅騰空入金闕<lb/>
但留仵道八百年未教他喫東華雪<lb/>
　　題諶母授道許旌陽圖　　　　<hi>元</hi>栁　貫<lb/>
<pb n="KR4h0142_WYG_062-11b"/>
阿母孕氣胎萬生皆其嬰大兒太素重小兒丹元精邂<lb/>
逅執帉帨御輪遊九清玉妃左右盼壁月東西傾逝去<lb/>
八景滅留觀三秀榮赤文大洞書纍纍滿囊盛紛吾子<lb/>
弟職若昔列仙卿登壇授受已溘然乗雲征前行擁豹<lb/>
節後連載霓旌鳳飛亦既逺蕭蕭有餘聲匪觀蹈道機<lb/>
曷識顧養情茫茫大九州禆海環一瀛誰者為蠛蠓誰<lb/>
者為鱣鯨稽首阿母言吾今亦長生保冲總羣粹億齡<lb/>
歌太平<lb/>
<pb n="KR4h0142_WYG_062-12a"/>
　　跋祁真人畫像　　　　　　　<hi>元</hi>王　惲<lb/>
何處人間有洞天青藜曽探寶珠𤣥柱頭留語疑遼鶴<lb/>
物外孤吟覓閬仙木食草衣元澹泊竹風松月自清圓<lb/>
壽宫舊有燒丹竈空憶靈砂漬夜泉<lb/>
　　奉和虞學士賦上清劉真人畫像<lb/>
　　　　　　　　　　　　　　　<hi>元</hi>倪　瓚<lb/>
君向積金峰頂住長年高卧聽松風蓬萊雲近瞻天闕<lb/>
劒珮香明下漢宫歸去長謠紫芝曲翩然逺挹黄眉翁<lb/>
<pb n="KR4h0142_WYG_062-12b"/>
標名合在諸天上何事置身巖壑中<lb/>
　　再和前韻　　　　　　　　　<hi>元</hi>倪　瓚<lb/>
焚香坐石孤峰月飛珮朝天萬壑風邈爾空歌傳碧落<lb/>
飄然流響振金宫神君教服𤣥霜劑聖主能延綠髮翁<lb/>
共道乗鸞去無迹祥雲繚繞畫圖中<lb/>
　　呉道子畫四真君　　　　　　<hi>宋</hi>蘇　轍<lb/>
浮埃古壁上蕭然四真人矯如雲中鶴猶若畏四鄰坐<lb/>
令世俗士自慙汙濁身勿謂今所無嵩少多隠淪<lb/>
<pb n="KR4h0142_WYG_062-13a"/>
　　十二月廿二日為重陽王真人誕辰是日立春在<lb/>
　　　淞江長春道院瞻拜真人及七真像敬題薛一<lb/>
　　　山丹房　　　　　　　　　<hi>元</hi>王　逢<lb/>
寒盡東風破曉隂真人遺像儼如臨山中霞熟千年醖<lb/>
海上蓮開七朶金朔地興王資化力鈞天朝帝動仙音<lb/>
私忻泉石膏肓久終日凝神紫氣深<lb/>
　　三仙傳道圖　　　　　　　　<hi>明</hi>丘　濬<lb/>
我聞混沌初七竅時未鑿元氣一樓烟天地大胚璞太<lb/>
<pb n="KR4h0142_WYG_062-13b"/>
元之先本自然物物各盡其天年醉生夢死順帝則不<lb/>
知何物為神仙劫運既開文字現經歴赤明暨炎漢天<lb/>
書八字露光芒天真皇人為析辯展轉相授度世人錬<lb/>
精成炁炁成神一朝神成歸大道隂魄銷盡留陽魂黄<lb/>
庭内景三十六𤣥牝有門神在谷何必彬彬萬遍功妙<lb/>
解惟須一言足老耼後裔東華君妙道不肯輕示人非<lb/>
因胡僧愛饒舌雲房安得來相親一見之間即深契依<lb/>
稀記得前生事鐵衣脱却著羽衣五體勤拳便投地開<lb/>
<pb n="KR4h0142_WYG_062-14a"/>
成進士昌紹先慮後逺及五百年君門不候龍虎榜仙<lb/>
家却結鉛汞緣父祖子孫傳一道自得由來在深造三<lb/>
成五等萬千言一一從頭都説到長生性命金丹説太<lb/>
一刀圭大符訣演金科兮運劒法抽𤣥闗兮開玉匣口<lb/>
傳心授盡通徹身體力行益親切一傳肩吾施再傳海<lb/>
蟾劉海蟾以後分南北兩宗若不相為謀南宗始紫陽<lb/>
五傳海瓊白北宗始重陽七傳長春丘誰云仙人長不<lb/>
死如今那見一人留朅來觀此傳道圖目擊道存心暢<lb/>
<pb n="KR4h0142_WYG_062-14b"/>
舒幾陣清風出椶箑一天浩氣藏瓢壺鐵虯扶身筋力<lb/>
固青蛇在袖膽氣麄對之融神三歎息勿憶三生是丹<lb/>
客曽向璇霄借鶴騎每於𤣥圃偷桃喫本與處機同一<lb/>
宗紫霄真人是鄉中夤緣欲啟𤣥命祕去學鄒訢註㕘<lb/>
同老到不為天所佚身欲奮飛無羽翼聖恩若放歸海<lb/>
山方丈蓬萊應咫尺<lb/>
　　畫三仙　　　　　　　　　　<hi>明</hi>康　海<lb/>
三仙煉金丹丹光徹天起那知𤣥牝門不在爐火裏歸<lb/>
<pb n="KR4h0142_WYG_062-15a"/>
牧夕陽洲悠悠穏跨牛笑看江湖客風浪逐年愁<lb/>
　　五老圖歌<hi>壽祝封君</hi>　　　　　　　<hi>明</hi>顧　璘<lb/>
天地乃萬化之門隂陽乃五行之根太始逮今幾萬載<lb/>
一氣不息緜緜存曕彼五老靄若雲屯降神𤣥漠凝質<lb/>
胚渾眉垂暮雪顔映朝暾𤣥冠朱紱素旄青幡履彼黄<lb/>
道出入氤氲非五行之變化果孰得而究言靈風結駟<lb/>
馬迅雷走駢車列缺叱右御須臾周太虚上帝洞天三<lb/>
十六敇守互代羣仙居息駕廣漠野晞髮扶桑津西觀<lb/>
<pb n="KR4h0142_WYG_062-15b"/>
蟠桃樹一花三千春曽同二龍父下應宣尼辰六經始<lb/>
爛漫照耀垂生民不須神鼎錬大藥盡使壽域回清淳<lb/>
祇今皇帝軒轅身山林父老華胥賓邇聞牛渚生至人<lb/>
長生寶訣傳更真餐霞服玉好顔色坐翫風揚東海塵<lb/>
　　五老圖<hi>為田督學徳温題</hi>　　　　　　<hi>明</hi>廖道南<lb/>
君不見五星行天夙炳精傳説箕尾聮台衡濟川蚤望<lb/>
堪舟楫調鼎應知和太羮又不見五嶽峙地時鳩靈宣<lb/>
父徂徠鍾哲英泰山盡鎖烟霄色滄海時流雲漢聲畫<lb/>
<pb n="KR4h0142_WYG_062-16a"/>
圖忽見五老子上下柜山萬峰紫築巖已聞昌聖符降<lb/>
庭終見昭神理吁嗟俯仰成今古金樓瑤華眇何許豹<lb/>
谷烟含杜若香龍門露裛扶桑樹八閩遙眺綺霞中三<lb/>
楚光臨湘水東講道月巖宗茂叔懸情雲谷祖文公上<lb/>
燭天經下地緯星文煥發嶽圖委化雨彌空霑棫樸春<lb/>
風滿地開桃李君乎我道在商周出我處我為好仇上<lb/>
為五星下五嶽乾坤正氣疇能收<lb/>
　　題五老圖<hi>遙壽張禹山八十</hi>　　　　　<hi>明</hi>楊　慎<lb/>
<pb n="KR4h0142_WYG_062-16b"/>
遐算誰論魏羅結著書君似范長生九齡天錫言非夢<lb/>
五老星飛兆久成𤣥韻松風時靜聽仙<graphic n="KR0812" url="https://raw.githubusercontent.com/kanripo/KR-Gaiji/master/images/KR0812.png" mimeType="image/png"/>花露日頻傾<lb/>
永昌不數睢陽杜一鶴南飛寄此情<lb/>
　　赤松圖　　　　　　　　　　<hi>宋</hi>姜　䕫<lb/>
山東隆準公未語心巳解按劒堂下人成事汝應退非<lb/>
無帶礪約政爾有恩害平生三寸舌松間漱寒籟<lb/>
　　赤松二仙圖　　　　　　　　<hi>元</hi>呉師道<lb/>
四海弟兄誰慰眼半生書冊政亡羊赤松有路不歸去<lb/>
<pb n="KR4h0142_WYG_062-17a"/>
花落春山百草長<lb/>
　　題廣微天師昇龍圖　　　　　<hi>元</hi>錢惟善<lb/>
嘘氣成雲薄太清墨卿靈怪研池腥波濤光彩失雙劒<lb/>
風雨晦冥驅六丁朱火騰空超碧落翠鱗垂水捲滄溟<lb/>
真人上挾飛仙去安得攀髯過洞庭<lb/>
　　張道𤣥天師畫降龍圖　　　　<hi>明</hi>王　淮<lb/>
老龍不識天有數剛要為霖觸天怒天呼六丁驅下來<lb/>
不容駐脚天街路雷神伐鼓雲揚旗火鞭亂打列缺馳<lb/>
<pb n="KR4h0142_WYG_062-17b"/>
海波起立一千丈陽侯呌噪馮夷嘻泥<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>土蟮妖鬼技<lb/>
側睨㘭窪務得志那知龍抱九土憂弭角摧鱗潛出涕<lb/>
哀哉九土毛骨焦蝦蟆蜥蜴擔工勞爾龍穏穏卧海窟<lb/>
再莫多事生驚濤海中雖無五花樹海中綽有寛閒地<lb/>
朝吐扶桑白日光暮吞細栁頳霞氣我聞北周是太荒<lb/>
一團隂氣餘無陽何不銜取玉燭上天去曬破鼇足八<lb/>
極俱輝光<lb/>
　　題顧愷之畫黄初平牧羊圖贊　<hi>宋</hi>蘇　軾<lb/>
<pb n="KR4h0142_WYG_062-18a"/>
先生養生如牧羊放之無何有之鄉止者自止行自行<lb/>
先生超然坐其傍挾策讀書羊不亡化而為石起復僵<lb/>
流涎磨牙笑虎狼先生指呼羊服箱號稱雨工行四方<lb/>
莫隨上林芒屩郎齅門砥地尋鹽湯<lb/>
　　登邛州譙門門三重其四偏有神仙張四郎畫像<lb/>
　　　張葢隠白鶴山中　　　　　　<hi>宋</hi>陸　游<lb/>
浮雲在脚底千里在眼邊攀躋忽至此倚柱眩欲顛車<lb/>
馬細如螘紛紛衢路間嗟汝何為者馳驅窮嵗年我本澹<lb/>
<pb n="KR4h0142_WYG_062-18b"/>
蕩人此心實愛閒向來出處際不愧咫尺天風吹我詩<lb/>
聲十里搖西山懸知老仙翁為我一粲然<lb/>
　　三朶花有序　　　　　　　　<hi>宋</hi>蘇　軾<lb/>
　房州通判許安世以書遺余言吾州有異人常戴三<lb/>
　朶花莫知其姓名郡人因以三朶花名之能作詩皆<lb/>
　神仙意又能自冩真人有得之者許欲以一本見惠<lb/>
　乃為作此詩<lb/>
學道無成鬢已華不勞千劫漫烝砂歸來且看一宿覺<lb/>
<pb n="KR4h0142_WYG_062-19a"/>
未暇逺尋三朶花兩手欲遮瓶裏雀四條深怕井中蛇<lb/>
畫圖要識先生面試問房陵好事家<lb/>
　　題長春子自畫　　　　　　　<hi>宋</hi>林景熙<lb/>
辟穀曽吞日月華春風不老聚三花𤣥闗一竅通無極<lb/>
白髮餘生笑有涯野鶴相看盟秀竹洞雲何處食靈𤓰<lb/>
披圖彷彿榴皮迹珍重還如東老家<lb/>
　　李少和像　　　　　　　　　<hi>宋</hi>王十朋<lb/>
少和辛苦學飛仙遺像今猶在洞天都似先生能辟穀<lb/>
<pb n="KR4h0142_WYG_062-19b"/>
何須太守為行田<lb/>
　　虚靖先生像贊　　　　　　　<hi>宋</hi>白玉蟾<lb/>
七返還丹阿誰無先生歸去誰識渠時人要見真虚靖<lb/>
北斗西邊一㸃如<lb/>
　　天師侍宸追封妙濟真人林靈素像贊<lb/>
　　　　　　　　　　　　　　　<hi>宋</hi>白玉蟾<lb/>
大宋天師林侍宸飛罡躡紀召風霆四十五年人事足<lb/>
中秋歸去月三更<lb/>
<pb n="KR4h0142_WYG_062-20a"/>
　　崇真宫醮罷敇畫呉宗師像　　<hi>元</hi>貢師泰<lb/>
海日曈曨照九衢霓旌霞斾擁高居上方敇畫仙官像<lb/>
中使傳宣學士書劒氣朝寒垂白練丹光夜暖出紅蕖<lb/>
石壇醮罷清如水猶聽松隂起步虚<lb/>
　　謝自然像　　　　　　　　　<hi>元</hi>鄭元祐<lb/>
老韓詰屈雄世間好用險語搜神姦上仙飛空詣丹闕<lb/>
政自與世無相闗奚為造言極誣詆何妨月照千江水<lb/>
龍伯珠宫深處所鶴髮篙師醖時喜扶植世教須老韓<lb/>
<pb n="KR4h0142_WYG_062-20b"/>
天風不礙鏘鳴鸞不見來州南充縣香火至今盟未寒<lb/>
　　題紙衣道者圖　　　　　　　<hi>金</hi>密公璹<lb/>
紫袍披上金横帶藜杖拖來紙掩襟富貴山林爭幾許<lb/>
萬緣唯要總無心<lb/>
　　馬雲卿畫紙衣道者像　　　　<hi>元</hi>元好問<lb/>
太古清風匝地來紙衣長往亦悠哉鐵牛力負黄河岸<lb/>
生被曹山挽鼻迴<lb/>
　　冲虚侍宸王文卿像贊　　　　<hi>宋</hi>白玉蟾<lb/>
<pb n="KR4h0142_WYG_062-21a"/>
醉持鐵尺叫風雷玉帝綸言召兩回到得人間無鬼蜮<lb/>
依然長嘯入西臺<lb/>
　　金蓬頭先生畫像贊　　　　　<hi>元</hi>張　雨<lb/>
聖井山髙日上遲采雲甘露碧淋漓下山拾得一莖草<lb/>
不見庵中金老師<lb/>
　　金蓬頭先生畫像贊　　　　　<hi>元</hi>趙　奕<lb/>
髽髻蓬頭坐抱一神自清先生本不滅能枯亦能榮幻<lb/>
化托此夢蜕解身已輕何時得見之禮拜叅長生<lb/>
<pb n="KR4h0142_WYG_062-21b"/>
　　金蓬頭先生畫像贊　　　　　<hi>元</hi>鄭元祐<lb/>
巍巍龍虎山融結自太古篤生虚靖君道獨繼祖武真<lb/>
人懐巖穴蕭然一環堵蓬首目光炯燕坐閲衆父爰契<lb/>
虚清心天風檜杉舞<lb/>
　　題白玉蟾像　　　　　　　　<hi>元</hi>虞　集<lb/>
日出扶桑積雪高海空天淨絶纎毫每看劒氣衝銀漢<lb/>
知是吹笙詠碧桃<lb/>
　　海陵觀徐神翁像<hi>二首</hi>　　　　<hi>明</hi>湯顯祖<lb/>
<pb n="KR4h0142_WYG_062-22a"/>
　色盡神移看寫生元都衫影罩空明滄桑欲換題愁去<lb/>
　一種神仙世上情<lb/>
　檀像虚無畫像新掉頭不識底傳神千秋淚迹神光裏<lb/>
　愁看人間羅刹人<lb/>
　<lb/>
　<lb/>
　<lb/>
　<lb/>
<pb n="KR4h0142_WYG_062-22b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定歴代題畫詩類巻六十二<lb/>
</p>
<p>
</p>
  </div>
</body>
</text>
</TEI>
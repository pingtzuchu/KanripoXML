<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0142_WYG_002-1a"/>
　欽定四庫全書<lb/>
御定厯代題畫詩類巻二目錄<lb/>
　　天文類<lb/>
　　　雪中樞密蔡諫議借示范寛雪景圖<hi>宋文彦博</hi>
　　　觀王氏雪圖<hi>宋王安石</hi>
　　　依韻和子駿雪山圖<hi>宋文同</hi>
　　　范寛雪中孤峰<hi>宋文同</hi>
　　　題寒光雪嶂圖<hi>宋陳造</hi>
<pb n="KR4h0142_WYG_002-1b"/>
　　　題溪橋雪月圖<hi>宋陳造</hi>
　　　題唐氏所藏崔白畫雪中山水<hi>宋李綱</hi>
　　　題叔問燕文貴雪景<hi>宋程俱</hi>
　　　雪景<hi>宋陸游</hi>
　　　題趙守中江行初雪圖<hi>宋朱松</hi>
　　　題朱鋭冊雪景<hi>宋楊后</hi>
　　　許道寧羣峰草雪<hi>金趙之傑</hi>
　　　江天草雪圖<hi>金梁仲新</hi>
<pb n="KR4h0142_WYG_002-2a"/>
　　趙士表山林莫雪圖<hi>元元好問二首</hi>
　　呉山夜雪圖<hi>元劉因</hi>
　　范寛雪山<hi>元劉因</hi>
　　題江干初雪圖<hi>元戴表元</hi>
　　范徽卿風雪和林圖<hi>元王惲</hi>
　　灞陵風雪圖<hi>元王惲</hi>
　　雪漲千山圖<hi>元王惲</hi>
　　題雪景圖<hi>元程鉅夫五首</hi>
<pb n="KR4h0142_WYG_002-2b"/>
　　題吕德常所藏雲西雪山小景<hi>元黄玠</hi>
　　題朱鋭雪景<hi>元趙孟類</hi>
　　題雪洲圖<hi>元呉澄</hi>
　　春妍帶雪圖<hi>元虞集</hi>
　　溪山積雪圖<hi>元楊載</hi>
　　王右丞雪溪圖<hi>元吳鎮二首</hi>
　　題喜里客㕔雪山壁<hi>圖元薩都拉</hi>
　　范寛雪山圖<hi>元鮮于樞</hi>
<pb n="KR4h0142_WYG_002-3a"/>
　　題范寛小雪山圖<hi>元鄭束</hi>
　　題雪景<hi>元李祁</hi>
　　闗河雪霽圖<hi>元王冕</hi>
　　題溪山雪霽圖<hi>元倪瓚</hi>
　　題雪山圖<hi>元唐肅</hi>
　　題雪景山水<hi>元陶宗儀</hi>
　　題雪汀圖<hi>明劉基</hi>
　　雪山圖<hi>明張羽</hi>
<pb n="KR4h0142_WYG_002-3b"/>
　　題雪景圖<hi>明王褒</hi>
　　題李谷清雪景<hi>明王佐</hi>
　　題崑崙雪曉圖<hi>明劉炳</hi>
　　劉于京雪影圖<hi>明解縉</hi>
　　雪景<hi>明金幼孜</hi>
　　題夏珪風雪江邨圖<hi>明王直</hi>
　　雪山圖<hi>明陳昌</hi>
　　題朱太守山水畫雪夜景<hi>明楊守阯</hi>
<pb n="KR4h0142_WYG_002-4a"/>
　　題便面雪景<hi>明陳憲章</hi>
　　雪景畫<hi>明劉泰</hi>
　　題沈石田雪景<hi>明程敏政</hi>
　　題潘進士贈謝昌邑雪山圖<hi>明徐禎卿</hi>
　　高克明溪山雪意圖<hi>明呉寛</hi>
　　米南宫雪景<hi>明呉寛</hi>
　　趙大年雪景<hi>明吳寛</hi>
　　范寛雪山圖<hi>明吳寛</hi>
<pb n="KR4h0142_WYG_002-4b"/>
　　世賢持啓南雪嶺圖索題復次韻<hi>明呉寛</hi>
　　題廣東陳氏雪景圖<hi>明費宏</hi>
　　夢中題同年董仲矩雪景<hi>明黄鎬</hi>
　　雪景圖<hi>明孫偉</hi>
　　雪景<hi>明沈周</hi>
　　題雪景<hi>明沈周</hi>
　　雪景山水<hi>明沈周</hi>
　　暑中題雪圖<hi>明沈周</hi>
<pb n="KR4h0142_WYG_002-5a"/>
　　雪巖圖<hi>明廖道南</hi>
　　題徐宗浚雪景<hi>明謝承舉</hi>
　　題雪景<hi>明張鳳翼</hi>
　　應制題畫雪景<hi>明于慎行</hi>
　　題雪景畫<hi>明徐渭二首</hi>
　　江雪圖<hi>明湯顯祖二首</hi>
　　題畫雪景<hi>明程嘉燧</hi>
　　題孫山人山居夜雪圖<hi>明陳繼儒</hi>
<pb n="KR4h0142_WYG_002-5b"/>
　　雪舟圖為王公擇作<hi>明僧宗泐</hi>
　　雪晴圖<hi>元程鉅夫</hi>
　　溪山雪霽圖<hi>元吳師道</hi>
　　題李同部竒峰雪霽圖<hi>明劉三吾</hi>
　　題平川雪霽圖<hi>明劉崧</hi>
　　郭熙闗山雪霽圖<hi>明蘇伯衡</hi>
　　唐子畏臨李成羣峰霽雪圖<hi>明王鏊</hi>
　　長江霽雪圖<hi>明錢宰</hi>
<pb n="KR4h0142_WYG_002-6a"/>
　　　闗山雪霽圖<hi>明凌雲翰</hi>
　　　髙克明溪山雪霽圖歌<hi>明王世貞</hi>
　　　書去春畫鐘陵霽雪<hi>明程嘉燧</hi>
　<lb/>
　<lb/>
　<lb/>
　<lb/>
　<lb/>
<pb n="KR4h0142_WYG_002-6b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定歴代題畫詩類卷二目録<lb/>
<pb n="KR4h0142_WYG_002-7a"/>
　欽定四庫全書<lb/>
御定厯代題畫詩類卷二<lb/>
　　天文類<lb/>
　　　雪中樞密蔡諫議借示范寛雪景圖<hi>宋</hi>文彦博<lb/>
　梁園深雪裏更看范寛山迥出闗荆上如遊嵩少間雲<lb/>
　愁萬木老漁罷一蓑還此景堪延客擁爐傾小蠻<lb/>
　　　觀王氏雪圖　　　　　　　　<hi>宋</hi>王安石<lb/>
　崔嵬相映雪重重茅屋柴門在半峰想有幽人遺世事<lb/>
<pb n="KR4h0142_WYG_002-7b"/>
　獨臨青峭倚長松<lb/>
　　　依韻和子駿雪山圖　　　　　<hi>宋</hi>文　同<lb/>
　一帶溪山六幅中其間雪意與雲容君應記得飛仙下<lb/>
　飇馭亭前此數峰<lb/>
　　　范寛雪中孤峰　　　　　　　<hi>宋</hi>文　同<lb/>
　大雪灑天表孤峰入雲端何人向漁艇擁褐對巑岏<lb/>
　　　題寒光雪嶂圖　　　　　　　<hi>宋</hi>陳　造<lb/>
　曀寒流覆絶壁君纔得想像間輸我一庵漁浦雪中真<lb/>
<pb n="KR4h0142_WYG_002-8a"/>
看江山<lb/>
　　題溪橋雪月圖　　　　　　　<hi>宋</hi>陳　造<lb/>
雪野無人訪夜闌冰壺絶景畫中看橋邊覺欠梅枝在<lb/>
姑射嫦娥各耐寒<lb/>
　　題唐氏所藏崔白畫雪中山水　<hi>宋</hi>李　綱<lb/>
我昔曽為陽羨遊正值雪花大如掌開門恍訝天地白<lb/>
雲湧羣山入書幌銅宫逺並玉峰寒罨畫暗流冰片響<lb/>
千巖萬壑爭出竒應接高低迷俯仰十年不到浙江西<lb/>
<pb n="KR4h0142_WYG_002-8b"/>
寤寐勝遊勞夢想大梁崔白豈善幻斷取山川移異壤<lb/>
當時眼界無盡觀都在一幅生綃上南山炎熱瘴癘地<lb/>
使我翛然毛骨爽天光惨淡陰氣濃片片飛來㪚蒼莽<lb/>
毫端造化成六出不比餘工得其髣連峰合沓波濤翻<lb/>
負雪崔㟴㡬千丈幽谷草木枝幹老巖曲樓臺簷角厰<lb/>
溪頭水落正日出暮靄沉舟暗漁網山牆野壁茅屋深<lb/>
風颺青帘如五兩買魚酌酒有誰子應有幽人坐同饗<lb/>
平生愛雪喜山水對此乍覺神情怳明窗靜看久愈妍<lb/>
<pb n="KR4h0142_WYG_002-9a"/>
似倩麻姑為爬癢一時名手真絶藝妙處工夫誰與賞<lb/>
生前裘馬頗蕭條身後丹青空倜儻惠崇聲價亦相先<lb/>
滕薛未知當孰長我家梁谿富溪山雪裏寒光含萬象<lb/>
毎同子猷乗小艇不數王恭披素氅故山猿鶴㑹相思<lb/>
感物興懷増勇往時平事定歸去來安得飛翰出塵鞅<lb/>
　　題叔問燕文貴雪景　　　　　<hi>宋</hi>程　俱<lb/>
一壑囘環十二峰茅茨送老白雲封如今塵裏看圖畫<lb/>
却愧當年邴曼容<lb/>
<pb n="KR4h0142_WYG_002-9b"/>
　　雪景　　　　　　　　　　　<hi>宋</hi>陸　游<lb/>
溪上望前峰巉巉千仭玉渾舍喜翁歸地爐煨芋熟<lb/>
　　題趙守中江行初雪圖　　　　<hi>宋</hi>朱　松<lb/>
江濶雲垂滿袖風急須下馬一尊同正應無奈催詩雪<lb/>
句在渠儂擁鼻中<lb/>
　　題朱鋭冊雪景　　　　　　　<hi>宋</hi>楊　后<lb/>
雪吹醉面不知寒信脚千山與萬山天甃瓊階三十里<lb/>
更飛栁絮與君看<lb/>
<pb n="KR4h0142_WYG_002-10a"/>
　　許道寧羣峰草雪　　　　　　<hi>金</hi>趙之傑<lb/>
道士平生林野人醉中拈出雪峰真為君療却煙霞癖<lb/>
比似青囊藥更神<lb/>
　　江天草雪圖　　　　　　　　<hi>金</hi>梁仲新<lb/>
南雪不到地霏霏滿竹樓沙河燈市裏春在木緜裘<lb/>
　　趙士表山林莫雪圖<hi>為高良卿賦  二首</hi>　<hi>元</hi>元好問<lb/>
颼颼林響四山風雪後人家閉户中應被火爐頭上説<lb/>
水邊清殺兩詩翁<lb/>
<pb n="KR4h0142_WYG_002-10b"/>
黄塵遮斷山間夢白髮重尋畫裏詩好似玉溪溪上路<lb/>
醉和王老喚船時<lb/>
　　吳山夜雪圖　　　　　　　　<hi>元</hi>劉　因<lb/>
江南無寒嵗一雪今㡬時吳山豈無春畫此寒巖姿壯<lb/>
哉萬里流不廢東南馳胸中漫長風俯仰今古非誰能<lb/>
唱小海為和大江詞<lb/>
　　范寛雪山　　　　　　　　　<hi>元</hi>劉　因<lb/>
老寛胸次無墨汁經營慘澹寒生鬚秦川名山古壯哉<lb/>
<pb n="KR4h0142_WYG_002-11a"/>
況復玉立千尺孤安得晨光滿東壁試看龍燭崑崙墟<lb/>
赤塵澒洞天為爐一丘一壑真吾廬眼中人物誰冰壺<lb/>
　　題江干初雪圖　　　　　　　<hi>元</hi>戴表元<lb/>
斷樹寒雲古岸隈漁翁初撥小船開看渠風雪忙如許<lb/>
還有魚兒上釣來<lb/>
　　范徽卿風雪和林圖　　　　　<hi>元</hi>王　惲<lb/>
天策桓桓控上游邊庭都付晉藩籌河山衣帶連中夏<lb/>
風雪洪濛戍北樓笑著竒謀收藥籠未妨民賦課甌婁<lb/>
<pb n="KR4h0142_WYG_002-11b"/>
丈夫志在飛而食不讓班超定逺侯<lb/>
　　灞陵風雪圖　　　　　　　　<hi>元</hi>王　惲<lb/>
詩瘦清于飯顆山蹇驢䭾入畫圖間姓名得挂金鑾月<lb/>
風雪長途是等閒<lb/>
　　雪漲千山圖　　　　　　　　<hi>元</hi>王　惲<lb/>
六合雲同雪自寛千山都變玊孱顔限量不似年來雨<lb/>
多處淋淫儉處慳<lb/>
　　題雪景圖<hi>五首</hi>　　　　　　　<hi>元</hi>程鉅夫<lb/>
<pb n="KR4h0142_WYG_002-12a"/>
竹所毎徑造雪溪俄夜遊人生適意耳何去復何留<lb/>
家近長安市居然靜勝喧為言賢令尹不為雪闗門<lb/>
布被冷於冰紙窗明似月推枕理殘書未肯甘汨沒<lb/>
天地玉清境郊原瑶樹林無邊詩興在只向灞橋尋<lb/>
介矣閔仲叔高哉井大椿夫君見何晚大雪不干人<lb/>
　　題吕德常所藏雲西雪山小景　<hi>元</hi>黄　玠<lb/>
前岡嶄如削後巘旋若顧溪寒<graphic n="KR1443" url="https://raw.githubusercontent.com/kanripo/KR-Gaiji/master/images/KR1443.png" mimeType="image/png"/>嵊晩雪沒剡中路將<lb/>
無乗興人過彼幽棲處應待月華生却棹扁舟去<lb/>
<pb n="KR4h0142_WYG_002-12b"/>
　　題朱鋭雪景　　　　　　　　<hi>元</hi>趙孟頫<lb/>
塵埃困人恒作惡開巻驚看雪滿樓安得眼前有此屋<lb/>
仍呼陶謝與同遊<lb/>
　　題雪洲圖　　　　　　　　　<hi>元</hi>吳　澄<lb/>
向來洲上雪漫漫僵倒詩人一屋寒洲上雪消人亦徙<lb/>
畫圖猶在雪中看<lb/>
　　春妍帶雪圖　　　　　　　　<hi>元</hi>虞　集<lb/>
玉茗深宫裏春妍帶雪殘可憐五色羽相並不知寒<lb/>
<pb n="KR4h0142_WYG_002-13a"/>
　　溪山積雪圖　　　　　　　　<hi>元</hi>楊　載<lb/>
大雪歸溪山長林晝冥窅槎橋跨絶岸逺望行客少買<lb/>
魚酤新酒獨酌竟昏曉似此非他人高士戴安道<lb/>
　　王右丞雪溪圖<hi>二首</hi>　　　　　<hi>元</hi>吳　鎮<lb/>
曉徑霑衣濕登臺試屐危乾坤増壯觀江海得深期厯<lb/>
亂瑶華吐紛披玉樹枝精㣲誰與並顧陸頗相宜<lb/>
碧樹擁江扉朱簾捲翠㣲崇朝無客過傍晩有漁歸嶺<lb/>
耀梅重白隄縈絮正飛若留清夜賞鉛粉更光輝<lb/>
<pb n="KR4h0142_WYG_002-13b"/>
　　題喜里客㕔雪山壁圖　　　　<hi>元</hi>薩都拉<lb/>
一年在京口雪片深冬大如手獨騎瘦馬入誰家四面<lb/>
雲山如甕牖大江東去流無聲金焦二山如水晶𤓰州<lb/>
江口人不渡時有蓑笠漁翁横一年在建業臘月楊花<lb/>
滿城雪五更凍合石頭城霜風鼓寒冰柱裂秦淮酒樓<lb/>
高十層鍾山對面如銀屏鷺洲不見二水白天外失却<lb/>
三山青一年在鎮陽燕山積雪飛太行滹沱冰合斷人<lb/>
跡井陘路失迷羊腸長空萬里絶飛鳥捲地朔風吹馬<lb/>
<pb n="KR4h0142_WYG_002-14a"/>
倒狐裘公子獵城南茅店酒帘懸樹杪今年入閩闗馬<lb/>
啼出沒千萬山瘴雲朝暮氣藹藹石泉日夜聲潺潺雪<lb/>
花半落不到地但見晴空湧流翠海頭鼓角動邊城木<lb/>
末樓臺出僧寺何人蹇驢踏軟沙出門無處不梅花江<lb/>
潮入市海船集水暖遊魚不用叉良工寫得雪山壁過<lb/>
眼令人憶南北玉京銀闕五雲端待漏何年鳳池側<lb/>
　　范寛雪山圖　　　　　　　　<hi>元</hi>鮮于樞<lb/>
前山積雪深隠約形體具後山雪不到槎牙頭角露逺<lb/>
<pb n="KR4h0142_WYG_002-14b"/>
近復有千萬山一一倚空含太素懸崖斷溜冰滿壑野<lb/>
店閉門風倒樹店前二客欲安往一尚稍前一迴步仲<lb/>
冬胡為開此圖寒氣滿堂風景暮荆闗以後世有人㡬<lb/>
人能寫山水真李郭惜墨固自好晻靄但若浮空雲豈<lb/>
如寛也老筆奪造化蒼頑萬仞手可捫匡廬彭蠡鴈蕩<lb/>
窮海垠江南山水固瀟灑敢與嵩高泰華爭雄尊寛也<lb/>
生長嵩華間下視庸史如埃塵亂離何處得此本張侯<lb/>
好事輕千緡我家汴水湄境與嵩華鄰平生亦有山水<lb/>
<pb n="KR4h0142_WYG_002-15a"/>
癖愛而不見今十春他日思歸不可遏杖藜載酒來敲<lb/>
門<lb/>
　　題范寛小雪山圖　　　　　　<hi>元</hi>鄭　東<lb/>
雪壓寒林萬木垂經旬不與野人期蹇驢借得如黄犢<lb/>
猶怕山橋不敢騎<lb/>
　　題雪景　　　　　　　　　　<hi>元</hi>李　祁<lb/>
瓊林瑶樹擁樓臺户牖臨風晚自開一鳥不飛人跡斷<lb/>
扁舟何處獨歸來<lb/>
<pb n="KR4h0142_WYG_002-15b"/>
　　闗河雪霽圖<hi>為金陵王與道題</hi>　　　　<hi>元</hi>王　冕<lb/>
飛沙羃人風墮幘老夫倦作闗河客歸來松下結草廬<lb/>
卧聽寒流雪山白悠悠如此四十年世情脱略忘間闗<lb/>
今晨見畫忽自省平地咫尺行山川鳥道連雲出天險<lb/>
玉樹瓊林光閃閃陰崖絶壑望欲迷冰花厯落風悽慘<lb/>
枯槎側倒銀河開三巴春色隨人來漁翁舟子相笑語<lb/>
不覺已過洪濤堆谿囘浦漵石齒齒谿上人家成草市<lb/>
長林大谷猿鳥稀小步蹇驢如凍蟻西望太白日色寒<lb/>
<pb n="KR4h0142_WYG_002-16a"/>
青天削出峨眉山人生適意隨所寓厎須厯涉窮躋攀<lb/>
明朝覽鏡成白首春色又歸江上栁何如高堂挂此圖<lb/>
浩歌且醉金陵酒<lb/>
　　題溪山雪霽圖<hi>贈張以中</hi>　　　　　<hi>元</hi>倪　瓚<lb/>
水影山容黯淡雲林細篠蕭疎誰見重居寺裏雪晴沙<lb/>
際吟餘<lb/>
　　題雪山圖　　　　　　　　　<hi>元</hi>唐　肅<lb/>
銀河鉸冰勞織女夜冷機空不成杼㪚作人間萬玉塵<lb/>
<pb n="KR4h0142_WYG_002-16b"/>
一夜九州無尺土烹汞成銀鑄山嶽百鳥不飛惟縞鸐<lb/>
天邊厯厯種白榆誰斸靈根陟巖壑封書乞借麻姑鵬<lb/>
飛到蓬丘羣玉層戲傍瓊巖拾瑶草下窺滄溟一杯小<lb/>
　　題雪景山水　　　　　　　　<hi>元</hi>陶宗儀<lb/>
碎翦銀河片片零芙蓉開徧玉崚<graphic n="KR1828" url="https://raw.githubusercontent.com/kanripo/KR-Gaiji/master/images/KR1828.png" mimeType="image/png"/>八牕洞啓虛生白<lb/>
好似蓬婆最上層<lb/>
　　題雪汀圖　　　　　　　　　<hi>明</hi>劉　基<lb/>
天迷迷地茫茫雲垂日白江水黄踆烏凍縮龍走藏雪<lb/>
<pb n="KR4h0142_WYG_002-17a"/>
花如月開榑桑彼何人斯一葉航手持釣竿詠滄浪詠<lb/>
滄浪倚逍遥天風吹入瑶池去青女素娥應見招<lb/>
　　雪山圖　　　　　　　　　　<hi>明</hi>張　羽<lb/>
山氣寂已晦川寒斂如夕沈沈綠樹多隠隠千峰出碧<lb/>
嶺靄煙華寒泉散石脈高閣出林端古逕稀人迹翫圖<lb/>
心已澄對景情逾適感彼巖棲人終朝自幽寂<lb/>
　　題雪景圖　　　　　　　　　<hi>明</hi>王　褒<lb/>
高閣凝雲閉虚牕帶雪開鳥寒空辯鷺樹暝總疑梅遣<lb/>
<pb n="KR4h0142_WYG_002-17b"/>
興惟詩句銜情祗酒杯遥知函丈下已遣二生囘<lb/>
　　題李谷清雪景　　　　　　　<hi>明</hi>王　佐<lb/>
梁園飛雪玉繽紛坐列金貂酒半醺借問當時誰授簡<lb/>
相如詞賦最凌雲<lb/>
　　題崑崘雪曉圖　　　　　　　<hi>明</hi>劉　炳<lb/>
自有宇宙便有此山六丁智力憚䟽鑿一氣神秀鍾巑<lb/>
岏九龍上蟠日月麗六鼇下鎮滄溟寒西母雙鳬逺莫<lb/>
至周王八駿遥難攀萬仞皚皚太古雪大明中開爛銀<lb/>
<pb n="KR4h0142_WYG_002-18a"/>
闕玉京瑶圃恍瀛洲一洗胸中煩腦熱自非砥柱障狂<lb/>
瀾大地蒼生混魚鼈摩娑此圖雙眼開令我胸次生崔<lb/>
嵬安於磐石奠四海長歌萬里大風來<lb/>
　　劉于京雪影圖　　　　　　　<hi>明</hi>解　縉<lb/>
連宵苦雪結成冰誰翦鵝毛蓋地瓊白鶴立時惟見影<lb/>
鷺鷥飛處只聞聲山林樹木銀妝裹殿閣樓臺粉砌成<lb/>
不信與君高處望只看流水一條青<lb/>
　　雪景　　　　　　　　　　　<hi>明</hi>金幼孜<lb/>
<pb n="KR4h0142_WYG_002-18b"/>
積雪沒深户溪山絶行迹鳥棲迷故林泉聲斷餘滴中<lb/>
有映書人宴坐忘朝夕<lb/>
　　題夏珪風雪江邨圖　　　　　<hi>明</hi>王　直<lb/>
江天漫漫雲氣黑江風蕭蕭雪花白荒村古道人跡稀<lb/>
惆悵津頭逺行客黄蘆低折沙草平遥望不見長安城<lb/>
蹇驢凌兢縮如蝟鞭驅還欲西南征四山溟濛日應晚<lb/>
辛苦羸僮未遑飯深林歸鳥棲已定茅屋人家去猶逺<lb/>
吁嗟乎夏珪之筆凌范寛滿堂凜凜生畫寒卷簾看罷<lb/>
<pb n="KR4h0142_WYG_002-19a"/>
重歎息嵗晏高歌行路難<lb/>
　　雪山圖　　　　　　　　　　<hi>明</hi>陳　昌<lb/>
萬壑千巖凍不開瓊樓玉宇似天台黃精香冷無尋處<lb/>
誤却劉郎採藥來<lb/>
　　題朱太守山水畫雪夜景　　　<hi>明</hi>楊守阯<lb/>
山色初晴月蘸川乾坤一色浩無邊不應清景無人見<lb/>
繫岸初回訪戴船<lb/>
　　題便面雪景　　　　　　　　<hi>明</hi>陳憲章<lb/>
<pb n="KR4h0142_WYG_002-19b"/>
江天風雪裏宴坐一舟孤豈不虞寒色冰心在玉壺<lb/>
　　雪景畫　　　　　　　　　　<hi>明</hi>劉　泰<lb/>
高堂怪厎寒侵骨逺山近山銀突兀細挑松火靜中聽<lb/>
蠶葉蟹沙聲髣髴水邊老屋伊誰家爨煙㡬縷隨風斜<lb/>
出門一白已無地蹇驢何處尋梅花<lb/>
　　題沈石田雪景　　　　　　　<hi>明</hi>程敏政<lb/>
踏雪何人過長板萬玉峰高磵聲逺山中隨處可登臨<lb/>
麥好何憂嵗華晩僧舍茶煙青出林雲垂四野天沉沉<lb/>
<pb n="KR4h0142_WYG_002-20a"/>
憑誰坐我水亭上呵凍先成喜雪吟<lb/>
　　題潘進士贈謝昌邑雪山圖　　<hi>明</hi>徐禎卿<lb/>
誰為咫尺勢宛如觀九疑狂風吹白雪片片落天池雲<lb/>
氣遶半壁煙光昏四維髣髴湘君廟如聞猿狖悲颯沓<lb/>
凌冬樹㸃綴有餘姿楚客善毫素游宴人未知北窗遇<lb/>
陶令大醉雪寒時凍灑丹青筆長歌歸去辭他日看圖畫<lb/>
難忘剡水思<lb/>
　　高克明溪山雪意圖　　　　　<hi>明</hi>吳　寛<lb/>
<pb n="KR4h0142_WYG_002-20b"/>
赤脚真人龍鳳姿俯視藝苑時遊嬉良工待詔金門裏<lb/>
髙生前身應畫師含毫吮墨立良久自言臣是唐王維<lb/>
平生胸中無一物獨有山水能容之郭熙成名乃新進<lb/>
范寛得意纔並馳丹青競巧稱院體後來不比宣和時<lb/>
密竹千岡松萬壑蒼翠峰巒白湖濼岸傍桂楫何處移<lb/>
磵曲茅堂是誰縛行人暮歸天漠漠遥望前邨愁雪落<lb/>
船頭一老獨閒暇詩思分明入寥廓劉侯朝回過燕市<lb/>
亦復愛畫入骨髓偶從太僕得此圖毎一開之心輒喜<lb/>
<pb n="KR4h0142_WYG_002-21a"/>
天全僊翁惜題字評品數行而已矣翁今已逝侯亦亡<lb/>
兩洞庭荒渺湖水石田多才從後起况有佳兒好文事<lb/>
只今此物欣有託賦詩獨愧前人耳宋社久己屋宋畫<lb/>
如有神劉侯地下勿長歎楚弓得失皆吾人<lb/>
　　米南宫雪景<hi>為陸全卿題</hi>　　　　　<hi>明</hi>吳　寛<lb/>
北固山前江水清長供此老濯冠纓焚香寳晉齋中坐<lb/>
江山寫入毫端輕此老胸中有竒氣不與衆史閒爭名<lb/>
翛然一種自機柚驚倒范寛并李成昔者吾嘗閲畫史<lb/>
<pb n="KR4h0142_WYG_002-21b"/>
真蹟人間嗟見此卧遊佳境不逢人但覺寒光浮棐几<lb/>
古樹枝摧瞰急湍雪嶺更從人面起全卿藏此凡兩幅<lb/>
持一贈我分片玉曽是平生好潔人挂處休將手頻觸<lb/>
　　趙大年雪景<hi>為李賓之題</hi>　　　　　<hi>明</hi>吳　寛<lb/>
故縑斷裂如刻鏤上有雪圖世稀有墨痕隠隠題名存<lb/>
熟視始知元祐手疊嶂崇巒失翠㣲高原淡淡留斜暉<lb/>
嵗云暮矣北風急樵舍漁莊俱掩扉疎林寂厯寒鴉返<lb/>
意中不覺西涯逺海子橋西栁巷深歇馬何時步魚堰<lb/>
<pb n="KR4h0142_WYG_002-22a"/>
　　范寛雪山圖　　　　　　　　<hi>明</hi>呉　寛<lb/>
華原范生性落魄太嶽終南雙草屩酒酣握筆發天真<lb/>
無奈胸中飽丘壑開門仰望青嵯峨誰遣紛紛雪花落<lb/>
前峰後嶺失崚嶒何處移來卞玉璞良工袖手琢不能<lb/>
此語分明非善謔長溪一夜冰梁成山足潺潺垂短瀑<lb/>
風回木落岡巒空遥向林端見高閣興來便欲扶笻行<lb/>
去倚危闌招獨鶴人間此景却輸吾寒士多年甘寂寞<lb/>
　　世賢持啓南雪嶺圖索題復次韻<hi>明</hi>吳　寛<lb/>
<pb n="KR4h0142_WYG_002-22b"/>
小徑升堂新築沙退朝無事還私衙誰移雪嶺入我屋<lb/>
老眼白日疑昏花坐遊未覺足方倦倐過野店仍山家<lb/>
淺溪舟膠集凍鴨空谷屨響翔飢鴉狂風入林一攪動<lb/>
零落玉蕊兼肥葩此時誰埽林下白急欲往煮僧房茶<lb/>
忽然仰面見高寺扣户還須持馬撾長安十年走薄宦<lb/>
對此似將塵土爬西湖尋僧天欲雪蘇子故事今人嗟<lb/>
清虚舊韻更可借捧硯獨無王子霞<lb/>
　　題廣東陳氏雪景圖　　　　　<hi>明</hi>費　宏<lb/>
<pb n="KR4h0142_WYG_002-23a"/>
生綃一幅中堂垂眼前雪景何清竒懸崖絶壁光彩發<lb/>
老樹幻出瓊瑶枝雲際柴門半欲掩似是白日將西時<lb/>
披氊戴笠者誰子衝泥傍險相追隨一人前行仰闗進<lb/>
蹇驢失脚雙撐持僕夫荷杖藥瓢舉以袖䕶領行遲遲<lb/>
一人騎馬過橋去橋危溪惡馬力疲二人騎驢各袖手<lb/>
聳肩覓句寒如癡鬅鬙指闗向翁語須慎險峻毋遨嬉<lb/>
中有一人跨牛背牛行不動如舟移最後二人從二奚<lb/>
青螺白馬光陸離囊中琴絃凍且折志在山水誰相知<lb/>
<pb n="KR4h0142_WYG_002-23b"/>
吾聞嶺南天氣煖羣尨見雪嗥如馳從來此景不易得<lb/>
固知畫者勞心思坐令炎瘴盡消息清氣散入詩人脾<lb/>
　　夢中題同年董仲矩雪景　　　<hi>明</hi>黄　鎬<lb/>
鵝餐水面霜人望天邊月水月一般清前山挂晴雪<lb/>
　　雪景圖　　　　　　　　　　<hi>明</hi>孫　偉<lb/>
天風夜撼玻璃國四面沉沉元氣黒荒林野屋曙雞逺<lb/>
世界江山盡瑶色山翁倚檻立蒼茫一鳥不鳴山外邨<lb/>
冷光十里斷人跡玉樹皜皜横山門溪寒沙淺水煙殢<lb/>
<pb n="KR4h0142_WYG_002-24a"/>
仙姝犯曉停風馭雪中忽憶清冷橋詩逋老去憑誰寄<lb/>
　　雪景　　　　　　　　　　　<hi>明</hi>沈　周<lb/>
礙簷玉樹排雲立接屋瑶峰拔地生忍凍從來有詩骨<lb/>
開門一笑萬山明<lb/>
　　題雪景　　　　　　　　　　<hi>明</hi>沈　周<lb/>
一白千山合清光照膽寒小橋沽酒少步步玉痕乾<lb/>
　　雪景山水　　　　　　　　　<hi>明</hi>沈　周<lb/>
眼中飛雪作竒觀江山一夜皆玉換前岡坡陀帶複嶺<lb/>
<pb n="KR4h0142_WYG_002-24b"/>
小約凌競連斷㟁水邊疎栁似華髮忽有㣲風與飄霰<lb/>
紺宫㡬簇林影分白鷗一箇江光亂老漁蓑笠秪自苦<lb/>
冰拂凍鬚莖欲斷江空天逺迥幽蹤只有一竿聊作伴<lb/>
此時此景此誰領亦笑此漁從我翫圖成一笑寒戰腕<lb/>
萬里江山在吾案<lb/>
　　暑中題雪圖　　　　　　　　<hi>明</hi>沈　周<lb/>
六月添衣喚僮子自畫雪圖茒屋裏玊花出筆飛上樹<lb/>
慘澹陰山無乃是先生放筆還自笑顛倒炎涼聊戲耳<lb/>
<pb n="KR4h0142_WYG_002-25a"/>
門前有客來借看滿眼黄塵汗如雨<lb/>
　　雪巖圖<hi>為楊簿題</hi>　　　　　　　　<hi>明</hi>廖道南<lb/>
雪崖之峰紛皎潔雪崖之景真清絶𤣥圃凝空糝玉塵<lb/>
遥林積霰飛瓊屑巗中主人真好竒環堵蕭然雪映帷<lb/>
翠竹交加棲鳳羽蒼松夭矯縮虯枝朅來辰陽向蓴水<lb/>
回首千峰萬峰紫誰圖瑞應懸髙齋清白傳家從此始<lb/>
　　題徐宗浚雪景<hi>永福珨玉中所藏</hi>　　　<hi>明</hi>謝承舉<lb/>
珨師放參開左堂徐熙忽作遊戲場手披七尺溪藤光<lb/>
<pb n="KR4h0142_WYG_002-25b"/>
幻出乾坤銀粉妝觸暑一見心清涼畫翁鶴氅著穿屨<lb/>
仄踏山南雪天暮九折坡陀列瑶路四匝寒林挺瓊樹<lb/>
來與師評惠連賦<lb/>
　　題雪景　　　　　　　　　　<hi>明</hi>張鳳翼<lb/>
踏雪訪招提衝寒策自支雖無剡溪棹應有灞橋詩<lb/>
　　應制題畫雪景　　　　　　　<hi>明</hi>于慎行<lb/>
輕綃寒色動不是月華開鳥道千巗迥江光一徑迴虚<lb/>
無分玉樹髣髴想瑶臺未擬歌黄竹陽春徧九垓<lb/>
<pb n="KR4h0142_WYG_002-26a"/>
　　題雪景畫　　　　　　　　　<hi>明</hi>徐　渭<lb/>
幽人凭水檻釣者挈魚投況對千山雪而無一客留臘<lb/>
酒此時熟老夫終嵗憂壺公能醉我跳入畫中休<lb/>
　　雪景　　　　　　　　　　　<hi>明</hi>徐　渭<lb/>
此際山陰道啼惟有莫鴉萬山無寸碧何處認梅花<lb/>
　　江雪圖<hi>送李篆史還旴  二首</hi>　　　　　<hi>明</hi>湯顯祖<lb/>
落日河橋歸鴈呼渌尊清淺映麻姑還邀曉月冰壺句<lb/>
來看寒江雪棹圖<lb/>
<pb n="KR4h0142_WYG_002-26b"/>
去别章門夜泊船雪窗高枕對窮年朝看雪意成霞色<lb/>
知是圖書氣燭天<lb/>
　　題畫雪景<hi>送照師歸黄山碣石居</hi>　　　　<hi>明</hi>程嘉燧<lb/>
蓮花峰腰三丈雪飛鳥無聲人迹絶山僧冒寒晨出山<lb/>
觸踏層冰跗坼裂逺來問疾剛一笑寒缸結花如吐屑<lb/>
紙窗竹屋嵗聿除駒隙光陰催電掣故人遊山恨不俱<lb/>
愁我無緣上嶻嶪八十衰翁老亡力賈勇板躋强得得<lb/>
前推後挽賴照師擐肘牽裾抱腰襋穿巗渡壑捫确犖<lb/>
<pb n="KR4h0142_WYG_002-27a"/>
十步迴頭五步息忽然坐我天門間自怪憑空生羽翼<lb/>
此時日下千崖赤相去牛鳴望碣石崖松龍拏互相引<lb/>
林石人形如欲抹菴前矮垣齊及肩道上清泉纔沒跖<lb/>
仰頭天都五千仞俯瞰蓮溝十萬尺童童簷松樹羽蓋<lb/>
羃羃楓林排畫壁廿年茅齋落夢境方丈香㕑共禪席<lb/>
牀下地爐火長活龕裏燈明磬方寂八月山寒苦風雨<lb/>
有客夜投同軟語山芋煨來手自剥秋芽焙出還親煮<lb/>
老人擁衾日僵卧小師蓮經晨夕課開門忽報下方晴<lb/>
<pb n="KR4h0142_WYG_002-27b"/>
唶唶空中靈鵲過<lb/>
　　題孫山人山居夜雪圖　　　　<hi>明</hi>陳繼儒<lb/>
一夜雪花㡬十丈小者如絮大如掌環户春蟲蟄不鳴<lb/>
狐狸夜宿枯枝響先生高卧懶干人隠几篝燈披鶴氅<lb/>
梅花帶月貯膽瓶提麈攤書自俯仰此人疑是於陵君<lb/>
如何掇入圖中像秋暑灼予對此人清風穆如雪莽莽<lb/>
　　雪舟圖為王公擇作　　　　　<hi>明</hi>僧宗泐<lb/>
小船載雪月明裏一色溪山夜如水巖前哀猿噤無聲<lb/>
<pb n="KR4h0142_WYG_002-28a"/>
沙上眠鷗驚不起引觴擊楫歌調清到門興盡非無情<lb/>
丹青豈必圖千載王氏風流今尚在<lb/>
　　雪晴圖　　　　　　　　　　<hi>元</hi>程鉅夫<lb/>
沙際風迴雪乍晴偶然雙鴈下青冥山禽共嚮木居士<lb/>
不見靈芝一朶生<lb/>
　　溪山雪霽圖　　　　　　　　<hi>元</hi>吳師道<lb/>
橋凍驅驢滑灘澌理棹難何如閉門者不識風雪寒<lb/>
　　題李同部竒峰雪霽圖　　　　<hi>明</hi>劉三吾<lb/>
<pb n="KR4h0142_WYG_002-28b"/>
道人胸次無塵滓貌得巨然山水真日照露華金沆瀣<lb/>
雪消山骨玉嶙峋玗琪晃射瑶臺白芝术長留𤣥圃春<lb/>
一陣天香何處到上清樓閣禮星辰<lb/>
　　題平川雪霽圖<hi>為張用可縣丞賦</hi>　　　<hi>明</hi>劉　崧<lb/>
南天北風暗吹雪川上遥峰互明滅雲陰欲墮曉光迷<lb/>
河流不動層冰結魚龍下蟄深澤冷鴻鴈啼飢眼流血<lb/>
千邨萬落連蒼莽驚沙枯樹相凄切行人稍出皴手足<lb/>
悵望林居總愁絶我家邈在武山東屋前石岸多青楓<lb/>
<pb n="KR4h0142_WYG_002-29a"/>
野橋渡溪沙路逺皆與此圖風景同窮年念此政欲返<lb/>
寒色恍入虛庭中長鑱斸藥崖谷滑短褐負薪環堵空<lb/>
閉門且爾暫投息㑹見日出光曨曨<lb/>
　　郭熙闗山雪霽圖　　　　　　<hi>明</hi>蘇伯衡<lb/>
昔我北遊月在<graphic n="KR3570" url="https://raw.githubusercontent.com/kanripo/KR-Gaiji/master/images/KR3570.png" mimeType="image/png"/>兼旬犯雪度雄霸千里萬里皆瑶琨<lb/>
高迷丘垤低迷罅朔風烈烈塵不驚中野蕭條但桑柘<lb/>
僕夫股慄面削爪身上破褐纔掩髂長途日暮行不前<lb/>
回顧堪憐那忍罵前車既斷後車絶停驂獨宿道旁舍<lb/>
<pb n="KR4h0142_WYG_002-29b"/>
牀頭土銼鬱生薪邨酒沽來敢論價卧聽櫪馬齕枯荄<lb/>
展轉無眠疑不夜忽然朝光入甕牖主僕瞥見互驚訝<lb/>
攬衣匆匆便蓐食如此晴明喜天借可辭趂暖即前程<lb/>
翦拂蹇驢還自跨蘆溝凍合疋練横徑度不用修梁架<lb/>
西山馬首遥相迎拔起人言似嵩華瓊樓玉宇忽照眼<lb/>
行行已到南闗下時清闗吏殊可人不復誰何乃邀迓<lb/>
過闗使客多於簇或挽柴車或髙駕閒情我正繞剡溪<lb/>
吟思誰歟似清灞道逢軒蓋何其都駿馬雕鞍蒙錦帕<lb/>
<pb n="KR4h0142_WYG_002-30a"/>
銀盆熾炭蠟光燃面面幨帷行酒䏑徒御繽紛意氣麄<lb/>
錯金劒具青絲靶行人不解説姓名但説無非國姻婭<lb/>
狐裘貂帽詎知寒馳驅爭入栁林射當時有意欲賦之<lb/>
計吏相煎嗟不暇鶯花窈窕江南春風景依依在圖畫<lb/>
　　唐子畏臨李成羣峰霽雪圖　　<hi>明</hi>王　鏊<lb/>
吾聞西山之西雪山髙六月積雪猶不消今之畫圖無<lb/>
乃是是何山勢洶湧如波濤大山崔嵬小山聳萬壑千<lb/>
巖光欲動營丘化去五百年遺蹤一見人皆竦亦如胸<lb/>
<pb n="KR4h0142_WYG_002-30b"/>
次蟠輪囷戲梭碎玉散作千嶙峋一重一掩分向背營<lb/>
丘似是君前身隆樓傑閣爭相向美人正醉銷金帳豈<lb/>
知洛陽城中僵卧者門外無人雪一丈<lb/>
　　長江霽雪圖　　　　　　　　<hi>明</hi>錢　宰<lb/>
昔年壯游下江漢霽雪千峰排兩岸今年看畫憶舊游<lb/>
萬里江山入清翫岷峨岡脊來蜿蜒青城一峰髙挿天<lb/>
東馳衡山走千里匡廬五老下與石城北固遥相連冰<lb/>
巒雪壑互起伏照見日華破初旭神光混茫元氣浮奮<lb/>
<pb n="KR4h0142_WYG_002-31a"/>
如巨鼇簸坤軸爛如秋空雲浩如滄海疇又如瑶臺銀<lb/>
闕天上頭皎皎白月空秋毫回光下照中流水風吹河<lb/>
漢銀雲起中流空濶不勝寒一洗丹碧秋漫漫山川厯<lb/>
厯真偉觀來往十年游未半不如雲瀛樓上來倚闌一<lb/>
日看遍江南山<lb/>
　　闗山雪霽圖　　　　　　　　<hi>明</hi>凌雲翰<lb/>
前峰後峰雲糢糊東邨西邨春有無快雪時晴入佳想<lb/>
況復見此闗山圖闗山迢遞相聯屬玉潔珠光眩人目<lb/>
<pb n="KR4h0142_WYG_002-31b"/>
扶桑飛上金畢逋暗水流澌度空谷野橋行過路三叉<lb/>
青旗插簷沽酒家驅驢倦客得少憩悵望逺道還咨嗟<lb/>
詩翁好事常起早天寒祗恐梅花老柴門時有故人來<lb/>
階下白雲須用埽此圖一日落塵寰筆法依稀荆與闗<lb/>
人生逺遊固云樂何似在家長看山我本識字耕夫耳<lb/>
占祥便作豐年喜田園歸隠㑹有時麥飯飽餐茅屋厎<lb/>
　　高克明溪山雪霽圖歌　　　　<hi>明</hi>王世貞<lb/>
丹青筆長意苦短帝遣營丘寫清逺范寛老死克明在<lb/>
<pb n="KR4h0142_WYG_002-32a"/>
與乞天公舊時腕三絶親教聖人贊七尺不飽侏儒飯<lb/>
玉堂供奉寒葳蕤瑶花片片墮瑶池朝回小閣晝拄笏<lb/>
却憶溪山初霽時羲和鞭輪逐滕六飄瞥嵯峨壓茅屋<lb/>
擺脱千枝萬枝白洗出三峰五峰綠陰崖猶冒太古絮<lb/>
陽壑爭傾片時玊枯槎領禿瘦骨愁小艇不蔽風颼颼<lb/>
長年袖手喚不起疑是興䦨王子猷狐帽䝉頭看山坐<lb/>
榾柮煨鑪酒權大縱無灞陵驢背詩肯作長安被中餓<lb/>
乾坤舄奕揚清輝萬象賈勇精神飛興來毛穎縱橫出<lb/>
<pb n="KR4h0142_WYG_002-32b"/>
一㸃一綴皆天機欲知真宰愁絶處此翁盤礴初解衣<lb/>
吾家愛弟饒畫癖購得圖看三歎息毋論骨格超馬夏<lb/>
勝代何人辦焦墨虛堂把翫六月寒指端秀色來睂端<lb/>
便欲移家此中住徧踏瓊瑶天地殘<lb/>
　　書去春畫鐘陵霽雪　　　　　<hi>明</hi>程嘉燧<lb/>
帝城燈罷雪嵯峨二月風光峭未和馳道殘霙猶駭馬<lb/>
龍池新栁已如鵝蔣山出霧春羅薄秦水含星曉鏡多<lb/>
日暮歌鐘何處發五侯門館夜經過<lb/>
<pb n="KR4h0142_WYG_002-33a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0142_WYG_002-33b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定厯代題畫詩類卷二<lb/>
</p>
<p>
</p>
  </div>
</body>
</text>
</TEI>
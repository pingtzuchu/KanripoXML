<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0142_WYG_024-1a"/>
　欽定四庫全書<lb/>
御定歴代題畫詩類巻二十四目録<lb/>
　　山水類<lb/>
　　　題詩約畫軸<hi>宋陳與義</hi>
　　　題畫<hi>宋陳與義</hi>
　　　題謝艮齋畫笥<hi>宋王炎四首</hi>
　　　戲題畫巻<hi>宋程俱二首</hi>
　　　題畫巻<hi>宋范成大五首</hi>
<pb n="KR4h0142_WYG_024-1b"/>
　　　題畫<hi>宋葉盛</hi>
　　　記畫<hi>宋方岳</hi>
　　　題畫<hi>元蕭國寳</hi>
　　　種筆亭題畫<hi>元高克恭</hi>
　　　題畫<hi>元傅若金</hi>
　　　題畫<hi>元吳鎮九首</hi>
　　　題畫<hi>元黄公望</hi>
　　　題畫<hi>元薩都拉二首</hi>
<pb n="KR4h0142_WYG_024-2a"/>
　　題畫圗<hi>元陳旅二首</hi>
　　題畫<hi>元貢師泰</hi>
　　題拙作小圗<hi>元朱徳潤</hi>
　　題畫圗<hi>元杜本</hi>
　　題畫<hi>元李祁九首</hi>
　　題畫<hi>元陳髙</hi>
　　題畫<hi>元張憲二首</hi>
　　題畫<hi>元郯韶</hi>
<pb n="KR4h0142_WYG_024-2b"/>
　　題畫<hi>元貢性之十一首</hi>
　　題畫<hi>元倪瓉七首</hi>
　　次韻題畫<hi>元華幼武</hi>
　　題畫<hi>元丁鶴年二首</hi>
　　題畫雜詩<hi>元馬臻十一首</hi>
　　題畫巻<hi>元馬臻四首</hi>
　　題畫<hi>元唐肅十九首</hi>
　　題畫<hi>元陳植</hi>
<pb n="KR4h0142_WYG_024-3a"/>
　　題畫<hi>元鄭允端</hi>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0142_WYG_024-3b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定歴代題畫詩類卷二十四目錄<lb/>
<pb n="KR4h0142_WYG_024-4a"/>
　欽定四庫全書<lb/>
御定歴代題畫詩類巻二十四<lb/>
　　山水類<lb/>
　　　題詩約畫軸　　　　　　　　<hi>宋</hi>陳與義<lb/>
　日落川更闊煙生山欲浮舟中有閒地載我得同遊<lb/>
　　　題畫　　　　　　　　　　　<hi>宋</hi>陳與義<lb/>
　分明樓閣是龍門亦有溪流曲抱邨萬里家山無路入<lb/>
　十年心事與誰論<lb/>
<pb n="KR4h0142_WYG_024-4b"/>
　　　題謝艮齋畫笥<hi>四首</hi>　　　　　<hi>宋</hi>王　炎<lb/>
　團蒲曲几自支頥領略江山入坐隅若使右丞知此畫<lb/>
　定當閣筆輞川圖<lb/>
　萬㸃青山一曲溪門闌疑是辟塵犀筆端更有詩中畫<lb/>
　細細冥搜為品題<lb/>
　熟視天機日日新無邊物色盡横陳從敎巧手立摹寫<lb/>
　粉墨何能更逼真<lb/>
　玉軸錦囊無此景何年天巧出丹青艮齋收得供詩眼<lb/>
<pb n="KR4h0142_WYG_024-5a"/>
勝看鸞臺十二屏<lb/>
　　戲題畫卷<hi>二首</hi>　　　　　　　<hi>宋</hi>程　俱<lb/>
五載京塵白鬢鬚丹青遐想寄衡巫如今埽迹長林下<lb/>
却對真山看畫圖<lb/>
胸中雲夢本無窮合是人間老畫工常恨無因繼三絶<lb/>
倩人拈筆冩胸中<lb/>
　　題畫巻<hi>五首</hi>　　　　　　　　<hi>宋</hi>范大成<lb/>
鑿落秋江水石明髙楓老柳兩灘横君看疊巘雲容變<lb/>
<pb n="KR4h0142_WYG_024-5b"/>
又有中宵雨意生<lb/>
攲傾棧路繞山明隔隴人家犬吠聲無限白雲堆去路<lb/>
不知誰識許宣平<lb/>
春隂十日溪頭暗夜半西風雨脚收但覺奔霆吼空谷<lb/>
遥知萬壑正爭流<lb/>
暑雲潑墨送驚雷坐見前山驟雨來今夜一凉千萬里<lb/>
更無焦巻與塵埃<lb/>
秋晩黄蘆斷岸江南野水連天日色微明魚網鴈行飛<lb/>
<pb n="KR4h0142_WYG_024-6a"/>
入蒼煙<lb/>
　　題畫　　　　　　　　　　　<hi>宋</hi>葉　盛<lb/>
緑樹青山漾碧流畫中風景似揚州隔江明滅漁人火<lb/>
出岸髙低估客舟去燕來鴻千古事閒花野草一春愁<lb/>
不知誰在紅塵外獨向蕃釐觀裏游<lb/>
　　記畫　　　　　　　　　　　<hi>宋</hi>方　岳<lb/>
閒雲古木山藏寺野渡孤舟水落磯秋色無人空黯澹<lb/>
竹門未掩待僧歸<lb/>
<pb n="KR4h0142_WYG_024-6b"/>
　　題畫　　　　　　　　　　　<hi>元</hi>蕭國寶<lb/>
半山蒼靄鏁招提托宿僧寮路更迷惟有曉鐘遮不斷<lb/>
數聲吹落小橋西<lb/>
　　種筆亭題畫　　　　　　　　<hi>元</hi>髙克恭<lb/>
積雨暗林屋晩峰晴露巔扁舟入蘋渚浮動一谿煙<lb/>
　　題畫　　　　　　　　　　　<hi>元</hi>傅若金<lb/>
迢遞雲山隔逺溪微茫煙水帶長隄秋來木葉多揺落<lb/>
日暮寒鴉不肯棲<lb/>
<pb n="KR4h0142_WYG_024-7a"/>
　　題畫<hi>九首</hi>　　　　　　　　　<hi>元</hi>吳　鎮<lb/>
草堂仍著薜蘿遮地僻林深有幾家莫道春風吹不到<lb/>
門前依舊鳥銜花<lb/>
紅蘭杜若滿汀邊煙際平林似輞川安得寛閒如此地<lb/>
看山坐老夕陽船<lb/>
巖壑春深萬緑齊隔林黄鳥盡情啼山翁不記燈前語<lb/>
為約紅樓試品題<lb/>
灌木蒼藤護草堂流泉汩汩遶漁梁書聲遥送斜陽裏<lb/>
<pb n="KR4h0142_WYG_024-7b"/>
誰道空山白晝長<lb/>
清霜揺落滿林秋漠漠寒雲天際流山徑無人擁黄葉<lb/>
野塘有客漾輕舟<lb/>
萬木凋殘衆嶺寒誅茅棲息易為安朝來猶有尋幽者<lb/>
不畏﨑嶇磴百盤<lb/>
千仞顛厓勢欲傾飛流濺眼雪花明長風卷入層雲去<lb/>
都作天台暮雨聲<lb/>
雨歇重林煙樹濕風來虚閣晩牕凉幽人倚遍闌干久<lb/>
<pb n="KR4h0142_WYG_024-8a"/>
始識山中興味長<lb/>
憶昔相逢武水頭行行送上木蘭舟遥憐落日清溪上<lb/>
野色風聲幾許愁<lb/>
　　題畫　　　　　　　　　　<hi>元</hi>黄公望<lb/>
茂林石磴小亭邊遥望雲山隔澹煙却憶舊遊何處似<lb/>
翠蛟亭下看流泉<lb/>
　　題畫　　　　　　　　　　<hi>元</hi>薩都拉<lb/>
樹色濃堪掬癡嵐撲雨秋道人巖下住屋角挂奔流<lb/>
<pb n="KR4h0142_WYG_024-8b"/>
　　題畫　　　　　　　　　　　<hi>元</hi>薩都拉<lb/>
緑樹隂藏野寺白雲影落溪船遮却青山一半只疑僧<lb/>
舍茶煙<lb/>
　　題畫圖<hi>二首</hi>　　　　　　　　<hi>元</hi>陳　旅<lb/>
青紅樓觀護煙霞湖曲髙亭竹逕斜日出炎埃生九野<lb/>
松陰水石養苔花<lb/>
雨餘空翠轉霏霏杜若洲邊小艇歸久為故人臨野閣<lb/>
江雲日暮濕秋衣<lb/>
<pb n="KR4h0142_WYG_024-9a"/>
　　題畫　　　　　　　　　　　<hi>元</hi>貢師泰<lb/>
樓閣參差煙水邨凉風槲葉下紛紛何人理釣秋江上<lb/>
驚起新來白鴈羣<lb/>
　　題拙作小圖　　　　　　　　<hi>元</hi>朱德潤<lb/>
碧山髙隂涔老樹立突兀嵐光凝曉候隱見蒼林密空<lb/>
谷有佳人胡寧欲行役<lb/>
　　題畫圖　　　　　　　　　　<hi>元</hi>杜　本<lb/>
樹林蓊蔚水灣環知是江南何處山數載幽并倦行役<lb/>
<pb n="KR4h0142_WYG_024-9b"/>
按圖欲借屋三間<lb/>
　　題畫　　　　　　　　　　　<hi>元</hi>李　祁<lb/>
石磴嶔﨑滿徑蹤樓前塵土日憧憧人言别有幽棲處<lb/>
知隔雲山第幾重<lb/>
　　題畫<hi>二首</hi>　　　　　　　　　<hi>元</hi>李　祁<lb/>
浩浩滄波天四圍秋風一鶴夜來歸祗應夢裏聞長笛<lb/>
知是當時舊羽衣<lb/>
町畦髙下水漫漫白首辛勤學種田便擬明朝結長網<lb/>
<pb n="KR4h0142_WYG_024-10a"/>
與君同住浙江邊<lb/>
　　題畫<hi>四首</hi>　　　　　　　　　<hi>元</hi>李　祁<lb/>
山路晩蕭蕭山家何寂寥歸人便杖屨安穩度危橋<lb/>
列岫連蒼靄寒流漱石根灣河有茅屋無路覓松門<lb/>
人家住孤嶼來往盡通橋欲見前山色寒雲晩未銷<lb/>
朝見江水清暮見江水渾網罟日日多思之誰與論<lb/>
　　題畫<hi>二首</hi>　　　　　　　　　<hi>元</hi>李　祁<lb/>
池塘四五尺來水籬落兩三般様花過客不須頻問姓<lb/>
<pb n="KR4h0142_WYG_024-10b"/>
讀書聲處是吾家<lb/>
望水尋山二里餘竹林斜徑地仙居風光何處堪消興<lb/>
大學中庸兩卷書<lb/>
　　題畫　　　　　　　　　　　<hi>元</hi>陳　髙<lb/>
華葢羣峰鴈蕩南斜陽雨過碧於藍秋風八月凉堪倚<lb/>
拄杖穿雲看石楠<lb/>
　　題畫　　　　　　　　　　　<hi>元</hi>張　憲<lb/>
晴川渺渺停春水怪石峨峨插亂山最愛夕陽煙樹裏<lb/>
<pb n="KR4h0142_WYG_024-11a"/>
千株古木伴僧閒<lb/>
　　題畫　　　　　　　　　　　<hi>元</hi>張　憲<lb/>
逺岫層層何處矮房簇簇誰家煙樹夕陽歸鳥清溪古<lb/>
渡横槎<lb/>
　　題畫　　　　　　　　　　　<hi>元</hi>郯　韶<lb/>
重岡細草覆坡陀風引松花落澗阿草屋雨餘雲氣濕<lb/>
開門不厭好山多<lb/>
　　題畫　　　　　　　　　　　<hi>元</hi>貢性之<lb/>
<pb n="KR4h0142_WYG_024-11b"/>
衆峰涵夕隂岸水澹秋色逶迤見古道蕭條少行客雖<lb/>
無桃花源亦與塵世隔縱有扁舟來重尋恐難得<lb/>
　　題畫　　　　　　　　　　　<hi>元</hi>貢性之<lb/>
城中車馬多如雲林下相逢無一人城中甲第十萬户<lb/>
林下草堂空四鄰胡為奔走上城市歸來兩袖飛黄塵<lb/>
髙堂素壁忽見畫使我頓覺清心神何時此地一相就<lb/>
坐席甘與漁樵分借君清澗濯雙足借君松枝懸角巾<lb/>
更須長揖謝軒冕相期歲晩終吾身<lb/>
<pb n="KR4h0142_WYG_024-12a"/>
　　題畫　　　　　　　　　　　<hi>元</hi>貢性之<lb/>
樓倚溪頭水溪環竹外山扁舟垂釣者相對白鷗閒<lb/>
　　題畫　　　　　　　　　　　<hi>元</hi>貢性之<lb/>
白沙翠竹溪邊路緑樹青山郭外邨釣艇直隨流水出<lb/>
僧鐘遥隔暝煙聞謾誇李愿居盤谷絶勝龎公隱鹿門<lb/>
如此故鄉歸未得看君圖畫一消魂<lb/>
　　題畫　　　　　　　　　　　<hi>元</hi>貢性之<lb/>
琳館依珠樹青山走游龍水流疑動石雲低不礙鐘將<lb/>
<pb n="KR4h0142_WYG_024-12b"/>
尋采芝侣於此謝塵蹤<lb/>
　　題畫<hi>四首</hi>　　　　　　　　　<hi>元</hi>貢性之<lb/>
風來水面緑生波雲淨山頭翠擁螺白鳥驚飛背人去<lb/>
一聲何處采菱歌<lb/>
山接天台路萬重仙家樓閣杳難通不知昨夜溪頭雨<lb/>
流出桃花幾許紅<lb/>
此生無夢到京華到處谿山即是家昨夜石橋新過雨<lb/>
錯敎劉阮認桃花<lb/>
<pb n="KR4h0142_WYG_024-13a"/>
擾擾黄塵沒馬鞍幾人消得此中閒緑隂清晝深如水<lb/>
飽看溪南雨後山<lb/>
　　題畫　　　　　　　　　　　<hi>元</hi>貢性之<lb/>
牕户碧玲瓏看山面面通樹涵雲外雨涼度水邊風瀹<lb/>
茗嗔童嬾揮毫對客雄笑談如著我也入畫圖中<lb/>
　　題畫　　　　　　　　　　　<hi>元</hi>貢性之<lb/>
月明風靜夜如何船向三江七澤過涼影滿篷成獨坐<lb/>
半聽楚調半呉歌<lb/>
<pb n="KR4h0142_WYG_024-13b"/>
　　題畫　　　　　　　　　　　<hi>元</hi>倪　瓚<lb/>
橘牕春夜雨潺潺剪燭裁詩畫碧山迸水定侵林下路<lb/>
蕙花委砌石苔斑夢來艇子清江闊坐聽橈聲暗相撥<lb/>
未必漁翁似我閒棹歌不待鳴鳩聒<lb/>
　　題畫　　　　　　　　　　　<hi>元</hi>倪　瓚<lb/>
甫里林居靜江湖逺浸山漁舟衝雨出巢鶴帶雲還漉<lb/>
酒松肪滑敷茵楮雪閒春風一來過似泊武陵灣<lb/>
　　題畫<hi>三首</hi>　　　　　　　　　<hi>元</hi>倪　瓚<lb/>
<pb n="KR4h0142_WYG_024-14a"/>
樓閣參差霞綺開峰巒重複水縈迴赤欄橋外垂楊下<lb/>
歩月吹笙向此來<lb/>
長江秋色渺無邉鴻鴈來時水拍天七十二灣明月夜<lb/>
荻花楓葉覆漁船<lb/>
青山矗矗水舒舒相見郊原霽雨初絶似三髙亭上望<lb/>
人家依約樹扶疎<lb/>
　　題畫<hi>二首</hi>　　　　　　　　　<hi>元</hi>倪　瓚<lb/>
罨畫溪頭喚渡銅官山下尋僧水榭汀橋曲曲風林雲<lb/>
<pb n="KR4h0142_WYG_024-14b"/>
磴層層<lb/>
舟泊溪流曲曲鳥啼煙樹重重獨思白鶴遺址好居五<lb/>
老雲峰<lb/>
　　次韻題畫　　　　　　　　　<hi>元</hi>華幼武<lb/>
海石涵秋水風篁生晩凉孤篷初歇雨和月度瀟湘<lb/>
　　題畫　　　　　　　　　　　<hi>元</hi>丁鶴年<lb/>
荒荒野日低漠漠江雲冷喬林延暮光澄波浴秋影髙<lb/>
人千載懷乾坤一漁艇<lb/>
<pb n="KR4h0142_WYG_024-15a"/>
　　題畫　　　　　　　　　　　<hi>元</hi>丁鶴年<lb/>
江樹青紅江草黄好山不斷楚天長雲中樓觀無人住<lb/>
只有秋聲送夕陽<lb/>
　　題畫雜詩<hi>十一首</hi>　　　　　　<hi>元</hi>馬　臻<lb/>
輕紅淺碧斕斑濕複水重山共春色憑誰喚起鄭廣文<lb/>
白髪相看話胸臆<lb/>
山吐白雲雲吐山屋木淡静天機閒洪荒古意畫圗在<lb/>
安得著我茅三間<lb/>
<pb n="KR4h0142_WYG_024-15b"/>
四山莽蒼迷行路曉寒壓折槎枒樹竹屋柴門晝不開<lb/>
疑是袁安讀書處<lb/>
岸水依痕釣艇閒炊煙幾處出蘆灣西牕正是斜陽好<lb/>
一帶泥金抹逺山<lb/>
江上白雲連岸起路邊山杏出籬開片帆知傍誰家宿<lb/>
春色還從萬里來<lb/>
山水蒼寒起煙霧客船繫在沙邉樹却如昔日壮遊時<lb/>
揚子江頭卸帆處<lb/>
<pb n="KR4h0142_WYG_024-16a"/>
月華如水天如空蒼煙逺樹涵秋容筆頭墨盡意不盡<lb/>
參錯雲山三四重<lb/>
數㸃寒鴉水遶邨幾家茅屋掩柴門白頭溪叟歸來晚<lb/>
自把漁舟繫柳根<lb/>
輕雲漠漠天影空江邨雨過生微風似嫌野外春淡薄<lb/>
故㸃桃花深淺紅<lb/>
春隂淡蕩歸帆急疊嶂層巒凝空碧知是夜來風雨深<lb/>
邨外野橋低二尺<lb/>
<pb n="KR4h0142_WYG_024-16b"/>
生平每厭囂塵喧羨爾扁舟獨垂釣森森衆木水風凉<lb/>
應有新蟬慰斜照<lb/>
　　題畫巻<hi>四首</hi>　　　　　　　　<hi>元</hi>馬　臻<lb/>
翠疊洪濛色雲凝淡沲春髙寒不可到應有採芝人<lb/>
風雨撼不動亭亭萬物表憶得定囘時霜鐘數聲曉<lb/>
拳石蹲蒼煙疎篁依寒碧仙人筆有神山鬼為辟易<lb/>
古色呈凝素幽人自造𤣥水窮雲起處不語看青天<lb/>
　　題畫<hi>十首</hi>　　　　　　　　　<hi>元</hi>唐　肅<lb/>
<pb n="KR4h0142_WYG_024-17a"/>
桑落洲邊憶繫船江波江樹夢相牽匡廬七十二峰碧<lb/>
雲氣時時不露全<lb/>
野叟溪郎語笑聞松邊略彴水邊門萬山靑靑一逕白<lb/>
髣髴正是桃花源<lb/>
潮落潮生春度秋離離煙樹不知愁片帆輕似沙頭鷺<lb/>
飛過滄江第幾洲<lb/>
溪風吹冷芰荷衣一葉船頭坐未歸貪讀陶朱養魚訣<lb/>
不知流過緑苔磯<lb/>
<pb n="KR4h0142_WYG_024-17b"/>
射的峰尖鶴唳秋若邪溪水帶花流朝南暮北風常在<lb/>
送却樵舟送客舟<lb/>
蒲稗陰濃桑柘疎分明畫出輞川漁林泉也愛能詩者<lb/>
不是王維不敢居<lb/>
新晴何處覓新詩雲白山青段段奇三日雨添溪水響<lb/>
獨於橋上立多時<lb/>
重重樓閣出林下下視黄塵十丈深獨羨詩人行到處<lb/>
萬山雲氣一囊琴<lb/>
<pb n="KR4h0142_WYG_024-18a"/>
春城浪飲欲忘還興在青林白石間一片閒雲飛盡處<lb/>
天教雲出隔江山<lb/>
山裏白雲如白衣樓臺樹木總依稀小舟傍在溪頭石<lb/>
知有采苓人未歸<lb/>
　　題畫<hi>九首</hi>　　　　　　　　　<hi>元</hi>唐　肅<lb/>
煙舫一翁垂釣霜橋兩客攜琴千重萬重山色十里五<lb/>
里松陰<lb/>
芙蓉峰頭雲氣桃花源裏人家好著青鞵布韤來尋石<lb/>
<pb n="KR4h0142_WYG_024-18b"/>
髓胡麻<lb/>
東崦樹連西崦北溪水漲南溪不管白雲流出只愁樵<lb/>
徑都迷<lb/>
杉桂陰中樓閣煙波淺處汀洲試過竹橋茅屋未分石<lb/>
茗甆甌<lb/>
縠水染成鴨緑髻峰堆起螺青散子魚跳荇穴把竿人<lb/>
唱蕪汀<lb/>
十峰九峰鬟髻千樹萬樹笙鐘憶上雲梯石觀俯見青<lb/>
<pb n="KR4h0142_WYG_024-19a"/>
　天白龍<lb/>
　樹色不隨雲白山光似接天青但見長鑱小艇何妨田<lb/>
　舍漁汀<lb/>
　百重樹濕飛瀑千朶峰盤翠霞落日吟翁驢背輕煙漁<lb/>
　市人家<lb/>
　突兀半山樓觀依稀逺澗行人松雨晝翻漁網竹風秋<lb/>
　滿吟巾<lb/>
　　　題畫　　　　　　　　　　　<hi>元</hi>陳　植<lb/>
<pb n="KR4h0142_WYG_024-19b"/>
　風裏征帆驢上人前程路逺又斜曛不知有客紅塵表<lb/>
　閒看青山起白雲<lb/>
　　　題畫　　　　　　　　　　　<hi>元</hi>鄭　氏<hi>名允端</hi>
　誰貌江南景風煙萬里寛金銀開佛寺紫翠出林巒逺<lb/>
　客馳行役幽人賦考槃蒼茫無限意撫巻為盤桓<lb/>
　<lb/>
　<lb/>
御定歴代題畫詩類巻二十四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0142_WYG_087-1a"/>
　欽定四庫全書<lb/>
御定厯代題畫詩類卷八十七目錄<lb/>
　　花卉類<lb/>
　　　水仙花圖<hi>元錢選</hi>
　　　題趙子固水墨雙鈎水仙卷<hi>元仇逺</hi>
　　　題水仙花圖<hi>元馬祖常</hi>
　　　趙孟堅水墨雙鈎水仙長卷<hi>元鄧文原</hi>
　　　水仙圖<hi>元黄溍</hi>
<pb n="KR4h0142_WYG_087-1b"/>
　　　題水仙花圖<hi>元陳旅</hi>
　　　題虞瑞巖描水仙花<hi>元姚文奐</hi>
　　　題水仙圖<hi>元韓性</hi>
　　　題水仙<hi>元倪瓚</hi>
　　　墨水仙<hi>元倪瓚</hi>
　　　集句題張玉田畫水仙<hi>元馬臻</hi>
　　　送盧益修鍊師所畫水仙<hi>元郯韶</hi>
　　　題趙子固水仙圖元<hi>張伯淳</hi>
<pb n="KR4h0142_WYG_087-2a"/>
　　題虞瑞巖白描水仙<hi>元于立</hi>
　　題水仙<hi>元于立</hi>
　　題水仙花畫卷<hi>元趙孟堅</hi>
　　題玉山所藏畫水仙卷<hi>元袁華</hi>
　　題趙子固水仙<hi>元項炯</hi>
　　題趙子固墨水仙<hi>元張天英</hi>
　　題趙子固畫水仙花<hi>元張天英四首</hi>
　　題趙子固水仙<hi>元張天英</hi>
<pb n="KR4h0142_WYG_087-2b"/>
　　題盧益修白描水仙花<hi>元張天英</hi>
　　水仙圖<hi>元王冕</hi>
　　子固水仙<hi>元鄭元祐</hi>
　　題白描水仙<hi>元陳基</hi>
　　題水仙<hi>元陳基</hi>
　　題風中水仙花圖<hi>明劉基</hi>
　　錢舜舉水仙花<hi>明吳寛</hi>
　　趙子固水仙<hi>明李至剛</hi>
<pb n="KR4h0142_WYG_087-3a"/>
　　墨水仙<hi>明謝承舉</hi>
　　題陶雲湖墨花水仙<hi>明陸深</hi>
　　趙子固水仙<hi>明李日華</hi>
　　錢選水仙<hi>明祝允明</hi>
　　畫水仙付鷲峰寺僧<hi>明徐渭</hi>
　　水仙畫<hi>明徐渭</hi>
　　鈕給事中花園藏陳山人所畫水仙花次王子韻<lb/>
　　　一首而陳文學示我五首故我亦如數<hi>明徐渭</hi>
<pb n="KR4h0142_WYG_087-3b"/>
　　雪水仙<hi>明徐渭</hi>
　　舜舉水仙梅<hi>元牟巘五首</hi>
　　水仙蘭<hi>明徐渭</hi>
　　王進叔藏徐熙杏花<hi>宋蘇軾</hi>
　　題徐熙杏花<hi>宋范成大</hi>
　　題張晞顔杏花圖<hi>宋范成大</hi>
　　墨杏花折枝<hi>元張雨</hi>
　　徐熙杏花<hi>元鄭允端</hi>
<pb n="KR4h0142_WYG_087-4a"/>
　　次張東海杏園圖韻<hi>明姚綬</hi>
　　題杏林圖<hi>明徐賁</hi>
　　寫杏花自題絶句<hi>明陳鐸</hi>
　　題梅得芳杏林圖<hi>明施敬</hi>
　　題曲江春杏圖<hi>明陸深</hi>
　　題畫杏花<hi>明徐渭三首</hi>
　　題杏花小景<hi>明葛孔明</hi>
　　題張晞顔棃花<hi>宋范成大</hi>
<pb n="KR4h0142_WYG_087-4b"/>
　　題棃花<hi>元程鉅夫二首</hi>
　　題錢舜舉畫棃花<hi>元王惲</hi>
　　題錢舜舉著色棃花<hi>元趙孟頫</hi>
　　題梨花折枝<hi>元朱徳潤</hi>
　　趙魏公寫生梨花折枝<hi>元張雨</hi>
　　題梨花<hi>明謝承舉二首</hi>
　　題畫梨花折枝<hi>明徐渭</hi>
　　白描梨花<hi>明李日華</hi>
<pb n="KR4h0142_WYG_087-5a"/>
　　觀修處士畫桃花圗歌<hi>唐崔庸</hi>
　　題王居士所藏王友畫桃花<hi>宋黄庭堅</hi>
　　題舜舉折枝桃<hi>元趙孟頫</hi>
　　題碧桃<hi>元程文敏</hi>
　　題緋桃<hi>元陶宗儀</hi>
　　題緋桃<hi>明楊基</hi>
　　題桃花圖<hi>明張以寧</hi>
　　題竹間桃花<hi>明貝瓊</hi>
<pb n="KR4h0142_WYG_087-5b"/>
　　題千葉緋桃<hi>明楊基</hi>
　　桃花圖<hi>明岳岱</hi>
　　題折枝桃花<hi>明文彭</hi>
　　墨桃花<hi>明謝承舉</hi>
　　題桃花<hi>明謝承舉</hi>
　　題紅碧桃扇景<hi>明張鳳翼</hi>
　　玉洞桃花歌<hi>明王世懋三首</hi>
　　詠楊太宰桃花園圖卷<hi>明湯顯祖</hi>
<pb n="KR4h0142_WYG_087-6a"/>
　　　題啓南冩緋桃圖卷<hi>明呉寛</hi>
　　　題桃花扇面<hi>明張元凱</hi>
　　　題章復畫碧桃<hi>明席應珍</hi>
　　　和楊直講夾竹花圖<hi>宋梅堯臣</hi>
　　　折枝桃榴圖<hi>元程鉅夫二首</hi>
　　　瓊花畫軸<hi>宋孔武仲</hi>
　　　璚花圖<hi>元劉因</hi>
　　　題趙昌木𤓰花<hi>宋范成大</hi>
<pb n="KR4h0142_WYG_087-6b"/>
　　　畫冊木筆<hi>明呉寛</hi>
　　　山礬圖<hi>元牟巘</hi>
　　　題畫山礬<hi>元熊夢祥</hi>
　　　題林周民山礬圖<hi>明許伯旅</hi>
　　　題張希顔紙本常春<hi>宋范成大</hi>
　　　麗春花圖<hi>明謝承舉</hi>
　<lb/>
御定歴代題畫詩類巻八十七目錄<lb/>
<pb n="KR4h0142_WYG_087-7a"/>
　欽定四庫全書<lb/>
御定歴代題畫詩類巻八十七<lb/>
　　花卉類<lb/>
　　　水仙花圖　　　　　　　　　<hi>元</hi>錢　選<lb/>
　帝子不沈湘亭亭絶世妝曉烟横薄袂秋瀬韻明璫洛<lb/>
　浦應求友姚家合讓王殷勤歸水部雅意在分香<lb/>
　　　題趙子固水墨雙鉤水仙卷　　<hi>元</hi>仇　逺<lb/>
　冰薄沙昏短草枯采香人逺隔湘湖誰留夜月羣仙佩<lb/>
<pb n="KR4h0142_WYG_087-7b"/>
　絶勝秋風九畹圖白粲銅盤傾沆瀣青明寳玦碎珊瑚<lb/>
　却憐不得同蘭蕙一識清醒楚大夫<lb/>
　　　題水仙花圖　　　　　　　　<hi>元</hi>馬祖常<lb/>
　帝子湘南住白瑶苔生釵股織龍綃蕊香金粟誰分劑<lb/>
　閒鬬蘭苕上翠翹<lb/>
　　　趙孟堅水墨雙鈎水仙長巻　　<hi>元</hi>鄧文原<lb/>
　仙子凌波佩陸離文魚先乘殿馮夷積冰斵雪揚靈夜<lb/>
　鼔瑟吹竽㑹舞時海上瑶池春不斷人間金盌事堪疑<lb/>
<pb n="KR4h0142_WYG_087-8a"/>
天寒日暮花無語清淺蓬萊當問誰<lb/>
　　水仙圖　　　　　　　　　　<hi>元</hi>黄　溍<lb/>
翛翛翠羽映鳴璫誰遣乗風過我傍歳晏髙堂空四壁<lb/>
一簾烟雨夢瀟湘<lb/>
　　題水仙花圖　　　　　　　　<hi>元</hi>陳　旅<lb/>
莫信陳王賦洛神凌波那得更生塵水香露影空清處<lb/>
留得當年解佩人<lb/>
　　題虞瑞巖描水仙花　　　　　<hi>元</hi>姚文奐<lb/>
<pb n="KR4h0142_WYG_087-8b"/>
離思如雲賦洛神花容婀娜玉生春凌波韈冷香魂逺<lb/>
環珮珊珊月色新<lb/>
　　題水仙圖　　　　　　　　　<hi>元</hi>韓　性<lb/>
洛下風流人人言影亦好况乃蛟宫仙迥立清漢表翠<lb/>
裙濕涼蟾晴光白如埽坐對冰雪容不受東風老澄江<lb/>
渺余懐相期拾瑶草<lb/>
　　題水仙　　　　　　　　　　<hi>元</hi>倪　瓚<lb/>
曉夢盈盈湘水春翠虬白鳳照江濵香魂莫逐冷風㪚<lb/>
<pb n="KR4h0142_WYG_087-9a"/>
擬學黄初賦洛神<lb/>
　　墨水仙　　　　　　　　　　<hi>元</hi>倪　瓚<lb/>
宋諸王孫釋大雲清詩多為雪精神誰言一㸃金壺墨<lb/>
解寄湘江萬里春<lb/>
　　集句題張玉田畫水仙　　　　<hi>元</hi>馬　臻<lb/>
賞月吟風不要論曳裾何處覓王門誰人得似張公子<lb/>
粉蝶如知合斷魂<lb/>
　　送盧益修鍊師所畫水仙　　　<hi>元</hi>郯　韶<lb/>
<pb n="KR4h0142_WYG_087-9b"/>
盧敖愛向山中住長遣看雲一舄飛昨夜候神東海上<lb/>
夢隨環珮月中歸<lb/>
　　題趙子固水仙圖　　　　　　<hi>元</hi>張伯淳<lb/>
裙長帶裊寒偏耐玉質金相密更奇見畫如花花似畫<lb/>
西興渡口晩晴時<lb/>
　　題虞瑞巖白描水仙　　　　　<hi>元</hi>于　立<lb/>
瀛洲之君號中黄琱冠翠帔懸明璫通明宫中拜帝觴<lb/>
帝遣換骨生天香醉後横斜踏明月明月零亂如冰雪<lb/>
<pb n="KR4h0142_WYG_087-10a"/>
爲傳淸影落人間化作幽芳更愁絶官車曉過西陵渡<lb/>
貝闕珠宫鎖烟霧君王十二玉闌干玉盤倒㵼金莖露<lb/>
江風吹斷舊繁華年年十月自春花冩成幽思無人省<lb/>
持獻瑶池阿母家<lb/>
　　題水仙　　　　　　　　　　<hi>元</hi>于　立<lb/>
夢落人間不記年月明清影裊翩翩為問蓬莱㡬清淺<lb/>
御風環珮欲泠然<lb/>
　　題水仙花畫巻　　　　　　　<hi>元</hi>趙孟堅<lb/>
<pb n="KR4h0142_WYG_087-10b"/>
自欣分得儲山邑地近錢清易買花堆案文書雖鞅掌<lb/>
簪缾金玉且奢華酒邉已愛香風度燭下猶憐舞景斜<lb/>
樊弟梅兄來次第攙春熱閙令君家<lb/>
　　題玉山所藏畫水仙卷<hi>書逹祕書後</hi>　<hi>元</hi>袁　華<lb/>
窈窕楚皋女委蛇佩陸離淩風翳翠袖乗月靡雲旗含<lb/>
嚬黙延佇怊悵失佳期渉江采璚芳將以慰所思<lb/>
　　題趙子固水仙　　　　　　　<hi>元</hi>項　炯<lb/>
龍波乍起湘雲濕帝子欲歸歸不得十二烟鬟㸃遥碧<lb/>
<pb n="KR4h0142_WYG_087-11a"/>
到今愁魄寄湘花畫出深愁雲繞筆<lb/>
　　題趙子固墨水仙　　　　　　<hi>元</hi>張天英<lb/>
青竹珠簾人似玉霧鬢風鬟綴靈粟一笑誤翻金叵羅<lb/>
香濕羣仙翠袿襡龍國朝回八風舞鳳池醉度淩波曲<lb/>
瑶瑟雙歌李白詞馮夷捧出蘭縑綠<lb/>
　　題趙子固畫水仙花<hi>雨雪風月四首</hi>　　<hi>元</hi>張天英<lb/>
水仙花上雨垂垂絶似華清賜浴時况是親承恩澤後<lb/>
託根只合在瑶池<lb/>
<pb n="KR4h0142_WYG_087-11b"/>
冰肌冷浸六花香姑射仙人試曉妝門外玉京天咫尺<lb/>
金鐺瓊珮謁明光<lb/>
海上羣仙駕八鸞翠華裊裊玉珊寒臨風似學回波舞<lb/>
要博君王一笑看<lb/>
仙子騎龍出水瀕雪衣飛動月為神停杯飛唱凌波曲<lb/>
笑醒東都夢裡人<lb/>
　　題趙子固水仙　　　　　　　<hi>元</hi>張天英<lb/>
雨帶風襟玉體寒為誰解佩在江干金支翠鈿那復得<lb/>
<pb n="KR4h0142_WYG_087-12a"/>
只愁歸去便乘鸞<lb/>
　　題盧益修白描水仙花　　　　<hi>元</hi>張天英<lb/>
盧生吮筆冩三香海上仙人欲取將宫闕絫酥春雪霽<lb/>
好留屏曲寫孤芳<lb/>
　　水仙圖　　　　　　　　　　<hi>元</hi>王　冕<lb/>
寒風蕭蕭月入戸渺渺雲飛水仙府仙人一去不知所<lb/>
池館荒涼似無主江城歳晩路途阻邂逅相看顔色古<lb/>
環珮無聲翠裳舞欲語不語情悽楚十二樓前問鸚鵡<lb/>
<pb n="KR4h0142_WYG_087-12b"/>
滄海桑田眯塵土王孫不歸望湘浦芳草連天愁夜雨<lb/>
　　子固水仙　　　　　　　　　<hi>元</hi>鄭元祐<lb/>
仙姿豔玉肌輕拂五銖衣羅襪淩波去香塵蹙歩飛<lb/>
　　題白描水仙　　　　　　　　<hi>元</hi>陳　基<lb/>
汗漫海上期嬋姢池中影麻姑殊未來相思月華冷<lb/>
　　題水仙　　　　　　　　　　<hi>元</hi>陳　基<lb/>
水蒼為佩玉為人素質姢姢不愛春終古闗雎遺徳化<lb/>
禮防遊女漢江濵<lb/>
<pb n="KR4h0142_WYG_087-13a"/>
　　題風中水仙花圖　　　　　　<hi>明</hi>劉　基<lb/>
癡妬封家十八姨不爭好惡故相欺沅湘日暮波濤起<lb/>
翠蕩瑶翻欲渡遲<lb/>
　　錢舜舉水仙花　　　　　　　<hi>明</hi>吳　寬<lb/>
種盡芳根花不發霅翁筆底忽生妍人云須向水邉種<lb/>
始悟花名是水仙<lb/>
　　趙子固水仙　　　　　　　　<hi>明</hi>李至剛<lb/>
水精宫闕夜不閉仙子出游淩素波為愛低頭弄明月<lb/>
<pb n="KR4h0142_WYG_087-13b"/>
不知零露濕衣多<lb/>
　　墨水仙　　　　　　　　　　<hi>明</hi>謝承舉<lb/>
黒雲飛滿石池秋塗抹生綃散不収鈎鎖雪花無㸃迹<lb/>
浙江一夜素娥愁<lb/>
　　題陶雲湖墨花水仙　　　　　<hi>明</hi>陸　深<lb/>
淡妝髙韻北風寒傍水猶宜月下看神女誤遺金約指<lb/>
良工新製水晶盤綠羅帶引風初定碧玉璫含露未乾<lb/>
細檢畫圖知苦意春光不愛染雲巒<lb/>
<pb n="KR4h0142_WYG_087-14a"/>
　　趙子固水仙　　　　　　　　<hi>明</hi>李日華<lb/>
㡬畨疑汝是冰魂淺渚微霜月映門一暈輕黄破檀口<lb/>
半銖薄粉掩啼痕<lb/>
　　錢選水仙　　　　　　　　　<hi>明</hi>祝允明<lb/>
八斗才中畫洛神翠羅輕颺韈尖塵霅溪老子真能事<lb/>
更比陳王冩得親<lb/>
　　畫水仙付鷲峰寺僧　　　　　<hi>明</hi>徐　渭<lb/>
水仙畫裏妙氤氲薝蔔從兹等爛芸安得香巖眞鼻孔<lb/>
<pb n="KR4h0142_WYG_087-14b"/>
一時成霧盡從聞<lb/>
　　水仙畫　　　　　　　　　　<hi>明</hi>徐　渭<lb/>
海國名花說水仙畫中顔貌更嬋姢若非灑竹来湘浦<lb/>
定是凌波出洛川<lb/>
　　鈕給事中花園藏陳山人所畫水仙花次王子韻<lb/>
　　　一首而陳文學示我五首故我亦如數<lb/>
　　　　　　　　　　　　　　　<hi>明</hi>徐　渭<lb/>
西子當年浣苧羅山樊阿姊亦凌波一叢挂向黄門壁<lb/>
<pb n="KR4h0142_WYG_087-15a"/>
二美容顔若箇過<lb/>
秦樓有女身姓羅使君立馬待迴波正似水仙初放雪<lb/>
二十未足十五過<lb/>
年年花藥縛紅羅給諫池塘影赤波爭似黄冠簮玉導<lb/>
色雖不及丰神過<lb/>
弓鞋窄窄寸来羅踏水乗魚淺淺波誰把江娥勾入畫<lb/>
夫人自嫁不吾過<lb/>
海樵筆能移汨羅分明紙上皺鱗波况添一種梅花妺<lb/>
<pb n="KR4h0142_WYG_087-15b"/>
比較離騷香更過<lb/>
　　雪水仙　　　　　　　　　　　<hi>明</hi>徐　渭<lb/>
西子雲軿趂雪行白鸞無力海綃冰玉京固是朝天路<lb/>
如此清寒苦不勝<lb/>
　　舜舉水仙梅<hi>五首</hi>　　　　　　　<hi>元</hi>牟　巘<lb/>
横出一枝誰與並整青葱珮立多時牕眀几淨好風日<lb/>
移向此中渠不知<lb/>
檀暈金杯兩擅奇晩風併作一香吹此中畢竟同還别付<lb/>
<pb n="KR4h0142_WYG_087-16a"/>
與司南鼻孔知<lb/>
雪碗冰甌薦茗時蕭然相與對幽姿一生肝膽何由俗<lb/>
時有清風披拂之<lb/>
當代涪翁有素評此花雅合喚梅兄玉宸殿上重差次<lb/>
可是詩人許與輕<lb/>
老逋久共梅同住好事誰令侑水仙變化侯王等閒耳<lb/>
不堪持到影香前<lb/>
　　水仙蘭　　　　　　　　　　<hi>明</hi>徐　渭<lb/>
<pb n="KR4h0142_WYG_087-16b"/>
自從生長到如今烟火何曽着一分湘水湘波接巫峽<lb/>
肯從峰上作行雲<lb/>
　　王進叔所藏徐熙杏花　　　　<hi>宋</hi>蘓　軾<lb/>
江左風流王謝家盡㩦書畫到天涯却因梅雨丹青暗<lb/>
洗出徐熙落墨花<lb/>
　　題徐熙杏花　　　　　　　　<hi>宋</hi>范成大<lb/>
老枝歴嵗寒芳蘤春澹泞露綃輕欲無嬌紅恐飛去<lb/>
　　題張晞顔杏花圖　　　　　　<hi>宋</hi>范成大<lb/>
<pb n="KR4h0142_WYG_087-17a"/>
紅粉團枝一萬重當年獨自費東風若為報答春無賴<lb/>
付與笙歌鼎沸中<lb/>
　　墨杏花折枝　　　　　　　　<hi>元</hi>張　雨<lb/>
折得鄰牆紅杏枝春風偷染墨胭脂恰如誤入仙山路<lb/>
虎嘯林深月暗時<lb/>
　　徐熈杏花　　　　　　　　　<hi>元</hi>鄭　氏<hi>名允端</hi>
寫生政自愛徐熈把巻摩挲眼欲迷曽記沉沉春雨後<lb/>
一枝斜透粉墻西<lb/>
<pb n="KR4h0142_WYG_087-17b"/>
　　次張東海杏園圖韻　　　　　<hi>明</hi>姚　綬<lb/>
故人自是詩中傑白戰騷塲有功烈不與餘子相脂韋<lb/>
出語驚人誇妙絶以頭濡墨袒跣時手中何嘗持寸鐵<lb/>
譬之健馬入軍陣無譜随人生曲折研池水乾走渇兔<lb/>
六月隂風欲飛雪飄飄落紙龍潛藏玉樹後庭歌盡咽<lb/>
杏花此時不可見滿篷細雨黄梅節書題既罷感存亡<lb/>
渺渺雲山隔吳越他日重披若我思九㸃青山共明月<lb/>
　　題杏林圖<hi>贈陳子京</hi>　　　　　　　<hi>明</hi>徐　賁<lb/>
<pb n="KR4h0142_WYG_087-18a"/>
茅山無四鄰紅杏萬株春収穀還憑虎栽花賸有人學<lb/>
仙離世久訪病出山頻我獨懐芳躅君能繼後塵<lb/>
　　冩杏花自題絶句　　　　　　　<hi>明</hi>陳　鐸<lb/>
晴團紅粉護春烟彷彿江村二月天記得景卿回首處<lb/>
一枝斜拂酒樓前<lb/>
　　題梅得芳杏林圖　　　　　　　<hi>明</hi>施　敬<lb/>
梅仙鍊丹處山杏栽無數賣藥到人間衣裳帶紅霧花<lb/>
開不知嵗子落還成樹我欲與之言飄然騎虎去<lb/>
<pb n="KR4h0142_WYG_087-18b"/>
　　題曲江春杏圖　　　　　　　　<hi>明</hi>陸　深<lb/>
北地春偏早長安二月中杏花凡㡬樹金水玉河東緑<lb/>
羅衣袂寒猶重九陌香多漾軟紅何用内園催羯鼓一枝<lb/>
驚破喝聲雄<lb/>
　　題杏花<hi>二首</hi>　　　　　　　　　<hi>明</hi>徐　渭<lb/>
朶朶西施靨年年牆外窺莫嫌妝不澹帶酒未醒時<lb/>
枝枝出牆語朶朶向人窺宋玉鄰家女施朱太赤時<lb/>
　　畫杏花　　　　　　　　　　　<hi>明</hi>徐　渭<lb/>
<pb n="KR4h0142_WYG_087-19a"/>
一䇿萬言如有神本朝策士數羅倫今朝騎馬看花者<lb/>
肯與羅倫作後塵<lb/>
　　題杏花小景　　　　　　　　<hi>明</hi>葛孔明<lb/>
春風開到上林枝一段韶光二月時恰似玉人臨曉鏡<lb/>
鬢邉淺淺注胭脂<lb/>
　　題張晞顔梨花　　　　　　　<hi>宋</hi>范成大<lb/>
雪薄氷輕不耐春雨中愁緒月中眞莫教夢作雲飛去<lb/>
留伴昭陽第一人<lb/>
<pb n="KR4h0142_WYG_087-19b"/>
　　題梨花<hi>二首</hi>　　　　　　　　<hi>元</hi>程鉅夫<lb/>
神清體綽約雲淡月朦朧道是玉環似輸渠林下風<lb/>
一枝寒食雨落紙不沾濡他日成秋實還能寄我無<lb/>
　　題錢舜舉畫梨花　　　　　　<hi>元</hi>王　惲<lb/>
掖西千樹閙春華莫把芳容帶雨誇看取一枝横絶處<lb/>
洗妝還是漢宫娃<lb/>
　　題錢舜舉著色梨花　　　　　<hi>元</hi>趙孟頫<lb/>
東風吹日花𡨕𡨕繁枝壓雪凌風塵素羅衣裳照青春<lb/>
<pb n="KR4h0142_WYG_087-20a"/>
眼中若有梨園人攀條弄芳畏日夕只今紙上空顔色<lb/>
顔色好愁轉多與君酤酒花前歌<lb/>
　　題梨花折枝　　　　　　　　<hi>元</hi>朱徳潤<lb/>
玉壓帽簷花底春惜無花下洗妝人阿嬌一掬東風淚<lb/>
聊仗丹青為冩真<lb/>
　　趙魏公冩生梨花折枝　　　　<hi>元</hi>張　雨<lb/>
玉面渾無獺髓痕春風洗緑上飛裙遥知姑射山頭雪<lb/>
化作楊君夢裏雲<lb/>
<pb n="KR4h0142_WYG_087-20b"/>
　　題梨花　　　　　　　　　　<hi>明</hi>謝承舉<lb/>
十二朱䦨春夢長溶溶月色照昏黄玉人記得東京事<lb/>
花底一壺同洗妝<lb/>
　　梨花圖　　　　　　　　　　<hi>明</hi>謝承舉<lb/>
春寒時怯透帷風粉蝶銀蛾忽墮空月色溶溶庭院静<lb/>
有人獨倚畫闌東<lb/>
　　題畫梨花折枝　　　　　　　<hi>明</hi>徐　渭<lb/>
粉暈㣲銷墨一絲春風春雨未来時名園無此好顔色<lb/>
<pb n="KR4h0142_WYG_087-21a"/>
知是宫中第㡬枝<lb/>
　　白描梨花　　　　　　　　　<hi>明</hi>李日華<lb/>
雨香雲淡月霏微薄薄鉛華淺碧衣却似道山春晏罷<lb/>
水晶簾下拜安妃<lb/>
　　觀修處士畫桃花圖歌　　　　<hi>唐</hi>崔　庸<lb/>
一從天寳王維死于今始遇修夫子能向鮫綃四幅中<lb/>
丹青暗與春爭工句芒若見應羞殺暈綠勻紅漸分別<lb/>
堪憐彩筆似東風一朶一枝隨手發燕支乍濕如含露<lb/>
<pb n="KR4h0142_WYG_087-21b"/>
引得嬌鶯癡不去多少遊蜂盡日飛看遍花心求入處<lb/>
工夫妙麗實竒絶似對韶光好時節偏宜留著待深冬<lb/>
鋪向樓前試霜雪<lb/>
　　題王居士所藏王友畫桃花　　<hi>宋</hi>黄庭堅<lb/>
凌雲一笑見桃花三十年来始到家從此春風春雨後<lb/>
亂隨流水到天涯<lb/>
　　題舜舉折枝桃　　　　　　　<hi>元</hi>趙孟頫<lb/>
醉裏春歸尋不得眼眀忽見折枝花向来飛葢西園夜<lb/>
<pb n="KR4h0142_WYG_087-22a"/>
萬燭髙燒照爛霞<lb/>
　　碧桃圖　　　　　　　　　　<hi>元</hi>程文敏<lb/>
紺髮緑毛冠瓊琚縹碧衫人閒無處著除是浦陀巖<lb/>
　　緋桃圖　　　　　　　　　　<hi>元</hi>陶宗儀<lb/>
學㑹徐熈筆法奇濃磨翠屑襯臙脂武陵溪上神遊熟<lb/>
冩得春風小折枝<lb/>
　　緋桃圖　　　　　　　　　　<hi>明</hi>楊　基<lb/>
茂陵老去愛求仙青鳥銜書到御前不意種桃成一笑<lb/>
<pb n="KR4h0142_WYG_087-22b"/>
開花結子六千年<lb/>
　　題桃花圖　　　　　　　　　<hi>明</hi>張以寜<lb/>
溪上桃花春可憐赤欄橋畔憶遊仙若為飽喫胡麻飯<lb/>
看到三千結實年<lb/>
　　題竹間桃花　　　　　　　　<hi>明</hi>貝　瓊<lb/>
萬琅玕裏一枝春向客無言又似顰彷彿武陵溪上路<lb/>
放舟何處覓秦人<lb/>
　　千葉緋桃圖　　　　　　　　<hi>明</hi>楊　基<lb/>
<pb n="KR4h0142_WYG_087-23a"/>
宻瓣深紅别有春武陵千樹欲迷津不因流水飄香出<lb/>
那得秦人識晉人<lb/>
　　桃花圖　　　　　　　　　　<hi>明</hi>岳　岱<lb/>
竹林深處有桃花一半臨風一半遮尚憶春來三日醉<lb/>
曉烟疎雨臥山家<lb/>
　　題折枝桃花　　　　　　　　<hi>明</hi>文　彭<lb/>
折得桃花拂袖香美人含笑立東牆無言亦自成蹊逕<lb/>
解語爭教不斷腸<lb/>
<pb n="KR4h0142_WYG_087-23b"/>
　　墨桃花　　　　　　　　　　<hi>明</hi>謝承舉<lb/>
烟深嵐重失天台桃萼全非舊日開人自傷心花自慘<lb/>
劉郞應悔出山來<lb/>
　　題桃花　　　　　　　　　　<hi>明</hi>謝承舉<lb/>
日暖風柔逞艷姿花神獨立小春時蹇驢昨日𤣥都觀<lb/>
認得夭夭竹外枝<lb/>
　　題紅碧桃扇景　　　　　　　<hi>明</hi>張鳳翼<lb/>
臨風紅褪臉和露粉成妝濃淡君休訝盈盈各斷腸<lb/>
<pb n="KR4h0142_WYG_087-24a"/>
　　玉洞桃花歌<hi>三首為徐丈題畫</hi>　　　　<hi>明</hi>王世懋<lb/>
度索山中行桃花水千尺水窮花發處知有羣仙宅<lb/>
尋源問仙侶㡬度桃花津中有青城客云是姓徐人<lb/>
桃葉度作歌桃核持作酒與君夀千秋安期下為友<lb/>
　　詠楊太宰桃花園圗卷<hi>寄右武爾瞻</hi>　<hi>明</hi>湯顯祖<lb/>
吏部桃花千樹穠春風春日好顔容亦知鄒子閒吹律<lb/>
畧放丁生一夢松<lb/>
　　題啓南冩緋桃圖卷<hi>首題石翁樂事四字桃作六出有議其誤者子因解之</hi>
<pb n="KR4h0142_WYG_087-24b"/>
　　　　　　　　　　　　　　　<hi>明</hi>吳　寬<lb/>
石翁樂事嗟何事終日春風繞筆吹寄語看花人仔細<lb/>
緋桃千葉半開時<lb/>
　　題桃花扇面　　　　　　　　<hi>明</hi>張元凱<lb/>
碧桃樹底醉流霞記得當年翠袖遮今日飄零歌扇在<lb/>
令人腸斷故園花<lb/>
　　題章復畫碧桃　　　　　　　<hi>明</hi>席應珍<lb/>
憶昔瑶池侍宴時碧桃花下酒盈巵今朝醉裏看圖畫<lb/>
<pb n="KR4h0142_WYG_087-25a"/>
羞對東風兩鬢絲<lb/>
　　和楊直講夾竹花圖　　　　　<hi>宋</hi>梅堯臣<lb/>
桃花夭紅竹淨綠春風相間連溪谷花留蜂蝶竹有禽<lb/>
三月江南看不足徐熙下筆能逼真繭素畫成纔六幅<lb/>
萼繁葉宻有向背枝瘦節疎有直曲年深粉剥見墨蹤<lb/>
描冩工夫始驚俗從初李氏國破亡圗書散入公侯族<lb/>
公侯三世多衰微竊貿檐頭由婢僕太學楊君固甚貧<lb/>
直緣識別爭來鬻朝質綈袍暮質琴不憂明日鐺無粥<lb/>
<pb n="KR4h0142_WYG_087-25b"/>
裝成如得驪頷珠誰能更問龍牙軸竹真似竹桃似桃<lb/>
不待生春長在目<lb/>
　　折枝桃榴圖<hi>二首</hi>　　　　　　<hi>元</hi>程鉅夫<lb/>
長睂添粉重媚臉醉春暄百囀東風裏如何獨不言<lb/>
西國移根早瑶池染露新青禽舊相識來送鳳城春<lb/>
　　瓊花畫軸　　　　　　　　　<hi>宋</hi>孔武仲<lb/>
我欲遊廣陵江湖浩難渉喜有瓊花枝相隨在巾篋北<lb/>
人初不識謂是玉蝴蝶天妃絶世艷乃以方妓妾古祠<lb/>
<pb n="KR4h0142_WYG_087-26a"/>
惟一株他種不欲接春風亂百草紅紫鬬紛燁皓然姑<lb/>
射姿豈少朱粉頰鐵榦已崢嶸雲朶正稠疊書林日清<lb/>
閒萬慮坐収攝悠然對妙筆頗與幽興愜髣髴未易得<lb/>
吟思舌徒囁<lb/>
　　璚花圖　　　　　　　　　　<hi>元</hi>劉　因<lb/>
淮海秀璚枝獨立映千古遥知辦此物坤靈心亦苦平<lb/>
生勞夢想江烟隔南浦春風不相待回首似焦土畫圖<lb/>
今見之依稀春帶雨芳心紛巳碎仙葩聚如語瑶䑓舊<lb/>
<pb n="KR4h0142_WYG_087-26b"/>
髙寒人間此何所翩翩風袂輕幽香暗相許<lb/>
　　題趙昌木𤓰花　　　　　　　<hi>宋</hi>范成大<lb/>
秋風魏瓠實春雨臙脂花綵筆不可寫滴露匀朝霞<lb/>
　　畫冊木筆　　　　　　　　　<hi>明</hi>吳　寬<lb/>
半含成木筆本號是辛夷一樹石庭下故園増我悲<lb/>
　　山礬圖　　　　　　　　　　<hi>元</hi>牟　巘<lb/>
玉殿何勞定等差弟兄俱是老涪家季方也與新名字<lb/>
免得人呼作瑒花<lb/>
<pb n="KR4h0142_WYG_087-27a"/>
　　　題畫山礬　　　　　　　　<hi>元</hi>熊夢祥<lb/>
　傍路依山到處生只因樵牧慣相輕若敎塵俗如桃李<lb/>
　未必桃花肯作兄<lb/>
　　　題林周民山礬圖　　　　　<hi>明</hi>許伯旅<lb/>
　山礬入畫古所少我昔見之倪瓚家問君何處得此本<lb/>
　水屋十月來春花東風著樹香滿雪長鬚滴露金粟結<lb/>
　一枝獨立霜霰餘巳覺江梅是同列惜哉此物知者稀<lb/>
　深林大谷多所遺牧豎樵童爾何苦翦伐每同荆棘歸<lb/>
<pb n="KR4h0142_WYG_087-27b"/>
　林君本是鼇頭客髙臥雲間人莫識酒酣揮袖卷新圖<lb/>
　一笑西山眼中碧<lb/>
　　　題張晞顔紙本常春　　　　<hi>宋</hi>范成大<lb/>
　染根得靈藥無時不春風倚欄與挂壁相伴歳寒中<lb/>
　　　麗春花圖　　　　　　　　<hi>明</hi>謝承舉<lb/>
　人憐花好自情真花本無情豈趂人白髮宫娥休滿揷<lb/>
　鏡容不似昔年春<lb/>
御定厯代題畫詩類巻八十七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0142_WYG_045-1a"/>
　欽定四庫全書<lb/>
御定歴代題畫詩類卷四十五目錄<lb/>
　　閒適類<lb/>
　　　李伯時畫其弟亮功舊隠宅圖<hi>宋蘇軾</hi>
　　　昭武劉圻甫以㟳篁隠居圖求詩<hi>宋戴復古</hi>
　　　愛詩李道人嵩陽歸隠圖<hi>金劉勲</hi>
　　　愛詩李道人嵩陽歸隠圖<hi>金雷淵</hi>
　　　武元直畫喬君章蓮峯小隠圖<hi>金趙秉文</hi>
<pb n="KR4h0142_WYG_045-1b"/>
　　　春山歸隠圖<hi>金趙秉文</hi>
　　　坡陽歸隠圖<hi>金趙秉文</hi>
　　　盤山招隠圖<hi>金閻長言</hi>
　　　雪谿小隠圖<hi>金張行簡</hi>
　　　李道人崧陽歸隠圖<hi>金史學</hi>
　　　盤山招隠圖<hi>金劉迎</hi>
　　　松溪幽隠圖<hi>金段成已</hi>
　　　崧陽歸隠圖<hi>金段成已</hi>
<pb n="KR4h0142_WYG_045-2a"/>
　　李道人崧陽歸隠圖<hi>元元好問</hi>
　　金南峯隠居圖<hi>元牟巘</hi>
　　武郎中桃溪歸隠圖<hi>元許衡五首</hi>
　　跋龍陽松隠圖<hi>元王惲</hi>
　　竹林幽隠圖<hi>元王惲六首</hi>
　　題舜舉小隠圖<hi>元趙孟頫</hi>
　　劉松年春山仙隠圖<hi>元鄧文原</hi>
　　北山招隠詞四首題李卿月小隠圖<hi>元栁貫</hi>
<pb n="KR4h0142_WYG_045-2b"/>
　　子久春山仙隠<hi>元吳鎮</hi>
　　題劉渙中司空山隠居圖<hi>元薩都拉</hi>
　　題䝉泉吏隠圖<hi>元陳旅</hi>
　　題醫學李教授歸隠圖<hi>元薛漢</hi>
　　雲山髙隠圖<hi>元鄭元祐</hi>
　　題富鍊師仙山訪隠圖<hi>元陳基</hi>
　　田園幽隠圖<hi>元劉永之</hi>
　　次韻玉琊雲隠圖<hi>元金涓</hi>
<pb n="KR4h0142_WYG_045-3a"/>
　　為曽髙士畫湖山舊隠圖<hi>元倪瓚</hi>
　　題張仙人隠居圖<hi>元錢惟善</hi>
　　題龍虎孫希文尊師為蕭泰定所作丹房寓隠圖<lb/>
　　　<hi>元錢惟善</hi>
　　題秋溪釣隠圖<hi>元華幼武</hi>
　　秋林隠士圖<hi>元華幼武</hi>
　　題耕隠巷<hi>元華幼武</hi>
　　題雲林子南村隠居圖<hi>元吳全節</hi>
<pb n="KR4h0142_WYG_045-3b"/>
　　隠居圖<hi>元張雨</hi>
　　賦童梅巖隠居圖<hi>元馬臻</hi>
　　營丘江山招隠圖<hi>元郭畀</hi>
　　李昇林泉髙隠圖<hi>元郭畀</hi>
　　縉雲歸隠圖歌<hi>元唐肅</hi>
　　寄題瑣憲臣萬户星湖釣隠圖<hi>元王逢</hi>
　　山中隠居圖<hi>元陶宗儀</hi>
　　題梅隠圖<hi>元張天英</hi>
<pb n="KR4h0142_WYG_045-4a"/>
　　山中清隠圖<hi>明汪廣洋</hi>
　　題隠居圖<hi>明宋濂</hi>
　　題方方壺畫鍾山隠居圖<hi>明宋濂</hi>
　　題清隠圖<hi>明張以寧</hi>
　　題松隠圖<hi>明張以寧</hi>
　　題鮑曲籖芳塢隠居圖<hi>明劉承直</hi>
　　題溪山小隠<hi>明髙啟</hi>
　　山泉隠居圖<hi>明張羽</hi>
<pb n="KR4h0142_WYG_045-4b"/>
　　園隠圖<hi>明徐賁</hi>
　　題劉汝弼東源小隠圖<hi>明蘇伯衡</hi>
　　題雲林書隠圖<hi>明髙棅</hi>
　　題五橋隠居圖<hi>明劉昭年</hi>
　　題趙仲淵家藏巨然山居舊隠圖<hi>明戴宗瑗</hi>
　　題秋山訪隠圖<hi>明藍仁</hi>
　　二隠圖<hi>明管訥</hi>
　　題王秉正雲林清隠圖<hi>明管訥</hi>
<pb n="KR4h0142_WYG_045-5a"/>
　　　瓢隠畫歌<hi>明虞堪</hi>
　　　題荷峯雲隠圖<hi>明夏原吉</hi>
　　　題溪山深隠畫<hi>明王世貞</hi>
　　　溪山小隠圖長幅<hi>明李日華</hi>
　　　題溪山深隠圖<hi>明李日華</hi>
　　　題溪山小隠圖<hi>明僧一初</hi>
　　　林泉歸隠圖<hi>明僧麟洲</hi>
　<lb/>
<pb n="KR4h0142_WYG_045-5b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定歴代題畫詩類卷四十五目錄<lb/>
<pb n="KR4h0142_WYG_045-6a"/>
　欽定四庫全書<lb/>
御定歴代題畫詩類巻四十五<lb/>
　　閒適類<lb/>
　　　李伯時畫其弟亮功舊隱宅圗　<hi>宋</hi>蘇　軾<lb/>
　樂天早退今安有摩詰長閒古亦無五畝自栽池上竹<lb/>
　十年空㸔輞川圗近聞陶令開三徑應許揚雄寄一區<lb/>
　晩歳與君同活計如雲鵞鴨散平湖<lb/>
　　　昭武劉圻甫以㟳篁隱居圗求詩<hi>宋</hi>戴復古<lb/>
<pb n="KR4h0142_WYG_045-6b"/>
　相對兩山碧春風揺綠篁一巢雲建造三澗水宫商谷<lb/>
　口躬耕稼盤中歌夀昌桃花認行路此日訪劉郎<lb/>
　　　愛詩李道人嵩陽歸隱圗　　　<hi>金</hi>劉　勲<lb/>
　脫却儒冠已自閒更令家事勿相闗百錢便挂青藜杖<lb/>
　不㸔先生紙上山<lb/>
　　　愛詩李道人嵩陽歸隱圗　　　<hi>金</hi>雷　淵<lb/>
　我家崧前凡再朞詩僧騷客相追隨春葩繽紛香澗谷<lb/>
　夏泉噴薄清心脾霜林置酒曵錦障雪嶺探梅登玉螭<lb/>
<pb n="KR4h0142_WYG_045-7a"/>
重陽夜宿太平頂天雞夜半鳴喔咿整冠東望見日出<lb/>
金輪湧海光陸離神州赤縣入指顧風埃未靖空嘘欷<lb/>
窮探極覽不知老泉石佳處多留題簡書驅出踏朝市<lb/>
期㑹迫窄愁鞭笞襟懷塵土少清夢齒頰荆棘真白癡<lb/>
叩門剝啄者誰子道人靣有熊豹姿披圗二室忽當眼<lb/>
貫珠編貝多文辭我離山久詩筆退摹寫豈復能清竒<lb/>
再三要索不忍拒依依但記經行時道人愛山復愛詩<lb/>
嗜好成癖未易移山中詩友莫相厭逺勝薫酣聲利乾<lb/>
<pb n="KR4h0142_WYG_045-7b"/>
沒兒<lb/>
　　武元直畫喬君章蓮峰小隱圗　<hi>金</hi>趙秉文<lb/>
武君非畫師勝槩飽胷臆太華五千仭驅寫入盈尺飛<lb/>
泉峰頂來落我松下石清風忽吹散琴上濺餘滴呼兒<lb/>
忽冩之指下淋漓濕未知責子翁頗復有此適何如圗<lb/>
中人直作林下客青山不違人但恐富貴逼勇退良獨<lb/>
難此願誰能必向來燕趙間逆旅拜真逸兒時㺯琴者<lb/>
天涯老相值俛仰四十年父子埋雙璧巻中題詩人十<lb/>
<pb n="KR4h0142_WYG_045-8a"/>
九已仙籍年光飛鳥過紙上但陳迹對此還自傷何事<lb/>
為物役還丹日月遲白首光隂疾文章真小技身外皆<lb/>
長物拂衣歸去來蓮峰入心碧<lb/>
　　春山歸隱圗　　　　　　　　<hi>金</hi>趙秉文<lb/>
了無車馬到山家門外東風埽落花春入山間人不見<lb/>
無時無處不煙霞<lb/>
　　坡陽歸隱圗　　　　　　　　<hi>金</hi>趙秉文<lb/>
年過六袠尚蹉跎奈此坡陽歸隱何不是不歸歸未得<lb/>
<pb n="KR4h0142_WYG_045-8b"/>
家山雖好虎狼多<lb/>
　　盤山招隱圗　　　　　　　　<hi>金</hi>閻長言<lb/>
畫出盤中望隱歸鳴珂朝馬尚遲遲賦詩未敢輕相誚<lb/>
却恐吾山也勒移<lb/>
　　雪谿小隱圗　　　　　　　　<hi>金</hi>張行簡<lb/>
出處皆天豈自由仙標終合冠鼇頭不妨貎取黄華景<lb/>
時向鈴齋作臥游<lb/>
　　李道人崧陽歸隱圗　　　　　<hi>金</hi>史　學<lb/>
<pb n="KR4h0142_WYG_045-9a"/>
石壁城頭夜斬闗軟紅塵底曉催班道人一笑那知許<lb/>
門外清溪屋上山<lb/>
　　盤山招隱圗　　　　　　　　<hi>金</hi>劉　迎<lb/>
溪山不難買所費千金儲不如數峰雲朝昏對吾廬交<lb/>
逰豈無人轉盼傷離居不如吾兄弟相應如笙竽左侯<lb/>
薊名族溫溫器璠璵身雖市朝寄心與功名疎伯也亦<lb/>
可人文華炳於菟風神聳魁偉襟韻含沖虚平生一片<lb/>
心縁塵不闗渠相期有幽事歲晩山林俱綵服照黄冠<lb/>
<pb n="KR4h0142_WYG_045-9b"/>
歡呼奉親輿大婦侍巾帨中婦供庖廚諸孫戲膝前翩<lb/>
然鳯將雛朝采南澗芹莫漉西溪魚煙霧入杖履風月<lb/>
來窻疏觀竹上巢雲禮佛登香爐紅龍雪浪湧白塔蒼<lb/>
煙孤冰絃寫天籟茶甌泛雲腴快哉天下樂俯仰餘何<lb/>
須正恐左太沖招隱昔所無<lb/>
　　松溪幽隱圗　　　　　　　　<hi>金</hi>段成已<lb/>
何宫遺構山之隅長松蔽映千萬株中有一徑穿縈紆<lb/>
冷風蕭瑟無時無人間赤日如洪爐恍疑仙景來蓬壺<lb/>
<pb n="KR4h0142_WYG_045-10a"/>
蹤跡一隨聲利區回首自覺泥塗汚歲月因循歸計迂<lb/>
松溪想像勞形模可憐塵夢今始蘇空對西山慚畫圗<lb/>
一日來歸聊自娱<lb/>
　　崧陽歸隱圗　　　　　　　　<hi>金</hi>段成已<lb/>
落落出世人視世猶糠粃獨惟愛山縁一念未渠已嘗<lb/>
行崧陽道經覯略可紀有山皆孱顔有水盡清泚寒藤<lb/>
絡古木竒花開芳枳風從四山下紅綠亂紛委雲日互<lb/>
蔽虧百態呈怪詭㣲泉不知處叢薈鳴宫徴山鳥忽驚<lb/>
<pb n="KR4h0142_WYG_045-10b"/>
飛花落空巖裏静聞雞犬聲人家應在邇百年能㡬日<lb/>
山間有餘晷孰知桃花源不出武陵水回首視人間囂<lb/>
囂足塵滓便擬結椽茅悤悤迫行李一來汾沮洳留滯<lb/>
緜㡬祀幽懷𣺌難忘澹墨寄形似舊逰一經眼未往差<lb/>
可喜此心本無著夫豈為物使昔何從而來今何從而<lb/>
止翛然來往間於是得之子幻影竟何用我亦聊爾耳<lb/>
一笑兩忘言庭花委階戺<lb/>
　　李道人崧陽歸隱圗　　　　　<hi>元</hi>元好問<lb/>
<pb n="KR4h0142_WYG_045-11a"/>
北山范寛筆老硬無妍姿南山小平逺澹若韋郎詩崧<lb/>
陽古仙村佳處我所知長林連玉華細路入清㣲連延<lb/>
百餘家柴門水之湄桑麻蔽朝日雞犬通垣籬媿我出<lb/>
山來京塵滿山衣春風四十日夢與孤雲飛可笑李山<lb/>
人嗜好世所稀逢人覓詩句不恤怒與譏道人本無事<lb/>
何苦塵中為京師不易居我癡君更癡山中酒應熟㡬<lb/>
日是歸期<lb/>
　　金南峰隱居圗　　　　　　　<hi>元</hi>牟　巘<lb/>
<pb n="KR4h0142_WYG_045-11b"/>
髙哉千丈屹南端路入層雲欲到難試著㓜輿巖石裏<lb/>
人間爭似畫圗㸔<lb/>
　　武郎中桃溪歸隱圗<hi>五首</hi>　　　<hi>元</hi>許　衡<lb/>
武陵曽有避秦人人世髙誇擬慕真不道當今異前世<lb/>
枉尋幽隱伴飢民紅芳未比紅衣好綠水爭如綠酒醇<lb/>
營得一官禆聖政誰能康濟自家身<lb/>
桃溪將擬武陵溪只恐桃溪隱未宜詩巻久懷天下詠<lb/>
畫圗今遣俗人窺嚴陵晦迹終垂釣韓伯韜聲猥學醫<lb/>
<pb n="KR4h0142_WYG_045-12a"/>
此輩君侯休羡慕但當匡救主民疲<lb/>
桃溪風景冩横披渾似秦人避亂時萬樹春紅羅錦綺<lb/>
一灣晴碧捲琉璃飲中更聼琴聲雅静裏初無俗事羈<lb/>
他日君侯歸此隱肯容閒客日追隨<lb/>
門外鞦韆擺翠煙籬邊雞犬亦閑閑更教爛漫花千樹<lb/>
對著縈紆水一灣好景已憑摩詰畫他年重約長卿還<lb/>
尋思此處人心别又愛功名又愛山<lb/>
果肯歸來學隱淪閒中别有一乾坤可人碧草自春意<lb/>
<pb n="KR4h0142_WYG_045-12b"/>
入枕朱絃醒醉魂花滿春風㸔錦浪水明凉月話黄昏<lb/>
此中意趣知多少莫對簪纓取次論<lb/>
　　䟦龍陽松隱圗　　　　　　　<hi>元</hi>王　惲<lb/>
學窮象數别穿深又向龍陽得洗心前日小山叢桂客<lb/>
不煩春草賦歸吟<lb/>
　　竹林幽隱圗<hi>六首</hi>　　　　　　<hi>元</hi>王　惲<lb/>
西晉風流號七賢筆牀茶竈共林煙嵇琴響絶千年後<lb/>
喜見清風一再傳<lb/>
<pb n="KR4h0142_WYG_045-13a"/>
清時有味足閒身不可一日無此君著脚歲寒堂上去<lb/>
秋風門外葉繽紛<lb/>
蘇嶺桑麻杜曲田歲寒誰似此君賢鳴歌不種南山荳<lb/>
千畝風煙學渭川<lb/>
昔賢愛竹與竹友出處總得髙人名今人未著牀頭屐<lb/>
里社歸來晝錦榮<lb/>
共城瀟灑似江南萬竹幽棲老所堪李沆似為諸子計<lb/>
北山先埽讀書龕<lb/>
<pb n="KR4h0142_WYG_045-13b"/>
煙雨溪南百畝春盡將清景屬閒身河山不隔黄壚斷<lb/>
却恐功名老逼人<lb/>
　　題舜舉小隱圗　　　　　　　<hi>元</hi>趙孟頫<lb/>
有水清且泚洄洑亂石間樂哉三子者在澗歌考槃流<lb/>
波牽弱縷輕飈動文竿信無吞舟魚我志匪魴鰥勿言<lb/>
隱尚小神情有餘閒髙士不可見古風何時還<lb/>
　　劉松年春山仙隱圗　　　　　<hi>元</hi>鄧文原<lb/>
緑栁疎花遶舍栽長松灌木覆亭臺雲巒倒景水天逈<lb/>
<pb n="KR4h0142_WYG_045-14a"/>
蒲葦有聲山雨來内史幽情觴咏樂右丞别業畫圗開<lb/>
何時許我逰真境野色橋邊踏紫苔<lb/>
　　北山招隱詞四首題李卿月小隱圗<lb/>
　　　　　　　　　　　　　　　<hi>元</hi>柳　貫<lb/>
煙雲竒彩稜稜見水木髙齋靣靣開畫裏青山雖甚似<lb/>
夢中𤣥鶴㡬曾來<lb/>
栟櫚布葉尋常大略彴通溪取次斜誰送茶煙來北崦<lb/>
却留梅月在東家<lb/>
<pb n="KR4h0142_WYG_045-14b"/>
徂歲蒼松驚出屋度秋黄葉㸔成堆賴憑故篋書千軸<lb/>
領取虚名水一杯<lb/>
此圗盈尺山論丈何處㸔雲水似空幸自冰壺堪作傳<lb/>
莫憂瑶草未生叢<lb/>
　　子久春山仙隱　　　　　　　<hi>元</hi>吳　鎮<lb/>
山家處處靣芙蓉一曲溪歌錦浪中隔岸游人何處去<lb/>
數聲雞犬夕陽紅<lb/>
　　題劉渙中司空山隱居圗　　　<hi>元</hi>薩都拉<lb/>
<pb n="KR4h0142_WYG_045-15a"/>
放光峰下結茅廬光照山人夜讀書童子抱琴隨白鶴<lb/>
鄰翁看竹借籃輿門前秋景從風埽屋後春田帶雨鋤<lb/>
自歎天涯倦逰客十年未有一㕓居<lb/>
　　題䝉泉吏隱圗　　　　　　　<hi>元</hi>陳　旅<lb/>
世皇昔日收雲南鯨鯢伾伾手所戡烏䝉烏撒腹心地<lb/>
不有軍府誰其監漢庭遣將非充國累歲屯田無善績<lb/>
兵驕民獷土不畬國帑空虚縻萬億大名劉侯文武才<lb/>
承詔萬里誅蒿萊豪蠻盡戢戎壘立竄卒復還農畝開<lb/>
<pb n="KR4h0142_WYG_045-15b"/>
有泉逺出䝉山下日夜清冰鳴石罅渠分澮決來縱横<lb/>
土脉浮膏作秋稼府中儲積多如山陂池種魚無暵乾<lb/>
㡬聞舂磑響林際仍為蓏蔬流圃間劉侯暇日逰泉上<lb/>
賔史追從意沖暢歩隨凉影傍髙松坐㸔晴雲起孤嶂<lb/>
朱幡奕奕來甌閩䘮車遄返黄河津雲南戰骨横四野<lb/>
布榖聲中荒草春劉侯雖死應愁絶吟魂空咽泉頭月<lb/>
祗今寧謐重謀帥九原人去無歸轍荔枝臺館開樽時<lb/>
劇談每及西南陲淒凉遺像畫圗裏對此流涕將奚為<lb/>
<pb n="KR4h0142_WYG_045-16a"/>
　　題醫學李教授歸隱圗　　　　<hi>元</hi>薛　漢<lb/>
一官歸隱絳山陽山色蒼茫接太行自古終南多㨗徑<lb/>
只今盤谷是康莊仙家虎買林中杏洞府龍傳海上方<lb/>
吾友玉堂稱二妙為君圗寫爛生光<lb/>
　　雲山髙隱圗　　　　　　　　<hi>元</hi>鄭元祐<lb/>
大山嶻嶪如長旗小山偃蹇如褰衣巖頭千仞㵼飛瀑<lb/>
迸珠濺雪交横飛林廬隱隱空中起青紅棟宇相軒委<lb/>
中有幽人歌紫芝自採藥苗臨澗洗喬林露下青童童<lb/>
<pb n="KR4h0142_WYG_045-16b"/>
交柯老榦森虯龍豈無明堂棟梁柱還當采獻明光宫<lb/>
寧無谷底白駒客考槃歌中風落日畫圗難冩西隱踪<lb/>
一曲鸞笙度空碧<lb/>
　　題富鍊師仙山訪隱圗　　　　<hi>元</hi>陳　基<lb/>
客有子㣲子學道居松陵身臥雪灘曲心將秋月明太<lb/>
湖煙水催揚舲去訪隱者尋仙靈桃花之源浪得名何<lb/>
如大海窺蓬瀛蓬瀛樓觀何崢嶸縹緲金碧之空青扶<lb/>
桑東枝挂白日鉅鼇不動波濤平仙人王子喬乗風下<lb/>
<pb n="KR4h0142_WYG_045-17a"/>
青冥要君與君語欣然若平生飲君以沆瀣之㣲液贈<lb/>
君以琬琰之華英授君長生不死之奥㫖保君神明愈<lb/>
久而清澄丹丘羽客遥相迎足籋浮雲同上征蒼龍為<lb/>
駕翠羽旍風伯前驅玉女仍直排閶闔朝紫清天上差<lb/>
樂人間苦君獨何為思下土林屋深通水晶府勅制羣<lb/>
龍主賜雨指麾豐隆使擊鼓飛蓋揚舲馮夷舞馮夷舞<lb/>
罷樂未央昔年往逰今故鄉堯舜無為四海康千秋萬<lb/>
歲下巢許長徜徉<lb/>
<pb n="KR4h0142_WYG_045-17b"/>
　　田園幽隱圗　　　　　　　　<hi>元</hi>劉永之<lb/>
我家清江縣城北竹梁花埭環深宅鄰屋分燈夜讀書<lb/>
仙山借鹿春耕石蹤迹年來逐轉蓬萬事驚心舊業空<lb/>
無錢買山惟愛畫坐對新圗如夢中柴門茂樹森相向<lb/>
野水山橋接空曠雨足沙田野犢閒風回茅屋晨雞唱<lb/>
隔林炊黍起新煙接竹穿籬引澗泉傍隄榆柳皆新種<lb/>
近舍松杉不記年山深住久疎城府人情頗訝今非古<lb/>
酒熟頻開白社尊家貧時賣黄公屨邇者中原相掎角<lb/>
<pb n="KR4h0142_WYG_045-18a"/>
錦袍白馬相馳逐得失都隨去水流至今猶記王官谷<lb/>
　　次韻玉琊雲隱圗　　　　　　<hi>元</hi>金　涓<lb/>
　番陽王本善故居懷玉山之北號曰玉琊雲隱鄉先<lb/>
　達進士董公為之記和陽王使君為之賦又得星源<lb/>
　韓徴君為之圗余嘗過本善所寓見其淨埽一室琴<lb/>
　書圗畫與弓劒雜前培桂植菊怪石纖蒲幽潔可愛<lb/>
　葢能審已推分隨所遇而安視竄名尺籍而有所顧<lb/>
　願者不同科也乃次使君韻附於巻末以釋其幽思<lb/>
<pb n="KR4h0142_WYG_045-18b"/>
　云<lb/>
馬上劒三尺山中雲半間無人尋草迹有虎臥柴闗解<lb/>
甲端陴後懸弓定地還胡為思舊隱畢竟復誰閒<lb/>
　　為曽髙士畫湖山舊隱圗　　　<hi>元</hi>倪　瓉<lb/>
厭聼殘春風雨巻簾坐㸔青山波上鷗浮天逺林間鶴<lb/>
帶雲還<lb/>
　　題張仙人隱居圗　　　　　　<hi>元</hi>錢惟善<lb/>
百年曹氏宅萬古張仙山藏書白雲裏結屋青山間泉<lb/>
<pb n="KR4h0142_WYG_045-19a"/>
迸石虹裂樹深溪鳥閒我欲從子遁騎驢相往還<lb/>
　　題龍虎孫希文尊師為蕭泰定所作丹房寓隱圗<lb/>
　　　　　　　　　　　　　　　<hi>元</hi>錢惟善<lb/>
結茅雲裏萬塵空辟榖相期伴赤松晝夜常明羽人國<lb/>
春秋不老蕊仙宫飛騰䑛藥容雞犬蟠伏成形㸔虎龍<lb/>
縮地壺天應有術願辭羈絆問參同<lb/>
　　題秋溪釣隱圗　　　　　　　<hi>元</hi>華㓜武<lb/>
長林蔽秋日飛雪捲秋旻道人愛滄浪為結白鷗鄰渺<lb/>
<pb n="KR4h0142_WYG_045-19b"/>
渺泛舟楫悠悠理絲綸淡然適清興豈在鱸與蓴偉哉<lb/>
桐江叟千載髙其人笑彼桃源圗春花迷去津<lb/>
　　秋林隱士圗　　　　　　　　<hi>元</hi>華㓜武<lb/>
巖扃半掩白雲深木葉蕭蕭秋滿林便欲操舟過溪上<lb/>
一牕明月聼彈琴<lb/>
　　題耕隱巻　　　　　　　　　<hi>元</hi>華㓜武<lb/>
屏迹躬南畝殷勤為飬親行歌農耒晩歸舞綵衣春菌<lb/>
閣青山近柴門綠水新𤣥纁不肯就甘作太平民<lb/>
<pb n="KR4h0142_WYG_045-20a"/>
　　題雲林子南村隱居圗　　　　<hi>元</hi>吳全節<lb/>
山髙白石秀竹宻綠隂濃窗映風光埽溪流月影重<lb/>
　　隱居圗　　　　　　　　　　<hi>元</hi>張　雨<lb/>
壺漿相餉過溪東縞袂青裙笑語中何必桃源尋舊路<lb/>
太平閒作祝雞翁<lb/>
　　賦童梅巖隱居圗　　　　　　<hi>元</hi>馬　臻<lb/>
龎公不愛入州府自結衡茅住山塢蒸梨炊黍飽妻兒<lb/>
幽事無人繼前譜梅巖愛山存古心卜築更向青山深<lb/>
<pb n="KR4h0142_WYG_045-20b"/>
區區世事不挂齒晝夜讀書松竹林永讓盧鴻傳十志<lb/>
圗此知君有真意山中之樂何其多白髮心違我應愧<lb/>
　　營丘江山招隱圗　　　　　　<hi>元</hi>郭　畀<lb/>
健枝無冗筆樹外來江山洲渚蘆荻空斜陽澹煙鬟歸<lb/>
鞍倦危橋短篷止荒灣業漁古云樂寧論晉宋間菰米<lb/>
蓴菜羮妻兒有餘閒坐令王李輩濡毫破天慳展玩不<lb/>
去手綠隂掩柴闗浩歌滄浪辭濯我塵土顔悠悠江湖<lb/>
夢隱者招不還<lb/>
<pb n="KR4h0142_WYG_045-21a"/>
　　李昇林泉髙隱圗　　　　　　<hi>元</hi>郭　畀<lb/>
為厭繁華愛好山幽棲贏得此身閒生平已足林泉興<lb/>
留取髙名滿世間<lb/>
　　縉雲歸隱圗歌<hi>送陳魯山</hi>　　　　　<hi>元</hi>唐　肅<lb/>
髙堂雪壁雲糢糊排君縉雲歸隱圗縉雲之山古仙都<lb/>
千朶萬朶青芙蕖側聞軒皇此云徂小臣白日攀龍胡<lb/>
至今瑶草甘露腴食之百歲顔如朱陳侯十年戎馬劬<lb/>
腰間厭帶黄金符侯封廟食何為乎不如還山尋舊廬<lb/>
<pb n="KR4h0142_WYG_045-21b"/>
青林石道羊腸紆上有裊裊哀猨呼陳侯是時騎蹇驢<lb/>
卓鞭㣲吟落日孤山中之人夷皓徒聞侯歸隱應笑娛<lb/>
丹泉釀酒香拍壺玉桃如𤓰味如酥陶然一醉千日餘<lb/>
侯不歸來實侯愚<lb/>
　　寄題瑣憲臣萬户星湖釣隱圗　<hi>元</hi>王　逢<lb/>
笳鼓歸來理釣絲星連文石漾淪漪征袍漸喜團花暗<lb/>
小艇還從細柳維邊地雪霜憐馬革五湖煙雨夢䲭夷<lb/>
野人不待傳雙鯉釣出珊瑚寄一枝<lb/>
<pb n="KR4h0142_WYG_045-22a"/>
　　山中隱居圗　　　　　　　　<hi>元</hi>陶宗儀<lb/>
小小茅茨住碧山柴門無客晝常闗移家更入雲深處<lb/>
城市終年不往還<lb/>
　　題梅隱圗　　　　　　　　　<hi>元</hi>張天英<lb/>
昔者山人住杭州和靖祠邊水東流先人敝廬與祠近<lb/>
取徑政在山之幽廣平梅花三百樹無復春風一處留<lb/>
芳煙野花開躑躅落日林樹啼鵂鶹黄昏娟娟湖裏月<lb/>
毎為香影含孤愁長懷此花冰玉質無之自足令人羞<lb/>
<pb n="KR4h0142_WYG_045-22b"/>
眼眀波間雙白鷗亦復與世相沉浮不見梅花已淒怨<lb/>
誰吹笛聲湖水頭青山難聞楚人調白髮易感商聲謳<lb/>
吾廬亦豈能自愛種梅遶屋寧嫌稠二十年間屢易主<lb/>
歸魂無夢花間逰因觀此圗重歎息萬事何異水中漚<lb/>
知君斷非充隱者卜居梅花善自謀我獨漂零江海上<lb/>
悠悠千古一登樓<lb/>
　　山中清隱圗　　　　　　　　<hi>明</hi>汪廣洋<lb/>
王屋山前雲氣多濯濯水流幽澗阿青松白石有如此<lb/>
<pb n="KR4h0142_WYG_045-23a"/>
嵗久不歸生薜蘿<lb/>
　　題隱居圗　　　　　　　　　<hi>明</hi>宋　濂<lb/>
樓臺倒景浸虚泓嘉樹擎寒不盡青何日過橋分半景<lb/>
傍雲同築草𤣥亭<lb/>
　　題方方壺畫鍾山隱居圗　　　<hi>明</hi>宋　濂<lb/>
飄飄方壺子本是仙者倫固多幻化術筆下生白雲白<lb/>
雲縹緲間拔起青嶙峋似是朱湖洞笙鶴遥空聞豈無<lb/>
許飛瓊烹芝吸華芬鍊師從何來靣帶山水文相期守<lb/>
<pb n="KR4h0142_WYG_045-23b"/>
規中結菴在雲村心游帝象先神棲太一根我受上清<lb/>
訣衛以龍虎君内含𤣥命祕一氣中夜存行當去採藥<lb/>
共入無窮門<lb/>
　　題清隱圗　　　　　　　　　<hi>明</hi>張以寧<lb/>
清隱山人行地仙尋雲獨往不知年鶴翻松子驚碁局<lb/>
鷗蕩蘆花逐釣船題句霜乾拈落葉煮茶月静掬新泉<lb/>
塵中汗馬多如許一度㸔圗一惘然<lb/>
　　題松隱圗　　　　　　　　　<hi>明</hi>張以寧<lb/>
<pb n="KR4h0142_WYG_045-24a"/>
蒼蒼蘚石謖謖雲松空山無人明月在笻我思武夷三<lb/>
十六峰之子云邁攜琴曷從<lb/>
　　題鮑典籖芳塢隱居圗　　　　<hi>明</hi>劉承直<lb/>
幽勝似仙家縁雲石磴斜隂崖留積雪晴樹亂明霞寺<lb/>
逺時聞磬溪深未沒槎抱琴來谷口多是識桃花<lb/>
　　題溪山小隱　　　　　　　　<hi>明</hi>髙　啓<lb/>
何處溪山隱衡門對野橋晩風攜鶴子春雨種魚苖小<lb/>
徑斜通竹疎籬曲䕶蕉人生閒自足不用楚詞招<lb/>
<pb n="KR4h0142_WYG_045-24b"/>
　　山泉隱居圗　　　　　　　　<hi>明</hi>張　羽<lb/>
日長侍立南薫殿聖主從容正開卷内臣如鵠擁圗書<lb/>
詔許近前曽一見玉躞金題照眼新三王二李迹未陳<lb/>
妙筆森芒洞冥漠乃知今人非古人歸來三歎北牕下<lb/>
開屏見此新圗畫流淙百折挂石梁古木寒松勢相亞<lb/>
木末何人一草廬山泉之人昔所居鴻臚寺裏晩朝下<lb/>
對此髙堂心鬱紆華亭柳湖眼中見武陵桃源路豈殊<lb/>
老夫曽住康王谷五老香爐映飛瀑亂來井臼今可存<lb/>
<pb n="KR4h0142_WYG_045-25a"/>
因爾髙歌望黄鵠<lb/>
　　園隱圗<hi>送方以常</hi>　　　　　　　　<hi>明</hi>徐　賁<lb/>
曽聞學圃成髙隱今日攜書是宦逰隔屋尚通分溜筧<lb/>
傍溪宜覓㸔花舟菘葵盡作鄰僧供芋栗還憑野老收<lb/>
後夜月明江上夢應隨歸鶴到林丘<lb/>
　　題劉汝弼東源小隱圗　　　　<hi>明</hi>蘇伯衡<lb/>
東源山水好聞説似終南種黍都為酒誅茅小作庵過<lb/>
門人問字㸔竹客停驂亦有幽棲意遲歸我獨慙<lb/>
<pb n="KR4h0142_WYG_045-25b"/>
　　題雲林書隱圗<hi>贈梅江許宗顯</hi>　　　　<hi>明</hi>髙　棅<lb/>
愛爾江海居清風繼箕潁起予丘中賞逸興探靈境粉<lb/>
墨含天光丹青藏雲影牕開象湖隂簾捲龍峰頂林靜<lb/>
絃誦閒波空棹歌冷滄浪可洗心白鷗待孤艇<lb/>
　　題五橋隱居圗　　　　　　　<hi>明</hi>劉昭年<lb/>
誰家作橋溪水頭茆堂四月如清秋白雲已遇暮山碧<lb/>
黄鳥不鳴春樹幽紫髥背向孤舟立記得仙源舊曽入<lb/>
雨打踈篷醉不知桃花一夜新流急<lb/>
<pb n="KR4h0142_WYG_045-26a"/>
　　題趙仲淵家藏巨然山居舊隱圗<hi>明</hi>戴宗瑗<lb/>
趙君生平有畫癖購畫千金無所惜軒牕日夕耿晴虹<lb/>
鴈蕩雲煙動秋碧山居之圗妙無敵巨然乃肯留真蹟<lb/>
雄峰峩峩狀廬阜春風喬林翠如織柴門路入花竹深<lb/>
彷彿茅茨浣花宅輕舟聚漁煙浪中白石離離弄江色<lb/>
山人搆思固不易造化神機出毫末摩挲兩眼㸔不厭<lb/>
趙君珍藏信竒特媿我無詩如杜陵此畫還君三歎息<lb/>
　　題秋山訪隱圗　　　　　　　<hi>明</hi>藍　仁<lb/>
<pb n="KR4h0142_WYG_045-26b"/>
草堂聞有故人尋野店山橋轉石林渺渺白雲行逕逺<lb/>
蕭蕭黄葉閉門深脱巾自漉牀頭酒賣藥新修壁上琴<lb/>
世事匆匆良㑹少一宵論盡十年心<lb/>
　　二隱圗　　　　　　　　　　<hi>明</hi>管　訥<lb/>
溪上放舟迴山中負薪暇一笑偶相逢於焉遂清話寧<lb/>
知有秦晉况復論王霸回首總忘機青山夕陽下<lb/>
　　題王秉正雲林清隱　　　　　<hi>明</hi>管　訥<lb/>
青林白谷水雲鄉隱者深居一草堂百道松泉當户落<lb/>
<pb n="KR4h0142_WYG_045-27a"/>
四時花雨入簾香門前車馬紅塵逺座上琴書白日長<lb/>
滿目故家風景在不須重畫輞川莊<lb/>
　　瓢隱畫歌　　　　　　　　　<hi>明</hi>虞　堪<lb/>
溪山昨日風雨來溪上船子衝潮回白鷗㣲茫度島嶼<lb/>
綠樹恍忽迷塵埃煙昏氣黒夜滂渤石梁茅屋多傾頹<lb/>
壺公畫裏何悠哉冩此世外之蓬萊弱水不渡良可哀<lb/>
　　題荷峰雲隱圗　　　　　　　<hi>明</hi>夏原吉<lb/>
萬仞荷峰插漢青當年嘉遯若為情田園無限幽閒趣<lb/>
<pb n="KR4h0142_WYG_045-27b"/>
車馬不聞來往聲半榻松風雲臥冷一溪蘿月釣絲輕<lb/>
只今聖主求賢急林下安能老釣耕<lb/>
　　題溪山深隱畫　　　　　　　<hi>明</hi>王世貞<lb/>
古木寒流一兩家紫門晝掩待歸鴉何如只向人間住<lb/>
與客攜壺踏落花<lb/>
　　溪山小隱圗長幅　　　　　　<hi>明</hi>李日華<lb/>
山隱園林樹隱家石田茆屋是生涯雙流灌玉收香秫<lb/>
萬壑跳珠汎落花松代笙簧風裏奏雲開屏障嶺頭遮<lb/>
<pb n="KR4h0142_WYG_045-28a"/>
　一生不踏紅塵路竹杖芒鞵歩軟沙<lb/>
　　　題溪山深隱圗　　　　　　　<hi>明</hi>李日華<lb/>
　生來骨相落溪山松作蒼髥石作顔出語忽驚春瀑下<lb/>
　挂瓢時惹晩雲斑懸崖墮果煩猨拾絶壑迷笻信鶴還<lb/>
　偶為修琴到城市踏沙又見月初彎<lb/>
　　　題谿山小隱圗　　　　　　　<hi>明</hi>僧一初<lb/>
　自我初陟浮丘峰十年往還如夢中向來朋舊半白髪<lb/>
　只有山色當時同青榿叢邊數間屋夜夜白雲簷下宿<lb/>
<pb n="KR4h0142_WYG_045-28b"/>
　道人心境雲共閒嘯傲雲林謝塵俗橋頭野客行遲遲<lb/>
　歸來似有東林期一聲清磬萬山暝知是上方禪定時<lb/>
　　　林泉歸隱圗　　　　　　　　<hi>明</hi>僧麟洲<lb/>
　居山豈為山只愛此中閒野菜何消種柴門不要闗飯<lb/>
　餘聼澗落經罷㸔雲還恐有寒山句多題蘚石間<lb/>
　<lb/>
　<lb/>
御定歴代題畫詩類巻四十五<lb/>
</p>
<p>
</p>
  </div>
</body>
</text>
</TEI>
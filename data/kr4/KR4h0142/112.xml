<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0142_WYG_112-1a"/>
　欽定四庫全書<lb/>
御定厯代題畫詩類卷一百十二目録<lb/>
　　草蟲類<lb/>
　　　謝興宗惠草蟲扇<hi>宋司馬光</hi>
　　　和圓機題草蟲<hi>宋晁説之</hi>
　　　雍秀才畫草蟲七物<hi>宋蘇軾</hi>
　　　觀居寧畫草蟲<hi>宋梅堯臣</hi>
　　　題草蟲扇<hi>宋陳造二首</hi>
<pb n="KR4h0142_WYG_112-1b"/>
　　　草蟲扇<hi>宋范成大</hi>
　　　戲題常州草蟲枕屏<hi>宋楊萬里</hi>
　　　題山莊草蟲<hi>宋楊萬里</hi>
　　　謝人送常州草蟲扇<hi>宋楊萬里</hi>
　　　盧希顔草蟲横披<hi>金段成巳</hi>
　　　東平李漢卿草蟲卷<hi>元元好問二首</hi>
　　　文湖州草蟲<hi>元元好問</hi>
　　　屏上草蟲<hi>元劉因四首</hi>
<pb n="KR4h0142_WYG_112-2a"/>
　　題劉大用畫草蟲手卷<hi>元王惲二首</hi>
　　題草蟲畫卷<hi>元馬臻</hi>
　　題水墨蓼花草蟲<hi>明劉基</hi>
　　題松雪翁臨祐陵草蟲<hi>明高啓</hi>
　　題徐熙三蟲圖<hi>明高啓</hi>
　　題許瀾伯三蟲圖<hi>明高啓</hi>
　　題草蟲<hi>明丘濬</hi>
　　題趙松雪臨宋徽宗水墨草蟲<hi>明楊基</hi>
<pb n="KR4h0142_WYG_112-2b"/>
　　畫草蟲<hi>明魯鐸</hi>
　　畫草蟲<hi>明楊慎</hi>
　　蟻蝶圖<hi>宋黄庭堅</hi>
　　百蝶圖<hi>元劉因</hi>
　　黄荃蜂蝶圖<hi>元王惲二首</hi>
　　滕王蟻蝶圖<hi>元王惲二首</hi>
　　畫雙蝶<hi>元虞集</hi>
　　蛺蝶圖<hi>元陳樵</hi>
<pb n="KR4h0142_WYG_112-3a"/>
　　題萱草蛺蝶圖<hi>元趙孟頫</hi>
　　花蝶謡題舜舉畫<hi>元鄭元祐</hi>
　　題吳性存所藏趙仲穆竹枝雙蝶圖<hi>元顧瑛</hi>
　　題趙子固蕙花蛺蝶圖<hi>元潘純</hi>
　　竹蝶圖<hi>元張憲</hi>
　　題萱蝶圖<hi>元吕誠</hi>
　　畫蝶<hi>明李東陽</hi>
　　題蛺蝶花上蛺蝶<hi>明張鳳翼</hi>
<pb n="KR4h0142_WYG_112-3b"/>
　　扇中雙蝶<hi>明徐渭</hi>
　　題黄葵聚蜂圖<hi>元陶宗儀</hi>
　　畫蟬<hi>宋蘇軾</hi>
　　畫扇栁蟬<hi>元虞集</hi>
　　畫蟬<hi>元丁鶴年</hi>
　　題王生畫三蠶蜻蜓<hi>宋蘇轍二首</hi>
　　畫蜻蜓<hi>元程鉅夫</hi>
　　詠徐正字畫青蠅<hi>唐韋□物</hi>
<pb n="KR4h0142_WYG_112-4a"/>
　　　偶訪吉甫畫三蠅壁間<hi>宋倪巨濟</hi>
　　　莎鷄蜥蜴<hi>元程鉅夫</hi>
　　　促織圖<hi>元吳師道</hi>
　　　蟋蟀圖<hi>明葉初春</hi>
　　　跋聚蟻圖<hi>宋夏均父</hi>
　　　楚宫室雞將啄蟻畫<hi>明徐渭</hi>
　　　錢舜舉禾鼠<hi>元袁桷</hi>
　　　題錢舜舉禾䑕圖<hi>元栁貫</hi>
<pb n="KR4h0142_WYG_112-4b"/>
　　　錢舜舉碩䑕圖<hi>元鄧文原</hi>
　　　為費廷言題沈士稱畫枇杷雙䑕<hi>明吳寛</hi>
　<lb/>
　<lb/>
　<lb/>
　<lb/>
　<lb/>
御定厯代題畫詩類卷一百十二目録<lb/>
<pb n="KR4h0142_WYG_112-5a"/>
　欽定四庫全書<lb/>
御定厯代題畫詩類卷一百十二<lb/>
　　草蟲類<lb/>
　　　謝興宗惠草蟲扇　　　　　　<hi>宋</hi>司馬光<lb/>
　吳僧畫團扇點綴成㣲蟲秋毫宛皆具獨竊天地功細<lb/>
　者及蛛蝥大者纔阜螽枯枝擁寒蜩黄蕊粘飛蜂翾然<lb/>
　得生意上下相追從徒觀飛動姿莫覩筆墨蹤兒曹取<lb/>
　真物細校無不同恐其遂躍去亟取藏箱中乃知藝無<lb/>
<pb n="KR4h0142_WYG_112-5b"/>
　小意精神可通不興誤圖蠅能惑紫髯翁子猷狀蟬雀<lb/>
　藏寳傳江東不知古何如此畫今為雄人墓木巳拱其<lb/>
　徒頗能工舊法存百一要足超凡庸友人幸為賜物薄<lb/>
　意何隆玩之不替手愛重心無窮常如對君子穆穆來<lb/>
　清風<lb/>
　　　和圓機題草蟲　　　　　　　<hi>宋</hi>晁説之<lb/>
　怒劒無煩起逐蠅從教小物此馮陵禮加蛙臂何時用<lb/>
　書到蠶頭㡬日能半是苔邊徒有感全收芋處肯生憎<lb/>
<pb n="KR4h0142_WYG_112-6a"/>
如椽大筆么麽落憤懣令人終拂膺<lb/>
　　雍秀才畫草蟲七物　　　　　<hi>宋</hi>蘇　軾<lb/>
　　　促織<lb/>
月叢號耿耿露葉泣漙漙夜長不自暖那憂公子寒<lb/>
　　　蝦蟇<lb/>
睅目知誰瞋皤腹空自脹慎勿困蜈蚣飢蛇不汝放<lb/>
　　　蜣蜋<lb/>
洪鐘起暗室飄瓦落中庭誰言轉丸手能作殷雷聲<lb/>
<pb n="KR4h0142_WYG_112-6b"/>
　　　天水牛<lb/>
兩角徒自長空飛不服箱為牛竟何事利吻穴枯桑<lb/>
　　　蝎虎<lb/>
跂跂有足蛇脈脈無角龍為虎君勿笑食盡蠆尾蟲<lb/>
　　　蝸牛<lb/>
腥涎不滿殻聊足以自濡升高不知囘竟作粘壁枯<lb/>
　　　鬼蝶<lb/>
雙眉巻鐵絲兩翅暈金碧初來花争妍忽去鬼無迹<lb/>
<pb n="KR4h0142_WYG_112-7a"/>
　　觀居寧畫草蟲　　　　　　　<hi>宋</hi>梅堯臣<lb/>
古人畫虎鵠尚類狗與鶩今看畫羽蟲形意兩俱足行<lb/>
者勢若去飛者飜若逐拒者如舉臂鳴者如動腹躍者<lb/>
趯其股顧者注其目乃知造物靈未抵毫端速毗陵多<lb/>
畫工圖寫空盈軸寜公實神授坐使羣輩伏草根有纎<lb/>
意醉墨得巳熟權豪不可致節行今仍獨<lb/>
　　題草蟲扇<hi>二首</hi>　　　　　　　<hi>宋</hi>陳　造<lb/>
捩首一振怒臂鼓翅雙搖利鋒厎用交綏解鬬政應沐<lb/>
<pb n="KR4h0142_WYG_112-7b"/>
我仁風<lb/>
迎隨小躍低飛無謂二蟲何知却因毗陵畫手憶我田<lb/>
間杖藜<lb/>
　　草蟲扇　　　　　　　　　　<hi>宋</hi>范成大<lb/>
莫嫌絡緯股鳴悲解向寒牎促曉機海眼多花無藉在<lb/>
顛狂只待學于飛<lb/>
　　戲題常州草蟲枕屏　　　　　<hi>宋</hi>楊萬里<lb/>
黄蜂作歌紫蝶舞蜻蜓蚱蜢如風雨先生晝眠紙帳温<lb/>
<pb n="KR4h0142_WYG_112-8a"/>
無那此輩喧夢魂眼中了了華胥國蜂催蝶喚到不得<lb/>
覺來忽見四摺屏野花紅白野草青勾引飛蟲作許聲<lb/>
何縁先生睡不驚<lb/>
　　題山莊草蟲扇　　　　　　　<hi>宋</hi>楊萬里<lb/>
風生蚱蜢怒鬚頭紈扇團圓璧月流三蝶商量探花去<lb/>
不知若個是莊周<lb/>
　　謝人送常州草蟲扇　　　　　<hi>宋</hi>楊萬里<lb/>
生怕炎天老又逢草蟲扇子獻竒功還將多稼亭前月<lb/>
<pb n="KR4h0142_WYG_112-8b"/>
卷盡西湖栁上風蚱蜢翅輕塗翡翠蜻蜓腰細滴猩紅<lb/>
舊時緑鬢常州守今作霜髯一禿翁<lb/>
　　盧希顔草蟲横披　　　　　　<hi>金</hi>段成巳<lb/>
牛李黄蘆相並枝秋蟲瀟灑弄幽姿畫師老筆生新意<lb/>
冩出無聲七月詩<lb/>
　　東平李漢卿草蟲卷<hi>二首</hi>　　　<hi>元</hi>元好問<lb/>
蟻穴蜂衙筆有靈就中秋蝶最闗情知君夢到南華境<lb/>
紅穗碧花風露清<lb/>
<pb n="KR4h0142_WYG_112-9a"/>
過眼千金一唾輕畫家元有老書生草蟲莫道空形似<lb/>
正欲爾曹鳴不平<lb/>
　　文湖州草蟲<hi>為劉使君賦</hi>　　　　　<hi>元</hi>元好問<lb/>
造物無心筆有神翾翾飛動百年新蟲魚瑣細君休笑<lb/>
學㑹屠龍老郤人<lb/>
　　屏上草蟲<hi>四首</hi>　　　　　　　<hi>元</hi>劉　因<lb/>
　　　螳蜋<lb/>
逢物即能産其滋乃爾蕃不知何所積擬欲問乾坤<lb/>
<pb n="KR4h0142_WYG_112-9b"/>
　　　蝸牛<lb/>
背上穹廬好問蟲誰汝施始知天地内棟宇匪人為<lb/>
　　　螻蛄<lb/>
後利前還<graphic n="KR2531" url="https://raw.githubusercontent.com/kanripo/KR-Gaiji/master/images/KR2531.png" mimeType="image/png"/>陰陽體改分不湏觀兎尾即此見羲文<lb/>
　　　螽斯<lb/>
陽施陰専受精醇物始真蟲魚寧解此聊用比振振<lb/>
　　題劉大用畫草蟲手卷<hi>二首</hi>　　<hi>元</hi>王　惲<lb/>
蠕動翾飛自一天眼中風露發清寒筆端正有坡仙趣<lb/>
<pb n="KR4h0142_WYG_112-10a"/>
莫作宣和藝本看<lb/>
東坡墨戲出新意八詠復見河陽劉夢到草堂風露冷<lb/>
碧花籬落候蟲秋<lb/>
　　題草蟲畫卷　　　　　　　　<hi>元</hi>馬　臻<lb/>
喓喓趯趯自知機展卷誰憐下筆時采得國風千古意<lb/>
分明一段召南詩<lb/>
　　題水墨蓼花草蟲　　　　　　<hi>明</hi>劉　基<lb/>
為愛江頭紅蓼花秋來獨作草蟲家尋香粉蝶應隨夢<lb/>
<pb n="KR4h0142_WYG_112-10b"/>
采蜜黄蜂不趁衙絡緯語殘凉露滴蜻蜓立困晚風斜<lb/>
畫圖水墨驚初見却似扁舟過赤沙<lb/>
　　題松雪翁臨祐陵草蟲　　　　<hi>明</hi>高　啓<lb/>
宣和遺墨畫難工唯有王孫筆意同莫問吳宫與梁苑<lb/>
一般草露覆秋蟲<lb/>
　　題徐熙三蟲圖　　　　　　　<hi>明</hi>高　啓<lb/>
雌蝶雄蜂各快心逐香窺豔競相尋南園雨過紅芳歇<lb/>
輸與鳴蜩占緑陰<lb/>
<pb n="KR4h0142_WYG_112-11a"/>
　　題許瀾伯三蟲圖　　　　　　<hi>明</hi>高　啓<lb/>
蜜脾未滿報衙頻蠧化初成傅粉新誰道争花羣隊裏<lb/>
長吟還有獨清人<lb/>
　　題草蟲　　　　　　　　　　<hi>明</hi>丘　濬<lb/>
春雷驚動蟄蟲起日暖風和花破蕊肖翹蠕動飛且行<lb/>
盡入君家畫圖裏問君何處得此圖仁智殿前揮灑餘<lb/>
閒來細玩格物理有如一部埤雅書<lb/>
　　題趙松雪臨宋徽宗水墨草蟲　<hi>明</hi>楊　基<lb/>
<pb n="KR4h0142_WYG_112-11b"/>
王孫老去尚風流畫裏新詩淡寫愁莫道吳宮與梁苑<lb/>
露蛩煙草一般秋<lb/>
　　草蟲　　　　　　　　　　　<hi>明</hi>魯　鐸<lb/>
淑氣濃薰芳草晴絲不礙飛蟲春物都堪描畫無人畫<lb/>
得東風<lb/>
　　畫草蟲<hi>為黄月坡賦</hi>　　　　　　　<hi>明</hi>楊　慎<lb/>
天下㡬人畫草蟲吳興公子癡孫隆冰縑雪練鳴趯趯<lb/>
丹屏繡几飛薨薨漁父蜻蜓愛釣縷美人蟋蟀嫌雕籠<lb/>
<pb n="KR4h0142_WYG_112-12a"/>
百種生意何融融夷羊非羊鴻非鴻長卿帶晚翠簡子<lb/>
矜秋紅王孫西遊歸未得清江碧草煙濛濛憶昔曹不<lb/>
興㸃蠅惑<graphic n="KR0971" url="https://raw.githubusercontent.com/kanripo/KR-Gaiji/master/images/KR0971.png" mimeType="image/png"/>翁滕王埽蛺蝶摹榻喧唐宫宋家道君入<lb/>
能品鸞標鼊軸沈氊穹古來好手竟寂寞老癡江東灑<lb/>
絶跡君不見醯雞發覆天夢夢蠓飛磑雨舂飛風小癡<lb/>
大黠應物理孫癡非癡乃其聦癡翁之死誰繼出西川<lb/>
曹狂稱最工癡狂乃有兩絶藝爚耀滇南與江東朅來<lb/>
曹狂數相見吮毫蠲紙驚飛蓬月坡仙人好竒者賞鑒<lb/>
<pb n="KR4h0142_WYG_112-12b"/>
自與山谷通鳳嬉亭前月朧朧更僕不知寒漏終銅盤<lb/>
燒蠟春如烘懸圖索賦何匆匆蚊脚細字盈方空酒酣<lb/>
操觚持似公雕刻自媿吾家雄<lb/>
　　蟻蝶圖　　　　　　　　　　<hi>明</hi>黄庭堅<lb/>
胡蝶雙飛得意偶然畢命網羅羣蟻爭收墜翼䇿勛歸<lb/>
去南柯<lb/>
　　百蝶圖　　　　　　　　　　<hi>元</hi>劉　因<lb/>
芳蝶具百種幽花散紅翠道人觀物心一一見春意<lb/>
<pb n="KR4h0142_WYG_112-13a"/>
　　黄荃蜂蝶圖　　　　　　　　<hi>元</hi>王　惲<lb/>
翅粉翻香卷鐵鬚亭亭花影小華胥黄生筆厎留深思<lb/>
似與齊丘釋化書<lb/>
鳳輦隨渠即幸臨隔花望斷翠嬪心春風上下撲不得<lb/>
飛過畫闌情更深<lb/>
　　滕王蟻蝶圖<hi>二首</hi>　　　　　　<hi>元</hi>王　惲<lb/>
槐壤紛紛事暫歡枕中栩栩伴周閑丹青欲識滕王意<lb/>
須著人間比夢間<lb/>
<pb n="KR4h0142_WYG_112-13b"/>
粉香金翠夢能甜細寫春悰入筆尖却恐尋香飛便去<lb/>
六宫争下水晶簾<lb/>
　　畫雙蝶　　　　　　　　　　<hi>元</hi>虞　集<lb/>
舞罷庭花落池邊看睡鳬無端雙蛺蝶飛上繡羅襦<lb/>
　　蛺蝶圖　　　　　　　　　　<hi>元</hi>陳　樵<lb/>
禁籞名園信所之深紅膩紫共春暉人疑落葉有生色<lb/>
我道飛花上故枝掌上豔姬垂裏舞屋頭故吏竊香歸<lb/>
花中只許秦宫活未必莊生入夢思<lb/>
<pb n="KR4h0142_WYG_112-14a"/>
　　題萱草蛺蝶圖　　　　　　　<hi>元</hi>趙孟頫<lb/>
叢竹無端緑幽花特地妍飛來雙蛺蝶相對意悠然<lb/>
　　花蝶謡題舜舉畫　　　　　　<hi>元</hi>鄭元祐<lb/>
花魂迷春招不歸夢隨胡蝶江南飛碧蕤粉香酣不起<lb/>
卧帖芳茵唾鉛水癡娥眼嬌錯驚顧解裙戲撲沾零露<lb/>
折釵搔首笑相語阿誰芳心同栩栩頽雲流光空影寒<lb/>
冰波緘恨嗁闌干<lb/>
　　題吳性存所藏趙仲穆竹枝雙蝶圖<lb/>
<pb n="KR4h0142_WYG_112-14b"/>
　　　　　　　　　　　　　　　<hi>元</hi>顧　瑛<lb/>
閣道春風度湘簾夜月初多情雙蛺蝶也解逐羊車<lb/>
　　題趙子固蕙花蛺蝶圖　　　　<hi>元</hi>潘　純<lb/>
江上青山日欲晡幽花小紙墨糢糊華清宫殿生秋草<lb/>
零落滕王蛺蝶圖<lb/>
　　竹蝶圖　　　　　　　　　　<hi>元</hi>張　憲<lb/>
落盡春紅春夢熟平沙小宛窗中緑美人睡起背東風<lb/>
蛺蝶飛來上修竹<lb/>
<pb n="KR4h0142_WYG_112-15a"/>
　　題萱蝶圖　　　　　　　　　<hi>元</hi>吕　誠<lb/>
堂前萱草散滿地朶朶幽花也可憐絶愛篔簹相映帶<lb/>
生憎蛺蝶舞留連<lb/>
　　畫蝶　　　　　　　　　　　<hi>明</hi>李東陽<lb/>
度竹穿花處處心暖風晴浪影浮沈亦知春去無多日<lb/>
猶在花叢與竹陰<lb/>
　　題蛺蝶花上蛺蝶　　　　　　<hi>明</hi>張鳳翼<lb/>
蝶解傳花魄花能引蝶來蝶疑雙宿影花作並頭開<lb/>
<pb n="KR4h0142_WYG_112-15b"/>
　　扇中雙蝶　　　　　　　　　<hi>明</hi>徐　渭<lb/>
春至百花繁名園蛺蝶翻美人將扇撲搨得一雙痕<lb/>
　　題黄葵聚蜂圖　　　　　　　<hi>元</hi>陶宗儀<lb/>
亭亭花蕚媚秋光露滿金桮蝶翅凉二月好春渾忘却<lb/>
亂飛争戀御羅黄<lb/>
　　畫蟬　　　　　　　　　　　<hi>宋</hi>蘇　軾<lb/>
蜕形濁汙中羽翼便翾好秋來關河闊巳抱寒莖槁<lb/>
　　畫扇栁蟬　　　　　　　　　<hi>元</hi>虞　集<lb/>
<pb n="KR4h0142_WYG_112-16a"/>
不食遂終日長吟如老翁金盤九秋露玉樹一絲風<lb/>
　　畫蟬　　　　　　　　　　　<hi>元</hi>丁鶴年<lb/>
飲露身何潔吟風韻更長斜陽千萬樹無處避螳蜋<lb/>
　　題王生畫三蠶蜻蜓<hi>二首</hi>　　　<hi>宋</hi>蘇　轍<lb/>
飢蠶未得食宛轉不自持食蠶聲如雨但食無復知老<lb/>
蠶不復食矯首有所思君畫三蠶意還知使者誰<lb/>
蜻蜓飛翾翾向空無所著忽然逢飛蚊驗爾飢火作一<lb/>
飽困竹梢凝然反冥寞若無飢渴患何貴一簞樂<lb/>
<pb n="KR4h0142_WYG_112-16b"/>
　　畫蜻蜓　　　　　　　　　　<hi>元</hi>程鉅夫<lb/>
蜻蜓飛款款萑葦舞僛僛欲泊未泊間漂搖故多疑甚<lb/>
欲呼與語小立休嫌疑枝葉元不動風波有定時<lb/>
　　詠徐正字畫青蠅　　　　　　<hi>唐</hi>韋應物<lb/>
誤點能成物迷真許一時筆端來巳久座上去何遲顧<lb/>
白曾無變聴雞不復疑詎勞才子賞為入國人詩<lb/>
　　偶訪吉甫畫三蠅璧間<hi>吉甫有詩次韻</hi>　<hi>宋</hi>倪巨濟<lb/>
何人刻獮㺅老眼覷荆棘不如丹青手快意風雨集我<lb/>
<pb n="KR4h0142_WYG_112-17a"/>
窮坐詩豪九鼎扛筆力偶然一點誤著紙生羽翼千言<lb/>
走蚍蜉寕為寸紙逼還當寫君詩什襲同藏羃<lb/>
　　莎雞蜥蜴　　　　　　　　　<hi>元</hi>程鉅夫<lb/>
羽短未堪振莎鷄抱禾穗無旱不須雲蜥蜴自游戲萬<lb/>
國笙歌樂太平昆蟲草木咸生遂<lb/>
　　促織圖<hi>監州貫子素徵賦</hi>　　　　　　<hi>元</hi>吳師道<lb/>
華屋歌鐘夜何從識草蟲惟應苦吟者相對共秋風<lb/>
　　蟋蟀圖　　　　　　　　　　<hi>明</hi>葉初春<lb/>
<pb n="KR4h0142_WYG_112-17b"/>
悲絲急管聲應異落葉哀蟬怨或同九月飄零猶在野<lb/>
無人一為誦豳風<lb/>
　　跋聚蟻圖　　　　　　　　　<hi>宋</hi>夏均父<lb/>
紛然蟲臂蟻争環付與高人一解顔不待南柯㛰宦畢<lb/>
始知身寄大槐間<lb/>
　　楚宫室雞將啄蟻畫　　　　　<hi>明</hi>徐　渭<lb/>
錦葵窠下雄雞白黄蟻有翼飛終澀不應草葉更相遮<lb/>
五寸荆軻千里隔王孫妙思快噉吞馬遷竒筆寫鴻門<lb/>
<pb n="KR4h0142_WYG_112-18a"/>
當機對敵只如此翻令看者飛心魂<lb/>
　　錢舜舉禾䑕　　　　　　　　<hi>元</hi>袁　桷<lb/>
七尺長身媿負多清時空食㡬囷禾營營倉䑕纔分寸<lb/>
不柰詩人緫譴訶<lb/>
　　題錢舜舉禾䑕圖　　　　　　<hi>元</hi>栁　貫<lb/>
華黍如雲兆嵗功尚嫌䑕穴未能空今朝試舉迎猫祭<lb/>
直想西成八蜡通<lb/>
　　錢舜舉碩䑕圖　　　　　　　<hi>元</hi>鄧文原<lb/>
<pb n="KR4h0142_WYG_112-18b"/>
禾黍連雲待嵗功爾曹竊食素餐同平生貪黠終何用<lb/>
看取人間五技窮<lb/>
　　為費廷言題沈士偁畫枇杷雙䑕<hi>明</hi>吳寛<lb/>
古詩三千兼刺美孔筆不曽刪相䑕齊諧志怪到張華<lb/>
博物應疑䑕有牙蟲魚註成非磊落韓子作詩譏郭璞<lb/>
後來埤雅亦何為中有䑕譜煩農師鼯鼬鼱鼷本同族<lb/>
散在人家稱小畜畫圖此種栗䑕否竹䶉野處同其儔<lb/>
紛紛恣食高廩米晝伏穴中那有體一前一郤誇委蛇<lb/>
<pb n="KR4h0142_WYG_112-19a"/>
　李斯為汝誤巳多暖風吹林金顆顆獨在江南飽珍果<lb/>
　永州事敗無孑遺甘與鷦鷯守一枝<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0142_WYG_112-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定厯代題畫詩類卷一百十二<lb/>
</p>
<p>
</p>
  </div>
</body>
</text>
</TEI>
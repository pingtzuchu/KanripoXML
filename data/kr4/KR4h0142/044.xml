<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0142_WYG_044-1a"/>
　欽定四庫全書<lb/>
御定厯代題畫詩類巻四十四目錄<lb/>
　　故實類<lb/>
　　　題太真春睡圖<hi>元岑安卿</hi>
　　　題楊妃春睡圖<hi>元楊維楨</hi>
　　　題太真睡起圖<hi>元吳景奎</hi>
　　　楊妃春睡圖<hi>明徐渭</hi>
　　　楊妃春睡圖<hi>明田登</hi>
<pb n="KR4h0142_WYG_044-1b"/>
　　　題貴妃春醉圖<hi>明胡直</hi>
　　　楊妃醉仆圖<hi>明周鼎</hi>
　　　楊妃醉歸圖<hi>明周鼎</hi>
　　　貴妃夜遊圖<hi>宋方岳</hi>
　　　題楊妃出遊圖<hi>明李東陽</hi>
　　　太真玩月圖<hi>明陶安</hi>
　　　貴妃妙舞圖<hi>明解縉</hi>
　　　題畫楊妃調鸚鵡圖<hi>元周伯琦</hi>
<pb n="KR4h0142_WYG_044-2a"/>
　　太真教鸚鵡圖<hi>元馮渭</hi>
　　太真上馬圖<hi>元朱徳潤</hi>
　　楊妃上馬圖<hi>元吳師道</hi>
　　楊妃上馬圖<hi>元鄭元祐</hi>
　　題玉環聮轡圖<hi>元宋無</hi>
　　楊太真剖𤓰圖<hi>明吳寛</hi>
　　周昉畫楊妃禁齒圖<hi>元王惲</hi>
　　華清曲題楊妃病齒<hi>元薩都拉</hi>
<pb n="KR4h0142_WYG_044-2b"/>
　　玉環病齒圖<hi>元宋無</hi>
　　楊妃舞翠盤圖<hi>明謝承舉</hi>
　　虢國夫人夜遊圖<hi>宋蘇軾</hi>
　　次韻虢國夫人夜遊圖<hi>宋李綱</hi>
　　題虢國夫人夜遊圖<hi>元姚樞</hi>
　　題虢國夫人早朝圖<hi>明詹同</hi>
　　題虢國夫人宴歸圖<hi>明沈周</hi>
　　題虢國夫人夜遊圖<hi>明文徵明</hi>
<pb n="KR4h0142_WYG_044-3a"/>
　　秦虢夫人走馬圖<hi>宋蘇轍二首</hi>
　　題秦虢二夫人承<hi>召</hi>遊華清宫圖<hi>元虞集</hi>
　　題黄門飛鞚圖<hi>元王惲二首</hi>
　　題崔婦乳姑圖<hi>明廖道南</hi>
　　題杜韋娘圖<hi>元華幼武</hi>
　　紅葉圖<hi>元華幼武</hi>
　　題唐宫題葉圖<hi>元雅勒呼</hi>
　　題紅葉題詩圖<hi>元朱徳潤</hi>
<pb n="KR4h0142_WYG_044-3b"/>
　　題美人書紅葉圖<hi>明劉基</hi>
　　美人紅葉圖<hi>明王佐</hi>
　　題紅葉仕女<hi>明談震</hi>
　　題流紅圖<hi>明林敏</hi>
　　盼盼燕子樓圖<hi>明瞿佑</hi>
　　題主人壁間樊素小蠻圖<hi>明石沆</hi>
　　題花蕊夫人像<hi>元于立</hi>
　　朝雲誦偈<hi>明瞿佑</hi>
<pb n="KR4h0142_WYG_044-4a"/>
　　　題蘇小小像<hi>元于立</hi>
　　　題劉平妻胡氏殺虎圖<hi>元王惲</hi>
　　　再題胡烈婦殺虎圖<hi>元王惲三首</hi>
　　　為古紹先題劉平妻胡氏殺虎圖<hi>元張翥</hi>
　　　胡氏刺虎圖<hi>元楊載</hi>
　　　平妻殺虎圖<hi>明程敏政</hi>
　　　題髙宗二劉妃圖<hi>元潘純</hi>
　<lb/>
<pb n="KR4h0142_WYG_044-4b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定歴代題畫詩類巻四十四目錄<lb/>
<pb n="KR4h0142_WYG_044-5a"/>
　欽定四庫全書<lb/>
御定歴代題畫詩類卷四十四<lb/>
　　故實類<lb/>
　　　題太眞春睡圗　　　　　　　<hi>元</hi>岑安卿<lb/>
　東風吹香蕩晴晝長安宫殿花如繡海棠一枝輕折紅<lb/>
　淑氣薫蒸困醇酎太真徙倚沉香亭宿酲未解春冥冥<lb/>
　眉峰斂翠翳秋色侍兒夾擁花娉婷玉牀膩滑芙蓉展<lb/>
　水沉煙裊金屏暖丹腮融潤珊瑚溫寳釵斜鬌烏雲綰<lb/>
<pb n="KR4h0142_WYG_044-5b"/>
　上皇玉笛那敢吹地衣紅皺鞾輕移傳令别殿罷歌管<lb/>
　流鶯不語游絲垂漁陽鼙鼓邊城動臺閣無言卿士懵<lb/>
　婦人一睡四海昬主闇臣諛緫如夢翠華西狩九廟隳<lb/>
　禍胎未翦三軍疑馬嵬之夢生死訣一時悔禍人心歸<lb/>
　驪山舉燧供歡笑犬戎蹴踏周原草丹青誰寫春睡圗<lb/>
　後世不須箴大寳<lb/>
　　　題楊妃春睡圗　　　　　　　<hi>元</hi>楊維楨<lb/>
　沉香亭前燕來後三郎鼓中放花柳西宫困人春最先<lb/>
<pb n="KR4h0142_WYG_044-6a"/>
華清溶溶煖如酒雪肢欲透紅薔薇錦襠卸盡流蘇幃<lb/>
小蓮侍擁扶不起翠被巻作梨雲飛蟠龍髻重未勝綰<lb/>
燕釵半落犀梳偃晩漏壺中水聲逺簾外日斜花影轉<lb/>
琵琶未受宣喚促睡重棃腰春正熟不知小䙀思塞酥<lb/>
夢中化作銜花鹿<lb/>
　　題太眞睡起圗　　　　　　　<hi>元</hi>吳景奎<lb/>
興慶池邊花爛爛清平調裏思飄飄玉環睡起嬌無奈<lb/>
背立東風酒半消<lb/>
<pb n="KR4h0142_WYG_044-6b"/>
　　楊妃春睡圗　　　　　　　　<hi>明</hi>徐　渭<lb/>
守宫夜落臙脂臂玉階草色蜻蜓醉花氣隨風出御牆<lb/>
無人知道楊妃睡皁紗帳底綘羅委一團紅玉沉秋水<lb/>
畫裏猶能動世人何怪當年走天子欲呼與語不得起<lb/>
走向屏西打鸚鵡為問華清日影斜夢裏曾飛何處雨<lb/>
　　楊妃春睡圗　　　　　　　　<hi>明</hi>田　登<lb/>
長生殿屬春殘後春風亂拂宫門栁花奴念奴競霓裳<lb/>
君王飲醉玉環酒棃花帶雨壓薔薇雲鬟不整倚羅幃<lb/>
<pb n="KR4h0142_WYG_044-7a"/>
玉容懨懨㸃猩脣香魂漫逐蝴蝶飛落花飛絮緫不綰<lb/>
鬢欹釵軃梳半偃蛾睂春困苦不勝翠袖頻翻拂杏臉<lb/>
流鶯啼破夢初回報道君王來玉輦君道海棠花睡熟<lb/>
玉笋纖長抱凝玉和來玉屑仙盤露渴心奈夢含花鹿<lb/>
　　題貴妃春醉圗　　　　　　　<hi>明</hi>胡　直<lb/>
歌罷霓裳一曲歡酒醺無力上雕鞍侍兒扶起雲鬟側<lb/>
喜得君王駐馬㸔<lb/>
　　楊妃醉仆圗　　　　　　　　<hi>明</hi>周　鼎<lb/>
<pb n="KR4h0142_WYG_044-7b"/>
妖環不醉三郎醉銀燭髙燒㸔海棠滿地閒雲扶不起<lb/>
楚臺無夢夢漁陽<lb/>
　　楊妃醉歸圗　　　　　　　　<hi>明</hi>周　鼎<lb/>
金鞍欲上更遲遲滿鐙春風擁侍兒一種餘酣消未得<lb/>
漁陽醒眼却多時<lb/>
　　貴妃夜逰圗　　　　　　　　<hi>宋</hi>方　岳<lb/>
鳯鞾又上玉花驄恩在君王一笑中三十六宫瑶草碧<lb/>
不知多少恨春風<lb/>
<pb n="KR4h0142_WYG_044-8a"/>
　　題楊妃出逰圗　　　　　　　<hi>明</hi>李東陽<lb/>
沈香亭前春日裏海棠睡足風吹起玉驄䭾醉出華清<lb/>
頭上綠雲嬌不理内人宣索已多時金鑾供奉來何遲<lb/>
有誰並轡復顧笑不是秦姨定虢姨階頭奚官執鞚走<lb/>
問渠合是安郎否不然那得近前行秪許籠禽隨吠狗<lb/>
君不見馬嵬坡下蛾睂愁可憐白骨埋荒丘柳絲難綰<lb/>
芳魂住應從君王萬里逰<lb/>
　　太真玩月圗　　　　　　　　<hi>明</hi>陶　安<lb/>
<pb n="KR4h0142_WYG_044-8b"/>
華清浴後上龍樓得與氷娥共素秋貎對妝臺金照靣<lb/>
光含宫髻玉搔頭棃園徹樂承歡暇桂闕當天為我留<lb/>
翠輦何縁不同到宵衣應是罷宸逰<lb/>
　　貴妃妙舞圗　　　　　　　　<hi>明</hi>解　縉<lb/>
太真選入明光宫龍髥天子夢寐慵家遷將相李林甫<lb/>
門喧市井楊國忠大家醉眼㸔榜落雙持玉節敲梧桐<lb/>
鳯凰去矣不復至獨舞飛燕春風中宫壺龍渴曉漏盡<lb/>
錦屏翠褥金泥融霓裳曲度未肯終潼闗戰血燒天紅<lb/>
<pb n="KR4h0142_WYG_044-9a"/>
嗚呼纖腰一束柳條重如何舞得乾坤動<lb/>
　　題畫楊妃調鸚鵡圗　　　　　<hi>元</hi>周伯琦<lb/>
朱顔嚲鬢怯輕寒欲託竒毛吐肺肝想得劒闗春日暮<lb/>
夢中猶作海棠㸔<lb/>
　　太真教鸚鵡圗　　　　　　　<hi>元</hi>馮　渭<lb/>
溫泉賜浴意融怡猶念寧王玉笛吹却怕能言泄幽事<lb/>
丁寧慎勿語人知<lb/>
　　太真上馬圗　　　　　　　　<hi>元</hi>朱徳潤<lb/>
<pb n="KR4h0142_WYG_044-9b"/>
開元朝野時清明姚宋廟謀多輔成紫宸殿前焚錦繡<lb/>
花萼樓髙延弟兄那知暇豫生淫樂慢舞霓裳羽衣薄<lb/>
龍漦流禍入宫牆野鹿銜花汙簾箔春晴並轡曲江行<lb/>
回顧阿環嬌態生繡衣珠趿如花旋秦虢夫人恩寵新<lb/>
宫中舁出錦綳兒兵滿漁陽人未知一朝犯順入宫闕<lb/>
咸陽煙塵迷日月翠華雜沓驚塵䝉劒閣西迴渭水中<lb/>
王臣下㣲同列國從此藩鎮爭豪雄人生富貴真迷途<lb/>
傾城褒姒無時無漫道𤣥宗不知政試問當年無逸圗<lb/>
<pb n="KR4h0142_WYG_044-10a"/>
　　楊妃上馬圗　　　　　　　　<hi>元</hi>吳師道<lb/>
花擁金鞍歩歩遲君王别殿待多時延秋門外驚塵起<lb/>
夜半無人見疾馳<lb/>
　　楊妃上馬圗　　　　　　　　<hi>元</hi>鄭元祐<lb/>
華萼樓前上馬時君王忘是夀王妃龍顔含笑待持鞚<lb/>
海棠睡羙春風吹繡鞍嬌凭翠裳冷金鐙擬跨絲鞭垂<lb/>
宫鞾拍韅欲馳及簌簌歩揺危不支後宫窈窕千蛾睂<lb/>
並乗腰褭黄金羈芙蓉濯露緫殊妙雜遝綺羅知為誰<lb/>
<pb n="KR4h0142_WYG_044-10b"/>
獨擁妖環何所之聨翩欲向華清池雙龍嚙膝踏花去<lb/>
錦香覆滿紅臙脂從官車騎空瞻望並肩私語行遲遲<lb/>
行毋遲遲日已西漁陽鐵騎崩雲追纔出都門便别離<lb/>
千載形迹令人悲再拜能忘臣甫詩<lb/>
　　題玉環聮轡圗　　　　　　　<hi>元</hi>宋　無<lb/>
赭袍紅暎鏤金衣笑並花驄酒力㣲試問六龍西幸日<lb/>
有人曽侍翠華歸<lb/>
　　楊太真剖𤓰圗　　　　　　　<hi>明</hi>吳　寛<lb/>
<pb n="KR4h0142_WYG_044-11a"/>
深宫六月凉風至紈扇團圓奪秋氣却恨君王賜浴遲<lb/>
華清水熱通宵沸金刀手弄雲鬟低楊柳樓頭日已西<lb/>
莫誇碧椀紅瓤羙玉齒病來憎瓠犀<lb/>
　　周昉畫楊妃禁齒圗　　　　　<hi>元</hi>王　惲<lb/>
海棠春睡儘紅嬌苦殢三郎厭早朝人到愛深無惡相<lb/>
捧心顰處更妖嬈<lb/>
　　華清曲題楊妃病齒　　　　　<hi>元</hi>薩都拉<lb/>
沉香亭北春畫長海棠睡起扶殘妝清歌妙舞一時静<lb/>
<pb n="KR4h0142_WYG_044-11b"/>
燕語鶯啼空斷腸朱脣半啓榴房破胭脂紅注珍珠顆<lb/>
一㸃春酸入瓠犀雪色鮫綃濕香唾九華帳裏熏蘭煙<lb/>
玉肱曲枕珊瑚偏玉釵半脱翠蛾斂龍髥天子空垂涎<lb/>
妾身雖侍君王側别有閒情向誰説斷腸塞上錦綳兒<lb/>
萬恨千愁言不得成都遥進新荔枝金盤紫露甘如飴<lb/>
紅塵一騎不成笑病中風味心自知君不聞華清宫一<lb/>
齒作楚藏禍根又不聞馬嵬坡一身濺血未足多漁陽<lb/>
一日鼙鼓動始覺開元天下痛雲臺不見漢功臣三十<lb/>
<pb n="KR4h0142_WYG_044-12a"/>
六牙何足用明眸皓齒今已矣風流何處三郎李<lb/>
　　玉環病齒圗　　　　　　　　<hi>元</hi>宋　無<lb/>
一㸃春寒入瓠犀海棠花下獨顰睂内廚㡬日無宣喚<lb/>
不問君王索荔枝<lb/>
　　楊妃舞翠盤圗　　　　　　　<hi>明</hi>謝承舉<lb/>
妃子承私眷君王愛宴游風旋朱袂薄雲擁翠盤秋宛<lb/>
轉花千態低昻月半鈎棃花僧寺夢遺恨蜀江頭<lb/>
　　虢國夫人夜游圗　　　　　　<hi>宋</hi>蘇　軾<lb/>
<pb n="KR4h0142_WYG_044-12b"/>
佳人自鞚玉花驄翩如驚燕蹋飛龍金鞭爭道寳釵落<lb/>
何人先入明光宫宫中羯鼓催花栁玉奴絃索花奴手<lb/>
坐中八姨真貴人走馬來㸔不動塵明眸皓齒誰復見<lb/>
只有丹青餘淚痕人間俯仰成今古吳公臺下雷塘路<lb/>
當時亦笑張麗華不知門外韓擒虎<lb/>
　　次韻虢國夫人夜遊圗　　　　<hi>宋</hi>李　綱<lb/>
金鞍玉勒連錢驄車如流水馬如龍遺簪墮珥碎珠翠<lb/>
密炬夜入蓬萊宫曲江宫殿春蒲柳玉盤犀筯傳纖手<lb/>
<pb n="KR4h0142_WYG_044-13a"/>
坐中綽約盡天人錦茵雲幕清無塵賜名大國動光彩<lb/>
馬嵬回首空啼痕我欲題詩弔千古䘮國亡家皆此路<lb/>
嫣然一笑傾人城皓齒明眸真女虎<lb/>
　　題虢國夫人夜遊圗　　　　　<hi>元</hi>姚　樞<lb/>
宴安懐鴆毒蕩佚國將亡緬思天寳載聲色迷君王朝<lb/>
政出多門十九分權綱其誰堪炙手秦虢連諸楊攀附<lb/>
勢莫比所冀保椒房宫中陪宴樂晝短疑夜長重為長<lb/>
夜逰細馬䭾寳裝胡不秉明燭晏行撤禮防一從此風<lb/>
<pb n="KR4h0142_WYG_044-13b"/>
熾野鹿踰宫牆五嶽出洛泜四海同慘傷維時所貴顯<lb/>
赤族亦罹殃馬嵬脂粉暗岷山涕泗滂明年雖幸還大<lb/>
海翻田桑山河増慘澹日月銷精光問民瘡痍中哭廟<lb/>
煨燼㫄女寵禍何酷百悔不一償在莒豈足擬於兹不<lb/>
可忘<lb/>
　　題虢國夫人早朝圗　　　　　<hi>明</hi>詹　同<lb/>
青絲絡頭白鼻騧楊家有女顔如花金門半開天欲曙<lb/>
蛾睂淡掃朝官家官家鼾睡起未早阿姨一來即傾倒<lb/>
<pb n="KR4h0142_WYG_044-14a"/>
中使傳宣出紫宸信是人家生女好合歡花瘁沉香亭<lb/>
玉環宿酒渾未醒春風暗送年華老綠衣飛報疇能聼<lb/>
金錢賜浴恩澤新溫泉不洗馬嵬塵底事畫工心獨苦<lb/>
圗中偏寫虢夫人<lb/>
　　題虢國夫人宴歸圗　　　　　<hi>明</hi>沈　周<lb/>
倚馬嬌羞認八姨春酣歸院日斜時回頭聞得漁陽鼓<lb/>
猶料催花輟宴遲<lb/>
　　題虢國夫人夜逰圗　　　　　<hi>明</hi>文徴明<lb/>
<pb n="KR4h0142_WYG_044-14b"/>
紫塵拂轡春融融參差飛鞚驕如龍錦韀繡帶簇妖麗<lb/>
絳紗玳燭圍春風春風交花光屬路後騎雍容前却顧<lb/>
中間一騎來逡巡秀睂玉頰真天人翠㣲垂鬢衱稱身<lb/>
彷彿當年虢與秦佳人絶代真難得安得君王不為惑<lb/>
豈知尤物禍之階不獨傾城竟傾國一時喪亂已足憐<lb/>
後世方誇好顔色晴窗展巻漫多情百年青史自分明<lb/>
莫言畫史都無意尺素還堪鑒興廢<lb/>
　　秦虢夫人走馬圗<hi>二首</hi>　　　　<hi>宋</hi>蘇　轍<lb/>
<pb n="KR4h0142_WYG_044-15a"/>
秦虢風流本一家豐枝穠葉暎雙花欲分妍醜都無處<lb/>
夾道逰人空歎嗟<lb/>
朱幩玉勒控飛龍笑語喧譁歩驟同馳入九重人不見<lb/>
金鈿翠羽落泥中<lb/>
　　題秦虢二夫人承召遊華清宫圗<hi>元</hi>虞　集<lb/>
貴人並鞚如輕鴻承恩馳入華清宫道途先不止行客<lb/>
策蹇奔趨烏帽風奚嚢墮地何足拾豈有篇章浪相及<lb/>
畫史當時妙墨傳光彩流動狂情急君不見白頭拾遺<lb/>
<pb n="KR4h0142_WYG_044-15b"/>
徒歩歸眀眸皓齒事皆非朝天泥滑袖封事髙閣雨餘<lb/>
宫漏稀<lb/>
　　題黄門飛鞚圗<hi>二首</hi>　　　　　<hi>元</hi>王　惲<lb/>
金錯盤陀落玉鞿春風飛影下瑶池丹青明見傳臚意<lb/>
花栁深宫燕八姨<lb/>
年年十月幸溫湯詔給詞臣半驌驦最見流雲瀟灑處<lb/>
津陽春色曉蒼蒼<lb/>
　　題崔婦乳姑圗　　　　　　　<hi>明</hi>廖道南<lb/>
<pb n="KR4h0142_WYG_044-16a"/>
君不見崔氏之婦乳老姑百年此事胡為乎風流豈啻<lb/>
世所重遺節直與天為徒李母孝思似崔婦二姑堂上<lb/>
遐齡暮滫瀡春盤效婉儀蘋蘩歳祀開昌祚棟塘夫子<lb/>
真逸民堂前蘭桂芳菲新梁鴻不獨稱偕老潘岳仍㸔<lb/>
侍懿親<lb/>
　　題杜韋娘圗　　　　　　　　<hi>元</hi>華㓜武<lb/>
霞佩飄颻金縷香緩歌白雪韻悠揚華堂舊日風流在<lb/>
見慣司空亦斷腸<lb/>
<pb n="KR4h0142_WYG_044-16b"/>
　　紅葉圗　　　　　　　　　　<hi>元</hi>華㓜武<lb/>
鴛鴦瓦冷不禁秋採葉題詩出御溝一㸃靈犀天地隔<lb/>
殷勤隨水向誰流<lb/>
　　題唐宫題葉圗　　　　　　　<hi>元</hi>雅勒呼<lb/>
彩毫將恨付霜紅恨自緜緜水自東金屋有闗嚴虎豹<lb/>
玉書無路託鱗鴻秋期暗度驚催織春信潛通誤守宫<lb/>
莫道銀河消息杳明年錦樹又西風<lb/>
　　題紅葉題詩圗　　　　　　　<hi>元</hi>朱徳潤<lb/>
<pb n="KR4h0142_WYG_044-17a"/>
金殿風㣲拾墜紅題詩聊寄御溝東芳情有意隨流水<lb/>
細字無心學斷鴻别館乍凉霜透幕長門深夜月移宫<lb/>
才情偶爾成佳配不道周南有國風<lb/>
　　題羙人書紅葉圗　　　　　　<hi>明</hi>劉　基<lb/>
紅葉隨波豈自由綵毫空復寫綢繆無人解識詩中意<lb/>
天上人間緫是愁<lb/>
　　羙人紅葉圗　　　　　　　　<hi>明</hi>王　佐<lb/>
謝家夫人詠柳絮黄陵女兒歌竹枝誰信長門秋澹澹<lb/>
<pb n="KR4h0142_WYG_044-17b"/>
西風黄葉斷腸時<lb/>
　　題紅葉仕女　　　　　　　　<hi>明</hi>談　震<lb/>
初試宫妝歩玉除詩成把筆更躊躕舊愁新恨知多少<lb/>
盡向霜紅葉上書<lb/>
　　題流紅圗　　　　　　　　　<hi>明</hi>林　敏<lb/>
玉溝澄晩色金屋閉秋塵鴛被辭君寵蛾睂妬妾身掖<lb/>
庭霜葉赤永巷露苔新欲寫心中事含情祗自顰<lb/>
　　盼盼燕子樓圗　　　　　　　<hi>明</hi>瞿　佑<lb/>
<pb n="KR4h0142_WYG_044-18a"/>
亞父塜前秋草合虞姬墳上暮雲愁如何一片彭城月<lb/>
只照張家燕子樓<lb/>
　　題主人壁間樊素小蠻圗　　　<hi>明</hi>石　沆<lb/>
江州司馬兩紅妝水墨何人畫此堂得似往年歌意思<lb/>
却㸔今日舞衣裳摹聲漫㸃櫻珠破擬態輕拖柳帯長<lb/>
别有幽情傳筆底主人狂得且須狂<lb/>
　　題花蕊夫人像　　　　　　　<hi>元</hi>于　立<lb/>
玉屑丹砂和獺髓一㸃殷紅飬花蕊氷肌玉骨自生凉<lb/>
<pb n="KR4h0142_WYG_044-18b"/>
不信流年去如水火旗曉壓降王道貝闕珠宫長秋草<lb/>
摩訶池上又西風流紅不向人間老<lb/>
　　朝雲誦偈圗　　　　　　　　<hi>明</hi>瞿　佑<lb/>
春樹紅顔一擲梭六如偈裏暗消磨主翁不悟榮華過<lb/>
一笑重煩春夢婆<lb/>
　　題蘇小小像　　　　　　　　<hi>元</hi>于　立<lb/>
花宫玉燕啼酣春春風勞勞驅夢雲夢嗔夢喜春不聞<lb/>
紅萱露滴眞珠裙夜燕玎玲隔牕語碧紗凝煙咽金縷<lb/>
<pb n="KR4h0142_WYG_044-19a"/>
行雲妒殺巫山女芭蕉葉葉黄梅雨<lb/>
　　題劉平妻胡氏殺虎圗　　　　<hi>元</hi>王　惲<lb/>
獸猛其如義烈何揮刀峻絶魯陽戈哀哀哭絶東山婦<lb/>
恨入秋空淚漫多<lb/>
　　再題胡烈婦殺虎圗<hi>三首</hi>　　　<hi>元</hi>王　惲<lb/>
丈夫不作屠龍舉健婦能成刺虎威試著五行參造化<lb/>
二隂何盛一陽㣲<lb/>
眈眈哆口摧天去死地求生有若人寸鐵竟能伸義烈<lb/>
<pb n="KR4h0142_WYG_044-19b"/>
大臣當國合横身<lb/>
古稱政猛苛於虎翦暴除殘惜壯圗蹀血兩坊三義俠<lb/>
袖鎚揮處㡬於菟<lb/>
　　為古紹先題劉平妻胡氏殺虎圗<hi>元</hi>張　翥<lb/>
沙河岸邊秋草白棗陽城頭落日黒老兵辛苦踐更來<lb/>
林下稅車聊一息黄蘆颯颯中夜鳴倀鬼叫嘯悲風生<lb/>
虎飢得人怒不置婦急徒手危相爭直前死力持虎足<lb/>
呼兒進刀屠虎腹但知有夫豈知虎視之何殊几上肉<lb/>
<pb n="KR4h0142_WYG_044-20a"/>
當時一擊寧顧軀驚魂碎骨仍攜扶九原瞑目已無憾<lb/>
舊血勿湔身上襦千秋節義傳鄉閭我猶膽怯見畫圗<lb/>
健婦果勝一丈夫向來馮婦有不如<lb/>
　　胡氏刺虎圗　　　　　　　　<hi>元</hi>楊　載<lb/>
涴有烈婦人胡姓嫁劉氏從夫棗陽戍車宿水之澨夜<lb/>
半猛虎至銜夫入菑翳夫人自驚起不暇生為計直前<lb/>
執虎足盡力與牽制呼兒抽佩刀刃剚虎立斃夫命復<lb/>
不救復讎古所貴嗚呼流俗弊節義日以廢婦不夫其<lb/>
<pb n="KR4h0142_WYG_044-20b"/>
夫臣子競為利患難茍圗免聞此得無媿吾故作此詩<lb/>
於以告萬世<lb/>
　　劉平妻殺虎圗　　　　　　　<hi>明</hi>程敏政<lb/>
棗陽軍婦千人勇虎口活夫顔不動磵號山裂天為昬<lb/>
㡬許髙樓髻雲聳征車夜渡西河眠骨肉相守終餘年<lb/>
舅戕夫死避苛政泰山女兒吁可憐<lb/>
　　題髙宗二劉妃圗　　　　　　<hi>元</hi>潘　純<lb/>
秋風落盡故宫槐江上芙蓉並蔕開留得君王不歸去<lb/>
<pb n="KR4h0142_WYG_044-21a"/>
　鳯皇山下起樓臺<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0142_WYG_044-21b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定歴代題畫詩類巻四十四<lb/>
</p>
<p>
</p>
  </div>
</body>
</text>
</TEI>
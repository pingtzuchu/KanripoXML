<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0142_WYG_041-1a"/>
　欽定四庫全書<lb/>
御定厯代題畫詩類巻四十一目録<lb/>
　　故實類<lb/>
　　　宋太祖蹴踘圖<hi>元王惲三首</hi>
　　　題太祖太宗蹴踘圖<hi>元呉澄</hi>
　　　趙太祖蹴踘圖<hi>明倪敬</hi>
　　　陶學士驛舍圖<hi>元黄溍</hi>
　　　陶榖郵亭圖<hi>元唐肅</hi>
<pb n="KR4h0142_WYG_041-1b"/>
　　　題陶榖郵亭夜宿圖<hi>元于立</hi>
　　　陶榖郵亭圖<hi>明高啓</hi>
　　　和靖先生觀梅圖<hi>元錢選</hi>
　　　和靖觀梅圖<hi>元呉澄</hi>
　　　題和靖先生觀梅圖<hi>元仇逺</hi>
　　　和靖看梅圖<hi>元吕誠</hi>
　　　題和靖觀梅圖<hi>元陶宗儀</hi>
　　　林處士觀梅圖<hi>明錢宰</hi>
<pb n="KR4h0142_WYG_041-2a"/>
　　和靖觀梅圖<hi>明謝常</hi>
　　和靖觀梅圖<hi>明周述</hi>
　　和靖擁爐覔句圖<hi>元陶宗儀</hi>
　　題孤山放鶴圖<hi>元趙孟頫二首</hi>
　　睢陽五老圖<hi>宋晏殊</hi>
　　睢陽五老圖<hi>宋文彥博</hi>
　　睢陽五老圖<hi>宋韓琦</hi>
　　睢陽五老圖<hi>宋富弼</hi>
<pb n="KR4h0142_WYG_041-2b"/>
　　睢陽五老圖<hi>宋范仲淹</hi>
　　睢陽五老圖<hi>宋歐陽修</hi>
　　睢陽五老圖<hi>宋司馬光</hi>
　　睢陽五老圖<hi>宋范純仁</hi>
　　睢陽五老圖<hi>宋蘇軾</hi>
　　睢陽五老圖<hi>宋蘇轍</hi>
　　睢陽五老圖<hi>宋黄庭堅</hi>
　　睢陽五老圖<hi>宋邵雍</hi>
<pb n="KR4h0142_WYG_041-3a"/>
　　睢陽五老圖<hi>宋程顥</hi>
　　睢陽五老圖<hi>宋程頤</hi>
　　睢陽五老圖<hi>宋張載</hi>
　　睢陽五老圖<hi>宋張商英</hi>
　　睢陽五老圖<hi>宋胡瑗</hi>
　　睢陽五老圖<hi>宋蘇頌</hi>
　　題耆英圖<hi>元王惲</hi>
　　跋司馬温公燕處圖<hi>元王惲三首</hi>
<pb n="KR4h0142_WYG_041-3b"/>
　　題李伯時畫趙景仁琴鶴圖<hi>宋蘇軾</hi>
　　陳季常所畜朱陳邨嫁娶圖<hi>宋蘇軾二首</hi>
　　題鄭俠流民圖<hi>明陸深</hi>
　　東坡赤壁圖<hi>金趙秉文</hi>
　　東坡赤壁圖<hi>元鄭元祐</hi>
　　東坡夜遊圖<hi>元馬臻</hi>
　　東坡赤壁圖<hi>元鄭允端</hi>
　　蘇公赤壁圖<hi>明張以寧</hi>
<pb n="KR4h0142_WYG_041-4a"/>
　　東坡赤壁圖<hi>明劉泰</hi>
　　蘇子瞻遊赤壁圖<hi>明何景明</hi>
　　東坡海南烹茶圖<hi>金馮璧</hi>
　　東坡汲乳泉圖<hi>元王惲二首</hi>
　　題東坡戴笠著屐圖<hi>元呉澄</hi>
　　東坡笠屐圖<hi>元鄭元祐</hi>
　　東坡戴笠圖<hi>明貝瓊</hi>
　　拜石圖<hi>元倪瓚</hi>
<pb n="KR4h0142_WYG_041-4b"/>
　　拜石圖為王文靜題<hi>元倪瓚二首</hi>
　　雅集圖<hi>金劉祖謙</hi>
　　題西園燕集圖<hi>元于立</hi>
　　題西園雅集圖<hi>元姚文奐</hi>
　　題顧進道所藏西園雅集圖<hi>元張天英</hi>
　　題麥舟圖<hi>明丘濬</hi>
　　麥舟圖<hi>明李東陽</hi>
　　宋徽宗成平殿曲宴蔡京圖御畫御記<hi>元掲徯斯</hi>
<pb n="KR4h0142_WYG_041-5a"/>
　　　宋髙宗書光武度田圖<hi>元馬祖常</hi>
　　　題畢少董繙經圖<hi>宋楊萬里</hi>
　　　題畢少董繙經圖<hi>宋范成大</hi>
　　　題畢直閣繙經圖<hi>宋陳造三首</hi>
　　　題韓蘄王湖上騎驢圖<hi>元呉萊</hi>
　　　韓世忠湖上騎驢圖<hi>明張燦</hi>
　　　宋陸秀夫抱惠王入海圖<hi>元姚璲</hi>
　　　題文山衡陽躍馬圖<hi>元劉詵</hi>
<pb n="KR4h0142_WYG_041-5b"/>
　　　題先賢張公十詠圖<hi>元趙孟頫</hi>
　<lb/>
　<lb/>
　<lb/>
　<lb/>
　<lb/>
　<lb/>
御定歴代題畫詩類卷四十一目録<lb/>
<pb n="KR4h0142_WYG_041-6a"/>
　欽定四庫全書<lb/>
御定歴代題畫詩類巻四十一<lb/>
　　故實類<lb/>
　　　宋太祖蹴鞠圖<hi>三首太凡六人對蹴者趙普傍看者  宗八王一道士與從者</hi>
　　　　　　　　　　　　　　　　<hi>元</hi>王　惲<lb/>
　榻邉咫尺夢金陵欲下河東勢未能畫史意傳當日事<lb/>
　丹青圖上見軍興<lb/>
　婉孌龍姿五客隨内庭深處共遊嬉筆端欲見無窮意<lb/>
<pb n="KR4h0142_WYG_041-6b"/>
　一㸃香塵欲起時<lb/>
　太平朝野日歡娯肯效三郎和碧梧治定不應忘武備<lb/>
　花間蹋鞠是雄圖<lb/>
　　　題太祖太宗蹴鞠圖<hi>有希夷趙韓元王及二待詔</hi>呉　澄<lb/>
　混凡共戲一丸圓年在庚申啓運前賢聖仙凡俱泯泯<lb/>
　於今七度見流年<lb/>
　　　趙太祖蹴鞠圖　　　　　　　<hi>明</hi>倪　敬<lb/>
　小苑垂楊弄晴碧萬幾餘暇同歡集錦毬交蹴徃來頻<lb/>
<pb n="KR4h0142_WYG_041-7a"/>
落花流水春無迹君王奮袂張虯鬚宛似驪龍夜戲明<lb/>
月珠侍臣郤立一揮手仰抛紅日直上青雲衢宫靴撲<lb/>
簌騰香霧紫鳳翻身彩鸞舞星移斗轉經幾時回首月<lb/>
華過十五<lb/>
　　陶學士驛舍圖　　　　　　　<hi>元</hi>黄　溍<lb/>
一笑相逢亦偶然浪將恩怨向人傳無端更被丹青汙<lb/>
狼籍春風數百年<lb/>
　　陶榖郵亭圖　　　　　　　　<hi>元</hi>唐　肅<lb/>
<pb n="KR4h0142_WYG_041-7b"/>
紫鳳檀槽緑髪娼玉堂見慣可尋常作歌未必腸能斷<lb/>
明日聽歌能斷腸<lb/>
　　題陶榖郵亭夜宿圖　　　　　<hi>元</hi>于　立<lb/>
行春使者惜春華處處春風楊栁花不向江南望江北<lb/>
却將恩怨屬琵琶<lb/>
　　陶榖驛亭圖　　　　　　　　<hi>明</hi>高　啓<lb/>
酒䦨使騎趣歸時羞殺江南一曲詞借問驛亭相見者<lb/>
風流何似党家兒<lb/>
<pb n="KR4h0142_WYG_041-8a"/>
　　和靖先生觀梅圖　　　　　　<hi>元</hi>錢　選<lb/>
不見西湖處士星儼然風月為誰明當時寂寞孤山下<lb/>
兩句詩成萬古吟<lb/>
　　和靖觀梅圖　　　　　　　　<hi>元</hi>呉　澄<lb/>
一枝春信到孤山氷雪肌膚不覺寒月下水邊看未足<lb/>
折來更向手中看<lb/>
　　題和靖先生觀梅圖<hi>無懷上人徵予作</hi>　<hi>元</hi>仇　逺<lb/>
癡童臞鶴冷相隨笑指南枝傍小溪到處一般香影色<lb/>
<pb n="KR4h0142_WYG_041-8b"/>
孤山只在斷橋西<lb/>
　　和靖看梅圖　　　　　　　　<hi>元</hi>吕　誠<lb/>
西泠橋下林家墓猶有舊時無數花孤雲何處雙飛鶴<lb/>
落日鵁鶄滿白沙<lb/>
　　題和靖觀梅圖　　　　　　　<hi>元</hi>陶宗儀<lb/>
小朶遥岑隔翠漪背籠衣袖立多時暗香浮處催詩句<lb/>
落月昏黄分外竒<lb/>
　　林處士觀梅圖　　　　　　　<hi>明</hi>錢　宰<lb/>
<pb n="KR4h0142_WYG_041-9a"/>
放鶴山人不可招斷河殘月夜聞簫别來欲問春消息<lb/>
花落西泠第二橋<lb/>
　　和靖觀梅圖　　　　　　　　<hi>明</hi>謝　常<lb/>
孤山嵗晚水迢迢竹外横斜挂緑么吟到暗香疎影句<lb/>
黄昏月上雪初消<lb/>
　　和靖觀梅圖　　　　　　　　<hi>明</hi>周　述<lb/>
西湖昨夜天雨雪雪中獨有梅花發一枝泠泠玉壺冰<lb/>
寒徹重裘咏不成小童附火情更苦白鶴何心向人舞<lb/>
<pb n="KR4h0142_WYG_041-9b"/>
展圖更覺肌骨清彷彿如從湖上行逋仙一去不可見<lb/>
俛仰徒令詩思生<lb/>
　　和靖擁爐覓句圖　　　　　　<hi>元</hi>陶宗儀<lb/>
一童一鶴住西湖千古高風識畫圖水影月香成絶唱<lb/>
苦吟猶自擁寒爐<lb/>
　　題孤山放鶴圖<hi>二首</hi>　　　　　<hi>元</hi>趙孟頫<lb/>
西湖清且漣漪扁舟時蕩晴暉處處青山獨徃翩翩白<lb/>
鶴迎歸<lb/>
<pb n="KR4h0142_WYG_041-10a"/>
昔年曽到孤山蒼藤古木高寒想見先生風致畫圖留<lb/>
與人看<lb/>
　　睢陽五老圖　　　　　　　　<hi>宋</hi>晏　殊<lb/>
道明回詔樂清閒便向中朝脫冕冠百日秉樞登相府<lb/>
千年青史表旌桓泰運正隆嫌氣熱乾綱初整畏冰寒<lb/>
逍遥唱和多高致儀象霜風俾後看<lb/>
　　睢陽五老圖　　　　　　　　<hi>宋</hi>文彦博<lb/>
輔政何時退省閒清平告老謝簪冠兩朝耆宿真英武<lb/>
<pb n="KR4h0142_WYG_041-10b"/>
一代謀謨實柱桓太史尚瞻星有烈小民猶念徳無寒<lb/>
誰知我輩登樞要嚴貌冰威祗肅看<lb/>
　　睢陽五老圖　　　　　　　　<hi>宋</hi>韓　琦<lb/>
治道剛明老始閒禮儀曽著一朝冠勸農省嵗知民瘼<lb/>
退宼安邦建夏桓法駕六龍親善御吟游五老薄時寒<lb/>
清名邁古今人慕稷契餘風後學看<lb/>
　　睢陽五老圖　　　　　　　　<hi>宋</hi>冨　弼<lb/>
休官致政老年閒廟堂嘗享著袍冠調和鼎鼐施霖雨<lb/>
<pb n="KR4h0142_WYG_041-11a"/>
爕理隂陽佐武桓念國不忘先世烈歸鄉豈念舊廬寒<lb/>
我輩若從親炙授儀容如在使人看<lb/>
　　睢陽五老圖　　　　　　　　<hi>宋</hi>范仲淹<lb/>
聖君錫詔享榮閒高壽龜朋老脫冠道似皋陶垂徳惠<lb/>
政如傳説起圭桓惟宜宴樂凌風烈最勝安居越嵗寒<lb/>
景行願從優學致懇誠膺服拜瞻看<lb/>
　　睢陽五老圖　　　　　　　　<hi>宋</hi>歐陽修<lb/>
脱遺軒冕就安閒笑傲丘園縱倒冠白髪憂民雖種種<lb/>
<pb n="KR4h0142_WYG_041-11b"/>
丹心許國尚桓桓鴻𠖇得路高難慕松老無風韻自寒<lb/>
聞說優游多唱和新篇何惜畫圖看<lb/>
　　睢陽五老圖　　　　　　　　<hi>宋</hi>司馬光<lb/>
圖謀已就樂暗閒曉向田園喜脫冠心志不灰猶有策<lb/>
星長還在尚無桓朝陽鳴鳳身輕暖赴壑剛蛇齒健寒<lb/>
儀表珍藏傳不朽每於清士敬持看<lb/>
　　睢陽五老圖　　　　　　　　<hi>宋</hi>范純仁<lb/>
榮名雅望退休閒聲譽清高已納冠匡國多方開五老<lb/>
<pb n="KR4h0142_WYG_041-12a"/>
齊名有道列雙桓耆英後㑹成威烈相貌前圖壯世寒<lb/>
吾道欲如公道立百年藻鑑動人看<lb/>
　　睢陽五老圖　　　　　　　　<hi>宋</hi>蘇　軾<lb/>
國老安榮心自閒紫袍金帶舊簪冠星騎箕簸揚糠粃<lb/>
斗掌權衡表漢桓冬有愆陽嫌薄熱夏多沴氣畏輕寒<lb/>
賴得五賢清雅出俾人敬慕肅容看<lb/>
　　睢陽五老圖　　　　　　　　<hi>宋</hi>蘇　轍<lb/>
賢才冠世得優閒免向金門老贅冠頌徳華名盈滿軸<lb/>
<pb n="KR4h0142_WYG_041-12b"/>
規章文獻表穹桓宦家有道生忠烈夷夏初寧諫齒寒<lb/>
正是紫微垣裏客如今列上畫圖看<lb/>
　　睢陽五老圖　　　　　　　　<hi>宋</hi>黄庭堅<lb/>
五老天然一㑹閒太平時節振衣冠相君守理回天詔<lb/>
輔國驅夷立塞桓天術圖姦梁木壞黨碑雷震雹冰寒<lb/>
丹心忠厚來安泰惠澤垂流仰止看<lb/>
　　睢陽五老圖　　　　　　　　<hi>宋</hi>邵　雍<lb/>
政事渾如春夢閒人情囂薄惡儒冠四朝遺烈承平日<lb/>
<pb n="KR4h0142_WYG_041-13a"/>
兩世觀風樹大桓經濟安民心不晦保全傳嗣骨無寒<lb/>
乾元恰似諸公意符節還同一揆看<lb/>
　　睢陽五老圖　　　　　　　　<hi>宋</hi>程　顥<lb/>
大道剛明孰肯閒拳拳心志尚遺冠飯蔬飲水時行樂<lb/>
定禮刪詩國建桓終身戀闕存忠厚薄味供先表蹇寒<lb/>
鴻鈞幸得循清運餘烈慿人仔細看<lb/>
　　睢陽五老圖　　　　　　　　<hi>宋</hi>程　頤<lb/>
天朝罷命錫歸閒冨夀康寧老稅冠國史標名知骨鯁<lb/>
<pb n="KR4h0142_WYG_041-13b"/>
邦人圖像勝楹桓龍飛天上時還暖魚躍波心氣未寒<lb/>
惟我潛心於易理備知先哲應時看<lb/>
　　睢陽五老圖　　　　　　　　<hi>宋</hi>張　載<lb/>
太平氣象養高閒宴賞諸公老致冠朝野已聞親相業<lb/>
廟堂曽覩漆丹桓形容傑出新圖粲徳澤雄霑舊俗寒<lb/>
一片忠心涵國史桑田雖變迥謨看<lb/>
　　睢陽五老圖　　　　　　　　<hi>宋</hi>張商英<lb/>
徳政調元向道閒天朝詔許實辭冠丹心耿耿懸象魏<lb/>
<pb n="KR4h0142_WYG_041-14a"/>
青史昭昭照玉桓晩節友賢陽鳳暖老年憂世谷駒寒<lb/>
太平猶自存龜鑑後進儀刑仰慕看<lb/>
　　睢陽五老圖　　　　　　　　<hi>宋</hi>胡　瑗<lb/>
始同優烈晩同閒五福俱全戴角冠典午山河遵大道<lb/>
調元宗社對穹桓羌夷誰敢窺中夏朝士猜疑畏嵗寒<lb/>
肱股賡歌遺韻在惟吾後進祗膺看<lb/>
　　睢陽五老圖　　　　　　　　<hi>宋</hi>蘇　頌<lb/>
歸休謝事樂時閒衣鉢承傳宰輔冠感徳舊曽親善政<lb/>
<pb n="KR4h0142_WYG_041-14b"/>
霑恩新賜立危桓堂堂嚴貌依龍衮粲粲文星荷月寒<lb/>
直筆當時修國史英豪邁古後來看<lb/>
　　題耆英圖<hi>奉呈子初中丞</hi>　　　　　　<hi>元</hi>王　惲<lb/>
張生好竒兼尚友古畫圖書長在手欣然示我洛英圖<lb/>
便覺奎光生戸牖衣冠磊落十三人閒著一枰談治否<lb/>
堂堂文富兩具瞻天下倚安真大叟平頭七十是尋常<lb/>
獨有端明未期壽方辭晩進不敢班列宿光中巳瞻斗<lb/>
北門易慮望佳招千里馳書恨官守升平盛事那得再<lb/>
<pb n="KR4h0142_WYG_041-15a"/>
夢寐席間把巵酒吾儕起敬當如何再拜乞靈三叩首<lb/>
君不見西周文物稱全盛除却邑姜纔得九神崧間氣<lb/>
萃此多周鳳魯麟紛在藪鄭郎繪事固入神自是徳星<lb/>
傳不朽我思仁祖慶厯中慶厯政有三代風斯民皞皞<lb/>
樂其樂六合一氣開時雍扶持位育緫是諸賢功熙寧<lb/>
天子錯料事以忠為邪邪作忠放敎公等在散地擢置<lb/>
安石司羣工惠卿繼用二惇起當時何止驚三空嗚呼<lb/>
以人為鑑古所取安得獻此與論治道之汚隆願君深<lb/>
<pb n="KR4h0142_WYG_041-15b"/>
藏勿輕出世代雖逺多青蟲<lb/>
　　跋司馬温公燕處圖<hi>三首</hi>　　　<hi>元</hi>王　惲<lb/>
獨樂園深百草香一編心與道相忘不妨臥老琴書裏<lb/>
破散青苗有報章<lb/>
道與晴雲任巻舒心存廊廟跡江湖石君被遣公孫死<lb/>
慚愧先生燕處圖<lb/>
擁馬留公作帝箴人心大抵是天心惠卿未死舒王在<lb/>
一集傳家了古今<lb/>
<pb n="KR4h0142_WYG_041-16a"/>
　　題李伯時畫趙景仁琴鶴圖　　<hi>宋</hi>蘇　軾<lb/>
清獻先生無一錢故應琴鶴是家傳誰知默鼓無絃曲<lb/>
時向珠宫作幻仙<lb/>
　　陳季常所畜朱陳邨嫁娶圖<hi>二首宋</hi>蘇　軾<lb/>
何年顧陸丹青手畫作朱陳嫁娶圖聞道一邨惟兩姓<lb/>
不將門戸買崔盧<lb/>
我是朱陳舊使君勸農曽入杏花村而今風物那堪畫<lb/>
縣吏催錢夜打門<lb/>
<pb n="KR4h0142_WYG_041-16b"/>
　　題鄭俠流民圖　　　　　　　<hi>明</hi>陸　深<lb/>
近時畫手數呉偉泰和郭詡差可擬良工位置著意深<lb/>
何但煙雲生筆厎此幅淺淡頗有工描寫人物間關裏<lb/>
骨肉牽聯老稚兼衣裳繿縷靣目紫云是鄭俠流民圖<lb/>
彷彿啼號聲滿耳風回草樹生晝陰翠壁華堂容有此<lb/>
雲間才子曹濮陽胸藏丘壑心如水朅來射策明光宫<lb/>
便欲飽煖同遐邇俸資積月數不盈擘畫太半收書史<lb/>
時騎瘦馬向長安買得殘縑大小李㑹心論格不論錢<lb/>
<pb n="KR4h0142_WYG_041-17a"/>
袖來向我陳終始關仝荆浩久巳無馬逺夏珪呼不起<lb/>
郭生自是清狂人東抹西塗聊復爾太平有象鷄狗肥<lb/>
世路無情鄉井徙君不見治亂興亡各一時慿仗調和<lb/>
與燮理民瘼寧知千百端君門空瞻一萬里摩挲此圖<lb/>
展轉不已荆文相公熙豐天子<lb/>
　　東坡赤壁圖　　　　　　　　<hi>金</hi>趙秉文<lb/>
連山盤武昌古木參雲稠誅茆東坡下門前江水流永<lb/>
懷百世士老氣蓋九州平生忠義心雲濤一扁舟笛聲<lb/>
<pb n="KR4h0142_WYG_041-17b"/>
何處來喚月下船頭掬此月中水簸弄人間秋蕩揺波<lb/>
中天光射夫林丘古今一俯仰共盡隨蜉蝣孫曹何足<lb/>
弔我自造物遊尚憐風月好解與耳目謀歸來玉堂夢<lb/>
清影寒悠悠一顧能幾何鶻巢淹不留遺像不忍挂尚<lb/>
恐兒輩羞儼然袖雙手妙賦疑可求何時謫仙人騎鶴<lb/>
下瀛洲相期游八表一洗區中愁<lb/>
　　東坡赤壁圖　　　　　　　　<hi>元</hi>鄭元祐<lb/>
奎星墮地不化石化作盤天老胸臆清禁森嚴著不得<lb/>
<pb n="KR4h0142_WYG_041-18a"/>
半夜吹簫過赤壁百億魚龍不敢聽萬古東流月華白<lb/>
　　赤壁夜遊圖　　　　　　　　<hi>元</hi>馬　臻<lb/>
穿空亂石驚濤拍月滿孤舟從二客覺夢悲歡總不真<lb/>
一聲鶴唳東方白<lb/>
　　東坡赤壁圖　　　　　　　　<hi>元</hi>鄭　氏<hi>名允端</hi>
老瞞雄視欲吞呉百萬樓船一炬枯留得清風明月在<lb/>
網魚謀酒付髯蘇<lb/>
　　蘇公赤壁圖　　　　　　　　<hi>明</hi>張以寧<lb/>
<pb n="KR4h0142_WYG_041-18b"/>
赤壁江寒葉漸稀黄泥坂靜露斜飛洞簫聲裏當時月<lb/>
應照千年化鶴歸<lb/>
　　東坡赤壁圖　　　　　　　　<hi>明</hi>劉　泰<lb/>
黄州遷客氣如虹夜放扁舟弔兩雄東下火攻呉卒銳<lb/>
北來車戰魏師空白沙折㦸荒凉外緑酒芳樽感慨中<lb/>
爛醉不知天地老江流終古浩無窮<lb/>
　　蘇子瞻遊赤壁圖　　　　　　<hi>明</hi>何景明<lb/>
垂老黄州客高秋赤壁船三分留古迹兩賦到今傳落<lb/>
<pb n="KR4h0142_WYG_041-19a"/>
日寒江動青天斷岸懸畫圖誰省識千載尚風煙<lb/>
　　東坡海南烹茶圖　　　　　　<hi>金</hi>馮　璧<lb/>
講筵分賜宻雲龍春夢分明覺亦空地惡九鑽黎洞火<lb/>
天游兩腋玉川風<lb/>
　　東坡汲乳泉圖<hi>二首</hi>　　　　　<hi>元</hi>王　惲<lb/>
儋州遷客玉堂仙服食天敎得乳泉三嚥遽驚滋浩氣<lb/>
一甘無壊是泠淵中朝清議孤忠裏瘴海鯨波九死邊<lb/>
落月澹隨人不見滿襟風露獨翛然<lb/>
<pb n="KR4h0142_WYG_041-19b"/>
道宫獨發乳泉香似與坡仙養浩方井冽不從炎海瘴<lb/>
味甘還比上池觴化機軒豁元胎濕孤影追隨月色蒼<lb/>
天地此身忠義在一杯三嚥濯肝腸<lb/>
　　題東坡戴笠著屐圖　　　　　<hi>元</hi>吳　澄<lb/>
白鶴峰前井赤鯶逺徙又化南溟鯤城南白晝魑魅現<lb/>
賴有東黎諸弟昆腥鹹滿口無異語似人慰意聊過門<lb/>
竹刺藤梢歸路晩濛濛霧雨天欲昏御人不識臧紇聖<lb/>
抖擻雨具相温存天涯禹跡不到處要使舊攆留新痕<lb/>
<pb n="KR4h0142_WYG_041-20a"/>
荷笠俄成牧羊叟誰憐海上屬國孫襄童拍手接䍦倒<lb/>
庸犬驚吠扶桑暾先生招怪每類此白首幸免長鯨吞<lb/>
何人為作野老像風流不減乗朱轓謫來天仙墮塵網<lb/>
化身千億難名論我從象外得眞相神交心醉都忘言<lb/>
　　東坡笠屐圖　　　　　　　　<hi>元</hi>鄭元祐<lb/>
得嗔如屋謗如山且看蠻煙瘴雨間白月遭蟇蝕不盡<lb/>
清光依舊滿人寰<lb/>
　　東坡戴笠圖　　　　　　　　<hi>明</hi>貝　瓊<lb/>
<pb n="KR4h0142_WYG_041-20b"/>
雨屐新泥蒻笠欹滿邨風雨獨歸時玉堂天上神仙客<lb/>
婦女兒童總未知<lb/>
　　拜石圖　　　　　　　　　　<hi>元</hi>倪　瓚<lb/>
元章愛硯復愛石探瑰抉竒久為癖石兄足拜自寫圖<lb/>
乃知顚名不虚得<lb/>
　　拜石圖為王文靜題<hi>二首</hi>　　　<hi>元</hi>倪　瓚<lb/>
米顚嗜古命宜輕𤣥寳厓珍禍患并盥沐閱書私太尉<lb/>
可憐諂佞小人情<lb/>
<pb n="KR4h0142_WYG_041-21a"/>
清文絶俗盛名譽不記坡翁奬㧞初得筆無如蔡元度<lb/>
却言蘇軾劣於書<lb/>
　　雅集圖　　　　　　　　　　<hi>金</hi>劉祖謙<lb/>
翠雀翩翩野鶴孤玉京人物㑹仙圖後來且莫輕題品<lb/>
席上揮毫有大蘇<lb/>
　　題西園燕集圖　　　　　　　<hi>元</hi>于　立<lb/>
文章在世如元氣人物盛衰同一致開圖使我三歎息<lb/>
乃知作者遺深意名園蕭瑟懸古秋白沙翠竹涵清流<lb/>
<pb n="KR4h0142_WYG_041-21b"/>
豈無尊俎寄幽賞况有文字能相酬花前美人美如玉<lb/>
翠痕冷遶冰綃緑長㡌先生正揮洒何處阮咸新度曲<lb/>
法書名畫總游藝說有談空聊逺俗當時風流數君子<lb/>
千古何人繼高躅君不見金谷荒園無草木又不見姑<lb/>
蘇空臺走麋鹿彼處富貴等塵土何如斯人斯畫傳千<lb/>
古<lb/>
　　題西園雅集圖　　　　　　　<hi>元</hi>姚文煥<lb/>
宋家全盛日戚里肅高風四海才華萃西園爽氣濃衣<lb/>
<pb n="KR4h0142_WYG_041-22a"/>
冠名教異興趣一時同雅好隨賓客風流見主翁珍藏<lb/>
出古物能事競新功離席高譚永行㕑異味重臺池迷<lb/>
逺近杖屨任西東竹色仍多碧蕉花也自紅文章關世<lb/>
道冨貴感秋蓬良㑹難為數清驩未易窮蘭亭祓褉事<lb/>
金谷綺羅叢回首俱陳迹君看圖畫中<lb/>
　　題顧進道所藏西園雅集圖　　<hi>元</hi>張天英<lb/>
西園緬邈天中開仙山渌池異蓬萊翠葆翛翛拂花去<lb/>
傳迎都尉朝天回寳繪前榮日初旭一時冠蓋如雲來<lb/>
<pb n="KR4h0142_WYG_041-22b"/>
玉案離離發天藻瑤姬催獻流霞杯松下羽衣絃欲語<lb/>
煙霓搖豔金銀臺興酣飛筆灑元氣巖屏贔屓寒欲摧<lb/>
幽賞羅衆賓石牀凈如拭想像栗里人青林照顔色緇<lb/>
衣者誰子入竹坐深默眼中綺麗何足珍回首秋風化<lb/>
棘榛君不見金谷澗龍鱗池木妖石怪中藏禍機吳歌<lb/>
楚舞顧影悽悲丈夫不愛士富貴空爾為徒勞玩物志<lb/>
但為後人嗤何如巢居抔飲得眞意年年嵗嵗羲農時<lb/>
　　題麥舟圖　　　　　　　　　<hi>明</hi>丘　濬<lb/>
<pb n="KR4h0142_WYG_041-23a"/>
父有張氏湯子有劉家歆千年高平范父子同一心<lb/>
　　麥舟圖　　　　　　　　　　<hi>明</hi>李東陽<lb/>
江東故人半零落江頭石郎淚雙闕三喪未葬家苦貧<lb/>
舉世今無魏州郭睢陽范郎方少年相看不語意茫然<lb/>
江舟載麥五百斛揮手付之如一錢歸家侍立庭闈畔<lb/>
白髪聞之為一莞亦知父子本同心若待庭趨嗟巳晩<lb/>
君不見慶州饑民曽告荒使君自發常平倉<lb/>
　　宋徽宗成平殿曲宴蔡京圖御畫御記<lb/>
<pb n="KR4h0142_WYG_041-23b"/>
　　　　　　　　　　　　　　　<hi>元</hi>揭傒斯<lb/>
東京諸蔡滿周行延福成平樂未央千畝松篁籠玉殿<lb/>
九霄風露濕霓裳君臣契合同堯舜禮樂光華邁漢唐<lb/>
明日圖成仍作記千秋留與監興亡<lb/>
　　宋高宗書光武度田圖　　　　<hi>元</hi>馬祖常<lb/>
漢家自有雲臺像誰取丹青畫度田宋主欲興江左業<lb/>
却將書字送長年<lb/>
　　題畢少董繙經圖　　　　　　<hi>宋</hi>楊萬里<lb/>
<pb n="KR4h0142_WYG_041-24a"/>
　畢敷文少董名良史紹興初陷虜境居汴閉户著春<lb/>
　秋正辭論語探古書有宋哲夫李願良輩執經師之<lb/>
　好事者寫為繙經圖宋執一巻背立且讀且指李執<lb/>
　一巻向其師若有問者而少董坐一榻上後有二女<lb/>
　奴各有所執而阿冬者坐其間少董之季子也女奴<lb/>
　之髽者曰孫壽冠者曰馬惠真哲夫名成願良名師<lb/>
　魏云<lb/>
宋生把巻讀且指李生把巻問竒字榻上坐著一老子<lb/>
<pb n="KR4h0142_WYG_041-24b"/>
右手秉筆袒左臂春秋論語訓傳成胷中有話頗欲告<lb/>
兩生欲呼小白拉重耳同㑹諸侯尊帝京婢妾不解事<lb/>
兩生未可語冬郎政兒癡誰能復憐許繙經未了報歸<lb/>
期攜書歸來獻玉墀胡沙滿面無人識回首兩生斗南<lb/>
北<lb/>
　　題畢少董繙經圖　　　　　　<hi>宋</hi>范成大<lb/>
絳帳胡沙暗青編古意深誰知洛下詠中有越人吟<lb/>
　　題畢直閣繙經圖<hi>三首</hi>　　　　<hi>宋</hi>陳　造<lb/>
<pb n="KR4h0142_WYG_041-25a"/>
凝碧有詩纔逭死青巖不語竟何裨先生著論胡塵厎<lb/>
未覺丘明見仲尼<lb/>
霸圖無繼昧尊王獨抱殘經晰渺茫地下威文應吐氣<lb/>
人間宋李解升堂<lb/>
中原正朔合天王細讀遺書癭作囊老子披圖揩病眼<lb/>
為公重炷石爐香<lb/>
　　題韓蘄王湖上騎驢圖　　　　<hi>元</hi>吳　萊<lb/>
秋風泗水沉周鼎淚濕吳天荆棘冷黄河北岸旌節回<lb/>
<pb n="KR4h0142_WYG_041-25b"/>
信誓如城打不開沿邊撤備無人守蟣蝨塵埃生甲胄<lb/>
散盡千兵只童騎餐來斗飯空壺酒西湖楊栁煙波寒<lb/>
照見從前刀劔瘢宫中孰與論頗牧塞上寧知無范韓<lb/>
事去英雄甘老死此手猶能為公起勸人莫問故將軍<lb/>
身是清涼一居士<lb/>
　　韓世忠湖上騎驢圖　　　　　<hi>明</hi>張　燦<lb/>
神州誰復舊山河散盡熊貔事講和驢背看來猶矍鑠<lb/>
朝廷誰說召廉頗<lb/>
<pb n="KR4h0142_WYG_041-26a"/>
　　宋陸秀夫抱惠王入海圖　　　<hi>元</hi>姚　璲<lb/>
紫宸黄閣共樓船海氣昏昏日月偏平地巳無行在所<lb/>
丹心猶數中興年生藏魚腹不見水死挽龍髥直上天<lb/>
板蕩純臣有如此流芳千古更無前<lb/>
　　題文山衡陽躍馬圖<hi>和湏溪韻</hi>　　　<hi>元</hi>劉　詵<lb/>
將軍紫綬馳燕然丞相白髪祁山前重瞳悲歌泣虞美<lb/>
伏波眼穿鳶墮水英雄相望千萬年西風荒草迷五原<lb/>
延秋王孫折金鞭女牆明月銅駝門衡山春濃風日好<lb/>
<pb n="KR4h0142_WYG_041-26b"/>
紫韁電轉人未老豈知蹶塊追海横海天如雪狂瀾倒<lb/>
玉樓十二春衣妍流雲却月爭取憐落花金谷獨一死<lb/>
蒼旻不語丹心傳劉家的盧空識意金粟龍媒俱久逝<lb/>
少年相對那得知掩圖醉倚南風睡<lb/>
　　題先賢張公十詠圖　　　　　<hi>元</hi>趙孟頫<lb/>
吳興瀟灑郡自古冨人物溪山暎亭榭尊俎照華髪當<lb/>
時盍簪地蓁莽久蕪沒空餘詩語工不共芳草歇撫巻<lb/>
想勝風冠珮其敢忽先民不可見惆悵至明發<lb/>
<pb n="KR4h0142_WYG_041-27a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0142_WYG_041-27b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定歴代題畫詩類巻四十一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0142_WYG_015-1a"/>
　欽定四庫全書<lb/>
御定厯代題畫詩類卷十五目録<lb/>
　　山水類<lb/>
　　　題王立本山水圖<hi>明貝瓊</hi>
　　　題馬文壁畫<hi>明貝瓊二首</hi>
　　　題蘇明遠畫<hi>明貝瓊</hi>
　　　題虞魯瞻山水<hi>明貝瓊</hi>
　　　題章東孟山水<hi>明劉堧</hi>
<pb n="KR4h0142_WYG_015-1b"/>
　　　徐子修畫山水歌<hi>明袁凱</hi>
　　　題吳尚書山水圖<hi>明楊榮</hi>
　　　題王侍講山水<hi>明楊榮</hi>
　　　高道士所畫山水<hi>明李昌期</hi>
　　　題王孔泰山水小景<hi>明杜環</hi>
　　　題胡宗器山水<hi>明陳全</hi>
　　　題周選部山水圖<hi>明林誌</hi>
　　　題林司訓山水圖<hi>明林誌二首</hi>
<pb n="KR4h0142_WYG_015-2a"/>
　　題沈叔用夏迪山水<hi>明鄭珞</hi>
　　題南臺周老商山水<hi>明郭厪</hi>
　　題劉廷美畫<hi>明沈恒</hi>
　　偶題李子長畫<hi>明陳憲章二首</hi>
　　題王廷直畫<hi>明陳憲章</hi>
　　題蠲上人畫<hi>明王越</hi>
　　題宣廷吉畫<hi>明徐溥</hi>
　　題姚公綬山水<hi>明張寜</hi>
<pb n="KR4h0142_WYG_015-2b"/>
　　竹鶴老人畫為徐時用題<hi>明張寜</hi>
　　題戴武庫山水圖歌<hi>明劉溥</hi>
　　劉尚質南樓題王舜耕山水圖<hi>明李東陽</hi>
　　題黄宗器秋官所藏何太守山水圖<hi>明李東陽</hi>
　　夏珪山水圖<hi>明劉泰</hi>
　　題饒松坡畫<hi>明羅倫</hi>
　　題姜廷憲中書小景畫<hi>明程敏政</hi>
　　題安城彭學士山水圖<hi>明程敏政</hi>
<pb n="KR4h0142_WYG_015-3a"/>
　　題致政應文貞典寶山水<hi>明程敏政</hi>
　　題謝廷循山水<hi>明李傑</hi>
　　題周文靜山水圖<hi>明樊阜</hi>
　　為毛貞甫題孫君澤山水<hi>明吳寛</hi>
　　栁中書山水小景次王脩撰韻<hi>明王弼</hi>
　　題子野畫<hi>明林俊</hi>
　　為三府安公題所藏史癡翁畫<hi>明費宏二首</hi>
　　題劉完菴山水巻<hi>明沈周</hi>
<pb n="KR4h0142_WYG_015-3b"/>
　　王中舍孟端山水<hi>明莫止</hi>
　　俞漢遠雲山圖<hi>明祝允明</hi>
　　題王實夫畫<hi>明王守仁</hi>
　　題顧氏畫<hi>明徐問</hi>
　　題李學士畫<hi>明嚴嵩</hi>
　　雲將軍畫水歌<hi>明康海</hi>
　　葉澄雜畫<hi>明顧璘四首</hi>
　　題周成畫<hi>明顧璘二首</hi>
<pb n="KR4h0142_WYG_015-4a"/>
　　題鄒黄山畫<hi>明廖道南十一首</hi>
　　贈翟石邨小畫<hi>明廖道南</hi>
　　次楊南峰題畫<hi>明徐霖</hi>
　　李潛夫畫<hi>明謝承舉</hi>
　　題史大方畫<hi>明謝承舉二首</hi>
　　題高孔華小畫<hi>明陳璽二首</hi>
　　題陳道復畫<hi>明文嘉</hi>
　　為王中丞元美題錢叔寶畫溪山圖<hi>明張鳯翼</hi>
<pb n="KR4h0142_WYG_015-4b"/>
　　題王彦恭山水圖<hi>明王阜</hi>
　　題高彦美山水圖<hi>明王阜</hi>
　　題王大尹山水<hi>明羅泰</hi>
　　題李侍御山水圖<hi>明吕淵</hi>
　　題彭工部山水<hi>明陳良貴</hi>
　　錢太醫山水圖<hi>明吳希賢</hi>
　　題小李將軍畫<hi>明劉黄裳</hi>
　　題張復畫<hi>明王世貞十六首</hi>
<pb n="KR4h0142_WYG_015-5a"/>
　　　題陳石亭内翰山水<hi>明焦竑</hi>
　　　題林天素畫<hi>明董其昌</hi>
　　　題蘇判畫<hi>明湯顯祖四首</hi>
　<lb/>
　<lb/>
　<lb/>
　<lb/>
　<lb/>
<pb n="KR4h0142_WYG_015-5b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定厯代題畫詩類卷十五目錄<lb/>
<pb n="KR4h0142_WYG_015-6a"/>
　欽定四庫全書<lb/>
御定厯代題畫詩類巻十五<lb/>
　　山水類<lb/>
　　　題王立本山水圖　　　　　　<hi>明</hi>貝　瓊<lb/>
　我有愛山癖每欲名山去秦溪一日寄新圖欹枕高堂<lb/>
　覩雲霧何年王宰留真跡青城天彭接太白金堂石室<lb/>
　猶可識大樹小樹參天直千盤百折分秋毫木客時與<lb/>
　行人遭一門通天劎閣險三峡漲雪瞿塘高小舟如鳬<lb/>
<pb n="KR4h0142_WYG_015-6b"/>
　爭入浦嘔啞臥聴雙鳴櫓拾遺近在浣花溪却面龍湫<lb/>
　結茅宇豺狼塞路何由通采芝亦有商山翁安得相從<lb/>
　向絶境振衣千仞乗天風<lb/>
　　　題馬文壁畫<hi>二首</hi>　　　　　　<hi>明</hi>貝　瓊<lb/>
　龍江今喜對鴈蕩昔曾聞樹黑深藏雨山青半出雲行<lb/>
　人知虎跡仙客問羊羣老我来何日林泉定許分<lb/>
　小橋危跨壑破屋幸依山避地人相過朝天客未還麝<lb/>
　眠春草外猿掛古松間寂寞南牕月殘書亦久閒<lb/>
<pb n="KR4h0142_WYG_015-7a"/>
　　題蘇明遠畫　　　　　　　　<hi>明</hi>貝　瓊<lb/>
絶境疑無路平川不起濤天光兼水濶山勢敵秋高葛<lb/>
令惟求藥秦人自種桃雲霞如有意他日待吾曹<lb/>
　　題虞魯瞻山水　　　　　　　<hi>明</hi>貝　瓊<lb/>
御史新来水石工數峰依約米南宫試添茅屋秋林下<lb/>
著我江南鶴髪翁<lb/>
　　題章東孟山水　　　　　　　<hi>明</hi>劉　堧<lb/>
盧家公子稱三絶詩妙書精畫亦工落筆多宗董北苑<lb/>
<pb n="KR4h0142_WYG_015-7b"/>
高情不減米南宫天低碧樹春雲合潮滿滄洲暮雨空<lb/>
却憶買船同載酒城南山下醉東風<lb/>
　　徐子修畫山水歌　　　　　　<hi>明</hi>袁　凱<lb/>
夏家高堂生晝寒徐卿畫圖墨未乾深山大澤貯烟霧<lb/>
黒處似有龍蛇蟠襄陽小米師董源妙處不受繩墨牽<lb/>
頃刻萬里皆自然房山尚書世稱賢化為白雲滿晴巔<lb/>
李家將軍極清妍畏避退縮不敢前至今海内人爭傳<lb/>
卿惟得此二家意損益往往無凝滯意思元居造化先<lb/>
<pb n="KR4h0142_WYG_015-8a"/>
筆力正在蒼茫際前年為客寫林麓百道飛泉出幽谷<lb/>
老夫醉来不敢眠深慮波濤捲茒屋長隄曲阪路如線<lb/>
遠入深林時隱見水上人家不閉門門外幽花滿芳甸<lb/>
徐卿徐卿我所慕廿載相㸔髮垂素安得瀟湘千尺水<lb/>
更畫城東種瓜處<lb/>
　　題吳尚書山水圖　　　　　　<hi>明</hi>楊　榮<lb/>
青山嵯峨半空立萬疊芙蓉紫烟濕峰前昨夜春雨深<lb/>
繞澗飛花水流急隔嶼人烟凡幾家一徑蒼苔石磴斜<lb/>
<pb n="KR4h0142_WYG_015-8b"/>
溪迴路細長芳草月落幽林歸早鴉山深洞口行人少<lb/>
白雲飛墮青山杪恍見滄洲樹色微如聞古寺鐘聲杳<lb/>
茅屋日出雞犬喧十里烟光連遠邨依稀乍疑篔簹谷<lb/>
髣髴自是桃花源乃知畫者通𤣥理㸃染天機筆鋒裏<lb/>
尚書愛此欣得之素壁高堂見山水人間美景不易尋<lb/>
此圖直比雙南金玉堂展巻慕清絶爽氣蕭蕭風滿林<lb/>
　　題王侍講山水　　　　　　　<hi>明</hi>楊　榮<lb/>
木落霜氣清秋山淨如洗天空萬籟寂地迥孤雲起深<lb/>
<pb n="KR4h0142_WYG_015-9a"/>
溪湛寒緑對此清心耳安得掃蒼苔横琴寫流水<lb/>
　　高道士所畫山水　　　　　　<hi>明</hi>李昌期<lb/>
伊誰丹青擅能事畫出羣山與山似樹杪如聞雪瀑泉<lb/>
林間疑有雲門寺杖藜橋上知何人抱琴可望不可親<lb/>
高師指㸃笑相語我昨圖成殊逼真<lb/>
　　題王孔泰山水小景　　　　　<hi>明</hi>林　環<lb/>
緑樹晴陰合衡茅清晝餘獨憐杜陵客村隖類貧居<lb/>
　　題胡宗器山水　　　　　　　<hi>明</hi>陳　全<lb/>
<pb n="KR4h0142_WYG_015-9b"/>
丹壑凌翠微上與仙源通垂蘿翳雲日湛露滋藥叢結<lb/>
宇臨迴溪清暉映房櫳永日對紋楸無乃柯山翁披圖<lb/>
起遐想逸思諧心胷<lb/>
　　題周選部山水圖　　　　　　<hi>明</hi>林　誌<lb/>
披圖紫薇署拄笏青山繞蓬瀛望超忽樓閣訝縹緲天<lb/>
鏡一棹浮雲屏數峰曉滄洲窅無際赤縣坐来小慿虛<lb/>
恍天逰翫化已心了懷哉安期生汗漫扶桑表<lb/>
　　題林司訓畫山水圖<hi>二首</hi>　　　<hi>明</hi>林　誌<lb/>
<pb n="KR4h0142_WYG_015-10a"/>
紫芹池雨香白雪琴心瑩石上尋片雲西山得微徑松<lb/>
門天路虛花宇金潭映落葉飛晝涼垂蘿結秋暝夤縁<lb/>
遠公社寄適陶潛詠三生了羣迷一寂喻澄鏡誰云吾<lb/>
喪我應悟慧生定刼来淄塵蹤悵阻青鞋興披圖逸思<lb/>
飄蒼茫海空迥<lb/>
粉署見晴翠雲泉記昔逰青山隨短策緑水明雙眸前<lb/>
路落花深春風巖洞幽問竒恣所適載酒紓其憂懷哉<lb/>
素心人情因靈境投縈迴趣已涉寂厯倦還休却笑荷<lb/>
<pb n="KR4h0142_WYG_015-10b"/>
篠徒放言慚大猷巢松如可學名遂迺身謀<lb/>
　　題沈叔用夏迪山水　　　　　<hi>明</hi>鄭　珞<lb/>
鏡天日落萬山秋雲水微茫島嶼浮欲訪仙源迷舊跡<lb/>
滿江烟月一歸舟<lb/>
　　題南臺周老商山水　　　　　<hi>明</hi>郭　厪<lb/>
中峰佳氣碧氤氲清製蘿衣慕隠君一曲鑑湖堪醉月<lb/>
半空盤谷可棲雲懸崖古木霜前落遠嶼餘霞島外分<lb/>
我欲相從賦歸去西山鸞鶴日為羣<lb/>
<pb n="KR4h0142_WYG_015-11a"/>
　　題劉廷美畫　　　　　　　　<hi>明</hi>沈　恒<lb/>
十載天涯作宦㳺黄塵飛滿紫貂裘歸来不歎長塗險<lb/>
猶寫闗山萬里秋<lb/>
　　偶題李子長畫<hi>二首</hi>　　　　　<hi>明</hi>陳憲章<lb/>
青山影裏人家少緑樹隂中石逕微偶出洞門回首望<lb/>
白雲何處有柴扉<lb/>
谷靜山深樹幾叢溪邊白石可青笻詩中此景多相似<lb/>
只恐詩家是畫工<lb/>
<pb n="KR4h0142_WYG_015-11b"/>
　　題王廷直畫　　　　　　　　<hi>明</hi>陳憲章<lb/>
曲肱帶酒眠花間有月穿松到我前人去華山今已久<lb/>
丹青猶畫在山年<lb/>
　　題蠲上人畫　　　　　　　　<hi>明</hi>王　越<lb/>
好山萬仞高插空羣峰並列青芙蓉大峰突兀如盤龍<lb/>
小峰箕踞如蹲熊峰頭雜樹亂如草凌霄獨立蒼蒼松<lb/>
松南小徑通幽谷谷口翛翛數椽屋疎籬影射夕陽紅<lb/>
虛牖光搖流水緑山中屋貯山中雲山中雲臥山中人<lb/>
<pb n="KR4h0142_WYG_015-12a"/>
山中之人愛明月夢想清光眠不得起来行過曲欄杆<lb/>
石上呼童掃殘葉清風兩袖吹欲飛瓦鼎時燒紫檀屑<lb/>
舉頭竊語問嫦娥爾好叮嚀為儂説𤣥霜舂粉幾宵殘<lb/>
霓裳舞破何時徹夜寒語罷寂無聞但見滿天秋露白<lb/>
露華零落天將曉轉聴嫦娥聲悄悄胸中别有一般情<lb/>
紫雲恒注爐烟裊<lb/>
　　題宣廷吉畫　　　　　　　　<hi>明</hi>徐　溥<lb/>
山童莫訝停車早紅樹白雲秋色好滿前風景入詩囊<lb/>
<pb n="KR4h0142_WYG_015-12b"/>
何必探竒訪蓬島十年不扣松下扉披圖轉覺情依依<lb/>
因之翹首南天外落日平蕪孤鳥飛<lb/>
　　題姚公綬山水　　　　　　　<hi>明</hi>張　寜<lb/>
幽意寫不盡萬山深更深白雲無出處緑樹漫成林啼<lb/>
鳥醒人夢流泉淨客心何當隨釣艇㸔奕草堂陰<lb/>
　　竹鶴老人畫<hi>為徐時用題</hi>　　　　　<hi>明</hi>張　寜<lb/>
山水藹清妍東吳三月天雨中聞社鼔樹裏見炊烟詩<lb/>
景誰家屋閒情野渡船無人共登汎斜日下長川<lb/>
<pb n="KR4h0142_WYG_015-13a"/>
　　題戴武庫山水圖歌　　　　　<hi>明</hi>劉　溥<lb/>
長笑司馬遷足跡半天下天下區區只九州何乃中途<lb/>
便迴駕崑崙拔地撐九天地脈四走瓜蔓延星分碁布<lb/>
聳喬嶽千里萬里相鈎連元氣胚渾異南北荒服之外<lb/>
何茫然天山冷㫁黑樓雪海國瘴隔蒼梧烟大江西来<lb/>
滙百川黄河觸裂蛟龍淵長風吹濤捲高霧扶桑咫尺<lb/>
眉睫邊周王八駿不足貴蹀躞弄影瑤池前何不駕飇<lb/>
輪望八極手握斗柄雲中旋仙人驂紫鸞一去不復返<lb/>
<pb n="KR4h0142_WYG_015-13b"/>
浩蕩千古懷堯舜事已遠不如高臥讀書樓採芳摘秀<lb/>
春復秋六經為山道為海稷契伊傅期同㳺手掖疲癃<lb/>
登壽域熙熙皥皥無時休況君少年飽經濟直上天門<lb/>
朝冕旒昔人文勢君可敵昔人事業君須惜吐我胸中<lb/>
五色竒醉倚秋雲寫寒碧<lb/>
　　劉尚質南樓題王舜耕山水圖　<hi>明</hi>李東陽<lb/>
溪聲潺湲雜林壑山勢蜿蜒去還却浮雲欲起未起時<lb/>
半在溪頭與山脚入空高鳥飛欲盡背屋斜陽慘將落<lb/>
<pb n="KR4h0142_WYG_015-14a"/>
更無剰地與閒人縱有紅塵何處著南畞老翁雙鬢斑<lb/>
筆法頗似高房山少年豪宕老疎放往往醉墨留人間<lb/>
平生畫癖兼山癖一見此圖三歎息媿我不如樓上人<lb/>
日日開忩㸔秋碧<lb/>
　　題黄宗器秋官所藏何太守山水圖<lb/>
　　　　　　　　　　　　　　　<hi>明</hi>李東陽<lb/>
濕雲浮空山欲動亂壑回峰互吞湧當溪獨樹雨冥冥<lb/>
青苔覆地春隂重深山白石幽人居鈎簾寂寂坐看書<lb/>
<pb n="KR4h0142_WYG_015-14b"/>
竹橋入林野有簌草閣傍水門無車行人細路隔山脚<lb/>
曳杖前登後還却浦口輕舟信往還鐘聲遠寺空寥廓<lb/>
此中可釣亦可耕不然且濯滄浪纓酒酣夢覺兩相失<lb/>
此興豈獨憐丹青風流太守何侯筆三十年來已蕭瑟<lb/>
君今愛惜須久傳予亦題詩坐終日<lb/>
　　夏珪山水圖　　　　　　　　<hi>明</hi>劉　泰<lb/>
夏珪丹青世無敵遠近澹濃歸數筆天機所到入神妙<lb/>
此圖尤為人愛惜青山峩峩樹重重高泉一派飛白虹<lb/>
<pb n="KR4h0142_WYG_015-15a"/>
雲林烟谷互隱見羊腸細路東西通溪邊丈人青似玉<lb/>
倚樹悠然吟不足我役黄塵奔競途勞生頗欠㸔山福<lb/>
春風幾度薔薇開舊時猿鶴休驚猜有田可耕書可讀<lb/>
家在山中歸去来<lb/>
　　題饒松坡畫　　　　　　　　<hi>明</hi>羅　倫<lb/>
雲移山不動客去水相隨高臥南忩意羲皇祗自知<lb/>
　　題姜廷憲中書小景畫　　　　<hi>明</hi>程敏政<lb/>
雨落山前雙樹邨石溪流水帶沙渾野人赤脚如歸鳥<lb/>
<pb n="KR4h0142_WYG_015-15b"/>
不怕春泥半擁門<lb/>
　　題安城彭學士山水圖　　　　<hi>明</hi>程敏政<lb/>
何人結屋青山裏終日開忩見山喜近峰錯落走簷牙<lb/>
遠岫蜿蜒插天嘴澄江一道山前過短櫂平分捩痕破<lb/>
船頭水氣漾侵衣載酒高人面山坐石泉下衝沙渚渾<lb/>
桑榆接地成深邨柴扉欲叩不可到或有細路通雲根<lb/>
竹鶴老人名畫手半幅生綃大於斗水分山㫁意無窮<lb/>
目送飛鴻度江口安城先生塵慮脱南望鄉人楚天闕<lb/>
<pb n="KR4h0142_WYG_015-16a"/>
高堂永日對山歌肅肅涼風起蘋末<lb/>
　　題致政應文貞典寶山水　　　<hi>明</hi>程敏政<lb/>
出門便見好溪山却為丹青一破顔想是宦途雙足倦<lb/>
高情長在臥逰間<lb/>
　　題謝廷循山水　　　　　　　<hi>明</hi>李　傑<lb/>
峰高遲出日山氣曉氤氲葉潤林藏霧崖分谷吐雲客<lb/>
衣晴亦濕瀑響遠逾聞茅屋依深樾逃虛羨隠君<lb/>
　　題周文靜山水圖　　　　　　<hi>明</hi>樊　阜<lb/>
<pb n="KR4h0142_WYG_015-16b"/>
昔聞摩詰王右丞筆底江山誇藝精三山近出周文靖<lb/>
當代畫史誰爭名古栝潘君老文伯江山秀氣流胷臆<lb/>
文靜為作幽居圖常時置向窗閒壁層巒疊嶂飛白雲<lb/>
溪口横橋沙路分茅屋低低槿籬短竹陰髣髴雞聲聞<lb/>
莎草舟空繫漁艇夕陽半落山迴影蹇驢一老尋詩還<lb/>
青斾搖烟墟市靜高林遠墅昏濛濛三簇樓臺仙子宫<lb/>
仙都雅致世間少真與武夷風景同噫嘻此景誰可得<lb/>
我欲移家住山側青杉淨拂雙鬢塵翠竹蒼松照顔色<lb/>
<pb n="KR4h0142_WYG_015-17a"/>
潘公笑指山之幽舊隠久抛今白頭解官歸去伴猿鶴<lb/>
嵗晩與我當綢繆<lb/>
　　為毛貞甫題孫君澤山水　　　<hi>明</hi>吳　寛<lb/>
十日一水五日石昔人畫筆殫精力後来簡澹亦天成<lb/>
披圖試㸔孫君澤山腰飛瀑千尺長懸厓老樹為山梁<lb/>
人間溽暑不可耐欲從二老乗新涼<lb/>
　　栁中書山水小景次王脩撰韻　<hi>明</hi>王　弼<lb/>
永嘉山色秀成堆曾憶前年訪舊来何處最牽東閣夢<lb/>
<pb n="KR4h0142_WYG_015-17b"/>
一林松影覆春苔<lb/>
　　題子野畫　　　　　　　　　<hi>明</hi>林　俊<lb/>
夜色秋同淨林居意轉慵庭閒一方月風㫁隔溪鐘古<lb/>
樹藏紆徑晴流帶遠峰前身白雲外疎㪚不從龍<lb/>
　　為三府安公題所藏史癡翁畫<hi>二首</hi>
　　　　　　　　　　　　　　　<hi>明</hi>費　宏<lb/>
雨收雲淡東風軟疊疊林巒青似染翠藹晴嵐撲面来<lb/>
逰人選勝開春宴小小亭臺載酒過深深樓觀題詩徧<lb/>
<pb n="KR4h0142_WYG_015-18a"/>
芳樹交加百鳥鳴清溪掩映千花豔誰摹此景筆頗竒<lb/>
無限風光歸匹練使君胸次若藏春愛此尋常舒復巻<lb/>
畫惟寫意不須工境若會心非在遠陽和有脚望循行<lb/>
寒谷吹噓待鄒衍<lb/>
萬壑千崖堆玉塵老松僵立霜皮皴行人飛鳥不見影<lb/>
漁蓑揭揭趨江濱荒邨酒薄魚可換徑買一醉寜知貧<lb/>
詩人往往好畫此不誇錦帳羅醲醇使君愛詩復愛畫<lb/>
行吟坐對皆天真高堂六月苦炎熱披圖便覺融心神<lb/>
<pb n="KR4h0142_WYG_015-18b"/>
清飇拂座送涼冷寒岫照眼増嶙峋欲慿一問茅簷下<lb/>
或有扃門高臥人<lb/>
　　題劉完菴山水巻　　　　　　<hi>明</hi>沈　周<lb/>
青李来禽寫未閒又將墨法畫溪山疎雲古木蒼蒼筆<lb/>
猶出龍跳虎臥間<lb/>
　　王中舍孟端山水　　　　　　<hi>明</hi>莫　止<lb/>
春山遶屋春日長野水拍岸桃花香高人歸来自遠戍<lb/>
樂土可樂矧故鄉棲遲未穩徵書下攬衣簪筆登玉堂<lb/>
<pb n="KR4h0142_WYG_015-19a"/>
登玉堂山水之趣中弗忘却染吳綾近盈咫千里江南<lb/>
宛如是<lb/>
　　俞漢遠雲山圖　　　　　　　<hi>明</hi>祝允明<lb/>
洞庭之南瀟湘西濕雲從龍凝不飛九疑縱横不可辨<lb/>
二女望㫁重華歸山河茫茫都一暝仙宫隠入層霄迥<lb/>
水滸渾迷行路蹤雲端忽露青楓頂披圖亦覺亂心曲<lb/>
嗟爾良工意何局人間晴雨相倚伏祗在君手一翻覆<lb/>
　　題王實夫畫　　　　　　　　<hi>明</hi>王守仁<lb/>
<pb n="KR4h0142_WYG_015-19b"/>
隨處山泉著草衣厎須松竹掩柴扉天涯逰子何曾出<lb/>
畫裏孤帆未是歸小酉諸峰開夕照虎溪春寺入烟霏<lb/>
他年還向辰陽望却憶題詩在翠微<lb/>
　　題顧氏畫　　　　　　　　　<hi>明</hi>徐　問<lb/>
美人踪跡置何許秋色蘆花共江渚碧水常浮隠者雲<lb/>
青邱獨聴孤鴻語知君畫圖心更幽一幅寒烟鎖平楚<lb/>
家法莫是虎頭傳坐對猶能洗殘暑<lb/>
　　題李學士畫　　　　　　　　<hi>明</hi>嚴　嵩<lb/>
<pb n="KR4h0142_WYG_015-20a"/>
杏閣依青嶂蘿軒俯緑疇路迷仙子宅花暗羽人丘水<lb/>
訝伊瀍闊山疑鄠杜幽傍崖交雜樹懸石下飛流谷曉<lb/>
催禽哢郊晴喚客逰誰言居玉署長此對滄洲<lb/>
　　雲將軍畫水歌　　　　　　　<hi>明</hi>康　海<lb/>
誰將此水挂堂壁春風微動波濤鳴光明閃爍對天日<lb/>
浩蕩不息朝東傾西閫將軍妙齡客英武桓桓獨心悦<lb/>
他日龍荒破虜時㸔爾風雲千載色<lb/>
　　葉澄雜畫<hi>四首</hi>　　　　　　　<hi>明</hi>顧　嶙<lb/>
<pb n="KR4h0142_WYG_015-20b"/>
雪積千山素行歌履跡穿腰間有樵斧猛虎莫當前<lb/>
釣竿青嫋嫋孤影照雲汀莫遣青天上浮光動客星<lb/>
古琴彈古調今人誰愛聞獨往山中去因聲寄白雲<lb/>
平湖瀉明鏡上有脩竹林把酒對山月誰同秋夜心<lb/>
　　題周成畫<hi>二首</hi>　　　　　　　<hi>明</hi>顧　璘<lb/>
疊嶂寒松䕶碧霞一溪春水夾桃花山拗若見漁舟入<lb/>
莫問人間舊嵗華<lb/>
石壁烟霏夏氣清水光人影靜分明綸巾羽扇者誰子<lb/>
<pb n="KR4h0142_WYG_015-21a"/>
来共沙頭賦濯纓<lb/>
　　題鄒黄山畫<hi>十一首</hi>　　　　　<hi>明</hi>廖道南<lb/>
萬峰疊翠積雲深碧樹離離照水隂何處野翁無住著<lb/>
緑蓑青笠度溪林<lb/>
白石嵯峨一徑斜碧梧翠竹晩交加雨晴知有山人到<lb/>
先遣兒童埽落花<lb/>
江上青山俯月樓飛泉渺渺抱烟流道人自是忘機者<lb/>
獨采松花穿石邱<lb/>
<pb n="KR4h0142_WYG_015-21b"/>
雲木隂森覆草堂藕花菱葉滿秋塘時人不解神仙宅<lb/>
却道平泉李相莊<lb/>
金銀樓閣海中山翠霧丹霞縹緲間一葉蘭舟泛烟水<lb/>
春風楊栁又前灣<lb/>
海上何年種碧桃飛仙箇箇度虹橋不知誰是安期子<lb/>
雙鶴飄然入九霄<lb/>
漁舟泛泛水雲鄉舉網垂綸逐暮涼明月滿江流不盡<lb/>
蘆花萍草似三湘<lb/>
<pb n="KR4h0142_WYG_015-22a"/>
竹所何須問主人焚香獨坐碧山春飛飛過鳥長空暮<lb/>
堪笑春明紫陌塵<lb/>
赤壁磯頭弄晩舟一觴相對自浮鷗夜来誰識坡翁興<lb/>
落木蕭蕭江水流<lb/>
萬仞飛樓入暮烟風帆江上水連天仙人黄鶴何年到<lb/>
鐵笛一聲秋月懸<lb/>
山下香泉細不流垂楊嫋嫋蔭溪樓山中消息春深淺<lb/>
怕有人来問喘牛<lb/>
<pb n="KR4h0142_WYG_015-22b"/>
　　贈翟石邨小畫　　　　　　　<hi>明</hi>廖道南<lb/>
繡壁巉巖亂揷空㫁雲深樹宛垂虹幽人何事臨溪石<lb/>
春水晴㸔起臥龍<lb/>
　　次楊南峰題畫　　　　　　　<hi>明</hi>徐　霖<lb/>
白雲載青山山氣隨雲浮山人樂在此終不厭丹邱時<lb/>
愛前溪水亦或櫂扁舟問渠何所似口誦逍遙㳺<lb/>
　　李潛夫畫　　　　　　　　　<hi>明</hi>謝承舉<lb/>
銀河無路泛仙槎一舸空江此是家殘月照人秋睡穩<lb/>
<pb n="KR4h0142_WYG_015-23a"/>
不知清夢在蘆花<lb/>
　　題史大方畫<hi>二首</hi>　　　　　　<hi>明</hi>謝承舉<lb/>
搆木連崖十里長墨忩書幌映湖光南風過處雲生雨<lb/>
銷得山頭六月涼<lb/>
朱檣畫舸繫神都翠篠黄茅覆酒罏好似石頭城外景<lb/>
隔溪歌舞莫愁湖<lb/>
　　題高孔華小畫<hi>和韻二首</hi>　　　　　<hi>明</hi>陳　璽<lb/>
屋迥野雲白林昏山雨過杖藜拄橋北識面青山多<lb/>
<pb n="KR4h0142_WYG_015-23b"/>
古木參天立閒雲入戸青推篷恣吟眺夜坐斗牛横<lb/>
　　題陳道復畫　　　　　　　　<hi>明</hi>文　嘉<lb/>
襄陽墨瀋未曾乾十里瀟湘五尺寛樵斧不禁苔徑滑<lb/>
漁蓑常傍水雲寒澄澄僧眼連天碧澹澹蛾眉隔霧蟠<lb/>
恐為醉翁當日寫平山堂上雨中觀<lb/>
　　為王中丞元美題錢叔寶畫溪山圖<lb/>
　　　　　　　　　　　　　　　<hi>明</hi>張鳯翼<lb/>
人言避世苦不深我道金門堪陸沈柴桑楊栁莫須有<lb/>
<pb n="KR4h0142_WYG_015-24a"/>
武陵桃花何處尋君今志在尋山水不必鍾期緑琴裏<lb/>
髣髴山陰道上行丹青十尺桑皮紙翰林弟子雄錢郎<lb/>
六十藏名猶倔强燈下讐書謝干謁花前擊筑歌滄浪<lb/>
感君意氣為君作手掘秃兔成邱壑漁梁高下引邨莊<lb/>
列岫參差出城郭忽焉瀑布丹崖開宛若噴射生風雷<lb/>
又疑南天水簾洞移来几案清氛埃長途行役誰家子<lb/>
策蹇衝風不能止何如老衲振錫逰雁塔龍宫坐移晷<lb/>
海上真人今志安對此沈吟思挂冠假使當年右軍見<lb/>
<pb n="KR4h0142_WYG_015-24b"/>
講堂豈獨稱竒觀<lb/>
　　題王彦恭山水圖　　　　　　<hi>明</hi>王　阜<lb/>
緑水通彭蠡青山近陸渾天機吳道子意趣李將軍野<lb/>
寺依禪寂巖扉隔市氛竹搖三徑月栁拂半巖雲萬頃<lb/>
鯨波靜千峰鳥道分書聲度深竹簾影捲香芸洗硯魚<lb/>
初躍横琴鶴不羣何人訪高隠拂石晝迎薰<lb/>
　　題高彦美山水圖　　　　　　<hi>明</hi>王　阜<lb/>
青山岧嶤倚晴宇茅屋恍惚山隂墅花搖林影半潭春<lb/>
<pb n="KR4h0142_WYG_015-25a"/>
松撼濤聲千嶂雨鶴吟短策獨幽尋寶樹金沙一逕深<lb/>
山童晝煮溪中雪老衲時聴竹下琴上方樓閣無塵隔<lb/>
露洗蓮花滿池白鐘聲五夜出巖扃幡影半空凝海色<lb/>
幾度孤琴伴往還三竿紅日埽松闗猿聲緑樹山中靜<lb/>
鹿臥青苔石上閒達夫華胄愛山水嘉遯邱園亦如此<lb/>
庭前潭影清道心林下書聲滴人耳呼兒埽榻迎客来<lb/>
白日軒几無纎埃龎眉皓首花前醉碧水青山畫裏開<lb/>
野夫亦有山隂興江路長吟葛巾淨為愛江山如此圖<lb/>
<pb n="KR4h0142_WYG_015-25b"/>
閒㸔沙鷗水天永<lb/>
　　題王大尹山水　　　　　　　<hi>明</hi>羅　泰<lb/>
出洞雲猶濕沿溪路轉賒遙連潘令邑流水帶桃花<lb/>
　　題李侍御山水圖　　　　　　<hi>明</hi>吕　淵<lb/>
山色滿郊原幽深隔市喧孤舟横古渡荒徑掩衡門野<lb/>
樹烟光薄溪橋曙色分依稀故園景吟對欲銷魂<lb/>
　　題彭工部山水　　　　　　　<hi>明</hi>陳良貴<lb/>
江風夜㪚溪頭雨楓葉蕭蕭滿沙渚沙邊野客送輕舟<lb/>
<pb n="KR4h0142_WYG_015-26a"/>
舟上離人若相語風多語急了不聞櫓聲咿軋誰能分<lb/>
迴波極浦無尋處只隔中流一片雲君住江南我江北<lb/>
長記相逢未相識忽將歸興逐飛鴻舉袂欲招招不得<lb/>
揮毫作畫者何人畫中之意頗亦真向来人事幾遷易<lb/>
碧水青山秋復春<lb/>
　　錢太醫山水圖　　　　　　　<hi>明</hi>吳希賢<lb/>
灩灩溪流翦翦霞夕陽浦口白鷗沙美人只在滄洲上<lb/>
咫尺相㸔隔藕花<lb/>
<pb n="KR4h0142_WYG_015-26b"/>
　　題小李將軍畫　　　　　　　<hi>明</hi>劉黄裳<lb/>
畫中何得用金碧小李將軍創其蹟近来僅數仇十洲<lb/>
筆法雖工損氣格當年傳説文皇時隂山之旁陳六師<lb/>
連峰疊嶂出大漠金碧照面光參差馬上大呌龍顔喜<lb/>
世間山色無如此天開圖畫北海間小李將軍筆法是<lb/>
乃知將軍之畫有所傳即如此幅何工妍瓊樓翠閣空<lb/>
中懸緑松片片龍鱗然將軍逝後八百年猶有生氣飛<lb/>
紫烟堂中風吹山欲動耳邊飛瀑鳴濺濺樓中之仙身<lb/>
<pb n="KR4h0142_WYG_015-27a"/>
似鶴珊瑚鈎巻明珠箔蓬島能移席上開雲霞攬取尊<lb/>
前落鄭生才髙類此峰相邀把酒弄山松披襟若坐翠<lb/>
山裏海上羣仙爾定逢<lb/>
　　題張復畫<hi>十六首</hi>　　　　　　<hi>明</hi>王世貞<lb/>
山拗滃白雲天外挂紅日於中得少趣翻嫌去帆疾<lb/>
借彼容足地寓此無窮目别岫寫遠青微波皺新緑<lb/>
樹樹鴨頭緑溪溪魚鱗白欲覓酒家胡雲深㫁行跡<lb/>
科頭長松下垂釣清波裏借問漁者誰不語亦不起<lb/>
<pb n="KR4h0142_WYG_015-27b"/>
中天插怪石半壁界飛湍欲識溪橋路前林楓葉丹<lb/>
疎林帶逺色危石激清籟時有遠鐘聲窣堵在雲外<lb/>
參差佛頭山迤邐鮫人室但許日高眠何妨氣蕭瑟<lb/>
犯漢峰巉巉濺流石齒齒中有一漁舟疑是𤣥真子<lb/>
孤亭卓危岫下臨千仞溪不識琴中理蕭條空自悲<lb/>
怪石露山骨喬松吸雲根于焉聊一憩可以清心魂<lb/>
著蘚石逾醜欺霜樹成禿寫此無聲詩摩娑亦不俗<lb/>
列岫引船頭千林羃牆角㸔著此中佳此中人不覺<lb/>
<pb n="KR4h0142_WYG_015-28a"/>
一帶孱顔嶺蒼黄晻靄間浮雲忽中㫁界出米家山<lb/>
高巖如被蓑紛紛挂藤薜下有青葱樹直上鬭秋色<lb/>
蹇衞不肯前千山盡成縞唯餘數株柏不與山同老<lb/>
插天兩喬松下有兩翁語異日坐松根還能具雞黍<lb/>
　　題陳石亭内翰山水　　　　　<hi>明</hi>焦　竑<lb/>
㫁橋流水樹離離雲滿青山風滿池猶憶玉堂揮彩筆<lb/>
亂峰殘日雨来時<lb/>
　　題林天素畫　　　　　　　　<hi>明</hi>董其昌<lb/>
<pb n="KR4h0142_WYG_015-28b"/>
片雲占㫁六橋春畫手全輸妙與真鑄得干將呈劍客<lb/>
夢通巫峽待詞人<lb/>
　　題蘇判畫<hi>四首</hi>　　　　　　　<hi>明</hi>湯顯祖<lb/>
雲影松隂翠欲遮石梁山徑有人家清輝似入天台路<lb/>
盡日㸔飛水碧花<lb/>
緑雲華屋寄清真不似山陽舊七人便欲攜書向孤嶼<lb/>
水光山色坐吟身<lb/>
弄雲多半水亭隂水外幽人杖屨尋獨坐濠梁空翠裏<lb/>
<pb n="KR4h0142_WYG_015-29a"/>
　不應真有羨魚心<lb/>
　垂垂樹雪俯山亭時有幽人出谷行獨笑灞橋無酒店<lb/>
　題詩空折野梅清<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0142_WYG_015-29b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定厯代題畫詩類巻十五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0142_WYG_050-1a"/>
　欽定四庫全書<lb/>
御定厯代題畫詩類巻五十目録<lb/>
　　閒適類<lb/>
　　　荅東陽于令涵碧圗詩<hi>唐劉禹錫</hi>
　　　題瑞安宰朱元成乃祖雲壑莊圗<hi>宋陳傅良</hi>
　　　和靖州判官陳子從山水圗十韻<hi>宋魏了翁</hi>
　　　跋王介甫遊鍾山圗<hi>宋張栻</hi>
　　　題萍鄉何叔萬雲山<hi>宋戴復古</hi>
<pb n="KR4h0142_WYG_050-1b"/>
　　　申應時以圗尋山圗所載湖之西溪也為作絶句<lb/>
　　　　<hi>宋沈與求</hi>
　　　王學士熊岳圗<hi>元元好問</hi>
　　　方壺作遊山圗<hi>元虞集</hi>
　　　張令鹿門圗<hi>元虞集</hi>
　　　呉伯招紅蓮緑幕圗歌<hi>元黄鎮成</hi>
　　　崔旭行之雲巢圗贈道士俞剛中請余賦長歌<hi>元</hi>
　　　　<hi>張翥</hi>
<pb n="KR4h0142_WYG_050-2a"/>
　　題周鍊師雲崖圗<hi>元黄溍</hi>
　　兵部危太樸郎中家於臨川雲林山上請方方壺<lb/>
　　　作雲林圗太樸索詩賦此<hi>元成廷珪</hi>
　　方方壺道士為危太樸畫雲林圗<hi>元呉師道二首</hi>
　　書雲林圗<hi>明吕敏</hi>
　　題頤菴胡祭酒先生玉笥白雲圗巻<hi>明夏原吉</hi>
　　題山行圗<hi>宋陳造</hi>
　　跋葛子固題蘇道士江行圗<hi>宋楊萬里</hi>
<pb n="KR4h0142_WYG_050-2b"/>
　　張彦逺江行八詠圖<hi>元元好問</hi>
　　秋山訪友圗<hi>元王惲二首</hi>
　　江邨訪友圗<hi>元王惲</hi>
　　題溪山訪友圗<hi>元馬臻</hi>
　　秋林㑹友圗<hi>明史鑑</hi>
　　溪橋獨步圗<hi>元元好問二首</hi>
　　題湖山獨步圗<hi>元丁鶴年</hi>
　　題葉容齋湖山獨步圗<hi>元張庸</hi>
<pb n="KR4h0142_WYG_050-3a"/>
　　清溪散步圗<hi>明沈周</hi>
　　江郊晩步圗<hi>明李日華</hi>
　　寫溪山緩步圗<hi>明李日華</hi>
　　竹溪夢遊圖<hi>元元好問</hi>
　　梅溪圗<hi>元袁桷</hi>
　　題松溪圖<hi>元黄溍</hi>
　　題松溪小隠圗<hi>元張庸</hi>
　　劉伯熙清溪圗<hi>元黄鎮成</hi>
<pb n="KR4h0142_WYG_050-3b"/>
　　王叔眀為姚子章林泉清話圗<hi>元黄公望</hi>
　　茂松清泉圗<hi>明陳琛</hi>
　　題李庭訓所藏雅集圗<hi>元元好問二首</hi>
　　題梵隆古畫雅集圗<hi>元王惲</hi>
　　題雪堂雅集圗<hi>元王惲</hi>
　　玉堂燕集圗<hi>元虞集</hi>
　　題雅集圗<hi>元呉澄</hi>
　　次楊鐵崖賦張叔厚所繪玉山雅集圗韻<hi>元顧瑛</hi>
<pb n="KR4h0142_WYG_050-4a"/>
　　　金碧山水春堂宴賓圖<hi>元程鉅夫</hi>
　　　玉堂閒適圖<hi>元王惲</hi>
　　　跋西蒲老人燕處圗<hi>元王惲</hi>
　　　題米元暉忘機圗<hi>元程鉅夫</hi>
　　　悠然圗<hi>元張翥</hi>
　　　抱素子作自適圗求題<hi>元張翥</hi>
　　　道山高逸圗<hi>明沈周</hi>
　　　題養逸圗<hi>明文徴明</hi>
<pb n="KR4h0142_WYG_050-4b"/>
　　　題李徳瞻壁間相看不厭圗<hi>元楊翮</hi>
　　　鳳臺三益圗<hi>明高啓</hi>
　　　題振衣千仞岡圗<hi>明沈周</hi>
　<lb/>
　<lb/>
　<lb/>
　<lb/>
御定厯代題畫詩類巻五十目録<lb/>
<pb n="KR4h0142_WYG_050-5a"/>
　欽定四庫全書<lb/>
御定厯代題畫詩類巻五十<lb/>
　　閒適類<lb/>
　　　荅東陽于令涵碧圖詩<hi>并引</hi>　　<hi>唐</hi>劉禹錫<lb/>
　　東陽令于興宗丞相燕國公之猶子生綺襦紈袴間<lb/>
　　所見皆貴盛而恝然有心如山東書生前年白有司<lb/>
　　願為新民官以自効遂補東陽及蒞官以簡易為治<lb/>
　　故多暇日一旦於縣五里偶得奇境埋沒於翳薈中<lb/>
<pb n="KR4h0142_WYG_050-5b"/>
　　于生自以有特操而生於公侯家由覆廕入仕常忽<lb/>
　　忽歎息因移是心開抉泉石芟去蘿蔦斧凡材畚<lb/>
　　息壤而清溪翠巖森立坌來因搆亭其端題曰涵碧<lb/>
　　碧流貫於庭中如青龍蜿蜒冰激射人樹石雲霞列於<lb/>
　　前昏旦萬狀惜其居地不得聞於時故圖之來乞詞<lb/>
　　既無負尤物予亦乆翳蘿蔦者睹之慨然遂賦七言<lb/>
　　以貽後之文士<lb/>
　東陽本是佳山水何况曽經沈隠侯化得邦人解吟咏<lb/>
<pb n="KR4h0142_WYG_050-6a"/>
如今縣令亦風流新開潭洞疑仙境逺寫丹青到雍州<lb/>
落在尋常畫師手猶能三伏凛生秋<lb/>
　　題瑞安宰朱元成乃祖雲壑莊圖<hi>宋</hi>陳傅良<lb/>
功成不受富貴汙輕舟翩然下五湖至今風流在姑蘇<lb/>
我復見此雲壑圖兩坡喬木樛相扶殘山剰水千里餘<lb/>
天際未知何有無一葦横絶霜風蒲楊花春岸秋蓴鱸<lb/>
在在著此儒仙臞世無宗師貌不如誰其嗣之吾大夫<lb/>
　　和靖州判官陳子從山水圖十韻<hi>宋</hi>魏了翁<lb/>
<pb n="KR4h0142_WYG_050-6b"/>
　予遷靖州判官陳子從珪為鄰嘗從容出示靈竹僧<lb/>
　不二山水圖其末有乃祖乃父十詩前賢風裁邈不<lb/>
　可及取次原韻以識髙山景行之仰云<lb/>
　　　彭蠡歸舟<lb/>
外物羈縶人無退亦無遂媿彼自由身朝發而夕至<lb/>
　　　山堂曠望<lb/>
山堂有何觀四時互興歇萬物隨天根東生復西滅<lb/>
　　　重湖汎月<lb/>
<pb n="KR4h0142_WYG_050-7a"/>
水月皆内景入秋倍清輝世無善觀者滔滔吾誰歸<lb/>
　　　星灣晩酌<lb/>
士非耕釣者而從蓑笠翁人生貴適意莘渭亦時中<lb/>
　　　雨後觀瀑<lb/>
澤氣蒸前山起自膚寸微競看千丈瀑不悟片雲飛<lb/>
　　　松徑晩步<lb/>
松栢不受凋此亦易知耳須看竹有筠與松相表裏<lb/>
　　　谿上賦詩<lb/>
<pb n="KR4h0142_WYG_050-7b"/>
莫作流看谿天命無窮已詩人若知得千古可坐致<lb/>
　　　林下避暑<lb/>
散髪避炎暑炎暑苦相尋云何對大賓不見汗沾襟<lb/>
　　　載酒尋梅<lb/>
松竹貫寒暑而梅時往來不知復姤意隨人漫徘徊<lb/>
　　　雪中訪友<lb/>
懐人得清晤此樂浩無期剡谿興盡返未喻伐木詩<lb/>
　　跋王介甫遊鍾山圖　　　　　<hi>宋</hi>張　栻<lb/>
<pb n="KR4h0142_WYG_050-8a"/>
林影溪光静自如蕭疎短鬢獨騎驢可能胸次都無事<lb/>
擬向山中更著書<lb/>
　　題萍鄉何叔萬雲山<hi>詩人姚仲同乃胡仲方詩友</hi>
　　　　　　　　　　　　　　　<hi>宋</hi>戴復古<lb/>
拄杖穿雲去一坡仍一坡地髙山不峻花少竹還多家<lb/>
近登臨便人賢氣味和能詩老姚合朝夕共吟哦<lb/>
　　申應時以圖尋山圖所載湖之西溪也為作絶句<lb/>
　　　　　　　　　　　　　　　<hi>宋</hi>沈與求<lb/>
<pb n="KR4h0142_WYG_050-8b"/>
王維買宅先成畫申子尋山亦載圖他日真能營小築<lb/>
此山佳處著儂無<lb/>
　　王學士熊岳圖　　　　　　　<hi>元</hi>元好問<lb/>
洗參池水甜於蜜玉堂仙翁髪如漆膝前文度更風流<lb/>
盡卷風流入詩筆長松手種欲摩天海岳樓空落照邊<lb/>
古來說有遼東鶴仙語星星難為傳五百年間異人出<lb/>
却將錦繡裹山川<lb/>
　　方壺作遊山圖　　　　　　　<hi>元</hi>虞　集<lb/>
<pb n="KR4h0142_WYG_050-9a"/>
身在山中底用圖偶然㸃染出方壺數株古樹雲連屋<lb/>
一箇横橋水滿湖門外從教車馬過鐺中不計稻粱儲<lb/>
等閒真遇尋師者指與雲間一翠渠<lb/>
　　張令鹿門圖　　　　　　　　<hi>元</hi>虞　集<lb/>
張侯襄陽人深知襄陽樂十年宦學懐襄陽故託毫縑<lb/>
寫山郭老我不樂思蜀都人言嵩陽好隠居三十六峰<lb/>
常對面水竹田廬還可圖欲往不能心懆懆忽見新圖<lb/>
被山惱沙禽浦樹俱可人金澗石牀為誰好向來耆舊<lb/>
<pb n="KR4h0142_WYG_050-9b"/>
皆英雄駕言從之道焉從采珠月冷識遊女沈劒潭深<lb/>
知卧龍八月霜晴水清淺聞道扁舟足廻轉何時古寺<lb/>
傍檀溪幾處殘碑在江峴呼鷹臺髙秋草多養魚池中<lb/>
蓮芡波蜀嵩未必不如此我今不遊奈老何張侯張侯<lb/>
早結屋莫待史詹為君卜要看隴上課兒耕好在魚粱<lb/>
白沙曲<lb/>
　　呉伯招紅蓮緑幕圖歌　　　　<hi>元</hi>黄鎮成<lb/>
烏君之山從西來抜地萬仞青崔嵬劃然磅礴下江滸<lb/>
<pb n="KR4h0142_WYG_050-10a"/>
林麓隠隠棲樓臺上有飛蘿罣喬木下有洪濤萬頃堆<lb/>
紅蓮綽約泛渚浄緑幕縹緲臨湖開雲煙捲風島嶼沒<lb/>
窗户洗雨冰霜囘髙人自是青雲客日向湖亭賞山色<lb/>
昔年走馬踏紅塵射殺南山雙白額今日綸巾羽扇閒<lb/>
獨面清泠飲冰蘗壺箭收投勝負空碁枰罷局機籌息<lb/>
延陵公子昔稱賢畫手復見今道𤣥有聲之畫宜詩篇<lb/>
為子作詩將畫傳<lb/>
　　崔旭行之雲巢圖贈道士俞剛中請余賦長歌<lb/>
<pb n="KR4h0142_WYG_050-10b"/>
　　　　　　　　　　　　　　　<hi>元</hi>張　翥<lb/>
崔郎胷次奇突兀興來從人索紙筆斯須千峰萬峰出<lb/>
厎用一石畫五日上饒道人列仙臞示我新作雲巢圖<lb/>
塗嵐抹霧思更逸古色滿眼蒼寒俱重溪疊谷各異狀<lb/>
壊木崩石森相向翠微最上雲所棲道人又在雲之上<lb/>
數椽丹室䕃白茅團團雲間如一巢拂衣拂著宿鶴背<lb/>
挂劒挂落長松梢空濛杳靄迷處所豈復漂揺畏風雨<lb/>
既非鳥巢老衲子無乃中林古巢父填牕擁户晝不開<lb/>
<pb n="KR4h0142_WYG_050-11a"/>
神光隠見金銀臺雲中君子鳳為馬往往玉簫吹月來<lb/>
道人幾年遊上國賣藥壺中人不識洞𤣥宫館一黍珠<lb/>
靈秀似與仙都敵故巢未破歸便得歸到玉山多美石<lb/>
我詩好刻附此圖留照千秋山水碧<lb/>
　　題周鍊師雲崖圖　　　　　　<hi>元</hi>黄　溍<lb/>
我本山中牧羊客偶然失脚紅塵陌矯首丹崖不可攀<lb/>
但見層空暮雲碧樓居仙人元不死天長地乆無消息<lb/>
騎麟翳鳳者為誰道上相逢不相識披圖示我舊游處<lb/>
<pb n="KR4h0142_WYG_050-11b"/>
流水桃花尚春色為言白石乆已爛茯苓無復成琥珀<lb/>
忽然長揖不肯住飄若流星去無迹若為握手賦歸來<lb/>
永與人間風雨隔<lb/>
　　兵部危太樸郎中家於臨川雲林山上請方方壺<lb/>
　　　作雲林圖太樸索詩賦此　　<hi>元</hi>成廷珪<lb/>
宇宙有此雲林山三十一峰如髻鬟雲林先生讀書處<lb/>
長松芝草非人間白雲裁衣亦自足青精製飯何曽慳<lb/>
朝光空濛起舒眺人迹迥絶窮躋攀青天蕩蕩海月出<lb/>
<pb n="KR4h0142_WYG_050-12a"/>
照見先生冰雪顔惟有方壺契幽眇貌得彷彿來塵寰<lb/>
宫中聖人正問道布衣召入蓬萊班玉堂給札縱揮灑<lb/>
金匱啓鑰煩修刪於今聴履上霄漢聖人未放先生還<lb/>
山中喪亂復何有飛瀑落澗空潺湲青林鳥啼野花發<lb/>
白晝虎嘯松風閒朝廷宴坐見圖畫亦應懐我雙佩環<lb/>
方壺生在何處何不同來玉京住魚龍夜落河漢秋却<lb/>
泛靈槎共歸去<lb/>
　　方方壺道士為危太樸畫雲林圖<hi>二首</hi>
<pb n="KR4h0142_WYG_050-12b"/>
　　　　　　　　　　　　　　　<hi>元</hi>呉師道<lb/>
抱樸先生學大還偶然為客未歸山迎陽坊裏看圖罷<lb/>
夢遶白雲青樹間<lb/>
海上三山樓觀開壺仙早晩御風囘畫成定勝人間境<lb/>
為問何因寄得來<lb/>
　　書雲林圖　　　　　　　　　<hi>明</hi>吕　敏<lb/>
葱蒨夏林緑髙齋方夕曛幽花垂泫露逺岫斂歸雲停<lb/>
箑風初至移樽酒半醺明朝憶佳賞囘首念離羣<lb/>
<pb n="KR4h0142_WYG_050-13a"/>
　　題頤菴胡祭酒先生玉笥白雲圖卷<lb/>
　　　　　　　　　　　　　　　<hi>明</hi>夏原吉<lb/>
頤菴先生古君子徳行文章當世美晨攜玉笥白雲圖<lb/>
訪我金臺官署裏自言先世多遺徳卜居逺在金川側<lb/>
何處最稱奇玉笥岧嶤插天極雲開幾朶芙蓉青雨餘<lb/>
百道銀潢傾隂巖月冷玉龍蟄陽坡春暖金牛耕蕭家<lb/>
峡口尤奇麗狀若飛鵞舞空際泥江堅抱伏虎形瓦橋<lb/>
重展遊龍勢龍騰虎伏勢若何先隴正在山之阿林烏<lb/>
<pb n="KR4h0142_WYG_050-13b"/>
泣雨下喬木野猨叫月懸春蘿時因宦轍方驅涉未暇<lb/>
栖栖理家牒聊慿縑素寄遐思用詔兒孫知祖業願君<lb/>
移孝忠吾皇致時熙皞超虞唐白頭稽首謝丹闕清風<lb/>
一櫂歸湖鄉晝看不厭夜復卧玉笥千古長蒼蒼<lb/>
　　題山行圖　　　　　　　　　<hi>宋</hi>陳　造<lb/>
溪山無處著纖塵翠壁蒼漪襯月痕可惜人間清絶地<lb/>
葦間漁父與平分<lb/>
　　跋葛子固題蘇道士江行圖　　<hi>宋</hi>楊萬里<lb/>
<pb n="KR4h0142_WYG_050-14a"/>
江行圖上指君山寄語烟波不用看烝水買船歸霅水<lb/>
全家搬入畫圖間<lb/>
　　張彦逺江行八詠圖　　　　　<hi>元</hi>元好問<lb/>
楚江平浸楚山流放眼江山得意秋一寸霜毫九雲夢<lb/>
合教轟醉岳陽樓<lb/>
　　秋山訪友圖<hi>二首</hi>　　　　　　<hi>元</hi>王　惲<lb/>
瀟瀟楓葉映青山詩在風煙紫翠間早晩得歸林下去<lb/>
一溪秋水伴君閒<lb/>
<pb n="KR4h0142_WYG_050-14b"/>
闕峙石樓連佛屋灘横八節走清伊杖藜多是香山老<lb/>
斜日青山獨往時<lb/>
　　江邨訪友圖　　　　　　　　<hi>元</hi>王　惲<lb/>
兩椽茅屋枕江濆杖屨來敲月下門不是愛梅多看竹<lb/>
冷香疏影坐黄昏<lb/>
　　題溪山訪友圖　　　　　　　<hi>元</hi>馬　臻<lb/>
溪風吹長松石路秋影薄下有尋幽人支笻注林壑良<lb/>
朋渺何許雜樹森草閣畫師發天機筆厎氣參錯我昔<lb/>
<pb n="KR4h0142_WYG_050-15a"/>
事扁舟頗識山水樂於今日月駛此景亦蕭索愧乏買<lb/>
山資老負宿昔諾展卷令人嗟髙歌激寥廓<lb/>
　　秋林㑹友圖　　　　　　　　<hi>明</hi>史　鑑<lb/>
青山巃嵸凝紫霞飛泉如虹飲渥洼楓林接葉紅於花<lb/>
上有鸞鶴下麏麚玉樓珠箔仙人家仙人顔色長美好<lb/>
瑶池桃花得春早門前石楠秋葉香滿地緑雲風不埽<lb/>
有客來逺方驅車涉羊腸車聲到門止揖讓升髙堂髙<lb/>
堂奕奕凌雲漢瑶爵金盤青玉案華燈煌煌照宴嬉漢女<lb/>
<pb n="KR4h0142_WYG_050-15b"/>
湘妃出帷幔浮雲不行天欲低囘風動地飛花亂悲歡<lb/>
離合樂未央起視明星夜將半夜將半舞且歌發激楚<lb/>
奏陽和巧笑兩頰生微渦蛾眉曼睩光騰波平生樂事<lb/>
良蹉跎對此轉覺哀情多明朝忽驚雙鬢皤其奈流光<lb/>
如箭何<lb/>
　　溪橋獨步圖<hi>二首</hi>　　　　　　<hi>元</hi>元好問<lb/>
納納溪橋逗晩風水村山閣往來通馬蹄踏遍紅塵路<lb/>
畫裏初逢避俗翁<lb/>
<pb n="KR4h0142_WYG_050-16a"/>
胸次江山老更奇太初元氣入淋漓仙翁不是人間客<lb/>
俗筆休將比郭熙<lb/>
　　題湖山獨步圖　　　　　　　<hi>元</hi>丁鶴年<lb/>
杖屨湖山外悠然與世違水邊延月上巖際待雲歸隨<lb/>
鹿過樵徑看鷗到釣磯只今瞻畫像猶想挹清輝<lb/>
　　題葉容齋湖山獨步圖　　　　<hi>元</hi>張　庸<lb/>
孤山不及青山好東湖勝似西湖幽每䇿烏藤過林麓<lb/>
還逐白雲來水頭人家逺近即三島身世古今同一漚<lb/>
<pb n="KR4h0142_WYG_050-16b"/>
我亦明朝脫塵鞅袖攜風煙從爾遊<lb/>
　　清溪散步圖<hi>為徐文序作</hi>　　　　　<hi>明</hi>沈　周<lb/>
老去山翁空世情偶因溪好獨閒行髙歌激物鳥忽語<lb/>
樂事㑹心人不争露氣溢花沾濕好風瀾當日動揺明<lb/>
臨流愛濯無塵濯青布披巾况沒纓<lb/>
　　江郊晩步圖　　　　　　　　<hi>明</hi>李日華<lb/>
江影清醉顔沙光晃晴目石崖巃□樹野岸蕭騷竹散<lb/>
步自成趣何須苦吟矚有人贈山疏我懶未能讀<lb/>
<pb n="KR4h0142_WYG_050-17a"/>
　　寫溪山緩步圖<hi>時甲子夏五積雨乍晴</hi>　　<hi>明</hi>李日華<lb/>
山留碧影鎮玻瓈雲泛珠叢貼罘罳赬尾魚吞花落片<lb/>
翠翎鳥掛柳垂枝茶經筆訣閒相校酒諾文逋每費<lb/>
思溪雨乍晴莎地暖破苔雙屐自尋詩<lb/>
　　竹溪夢遊圖　　　　　　　　<hi>元</hi>元好問<lb/>
意外荒寒下筆親經營慘澹似詩人何時萬頃風煙裏<lb/>
白髪刁騷一幅巾<lb/>
　　梅溪圖　　　　　　　　　　<hi>元</hi>袁　桷<lb/>
<pb n="KR4h0142_WYG_050-17b"/>
玉人楚楚意逍遥隔水攜琴不受招囘首芳林真嫵媚<lb/>
春風歌館聴吹簫<lb/>
　　題松溪圖　　　　　　　　　<hi>元</hi>黄　溍<lb/>
獨騎瘦馬走赤日忽對畫圖雙眼明想見髙人茅屋厎<lb/>
石牀卧聴松風聲秋風漸髙霜露白松根茯苓已堪食<lb/>
鬱紆遲暮祗自憐卷圖還客三歎息<lb/>
　　題松溪小隠圖　　　　　　　<hi>元</hi>張　庸<lb/>
有客松溪獨歸隠紅塵不涴芙蓉裳溪流遶屋河漢落<lb/>
<pb n="KR4h0142_WYG_050-18a"/>
松葉墮階風露凉山樽時浮琥珀色地爐還煮茯苓香<lb/>
人生只合老丘壑濯足我亦歌滄浪<lb/>
　　劉伯熙清溪圖　　　　　　　<hi>元</hi>黄鎮成<lb/>
暫脫塵鞅繫結此清溪居偶從農圃鄰時讀種樹書聴<lb/>
瀑埽松石眠雲依草廬韜琴自無絃直鈎不在魚未知<lb/>
穹壤間寵辱當何如<lb/>
　　王叔明為姚子章林泉清話圖　<hi>元</hi>黄公望<lb/>
霜楓雨過錦光明磵壑雲寒暝色生信是兩翁忘世慮<lb/>
<pb n="KR4h0142_WYG_050-18b"/>
相逢山水自多情<lb/>
　　茂松清泉圖<hi>為潘東崖賦</hi>　　　　　<hi>明</hi>陳　琛<lb/>
逍遥谷裏自容身此老當年亦識真白眼那堪常對客<lb/>
青山終是不生塵微風入樹琴清耳積石明泉玉可人<lb/>
都付東崖長作主多應惜我往來頻<lb/>
　　題李庭訓所藏雅集圖<hi>二首</hi>　　<hi>元</hi>元好問<lb/>
萬古文章有至公百年奎璧照河東衣冠忽見明昌筆<lb/>
更覺升平是夢中<lb/>
<pb n="KR4h0142_WYG_050-19a"/>
景星丹鳳一千年合著丹青與世傳誰畫風流王李郝<lb/>
大河南望淚如川<lb/>
　　題梵隆古畫雅集圖<hi>係内府畫上有紹興誌今為霍清甫家藏</hi>
　　　　　　　　　　　　　　　<hi>元</hi>王　惲<lb/>
龍章紅爛紹興文入手休驚玉椀新奎璧細看輝映處<lb/>
半為元祐黨中人<lb/>
　　題雪堂雅集圖　　　　　　　<hi>元</hi>王　惲<lb/>
擾擾黄塵若箇閒襌房來結静中縁機鋒為愛靈師峻<lb/>
<pb n="KR4h0142_WYG_050-19b"/>
樽酒同傾繡佛前談塵風清穿月窟雨花香細颺茶煙<lb/>
應慚十九人中列開卷題詩又五年<lb/>
　　玉堂燕集圖　　　　　　　　<hi>元</hi>虞　集<lb/>
朝廷多暇日别館又青春薄醉猶催酒清歌况有人玉<lb/>
堂金硯匣翠袖白綸巾老去渾無賴憑誰為寫真<lb/>
　　題雅集圖　　　　　　　　　<hi>元</hi>呉　澄<lb/>
官清無事足優游下馬長楸作勝遊濟濟衣冠唐盛世<lb/>
諸賢不減晉風流<lb/>
<pb n="KR4h0142_WYG_050-20a"/>
　　次楊鐵崖賦張叔厚所繪玉山雅集圖韻<lb/>
　　　　　　　　　　　　　　　<hi>元</hi>顧　瑛<lb/>
詩人得句題茅屋客子乘流泛小舠老眼看花起春霧<lb/>
醉眠聴雨響秋濤弓盤舞按銀鵝喙水調聲傳金鳳槽<lb/>
與爾共傾千日酒呼童却換五雲袍<lb/>
　　金碧山水春堂宴賔圖　　　　<hi>元</hi>程鉅夫<lb/>
青山偏宜春晝觀日射樓閣飛雲煙鷓鴣斑間鸚鵡緑<lb/>
黄金楣映白玉闌髙堂四面山囘抱把酒看山終不到<lb/>
<pb n="KR4h0142_WYG_050-20b"/>
嶄然屹立見全身堂上何如山上好衆人之樂為主人<lb/>
誰知主樂因嘉賔野風澹蕩天氣美一草一木皆精神<lb/>
小李將軍誇好手休道今人世無有他年人展此圖看<lb/>
小臣作詩同不朽<lb/>
　　玉堂閒適圖　　　　　　　　<hi>元</hi>王　煇<lb/>
醉岸烏紗殿影東宫花低映酒波紅興來草罷長楊賦<lb/>
獨占髙槐灑晩風<lb/>
　　跋西蒲老人燕處圖　　　　　<hi>元</hi>王　惲<lb/>
<pb n="KR4h0142_WYG_050-21a"/>
甫脫孤城百戰危蒼茫何處跨鯨歸百年有感悲風樹<lb/>
一旦無依足孝思遺像儼然留故事寸心聊擬荅春輝<lb/>
逺遊剰袖如𤓰棗海岳相逢㑹有期<lb/>
　　題米元暉忘機圖　　　　　　<hi>元</hi>程鉅夫<lb/>
扁舟輕不渡斷岸斜初轉白鳥波上閒青山意中逺已<lb/>
知江湖落還驚嵗年晩海翁那有機相忘自應遣<lb/>
　　悠然圖<hi>為鄭處士作</hi>　　　　　　　<hi>元</hi>張　翥<lb/>
鄭子林居好遥希靖節賢看山秋色裏把酒菊花前人<lb/>
<pb n="KR4h0142_WYG_050-21b"/>
境殊多事吾廬自一天能知此中意何處不悠然<lb/>
　　抱素子作自適圖求題　　　　<hi>元</hi>張　翥<lb/>
隠者抱幽素獨行穿杳冥有時吟木客無駕勒山靈寒<lb/>
澗流沙白秋雲入竹青攜琴向何處彈與野猿聴<lb/>
　　道士髙逸圖<hi>贈勿齋林郡博</hi>　　　　　<hi>明</hi>沈　周<lb/>
道山遊息處博士樂孤髙天地安亭子詩書耗鬢毛衆<lb/>
花承白日芳草共青袍載酒欲相伴浮生嗟自勞<lb/>
　　題養逸圖　　　　　　　　　<hi>明</hi>文徵明<lb/>
<pb n="KR4h0142_WYG_050-22a"/>
書卷茶罏百慮融夢囘午枕竹牕風忙身見畫剛生媿<lb/>
安得身閒似畫中<lb/>
　　題李得瞻壁間相看不厭圖　　<hi>元</hi>楊　翮<lb/>
窓前圖畫勝𤣥闗怪石長松九夏寒寄語山靈休厭客<lb/>
清風明月好相看<lb/>
　　鳳臺三益圖　　　　　　　　<hi>明</hi>髙　啓<lb/>
謫仙昔作供奉臣詩語不合妃子嗔鑾坡無地容侍直<lb/>
錦袍來醉金陵春金陵臺髙鳳凰去西望長安竟何處<lb/>
<pb n="KR4h0142_WYG_050-22b"/>
江聲空打石城潮山色猶横厯陽樹騎鯨一去五百秋花<lb/>
草滿徑埋春愁瀛洲老客緑玉杖笑領賔客還來遊才<lb/>
氣風流頗同調曽入金門待明詔當年流落不自悲却<lb/>
問前人欲相弔可憐二子遭清時放逐江海空題詩賴<lb/>
有髙名足難朽何用粉墨他年垂夕陽闌檻登臨後誰<lb/>
復來遊酹杯酒屐痕寂寞隠蒼苔棲烏啼滿臺前栁<lb/>
　　題振衣千仞岡圖　　　　　　<hi>明</hi>沈　周<lb/>
陽岡振新浴爽氣與秋通鶴氅照片雪鳳翎開太空乾<lb/>
<pb n="KR4h0142_WYG_050-23a"/>
　坤兩長袖塵土一冷風熱惱下方路何人髙蹈同<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0142_WYG_050-23b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定歴代題畫詩類卷五十<lb/>
</p>
<p>
</p>
  </div>
</body>
</text>
</TEI>
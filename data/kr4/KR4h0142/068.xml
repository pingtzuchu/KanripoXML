<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0142_WYG_068-1a"/>
　欽定四庫全書<lb/>
御定歴代題畫詩類卷六十八目録<lb/>
　　漁樵類<lb/>
　　　雪麓漁舟圖<hi>元王冕</hi>
　　　溪山漁艇圖<hi>元劉永之</hi>
　　　題風雨漁舟圖<hi>元胡長孺</hi>
　　　題漁舟風雨圖<hi>元吳澄</hi>
　　　題漁舟圖<hi>元吳澄</hi>
<pb n="KR4h0142_WYG_068-1b"/>
　　　漁圖<hi>明周用</hi>
　　　漁圖<hi>明徐渭</hi>
　　　書漁舟扇面<hi>明舒芬</hi>
　　　漁舟夜歸圖<hi>明陳顥</hi>
　　　題趙子昂秋江漁艇圖<hi>明貝瓊</hi>
　　　題秋江漁艇<hi>明陳繼儒</hi>
　　　馬逺虚亭漁笛圖<hi>元吳鎮</hi>
　　　題畫蘆花漁笛<hi>明李日華</hi>
<pb n="KR4h0142_WYG_068-2a"/>
　　次韻題文太史滄浪漁笛圖<hi>明張鳯翼</hi>
　　題徐景顔教諭縠江漁者卷<hi>明邵伯宣</hi>
　　周伯清秋江曬網圖<hi>元李存</hi>
　　題網魚圖<hi>明倪宗正</hi>
　　二漁負罾圖<hi>明屠僑</hi>
　　春波嬾漁圖<hi>明李日華</hi>
　　釣魚圖<hi>元彭炳</hi>
　　輞川釣者圖<hi>明練子寧</hi>
<pb n="KR4h0142_WYG_068-2b"/>
　　釣魚圖<hi>明吕㦂</hi>
　　釣魚圖<hi>明莊㫤</hi>
　　釣魚圖<hi>明李東陽</hi>
　　扇上釣魚圖<hi>明賀欽</hi>
　　釣魚圖<hi>明陳雷</hi>
　　題子昂江天釣艇圖<hi>元陳旅</hi>
　　題盛子昭臨吳興公溪山釣船圖<hi>明虞堪</hi>
　　為世賢題唐子華釣舟圖<hi>明吳寛</hi>
<pb n="KR4h0142_WYG_068-3a"/>
　　沈啓南畫漁舟晩釣圖<hi>明文森</hi>
　　為彭子𢎞題漁釣圖<hi>元劉永之</hi>
　　題山水釣魚小畫<hi>明程本立</hi>
　　春江獨釣圖<hi>元王惲</hi>
　　春江獨釣圖<hi>元倪瓚</hi>
　　春溪獨釣圖<hi>明髙啓</hi>
　　題秋江垂釣圖<hi>元趙孟頫</hi>
　　題秋江垂釣圖<hi>元虞集</hi>
<pb n="KR4h0142_WYG_068-3b"/>
　　題秋江把釣圖<hi>元黄鎮成</hi>
　　秋江獨釣圖<hi>元吳師道</hi>
　　題朱澤民秋江獨釣圖<hi>元鄭東</hi>
　　題秋江漁釣圖<hi>明林鴻</hi>
　　秋江獨釣圖<hi>明王直</hi>
　　秋江釣舟圖<hi>明陸深</hi>
　　寒江獨釣圖<hi>元袁士元</hi>
　　寒江獨釣圖<hi>元唐肅</hi>
<pb n="KR4h0142_WYG_068-4a"/>
　　獨釣寒江<hi>明徐渭</hi>
　　空江獨釣圖<hi>明陳烓</hi>
　　題滄江獨釣圖<hi>明劉基</hi>
　　桐江獨釣圖<hi>明商輅</hi>
　　題澄江釣叟圖<hi>明廖道南</hi>
　　題田使者玉泉垂釣圖<hi>元王惲</hi>
　　題長溪獨釣圖<hi>元丁鶴年</hi>
　　題宋元凱都市寺為中正堂畫溪山晩釣圖<hi>元鄭</hi>
<pb n="KR4h0142_WYG_068-4b"/>
　　<hi>洪</hi>
　　題雙松獨釣圖<hi>元陶宗儀</hi>
　　次韻趙子野石城釣月圖<hi>宋樓鑰</hi>
　　秋江釣月圖歌<hi>元劉因</hi>
　　黄清夫秋江釣月圖<hi>元趙孟頫</hi>
　　題黄隐君秋江釣月圖<hi>元范梈</hi>
　　釣雪圖<hi>元袁桷</hi>
　　題寒江釣雪<hi>元馬祖常</hi>
<pb n="KR4h0142_WYG_068-5a"/>
　　釣雪圖<hi>元薩都拉</hi>
　　釣雪圖<hi>明吕㦂</hi>
　　寒江釣雪<hi>明周復俊</hi>
　　冩立釣圖<hi>明李日華</hi>
　　題罷釣圖<hi>明張鳯翼</hi>
　　罷釣圖<hi>明楊基</hi>
　　題鐵仲堅宣差所藏羅稚川煙邨圖<hi>元劉詵</hi>
　　彷巨然煙艇<hi>明李日華</hi>
<pb n="KR4h0142_WYG_068-5b"/>
　　題劉光朝小景圖<hi>元陳泰</hi>
　　題小景<hi>明張以寧</hi>
　　題子昻畫<hi>明王達</hi>
　　題小畫<hi>明謝矩</hi>
　　小景<hi>明祝允明</hi>
　　為王章甫畫<hi>明李日華</hi>
　　跋武元直漁樵閒話圖<hi>金趙秉文</hi>
　　漁樵閒話圖<hi>元王惲</hi>
<pb n="KR4h0142_WYG_068-6a"/>
　　　漁樵問答圖<hi>元袁桷</hi>
　　　漁樵問話圖<hi>明楊基</hi>
　　　漁樂樵隱二圖<hi>明儲巏</hi>
　　　題樵漁圖<hi>元貢師泰二首</hi>
　　　為陳叔原題漁樵圖<hi>明藍智</hi>
　　　題漁樵圖<hi>明僧宗泐</hi>
　　　題郭熙畫樵夫渡水扇<hi>宋文彦博</hi>
　　　為疇齋張府卿作樵雲圖<hi>元馬臻</hi>
<pb n="KR4h0142_WYG_068-6b"/>
　　　樵隱圖<hi>元陳樵二首</hi>
　　　吕氏樵隱圖<hi>元陳樵</hi>
　　　暮嶺歸樵圖<hi>明祝允明</hi>
　　　題鄱陽楊蘭谷漁樵耕牧圖<hi>元李祁</hi>
　<lb/>
　<lb/>
　<lb/>
御定歴代題畫詩類卷六十八目録<lb/>
<pb n="KR4h0142_WYG_068-7a"/>
　欽定四庫全書<lb/>
御定歴代題畫詩類卷六十八<lb/>
　　漁樵類<lb/>
　　　雪麓漁舟圖　　　　　　　<hi>元</hi>王　冕<lb/>
　大山小山無寸青長江萬里如月明楚天不盡鳥飛絶<lb/>
　老樹欲動風無聲何人方舟順流下草衣箬笠俱瀟灑<lb/>
　篷底有兒能讀書不是尋常釣魚者𤣥貞子陶朱翁避<lb/>
　世逃名俱已矣後來空自談髙風我視功名等塵垢何<lb/>
<pb n="KR4h0142_WYG_068-7b"/>
　似忘言付杯酒武陵豈必皆神仙桃花流水人間有<lb/>
　　　溪山漁艇圖　　　　　　　　<hi>元</hi>劉永之<lb/>
　夕陽延莫景秋色逺冥冥流水雙溪緑寒山九疊青石<lb/>
　樓依古木草徑接遥汀釣叟長年在何人問客星<lb/>
　　　題風雨漁舟圖　　　　　　　<hi>元</hi>胡長孺<lb/>
　細栁新蒲春已滿飄風急雨亂如顛漁人若解忘魚意<lb/>
　繫却扁舟卧碧煙<lb/>
　　　題漁舟風雨圖　　　　　　　<hi>元</hi>吳　澄<lb/>
<pb n="KR4h0142_WYG_068-8a"/>
蓑笠寒颼颼一篙背拳曲有人方醉眠酒醒失茅屋<lb/>
　　題漁舟圖　　　　　　　　　<hi>元</hi>吳　澄<lb/>
岸栁青青岸蓼紅兩兒兩嫗兩漁翁當年應笑扁舟客<lb/>
月夜西施一夕風<lb/>
　　漁圖　　　　　　　　　　　<hi>明</hi>周　用<lb/>
寒潛急漁師回谿愁泯泯中有九寸鮮無令一朝盡網<lb/>
絲傷春蠶笱竹折稚笋萬口白喁喁畫者心亦忍<lb/>
　　漁圖　　　　　　　　　　　<hi>明</hi>徐　渭<lb/>
<pb n="KR4h0142_WYG_068-8b"/>
何人畫秋色蘆花繡如組罷釣睡孤舟月滿瀟湘浦撒<lb/>
網打魚驚鴈飛釣竿閒挂冷魚磯醉餘正好割鮮膾怪<lb/>
殺松鱸畫裏肥<lb/>
　　書漁舟扇面　　　　　　　　<hi>明</hi>舒　芬<lb/>
蹇驢辛苦走長安十載依然著一冠爭似漁翁江上老<lb/>
緑蓑長伴白鷗閒<lb/>
　　漁舟夜歸圖　　　　　　　　<hi>明</hi>陳　顥<lb/>
罷釣歸來月未明隔籬遥見一燈青不知潮落江風轉<lb/>
<pb n="KR4h0142_WYG_068-9a"/>
流却扁舟過别汀<lb/>
　　題趙子昂秋江漁艇圖　　　　<hi>明</hi>貝　瓊<lb/>
朝漁江之南暮漁江之北朝暮清江邊公侯不相識西<lb/>
塞山前秋日㣲滄波浩蕩釣船歸老髯何來一相就鐵<lb/>
笛夜吹彭郎磯<lb/>
　　題秋江漁艇　　　　　　　　<hi>明</hi>陳繼儒<lb/>
怕将名姓落人間買斷秋江蘆荻灣㡬度招尋尋不得<lb/>
釣船雖小即深山<lb/>
<pb n="KR4h0142_WYG_068-9b"/>
　　馬逺虚亭漁笛圖　　　　　　<hi>元</hi>吳　鎮<lb/>
虚閣延凉颸唯聞芳草氣漁艇出滄浪弄笛仍遺世山<lb/>
鳥為飛鳴游魚順流去幽人午睡餘翛然信髙致何物<lb/>
馬生圖㑹得其中趣展閱不能忘賦得工五字<lb/>
　　題畫蘆花漁笛　　　　　　　<hi>明</hi>李日華<lb/>
白石丹楓落照邊千峰雲靄一江煙漁郎短笛無腔調<lb/>
吹起蘆花雪滿船<lb/>
　　次韻題文太史滄浪漁笛圖　　<hi>明</hi>張鳯翼<lb/>
<pb n="KR4h0142_WYG_068-10a"/>
夾岸蘆花雪作叢扁舟長笛弄秋風十年不向山隂過<lb/>
猶自含酸小幅中<lb/>
　　題徐景顔教諭縠江漁者卷　　<hi>明</hi>邵伯宣<lb/>
柯山青浸縠江波有客長年披緑蓑釣澤偶膺多士選<lb/>
講帷仍賦散人歌桃花白鷺忘機久蓴菜鱸魚入夢多<lb/>
遲子束書歸舊隱水雲深處一經過<lb/>
　　周伯清秋江曬網圖　　　　　<hi>元</hi>李　存<lb/>
曬網夕陽斜攜壺入荻花平生誤識字恨不作漁家<lb/>
<pb n="KR4h0142_WYG_068-10b"/>
　　題網魚圖　　　　　　　　　<hi>明</hi>倪宗正<lb/>
白白江波紅尾魚蒲花初發栁花疎江洲日暮忘歸去<lb/>
江魚上網不知數風雨欲來猶不來篛笠且挂磯頭樹<lb/>
　　二漁負罾圖　　　　　　　　<hi>明</hi>屠　僑<lb/>
夜飯未得熟風濤不可罾柴門桑竹雨妻子候寒燈<lb/>
　　春波懶漁圖　　　　　　　　<hi>明</hi>李日華<lb/>
聞説淞陵鱸又肥雨餘沙栁緑霏霏當年屬玉聼簫處<lb/>
只有孤雲映夕暉<lb/>
<pb n="KR4h0142_WYG_068-11a"/>
　　釣魚圖　　　　　　　　　　<hi>元</hi>彭　炳<lb/>
酒醒船在子陵䑓萬壑千巖玉琢開抛却釣魚肩雪落<lb/>
一雙青鴈恰飛來<lb/>
　　輞川釣者圖　　　　　　　　<hi>明</hi>練子寧<lb/>
家住横溪上金川似輞川凉風垂釣坐明月棹歌還緑<lb/>
水雕胡飯金鱗縮項鯿鑑湖如可乞相與頌堯天<lb/>
　　釣魚圖　　　　　　　　　　<hi>明</hi>吕　㦂<lb/>
楓香倚青壁魚樂茭蒲長溪翁戴笠來舟穩撥蘭槳欲<lb/>
<pb n="KR4h0142_WYG_068-11b"/>
談世清濁無復三閭丈極目盼流雲滄浪發孤響餘音<lb/>
遶空谷川緑平如掌呼翁不我譍繫此蓴鱸想<lb/>
　　釣魚圖　　　　　　　　　　<hi>明</hi>莊　㫤<lb/>
溪上春雲與浪飛溪頭春水鮆魚肥野人只是閒無事<lb/>
日出船來月出歸<lb/>
　　釣魚圖<hi>為葉司徒公題</hi>　　　　　　　<hi>明</hi>李東陽<lb/>
兩舟同行如結鄰兩翁相對各垂綸絲長水逺意不極<lb/>
俱是江湖閒散身倐無忽有時交詫咫尺煙波不相借<lb/>
<pb n="KR4h0142_WYG_068-12a"/>
穉子牽絲似有情前村問酒先論價江淮以南罾罟多<lb/>
瀟湘向上皆風波公家正住魚龍窟我興即在滄浪歌<lb/>
滄浪歌長秋日短野水寒天迷近逺酒醒髙堂㸔畫圖<lb/>
黄蘆瑟瑟江風滿<lb/>
　　扇上釣魚圖　　　　　　　　<hi>明</hi>賀　欽<lb/>
江上釣魚翁不識家何處我恨凌溪來安得與君住<lb/>
　　釣魚圖　　　　　　　　　　<hi>明</hi>陳　雷<lb/>
歌向滄浪獨羨魚釣竿閒却意何如磻溪夢裏青山老<lb/>
<pb n="KR4h0142_WYG_068-12b"/>
猶遇君王載後車<lb/>
　　題子昂江天釣艇圖　　　　　<hi>元</hi>陳　旅<lb/>
雨餘秋水滿山前正是江南落鴈天何處故人漁艇小<lb/>
斷蟬疎樹夕陽邊<lb/>
　　題盛子昭臨吳興公溪山釣船圖<lb/>
　　　　　　　　　　　　　　　<hi>明</hi>虞　堪<lb/>
著我春江聼雨眠鷗波亭下水如天當時度得參差玉<lb/>
吹起春風滿釣船<lb/>
<pb n="KR4h0142_WYG_068-13a"/>
　　為世賢題唐子華釣舟圖　　　<hi>明</hi>吳　寛<lb/>
日落長堤古樹隂溪舟爭放碧溪潯㸔渠共理絲綸手<lb/>
真有前人竭澤心<lb/>
　　沈啓南畫漁舟晩釣圖　　　　<hi>明</hi>文　森<lb/>
新豐酒波堪濯足塵土紅汚酒波緑粗豪飲客下馬下<lb/>
三觥五籌行促促何如並著春江船蒲茸紫立栁黄眠<lb/>
船頭釣得縮項鯿賣之儘可供酒錢夕陽射眼拉柁轉<lb/>
江光帖天孤鳥逺<lb/>
<pb n="KR4h0142_WYG_068-13b"/>
　　為彭子𢎞題漁釣圖　　　　　<hi>元</hi>劉永之<lb/>
彭郎磯畔小茅堂露滿秋林木葉黄石渚水生魚欲上<lb/>
一江風雨夜鳴榔<lb/>
　　題山水釣魚小畫　　　　　　<hi>明</hi>程本立<lb/>
人間萬事一絲輕江上數峯雙眼明老我不歸空㸔畫<lb/>
秋風又到洛陽城<lb/>
　　春江獨釣圖<hi>前金平陽人孫子安筆</hi>　　　<hi>元</hi>王　惲<lb/>
𣺌渺春江碧若空一絲斜裊釣壇風富春莫擬幽棲穩<lb/>
<pb n="KR4h0142_WYG_068-14a"/>
已在君王物色中<lb/>
　　春江獨釣圖　　　　　　　　<hi>元</hi>倪　瓚<lb/>
春洲菰蒋緑江水自空虚望山以髙咏意釣不在魚<lb/>
　　春溪獨釣圖　　　　　　　　<hi>明</hi>髙　啟<lb/>
春水鱖魚肥垂綸坐斷磯羊裘人易識好著舊蓑衣<lb/>
　　題秋江垂釣圖　　　　　　　<hi>元</hi>趙孟頫<lb/>
湘江霜冷鴈初飛雲滿君山樹影稀秋色天涯元不盡<lb/>
扁舟何事不知歸<lb/>
<pb n="KR4h0142_WYG_068-14b"/>
　　題秋江垂釣圖　　　　　　　<hi>元</hi>虞　集<lb/>
曉煙横樹轉溪灣何事漁舟罷釣還門外秋風吹葉老<lb/>
幽人閒㸔巨然山<lb/>
　　題秋江把釣圖　　　　　　　<hi>元</hi>黄鎮成<lb/>
獨載輕舠過碧川一綸牽動楚江天蘆邊有月還吹笛<lb/>
栁外無風不繫船留火夜燃湘岸竹得魚朝送酒家錢<lb/>
十年湖海真如畫亦欲狂歌一扣舷<lb/>
　　秋江獨釣圖　　　　　　　　<hi>元</hi>吳師道<lb/>
<pb n="KR4h0142_WYG_068-15a"/>
峩冠古服理絲綸恐是𤣥真輩行人今日官征算舟舫<lb/>
水雲莫倚自由身<lb/>
　　題朱澤民秋江獨釣圖　　　　<hi>元</hi>鄭　東<lb/>
山川無微雲萬物粲可數長江秋氣至美人在中渚凉<lb/>
風吹蘭舟木葉下如雨魴鯉豈必多書卷良可咀初非<lb/>
與世殊聊以樂空屢<lb/>
　　題秋江漁釣圖　　　　　　　<hi>明</hi>林　鴻<lb/>
移舟向潭石投釣臨寒流餘懷本澹蕩况此滄江秋白<lb/>
<pb n="KR4h0142_WYG_068-15b"/>
日既濯濯清飇何瀏瀏適意非在魚所希與神遊悠哉<lb/>
共恬淡惟應沙際鷗<lb/>
　　秋江獨釣圖　　　　　　　　<hi>明</hi>王　直<lb/>
蒹葭淅瀝秋雨霜明月照水天蒼茫扁舟靜夜泝室濶<lb/>
驚起沙邊鷗鷺行釣車不用置在傍此心寧羨鯉與魴<lb/>
叩舷獨往歌滄浪歌聲激烈増慨慷山中之人遥相望<lb/>
　　秋江釣舟圖　　　　　　　　<hi>明</hi>陸　深<lb/>
西風吹滿荻蘆花釀作霜寒啼亂鴉買得釣船如屋裏<lb/>
<pb n="KR4h0142_WYG_068-16a"/>
只将秋水老南華<lb/>
　　寒江獨釣圖　　　　　　　　<hi>元</hi>袁士元<lb/>
堪笑江湖㡬釣徒朝來相喚暮相呼祇今風雪䝉頭處<lb/>
回首煙波一箇無<lb/>
　　寒江獨釣圖　　　　　　　　<hi>元</hi>唐　肅<lb/>
非為投竿為好奇江寒凍折釣翁髭縁知雪壓篷牕曉<lb/>
不載魚歸只載詩<lb/>
　　獨釣寒江　　　　　　　　　<hi>明</hi>徐　渭<lb/>
<pb n="KR4h0142_WYG_068-16b"/>
大海有鯨魚五岳其鼻額任公釣不來煩爾一絲雪<lb/>
　　空江獨釣圖<hi>為璋姪題</hi>　　　　　　<hi>明</hi>陳　烓<lb/>
一氣團虚亘寥廓天光雲影鏡中落紛紛物態從更變<lb/>
眼底何如阿翁樂名利不牽身獨閒萬頃滄波百尺竿<lb/>
溪月江風隨意取星星短髮顔如丹潮來潮去憑此竹<lb/>
不釣齊璜釣荆玉遊鱗掣破浪花圓欸乃一聲山水緑<lb/>
君不見渭濵人熊羆不入姬文夢百嵗風光老釣綸又<lb/>
不見嚴灘老漢家名節在一絲雲䑓事業跡如埽誰冩<lb/>
<pb n="KR4h0142_WYG_068-17a"/>
斯圖託意深小阮重之輕南金特來索我題佳句薫風<lb/>
灑灑清煩襟㡬向濯清亭子上凭欄相對成惆悵安得<lb/>
呼酒傾百壺爛醉沙頭續漁唱<lb/>
　　題滄江獨釣圖　　　　　　　<hi>明</hi>劉　基<lb/>
山繞滄江一釣船又隨斜日下長川小魚不食大魚去<lb/>
風定逺林生白煙<lb/>
　　桐江獨釣圖　　　　　　　　<hi>明</hi>商　輅<lb/>
拂袖長歌入富春滄江深處獨垂綸短蓑不換軒裳貴<lb/>
<pb n="KR4h0142_WYG_068-17b"/>
千載髙風有㡬人<lb/>
　　題澄江釣叟圖　　　　　　　<hi>明</hi>廖道南<lb/>
江上青山翠欲流江頭白浪雨初収漁竿夙協磻溪兆<lb/>
鶴夢曽經赤壁遊天外帆檣臨碧海雲中樓閣即丹丘<lb/>
懸知别浦通幽處自有神槎汎斗牛<lb/>
　　題田使者玉泉垂釣圖　　　　<hi>元</hi>王　惲<lb/>
渭畋應未兆非熊底是胷蟠萬丈虹辦與澄湖三百頃<lb/>
一絲斜裊緑楊風<lb/>
<pb n="KR4h0142_WYG_068-18a"/>
　　題長溪獨釣圖　　　　　　　<hi>元</hi>丁鶴年<lb/>
溪上釣西風心隨溪水東後車今巳載何待兆非熊<lb/>
　　題宋元凱都市寺為中正堂畫溪山晩釣圖<lb/>
　　　　　　　　　　　　　　　<hi>元</hi>鄭　洪<lb/>
百畆青山二頃田金溪南畔竹菴前紺園薝蔔花香澹<lb/>
寳地桫欏樹影圓日日釣絲牽葑雨年年禪榻對茶煙<lb/>
郎星昨夜明如月偏照君家書畫船<lb/>
　　題雙松獨釣圖　　　　　　　<hi>元</hi>陶宗儀<lb/>
<pb n="KR4h0142_WYG_068-18b"/>
雙松偃蹇水挼藍㡬疊遙山送碧嵐一葉釣舟輕似葦<lb/>
短蓑煙雨老江南<lb/>
　　次韻趙子野石城釣月圖　　　<hi>宋</hi>樓　鑰<lb/>
石城江頭可憐月曽照六朝清夜獵古往今來知㡬何<lb/>
長江衮衮蕭蕭葉謫仙去後詩盟寒王孫詩瘦清欒欒<lb/>
詩情浩蕩坐無奈扁舟笑把磻溪竿江平風輕波瑟瑟<lb/>
宿靄卷空天一色東風吹月入長安一卷風流坐中得<lb/>
初讀神意清再讀胸次平回頭明月祇如故世上興廢<lb/>
<pb n="KR4h0142_WYG_068-19a"/>
徒紛更想君一葉自掀舞夜靜水寒誰與語船頭有酒<lb/>
且孤斟莫向金陵重懷古<lb/>
　　秋江釣月圖歌　　　　　　　<hi>元</hi>劉　因<lb/>
南山舞空趨翔鸞北山人立如啼猿長流東來貫其腹<lb/>
謂是浙水屈曲萬丈之上源大魚奔騰鰭鬛焦小魚委<lb/>
靡隨江潮中有白玉蟾落落五采凝不消人言此蟾在<lb/>
天主隂魄淪没何為水中宅籊籊千尺綸蟾永不受吞<lb/>
廣寒髙居淩紫清日逐烏御不得停愛此江水碧倒室<lb/>
<pb n="KR4h0142_WYG_068-19b"/>
浴影潛金精感君纒綿如有素瞬息還須上天去君不<lb/>
聞任公子東海投竿非小智又不聞嚴先生羊裘古瀬<lb/>
成髙名君家慈母占畢逋百尺樓觀端可居黄金之釣<lb/>
不復理明月年年在秋水<lb/>
　　黄清夫秋江釣月圖　　　　　<hi>元</hi>趙孟頫<lb/>
塵土染人衣袂煙波著我船牕為問行歌都市何如釣<lb/>
月秋江<lb/>
　　題黄隱君秋江釣月圖　　　　<hi>元</hi>范　梈<lb/>
<pb n="KR4h0142_WYG_068-20a"/>
舊識先生隱者流偶因圖畫想滄洲斷雲滿路碧牕晩<lb/>
明月何年青嶂秋世故風塵雙短屐生涯天地一扁舟<lb/>
何由白石空磯畔招得人間萬户侯<lb/>
　　釣雪圖　　　　　　　　　　<hi>元</hi>袁　桷<lb/>
明月入水底摩盪空江雪昂昂垂綸翁在雪不在月悟<lb/>
彼𤣥化理不寐坐明發我舟非無槳我車詎無轍迂儒<lb/>
守繩樞世胄貫華閥願以千尺竿截為濟川筏<lb/>
　　題寒江釣雪　　　　　　　　<hi>元</hi>馬祖常<lb/>
<pb n="KR4h0142_WYG_068-20b"/>
欲買韓家舊石淙釣魚竿㡳是寒江淮南十月蒹葭岸<lb/>
曽見冰花到小牕<lb/>
　　釣雪圖　　　　　　　　　　<hi>元</hi>薩都拉<lb/>
天寒日暮烏鴉啼江空野濶黄雲低村南村北人跡斷<lb/>
山前山後玉樹迷歌樓酒香金帳暖豈知篷底魚羮飯<lb/>
一絲天地栁花春萬里煙波蓮葉逺風流不數王子猷<lb/>
清興不減山隂舟人間富貴草頭露桐江何處覓羊裘<lb/>
還君此畫三歎息如此江湖歸未得洗魚煑飯捲孤篷<lb/>
<pb n="KR4h0142_WYG_068-21a"/>
江上雲山好顔色<lb/>
　　釣雪圖<hi>為文選喬希大題</hi>　　　　　　<hi>明</hi>吕　㦂<lb/>
寒波雪片霏霏雨老漁宿昔扁舟具龍伯宫前擲一絲<lb/>
細鱗縮項隨煙霧霓竿本解釣珊瑚俗情大笑何曽顧<lb/>
太平無事用鷹揚惡風白浪弓旌暮蓑笠閒吟栁栁州<lb/>
眼中枉費頻招呼我待明年春水時去逐桃花傍巖住<lb/>
　　寒江釣雪　　　　　　　　　<hi>明</hi>周復俊<lb/>
嵐雲凍不飛江水明素練千林冥若空遙峰隱還見漁<lb/>
<pb n="KR4h0142_WYG_068-21b"/>
歌巖下起落日聲猶轉<lb/>
　　冩立釣圖　　　　　　　　　<hi>明</hi>李日華<lb/>
遊魚得餌噏復吐立釣纔知縱與沉雲影自移山自靜<lb/>
由來不礙樹邊吟<lb/>
　　題罷釣圖　　　　　　　　　<hi>明</hi>張鳯翼<lb/>
輕鷗飛鷺漫沉浮未晩停橈紅蓼洲明月滿船君莫笑<lb/>
有風波處不垂鈎<lb/>
　　罷釣圖<hi>為翟少㕘文光題</hi>　　　　　　<hi>明</hi>楊　基<lb/>
<pb n="KR4h0142_WYG_068-22a"/>
畏途萬里費經遊到處紅塵没馬頭何日釣竿從此老<lb/>
也分一片荻花秋<lb/>
　　題鐵仲堅宣差所藏羅稚川煙村圖<lb/>
　　　　　　　　　　　　　　　<hi>元</hi>劉　詵<lb/>
荒村漠漠煙連山誰家野店兩樹閒青帘稍出樹梢外<lb/>
秋風敗葉寒斑斑路通白石流水亂長橋縹緲依山澗<lb/>
漁姑得酒歸意速攜稚渡橋如落鴈寒藤老木又一川<lb/>
罾船方饌罾斜懸有魚有酒復有客風致何必能詩篇<lb/>
<pb n="KR4h0142_WYG_068-22b"/>
亂鴉㡬㸃天疑莫欲泊未泊環髙樹小舟七八散前灘<lb/>
或倚長篙收釣具君不見䲭夷一舸遊五湖子陵羊裘<lb/>
釣桐廬安知若人非其徒<lb/>
　　彷巨然煙艇　　　　　　　　<hi>明</hi>李日華<lb/>
煙山煙樹又煙沙翠緑茫茫何處家只有漁翁知活計<lb/>
水天空濶傍蘆花<lb/>
　　題劉光朝小景圖　　　　　　<hi>元</hi>陳　泰<lb/>
江雲慘淡江風驕欲行不行誰渡橋舟中漁父晩更急<lb/>
<pb n="KR4h0142_WYG_068-23a"/>
賣魚歸來醉無力漢陽城郭鸚鵡洲我昔曽泛馮夷秋<lb/>
如今此景是何處擬向劉郎辨煙樹<lb/>
　　題小景　　　　　　　　　　<hi>明</hi>張以寧<lb/>
雀啅江頭秋稻花顛風吹栁一行斜漁舟細雨獨歸去<lb/>
白石滄江何處家<lb/>
　　題子昂畫　　　　　　　　　<hi>明</hi>王　達<lb/>
闕下歸來覓釣舟黄金帶重雪盈頭鯉魚風起芙蓉落<lb/>
一縷絲懸玉鏡秋<lb/>
<pb n="KR4h0142_WYG_068-23b"/>
　　題小畫　　　　　　　　　　<hi>明</hi>謝　矩<lb/>
撒罷絲綸漾小舟緑隂祇在水西頭得魚換酒尋常事<lb/>
日暮歸來且暫休<lb/>
　　小景　　　　　　　　　　　<hi>明</hi>祝允明<lb/>
濃雲壓嶺雨初至宻葉障林風更多只有漁翁能了事<lb/>
一枚圓笠半肩蓑<lb/>
　　為王章甫畫　　　　　　　　<hi>明</hi>李日華<lb/>
黄葉陂深隱釣舟蓼花瑟瑟水悠悠鸕鷀睡熟漁翁醉<lb/>
<pb n="KR4h0142_WYG_068-24a"/>
偷取瀟湘一段秋<lb/>
　　跋武元直漁樵閒話圖　　　　<hi>金</hi>趙秉文<lb/>
兩翁乆忘世木石以為徒偶然相值遇風月應指呼廢<lb/>
興非吾事胡為凡區區但覺腹中事似落紙上圖一以<lb/>
我為漁神遊渺江湖一以我為樵夢為山澤臞形骸隨<lb/>
所遇何者為真吾尚忘彼與此况復朝市娛西風下落<lb/>
日渡口炊煙孤無問亦無答長嘯歸來乎<lb/>
　　漁樵閒話圖　　　　　　　　<hi>元</hi>王　惲<lb/>
<pb n="KR4h0142_WYG_068-24b"/>
艤舟弛擔兩欣然千古興亡話眼前忘却前溪歸路晩<lb/>
暝煙横合碧山顛<lb/>
　　漁樵問答圖　　　　　　　　<hi>元</hi>袁　桷<lb/>
翠嶺邀黄鳥蒼波翫白鷗偶因平地坐始識世間愁<lb/>
　　漁樵問話圖　　　　　　　　<hi>明</hi>楊　基<lb/>
君收綸我停斧且向谿頭話今古屈宋文章爨下薪韓<lb/>
彭事業庖中鮒世上功名賤如土何須了了文兼武君<lb/>
貫魚我負芻有酒可換不可沽青山滿眼同一醉勿論<lb/>
<pb n="KR4h0142_WYG_068-25a"/>
區區榮與枯<lb/>
　　漁樂樵隱二圖<hi>為吳隱君題</hi>　　　　<hi>明</hi>儲　巏<lb/>
鷗波濯足栁維舟閱盡滄江到白頭偶與野人相話及<lb/>
夜來閒夢入西周<lb/>
黄帽青鞋懶折腰擬隨麋鹿住山椒少年操斧曽傷手<lb/>
只傍風林拾墮樵<lb/>
　　題樵漁圖<hi>二首</hi>　　　　　　　<hi>元</hi>貢師泰<lb/>
長松如蓋復如輪袒腹支頤倚樹身誰謂樵夫避辛苦<lb/>
<pb n="KR4h0142_WYG_068-25b"/>
乾坤許我一閒人<lb/>
一蓑煙雨一竿風江海茫茫望眼空不是渭陽曽遇獵<lb/>
世間誰復識漁翁<lb/>
　　為陳叔原題漁樵圖　　　　　<hi>明</hi>藍　智<lb/>
武夷老人年七十晝業漁樵夜妻織有兒長大不讀書<lb/>
采山釣瀬供衣食此翁自是神仙徒牀頭酒香不用沽<lb/>
生逢太平少征歛雖有生涯無官租昨朝自攜書一束<lb/>
過我衡門㸔秋菊新圖蒼莽煙水寒復有疎篁間枯木<lb/>
<pb n="KR4h0142_WYG_068-26a"/>
一客負薪山路長一客榜舟漁在梁荒村無人日未落<lb/>
偶坐有意俱相忘知君老去猶愛此能以安閒遺孫子<lb/>
愧我十年塵土閒按圖欲借溪南山<lb/>
　　題漁樵圖　　　　　　　　　<hi>明</hi>僧宗泐<lb/>
兩客此相遇百年天與閒艤舟臨碧岸吹笛對青山怪<lb/>
樹依巖老幽花笑日殷畫圖誰不羨塵土自摧顔<lb/>
　　題郭熙畫樵夫渡水扇　　　　<hi>宋</hi>文彦博<lb/>
淺水深山一徑通樵夫涉水出林中可憐畫筆多情思<lb/>
<pb n="KR4h0142_WYG_068-26b"/>
冩在霜紈一扇風<lb/>
　　為疇齋張府卿作樵雲圖　　　<hi>元</hi>馬　臻<lb/>
喧寂本異軌乃知靜者心清晨整芒屩斧斤入山林擔<lb/>
挑煙霞氣出没窮幽深終南太華長入眼蕭蕭不斷松<lb/>
濤響靜觀天地生化機抱膝無言坐成晩昔日㑹稽朱<lb/>
買臣汲汲行吟背負薪輕将富貴博幽意野風吹老青<lb/>
山春碧桃花底煙光莫應見仙人著碁處時清不用歌<lb/>
紫芝獨自穿雲下山去<lb/>
<pb n="KR4h0142_WYG_068-27a"/>
　　樵隱圖<hi>二首</hi>　　　　　　　　<hi>元</hi>陳　樵<lb/>
清晨執柯出負薪薄暮歸豈無登頓勞獨與憂患違山<lb/>
深雲冉冉樹宻芳菲菲猿鳥乆相狎世事俱忘機<lb/>
買臣昔採薪頗似逺名利何事五十年却復懷富貴古<lb/>
來樵牧閒多非隱淪地寄言謝君子無使心跡異<lb/>
　　吕氏樵隱圖　　　　　　　　<hi>元</hi>陳　樵<lb/>
山靄氤氲溼緑蓑無人空谷伴狂歌千年甲子碁邊老<lb/>
兩字功名世外多乳鹿穿雲覓芝草驚猿抱子度煙蘿<lb/>
<pb n="KR4h0142_WYG_068-27b"/>
心閒便是神仙侣莫對癡兒説爛柯<lb/>
　　暮嶺歸樵圖　　　　　　　　<hi>明</hi>祝允明<lb/>
吳山嶺頭風蕭蕭吳山落日紅抹腰蜿蜒鳥道自能認<lb/>
只在山中非市朝燒薪煖酒換魚煑五十行歌氣如虎<lb/>
朱翁側足金馬門吾儂未舎無媒路<lb/>
　　題鄱陽楊蘭谷漁樵耕牧圖　　<hi>元</hi>李　祁<lb/>
我家雲陽東衣食在漁稼朝耕白雲邊暮釣青溪下有<lb/>
時逐樵牧談笑至昏夜自云此真樂此樂天所借亂離<lb/>
<pb n="KR4h0142_WYG_068-28a"/>
　寄他鄉奔走不遑暇蹉跎㡬經年及此見圖畫蒼茫指<lb/>
　顧中彷彿在田舎四事苦難併茍得亦可詫何時賦歸<lb/>
　來雞豚饜春社<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0142_WYG_068-28b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定歴代題畫詩類巻六十八<lb/>
</p>
<p>
</p>
  </div>
</body>
</text>
</TEI>
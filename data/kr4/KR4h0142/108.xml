<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0142_WYG_108-1a"/>
　欽定四庫全書<lb/>
御定歴代題畫詩類巻一百八目録<lb/>
　　鱗介類<lb/>
　　　題張道隠太山祠畫龍<hi>唐蔣貽恭</hi>
　　　題畫龍<hi>宋樓鑰</hi>
　　　毘陵天慶寺觀畫龍<hi>宋戴復古</hi>
　　　畫龍<hi>宋劉叔贛</hi>
　　　段志堅畫龍<hi>元元好問</hi>
<pb n="KR4h0142_WYG_108-1b"/>
　　　題家龍溪畫龍<hi>元李祁</hi>
　　　題陳所翁畫龍<hi>元李祁</hi>
　　　題金汝霖畫龍<hi>元李祁</hi>
　　　畫龍歌<hi>元小雲石海涯</hi>
　　　題所翁畫龍<hi>元張渥</hi>
　　　陳所翁子雷巖畫龍<hi>元劉詵</hi>
　　　題劉彦達龍幛<hi>明解縉</hi>
　　　畫龍歌<hi>明周是修</hi>
<pb n="KR4h0142_WYG_108-2a"/>
　　題張秋蟾畫龍<hi>明袁忠徹</hi>
　　畫龍<hi>明丘濬</hi>
　　題畫龍<hi>明劉溥</hi>
　　題龍<hi>明林景清</hi>
　　題龍<hi>明周述</hi>
　　題王宰所藏墨龍<hi>元栁貫</hi>
　　題陳所翁墨龍<hi>元薩都拉</hi>
　　墨龍<hi>元張雨</hi>
<pb n="KR4h0142_WYG_108-2b"/>
　　謝徽上人見恵二龍障子以短歌酬之<hi>唐齊巳</hi>
　　上清盧道士所藏雙龍圗<hi>元成廷珪</hi>
　　雙龍圗<hi>元張憲</hi>
　　題雲龍<hi>元袁桷</hi>
　　題雲龍<hi>明杜嗣昌</hi>
　　題蒼龍戲海圗<hi>元陳泰</hi>
　　郭恕先升龍圗<hi>元鄧文原二首</hi>
　　題太𤣥天師畫升龍圗<hi>元栁貫</hi>
<pb n="KR4h0142_WYG_108-3a"/>
　　題廣微天師昇龍圗<hi>元錢惟善</hi>
　　題曜海朝天龍圗<hi>元歐陽𤣥</hi>
　　僧傳古踴霧出波龍圗歌<hi>元栁貫</hi>
　　雲龍教子圗<hi>元卞恩義</hi>
　　老龍引子歸潮圗<hi>明曽烜</hi>
　　題羣龍圗<hi>明劉基</hi>
　　六龍圗<hi>明丘濬</hi>
　　題九龍圗<hi>元郯韶</hi>
<pb n="KR4h0142_WYG_108-3b"/>
　　題陳所翁九龍戲珠圗<hi>元張翥</hi>
　　榮碧潭全身龍<hi>元歐陽𤣥</hi>
　　所性姪藏所翁金身戲珠龍<hi>元歐陽𤣥</hi>
　　玊龍圗<hi>元虞集</hi>
　　題陳所翁畫墨色卧龍<hi>元馬臻二首</hi>
　　臥龍圗<hi>元許有壬</hi>
　　豢龍圗<hi>宋魏了翁</hi>
　　贈玊龍曽道士畫龍頭<hi>元僧圎至</hi>
<pb n="KR4h0142_WYG_108-4a"/>
　　　擬題素菴龍頭<hi>明葉盛</hi>
　　　題鳥王啖龍圗<hi>明王世貞</hi>
　　　題春雷出蟄圗<hi>明王世貞</hi>
　　　題毛維勤所藏禹門三躍圗<hi>明顧清</hi>
　<lb/>
　<lb/>
　<lb/>
　<lb/>
<pb n="KR4h0142_WYG_108-4b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定歴代題畫詩類巻一百八目録<lb/>
<pb n="KR4h0142_WYG_108-5a"/>
　欽定四庫全書<lb/>
御定歴代題畫詩類巻一百八<lb/>
　　鱗介類<lb/>
　　　題張道隠太山祠畫龍　　　　<hi>唐</hi>蔣貽恭<lb/>
　世人空解競丹青惟子通𤣥得墨靈應有鬼神看下筆<lb/>
　豈無風雨助成形威疑噴浪歸滄海勢欲拏雲上杳冥<lb/>
　靜閉緑堂深夜後曉來簾幕似聞腥<lb/>
　　　題畫龍　　　　　　　　　　<hi>宋</hi>樓　鑰<lb/>
<pb n="KR4h0142_WYG_108-5b"/>
　老龍臥海沙覺來未欠伸珠光發海底闖然自有神畫<lb/>
　龍不畫全必雜煙雨雲此龍未嘗動具見爪與鱗一龍<lb/>
　望見之爭心生怒嗔奮迅勇欲前便爾雲滿身不知出<lb/>
　誰筆定非塵中人若非親見之何由寫其真雲濤方洶<lb/>
　湧恍若渺無津為霖㑹有時正爾良苦心乃知青雲髙<lb/>
　不如寂寞濱深虞或飛去什襲聊自珍<lb/>
　　　毘陵天慶寺觀畫龍<hi>自題姑蘇羽士李懐仁醉筆詩呈王君保寺丞使君</hi>
　　　　　　　　　　　　　　　　<hi>宋</hi>戴復古<lb/>
<pb n="KR4h0142_WYG_108-6a"/>
姑蘇道士天酒星醉筆寫出雙龍形墨蹟縱横奪造化<lb/>
蜿蜒滿壁令人驚一龍翻身出雲表口吞八極滄溟小<lb/>
手弄寳珠珠欲飛握入掌中拳五爪一龍<hi>闕一字</hi>山山為<lb/>
開頭角與石爭崔嵬波濤怒起接雲氣不向九霄行雨<lb/>
來萬物焦枯天作早兩雄壁隠寧非懶真龍不用只畫<lb/>
圗猛拍欄干寄三歎<lb/>
　　畫龍　　　　　　　　　　　<hi>宋</hi>劉叔贛<lb/>
南人謁雨爭圗龍畫師放筆為老雄烟雲滿壁奪晝色<lb/>
<pb n="KR4h0142_WYG_108-6b"/>
雷電應手生狂風觀者皆驚爪牙動攫拏意似翻長空<lb/>
吾疑奮迅出户牖何事經時留此中共言葉公初好畫<lb/>
當時亦有神龍下天意為霖非爾能世俗慕真聊事假<lb/>
　　段志堅畫龍<hi>為劉鄧州賦</hi>　　　　　<hi>元</hi>元好問<lb/>
豬龍可豢亦可屠世人畫蛇復畫魚天飛忽入阿堅筆<lb/>
始覺衆史欺庸愚腥風萬里來白浪横江湖一麾走海<lb/>
若再顧失天吳浩蕩明河翻尾鬛慘不濡只愁紙上出<lb/>
雷火摶控大千如此珠天生神物與化俱滅沒變見何<lb/>
<pb n="KR4h0142_WYG_108-7a"/>
所無逆鱗自古不受觸乃今縮頭隨巻舒怪得堂堂髥<lb/>
御史平生長有雨隨車<lb/>
　　題家龍溪畫龍　　　　　　　<hi>元</hi>李　祁<lb/>
龍溪溪上見蒼龍勢在飛騰變化中沛作甘霖能濟旱<lb/>
九州四海樂年豐<lb/>
　　題陳所翁畫龍　　　　　　　<hi>元</hi>李　祁<lb/>
千年老龍伏巖阻懶向天台作霖雨忽逢健筆一寫之<lb/>
鬛角鱗髥盡蒼古溪風肅肅山雨寒驕螭騰挐穉蛟舞<lb/>
<pb n="KR4h0142_WYG_108-7b"/>
願君長留此畫江海間更使千年作龍祖<lb/>
　　題金汝霖龍　　　　　　　　<hi>元</hi>李　祁<lb/>
大海波濤起髙堂雲霧興九州望霖雨須汝一飛騰<lb/>
　　畫龍歌　　　　　　　　<hi>元</hi>小雲石海涯<lb/>
老墨糊天霹靂死手擘明珠換眸子一潛淵澤久不躍<lb/>
泥活風鬚色深紫虬髥老子家燕城怒吹九龍無餘燈<lb/>
手提百尺陰山冰連雲塗作蒼龍形槎牙爪角隨風生<lb/>
逆鱗射月干戈聲人間仰視翫且聴參辰散落天人驚<lb/>
<pb n="KR4h0142_WYG_108-8a"/>
瀟湘浮黛蛾睂輕太行不讓蓬萊青烈風倒雪銀河傾<lb/>
珊瑚盞闊堪不平吸來噴出東風迎春色萬國生龍庭<lb/>
七年旱絶堯生靈九年澇漲舜不耕爾來化作為霖福<lb/>
為吾大元山海足<lb/>
　　題所翁畫龍　　　　　　　　<hi>元</hi>張　渥<lb/>
我聞真龍神變化呼吸風雲齊上下胡為却向九淵潛<lb/>
頷下驪珠光不夜一朝帝敕鞭雷霆祕怪恍惚無逃形<lb/>
蜿蜒千丈露頭角顛倒山嶽翻滄溟乾坤澒洞日為黒<lb/>
<pb n="KR4h0142_WYG_108-8b"/>
元氣淋漓收不得願將㸃滴試天瓢草木晴光甦下國<lb/>
龍兮龍兮汝為龍攀之不見追無蹤何當飛空附其尾<lb/>
手按鴻濛究元始<lb/>
　　陳所翁子雷巖畫龍　　　　　<hi>元</hi>劉　詵<lb/>
所翁畫龍妙天下墨水千江醉傾瀉天地變色草木寒<lb/>
霆電交作晝為夜陰風蕭蕭出空庭天落黄金壁間挂<lb/>
前身是龍身不知龍來與語相娛嬉嵗饑乖龍不肯起<lb/>
畫龍夜出行雨歸不知雨到幾千里但見綃素濡淋漓<lb/>
<pb n="KR4h0142_WYG_108-9a"/>
所翁丹成駕龍去雷巖傳家有竒趣蜿蜒半幅浩欲動<lb/>
鱗鬛槎牙攫雲霧軒窗怒濤聲洶歘篋笥夜光亞春吐<lb/>
嗟哉雷巖今亦仙此龍神妙不再覩誰能久藏繫金柅<lb/>
雷公繞柱窺囊楮只今春風急雨日夜多便恐一日飛<lb/>
去驤天河<lb/>
　　題劉彦達龍幛　　　　　　　<hi>明</hi>解　縉<lb/>
道人飛入水晶宫手挽天河畫玊龍一夜風雷繞南國<lb/>
海門桃浪漲春虹<lb/>
<pb n="KR4h0142_WYG_108-9b"/>
　　畫龍歌　　　　　　　　　　<hi>明</hi>周是修<lb/>
雲如車輪風如馬雷鼓砰訇電旗撦其中踊躍何爾為<lb/>
無乃蜿蜒作霖者古來善畫此者誰葉翁所翁稱最竒<lb/>
筆端揮灑絶相似亦有風雲雷電隨大梁徐公生卓犖<lb/>
自少以來深好學揮毫灑墨運天機鬼泣神愁日光薄<lb/>
斯須縞素騰真龍莽蒼直奪造化工恍如列缺引霹靂<lb/>
歘若巽二驅豐隆枯木槎牙頭角露鱗拂雪花駭成怒<lb/>
劃然威掣海門聞勁望層空欲飛去我時見畫心膽豪<lb/>
<pb n="KR4h0142_WYG_108-10a"/>
拔劎起舞翻絨袍波濤萬頃東溟闊瘴煙千丈南衡髙<lb/>
嗟哉徐公天相爾後恐無繼前無比酒酣神氣益灑然<lb/>
白日風雲牕户起為君一作畫龍歌雷風激烈雲嵯峨<lb/>
魚鰕混處不可久龍兮龍兮奈爾何<lb/>
　　題張秋蟾畫龍　　　　　　　<hi>明</hi>袁忠徹<lb/>
張公畫龍人不識筆法逺自僧繇得挂向髙堂神鬼驚<lb/>
恍忽電光飛霹靂想當渤澥開筆力元氣霖䨙浸無極<lb/>
吐吞霧雨川澤昏摩蕩雲雷太隂黒江翻石轉窈莫測<lb/>
<pb n="KR4h0142_WYG_108-10b"/>
雪濤卷空銅柱仄洞庭扶桑非爾誰顛倒滄溟為窟宅<lb/>
乃知兹圗只數尺坐令萬里起古色何當置我君山湖<lb/>
上之髙峰聴此老翁吹鐵笛<lb/>
　　畫龍　　　　　　　　　　　<hi>明</hi>丘　濬<lb/>
黒風吹白雨海立水翻波老龍空作勢不救旱田禾<lb/>
　　題畫龍　　　　　　　　　　<hi>明</hi>劉　溥<lb/>
古來畫龍稱葉公後來又説陳所翁嗚呼二人不可見<lb/>
神妙誰復追其蹤此圗知是何人作一見令人即驚愕<lb/>
<pb n="KR4h0142_WYG_108-11a"/>
勢翻滄海起風雷身湧長空奮頭角雙晴潑電鱗鬛分<lb/>
左盤右蹴挐飛雲軒然天地動光彩此時不顧魚鰕羣<lb/>
滿堂慘淡凝烟霧相對咨嗟毛髮豎田疇嵗旱望甘霖<lb/>
破壁須看上天去<lb/>
　　題龍　　　　　　　　　　　<hi>明</hi>林景清<lb/>
春雷一夜天池震七澤濛濛煙雨暝數聲驚起臥潭龍<lb/>
怒捲銀濤飛萬仞黒雲影裏露竒形鱗甲錯落光縱横<lb/>
鬚鬐奮張聳頭角炯炯射海雙瞳明伊誰老手妙無敵<lb/>
<pb n="KR4h0142_WYG_108-11b"/>
奪得天機歸筆力所翁之後豈無傳只恐驚愁山鬼泣<lb/>
龍兮龍兮真有神須㬰變化隨屈伸何當吸盡滄海水<lb/>
徧澤枯槁皆回春<lb/>
　　題龍　　　　　　　　　　　<hi>明</hi>周　述<lb/>
虬龍靈變不可測蜿蜒嵗久蟠滄溟碧波怒捲若山立<lb/>
朱橋似欲凌空行是誰寫此得真趣白晝髙堂起煙霧<lb/>
慎莫雙眸更㸃睛只恐乘雲天上去<lb/>
　　題王宰所藏墨龍　　　　　　<hi>元</hi>栁　貫<lb/>
<pb n="KR4h0142_WYG_108-12a"/>
飛亷為御豐隆車憑陵九淵傾尾閭誰與發墨啓𤣥奥<lb/>
神光躡斗旋其樞湖邊竹屋清夜徂防有沒人來摘珠<lb/>
　　題陳所翁畫龍　　　　　　　<hi>元</hi>薩都拉<lb/>
畫龍天下稱所翁禿筆光射驪珠宫長廊白日走雲氣<lb/>
大厦六月生寒風興來一飲酒一石手提𤣥兔槌霹靂<lb/>
漲天煙霧晴不收頭角崢嶸出牆壁全形具體得者稀<lb/>
今日海邊親見之滿堂光焰動鱗甲倒披海水空中飛<lb/>
凌風直上九天去天下蒼生望霖雨太平天子居九重<lb/>
<pb n="KR4h0142_WYG_108-12b"/>
黍稷穰穰千萬古<lb/>
　　墨龍　　　　　　　　　　　<hi>元</hi>張　雨<lb/>
髙昌世子寫墨龍此龍乃出開元東井中東井水與天<lb/>
河通龍下取水遺其蹤道人識墨<hi>闕一字</hi>帝子逃入世子<lb/>
之筆鋒井頭夜半飛霹靂元氣淋漓雪色碧一鎖銀牀<lb/>
五百年纔㸃目睛生羽翼<lb/>
　　謝徽上人見恵二龍障子以短歌酬之<lb/>
　　　　　　　　　　　　　　　<hi>唐</hi>齊　巳<lb/>
<pb n="KR4h0142_WYG_108-13a"/>
我見蘇州崑山佛殿中金城柱上有二龍老僧相傳道<lb/>
是僧繇手尋常入海共龍鬬又聞蜀國玉局觀有孫遇<lb/>
跡盤屈身長八十尺逰人爭看不敢近頭覻寒泉萬丈<lb/>
碧近有五羊徽上人閒工小筆得意新畫龍不誇頭角<lb/>
及鬚鱗只求筋骨與精神徽上人真藝者恵我雙龍不<lb/>
言價等閒不敢將懸挂恐似葉公好假龍及見真龍却<lb/>
驚怕<lb/>
　　上清盧道士所藏雙龍圗　　　<hi>元</hi>成廷珪<lb/>
<pb n="KR4h0142_WYG_108-13b"/>
仙潭烟霧曉冥冥仿彿飛空劍氣腥巖穴幾年當蜕骨<lb/>
畫圗今日露真形天瓢水淺陰猶伏寳藏雲深夜不扃<lb/>
好就盧敖聴驅使八方行雨鼓風霆<lb/>
　　雙龍圗　　　　　　　　　　<hi>元</hi>張　憲<lb/>
雲谷道人手持一片東溪纑雲林散人為作雙龍出入<lb/>
清潮圗硯池濃磨五斗墨手塗脚蹋頃刻雲糢糊既不<lb/>
為爬山引九子亦不作掣電吞雙珠但見一龍盤空偃<lb/>
蹇飛下尾閭穴一龍攪海奮迅直上青天衢雄者筋脈<lb/>
<pb n="KR4h0142_WYG_108-14a"/>
緊雌者腹肚麤雙衡交挺白玊柱兩角對樹青銅株宛<lb/>
宛脩尾巻蹴浪花白聶聶鉅甲挾拍相風烏性馴肯入<lb/>
孔甲駕氣惡欲踢豐隆車張吻啖阿香舞爪挐天吳轟<lb/>
霆時或取旱魃飛雨自足蘇焦枯寸池尺沼雖云不能<lb/>
一日處十年未用猶可髙臥南陽廬雲谷子七寳鉢盂<lb/>
深袖手雲林子光環金錫且載酒吾將倒三江傾五湖<lb/>
洗餘百戰𤣥黄血盡率凡鱗朝帝都<lb/>
　　題雲龍　　　　　　　　　　<hi>元</hi>袁　桷<lb/>
<pb n="KR4h0142_WYG_108-14b"/>
玉淵發靈籟摩盪超九天調鉛靜召之帖首在我前<lb/>
　　題雲龍　　　　　　　　　　<hi>明</hi>杜嗣昌<lb/>
夭矯騰空勢欲盤墨雲漲壁晝漫漫生平學得屠龍技<lb/>
把劍偏從畫裏看<lb/>
　　題蒼龍戲海圗　　　　　　　<hi>元</hi>陳　泰<lb/>
天孫織雲春錦紅玉梭悞落乘剛風一夕變化雲冥濛<lb/>
海水起立為珠宫坐令年年機杼空誰與黼黻上帝躬<lb/>
求梭不得愁鬼工安知入君懷袖中<lb/>
<pb n="KR4h0142_WYG_108-15a"/>
　　郭恕先升龍圗<hi>二首</hi>　　　　　<hi>元</hi>鄧文原<lb/>
海上參差十二樓閬風𤣥圃綵雲浮神仙尚厭人間世<lb/>
故作乘龍汗漫逰<lb/>
建章宫闕漏沈沈翠輦春逰接上林未識嫦娥天上樂<lb/>
廣寒丹樹五雲深<lb/>
　　題太𤣥天師畫升龍圗　　　　<hi>元</hi>栁　貫<lb/>
博大真人衡氣機硯池傾倒墨龍飛風風雨雨成功後<lb/>
却蜕升形上衮衣<lb/>
<pb n="KR4h0142_WYG_108-15b"/>
　　題廣微天師昇龍圗　　　　　<hi>元</hi>錢惟善<lb/>
嘘氣乘雲薄太清墨卿靈怪硯池腥波濤光彩失雙劍<lb/>
風雨晦𡨕驅六丁朱火騰空照碧落翠鱗垂水捲滄溟<lb/>
真人上挾飛仙去安得攀髯過洞庭<lb/>
　　題曜海朝天龍圗　　　　　　<hi>元</hi>歐陽𤣥<lb/>
𤣥雲霮䨴海波立神龍挺水趨天潢畫師題筆睨八極<lb/>
意與元氣爭毫芒玉京仙聖驂翺翔雜騎麒麟與鳳凰<lb/>
龍拖雲氣歸洞府海日杲呆天中央<lb/>
<pb n="KR4h0142_WYG_108-16a"/>
　　僧傳古踴霧出波龍圗歌　　　<hi>元</hi>栁　貫<lb/>
葉公好龍致真龍精氣所感無不通僧中劉累有傳古<lb/>
夜夢捷入驪龍宫陽暉焰焰陰魂動左右給侍皆魚蟲<lb/>
探珠不得逢彼怒轟然鼓鬛興雷風潛窺竊識領其妙<lb/>
寫之萬楮將無同目睛數月纔一㸃波浪只尺如層空<lb/>
乘雲執鏡麾電母跨海獻寳招河宗劉嘗善豢古善畫<lb/>
得意忘象象乃工為龍為畫了不識有頃噀水投長虹<lb/>
龍乎龍乎徳正中超忽變化天為功絳宫帝子秉節從<lb/>
<pb n="KR4h0142_WYG_108-16b"/>
九淵喚起赤鯉公永奠鼇極開鴻濛<lb/>
　　雲龍教子圗　　　　　　　　<hi>元</hi>卞恩義<lb/>
龍公頭角何嶄然教子挐雲飛上天語之慎勿習癡懶<lb/>
旱水盤盤井底眠<lb/>
　　老龍引子歸潮圗　　　　　　<hi>明</hi>曽　烜<lb/>
海門秋氣横江來怒濤殷地如奔雷蒼龍教子習潮勢<lb/>
排風噴雪煙雲開憶昔深潭事沖舉直上穹霄輕一羽<lb/>
曽嘘數滴翻瓢漿散作九州三日雨只今回顧忍潜蹤<lb/>
<pb n="KR4h0142_WYG_108-17a"/>
引子不敢施神通却愁幼小易飄忽一瞬萬里天無工<lb/>
我聞靈物多竒異潛飛大小皆隨意畫師恐是張僧繇<lb/>
寫向生綃若真致龍今育子猶世人古來有欲皆可馴<lb/>
何當重起豢龍氏愛養留作商巖臣<lb/>
　　題羣龍圗　　　　　　　　　<hi>明</hi>劉　基<lb/>
世間萬類皆可覩茫昧獨有鬼與龍此圗畫龍二十四<lb/>
狀貌詭譎各不同得非物産有異種或曰神變無常蹤<lb/>
一龍揵尾欲上水足爪猶在奫沄中一龍出穴飲澗底<lb/>
<pb n="KR4h0142_WYG_108-17b"/>
頭上飛瀑瀉白虹前有一龍已在雲顧視厥子揚雙瞳<lb/>
浪波魚鱗沓谾豅日車坱圠天無風中庭兩龍忽相逢<lb/>
須睂葩髿如老翁便欲角觝爭雌雄西望積石接崆峒<lb/>
白龍擘石窺流潨河伯逺遁虚其宫屈蟠睡者何龍鍾<lb/>
老物用亢時當終峽外六龍獰以兇矜牙舞爪起戰攻<lb/>
齩鱗嚼甲含劍鋒陷胷折尾波血紅之死弗悟人誰恫<lb/>
一龍引吭將欲從迴環睢盱未敢通最後一龍藏於埪<lb/>
睥睨勝敗非愚种無乃有意收全功雲中弄珠勞爾躬<lb/>
<pb n="KR4h0142_WYG_108-18a"/>
不如臥沙之從容龍子學飛力未充母在下視心憧憧<lb/>
何物一角額準隆觩然出洞若蛇蟲有龍接之自巃嵸<lb/>
恐是鞏穴王鮪公皮骨始脱形猶䝉兩龍歸來倦不翀<lb/>
癡龍攀石身巳癃蚴虯偃蹇歘騰衝蜿蟺攫躍鬐髮茸<lb/>
呿呀奔拏曲如弓百態並作何紛龎是耶非耶孰能窮<lb/>
畫師昔有僧繇工能令真龍下虚空安得伶倫截竹筒<lb/>
吹之呼龍出石谼使我一見豁昏瞢<lb/>
　　六龍圗　　　　　　　　　　<hi>明</hi>丘　濬<lb/>
<pb n="KR4h0142_WYG_108-18b"/>
顥蒼生萬類行天莫如龍純秉至陽精卓為鬼物雄大<lb/>
小靡定形去住無常蹤一之已難見況乃六者交騰衝<lb/>
一龍昂首揚其鬐奮起直上拏虚空一龍揵尾出奫沄<lb/>
迴身轉脊如宛虹其餘兩兩峙相向戲弄明月雲濤中<lb/>
矜牙露其爪氣勢何獰兇是時元氣濕濛濛河海起立<lb/>
地天通鬼神盡泣真宰怒呵叱屏翳驅豐隆嗚呼神物<lb/>
變化不可窮胡為羣聚如昆蟲無乃畫工巧為此潛以<lb/>
翰墨偷天功君不見古來好者有葉公眞龍聞之降其<lb/>
<pb n="KR4h0142_WYG_108-19a"/>
宫又不見近來畫者有洞微真龍現相來相從君從何<lb/>
處得此本仿彿似是<hi>原本闕三字</hi>精誠感通理或有慎勿輕<lb/>
易為㸃曈㑹須一夜<hi>原本闕二字</hi>去轟雷鼓驚天風流下土<lb/>
霑耕農<lb/>
　　題九龍圗　　　　　　　　　<hi>元</hi>郯　韶<lb/>
九龍起幽壑百谷走春雷峽坼蒼厓斷天傾白浪迴朝<lb/>
行神禹穴莫過楚王臺應有天瓢手為霖遍九垓<lb/>
　　題陳所翁九龍戲珠圗　　　　<hi>元</hi>張　翥<lb/>
<pb n="KR4h0142_WYG_108-19b"/>
兩龍頡頏出重淵白日移海空中懸一龍回矯一倒起<lb/>
側磔胡髥怒歕水大珠炎炎如彈丸爪底雲頭爭控摶<lb/>
一龍仰首逆鱗露兩龍旁睨蒼崖蟠怪風狂電浩呼洶<lb/>
天吳崪立八山動一龍後出尤崛竒半尾戲繞蜿蜒兒<lb/>
兒生未角已神猛一顧却走千蛟螭陳翁硯池藏霹靂<lb/>
往往醉時翻水滴便覺天瓢入手來雨氣糢糊渾是墨<lb/>
我嘗見畫多巨幅簸蕩驚濤駭人目何如此筆窮變化<lb/>
三尺微綃形勢足是翁前身定龍精故能吸歘奔精靈<lb/>
<pb n="KR4h0142_WYG_108-20a"/>
巻圗還君慎封鎖但恐破壁飛空寘<lb/>
　　榮碧潭全身龍　　　　　　　<hi>元</hi>歐陽𤣥<lb/>
巨壑深溪萬水潨四時濃黛浸千峰天衢邂逅全身露<lb/>
還信碧潭盤老龍<lb/>
　　所性姪藏所翁金身戲珠龍　　<hi>元</hi>歐陽𤣥<lb/>
萬户千門夜半雷明朝日出五雲堆老龍引領春消息<lb/>
翫弄明珠未肯來<lb/>
　　玊龍圗　　　　　　　　　　<hi>元</hi>虞　集<lb/>
<pb n="KR4h0142_WYG_108-20b"/>
貝闕澄澄海月生水晶簾影接空明鮫綃翦得霓裳就<lb/>
却擁冰髥上太清<lb/>
　　題陳所翁畫墨色臥龍<hi>二首</hi>　　<hi>元</hi>馬　臻<lb/>
集霧流雲意匠勞天風鱗甲動霜毫莫教流落人間世<lb/>
怕有當年葉子髙<lb/>
曽出泰山飲渭川怒風翻浪自髙眠如今四海均霖雨<lb/>
不用拏雲上九天<lb/>
　　臥龍圗　　　　　　　　　　<hi>元</hi>許有壬<lb/>
<pb n="KR4h0142_WYG_108-21a"/>
能辨人間大有年九淵誰遣抱珠眠等閒莫似隆中起<lb/>
雨得西南蕞爾天<lb/>
　　豢龍圗　　　　　　　　　　<hi>宋</hi>魏了翁<lb/>
乾坤包萬有納納百囊罟人位乎兩間利與害為禦一<lb/>
氣貫四時五風甘十雨神龍以為畜擾御不予侮河有<lb/>
背負圗庭無漦流女義理之不明人情自疑沮範圍吾<lb/>
職分往往若違拒同室操戈鋋一身隔肺腑帝王豢龍<lb/>
意棄置那復取四靈非不靈有不得其所生息之相吹<lb/>
<pb n="KR4h0142_WYG_108-21b"/>
古今類如許古人體天意萬物我其主蟲莫知於龍拊<lb/>
循如士伍今何故無人亦足驗胷府聲和鳳來儀心平<lb/>
轡如組矧伊人中瑞治亂係嘿語欲入而閉門誰出不<lb/>
由户兹事闗人心作詩附農圃<lb/>
　　贈玉龍曽道士畫龍頭　　　　<hi>元</hi>僧圎至<lb/>
乖龍逃雨走急落西山陬縮入畫仙筆雷公不能搜畫<lb/>
仙有墨池尺水涵十洲俗龍作𤣥骨騎入塵寰逰我求<lb/>
寫龍真畫仙許我不形全恐飛去為君且畫頭<lb/>
<pb n="KR4h0142_WYG_108-22a"/>
　　擬題素菴龍頭　　　　　　　<hi>明</hi>葉　盛<lb/>
殿前同日奉絲綸屈指今過二十春一管宣毫還好在<lb/>
龍頭不畫畫麒麟<lb/>
　　題鳥王啖龍圗　　　　　　　<hi>明</hi>王世貞<lb/>
黒風吹海海水立琉璃宫中老龍泣此時鼓翼天闗摧<lb/>
左足下蹴龍宫開海人明珠若明月願贖龍軀了無荅<lb/>
鼉㕘黿史祈以身天廚朝餔不爾珍老拳頓顙隆準坼<lb/>
雙角拉枯血中擘敗鱗飛空空欲赤餘噫尚足呼風霆<lb/>
<pb n="KR4h0142_WYG_108-22b"/>
擲火波底流金鈴宛轉骨盡神不靈我聞閻浮提三千<lb/>
六百海一龍一餐八萬載須彌山傾劫福竭鳥王與龍<lb/>
竟誰在君不見龍兒一夢何其聰可憐宫中羣小龍金<lb/>
翅乃是宣城公<lb/>
　　題春雷出蟄圗　　　　　　　<hi>明</hi>王世貞<lb/>
一夜春雷發羣蟄自相語神龍豈不勞人間要霖雨<lb/>
　　題毛維勤所藏禹門三躍圗　　<hi>明</hi>顧　清<lb/>
一夕風雷動九重春江回首萬鰅鱅雲泥只尺從人辨<lb/>
<pb n="KR4h0142_WYG_108-23a"/>
　諸葛南陽本是龍<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0142_WYG_108-23b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定歴代題畫詩類巻一百八<lb/>
</p>
<p>
</p>
  </div>
</body>
</text>
</TEI>
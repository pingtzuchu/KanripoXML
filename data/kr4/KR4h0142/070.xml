<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0142_WYG_070-1a"/>
　欽定四庫全書<lb/>
御定歴代題畫詩類卷七十目録<lb/>
　　牧養類<lb/>
　　　書鼂説之考牧圖後<hi>宋蘇軾</hi>
　　　伯時彭蠡春牧圖<hi>宋黄庭堅</hi>
　　　李唐春牧圖<hi>元任士林</hi>
　　　題放牧圖<hi>元丁立四首</hi>
　　　題耕牧圖<hi>元鄭允端</hi>
<pb n="KR4h0142_WYG_070-1b"/>
　　　題韓幹野牧圖<hi>明張鳯翼</hi>
　　　題竹石牧牛<hi>宋黄庭堅</hi>
　　　題牧牛圖<hi>宋陳與義</hi>
　　　張世傑經歴牧牛圖<hi>金段成已</hi>
　　　題牧牛扇頭<hi>金趙秉文</hi>
　　　風栁牧牛畫冊<hi>元劉因</hi>
　　　牧牛圖<hi>元王惲五首</hi>
　　　韓滉牧牛圖<hi>元程鉅夫</hi>
<pb n="KR4h0142_WYG_070-2a"/>
　　題牧牛圖<hi>元吳澄</hi>
　　題牧牛圖<hi>元陳旅</hi>
　　題牧牛圖<hi>元張翥</hi>
　　題牧牛渡水圖<hi>元貢師泰</hi>
　　題牧牛圖<hi>元黄清老</hi>
　　題牧牛圖<hi>元丁復</hi>
　　題牧牛圖<hi>元貢性之</hi>
　　牧牛圖<hi>元王良臣</hi>
<pb n="KR4h0142_WYG_070-2b"/>
　　牧牛圖<hi>元田錫</hi>
　　題李唐牧牛圖<hi>元鄭柬</hi>
　　題牧牛圖<hi>元釋恕中</hi>
　　題牧牛圖<hi>明張以寧二首</hi>
　　牧牛圖<hi>明錢宰</hi>
　　題牧牛圖<hi>明林鴻</hi>
　　牧牛圖<hi>明解縉</hi>
　　牧牛圖<hi>明金幼孜四首</hi>
<pb n="KR4h0142_WYG_070-3a"/>
　　題李唐牧牛圖<hi>明劉崧二首</hi>
　　題牧牛圖<hi>明倪敬</hi>
　　題牧牛圖<hi>明錢仲益</hi>
　　牧牛圖<hi>明陳煇</hi>
　　秋山牧牛圖<hi>明廖道南</hi>
　　牧牛圖<hi>明廖道南</hi>
　　牧牛圖<hi>明吳希賢</hi>
　　題牧牛圖<hi>明林廷謨</hi>
<pb n="KR4h0142_WYG_070-3b"/>
　　牧牛圖<hi>明林景清</hi>
　　牧牛圖<hi>明黄榮</hi>
　　牧牛圖<hi>明闕名</hi>
　　題老翁騎牛圖<hi>明劉基</hi>
　　題野老醉騎牛圖<hi>明錢宰</hi>
　　宋徽宗耕牛圖<hi>明楊榮</hi>
　　題趙君發牧羊圖<hi>宋韓駒</hi>
　　跋燕蕭牧羊圖<hi>元王惲二首</hi>
<pb n="KR4h0142_WYG_070-4a"/>
　　　牧羊圖<hi>元袁桷三首</hi>
　　　胡人牧羊圖<hi>明尹耕</hi>
　　　題劉光朝歸牧圖<hi>元陳泰</hi>
　　　題風雨歸牧圖<hi>元錢惟善二首</hi>
　　　青郊歸牧圖<hi>明李廷儀</hi>
　　　題畫牧<hi>明王恭</hi>
　　　題畫<hi>明岳岱</hi>
　　　經進鹽圖詩<hi>明彭韶八首附録</hi>
<pb n="KR4h0142_WYG_070-4b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定歴代題畫詩類卷七十目録<lb/>
<pb n="KR4h0142_WYG_070-5a"/>
　欽定四庫全書<lb/>
御定歴代題畫詩類卷七十<lb/>
　　牧養類<lb/>
　　　書鼂説之考牧圖後　　　　　<hi>宋</hi>蘇　軾<lb/>
　我昔在山間但知羊與牛川平牛背穩如駕百斛舟舟<lb/>
　行無人岸自移我卧讀書牛不知前有百尾羊聽我鞭<lb/>
　聲如鼓鼙我鞭不妄發視其後者而鞭之澤中草木長<lb/>
　草長病牛羊尋山跨坑谷騰趠筋骨強煙蓑雨笠長林<lb/>
<pb n="KR4h0142_WYG_070-5b"/>
　下老去而今空見畫世間馬耳射東風悔不長作多牛<lb/>
　翁<lb/>
　　　伯時彭蠡春牧圖　　　　　　<hi>宋</hi>黄庭堅<lb/>
　岳陽樓土春已歸湖中鴻鴈拍波飛布帆天濶隨鳥道<lb/>
　石林風晩吹人衣春水初生及馬腹浮灘欲上西山麓<lb/>
　遥看絶嶺秀雲松上有垂蘿暗溪谷沙眠草嚙性不驕<lb/>
　側身注目鳴相招林間瞥過星爍爍原上獨立風蕭蕭<lb/>
　君不見中原真種未沉没南行市骨何倉卒祇収力健<lb/>
<pb n="KR4h0142_WYG_070-6a"/>
載征夫肯向時危辨奇骨即今貢馬西北來東西坊監<lb/>
屯雲開紛然駑驥同一秣爾可不憂四蹄脫<lb/>
　　李唐春牧圖　　　　　　　　<hi>元</hi>任士林<lb/>
春氣薫人未耕作江草青青牛齒白牛飢草細隨意嚼<lb/>
老翁曲膝睡亦著蓬頭不記笠抛却午樹當風夢揺落<lb/>
夢裏牛繩猶在握昨夜囤頭牛食薄<lb/>
　　題放牧圖<hi>四首</hi>　　　　　　　<hi>元</hi>丁　立<lb/>
村鼓誰家樂社神雨餘草木盡知春催科未動蠶桑了<lb/>
<pb n="KR4h0142_WYG_070-6b"/>
此是山中放牧人<lb/>
前山後山山鳥啼溪南溪北草離離秧田已足三時雨<lb/>
此是山中放牧時<lb/>
楓林日落山徑㣲暝色欲合行人稀東家稚子候簷隙<lb/>
此是山中放牧歸<lb/>
隔浦晩煙迷逺樹滿川春雨長平蕪數家茅屋疎林外<lb/>
此是山中放牧圖<lb/>
　　題耕牧圖　　　　　　　　　<hi>元</hi>鄭　氏<hi>名允</hi>
<pb n="KR4h0142_WYG_070-7a"/>
<hi>端</hi>
幽人薄世味耕牧山之隂自抱村野姿常懷畎畝心行<lb/>
行南山歌落落梁父吟挂書牛上角揮鋤瓦中金飽飯<lb/>
黄昏後力田春雲深四體動樹藝三生悟浮沉巢父世<lb/>
髙尚徳公人所欽伊人去已逺髙風邈難尋撫巻空歎<lb/>
息俯仰成古今<lb/>
　　題韓幹野牧圖　　　　　　　<hi>明</hi>張鳯翼<lb/>
渥洼水草正當時天許蘭筋野牧宜未遇王良應棄老<lb/>
<pb n="KR4h0142_WYG_070-7b"/>
難逢伯樂敢稱奇偶然赭白曽題賦豈必驪黄始入詩<lb/>
千載獨憐韓幹筆不教巖穴肖胥靡<lb/>
　　題竹石牧牛　　　　　　　　<hi>宋</hi>黄庭堅<lb/>
野次小崢嶸幽篁相依緑阿童三尺箠御此老觳觫石<lb/>
吾甚愛之勿遣牛礪角牛礪角尚可牛鬭殘我竹<lb/>
　　題牧牛圖　　　　　　　　　<hi>宋</hi>陳與義<lb/>
千里煙草緑連山雨新足老牛抱朝飢向山影觳觫犢<lb/>
兒狂走先過浦却立長鳴待其母母兮為人實倉廩汝<lb/>
<pb n="KR4h0142_WYG_070-8a"/>
飽不慙人媿汝牧童生來日日娛只愁身大常把鋤日<lb/>
斜睡足牛背上不信人間有黄輿<lb/>
　　張世傑經歴牧牛圖　　　　　<hi>金</hi>段成已<lb/>
緑隂深處戲童兒牛自東西兒不知休説兒狂無伎倆<lb/>
人間何事不兒嬉<lb/>
　　題牧牛扇頭　　　　　　　　<hi>金</hi>趙秉文<lb/>
一牛顧其犢一牛軒尻脽傍有牧犢子窺巢攀樹枝嗟<lb/>
爾有餉具不念鴉雛飢烏鳥各天性飛來䕶其兒汝親<lb/>
<pb n="KR4h0142_WYG_070-8b"/>
亦念汝而人獨不知不如兩相忘人禽兩娛嬉<lb/>
　　風栁牧牛畫冊　　　　　　　<hi>元</hi>劉　因<lb/>
逺意昇平畫不勝牛邊煙樹𣺌層層前頭恐有桃林路<lb/>
百喚溪童不解應<lb/>
　　牧牛圖<hi>五首</hi>　　　　　　　　<hi>元</hi>王　惲<lb/>
垂紖徐行信自如一揮鞭䇿見齊驅近來不似圖中㸔<lb/>
旱塊敲蹄百草枯<lb/>
青青春草滿郊原放飽歸時不用牽何似人牛俱不見<lb/>
<pb n="KR4h0142_WYG_070-9a"/>
碧天明月靜娟娟<lb/>
緑楊堤岸曉風清碧草陂塘莫雨晴村落近年乾旱損<lb/>
却将圖畫㸔昇平<lb/>
兩童相顧意何為猶恐渠飢趂草歸一道牧民無所事<lb/>
處心專在當家肥<lb/>
飽耕飢放事年年放去収來任自然莫訝兩童無所識<lb/>
至今牛背是堯天<lb/>
　　韓滉牧牛圖　　　　　　　　<hi>元</hi>程鉅夫<lb/>
<pb n="KR4h0142_WYG_070-9b"/>
農為天下本萬世此心同晴日開圖畫方知宰相功<lb/>
　　題牧牛圖　　　　　　　　　<hi>元</hi>吳　澄<lb/>
樹葉醉霜秋草萎童驅觳觫渉淺溪一牛先登舐犢背<lb/>
犢毛濕濕猶未晞一牛四蹏俱在水引脰前望喜近堤<lb/>
一牛兩脚初下水尻髙未舉後兩蹏前牛已濟伺同隊<lb/>
回身向後立不移一牛将濟一未濟直須並濟同時歸<lb/>
此牛如人有恩義人不如牛多有之人不如牛多有之<lb/>
笑問二童知不知<lb/>
<pb n="KR4h0142_WYG_070-10a"/>
　　題牧牛圖　　　　　　　　　<hi>元</hi>陳旅<lb/>
水樹春深藏野屋歸鴉飛盡夕陽川誰知天上黄姑渚<lb/>
只在南山白石邊<lb/>
　　題牧牛圖　　　　　　　　　<hi>元</hi>張　翥<lb/>
去年苦旱蹏敲塊今年水多深没鼻爾牛觳觫耕得田<lb/>
水旱無情力皆廢畫中見此東臯春牧兒招揺犢子馴<lb/>
手持鴝鵒坐牛背風栁煙蒲愁殺人兒長犢壮須盡力<lb/>
豈惜辛勤供稼穡縱然喘死死即休不願徴求到筋骨<lb/>
<pb n="KR4h0142_WYG_070-10b"/>
　　題牧牛渡水圖　　　　　　　<hi>元</hi>貢師泰<lb/>
兒騎牛兒騎牛兩牛渡水當中流一牛帶犢臨沙洲沙<lb/>
洲泥深没牛足中流浪髙拍牛腹長繩墜手衣裹身前<lb/>
者起顧後俯伏牛背攲傾不自由誰云穩比萬斛舟待<lb/>
兒出險走平地畫圖忽落東海頭飯牛之子曽封侯<lb/>
　　題牧牛圖　　　　　　　　　<hi>元</hi>黄清老<lb/>
平原雨多煙草浮牧童驅牛如挽舟柴門正在水深處<lb/>
青山流過屋西頭<lb/>
<pb n="KR4h0142_WYG_070-11a"/>
　　題牧牛圖　　　　　　　　　<hi>元</hi>丁　復<lb/>
邈爾三尺童御此兩觳觫春風笠底回前村燒痕緑<lb/>
　　牧牛圖　　　　　　　　　　<hi>元</hi>貢性之<lb/>
溪童飲牛渡溪水牛遇水深行復止人知水深牛不行<lb/>
誰識回頭顧其子桃林之野春雨晴燒痕回緑春草青<lb/>
太守勸農當二月土膏肥煖牛可耕邯鄲城頭征戰息<lb/>
寗戚徒勞吟白石一聲笛裏太平歌牛背溪童自朝夕<lb/>
　　牧牛圖　　　　　　　　　　<hi>元</hi>王良臣<lb/>
<pb n="KR4h0142_WYG_070-11b"/>
三摩不受一塵侵本分功夫日念深杖屨得迴遊子脚<lb/>
葛藤灰盡老婆心顛狂不作風頭絮出入誰傷井底金<lb/>
迴首人牛在何許一江明月夜沉沉<lb/>
　　牧牛圖　　　　　　　　　　<hi>元</hi>田　錫<lb/>
干戈擾擾遍中州挽粟車行似水流何日承平如畫裏<lb/>
短蓑長笛一川秋<lb/>
　　題李唐牧牛圖　　　　　　　<hi>元</hi>鄭　東<lb/>
羨殺田翁不出村牛羣坡上㪚如雲買牛何日同渠牧<lb/>
<pb n="KR4h0142_WYG_070-12a"/>
短笛時吹向樹根<lb/>
　　題牧牛圖　　　　　　　　　<hi>元</hi>釋恕中<lb/>
誰家荒疃連平原何處孤村帶喬木官田耕盡牛正閒<lb/>
且對東風弄横玉<lb/>
　　題牧牛圖<hi>二首</hi>　　　　　　　<hi>明</hi>張以寧<lb/>
返照在髙樹歸牛渡曽波一犢牟然赴其母老牸反顧<lb/>
情何多牧兒見之亦心惻人間母子當如何日莫倚門<lb/>
烏尾訛<lb/>
<pb n="KR4h0142_WYG_070-12b"/>
中園有樹葵大田亦多稼牧人急曵牛鼻迴恐爾踐之<lb/>
鄰父罵何時睡起兩相忘吹笛西風栁隂下青山白日<lb/>
秋瀟灑<lb/>
　　牧牛圖　　　　　　　　　　<hi>明</hi>錢　宰<lb/>
野老春耕歇溪兒晩牧過夕陽牛背笛強似飯牛歌<lb/>
　　題牧牛圖　　　　　　　　　<hi>明</hi>林　鴻<lb/>
緑草萋萋黄犢肥半蓑殘雨卧東陂煙深野水行人絶<lb/>
家在寒林月上遲<lb/>
<pb n="KR4h0142_WYG_070-13a"/>
　　牧牛圖　　　　　　　　　　<hi>明</hi>解　縉<lb/>
笛聲吹度栁梢風葉葉晴雲繞翠虹白石歌闌春雨歇<lb/>
青山半壓夕陽重耕犂自足敲仙术溲液常教飽嫩菘<lb/>
文繡不衣金不絡卧㸔天宇于月明中<lb/>
　　牧牛圖<hi>為師尚書題四首</hi>　　　　　　<hi>明</hi>金幼孜<lb/>
日出騎牛去日暮逐牛歸年豐耕作好食飽望牛肥<lb/>
雲谷翠森森冰霜閱嵗深已㸔能鳯舞還聽作龍吟<lb/>
夜雨翻龍籜春風長鳯梢佇㸔清廟薦美韻叶笙匏<lb/>
<pb n="KR4h0142_WYG_070-13b"/>
逸態謝炎凉貞姿炯冰玉君子思切磋無忘詠淇澳<lb/>
　　題李唐牧牛圖<hi>二首</hi>　　　　　<hi>明</hi>劉　崧<lb/>
天寒放牛遲野曠風獵獵獨來長林下吹火燒山葉<lb/>
日夕山氣昏獨歸愁路逺猶戀草青青遲回下長阪<lb/>
　　題牧牛圖　　　　　　　　　<hi>明</hi>倪　敬<lb/>
既飽原頭草還驅飲澗潯如何子民者不似牧童心<lb/>
　　牧牛圖　　　　　　　　　　<hi>明</hi>錢仲益<lb/>
東皋二月春草生江邊放牛花雨晴牧兒唱歌牛嚙草<lb/>
<pb n="KR4h0142_WYG_070-14a"/>
穩坐牛背隨牛行牛角攢攢耳濕濕斷隴荒陂隨意入<lb/>
煙蒲風栁不勝情日莫歸來荷蓑笠我本山林牧牛叟<lb/>
濫著朝衫今白首擬買江南黒牡丹乞取閒身老農畝<lb/>
　　牧牛圖　　　　　　　　　　<hi>明</hi>陳　煇<lb/>
日莫桃林風雨寒數聲長嘯下空山草深行逕無歸路<lb/>
却望清溪沙上還<lb/>
　　秋山牧牛圖　　　　　　　　<hi>明</hi>廖道南<lb/>
碧寒黯澹雲門隂落葉滿徑虚寒岑憑欄幽眺野空濶<lb/>
<pb n="KR4h0142_WYG_070-14b"/>
倚樹長嘯秋蕭森石勢參差亂峰出水光明滅迴溪深<lb/>
春來即擬問牛喘先遣牧童穿逺材<lb/>
　　牧牛圖　　　　　　　　　　<hi>明</hi>廖道南<lb/>
叩角平原不記功宻林穿石樹含風邨田誰識春深淺<lb/>
牛喘應須問相公<lb/>
　　牧牛圖<hi>次周鶴洲韻</hi>　　　　　　　<hi>明</hi>吳希賢<lb/>
菰蒲深處鳥呼羣溪上蹄涔路不分日莫調禽忘歸去<lb/>
西山松火暗秋雲<lb/>
<pb n="KR4h0142_WYG_070-15a"/>
　　題牧牛圖　　　　　　　　　<hi>明</hi>林廷謨<lb/>
黄葉岡頭跨犢過澗泉聲似和清歌得芻寄語須歸早<lb/>
日莫寒山猛虎多<lb/>
　　牧牛圖　　　　　　　　　　<hi>明</hi>林景清<lb/>
山南碧坡春草香山下合流春水長楊栁風前氣蕭爽<lb/>
原是田家出牧場牧兒放牛依水草坐石眠雲情自好<lb/>
偷閒學得弄山禽夕陽在山牛亦飽隔崦茅簷舊世居<lb/>
朝出煙邨莫返閭牛尾何須縛田火牛角何曽挂漢書<lb/>
<pb n="KR4h0142_WYG_070-15b"/>
蓑衣箬笠紅塵表萬事忘機心不擾明日公田布穀催<lb/>
一犂耕趂南村曉<lb/>
　　牧牛圖　　　　　　　　　　<hi>明</hi>黄　榮<lb/>
江草青青江水流卧吹孤笛弄清秋放牛莫放南山下<lb/>
昨日南山虎食牛<lb/>
　　牧牛圖　　　　　　　　　　<hi>明</hi>闕　名<lb/>
海宇昇平賣劒時漫勞筋力事東菑林隂沙際多春草<lb/>
不羨文身太廟犧<lb/>
<pb n="KR4h0142_WYG_070-16a"/>
　　題老翁騎牛圖　　　　　　　<hi>明</hi>劉　基<lb/>
白日上悠悠竹梢霧已収晴天不易得及時當放牛鄰<lb/>
家放牛多兒童我家無兒只老翁寒衣在機織未就原<lb/>
上烈烈多髙風勿言衰老筋力薄有牛可放殊不惡但<lb/>
願天公不相惱牛背閒眠飢亦好<lb/>
　　題野老醉騎牛圖　　　　　　<hi>明</hi>錢　宰<lb/>
村田樂事老來稀記得江南春社時兒女醉扶黄犢背<lb/>
帽簷顛倒插花枝<lb/>
<pb n="KR4h0142_WYG_070-16b"/>
　　宋徽宗耕牛圖<hi>為黄福少保之子題</hi>　　　<hi>明</hi>楊　榮<lb/>
春原過雨春日熙春樹連隂春草肥田家力耕貴及時<lb/>
手挽牛兮肩負犂草香泉美牛步遲農心汲汲應何為<lb/>
上恐公家賦稅虧下慮私門妻子飢吁嗟牛兮胡不知<lb/>
宣和之初能念兹九重燕暇親冩之驕奢一動萬事隳<lb/>
塞草黄沙千載悲<lb/>
　　題趙君發牧羊圖　　　　　　<hi>宋</hi>韓　駒<lb/>
王孫豈識田家趣妙畫聊因好古収唯有野人開巻笑<lb/>
<pb n="KR4h0142_WYG_070-17a"/>
憶騎牛背下西疇<lb/>
　　跋燕肅牧羊圖<hi>二首</hi>　　　　　<hi>元</hi>王　惲<lb/>
行飲溪流喜降阿歸鞭影淡夕陽坡似将濈濈維千角<lb/>
辦作宣王考牧歌<lb/>
平秩東皋事有餘荒煙平楚㪚林墟牧人例有繁多慶<lb/>
蓑㡳秋江夢衆魚<lb/>
　　牧羊圖後有閻先生詩次韻感舊因成二首<lb/>
　　　　　　　　　　　　　　　<hi>元</hi>袁　桷<lb/>
<pb n="KR4h0142_WYG_070-17b"/>
嬰兒御氣草堤眠能使雙羊合自然莊叟不知蝴蝶夢<lb/>
覺來重作養生篇<lb/>
玉質堂堂地下眠雲龍風虎各加鞭松隂舊日趨庭客<lb/>
整珮蘭皋駐集仙<lb/>
　　牧羊圖　　　　　　　　　　<hi>元</hi>袁　桷<lb/>
髙栁風清曉日蒼牧童隨處候隂凉似憐挾䇿當年客<lb/>
物我胷中兩未忘<lb/>
　　胡人牧羊圖　　　　　　　　<hi>明</hi>尹　耕<lb/>
<pb n="KR4h0142_WYG_070-18a"/>
邊庭四月始知春沙草初青栁復新金鏑未須窺漢月<lb/>
氊帷時亦靜胡塵黄髮小胡花插首腰下寳刀光射肘<lb/>
日斜驅羝入東林草美泉香誇富有君不見虞廷干羽<lb/>
兩階陳白雉黄熊入貢頻聖王有道四夷守沙場閒殺<lb/>
射鵰人<lb/>
　　題劉光朝歸牧圖　　　　　　<hi>元</hi>陳　泰<lb/>
平湖草緑生春煙斜陽牧䜿乗烏犍日光不動牛背穩<lb/>
後者喘息長繩牽吾兒讀書懶更魯少小嬌癡那似女<lb/>
<pb n="KR4h0142_WYG_070-18b"/>
㣲官食禄能㡬何嵗嵗羸驂踏風雨<lb/>
　　題風雨歸牧圖<hi>二首</hi>　　　　　<hi>元</hi>錢維善<lb/>
野隂雲氣合蒼茫霹靂山精白石藏蓑笠歸來牛背穩<lb/>
不迷風雨似尋常<lb/>
不見人煙聞鬼車長林昏黒雨如麻晚晴却㸔前峰翠<lb/>
過得溪南即是家<lb/>
　　青郊歸牧圖　　　　　　　　<hi>明</hi>李廷儀<lb/>
庶草敷榮翠滿墟夕陽歸牧雨晴初清時只唱昇平曲<lb/>
<pb n="KR4h0142_WYG_070-19a"/>
牛角何心挂漢書<lb/>
　　題畫牧　　　　　　　　　　<hi>明</hi>王　恭<lb/>
耕童生小無所知慣騎牛背度晴陂横吹紫竹無宫調<lb/>
笑殺五陵遊俠兒荒林野水凉蕭瑟山葉吹霜鳥邊落<lb/>
信陵墳上草青青㡬見殘碑礪牛角<lb/>
　　題畫　　　　　　　　　　　<hi>明</hi>岳　岱<lb/>
莫色起郊墟牛羊識歸路牧童無枕簟但鋪明月卧<lb/>
　　經進鹽圖詩<hi>八首附録</hi>　　　　<hi>明</hi>彭　韶<lb/>
<pb n="KR4h0142_WYG_070-19b"/>
　　　鹽場圖<lb/>
兩浙山水鄉古稱天地藏西望出吳淞東行踰鴈蕩利<lb/>
孔非一塗鹽征為海王泉布充京儲芻糧助邊餉庶哉<lb/>
用物宏生意不復暢薪桂與炊玉晨昏増感愴敝屋棲<lb/>
寒蘆新畬倚孤嶂懐土思依依承家如草創<lb/>
　　　山場圖<lb/>
山木非不佳林麓非不㢋百年生聚繁分業薄如紙朝<lb/>
夕斧斤入不待黄落矣近伐嘅山童逺入虞虎兕肩重<lb/>
<pb n="KR4h0142_WYG_070-20a"/>
何足辭突黔良藉此而况煮海功昏夜無停止菹薪茍<lb/>
不力公私亦何倚嵗嵗事辛勤猶勝棄桑梓<lb/>
　　　草蕩圖<lb/>
海壖咫尺地一望如掌平材木不生植草莽徒敷榮廣<lb/>
牧良有害泛取亦難成𤓰分給亭户表蕝自經營繁霜<lb/>
一以降百物俱彫零芻蕘忽萃止芟縛無留行輦運積<lb/>
官所來嵗事煎烹負荷非為苦願言公課登<lb/>
　　　淋滷圖<lb/>
<pb n="KR4h0142_WYG_070-20b"/>
旭日朝沮場欣兹風色競錢鎛密如鱗沙塗平似鏡汲<lb/>
曬足灰泥層層白相映易地聚成堆再淋醎始盛方池<lb/>
藉以茅小竇暗通阱蓮實重且堅浮浮力能勝祇恐山<lb/>
雨來一簣功未竟殷勤守餘瀝坐待滷池定<lb/>
　　　煎鹽圖<lb/>
鹺液泛清泠牢盆戒修潔分番忽後時及此旺煎月一<lb/>
勺盡傾㵼萬竈俱焚爇沉沉紅霞收蹙蹙晴波竭歛之<lb/>
白盈箕凝華燦如雪㸃檢入公私中心更煩熱荆妻慰<lb/>
<pb n="KR4h0142_WYG_070-21a"/>
苦顔摩挲汗流血却歎戍邊人垂老有離别<lb/>
　　　徴鹽圖<lb/>
小汛風日好大汛潮汐平袖長應善舞課羨易為征嵗<lb/>
歉伊誰知寧分雨與晴衣食豈不給國計良非輕擔石<lb/>
四面至倉庾一朝盈鹽官唱簿厯折閱頻呼聲况乃逃<lb/>
亡多荒額重加徴展限諒未允努力事餘生<lb/>
　　　放鹽圖<lb/>
三邊乏儲峙良賈勞委輸償以榷海利子母多贏餘水<lb/>
<pb n="KR4h0142_WYG_070-21b"/>
膏易消耗蔀屋難貯諸多年積逋欠折算盡錙銖𣺌𣺌<lb/>
太湖畔盈盈東海隅雪山壓巨浪風㠶恣所如毎資藜<lb/>
藿食亦薦王侯㕑誰念味中苦搔首空躊躇<lb/>
　　　追賠圖<lb/>
近寳固貧國厚貨亦貧民滷丁有常賦催日何紛紜侵<lb/>
耗嵗已久夤縁具虚文商算無從給鞭箠不堪聞富黠<lb/>
自當爾哀此顛連人稱貸不見售絲榖無餘新寛減逢<lb/>
優恤感激謝皇仁滄海未終竭更始重辛勤<lb/>
<pb n="KR4h0142_WYG_070-22a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0142_WYG_070-22b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定歴代題畫詩類巻七十<lb/>
</p>
<p>
</p>
  </div>
</body>
</text>
</TEI>
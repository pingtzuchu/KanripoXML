<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0142_WYG_064-1a"/>
　欽定四庫全書<lb/>
御定歴代題畫詩類巻六十四目録<lb/>
　　仙佛類<lb/>
　　　戲題醉仙人圖<hi>元元好問</hi>
　　　醉仙圖<hi>明高啟</hi>
　　　醉中詠玉林山人所繪醉仙圖<hi>明徐渭</hi>
　　　仙人圖<hi>元劉因三首</hi>
　　　仙人障子<hi>明周用</hi>
<pb n="KR4h0142_WYG_064-1b"/>
　　　題白鹿仙人圖<hi>明倪謙</hi>
　　　題二仙圖<hi>元范梈</hi>
　　　卧仙圖<hi>明廖道南</hi>
　　　題㑹仙圖<hi>明徐賁</hi>
　　　題羣仙拱壽圖<hi>明張鳳翼</hi>
　　　雲中四老圖<hi>元程鉅夫</hi>
　　　畫松下老人歌<hi>明王問</hi>
　　　題畫<hi>宋朱子</hi>
<pb n="KR4h0142_WYG_064-2a"/>
　　呉畫<hi>宋来子</hi>
　　題畫<hi>明王澤</hi>
　　題小畫<hi>明廖道南四首</hi>
　　畫醉道士<hi>宋陸游</hi>
　　題張幾仲所藏醉道士圖<hi>宋陸游</hi>
　　題醉道士圖<hi>宋范成大</hi>
　　題醉道士圖<hi>元王惲</hi>
　　題松下道士攜琴圖<hi>明劉基</hi>
<pb n="KR4h0142_WYG_064-2b"/>
　　題畫贈岳道士<hi>元倪瓚</hi>
　　題方方壺畫仁智圖<hi>元劉永之</hi>
　　題冶城道士嵇秋山卷<hi>元薩都拉</hi>
　　題方仙翁手巻<hi>元錢惟善</hi>
　　題周法師月溪圖<hi>元馬臻</hi>
　　題周道士采苓巻<hi>明邊貢</hi>
　　雲石圖<hi>明朱諫</hi>
　　讀道堂戲作鍊丹圖<hi>明李日華</hi>
<pb n="KR4h0142_WYG_064-3a"/>
　　瑤池春宴圖<hi>元黄溍</hi>
　　題瀛洲仙㑹圖<hi>元栁貫</hi>
　　題晉卿夢遊瀛山圖<hi>元袁立儒</hi>
　　題趙仲穆瀛海圖<hi>元朱徳潤</hi>
　　題徐思敬瑤池小景<hi>明陳雷</hi>
　　題青城圖<hi>明周𤣥</hi>
　　仙壇秋月圖<hi>元呉師道</hi>
　　題錢選畫仙居圖<hi>元栁貫</hi>
<pb n="KR4h0142_WYG_064-3b"/>
　　仙居圖<hi>元呉師道</hi>
　　劉松年仙居圖<hi>元唐肅</hi>
　　顧愷之瑤島仙廬圖<hi>元鄧文原</hi>
　　題仙隠圖<hi>元李祁</hi>
　　題桃林仙逸圖<hi>明張鳳翼</hi>
　　題篷萊深處<hi>明韓宜可</hi>
　　題函谷瑤池圖<hi>明李維楨</hi>
　　桶底圖<hi>元楊載</hi>
<pb n="KR4h0142_WYG_064-4a"/>
　　　題桶底圖<hi>元薛漢</hi>
　　　題桶底仙山圖<hi>明顧祿</hi>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0142_WYG_064-4b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定厯代題畫詩類卷六十四目録<lb/>
<pb n="KR4h0142_WYG_064-5a"/>
　欽定四庫全書<lb/>
御定歴代題畫詩類卷六十四<lb/>
　　仙佛類<lb/>
　　　戲題醉仙人圖　　　　　　　<hi>元</hi>元好問<lb/>
　醉鄉初不限東西桀日湯年一理齊門外山禽喚沽酒<lb/>
　胡蘆今後大家提<lb/>
　　　醉仙圖　　　　　　　　　　<hi>明</hi>高　啟<lb/>
　酒滿長生癭木瓢花開仙館宴春宵飛瓊何事堅辭飲<lb/>
<pb n="KR4h0142_WYG_064-5b"/>
　應恐清都誤早朝<lb/>
　　　醉中咏玉林山人所繪醉仙圖　<hi>明</hi>徐　渭<lb/>
　玉林醉仙吾故人畫出醉仙無限春今日欲見不可見<lb/>
　但見圖畫傷吾神畫出醉仙醉欲倒我亦大醉不知曉<lb/>
　東方天白瓦露燥却恨歸家何太早<lb/>
　　　仙人圖<hi>三首</hi>　　　　　　　　<hi>元</hi>劉　因<lb/>
　千古誰傳海上山坐令人主厭塵寰蓬萊果有神仙在<lb/>
　應悔虚名落世間<lb/>
<pb n="KR4h0142_WYG_064-6a"/>
雲海蒼茫去復還人間此日是何年平生慣見秋風客<lb/>
只許汾陽㑹窅然<lb/>
悵望皇墳寂寞中何從事跡得崆峒可憐千古稱黄老<lb/>
誰識當年立極功<lb/>
　　仙人障子　　　　　　　　　<hi>明</hi>周　用<lb/>
太清仙人在何所赤虯紫鳳瓊霞府昔時我得遊其間<lb/>
酌以金漿擘麟脯却來九土遭世人為言舊事驚飄塵<lb/>
龍眠已往虎頭逺草草丹青無復真桑田回首還東海<lb/>
<pb n="KR4h0142_WYG_064-6b"/>
須臾甲子經千載王母瑤池桃子紅老人南極星躔彩<lb/>
呉淞江水含墨光從渠巻去懸高堂羽衣不動雲冉冉<lb/>
鸞驂欲下風鏘鏘迴看明年二月百花開白髮絲絲春<lb/>
酒香<lb/>
　　題白鹿仙人圖　　　　　　　<hi>明</hi>倪　謙<lb/>
百尺松隂石磴重千年白鹿澗邊逢仙人月底吹簫去<lb/>
知向緱山第幾峰<lb/>
　　題二仙圖　　　　　　　　　<hi>元</hi>范　梈<lb/>
<pb n="KR4h0142_WYG_064-7a"/>
明月萬山空溪橋暗路通不知何洞府終夕坐松風<lb/>
　　卧仙圖　　　　　　　　　　<hi>明</hi>廖道南<lb/>
古松偃塞翠含煙五嶽真人太白仙白日卧游凌八極<lb/>
瑤池𤣥圃對青蓮<lb/>
　　題㑹仙圖　　　　　　　　　<hi>明</hi>徐　賁<lb/>
春風十二燕瑤臺曽與羣仙一見來别後空山流水裏<lb/>
不知幾度碧桃開<lb/>
　　題羣仙拱壽圖　　　　　　　<hi>明</hi>張鳳翼<lb/>
<pb n="KR4h0142_WYG_064-7b"/>
西池王母燕羣仙南極流輝寶婺懸何必人間論甲子<lb/>
即看桃熟已千年<lb/>
　　雲中四老圖　　　　　　　　<hi>元</hi>程鉅夫<lb/>
白髮雲中老衣冠有古風婆娑松竹裏莫是採芝翁<lb/>
　　畫松下老人歌　　　　　　　<hi>明</hi>王　問<lb/>
朝來冩素絹夭嬌為長松須臾變精思松下貌一翁形<lb/>
如列仙雙玉瞳常隨野鹿披䝉茸此翁腹中何所儲曽<lb/>
讀黄虞千巻書一乗軒車意不樂荷衣早拂身巖居此<lb/>
<pb n="KR4h0142_WYG_064-8a"/>
翁室中何所有三尺囊琴一斗酒倚醉髙歌三徑紆風<lb/>
流豈落柴桑後我欲招之翁不言松陰槁坐靜於禪不<lb/>
覺對此意轉澹擲筆牖下風泠然<lb/>
　　題畫　　　　　　　　　　　<hi>宋</hi>朱　子<lb/>
青鸞凌風翔飛仙窈窕姿髙挹謝塵境妙顔粲瓊蕤登<lb/>
霞抗玉音結霧吹參差神鈞儛空洞𤣥露湛霄暉山中<lb/>
玉斧家胡不一來嬉真凡路一分㝠運千年期<lb/>
　　呉畫　　　　　　　　　　　<hi>宋</hi>朱　子<lb/>
<pb n="KR4h0142_WYG_064-8b"/>
妙絶呉生筆飛揚信有神羣仙不愁思步步出風塵<lb/>
　　題畫　　　　　　　　　　　<hi>明</hi>王　澤<lb/>
茂陵帝子好神仙别起髙樓入半天望㫁巢笙空碧外<lb/>
海山珠樹沒秋煙<lb/>
　　題小畫<hi>四首</hi>　　　　　　　　<hi>明</hi>廖道南<lb/>
海上碧桃花朝光映彩霞金衣羨公子棲息五侯家<lb/>
𤣥圃飛瓊雪丹禽棲玉林誰知灞橋客别有嵗寒心<lb/>
白鹿來西域真仙此地遊玉田瑤草熟雲共羽衣浮<lb/>
<pb n="KR4h0142_WYG_064-9a"/>
古稱服不氏爾獨馭金猊逸氣凌秋發天風吹玉枝<lb/>
　　畫醉道士　　　　　　　　　<hi>宋</hi>陸　游<lb/>
落托在人間經旬不火食醉後上江樓横吹蒼玉笛大<lb/>
口如盆眼如電九十老人從小見曽攜一鶴過岳陽滿<lb/>
城三日聞酒香<lb/>
　　題張幾仲所藏醉道士圖　　　<hi>宋</hi>陸　游<lb/>
千載風流賀季真畫圖髣髴見精神邇來祭酒皆巫祝<lb/>
眼底難逢此輩人<lb/>
<pb n="KR4h0142_WYG_064-9b"/>
　　題醉道士圖　　　　　　　　<hi>宋</hi>范成大<lb/>
蜩鷃鵬鵾任過前壺中春色甕中天朝來兀兀三杯後<lb/>
且作人間有漏仙<lb/>
　　跋醉道士圖　　　　　　　　<hi>元</hi>王　惲<lb/>
甕頭傾盡玉雙瓶已醉猶醒百態生若問一中何所好<lb/>
醉鄉日月自昇平<lb/>
　　題松下道士攜琴圖　　　　　<hi>明</hi>劉　基<lb/>
道士抱琴松下行松風入耳清凉生石蕖苔滑不可上<lb/>
<pb n="KR4h0142_WYG_064-10a"/>
潭水泠泠學琴響琴有意兮水無心水中有龍能聽琴<lb/>
琴聲凄㫁水流咽月滿空山落松雪<lb/>
　　題畫贈岳道士　　　　　　　<hi>元</hi>倪　瓚<lb/>
義興岳道士野鶴如長身我知彌明徒不是侯喜倫結<lb/>
喉吟肩聳鐵脊霜髯新手中石碁子頭上漉酒巾久居<lb/>
離墨山自謂無懐民喪亂不經意松陵留十旬香雲作<lb/>
輿衛長松為主賓既滋數畦菊復種二畝芹樂哉以忘<lb/>
死道富寧憂貧為我具舟楫相期桃李春<lb/>
<pb n="KR4h0142_WYG_064-10b"/>
　　題方方壺畫仁智圖<hi>為道士主黙囦賦</hi>　<hi>元</hi>劉永之<lb/>
玉檢神仙記瓊臺羽士家軒牎明日月冠佩翦雲霞白<lb/>
鶴窺殘奕青童埽落花憶曽訪丹術楓徑駐輕車<lb/>
　　題冶城道士嵇秋山巻　　　　<hi>元</hi>薩都拉<lb/>
不見冶城嵇道士雲深無處訪仙蹤夜聞老鶴行枯葉<lb/>
知在秋山第幾重<lb/>
　　題方仙翁手巻<hi>仙翁即青溪道士</hi>　　　<hi>元</hi>錢惟善<lb/>
先生聞是漢諸儒長往千秋不可呼偶向青天騎一鶴<lb/>
<pb n="KR4h0142_WYG_064-11a"/>
絶勝赤縣下雙鳬史官自昔遺名氏仙蹟從今入畫圖<lb/>
顧我平生躭讀易欲從雞犬扣虚無<lb/>
　　題周法師月溪圖　　　　　　<hi>元</hi>馬　臻<lb/>
冰霜萬里敝貂裘炊熟黄粱認舊游坐看清溪溪上月<lb/>
虚舟不動水悠悠<lb/>
　　題周道士采苓卷　　　　　　<hi>明</hi>邊　貢<lb/>
夫椒山中多老松白雲隠隠盤蒼龍山人荷钁采苓去<lb/>
往往仙人松下逢仙人本是山人作山人向來滿功課<lb/>
<pb n="KR4h0142_WYG_064-11b"/>
句麗勾呉幾萬里杏花隂裏春風大君不見蒲江古井<lb/>
凝綠華乳嬰綆上聲唑唑長秋道士不入口放魚女兒<lb/>
升綵霞<lb/>
　　雲石圖<hi>為黄鍊師賦</hi>　　　　　　　<hi>明</hi>朱　諫<lb/>
蓬萊山上白雲宫彷彿仙家遇赤松嵗改不妨瑤草綠<lb/>
春來又見小桃紅丹砂曽問容成子玉液真傳白兔翁<lb/>
欲把青囊與君説年來萬慮已成空<lb/>
　　讀道堂戲作煉丹圖　　　　　<hi>明</hi>李日華<lb/>
<pb n="KR4h0142_WYG_064-12a"/>
林樾靜可息百紛不至前偶然厭形累服氣祈雲仙羽<lb/>
人授我書鉛汞相烹煎一丸紫金霜翼翼凌飛烟孤鶴<lb/>
亦窺鼎俛啄如嚥涎我乗爾為馭海島時盤旋千載同<lb/>
歸來纍纍笑墓田此翁今何在嵩衡廬霍間<lb/>
　　瑤池春宴圖　　　　　　　　<hi>元</hi>黄　溍<lb/>
西飛青雀幾時還貝闕琳宫縹緲間筆底春風殊未老<lb/>
蟠桃積核已如山<lb/>
　　題瀛洲仙㑹圖　　　　　　　<hi>元</hi>栁　貫<lb/>
<pb n="KR4h0142_WYG_064-12b"/>
巨鼇驤首戴三山海波不驚坤軸安方壺圓嶠彼何境<lb/>
靈氣布濩非人間金銀觀闕勢如翥攅林珠樹垂珊珊<lb/>
榱題竦擢明河畔閣道横截浮雲端仙人來往羽衞備<lb/>
或駕紫鳳驂青鸞霓裳法曲舞初破執樂瓊姬神采閒<lb/>
時容下界攬薌澤却對蓮峯愁髻鬟茅龍飛去杳無迹<lb/>
烏踆兔走雙跳丸蓬萊舟近風引却却歎靈蹤難重攀<lb/>
是誰摸冩枕前夢欲用鐫鑿區中頑神仙固多狡獪事<lb/>
世儒論著存不刪賈生賦鵩語天道後有達者當大觀<lb/>
<pb n="KR4h0142_WYG_064-13a"/>
忽然為人化異物斯理幾何堪控摶仇池洞穴通小有<lb/>
神清玉宇標孱顔彼皆因境示生悟直啟真源湔垢瘢<lb/>
嗟余質薄迫世隘輕舉便擬凌飛翰披圖惝怳縱𤣥覽<lb/>
託乗浮游窺九闗無窮八極冀一遇返道遂與松喬班<lb/>
登年閲世要自致何必辛苦成金丹<lb/>
　　題晉卿夢遊瀛山圖　　　　　<hi>元</hi>袁立儒<lb/>
珍木文禽玉珮環清都絳闕色琅玕香山居士蓬萊院<lb/>
借與王郎夢裏看<lb/>
<pb n="KR4h0142_WYG_064-13b"/>
　　題趙仲穆瀛海圖　　　　　　<hi>元</hi>朱徳潤<lb/>
玉觀仙臺紫霧高昔騎丹鳳恣遊遨雙成不念吹笙侣<lb/>
閬苑春深醉碧桃<lb/>
　　題徐思敬瑤池小景　　　　　<hi>明</hi>陳　雷<lb/>
縈泉疊石帶烟霞此景人間有幾家錦字書傳青鳥使<lb/>
玉簫聲繞碧桃花雲容窈窕誰能寫月色嬋娟我欲賒<lb/>
不待扁舟乗興去珊瑚長拂釣竿斜<lb/>
　　題青城圖　　　　　　　　　<hi>明</hi>周　𤣥<lb/>
<pb n="KR4h0142_WYG_064-14a"/>
青城辭家仙路遙秋後白雲還見招商山老人不歸去<lb/>
巖徑松扉長寂寥<lb/>
　　仙壇秋月圖　　　　　　　　<hi>元</hi>呉師道<lb/>
宫中美人秋思多夜揖明月追仙娥畫䦨桂樹倚樓闕<lb/>
碧落天壇飛<hi>原本闕二字</hi>畫師不解西風夢筆端更有華陽<lb/>
洞更將妍畫冩清詞輕扇君王心已動炎精季葉堪歎<lb/>
嗟矧爾妍麗傾其家申生遺禍到濟瀆府中丞相真<lb/>
姦邪呉宫一埽荒烟冷舊事淒涼復誰省百年永鑒不<lb/>
<pb n="KR4h0142_WYG_064-14b"/>
可忘留與人間看扇影<lb/>
　　題錢選畫仙居圖　　　　　　<hi>元</hi>栁　貫<lb/>
仙人羽駕青雲輿游戲八極凌空虚神仙縹緲在何許<lb/>
意所到處皆方壺畫師豈常與之接夢時識取醒時摹<lb/>
聮棟紫房縣薜荔交柯碧樹排珊瑚琴書整暇筵几靜<lb/>
左右絳氣横扶疎武陵溪曲仇池路人迹往往通樵漁<lb/>
仙凡一膜初不隔悟迷異趣何其殊奔輪駭轍世多有<lb/>
逐臭未免如蟲蛆呉興老錢招隠曲駕言設色調方諸<lb/>
<pb n="KR4h0142_WYG_064-15a"/>
披圖三誦歸來乎盍亦視此招搖車<lb/>
　　仙居圖　　　　　　　　　　<hi>元</hi>呉師道<lb/>
雲氣參差青嶂樹林飄緲飛樓誰識仙家歸路桃花流<lb/>
水漁舟<lb/>
　　劉松年仙居圖　　　　　　　<hi>元</hi>唐　肅<lb/>
曽逐大茅君峰頭卧古雲鳥青呼作使鶴白養成羣客<lb/>
較丹砂法童窺玉劵文近來烟火㫁花氣作爐熏<lb/>
　　顧愷之瑤島仙廬圖　　　　　<hi>元</hi>鄧文原<lb/>
<pb n="KR4h0142_WYG_064-15b"/>
渺渺晴山路更幽茸茸瑤草幾春秋巖棲自昔推巢父<lb/>
學種于今説故侯雲物豈因時序換鹿麛不共世塵浮<lb/>
谿頭驀有尋真客期向天台汗漫遊<lb/>
　　題仙隠圖　　　　　　　　　<hi>元</hi>李　祁<lb/>
麻衣草座蒲葵扇兀爾形神總寂寥想見華山陳處士<lb/>
白雲牎户碧迢迢<lb/>
　　題桃林仙逸圖　　　　　　　<hi>明</hi>張鳳翼<lb/>
夾江種桃花黔鬱列左右却笑避秦人空驚捕魚叟迢<lb/>
<pb n="KR4h0142_WYG_064-16a"/>
迢三千年虚談竊王母何如澄懐客葆真享眉壽朝餐<lb/>
赤城霞夕飲蘭陵酒開花與結實相將共長久<lb/>
　　題蓬萊深處　　　　　　　　<hi>明</hi>韓宜可<lb/>
聞道蓬萊别有春五雲深處隔凡塵松迷鶴逕渾無路<lb/>
花暗簫聲不見人滄海日華翻貝闕三山霞氣逐飈輪<lb/>
劉郎自是神仙侣何用天台更問津<lb/>
　　題函谷瑤池圖<hi>祝李母</hi>　　　　　<hi>明</hi>李維楨<lb/>
函谷闗門真氣紫青牛西去柱下史西來王母幸回中<lb/>
<pb n="KR4h0142_WYG_064-16b"/>
有三青鳥為之使李母前生金母身仙李根蟠萬古春<lb/>
桂子蘭孫相映發麟符魚佩熊朱輪衆人之母衆父父<lb/>
五馬行春春萬户畫圖三壽願作朋陽春一曲歌且舞<lb/>
東為青帝春青陽青鳥青牛義何取須知彼美西方人<lb/>
自是東方生物府<lb/>
　　桶底圖　　　　　　　　　　<hi>元</hi>楊　載<lb/>
巨鼇奮其首戴山出海中神人擇所處共構金銀宫凭<lb/>
高開户牖屈曲互相通女仙七十二顔色如花紅一一<lb/>
<pb n="KR4h0142_WYG_064-17a"/>
　執樂器奏曲殊未終世傳桃源圖共徵彭澤翁此本出<lb/>
　異士雕刻尤精工天地極廣大為地當不同吾願學仙<lb/>
　道積久乃有功鍊形去滓穢五色浮虚空一朝乗風去<lb/>
　浩然入無窮<lb/>
　　　題桶底圖　　　　　　　　　<hi>元</hi>薛　漢<lb/>
　蕊珠宫闕見毫釐中有羣仙按羽衣莫訝此圖天地窄<lb/>
　黍珠境界更希微<lb/>
　　　題桶底仙山圖　　　　　　　<hi>明</hi>顧　祿<lb/>
<pb n="KR4h0142_WYG_064-17b"/>
　昔人夜投逆旅中戲將指爪呈神工颼颼逸響如飄風<lb/>
　桶底刻出蓬萊宫狀如六鼇擁虚空戴山出沒滄溟東<lb/>
　瓊臺瑤闕知幾重千門萬户遙相通儼然中坐一老翁<lb/>
　星眸霞臉冰雪容羣真左右來相從或翳白鳳騎青龍<lb/>
　女仙七十如花紅各執樂器笙與鏞鈞天一曲奏未終<lb/>
　雙成勸酒琉璃鍾谷神長生壽無窮出入造化超鴻濛<lb/>
　我欲上天躡紫虹髙步去逐東王公<lb/>
御定歴代題畫詩類巻六十四<lb/>
</p>
<p>
</p>
  </div>
</body>
</text>
</TEI>
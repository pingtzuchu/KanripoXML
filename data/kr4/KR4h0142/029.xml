<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0142_WYG_029-1a"/>
　欽定四庫全書<lb/>
御定歴代題畫詩類卷二十九目錄<lb/>
　　名勝類<lb/>
　　　題瀟湘八景<hi>元戴良</hi>
　　　題仲經家江貫道瀟湘八景圖<hi>元程鉅夫</hi>
　　　題陳氏瀟湘八景圖<hi>元陳旅</hi>
　　　瀟湘八景畫<hi>明宣宗</hi>
　　　宋復古畫瀟湘晚景圖<hi>宋蘇軾三首</hi>
<pb n="KR4h0142_WYG_029-1b"/>
　　　少隱惠所畫瀟湘雪景<hi>宋鄒浩三首</hi>
　　　觀徐明叔畫湘西磨崖圖<hi>宋王廷珪</hi>
　　　五日觀瀟湘圖<hi>宋謝翺</hi>
　　　題宗之家初序瀟湘圖<hi>金吳激</hi>
　　　題東玉帥府所藏瀟湘圖<hi>元戴良</hi>
　　　題王山仲所藏瀟湘八景圖巻走筆作瀟湘夜雨<lb/>
　　　　<hi>元掲傒斯</hi>
　　　題董簡卿所藏瀟湘圖<hi>元貢奎</hi>
<pb n="KR4h0142_WYG_029-2a"/>
　　湘江秋逺圖<hi>元成廷珪</hi>
　　題米元暉瀟湘圖<hi>明劉基</hi>
　　題湘湖圖<hi>明劉基</hi>
　　湘江秋意圖<hi>明楊基</hi>
　　湘漢秋晴圖<hi>明楊基</hi>
　　壁間畫瀟湘八景<hi>明于謙</hi>
　　題寫雲夢圖<hi>明廖道南</hi>
　　題錢叔昂瀟湘圖<hi>明孫蕡</hi>
<pb n="KR4h0142_WYG_029-2b"/>
　　瀟湘雨意圖<hi>明胡直</hi>
　　湘山障子<hi>明湯顯祖</hi>
　　題文發叔所藏潘子真水墨江湖八景小軸<hi>宋楊萬里</hi>
　　江湖八境圖<hi>元吳師道</hi>
　　洞庭秋月圖<hi>元貢性之</hi>
　　洞庭圖<hi>明丘濬</hi>
　　洞庭圖<hi>明廖道南</hi>
　　題何使君彭蠡望瀑巻<hi>明陳憲章</hi>
<pb n="KR4h0142_WYG_029-3a"/>
　　　沈石田寄太湖圖<hi>明王鏊</hi>
　　　笠澤圖<hi>明丘濬</hi>
　　　九江秀色圖<hi>明王褘</hi>
　　　題高尚書九江暑雨圖<hi>明僧妙聲</hi>
　　　題沈啓南奚川八景圖巻<hi>明沈璜二首</hi>
　<lb/>
　<lb/>
　<lb/>
<pb n="KR4h0142_WYG_029-3b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定歴代題畫詩類卷二十九目録<lb/>
<pb n="KR4h0142_WYG_029-4a"/>
　欽定四庫全書<lb/>
御定歴代題畫詩類巻二十九<lb/>
　　名勝類<lb/>
　　　題瀟湘八景　　　　　　　<hi>元</hi>戴　良<lb/>
　　　　洞庭秋月<lb/>
　皓氣澄素流況當湖正秋舟人夜半起倚徧岳陽樓<lb/>
　　　　瀟湘夜雨<lb/>
　灑江思已悲入夜聲轉急還憶在荆南臥聽湘妃泣<lb/>
<pb n="KR4h0142_WYG_029-4b"/>
　　　　山市晴嵐<lb/>
　巖上光已合林端曙未分暫出猶衣濕況乃趁虚人<lb/>
　　　　漁村夕照<lb/>
　日落川光暝一舟横渡頭心期逐魚網蕩然俱未收<lb/>
　　　　平沙落鴈<lb/>
　聲傳孤渚迥影帶夕陽微為有驚弦意欲下復遲疑<lb/>
　　　　逺浦歸㠶<lb/>
　楚客去鄉乆還家未有期茫茫雲樹外逺浦一㠶歸<lb/>
<pb n="KR4h0142_WYG_029-5a"/>
　　　煙寺晚鐘<lb/>
冥冥景尚昏隱隱聲徐度出夢方蘧蘧忽聽錯朝暮<lb/>
　　　江天暮雪<lb/>
逺近忽同色安知江與山一櫂在中流不敢過前灘<lb/>
　　題仲經家江貫道瀟湘八景圖　<hi>元</hi>程鉅夫<lb/>
　　　洞庭秋月<lb/>
萬頃玻瓈上輝輝玉一環望中青似粟約莫是君山<lb/>
　　　瀟湘夜雨<lb/>
<pb n="KR4h0142_WYG_029-5b"/>
昏昏風浪裏瑟瑟打篷聲騷客千年恨靈妃萬古情<lb/>
　　　山市晴嵐<lb/>
旗亭新酒熟下馬試從容頗勝老兵對夕陽三兩峰<lb/>
　　　漁村夕照<lb/>
落日寒潭静西風黄葉鳴鱸魚新出網分我一杯羮<lb/>
　　　平沙落鴈<lb/>
翩翩數行下灘磧俯蒼波此處稻梁好人間矰繳多<lb/>
　　　逺浦歸㠶<lb/>
<pb n="KR4h0142_WYG_029-6a"/>
八景瀟湘妙歸舟更色絲招招煩小住我賦式微詩<lb/>
　　　煙寺晚鐘<lb/>
僧定鐘聲緩依稀聽不真渡頭風正急喚醒未歸人<lb/>
　　　江天暮雪<lb/>
六月三山底城中似甑中客來開短軸亂雪舞江風<lb/>
　　題陳氏瀟湘八景圖　　　　　<hi>元</hi>陳　旅<lb/>
軒后不張樂白月照野水泠泠水影中瑶瑟泣湘鬼<lb/>
西崦生夕霏歸僧度林巘但覺山路長不覺鐘聲逺<lb/>
<pb n="KR4h0142_WYG_029-6b"/>
百貨集亥市莫徭偏買鹽山日出未高翠雨濕酒帘<lb/>
倦翮久欲下凉風起湖北官客多挾弓莫近白沙驛<lb/>
落日楚江深倒景在高樹曬綱茅屋頭分魚石梁步<lb/>
南浦草仍碧高樓日易斜歸㠶傍水廟簫鼓下神鴉<lb/>
江氣行雲暮忽失巴陵樹一夕洞庭波都向篷上注<lb/>
寒雲不成雨暝色凝江楓巫峽梨花夢飄浮過郢中<lb/>
　　瀟湘八景畫　　　　　　　　　明宣宗<lb/>
　　　瀟湘夜雨<lb/>
<pb n="KR4h0142_WYG_029-7a"/>
濃雲如墨黯江樹九疑山迷天色暮蒼松巖下客維舟<lb/>
魚龍鼓舞飛煙霧但見長空風雨來勢與雲夢相周迴<lb/>
三湘淋漓瀉銀竹七澤洶湧翻春雷長江横絶巴陵北<lb/>
一水悠悠漾空碧洪濤巨漲頃刻中虹橋隱隱無人迹<lb/>
前溪遥見野人家槿籬茅屋半欹斜高樓誰得江湖趣<lb/>
坐聽瀟瀟對燭花隔浦鐘聲來逺寺曉色蒼涼喜開霽<lb/>
青天萬里白雲收滿目湘山翠欲流<lb/>
　　　洞庭秋月<lb/>
<pb n="KR4h0142_WYG_029-7b"/>
洞庭秋水清徹底岳陽城頭月初起巴山落影半湖隂<lb/>
金波倒浸芙蓉翠須㬰素景當遥空寒光下燭馮夷宮<lb/>
雲夢微茫冰鑑裏沅湘浩蕩玉壺中霜華初飛風浪息<lb/>
萬籟無聲夜方寂彷彿湘靈汗漫遊虹橋直跨天南北<lb/>
但見鷗汀與鷺洲折葦寒沙帶淺流縞衣綸巾湘中老<lb/>
高歌取醉岳陽樓囘看月下西山去湖水悠悠自東注<lb/>
洞庭咫尺西南陬赤岸銀河萬里秋<lb/>
　　　山市晴嵐<lb/>
<pb n="KR4h0142_WYG_029-8a"/>
茅屋幾家山下住長橋遥接山前路湖天雨過曉色開<lb/>
滿市晴嵐帶煙樹逺山近山杳靄間前村後村相彌漫<lb/>
浮藍積翠久不散懸崖滴露松梢寒湘市老人頭半白<lb/>
琴僕從容隨枝舄林外青帘賣酒家山肴野蔌漁樵客<lb/>
洞庭春來湖水生君山到處花冥冥波光澄涵横素練<lb/>
樹色掩映開銀屏撫景徘徊看未足颯颯天風滿林麓<lb/>
何人獨倚岳陽樓長笛數聲山水綠<lb/>
　　　平沙落鴈<lb/>
<pb n="KR4h0142_WYG_029-8b"/>
秋江水落波浪淺平沙渺渺連天逺白蘋紅蓼滿瀟湘<lb/>
枯葦黄蘆迷漢沔鴻鴈恒憐澤國秋數聲忽報楚天愁<lb/>
萬里避寒違朔漠幾行帶雪下汀洲雲水微茫少矰繳<lb/>
歲歲南來歡有託霜田豈乏稻粱謀江村自得棲遲樂<lb/>
黄鶴樓前鐵笛鳴時驚嘹唳兩三聲湖通巴蜀寒煙浄<lb/>
天接荆衡暮景澄嗟爾迢迢自荒服慕戀中華生計足<lb/>
行當懋德覆羣生盡使洪纎皆發育<lb/>
　　　逺浦歸㠶<lb/>
<pb n="KR4h0142_WYG_029-9a"/>
斜陽欲掛晴川樹丹霞逺映瀟湘浦洞庭湖上接星沙<lb/>
萬里歸舟自何處雲帆縹緲天際來勢壓滔天雲浪摧<lb/>
須㬰已達漢江曲江聲洶湧如鳴雷漢陽城頭夜吹角<lb/>
暫從鸚鵡洲邊泊長笛一聲山月低殘燈數㸃江雲薄<lb/>
西蜀滇南與海通浮波來往自無窮暮天已捲三湘霧<lb/>
曉日還懸七澤風突兀危樓瞰江水臨眺何人頻徙倚<lb/>
寒鴉飛盡淡煙收浩蕩遥空淨如洗<lb/>
　　　漁村夕照<lb/>
<pb n="KR4h0142_WYG_029-9b"/>
岳陽城頭望湘浦芳草垂楊迷古渡晴嵐霏白夕陽紅<lb/>
渺渺江村天欲暮漁家茅屋住汀洲罷釣歸來穩繫舟<lb/>
自念生涯在網罟臨風高挂向船頭出水鮮鱗雜紫蟹<lb/>
罏頭有酒還堪買東鄰西舍當此時歡笑聲餘歌欸乃<lb/>
豚魚吹浪白連天隔江賈客促歸船餘光逺映雙鳬外<lb/>
殘影半落孤鴻邊湖上高樓雲外起下瞰湖湘千百里<lb/>
憑高一望楚江低雲樹蒼蒼暮山紫<lb/>
　　　煙寺晚鐘<lb/>
<pb n="KR4h0142_WYG_029-10a"/>
煙光漠漠春山紫古寺深藏萬松裏夕陽西墜羣壑隂<lb/>
隔林藹藹疎鐘起瀟湘無風波浪停恍如水底鳴長鯨<lb/>
山僧策杖歸來晚遥聽穿雲百八聲緩急因風如斷續<lb/>
逺徹山阿并水曲已隨暮角響江城更送樵歌出林麓<lb/>
乗橋二客心悠然偶立遥看瀑布泉高山流水有深意<lb/>
咫尺不聞音韻傳乾坤無塵萬籟静朗然空谷聲相應<lb/>
高秋正遇曉霜清分明若向豐山聽<lb/>
　　　江天暮雪<lb/>
<pb n="KR4h0142_WYG_029-10b"/>
大江東去天連水薄暮蕭蕭朔風起須㬰吹却凍雲同<lb/>
六花亂撒滄波裏橋南橋北樹槎枒隔浦紛紛集晚鴉<lb/>
馬嘶百折蟠雲路犬吠孤邨賣酒家俯仰山川同一色<lb/>
眼前不辨浪花白茫茫七澤與三湘分明皓彩遥相射<lb/>
漁翁獨酌寒江濱頃刻瓊瑶飛滿身得魚醉唱湖南曲<lb/>
欸乃一聲天地春有時倚櫂弄長笛洞庭景物清無敵<lb/>
中流迢遞望君山但見遥空聳銀壁<lb/>
　　宋復古畫瀟湘晚景圖<hi>三首</hi>　　<hi>宋</hi>蘇　軾<lb/>
<pb n="KR4h0142_WYG_029-11a"/>
西征憶南國堂上畫瀟湘照眼雲山出浮空野水長舊<lb/>
遊心自省信手筆都忘㑹有衡陽客來看意渺茫<lb/>
落落君懷抱山川自屈蟠經營初有適揮灑不應難江<lb/>
市人家少煙郊古木攢知君有幽意細細為尋看<lb/>
咫尺殊非少隂晴自不齊徑蟠趨後崦水㑹赴前谿自<lb/>
説非人意曽經入馬蹄他年遊宦處應話劔山西<lb/>
　　少隱惠所畫瀟湘雪景<hi>三首</hi>　　<hi>宋</hi>鄒　浩<lb/>
永州城北十五里二水初同為一水天花開玉滿前飛<lb/>
<pb n="KR4h0142_WYG_029-11b"/>
人在故人亭子裏<lb/>
前年深冬一丈雪巖擁朝陽渡黄葉鸕鷀插頸夢圎時<lb/>
天作南山付雙睫<lb/>
将謂雪消無覓處元來只在毫端住為余展出凍雲天<lb/>
一片瀟湘宛如故<lb/>
　　觀徐明叔畫湘西磨崖圖　　　<hi>宋</hi>王廷珪<lb/>
衡山高出北斗邊九疑蒼梧相屬聨羣峰環走如却立<lb/>
山脚插入瀟湘川朱陵渺邈迷處所白鶴噴薄飛流泉<lb/>
<pb n="KR4h0142_WYG_029-12a"/>
坐看徐郎拂絹素盡驅山嶽置眼前徐郎豈是真畫手<lb/>
酒酣遊戲乃其天巴陵洞庭連浦漵鯨鯢蟠穴為賊淵<lb/>
詔謂将軍出旗鼓樓船蹴蹋驚浪喧欃槍夜落照湖水<lb/>
雕弓十萬猶控弦湘西古寺最奇絶丹崖翠壁開何年<lb/>
況公文章善敘事大字怪偉宜鑱鐫中書異時觀落筆<lb/>
因煩吮墨圖凌煙孟公韓公毛髮動腰靫大羽進賢冠<lb/>
他年中興事可考公名亦與兹山傳<lb/>
　　五日觀瀟湘圖　　　　　　　<hi>宋</hi>謝　翺<lb/>
<pb n="KR4h0142_WYG_029-12b"/>
五日泣江蘺騷人沉佩褋年深弔古客滿門垂艾葉既<lb/>
垂青艾葉復競畫舟檝明時内閣子供奉進瑶帖豈復<lb/>
懷沅湘歴舜愬往牒江流物色改看畫淚承睫彷彿舊<lb/>
居人指㸃失故業三户空鳥啼九疑列如堞<lb/>
　　題宗之家初序瀟湘圖　　　　<hi>金</hi>吳　激<lb/>
江南春水碧於酒客子往來船是家忽見畫圖疑似夢<lb/>
而今鞍馬老風沙<lb/>
　　題東玉帥府所藏瀟湘圖　　　<hi>元</hi>戴　良<lb/>
<pb n="KR4h0142_WYG_029-13a"/>
少年魂夢厎曽閒多在江湖煙水間今日精藍方丈地<lb/>
倚窗眠看洞庭山<lb/>
　　題王山仲所藏瀟湘八景圖巻走筆作瀟湘夜雨<lb/>
　　　　　　　　　　　　　　　<hi>元</hi>揭傒斯<lb/>
涔涔暗江樹荒荒楚天路穩繫渡頭船莫放流下去<lb/>
　　題董簡卿所藏瀟湘圖　　　　<hi>元</hi>貢　奎<lb/>
瀟湘在何處展巻心悠然是中有雲飛上有蒼梧連憶<lb/>
昔弄扁舟載雪清江天湘君招不來明月墮我前微鐘<lb/>
<pb n="KR4h0142_WYG_029-13b"/>
破征夢落鴈棲寒煙囘首行萬里攬衣羡孤搴可憐楚<lb/>
人辭憔悴窮歲年圖畫豈不好此意誰復傳已矣三歎<lb/>
嗟臨風叩商絃<lb/>
　　湘江秋逺圖　　　　　　　　<hi>元</hi>成廷珪<lb/>
蒼梧愁雲拂煙水日暮無風波自起何人吹簫作鳯皇<lb/>
被髮臨江迎帝子黄陵女兒情更多却掩冰弦<hi>一作絲</hi>淚<lb/>
如洗千年遺恨人不知坐對空山疑夢裏<lb/>
　　題米元暉瀟湘圖　　　　　　<hi>明</hi>劉　基<lb/>
<pb n="KR4h0142_WYG_029-14a"/>
米家父子皆好奇戲弄筆墨如小兒三百年來傳幾手<lb/>
坐見銷鑠同春澌丹青馳譽士所恥勉强循物寧非癡<lb/>
蒼梧之山鬱<graphic n="KR3229" url="https://raw.githubusercontent.com/kanripo/KR-Gaiji/master/images/KR3229.png" mimeType="image/png"/>㠖重華往矣空寒颸猿啼鳯去竹迸淚白<lb/>
日慘澹令人悲瀟湘洞庭連鄂渚江漢波濤動荆楚不見軒<lb/>
轅張樂時水妃怨泣鮫人語問君此圖何處得中有逺意衆<lb/>
莫識君不見岐陽石鼓字泯滅千載猶為人愛惜<lb/>
　　題湘湖圖　　　　　　　　　　<hi>明</hi>劉　基<lb/>
君山洞庭隔江水彭蠡無風波浪起明窻曉晴圖畫開<lb/>
<pb n="KR4h0142_WYG_029-14b"/>
興入湘湖三百里浙江兩岸山縱横湘湖碧繞越王城<lb/>
越王城荒陵谷在古樹落日長煙平遊子天寒孤櫂逺<lb/>
七十二谿飛雪滿浩歌不見濯纓人沙鶴野猿相對晚<lb/>
湖東雲氣通蓬萊我欲從之歸去來蛟鼉塞川陸有虎<lb/>
兩臂無翼令心哀<lb/>
　　湘江秋意圖　　　　　　　　<hi>明</hi>楊　基<lb/>
湘江澄澄漢江綠芷葉蘭花映斑竹一聲欸乃鴈驚飛<lb/>
數㸃青山浄如玉蒼梧囘望是荆州楚雨吳雲恨未休<lb/>
<pb n="KR4h0142_WYG_029-15a"/>
無夢可聽湘女瑟有人方倚仲宣樓<lb/>
　　湘漢秋晴圖　　　　　　　　<hi>明</hi>楊　基<lb/>
讀書不願賢良舉朝醉霸陵暮湘渚兩鬢從添鏡裏霜<lb/>
十年聽遍江南雨呼鷹臺上愛秋清鸚鵡洲前看晚晴<lb/>
紅葉蟬聲湘寺逺碧潭鴻影漢川明湘波漢水愁無盡<lb/>
畫裏江山聊一哂舉世惟稱王仲宣當時亦有周公瑾<lb/>
　　壁間畫瀟湘八景　　　　　　<hi>明</hi>于　謙<lb/>
煙寺微茫幾杵鐘漁村斜映夕陽紅平沙落鴈迷殘靄<lb/>
<pb n="KR4h0142_WYG_029-15b"/>
逺浦歸帆趁便風山市微嵐孤嶼斷江天欲雪暮雲同<lb/>
洞庭月色瀟湘雨想像隂晴似夢中<lb/>
　　題寫雲夢圖　　　　　　　　<hi>明</hi>廖道南<lb/>
黄鶴高樓凌紫煙瀟湘夜雨帶遥天壯懷自信吞雲夢<lb/>
一葉蘭舟濟巨川<lb/>
　　題錢叔昻瀟湘圖　　　　　　<hi>明</hi>孫　蕡<lb/>
逺山如遊龍近石如踞虎秋隂迢迢樹楚楚乃是洞庭<lb/>
瀟湘之極浦西來白波浮太虚神物似與空濛俱潭深<lb/>
<pb n="KR4h0142_WYG_029-16a"/>
蜃氣結樓閣鮫人蹋浪隨游魚織綃更泣明月珠綴成<lb/>
懸璫素裙襦九疑並迎翠華輦絳節影低羣真趨須㬰<lb/>
長風起木末高林側亞葉亂脱浮雲散盡天宇豁雲水<lb/>
遥連帶青闊蒼松翠竹黯未分殘霞斷靄餘斜抹錢郎<lb/>
毛骨清畫此兼衆妙疎疎臨水花白白逺山曉恍疑一<lb/>
葉寒流中雨後開篷展清眺日落君山吹鳯簫水雲相<lb/>
間作簫韶荒祠二女應魂斷試把芙蓉天外招<lb/>
　　瀟湘雨意圖　　　　　　　　<hi>明</hi>胡　直<lb/>
<pb n="KR4h0142_WYG_029-16b"/>
鸞竹叢深日未晡寒江煙雨翠糢糊東風無限瀟湘意<lb/>
却倚篷窗聽鷓鴣<lb/>
　　湘山障子　　　　　　　　　<hi>明</hi>湯顯祖<lb/>
蒼梧雲影落人間帝子浮湘竟不還千載秦皇問堯女<lb/>
不能燒却淚㾗斑<lb/>
　　題文發叔所藏潘子真水墨江湖八境小軸<lb/>
　　　洞庭波漲　　　　　　　　<hi>宋</hi>楊萬里<lb/>
湖水吞天去湖風送浪還銀山何處是青底是君山<lb/>
<pb n="KR4h0142_WYG_029-17a"/>
　　　武昌春色<lb/>
花外庾樓月鶯邊吳宮柳我欲問廢興春風獨無口<lb/>
　　　廬山霽色<lb/>
彭澤收積雨廬山放嫩晴多情是瀑布只作雨中聲<lb/>
　　　海門殘照<lb/>
萬里長江白半規斜日黄焦山渾欲到宛在水中央<lb/>
　　　太湖秋晚<lb/>
水氣清空外人家秋色中細看千萬落户户水精宮<lb/>
<pb n="KR4h0142_WYG_029-17b"/>
　　　浙江觀湖<lb/>
海湧銀為郭江横玉繫腰吳儂只言黠到老也看潮<lb/>
　　　西湖夏日<lb/>
四月曽湖上荷錢劣可穿歸來開短紙十里已紅蓮<lb/>
　　　靈隱冷泉<lb/>
小潘詩家子解作無聲詩八景俱妙絶冷泉天下奇<lb/>
　　江湖八境圖　　　　　　　　<hi>元</hi>吳師道<lb/>
　　　洞庭<lb/>
<pb n="KR4h0142_WYG_029-18a"/>
君山隱隱暮碧洞庭渺渺秋波羈客白頭懷古湘靈莫<lb/>
奏雲和<lb/>
　　　武昌<lb/>
草生自識春洲月滿誰登夜樓寂莫漢人文賦蕭條進<lb/>
士風流<lb/>
　　　廬山<lb/>
香爐峰看飛練栖賢峽聽奔雷三疊谷簾未識至今却<lb/>
悔歸來<lb/>
<pb n="KR4h0142_WYG_029-18b"/>
　　　海門<lb/>
多景樓前狠石浮玉山下中泠長江天險安在北固煙<lb/>
光自青<lb/>
　　　太湖<lb/>
雲樹煙波浩渺漁村橘里縈環想見三高不死超然來<lb/>
徃其間<lb/>
　　　浙江<lb/>
兩山噴雪眩轉三道奔濤淼漫白塔故宮高殿行人來<lb/>
<pb n="KR4h0142_WYG_029-19a"/>
倚䦨干<lb/>
　　　靈隱寺<lb/>
平地琮堆翠涌何人鬼刻神劖㑹有風雲震蕩再還前<lb/>
日飛巖<lb/>
　　　西湖<lb/>
花柳空濛春霧蒲荷淡蕩秋暉水光山色長好舞榭歌<lb/>
臺易非<lb/>
　　洞庭秋月圖　　　　　　　　<hi>元</hi>貢性之<lb/>
<pb n="KR4h0142_WYG_029-19b"/>
一天秋水浩無涯短葦蕭蕭泊暮槎知是夜涼明月出<lb/>
解将鴈影落平沙<lb/>
　　洞庭圖　　　　　　　　　　<hi>明</hi>丘　濬<lb/>
八月湖面闊天低地盡浮四山通潦水萬景聚重樓木<lb/>
杪仙人過雲中帝女游何時乗雅興徙倚豁吟眸<lb/>
　　洞庭圖　　　　　　　　　　<hi>明</hi>廖道南<lb/>
洞庭春水碧於天玉削君山翠欲懸我向登樓望雲夢<lb/>
三湘煙景一尊前<lb/>
<pb n="KR4h0142_WYG_029-20a"/>
　　題何使君彭蠡望瀑巻　　　　<hi>明</hi>陳憲章<lb/>
平湖三百里飛泉三百丈誰遣墮人間囘頭似天上<lb/>
　　沈石田寄太湖圖　　　　　　<hi>明</hi>王　鏊<lb/>
逺寄蕭蕭十幅圖霞明霧暗雨糢糊眼中覺我無雲夢<lb/>
胸次知君有太湖溪壑懷人如有待煙雲入手若為逋<lb/>
黄金萬樹秋風裏撥櫂西來莫滯濡<lb/>
　　笠澤圖　　　　　　　　　　<hi>明</hi>丘　濬<lb/>
我聞在昔天隨翁浮家浪迹笠澤中筆牀茶竈隨所寓<lb/>
<pb n="KR4h0142_WYG_029-20b"/>
潤物搜腸情興濃七澤三江通甫里一葉扁舟五湖水<lb/>
年來遯世避風波不知長在風波裏<lb/>
　　題九江秀色圖　　　　　　　<hi>明</hi>王　褘<lb/>
昔聞廬山謡今見廬山高廬山之高幾萬仭九江秀色<lb/>
近可招山南山北盡佳致五百僧房蜜脾綴香爐直削<lb/>
金芙蓉瀑布長拖青翡翠晴嵐暖靄日夕浮畫圖彷彿<lb/>
不得求謫仙仙去三千秋安得起爾從之遊<lb/>
　　題高尚書九江暑雨圖　　　　<hi>明</hi>僧妙聲<lb/>
<pb n="KR4h0142_WYG_029-21a"/>
尚書畫山山巃嵸九江秀色開森聳況當五月暑雨交<lb/>
雲氣滃渤川先動五峰削出青如蓮綠樹彷彿聞吟猿<lb/>
猶瞻謝朓青山宅不見米家書畫船何人出門面山立<lb/>
頭上烏紗翠痕濕誰唤山東李謫仙來觀瀑布三千尺<lb/>
於今戈㦸亂如麻使我披圖一咏嗟欲買沃洲歸共隱<lb/>
江山如此屬誰家<lb/>
　　題沈啓南奚川八景圖<hi>二首</hi>　　<hi>明</hi>沈　璜<lb/>
奚川八景不可見盡情斂取入畫圖侍郎作歌繫其後<lb/>
<pb n="KR4h0142_WYG_029-21b"/>
為索和篇徵及吾吾得見詩如見畫當食幾欲忘歠餔<lb/>
五柳宅邊竹里館寧與晉唐人物殊柳眠更起竹乍醉<lb/>
坐見滿地清隂鋪青山白雲粉黛深暝樹寒鴉疑墨塗<lb/>
讀書有此下酒物秫田可釀錢可沽村居惟愁過客少<lb/>
時教置驛臨通衢儒林文苑隱逸傳競誇僑肸生菰蘆<lb/>
窺園臨水足酬唱放歌舒嘯隨招呼記裏桃源境絶異<lb/>
序中盤谷路復紆花撫紫荆與棠棣鳥催布穀兼提壺<lb/>
案陳諸器庋圖籍無一不與古為徒家藏食鼎斟雉羮<lb/>
<pb n="KR4h0142_WYG_029-22a"/>
俗傳避忌呼落蘇石田寫景旋寄詠醉時擊缶歌烏烏<lb/>
何處閒行過略彴幾人枯坐來跏趺長林豐草任寂莫<lb/>
明堂今有一柱扶此圖久失忽復出直從秣陵歸海隅<lb/>
展卷如聞古香動坐觀不敢臥氍毹一歌再歌奏金石<lb/>
豈我細響能濫竽强憑韻脚當跋尾不識可稱同調無<lb/>
春光差喜霧非霧世事休論觚不觚故廬指㸃誰稚子<lb/>
且欣且慨手捋鬚先疇舊德等閒在止合傳玩何歎吁<lb/>
王公之先所可薦蘋蘩筐筥暨潢汙鬚眉忽作翠微綠<lb/>
<pb n="KR4h0142_WYG_029-22b"/>
耳畔清泉鳴僕夫丹青能事審若爾愚公移山真復愚<lb/>
吁嗟乎愚公移山真復愚<lb/>
聽説圖中風物美但讀長歌已狂喜喬木清川數里間<lb/>
尺幅都收到曲几前有老杜後大蘇能以詩章當畫史<lb/>
二歌三讀轉興懷少陵眉山相比擬若道臨溪堪釣璜<lb/>
尚湖宛在渭川涘作畫善行縮地法無數景光縑素裏<lb/>
春秋以時詠蘭桂俯仰之間識喬梓遊多鹿豕想鄰山<lb/>
食足魚鰕知近市論成樂志美西園村港暗通路斜迤<lb/>
<pb n="KR4h0142_WYG_029-23a"/>
耕鑿衣冠問若何只記在家常早起吾子風流勝昔人<lb/>
合調每尋程與李蘭心未肯雜於蕙橘性寧教化為枳<lb/>
所嗟李子赴泉臺喜得程君就棲止拂水巖頭飛瀑聲<lb/>
穿過窗櫺落枕底堂沿松竹署耦耕閣敞湖山額秋水<lb/>
似兹小築近年成賸許新經著耒耜山莊對向畫圖看<lb/>
知他誰儉復誰侈詞出牛宮見曵犂客上龍門聞倒屣<lb/>
嫩蕨有幾亦同採老酒無多竟先被長句初驚驟雨過<lb/>
高歌定遣從風靡先疇昔日服畎畝舊德今時食名氏<lb/>
<pb n="KR4h0142_WYG_029-23b"/>
朝煙夕靄並迷離山亦有椒江有汜清齋不免盡園蔬<lb/>
浄肉何至汙碪机宋家劉氏兩先生號曰公非與公是<lb/>
從來史學未易通夏禮能言徵在杞吳越當年大國王<lb/>
表忠觀古舟堪艤四海皆知有羅生唐使不知亦已矣<lb/>
子今命我續前篇未及捉筆先伸紙蘭亭敘曽比金谷<lb/>
桃源記却出栗里況子詩因述祖興輞川唱和非徒爾<lb/>
五行作甘惟稼穡三農艱辛在耘耔墨池滌研開良田<lb/>
此意豈復闗餘子<lb/>
<pb n="KR4h0142_WYG_029-24a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0142_WYG_029-24b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定歴代題畫詩類巻二十九<lb/>
</p>
<p>
</p>
  </div>
</body>
</text>
</TEI>
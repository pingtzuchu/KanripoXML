<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0142_WYG_113-1a"/>
　欽定四庫全書<lb/>
御定厯代題畫詩類卷一百十三目録<lb/>
　　宫室類<lb/>
　　　徽宗畫周靈臺圖<hi>元王惲二首</hi>
　　　姑蘇臺圖<hi>元程鉅夫</hi>
　　　館娃宫圖<hi>元鄭元祐</hi>
　　　梁山宫圖<hi>金麻九疇</hi>
　　　阿房宫圖<hi>元程鉅夫</hi>
<pb n="KR4h0142_WYG_113-1b"/>
　　　阿房宫圖<hi>元宋元</hi>
　　　漢宣帝幸池陽宫圖<hi>元王惲</hi>
　　　題甘泉宫圖<hi>元朱徳潤</hi>
　　　隋宫圖<hi>明沈周</hi>
　　　九成宫圖<hi>元馬祖常</hi>
　　　題郭忠恕九成宫圖<hi>元王士熈二首</hi>
　　　王摩詰驪山宫圖<hi>元王惲二首</hi>
　　　驪山宫圖<hi>元王士熈</hi>
<pb n="KR4h0142_WYG_113-2a"/>
　　驪山宫圖<hi>元馬祖常</hi>
　　題開元宫圖<hi>元鄧文原</hi>
　　任南麓畫華清宫圖<hi>金趙秉文</hi>
　　題任南麓畫華清宫圖後<hi>元王惲</hi>
　　華清宫圖<hi>元馬祖常</hi>
　　跋蘭昌宫圖<hi>元王惲</hi>
　　離宫圖<hi>元袁桷</hi>
　　題饒孟持所藏趙希逺畫渚宫圖<hi>明危進</hi>
<pb n="KR4h0142_WYG_113-2b"/>
　　題王提舉界畫宫殿圖<hi>明張紳</hi>
　　水殿圖<hi>元于立</hi>
　　水殿圖<hi>明高啓</hi>
　　恭題水殿圖<hi>明劉鉉</hi>
　　題趙希逺萬松金闕圖<hi>明高啓</hi>
　　題趙希逺萬松金闕圖<hi>明張適</hi>
　　題萬松金闕圖<hi>明李延興</hi>
　　招真觀圖<hi>元楊載</hi>
<pb n="KR4h0142_WYG_113-3a"/>
　　題信州九天觀圖<hi>元楊載二首</hi>
　　題徳忠觀圖<hi>明沈周</hi>
　　題祝道士龍虎山先天觀圖<hi>元揭傒斯</hi>
　　仙山樓觀圖<hi>元鄭元祐</hi>
　　郭忠恕仙山樓觀圖<hi>元吳鎮</hi>
　　郭忠恕仙山樓觀圖<hi>元黄公望</hi>
　　題仙山樓觀圖<hi>元郭翼</hi>
　　仙山樓觀圖<hi>元秦約</hi>
<pb n="KR4h0142_WYG_113-3b"/>
　　題宋徽宗仙山樓觀圖<hi>元顧瑛</hi>
　　仙山樓觀圖<hi>元張雨</hi>
　　仙山樓觀圖<hi>元唐肅</hi>
　　仙山樓觀圖<hi>明高啓</hi>
　　題仙山樓觀圖<hi>明陳憲章</hi>
　　題邊文進仙山樓觀圖<hi>明方行</hi>
　　題仙山樓觀圖<hi>明劉師邵</hi>
　　題仙山樓閣圖<hi>明陳繼儒</hi>
<pb n="KR4h0142_WYG_113-4a"/>
　　題仙山樓觀圖<hi>明僧宗衍</hi>
　　題仙山樓觀圖<hi>明僧麟洲</hi>
　　題春山樓觀圖<hi>明劉崧</hi>
　　題春山樓觀圖<hi>明程敏政</hi>
　　秋山樓觀圖<hi>元吳師道</hi>
　　題㑹稽韓與玉秋山樓觀<hi>元納延</hi>
　　題舒真人北山樓觀圖<hi>元薩都拉</hi>
　　題中天樓觀圖<hi>明林鴻</hi>
<pb n="KR4h0142_WYG_113-4b"/>
　　溪山仙館圖<hi>元吳師道</hi>
　　唐子華雲松仙館圖<hi>元鄧文原</hi>
　　郭忠恕萬松仙館圖<hi>元吳鎮</hi>
　　郭忠恕夏山仙館圖<hi>元呉鎮</hi>
　　郭忠恕萬松仙館圖<hi>元黄公望</hi>
　　李咸熈雪溪仙館圖<hi>元黄公望</hi>
　　姚運使溪山仙館圖<hi>明張羽</hi>
　　盧鴻仙山臺榭圖<hi>元鄧文原</hi>
<pb n="KR4h0142_WYG_113-5a"/>
　　　盧鴻仙山臺榭圖<hi>元吳鎮</hi>
　　　虎豹九闗圖<hi>元王惲</hi>
　　　康樂圖<hi>元劉因</hi>
　　　錢鈞羽畫<hi>元唐肅</hi>
　　　小李將軍院體小幅<hi>明祝顥二首</hi>
　　　題院畫<hi>明吳寛二首</hi>
　　　題畫<hi>明沈周</hi>
　<lb/>
<pb n="KR4h0142_WYG_113-5b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定歴代題畫詩類巻一百十三目録<lb/>
<pb n="KR4h0142_WYG_113-6a"/>
欽定四庫全書<lb/>
御定厯代題畫詩類巻一百十三<lb/>
　　宫室類<lb/>
　　　徽宗畫周靈臺圖<hi>二首</hi>　　　　<hi>元</hi>王　惲<lb/>
　靈沼臺高倚碧霄當時魚鳥被恩饒可能積徳千年久<lb/>
　盛世看來僅四朝<lb/>
　徽廟初年布政優丹青揮灑想西周其如私慾横流後<lb/>
　花石綱船墊九州<lb/>
<pb n="KR4h0142_WYG_113-6b"/>
　　　姑蘇臺圖　　　　　　　　　<hi>元</hi>程鉅夫<lb/>
　吳王大凱破越囘西施飛上層層臺撞鐘樹羽臨四野<lb/>
　重江疊巘煙霞開捐衰棄舊窮遊逸不信佳人解傾國<lb/>
　春風楊栁鬭腰肢秋水芙蓉比顔色珠歌翠舞儼成行<lb/>
　鳳臛熊蹯安足嘗願天囘光繼白日願地注海供玉觴<lb/>
　君王宴樂無終極伍子昌言空激切焦勞嘗膽卧薪人<lb/>
　辛苦安知在仇敵山自青青水自流君王日日臺上頭<lb/>
　麋鹿未逰吳巳沼西施還上五湖舟<lb/>
<pb n="KR4h0142_WYG_113-7a"/>
　　館娃宫圖　　　　　　　　　<hi>元</hi>鄭元祐<lb/>
複殿迴廊遶翠岑鴛鴦嬌擁畫屏金漫誇歌舞留君醉<lb/>
千古人猶怨捧心<lb/>
　　梁山宫圖　　　　　　　　　<hi>金</hi>麻九疇<lb/>
梁山宫高高切雲秦家簫鼓空中聞宫殿作雲王作龍<lb/>
何人敢謁滈池君珠圍翠繞窮天下道上行人衣半赭<lb/>
不覺生靈血液枯化為宫上鴛鴦瓦朝廬生暮侯生師<lb/>
事二人學羨門焉知以此戕其身神仙亦死何曽神空<lb/>
<pb n="KR4h0142_WYG_113-7b"/>
能詐取六孱國不識廬生真間客種成間隙盧生去尚<lb/>
令道士作鬼語祖龍竟墮此機中以璧見欺猶未寤魚<lb/>
腥引得扛鼎來梁山火滅漢旗開何如後世丹青手一<lb/>
夫不役千樓臺梁山之圖却傳世梁山之宫安在哉<lb/>
　　阿房宫圖　　　　　　　　　<hi>元</hi>程鉅夫<lb/>
智力有窮天不老秦帝山河迹如埽參差忽落畫圖間<lb/>
白髪朝臣驚欲倒咸陽初起阿房宫六籍巳焚兵巳鎔<lb/>
渭水函闗萬年固終南㤗華五雲中複閣重樓鬱相望<lb/>
<pb n="KR4h0142_WYG_113-8a"/>
翠户金鋪九天上上容萬人常有餘下建大旗知㡬文<lb/>
霞鶱霧翼天日迷山童地赭民睽睽窮奢極麗猶未愜<lb/>
謂海可梁天可梯蓬萊何劇樓船逺上蔡東門歎黄犬<lb/>
六國池臺春草長千門歌舞斜陽轉遊觀未畢化埃塵<lb/>
宫樹淒涼野鹿馴至今世上丹青手留與千年作諍臣<lb/>
　　阿房宫圖　　　　　　　　　<hi>元</hi>宋　无<lb/>
千門萬户矗青冥六國脂膏四海兵豈但此中非常業<lb/>
當時猶更有儒坑<lb/>
<pb n="KR4h0142_WYG_113-8b"/>
　　漢宣帝幸池陽宫圖<hi>李伯時筆</hi>　　　<hi>元</hi>王　惲<lb/>
武皇雄吞老未巳嵗嵗開邊兵四起嫖姚出塞屢䇿勲<lb/>
武縶陵降終國恥騰凌蹂藉五十年饗功歸到曽孫宣<lb/>
萬方解怨盡内屬龍庭南北無烽煙池陽五柞郊歌裏<lb/>
五日賜餔餘燕喜呼韓稽顙謁甘泉欲示雄誇先就邸<lb/>
大陳還縱萬人觀豈獨珍竒紛錦綺歡呼歸作北庭藩<lb/>
萬代稱觴甥舅禮君王燕犒不知勞鸞旗直上中渭橋<lb/>
茂陵王氣如水清建章宫殿春雲高從此臨軒舒化日<lb/>
<pb n="KR4h0142_WYG_113-9a"/>
一聲宫漏出花遥<lb/>
　　題甘泉宫圖　　　　　　　　<hi>元</hi>朱徳潤<lb/>
漢郊五畤荅鴻禧草木甘泉夜色移昨日長安道傍過<lb/>
故宫無柰黍離離<lb/>
　　隋宫圖　　　　　　　　　　<hi>明</hi>沈　周<lb/>
誰云玊樹無人讀馬上還聞夜遊曲君王不自固苞桑<lb/>
却道雍州能破木楊花千里撲離宫富貴濃酣似夢中<lb/>
百隊蛾睂皆鬬月千林彩樹不驚風悲歡只在循環裏<lb/>
<pb n="KR4h0142_WYG_113-9b"/>
莫道征遼偶然耳鹿車載怨重於山人心未愜遼東死<lb/>
一聲桃李天下知皇后自將神器移漳南未顧䑕竊計<lb/>
太原已及龍飛時如何只醉揚州酒酒杯在前兵在後<lb/>
白練天教泄勇寃醉骨沈沈當速朽孤墳寂寞向雷塘<lb/>
秋螢星散巳無光惟餘二十四橋月獨照遊魂歸洛陽<lb/>
　　九成宫圖　　　　　　　　　<hi>元</hi>馬祖常<lb/>
泉濺濺而響谷風瑟瑟以動林夾兩山以為趾絡下塹<lb/>
與上岑宫纖麗以媚女觀鶱翥以凌塵矢池魚而泳泳<lb/>
<pb n="KR4h0142_WYG_113-10a"/>
飼囿麟而馴馴帝柰何兮不樂將弭斾乎江津<lb/>
　　題郭忠恕九成宫圖　　　　　<hi>元</hi>王士熈<lb/>
隋室好繁華青山作帝家雉樓曽宿鳳鸞樹不棲鴉池<lb/>
藻縈春月簾衣織晚霞西風催別恨帆影到天涯<lb/>
　　題郭忠恕九成宫圖　　　　　<hi>元</hi>王士熈<lb/>
鐵馬歸來定太平九成宫殿暑風清龍蟠古洞長藏雨<lb/>
鳳入層臺自度笙畫棟塵空巢燕去蒼崖雲掩路碑横<lb/>
秦川忽向丹青見魂夢依稀識化城<lb/>
<pb n="KR4h0142_WYG_113-10b"/>
　　王摩詰驪山宫圖<hi>二首</hi>　　　　<hi>元</hi>王　惲<lb/>
安逺門西萬里餘耕桑煙火總民居只應勤政樓中夢<lb/>
百倍華清樂不如<lb/>
憶昔風流王右相開元親侍玊堂廬細吟凝碧池頭句<lb/>
政恐丹青是諫書<lb/>
　　驪山宫圖　　　　　　　　　<hi>元</hi>王士熈<lb/>
翠嶺含煙曉仗催五家車騎入朝來千峰雲散歌樓合<lb/>
十月霜晴浴殿開烽火高<hi>一作空</hi>臺留草樹荔支長路入<lb/>
<pb n="KR4h0142_WYG_113-11a"/>
<hi>一作認</hi>塵埃月中人去青山在始信昆明有劫灰<lb/>
　　驪山宫圖　　　　　　　　　<hi>元</hi>馬祖常<lb/>
萬户千門春殿開温泉花發翠華來可憐十月無陽節<lb/>
獨見浮波玊鴈囘<lb/>
　　題開元宫圖　　　　　　　　<hi>元</hi>鄧文原<lb/>
西湖春動風泠泠歘忽鼓瑟窺湘靈夫君要眇降雲軿<lb/>
椒堂桂棟羅芳馨春城日逝崦嵫暮幽夢重門鎖花霧<lb/>
玊簫聲沈鳳飛去迸入秋風五陵樹至人高懷視雲浮<lb/>
<pb n="KR4h0142_WYG_113-11b"/>
昔者金屋今丹丘白鶴來下明月樓知有王喬飛舄遊<lb/>
仙人好幻多戲劇海變桑田蓮變碧百靈呵䕶融風息<lb/>
依舊瓊臺絳宇炫燿雲五色<lb/>
　　任南麓畫華清宫圖　　　　　<hi>金</hi>趙秉文<lb/>
天寳遺事今㡬年華清樓殿非人問五家羅綺溢山谷<lb/>
驅入尺紙天工閒豆分繡嶺線涇渭人物㣲茫纔位置<lb/>
想當睥睨下筆時兩眼猶能書細字乃知棘端可以造<lb/>
沐㺅巧奪造化非人謀胷中度世乃吾事坐令千里當<lb/>
<pb n="KR4h0142_WYG_113-12a"/>
雙眸明皇初心小姚禹肯比金陵一孱主一盼遙為妖<lb/>
姬留柰何坐此覆神州太白西去有鳥道蜀山秦樹令<lb/>
人老浮雲一蔽漁陽城禄山馬飽宫前草恩流四海一<lb/>
玊環胡兒不合窺潼闗至今脂澤下蟾口時有飲鹿疑<lb/>
神姦豈知水洗凝脂滑一掬傷心馬嵬血多年鬼火化<lb/>
為碧還遶離宫送行客龍巖㡬度過華清筆端山高水<lb/>
泠泠嗚呼興廢今巳矣袛有丹青留典型畫詩雙絶兼<lb/>
書工留傳遜公到松公今年盜入媯川東火燒塔寺一<lb/>
<pb n="KR4h0142_WYG_113-12b"/>
洗空松公間關來帝里一身與畫同生死吾聞挈瓶之<lb/>
智不假器支郎大勝潼闗騎<lb/>
　　題任南麓畫華清宫圖後<hi>并序</hi>　<hi>元</hi>王　惲<lb/>
　圖有閒閒公題詩作擘窠真書與畫為三絶此卷初<lb/>
　主於僧遜公繼為媯川松公所寳興定初松公間闗<lb/>
　兵亂中保持與歸燕都今為子英家藏至元廿四年<lb/>
　楊示予披玩者累日嘗欲賦一詩以發偉觀竟以事<lb/>
　未暇今林谿殁畫復在燕不知且歸何人適閱滏水<lb/>
<pb n="KR4h0142_WYG_113-13a"/>
　集見公題詩偶書此以償宿昔初弗計其不揆也廿<lb/>
　八年冬十一月十四日秋磵老人序<lb/>
三郎年耄誇精健嵗嵗華清事游宴玊蓮湯殿浴行雲<lb/>
傾城㡬顧環兒倩一掬游塵散馬嵬餘波不涴香囊怨<lb/>
龍巖畫筆寫興亡墨花暈出真妃傳謫仙辭翰兩超脱<lb/>
媲以任公世三絶我昔西游不到秦披圖空夢驪山月<lb/>
林谿家藏什襲珍楊生已殁歸何人䕶持當有松公神<lb/>
　　華清宫圖　　　　　　　　　<hi>元</hi>馬祖常<lb/>
<pb n="KR4h0142_WYG_113-13b"/>
帝出車以鳴鸞儼六龍之驤首循長陸而東騖謂泉源<lb/>
之在右穹閶闔之天門封百二而為垣朋猘羯而不醜<lb/>
嗟神堯之文孫<lb/>
　　跋蘭昌宫圖　　　　　　　　<hi>元</hi>王　惲<lb/>
宫斜春草暗驪陽花厎春雲覆苑牆忽覩翠罌銀勺事<lb/>
世間疑有返魂香<lb/>
　　離宫圖　　　　　　　　　　<hi>元</hi>袁　桷<lb/>
龍首渠開王氣埋淺沙殘草認天街當年金屋寒鴉聚<lb/>
<pb n="KR4h0142_WYG_113-14a"/>
時有耕人拾寳釵<lb/>
　　題饒孟持所藏趙希逺畫渚宫圖<hi>明</hi>危　進<lb/>
罨畫闌圍響屧廊流蘇帳幔鬱金堂玉龍剩注千鍾酒<lb/>
金鴨濃熏百和香院宇鳴秋霜葉赤軒窗破曉露花黄<lb/>
舊時行樂今看畫煙月盧汀鴈㡬行<lb/>
　　題王提舉界畫宫殿圖　　　　<hi>明</hi>張　紳<lb/>
吳蠶擇繭銀絲光輕毫界墨秋痕香宫中千門復萬户<lb/>
知是阿房是未央樓上美人朝未起十二珠簾隔秋水<lb/>
<pb n="KR4h0142_WYG_113-14b"/>
香銷玳瑁舞筵間夢斷芙蓉鴛帳厎八窗玲瓏金鎖開<lb/>
君王已在迎仙臺霓旌鳳輦雲間合翠管銀笙天上來<lb/>
君不見咸陽一火三月紅野花啼鳥争春風當時亡國<lb/>
知何處盡在如今圖畫中<lb/>
　　水殿圖　　　　　　　　　　<hi>元</hi>于　立<lb/>
羊車欲過玉闌東雉扇㣲開水殿風白鳳徘徊金井月<lb/>
凉陰半在碧梧桐<lb/>
　　水殿圖　　　　　　　　　　<hi>明</hi>高　啓<lb/>
<pb n="KR4h0142_WYG_113-15a"/>
波影繞闌千清虚似廣寒荷香臨檻挹月色捲簾看夜<lb/>
静聞清吹凉多郤素紈宴酣思薦鱠銀縷簇金盤<lb/>
　　恭題水殿圖　　　　　　　　<hi>明</hi>劉　鉉<lb/>
結構憑毫素珠簾拂翠溟霞殘荷墜粉雪動鳥梳翎煩<lb/>
暑消三伏清虚拱萬靈㣲茫煙栁外應見紫雲亭<lb/>
　　題趙希逺萬松金闕圖　　　　<hi>明</hi>高　啓<lb/>
長松掀髯若羣龍下繞宫闕雲千重鳳凰山頭望前殿<lb/>
翠濤正涌金芙蓉海門日出潮初上白鶴飛來近仙掌<lb/>
<pb n="KR4h0142_WYG_113-15b"/>
百官候綴紫宸班露滴朝衣氣森爽漢家楊栁唐宫花<lb/>
容易零落空繁華何如可獻至尊夀茯苓美似安期𤓰<lb/>
鑾輿因戀湖山好樓閣清陰勝蓬島不知風雨汴陵前<lb/>
虜卒新樵㡬株倒當日搨前初進圖黄金趣賜聞傳呼<lb/>
何年流落在人世父老猶看思舊都客行近過吳山下<lb/>
落葉空林惟敗瓦豈無畫史似前人秋色淒涼不堪寫<lb/>
　　題趙希逺萬松金闕圖　　　　<hi>明</hi>張　適<lb/>
天闕萬松中岧嶤倚碧空星旋黄道内日出紫雲東翠<lb/>
<pb n="KR4h0142_WYG_113-16a"/>
合彤庭冥金鋪複閣雄風梢天上落雲榦雨餘虹橋檻<lb/>
棲慵鳥堤沙藉倦驄花明宫媛珮栁拂羽人弓仙掌凝<lb/>
瓊露宸筵散麝風皋鳴能舞鶴汀渡可郵鴻逸豫安羣<lb/>
庶流移念兩宫斯圖重展翫興感思無窮<lb/>
　　題萬松金闕圖　　　　　　　<hi>明</hi>李延興<lb/>
衮冕曽迎鳳駕來煙沈金闕半蒿萊霞蒸日氣紅初上<lb/>
雲壓松陰黑半開玉井霆轟龍起蟄虛窗笙響鶴飛囘<lb/>
前朝事往雲無迹愁聴江聲入夜哀<lb/>
<pb n="KR4h0142_WYG_113-16b"/>
　　招真觀圖　　　　　　　　　<hi>元</hi>楊　載<lb/>
欲學無為道來居小有天精神消物怪采色變風煙恬<lb/>
澹知天徳虛無象帝先高風何特達古迹尚流傳地涉<lb/>
鴻荒表山開混沌前谷幽疑鬼聚峰巧類人鐫疊起三<lb/>
重閣分流百道泉巖穿留虎跡石冷逗蛟涎放浪曽無<lb/>
日遨遊未有年古經披攬罷毛骨為醒然<lb/>
　　題信州九天觀圖<hi>二首</hi>　　　　<hi>元</hi>楊　載<lb/>
高林褰翠氣虛谷散虹光道士多騎虎仙人自牧羊澗<lb/>
<pb n="KR4h0142_WYG_113-17a"/>
泉通地逺山嶺際天長戴子文為記流傳示不忘<lb/>
四圍山不斷狀若碧芙蓉谷逺含風細崖深下露濃茂<lb/>
林藏虎豹陰洞伏蛟龍恍惚神人降浮空羽葢重<lb/>
　　題徳忠觀圖　　　　　　　　<hi>明</hi>沈　周<lb/>
飛觀岧嶤擁赤闌清都曲密到應難月移殿影瑶階静<lb/>
風引簫聲碧樹寒竊藥靈厖窺石室繞香仙鶴下經壇<lb/>
尺書早晚通相訊洞裏桃花欲借看<lb/>
　　題祝道士龍虎山先天觀圖　　<hi>元</hi>揭傒斯<lb/>
<pb n="KR4h0142_WYG_113-17b"/>
聞説先天觀重重絶璧環鳥啼青澗裏花落白雲間樵<lb/>
子能長嘯居人識大還洞門無處認唯有水潺湲<lb/>
　　仙山樓觀圖　　　　　　　　<hi>元</hi>鄭元祐<lb/>
嵳峨三神山仙聖之所居芝草布庭闕霞光曳衣裾渴<lb/>
飲碧玉漿飢餐紫琳腴霓旌冉冉下彤樓擁鸞輿青童<lb/>
啟藏室帝命較寳書齋心始能讀字字皆𤣥樞朗詠以<lb/>
相授靈風舞神魚天逺靡得聞何以能啟予空嗟珊瑚<lb/>
日照耀金芙蕖<lb/>
<pb n="KR4h0142_WYG_113-18a"/>
　　郭忠恕仙山樓觀　　　　　　<hi>元</hi>吳　鎮<lb/>
疊嶂雲仍起崇山境轉幽溪雲千頃雪松籟一林秋長<lb/>
嘯臨朱閣清游卧石樓橋迴泉溜逺消盡古今愁<lb/>
　　郭忠恕仙山樓觀圖　　　　　<hi>元</hi>黄公望<lb/>
漢主離宫最上頭昔年曽侍翠華遊青天半落銀河水<lb/>
白日高懸華嶽秋花隠儀鑾臨閣道仗移簫鳳下瀛洲<lb/>
三山更在齊州外遙望蒼煙九點浮<lb/>
　　題仙山樓觀圖　　　　　　　<hi>元</hi>郭　翼<lb/>
<pb n="KR4h0142_WYG_113-18b"/>
五雲樓閣世間無日月龍光出綺疏王母<hi>闕</hi>
雙成扶下紫雲轝<lb/>
　　仙山樓觀圖　　　　　　　　<hi>元</hi>秦　約<lb/>
霞光樓觀鬱嵯峨下有虹梁俯磵阿千樹松肪化神珀<lb/>
萬山靈籟答空歌翠鸞不寄麻姑信白鹿遙迎葛令過<lb/>
我欲排雲淩浩蕩仙凡未省竟如何<lb/>
　　題宋徽宗仙山樓觀圖　　　　<hi>元</hi>顧　瑛<lb/>
宣和天子昔神遊鳯駕行空過玉樓此去有人言赤馬<lb/>
<pb n="KR4h0142_WYG_113-19a"/>
歸來無處逐青牛分明艮岳通𤣥圃想像方壺接祖洲<lb/>
莫把仙山作圖畫瓊花琪樹不勝秋<lb/>
　　仙山樓觀圖<hi>為馬仲禮作</hi>　　　　　<hi>元</hi>張　雨<lb/>
憶共能書蔡少霞良常洞口看桃花人間詩酒耽迷了<lb/>
三百來年不到家<lb/>
　　仙山樓觀圖　　　　　　　　<hi>元</hi>唐　肅<lb/>
玊女盆邊曉洗頭風吹珠樹冷颼颼雲間聴得金梭響<lb/>
知是天孫織未休<lb/>
<pb n="KR4h0142_WYG_113-19b"/>
　　仙山樓觀圖　　　　　　　　<hi>明</hi>高　啓<lb/>
霧閣消閒脈望飛月明露重濕珠衣仙人莫入芙蓉館<lb/>
花暗迷人不得歸<lb/>
　　題仙山樓觀圖　　　　　　　<hi>明</hi>陳憲章<lb/>
貌得仙山尺素餘真形五嶽復何如地平渤海揚塵後<lb/>
天啓扶桑御日初丹鼎河車長命訣琅函瓊簡列名書<lb/>
易遷宫似金銀闕四百年來已定居<lb/>
　　題邊文進仙山樓觀圖　　　　<hi>明</hi>方　行<lb/>
<pb n="KR4h0142_WYG_113-20a"/>
仙人散髪懸雙瞳能移崑崙開華嵩為我一埽瀛洲趣<lb/>
中有千年不死青芙蓉飄飄煙霞入君手深林蔽羃桃<lb/>
源口蒼煙颯颯鸞競飛丹霞恍恍龍驚走赤城掩靄天<lb/>
姥迴石梁倒挂雙瓊臺桃花半壁鏡中見古木盡化青<lb/>
猿哀素娥迴飇下瑤殿明星玊女長相見邀余為作商<lb/>
山歌坐看桑田㡬經變丹霞亂飛桂樹表手翳瓊枝拂<lb/>
瑤草天風吹入西瑤池王母秋眉颯衰老瑤池花暖春<lb/>
未凋三十六宫散瓊瑤青霓錦帔耀雲日上元月下來<lb/>
<pb n="KR4h0142_WYG_113-20b"/>
吹簫吹鳳簫子繫霜絲君亦胡為弄參差他年儻惠金<lb/>
鵝蕊寄聲蓬島長相思<lb/>
　　題仙山樓觀圖　　　　　　　<hi>明</hi>劉師邵<lb/>
宇宙開新域星辰隠上台羣峰羅窈窕列嶂擁崔嵬玊<lb/>
觀參差聳琳宫次第開珮聲霞外響幢影日邊來王母<lb/>
迴鸞馭秦娥集鳳臺懸枝珠作網綴地錦為苔樹挽千<lb/>
峰霧泉轟萬壑雷地疑逢閬苑山似接蓬萊真境殊難<lb/>
遇新詩豈易裁抽毫聊短述深媿謫仙才<lb/>
<pb n="KR4h0142_WYG_113-21a"/>
　　題仙山樓閣圖　　　　　　　<hi>明</hi>陳繼儒<lb/>
人間沈沈夢未覺夜半日出登仙閣紫芝瑶草生天香<lb/>
鶴夢未老松花落<lb/>
　　題仙山樓觀圖　　　　　　　<hi>明</hi>僧宗衍<lb/>
琅玕珠樹隔煙霄仙子樓居接翠遥羽化夢憑𤣥鶴返<lb/>
丹成身與白雲飄杖隨䴢鹿山深淺釣掣鯨魚海動搖<lb/>
想像虛無圖畫裏秦王漢武若為招<lb/>
　　題仙山樓觀　　　　　　　　<hi>明</hi>僧麟洲<lb/>
<pb n="KR4h0142_WYG_113-21b"/>
複水重山路杳然山家樓觀入青天那知白首黄塵事<lb/>
只伴桃花度嵗年<lb/>
　　題春山樓觀圖　　　　　　　<hi>明</hi>劉　崧<lb/>
川光媚春陽巖溜含夕響林花間欲飛江草暗方長迢<lb/>
遞樓觀陰峰迴見仙掌<lb/>
　　題春山樓觀圖　　　　　　　<hi>明</hi>程敏政<lb/>
一帶好山横樹杪㡬重高閣起雲中何當避暑鈎簾坐<lb/>
納取虛牕八面風<lb/>
<pb n="KR4h0142_WYG_113-22a"/>
　　秋山樓觀圖<hi>柳道傳嘗以荆浩所元作巨幅縮成小卷</hi>吳師道<lb/>
奉常先生客燕都縱閲三館之圖書秋山樓觀忽到眼<lb/>
印章猶是宣和儲當年絶藝洪谷子身在太行秋色裏<lb/>
萬里雲飛木落時遥寫朱闌半空起先生恢廓山水胸<lb/>
紛紛畫史難為工偶窺得意㣲妙處自出變態經營中<lb/>
蘭亭易用燈展影梓人乃以堵畫宫莫言尺素非巨幅<lb/>
形體雖異精神同京塵歸來二十載篋中寳氣騰晴虹<lb/>
一丘一壑金華下以道卷舒無愧者淡然誰識先生心<lb/>
<pb n="KR4h0142_WYG_113-22b"/>
許我閒來時看畫<lb/>
　　題㑹稽韓與玊秋山樓觀　　　<hi>元納延</hi>
樓觀依青崦峯蠻似越州樹根流水過山頂白雲浮露<lb/>
下琴絲潤溪寒釣石幽相看圖畫裏厯厯記曽遊<lb/>
　　題舒真人北山樓觀圖　　　　<hi>元</hi>薩都拉<lb/>
瑤花琪樹間霓旌十二朱樓接五城臺上吹簫秦弄玊<lb/>
雲邊度曲許飛璚光流漢殿青鸞舞霞擁函闗紫氣明<lb/>
方丈蓬萊俱咫尺不須東望問長生<lb/>
<pb n="KR4h0142_WYG_113-23a"/>
　　題中天樓觀圖　　　　　　　<hi>明</hi>林　鴻<lb/>
海上仙山接混茫仙居逺在白雲鄉樓當太乙星辰近<lb/>
樹拂勾陳雨露香絳節馭風來阿母玊簫吹月醉周王<lb/>
可憐八駿歸來晚蕭颯蛾眉兩鬢霜<lb/>
　　溪山仙館圖　　　　　　　　<hi>元</hi>吳師道<lb/>
平川漾輕舟蒼石擁高樹煙中連嶂斷林際飛甍露兹<lb/>
宇誰所營列仙實來聚我生戀溪谷忽去踏塵路坐恐<lb/>
孤夙期臨風恍延佇<lb/>
<pb n="KR4h0142_WYG_113-23b"/>
　　唐子華雲松仙館圖　　　　　<hi>元</hi>鄧文原<lb/>
危峰削玊插晴空淋漓秀色含鴻濛世間萬物有時易<lb/>
惟有青山今古同隠君山下營茅屋煙霞笑傲逃塵俗<lb/>
日長心境鶴俱閒自埽白雲松下宿谿頭覓句行遲遲<lb/>
童子囊琴歸竹籬猗蘭調古少人聴等閒何處尋鍾期<lb/>
　　郭忠恕萬松仙館圖　　　　　<hi>元</hi>吳　鎮<lb/>
參差琳館碧山齊雲擁疎松望欲迷野老忘機自來去<lb/>
忽驚麋鹿各東西<lb/>
<pb n="KR4h0142_WYG_113-24a"/>
　　郭忠恕夏山仙館圖　　　　　<hi>元</hi>吳　鎮<lb/>
蒼崖過雨流青玊萬朶芙蕖紅間緑松枝揺動碧簾風<lb/>
蘭舟徐度迴塘曲畫閣朱樓設翠䄖銀牀冰簟上流蘇<lb/>
美人繡倦頻來往仙侣長吟聊自娛羽扇不揮塵不到<lb/>
博山麝腦香猶裊新蟬驚破北窗眠幽禽啼斷林間巧<lb/>
竹煙浮翠薦龍團樹影當庭映日圓晚來兩兩尋幽客<lb/>
應識溪聲六月寒圖中景物非人世如此丹青誰得似<lb/>
屈指流傳四百年宣和賞識標忠恕人間何處無炎敲<lb/>
<pb n="KR4h0142_WYG_113-24b"/>
火雲照耀未能消高齋展對殊未巳一片凉颸落素綃<lb/>
　　郭忠恕萬松仙館圖　　　　　<hi>元</hi>黄公望<lb/>
琳堂掩映萬松齊絶壑寒雲望不迷為聴水流翻破寂<lb/>
輕袍重過短牆西<lb/>
　　李咸熈雪溪仙館圖　　　　　<hi>元</hi>黄公望<lb/>
大樹小樹俄變玊千峰萬峰忽失青高人深掩茅屋卧<lb/>
不羨圍爐醉復醒<lb/>
　　姚運使溪山仙館圖　　　　　<hi>明</hi>張　羽<lb/>
<pb n="KR4h0142_WYG_113-25a"/>
去年君為郡文學獨抱遺經憎命薄出門無馬坐無氊<lb/>
拜迎官長常作惡今年君為轉運使殊恩親出官家賜<lb/>
月給太倉三十斛况復官閒少公事人生貴賤反覆間<lb/>
世上悠悠那解此憶昨訪我當嚴冬冩此溪山三數重<lb/>
驊騮一去了無影空有遺跡泥沙中聞道河間故城裏<lb/>
開門遥見滹沱水何時為畫古邯鄲珍重函封寄千里<lb/>
　　盧鴻仙山臺榭圖　　　　　　<hi>元</hi>鄧文原<lb/>
仙都圍合碧雲籠洞口緋桃著雨穠丹闕春深巢翡翠<lb/>
<pb n="KR4h0142_WYG_113-25b"/>
朱扉風暖出芙蓉壺公不負三山約向子終期五嶽逢<lb/>
野鶴一聲山館寂倚闌長聴水淙淙<lb/>
　　盧鴻仙山臺榭圖　　　　　　<hi>元</hi>吳　鎮<lb/>
塵蹤何得此中游無數青山遶殿頭爐篆浮煙朝靄靄<lb/>
溪雲連樹晚油油花香曲徑羣麛聚芸芷平田獨鶴遊<lb/>
欲識仙家真樂處一泓清瀨四山秋<lb/>
　　虎豹九闗圖　　　　　　　　<hi>元</hi>王　惲<lb/>
九重闗鍵錦斑圍蟣蝨㣲言語可知首闢四門明四目<lb/>
<pb n="KR4h0142_WYG_113-26a"/>
定書深意見宣尼<lb/>
　　康樂圖<hi>長安韓徳卿夜夢至一宫室扁曰康樂因名其堂以奉其母</hi>
　　　　　　　　　　　　　　　<hi>元</hi>劉　因<lb/>
至人無夢夢乃真瞪目一視空中塵悲歡蟻旋水東注<lb/>
遺珠罔象迷其津持虀噉臼逞詼詭取禾坐極夸榮貴<lb/>
不如長安韓生道上眠念母還家枕中記紫霞之宫乃<lb/>
俗書煙霏霧結開雲圖虛靈變化在頃刻齧指疾應維<lb/>
心符城上烏啼畢逋尾倚門獨占乾鵲喜萬里辭親真<lb/>
<pb n="KR4h0142_WYG_113-26b"/>
可憐書來端有平安字<lb/>
　　錢鈞羽畫　　　　　　　　　<hi>元</hi>唐　肅<lb/>
結構倚崔嵬廊腰勢漫迴雲將銀浪湧山作翠蓮開徑<lb/>
小無車入庭空有鳥來筆牀風墜葉書閣雨生苔蘭佩<lb/>
誰同擷荷衣只自裁一區揚子宅百尺野王堆帳鶴元<lb/>
無怨沙鷗莫浪猜此中鄰可卜吾亦謝喧豗<lb/>
　　小李將軍院體小幅<hi>二首</hi>　　　<hi>明</hi>祝　顥<lb/>
金屋瓊臺擁畫樓錦雲香滿采蓮舟人間盡道仙家樂<lb/>
<pb n="KR4h0142_WYG_113-27a"/>
　不識霜娥有厎愁<lb/>
　花暗宫垣栁映堤五陵春色望中迷昭陽月上長門閉<lb/>
　猶放香紅逐馬蹄<lb/>
　　　題院畫<hi>二首</hi>　　　　　　　　<hi>明</hi>吳　寛<lb/>
　翩翩白馬紫絲韁馳過彎堤十里長千樹桃花萬株栁<lb/>
　前頭宫殿是昭陽<lb/>
　璚樓金殿映丹霞只把仙家比内家落日美人秋水上<lb/>
　紅妝一面亂荷花<lb/>
<pb n="KR4h0142_WYG_113-27b"/>
　　　題畫　　　　　　　　　　　<hi>明</hi>沈　周<lb/>
　嫩黄楊栁未藏鴉隔岸紅桃半著花開眼闌干接平楚<lb/>
　夾洲亭館跂長沙悠悠魚泳知人樂故故鷗飛照鬢華<lb/>
　如此風光真入畫自然吾亦愛吾家<lb/>
　<lb/>
　<lb/>
　<lb/>
御定厯代題畫詩類卷一百十三<lb/>
</p>
<p>
</p>
  </div>
</body>
</text>
</TEI>
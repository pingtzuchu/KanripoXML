<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0142_WYG_095-1a"/>
　欽定四庫全書<lb/>
御定歴代題畫詩類巻九十五目錄<lb/>
　　禽類<lb/>
　　　次韻三司蔡襄蘆鴈<hi>宋趙忭</hi>
　　　和楊龍圖蘆鴈屏<hi>宋蔡襄</hi>
　　　惠崇蘆鴈<hi>宋蘇軾</hi>
　　　濮王宗漢作蘆鴈有佳思贈以詩<hi>宋米芾二首</hi>
　　　戲題大年防禦蘆鴈<hi>宋黄庭堅</hi>
<pb n="KR4h0142_WYG_095-1b"/>
　　　題蘆鴈屏<hi>宋朱松</hi>
　　　觀張上達家惠崇蘆鴈圖<hi>宋朱松二首</hi>
　　　題自畫蘆鴈<hi>宋李膺仲</hi>
　　　題秋水蘆鴈<hi>宋賀鑄</hi>
　　　寒蘆飛鴈<hi>宋郭祥正</hi>
　　　題蘆鴈扇<hi>宋呂居仁</hi>
　　　贈郭承務蘆鴈<hi>宋白玉蟾</hi>
　　　謝人惠蘆鴈圖<hi>宋僧德洪</hi>
<pb n="KR4h0142_WYG_095-2a"/>
　　汪履道家觀所蓄煙雨蘆鴻圖<hi>宋僧惠洪</hi>
　　惠崇蘆鴈<hi>元元好問三首</hi>
　　題趙大年蘆鴈<hi>元戴表元</hi>
　　跋米元章蘆鴈圖<hi>元王惲二首</hi>
　　惠崇蘆鴈圖<hi>元王惲</hi>
　　題稚川蘆鴈圖<hi>元范梈</hi>
　　題蘆鴈<hi>元李祁</hi>
　　蘆鴈<hi>明王澤</hi>
<pb n="KR4h0142_WYG_095-2b"/>
　　趙大年蘆鴈圖<hi>明凌雲翰</hi>
　　題蘆鴈圖<hi>明胡奎</hi>
　　題蘆鴈圖<hi>明解縉二首</hi>
　　題王熙臨宣和雪天蘆鴈<hi>明金幼孜</hi>
　　李迪畫蘆鴈<hi>明劉績</hi>
　　閒中偶題蘆鴈<hi>明倪岳</hi>
　　題扇畫銜蘆鴈<hi>明祝允明</hi>
　　為潘克承題林良蘆鴈<hi>明顧清</hi>
<pb n="KR4h0142_WYG_095-3a"/>
　　寒江蘆鴈圖<hi>明廖道南</hi>
　　題黄荃蘆鴈<hi>明僧來復</hi>
　　高郵陳直躬處士畫鴈<hi>宋蘇軾二首</hi>
　　乞畫鴈寄涇州毋使君<hi>宋文同</hi>
　　題劉将軍鴈<hi>宋黄庭堅</hi>
　　題晁以道雪鴈圖<hi>宋黄庭堅</hi>
　　和蘇翰林題李甲畫鴈<hi>宋晁補之二首</hi>
　　題李甲鴈<hi>宋晁補之</hi>
<pb n="KR4h0142_WYG_095-3b"/>
　　題惠崇畫秋江鳬鴈<hi>宋王廷珪</hi>
　　題長沙新到鴈圖<hi>宋陳造</hi>
　　鴈圖<hi>宋姜䕫</hi>
　　觀西巖張永淳畫鴈<hi>金元德明</hi>
　　鴈圖<hi>元劉因</hi>
　　題王子慶所藏大年墨鴈<hi>元趙孟頫</hi>
　　秋鴈圖<hi>元楊維楨</hi>
　　題王元善赴北清江新鴈圖<hi>元黄鎮成</hi>
<pb n="KR4h0142_WYG_095-4a"/>
　　題墨鴈<hi>元楊維楨</hi>
　　楊雲林畫鴈<hi>元唐肅</hi>
　　為王輔卿郎中題雪灘寒鴈圖<hi>明劉基</hi>
　　題盛蒼崖鴈<hi>明貝瓊</hi>
　　畫鴈<hi>明楊基</hi>
　　題鴈<hi>明王紱</hi>
　　題畫鴈<hi>明何澄</hi>
　　題鴈<hi>明陶安</hi>
<pb n="KR4h0142_WYG_095-4b"/>
　　題鴈<hi>明陳憲章</hi>
　　題林良畫鴈圖<hi>明丘濬</hi>
　　題秋鴈圖<hi>明呂㦂</hi>
　　江鴈初飛圖<hi>明張憲</hi>
　　畫鴈<hi>明楊一清</hi>
　　題鴈<hi>明陳達</hi>
　　為人題鴈<hi>明陳煒</hi>
　　畫鴈<hi>明謝承舉</hi>
<pb n="KR4h0142_WYG_095-5a"/>
　　　畫鴈<hi>明何孟春</hi>
　　　王鵞亭鴈圖<hi>明徐渭</hi>
　　　題鴈屏<hi>明葛徵奇</hi>
　<lb/>
　<lb/>
　<lb/>
　<lb/>
　<lb/>
<pb n="KR4h0142_WYG_095-5b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定歴代題畫詩類巻九十五目録<lb/>
<pb n="KR4h0142_WYG_095-6a"/>
　欽定四庫全書<lb/>
御定歴代題畫詩類巻九十五<lb/>
　　禽類<lb/>
　　　次韻三司蔡襄蘆鴈　　　　　<hi>宋</hi>趙　忭<lb/>
　省宇屏圖哲匠成寫傳蘆鴈筆尤精斜依風葦叢叢裊<lb/>
　逺颺煙波𣺌𣺌平弋者定嗟何所慕鵬摶莫怪不能嗚<lb/>
　公看羽翼飛騰處有意青雲萬里程<lb/>
　　　和楊龍圖蘆鴈屏　　　　　　<hi>宋</hi>蔡　襄<lb/>
<pb n="KR4h0142_WYG_095-6b"/>
　何事高堂秋思生野蘆寒鴈畫工精風前挺立孤根老<lb/>
　雲外相從去意輕不似丹青能借色若逢霜月定聞聲<lb/>
　研桑心術都無取囘首江鄉計未成<lb/>
　　　惠崇蘆鴈　　　　　　　　　<hi>宋</hi>蘇　軾<lb/>
　惠崇煙雨蘆鴈坐我瀟湘洞庭欲置扁舟歸去故人云<lb/>
　是丹青<lb/>
　　　濮王宗漢作蘆鴈有佳思贈以詩<hi>二首</hi>
　　　　　　　　　　　　　　　　<hi>宋</hi>米　芾<lb/>
<pb n="KR4h0142_WYG_095-7a"/>
偃蹇汀眠鴈簫梢風觸蘆京塵方滿眼速為喚花奴<lb/>
野趣分苕水風光翦霅湖塵中不作惡為有鄴公圖<lb/>
　　戲題大年防禦蘆鴈　　　　　<hi>宋</hi>黄庭堅<lb/>
揮毫不作小池塘蘆荻江村落鴈行雖有珠簾藏翡翠<lb/>
不忘煙雨罩鴛鴦<lb/>
　　題蘆鴈屏　　　　　　　　　<hi>宋</hi>朱　松<lb/>
征鴻坐何事天遣南北飛蕭然如旅人無情自相依孤<lb/>
葦吹欲折秋風不勝威冥冥一孤鶱空費弋者機寒聲<lb/>
<pb n="KR4h0142_WYG_095-7b"/>
落煙渚相應不我違嗟我識此情袖手空歎欷安知丹<lb/>
青師落筆迺庶幾畫形孰不工畫意識者稀他時因吾<lb/>
句購此千金揮<lb/>
　　觀張上達家惠崇蘆鴈圖<hi>二首</hi>　<hi>宋</hi>朱　松<lb/>
先生衰眼失孤鴻久著甕天塵霧中誰巻秋空開四壁<lb/>
丹青三昧道人崇<lb/>
道人一錫攀飛鳥頗悉南來北去情畫出江南遵渚態<lb/>
尚餘風味叫羣聲<lb/>
<pb n="KR4h0142_WYG_095-8a"/>
　　題自畫蘆鴈　　　　　　　　<hi>宋</hi>李膺仲<lb/>
晚來無事理扁舟唤起騷人漫浪愁過眼飛鴻三兩字<lb/>
淡煙寒日荻花秋<lb/>
　　題秋水蘆鴈　　　　　　　　<hi>宋</hi>賀　鑄<lb/>
塞南秋水陂塘蘆葉蕭蕭半黄直北飛來鴻雁端疑箇<lb/>
是瀟湘<lb/>
　　寒蘆飛鴈<hi>仍和子中修撰舊韻</hi>　　　　　<hi>宋</hi>郭祥正<lb/>
蘆黄水落秋将暮鼔翼各尋雲外路為問歸飛歸厎處<lb/>
<pb n="KR4h0142_WYG_095-8b"/>
我今亦向江南去<lb/>
　　題蘆鴈扇　　　　　　　　　<hi>宋</hi>呂居仁<lb/>
鴈下秋已晚江天風雨微寧為聚沙立不作傍雲飛<lb/>
　　贈郭承務蘆鴈　　　　　　　<hi>宋</hi>白玉蟾<lb/>
畫工郭熙畫之冠郭熙去後名未斷其裔復有郭萬里<lb/>
胸中丹青飽無限為誰作此蘆鴈圖傑出南齊宇文煥<lb/>
煙水瀟瀟風捲蘆沙邊鴻鴈暮相呼瀟瀟洞庭此秋景<lb/>
世間此畫知有無幻出棲鴈三四隻八九蘆葉橫古磧<lb/>
<pb n="KR4h0142_WYG_095-9a"/>
欲宿未宿嘹唳聲漁舟泊岸山煙黒秋風吹落梧葉黄<lb/>
過鴈往往歸衡陽横空書字人不識飛過有影沉滄浪<lb/>
落霞浸水江村暮數隻翶翔囘古渡引領舉喙啄荷花<lb/>
飛越戌樓西畔去雲寒月淡西塞秋幾聲凄切惹人愁<lb/>
岸頭飛共丹楓落打團成陣訪沙鷗似此景物似此意<lb/>
君今畫之不難事數幅鵞溪冰雪縑須㬰埽出蘆鴈市<lb/>
世間豈無學畫者未必有與君相似我欲致之篋笥間<lb/>
滿笥爽氣生秋寒恐君此畫無人見有畫鬬者誰敢戰<lb/>
<pb n="KR4h0142_WYG_095-9b"/>
挂於幽軒素壁間一日須看千百遍<lb/>
　　謝人惠蘆鴈圖　　　　　　　<hi>宋</hi>僧德洪<lb/>
道林煙雨久不到忽見橘洲蘆鴈行笑爾筆端三昧力<lb/>
坐中移我過瀟湘<lb/>
　　汪履道家觀所蓄煙雨蘆鴻圖　<hi>宋</hi>僧惠洪<lb/>
西湖漠漠生煙雨浦浦圓沙鳬鴈聚今日高堂素壁間<lb/>
忽見西湖最西浦翩翻兩鴈方欲下數隻飄然掠波去<lb/>
獨餘一隻方穩眠有夢不成亦驚顧簫梢碧蘆秋葉赤<lb/>
<pb n="KR4h0142_WYG_095-10a"/>
青沙白石紛無數我本江湖不繫舟爾輩況亦江湖侶<lb/>
令人便欲尋睿郎呼船深入龍山塢<lb/>
　　惠崇蘆鴈<hi>三首</hi>　　　　　　　<hi>元</hi>元好問<lb/>
寒沙折葦静相依故國春風早晚歸意外羈棲誰畫得<lb/>
羽毛單薄稻粱微<lb/>
鴈奴辛苦候寒更夢破黄蘆雪打聲休道畫工心獨苦<lb/>
題詩人也白頭生<lb/>
江湖牢落太愁人同是天涯萬里身不似畫屏金孔雀<lb/>
<pb n="KR4h0142_WYG_095-10b"/>
離離花影淡生春<lb/>
　　題趙大年蘆鴈　　　　　　　<hi>元</hi>戴表元<lb/>
寒更索索警霜叢兄弟當年意自同猶是江湖太平處<lb/>
未妨沉著臥秋風<lb/>
　　跋米元章蘆鴈圖<hi>二首</hi>　　　　<hi>元</hi>王　惲<lb/>
西風萬里下衡陽水宿雲飛固是雙似為叫羣心事苦<lb/>
不教相映睡秋江<lb/>
煙渚潮空退暮沙依稀寒影落蒹葭何人解化雙飛翼<lb/>
<pb n="KR4h0142_WYG_095-11a"/>
拍拍隨君問使華<lb/>
　　惠崇蘆鴈圖　　　　　　　　<hi>元</hi>王　惲<lb/>
蕭蕭風竹映寒塘水宿雲飛未易雙不似鴛鴦沙渚暖<lb/>
翠紅相倚睡春江<lb/>
　　題稚川蘆鴈圖　　　　　　　<hi>元</hi>范　梈<lb/>
不見羅生心惘然畫圖河朔盡流傳滄洲舊隱無人識<lb/>
正似寒蘆落鴈邊<lb/>
　　題蘆鴈　　　　　　　　　　<hi>元</hi>李　祁<lb/>
<pb n="KR4h0142_WYG_095-11b"/>
黄蘆白葦意闌珊旅食羣棲暮雨寒自是江湖十年夢<lb/>
只今時展畫圖看<lb/>
　　蘆鴈　　　　　　　　　　　<hi>明</hi>王　澤<lb/>
拍天煙水接瀟湘蘆葦秋風葉葉凉何處漁郎夜吹笛<lb/>
鴈羣驚起不成行<lb/>
　　趙大年蘆鴈圖　　　　　　　<hi>明</hi>凌雲翰<lb/>
平林帶煙波渺渺風低葭菼秋聲小望中疑是彭蠡湖<lb/>
十百為羣盡陽烏楚天未雪無雨霜南來豈必謀稻粱<lb/>
<pb n="KR4h0142_WYG_095-12a"/>
哀音若訴雲路迥老翅不厭闗河長汀洲水落成平陸<lb/>
散亂鳬鷖聚沙曲低飛不肯伴寒鴉猶繞荒村破茅屋<lb/>
屋中有客揮五絃從之不得心茫然何人圖畫能著此<lb/>
趙氏丹青稱大年徽廟元年頒鳯厯此圖正是當時迹<lb/>
便從宣和到靖康艮岳霜禽起秋夕古往今來幾盛衰<lb/>
摩挲老眼竟成悲良工心苦人莫識似寫周宣鴻鴈詩<lb/>
　　題蘆鴈圖　　　　　　　　　<hi>明</hi>胡　奎<lb/>
草草書空不作行相呼相唤過衡陽蘆花月冷應無夢<lb/>
<pb n="KR4h0142_WYG_095-12b"/>
啄盡寒沙一夜霜<lb/>
　　題蘆鴈圖<hi>二首</hi>　　　　　　　<hi>明</hi>解　縉<lb/>
閒隨明月踏蘆花揺落江南未怨嗟萬里不辭天路逺<lb/>
帛書曽到帝王家<lb/>
霜影沉沉起暮寒秋雲蘆葉護闌干形骸已在希夷外<lb/>
不怕王孫金彈丸<lb/>
　　題王熙臨宣和雪天蘆鴈　　　<hi>明</hi>金幼孜<lb/>
端本堂中迹已空興亡總在畫圖中惟有幹離河上路<lb/>
<pb n="KR4h0142_WYG_095-13a"/>
年年飛雪送歸鴻<lb/>
　　李迪畫蘆鴈　　　　　　　　<hi>明</hi>劉　績<lb/>
逺别胡天趁稻粱秋風吹斷不成行夜深獨宿江南渚<lb/>
夢怯黄蘆葉上霜<lb/>
　　閒中偶題蘆鴈　　　　　　　<hi>明</hi>倪　岳<lb/>
鴈飛初到楚江頭叫破衡陽一段秋寂寞西風明月夜<lb/>
蘆花如雪㸃汀洲<lb/>
　　題扇畫銜蘆鴈　　　　　　　<hi>明</hi>祝允明<lb/>
<pb n="KR4h0142_WYG_095-13b"/>
歲歲隨陽計秋風三尺蘆上林光景好不見子卿書<lb/>
　　為潘克承題林良蘆鴈　　　　<hi>明</hi>顧　清<lb/>
林郎花鳥今代奇水墨到處皆天機長縑闊幅信手揮<lb/>
妙處不屬丹青圍江頭雨深菱荇肥枯槎折葦紛離披<lb/>
鴐鵞羽冷畏逺飛雄雌兩兩相偎依靈苕翠羽不自危<lb/>
鴝鵒噤語晞𤣥衣依棲俯仰各有姿乍見幾欲呼鷹師<lb/>
乃知此老筆不疲市朝山林時見之雞林相君知白詩<lb/>
君家此本吾無疑北風漸高禾黍稀雲飛日見江南歸<lb/>
<pb n="KR4h0142_WYG_095-14a"/>
吳江洞庭三泖涯天空水逺無拘羈焉得扁舟從爾嬉<lb/>
　　寒江蘆鴈圖<hi>為管平田中丞題</hi>　　　　<hi>明</hi>廖道南<lb/>
幽人清興天下無登臺示我寒江圖沙明野空暝煙紫<lb/>
天高月小疎星孤翔禽飛鳥自求侣宿鴈棲依戢其羽<lb/>
風葉離披雪未消雲水微茫不知處幽人昔隱平田隂<lb/>
萬峰叢翠開芝林離羣不逐隨陽鳥避世長懷履素心<lb/>
邇來供奉明光殿高才峻節超時彦鵷鷺趨陪肅羽儀<lb/>
龍鸞飛翥承清讌矯首長空羡暮鴻鹿原空阻鴈門重<lb/>
<pb n="KR4h0142_WYG_095-14b"/>
何時跨鶴仙人掌萬丈丹梯躡彩虹<lb/>
　　題黄荃蘆鴈　　　　　　　　<hi>明</hi>僧來復<lb/>
稻滿秋田水滿汀黄蘆風急度寒聲太平江海無繒繳<lb/>
不用呼奴夜打更<lb/>
　　高郵陳直躬處士畫鴈　　　　<hi>宋</hi>蘇　軾<lb/>
野鴈見人時未起意先改君從何處看得此無人態無<lb/>
乃槁木形人禽兩自在北風振枯葦微雪落璀璀慘澹<lb/>
雲水昏晶熒沙礫碎弋人悵何慕一舉眇江海<lb/>
<pb n="KR4h0142_WYG_095-15a"/>
衆禽事紛爭野鴈獨閒潔徐行意自如俛仰若有節我<lb/>
衰寄江湖老伴雜鵞鴨作書問陳子曉景畫苕霅依依<lb/>
聚圓沙稍稍動斜月先鳴勤鼓翅吹亂蘆花雪<lb/>
　　乞畫鴈寄涇州毌使君　　　　<hi>宋</hi>文　同<lb/>
寒影亂翻秦嶺月晚行高處隴山雲囘中有客能傳鴈<lb/>
異日從公乞一羣<lb/>
　　題劉将軍鴈　　　　　　　　<hi>宋</hi>黄庭堅<lb/>
将軍一矢萬人看雪灑晴空碎羽翰乞與失羣沙宿鴈<lb/>
<pb n="KR4h0142_WYG_095-15b"/>
筆間千頃暮江寒<lb/>
　　題晁以道雪鴈圖　　　　　　<hi>宋</hi>黄庭堅<lb/>
飛雪灑蘆如銀箭前鴈驚飛後囘盼憑誰説與謝𤣥暉<lb/>
休道澄江静如練<lb/>
　　和蘇翰林題李甲畫鴈<hi>二首</hi>　　<hi>宋</hi>晁補之<lb/>
畫寫物外形要物形不改詩傳畫外意貴有畫中態我<lb/>
今豈見畫觀詩鴈真在尚想高郵間湖寒沙璀璀冰霜<lb/>
已凌厲藻荇良瑣碎衡陽渺何處中沚若煙海<lb/>
<pb n="KR4h0142_WYG_095-16a"/>
蕭條新湖秋霜落洲渚潔蓮垂蘭杜死菖蒲見深節慘澹<lb/>
沙礫姿清波侶羣鴨往時吳興守看畫憶苕霅為儀尚<lb/>
不汚孤高比雲月聞在雪堂時滿堂唯畫雪<lb/>
　　題李甲鴈　　　　　　　　　　<hi>宋</hi>晁補之<lb/>
網羅無限稻粱微憐爾冥冥亦庶幾戲鴨眠鳬滿中沚<lb/>
衡陽無意更南飛<lb/>
　　題惠崇畫秋江鳬鴈　　　　　　<hi>宋</hi>王廷珪<lb/>
老崇學畫如學禪中年悟入理或然長江未落鳬鴈下<lb/>
<pb n="KR4h0142_WYG_095-16b"/>
舒巻忽若無丹鉛定自維摩三昧裏半幅生絹開萬里<lb/>
不用并州快剪刀斷取鐵圍山下水<lb/>
　　題長沙新到鴈圖　　　　　　　<hi>宋</hi>陳　造<lb/>
渺莽雪波湮渚有厎鼓翅相呼如老子載家去眼明見<lb/>
甓社湖<lb/>
　　鴈圖　　　　　　　　　　　　<hi>宋</hi>姜　䕫<lb/>
萬里晴沙夕照西此心惟有斷雲知年年數盡秋風字<lb/>
想見江南揺落時<lb/>
<pb n="KR4h0142_WYG_095-17a"/>
　　觀西巖張永淳畫鴈　　　　　<hi>金</hi>元德明<lb/>
慘淡經營下筆難畫成不似卷中看知君連夜江湖夢<lb/>
折葦蕭蕭沙水寒<lb/>
　　鴈圖　　　　　　　　　　　<hi>元</hi>劉　因<lb/>
夢迴煙水寒鴻鴈驚不起道人心又閒相忘有如此<lb/>
　　題王子慶所藏大年墨鴈　　　<hi>元</hi>趙孟頫<lb/>
鴻鴈棲棲遵渚黄蘆索索鳴秋羡殺承平公子筆端萬<lb/>
里滄洲<lb/>
<pb n="KR4h0142_WYG_095-17b"/>
　　秋鴈圖　　　　　　　　　　<hi>元</hi>楊維楨<lb/>
野水江湖逺秋風蘆葉黄南飛舊兄弟一一自成行<lb/>
　　題王元善赴北清江新鴈圖　　<hi>元</hi>黄鎮成<lb/>
江南春水拍天齊鴻鴈成行向北飛未必雪山便相隔<lb/>
秋風還帶夕陽歸<lb/>
　　題墨鴈　　　　　　　　　　<hi>元</hi>楊維楨<lb/>
黄沙衰草羽毿毿八月天山冷不堪昨夜朔風吹過影<lb/>
盡將秋色到天南<lb/>
<pb n="KR4h0142_WYG_095-18a"/>
　　楊雲林畫鴈　　　　　　　　<hi>元</hi>唐　肅<lb/>
蘋葉無蹤葦葉低湖波撼碎白玻瓈鴈行不奈秋風逆<lb/>
一半參差一半齊<lb/>
　　為王輔卿郎中題雪灘寒鴈圖　<hi>明</hi>劉　基<lb/>
雲茫茫水浪浪林木脱葉無稻粱烏啼鴈叫天蒼凉歲<lb/>
云莫矣江山長有竹有竹在高岡三株凍折兩復僵小<lb/>
禽悲飛不能揚蒼梧悠悠隔沅湘欲往從之川無梁願<lb/>
披寒霧見朝陽勿令嗷嗷傷我腸<lb/>
<pb n="KR4h0142_WYG_095-18b"/>
　　題盛蒼崖鴈　　　　　　　　<hi>明</hi>貝　瓊<lb/>
八月鴻鴈來往彼天南陬前飛倦已息後至飢相求日<lb/>
落洞庭晚風高彭蠡秋彭蠡多蒹葭逺近彌汀洲恒恐<lb/>
羽毛損稻粱非所謀寒門阻冰雪異鄉安可留徘徊念<lb/>
其族天外復千儔身今萬里客肉非九鼎羞慎為弋者<lb/>
獲逺寄征人愁願以海為池上同朱鳯游飲啄全微軀<lb/>
不愧波上鷗<lb/>
　　畫鴈　　　　　　　　　　　<hi>明</hi>楊　基<lb/>
<pb n="KR4h0142_WYG_095-19a"/>
春渚别未久秋風來有期年年燕歸日是汝度闗時玉<lb/>
闗萬里音書絶八月胡風三尺雪何似飛來漢水頭湘<lb/>
浦蘆花洞庭月花滿寒汀月滿塘鴛鴦鸂鶒兩相忘啼<lb/>
晴杜若叢邊雨臥冷蒹葭葉上霜<lb/>
　　題鴈　　　　　　　　　　　<hi>明</hi>王　紱<lb/>
聨翩飛處影横斜暝色和煙暗荻花逺水微茫秋萬頃<lb/>
不妨隨意落平沙<lb/>
　　題畫鴈　　　　　　　　　　<hi>明</hi>何　澄<lb/>
<pb n="KR4h0142_WYG_095-19b"/>
蘆花瑟瑟水茫茫落月沉沙夜未央離思不禁天外鴈<lb/>
孤舟燈火客三湘<lb/>
　　題鴈　　　　　　　　　　　<hi>明</hi>陶　安<lb/>
逺塞來賓伴不孤半生粒食寄江湖雖然矰繳頻年少<lb/>
未可巡更少鴈奴<lb/>
　　題鴈　　　　　　　　　　　<hi>明</hi>陳憲章<lb/>
來往違寒暑飛鳴在稻粱未知溟海大不肯渡衡陽<lb/>
　　題林良畫鴈圖　　　　　　　<hi>明</hi>丘　濬<lb/>
<pb n="KR4h0142_WYG_095-20a"/>
古來畫格非一科今時畫史非不多專門雖各有家數<lb/>
其如去古皆逺何仁智殿前開畫院歲費鵞溪千匹絹<lb/>
丹青水墨各爭能誰似羊城林以善早以才諝起名姓<lb/>
登上方揮毫落紙意閒雅羣工環視如堵牆一日聲名<lb/>
遍天下世人不買邊家畫衆科獨有翎毛工郭謝戴學<lb/>
俱減價吾聞畫畫畫意難寫生自古稱黄荃黄荃已去<lb/>
數百年天復生此人於嶺海之壖黄荃寫花林寫鳥神<lb/>
氣超出形色表筆端造化俄生生心裏靈冲空了了朅<lb/>
<pb n="KR4h0142_WYG_095-20b"/>
來玩此六鴈圖形容毛片箇箇殊凝神洞視竚立久縑<lb/>
素墨迹渾如無耳中彷彿聞鴈語意恐飄然忽飛去不<lb/>
知從何得此本筆意所到皆天趣九原不可作對圖情<lb/>
愴然可憐絶藝入妙品泰山一指横其前腰金衣錦何<lb/>
等者以善端合簪貂蟬<lb/>
　　題秋鴈圖　　　　　　　　　<hi>明</hi>呂　㦂<lb/>
黄蘆白沙千萬洲塞風卷雪無清秋江南水深足粱稻<lb/>
棲息未暇虞羅憂一雙驚飛為誰起呼曹亂叫煙波裏<lb/>
<pb n="KR4h0142_WYG_095-21a"/>
就中亦復半無聲夢遶三湘憶春水<lb/>
　　江鴈初飛圖　　　　　　　　<hi>明</hi>張　憲<lb/>
鴈将邊信拍江飛人倚闌干立翠微山色忽隨雲影換<lb/>
秋聲暗向樹頭歸可憐上國多戎馬悵恨中原又落暉<lb/>
於悒客懷仍對畫不勝老淚濕征衣<lb/>
　　畫鴈　　　　　　　　　　　<hi>明</hi>楊一清<lb/>
江岸蘆花秋簌簌江頭旅鴈羣相逐啄者自啄宿者宿<lb/>
昨夜南樓聞北風天長水闊雲濛濛何當舟一葉櫂入<lb/>
<pb n="KR4h0142_WYG_095-21b"/>
蘆花叢<lb/>
　　題鴈　　　　　　　　　　　<hi>明</hi>陳　達<lb/>
風揺蘆葦碧毿毿寒影高低埽暮嵐最是月明秋夜永<lb/>
數聲先我到江南<lb/>
　　為人題鴈　　　　　　　　　<hi>明</hi>陳　煒<lb/>
秋老澤國寒稻粱資啄食豈不懷同心天高整孤翼<lb/>
　　畫鴈　　　　　　　　　　　<hi>明</hi>謝承舉<lb/>
湖上蘆黄水泊天湖頭人去少書傳秋牕正有孤眠客<lb/>
<pb n="KR4h0142_WYG_095-22a"/>
　莫送哀聲到枕邊<lb/>
　　　畫鴈　　　　　　　　　　　<hi>明</hi>何孟春<lb/>
　瀟湘西上是吾家衡嶽峯頭去路賖兩字平安託誰寄<lb/>
　莫從中道落平沙<lb/>
　　　王鵞亭鴈圖　　　　　　　　<hi>明</hi>徐　渭<lb/>
　本朝花鳥誰高格林良者仲呂紀伯矮人信耳輒觀塲<lb/>
　只曉徐熙與崔白崔徐一紙價百金風韻稍讓呂與林<lb/>
　即如此圖王鵞亭云是剡溪雪夜人鴈兒一埽六十隻<lb/>
<pb n="KR4h0142_WYG_095-22b"/>
　何隻不落青天雲沙黄蘆白喜相逐逸者飛鳴勞者宿<lb/>
　不須彭蠡泛扁舟彭蠡湖今在吾目<lb/>
　　　題鴈屏　　　　　　　　　　<hi>明</hi>葛徵奇<lb/>
　水漲平疇十里賖參差野樹映蘆花年年只有南來鴈<lb/>
　常帶秋聲泊淺沙<lb/>
　<lb/>
　<lb/>
御定歴代題畫詩類巻九十五<lb/>
</p>
<p>
</p>
  </div>
</body>
</text>
</TEI>
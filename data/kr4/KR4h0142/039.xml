<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0142_WYG_039-1a"/>
　欽定四庫全書<lb/>
御定歴代題畫詩類巻三十九目録<lb/>
　　故實類<lb/>
　　　題明皇按樂圖<hi>宋鄭思肖</hi>
　　　明皇按樂圖<hi>宋劉克荘</hi>
　　　明皇合曲圖<hi>元元好問</hi>
　　　題明皇按樂圖<hi>元黄庚</hi>
　　　明皇按樂圖<hi>元王惲三首</hi>
<pb n="KR4h0142_WYG_039-1b"/>
　　　明皇按樂圖<hi>元虞集</hi>
　　　題明皇按樂圖<hi>元栁貫</hi>
　　　明皇太真避暑按樂圖<hi>元洪希文</hi>
　　　明皇按樂圖<hi>元楊維楨</hi>
　　　唐𤣥宗按樂圖<hi>元楊維楨</hi>
　　　明皇按樂圖<hi>元張雨</hi>
　　　題明皇按樂圖<hi>明張鳯翼四首</hi>
　　　題明皇按舞圖<hi>元虞集</hi>
<pb n="KR4h0142_WYG_039-2a"/>
　　明皇觀舞圖<hi>明謝承舉</hi>
　　明皇卧吹簫圖<hi>元宋無</hi>
　　唐明皇吹簫圖<hi>元成廷珪二首</hi>
　　題唐明皇吹玉簫圖<hi>明金湜</hi>
　　題明皇並簫圖<hi>元劉詵</hi>
　　太真明皇並笛圖<hi>元張憲</hi>
　　明皇並笛圖<hi>明周用</hi>
　　題明皇並笛圖<hi>明程煜</hi>
<pb n="KR4h0142_WYG_039-2b"/>
　　明皇擊梧桐圖<hi>金馮璧</hi>
　　明皇擊敔<hi>一作梧</hi>按樂圖<hi>元姚樞</hi>
　　擊梧圖<hi>元袁桷</hi>
　　唐陳宏畫明皇擊桐圖<hi>元吳師道</hi>
　　明皇擊梧圖<hi>元李俊民</hi>
　　梁信羯鼓小圖<hi>宋文同</hi>
　　棃園教曲圖<hi>明張琦</hi>
　　霓裳圖<hi>元呉師道</hi>
<pb n="KR4h0142_WYG_039-3a"/>
　　題明皇戲侏儒圖<hi>元李祈</hi>
　　題明皇優戲圖<hi>明劉崧</hi>
　　題明皇打毬圖<hi>宋晁説之</hi>
　　題明皇醉歸圖<hi>宋陳傅良</hi>
　　明皇醉歸圖<hi>元袁桷</hi>
　　明皇夜遊圖<hi>宋程俱</hi>
　　明皇出遊圖<hi>元虞集</hi>
　　題明皇出遊圖應制<hi>元揭傒斯</hi>
<pb n="KR4h0142_WYG_039-3b"/>
　　明皇秉燭夜遊圖<hi>明髙啓</hi>
　　題明皇夜遊圖<hi>明徐賁</hi>
　　明皇私語圖<hi>元王惲二首</hi>
　　題明皇私語圖<hi>元郝經</hi>
　　題明皇上馬圖<hi>宋韓駒</hi>
　　題張郎中明皇小決圖<hi>金段成已二首</hi>
　　明皇並轡圖<hi>元宋無</hi>
　　明皇貴妃上馬圖<hi>明張燦</hi>
<pb n="KR4h0142_WYG_039-4a"/>
　　　明皇覽鏡妃子剪鬟圖<hi>宋劉子翬</hi>
　　　題明皇貴妃對奕禄山傍觀圖<hi>明楊基</hi>
　　　明皇小車圖<hi>明僧一初</hi>
　　　唐明皇遊月宮圖<hi>明蒋主孝</hi>
　　　遊月宮圖<hi>明陶安</hi>
　　　明皇蜀道圖<hi>宋李綱</hi>
　　　明皇幸蜀圖<hi>宋陸游</hi>
　　　明皇幸蜀圖<hi>明劉基二首</hi>
<pb n="KR4h0142_WYG_039-4b"/>
　　　王摩詰畫明皇劍閣圖<hi>金趙秉文</hi>
　　　唐明皇幸驪山圖<hi>元朱徳潤</hi>
　　　題火龍烹茶圖<hi>明貝瓊</hi>
　<lb/>
　<lb/>
　<lb/>
　<lb/>
御定歴代題畫詩類巻三十九目録<lb/>
<pb n="KR4h0142_WYG_039-5a"/>
　欽定四庫全書<lb/>
御定歴代題畫詩類巻三十九<lb/>
　　故實類<lb/>
　　　題明皇按樂圖　　　　　　　<hi>宋</hi>鄭思肖<lb/>
　誰舉鑾輿向蜀行棃園弟子歇新聲及知凝碧池頭事<lb/>
　難得樂工雷海青<lb/>
　　　明皇按樂圖　　　　　　　　<hi>宋</hi>劉克荘<lb/>
　鶯啼花開春晝遲掖庭無事方遨嬉廣平策免曲江去<lb/>
<pb n="KR4h0142_WYG_039-5b"/>
　十郎談笑居台司屏間無逸不復覩教雞能鬭馬能舞<lb/>
　戲呼寜哥吹玉笛催喚花奴打羯鼓南衙羣臣朝見疎<lb/>
　老伶巨璫前後趨阿瞞半醉倚玉座袖有曲譜無諌書<lb/>
　金盆皇孫真龍種浴罷六宮競圍擁惜哉傍有錦綳兒<lb/>
　蹴破咸秦跳河隴古來治亂本無常東封未了西幸忙<lb/>
　輦邊貴人亦何罪禍胎似在偃月堂今人不識前朝事<lb/>
　但見斷縑装束異豈知當日亂離人説著開元總垂淚<lb/>
　　　明皇合曲圖　　　　　　　　<hi>元</hi>元好問<lb/>
<pb n="KR4h0142_WYG_039-6a"/>
海棠一枝春一國燕燕鶯鶯作寒食千古萬古開元日<lb/>
三郎搦管仰面吹天公大笑嗔不得寜王天人玉不如<lb/>
畨綽樂句不可無宮腰不按羽衣譜疾舞底用牧豬奴<lb/>
風聲水聲閟清都夢中令人羨華胥何時却並宫牆聴<lb/>
恨不將身作李謩<lb/>
　　題明皇按樂圖　　　　　　　<hi>元</hi>黄　庚<lb/>
五鳯樓前沸管絃春宵花暖月娟娟纎腰舞到霓裳曲<lb/>
驚起豬龍地上眠<lb/>
<pb n="KR4h0142_WYG_039-6b"/>
　　明皇按樂圖<hi>三首</hi>　　　　　　<hi>元</hi>王　惲<lb/>
羽曲調音到克諧宮中花栁四時開五絃儘有南薰手<lb/>
却喚花奴解穢來<lb/>
興慶宮池水殿深帝心横潰溺哇淫譲王友愛情何切<lb/>
獨為君王辨八音<lb/>
逸圖零落御前幈心醉華清按樂聲擊損碧梧縁底事<lb/>
促教秋雨劍闗行<lb/>
　　明皇按樂圖　　　　　　　　<hi>元</hi>虞　集<lb/>
<pb n="KR4h0142_WYG_039-7a"/>
新度霓裳曲三年教得成驚鴻渾不下飛燕若為輕芍<lb/>
藥春亭暮芙蓉野水生棃園多白髮吹笛到天明<lb/>
　　題明皇按樂圖　　　　　　　<hi>元</hi>栁　貫<lb/>
開元天子樂當陽手按琵琶引鳯凰曲譜纔翻新玉笛<lb/>
淚痕還滴舊香囊<lb/>
　　明皇太真避暑按樂圖　　　　<hi>元</hi>洪希文<lb/>
已剖水盤金粟𤓰旋調雪水試新茶宮娃未解君恩暖<lb/>
尚引青罌汲井花<lb/>
<pb n="KR4h0142_WYG_039-7b"/>
　　明皇按樂圖　　　　　　　　<hi>元</hi>楊維楨<lb/>
沈香亭前<graphic n="KR1191" url="https://raw.githubusercontent.com/kanripo/KR-Gaiji/master/images/KR1191.png" mimeType="image/png"/>萼下天街一陣催花雨海棠花妖睡初著<lb/>
喚醒一聲紅芍藥金鑾供奉調清平棃園舊曲換新聲<lb/>
阿環自吹范陽笛八姨獨操傷春情君不見夜游重到<lb/>
明月府青鸞能歌兔能舞五雲不障蚩尤旗回首烟中<lb/>
萬鼙鼓那知著底梧桐雨雨聲已入淋鈴譜<lb/>
　　唐𤣥宗按樂圖　　　　　　　<hi>元</hi>楊維楨<lb/>
大唐天子棃園師金湯重付軋犖兒何人端坐閲樂籍<lb/>
<pb n="KR4h0142_WYG_039-8a"/>
三萬纒頭不足支龜年檀板阿蠻舞花奴手中花如雨<lb/>
鈞天供奉真上人上亦親撾汝陽鼓玉奴檀槽倦無力<lb/>
忽竊寜哥手中笛邊風吹入新貢簫銅池夜夢雙飛翼<lb/>
閤門邊奏塞黈聰耳譜更訪明月宮漁陽一震萬竅矓<lb/>
棃園弟子散如雨惟有舞馬傷春風<lb/>
　　明皇按樂圖　　　　　　　　<hi>元</hi>張　雨<lb/>
髯伶識樂句我信曲有誤月白商聲多塵起漁陽戍<lb/>
　　題明皇按樂圖<hi>四首</hi>　　　　　<hi>明</hi>張鳯翼<lb/>
<pb n="KR4h0142_WYG_039-8b"/>
<graphic n="KR1191" url="https://raw.githubusercontent.com/kanripo/KR-Gaiji/master/images/KR1191.png" mimeType="image/png"/>萼樓頭弟與兄涼州一部試新聲不知舞象銜杯處<lb/>
可似簫韶奏九成<lb/>
桓譚且莫奏繁音唐帝元非漢帝心若在沉香亭上聴<lb/>
應將羯鼓易瑶琴<lb/>
軍中鼙鼓動漁陽四野桑麻作戰場獨有深宮慶生處<lb/>
新聲猶奏荔枝香<lb/>
勤政樓前奏樂章棃園歌舞雜笙簧歸来止有藍田磬<lb/>
只合含酸付太常<lb/>
<pb n="KR4h0142_WYG_039-9a"/>
　　題明皇按舞圖　　　　　　　<hi>元</hi>虞　集<lb/>
寢安食飽對青雲按舞調笙不厭頻西内歸來還獨看<lb/>
棃園弟子白頭新<lb/>
　　明皇觀舞圖　　　　　　　　<hi>明</hi>謝承舉<lb/>
勤政樓前午朝罷華萼樓頭西日下沉香亭畔梧已秋<lb/>
凝碧池中蓮尚夏紫衣傳宣詔九宮宮中麗人脂粉紅<lb/>
錦鴛彩鳯炫晴日嬌鶯乳燕隨春風御厨捧勅陳華宴<lb/>
錯雜竒珍按時换檠来粲粲赤金盤捧出纎纎青玉案<lb/>
<pb n="KR4h0142_WYG_039-9b"/>
分行判隊衆樂鳴琵琶篳篥璚瑶筝月支小𡡉解漢唱<lb/>
越江妮子能秦聲何須三擊花奴鼓六律皆依板為主<lb/>
玉環指下節奏明内中一人忙起舞軟鞵尖㡌髙麗装<lb/>
團花纒身金縷裳俏裁四幅裹腰窄寛兜兩袖拖肩長<lb/>
大垂小垂輕復舉左挺右挺風旋起蛱蝶争翻栁絮雲<lb/>
蜻蜓亂㸃桃花水一縱再縱勢欲前東欹西欹態欲偏<lb/>
香埃蹴步自掩冉日光踏影相蹁蹮唐家三郎倚花坐<lb/>
歡極諸姨盡稱賀漁陽鼙鼓動地来歌舞花間忽驚破<lb/>
<pb n="KR4h0142_WYG_039-10a"/>
　　明皇卧吹簫圖　　　　　　　<hi>元</hi>宋　無<lb/>
珊瑚枕上玉簫横一曲霓裳萬里行漫道九重宮殿逺<lb/>
幾曾掩得外邊聲<lb/>
　　唐明皇吹簫圖<hi>二首</hi>　　　　　<hi>元</hi>成廷珪<lb/>
寝殿春深晝漏遲榻前侍女立多時玉簫自按霓裳曲<lb/>
賜與棃園子弟吹<lb/>
<graphic n="KR1191" url="https://raw.githubusercontent.com/kanripo/KR-Gaiji/master/images/KR1191.png" mimeType="image/png"/>萼樓前栁色新東風吹散馬嵬塵錦囊五管俱零落<lb/>
誰是終南夢裏人<lb/>
<pb n="KR4h0142_WYG_039-10b"/>
　　題唐明皇吹玉簫圖　　　　　<hi>明</hi>金　湜<lb/>
昭陽殿髙清晝長珊瑚枕壓七寳牀珍簟平鋪碧雲冷<lb/>
珠簾半捲秋風凉此時諫疏非無補君王自喜教歌舞<lb/>
舊曲翻成阿濫堆别調新傳玉簫譜玉簫一曲度薰風<lb/>
宫商十指何玲瓏碧沼游魚窺菡蓞丹霄彩鳯鳴梧桐<lb/>
棃園子弟多白髮承宣獨喜黄繙綽手提玉板不停敲<lb/>
足踏青蒲恣歡謔雙雙粉黛誰家女霓裳細拂鮫綃縷<lb/>
歛袖低眉不動塵似解嗚嗚曲中語從来聲色侈人心<lb/>
<pb n="KR4h0142_WYG_039-11a"/>
人生樂極悲亦深豈料簫聲入雲去化作漁陽鼙鼓音<lb/>
　　題明皇並簫圖　　　　　　　<hi>元</hi>劉　詵<lb/>
青鳥西來太液池霓裳舞影落瑶墀並吹玉管同心調<lb/>
惟有姮娥月裏知<lb/>
　　太真明皇並笛圖　　　　　　<hi>元</hi>張　憲<lb/>
黑奴絃索花奴鼓譚奴撫掌閹奴舞阿環自品玉玲瓏<lb/>
御手夷猶親按譜風生龍爪玉星香露溼櫻脣金縷長<lb/>
莫倚花深人不見李謩側足傍宮牆<lb/>
<pb n="KR4h0142_WYG_039-11b"/>
　　明皇並笛圖　　　　　　　　<hi>明</hi>周　用<lb/>
燕婉其如父子情忍將舊怨度新聲蜀中此夜淋鈴曲<lb/>
誰伴君王坐到明<lb/>
　　題明皇並笛圖　　　　　　　<hi>明</hi>程　煜<lb/>
華清晏罷卷霓裳重立東風並海棠鳯琯莫吹新製曲<lb/>
有人乘月倚宫牆<lb/>
　　明皇擊梧桐圖　　　　　　　<hi>金</hi>馮　璧<lb/>
三郎耳譜趂花奴風調才情信有餘天寳錯來非一拍<lb/>
<pb n="KR4h0142_WYG_039-12a"/>
霓裳中節亦區區<lb/>
　　明皇擊敔<hi>一作梧</hi>按樂圖　　　　<hi>元</hi>姚　樞<lb/>
阿萱五季名畫師尤工粉墨含春姿君王游蕩墮聲色<lb/>
不知聲色傾人國開元無逸致太平天寳奢風生五兵<lb/>
偃月堂近幽薊逺潛謀不入芙蓉苑咸陽行色馬嵬塵<lb/>
渲筆雖工恐未真四海蒼生半魚肉歸来豈為香囊哭<lb/>
一日重開日月光黄金却鑄郭汾陽<lb/>
　　擊梧圖　　　　　　　　　　<hi>元</hi>袁　桷<lb/>
<pb n="KR4h0142_WYG_039-12b"/>
萬樹棃園已失春秋聲颯颯起胡塵君王獨立梧桐下<lb/>
不見當年疏諫人<lb/>
　　唐陳宏畫明皇擊桐圖　　　　<hi>元</hi>呉師道<lb/>
三郎半醉玉顔開手戛青桐舞節催老樹無情應解笑<lb/>
曲成那得鳯皇來<lb/>
　　明皇擊梧圖　　　　　　　　<hi>元</hi>李俊民<lb/>
不使棃園弟子知太平音在鳯皇枝一朝野鹿銜花去<lb/>
長恨秋風落葉時<lb/>
<pb n="KR4h0142_WYG_039-13a"/>
　　梁信羯鼓小圖　　　　　　　<hi>宋</hi>文　同<lb/>
髙梧間垂楊玉宇極清邃三郎當殿坐左右擁佳麗氍<lb/>
毺近香案蹲獸吐碧穗寶几承畫控繽紛交綵袂花奴<lb/>
巻雙袖俛立前奏技君王顧之笑軒廡動和氣誰謂一<lb/>
尺素寫遍天上意聽者定何如觀之猶解穢<lb/>
　　棃園教曲圖　　　　　　　　<hi>明</hi>張　琦<lb/>
棃花千樹雨初收上苑春風吹未休新製樂章音調澀<lb/>
敕教依舊唱伊州<lb/>
<pb n="KR4h0142_WYG_039-13b"/>
　　霓裳曲　　　　　　　　　　<hi>元</hi>吳師道<lb/>
一曲霓裳衆樂催相傳親聽月宫來當時果有飛神術<lb/>
末路因何厄馬嵬<lb/>
　　題明皇戲侏儒圖　　　　　　<hi>元</hi>李　祈<lb/>
太宗英風溢寰區指顧羣雄定海隅何事開元全盛日<lb/>
却將勲業付侏儒<lb/>
　　題明皇優戲圖　　　　　　　<hi>明</hi>劉　崧<lb/>
臂袒紅衫側皁冠翩蹮跌舞樂初攢笛聲一片宫前起<lb/>
<pb n="KR4h0142_WYG_039-14a"/>
應説秋風蜀道難<lb/>
　　題明皇打毬圖　　　　　　　<hi>宋</hi>晁説之<lb/>
閶闔千門萬户開三郎沈醉打毬囬九齡已老韓休死<lb/>
無復明朝諫疏來<lb/>
　　題明皇醉歸圖　　　　　　　<hi>宋</hi>陳傅良<lb/>
騎者兩人扶不正夾道誰知為萬乗一人前馳一顧後<lb/>
懷欲並驅無號令狩人亦忘記鷹犬仰視只愁天欲暝<lb/>
有司刺候上起居杳莫得詳宫鑰静嗚呼開元自英主<lb/>
<pb n="KR4h0142_WYG_039-14b"/>
前鑑竟遺盈幅紙君不見漢宫圖妲已未必當年甚如<lb/>
是<lb/>
　　明皇醉歸圖　　　　　　　　<hi>元</hi>袁　桷<lb/>
日暮毬場醉欲歸停鞭更進紫霞杯老髥未省淋鈴曲<lb/>
猶願君王款款囬<lb/>
　　明皇夜遊圖　　　　　　　　<hi>宋</hi>程　俱<lb/>
燃膏飛控逐流光露溢金盤樂未央擬跨八龍窮轍迹<lb/>
誰令一馬向銅梁<lb/>
<pb n="KR4h0142_WYG_039-15a"/>
　　明皇出遊圖　　　　　　　　<hi>元</hi>虞　集<lb/>
開元盛事何人畫玉冠芙蓉御天馬從官騎步各有持<lb/>
移仗華清意閒暇宫袍如錦照青春詔許傳看思古人<lb/>
不知身在瀛洲上親奉圖書侍紫宸<lb/>
　　題明皇出遊圖應制　　　　　<hi>元</hi>偈傒斯<lb/>
明皇八駿争馳道還是開元是天寶長安花發萬年枝<lb/>
不識韶華醉中老奎章閣下文章静衮衣髙拱唐虞聖<lb/>
莫言此畫徒爾為千載君王作金鏡<lb/>
<pb n="KR4h0142_WYG_039-15b"/>
　　明皇秉燭夜遊圖　　　　　　<hi>明</hi>髙　啟<lb/>
華萼樓頭日初墮紫衣催上宫門鎖大家今夕燕西園<lb/>
髙爇銀盤百枝火海棠欲睡不得成紅妝照見殊分明<lb/>
滿庭紫燄作春霧不知有月空中行新譜霓裳試初按<lb/>
内使頻呼燒燭換知更宫女報銅籖歌舞休催夜方半<lb/>
共言醉飲終此宵明日且免羣臣朝只憂風露漸欲冷<lb/>
妃子衣薄愁成嬌琵琶羯鼓相追續白日君心歡不足<lb/>
此時何暇化光明去照逃亡小家屋姑蘓臺上長夜歌<lb/>
<pb n="KR4h0142_WYG_039-16a"/>
江都宫裏飛螢多一般行樂未知極烽火忽至將如何<lb/>
可憐蜀道歸來客南内凄凉頭盡白孤燈不照返魂人<lb/>
梧桐夜雨秋蕭瑟<lb/>
　　題明皇夜遊圖　　　　　　　<hi>明</hi>徐　賁<lb/>
華萼樓前煙漠漠君王睡重無人覺别宫漏㸃戀寒宵<lb/>
閒却棃園太平樂雲龍十二秋扶揺青藜化作黄金橋<lb/>
翡翠門屏桂枝影素娥羽帶香風飄優童共記霓裳舞<lb/>
歸來換盡人間譜梧桐擊碎教妖環蜀山夢戰漁陽鼓<lb/>
<pb n="KR4h0142_WYG_039-16b"/>
　　明皇私語圖<hi>二首</hi>　　　　　　<hi>元</hi>王　惲<lb/>
人老逢秋百感催夜深私語自為媒秖知海嶽情縁在<lb/>
不道生離有馬嵬<lb/>
盈盈一水隔雙星不似行雲侍錦屏歡樂幾時憂思集<lb/>
碧梧秋雨待君聽<lb/>
　　題明皇私語圖　　　　　　　<hi>元</hi>郝　經<lb/>
一旦妖姬屬亂兵當時私語竟何成秖應蜀道䝉塵日<lb/>
悔不終宵問賈生<lb/>
<pb n="KR4h0142_WYG_039-17a"/>
　　題明皇上馬圖　　　　　　　<hi>宋</hi>韓　駒<lb/>
翠華欲幸長生殿立馬樓前待貴妃尚覓君王一囬顧<lb/>
金鞍欲上故遲遲<lb/>
　　題張郎中明皇小決圖<hi>二首</hi>　　<hi>金</hi>段成已<lb/>
志在馳驅禍已胎笑顔况更為誰開貪争飛鞠鞭<graphic n="KR1042" url="https://raw.githubusercontent.com/kanripo/KR-Gaiji/master/images/KR1042.png" mimeType="image/png"/>去<lb/>
不覺踰垣有鹿來<lb/>
天寳承平事久無弄九驢背自驅馳不期一笑宮中戲<lb/>
傳作人間小決圖<lb/>
<pb n="KR4h0142_WYG_039-17b"/>
　　明皇並轡圖　　　　　　　　<hi>元</hi>宋　無<lb/>
三郎沈醉玉環隨不上金輿索馬騎老大獨歸南内裏<lb/>
風流無復並鞍時<lb/>
　　明皇貴妃上馬圖　　　　　　<hi>胡</hi>張　燦<lb/>
七寶裝鞍蜀錦堆黄門扶控踏紅埃君王只顧蛾眉笑<lb/>
末路誰知到馬嵬<lb/>
　　明皇覽鏡妃子剪鬟圖　　　　<hi>宋</hi>劉子翬<lb/>
不復青銅照瘁顔耄荒從諫若移山只將女子論賢否<lb/>
<pb n="KR4h0142_WYG_039-18a"/>
陶母當時亦剪鬟<lb/>
　　題明皇貴妃對奕禄山傍觀圖　<hi>明</hi>楊　基<lb/>
深院紋楸敵睡魔玉環用意蹙雙蛾只因數子藏機密<lb/>
不覺三郎失著多布陣似窺龍尾道争邊未至馬嵬坡<lb/>
有人冷眼觀成敗若箇胡兒似爛柯<lb/>
　　明皇小車圖　　　　　　　　<hi>明</hi>僧一初<lb/>
宫門日出乳鴉啼仙漏沈沈樹影低朝罷千官無一事<lb/>
車聲又過壽陽西<lb/>
<pb n="KR4h0142_WYG_039-18b"/>
　　唐明皇遊月宫圖　　　　　　<hi>明</hi>蔣王孝<lb/>
嫦娥不是人間客月殿應非世上宫當日君臣俱涉夢<lb/>
漁陽特地起西風<lb/>
　　遊月宫圖　　　　　　　　　<hi>明</hi>陶　安<lb/>
桂影團團舞鳯皇瓊樓宛在水中央白虹橋背騰仙侣<lb/>
玉兔毫端挹瑞光但覺雲霄隨步武不知風露濕衣裳<lb/>
一場夢幻傷心處胡馬揚塵蜀道長<lb/>
　　明皇蜀道圖　　　　　　　　<hi>宋</hi>李　綱<lb/>
<pb n="KR4h0142_WYG_039-19a"/>
君不見開元天寶同一主治亂相翻如手舉擥盈欲惡<lb/>
雖一人變易安危原近輔姚宋已死九齡黜誰使楊釗<lb/>
繼林甫宫中太真専寵私塞外畨酋成跋扈禍胎養就<lb/>
不自知漫向華清遺匕筯漁陽突騎破潼關百二山河<lb/>
震金鼓翠華杳杳幸西南赤縣紛紛集胡虜傷心坡下<lb/>
失紅顔墮淚鈴中聞夜雨山青江碧蜀道難棧閣連空<lb/>
㒟相拄旌旗慘淡雲物愁林木隂森猿鳥侣戎裝宫女<lb/>
亦善騎皓齒明眸如笑語老髥奚官驅蹇驢負槖齎糧<lb/>
<pb n="KR4h0142_WYG_039-19b"/>
豈供御九重徼衞復誰勤萬里艱危真自取至尊狼狽<lb/>
尚如此歎息蒼生困豺虎千秋萬歳不勝悲玉輦金輿<lb/>
盡黄土空令畫手思入神一寫丹青戒今古<lb/>
　　明皇幸蜀圖　　　　　　　　<hi>宋</hi>陸　游<lb/>
天寶政事何披猖使典相國胡奴王弄權楊李不足怪<lb/>
阿瞞手自裂紀綱八姨冨貴尚有理何至詔書褒五郎<lb/>
盧龍賊騎已洶洶丹鳯神語猶琅琅人知大勢如纍卵<lb/>
天稔竒禍如崩牆臺省諸公獨耐事歌詠功徳卑虞唐<lb/>
<pb n="KR4h0142_WYG_039-20a"/>
一朝殺氣横天末疋馬西奔幾不脱向來諂子知幾人<lb/>
賊前稱臣草間活劒南萬里望秦天行殿春寒聞杜鵑<lb/>
老臣九齡不可作魚蠧蛛絲金鑑篇<lb/>
　　明皇幸蜀圖<hi>二首</hi>　　　　　　<hi>明</hi>劉　基<lb/>
斜陽慘澹照霓旗石棧縈紆僕馬羸想得林間子規鳥<lb/>
斷崖青壁亦相隨<lb/>
裂帛聲中發禍機白華歌斷草霏霏可憐蜀道三軍恨<lb/>
不記他年武惠妃<lb/>
<pb n="KR4h0142_WYG_039-20b"/>
　　王摩詰畫明皇劒閣圖　　　　<hi>金</hi>趙秉文<lb/>
劒閣森危隔錦官雲間棧路細盤盤天囬日馭長安逺<lb/>
雨滴鈴聲蜀道難當日六軍同駐馬他時萬國獨囬鑾<lb/>
傷心凝碧池頭句有底功夫作畫看<lb/>
　　唐明皇幸驪山圖　　　　　　<hi>元</hi>朱徳潤<lb/>
驪山西北髙萬乗東南至霓旌蒼翠中閣道丹青裏憶<lb/>
昔上林遊春寒多並轡羯鼓召花奴黄門吹力士霓裳<lb/>
曲未終驚動漁陽騎<lb/>
<pb n="KR4h0142_WYG_039-21a"/>
　　　題火龍烹茶圖　　　　　　　<hi>明</hi>貝　瓊<lb/>
　松聲一作秋濤雄銅龍吐火鱗甲紅黄衣中使備玉食<lb/>
　泉出金沙甘露濃春風一旗色尚活建溪山人雨前掇<lb/>
　蓬萊殿裏沃焦餘玉椀分沾侍臣渇名花喚起海棠魂<lb/>
　細葉未數丁香根宫中一日歌舞散世上千秋圖畫存<lb/>
　開元盛事何人省書生亦解誇雙井空山埽葉燒破鐺<lb/>
　閉門讀書秋夜永<lb/>
　<lb/>
<pb n="KR4h0142_WYG_039-21b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定歴代題畫詩類巻三十九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0142_WYG_078-1a"/>
　欽定四庫全書<lb/>
御定歴代題畫詩類巻七十八目録<lb/>
　　蘭竹類<lb/>
　　　題宋徽宗畫竹<hi>明李本</hi>
　　　題徽宗墨竹<hi>明楊旦二首</hi>
　　　題金顯宗墨竹<hi>元王惲四首</hi>
　　　題金顯宗墨竹<hi>元柳貫</hi>
　　　題金顯宗墨竹<hi>元盧亘</hi>
<pb n="KR4h0142_WYG_078-1b"/>
　　　金太子允恭墨竹<hi>元</hi>劉<hi>因</hi>
　　　金宣孝太子墨竹<hi>元張翥</hi>
　　　謝李息齋惠墨竹<hi>元貢奎</hi>
　　　題息齋墨竹圖<hi>元元明善</hi>
　　　題息齋墨竹<hi>元柳貫</hi>
　　　息齋墨竹<hi>元吴師道三首</hi>
　　　葉敬甫所得息齋墨竹為火燎其半<hi>元吴師道</hi>
　　　息齋雙竹圖<hi>元王冕</hi>
<pb n="KR4h0142_WYG_078-2a"/>
　　題息齋竹次韻<hi>元貢性之</hi>
　　題李則平憲副所藏息齋竹<hi>元貢師泰</hi>
　　題李息齋竹<hi>元于立</hi>
　　題李息齋竹<hi>元熊夢祥</hi>
　　題李息齋畫竹一枝<hi>元張天英</hi>
　　髙彦敬尚書墨竹<hi>元僧大訢</hi>
　　題髙房山墨竹圖<hi>元鄧文原</hi>
　　髙房山墨竹<hi>元鄭元祐</hi>
<pb n="KR4h0142_WYG_078-2b"/>
　　題髙房山墨竹<hi>元成廷珪</hi>
　　房山畫竹<hi>元顧英</hi>
　　房山畫竹<hi>元馬庸</hi>
　　房山畫竹<hi>元周谷賔</hi>
　　房山畫竹<hi>元楊維楨</hi>
　　遵道竹枝<hi>元張雨</hi>
　　李遵道墨竹歌<hi>明張羽</hi>
　　題故友楊孟載所畫竹<hi>明張羽</hi>
<pb n="KR4h0142_WYG_078-3a"/>
　　楊孟載畫竹<hi>明徐賁</hi>
　　仲昭竹<hi>明李時勉</hi>
　　題仲昭竹<hi>明聶大年</hi>
　　題夏仲昭墨竹横巻<hi>明李東陽</hi>
　　題徐士元所藏夏太常竹<hi>明周倫</hi>
　　夏仲昭畫竹<hi>明顧璘</hi>
　　題夏仲昭竹<hi>明楊慎</hi>
　　夏太常墨竹巻<hi>明吴寛</hi>
<pb n="KR4h0142_WYG_078-3b"/>
　　為楊應寧題夏太卿墨竹<hi>明吴寛</hi>
　　題夏太常墨竹<hi>明王世貞</hi>
　　題楊諭徳所藏王孟端瀟湘萬竹圖<hi>明曽棨</hi>
　　王孟端竹長卷<hi>明李東陽</hi>
　　王孟端墨竹<hi>明吴寛二首</hi>
　　題王孟端贈趙定軒墨竹<hi>明吴寛二首</hi>
　　題王孟端畫竹後<hi>明王世貞</hi>
　　乾明院觀畫<hi>宋陸游</hi>
<pb n="KR4h0142_WYG_078-4a"/>
　　　馬和之畫巻<hi>元鄧文原</hi>
　　　奉題匏菴所藏畫<hi>明練子寧二首</hi>
　　　題文徵明畫<hi>明邵寳</hi>
　　　定公房小畫<hi>明顧璘二首</hi>
　　　題畫<hi>明董其昌</hi>
　<lb/>
　<lb/>
　<lb/>
<pb n="KR4h0142_WYG_078-4b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定厯代題畫詩類巻七十八目録<lb/>
<pb n="KR4h0142_WYG_078-5a"/>
　欽定四庫全書<lb/>
御定歴代題畫詩類卷七十八<lb/>
　　蘭竹類<lb/>
　　　題宋徽宗畫竹　　　　　　　<hi>明</hi>李　本<lb/>
　宣和殿下碧琅玕月影風聲豈耐寒一自江南栽老檜<lb/>
　誰將消息報平安<lb/>
　　　題徽宗墨竹<hi>二首</hi>　　　　　　<hi>明</hi>楊　旦<lb/>
　蕭瑟煙梢滿壁風宣和御記墨㾗中後來大有王孫草<lb/>
<pb n="KR4h0142_WYG_078-5b"/>
　流落天涯一様工<lb/>
　沙漠從無玉萬竿氷天雪窖太嚴寒枝枝埽出傷心畫<lb/>
　猶當江南夢裏看<lb/>
　　　題金顯宗墨竹<hi>四首</hi>　　　　　<hi>元</hi>王　惲<lb/>
　離離香粉淡争妍莫作荒寒景趣看絶似承華宫檻畔<lb/>
　春風和露濕䦨干<lb/>
　　一枝蒼雪映遼江滿意春煙鎖建章監國撫軍仁孝在<lb/>
　　不應游藝較蕭郎<lb/>
<pb n="KR4h0142_WYG_078-6a"/>
筆藝初非羡顯宗承華主鬯兩冲容天教二十年隂賜<lb/>
䕶養風雷見籜龍<lb/>
午牎翻盡顯皇書問寢龍樓孝有餘夢到承華欄檻底<lb/>
露梢煙葉儘扶疎<lb/>
　　題金顯宗墨竹　　　　　　　<hi>元</hi>柳　貫<lb/>
海潤星輝大定年生綃筆筆寫蒼煙若為夢裏篔簹谷<lb/>
直到洋州雪筏邊<lb/>
　　題金顯宗墨竹　　　　　　　<hi>元</hi>盧　亘<lb/>
<pb n="KR4h0142_WYG_078-6b"/>
天人賦物如天工墨光灑竹囬天容千年勁玉寒不死<lb/>
清波照響悲吟龍煙凝草緑承華殿鬼冷秋霜月如練<lb/>
長毫寫影竹不知子夜歌殘空記靣春雲一㪚風吹塵<lb/>
茫茫海色翻靑鱗金仙淚痕愁漢月尚憐玉軸隨時新<lb/>
夢跨茅龍上天去女媧補天天不語海綃畫鸞生翠羽<lb/>
踏破銀灣濕河鼔射龍江深春不度風色蕭蕭怨千古<lb/>
　　金太子允㳟墨竹　　　　　　<hi>元</hi>劉　因<lb/>
黒龍江頭氣鬱蔥武元射龍江水中江聲怒號久不瀉<lb/>
<pb n="KR4h0142_WYG_078-7a"/>
破墨揮灑餘神功天人與竹皆真龍墨竹以來凡馬空<lb/>
人間只有墨君堂何曾夢到瓊華宫瑶光樓前月如練<lb/>
倒影自有河山雄金源大定始全盛時以漢文當世宗<lb/>
興陵為父明昌子樂事孰與東宫同文采不隨焦土盡<lb/>
風節直與幽蘭崇百年圖籍有蕭相一代英雄唯蔡公<lb/>
策書紛紛少顔色空山夜哭遺山翁我亦飄零感白髪<lb/>
哀歌對此吟雙蓬秋聲蕭蕭來晚風極目海角天無窮<lb/>
　　金宣孝太子墨竹　　　　　　<hi>元</hi>張　翥<lb/>
<pb n="KR4h0142_WYG_078-7b"/>
沙海神光射天起中有蟠龍龍有子混同江聲何處來<lb/>
巻作琳琅墨池水蜿蜒歘起鱗鬛張蛻骨立化千篔簹<lb/>
一朝侍臣抱髥泣鶴駕不歸雲路長百年梁苑陵谷變<lb/>
流落人間能㡬見明昌内府應祕藏小字親題保成殿<lb/>
吁嗟帝子真天人此君亦作天人真君不見洋州老太<lb/>
守揮灑雖工無此神<lb/>
　　謝李息齋惠墨竹　　　　　　<hi>元</hi>貢　奎<lb/>
湖州墨竹蘓州詩李侯二美能兼之長安城中忽到眼<lb/>
<pb n="KR4h0142_WYG_078-8a"/>
坐我六月江南時幽人江南結林屋紫碧森森萬竿玉<lb/>
淸風激昂此君語六月寒生不知暑只今見畫思故鄉<lb/>
博山日永凝清香人生萬事真適意相對悠然希坐忘<lb/>
　　題息齋墨竹圖<hi>并序</hi>　　　　　<hi>元</hi>元眀善<lb/>
　已酉秋𤣥卿道提舉求賦墨竹詩走筆快書子昂仲<lb/>
　賔見之當大笑其狂也<lb/>
𤣥卿口哦子昂詩手持仲賔墨竹枝此詩此畫真兩竒<lb/>
似為𤣥卿寫幽姿日光不下雲扃暗元氣歘忽寒人肌<lb/>
<pb n="KR4h0142_WYG_078-8b"/>
楓林青青少陵夢無乃澤畔逢湘纍楚江小月晃初夜<lb/>
淇園苦雨秋竹迷二妃彈瑟淚如雨幽壑龍潛春欲飛<lb/>
天路迢遥獨後來黒雨挾風山鬼啼老氣盤空根徹泉<lb/>
地靈上訢𤣥冥悲摩挲老眼乆知畫恍然吾與造物移<lb/>
揮杯三叫我非狂墨瀋翻江江竹辭<lb/>
　　題息齋墨竹　　　　　　　　<hi>元</hi>柳　貫<lb/>
李侯筆下翠琅玕著處清風起晝寒繭紙蘭亭誰絶識<lb/>
祇將玉匣詫人看<lb/>
<pb n="KR4h0142_WYG_078-9a"/>
　　息齋墨竹<hi>三首</hi>　　　　　　　<hi>元</hi>吳師道<lb/>
長憶東陽舊使君秋風吟倚瘦休文石根數葉蕭蕭碧<lb/>
長伴幽人一壑雲<lb/>
碧鮮迎舞翠華臨一日清風滿禁林得士雖聞諸老薦<lb/>
報恩誰識此君心<lb/>
彭城一派接洋州千載真傳屬薊丘舉世隨風翻墨水<lb/>
凝神誰識與天游<lb/>
　　葉敬甫所得息齋墨竹為火燎其半<lb/>
<pb n="KR4h0142_WYG_078-9b"/>
　　　　　　　　　　　　　　　<hi>元</hi>吳師道<lb/>
李侯妙畫奪天機回禄祝融將取之賴是清風滿盤谷<lb/>
不令虐燄盡髙枝<lb/>
　　息齋雙竹圖　　　　　　　　<hi>元</hi>王　冕<lb/>
李侯畫竹真是竹氣韻不下湖州牧墨波翻倒徂徠山<lb/>
筆鋒移出篔簹谷千竿萬竿清影逺百丈十丈意自足<lb/>
就中分取一兩枝别是山隂瀟灑族疎梢颯颯鳳尾顫<lb/>
修榦隱隱虯龍伏慿軒忽若秋風來坐使旁人脫塵俗<lb/>
<pb n="KR4h0142_WYG_078-10a"/>
我生愛竹太僻酷十載狂歌問淇澳歸來不得翠琅玕<lb/>
聽雨冷眠谿上緑而今已㫁那時想見景何曾動心目<lb/>
便欲為君真致之相對空牕慰幽獨<lb/>
　　題息齋竹次韻　　　　　　　<hi>元</hi>貢性之<lb/>
憶昔舟泊湘江時青天皓月流素輝美人騎龍上天去<lb/>
遊魂夜半招不歸興來一飲三百斛醉倒肯惜千金揮<lb/>
孤鸞隨影秋水碧鷓鴣叫入蒼雲飛凉飇颯颯似鳴籟<lb/>
翠霧漠漠如張幃胷中氣吐萬菡萏筆底勢走千眀璣<lb/>
<pb n="KR4h0142_WYG_078-10b"/>
飇車揺揺𣺌何許疑是柱頭丁令威風流雲㪚世已逺<lb/>
蕭條遺墨人間稀眼前頫仰即千載底問誰亡復誰在<lb/>
我來見畫如見人徃事悠悠付深慨挂之髙堂素壁中<lb/>
老氣凜凜迴長風狂歌起舞還自惜笑看白日行青空<lb/>
　　題李則平憲副所藏息齋竹　　<hi>元</hi>貢師泰<lb/>
滿川風雨長篔簹吹作參差三鳳凰籜粉已翻龍甲紫<lb/>
墨花還染羽毛蒼春寒弱榦當軒潤日暮清隂入酒涼<lb/>
便欲截筒鳴嶰谷却愁彈瑟望瀟湘<lb/>
<pb n="KR4h0142_WYG_078-11a"/>
　　題李息齋竹　　　　　　　　<hi>元</hi>于　立<lb/>
薊丘最愛山隂道箇箇人家好竹林夜半翠煙三萬頃<lb/>
玉簫人倚鳳凰鳴<lb/>
　　題李息齋竹　　　　　　　　<hi>元</hi>熊夢祥<lb/>
薊丘道人寫瀟灑煙寒兔冷石齒蒼素娥剪翠雲葉亂<lb/>
三十六陂春水香<lb/>
　　題李息齋畫竹一枝　　　　　<hi>元</hi>張天英<lb/>
十年不見李青蓮幾度溪頭共醉眠寂寞一枝江上影<lb/>
<pb n="KR4h0142_WYG_078-11b"/>
翛翛龍尾拂蒼煙<lb/>
　　髙彦敬尚書墨竹　　　　　　<hi>元</hi>僧大訢<lb/>
西域髙侯自愛山此君氷雪故相看蒼梧帝子秋風淚<lb/>
翠袖佳人日暮寒妙處寕論鐡鉤鎖深情莫報翠琅玕<lb/>
誅茅何處隂厓底靜看梢頭玉露漙<lb/>
　　題髙房山墨竹圖　　　　　　<hi>元</hi>鄧文原<lb/>
人纔有我難忘物畫到無心恰見工欲識髙侯三昧手<lb/>
都縁意與此君同<lb/>
<pb n="KR4h0142_WYG_078-12a"/>
　　髙房山墨竹　　　　　　　　<hi>元</hi>鄭元祐<lb/>
髙侯胸中渭川之千畆家居房山未必有如何文章政<lb/>
事之暇日能為此君圖不朽想當飛墨時蒼龍投硯池<lb/>
山雨急洗琅玕節海月静照珊瑚枝自侯騎箕上天去<lb/>
浮世茫茫水東注千秋萬古房山雲載拜為侯賦墨君<lb/>
　　題高房山墨竹　　　　　　　<hi>元</hi>成廷珪<lb/>
黄花山主澹游翁寫竹依稀篆籀工獨有髙侯知此趣<lb/>
一枝含碧動秋風<lb/>
<pb n="KR4h0142_WYG_078-12b"/>
　　房山畫竹　　　　　　　　　<hi>元</hi>顧　瑛<lb/>
渴龍飲海海水寛鐵網下截珊瑚寒道人醉卧叫寒玉<lb/>
金粉亂落松花壇<lb/>
　　房山畫竹　　　　　　　　　<hi>元</hi>馬　庸<lb/>
老龍吹笛海波寛一夜湘君白髮寒只恐驚飛雙鐵影<lb/>
長留明月䕶天壇<lb/>
　　房山畫竹　　　　　　　　　<hi>元</hi>周谷賓<lb/>
房山雲湧硯坳寛鐵火氷甌滌筆寒海上仙人應拔宅<lb/>
<pb n="KR4h0142_WYG_078-13a"/>
却飛林影落詩壇<lb/>
　　房山畫竹　　　　　　　　　<hi>元</hi>楊維楨<lb/>
髙秋木落天宇寛洞庭瀟湘生暮寒劍氣横空月在地<lb/>
老蛟夜䕶仙都壇<lb/>
　　遵道竹枝　　　　　　　　　<hi>元</hi>張　雨<lb/>
篔簹谷口白雲生雲裏琅玕萬玉聲驚破幽人春枕夢<lb/>
一牕斜月半梢横<lb/>
　　李遵道墨竹歌　　　　　　　<hi>明</hi>張　羽<lb/>
<pb n="KR4h0142_WYG_078-13b"/>
墨竹昉自何人始輞川石刻今餘㡬後來蕭恱稍出羣<lb/>
香山侍郎獨稱美洋州太守善寫真長帽先生差可擬<lb/>
江南漫作金錯刀枝葉䙰褷何足齒北方作者誇澹游<lb/>
房山繼之妙莫比吴興公子最擅名同時亦數薊丘李薊<lb/>
丘有嗣能傳家筆勢翩翩此其是一筆玉立無因依風露<lb/>
淋漓猶滿紙想當塗灑發幽興静對山僧北牎裏江湖<lb/>
無人老成盡百藝荒凉今已矣展圖三歎墨君堂秋聲<lb/>
滿座悲風起<lb/>
<pb n="KR4h0142_WYG_078-14a"/>
　　題故友楊孟載所畫竹　　　　<hi>明</hi>張　羽<lb/>
數葉蕭蕭浄俗塵人雖物故墨猶新故人清瘦原如竹<lb/>
見竹何殊見故人<lb/>
　　楊孟載畫竹　　　　　　　　<hi>明</hi>徐　貫<lb/>
江南看竹不為罕水郭山邨常種滿東里千竿繞佛亭<lb/>
西鄰萬夲連書館宻葉分隂小閣深斜枝度影虚簾短<lb/>
蕭踈夜月翠羽凉揺曳南風鳥聲暖嗟余好竹處處遊<lb/>
徑造豈减王猷誕湘江淇水無不到嶰谷柯亭亦嘗欵<lb/>
<pb n="KR4h0142_WYG_078-14b"/>
人間音律性所好收作鸞笙與鳳管或裁文籜製小冠<lb/>
時尋新筍供清饌朝行竹下暮仍徃自謂竹縁終不㫁<lb/>
朅來并州苦寒地沙土撲面心煩懣寕無塞草共山花<lb/>
惟覺麄踈俗吾眼胸中塵氣久已積對此汾河詎能澣<lb/>
君心飽有渭川思揮灑風煙意閒㪚封圖逺送邀我題<lb/>
措語苦澁顔何赧<lb/>
　　仲昭竹<hi>為韓侍御題</hi>　　　　　　　<hi>明</hi>李時勉<lb/>
渭川一千畆此地兩三竿盛夏那知暑隆冬亦傲寒清<lb/>
<pb n="KR4h0142_WYG_078-15a"/>
隂連野外翠色上雲端不是全髙節如何耐乆看<lb/>
　　題仲昭竹　　　　　　　　　<hi>明</hi>聶大年<lb/>
舍人老作鄖陽守尚愛揮毫寫竹枝絶似艤舟江水上<lb/>
鷓鴣啼斷雨來時<lb/>
　　題夏仲昭墨竹横巻<hi>盖陳緝熈先明生故物也</hi>李東陽<lb/>
崐山夏老能筆耕開雲種玉看崢嶸千條萬葉入霄漢<lb/>
世間草木空有名來持琅玕叫閶闔坐使石燕無光晶<lb/>
北人賞竹如賞玉直以髙價酬丹青衡開丈尺直踰咫<lb/>
<pb n="KR4h0142_WYG_078-15b"/>
不見枝梢見根柢恍疑湘浦推篷行颯雨驚飇過雙耳<lb/>
九疑山髙望不極影落洞庭清徹底靈籟時來天樂風<lb/>
釣竿不動珊瑚水珊瑚水冷魚龍藏此翁一去魂茫茫<lb/>
江山有神故物在環珮無聲凉夜長東吴老子圖書㪚<lb/>
南國諸生思未忘重向玉堂脩竹譜須將偃竹記篔簹<lb/>
　　題徐士元所藏夏太常竹　　　<hi>明</hi>周　倫<lb/>
貌得髙林數竿竹春雨淋漓飽新沃姢姢浄洗㫁埃塵<lb/>
彷彿藍田迸蒼玉挂壁悠然獨坐看頓令六月生晝寒<lb/>
<pb n="KR4h0142_WYG_078-16a"/>
㑹貪餘䕃遍寰宇忽遣煩鬱成娱歡竹裏參差一拳石<lb/>
相倚年年度朝夕氷霜不改嵗寒心老去孤臣抱忠赤<lb/>
太常冩此遺君家不是㝷常桃李花卭枝剪擲澄潭下<lb/>
回首風雷老龍化<lb/>
　　夏仲昭畫竹　　　　　　　　<hi>明</hi>顧　璘<lb/>
石瀨㳙㳙水風篁裊裊枝塵途貪見畫草閣夢題詩枕<lb/>
簟横秋薄樽罍過月遲蒼林殊可老朱紱果何為<lb/>
　　題夏仲昭竹<hi>寄陶良伯</hi>　　　　　　<hi>明</hi>楊　慎<lb/>
<pb n="KR4h0142_WYG_078-16b"/>
太常胸次瀟灑寛少年愛寫生琅玕白頭藝苑更入妙<lb/>
筆法逺追王孟端兩家名藻雄吴下品題未覺風流亞<lb/>
一紙能令百世傳兩竿不啻雙金價人言畫竹非畫工<lb/>
草書結搆將無同誰家髙堂名寳繪徐熙花鳥迷青紅<lb/>
玉人佳興松江東寄圖索賦隨長風遥知把玩清香裏<lb/>
正是相思眀月中<lb/>
　　夏太常墨竹巻<hi>為楊郎中題</hi>　　　　<hi>明</hi>吴　寛<lb/>
友石山人去不還派傳墨竹在崑山長身迥出雲煙外<lb/>
<pb n="KR4h0142_WYG_078-17a"/>
疎影平分水石間管列笙竿陳雅樂聲囘環珮入清班<lb/>
此君此日常相見種處從今手可芟<lb/>
　　為楊應寧題夏太卿墨竹　　　<hi>明</hi>吴　寛<lb/>
舍人好畫誰與儔子美詩裏之劉侯鳳池退食多清暇<lb/>
每抱縑楮從人求昨者開筵宴賓客四壁彷彿横滄洲<lb/>
酒酣指㸃到脩竹數竿倒拂湘江秋清風翛翛刷翠羽<lb/>
孤鳳欲下中堂游乃知夏卿妙筆墨竒態縱横纔頃刻<lb/>
歘然令我走避之仰靣分眀墮崖石紛紛真贗不可知<lb/>
<pb n="KR4h0142_WYG_078-17b"/>
我意是竹皆堪詩試看北地苦難得此種數尺青垂垂<lb/>
舍人好畫兼好竒明日南行過九疑扁舟夜静月初出<lb/>
想對楚人歌竹枝<lb/>
　　題夏太常墨竹　　　　　　　<hi>明</hi>王世貞<lb/>
先朝供奉去修文寫竹髙名祗尚聞筆筆枝頭裊鸞鳳<lb/>
家家障子鎖煙雲乾坤只合留清氣丘壑端應貌此君<lb/>
觧道夾池饒勝色不知原自免園分<lb/>
　　題楊諭德所藏王孟端瀟湘萬竹圖<lb/>
<pb n="KR4h0142_WYG_078-18a"/>
　　　　　　　　　　　　　　　<hi>明</hi>曽　棨<lb/>
王郎畫竹何神竒落筆便覺清風吹蛟龍怒奔雷雨泣<lb/>
滄溟倒捲雲淋漓有時氣酣索紙筆兔起鶻落誰能測<lb/>
縱横滿眼金錯刀四座隂森氷雪色九疑峯髙靑入天<lb/>
洞庭水與三江連霓旗翠羽半眀滅至今遥拂蒼梧煙<lb/>
玉堂之居迥蕭爽誰與此君同一賞關西美人襟抱清<lb/>
對此翛然絶塵想我亦平生愛竹流乗興欲作瀟湘遊<lb/>
何時汎舟弄明月推篷却聽江南秋<lb/>
<pb n="KR4h0142_WYG_078-18b"/>
　　王孟端竹長巻　　　　　　　<hi>明</hi>李東陽<lb/>
九龍山翁興豪放手持蜿蜒青竹杖酒酣怒擲江中流<lb/>
化作一龍長數文一龍躍起一龍隨倐忽羣龍駭奔浪<lb/>
穿沙觸石連雲霧頭角森森各相向其間小者稱籜龍<lb/>
鱗甲蛻盡風神同人道此翁善劇戲造化乃在指掌中<lb/>
君不見九龍山翁去何許九龍山上多風雨素壁空<lb/>
堂杖影寒夜半無人作龍語<lb/>
　　王孟端墨竹<hi>二首為貞伯題</hi>　　　　　<hi>明</hi>吴　寛<lb/>
<pb n="KR4h0142_WYG_078-19a"/>
九龍山下竹千竿盡屬髙人王孟端何處看來渾似此<lb/>
山堂疎影落漪瀾<lb/>
百年風致宛如新滿地清隂庇後人金母橋頭重問舍<lb/>
墨君堂上舊傳神<lb/>
　　題王孟端贈趙定軒墨竹<hi>二首</hi>　<hi>明</hi>吴　寛<lb/>
鳳凰池上掌絲綸餘興依然見墨痕戲冩一枝何處贈<lb/>
吴門相見趙王孫<lb/>
秋風欲動覺蕭蕭萬木空憐葉自凋見說舍人髙致好<lb/>
<pb n="KR4h0142_WYG_078-19b"/>
一枝惟許換吹簫<lb/>
　　題王孟端畫竹後　　　　　　<hi>明</hi>王世貞<lb/>
老可醉吸瀟湘色吐出千枝萬枝碧彭城才守詫墨派<lb/>
一掃枯篁一千尺孟端自是琅玕裔幅幅生綃露生氣<lb/>
離褷殘瀋若有神或濃或淡皆天真後來太常非其倫<lb/>
自言逺步湖州塵但恨無過梅道人聲華積漸背時口<lb/>
遺蹟飄零落余手髙閣如聆鸞鳳鳴華堂瞥覩雲煙走<lb/>
君不見黔寧假王金如山乞君片紙君仍慳野人手植<lb/>
<pb n="KR4h0142_WYG_078-20a"/>
三萬箇落日清流相對閒<lb/>
　　乾明院觀畫　　　　　　　　<hi>宋</hi>陸　游<lb/>
唐年蘭若占閒坊名畫蕭條半在亡簌簌踈篁常似雨<lb/>
隂隂古屋自生凉入門疊鼔初催講喚馬斜陽欲滿廊<lb/>
顯晦熟思真有數萬金竒跡棄頹牆<lb/>
　　馬和之巻　　　　　　　　　<hi>元</hi>鄧文原<lb/>
迴嵐泂壑玊參差滿地濃隂日影遲寂寂柴門雲自合<lb/>
深深灌木鳥仍窺滄浪唱晚空天地緑綺㝷幽過竹籬<lb/>
<pb n="KR4h0142_WYG_078-20b"/>
豈是柴桑歸去者時臨清淺賦新詩<lb/>
　　奉題匏菴所藏畫<hi>二首</hi>　　　　<hi>明</hi>練子寧<lb/>
鶴羽翛翛弄月明篔簹谷裏暮寒生憑誰截作參差玉<lb/>
吹出伶倫嶰谷聲<lb/>
百尺長松石上栽紫雲深䕶碧崔嵬緑蓑坐釣磐陀石<lb/>
細雨斜風不肯囘<lb/>
　　題文徵明畫　　　　　　　　<hi>明</hi>邵　寳<lb/>
於畫見書法蕭然無滯情君看片石畔叢竹忽然生<lb/>
<pb n="KR4h0142_WYG_078-21a"/>
　　　定公房小畫<hi>二首</hi>　　　　　　<hi>明</hi>顧　璘<lb/>
　斲來東海骨長惹老龍争冩作如來供猶含風雨聲<lb/>
　洗盡塵埃色湘江暮雨餘誰將明月影留照草堂虚<lb/>
　　　題畫　　　　　　　　　　　<hi>明</hi>董其昌<lb/>
　花竹䝉茸野水紆閒彈别鶴試游魚經春自領湖山長<lb/>
　可奉東皇咫尺書<lb/>
　<lb/>
　<lb/>
<pb n="KR4h0142_WYG_078-21b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定歴代題畫詩類巻七十八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0142_WYG_003-1a"/>
　欽定四庫全書<lb/>
御定厯代題畫詩類巻三目錄<lb/>
　　地理類<lb/>
　　　觀華夷圖<hi>唐伍喬</hi>
　　　觀華夷圖<hi>唐曹松</hi>
　　　觀輿圖有感<hi>元金渭五首</hi>
　　　河山形勝圖<hi>金雷淵</hi>
　　　河山形勝圖<hi>金馮璧</hi>
<pb n="KR4h0142_WYG_003-1b"/>
　　　東山老人河山形勝圖<hi>金趙秉文</hi>
　　　闗河形勢圖<hi>元王惲三首</hi>
　　　山川圖詩呈解之昂御史<hi>元朱德潤</hi>
　　　金陵圖<hi>唐韋莊</hi>
　　　觀長安城圖<hi>宋陸游</hi>
　　　七言和王㣲之漁陽圖<hi>宋沈文通</hi>
　　　陜西圖<hi>宋劉叔贛三首</hi>
　　　跋范寛秦川圖<hi>金麻九疇</hi>
<pb n="KR4h0142_WYG_003-2a"/>
　　范寛秦川圖<hi>元元好問</hi>
　　秦山圖<hi>元王惲</hi>
　　題驪山圖<hi>元倪瓚</hi>
　　魯國圖<hi>宋謝翱</hi>
　　題宋復古鞏洛圖<hi>明謝徽</hi>
　　觀駱元直經進江南形勢圖<hi>宋王庭珪</hi>
　　題華嶽江城圖<hi>元楊載</hi>
　　劉道傳為李逺子㣲作青山似洛中圖為作歌以<lb/>
<pb n="KR4h0142_WYG_003-2b"/>
　　　係之<hi>元張翥</hi>
　　呉秋山寫江淮秋意<hi>元周權</hi>
　　為文舉畫泖山圖因題<hi>元倪瓚</hi>
　　大姚山圖<hi>宋米友仁三首</hi>
　　米元暉大姚山圖<hi>元倪瓚</hi>
　　題沈氏所藏石田臨小米大姚江圖<hi>明文徵明</hi>
　　題海虞錢氏所藏王均章虞山圖<hi>明吳寛</hi>
　　自畫呉松小崑山<hi>明董其昌二首</hi>
<pb n="KR4h0142_WYG_003-3a"/>
　　看畫常州圖迎新太守<hi>宋楊萬里</hi>
　　題米元暉溧陽溪山圖<hi>元陳旅</hi>
　　題倪雲林所畫義興山水圖<hi>明高啓</hi>
　　為李端卿寺丞題王叔明義興山水圖<hi>明吳寛</hi>
　　狼山晩晴圖<hi>元楊維楨</hi>
　　荆溪圖<hi>元鄭元祐</hi>
　　荆溪秋色圖為卜震亨題<hi>元倪瓚</hi>
　　為王允同題陳惟允畫荆溪圖<hi>明虞堪</hi>
<pb n="KR4h0142_WYG_003-3b"/>
　　題陳惟允荆溪圖<hi>明張田二首</hi>
　　陳惟允荆溪圖<hi>明王䝉</hi>
　　題倪元鎮畫荆溪清逺圖<hi>明王燧</hi>
　　畫吳淞山色贈潘以仁<hi>元倪瓚</hi>
　　黄彌守畫吳江新霽圖<hi>金党懷英</hi>
　　題啓南過吳江舊圖<hi>明吳寛</hi>
　　題因老淞江煙雨圖<hi>宋陳造二首</hi>
　　桃江圖<hi>元程鉅夫</hi>
<pb n="KR4h0142_WYG_003-4a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0142_WYG_003-4b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定厯代題畫詩類卷三目録<lb/>
<pb n="KR4h0142_WYG_003-5a"/>
　欽定四庫全書<lb/>
御定厯代題畫詩類卷三<lb/>
　　地理類<lb/>
　　　觀華夷圖　　　　　　　　　<hi>唐</hi>伍　喬<lb/>
　別手應難及此精須知攢簇自心靈始於毫末分諸國<lb/>
　漸見圖中列四溟闗路欲伸通楚勢蜀山俄聳入秦青<lb/>
　聿端盡現寰區事堪把長懸在户庭<lb/>
　　　觀華夷圖　　　　　　　　　<hi>唐</hi>曹　松<lb/>
<pb n="KR4h0142_WYG_003-5b"/>
　落筆勝縮地展圖當晏寧中華屬貴分逺裔占何星分<lb/>
　寸辨諸嶽斗升觀四溟長疑未到處一一似曽經<lb/>
　　　觀輿圖有感<hi>五首</hi>　　　　　　<hi>元</hi>金　渭<lb/>
　朝雨茅茨濕披圖羨禹功山河一掌上宇宙九疇中水<lb/>
　性惟趨下民生本易窮胼胝豈無事大智與天通<lb/>
　四載勤難繼八年績竟成<hi>一作四履應難辨三河尚可尋</hi>功推城濮雋<lb/>
　澤想召陵深問鼎猶懷惡投龜肯易心向無㣲管歎孰<lb/>
　憶到于今<lb/>
<pb n="KR4h0142_WYG_003-6a"/>
轍已環諸夏居猶憶九夷難求伐木處尚想饋豚時夾<lb/>
谷真成謗中牟不易知惟存刪述事赫赫起周畿<hi>一作衰</hi>
皓首陳王道時君孰可匡<hi>一作當</hi>艱難思稷契容易託齊<lb/>
梁越豈資冠冕秦方用虎狼空聞歸大老不復見鷹揚<lb/>
雒邑空南渡東都亦北轅已符前五閏<hi>一作運</hi>空憶後三<lb/>
元<hi>世謂漢唐宋為後代</hi>分合巧相似今昔<hi>一作短長</hi>難等倫女真如拓<lb/>
拔一統位<hi>一作世</hi>中原<lb/>
　　河山形勝圖　　　　　　　　<hi>金</hi>雷　淵<lb/>
<pb n="KR4h0142_WYG_003-6b"/>
高峰巨塹與天連中國闗防表裏全北岸塵氛重回首<lb/>
不知圖上看風煙<lb/>
　　河山形勝圖　　　　　　　　<hi>金</hi>馮　璧<lb/>
書劒丁年記昔游中條之麓過蒲州地形西控三秦逺<lb/>
河勢南吞二華秋晉魏兵爭一春夢漢唐壇祀㡬荒丘<lb/>
披圖弔古令人慨不必重登鸛雀樓<lb/>
　　東山老人河山形勝圖　　　　<hi>金</hi>趙秉文<lb/>
太虚匠流峙造化誰胚胎洪荒萬萬古至今餘刼灰黄<lb/>
<pb n="KR4h0142_WYG_003-7a"/>
河發崐崘匣怒不敢<graphic n="KR2844" url="https://raw.githubusercontent.com/kanripo/KR-Gaiji/master/images/KR2844.png" mimeType="image/png"/>初徑龍門天下險勢如萬頃納<lb/>
一杯桃花浪激不得上凡魚㡬曝鱗與腮下趨神睢如<lb/>
地厎終古不到軒轅臺滿津沉沉卧虹影鐵牛駕浪輸<lb/>
黄能千里一曲復一曲傾山倒嶽不復迴巨靈為東肘<lb/>
首華為崩摧茆津濟師想勝槩搔首北望令心哀萬派<lb/>
赴集津鼓聲如㑹垓神斧忽中斷鑱鑿何年開崖傾路<lb/>
斷飛鳥絶輕舟一箭浮天來篙師絶叫未及瞬回望已<lb/>
失雲濤堆但見兩厓蒼蒼半天外三門斗落如驚雷擘<lb/>
<pb n="KR4h0142_WYG_003-7b"/>
窠大字誰所銘高山百丈磨蒼崖廟前劉公一片石龜<lb/>
龍剥落生莓苔東軒先生生長三晉地回視韓魏空浮<lb/>
埃想像舊遊處落筆如山頹胷中原自有河山寫出勝<lb/>
概何壯哉餘波到諸郎直氣凌斗魁況復文章妙天下<lb/>
睥睨晁張顰蘇梅竹帛如山不經國安用江鮑稱詩才<lb/>
劉夫子我有一杯酒澆汝胷崔嵬嗚呼聖道久榛塞孟<lb/>
氏闢路誅蒿萊諸儒辛苦補罅漏未見巨手如排淮後<lb/>
生索塗方摘埴雖有耳目如嬰孩祝君頽波作砥柱驅<lb/>
<pb n="KR4h0142_WYG_003-8a"/>
入聖海無津涯劉夫子深藏十襲作龜鑑見君此圖吁<lb/>
可懷<lb/>
　　闗河形勢圖<hi>三首</hi>　　　　　　<hi>元</hi>王　惲<lb/>
闗河百二控秦頭滿目斜陽獨倚樓設險守邦須尚德<lb/>
毎多吳起説文侯<lb/>
秦川展掌華山高千古闗河締構牢早晩去施通濟手<lb/>
浮航如畫鎖驚濤<lb/>
壓闗樓上醉憑欄一片黄流入斷山彼索此疆俱寂寞<lb/>
<pb n="KR4h0142_WYG_003-8b"/>
山河空鎖夕陽閒<lb/>
　　山川圖詩呈解之昂御史　　　<hi>元</hi>朱德潤<lb/>
山川結靈根厚地秉陰竅神功自模範嵲屼起雙嶠層<lb/>
巒倚天開仰盼絶飛鳥嵐光變氣候草木通深窈東山<lb/>
吾舊游紈素記行稾平生丘壑情藉此寫懷抱荆闗竟<lb/>
已矣咞吮豈真好㑹當躡丹梯共登天門道<lb/>
　　金陵圖　　　　　　　　　　<hi>唐</hi>韋　莊<lb/>
誰為傷心畫不成畫人心遂世人情君看六幅南朝事<lb/>
<pb n="KR4h0142_WYG_003-9a"/>
老木寒雲滿故城<lb/>
　　觀長安城圖　　　　　　　　<hi>宋</hi>陸　游<lb/>
許國雖堅鬢已斑山南經嵗望南山横戈上馬嗟心在<lb/>
穿塹環城笑虜孱日莫風煙傳隴上秋高刁斗落雲間<lb/>
三秦父老應惆悵不見王師出散闗<lb/>
　　七言和王㣲之漁陽圖　　　　<hi>宋</hi>沈文通<lb/>
燕山自是漢家地北望分明掌股間休作畫圖張屋壁<lb/>
空令壯士老朱顔<lb/>
<pb n="KR4h0142_WYG_003-9b"/>
　　陜西圖<hi>三首</hi>　　　　　　　　<hi>宋</hi>劉叔贛<lb/>
干戈今日事闗塞此圖看白日長安近蒼山隴坂寒由<lb/>
來名百二自古有艱難指似安西道疑情竟據鞍<lb/>
萬里靈州地他年漢朔方山河從割棄闗輔急隄防轉<lb/>
益豺狼窟堪嗟禮義鄉拔胡須壯士看盡意蒼茫<lb/>
河源來積石天馬涉流沙耳目成千古丹青在一涯荒<lb/>
涼都䕶府斷絶使臣槎安得山西將收功似漢家<lb/>
　　跋范寛秦川圖　　　　　　　<hi>金</hi>麻九疇<lb/>
<pb n="KR4h0142_WYG_003-10a"/>
山水人傳范家筆畫史推尊為第一朅來因看秦川圖<lb/>
天下丹青能事畢大山巖巖如國君小山鬱鬱如陪臣<lb/>
大石盤盤社與稷小石落落士與民一山一形似爭長<lb/>
一石一態如布軍想君胸中有全秦見鐻削鐻鐻乃真<lb/>
掌上長安近於日千樹萬樹生青春憶昔岐山鳳皇語<lb/>
蔥蔥柞棫霑新雨昆夷束手密須降不見功勲見歌舞<lb/>
黄金鑄牛西入僰五丁雲棧通中國驪山宫闕九天髙<lb/>
六處孱王走銜璧不信詩書信法家闗東半被魚書惑<lb/>
<pb n="KR4h0142_WYG_003-10b"/>
盡巻圖籍亦大好五十年兇都一埽章邯董翳舉如毛<lb/>
沐猴冠委金陵道北原兵自天而下漢室傾頽如解瓦<lb/>
祁山六出縱無功渭水猶堪飲君馬螭蟠老將骨未朽<lb/>
草附那能濟陽九技癢投鞭抵嵗星歸來鹿死何人手<lb/>
神武空矜賀六渾投機常落周人後竟令馮翊軟沙邊<lb/>
東風一夜吹新栁侵尋皁角相料理抛擲龍津浮汴水<lb/>
鷁頭過處已非隋不覺晉陽人姓李華清高宴戛宫梧<lb/>
舞馬如何䕶兩都縱待青騾還蜀道肉得沙場白骨無<lb/>
<pb n="KR4h0142_WYG_003-11a"/>
興亡自取不足吁可憐神州為盜區貪徴往古山川事<lb/>
忘却題詩賞畫圖<lb/>
　　范寛秦川圖　　　　　　　　<hi>元</hi>元好問<lb/>
亂山如馬爭欲前細路起伏蛇蜿蜒秦川之圖范寛筆<lb/>
來從馬家書畫船變化開闔天機全濃澹覆露清而妍<lb/>
雲興霞蔚㡬千里著我如在峨嵋巔西山盤盤天與連<lb/>
九㸃盡得齊州煙浮雲未清白日晚矯首四顧心茫然<lb/>
全秦天地一大物雷雨澒洞龍頭軒因山分勢合水力<lb/>
<pb n="KR4h0142_WYG_003-11b"/>
眼厎廓廓無齊燕我知寛也不辦此渠寧有筆如修椽<lb/>
紫髯落落西溪君長劒倚天冠切雲望之見之不可親<lb/>
元龍未除湖海氛李白豈是蓬蒿人愛君恨不識君早<lb/>
乃今得子胸中秦作詩一笑君應聞<lb/>
　　秦山圖<hi>詩元貞元年秋九月十四日作時賤庚六十有九</hi>
　　　　　　　　　　　　　　　<hi>元</hi>王　惲<lb/>
秦之為山何峻雄西連太白東華峰特隆天府樹巨屏<lb/>
固蓄精祐開邰封黍離變雅西周東雲煙幻出崤函宫<lb/>
<pb n="KR4h0142_WYG_003-12a"/>
不信詩書顓法制百二山河纔兩世後來漢唐亦盛代<lb/>
文物雖多終霸氣千年事往遺迹在留與來今鑒成敗<lb/>
君不見烽燧臺羯鼓樓祖龍墓在山東頭丹青比興雅<lb/>
頌作畫史固是非凡流半生薄宦走踆踆毎恨西遊不<lb/>
到秦我今年耄百事懶惟有懷古一念心猶存嘗聞雪<lb/>
滿秦山圖天機貌畫終南真又聞髯張醉裏頭插筆灑<lb/>
遍人間雪色壁西溪君范華原嗚呼二者不復作令人<lb/>
氣短心茫然一朝全秦大物忽當眼著我如在龍首山<lb/>
<pb n="KR4h0142_WYG_003-12b"/>
之顛巻舒巨軸閲㡬年兩都喬木今蒼煙其歸有數開<lb/>
有先昔藏壽國今聰山二公異世俱稱賢畫兮畫兮得其傅<lb/>
　　題驪山圖　　　　　　　　　<hi>元</hi>倪　瓚<lb/>
校獵上林苑洗馬昆明池霜威肅笳鼓雲氣畫車旗馬<lb/>
班陳賦詠衞霍綏蠻夷王風既未逺文明方在兹逶迤<lb/>
霄漢上鳳皇尚來儀<lb/>
　　魯國圖　　　　　　　　　　<hi>宋</hi>謝　翱<lb/>
秋風嶽下城海客見圖新樹入舞雩里水來浮磬濱東<lb/>
<pb n="KR4h0142_WYG_003-13a"/>
封餘輦路西狩問虞人被髮逢夫子狂歌作放民<lb/>
　　題宋復古鞏洛圖　　　　　　<hi>明</hi>謝　徽<lb/>
青山鞏洛舊林園髣髴昇平古意存雨外人歸秋葉浦<lb/>
煙中鳥下夕陽邨昔年題字宸光合<hi>宋思陵題簽</hi>今日披圖<lb/>
野興繁風景西湖仍不異惟餘故老説中原<lb/>
　　觀駱元直經進江南形勢圖　　<hi>宋</hi>王庭珪<lb/>
異時漢網疎天討胡兒馬囓江南草石頭重戍豈無兵<lb/>
將軍不識丹陽道至今戰骨埋秋霜傷心不忍問耆老<lb/>
<pb n="KR4h0142_WYG_003-13b"/>
龍蟠虎踞昔何雄赤壁濡須在眼中潯陽江水射蛟處<lb/>
旌旗拂天來向東艨艟塞川不敢下昔人曽此破曹公<lb/>
横江九道波翻屋試請輕兵渡淮曲夜入長安人不知<lb/>
應見畫圖心已熱他日將軍按此圖鼓行而西如破竹<lb/>
　　題華嶽江城圖　　　　　　　<hi>元</hi>楊　載<lb/>
華嶽能詩世有名學畫丹青亦豪放此圖似寫安慶城<lb/>
雉堞樓臺儼相向北風將至江面黒千艘萬艘爭避匿<lb/>
滄溟涌溢水倒流南嶽動揺天柱側蛟龍戲落秋潭厎<lb/>
<pb n="KR4h0142_WYG_003-14a"/>
素練平鋪八千里時清好作釣魚翁閒弄輕舟煙霧裏<lb/>
　　劉道傳為李逺子㣲作青山似洛中圖為作歌以<lb/>
　　　係之　　　　　　　　　　<hi>元</hi>張　翥<lb/>
石頭城中有渺渺之秦淮秦淮東流入江逺其上疊巘<lb/>
連層厓牛頭雙闕雲間開三山北山鬱煙霾六朝遺蹟<lb/>
猶在眼千古往事徒興懷昔人謂此洛中似四面青山<lb/>
圍二水劉侯熟識此景勝況復愛畫入骨髓五尺長紙繭不如<lb/>
乗興破墨塗成圖漁梁茅屋昏欲無壞陵荒隴迷楸梧<lb/>
<pb n="KR4h0142_WYG_003-14b"/>
寒潮已落斷岸濶行人不渡扁舟孤嵩邪邙邪漫漶那<lb/>
可辨但見招提林杪直下藏邨墟憶我羈游石城日江<lb/>
煙山雨正蕭瑟横塘酒家好新酒醉倚船窗看竒崛只<lb/>
將健句寫歸來却恨此時無畫筆<lb/>
　　吳秋山寫江淮秋意　　　　　<hi>元</hi>周　權<lb/>
江天漠漠秋無際數㸃淮山冷屏翠閒拈枯筆灑松腴<lb/>
半幅生綃千里意<lb/>
　　為文舉畫泖山圖因題　　　　<hi>元</hi>倪　瓚<lb/>
<pb n="KR4h0142_WYG_003-15a"/>
華亭西畔路來訪舊時踪月浸半江水蓮開九朶峰酒<lb/>
盃時可把林叟或相從興盡冷然去雲濤起壑松<lb/>
　　大姚山圖<hi>三首</hi>　　　　　　　<hi>宋</hi>米友仁<lb/>
廣文當日官雖冷可奈才名振世何他日君家須炙手<lb/>
而今聊復雀堪羅<lb/>
老年尚喜管城子更愛好山江上青武林秋髙曉欲雨<lb/>
正若此畫雲冥冥<lb/>
三茅别有洞中天我欲山居屏世緣累行積功多蛻舉<lb/>
<pb n="KR4h0142_WYG_003-15b"/>
玉宸欣有地行仙<lb/>
　　米元暉大姚山圖　　　　　　<hi>元</hi>倪　瓚<lb/>
大姚湖水白生煙長物都除絶世緣笙鶴不為歸鶴怨<lb/>
王仙真是勝丁仙<lb/>
　　題沈氏所藏石田臨小米大姚江圖<hi>有序</hi>
　　　　　　　　　　　　　　　<hi>明</hi>文徵明<lb/>
　長洲沈氏舊藏小米真跡成化間有假中官之勢取<lb/>
　之石田為追摹此圖<lb/>
<pb n="KR4h0142_WYG_003-16a"/>
春雲沉空山有無眼明見此姚江圖圖窮爛漫得題字<lb/>
照人百顆驪龍珠平生雅識敷文書紹興嵗月仍不誣<lb/>
豈知尤物能媒禍繭紙蘭亭已非故石翁信是學行人<lb/>
能使邯鄲還故步憶昔憸人賄為囿黷財更假狂閹手<lb/>
千里珍竒歸撿括故家舊物那容守沈氏藏兹二百年<lb/>
一朝掣去心茫然誰言物聚必有散手澤相闗常累歎<lb/>
未能一笑付亡弓且喜百年還舊觀豈余鈍眼錯顔標<lb/>
抵掌真成孫叔敖區區不獨形模似更存風骨驪黄外<lb/>
<pb n="KR4h0142_WYG_003-16b"/>
一時㸃筆迥通神得非小米是前身從來藝事闗人品<lb/>
敢謂今人非古人<lb/>
　　題海虞錢氏所藏王均章虞山圖<hi>明</hi>呉　寛<lb/>
扁舟昆湖去憶向虞山還當時迫日暮未得窮躋攀至<lb/>
今三短章寂寥不重刪安知六載後依然見兹山諒無<lb/>
愚公愚賴有頑僊頑頑僊隠居處深林置柴闗丹竈火常<lb/>
伏藥闌苗載芟高情付縑素丹青色斑斑兹山卧平野<lb/>
隠然不成環逶迤亦甚逺攢蹙何其慳咫尺見百里羣<lb/>
<pb n="KR4h0142_WYG_003-17a"/>
峰互垂鬟飛鳥歸易没浮雲出偏閒拂衣最竒麗空巖<lb/>
故漩澴天風或稍定石壁仍潺潺僊宫對佛寺妙境非<lb/>
人寰獨憐仲雍墓誰為剪榛管短棹載書巻浩歌水雲<lb/>
間髣髴歸菴翁往來寳嚴灣竊祿本無補乞身亦多艱<lb/>
卧游畢舊願坐嘯開塵顔<lb/>
　　自畫吳松小崑山<hi>二首</hi>　　　　<hi>明</hi>董其昌<lb/>
崑山雖婉孌却似魯家丘故作廬峰勢青天瀑布流<lb/>
夜游西園渚初月光炯炯徙倚巖石上愛此林木影<lb/>
<pb n="KR4h0142_WYG_003-17b"/>
　　看畫常州圖迎新太守　　　　<hi>宋</hi>楊萬里<lb/>
畫工吮筆畫常州老子來看却自羞若遣此圖還解語<lb/>
道儂調戲㡬君侯<lb/>
　　題米元暉溧陽漢山圖　　　　<hi>元</hi>陳　旅<lb/>
宿雨散層巘林麓翳煙霏遥山斷復連川上初晰㣲我<lb/>
昔困行役溧陽秋未歸幽子喬松流邂逅啓郊扉撫景<lb/>
正若此别離嗟願違覽巻遂終日溪雲欲生衣<lb/>
　　題倪雲林所畫義興山水圖　　<hi>明</hi>髙　啓<lb/>
<pb n="KR4h0142_WYG_003-18a"/>
嘗啜陽羨茗不遊陽羨山銅宫結秀色都在畫圖間樊<lb/>
川醉遊處水榭依沙樹雲入縣城來溪流太湖去我愛<lb/>
雲林生髙歌無俗情石庭梅欲發須放酒船行<lb/>
　　為李瑞卿寺丞題王叔明義興山水圖<lb/>
　　　　　　　　　　　　　　　<hi>明</hi>吳　寛<lb/>
陽羨山深懶杖藜卧游三日路仍迷雲中望見乗舟者<lb/>
始識遥通罨畫溪<lb/>
　　狼山晩晴圖　　　　　　　　<hi>元</hi>楊維楨<lb/>
<pb n="KR4h0142_WYG_003-18b"/>
樵東風雪夜無邊一别狼山已㡬年今日江南攜畫看<lb/>
玉峰十二倚青天<lb/>
　　荆溪圖　　　　　　　　　　<hi>元</hi>鄭元祐<lb/>
荆溪溪上首重迴豈意人間化刼灰只有斬蛟橋下水<lb/>
可曽寫入畫圖來<lb/>
　　荆溪秋色圖為卜震亨題　　　<hi>元</hi>倪　瓚<lb/>
罨畫溪頭春水明上人逸筆思縱橫雲山多少𤣥暉句<lb/>
不道毫端畫得成<lb/>
<pb n="KR4h0142_WYG_003-19a"/>
　　為王允同題陳惟允畫荆溪圖　<hi>明</hi>虞　寛<lb/>
好山都在太湖西滿路風煙棘刺迷華屋燕飛今在否<lb/>
市橋官栁不勝題<lb/>
　　題陳惟允荆溪圖<hi>二首</hi>　　　　<hi>明</hi>張　田<lb/>
人家綠樹繞孤城溪上風波落日明三害祠存人已去<lb/>
只今豺虎却縱横<lb/>
厯亂茆堂草樹深隠居蹤跡杳難尋只應獨自攜琴去<lb/>
小答松篁太古音<lb/>
<pb n="KR4h0142_WYG_003-19b"/>
　　陳惟允荆溪圖　　　　　　　<hi>明</hi>王　蒙<lb/>
太湖西畔樹離離故國溪山入夢思遼鶴未歸人世換<lb/>
嵗時誰祭斬蛟祠<lb/>
　　題倪元鎮畫荆溪清逺圖　　　<hi>明</hi>王　燧<lb/>
銅官山下縱清遊毎為餐松十日留吹斷玉簫人去久<lb/>
暮雲空鎖洞庭秋<lb/>
　　畫吳淞山色贈潘以仁　　　　<hi>元</hi>倪　瓚<lb/>
呉淞春水綠揺蕩半江雲漁舟衝雨出松聲渚際聞潘<lb/>
<pb n="KR4h0142_WYG_003-20a"/>
郎狂嗜古容我醉書裙鼓柁他年去相從逺俗氛<lb/>
　　黄彌守畫吳江新霽圖　　　　<hi>金</hi>党懷英<lb/>
江雲卷宿雨江風散晨煙山光煙雨潤欲滴影墮江水<lb/>
空明間脩蛾新妝翠連娟下拂塵鏡窺明蠲漁舟來何<lb/>
許觸破青茫然中流水肥魚逆上受網應有松鱸鮮借<lb/>
問張季鷹西風幾時還漁郎理網喚不應但見水碧江<lb/>
涵天如何塵埃中眼界有許寛道人胸次波萬頃為寫<lb/>
此境清而妍蒼崖無塵樹影寒直欲坐我苔磯邊我家<lb/>
<pb n="KR4h0142_WYG_003-20b"/>
竹溪陰小艇横清漣異時赤脚踏兩舷不應尚作披圖看<lb/>
　　題啓南過吳江舊圖　　　　　<hi>明</hi>吳　寛<lb/>
吳淞江腹太湖頭雌霓連踡卧碧流我昨經行覺尤勝<lb/>
滿船明月下滄洲<lb/>
　　題因老淞江煙雨圖<hi>二首</hi>　　　<hi>宋</hi>陳　造<lb/>
逺峰近薄鑑中浮毎泊行舟十日留雨望晴臨俱不惡<lb/>
最憐煙靄暝髙秋<lb/>
千里湖山宿霧昏倚欄一筆解平呑漁郎好在收綸罷<lb/>
<pb n="KR4h0142_WYG_003-21a"/>
　想踞笭箵共一樽<lb/>
　　　桃江圖　　　　　　　　　　<hi>元</hi>程鉅夫<lb/>
　大仰山前宿雨餘桃枝江口正樵漁何人乞得身無事<lb/>
　賸買雲山小結廬<lb/>
　<lb/>
　<lb/>
　<lb/>
　<lb/>
<pb n="KR4h0142_WYG_003-21b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定厯代題畫詩類巻三<lb/>
</p>
<p>
</p>
  </div>
</body>
</text>
</TEI>
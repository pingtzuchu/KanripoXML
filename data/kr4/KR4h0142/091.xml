<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0142_WYG_091-1a"/>
　欽定四庫全書<lb/>
御定厯代題畫詩類巻九十一目録<lb/>
　　禾麥蔬果<lb/>
　　　題劉伯山蕃殖圖<hi>宋楊萬里二首</hi>
　　　嘉禾圖<hi>元袁桷</hi>
　　　題忻州嘉禾圖<hi>元吳澄二首</hi>
　　　題萬知府瑞麥圖<hi>元王惲</hi>
　　　題灌畦圖<hi>元馬臻</hi>
<pb n="KR4h0142_WYG_091-1b"/>
　　　陶縝菜<hi>宋王安石</hi>
　　　宣和御畫紫芥<hi>元牟巘</hi>
　　　墨菜畫巻<hi>元吳鎭</hi>
　　　寫菜<hi>元吳鎮</hi>
　　　題菘菜圖<hi>元陳髙</hi>
　　　題菜<hi>元貢性之二首</hi>
　　　梅道人墨菜<hi>元錢惟善</hi>
　　　畫菜<hi>元丁鶴年</hi>
<pb n="KR4h0142_WYG_091-2a"/>
　　題畫菜<hi>元陶宗儀三首</hi>
　　題墨菜<hi>元盧昭</hi>
　　墨菜<hi>元邵貫</hi>
　　墨菜<hi>元吳璋</hi>
　　墨菜<hi>元曹紹</hi>
　　墨菜<hi>元吳温</hi>
　　墨菜<hi>元張顒</hi>
　　墨菜<hi>元夏文彥</hi>
<pb n="KR4h0142_WYG_091-2b"/>
　　墨菜<hi>元李明復</hi>
　　墨菜<hi>元楊紘孫</hi>
　　墨菜<hi>元顧舜舉</hi>
　　墨菜<hi>元王務道</hi>
　　題畫菜戲呈石末公<hi>明劉基</hi>
　　尹明府所藏徐熙嘉蔬圖<hi>明髙啓</hi>
　　題畫菜<hi>明錢宰二首</hi>
　　畫菜<hi>明凌雲翰</hi>
<pb n="KR4h0142_WYG_091-3a"/>
　　畫菜<hi>明丘濬</hi>
　　畫菜<hi>明李東陽</hi>
　　題菜<hi>明謝鐸</hi>
　　畫菜<hi>明任衟</hi>
　　畫菜<hi>明程敏政三首</hi>
　　題畫菜<hi>明戴璿</hi>
　　畫菜<hi>明謝廷柱</hi>
　　題白菜<hi>明謝士元</hi>
<pb n="KR4h0142_WYG_091-3b"/>
　　畫菜<hi>明周用</hi>
　　孫方伯青芥白芥畫<hi>明康海</hi>
　　叔祥畫菜酷有生態不減宋王參差恨不令老坡<lb/>
　　　見之<hi>明陳繼儒</hi>
　　題甘𤓰<hi>宋范成大</hi>
　　摘爪圖<hi>元元好問二首</hi>
　　題趙涼公瑞𤓰圖<hi>元黄溍</hi>
　　錢舜舉𤓰蔓圖<hi>元鄧文原</hi>
<pb n="KR4h0142_WYG_091-4a"/>
　　題黄與可所藏錢舜舉𤓰圖<hi>元虞集</hi>
　　畫𤓰<hi>元唐肅</hi>
　　題𤓰鼠圖<hi>元馬臻</hi>
　　絲𤓰圖<hi>明張以寧</hi>
　　題畫𤓰<hi>明聶大年</hi>
　　畫𤓰<hi>明李東陽</hi>
　　題秋茄圖<hi>元錢選</hi>
　　題錢舜舉畫竹萌茄蔬圖<hi>元馬臻</hi>
<pb n="KR4h0142_WYG_091-4b"/>
　　錢舜舉畫紫茄<hi>明張以寧</hi>
　　畫茄<hi>明周用</hi>
　　題張叔清采蒓圖<hi>元陶宗儀</hi>
　　題曹憲副採蓴巻<hi>明楊廉</hi>
　　題採菱圖<hi>明王璲</hi>
　　採菱圖<hi>明杜瓊</hi>
　　題趙丞瑞薏苡圖<hi>宋吕居仁</hi>
　　畫蘿蔔<hi>元丁鶴年</hi>
<pb n="KR4h0142_WYG_091-5a"/>
　　　東昌道中偶閱畫册<hi>明吳寛七首</hi>
　　　題畫贈劉丞西渠子<hi>明廖道南四首</hi>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0142_WYG_091-5b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定歴代題畫詩類卷九十一目錄<lb/>
<pb n="KR4h0142_WYG_091-6a"/>
　欽定四庫全書<lb/>
御定厯代題畫詩類巻九十一<lb/>
　　禾麥蔬果<lb/>
　　　題劉伯山蕃殖圖<hi>畫禾黍桂菽麥二首</hi>　　<hi>宋</hi>楊萬里<lb/>
　老子平生只荷鋤誤攜破硯到清都歸來荒却西疇盡<lb/>
　媿見劉家蕃殖圖<lb/>
　黄雲翠莢雜𤣥珠上熟今年不負渠說似田家早收拾<lb/>
　一畨風雨一畨疎<lb/>
<pb n="KR4h0142_WYG_091-6b"/>
　　　嘉禾圖　　　　　　　　　　<hi>元</hi>袁　桷<lb/>
　土膏滲陽春連畛垂黄雲仁聲九垓被地瑞昭人文穰<lb/>
　穰大同郡嘉穗表奇芬擢莖秀雙岐駢首誓不分稃聮<lb/>
　珠琲光苞簇綵綬紋老農喜視之神化非耕耘維皇調<lb/>
　玉燭歲功合氤氲帝力畎畝深擊壤歌放勛圖成上金<lb/>
　匱寳軸森香芸侍臣丹筆工秉心述前聞願旅天子命<lb/>
　補亡追典墳<lb/>
　　題忻州嘉禾圖<hi>二首</hi>　　　　　　<hi>元</hi>吳　澄<lb/>
<pb n="KR4h0142_WYG_091-7a"/>
嘉禾異卉瑞重重狼走蝗飛出境中可是賢侯多美政<lb/>
民和潛與地天通<lb/>
天賞循良有異能故將諸物表休徵作圖合叩天閽進<lb/>
閽吏佯聾喚不譍<lb/>
　　題萬知府瑞麥圖<hi>二岐至五岐者</hi>　　　<hi>元</hi>王　惲<lb/>
汝南今歲麥連雲一氣祥蒸德化循春露潤含千壠秀<lb/>
薰風披拂五岐新嘉禾共穎宜同頌神草聮莖恐漫珍<lb/>
旌異頴川元有例會聽増秩佐經綸<lb/>
<pb n="KR4h0142_WYG_091-7b"/>
　　題灌畦圖　　　　　　　　　<hi>元</hi>馬　臻<lb/>
悠悠世道久離淳機械雖多慮轉深野老灌畦甘抱甕<lb/>
可憐端木未知心<lb/>
　　陶縝菜　　　　　　　　　　<hi>宋</hi>王安石<lb/>
江南種菜漫阡陌紫芥綠菘何所直陶生畫此共言好<lb/>
一幅往往黄金百北山老圃不外慕但守荒畦斸荆棘<lb/>
陶生養目渠養腹各以所能為物役<lb/>
　　宣和御畫紫芥　　　　　　　<hi>元</hi>牟　巘<lb/>
<pb n="KR4h0142_WYG_091-8a"/>
荒園老蔓菁空見根葉大苦硬螫人口棄去何足頼穰<lb/>
穰來萬蟻微醒有餘嘬<lb/>
　　墨菜畫巻　　　　　　　　　　　　<hi>元</hi>吳　鎮<lb/>
菘根脱地翠毛濕雪花翻匙玉肪泣蕪蔞金谷暗塵土美人壯<lb/>
士何顏色山人久刮龜毛氊囊空不貯揶揄錢屠門大嚼知流<lb/>
涎淡中滋味吾所便元脩元脩今幾年一笑不直東坡前<lb/>
　　冩菜　　　　　　　　　　　　　　<hi>元</hi>吳　鎮<lb/>
菜葉闌干長花開黄金細直須齩到根方識澹中味<lb/>
<pb n="KR4h0142_WYG_091-8b"/>
　　題菘菜圖　　　　　　　　　　　　<hi>元</hi>陳　髙<lb/>
栗里園荒舊日歸手栽菘菜雨根肥只今客裏看圖畫<lb/>
惆悵紅塵滿目飛<lb/>
　　題菜<hi>二首</hi>　　　　　　　　　　　　<hi>元</hi>貢性之<lb/>
西風吹動錦斕斑曉起窺園露未乾三日宿酲醒不得<lb/>
正思風味到辛盤<lb/>
雨過畦蔬緑漸匀呼童小摘慰情親箇中滋味如諳得<lb/>
不是尋常肉食人<lb/>
<pb n="KR4h0142_WYG_091-9a"/>
　　梅道人墨菜　　　　　　　　　　　<hi>元</hi>錢惟善<lb/>
晚菘香凝墨池濕畦菜摘盡春雨泣梅花菴中吳道人冩遍羣<lb/>
蔬何徳色怪我坐客寒無氊牀頭却有買菜錢四時之蔬悉佳<lb/>
味乃知此等吾尤便有客忽攜畫巻至一笑落筆南風前<lb/>
　　畫菜　　　　　　　　　　　　　　<hi>元</hi>丁鶴年<lb/>
蔬畦新雨過小摘稱君貧若入君王夢瓊林第一人<lb/>
　　畫菘菜　　　　　　　　　　　　　<hi>元</hi>丁鶴年<lb/>
老圃青青田平生未飽諳本無食肉相豈是厭肥甘<lb/>
<pb n="KR4h0142_WYG_091-9b"/>
　　題畫菜<hi>二首</hi>　　　　　　　　　　　<hi>元</hi>陶宗儀<lb/>
蘆菔生兒菜有孫露芽雨甲媚盤飱自知肉食非吾相<lb/>
抱甕何辭日灌園<lb/>
繞屋蔬畦稱食貧雨餘齊茁翠苖新山庖頓頓殊風致<lb/>
天上酥酡未足珍<lb/>
　　題畫菜　　　　　　　　　　　　　<hi>元</hi>陶宗儀<lb/>
曉起畦丁送長齋思益清平生耽此味厭説五侯鯖<lb/>
　　題墨菜　　　　　　　　　　　　　<hi>元</hi>盧　昭<lb/>
<pb n="KR4h0142_WYG_091-10a"/>
薇生西河阿荼生南原下結根各有地不與同甘苦薇<lb/>
老不可食荼今復如飴甘苦有時易貴在知者知<lb/>
　　墨菜　　　　　　　　　　　<hi>元</hi>邵　貫<lb/>
雨苗風葉綠蕫蕫纎手青絲出漢宮滿眼蒼生緫如此<lb/>
忍看塗抹畫圖中<lb/>
　　墨菜　　　　　　　　　　　<hi>元</hi>吳　璋<lb/>
天㵼乳膏沐黄壤老圃嘉蔬日應長菁青苣紫韮茁黄<lb/>
白酒初熟與君嘗由來此味良不俗清真絶勝廟堂肉<lb/>
<pb n="KR4h0142_WYG_091-10b"/>
酒酣耳熱歌采薇倚䦨注目江雲飛<lb/>
　　墨菜　　　　　　　　　　　<hi>元</hi>曺　紹<lb/>
吾家疏菴瀼水濵老圃生涯不計春食肉何如食鮭好<lb/>
從渠自說庾郎貧<lb/>
　　墨菜　　　　　　　　　　　<hi>元</hi>吳　温<lb/>
魚有腥多肉有羶庾郎滋味正相便山中雨後春雲暖<lb/>
飽向松牎榻上眠<lb/>
　　墨菜　　　　　　　　　　　<hi>元</hi>張　顒<lb/>
<pb n="KR4h0142_WYG_091-11a"/>
只宜滋澹泊安足奉膏粱食肉雖無辱何如菜味長<lb/>
　　墨菜　　　　　　　　　　　<hi>元</hi>夏文彥<lb/>
氣含風露滿深秋真味由來勝庶羞若使孔融曽見此<lb/>
品題當不到元脩<lb/>
　　墨菜　　　　　　　　　　　<hi>元</hi>李明復<lb/>
嗤彼膏粱徒豈知蔬食樂所以士大夫滋味甘澹泊<lb/>
　　墨菜　　　　　　　　　　　<hi>元</hi>楊紘孫<lb/>
食肉仍易厭菜根滋味長黄虀三百甕日日是家常<lb/>
<pb n="KR4h0142_WYG_091-11b"/>
　　墨菜　　　　　　　　　　　<hi>元</hi>顧舜舉<lb/>
朱門盡日多珍味貧士窮年秪菜羮請語當朝食肉者<lb/>
由來此色在蒼生<lb/>
　　墨菜　　　　　　　　　　　<hi>元</hi>王務道<lb/>
披巻憶山中故人何日逢鄰牆賖濁酒小圃摘新菘<lb/>
　　題畫菜戲呈石末公　　　　　<hi>明</hi>劉　基<lb/>
列鼎羔羊厭腯肥園官菜把莫嫌微年來騎士工隳突<lb/>
此物人間亦見稀<lb/>
<pb n="KR4h0142_WYG_091-12a"/>
　　尹明府所藏徐熙嘉蔬圖　　　<hi>明</hi>髙　啓<lb/>
少賤習圃事種蔬每盈疇深根閟𤣥冬老葉凌素秋採<lb/>
擷風露餘山庖足嘉羞故園經亂後蔓草日已稠野水<lb/>
流畦間蟲聲暮啁啾披圖似見之惻愴起我愁食肉豈<lb/>
無人斯世誰與謀君多恤民意毋忽歲饉憂<lb/>
　　題畫菜<hi>二首</hi>　　　　　　　　<hi>明</hi>錢　宰<lb/>
綠酒交春熟燈花入夜開兩畦堪小摘不見故人來<lb/>
今日荷鋤倦嘉蔬沒四垣客來春酒綠風雨夜開園<lb/>
<pb n="KR4h0142_WYG_091-12b"/>
　　畫菜　　　　　　　　　　　<hi>明</hi>凌雲翰<lb/>
髙田宜種蔬下田宜種穡歲饉與饑同安敢望肉食雨<lb/>
餘理荒畦甲坼資地力會看根木長取之戒勿亟天工<lb/>
愛我貧此物頗不嗇便如終歲謀十甕擬可得含笑披<lb/>
畫圖流涎欲霑臆長能齩菜根天下無此色<lb/>
　　畫菜　　　　　　　　　　　<hi>明</hi>丘　濬<lb/>
世間食品何者佳淡中滋味真無加富客何須悅芻豢<lb/>
神仙漫爾餐煙霞聞君作縣官河側繞屋築畦供日食<lb/>
<pb n="KR4h0142_WYG_091-13a"/>
食餘摩腹繞園行喜得邑民無此色<lb/>
　　畫菜　　　　　　　　　　　<hi>明</hi>李東陽<lb/>
坐憐幽意滿閒庭長見春畦過雨青記得蘇郎舊風味<lb/>
雪堂中夜酒初醒<lb/>
　　題菜<hi>送林貴實謝病還蒲田</hi>　　　　　　<hi>明</hi>謝　鐸<lb/>
東曹豈不榮促刺如窘步秋風一夜生吳中是歸路凄<lb/>
凉遼海東白首公孫度揮鋤瓦礫間黄金不曽顧古人<lb/>
重食菜百事皆可作送君歸去來日涉園中趣<lb/>
<pb n="KR4h0142_WYG_091-13b"/>
　　畫菜　　　　　　　　　　　<hi>明</hi>任　衜<lb/>
露牙煙甲曙光寒紫翠漙香濕未乾記得花開曽病酒<lb/>
玉人纖手薦春盤<lb/>
　　畫菜　　　　　　　　　　　<hi>明</hi>程敏政<lb/>
嫩甲纖纖浥露青小齋終日候園丁不知春到先紅紫<lb/>
幾處爭開擇勝亭<lb/>
　　題畫菜<hi>二首</hi>　　　　　　　　<hi>明</hi>程敏政<lb/>
曽移蔬甲課園丁愛嚼霜根養性靈獨有畫工知此意<lb/>
<pb n="KR4h0142_WYG_091-14a"/>
能將風味入丹青<lb/>
籬下分披紺葉長枝間涼綴紫圑香已應風味堪登譜<lb/>
更著丹青與擅場<lb/>
　　題畫菜　　　　　　　　　　<hi>明</hi>戴　璿<lb/>
鼎肉紛紛飫腯肥丹青模此意何微年來滿地多蟲蠧<lb/>
行盡春畦見亦稀<lb/>
　　畫菜<hi>為新城陳大尹衮廷章題</hi>　　　　　　<hi>明</hi>謝廷柱<lb/>
生意常時滿菜畦桔橰閒却漢陰機頗疑董子窺園簡<lb/>
<pb n="KR4h0142_WYG_091-14b"/>
莫笑樊遲學圃非素甲層層霜後脆紫圑艷艷雨中肥<lb/>
淡然風味丹青得擊節康侯世未稀<lb/>
　　題白菜　　　　　　　　　　<hi>明</hi>謝士元<lb/>
露莖風葉味偏清咬盡能敎百事成冩出一根常寓目<lb/>
知君忘却五侯鯖<lb/>
　　畫菜　　　　　　　　　　　<hi>明</hi>周　用<lb/>
五侯擊歌鐘下筯千金空野人藜莧腸東厨厭春菘<lb/>
　　孫方伯青芥白芥畫　　　　　<hi>明</hi>康　海<lb/>
<pb n="KR4h0142_WYG_091-15a"/>
托根當芳園凌霜益屛翳清新君自知何須羨薑桂<lb/>
　　叔祥畫菜酷有生態不減宋王參差恨不令老坡<lb/>
　　　見之　　　　　　　　　　<hi>明</hi>陳繼儒<lb/>
阿祥手中風露新長鑱撥出家園春莫將真率山家味<lb/>
賣與朱門食肉人<lb/>
　　題甘𤓰　　　　　　　　　　<hi>宋</hi>范成大<lb/>
夏膚麄已皴秋蒂熟將脫不辭抱蔓歸聊慰相如渴<lb/>
　　摘𤓰圖<hi>二首樗軒家後</hi>　　　　　　　<hi>元</hi>元好問<lb/>
<pb n="KR4h0142_WYG_091-15b"/>
四摘空留抱蔓詩阿婆真作木腸兒履霜只說琴心苦<lb/>
不見房陵道上時<lb/>
髙鳥長憂挂網羅如菴日月坐消磨憑君莫話前朝事<lb/>
此似黄臺摘更多<lb/>
　　題趙涼公瑞𤓰圖　　　　　　<hi>元</hi>黄　溍<lb/>
慶門集嘉況異瑞呈𤓰田生五而成十奇偶出自然觀<lb/>
物可知德發祥匪由天願言植靈苑永奉君王前合形<lb/>
表同休雅詠流緜緜<lb/>
<pb n="KR4h0142_WYG_091-16a"/>
　　錢舜舉𤓰蔓圖　　　　　　　<hi>元</hi>鄧文原<lb/>
極目荒墟落木中空山人静澗泉舂秋來不用為霖雨<lb/>
留得閒雲養臥龍<lb/>
　　題黄與可所藏錢舜舉爪圖　　<hi>元</hi>虞　集<lb/>
秋蔓有遺實不食庸何傷東陵為圃地何曽憂雪霜<lb/>
　　畫𤓰　　　　　　　　　　　<hi>元</hi>唐　肅<lb/>
吮筆青蒲有詔催内園今日進𤓰來如何二月能如許<lb/>
為向温泉近處栽<lb/>
<pb n="KR4h0142_WYG_091-16b"/>
　　題𤓰鼠圖　　　　　　　　　<hi>元</hi>馬　臻<lb/>
女臂狸頭不自奇桑虞翦棘化偷兒飽他鼠腹能多少<lb/>
幸是癡猫未得知<lb/>
　　絲𤓰圖　　　　　　　　　　<hi>明</hi>張以寧<lb/>
黄花翠蔓子纍纍冩出西風雨一籬愁絶客懷渾怕見<lb/>
老來萬縷足秋思<lb/>
　　題畫𤓰　　　　　　　　　　<hi>明</hi>聶大年<lb/>
翠實離離引蔓秋西風涼露滿林丘東門尚有閒田地<lb/>
<pb n="KR4h0142_WYG_091-17a"/>
千載無人說故侯<lb/>
　　畫𤓰　　　　　　　　　　　<hi>明</hi>李東陽<lb/>
玉盤秋露水精寒氷齒餘香嚼未殘暑月為君清到骨<lb/>
不知身在畫中看<lb/>
　　題秋茄圖　　　　　　　　　<hi>元</hi>錢　選<lb/>
憶昔毗山愛冩生𤓰茄任我筆縱横自憐老去翻成拙<lb/>
學圃今猶學不成<lb/>
　　題錢舜舉畫竹萌茄蔬圗　　　<hi>元</hi>馬　臻<lb/>
<pb n="KR4h0142_WYG_091-17b"/>
秋茄戀我遣不去飲水曲肱有真意達官日日飽大官<lb/>
笑我出言蔬筍氣錢公冩生髙吳興筆力超詣森有神<lb/>
視此慎勿貴八珍重菌列鼎聞之嗔所謂紫駝峰猩猩<lb/>
唇夢想不到林下人但願一飽安餘齡區區口體之累<lb/>
何足云<lb/>
　　錢舜舉畫紫茄　　　　　　　<hi>明</hi>張以寧<lb/>
江南垻裏紫彭亨標致錢郎巧冩生憶得故園秋雨過<lb/>
新炊初熟飯香粳<lb/>
<pb n="KR4h0142_WYG_091-18a"/>
　　畫茄　　　　　　　　　　　<hi>明</hi>周　用<lb/>
捫腹訝紫衣䝉頭羞素幘平生無苦心往往藉糟粕<lb/>
　　題張叔清采蒓圖　　　　　　<hi>元</hi>陶宗儀<lb/>
秋風江上紫蒓肥童子攜筐采掇時獨有東曹能命駕<lb/>
至今此味少人知<lb/>
　　題曹憲副採蓴巻　　　　　　<hi>明</hi>楊　廉<lb/>
三泖秋霖浸四圍水邊那覺露葵稀金盤玉筯長安客<lb/>
幾箇西風為汝歸<lb/>
<pb n="KR4h0142_WYG_091-18b"/>
　　題採菱圖<hi>有序</hi>　　　　　　　<hi>明</hi>王　璲<lb/>
　苕溪余舊所經遊秋髙氣凄風清水落逺近漁歌更<lb/>
　唱互荅舟行沿洄恍若世外别來不知幾寒暑矣中<lb/>
　吳徐希孟攜謝孔昭所臨松雪翁採菱圖索詩為作<lb/>
　吳歌題其上不能不動江南之思也<lb/>
湖南風信起湖北浪花多欲唱採蓮曲翻成採菱歌採<lb/>
菱歌斷汀州暮何處却尋歸去路誰搖蘭艇笑相迎燈<lb/>
火遙生白蘋渡<lb/>
<pb n="KR4h0142_WYG_091-19a"/>
　　採菱圖　　　　　　　　　　<hi>明</hi>杜　瓊<lb/>
苕溪秋髙水初落菱花已老菱生角紅裙綠髻誰家人<lb/>
小艇如梭不停泊三三兩兩共採菱纖纖十指寒如氷<lb/>
不怕指寒并刺損只恐歸家無斗升湖州人家風俗美<lb/>
男解耕田女絲枲採菱即是採桑人又與家中助生理<lb/>
落日青山斂暮煙湖波十里鏡中天清歌一曲循歸路<lb/>
不似耶溪唱採蓮<lb/>
　　題趙丞瑞薏苡圖　　　　　　<hi>宋</hi>呂居仁<lb/>
<pb n="KR4h0142_WYG_091-19b"/>
甘泉殿中芝九莖不與百草同條生當時祥瑞已稠叠<lb/>
薏苡亦未來爭衡漢皇不容矍鑠翁此物乃與明珠同<lb/>
爾來萬物更變化薏苡寧甘死荒野故遣根苗霜雪白<lb/>
炯若微月來清夜趙郎好事古亦無俯拾旁觀盡圖畫<lb/>
畫師不辨粉繪費遇時亦得千金價君不見古來異瑞<lb/>
與奇祥何曽不致南宮下<lb/>
　　畫蘿蔔　　　　　　　　　　<hi>元</hi>丁鶴年<lb/>
髙氏賢兄弟常將備夕餐如何清冽士今作畫圖看<lb/>
<pb n="KR4h0142_WYG_091-20a"/>
　　東昌道中偶閱畫册各賦短句<hi>七首</hi>
　　　　　　　　　　　　　　　<hi>明</hi>吳　寛<lb/>
　　　菜<lb/>
翠玉曉籠篵畦間足春雨咬根莫棄葉還可作羮煮<lb/>
　　　𤓰<lb/>
𤓰類一何多吾欲問老圃更乞東陵侯來救渴者苦<lb/>
　　　茄<lb/>
種茄糞壤中地力亦易竭厥狀雖不同難將味分别<lb/>
<pb n="KR4h0142_WYG_091-20b"/>
　　　蘿蔔葱<lb/>
玉杵削未舂金絲束成繚和以翡翠莖併作春盤料<lb/>
　　　荸薺<lb/>
纍纍滿筐盛上帶葑門土咀嚼味還佳地栗何足數<lb/>
　　　楊梅<lb/>
五月果初熟枝頭鶴頂丹欲知甘冷好千顆薦冰盤<lb/>
　　　筍<lb/>
已抱錦棚兒仍參玉版師吳門啖已足正屬燕來時<lb/>
<pb n="KR4h0142_WYG_091-21a"/>
　　題畫贈劉丞西渠子<hi>四首</hi>　　　<hi>明</hi>廖道南<lb/>
　春意鬱葱菁晩陰含蒼翠我願天下士不可無此味<lb/>
　淡煙迷紫翠微風勵清白我願天下民不可有此色<lb/>
　漢域傳珍味唐家獻異芳何如調鼎味殿閣有遺芳<lb/>
　飯蔬藴真樂餐蕨抱遐心老圃何人識長春獨可尋<lb/>
　<lb/>
　<lb/>
　<lb/>
<pb n="KR4h0142_WYG_091-21b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定厯代題畫詩類巻九十一<lb/>
</p>
<p>
</p>
  </div>
</body>
</text>
</TEI>
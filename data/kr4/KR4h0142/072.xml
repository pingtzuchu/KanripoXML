<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0142_WYG_072-1a"/>
　欽定四庫全書<lb/>
御定厯代題畫詩類卷七十二目録<lb/>
　　樹石類<lb/>
　　　戲為韋偃雙松圖歌<hi>唐杜甫</hi>
　　　泉石雙松圖<hi>元王惲</hi>
　　　南岳李道士畫雙松圖<hi>元宋無</hi>
　　　鄭克剛雙松圖<hi>元黄鎮成</hi>
　　　韓伯清所藏子昻雙松便面<hi>元黄玠</hi>
<pb n="KR4h0142_WYG_072-1b"/>
　　　衍師道原雙松圖<hi>元黄玠</hi>
　　　題項可立雙松圖<hi>元栁貫</hi>
　　　題夏迪雙松圖<hi>元王冕</hi>
　　　題曹雲西雙松圖<hi>元陶宗儀</hi>
　　　巧石雙松圖<hi>明楊基</hi>
　　　雙松圖<hi>明周致堯</hi>
　　　二松圖<hi>明張元禎</hi>
　　　孤松圖<hi>明貝瓊</hi>
<pb n="KR4h0142_WYG_072-2a"/>
　　五松圖<hi>明廖道南</hi>
　　山壑萬松圖<hi>元王惲四首</hi>
　　題履元陳君萬松圖<hi>元楊維楨</hi>
　　萬松圖<hi>明金幼孜二首</hi>
　　題盤松扇頭<hi>元張天英</hi>
　　題秦中李篔谷黄門偃松圖<hi>明董其昌</hi>
　　怪松<hi>明李日華</hi>
　　題雲松巢圖<hi>元陳旅</hi>
<pb n="KR4h0142_WYG_072-2b"/>
　　題倪幻霞雲松圖<hi>元成廷珪</hi>
　　題松雲卷<hi>明王世貞</hi>
　　大簡之畫松風圖<hi>元元好問</hi>
　　題松雪圖<hi>元范梈</hi>
　　松月圖<hi>明程敏政</hi>
　　招徐宗偃畫松石<hi>唐張祐</hi>
　　松石曉景圖<hi>唐陸龜䝉</hi>
　　觀裴秀松石障歌<hi>唐僧皎然</hi>
<pb n="KR4h0142_WYG_072-3a"/>
　　依韻和原甫省中松石畫壁<hi>宋梅堯臣</hi>
　　次韻劉貢甫學士畫松石圖歌<hi>宋蘇轍</hi>
　　題松石圖<hi>元黄玠</hi>
　　松石圖<hi>元吳鎮</hi>
　　題曹雲西畫松石<hi>元倪瓚</hi>
　　題松石<hi>元丁立</hi>
　　題松石圖<hi>明張以寜</hi>
　　題作小幅松石<hi>明李日華</hi>
<pb n="KR4h0142_WYG_072-3b"/>
　　題趙子昻松石修篁圖<hi>明貝瓊</hi>
　　次雲喻叔竒松竹圖<hi>宋王十朋</hi>
　　題松竹桂梅<hi>明解縉四首</hi>
　　席上賦老松怪柏圖<hi>元李材</hi>
　　僧蓮松檜圖歌<hi>明王逢</hi>
　　題楊補之松檜圖<hi>明程敏政</hi>
　　題松菊<hi>明張鳯翼</hi>
　　徽廟古松山鵲<hi>明金幼孜</hi>
<pb n="KR4h0142_WYG_072-4a"/>
　　　題趙希逺畫蟠松玉兔圖<hi>明僧大圭</hi>
　　　寄畫松僧<hi>唐王建</hi>
　　　題夀老人松年圖<hi>元張憲</hi>
　　　三友圖<hi>元劉永之</hi>
　　　嵗寒圖<hi>明解縉</hi>
　　　嵗寒三友圖<hi>明吳寛</hi>
　　　嵗寒三友圖<hi>明許繼</hi>
　　　三友圖<hi>明朱經</hi>
<pb n="KR4h0142_WYG_072-4b"/>
　　　皇甫松竹梅圖<hi>元張伯淳</hi>
　　　松竹梅<hi>明徐渭</hi>
　　　霜林晩節圖<hi>明周旋</hi>
　　　乞荆浩畫<hi>唐僧淨顯</hi>
　　　題金陵陳時舉宅畫壁<hi>元謝應芳</hi>
　　　題吳祠部畫<hi>明董其昌</hi>
　<lb/>
御定厯代題畫詩類卷七十二目録<lb/>
<pb n="KR4h0142_WYG_072-5a"/>
　欽定四庫全書<lb/>
御定厯代題畫詩類卷七十二<lb/>
　　樹石類<lb/>
　　　戲為韋偃雙松圖歌　　　　　<hi>唐</hi>杜　甫<lb/>
　天下幾人畫古松畢宏已老韋偃少絶筆長風起纎末<lb/>
　滿堂動色嗟神妙兩株慘裂苔蘚皮屈鐵交錯迴髙枝<lb/>
　白摧朽骨龍虎死黒入太隂雷雨垂松根胡僧憩寂寞<lb/>
　龎眉皓首無住著偏袒右肩露雙脚葉裏松子僧前落<lb/>
<pb n="KR4h0142_WYG_072-5b"/>
　韋侯韋侯數相見我有一匹好東絹重之不减錦繡段<lb/>
　已令拂拭光凌亂請公放筆為直幹<lb/>
　　　泉石雙松圖<hi>何直長筆</hi>　　　　　　<hi>元</hi>王　惲<lb/>
　江煙霏霏江雨濕滿壑秋風蕩虚壁何公雖老筆有神<lb/>
　寫出雙松䕃泉石君看磊落横澗枝黒入太隂凝積鐵<lb/>
　他時不作澗窟虯定向風巖聞虎裂煩君十襲為深藏<lb/>
　隄備六丁來電掣<lb/>
　　　南岳李道士畫雙松圖　　　　<hi>元</hi>宋　無<lb/>
<pb n="KR4h0142_WYG_072-6a"/>
道士醉卧天柱峰睥睨石上千年之老松松精相感入<lb/>
夢寐化作蒼髥雙老龍酒腸空洞生鱗角飛出兩龍醉<lb/>
不覺湏臾霹靂撼五岳豐隆縮手不敢捉神靈頃刻歸<lb/>
虚無壁上但見雙松圖松耶龍耶莫能詰棟梁霖雨藏<lb/>
禿筆<lb/>
　　鄭克剛雙松圖　　　　　　　<hi>元</hi>黄鎮成<lb/>
老榦懸霜紫翠分一山風雨半空聞攜琴欲埽苔根石<lb/>
為寫秋聲寄白雲<lb/>
<pb n="KR4h0142_WYG_072-6b"/>
　　韓伯清所藏子昻雙松便面　　<hi>元</hi>黄　玠<lb/>
幷刀剪水一尺餘照見亭亭兩松影玉堂學士自冩真<lb/>
令我悽然發深省聳壑昻霄五十年健筆如錐有鋒穎<lb/>
蒼髥磔怒知誰嗔老節猶將見奇挺直榦斜分水墨痕<lb/>
樛枝亂結風霜頂龍鸞已化毛骨殘雷雨欲來崖谷暝<lb/>
兔絲縣蔓待茯苓迴首餘光惜俄頃㑹稽公子多苦心<lb/>
收拾新詩題小景<lb/>
　　衍師道原雙松圖　　　　　　<hi>元</hi>黄　玠<lb/>
<pb n="KR4h0142_WYG_072-7a"/>
小石如拳大如癭石上亭亭松樹並誰從山隂得繭紙<lb/>
幻落毫端寫雙影風雷太古見植立冰雪平生慣凄冷<lb/>
下有茯苓千嵗根可為人間駐流景<lb/>
　　題項可立雙松圖　　　　　　<hi>元</hi>栁　貫<lb/>
我家庭下有雙松絡石攙雲與此同閉户時時聞落雪<lb/>
援琴往往寫清風神全省識蛟龍狀墨守誰争篆籀工<lb/>
採藥天台能事在故應添著負苓翁<lb/>
　　題夏迪雙松圖　　　　　　　<hi>元</hi>王　冕<lb/>
<pb n="KR4h0142_WYG_072-7b"/>
我昔曽上五老峰白雲盡處看青松中有兩樹如飛龍<lb/>
正與夏迪畫者同夏迪畫松得松趣箇箇乃是廊廟具<lb/>
貞固不特凌雪霜偃蹇猶能吐煙霧蒼髥獵獵如有聲<lb/>
鐵甲半掩苔花青六月七月炎火生對此似覺形神清<lb/>
丈人兀坐誠有道豈比啇山采芝皓有琴有琴不湏彈<lb/>
而今世上知音少<lb/>
　　題曹雲西雙松圖　　　　　<hi>元</hi>陶宗儀<lb/>
泖雲西畔一詩翁畫法營丘理趣融四十年前經此地<lb/>
<pb n="KR4h0142_WYG_072-8a"/>
雙松無恙草堂空<lb/>
　　巧石雙松圖　　　　　　　　<hi>明</hi>楊　基<lb/>
松蟠怪誕龍形矯石嵌玲瓏雪膚巧何事淋漓水墨圖<lb/>
髙堂六月秋風早秋風吹雲山脚動瀑布飛來濕瑶草<lb/>
翠幹危撐日月低霜根倒插雷霆繞山中黄葉已葢地<lb/>
獨有煙蘿青裊裊夕露猶含碧海秋春霞已破丹山曉<lb/>
平生愛松幷愛石何異江鳬得蒲藻醉裏徂徠若可登<lb/>
人間草木慙枯槁豫章將軍顔色好十年走馬淮隂道<lb/>
<pb n="KR4h0142_WYG_072-8b"/>
索我題詩冩壯懐詩成已覺松杉老<lb/>
　　雙松圖　　　　　　　　　　<hi>明</hi>周致堯<lb/>
鑿鑿岷峨插彼蒼海波不動海天凉雙蛟化作神仙去<lb/>
明月中宵劒影長<lb/>
　　二松圖　　　　　　　　　　<hi>明</hi>張元禎<lb/>
兩髥如龍入雲去白日空庭作風雨根著九地抜不起<lb/>
留與乾坤作雙柱千丈兔絲千嵗苓南山翠色同峥嶸<lb/>
岳陽城南老髥精驂鸞追逐呂先生<lb/>
<pb n="KR4h0142_WYG_072-9a"/>
　　孤松圖　　　　　　　　　　<hi>明</hi>貝　瓊<lb/>
峨眉古松寒不死曽見仙人三洗髓霜摧雨剥雷震餘<lb/>
千尺老蛟鱗甲紫城南桃花千萬株亂後一株今亦無<lb/>
長身獨立何偃蹇正直自是神明扶<lb/>
　　五松圖<hi>為劉太常汝忠題</hi>　　　　　　<hi>明</hi>廖道南<lb/>
我聞賢哉五大夫乃在泰山絶頂之東隅秦封漢禪幾<lb/>
千載云胡京邸開瑶圖大夫昔隠雲門山餐精餌實栖<lb/>
仙闗虯根百尺結𤣥窟鸞枝千仭蟠蒼顔大夫今登石<lb/>
<pb n="KR4h0142_WYG_072-9b"/>
渠閣牽蘿偃蓋承天澤雲來絶嶠時從龍月上層臺夜<lb/>
巢鶴吁嗟對爾長隂森深春麗景穿遥林幽枝不改嵗<lb/>
寒操勁節真懐太古心此時此地歌此曲維石巖巖五<lb/>
株緑願引滄浪萬頃波長日虚堂媚幽獨<lb/>
　　山壑萬松圖<hi>四首</hi>　　　　　　<hi>元</hi>王　惲<lb/>
髥龍落落不凡材萬壑蒼煙鬱不開絶似澗阿幽隠士<lb/>
苦嫌塵土不歸來<lb/>
巖風謖謖泛秋聲展放横披眼便明酷似龍門山正北<lb/>
<pb n="KR4h0142_WYG_072-10a"/>
兩崖隂合記經行<lb/>
大厦欹傾要棟梁萬材於此鬱蒼蒼正湏叮囑工師輩<lb/>
為桷為榱細選量<lb/>
構厦先論大匠賢杗楹棖闑不相捐何當剪伐長材外<lb/>
乞與坡仙作竈煙<lb/>
　　題履元陳君萬松圖　　　　　<hi>元</hi>楊維楨<lb/>
紫芝道人天思精南來新畫青松障東家畫水西家山<lb/>
積棄陳縑忽如忘突然槎牙生肺肝元氣淋漓迫神王<lb/>
<pb n="KR4h0142_WYG_072-10b"/>
亟呼圎瓦倒墨汁盡寫髥官立成仗羣争十丈百丈身<lb/>
氣敵千人萬人將交柯玉鎻混鱗甲屈鐵金繩殊骨相<lb/>
石鬬雷霆白日傾雨走飛龍青天上前身要是僧擇仁<lb/>
五百蜿蜒見情狀天台老林亦畫松三株五株成冗長<lb/>
我家東越大松岡五鬛蒼蒼鬱相望門前兩箇赤婆娑<lb/>
上有𤣥禽語相向雕龍梓客朝取材伏虎將軍夜偷餉<lb/>
安得射洪好絹百尺強令渲隂森移疊嶂鼓以軒轅之<lb/>
琴五十絃共寫江聲入悲壯<lb/>
<pb n="KR4h0142_WYG_072-11a"/>
　　萬松圖<hi>二首題寄幼學賢弟</hi>　　　　　　<hi>明</hi>金幼孜<lb/>
一别鄉園廿四春種來松樹已成村寄言孫子湏培植<lb/>
剪伐無令及本根<lb/>
種得長松萬箇多連山數里暗煙蘿何時投老歸鄉曲<lb/>
分我寒巖翠一坡<lb/>
　　題盤松扇頭　　　　　　　　<hi>元</hi>張天英<lb/>
曽障西風庾亮塵支撐眼厎妙輪囷屈將千丈虯龍質<lb/>
一握生綃敢望伸<lb/>
<pb n="KR4h0142_WYG_072-11b"/>
　　題秦中李篔谷黄門偃松圖　　<hi>明</hi>董其昌<lb/>
當年髙隠傲千峰搜得峨眉偃蓋松出蟄蒼龍呈怪狀<lb/>
游空雲鶴見遺蹤居然玉局銘三植不向金泥羡五封<lb/>
顧我亦銜風木恨幷刀一為剪呉淞<lb/>
　　怪松<hi>與秦心卿</hi>　　　　　　　　　<hi>明</hi>李日華<lb/>
青銅纒皮鐵勾搭三萬年前緑一髪月髙映我琥珀珠<lb/>
鶴來踏枝踏不著<lb/>
　　題雲松巢圖　　　　　　　　<hi>元</hi>陳　旅<lb/>
<pb n="KR4h0142_WYG_072-12a"/>
匡廬多白雲亦有松在山髙樓若橧巢乃在雲松間茯<lb/>
苓生砌石雨氣通林巒遊子涉逺道夕鳥栖簷端終期<lb/>
謝圭組嵗晚適幽歡卧聆松風細起看川雲還<lb/>
　　題倪幻霞雲松圖　　　　　　<hi>元</hi>成廷珪<lb/>
九峰只在泖雲西松下來㝷隠者棲隠者不歸空見畫<lb/>
滿山風雨夜猿啼<lb/>
　　題松雲卷<hi>贈王明府</hi>　　　　　　　<hi>元</hi>成廷珪<lb/>
君侯燕坐琴堂上琴底雲生萬壑松松愛芊眠時借色<lb/>
<pb n="KR4h0142_WYG_072-12b"/>
雲憐罨靄不辭封三江地僻催棲鳳二室天空起蟄龍<lb/>
服餌異時須待汝為霖今旦莫從容<lb/>
　　大簡之畫松風圖<hi>為脩端卿賦</hi>　　　<hi>元</hi>元好問<lb/>
董元老筆鬱盤盤萬壑蒼雲復此看絶似鳳凰山下路<lb/>
秋風無際海波寒<lb/>
　　題松雪圖　　　　　　　　　<hi>元</hi>范　梈<lb/>
傍人不識歳寒松憐殺深山大雪封待得化為東海水<lb/>
青天白日睡蒼龍<lb/>
<pb n="KR4h0142_WYG_072-13a"/>
　　松月圖<hi>為陳髙士題</hi>　　　　　　　<hi>明</hi>程敏政<lb/>
緑釵揺影見分毫露下空庭月正髙禮罷夜壇頻側耳<lb/>
一天凉籟洗秋濤<lb/>
　　招徐宗偃畫松石　　　　　　<hi>唐</hi>張　祐<lb/>
咫尺雲山便出塵我生長日自因循慿君畫取江南勝<lb/>
留向東齋伴老身<lb/>
　　松石曉景圖　　　　　　　　<hi>唐</hi>陸龜䝉<lb/>
霜骨雲根慘澹愁宿煙封著未全收將歸與說文通後<lb/>
<pb n="KR4h0142_WYG_072-13b"/>
寫得松江岸上秋<lb/>
　　觀裴秀松石障歌　　　　　　<hi>唐</hi>僧皎然<lb/>
誰工此松唯拂墨巧思丹青管不得初寫松梢風正生<lb/>
此中勢與真松争髙柯細葉動颯颯乍聴幽飀如有聲<lb/>
左右雙松更奇絶龍鱗麈尾仍半折經春寒色聚不散<lb/>
逼座隂隂將下雪荆門石狀凌璵璠蹙成數片倚松根<lb/>
何年蒨蒨苔黏跡幾夜潺潺水擊痕裴生詩家後來客<lb/>
為我開圖玩書石對之自有髙世心何事勞君上山屐<lb/>
<pb n="KR4h0142_WYG_072-14a"/>
　　依韻和原甫省中松石畫壁　　<hi>宋</hi>梅堯臣<lb/>
山林與城闕事物不相對唯聞秉道義所處無内外趨<lb/>
煩而毁静此理乃俗輩昔有天下賢喜得名筆㑹買粉<lb/>
塗南牆松石生屋内石怪如舂濤松偃如起籟畫來二<lb/>
十年數偶未輒愛罕親慿案顔但覩抱牘背雖當省闥<lb/>
嚴晦昧欲何賴今逢茂陵人獨唱亦豪邁<lb/>
　　次韻劉貢甫學士畫松石圖　　<hi>宋</hi>蘇　轍<lb/>
長松大石生長見朅遊塵土嗟空羡寒翠闗心失舊交<lb/>
<pb n="KR4h0142_WYG_072-14b"/>
榮華過眼驚流電破繒買得古畫圖遺墨參差隨斷線<lb/>
樛枝倒挂風自舞直榦孤生看面面故山舊物逺莫致<lb/>
愛此隨人共流轉物生真偽竟何有適意一時寧復辨<lb/>
少年所好老成癖傍人指笑嗟矜衒京城宅舎松石希<lb/>
買費百金猶恐賤<lb/>
　　題松石圖　　　　　　　　　<hi>元</hi>黄　玠<lb/>
毫端水墨影紙上松石神老節委地盡怪態與時新寫<lb/>
物要有似開巻知其人<lb/>
<pb n="KR4h0142_WYG_072-15a"/>
　　松石圖　　　　　　　　　　<hi>元</hi>呉　鎮<lb/>
硯池漠漠吐墨汁蒼髥呼風山鬼泣濤聲破夢鐵骨冷<lb/>
露影濡空翠毛濕徂徠千樹老雲煙湖山九里甘蕭瑟<lb/>
何當閱此明牕下長對詩人弄寒碧<lb/>
　　題曹雲西畫松石　　　　　　<hi>元</hi>倪　瓉<lb/>
雲西老人子曹子畫手逺師韋與李衡門晝掩春長閒<lb/>
揺毫動筆長風起葉藏戈法枝如籀蒼石庚庚横玉理<lb/>
庭前落月滿長松影落呉松半江水<lb/>
<pb n="KR4h0142_WYG_072-15b"/>
　　題松石　　　　　　　　　　<hi>元</hi>丁　立<lb/>
匡廬道士山隂住遶屋青松箇箇長溪上一畨春雨過<lb/>
白雲滿地茯苓香<lb/>
　　題松石圖　　　　　　　　　<hi>明</hi>張以寧<lb/>
繄松之蒼繄石之剛曷以比徳維士之良有蒼者松有<lb/>
剛者石繄士之良維以比徳<lb/>
　　題作小幅松石　　　　　　　<hi>明</hi>李日華<lb/>
小暖乍得雨春松如膏沐幽蘭雪後叢隠隠動芳馥拂<lb/>
<pb n="KR4h0142_WYG_072-16a"/>
拭松下石莓苔破新緑鳥雀亦未知聊以怡余獨<lb/>
　　題趙子昂松石修篁圖　　　　<hi>明</hi>貝　瓊<lb/>
白髪王孫老薊門逢人只說山中趣酒酣落筆有天機<lb/>
冩作隂厓百年樹一株偃蹇龍蛇影繞屋風聲三伏冷<lb/>
流脂入地成琥珀死骨經雷縮人癭森森竹石俱蒼然<lb/>
一日坐我天姥前王孫跨鶴歸何年山空月明啼杜䳌<lb/>
　　次韻喻叔奇松竹圖　　　　　<hi>宋</hi>王十朋<lb/>
只應王子猷相愛未許秦皇帝可尋畫我同年作三友<lb/>
<pb n="KR4h0142_WYG_072-16b"/>
嵗寒節操宰官身<lb/>
　　題松竹桂梅<hi>四首</hi>　　　　　　<hi>明</hi>解　縉<lb/>
石上春松百尺長松花落澗水生香丁寧樵斧休戕伐<lb/>
當待他年作棟梁<lb/>
脩篁解籜出林梢勁節扶疎長鳳毛停待他年堅似玉<lb/>
裁竿東海釣金鰲<lb/>
桂樹團團翠欲流靈根原自月中求東風吹動黄金粟<lb/>
散作人間富貴秋<lb/>
<pb n="KR4h0142_WYG_072-17a"/>
瀟灑寒梅吐玉葩暗香浮動老仙家應知鼎鼐調羮味<lb/>
幾向園林傲雪華<lb/>
　　席上賦老松怪柏圖　　　　　<hi>元</hi>李　材<lb/>
仙人解衣䃲礴臝造化慘澹秋毫端枝柯千尺入層漢<lb/>
笙籟萬壑鳴驚湍堂中日月不可老壁上雷雨何當乾<lb/>
我來醉卧北牎下夢跨黄鵠天風寒<lb/>
　　僧蓮松檜圖歌<hi>書遂昌山人鄭明徳序後</hi>　　<hi>明</hi>王　逢<lb/>
蓮公畫稱東吳精草蔓花房未嘗寫森張意象亭亭表<lb/>
<pb n="KR4h0142_WYG_072-17b"/>
輒有神人助揮灑常州貌得劒井松劒氣曣温相鬱葱<lb/>
膏流節離禍幸免至今顔色青於銅孔廟之檜尤硉矹<lb/>
地媪所守龍所窟欒柯落隂根走石疑是忠臣舊埋骨<lb/>
松兮檜兮豈偶然陵霜轢雪兵燹年箭痕刀瘢盡皸裂<lb/>
用命欲拄將崩天王姚慿城親被堅身殱城破百代傳<lb/>
無人上請配張許日夜二物風雷纒鄭君鄭君古君子<lb/>
此文此畫良有以我題短章非鬭靡用弔忠魂附遺史<lb/>
吁嗟烈士長已矣<lb/>
<pb n="KR4h0142_WYG_072-18a"/>
　　題楊補之松檜圖　　　　　　<hi>明</hi>程敏政<lb/>
五松已受秦封辱六檜復被秦名汚參天直榦尚如此<lb/>
二雛已滅隨煙蕪大夫偽號若芻狗處士雄心射牛斗<lb/>
眼前便覺風雨來耳畔疑聞蟄龍吼良工此圖筆意精<lb/>
王孫一購千金輕恨無大手如子美為賦成都古柏行<lb/>
　　題松圖　　　　　　　　　　<hi>明</hi>張鳳翼<lb/>
雲松自是徂徠樹霜色猶存彭澤花莫道西風便蕭瑟<lb/>
秋容偏在野人家<lb/>
<pb n="KR4h0142_WYG_072-18b"/>
　　徽廟古松山鵲　　　　　　　<hi>明</hi>金幼孜<lb/>
松梢盤拏出巖壑一夕山風吹子落幾迴度澗聴松聲<lb/>
横枝忽見飛來鵲翠衿紅觜一何奇誤疑青鳥降瑶池<lb/>
根深茯苓不見斸王母羽蓋今何之宣和宫中迹如埽<lb/>
胡沙漠漠天地老莫向松間占鵲聲五國城荒長芳草<lb/>
　　題趙希逺畫蟠松玉兔圖<hi>子昻趙明公鑑記</hi>僧大圭<lb/>
天水王孫重毫素愛寫蟠根萬年樹上有徂徠五色雲<lb/>
下有中山雙白兔清隂散作秋滿林咫尺髙堂起煙霧<lb/>
<pb n="KR4h0142_WYG_072-19a"/>
丹桂吹香野菊黄玉葉金枝亂無數迢迢錦水泛蒼鳬<lb/>
漠漠青天飛雪鷺人間畫手非不多自是王孫得真趣<lb/>
浮玉山人列仙侣雅與王孫同出處妙畫題來字字真<lb/>
兵後收藏乃奇遇宣和遺譜世莫傳艮岳荒凉風景暮<lb/>
眼中人事己非前畫裏江山尚如故老我披圖一愴然<lb/>
落日長歌弔南渡<lb/>
　　寄畫松僧　　　　　　　　　<hi>唐</hi>王　建<lb/>
天香寺裏古松僧不畫枯松落石層最愛臨江兩三樹<lb/>
<pb n="KR4h0142_WYG_072-19b"/>
水禽棲處解無藤<lb/>
　　題夀老人松年圖　　　　　　<hi>元</hi>張　憲<lb/>
我昔湖上看眠松蟠屈蒼龍隂十畝青天晝暝雷雨黒<lb/>
白日猶疑鬼神守却憶僧前如雨落春雨新秧不盈握<lb/>
如今合抱復蔽牛偃蹇輪囷卧丘壑松下老僧金骨仙<lb/>
親手種松忘歳年倒持一尺白鸞尾拄頬聴風當晝眠<lb/>
茯苓作粥粉作餅千斛松醪供酩酊不用飛丹駐玉顔<lb/>
前身自是陶𢎞景<lb/>
<pb n="KR4h0142_WYG_072-20a"/>
　　三友圖　　　　　　　　　　<hi>元</hi>劉永之<lb/>
冰髥玉節間苔枝瘦影參差落墨池最憶山隂殘雪裏<lb/>
西牕相對鬢如絲<lb/>
　　嵗寒圖　　　　　　　　　　<hi>明</hi>解　縉<lb/>
羣芳揺落盡凋殘惟有孤根耐嵗寒為道滄洲深雪裏<lb/>
獨留蒼翠與君看<lb/>
　　嵗寒三友圖　　　　　　　　<hi>明</hi>呉　寛<lb/>
檜生巖壑裏凜然嵗寒姿衆卉豈不好貞心少相知南<lb/>
<pb n="KR4h0142_WYG_072-20b"/>
望庾山麓北瞻淇水湄氣味雖脗合猶恨道逺而生綃<lb/>
纔盈丈一旦聚於斯匪藉縮地術良工親手移能事出<lb/>
腕脂託物由心思邪人多黨與蔓草難芟夷正士每特<lb/>
立嘉樹不附麗時或倒置之山苗反離離維此一堂上<lb/>
霜雪同襟期聊因草木類竊比唐虞時后稷既在位繼<lb/>
以契與䕫紛紛共鯀輩末路將何為<lb/>
　　嵗寒三友圖　　　　　　　　<hi>明</hi>許　繼<lb/>
孤標鬱深翠勁節挺寒緑復此雪後花姢姢瑩如玉風<lb/>
<pb n="KR4h0142_WYG_072-21a"/>
霜慘陽林氷霰沍隂谷枯悴紛相藉於兹見髙躅貞心<lb/>
諒已同盟好在幽獨轉念繁華姿中道何反覆<lb/>
　　三友圖　　　　　　　　　　<hi>明</hi>朱　經<lb/>
冰雪淡相看心期許歳寒莫同桃李伴容易及春殘<lb/>
　　皇甫松竹梅圖　　　　　　　<hi>元</hi>張伯淳<lb/>
三友亭亭歳晚時政縁冷澹易相知何湏近舍今皇甫<lb/>
却向圖中覓補之<lb/>
　　松竹梅　　　　　　　　　　<hi>明</hi>徐　渭<lb/>
<pb n="KR4h0142_WYG_072-21b"/>
朱碧嬌啼二月鶯却都輸與此三君若添明月孤來鶴<lb/>
踏亂松尖一片雲<lb/>
　　霜林晩節圖　　　　　　　　<hi>明</hi>周　旅<lb/>
朔風何蕭蕭嚴霜亦皓皓維此嵗載隂羣芳盡枯槁懿<lb/>
彼貞堅姿幽寂能自保春風桃李花樹下蘼蕪草紛紛<lb/>
競顔色媚此一時好<lb/>
　　乞荆浩畫　　　　　　　　　<hi>唐</hi>僧浄顯<lb/>
六幅故牢健知君恣筆蹤不求千澗水只要兩株松樹<lb/>
<pb n="KR4h0142_WYG_072-22a"/>
　下留盤石天邊蹤逺峰近巖幽濕處惟藉墨煙濃<lb/>
　　　題金陵陳時舉宅畫壁　　　　<hi>元</hi>謝應芳<lb/>
　雙松嵗寒姿卷石太古色我昔山中遊憩此松下石松<lb/>
　花雪霏霏松葉風瑟瑟安知此情景相對復今日撐空<lb/>
　兩髥龍還在書中室主人罷鳴琴晏坐室生白客來苦<lb/>
　炎熱倚樹欲挂幘不聞天籟鳴但見空翠滴煩襟頓如<lb/>
　洗林壑幽興適經月數相過明朝有行役黄埃赤日中<lb/>
　令人轉相憶<lb/>
<pb n="KR4h0142_WYG_072-22b"/>
　　　題呉祠部畫　　　　　　　　<hi>明</hi>董其昌<lb/>
　居然張璪偃松圖一一潛虯若可呼為問寒林風謖謖<lb/>
　何如千樹在𤣥都<lb/>
　<lb/>
　<lb/>
　<lb/>
　<lb/>
御定厯代題畫詩類卷七十二<lb/>
</p>
<p>
</p>
  </div>
</body>
</text>
</TEI>
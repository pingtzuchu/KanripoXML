<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0142_WYG_082-1a"/>
　欽定四庫全書<lb/>
御定厯代題畫詩類巻八十二目録<lb/>
　　蘭竹類<lb/>
　　　題東坡竹石<hi>宋黄庭堅二首</hi>
　　　贈趙太虚畫竹石<hi>宋白玉蟾</hi>
　　　陳徳元竹石<hi>元元好問二首</hi>
　　　子昂為閒閒畫竹石作别<hi>元程鉅夫</hi>
　　　畫竹石<hi>元虞集二首</hi>
<pb n="KR4h0142_WYG_082-1b"/>
　　　題髙公畫竹石<hi>元黄溍</hi>
　　　題髙尚書竹石<hi>元楊載</hi>
　　　畫竹石<hi>元楊載</hi>
　　　張月梅子昂竹石圖歌<hi>元范梈</hi>
　　　題伯庸所藏子昂竹石<hi>元袁桷二首</hi>
　　　王本中醉作竹石壁上<hi>元薩都拉</hi>
　　　題竹石圖<hi>元陳旅</hi>
　　　柯氏山雲竹石圖<hi>元陳旅</hi>
<pb n="KR4h0142_WYG_082-2a"/>
　　題熊雲巢竹石圖<hi>元陳旅</hi>
　　題王氏竹石圖<hi>元陳旅</hi>
　　小竹石圖<hi>元吳師道</hi>
　　題髙彦敬尚書竹石圖<hi>元栁貫</hi>
　　題謝仲和竹石<hi>元郯韶</hi>
　　題分宜趙尹所藏子昂竹石圖<hi>元歐陽𤣥</hi>
　　題松雪竹石<hi>元李孝光</hi>
　　子昂竹石<hi>元劉永之</hi>
<pb n="KR4h0142_WYG_082-2b"/>
　　雲林畫竹石<hi>元華幼武</hi>
　　顧定之竹石<hi>元張雨</hi>
　　題前人竹石嘉樹圖<hi>元丁鶴年</hi>
　　題竹石圖<hi>元張天英</hi>
　　題王黄鶴竹石便面<hi>元陶宗儀</hi>
　　題緑竹蒼石圖<hi>元陶宗儀</hi>
　　題柯敬仲竹石<hi>元唐肅</hi>
　　管夫人竹石<hi>明朱應宸</hi>
<pb n="KR4h0142_WYG_082-3a"/>
　　管夫人竹石<hi>明丁明</hi>
　　管夫人竹石<hi>明朱楨</hi>
　　管夫人竹石<hi>明鄭元</hi>
　　松雪畫竹石圖<hi>明盧熊</hi>
　　松雪畫竹石圖<hi>明秦約</hi>
　　松雪畫竹石圖<hi>明張適</hi>
　　松雪畫竹石圖<hi>明許性</hi>
　　子昂竹石<hi>明金幼孜</hi>
<pb n="KR4h0142_WYG_082-3b"/>
　　題倪雲林竹石<hi>明髙遜志</hi>
　　雲林畫竹樹秀石<hi>元饒介</hi>
　　雲林畫竹樹秀石<hi>明于思緝三首</hi>
　　雲林畫竹樹秀石<hi>明陳允明</hi>
　　雲林畫竹樹秀石<hi>明余鐙</hi>
　　題竹石小畫<hi>明程本立</hi>
　　許秋官壁間竹石<hi>明陳墀</hi>
　　竹石圖<hi>明史傑</hi>
<pb n="KR4h0142_WYG_082-4a"/>
　　為人題竹石<hi>明王世懋</hi>
　　與逵甫燕坐小齋為寫竹石<hi>明文徴明</hi>
　　泉石脩篁圖<hi>明林瀚</hi>
　　題張端衡竹木石畫<hi>宋劉宰</hi>
　　題朱邸竹木<hi>元虞集二首</hi>
　　柯敬仲畫古木疎篁<hi>元虞集</hi>
　　竹樹圖<hi>元楊載</hi>
　　題竹樹圖<hi>元范梈</hi>
<pb n="KR4h0142_WYG_082-4b"/>
　　題枯木竹畫<hi>元李祁</hi>
　　鄭子聲竹樹圖<hi>元黄鎮成</hi>
　　題李遵道畫竹木圖<hi>元薩都拉</hi>
　　題張藻仲竹木<hi>元戴良</hi>
　　商徳符李遵道共畫竹樹<hi>元丁復</hi>
　　題柯敬仲竹木<hi>元楊維楨</hi>
　　題竹樹圖<hi>元倪瓚二首</hi>
　　為蹇原道題竹木圖<hi>元倪瓚</hi>
<pb n="KR4h0142_WYG_082-5a"/>
　　商徳符李遵道共畫竹樹<hi>元張雨</hi>
　　題海寧吳筠軒山水竹木巻<hi>元舒頔</hi>
　　題竹木石圖<hi>明劉基二首</hi>
　　題石生仲濂所藏李克孝竹木<hi>明張以寧</hi>
　　扇中竹樹<hi>明解縉二首</hi>
　　題竹木圖<hi>明林環</hi>
　　李遵道竹樹圖<hi>明吳寛</hi>
　　竹樹圖<hi>明張寧</hi>
<pb n="KR4h0142_WYG_082-5b"/>
　　寫竹樹<hi>明李日華</hi>
　　題髙彦敬竹木圖<hi>明僧大圭</hi>
　　錢舜舉畫黄花翠竹<hi>明僧一初</hi>
　　題幽竹萱草圖<hi>元陳基</hi>
　　松雪竹石蘭<hi>元錢惟善</hi>
　　宣和墨竹寒雀<hi>元虞集</hi>
　　題吳性存所藏趙仲穆竹枝雙蜨圖<hi>元張翥</hi>
　　題子昂疎竹逺山圖<hi>元錢惟善</hi>
<pb n="KR4h0142_WYG_082-6a"/>
　　　題竹栁圖<hi>明陶安</hi>
　　　題蕉竹圖<hi>明陳繼儒</hi>
　　　右司正之家渭川千畝圖<hi>元元好問二首</hi>
　　　次韻渭川春玊圖<hi>元劉因二首</hi>
　　　從周學士韻奉題竹岡<hi>元程鉅夫二首</hi>
　　　竹澗圖<hi>元歐陽𤣥</hi>
　　　題朱善慶竹泉巻<hi>明周敘</hi>
　　　題湘江竹林圖<hi>明虞謙</hi>
<pb n="KR4h0142_WYG_082-6b"/>
　　　湘竹圖<hi>明廖道南</hi>
　　　竹溪春曉圖<hi>明解縉</hi>
　　　水竹圖<hi>明張寧</hi>
　<lb/>
　<lb/>
　<lb/>
　<lb/>
御定歴代題畫詩類卷八十二目録<lb/>
<pb n="KR4h0142_WYG_082-7a"/>
　欽定四庫全書<lb/>
御定歴代題畫詩類巻八十二<lb/>
　　蘭竹類<lb/>
　　　題東坡竹石　　　　　　　　<hi>宋</hi>黄庭堅<lb/>
　怪石岑崟當路幽篁深不見天此路若逢醉客應在萬<lb/>
　仭峰前<lb/>
　　　題子瞻畫竹石　　　　　　　<hi>宋</hi>黄庭堅<lb/>
　風枝雨葉瘠土竹龍蹲虎踞蒼蘚石東坡老人翰林公<lb/>
<pb n="KR4h0142_WYG_082-7b"/>
　醉時吐出胸中墨<lb/>
　　　題趙太虚畫竹石　　　　　　<hi>宋</hi>白玊蟾<lb/>
　竹魂竹魄竹精神飛落瀟湘淇水濵千竿萬竿競青翠<lb/>
　吸風飲露千年春先生筆端自風雨驚起竹魂無著處<lb/>
　一㸃水墨化成龍龍孫飛去鵞溪住先生把筆無逡巡<lb/>
　造物不敢私為春新梢勁節森寒玊鸞鳳無處棲夢魂<lb/>
　晉人神仙如孫且畫竹毎每天作雨唐人神仙如張臻<lb/>
　畫竹每每聞鴈鳴先生自得入神手一竿兩竿發於酒<lb/>
<pb n="KR4h0142_WYG_082-8a"/>
當時大醉呼墨奴一筆埽出竹千畝酒力安能奪化工<lb/>
先生煉就金丹紅一粒陽光照肺腑森然萬象羅心胸<lb/>
有時持出風中葉銀海不寒皆震懾有時持出雪中枝<lb/>
恍如凍碧欺漣漪復能濡墨作石塊天然峭拔古且怪<lb/>
沙中伏虎草中犀教人持向蓬萊賣竹之清虚石堅硬<lb/>
以此發明真性命使人觀石及愛竹知有真箇趙元静<lb/>
先生醉時常風顛世人眼孔無神仙我今珍藏數本畫<lb/>
雲鶴來也公歸天<lb/>
<pb n="KR4h0142_WYG_082-8b"/>
　　陳徳元竹石<hi>二首</hi>　　　　　　<hi>元</hi>元好問<lb/>
一片春雲雨未乾兩枝新緑倚髙寒瘦龍不見金書字<lb/>
試就宣和石譜看<lb/>
花石綱船出太湖九州膏血一時枯阿誰種下中原禍<lb/>
猶自昂藏入畫圖<lb/>
　　子昂為閑閑畫竹石作别　　　<hi>元</hi>程鉅夫<lb/>
仙舟發御河别楮灑蒼波雙樹尊前出叢篁石上多月<lb/>
明行亂影風静倚柔柯還似看棋處尋雲入薜蘿<lb/>
<pb n="KR4h0142_WYG_082-9a"/>
　　畫竹石<hi>二首</hi>　　　　　　　　<hi>元</hi>虞　集<lb/>
篔簹谷中春事晩老鶴俛啄莓苔生長鳴戛戛雨氣潤<lb/>
舞羽翛翛山月明<lb/>
井中墮却翡翠釵海上拾得珊瑚鈎蒼龍過雨影在壁<lb/>
斷雲零落令人愁<lb/>
　　題髙公畫竹石　　　　　　　<hi>元</hi>黄　溍<lb/>
木葉蕭蕭半欲空竹竿裊裊不成叢絶憐意匠經營處<lb/>
都在風煙慘澹中<lb/>
<pb n="KR4h0142_WYG_082-9b"/>
　　題髙尚書竹石　　　　　　　<hi>元</hi>楊　載<lb/>
矯龍疑蒼筠踞虎肖白石儻乗風雲㑹變化那可測<lb/>
　　畫竹石　　　　　　　　　　<hi>元</hi>楊　載<lb/>
林前怪石起參差篁竹叢深使客疑如過瀟湘江上路<lb/>
鷓鴣啼罷日西時<lb/>
　　張月梅子昂竹石圖歌　　　　<hi>元</hi>范　梈<lb/>
近來海内寫竹石集賢學士有李衎吳興翰林公更神<lb/>
大抵不令石作板半幅蕭蕭煙霧枝如巻中有千尺竒<lb/>
<pb n="KR4h0142_WYG_082-10a"/>
洞穴常起鬼神疑嵩華衡岱狎童兒金溪處士清似鶴<lb/>
攜此隨秋訪幽壑我憶為公故僚吏細撫遺書雙淚落<lb/>
吁嗟翰林今世無一筆猶可重江湖鳴鳳之下出瑾瑜<lb/>
髙風况足勵頑夫<lb/>
　　題伯庸所藏子昂竹石<hi>二首</hi>　　<hi>元</hi>袁　桷<lb/>
伯夷清宜典禮子路勇誠冠軍日落虎驚沒羽潭幽龍<lb/>
走凌雲<lb/>
胸中邱壑玩世眼底煙雲凜秋㟁幘欲澆磊磈解衣深<lb/>
<pb n="KR4h0142_WYG_082-10b"/>
聴颼飀<lb/>
　　王本中醉作竹石壁上　　　　<hi>元</hi>薩都拉<lb/>
硯屏花落丹水香步虚白日聲琅琅江南道士愛瀟灑<lb/>
新粉素壁如秋霜王郎酒後衫袖濕醉眼朦朧電光急<lb/>
黑龍雲重雨脚斜白兔秋髙月中泣倦遊借榻日觀東<lb/>
恍惚舊夢三湘中鷓鴣聲斷江路逺青松雨暗春濛濛<lb/>
　　題竹石圖　　　　　　　　　<hi>元</hi>陳　旅<lb/>
藍田水曲青玊立雨過秋光滿林濕故人結屋傍幽崖<lb/>
<pb n="KR4h0142_WYG_082-11a"/>
静愛石牎晴翠入<lb/>
　　柯氏山雲竹石圖　　　　　　<hi>元</hi>陳　旅<lb/>
溪上春山生白雲鷓鴣啼處有湘君行人來截昭華琯<lb/>
日暮青林玊氣分<lb/>
　　題熊雲巢竹石圖　　　　　　<hi>元</hi>陳　旅<lb/>
道人種竹三十箇定有新巢宿鳳凰石上幽香飄露粉<lb/>
簷前新緑裊風篁天臺月白瑶笙近水國春寒翠袖長<lb/>
見說故人東海上釣竿日暮倚扶桑<lb/>
<pb n="KR4h0142_WYG_082-11b"/>
　　題王氏竹石圖　　　　　　　<hi>元</hi>陳　旅<lb/>
老人雲錦溪邊住繞屋自種青珊瑚月明池露散林彩<lb/>
春深雨苔生石膚短籬偏䕶籜龍子密葉並宿苞鳳雛<lb/>
人生何用丹陽尹沙曲凉隂雙玊壺<lb/>
　　小竹石圖　　　　　　　　　<hi>元</hi>吳師道<lb/>
千畝䕃渭川萬仭峩華嵩兩竿巻石間蕭蕭亦清風<lb/>
　　題髙彦敬尚書竹石圖　　　　<hi>元</hi>栁　貫<lb/>
尚書胸中貯秋色翠石蒼筠誰㸃筆當其被酒氣初酣<lb/>
<pb n="KR4h0142_WYG_082-12a"/>
芒角森森出矛㦸墨痕散作紙背光虎臥龍騰俱有迹<lb/>
伯夷去後凜清風叔向生來古遺直見之冠佩不敢燕<lb/>
矧是圓壇方薦璧房山西北弁山南二老交情嘗莫逆<lb/>
陶泓毛穎始受呼不寫穠芳寫寒碧流傳此物成宅相<lb/>
鈿軸縹囊新潢飾老夫饞口近更滋便欲歸山煑吾簀<lb/>
詩成題作主林神未害西湖渠不識<lb/>
　　題謝仲和竹石　　　　　　　<hi>元</hi>郯　韶<lb/>
江南謝老獨風流愛寫晴雲竹樹幽絶似玊堂殘月夜<lb/>
<pb n="KR4h0142_WYG_082-12b"/>
數枝晴雪映髙秋<lb/>
　　題分宜趙尹所藏子昂竹石圖　<hi>元</hi>歐陽𤣥<lb/>
有客有客白其馬汶篁移植燕山下歳寒心事木石知<lb/>
雨露恩深詎能寫<lb/>
　　題松雪竹石　　　　　　　　<hi>元</hi>李孝光<lb/>
幽篁碧悄悄怪石白粼粼帝子吹笙罷月明愁殺人<lb/>
　　子昂竹石　　　　　　　　　<hi>元</hi>劉永之<lb/>
古研麝煤香書傳雨漏牆髙齋對松雪隨意寫瀟湘<lb/>
<pb n="KR4h0142_WYG_082-13a"/>
　　雲林畫竹石　　　　　　　　<hi>元</hi>華幼武<lb/>
窗前梧竹倚髙標簾底龍香不住燒記得醉眠清閟閤<lb/>
一庭春雨暮瀟瀟<lb/>
　　顧定之竹石　　　　　　　　<hi>元</hi>張　雨<lb/>
龍孫乍脫䙀兒錦石面多皴彈子窩畫妙通神欲飛去<lb/>
虎頭癡絶奈渠何<lb/>
　　題前人竹石嘉樹圖　　　　　<hi>元</hi>丁鶴年<lb/>
翠實可充丹鳳食喬枝仍待早鶯遷一拳蒼蘚荒秋雨<lb/>
<pb n="KR4h0142_WYG_082-13b"/>
惆悵無人解補天<lb/>
　　題竹石圖　　　　　　　　　<hi>元</hi>張天英<lb/>
仙人手持青琅玕擲之飛上蓬萊頂玉簫彩鳳雲中鳴<lb/>
龍影醉眠山骨冷<lb/>
　　題王黄鶴竹石便面　　　　　<hi>元</hi>陶宗儀<lb/>
貌得篔簹墨未乾蕭蕭離立萬琅玕此君心事堅如石<lb/>
一握清風拂面寒<lb/>
　　題緑竹蒼石圖<hi>為萬竹山人夀</hi>　　　　<hi>元</hi>陶宗儀<lb/>
<pb n="KR4h0142_WYG_082-14a"/>
粉香翠影碧琅玕丹鳳林中第一竿雨露恩濃磐石固<lb/>
清風日日報平安<lb/>
　　題柯敬仲竹石　　　　　　　<hi>元</hi>唐　肅<lb/>
藴真齋裏揮毫日多得青城太史題今日南州把遺墨<lb/>
石篁秋冷蟪蛄啼<lb/>
　　管夫人竹石　　　　　　　　<hi>明</hi>朱應辰<lb/>
夫人寫竹如寫字不墮畫家蹊徑中料得山房明月夜<lb/>
翛然葉葉動秋風<lb/>
<pb n="KR4h0142_WYG_082-14b"/>
　　管夫人竹石　　　　　　　　<hi>明</hi>丁　明<lb/>
能書獨數衛夫人墨沼春香教右軍近代苕溪惟魏國<lb/>
却將八法寫湘君<lb/>
　　管夫人竹石　　　　　　　　<hi>明</hi>朱　楨<lb/>
魏國夫人翰墨香愛拈湘管寫幽篁不如凍成五色練<lb/>
繡出朝天補衮裳<lb/>
　　管夫人竹石　　　　　　　　<hi>明</hi>鄭　元<lb/>
誰裁弄玊碧雲簫吹過瓊臺月影遥白鳳一雙何處下<lb/>
<pb n="KR4h0142_WYG_082-15a"/>
水晶宫裏赤闌橋<lb/>
　　松雪畫竹石圖　　　　　　　<hi>明</hi>盧　熊<lb/>
緗箬生清風蒼苔䕶幽石夢想玉堂仙臨池弄秋碧<lb/>
　　松雪畫竹石圖　　　　　　　<hi>明</hi>秦　約<lb/>
常時奉詔直金鑾日轉鼇峰玊筆寒想得花間鈴索静<lb/>
自將賜墨寫琅玕<lb/>
　　松雪畫竹石圖　　　　　　　<hi>明</hi>張　適<lb/>
玉堂飛墨寫湖州彷彿鷗波竹樹秋珍重王孫歸未得<lb/>
<pb n="KR4h0142_WYG_082-15b"/>
淡煙斜月不勝愁<lb/>
　　松雪畫竹石圖　　　　　　　<hi>明</hi>許　性<lb/>
燕閒天禄校書餘墨汁金壺寫竹圖長恐震雷風雨作<lb/>
化龍飛去入雲衢<lb/>
　　子昂竹石　　　　　　　　　<hi>明</hi>金幼孜<lb/>
翡翠臨風好珊瑚出海清江南春事晩暮雨鷓鴣聲<lb/>
　　題倪雲林竹石　　　　　　　<hi>明</hi>髙遜志<lb/>
巻石不盈尺孤竹不成林惟有歳寒節乃知君子心<lb/>
<pb n="KR4h0142_WYG_082-16a"/>
　　雲林畫竹樹秀石　　　　　　<hi>元</hi>饒　介<lb/>
斷劒故留碧錯刀終有神坡陀歳寒色不似醉時真<lb/>
　　雲林畫竹樹秀石<hi>三首</hi>　　　　<hi>明</hi>于思緝<lb/>
喬木千章髙出雲幽篁㡬个石嶙峋平生丘壑真成癖<lb/>
莫怪烏籐來往頻<lb/>
蒼然古木石巖幽移得江南一段秋共說倪君知籀法<lb/>
數竿瀟灑更風流<lb/>
木落秋吟夜露翻山空無人石榻寒不似君家子午谷<lb/>
<pb n="KR4h0142_WYG_082-16b"/>
雲旗晝下𤣥都壇<lb/>
　　雲林畫竹樹秀石　　　　　　<hi>明</hi>陳允明<lb/>
長憶山中舊草廬蒼厓古木共扶疎今朝偶爾看圖畫<lb/>
便擬身同木石居<lb/>
　　雲林畫竹樹秀石　　　　　　<hi>明</hi>余　銓<lb/>
三春雷雨蒼龍角萬里雲霄翠鳳毛怪得君家圖畫裏<lb/>
虚牎凉月夜蕭騷<lb/>
　　題竹石小畫　　　　　　　　<hi>明</hi>程本立<lb/>
<pb n="KR4h0142_WYG_082-17a"/>
玉堂仙人松雪公寫竹正似石室翁雲林道人雖後出<lb/>
往往落筆生秋風吳人好書仍好畫百年遺墨千金價<lb/>
比來何處得此圖松雪雲林此其亞姢姢嫩玉纔數莖<lb/>
煙梢雨葉縱復横洞庭寒骨沈水底鐵索下取蛟龍争<lb/>
却憶江南舊池館筆牀碁局何蕭散一行作吏事便廢<lb/>
十年不歸夢欲斷松雪子孫今㡬人雲林弟子誰逼真<lb/>
得歸故鄉儻相覓竹枝挂我頭上巾<lb/>
　　許秋官壁間竹石　　　　　　<hi>明</hi>陳　墀<lb/>
<pb n="KR4h0142_WYG_082-17b"/>
孤根托竒石髙節近清暉更愛幽香發隨風入翠幃<lb/>
　　竹石圖　　　　　　　　　　<hi>明</hi>史　傑<lb/>
雨餘苔石浄無泥翠影參差夕照低記得推篷湘水曲<lb/>
滿林秋色鷓鴣啼<lb/>
　　為人題竹石　　　　　　　　<hi>明</hi>王世懋<lb/>
紫籜成枝緑乍敷纎柔應傍玉山扶慇懃看取琅玕色<lb/>
莫遣儂家一日無<lb/>
　　與逵甫燕坐小齋為寫竹石　　<hi>明</hi>文徵明<lb/>
<pb n="KR4h0142_WYG_082-18a"/>
對坐焚香習燕清好風如水泛簾旌夕陽忽見疎疎影<lb/>
落木空江生逺情<lb/>
　　泉石脩篁圖　　　　　　　　<hi>明</hi>林　瀚<lb/>
碧雲數畝湘江曲誰種江千萬枝玊枝枝散影落晴波<lb/>
波光掩映林光緑有時颯颯來清風不比金谷飄春紅<lb/>
翠鳳辭巢鳴舜日蒼虯捲霧騰遥空巖巖巨石苔花紫<lb/>
砥柱中流儼如許障斷紅塵半㸃無六月坐來不知暑<lb/>
逺峰天際青螺浮蔣徑嶰谷輕煙收山中定有脱俗者<lb/>
<pb n="KR4h0142_WYG_082-18b"/>
可似當年王子猷子猷一去今千載此君清致依然在<lb/>
冰霜萬壑歳寒時勁節虚心終不改<lb/>
　　題張端衡竹木石畫　　　　　<hi>宋</hi>劉　宰<lb/>
槎牙髙樹蕭騷竹絶島風煙開短軸更煩㸃筆作衰翁<lb/>
嘯月吟風飲山渌<lb/>
　　題朱邸竹木　　　　　　　　<hi>元</hi>虞　集<lb/>
江上復春雨曽隂覆碧波石髙龍影臥林迥鶴聲過解<lb/>
珮猗蘭浦揚旍落木坡佳人翠袖薄日暮欲如何<lb/>
<pb n="KR4h0142_WYG_082-19a"/>
　　題朱邸竹木　　　　　　　　<hi>元</hi>虞　集<lb/>
猗猗淇園竹結根磐石安枝幹相扶持風雨不可干其<lb/>
實鳳所食君子思保完恒恐聲影疏蕭條霜露寒金玉<lb/>
慎髙節千載承清歡<lb/>
　　柯敬仲畫古木疎篁　　　　　<hi>元</hi>虞　集<lb/>
不見丹丘四五年幽篁古木更蒼然蒹葭霜露風連海<lb/>
翡翠蘭苕月在川憶昔畫圖天上作每題詩句世間傳<lb/>
前邨深雪誰髙臥亦有晴虹貫夜船<lb/>
<pb n="KR4h0142_WYG_082-19b"/>
　　竹樹圖　　　　　　　　　　<hi>元</hi>楊　載<lb/>
荆棘䝉籠迷竹樹亂堆古石蒼苔䕶縱獵青郊懐舊路<lb/>
躍馬重岡追狡兔箭翎落地無尋處<lb/>
　　題竹樹圖　　　　　　　　　<hi>元</hi>范　梈<lb/>
老樹半垂葉疎篁斜露根若無煙霧隔應見石西邨<lb/>
　　題枯木竹畫　　　　　　　　<hi>元</hi>李　祁<lb/>
脩筠儀鳳羽枯木老龍鱗半夜聞風雨方知筆有神<lb/>
　　鄭子聲竹樹圖<hi>為僧别峰作</hi>　　　　<hi>元</hi>黄鎮成<lb/>
<pb n="KR4h0142_WYG_082-20a"/>
空谷有佳人連蹇歳年暮清顔不可見香墨在紈素江<lb/>
山澹微茫起我滄洲趣白石隠疎篁秋霜懸老樹天髙<lb/>
鴻鴈稀水落沙觜露上人心迹空對此了言句亦欲棹<lb/>
孤篷雲深不知處<lb/>
　　題李遵道畫竹木圖　　　　　<hi>元</hi>薩都拉<lb/>
風流未識生前面翰墨空遺死後名鳳尾拂雲秋有影<lb/>
龍頭出水夜無聲半生清節江南夢萬里靈槎海上行<lb/>
應逐錦袍弄明月倒騎赤鯉對吹笙<lb/>
<pb n="KR4h0142_WYG_082-20b"/>
　　題張藻仲竹木　　　　　　　<hi>元</hi>戴　良<lb/>
不見張生已六春筆頭何事轉清新鳳毛染得龍池雨<lb/>
寫寄寒林獨立人<lb/>
　　商徳符李遵道共畫竹樹　　　<hi>元</hi>丁　復<lb/>
仁皇新寺九天上二老渭川千畝圖晚向江南逢小米<lb/>
只今俱是世間無<lb/>
　　題柯敬仲竹木　　　　　　　<hi>元</hi>楊維楨<lb/>
洞庭秋盡水増波光動珊瑚碧樹柯夜半仙人騎紫鳳<lb/>
<pb n="KR4h0142_WYG_082-21a"/>
滿天清影月明多<lb/>
　　題竹樹圖<hi>二首</hi>　　　　　　　<hi>元</hi>倪　瓉<lb/>
海中鐵網珊瑚樹石上銀鈎翡翠梢烏夜亂啼江月白<lb/>
檀欒飛影下窗坳<lb/>
江邊樹影墨糢糊江上青山日欲晡野思悵然無晤語<lb/>
時來臨水照眉鬚<lb/>
　　為蹇原道題竹木圖　　　　　<hi>元</hi>倪　瓉<lb/>
疎篁古木都成老石澗莓苔亦有花排悶不須千日酒<lb/>
<pb n="KR4h0142_WYG_082-21b"/>
聊將小筆畫龍蛇<lb/>
　　商徳符李遵道共畫竹樹　　　<hi>元</hi>張　雨<lb/>
壽巖樹石黄巖竹善畫如今最得名更得二公同一幅<lb/>
千金酬價尚嫌輕<lb/>
　　題海寧吳筠軒山水竹木卷　　<hi>元</hi>舒　頔<lb/>
世間名士多愛竹為愛扶疎伴幽獨虚心直節傲雪霜<lb/>
盡日相看看不足松蘿山下延陵裔自號筠軒詠淇澳<lb/>
明牎浄几泚霜毫暖日晴風弄蒼玉有時乗興寫山水<lb/>
<pb n="KR4h0142_WYG_082-22a"/>
復貌時人真面目一丘一壑胷次竒萬貌萬形心匠蓄<lb/>
瀟瀟灑灑聲秋軒瑟瑟琅琅撼昏屋我家昔寓湘江濵<lb/>
此君與我情最親别來廿載世離亂蹤跡萍梗無音塵<lb/>
適與筠軒偶相見一笑袖拂松蘿昏怡然贈我一幅畫<lb/>
滄江萬頃波粼粼逺岫雲開虎嘯月疎林霜落鴻來賔<lb/>
抱琴疑是林和靖谷口又類鄭子真扁舟蕩漾空澗際<lb/>
蘆花兩㟁紛繽繽感子髙情寫幽趣世無管鮑行踆踆<lb/>
明朝漁翁約我度谿曲彷彿又似桃源人<lb/>
<pb n="KR4h0142_WYG_082-22b"/>
　　題竹木石圖<hi>二首</hi>　　　　　　<hi>明</hi>劉　基<lb/>
凌霜傲雪無人問拂水捎雲意自閒願就姮娥借明月<lb/>
臥看鸞鳳舞空山<lb/>
古木蕭森傍水隈鳳凰飛去不飛回披煙細看蒼筤葉<lb/>
知是湘君淚濕來<lb/>
　　題石生仲濓所藏李克孝竹木　<hi>明</hi>張以寧<lb/>
息齋之孫李公子盡將幽意入經營修篁石上生雲氣<lb/>
古木山中作雨聲年來好畫不忍見歳晏故園空復情<lb/>
<pb n="KR4h0142_WYG_082-23a"/>
烏巾挂在長松樹吾欲巢居逃姓名<lb/>
　　扇中竹樹　　　　　　　　　<hi>明</hi>解　縉<lb/>
廣寒夜拆雙鸞去竹實銜來孕籜龍一夜風雷鱗甲動<lb/>
坐看六合灑清風<lb/>
　　扇中竹樹　　　　　　　　　<hi>明</hi>解　縉<lb/>
常時十五二十過手弄素月雲間磨廣寒椎碎墮蛟室<lb/>
龍影歘入扶桑波向道仙人一桂樹秋聲那得萬竿多<lb/>
洞庭日本通銀河姮娥夜宴邀湘娥曙色雞鳴奈樂何<lb/>
<pb n="KR4h0142_WYG_082-23b"/>
　　題竹木圖　　　　　　　　　<hi>明</hi>林　環<lb/>
葉下西風片雨青玉堂人静酒初醒扁舟却憶經行處<lb/>
湘水寒煙接洞庭<lb/>
　　李遵道竹樹圖　　　　　　　<hi>明</hi>吳　寛<lb/>
薊丘常共此君游又向人間見小丘滿目疎篁連古木<lb/>
偶然臨楮忽驚秋<lb/>
　　竹樹圖　　　　　　　　　　<hi>明</hi>張　寧<lb/>
白石滄波野自宜歳寒心事晩猶遲蕭蕭殘影疎疎葉<lb/>
<pb n="KR4h0142_WYG_082-24a"/>
吹盡秋風君不知<lb/>
　　寫竹樹　　　　　　　　　　<hi>明</hi>李日華<lb/>
幽人讀書罷曳屐步春泥沈緑滲石骨輕翠翻雲漪鶴<lb/>
來忽墮羽山影庭前移<lb/>
　　題髙彦敬竹木圖　　　　　　<hi>明</hi>僧大圭<lb/>
尚書縱筆寫新圖古木疎篁半有無厓雨未收泉散漫<lb/>
山雲不斷雪糢糊鳳鳴朝日來阿閣龍去秋天泣鼎湖<lb/>
前代風流那復見㡬回清夢繞燕都<lb/>
<pb n="KR4h0142_WYG_082-24b"/>
　　錢舜舉畫黄花翠竹　　　　　<hi>明</hi>僧一初<lb/>
擬買陶家地一弓却看圖畫感秋風向來翠竹黄花圃<lb/>
多在空山暮雨中<lb/>
　　題幽竹萱草圖<hi>為陳元禮作</hi>　　　　<hi>元</hi>陳　基<lb/>
報妾平安信知君逺戍身好花難作佩留慰北堂親<lb/>
　　松雪竹石蘭　　　　　　　　<hi>元</hi>錢惟善<lb/>
鳳凰棲老楚琅玕白雪深蘭一再彈空憶玊堂聴雨夜<lb/>
不知翠袖倚天寒<lb/>
<pb n="KR4h0142_WYG_082-25a"/>
　　宣和墨竹寒雀　　　　　　　<hi>元</hi>虞　集<lb/>
灑墨寫琅玕深宫春晝閒蕭條數枝雪不似紇干山<lb/>
　　題吳性存所藏趙仲穆竹枝雙蜨圖<hi>與玉山同賦</hi>
　　　　　　　　　　　　　　　<hi>元</hi>張　翥<lb/>
滿叢鮮碧露團香院落春紅過野芳蛺蜨一生花裏活<lb/>
飛來還戀竹風凉<lb/>
　　題子昂疎竹逺山圖　　　　　<hi>元</hi>錢惟善<lb/>
玉立湘江闊東風不自持巫山何處是春雨掃蛾眉<lb/>
<pb n="KR4h0142_WYG_082-25b"/>
　　題竹栁圖　　　　　　　　　<hi>明</hi>陶　安<lb/>
竹以招伯夷栁以招靖節安得同此人踏殘滿庭月<lb/>
　　題蕉竹圖　　　　　　　　　<hi>明</hi>陳繼儒<lb/>
虚心似脩竹無心似芭蕉是誰寫竹復寫蕉牎前秋思<lb/>
何蕭蕭黄茆板屋朱闌橋此中清福真難消歸歟歸歟<lb/>
吾與汝竹上清風蕉上雨<lb/>
　　右司正之家渭川千畝圖<hi>二首</hi>　<hi>元</hi>元好問<lb/>
官街塵土霧中天入眼荒寒一灑然大似終南山下看<lb/>
<pb n="KR4h0142_WYG_082-26a"/>
北風和雪捲蒼煙<lb/>
老眼蕭郎筆有神巖姿洲景盡天真情知一段幽閒趣<lb/>
不必清談著晉人<lb/>
　　次韻渭川春玉圖<hi>二首</hi>　　　　<hi>元</hi>劉　因<lb/>
至人虚心實其腹手種琅玕如種玉晴雲散墨春思浮<lb/>
咫尺經營千畝足清標亭亭儼矜潔笑脱斑斕賜膏沐<lb/>
揚旌植纛神君遊萬籟無聲江水渌此君之志那可量<lb/>
榮辱相忘在空谷大宜蓬萊之三山小宜武夷之九曲<lb/>
<pb n="KR4h0142_WYG_082-26b"/>
前如綺園歌紫芝後若夷齊侍孤竹隃糜之墨清且竒<lb/>
脱落𤣥黄乃真目幽齋尸居耿相對有客叩門深絶俗<lb/>
天空日沈碧雲湛細酌寒泉芼秋菊夢迴倚杖森在廷<lb/>
炯炯雙瞳鬢深緑<lb/>
瑶林羣仙歌捧腹解帶蘭皋捐佩玉深知五采眩空花<lb/>
守墨空巖思濯足層冰急雪成九轉重露輕煙方一沐<lb/>
湘君寶瑟調初絶惟見遥峰蘸寒渌長空旋宫起萬籟<lb/>
翠袖無言守山谷紛紛落葉漫渭水耿耿殘花守韋曲<lb/>
<pb n="KR4h0142_WYG_082-27a"/>
論功歳晩端有意深媿羣英不如竹森然壁立聮堵墻<lb/>
變化淋漓傾衆目髙人宴坐不出門一榻常懸謝囂俗<lb/>
每令此君當上坐末席餘清友松菊回首故園新雨晴<lb/>
無盡春風吹草緑<lb/>
　　從周學士韻奉題竹岡<hi>二首</hi>　　<hi>元</hi>程鉅夫<lb/>
淡墨重看帶路塵去年今日正行春不知誰有千竿玊<lb/>
我欲林中著此身<lb/>
江湖滿眼歎殊鄉寒碧沈沈華子岡輸與咸寧吳令尹<lb/>
<pb n="KR4h0142_WYG_082-27b"/>
此君長伴兩相忘<lb/>
　　竹澗圖　　　　　　　　　　<hi>元</hi>歐陽𤣥<lb/>
青林翠巘俯江郊谷口湍流巨石㘭戛玊萬竿鳴水樂<lb/>
垂紳雙瀑盪雲旓風漪静浸蒼龍影月瀨光搖紫鳯巢<lb/>
歌罷商巖採芝曲兩翁翰墨定神交<lb/>
　　題朱善慶竹泉巻　　　　　　<hi>明</hi>周　敘<lb/>
庭栽緑竹自清幽更引寒泉入檻流鏡影淨涵淇澳霧<lb/>
金聲遥戛渭川秋隂凝翡翠煙光合潤浥簾櫳雨氣浮<lb/>
<pb n="KR4h0142_WYG_082-28a"/>
更說蔣生能賦詠坐看三徑思悠悠<lb/>
　　題湘江竹林圖　　　　　　　<hi>明</hi>虞　謙<lb/>
秋風嫋嫋湘江曲秋水瀟瀟湘水緑湘江之人美如玉<lb/>
翠袖天寒倚脩竹鷓鴣時來林外啼鳯凰夜向枝頭宿<lb/>
我欲因之泛長江厯蒼梧兮覽瀟湘天髙海闊白日静<lb/>
九疑山色雲茫茫雲茫茫増煩紆忽憶山中二三月茹<lb/>
有紫筍食有魚開軒賦就淇園句都向琅玕節上書<lb/>
　　湘竹圖　　　　　　　　　　<hi>明</hi>廖道南<lb/>
<pb n="KR4h0142_WYG_082-28b"/>
湘園千畝種琅玕湘水泠泠濕翠寒萬嶂參差雨初霽<lb/>
鳳翔千仭宿雲端<lb/>
　　竹溪春曉圖<hi>為劉孟雍題</hi>　　　　　<hi>明</hi>解　縉<lb/>
武林溪逺桃千樹汴水春深栁萬條何似此君多勝槩<lb/>
偏宜清隠絶塵囂翠禽啼處煙如織錦籜裁來雪未消<lb/>
却笑此生慙六逸相思為寄白雲謡<lb/>
　　水竹圖　　　　　　　　　　<hi>明</hi>張　寧<lb/>
漠漠孤煙合盈盈一水深汗青誰涉采猗菉自行吟野<lb/>
<pb n="KR4h0142_WYG_082-29a"/>
　色將秋思江聲併夕隂可憐桃李月風雨斷幽尋<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0142_WYG_082-29b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定厯代題畫詩類巻八十二<lb/>
</p>
<p>
</p>
  </div>
</body>
</text>
</TEI>
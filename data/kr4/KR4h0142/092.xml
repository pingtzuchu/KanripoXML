<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0142_WYG_092-1a"/>
　欽定四庫全書<lb/>
御定厯代題畫詩類巻九十二目録<lb/>
　　禾麥蔬果<lb/>
　　　題因師蒲桃圖<hi>宋陳造二首</hi>
　　　以詩就葉洞春求畫蒲萄<hi>宋陳普</hi>
　　　贈葉洞春畫蒲萄<hi>宋陳普</hi>
　　　跋牧樵子蒲萄<hi>元吳澄</hi>
　　　温日觀蒲萄<hi>元鄧文原</hi>
<pb n="KR4h0142_WYG_092-1b"/>
　　　題温日觀蒲萄<hi>元楊載二首</hi>
　　　題日觀畫蒲萄<hi>元栁貫</hi>
　　　題墨蒲桃<hi>元傅若金</hi>
　　　題松菴上人墨蒲桃<hi>元傅若金二首</hi>
　　　僧日觀畫蒲萄<hi>元宋无</hi>
　　　髙昌王所畫蒲萄熊九皋藏<hi>元成廷珪</hi>
　　　同喻國輔題温日觀蒲萄<hi>元吳萊</hi>
　　　温日觀畫蒲萄<hi>元鄭元祐</hi>
<pb n="KR4h0142_WYG_092-2a"/>
　　温日觀蒲萄<hi>元張憲</hi>
　　題水墨蒲萄<hi>元舒頔</hi>
　　墨蒲萄<hi>元貢性之</hi>
　　題肅萬邦蒲萄<hi>元貢性之</hi>
　　題畫蒲萄<hi>元丁鶴年</hi>
　　題日觀蒲萄巻<hi>元馬臻</hi>
　　温日觀蒲萄<hi>元張雨</hi>
　　蒲萄<hi>明楊基</hi>
<pb n="KR4h0142_WYG_092-2b"/>
　　題蒲萄<hi>明孫蕡</hi>
　　題林盤所學民家藏温日觀蒲萄<hi>明許伯旅</hi>
　　題璋上人所藏温日觀墨蒲萄<hi>明藍智</hi>
　　題蒲萄扇<hi>明郭厪</hi>
　　題月下蒲萄巻<hi>明周旋</hi>
　　墨蒲萄<hi>明金幼孜</hi>
　　蒲萄圖<hi>明張寧</hi>
　　蒲萄圖<hi>明張元禎</hi>
<pb n="KR4h0142_WYG_092-3a"/>
　　岳蒙泉畫蒲萄<hi>明吳寛</hi>
　　石田學䝉泉閣老畫蒲萄<hi>明王鏊</hi>
　　題蒲萄圖<hi>明謝廷柱</hi>
　　畫蒲萄引<hi>明王九思</hi>
　　題墨蒲萄<hi>明李汛</hi>
　　蒲萄圖<hi>明徐渭二首</hi>
　　題日觀畫蒲萄<hi>明僧大圭二首</hi>
　　題蒲萄竹筍圖<hi>元張天英</hi>
<pb n="KR4h0142_WYG_092-3b"/>
　　題畫蒲萄松鼠<hi>元貢性之</hi>
　　梨蒲萄<hi>明傅汝楫</hi>
　　荔枝圖<hi>金趙秉文</hi>
　　墨荔枝<hi>元歐陽𤣥</hi>
　　荔枝畫<hi>元張昱</hi>
　　題荔枝<hi>元陶宗儀</hi>
　　題荔枝練帶<hi>明高啓</hi>
　　荔枝圖<hi>明劉偘</hi>
<pb n="KR4h0142_WYG_092-4a"/>
　　　題石榴<hi>宋范成大</hi>
　　　石榴圖<hi>明楊基</hi>
　　　題畫石榴<hi>明王世貞</hi>
　　　題櫻桃<hi>宋范成大</hi>
　　　畫枇杷<hi>元栁貫</hi>
　　　枇杷圖<hi>明楊基</hi>
　　　畫楊梅荅韓克瞻<hi>明沈周</hi>
　　　題木𤓰圖<hi>宋范成大</hi>
<pb n="KR4h0142_WYG_092-4b"/>
　　　徐熙折枝果圖<hi>元王惲二首</hi>
　　　題靖夫弟畫屏折枝<hi>元程文敏六首</hi>
　<lb/>
　<lb/>
　<lb/>
　<lb/>
　<lb/>
御定歴代題畫詩類卷九十二目錄<lb/>
<pb n="KR4h0142_WYG_092-5a"/>
　欽定四庫全書<lb/>
御定歴代題畫詩類巻九十二<lb/>
　　禾麥蔬果<lb/>
　　　題因師蒲桃圖<hi>二首</hi>　　　　　<hi>宋</hi>陳　造<lb/>
　因師寫物三昧手公取天機付筆端坐想瑛盤分磊磈<lb/>
　憶嘗貝齒冰甘寒<lb/>
　晶熒壓架紺珠圓苒蒻縈風露葉鮮病酒人方渴𦍑似<lb/>
　為師開巻忍饞涎<lb/>
<pb n="KR4h0142_WYG_092-5b"/>
　　　以詩就葉洞春求畫蒲萄　　　<hi>宋</hi>陳　普<lb/>
　洞春豪傑士妙筆出怪奇寫就大宛根可怪不可披<lb/>
　此畫豈易得此手難再携敢将有聲畫博君無聲詩<lb/>
　　　贈葉洞春畫蒲萄　　　　　　<hi>宋</hi>陳　普<lb/>
　引蔓牽藤寸管頭扶驪剔蚌出風流三千龍女抛珠佩<lb/>
　一箇儒生擁碧油莫是前生封即墨便堪作酒博青州<lb/>
　齊奴倘㑹清妍意免得紅裙逐翠樓<lb/>
　　　跋牧樵子葡萄　　　　　　　<hi>元</hi>吳　澄<lb/>
<pb n="KR4h0142_WYG_092-6a"/>
芸香樓上汗如珠起趁清風為掃除見此西涼甘露乳<lb/>
冷然齒頰出寒酥<lb/>
　　温日觀葡萄　　　　　　　　<hi>元</hi>鄧文原<lb/>
滿筐圓實驪珠滑入口甘香冰玉寒若使文園知此渴<lb/>
露華應不乞金盤<lb/>
　　題温日觀葡萄<hi>二首</hi>　　　　　<hi>元</hi>楊　載<lb/>
老禪嗜酒醉不醒强坐虚櫩寫清影興來擲筆意茫然<lb/>
落葉滿庭秋月冷<lb/>
<pb n="KR4h0142_WYG_092-6b"/>
醉中捉筆兩眼花倚簷架子欹復斜翠藤盤屈那可憐<lb/>
但見滿紙生龍蛇<lb/>
　　題日觀畫葡萄　　　　　　　<hi>元</hi>柳　貫<lb/>
昔有狂僧字仲言酣嬉坐證法華門探淵却值乖龍睡<lb/>
摘得驪珠口口吞<lb/>
　　題墨蒲萄　　　　　　　　　<hi>元</hi>傅若金<lb/>
上苑根株少風沙道路長也知隨漢節終得薦君王<lb/>
　　題松菴上人墨蒲桃<hi>二首</hi>　　　<hi>元</hi>傅若金<lb/>
<pb n="KR4h0142_WYG_092-7a"/>
漢苑尋常露下時月明高架影參差上林近日無來使<lb/>
腸斷江南見一枝<lb/>
露顆含香近客衣蜜蜂蝴蝶繞藤飛夜來應值驪龍睡<lb/>
探得明珠月下歸<lb/>
　　僧日觀畫蒲萄　　　　　　　<hi>元</hi>宋　无<lb/>
玉山道人蒼壁立胷瀦萬斛松煤汁吐作千年古怪藤<lb/>
猶帶西湖煙雨濕元氣淋漓草木活太隂菌蠢蟲蛇蟄<lb/>
鬚縈翠霧瘦蛟走晴抉𤣥珠黒龍泣神剜鬼刻字崛奇<lb/>
<pb n="KR4h0142_WYG_092-7b"/>
水精火齊光陸離天魔擎來青帝寳鯨波湧出珊瑚枝<lb/>
墨花酣春馬乳漲醉夢渴想西涼姿風牕秋凝螙葉語<lb/>
露架夜憶虬柯垂須臾掩巻何所見月落庭空無影時<lb/>
　　高昌王所畫蒲萄熊九皋藏　　<hi>元</hi>成廷珪<lb/>
玉闗西去火州城五月蒲萄無數生今日江南池館裏<lb/>
萬株聨絡水晶棚<lb/>
　　同喻國輔題温日觀蒲萄　　　<hi>元</hi>吳萊<lb/>
佛者本西域蒲萄亦來西柰何此善畫無或渠所携我<lb/>
<pb n="KR4h0142_WYG_092-8a"/>
曽考其故初與漢使偕上林乃有館䓤嶺何須梯天時<lb/>
自不同地氣忽已迷結子且磊磊懸藤更高低先幾日<lb/>
已露薄德不及稽終令白㲲象逺從雙狻㹸從兹故國<lb/>
木伴爾禪家栖幽心恍有得爛墨研為泥宜哉一揮灑<lb/>
遽若無町畦依稀可少辨變作天投蜺萬古空朔色南<lb/>
山竟朝躋畫工尚逸品游戲徒筌蹄豈伊吾無人何從<lb/>
非耄倪豈伊吾無物桃李總成蹊此皆非所産敢與中<lb/>
州齊為爾撫此巻長歌欲驚嘶<lb/>
<pb n="KR4h0142_WYG_092-8b"/>
　　温日觀畫蒲萄　　　　　　　<hi>元</hi>鄭元祐<lb/>
伊昔錢唐温日觀醉兀竹輿殊傲岸却将書法畫蒲萄<lb/>
張顛草聖何零亂枝枝葉葉㸃畫間醉瞠白眼看青天<lb/>
狂呼大盗楊總統天不汝誅吾厚顔楊加箠死曽不畏<lb/>
故老言之淚尚澘畫成蒲萄誰賞識惟有鮮于恒嘖嘖<lb/>
醉扣齋室支離疏拊摩悲歌淚填臆鮮于設浴師浣之<lb/>
為師滌垢曽弗辭人言結襪張廷尉千載風流寧異兹<lb/>
蔓如龍鬚實馬乳問師揮毫奚獨取只因漢使逺持來<lb/>
<pb n="KR4h0142_WYG_092-9a"/>
野老詩成淚如雨<lb/>
　　温日觀蒲萄　　　　　　　　<hi>元</hi>張　憲<lb/>
銀甕懸紫駝驛騎曉來急西風吹竹牕一夜鮫人泣<lb/>
　　題水墨蒲萄　　　　　　　　<hi>元</hi>舒　頔<lb/>
老龍騰淵雲氣濕萬斛驪珠夜光泣秋風吹滿西涼州<lb/>
釀就清香浮玉液<lb/>
　　墨蒲萄　　　　　　　　　　<hi>元</hi>貢性之<lb/>
酒醒西樓月欲斜滿牕晴影走秋蛇狂夫賸有相如渴<lb/>
<pb n="KR4h0142_WYG_092-9b"/>
一滴涼州未許賒<lb/>
　　題肅萬邦蒲萄　　　　　　　<hi>元</hi>貢性之<lb/>
憶騎官馬過灤陽馬乳纍纍壓架香釀就瓊漿三百斛<lb/>
胡姬當道唤人嘗<lb/>
　　題畫萄萄　　　　　　　　　<hi>元</hi>丁鶴年<lb/>
西域蒲萄事已非故人揮灑出天機碧雲涼泠驪龍睡<lb/>
拾得遺珠月下歸<lb/>
　　題日觀蒲萄巻　　　　　　　<hi>元</hi>馬　臻<lb/>
<pb n="KR4h0142_WYG_092-10a"/>
老衲摶空無混沌為之闢拔得天地根不假雨露力寒<lb/>
藤挂鬼眼纍纍冷光碧驪龍亦驚猜夜半風霆急<lb/>
　　温日觀葡萄　　　　　　　　<hi>元</hi>張　雨<lb/>
日觀一飲西涼酒解冩蒲萄絶代無請師截斷葛藤路<lb/>
還我黒月摩尼珠<lb/>
　　蒲萄　　　　　　　　　　　<hi>明</hi>楊　基<lb/>
一斛涼州價巳多上林千樹酒成河塵沙漠漠穹廬雪<lb/>
若箇銀缾覆紫駞<lb/>
<pb n="KR4h0142_WYG_092-10b"/>
　　題蒲萄　　　　　　　　　　<hi>明</hi>孫　蕡<lb/>
驪龍弄影照高秋萬斛真珠露氣浮還憶玉人歌舞散<lb/>
紫駝銀甕出涼州<lb/>
　　題林盤所學民家藏温日觀蒲萄<hi>明</hi>許伯旅<lb/>
張顛草書天下雄醉筆往往驚羣公温師作畫亦若是<lb/>
我知畫與書法通葡萄何來自西極枝蔓連雲引千尺<lb/>
世間畫者誰最高温師自有葡萄癖當時豪貴争邀迎<lb/>
掉頭輒走呼不應酒酣耳熱清興發揮灑始覺通神靈<lb/>
<pb n="KR4h0142_WYG_092-11a"/>
東家雪練西家帛布地待師師不惜芒鞋踏墨雲海翻<lb/>
滿把驪珠輕一擲百年畫意誰見之破幅蕭條今尚遺<lb/>
心垢都除入清淨不爾妙悟何能為憶我携書客淮右<lb/>
大官都送葡萄酒寒香壓露春甕深風味江南未曽有<lb/>
林君對此心忉忉謂余亦種葡萄苖何當醸酒二千斛<lb/>
愁來一飲三百瓢<lb/>
　　題璋上人所藏温日觀墨蒲萄　<hi>明</hi>藍　智<lb/>
鮫人織綃翡翠宮驪珠滴露垂玲瓏老禪定起冩秋影<lb/>
<pb n="KR4h0142_WYG_092-11b"/>
空山月轉雙梧桐憶昔初移大宛種苜蓿榴花俱入貢<lb/>
蓬萊别館綠雲深太液晴波水晶重貝南之谷曇老居<lb/>
生紙顛倒長藤枯墨池秃盡白兔頴天風吹墜青龍鬚<lb/>
祗園馬乳秋初熟㸃綴鵝湖雲一幅醉草猶疑懷素狂<lb/>
寒梅頓覺華光俗野堂千尺手所栽兵戈蕪沒同蒿萊<lb/>
日斜對畫獨迴首詩成誰致西涼酒<lb/>
　　題蒲萄扇　　　　　　　　　<hi>明</hi>郭　厪<lb/>
裊裊拂虬髯離離懸馬乳曽傾銀甕香一博涼州史<lb/>
<pb n="KR4h0142_WYG_092-12a"/>
　　題月下蒲萄巻　　　　　　　<hi>明</hi>周　旋<lb/>
驪龍飛出水晶宮嫋嫋長鬚翠拂風亂吐珊瑚千萬顆<lb/>
夜深高掛月明中<lb/>
　　墨蒲萄　　　　　　　　　　<hi>明</hi>金幼孜<lb/>
風架引藤高十丈翠葉隂隂氣蕭爽老龍昨夜挾風雨<lb/>
亂吐驪珠落天上<lb/>
　　蒲萄圖　　　　　　　　　　<hi>明</hi>張　寧<lb/>
紫絲步障流蘇短露淡風清秋未滿舞鳯翎翻翠解<lb/>
<pb n="KR4h0142_WYG_092-12b"/>
苞蟠龍骨瘦珠垂頷青䓤苜蓿錦石榴枝交蔓引彌山<lb/>
丘驊騮不至仙槎逺空有草物遺中州君不思涼州一<lb/>
斗猶輕換西行千騎歸無半<lb/>
　　蒲萄圖<hi>為張雲山題</hi>　　　　　　　<hi>明</hi>張元禎<lb/>
上林衆卉飄霜籜獨與秋光壯蕭索翠虬三千蟠綠雲<lb/>
水晶八萬妝羅幕粉署仙郎心愛之半幅生綃圖磊落<lb/>
長風幾度閶闔來柔條欲舞珠欲躍何當摘取釀春缸<lb/>
香冽應覺醍醐薄瑶觴持去壽君王遮莫涼州可相博<lb/>
<pb n="KR4h0142_WYG_092-13a"/>
　　岳䝉泉畫葡萄　　　　　　　<hi>明</hi>吳　寛<lb/>
曽是文淵閣下才才高只合有人猜白頭騎馬涼州過<lb/>
却使葡萄入畫來<lb/>
　　石田學䝉泉閣老畫葡萄　　　<hi>明</hi>王　鏊<lb/>
虬髯詰屈幹鱗皴二老含毫鬬出新試看山亭秋雨裏<lb/>
不知若箇得渠真<lb/>
　　題蒲萄圖　　　　　　　　　<hi>明</hi>謝廷柱<lb/>
蒲萄漢代來西域移向涼州家徧植何人冩入此圖中<lb/>
<pb n="KR4h0142_WYG_092-13b"/>
逼真妙手時難得初疑滄海躍驪龍明珠頷下光玲瓏<lb/>
吐霧噓雲猶帶濕揚鬚鼓鬛勢挐雄又如垂旒耀初日<lb/>
紫艷顆顆聨綴密水晶馬乳品不同摹冩總入畫工筆<lb/>
煙藤漏日翠糾纒風葉含露青連綿高堂閲畫已快意<lb/>
何如結架齊簷前我欲走使逺截取賸得長條種兹土<lb/>
秋風亂剪落筠筐釀熟千缸萬缸醹不羡雲安麯米春<lb/>
何勞漢官挏馬乳涼州新釀屬閩南畫圖束閣不須覩<lb/>
　　畫葡萄引　　　　　　　　　<hi>明</hi>王九思<lb/>
<pb n="KR4h0142_WYG_092-14a"/>
漢武惟知貴異物博望常勞使西域大夏康居産富饒<lb/>
梧桐檉柳非奇特獨取葡萄入漢宮遂遣天王親外國<lb/>
當年肉味厭侯王今日霜根徧西北吾家十畝後園裏<lb/>
長條幾架南山側龍鬚時裊水風斜馬乳盡垂秋雨色<lb/>
故園一别驚風雨畫圖相對思鄉土青錢已辦雇河舟<lb/>
白首行看住草樓但願千缸釀春酒未須一斗博涼州<lb/>
　　題墨蒲萄　　　　　　　　　<hi>明</hi>李　汛<lb/>
雷車夜碾山雲殘蟄龍驚震江波寒崢嶸直上青霄蟠<lb/>
<pb n="KR4h0142_WYG_092-14b"/>
忽然下飲研池寛墨花香暖朝未乾爪痕屈曲珠影團<lb/>
清光照夜夜不闌摩挲老眼驚奇觀便覺風雨生毫端<lb/>
　　葡萄<hi>二首</hi>　　　　　　　　　<hi>明</hi>徐　渭<lb/>
半生落魄已成翁獨坐書齋嘯晚風筆底明珠無處賣<lb/>
閒抛閒擲野藤中<lb/>
自從初夏到今朝百事無心總棄抛尚有舊時書秃筆<lb/>
偶将蘸墨㸃葡萄<lb/>
　　題日觀畫葡萄　　　　　　　<hi>明</hi>僧大圭<lb/>
<pb n="KR4h0142_WYG_092-15a"/>
短衣狂走至元僧醉唾驪珠十斛冰定起山樓寒月上<lb/>
一牕風影冩秋藤<lb/>
　　題温日觀葡萄　　　　　　　<hi>明</hi>僧大圭<lb/>
龍扄失鑰十二重驪珠迸落鮫人宮并刀剪斷紫瓔珞<lb/>
纍纍馬乳垂金風樹根吹火照殘墨冷雨松棚秋鬼哭<lb/>
蔗丸嚼碎流沙冰鴨酒呼來漢江綠鐵削虯藤劒三尺<lb/>
雷梭怒穴陶家壁曇胡醉起面秋巖一索摩尼挂空碧<lb/>
　　題蒲萄竹筍圖　　　　　　　<hi>元</hi>張天英<lb/>
<pb n="KR4h0142_WYG_092-15b"/>
王母初來漢殿時青鸞踏折埽壇枝天風吹老龍珠帳<lb/>
挂墜瑶簪醉不知<lb/>
　　題畫蒲萄松鼠　　　　　　　<hi>元</hi>貢性之<lb/>
獧似彌猴㨗似猱栗梢走過又松梢紫萄若使知滋味<lb/>
一日能來一百遭<lb/>
　　梨葡萄　　　　　　　　　　<hi>明</hi>傅汝楫<lb/>
鳥驚午睡濃起坐林花近渴思谷口漿醉唤梁州醖<lb/>
　　荔枝圖　　　　　　　　　　<hi>金</hi>趙秉文<lb/>
<pb n="KR4h0142_WYG_092-16a"/>
雨滴鈴聲蜀道長都緣一曲荔枝香宣和無限丹青手<lb/>
好畫當年花石碙<lb/>
　　墨荔枝　　　　　　　　　　<hi>元</hi>歐陽𤣥<lb/>
向來千里騎塵紅生色羅襦濕翠濃顔色似嫌妃子涴<lb/>
蕭然獨有墨君風<lb/>
　　荔枝畫<hi>為福建僉憲張惟逺題</hi>　　　　　<hi>元</hi>張　昱<lb/>
茜羅輕裹玉肌寒吹盡南風露未乾一寸丹心無與寄<lb/>
為憑圖畫入長安<lb/>
<pb n="KR4h0142_WYG_092-16b"/>
　　題荔枝　　　　　　　　　　<hi>元</hi>陶宗儀<lb/>
大唐置驛貢遐方火齊虬珠裹蔗漿博得玉環纔一笑<lb/>
教坊曲奏荔枝香<lb/>
　　題荔枝練帶　　　　　　　　<hi>明</hi>高　啓<lb/>
雨後蠻枝錦果肥華清貢罷驛塵稀山禽自繞枝頭啄<lb/>
疑是宮中舊雪衣<lb/>
　　荔枝圖　　　　　　　　　　　劉　偘<lb/>
閩南産嘉實名為丹荔枝品題冠諸果風味甘如飴曽<lb/>
<pb n="KR4h0142_WYG_092-17a"/>
買貴妃笑亦辱君謨知高宗冩此圖六種顔色竒移兹<lb/>
工巧心治國諒無虧鼎湖龍去逺展巻令人悲<lb/>
　　題石榴　　　　　　　　　　<hi>宋</hi>范成大<lb/>
日烘古錦囊露浥紅瑪瑙玉池嚥清肥三彭跡如埽<lb/>
　　石榴圖　　　　　　　　　　<hi>明</hi>楊　基<lb/>
玉椀糖霜萬顆冰王孫筵上酒微醒若教畫作囘仙鶴<lb/>
一夜吹簫過洞庭<lb/>
　　題畫石榴　　　　　　　　　<hi>明</hi>王世貞<lb/>
<pb n="KR4h0142_WYG_092-17b"/>
君自閩天來豈少陳家紫何似安石榴纍纍結佳子<lb/>
　　題櫻桃　　　　　　　　　　<hi>宋</hi>范成大<lb/>
火齊寳瓔珞垂於綠繭絲幽禽都未覺和露折新枝<lb/>
　　畫枇杷　　　　　　　　　　<hi>元</hi>柳　貫<lb/>
四月江南盧橘熟離離佳實滿枝黄丹青偶向圖中見<lb/>
漬蜜猶思配一觴<lb/>
　　枇杷圖　　　　　　　　　　<hi>明</hi>楊　基<lb/>
盧橘當年出漢家誰将名字雜枇杷風枝露葉金盤果<lb/>
<pb n="KR4h0142_WYG_092-18a"/>
盡是僧房雪後花<lb/>
　　畫楊梅答韓克瞻　　　　　　<hi>明</hi>沈　周<lb/>
西山有雨楊梅熟東老無詩口舌乾珍重故人知此意<lb/>
高林摘寄紫瑛丸<lb/>
　　題木𤓰圖　　　　　　　　　<hi>宋</hi>范成大<lb/>
沉沉黛色濃糝糝金沙絢郤笑宣州房競作紅妝面<lb/>
　　徐熙折枝果圖<hi>二首</hi>　　　　　<hi>元</hi>王　惲<lb/>
紫陌春風窈窕歌昇平花果夢宣和冩生忽見徐卿畫<lb/>
<pb n="KR4h0142_WYG_092-18b"/>
碧爛紅鮮發興多<lb/>
後庭新唱滿深宮已覺金陵王氣空畫手忍将亡國淚<lb/>
筆端秋實染春紅<lb/>
　　題靖夫弟畫屏折枝<hi>六首</hi>　　　<hi>元</hi>程文敏<lb/>
　　　櫻桃<lb/>
雨洗紅珠重香浮乳酪寒筠籃風味在消得赤瑛盤<lb/>
　　　來禽<lb/>
翡翠圓成彈臙脂與㸃腮園丁休盡採怕有衆禽來<lb/>
<pb n="KR4h0142_WYG_092-19a"/>
　　　　梨子<lb/>
　滿面黄金粟盈科白玉漿可能燒二顆口腹累君王<lb/>
　　　　石榴<lb/>
　朱房含玉醴玳殻錯金鈿不枉煩符節崎嶇十八年<lb/>
　　　　木𤓰<lb/>
　珍重宣城貢瓊瑶直得詩霜餘風韻在細字冩臙脂<lb/>
　　　　枇杷<lb/>
　翠葆擎珠琲金丸貯蔗漿雪中記高樹花發傲羣芳<lb/>
<pb n="KR4h0142_WYG_092-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定歴代題畫詩類巻九十二<lb/>
</p>
<p>
</p>
  </div>
</body>
</text>
</TEI>
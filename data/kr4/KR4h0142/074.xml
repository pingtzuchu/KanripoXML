<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0142_WYG_074-1a"/>
　欽定四庫全書<lb/>
御定厯代題畫詩類巻七十四目録<lb/>
　　樹石類<lb/>
　　　子瞻畫枯木<hi>宋孔武仲</hi>
　　　題過所畫枯木竹石<hi>宋蘇軾三首</hi>
　　　子瞻與李公麟宣徳共畫翠石古木老僧謂之憩<lb/>
　　　　寂圖題其後<hi>宋蘇轍</hi>
　　　西軒畫枯木怪石<hi>宋蘇轍</hi>
<pb n="KR4h0142_WYG_074-1b"/>
　　　和謝公定觀袐閣文與可枯木<hi>宋陳師道</hi>
　　　題子瞻枯木<hi>宋黄庭堅</hi>
　　　子瞻寺壁作小山枯木<hi>宋黄庭堅</hi>
　　　求郭侍禁水墨樹石<hi>宋黄庶</hi>
　　　題莫夀朋内翰之所藏東坡所畫枯木<hi>宋孫覿</hi>
　　　同趙伯充觀東坡畫枯木<hi>宋僧道潛二首</hi>
　　　西湖酒家壁畫枯木<hi>元宋无</hi>
　　　題楊友直檢校所藏李營丘枯木圖<hi>元虞集</hi>
<pb n="KR4h0142_WYG_074-2a"/>
　　題髙彦敬樹石圖<hi>元趙孟頫</hi>
　　枯木圖<hi>元貢性之二首</hi>
　　題李成枯木<hi>元張天英</hi>
　　李士𢎞枯木風竹圖<hi>元劉因</hi>
　　墨石枯木<hi>元傅若金</hi>
　　題趙承旨枯木竹石圖<hi>元馬祖常</hi>
　　子昻枯木竹石圖<hi>元袁桷</hi>
　　題李遵道枯木竹石圖<hi>元李孝光</hi>
<pb n="KR4h0142_WYG_074-2b"/>
　　趙汝甫枯木竹石巻<hi>元李孝光</hi>
　　題李息齋枯木竹石圖<hi>元丁復</hi>
　　宣和畫木石<hi>元黄潛</hi>
　　題趙文敏公木石有先師題於上<hi>元張翥</hi>
　　題棘石圖<hi>元王翰</hi>
　　李遵道枯木竹石圖<hi>元黄鎮成</hi>
　　倪元鎮古木竹石<hi>元鄭元祐</hi>
　　趙集賢枯木竹石<hi>元張憲</hi>
<pb n="KR4h0142_WYG_074-3a"/>
　　枯木竹石<hi>元貢性之</hi>
　　枯木竹石<hi>元丁鶴年</hi>
　　為吳處士畫喬林磵石<hi>元倪瓚</hi>
　　題倪雲林枯木竹石小景<hi>元陶宗儀</hi>
　　題枯木竹石<hi>明劉崧三首</hi>
　　枯樹圖歌<hi>明劉基</hi>
　　吳仲圭枯木竹石<hi>明高啟</hi>
　　題枯木竹石<hi>明王紱</hi>
<pb n="KR4h0142_WYG_074-3b"/>
　　題枯木竹石<hi>明鄭珞</hi>
　　枯木圖寄許士修<hi>明方孝孺</hi>
　　題李營丘枯木圖<hi>明唐文鳯</hi>
　　題枯木竹圖<hi>明陳憲章</hi>
　　枯木竹石圖<hi>明劉溥</hi>
　　劉時用枯木竹石<hi>明劉珝</hi>
　　寫枯木幽篁<hi>明張寜</hi>
　　題趙魏公木石圖<hi>明王褘</hi>
<pb n="KR4h0142_WYG_074-4a"/>
　　題徴明冩贈潘崇禮灌木寒泉大幅<hi>明祝允明</hi>
　　枯木竹石圖<hi>明姚綬</hi>
　　題枯木竹石<hi>明朱純</hi>
　　題王叔明枯木竹石<hi>明高得暘</hi>
　　枯木竹石<hi>明李廷儀</hi>
　　題喬柯秀石<hi>明張鳯翼</hi>
　　倣倪迂寫林亭秀石<hi>明李日華</hi>
　　題畫草木竒峰<hi>明王景彰</hi>
<pb n="KR4h0142_WYG_074-4b"/>
　　畫石<hi>唐劉商</hi>
　　畫石<hi>宋白玉蟾二首</hi>
　　孫懷悦紙本亂石<hi>宋文同</hi>
　　題孫舜俞府判瑞石圖<hi>宋楊萬里</hi>
　　題劉才卿湖石扇頭<hi>元元好問</hi>
　　宣和寳石圖<hi>元王惲</hi>
　　趙氏宗室畫水石<hi>元馬祖常</hi>
　　題柯敬仲博士畫石<hi>元錢維善</hi>
<pb n="KR4h0142_WYG_074-5a"/>
　　　題方壺水石圖<hi>明詹同</hi>
　　　題畫石<hi>明張濬</hi>
　　　題畫<hi>元華幼武</hi>
　　　題畫<hi>明王慎中</hi>
　　　題史癡翁畫<hi>明盛時泰</hi>
　　　題畫贈楊𤣥蔭大參<hi>明董其昌</hi>
　　　扇圖<hi>明徐渭</hi>
　<lb/>
<pb n="KR4h0142_WYG_074-5b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定歴代題畫詩類卷七十四目録<lb/>
<pb n="KR4h0142_WYG_074-6a"/>
　欽定四庫全書<lb/>
御定厯代題畫詩類卷七十四<lb/>
　　樹石類<lb/>
　　　子瞻畫枯木　　　　　　　　<hi>宋</hi>孔武仲<lb/>
　寒雲行空亂春華西風凛凛空吹沙夫子抱膝若喪魄<lb/>
　誰知巧思中萌芽敗毫淡墨任揮染蒼莽菌蠢移龍蛇<lb/>
　畧増㸃綴已成就止見枯木成槎枒更無丹青相掩翳<lb/>
　惟有口鼻隨穿呀往年江湖飽觀<hi>闕一字</hi>或在山隈溪水<lb/>
<pb n="KR4h0142_WYG_074-6b"/>
　涯腹中空洞夜藏魅巔頂突兀春無花徑深最宜繫畫<lb/>
　舸日落時復停歸鴉蘇公早與俗子偶避世欲種東陵<lb/>
　𤓰窺觀盡得物外趣移向紙上無毫差醉中遺落不袐<lb/>
　惜往往流傳藏人家趙昌丹青最細膩直與春色爭豪<lb/>
　華公今好尚何太癖曽載木車出岷巴輕肥欲與世為<lb/>
　戒未許木葉勝枯槎萬物流形若泫露百嵗俄驚眼如<lb/>
　車樹猶如此不長乆人以何者堪矜誇悠悠坐見死生<lb/>
　境但隨天機無損加却笑金城對宫栁泫然流涕空咨<lb/>
<pb n="KR4h0142_WYG_074-7a"/>
嗟<lb/>
　　題過所畫枯木竹石　　　　　<hi>宋</hi>蘇　軾<lb/>
老可能為竹冩真小坡今與竹傳神山僧自覺菩提長<lb/>
心境都將付臥輪<lb/>
散木支離得自全交柯蚴蟉欲相纒不須更説能嗚鴈<lb/>
要以空中得盡年<lb/>
倦㸔澀勒暗蠻邨亂棘孤藤束瘴根惟有長身六君子<lb/>
依依猶得似淇園<lb/>
<pb n="KR4h0142_WYG_074-7b"/>
　　子瞻與李公麟宣徳共畫翠石古木老僧謂之憩<lb/>
　　　寂圖題其後　　　　　　　<hi>宋</hi>蘇　轍<lb/>
東坡自作蒼蒼石留取長松待伯時只有兩人嫌未足<lb/>
更收前世杜陵詩<lb/>
　　西軒畫枯木怪石　　　　　　<hi>宋</hi>蘇　轍<lb/>
西軒素屏開白雲婆娑老桂依霜輪顧兔出走蟾蜍奔<lb/>
河漢卷海機石蹲牽牛自載倚桂根清風颯然吹四鄰<lb/>
東坡妙思傳子孫作詩髣髴追前人筆墨墮地稱竒珍<lb/>
<pb n="KR4h0142_WYG_074-8a"/>
閉藏不聽落泥塵老人讀書眼病昏一㸔落筆生精神<lb/>
　　和謝公定觀袐閣文與可枯木　<hi>宋</hi>陳師道<lb/>
斯人不復有累世或可期每於丹青裏一見如平時壞<lb/>
障塵得入慘澹令人悲墨容落欲盡巖顔終不移朽老<lb/>
萬餘年石心烏銅皮念此猶少作未盡冰霰姿北枝把<lb/>
異鵲意定了不疑惜哉不得語胷次㡬興衰一為要貴<lb/>
役可復辭畫師隠奥雖可惜塗抹復見遺謝侯名家子<lb/>
感慨形苦詞豈惟語畫工勁特頗似之何當補諫列一<lb/>
<pb n="KR4h0142_WYG_074-8b"/>
吐胷中竒<lb/>
　　題子瞻枯木　　　　　　　　<hi>宋</hi>黄庭堅<lb/>
折衝儒墨陳堂堂書入顔楊鴻鴈行胷中元自有丘壑<lb/>
故作老木蟠風霜<lb/>
　　子瞻寺壁作小山枯木　　　　<hi>宋</hi>黄庭堅<lb/>
海内文章非畫師能回筆法作枯枝豫章從小有梁棟<lb/>
也似鄭公雙鬢絲<lb/>
　　求郭侍禁水墨樹石　　　　　<hi>宋</hi>黄　庶<lb/>
<pb n="KR4h0142_WYG_074-9a"/>
塵埃典却林泉閒家夢夜夜歸雲端知君弄筆欺造化<lb/>
乞我㡬株松石㸔<lb/>
　　題莫夀朋内翰之所藏東坡所畫枯木<lb/>
　　　　　　　　　　　　　　　<hi>宋</hi>孫　覿<lb/>
龍筋鶴骨老摧頹百尺修圍折巨雷倦鵲飛來望百繞<lb/>
踏枝不著又驚回<lb/>
　　同趙伯充觀東坡畫枯木<hi>二首</hi>　<hi>宋</hi>僧道潛<lb/>
經綸志業終不試晩嵗收功翰墨林偶向僧坊委陳迹<lb/>
<pb n="KR4h0142_WYG_074-9b"/>
每經風雨聽龍吟<lb/>
蕭然素壁倚枯枝行路驚嗟况所思惆悵騎鯨天上去<lb/>
却來人世恐無期<lb/>
　　西湖酒家壁畫枯木　　　　　<hi>元</hi>宋　无<lb/>
衡岳喬松道途逺成都古柏山川隔忽驚老樹刺眼來<lb/>
疑是頹崖壓東壁抝怒風雷龍虎氣盤摺造化乾坤力<lb/>
陰連滄海一片秋秀奪西湖兩峰色寒雲苒惹霾晝影<lb/>
凍蘚緑㳂借春碧醉翁睥睨欲挂衣禪伯經營思憩錫<lb/>
<pb n="KR4h0142_WYG_074-10a"/>
烏鳶冥下踏枝空猿猱夜過嗔藤仄鐵幹銅柯嗅不香<lb/>
蒼雪𤣥煙潤將滴便擬攀蘿解糾纒何須平地生荆棘<lb/>
直須埽去曲碌姿揮作昻霄數千尺<lb/>
　　題楊友直檢校所藏李營丘枯木圖<lb/>
　　　　　　　　　　　　　　　<hi>元</hi>虞　集<lb/>
老龍出海蒼髯鬚營丘枯木天下無回枝屈鐵墮崖雪<lb/>
澗底應拾青珊瑚明堂清廟要梁棟朔風吹沙澤腹凍<lb/>
老身不用歎遲莫按圖來求萬鈞重<lb/>
<pb n="KR4h0142_WYG_074-10b"/>
　　題髙彦敬樹石圖　　　　　　<hi>元</hi>趙孟頫<lb/>
喬木動秋風索索葉自語堂堂侍郎公髙懷政如許<lb/>
　　枯木圖<hi>二首</hi>　　　　　　　　<hi>元</hi>貢性之<lb/>
湖石東頭太液西春風宫樹半髙低王孫金彈多如雨<lb/>
不著黄鸝一箇啼<lb/>
翠蘿牽恨引絲長黄葉將風戰曉霜莫怨一枝棲未穏<lb/>
上林春樹近昭陽<lb/>
　　題李成枯木　　　　　　　　<hi>元</hi>張天英<lb/>
<pb n="KR4h0142_WYG_074-11a"/>
誰如惜墨李營丘屈鐵交柯煙雨稠記得滄江龍出蟄<lb/>
怒鬚捲霧拔山湫<lb/>
　　李士𢎞枯木風竹圖　　　　　<hi>元</hi>劉　因<lb/>
狂蛟舞空蒼髯拏雙鐵䝉頂雲交加亭亭霜標不受侮<lb/>
慘澹天籟枯槎牙西山古淵人莫測一柱承天萬牛力<lb/>
㑹須截玉化陂龍拂拭苔光遺劒跡<lb/>
　　墨石枯木　　　　　　　　　<hi>元</hi>傅若金<lb/>
人傳月中樹恐是山河影片石補天餘參差碧雲冷<lb/>
<pb n="KR4h0142_WYG_074-11b"/>
　　題趙承㫖枯木竹石圖　　　　<hi>元</hi>馬祖常<lb/>
猗歟太史諸王孫生綃畫出崐崘根枯槎菌蠢厄野火<lb/>
淇園秋雨琅玕繁天寒嵗暮碣石館囊書日見𤣥雲翻<lb/>
持向故山茅屋底倚㸔屈曲大江奔<lb/>
　　子昻枯木竹石圖　　　　　　<hi>元</hi>袁　桷<lb/>
亭亭木上座楚楚湘夫人因依太古石融液無邊春<lb/>
　　題李遵道枯木竹石圖　　　　<hi>元</hi>李孝光<lb/>
謫仙夜入雷電室捕得飛來石上梭却斫靈查挂明月<lb/>
<pb n="KR4h0142_WYG_074-12a"/>
横吹玉笛上天河<lb/>
　　趙汝甫枯木竹石圖　　　　　<hi>元</hi>李孝光<lb/>
中林黄葉浄沄沄眼底峥嶸見此君清曉東池㸔黄菊<lb/>
鳯毛無數落春雲<lb/>
　　題李息齋枯木竹石圖　　　　<hi>元</hi>丁　復<lb/>
霜柯洞庭寒露葉渭川冷幽人美清夜獨冩秋燈影<lb/>
　　宣和畫木石　　　　　　　　<hi>元</hi>黄　溍<lb/>
石邊古木尚青枝地老天荒石不知故國小臣誰在者<lb/>
<pb n="KR4h0142_WYG_074-12b"/>
蒼梧落照不成悲<lb/>
　　題趙文敏公木石有先師題於上<hi>元</hi>張　翥<lb/>
吳興筆法妙天下人藏片楮無遺者南陽詩律動江湖<lb/>
一篇才出人争冩二老風流傾一時至今傳畫仍傳詩<lb/>
清涵月露秋見影黒入雷雨寒無姿仇山黄鶴去不返<lb/>
苕溪鷗保嵗俱晚好呼鐵爪夜錚錚刻向青珉照人眼<lb/>
　　題棘石圖　　　　　　　　　<hi>元</hi>王　翰<lb/>
烈風號中林極目盡荆棘離離寒月秋莽莽古原夕溟<lb/>
<pb n="KR4h0142_WYG_074-13a"/>
鴻振髙翮鷦鷯翳深跡奈此貞固姿蒼茫更秋色<lb/>
　　李遵道枯木竹石圖　　　　　<hi>元</hi>黄鎮成<lb/>
老樹槎牙倚半空蒼筠葉葉帶秋風欲將嵗晩論心事<lb/>
遥憶美人江水東<lb/>
　　倪元鎮古木竹石　　　　　　<hi>元</hi>鄭元祐<lb/>
雲林子外生死解内<graphic n="KR0802" url="https://raw.githubusercontent.com/kanripo/KR-Gaiji/master/images/KR0802.png" mimeType="image/png"/>為天使帶經而鋤倦即休亦復<lb/>
拈筆為林丘樹枝鱗皴崖石齒若有人兮在空谷招之<lb/>
不來兮雲慘瘁以令人愁<lb/>
<pb n="KR4h0142_WYG_074-13b"/>
　　趙集賢枯木竹石　　　　　　<hi>元</hi>張　憲<lb/>
槎牙老樹響天風寂厯幽篁泣露叢惆悵玉堂舊公子<lb/>
故家陵廟月明中<lb/>
　　枯木竹石　　　　　　　　　<hi>元</hi>貢性之<lb/>
怪石犖确厓谷深凉風蕭瑟蒼雪陰美人何處解長佩<lb/>
湘波灃水勞余心<lb/>
　　枯木竹石　　　　　　　　　<hi>元</hi>丁鶴年<lb/>
青天騰一蛟白日臥雙虎何人歌竹枝遥隔瀟湘浦<lb/>
<pb n="KR4h0142_WYG_074-14a"/>
　　為吳處士畫喬林磵石　　　　<hi>元</hi>倪　瓉<lb/>
山家日出無行蹤雪樹煙蘿逺且重不見鹿眠磐石上<lb/>
提壺自挂一長松<lb/>
　　題倪雲林枯木竹石小景　　　<hi>元</hi>陶宗儀<lb/>
蒼玉庚庚翠袖扶墨池洗出碧珊瑚倪顛老去風流盡<lb/>
只有雲林小畫圖<lb/>
　　題枯木竹石　　　　　　　　<hi>明</hi>劉　崧<lb/>
曽聽楚人歌竹枝横江秋靜月明時只今漂泊春風裏<lb/>
<pb n="KR4h0142_WYG_074-14b"/>
緑滿南園總不知<lb/>
平沙竹樹晩毿毿楚客維舟近峽南忽憶㣲雲將雨過<lb/>
滿林秋色照江潭<lb/>
木葉欲脫天雨霜竹枝乍低風已凉三湘落日流波白<lb/>
行子繫船歸故鄉<lb/>
　　枯樹圖歌　　　　　　　　　<hi>明</hi>劉　基<lb/>
道傍古樹身半枯白蟻穴根蟲穴膚風摧雨撼霜雪凍<lb/>
斷石臲卼無人扶憶昔勾芒肇初政百卉騰達隨呵嘘<lb/>
<pb n="KR4h0142_WYG_074-15a"/>
新柯荏苒舊柯壯霧露膏沐光如濡黄鸝翡翠語嬌滑<lb/>
桑扈戴勝鳴相呼白鶴來巢鹿止蔭匠石愕睨爭歎譽<lb/>
寜知憂患生旦夕野火倏忽起不虞燎原烈焰難嚮邇<lb/>
孰問柞櫟杉與櫧枝燔葉焮根半赤朽腐瞞液非時湏<lb/>
山林揺落嵗方晏聊以薜荔為衣袽嗚呼廣厦棟梁具<lb/>
委棄草莽同薪芻皇天未必替生意更盼玉燭回陽烏<lb/>
　　吳仲圭枯木竹石　　　　　　<hi>明</hi>髙　啓<lb/>
叢篠倚喬柯秋陰雨尚多風霜莫揺落留蔭石邊莎<lb/>
<pb n="KR4h0142_WYG_074-15b"/>
　　題枯木竹石<hi>寄李公實</hi>　　　　　　<hi>明</hi>王　紱<lb/>
罨畫溪邊水拍隄繞隄髙樹倚雲齊君家正在樹深處<lb/>
滿地緑陰山鷓啼<lb/>
　　題枯木竹石　　　　　　　　<hi>明</hi>鄭　珞<lb/>
湘靈夢斷湘雲夕凉葉瀟瀟㵼秋碧君山半夜風雨來<lb/>
萬頃波中老龍泣<lb/>
　　枯木圖<hi>寄許士修</hi>　　　　　　　　<hi>明</hi>方孝孺<lb/>
春到已多時幽禽尚未知上林無限好何事立枯枝<lb/>
<pb n="KR4h0142_WYG_074-16a"/>
　　題李營丘枯木圖　　　　　　<hi>明</hi>唐文鳯<lb/>
營丘枯木天下無筆端造化何榮枯想當磅礴欲畫際<lb/>
天為逐興神為驅鄧林已化防風骨滄海乍出珊瑚株<lb/>
良材何異徂徠産大用不值明堂需自憐形質赦斤斧<lb/>
豈歎薪爨供樵蘇萬牛回首力未許獨匠指顧心難圖<lb/>
空遺偃蹇蔽村野白石鑿鑿泉嗚嗚枯梢似挂瘦蛇影<lb/>
亂葉恍茁乖龍鬚我生本是山澤臞隠居林樾同凡夫<lb/>
昻霄聳壑日在望號雨呼風時與俱只今廊廟重締構<lb/>
<pb n="KR4h0142_WYG_074-16b"/>
楩楠杞梓當貯儲按圖工師儻所取意營目盼増嗟吁<lb/>
　　題枯木竹圖　　　　　　　　<hi>明</hi>陳憲章<lb/>
美節晴欺雪殘株冷謝春因知名畫手不是狥時人<lb/>
　　枯木竹石圖<hi>為趙行恕作</hi>　　　　　<hi>明</hi>劉　溥<lb/>
露華洗濕江上秋美人不來生别愁洞庭瀟湘隔千里<lb/>
兩㟁白雲如水流碧空茫茫九疑道君山一㸃青螺小<lb/>
鷓鴣啼斷竹枝寒鳯凰飛去梧桐老<lb/>
　　劉時用枯木竹石　　　　　　<hi>明</hi>劉　珝<lb/>
<pb n="KR4h0142_WYG_074-17a"/>
蒼龍夕挂千尋影彩鳯朝聞十里音月夜風朝我曽見<lb/>
太湖石畔蘚痕深<lb/>
　　冩枯木幽篁<hi>送陳大用</hi>　　　　　　<hi>明</hi>張　寜<lb/>
方洲秋日景荒凉古木幽篁徧草堂冩入溪藤送君去<lb/>
情隨疎影共斜陽<lb/>
　　題趙魏公木石圖　　　　　　<hi>明</hi>王　褘<lb/>
朝罷鑾坡春晝閒籀書飛白恣揮翰多因遺墨淋漓後<lb/>
冩作虚篁木石㸔<lb/>
<pb n="KR4h0142_WYG_074-17b"/>
　　題徴明寫贈潘崇禮灌木寒泉大幅<lb/>
　　　　　　　　　　　　　　　<hi>明</hi>祝允明<lb/>
具區之水被三州洞庭之樹千萬數沉淼浩㵿天下竒<lb/>
灌木寒流此何許潘君抱朴山水人策杖行徧滄浪濱<lb/>
陽崖衆目恱暄媚忽逢陰壑如有神禹鎖老龍鐵索絶<lb/>
拏雲怒雨出洞穴木號水呼竹石裂衆蛇從之互盤結<lb/>
蛻骨戍削雜鱗鬛颼飀風葉枸株橜急流抨撞石罅躍<lb/>
珠跳汞走鬬瀺灂㣲茫上析河漢注奔赴旁繞方丈脚<lb/>
<pb n="KR4h0142_WYG_074-18a"/>
山鬼伏窺木客泣欲據恐被山伯抶仙老時下憩濯足<lb/>
而晞髮招潘君兮吾子來共千嵗以一息潘君歸語衡<lb/>
山氏仙之人兮不可以乆留吾恐一往境俱失宣州兔<lb/>
肩之毛勁如石深醮金壺𤣥玉液閉門夜半役鬼工倏<lb/>
忽移來窅無迹<lb/>
　　枯木竹石圖　　　　　　　　<hi>明</hi>姚　綬<lb/>
秋風吹空古樹葉白雨低壓新竹枝浄埽石頭㸔霽色<lb/>
滿襟涼影鬢絲絲<lb/>
<pb n="KR4h0142_WYG_074-18b"/>
　　題枯木竹石　　　　　　　　<hi>明</hi>朱　純<lb/>
槎枒老樹根盤錯翠筠静倚荆山璞竒材異寳世豈無<lb/>
却抱真姿隠巖壑卞倕不可作伶倫難再逢吁嗟世俗<lb/>
乆聾瞶高枝瑞鳯徒邕邕<lb/>
　　題王叔明枯木竹石　　　　　<hi>明</hi>髙得暘<lb/>
吾鄉畫手鶴山樵鶴去山空不可招真跡幸留王宰石<lb/>
疎篁老樹共蕭蕭<lb/>
　　枯木竹石　　　　　　　　　<hi>明</hi>李廷儀<lb/>
<pb n="KR4h0142_WYG_074-19a"/>
渴龍飲海海水枯稜撐怪石雲糢糊媧皇不用補天漏<lb/>
長留對此珊瑚株珊瑚十丈挿雲表氣勢髙壓扶桑曉<lb/>
晝長清氣寒欲凝一天涼思秋冥冥須㬰鳯鳥西飛去<lb/>
九疑對面何青青<lb/>
　　題喬柯秀石　　　　　　　　<hi>明</hi>張鳯翼<lb/>
怪石嶙峋虎豹蹲虯柯蒼翠蔭空村亦知匠石不相顧<lb/>
閲厯嵗華多蘚痕<lb/>
　　倣倪迂冩林亭秀石<hi>與修闔</hi>　　　<hi>明</hi>李日華<lb/>
<pb n="KR4h0142_WYG_074-19b"/>
橋平來穏歩亭小著閒身此地清吟者應非食肉人<lb/>
　　題畫草木竒峰　　　　　　　<hi>明</hi>王景彰<lb/>
蒼虯飛上天鱗鬛墜深麓長風吹不起散作千年緑<lb/>
　　畫石　　　　　　　　　　　<hi>唐</hi>劉　商<lb/>
蒼蘚千年粉繪傳堅貞一片色猶全那知忽遇非常用<lb/>
不把分銖補上天<lb/>
　　畫石<hi>二首</hi>　　　　　　　　　<hi>宋</hi>白玉蟾<lb/>
一片嵯峨墮碧空嶔嵜厯落最玲瓏從敎把翫真堪醉<lb/>
<pb n="KR4h0142_WYG_074-20a"/>
疑自當年栗里中<lb/>
直作壺中九華㸔碧于簮玉小于拳好藏莫便令人見<lb/>
恐有癡情似米顛<lb/>
　　孫懷悦紙本亂石　　　　　　<hi>宋</hi>文　同<lb/>
孫老抱竒筆臨紙恣揮灑從頭埽亂石磥砢隨墨下焦<lb/>
頑與圓潤無一不精者誰信萬鈞重卷之不盈把<lb/>
　　題孫舜愈府判端石圖<hi>并序</hi>　　<hi>宋</hi>楊萬里<lb/>
　廬陵治中孫昌言字舜俞居越之諸暨縣作祭享之<lb/>
<pb n="KR4h0142_WYG_074-20b"/>
　亭於龜浦雞冠山先龍圖之瑩得石剖之中有文如<lb/>
　松桂枝葉可數圖之以示士大夫賦詩者甚衆來求<lb/>
　予詩因為賦之<lb/>
雞冠山青龜浦碧松桂梢雲三萬尺何年星霣化為石<lb/>
風吹未凝冰玉色仙人擘開光燭天山下人家夜不眠<lb/>
松花桂子落如雪飛入石中堅似鐵石中種樹人不知<lb/>
石中生樹人始竒君不見只今瑞圖滿四海騷人詩卷<lb/>
牛腰大<lb/>
<pb n="KR4h0142_WYG_074-21a"/>
　　題劉才卿湖石扇頭　　　　　<hi>元</hi>元好問<lb/>
幽澗雲凝雨未乾曲池疎竹共荒寒扇頭喚起西園夢<lb/>
好似熙春閣下㸔<lb/>
　　宣和寳石圖　　　　　　　　<hi>元</hi>王　惲<lb/>
浮雲萬態煥金書染出湖光照坐隅不道漢家規制逺<lb/>
泰山磐石是基圖<lb/>
　　趙氏宗室畫水石　　　　　　<hi>元</hi>馬祖常<lb/>
生平已識趙王孫竹素何年畫石根萬里南雲秋似水<lb/>
<pb n="KR4h0142_WYG_074-21b"/>
直容艇子到柴門<lb/>
　　題柯敬仲博士畫石　　　　　<hi>元</hi>錢惟善<lb/>
石逾玉潤不生苔鐵笛吹殘自裂開絶似雨晴炎海上<lb/>
一雙翡翠忽飛來<lb/>
　　題方壺水石圖　　　　　　　<hi>明</hi>詹　同<lb/>
古壁之間屋漏痕淋漓元氣凝清渾道人山中守龍虎<lb/>
十日不見煙塵昏拂拭填作一枯木下有碎石分崐崘<lb/>
斷劒挿入怪厓底老蛟迸出秋雲根神君怒立被𤣥髮<lb/>
<pb n="KR4h0142_WYG_074-22a"/>
欲騎鐵騎超天門當時揮灑妙莫測鬼物驚走如星奔<lb/>
青城仙伯絶筆乆覩此髣髴其人存𤣥同隠者卧松雪<lb/>
得畫逺寄來江村却憶麻姑洞口樹使人一夜勞心魂<lb/>
　　題畫石　　　　　　　　　　<hi>明</hi>張　濬<lb/>
授簡何來訪穀城叱羊無地覓初平曽如艤棹瀟湘晩<lb/>
水落空江山月明<lb/>
　　題畫　　　　　　　　　　　<hi>元</hi>華幼武<lb/>
霜柯起凉飇苔石帶寒雨一片林壑姿翛然不知暑<lb/>
<pb n="KR4h0142_WYG_074-22b"/>
　　題畫　　　　　　　　　　　<hi>明</hi>王慎中<lb/>
繡壁崚嶒森怪立虯松夭矯相攫執修髯怒甲爭奮躍<lb/>
灑淅疑乗風雨入蔦蘿䝉密晝長陰雲氣淋漓晴亦濕<lb/>
複磵兼藏嵌竇深空林恍聽濤聲急在谷幽人不可招<lb/>
白日此中容易匿<lb/>
　　題史癡翁畫　　　　　　　　<hi>明</hi>盛時泰<lb/>
老樹槎牙鐵作柯亂竹縱横拂雲起誰知一段秣陵秋<lb/>
寫在癡翁半邊紙癡翁癡翁蓬萊精有時拈筆人皆驚<lb/>
<pb n="KR4h0142_WYG_074-23a"/>
　想見卧癡樓上景狂歌醉舞鳴秦筝我本大城山裏客<lb/>
　㸔君圖畫來君宅出門却被强題詩坐對疎棚荳花白<lb/>
　　　題畫贈楊𤣥蔭大參　　　　　<hi>明</hi>董其昌<lb/>
　嘉樹森梢一百章藤陰䝉翳午生凉祇因較勘髙僧傳<lb/>
　却誤松牕鶴夢長<lb/>
　　　扇圖　　　　　　　　　　　<hi>明</hi>徐　渭<lb/>
　渺渺平沙四望通天涯雙樹立秋風畫工不解寒鴉意<lb/>
　寫入隋堤緑栁中<lb/>
<pb n="KR4h0142_WYG_074-23b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定厯代題畫詩類卷七十四<lb/>
</p>
<p>
</p>
  </div>
</body>
</text>
</TEI>
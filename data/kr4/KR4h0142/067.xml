<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0142_WYG_067-1a"/>
　欽定四庫全書<lb/>
御定歴代題畫詩類卷六十七目録<lb/>
　　漁樵類<lb/>
　　　王摩詰捕魚圖<hi>宋郭祥正</hi>
　　　楊祕監秋江捕魚圖<hi>金趙秉文</hi>
　　　王右丞雪霽捕魚圖<hi>元元好問</hi>
　　　息軒秋江捕魚圖<hi>元元好問二首</hi>
　　　李營丘寒江晚捕圖<hi>元王惲</hi>
<pb n="KR4h0142_WYG_067-1b"/>
　　　題輞川捕魚圖<hi>元袁桷</hi>
　　　王摩詰春溪捕魚圖<hi>元鄧文原</hi>
　　　捕魚圖<hi>元虞集</hi>
　　　題馬竹所照磨捕魚圖<hi>元虞集</hi>
　　　題臨本捕魚圖<hi>元栁貫</hi>
　　　題捕魚圖<hi>元歐陽𤣥</hi>
　　　右丞春溪捕魚<hi>元吳鎮</hi>
　　　王摩詰春溪捕魚圖<hi>元黄公望</hi>
<pb n="KR4h0142_WYG_067-2a"/>
　　髙侍郎秋江捕魚圖<hi>元張翥</hi>
　　江鄉捕魚圖<hi>元鄭元祐</hi>
　　捕魚圖<hi>明汪廣洋</hi>
　　捕魚圖<hi>明陶安二首</hi>
　　春江捕魚圖<hi>明管訥</hi>
　　李龍眠畫雪中捕魚圖<hi>明唐之</hi>
　　清江捕魚圖<hi>明蔣冕</hi>
　　捕魚圖歌<hi>明吳溥</hi>
<pb n="KR4h0142_WYG_067-2b"/>
　　董端明漁父圖<hi>宋陳子髙七首</hi>
　　漁翁圖<hi>元程鉅夫</hi>
　　為曹仲堅題漁父圖<hi>元程鉅夫</hi>
　　題春江漁父圖<hi>元楊維楨</hi>
　　秋江漁父圖<hi>元劉秉忠</hi>
　　林志尹秋江漁父圖<hi>明張以寧</hi>
　　西巖漁翁圖<hi>明徐賁</hi>
　　漁翁圖<hi>明吳寛</hi>
<pb n="KR4h0142_WYG_067-3a"/>
　　跋醉漁父圖<hi>元王惲</hi>
　　醉漁圖<hi>明李廷儀</hi>
　　醉漁<hi>明傅汝楫</hi>
　　題醉漁圖<hi>明鄭鵬</hi>
　　題漁娃圖<hi>明楊慎</hi>
　　題鄭子實著色溪山漁樂圖<hi>元龔璛</hi>
　　松雪臨郭熙溪山漁樂<hi>元鄧文原</hi>
　　寒江漁樂圖<hi>元陳樵</hi>
<pb n="KR4h0142_WYG_067-3b"/>
　　漁樂圖<hi>元呉師道</hi>
　　題松雪臨郭河陽溪山漁樂圖<hi>元白珽</hi>
　　江山漁樂圖<hi>元謝應芳</hi>
　　漁家樂題漁樂圖<hi>明劉崧</hi>
　　題漁樂圖<hi>明王紱</hi>
　　題漁樂圖<hi>明陸深</hi>
　　江鄉漁樂圖<hi>明劉溥</hi>
　　題錢舜舉漁樂圖<hi>明沈周</hi>
<pb n="KR4h0142_WYG_067-4a"/>
　　漁樂圖<hi>明徐渭</hi>
　　漁樂圖<hi>明僧來復</hi>
　　漁邨詩話圖<hi>金党懐英</hi>
　　題漁邨圖<hi>元虞集</hi>
　　漁邨落照<hi>明謝士元</hi>
　　漁邨晩照圖<hi>明朱諫</hi>
　　秋浦晚罾圖<hi>明金幼孜</hi>
　　漁隱圖<hi>元杜本</hi>
<pb n="KR4h0142_WYG_067-4b"/>
　　題賈原善典寶寒潭漁隱圖<hi>明王瀚</hi>
　　題漁隱圖<hi>明文徴明四首</hi>
　　題松溪漁隱圖<hi>明僧元璞</hi>
　　題漁隱圖<hi>明僧智舷二首</hi>
　<lb/>
　<lb/>
　<lb/>
御定歴代題畫詩類卷六十七目録<lb/>
<pb n="KR4h0142_WYG_067-5a"/>
　欽定四庫全書<lb/>
御定歴代題畫詩類巻六十七<lb/>
　　漁樵類<lb/>
　　　王摩詰捕魚圖　　　　　　　<hi>宋</hi>郭祥正<lb/>
　魚躍魚沉都不知垂竿只要得魚歸天寒浪急魚難得<lb/>
　愁入蘆花日又西<lb/>
　　　揚祕監秋江捕魚圖　　　　　<hi>金</hi>趙秉文<lb/>
　山蒼蒼江茫茫鳥飛不盡吳天長潮平漲落洲渚出秋<lb/>
<pb n="KR4h0142_WYG_067-5b"/>
　風㡬舎鱸魚鄉漁郎聚魚鳴兩槳輕罾觸破青山浪脩<lb/>
　鱗出水玉參差晩日搖光金蕩漾長林無聲楓葉丹清<lb/>
　波不動江水寒誰令此圖落塵土乃是楊侯造化之筆<lb/>
　端我披此圖四十載老去而今重見畫空留名字落人<lb/>
　間當日題詩㡬人在漁人走利士走名得失與魚相重<lb/>
　輕笑把綸竿渺滄海浩歌直欲膾長鯨<lb/>
　　　王右丞雪霽捕魚圖　　　　　<hi>元</hi>元好問<lb/>
　江雲滉滉隂晴半沙雪離離㸃江岸畫中不信有天機<lb/>
<pb n="KR4h0142_WYG_067-6a"/>
細向樹林枯處㸔漁浦移家媿未能扁舟蕭散亦何曽<lb/>
白頭嵗月黄塵底笑殺髙人王右丞<lb/>
　　息軒秋江捕魚圖<hi>二首</hi>　　　　<hi>元</hi>元好問<lb/>
擲網牽罾太俗生煙波名利不多爭緑蓑衣底𤣥真子<lb/>
可是詩翁畫不成<lb/>
擊甕喧天網截河得魚何啻一罾多漁郎不作明年計<lb/>
奈此纎鱗細甲何<lb/>
　　李營丘寒江晚捕圖　　　　　<hi>元</hi>王　惲<lb/>
<pb n="KR4h0142_WYG_067-6b"/>
古人不地著所向無賦租漁蠻舟為家一葉縱所如斜<lb/>
陽淡淡明江湖萬魚戢戢依寒蒲㡬家罾網晩未已博<lb/>
酒欲得松江鱸卧檣傍舫宿波面不爾風浪防艱虞何<lb/>
當醉帶笭箵去添我煙波作釣徒<lb/>
　　題輞川捕魚圖　　　　　　　<hi>元</hi>袁　桷<lb/>
洛口疾如箭駢頭赬尾鱗散網巖隈泊千漚水花匀輞<lb/>
川蓮社侣百味不入脣時危涉飄蕩急管悲青春不如<lb/>
漁師樂風水候昬昕連檣坐翁媪茗糜接婚姻永謝朝<lb/>
<pb n="KR4h0142_WYG_067-7a"/>
市客炎凉生喜嗔<lb/>
　　王摩詰春溪捕魚圖　　　　　<hi>元</hi>鄧文原<lb/>
輞川之景天下奇我惜曽聞不曽識若人筆端斡元氣<lb/>
萬頃煙濤歸咫尺漁翁生事浩無窮醉挹青藍洗胷臆<lb/>
或披蓑笠卧寒蟾或倚孤篷蘸空碧靜觀此理良可娛<lb/>
應須仰慕王摩詰<lb/>
　　捕魚圖　　　　　　　　　　<hi>元</hi>虞　集<lb/>
網罟日相從天寒澤國空釣竿長倚樹老却渭川翁<lb/>
<pb n="KR4h0142_WYG_067-7b"/>
　　題馬竹所照磨捕魚圖　　　　<hi>元</hi>虞　集<lb/>
霜寒水淨已無魚漁者縱横網不疎羮食盡供晨市逺<lb/>
炊煙猶待晩歸餘巳知漠漠濠梁意豈盡洋洋鄭沼如<lb/>
萬里江湖春雨濶海鷗不去小舟虚<lb/>
　　題臨本捕魚圖　　　　　　　<hi>元</hi>栁　貫<lb/>
斬筏聨艫縛為柵中流起罾如舉羃取魚計獲有且多<lb/>
撥剌銀刀長數尺船頭五兩受風偏雙槳乗之轉山急<lb/>
夜凉星斗滿川垂煙銷鮫鰐騰空擲江鱗穿栁趂朝虚<lb/>
<pb n="KR4h0142_WYG_067-8a"/>
白粲装囊供日食人生漁樂樂可知雲月為家天一席<lb/>
翁歌媪醉兒嘯呼有酒盈甔無事役前林楓櫟疎欲凋<lb/>
後岸茭蘆寒可剔自淮入汴昔所經野步荒郊曽自歴<lb/>
秖疑輞口舊山川猶是髙人畫時迹世言圖畫能象物<lb/>
風土班班證今昔乾元去亂㡬何年右輔分畿無數驛<lb/>
畋漁樂業迺如此休養真堪遂生息臨摹甚似誰所為<lb/>
大筆中藏千鈞力君不見舟車入算析毫釐漢皇經國<lb/>
國未卑雖云山澤有厲禁魚麗以後非無詩<lb/>
<pb n="KR4h0142_WYG_067-8b"/>
　　題捕魚圖　　　　　　　　　<hi>元</hi>歐陽𤣥<lb/>
太湖三萬六千頃靈槎倒壓青天影大魚吹浪髙如山<lb/>
小魚卷鬛為龍盤羣魚聨腴代桴鼓勢同三軍戰强虜<lb/>
長網大罟三百尺攔截中流若環堵吳王宫中宴未闌<lb/>
銀絲斫膾飛龍鸞大官八珍奉公子猩猩赬脣鯉魚尾<lb/>
洞庭木落天南秋黄蘆滿天飛白鷗江頭吹笛喚漁舟<lb/>
與君大醉岳陽樓<lb/>
　　右丞春溪捕魚　　　　　　　<hi>元</hi>吳　鎮<lb/>
<pb n="KR4h0142_WYG_067-9a"/>
前灘罾兮後灘網魚兮魚兮何所往桃花錦浪緑楊村<lb/>
浦溆忽聞漁笛響我行笠澤熟此圖頓起桃源雞犬想<lb/>
不如歸向茅屋底老瓦盆中醉春釀<lb/>
　　王摩詰春溪捕魚圖　　　　　<hi>元</hi>黄公望<lb/>
春江水緑春雨初好山對面青芙蕖漁舟兩兩渡江去<lb/>
白頭老漁爭捕魚操篙提綱相兩兩慎勿江心輕舉網<lb/>
風雷昨夜過禹門桃花浪暖魚龍長我識扁舟垂釣人<lb/>
舊家江南紅葉村賣魚買酒醉明月貪夫徇利徒紛紜<lb/>
<pb n="KR4h0142_WYG_067-9b"/>
世上閒愁生不識江草江花俱有適歸來一笛杏花風<lb/>
亂雲飛散長天碧<lb/>
　　髙侍郎秋江捕魚圖　　　　　<hi>元</hi>張　翥<lb/>
秋江水多魚唯唯海風驅潮葭菼靡輕舠競載罛網出<lb/>
欲向中流截魴鯉巨鱗有神不可獲騰沓波濤脱泥滓<lb/>
最憐濡沫笭箵間小白鍼頭尖如指釣璜渭叟晩終遇<lb/>
西塞𤣥真徴不起若人自是隱者徒豈比沙島漁蠻子<lb/>
髙髯能畫得𤣥理塗抹山川游戲爾千巖萬壑堆白雲<lb/>
<pb n="KR4h0142_WYG_067-10a"/>
稍著人家喬木底眼中之景何所似富春澤畔鸕鷀里<lb/>
西臺蕭瑟秋風髙脚㡳灘聲蕩清泚我當扁舟衝鴈過<lb/>
彷彿厓根舊曽艤自知世外漁者材只合投竿老煙水<lb/>
巨緇未辦五十犗草屩撈鰕從此始<lb/>
　　江鄉捕魚圖　　　　　　　　<hi>元</hi>鄭元祐<lb/>
人言東坡謫居海上時顧見漁釣之家樂嬉嬉問其生<lb/>
涯煙波萬頃舟一葉問其日給鰕蟹小鱻日三炊有時<lb/>
大魚入網即沽酒有時順風張帆即解維不知朝廷尊<lb/>
<pb n="KR4h0142_WYG_067-10b"/>
嚴百官側枕聽雞起不知行役戴星出入世途愁險欹<lb/>
篷牕齁齁子女睡竹笛嗚嗚朝暮吹坡聞其言慘不樂<lb/>
我身何有恒百罹瘴海南浮天接水家鄉往往夢見之<lb/>
何如此漁者生不觸禍機麤衣糲飯既飽暖髙蓋大馬<lb/>
空奔馳我觀此圖重歎息無乃有似坡翁所見畫入無<lb/>
聲詩金緋貴官一射獵漁釣江湖勞夢思投毫冩圖意<lb/>
可見一舸秋風雙鬢絲<lb/>
　　捕魚圖<hi>為蕭楚芳賦</hi>　　　　　　　<hi>明</hi>汪廣洋<lb/>
<pb n="KR4h0142_WYG_067-11a"/>
落花溶溶江水春江上好山如故人兩髯跼蹐事辛苦<lb/>
舉網絶江遮巨鱗容儀頗亦類古雅匪特臨流羨漁者<lb/>
天機妙發毫素間畫師豈是無心冩一髯長操百尺竿<lb/>
一髯屹立當風湍後先指示若為語得失所繫何其難<lb/>
緑髮小兒殊不癡解帶黙黙臨清漪偶然一飲坐樹下<lb/>
鱣鮪有無初不期君不見任公子汎汎揚州弄雲水六<lb/>
鼇駕出海上來未必竿頭能致此又不見張志和嘯歌<lb/>
紫芝坐緑莎一絲風月亘終古眼底屑屑浮雲過覽君<lb/>
<pb n="KR4h0142_WYG_067-11b"/>
此圖動深省世間萬事魚戲鼎唯有渭川姜子牙直鈎<lb/>
下釣滄波冷<lb/>
　　捕魚圖<hi>二首</hi>　　　　　　　　<hi>明</hi>陶　安<lb/>
操舟下網水波深㡬簇漁家栁樹隂舉目紛紛爭為利<lb/>
不知誰有子陵心<lb/>
蓑笠衰翁凍欲僵溪風吹透稚兒裳㡬多辛苦求鮮食<lb/>
何似安居煑菜嘗<lb/>
　　春江捕魚圖　　　　　　　　<hi>明</hi>管　訥<lb/>
<pb n="KR4h0142_WYG_067-12a"/>
𤣥真坊中老孫子老去今年不知㡬緑蓑短短僅遮身<lb/>
自小求魚足生理魚倉蟹舎小蓬門一帶編籬住江涘<lb/>
昨夜青山得雨多門前三尺桃花水大家漁具都上船<lb/>
水面紛然若浮蟻小兒捩柁立船梢老婦供炊在篷底<lb/>
大繩屬網絶中流東船纔下西船起須㬰兩船相向開<lb/>
來往風波疾如駛前船得魚先上城後船回篙刺沙觜<lb/>
此賔此主尚杯盤樵青已卧蘆花裏醒者尚釣醉者眠<lb/>
東去西來隨所止不欠官家魚稅錢榮辱從來不干已<lb/>
<pb n="KR4h0142_WYG_067-12b"/>
我家江南山水間煙樹參差絶相似作客天涯未得歸<lb/>
一見此圖心獨喜俸錢㡬時當買山小築茅堂三泖尾<lb/>
白頭方是謝官時也學漁家從此始<lb/>
　　李龍眠畫雪中捕魚圖　　　　<hi>明</hi>唐之□<lb/>
玉龍行空不成雨首觸銀河落秋浦帝遣神工種白榆<lb/>
皓鶴飛來老鷴舞榜兒踏船依楚竹不釣齊璜餌荆玉<lb/>
波寒月黒大星稀萬斛驪珠豈勝掬夜䦨緘素報麻姑<lb/>
桑下塵飛海欲枯何如去作蓬萊主五城不夜無寒暑<lb/>
<pb n="KR4h0142_WYG_067-13a"/>
　　清江捕魚圖　　　　　　　　<hi>明</hi>蔣　冕<lb/>
漁翁獨愛清江水孤棹横斜煙雨裏一聲欵乃隔江聞<lb/>
舉網得魚滿筐美老婦報道茅柴香烹魚篘酒邀客嘗<lb/>
酒酣熟睡喚不醒滿江風露天茫茫畫工曽向江頭見<lb/>
㡬度臨流深歎羨歸來拈筆寫半幅畫耶景耶皆莫辨<lb/>
客從何處得此圖壁間彷彿成江湖應知濠濮不在逺<lb/>
莊生乃是天之徒<lb/>
　　捕魚圖歌　　　　　　　　<hi>明</hi>吳　溥<lb/>
<pb n="KR4h0142_WYG_067-13b"/>
官河雨後春水渾夾河兩岸皆漁村捕魚但願魚課足<lb/>
風波雖險寕足論大魚無多趂時賣小魚連船賤如芥<lb/>
大魚賣錢須納官小魚得錢還酒債漁郎捕魚莫厭貧<lb/>
官河魚米朝朝新勸郎莫厭漁業賤古來亦有非常人<lb/>
　　董端明漁父圖<hi>七首</hi>　　　　　<hi>宋</hi>陳子髙<lb/>
處處晴沙著釣綸浴鳬飛鷺頗相親誰知夙昔風雲㑹<lb/>
只似尋常江海人<lb/>
鱠縷絲絲雪色魚碧筩香細引村沽江天此樂誰無分<lb/>
<pb n="KR4h0142_WYG_067-14a"/>
不問官家乞鑑湖<lb/>
君王獵罷載熊羆錫壤分茅合霸齊邑有魚鹽太多事<lb/>
翛然何似釣璜溪<lb/>
傾吳佐越早經綸朝市風波猛乞身不道五湖春浪急<lb/>
篷牕還有捧心人<lb/>
志和漁隱古仙真霅水風流見後身蓑笠何須訪圖畫<lb/>
貂蟬凛凛在麒麟<lb/>
雷澤田漁翊聖明射蛟南幸見升平稍分天漢昭回象<lb/>
<pb n="KR4h0142_WYG_067-14b"/>
更和江湖欵乃聲<lb/>
風煙回首釣魚䑓巾褐從容小殿開自是玉皇香案吏<lb/>
外邊休奏客星來<lb/>
　　漁翁圖　　　　　　　　　　<hi>元</hi>程鉅夫<lb/>
漁翁牽纑漁婦紡膝上兒看掉車響溪南溪北趁冬晴<lb/>
水急船多欠新網祝兒休啼手正忙網成得魚如汝長<lb/>
　　為曹仲堅題漁父圖　　　　　<hi>元</hi>程鉅夫<lb/>
風煙浩渺浪拍天百帆齊開爭一先輕舠蕩漾自來去<lb/>
<pb n="KR4h0142_WYG_067-15a"/>
詩人曽賞古漁父山圍别浦樹參差水淨沙明人跡稀<lb/>
大罾小罟較得失魴鱮暗作枯魚泣直鍼為鉤餌亦無<lb/>
煙波不見真釣徒林中茅屋是誰子袖手無言方隱几<lb/>
　　題春江漁父圖　　　　　　　<hi>元</hi>楊維楨<lb/>
一片青天白鷺前桃花水泛住家船呼兒去換城中酒<lb/>
新得槎頭縮頸鯿<lb/>
　　秋江漁父圖　　　　　　　　<hi>元</hi>劉秉忠<lb/>
白蘋紅蓼滿滄洲江上青峯倒玉樓出沒不拘同水鴨<lb/>
<pb n="KR4h0142_WYG_067-15b"/>
徃來無繫伴沙鷗煙波圍繞㡬漁舎天地横斜一釣舟<lb/>
蓑笠為渠相蓋管瀟瀟風雨不勝秋<lb/>
　　林志尹秋江漁父圖　　　　　<hi>明</hi>張以寧<lb/>
江風揺栁雲㝠㝠小漕釣歸潮滿汀賣魚得錢共秋酌<lb/>
白酒船頭青瓦瓶樵青勸酒溪童舞擊甌唱歌無曲譜<lb/>
船前野鴨莫驚飛我有竹弓不射汝<lb/>
　　西巖漁翁圖　　　　　　　　<hi>明</hi>徐　賁<lb/>
雲水平生一釣綸扁舟來往楚江濵自燒緑竹炊新飯<lb/>
<pb n="KR4h0142_WYG_067-16a"/>
誰道煙消不見人<lb/>
　　漁翁圖　　　　　　　　　　<hi>明</hi>吳　寛<lb/>
數株古樹荒溪濵一竿占斷如無人溪深水聚魚亦聚<lb/>
誰遣兩翁當要津葦間大艑何為者亦有長竿手中把<lb/>
兩翁得魚慎勿爭只學収門取多寡<lb/>
　　跋醉漁父圖　　　　　　　　<hi>元</hi>王　惲<lb/>
浪急舟輕任自由得魚歸去博新篘醉來省記靈均語<lb/>
獨宿煙蓑笑不休<lb/>
<pb n="KR4h0142_WYG_067-16b"/>
　　醉漁圖　　　　　　　　　　<hi>明</hi>李廷義<lb/>
短蓑宿雨晞殘濕一竿深坐磯頭石捲綸歸去踏莎堤<lb/>
笠影斜翻半山日紅杏橋邊有酒家将魚換酒不須賖<lb/>
醉倒竹根呼不醒夢魂隨月入蘆花<lb/>
　　醉漁　　　　　　　　　　　<hi>明</hi>傅汝楫<lb/>
煙輕江上釣初迴呼伴攜魚換酒杯便欲忘言醉蘆葦<lb/>
獨醒恐有楚臣來<lb/>
　　題醉漁圖　　　　　　　　　<hi>明</hi>鄭　鵬<lb/>
<pb n="KR4h0142_WYG_067-17a"/>
去住一葉舟巻舒一竿竹朝從栁岸過夜向蘆汀宿魚<lb/>
多不賣錢村酒換盈斛鮮膾簇銀絲芳香雜野蔌老妻<lb/>
笑傾壺稚子歌擊筑醉來横短揖披襟坦便腹月明風<lb/>
露淨蘧然睡方熟隨流任所之自信穩於屋嗟彼塵世<lb/>
間風波平地伏紱綬成拘攣車馬生跼蹙華亭鶴不聞<lb/>
千秋傷二陸<lb/>
　　題漁娃圖　　　　　　　　　<hi>明</hi>楊　慎<lb/>
碧玉深沉眢井邊緑珠魂斷舞樓前風流畢竟輸漁父<lb/>
<pb n="KR4h0142_WYG_067-17b"/>
醉擁漁娃盡日眠<lb/>
　　題鄭子實著色溪山漁樂圖　　<hi>元</hi>龔　璛<lb/>
東風忽來吹緑雨閒雲更學苕花舞山中之人歸未歸<lb/>
溪上漁舟泛春渚<lb/>
　　松雪臨郭熙溪山漁樂　　　　<hi>元</hi>鄧文原<lb/>
峭石浮嵐俯翠㣲瀑流飛雨㪚林霏漁舟來往清溪曲<lb/>
悵望行人古道稀<lb/>
　　寒江漁樂圖　　　　　　　　<hi>元</hi>陳　樵<lb/>
<pb n="KR4h0142_WYG_067-18a"/>
菰蘆滿眼沙際天寒林古樹凝蒼煙長河不是天上來<lb/>
縁何衮衮生筆端魚龍半隨風雨去舟人漁子空茫然<lb/>
畫師胷中吞萬有吐出雲夢常八九<lb/>
　　漁樂圖　　　　　　　　　　<hi>元</hi>吳師道<lb/>
罾網縱横來去船老妻含笑小童顛旁人競羨漁家樂<lb/>
不道羣魚正可憐<lb/>
　　題松雪臨郭河陽溪山漁樂圖　<hi>元</hi>白　珽<lb/>
逺山近山何歴歴下有長溪横一碧溪中亦有釣鼇手<lb/>
<pb n="KR4h0142_WYG_067-18b"/>
此手不遮長安日野橋煙樹接草廬飛流如練懸空虚<lb/>
截山白雲凝不去要人冩作巖居圖<lb/>
　　江山漁樂圖　　　　　　　　<hi>元</hi>謝應芳<lb/>
數口妻兒網一張船為家舎水為鄉江南江北山如畫<lb/>
欵乃聲中送夕陽<lb/>
　　漁家樂題漁樂圖<hi>為曽朝佐郎中賦</hi>　　<hi>明</hi>劉　崧<lb/>
漁家樂船裏為家無土著朝朝日日大江邊長汀短汊<lb/>
從灣泊醉眠飽食托煙波却笑傍人事耕作月明篷上<lb/>
<pb n="KR4h0142_WYG_067-19a"/>
蘆花飛雨打船頭楓葉落蘆花飛出水鱖魚秋正肥侵<lb/>
晨相喚提網去薄暮放歌收釣歸夫妻白首長相聚有<lb/>
脚何曽踏山路教兒打網莫種田長江有水無荒年<lb/>
　　題漁樂圖　　　　　　　　　<hi>明</hi>王　紱<lb/>
遥天雨歇明殘霞凉風颯颯吹蒹葭晩來隨處可棲泊<lb/>
五湖煙水皆吾家得魚且覓秦橋酒旋采溪毛雜菱藕<lb/>
除著沙鷗孰可親隔篷喚取鄰船叟生計年年一葉舟<lb/>
全家不識别離愁兒能斫鱠兒行盞一笛横吹萬里秋<lb/>
<pb n="KR4h0142_WYG_067-19b"/>
　　題漁樂圖　　　　　　　　　<hi>明</hi>陸　深<lb/>
平沙坦路有風濤便欲移家傍此曹鼓櫂鳴榔自成趣<lb/>
賣魚沽酒不辭勞拖藍檻水春雲膩破白船牕夜月髙<lb/>
收網一燈山下泊緑蓑衣㡳讀離騷<lb/>
　　江鄉漁樂圖　　　　　　　　<hi>明</hi>劉　溥<lb/>
桃花雨歇春潮長江中鯉魚隨水上香蒲葉短白鷺飛<lb/>
漁父乗船自來往船頭巨罾三丈餘轆轤引綆如引車<lb/>
浪花觸船魚亂躍兒女相顧爭歡呼江頭賣魚朝買穀<lb/>
<pb n="KR4h0142_WYG_067-20a"/>
晩來還向江頭宿老翁不愁兒不啼新婦船中炊欲熟<lb/>
　　題錢舜舉漁樂圖　　　　　　<hi>明</hi>沈　周<lb/>
長江無風縐秋碧鴨嘴平灘引南北水楓脱葉荻花飛<lb/>
獨許紅蘢占秋色東船老漁罱魚立手擘罱竿雙脚赤<lb/>
清波照魚如可拾自見鬚眉還歴歴老妻背坐乳小兒<lb/>
似厭大兒爭且索西船收綸唱歌返短楫弄波聲湱湱<lb/>
一家妻子團圞頭三泖五湖供泛宅得魚換米日日飽<lb/>
鮮鯉活鱸為黍稷漁船兩葉天地間翻覺船寛浮世窄<lb/>
<pb n="KR4h0142_WYG_067-20b"/>
與漁傳神霅溪老滿眼江河紙盈尺煙波情性漁不知<lb/>
令漁見畫漁還惜<lb/>
　　漁樂圖　　　　　　　　　　<hi>明</hi>徐　渭<lb/>
一都寜止一人游一沼能容百網求若使一夫專一沼<lb/>
煩惱翻多樂翻少誰能冩此百漁船落葉行杯去渺然<lb/>
魚蝦得失各有分蓑笠隂晴付在天有時移隊桃花岸<lb/>
有日移家荻芽畔江心射鼈一丸飛葦梢縛蟹雙鼇亂<lb/>
誰将藿葉一筐提誰把楊條一線垂鳴榔趂獺無人見<lb/>
<pb n="KR4h0142_WYG_067-21a"/>
逐岸追花失記歸新豐新館開新酒新鉢新薑搗新韮<lb/>
新歸新鴈斷新聲新買新船繫新栁新鱸持去換新錢<lb/>
新米持歸新竹然新楓昨夜鑽新火新笛新聲新暮煙<lb/>
新火新煙新月流新歌新月破新愁新皮魚鼓悲前代<lb/>
新草王孫唱舊遊舊人若使長能舊新人何處相容受<lb/>
秦王連弩射魚時任公大餌刳牛候公子秦王亦可憐<lb/>
秖今眠却㡬千年魚燈銀海乾應盡東海腥魚腊盡乾<lb/>
君不見近日倉庚少人食一魚一沼容不得白首渾如<lb/>
<pb n="KR4h0142_WYG_067-21b"/>
不相識反眼輙起相彈射蛾眉入宫驥在櫪濃愁失選<lb/>
未必失自可樂兮自不擇覽兹圖兮三太息噫嗟嗟樂<lb/>
哉愧殺青箬笠<lb/>
　　漁樂圖<hi>為茅指揮題</hi>　　　　　　　<hi>明</hi>僧來復<lb/>
漁郎家住鸕鷀灣水雲千頃茆三間太平身不識官府<lb/>
只将網罟營朝餐大兒扳罾露兩膊小兒鳴櫓垂雙鬟<lb/>
煙波託命作畎畆蒲蓑不怕風雨寒東泛白蘋渚西泊<lb/>
黄蘆灘水邊長覓鷗鷺伴天上那識鵷鸞班得魚歸來<lb/>
<pb n="KR4h0142_WYG_067-22a"/>
慰妻子收拾絲綸坐篷底菱租剰有輸官錢沽酒街前<lb/>
糴新米紫蟹黄金鼇白鯽丹砂尾錯雜羅盤餐交歡聚<lb/>
鄰里有身誰無衣食謀昨日紅顔今白頭銅駞陌上車<lb/>
如流擾擾塵土何時休我愛嚴子陵脱身如老鶴釣雪<lb/>
桐江䑓髙情付寥廓人生何為困羈縳對此新圖想丘<lb/>
壑扁舟弄月歌滄浪誰似漁家有真樂<lb/>
　　漁村詩話圖　　　　　　　　<hi>金</hi>党懷英<lb/>
江村清境皆畫本畫裏更傳詩話工漁父自醒還自醉<lb/>
<pb n="KR4h0142_WYG_067-22b"/>
不知身在畫圖中<lb/>
　　題漁村圖　　　　　　　　　<hi>元</hi>虞　集<lb/>
黄葉江南何處村漁翁三兩坐槐根隔溪相就一煙棹<lb/>
老嫗具炊雙瓦盆霜前漁官未竭澤蟹中抱黄鯉肪白<lb/>
已烹甘瓠當晨餐更擷寒蔬共萑席垂竿何人無意來<lb/>
晩風落葉何毰毸了無得失動微念况有興亡生遠哀<lb/>
憶昔採芝有園綺猶被留侯廹之起莫将名姓落人間<lb/>
隨此横圖卷秋水<lb/>
<pb n="KR4h0142_WYG_067-23a"/>
　　漁村落照　　　　　　　　　<hi>明</hi>謝士元<lb/>
返照射江臯寒鴉閃歸翼理棹回中流澹彼南山色<lb/>
　　漁村晩照圖　　　　　　　　<hi>明</hi>朱　諌<lb/>
落日遥遥江水緑一葉扁舟當華屋漁翁生計等浮漚<lb/>
醉來毎向滄洲宿野店炊煙羃髙樹罷釣收綸且歸去<lb/>
蒼鷗泛泛似留人逝水無情向何處世人皆巧我獨拙<lb/>
鼓枻清歌日光沒磻溪舊事總不知手把深杯對明月<lb/>
　　秋浦晩罾圖　　　　　　　　<hi>明</hi>金幼孜<lb/>
<pb n="KR4h0142_WYG_067-23b"/>
蕭蕭落木水増波敧岸風凉起棹歌怪得漁郎贏笑語<lb/>
晩來罾上得魚多<lb/>
　　漁隱圖<hi>為程子純賦</hi>　　　　　　　<hi>元</hi>杜　本<lb/>
山下白雲縹緲水邊紅樹依稀信有桃源深處漁人今<lb/>
亦忘歸<lb/>
　　題賈原善典寳寒潭漁隱圖　　<hi>明</hi>王　瀚<lb/>
君家舊在寒潭住故冩新圖寄幽趣木落秋山潭水空<lb/>
猶把長竿倚溪樹角巾野服身翩翩髣髴當年孟浩然<lb/>
<pb n="KR4h0142_WYG_067-24a"/>
　　題漁隱圖<hi>春夏秋冬四首</hi>　　　　　<hi>明</hi>文徴明<lb/>
江南雨收春栁緑碧煙歛盡春江曲十里蒲芽斷渚香<lb/>
千尺桃花春水足溪翁鎮日臨清渠坐弄長竿不為魚<lb/>
太平物色不到此安知不是嚴光徒<lb/>
江頭夏雨十尺强晩波揺日空江凉遊魚瀺灂樂深藪<lb/>
不謂人間有漁笱笱得江魚不税官自食自漁終嵗歡<lb/>
輸租轉賦世途惡漁家自得江湖樂<lb/>
漁翁老去頭如雪短笠輕蓑舟一葉百頃魚蝦足嵗租<lb/>
<pb n="KR4h0142_WYG_067-24b"/>
十隻鸕鷀是家業横笛朝衝栁外風浩歌夜弄波心月<lb/>
不嫌湖上有風波世路風波今更多<lb/>
煙沉風𦂳鳴蕭蓼江湖嵗晩𤣥冥肅寒塘日出曉光浮<lb/>
村甕茅柴酒初熟網得冰鱗不入城自漉瓦盆招近屬<lb/>
欵乃一聲煙水長葦深江靜然湘竹<lb/>
　　題松溪漁隱圖　　　　　　　<hi>明</hi>僧元璞<lb/>
我昔楚江上釣船時往還長歌送落日濯足對青山魚<lb/>
遊春草裏鳥去白雲間此意孰能解忘言心自閒<lb/>
<pb n="KR4h0142_WYG_067-25a"/>
　　　題漁隱圖<hi>二首</hi>　　　　　　　<hi>明</hi>僧智舷<lb/>
　江水悠悠白鷺飛風埃吹不上荷衣綸竿収起心無事<lb/>
　貪㸔青山却怕歸<lb/>
　此老行藏何太迂不甘朝市釣江湖江湖又欲逃魚税<lb/>
　勾個漁舟隱畫圖<lb/>
　<lb/>
　<lb/>
　<lb/>
<pb n="KR4h0142_WYG_067-25b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定歴代題畫詩類卷六十七<lb/>
</p>
<p>
</p>
  </div>
</body>
</text>
</TEI>
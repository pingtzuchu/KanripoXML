<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0142_WYG_012-1a"/>
　欽定四庫全書<lb/>
御定厯代題畫一詩類巻十二目錄<lb/>
　　山水類<lb/>
　　　純甫出釋惠崇畫<hi>宋王安石</hi>
　　　惠崇畫<hi>宋王安石</hi>
　　　題巨然畫<hi>元王冕</hi>
　　　僧巨然畫<hi>元鮮于樞</hi>
　　　巨然山水<hi>元袁桷</hi>
<pb n="KR4h0142_WYG_012-1b"/>
　　　巨然小景<hi>明髙啓</hi>
　　　秋日寫巨然筆意與若休<hi>明李日華</hi>
　　　題董北苑山水<hi>元鮮于樞</hi>
　　　題董源山水圗<hi>元吳澄</hi>
　　　董源小幅<hi>元吳鎮</hi>
　　　趙伯驌畫<hi>元吳鎮</hi>
　　　趙伯駒畫<hi>元吳鎮</hi>
　　　趙千里山水長幅<hi>元鄧文原</hi>
<pb n="KR4h0142_WYG_012-2a"/>
　　趙千里山水長幅<hi>元吳鎮</hi>
　　趙千里畫<hi>元吳鎭</hi>
　　記子昂畫<hi>元虞集</hi>
　　趙子昂仿顧愷之<hi>元鄧文原</hi>
　　趙待制山水<hi>元陶宗儀</hi>
　　子昂畫<hi>元陳髙</hi>
　　子昂仿顧愷之<hi>元吳鎭</hi>
　　趙子昂仿陸探微筆意<hi>元黄公望</hi>
<pb n="KR4h0142_WYG_012-2b"/>
　　趙文敏公山水<hi>元王逢</hi>
　　子昂小景<hi>明祝允明五首</hi>
　　題松雪山水<hi>明僧古淵</hi>
　　題趙仲穆畫<hi>元郯韶</hi>
　　題趙仲穆山水<hi>元仇逺二首</hi>
　　題仲穆山水<hi>元貢師泰</hi>
　　題趙仲穆山水圖歌<hi>元黄玠</hi>
　　題趙仲穆畫<hi>明王燧</hi>
<pb n="KR4h0142_WYG_012-3a"/>
　　子久為危太僕畫<hi>元吳鎮</hi>
　　子久為徐元度畫<hi>元吳鎭</hi>
　　黄子久山水<hi>元鄭元佑二首</hi>
　　追和鐵崖先生題黄子久畫<hi>明周傅</hi>
　　仿子久小筆<hi>明李日華</hi>
　　題仿黄子久畫<hi>明董其昌</hi>
　　題黄子久山水<hi>明僧妙聲</hi>
　　王叔明巻<hi>元吳鎭</hi>
<pb n="KR4h0142_WYG_012-3b"/>
　　王叔明山水圖<hi>明吳寛</hi>
　　長幅繭紙仿叔明<hi>明李日華</hi>
　　山水仿叔明與竹雨<hi>明李日華</hi>
　　題王叔明畫<hi>明董其昌</hi>
　　題商徳符山水圖<hi>元馬祖常</hi>
　　商學士畫山水歌<hi>元馬祖常</hi>
　　題商侯畫山水圖<hi>元貢奎</hi>
　　題胡廷暉畫<hi>元郯韶</hi>
<pb n="KR4h0142_WYG_012-4a"/>
　　再題廷暉山水<hi>明張羽</hi>
　　題髙房山畫<hi>元鮮于樞</hi>
　　髙房山畫<hi>元王士熙</hi>
　　次韻題髙房山畫巻<hi>元倪瓚</hi>
　　題髙房山畫<hi>明徐賁</hi>
　　題髙房山畫山水行<hi>明黄希英</hi>
　　髙房山小畫<hi>明傅汝舟</hi>
　　題髙房山山水<hi>明吳寛</hi>
<pb n="KR4h0142_WYG_012-4b"/>
　　題髙房山横軸<hi>明文徵明</hi>
　　題畫山水似盛子昭<hi>元黄玠四首</hi>
　　題韓介石所藏盛子昭畫<hi>元黄玠</hi>
　　題盛子昭畫<hi>明貝瓊</hi>
　　題盛懋畫<hi>明郭鈺</hi>
　　題盛叔章畫<hi>元鄭洪</hi>
　　盛叔章山水畫<hi>元王璋</hi>
　　盛叔章山水畫<hi>元楊維楨</hi>
<pb n="KR4h0142_WYG_012-5a"/>
　　盛叔章畫<hi>明鮑恂</hi>
　　題倪雲林畫<hi>元錢惟善</hi>
　　題元鎭畫<hi>元郯韶三首</hi>
　　倪雲林為静逺畫<hi>元黄公望</hi>
　　和雲林題畫<hi>元鄭元祐</hi>
　　雲林小景<hi>元鄭元祐</hi>
　　題雲林小景圗<hi>元倪瓚</hi>
　　次韻雲林畫<hi>元華幼武</hi>
<pb n="KR4h0142_WYG_012-5b"/>
　　為吳子道題雲林畫<hi>元華幼武</hi>
　　雲林畫山水竹石<hi>元華幼武</hi>
　　題倪雲林畫<hi>明李東陽</hi>
　　倪雲林畫<hi>明卞同</hi>
　　題雲林小景<hi>明髙啓</hi>
　　題倪雲林畫<hi>明俞貞木</hi>
　　雲林畫<hi>明王燧</hi>
　　題倪元鎭小畫<hi>明施漸</hi>
<pb n="KR4h0142_WYG_012-6a"/>
　　　題仿雲林筆意<hi>明李日華</hi>
　　　題仿倪迂畫<hi>明董其昌</hi>
　　　題倪雲林小幅山水<hi>明僧元璞</hi>
　　　題曹雲西畫<hi>元倪瓚</hi>
　　　題曹雲西山水<hi>元王冕</hi>
　　　題雲西畫卷<hi>元吳鎭</hi>
　　　曹雲西山水<hi>明王逺</hi>
　　　題唐子華山水<hi>元郯韶</hi>
<pb n="KR4h0142_WYG_012-6b"/>
　　　題唐子華畫山水<hi>明憎復初</hi>
　<lb/>
　<lb/>
　<lb/>
　<lb/>
　<lb/>
　<lb/>
御定厯代題畫詩類巻十二目錄<lb/>
<pb n="KR4h0142_WYG_012-7a"/>
　欽定四庫全書<lb/>
御定厯代題畫詩類卷十二<lb/>
　　山水類<lb/>
　　　純甫出釋惠崇畫要予作詩　　<hi>宋</hi>王安石<lb/>
　畫史紛紛何足數恵崇晩出吾最許旱雲六月漲林莽<lb/>
　移我翛然墮洲渚黄蘆低摧雪翳土鳬鴈静立将儔侣<lb/>
　往時所厯今在眼沙平水澹西江浦暮氣沈舟暗魚罟<lb/>
　欹眠嘔軋如聞㯭頗疑道人三昧力異域山川能㫁取<lb/>
<pb n="KR4h0142_WYG_012-7b"/>
　方諸承水調幻藥灑落生綃變寒暑金坡巨然山數堵<lb/>
　粉墨空多眞漫與大梁崔白亦善畫曽見桃花静初吐<lb/>
　酒酣弄筆起春風便恐漂零作紅雨流鸎深枝婉欲語<lb/>
　蜜蜂掇蕊隨翅股一時二子皆絶藝裘馬穿羸久羈旅<lb/>
　華堂豈惜萬黄金苦道今人不如古<lb/>
　　　惠崇畫　　　　　　　　　　<hi>宋</hi>王安石<lb/>
　斷取滄洲趣移來六月天道人三昧力變化只和鉛<lb/>
　　　題巨然畫　　　　　　　　　<hi>元</hi>王　冕<lb/>
<pb n="KR4h0142_WYG_012-8a"/>
溪山對雨起呼酒一笑還披萬里圖疎樹逺山秋淡薄<lb/>
飄風流水盡糢糊<lb/>
　　僧巨然畫　　　　　　　　　<hi>元</hi>鮮于樞<lb/>
秋鱸春鱖足杯羮萬頃煙波雨權横就使直鈎隨分曲<lb/>
不将浮世釣浮名<lb/>
　　巨然山水　　　　　　　　　<hi>元</hi>袁　桷<lb/>
空江浩蕩挾秋聲不是匡廬只秣陵老子定囘神觀静<lb/>
笑渠艇子浪千層<lb/>
<pb n="KR4h0142_WYG_012-8b"/>
　　巨然小景　　　　　　　　　<hi>明</hi>髙　啓<lb/>
隔溪山閣映秋開坐久鐘聲度水來遥指石橋邨樹杪<lb/>
一僧歸處是中台<lb/>
　　秋日寫巨然筆意與若休　　　<hi>明</hi>李日華<lb/>
山光沉綠樹酣黄九月江南欲試霜獨坐灘頭不垂釣<lb/>
蓼花風急送漁榔<lb/>
　　題董北苑山水　　　　　　　<hi>元</hi>鮮于樞<lb/>
愛山不得山中住長日空吟憶山句偶然見此虚堂間<lb/>
<pb n="KR4h0142_WYG_012-9a"/>
頓覺還我滄洲趣隂厓絶壑雷雨黒蒼藤古木蛟龍怒<lb/>
岸石犖确溪澗濶知有人家入無路一重一掩深復深<lb/>
危橋古屋依雲林是中宜有避世者我欲徑去投冠簮<lb/>
源也世本膏粱子胸中丘壑有如此後來僅見僧巨然<lb/>
筆墨雖工意難似想當解衣盤礴初意匠妙與造化俱<lb/>
官閒祿飽日無事吮墨含毫時自娱誰憐齷齪百僚厎<lb/>
雙鬢塵埃對此圖<lb/>
　　題董源山水圗　　　　　　　<hi>元</hi>吳　澄<lb/>
<pb n="KR4h0142_WYG_012-9b"/>
帝里春風二月天黄塵千丈暗鞍韉蒼蒼萬木煙雲裏<lb/>
何處山川到眼前<lb/>
　　董源小幅　　　　　　　　　<hi>元</hi>吳　鎭<lb/>
煙水冥迷山逺近髙山臨水更清寒茆堂深倚林中搆<lb/>
商舶遥從海島還雲起亂峰生巧思鳥飛殘照入遐觀<lb/>
生綃僅尺無窮意誰識經營慘澹間<lb/>
　　趙伯驌畫　　　　　　　　　<hi>元</hi>吳　鎭<lb/>
風色凄其上碧山一朝林木變紅顔幽人為惜深秋色<lb/>
<pb n="KR4h0142_WYG_012-10a"/>
忘却驅馳古道間<lb/>
　　趙千里山水長幅　　　　　　<hi>元</hi>鄧文原<lb/>
蒼山髙處白雲浮樓閣參差帶逺洲千尺虯龍依絶壁<lb/>
一羣鸛鶴唳清秋山翁有約憑雙屐埜客無心<graphic n="KR1140" url="https://raw.githubusercontent.com/kanripo/KR-Gaiji/master/images/KR1140.png" mimeType="image/png"/>碧舟<lb/>
最是霜林好風景居然咫尺見丹丘<lb/>
　　趙千里山水長幅　　　　　　<hi>元</hi>吳　鎭<lb/>
宋室有千里疑自蓬萊宫繪事發天性深研境益工山<lb/>
髙藏石磴洞古青蒙叢秋風遍林壑萬樹葉欲空唯有<lb/>
<pb n="KR4h0142_WYG_012-10b"/>
松與石不改嵗寒窮行行何處客豈是商山翁臨江有<lb/>
虚閣一望波溶溶輕舟徐蕩漾西嶺夕照紅荆闗為揖<lb/>
讓二李堪與同庸物奚足數新圖不易逢當年置長府<lb/>
珍祕更為崇書竟發長嘯兩腋來清風<lb/>
　　趙千里畫　　　　　　　　　<hi>元</hi>吳　鎭<lb/>
猗歟千里諸王孫畫圗猶見二李存盤迴虚閣凌空起<lb/>
蒼鬱長林來雨繁仙姬仙客居絶境試展殊覺晴雲翻<lb/>
持向故山茆屋厎咫尺却擬蓬萊根<lb/>
<pb n="KR4h0142_WYG_012-11a"/>
　　記子昂畫　　　　　　　　　<hi>元</hi>虞　集<lb/>
春風動蘭葉庭戸光陸離言収竹上露石角挂綀衣車<lb/>
行不擇路芣苡何楚楚遊子憺忘歸徘徊嵗云莫<lb/>
　　趙子昂仿顧愷之　　　　　　<hi>元</hi>鄧文原<lb/>
溪邊春樹綠成羣重疊青山翠影分客子何來忘歸去<lb/>
歌聲遥落水中聞<lb/>
　　趙待制山水　　　　　　　　<hi>元</hi>陶宗儀<lb/>
山外溪平不肯流山前喬木易知秋水晶宫裏清幽地<lb/>
<pb n="KR4h0142_WYG_012-11b"/>
不信無人著釣舟<lb/>
　　子昂畫　　　　　　　　　　<hi>元</hi>陳　髙<lb/>
風動秋山日巳晡舊時林苑盡荒蕪王孫去國猶無恙<lb/>
解寫江南煙樹圗<lb/>
　　子昂仿顧愷之　　　　　　　<hi>元</hi>吳　鎭<lb/>
隔水山髙青隠日傍溪古樹綠藏雲閒翁自有閒遊伴<lb/>
更愛溪鷗閒作羣<lb/>
　　趙子昂仿陸探微筆意　　　　<hi>元</hi>黄公望<lb/>
<pb n="KR4h0142_WYG_012-12a"/>
千山雨過瓊琚濕萬木風生翠幄稠行遍曲闌人影亂<lb/>
半江浮綠㸃輕鷗<lb/>
　　趙文敏公山水<hi>公於畫左題云至大三年六月望日為吳彦良畫并詩有岸静樹隂</hi>
　　　<hi>合溪晴雲氣流之句想在鷗波亭作也</hi>　　　　<hi>元</hi>王　逢<lb/>
何山弁山秀可掬上若下若薲苕綠翰林學士偶歸來<lb/>
亭倚鷗波送飛鵠鵠飛盡没蒼茫境衣上青天倒揺影<lb/>
鹿頭舫子湖州歌想帶南風覺淒冷冰盤瓜李進仲姬<lb/>
生綃畫就復題詩鄭䖍三絶世無有嗚呼何幸再見至<lb/>
<pb n="KR4h0142_WYG_012-12b"/>
大三年時<lb/>
　　子昂小景<hi>五首</hi>　　　　　　　<hi>明</hi>祝允明<lb/>
春山雨新沐掩靄結濃綠一葉金芙蓉粲粲迎朝旭<lb/>
漁舟何所至兩兩鏡光中沿洄泝春漲更喜天無風<lb/>
江亭小於艇松子落滿頂盡日無人來流水抱虚影<lb/>
晴陽破嵐暝水色當春和如何異人境而有樵者歌<lb/>
隔塢有絶壁蘿扉對山開客子何為者能入深山來<lb/>
　　題松雪山水　　　　　　　　<hi>明</hi>僧古淵<lb/>
<pb n="KR4h0142_WYG_012-13a"/>
雪後潮痕上釣磯江南天水一絲微萋萋芳草迷禾黍<lb/>
何事王孫尚不歸<lb/>
　　題趙仲穆畫　　　　　　　　<hi>元</hi>郯　韶<lb/>
水晶宫裏佳公子拄笏看山逸興多昨夜溪南新水漲<lb/>
釣絲晴拂白鷗波<lb/>
　　題趙仲穆山水<hi>二首</hi>　　　　　<hi>元</hi>仇　逺<lb/>
綠林紅樹石崢嶸有客攜琴訪友生今夜西軒風月好<lb/>
殷勤為我鼔商聲<lb/>
<pb n="KR4h0142_WYG_012-13b"/>
王孫遺迹在桐鄉留得當年翰墨香囘首西風多感慨<lb/>
不辭援筆賦嵇康<lb/>
　　題仲穆山水　　　　　　　　<hi>元</hi>貢師泰<lb/>
翡翠為崖金作波白雲重疊䕶層阿背琴童子松間坐<lb/>
束帶仙人馬上過髙閣半天開寳月飛流千尺寫銀河<lb/>
王孫已老丹青在轉覺風流意氣多<lb/>
　　題趙仲穆山水圗歌　　　　　<hi>元</hi>黄　玠<lb/>
逺山如湧波近山如積石逺近千萬山崢嶸起寒碧赤<lb/>
<pb n="KR4h0142_WYG_012-14a"/>
甲白鹽江影空青天芙蓉五老峰野橋邨路獨歸客耳<lb/>
邊髣髴東林鐘滄浪老人唱歌處日暮停篙倚江樹倒<lb/>
挑笠子漁竿頭隔水髙樓訪誰去<lb/>
　　題趙仲穆畫　　　　　　　　<hi>明</hi>王　燧<lb/>
十二璚樓紫翠重萬年琪樹落秋風南朝無限傷心事<lb/>
都在殘山剰水中<lb/>
　　子久為危太僕畫　　　　　　<hi>元</hi>吳　鎭<lb/>
子久丹青好新圖更擅塲浮空煙水濶倚岸樹隂凉咫<lb/>
<pb n="KR4h0142_WYG_012-14b"/>
尺分濃淡髙深見渺茫知君珍重意愈久豈能忘<lb/>
　　子久為徐元度畫　　　　　　<hi>元</hi>吳　鎭<lb/>
木落空山秋氣髙一聲疎磬出林皋歸帆點點知何處<lb/>
滿目蒼煙尚未消<lb/>
　　黄子久山水<hi>二首</hi>　　　　　　<hi>元</hi>鄭元祐<lb/>
小黠大癡誰復然畫山畫水亦隨緣懸厓絶谷噴流泉<lb/>
此中即是安養地九品蓮華光燭天<lb/>
衆人皆黠我獨癡頭蓬面皺絲鬢垂勇投南山刺白額<lb/>
<pb n="KR4h0142_WYG_012-15a"/>
飢緣束嶺采青芝仲雍山趾歸休日尚餘平生五色筆<lb/>
畫山畫水畫樓臺萬態春雲硯坳出只今年已八十餘<lb/>
無復再投光範書留得讀書眼如月萬古清光滿太虚<lb/>
　　追和鐵崖先生題黄子久畫　　<hi>明</hi>周　傅<lb/>
最愛山居養性靈空山為几翠為屏亂峰雨過雲猶合<lb/>
小洞春深草更青對月漫題招鶴詠臨池長寫換鵝經<lb/>
興來還解吹蕭管有約離人夜半聽<lb/>
　　仿子久小筆　　　　　　　　<hi>明</hi>李日華<lb/>
<pb n="KR4h0142_WYG_012-15b"/>
不是春山淡欲無江空沙落眼糢糊鵓鳩强要司晴雨<lb/>
不管人眠著意呼<lb/>
　　題仿黄子久畫　　　　　　　<hi>明</hi>董其昌<lb/>
積鐵千尋屆紫虚雲端雞犬見邨墟秋光何處堪消日<lb/>
流澗聲中把道書<lb/>
　　題黄子久山水　　　　　　　<hi>明</hi>僧妙聲<lb/>
黄公東海客能畫逼荆闗意盡崎嶇外精深溟涬間猨<lb/>
啼明月峽木落浩亹山谷口蘿煙暝騎驢獨未還<lb/>
<pb n="KR4h0142_WYG_012-16a"/>
　　王叔明巻　　　　　　　　　<hi>元</hi>吳　鎮<lb/>
短縑幾許容丘壑鬱鬱喬林更著山應識王郎胸次好<lb/>
未教消得此身閒<lb/>
　　王叔明山水圗　　　　　　　<hi>明</hi>吳　寛<lb/>
黄鶴髙樓巳搥碎空有江南黄鶴山山深有客持樵斧<lb/>
終日置身林木間臨風髙歌白石爛隔水或看秋雲還<lb/>
老夫亦有幽居興對此徑欲遺柴闗<lb/>
　　長幅繭紙仿叔明　　　　　　<hi>明</hi>李日華<lb/>
<pb n="KR4h0142_WYG_012-16b"/>
逺山煙重樹萋萋湖落沙寒水一溪獨坐茅亭無一事<lb/>
晴鳩啼過雨鳩啼<lb/>
　　山水仿叔明與竹雨<hi>丙寅三月清明日</hi>　<hi>明</hi>李日華<lb/>
栗留呼醒仙遊夢洞壑虚無嵐翠空意裏尚存三疊水<lb/>
眼前猶見百盤松有田有屋雲堆處半郭半邨山影中<lb/>
筆墨自娛聊爾爾不貪人喚作盧鴻<lb/>
　　題王叔明畫　　　　　　　　<hi>明</hi>董其昌<lb/>
南山與秋色氣勢兩爭峙閒者解其紛君今已閒未<lb/>
<pb n="KR4h0142_WYG_012-17a"/>
　　題商徳符山水圖　　　　　　<hi>元</hi>馬祖常<lb/>
曹南山君畫山水幅絹咫尺千萬里古木樛枝障霧雨<lb/>
蒼山㫁裂蹲虎兕路幽應有仙人室樓閣恍惚雲氣入<lb/>
翰墨黯黯絶丹碧芙蓉峰髙觀海日<lb/>
　　商學士畫山水歌　　　　　　<hi>元</hi>馬祖常<lb/>
商侯畫山并畫水當今天下無雙比昔者累䝉天子知<lb/>
晝日三接賜筐篚墨滓翻流雪壁滑閩嶠蜀門生寸晷<lb/>
五年送絹或不得岸幘飲酒辱畫史江波沉沉樹含霧<lb/>
<pb n="KR4h0142_WYG_012-17b"/>
疊嶂千層問歸路𤣥雲夜合風雨交漁師不畏蛟龍怒<lb/>
倚雲茨屋如穹龜樛枝應有猿猱悲暝靄依稀蜃樓出<lb/>
暗霏髣髴鼇峰移君不見剡藤一丈光陸離嗚嗚野人<lb/>
秋行迷<lb/>
　　題商侯畫山水圖　　　　　　<hi>元</hi>貢　奎<lb/>
秦鞏諸山天下美相君愛山心獨喜商侯落筆圖畫裏<lb/>
盤桓咫尺藏千里逺山天際抹修睂近山淡黛連雲起<lb/>
下有百尺清溪水石䦨木盾懸崖厎時見行人去如螘<lb/>
<pb n="KR4h0142_WYG_012-18a"/>
危橋吹㫁横沙尾邨落林園接遐邇雲中世家重釋流<lb/>
東剼凌虛構華侈撾鐘擊鼓兩巖間西剼輝煌賀蘭氏<lb/>
商周遺俗亦在耳豈無當時隠君子我欲追遊繭雙趾<lb/>
却愛孤舟岸旁艤商侯商侯巧能擬安得從之慰我思<lb/>
呼酒盡埽溪藤紙<lb/>
　　題胡廷暉畫　　　　　　　　<hi>元</hi>郯　韶<lb/>
仙館空青裏春船罨畫中鷗波千丈雪漁笛一絲風<lb/>
　　再題廷暉山水　　　　　　　<hi>明</hi>張　羽<lb/>
<pb n="KR4h0142_WYG_012-18b"/>
近代丹青誰第一精絶獨數吳興胡魏公家傳摘𤓰圖<lb/>
将軍妙筆絶代無年深粉墨紛糢糊公命胡也全其汚<lb/>
鷗波亭前山滿湖賓客不來人跡疎以手畫肚私傳摹<lb/>
歸來三日神始蘇下筆直與前人俱今人不見古人畫<lb/>
古畫自與今人殊嗚呼眼前不復見此物吾與購之千<lb/>
明珠<lb/>
　　題髙房山畫　　　　　　　　<hi>元</hi>鮮于樞<lb/>
素有煙霞疾開圖見亂山何當謝塵迹縳屋住雲間<lb/>
<pb n="KR4h0142_WYG_012-19a"/>
　　髙房山畫　　　　　　　　　<hi>元</hi>王士熙<lb/>
吳山重疊粉團髙有客晨興灑墨毫百兩眞珠難買得<lb/>
越峰壓倒湧金濤<lb/>
　　次韻題髙房山畫巻　　　　　<hi>元</hi>倪　瓚<lb/>
屋邊昨夜春風起蒋芽荇葉生春水睡醒獨坐無人聲<lb/>
厯厯青山水光裏<lb/>
　　題髙房山畫　　　　　　　　<hi>明</hi>徐　賁<lb/>
風流一代房山老胸中丘壑藴天巧有時意匠稍經營<lb/>
<pb n="KR4h0142_WYG_012-19b"/>
萬疊雲山筆端埽嗚呼斯人往矣不可攀畫圗千載遺<lb/>
人間<lb/>
　　題髙房山畫山水行　　　　　<hi>明</hi>黄希英<lb/>
房山西湖之子孫一腔汛埽與雲屯有時槎枒撐肺腑<lb/>
幻出雲濤㶑灩翻鼇頭羣峰壓不住海上浮來雲外露<lb/>
長松落落鎖翠煙前邨後邨盡寒雨小橋駕壑無人行<lb/>
雨溪流水經石砰亂樹深中更緜邈五城縹緲飛朱甍<lb/>
此君北斗司喉舌妙手場中誇藝絶規模董李神更豪<lb/>
<pb n="KR4h0142_WYG_012-20a"/>
素練雲煙欲明滅中堂忽生太古色滉漾交迴渺難測<lb/>
安得人間有此幽曠可冥搜吾將誅茅結屋終老長松<lb/>
側<lb/>
　　髙房山小畫　　　　　　　　<hi>明</hi>傅汝舟<lb/>
春山溟溟氣欲滴古絹元代標房山空亭盡與惡木離<lb/>
恍有仙客遊其間吾鄉漫仕早學此筆意迥入房山裏<lb/>
晴天簡點更摩挲滿堂煙霧來無何<lb/>
　　題髙房山山水　　　　　　　<hi>明</hi>吳　寛<lb/>
<pb n="KR4h0142_WYG_012-20b"/>
燕南蹙翠維房山髙公昔者生其間戲拈畫筆少明豁<lb/>
玉女峰亞垂煙鬟積雨初収隔春樹望見人家隖邊住<lb/>
亦知中有王維詩行到水窮無覔處<lb/>
　　題髙房山横軸　　　　　　　<hi>明</hi>文徵明<lb/>
春雲離離浮紙膚翠攢百疊山糢糊山空雲㫁得流水<lb/>
咫尺萬里開江湖依然灌莽帶茅屋亦復㫁渚迷菰蒲<lb/>
岡巒出没互隠見明晦隂晴日千變平生未省識匡廬<lb/>
玉削芙蓉正當面宛轉香鑪霏紫煙依稀夢澤分秋練<lb/>
<pb n="KR4h0142_WYG_012-21a"/>
未遂扁舟夢裏遊酒醒獨展燈前巻問誰能事奪天工<lb/>
前元畫史推髙公巳應氣槩吞北苑未合胸次饒南宫<lb/>
南宫巳矣北苑死百年惟有房山耳祗今遺墨巳無多<lb/>
窗前把巻重摩挲世間吮筆爭么麽埽滅畦徑奈爾髙<lb/>
公何<lb/>
　　題畫山水似盛子昭<hi>四首</hi>　　　<hi>元</hi>黄　玠<lb/>
冉冉山上雲纍纍水中石梢梢林莽髙黯黯崖谷黒東<lb/>
岡特秀絶拔地起千尺突兀衆峰間猶是太古色<lb/>
<pb n="KR4h0142_WYG_012-21b"/>
連山根挿江江碧石齒齒層顚髙出雲老樹下壓水巖<lb/>
扉俯深迥磴道陟紆委欲持一壺酒慰彼幽棲子<lb/>
前山如立梢後山如倚較逺近千萬山斗絶入牛角礬<lb/>
頭積磊砢石面鬭磽确是中無征徭民俗猶原慤<lb/>
囘峰危欲墮峭徑深可入縈紆度壁隖窈窕去井邑泉<lb/>
懸净練明崖擁積鐵澀緬懷貞白君相從負雲笈<lb/>
　　題韓介石所藏盛子昭畫　　　<hi>元</hi>黄　玠<lb/>
隆隆大谷深挺挺嘉木秀崇岡折隂壑懸水落長霤槎<lb/>
<pb n="KR4h0142_WYG_012-22a"/>
牙松顚迴側塞石角鬬來者豈阮生尚爾冠服舊清嘯<lb/>
滿空山髙人在危構胡不從之居分瓢飲雲竇<lb/>
　　題盛子昭畫　　　　　　　　<hi>明</hi>貝　瓊<lb/>
石轉交流水山浮欲動雲名園鄭谷迥絶境輞川分老<lb/>
樹龍初化仙人鶴不羣巳臨吳道子不數李将軍<lb/>
　　題盛懋畫　　　　　　　　　<hi>明</hi>郭　鈺<lb/>
逺鳥映微紅疎林帶寒綠石上一柴闗溪邊兩茆屋輕<lb/>
風花落地細雨雲歸谷側耳試閒聽疑聞紫芝曲<lb/>
<pb n="KR4h0142_WYG_012-22b"/>
　　題盛叔章畫　　　　　　　　<hi>元</hi>鄭　洪<lb/>
記得天台鴈宕歸滿山松露濕人衣十年眼厎無林壑<lb/>
今日畫圗看翠微<lb/>
　　盛叔章山水畫　　　　　　　<hi>元</hi>王　璋<lb/>
草堂只在南湖上山色水光相與清鷗鳥不來魚不起<lb/>
落花風颺讀書聲<lb/>
　　盛叔章山水畫　　　　　　　<hi>元</hi>楊維楨<lb/>
春波門前水如酒十里竹西歌吹迴蓮葉筩深香霧巻<lb/>
<pb n="KR4h0142_WYG_012-23a"/>
桃花扇小綵雲開九朶芙蓉當面立一雙鸂鶒近人來<lb/>
老夫於此興不淺玉篴時吹鷃濫堆<lb/>
　　盛叔章畫　　　　　　　　　<hi>明</hi>鮑　恂<lb/>
煙濕空林翠靄飄渚花汀草共蕭蕭仙家應在雲深處<lb/>
祇許人間到石橋<lb/>
　　題倪雲林畫<hi>有序</hi>　　　　　　<hi>元</hi>錢惟善<lb/>
　曲江老人喜雲林之畫與詩不徒作蓋識其人之賢<lb/>
　故次其韻以發清賞<lb/>
<pb n="KR4h0142_WYG_012-23b"/>
太丘遺澤被諸孫東蔡深居雨外村濁水摩尼因見地<lb/>
好山罨畫正當門得錢賸買書千卷留客時沽酒一尊<lb/>
名利區區等春夢貪夫未覺古槐根<lb/>
　　題元鎭畫<hi>二首</hi>　　　　　　　<hi>元</hi>郯　韶<lb/>
㫁靄生春樹微茫隔逺汀梁谿新月上照見惠山青<lb/>
髙江新水生微月流雲度美人胡不知相思隔春樹<lb/>
　　倪元鎭畫　　　　　　　　　<hi>元</hi>郯　韶<lb/>
𤣥館夏初度青林暑氣中開軒對流水坐石待薫風花<lb/>
<pb n="KR4h0142_WYG_012-24a"/>
落葛巾側鳥鳴山几空經鉏者誰子散髮奏絲桐<lb/>
　　倪雲林為静逺畫　　　　　　<hi>元</hi>黄公望<lb/>
遥山近山青欲滴大木小木葉巳疎斜日疎篁無鳥雀<lb/>
一灣溪水數函書<lb/>
　　和雲林題畫　　　　　　　　<hi>元</hi>鄭元祐<lb/>
昔從九龍隠來住百花荘江上春樹碧山中秋草黄放<lb/>
情揮翰墨習静愛林塘莫道成樗散終期作棟梁<lb/>
　　雲林小景　　　　　　　　　<hi>元</hi>鄭元祐<lb/>
<pb n="KR4h0142_WYG_012-24b"/>
雲起野橋西層峰翠隔溪欲尋清閟閣古木㯢簷低<lb/>
　　題雲林小景圗　　　　　　　<hi>元</hi>倪　瓚<lb/>
赤城霞㬉神芝秀洞裏桃花不記春何事却将山水脚<lb/>
鐘陵市上踏紅塵<lb/>
　　次韻雲林畫　　　　　　　　<hi>元</hi>華幼武<lb/>
山光澹澹樹隂隂溪水湯湯潄玉琴此境不知何處有<lb/>
清風吹起鹿門心<lb/>
　　為吳子道題雲林畫　　　　　<hi>元</hi>華幼武<lb/>
<pb n="KR4h0142_WYG_012-25a"/>
萬里乾坤一草亭吳山相對越山青祇憐脩竹最深處<lb/>
佳客長留醉不醒<lb/>
　　雲林畫山水竹石　　　　　　<hi>元</hi>華幼武<lb/>
秋雲無影樹無聲湛湛長江鏡面平逺岫煙銷明月上<lb/>
小亭危坐看潮生<lb/>
　　題倪雲林畫<hi>次倪韻</hi>　　　　　　<hi>明</hi>李東陽<lb/>
江雲亂人目江水綠人衣苔雨疑将濕林風聽漸稀吳<lb/>
儂歌竹送越客采菱歸不見滄洲老垂楊拂舊磯<lb/>
<pb n="KR4h0142_WYG_012-25b"/>
　　倪雲林畫　　　　　　　　　<hi>明</hi>卞　同<lb/>
雲開見山髙木落知風勁亭下不逢人斜陽澹秋影<lb/>
　　題雲林小景　　　　　　　　<hi>明</hi>髙　啓<lb/>
歸人渡水少空林掩煙舍獨立望秋山鐘鳴夕陽下<lb/>
　　題倪雲林畫　　　　　　　　<hi>明</hi>俞貞木<lb/>
棲神山下𤣥元館華表巍然鶴未歸寂寂小亭人不見<lb/>
夕陽雲影共依依<lb/>
　　雲林畫　　　　　　　　　　<hi>明</hi>王　燧<lb/>
<pb n="KR4h0142_WYG_012-26a"/>
羣樹葉初下千山雲半収空亭門不掩禁得幾多秋<lb/>
　　題倪元鎭小畫　　　　　　　<hi>明</hi>施　漸<lb/>
片石叢篁豈在多丹青只論意如何若能咫尺看千里<lb/>
即是瀟湘壁上過<lb/>
　　題仿雲林筆意　　　　　　　<hi>明</hi>李日華<lb/>
木葉蕭疎煙靄濃層層千嶂削芙蓉詩人好句從何得<lb/>
只在波光樹影中<lb/>
　　題仿倪迂畫　　　　　　　　<hi>明</hi>董其昌<lb/>
<pb n="KR4h0142_WYG_012-26b"/>
迂翁髙卧九龍雲清閟風流海外聞雪後江山青似染<lb/>
拈來却勝李将軍<lb/>
　　題倪雲林小幅山水　　　　　<hi>明</hi>僧元璞<lb/>
雲林隠者絶風流常到澗西山寺遊下馬脫巾青竹裏<lb/>
題詩寫畫野泉頭房山墨法誰能得謝朓襟懷自可侔<lb/>
便儗梁溪一相覔桃花春水隔芳洲<lb/>
　　題曹雲西畫　　　　　　　　<hi>元</hi>倪　瓚<lb/>
吳松江水碧於藍怪石喬柯在渚南鼓柁長吟採蘋去<lb/>
<pb n="KR4h0142_WYG_012-27a"/>
新晴風日更清酣<lb/>
　　題曹雲西山水　　　　　　　<hi>元</hi>王　冕<lb/>
旭日耀蒼巘翠嵐生嫩寒幽人詩夢醒清響得松湍<lb/>
　　題雲西畫卷　　　　　　　　<hi>元</hi>吳　鎭<lb/>
雲西老人清且奇隨意點筆自合詩髙尚不趨車轍迹<lb/>
新圗不讓虎頭癡溪中有人空佇立江上征帆歸去遲<lb/>
何處溪歌聲欸乃碧雲疎樹晩離離<lb/>
　　曹雲西山水　　　　　　　　<hi>明</hi>王　逺<lb/>
<pb n="KR4h0142_WYG_012-27b"/>
世治多福人時危多貴人貴人乃鬼樸福人眞天民緬<lb/>
憶曹雲西生死太平辰髙秋下孤鶴想見英風神菀菀<lb/>
露攑間幽幽水石濱漿打甫里船角墊林宗巾往訪趙<lb/>
松雪滿載九峰春斯圗作何年援筆為嘅呻池廢餘野<lb/>
鴇井渫揺青蘋<lb/>
　　題唐子華山水<hi>末句用楊㢘夫五字</hi>　　　<hi>元</hi>郯　韶<lb/>
我愛㑹稽楊使君洞庭秋月約平分時時吹笛中流去<lb/>
卧看苕山如畫雲<lb/>
<pb n="KR4h0142_WYG_012-28a"/>
　　　題唐子華畫山水　　　　　　<hi>明</hi>僧復初<lb/>
　江雲如雪樹髙低竹裏人家傍水西滿地松隂春雨過<lb/>
　好山青似若邪溪<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0142_WYG_012-28b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定厯代題畫詩類卷十二<lb/>
</p>
<p>
</p>
  </div>
</body>
</text>
</TEI>
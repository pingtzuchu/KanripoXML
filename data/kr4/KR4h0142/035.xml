<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0142_WYG_035-1a"/>
　欽定四庫全書<lb/>
御定歴代題畫詩類卷三十五目録<lb/>
　　故實類<lb/>
　　　射虎圖<hi>明楊慎</hi>
　　　題李廣利伐宛圖<hi>明宋濓</hi>
　　　李陵縣軍遇敵圖<hi>元陳泰</hi>
　　　武帝問日磾圖<hi>宋劉子翬</hi>
　　　題蘇武忠節圖<hi>宋文天祥三首</hi>
<pb n="KR4h0142_WYG_035-1b"/>
　　　跋蘇武持節圖<hi>元王惲三首</hi>
　　　蘇武牧羊抱雛圖<hi>元袁桷</hi>
　　　題蘇武牧羊圖<hi>元鄭元祐</hi>
　　　題蘇武牧羊圖<hi>元楊維楨</hi>
　　　蘇武持節圖<hi>元劉詵</hi>
　　　題蘇子卿牧羝圖<hi>明劉炳</hi>
　　　屬國冬牧圖<hi>明程敏政</hi>
　　　題趙子昻蘇武牧羊圖<hi>明謝復</hi>
<pb n="KR4h0142_WYG_035-2a"/>
　　牧羊圖<hi>明李麟</hi>
　　蘇李㑹合圖<hi>元范梈</hi>
　　題李陵宴蘇武圖<hi>明劉詵二首</hi>
　　題李陵見蘇武圖<hi>明劉基</hi>
　　蘇李泣别圖<hi>宋劉克莊</hi>
　　題蘇李泣别圖<hi>元戴表元二首</hi>
　　蘇李圖<hi>元戴表元</hi>
　　蘇李相别圖<hi>元程鉅夫</hi>
<pb n="KR4h0142_WYG_035-2b"/>
　　蘇李河梁圖<hi>元袁桷</hi>
　　和謝敬徳學士題蘇武泣别圖韻<hi>元許有壬二首</hi>
　　蘇李泣别圖<hi>元陳樵</hi>
　　蘇李泣别圖<hi>明髙啓</hi>
　　題李陵蘇武泣别圖<hi>明鎦炳</hi>
　　李陵泣别圖<hi>明袁凱</hi>
　　子卿泣别圖<hi>明康海</hi>
　　題蘇李泣别圖<hi>明左國璣</hi>
<pb n="KR4h0142_WYG_035-3a"/>
　　子卿歸漢圖<hi>金趙秉</hi>
　　蘇武歸朝圖<hi>明丘濬</hi>
　　霍光取璽圖<hi>宋劉子翬</hi>
　　丙相問牛圖<hi>元王惲二首</hi>
　　丙吉問牛圖<hi>元許有壬</hi>
　　丙吉問牛圖<hi>元虞集</hi>
　　分韻賦二疏供帳圖<hi>元吳師道</hi>
　　跋東門祖道圖<hi>元王惲二首</hi>
<pb n="KR4h0142_WYG_035-3b"/>
　　題張敞畫眉<hi>元劉詵</hi>
　　張敞畫眉圖<hi>元牟巘</hi>
　　漢成帝幸張禹第宅圖<hi>元王惲</hi>
　　題嚴陵獨釣圖<hi>元掲傒斯</hi>
　　子陵釣圖<hi>元周權</hi>
　　子陵垂釣圖<hi>明魏偁</hi>
　　題無訟堂屏上袁安臥雪圖<hi>宋楊萬里</hi>
　　題袁安臥雪圖<hi>元王惲三首</hi>
<pb n="KR4h0142_WYG_035-4a"/>
　　　題袁安臥雪圖<hi>元陶宗儀</hi>
　　　題李唐畫袁安臥雪圖<hi>明張羽</hi>
　　　袁安臥雪<hi>明王越</hi>
　　　合紙屏為小閣畫臥袁訪戴其上名之曰聴雪各<lb/>
　　　　與長句<hi>宋方岳</hi>
　　　題絳帳圖<hi>宋韓駒</hi>
　　　却金圖<hi>明廖道南</hi>
　　　梁父吟扇頭<hi>元元好問</hi>
<pb n="KR4h0142_WYG_035-4b"/>
　　　諸葛春耕圖<hi>明程敏政</hi>
　　　題劉先主三顧草廬圖<hi>明王阜</hi>
　　　三顧草廬圖<hi>明唐寅</hi>
　　　題孔明出師表圖<hi>明李堅</hi>
　<lb/>
　<lb/>
　<lb/>
御定歴代題畫詩類巻三十五目録<lb/>
<pb n="KR4h0142_WYG_035-5a"/>
　欽定四庫全書<lb/>
御定歴代題畫詩類卷三十五<lb/>
　　故實類<lb/>
　　　射虎圖　　　　　　　　　　<hi>明</hi>楊　慎<lb/>
　錢選好手工白描粉墨丹青色沮喪細觀逸跡迥不俗<lb/>
　氣骨深穩形蕭放中丞此圖開似我行行遊獵極殊狀<lb/>
　漢家昔日李将軍生射猛獸天下聞彎弓半夜没白羽<lb/>
　飛鞚晴晝生黄雲今之圖畫無乃是披巻似覺隂風起<lb/>
<pb n="KR4h0142_WYG_035-5b"/>
　積雪慘澹長白山草木蒼乾松漠間將軍身乗大宛馬<lb/>
　從騎亦是驍勇者合圍射虎虎帶箭相持不肯遽相下<lb/>
　虎鬬馬驟兩若飛咆吼欲震長平瓦東海黄公魯卞莊<lb/>
　裴旻舞劒相頡頏古來英英者數子繪事簡䇿傳芬芳<lb/>
　何物少陵愁杜甫短衣南山思射虎老驥伏櫪悲鳴苦<lb/>
　壯士哀歌涙如雨天狼煌芒直威弧安得此輩西滅胡<lb/>
　却走馬蹄報神都為獻單于欵塞圖<lb/>
　　　題李廣利伐宛圖　　　　　　<hi>明</hi>宋　濂<lb/>
<pb n="KR4h0142_WYG_035-6a"/>
貳師城頭沙浩浩貳師城下多白草六千鐵騎隨將軍<lb/>
風勁馬鳴髙入雲師行千里不畏苦戰士難教食黄土<lb/>
上書天子引兵還使者持刀遮玉闗烏孫輪臺善窺伺<lb/>
宛若不降輕漢使璽書昨夜下敦煌太白髙髙正吐芒<lb/>
戍甲重徵十八萬居延少年最翹健殺氣漫漫日月昏<lb/>
邊城冉冉旌旗亂水工决水未絶流旄竿已揭宛王頭<lb/>
執驅校尉青狐裘牝牡三千聚若丘惜哉五原白日晚<lb/>
郅居水急游魂返<lb/>
<pb n="KR4h0142_WYG_035-6b"/>
　　李陵縣軍遇敵圖　　　　　　<hi>元</hi>陳　泰<lb/>
壯哉射虎將軍孫惜哉扼虎邊軍魂旌旗半捲日光薄<lb/>
風吹野水秋無言生降孰與死戰樂天子未負將軍恩<lb/>
陣前八駿血為淚仰面不見咸陽門祁連山頭堆苜蓿<lb/>
將軍多馬今何贖<lb/>
　　武帝問日磾圖　　　　　　　<hi>宋</hi>劉子翬<lb/>
漢朝人物盡英竒武帝招延盛一時拒諌不能容汲直<lb/>
託孤何至用胡兒<lb/>
<pb n="KR4h0142_WYG_035-7a"/>
　　題蘇武忠節圖<hi>三首</hi>　　　　　<hi>宋</hi>文天祥<lb/>
忽報忠圖紀嵗華東風吹淚落天涯蘇卿更有歸時國<lb/>
老相兼無去後家烈士喪元心不易達人知命事何嗟<lb/>
生平愛覧忠臣傳不為吾身亦陷車<lb/>
獨伴羝羊海上遊相逢血淚向天流忠貞已向生前定<lb/>
老節須從死後休不死未論生可喜雖生何恨死堪憂<lb/>
甘心賣國人何處曽識蘇公義膽不<lb/>
漠漠浮雲海戍迷十年何事望京師李陵罪在偷生日<lb/>
<pb n="KR4h0142_WYG_035-7b"/>
蘇武功成未死時鐵石心存無境變君臣義重與天期<lb/>
縱饒夜久胡塵黑百鍊丹心湼不緇<lb/>
　　跋蘇武持節圖<hi>三首</hi>　　　　　<hi>元</hi>王　惲<lb/>
使華往返見交兵老我何嘗繫重輕已分横身膏草野<lb/>
茂陵松柏夢秋聲<lb/>
君臣義合以忠持十九年間節可知邂逅論詩幾侮玩<lb/>
區區才得典諸夷<lb/>
兩行衰淚血霑襟一節酬恩北海深衞律有知慙即死<lb/>
<pb n="KR4h0142_WYG_035-8a"/>
更來游説此何心<lb/>
　　蘇武牧羊抱雛圖　　　　　　<hi>元</hi>袁　桷<lb/>
寒氊齧盡節旄稀野曠風低短草肥忽見嬋娟新月上<lb/>
却疑身似夢中歸<lb/>
　　題蘇武牧羊圖　　　　　　　<hi>元</hi>鄭元祐<lb/>
飛鴻歴歴度天山何處孤雲是漢關不滴望思臺上血<lb/>
君王猶及見生還<lb/>
　　題蘇武牧羊圖　　　　　　　<hi>元</hi>楊維楨<lb/>
<pb n="KR4h0142_WYG_035-8b"/>
未入麒麟閣時時望帝鄉寄書原有鴈食雪不離羊旄<lb/>
盡風霜節心懸日月光李陵何以别涕淚滿河梁<lb/>
　　蘇武持節圖　　　　　　　　<hi>元</hi>劉　詵<lb/>
朔雪漫沙幾白羝胡風吹凍滿氊衣少卿駝馬彌山谷<lb/>
何似中郎一節歸<lb/>
　　題蘇子卿牧羝圖　　　　　　<hi>明</hi>劉　炳<lb/>
穹廬十九年坐臥持漢節歸來滿鬢斑疑帶天山雪<lb/>
　　屬國冬牧圖　　　　　　　　<hi>明</hi>程敏政<lb/>
<pb n="KR4h0142_WYG_035-9a"/>
天山雪花大如席瀚海東頭絶人跡羣羊散落沙磧間<lb/>
齧盡寒氊嵗云夕塞垣孤月十九冬手持節旄歸漢封<lb/>
不知麟閣丹青手曽寫當時憔悴容<lb/>
　　題趙子昻蘇武牧羊圖　　　　<hi>明</hi>謝　復<lb/>
誰寫漢中郎風流趙子昻雪中持漢節海上牧羝羊氣<lb/>
與風霜勁忠争日月光君為宋家子揮翰亦堪傷<lb/>
　　牧羊圖　　　　　　　　　　<hi>明</hi>李　麟<lb/>
萬死間闗抗虜塵廿年北海未亡身牧羊不羡彌山富<lb/>
<pb n="KR4h0142_WYG_035-9b"/>
仗節惟拚齧雪貧已分此身甘苜蓿豈知他日畫麒麟<lb/>
河梁相向降奴泣白髪憐看漢老臣<lb/>
　　蘇李㑹合圖　　　　　　　　<hi>元</hi>范　梈<lb/>
未識沙場苦空曽奉使來詎知羝乳約不抵鴈書迴漢<lb/>
節風霜苦胡笳旦莫哀誰憐太史令心為故人摧<lb/>
　　題李陵宴蘇武圖<hi>二首</hi>　　　　<hi>元</hi>劉　詵<lb/>
居延山下馬成羣伎樂聲髙夜入雲初志消磨如衞律<lb/>
殷勤置酒教蘇君<lb/>
<pb n="KR4h0142_WYG_035-10a"/>
屬國難酬白髪郎延平誰與弔沙場隴西使者如雲出<lb/>
却要迎歸右校王<lb/>
　　題李陵見蘇武圖　　　　　　<hi>明</hi>劉　基<lb/>
中原無書羝不乳狐裘䝉戎奈何許老身漢節死生俱<lb/>
地角天涯見明主金鞍駿馬空故人相看一笑増悲辛<lb/>
悲來風沙吹上馬河水東流日西下<lb/>
　　蘇李泣别圖　　　　　　　　<hi>宋</hi>劉克莊<lb/>
風雲慘悽草樹枯死笳鳴馬嘶弦驚鶻起熟看境色非<lb/>
<pb n="KR4h0142_WYG_035-10b"/>
人間祁連山下想如此手持尊酒别故人此生再面真<lb/>
無因胡兒漢兒俱動色路傍觀者為悲辛歸來暗灑茂<lb/>
陵淚子孟少叔方用事白頭屬國冷如冰空使穹廬對<lb/>
忠義茫茫事往賴畫存每愁嵗久縑素昏即今畫亦落<lb/>
人手古意凄凉誰復論<lb/>
　　題蘇李泣别圖<hi>二首</hi>　　　　　<hi>元</hi>戴表元<lb/>
弓疲矢盡三千里節敝衣穿十九年流落天涯有離别<lb/>
當時誰擬畫圖傳<lb/>
<pb n="KR4h0142_WYG_035-11a"/>
沙雲如雪雪如塵握手相看語語真多少世間無淚面<lb/>
一生錯笑隴西人<lb/>
　　蘇李圖　　　　　　　　　　<hi>元</hi>戴表元<lb/>
塞北中郎雪滿頭隴西壮士淚沾裘人生百嵗能多少<lb/>
直至如今説未休<lb/>
　　蘇李相别圖　　　　　　　　<hi>元</hi>程鉅夫<lb/>
漠漠隂風吹草低蕭蕭漢節對羣羝少卿心事原無異<lb/>
家共長安萬里西<lb/>
<pb n="KR4h0142_WYG_035-11b"/>
　　蘇李河梁圖　　　　　　　　<hi>元</hi>袁　桷<lb/>
曾作河梁客山迴溪水灣春看人北上秋見鴈南還<lb/>
　　和謝敬徳學士題蘇武泣别圖韻<hi>二首</hi>
　　　　　　　　　　　　　　　<hi>元</hi>許有壬<lb/>
死節吾已矣生還又不如天王非太忍臣罪不勝誅<lb/>
親交生别去子復棄遐荒只道還家好還家恨更長<lb/>
　　蘇李泣别圖　　　　　　　　<hi>元</hi>陳　樵<lb/>
祁連山下空拳折啼烏入夢頭如雪胡越相看十九年<lb/>
<pb n="KR4h0142_WYG_035-12a"/>
今日輸心為君説窮兵未必來逺人居<hi>原本闕</hi>謀<hi>原本闕二字</hi>
可馴天驕萬里來稱臣他年陛下知臣心<lb/>
　　蘇李泣别圖　　　　　　　　<hi>明</hi>髙　啓<lb/>
丁零海上節毛稀幾望南鴻近塞飛泣盡白頭相别淚<lb/>
少卿留虜子卿歸<lb/>
　　題李陵蘇武泣别圖　　　　　<hi>明</hi>鎦　炳<lb/>
臣有千古哀覆水一去難再囘臣有三寸舌染絲一黒<lb/>
難再白丈夫瓦裂聲名虧漢不我徳将安為吞聲長哀<lb/>
<pb n="KR4h0142_WYG_035-12b"/>
送蘇武忠肝惟有青天知煙沙蕭條壓冰雪心事凄凉<lb/>
淚成血誰憐寃魄老胡塵空有丹心瞻漢闕目斷闗河<lb/>
夕照迷茂陵煙樹草萋萋將身不似雲邊鴈猶得年年<lb/>
故國歸<lb/>
　　李陵泣别圖　　　　　　　　<hi>明</hi>袁　凱<lb/>
上林木落鴈南飛萬里蕭條使節歸猶有交情兩行淚<lb/>
西風吹上漢臣衣<lb/>
　　子卿泣别圖　　　　　　　　<hi>明</hi>康　海<lb/>
<pb n="KR4h0142_WYG_035-13a"/>
積怨世豈惻感别㑹仍艱置酒話夙昔詎終千萬端歎<lb/>
息淚沾臆徒令摧肺肝昔為雙飛龍今為孤翼鸞丈夫<lb/>
恥㣲諒况爾烈士顔躍馬窖上别欲歸中自難徒切報<lb/>
主恨安悔軍吏言勝負有㣲數奮勵心所安所以君子<lb/>
人不處嫌疑間<lb/>
　　題蘇李泣别圖　　　　　　　<hi>明</hi>左國璣<lb/>
蘇武天山下吞氊齧雪花誰知寄書鴈飛到漢皇家去<lb/>
日持丹節歸頭滿素華相隨李校尉别淚泣胡沙<lb/>
<pb n="KR4h0142_WYG_035-13b"/>
　　子卿歸漢圖　　　　　　　　<hi>金</hi>趙秉文<lb/>
節旄落盡始歸來白髪龍鍾老可哀猶勝生降不歸漢<lb/>
將軍空有望鄉臺<lb/>
　　蘇武歸朝圖　　　　　　　　<hi>明</hi>丘　濬<lb/>
茂林煙樹碧蕭疎白首生還志不渝面目依稀猶似昔<lb/>
節旄零落巳無餘歸期不待羝生乳逺信真成鴈寄書<lb/>
頗有幽懐忘未得夢魂時或到穹廬<lb/>
　　霍光取璽圖　　　　　　　　<hi>宋</hi>劉子翬<lb/>
<pb n="KR4h0142_WYG_035-14a"/>
此郎守節固堪論漢璽飄飄亦僅存周勃取將迎代邸<lb/>
霍光持去授皇孫<lb/>
　　丙相問牛圖<hi>二首</hi>　　　　　　<hi>元</hi>王　惲<lb/>
牛來近地暑光微深媿調元相業非後世幾人能辨此<lb/>
濘車甘受野人譏<lb/>
休驚宣一父才難歎兩漢調元見是公後世幾人能辨此<lb/>
救時纔得一姚崇<lb/>
　　丙吉問牛圖　　　　　　　　<hi>元</hi>許有壬<lb/>
<pb n="KR4h0142_WYG_035-14b"/>
肥充列鼎健充車厚養專為簿領驅千古清風梓人傳<lb/>
憑誰書繼丙家圖<lb/>
　　丙吉問牛喘圖　　　　　　　　<hi>元</hi>虞　集<lb/>
少陽用事春猶淺丞相公行問牛喘三公職事知者稀<lb/>
嗟彼徳㣲䝉策免天子有道守四夷中心無為日萬幾<lb/>
逺有荒服近有畿夙夜明哲發裳衣<lb/>
　　分韻賦二疏供帳圖<hi>送王善父司業致仕歸</hi>　<hi>元</hi>吳師道<lb/>
長安城東門雜沓送客車客車數百輛髙盖䕃華裾西<lb/>
<pb n="KR4h0142_WYG_035-15a"/>
都明主優賢日東海老臣辭位初一家父子信竒事况<lb/>
乃同時還里閭停車下馬坐張次轢牲行酒聊躊躇當<lb/>
時送者亦可喜惜哉名字無人書黄塵漫漫長安路疾<lb/>
走髙才恣馳騖祗見人覓公卿來不見人送公卿去朝<lb/>
衣載東市輓紼歌薤露何如白首樂故居趣賣黄金日<lb/>
供具賢哉疏大夫此事從古無後來復有楊司業昌黎<lb/>
稱是斯人徒王公官與楊公比一旦飄然亦相似髙節<lb/>
清風凛終始喚取良工續畫圖共仰修名炤青史<lb/>
<pb n="KR4h0142_WYG_035-15b"/>
　　跋東門祖道圖<hi>二首</hi>　　　　　<hi>元</hi>王　惲<lb/>
東門祖帳盛官儀淠淠鸞旗動漢騑燕几道尊籩有踐<lb/>
碧空雲静日重暉飄蕭物表桑榆境洒落人間寵辱機<lb/>
東海西邊兩坵土至今圖畫見宫闈<lb/>
二疏心迹本鴻㝠解紱東還敝屣輕劔履中朝傾百位<lb/>
風雲髙駕渺雙旌問金奚有田廬計歸夢都忘寵辱驚<lb/>
詔獄悖然賢傳死虚勞明主問蕭生<lb/>
　　題張敞畫眉　　　　　　　　<hi>元</hi>劉　詵<lb/>
<pb n="KR4h0142_WYG_035-16a"/>
京兆春風到栁枝翠簾縹緲逺山竒梁鴻亦有齊眉樂<lb/>
不要人間黛緑施<lb/>
　　張敞畫眉圖　　　　　　　　<hi>元</hi>牟　巘<lb/>
眉嫌臣罪小君王一笑休明日章臺路便面越風流<lb/>
　　漢成帝幸張禹第宅圖　　　　<hi>元</hi>王　惲<lb/>
王氏當朝久惡譁幸囘天鍳絶萌芽恬然不主天人斷<lb/>
長恨安昌負漢家<lb/>
　　題嚴陵獨釣圖　　　　　　　<hi>元</hi>掲傒斯<lb/>
<pb n="KR4h0142_WYG_035-16b"/>
何事𤣥纁入里閭羊裘暫脱就安車空令太史驚同寢<lb/>
猶把狂奴視報書一出聊為天子重諸公莫道故人疎<lb/>
朝廷自是中興事且教桐江著老䱷<lb/>
　　子陵釣圖　　　　　　　　　<hi>元</hi>周　權<lb/>
東都熱官手可炙吳儂面似秋江色平生落拓一羊裘<lb/>
七葉貂蟬不堪易功臣盡在雲臺中丹青化作灰塵空<lb/>
先生遺貌乃在此釣竿尚裊桐江風悠悠世事江雲白<lb/>
過眼輕帆自朝夕人間萬古仰孤風天上有星猶是客<lb/>
<pb n="KR4h0142_WYG_035-17a"/>
　　子陵垂釣圖　　　　　　　　<hi>明</hi>魏　偁<lb/>
羊裘那肯換簪纓一曲桐江老此生髙節終扶炎漢祚<lb/>
漁竿不是釣虛名<lb/>
　　題無訟堂屏上袁安臥雪圖　　<hi>宋</hi>楊萬里<lb/>
雲牕避三伏竹牀横一丈退食急袒跣病身聊偃仰有<lb/>
夢元無夢似想亦非想滿堂變㝠晦寒隂起森爽門外<lb/>
日如焚屏間雪如掌蕭然聳毛髪皎若照襟幌拔地排<lb/>
瑶松倚天立銀嶂遥見幽人廬茅棟壓欲響有客叩柴<lb/>
<pb n="KR4h0142_WYG_035-17b"/>
門髙軒隘邨巷剝啄久不聞徙倚覺深悵幽人寐正熟<lb/>
何知有令長誰作臥雪圖我得洗炎瘴<lb/>
　　題袁安臥雪圖<hi>三首</hi>　　　　　<hi>元</hi>王　惲<lb/>
曲突無煙雪擁闗引書髙臥自怡顔須知四世三公業<lb/>
不在人情冷煖間<lb/>
突不煙黔雪擁扉一編羲易療朝飢火城莫羡沙堤相<lb/>
論士當觀未遇時<lb/>
窮巷無人與叩闗長安風雪一家寒挺然不為飢驅去<lb/>
<pb n="KR4h0142_WYG_035-18a"/>
肯逐時人作熱官<lb/>
　　題袁安卧雪圖　　　　　　　<hi>元</hi>陶宗儀<lb/>
玉琢芙蓉朶朶開乾坤清氣費詩裁先生一榻髙千古<lb/>
不管門前縣令來<lb/>
　　題李唐畫袁安臥雪圖　　　　<hi>明</hi>張　羽<lb/>
袁生抱髙節處順以安時杜門不出仕自與塵世辭嵗<lb/>
暮多嚴風積雪盈路岐擁鑪獨髙臥中心還自怡縣令<lb/>
何所聞下車叩茅茨問君胡不出答云恒苦飢慎守固<lb/>
<pb n="KR4h0142_WYG_035-18b"/>
窮志相干豈其宜此事没已久緬焉獨馳思披圖三歎<lb/>
息髙風如在兹嗟彼後之人汲汲徇其私<lb/>
　　袁安臥雪　　　　　　　　　<hi>明</hi>王　越<lb/>
臥雪丰姿入畫清當時令尹亦多情於今縱有袁安在<lb/>
雪裏誰來問死生<lb/>
　　合紙屏為小閣畫臥袁訪戴其上名之曰聴雪各<lb/>
　　　與長句<hi>二首</hi>　　　　　　　<hi>宋</hi>方　岳<lb/>
空山十日雪塞門天荒地老無行人蘆花敗絮不堪着<lb/>
<pb n="KR4h0142_WYG_035-19a"/>
山石夜裂蒼皮皴竒寒中人僵贔屓樵汲路迷瓶粟既<lb/>
駕風萬鶴危欲仙此腹久無煙火氣家家暖入紅麒麟<lb/>
誰肯問訊推柴荆洛陽令亦可人者惜哉史不書其名<lb/>
此公要亦非知我志士從前例寒餓儻令開口向凡兒<lb/>
寧忍春雷曲肱臥<lb/>
颼颼飀飀風落木淅淅瀝瀝聲撼竹乾坤不起夜開闗<lb/>
一港玻璃四山王我所思兮渺中洲幽懐欲寫誰與詶<lb/>
世間餘子不足語乗興徑上海翁舟未到山隂竟囘櫂<lb/>
<pb n="KR4h0142_WYG_035-19b"/>
歘去驟來何草草神交何必面相朋逸韻髙情一如埽<lb/>
寕可一生無此人不可一日無此君襟期何必戴安道<lb/>
玉立寒青自不羣<lb/>
　　題絳帳圖　　　　　　　　　<hi>宋</hi>韓　駒<lb/>
豈有青雲士而居絳帳間諸生獨何事不上㑹稽山<lb/>
　　却金圖　　　　　　　　　　<hi>明</hi>廖道南<lb/>
伯起乘車牧郡時却金昏夜敢云私漢庭石室芳名滿<lb/>
清白相傳有四知<lb/>
<pb n="KR4h0142_WYG_035-20a"/>
　　梁父吟扇頭　　　　　　　　<hi>元</hi>元好問<lb/>
盤礴萬古心塊石入危坐青天一明月孤唱誰與和<lb/>
　　諸葛春耕圖　　　　　　　　<hi>明</hi>程敏政<lb/>
一夜春溪新雨足曉耕已徧前川曲烏犍少脱半犂閒<lb/>
鳥外茸茸草根緑坐愛一株沙栁隂展巻疑聞梁父吟<lb/>
布衣未接隆中聘誰識當年開濟心<lb/>
　　題劉先主三顧草廬圖　　　　<hi>明</hi>王　阜<lb/>
火星匿輝三光翳當時妖鬼移神器中山華胄左將軍<lb/>
<pb n="KR4h0142_WYG_035-20b"/>
仗鉞西南伸大義南陽臥龍天下無枉駕三顧風雲趨<lb/>
草廬傾盖君臣際魚水同心契合初大將荆益三分傑<lb/>
赤壁樓船煙燼滅漢中纉緒帝業成青史煌煌載功烈<lb/>
闗張龍虎皆殞身直以中原仗老臣木牛轉餉關中粟<lb/>
甲馬空思渭北城渭兵十萬揚威武典午滑賊虎成鼠<lb/>
出師二表八陣圖耿耿孤忠照千古<lb/>
　　三顧草廬圖　　　　　　　　<hi>明</hi>唐　寅<lb/>
草廬三顧屈英雄忼慨南陽起臥龍鼎足未安星又隕<lb/>
<pb n="KR4h0142_WYG_035-21a"/>
　陣圖留與浪淘舂<lb/>
　　　題孔明出師表圖　　　　　　<hi>明</hi>李　堅<lb/>
　永安宫中日欲落榻前面拜遺孤託先皇飲恨臣所知<lb/>
　忍見翠華終劒閣臣身與賊不俱生誓提義旅清中京<lb/>
　汛除九廟光舊物上謝先帝酬忠貞六師戒日臨河渭<lb/>
　曉發披誠表天陛諄諄恢復次第陳縷縷忠肝兼義氣<lb/>
　事闗宫府在相通親賢逺佞先漢隆後王不鍳髙祖訓<lb/>
　累我漢業遭塵䝉漢家賊姓難兩立王業偏安大無策<lb/>
<pb n="KR4h0142_WYG_035-21b"/>
　鞠躬盡瘁臣所安利鈍成虧非可臆炎精無光赤灰冷<lb/>
　五丈原頭將星隕牙前長史整旋軍巾幗老奴拜天幸<lb/>
　煌煌二表明丹青文追伊傅光六經留傳人世勸忠盡<lb/>
　呵䕶時有神威靈英雄無命古如此大節堂堂映青史<lb/>
　君不見二十四疏請囘鑾東京留守銜悲死<lb/>
　<lb/>
　<lb/>
御定歴代題畫詩類巻三十五<lb/>
</p>
<p>
</p>
  </div>
</body>
</text>
</TEI>
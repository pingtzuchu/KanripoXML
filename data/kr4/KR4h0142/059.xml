<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0142_WYG_059-1a"/>
　欽定四庫全書<lb/>
御定厯代題畫詩類卷五十九目録<lb/>
　　仕女類<lb/>
　　　倦繡圖<hi>宋范成大</hi>
　　　倦繡圖<hi>元元好問</hi>
　　　周昉倦繡圖<hi>元李俊民</hi>
　　　題趙紹隆倦繡圖<hi>元陳旅</hi>
　　　題春宫倦繡圖<hi>元陳旅二首</hi>
<pb n="KR4h0142_WYG_059-1b"/>
　　　倦繡圖<hi>元陳基</hi>
　　　倦繡圖<hi>明陶安</hi>
　　　刺繡倦繡二圖<hi>明楊基</hi>
　　　倦繡美人幛<hi>明顧璘</hi>
　　　題刺繡圖<hi>明張鳯翼</hi>
　　　添線圖<hi>明魯鐸</hi>
　　　題張萱美人織錦圖<hi>元納延</hi>
　　　織錦圖<hi>元陳基</hi>
<pb n="KR4h0142_WYG_059-2a"/>
　　織女圖<hi>元薩都拉</hi>
　　𢷬練圖<hi>元范梈</hi>
　　張萱唐宫搗練圖<hi>元程鉅夫</hi>
　　周昉𢷬衣圖<hi>元李俊民</hi>
　　澣衣圖<hi>元曹伯啓</hi>
　　美人熨帛圖<hi>明劉溥</hi>
　　題唐人閨秀熨帛圖<hi>明楊慎</hi>
　　月下裁衣圖<hi>明錢宰</hi>
<pb n="KR4h0142_WYG_059-2b"/>
　　題月下裁衣圖<hi>明陳繼</hi>
　　題絡緯圖<hi>明朱經</hi>
　　采桑圖<hi>明文徵明</hi>
　　采蓮圖<hi>明文徵明</hi>
　　石城曲題采蓮圖<hi>明陸師道</hi>
　　剖𤓰仕女圖<hi>元倪瓚</hi>
　　題納涼圖<hi>元虞集</hi>
　　水殿納涼圖<hi>元張昱</hi>
<pb n="KR4h0142_WYG_059-3a"/>
　　題水殿納凉圖<hi>元陳基</hi>
　　題水殿避暑圖<hi>元唐肅</hi>
　　題水殿納凉圖<hi>明詹同</hi>
　　倦書圖<hi>元牟巘二首</hi>
　　欠伸圖<hi>宋范成大</hi>
　　次韻東坡跋周昉所畫欠申美人<hi>金朱之才</hi>
　　宫人欠申圖<hi>明吳㑹</hi>
　　春睡圖<hi>明高啓</hi>
<pb n="KR4h0142_WYG_059-3b"/>
　　題曉睡圖<hi>明胡廣</hi>
　　題美人春睡圖<hi>明袁宗</hi>
　　題美人春睡圖<hi>明張籌</hi>
　　春睡圖<hi>明武氏</hi>
　　睡起圖<hi>明楊基</hi>
　　春屏未起圖<hi>明錢宰</hi>
　　春曉美人圖<hi>明王燧</hi>
　　題四明王元凱畫三姬弄釵圖<hi>元納延</hi>
<pb n="KR4h0142_WYG_059-4a"/>
　　周昉覽鏡圖<hi>元李俊民</hi>
　　題美人對鏡圖<hi>明高啓</hi>
　　題趙仲穆畫眉圖<hi>明劉基二首</hi>
　　題理髮美人圖<hi>明高啓</hi>
　　仕女觀流水小景<hi>明陸治</hi>
　　佇立仕女<hi>明祝允明</hi>
　　惱公詩題遊春仕女圖<hi>明張璨</hi>
　　題美人圖<hi>明謝承舉四首</hi>
<pb n="KR4h0142_WYG_059-4b"/>
　　掬水月在手畫屏<hi>明謝承舉</hi>
　　拜月圖<hi>明丘濬</hi>
　　宫人望月圖<hi>明陳昌</hi>
　　題閨人望逺圖<hi>元范梈</hi>
　　樓居春望圖<hi>元王惲</hi>
　　美人却扇圖<hi>元王惲三首</hi>
　　團扇仕女<hi>明姚綸</hi>
　　題紈扇美人<hi>明朱經</hi>
<pb n="KR4h0142_WYG_059-5a"/>
　　　題宫人汲井圖<hi>明張適</hi>
　　　題宫人行樂圖<hi>明周砥</hi>
　　　題細腰宫女圖<hi>元李祈</hi>
　　　題徐參議所藏唐人浴兒圖<hi>宋王炎</hi>
　　　張萱戲嬰圖<hi>金劉迎</hi>
　　　六宫戲嬰圖<hi>元楊維楨</hi>
　　　題宫姬戲嬰圖<hi>元錢選</hi>
　　　戲嬰圖<hi>明高啓</hi>
<pb n="KR4h0142_WYG_059-5b"/>
　　　惜嬰圖<hi>明徐賁</hi>
　　　題二姝撫嬰圖<hi>明劉績</hi>
　　　仕女戲嬰圖<hi>明陳昌</hi>
　　　錢舜舉清暉堂寫戲嬰圖<hi>明程敏政</hi>
　　　錢舜舉深宫戲嬰圖<hi>明程敏政</hi>
　　　題四時百子圖<hi>元歐陽𤣥</hi>
　<lb/>
御定厯代題畫詩類巻五十九目録<lb/>
<pb n="KR4h0142_WYG_059-6a"/>
　欽定四庫全書<lb/>
御定厯代題畫詩類巻五十九<lb/>
　　仕女類<lb/>
　　　倦繡圖　　　　　　　　　　<hi>宋</hi>范成大<lb/>
　猧兒弄暖縁階走花氣薫人濃似酒困來如醉復如愁<lb/>
　不管低鬟釵燕溜無端心緒向天涯想見檣竿旛脚斜<lb/>
　槐陰忽到簾旌上遲却尋常一綫花<lb/>
　　　倦繡圖　　　　　　　　　　<hi>元</hi>元好問<lb/>
<pb n="KR4h0142_WYG_059-6b"/>
　香玉春來困不勝啼鶯喚夢㡬時譍可憐憔悴田家女<lb/>
　促織聲中對曉燈<lb/>
　　　周昉倦繡圖　　　　　　　　<hi>元</hi>李俊民<lb/>
　心情猶在未収時却顧花間影漸移不道春來添㡬線<lb/>
　日長只與睡相宜<lb/>
　　　題趙紹隆倦繡圖　　　　　　<hi>元</hi>陳　旅<lb/>
　籠碧紗厨挂秋水藕風吹香團扇底琵琶彈歇宫晝長<lb/>
　釵落雲邊九雛紫二姝誰是薛靈芸繡得金塘兩鴛似<lb/>
<pb n="KR4h0142_WYG_059-7a"/>
宫奴夕殿呼更衣露濕銀牀響桐子<lb/>
　　題春宫倦繡圖<hi>二首</hi>　　　　　<hi>元</hi>陳　旅<lb/>
上陽宫樹奏鶯簧蛺蝶羅衣逗暖香睡思巳隨巫峽雨<lb/>
綵絲偏與日爭長<lb/>
緑樹垂垂護寳䦨牀頭翠帕羃雙鸞阿鬟可是無情思<lb/>
又見春風到牡丹<lb/>
　　倦繡圖　　　　　　　　　　<hi>元</hi>陳　基<lb/>
宫門深鎖晝偏長懶把春雲繡作裳恨不將身化蝴蝶<lb/>
<pb n="KR4h0142_WYG_059-7b"/>
長隨飛絮近君王<lb/>
　　倦繡圖　　　　　　　　　　<hi>明</hi>陶　安<lb/>
困來無力整殘妝采綫何如意緒長纎手欲閒閒不得<lb/>
要將文繡獻君王<lb/>
　　刺繡倦繡二圖　　　　　　　<hi>明</hi>楊　基<lb/>
兩日無心繡一絲偶將斜線刺花枝無端繡到雙胡蝶<lb/>
憶著西忩夜雨時<lb/>
刺得芙蓉半朶金倚牀無語自沉吟玉鈴不解傷心事<lb/>
<pb n="KR4h0142_WYG_059-8a"/>
抵死相催刺㡬鍼<lb/>
　　倦繡美人幛　　　　　　　　<hi>明</hi>顧　璘<lb/>
罷繡非闗暝含愁詎為春秖恐燕臺下花月解留人<lb/>
　　題刺繡圖　　　　　　　　　<hi>明</hi>張鳯翼<lb/>
蛺蝶成雙過短垣參差花事到山礬凝妝刺繡消清晝<lb/>
猶勝東家倚市門<lb/>
　　添線圖　　　　　　　　　　<hi>明</hi>魯　鐸<lb/>
寒日趂天無約摸短長那遣忙人覺漢宫相語驚翠蛾<lb/>
<pb n="KR4h0142_WYG_059-8b"/>
繡綫朝來添㡬何昭陽宫門在何處嵗晩無由通線路<lb/>
憑誰却問承恩人逺近何如天度數<lb/>
　　題張萱美人織錦圖<hi>為慈溪蔡元起賦</hi>　<hi>元</hi>納　延<lb/>
織錦秦川窈窕娘新翻花樣學官坊忩虚轉軸鸚聲滑<lb/>
腕倦停梭粉汗香雙鳯迴翔金縷細五雲飛動綵絲長<lb/>
明年夫婿封侯日裁作宫袍逺寄將<lb/>
　　織錦圖　　　　　　　　　　<hi>元</hi>陳　基<lb/>
佳人織錦深閨裏恨入東風淚痕紫三年辛苦織回文<lb/>
<pb n="KR4h0142_WYG_059-9a"/>
化作鴛鴦戲秋水秋水悠悠人未歸鴛鴦兩兩弄晴暉<lb/>
料應花發長安夜不見閨中腸斷時<lb/>
　　織女圖　　　　　　　　　　<hi>元</hi>薩都拉<lb/>
蘭閨織錦秦川女大姬啞啞弄機杼小姬織倦何所思<lb/>
簾幕無人燕雙語成都花發江水春門前馬嘶車轔轔<lb/>
髻鬟兩耳㸔欲墮蛾眉八字畫不伸良人一去無消息<lb/>
<graphic n="KR1413" url="https://raw.githubusercontent.com/kanripo/KR-Gaiji/master/images/KR1413.png" mimeType="image/png"/>蠶吐絲成五色柔腸九曲細於絲萬縷春愁正如織<lb/>
綺忩睡起聞早鸎西樓月落金盤傾暖霞拂地海棠曉<lb/>
<pb n="KR4h0142_WYG_059-9b"/>
香雪潑戸棃花晴日長深院機聲動梭影穿花飛小鳯<lb/>
水心驚起鴛鴦飛花底不成胡蝶夢纎纎玉指柔且和<lb/>
香鉤小襪裁春羅滿懷心事付流水盪日雲錦生層波<lb/>
佳人自古多命薄風裏楊花隨處落豈知醜婦嫁田家<lb/>
生則同衾死同槨君不聞長安市上花滿枝東家胡蝶<lb/>
西家飛籠中鸚鵡喚新主門外侍兒更故衣又不聞田<lb/>
家婦日埽春蠶宵織布催租縣吏夜打門荆釵布裙夫<lb/>
短袴我題此畫三嗟吁百年醜好皆虚無排雲便欲叫<lb/>
<pb n="KR4h0142_WYG_059-10a"/>
閶闔為我獻上豳風詩<lb/>
　　𢷬練圖　　　　　　　　　　<hi>元</hi>范　梈<lb/>
深宫佳人白日長夜感蟋蟀鳴中房起視河漢心回皇<lb/>
雲鬢籠鬆分作行清水如天収素練翠娥帶月杵𤣥霜<lb/>
轆轤無人金井悄邊頭不見梧桐黄裁縫熨貼安在牀<lb/>
載𤣥載黄公子裳製成不逺煩寄將但見寒暑雕三光<lb/>
身體甚適平時康君不見古來邉庭士雪壓闗河征戰<lb/>
多折盡衣裘淚如水<lb/>
<pb n="KR4h0142_WYG_059-10b"/>
　　張萱唐宫搗練圖　　　　　　<hi>元</hi>程鉅夫<lb/>
月杵輕揮快似飛霜紈熨貼淨輝輝詩人不解畫師意<lb/>
㣲詠周南澣濯衣<lb/>
　　周昉𢷬衣圖　　　　　　　　<hi>元</hi>李俊民<lb/>
一夕秋風鴈過聲鐵衣辛苦向邊城將軍不用和戎計<lb/>
雙杵休辭月下鳴<lb/>
　　澣衣圖　　　　　　　　　　<hi>元</hi>曹伯啟<lb/>
静女思歸寜澣衣拜髙堂隠士履貞固濯纓視滄浪茍<lb/>
<pb n="KR4h0142_WYG_059-11a"/>
有涓潔心顦顇猶姬姜常懷濟時策進退皆康莊<lb/>
　　美人熨帛圖　　　　　　　　<hi>明</hi>劉　溥<lb/>
霜帛丁東搗初歇女伴相憐白如雪掩帷下堂同此情<lb/>
白腕對曳當中庭中庭無風乾未得銅斗自燒還自熨<lb/>
只愁熨著有焦暈難表此身如此白小鬟莫更蹲復蹲<lb/>
復恐皺却葵花紋<lb/>
　　題唐人閨秀熨帛圖　　　　　<hi>明</hi>楊　慎<lb/>
碧梧葉落紅閨晩玫砧敲月催金翦重重海簾銀蒜垂<lb/>
<pb n="KR4h0142_WYG_059-11b"/>
曲曲山屏早羅展廣儲懸月月初臨緹幕染霜霜已深<lb/>
禁籞銖衣圍夜玉嵯峨寳髻辟寒金雲母箱開同心鎖<lb/>
鈷鉧香浮九㣲火秦篝齊縷鬭紛華蜀錦吳綾分婀娜<lb/>
熨帛申繒憶逺行遥遥夜夜不勝情百層妾住垂花塢<lb/>
萬里君居碎葉城垂花碎葉音塵隔春去秋來感行跡<lb/>
深閨心斷結蠶書絶塞眼穿無鴈帛明燭蘭膏照獨眠<lb/>
蛾眉曼㫽為誰妍試㸔裴羽相思夕何似徐吾共績年<lb/>
　　月夜裁衣圖　　　　　　　　<hi>明</hi>錢　宰<lb/>
<pb n="KR4h0142_WYG_059-12a"/>
霜落黄梧漢月髙西忩對月翦征袍妾心不憶交河冷<lb/>
手冷難裁金翦刀<lb/>
　　題月下裁衣圖　　　　　　　<hi>明</hi>陳　繼<lb/>
香幃風捲月團團睡起裁衣思萬端秋葉未紅金翦冷<lb/>
玉門闗外不勝寒<lb/>
　　題絡緯圖　　　　　　　　　<hi>明</hi>朱　經<lb/>
牽牛風露滿籬根淡月疎星夜未分燈下有人抛錦字<lb/>
機絲零亂不成文<lb/>
<pb n="KR4h0142_WYG_059-12b"/>
　　采桑圖　　　　　　　　　　<hi>明</hi>文徵明<lb/>
茜裙青袂誰家女結伴牆東采桑去采桑日暮怕歸遲<lb/>
室中箔寒蠶苦飢只愁牆下桑葉稀不知牆頭花亂飛<lb/>
一春辛苦只自知百年能著㡬羅衣<lb/>
　　采蓮圖　　　　　　　　　　<hi>明</hi>文徴明<lb/>
横塘西頭春水生荷花落日照人明花深葉暗不辨人<lb/>
有時葉底聞歌聲歌聲宛轉誰家女自把雙橈擊蘭渚<lb/>
不愁擊渚濺紅裳水中驚起雙鴛鴦<lb/>
<pb n="KR4h0142_WYG_059-13a"/>
　　石城曲題采蓮圖　　　　　　<hi>明</hi>陸師道<lb/>
秦淮水緑芙蓉明𤣥武湖邊煙艇横香風翠袖暮雲亂<lb/>
落日新妝紅浪驚城隅濠曲歌聲起却寄愁心棹謳裏<lb/>
恨不相攜桃葉渡心知同在長干住須㬰花冥鳯凰臺<lb/>
帝闕回㸔錦作堆明月各隨珠珮去白鷗獨送綵舟回<lb/>
蓮浦紅衣秋露濕桂林金粟秋風急相逢江上采蓮人<lb/>
回橈猶向花間立帝京曽憶㸔花行畫裏今瞻雲錦城<lb/>
十年漁舸滄洲卧羞對紅蕖白髪生<lb/>
<pb n="KR4h0142_WYG_059-13b"/>
　　剖𤓰仕女圖　　　　　　　　<hi>元</hi>倪　瓚<lb/>
月彎削破翠團團六月人間風露寒誰覓東陵故侯去<lb/>
但知華屋薦金盤<lb/>
　　題納涼圖　　　　　　　　　<hi>元</hi>虞　集<lb/>
百頃芙蓉水滿隄綺忩只在畫橋西羊車薄暮過湖曲<lb/>
驚起鴛鴦不並棲<lb/>
　　水殿納涼圖　　　　　　　　<hi>元</hi>張　昱<lb/>
别殿紅綃女無風亦自涼闌邊是湖水夜夜宿鴛鴦<lb/>
<pb n="KR4h0142_WYG_059-14a"/>
　　題水殿納涼圖　　　　　　　<hi>元</hi>陳　基<lb/>
白宁衣裳嬾自裁手揺羅扇此徘徊水晶宫殿涼風少<lb/>
欲勸君王築露臺<lb/>
　　題水殿避暑圖　　　　　　　<hi>元</hi>唐　肅<lb/>
玉骨自無汗水殿况如秋樹陰辭日赫荷氣迎風柔恩<lb/>
與涼俱重愁隨暑易収願窮歌舞力長年奉晏遊<lb/>
　　題水殿納涼圖　　　　　　　<hi>明</hi>詹　同<lb/>
湖上闌干百尺臺臺邊水殿倚雲開紅橋人隔荷花語<lb/>
<pb n="KR4h0142_WYG_059-14b"/>
玉盌金盤進雪來<lb/>
　　倦書圖　　　　　　　　　　<hi>元</hi>牟　巘<lb/>
日長偏困校讎人袖手旁觀亦欠伸一覺黒甜酣午枕<lb/>
絶憐識字苦勞神<lb/>
　　倦書圖　　　　　　　　　　<hi>元</hi>牟　巘<lb/>
誰道春酣雨不禁朦朧眼色透雲屏著人花氣深於霧<lb/>
却是三郎睡未醒<lb/>
　　欠伸圖　　　　　　　　　　<hi>宋</hi>范成大<lb/>
<pb n="KR4h0142_WYG_059-15a"/>
春風吹夢驀江飛行盡江南只片時深院無人自驚覺<lb/>
夕陽芳樹乳鴉啼背立妝臺髻鬟嬾鏡鸞應見茸茸眼<lb/>
不須回首更嫣然劉郎已自無腸斷<lb/>
　　次韻東坡跋周昉所畫欠伸美人<hi>金</hi>朱之才<lb/>
巫峽昭君有竒色毛生欲畫無由得但作東風背面身<lb/>
㸔來已可傾人國朝來睡起鬢髪垂手如春笋領蝤蠐<lb/>
繡帷幽夢斷難續想像翠黛顰修眉春光三月濃於酒<lb/>
燕燕雙飛鶯喚友不教膩臉露桃花且喜腰支似楊栁<lb/>
<pb n="KR4h0142_WYG_059-15b"/>
君不見漢宫多病李夫人轉面不顧君王嗔古來畫工<lb/>
畫意亦自足煙霧玉質何由真<lb/>
　　宫人欠伸圖　　　　　　　　<hi>明</hi>吳　㑹<lb/>
舞困歌慵酒夢遲小欄舒腕轉腰時落花垂栁嬌無力<lb/>
都送春愁上兩眉<lb/>
　　春睡圖　　　　　　　　　　<hi>明</hi>高　啟<lb/>
妝殘嬌睡帶餘酲鸚鵡當忩不敢驚誰信上陽宫内女<lb/>
一春愁絶夢難成<lb/>
<pb n="KR4h0142_WYG_059-16a"/>
　　題曉睡圖　　　　　　　　　<hi>明</hi>胡　廣<lb/>
昔聞藐姑射其山多神仙雲裾霞袂何蹁蹮今之畫圖<lb/>
無乃是人間一住三千年紗帷半揭清如洗十二䦨干<lb/>
曙色裏天風吹夢度寥廓倦倚鮫綃睡不起芭蕉葉緑<lb/>
松露凉枕邊裊裊騰爐香飛來啼鳥莫呼醒日上扶桑<lb/>
清晝長<lb/>
　　題美人春睡圖　　　　　　　<hi>明</hi>袁　宗<lb/>
東風小院䦨干曲滿地棃花涴香玉金忩晝静燕初閒<lb/>
<pb n="KR4h0142_WYG_059-16b"/>
火養沉煙一絲緑美人消瘦桃花肌春腰玉減一尺圍<lb/>
碧紗帳小蟬翅薄睡損舞裙金縷衣緑雲盤盤堆枕重<lb/>
翠滑斜偏小金鳯啼殺流鸎喚不醒風流政作江南夢<lb/>
檻前芍藥吹幽香隔花玉漏聲正長冶情蕩漾収不得<lb/>
誤隨蝶過東家牆東家牆裏新妝女兩兩三三喧笑語<lb/>
西亭昨夜爛張筵燭膩銅盤照歌舞<lb/>
　　題美人春睡圖　　　　　　　<hi>明</hi>張　籌<lb/>
春睡纔醒粉褪腮香塵不動下階來畫闌曽倚東風笑<lb/>
<pb n="KR4h0142_WYG_059-17a"/>
向晩櫻桃一半開<lb/>
　　春睡圖　　　　　　　　　　<hi>明</hi>武　氏<lb/>
煙輕紅玉重驚鳥别湖橋徐起説清夢和風轉綘桃<lb/>
　　睡起圖　　　　　　　　　　<hi>明</hi>楊　基<lb/>
月圓團扇送輕凉荷大如錢作藕香午夢醒來思白雪<lb/>
玉甌催進荔枝香<lb/>
　　春屏未起圖　　　　　　　　<hi>明</hi>錢　宰<lb/>
棃花落月酒㣲酣栁絮春雲睡正堪夢入長安歸未得<lb/>
<pb n="KR4h0142_WYG_059-17b"/>
覺來不信是江南<lb/>
　　春曉美人圖　　　　　　　　<hi>明</hi>王　燧<lb/>
棃花埭上雞鳴早十二瓊樓天乍曉東風不動緑楊絲<lb/>
雲母窗空春悄悄銀屏複帳掩鮫綃遮斷蓬山海路遥<lb/>
鬢亂釵横雙鳯軃玻璃枕上不勝嬌誰將鸚鵡偷調弄<lb/>
驚散瑶臺合歡夢金盤仙掌日華髙小苑花枝露痕重<lb/>
小玉熏殘蘇合香臨鸞先學理新妝含情欲起嬌無力<lb/>
滿院緑陰春晝長<lb/>
<pb n="KR4h0142_WYG_059-18a"/>
　　題四明王元凱畫三姫弄釵圖　<hi>元</hi>納　延<lb/>
秦虢夫人夜不歸太真留宿宴宫闈席當瑶砌香茵薄<lb/>
花落金罇碧露㣲笑翫寳釵爭殢酒醉憑玉几不勝衣<lb/>
畫圖貎得嬋娟趣藝苑流傳絶代稀<lb/>
　　周昉覽鏡圖　　　　　　　　<hi>元</hi>李俊民<lb/>
不敎朱粉汙天真長對菱花顧影頻但把蛾眉埽來淡<lb/>
尚嫌不似虢夫人<lb/>
　　題美人對鏡圖　　　　　　　<hi>明</hi>高　啟<lb/>
<pb n="KR4h0142_WYG_059-18b"/>
曉院鹿盧鳴露井玉人夢斷棃雲冷起開妝閣笑窺奩<lb/>
月裏分明見娥影自對猶憐况主家春風一面斷腸花<lb/>
何由鑄入青銅内不使秋霜老鬢華<lb/>
　　題趙仲穆畫眉圖<hi>二首</hi>　　　　<hi>明</hi>劉　基<lb/>
有美清揚婉且閒横雲吐月鬬彎環平生不識張京兆<lb/>
却對妝臺冩逺山<lb/>
含簧茹管細相和語困春風意更多驚起佳人應有恨<lb/>
雙蛾蹙損不成歌<lb/>
<pb n="KR4h0142_WYG_059-19a"/>
　　題理髮美人圖　　　　　　　<hi>明</hi>髙　啟<lb/>
桐風朝動内園枝吹亂花前髮㡬絲石後理梳羞未出<lb/>
怕人猜是倦妝時<lb/>
　　仕女觀流水小景　　　　　　<hi>明</hi>陸　治<lb/>
銀塘秋水玉娟娟霜葉漂紅去渺然㡬欲題詩寄遼海<lb/>
只應流水到君邊<lb/>
　　佇立仕女　　　　　　　　　<hi>明</hi>祝允明<lb/>
非縁望逺上秦樓楊栁依依翠陌頭畫就逺山調錦瑟<lb/>
<pb n="KR4h0142_WYG_059-19b"/>
最憐夫壻不封侯<lb/>
　　惱公詩題遊春仕女圖　　　　<hi>明</hi>張　璨<lb/>
眉黛彎新月瞳人翦碧波態濃娃館妓腰細楚宫娥緩<lb/>
踏金蓮歩新翻白雪歌輕顰迷下蔡妙舞絶陽阿寢閣<lb/>
珠為網妝樓錦作窩棃花香玉破栁穂鬰金拖瑟柱鏘<lb/>
鸞鳯尊罍列象駞瑤釵横玉燕繡帔砑銀鵞小汗肌香<lb/>
膩㣲酣臉暈酡櫻脣朱滴滴鴉髻黒峨峨司馬憐琴癖<lb/>
周郎顧曲訛喜窺韓夀戸怒擲幼輿梭曉睡啼鶯喚春<lb/>
<pb n="KR4h0142_WYG_059-20a"/>
遊細馬䭾宓妃臨洛浦漢女出江沱拾翠煙堤蕙搴芳<lb/>
露渚荷畫船青雀舫綵騎玉蹄騧虢國輸妝靨羅敷避<lb/>
翠蛾使君逢調笑丞相近嗔呵絶豔方如此幽懷定若<lb/>
何琵琶勞問卜烏兔恐蹉跎睡鴨頻添火牽牛奈隔何<lb/>
㡬愁鴛浦隔偶借鵲橋過蝶思迷芳蕊蜂情戀蜜窠封<lb/>
緘書荳䓻密意托絲蘿錦被熏濃麝霞漿酌巨螺流蘇<lb/>
垂嫋娜蜀綺疊陂陀井樹棲烏鵲筠籠睡翠哥更壺催<lb/>
漏箭火樹爛瓊柯的的縁思合濛濛與醉和曲屏嫌夜<lb/>
<pb n="KR4h0142_WYG_059-20b"/>
短斗帳得春多海誓寜敎爽山盟詎有它兩情成比翼<lb/>
萬事付蠻蝸蘭帶同心綰菱盤照膽磨豈徒消宿恨頓<lb/>
覺起㣲疴晝裏腸猶斷桑中句厭哦始知傾國貎能作<lb/>
合歡魔麗玉埋馨地秋娘瘞粉坡至今遊冶客猶為酹<lb/>
蓬科<lb/>
　　題美人圖<hi>畫惜花春起早愛月夜眼遲掬水月在手弄花香滿衣四景</hi>
　　　　　　　　　　　　　　　<hi>明</hi>謝承舉<lb/>
風雨妒花春事催鶯聲喚起未明時怪來小玉知人意<lb/>
<pb n="KR4h0142_WYG_059-21a"/>
采得宜男第一枝<lb/>
朱䦨十二冷光多水定銀塘鏡自磨深夜人來照妝束<lb/>
欲將圓缺問嫦娥<lb/>
冰華纎指漾銀鈎水色蟾光上下浮自是行人無定凖<lb/>
相逢何日大刀頭<lb/>
雪後梅花早破春玉瓶髙挿淨無塵不知衫袖招揺處<lb/>
十日餘香尚襲人<lb/>
　　掬水月在手畫屏　　　　　　<hi>明</hi>謝承舉<lb/>
<pb n="KR4h0142_WYG_059-21b"/>
院涼夜彩流金蟾海空秋華開素奩含情欲共嫦娥語<lb/>
畫簷鈎上真珠簾姮娥住老廣寒殿金樹銀花四遮面<lb/>
癡情苦思招不來千古萬古誰能見銅盤一掬太液清<lb/>
金蟾墮水秋分明兩輪上下互相蕩團團似愛纎纎擎<lb/>
陰精含胎未分剖白兔棄丹將遁走水華壁影一規中<lb/>
却入人間豔姝手豔姝弄月還傷情屈指圓缺頻送迎<lb/>
幽閨秋冷夜光静千里有人闗塞行<lb/>
　　拜月圖　　　　　　　　　　<hi>明</hi>丘　濬<lb/>
<pb n="KR4h0142_WYG_059-22a"/>
新月初上天焚香拜且告拜到月圓時行人應解到<lb/>
　　宫人望月圖　　　　　　　　<hi>明</hi>陳　昌<lb/>
龍腦香銷寳釧温棃花明月淡黄昏自縁妾命生來薄<lb/>
非是羊車不到門<lb/>
　　題閨人望逺圖　　　　　　　<hi>元</hi>范　梈<lb/>
郎行不用苦悲辛乆别心知萬事親㸔取江邊垂栁樹<lb/>
最先零落最多春<lb/>
　　樓居春望圖　　　　　　　　<hi>元</hi>王　惲<lb/>
<pb n="KR4h0142_WYG_059-22b"/>
翠斂雙蛾底事愁不縁春去落花稠歸鞍未得朝天信<lb/>
望斷東風燕子樓<lb/>
　　美人却扇圖<hi>二首</hi>　　　　　　<hi>元</hi>王　惲<lb/>
寳檻承恩妒露華背金翻日羡宫鴉幽閒好備闗睢德<lb/>
望絶羊車失自誇<lb/>
絶代佳人擬罕儔幽閒無夢到河鳩春風静鎖昭陽院<lb/>
落盡庭花轉自愁<lb/>
　　又題美人却扇圖　　　　　　<hi>元</hi>王　惲<lb/>
<pb n="KR4h0142_WYG_059-23a"/>
中饋蘋蘩女所思春風何意醉瓊枝畫家解冩<hi>原本闕三字</hi>
不見樊姬脫珥時<lb/>
　　團扇仕女　　　　　　　　　<hi>明</hi>姚　綸<lb/>
濃黛消香淡兩蛾花陰試歩學凌波專房自倚傾城色<lb/>
不怕涼風到扇羅<lb/>
　　題紈扇美人　　　　　　　　<hi>明</hi>朱　經<lb/>
蝶粉蜂黄滿眼新小園㣲歩不勝春白團欲把歌脣掩<lb/>
生怕流鶯也妒人<lb/>
<pb n="KR4h0142_WYG_059-23b"/>
　　題宫人汲井圖　　　　　　　<hi>明</hi>張　適<lb/>
燕子歸時風滿林碧梧月上思沉沉轆轤聲轉銀牀滑<lb/>
望斷君恩似井深<lb/>
　　題宫人行樂圖　　　　　　　<hi>明</hi>周　砥<lb/>
金宫游素女玉笛弄清暉月殿龍香度風簾翠影飛雲<lb/>
開移綵仗花落卷春衣莫買相如賦長門事已非<lb/>
　　題細腰宫女圖　　　　　　　<hi>元</hi>李　祈<lb/>
聞道君王罷晩朝重門深殿鬱嶕嶢樂聲一片從雲起<lb/>
<pb n="KR4h0142_WYG_059-24a"/>
知是宫中舞細腰<lb/>
　　題徐參議所藏唐人浴兒圖　　<hi>宋</hi>王　炎<lb/>
古相嘗慚呼畫師技癢仍復拈毛錐逼真誰作此贋本<lb/>
亦有妙意生妍姿中庭燕坐必主婦緑雲髙髻香羅衣<lb/>
嫣然嬪妾左右侍前浴能言丹鳯雛娉婷及笄女公子<lb/>
素腕擁項相攜扶兩兩為朋四髫齔乳媪隨逐相諧嬉<lb/>
掌中㸔珠二少艾捧顋却立鴉鬟奴屏間擁膝袖玉笋<lb/>
疑是夢間顰翠眉側身背面按筝者冰肌綽約不自持<lb/>
<pb n="KR4h0142_WYG_059-24b"/>
牀前跪起各姝麗為兒理髪抆涕洟有犬斕斑受摩撫<lb/>
與人習熟無猜疑梳妝淡薄服製古如見永徽貞觀時<lb/>
若非侯家及主第人物無此美且都荆釵布襦小家婦<lb/>
生子不如山下麑<lb/>
　　張萱戲嬰圖　　　　　　　　<hi>金</hi>劉　迎<lb/>
犀顱玉頬寜馨子霧鬢雲鬟窈窕娘三十年前大門日<lb/>
憶觀羣戲碧方牀<lb/>
　　六宫戲嬰圖　　　　　　　　<hi>元</hi>楊維楨<lb/>
<pb n="KR4h0142_WYG_059-25a"/>
黄雲複壁椒塗蘇銀牀水噴金蟾蜍宜男草生二月初<lb/>
燕燕求友烏將雛芙蓉花冠金結縷飄飄盡是瑶臺侣<lb/>
宫中箇箇承主恩豈復君王夢神女栴檀小殿吹天香<lb/>
新興髻子換宫妝中有一人類虢國淨洗脂粉青眉長<lb/>
百子圖開翠屏底戲弄孲孲未生齒侍奴兩兩舁錦䙀<lb/>
不是唐家緑衣子蘭湯浴罷春晝長金盤特㵼荔枝漿<lb/>
雕籠翠哥手擎出為愛解語通心腸宣州長史躭春思<lb/>
工畫傷春欠春意吳興弟子廣王風六宫猫犬無相忌<lb/>
<pb n="KR4h0142_WYG_059-25b"/>
君不見玉釵滛黿戕漢孤作歌請獻螽斯圖<lb/>
　　題宫姬戲嬰圖　　　　　　　<hi>元</hi>錢　選<lb/>
殿閣森森氣自清不知人世有蓬瀛日長無事宫中樂<lb/>
閒與諸姬伴戲嬰<lb/>
　　戲嬰圖　　　　　　　　　　<hi>明</hi>髙　啟<lb/>
芍藥風欄側梧桐露井傍嬌嬰爭晩戲少婦鬬春妝共<lb/>
詫珠生蚌還憐玉産岡半披文錦褓斜珮紫羅囊額髮<lb/>
葳蕤短胸胞細膩光庭前王氏子陌上衛家郎弱草身<lb/>
<pb n="KR4h0142_WYG_059-26a"/>
眠軟芳英手弄香隨人貪作劇避伴學迷藏莫撲花蝴<lb/>
蝶宜為蠟鳯凰塗添雲母粉浴試水沉湯麟送徐卿宅<lb/>
䦨生謝傅堂愛均㸔總好年並比誰長驥種雖難匹鵷<lb/>
雛已作行欣君得此畫真是夢熊祥<lb/>
　　惜嬰圖　　　　　　　　　　<hi>明</hi>徐　貫<lb/>
佳兒逢吉日内人開慶筵蘭獻庭前瑞桂降月中仙長<lb/>
眉春與秀重瞳秋向妍客聞啼亦喜母㸔浴更憐擲玉<lb/>
礲為果貽金鑄作錢武攬華弓小文持湘管圓舊知熊<lb/>
<pb n="KR4h0142_WYG_059-26b"/>
入夢還徴鳯集肩積世寜無德傳家今有賢<lb/>
　　題二姝撫嬰圖　　　　　　　<hi>明</hi>劉　績<lb/>
休織流黄罷養蠶桃根桃葉並清酣龍綃却暑肌香膩<lb/>
蟬翼凌風鬢影鬖常恨畫中題荳䓻誰敎忩下種宜男<lb/>
螽斯合備房中樂見説如今化巳覃<lb/>
　　仕女戲嬰圖　　　　　　　　<hi>明</hi>陳　昌<lb/>
妝罷紅緜玉鏡臺花前含笑戲嬰孩分明五采丹山鳯<lb/>
飛入春風掌上來<lb/>
<pb n="KR4h0142_WYG_059-27a"/>
　　錢舜舉清暉堂冩戲嬰圖<hi>為臨淮明顧謙賦</hi>程敏政<lb/>
海榴花開白日長繡屏十二雲錦張沈沈午漏下初刻<lb/>
搔頭不整慵來妝一姬南面金縷裳爾姬夾侍相頡頏<lb/>
欣然圍坐㸔兒戲斑管雕弧堆象牀三姬鼎足如鴈行<lb/>
玉階隨歩鳴雙璫以口撫嬰愛入骨笑語彷彿聞昭陽<lb/>
一姬下坐収錦襠洗兒自與澆蘭湯涓涓秀若化生子<lb/>
銀盆水滿芙蓉香一姬轉盼殊未央拭巾在手明吳霜<lb/>
小鬟兩兩意閒適紈扇不動薫風凉苕溪畫史推錢郎<lb/>
<pb n="KR4h0142_WYG_059-27b"/>
柔思獨歩丹青場摩挲舊本豈易得流傳逺自清暉堂<lb/>
才人不説顧長康鑒賞欲博千金强螽斯麟趾尚可作<lb/>
為君擊節歌周王<lb/>
　　錢舜舉深宫戲嬰圖　　　　　<hi>明</hi>焦　竤<lb/>
水晶簾隠繡匡牀葉葉芭蕉逗晩涼手舞龍雛成一笑<lb/>
不知清蹕幸昭陽<lb/>
　　題四時百子圖　　　　　　　<hi>元</hi>歐陽𤣥<lb/>
天無一日具四時人無一母生百兒何人筆端巧造化<lb/>
<pb n="KR4h0142_WYG_059-28a"/>
　人事天時俱盡之三三兩兩如魚隊日長遊戲䦨干外<lb/>
　采蓮攀栁争後先繞竹觀梅分向背一真未鑿萬象春<lb/>
　誰家苑囿誰家人莫是越王泛螟嗣西湖湖上嬉芳塵<lb/>
　當時富貴傍觀羡至今宇宙流傳遍争如茅屋浣花溪<lb/>
　竹根稚子無人見摩挲此圖真附髀多憂正為多男子<lb/>
　但須得似仲謀兒人生一䕫已足矣<lb/>
　<lb/>
　<lb/>
<pb n="KR4h0142_WYG_059-28b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定厯代題畫詩類卷五十九<lb/>
</p>
<p>
</p>
  </div>
</body>
</text>
</TEI>
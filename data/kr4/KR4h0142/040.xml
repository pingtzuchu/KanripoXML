<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0142_WYG_040-1a"/>
　欽定四庫全書<lb/>
御定歴代題畫詩類巻四十目錄<lb/>
　　故實類<lb/>
　　　李白醉歸圖<hi>金吕子羽</hi>
　　　太白醉歸圖<hi>元劉秉忠</hi>
　　　李太白舟中醉卧圖<hi>元劉秉忠</hi>
　　　李白醉歸圖<hi>元王惲</hi>
　　　太白醉歸圖<hi>明顧觀</hi>
<pb n="KR4h0142_WYG_040-1b"/>
　　　太白醉歸圖<hi>明陳顥</hi>
　　　太白獨釣圖<hi>元元好問</hi>
　　　太白獨釣圖<hi>元王惲</hi>
　　　題太白酒船圖<hi>元趙孟頫二首</hi>
　　　題李白觀泉圖<hi>元張翥</hi>
　　　太白觀瀑布圖<hi>元僧大訢</hi>
　　　李太白觀瀑圖<hi>明劉基</hi>
　　　李太白觀瀑布圖<hi>明宋濂</hi>
<pb n="KR4h0142_WYG_040-2a"/>
　　李白觀瀑布圖<hi>明方孝孺</hi>
　　錢舜舉太白觀瀑圖<hi>明王世貞</hi>
　　太白捉月圖<hi>金蔡珪</hi>
　　太白捫月圖<hi>元王惲</hi>
　　謫仙捉月圖<hi>元程鉅夫</hi>
　　李白玩月圖<hi>元余闕</hi>
　　題李白問月圖<hi>明張以寧二首</hi>
　　題太白納涼圖<hi>元陳高</hi>
<pb n="KR4h0142_WYG_040-2b"/>
　　太白扁舟圖<hi>元宋無</hi>
　　李白騎驢圖<hi>元元好問</hi>
　　太白還山圖<hi>元劉秉忠</hi>
　　李伯時畫太白泛舟小像<hi>元潘伯修</hi>
　　竹溪六逸圖<hi>元陳旅</hi>
　　竹溪六逸圖<hi>明丘濬</hi>
　　題脱鞾返櫂圖<hi>元陳旅二首</hi>
　　杜子美浣花醉歸圖<hi>宋黄庭堅</hi>
<pb n="KR4h0142_WYG_040-3a"/>
　　杜陵浣花圖<hi>元趙孟頫</hi>
　　老杜醉歸圖<hi>元李俊民二首</hi>
　　題杜甫麻鞵見天子圖<hi>元錢惟善</hi>
　　少陵春遊圖<hi>元程鉅夫</hi>
　　題杜甫遊春圖<hi>元李祈</hi>
　　杜甫遊春圖<hi>明陳憲章</hi>
　　孟浩然騎驢圖<hi>宋劉克莊</hi>
　　金主畫孟浩然騎驢圖<hi>元袁桷三首</hi>
<pb n="KR4h0142_WYG_040-3b"/>
　　孟浩然灞橋圖<hi>元王惲</hi>
　　孟浩然跨驢圖<hi>元呉師道二首</hi>
　　題倒騎驢觀梅圖<hi>元呉澄</hi>
　　王維畫孟浩然騎驢圖<hi>元牟巘</hi>
　　踏雪尋梅圖<hi>明程敏政</hi>
　　孟浩然騎驢吟雪圖<hi>明髙啓</hi>
　　孟襄陽雪行圖<hi>明張羽</hi>
　　張建封擊毬圖<hi>元張昱</hi>
<pb n="KR4h0142_WYG_040-4a"/>
　　為郭宗道祭酒題韓滉移居圖<hi>元貢師泰</hi>
　　令狐學士金蓮圖<hi>元許有壬</hi>
　　裴晉公緑野探梅圖<hi>元王惲二首</hi>
　　陸羽烹茶圖<hi>明張以寧</hi>
　　風雪藍關圖<hi>元王惲二首</hi>
　　韓文公度藍關圖<hi>明呉寛</hi>
　　退之留别大顛圖<hi>金段成已</hi>
　　石鼎聨句圖<hi>元劉因</hi>
<pb n="KR4h0142_WYG_040-4b"/>
　　石鼎聮句圖<hi>元王惲二首</hi>
　　戲題李渤聨德髙蹈圖<hi>元劉因八首</hi>
　　盧仝煎茶圖<hi>明唐寅</hi>
　　樂天不能忘情圖<hi>元元好問二首</hi>
　　樂天不能忘情圖<hi>元王惲二首</hi>
　　樂天不能忘情圖<hi>元袁桷二首</hi>
　　白樂天琵琶行圖<hi>元劉因</hi>
　　潯陽琵琶圖<hi>元張雨</hi>
<pb n="KR4h0142_WYG_040-5a"/>
　　湓浦琵琶圖<hi>明高啓</hi>
　　白傅湓浦圖<hi>明髙啓</hi>
　　題九老圖<hi>宋陳造二首</hi>
　　為陸全卿題劉松年香山九老圖<hi>明呉寛</hi>
　　香山九老圖<hi>明王恭</hi>
　　香山九老圖<hi>明莊㫤</hi>
　　九老圖<hi>明顧應祥</hi>
　　賈治安騎驢圖<hi>元甘立</hi>
<pb n="KR4h0142_WYG_040-5b"/>
　　觀明發畫李賀髙軒過圖<hi>宋僧道潛</hi>
　　李賀醉吟圖<hi>元劉因</hi>
　　莊宗横吹圖<hi>元王惲二首</hi>
　　桑維翰鐵硯圖<hi>明唐寅</hi>
　　李後主圖<hi>元馬祖常</hi>
　　南唐王齊翰剔耳圖<hi>明呉寛</hi>
　　韓文靖重幈圖<hi>元王惲二首</hi>
　　顧宏中畫韓熈載夜宴圖<hi>元顧瑛</hi>
<pb n="KR4h0142_WYG_040-6a"/>
　　　顧宏中畫韓熈載夜宴圖<hi>元鄭元祐</hi>
　　　顧宏中畫韓熈載夜宴圖<hi>元何廣</hi>
　　　題韓熈載夜宴圖<hi>明王世貞三首</hi>
　　　石上三生圖<hi>元程鉅夫</hi>
　　　三生石上圖<hi>明鄭關</hi>
　<lb/>
　<lb/>
　<lb/>
<pb n="KR4h0142_WYG_040-6b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定歴代題畫詩類巻四十目録<lb/>
<pb n="KR4h0142_WYG_040-7a"/>
　欽定四庫全書<lb/>
御定歴代題畫詩類巻四十<lb/>
　　故實類<lb/>
　　　李白醉歸圖　　　　　　　　<hi>金</hi>吕子羽<lb/>
　春風醉袖玉山頹落魄長安酒肆迴忙然中官尋不得<lb/>
　沈香亭北牡丹開<lb/>
　　　太白醉歸圖　　　　　　　　<hi>元</hi>劉秉忠<lb/>
　五斗先生未解酲一生愛酒不曾醒人間詞翰傳名字<lb/>
<pb n="KR4h0142_WYG_040-7b"/>
　天上星辰萃性靈雁帶暖囘波泛緑燕銜春至草抽青<lb/>
　紗巾醉岸南山道幾處哦詩補畫屏<lb/>
　　　李太白舟中醉卧圖　　　　　<hi>元</hi>劉秉忠<lb/>
　仙籍標名世不收錦袍當在酒家樓水天上下兩輪月<lb/>
　呉越經過一葉舟壺内乾坤無晝夜江邊花鳥自春秋<lb/>
　浮雲能蔽長安日萬事紛紛一醉休<lb/>
　　　李白醉歸圖　　　　　　　　<hi>元</hi>王　惲<lb/>
　雲陣横陳大渡河一書能解六蠻和仙韶莫詫君王寵<lb/>
<pb n="KR4h0142_WYG_040-8a"/>
七寳莊嚴未是多<lb/>
　　太白醉歸圖　　　　　　　　<hi>明</hi>顧　觀<lb/>
歌成芍藥倒金壺並轡宫官馬上扶樂部餘音隨彩斾<lb/>
仙班小隊下清都長庚萬丈文章燄後世千年粉墨圖<lb/>
江左青山舊時月一杯誰慰客墳孤<lb/>
　　太白醉歸圖　　　　　　　　<hi>明</hi>陳　顥<lb/>
偶向長安醉市沽春風十里倩人扶金鑾殿上文章客<lb/>
不減高陽舊酒徒<lb/>
<pb n="KR4h0142_WYG_040-8b"/>
　　太白獨釣圖　　　　　　　　<hi>元</hi>元好問<lb/>
謫仙去世三百年海中鯨魚𣺌翩翩豈知龍眠天馬筆<lb/>
忽有玉樹秋風前金鑾歸來身散仙世事悠悠白髮邊<lb/>
會稽賀老何處在千里名山入酒船清景巳隨詩句盡<lb/>
風流合向畫圖傳徃時長安酒家眠焦遂不狂張不顛<lb/>
想得三更風露下醉和江月弄江烟<lb/>
　　太白獨釣圖　　　　　　　　<hi>元</hi>王　惲<lb/>
九重春色醉仙桃何似江山照賜袍千丈氣豪愁不管<lb/>
<pb n="KR4h0142_WYG_040-9a"/>
青山磯上月輪髙<lb/>
　　題太白酒船圖<hi>二首</hi>　　　　　<hi>元</hi>趙孟頫<lb/>
載酒向何處稽山鏡水邊若為無賀老興盡便回船<lb/>
瀟灑稽山道風流賀季真相思不相見愁殺謫仙人<lb/>
　　題李白觀泉圖　　　　　　　<hi>元</hi>張　翥<lb/>
玻瓈杯中春酒緑醉墨淋漓牡丹曲平生合置七寳牀<lb/>
白紵烏紗美如玉阿瞞荒宴百不理寧計宫花銜野鹿<lb/>
何物老嫗生此兒偷向金雞帳中宿髙將軍纔奴隸耳<lb/>
<pb n="KR4h0142_WYG_040-9b"/>
誤使脱鞾吾所辱要留汗韈蹋鯨魚鼠子何堪煩一蹴<lb/>
尋常溝瀆不可濯何處容伸遭汙足翩然卻下匡廬雲<lb/>
五老峰前看飛瀑<lb/>
　　太白觀瀑布圖　　　　　　　<hi>元</hi>僧大訢<lb/>
我本白雲人見山每回首披圖得松泉感我塵埃久我<lb/>
家只在九江口從此扁舟到牛斗翻愁天上銀濤堆石<lb/>
轉雲奔萬雷吼水行地底不上天龍泓豈與滄溟連風<lb/>
葉無聲飛鳥絶月光雲影天茫然丈人何來自空谷謫<lb/>
<pb n="KR4h0142_WYG_040-10a"/>
仙招隱當不辱林梢噴雪舞飛華尚想隨風唾珠玉馬<lb/>
首青山如喚人歸來好及松華春泉香入新釀解公頭<lb/>
上巾今者孰不樂荒墳委荆榛遂令畫師意萬古留酸<lb/>
辛酸辛復何益東海飛紅塵<lb/>
　　李太白觀瀑圖　　　　　　　<hi>明</hi>劉　基<lb/>
憶昔李謫仙泛舟彭湖東遂登廬山頂直上香爐峰遙<lb/>
望瀑布水自天垂白虹大聲回九地浮光散虚空萬木<lb/>
震辟易千崖殷鐘鏞清涼入肌骨如歸廣寒宫賦詩留<lb/>
<pb n="KR4h0142_WYG_040-10b"/>
人間至今響渢渢丹青極摹寫欲代𤣥造功逸駕不可<lb/>
追舉頭睇飛鴻倚歌無人和引袖乘長風<lb/>
　　李太白觀瀑布圖　　　　　　<hi>明</hi>宋　濂<lb/>
長庚燁燁天之章精英下化為酒狂匡廬五老森開張<lb/>
銀河萬丈掛石梁下馬傲睨立欲僵聳肩袖手神揚揚<lb/>
憶昔開元朝上皇宫中賜食七寳牀淋漓醉墨蛟龍驤<lb/>
人疑錦繡為肝腸麾斥力士如犬羊營營青蠅集于房<lb/>
金鑾不復承龍光并州可識郭汾陽不可丹陽逢永王<lb/>
<pb n="KR4h0142_WYG_040-11a"/>
大風吹沙日為黄狻猊哀啼聞夜郎蒼天欲使詩道昌<lb/>
頓挫萬物歸奚囊何處更覔延年方北海天師八尺長<lb/>
芙蓉作冠雲為裳授以蕊笈青琳瑯蓬萊屹起瀛海洋<lb/>
羣仙遲汝相徊翔誰將粉墨圖縑緗顧我一見心倀倀<lb/>
詩成仰視天蒼茫夜半太白生寒芒<lb/>
　　李白觀瀑布圖　　　　　　　<hi>明</hi>方孝孺<lb/>
天寳之亂唐已亡中興幸有汾陽王孤軍疋馬跨河北<lb/>
手扶紅日照萬方凌烟功臣世爭羨李侯先識英雄面<lb/>
<pb n="KR4h0142_WYG_040-11b"/>
沈香亭北對蛾眉眼中已見漁陽亂故令邉將儲虎臣<lb/>
為君談笑清胡塵朝廷策勲當第一珪組不敢縻天人<lb/>
西遊夜郎探月窟南浮萬里窮楚越雲山勝地有匡廬<lb/>
銀河掛空灑飛雪醉中信馬踏清秋白眼望天天為愁<lb/>
金閨老奴汚吾足更欲坐濯清溪流<lb/>
　　錢舜舉太白觀瀑圖　　　　　<hi>明</hi>王世貞<lb/>
匡廬萬古瀑太白千秋才兩竒偶相值後人何有哉及<lb/>
展舜舉圖悦登文殊臺立起青蓮枯來聽萬壑雷始知<lb/>
<pb n="KR4h0142_WYG_040-12a"/>
丹青力可以迴寒荄<lb/>
　　太白捉月圖　　　　　　　　<hi>金</hi>蔡　珪<lb/>
寒江覓得釣魚船影在江心月在天世上不能容此老<lb/>
畫圖常看水中仙<lb/>
　　太白捫月圖　　　　　　　　<hi>元</hi>王　惲<lb/>
詩中無敵飲中豪四海飄蕭一錦袍千丈醉魂無處著<lb/>
青山磯上月輪髙<lb/>
　　謫仙捉月圖　　　　　　　　<hi>元</hi>程鉅夫<lb/>
<pb n="KR4h0142_WYG_040-12b"/>
牛渚磯前白錦袍峨眉亭外月初髙江波滿眼如平地<lb/>
醉倒長庚一世豪<lb/>
　　李白玩月圖　　　　　　　　<hi>元</hi>余　闕<lb/>
春池細雨栁纎纎手倦揮毫日上簾想得停杯江海夜<lb/>
月明照見水精鹽<lb/>
　　題李白問月圖　　　　　　　<hi>明</hi>張以寧<lb/>
誰提明月天上懸九州蕩蕩清無烟天東天西走不駐<lb/>
姮娥鬢霜垂兩肩中有桂樹萬里長呉剛玉斧聲闐闐<lb/>
<pb n="KR4h0142_WYG_040-13a"/>
顧兔杵藥宵不眠天翁下視為爾憐頗聞昔時錦袍客<lb/>
乃是月中之謫仙帝命和予羽衣曲虹橋一斷心茫然<lb/>
竹王祠前霧如雨躑躅花開啼杜鵑月在天上缺復圓<lb/>
人間塵土多英賢舉杯問月月不言風吹海水秋無邊<lb/>
滄波盡捲金尊裏清影長隨舞袖前相期迢迢在雲漢<lb/>
嗚呼此意誰能傳騎鯨寥廓忽千年金薤青熒垂萬篇<lb/>
浮雲起滅焉足異終古明月懸青天<lb/>
　　題李白問月圖　　　　　　　<hi>明</hi>張以寧<lb/>
<pb n="KR4h0142_WYG_040-13b"/>
青天出皓月碧海收微烟舉杯一問月我本月中仙醉<lb/>
狂謫人世於今幾何年桂樹日已老我别何當還兔藥<lb/>
日已熟我鬢何由𤣥迢迢夜郎外垂光一何偏問月月<lb/>
不語舉杯復陶然青天自萬古皓月長在天明當躡倒<lb/>
景飛步崑崙巔<lb/>
　　題太白納涼圖　　　　　　　<hi>元</hi>陳　髙<lb/>
六月炎天飛火烏土焦石爍河流枯邇來衰病更畏熱<lb/>
呼叫欲狂揮汗珠飲氷嚼藕廢朝夕小室如爐眠不得<lb/>
<pb n="KR4h0142_WYG_040-14a"/>
閒將圖畫縣四壁漫想深山好泉石就中此圖尤絶竒<lb/>
青林飛瀑吹涼颸何人展席坐蒼蘚乃是謫仙初醉時<lb/>
露頂裸裎投羽扇仰看雲生白成練松隂如雨毛骨寒<lb/>
豈識人間絆足倦祗今匡廬道阻修雁蕩天台近可遊<lb/>
便欲致身丘壑裏挂巾石壁繼風流<lb/>
　　太白扁舟圖　　　　　　　　<hi>元</hi>宋　無<lb/>
錦袍烟艇夜郎西酒思金鑾入直時不道相思杜陵老<lb/>
愁吟落月屋梁詩<lb/>
<pb n="KR4h0142_WYG_040-14b"/>
　　李白騎驢圖　　　　　　　　<hi>元</hi>元好問<lb/>
八表神遊下筆難畫師胸次自酸寒風流五鳳樓前客<lb/>
枉作襄陽雪裏看<lb/>
　　太白還山圖　　　　　　　　<hi>元</hi>劉秉忠<lb/>
一片靈臺照世明共傳太白是元精心中有道時時樂<lb/>
眼底無塵物物清千首未知詩作癖百杯尋與酒為盟<lb/>
長安多少風和月不盡先生吟醉情<lb/>
　　李伯時畫太白泛舟小像　　　<hi>元</hi>潘伯修<lb/>
<pb n="KR4h0142_WYG_040-15a"/>
李白自號謫仙人更得龍眠為寫真一箇青蓮初出水<lb/>
千年金粟再來身胷中元氣詩如海物外還丹酒借春<lb/>
一笑掀髯縁底事桃花潭上見汪倫<lb/>
　　竹溪六逸圖　　　　　　　　<hi>元</hi>陳　旅<lb/>
千畝松篁野逕開一溪流水碧於苔山樽共醉徂徠石<lb/>
何用楊妃七寳杯<lb/>
　　竹溪六逸圖　　　　　　　　<hi>明</hi>丘　濬<lb/>
徂徠之山竹滿溪溪中流水清漪漪昔人巳徃不可見<lb/>
<pb n="KR4h0142_WYG_040-15b"/>
至今陳迹猶依稀酣飲狂歌者六子就中最豪孔與李<lb/>
為龍為蛇誰豫知白也逃生巢父死<lb/>
　　題脱鞾返櫂圖<hi>二首</hi>　　　　　<hi>元</hi>陳　旅<lb/>
威鳳翔寥廓妖蟇窟廣寒翻令趙飛燕無處倚闌干<lb/>
九日姑孰守千古涪陵翁高人又返櫂江國夕陽中<lb/>
　　杜子美浣花醉歸圖　　　　　<hi>宋</hi>黄庭堅<lb/>
拾遺流落錦官城故人作尹眼為青碧雞坊西結茅屋<lb/>
百花潭水濯冠纓故衣未補新衣綻空蟠胸中書萬巻<lb/>
<pb n="KR4h0142_WYG_040-16a"/>
探道欲度羲皇前論詩未覺國風逺干戈崢嶸暗宇縣<lb/>
杜陵韋曲無雞犬老妻稚子且眼前弟妹漂零不相見<lb/>
此公樂易真可人園翁溪友肯卜鄰鄰家有酒邀皆去<lb/>
得意魚鳥來相親浣花酒船散車騎野牆無主看桃李<lb/>
宗文守家宗武扶落日蹇驢䭾醉起願聞解兵脱兜鍪<lb/>
老儒不用千户侯中原未得平安報醉裏眉攢萬國愁<lb/>
生綃鋪牆粉墨落平生忠義今寂寞兒呼不蘇驢失脚<lb/>
猶恐醒來有新作常使詩人拜畫圖煎膠續絃千古無<lb/>
<pb n="KR4h0142_WYG_040-16b"/>
　　杜陵浣花圖　　　　　　　　<hi>元</hi>趙孟頫<lb/>
春色醺人苦不禁蹇驢䭾醉晩駸駸江花江草詩千首<lb/>
老盡平生用世心<lb/>
　　老杜醉歸圖<hi>二首</hi>　　　　　　<hi>元</hi>李俊民<lb/>
尋常行處酒債毎日江頭醉歸薄暮斜風細雨長安一<lb/>
片花飛<lb/>
百錢街頭酒價蹇驢醉裏風光莫傍鄭公門去恐猶恨<lb/>
在登牀<lb/>
<pb n="KR4h0142_WYG_040-17a"/>
　　題杜甫麻鞵見天子圖　　　　<hi>元</hi>錢惟善<lb/>
四郊多壘未還鄉又别潼關謁鳳翔九廟君臣同避難<lb/>
十年弟妹各殊方中興百戰洗兵甲萬里一身愁虎狼<lb/>
寂寞當時窮獨叟按圖懐古恨茫茫<lb/>
　　少陵春遊圖　　　　　　　　<hi>元</hi>程鉅夫<lb/>
杜陵野客正尋詩花栁前頭思欲迷一樣東風驢背稳<lb/>
曲江何似浣花溪<lb/>
　　題杜甫遊春圖　　　　　　　<hi>元</hi>李　祈<lb/>
<pb n="KR4h0142_WYG_040-17b"/>
草屋容攲枕茅亭可振衣如何驢背客日晏尚忘歸<lb/>
　　杜甫遊春圖　　　　　　　　<hi>明</hi>陳憲章<lb/>
碧栁黄鸝三月畫江湖風雨萬篇詩花前濁酒不得醉<lb/>
驢背春風空自吹<lb/>
　　孟浩然騎驢圖　　　　　　　<hi>宋</hi>劉克莊<lb/>
壞墨殘縑閲幾春灞橋風味尚如真摩挲只可誇同社<lb/>
裝飾應難奉貴人舊向集中窺一面今於畫裏識前身<lb/>
世間老手惟工部曾伏先生句句新<lb/>
<pb n="KR4h0142_WYG_040-18a"/>
　　金主畫孟浩然騎驢圖<hi>三首</hi>　　<hi>元</hi>袁　桷<lb/>
生前明主已遭嗔身後君王為寫真家國總縁詩句廢<lb/>
灞陵猶勝蔡州塵<lb/>
木葉山前雪似銀軟裘難作自由身想因晩歲朝陵後<lb/>
故寫騎驢處士真<lb/>
北闕明言不上書蹇驢何自入西都開元天子元無分<lb/>
留與他生作畫圖<lb/>
　　孟浩然灞橋圖　　　　　　　<hi>元</hi>王　惲<lb/>
<pb n="KR4h0142_WYG_040-18b"/>
金鑾消息逺相招雪滿吟鞍過灞橋處士本無經世志<lb/>
强將詩句枉清朝<lb/>
　　孟浩然跨驢圖<hi>二首</hi>　　　　　<hi>元</hi>呉師道<lb/>
風雪瀟瀟破帽攲玉堂回首夢應非鹿門松徑寒門裏<lb/>
擁被微吟定憶歸<lb/>
直語無因住禁垣清遊隨意蹋寒原風流鄭五雖相似<lb/>
應愧詩庸位轉尊<lb/>
　　題倒騎驢觀梅圖　　　　　　<hi>元</hi>呉　澄<lb/>
<pb n="KR4h0142_WYG_040-19a"/>
玉妃一笑本無猜抝性驢兒去不回見面可憐交臂失<lb/>
留情聊復轉身來月凝絶豔駸駸逺風送清香款款陪<lb/>
雪裏吟翁吟弗就過時卻與惱癡獃<lb/>
　　王維畫孟浩然騎驢圖　　　　<hi>元</hi>牟　巘<lb/>
窮浩然老摩詰平生交情兩莫逆也曾攜去宿禁中堪<lb/>
笑詩人命竒薄只應寂寞歸舊廬此翁殷勤殊未足作<lb/>
詩借問襄陽老詩中猶恐憶孟六悠悠江漢今幾秋一<lb/>
夕神交如在目分明寫出騎驢圖風度散朗貌清淑更<lb/>
<pb n="KR4h0142_WYG_040-19b"/>
有倜儻一片心不是相知那得貌行復行向何許酸風<lb/>
吹驢耳卓朔向來十上困旅塵驢飢拒地愁向洛不如<lb/>
乘興且田園萬山亭前大堤曲鱖魚正肥甘蔗美雞黍<lb/>
可具楊梅熟一樽相與壽先生醉歸勿遣驢失脚<lb/>
　　踏雪尋梅圖　　　　　　　　<hi>明</hi>程敏政<lb/>
<graphic n="KR1042" url="https://raw.githubusercontent.com/kanripo/KR-Gaiji/master/images/KR1042.png" mimeType="image/png"/>鞍回首欲相呼不忍輕抛萬玉圖詩骨與花爭勝絶<lb/>
灞橋還似六橋無<lb/>
　　孟浩然騎驢吟雪圖　　　　　<hi>明</hi>髙　啓<lb/>
<pb n="KR4h0142_WYG_040-20a"/>
西風驢上倚吟魂只到龎公舊隱村何事能詩杜陵老<lb/>
也頻騎叩富兒門<lb/>
　　孟襄陽雪行圖　　　　　　　<hi>明</hi>張　羽<lb/>
雪滿秦京欲去遲故人當路漫相知平生多少驚人句<lb/>
卻向君前誦怨詩<lb/>
　　張建封擊毬圖　　　　　　　<hi>元</hi>張　昱<lb/>
唐家風流尚毬馬中外靡然為之化徐州節度張建封<lb/>
坐領東藩示閒暇長簫短吹行相隨以此慢遊為日夜<lb/>
<pb n="KR4h0142_WYG_040-20b"/>
玉山壓馬醉扶歸正及樓頭望春罷孔雀屏圍次第開<lb/>
黄金買得春無價不教白日向西馳只許黄河向東瀉<lb/>
使君死後誰登臨燕子不來風雨深緑珠甘守珊瑚樹<lb/>
文君獨宿鴛鴦衾當其意氣傾朝野肯信人無百年者<lb/>
萬言猶在從事書一幅空遺後人畫<lb/>
　　為郭宗道祭酒題韓滉移居圖　<hi>元</hi>貢師泰<lb/>
田夫生長田間住辛苦移家向何處老牛帶犢驢引駒<lb/>
婦姑騎過前村去牽衣裹兒囊在肩瓠壺瓦缶懸蒲韉<lb/>
<pb n="KR4h0142_WYG_040-21a"/>
一童鬅鬙隨左右兩髥傴僂相後先新來茅屋徒四壁<lb/>
東鄰西鄰不相識種田未了主家租又恐官司著差役<lb/>
唐朝宰相韓晉公念爾流離多困窮當時落筆豈無意<lb/>
正欲廊廟知民風願得轉徙安居室周公亦曽作無逸<lb/>
　　令狐學士金蓮圖　　　　　　<hi>元</hi>許有壬<lb/>
九天光彩動金閨輦路風香樹影齊却笑漢家恩數薄<lb/>
只教天禄待青藜<lb/>
　　裴晉公緑野探梅圖<hi>息軒筆二首</hi>　　<hi>元</hi>王　惲<lb/>
<pb n="KR4h0142_WYG_040-21b"/>
淮西平一兩河清緑野梅花照眼明霜鬢未容閒裏老<lb/>
南枝消息要和羮<lb/>
當年韓白兩詞人吟賞天教在相門邂逅有詩窮勝事<lb/>
最憐疎影月黄昏<lb/>
　　陸羽烹茶圖　　　　　　　　<hi>明</hi>張以寧<lb/>
閲罷茶經坐石苔惠山新汲入甆杯高人慣識人間味<lb/>
笑看江心取水來<lb/>
　　風雪藍關圖<hi>二首</hi>　　　　　　<hi>元</hi>王　惲<lb/>
<pb n="KR4h0142_WYG_040-22a"/>
天威不逺雷霆迅雪擁藍關惜自傷不似老坡南竄夜<lb/>
一天風露縱浮航<lb/>
兇鋒笑折王庭湊赤手嬰鱗撼憲皇可惜堂堂忠義氣<lb/>
枉將衰朽託吾湘<lb/>
　　韓文公度藍關圖　　　　　　<hi>明</hi>呉　寛<lb/>
韓公上書諫佛骨自分投荒生不還忍寒作詩示姪輩<lb/>
千古増重藍田關關門雪深阻去馬直氣早已開衡山<lb/>
唐皇殂矣骨亦朽漳江無墓空潺湲嗚呼漳江無墓空<lb/>
<pb n="KR4h0142_WYG_040-22b"/>
潺湲潮州廟碑不可删<lb/>
　　退之留别大顛圖　　　　　　<hi>金</hi>段成已<lb/>
吏部文章日月光平生忠義著南荒肯因一轉山僧語<lb/>
換却從來鐵石腸<lb/>
　　石鼎聮句圖　　　　　　　　<hi>元</hi>劉　因<lb/>
玩世如一鼎姓名誰得聞仙翁應自笑知我有鄒忻<lb/>
　　石鼎聮句圖<hi>二首</hi>　　　　　　<hi>元</hi>王　惲<lb/>
衡山何物老彌明氣轢侯劉到震驚笑向半空盤硬語<lb/>
<pb n="KR4h0142_WYG_040-23a"/>
火爐頭上把降旌<lb/>
海上游談接大顛鼎邊聨句託軒轅不須苦泥中間事<lb/>
二者看來總大言<lb/>
　　戲題李渤聨徳高蹈圖<hi>八首</hi>　　<hi>元</hi>劉　因<lb/>
黑色黄頭渠醜女綸巾羽扇我周郎已辭魯肅三千里<lb/>
莫望成都八百桑<lb/>
鹿門安敢笑隆中耕耨傳家兩地窮愛殺阿山頗神駿<lb/>
看教他日拜龎公<lb/>
<pb n="KR4h0142_WYG_040-23b"/>
方寸無窮皦皦天豈惟毛髮要歸全臨終一聽曾元語<lb/>
愈嘆黔婁有婦賢<lb/>
扊扅炊罷補麻衣習取禁寒抗老飢幸自伯鸞無識者<lb/>
對人不必案齊眉<lb/>
江湖魏闕有心期莫怪先生起太遲寄謝移書韓博士<lb/>
山妻原不解啼飢<lb/>
髙詠清江月近人一家燈火夜相親多齋自任傍人笑<lb/>
已把靈臺付鬼神<lb/>
<pb n="KR4h0142_WYG_040-24a"/>
諸生課罷弄烟霞紡織乘閒為煑茶白鹿高風有誰繼<lb/>
草堂貧女晦菴家<lb/>
萬里江鷗不易馴百年我愛隱君秦歸來匹婦休相笑<lb/>
老眼真能混世塵<lb/>
　　盧仝煎茶圖　　　　　　　　<hi>明</hi>唐　寅<lb/>
千載經綸一秃翁王公誰不仰高風縁何坐聽添丁慘<lb/>
不住山中住洛中<lb/>
　　樂天不能忘情圖<hi>二首</hi>　　　　<hi>元</hi>元好問<lb/>
<pb n="KR4h0142_WYG_040-24b"/>
得便宜是落便宜木石癡兒自不知就使此情忘不得<lb/>
可能長在老頭皮<lb/>
芙蓉脂肉紫霞漿别是仙家煖老方只在栁枝拚不得<lb/>
忘情一馬亦何妨<lb/>
　　樂天不能忘情圖<hi>二首</hi>　　　　<hi>元</hi>王　惲<lb/>
駱馬悲鳴頓玉珂停杯重聽栁枝歌做成一段閒公案<lb/>
轉覺香山長物多<lb/>
楊栁新聲滿洛陽樽前風味老難忘筆端拈出新詩句<lb/>
<pb n="KR4h0142_WYG_040-25a"/>
似為樊姬作嫁裝<lb/>
　　樂天不能忘情圖<hi>二首</hi>　　　　<hi>元</hi>袁　桷<lb/>
病來心事轉蹉跎身外猶嫌長物多况是春歸留不得<lb/>
侍兒無用蹙雙蛾<lb/>
青衫憔悴老江州放逐歸來萬事休止有醉吟情未減<lb/>
又翻新様栁枝愁<lb/>
　　白樂天琵琶行圖　　　　　　<hi>元</hi>劉　因<lb/>
冀馬嘶寒風逐臣念鄉國江浦聞哀絃長吟望南北<lb/>
<pb n="KR4h0142_WYG_040-25b"/>
　　潯陽琵琶圖　　　　　　　　<hi>元</hi>張　雨<lb/>
一幅山屏秋月圓荻花楓葉染江天江州自是無司馬<lb/>
多少琵琶上别船<lb/>
　　湓浦琵琶圖　　　　　　　　<hi>明</hi>髙　啓<lb/>
秋夜相逢處閨愁雜宦情四絃風共拂兩櫂月同明司<lb/>
馬青衫濕佳人白髮生至今湓浦上楓葉尚哀聲<lb/>
　　白傅湓浦圖　　　　　　　　<hi>明</hi>髙　啓<lb/>
相逢淪落總天涯舟泊湓江近荻花逐客青衫自多淚<lb/>
<pb n="KR4h0142_WYG_040-26a"/>
傷心不用怨琵琶<lb/>
　　題九老圖<hi>二首</hi>　　　　　　　<hi>宋</hi>陳　造<lb/>
涼亭燠館塵埃外野鳥溪花俎豆前但愛林泉暎華髮<lb/>
豈知勛烈載青編<lb/>
帝憐憂國許歸田猶得幽居俯澗瀍應笑詩人賦招隱<lb/>
茹芝帶索只臞仙<lb/>
　　為陸全卿題劉松年香山九老圖<lb/>
　　　　　　　　　　　　　　　<hi>明</hi>呉　寛<lb/>
<pb n="KR4h0142_WYG_040-26b"/>
髙松大竹生翠寒密林隠隱攢峰巒杳然流水出深谷<lb/>
新鑿山中八節灘江州司馬不愛官笑領諸客來盤桓<lb/>
棋枰書巻各有適適意豈在陳杯盤酒酣耳熱忽起舞<lb/>
戲折名花斜挿冠趨朝疲薾足非病在野輕健心偏安<lb/>
權門赫赫誇牛李門下黨人分彼此直氣騰騰逼石樓<lb/>
甘作香山老居士劉侯此圖超俗塵能與九老俱傳神<lb/>
衣冠雖作山林様狀貌終為臺閣人孰為胡杲與吉旼<lb/>
孰為鄭據并劉真二盧張狄總預售居士樂易皆相親<lb/>
<pb n="KR4h0142_WYG_040-27a"/>
獨憐舊友今何處禹錫微之嗟失身<lb/>
　　香山九老圖　　　　　　　　<hi>明</hi>王　恭<lb/>
唐家名臣白居易暮年脱略青雲器抗節羞趨當路門<lb/>
拂衣起謝人間事以兹疎散愛香山洛下羣公亦遂閒<lb/>
玉堂金馬俱殘夢流水孤雲同去還石樓烟樹朧朧見<lb/>
八節迴灘瀉秋練雲衣落落古松姿鶴髮皤皤凍棃面<lb/>
人生宦達應如此豈必浮名絓青史楚國三生少見機<lb/>
竹林七賢徒為爾名遂身閒古所稀洛陽山水饒清暉<lb/>
<pb n="KR4h0142_WYG_040-27b"/>
青山何處無佳賞白首湮沈空布衣<lb/>
　　香山九老圖　　　　　　　　<hi>明</hi>莊　㫤<lb/>
山林我極勞千慮宦海誰能著萬牛自古更無陶靖節<lb/>
而今須畫白江州尋常此日才多病八十他年更幾秋<lb/>
俯仰乾坤無一語道人乘月坐江樓<lb/>
　　九老圖<hi>用邵二泉宗伯韻</hi>　　　　　　<hi>明</hi>顧應祥<lb/>
香山老人避世人性躭冲澹樂天真招邀知已結雅社<lb/>
眇視聲利同埃塵流風巳逺事若新兹圖無乃傳其神<lb/>
<pb n="KR4h0142_WYG_040-28a"/>
衣裳不異山中叟抱負俱為席上珍歲月悠悠幾百春<lb/>
髙名千載迥絶倫廟堂勲業倘來寄泉石襟期見在身<lb/>
便欲相從一問津撫巻令人感慨頻浮玉山前亦堪樂<lb/>
澄湖碧浪涵秋旻<lb/>
　　賈治安騎驢圖　　　　　　　<hi>元</hi>甘　立<lb/>
西風烏帽鬢毿毿拂袖長吟倚暮酣得句不衝京兆尹<lb/>
蹇驢行遍大江南<lb/>
　　觀明發畫李賀高軒過圖　　　<hi>宋</hi>僧道潛<lb/>
<pb n="KR4h0142_WYG_040-28b"/>
唐年茂宗枝時平多俊良長吉尤震曜春林擢孤芳退<lb/>
之於孔門屹屹真棟梁筆力障百川風瀾息其狂破衣<lb/>
繫麻鞵右顧生輝光一朝與湜輩命駕驚煌煌賀初為<lb/>
兒童隨父事迎將須臾命賦詩英氣加激昂長安衆詞<lb/>
客聲問爭推揚風流垂異代尚想古錦囊君今亦宗英<lb/>
韻勝斯人方少年肯事事苦學志獨强風騷擬屈宋妙<lb/>
處相頡頏丹青出戲弄配古猶擅場形容示徃事彷彿<lb/>
如在旁一徑入幽逺古垣繚林莊平橋跨緑水叢薄含<lb/>
<pb n="KR4h0142_WYG_040-29a"/>
葱蒼晴窓為披拂佳興杳難忘<lb/>
　　李賀醉吟圖　　　　　　　　<hi>元</hi>劉　因<lb/>
赤虯翩翩渺無聞望之不見矧可親浮世浮名等濁溷<lb/>
眼中擾擾投詩人心肝未了人間春龎眉尚作哦詩顰<lb/>
太平瑞物不易得昌黎仙人掌中珍北風蕭蕭吹野麟<lb/>
千年淚雨埋青雲乾坤清氣老不死丹鳳再來須見君<lb/>
　　莊宗横吹圖<hi>二首</hi>　　　　　　<hi>元</hi>王　惲<lb/>
郭相西征奏凱還阿嬌歡寵鏡交鸞却嫌暖殿春風燠<lb/>
<pb n="KR4h0142_WYG_040-29b"/>
玉管横翻曉吹寒<lb/>
霸業艱難百戰開侈心何苦溺優俳豈知兩部仙韶器<lb/>
總是君王火葬材<lb/>
　　桑維翰鐵硯圖　　　　　　　<hi>明</hi>唐　寅<lb/>
書生豪氣壓千軍示者扶桑一巻文鐵硯未穿時世改<lb/>
功名回首信浮雲<lb/>
　　李後主圖　　　　　　　　　<hi>元</hi>馬祖常<lb/>
澤國中寒歲年宴沙嶼潮痕明石棧風吹半樹野梅發<lb/>
<pb n="KR4h0142_WYG_040-30a"/>
天上書來問春雁江南後主丹鉛手畫盡氷絲世無有<lb/>
宫中長晝諫囊稀媚嫵呉娃雙進酒<lb/>
　　南唐王齊翰剔耳圖　　　　　<hi>明</hi>呉　寛<lb/>
綵毫細染王良史玉手親收黄保儀剔耳不妨閒釋巻<lb/>
撚髭全勝苦尋詩危言自足驚都尉善戲何須及帝姬<lb/>
寫入志林傳後代眉山此段事尤竒<lb/>
　　韓文靖重幈圖<hi>二首</hi>　　　　　<hi>元</hi>王　惲<lb/>
熈載南朝亦宰臣後來狂颺欲全身比教乞食歌姬院<lb/>
<pb n="KR4h0142_WYG_040-30b"/>
坐閲棋枰似可人<lb/>
名教之中樂有餘只須棋槊可歡娯晦翁微貶文昌意<lb/>
正為先生不著書<lb/>
　　顧宏中畫韓熈載夜宴圖　　　<hi>元</hi>顧　瑛<lb/>
銀燭金爐夜若春紅妝一顧一迴新觀圖不獨丹青美<lb/>
又必知其繪畫人<lb/>
　　顧宏中畫韓熈載夜宴圖　　　<hi>元</hi>鄭元祐<lb/>
熈載真名士風流追謝安每留賔客飲歌舞雜相歡卻<lb/>
<pb n="KR4h0142_WYG_040-31a"/>
　有丹青士燈前仔細看誰知筵上景明日到金鑾<lb/>
　　　顧宏中畫韓熈載夜宴圖　　　<hi>元</hi>何　廣<lb/>
　人物風流獨占魁娯賓清夜綺筵開醉眸頻看紅妝舞<lb/>
　疑是姮娥月裏來<lb/>
　　　題韓熈載夜宴圖<hi>三首</hi>　　　　<hi>明</hi>王世貞<lb/>
　遏雲歌罷舞迴風夜半腰支不屬公屈戍乍搖紗弄影<lb/>
　可應人是顧宏中<lb/>
　由來歌舞破江山庭樹能催王氣殘唱得浣溪宫樣句<lb/>
<pb n="KR4h0142_WYG_040-31b"/>
　小樓吹徹玉笙寒<lb/>
　燒來紅淚盡辭銀花擁舒郎别院春國難家讐都未了<lb/>
　可能還較絶纓人<lb/>
　　　石上三生圖　　　　　　　　<hi>元</hi>程鉅夫<lb/>
　巫峽三聲斷王城一夢回坐横牛背稳不道故人來<lb/>
　　　三生石上圖　　　　　　　　<hi>明</hi>鄭　關<lb/>
　三生意已傳一曲歌還歇何物識同心西山舊蘿月<lb/>
御定厯代題畫詩類巻四十<lb/>
</p>
<p>
</p>
  </div>
</body>
</text>
</TEI>
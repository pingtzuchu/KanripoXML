<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0142_WYG_105-1a"/>
　欽定四庫全書<lb/>
御定歴代題畫詩類巻一百五目録<lb/>
　　獸類<lb/>
　　　跋徽宗畫馬圗<hi>元王惲</hi>
　　　徽宗臨張萱宫騎圗<hi>元王惲二首</hi>
　　　宣和畫馬<hi>元程鉅夫</hi>
　　　宣和御馬圗<hi>明王禕</hi>
　　　徽宗馬圗<hi>明王世貞</hi>
<pb n="KR4h0142_WYG_105-1b"/>
　　　題顯宗承華殿墨戲<hi>元王惲</hi>
　　　承華殿墨戲圗<hi>元王惲二首</hi>
　　　題楊祕監畫馬<hi>金趙秉文</hi>
　　　楊祕監馬圗<hi>元元好問</hi>
　　　題子昂馬圗<hi>元鄧文原</hi>
　　　天厯改元十月題子昂馬<hi>元虞集</hi>
　　　子昂畫馬<hi>元虞集</hi>
　　　子昂人馬圗<hi>元袁桷</hi>
<pb n="KR4h0142_WYG_105-2a"/>
　　題趙文敏公畫馬<hi>元張翥</hi>
　　題趙子昂畫馬歌<hi>元陳㤗</hi>
　　趙松雪畫馬<hi>元鄭元祐</hi>
　　松雪馬圗<hi>元倪瓉</hi>
　　趙榮禄馬圗<hi>元倪瓉</hi>
　　正月八日宿禪悦僧舍題趙榮祿馬圗<hi>元倪瓉</hi>
　　琦元璞所蔵趙子昂馬圗<hi>明周致堯</hi>
　　松雪翁畫馬<hi>明李延興</hi>
<pb n="KR4h0142_WYG_105-2b"/>
　　趙松雪畫馬<hi>明劉溥</hi>
　　子昻畫馬巻<hi>明李東陽</hi>
　　趙魏公畫馬<hi>明劉師邵</hi>
　　子昂馬圗<hi>明嚴嵩</hi>
　　題趙松雪畫馬<hi>明沈周</hi>
　　題松雪畫馬<hi>明無名氏</hi>
　　題趙松雪馬圗<hi>明僧來復</hi>
　　仲穆臨李龍眠唐馬<hi>元鄭元祐</hi>
<pb n="KR4h0142_WYG_105-3a"/>
　　題仲穆畫唐馬<hi>元于立</hi>
　　題趙仲移畫馬<hi>明貝瓊</hi>
　　題趙仲穆彦徵畫馬<hi>明錢宰</hi>
　　題趙仲穆畫馬<hi>明俞貞木</hi>
　　題趙仲穆彦徵畫馬<hi>明錢用壬</hi>
　　題王侍御敬止所藏仲穆馬圗<hi>明文徵明</hi>
　　舜舉馬<hi>元牟巘</hi>
　　題舜舉馬<hi>元吳澄</hi>
<pb n="KR4h0142_WYG_105-3b"/>
　　舜舉畫馬歌<hi>元范梈</hi>
　　題錢舜舉馬圗<hi>明劉基</hi>
　　任月山畫馬<hi>元華幼武</hi>
　　題任月山畫馬<hi>元錢惟善</hi>
　　題李早畫馬<hi>元黄溍</hi>
　　李早馬圗<hi>元鄭元祐</hi>
　　題陳閎畫唐人馬圗<hi>元于立</hi>
　　金太子允恭唐人馬<hi>元劉因</hi>
<pb n="KR4h0142_WYG_105-4a"/>
　　　姚子昂畫馬<hi>元李俊民</hi>
　　　題宋成之畫馬巻<hi>元曹伯啓</hi>
　　　題鄧蓀壁所藏龔處士畫馬巻<hi>元馬臻</hi>
　　　同吳正傳詠龔巖叟小兒騎馬圗<hi>元吳萊</hi>
　　　題鶴亭所藏馬圗<hi>元張雨</hi>
　　　恭題宣廟御筆畫馬<hi>明張鳳翼</hi>
　　　宣宗皇帝畫馬圗<hi>明祝允明</hi>
　　　題張方伯畫馬<hi>明陳煒</hi>
<pb n="KR4h0142_WYG_105-4b"/>
　　　同年吳克明知嘉定為題馬圗<hi>明吳寛</hi>
　　　題朱給事所藏馬圗<hi>明楊士竒</hi>
　　　為大理寺丞馬麟題畫馬<hi>明金幼孜二首</hi>
　<lb/>
　<lb/>
　<lb/>
　<lb/>
御定歴代題畫詩類巻一百五目録<lb/>
<pb n="KR4h0142_WYG_105-5a"/>
　欽定四庫全書<lb/>
御定歴代題畫詩類巻一百五<lb/>
　　獸類<lb/>
　　　跋徽宗畫馬圗　　　　　　　<hi>元</hi>王　惲<lb/>
　為愛瑤池噴玉龍麝烟移入畫圗中宣和殿上揚休處<lb/>
　忘却熙河汗馬功<lb/>
　　　徽宗臨張萱宫騎圗<hi>二首</hi>　　　<hi>元</hi>王　惲<lb/>
　缺袴赬衫玉帶圍騣華翻影下瑤池老徽筆底無留思<lb/>
<pb n="KR4h0142_WYG_105-5b"/>
　貌盡春風出閣儀<lb/>
　碧暈紅絪思有餘較來經國太工夫大風歌裏雲飛逺<lb/>
　不畏髙皇笑殺渠<lb/>
　　　宣和畫馬　　　　　　　　　<hi>元</hi>程鉅夫<lb/>
　夜半房星下九闗渥洼龍種入天閑宣和得此渾無用<lb/>
　神駿雄爭粉墨間<lb/>
　　　宣和御馬圗　　　　　　　　<hi>明</hi>王　禕<lb/>
　睿思東閣倚闌干貌得龍駒帶笑看回首天閑成寂寞<lb/>
<pb n="KR4h0142_WYG_105-6a"/>
青城塵土晝漫漫<lb/>
　　徽宗馬圗　　　　　　　　　<hi>明</hi>王世貞<lb/>
天閑萬馬盡權竒寫出丹青意自悲長白山頭三萬匹<lb/>
可令龍種一雄嘶<lb/>
　　題顯宗承華殿墨戲　　　　　<hi>元</hi>王　惲<lb/>
大青小青兩龍種承華墨戲真天人春宫欲見昇平事<lb/>
立仗歸來不動塵<lb/>
　　承華殿墨戲圗<hi>二首</hi>　　　　　<hi>元</hi>王　惲<lb/>
<pb n="KR4h0142_WYG_105-6b"/>
天廏雲屯八尺龍總輸神駿付青宫細看絶電流雲筆<lb/>
天寳諸王恐未工<lb/>
主人愛馬憐神駿一骨千金什襲藏却恐雷霆還下取<lb/>
九重天上看龍驤<lb/>
　　題楊祕監畫馬　　　　　　　<hi>金</hi>趙秉文<lb/>
楊侯詩人寓於畫後身韓幹前身霸驊騮萬匹落人間<lb/>
一紙千金不當價曽見先帝麝香驄紙上飛出天池龍<lb/>
至今畫史比良樂一洗萬古凡馬空時於畫骨歎竒跡<lb/>
<pb n="KR4h0142_WYG_105-7a"/>
二百年來無此筆艱難常恨少神駒掩圗獨抱龍媒泣<lb/>
　　楊祕監馬圗　　　　　　　　<hi>元</hi>元好問<lb/>
天閑誰省識真龍金粟堆前草色空忽見畫圗疑是夢<lb/>
東華馳道麝香驄<lb/>
　　題子昻馬圗　　　　　　　　<hi>元</hi>鄧文原<lb/>
奔騰駿骨雲路長瀟洒神髮風露涼沙場春牧草肥雨<lb/>
野徼秋嘶楓隕霜三闗戰士黄金甲五陵俠客紅絲韁<lb/>
朝羈暮絡秖腸斷華山煙□遙蒼蒼<lb/>
<pb n="KR4h0142_WYG_105-7b"/>
　　天厯改元十月題子昻馬　　　<hi>元</hi>虞　集<lb/>
朝廷無事日從容太僕承恩出九重前代王孫今閣老<lb/>
只畫天閑八尺龍<lb/>
　　子昻畫馬　　　　　　　　　<hi>元</hi>虞　集<lb/>
憶昔從公侍書殿天閑過目如飛電池邊儘有吮豪人<lb/>
神駿誰能誇獨擅公今騎鯨隘九州人間空復看驊騮<lb/>
惟應御氣可相逐黄竹雪深千萬秋<lb/>
　　子昻人馬圗　　　　　　　　<hi>元</hi>袁　桷<lb/>
<pb n="KR4h0142_WYG_105-8a"/>
飄騰天山霧盪摩玉京雲耿耿萬里姿矯首空其羣乃<lb/>
翁愛神駿泚筆五采分翁歸侍帝所乘化觀芸芸彼亦<lb/>
與之俱追風超九垠<lb/>
　　題趙文敏公畫馬　　　　　　<hi>元</hi>張　翥<lb/>
君不見漢家將軍求善馬戰骨縱横血流野歸來作歌<lb/>
薦宗廟寧悲鬼哭宛城下何如聖代徳所懷入獻磊落<lb/>
皆龍媒右牽者誰鬈且偲萬里知自宛沙來眼光鏡懸<lb/>
蹄踠促老奚識性仍善牧時巡之外㳺幸稀飽秣原頭<lb/>
<pb n="KR4h0142_WYG_105-8b"/>
春苜蓿吳興學士藝絶倫妙處直似曹將軍只今有馬<lb/>
無此筆誰與寫之傳世人為君甘老駑駘羣<lb/>
　　題趙子昂畫馬歌　　　　　　<hi>元</hi>陳　泰<lb/>
九原駿骨埋地中一夕盡化霜皮松畫史刳松作神墨<lb/>
埽出麒麟帶松骨煙沙漠漠披風鬃精氣炯炯房星同<lb/>
天山無人草木白西極日沒黄河東時平使汝困轅軛<lb/>
不得變化騰為龍黄金擲送燕臺下當日君王惜髙價<lb/>
自從汗血去人間老死英雄空見畫千年祇説曹將軍<lb/>
<pb n="KR4h0142_WYG_105-9a"/>
弟子韓幹終無聞今之畫者趙翰林嗚呼三晉賢子孫<lb/>
　　趙松雪畫馬　　　　　　　　<hi>元</hi>鄭元祐<lb/>
地用莫如馬壺頭竟何施寒風善相不假式胡必郭家<lb/>
口齒謝家鬐神駒龍變如何按式取譬之圗畫八駿令<lb/>
人嗤君不見房星精飛光夜流曳練明漢家都廏盡凡<lb/>
骨冀之北土龍方生兒能引弓射鳥䑕便解騎過宛王<lb/>
城玉堂學士親眼見貌得風蹄㸌流電山人半世只步<lb/>
行髀肉何曽識鞍韉每每作詩題馬圗千金駿骨世所<lb/>
<pb n="KR4h0142_WYG_105-9b"/>
無人間空費粉墨摹𤣥黄牝牡真成誣<lb/>
　　松雪馬圗<hi>為原道題</hi>　　　　　　　<hi>元</hi>倪　瓚<lb/>
渥洼龍種思翩翩來自元貞大徳年今日鷗波遺墨在<lb/>
展圗題咏一悽然<lb/>
　　趙榮禄馬圗　　　　　　　　<hi>元</hi>倪　瓚<lb/>
嘗聞唐開元時畫馬曹將軍妙合變化神紛紜少陵為<lb/>
作歌其詞藹如雲又聞宋元祐之中李龍眠畫法奄出<lb/>
將軍前蘇黄二子誇神駿險語驚飛蛟蟄困國朝天馬<lb/>
<pb n="KR4h0142_WYG_105-10a"/>
來西極振鬛駑駘為辟易玉堂學士寫真龍筆陣長驅<lb/>
萬人敵學士歌詩清且腴當時作者數楊虞畫成題咏<lb/>
兩竒絶價比連城明月珠吁嗟天馬天一隅寳繪於今<lb/>
亡矣夫學士多師内廏馬得法豈在曹李下俗工未解<lb/>
知神妙此日罷駑遍區夏好事流傳亦苦心誰為幽賞<lb/>
伯牙琴獨悲蘭亭繭紙隨零雨轉覺臨寫紛紛費毫楮<lb/>
　　正月八日宿禪悦僧舍題趙榮祿馬圗<lb/>
　　　　　　　　　　　　　　　<hi>元</hi>倪　瓚<lb/>
<pb n="KR4h0142_WYG_105-10b"/>
小僧院裏無塵事夜雨燈前興不孤寥寥説竟無生話<lb/>
更覽王孫駿馬圗<lb/>
　　琦元璞所藏趙子昻馬圗　　　<hi>明</hi>周致堯<lb/>
進御歸來日未西落花芳草滿春泥也知櫪上無凡馬<lb/>
牽過天閑不肯嘶<lb/>
　　松雪翁畫馬　　　　　　　　<hi>明</hi>李延興<lb/>
西海之西天地翕合敷靈氛天産天骨超崑崙月窟而<lb/>
東而北幾萬里是馬乃能籋星辰踰渤澥埽空冀北凡<lb/>
<pb n="KR4h0142_WYG_105-11a"/>
馬羣曹將軍是開元以來善畫者蚤以絶藝動紫宸不<lb/>
問驪黄與牝牡筆力到處春無垠往時嘗見一二本世<lb/>
之畫者徒紛紛吳興學士昔在詞林館畫人畫馬咄咄<lb/>
能逼真玉堂朝日射碧瓦瑣窗晴雪吹青春文章之暇<lb/>
奉詔寫龍種冰綃萬幅清無塵此圗神采更飄逸妙處<lb/>
不減曹將軍飛雲滿空散靈雨五花凌亂曉濕蒼龍文<lb/>
人言此是明皇御愛者天香滃鬱飄滿身瑶池渴飲雪<lb/>
滉瀁霜蹄迥踏雲嶙峋黄鬚圉官似是太僕張景順自<lb/>
<pb n="KR4h0142_WYG_105-11b"/>
幼調馬馬亦馴想當牽來赤墀下皎如飛龍下天門山<lb/>
齋看畫白畫靜丹粉如沐清心魂龍門一逝九霄隔龍<lb/>
沙泱漭霜風昏縱令有馬無善畫誰與寫之傳世人吳<lb/>
興自是古作者髙風逺韻不可聞九京安得起公死請<lb/>
公為我放筆電埽層空雲陳君愛畫不翅南金與西玉<lb/>
百迴展玩當爐熏南金西玉可力致嗟此神物夐然獨<lb/>
立而無鄰嗚呼神物為物固有神直恐變化為龍飛上<lb/>
清都紫微之帝閽<lb/>
<pb n="KR4h0142_WYG_105-12a"/>
　　趙松雪畫馬　　　　　　　　<hi>明</hi>劉　溥<lb/>
王孫畫馬世無敵一畫一迴飛霹靂千里長風入彩毫<lb/>
平沙碧草春無跡硯池想是通渥洼突然走出白鼻騧<lb/>
翻濤浴浪動光彩雲影滿身堆玉花玉花連錢汗流血<lb/>
駿尾捎風蹄踣鐵何時騎得似畫中踏破陰山古時雪<lb/>
　　子昻畫馬巻　　　　　　　　<hi>明</hi>李東陽<lb/>
翰林學士真天人平生書畫皆通神自言少小嗜毫素<lb/>
寸紙遍作雲煙痕老來意態盡物理畫馬欲過曹將軍<lb/>
<pb n="KR4h0142_WYG_105-12b"/>
此圗似出西域種骨法權竒氣軒聳將身蹴地跼不前<lb/>
矯首見人驚欲踊燕家死馬猶堪買況此風神解飛動<lb/>
在野須教一顧空登臺未覺千金重崔郎愛畫復好竒<lb/>
向來得此信且疑為渠指㸃是真跡老我聰明非昔時<lb/>
圗窮忽見銀鉤筆復訝驪珠海中出江南贋本今已多<lb/>
入眼自須分甲乙世人得者惟見一至寳逢時故難匹<lb/>
從此髙堂展翫頻明窗淨几無長日<lb/>
　　趙魏公畫馬　　　　　　　　<hi>明</hi>鎦師邵<lb/>
<pb n="KR4h0142_WYG_105-13a"/>
浚儀王孫善畫馬神妙不在江都下朝退從容白玉堂<lb/>
意匠經營自揮灑我觀此圗誠偉哉清光夾鏡雙瞳開<lb/>
古來騏驥不易得此匹乃是真龍媒尾如流星汗成血<lb/>
萬里飛騰真電掣長風颯颯生四蹄百尺層冰蹴應裂<lb/>
雄姿眼底苦不多時無伯樂奈爾何駑駘伏櫪飽芻豆<lb/>
坐使神物成蹉跎君不見才髙往往困泥滓世上英雄<lb/>
亦如此<lb/>
　　子昻馬圗<hi>題贈大梁李中丞</hi>　　　　　<hi>明</hi>嚴　嵩<lb/>
<pb n="KR4h0142_WYG_105-13b"/>
卷中此馬畫者誰毛鬛欲動骨法竒尺素能收上閑駿<lb/>
意態便欲隨風馳天閑十二紛相矗想是郊晴初出牧<lb/>
大宛雄姿宿應房渥洼異種龍為族金羈玉勒不須誇<lb/>
且看連錢五色花歘見麒麟出東櫪還疑騄駬涉流沙<lb/>
沙邊青草茸茸起上有垂楊覆河水圉人騎放緑陰中<lb/>
參差騋牝成雲綺我觀此馬皆能過都厯塊捷有神安<lb/>
得蕃息日適河之濱榆闗巳撤烽煙警梁苑應同苜蓿<lb/>
春吳興妙手誰堪伍遺墨流傳自今古人間駑輩徒紛<lb/>
<pb n="KR4h0142_WYG_105-14a"/>
紛哲匠旁求心獨苦擬將此幅比瓊瑤寄贈佳人雲路<lb/>
迢天闕昔曽窺立仗霜臺今復憶乘軺親持黄紙臨中<lb/>
土白日旌旗照開府臯䕫事業待經邦韓范威名先震<lb/>
虜氛祲潛消塞北場河山坐鎮汴封疆戍卒歸來放戰<lb/>
馬嵩陽今作華山陽吁嗟乎宵旰憂勤猶拊髀殊勲早<lb/>
奏明光裏願徵頗牧入禁中坐令天下之馬休逸皆如<lb/>
此<lb/>
　　題趙松雪畫馬　　　　　　　<hi>明</hi>沈　周<lb/>
<pb n="KR4h0142_WYG_105-14b"/>
隅目晶熒耳竹披江南流落乘黄姿千金價重無人識<lb/>
笑看胡兒買去騎<lb/>
　　題松雪畫馬　　　　　　　　<hi>明</hi>闕　名<lb/>
塞馬肥時苜蓿枯奚官早已著貂狐可憐松雪當年筆<lb/>
不識檀溪寫的盧<lb/>
　　題趙松雪馬圗　　　　　　　<hi>明</hi>僧來復<lb/>
振鬛長鳴産月支玉闗風急貢來時五花獅子真龍種<lb/>
賜出黄門不敢騎<lb/>
<pb n="KR4h0142_WYG_105-15a"/>
　　仲穆臨李龍眠唐馬　　　　　<hi>元</hi>鄭元祐<lb/>
龍眠畫馬妙入神貌得唐時馬與人人通馬語黙相契<lb/>
馬知人意更相親文皇昔御六龍出天為聖主産騏驎<lb/>
開元馬牧蕃盛日覂駕齧膝誰能馴自昔龍駒有天骨<lb/>
驌驦獨起秋輪囷西巡不復觴王母東歸政爾慙直臣<lb/>
馬圗流傳至汴宋玉驄紫燕聊前陳守文之君保成業<lb/>
不肻一日開邊塵遂寘驊騮鼓車下猛蛟失水無完鱗<lb/>
柏臺退休親貌得畫意殆逼曹韓真畫史纔知粉墨趣<lb/>
<pb n="KR4h0142_WYG_105-15b"/>
學士乃通元化因曹韓骨朽伯時死餘不溪上苔花春<lb/>
臨摹不得畫史意掩巻愁睂誰與伸<lb/>
　　題仲穆畫唐馬　　　　　　　<hi>元</hi>于　立<lb/>
大宛千里馬朱汗翠連錢夜秣玉闗下曉呈金殿前横<lb/>
門花似雨韋曲栁如煙虢國爭馳道將軍避繡鞭<lb/>
　　題趙仲穆畫馬　　　　　　　<hi>明</hi>貝　瓊<lb/>
吾聞冀北之馬如雲照川谷八尺飛龍在天育灤河逺<lb/>
幸翠華遲栁林大獵金鞍簇是時四海為一家東踰日<lb/>
<pb n="KR4h0142_WYG_105-16a"/>
本西流沙拂郎近獻兩驌騻不數郭家獅子花公子前<lb/>
身豈曹霸一馬真輕百金價黄金臺上倦為客白髮江<lb/>
南隨意畫駵騧駰駓各不同飲泉齕草落筆工君不見<lb/>
龍庭苜蓿與天逺何人更收青海驄<lb/>
　　題趙仲穆彦徵畫馬　　　　　<hi>明</hi>錢　宰<lb/>
驄馬連錢新鑿蹄絡頭羈馽任官奚來從月窟真無價<lb/>
進入天閑不敢嘶雨露九重思冀北風塵千里下淮西<lb/>
解鞍知在休兵後楊栁平河春草齊<lb/>
<pb n="KR4h0142_WYG_105-16b"/>
　　題趙仲穆畫馬　　　　　　　<hi>明</hi>俞貞木<lb/>
房星夜墮墨池中飛出蒲捎八尺龍想像開元張太僕<lb/>
朝回騎過午門東<lb/>
　　題趙仲穆彦徵畫馬　　　　　<hi>明</hi>錢用壬<lb/>
吳興畫馬名天下文采風流美無價子孫兩世皆絶竒<lb/>
筆意經營亦相亞分明雙馬如雙龍玉花對立連錢驄<lb/>
圉人緩轡不敢鞚矯矯似欲鳴長風却想當年落筆時<lb/>
省郎得采初來歸深庭花落白畫靜紅門草綠春風微<lb/>
<pb n="KR4h0142_WYG_105-17a"/>
回首光陰既非昔老者已逝難再得中原武騎更馳奔<lb/>
展巻令人三歎息<lb/>
　　題王侍御敬止所藏仲穆馬圗　<hi>明</hi>文徵明<lb/>
犖犖才情與世疎等閒零落傍江湖不應泛駕終難用<lb/>
閒看王孫駿馬圗<lb/>
　　舜舉馬　　　　　　　　　　<hi>元</hi>牟　巘<lb/>
常得奚官翦拂齊也思驤首一長嘶好隨便面章臺去<lb/>
栁色如烟路不泥<lb/>
<pb n="KR4h0142_WYG_105-17b"/>
　　題舜舉馬　　　　　　　　　<hi>元</hi>吳　澄<lb/>
近年錢趙二翁死直恐人間無駃騠駑駘羣裏忽得此<lb/>
萬里歸來日未西<lb/>
　　舜舉畫馬歌　　　　　　　　<hi>元</hi>范　梈<lb/>
錢君畫人勝畫馬安得名驄妙天下青雲隠約見龍文<lb/>
有意軒昻駛華夏圉官山立頎而髯朱衣黑帶髙帽尖<lb/>
問渠掌握詎有此牽控寧知人女嫌君不見才士受束<lb/>
縛往往因之縱寥廓<lb/>
<pb n="KR4h0142_WYG_105-18a"/>
　　題錢舜舉馬圗　　　　　　　<hi>明</hi>劉　基<lb/>
吳興公子雅好竒欲把丹青競天巧花蜂栁鶯看已足<lb/>
貌得驊騮圗更好浪花滿身蹄削鐮兩耳抽出春筍尖<lb/>
風鬉欲拂九霄霧隅目似挂髙秋蟾昨者王良失鞿鞚<lb/>
封狼咆哮蛇豕閧天閑乘黄越在野出車未見歌南仲<lb/>
嗚呼安得此馬背負郭令公掃平四海歸奏明光宫<lb/>
　　任月山畫馬　　　　　　　　<hi>元</hi>華幼武<lb/>
天馬從龍去空遺粉墨看披雲五花白蹴雪四蹄寒逸<lb/>
<pb n="KR4h0142_WYG_105-18b"/>
氣何深穏良材有急難苦心任水監直欲比曹韓<lb/>
　　題任月山畫馬　　　　　　　<hi>元</hi>錢惟善<lb/>
神駿蕭蕭白黒文圉人調習未能馴五陵年少黄金絡<lb/>
騎向長安不動塵<lb/>
　　題李早畫馬　　　　　　　　<hi>元</hi>黄　溍<lb/>
平沙如雪草如煙想見春風士馬閒玉勒錦韉塵土化<lb/>
畫圗流落尚人間<lb/>
　　李早馬圗　　　　　　　　　<hi>元</hi>鄭元祐<lb/>
<pb n="KR4h0142_WYG_105-19a"/>
外甥似舅明昌帝取法宣和尚工伎李早畫馬供奉時<lb/>
畫院森森嚴品第䔬之北土馬所生早也想見房星精<lb/>
遂令龍媒出毫素側胸注目疑嘶鳴紈扇畫三騎郎君<lb/>
峭按轡窄衫繡襮四帶巾靴尖曽踢中州碎紫絨軍敗<lb/>
祁連山金鈿玉軸仍南還好事空餘扇頭馬至今拂拭<lb/>
塵埃間<lb/>
　　題陳閎畫唐人馬圗　　　　　<hi>元</hi>于　立<lb/>
大宛直在玉闗西萬里風沙入駿蹄一自殿前隨仗立<lb/>
<pb n="KR4h0142_WYG_105-19b"/>
垂頭不肯向人嘶<lb/>
　　金太子允恭唐人馬　　　　　<hi>元</hi>劉　因<lb/>
道人神駿心所憐天人龍種畫亦然房星流光忽當眼<lb/>
徑欲攬轡秋風前漢家金粟幾蒼烟江都筆勢猶翩翩<lb/>
東丹獵騎自豪貴風氣惜有遼東偏天人秀發長白山<lb/>
畫圗省識開元年金源馬坊全盛日四十萬匹如秦川<lb/>
天教劫火留此幅玉花浮動青連錢英靈無汗石馬復<lb/>
悲鳴真似泣金仙只今回首望甘泉汾水繁華雁影邊<lb/>
<pb n="KR4h0142_WYG_105-20a"/>
竒探竟隨轍迹盡兀坐宛在驊騮先人間若有穆天子<lb/>
我詩當作祈招篇<lb/>
　　姚子昻畫馬　　　　　　　　<hi>元</hi>李俊民<lb/>
雄姿卓立開天骨騰踏萬里如神速可憐不遇九方皋<lb/>
空使時人指為鹿自從大奴守天育無由更騁追風足<lb/>
中原一戰收乾坤白髮將軍髀生肉<lb/>
　　題宋成之畫馬巻　　　　　　<hi>元</hi>曹伯啓<lb/>
奚官珍重玉花驄縱意清漣碧草中幸際四庭烽火靜<lb/>
<pb n="KR4h0142_WYG_105-20b"/>
不須騰踏待秋風<lb/>
　　題鄧蓀壁所藏龔處士畫馬巻　<hi>元</hi>馬　臻<lb/>
金釘繩短駐霜蹄曽見先生手畫時精凝繭香回雪色<lb/>
氣隨神變發權竒華軒欲試丹青動絶筆無傳造化私<lb/>
今日有誰偏愛惜鄧公馬癖幾人知<lb/>
　　同吳正傳詠龔巖叟小兒騎馬圗<lb/>
　　　　　　　　　　　　　　　<hi>元</hi>吳　萊<lb/>
北平猨臂久不侯伏波矍鑠空持矛幷州小兒十嵗許<lb/>
<pb n="KR4h0142_WYG_105-21a"/>
雙足㨗走真驊騮金鞍玉勒絲轡絡肉鬛風鬉雪齗齶<lb/>
郊衢一躍自矜驕血氣未完先躪躒漢皇神武駕英雄<lb/>
西極飛來八尺龍城東鬬雞爾尚可磧外鳴劒吾無功<lb/>
初陽却照長楸道白髮奚官泣枯草悠悠翠葢與鸞旗<lb/>
老矣驊騮那得知<lb/>
　　題鶴亭所藏馬圗　　　　　　<hi>元</hi>張　雨<lb/>
九霄天馬倶龍種四十萬蹄雲錦斑一自漁陽鼙鼓後<lb/>
不知幾箇到驪山<lb/>
<pb n="KR4h0142_WYG_105-21b"/>
　　恭題宣廟御筆畫馬　　　　　<hi>明</hi>張鳯翼<lb/>
宣皇勤政慕陶唐咨訪時時入未央天廏解鞍閒駿馬<lb/>
詞臣不必賦長楊<lb/>
　　宣宗皇帝畫馬圗　　　　　　<hi>明</hi>祝允明<lb/>
昔日宣皇履至尊堯章渙渙滿乾坤三千在御均承寵<lb/>
一匹霑恩便不羣馬法盡來空地類龍圗呈處是天文<lb/>
丹青不遂烏號去從此房星似掩昏<lb/>
　　題張方伯畫馬　　　　　　　<hi>明</hi>陳　煒<lb/>
<pb n="KR4h0142_WYG_105-22a"/>
長安陌上栁嚲地十二閑閒散羣驥蘭筋鳯臆若㳺龍<lb/>
龍種生來盡神異良工寫意非寫形生綃半幅墜房精<lb/>
韋韓之妙不復作眼前畫者誰得名箇中憔悴老無力<lb/>
飼秣猶為人愛惜其他騕褭與驊騮皁圉分明動鞭䇿<lb/>
傍觀一馬殊不然霜蹄騰踏嘶向前汗血須驂六龍馭<lb/>
安得奚奴浪著鞭<lb/>
　　同年吳克明知嘉定為題馬圗　<hi>明</hi>吳　寛<lb/>
吳卿别我吳門去手把横圗索題句開圗見馬如見人<lb/>
<pb n="KR4h0142_WYG_105-22b"/>
逸氣稜稜八尺身圉人騎渡燕河水萬里長風生兩耳<lb/>
歸來飽啖玉山禾吳門草青奈爾何<lb/>
　　題朱給事所藏馬圗　　　　　<hi>明</hi>楊士竒<lb/>
矯矯皆雄姿來從渥洼涘金羈未絡頭散誕春風裏試<lb/>
令剪拂效驅馳君看一日輕千里<lb/>
　　為大理寺丞馬麟題畫馬<hi>二首</hi>　<hi>明</hi>金幼孜<lb/>
萬里曽思度玉門歸來立仗卸櫜鞬飽肥苜蓿風霜晩<lb/>
未老猶思報主恩<lb/>
<pb n="KR4h0142_WYG_105-23a"/>
　異種由來産渥洼曾看入貢度流沙幾迴牽向瑶池過<lb/>
　新濯龍文照五花<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0142_WYG_105-23b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定歴代題畫詩類巻一百五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0142_WYG_103-1a"/>
　欽定四庫全書<lb/>
御定歴代題畫詩類巻一百三目録<lb/>
　　獸類<lb/>
　　　題劉景明百馬圖扇面<hi>宋楊萬里</hi>
　　　題百馬圖<hi>元舒遜</hi>
　　　百馬圖<hi>元貢性之</hi>
　　　題百馬圖<hi>元丁復</hi>
　　　金世宗太子允恭百駿圖<hi>元王逢</hi>
<pb n="KR4h0142_WYG_103-1b"/>
　　　題郭誠之百馬圖<hi>明張以寕</hi>
　　　百馬圖<hi>明王佐</hi>
　　　百駿圖題楊大參軸<hi>明王阜</hi>
　　　題任少監百馬圖<hi>明僧一初</hi>
　　　詠伯時虎脊天馬圖<hi>宋黄庭堅</hi>
　　　趙際可天馬圖<hi>元程鉅夫</hi>
　　　天馬圖<hi>元龔璛</hi>
　　　龔翠巖天馬圖<hi>元郭畀</hi>
<pb n="KR4h0142_WYG_103-2a"/>
　　題平章公所藏天馬圖<hi>元戴良</hi>
　　題茀郎天馬圖<hi>元丁鶴年</hi>
　　題漢天馬圖<hi>元陸仁</hi>
　　題畫海南入貢天馬圖<hi>元馬臻</hi>
　　髙暹獻天馬圖歌<hi>明詹同</hi>
　　題天馬圖<hi>明僧淨慧</hi>
　　題御馬圖<hi>元掲僕斯</hi>
　　春風御馬圖<hi>元馬祖常二首</hi>
<pb n="KR4h0142_WYG_103-2b"/>
　　駿馬圖<hi>元馬祖常</hi>
　　書駿馬圖<hi>元陳深</hi>
　　唐太宗駿馬圖<hi>元張昱</hi>
　　題士采駿馬圖<hi>明陳道永</hi>
　　龍駒圖<hi>元貢師泰</hi>
　　恭題文星四駿圖<hi>明張居正二首</hi>
　　錢舜舉摹李伯時畫鳳頭騘圖<hi>元吳師道</hi>
　　題趙仲穆臨李伯時鳳頭騘圖<hi>元郯韶</hi>
<pb n="KR4h0142_WYG_103-3a"/>
　　趙仲穆臨李伯時鳳頭騘<hi>元柯九思</hi>
　　趙仲穆臨李伯時鳳頭騘<hi>元顧瑛</hi>
　　趙仲穆臨李伯時鳳頭騘<hi>元吳克恭</hi>
　　趙仲穆臨李伯時鳳頭騘<hi>元俞<graphic n="KR2832" url="https://raw.githubusercontent.com/kanripo/KR-Gaiji/master/images/KR2832.png" mimeType="image/png"/>
                    </hi>
　　趙仲穆臨李伯時鳳頭騘<hi>元楊忠</hi>
　　王理之臨鳳頭騘<hi>明沈周</hi>
　　二青圖<hi>金趙秉文</hi>
　　題錢舜舉青馬圖<hi>元丁復</hi>
<pb n="KR4h0142_WYG_103-3b"/>
　　錢舜舉青騘圖<hi>元張伯淳</hi>
　　題崔録事女真騘馬圖<hi>元胡長孺</hi>
　　題徐復初參政騘馬圖<hi>明貝瓊</hi>
　　題麝香騘馬圖<hi>明張適</hi>
　　題正面黄<hi>元楊維楨</hi>
　　次韻子瞻詠好頭赤圖<hi>宋黄庭堅</hi>
　　題宣和所制赤駒圖<hi>元張天英</hi>
　　題錢選臨曹將軍燕脂騘圖<hi>元王惲二首</hi>
<pb n="KR4h0142_WYG_103-4a"/>
　　燕脂駿馬圖<hi>元趙孟頫</hi>
　　題趙翰林畫桃花馬<hi>元陳基</hi>
　　趙翰林桃花馬圖<hi>元熊夢祥</hi>
　　題趙翰林桃花馬圖<hi>元鄭東</hi>
　　題趙子昂桃花馬<hi>元丁立</hi>
　　馬國瑞所題李龍眠畫赤黑二馬相戲巻子索詩<lb/>
　　　因題巻後<hi>元成廷珪</hi>
　　題善道原韓幹黑馬圖<hi>明詹同</hi>
<pb n="KR4h0142_WYG_103-4b"/>
　　題鐵色騘馬<hi>元張翥</hi>
　　題背立驪<hi>元楊維楨</hi>
　　韓幹畫照夜白圖<hi>元王惲四首</hi>
　　題子昂照夜白<hi>元戴表元</hi>
　　戲題明皇照夜白圖<hi>元丁鶴年</hi>
　　題竹間翁白馬圖<hi>元丁鶴年</hi>
　　玉腕騮圖<hi>元吳師道</hi>
　　玉豹圖<hi>元方回</hi>
<pb n="KR4h0142_WYG_103-5a"/>
　　　奉題子昂騮馬圖<hi>元楊維楨</hi>
　　　題騕褭圖<hi>宋秦觀</hi>
　　　騾綱圖<hi>元宋无</hi>
　<lb/>
　<lb/>
　<lb/>
　<lb/>
　<lb/>
<pb n="KR4h0142_WYG_103-5b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定厯代題畫詩類巻一百三目録<lb/>
<pb n="KR4h0142_WYG_103-6a"/>
　欽定四庫全書<lb/>
御定歴代題畫詩類卷一百三<lb/>
　　獸類<lb/>
　　　題劉景明百馬圖扇面　　　　<hi>宋</hi>楊萬里<lb/>
　霧鬛如無筆霜蹄不帶埃直將明眼看若箇是龍媒<lb/>
　　　題百馬圖　　　　　　　　　<hi>元</hi>舒　遜<lb/>
　詔許平戎罷戰還征鞍初缷汗初乾從今歸牧華山後<lb/>
　只許丹青畫裏看<lb/>
<pb n="KR4h0142_WYG_103-6b"/>
　　　百馬圖　　　　　　　　　　<hi>元</hi>貢性之<lb/>
　烏桓城頭春雨晴烏桓城下春草生百靈長養少畋獵<lb/>
　牧馬曉出烏桓城騰驍馳突各異態飢齧渴飲仍縱横<lb/>
　胡兒獨誇好身手上馬捷若飛鳶輕青絲不鞚錦鞍缷<lb/>
　什什伍伍爭先行胡官遥望拍手笑落日半照旌旗明<lb/>
　憶昔開元全盛日四十萬匹俱龍精驌驦騄駬緫神物<lb/>
　駿氣上貫房垣星只今四海罷征戰含哺鼓腹歌昇平<lb/>
　英雄用武已無地一日底用千里程丁寧伯樂儻一顧<lb/>
<pb n="KR4h0142_WYG_103-7a"/>
爾價頓使千金増<lb/>
　　題百馬圖<hi>為南郭誠之作</hi>　　　　　　<hi>元</hi>丁　復<lb/>
一馬百馬等馬爾百馬一馬勢態異龍眠老李意入神<lb/>
代北宛西無不至樓蘭失國龜兹墟玉門無關但空址<lb/>
蒲萄逐月入中華苜蓿如雲覆平地始皇長城一萬里<lb/>
漠雨平添窟中水將軍昔有李貳師尺箠長驅萬騏驥<lb/>
當時無乃或爾遺齕草翻沙縱眠戲就中驍黠嚙與踶<lb/>
或示仁柔奔且逝循坡屹立意度閒下首當膺若多智<lb/>
<pb n="KR4h0142_WYG_103-7b"/>
昂頭振鬛彼者雄似恐世間無猛士輪臺詔下不更求<lb/>
蕃使往來知禮義不徒嫁女事烏孫祇以金繒相贈遺<lb/>
茫然圉牧不知誰牝牡驪黄交乳字世有伯樂不願逢<lb/>
御若王良空善技汗溝血珠胡爾為無能安並駑駘視<lb/>
唐家太平有天子開元天寳周四紀是時天下政無事<lb/>
深宫每欲妃子喜教之舞數政如此漁陽鼙鼓動地起<lb/>
禄兒見慣亦有以可憐零落四十匹後來值得田承嗣<lb/>
　　金世宗太子允恭百駿圖　　　<hi>元</hi>王　逢<lb/>
<pb n="KR4h0142_WYG_103-8a"/>
金家武元靖燕徼嘗誚徽宗癖花鳥允恭不作大訓方<lb/>
畫馬却慕江都王此圖遺脫前後幅尚餘龍媒羣角逐<lb/>
息雞草黄霜殺菽王氣榮光等蕉鹿山人塵迷朔南目<lb/>
溪頭姑飲歸田犢<lb/>
　　題郭誠之百馬圖　　　　　　<hi>明</hi>張以寜<lb/>
唐家羽林初百騎誰其畫之傳郭氏開元夭廏四十萬<lb/>
爽氣雄姿那得似風鬃霧鬛四百蹄或飲或齕長鳴嘶<lb/>
或翹或俯或騰躍意態變化浮雲齊黄沙雲煖地椒濕<lb/>
<pb n="KR4h0142_WYG_103-8b"/>
什什為曹競相及蹂躪秦原狐兔空蕩揺渭水蛟鼉泣<lb/>
前年括馬輸之官苜蓿開花春風閒民間一駿豈復有<lb/>
何如飽在圖中看郭君才越流輩百迴策蟻封人不識<lb/>
驊騮豈少伯樂無捲還畫圖三歎息<lb/>
　　百馬圖　　　　　　　　　　<hi>明</hi>王　佐<lb/>
蹄影參差踏軟紅曽觀萬馬擁飛龍旌旗不動金笳歇<lb/>
一片川原錦繡中<lb/>
　　百駿圖題楊大參軸　　　　　<hi>明</hi>王　阜<lb/>
<pb n="KR4h0142_WYG_103-9a"/>
昔聞天寳沙苑陽牧養千馬皆乘黄霜蹄汗血欲超忽<lb/>
龍鬐鳳臆思騰驤青驪紫燕髙突兀蘭筋虎紋皆滅沒<lb/>
白魚弄影天上來𤣥兔生花月中出渴烏合踏森隊行<lb/>
雪鬃霧鬛仍低昂祥雲滿身五花爛長庚墮地雙瞳光<lb/>
將軍當年妙無敵曽向龍池揮霹靂飛出天街十二閑<lb/>
洗空騋牝三千匹恍疑太宗拳毛騧又訝汾陽獅子花<lb/>
同經百戰托生死一敵萬馬開風沙丹青流傳六百載<lb/>
美譽芳聲滿江海乾坤不廢少陵詩秋月華星吐光彩<lb/>
<pb n="KR4h0142_WYG_103-9b"/>
我公何年得此圖應知意匠絶代無羣龍恍惚駭人目<lb/>
可與八駿合馳驅太平海宇無征戰百萬龍媒滿淮甸<lb/>
㑹見王良駕馭時春風立仗明光殿<lb/>
　　題任少監百馬圖　　　　　　<hi>明</hi>僧一初<lb/>
燉煌水涸龍駒伏未央廏前秋草緑驢駝負石玉門關<lb/>
舊苑空餘三十六憶昔髙皇馬百匹騊駼車府無監牧<lb/>
只留太僕掌天閑不許田駑食民穀古來貴良不貴多<lb/>
須信儉餘奢不足任監手畫百驊騮五色如雲散平陸<lb/>
<pb n="KR4h0142_WYG_103-10a"/>
八月風髙水草甘飲嚙舒閒肆馳逐騅駓驪黄莫復辯<lb/>
水葉風花亂人目任公生遭太平世結思驅豪逞神速<lb/>
四海無虞百將閒無乃圖形華山麓吾聞善相東門京<lb/>
坐閱羣龍眼如燭白家口齒謝家鬃皎皎那容在空谷<lb/>
爭如下乘得休安骨相雖凢好毛肉杏花煙外栁陰中<lb/>
靽絡無加飽芻粟嗚呼此畫世已稀徒有千金未輕鬻<lb/>
老矣支郎俊氣銷撫巻空歌天馬曲<lb/>
　　詠伯時虎脊天馬圖　　　　　<hi>宋</hi>黄庭堅<lb/>
<pb n="KR4h0142_WYG_103-10b"/>
筆端那有此千里在胷中四蹄雷電去一顧馬羣空誰<lb/>
能乘此物超俗駕長風逸材歸轡勒歲在執徐同<lb/>
　　趙際可天馬圖　　　　　　　<hi>元</hi>程鉅夫<lb/>
天馬出西極神龍不能追目為紫電光歕作風雷飛天<lb/>
馬不常有畫中或見之見之夢寐不可得得之不用終<lb/>
何為穆王無復瑶池宴漢武秦皇不相見何當真馬生<lb/>
渥洼來與天子駕鼓車<lb/>
　　天馬圖　　　　　　　　　　<hi>元</hi>龔　璛<lb/>
<pb n="KR4h0142_WYG_103-11a"/>
人間能有幾天馬試問來從西極者二十萬衆從貳師<lb/>
攻破大宛僅得之執驅校尉奏妙選帝閑自此收權竒<lb/>
未央宫門銅作式矯矯如此龍八尺絆者自絆逸者逸<lb/>
不是老龔誰能得<lb/>
　　龔翠巖天馬圖　　　　　　　<hi>元</hi>郭　畀<lb/>
髥龔畫馬師曹霸想見開元天寳年水滿曲江春草碧<lb/>
何知蜀棧上青天<lb/>
　　題平章公所藏天馬圖　　　　<hi>元</hi>戴　良<lb/>
<pb n="KR4h0142_WYG_103-11b"/>
君不見余吾水中天馬出赤鬛縞身朱兩翼割玉為鞍<lb/>
鞲不得錦衣使者捷若飛紫韁金勒看君騎却憶拂林<lb/>
初獻時鳳城五門平旦啓馳道行驕轡耳耳路旁見者<lb/>
誰不喜衆中牽出朝未央揮霧流沫滿道香毛帶恩波<lb/>
眩目<hi>一作日</hi>光龍眠老子識馬意行過天閑重回視白筆<lb/>
描成落人世我公購之灤水濱百金市畫冀得真奔霄<lb/>
追電何足云從今吹笛大軍起料知一日行千里<lb/>
　　題茀郎天馬圖　　　　　　　<hi>元</hi>丁鶴年<lb/>
<pb n="KR4h0142_WYG_103-12a"/>
春明立仗氣如山顧盼俄空十二閑一去瑶池消息斷<lb/>
西風吹影落人間<lb/>
　　題漢天馬圖　　　　　　　　<hi>元</hi>陸　仁<lb/>
朱鬛衝風汗血斑遥思踣雪度龍關風塵四海兵戈滿<lb/>
未省將軍戰馬閒<lb/>
　　題畫海南入貢天馬圖　　　　<hi>元</hi>馬　臻<lb/>
余吾天馬生水中毛如潑墨耳插筒雄姿挺挺浴海氣<lb/>
一刷萬里追遺風九夷入貢賓來服畫出猶能駭人目<lb/>
<pb n="KR4h0142_WYG_103-12b"/>
韓子休教喂地黄太僕能令飽梁肉誰憐東郊瘦馬硉<lb/>
矹如堵牆汗血力盡德不揚尚望明年春草長<lb/>
　　髙暹獻天馬圖歌　　　　　　<hi>明</hi>詹　同<lb/>
蜀人髙暹能畫馬令人往往愁龍化凡夫肉眼非方歅<lb/>
世間誰是識龍者前年曉御慈仁殿拂郎之國天馬獻<lb/>
蘭筋虎脊渥洼姿長風西來起雷電侍臣傳敕貌真龍<lb/>
周郎為圖圖最工玉堂學士揭曼碩早朝奏賦蓬萊宫<lb/>
當時觀者集如堵敕賜金盤五色露天馬出馳海子東<lb/>
<pb n="KR4h0142_WYG_103-13a"/>
但見中天黑煙霧君不聞太宗奔虹赤𤣥宗照夜白唐<lb/>
初曽數江都王今之名畫亦難得吾聞髙暹善草書墨<lb/>
池向復飛龍駒黄鶴樓中獻馬圖藩王一見極所娛天<lb/>
機剪取雲錦段玉盌分賜葡萄珠好去京師謁周郎應<lb/>
見揮毫九天上翠華所駕皆龍媒何事江南繪屏幛<lb/>
　　題天馬圖　　　　　　　　　<hi>明</hi>僧淨慧<lb/>
八尺飛龍十二閑飄飄來自岢嵐山曽陪八駿崑崙頂<lb/>
肯逐羣雄草莽間落日倒行悲峻阪西風苦戰憶重關<lb/>
<pb n="KR4h0142_WYG_103-13b"/>
拂郎可是無新貢天步於今正險難<lb/>
　　題御馬圖　　　　　　　　　<hi>元</hi>揭傒斯<lb/>
朱纓金絡轡黄帕錦鞍韉神閒意更逸初下赤墀前<lb/>
　　春風御馬圖<hi>二首</hi>　　　　　　<hi>元</hi>馬祖常<lb/>
龍種權竒十二閑進來新自玉門關連錢赭白生珠汗<lb/>
天子長楊羽獵還<lb/>
春風楊栁華山陽肥澤都能照地光天下太平無汗血<lb/>
還堪立仗事君王<lb/>
<pb n="KR4h0142_WYG_103-14a"/>
　　駿馬圖　　　　　　　　　　<hi>元</hi>馬祖常<lb/>
天馬西來入帝閑風騣霧鬛駮文斑房星一夜光如水<lb/>
却怨龍媒萬里還<lb/>
　　書駿馬圖　　　　　　　　　<hi>元</hi>陳　深<lb/>
王良伯樂骨已朽曹霸丹青亦希有開圖歘見神駿姿<lb/>
對酒髙歌雄劍吼祇今騏驥困鹽車落日長鳴漫昂首<lb/>
嗤嗤俗眼迷天機相士嫌貧馬嫌瘦<lb/>
　　唐太宗駿馬圖　　　　　　　<hi>元</hi>張　昱<lb/>
<pb n="KR4h0142_WYG_103-14b"/>
昭陵石刻今無有絹素乃能存不朽當時竒骨濟時艱<lb/>
駕馭盡入天人手隋家再世俱凡庸不知肘腋生英雄<lb/>
晉陽奮起六駿馬蹴蹋大海波濤紅帝王一出萬邦定<lb/>
干戈四指羣小空凌煙勲臣盡圖畫一旦肯遺汗血功<lb/>
嗚呼何從得此様規模却與石刻同乃知帝王所馭是<lb/>
龍種豈可求之凡馬中唐家開基三百載展巻尚覺來<lb/>
英風<lb/>
　　題士采駿馬圖　　　　　　　<hi>明</hi>陳道永<lb/>
<pb n="KR4h0142_WYG_103-15a"/>
貳師城裏馬如龍戰士將歸詣漢宫遣索新歌奏太廟<lb/>
緑楊青草暫嘶風<lb/>
　　龍駒圖　　　　　　　　　　<hi>元</hi>貢師泰<lb/>
八尺龍駒未破鞍一人牽過萬人看自從夢入將軍筆<lb/>
青草落花生暮寒<lb/>
　　恭題文皇四駿圖<hi>録二</hi>　　　　<hi>明</hi>張居正<lb/>
　　　龍駒<hi>鄭邨壩大戰胷堂著一箭都指揮丑丑拔箭</hi>
天馬徠翼飛龍蹄削玉耳垂筒碧月懸雙頰明星貫兩<lb/>
<pb n="KR4h0142_WYG_103-15b"/>
瞳文皇將士盡羆虎復有龍駒助神武流矢當胷戰不<lb/>
休汗溝血㸃桃花雨壩上摧鋒第一功策勲何必減元<lb/>
戎君不見虎士標形麟閣裏龍駒亦在畫圖中<lb/>
　　　棗騮<hi>小河大戰胷堂著一箭後兩曲池一箭安順侯脫大赤拔箭</hi>
紫騮馬金絡月朝刷燕晡秣越俶儻精權竒超驤走滅<lb/>
沒當年萬馬盡騰空就中紫騮尤最雄戰罷不知身著<lb/>
箭飛來祇覺足生風北風獵獵吹原野長河水澌血流<lb/>
赭誰言百萬倒戈中猶有彎弧射鈎者<lb/>
<pb n="KR4h0142_WYG_103-16a"/>
　　錢舜舉摹李伯時畫鳳頭騘圖　<hi>元</hi>吳師道<lb/>
汴都五馬來西域當時緫入龍眠筆錢郎摹得鳳頭騘<lb/>
想見羣中更竒特大宛渥洼挺龍種開元内廏森天骨<lb/>
超然意氣欲爭雄直比來儀稱瑞物宋人兵力非漢唐<lb/>
裕陵開邊徒擾攘鬼章成禽侈告廟于闐效職修來王<lb/>
吁嗟元祐乃如此信是當國謀謨良諸賢一去寧復得<lb/>
此馬不在吾何傷<lb/>
　　題趙仲穆臨李伯時鳳頭騘圖　<hi>元</hi>郯　韶<lb/>
<pb n="KR4h0142_WYG_103-16b"/>
蓬萊宫中春晝遲五馬曽閱李伯時天閑一一盡龍種<lb/>
獨愛鳳頭尤崛竒王孫歸臥江南日見之為爾生顔色<lb/>
乃知神駿世所憐仿彿明窗親貌得黄頭圉官頎且<graphic n="KR1046" url="https://raw.githubusercontent.com/kanripo/KR-Gaiji/master/images/KR1046.png" mimeType="image/png"/>
絳袍烏帶髙帽尖是日牽來赤墀下黄門辟易爭觀瞻<lb/>
紅絲絡頭尾窣地𤣥雲滿身飛不起長鳴知是戀九重<lb/>
豈但一日行千里君不見春風立仗何駉駉龍文照地<lb/>
來房星何當中道為剪拂縱目平原春草青<lb/>
　　趙仲穆臨李伯時鳳頭騘　　　<hi>元</hi>柯九思<lb/>
<pb n="KR4h0142_WYG_103-17a"/>
高帽黄䫇款塞胡殿前引貢盡龍駒仗移天步臨軒看畫<lb/>
出韓生試馬圖<lb/>
　　趙仲穆臨李伯時鳳頭騘　　　　<hi>元</hi>顧　瑛<lb/>
君王不愛碧銜霞獨愛真龍被紫花珍重王孫親貌得<lb/>
錦巾袱送野人家<lb/>
　　趙仲穆臨李伯時鳳頭騘　　　　<hi>元</hi>吳克恭<lb/>
今代王孫紫花馬分明貌得鳳頭騘寄來適對老支遁<lb/>
神駿固應清賞同<lb/>
<pb n="KR4h0142_WYG_103-17b"/>
　　趙仲穆臨李伯時鳳頭騘　　　　　俞　瓛<lb/>
華萼樓前漲曉塵龍駒新刷五花文銀鞍羅帕今寥落<lb/>
嘶入沙場萬馬羣<lb/>
　　趙仲穆臨李伯時鳳頭騘　　　　<hi>元</hi>楊　忠<lb/>
宛西來貢鳳頭騘神氣飄飄欲化龍牽入九天深處過<lb/>
滿身雲影紫重重<lb/>
　　王理之臨鳳頭騘　　　　　　　<hi>明</hi>沈　周<lb/>
宋家王孫趙仲穆畫馬畫形神亦足東崑王郎搨其本<lb/>
<pb n="KR4h0142_WYG_103-18a"/>
筆精殊覺驚人目紙間突兀擁南山俗工紛紛手當縮<lb/>
此匹傳是鳳頭騘五花滿身雲簇簇請郎别圖唐舞馬<lb/>
逆胡教舞不肯服逆胡教舞不肯服大勝汚臣食其禄<lb/>
　　二青圖　　　　　　　　　　<hi>金</hi>趙秉文<lb/>
大青天驥之雲仍小青八尺猶龍騰三十年來無汗馬<lb/>
不將遺像鑄興陵<lb/>
　　題錢舜舉青馬圖　　　　　　<hi>元</hi>丁　復<lb/>
青馬自是天騏驎奚官引出羈絡新垂頭緩行意態馴<lb/>
<pb n="KR4h0142_WYG_103-18b"/>
緑髮不動空無塵聖人不肯事東巡千里一日志莫信<lb/>
賴有吳興為寫真<lb/>
　　錢舜舉青騘圖　　　　　　　<hi>元</hi>張伯淳<lb/>
翠鬛朱纓骨相殊貢來名種出單于唐韓宋李都休論<lb/>
且看錢家進馬圖<lb/>
　　題崔録事女真騘馬圖　　　　<hi>元</hi>胡長孺<lb/>
天恩洽騎十二閑短策不知行路難漠漠空川望不盡<lb/>
電光掣過須㬰間蹄髙髙屈汙溝出駿骨隱隱隆於山<lb/>
<pb n="KR4h0142_WYG_103-19a"/>
窟泉沙草不得足勞多食薄心知慙十年甕牖間書瑟<lb/>
展巻見圖真太息女真年少面如盤華屋平生隔風目<lb/>
青騘肉破擁尻脽黄金校具襃緩拂三品芻豆空自多<lb/>
行見火花繞銅歴<lb/>
　　題徐復初參政騘馬圖　　　　<hi>明</hi>貝　瓊<lb/>
青騘萬里來安西五花滿身玉削蹄將軍大雪騎出塞<lb/>
風鬃未洗龍城泥何人落筆通造化天上房星降中夜<lb/>
朱衣老奚驚有神不獨開元數曹霸漠南漠北千帳空<lb/>
<pb n="KR4h0142_WYG_103-19b"/>
將軍賜爵論邊功此馬豈與凡馬同解鞍落日從逺放<lb/>
黄金臺髙春草豐<lb/>
　　題麝香騘馬圖　　　　　　　<hi>明</hi>張　適<lb/>
霧鬛風鬃八尺驕身閒如染麝香毛明朝欲伐匈奴去<lb/>
萬里龍沙豈足勞<lb/>
　　題正面黄　　　　　　　　　<hi>元</hi>楊維楨<lb/>
鼎湖乘黄忽巳仙龍池霹靂飛青天玉臺萬里在足下<lb/>
青絲挽住春風前嶷如長鶴靜不騫仗下肯受庸奴鞭<lb/>
<pb n="KR4h0142_WYG_103-20a"/>
主恩一顧百金重不辭正面當君憐<lb/>
　　次韻子瞻詠好頭赤圖　　　　<hi>宋</hi>黄庭堅<lb/>
李侯畫骨不畫肉筆下馬生如破竹秦駒雖入天馬圖<lb/>
猶恐真龍在空谷精神權竒汗溝赤自有赤烏能逐日<lb/>
安得身為漢都䕶三十六城看歴歴<hi>亦畫肉一作不畫肉天馬一作天仗</hi>
<hi>自有赤烏一作有頭赤烏</hi>
　　題宣和所制赤駒圖　　　　　<hi>元</hi>張天英<lb/>
房星委地生神駒衆馬不得相儔匹千里風輕白玉蹄<lb/>
<pb n="KR4h0142_WYG_103-20b"/>
平淵春浴丹砂質自從長養入天閑振鬛長陪乘輿出<lb/>
未知赴敵見戈矛所慣承恩開警蹕嘶當落日近尊嚴<lb/>
氣抹長林動蕭瑟不慙芻豆飽微軀尚覬朝家三品秩<lb/>
宣和殿裏圖書暇親見圉人事爬櫛當時青海九萬餘<lb/>
未有一匹當宸筆臨軒睥睨迥出羣落紙須㬰歘奔逸<lb/>
内侍傳宣賜近臣再拜奎光欲騰室秋深沙苑多蒺藜<lb/>
夜半河南吹觱栗已詔民間置牧地如此龍媒敢輕失<lb/>
　　題錢選臨曹將軍燕脂騘圖<hi>二首元</hi>王　惲<lb/>
<pb n="KR4h0142_WYG_103-21a"/>
涪翁醉草丹青引祕省珍藏獵騎圖老眼再觀知有數<lb/>
喜從唐本玩臨摹<lb/>
龍種中來見異姿春風舞影下瑶池馬中岳湛錢郎筆<lb/>
寫盡坡仙七字詩<lb/>
　　臙脂駿圖歌　　　　　　　　<hi>元</hi>趙孟頫<lb/>
騏驎騕褭世常有伯樂不生淹棧豆歘見此圖神自王<lb/>
權竒磊落龍為友隅目晶熒生紫光錦毛錯落䝉清霜<lb/>
霜蹄䠞踏寒玉響霧鬛振動秋風涼朝浴扶桑騰浩蕩<lb/>
<pb n="KR4h0142_WYG_103-21b"/>
莫秣崐崘超象罔雄姿似隘六合小盛氣欲籋浮雲上<lb/>
嗅塵一歕驚肉飛奮迅不受人間鞿豈惟萬馬羞欲死<lb/>
直與八駿爭先馳只今相者多舉肥歎息此圖誰復知<lb/>
君不見王處沖半生隱德真成癡<lb/>
　　題趙翰林畫桃花馬　　　　　<hi>元</hi>陳　基<lb/>
當時沙苑最權竒贈與吳興學士騎身上桃花千萬朶<lb/>
為渠圖寫墨淋漓<lb/>
　　趙翰林桃花馬圖　　　　　　<hi>元</hi>熊夢祥<lb/>
<pb n="KR4h0142_WYG_103-22a"/>
風翻細雨入天閑貌得權竒電影寒鳳閣春深人已逺<lb/>
空餘精彩匹曹韓<lb/>
　　題趙翰林桃花馬圖　　　　　<hi>元</hi>鄭　東<lb/>
昔共將軍戰陣間髑髏濺血上斑斑昆明池上敎人洗<lb/>
選入天家十二閑<lb/>
　　題趙子昂桃花馬　　　　　　<hi>元</hi>丁　立<lb/>
學士當年侍武王詔騎天馬入明光上林三月花如雨<lb/>
吹落金鞍片片香<lb/>
<pb n="KR4h0142_WYG_103-22b"/>
　　馬國瑞所題李龍眠畫赤黑二馬相戲巻子索詩<lb/>
　　　因題巻後　　　　　　　　<hi>元</hi>成廷珪<lb/>
君不見項王烏騅如黑龍蹴踏萬里煙塵空五年乘之<lb/>
勇無敵七十二戰收竒功又不見白門赤兔來向東神<lb/>
物終屬雲長公百萬軍中刺名將疾如健鶻追秋風龍<lb/>
眠居士新貌得毛色意態將無同沙場無人白日靜平<lb/>
波淺草青茸茸雙蹄直立欲變化兩尾突起爭豪雄還<lb/>
君此圖三歎息此馬忽亡難再得江南異事人未知又<lb/>
<pb n="KR4h0142_WYG_103-23a"/>
見麒麟出東壁<lb/>
　　題善道原韓幹黑馬圖　　　　<hi>明</hi>詹　同<lb/>
善家堂上書滿㕑古今名畫頻巻舒我來一見韓幹筆<lb/>
龍精自與凡馬殊𤣥鬛披披首渴烏紫瞳燄燄雙明珠<lb/>
黑雲一片忽墮地房星半夜飛神都御溝流水栁千樹<lb/>
圉人騎出拂春露黄金腰帶素花衣馬上回頭看飛絮<lb/>
絲韁在手不敢縱追風恐過龍樓去君不見向來畫馬<lb/>
只畫肉神逸之氣多不足幹遺真蹟世所稀使我見此<lb/>
<pb n="KR4h0142_WYG_103-23b"/>
思天育善家兄弟一馬騘此馬真與麒麟同白璧玉斗<lb/>
亦不換早晩持獻明光宫<lb/>
　　題鐵色騘馬　　　　　　　　<hi>元</hi>張　翥<lb/>
神厓黑龍時出水游此何年得其子是何毛骨如積鐵<lb/>
迥立長風獨竒偉霜蹄白鼻散五花倐見馬中真騄駬<lb/>
美髥奚官能剪拂不遣雲鬟涴泥滓少施控勒即飛騰<lb/>
唾尚不敢況敢捶馬生豈在粟一石不飽寧能見材美<lb/>
朝燕晡越信汝良安得壯士同生死阿師一室巾錫外<lb/>
<pb n="KR4h0142_WYG_103-24a"/>
時展此圖臨燕几三生似是支道林愛馬芳心同若此<lb/>
平原豐草秋漠漠恍惚寒沙颯然起英雄有志在青雲<lb/>
老眼因之空萬里<lb/>
　　題背立驪　　　　　　　　　<hi>元</hi>楊維楨<lb/>
首昂渴烏胯山峙拂階一把銀絲委金覊脫兔勢無前<lb/>
踣鐵盤攢忽如掎淺髖大脰方爭塗忍使驪龍老垂耳<lb/>
倚風背立非背恩䭾錦秋髙為君起<lb/>
　　韓幹畫照夜白圖<hi>四首</hi>　　　　<hi>元</hi>王　惲<lb/>
<pb n="KR4h0142_WYG_103-24b"/>
開元天子燕遊多一骨承恩玉色瑳所養自來非所用<lb/>
雨中蜀棧要青騾<lb/>
纓紱騶衣一色紅玉華光照苑門空昭陵六駿秋風裏<lb/>
辛苦文皇百戰功<lb/>
沈香亭下牡丹芳宫漏穿花夜未央輦路傳呼停鳳燭<lb/>
内家歸詫玉麟光<lb/>
政捐金鑑九齡歸聲色糊塗醉不知天意種深天寳禍<lb/>
故生尤物配妖姬<lb/>
<pb n="KR4h0142_WYG_103-25a"/>
　　題子昂照夜白　　　　　　　<hi>元</hi>戴表元<lb/>
風前新解錦鞍韉雪色糢糊霧色寒此物人間無處著<lb/>
千金祇得畫圖看<lb/>
　　戲題明皇照夜白圖　　　　　<hi>元</hi>丁鶴年<lb/>
天上麒麟天下稀月中幾送八姨歸君王寓目應追悔<lb/>
誤看乘鸞度羽衣<lb/>
　　題竹間翁白馬圖　　　　　　<hi>元</hi>丁鶴年<lb/>
誰識驊騮汗血中靜團晴雪動生風一從選入天閑内<lb/>
<pb n="KR4h0142_WYG_103-25b"/>
不覺人間萬馬空<lb/>
　　玉踠騮圖　　　　　　　　　<hi>元</hi>吳師道<lb/>
滿身霞彩尾蕭梢玉踠騰凌意氣驕牽向赤墀人駐目<lb/>
只疑踏雪未曽消<lb/>
　　玉豹圖　　　　　　　　　　<hi>元</hi>方　回<lb/>
龔侯之先楚兩龔逺孫挺挺有祖風五鼎食肉不挂意<lb/>
萬巻讀書曽用功草字隸字各神妙古詩律詩俱豪雄<lb/>
雖有一癖好畫馬不比人間凡畫工颯爽脩髥雪三尺<lb/>
<pb n="KR4h0142_WYG_103-26a"/>
長安市上無人識等閒幅紙寫驊騮或者終身求不得<lb/>
我未嘗求忽得之袖出玉花騘一匹開巻如聞嘶風聲<lb/>
蹴踏青天砲霹靂曹伯昔遇唐明皇畫出此馬真龍驤<lb/>
黄金拜賜南薫殿赫奕門户生輝光昇平難保金易散<lb/>
晩歲奔波逃戰場却得少陵詩一首名撐宇宙相悠長<lb/>
龔侯不干萬乘主但欲追尋窮杜甫老筆一洗韓幹肉<lb/>
天閑至寳落環堵詩非杜甫畫勝曹無乃心神漫勞苦<lb/>
龔侯此筆游戲耳别有文章垂萬古<lb/>
<pb n="KR4h0142_WYG_103-26b"/>
　　奉題子昂騮馬圖　　　　　　<hi>元</hi>楊維楨<lb/>
西家驍騎驍如龍鼻端生火耳生風東家老段老且蹇<lb/>
有如征南矍鑠翁西家公子誇逺服千里之行一日速<lb/>
東家主人役老段不取驍騰取馴伏主人公子性各殊<lb/>
愛驍愛段知何如若將䕫蚿較足下胡敢並轡爭齊驅<lb/>
明朝西家蹄一蹷解鞍折臂中道歇道傍仰首鳴向天<lb/>
䠥躠風塵愁跛鼈坐令公子心火然顧瞻老段行在前<lb/>
嗚呼世步誰後先東家莫厭遲遲鞭<lb/>
<pb n="KR4h0142_WYG_103-27a"/>
　　　題騕褭圖　　　　　　　　　<hi>宋</hi>秦　觀<lb/>
　雙瞳夾鏡權協月尾鬛蕭森澤於髮鞍銜不施韁復脫<lb/>
　旁無馭者氣騰越地如砥平丘隴滅天寒日暮抱飢渴<lb/>
　驤首號鳴思一發超軼絶塵入恍惚東門金鑄久銷歇<lb/>
　曹霸丹青亦云沒賴有龍眠戲揮筆眼前時見千里骨<lb/>
　玉臺閶闔相因依嗟爾龍媒空自竒鸞旗日行三十里<lb/>
　焉用逐風追電為<lb/>
　　　騾綱圖　　　　　　　　　　<hi>元</hi>宋　无<lb/>
<pb n="KR4h0142_WYG_103-27b"/>
　劍閣清塵犯屬車綱驘䭾得荔枝無却嫌畫史才情少<lb/>
　不作承平舞馬圖<lb/>
　<lb/>
　<lb/>
　<lb/>
　<lb/>
　<lb/>
御定歴代題畫詩類巻一百三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0142_WYG_060-1a"/>
　欽定四庫全書<lb/>
御定厯代題畫詩類卷六十目録<lb/>
　　仕女類<lb/>
　　　觀李凑所畫美人障子<hi>唐劉長卿</hi>
　　　傳畫美人戲成<hi>宋李綱</hi>
　　　得孫仲方畫美人一軸<hi>宋梅堯臣</hi>
　　　周昉畫美人歌<hi>宋蘇轍</hi>
　　　題伯時所畫宫女<hi>宋韓駒二首</hi>
<pb n="KR4h0142_WYG_060-1b"/>
　　　郭顯道美人圖<hi>元李俊民</hi>
　　　宣和内人圖<hi>元郝經</hi>
　　　錢霅溪宫人圖<hi>元安熈</hi>
　　　周昉畫美人圖<hi>元虞集</hi>
　　　題耿氏所藏豔畫<hi>元陳旅</hi>
　　　題美人卷<hi>元丁復</hi>
　　　美人圖<hi>元郭翼</hi>
　　　題四時宫人圖<hi>元薩都拉四首</hi>
<pb n="KR4h0142_WYG_060-2a"/>
　　題張士厚四時仕女<hi>元鄭洪四首</hi>
　　題美人圖<hi>元郭翼</hi>
　　題詩意圖<hi>元郭翼</hi>
　　題美人圖<hi>元貢性之</hi>
　　美人圖<hi>元金涓</hi>
　　題宫人圖<hi>元唐肅三首</hi>
　　美人圖<hi>明高啓</hi>
　　宫女圖<hi>明高啓</hi>
<pb n="KR4h0142_WYG_060-2b"/>
　　仕女四春圖<hi>明楊基四首</hi>
　　二美人圖<hi>明楊基二首</hi>
　　題美人<hi>明解縉</hi>
　　題仕女<hi>明平顯</hi>
　　沈如美所畫美人圖<hi>明張肯</hi>
　　仕女圖<hi>明張寧二首</hi>
　　聫璧圖<hi>明姚綸</hi>
　　仕女圖<hi>明丘吉</hi>
<pb n="KR4h0142_WYG_060-3a"/>
　　題四美人圖<hi>明程敏政四首</hi>
　　美人圖<hi>明周用二首</hi>
　　題美人<hi>明邊貢</hi>
　　題美人圖<hi>明方行</hi>
　　仕女圖<hi>明沈周</hi>
　　美人幛子<hi>明顧璘二首</hi>
　　題畫美人<hi>明李鳴鶴</hi>
　　美人圖<hi>明林景清</hi>
<pb n="KR4h0142_WYG_060-3b"/>
　　題謝汝湖冡宰美人巻<hi>明陳鶴</hi>
　　題美人<hi>明陸深</hi>
　　畫人圖<hi>明陳繼儒</hi>
　　畫美人<hi>明徐渭</hi>
　　詠畫屏美人<hi>明葉小鸞二首</hi>
　　題十眉圖<hi>金劉迎</hi>
　　周文矩十美圖<hi>元吳鎮</hi>
　　周文矩十美<hi>圖元黄公望</hi>
<pb n="KR4h0142_WYG_060-4a"/>
　　背面美人圖<hi>明高啓</hi>
　　背面美人圖<hi>明蘇澹二首</hi>
　　上賜潘司農龍眠拂菻婦女圖<hi>元程鉅夫</hi>
　　貞女慎行圖<hi>元陳基</hi>
　　題吳娃圖<hi>元馬祖常二首</hi>
　　題秦宫人圖<hi>明詹斗文</hi>
　　題周昉瓊林夜醉圖<hi>明楊慎七首</hi>
　　宫意圖<hi>明倪仁吉</hi>
<pb n="KR4h0142_WYG_060-4b"/>
　　屏風絶句<hi>唐杜牧</hi>
　　詠畫障<hi>唐上官儀</hi>
　　題畫扇<hi>宋王安石</hi>
　　當世家觀畫<hi>宋梅堯臣</hi>
　　錢舜舉畫<hi>元虞集</hi>
　　題院人畫小景<hi>元張憲</hi>
　　題畫<hi>元唐肅</hi>
　　馬璘畫<hi>明高啓</hi>
<pb n="KR4h0142_WYG_060-5a"/>
　　　題畫<hi>明王鏊二首</hi>
　　　題畫<hi>明桑悦</hi>
　　　題畫<hi>明王世懋</hi>
　　　為袁一無題扇<hi>明顧觀</hi>
　　　題畫<hi>明張紳二首</hi>
　　　題畫<hi>明陳繼</hi>
　　　為黄應龍姬人史鳯翔題扇上景<hi>明祝允明</hi>
　　　題扇詩<hi>明田娟娟</hi>
<pb n="KR4h0142_WYG_060-5b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定厯代題畫詩類巻六十目録<lb/>
<pb n="KR4h0142_WYG_060-6a"/>
　欽定四庫全書<lb/>
御定厯代題畫詩類卷六十<lb/>
　　仕女類<lb/>
　　　觀李湊所畫美人障子　　　　<hi>唐</hi>劉長卿<lb/>
　愛爾含天姿丹青有殊智無間已得象象外更生意西<lb/>
　子不可見千載無重還空令浣紗態猶在含毫間一笑<lb/>
　豈易得雙蛾如有情忩風不舉袖但覺羅衣輕華堂翠<lb/>
　幕春風來内閣金屏曙色開此中一見亂人眼只疑行<lb/>
<pb n="KR4h0142_WYG_060-6b"/>
　到陽雲臺<lb/>
　　　傳畫美人戲成　　　　　　　<hi>宋</hi>李　綱<lb/>
　美人顔色嬌如花鬢髮光翳朝陽鵶玉釵斜挿翠眉蹙<lb/>
　豈亦有恨來天涯畫工善畫無窮意故把雙眸翦秋水<lb/>
　丹青幻出亦動人况復嫣然能啓齒年來居士心如灰<lb/>
　草戸金鎚擊不開縱教天女來相試虚煩雲雨下陽臺<lb/>
　　　得孫仲方畫美人一軸　　　　<hi>宋</hi>梅堯臣<lb/>
　駿駒少馴良美人少賢徳常聞敗君駕亦以傾人國因<lb/>
<pb n="KR4h0142_WYG_060-7a"/>
觀壁間畫筆妙仍竒色持歸非奪好來者恐為惑<lb/>
　　周昉畫美人歌　　　　　　　<hi>宋</hi>蘇　轍<lb/>
深宫美人百不知飲酒食肉事遊嬉彈絲吹竹舞羅衣<lb/>
曲終對鏡理鬢眉岌然髙髻玉釵垂雙鬟窈窕萼葉㣲<lb/>
宛轉躑躅從嬰兒倚楹俯檻皆有姿擁扇執拂知從誰<lb/>
瘦者飛燕肥玉妃俯仰向背樂且悲九重深逺安得窺<lb/>
周生執筆心坐馳流傳人間眩心脾飛瓊小玉雲霧幃<lb/>
長風吹開忽見之夢魂清夜那復追老人衰朽百事非<lb/>
<pb n="KR4h0142_WYG_060-7b"/>
展巻一笑亦何為持付少年良所宜<lb/>
　　題伯時所畫宫女<hi>二首</hi>　　　　<hi>宋</hi>韓　駒<lb/>
只道春風閉掖庭朝來綰結髻鬟新蛾眉不是傳君寵<lb/>
試觸君衣鸚鵡嗔<lb/>
睡起昭陽黯淡妝不知縁底背斜陽若敎轉盼一回首<lb/>
三十六宫無粉光<lb/>
　　郭顯道美人圖　　　　　　　<hi>元</hi>李俊民<lb/>
君不見昭陽殿裏蓬萊人終惹漁陽胡馬塵又不見吳<lb/>
<pb n="KR4h0142_WYG_060-8a"/>
宫夜夜烏棲曲竟使姑蘇走麋鹿移人大抵物之尤喪<lb/>
亂未免天公愁雖然丹青不解語冷眼止作鄉温柔試<lb/>
問人間何處有畫工恐是傾國手却憐當日毛延夀故<lb/>
冩巫山女麤醜<lb/>
　　宣和内人圖　　　　　　　　<hi>元</hi>郝　經<lb/>
牡丹横壓搔頭玉眼尾秋江翦寒緑金翠冠梳抹且肩<lb/>
正是宣和舊妝束腰肢一搦不勝衣當時宜瘦不宜肥<lb/>
三千想見無顔色偏有親題御製詩蔡攸恢復燕山府<lb/>
<pb n="KR4h0142_WYG_060-8b"/>
曽索君王不曽許蕭條萬里去中原偶見花枝涙如雨<lb/>
却將換米向三韓遂令流落在人間道君一顧曽傾國<lb/>
今人休作等閒㸔<lb/>
　　錢霅溪宫人圖　　　　　　　<hi>元</hi>安　熙<lb/>
露冷月華白悠悠方寸心夫君𣺌何許悵望碧雲深<lb/>
　　周昉畫美人圖　　　　　　　<hi>元</hi>虞　集<lb/>
島上雲生日轉欄海風吹面暮寒尖春明玉色遺薌澤<lb/>
夜定珠光入鏡奩織得鴛鴦成緑縐敎成鸚鵡啄紅甜<lb/>
<pb n="KR4h0142_WYG_060-9a"/>
試令鼔瑟應無語日斷歸帆思未忺<lb/>
　　題耿氏所藏豔畫　　　　　　<hi>元</hi>陳　旅<lb/>
五月風生水殿涼緑楊深處奏鶯簧佳人偏愛臨池坐<lb/>
欲與荷花鬬晩妝<lb/>
　　題美人卷　　　　　　　　　<hi>元</hi>丁　復<lb/>
玉山横管淚痕光繡褥雙迴綵鳯皇百巧心情題不得<lb/>
九疑雲冷隔三湘<lb/>
　　美人圖　　　　　　　　　　<hi>元</hi>郭　翼<lb/>
<pb n="KR4h0142_WYG_060-9b"/>
鬱金殿前楊栁新長門草色春復春下堦㣲㣲動香歩<lb/>
波影晴光流素塵翠釵蜻蜓雕玉佩攬髻迴風舞裙帶<lb/>
合歡花落無好花伯勞單飛鶯亂啼玉音夜夜宫車絶<lb/>
露㸃蒼苔怨明月<lb/>
　　題四時宫人圖<hi>四首</hi>　　　　　<hi>元</hi>薩都拉<lb/>
紫宫風暖百花香玉人端坐七寳牀鳯皇小架懸夜月<lb/>
一女侍鏡觀濃妝背後一女冠烏帽茶色宫袍靴色皁<lb/>
手持團扇不動塵一掬香彎立青曉一女淺歩腰半駝<lb/>
<pb n="KR4h0142_WYG_060-10a"/>
小扇輕撲花閒蛾淡陰桐樹一女立手抱胡牀一轉波<lb/>
牀頭細鎖懸金鐘白鶴雙飛花影重詞人見此神恍惚<lb/>
巫山夢裏曽相逢<lb/>
金猊吐煙清晝長美人坐倚百玉牀藍衫一女髻垂耳<lb/>
手持方扇立坐傍一女最小不㑹妝髙眉短髪耀漆光<lb/>
玉纎緑笋握金翦栁下輕挽宫人裳金盤玉甕左右列<lb/>
紅桃碧藕冰雪涼冰壺之傍立一女背後隨以雙白羊<lb/>
手拱金瓶㵼水忙酒翅灑雪驚鴛鴦鴛鴦得水自雙浴<lb/>
<pb n="KR4h0142_WYG_060-10b"/>
美人抱膝空斷腸<lb/>
盆池露冷荷半枯碧波風細雙遊魚美人坐此碧玉椅<lb/>
屏山方按碧蟾蜍椅後二女執纓立案前二女嬌滴滴<lb/>
大女手扶小女腰小女嬌倚大女膝涼風入樹落翠槐<lb/>
秋深不見羊車來金鈴響處吠黄犬美人笑托芙蓉腮<lb/>
錦屏三面圍繡牀沉香椅上鳯褥光美人端坐袖雙手<lb/>
臨眉半蹙愁夜長椅後一女揺白羽一女執纓更回顧<lb/>
一女烏帽金縷衣玉指纎纎攜小女小女手挽大女腰<lb/>
<pb n="KR4h0142_WYG_060-11a"/>
笑㸔孔雀雙翠翹可憐美人獨自坐翠竹雪響風前梢<lb/>
　　題張士厚四時仕女<hi>四首</hi>　　　<hi>元</hi>鄭　洪<lb/>
繡簾壓地花陰陰鳯釵綰髻雙黄金飛絲千尺不墮地<lb/>
絶似江南游子心寳匳百刻煙如縷暗擲金錢卜神女<lb/>
櫻桃子熟人未歸蔍蔥花開涙如雨<lb/>
金盆沐曉蟠雙鴉緑紅粉汗霑蟬紗金刀取玉薄於紙<lb/>
渴心欲死東陵𤓰木蘭艇子沙棠楫采蓮得花棄荷葉<lb/>
荷葉輕如薄倖兒蓮花酷似多情妾<lb/>
<pb n="KR4h0142_WYG_060-11b"/>
梧桐月小蟾蜍蟄芙蓉露冷銅仙泣金粟香懸十二闌<lb/>
韈羅塵沁莓苔濕畫屏絳燭煙未銷夜深恨殺雙鸞簫<lb/>
喚回金屋鴛鴦夢不到銀河烏鵲橋<lb/>
霜蟾弄影窺金屋么鳯吹香絢銀燭繡羅小韈蹙雙蓮<lb/>
翠袖垂肩倚孤竹紅錦凍折水如車寒衣遞到長風沙<lb/>
莫遣朝雲妒桃葉寄將春信與梅花<lb/>
　　題美人圖　　　　　　　　　<hi>元</hi>郭　翼<lb/>
上清宫殿五雲車降下仙人萼緑華怪得雪衣無箇信<lb/>
<pb n="KR4h0142_WYG_060-12a"/>
只將條脱寄羊家<lb/>
　　題詩意圖　　　　　　　　　<hi>元</hi>郭　翼<lb/>
鬱金堂上春濃否薄薄羅襦杏子紅白日繡忩鶯不語<lb/>
都縁詩思落花中<lb/>
　　題美人圖　　　　　　　　　<hi>元</hi>貢性之<lb/>
離離珠樹隔秋煙望斷歸帆信杳然試問海山今夜月<lb/>
不知何處照人圓<lb/>
　　美人圖　　　　　　　　　　<hi>元</hi>金　涓<lb/>
<pb n="KR4h0142_WYG_060-12b"/>
綵雲宫殿月闌干翠袖春風倚莫寒馬上琵琶愁未已<lb/>
不須重展畫圖㸔<lb/>
　　題宫人圖<hi>三首</hi>　　　　　　　<hi>元</hi>唐　肅<lb/>
凝思立近井邊梧長日不開金鎖魚和得君王新製曲<lb/>
傳宣已喚女尚書<lb/>
不是含愁不是思監官引出赴朝時回頭興慶池邊路<lb/>
昨日花開夜合枝<lb/>
洗花染線刺春羅鳯翼雙飛錦作窠暫起非闗鍼力倦<lb/>
<pb n="KR4h0142_WYG_060-13a"/>
海棠時節困偏多<lb/>
　　美人圖　　　　　　　　　　<hi>明</hi>髙　啓<lb/>
秋千庭院閉青春背立誰曽見得真莫道不言思憶事<lb/>
欲言還説與何人<lb/>
　　宫女圖　　　　　　　　　　<hi>明</hi>髙　啓<lb/>
女奴扶醉踏蒼苔明月西園侍宴迴小犬隔花空吠影<lb/>
夜深宫禁有誰來<lb/>
　　仕女四春圖<hi>四首</hi>　　　　　　<hi>明</hi>楊　基<lb/>
<pb n="KR4h0142_WYG_060-13b"/>
東風翦翦入妝臺眉蹙春愁掃不開非是薄羅能耐冷<lb/>
捲簾貪㸔燕雙來<hi>春隂</hi>
隔簾鸚鵡解呼名花落閒庭草自生曲曲畫闌皆倚遍<lb/>
一春刀翦不聞聲<hi>春悶</hi>
風送楊花滿繡牀飛來紫燕亦雙雙閒情正在停鍼處<lb/>
笑嚼殘絨唾碧忩<hi>春繡</hi>
蹴罷秋千日已沉東風花底力難禁笑攜女伴歸來晩<lb/>
失却羅鞋不再尋<hi>春戲</hi>
<pb n="KR4h0142_WYG_060-14a"/>
　　二美人圖　　　　　　　　　<hi>明</hi>楊　基<lb/>
半晌無言却斂眉玉簪斜墮翠鬟敧相逢莫説傷心事<lb/>
才入深宫自得知<lb/>
鴉頭羅襪鳯頭鞋細踏花陰下玉階綰得青絲無奈滑<lb/>
更臨春水照金釵<lb/>
　　題美人　　　　　　　　　　<hi>明</hi>解　縉<lb/>
八駿瑶池去不回蛾眉蕭颯鏡中衰至今楚水荒臺上<lb/>
化作行雲夢裏來<lb/>
<pb n="KR4h0142_WYG_060-14b"/>
　　題仕女　　　　　　　　　　<hi>明</hi>平　顯<lb/>
周南聲教美洋洋比屋絃歌窈窕章一㸃蕙心清若水<lb/>
緑陰欄檻畫熏香<lb/>
　　沈如美所畫美人圖<hi>為徐文輝作</hi>　　<hi>明</hi>張　肯<lb/>
流蘇綴彩鴛帳寒金鴨不飛香縷殘新霜撲簾白如粉<lb/>
啞啞烏啼金井欄芙蓉屏開睡初醒守宫淺褪胭脂冷<lb/>
玉釵慵整雙鳯皇春愁壓翠蛾眉長<lb/>
　　仕女圖<hi>為張宗大題二首</hi>　　　　　　<hi>明</hi>張　寜<lb/>
<pb n="KR4h0142_WYG_060-15a"/>
吳城仕女越樣妝籠冠盤髻銷金裳東風淡蕩桃李月<lb/>
㸔花不語情何長女伴相將牽穉子庭院無人花正芳<lb/>
陽春宛宛白日暮空抱花枝歸洞房<lb/>
芙蓉迎秋木犀早開到黄花秋欲老渉江人逺鴈來遲<lb/>
零落東籬為誰好小娃扶幼歩車輕聞語回頭心懊惱<lb/>
曲房深閉緑苔生何處寒衣月中搗<lb/>
　　聫壁巻　　　　　　　　　　<hi>明</hi>姚　綸<lb/>
仙子瑶臺玉一雙碧桃紅杏遞生香絳裙拂地春同歩<lb/>
<pb n="KR4h0142_WYG_060-15b"/>
寳鏡開奩曉並妝織翠舞衫封蛺蝶泥金歌扇畫鴛鴦<lb/>
卷中乍識春風面惱我題詩一斷腸<lb/>
　　仕女圖　　　　　　　　　　<hi>明</hi>丘　吉<lb/>
絲抽霜藕織仙衣立近芭蕉怨落暉踏破緑苔羅襪冷<lb/>
宫前昨夜有霜飛<lb/>
　　題四美人圖<hi>琴碁書畫</hi>　　　　　　<hi>明</hi>程敏政<lb/>
緑綺初調曲未殘幽情應歎賞音難不嫌兒女聲相昵<lb/>
一鶴長鳴繞畫闌<lb/>
<pb n="KR4h0142_WYG_060-16a"/>
玉子頻拈欲下遲芭蕉紅日影將移錦䙀兒共金絲犬<lb/>
問道輸贏兩不知<lb/>
倦來攜手下階行共讀周南㡬句成庭桂香中無一事<lb/>
閒聽公子擊毬聲<lb/>
促織場邊爽氣新彩毫輕染墨華匀香閨不愛千紅紫<lb/>
只冩青松與緑筠<lb/>
　　美人圖<hi>二首</hi>　　　　　　　　<hi>明</hi>周　用<lb/>
南國佳人擁翠蛾玉輿迢遞盼星河君恩未必皆顔色<lb/>
<pb n="KR4h0142_WYG_060-16b"/>
消得秋風滿扇羅<lb/>
彩蟾涼影沁衣絲畫燭銀屏夢去遲何事玉闗春信逺<lb/>
梅花清瘦不禁詩<lb/>
　　題美人　　　　　　　　　　<hi>明</hi>邊　貢<lb/>
月宫秋冷桂團團嵗嵗花開只自攀共在人間説天上<lb/>
不知天上憶人間<lb/>
　　題美人圖　　　　　　　　　<hi>明</hi>方　行<lb/>
白玉簾開露氣浮芙蓉花近紫金鈎陽春一曲無人識<lb/>
<pb n="KR4h0142_WYG_060-17a"/>
空拂銀筝下翠樓<lb/>
　　仕女圖　　　　　　　　　　<hi>明</hi>沈　周<lb/>
魫薄牕虚日映樓杏花風蕩玉簾鈎手擎妝盒偷㣲笑<lb/>
紅脚蛛絲在上頭<lb/>
　　美人障子<hi>二首</hi>　　　　　　　<hi>明</hi>顧　璘<lb/>
晩多幽思不成妝徙倚閒臺玉漏長明月漸低天杳杳<lb/>
梅花枝上有新霜<lb/>
霧縠㣲涼玉露清銀河西畔水盈盈桂香蟾影秋無限<lb/>
<pb n="KR4h0142_WYG_060-17b"/>
一曲霓裳萬古情<lb/>
　　題畫美人　　　　　　　　　<hi>明</hi>李鳴鶴<lb/>
一夜春風發芳心不自持侵晨攜女伴花下對彈碁<lb/>
　　美人圖　　　　　　　　　　<hi>明</hi>林景清<lb/>
曉院沈沈春晝長曲闌風暖錦屏香碧紗忩前罷梳洗<lb/>
金蓮緩蹴雙鴛鴦小娃展圖供翫畢對語雕牀情自適<lb/>
靈鵲枝頭報喜聲標梅正是花生實<lb/>
　　題謝汝湖冡宰美人卷<hi>次金太史韻</hi>　<hi>明</hi>陳　鶴<lb/>
<pb n="KR4h0142_WYG_060-18a"/>
隔花翻曲月臨牆欲覓知音懶鬬妝撥盡相思不成調<lb/>
御溝流水亂人腸<lb/>
　　美人　　　　　　　　　　　<hi>明</hi>陸　深<lb/>
睡起春無事紗厨紅粉樓無言㸔羅帶獨坐還慚羞雲<lb/>
鬢亂不理眼波嬌欲流忩前有鸚鵡一為訢春愁<lb/>
　　美人圖　　　　　　　　　　<hi>明</hi>陳繼儒<lb/>
弱風吹素衣水熱鴛鴦冷小鬢撩春深不忍嗔花影<lb/>
　　畫美人　　　　　　　　　　<hi>明</hi>徐　渭<lb/>
<pb n="KR4h0142_WYG_060-18b"/>
牡丹花對石頭開兩燕低從杏杪來勾引美人成一笑<lb/>
畫工難處是雙腮<lb/>
　　詠畫屏美人<hi>二首</hi>　　　　　　<hi>明/</hi>葉氏<hi>名小鸞</hi>
庭雪初消月半鈎輕漪月色共湘流玉人斜倚寒無那<lb/>
兩㸃春山日日愁<lb/>
紅深翠淺最芳年閒倚晴空破綺煙何似美人腸斷處<lb/>
海棠和雨晩風前<lb/>
　　題十眉圖　　　　　　　　　<hi>金</hi>劉　迎<lb/>
<pb n="KR4h0142_WYG_060-19a"/>
寳箱拂塵金屈戍周昉丹青見真筆春風曽憶賦妖嬈<lb/>
人共畫圖成十一燭奴香底花光凝錚錚鐵響聞三更<lb/>
車聲雷動不通語眼態波横空送情蠻雲盤鶴遼天闊<lb/>
犀玉依依對書札人生何處不相逢還醉武陵溪上月<lb/>
　　周文矩十美圖　　　　　　　<hi>元</hi>吳　鎮<lb/>
有女聮翩巧樣妝能將歌舞動君王誰言金屋風光好<lb/>
雨滴蒼筠漏更長<lb/>
　　周文矩十美圖　　　　　　　<hi>元</hi>黄公望<lb/>
<pb n="KR4h0142_WYG_060-19b"/>
侍宴朱樓向暮歸御香猶在縷金衣相攜女伴階前立<lb/>
笑指鴛鴦水面飛<lb/>
　　背面美人圖　　　　　　　　<hi>明</hi>高　啓<lb/>
欲呼回首不知名背立東風㡬許情莫道畫師元不見<lb/>
傾城雖見畫難成<lb/>
　　背面美人圖<hi>二首</hi>　　　　　　<hi>明</hi>蘇　澹<lb/>
抱得琵琵下玉除湖山背立溜犀梳傍人欲見春風面<lb/>
但道蕭郎有寄書<lb/>
<pb n="KR4h0142_WYG_060-20a"/>
釵軃烏雲鬢欲蓬回頭環珮響丁東背人不是無情思<lb/>
自古紅顔畏畫工<lb/>
　　上賜潘司農龍眠拂菻婦女圖　<hi>元</hi>程鉅夫<lb/>
拂菻迢迢四萬里拂菻美人瑩秋水五代王商畫作圖<lb/>
龍眠後出尤精緻手持玉鐘玉為顔前身應住補陀山<lb/>
長眉翠髮四維列白㲲覆頂黄金環女伴駢肩擁孤樹<lb/>
背把閒花調兒女一兒在膝嬌欲飛石榴可憐故不與<lb/>
涼州舞徹來西風琵琶檀板移商宫娛尊奉長各有意<lb/>
<pb n="KR4h0142_WYG_060-20b"/>
風俗雖異君臣同百年承平四海一此圖還從祕府出<lb/>
司農潘卿拜賜歸㸃染猶須玉堂筆天門蕩蕩萬國臣<lb/>
驛騎横行四海濵聞道海中西女種女生長嫁拂菻人<lb/>
　　貞女慎行圖　　　　　　　　<hi>元</hi>陳　基<lb/>
貞女慎行露君子戒履霜嵗暮懷百憂離居真慨慷方<lb/>
舟豈無楫河水亦可杭臨流不能度佇立以彷徨<lb/>
　　題吳娃圖<hi>二首</hi>　　　　　　　<hi>元</hi>馬祖常<lb/>
金蓮燭下㸔蛾眉應是吳王半醉時一自館娃宫壞後<lb/>
<pb n="KR4h0142_WYG_060-21a"/>
仙魂都上落花枝<lb/>
千兩金盤浴小兒玉釵雙墮燕差池繡忩白日無鍼線<lb/>
却笑羅敷不畫眉<lb/>
　　題秦宫人圖　　　　　　　　<hi>明</hi>詹斗文<lb/>
西嶽髙峙金天開黄河一線崑崙來玉女峰頭望雲海<lb/>
日月倒挂青蓮臺華陰避難采松者逢人尚説秦宫灰<lb/>
先秦主恩亦不惡笋牀香檻垂綃箔鴉黄月冷夢魂迷<lb/>
翠黛鉛華翻寂寞一去山中春復春碧草不棲人世塵<lb/>
<pb n="KR4h0142_WYG_060-21b"/>
世人爭説山中好誰説山中幽怨新當時攜得瑶琴去<lb/>
一曲相思石上陳<lb/>
　　題周昉瓊枝夜醉圖<hi>七首</hi>　　　<hi>明</hi>楊　慎<lb/>
寳枕垂雲選夢玉簫品月偷聲歩揺翻霜夜艾瓊枝扶<lb/>
醉天明<lb/>
魏帝臺隨風動滕王棟與雲飛入門遥望碧落仙界髙<lb/>
連紫㣲<lb/>
金縫湘裙一搦玉鈎羅襪雙彎瓊腴粉英朝翠錦緻松<lb/>
<pb n="KR4h0142_WYG_060-22a"/>
脂夜丹<lb/>
永巷襞情捲玉長門絲淚銷金合懽蘸暈緑淺楊栁麯<lb/>
塵黄深<lb/>
百子池頭麗人三花樹下長春襟解㣲聞香澤帷褰想<lb/>
見横陳<lb/>
星䵠盈盈笑靨雲衣嫋嫋輕褣醉妝淡紫沙冪胡旋墜<lb/>
金次工<lb/>
海上麻姑送酒雲間玉女投壺應笑南朝老庾水葓冷<lb/>
<pb n="KR4h0142_WYG_060-22b"/>
面江圖<lb/>
　　宫意圖　　　　　　　　　　<hi>明</hi>倪氏<hi>名仁吉</hi>
調入蒼梧斑竹枝瀟湘渺𣺌水雲思聽來記得華清夜<lb/>
疎雨銀釭獨坐時<lb/>
　　屏風絶句　　　　　　　　　<hi>唐</hi>杜　牧<lb/>
屏風周昉畫纎腰嵗乆丹青色半銷斜倚玉忩鸞髪女<lb/>
拂塵猶自妒嬌嬈<lb/>
　　詠畫障　　　　　　　　　　<hi>唐</hi>上官儀<lb/>
<pb n="KR4h0142_WYG_060-23a"/>
芳晨麗日桃花浦珠簾翠帳鳯皇樓蔡女菱歌移錦䌫<lb/>
燕姬春望上瓊鈎新妝漏影浮輕扇冶袖飄香入淺流<lb/>
未減行雨荆臺下自比凌波洛浦遊<lb/>
　　題畫扇　　　　　　　　　　<hi>宋</hi>王安石<lb/>
玉斧修成寳月團月邊仍有女乗鸞青冥風露非人世<lb/>
鬢亂釵斜特地寒<lb/>
　　當世家觀畫　　　　　　　　<hi>宋</hi>梅堯臣<lb/>
冰蠶吐絲織纎紈妙娥貎玉輕邯鄲曲眉淺臉鵶髮盤<lb/>
<pb n="KR4h0142_WYG_060-23b"/>
白角瑩薄垂肩冠銅青羅衫日月團紅裙撮暈朝霞乾<lb/>
手中把筆書小字字以通情形以觀形隨畫去能長好<lb/>
嵗嵗年年應不老相逢熟識眼生春重伴忘憂作萱草<lb/>
　　錢舜舉畫　　　　　　　　　<hi>元</hi>虞　集<lb/>
一樹花如雪清明客未歸坐㸔黄鳥並夢作綵雲飛翠<lb/>
袖寒猶薄羊車過絶稀相如能作賦月下卷春衣<lb/>
　　題院人畫小景　　　　　　　<hi>元</hi>張　憲<lb/>
髙棟層軒夜未央溶溶新緑漲池塘風輕楊栁金絲軟<lb/>
<pb n="KR4h0142_WYG_060-24a"/>
月淡梨花玉骨香亂唾碧茸紆曲逕獨循青瑣轉迴廊<lb/>
千金一刻誰能買輸與豪家白面郎<lb/>
　　題畫　　　　　　　　　　　<hi>元</hi>唐　肅<lb/>
春齋晝坐花落初客來示予古畫圖圖中人物誰所摹<lb/>
衣冠似是兩晉餘中牀獨踞美丈夫烏紗籠髮虬髥鬚<lb/>
右手摘阮意自如左手控絃分疾徐繞牀六人皆麗姝<lb/>
纎腰鬌髻長裙裾一擎羽扇立牀隅一負麈拂髹柄朱<lb/>
左右二姝意態舒一垂短袂一寒襦一姬手中紙筆具<lb/>
<pb n="KR4h0142_WYG_060-24b"/>
濡毫展幅若有需一姬執器製特殊非簫非籥非笙竽<lb/>
紛然侍立豔且都争妍競巧為主娛當時士尚談清虚<lb/>
内實多欲不可袪公忠世許王司徒亦有短轅金犢車<lb/>
還客此圖起長吁恬淡寡欲世豈無<lb/>
　　馬璘畫　　　　　　　　　　<hi>明</hi>髙　啓<lb/>
燕睡簾前夜未深羅衣應怯嫩寒侵風傳漏板還堪數<lb/>
月混梨花不易尋翠館紅樓猶裊裊華燈繡闥正沈沈<lb/>
畫中一片春宵景冩出幽人悵望心<lb/>
<pb n="KR4h0142_WYG_060-25a"/>
　　題畫<hi>二首</hi>　　　　　　　　　<hi>明</hi>王　鏊<lb/>
杏花如雪滿長安起視星河夜未闌為惜穠華宛相似<lb/>
臨風先折一枝㸔<lb/>
坐㸔冰輪碾玉池夜深欲去更遲遲廣寒宫裏誰為伴<lb/>
特為姮娥住少時<lb/>
　　題畫　　　　　　　　　　　<hi>明</hi>桑　悦<lb/>
彤庭沈沈月華滿珠簾暗帶紅霞捲春光常在繡幃子<lb/>
化機不屬天工管金壺漫㵼瓊瑶漿壺中一刻如年長<lb/>
<pb n="KR4h0142_WYG_060-25b"/>
舞腰裊裊輕貼地遏雲音樂催髙翔别院風光春正好<lb/>
銀燭髙燒照晴昊警露非無閬苑禽聽歌自有天山鳥<lb/>
忩前琪樹瑶玲瓏玉爐香燼落花風紉衣自習越溪事<lb/>
那知銀箭浮銅龍霄漢低回天咫尺抱衾擁帚皆恩澤<lb/>
素娥薄相為前趨女伴相逢不相識<lb/>
　　題畫　　　　　　　　　　　<hi>明</hi>王世懋<lb/>
閨中美人把瑶草夢斷江南漢宫曉舉頭纔見一枝紅<lb/>
低頭已惜春光老<lb/>
<pb n="KR4h0142_WYG_060-26a"/>
　　為袁一無題扇　　　　　　　<hi>明</hi>顧　觀<lb/>
月中仙子種娑羅樹底遥山隔絳河吹落秋聲向何處<lb/>
紫篔忩戸晩涼多<lb/>
　　題畫<hi>二首</hi>　　　　　　　　　<hi>明</hi>張　紳<lb/>
髙樹漏疎雨滴瀝下銀塘美人捲簾坐銀鴨自添香風<lb/>
吹緑荷葉正見宿鴛鴦<lb/>
閒門緑樹老華池芳草生偶隨蝴蝶起獨自下階行何<lb/>
處垂楊院春風驕馬鳴<lb/>
<pb n="KR4h0142_WYG_060-26b"/>
　　題畫　　　　　　　　　　　<hi>明</hi>陳　繼<lb/>
鳥散江村社鼔花揺酒市風帘曽記踏青歸去香羅著<lb/>
雨廉纎<lb/>
　　為黄應龍姬人史鳯翔題扇上景<hi>明</hi>祝允明<lb/>
綽綽輕紅廣袖垂逺山移翠上蛾眉闌干倚到春深處<lb/>
雨暖雲香日正遲<lb/>
　　題扇詩　　　　　　　　　　<hi>明</hi>田氏<hi>名娟娟</hi>
煙中芍藥朦朧睡雨底梨花淺淡妝小院黄昏人定後<lb/>
<pb n="KR4h0142_WYG_060-27a"/>
　隔牆遥辨麝蘭香<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0142_WYG_060-27b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定厯代題畫詩類卷六十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
                <head>一山文集卷一</head>
    <p>
<pb n="KR4d0559_WYG_001-1a"/>
欽定四庫全書<lb/>
　一山文集卷一　　　　　元　李繼本　撰<lb/>
　　賦<lb/>
　　　喜雨賦<lb/>
　辛亥夏余寓繁峙彌月不雨五月二十有二日大<lb/>
　雨作喜雨賦<lb/>
五臺之北五原之陽太行削雲間之老翠滹水落天上<lb/>
之銀潢澮畆縱横池館清涼雞犬静其無諽花竹秀兮<lb/>
<pb n="KR4d0559_WYG_001-1b"/>
有香卧雲子㳺而樂之遂解裝林下而卜隣扵暖泉之<lb/>
傍鄉大夫喜其來而懼其<graphic n="KR0616" url="https://raw.githubusercontent.com/kanripo/KR-Gaiji/master/images/KR0616.png" mimeType="image/png"/>也相與劌荒榛締草堂開<lb/>
蔬圃拭藥囊有琴在御有書滿床奚奴舂栁隂之白粲<lb/>
隣父過墻頭之緑觴歩明月而歌窈窕臨逝波而咏滄<lb/>
浪跡絶扵城市心息乎紛攘蓋將奉親以自樂而髙卧<lb/>
乎白雲之鄉孰期渉兹盛夏天閟膏雨憂心殷殷莫知<lb/>
所處赤日如焚旱氣旁午牛喘欲頽龍卧不起粟田半<lb/>
焦麥實成粃穹林偃兮槁木破金啼兮渴鼠地靈縮萬<lb/>
<pb n="KR4d0559_WYG_001-2a"/>
井之源海若収百川之水罷千門之筦絃嘆五方之商<lb/>
旅乃有戴白之翁垂髻之子㪺寒潭之清泠羅金檠之<lb/>
香幣走龍祠以祈靈薦牲俎以陳禮旌幢絢兮九霄笙<lb/>
皷訇兮百里娯以優伶雜以士女既醉既飽載笑載喜<lb/>
眇天澤之少施冀神心之蹔啟俄而𤣥霾塞虖泬寥宻<lb/>
霧沉虖階戺恍疑起潜蛟扵岩幽而捲怒瀧扵江渚也<lb/>
少焉明霞収流電止日迎霧以霽澄風吹雲而披靡氣<lb/>
將交而復離惠將布而復弛兆姓吞聲而無驩萬口箋<lb/>
<pb n="KR4d0559_WYG_001-2b"/>
天而矢死巍巍皇穹憫民之窮沛然下雨當兹五月之<lb/>
將終方是雨之欲䧏也炎光墮地層隂蔽空萬螘封穴<lb/>
百鳥號風日車騰騰以遄邁電幟閃閃以交攻山川晻<lb/>
藹乾坤晦蒙雷震天門之皷水涌馮夷之宫及是雨之<lb/>
既作也噴灑空際飛流海東浪奔平皋之雲河走長橋<lb/>
之虹瀉天瓢扵八極散銀竹扵千峯迴生意扵萬象蘇<lb/>
渴望扵三農既而隂氣解駁晴景冲融雲浮浮其若練<lb/>
山宛宛其猶龍鳥嬰嬰其相樂木蓊蓊其成叢平疇漲<lb/>
<pb n="KR4d0559_WYG_001-3a"/>
萬頃之綠竒葩吐千林之紅客有登空山以遐睇鏘環<lb/>
佩扵雲中藉緜緜之茂草䕃落落之長松暝藹逐遥空<lb/>
之孤鶩天風度荒寺之逺鐘俯仰宇宙披豁心胷但見<lb/>
火輪千丈西渡銀海涌出萬朶金芙蓉爾其霞飛林表<lb/>
烟歛天末栁暗歸鴉簷喧乾鵲送西山之夕陽掛南樓<lb/>
之朱箔槐色浮而廷宇清花隂轉而簾櫳薄緗帙曬兮<lb/>
芸軒酒斾揭兮山郭烏犍耕白水之涯紅袖舞清風之<lb/>
閣凉入兮練衣香潤兮錦橐扵是華者實槁者活疾者<lb/>
<pb n="KR4d0559_WYG_001-3b"/>
瘳憂者樂三農得是雨而澄明兩儀得是雨而開廓太<lb/>
和得是雨而流行沴氣得是雨而銷鑠彼棠谿之金美<lb/>
則美矣而惠不若是雨之溥垂棘之璧貴則貴矣而恩<lb/>
不若是雨之渥飛潛動植皆為之鬯舒耆耄幼稚皆為<lb/>
之欣躍信天下之至寳非一物獨得而霑□誠宇内之<lb/>
竒珍非一人獨得以囊括天降斯雨豈人所作人被斯<lb/>
澤非天曷託彼有備百禮以禱扵鬼神者孰若精一心<lb/>
以求扵㝠漠也卧雲子復怡然語諸鄉大夫曰始而不<lb/>
<pb n="KR4d0559_WYG_001-4a"/>
雨吾意天實殄厥下民矣既而大旱吾意天實隕厥兆<lb/>
民矣一雨如沭九土皆春天錫吾氓惠也孔殷吾將結<lb/>
青山以為侣招白雲以為隣畊田讀書以終老於滹水<lb/>
之濵迺歌曰雷雨滿盈兮蕩乎無垠氣化廻薄兮出乎<lb/>
無門使天雨玉兮曷若野橋流水清無塵使天雨珠兮<lb/>
曷若石田茒屋屯秋雲吾何以酬天地之大徳兮惟有<lb/>
丹心一寸横蒼旻<lb/>
　　詩<lb/>
<pb n="KR4d0559_WYG_001-4b"/>
　　五言古詩<lb/>
　　　王氏别墅<lb/>
旭日照逺水摇映青松林丹霞散餘彩翠烟鬱沉沉好<lb/>
鳥弄晴晝嘉禾敷繁隂天虚風物幽髙爽澄清襟解琴<lb/>
一奏之細和山水音歗歌以相羊頫仰獲我心栖遲嵗<lb/>
年晚將歸故山岑<lb/>
　　　送李順文<lb/>
維齊古青州其地山水秀嘗遭國大祲夾輔猶腋肘宅<lb/>
<pb n="KR4d0559_WYG_001-5a"/>
土稱上腴財賦等淛右竒閫久乃隳完城失封守妖盗<lb/>
起潢池跳梁裒林棷白晝燒通衢戎馬相踐蹂屋化飛<lb/>
塵灰莽莽草木茂往年大姓家存者無八九兵興歳無<lb/>
虚穡事廢南畝紛馳赤白囊烈勛徑何有上貽國之憂<lb/>
軫念夜逹晝簡師行天誅岌岌不敢後秦中出精甲長<lb/>
道屈群醜言言七十城易若摧瓦缶大野熄烽烟多士<lb/>
釋介胄兩河關梁通中原絶紛糾行者如螘旋居者如<lb/>
輻凑濟南李徴君累年文獻舊躬耕食其力園田如錯<lb/>
<pb n="KR4d0559_WYG_001-5b"/>
繡自經喪亂來避地東西走草食面削𤓰布絮體盈垢<lb/>
先師有遺文一一付君手萬死逃一生収藏免脱漏吾<lb/>
嘗觀其書篇章燦瓊玖讀之京華館霜月動虚牖尋將<lb/>
刻棗梓上儷鍾鼎夀古稱賢弟子君乎實無負始予未<lb/>
相識聞譽則已久昨枉過山齋衡扉竹外候吐飯欣接<lb/>
之笑語忘辰酉論議悉超絶白日雲霧剖讀書不窺園<lb/>
焚膏在研究巢由尚羊裘禄仕不掛口譬之天馬駒不<lb/>
肯戀棧豆裹粮出都門歸期迫夏首春容耀桃李川色<lb/>
<pb n="KR4d0559_WYG_001-6a"/>
潤栲杻太行入青雲千峰淡如帚黄河浪卷天風雨怒<lb/>
蛟吼路經百戰場青苔白骨朽抵家拜邱墳狐狸上荒<lb/>
阜俯仰成古今野哭雜山溜莫傷門祚衰晚節當大就<lb/>
立言紹前修蚤夜獵文囿為國植英才民俗盡歸厚我<lb/>
家漢水上昔别齒尚幼囏危十餘年骨肉知在否君歸<lb/>
我何如涕泗滿衣袖執手河之干臨風一觴酒人生㑹<lb/>
合難豈不懷親友相期保令名良時不可久<lb/>
　　　江皋圖<lb/>
<pb n="KR4d0559_WYG_001-6b"/>
江晚月未上白烟滿芳洲雨止山氣佳衡扉在岩幽浦<lb/>
迥沙漫漫松深露浮浮水田早稻熟稍欣獲有秋曠爽<lb/>
來清風朱夏炎敲収野人樂江居垂輪水西頭得魚送<lb/>
隣家酒好仍見留童丱喜相隨浩歌送蜚鷗古時放逹<lb/>
人傲睨輕王侯焉能繋塵鞅憧憧爲身謀我家漢水上<lb/>
田園雅綢繆榖苖含惠澤井洫交新流収穫賙族黨矢<lb/>
心良不媮一自來京都星霜儵十周寄食仰俸粟曷免<lb/>
生事憂藥物縻病身曠望増夷猶翩彼南飛鴻肯寄音<lb/>
<pb n="KR4d0559_WYG_001-7a"/>
信否<lb/>
　　　阻雨題柏山驛壁<lb/>
黯淡連朝雨山牕逓㣲凉絺衣含秋潤散髪此相羊白<lb/>
鳥啼青林澗水亦浪浪隱人不可見思之雲路長歗歌<lb/>
忽終晷西日下平岡<lb/>
　　　富庶驛<lb/>
羸馬下危坡返照在西林長風度清壑澗水鏘玉琴好<lb/>
鳥鳴幽谷晴雲超髙岑解裘背村塢小憇青松隂嗟我<lb/>
<pb n="KR4d0559_WYG_001-7b"/>
忝代祀凛凛懼不任巍巍廣寜祠夐隔遼水潯龍光逺<lb/>
被之紫氣鬱沉沉天香動草木翔舞有胎禽黍稷不疵<lb/>
厲雨露喣以深靈怪亦率職田野絶呻吟顧予蟣虱臣<lb/>
至喜動㣲忱兹願倘可遂庶慰吾皇心<lb/>
　　　山中書事<lb/>
圖史列坐隅深居愜幽情漢上青山多開軒眼増明白<lb/>
鳥烟際來清風竹間生抱甕汲新井佳蔬有餘馨嬾散<lb/>
時自適収書松下行青苔没屨跡凉露尚沾纓入雲問<lb/>
<pb n="KR4d0559_WYG_001-8a"/>
山寺忽聞踈磬聲<lb/>
　　　松下鼔琴圖<lb/>
兩岸何蒼蒼長松在髙岑月出屋東頭㣲雲生夕隂道<lb/>
人眉宇静松間調素琴商聲泛林莽流水為知音我欲<lb/>
往聽之青山白雲深<lb/>
　　七言古詩<lb/>
　　　仲冬月<lb/>
斗標建子仲冬月曉天雲掩殘月魄滿城霜氣利如刀<lb/>
<pb n="KR4d0559_WYG_001-8b"/>
敝褐蒙頭出不得旭日無光風伯怒冰合水泉厚地裂<lb/>
憑髙曠望目力超瀚海天山千丈雪波濤永閟蛟龍宫<lb/>
原野深藏狐兎穴南山榛栗盡枯死出獵何人馳駟驖<lb/>
俄頃風収氛翳開萬里雲天清帖帖青旗颭颭酒家樓<lb/>
杖頭恰有錢三百何物小兒為侣儔座上能詩有仙客<lb/>
月斜醉倒花樹下銅龍漏下五十刻<lb/>
　　　壁間雜畫<lb/>
山中之人氣奕奕愛畫雲山與水石逺山近山恣一揮<lb/>
<pb n="KR4d0559_WYG_001-9a"/>
頃刻生絹數十尺今代只數髙尚書妙處不減米家筆<lb/>
後之善畫者為誰青山白雲久蕭瑟忽驚座上烟藹生<lb/>
漠漠平林翠如織㔻生夢想不可到乃在君家雪色壁<lb/>
花發窮林破曉紅水合長天蕩晴碧蘆邊鴈影落迴汀<lb/>
沙上漁簔曬斜日白髪蒼頭四老人棋罷松間坐争席<lb/>
筍皮笠子大如傘歸去不愁山雨濕爐經九轉鍊丹成<lb/>
杖掛百錢酤酒喫眼看此景不可親况復憧憧事塵役<lb/>
會須結屋山之阿更求好田水之曲野人生理日有餘<lb/>
<pb n="KR4d0559_WYG_001-9b"/>
畊歸牛角懸書帙茆簷夜火促寒機古甸秋風収晚栗<lb/>
安車若便下邱樊為報先生不可出<lb/>
　　　福源精舍<lb/>
京城六月日如火風軒散髪執書坐頓嫌城市多煩囂<lb/>
欲買田廬何處可素几茶甌吹碧香有客敲扉偶相過<lb/>
爲言越中好山水厥土膏腴不偏頗魏氏之子文貞孫<lb/>
玉樹臨風色瑳瑳讀書淛水之東頭蒐今摭古以自課<lb/>
夏蓋湖光白湧雲福祈山氣青浮座三江帆上暮天長<lb/>
<pb n="KR4d0559_WYG_001-10a"/>
八月潮平秋水大亭邊獮猿長如人月黒林昏盗山果<lb/>
桃源人家疑此是洞口雲深晝無鎻百壺滿醉江南春<lb/>
撃缶髙歌兒子和西蜀少陵恒苦吟南陽武侯尚髙卧<lb/>
文貞昔在貞觀中大節堂堂不終挫好將舊學佐朝堂<lb/>
行見英流振頑懦索居何日賦歸來盡理遺書載經舸<lb/>
我昔耕牧峴山陽門前水田足粇糯十年道阻不可歸<lb/>
江上秋風茅屋破舊栽松柏定成林石墻竹梢添幾箇<lb/>
向來耆舊安穩無每一思之淚交墮福源林壑倘見分<lb/>
<pb n="KR4d0559_WYG_001-10b"/>
卜隣擬住山之左客歸好語仲逺君歳晚寄書煩報我<lb/>
　　　墨竹<lb/>
近時海内稱畫竹息齋筆意何突兀蒼然冩此風露枝<lb/>
墨花落紙秋萬斛恠處不減文湖洲展玩晴窓醒心目<lb/>
竹邊巒石更坡陀便似着身㳺嶰谷青谿過雨山霧寒<lb/>
白月出林烟水緑葛陂老龍頭角秃夜嘘雲氣黒如沐<lb/>
白晝慘慄炎<graphic n="KR1201" url="https://raw.githubusercontent.com/kanripo/KR-Gaiji/master/images/KR1201.png" mimeType="image/png"/>収展書宜趂清隂讀我有竹林漢水西<lb/>
兒時學種如種玉春翠森森抽細筍風碧娟娟散幽馥<lb/>
<pb n="KR4d0559_WYG_001-11a"/>
有客清似王子猷拄杖<graphic n="KR1201" url="https://raw.githubusercontent.com/kanripo/KR-Gaiji/master/images/KR1201.png" mimeType="image/png"/>門往來熟欲歸料理不可得<lb/>
夢遶江村白沙曲安得大絹長丈餘請君為我作横幅<lb/>
寫我只作六逸儔掛在秋風江上之小樓<lb/>
　　　題畫<lb/>
山翠浮空初過雨山麓晴雲散芳渚霧合長林生曉寒<lb/>
人家更在林深處澗泉六月飜松根石洞千年隱仙侶<lb/>
有誰共奕橘中來無人問路桃源去白烟遮盡青林花<lb/>
野簌嫩香應可茹清幽不減山之隂只欠蘭亭列觴俎<lb/>
<pb n="KR4d0559_WYG_001-11b"/>
誰乎冩此恠而竒莽莽雲山入毫楮細看猶有遺恨處<lb/>
胡不着我山之墅我生本是邱壑姿誤落京塵幾寒暑<lb/>
小時畊牧峴山陽閒從野人學種樹門前漁浦啼竹禽<lb/>
屋上鶴巢走松鼠獨行採藥日莫歸纔得芝术一斗許<lb/>
縱令服食不得仙何若長年蓻禾黍小村秋晚雞正肥<lb/>
大甕春浮酒新煮老翁醉舞兒子歌笑語諠華忘賔主<lb/>
此樂不見十許年兵火煌煌照南楚思歸見畫萬感生<lb/>
悵望風颿横浦溆時清即好謝官歸全家移向山中住<lb/>
<pb n="KR4d0559_WYG_001-12a"/>
　　　黄崖寺<lb/>
黄崖秀絶不可畫山際飛雲如走馬東來無此好雲林<lb/>
况逢野衲同清話茶烟侵午客題詩松籟吹涼僧結夏<lb/>
人間塵土誠汚人何時息影禪林下<lb/>
　　　寄江都縣丞求船如江東<lb/>
候船十日留𤓰渚寂寂衡扉隔霜樹江頭白浪大如山<lb/>
空外青山橫一縷出門顧影與誰儔市上泥深過尺許<lb/>
愁來買酒醉秋風睡起開軒看山雨棄家辛苦如金陵<lb/>
<pb n="KR4d0559_WYG_001-12b"/>
夢繞山中讀書處今兹胡爲乎久留行止關天非不武<lb/>
江都二縣才且賢念我漂零留我住髙情好逐萬里風<lb/>
穩送孤帆過江去<lb/>
　　　漁陽客邸<lb/>
城外雲山濃佀綺屋裡琴書静如水石爐添火試松香<lb/>
裊裊篆雲飛不起天涯倦客此停驂茶社烟銷猶隱几<lb/>
奚奴呼覺日平西一片秋聲響牎紙<lb/>
　　　柳居圖<lb/>
<pb n="KR4d0559_WYG_001-13a"/>
先生夙華川山中好隱居門前十栁青扶疎種來不記<lb/>
幾歳月生意藹藹充吾廬先生一生好心事放跡其下<lb/>
樂有餘垂垂露葉覆軒户燦燦雪絮吹琴書清風瀟瑟<lb/>
來枕席流水汨□鳴階除或逢樵或對漁隔浦蕩輕航<lb/>
呼童巾小車丸藥聴黃鳥攀條穿白魚野老爭席樹隂<lb/>
底凉影團團摇酒壺山中之人有天趣丹墨㸃染成畫<lb/>
圖若非下惠當時宴休處定是柴桑處士之故墟自持<lb/>
御史節朝夕賦歸與載歌栁居栁臨觴惜居諸既不能<lb/>
<pb n="KR4d0559_WYG_001-13b"/>
歸田重培育又不能馳書問何如風瑟瑟動干旟露湑<lb/>
湑沾佩裾千絲萬縷亂心曲渺渺遥思飛雲衢寄言子<lb/>
孫愛惜之要使清隂大芘吾里閭<lb/>
　　　雪溪漁隱圖<lb/>
窮隂塞𤣥冬萬里起墨色爰有子陵之徒住在溪上頭<lb/>
渺渺孤舟釣風雪𤣥冥尸化樞天地爲氷壺霧散烟銷<lb/>
野馬死溪山佳處好隱居繁霙舞空雲黯淡長風捲海<lb/>
天糢糊壯哉滕六大有意爲我漁家掃出萬幅真障圖<lb/>
<pb n="KR4d0559_WYG_001-14a"/>
真障圖世莫比一釣鮪與鱣再釣魴與鯉三釣鯨與鰲<lb/>
生殺在釣餌失之何足羞得則良可喜今者得魚亟烹<lb/>
之婦曰有酒無憂矣湏臾爛醉卧蓬牕船頭雪深尺有<lb/>
咫酒醒推蓬一開眼茫茫萬境白扵紙乃知江湖之上<lb/>
多髙人借有駟馬髙車安肯起讐太公友嚴子何妨老<lb/>
作烟波士湖之濱江之澨書可讀榖可藝君將忘筌予<lb/>
避世<lb/>
　　　紫荆關<lb/>
<pb n="KR4d0559_WYG_001-14b"/>
吾聞紫荆關是古來天險處勢逼恒嵩抗天柱棧路逈<lb/>
出青雲端岩瀑喧豗噴灑長空對之可以湔塵慮往年<lb/>
龍虎紛拏戰血飛煌煌萬騎闗前駐只今平世天下清<lb/>
千里桑麻斾斾連郊墅行旅不操寸兵甕城不勞銕鑄<lb/>
王元不封函闗泥孫子不書馬陵樹闗南孤戍夜火稀<lb/>
關北團茅小家住今我自西來飛霜滿衣絮林下有髙<lb/>
人怡然此相遇烟霞郵舘午停驂風雪軒牎夜聯句家<lb/>
山咫尺望不迷寫書先寄賔鴻去湏臾日車飛上扶桑<lb/>
<pb n="KR4d0559_WYG_001-15a"/>
紅一騎已出東山東<lb/>
　　　正己堂<lb/>
登君正己堂聽我正己歌大質不返混沌死群邪乘正<lb/>
棼駢羅乃知正人必正己己既不正如人何惟彼古君<lb/>
子卓哉心靡他方正學嚴切磋敷正道貴漸磨吐正論<lb/>
排私阿誰其似之陳幙長壯顔毅色横星河秉心一以<lb/>
正心源澄朗無驚波居家一以正家人唯諾春陽和蒞<lb/>
官一以正官曹肅睦亡譴訶朱絃泠泠白日静玉樹皎<lb/>
<pb n="KR4d0559_WYG_001-15b"/>
皎清風多素絲羔裘粲如雪自公退食何委蛇乃知穹<lb/>
壤間細大理則那乾道失其正隂陽寒暑皆錯訛地道<lb/>
失其正山川草木皆札瘥人道失其正綱常典禮皆偏<lb/>
頗史之直汲之戇推强植弱横金戈明廷一日振風采<lb/>
凛凛正氣永與金臺萬古同巍峩<lb/>
　　　湘中老人圖<lb/>
湘山髙湘水深樹淼淼湘猿吟日將莫翠霧丹霞滿芳<lb/>
渚碧草凄迷南浦春紫蘿摇動東風雨龎睂野客來何<lb/>
<pb n="KR4d0559_WYG_001-16a"/>
所袖拂輕飈過孤嶼埽苔坐讀黄老書展卷之間㑹此<lb/>
千古之竒趣九嶷飛翠空中來路遶蒼江獨歸去雲漫<lb/>
漫烟水寒日慘慘江雪殘浩蕩孤懷渺天末珮環飛上<lb/>
青雲端雲白山青互吞吐蒼茫隔斷來時路古人已逝<lb/>
等埃塵招魂不歸正愁予空留糟粕在人間地老天荒<lb/>
竟何補何時掛颿直上海之涯爲看湘中老人讀書處<lb/>
　　　瞻雲圖<lb/>
朝出看燕山雲莫歸行燕山道道傍雲氣光動班爛衣<lb/>
<pb n="KR4d0559_WYG_001-16b"/>
千里飛來白如埽長天愁逈陰冥迷虚室宵清神皓縞<lb/>
太行一髮半落天之南翠彩浮空散文藻縉山更在天<lb/>
南之南海樹邊白髪髙堂歳晏驚寒早三年書斷安穩<lb/>
無每一思之心懆懆風迴雲杪思飄揚月墮雲西夢顛<lb/>
倒白雲半幅細入天機中寫出狄公心事炯炯隨雲照<lb/>
穹昊雲無心人有情物易化情難老朝看雲暮看雲縉<lb/>
山佳處安得乘雲忽飛到雲中人拂黃巾山中雲䕶丹<lb/>
灶從龍奮迅直上青天飛變化無方契元造天下蒼生<lb/>
<pb n="KR4d0559_WYG_001-17a"/>
正湏霖雨之慎勿栖岩扉閟鴻澤負明時<lb/>
　　　松雪翁畫馬<lb/>
西海之西天地翕合敷靈氛天産天骨超崐崙月窟而<lb/>
東而北幾萬里是馬乃能籋星辰踰渤澥埽空冀北凡<lb/>
馬群曹將軍是開元以來善畫者蚤以絶藝動紫宸不<lb/>
問驪黃與牝牡筆力到處春無垠往時嘗見一二本世<lb/>
之畫者徒紛紛呉興學士昔在詞林館畫人畫馬咄咄<lb/>
能逼真玉堂朝日射碧瓦瑣忩晴雪吹青春文章之暇<lb/>
<pb n="KR4d0559_WYG_001-17b"/>
奉詔寫龍種冰綃萬幅清無塵此圖神采更飄逸妙處<lb/>
不減曹將軍飛雲滿空散靈雨五花凌亂曉濕蒼龍文<lb/>
人言此是明皇御愛者天香滃鬱飄滿身瑶池渴飲雪<lb/>
滉瀁霜蹄逈踏雲嶙峋黃鬚圉官似是太僕張景順自<lb/>
幼調馬馬亦馴想當牽來赤墀下皎如飛龍下天門山<lb/>
齋看畫白晝静丹粉如沐清心魂龍媒一逝九霄隔龍<lb/>
沙泱漭霜風昏縱今有馬無善畫誰與寫之傳世人吳<lb/>
興自有古作者髙風逺韻不可聞九原安得起公死請<lb/>
<pb n="KR4d0559_WYG_001-18a"/>
公為我放筆電埽層空雲陳君愛畫不弱南金與西玉<lb/>
百迴展玩當爐熏南金西玉可力致嗟此神物夐然獨<lb/>
立而無隣嗚呼神物為物固有神直恐變化為龍飛上<lb/>
清都紫薇之帝閽<lb/>
　　　圼縣公并東判簿長司<lb/>
北方守令之才幾人得佀賢侯者炳烈聲光動朝野金<lb/>
莖承露曉蒼蒼玉樹臨風秋洒洒惟茂恭與遂霸侯也<lb/>
直欲躡足青雲攀逸駕三年理劇割牛刀生齒林林霑<lb/>
<pb n="KR4d0559_WYG_001-18b"/>
惠化風迴芹沼汎鳬鷖水滿稻田抽䆉稏花村社皷林<lb/>
邊撾茅店酒旗烟外掛啁啾絲管勸農歸杏花滿街紅<lb/>
撲馬五絃清響奏虞歌三峽崩濤飜鄴瓦去年上計如<lb/>
帝京䄂拂天香五雲下竹馬重迎郭伋來和風歡謡騰<lb/>
苃舍騰苃舍揚休聲談鋒磊落肝膽傾徃時辭家上䇿<lb/>
登轅門竒氣萬丈横秋㝠六韜三畧常在手擐甲上馬<lb/>
忼慨踐虜庭黄金散衆虎旅集紅旗渡海鯨濤平只今<lb/>
太平不用武狌鼯不鳴雞犬鳴况侯豈弟愛百姓東郊<lb/>
<pb n="KR4d0559_WYG_001-19a"/>
西社歌豐登邑有倅弼厥能幕有長贊厥成如此一時<lb/>
賢令佐不若同氣好弟兄三花葳㽔月窟静八牎窈窕<lb/>
氷壺清嗟宵人藉培育骯<graphic n="KR1507" url="https://raw.githubusercontent.com/kanripo/KR-Gaiji/master/images/KR1507.png" mimeType="image/png"/>長軀但食粟孔融豈計酒<lb/>
長空鄭老惟憂飯不足負米歸來氣慘悽風雪連天遮<lb/>
草屋短衣破帽入新年抱子簷前曝朝旭喜隨父老拜<lb/>
旌軒生意昭蘇迴稿木山之隈水之曲石徑荒寒古苔<lb/>
綠拾薪莫逐嶺雲還脱巾時向松潭沐侣魚蝦友麋鹿<lb/>
牛角掛書田裡讀漢家史記滿床頭卓魯龔黄在心目<lb/>
<pb n="KR4d0559_WYG_001-19b"/>
直湏為侯濡豪沐槧紀循良留待班馬諸公親纂録<lb/>
　　　琴堂曲為永清劉尹作<lb/>
琴堂清文忩窈窕雲霞明七絃彈出太古意光風遶郭<lb/>
流春聲滿天地泛羽浮宫蕩和氣惟侯之政亷而仁敷<lb/>
鬯惠慈湔暴厲惟公之心公而㔻擿發伏姦施愷悌視<lb/>
民如傷民徳之生意昭融一時寫作琴中趣堂上琴音<lb/>
沉沉𤣥猿抱月啼空林琴上絃聲淵淵老蛟卧雨吟寒<lb/>
泉有時拂軫青松邊白雲飛來清可憐有時度曲香案<lb/>
<pb n="KR4d0559_WYG_001-20a"/>
側水沉欝欝飄晴烟此琴不是相如之所蓄此琴不是<lb/>
伯牙之所傳乃是當時子賤古遺物置之茲堂今幾年<lb/>
縣庭無事簡書静抱琴危坐心悠然古風寥濶不可續<lb/>
侯也直湏為奏周詩三百篇世雖久乏知音者時復鼔<lb/>
之聊以陶吾天馳聲海内永不朽七閩山水萬古増光<lb/>
妍我欲學琴恨無縁我欲買琴苦無錢山空月白琴響<lb/>
絶把桮長嘯天風前<lb/>
　　　送李希文典教東船里<lb/>
<pb n="KR4d0559_WYG_001-20b"/>
送君行君行直到東船里風物幽迴宛似江之南土壤<lb/>
肥夷可藝稷黍茫茫墟市隔林皋寂寂衡茅䕃溪水天<lb/>
空鷗鳥閒地古風俗㜫鏗訇教鐸振文聲子衿揖讓春<lb/>
風裡我欲乘桴直上海之涯魚龍掀舞烟濤起老翁曬<lb/>
網立船頭兒子义魚傍船尾灘聲奏曲響琴忩水風吹<lb/>
香墮書几先生宴坐清可人陶寫神情舒四體攜壺觴<lb/>
臨沼沚或開襟或洗耳或賦長歌詠古今或掉扁舟弄<lb/>
清泚世間萬事豈足掛心旌為問此樂平生還有幾我<lb/>
<pb n="KR4d0559_WYG_001-21a"/>
欲誅茆結屋與君隣我欲浮家泛宅學丹子雲水之間<lb/>
栖遲之樂可以忘歳年不知老之將至矣<lb/>
　　　石鼔歌<lb/>
乾坤清淑之氣蜿蟺扶輿亘西極化作岐山之陽石鼔<lb/>
十六丁二酉剷斷崐崘之瑶峯縹緲雲根墮穹碧層崖<lb/>
秋碎方祗愁大星宵隕圓靈泣中虚不露䟽鑿文太素<lb/>
猶涵混沌質偉哉周家宣王中興時戈鋋彗雲九縣一<lb/>
明堂受朝群后來天威不違顔咫尺岐陽之狩載陽國<lb/>
<pb n="KR4d0559_WYG_001-21b"/>
之靈王氣騰霄何赫奕八鸞聲戞秋風髙九旗光動朝<lb/>
暾赤歌車攻詠吉日張皇維昭帝績㤗山盤石之祚炳<lb/>
烈千萬春勒之貞珉古無匹其形如鼔不可扣之鳴其<lb/>
體渾淪絶侣大造無痕跡其字遒逸宛是篆與科其文<lb/>
古雅髣髴周之什吉甫歌史籀筆制作森嚴照岐邑年<lb/>
多物化理則然金字半滅無人識老蛟摧裂野火焚古<lb/>
墨淋漓苔雨蝕青城學士昔在大德初見之林下久歎<lb/>
息入朝亟爲丞相言如此至寳何可以棄擲大車彭彭<lb/>
<pb n="KR4d0559_WYG_001-22a"/>
輓致來孔庭天地風雲亦動色我嘗愛此十鼔文字竒<lb/>
撫玩摩挲不知日之夕荏苒光隂數十春春風吹愁髪<lb/>
生白近時再過石鼔旁階草蒙茸没雙屐細看字畫轉<lb/>
么麽徙倚廻廊淚沾臆東安鄧尹彈琴青桂林議論文<lb/>
章脱塵俗平生好古如古人直欲蒐抉周秦之故實里<lb/>
中更有朱先生白首著書窮日力寄書逺訪石鼔文細<lb/>
字滿箋珠的皪書中宛宛見髙情識者見之争愛惜乃<lb/>
知先生好古不減吾鄧侯吾徒委𤨏豈復如先生喜新<lb/>
<pb n="KR4d0559_WYG_001-22b"/>
厭舊猶戲劇吾友秦郵李希文新來小篆亦傑出夷門<lb/>
梁君子宜苦學張顛之草書電埽千軍爛如拭我生雅<lb/>
恨不能書每見名家如有失朱先生古遺直甚欲相從<lb/>
不可得山中茅屋書滿床何時一到虚軒分半席直湏<lb/>
和我石鼔歌戰退蘇韓入堅壁嗚呼古之作者徃往苦<lb/>
用心豈惟杜預雅有春秋癖今人無復見古人徒勞紙<lb/>
上賞遺墨魚目滔滔久混珎後來此鼔誰収拾燕之石<lb/>
等圭璧荆之璞同瓦礫古風不返天茫茫何如爛醉林<lb/>
<pb n="KR4d0559_WYG_001-23a"/>
皋卧苔石<lb/>
　　　雙節詩<lb/>
明山清鄞水碧山水之間好田宅宅前華表髙出青雲<lb/>
端金字雙題燦星日秋窓隔樹霜燈明白髪婦姑宵紡<lb/>
績水寒績斷心緒勞門掩淒風抱兒泣風吹兒聲轉飄<lb/>
揚愁雲壓樹墳草黄夫君骨已化青天杳茫茫炳烈千<lb/>
古心逈隨白日懸穹蒼弓冶傳家好孫子丹桂滿林吹<lb/>
古香異哉一門兩共姜至今大江之南奕奕有炯光我<lb/>
<pb n="KR4d0559_WYG_001-23b"/>
嘗考古節婦為傳記積雨林扉散秋氣雲開日出海霞<lb/>
飛萬丈朝暉射天地無情滄海枯惟兹節婦之節古難<lb/>
敝我生也晚無復見古人唐虞世逺虚歔欷安得鞭豐<lb/>
霳呌閶闔箋皇穹盡令薄海内外迴淳風<lb/>
　　　雙鶴吟<lb/>
若有太古之仙迺在瀛洲之上方壺之間門前雙鶴不<lb/>
知幾歳月雪飛風舞逈隔青雲端天空月白雙影静玉<lb/>
笙合奏瑶臺寒石壇暝踏松子落林蹊晴啄苔花殘仙<lb/>
<pb n="KR4d0559_WYG_001-24a"/>
翁手執相鶴經一卷逸思汎若孤雲間興來引雙鶴笑<lb/>
入三茅山三茅山中瑶草碧九皋雨散春烟濕鶴飛亂<lb/>
㸃層峰青彩鳳蒼鸞往往與相識價重不減雙南金質<lb/>
瑩不弱雙白璧不慕懿公之華軒不逐王喬之飛舄不<lb/>
巢西湖處士之孤山不憇黄州謫仙之赤壁棲紫霞䕶<lb/>
丹室六翮稜層曝朝日友茅君呼木客盡日聽琴香案<lb/>
側山中之人問訊時相過蟬聨飛遶羊公石鶴之逝風<lb/>
翩翩遥空雲落秋無邉鶴之返山娟娟紅塵不到芸窓<lb/>
<pb n="KR4d0559_WYG_001-24b"/>
前恍如元方季方在潁谷倐如陸機陸雲來洛川燦如<lb/>
同穎之禾敷秀唐叔壤宛如王雎之鳥著美周南篇薛<lb/>
公之鶴何其夥趙抃之鶴何其偏異哉兩仙骨不偏不<lb/>
夥全其天問鶴往時託巢在何許邈在遼海之東華表<lb/>
柱問仙豢鶴到今凡幾春前五百年嘗與令威一相遇<lb/>
鶴飛來向何所不渡海之涯不渉江之浦直欲飛近天<lb/>
上神仙之官府天門寥濶不可通誰到十二瓊樓最髙<lb/>
處莫延佇鄧林之廣豈無一枝之可栖何為乎渉雲霄<lb/>
<pb n="KR4d0559_WYG_001-25a"/>
冒風雨春去秋來恣軒翥仙亦竟不留鶴亦更不駐山<lb/>
耶鶴耶笑我䠥<graphic n="KR0887" url="https://raw.githubusercontent.com/kanripo/KR-Gaiji/master/images/KR0887.png" mimeType="image/png"/>扵風塵相隨直上青雲去<lb/>
　　　蟬嘒嘒<lb/>
蟬嘒嘒老樹秋風暑初退閨門忽起思婦悲欹枕聽之<lb/>
墮雙淚去年夫征淮水頭天明上馬操戈矛今年夫戍<lb/>
玉關塞日夜囏危誰足頼不如爛爛雲錦機織成迴文<lb/>
製君衣不如湛湛長江水流恨隨君千萬里白首㑹面<lb/>
知無難願君竭力軍旅間太平無事荷帝力遲君歸來<lb/>
<pb n="KR4d0559_WYG_001-25b"/>
慰家室鑿鑿之石如妾心空山絶磵秋嶔崟青山之松<lb/>
如妾操大雪嚴風不凋耗石或可轉松可摧妾心萬死<lb/>
不可囘<lb/>
　　　暇日與客出忽大雨倉皇無所避頃之聞市中<lb/>
　　　小屋呼曰晴搴裳渉水就之主人欣然相留俄<lb/>
　　　而隂雲四豁紅日青霞閃映可愛但流潦如奔<lb/>
　　　泉平地成大河時小兒六七浮木爲舟作水嬉<lb/>
　　　因以木閣水際度坂塗踰數十舉武憇楊秘書<lb/>
<pb n="KR4d0559_WYG_001-26a"/>
　　　曼卿先生家将歸雨復大作又憩僧舍至晚不<lb/>
　　　可留也乃歸明日賦其事與客一笑<hi>時年二十四</hi>
黒雲如山白雨傾神怪出没雷電驚走避人家屋簷厎<lb/>
平地成河斷人行此時惟我與一客只恐水深歸不得<lb/>
疾風吹樹如捲濤城上飜飛墮楓葉劃然開霽天色寒<lb/>
五鳳樓閣青雲端河橋酒旗曬斜日恨無千錢此盤桓<lb/>
褰裳涉水泥到膝倉皇不復辨南北市人如螘歡相呼<lb/>
古濠積潦深三尺秘書宅前芳樹林翠隂滿地何蕭森<lb/>
<pb n="KR4d0559_WYG_001-26b"/>
主人愛客欲少住鮮飈入閣開煩襟出門復憩秋水寺<lb/>
四顧徊徨雨如霔天昏地黒蛟龍愁我行如渡銀河去<lb/>
安得渥洼龍馬駒乗之白日朝帝居只今汨没在泥塗<lb/>
非癡非狂亦非愚人生天地亦寄耳晦明變化知何<lb/>
如<lb/>
　　　度居庸<lb/>
歳暮矣風凄凄車中行客胡不歸一車南一車北南来<lb/>
北去何時息車行欲近關上頭鞭牛不前吁可愁須臾<lb/>
<pb n="KR4d0559_WYG_001-27a"/>
推挽在平地車中兒女歡且謳短褐蕭蕭風雪裏山徑<lb/>
荒寒多虎兕呼兒取火供晚炊瓦鐺黍米和沙煑黄昏<lb/>
露宿官道邊茅店雞鳴載行李殷勤起謝車中人萬嶺<lb/>
千山多苦辛嚴風吹霜皮肉死一身只有筋骨存安得<lb/>
筋骨化為山下土填却千山萬山無險阻盡使行人免<lb/>
愁苦<lb/>
　　　贈周掾<lb/>
楊震辭金亷以公釋之審讞仁以忠誰其佀之君卿氏<lb/>
<pb n="KR4d0559_WYG_001-27b"/>
直與兩賢齊髙風周公善政乆頽敝秦漢而來由吏治<lb/>
煽威作福誰禦之如以蛟龍視螻螘君昔試吏西曹時<lb/>
以亷律身人是之豈不知蕭相曹侯稱畫一當時皆自<lb/>
刀筆出<lb/>
　　　上緫戎<lb/>
大將軍出沙漠萬里河山盡開拓馬嘶紫塞霜草寒鴈<lb/>
飛白海烟濤濶旗拂戎帳空箭穿魯縞薄虜其名王歸<lb/>
四面凱聲作功成獻俘蒲萄宫天青日白開鴻濛遂使<lb/>
<pb n="KR4d0559_WYG_001-28a"/>
樓煩林胡之遐壤化為冠帶衍為提封明年草青春色<lb/>
濃征人解甲醉卧林花紅我恨不識趙充國又恨不識<lb/>
塞上翁㧞劒起舞歌春風<lb/>
　　　大雨喜晴奉贈巖樐賢尹蘭莊廣文鳳臺之行<lb/>
昨日雨方休今者復大作蜚㢘鼔槖震霄衢淵客泣珠<lb/>
送谿閣白海飛流紫塞空銀河倒浸青天濶三闗遥九<lb/>
源合舟迴誰復辨渚涯郊行何處尋墟落稻葉青起風<lb/>
幡幡野田緑滿水活活吟卧聽琮琤樵歸迷畧彴蝸廬<lb/>
<pb n="KR4d0559_WYG_001-28b"/>
一片林烟昬雞塞千營氊帳薄雄縣城中百數家東街<lb/>
西街平地成溪壑瞻飛龍聽鳴鶴吾獨胡為久困泥塗<lb/>
中何不乘風破浪從此以揮霍破室燈昏仰見天一夕<lb/>
九徙不得眠大兒愁衾裂小兒嫌履穿芸窗外内滀潢<lb/>
潦葵砌髙下奔清泉虚牖風顛亂舞壞墻泥墮髙帽偏<lb/>
衰翁避濕龜頂縮穉子擎蓋鳶肩旋滂沱急□鳥鼠穴<lb/>
紛霏亂㸃虫魚篇劃然快覩好晴景金臺千仭青雲端<lb/>
埽棊局揮酒錢酒邊舞影何蹁躚何蹁躚欲掀舉花縣<lb/>
<pb n="KR4d0559_WYG_001-29a"/>
芹堂捧幣函香覲鶴籞丹心炯炯照皇穹縹緲祥烟飄<lb/>
鷺渚看君増秩賜金歸盡把鴻恩化作溥天之膏雨<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0559_WYG_001-29b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　一山文集卷一<lb/>
</p>
<p>
</p>
  </div>
<div>
                <head>一山文集卷二</head>
    <p>
<pb n="KR4d0559_WYG_002-1a"/>
欽定四庫全書<lb/>
　一山文集卷二　　　　　元　李繼本　撰<lb/>
　　詩<lb/>
　　五言律<lb/>
　　　龎村<lb/>
野曠烟花白林深露草香雷聲送雨過山氣入雲長逺<lb/>
水鷗邊浄薰風馬上凉長亭無限好蹔此解行裝<lb/>
　　　秋日山行<lb/>
<pb n="KR4d0559_WYG_002-1b"/>
林路鬱迢遥村行野興饒兩山青入屋一水白平橋埽<lb/>
石収松子畊雲種藥苖仙人王質輩應向此中樵<lb/>
　　　贈杭州包知事與直<lb/>
大府包從事才華早見収孤忠橫北斗清節照南州白<lb/>
雨江帆暮青楓水國秋向來憂世意惟有淚長流<lb/>
　　　旦起<lb/>
曙色動髙城鐘殘櫪馬鳴千門春放暖十日雪開晴勲<lb/>
業非吾事詩書寄此生青衫王粲老猶欲竢河清<lb/>
<pb n="KR4d0559_WYG_002-2a"/>
　　　㳺長春宫<lb/>
飛觀連霄漢山門一徑幽青林藏雨暗白水抱城流未<lb/>
脱塵中趣虚傳物外㳺囘驂西日晚清磬起層樓<lb/>
　　　出獵圖<lb/>
大漠隂風起煌煌獵騎來闗弓霜月滿吹角塞雲開射<lb/>
虎慚無術呼鷹謾有臺蕭條空見畫粉墨亂塵埃<lb/>
　　　早過五門<lb/>
霜白掖樓晚寒鴉城上啼㣲雲閶闔外斜月建章西憂<lb/>
<pb n="KR4d0559_WYG_002-2b"/>
國心常切成功計轉迷十年京闕下貧病尚羈栖<lb/>
　　　天界寺<lb/>
諸山遶天界千古鎮皇維螭䕶階頭石龍蟠殿角碑慈<lb/>
雲籠寳樹佛日轉瑶□六合資𡨕福春風萬物熙<lb/>
　　　養魚池<lb/>
涵空一鏡碧日晚出纎鱗挾雨隔蒼海衝波碎緑蘋沔<lb/>
南誇丙穴周什薦嘉賔白首清江曲誰憐獨釣人<lb/>
　　　鳴皋亭<lb/>
<pb n="KR4d0559_WYG_002-3a"/>
晴臯一片雪縹緲落秋雲縞袂風前舞瑶笙月下聞聽<lb/>
琴多歳月衝錫出塵氛寄與乘軒者芝田好共分<lb/>
　　　與薛十二過夀寜精舍得歌字<lb/>
鳴雨過青嶂飛烟繞碧蘿庭空留鶴跡江靜聽漁歌長<lb/>
夏迎人少髙年禮佛多飄飄飛錫處千里又相過<lb/>
　　　夕次同川<lb/>
鴉噪晚凉天新晴景豁然柳橋通水市荷港入湖田鷺<lb/>
影沙頭月人烟渡口船相過又相别書到是明年<lb/>
<pb n="KR4d0559_WYG_002-3b"/>
　　　贈境上人<lb/>
山館夜瀟瀟天寒酒力消鴈行衝雪斷燈影隔江遥渡<lb/>
口人爭岸船頭客待潮倦途誰慰藉風景不相饒<lb/>
　　　贈邊將<lb/>
猶記登壇日長驅破敵圍兵隨營火出血灑陣雲飛殺<lb/>
氣吹戎帳腥風拂鎧衣肘懸金印大功壓萬人歸<lb/>
　　　舟次松陵<lb/>
客路幾時盡愁懷到處同斷帆衝暮雨短笛咽秋風水<lb/>
<pb n="KR4d0559_WYG_002-4a"/>
碧沙雲白山青柿葉紅莫言詩費日光動錦囊中<lb/>
　　　望海虞山得蹤字<lb/>
青山秋萬疊詩寫晚愁濃瀑斷峰頭路雲藏谷口松藥<lb/>
爐丹氣上經藏碧苔封誰似仙翁靜階前埽鶴蹤<lb/>
　　　水閣夜坐<lb/>
松風遽清響竹露滴凉秋天水靜涵月照見浮生浮魚<lb/>
跳<graphic n="KR0978" url="https://raw.githubusercontent.com/kanripo/KR-Gaiji/master/images/KR0978.png" mimeType="image/png"/>水影虫落打琴聲開軒埽明月吹簫送殘更<lb/>
　　　初夏雨坐<lb/>
<pb n="KR4d0559_WYG_002-4b"/>
白雨傳疎㸃紅亭納快風荷香清浦近竹暗細泉通問<lb/>
道隨關尹横經媿馬融衰遲竟何補江海任飄蓬<lb/>
　　　和睦公九日韻<lb/>
秋聲橫笛外曉色畫屏中黃菊雙頭小青山四面同舡<lb/>
衝官渡雨木落市橋風十日燕臺路途窮興不窮<lb/>
　　　忩燈<lb/>
忩燈摇影細城柝報更遥白髪愁偏重丹心老未銷雲<lb/>
隂籠月薄秋氣挾霜驕歸思如江水滔滔逐逝潮<lb/>
<pb n="KR4d0559_WYG_002-5a"/>
　　　晚出<lb/>
短策扶衰病輕衫受晚風烟花連浦白霜葉墜林紅骨<lb/>
肉兵戈裡乾坤涕淚中飄飄江海上囬首媿漁翁<lb/>
　　　抱病<lb/>
力疾秋風裡扶笻歩晚晴霜林朱果落江浦白雲明喪<lb/>
亂逢多難飄零媿此生故人分散盡懷抱向誰傾<lb/>
　　　春日郊行<lb/>
宿雨霑花潤春風歩屧輕石門雲氣白野寺竹隂清魚<lb/>
<pb n="KR4d0559_WYG_002-5b"/>
鳥親人喜山林照眼明乾坤任疎散杯酒度餘生<lb/>
　　　又<lb/>
岸栁含煙碧山桃噴火紅長松落殅雪薄袂受暄風伐<lb/>
木隨樵子擕錢覔酒翁猶勝狂阮籍白首哭途窮<lb/>
　　　讀賈誼王粲傳<lb/>
白髪悲王粲青春羡賈生萬言詞慷慨一賦氣崢嶸弔<lb/>
屈心猶壯依劉恨未平懷賢坐長夜斜月半忩明<lb/>
　　　和友人韻<lb/>
<pb n="KR4d0559_WYG_002-6a"/>
亂臣傾廟社禍本久脴胎萬里金城壞千原鐵騎來人<lb/>
心今日異天意幾時迴痛哭英雄老凄凉臥草萊<lb/>
　　　又<lb/>
恩幸千年遇艱危一旦遭人材淹草莽勲業付兒曹死<lb/>
戰酬明主兼金買佩刀歸來衣甲破蟣虱費爬搔<lb/>
　　　又<lb/>
月黒妖星現雲紅戰火然魯連終蹈海樂毅又辭燕痛<lb/>
哭懷明主匡時倚大賢那堪頻眺望白鴈落霜天<lb/>
<pb n="KR4d0559_WYG_002-6b"/>
　　　又<lb/>
秋氣滿龍漠君王忽逺巡旌旗照天地哀痛著絲綸雨<lb/>
雪迷青野風雲動紫宸汾陽忠烈大一戰熄兵塵<lb/>
　　　宿嘉秘寺<lb/>
寂寂青山寺千峰翠欲熏禪林黄葉落僧飯白猿分松<lb/>
磴吹晴雪柴扉鎖莫雲悟窮清淨理莫遣世人聞<lb/>
　　　山中值雨<lb/>
風雨連天黒關河入望遙青山懷故國白首戀中朝小<lb/>
<pb n="KR4d0559_WYG_002-7a"/>
市河魚上殘城野火燒寄身岩壑裏生意日蕭條<lb/>
　　　待渡<lb/>
待渡渾河晚懷人水國遥魚龍吹雪浪風雨送春潮百<lb/>
鍊丹心在千莖白髮凋茫茫今古意回首媿漁樵<lb/>
　　　雨和仲禮<lb/>
朱夏多淫雨新凉報早秋疾雷飜電過遥海蹴天浮無<lb/>
計回乾造端居愧俗流滔滔天下溺誰軫萬人憂<lb/>
　　　詠懷<hi>丙申嵗作</hi>
<pb n="KR4d0559_WYG_002-7b"/>
白首殊方客奔馳戎馬間時危憂母老嵗晚寄書還凍<lb/>
雪連荒野寒雲出亂山蒼茫西日外痛哭倚柴關<lb/>
　　　又<lb/>
不見嚴親面光隂忽四年文章多散失勲業竟流傳故<lb/>
塜燕城曲荒祠瘴海邊寒忩讀詩處新廢蓼莪篇<lb/>
　　　又<lb/>
辛苦憐吾弟荒山久避兵素書連月斷白髪滿頭生雪<lb/>
翳忩燈影風涵戍鼓聲沉思憂百結寂寞度殘更<lb/>
<pb n="KR4d0559_WYG_002-8a"/>
　　　又<lb/>
妻子何時見凄凉病轉侵虚傳千里信已負百年心短<lb/>
㡌飛霜滿空階落葉深白頭吟正苦回首淚沾襟<lb/>
　　　山寺阻雨<lb/>
急雨過山寺鳴蟬送夕陽空階看雲起虚閣受風凉老<lb/>
柏吹香細垂蘿引蔓長林泉空白首把酒惜年光<lb/>
　　七言律<lb/>
　　　秋日襍興<lb/>
<pb n="KR4d0559_WYG_002-8b"/>
飛樓上倚泬寥天野色荒凉萬井烟落日荷花白舫外<lb/>
西風桂樹畫闌邊明妃夜泣琵琶月宛馬秋肥苜蓿田<lb/>
千古河山幾爭戰一登髙處一澘然<lb/>
　　　寒食<lb/>
嵗嵗京華度禁烟房陵兄弟虎狼前莫傷佳節愁邊過<lb/>
且放深桮花下傳短技自慙前席召多貧猶得故人憐<lb/>
王師早晚清畿甸穩種城南數畆田<lb/>
　　　清明㳺城南<lb/>
<pb n="KR4d0559_WYG_002-9a"/>
立馬髙原黃霧消近城墟落亦蕭條人家上塜灑麥飯<lb/>
野老鋤雲種藥苖紅日金臺晴靄靄白鷗春水暮迢迢<lb/>
移尊淨埽莓苔坐多謝青山慰寂寥<lb/>
　　　寄省掾趙晞顔<lb/>
不見先生十日餘臨流每欲寄雙魚馬卿賦好君王識<lb/>
阮藉身閑禮法疎落花啼鳥紛紛亂澗户山忩寂寂虚<lb/>
春興定應題滿帙病中何得慰躊躇<lb/>
　　　自述<lb/>
<pb n="KR4d0559_WYG_002-9b"/>
八口凄凉生事㣲中原羽騎日騑騑天寒嵗晚歸難定<lb/>
水逺山長信轉稀青眼故人頻送米白頭慈母尚縫衣<lb/>
蕭蕭漢渚蒹葭老好向兒時舊釣磯<lb/>
　　　送别<lb/>
北風吹袂晚臨岐日短天寒獨去時逺海漲空雲泱漭<lb/>
亂山連塞雪參差惶惶兵火家千里寂寂生涯酒一巵<lb/>
傳語親朋好調䕶路難莫怪寄書遲<lb/>
　　　山居<lb/>
<pb n="KR4d0559_WYG_002-10a"/>
小齋清坐校韋編水碧山青照几筵窈窕虚忩雲入屋<lb/>
蒼茫平野草浮烟階前村嫗舂黃米門外溪童賣白鮮<lb/>
欲賦紫芝招隱士鶴書先寄隴雲邊<lb/>
　　　雪<lb/>
地白雲黃雪亂飛虚簷風急撲征衣子猷入夜乘舟去<lb/>
蘇武殘年持節歸兵後殊方為客苦病來親友到門稀<lb/>
何縁得佀兒童嵗貂㡌狐裘學打圍<lb/>
　　　又<lb/>
<pb n="KR4d0559_WYG_002-10b"/>
開門飛雪疊階除宛宛溪山畫不如野火逺明喧獵騎<lb/>
茶烟半濕認僧居雲深空谷難尋路風急虚忩亂打書<lb/>
坐待春陽廻宇宙無邊生意滿茅廬<lb/>
　　　河上<lb/>
宛宛寒山入暮烟河流直到寺門前店頭買酒風吹幔<lb/>
浦口义魚雪滿船翻覆世情堪大笑寛閒野屋得清眠<lb/>
虚堂月色明如晝獨坐清彈五十絃<lb/>
　　　和梅知府寄來詩韻<lb/>
<pb n="KR4d0559_WYG_002-11a"/>
坐想親朋摧肺肝寄來尺素百迴看虚忩琴册塵埃亂<lb/>
疋馬關山雨雪寒避地十年頭欲白去家千里淚難亁<lb/>
酒壺爛熳堪謀醉强撥羈愁一盡歡<lb/>
　　　又<lb/>
束裝曉發雪滿路雲起荒山萬里隂菽水久違慈母養<lb/>
綈袍還見故人心哭憐阮籍窮途晚賦寫江淹别恨深<lb/>
春滿故園芳草緑東風門外聽車音<lb/>
　　　又<lb/>
<pb n="KR4d0559_WYG_002-11b"/>
離筵酒盡暮烟㣲兒子牽衣泣草扉萬里風塵諸弟散<lb/>
十年江海故人稀少陵苦恨無家别季子羞誇衣錦歸<lb/>
謾憶山忩嘯吟處緗簾花影疊朝暉<lb/>
　　　灤河<lb/>
兩澗松聲琹筑哀水邊亭子酒壺開千年海鶴遼東去<lb/>
萬里灤江天際來沙路連城白似雪山光過雨碧於苔<lb/>
夷齊餓死脩名在凛凛清風被草萊<lb/>
　　　嵗晏紀懷<lb/>
<pb n="KR4d0559_WYG_002-12a"/>
黄雲壓地雪浮浮虚舘開觴散客愁白髮驚心催短景<lb/>
蒼江入夢問扁舟時危每羡檀公策志大空懷杞國憂<lb/>
翻憶少年疎放處春風歌舞醉紅樓<lb/>
　　　舟次龍江<lb/>
孤航小駐水西頭汎汎輕鷗對客浮海氣漲雲天塹晚<lb/>
江風吹雨石城秋已將萬事歸詩帙苦乏千金醉酒樓<lb/>
欲向金川門裡住那堪囘首戀滄洲<lb/>
　　　贈時中<lb/>
<pb n="KR4d0559_WYG_002-12b"/>
白首相逢寥落中失聲一哭暮途窮霏霏江草愁邊緑<lb/>
寂寂宫花夢裏紅海徼歸心懸夜月柴扉病骨臥秋風<lb/>
人情任逐東流水爛熳金樽莫放空<lb/>
　　　春日紀懷<lb/>
平湖水碧動晴天獨樹花明簇暖烟小白肥鮮堪饌玉<lb/>
嫩黃新韭不論錢田園蕪没從兒嬾杯酒淋漓任客顛<lb/>
四海奔馳壓塵俗百年蕭散愛林泉<lb/>
　　　和梅尹寄來韻<lb/>
<pb n="KR4d0559_WYG_002-13a"/>
栗烈晨風坐轉嚴日髙晴鵲忽喧簷階前雪洗苔痕出<lb/>
門外春催柳色添姓字已歸迂叟傳豐穰屢問大人占<lb/>
村翁野老時相過羡殺香醪如宻甜<lb/>
　　　又<lb/>
明晨鞍馬去難尋親友留連惜寸隂北極星辰連逺塞<lb/>
南溟風雪動愁心形容憔悴悲年暮燈火青熒入夜深<lb/>
回首髙歌出門去天涯寥落少知音<lb/>
　　　暮春喜故人至<lb/>
<pb n="KR4d0559_WYG_002-13b"/>
衰年懷抱向君開春晚留連把酒杯忩草霏霏含緑雨<lb/>
林花片片落蒼苔田園成趣聊堪適故舊相逢能幾迴<lb/>
揮翰題橋空有志白頭司馬媿無才<lb/>
　　　又<lb/>
乾坤漸老百年身埽地焚香靜裡春巢燕向人爭學語<lb/>
山杯留客細傾銀迂疏無用真堪笑離亂相尋轉見親<lb/>
未卜此生歸定處青冥何敢更求伸<lb/>
　　　雨中偶賦<lb/>
<pb n="KR4d0559_WYG_002-14a"/>
黯淡青林白雨飛隔花莫恨濕春衣恩霑草木生兼遂<lb/>
聲到松篁聽轉㣲谷口泉清舒藥甲巖隈風亂打柴扉<lb/>
故園有屋多應漏幾日攤書曬夕暉<lb/>
　　　燕相府右傅王公為北平憲副劉公畫馬徴余為<lb/>
　　　詩<lb/>
驍騰逈踏瘴烟底萬騎紛披不敢嘶天繞閬風追日轂<lb/>
雨収沙苑散霜蹄金鞍光動青雲表玉輦飈馳碧海西<lb/>
白首何堪攀逸駕幾迴執策聽朝雞<lb/>
<pb n="KR4d0559_WYG_002-14b"/>
　　　寄思温尹<lb/>
雞泉邑裡識君初囬首春風佀夢餘惠愛新聞行旅説<lb/>
才名不媿史臣書花明白日青山靜稼簇黃雲早吏疎<lb/>
後夜林扉倍相憶髙情莫忘寄雙魚<lb/>
　　　又<lb/>
展卷虚忩風滿襟生來轉覺秋蕭森鶴翎新沭紫蘿雨<lb/>
雲氣逈隔青松隂太邱雅稱湖海士徐庶忽起庭闈心<lb/>
客懷寥落誰與語解榻遲君來聽琴<lb/>
<pb n="KR4d0559_WYG_002-15a"/>
　　　又<lb/>
山齋留客晚凉初茗枕吹香清夢餘雨過雲生松下石<lb/>
月明風亂枕邊書一家骨肉今無幾四海親朋轉見疎<lb/>
張翰秋來定歸去江湖隨處是蓴魚<lb/>
　　　又<lb/>
長松過雨碧蕭森凉籟吹香滿素襟泉落空潭秋洒洒<lb/>
雲生虚室晝隂隂塵埃書劔千山路風雨江湖萬里心<lb/>
客散衡門更清絶明朝誰聽紫瓊琴<lb/>
<pb n="KR4d0559_WYG_002-15b"/>
　　　又<lb/>
至道不返太古初𤣥聖一去千載餘養生近得南華論<lb/>
報國耻上東封書四海無家轉悽惻百年處世何迂疎<lb/>
從兹萬事可撥遣短簔獨釣長江魚<lb/>
　　　又<lb/>
虚庭無人坐開襟雲氣滿地何蕭森老夫懷友傳尺素<lb/>
稚子讀書惜分隂小忩凉月破烟夕逺道秋風傷客心<lb/>
羡殺遒城令尹好安得細聽堂上琴<lb/>
<pb n="KR4d0559_WYG_002-16a"/>
　　　定興道中<lb/>
雨外好山青近人峰廻谷轉兩溪分聨嵐翠靄浮秋樹<lb/>
隔塞清笳落莫雲農事喜聽田父説漁歌時近水村聞<lb/>
只宜濁酒林亭下解帶風前醉夕曛<lb/>
　　　别山中友<lb/>
峰廻徑轉雪嶔崟隱者柴門費獨尋谷口斷雲遮草屋<lb/>
樓頭斜照隔楓林黄金買貴交㳺絶白首窮經嵗月深<lb/>
明發分襟兩相憶那堪寥落動愁心<lb/>
<pb n="KR4d0559_WYG_002-16b"/>
　　　喜王延齡至自金陵<lb/>
雪屋燈寒夢見君詰朝車馬競紛紜江湖險阻多親歴<lb/>
骨肉平安得細聞㸃筆詩篇翻白雪驚人風彩照青雲<lb/>
我衰不入鵷鸞侣還好常隨鹿豕群<lb/>
　　　詠雪效時體<lb/>
沉沉仙館靜無風光動霄衢縹緲中𤣥圃暖湔瑶草白<lb/>
緑忩春絢錦機紅皇天有道開豐稔詩趣無邊入混融<lb/>
為問兎園張宴處滿堂豪客賦誰工<lb/>
<pb n="KR4d0559_WYG_002-17a"/>
　　　又<lb/>
長風捲海白漫漫三島樓臺畫裡㸔瑶席香銷金鴨冷<lb/>
銀河水湧玉龍寒春廻萱草芽初出臈盡梅華信轉慳<lb/>
清曉天門占瑞象日車飛上五雲端<lb/>
　　　又<lb/>
隔屋狂飈怒擊撞一庭皓彩翳寒釭星妃夜翦銀河水<lb/>
雲氣朝横玉女忩梁苑賦成誰第一㶚橋人去更無雙<lb/>
到門疑是洛陽令有客尋詩驚吠厖<lb/>
<pb n="KR4d0559_WYG_002-17b"/>
　　　又<lb/>
留客同傾北海樽疾風吹霰落紛紛虚軒夜氣浮書潤<lb/>
逈野春聲隔樹聞宻洒南樓清䕶月横堆西嶺白連雲<lb/>
呼童閒埽長松徑幾片飛來亂鶴群<lb/>
　　　又<lb/>
瓊葩春遶畫樓飛盡捲珠簾認翠㣲影落玉堂飜硯沼<lb/>
光摇金殿晃朝衣長烟壓樹難尋路逺火燒雲正打圍<lb/>
明日出門好晴景氷花滿帽散珠璣<lb/>
<pb n="KR4d0559_WYG_002-18a"/>
　　　又<lb/>
雲飛大野曉糢糊水國㣲茫一鴈呼風起四簷翻玉樹<lb/>
天移萬象入氷壺子卿持節終歸漢裴相乘虚急破吳<lb/>
五稼從兹兆豐稔老農争説往年無<lb/>
　　　又<lb/>
曉寒着人肌粟生空階頃刻一尺平開門起視天地白<lb/>
埽榻坐愛琴書清黃州竹樓驚碎玉許家仙子誇飛瓊<lb/>
東隣西舍醉新酒蹇驢細踏春風行<lb/>
<pb n="KR4d0559_WYG_002-18b"/>
　　　又<lb/>
訪戴曽上王猷船持節不齧蘇武氊苦吟傑出柳絮外<lb/>
清氣逈繞梅花邊芸忩夜白照書卷山肆曉寒増酒錢<lb/>
安得九夏復如此松下從教驚晝眠<lb/>
　　　又<lb/>
海天空濶白成堆坱圠春從地底廻紫禁晴飄龍尾濕<lb/>
藍闗寒撲馬頭來婆娑起舞多妖冶頃刻開花巧剪裁<lb/>
清氣無邊墮詩境逈排雲氣上瓊臺<lb/>
<pb n="KR4d0559_WYG_002-19a"/>
　　　題萬花金闕圖<lb/>
衮冕曽迎鳳駕來烟沉金闕半蒿萊霞蒸日氣紅初上<lb/>
雲壓松隂黒半開玉井霆轟龍起蟄虚忩笙響鶴飛迴<lb/>
前朝事往雲無跡愁聽江聲入夜哀<lb/>
　　　贈古淵上人<lb/>
廿年轉走虎狼叢名利荒寒到處同杳杳木杯鯨浪外<lb/>
飄飄金錫蜃雲中詩篇想見推敲熟乘法争傳大小通<lb/>
偶此相逢破愁寂旃檀香裡坐薰風<lb/>
<pb n="KR4d0559_WYG_002-19b"/>
　　　與戴元禮黃山人期登石徑山謁道陵而山人<lb/>
　　　不至<lb/>
百年登眺問誰宜澗轉林廻石磴危潮落空江秋笛起<lb/>
雲生虚室夜鍾遲廟門雨黒愁山鬼階草霜黃集野麋<lb/>
天地無情歸浩刼一樽聊復散襟期<lb/>
　　　京口夜泊<lb/>
醉客滿船歌月明隔江燈影逐人行帆衝雨脚廻京口<lb/>
鐘送潮頭打石城南渡衣冠愁北望東皋簫鼔報西成<lb/>
<pb n="KR4d0559_WYG_002-20a"/>
桑田海水依然在不𬋩人間有變更<lb/>
　　　喜而成詩<hi>此必鶴詩脱題</hi>
道林深處竹為垣愛爾胎禽喜欲言月下聽琴留丈室<lb/>
雲邊衝錫入祇園放逰芝圃騰清吹碎踏松隂舞小軒<lb/>
華表秋髙看遐舉青天萬里雪飛翻<lb/>
　　　送吕秀才入道<lb/>
賦罷長楊戴鶡冠笑人慕道不休官忩間風雪三餘學<lb/>
林下烟霞七返丹白社年深成雅㑹紫垣秋靜禮虚壇<lb/>
<pb n="KR4d0559_WYG_002-20b"/>
夜忩欲問長生術月轉虚樓十二闌<lb/>
　　　杏園<lb/>
好花紅白出隣墻競賞何妨到夕陽探信屢逢金榜客<lb/>
看梅稀出碧雞坊朝霞籠日綃衣薄晴雪翻風珠酒香<lb/>
我憶城東好庭館幾陪詩老醉瓊觴<lb/>
　　　亂後入城有感<lb/>
金湯天險盡成隳遺老空傷漢鼎移城柝亂鳴寒雨夕<lb/>
酒旗斜掛夕陽時田廬荒棄無人住骨肉奔逃到處疑<lb/>
<pb n="KR4d0559_WYG_002-21a"/>
最是多情雙語燕向人如訴主人悲<lb/>
　　　松陵獨眺<lb/>
誰家隔水敝柴扉白浪粘天隔翠微紅葉秋風宫路斷<lb/>
蒼江暮雨釣船稀尋幽野客擕壺至解夏山僧振錫歸<lb/>
聖澤只今沾溉處松陵草木駐光輝<lb/>
　　　登雅宜山<lb/>
雞犬柴扉竹裏開仙人别住好樓臺松聲忽向琴心起<lb/>
雲氣遥從澗口來六代衣冠隨水去百年天地逐輪廻<lb/>
<pb n="KR4d0559_WYG_002-21b"/>
興亡緫付登臨外爛醉春風卧碧苔<lb/>
　　　羊祜廟<lb/>
勲名冠絶復全身兩晉如公竟幾人廟枕吳江非故跡<lb/>
碑横峴首哭遺民空壇曉霧沉荒樹斷壁秋風埽暗塵<lb/>
老淚向人収不盡愁邊和雨濕衣巾<lb/>
　　　琵琶<lb/>
雨霽銀□萬頃秋芳妍爛熳競相酬雲山有分老復老<lb/>
勲業到頭休便休鑿落金杯從浩蕩琵琶玉手喜纎柔<lb/>
<pb n="KR4d0559_WYG_002-22a"/>
一年無似今宵好醉倚西風十二樓<hi>和獨菴詩至此止</hi>
　　　移教房山留别雄縣周尹<lb/>
隔水青山畫舫西亂雲芳草思凄迷江淹賦好傷離别<lb/>
李白名髙入品題花落空階春色澹鶯啼深樹午隂齊<lb/>
明朝相見歸來鶴飛向秋風覔舊栖<lb/>
　　　雪和饒倅<lb/>
散亂飛霙落帽簷稜層磚玉簇峯尖野梅放白寒香凍<lb/>
村醖傾紅臘味添雲壓蓬婆迷羽騎風廻金爵撲珠簾<lb/>
<pb n="KR4d0559_WYG_002-22b"/>
出門三尺無人埽好為豐登取䦰拈<lb/>
　　　又<lb/>
風起六花飛滿簷倚樓延認逺山尖白生虚室靈襟靜<lb/>
清逼疎梅道氣添羽駕曉臨瑶島路犀塵寒隔水晶簷<lb/>
梁園賦好人争寫徤筆凌雲信手拈<lb/>
　　　周大尹惠香<lb/>
天香滿䄂出蓬萊雲氣溟濛接上台芝圃秋前新採得<lb/>
玉皇案側逺擕來九門傳詔啣雞舌百和薰衣笑鹿胎<lb/>
<pb n="KR4d0559_WYG_002-23a"/>
喜甚蘭交許分贈小軒焚處靜風埃<lb/>
　　　和前韻<lb/>
旃檀林逈絶蒿萊瑞靄薰蒸自鼎台旭日蘭芽和露摘<lb/>
秋風桂子逐雲來丹爐夜久龍嘘氣𤣥圃春深鹿養胎<lb/>
細埽虚軒藝嘉種斷無俗客踏芳埃<lb/>
　　　周大尹祭祀還<lb/>
使旌秋出鳳凰臺吳楚千峰紫翠開水伯驅潮催舵轉<lb/>
豐霳挾雨逐車廻琴邊白鶴迎仙蓋席上青雲照酒杯<lb/>
<pb n="KR4d0559_WYG_002-23b"/>
好是紀行詩滿帙驚人麗句壓瓊瑰<lb/>
　　　和前韻<lb/>
青雲北起望金臺路入瀛洲島嶼開曉日歌樓湖上出<lb/>
秋風征斾鴈前廻明虹斜照參差雨逺海平鋪㶑灩杯<lb/>
好寫江山入吟思酒邊爛熳埽瓊瑰<lb/>
　　　雄縣尹周氏詹擒賊<lb/>
獵火宵明雪半乾於菟盡縛血爛斑城門銕騎衝雲出<lb/>
塞嶺金笳奏月還葉縣春廻雙舄静偃堂晝永一琴閒<lb/>
<pb n="KR4d0559_WYG_002-24a"/>
燕臺獻捷恩光近名重清朝玉筍班<lb/>
　　　和周尹韻<lb/>
雨餘秋水遶清軒心跡雙清好莫言松寺尋僧陪鶴侣<lb/>
茆簷對客數雞孫年光荏苒驚殘夢生事蕭條憶故園<lb/>
兵後故人知好在那堪白首卧衡門<lb/>
　　　又<lb/>
雨送㣲凉入小軒日髙深樹聽禽言松崖花落蜂成蜜<lb/>
芝圃苖肥鶴引孫黃卷暗銷閒歳月青山宜問好田園<lb/>
<pb n="KR4d0559_WYG_002-24b"/>
疎簷清簟琴觴靜時有髙人訪蓽門<lb/>
　　　雪中退朝<lb/>
雪舞廻廊亂打人朝囘馳馬路無塵天粘白海横飛練<lb/>
風轉彤墀細疊銀詩氣涵虚清到骨梅魂襲月冷凝神<lb/>
直湏借與調羮手遍灑名藩作好春<lb/>
　　　謝葉奉祠公羽贈冠<lb/>
蓆帽征塵拂轉難寄來章甫壓儒酸逢萌忍向清朝掛<lb/>
貢禹欣逢故友彈青鏡不慙欺白髮丹邱還好覔黃冠<lb/>
<pb n="KR4d0559_WYG_002-25a"/>
暮年文彩凋零盡誰寫衰容畫裡㸔<lb/>
　　　贈雄縣劉尹<lb/>
老成器業少如公政譽堂堂壓茂恭一片靈臺雙鏡裡<lb/>
三株仙桂月輪中香凝鴨鼎琴堂雨木落虹橋酒市風<lb/>
欲寫漢庭循吏傳滿川煙樹晚濛濛<lb/>
　　　春日<lb/>
栁外旗亭傍水隈花前留客倒金杯青雲暗抱日華轉<lb/>
碧草暖隨春色廻逺道自憐衰力盡好懷常向故人開<lb/>
<pb n="KR4d0559_WYG_002-25b"/>
輕衫短策東風裏白首蹉跎望隗臺<lb/>
　　　朱長史致仕還里<lb/>
委佩聲遥轉禁池每依朝彩認龍旗白頭强健追班早<lb/>
青瑣從容侍講遲天上宸章優老日里中孫子望歸時<lb/>
多情好是長淮月時逐心旌照玉墀<lb/>
　　　和安常寄山中友詩韻<lb/>
郭西山好住多年採藥林深踏紫烟黃鳥間關春雨裏<lb/>
青峰廻合暮雲邊蝸廬踈漏看兒葺蠧簡紛紜對客編<lb/>
<pb n="KR4d0559_WYG_002-26a"/>
兵後故人成逺别那堪回首意蕭然<lb/>
　　　又<lb/>
清朝雅望稱髙年臺閣文章入渾然青禁從容親講讀<lb/>
素書珎重問林泉花明别館尋幽到酒熟良朋取次延<lb/>
寂寞山中舊逰處紫苔蕪没種芝田<lb/>
　　　又<lb/>
白頭覽鏡愧衰年清曉繙經興杳然山疊錦屏横斗極<lb/>
岸分珠雨落風泉夢囘隔水聞僧磬飯飽耕雲種玉田<lb/>
<pb n="KR4d0559_WYG_002-26b"/>
多病馬卿空有賦謝官陶令未歸年<lb/>
　　　朝使至雄縣理賑民事<lb/>
燕塞秋風幾日留華延文彩射珠球青雲擁路隨金節<lb/>
白雪翻歌遶畫樓荒政有條先散利富民得策定封侯<lb/>
祇存一飯忠君意接武䕫龍贊帝猷<lb/>
　　　挽張及民老先生<lb/>
寂寞城南一畆宫百年遺響寄孤桐巢由杖屨雲山外<lb/>
陶阮生涯酒榼中祠壁鬼燈然夜雨墓門翁仲嘯秋風<lb/>
<pb n="KR4d0559_WYG_002-27a"/>
招魂不隔瀘溝水淚灑霜林萬葉紅<lb/>
　　　松隱<lb/>
松林宛在草堂西隔樹嵐光望欲迷風磴曉吹蒼雪冷<lb/>
洞門秋枕碧雲低蜂房溜蜜看兒割藥褁關心對客題<lb/>
南望九華懷李白月明霜白斷猿啼<lb/>
　　　詠保定尹祈雨<lb/>
憂心太守祝民禧紫霧涵香䕶錦衣潭底雙龍驅雨出<lb/>
廟前五馬踏雲歸銀潢水滿通丹井石室烟深濕翠㣲<lb/>
<pb n="KR4d0559_WYG_002-27b"/>
斜日金臺情景好酒旗風裏麥禽飛<lb/>
　　　紙<lb/>
吳繭裁成秋水寒炯然光彩動柴關香分梅蘂飄金潤<lb/>
色奪梨花襯玉環石几净堆春雪冷璚忩輕拂曉雲閑<lb/>
東林白社多年别好與題詩寄鶴還<lb/>
　　　髙生規當嵗貢遇生日<lb/>
天風環珮響珊珊瑶海秋髙王母還好著萊衣娛鶴髮<lb/>
要將董策覲龍顔霞翻錦幟金鸞殿日射丹墀玉筍班<lb/>
<pb n="KR4d0559_WYG_002-28a"/>
待得瓦橋春雪霽馬嘶官路彩雲間<lb/>
　　　和睦公九日韻<lb/>
國祚綿延類岱嵩奎光炯炯照南宫帝王道統歸精一<lb/>
臺閣文章入混融射策直須追賈誼草𤣥何必數揚雄<lb/>
張儀更是豪談者吐出晴天萬丈虹<lb/>
　　　和宣文劉仲徳詠雪<lb/>
虚軒看雪曉光㣲却憶淮西破賊圍春甕旋開千日酒<lb/>
海塵不染六銖衣天寒紫塞黃雲合風急蒼江白鴈飛<lb/>
<pb n="KR4d0559_WYG_002-28b"/>
髙臥忽聞佳客至衣裳顛倒出荆扉<lb/>
　　　兒嶺<lb/>
月落荒村白霧収曉行霜氣襲貂裘星連紫極龍光動<lb/>
海入青天蜃氣浮風壤漸通遼霫部雲山直接契丹州<lb/>
皇皇北鎮神靈在好馭飈車到上頭<lb/>
　　　沙河<lb/>
沙河市頭黄葉飛沙河道上行人稀天隂古塜狐狸出<lb/>
雪滿霜田鴈鶩肥百錢魯酒足供醉十嵗奚兒能打圍<lb/>
<pb n="KR4d0559_WYG_002-29a"/>
别家三月不得信關塞蕭條何日歸<lb/>
　　　送張都事赴浙省<lb/>
朔方豪傑氣如虹往佐名藩好立功泰岳隂風吹雨黒<lb/>
淮營夜火照雲紅江南親舊多年别海上音書幾日通<lb/>
投筆封侯亦竒事草𤣥應是笑揚雄<lb/>
　　　山北僉憲黒思仲義以宗正郎中召還予時在<lb/>
　　　㑹州以詩送之甲辰嵗暮云<lb/>
千里闗河積雪深星軺西發馬駸駸黒山霧雨連窮海<lb/>
<pb n="KR4d0559_WYG_002-29b"/>
紫塞風雲接上林到闕應持御史節上堂先慰老親心<lb/>
邉城日晚多豺虎送别那堪淚滿襟<lb/>
　　　登隗臺用希顔韻<lb/>
好風吹袂上金臺旋脱貂裘換酒來春日郊扉光黯澹<lb/>
夕陽樵路水縈廻都人猶記燕昭事朝士争誇郭隗才<lb/>
千古興衰緫陳跡斷碑剥落卧蒼苔<lb/>
　　　送翼主歸相州<lb/>
千營兵氣黒沉沉關塞蕭條草木深蛇伏黄蒿嘘毒霧<lb/>
<pb n="KR4d0559_WYG_002-30a"/>
鬼吹青火出空林兒童老大不相識墟墓荒寒只自尋<lb/>
親在逺逰煩愛惜書來應抵萬南金<lb/>
　　　雨<lb/>
熟睡昏昏白晝長翻盆急雨洗炎光天連逺塞霓旌濕<lb/>
風渡虚樓燕幙凉竹裏疎花紅灼灼忩前流水碧浪浪<lb/>
山中米麥多應好抱膝長歌喜欲狂<lb/>
　　　别易水諸公<lb/>
一家逺隔萬重山古道人稀獨自還夜月屢傾燕市酒<lb/>
<pb n="KR4d0559_WYG_002-30b"/>
春風不度鴈門關晴天雨散千峰外野屋雲生半席間<lb/>
兄弟何時重㑹面燈前相對話時難<lb/>
　　　憶王氏兄弟<lb/>
大野荒寒起夕隂殘蟬幽咽亂清砧虚庭宿露蒼苔滑<lb/>
逺道秋風黄葉深烽火未収三月信田園空負百年心<lb/>
多情好是西城月時向愁邊照苦吟<lb/>
　　　憶安常<lb/>
鐘殘水國夜初分雪屋燈前夢見君阮籍途窮隨處哭<lb/>
<pb n="KR4d0559_WYG_002-31a"/>
杜陵詩好幾回聞青山故國迷煙月白首間情寄水雲<lb/>
苦恨東風不相識吹人愁思轉紛紛<lb/>
　　　送燕倅<lb/>
祖席衣冠盡士林秋風古驛馬駸駸考功不愧循良傳<lb/>
遮道還憐父老心日轂影髙三殿曉霓旌光動五雲深<lb/>
歸時正及梅花放一路吹香雪滿襟<lb/>
　　　挽許璘<lb/>
碧海珠沉失夜明青雲器業竟無成空歌周頌有髙廩<lb/>
<pb n="KR4d0559_WYG_002-31b"/>
不見宣尼畏後生古墓雲低飄隴樹白楊風急捲銘旌<lb/>
傷心忍過西城路易水東流送哭聲<lb/>
　　　題吕仙翁廟<lb/>
策名文彩動蟾宫飛上丹梯笑葛洪劔影冷涵雲氣濕<lb/>
笛聲清繞月輪空黒翻詩壁研磨外神現松精候謁中<lb/>
幾擬細詢仙嵗月芙蓉溪上又秋風<lb/>
　　　題金山寺𢋫陸先生韻<lb/>
天連泗水水連天烟鎖孤村村鎖烟寺遶薜蘿蘿遶寺<lb/>
<pb n="KR4d0559_WYG_002-32a"/>
川通巫峽峽通川酒迷醉客客迷酒舡送行人人送舡<lb/>
此㑹應難難㑹此傳今勝古古今傳<lb/>
　　　往郎山<lb/>
郎山宛在瓦橋西煙樹蒼茫望欲迷把酒花飛愁處滿<lb/>
送行詩好别時題泠泠古調南薰細奕奕髙名北斗齊<lb/>
此去心旌好相照素書幾日寄幽栖<lb/>
　　　春日雜興和前韻<lb/>
隔溪茅屋曙光分簌簌紅桃映此君烟圃藥苖晴後種<lb/>
<pb n="KR4d0559_WYG_002-32b"/>
風忩香靄静中聞秦人無復歌黃鳥華岳猶堪臥白雲<lb/>
怪殺楊花輕薄甚滿衣吹作雪紛紛<lb/>
　　　又<lb/>
水村幾曲路斜分烟寺西邊訪隱君白晝暄風吹酒醒<lb/>
青林啼鳥隔溪聞一竿好釣磯頭雨雙㹀誰耕洞口雲<lb/>
碧栁紅桃滿春色那堪歸思轉紛紛<lb/>
　　　送知縣<lb/>
縣齋寂寂逺塵氛草滿圜扉翠欲熏日轉棠隂侵席過<lb/>
<pb n="KR4d0559_WYG_002-33a"/>
風廻琴響隔花聞水分九𣲖通蒼海地擁三闗壓紫雲<lb/>
河朔近來為令者路人爭道不知君<lb/>
　　　又<lb/>
長亭雲樹擁征鞍意欲留君計轉難竹騎豈惟迎郭伋<lb/>
蒲鞭直欲繼劉寛班聨曉陸承殊寵績考春曹陟最官<lb/>
此别信知應未逺楊花香襯馬蹄還<lb/>
　　　東林圖<lb/>
匡廬遺想定如何文物風流也自多月滿空山號虎豹<lb/>
<pb n="KR4d0559_WYG_002-33b"/>
日穿林樾漲藤蘿青蓮結社朝乘犢白水漁竿晚浴鵞<lb/>
多半蟠根是仙李向陽枝葉更婆娑<lb/>
　　五言長律<lb/>
　　　燈夕<lb/>
燈簇上元夕花明仙苑春星毬懸碧落雲幄䕶朱闉嵗<lb/>
律時當午斗杓昏建寅六龍御丹極萬象入洪鈞淑氣<lb/>
東浮野群星北拱辰樓頭霞散綺墻角雪銷銀已弛金<lb/>
吾禁應無丞相嗔鰲山攢火樹獸錦疊文茵玉漏傳疎<lb/>
<pb n="KR4d0559_WYG_002-34a"/>
㸃香飈逐暗塵篆煙吹繡幙簷霧濕紗巾紫陌雞鳴緩<lb/>
紅橋馬過頻珠圍貂㡌窄梅放粉容新詩就題千帙筵<lb/>
開直萬緡酒光摇㶑灧舞影起紛綸序齒先耆艾忘形<lb/>
畧主賔聨翩仙子佩窈窕女兒身疊唱凌天籟争歸歩<lb/>
月輪閭閻喧小子簫鼓沸蒼旻童稚扶翁媪優伶學搢<lb/>
紳青雲文雅士白髪太平民世喜消鋒燹巫羞祀鬼神<lb/>
歡呼占嵗稔傾倒見天真留滯無羈旅欹斜有醉人宴<lb/>
㳺逢霽景欵曲㑹良姻是物恩波洽諸方化雨均腐儒<lb/>
<pb n="KR4d0559_WYG_002-34b"/>
猶放浪令尹獨清貧屢辱情過厚從知道欲伸得人類<lb/>
言偃愛客即陳遵聞望騰中外公忠出等倫威儀嚴可<lb/>
畏襟度濶無垠公署鈔琴譜黌堂禮席珎河頭虎争渡<lb/>
桑下雉相馴五袴歌方振三農業已勤官清文字簡鄉<lb/>
飲徳風淳我已成迂朽行將賦隱淪弟兄皆鬼物田<graphic n="KR1194" url="https://raw.githubusercontent.com/kanripo/KR-Gaiji/master/images/KR1194.png" mimeType="image/png"/>
半荆榛周急煩賢友持家養老親竒才推葛亮曲學陋<lb/>
平津松徑荒烟裡茅堂野水濵讀書逾嬾慢撫事幾悲<lb/>
辛碧蘚侵碁局紅蕖没釣綸髮蓬苦捫蝨衣破嘆懸鶉<lb/>
<pb n="KR4d0559_WYG_002-35a"/>
出處慚先哲間關類逐臣多情依木石無分畫麒麟城<lb/>
市聊從俗山林擬卜鄰業唯歸竹素書莫上楓宸性入<lb/>
禪家學歌隨樵客斤生涯甘寂寞宰物實陶甄髙尚尊<lb/>
嚴子賢良笑郗詵天涯正愁絶回首遇雷陳<lb/>
　　　盧龍<hi>二首</hi>
迢遞盧龍塞蒼茫灤水波青林雲氣重白磵雨聲多四<lb/>
皓終歸隱三良謾有歌秋風關海上囘首淚滂沱<lb/>
疋馬空山路孤烟老樹村松隂連草屋澗水繞柴門秋<lb/>
<pb n="KR4d0559_WYG_002-35b"/>
晚蜂成蜜年深鶴有孫行藏吾道在白首信乾坤<lb/>
　　七言長律<lb/>
　　　擬上太傅丞相<lb/>
燕在蟠空積雪晴煌煌虎旅控幽并太公制敵分竒正<lb/>
方叔行兵屬老成霜壓貂裘寒氣重星涵龍劍夜光明<lb/>
日華冷射魚鱗甲霞彩朝迎鳥羽旌宇内勲庸扶帝業<lb/>
帳前金鼔震天聲三槐曉雨青浮砌萬栁春風緑滿營<lb/>
獵火燒雲煙四合轅門傳令月三更屯田有策年方稔<lb/>
<pb n="KR4d0559_WYG_002-36a"/>
刁斗無聲夜不驚仗繞中堅排隊出弩驅前馬着班行<lb/>
家藏書史傳賢子國有旂常播令名炳烈精忠通紫極<lb/>
涵濡徳澤到蒼生兩封穹爵承殊渥百戰河山定太平<lb/>
門下衣冠多俊拔胸中湖海愈泓澄腐儒漂泊身如寄<lb/>
破屋荒寒病轉嬰七袠慈親傷老朽一絲㣲命轉伶俜<lb/>
田園蕪没憂生養骨肉分離憶弟兄水滿釣灘閒桂楫<lb/>
烟迷鄉樹隔柴荆相君下顧千金價士類同傾萬古情<lb/>
生意從兹在蔀屋謭材何用請長纓<lb/>
<pb n="KR4d0559_WYG_002-36b"/>
　　　和睦公九日韻<lb/>
絳車曉發萬人看春入燕臺雪半乾聖代人材徴梓杞<lb/>
憲庭風彩接鵷鸞蟾宫露冷三花濕象簡霜飛六月寒<lb/>
北闕焜煌承帝綍東林蕭瑟閉詩壇繡衣勸講臨芹沼<lb/>
蔀屋懷賢賦考槃定有竒勲登汗竹豈無宏策上金鑾<lb/>
天邊紫氣涵龍劍江上青山近馬鞍玉笋班聨三殿外<lb/>
瓊林光動五雲端煌煌嘉瑞鍾神秀皛皛滄溟得木難<lb/>
朝著人爭傳姓字慈闈書喜報平安永懷黃閣千金重<lb/>
<pb n="KR4d0559_WYG_002-37a"/>
自保臣心一寸丹走也向來成老朽短簔烟雨夢漁竿<lb/>
　　五言絶句<lb/>
　　　立春日試筆<lb/>
霞塢光相炫氷池凍半開影隨瑶色起香逐綵旗來<lb/>
　　　壯士<lb/>
走馬過營門金甲吐光焰笑我讀兵書何如去學劍<lb/>
　　　燈花詞<lb/>
彩發虚明間性涵膏火裏彪外而弸中花豈知報喜<lb/>
<pb n="KR4d0559_WYG_002-37b"/>
　　　賣花<lb/>
風送賣花聲花香撲珠酒買盡擔頭春半是青樓婦<lb/>
　　　山中見王□<lb/>
笛㺯林間月簔披隴上雲朱門半消歇人笑不如君<lb/>
　　　聞鴈<lb/>
流響迷湘浦餘哀隔隴雲角殘燈外聽鐘定枕邊聞<lb/>
　　　東波洗硯池<lb/>
毫分赤壁雨墨染蜀山雲旗照龍蛇影波涵星斗文<lb/>
<pb n="KR4d0559_WYG_002-38a"/>
　　　贈隱者<lb/>
聽鐘尋野寺隔樹扣雲闗鶴臥琴忩静樵歸碁局閑<lb/>
　　六言絶句<lb/>
　　　菊蹊<lb/>
荒徑雨苔未掃踈籬霜蕋先開緑酒從人放飲白衣爲<lb/>
我攜來<lb/>
　　　山行<lb/>
村村寺寺竹好水水山山路遥林鳥催人喚酒野色隨<lb/>
<pb n="KR4d0559_WYG_002-38b"/>
車過橋<lb/>
　　　題逸士圖<lb/>
秋思枕邊疎雨年光葉上驚飈從渠得馬失馬笑我操<lb/>
瓢棄瓢<lb/>
　　　春日即事<lb/>
蝶㺯花心初日鶯啼門口殘春半嶺半岩古寺一觴一<lb/>
詠髙人<lb/>
　　　題畫<lb/>
<pb n="KR4d0559_WYG_002-39a"/>
虹彩明涵疎雨蟬聲暝咽殘陽人境不殊仙境醉鄉真<lb/>
是吾鄉<lb/>
　　七言絶句<lb/>
　　　初二晚凉登東樓<lb/>
瑟瑟青楓水郭秋買雞擕酒上東樓一瓢欲贈山中客<lb/>
擲上青溪傲許由<lb/>
　　　經夢筆橋<lb/>
風起湘波斷綠津長歌别恨寫悲辛揮毫幾擬題橋過<lb/>
<pb n="KR4d0559_WYG_002-39b"/>
翻愧當時賣賦人<lb/>
　　　越王臺<lb/>
越王臺前江水深越王臺畔草森森五湖明月青天上<lb/>
照見鴟夷萬古心<lb/>
　　　又<lb/>
陸生賦冠六朝文擲地金聲一座聞莫聽吳歌過江去<lb/>
洲前花月夜紛紛<lb/>
　　　客中喜金震見訪<lb/>
<pb n="KR4d0559_WYG_002-40a"/>
翻翻霜葉飛還墜寂寂風扉掩忽開莫向尊前問僧臘<lb/>
海門秋色逐潮來<lb/>
　　　贈彈筝人<lb/>
秋恨斜飛啼恨深示將燕調雜吳音人人竟聽抛紅錦<lb/>
悔殺當時苦學琴<lb/>
　　　題垂虹亭壁<lb/>
金樽緑酒蕩晴空花壓雙鬟舞袖紅莫唱何戡渭城曲<lb/>
銀筝嗚咽怨秋風<lb/>
<pb n="KR4d0559_WYG_002-40b"/>
　　　送白楊長老<lb/>
龍天擁䕶大江西江上分襟緑草齊一路藤蘿秋色裏<lb/>
山山樹樹白猿啼<lb/>
　　　又<lb/>
鶴隨金錫忽飛還踏徧吳雲越樹間一髮逺峰斜日外<lb/>
認來多是九華山<lb/>
　　　立秋夜聽秋聲<lb/>
漠漠㣲雲生曉隂滿庭虚籟薄霜林有聲元在無聲裡<lb/>
<pb n="KR4d0559_WYG_002-41a"/>
聽到無聲思轉深<lb/>
　　　春申君<lb/>
歇也慆淫忍復論指胎畫策市君恩區區簒立成何事<lb/>
翻與皇家闢禍門<lb/>
　　　隗臺<lb/>
野老留人不肯住半醉扶笻入山去天風吹上黄金臺<lb/>
放筆縱横寫長句<lb/>
　　　山行<lb/>
<pb n="KR4d0559_WYG_002-41b"/>
山壓金臺萬萬重尋幽盡日少人逢况聞水北田廬好<lb/>
白首躬耕學臥龍<lb/>
　　　沙崗曉發<lb/>
白波滉蕩摇青天隔江打鼔是官舡天涯漸與故人逺<lb/>
客懷寥落秋風前<lb/>
　　　對月同文禎宗兄賦<lb/>
忩裏娟娟納月光床頭顧影轉凄凉束書幾日還山去<lb/>
露坐彈琴秋樹傍<lb/>
<pb n="KR4d0559_WYG_002-42a"/>
　　　送知縣<lb/>
朝廷考績推循吏暮夜辭金謝故人願借冦恂憐父老<lb/>
早歸重看瓦橋春<lb/>
　　　挽蔣濟川夢妻<lb/>
土蝕瑶釵催白鴈霜沉錦瑟斷朱弦靈幃燈暗隂風起<lb/>
忍見孤兒掛紙錢<lb/>
　<lb/>
　<lb/>
<pb n="KR4d0559_WYG_002-42b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　一山文集卷二<lb/>
</p>
<p>
</p>
  </div>
<div>
                <head>一山文集卷三</head>
    <p>
<pb n="KR4d0559_WYG_003-1a"/>
欽定四庫全書<lb/>
　一山文集卷三　　　　　元　李繼本　撰<lb/>
　　序<lb/>
　　　釣魚翁詩序<lb/>
釣魚翁爵禄不入其心惟嗜魚故釣輒得魚寂寞之濵<lb/>
投竿而漁有不知寒暄之改候饑凍之廹身欣戚之易<lb/>
慮蓋嗜之篤故久而不能忘初非阨扵生事而藉以餬<lb/>
其口也至於得魚與不得魚亦未嘗計失得而渝所嗜<lb/>
<pb n="KR4d0559_WYG_003-1b"/>
也大抵嗜而因物而觸於心雖古之人亦曷能無所嗜<lb/>
哉故秋之嗜奕伯牙之嗜琴中散之嗜鍜伯倫之嗜酒<lb/>
張旭之嗜書皆以之而生以之而死而能不少置焉者<lb/>
豈直釣魚翁之嗜魚乎雖然翁之嗜吾固得而知之翁<lb/>
之志吾不得而知之也昔者吕望釣渭而鷹揚之師實<lb/>
開有周之鴻業子陵釣桐江而一節之髙式重大漢之<lb/>
九鼎蓋其所嗜者小而所志者大也翁老矣其於魚也<lb/>
嗜之而彌篤此其志予誠不得而知之顧嘗觀翁往來<lb/>
<pb n="KR4d0559_WYG_003-2a"/>
釣魚處山空水寒魚鳥閒暇超然有出塵之想得不使<lb/>
人懷非熊之吉夢而慕江湖之髙風者乎國家方求興<lb/>
王之佐不召之臣翁乎其不獲終老於山澤也審矣彼<lb/>
龍伯之誇任公子之誕直莊生之寓言耳不足為翁道<lb/>
也翁曰我知釣魚而已餘非所及也已而有野樵過之<lb/>
翁酌以酒而歌之曰爾樵之適兮我釣之逸兮取樵以<lb/>
湘兮取魚以食兮漁兮樵兮足以放吾之迹兮歌竟翁<lb/>
謂樵曰子去吾將釣吾魚釣魚翁謂李仲學而野樵則<lb/>
<pb n="KR4d0559_WYG_003-2b"/>
翁之同姓延興也野樵序<lb/>
　　　禱雨詩序<lb/>
劉侯為繁峙丞政務寛簡民物清晏郊野無犬吠之警<lb/>
洪武辛亥夏不雨民嗷嗷無生意侯適以事詣大府未<lb/>
遑恤也縣父母享扵龍祠以禱之弗應徧禮群祠又弗<lb/>
應自是奔走告祀不懈益䖍五月二十有二日乃雨民<lb/>
以為未洽也未幾侯竣事還䀌然傷之乃潔齋致誠徒<lb/>
跣露髻㪺水於南山之龍湫侑以香幣奉以牲酒以薦<lb/>
<pb n="KR4d0559_WYG_003-3a"/>
於羣祠以享以祀以祝以祈以罄夫悃愊之忱時六月<lb/>
七日也是日晝漏下二十刻青天無雲炎光爥地薌燎<lb/>
始上浮靄四垂霞飈廻旋電雷訇發感格之機既昭滂<lb/>
洽之澤斯至越九日乃雨明日又雨又明日大雨民翕<lb/>
然以樂躍然以忭而驩然如更生邑之士咸見之詠歌<lb/>
而謁予序其端余惟記不云乎天降時雨山川出雲蓋<lb/>
雨降自天信非吾人所能力致者然而有可致之道焉<lb/>
何也吾盡吾誠焉耳惟誠可以開金石貫幽顯動天地<lb/>
<pb n="KR4d0559_WYG_003-3b"/>
感神明雨澤之降母惑也况侯為民以請命而竭誠以<lb/>
籲天精意昭垂洞逹無間天其有不應乎昔者唐叔有<lb/>
善政而禾同穎景公出善言而星退舍李廣利㧞劒刺<lb/>
山而飛泉湧出與夫劉昆熄江陵之火韓愈開衡山之<lb/>
雲感應之機古今一轍固非方士者流以竒術秘計簧<lb/>
鼔乎顓蒙者比也予田野之細氓沭侯之惠深謹摭其<lb/>
實而序之侯字仲儀江西人<lb/>
　　　送北平行大都督府掾宗徳章序<lb/>
<pb n="KR4d0559_WYG_003-4a"/>
北平古為邊壤唐虞三代曰幽都周秦戰國曰燕隋唐<lb/>
曰幽州自召公始封至顯王滋大晉慕容垂唐安史五<lb/>
代劉守光皆盗據其間金源氏始建國帝其疆入國朝<lb/>
悉歸於職方風氣勁武河山雄麗五方走集蹄雷轂風<lb/>
險阨繁冨為西北邊最洪武初乃行大都督府以鎮之<lb/>
壯形勢固關要也宗公徳<hi>闕</hi>
　<lb/>
　<lb/>
<pb n="KR4d0559_WYG_003-4b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　一山文集卷三<lb/>
</p>
<p>
</p>
  </div>
<div>
                <head>一山文集卷四</head>
    <p>
<pb n="KR4d0559_WYG_004-1a"/>
欽定四庫全書<lb/>
　一山文集卷四　　　　　元　李繼本　撰<lb/>
<hi>闕</hi>
<pb n="KR4d0559_WYG_004-2a"/>
邱一壑得以耕釣而自適東阡陌得以杖策而往來搢<lb/>
紳名公之過之者得以禮於其廬小子後生得執經以<lb/>
從先生㳺是侯之出處去就皆可無憾也迺書以贈之<lb/>
　　　送北平知府方公序<lb/>
岳陽方公伯禧尹北平之三年上計如輦下其南轅也<lb/>
予詰旦與之别且致辭於公曰北平居王城下邑大府<lb/>
綜有司庶物而尹之為職寮采之所視傚州縣之所繋<lb/>
屬民吏之所仰戴求其公私無撓外内相安職職而事<lb/>
<pb n="KR4d0559_WYG_004-2b"/>
事非易為也故飭身之不謹則軌度之寖弛治事之弗<lb/>
鍊則上下之媮容待物之弗宏則謗讟之踵至是職也<lb/>
在朝廷雖不以之輕授而世之紆組綬建牙纛揚揚如<lb/>
政事堂美食而安坐者其可視為易事幸其滿秩而去<lb/>
汲汲猶傳舍然哉夫天下之才其髙下細大不一也譬<lb/>
諸馬之為駿必飛黄緑耳然後足以驟康莊行千里否<lb/>
則恒見其豗隤而𤣥黃非駿也木之為材必松楩杞梓<lb/>
然後足以建明堂構緫章否則卒至於風摧而雨剥非<lb/>
<pb n="KR4d0559_WYG_004-3a"/>
材也公英年登上第人謂其學問政事杰出一時視昔<lb/>
之為尹者未見一二與之埒是何也學問政事同出於<lb/>
士而士之軼類而絶塵立功名以垂霄壤則亦幾何人<lb/>
哉公襟宇洞廓故應變疏通而裁决無壅滯譬之於馬<lb/>
其飛黃緑耳之駿乎公徳度凝逺故接物周洽而惠愛<lb/>
無偏頗譬之於木其松楩杞梓之材乎今之徃燕之耄<lb/>
倪皆遮道挽留而恨其不可得才大夫皆相率賦詩以<lb/>
寫其遺愛而徴予為之序故特書其學問政事使士之<lb/>
<pb n="KR4d0559_WYG_004-3b"/>
讀書學道者皆曰公之學由淬礪而出是固吾之所當<lb/>
學由是讀書學道而出仕則公之學不私扵一身矣士<lb/>
之居官食禄者皆曰政由學問而致是亦吾之所當學<lb/>
由是致君澤民而無負則公之政不私扵一方矣是公<lb/>
之學問政事非以自私而亦非私於人者也公其勉哉<lb/>
由是居政府理憲綱振勵天下使士風為之丕變將不<lb/>
權輿於此乎予於公相與未久而相知最深故言雖渉<lb/>
於太蕪而情非出扵溢美若其政蹟之偉可以上之太<lb/>
<pb n="KR4d0559_WYG_004-4a"/>
史而儕諸古良二千石其詳見於計吏簿中不書懼複<lb/>
也<lb/>
　　　送李慎言赴順義訓導序<lb/>
洪武壬戌秋薊門李慎言氏將有順義之行典邑校也<lb/>
今左春坊大學士安常董先生時為宛平文學掾為序<lb/>
以華其行而燕之才大夫士形之歌詩以贊詠之者前<lb/>
後相屬也先生之意大要謂堯舜周孔之授受周程朱<lb/>
吕之論著其書詩書禮樂易春秋其道仁義忠信叙五<lb/>
<pb n="KR4d0559_WYG_004-4b"/>
品以植民彛之則萃萬善以盡事物之變究三才以通<lb/>
天人之運自洒埽應對以至精義入神自格物致知以<lb/>
至明善誠身其終至於篤恭而天下平體用詳明而表<lb/>
裏融貫本末兼該而細大包絡其道一也然道非可以<lb/>
言言也故天不言而四時行百物生聖人不言而六經<lb/>
之載道如日月列星之文昭被九宇其或規規焉取諸<lb/>
言語文辭簧鼔以為説采色以為飾刮磨雕刻以為姿<lb/>
狀則凡糟粕之學濫觴之傳口耳之見皆可以為道矣<lb/>
<pb n="KR4d0559_WYG_004-5a"/>
其能垂教於不朽乎慎言䆳學而文其於聖賢之經之<lb/>
傳子史百家之書考索之専淬礪之至不泥於傳注不<lb/>
膠於事實不淆於白黒據其塗而渉其津予以是知慎<lb/>
言可以語道也誠以是為學為教則凡請業請益者不<lb/>
由是闖其堂奥乎學禮學詩者不由是以飾其言行乎<lb/>
而治己治人者不由是以為規矩凖繩而終至於大器<lb/>
乎吾友宗一氏與慎言最稔與予先世皆河南人國朝<lb/>
皆占籍北平兹以順義文學掾攝校於雄與予共事則<lb/>
<pb n="KR4d0559_WYG_004-5b"/>
予三人者皆里閈皆久要皆同道也况順義違雄踰十<lb/>
舎乃不以其津陸之逺寓書宗一以徴予文予故不讓<lb/>
而為言以竊董先生之緖餘以為數十年之雅談重宗<lb/>
一之請嘉慎言之嗜古文辭而不自畫也<lb/>
　　　贈醫士婁傳道序<lb/>
薊邱劉明善氏累葉儒官家自兵起兩河幽并俶擾挈<lb/>
家避亂江淮間其後族戚蕩散父母妻孥先後死又其<lb/>
後中原甫定完一生於九死中又其後得北歸鄉里再<lb/>
<pb n="KR4d0559_WYG_004-6a"/>
娶以有家室年四十始生一男今尚乳也先是天大暑<lb/>
沴氣方熾兒右腋間瘡忽坌起兒瞶亂不帖席者數晨<lb/>
夕其勢危甚明善與其家人驚悸莫知所為鄰里來相<lb/>
視亦莫知所為計則皆曰明善仁厚人閲播蕩之餘以<lb/>
有嗣𦙍而祖考之血食其不絶猶一髪今而若是天之<lb/>
戕吾善類不亦酷乎時東浙婁傳道以醫士侍直燕邸<lb/>
良師也明善於其休沭之暇禮延於家乃診視兒曰此<lb/>
醫所謂丹毒也蓋小兒為陽火亂攻氣不得上由是蒸<lb/>
<pb n="KR4d0559_WYG_004-6b"/>
而為毒乘虚而傍出傳道取藥一匕飲之食頃而愈於<lb/>
是舉家歡然若更生明善乃卜之日吉具酒饌賫楮幣<lb/>
以致禮焉酬其徳也傳道曰吾聞父師醫以活人爲心<lb/>
非若市道人覘貨利而取其直也苟規規於貨利是以<lb/>
貨利視其人非吾所聞於父師者也傳道力辭不肯受<lb/>
明善曰心内也利外也先生以活人之心而獲報而吾<lb/>
以報徳之心寓之於禮意以報之於先生非所謂利也<lb/>
先生之受之實甚宜况吾之子始雖遘疾而終於勿藥<lb/>
<pb n="KR4d0559_WYG_004-7a"/>
是先生之俾吾有子綿吾宗祀也先生何為不受傳道<lb/>
曰辭其可受而受其可辭二者皆非也傳道又不肯受<lb/>
已而明善復再拜以請而傳道辭益堅明善知其終不<lb/>
受也則謂予曰吾兒之不恙是傳道之肉骨我也吾宗<lb/>
祀之弗殄是傳道之引翼我也子名能古文願有述以<lb/>
著其徳之不可忘焉予曰君子贈人以言言固將暴其<lb/>
徳而垂之以永久也傳道以醫為學非世之毉家者流<lb/>
比也考之周禮有瘍醫而史稱扁鵲嘗為小兒毉傳道<lb/>
<pb n="KR4d0559_WYG_004-7b"/>
有得於是矣故其操活人之術而於利不苟取焉其所<lb/>
以揚今而視後者將不在是乎雖然徳於人而不圖其<lb/>
報者傳道也報莫之施而不忘至徳者明善也予故牽<lb/>
聫以書以歸其美於二君焉古之道也古之道不苟毁<lb/>
譽於人予聞之韓愈氏云爾<lb/>
　　　送劉御史榮覲序<lb/>
予友劉榮覲氏弱齡從予愛其刻苦嗜學雖甚風雪每<lb/>
杖策至其廬居一室門巷荒寒誦讀自若而林扉晻靄<lb/>
<pb n="KR4d0559_WYG_004-8a"/>
中隔樹聞吾伊聲宵則焚膏繼晷至漏下十餘刻乃始<lb/>
就枕平居非有疾病醫療祭祀賔客事其於聖賢之經<lb/>
之傳未始暫焉不接乎目絃歌之趣之樂未始曠焉不<lb/>
接乎耳而於師之所傳也已之所受朋友之所講晝夜<lb/>
之所思研深燭㣲期於破扄鐍開户牖闖夫仁義道徳<lb/>
之奥則又恨其力之不武也此皆榮覲所自得予嘗謂<lb/>
之不獨嗜學如是至其才識超絶衆皆望洋而自失故<lb/>
其相從曽未一朞也而景行先哲慨然有生晚之嘆已<lb/>
<pb n="KR4d0559_WYG_004-8b"/>
而領鄉薦試禮部皆預髙選佐名邑拜御史皆赫赫有<lb/>
聲使榮覲為士子時雖不從事科目以取富貴而學問<lb/>
文章亦足暴於當時迄於今光顯無疑也予山林二十<lb/>
年所與逰不啻什百而風誼閴寥友道淪謝而竒偉不<lb/>
羣之士落落在人耳目如吾榮覲者不多見也今老矣<lb/>
精神衰耗志慮銷落譬之空山之木煙仆澗河雨臥谿<lb/>
谷無幾何時腐朽隨之矣則夫天下之士於予何所仰<lb/>
賴而託交於暮齒乎榮覲方當英年其取友也不獨求<lb/>
<pb n="KR4d0559_WYG_004-9a"/>
之一鄉求之一國求之天下等而上之以求之於古則<lb/>
其所友者豈不可以想見其人乎矧榮覲由文學起家<lb/>
故其入對大庭而議論風采聳<graphic n="KR0978" url="https://raw.githubusercontent.com/kanripo/KR-Gaiji/master/images/KR0978.png" mimeType="image/png"/>臺閣炳耀士林其有<lb/>
得於賈董之才猷乎出佐民社而善政所暨得一邑百<lb/>
姓心其有得於陽元之仁惠乎立殿堦吐正論廻天聽<lb/>
其有得於歐范之風烈乎惜夫予之固陋不足以知之<lb/>
不足以言之也聖天子憫其親之老而賜告歸省其至<lb/>
也秩秩乎家廷之儀衎衎乎孝友之風而恂恂乎鄉黨<lb/>
<pb n="KR4d0559_WYG_004-9b"/>
之敬豈直為里閈之美宗族之慶父兄師友之榮哉孝<lb/>
於親忠於君而忠孝之行聖愚同天古今一轍也榮覲<lb/>
還朝且有日期於佩仁服義樹勲立業不負乎君親之<lb/>
望忠孝事也榮覲勉乎哉祭酒胡先生今人之望也於<lb/>
榮覲為先輩故其奬勵之有加於予為舊逰故其好愛<lb/>
之甚至其詳見於送行序中予故喜而書諸座右庶以<lb/>
慰久要不忘之情而江湖萬里之思也乎<lb/>
　　　鄧伯言玉笥詩集序<lb/>
<pb n="KR4d0559_WYG_004-10a"/>
予幼喜詩十四五時從鄉先生學為五七言詩每出一<lb/>
篇必曰是子可教由是専意於詩詩日鍜月鍊不輟也<lb/>
今老矣藻思荒落詩久不作作亦不工思古人之不見<lb/>
悼斯文之絶響每廢書而永慨大抵詩之體裁各以其<lb/>
類雅頌有雅頌之製風騷有風騷之製漢魏人則漢魏<lb/>
人語六朝唐人則六朝唐人語譬諸公輸子之成方圓<lb/>
必由規矩師曠之正聲音必範律度而庖丁之解牛必<lb/>
中肯綮故其詩髙者薄霄漢深者溢河海振之沮金石<lb/>
<pb n="KR4d0559_WYG_004-10b"/>
奏之諧韶濩由是而薦郊廟感鬼神廣聲教移風俗振<lb/>
古不可廢也西江鄧伯言先生以能詩鳴東南其名玉<lb/>
笥集者予因其北來得而讀之大抵本之於騷雅支葉<lb/>
魏晉而於杜甫氏則其専門也先生道過於雄留邑校<lb/>
信宿其隙也為予言詩予為之傾耳以聽其扵古今事<lb/>
勢之變山川人物之異是非得喪之由興衰理亂之實<lb/>
一寓於詩而和平之音愁思之聲歡愉之辭窮苦之言<lb/>
合乎體裁而無偏頗之失當兹風雅閴寥而有此古製<lb/>
<pb n="KR4d0559_WYG_004-11a"/>
何異聆空桑之瑟於瓦缶紛撃之餘乎予以先生不以<lb/>
庸愚遇我又念其行數千里之逺歴嵗月之久而忘夫<lb/>
道途之艱羈旅之勞也故為其詩集序<lb/>
　　　送太常太祀張敬方任滿序<lb/>
太常掌郊廟社稷之禮古大宗伯之職也嘗讀其題名<lb/>
而見文學聲望之士彬彬接武後先矣張君敬方以䕃<lb/>
補入官再轉為太常太祝凡在同官愛其質美而行修<lb/>
方與之優㳺共事議論攷索用禆禮文之闕一旦以秩<lb/>
<pb n="KR4d0559_WYG_004-11b"/>
滿而謁選天官也皆戀戀不忍其去遂送酒載殽盛賔<lb/>
客以餞之酒行有言於列者曰夫官使得人則職修而<lb/>
事治故上自宰相下逮百司有軍國之寄黜陟之柄甲<lb/>
兵金榖之務於是人之能否可見焉太常則異是其職<lb/>
雖重其務至簡至有事於大禮也始克奔走奉職於其<lb/>
間否則優㳺暇豫經旬不一署文牘非如宰相之與有<lb/>
司有軍國之寄黜陟之柄甲兵金榖之務也然則居是<lb/>
職者借有兼人之才亦將何所見而何所徴耶有解之<lb/>
<pb n="KR4d0559_WYG_004-12a"/>
者曰萬石之鍾不待較而知其有容極其量也千鈞之<lb/>
弩不待發而擬其殪兕極其力也觀人之術即其抱負<lb/>
可以驗其設施奚庸以已試未設而必其能不能耶敬<lb/>
方以宦業名家其於政事蓋自其事父兄師友之餘己<lb/>
耳濡而目染有不待臨事而可見者宰相以之從事於<lb/>
禮儀而不欲其親百司之細務蓋將培植其材而期之<lb/>
以逺大也國家制禮作樂方將徴禮典於文獻之家敬<lb/>
方以有其才而適際其時奚華要之不踐而功名之不<lb/>
<pb n="KR4d0559_WYG_004-12b"/>
白於是衆賔驩甚洗爵而起曰斯論善願有所識遂書<lb/>
以為秩滿序<lb/>
　　　送王經歴使廣東序<lb/>
余少時聞里人王惟善君掾荆憲有聲恨未識及壯從<lb/>
薦紳先生㳺聽其較論古今人物咸以君為才世之名<lb/>
一藝擅一能者不足比數也於是益以不及見為恨至<lb/>
正十九年冬君以使事至京適㑹故中書左丞伊埓森<lb/>
布哈公之門一見如平生歡公之子丑仲禮氏與余至<lb/>
<pb n="KR4d0559_WYG_004-13a"/>
契不妄許可為余言左丞為四川右丞時惟善為左右<lb/>
司都事雖政務至劇而處之裕如衆稱為幙府第一余<lb/>
聞其言益信後惟善調國史典籍余亦由詹事掾為太<lb/>
常奉禮則又同日授除由是往來相親商論雅道志同<lb/>
議合未始一日置也然自聞譽逮識君幾十年自始識<lb/>
君也迄今又三數年以幾十年願見之切僅獲三數年<lb/>
情好之宻豈非難歟今君聲藉甚倍往時什百方期入<lb/>
贊政柄罄布矣未幾宰臣奏入山東河北下四方之未<lb/>
<pb n="KR4d0559_WYG_004-13b"/>
附者以次入欵非一切宥之何以惠活元元哉二十三<lb/>
年春遂大赦天下選文學之臣識通變者分道往諭於<lb/>
是擢君崇福司經歴使廣東余以相與有年不忍一旦<lb/>
别去中國最逺昔國家之一宇縣實始要荒矜恤黎氓<lb/>
至仁畢逹雖在僻壤治罔怠缺所以保養生全革心沐<lb/>
化不忍視為外逺而鄙夷之也及乎宴熙之久中朝之<lb/>
士不樂外仕者多朝廷念逺人之失治每授官比常秩<lb/>
増兩階以優之由是吏乎其土者志在<graphic n="KR1522" url="https://raw.githubusercontent.com/kanripo/KR-Gaiji/master/images/KR1522.png" mimeType="image/png"/>冐爵名於靖<lb/>
<pb n="KR4d0559_WYG_004-14a"/>
綏之方漫不之省甚至賊殺其人若禽獸然故其人憤<lb/>
惋竊發依阻㺯兵刼官府<graphic n="KR1106" url="https://raw.githubusercontent.com/kanripo/KR-Gaiji/master/images/KR1106.png" mimeType="image/png"/>城郛以肆威熖莫可猝制<lb/>
也君措慮周逺治事明鍊至則必能殫竭心膂宣揚國<lb/>
靈於逆順利害又必能辨析無隱行見顓蒙挑釁之衆<lb/>
振厲感泣潛鑠姦慝以拭目更新之治且指而誦之曰<lb/>
中朝有人如此其於恢復之效不少贊乎且古昔立功<lb/>
者不在朝廷則在邊隅余於君生同鄉交同好入官同<lb/>
進用庸敢以是祝之君其無負茲行哉是年月維夏十<lb/>
<pb n="KR4d0559_WYG_004-14b"/>
又二日序<lb/>
　　　備荒雜錄序<lb/>
漢史書張良謝病辟榖惜其法不傳蓋亦托言云爾其<lb/>
後方士者流徃往能神其説於是丹藥之書出焉世之<lb/>
險辟之士復效其法而修鍊之謂一餌其藥可以終身<lb/>
不食而長生久視噫以吾眇焉血肉之軀非有得於保<lb/>
真養性之妙也一歩乎詭誕之説遽以為秘訣而用之<lb/>
以求不死世寜有是理耶晉鎦景先表進辟榖方名曰<lb/>
<pb n="KR4d0559_WYG_004-15a"/>
救荒仙術見活民書最詳往嵗京師饑士民家多製而<lb/>
服之悉無驗兹予所因製者因竊思之人之一身胃為<lb/>
之主胃實則氣充充則神完而不死詎有絶去水榖使<lb/>
胃虚腑<graphic n="KR0629" url="https://raw.githubusercontent.com/kanripo/KR-Gaiji/master/images/KR0629.png" mimeType="image/png"/>而能久生者耶然則昔賢謂刀圭一入口白<lb/>
日生羽翰何也此蓋學仙之説也其法本於製鍊形魂<lb/>
使氣質銷鑠而陽剛純全如天之輕清其氣上升也其<lb/>
為刀圭也豈方士者流所謂修鍊之術哉余亂後躬耕<lb/>
山中見谿谷間人有草食者因謂值嵗之凶草木之可<lb/>
<pb n="KR4d0559_WYG_004-15b"/>
食不過二三種而已及觀伯髙所著備荒雜録迺知凡<lb/>
草木無不可食要在用之有法耳余讀其説而異之亟<lb/>
欲手寫一帙藏之篋笥以塵物嬰世未遑也翌日君命<lb/>
童子録以相寄方之世所謂辟榖之術其終至於誤人<lb/>
者逺矣嗚呼自含哺皷腹之樂亡則世亂民窮而人之<lb/>
不得其食者多故讀夷齊采薇之咏園葵紫芝之歌杜<lb/>
子美嵗拾橡栗之句可以觀世變矣伯髙是錄夫豈虚<lb/>
傳也哉伯髙始以國學弟子貟入官累就外補自兵進<lb/>
<pb n="KR4d0559_WYG_004-16a"/>
攜妻子避地四方於草木之品皆嘗試之予故信其説<lb/>
而為之序<lb/>
　　　送西臺侍御史温都爾哈瑪爾公彦□叙<lb/>
三秦形勝甲天下河山險固邱陵盤紆控隴蜀之㑹當<lb/>
晉魏之衝守之易如鍵就扄攻之難如卵就壓歴周漢<lb/>
而來號為百二之區勢使然也吾元混一之初升雲南<lb/>
亷訪為行臺大徳之元徙置奉元號陜西諸道行御史<lb/>
臺於時人才輩出罔有冒進諌無不從言無不聽法度<lb/>
<pb n="KR4d0559_WYG_004-16b"/>
修明人物清晏今西州父老猶能道之春秋傳曰不有<lb/>
君子其能國乎漢祖之盟謂功臣與河山仝帶礪誠不<lb/>
刋之論哉自盗起河淮中原披靡民焉麋爛物焉殫殘<lb/>
城郭焉蕩焚無幾秦雖至險難犯及其怠於封守暴兵<lb/>
深入受禍最慘相臣將臣入禀廟謨出掌兵枋固願削<lb/>
絶亂階策勲帝室然藩翰四匝不受縻制一摇手怨輒<lb/>
隨之禍且叵測雖有智能閟莫敢發忠義之士至欲以<lb/>
死樹功動為童氏權姦沮不得行事機之失若砮羽之<lb/>
<pb n="KR4d0559_WYG_004-17a"/>
速不可障何嗟及矣今大亂已極人心思治豈特三輔<lb/>
之民欣見漢官儀乎據形勝之便審緩急之宜開拓舊<lb/>
服實惟其時若夫懲<graphic n="KR0616" url="https://raw.githubusercontent.com/kanripo/KR-Gaiji/master/images/KR0616.png" mimeType="image/png"/>轍之失遂無意於事功君子不<lb/>
取也噫是責也誰實尸之僕嘗書平亂一策藁成復燬<lb/>
不上蓋以其言過直有犯時忌則人將目以迂目以狂<lb/>
目以濶視為哆言是以不敢至正二十四年春正月朔<lb/>
皇帝受朝賀既進臺臣等曰天下方多事軍國之務䆮<lb/>
弛豈風紀未張之故歟兹欲興舉廢墜非一二老成人<lb/>
<pb n="KR4d0559_WYG_004-17b"/>
何頼由是温都爾哈瑪爾公自大都路緫管拜陜西諸道<lb/>
行御史臺侍御史命下守成往賀之曰上方汲汲圖治<lb/>
得公二三輩用之治效著矣且天下事諫官得言公至<lb/>
宜以恢復責省臣以忠義責將帥以逆順利害責悍鷙<lb/>
反側之徒奮揚國靈風勵有衆以起前日久安沉墯之<lb/>
氣則金湯之險増舊觀矣矧明天子聽斷如神其或牽<lb/>
制難為尤當吐出肺肝諤諤上白使萬里之逺如在旒<lb/>
黈之下可也公學粹而通才宏而逺登第為明進士牧<lb/>
<pb n="KR4d0559_WYG_004-18a"/>
民為良有司持憲為才御史至於専城以却敵稱尹京<lb/>
以理劇聞尤焯焯可書者也守成辱知雅厚曩嚴君之<lb/>
掾中書公實薦之故余兩家為世契則夫罄海内之知<lb/>
公者宜莫余父子若也將行儗送道左未忍無言輒序<lb/>
時事以贈大要謂三秦之險易於封守誠得其人足以<lb/>
有為公既當重寄於軍國之務其必能幹旋圖畫俾朝<lb/>
廷無西顧之憂如國初時乎所謂帶礪河山之烈豈宜<lb/>
讓他人先哉竢其偉績既上鋒車入覲僕雖才薄猶能<lb/>
<pb n="KR4d0559_WYG_004-18b"/>
效諫大夫王褒作聖主得賢臣頌命童子鼓瑟為秦聲<lb/>
以助燕喜也<lb/>
　　　送内史僉院董公景寜赴河間路緫管序<lb/>
至正二十有二年山東下河南北悉平上以元元之甫<lb/>
蘇而揔揔以望治也思得良二千石錯布諸郡以綏拊<lb/>
之詔丞相擇省憲之臣往踐其任重民事也於是以内<lb/>
史僉院董公為河間路緫管先是公已累官至第二品<lb/>
至是又増一階之秩以優之洎軷又親被徳音陛辭以<lb/>
<pb n="KR4d0559_WYG_004-19a"/>
行皆異數也然朝之大官貴臣之知公者則謂公文學<lb/>
政事宜謀畫廟堂宜激揚風紀宜論述館閣不宜使就<lb/>
外補或曰匪朝廷惜要階方寸地勞之以理劇之任俾<lb/>
不得朝夕近天子之清光若棄置然也意者兵興十年<lb/>
民勞孔棘撫字久曠澤不下流兼之郡縣燬敗守令之<lb/>
職人每不樂為之蓋非不為實不能為亦不可為也今<lb/>
偃兵息民外中之政悉歸條法首以朝臣任之欲其知<lb/>
民牧之重則成績之可竢此則朝廷付托意也然走嘗<lb/>
<pb n="KR4d0559_WYG_004-19b"/>
閉門讀史記攷古循吏之迹又嘗避地四方與田父野<lb/>
老語而知民生之艱為守令者之難矣請於公之行白<lb/>
之古諸侯得専征伐近郡守剖兵符以授之今之守令<lb/>
與古諸侯埒有方千里之地而無専城之柄有防禦團<lb/>
練之御而不假以寸兵一旦有警始驅丁壯禦之往來<lb/>
力不能支城遂失守一難為<graphic n="KR0616" url="https://raw.githubusercontent.com/kanripo/KR-Gaiji/master/images/KR0616.png" mimeType="image/png"/>年百姓殷富不廢畊桑<lb/>
今井屋墟莽瘡痏之衆無糠籺救朝夕命又無從假種<lb/>
糧備耒耜與牛以墾荒蕪使徒流東西者有鄉里而不<lb/>
<pb n="KR4d0559_WYG_004-20a"/>
克保聚二難為然則守令之職其終不可為乎蓋天下<lb/>
事雖成於不易為而實怠於不足為公才足以立事智<lb/>
足以逹變惠足以恤下是行也必能推上之澤使如川<lb/>
流宣上之徳使如風行布上之化使如春煦廣上之聪<lb/>
明使如陽光之下燭震霆之莫掩也朝廷慎選守令思<lb/>
革前日之敝而不拘以常法俾才幹之士得罄展布識<lb/>
治體矣昔龔遂治渤海願無拘文法得便宜行事於是<lb/>
化盗賊為良民今乘凋敝之餘欲勞來而安集之者昔<lb/>
<pb n="KR4d0559_WYG_004-20b"/>
人之遺法在乎河間古稱禮樂之國在今三輔之内文<lb/>
物衣冠之盛比於鄒魯國家仁義詩書之澤涵濡百年<lb/>
公於冨庶之餘以此倡之教化可成也公儒者真儒之<lb/>
效久不白欲求通儒用之又不可得俗儒迂濶率為人<lb/>
所詆侮至有能脱去故常卓然見之事功者人將愧伏<lb/>
嚮仰之恐後焉公之往吾儕得不以是望之兩漢而下<lb/>
郎官宰百里刺史為三公朝廷方取通民事有才略者<lb/>
以經濟天下加以嵗月考績既上公之車其北轅乎走<lb/>
<pb n="KR4d0559_WYG_004-21a"/>
辱知最稔行當書其行實附古循吏傳後<lb/>
　　　傅子敬紀行詩序<lb/>
詩大序曰詩者志之所之也詩非本乎志而規規守繩<lb/>
墨以學為聲律之細詩則陋矣虞之歌周之雅十五國<lb/>
之風雖所感異趣所發異情所出異時本乎志也時乎<lb/>
楚漢去古未逺王澤未涸士生其間當風氣樸茂之餘<lb/>
其志大以宏故發之為詩悉和平正大之音觀乎屈原<lb/>
之離騷九歌宋玉景差之九辨諸作蘇李之贈答無名<lb/>
<pb n="KR4d0559_WYG_004-21b"/>
氏之十九首哀而不傷怨而不怒其風之遺音乎至東<lb/>
漢曹魏降及六朝㝢縣幅裂古道風靡作者自三曹七<lb/>
子以還至沈謝諸人才雖傑出志則骫骳故穠麗夭好<lb/>
之詞倡而恚怨哇淫之風行體裁音節視古夐殊時非<lb/>
無一二道古之士顧往往囿於氣象之衰不能振而起<lb/>
之如瓦缶交撃而空桑之瑟不能獨勝也唐之興也以<lb/>
神武翦積世之亂三光五岳之氣復混士之生也鍾乎<lb/>
天地之英其為志岸然不淆於俗其為詩炳然上麗乎<lb/>
<pb n="KR4d0559_WYG_004-22a"/>
古其擅名於後先若陳子昂孟浩然崔顥李白輩是已<lb/>
至杜甫氏起遂大振絶響志則臯䕫稷契之志詩則虞<lb/>
周楚漢之詩藻發乎天趣聲繫乎風教詩與志混然不<lb/>
鑿也余少也志於詩而學不充溢不能為詩及壯盡取<lb/>
古詩讀之始鋭意於詩而聞識庳近規模纎萎不敢為<lb/>
詩洎乎日月滋久頗㑹其要操筆就紙䆮有生意而知<lb/>
己者鮮無誰與言詩後是竊取一第代匱小官而塵物<lb/>
委瑣不暇為詩嗚呼自余少時迄今踰十五年追維數<lb/>
<pb n="KR4d0559_WYG_004-22b"/>
嵗之間始則不能為詩終則不敢為詩又終則無誰與<lb/>
言詩又終則不暇為詩宜蓁塞之深已固也惟其志不<lb/>
衰於少時故頗能覃思於聲律之細耳傅君子敬與予<lb/>
同年進士年先於余余兄之相好也初君以上第授官<lb/>
累陟要階拜監察御史劾權宦人謫官吐蕃權宦人死<lb/>
調僉山北道肅政廉訪司事未上改中書左司都事其<lb/>
召至輦也與予勞問之隙口誦其紀行詩若干首且曰<lb/>
吾被謫數千里去國幾三周投瘴毒之鄉渉窮荒之地<lb/>
<pb n="KR4d0559_WYG_004-23a"/>
而冒虎狼之叢雖行道之人有見而出涕者我則恬不<lb/>
介懷謂死生命也何必惴惴焉禍患之是懼遂屏去一<lb/>
切營謀而寓志於詩觀其羈危遷竄之極而撫時悲世<lb/>
之意憂君許國之念<graphic n="KR0548" url="https://raw.githubusercontent.com/kanripo/KR-Gaiji/master/images/KR0548.png" mimeType="image/png"/>
                    <graphic n="KR0548" url="https://raw.githubusercontent.com/kanripo/KR-Gaiji/master/images/KR0548.png" mimeType="image/png"/>乎短章大篇放而不流壯而<lb/>
不棘非生鍾天地之英有崖然㧞俗之志能是乎哉矧<lb/>
其志日益篤詩日益進他日充而大之又將為騷為風<lb/>
為雅為頌下視漢魏唐人之作九牛一毛耳昔原之放<lb/>
逐乃賦離騷不忘乎君也淮南王安贊之曰推此志也<lb/>
<pb n="KR4d0559_WYG_004-23b"/>
與日月争光可也今君以謫官而有詩獨非古人之志<lb/>
哉噫君子曷志乎志乎古也余何志乎志乎君之志也<lb/>
知君之志莫予若故序君之詩不敢辭<lb/>
　　　送陳都事使還浙東序<lb/>
始淮潁盗作所向奔突鉅鎮大藩望塵摧䧟吳粤之交<lb/>
魚餒肉爛江浙等處行中書丞相方公起布衣倡大義<lb/>
集兵東甌以捍一面嵗時朝貢不輟兼之一門昆季雖<lb/>
致身顯榮而知尚學術豈古所謂説禮樂而敦詩書者<lb/>
<pb n="KR4d0559_WYG_004-24a"/>
歟其於君臣之分忠孝之節凛然常存煥然可述此故<lb/>
予請以往蹟之暴於天下者次第書之朝廷嵗遣使<lb/>
督吳之賦越其境丞相必躬率僚采約舟於津具馬於<lb/>
郊同迎使節其恭敬王命未始一日替之往嵗有盗犯<lb/>
邊故江浙行省右丞丞相之仲氏也力戰死之事聞旌<lb/>
封有加臣節偉哉至正二十四年秋逆孛入朝自為太<lb/>
師丞相皇太子撫軍於晉朝翦大患而外内之臣昧於<lb/>
順逆速於强弱不知死君父者多檄至丞相亟遣使請<lb/>
<pb n="KR4d0559_WYG_004-24b"/>
命於軍誓簡師以從明年秋逆孛伏誅東宫班師還於<lb/>
是遣江淛等處行樞宻院都事陳君彦明奉表來覲時<lb/>
皇帝御大明殿省臣以其事入奏錫爵賚之以旌丞相<lb/>
為國敵愾之勞使臣奉命之勤亦光耀矣竣事將歸朝<lb/>
之士咸賦詩以贈而請序於予予與彦明相與日淺其<lb/>
出處之詳誠所未知雖欲竭片語塞命亦勦説耳顧惟<lb/>
先民謂尚友千古蓋雖不必親覿其人而髙懷雅趣有<lb/>
𡨕合焉者矧彦明與余定交幾半嵗彦明之賢獨不可<lb/>
<pb n="KR4d0559_WYG_004-25a"/>
知其什一乎彦明儒家也其學敏而通其治事練而逹<lb/>
其剖裁紛糾辨而捷尤優於使事讀至仲尼氏専對之<lb/>
語必慷慨奮激思起古人於九原其襟抱脱略夐出一<lb/>
時輩流萬萬也且丞相一嚬笑能輕重人在恒人惟圖<lb/>
倒衣趨事覬一朝之顯拔譬之升九成之臺欲一躍至<lb/>
焉彦明官不過幙佐而未聞其競進遑遑焉恒抱家國<lb/>
之憂彦明誠忠孝人哉今甲兵將偃息海宇將晏熙彦<lb/>
明歸見丞相當以君臣之分忠孝之節娓娓為説期於<lb/>
<pb n="KR4d0559_WYG_004-25b"/>
力靖南服益修乃職以垂千萬嵗之烈勲余也雖乏藻<lb/>
思猶能吐辭為鋒揮筆為陣寫休聲於鐃歌鼔吹間也<lb/>
　　　送王平口廵檢陳允莊叙<lb/>
自王教逺而伐木絶響矣風雅之衰友誼之喪民俗渾<lb/>
渾乎末流非一朝夕致兹也大抵友為五倫之一而世<lb/>
之人一是目為窽言此隆古之治所以不可復蓋自四<lb/>
代以還則然唐虞之盛若稷契䕫龍協贊帝猷以底雍<lb/>
熙之治周之興也若旦閎夭散宜生之徒同心同徳以<lb/>
<pb n="KR4d0559_WYG_004-26a"/>
弼岐豐之化宣王之繼起也若申伯方叔仲山甫尹吉<lb/>
甫之流叶謀共事以濟中衰之厄而友誼章章於天下<lb/>
矣予生也晚思古人而不見歌伐木而傷之竊嘗觀世<lb/>
之為友者矣炎而趨寒而置雖儒其服而傭賈其心由<lb/>
夷其言而跖蹻其行如是者果可友耶挾貴以驕人者<lb/>
不知一朝而勢去人亦得而驕之矣飾詐以欺人者不<lb/>
知一旦術窮人亦得以欺之矣如是者果可友耶予取<lb/>
友半天下而未見有如古人者豈予之愚而人不我友<lb/>
<pb n="KR4d0559_WYG_004-26b"/>
歟及兵後㳺山西僅得一人而友之睢陽李子實氏非<lb/>
義不取非力不食有古君子之道良友也久之至保下<lb/>
抵薊門若安肅縣簿王文昭氏祈州判旦榮伯氏永平<lb/>
府倅梅秉玉氏灤州守劉復仁氏昌平邑長舜言氏皆<lb/>
今之良有司予既得而友之至扵文章髙古如燕府紀<lb/>
善王藴徳氏及其弟修徳氏睢寜邑尹葉夷仲氏布韋<lb/>
士董安常氏而學行修潔如國子助教王政民氏大興<lb/>
邑文學掾王庭實氏處士宋彦中氏予又得而友之尚<lb/>
<pb n="KR4d0559_WYG_004-27a"/>
何以友誼斷絶為嘆哉予雅聞王平口廵檢陳允莊氏<lb/>
有能名及其秩滿將如輦下也甫得邂逅於逆旅性嚴<lb/>
而裕寛而和言論慷慨而詳實苐恨其友之太暮又惜<lb/>
其去而不得與之友也雖然才如吾允莊以之宰劇縣<lb/>
刺要郡蓋優為之而允莊則未嘗以為我能為職廵邏<lb/>
之職而久淹於四稔之久而允莊亦未嘗以為我久淹<lb/>
允莊誠吾友也今之往吾知其首膺柄用於一時良有<lb/>
司接武後先矣予既歎流俗不古若而終之自賀其得<lb/>
<pb n="KR4d0559_WYG_004-27b"/>
良友雖不能盡如隆古時亦足以卜王教之復古也予<lb/>
於是喜而賦伐木時吾友魏徳謙李道勤在<lb/>
　　　送宛平縣主簿陳汝霖序<lb/>
天下郡縣弟子貟凡三嵗一貢於京師至則吏部考其<lb/>
藝而升國學加以嵗月始第其髙下而官之以故士之<lb/>
通經術識治體者由是以進皆即得仕不由此者雖得<lb/>
仕至其陟朝著理民社而以事功表見於外中者鮮宜<lb/>
興陳汝霖氏由太學生分教定逺一仕為北平之宛平<lb/>
<pb n="KR4d0559_WYG_004-28a"/>
縣宛平素號劇縣有藩翰有分閫有郡府符檄積几案<lb/>
館傳相襍㳫師旅衆而征役繁不有殊常之才以任其<lb/>
剸治往往至於廢事汝霖通經術識治體惟其小試一<lb/>
邑人皆難之殊不知以為難者恒見其難以為非難者<lb/>
固未始見其難也觀其均户徭審刑讞董營造歸條法<lb/>
而不紊至於壇廟也學校也郵傳也以繕以營既詳既<lb/>
周矣予識汝霖久兹當佐政之三稔將上計於朝也不<lb/>
忍一旦别去則為之言曰器如干莫利器也而良冶之<lb/>
<pb n="KR4d0559_WYG_004-28b"/>
治之必取之於百鍊之餘材如楩梓美材也而良匠之<lb/>
用之必求於十年之後士如材傑良士也而善為治者<lb/>
之任之必拔之於累試之中非一昕夕可驟致其功也<lb/>
汝霖誠良士於郡校於國學於分教礲礪漸漬亦既至<lb/>
矣譬之干莫也而鍛鍊之兹久楩梓也而培育之滋厚<lb/>
其於燭斗牛剸犀象棟大厦柱明堂無難也國朝倣唐<lb/>
虞官人而以九載為秩滿久任之法也汝霖行哉其至<lb/>
也必有膺柄用於常制外而朝廷之上孰不指而誦之<lb/>
<pb n="KR4d0559_WYG_004-29a"/>
龎士元非百里才吾恐霄衢逈而枳鳳騫矣詩曰靖共<lb/>
爾位正直是與予敢舉是為説期於力蹈前修之軌而<lb/>
大行於時是之謂通經術識治體其於為天下國家也<lb/>
夫何難哉<lb/>
　　　送穆原鼎先生還照縣序<lb/>
安次宋彦中氏學古學其於人不妄許可予近過薊門<lb/>
留其寓館幾旬餘酒酣氣作每以友誼凋喪為嘆因語<lb/>
其友原鼎穆先生之賢曰先生先代文獻家而才氣之<lb/>
<pb n="KR4d0559_WYG_004-29b"/>
偉逈出一時予用是惓惓於心者久之已而先生自東<lb/>
海來予因彦中遂與相識見其風神峻整而襟靈坦夷<lb/>
譬之明月夜光之珠令人不敢狎玩益信彦中之不妄<lb/>
許可矣一日先生招予三數人小飲逆旅言其祖墓在<lb/>
西城西兵後圮於礫莽邈焉不見蹤跡於是招䰟以酹<lb/>
於中野惟先人之墓在北城之東北迄於今不廢因得<lb/>
攘除菑翳而展祭之言訖泫然泣下而悲動一座人人<lb/>
謂其孝行若是則夫篤於友誼也奚惑先生燕人兩河<lb/>
<pb n="KR4d0559_WYG_004-30a"/>
亂避地東海上遂家焉其典邑校於照邑也群弟子一<lb/>
經指授咸中矩墨豁如也今之歸凡在同志皆賦詩寫<lb/>
别爛然成帙矣扵是大興邑文學掾王庭賔氏徴予為<lb/>
序予以友誼不敢讓謹避席而言曰先生之學求以至<lb/>
乎道也道也者窮天地亘古今不與物物同澌盡未始<lb/>
離萬物以為道亦未始梏萬物以為道也顧可以淺鮮<lb/>
之言言乎哉夫言出於淺鮮而曰我將以行道是之謂<lb/>
求道於口吻而斷喪其本真非道也蓋嘗稽之易矣天<lb/>
<pb n="KR4d0559_WYG_004-30b"/>
地之始有象而後有辭當其太極稔而萬物之未茁也<lb/>
象何寓六畫呈而群象之始著也言何有及乎文王周<lb/>
公孔子始立言有象之後發前聖之不言以昭示斯道<lb/>
於無極以是知之言不可以已也如是非空言也先生<lb/>
之學講之熟蓄之素而行之力其言也其不言也一是<lb/>
足以啟廸來學道蓋若是矣彼呫呫焉形諸口吻而以<lb/>
為道者予前所謂淺鮮之言非過也矧先生以孝行為<lb/>
鄉閭所稱道友誼為士類所推服其所以植天常礪名<lb/>
<pb n="KR4d0559_WYG_004-31a"/>
教而昭燭乎穹壤孰非道耶吾聞參路二子其行為吾<lb/>
儒䡄度而聖門之言孝誼者皆宗之予生也晚其於聖<lb/>
哲之髙躅每起望洋之嘆先生行固願執策以從而問<lb/>
津洙泗矣<lb/>
　　　送東安縣鄧侯朝覲序<lb/>
皇帝十有三年有㫖設賢良方正等科徴用邱樊士圖<lb/>
治功也於是金壇鄧侯由聪明正直一仕為東安邑今<lb/>
北平所司也昔者召公奭此其封域西都盛時民咸沐<lb/>
<pb n="KR4d0559_WYG_004-31b"/>
其休澤姬轍既東王室板蕩人情風俗與古夐殊至於<lb/>
近代金革屢起創殘之氓大抵皆其喘蘇悖定之餘矧<lb/>
北平大方面藩翰也分閫也臬司也大府也其所需一<lb/>
是取給於近縣自非竭其力而恤其囏民病其能少瘳<lb/>
乎侯能宣上澤以拊揗之故能得一邑百姓心侯端慎<lb/>
而質直不求名不近功不與物競而退讓若不足靄然<lb/>
仁義人也其學純正而詳其實詩聨編累帙而忠君許<lb/>
國之念一飯不忘人謂其如杜拾遺諷諫之㫖寓於言<lb/>
<pb n="KR4d0559_WYG_004-32a"/>
表讀之可以懲勸人又謂其如白居易云兹以户口田<lb/>
糧事上計於朝也大夫士皆為詩以贈而僕以譾材辱<lb/>
知於後最稔兼之以斯文骨肉我以雅道薰陶我以直<lb/>
言正論啟廸我也至矣其軷也曷能已於言乎於是致<lb/>
辭於侯曰民者邦之本財者民之心稽諸方册其所以<lb/>
固邦本収民心之説詳矣今天下黔黎涵濡乎仁風化<lb/>
雨中而吾邑也藉侯之惠之力之至故其户田不踰嵗<lb/>
而加多於往時侯行哉其至也奏對文石之陛俯伏主<lb/>
<pb n="KR4d0559_WYG_004-32b"/>
臣而敷宣洞逹必有以動於聦之聽而喜溢乎天日之<lb/>
表矣若夫増秩賜金古所以旌循良吏故事朝家自有<lb/>
公議在<lb/>
　　　溪山送别圖詩序<lb/>
嚴陵邵仲舉由文學起家再轉為宻雲隆慶倉使未幾<lb/>
因禁令解去得遂歸養軷有日矣扵是燕人李居中氏<lb/>
為作溪山歸隱圖一時名士為賦詩而府紀善王藴徳<lb/>
氏為序其顛末是行也不亦炳炳而光榮哉予以朽木<lb/>
<pb n="KR4d0559_WYG_004-33a"/>
耕牧草澤而混跡樵農其於士之有官位負名聲者鮮<lb/>
蒙其梯接故於仲舉恨其弗獲籋後塵聆雅論締久要<lb/>
實甚恧也近過婺諸葛伯衡氏出一編相示曰吾友邵<lb/>
仲舉之詩也觀其詞氣和平律度嚴整宛然忠孝之著<lb/>
讀之可以想見其人而伯衡曰仲舉之南轅也有退休<lb/>
之喜有歸養之樂有溪山之適雖未與之識可無一言<lb/>
以賁其行哉而固讓不獲則為之言曰窮天地亘古今<lb/>
不與物物同澌盡者忠與孝也是以古之君子未始不<lb/>
<pb n="KR4d0559_WYG_004-33b"/>
仕亦未始必仕未始不進亦未始進而不知退故其進<lb/>
也非徒仕盡其忠於君焉爾其退也非忘君盡其孝於<lb/>
親焉爾仲舉始冠而舉於其鄉也鄉之人固以忠孝事<lb/>
望之已而職倉庾之職一束乎亷慎而不敢肆則其服<lb/>
事乎熙朝也忠矣而今也鄉之人亦必望之曰父母老<lb/>
矣盍來歸乎哉其至也具<graphic n="KR0949" url="https://raw.githubusercontent.com/kanripo/KR-Gaiji/master/images/KR0949.png" mimeType="image/png"/>瀡時温凊問起居稱觴為<lb/>
夀而喜動顔色豈不可以言孝乎仲舉行矣矧嚴陵當<lb/>
溪山佳處而桐江之濵富春之麓豈無嚴光之徒耕釣<lb/>
<pb n="KR4d0559_WYG_004-34a"/>
乎其間也固宜與之礪清節植名教激頺波而滌澆風<lb/>
也<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0559_WYG_004-34b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　一山文集卷四<lb/>
</p>
<p>
</p>
  </div>
<div>
                <head>一山文集卷五</head>
    <p>
<pb n="KR4d0559_WYG_005-1a"/>
欽定四庫全書<lb/>
　一山文集卷五　　　　　元　李繼本　撰<lb/>
　　記<lb/>
　　　潞州崔府君廟靈應記<lb/>
府君在唐尹長子縣有異政民甚徳之其地萬山環列<lb/>
險而多虎嘗有採樵者道觸虎死其母泣訴扵府君君<lb/>
遣使投檄城隍祠頃之正晝霧塞陰厓風生虎自林薄<lb/>
出震慄為俯伏狀遂縳以歸君立命磔之自是虎屏跡<lb/>
<pb n="KR4d0559_WYG_005-1b"/>
無遺類非君至誠以動之曷能焯焯如兹君之没也民<lb/>
遂廟而祀之一有禱祈若響若荅故閲歳雖滋久而民<lb/>
心則益䖍可以見府君之德被之人人矣庚戌春僕代<lb/>
匱山西行中書省理問官承堂帖如京師常虞不職獲<lb/>
譴道次潞州拜祠下遂潔齋以禱之神鍳厥忱賜之吉<lb/>
卜已而朝廷不以僕才識下授同知太原府事寵澤優<lb/>
渥紱綬焜煌卜兆之叶若符劵然神之相之亦旣侈矣<lb/>
蚤夜競惕思荅神庥而官事叢委未遑及也乃涓日命<lb/>
<pb n="KR4d0559_WYG_005-2a"/>
工設色肖像用展歳時之祭兼述其蒞官之異政為神<lb/>
之靈感以傳不朽焉嗚呼神之徳著矣而感孚之機則<lb/>
有非吾人所能力致者然而有可致之道焉何也吾盡<lb/>
吾誠焉耳誠或未至而求神之我格借曰祀事孔腆神<lb/>
其吐之矣信乎有其誠則有其神嘗聞之先哲云<lb/>
　　　淶水縣學記<lb/>
淶為古燕地周胙召公此其封域王化漸被莫先扵兹<lb/>
繇戰國來宇縣割裂民渉鬬争士廢禮教古風由是泯<lb/>
<pb n="KR4d0559_WYG_005-2b"/>
泯也元之有土校庠勃興中更亂離文教滋熄皇上龍<lb/>
奮之初遂大振儒風以文萬世之太平扵是國有國學<lb/>
府有府學而州而縣莫不有學兼之設教有條肄業有<lb/>
科師徒供給有廩膳有司勸沮有升黜甚盛舉也河東<lb/>
董侯紹顔繇儒起家擢國子學録尋以選知縣事縣之<lb/>
學政實領之學故有先聖廟有講堂規模卑陋人以爲<lb/>
弗稱侯乃扵政務之餘興廢補敝洪武七年春作東齋<lb/>
三明年春作西齋如東齋之制堂後作小室一與堂楹<lb/>
<pb n="KR4d0559_WYG_005-3a"/>
相屬軒户空明几席瑩靚諸生受業之所也又明年夏<lb/>
堂東作庖屋用器悉完諸生㑹食之舍也西南作射圃<lb/>
中為觀德亭諸生習射之地也廟前作東西廡各三先<lb/>
賢從祀之室也廟旁樹學規石刻示永久也廟外曰神<lb/>
門又其外曰櫺星門以繕以營悉中儀矩繚以崇垣植<lb/>
以名木嚴廟貌也且其地與代郡鴈門相聯屬其勢控<lb/>
居庸闖紫荆而距蜚狐之口師旅徃來使傳絡繹符檄<lb/>
積几案酬接無休期侯乃扵紛劇之辰而寓整暇之意<lb/>
<pb n="KR4d0559_WYG_005-3b"/>
扵注措之際而有先後緩急之規俾數十年瓦礫灌莽<lb/>
之墟扵是俎豆而絃歌之匪材且賢曷克臻兹部使者<lb/>
凡再蒞之檄奬有加而薦書上矣延興猥以譾才代匱<lb/>
學職鈆槧之厪而章句之怠夏楚之瀆而教育之疎視<lb/>
侯有不媿乎縣父老以侯政有禆風教也將勒文扵石<lb/>
以垂不刋而謁延興記之嗚呼聖人之道昭垂如日星<lb/>
王者之化無私如天地誠使任民社者有以闡聖道敷<lb/>
王化維世教淑人心行見有首有趾咸樂育乎覆冒之<lb/>
<pb n="KR4d0559_WYG_005-4a"/>
中照臨之下一日碩才出美化行是邦也將不為伊洛<lb/>
爲洙泗為堯舜之俗以彰儒效扵無窮哉侯之此舉増<lb/>
斯道為九鼎矣先是縣簿朱子魯典史劉中以侯鋭意<lb/>
扵學克相厥功八年夏朱以秩滿去任冬劉以得解在<lb/>
告細大之務侯獨任之其扵學事功倍厥初他如社稷<lb/>
壇風雷雲雨山川壇無祀鬼神壇城隍廟制度宏偉皆<lb/>
焯焯可書兹不詳著<lb/>
　　　易州山北鄉學記<lb/>
<pb n="KR4d0559_WYG_005-4b"/>
洪武乙卯春詔天下立鄉學蓋以崇美化育群材臻至<lb/>
治也易州古稱要郡風氣髙厚民俗朴淳順而迪之易<lb/>
與為理不可遽以沿徼外之也州之北其鄉曰山北有<lb/>
山泉林壑之美蔚然為一州最太守葉侯子粹至而樂<lb/>
之曰此勝境也以此建學實甚其宜由是倡耆宿勸諷<lb/>
士民士民助工迺創明倫堂三楹門垣崇煥几席瑩潔<lb/>
肅如也尋以禮招致何君大用為之師弟子貟凡三十<lb/>
人大用遵教條嚴訓誨而謹禮節士子鱗萃佩服儼若<lb/>
<pb n="KR4d0559_WYG_005-5a"/>
揖讓進退咸中矩墨匪侯鋭意扵學曷克臻兹大用徴<lb/>
予記則為之言曰自唐而宋而金易之士登巍科躋膴<lb/>
仕代不乏人今可某某數也百稔以來文教滋息工傭<lb/>
農賈競以貨利相長雄絃誦之聲閴乎莫聞非古易州<lb/>
矣以侯之興學以大用之典教行見斯道大行炳耀後<lb/>
先是鄉之士固以聖學著天下匪直為鄉人以自畫也<lb/>
學剏扵是年夏四月之吉落成扵五月之望判官黎侯<lb/>
某長史任處中實賛成之<lb/>
<pb n="KR4d0559_WYG_005-5b"/>
　　　栁居後記<lb/>
北平憲僉三衢徐公之未仕也居其鄉之華川里其地<lb/>
豐腴而爽塏實東南山水佳絶處有田廬有琴有書人<lb/>
之過者必式之曰此隱君子之居于庭于垣栁凡十株<lb/>
公手植也絃歌之隟觴詠其間而蕭逺曠逸超然有出<lb/>
塵之趣而是栁也當暑雨舒霽之朝風日清美之候舊<lb/>
以濯濯以滋繁陰滿軒涼思入袂客至晤語乎烟霏杳<lb/>
靄中懷之滯者以宣心之鬱者以舒萬慮之膠固湔除<lb/>
<pb n="KR4d0559_WYG_005-6a"/>
而無玼蓋雖陶元亮之植栁扵其門韋虚心之植栁扵<lb/>
其庭未足以易公之樂也及公之入仕也始為御史繼<lb/>
為部使者炳焉振風裁扵中外人皆榮之而公則曰自<lb/>
吾筮仕以來邇清光躋要地而沐恩寵欲一如疇昔寄<lb/>
傲華川之野以接武乎元亮之徒其又烏可得耶予解<lb/>
之曰韋虚心之在唐不過以貴富期子孫無焯焯過人<lb/>
之跡而元亮也丁晉之昏而不欲仕遘宋之簒而不欲<lb/>
臣韜英斂華以放跡扵詩酒間此其志樂可知已公以<lb/>
<pb n="KR4d0559_WYG_005-6b"/>
俊偉軼群之材抱醇徳藴古學發為用世之文章以黼<lb/>
黻熙載之太平其所際者盛矣使不遇治理之朝則亦<lb/>
終扵韋布而已耳又何至扵元亮之宰彭澤託扵恥見<lb/>
督郵而解組以去也矧公早著蹇諤之聲而復弼澄清<lb/>
之寄聖天子付畀之意不其重扵人人乎然則華川之<lb/>
栁其榮其悴固宜不在所懷也他日功成名遂角巾還<lb/>
里賦元亮歸來之辭撫吾栁而愛惜之戒子孫重為之<lb/>
培育其尚能遺芘扵無窮哉<lb/>
<pb n="KR4d0559_WYG_005-7a"/>
　　　曲河軒記<lb/>
鴈門之東有邑曰繁畤其山秀雄其水清瑩其風氣勁<lb/>
武而朴茂予往歳驛過其間故老指以示予曰某峰為<lb/>
某山某水為某溪某田廬為某隱居處時秋髙木脱天<lb/>
宇空濶毫末皆在目中邑之東其水曰曲河河之北梁<lb/>
先生惟敬居之碧嶂清流映帶下上樵浣之聲響振林<lb/>
樾跨水締室為碾為磨迅湍激之機輪自轉勝地也先<lb/>
生讀書之隟與二三同志葛巾野服流憇水上飲酒以<lb/>
<pb n="KR4d0559_WYG_005-7b"/>
樂不知晷景之西其蕭閒曠逸之趣雖龎公之鹿門杜<lb/>
陵之韋曲李愿之盤谷不是過也然斯境也前乎此而<lb/>
人莫之先後乎此而世莫之奪先生乃能專有之獨樂<lb/>
之則雖一泉石一草木炳炳有輝矣先生白首邱樊隱<lb/>
徳弗曜林壑足以適其性琴策足以娛其心而子而孫<lb/>
足以佩服乎庭訓過賔㳺客足以延揖讓而資笑談則<lb/>
先生之優㳺是軒也其樂寜有涯涘哉嚮當中原淆亂<lb/>
閭巷之士徃往以材氣相雄以功業自負踵不及旋皆<lb/>
<pb n="KR4d0559_WYG_005-8a"/>
徙死而莫遺良田美園罄為墟莽矣先生扵是深自保<lb/>
閟介然不為勢利奪此其志人固不得而知也予以歳<lb/>
辛亥至自薊門訪先生扵林下一見即傾倒明年予歸<lb/>
又三年而復至而先生之情愛猶一日予以是知先生<lb/>
之篤友誼義也顧以奔馳西東靡所底止欲卜鄰而不<lb/>
可得矧茲又復别去迴視西河勝地其何能不睠睠扵<lb/>
懷耶而今而後或得以謝絶塵鞅擇是名山水而宴休<lb/>
與先生再脩客主之禮當效王逸少故事寫蘭亭一觴<lb/>
<pb n="KR4d0559_WYG_005-8b"/>
一詠之樂也<lb/>
　　　觀德亭記<lb/>
射之為藝古矣自軒后為弧矢其後因之遂有五射之<lb/>
制此射之所由起也是故天子諸侯卿大夫士有大射<lb/>
有燕射有賔射有鄉射皆因是以觀人之德非細事也<lb/>
今天下郡縣庠序林立師弟子貟授受之際必習射扵<lb/>
學其鄉射之遺意乎淶水縣學故有射圃而湫隘囂塵<lb/>
觀者病焉洪武丙辰春僉北平等處提刑按察司事徐<lb/>
<pb n="KR4d0559_WYG_005-9a"/>
公按部之餘乃重作之且構亭其中而以觀徳扁之規<lb/>
制之偉前此未之有也當斯亭之落成絃誦之休暇而<lb/>
士子之揖讓也予竊嘗拭目其間矣其射也有一中再<lb/>
中者予以爲難能有三發三捷者輒賞其爲竒中至扵<lb/>
連發而連破的者固恨其不多見也予不善射而自幼<lb/>
喜射然張弓挾矢而恒病力之不至揖讓周旋而每患<lb/>
儀之弗謹嗚呼射以觀徳尚何足以觀之哉今老矣將<lb/>
返故廬與田父埜老樵弋山中亦足暢吾志意夫何能<lb/>
<pb n="KR4d0559_WYG_005-9b"/>
與髦俊之士角失得扵一時而以得雋為竒哉雖然射<lb/>
六藝之一名聖賢之樹德實扵此乎權輿諸生方當英<lb/>
年可不致其謹乎有以謹之則其射也志必正體必直<lb/>
持弓矢必審固而百發百中矣故射者之中鵠猶學者<lb/>
之詣聖域徳固不外乎兹也苟無其徳借有貫蝨之巧<lb/>
穿楊之俊殪虎兕之能關六鈞徹七札君子不取也不<lb/>
然古善射者如后羿之勇荀瑶之才共叔段之得衆皆<lb/>
不得其死亦獨何哉圃與亭知縣董侯孟宗實經理之<lb/>
<pb n="KR4d0559_WYG_005-10a"/>
不踰旬而蕆事諸生請記是語扵亭壁<lb/>
　　　東安縣邵家莊鄉學記<lb/>
鄉學古也四代之制術有序以教其子弟材成則賓興<lb/>
其賢能而官之扵是内之輔相外之岳牧與凡小大臣<lb/>
工胥此焉出則鄉之有學所係蓋亦不細矣記曰良冶<lb/>
之子必學為裘良工之子必學為箕况吾齊民之子其<lb/>
可不以學為士乎學之則徳萃扵躬道著扵時故三綱<lb/>
叙九法彰而陶斯世扵熙皥苟以學為末務而師心任意<lb/>
<pb n="KR4d0559_WYG_005-10b"/>
以妄施之是之謂不學無術多見其顛倒舛訛睢盱惶<lb/>
惑而莫之適從譬之群御乎莽蒼之野而疾馳以逐禽<lb/>
一或御非其道禽終不可獲借曰獲之則亦出詭遇耳<lb/>
東安古名邑風氣渾純而民俗質直治得其道則妥順<lb/>
以安非其道亦强忍懾伏而不敢肆非如他邑之民寛<lb/>
則馴急則擾若羊豕之暴悍未易綏柔也邑之北其鄉<lb/>
曰邵家莊邑長王侯即是以建學乃延致李宗昭氏為<lb/>
之師宗昭前代衣冠家而能遵教條嚴訓誨藹然鄒魯<lb/>
<pb n="KR4d0559_WYG_005-11a"/>
文教之風予草堂去學館不數里舉武嘗扵躬耕之隟<lb/>
聞吾伊扵風雨之夕以謂吾鄉由兵後久亡絃誦聲孰<lb/>
意其振絶響扵大雅寥落之餘乎雖然以吾宗昭之才<lb/>
夫豈久扵鄉學者毋謂其為童子師而瑣瑣焉苟歳月<lb/>
以為事故師之扵弟子貴乎廸之以善而扵童蒙尤貴<lb/>
乎啟之以正蓋所以謹夫始入之途而不為多岐所惑<lb/>
此小學之教也由是而進扵大學則税駕乎髙明光大<lb/>
之域而可以大行扵時宗昭有志扵古學其亦以其語<lb/>
<pb n="KR4d0559_WYG_005-11b"/>
諸髙弟子<lb/>
　　　文安縣譙門記<lb/>
洪武二十有六年制詔天下郡縣作譙門一制度也先<lb/>
是有司踵近代之弊事無鉅細往往因陋就簡玩嵗愒<lb/>
日以幸其解去鮮克殫竭心思興舉廢墜以潤色昭代<lb/>
不刋之典識者病焉文安知縣尚侯登甲戌進士第歳<lb/>
之夏五眎政扵兹月易六弦晦矣雖其政務填委應接<lb/>
不暇而能綜核名實悉歸條法以其鍊習治體洞逹民<lb/>
<pb n="KR4d0559_WYG_005-12a"/>
情簡慎自持以事其所事耳矧譙門在所當為宜其不<lb/>
敢後也門距縣治不盡一射而歷歳滋久摧剥扵風雨<lb/>
震凌之餘乃卜日之吉墮殘墉撤敗屋擇材之良而重修<lb/>
之門上有樓樓之四周繚以䦨檻棲鼔角以警晨夜挈<lb/>
壺水以定刻漏嚴廵邏以防冦暴與夫啟閉之謹譏察<lb/>
之宻前此未有也自始役迄告成前後兩閱月而城郭<lb/>
田野不知官府之有興作而民之蜂屯螘附樂扵勸助<lb/>
者固自若也嗚呼讀詩之鮮民之生而知民之勞苦觀<lb/>
<pb n="KR4d0559_WYG_005-12b"/>
春秋之新作南門而知興作之不時夫孰知説以使民<lb/>
民忘其勞有由然哉予以侯善用民而扵國家之制度<lb/>
䖍㳟而張大之故喜書其槩俾邑之人誦而傳之以示<lb/>
永久焉是役也主簿王某贊其事宜牽聯得書侯名肅<lb/>
字惟知濟南人<lb/>
　　　蘭莊記<lb/>
洛師任宗一氏學行醇正薦紳大夫多器重之當勝國<lb/>
時其先大父憲使公與予先公承㫖皆占籍河南而聯<lb/>
<pb n="KR4d0559_WYG_005-13a"/>
仕臺省入國朝予與宗一累佐邑校而以文字為職業<lb/>
故予兩家為里閈為世契為同道出薊門東兩舍許宗<lb/>
一之别業在焉蘭莊則其讀書之室也客至舉觴嘯詠<lb/>
留連終晷暇則焚香清坐而静以觀物非知道不如是<lb/>
也予聞莊廣不踰十餘弓蘭也多不踰三數本而風披<lb/>
雨沭吐芳氣而出塵氛迍時之隱處者未易得此也然<lb/>
萬物之在天壤間可以愛玩而適情者不一也觀其助<lb/>
吟眺則有山林泉石之美供讌樂則有歌舞臺榭之勝<lb/>
<pb n="KR4d0559_WYG_005-13b"/>
角豪侈則有象犀珠玉之富至扵以智計得者非智計<lb/>
則莫能致以聲利得者非聲利則有時而失物累使然<lb/>
也若夫韜智計逺聲利遺得喪布衣韋帶不為辱珪組<lb/>
軒冕不為榮磅礴萬物不能累出乎物而不能物扵物<lb/>
也况扵蘭乎夫蘭雖佳植而匪金匪玉雖得亦易致而<lb/>
與凡草木殊宜其為人之所好而不為人之所同好為<lb/>
人之所得而不為人之所同得故惟君子為能獨得之<lb/>
而獨好之其視挾智計衒聲利得所願為以自快一時<lb/>
<pb n="KR4d0559_WYG_005-14a"/>
此市道人所愧為而士大夫争為之弗藉亦獨何哉扵<lb/>
是好事者以蘭之可愛玩也掇蘭以娛心目齅蘭以頤<lb/>
性情援琴以鼓猗蘭之操攬佩以寫紉蘭之歌浴蘭湯<lb/>
而澡雪其天質入蘭室而想見其善人矧蘭之生不離<lb/>
乎衆卉類乎不潔身以亂倫不植乎槁壤類乎逺濁世<lb/>
以自藏不以幽獨而自媚類乎衣錦而尚絅不以無人<lb/>
而不芳類乎弸中而彪外予以是而知宗一扵是焉是<lb/>
取非世好之可同也雖然以蘭為莊猶以藝為圃也詩<lb/>
<pb n="KR4d0559_WYG_005-14b"/>
書以植之道徳以樊之禮誼以穮蓘之聖澤以浸溉之<lb/>
吾知蘭非孤植而與九畹同其芳莊非一地而與九逹<lb/>
同其軌矣宗一有見扵此其忍舍其種之美而蕪薉不<lb/>
治譬之五稼不穫而幸其稊稗之有秋乎予嘗以為知<lb/>
道者非過也予又聞宗一之幼也見背扵父承訓扵母<lb/>
其長也教授扵鄉有榮耀矣矧其讀書學道礲礪未已<lb/>
而日増月益乎朝廷方柄用天下士予知束帛賁邱園<lb/>
蓋始乎此豈宜嘉遯蘭莊之野顧瞻童子時耕牧處山<lb/>
<pb n="KR4d0559_WYG_005-15a"/>
青雲白低迴而不忍去予將為子歌招隱士矣<lb/>
　　　紫芝亭記<lb/>
芝何爲瑞秀擢乎萬植曠世而一見者瑞何由興和氣<lb/>
之充假物以昭其異也夫天地之清淑迴幹扵十二萬<lb/>
年之㑹人得之為珪璋瑚璉之英物得之為景星鳳凰<lb/>
之異均瑞也匪直芝也然芝之生也不蔓以繁使叢委<lb/>
扵山谷原隰蕭艾等耳雖瑞匪瑞也惟難遇也人始異<lb/>
之故曰曠世而一見也以曠世難遇之物倐爾賁發扵<lb/>
<pb n="KR4d0559_WYG_005-15b"/>
膏壤故曰和氣之充也蓋吾人之和與天地之和流通<lb/>
故動乎沖漠逹乎隱幽被乎山川草木匪若凢物之有<lb/>
生有息有榮有悴者也余聞郝思道氏之先子湖州府<lb/>
君徳醇而政平鄉閭化之州人徳之其氣之和蓋積乎<lb/>
中發乎外而及乎物矣墓在杭之南山葬之四年盗發<lb/>
山中塚無幾而府君之墓獨存是歳之春旁有紫芝生<lb/>
焉色理瑩潤生意鬯舒質粹而氣腴蒸雲繚霧扵佳城<lb/>
白日之表甘泉所出商皓所歌也斯殆和氣之充感通<lb/>
<pb n="KR4d0559_WYG_005-16a"/>
乎天地則有神物以相之耶傳曰和氣致祥其弗信矣<lb/>
乎思道作亭塋次仍以紫芝名之紀瑞也郝氏之子若<lb/>
孫歳時上塜顧瞻紫芝煜煜其光展祭之隙相與芟榛<lb/>
剔穢襲芳咀華睠睠而不忍去亦足見子孫之多賢哉<lb/>
雖然杭當山水佳麗處自五代及乎勝國其民完富不<lb/>
識金革帝元辟南堧而撫之至仁旁洽兹踰百稔後雖<lb/>
小值弗靖尋復輯綏民之桑梓無恙松楸逾茂又數稔<lb/>
扵兹國家餘澤之所溉亦優渥矣使丁鬬争搶攘之年<lb/>
<pb n="KR4d0559_WYG_005-16b"/>
則墓也曷保其固芝也曷保其榮而亭也曷保其輪奐<lb/>
之美繼自今往思道其式固以圖自身而子而孫而雲<lb/>
仍修祼獻妥邱墓繩繩引翼扵孝理之世則曠世難遇<lb/>
之瑞將益衍扵十二萬年之後矣一日傑人碩士之羣<lb/>
出使事業聲光照天下嶄嶄然為人中之瑞吾扵郝氏<lb/>
子孫卜之<lb/>
　　　雪舫齋記<lb/>
居山林則有登臨賦詠之趣渉江湖則有飄泊放浪之<lb/>
<pb n="KR4d0559_WYG_005-17a"/>
懷蓋志其志而不汨乎塵壤之迫隘適其適而不淆乎<lb/>
世慮之糺紛此古之曠逸之士出乎物而不物扵物也<lb/>
雄邑尹周侯構齋扵公宇之偏既成而落之招予與常<lb/>
所來往者讌集其中一室瑩潔其質猶雪然四顧空明<lb/>
其狀猶舟然是日晝漏下二十刻飲酒以樂而天大雪<lb/>
逈乎若放舟江之浦而山川皓縞天地渾淪不知吾身<lb/>
之在人世間也侯起而屬予曰齋不可以不名扵是以<lb/>
雪舫顔其額又起而屬予曰齋不可以無記扵是識歳<lb/>
<pb n="KR4d0559_WYG_005-17b"/>
月以書其槩是齋也廣不踰尋丈朴不事琱藻壁以楮<lb/>
不堊不丹榻以木不筦不簟左有圖右為史蓻蔬有圃<lb/>
溉藥有池豁然而疏邃然而靚雲容天影之洞煥琴韻<lb/>
書聲之流暢神情道氣之融寫其為樂也則雖獵天山<lb/>
奪蓬婆獻賦兎苑而藻思横出未足以狀其竒槩也然<lb/>
而山林之清寂不若江湖之夷曠浮㳺之險逺不若端<lb/>
居之閒適而雪舫名齋侯獨何取扵是哉蓋侯自䆠逰<lb/>
以來䟦渉山川而湖海之氣焱舉乎逈隘之中則其器<lb/>
<pb n="KR4d0559_WYG_005-18a"/>
識之閎也氷雪之質蟬蜕乎塵埃之表則其操行之髙<lb/>
也以歳寒之盟而託交扵千古則其友誼之篤也以濟<lb/>
川之材而載道扵無窮則其文學之富政事之偉也吾<lb/>
知雪舫名齋豈不為後日之嘉話哉雖然雪之降以天<lb/>
舫之運也以人而齋不隳扵風摧雨剥之餘則又在天<lb/>
與人交相勝者也非知道之君子烏足語是哉嗚呼太<lb/>
素一雪也太虚一舟也安得策汗漫而㳺無窮出乎萬<lb/>
物之外扣至道扵鴻濛之初則雪也舫也齋也孰有而<lb/>
<pb n="KR4d0559_WYG_005-18b"/>
孰無奚暇扵致詰耶侯徴予記予故書是語以志其志<lb/>
而因以自適其適也侯字士瞻松江人<lb/>
　<lb/>
　<lb/>
　<lb/>
　<lb/>
　<lb/>
　一山文集卷五<lb/>
</p>
<p>
</p>
  </div>
<div>
                <head>一山文集卷六</head>
    <p>
<pb n="KR4d0559_WYG_006-1a"/>
欽定四庫全書<lb/>
　一山文集卷六　　　　　元　李繼本　撰<lb/>
　　傳<lb/>
　　　劉義士傳<lb/>
昔孟氏遭七國亂至梁為魏侯罃辨析義利蓋仲尼子<lb/>
思之緒論而孟氏有以發之扵是天下始知蹈義而不<lb/>
迷其塗孟氏之力也寥寥千載餘古風滋淪晦士之所<lb/>
趨聲勢耳民之所尚貨利耳巫醫百工之所習末術耳<lb/>
<pb n="KR4d0559_WYG_006-1b"/>
譎計耳予以是重傷之雄扵保下為屬邑實天水氏金<lb/>
源氏割據處予過而欲詢前代事故老無在者扵是有<lb/>
野夫黃冠杖策自林下出鬚髪盡白而骨貌清古若有<lb/>
道者問之劉其姓寜其名而士安其字也士安邑人少<lb/>
孤貧鞠扵祖母而依其從父以居及壯耕釣為業而信<lb/>
義凛然動鄉閭從父卒為諸幼畢婚娶營貲貨友愛之<lb/>
至人鮮與儔先是人有以錢寓士安家未幾兵興道窒<lb/>
不復至即冒鋒燹以往盡以其物歸之河朔之亂連嵗<lb/>
<pb n="KR4d0559_WYG_006-2a"/>
不熟民多為飢卒所食胔骼徧野腥穢塞天遂率子弟<lb/>
操畚鍤埋掩無遺已而逺近大飢餓殍滿道則又堰河<lb/>
取魚以釡灶置水次烹魚食往來人由是四方之逃亂<lb/>
者多歸之事平還鄉里無一死散皆其保完之力也邑<lb/>
丞扈文振老而喪明骨肉蕩析士安延致扵家者五年<lb/>
而禮敬猶一日及疾作復極力療治其死也士安哭之<lb/>
哀扵是具棺斂擇善地以葬而弔祭一以法文振在時<lb/>
有白金楮幣布帛總若干死之明日士安悉緘附紫泉<lb/>
<pb n="KR4d0559_WYG_006-2b"/>
人劉成成文振壻也貧而有孱疾及得此感泣者累日<lb/>
邑之令佐嘉其義髙議復其身以敦勵之士安曰吾民<lb/>
也吾盡吾民分内事吾心也吾又奚所望士安生長農<lb/>
畆今旄矣使早知力學雖詩禮士有弗能及然其制行<lb/>
與古人同處甚多而邑長程侯九鼎安肅簿王文昭氏<lb/>
縣博士李好問氏為予言其二三作劉義士傳漢水李<lb/>
延興曰馬之馳峻坂也有纒以制之車之走康莊也有<lb/>
柅以止之舟之渉大川也有檣楫以迴泊之人之扵身<lb/>
<pb n="KR4d0559_WYG_006-3a"/>
也一束乎義而不敢肆天之正路豈難至哉一或昧焉<lb/>
吾見顛倒惶惑而不知返駕者滔滔皆是人常言劉士<lb/>
安見卿大夫講説孟子書輒踴躍喜扵以益知士安之<lb/>
重義也<lb/>
　　　清白生傳<lb/>
清白生陜之興平人任其姓子勉其字也平生嗜欲不<lb/>
萌扵心而制行之髙如層氷沍寒積雪皓縞玉瓚黃流<lb/>
之兩萃厥美也自童丱嶷然如老成人遇族戚遇里閈<lb/>
<pb n="KR4d0559_WYG_006-3b"/>
非其義一介弗苟取予苟當乎義則勇往直前無難色<lb/>
其學研深燭奥益肆其力聞明師良友不憚津陸之逺<lb/>
而往從之于邠于冀于河雒囊書擔笈風雨寒暑自若<lb/>
也始冠為隴州文學掾其教切近而篤實一洒浮豔而<lb/>
趨乎古久之當路者薦之天官一仕為宛平邑長其政<lb/>
明肅而簡静世之所謂良有司者鮮與之埒也子勉學<lb/>
古學而與時背馳謂昔司馬光代以清白顯每讀史傳<lb/>
輒攘袂奮臂想見其為人鄉先生髙其行而以清白許<lb/>
<pb n="KR4d0559_WYG_006-4a"/>
之由是鄉之人皆稱為清白生其友李延興曰光昭代<lb/>
偉人生西北勁武之鄉得天地精英秀卓之氣故其道<lb/>
徳勲伐為士類所矜式為四夷所尊服為兒童走卒所<lb/>
稱誦凝然炳然扵塵埃之表而不混也後乎百祀侯以<lb/>
殊常之器而穎出秦晉之間蓋其地實先民之所發跡<lb/>
而山川炳靈迴薄乎終古宜其代不乏人矣矧侯學古<lb/>
入官朝廷一日大用侯其必能以清白礪天下如光之<lb/>
爲輔相時乎子勉曰世常言古今人不相及予何人斯<lb/>
<pb n="KR4d0559_WYG_006-4b"/>
而敢自比扵古人彼嘐嘐然曰古之人古之人非我也<lb/>
子勉儒學其先世皆有聞人雖其流俗渾渾而世徳彌<lb/>
盛大夫士之過其門者必式之曰此陜右清白家論曰<lb/>
太清之清氣之至清也天下之清無以加太素之白質<lb/>
之至白也而天下之白莫能掩君子揆之扵是養其氣<lb/>
而弗梏則發而為天地之氣完其質而弗鑿則凝而爲<lb/>
聖賢之質其扵清白也何有是道也鴻蒙傳之太始太<lb/>
始傳之副墨之子志乎古者問諸清白生<lb/>
<pb n="KR4d0559_WYG_006-5a"/>
　　　房氏家傳<lb/>
嵗壬辰安次李延興為雄邑招致親夏楚事而賔友凋<lb/>
落恒抑鬱無誰語是歳嘉平封邱王好謙氏來為邑之<lb/>
幕長一見如平生歡幕長學行醇正而言論詳實人有<lb/>
寸善極口稱道不置否則掩覆百至非如淺淺之爲大<lb/>
夫者一不合訾議横出不少貸也間語其友房徳麟之<lb/>
賢且曰房氏繇上世來雖隱徳弗耀而善之積也甚逺<lb/>
歷宋而金而元俱占籍東昌之博平髙祖忠配翟氏曽<lb/>
<pb n="KR4d0559_WYG_006-5b"/>
祖皆逸其諱曽妣胡氏曽從祖信仕元為前衛百夫長<lb/>
祖妣李氏早失所天守節不渝以終父燠字士明幼孤<lb/>
知自樹立竟以孝行著鄉閭年七<graphic n="KR1030" url="https://raw.githubusercontent.com/kanripo/KR-Gaiji/master/images/KR1030.png" mimeType="image/png"/>卒配髙氏繼李氏<lb/>
四子長守信字徳誠次早世次守義字徳宜髙出也次<lb/>
守仁即徳麟李出也徳麟天稟毅沉見誼必為非其誼<lb/>
雖壓以賁育之勇弗奪也弱齡刻苦嗜學聞明師良友<lb/>
鋭意往從囊書擔笈不以川陸之阻為辭不以寒暑夜<lb/>
盡之變而作輟也洎壯從公餗張先生學繼從維齋楚<lb/>
<pb n="KR4d0559_WYG_006-6a"/>
先生學研深燭㣲大肆其力粹如也喪二親絶口水漿<lb/>
者數昕夕雖服除不近葷酒而哭泣哀慟三年如一日<lb/>
人以為難後東昌路以儒薦從事吏牘凡兩稔繼遷東<lb/>
平路吏又四稔俱以幹潔最一時路尹張孝則良二千<lb/>
石也雅愛重之嘗薦之憲府不果用丁酉秋兩河始兵<lb/>
縣父老鳩民為丁捍禦閭井推守仁為萬夫長亦善其<lb/>
職戊戌春暴兵蝟起糜爛濟兖州郡迺與鄉之老稚挈<lb/>
家走河間先是連嵗飢餒而疫氣大作人多逃死妻張<lb/>
<pb n="KR4d0559_WYG_006-6b"/>
洎三男皆物故惟少子綱在才八歳耳迺襁負而北時<lb/>
樞宻副使荅蘭領兵鎮古北口與語竒之辟充掾史德<lb/>
麟强起領簿書為禄仕也明年山東監察御史牒薦補<lb/>
憲吏居五月遷遼憲又明年以老病辭歸再配李氏綱<lb/>
年二十娶張氏其孫又新生三年戊申亂相失戎馬間<lb/>
癸丑始物色得之年十七娶趙氏洪武初徳麟仍籍博<lb/>
平因之教授鄉里未幾邑長禮聘為文學掾讓不獲已<lb/>
扵是横經泮席再易天星癸亥春以目𤯝在告得展邱<lb/>
<pb n="KR4d0559_WYG_006-7a"/>
墓葺田廬課耕織暇則以詩書教子孫矧其性夙好山<lb/>
水去邑三里許則其莵裘也其先墓舊有老柏數十丈<lb/>
髙軼雲表鉅可汗牛馬充棟梁至亂作悉戕扵薪槱徴<lb/>
諸一木之微而累葉之承籍可槩見也墓前後腴田二<lb/>
百畆非歉嵗可以無飢草屋八九間隱見林霏杳靄中<lb/>
而士類之過從者歆其氣誼輒戀戀不忍去非慶弔歳<lb/>
時不一至城市至則未盡晷即歸歸則扶笻吟嘯而蕭<lb/>
逺曠逸超然有出塵之趣或曰昔之隱者若戴龜蒙林<lb/>
<pb n="KR4d0559_WYG_006-7b"/>
和靖皆清介自守不齷齷與世混濁房徳麟豈其人耶<lb/>
延興徃年兩過東昌未聞語及房氏者今長史能歷歷<lb/>
口其祥且謂延興曰子名能古文幸而傳其實以示後<lb/>
之人庶其不與物物斯盡也君子曰好謙可謂樂道人<lb/>
之善矣故書好謙與徳麟同里兵後始家封邱云論曰<lb/>
房氏自鼻祖植德其後培根而食實者綿數世弗殄絶<lb/>
雖中土數十年金革戰鬬民死相籍大姓之家噍無遺<lb/>
類而房氏由子而孫而雲仍皆能保完萬死中則其鬼<lb/>
<pb n="KR4d0559_WYG_006-8a"/>
血食不餒矣世徳之報其至此哉<lb/>
　　　李槱翁傳<lb/>
保定之容城有隱君子自號槱翁李其姓問其名而好<lb/>
問其字也翁生而穎秀六七嵗時與群兒嬉戲鄉人見<lb/>
其貌骨清古舉止不凡為驚嘆曰此非里中兒比也稍<lb/>
長讀書鄉校衆皆推服以為不可及已而囊書擔笈以<lb/>
逰京師搢紳先生見其循循雅飭則又誘掖奬進而許<lb/>
其可與入道其於學朝夕淬礪不以事物是非亂心故<lb/>
<pb n="KR4d0559_WYG_006-8b"/>
能至其所至而得其所得表裏貫徹體用兼該悉有條<lb/>
理而蔚乎其可觀也已而以經學教授鄉里時科舉制<lb/>
行學者争先慕效為舉子業登其門者一經指授動中<lb/>
肯綮而不病其為難也其所識皆海内知名之士若光<lb/>
人龔友輔齊人潘述古汴人荅禄道夫邢人宋彦貞燕<lb/>
人楊九萬翁從之㳺者殆三十年親其顔色薰其徳誼<lb/>
讀其文章聆其言論沛乎若江海之涵濡而無有畔岸<lb/>
也及乎兩河始兵中原板蕩骨肉殫殘而衣食無取給<lb/>
<pb n="KR4d0559_WYG_006-9a"/>
朝而槱扵山不知䟦履之爲難也夕而槱扵野不知寒<lb/>
暄之改候也伐木而歌弛檐而休不知暑濕之為勞而<lb/>
積薪之凡幾也此翁之所自得而世之不知翁者謂其<lb/>
視王質翁子輩實相伯仲不知鄙且誕乎翁之言曰吾<lb/>
衰暮以來惟嗜樵採雖扵一草木之細取非苟取故不<lb/>
斷喪吾道真棄非慢棄故不暴殄吾天物吾扵是得取<lb/>
予之道焉吾今旄矣舍荒山窮谷吾誰依吾固願世之<lb/>
士以忠信為本根六藝為枝葉詩書為灌溉含其英咀<lb/>
<pb n="KR4d0559_WYG_006-9b"/>
其華而食其實將見環洙泗際闗洛而極扵海濵鄒魯<lb/>
巋乎道徳之垣而鬱乎君子之林何適而不可樵牧為<lb/>
乎㝠栖山林水石為伍而鹿豕與㳺乎其友李延興曰子<lb/>
之説非鄙且誕也翁從祖父景陽受業劉文靖公之門<lb/>
累官户部司計父近道累官易縣簿翁無子論曰或曰<lb/>
李槱翁何如人也曰翁端慎老成人也觀其讀書學道<lb/>
不矯矯以釣名佩仁服義不悻悻以自好鄉黨稱其善<lb/>
則雖童兒女婦無異辭言行孚扵人而視州里蠻貊同<lb/>
<pb n="KR4d0559_WYG_006-10a"/>
一軌其為人亦可少見其槩矣惜其白首邱樊不霑一<lb/>
命以行其道天之報施善人何為恝然若是乎孔子曰<lb/>
道之將行也與命也道之將廢也與命也從古智能之<lb/>
士富貴而磨滅者不可縷數獨非命與翁能不以貧賤<lb/>
移其志而順受其命之正雖老扵樵牧無怨悔焉非修<lb/>
身慎行扵道為有得孰克臻兹故曰翁端慎老成人也<lb/>
　　　栖霞子傳<lb/>
栖霞子姓陳氏字士文南昌新建人其上世以儒業顯<lb/>
<pb n="KR4d0559_WYG_006-10b"/>
元季天下亂父祖皆隱徳弗耀而衣冠詩禮濟濟彬彬<lb/>
雲仍相襲閭比相望也栖霞子生而有異質望之如芝<lb/>
蘭玉樹照映階戺稍長變化不測嶄然露頭角扵群兒<lb/>
中鄉之人見而異之謂其軼類絶塵如是必能大其門<lb/>
閥以光照先烈無疑也始冠益自樹立而循蹈規矩端<lb/>
慎如老成人人勸之學則曰吾恥讀非聖書吾安呻其<lb/>
佔畢耗精魄故楮中耶勸之仕則曰吾雅無仕進意吾<lb/>
安能與時下上脂韋一世而墮壞名節耶夫輪扁之斷<lb/>
<pb n="KR4d0559_WYG_006-11a"/>
輪非譏夫讀書也懼夫學焉而不綜其要徒學也楚狂<lb/>
之歌鳳非惡夫行道也惜其仕焉而與時背馳徒仕也<lb/>
已而渡河淮渉江漢歷閩越王公大人忘其勢而與之<lb/>
善先生長者忘其年而與之交而襟宇曠夷見者恱服<lb/>
談鋒横出聞者竦聽雖家居不問有無至與人交洞徹<lb/>
底裏而一觴一詠自放扵山水間澹然忘世泊乎若無<lb/>
所營非流俗可及也久之去隱匡廬山中學道之士多<lb/>
與之㳺由是學行益髙蓋其山林之日長故其積者厚<lb/>
<pb n="KR4d0559_WYG_006-11b"/>
增者多出者益遐也未幾有司以其才薦扵朝一仕爲<lb/>
保定府尹當其在畎畆時若將終身雖千駟萬鍾弗顧<lb/>
也及其登宦途尹大郡慨然以為己任而不辭行其道<lb/>
也其所居近赤岸山其間朝夕多霞氣故自號栖霞子<lb/>
而好事曰栖霞子喜談神仙事殆將餐六氣飲絳霞𡨕<lb/>
栖塵滓之外而藏其神扵不朽乎栖霞子曰吾學道也<lb/>
世豈有神仙若方士者流公孫卿李少君輩所云哉栖<lb/>
霞善詩其詩舂容温厚如其政云雄邑尹周士瞻口其<lb/>
<pb n="KR4d0559_WYG_006-12a"/>
為人陳其槩且徴予言予故信其説而次第之先是予<lb/>
在薊門聞栖霞子名甚習心竊慕之及聞士瞻說欲往<lb/>
拜其門而牽扵塵役未暇也作栖霞子傳論曰天地藏<lb/>
乎大虚日月藏乎夜旦依乎物而栖焉者也蛟鼉藏乎<lb/>
江海虎兕藏乎山林圓首方趾之藏乎宫室囿扵物而<lb/>
栖焉者也雖然栖焉而得乎藏藏焉而頥其神是其備<lb/>
萬物兼三才趋鴻濛而入太始終不朽者也若天地萬<lb/>
物之藏吾又安能語其端倪耶<lb/>
<pb n="KR4d0559_WYG_006-12b"/>
　　　劉則禮傳<lb/>
劉則禮字景淵世家大梁墨莊九世孫髙大父仕西江<lb/>
因家臨江大父始遷安陸之京山則禮聦慧有識鑒平<lb/>
居呐呐不能言洎衆務叢委片語折之即中肯綮讀書<lb/>
通大義無經生學士氣習年四十猶不遇衆論惜之至<lb/>
正辛卯兩河亂乃割財募兵𨽻四川平章爻著麾下攻<lb/>
安陸襄樊唐鄧悉討平之兄弟子侄多死扵兵積功受<lb/>
沔陽府判官歳戊戌河南丞相逹實巴圖爾克夾河大<lb/>
<pb n="KR4d0559_WYG_006-13a"/>
康鈞汝許亳有勞升同知安陸府事丞相死其子博囉<lb/>
特穆爾為平章代領其兵討豐州雲内下之遷同知大<lb/>
同路緫管府事明年冬京師飢平章貢粮五萬石委則<lb/>
禮董之時蔚州未下道塗阻塞嚴衛周防善達無虞又<lb/>
明年春從河南平章方托克托北討㧞全寜等郡擢同知<lb/>
荆湖宣慰司事尋奉㫖領兵與平章諤勒哲特穆爾合攻<lb/>
保定祁蠡等處拜河南行樞宻院副使嵗甲辰秋博囉<lb/>
特穆爾入朝自為太保中書右丞相受崇福司使兼河<lb/>
<pb n="KR4d0559_WYG_006-13b"/>
南行樞宻院副使鎮白羊口眀年中書左丞相庫庫特<lb/>
穆爾緫兵南伐授湖廣等處行中書省左丞𨽻太子同<lb/>
知詹事托音特穆爾戲下尋奉㫖受平章摩該節制調<lb/>
集賢學士有文綺尚醖之賜皇太子以璽書旌之嵗戊<lb/>
申京師失守車駕北巡則禮所部兵潰散僅餘百人止<lb/>
扵易之龍門山居無何從十餘騎由間道謁總戎雲中<lb/>
至俾還徴兵時將作院使田邁律團結沿山諸訾留則<lb/>
禮共事遂與畫策封守未幾總戎敗績太原聲勢日斷<lb/>
<pb n="KR4d0559_WYG_006-14a"/>
則禮謀扵衆曰守柵以待王師也今内無供外無援而<lb/>
敵兵四匝諸寨或破或降獨欲堅守得乎不如擁衆赴<lb/>
行在否則徒餌虎口無益也邁律為下所沮無去意則<lb/>
禮請先往不聽自是日夜請去值邁律恚曰汝去即去<lb/>
汝部曲斷不可去則禮語人曰事已如此恐終䧟扵敵<lb/>
我幸有子宏我必令北奔不使與我俱陷也扵是宏往<lb/>
至蜚狐遇亂兵還時都事佛嘉努至善亦避地山中其<lb/>
挈家北也則禮泣送之曰至善去我弗能與俱公到朝<lb/>
<pb n="KR4d0559_WYG_006-14b"/>
廷庶以明我之心無他也言訖哭復不已哀動路人今<lb/>
山中人猶能語其事明年春敵兵至邁努遇人少恩信<lb/>
平日託為心旅者往往潛出通好邁努知事不可為趋<lb/>
則禮亟見敵為遷延計則禮難其行衆曰公不去恐見<lb/>
禍不若挺身見敵活一寨人則禮復固辭衆曰死生存<lb/>
亡之機形扵目中公倘受禍扵此是死扵無名不若見<lb/>
敵而死死則無媿况未必死乎則禮曰我去公輩宜死<lb/>
守勿我慮也遂往見其主帥衆歡甚則禮謂邁努曰我<lb/>
<pb n="KR4d0559_WYG_006-15a"/>
幸不死公之庇也且我之形勢未為敵有而彼之虚實<lb/>
反爲我得及今尚可守也邁努曰人無固志糧無宿儲<lb/>
今又曷可守則禮曰公不守則死死則我願以身徇遂<lb/>
相與痛哭失聲舉座皆哭明日邁努等率其衆降帥愛<lb/>
則禮之才且勇俾代領其衆乃辭復欲奏以官又辭今<lb/>
旅寓薊門以澹泊自處每與朋儕語及忠孝事輒嗚咽<lb/>
流涕云李延興曰則禮嘗宣勞帝室矣而功未崇而才<lb/>
未究而志未就天也自古才杰之士其生不辰其死無<lb/>
<pb n="KR4d0559_WYG_006-15b"/>
譽者不可殫述獨則禮歟<lb/>
　<lb/>
　<lb/>
　<lb/>
　<lb/>
　<lb/>
　<lb/>
　一山文集卷六<lb/>
</p>
<p>
</p>
  </div>
<div>
                <head>一山文集卷七</head>
    <p>
<pb n="KR4d0559_WYG_007-1a"/>
欽定四庫全書<lb/>
　一山文集卷七　　　　　元　李繼本　撰<lb/>
　　文<lb/>
　　　代乞封故太師中書右丞相托克托文<lb/>
嘗謂大臣匪罪而獲罪既昭雪其往愆明主念功而酬<lb/>
功當旌褒以優典竊見故太師<hi>某</hi>英姿開朗雅度毅沉<lb/>
廊廟之才珪璋之器其初焉入相百度俱舉庶績咸熙<lb/>
人誦君明而臣良民樂海涵而春育引身求退而年方<lb/>
<pb n="KR4d0559_WYG_007-1b"/>
盛富舉賢自代而心益忠誠九重有撫髀之思累詔有<lb/>
秉鈞之命其終也再相孜孜盡力蹇蹇匪躬弊政苛刑<lb/>
一切除罷良法美意隨即舉行洎盗賊竊發以弄兵命<lb/>
將帥屢征而不克本官志圖靖亂親乞緫戎如救焚拯<lb/>
溺之靡寜乃枕戈待旦以自誓先出師平徐土成功而<lb/>
奉詔還朝再出師攻髙郵垂破而削官安置譬基成九<lb/>
仭俄傾一簣之功而舟渉大川遽失中流之楫蓋姦惡<lb/>
構䜛復私讐而奪相位使忠良不幸抱深恨而䧟非辜<lb/>
<pb n="KR4d0559_WYG_007-2a"/>
有臣如此以隕身所在聞之而切齒且其出師財三月<lb/>
為指以老師而廢財厥後討敵無寸功實由扵臨敵而<lb/>
易將事幾既失追悔莫前我國家軍令隳兵威弛盗賊<lb/>
多蓋從此始迄扵今朝政紊人心離生民困其誰之尤<lb/>
雖元兇已誅天下尚有無窮之憤使本官不死海内豈<lb/>
有今日之危御史臺已嘗聞奏昭雪復其官爵給其家<lb/>
産獨扵封謚之典尚未舉行竊詳本官將天下之兵受<lb/>
閫外之寄行便宜之事專生殺之權及一旦解其兵柄<lb/>
<pb n="KR4d0559_WYG_007-2b"/>
俾萬里竄之遐荒無纎須懟怨之辭無幾㣲抗拒之意<lb/>
束手以聽詔㫖甘死以盡臣忠比之擁兵抗命之徒拜<lb/>
表輒行之輩迹其忠逆之異有如霄壤之殊况其子知<lb/>
樞宻院事<hi>某</hi>冒渉險艱翊儲皇撫軍扵全晉誅除兇惡<lb/>
秉大誼宣力乎皇家忠孝萃一門聲光垂百世如蒙憲<lb/>
臺明白聞奏錫以王封表以謚號庶死者獲雪其幽冥<lb/>
之憾而生者愈勵其報稱之心<lb/>
　　　東安縣勸農文<lb/>
<pb n="KR4d0559_WYG_007-3a"/>
洪武十二年春二月望勸農扵東郊而告之曰洪範八<lb/>
政食貨為先周詩二南風化為首蓋食貨者生民衣食<lb/>
之本而風化者邦家政治之基也我聖天子㳟儉愛民<lb/>
勵精圖治故田野之中克勤扵耕織而庠序之内益勉<lb/>
扵詩書予欽奉徳音來領縣事大懼㣲才無補有虧扵<lb/>
承宣之功復慮惰農自安有妨乎生養之計今四陽布<lb/>
徳而萬物増輝祥風送暖扵花朝瑞雪融春扵麥隴予<lb/>
當勸農而務本爾宜竭力以治其生耕爾田播爾榖畜<lb/>
<pb n="KR4d0559_WYG_007-3b"/>
爾雞犬種爾桑麻督倂工程愛惜時日既効勞扵春夏<lb/>
必収功扵秋冬下可以免家門之饑寒上可以應官府<lb/>
之賦役然衣食之旣足則風化之當興其修爾身飭爾<lb/>
行孝飬爾父母友愛爾兄弟和睦爾鄉鄰賙恤爾宗族<lb/>
男則訓之以學業女則教之以絲蠶毋怠荒毋㳺蕩毋<lb/>
違律令而䧟刑憲毋肆姦欺而行暴凶將見民安物和<lb/>
政平俗美無老無幼無不霑皇上仁漸義摩之風一社<lb/>
一鄉舉皆被聖世海涵春育之化故作勸農之語以開<lb/>
<pb n="KR4d0559_WYG_007-4a"/>
示民之心爾農其母忽<lb/>
　　　勉學文<lb/>
勉爾學子植爾天君爾志不惰爾徳乃新爾年漸長爾<lb/>
業當勤六藝六經爾其孜孜而汲汲五常五教爾其勉<lb/>
勉而循循勿矜已長將招謗而損徳勿議人短必取祸<lb/>
而殺身勿謂記問為餘事孰可為康成之同倫勿謂文<lb/>
章為小技孰可儷史遷之雄文勿謂天可欺積善之家<lb/>
有餘慶勿謂人可罔暗室之中有鬼神勿謂今年不學<lb/>
<pb n="KR4d0559_WYG_007-4b"/>
有來年恐老矣耄矣而徒悔勿謂今日不學有來日懼<lb/>
四十五十而無聞勉爾學子植爾天君亷讓是蹈禮節<lb/>
是遵正直是與善良是親敦吾儒素味吾道真補過為<lb/>
實行頥性為純仁誠篤為踐履忠孝為本根泝洙泗正<lb/>
𣲖軼關洛芳塵偉哉君子允為百世之士豈曰一鄉之<lb/>
人而已乎<lb/>
　　　禱雨告城隍文<lb/>
蒼生無告值九夏之旱乾赤地如焚妨三農之耕播仰<lb/>
<pb n="KR4d0559_WYG_007-5a"/>
干𤣥造俯瀝丹𠂻竊念維神恩佩朝章位居州佐職在<lb/>
撫字心切憂勤兹當平秩之時倐遇乾封之日百種皆<lb/>
未入土群黎何以為生沴氣衝霄天討寛風伯之罪炎<lb/>
光礫石地靈縮海水之源林磵不聞鹤鳴澮畎已成龜<lb/>
坼周詩之憂旱魃空歌雲漢之章魯僖之焚巫尫徒費<lb/>
春秋之筆望霓仰傾盆之澤灌園竭抱甕之勞生意永<lb/>
迴昊天不弔共惟城隍之神洋洋如在赫赫厥靈祐我<lb/>
州民載諸祀典用䖍祈懇拱竢來蘇伏願亟馭飈車上<lb/>
<pb n="KR4d0559_WYG_007-5b"/>
箋玉帝叱豐霳而鞭列缺震霹靂而驅蜚亷月離畢豕<lb/>
渉河應三日甘霖之霈麥連雲禾同穎占四海有年之<lb/>
祥<lb/>
　　　禱雨告風雲雷雨山川文<lb/>
惟神𤣥化孔昭威靈赫奕祐我州民永永無斁兹當平<lb/>
秩南訛而早暵方熾四民告災五稼不殖嗟予下官夙<lb/>
夜憂惕用是披露丹心仰干矜恤神其陟青冥箋紫極<lb/>
駕雲軿以先驅命蜚亷使服役鼔元氣扵九霄瀉天瓢<lb/>
<pb n="KR4d0559_WYG_007-6a"/>
扵四裔俾膏雨之降既沾而既足則嘉榖之成實穎而<lb/>
實栗將見邦有貢賦民有黍稷而鬼神不廢乎血食神<lb/>
之錫也尚饗<lb/>
　　　代嚴君辭中書叅議文<lb/>
某族本寒㣲起由下列既乏行能又鮮學術徒以虚聲<lb/>
縻兹好爵日夜懷慙罔知攸措曩因漕事出使閩中誓<lb/>
竭心膂以効細勤以圖上報既而至閩之後邊鄙弄兵<lb/>
熾如炎火寄息城中凡三閲月始克解圍偶爾成功幸<lb/>
<pb n="KR4d0559_WYG_007-6b"/>
其不死聖恩汪濊遂獲生還退伏田野實為至願不謂<lb/>
譾才過蒙㧞擢俾叅大政峻命倐臨惶惕無已亟圖懇<lb/>
辭復中止之以謂聖天子方急扵求賢雖小技亦見収<lb/>
録由是感激扵中黽勉就職故扵論思之際知無不言<lb/>
所以荅恩寵盡職分也頃自多故以來屢嘗披瀝肝膽<lb/>
指陳利害而當時秉國者謂其議不足用計不足行使<lb/>
一時忠鯁之士箝口結舌而不敢言由是處置失宜號<lb/>
令不行禍機一起不可障閼以至强藩煽威嗾兵向闕<lb/>
<pb n="KR4d0559_WYG_007-7a"/>
脅制天子刧虜相臣九廟震驚兆人痛憤此政主辱臣<lb/>
死之秋豈宜含垢忍恥以貽朝廷之羞容身固位以重<lb/>
妨賢之罪况卑職事功不著扵平時才猷不孚乎衆望<lb/>
罪既莫逃理宜退避兹當更化之初誠宜廣蒐才賢以<lb/>
収恢復之功不宜掩覆有罪仍居重位使中外士大夫<lb/>
解體也且薦賢為國匪為其私輒敢僭舉所知列其姓<lb/>
氏職名扵後用備采録<hi>云云</hi>凡此諸人雖其器識才行<lb/>
之不同要皆一時之賢才朝廷果欲循守舊轍奉行故<lb/>
<pb n="KR4d0559_WYG_007-7b"/>
事勾稽簿書考覈錢榖便可置之不問如欲洗刷舊弊<lb/>
卓然有爲則此諸人者可以建議可以樹功可以撥亂<lb/>
世而反之正在聖君賢相鋭意而用之耳卑職既已懇<lb/>
辭又復有所薦聞蓋不敢以妨賢尤不敢以蔽賢也<lb/>
　　　鄉飲酒司正文<lb/>
禮鄉飲酒蓋以叙齒徳别尊卑勵亷讓敦風化也故六<lb/>
十者坐五十者立禮之節也擯以接賔相以贊禮射以<lb/>
觀徳司正以糾過設几筵設籩豆設鍾鼔筦絃歌鹿鳴<lb/>
<pb n="KR4d0559_WYG_007-8a"/>
歌四牡歌皇皇者華禮之文也陳之以六徳導之以六<lb/>
行申之以六藝禮之教也敬以束之情以鬯之威儀以<lb/>
飭之一獻之頃賔主百拜爵雖無算不酗不淫禮之謹<lb/>
乎始終也扵斯時也凝然其齋莊煦然其和浹譬之調<lb/>
琴瑟扵一堂而宫商相宣羅星緯扵靈穹而分次不紊<lb/>
也凡我諸君子今其萃扵斯飲扵斯觀禮扵斯有賔焉<lb/>
有主焉有執事焉其敬爾威儀慎爾徳度謹爾話言不<lb/>
諠譁不怠傲斯不墜彛典而永有令譽矣<lb/>
<pb n="KR4d0559_WYG_007-8b"/>
　　　代淶水邑令告土神文<lb/>
走以譾才尹兹下邑自承匱來昕暮兢惕原隰既春稼<lb/>
穡方亟而牛日踵斃未有紀極民田蕪民力囏而民脉<lb/>
息炯炯寸丹憂懼交集天非不仁尹實寡德神非降灾<lb/>
尹實不職夫牛服耒耜乃有黍稷牛焉茁壯地焉墾闢<lb/>
榖焉豐穰民焉樂育則國有貢賦民有衣食而神有饗<lb/>
祀之秩嗚呼神哉其銷大沴以揚靈庥暢和氣以昭鴻<lb/>
績毋咎扵民惟尹是斥毋戕扵物惟尹是殛百爾灾尤<lb/>
<pb n="KR4d0559_WYG_007-9a"/>
悉萃扵尹而母恤<lb/>
　　　代友人祭妻文<lb/>
吁嗟夫人命止斯耶何運之蹇而數之竒耶豈人之脩<lb/>
短有宰物以尸之耶吁嗟夫人柔順其徳貞淑其姿衎<lb/>
衎樂易棣棣威儀自歸我家殆三十朞奉我祀事興我<lb/>
門楣助我孝養鬯我本支閨壼肅睦族戚和怡方期同<lb/>
處貧賤以介夀祺豈謂一朝殞逝遽成永離有憂誰釋<lb/>
有愆誰規家計誰理寒饑誰知况我老矣淪落天涯妻<lb/>
<pb n="KR4d0559_WYG_007-9b"/>
子俱喪不死何為哀哀幼女哭母寢帷萬感填臆曷有<lb/>
已時家山焉在旅殯江湄歸塟有日魂其安之隂風逺<lb/>
饗愁雲低垂致奠客次靈其來思千古萬古相見無期<lb/>
　　　祭王守敬先生文<lb/>
洪武丁卯春二月十有六日秦郵王疎齋先生以病死<lb/>
扵雄邑越二十有四日藁塟邑城之東其友王宗嗣榜<lb/>
第三甲進士東安李延興謹具酒饌為文以祭之其詞<lb/>
曰先生稟淮海俊逸之氣而才華挺㧞乎千丈抱伊洛<lb/>
<pb n="KR4d0559_WYG_007-10a"/>
醇正之學而識趣傑出乎凡壤攻漢魏髙古之詩而音<lb/>
節鬱乎其悲壯塞儀秦縱横之口而議論越乎其慨慷<lb/>
温粹如玉璧而驍騰如駿駔炯煥如木難之珠而宻麗<lb/>
如珊瑚之網走扵先生識之恨晚其始往拜逆旅之家<lb/>
燕府之左破席衡門飛雪虚幌其後相值交衢之間薊<lb/>
門之曲秋風布袂夕陽笻杖又其後嵗暮南轅過小齋<lb/>
而揖讓樽俎風流襟期豪宕寫宫商扵笙琴聨珠玉扵<lb/>
編簡登眺之餘以寄遐想界河之渺茫郎山之髙爽三<lb/>
<pb n="KR4d0559_WYG_007-10b"/>
關之盤紆九源之浩蕩竒概以崢嶸逐雄詞而奔放已<lb/>
而攜離閱歳凡兩將以謝塵坌之煩囂而放跡乎江海<lb/>
之上去冬之杪倐理歸槳乃復過我中心懩懩未幾卧<lb/>
疴神惰惚恍藥物甚良病孽滋長竟扵不起聞者慘愴<lb/>
弔者感傷識者沮喪友道為之斯淪斯文由是絶響紛<lb/>
難誰與解排骨肉無所倚仗至道欲扣而無門正聲欲<lb/>
和而誰唱雖然先生以六十翁而抱道以死而身後文<lb/>
章復有賢嗣以紹述扵既往執紼多故人之相從卜地<lb/>
<pb n="KR4d0559_WYG_007-11a"/>
得佳城而寓塟宜其瞑目泉壤之中而吐氣星辰之上<lb/>
金臺荒寒易水滉瀁隂風怒號愁雲莽蒼撰蕪詞以寫<lb/>
心慨音容扵髴髣嗚呼哀哉尚饗<lb/>
　　　祭王氷雪文<lb/>
維洪武二十年歳次丁卯九月戊寅朔越四日辛巳將<lb/>
仕郎燕府紀善天台王璞遣甥應毅以清酌時羞之奠<lb/>
敬祭扵故友氷雪先生王君之靈曰嗚呼秦郵之原淮<lb/>
海之堧重湖連浸浴日吞天清泠滙鍾夙産多賢莘老<lb/>
<pb n="KR4d0559_WYG_007-11b"/>
太虚武踵肩聨文輝詩采鵷翥鸞騫氣運徂伏寂寥幾<lb/>
年神珠夜光亦逝而遷有美王君踔厲無前憑髙凖立<lb/>
顧盻後先少年嶄嶄經史貫穿攘臂藝場擬奏凱還老<lb/>
既不酬易軌改轅擲棄陳腐掇挹茂鮮古人性情著扵<lb/>
詩編吟咏陶寫至樂在焉君深嗜之幾忘食眠雅頌風<lb/>
騷靡不究研六朝漢唐悉扣其𤣥月席風蓬雨帽雪韉<lb/>
撚髯擁鼻捉袂聳肩攬括造化剜剔山川鉅而覆載細<lb/>
而蠢翾収拾靡遺以陶以甄製為清詞調高意圓欣戚<lb/>
<pb n="KR4d0559_WYG_007-12a"/>
喜愠厥意以傳薦剡飛騰聲譽著宣衣冠籍籍共推浩<lb/>
然官扵呉中志潔以堅人皆稱之露鹤風蟬間遇勝流<lb/>
喜抃欲顛滿眼沽酒解衣質錢古人已逝渺如飛烟文<lb/>
采風流庶幾在旃老隱故鄉有宅一㕓扁舟漁釣可以<lb/>
永年胡為北來道里數千卒勤曷辭要直子寃我居官<lb/>
舍坐客無氊楊雄寂寞蓋性所便與君締交情篤誼全<lb/>
意氣相與勢利可捐君嘗見謂我將歸旋課兒躬耕甓<lb/>
社水邊遲子南歸共相留連嗚呼行李在途車載犢牽<lb/>
<pb n="KR4d0559_WYG_007-12b"/>
賢嫓白首扶衰共憐逺希鹿門偕我園田霧露所嬰疾<lb/>
病攸纒夭胡不愸竟以弗痊我逺自越君已去燕别弗<lb/>
執手斂弗拊棺仰思疇昔哀貫肺肝嗚呼雪朝杖履月<lb/>
夕杯盤豪談逸興雅句清言今其已矣曷任悲酸令子<lb/>
克孝枕塊旅阡返柩桑梓營度車船大事既襄無媿九<lb/>
原君亦庶幾目瞑魂安僕身如繫匏惴惴守官過車痛<lb/>
腹聞笛興歎炙雞絮酒遣奠殯筵何以侑觴抒此些篇<lb/>
嗚呼哀哉尚饗<lb/>
<pb n="KR4d0559_WYG_007-13a"/>
　　　祭歸附元臣文<lb/>
汝惟昔在元季也掌戎枋及我聖朝文軌混一九域之<lb/>
廣含生之屬不毛窮髪之壤壹是囿扵仁風化雨之中<lb/>
而汝以元社既墟提一旅之衆委其茅土鋭意來歸上<lb/>
以體天心之鑒燭下以恊人心之翕從至使圓臚方趾<lb/>
之類激昻其聲烈而與之俱化汝之真亮簡在帝心方<lb/>
欲畀以穹爵酬以重禄豈謂一朝隕逝使汝翊載帝室<lb/>
之心汨没而莫信垂勲竹帛之志落寞而弗遂嗚呼其<lb/>
<pb n="KR4d0559_WYG_007-13b"/>
始也承先世之餘祚以綿延扵累葉其終也荷國家之<lb/>
寵靈以榮賁扵九幽而子而孫嗣其爵聯其芳襲其䕃<lb/>
以揚熙載之鴻庥以耀穹壤而照冊書容有既乎今遣<lb/>
官牲醴致祭扵汝汝其來享<lb/>
　　　代雄縣祭本縣土地文<lb/>
一邑之務至劇以繁六吏之役至勞以艱神實司之隂<lb/>
相其間矧茲雄邑九水洑環五稼鮮獲濁流澶漫居六<lb/>
雄十緊之區而為朔南之襟帶距九馗五逹之道而當<lb/>
<pb n="KR4d0559_WYG_007-14a"/>
軍旅之往還郵傳激星火符牒積邱山餉輓者雷蹄而<lb/>
電轂征役者雨臥而風餐日不暇給大小憂患自非坦<lb/>
坦素履炳炳寸丹御煩以簡濟猛以寛將見政柄旁落<lb/>
民物殫殘所利不救其所害所廢不補其所完走也承<lb/>
匱局蹐不安處已愧循途而守轍臨事忍推波而助瀾<lb/>
其剸裁也乏利器之解盤錯其才華也非繡腹之呈琅<lb/>
玕黄霸之外窮内眀瞠後塵而却武延夀之令行禁止<lb/>
遡髙風而汗顔惟思先其急而後其緩勉其易而圖其<lb/>
<pb n="KR4d0559_WYG_007-14b"/>
難綜核條法煦濡恫瘝移風易俗崇善擿姦使一邑相<lb/>
安扵無事以表神貺扵不刋扵是特建祠宇以潔歳時<lb/>
之祭期扵感神扵㝠㝠而非徼福化民扵昭昭而不至<lb/>
曠官也<lb/>
　　　代房山慮應徴等祭彌至善祖母文<lb/>
嗚呼將謂夫人之死死而無憾而光賁扵九原耶則子<lb/>
在萬里山川阻濶抱終天之遐思將謂夫人之生生而<lb/>
不辰而恩怠扵三族耶則年踰七袠閨壼潔修為吾黨<lb/>
<pb n="KR4d0559_WYG_007-15a"/>
之令儀自歸名門殆七十朞以奉祀事以介夀祺以助<lb/>
孝養以鬯本支謂宜保艾乎上夀迺至奄棄而莫追板<lb/>
輿軌軌其何在風木慘慘以含悲嗚呼人誰無母而彌<lb/>
氏之母有子而懽㑹之無期人誰無子而彌氏之子有<lb/>
母而音容其何之兩孫在侍燦燦瑶芝雖支子不祭而<lb/>
承重以享非孝孫其誰宜有嗣子舉奠而祭統之傳則<lb/>
扵是而可知由子而孫而雲仍涵泓演溢煦乎若雨露<lb/>
之滲漉勃乎若草木之華滋用是知夫人之生世幼爲<lb/>
<pb n="KR4d0559_WYG_007-15b"/>
女長為婦老為母始終乎徳性之中而弗渝展祭通衢<lb/>
祇送靈輭逐銘旌而雨泣望魂氣而飈馳一以表枌榆<lb/>
之義分一以寫母子之暌離燕山之麓瀘溝之湄埋黄<lb/>
壤而深窅繚青山之委蛇神其來格安靈扵兹<lb/>
　　　祭許生文<lb/>
嗚呼死生命也懸扵天而不可以力為脩短數也寓扵<lb/>
人而不可以智計孰能燭其理扵命數之中而扣其道<lb/>
扵天人之際謂作善降之百祥有德而無位仁者之不<lb/>
<pb n="KR4d0559_WYG_007-16a"/>
夀孔子之接淅以行窮阨而轉走顔子之操瓢與簞夭<lb/>
死而莫救使天下賢聖顛倒惶惑而以自咎謂不善降之<lb/>
百殃䜛䛕得志不肖者比肩盗跖之横行侏儒之飽死<lb/>
使天下凶暴貪噬攘敓藉以得志若許生璘之死豈非<lb/>
命數使然不可以力為而智計者耶嗚呼璘哉使天而<lb/>
使之夀則徳可使甄陶行可使砥礪浸淫乎詩書沉潛<lb/>
乎仁義収視反聽以凝其神滌瑕盪穢以養其氣敷玉<lb/>
潤揚金暉以周旋乎髙明光大之地鄉里稱善人國中<lb/>
<pb n="KR4d0559_WYG_007-16b"/>
有顔子卿相呼小友品題作佳士一言取宰相三長典<lb/>
國史其才之逸如九河崩奔泗溟蕩潏而兩儀為之軒<lb/>
輊如蛟龍之得水上下扵天莫窮其詭異其文之雄如<lb/>
丹葩之芬腴青雲之綺麗明珠之射濤波白璧之出氛<lb/>
翳今天而使之夭徒悼夫隕霜之殺菽黄壤之埋玉去<lb/>
白日之昭垂襲厚夜扵窀穸等浮世扵蝸角逐飛光扵<lb/>
駒隙朝<graphic n="KR0818" url="https://raw.githubusercontent.com/kanripo/KR-Gaiji/master/images/KR0818.png" mimeType="image/png"/>不為晦朔所移蟪蛄不為春秋所役苗而不<lb/>
秀秀而不實堂之未升室之未入根之未培實之未食<lb/>
<pb n="KR4d0559_WYG_007-17a"/>
未定之天未完之質夫誰得而致詰且夫天之生物細<lb/>
大不齊同歸扵斃何異蜩與鷽鳩决起而飛槍榆枋而<lb/>
笑鵬飛之九萬里寓形大塊而莫能與天壤相弊何異<lb/>
覆杯水扵坳堂之上芥為之舟而斯滯如是而生如是<lb/>
而死夫孰窮其涯涘嗚呼天不生汝則一氣永存而精<lb/>
神蟠鬱扵青天天而生汝則一朝永逝而骨肉澌盡扵<lb/>
黄泉五百年吾不知其宿契二百歳吾不知其永年天<lb/>
耶人耶莫探其𤣥命耶數耶莫測其淵故爲之文以寫<lb/>
<pb n="KR4d0559_WYG_007-17b"/>
靈襟之磊而寄𡨕感扵渺綿尚饗<lb/>
　　　祭徐志道文<lb/>
吁嗟乎人之有生孰有常存而不死者哉夫惟死得其<lb/>
所是故無愧乎古往與今來魂氣之升昭乎若九天之<lb/>
雲漢體魄之降逈乎若萬仭之瓊臺天荒地老煙沉霧<lb/>
霾青燐宵冷元猿曉哀宰樹翳白日佳城閟蒼苔是夫<lb/>
人之無不死也而蓋代之名邁往之材照汗竹而銘鍾<lb/>
鼎豁乎若地闢而天開是雖死猶不死也宜其振耀乎<lb/>
<pb n="KR4d0559_WYG_007-18a"/>
八垠與九垓是宜比干之獻其忠曽子之正而斃夫子<lb/>
謂不敢毁傷孟子云舍生取義燭之乎昭昭之中而剖<lb/>
之扵㝠㝠之際不汨乎滔滔者流不懼夫飄飄以逝吁<lb/>
嗟乎公坦坦素履炯炯寸丹明霞絢采清氷凝寒其遇<lb/>
也彤庭紫樞逐冠蓋而容與其退也素琴白鹤擇溪山<lb/>
而往還堂堂髙誼超出庸俗之表凜凜正氣蟠鬱天地<lb/>
之間是公之生生逢其時扵身所安公之死死得其所<lb/>
在人所難吁嗟乎公今其已矣公雖已矣爰有孫子子<lb/>
<pb n="KR4d0559_WYG_007-18b"/>
也承家孫也守禮如播穫焉以之而豐登如搆堂焉因<lb/>
之而芘倚交友之中如公能幾見義必為聞過則喜方<lb/>
欲托金石以永嵗寒誓久要而植倫紀風雨蓬茅塵埃<lb/>
硯几歳時往來論說書史器度之無瑕言行之不疵匱<lb/>
乏之相賙氣誼之相比行其所當行止其所當止而遽<lb/>
至淪亡情怊恨而曷已吁嗟乎公公其聽之我有一語<lb/>
我輩蹤跡墮乎塵滓代匱下僚猶拘繫耳久乖起居中<lb/>
心愧只其始也莫知一旦以卧疴其終也不遑一朝而<lb/>
<pb n="KR4d0559_WYG_007-19a"/>
送死中心悼之此故之以謂予言之不信有滔滔之白<lb/>
水幸心旌之徹九幽為寫其永訣之情如此嗚呼痛哉<lb/>
尚饗<lb/>
　　　禱雨祭龍神文<lb/>
維大明洪武二十七年嵗次甲戌夏四月庚午朔越十<lb/>
五日甲申承事郎知保定府雄縣事周士瞻等敢昭告<lb/>
于五方行雨龍神蒼生告病值首夏之旱乾赤地囘蘇<lb/>
沐甘霖而優渥溥施元惠俯慰丹心竊念士瞻等恩佩<lb/>
<pb n="KR4d0559_WYG_007-19b"/>
朝章位居邑尹職在撫字心切憂勤茲當平秩之時適<lb/>
遇乾封之日憫五稼之初殖懼沾溉之愆期方遇烖而<lb/>
歌雲漢之詩乃喜雨而秉春秋之筆望霓而仰傾盆之<lb/>
澤灌園而釋抱甕之勞鴻造無私太平有象謹陳詞而<lb/>
伸謝遂致禱以祈庥伏惟五方行雨龍神赫赫厥靈洋<lb/>
洋如在無致不遂有感必通再駕飈輪重箋玉帝叱豐<lb/>
霳而鞭列缺震霹靂而驅蜚亷月離畢豕渉河變化式<lb/>
隨扵黙運麥連雲禾同穎豐穰尚冀扵湛恩謹以剛鬛<lb/>
<pb n="KR4d0559_WYG_007-20a"/>
庶品清酌之奠式陳明薦尚饗<lb/>
　　　代祭劉自牧尚書文<lb/>
嗚呼天乎胡賦公以淳龎之質而不假以耆耄之年胡<lb/>
畀公以宏博之學而不位以匡輔之權殆猶龍媒騕褭<lb/>
權竒俶倜而終不能税駕扵崑崙之巔如長江大河洶<lb/>
湧蕩潏而終不能東滙扵溟浡之淵此所以哀公之深<lb/>
惜公之至而終咎扵彼蒼之天也嗚呼惟公凜凜正氣<lb/>
挺然不群少志古學嚌嚅道真蚤擢大科聲光著聞其<lb/>
<pb n="KR4d0559_WYG_007-20b"/>
政事之卓絶如利器之解盤根其文章之富豔如繁星之<lb/>
麗秋旻剛健如中流底柱而不没以頽波亷介如秋霜<lb/>
夜月而不翳以纎塵其贊畫省垣也既欲經濟乎天下<lb/>
其擢拜春官也又欲禆益乎禮文孰謂大志竟弗克申<lb/>
寥寥千載古道日湮平生知己如公幾人死生不渝道<lb/>
義相親我昔南邁逮兹兩春猶記别時話言諄諄曽未<lb/>
會面遽賦招魂生也有斷金之契死也乏執紼之勤浮<lb/>
雲世變慨會合之難再落月屋梁恍音容之尚存嗚呼<lb/>
<pb n="KR4d0559_WYG_007-21a"/>
天乎孰陶甄乎孰經綸乎善人委矣復何云乎豈在天<lb/>
為星辰在地為河岳而非若泉流之胥淪乎將逺逝如<lb/>
岐山之鳳而失時猶魯郊之麟乎雖然有實以副其名<lb/>
有善以淑其身愈逺愈盛愈久愈新尚有以敷遺扵後<lb/>
昆<lb/>
　　贊<lb/>
　　　畫像自贊<lb/>
嗚呼汝乎氣餒而弱貌朴而愚行方而滯志大而踈雖<lb/>
<pb n="KR4d0559_WYG_007-21b"/>
讀書而不求其解雖體道而僅得其粗雖同乎今之人<lb/>
而以聖賢為矩墨雖食夫今之禄而視軒冕猶泥塗我<lb/>
固以為至拙人亦笑其甚迂嗚呼汝乎胡不挹學海之<lb/>
浩瀚溥時雨之沾濡使萬里融貫而寸善不遺中扄靈<lb/>
明而一塵不汚炯如一叚清氷出萬壑置在迎風寒露<lb/>
之玉壺<lb/>
　　　陸漕使畫像贊<lb/>
醇徳積躬正氣軋霄腹貯五經笥文湧萬斛潮匪賈之<lb/>
<pb n="KR4d0559_WYG_007-22a"/>
在漢而雄辨以駭世人之聽如贄之在唐而嘉謀以開<lb/>
中興之朝學非迂學將繼墜統扵鄒魯仕非苟仕將躋<lb/>
斯世扵唐堯言非空言將為朝陽之鳴鳳以破狌鼯之<lb/>
嘵嘵走辱公知匪曰一朝投迹山林而侣漁樵朱絃寡<lb/>
和白鶴誰招竢公功成而名遂從赤松而友王喬山雲<lb/>
引藜杖之矯矯天風吹幅巾之蕭蕭所謂伊人扵焉逍<lb/>
遥<lb/>
　　　睢寜主簿陳世能畫像贊<lb/>
<pb n="KR4d0559_WYG_007-22b"/>
其貌清其神王其心塞而淵其氣偉而壯其謀畫宛然<lb/>
而恢宏其論議沛然而慨忼黔黎方沐其撫綏山林未<lb/>
許其疎放甘棠之惠周五袴之歌廣此所謂㳟茂之匹<lb/>
儔而輝映乎千載之上<lb/>
　　辭<lb/>
　　　氷雪先生哀辭<lb/>
先生王氏諱顒字守敬氷雪其號也世為髙郵人性清<lb/>
介善談理自幼刻苦學為歌詩老而不衰其詩蕭散簡<lb/>
<pb n="KR4d0559_WYG_007-23a"/>
逺得之趣韻非苟作者故以此交天下之士若潯陽張<lb/>
羽來儀吳門徐賁幼文天台王璞藴徳璞弟琦修徳北<lb/>
平李延興繼本多知名者皆推許先生在作者列先生<lb/>
當元至正末嘗一仕吳中時兵革多事為吏者率黷扵<lb/>
貨冀幸全活先生獨以清白自持又節俸以給士大夫<lb/>
之避難者家無餘貲世以此稱之洪武乙丑秋余如北<lb/>
平始識先生目其禮度耳其談説心切敬焉明年六月<lb/>
雄縣荆聿宗禹過余深校聿善詩每為予誦先生所作<lb/>
<pb n="KR4d0559_WYG_007-23b"/>
皆可喜者又幷言其出處為詳又明年秋大比予再如<lb/>
北平謂先生可復見幸授余詩法行至雄有衰麻來謁<lb/>
者曰先生之子絅也詢先生客殁扵雄數月矣年六十<lb/>
有三權厝城東二里將卜日歸葬扵故原先生襟懷洞<lb/>
豁情意繾綣遇人接物怡怡如也好㳺從之樂遇親朋<lb/>
輒復傾倒徜徉雖窘匱不顧也晚築室扵石梁溪之上<lb/>
嘗曰吾清寒士也以氷雪名吾居為宜人將呼吾氷雪<lb/>
翁矣已而果然嗚呼世謂詩人少逹而多窮夫窮逹命<lb/>
<pb n="KR4d0559_WYG_007-24a"/>
也有不係扵詩不詩顧世之詩人多窮而不窮詩不工<lb/>
其説若有足徴者歐陽公則以詩者窮人之所宜非真<lb/>
能窮人也稍為之破其説余意詩能達人則有之未見<lb/>
其窮也不有達扵今當有達扵後從古以來富貴磨滅<lb/>
與草木同朽腐者不可勝紀而詩人若孟郊賈島之流<lb/>
往往有傳扵後豈非所謂逹人者耶以是而論先生可<lb/>
以謂之窮耶非歟先生志不獲伸可見者詩而已使其<lb/>
遭時而奮以嘗試吳中者拓而施之則凡貪墨者豈不<lb/>
<pb n="KR4d0559_WYG_007-24b"/>
泚然發愧興起為亷讓而吾民之病不其有瘳乎雖謂<lb/>
之不窮可也然何有扵先生哉亦豈以其詩哉絅惓惓扵<lb/>
發潛徳數有請扵士大夫可謂克子矣予念其勤懇故<lb/>
作哀辭以相之云辭曰人之稟受萬不同命之賦予有<lb/>
窮通惟士之生秀所鍾逹與不逹適其逢富貴在天安<lb/>
所䝉徳義在我斯鞠躬吁嗟先生獲所終聲名在人豈<lb/>
詩窮得非其有雖萬鍾棄而不顧猶蒿蓬當時豈無明<lb/>
且聰利欲膠擾變盲聾一室蕭然囊屢空孰能似我氷<lb/>
<pb n="KR4d0559_WYG_007-25a"/>
雪翁惜哉罔與成厥功我作哀辭表心𠂻死而不亡嫓<lb/>
喬松<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0559_WYG_007-25b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　一山文集卷七<lb/>
</p>
<p>
</p>
  </div>
<div>
                <head>一山文集卷八</head>
    <p>
<pb n="KR4d0559_WYG_008-1a"/>
欽定四庫全書<lb/>
　一山文集卷八　　　　　元　李繼本　撰<lb/>
　　書<lb/>
　　　代與左司郎中王獻道書<lb/>
僕從戎之日以王事有程不得詣門左乞一言而别曷<lb/>
勝愧負朝使至知進拜左司斯道有輝士林増氣非獨<lb/>
僕之私喜也蓋朝廷用一賢者天下莫不驩然相慶苟<lb/>
奸邪欺負之徒之蝟進則四海有輕朝廷心天下事亦<lb/>
<pb n="KR4d0559_WYG_008-1b"/>
潰爛而不可収拾矣今公一登廟堂萬物叢集然至簡<lb/>
而至要者惟用賢為第一事今天下一家群賢滿朝固<lb/>
不取才扵異代苐恐用之未盡則沉抑扵山林者多姑<lb/>
以僕所知者言之楊鵬南字九萬保定人淬礪古學穎<lb/>
敏天出其才藻富麗其論辨雄偉其謀畫超絶其文章<lb/>
有先秦西漢氣象其人品之曠逹度越一時輩流萬萬<lb/>
也耕田讀書凡二十年不離鄉里自兵起始挈妻子避<lb/>
亂遼東往年賊據永平嘗以片言下之朝廷授以翰林<lb/>
<pb n="KR4d0559_WYG_008-2a"/>
待制命下即日辭歸衡茒短褐疏食水飲若將終身當<lb/>
事紛糾之際貧賤患難日萃其躬而處之泊如故知之<lb/>
者謂髙士嫉之者每以為狂為迂通國事矣公明逹者<lb/>
苟以此士力薦扵朝委之以政必有過人之迹與之謀<lb/>
畫必有折衝尊俎之能使扵兵間必有談笑却敵之功<lb/>
他日人將指而誦之曰某士為某官所薦顧不足以成<lb/>
公之名聲乎如必拘舊日之轍遂謂布韋士非省部舊<lb/>
人非歷練老成之器若如此論雖振古之豪傑終亦委<lb/>
<pb n="KR4d0559_WYG_008-2b"/>
棄林莽矣此近世文法吏之積習公素以直亮清忠稱<lb/>
扵人人詎肯甘效常人之見而取譏扵賢人君子之清<lb/>
議耶僕非黨扵楊也直以時方多故政當廣蒐人豪共<lb/>
圖治效之秋一有曠世之才視之若衆人然僕恐天下<lb/>
士自此散之四方豈非却之以業諸侯乎楊之所長僕<lb/>
固白之其所短者獨不知吏家之條例與其行移耳蓋<lb/>
以聪明特逹之士視此至為細事使其一旦入官扵此<lb/>
稍加之意雖老扵吏事者有弗能及豈可以纎㣲之短<lb/>
<pb n="KR4d0559_WYG_008-3a"/>
掩其殊常之器乎楊之為人士君子多知之而家君與<lb/>
景寜左丞雲翰侍郎知之尤詳倘就而問之其才識之<lb/>
異出處之槩從可知也僕素戇直不敢輕譽一人輕毁<lb/>
一士惟公亮之謹奉書不備<lb/>
　　　代與張副樞書<lb/>
檀溪别後日逺日深欲與景元學士一詣宥府塵物嬰<lb/>
累遂爾不果曷勝悵惘也賤子近到雲中見西諸侯語<lb/>
及使君無不歆羨在鳳儀平章座中又嘗以兄事功極<lb/>
<pb n="KR4d0559_WYG_008-3b"/>
口言之滿堂豪傑雖不識公者亦皆以公為竒傑之士<lb/>
胡都事來寅審閣下啟處靖嘉又知以捍禦之功擢尚<lb/>
書升宥府在公固不以為重輕在賤子豈不喜自慰耶<lb/>
僕迂書生也然而見知扵公者惟以契舊之故耳丞相<lb/>
以憐恤之俾賤子挈家西上旦夕與景元到公處一别<lb/>
遂長往也家業蕭然幸公有以周之不可只作一塲説<lb/>
話橐駝山雖佳所謂小敵之堅大敵之擒耳公豪傑也<lb/>
惜無用武之地若肯舍此西行滔滔事其來未艾胸中<lb/>
<pb n="KR4d0559_WYG_008-4a"/>
活法不可拘滯也惟公亮之止善鄢公公輔歐公宋先<lb/>
世真聞在公所幸斥賤名申敬十月二十六日<lb/>
　　　代與劉仲徳尚書書<lb/>
向在軍前旅况牢落深仗慰藉之情既而又辱引㧞及<lb/>
歸復承贐物髙義古道薄俗所無也近有人自山後來<lb/>
云兄以使事如上京矣賤子本欲奉老母西上以天氣<lb/>
寒沍難以動轉只待符至善迴即與同往即因避亂山<lb/>
寨宻邇敵境兵一到不降則潰不知者以為得策以僕<lb/>
<pb n="KR4d0559_WYG_008-4b"/>
觀之何異几上肉耶况長鎗李田買驢輩兵各不滿二<lb/>
三百人而授以平章知院分鎮扵此其力既不足以禦<lb/>
其設施措注有同兒戲兼之避亂之民供給浩繁上下<lb/>
之間勢將崩沮本以靖亂反以啟亂者也明公贊畫軍<lb/>
政何乃容此庸竪之徒以口舌虚文輙取大官厚禄以<lb/>
致名器泛濫使天下謂朝廷無人耶劉則禮學士文事<lb/>
武備色色俱通留滯山中坐老嵗月政自可惜其子宏<lb/>
今往軍前謀西行之計望兄有以周旋之十一月二十<lb/>
<pb n="KR4d0559_WYG_008-5a"/>
四日<lb/>
　　　與慎言博士書<lb/>
中秋前三日老友李延興端肅書奉慎言博士賢友硯<lb/>
右一向阻濶曷任馳念某五月間因旦起跌損左足至<lb/>
今假息枕薦跬歩不能履此時宗一往順義不知也辱<lb/>
書存問至扵再三未暇奉荅又以蹤跡無定值此蹇阨<lb/>
愈益□□吾友昔相知何忍遽相誅絶耶所喜動定安<lb/>
穩又知歳貢髙徒中選足見吾友扵學事用心而英俊<lb/>
<pb n="KR4d0559_WYG_008-5b"/>
之樂從者孜孜有向上工夫信可樂也某已成篤廢人<lb/>
送行序宗一督取嚴甚不久當寫寄以求是正但老朽<lb/>
扵文事素拙每扵先秦史漢諸名家之作雖嘗鼠竊模<lb/>
擬曷嘗窺見古人用心處况當衰病之餘情思彫耗以<lb/>
之取青妃白不過應酬一時以悦俗耳竟成何等文字<lb/>
耶宋客之寳燕石楚人之賤荆璞吾友以為是耶非歟<lb/>
宗一方圖北軒為提學官與諸生固留以典校事宗一<lb/>
不得去慎言徒重室邇人逺之思也奈何秋髙氣清㑹<lb/>
<pb n="KR4d0559_WYG_008-6a"/>
面未可卜惟若時自珍練以夀斯文不克悉<lb/>
　　　與中齋允齋書<lb/>
四月二十日辱厚李某端肅奉書<hi>中齋允齋</hi>二位尊先生典<lb/>
謁者來時以塵冗未遑詣門屏乞一言而别迄兹耿耿<lb/>
不能忘迴思燕臺如在天上先生以斯文骨肉我果亦<lb/>
念及覊旅草野之人乎日外兒東遣人來從審道履清<lb/>
徤足浣渴懷某託芘觕遣無足言者伯言鄧先生詩與<lb/>
文佳處不讓古人先生文章大家如斯人者何可多得<lb/>
<pb n="KR4d0559_WYG_008-6b"/>
矧扵風雅寥落之餘乎今之往必與傾蓋而對談之頃<lb/>
知鄙言之不妄也審矣倚樹吟軒記先生何為扵我吝<lb/>
審欲扵他人乎取之何患不得記但自不肯他求必欲<lb/>
得先生之作耳先生何為扵我吝鄧先生行謹奉書不<lb/>
具備<lb/>
　　　與待用博士書<lb/>
七月十九日某肅書待用博士賢友去冬辱書者再不<lb/>
啻覩風采扵青雲之間不久王桂説在文安為訓導已<lb/>
<pb n="KR4d0559_WYG_008-7a"/>
定體待用處事每每有逺畧我輩何敢望秋暑動定愈<lb/>
安徤學校有規繩可喜也小生自五月得跛不能履之<lb/>
疾司造者之扵衰朽人亦至是耶宗一學行甚髙慕吾<lb/>
友胸次出塵俗走謁下風故以短札為先容宗一有中<lb/>
書君數輩欲致之士林煩以斯文故力為主張母使滿<lb/>
船空載月明歸相見知何時惟萬萬寳愛不次<lb/>
　　　與金臺長史書<lb/>
二月三日諸生李某端肅奉書金臺長史相公閣下客<lb/>
<pb n="KR4d0559_WYG_008-7b"/>
嵗雄邑陳倅還拜領手書并詩令人喜玩無已春陽鬯<lb/>
逹徳履清徤而藩垣翊贊之正流耀士林曷勝慰浣牛<lb/>
馬走藉廕觕遣不足記憶恃愛少瀆知縣劉相公以公<lb/>
務如薊徴羽言為先容以拜下風益以翹企之素也劉<lb/>
侯良有司而仕優益學閣下念走也干聒之故必能以<lb/>
一家見待也謹奉書不具備<lb/>
　　　與麟伯先生書<lb/>
十二月二十四日某肅書麟伯先生文侍向過館下多<lb/>
<pb n="KR4d0559_WYG_008-8a"/>
沐慰籍先生扵斯道之不薄矣近審徳履清適小生伏<lb/>
芘仍昔某生才俊可喜求見左右望刮目待之就借脚<lb/>
力送至新城為荷學中諸髙弟就書致意遽中不及某<lb/>
某以數也謹奉書不既<lb/>
□翁尊兄行軒别去忽歳餘思之令人瘦人來薊門過<lb/>
我必問□翁何似則曰□翁日與樵牧相隨痛飲狂歌<lb/>
自若也僕雖僕僕東華塵土中未嘗不南望舉觴為先<lb/>
生夀茲留瓦橋忽忽數晨夕商販之地無可為語者專<lb/>
<pb n="KR4d0559_WYG_008-8b"/>
發長耳去煩乘之一來相與對床聽雨説山間林下質<lb/>
實語以盡生前有限杯□翁忍復疎外我耶時許生璘<lb/>
方侍坐顧而笑曰先生言是也四月七日甲子僕懼有<lb/>
雨傷稼謹奉書不既<lb/>
　　　與衆上舍書<lb/>
立春後一日一山叟肅書衆上舍賢友足下不相見又<lb/>
半月今年别是一年賢友輩已非雄陽年少時吾知必<lb/>
能以向上功夫自期其扵荒怠氣習一埽無餘迹何患<lb/>
<pb n="KR4d0559_WYG_008-9a"/>
古人地位不可到一日使學問文章著天下炳然北方<lb/>
之熖熖其視杜拾遺鄉里小兒狐白裘之説果孰為得<lb/>
耶老夫依舊草草過活濁醪麤飯任吾年如此而已諸<lb/>
賢友所少學貨小兒東來煩鳩合并西齋所欠者更爲<lb/>
稟知廣文契友從便發至西門姻禮得此相助皆在諸<lb/>
朋友打快作成莫濡滯也鄉友何士留訪聞一老媪通<lb/>
海上方王傑焦振常語此千萬多方訪問以來診療陰<lb/>
隲事也董亮王瑛等曽在學中㸔屋否相㑹有期帷萬<lb/>
<pb n="KR4d0559_WYG_008-9b"/>
萬自玉以擢巍科不既<lb/>
　　　與友人書<lb/>
前嵗兄南時弟在林下恨不得餞送洎兄以病歸親友<lb/>
皆驩喜弟時治裝待起發又恨不得去山中為數日留<lb/>
以罄平生歡今徃矣山川阻濶相見知何時念我故人<lb/>
墮淚滿襟此時想兄雖未勿藥而有道者氣象自與常<lb/>
人殊但宜屏去一切營謀澹然自處人情世事悉置度<lb/>
外而理家治生自有賢嗣為之人生如朝露何乃一向<lb/>
<pb n="KR4d0559_WYG_008-10a"/>
疲心勞慮以自苦耶非敢勸兄作迂濶事顧兄老矣既<lb/>
已遂山林之願只可親近方藥調元氣以登上夀而又<lb/>
欲諸事求全汲汲每若不足世寜有是理耶弟素辱知<lb/>
故敢饒舌罪過罪過前歳弟來自山西時不肯挈家徃<lb/>
易水而從東安丞李燧招致親夏楚事未幾逼為訓導<lb/>
至有今日之悔其過本皆此豎為之夫復何言老親在<lb/>
鴈門兩年無書止是口信去歳欲覲省又山西省亦有<lb/>
吳尚書起取之文所以一向留滯于此事已無可奈何<lb/>
<pb n="KR4d0559_WYG_008-10b"/>
俟到南京此身一有歸定處庶母子得以保聚也舍弟<lb/>
兩人俱流落無消息婦人輩知在父母家小兒子財五<lb/>
嵗弟此行行李蕭然必是失所惡况滿懷不能一一道<lb/>
也仲紳説李良兄有相助意而日久不報豈忘之耶乞<lb/>
以此意達之<lb/>
　　　與董淶水書<lb/>
閣下問學宏深才藻富麗律身率物視篆來修舉廢墜<lb/>
炳然一新他時重吾民甘棠之思膺要階不次之擢非<lb/>
<pb n="KR4d0559_WYG_008-11a"/>
閣下而誰然閣下既已加意扵政務之百端獨未盡美<lb/>
扵學校之一節僕深為閣下惜之夫學校之事重矣為<lb/>
守令者誠宜鼔舞而作新之使庠序之更新士子之奮<lb/>
厲士大夫争先為之快覩也閣下因循嵗月託之空言<lb/>
未臻實效豈因陋就簡而有所不為歟抑亦政務叢委<lb/>
而有所未遑歟僕皆不得而知也閣下之意必曰今廟<lb/>
學之規則完矣生徒之數則足矣是學校曷嘗不興士<lb/>
大夫亦曷嘗訾議耶殊不知此但可以為學校之規模<lb/>
<pb n="KR4d0559_WYG_008-11b"/>
而未足以見學校之實功也如必欲求其實功焉則宜<lb/>
常切勉礪嚴加程督别其優劣以勸懲之考其勤惰以<lb/>
黜陟之稍減二三之科徭少施纎㣲之優恤如此則雖<lb/>
冥頑之家亦知教子雖駑鈍之子亦知務學矣閣下之<lb/>
意必曰今生員無除差例而子言之非違制耶然僕之<lb/>
意非欲盡免一切差徭也但欲閣下少垂惠慈以為培<lb/>
育之地而已且未作學户之先閣下猶當優恤既作學<lb/>
户之後可不加之意乎况里甲之弊不可縷數百姓告<lb/>
<pb n="KR4d0559_WYG_008-12a"/>
消乏則謂貧户有優恤之理學户訴重併則曰生員無<lb/>
除免之文故民間為之語曰生貟不如百姓百姓不如<lb/>
祗卒學户之家僅有兩丁其子既為生員其父又當甲<lb/>
首子既常川在學父又常川應役祗卒之家縱有數丁<lb/>
一人既充身役一家並無科擾本身既已在縣本社即<lb/>
加畏懼此無他蓋縁生貟無伸訴之處而祗卒有相該<lb/>
之時也僕若隱忍而不言閣下又安得而知乎况愚民<lb/>
無知不嗜儒術聞其設學如畏敵仇使之讀書如蹈湯<lb/>
<pb n="KR4d0559_WYG_008-12b"/>
火是以各生貟其逃學者徃徃有之其託故者比比皆<lb/>
是僕每見官府之勸學也不過曰汝肯讀書必為他日<lb/>
之人材殊不知彼固以人材為仕宦之梯而一登仕途<lb/>
惟恐其犯官箴遭禍譴也以是勸之愈難而愈逺矣僕<lb/>
叨預庠事嵗已一周其扵生徒也不過假官府之法而<lb/>
鈐束之借夏楚之力而整飭之是豈久而不失之道哉<lb/>
閣下聰明絶人識趣超越則此二十名之生貟其各户<lb/>
差役固宜減其分數去其太甚庶使其子弟見若父兄<lb/>
<pb n="KR4d0559_WYG_008-13a"/>
之得所必不以家事繫心而務學矣其父兄見若子弟<lb/>
之務學亦不以差役動念而相勸矣又何勞扵官府之<lb/>
法夏楚之力哉將見鼓舞乎文風教雨之中而不自知<lb/>
也僕前所謂興舉學校之功者此也如曰某邑之規模<lb/>
若彼其卑也某郡之學校若彼其陋也而人亦不議其<lb/>
非嗚呼春秋之法責備賢者彼又烏足與閣下比倫也<lb/>
哉且閣下之𤓰代僅有七月耳苟扵此事有以力為之<lb/>
是閣下扵七月之近而遽能使學校之底扵成功也豈<lb/>
<pb n="KR4d0559_WYG_008-13b"/>
不偉歟苟不有以力為之是閣下扵三年之久而竟不<lb/>
能使學校之及扵寸效也豈不惜哉且額設生貟雖曰<lb/>
二十名而事故患病者居常五六七坐齋讀書止是十<lb/>
四五知之者以為各有事故不知者以為本無實數如<lb/>
蒙扵額坐生貟外再簽五六以充増廣之數則衿佩有<lb/>
濟濟之儀弦誦有琅琅之聲其規模豈不度越尋常萬<lb/>
萬哉或有行謗者曰李某之欲増廣生貟優恤學户其<lb/>
計蓋將廣求束脩也縣宰之不増廣不優恤其意蓋將<lb/>
<pb n="KR4d0559_WYG_008-14a"/>
沮其所為也夫貪求束脩咎在扵僕興學校責在閣下<lb/>
閣下直當存其大體而不可拘扵嫌否則因噎而廢食<lb/>
也人又曰閣下之舉事公矣其如不能剛斷何閣下之<lb/>
律身廉矣其如不納規諫何僕則以謂非閣下不能剛<lb/>
斷也以居官者徃徃有生事之害故也非閣下不納規<lb/>
諫也以進言者徃往有行間之弊故也雖然閣下之意<lb/>
可謂得之此而失之彼者矣今有人焉勸閣下謂妄生<lb/>
事端謂之生事可也至扵閣下以興舉學校増廣生員<lb/>
<pb n="KR4d0559_WYG_008-14b"/>
其可謂之生事乎遽又有人焉勸閣下以戕害善良謂<lb/>
之行間可也至扵勸閣下以興舉學校増廣生員亦可<lb/>
謂之行間乎語曰季文子三思而後行子聞之曰再斯<lb/>
可矣詩曰如彼築室于道謀是用不潰扵成蓋誨人以<lb/>
剛斷之意也書曰好問則裕自用則小<lb/>
　　附録<lb/>
　　　與繼本廣文先生書<lb/>
　王璞端肅書奉繼本廣文先生尊契侍史不奉言論<lb/>
<pb n="KR4d0559_WYG_008-15a"/>
　倐又數載每閑獨中思憶風采談議一座盡傾久闕<lb/>
　披睹企慕為何如耶近髙弟劉翥來蒙寄示新製雄<lb/>
　鬯宏放有一瀉千里之氣因此獲稔吾兄學之愈肆<lb/>
　養之愈充横逸縱恣無施不可深足喜賀也區區雖<lb/>
　在散澹然扵此事日覺荒弛每覽前人邁往之轍惟<lb/>
　興望塵之歎而已舊嵗得告還南臘底返北在郯城<lb/>
　過嵗訓導申斯道一見如故相留數日每置酒欵洽<lb/>
　淋漓引酌慷慨談笑亦一代偉人也自言與吾繼本甚<lb/>
<pb n="KR4d0559_WYG_008-15b"/>
　快且言我舊為保斯道乞為致意天涯故人如此有<lb/>
　幾想為憮然也新寒諒惟文候清佳瞻晤未期切冀<lb/>
　自愛不宣八月二十日聞髙弟欲還館下因作一書<lb/>
　達左右然髙弟更不來兹伯欽學正攜舍甥逰深州<lb/>
　因令其拜謁座下就伸起居之敬髙弟領鄉薦足見<lb/>
　吾兄陶鑄之效深可喜賀氷雪翁死扵道路誠堪悲<lb/>
　愴吾兄祭文足伸其九原之氣想㝠㝠中亦藉自慰<lb/>
　也僕令舍甥就致雞黍之奠率撰一文叙交誼之槩<lb/>
<pb n="KR4d0559_WYG_008-16a"/>
　望為一覽便中冀示教為幸相見未期惟希自愛九<lb/>
　月初四日王璞簡奉繼本廣文契侍史<lb/>
　　説<lb/>
　　　李慎言字説<lb/>
薊邱生李敏慎言嘗從予學謁予製其字說予告之曰<lb/>
言須慎也慎則弗盭扵行而為榮為吉不慎則多至謬<lb/>
迷而為辱為㓙故言不可以不慎非謂箝其口而不言<lb/>
也矧道原扵天而寓扵人使皆置之而不言何以詔斯<lb/>
<pb n="KR4d0559_WYG_008-16b"/>
今而垂方來言焉而不慎何以植言行而善厥躬昔者<lb/>
仲尼氏非法不言故道貫乎古今顔子淵非禮勿言故<lb/>
學優乎諸子參之質魯魯則其言也訥至扵勤三省契<lb/>
一貫守約不二而卒承道宗言固慎也非訥也孟氏才<lb/>
髙髙則其言也放至扵言仁義道性善風動衰世而上<lb/>
配禹功言固慎也非放也去古日逺聖賢不可作楊墨<lb/>
之教興而正言廢儀秦之説倡而雄辯起稽阮之風靡<lb/>
而清談盛其終至扵壞人紀擾天下而賊後世蓋所謂<lb/>
<pb n="KR4d0559_WYG_008-17a"/>
一言而喪邦者嗚呼言曷可以不慎哉走素樸愚每以<lb/>
多言得謗已而自誓言之當言者吾何敢黙至扵摇吻<lb/>
鼓舌以逞夫利口之鋒吾知其無益扵身而卒以取敗<lb/>
吾固將閉口矣乎予聞衛武公慮其有口過賦白圭之<lb/>
什以自警其後南宫縚日誦其言至扵數數而不置孔<lb/>
子以為賢而稱道之予用是稽諸方冊而得其慎言之<lb/>
義其髙非哆言其近非妄辭蓋易狂之砭礪作聖之矩<lb/>
矱生質粹而氣清種學而樹徳誠扵是而締審之而固<lb/>
<pb n="KR4d0559_WYG_008-17b"/>
執之則言其言也行其行也無絲髮之可訾議斯不亦<lb/>
敏扵事而慎扵言乎生揖且謝曰敏之不徳言也弗慎<lb/>
而行也弗敏兹辱訓辭何異扣萬石之鍾而破群響也<lb/>
雖然敏嘗讀書山林見夫栖真匿景之儔委身空寂一<lb/>
念不起而坐待其㝠㑹扵不言之表斯亦可以慎言目<lb/>
之耶予大噓曰彼蓋忘言非儒家者流所謂慎言也慎<lb/>
言者必如洙泗之教而後可且予曷嘗教賢忘言哉<lb/>
　　　愚谿說<lb/>
<pb n="KR4d0559_WYG_008-18a"/>
水至信也而狀類有萬不侔是豈水之性也繇扵土壤<lb/>
之厚薄形勢之激發耳予嘗觀扵海浮扵江亂扵河淮<lb/>
知中泠之水居天下第一而廬山之泉次之與夫渭之<lb/>
清涇之濁湯泉之不火而熱醴泉之非飴而甘弱水之<lb/>
不勝芥貪泉之蠧人心潢汙行潦之朝滿而夕除豈非<lb/>
繇扵土壤之厚薄歟夫江出岷漢出嶓河出崑崙而淮<lb/>
出桐栢其初一髪之細耳由是放而之東也則沿流淪<lb/>
漣淵澄漫渙而一瀉千里逈若建瓴洎乎經龍門抗底<lb/>
<pb n="KR4d0559_WYG_008-18b"/>
柱滙吕梁而注之江渉葭萌排灧澦走瞿塘而入扵海<lb/>
也則洶涌震蕩噴薄飛流鼔為震霆峙為喬嶽而滔天<lb/>
沃日渺渀無涯豈非由扵形勢之激發歟故方其出也<lb/>
抵磵壑觸沙石而不泪不汙其逝也彌夜晝窮歳年而<lb/>
不涸不止其來也朝而潮夕而汐而不棘不徐是豈非<lb/>
天下之至信而孟氏所謂水之性者也汪仲常以愚谿<lb/>
自號而徴予為説余惟水之為性也其靈長與天地同<lb/>
體水之為澤也其沾溉與天地同功顧乃愚其名而汚<lb/>
<pb n="KR4d0559_WYG_008-19a"/>
之不已過乎夫仲常湖海之士也器度超越而才識瓌<lb/>
竒當兹河清海晏之時豪俊之士孰不欲乗長風破萬<lb/>
里浪而以聲光暴扵天下哉仲常則弢其英閟其光而<lb/>
晦其跡其志非真有羨扵顓愚之徒也特託此以自汚<lb/>
而放形江海之上故强名之曰愚谿仲常蓋自以爲愚<lb/>
耳夫自以為愚然後非愚彼有自謂非愚愚群愚而使<lb/>
之愚是之謂自愚其愚其真愚之甚者歟當唐之季栁<lb/>
宗元之居海上也亦嘗以是名其釣逰處謂溪之愚不<lb/>
<pb n="KR4d0559_WYG_008-19b"/>
能利大舟溉五稼猶人之愚不能澤當時名後世也嗚<lb/>
呼宗元以曲學附權姦而取貴顯卒至黜扵公議而委<lb/>
骨窮荒宗元誠愚矣尚何愚是溪以自解耶仲常盍為<lb/>
我淈其泥揚其波以滌夫士風之汚䟽其源導其流以<lb/>
歸扵江湖之大則予也行將與仲常㳺伊洛溯洙泗以<lb/>
詣夫髙明光大之域庶其有以祛夫子之愚也哉子或<lb/>
不信有如白水<lb/>
　　　近埜説<lb/>
<pb n="KR4d0559_WYG_008-20a"/>
立名者近扵朝居貨者近扵市栖真匿景者近扵山林<lb/>
蓋各從其類而近之非强之近也荆門平君安道自號<lb/>
近埜蓋其天趣不羣雅有自得之樂故其為説則然今<lb/>
夫煌煌國都文物富殷氣象宏朗四夷嚮風人皆以為<lb/>
可近而君則曰不可近泱<graphic n="KR1071" url="https://raw.githubusercontent.com/kanripo/KR-Gaiji/master/images/KR1071.png" mimeType="image/png"/>之野閴其無人豺狼所宫<lb/>
虵虺所窟人皆以為不可近而君則曰可近果孰是耶<lb/>
矧安道前代衣冠家才藻鉅麗光賁士林屬諸宇縣清<lb/>
夷之時固宜挾長策吐竒論籋足雲衢以近天子之寵<lb/>
<pb n="KR4d0559_WYG_008-20b"/>
光顧乃懷瑾握瑜樂夫四野而近之豈帝閽寥泬天顔<lb/>
孔昭九旗焜煌百靈擁䕶震懾而莫敢近耶豈四岳奉<lb/>
贄群龍滿朝玉帛雲委車騎霆訇退巽而莫敢近耶是<lb/>
皆不得而知之雖然布褐之夫不近乎紈綺目未接乎<lb/>
紛奢也道徳之士不近文華性未淪扵浮靡也此非各<lb/>
從其類而近之歟若夫生長富貴之家崛起鄉邦之中<lb/>
不貴其貴而臞然如一寒生不富其富而粹然若有道<lb/>
者此其志蓋超乎習尚出乎等夷而放乎塵坌之表豈<lb/>
<pb n="KR4d0559_WYG_008-21a"/>
直近田野伍樵牧哉然而摯耕有莘之野則摯近乎野<lb/>
矣説築傅巖之野則説嘗近扵野矣由是成湯得摯而<lb/>
擢之保衡之階武丁得説而處之爰立之地其始也如<lb/>
陰谷之幽陽光不照而枯荄凝寒其終也如九宇之宏<lb/>
元運必逹而萬彚皆春旦而野夕而朝旦而匹夫夕而<lb/>
卿相其榮悴有自然之天其顯晦有自然之道則夫安<lb/>
道之近扵野其自處之重不亦近扵兩賢哉是故近扵<lb/>
野則樂道而忘人之勢近扵朝則行義以適時措之宜<lb/>
<pb n="KR4d0559_WYG_008-21b"/>
若乃近名以害道近利而忘義君子不由也大抵髙明<lb/>
光大之域雖未至扵堂奥苟日近而不已斯至矣囂煩<lb/>
淖濁之壤雖未逹乎畔岸苟日近而不已斯逹矣之二<lb/>
者孰為可近孰為不可近盍亦慎其所之哉夫子不云<lb/>
乎信近義㳟近禮好學近智力行近仁知恥近勇此聖<lb/>
學之奥㫖萬世之矩度安道才識髙甚一日近乎朝廷<lb/>
之上以行其有用之學擇其可近而近之如是而後可<lb/>
以近道安次李延興譔<lb/>
<pb n="KR4d0559_WYG_008-22a"/>
　　　石林説<lb/>
髙昌金先生兵後退休石林之野清坐一室以圖史自<lb/>
娛簡寂而冲虛無長物以亂心自號石林著其質也後<lb/>
十許年畹雪生李延興過而問之曰先生前代勲伐之<lb/>
裔厯臺閣荷龍光而著名聲至其為號也無珪衮之慕<lb/>
無肥堅之羨無華榱廣厦之嗜而澹然若忘世泊乎若<lb/>
無所營先生殆將隱矣不然當兹朝野方晏熈群材悉<lb/>
展用固當挾長策吐崇論籋武霄衢叫閶闔而呈琅玕<lb/>
<pb n="KR4d0559_WYG_008-22b"/>
矣顧乃息影林下木石與居豈韓愈氏所謂入林惟恐<lb/>
其不宻歟雖然宇縣之中何所獨無山林也而奚取扵<lb/>
石林哉謂為中流之砥柱歟石也非林也謂為明堂之<lb/>
梁棟歟木也非石也蓋先生以堅剛茂盛之徳脱塵滓<lb/>
軼煩囂挺然而不㧞介然而不奪斯其所謂石林也歟<lb/>
夫惟石也故足以騰雲氣障百川惟林也故足以干青<lb/>
雲芘萬人陵谷變遷而不為之洒氷雪凝沍而不為之<lb/>
摧神物為之呵䕶而元氣與之迴薄河山助其雄麗而<lb/>
<pb n="KR4d0559_WYG_008-23a"/>
雨露賁其文章此石林之竒槩非先生孰與同其風格<lb/>
也或者謂是為非然盍亦求之漭蒼之野乎閴寥之鄉<lb/>
乎不毛窮髮之壤乎先生有大芘寒士之志有主維名<lb/>
教之力有長育人材之徳而今旄矣端居之隟策石杖<lb/>
招石友相羊石林之下其樂寧有涯涘哉予先公承旨<lb/>
與先生有同朝之好故予兩世為世契蓋嘗考其世徳<lb/>
矣惟其積累之厚故其承藉之逺衍而裕之以千百世<lb/>
而無窮庸詎無其人乎昔謝康樂美其子弟曰芝蘭玉<lb/>
<pb n="KR4d0559_WYG_008-23b"/>
樹當生階庭知其世有令徳也石林之植茂矣後人扵<lb/>
此而培育之行見由身而子而孫而雲仍聨芳襲蔭扵<lb/>
累葉者孰非吾道之南宫雲臺也乎<lb/>
　　　澹然説<lb/>
恒山張鍊師號澹然取賈太傅誼惜誓篇中語也其里<lb/>
人楊子幼父為余言師厲志潔修寄情髙逺葆貞養性<lb/>
扵世外者有年予聞其言欣然欲為之説適客有笑扵<lb/>
座者曰昔誼以經世之才扵卒然遇主之頃謂功業可<lb/>
<pb n="KR4d0559_WYG_008-24a"/>
立就一見斥則憂憤抑鬱不自勝洎乎習扵世故之久<lb/>
遂欲屏去紛華而栖身閒寂此澹然自樂之語其誼之<lb/>
所以自解者乎今師以黃冠羽服之士泰初之與隣而<lb/>
列仙之與㳺無功業之慕也無紛華之習也無憂憤抑<lb/>
鬱之思也而乃自比扵誼不亦爽乎余解之曰何傷也<lb/>
其在物也金百鍊而始精其在人也志百挫而始厲彼<lb/>
老氏之徒獨不然耶方其求諸乎至道也非可以鋭進<lb/>
而速化也盖必苦體絶甘制精鍊魄沉寂如死灰拘縮<lb/>
<pb n="KR4d0559_WYG_008-24b"/>
如罝兎熏墊扵歊煩汚濁之壤而後超出乎清浄𤣥漠<lb/>
之墟中扃靈眀物不能累凡其珎玩之華文繡之鮮滋<lb/>
味之腴貨利聲色之盛皆不足以入其目怵其心一視<lb/>
之澹然也故儒家者流亦曰君子之道如菽粟布帛言<lb/>
無慾也無私也無慾無私斯澹然矣宜師之自號有取<lb/>
扵誼之自解者也然誼之澹出扵憂憤抑鬱之餘師之<lb/>
澹得扵葆貞飬性之中審而行之不亦近道矣乎余因<lb/>
是有見扵道矣廣成子之告黃帝曰至道之精窅窅㝠<lb/>
<pb n="KR4d0559_WYG_008-25a"/>
㝠至道之極昏昏黙黙張良謝病辟榖曰願棄人間事<lb/>
從赤松子逰夫窅㝠昏黙與棄絶人間事非道之澹然<lb/>
者乎是説也余聞諸學仙之人而未之有得何日從師<lb/>
候安期羨門扵海上與之扣至道之奥澹然自樂扵天<lb/>
壤間乎客遂唯唯而退余乃摭其言以為澹然説而復<lb/>
因楊子以貽鍊師云<lb/>
　　　畊雲説<lb/>
古之人遭叔季之世時不偶道不行託跡畊稼以栖息<lb/>
<pb n="KR4d0559_WYG_008-25b"/>
山澤者多若伊尹耕莘嚴光耕富春諸葛亮耕南陽之<lb/>
數子雖閲世滋久而髙風大節播霄壤照册書猶一日<lb/>
也孫君德恒以名族負通才治劇郡有佳政當兹四海<lb/>
淆亂操濟世之具以利天下也則宜今焉退藏林莽韜<lb/>
英斂華下同田野之甿何耶蓋道不行時不偶則隱居<lb/>
以求其志焉耳故自號曰耕雲志乎古也然余嘗聞扵<lb/>
君曰耕者之業或在山或在野或在江湖之區山者勞<lb/>
野者饒江湖之區者大旱而不焦今孫君之耕匪山匪<lb/>
<pb n="KR4d0559_WYG_008-26a"/>
野匪江湖之區而直曰耕雲殆將厭世途之紛糺抗霄<lb/>
漢而振踔躬耕泱漭之埜與雲物為朋徒耶君曰吾自<lb/>
謝事以來居易之佳山水間畎畒足安其身聲利不渝<lb/>
其志春陽鬯逹雲氣坱圠田彼南山于雲之下釋耒而<lb/>
休仗策以㳺苐見太行諸峯逈與天際居庸龍門蜿蟺<lb/>
秀雄吐靈景而閟清氣而流雲萬頃騰沓下上如踞虎<lb/>
如㳺龍如奔馬如長風駕海而崇濤稽天可遨可嬉可<lb/>
嘯可歌可以狀無涯之世變而自樂其樂焉吾之得扵<lb/>
<pb n="KR4d0559_WYG_008-26b"/>
耕雲之趣固在此而不在彼也不然何地無山何山無<lb/>
雲何所無數畆田而欲髙騖逺蹈狉狉猶熊豕然耶矧<lb/>
雲之卷舒以時君子之出處似之耕之為業以勤君子<lb/>
之自食其力者似之方其耕而播播而耘耘而穫有秋<lb/>
不自知其力之勞也譬之雲焉滃而簇簇而雨雨而澤<lb/>
萬植不自知其惠之周也然雨之惠在天者也耕之力<lb/>
在人者也在人者吾盡吾力焉耳在天者吾惟安扵所<lb/>
遇以順適其天吾曷敢有幾㣲責報意也予聞而嘆之<lb/>
<pb n="KR4d0559_WYG_008-27a"/>
曰余也抗塵而走俗慙德扵君也多行將屛棄百事入<lb/>
岩壑㺯泉石以問山中耕稼處卜隣以居息影林泉之<lb/>
下矣君曰子不觀雲乎而勤而静而跡靡定子徒見吾<lb/>
耕扵山不知吾將由山而野由野而湖江之區若雲之<lb/>
去而不可留也余曰士抱道而處若將終身至其遇也<lb/>
起而以身任道皇王當宇方蒐遺才致太平一日徴車<lb/>
至止君必如雲之無心而出籋乎霄衢之上否則盭扵<lb/>
時矣故時可出則出李延興譔<lb/>
<pb n="KR4d0559_WYG_008-27b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　一山文集卷八<lb/>
</p>
<p>
</p>
  </div>
<div>
                <head>一山文集卷九</head>
    <p>
<pb n="KR4d0559_WYG_009-1a"/>
欽定四庫全書<lb/>
　一山文集卷九　　　　　元　李繼本　撰<lb/>
　　雜著<lb/>
　　　書劉禹卿傳後<lb/>
昉盗起兩河四方才武之士倡義討叛者多其後禍亂<lb/>
以次戡定朝廷賞功之典亦既行矣而今之居閫府緫<lb/>
戎麾縣方寸之璽提百萬之衆操生殺誅賞之柄坐鎮<lb/>
一面俾烈勲垂聞蔚然列將臣師臣之任者當時兩河<lb/>
<pb n="KR4d0559_WYG_009-1b"/>
討叛之士不多見抑有之或沉抑下僚弗獲振奮有為<lb/>
以功名顯非他人固有遇不遇耳余素聞禹卿名恨不<lb/>
識其爲人近逰畿東過三河始與之定交乃知其為才<lb/>
武之士洎讀夫今中書叅政危公所為傳見其書禹卿<lb/>
爲通州團結萬夫長時民有傅四十者盗殺其里人曹<lb/>
珪禹卿素與珪善聞之憤不自勝即畫計捕四十與其<lb/>
同惡若干人誅之扵是知禹卿不特善其職勇扵義也<lb/>
嗚呼當中土弗靖時豈無雄傑生乎其間誠得若人者<lb/>
<pb n="KR4d0559_WYG_009-2a"/>
數十輩以討伐之任元元之害必不至是烈也惜其才<lb/>
武兼人而弗獲振奮而有為余前所謂不遇者非耶抑<lb/>
禹卿之不遇庸何傷哉譬之龍泉大阿沉輝匿采使遇<lb/>
神識之士出之塵泥則燭牛斗剸犀象斷蛟龍無難也<lb/>
矧叅政負知人之明操人物之柄惜禹卿之不遇而傳<lb/>
其行實之詳意寜無屬乎禹卿自此升矣一日事業聲<lb/>
光照當世煥然如利器之出非禹卿吾誰望故喜而書<lb/>
其槩其詳則具扵傳中<lb/>
<pb n="KR4d0559_WYG_009-2b"/>
　　　書武備寺知事鄧彦文房陵使還詩卷後<lb/>
吾元六合一家幅貟廣長極扵海宇曠代所無也余嘗<lb/>
覽輿圖而嘆之以謂雖使壯而至老而轍跡所及詎能<lb/>
歴其半哉當四方晏熙諮謀度詢之日使無虛譯而荒<lb/>
區絶域罔不知聖天子威惠之布一旦妖盗構釁糜爛<lb/>
吾民通衢大邑蕩焚尤甚王命弗通扵兹十稔矧阨塞<lb/>
險逺之地哉房陵邈在江漢之間晉陽髙公首建義旗<lb/>
募兵屯守以遏隣冦迄扵今拓地方千里水陸支黨不<lb/>
<pb n="KR4d0559_WYG_009-3a"/>
敢潛闚邊壤而民頼以安至正十九年冬朝廷以公封<lb/>
守之功益大以著迺遣使徃布宥命開以更新之路扵<lb/>
是鄧君彦文由京東安撫司照磨擢武備寺知事承命<lb/>
以行自京師抵房䟦渉萬里山川阻脩莽焉豺虎之區<lb/>
而君恬不介懷休暇如平日至則敷宣德意明白洞達<lb/>
父老子弟莫不振厲感泣思見太平之治厥績偉矣竣<lb/>
事將歸髙公首為序引以榮其行而房之人士復贊詠<lb/>
之得詩文凡若干篇君歸出以示余余作而喜曰古之<lb/>
<pb n="KR4d0559_WYG_009-3b"/>
遣使以將王命廣聪明也夫子之言曰使扵四方不辱<lb/>
君命非為使之良法歟况自兵興來名藩鉅鎮之逺使<lb/>
臣之將命者每不能一二至焉使幸而至之或恇怯退<lb/>
巽鮮能弗辱君命也今君之出使不獨俾十餘年阻化<lb/>
之衆知朝廷威惠之及猶一日至使衣冠文雅之士歆<lb/>
豔贊揚之恐後必其才識超絶有足以動人者矣其曰<lb/>
不辱君命亦君之餘事耳然自房而北而南而東征討<lb/>
弗及檄傳不通尚多有之安得如君者徧歷而周至俾<lb/>
<pb n="KR4d0559_WYG_009-4a"/>
四海九州罔匪王命之所布哉<lb/>
　　　代䟦蕭叅政與鄭伯興書後<lb/>
世有受人之恩而背馳者烏可縷數矧能以其善行暴<lb/>
之之人哉曩賊犯閩壤叅政蕭君軍處州伯興府判守<lb/>
政和兩君崛焉犄角之其籌畫措注多見之書問中後<lb/>
處䧟而叅政死之今閩人猶能語其事而伯興之於叅<lb/>
政尤惓惓弗忍忘每一言之涕泗被面間以其遺墨裝<lb/>
潢成卷因顧夫何先生來京什襲而付之以求才大夫<lb/>
<pb n="KR4d0559_WYG_009-4b"/>
士之題詠觀其詞語慷慨肝膽披露隱然盡瘁許國意<lb/>
一開卷間想其英風景烈凜凜如生是叅政雖死猶不<lb/>
死也自非伯興之賢顧兹遺墨數值亂離得不與土苴<lb/>
腐敗耶幸或存之亦蕪没扵塵編蠧楮之中耳今之寳<lb/>
之扵家而復暴之扵世期以不泯夫人之善焉崇古道<lb/>
也然伯興在政和時特與處為隣壤而有輯睦之好耳<lb/>
初非受恩扵叅政者也其相與之誼猶死生以之彼有<lb/>
受人之恩而背馳者聞其風獨不顙泚耶嗚呼習俗一<lb/>
<pb n="KR4d0559_WYG_009-5a"/>
頽古道靡矣若兩君者其皆一時之才傑而不為世變<lb/>
之所移者乎至其忠誼之節炳炳如青天白日群君屢<lb/>
贊之不重書也今年夏末何先生出處卷徴題時大暑<lb/>
如焚筆硯久廢諾之再旬未遑作雨後秋氣滿襟頗有<lb/>
清趣乃掇作者棄唾題其楮尾如此至正丁未七月望<lb/>
　　　題鄭彦文所藏墨梅<lb/>
太素鍾其質太和全其氣囘生意扵萬物之始涵造化<lb/>
扵一陽之際風霜同其縞潔江山助其靈異羅浮庾嶺<lb/>
<pb n="KR4d0559_WYG_009-5b"/>
乃其寓也金鼎玉堂乃其遇也東封大夫淇園君子乃<lb/>
其平生之契也宋廣平賦林和靖詩烏足以彷彿其一<lb/>
二也獨慕夫昔之人因此以見太極謂問諸先天之伏<lb/>
羲氏也<lb/>
　　　題卞庭芳所藏山水畫<lb/>
右山水小畫一卷予故人子卞庭芳氏家藏物也予夙<lb/>
有林壑之癖而好事者謂天下名山水莫勝扵東南而<lb/>
東南之名山莫勝扵吳越士生海内晏熙之時不及夫<lb/>
<pb n="KR4d0559_WYG_009-6a"/>
壯齒以覽觀江山人物之盛則有後之悔而老將至之<lb/>
慨予用是欲效司馬太史萬里㳺觀一徃以寫其竒既<lb/>
而牽扵形役不可得也先是予先祖平章楚國公仕吳<lb/>
中先公左丞持地官卿節董漕扵閩其歸也猶時時喜<lb/>
道吳越間事用是知惟閩浙之交可以當江山之勝登<lb/>
臨之美逰從之樂外是不一二數也予近歳如金陵通<lb/>
京口登石城訪鍾山草堂求舊時名勝則皆寥閴而無<lb/>
聞已而夕陽在樹山青雲白宛宛可畫而二三故人之<lb/>
<pb n="KR4d0559_WYG_009-6b"/>
同旅者取酒過予舟中相與岸幘放飲感慨悲歌指山<lb/>
川人物而論之謂昔之過此者有能以事業文章表見<lb/>
扵當代乎今之來此者有能以清風髙節振厲扵不朽<lb/>
乎予今白首浪跡江湖又不知後是數十年物論有無<lb/>
有能儕我扵材不材之間乎矧夫百年之身其有幾何<lb/>
顧以金石之質而放情山水之間以永其樂以盡無涯<lb/>
之世變亦惑也惟夫人之不以生存而死亡也故其所<lb/>
以播霄壤而照冊書者則在此而不在彼也是故江山<lb/>
<pb n="KR4d0559_WYG_009-7a"/>
非美以人而美金石非夀以人而夀觀乎九鼎之弗淪<lb/>
十鼔之不□東山之絲竹猶傳而平泉之樹石固在以<lb/>
其人不以其跡也其視後人放情山水間而不能以一<lb/>
藝自名寓形宇内而不免扵遺譏千古者亦獨何哉庭<lb/>
芳之先君子仲和嘗為定興邑尹以病卒扵官邑之人<lb/>
迄扵今思其惠愛而不忘也庭芳與其弟德芳好學而<lb/>
文以世其家尤予所愛重故書是以識嵗月洪武壬申<lb/>
春三月丁亥前王宗嗣榜第三甲進士李延興書是日<lb/>
<pb n="KR4d0559_WYG_009-7b"/>
清明<lb/>
　　　題獨菴外集後<lb/>
浮屠氏之學寓乎空寂泊乎清寂歸乎廣大而不浮出<lb/>
乎生滅而弗梏始終乎性善而不事扵芟夷初非假諸<lb/>
言語文字而為學也今年夏初訪獨菴禪師扵慶夀丈<lb/>
室時宿雨方霽清風自松下來襟袍為之澄朗師出其<lb/>
文一編示予其言簡淡而髙深讀之神思飄逸而超然<lb/>
欲飛蓋綜核古今人之製刋落其凡近而輘轢夫冠絶<lb/>
<pb n="KR4d0559_WYG_009-8a"/>
者非徒作也予因請扵師曰浮屠人冲虚而無外渾涵<lb/>
而無涯瑩乎其無緇而逈出其無隣一源湛乎中而放<lb/>
之扵無垠諸有生乎想而㑹之扵無心萬變至乎前而<lb/>
屏之扵無聞師之學蓋自得其得而非積盛致然也師<lb/>
何汲汲扵文辭為哉古之作者著之六經而散之九流<lb/>
百氏與夫天文律厯山經地誌下至稗官小説紛紛籍<lb/>
籍汗牛而充棟天地一糟粕也苟或窮日力而繙閲焉<lb/>
貫穿上下而淬礪焉鏤肺雕肝鈢心劌目以耗其精魄<lb/>
<pb n="KR4d0559_WYG_009-8b"/>
焉吾懼其淆濁吾性海㝠迷吾法界非學也矧吾祖師<lb/>
言佛非由語言文字性在是耳師何汲汲扵文辭為哉<lb/>
師囅然而笑曰世徒知有言之言著之文辭而不知無<lb/>
言之言黙契乎道妙知雕䖝篆刻之為文之境出而不<lb/>
知不得已而有言之文之獨得也故天不言而日月之<lb/>
照臨雲漢之昭囘皆文也聖人不言而道徳之光輝經<lb/>
緯天地皆文也故能言之士以其不言之言吐其精華<lb/>
而炳耀乎篇帙其始也運乎冲漠之虚而窮乎泱漭之<lb/>
<pb n="KR4d0559_WYG_009-9a"/>
野其終也超乎筆墨畦徑之外而貫乎萬象呈露之中<lb/>
不敷暢而究其㫖歸不階梯而闖乎堂奥不繪繡而黼<lb/>
黻其文不宫徴而韶濩其聲其多也聨編累牘而莫有<lb/>
紀極其簡也一轉語而三千大千盡其模擬此之謂不<lb/>
言之言也予聞其説則復扵師曰師之文出有而入無<lb/>
予何庸置喙其間哉予將訥其舌而絶其言矣予獨念<lb/>
師不鄙謂予而能以文事引掖予也因觀其獨菴外集<lb/>
題其槩而歸之師今年實洪武庚午也是年六月十有<lb/>
<pb n="KR4d0559_WYG_009-9b"/>
六日李繼本題<lb/>
　　　䟦學生於徴劉素賦藁<lb/>
古之大夫有九能能賦一也夫自聲詩出而始有賦屈<lb/>
子之騷三百篇以還崛為詞賦之祖得乎風雅之意也<lb/>
司馬相如揚雄班固上林子虚甘泉羽獵東西都之製<lb/>
作雖皆流聲無窮至律以騷之規律瞠乎若後塵矣然<lb/>
子雲論賦謂童子雕䖝篆刻壯夫不為又曰詩人之賦<lb/>
麗以則詞人之賦麗以滛陸機則曰賦體物而瀏亮雄<lb/>
<pb n="KR4d0559_WYG_009-10a"/>
之言是矣機雖有雕琢之才其為賦不過體物瀏亮而<lb/>
止矣豈知古人之賦哉左思賦三都締思十年門庭藩<lb/>
溷皆著紙筆苟得一句即便疏之禰衡賦鸚鵡攬筆而<lb/>
作文不加㸃則有對客揮毫之捷焉然則思也作之難<lb/>
衡也成之易人皆優衡而劣思而余扵思之賦每斂衽<lb/>
讀之扵衡之作有不屑也余至淶陽親夏楚事其徒曰<lb/>
於生徴劉生素始誦論孟訓故<hi>漢儒訓故文辭即訓詁也</hi>而鄄宋先<lb/>
生世貞乃以聲律之學教之先生啟廸後學而必其速<lb/>
<pb n="KR4d0559_WYG_009-10b"/>
化也蓋有所見矣豈世之迂儒可與言哉余觀兩生之<lb/>
賦雖無學問以大之然其好語亦時時間出味其詞意<lb/>
皆自先生三百首梅花詩中來遂進二生而告之曰楚<lb/>
漢之賦尚矣生也豈能一蹴而造其堂奥其經余之㸃<lb/>
綴者不過塲屋聲律之習耳二生當積學以大之其必<lb/>
如屈宋如相如揚雄班固左思之雅製斯善矣兩生其<lb/>
勉之乙卯嵗四月維夏日䟦<lb/>
　　　䟦仙人吕岩圖像<lb/>
<pb n="KR4d0559_WYG_009-11a"/>
予<graphic n="KR0616" url="https://raw.githubusercontent.com/kanripo/KR-Gaiji/master/images/KR0616.png" mimeType="image/png"/>嵗樵牧龍門山結屋萬松之間岩谷静深雲物晻<lb/>
藹而風氣髙寒不知吾身之在人間世日與山中人采<lb/>
芝术弄泉石久之欲絶榖導引餌刀圭鍊神魄以㳺乎<lb/>
方之外而未能也是時有道士居西山西鬚髪盡白而<lb/>
氣骨清徤三數日輒一來來則歗歌林下留連竟日而<lb/>
後去問其姓名則曰我無事乎名我何以姓名為哉其<lb/>
言誕幻而渺茫説神仙事甚竒怪人或讓之曰世果有<lb/>
神仙若安期羡門者耶道士嘆曰邃古之初未始有物<lb/>
<pb n="KR4d0559_WYG_009-11b"/>
也有天地而後有萬物則萬有皆生扵無而歸扵無故<lb/>
不物扵物而不爲物有若然則吾之所謂有子安知其<lb/>
無子之所謂無吾又安能必其有耶予不見道士二十<lb/>
秋比嘗一到舊時樵牧處問道士何所之而山中人無<lb/>
一在者豈其㧞宅上仙耶近過薊門宛平邑長任侯子<lb/>
勉出示横披一幅蓋仙人吕岩飛渡洞庭之跡觀其筆<lb/>
意蒼勁神思飄逸風濤渺漭萬頃一碧而劍佩焜煌飛<lb/>
動扵雲烟杳藹中一開卷間使人翛然有出塵之趣可<lb/>
<pb n="KR4d0559_WYG_009-12a"/>
謂竒矣嗟乎神仙之有無吾誠不得而致詰已而考諸<lb/>
列仙傳所紀古仙異人之蹟則知昔之人蓋有鍊形而<lb/>
解化者用是知神仙之可學也雖然使神仙而可學吾<lb/>
固未暇學使其不可學吾又何用學仙為哉因思徃時<lb/>
道士言則知誕幻渺茫之事孰有而孰無耶侯襟靈坦<lb/>
夷望而知其為神仙中人且其政務清簡一邑號稱無<lb/>
事蓋所謂神仙官府者一日考績上上為郎官為御史<lb/>
入覲天子之都人孰不曰此行何異登仙耶必也飛馭<lb/>
<pb n="KR4d0559_WYG_009-12b"/>
八極凌厲光景以候安期羡門扵寥廓吾恐見笑扵列<lb/>
仙之儒庚申嵗冬十一月十有六日漢水李延興䟦<lb/>
　　　䟦廣平諸君子贈史生公叙詩引後<lb/>
予足跡半河朔所見晚進之士以學行表著扵時者千<lb/>
數人未見其一二豈有之而未遑梯接歟不然何落寞<lb/>
無聞為可慨也近過雄邑士子史公序天稟醇粹而襟<lb/>
靈坦夷且扵聖賢之學益肆其力蓋嶄然秀擢乎等夷<lb/>
而與北平李繼鼎齊驅而並駕者安得謂之無其人乎<lb/>
<pb n="KR4d0559_WYG_009-13a"/>
前十五年予在薊門嘗識公序時尚童丱孰意暌隔之<lb/>
久而氣質變化如虎躍而鳳翥炳炳如是哉公序幼從<lb/>
沙河張庭瞻學後從保定武先生學又其後從廣平呉<lb/>
士英學用是知師友啟廸之功非一昕夕所可造就而<lb/>
其學為有源委矣予僑宗人好問所凡十日留公序時<lb/>
復過從慰予風雨寂寥中洎歸復遮留道左睠弗忍别<lb/>
乃喜而告之曰士積學勵行將以壯行扵他日非直弄<lb/>
文墨摇口吻釣聲餌利以矜眩乎庸衆人而已四代之<lb/>
<pb n="KR4d0559_WYG_009-13b"/>
書燦如曜緯之麗天公序其亹亹不畫以詣夫髙明光<lb/>
大之域俾徳業聲聞著當世予之望也師友之願也宗<lb/>
戚閭里之光也公序其勉之歳己未秋八月七日安次<lb/>
李延興䟦<lb/>
　　　䟦深州學正趙君伯欽先考墓銘後<lb/>
士之懷瑾握瑜不幸汨没泉下與草木同腐敗者古今<lb/>
人不異也若夫聖賢君子道徳文章之著豈區區智力<lb/>
之鑿遂傳不朽耶必其子孫而為之紹述師友而為之<lb/>
<pb n="KR4d0559_WYG_009-14a"/>
發揚得其人而托之爾其或道徳之可師而史傳之蕪<lb/>
没也文章之可貴而簡編之散軼也布韋之士掇什一<lb/>
扵千百又不啻太山一毫芒也幾何不與草木同腐敗<lb/>
耶譬之象犀珠玉世之所謂珎玩也使非瑶而秘之不<lb/>
一朝而横棄道側耶用是知道徳文章在得其人而託<lb/>
之者審矣故孔子稱泰伯至徳夷齊求仁得仁發潛徳<lb/>
之幽光也揚子雲著太𤣥人皆笑之惟弟子侯芭謂其<lb/>
師之書勝周易韓愈之文與孟氏揚雄上下宋初天下<lb/>
<pb n="KR4d0559_WYG_009-14b"/>
學者未嘗道之惟歐陽子首倡其説謂學者當至扵是<lb/>
而止爾推崇作者之功也深州學正伯欽趙君世有令<lb/>
徳家傳正學至七世祖開當宋南渡時以功贈開府其<lb/>
後為州守為郡博士為縣文學者代有顯人故近世論<lb/>
江表望族必歸之臨海趙氏云伯欽之學宏深典奥詩<lb/>
與文視漢魏名家無愧予嘗質諸作者亦以予言為然<lb/>
是嵗北平鄉試伯欽以七月之末赴彌封官之選道過<lb/>
瓦橋訪予風雨寂寥中已而出其先府君墓銘相示讀<lb/>
<pb n="KR4d0559_WYG_009-15a"/>
之悚然起敬乃知衣冠詩禮之家道徳文章播穹壤而<lb/>
照冊書有由然哉因斂祍書此或者韓歐可作必能張<lb/>
而大之無惑也<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0559_WYG_009-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　一山文集卷九<lb/>
</p>
<p>
</p>
  </div>
        </body>
</text>\m</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>陳剛中詩集</head>
    <p>
<pb n="KR4d0469_WYG_000-1a"/>
欽定四庫全書　　　　　集部五<lb/>
　陳剛中詩集　　　　　　别集類四<hi>元</hi>
　　提要<lb/>
　　　　<hi>臣</hi>等謹案陳剛中詩集三卷附録一卷元陳<lb/>
　　　　孚撰孚字剛中天台臨海人厯官奉直大夫<lb/>
　　　　台州路總管府治中事蹟具元史本傳此集<lb/>
　　　　卷一題曰觀光稿乃至元中孚以布衣上大<lb/>
　　　　一統賦江浙行省聞於朝署上蔡書院山長<lb/>
<pb n="KR4d0469_WYG_000-1b"/>
　　　　考滿謁選京師時所作卷二題曰交州稿時<lb/>
　　　　至元二十九年世祖命梁曾以吏部尚書再<lb/>
　　　　使安南孚以翰林國史院編修官攝禮部郎<lb/>
　　　　中為副使往來道中所作卷三題曰玉堂稿<lb/>
　　　　皆孚官翰林日作案孚使安南回擢翰林待<lb/>
　　　　制仍兼國史院編修而稿中有翰苑薦為應<lb/>
　　　　奉文字二十韻謝大司徒併呈諸學士一首<lb/>
　　　　又有至元壬辰呈翰林請補外二首壬辰即<lb/>
<pb n="KR4d0469_WYG_000-2a"/>
　　　　使還之次年是前後官翰林所作均在此集<lb/>
　　　　也觀光交州二稿皆紀道路所經山川古跡<lb/>
　　　　盖仿范成大使北諸詩而大致亦復相埓玉<lb/>
　　　　堂稿多舂容諧雅渢渢乎治世之音其上都<lb/>
　　　　紀行之作與前二稿工力相敵盖摹繪土風<lb/>
　　　　最所留意矣附録一卷皆載諭安南詔安南<lb/>
　　　　謝罪表及孚與安南諸書考孚元書無傳其<lb/>
　　　　出使始末乃載梁曽傳中其時陳世燇不出<lb/>
<pb n="KR4d0469_WYG_000-2b"/>
　　　　郊迎又不延使自陽明中門入孚作三書責<lb/>
　　　　之辭直氣壯迄不辱命然傳不載其書詞此<lb/>
　　　　卷亦足補史闕也瞿宗吉歸田詩話曰鸚鵡<lb/>
　　　　洲有陳剛中一篇詞語跌宕議論老成誠佳<lb/>
　　　　作也又白門詩亦佳葉盛水東日記則曰詩<lb/>
　　　　與文稍異者以詩兼興趣有感慨調笑風流<lb/>
　　　　脱洒處如長詩落句翻空旁入作散塲語是<lb/>
　　　　也然時一出奇耳前元詩人陳孚剛中集中<lb/>
<pb n="KR4d0469_WYG_000-3a"/>
　　　　歌行則全用此體觀者察之云云盖宗吉舉<lb/>
　　　　其一兩篇而盛則核其全集故以自落窠臼<lb/>
　　　　為病雖推闡少苛要亦識微之論矣又陶宗<lb/>
　　　　儀輟耕録記孚少嘗為僧題詩於父執之壁<lb/>
　　　　父執知其欲歸俗因使養髮妻之以女其詩<lb/>
　　　　淺鄙其事亦不知有無小説多誣不盡可信<lb/>
　　　　集中不載顧嗣立元詩選初集乃録之補遺<lb/>
　　　　中殊失别擇今無取焉乾隆四十六年十月<lb/>
<pb n="KR4d0469_WYG_000-3b"/>
　　　　恭校上<lb/>
　　　　　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　　總　校　官<hi>臣</hi>陸費墀<lb/>
</p>
<p>
</p>
  </div>
</body>
</text>
</TEI>
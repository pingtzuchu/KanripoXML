<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
<head>師友詩傳續録</head> <lb/>
    <p>
<pb n="KR4i0059_WYG_002-1a"/>
欽定四庫全書<lb/>
　師友詩傳續録<lb/>
　　　　　　　　　　　　　　　劉大勤編<lb/>
問蕭亭先生嘗以平中清濁仄中抑揚見示究未能領<lb/>
　㑹<lb/>
答清濁如通同清情四字通清為清同情為濁仄中如<lb/>
　入聲有近平近上近去等字須相間用之乃有抑揚<lb/>
　抗墜之妙古人所謂一片宫商也<lb/>
<pb n="KR4i0059_WYG_002-1b"/>
問五言古七言古章法不同如何<lb/>
答章法未有不同者但五言著議論不得用才氣馳騁<lb/>
　不得七言則須波瀾壯濶頓挫激昻大開大闔耳<lb/>
問嘗見批袁宣四先生詩謂古詩一韻到底者第五字<lb/>
　須平此定例耶抑不盡然耶<lb/>
答一韻到底第五字須平聲者恐句弱似律句耳大抵<lb/>
　七古句法字法皆須撑得住拓得開熟看杜韓蘇三<lb/>
　家自得之<lb/>
<pb n="KR4i0059_WYG_002-2a"/>
問古詩以音節為頓挫此語屢聞命矣終未得其解<lb/>
答此須神㑹以粗迹求之如一連二句皆用韻則文勢<lb/>
　排宕即此可以類推熟子美子瞻二家自了然矣專<lb/>
　為七言而發<lb/>
問唐賢三昧集序羚羊掛角云云即音流絃外之㫖否<lb/>
　間有議論痛快或以序事體為詩者與此相妨否<lb/>
答嚴儀卿所謂如鏡中花如水中月如水中鹽味如羚<lb/>
　羊掛角無迹可求皆以禪喻詩内典所云不即不離<lb/>
<pb n="KR4i0059_WYG_002-2b"/>
　不粘不脱曹洞宗所云㕘活句是也熟看拙選唐賢<lb/>
　三昧集自知之矣至於議論叙事自别是一體故僕<lb/>
　嘗云五七言詩有二體田園丘壑當學陶韋鋪叙感<lb/>
　慨當學杜子美北征等篇也<lb/>
問律詩論起承轉合之法否<lb/>
答勿論古文今文古今體詩皆離此四字不可<lb/>
問律詩中二聨必應分情與景耶抑可不拘耶<lb/>
答不論者非拘泥者亦非大概二聨中須有次第有開<lb/>
<pb n="KR4i0059_WYG_002-3a"/>
　闔<lb/>
問律中起句易涉於平宜用何法<lb/>
答古人謂元暉工於發端如宣城集中大江流日夜客<lb/>
　心悲未央是何等氣魄唐人起句尤多警䇿如王摩<lb/>
　詰風勁角弓鳴將軍獵渭城之類未易枚舉杜子美<lb/>
　尤多<lb/>
問謝茂秦論絶句之法首句當如爆竹斬然而㫁古人<lb/>
　之作亦有不盡然者何也<lb/>
<pb n="KR4i0059_WYG_002-3b"/>
答四溟<hi>闕</hi>説多學究氣愚所不喜此叚愚亦謂然<lb/>
問七言絶五言絶作法不同如何<lb/>
答五言絶近於樂府七言絶近於歌行五言難於七言<lb/>
　五言最難於渾成故也要皆有一唱三歎之意乃佳<lb/>
問沈休文所列八病必應忌否<lb/>
答蜂腰鶴膝雙聲疊韻之類一時記不能全須檢書乃見<lb/>
問蕭亭先生論詩修辭為要辭佳而意自在其中未達<lb/>
　其㫖<lb/>
<pb n="KR4i0059_WYG_002-4a"/>
答以意為主以辭為輔不可先辭後意<lb/>
問樂府何以别於古詩<lb/>
答如白頭吟日出東南隅孔雀東南飛是篇是樂府非<lb/>
　古詩如十九首蘇李録别是古詩非樂府可以例推<lb/>
問唐人樂府何以别於漢魏<lb/>
答魏漢樂府髙古渾灝不可擬議唐人樂府不一初唐<lb/>
　人擬梅花落闗山月等古題大概五律耳盛唐如杜<lb/>
　子美之新婚無家諸别潼闗石壕諸吏李太白之逺<lb/>
<pb n="KR4i0059_WYG_002-4b"/>
　别離蜀道難則樂府之變也中唐如韓退之琴操直<lb/>
　遡兩周白居易元稹張籍王建創為親樂府亦復自<lb/>
　成一體若元楊維楨明李東陽各為新樂府古意寖<lb/>
　逺然皆不相蹈襲至於唐人王昌齡王之渙下逮張<lb/>
　祐諸絶句楊栁枝水調伊州石州等詞皆可歌也<lb/>
問王孟詩假天籟為宫商寄至味於平淡格調諧暢意<lb/>
　興自然真有無迹可尋之妙二家亦有互異處否<lb/>
答譬之釋氏王是佛語孟是菩薩語孟詩有寒儉之態<lb/>
<pb n="KR4i0059_WYG_002-5a"/>
　不及王詩天然而工惟五古不可優劣<lb/>
問蕭亭先生曰所云以音節為頓挫者此為第三第五<lb/>
　等句而言耳蓋字有抑有揚如平聲為揚入聲為抑<lb/>
　去聲為揚上聲為抑凡單句住脚字必錯綜用之方<lb/>
　有音節如以入聲為韻第三句或用平聲第五句或<lb/>
　用上聲第七句或用去聲大約用平聲者多然亦不<lb/>
　可泥須相其音節變換用之但不可於入聲韻單句<lb/>
　中再用入聲字住脚耳此説足盡音節頓挫之㫖否<lb/>
<pb n="KR4i0059_WYG_002-5b"/>
答此説是也然其義不盡於此此亦其一端耳且此語<lb/>
　專為七言古詩而發當取唐杜岑韓三家宋歐蘇黄<lb/>
　陸四家七言諸大篇日吟諷之自得其解<lb/>
問又曰每句之間亦必平仄均勻讀之始響亮古詩既<lb/>
　異於律其用平仄之法於無定式之中亦有定式否<lb/>
答無論古律正體抝體皆有天然音節所謂籟也唐宋元<lb/>
　明諸大家無一字不諧明何李邊徐王李輩亦然袁<lb/>
　中郎之流便不了了矣<lb/>
<pb n="KR4i0059_WYG_002-6a"/>
問唐賢三昧集所以不登李杜原序中亦有説究未了<lb/>
　然<lb/>
答王介甫昔選唐百家詩不入杜李韓三家以篇目繁<lb/>
　多集又單行故耳<lb/>
問宋詩不如唐者或以氣厚薄分耶<lb/>
答唐人主情故名蘊藉宋詩主氣故多徑露此其所以<lb/>
　不及非闗厚薄<lb/>
問宋詩多言理唐人不然豈不言理而理自在其中歟<lb/>
<pb n="KR4i0059_WYG_002-6b"/>
答昔人論詩曰不涉理路不落言詮宋人惟程邵朱諸<lb/>
　子為詩好説理在詩家謂之旁門朱較勝<lb/>
問昔人論七言長古作法曰分段曰過段曰突兀曰用<lb/>
　字貫曰讃歎曰再起曰歸題曰送尾此不易之式否<lb/>
答此等語皆教初學之法要令知章法耳神龍行空雲<lb/>
　霧滅没鱗鬛隠現豈令人測其首尾哉<lb/>
問有以尖岔二字評鍾譚王李者何如<lb/>
答王李自是大方家鍾譚餘分閏位何足比擬然後人<lb/>
<pb n="KR4i0059_WYG_002-7a"/>
　評之者有言王李以矜氣作之鍾譚以昏氣出之亦<lb/>
　是定論<lb/>
問詩中用典故死事何以活用<lb/>
答昔董侍御玉虬文驥外遷隴右道龔端毅公鼎孶禮<lb/>
　部尚書及予輩賦詩送之董亦有詩留别起句云官<lb/>
　程西北去河水東南流初以為常語徐乃悟其用魏<lb/>
　主此水東流而朕西上之語歎其用事之妙此所謂<lb/>
　活用也<lb/>
<pb n="KR4i0059_WYG_002-7b"/>
問鍾嶸詩品云吟詠性情何貴用事白樂天則謂文字<lb/>
　須雕藻兩三字文采不得全直致恐傷鄙朴二説孰<lb/>
　是<lb/>
答仲偉所舉古詩如高臺多悲風明月照積雪清晨登<lb/>
　隴首皆書即目羌無故實而妙絶千古若樂天云云<lb/>
　亦是而其自為詩却多鄙朴特其風味佳故雖云元<lb/>
　輕白俗而終傳於後耳<lb/>
問有謂詩不假修飾苦思者陳去非不以為然引蟾蜍<lb/>
<pb n="KR4i0059_WYG_002-8a"/>
　影裏清吟苦舴艋舟中白髪生等句為證二説宜何<lb/>
　從<lb/>
答苦思自不可少然人各有能有不能要各隨其性之<lb/>
　所近不可强同如所謂詩檄用枚皋典冊用相如又<lb/>
　潘緯十年吟古鏡何涓一夕賦瀟湘及所謂揮豪對<lb/>
　客曹能始簾閣焚香尹子求皆未可以此分優劣也<lb/>
問范徳機謂律詩第一聨為起第二聨為承第三聨為<lb/>
　轉第四聨為合又曰起承轉合四字施之絶句則可<lb/>
<pb n="KR4i0059_WYG_002-8b"/>
　施之律詩則未盡然似乎自相矛盾<lb/>
答起承轉合章法皆是如此不必拘定第幾聨第幾句<lb/>
　也律絶分别亦未前聞<lb/>
問作律詩忌用唐以後事其信然與<lb/>
答自何李李王以來不肯用唐以後事似不必拘泥然<lb/>
　六朝以前事用之即多古雅唐宋以下便不盡爾此<lb/>
　理亦不可解總之唐宋以後事須擇其尤雅者用之<lb/>
　如劉後村七律專用本朝事直是惡道<lb/>
<pb n="KR4i0059_WYG_002-9a"/>
問孟襄陽詩昔人稱其格韻雙絶敢問格與韻之别<lb/>
答格謂品格韻謂風神<lb/>
問少陵詩以經中全句為詩如病橘云雖多亦奚為遣<lb/>
　悶云致逺思恐泥又如丹青不知老將至富貴於我<lb/>
　如浮雲之句在少陵無可無不可或且歎為妙絶苦<lb/>
　效不休恐易流於腐何如<lb/>
答以莊易等語入詩始謝康樂昔東坡先生冩杜詩至<lb/>
　致逺思恐泥句停筆語人曰此不足樂故前輩謂詩<lb/>
<pb n="KR4i0059_WYG_002-9b"/>
　用史語易用經語難若丹青二句筆勢排宕亦自不<lb/>
　覺耳<lb/>
問羅隠詩雲中雞犬劉安過月下笙歌焬帝歸人謂之<lb/>
　見鬼詩然與<lb/>
答二句最劣此雖謔語亦定論也<lb/>
問詩有平仄字一句純用而音節自諧者如桃花梨花<lb/>
　參差間有客有客字子美此遵何法<lb/>
答五平五仄體自昔有之頗近游戲<lb/>
<pb n="KR4i0059_WYG_002-10a"/>
問右承鹿柴木蘭柴諸絶自極淡逺不知移向他題亦<lb/>
　可用否<lb/>
答摩詰詩如㕘曹洞禪不犯正位須㕘活句然鈍根人<lb/>
　學渠不得<lb/>
問荆公謂漢人語仍以漢人語對用異代則不類此定<lb/>
　式否<lb/>
答在大家無所不可非定式亦非確論也如以左氏國<lb/>
　語檀弓國䇿語對漢人語何不可之有推之魏晉巳<lb/>
<pb n="KR4i0059_WYG_002-10b"/>
　下皆然古人又謂經語對經語史語對史語差有理<lb/>
問詩中用古人及數目病其過多若偶一用之亦謂之<lb/>
　㸃鬼簿算博士耶<lb/>
答唐詩如故鄉七十五長亭紅䦨四百九十橋皆妙雖<lb/>
　算博士何妨但勿呆相耳所云㸃鬼簿亦忌堆垜高<lb/>
　手驅遣自不覺也<lb/>
問太白送羽林陶將軍詩蕭亭先生謂古有六句律體<lb/>
　疑此即是而諸選皆入七言古中何也<lb/>
<pb n="KR4i0059_WYG_002-11a"/>
答六句律體於古有之升菴先生撰六朝律祖記曽載<lb/>
　之今記憶不真矣<lb/>
問六朝清平調本是樂府而諸選皆選七言絶句何也<lb/>
答如右丞渭城朝雨亦絶句也當時名士之詩多取作<lb/>
　樂府歌之中晚間如伊州石州涼州楊栁枝蓋羅縫<lb/>
　穆䕶砂等亦皆絶句耳<lb/>
問短歌行長歌行似非以句之多寡論<lb/>
答又有滿歌行艶歌行行之屬當時命名之㫖即呉<lb/>
<pb n="KR4i0059_WYG_002-11b"/>
　兢辭亦不能盡通曉更有長歌續短歌歌之名皆非<lb/>
　以辭之繁簡也三曹樂府多以起句首二字命題如<lb/>
　惟漢十四世所任誠不良即名惟漢行是也<lb/>
問七言古仄韻韻用平韻其法度不同何如<lb/>
答七言古凡一韻到底者其法度悉同惟仄韻詩單句<lb/>
　末一字可平仄間用平韻詩單句末一字忌用平韻<lb/>
　若換韻者則當别論<lb/>
問古詩換韻之法應何如<lb/>
<pb n="KR4i0059_WYG_002-12a"/>
答五言換韻如折梅下西州一篇可以為法李太白最<lb/>
　長於此七古則初唐王楊盧駱是一體杜子美又是<lb/>
　一體若倣初唐體則用排偶律句不妨也<lb/>
問古詩忌頭重脚輕之病其詳何如<lb/>
答此似為換韻者立説或四句一換或六句一換須首<lb/>
　尾腰腹勻稱無他秘也<lb/>
問五言忌著議論然則題目有應用議論者只可以七<lb/>
　言古行之便不宜用五言體耶<lb/>
<pb n="KR4i0059_WYG_002-12b"/>
答亦是看題目何如但五言以藴藉為主若七言則發<lb/>
　揚蹈厲無所不可<lb/>
問或論絶句之法謂絶者截也須一句一㫁特藕㫁絲<lb/>
　連耳然唐人絶句如打起黄鶯兒松下問童子諸作<lb/>
　皆順流而下前説似不盡然<lb/>
答截句截句謂或截律詩前四句如後二句對偶者是<lb/>
　也或截律詩後四句如起二句對偶者是也非一句<lb/>
　一截之謂然此等迂拘之説總無足取今人或竟以<lb/>
<pb n="KR4i0059_WYG_002-13a"/>
　絶句為截句尤鄙俗可笑<lb/>
問排律之法何如<lb/>
答唐人省試皆用排律本只六韻而止至杜始為長律<lb/>
　中唐元白又蔓延至百韻非古也其法則首尾開闔<lb/>
　波瀾頓挫八字盡之<lb/>
問五言排律七言排律作法何如<lb/>
答七言排律即唐人作者亦少近人惟見彭少宰羨門<lb/>
　曽賦至百韻<lb/>
<pb n="KR4i0059_WYG_002-13b"/>
問排律有多至幾十韻者與短篇作法同否<lb/>
答章法一也特短篇波瀾少耳<lb/>
問竹枝詞何以别於絶句<lb/>
答竹枝詠風土瑣細<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>諧皆可入大抵以風趣為主與<lb/>
　絶句迥别<lb/>
問竹枝與栁枝相類否<lb/>
答栁枝專詠栁竹枝泛詠風土竹枝詞古人間有專詠<lb/>
　竹者乃引栁枝之例然不過偶一見耳非原㫖也<lb/>
<pb n="KR4i0059_WYG_002-14a"/>
問五言短古似與五言絶相類但中多二句然則中二<lb/>
　句或如律中頷聨頸聨應實寫耶<lb/>
答此不必拘<lb/>
問有一字至七字或一字至九字詩此舊格耶抑俗體<lb/>
　耶<lb/>
答格則於昔有之終近游戲不必措意他如地名人名<lb/>
　藥名五音建除等體總無闗於風雅一笑置之可耳<lb/>
問樂府是就其題直賦其事耶抑借以發已意耶<lb/>
<pb n="KR4i0059_WYG_002-14b"/>
答古樂府立題必因一事如琴操亦然後人擬作者衆<lb/>
　則多借發已意<lb/>
問今人作樂府有用其題而絶不與題相照顧者何也<lb/>
答古如董逃行與漢末事實更無闗涉雁門太守行乃<lb/>
　頌洛陽令王稚子耳不始今人<lb/>
問天馬引天馬行之辨<lb/>
答天馬引是琴曲<lb/>
問又云錬句不如錬字錬字不如錬意意何以錬<lb/>
<pb n="KR4i0059_WYG_002-15a"/>
答錬意或謂安頓章法慘淡經營處耳<lb/>
問昔人論詩之格曰所以條達神氣吹嘘興趣非音非<lb/>
　響能誦而得之猶清氣徘徊於幽林遇之可愛㣲徑<lb/>
　紆迴於遙翠求之逾深是何物也<lb/>
答數語是論詩之趣耳無關於格格以高下論如坡公<lb/>
　詠梅竹外一枝斜更好高於和靖暗香疎影又髙<lb/>
　於雪滿山中月明林下至晚唐之似桃無緑葉辨杏<lb/>
　有青枝則下劣極矣<lb/>
<pb n="KR4i0059_WYG_002-15b"/>
問昔人謂韻不必有出處字不必有來歴其然豈其然<lb/>
答杜子美蘇子瞻詩無一字無來歴善押强韻莫如韓<lb/>
　退之却無一字無出處也<lb/>
問虞侍制謂詩有十美第二為抛擲何為抛擲<lb/>
答亦不解或謂撇脱耳<lb/>
問范徳機謂唐人李淑詩苑六格為十三如一字血<lb/>
　脈二字貫穿三字棟梁等名目不㡬穿鑿乎<lb/>
答以上二條皆涉穿鑿説詩不必爾<lb/>
<pb n="KR4i0059_WYG_002-16a"/>
問蘇李詩似可以配十九首論者多以為賡作何也<lb/>
答録别真出蘇李與否亦不可考要不在古詩十九首<lb/>
　之下其為西漢人作無疑<lb/>
問髙岑似亦㣲不同或髙優於岑乎<lb/>
答唐人齊名如沈宋王孟錢劉元白皮陸皆約略相似<lb/>
　惟李杜髙岑迥别髙悲壯而厚岑竒逸而峭鍾伯敬<lb/>
　謂髙岑詩如出一手大謬矣<lb/>
問王季友詩似晚唐語而所以異於晚唐者何居<lb/>
<pb n="KR4i0059_WYG_002-16b"/>
答王季友詩不多在盛唐自是别調亦非諸大家名家<lb/>
　之比又如篋中集中諸人皆别調也<lb/>
問元人詩亦近晚唐而又似不及晚唐然乎否耶<lb/>
答元詩如虞道園便非晚唐所及楊鐵厓時涉温李其<lb/>
　小樂府亦過晚唐他人與晚唐相出入耳晚唐如温<lb/>
　李皮陸杜牧馬戴亦未易及<lb/>
問明人詩可比何代弇州可比東坡否<lb/>
答明詩勝金元才識學三者皆不逮宋而宏正四傑在<lb/>
<pb n="KR4i0059_WYG_002-17a"/>
　宋詩亦罕其匹至嘉隆七子則有古今之分矣弇州<lb/>
　如何比得東坡東坡千古一人而已惟律詩不可學<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4i0059_WYG_002-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　師友詩傳續録<lb/>
</p>
<p>
</p>
  </div>
        </body>
</text>\m</TEI>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
<head>網山集卷一</head> <lb/>
    <p>
<pb n="KR4d0231_WYG_001-1a"/>
欽定四庫全書<lb/>
　網山集卷一<lb/>
　　　　　　　　　　　　宋　林亦之　撰<lb/>
　古律詩<lb/>
　　奉題林稚春<hi>丰</hi>菊花枕子歌<lb/>
故人所說菊花枕似把氷九月下飲秋水一雙明炯炯<lb/>
數在青囊第一品狂風江上吹蒹葭此物徃徃得之嵇<lb/>
康阮籍家閉門誦書二十年眼睛損盡生空花建陽小<lb/>
<pb n="KR4d0231_WYG_001-1b"/>
作箸頭書殘更燈火亂蟲魚石渠文字大如斗場屋嵗<lb/>
月又不偶却来南山青草邊東西四至盡為菊花田手<lb/>
提長筐向山曲一下收拾三百斛昨者昏寐才起来解<lb/>
把簷頭小字讀乃知妙物通羣<hi>一作神</hi>仙一切藥裹應棄<lb/>
捐<lb/>
　　奉酬稚春梅花行<hi>稚春云草堂梅花一枝大不凡新詩見餉却不曽寄花来因道</hi>
　　　<hi>此意以奉酬耳</hi>
草堂梅花千萬枝新詩品題何太竒可憐一枝非凡羣<lb/>
<pb n="KR4d0231_WYG_001-2a"/>
賞心何人空自珍請與君談别花人如或見之當俯身<lb/>
西湖一帶何蒼茫姢姢數枝臨水傍上有幽人眉骨横<lb/>
終日對花情意生花如秋月照芭蕉人似春風吹野苗<lb/>
人與花枝自相親一篇至今吟如新胸中若有一㸃塵<lb/>
縦對此花無精神平生不識市沽兒四更誦書長苦飢<lb/>
摩挲此腹遶疎籬笑折花枝花自知<lb/>
　　戲題稚春杜少陵詩集<lb/>
十年蕭蕭去武林槖中唯有謫仙吟君今失意還山窟<lb/>
<pb n="KR4d0231_WYG_001-2b"/>
少陵詩集如明月自恠平生毎相似窮愁嗜好亦如許<lb/>
飯顆山頭舊相逢安得姢姢同處所故人語我明年冬<lb/>
或騎大馬長安中或倚書樓頭如蓬即見雙劒終然同<lb/>
我聞此語驩且劇視君狀貌如其筆兩目津津可終遁<lb/>
此物應蔵月魚室月魚文字非時好已問莵裘吾將老<lb/>
緑煙亭下黄花時兩手抱取歸柴扉<lb/>
　　和李監倉諤欲遊龍卧山以海風大作不果徃<lb/>
枉蒙龍卧篇如睹藤蘿境十年招隠士欲到此山頂坐<lb/>
<pb n="KR4d0231_WYG_001-3a"/>
石誦離騷掬水弄清影無人同荷鋤長愧林下景昨者<lb/>
逢李侯一笑便驩領為言有明月公事且暫屛騎驢學<lb/>
賈島捫蝨喚王猛雙鑣雲外来斜帽不須整夜投招提<lb/>
宿聽雨寒更永論文到昌黎說詩笑匡鼎悶人數日風<lb/>
何時發深省<lb/>
　　丁亥九月十六夜偕李監倉宿龍卧山中聴雨看<lb/>
　　　月同時事也所謂魚與熊掌兼得之賦詩一篇<lb/>
　　　以紀其事<lb/>
<pb n="KR4d0231_WYG_001-3b"/>
相喚此山来狂風吹我衣把酒桂花下山雲片段飛掩<lb/>
門雨初滴開門月還上倚樹看月明半山聞雨響人間<lb/>
有佳景詩句頗發越何曽似今夕聽雨還看月<lb/>
　　九月晦日登烽火山<lb/>
興来走上烽火山著足不定秋風寒四邉黄茅滑如雨<lb/>
低頭一看毛髮豎幾年要到紫菜鄉大練小練并東牆<lb/>
如今一時在眼傍白雲浮水天茫茫酒闌更欲弔虎屋<lb/>
無端日脚相催促一奴魋髻一跛足逐我下山如野鹿<lb/>
<pb n="KR4d0231_WYG_001-4a"/>
　　見獨斯行叔綺子為赴春試一出江頭送别殊令<lb/>
　　　牽懐聊為巴闌行一首以道此意云爾<lb/>
巴闌獨還嵗月深相送出門自沉吟十年交舊總如許<lb/>
狂歌一曲傷人心今人讀書如過客壺飱只向市頭索<lb/>
吾曹苦思腸㡬穿安得相逢不索莫念我平生㺯典墳<lb/>
六月北牕長閉門雕肝篆肺得一句旁人袖手評其文<lb/>
思量至此復一笑如何躍馬追年少我今聞說有場屋<lb/>
兩耳如聾怕聽得網山山下月魚亭就船買魚活煮羮<lb/>
<pb n="KR4d0231_WYG_001-4b"/>
何時挾冊此来歸議論不到吾縦横故人年㡬今猶未<lb/>
正好欵門問知己時命相遭不用多或在半言幷片紙<lb/>
老人校書紫雲樓相見或問吾因由為言索處海水頭<lb/>
蓬莱方丈不可到此心日夕徒生憂<lb/>
　　秋夜同章三十九弟次邠宿延慶山中紀遊一首<lb/>
芭蕉月上照牕扉屋裏老僧眠不知起来樹根飲一盞<lb/>
舉頭忽是三更時藤蘿一處一處好我亦持盃隨處坐<lb/>
山雞忽叫野鐘鳴滿地西風愁殺我<lb/>
<pb n="KR4d0231_WYG_001-5a"/>
　　古意<lb/>
深夜步秋檐明月照石階所憶不可見乃愛徒興懐我<lb/>
欲掛天帆長江風浪摧我欲跨緑耳蒼林煙雨回只有<lb/>
坐長想佳人安在哉何時覿来袂雙目冏冏開<lb/>
　　邑大夫范丈處義寵示廣陵餘事泠然誦之厯厯<lb/>
　　　慘惻如在目中輒賦短篇紀所聞也<lb/>
嘗閱淮南圖蕭蕭草屋少人居及讀廣陵集惻惻我心<lb/>
欲垂泣吁嗟戀鄉國生死不肯去邉笳纔一動殺戮先<lb/>
<pb n="KR4d0231_WYG_001-5b"/>
此土可憐此土人父子無白頭不死於飢即死戰性命<lb/>
只在道旁溝更聞維揚有鬼市銅錢須臾變為紙都縁<lb/>
白日殺人多所以寃魂有如是君侯壮思凌雲空青衫<lb/>
匹馬戎幕中當時轅門眼所見長歌短歌淚如綫少陵<lb/>
嶇﨑䕫峽路一切悲愁託詩句至今太史不足憑惟有<lb/>
此詩為可據紹興辛巳淮楚功紛紛予奪或異同他年<lb/>
石渠訪遺事為說東陽有蔚宗<lb/>
　　范宰登瑞峰塔續蒙寵寄古篇輒次来韻<lb/>
<pb n="KR4d0231_WYG_001-6a"/>
平明眺逺目蒼波吐紅暾已瞻大鼇網復矚鸕鷀門宿<lb/>
酲雖已解衫襟猶酒痕憑陵不可羈徃徃天欲捫却憶<lb/>
去年時舟役勞朝昏㓜婦帶桎梏嚼飯不敢吞今年復<lb/>
此役溪山恣討論為有陶元亮心胸如阜坤<lb/>
　　范宰見寄遊草堂誰謂漁鹽市之什輒同賦一篇<lb/>
　　　不用元白唱酬之法<lb/>
誰謂魚鹽市乃枉大夫軒既登雲霞觀更尋薜蘿村松<lb/>
枝何夾道萱草况當門借問阿誰家此為故人園倚竹<lb/>
<pb n="KR4d0231_WYG_001-6b"/>
坐半日論詩到初根愧無捫蝨姿敢辱輟鸞言勞勞青<lb/>
衫客莽莽紅塵奔所至有山水何曽解討論君侯食肉<lb/>
相杞菊為心魂一縣固多事終朝如山樊行旌遇佳勝<lb/>
呼賓羅芳尊有此幽寂趣從容以剸繁<lb/>
　　范宰同鄭簿<hi>公敏</hi>應尉<hi>振</hi>送戰船至海上招野人<lb/>
　　　同遊賦得可月湖一篇奉呈<lb/>
可月湖邉送戰舸長嘯便欲凌清波好風吹帆如去馬<lb/>
鼠曹若可雙手把青天無雲水初漲一山兩山浮水上<lb/>
<pb n="KR4d0231_WYG_001-7a"/>
平生膽意少羈束叩舷長歌心益壮生平誦書口啾啾<lb/>
何似一日觀滄流厖眉太史足重繭盡驅百恠歸筆頭<lb/>
羣公楚楚皆人物我亦自忘布衣拙恢諧莫續濟川君<lb/>
可無一詩記明<hi>一作年</hi>月<lb/>
　　丈人行答通平林簿<hi>丈人乃泉州人嘗客紅泉與艾軒論樂律網山不知其</hi>
　　　<hi>姓名但稱丈人尊之也其後乃子又寄書於林宜季石笋之喻美之也</hi>
祖龍一出羣儒怒滔滔稷下如抽縷樂以聲傳非文字<lb/>
千年闕㫁無人補昔有丈人壺山前紹興甲寅乙夘年<lb/>
<pb n="KR4d0231_WYG_001-7b"/>
定律不待絫黍起瓦缶皆可成宫徴更言吹律隨隆汙<lb/>
百世不以一聲拘此法漢魏周隋無紅泉得之延坐隅<lb/>
一時河漢東西奔姓氏胡為旅人門我欲栩栩還皇墳<lb/>
要以六琯為根原九簫鼓吹百物和羽衣狼藉漁陽戈<lb/>
須信樂能召太平非是太平為樂歌丈人宿草飛毿毿<lb/>
乾旋坤轉誰更堪忽有尺紙如春蠶遺音石笋天一南<lb/>
三更把書不成眠四更起坐霜月懸五更開門欲上馬<lb/>
至竟此人何山下<lb/>
<pb n="KR4d0231_WYG_001-8a"/>
　　賀江宰<hi>濤</hi>生朝<lb/>
清秋八月月未弦河陽市上謳聲傳今年百姓杯飯足<lb/>
敢不祝公長命篇青衫白馬鳴琴初適逢吁嗟舞羣巫<lb/>
日維對案愁眉紆退食皇皇雙頰癯家雖貧困仰母慈<lb/>
村村樂業無逃逋况此一熟十年無東家西家禾滿車<lb/>
窮儒如儂四壁立亦有甌窶可讀書縣人安得此豐嵗<lb/>
實以善政吾非諛昨者越上人苦飢公一主簿何能為<lb/>
自穿滄海告隣糴所視身命半縷絲長風駕浪海波黒<lb/>
<pb n="KR4d0231_WYG_001-8b"/>
舟人各各面如墨尚據胡床取紙筆為文憤怒罵風伯<lb/>
翩翩盛名日以起四海識公從此始總為六鼇帶歸去<lb/>
何哉雙鳬更来此隂徳由来活人多龜齡鶴筭定爾過<lb/>
况當竹下圍棊日繽紛百福連山河<hi>荆楚風俗八月初四日郷人於竹下</hi>
<hi>圍棊勝者獲福也</hi>
　　奉酬監鎮梁丈所恵臘梅之什<lb/>
臘梅好好花枝閒官亭楚楚嵗事闌思量窮冬損情思<lb/>
感激芳意生容顔孤標不是如許骨野落可能禁此寒<lb/>
<pb n="KR4d0231_WYG_001-9a"/>
誰信魚鹽屈詩客三更遶樹興未殘<lb/>
　　答稚春送瘞鶴銘<lb/>
烹魚蒙尺牘瘞鶴有殘碑老去無他好朝来愜所思幽<lb/>
懐増感激妙處自傾欹喜劇還生嘆如今愛者誰<lb/>
　　答稚春所寄詩卷<lb/>
不見㡬多日詩篇句句新沉吟堪膾炙塗抹更精神世<lb/>
俗難知己文章却解貧竹忩休苦思思苦轉愁人<lb/>
　　草堂同爨呈稚春<lb/>
<pb n="KR4d0231_WYG_001-9b"/>
雲錦堂前花作堆尋幽養静屬吾儕髙髙下下黄柑樹<lb/>
曲曲斜斜碧草階數㸃逺山如越縣一條寒水似秦淮<lb/>
龎公父子能留客我亦三年忘客懐<lb/>
　　奉酬監倉李丈金橘銀魚之什<lb/>
為有風流賀季真道齋從此徃来頻錦囊牙軸詩千卷<lb/>
金橘銀魚酒一廵見我毎呼蓮社客看君還是竹林人<lb/>
有時夜話寒更盡明日相逢語又新<lb/>
　　九月登龍卧山<lb/>
<pb n="KR4d0231_WYG_001-10a"/>
　　　丁亥九月同李監倉宿龍卧山越三年復與二<lb/>
　　　曹叔姪海陽章尉為此遊而監倉已沒矣今兹<lb/>
　　　九月二曹幷海陽又不可見首尾凡八年有是<lb/>
　　　存沒對酒悲慨情見乎詩<lb/>
復此雲山飲吁嗟空自勞三迴看杞菊兩度歎蓬蒿昨<lb/>
者唯傷李如今更憶曹海陽真俊逸一等野墳髙<lb/>
　　九月遊龍卧山留一夕明日值雨坐超上人房偶<lb/>
　　　題<lb/>
<pb n="KR4d0231_WYG_001-10b"/>
野興更周遭應遲問大刀山房逢雨好人意與秋髙多<lb/>
謝烹鮮乳還令厭濁醪重来須累少欵欵聽蕭騷<lb/>
　　嵗晚山樓書懐<lb/>
儺鼓逄逄起江邉嵗又除哦詩猶古木髙枕尚僧居脚<lb/>
垢時忘洗頭蓬月懶梳自應塵事少非我故耽書<lb/>
　　秋試歸訪緑煙亭<lb/>
竹逕縈紆去相逢情若何江從木杪見秋向菊邉多謾<lb/>
有風濤想如今嵗月過唯於交舊裏聽取碧雲歌<lb/>
<pb n="KR4d0231_WYG_001-11a"/>
　　陳文煥秀才所宅近市憑樓一望西山宛然墮几<lb/>
　　　案中縣之豪雋唱酬不下數十百篇野人後来<lb/>
　　　承聽許不必次韻故為之賦一首<lb/>
西山簷外見何必鹿門行近晚市聲合疎簾野意生終<lb/>
朝如此好初月更多情却愧才華鈍三年句不成<lb/>
　　縣學東軒<lb/>
莫道東軒惡朝来意欲迷平田飛白鳥髙木叫黄鸝林<lb/>
闕孤峰出簷低遠樹齊雖然有佳趣那似海門西<lb/>
<pb n="KR4d0231_WYG_001-11b"/>
　　江上<lb/>
敗絮滄江上柴門落日中論文誰與共覓句不須工壮<lb/>
思如秋葉搔頭似老翁﨑嶇村浦路敢自說豪雄<lb/>
　　陪范明府與諸同官飲新亭是夕以莞爾榜之因<lb/>
　　　賦此詩<lb/>
把燭新亭下迂疎<hi>一作疎狂</hi>聊爾歌酒縁人品勝官要野情<lb/>
多燕豆客俱好漁竿人亦過誰知武城笑深自惜蹉跎<lb/>
　　瑞峰院夜語奉酬鄭簿<lb/>
<pb n="KR4d0231_WYG_001-12a"/>
百級上層巒呼鐙同所歡甆杯真有道行李似無官妙<lb/>
語勝熊掌疎才愧鶡冠古人相見意不作酒肴看<lb/>
　　江樓陪范長官宴自警一篇戲呈鄭主簿<lb/>
幾回過海上此日暫躊躇未盡尊前酒還奔使者車官<lb/>
人無少暇賤子敢安居一畝芭蕉圃如今要自鋤<lb/>
　　奉送范宰秩滿還東陽<lb/>
語違今幾日猶更上層巒<hi>一作戀征鞍</hi>情自縁君子吾非送<lb/>
長官衝寒去程遠惜别賦詩難政拙為遺愛留将識者<lb/>
<pb n="KR4d0231_WYG_001-12b"/>
看<lb/>
　　翁丈柔中同姪昭文相訪留兩日既别贈以詩<lb/>
委巷無過客明燈迎此翁驩欣屐齒折羞澁酒缾空燒<lb/>
芋隨家法論詩到國風胡麻煮清棗更擬故人同<lb/>
　　網山二首<lb/>
風濤生長處土地屬東隅樹樹懸魚網村村吹鷓鴣酒<lb/>
旗孤嶼見書卷一山無欲趂雞豚社深慙身業儒<lb/>
　　其二<lb/>
<pb n="KR4d0231_WYG_001-13a"/>
屋舍髙低住比隣活計同<hi>一作衣裳結束同</hi>笭箵嫌月白螃蠏<lb/>
要霜紅吠犬隨村落賣魚成老翁地鹹耕種少海熟抵<lb/>
年豐<hi>前此和李倉詩序某欲於網山下結茅為屋空乏之人徒然有此念耳新詩餉我便催促為此行且</hi>
<hi>以輞川鹿門為同日事令人轉有終焉之想今欲且畫網山圖掛於西壁下篇詩斗酒日游其間此便可以呼</hi>
<hi>網山處士也買山一件徐問之未晚耳</hi>
　　續夢中所見兩句<lb/>
長劒歌明月呉門一夜過紅樓何處是為說馬闌坡<lb/>
　　記九月二十五夜夢中作<lb/>
<pb n="KR4d0231_WYG_001-13b"/>
藥圃幽人徑桃源處士居嵗時雖屢改蹤跡尚如初<lb/>
　　延慶冩真賛二首<lb/>
住山頭欲白何爾太邪揄却厭舊時面丹青别換模<lb/>
　　其二<lb/>
秋雨秋山夜縱縱自横横平生無罪過不合去為僧<lb/>
　　春晚招石門陳居士<hi>淼</hi>遊麥斜巖破新茶因讀南<lb/>
　　　華齊物論二首<lb/>
叫破殘花深處眠麥斜巖下畢逋前更須汲井開茶共<lb/>
<pb n="KR4d0231_WYG_001-14a"/>
讀盡南華齊物篇<lb/>
好好輕衫清晝便短鋤欲乞此来田只應荷蕢無青髮<lb/>
且謾春風二十年<lb/>
　　范公彌誕之辰輒述閭巷語為邑大夫夀且俟採<lb/>
　　　詩者<lb/>
錦樓夀曲未須吹且聽江邉老婦詞但願年年好官長<lb/>
一如官長在官時<lb/>
　　同范長官鄭主簿送戰船至鹽嶼江上奉酬應尉<lb/>
<pb n="KR4d0231_WYG_001-14b"/>
相送長江風浪輕尉仙真自好心情四更明月宿何處<lb/>
魚骨山前第一程<lb/>
　　題長樂縣靈峰寺望日亭<hi>庚子十月十六日作</hi>
雲母江邉有草亭分明見得日頭生一村籬落更何處<lb/>
此已無天只水聲<lb/>
　　題嚴子陵釣臺<lb/>
莫向金門傲冕旒歸来却要著羊裘乾坤不是劉文叔<lb/>
那得長竿釣白頭<lb/>
<pb n="KR4d0231_WYG_001-15a"/>
　　林井伯母生日口占<lb/>
由来此母如吾母再拜一巵復一巵最好年年作生日<lb/>
碧蘭黄菊與同時<lb/>
　　淑人生日口占<lb/>
方朔曽為老侍郎麻姑来降紫雲香夀杯今日逢長至<lb/>
欵欵長年此日長<lb/>
　　重陽次日登城山<lb/>
城山飲罷冷侵衣湖上重来月滿巵未愛疎籬黄菊日<lb/>
<pb n="KR4d0231_WYG_001-15b"/>
最憐秋水白雲時<lb/>
　　重過紅泉<lb/>
憶昔嘈嘈来拜經秋燈秋雨苦吟聲如今秋雨秋燈夜<lb/>
大半當年猶未生<lb/>
　　秋日題<lb/>
漠漠騷騷如卷砂當門枯木見巢鵶秋林最怕風吹盡<lb/>
一直愁心無樹遮<lb/>
　　九日下水<lb/>
<pb n="KR4d0231_WYG_001-16a"/>
黄花時候苦思郷急水還家一日強不道南風打頭上<lb/>
客船搖櫓作重陽<lb/>
　　草堂老人和仲平頭七十宴客緑煙亭輒賦口號<lb/>
　　　一章以為草堂之夀<lb/>
今年七十多青裏莫把仙翁一例看再拜尊前為翁舞<lb/>
草堂最好是無官<lb/>
　　辛夘嵗應舉過西峽渡<lb/>
白鹿山頭雲欲頽峽門灘下水如雷錦囊破裂元無用<lb/>
<pb n="KR4d0231_WYG_001-16b"/>
席帽<graphic n="KR0706" url="https://raw.githubusercontent.com/kanripo/KR-Gaiji/master/images/KR0706.png" mimeType="image/png"/>﨑還更来我自未能逃世俗人誰便解脫塵埃<lb/>
扁舟且趂牛羊渡莫問如今第幾迴<lb/>
　　寄精嚴谷堂<hi>惟頥</hi>老宿二十年欲訪谷堂觀筆法<lb/>
　　　因循去未得偶逢水西客沉吟乆之因寄此詩<lb/>
隔浦姢姢古佛廬幾迴欲去更踟躇欲誇栁氏元和脚<lb/>
要問隋僧智果書見說交情多雋達每慙識面尚生疎<lb/>
山頭紅葉知無限可許閒人暫寓居<lb/>
　　寄范都廂<lb/>
<pb n="KR4d0231_WYG_001-17a"/>
南去封題乆不聞北来數數聽寒暄聫鑣太白三千首<lb/>
擊柝長安十二門飛觀凌空天子國輕帆半日女兒村<lb/>
淵明好趣柴桑近官職髙卑<hi>一作低</hi>未要論<hi>西都賦曰立十二之通門</hi>
　　奉陪嚴陵史君楊校書<hi>興宗</hi>囊山夜語一别數月<lb/>
　　　欲再見不可得因寄此詩<hi>庚子十月作</hi>
鄉㕓一語竟何曽却向他州逢李膺白馬千山縁矍相<lb/>
<hi>先生之喪史君来弔徃返數十程故有此句</hi>朱幡四海有嚴陵鵝湖猶記通<lb/>
宵雨虎石還同半夜燈素髮相看纔兩度不知再見㡬<lb/>
<pb n="KR4d0231_WYG_001-17b"/>
時能<hi>楊校書云要得一書藏石室為縁新說自金陵</hi>
　　秋試後再寄林井伯<lb/>
方國三年一合圍圜門屢戰定髙飛人如我友無青眼<lb/>
天豈斯文厭紫微苦縣老聃終遁去敬亭小謝未須歸<lb/>
丈夫謀宦非身計茘子山前有綵衣<lb/>
　　送井伯赴上庠<lb/>
紫微巷口送征鞍白社村前荳葉寒一賦雕蟲如癸水<lb/>
<hi>井伯曽作桂林賦</hi>千山羸馬上長安短檠已自甘投老健筆胡<lb/>
<pb n="KR4d0231_WYG_001-18a"/>
為未得官鳳閣起家縁六館州人更欲祝東巒<hi>井伯自號東巒</hi>
<hi>子</hi>
　　得舍弟行可<hi>云之</hi>鹽官病後書<lb/>
荷花開盡蓼花紅遊子今年秋又窮千里病眠鴻鴈影<lb/>
一書愁殺月魚翁天寒好處予煨芋日落何山汝轉蓬<lb/>
名利不成作歸計先生已老海門東<lb/>
　　舍弟客臨平<lb/>
憑誰為問鶺鴒原燈火三更殞淚痕天逺未知萍梗迹<lb/>
<pb n="KR4d0231_WYG_001-18b"/>
書来說在藕花村年華似汝寧為未場屋如吾已懶言<lb/>
璧水<hi>井伯時為國子生</hi>故人今北去短長門戸好同論<hi>呉僧道潛詩云</hi>
<hi>風蒲獵獵㺯輕柔欲立蜻蜓不自由五月臨平山下路藕花無數滿汀洲故詩人以名其地如栁惲云汀洲生</hi>
<hi>白蘋日暮江南春後人因號白蘋洲</hi>
　　借冊井伯<lb/>
吉貝城邉寄此身<hi>一作冬復春</hi>故郷歸少異郷親蜀無擔石<lb/>
雄何苦洛有書船孟不貧緑水孤村何處客白頭雙闕<lb/>
老門人令狐冒雪成圖畫還<hi>一作可</hi>許渠儂續<hi>一作接</hi>後塵<lb/>
<pb n="KR4d0231_WYG_001-19a"/>
　　憶浮家洞<lb/>
萬竹蒼蒼烏鳥啼一江𣺌𣺌薜蘿西幽懐動處蘭初長<lb/>
好句来時月已低年嵗却從為客盡家書長是倩人題<lb/>
疎鐘日落孤村立秋燕梁空歸思迷<lb/>
　　寄表弟章由之為理曲堆屋廬<lb/>
苦来為客竟何為宅舍荒村誰與治别墅雖無輞川畫<lb/>
生涯堪入杜陵詩身如燕子年年去家似漁舟處處移<lb/>
丹井西頭曲堆下更煩嵗晚定疎籬<lb/>
<pb n="KR4d0231_WYG_001-19b"/>
　　送林子方袐書<hi>枅</hi>赴廣東提舉<lb/>
乗軺嶺外丈人回奉使天南學士来萬里家聲蠻子洞<lb/>
一門旌節越王臺驛辭瀨口初逢菊界入潮州定折梅<lb/>
莫恠襄陽負韓約芸香又好睗環催<lb/>
　　次韻奉酬致仕通直呉七丈上元所寄之什<lb/>
空齋自合冷如灰何物龍鍾似不才日日讀書無處用<lb/>
年年作客幾時迴君為諸老先生行我在當初最後来<lb/>
可忍殘春對耆舊不攜斗酒去相陪<lb/>
<pb n="KR4d0231_WYG_001-20a"/>
　　次韻致政呉丈<hi>悅之</hi>和林縣丞<hi>褒</hi>丹桂非特之什<lb/>
青山湖上宅丹桂月邉枝菊蘂元同日桐花却並時籠<lb/>
鵝翁不俗蠟鳳子多竒須信三秋好先從數月期藍田<lb/>
一㕔壁黄卷五男兒問禮當年事芹宫未頌僖<lb/>
　　次韻奉酬林仲雨<lb/>
年去又来三月强詩成未了寸心狂已無精力能穿鵠<lb/>
尚有頭顱可牧羊老柏縱教逢嵗晚幽蘭本不為人香<lb/>
東膠待補猶堪戰莫道今無識繞梁<hi>仲雨次韻云萬事不成嗟畫虎一官</hi>
<pb n="KR4d0231_WYG_001-20b"/>
<hi>那得似驅羊</hi>
　　謝林守<hi>元仲</hi>架艾軒先生祠堂<lb/>
雙闕已嗟秋草邉兩楹誰作麥堆前幸逢皂盖行春日<lb/>
如見紅泉講道年工部先生天下士莆陽太守大夫賢<lb/>
斯文直待斯人出千載名聲與共傳<hi>林守詩云原上卧龍無起日柱頭化</hi>
<hi>鶴見何年</hi>
　　再用前韻和林守<lb/>
清詠重重畫㦸邉芳題短短竹籬前政如美稷西河日<lb/>
<pb n="KR4d0231_WYG_001-21a"/>
詩到黄初正始年滕國已歌慈父愛韓門更感使君賢<lb/>
銅魚好句闗風教巴嶺賡酬只浪傳<lb/>
　　奉寄雲安安撫寳文少卿林黄中<hi>栗</hi>
泥封欵欵下青冥却許麾幢換使軿夔子城頭開幕府<lb/>
杜陵詩卷作圖經十年去國未還國萬里長亭更短亭<lb/>
可信明時好人物亂猿啼處是州㕔<lb/>
　　滕王閣懐古奉呈撫州别駕兼簡戸曹<lb/>
城連帝子閣西頭水遶南昌故郡流山短天長鷗鷺小<lb/>
<pb n="KR4d0231_WYG_001-21b"/>
夜深雲浄月星浮澹臺墓暗竹根古孺子亭荒荷葉秋<lb/>
漠漠滄江無了日哦詩莫苦替人愁<lb/>
　　江西試罷還故里八月二十九日過飛猿嶺連日<lb/>
　　　遇雨<lb/>
萬里﨑嶇愁不禁飛猿更聽雨淋淋剰将暑藥凉無用<lb/>
未著秋衣寒已深刻鵠雕蟲成底事牧羊餧鴨負初心<lb/>
還家漸近病漸好得句自題時自吟<lb/>
　　秋試罷重九過滄峽<lb/>
<pb n="KR4d0231_WYG_001-22a"/>
野濶村歸如暮鴉路沿溪曲似春蛇不諳水土愁多病<hi>一作</hi>
<hi>屢眠野館愁為客</hi>忽聽鄉談喜近家一帶青山将屋繞數行<hi>一作</hi>
<hi>莖</hi>緑竹倚門斜年年逆旅逢重九今嵗須看籬下花<lb/>
　　同安撫趙子直<hi>汝愚</hi>餞朱晦菴於懐安二首得重<lb/>
　　　字<lb/>
祖帳寒梅白未空已看新葉緑重重八州斧鉞送行客<lb/>
十里旌旗遶暮峰北斗獨髙韓吏部南州争慕郭林宗<lb/>
一時賓主俱豪傑敢道招要到野農<lb/>
<pb n="KR4d0231_WYG_001-22b"/>
虎夷長想蕙蘭蹤螺渚幸修桑梓恭詩造本情天下誦<lb/>
學傳正統世儒宗三山過客日無數四海聞人此一逢<lb/>
官燭行行送歸路半村無月海雲重<lb/>
　　别莆陽史君林宗丞二首<lb/>
下筆翩翩如史君年過五十始朱輪蜀山乆託無家客<lb/>
滕國曽為負耒人<hi>先任福倅</hi>脫印忽聞過我里攀轅尤更甚<lb/>
州民乍晴乍雨黄梅道好聽泥封下紫宸<lb/>
扶羸十日候行期𤓰葉初生荷滿池别袖難禁須進酒<lb/>
<pb n="KR4d0231_WYG_001-23a"/>
離情未足更題詩飛鸞渡口還家後老䑕梯前到闕時<lb/>
士論民謠如皦日甘泉直上豈容遲<lb/>
　　别林黄中帥湖南<lb/>
清秋緩轡馬如雲論定忠邪黒白分湘水傳呼新刺史<lb/>
霸陵改觀舊将軍平生孤節人難到自此一畨名愈聞<lb/>
定有詔書催入覲不勞下擔楚江濆<lb/>
　　代上陳給事<hi>峴</hi>二首<lb/>
謝安舊宅翠雲環復見新牆月様彎市近豈容三島客<lb/>
<pb n="KR4d0231_WYG_001-23b"/>
樓居須向九仙山去天尚鬱金門步計日催歸玉筍班<lb/>
好與衣冠添盛事一門三府照人寰<lb/>
雲錦軒楹蘭玉階暫從仙仗下蓬莱良辰歌館聲聲起<lb/>
明月粧樓夜夜開天上李藩批敇手蜀中嚴武搃戎才<lb/>
<hi>曽知成都</hi>可教問舍悠然去即下紅泥促召回<lb/>
　　暫還網山井伯以詩送别次韻<lb/>
暫著芒鞋歸故丘新詩吟罷恍如秋麥堆去後惟君勝<lb/>
茘子紅時送客愁好句合教吾北面生年長恨海東頭<lb/>
<pb n="KR4d0231_WYG_001-24a"/>
如今别袂應須惜一日能留便少留<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0231_WYG_001-24b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　網山集卷一<lb/>
</p>
<p>
</p>
  </div>
<div>
<head>網山集卷二</head> <lb/>
    <p>
<pb n="KR4d0231_WYG_002-1a"/>
欽定四庫全書<lb/>
　網山集卷二<lb/>
　　　　　　　　　　　　宋　林亦之　撰<lb/>
　挽詞<lb/>
　　艾軒先生侍郎<lb/>
典刑還似魯人初四海衣冠歸坐隅涕落寒蕪嗟不見<lb/>
月明蠏井白雲孤<lb/>
菖蒲對客尚從容明月紅泉夢已空縱是千年有豪傑<lb/>
<pb n="KR4d0231_WYG_002-1b"/>
六經人物只斯翁<lb/>
繡衣曽出黄梅嶺金印還游紅藥階勲業至今人道說<lb/>
幽懐長是在空齋<lb/>
黄柑時候曲堆村長憶籃輿到蓽門恰是今年去年日<lb/>
野螢衰草弔寒原<lb/>
　　青龍陳君<hi>次膺</hi>四首<lb/>
明月青燈合浦村北人惟此讀書園竇家風義人牢落<lb/>
多少衡門欲㫁魂<lb/>
<pb n="KR4d0231_WYG_002-2a"/>
誰解題封忠敬堂長安白髮紫微郎斯名似不縁渠作<lb/>
却最闗渠泪數行<lb/>
胡為春渚夢初回却是行舟恰到来數盡長亭過閩嶺<lb/>
夕陽愁殺落花臺<lb/>
欲哭芻靈何日時長江望㫁涕沾衣夜香樓下如重到<lb/>
鶴叫三更人已非<hi>君嘗以合浦書堂謁名於艾軒老人老人目之為忠敬堂盖取武城之人</hi>
<hi>其待先生如此忠敬也斯名不縁我而生實以丈人視此事為無愧色夜香樓落花臺謂君之東園也</hi>
　　鮑待用<hi>明之父</hi>四首<lb/>
<pb n="KR4d0231_WYG_002-2b"/>
一經教子已青裾况又行年七十餘恰好遭逢身却死<lb/>
北風門外只長嘘<lb/>
去年一笑茘枝園今嵗重来是墓門縱有青青舊時樹<lb/>
已看斜日照黄昏<lb/>
寒村夜雨㫁人煙却有纍纍哭野田一飯誰能弔衰草<lb/>
似君此事至今傳<lb/>
讀盡東床一卷書不妨蹤跡向来疎劒津紅帳為門戸<lb/>
想得多多送𦵏車<lb/>
<pb n="KR4d0231_WYG_002-3a"/>
　　光澤朱君<hi>諱賡字師言一字少裴</hi>四首<lb/>
諸老蕭蕭似卷塵不堪再見素旌新白頭縣尉笭箵浦<lb/>
夜雨寒牕是舊人<lb/>
長記前回過我廬艱難步履喚兒扶莫将馬箠敲門去<lb/>
寒水無人野嶼孤<lb/>
為官長者得聲名唯諾公堂如父兄欲作汝南耆舊傳<lb/>
不須多語盡平生<lb/>
迺翁飛旐過前村一婦隨車一在門何處人家有三柩<lb/>
<pb n="KR4d0231_WYG_002-3b"/>
髑髏山下合銷魂<lb/>
　　趙路分<hi>丞相汝愚之父</hi>三首<lb/>
三月餘干花草春天遙莫問謫仙墳長簫不要吹哀些<lb/>
愁殺江東日暮雲<lb/>
苦學聲名聞搢紳傳家况復有麒麟漢廷玉牒先多士<lb/>
數盡慈恩只一人<lb/>
每誇愛子對人言東觀同游有艾軒我向築場聞此語<lb/>
斂襟西望轉銷魂<lb/>
<pb n="KR4d0231_WYG_002-4a"/>
　　林校尉紹老三首<lb/>
落日平田何處村竹牆繚繞是髙門莫言雞黍未相識<lb/>
一聽悲歌自㫁魂<lb/>
白浪漫天眼自驚呉兒一見欲飛鳴何人為述膠西事<lb/>
十萬樓船有姓名<lb/>
華屋共言清浄想長途還作去来縁念君隂徳有如此<lb/>
何事春風却短年<lb/>
　　林少朋三首<hi>海陽四十弟屢約為海棠之集斯人不可見而公亦云亡因賦此詩不覺</hi>
<pb n="KR4d0231_WYG_002-4b"/>
　　　<hi>澘然兩悼之</hi>
年年二月看花時野笛小園長短吹誰道今年看花日<lb/>
鞦韆門外鼔聲悲<lb/>
聞說當年歌鹿鳴黄花八月牡丹生何人為續夷堅志<lb/>
好向橋東問姓名<lb/>
幾回欲去醉花傍此事如今轉𣺌茫不獨哦詩弔金谷<lb/>
更令掩袂憶劉郎<lb/>
　　余倅父子<hi>鳳</hi>二首<lb/>
<pb n="KR4d0231_WYG_002-5a"/>
廬陵别駕有慈闈到處官亭見綵衣總為青山能送老<lb/>
不知黄壤却同歸<lb/>
誰唱雙棺薤曲悲前聲未㫁後聲隨人間父子情何限<lb/>
可忍長簫逐箇吹<lb/>
　　盧氏母二首<lb/>
為語歌鈴過野田不須淚眼更懸懸人間催促如風葉<lb/>
誰是平頭八十年<lb/>
小徑幽幽竹遶門閨樓終日總無言若教誦得維摩句<lb/>
<pb n="KR4d0231_WYG_002-5b"/>
應愧平生費討論<lb/>
　　哭故人曹十九秘校叔明海陽四十弟自潮州送<lb/>
　　　歸柩未有哭詩故人於海陽為甥舅也沉吟感<lb/>
　　　涕因併以弔之<lb/>
海陽天外已傷懐<hi>海陽章闢之</hi>白水牆頭轉自哀却是人生<lb/>
難得好兩年只見哭聲来<lb/>
泪眼纔乾更哭君殘陽破寺起愁雲故人海上能多少<lb/>
已見江南有兩墳<lb/>
<pb n="KR4d0231_WYG_002-6a"/>
　　小練林承事<hi>文炳父</hi>二首<lb/>
薤歌纔唱已堪嗟莫道生平隔海涯曽向網山圖上見<lb/>
蛇門東去是君家<lb/>
生前莫問劉郎浦死後還看孟母隣遙想芻靈穿海出<lb/>
浪頭如屋自愁人<lb/>
　　曹不占二首<lb/>
年年除莫即相呼夜語如君不可無為報嵗寒同社客<lb/>
今年不要作紫爐<lb/>
<pb n="KR4d0231_WYG_002-6b"/>
有時街上㫁行人猶見敲門訪子雲一種傷心向誰語<lb/>
夜闌燈火只思君<lb/>
　　鄭氏母二首<lb/>
片片花飛上已村誰将雙淚哭寒原明朝况是初三日<lb/>
好把流杯為續魂<lb/>
畫樓最好緑波前萱草還看白髮生更說列卿太常老<lb/>
吁嗟一曲與人傳<lb/>
　　曹廷輔二首<lb/>
<pb n="KR4d0231_WYG_002-7a"/>
里巷相聞長者聲春風更有女蘿情殷勤為作愁腸曲<lb/>
白日西頽月又生<lb/>
緑水白鷗三月天哀簫長短使人憐草鞋踏雨同歸去<lb/>
此事如今十五年<lb/>
　　盧助教質夫二首<lb/>
山中香火今誰在那聽殘春薤曲新第一傷心惟此老<lb/>
父時諸客已無人<lb/>
毗耶鈔軸五千卷浄几焚香心自閒蠟燭燒殘春夢㫁<lb/>
<pb n="KR4d0231_WYG_002-7b"/>
逄逄哀鼔弔空山<lb/>
　　方提舉公美<lb/>
馬上姿容河朔風吁嗟不見夕陽紅長江自小為隣舍<lb/>
昨日歸来無此翁<lb/>
　　横路林少臯<lb/>
十年騎馬畫橋歸長記朱樓傍水湄今日悲吟想君屋<lb/>
一如騎馬十年時<lb/>
　　鄭唐仲<lb/>
<pb n="KR4d0231_WYG_002-8a"/>
三閭未死已招魂却是狂夫不要論誰肯将身縁問道<lb/>
十年卧病菊花村<lb/>
　　夏循矩先生<lb/>
歎惜青燈下偏旁古字通讀殘五車去贏得一生窮末<lb/>
俗輕前輩何人念此翁傷心舊時宅颯颯已如空<lb/>
　　林伯謨<lb/>
幽情千木外巧思百花前好事如吾子傷心歎蚤年桃<lb/>
蹊親意悅薤曲里人憐半夜悲笳起涼天野月懸<lb/>
<pb n="KR4d0231_WYG_002-8b"/>
　　古龍孺人曹氏<hi>林髙舉母</hi>
寒原何處哭下馬欲銷魂白日數行泪黄柑十里村傳<lb/>
家猶墨綬聘婦盡朱門似此何多恨空漚不要論<lb/>
　　孺人鄭氏<hi>林牧之母</hi>
國子先生宅相傳此母賢一哀孤嶼下再拜十年前䑛<lb/>
犢貪書卷飛鸞慰暮年夕陽聊寓曲終要到新阡<lb/>
　　丹井陳子白母二首<lb/>
哀曲梧桐夜何年苜蓿盤敬夫前輩重好客婦人難十<lb/>
<pb n="KR4d0231_WYG_002-9a"/>
月明朝盡孤墳落日寒鹿門催作黍此意竟長嘆<lb/>
　　其二<lb/>
嫁娶比隣近門庭古木幽藁砧舊相好蘭玉乆從游雙<lb/>
鶴来何處孤鸞不到頭通家丘㛐行愁涕白雲浮<hi>陶侃母憂</hi>
<hi>嘗有二客来弔不哭而退化為雙鶴冲天而去時人異之</hi>
　　松林林巖叟<lb/>
誰學陶朱去梅花古戍旁平生疎几杖哀曲損肝腸稚<lb/>
子青衿雋東床緑袖長四更笳鼔動月白水茫茫<lb/>
<pb n="KR4d0231_WYG_002-9b"/>
　　楊嚴州母<lb/>
生長大夫宅来歸御史門吾兒天下寳此母里人尊九<lb/>
嶺三江外孤雲片月村同鄉無見日他國賦招魂<lb/>
　　宜人姚氏<hi>余倅之母</hi>
别駕歸来日連年哭九原白頭如此母丹旐只諸孫燈<lb/>
火檳榔市簫笳梅子村比隣惱鵝鴨還阻弔幽魂<lb/>
　　林義夫母<lb/>
孟母何曽憾生前錦軸横東征鳳毛好西府玉昆榮貝<lb/>
<pb n="KR4d0231_WYG_002-10a"/>
葉忘言處金床冩水聲十年堂上客一曲自悲鳴<lb/>
　　方士登母<lb/>
傷心来訃日各各為<hi>一作淚</hi>沾衣慈母夜長訣郎君客未<lb/>
歸短山長笛慘青草素旗飛料得楚人些連篇說㫁機<lb/>
　　清逺尉林昭逺<hi>孔章</hi>
一宦辭南海蕭然百念枯里閭稱長者門巷似窮儒死<lb/>
日分明去生年爾汝無傷心哀鼔動寒月野園孤<lb/>
　　迎仙致政王修職<hi>衛</hi>
<pb n="KR4d0231_WYG_002-10b"/>
晦徳香泉下秋風知<hi>一作今</hi>㡬回襟懐如阮達門閥自唐<lb/>
来立馬曽交語寒蛩重一哀生前雙錦軸亦足慰蒼苔<lb/>
　　黄司業<hi>定</hi>
未作鵬飛萬里程一時英俊已錚錚只應傲雪凌雲氣<lb/>
合得驚天動地名明月酒杯如李白暮年官職似陽城<lb/>
秋風癸亥古祠下多少行人淚眼盈<hi>韓退之癸亥年守潮本朝陳文忠堯</hi>
<hi>佐及黄魁並以是年出守故此郡有三癸亥祠</hi>
　　戴少美<hi>晦之父黄石人</hi>
<pb n="KR4d0231_WYG_002-11a"/>
一聲哀管水邉聞忽憶秋風留月軒洛下書生来問字<lb/>
襄陽耆舊亦過門遊梁無限通宵話訪戴如今何處村<lb/>
縱使鸞封到幽壠白雲荒草不堪論<lb/>
　　陳伯順夫婦<lb/>
晴春相<hi>一作一</hi>見未多時忽嘆霜蕪雪屋非僵瑟樓前方<lb/>
悼徃吹簫臺下竟同歸讀書厯厯向秋樹織錦悠悠空<lb/>
曉機須信人間伉儷重生年死日不相違<lb/>
　　陳仲罕母<lb/>
<pb n="KR4d0231_WYG_002-11b"/>
橘林霜後欲寒天<hi>一作黄柑時候欲霜天</hi>多記陶家作客年碧水<lb/>
青山如昨日白雲紅旐是新阡鳲鳩七子母恩重寡鵠<lb/>
孤巢婦徳賢最苦哀簫老松下漫漫瞿麥雪平田<hi>洞簫賦孤</hi>
<hi>巢寡鵠娱嚘乎其下</hi>
　　稚春母鄭氏<lb/>
他誰天外哭聲長有客歸程何太忙同爨情親如五服<lb/>
升堂義重比諸郎昔人澆薤蒸梨事即我浮家泛宅傍<lb/>
嘆息白頭陶母意中秋三日轉凄涼<lb/>
<pb n="KR4d0231_WYG_002-12a"/>
　　蔡以之母<lb/>
隣母悲歌長短聲客牎聞此夢魂驚新鄉誰共雞豚社<lb/>
先世由来香火情薤曲縱教如宋玉里喪終是愧陳平<lb/>
傷心起望秋雲亂愁㫁千山㡬日程<lb/>
　　章徽之妻盧氏<lb/>
蒿里歌蒿里曲長簫悲奈何短草歎不足少年欵欵嫁<lb/>
夫婿今夜屋簷何處宿蒿里歌蒿里曲<lb/>
　<lb/>
<pb n="KR4d0231_WYG_002-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　網山集卷二<lb/>
</p>
<p>
</p>
  </div>
<div>
<head>網山集卷三</head> <lb/>
    <p>
<pb n="KR4d0231_WYG_003-1a"/>
欽定四庫全書<lb/>
　網山集卷三<lb/>
　　　　　　　　　　　　宋　林亦之　撰<lb/>
　論<lb/>
　　舜<lb/>
古今之論聖人者莫不以聖人為生知非自於學問而<lb/>
然也竊謂此言乃禍天下之言也舜為聖人矣舜無一<lb/>
日而不學此舜之所以為舜也舜之所學無書傳可見<lb/>
<pb n="KR4d0231_WYG_003-1b"/>
孟子論舜謂如深山野人吾嘗即是而知舜之所學夫<lb/>
人小富貴則容色更改非如曩時意氣揚揚不可拘束<lb/>
又况朝而茅檐暮而黄屋夜而藜羮晝而玉食而氣象<lb/>
常如深山野人非其所學有至於是豈無所動其心此<lb/>
而不足以動吾之心則凡而一切皆不能動吾之心非<lb/>
其所見有大於堯之天下烏能如是乎古人之學必至<lb/>
於此然後謂之至學未至於此其英雄豪傑雖出於百<lb/>
王之上亦不足道也已舜之微時所謂耕稼陶漁莫不<lb/>
<pb n="KR4d0231_WYG_003-2a"/>
自為之是舜於此時已㫁㫁然終其身不復有他想矣<lb/>
耕田捕魚可以老可以死無有餘不足之事及其為天<lb/>
子也我猶夫人也我何所加益焉故處天下之極貴而<lb/>
其心常如在田舍時也是窮亦舜也貴亦舜也窮之與<lb/>
貴一去一来而舜則無窮也古今人物如巢許長沮桀<lb/>
溺荷蓧文人四皓嚴子陵陶淵明之徒是亦無所動其<lb/>
心者彼以山林為可慕軒裳為可惡有慕之之心又有<lb/>
惡之之心是動其心者也舜則無所慕亦無所惡故無<lb/>
<pb n="KR4d0231_WYG_003-2b"/>
所動其心是之謂聖人也舜之此心蓋與天地鬼神為<lb/>
同本愚夫愚婦為同出朽枝槁葉為同根至乎此者謂<lb/>
之聖人知乎此者謂之賢人同此宇宙誰獨且無是心<lb/>
哉學者能於一食息之頃静而存之則舜之此心去之<lb/>
千載有如皦日也作舜論<lb/>
　　文王<lb/>
古之人有不幸而處君臣杌隉之際而終焉無可愧之<lb/>
事者其唯文王乎商之季年天地如膏火生民如麋鹿<lb/>
<pb n="KR4d0231_WYG_003-3a"/>
父食子之骸兄飲弟之血仁人君子痛心疾首孰不引<lb/>
領而屬之文王也文王之化自北而南江漢之國汝墳<lb/>
之域莫非文王之民也文王一舉手則易死而為生更<lb/>
亂而為治去憔悴而為歡欣文王何憚而不為之乎文<lb/>
王之事紂方且如舜之事堯戰戰惕惕不敢少慢徳彌<lb/>
盛而身彌屈民愈歸而心愈畏君益昏而臣益恭者文<lb/>
王之心也文王之心茍或不然則天地其易位也乆矣<lb/>
曹操司馬懿劉裕髙歡之徒不獨見於後世矣君臣之<lb/>
<pb n="KR4d0231_WYG_003-3b"/>
道經也非權也謂之經則萬世一定而不可易也使經<lb/>
而可亂則足可以為首裳可以為衣功屨散屨可以為<lb/>
毋追委貌老婦之盆可以寘於室之西南隅也或曰文<lb/>
王誠是也湯武其非也耶曰不然民飢則死民渇亦死<lb/>
民飢而必食之民渇而必飲之湯武之心也民飢而不<lb/>
敢食之民渇而不敢飲之文王之心也湯武之心如四<lb/>
時必至於變焉而後已文王之心如夏暑冬寒無時而<lb/>
可變也文王之於紂東西南北唯命之從雖羑里之囚<lb/>
<pb n="KR4d0231_WYG_003-4a"/>
亦所不拒也後之為人臣者功髙業鉅事涉可疑則有<lb/>
不朝者有召之而不至者况欲殺之而可致之乎文王<lb/>
者諸侯也人臣也生死之際非文王所敢知也如范蠡<lb/>
之扁舟遁去張子房之閉門謝事雖或可以保身然亦<lb/>
非文王所敢知也范蠡之去似可全身然卒使後世君<lb/>
臣猜忌百出無一日相安者其患自范蠡始也越王之<lb/>
不可與處想未必如紂之甚也紂而可事則天下無不<lb/>
可事之君文王之事盛德之事也舜不以天下而動其<lb/>
<pb n="KR4d0231_WYG_003-4b"/>
心文王亦不以天下動其心故嘗謂武王似湯文王似<lb/>
舜其是之謂也非其所學俱至於是則其出處何以如<lb/>
是之同也作文王論<lb/>
　　周公<lb/>
人心一也有所謂限量之心有所謂天地之心限量之<lb/>
心大小雖不同而終歸於有所極天地之心無大無小<lb/>
茫乎不知其所極也世有終嵗飢寒容貌可悲一日遽<lb/>
然而飽則率爾髙言輕侮閭巷此固愚甚不足道者有<lb/>
<pb n="KR4d0231_WYG_003-5a"/>
終身檢束不出乎繩墨不違乎六經亦似有所識者及<lb/>
夫禄盈位崇則隄防愈密憂懼愈多患得患失無所不<lb/>
至是人也謂之非君子固不可也惜夫限量之心極於<lb/>
是矣安得不為爵禄累乎安可以語周公之事乎周公<lb/>
者文王之子武王之弟成王之叔父天下之貴至此極<lb/>
矣而公之自視不啻如布衣故處人臣之崇荷天下之<lb/>
重而公之心無有餘及四國流言之變且以公為不利<lb/>
於孺子天下之禍亦至此極矣公乃東征以避之公之<lb/>
<pb n="KR4d0231_WYG_003-5b"/>
視去相位如土委地故當患難之衝履危險之叢而公<lb/>
之心無不足以無有餘無不足之心而論之是公之心<lb/>
天地之心也非限量之心也限量之心譬如舟焉有可<lb/>
以勝百斛者可以勝千斛者又其大至於萬斛者過此<lb/>
則不能勝其任也天地之心汪洋汗漫無所紀極春夏<lb/>
之生百物豐萃不見其多秋冬之殺百物凋落不見其<lb/>
少公之心天地之心也天地之心公之心也故處富貴<lb/>
渉患難無有餘不足之義也堯舜禹湯文武生而為帝<lb/>
<pb n="KR4d0231_WYG_003-6a"/>
王未嘗有所喜以偶然所遇之時如是也於吾何所喜<lb/>
仲尼生無一日如其意未嘗有所悲亦以偶然所遇之<lb/>
時如是也於吾何所悲堯舜禹湯文武仲尼之心天地<lb/>
之心也周公之心天地之心也故亦何所喜何所悲云<lb/>
爾學者欲學周公當先求夫此心則周公不難到也不<lb/>
然位愈崇而身愈屈勢彌盛而禮彌卑人謂其似周公<lb/>
吾見其去周公愈逺矣此不可不審也作周公論<lb/>
　　孔子<lb/>
<pb n="KR4d0231_WYG_003-6b"/>
以一世為事業者堯舜禹湯文武是也以萬世為事業<lb/>
者孔子是也夫數聖人者生而為帝王及夫異代則血<lb/>
食所不及孔子生無尺土死之日宫廟徧天下以栖栖<lb/>
旅人何為而有是耶唐虞之世臯夔稷契同時並出湯<lb/>
之世有一伊尹者周之世有太公召公閎夭太顛散宜<lb/>
生者如雲蒸雨至颯沓而出是有天下者乃可以收天<lb/>
下之士洙泗之人藜羮不飽一時英傑何所慕而俱至<lb/>
耶况顔淵閔子騫曽參原憲冉伯牛之徒是不獨為三<lb/>
<pb n="KR4d0231_WYG_003-7a"/>
代人物所謂唐虞氏人物也以匹夫寒餒而羣賢並集<lb/>
是豈不賢於堯舜者乎故嘗謂堯舜事業夫子其優為<lb/>
之夫子之事業雖堯舜不能自必也孔子之道可以寒<lb/>
而死可以餒而死或僥倖為一飽之計仲尼不為也以<lb/>
是而施之堯舜事業何所不可以一身為萬世法以空<lb/>
言為萬世法堯舜其能自必乎故堯舜禹之道禹之後<lb/>
則無傳焉湯之道湯之後亦無傳焉文武之道文武之<lb/>
後亦絶而不傳夫子恐吾道之絶於後於是聚天下之<lb/>
<pb n="KR4d0231_WYG_003-7b"/>
豪傑而傳其所傳此夫子之道所以至於今而未絶也<lb/>
夫子之道不絶則數聖人之道有所託是豈不賢於堯<lb/>
舜者乎雖然千載之日知其道者幾人哉或索之簡牘<lb/>
之上或求之簠簋之間嗚呼是皆所求者末也夫子之<lb/>
道不在乎是也予不意夫子不遇於一時又不遇於後<lb/>
世也然則夫子何求者乎哉曰夫子之不遇於魯庶乎<lb/>
後世有知我者或後世無知我者吾又待乎後世也終<lb/>
此天地豈無知我者乎此夫子之本心也此夫子以萬<lb/>
<pb n="KR4d0231_WYG_003-8a"/>
世為事業者也人於少年不得志則悲愁無聊若不可<lb/>
以生况能待其老乎又况此生之不遇而能待其後世<lb/>
乎又况後世之不遇而復待其後世乎此夫子之道所<lb/>
以空天地窮古今前乎此無有也後乎此無有也作孔<lb/>
子論<lb/>
　　伊川子程子<lb/>
孔子之後百有餘嵗而七篇之書出孟子之後千有餘<lb/>
年而程子之學興大道之傳盖亦有時非人力可為也<lb/>
<pb n="KR4d0231_WYG_003-8b"/>
然孔孟生於衰世當時無有識者此無足恠也伊川生<lb/>
於明時一代人物炳然如華星雖東坡之賢尚竊非之<lb/>
况許其知道者誰乎乃知天下隨俗之人多而獨見之<lb/>
人少也堯舜禹湯文武周公仲尼之道吾於程子不敢<lb/>
有毫釐異同之論然伊川之門謂學文為害道似其說<lb/>
未必然也盖自有天地以来文章學問並行而不相悖<lb/>
周公仲尼其兼之者乎自是而後分為兩塗談道者以<lb/>
子思孟軻為宗論文者以屈原宋玉為本此周公仲尼<lb/>
<pb n="KR4d0231_WYG_003-9a"/>
之道所以晦而不明闕而不全者也請以六經言之六<lb/>
經之道窮情性極天地無一毫可恨者六經之文則舂<lb/>
容蔚媚簡古險恠何者為耳目易到之語是古之知道<lb/>
者未嘗不精於文也茍工於文章而不知學問則大道<lb/>
根源必闇然無所識通於學問而不知文章則古人句<lb/>
讀亦不能無窒礙是皆未可以談六經也故太史遷司<lb/>
馬相如揚子雲韓愈之徒文非不工也而道德之奥茫<lb/>
昧無所見其不可以談六經也明矣程子以學文為害<lb/>
<pb n="KR4d0231_WYG_003-9b"/>
道則於六經淵源雖極其至而鼔吹天地謳吟情性又<lb/>
将何所託也是安得謂之集大成者乎故六經句讀亦<lb/>
不能無窒礙也孟軻氏以来千有餘年乃得一程子惜<lb/>
夫恥於論文故六經事業亦或有闕而未備者信乎此<lb/>
道之難也學者欲無愧於六經無慙於周公仲尼則學<lb/>
問固為大本而文章亦不得為末技也作伊川程子論<lb/>
　　浮屠氏<lb/>
孟子辯楊墨而楊墨之害熄韓子攻釋氏而釋氏之學<lb/>
<pb n="KR4d0231_WYG_003-10a"/>
熾楊墨之學儒者之學也楊墨之賢孟子之所深知也<lb/>
偶其所見之偏故孟子一鍼其蔽雖楊墨之辯亦且無<lb/>
所容其喙况學楊墨者乎韓子之不知釋氏徒以空言<lb/>
亂人視聴適所以為贅也中國之教西方之俗是本不<lb/>
同此不足辯也韓子乃合中國夷狄而並論之宜乎不<lb/>
足破釋氏也西方之俗予已置之勿論矣所可悲者中<lb/>
國之人而為西方之俗也西方之俗豈無父子豈無夫<lb/>
婦浮屠氏者西方之豪傑也其始亦有父子夫婦如人<lb/>
<pb n="KR4d0231_WYG_003-10b"/>
家室然也其終則逃父割妻毀滅形骸邈如浮雲不復<lb/>
為人世之想雖其須髮必且盡去而後已是浮屠氏之<lb/>
見偶然如是也彼學浮屠氏者亦去其須髮不娶妻不<lb/>
長子此何為者也謂須髮為吾之累則天下百物何者<lb/>
非累乎謂去須髮為得道則有須髮之人皆謂之害道<lb/>
可乎西方之俗本無禮樂故西方之學者一切寓之無<lb/>
禮樂此不必論也中國之人亦何所見乃裂其衣冠去<lb/>
其須髮其無知也抑甚矣故常不恠夫浮屠氏亦不恠<lb/>
<pb n="KR4d0231_WYG_003-11a"/>
夫西方之學浮屠氏者而深恠吾中國之人學之者之<lb/>
過也楚狂接輿歌而過孔子下車欲與之言是接輿者<lb/>
乃吾儒之所謂狂者故夫子欲與之語也六合之外王<lb/>
者所不治况以口舌辯之乎故韓子之強辯適所以為<lb/>
贅也曽子謂如得其情則哀矜而勿喜至哉斯言也吾<lb/>
於浮屠氏亦云作浮屠氏論<lb/>
　<lb/>
　<lb/>
<pb n="KR4d0231_WYG_003-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　網山集卷三<lb/>
</p>
<p>
</p>
  </div>
<div>
<head>網山集卷四</head> <lb/>
    <p>
<pb n="KR4d0231_WYG_004-1a"/>
欽定四庫全書<lb/>
　網山集卷四<lb/>
　　　　　　　　　　　　宋　林亦之　撰<lb/>
　誌銘<lb/>
　　吉州通判余府君墓誌<lb/>
余之受姓譜逺而閥髙自建陽令以来伯仲散處或家<lb/>
於杉洋或安固黄陂杉洋<hi>古田縣</hi>之系是為相家余後又<lb/>
有所謂莆田黄石屯者在今古樓山下或曰若廬山繞<lb/>
<pb n="KR4d0231_WYG_004-1b"/>
山作屋門隨村成生男即為儒而他無所雜用其心故<lb/>
朝奉郎廬陵郡丞即其来裔也以淳熈六年夏四月甲<lb/>
寅卒年五十有五祖諱某保義郎父諱某累封奉議郎<lb/>
母宜人姚氏君讀書不草草持身慤厚與人交有情而<lb/>
不忘左朝議大夫文安公於君為族父<hi>文安孫開國男諱祖奭</hi>君<lb/>
年未冠一日見君所為文驟長失喜謂人曰吾家校書<lb/>
郎自唐乾符時棄官不仕拂衣去且二百年而惠安公<lb/>
以詞賦起家未幾吾繼之自此寥寥無人即有人其此<lb/>
<pb n="KR4d0231_WYG_004-2a"/>
郎乎嵗辛未君果第進士調長溪主簿有政迹闗升左<lb/>
從政郎改左承奉郎知寧徳縣遇覃霈轉左宣義郎縣<lb/>
有陳姓為多貲忽有夜半鼔噪撾門索其廬得死人㫁<lb/>
圃下走告之縣謂陳殺吾弟也君誶之汝弟奚在曰初<lb/>
更漏且盡猶在俄而且出君曰夜深遇殺爾何為即知<lb/>
之其人不能對遂論殺此囚而一縣凜凜不敢欺兩稅<lb/>
所出為文書遞移郭落人不見吏官之囷滿矣有廷訟<lb/>
爾汝可不令其言必得其情莆為名邦聞人才大夫諸<lb/>
<pb n="KR4d0231_WYG_004-2b"/>
老先生論議有定價皆謂季鸞寧徳之政可以為作縣<lb/>
者法而君之聲名自此出矣磨勘轉左宣教郎充廣南<lb/>
東路經畧安撫司主管機宜文字遷左奉議郎通判吉<lb/>
州轉左承議郎賜五品服君在廬陵凡兩攝郡事獄情<lb/>
纎悉一寓目必得人情於人之肝胃所不能遁者故死<lb/>
囚而更活者數十人經總制累嵗逋積為錢緡數十萬<lb/>
官無所須惟民須君慨然為白之不得㫖再白之卒以<lb/>
君言為然蠲其半是為廬陵乆長無窮之利君為政毅<lb/>
<pb n="KR4d0231_WYG_004-3a"/>
而慈慈而不可犯撫民如家人視同寮如兄弟用公財<lb/>
如其私江西一帶帥及部使者多鉅人交口薦譽之轉<lb/>
朝奉郎已逮戍還里門適西淮總領以州綱運為緩例<lb/>
降秩主管台州崇道觀命未下而君没矣吁嗟乎君君<lb/>
子也其心於是乎可哀也已君諱鳳所配為白社方氏<lb/>
封孺人二子東卿南卿從我學一女許嫁孫曰珤志我<lb/>
生異縣每以不識為恨及見君在寧徳時以文勸民耕<lb/>
所謂縣令世為農家故喜為父老道農事語樸而情至<lb/>
<pb n="KR4d0231_WYG_004-3b"/>
余每誦此雖未識君面已識君心也卜以九年夏五月<lb/>
丙申葬之嘉禾里雙牌之原東卿来速銘於乎君之階<lb/>
郎階也可以遺其後而竟<hi>一有也字</hi>不及其後以是為君憾<lb/>
君曰命也無憾也遂銘之其詞曰<lb/>
君子之澤其施遠何哉一夕闕而㫁芸香一脈本不短<lb/>
翩翩有觀来者惋刻爾岡頭其勿歎<lb/>
　　宜人姚氏墓誌<lb/>
淳熈八年秋八月戊午奉議郎致仕余君夫人卒是日<lb/>
<pb n="KR4d0231_WYG_004-4a"/>
也余偶肩輿過紅泉市見市之人爾汝雜雜蹙眉相吁<lb/>
嗟余因停輈問之曰廬陵别駕之母死矣奚哉之母之<lb/>
死而能使一市人悲耶夫人為姚姓故左文林郎知永<lb/>
春縣諱安仁之女初来歸不得姒氏歡而夫人事之如<lb/>
事所尊乆之姒氏知其賢相好無間言為家儉朴有以<lb/>
飢寠来告即然之無不可之語所出惟一子年尚㓜聽<lb/>
從師於空山闃然之廬積月裁一歸其子亦卒能力學<lb/>
擢進士第所謂朝奉郎廬陵别駕是也族黨女嫁其父<lb/>
<pb n="KR4d0231_WYG_004-4b"/>
母送之必屬之曰若以夫人為法則終而身為良婦為<lb/>
良母嵗在庚寅以郊霈封孺人自後建儲闈及慶夀封<lb/>
宜人實千載一日也别駕在廬陵時奉議年八十夫人<lb/>
七十有五嘗㳙日合管絃持觴酒為夀老孺歡合官寮<lb/>
歎慕四海耆舊如端明胡公者且以𨽻筆作仁者夀三<lb/>
大字題其堂既而别駕去而歸即沒矣沒之逾時奉議<lb/>
死再嵗夫人亦亡焉吁嗟乎樂哀喜悲其迭見互出使<lb/>
人不得睹其倪如是矣乎以十年春正月十有六日壬<lb/>
<pb n="KR4d0231_WYG_004-5a"/>
午合其匶於湖頭山之原速我銘從吾學承重孫東卿<lb/>
也女嫁朱笧次孫南卿曽孫珤志銘之曰<lb/>
有丘莫莫天一方子隔莽𦕈孫来蔵冩之終古幸勿傷<lb/>
　　余府君埋銘<hi>艾軒葬麥堆</hi>
出莆之東門二十里是為紅泉余毎過此即慘心况於<lb/>
我為愴甚焉者君之降也以甲午其沒也又後於麥堆<lb/>
凡八月以是我心為愴甚君余姓諱某字宋寔金紫光<lb/>
禄大夫之裔孫也嘗以荆南辟書為松滋縣簿尉意勁<lb/>
<pb n="KR4d0231_WYG_004-5b"/>
而官下有志者竊悲之所配柯氏子三人隲騤驤女嫁<lb/>
柯羔以七年冬十月甲申合其柩窆之上林之原来請<lb/>
銘郷者驤也從我㳺其可辭余始識君於拜經年為壮<lb/>
者及謁我留月蕭騷一翁矣隔一嵗過雙闕聞君且死<lb/>
于嗟乎君一見而壮再見而老三不及見而死于嗟乎<lb/>
君迺銘之其詞曰<lb/>
惟彼年同我所敬傷哉莫見耿何定穀城可訛其炯炯<lb/>
　　光澤尉朱府君墓誌<lb/>
<pb n="KR4d0231_WYG_004-6a"/>
七年秋九月癸亥迪功郎光澤縣尉朱君卒於乎悲夫<lb/>
紅泉耆舊自此無幾存者於乎悲夫余弱嵗走紅泉從<lb/>
艾軒子林子學一時同舍生有父行兄行子若孫行秀<lb/>
眉蒼髮颯沓一堂君時貌已老執經怡怡無惰容問其<lb/>
年先於先生者數嵗余以是知先生之道尊而君為可<lb/>
敬矣君少警卲耽書不好狎蚤嵗即與里選隆興更元<lb/>
以覃恩補文學再嵗調横州軍事推官改初秩乃尉光<lb/>
澤㑹有死囚縣檄召之夜泊一村虚有遽走前裹兼金<lb/>
<pb n="KR4d0231_WYG_004-6b"/>
以為屬君笑而遣之或謂是宜以白不則為君累又笑<lb/>
謂之人畏死幸以賂免人之情事吾不曲賄吾不入吾<lb/>
勿慙足矣奚必為是沽激皦皦者乎哉又嘗獲強猾三<lb/>
數十輩該賞格君曰何須此頭顱耶棄不顧聞者歎異<lb/>
之君諱賡字師言或字少裴父諱汝舟嘗以巵酒别所<lb/>
識聞其寠甚乃推席上飲具一賮之君在黨巷以長者<lb/>
聞性嗜禮晨莫子姪来謁必整冠乃見之人有寸能說<lb/>
之不離口聞人惡未嘗輒以語人所配呉氏其子為伯<lb/>
<pb n="KR4d0231_WYG_004-7a"/>
樞伯秬叔總季牟從我於小孤之下最後得子曰阿恩<lb/>
女嫁宋確以八年冬十月甲子出殯且将撰日加窆焉<lb/>
屬我以銘不可辭鄉也我来小孤君年七十二以足疾<lb/>
不出毎旬時或三二日猶且呼諸孫左憑右扶過我闥<lb/>
未幾我還我還而君没嗟哉夫君亡矣夫不再見矣夫<lb/>
乃銘之其詞曰<lb/>
弗以禦人而張其門銘也有是鬱鬱乎三尺之墳<lb/>
　　陳氏母林氏埋銘<lb/>
<pb n="KR4d0231_WYG_004-7b"/>
林之受姓派系濶逺其在吾縣又疏為七林子孫多禄<lb/>
仕夫人者即其裔也年十八嫁同郡涔水君陳氏五十<lb/>
一而嫠其治産若教子不翅如男子所為者郷也徹菆<lb/>
適有當世大人工部侍郎来曲堆夫人之孫卣也謁諸<lb/>
塗且涕泣求薤歌或謂先生毎下筆累嵗不即得爾何<lb/>
其夫人年八十六来寄之母之卒也如是<hi>艾軒母葬来寄山</hi>故<lb/>
此曲不待迫促而愴焉悲夫子二人處厚處仁女長適<lb/>
朝請郎泉州别駕黄廷瑞次適秉義郎清逺縣尉林孔<lb/>
<pb n="KR4d0231_WYG_004-8a"/>
彰孫曰雲庚雲卣雲鼎從我於空山無人之處其㓜雲<lb/>
弁雲几也夫人以耆年每遇良夕即呼子若孫若曽孫<lb/>
若外孫持杯團欒老稚驩合里巷所喜道嵗庚子冬十<lb/>
月甲午𦵏之長樂縣江田村石鼻頭之原處厚来速銘<lb/>
夫人年八十時余嘗以巵酒至奥隅為夫人夀其又忍<lb/>
為是銘也嗚呼悲夫其詞曰<lb/>
有窈者虚誰其役何哉百年皆過客夫人言之我戚戚<lb/>
十里穹岑化為碧<lb/>
<pb n="KR4d0231_WYG_004-8b"/>
　　處士朱君埋銘<lb/>
小孤山朱氏粤若来三百年其析處林井有處士諱亷<lb/>
者以淳熈五年二月二十有三日無憾而終越四年五<lb/>
月其甥林愷修職郎永春縣丞之子来謁銘嘗於永春<lb/>
見尺紙其道簡叔甚矣宛然筆畫如千年雨落破壁先<lb/>
生之言為百世模矱後乎我生欲識斯人者其訊諸斯<lb/>
言矣所配承奉郎致仕賜緋魚袋林國鈞之女子三人<lb/>
拱揚抑拱於吾為紅泉舊㳺揚蚤卒是日也因徐林之<lb/>
<pb n="KR4d0231_WYG_004-9a"/>
原而坎之其旁孫凖從網山學年十五已捉筆能為千<lb/>
言𦵏之初為壬辰既而趣之日甲申斯銘也諄諄乎鐫<lb/>
已其眀焉其詞曰<lb/>
西陌東阡古民之純豈謂待夫見見聞聞若游若息陊<lb/>
葉浮雲是非我言閭巷之言<lb/>
　　孺人鄭氏墓誌<lb/>
百丈林氏自國子司業齊州使君以来為聞家有将作<lb/>
監主簿諱某其孫曰某嗜學敏篤未及仕而死死三十<lb/>
<pb n="KR4d0231_WYG_004-9b"/>
九年夫人乃卒夫人年八十有六故樞宻院編修夾漈<lb/>
鄭樵漁仲之伯姊也以淳熈八年冬十月庚申徹殯越<lb/>
明日辛酉𦵏之馬坑之原来乞銘昔者網山讀書城南<lb/>
時嘗一拜故人之母於城隅精舍轉臂十八年恍如昔<lb/>
者訃来重山酸愴累夕其又忍為是銘也夫人家於游<lb/>
洋山之陬有子曰詢齒長於我每攜二子呻吟我廬忩<lb/>
已白殘燈未滅且竟嵗而後去其應當門戸惟白頭一<lb/>
母耳吾黨聞此事所喜道說淳熈三年遇慶夀以其子<lb/>
<pb n="KR4d0231_WYG_004-10a"/>
與鄉書封孺人夫人嫁時逮事舅姑無闕徳執夫之喪<lb/>
瘠甚且終其喪惟䔩食女子四人長嫁陳某次左承議<lb/>
郎致仕賜緋魚袋陳公諱則之子曰某次尚書郎李公<lb/>
諱某次未及嫁而没其嫁者又皆前夫人沒孫二人曰<lb/>
舒直舒長夫人於族黨若丘里有以寠乏欵門者必為<lb/>
之涕下有所恤無厚薄疏戚不之辭雖僮婢使令見之<lb/>
必問其飢飽寒煖於意若母與人也有恩遇下也以情<lb/>
事舅姑也事夫也致其恭其古者所謂良婦慈母也與<lb/>
<pb n="KR4d0231_WYG_004-10b"/>
於是據梧歎息而為之銘其詞曰<lb/>
若容也閑言也訥傷哉貍首我紆鬱平林西去轉水出<lb/>
有石夢夢老而桀<lb/>
　　林東之埋銘<lb/>
嵗癸夘嘉平之月余適上釣螺江逢東巒生語數日咄<lb/>
咄未休而孤青東之訃来握手共哭之既而唁其家若<lb/>
婦若孥聞我来盡哭幾仆嗟哉東之余初識子於来寄<lb/>
山下身頎而長面腴而方是豈其年不及五十者耶齒<lb/>
<pb n="KR4d0231_WYG_004-11a"/>
方壮好馳馬飲酒一日折節讀書便能向秋山倚槁梧<lb/>
呻吟不出戸東之諱浦於工部侍郎故艾軒先生為族<lb/>
子余與子乆處每見子之事先生也件件為盡情先生<lb/>
徃矣事其夫人如先生之存余是以於子益乆而益不<lb/>
厭大父諱國鈞承奉郎致仕賜緋魚袋父諱充迪功郎<lb/>
南安軍司戸參軍娶顔氏子男三人學古希古師古女<lb/>
二人長嫁金紫光禄大夫余公諱毅之裔孫某次未笄<lb/>
孫曰應翁子生富佚盤豆簡儉裘袴麤質人或以為誚<lb/>
<pb n="KR4d0231_WYG_004-11b"/>
而子處之栩栩爾學古卜以十一年冬十月庚午徹殯<lb/>
且以書致我曰父卒日晨起尚乗舟下金山更呼客亟<lb/>
来㑹蒱㺯向午臂小戰扶起亡矣今其兆即為此山幸<lb/>
乞我銘埋之余於子為有情者聞是語淚㸃㸃其忍為<lb/>
之銘乎銘曰<lb/>
呼爾輿出爾廬俄爾之我而非俄爾之吾銘以幽墟奈<lb/>
何乎其吁<lb/>
　　海陽尉章府君墓誌<lb/>
<pb n="KR4d0231_WYG_004-12a"/>
縣之東郭二十里有水汗漫百年無禄仕者隆興改元<lb/>
粤有二人擢進士第又三年丙戌曲江題名同時五人<lb/>
於是衣冠知有此土矣潮州海陽縣尉於五人者年裁<lb/>
二十有一井里之人所獨誦慕焉闢之齔而孤自刻削<lb/>
讀書長七尺子林子艾軒過漁溪一見之甚矚目闢之<lb/>
到海陽僅逾嵗所獲強猾十餘輩於賞法合改秩闢之<lb/>
若罔罔無所聞者且語其母曰取他人項領以為髙車<lb/>
大馬之計次郇所不忍為也其母矍然曰有是哉吾復<lb/>
<pb n="KR4d0231_WYG_004-12b"/>
何所患潮陽一帶傳舍多破壊及是數百里為之一新<lb/>
然竟以是卒潮之人有愴焉出涕者曽祖諱某祖父諱<lb/>
某並不仕府君以二十九卒闢之二十六而卒無子有<lb/>
指其府君之墓曰是宜改窆其母聞是語且涕曰嗚呼<lb/>
短長其在是乎闢之之死也母每哭之即瞑絶從父之<lb/>
兄次邠無以慰其母所産唯一子曰印醜眉目照耀誦<lb/>
書揖客栩栩如成人母忍悲一言之遂以為之後嗟嗟<lb/>
乎難矣哉越明年次邠又生男方彌月其家有老媪夢<lb/>
<pb n="KR4d0231_WYG_004-13a"/>
海陽謂之曰吾必復生於是生之日以頥之似我為徴<lb/>
及生宛如媪之所言者聞者異之闢之有吏才不茍取<lb/>
在海陽頗有能聲惜乎其不能騁也如是母夫人曹氏<lb/>
所配為林氏也淳熙元年夏四月壬午𦵏之大湖橘坑<lb/>
之原母老子弱妻穉其亦可哀也已闢之為章姓於余<lb/>
外弟也昨者從我遊且有嵗寒繾綣之意又忍為是銘<lb/>
也悲夫其詞曰<lb/>
有隕其葩有菀其牙訊之占夢是耶非耶掲陽之荒白<lb/>
<pb n="KR4d0231_WYG_004-13b"/>
羽冥冥闔戸三思有如此銘<lb/>
　　邕州左江提舉方公墓誌<lb/>
吾隣有方姓諱與者以五年夏六月七日卒秋八月壬<lb/>
寅葬於龜山之原余時客紅泉其孤以書来涕語悲酸<lb/>
且屬我銘其墓是為乆故隔牆者不可辭建炎多事君<lb/>
以海舟發身丞相魏國張公来帥吾閩以君為驍健通<lb/>
練嘗遣至政事堂白海上可否事潮南有強猾據海島<lb/>
積嵗為剽鹵南粤帥辟以徃一鼔而勦其窟穴得舟三<lb/>
<pb n="KR4d0231_WYG_004-14a"/>
十六又閩有劇賊已成禽復突而去府趣君捕之君為<lb/>
一二鐡繩且語人曰殆将穿其頸以来蹤跡至南海卒<lb/>
獲之同事尚未之知君為酒酒半行而出其賊各帶鄉<lb/>
者鐡繩跪来前一坐驚畏余蚤嵗所聞有此一二事後<lb/>
此二十年紹興三十二年也兩淮治兵君起家從魏公<lb/>
幕府島嶼散處如異時屠狗君舉手一麾而千人頃刻<lb/>
為可集遂隨舟師鼔行而至於東牟即墨之下以是積<lb/>
勞至武節郎差邕州提舉左江兵馬賊盜公事沿邉溪<lb/>
<pb n="KR4d0231_WYG_004-14b"/>
洞廵檢使父某累贈武義郎母安人陳氏二子長曰知<lb/>
萬次曰知彰知萬以從軍膠西自能致身今為修武郎<lb/>
魏公嘗目之曰爾貌何癯而膽之壮也知彰遇郊禋補<lb/>
官女五人未畢嫁君凡四娶曰鄭曰陳曰趙最後又為<lb/>
陳氏封安人君年且八十上馬下馬一如少年時卧地<lb/>
上躍其身可二尺許每撫刀斬其屨屨㫁而趾不傷嘗<lb/>
遇賊槊中其腹復裹之以纊鳴鼔鏖戰嗚呼悲夫吾里<lb/>
有若人而竟死於蕭疎江浦豈不為壮士惜也嗚呼悲<lb/>
<pb n="KR4d0231_WYG_004-15a"/>
夫迺銘其詞曰<lb/>
哭之胡為此水湄男兒等死死無時吁嗟尺石涕沾衣<lb/>
　　曹子不占坎誌<lb/>
余同學於莆陽子林子之門有曹不占者年裁四十而<lb/>
死是為可弔也已不占長於我一嵗每於客階則肅我<lb/>
先其坐也坐其下鄉者刻意不止為世俗之所蘄好者<lb/>
惜夫已焉此志也二年春三月壬寅迺窆於烽火山之<lb/>
原其子無作来請銘余湛吟不忍捉筆一紬思即涕下<lb/>
<pb n="KR4d0231_WYG_004-15b"/>
不占名繇父昻監梧州元豐監年不逮三十不占以其<lb/>
父逝之九日而生傷夫君也生不見其父死遺其母哀<lb/>
傷夫君也迺銘之曰<lb/>
于嗟乎北山之禽結巢生子不得力空爾顦顇涕沾襟<lb/>
欲冩銘歌愁我心<hi>陳渉言父母生我不得力吾試憑三尺逐秦鹿使羣兒看享富貴見逐客</hi>
<hi>碑</hi>
　　鄭氏母坎誌<lb/>
余姑妹其嫁鄭氏者郷於犀斜把余袂而哭曰悲夫有<lb/>
<pb n="KR4d0231_WYG_004-16a"/>
是夫他日其有是夫余嘗寘之心胸<hi>或作骨</hi>弗敢忘淳熙<lb/>
元年春正月姑妹且死其子璋来謁喪事余以原上之<lb/>
語不去耳故惕惕然僅以卒事也其夫諱朝昌字元吉<lb/>
亡之十五年於是合窆焉次子俊二女已嫁塗其坎二<lb/>
年正月乙酉也某於是道其所以然礲甓而銘之其詞<lb/>
曰<lb/>
雙林之脊晻然荒棘昔者之言如此墳也三尺<lb/>
　　陳氏母坎誌<hi>仲罕</hi>
<pb n="KR4d0231_WYG_004-16b"/>
夫人李氏故處士陳文剛之妻從我於犀斜坡也之母<lb/>
也既祥之嵗日南至又七日丙午合𦵏於後陂之原来<lb/>
請銘處士再娶蚤逝羣子俱幼夫人長之糈之嫁之昏<lb/>
之教之各盡情里之諸母夥言之不獨一人諸母辭也<lb/>
是宜銘遂銘之其詞曰<lb/>
有憮者巢其子七三其母兮母心一我爾敬之礱爾甓<lb/>
来者欲誶此其實<lb/>
　　曹叔明窆銘<lb/>
<pb n="KR4d0231_WYG_004-17a"/>
某所識曰叔明所遇人必盡情其死之日人亦共為之<lb/>
哀以九年冬十有一月甲寅窆於太湖中峰精廬之北<lb/>
隅叔明諱晟曹姓年四十有六其配長樂陳氏其伯兄<lb/>
昻承信郎監梧州元豐監仲兄昺吉州助教君於我有<lb/>
嵗寒綢繆之意其子彖從我游吾於是銘之銘之曰<lb/>
車之馳其輪虧悠悠大窽無停思以是息足者其誰書<lb/>
之尺石不可遺<lb/>
　　曹氏母窆銘<hi>子微</hi>
<pb n="KR4d0231_WYG_004-17b"/>
曹氏子彖以元年冬十有一月来告𦵏期且乞銘去年<lb/>
是月二十有五日余銘爾父矣今年是月二十有六日<lb/>
余又銘爾母於乎悲夫人世之促促也如是爾於乎悲<lb/>
夫迺為之銘曰<lb/>
江之南長爾思掩之七日恍其萎安得青囊無支辭<lb/>
　　孺人曹氏坎誌<hi>陳氏母</hi>
夫人曹氏葬有日處士謂庚卣鼎是弗志也惡可志之<lb/>
其惟網山乎嘗及見聞是語慨然一慘心遂銘之其詞<lb/>
<pb n="KR4d0231_WYG_004-18a"/>
曰<lb/>
縮縮爾事其姑婉婉爾循其夫有造其除驩以洗腆亟<lb/>
以趣我其冩之烽火之隅年為執徐其月日也實在於<lb/>
析木之虚<lb/>
　　章徽之妻盧氏坎誌<lb/>
海陽之章有曰次邴者卜以十一年冬十有一月乙未<lb/>
日南至越十四日戊申為其婦盧氏徹殯塗卒之踰月<lb/>
而徹殯塗禮也二子印昺印渌俱穉齒嗚呼悲夫嫁之<lb/>
<pb n="KR4d0231_WYG_004-18b"/>
日嵗甲午卒之日嵗甲辰自甲至甲其十年伉儷之情<lb/>
乎余聞是語愴於心遂以志諸石也嗚呼悲夫<lb/>
　　國子生林氏坎誌<lb/>
麥堆雙闕之西南隅是為艾軒先生中子同季之墓冬<lb/>
十一月庚申朔乃掩土中子字㓜康嘗補國子生卒且<lb/>
三年矣娶陳氏其子為科斗於乎悲夫吾悲斯墳也才<lb/>
易月其又忍誌斯石也於乎悲夫<lb/>
　　章由之㓜殤坎誌<lb/>
<pb n="KR4d0231_WYG_004-19a"/>
章三十九弟由之有子曰印鹿生且郷晬矣豐㓗而儇<lb/>
好元年冬至十有三日乙亥卒越明日日下稷埋於疎<lb/>
野之西陬其去我彖也尺有咫於乎悲夫余以是心重<lb/>
傷焉誌之者誰網山山人月魚氏也<lb/>
　　㓜殤小坎誌<lb/>
悲哉吾耑而彖阿翁之死裁兩旬汝乃接其死吾哭汝<lb/>
於草山吾何心汝之生日有幾袌而坎之空岑吾何心<lb/>
初其墮地亟郷之火雙目炅炅又闔而微笑是惡得為<lb/>
<pb n="KR4d0231_WYG_004-19b"/>
眉子也於意<lb/>
　<lb/>
　<lb/>
　<lb/>
　<lb/>
　<lb/>
　<lb/>
　網山集卷四<lb/>
</p>
<p>
</p>
  </div>
<div>
<head>網山集卷五</head> <lb/>
    <p>
<pb n="KR4d0231_WYG_005-1a"/>
欽定四庫全書<lb/>
　網山集卷五<lb/>
　　　　　　　　　　　　宋　林亦之　撰<lb/>
　祭文<lb/>
　　艾軒先生成服<lb/>
淳熙五年夏五月癸夘門人林亦之以酒漿雞豚之奠<lb/>
敬告於工部侍郎故艾軒先生子林子之靈嗚呼先生<lb/>
而止是耶昔之人哭其師如哭其父謂其師之可以盡<lb/>
<pb n="KR4d0231_WYG_005-1b"/>
吾情如其父則哭之如其父嗚呼先生其吾父也撫棺<lb/>
大叫有所不可忍傷哉痛哉痛哉傷哉軻之死千載而<lb/>
有伊水伊水不可見又寥寥乎有吾先生一等談論徃<lb/>
徃自六經絶筆此為獨悟是軻之後有伊水六經之後<lb/>
而有吾艾軒先生也嗚呼百年宇宙而有君子者吾得<lb/>
而師事之百年宇宙而亡君子者我不得而師事之吾<lb/>
又恨何如也嗚呼痛哉三日之殮門人之絰者出亦之<lb/>
又帥紅泉諸生再哭之亦之之来紅泉以其隣為東井<lb/>
<pb n="KR4d0231_WYG_005-2a"/>
也先生嘗至其廬而諸生列拜於堂下先生受其拜且<lb/>
誨之曰如其諸孫行也嗚呼古道闕落非先生其孰起<lb/>
之先生且死斯文斯道何所託此亦之所以仰天痛哭<lb/>
涙且盡而眼眶裂也嗚乎痛哉<lb/>
　　艾軒先生大祥<lb/>
七年夏五月五日越明日丁巳侍郎先生以是日大祥<lb/>
祥事告已門人林亦之敬以酒漿魚膾之奠再拜哭酹<lb/>
於堂下嗚乎麥堆三年倐爾徂盡門人治任紛紛去軫<lb/>
<pb n="KR4d0231_WYG_005-2b"/>
我於此邦有如并州来時弱齒今焉白頭可忍一日言<lb/>
復故丘遶墳長號其鳴啾啾天地無人六經無師何土<lb/>
可留何山可依昔人何為撫膺痛哭亦謂四海莫頓此<lb/>
足當年河洛不絶如帶賴有羣子晚嵗猶在紅泉之道<lb/>
豈曰終僵願我同學宇宙斯張日月不返疑服告終沽<lb/>
酒寓情悲来無窮自此重趼痛連心脾年年是日黄梅<lb/>
雨飛嗚乎悲夫<lb/>
　　艾軒先生祠堂告成<lb/>
<pb n="KR4d0231_WYG_005-3a"/>
淳熙癸夘二月丁酉日故工部侍郎艾軒先生祠堂告<lb/>
成門弟子近逺至者數百人郡侯祭已迪功郎致仕呉<lb/>
悅之在諸生以齒先敬酌酒告於祠下嗚乎大道根源<lb/>
畀諸聖賢千年百年乃見一人孟子無傳發於洛川洛<lb/>
有程氏莆生艾軒于嗟先生皜皜誰匹六經脈絡神解<lb/>
心得同堂相歎胡不著書交臂難言紙上何如四海學<lb/>
者始知孔子不在訓詁不在文字莆人四世祖孫父子<lb/>
殆數百人皆門下士不獨致身蟬聨簮組一時楚楚如<lb/>
<pb n="KR4d0231_WYG_005-3b"/>
齊如魯忽爾梁壊哀沉痛深有来賢侯式慰我心一國<lb/>
之師天下所慕㓗彼明祠血食兹土七閩都督義重交<lb/>
友買田以祀邈乎不朽吉日維戊侯来執斚冠履雜沓<lb/>
有淚如冩先生之道自此長存願究遺言勿絶此根<lb/>
　　父大殮<lb/>
乾道七年冬十月庚戌孤子某敬以巵酒家飱致酹于<lb/>
處士考君嗚呼昨者食於斯今者酹於斯舉聲一哭心<lb/>
魄俱㫁薾然杖絰兹焉乃具是必倣諸古盖力之所至<lb/>
<pb n="KR4d0231_WYG_005-4a"/>
惟是耳若謂我生汝汝今頭欲白而終無一事為稱吾<lb/>
心又何必倣諸古此我不肖子也槌胸大叫其將何辭<lb/>
以對也嗚呼蒼天嗚呼痛哉<lb/>
　　父大祥<lb/>
乾道九年冬十月庚申朔越四日癸亥孤子某謹以巵<lb/>
酒雞魚之奠敬告大祥於考君處士之靈結巢莽蒼去<lb/>
日不可返摧涕一出心潰血零百年號慕其将與此身<lb/>
俱滅也耶<lb/>
<pb n="KR4d0231_WYG_005-4b"/>
　　犀斜<lb/>
乾道八年冬十月十有一日丙午孤子某自三十里奉<lb/>
考君處士之柩卜𦵏於犀斜之原日向中乃掩坎而以<lb/>
杯酒盤飱敬酹之嗚呼傷哉貧也養生送死焉得而無<lb/>
憾雖然數尺之壟可以固蔵盖亦行其所聞者如是耳<lb/>
捫心涕絶千古永極<lb/>
　　南山墓<lb/>
三十年十有二月二十有五日孤子某謹以觴酒盤飱<lb/>
<pb n="KR4d0231_WYG_005-5a"/>
之祭敢昭告於考君承事墓下嗚呼十年松楸有如昨<lb/>
日如是一杯又将隔嵗敢告<lb/>
　　外舅大殮<lb/>
六年夏五月丁巳吾婦翁評事以是日大殮甥網山林<lb/>
某敢以巵酒魚豚之奠敬告之曰嗚呼悲夫吾家去此<lb/>
相望數驛一日為此来而婦翁死傷心何可言翁之死<lb/>
故人親戚翕然為予悲雖欲勿悲焉得而勿悲也翁自<lb/>
病至死沉瞑無一言每睹我来即以目視我亦了無一<lb/>
<pb n="KR4d0231_WYG_005-5b"/>
語阿女以是故敂胸嘔血其聲呼呼翁之不肯出一語<lb/>
豈其於我有所凄然者耶吾来此三十日翁之見我不<lb/>
翅如三十年知我者我又何可恨幽明之隔不可復見<lb/>
生死數語如此巵酒<lb/>
　　又祭外舅<lb/>
八年夏四月戊申甥網山林某謹以斗酒一食自三百<lb/>
里致酹於惠安丈人陳公之靈嗚呼昨者拜公未有旬<lb/>
月豈謂訣去及我未發一見而死耿恨何窮茍不有是<lb/>
<pb n="KR4d0231_WYG_005-6a"/>
孰為婦翁適以衰衣奠哭芻靈計程南首心眩涕零何<lb/>
年重来萬松蒼蒼前度劉郎苦為肺腸<lb/>
　　林公執<lb/>
三年冬十月壬子同郡生林某并姓名三十人以巵酒<lb/>
盤飱敬致酹於故承事卜丈林公之靈嗚乎八十之老<lb/>
故國喬木有此彫零云胡不哭街南巷北生事如麻垂<lb/>
簾市中所謂君家君家何如教子一經十年聲名機雲<lb/>
弟兄國人於是謂公有子問詩問禮来者楚楚我輩小<lb/>
<pb n="KR4d0231_WYG_005-6b"/>
子陳良之徒斗酒哭公義其然乎死而有知聊聽吾語<lb/>
有子如此公其不死<lb/>
　　李監倉<lb/>
四年夏五月甲寅曲堆林某敬以杯酒盤飱哭故監倉<lb/>
李君之柩於龍山塔下嗚乎十年戸外足迹可數公一<lb/>
見我如所未睹我亦何能而相尊俎反覆念此涕零如<lb/>
雨龍山之巔上入雲霓公居其旁我居其西日則一至<lb/>
夜則一来談笑無限欲去徘徊人皆謂我咄咄<hi>丁忽反</hi>恠<lb/>
<pb n="KR4d0231_WYG_005-7a"/>
事公聞我語喜而不寐天下所難難於知己不謂君子<lb/>
知我如此公於文律所長儷偶加之數年可以不朽公<lb/>
之㓗已有似氷壺闔館之夕晻然弊裾如公所為知之<lb/>
者誰公所敬我謂其相知視公之貌萬斛之舟豈謂一<lb/>
死乃如轉喉芻靈所居嚮者書帷於此酹公觸目生悲<lb/>
百年隔濶有酒一巵肺肝之言而盡於斯<lb/>
　　陳以中<lb/>
五年秋九月二十有一日甲戌林某合丹井羣居来哭<lb/>
<pb n="KR4d0231_WYG_005-7b"/>
吾友陳生而告之曰嗚呼昨者無端紛紛行李子来語<lb/>
離亦自知其謬也而不知此行乃為死期嗚呼痛哉子<lb/>
之胸腹粲粲可數所視羣居有緩急即推身出力以相<lb/>
助胡為一死千里冥濛言之愴心也嗚呼子平生於人<lb/>
吐肝出肺相視如骨肉子之死於呉門也誰收汝骨誰<lb/>
尸汝喪吾黨不得一撫棺而哭子今夕何夕子之兄弟<lb/>
招汝魂魄吾得以哭子嗚呼痛哉吾黨有若人者其死<lb/>
之日無骸可哭望影而弔何者為心目也嗚呼痛哉<lb/>
<pb n="KR4d0231_WYG_005-8a"/>
　　陳旦中<lb/>
六年二月十日日向夕林某合吾黨十數人以巵酒豆<lb/>
肉致酹於吾友陳生先輩之靈嗚呼汝兄之死方感予<lb/>
心今復哭汝悲惜彌深汝於一輩有如蘭芽姢姢數莖<lb/>
其標已佳不謂一疾髐然把骨此豈乆長言之涕絶今<lb/>
夕何夕曲堆之旁澆酒地上舉目凄涼雖然今夕聊道<lb/>
欵曲明日重来夕陽空屋<lb/>
　　林斯容<lb/>
<pb n="KR4d0231_WYG_005-8b"/>
癸巳之嵗春正月十有三日丁巳林某合徒友二十人<lb/>
以巵酒盤飱致酹於故林生二十四秀才之靈嗚呼痛<lb/>
哉汝走儋耳曰哭其父豈謂迺身復死於是按彼圖經<lb/>
此為何處爾父爾子於焉俱死岌然伯兄纍纍病軀乃<lb/>
自朱崖隨一蠻奴骸骨兩函出入﨑嶇十日五日行店<lb/>
俱無夜所投宿路傍草峬我聽此語累夕驚吁亦有灾<lb/>
喪可曽似此等為死耳况有若苦勿謂鯨波邈焉已隔<lb/>
所聞哭聲乃其故集一杯招汝亟其来止無為天末羇<lb/>
<pb n="KR4d0231_WYG_005-9a"/>
愁之鬼嗚呼哀哉<lb/>
　　友人稚春同爨兄<lb/>
年月日林某敬以斗酒一食哭酹于吾友稚春同爨兄<lb/>
之靈嗚呼稚春朋友道闕唯君為盡之撫膺長慟傷如<lb/>
之何自㓜結交便同襟袍於今白頭不見其過曩遭巨<lb/>
浸吾婦初産四更呼我即来並爨奴婢雞犬各安所館<lb/>
宇宙斯人命一何短我雖共廬身常作客門戸短長妻<lb/>
孥纎悉有来家書皆君手跡阿誰弟兄如此用力嗚呼<lb/>
<pb n="KR4d0231_WYG_005-9b"/>
稚春君死十日我始聞訃逆旅一號魂驚魄懼父無丁<lb/>
男妻抱㓜嗣天下單孑此情何措嗚呼稚春爾之阿翁<lb/>
即吾之翁爾子可教當發其蒙君能先施我敢負君割<lb/>
心一巵敬寓斯文<lb/>
　　曹聲之<lb/>
嗚呼故人有子故人有孫胡為一巢一雛不存我近客<lb/>
還過我紛紛人各謂汝非昔郎君我喜未已哭聲忽聞<lb/>
三世孀嫠㷀㷀一門伯道無嗣可續其傳李宻祖母曷<lb/>
<pb n="KR4d0231_WYG_005-10a"/>
終餘年質之蒼天天其愈髙唯是朋儔相對悲號新涼<lb/>
雨過月明秋毫亡者已矣未亡奈何<lb/>
　　光澤朱尉<lb/>
年月日同舍生林亦之林通平以巵酒一食哭酹于故<lb/>
縣尉二十二丈朱君之靈嗚呼昨者識君紅泉之上義<lb/>
為朋友齒則父行今者哭君小孤之下當時龎艾其存<lb/>
已寡先生初出羣英沓至金簧銀甕照耀天地又有羣<lb/>
老故木蒼松鴈行升堂執禮甚恭于嗟丈人是為一數<lb/>
<pb n="KR4d0231_WYG_005-10b"/>
每視我輩連心並肺不謂偃斧忽爾木拱欵欵舊遊纍<lb/>
纍新壟同州秋浦一水蟬聫昔造其廬今弔其阡一杯<lb/>
長號轉臂陳迹百年永訣有如此夕<lb/>
　　曹子微母<lb/>
淳熙改元春正月丙午林某謹以清酒殽蓛之奠致酹<lb/>
於故孺人陳氏之靈嗚呼昨者故人墳土初畢去之七<lb/>
日又弔乃室茫茫太空孰為短長遂令支蔓其說多方<lb/>
通家之集如今幾年劉郎去後孟母復捐豈堪逝者如<lb/>
<pb n="KR4d0231_WYG_005-11a"/>
此翩翩追舊酸摧淚㸃雙懸貍首一巵亦云有子勿謂<lb/>
幽壤卒焉若是况乃賢淑一門之懿視此酹辭可以勿<lb/>
愧<lb/>
　　陳夀夫<lb/>
元年春三月乃日上弦越明日乙未同舍三十人謹以<lb/>
觴酒雞豚之奠致酹于夀夫陳君之靈嗚呼三二年来<lb/>
吁嗟弔文兩悲瘴魂今復哭君所謂南陬莫非死客有<lb/>
来行李何必此域乃如結屋萬竹幽幽可以長子可以<lb/>
<pb n="KR4d0231_WYG_005-11b"/>
白頭何事翩翩却為此游黄茅客舍尸骨誰收君死之<lb/>
夕不知其時於此一哭即為死期知生者弔知死者傷<lb/>
雜然来聚沉痛中腸隔海蒼茫煙雨生狂為語行人好<lb/>
還故鄉<lb/>
　　海陽章尉<lb/>
甲午之嵗夏四月壬午外兄林某以斗酒一食致酹於<lb/>
故海陽縣尉章四十弟闢之之墓嗚呼闢之日已向中<lb/>
泉闗永隔傷心可奈何傷心可奈何一年凡幾日而吾<lb/>
<pb n="KR4d0231_WYG_005-12a"/>
兩渉江以送𦵏人欲乆不老何可得耶嗚呼秋風網山<lb/>
明月疎野此意㫁絶如今㡬年每一紬尋即頭暈而眼<lb/>
花亂矣嗚呼悲夫他日其有知我之悲者乎江南一帶<lb/>
吾不忍視之長號一聲䇿馬而去滿山松栢相思何處<lb/>
　　曹不占<lb/>
年月日林某合徒友三數十人以巵酒豆肉致酹於故<lb/>
友人曹不占子之靈嗟哉不占昌陽一飲去之㡬日而<lb/>
乃捉筆為子酹辭人其無情則已若其有情則此情何<lb/>
<pb n="KR4d0231_WYG_005-12b"/>
時而已耶嗟哉不占了無是非了無可否故人無徳於<lb/>
已者亦無怨於已者二十年来我之所以友子者唯是<lb/>
耳嗟哉不占花蹊西偏有宅一區子以是為嵗寒切磋<lb/>
不可緩者而子乃止於是數日沉吟出門入門有所不<lb/>
可忍乃知昔人於西州門啾唧痛心之言茍非我輩何<lb/>
從有此等語耶嗚呼哀哉欵欵故游有如兄弟平生胸<lb/>
腹寓此一涕<lb/>
　　夏循矩先生<lb/>
<pb n="KR4d0231_WYG_005-13a"/>
年月日某人以酒漿魚豕之奠致酹於故循矩先生柩<lb/>
下林某為之辭曰嗚呼先生百年黨巷於焉解惑樵車<lb/>
過市安得不哭嗚呼白頭讀書賣屋而𦵏黔婁君平所<lb/>
可道者唯是爾先生又何憾耶近遠畢集里門之隅乃<lb/>
如陳相盍循其初空亭一巵聊道欵曲魂如可招敢後<lb/>
宋玉<lb/>
　　林伯謨<lb/>
嗚呼伯謨其死矣乎昔人於昆弟父母無間言乃謂之<lb/>
<pb n="KR4d0231_WYG_005-13b"/>
孝君之事親唯謹爾其視諸弟壺漿豆肉寒袍暑衣盖<lb/>
有人之所難者而君無難色嗚呼君乎惡可謂之世人<lb/>
而已乎緑煙之下花竹如晝君不可見傷如之何悲酸<lb/>
數語道此胸腹勿謂泉闗闇無白日<lb/>
　　林斯行<lb/>
二年秋九月朔日己夘同舍三十人謹以巵酒盤飱之<lb/>
奠致酹于故友人斯行林生之靈嗟哉斯行其於羣處<lb/>
姢姢可憐胡為一死不逮中年所嗜雕蟲不險不俗豈<lb/>
<pb n="KR4d0231_WYG_005-14a"/>
謂嵗月一等埋伏乃如菜畦便可終老何必去来苕霅<lb/>
古道嗟哉斯行日者雙棺来自儋耳今者東呉復哭吾<lb/>
子人生慘禍萃於一門首尾五年三度招魂行道相語<lb/>
已自驚吁况乃故遊悲寃何如嗟哉斯行華亭水鄉鶴<lb/>
叫三更夜航船上歌聲短長欲弔羇魂跂莫之徃白日<lb/>
一巵其或可想<lb/>
　　鄭唐仲<lb/>
嗚呼人生滅沒百世同轍君其長逝我所深惜君於壮<lb/>
<pb n="KR4d0231_WYG_005-14b"/>
嵗刻意問津以是得病豈為俗人茫茫宇宙安有斯病<lb/>
窮海得此敢不起敬再拜柩車是為里門勿即遽去聊<lb/>
寓一尊我為此文不獨弔君想得九原亦喜斯言<lb/>
　　青龍陳君<lb/>
六年秋八月既望越某日網山林某敬以千里一食致<lb/>
酹於故提幹二丈青龍陳君之靈嗚呼舊故一别所懐<lb/>
無數孰謂彫零乃如此遽我縁長者一下錢塘君聞我<lb/>
来數程宿糧逆旅一見便如曩昔義薄層空身纔五尺<lb/>
<pb n="KR4d0231_WYG_005-15a"/>
欵欵謂我淛人讀書哿矣富人傷哉寒癯欲為數椽芙<lb/>
蕖秋浦有来館我不間爾汝願憑指畫為之凖繩我敬<lb/>
此言我愧非人粲粲髙致曽是滿堂適我南歸君其云<lb/>
亡吁嗟舊遊零落一方向時射圃草如人長視人子弟<lb/>
若其子弟想彼州閭誰不出涕我有巵酒哭君何處船<lb/>
下姑蘇華亭東去不知何年問津於此憑髙一慟落霞<lb/>
千里<lb/>
　　章氏婦<lb/>
<pb n="KR4d0231_WYG_005-15b"/>
嗚呼嫁車何年𦵏車在門嫁衣何年殮衣已陳人命朝<lb/>
露人世浮漚反覆歎息短長勿論惟是朋友便如閨壼<lb/>
今日之義一杯敢後<lb/>
　　林司法<lb/>
年月日司法林先生訃来學生某聚哭於里門佛屋且<lb/>
以巵酒一食敬酹之嗚呼先生少年場屋姓字轔轔里<lb/>
閭模楷脫屨莘莘白頭一官雷州參軍尺寸未騁叢祠<lb/>
招魂南為儋耳北是鬼門安得不死吾黨悲寃不獨一<lb/>
<pb n="KR4d0231_WYG_005-16a"/>
身旅骸數人經渉半年凶問初聞六月炎海萬里故園<lb/>
莽不可見徒有此尊哀哉<lb/>
　　林稚春母<lb/>
嗚呼空山晚嵗寄巢一枝可忍長訣交横涕洟王珪之<lb/>
家周瑜之母千年百年曠哉天宇縞衣數程来赴喪期<lb/>
未曰有子有母如斯故於棲息欲託情重書曰網山浮<lb/>
家之洞秋風落葉丹旐翩翩全家哭送巵酒何年<lb/>
　　陳監場夫人<lb/>
<pb n="KR4d0231_WYG_005-16b"/>
四年仲冬之月丙申朔越九日甲辰某以斗酒一食致<lb/>
酹於故監場夫人林氏之柩吾里有母年濱九十如此<lb/>
滅沒行道傷惜母也教子唯是擇隣與其子游耆老數<lb/>
人母饋之食無或難色至今黨巷謂是母徳嵗時親戚<lb/>
夜或宴<hi>一作與</hi>聚母也衰年端坐無倨此来涕淚曩嘗登<lb/>
堂百年女法一夕云亡羣孫愷慈各自讀書諸婿豪華<lb/>
亦有懸魚蕭騷海畔如母者鮮母也且死復何所恨里<lb/>
有故母古昔可聞嗟哉莫見瑟瑟傷魂立冬大招逺日<lb/>
<pb n="KR4d0231_WYG_005-17a"/>
不来巵酒長訣華屋蒼苔<lb/>
　　谷堂賾和尚<lb/>
四年孟春之月人日戊申網山林某以香茶果子致祭<lb/>
於故精嚴長老谷堂禪師之靈吾里精藍一千五百本<lb/>
色道人此為巨擘昨者浦西尚及一見惜哉已老使我<lb/>
心眩諸方談禪拈椎豎拂何如谷堂無句可說嚼蔬吞<lb/>
飯一等真實即此真實是謂古佛豪傑雜雜交朋不知<lb/>
其人視其所親胡為一日寄我短札題其年月欵欵話<lb/>
<pb n="KR4d0231_WYG_005-17b"/>
别天寒日暮快我行客平生草鞋這回得力芝山之下<lb/>
松徑成行所謂伊人在水一方浮屠不哭我豈無情聊<lb/>
寓杯茶有淚縱横<lb/>
　　陳子白母<lb/>
嗚呼昨者死喪井陌共嘆矧於我輩尤切凄㫁嗟嗟夫<lb/>
人良婦賢母絲調鳳鳴蘭芳芝秀何為一疾遽隔莽渺<lb/>
年過五十已不為夭王珪之客梁鴻之賓風雨盤豆義<lb/>
如家人行矣芻靈同是一哭孤墳屋角痛注心目<lb/>
<pb n="KR4d0231_WYG_005-18a"/>
　　清逺林尉<lb/>
嗚呼里閭老大如曉星寥落君不可見傷如之何君之<lb/>
胸中了如童兒一物不留况乃是非門庭庳隘人嗤其<lb/>
儉君則甚安不動一念以此所積富而且夀以此不惑<lb/>
死生如晝紛紛来哭視君前輩豈為一哭無從而潰十<lb/>
月寒原衰草殘雲情寓此酒悲視斯文<lb/>
　<lb/>
　<lb/>
<pb n="KR4d0231_WYG_005-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　網山集卷五<lb/>
</p>
<p>
</p>
  </div>
<div>
<head>網山集卷六</head> <lb/>
    <p>
<pb n="KR4d0231_WYG_006-1a"/>
欽定四庫全書<lb/>
　網山集卷六<lb/>
　　　　　　　　　　　　宋　林亦之　撰<lb/>
　祭文<lb/>
　　代惠安陳仲鱗祭父<lb/>
乾道六年夏五月辛亥朔越七日丁巳虡虙璆諸孤謹<lb/>
以酒漿殽䔩之奠敢昭告於考君承事嗚呼吾父之年<lb/>
不為短吾父之死而吾兄弟哀號痛裂若不得活吾兄<lb/>
<pb n="KR4d0231_WYG_006-1b"/>
弟平時未嘗厯事只謂百年如是而已今每一遇事茫<lb/>
然無依惟舉聲欲哭嗚呼明朝後日百事縈腸此哭也<lb/>
何有窮已也耶嗚呼蒼天不孝蒼天<lb/>
　　代髙德庸祭外舅<lb/>
元年冬十有二月既望越四日庚午髙某曹某謹以觴<lb/>
酒雞豚之奠哭於婦翁承事林丈柩下嗟嗟丈人胡為<lb/>
此来耶吾兩人阿翁俱棄去所視婦翁即吾翁也吾每<lb/>
扁舟到岸頭家人未即来而翁已来江上招手喜見眉<lb/>
<pb n="KR4d0231_WYG_006-2a"/>
髪一年十箇月我如飛蓬㫁梗南北無定居唯是嵗殘<lb/>
薄言来還婦翁女婿銀盃團欒誰謂今嵗每年時而為<lb/>
此道旁噫嗚一酹耶嗚呼吾寧忍言之耶死生之隔傷<lb/>
心無數何以告哀有淚如雨<lb/>
　　代陳鈞叔祭墓<lb/>
二年冬十月某日衡卣諸孤奉考君處士之柩卜𦵏於<lb/>
西隠之原以是日掩坎而以杯酒盤飱敬酹之嗚呼昔<lb/>
者死喪我尚童稚瞿然叫號曽莫可使十年佛屋寂厯<lb/>
<pb n="KR4d0231_WYG_006-2b"/>
空菆此念一来摧剥肺肝豈謂殘喘尚及吾母他山落<lb/>
日㷀㷀累土銘彼懿石松栢不死其有来者曰阿爺之<lb/>
墓<lb/>
　　代陳景韋祭李監倉<lb/>
四年夏四月既望越九日甲寅陳處厚以巵酒一食敬<lb/>
致酹于故監倉從事李丈之靈嗚呼人命危脆如草頭<lb/>
露頃刻可翫忽焉滅去所蘄如公豈曰寸尺一日不見<lb/>
便為陳迹公来海渚曽是通家上堂拜母情好無涯哭<lb/>
<pb n="KR4d0231_WYG_006-3a"/>
公之喪不獨余身吾母吾婦涕淚沾巾公之嗜好曽非<lb/>
世俗所得俸錢買書滿屋如此人物所謂金玉不愧昔<lb/>
人可以瞑目我来哭公龍山之旁追念昔遊厯厯悲傷<lb/>
壁上新詩手迹未乾胡忍視之摧析肺肝平生之懐寓<lb/>
以杯酒公不忘舊公其来否<lb/>
　　代章由之外妗大殮<lb/>
嗚呼死喪之戚是為可弔所謂無憾斯焉盖鮮一封鸞<lb/>
誥<hi>一作錦</hi>来自日邉天下婦人盖亦有焉寒溪一帶環村<lb/>
<pb n="KR4d0231_WYG_006-3b"/>
而流兄弟親戚團欒白頭女子之嫁胡為有是今其有<lb/>
是是亦可已所愧<hi>一作恨</hi>我輩異縣他郷終訣之夕渺渺<lb/>
茫茫百年此念何時可忘長號一酹我心欲狂<lb/>
　　代章由之祭外妗<lb/>
年月日謹以觴酒豆肉哭吾丈母宜人於古龍道下嗚<lb/>
呼賛皇公昨焉南渡攜其甥以来為之擇對而配以夫<lb/>
人夫人之生何者為可恨也空村六月岌然之柩将走<lb/>
故墟我輩一二甥哭此道上<hi>一作下</hi>肺肝如裂嗚呼百年<lb/>
<pb n="KR4d0231_WYG_006-4a"/>
之母暫焉不得面即心魂飛去况如是一掩土而泉闗<lb/>
杳杳無有曉時耶悲痛之語所不忍道唯有一哭哭之<lb/>
而乂哭也已<lb/>
　　代衆人祭林美政<lb/>
七年夏四月辛亥故承事林君以是日大招王仁合徒<lb/>
友二十人以杯酒盤飱敬酹之網山林亦之為之詞曰<lb/>
嗚呼君於井閭所謂善人平生好事相見情親兒郎莘<lb/>
莘一皆業文獨力當門不憚苦辛胡為晚嵗若有促迫<lb/>
<pb n="KR4d0231_WYG_006-4b"/>
朱崖萬里隻身羇客生無来書死不知日只憑南風收<lb/>
召魂魄人生慘裂何者可說所幸諸子屹然自立檳榔<lb/>
海頭濛濛島居旅骸何寄舉目悲呼二子徒跣窮渉號<lb/>
慕長途歸魂須一相遇知生者弔知死者傷巵酒登堂<lb/>
迺君家郷<lb/>
　　代盧國寳祭母<lb/>
嗚呼人生一世如風之奔有母八十哭之何言我雖無<lb/>
憾我心不然憑棺大叫不孝蒼天嗚呼蒼天奈何此心<lb/>
<pb n="KR4d0231_WYG_006-5a"/>
靈車且逺不可追尋唯是巵酒長號拜跪子母平生如<lb/>
此已矣<lb/>
　　代髙子羽祭清叔<lb/>
嗚呼相見未幾有是来哭不知死捐一何其速所視親<lb/>
戚涕零不足亦謂肝腸了無一曲昨於未病乃如催促<lb/>
伯姊仲妹一至其屋悲痛此語厯厯死别有来巵酒恍<lb/>
如面目<lb/>
　　代從弟履之祭外舅父<lb/>
<pb n="KR4d0231_WYG_006-5b"/>
五年秋九月十有三日丙寅女孫婿林士端謹以酒漿<lb/>
魚蓛之奠哭故承事翁之柩于道上嗚呼阿翁之死莫<lb/>
然其順也此為不憾吾又何悲翁之作室寸寸辛劬頽<lb/>
波突出隠然晏涂如是㡬年去如轉臂昔聞此語傷人<lb/>
肝肺嗚呼水南草木秋風蕭條自此而逝杳不可招亦<lb/>
有巵酒行行揮涕翁勿遽去吾其為翁女孫之婿也<lb/>
　　代余師春祖母大殮<lb/>
八年八月既望越六日甲子亡祖母宜人以是日大殮<lb/>
<pb n="KR4d0231_WYG_006-6a"/>
承重孫余東卿敬以酒漿雞豚之奠哭酹於柩下嗚呼<lb/>
廬陵一歸乃哭吾父未及數月而祖父棄去所恃祖母<lb/>
如百年大樹胡為一夕復爾僵仆嗚呼痛哉為人子為<lb/>
人孫三年而哭三喪<graphic n="KR0579" url="https://raw.githubusercontent.com/kanripo/KR-Gaiji/master/images/KR0579.png" mimeType="image/png"/>
                    <graphic n="KR0579" url="https://raw.githubusercontent.com/kanripo/KR-Gaiji/master/images/KR0579.png" mimeType="image/png"/>人世何以為活也前之衰斬<lb/>
也後之衰齊也質之古不敢以輕者易重者惟是仍其<lb/>
杖絰撫棺大叫敂胸瀝血哭且盡而無聲可哭也哀哉<lb/>
　　代祭稚春<lb/>
年月日亡男九郎以是日大殮汝之子尚㓜阿爹使汝<lb/>
<pb n="KR4d0231_WYG_006-6b"/>
姪孟同小同隨汝妻以巵酒酹汝嗚呼天乎吾老矣吾<lb/>
有三子曩者哭其二焉今又哭汝嗚呼天乎予何辜有<lb/>
是夫予年七十五而無子汝之子年五嵗而無父老者<lb/>
老㓜者㓜汝何遽棄我而没也聞之昔人喪爾親無所<lb/>
聞喪爾子喪爾明吾今而後乃知此言之悲也子哭親<lb/>
喪不敢自毁庶乎可以當大事子之死父骨無所託是<lb/>
安得不斵絶耶爾子藐然未能杖吾舉聲一號爾妻爾<lb/>
子隨我後而哭幽明道絶汝或聞此哭聲其亦何腸可<lb/>
<pb n="KR4d0231_WYG_006-7a"/>
㫁也<lb/>
　　代友人祭稚春<lb/>
年月日陳日益等以酒漿魚豚之奠敬哭吾亡友稚春<lb/>
於緑煙亭下陳與機以齒長酌酒以告林亦之為之詞<lb/>
曰嗟嗟我里有如吾友平生義重千金塵垢胡為一夕<lb/>
倐爾彫逝交遊拊心行道揮淚艾軒之門雜還瑤琨一<lb/>
時朋儔知有稚春即謂嵗月可以横騖豈為屢跌尺寸<lb/>
不遇李賀無夀孟郊竟窮昔人遺恨乃萃爾躬草堂數<lb/>
<pb n="KR4d0231_WYG_006-7b"/>
畝所謂鹿門杞菊孤標盡室逃喧生無雜念死亦先言<lb/>
此尚不亂他皆浮雲父喪良子兒失良父况我金石悲<lb/>
情轉苦繾綣一巵哭君何處當門白水寸寸愁緒<lb/>
　　代曹子微祭父<lb/>
年月日孤子彖以觴酒雞豚之奠敢告于考君嗚呼灾<lb/>
禍之来乃如轉臂吾父生無一疾一疾遂不可救蒼天<lb/>
蒼天毋乃太酷耶母氏彌年抱病藐然子女况俱未有<lb/>
所識而父也棄去吾攜吾妹隨吾母哭吾父吾何以為<lb/>
<pb n="KR4d0231_WYG_006-8a"/>
活也杖絰既具敢以告哀吾父聞此語其亦痛不可忍<lb/>
肝腸寸裂也耶<lb/>
　　代友人祭曹叔明<lb/>
九年冬十一月日南至越十有六日癸丑同舍三十人<lb/>
以巵酒殽<graphic n="KR0609" url="https://raw.githubusercontent.com/kanripo/KR-Gaiji/master/images/KR0609.png" mimeType="image/png"/>之奠致酹於故曹十九叔明之靈嗚呼曲<lb/>
堆㡬年逝者如許遽失海陽復哭吾子豈為故人俱止<lb/>
於是情之所鍾不可排棄君有家室豈無所累悠悠終<lb/>
嵗若無一事人生頭白無時休息如君一日乃為一日<lb/>
<pb n="KR4d0231_WYG_006-8b"/>
昨者徃還亦惟有君可是侯芭便識子雲柴爐情語厯<lb/>
厯俱存恍焉莫睹落涕傷魂来朝空山日短天寒君有<lb/>
令子何復可寃于嗟今夕有来哭者十年交情明燭之<lb/>
下<lb/>
　　代章由之祭弟海陽尉<lb/>
冬十月既望越浹日乙丑海陽縣尉四十弟之柩歸殯<lb/>
於疎野原頭三十九兄以杯酒家飱哭酹之嗚呼痛哉<lb/>
嗚呼哀哉汝不縁寸禄汝視南潮陽數百千里知為何<lb/>
<pb n="KR4d0231_WYG_006-9a"/>
處而乃死於是福無絲髮灾如丘山嗚呼痛哉嗚呼寃<lb/>
哉人孰不有死而汝如之何其死也汝母老矣汝婦㓜<lb/>
藐復無所字汝如之何其死也凶問之来吾哭之累夕<lb/>
即招汝之魂魄為汝之主謂喪有無後無無主也親戚<lb/>
閭巷朋友姻舊来者哭於我所視靈坐之旁闃然無杖<lb/>
者莫不長嗟痛涕以是為深寃也吾走兩驛得汝之柩<lb/>
汝母見我一哭幾絶汝婦憑棺而立而已不能哭嗚呼<lb/>
痛哉天之禍人無乃太甚耶既而阿母呼我言曰吾與<lb/>
<pb n="KR4d0231_WYG_006-9b"/>
㓜婦兩身一命惟汝生死之汝能生我我即活不則吾<lb/>
二人不待及門而死也語畢拊膺大哭吾亦哭如是三<lb/>
呼我皆哭卒不曉其語汝之兩舅乃從其旁而申予予<lb/>
固不敢逆母之命然予惟有一子如之何其續汝也母<lb/>
曰汝夫婦尚少此非所當慮吾之子死矣吾今無所依<lb/>
倚汝其許我即令醜子杖絰隨以入汝不許我則速持<lb/>
我之柩来我亦不顧此命也嗚呼痛哉吾無父母阿母<lb/>
即吾母也吾母以生死詛我吾其敢逆之哉質之古人<lb/>
<pb n="KR4d0231_WYG_006-10a"/>
有名其從弟之子為㲄者盖取其兩家共此一子也昔<lb/>
有是言吾其敢逆之哉雖然汝婦今有遺娠茍男也即<lb/>
以醜子歸于我或我更得男也則以此男為汝之後而<lb/>
阿醜亦歸于我皇天后土實聞此言不然則吾誰欺欺<lb/>
天乎吾惟有一子如之何其續汝也嗚呼痛哉嗚呼寃<lb/>
哉<lb/>
　　代陳仲罕祭女兄<lb/>
九年冬十月壬申林氏孺人十八姊以是日出殯柩車<lb/>
<pb n="KR4d0231_WYG_006-10b"/>
過吾屋弟陳㢰敬以酒漿雞豚之奠於此哭酹之嗚呼<lb/>
父没之年我尚遺腹曽是數嵗伯兄奄没一門惸惸孤<lb/>
兒稚女况以病母生何處所吾母劬瘠羣姊及嫁慰母<lb/>
目前姊為隣舍諸孫緜蠻明燈夜闌尚来母旁戯笑未<lb/>
還胡為一疾倐爾捐徂母之哭之淚㫁眼枯我之哭姊<lb/>
復憂吾母若是衰年其何以處柩車所經是為屋隅子<lb/>
母之情於此何如勿謂彫落此懐長畢野菆咫尺恍如<lb/>
昨日<lb/>
<pb n="KR4d0231_WYG_006-11a"/>
　　代朱季牟祭父縣尉<lb/>
年月日亡父縣尉以是日出殯伯樞諸孤謹以酒漿豚<lb/>
魚之奠敢昭告於柩下嗚呼空村送死肺裂胃傷豈為<lb/>
禍故来不可當一柩在堂兩柩兩旁<hi>一作房</hi>蚤哭夜嘆欲<lb/>
死未亡私喪奈何父為巨創芻靈即去㫁魂𣺌茫天乎<lb/>
不孝終古此觴<lb/>
　　代曹子微祭母二首<lb/>
九年冬十有一月五日癸酉孤子彖敬以巵酒豚魚之<lb/>
<pb n="KR4d0231_WYG_006-11b"/>
奠敢昭告於亡母孺人嗚呼空山送柩日其有㡬曽是<lb/>
灾禍颯焉又至天之降殃如不克斃迺者屠裂尚有母<lb/>
氏含辛茹苦同是哀死今則與誰號斂吾母零丁一身<lb/>
單弱一女大叫空堂其何忍處三日而斂哭者畢聚所<lb/>
視前喪寃乎已矣<lb/>
　　又代<lb/>
於乎未及半年乃送雙柩生人慘禍盡此於身况兹一<lb/>
杯是為永訣眼枯無淚瀝血以告<lb/>
<pb n="KR4d0231_WYG_006-12a"/>
　　代陳敦夫祭弟夀夫<lb/>
元年春三月乙未十四兄以酒漿魚蓛之奠致祭於故<lb/>
夀夫十五弟之靈嗚呼汝何促迫乃為此役竟滅其身<lb/>
無尸可哭亦有敝廬於斯百年誰是客死汝乃不反九<lb/>
十之母懸懸汝歸一日南風㡬回倚門豈謂汝死已閲<lb/>
數月聚屋一號眇視天末汝有㓜婦汝有弱子我不敢<lb/>
哭恐慟其母堂之左辟招汝魂魄無限傷心寓此巵酒<lb/>
　　代章由之又祭弟海陽尉<lb/>
<pb n="KR4d0231_WYG_006-12b"/>
元年夏四月既望越十有二日壬午故海陽四十弟以<lb/>
是日掩土從父之兄三十九兄以巵酒家餐哭之墓下<lb/>
且誶之曰少年登科少年宦遊少年而死於汝無所憾<lb/>
一區之墓阿雛未能祭而吾為之祭此汝妻汝母所以<lb/>
搥胸裂肺欲嘔其血者也<lb/>
　　代方士登祭母<lb/>
嗚呼吾母竟止是耶㫁機之訓嚴闔棺之夕隔千寃萬<lb/>
恨吐腸唾血晨朝日東靈車且發縱有巵酒纍纍兒女<lb/>
<pb n="KR4d0231_WYG_006-13a"/>
何情而為此一訣也耶嗚呼蒼天不孝蒼天<lb/>
　　代林家仲祭母<lb/>
嗚呼吾母之柩車未出門我則不敢即死吾母之柩車<lb/>
既出門吾又思所以畢吾母之念我亦不敢即死號天<lb/>
叫地情不逮語嗚呼寃哉嗚呼痛哉<lb/>
　　代林耀卿祭丈母<lb/>
於乎夫人偶来未還竟爾不起夫豈終焉盖亦有地生<lb/>
則敬事死其敢負置棺我屋哭之如母吁嗟白頭嫁夫<lb/>
<pb n="KR4d0231_WYG_006-13b"/>
育男一夕瞑目各東西南唯暮之春逺日斯至子来逆<lb/>
柩歸祀故里一杯長訣魂無悠悠義隨子歸我不敢留<lb/>
　　代陳敦夫祭母<lb/>
於乎吾母九十如百年巨木今其云亡何可告訴嗚呼<lb/>
哀哉昔先人未死乃如門戸一出母手况吾父既没而<lb/>
門戸纎悉非母其誰故我自童騃及今莫齒長子抱孫<lb/>
惟母是恃而不知有一日辛苦也言念及此涕血俱下<lb/>
嗚呼哀哉塗車既飭芻靈即逺平生母子如此巵酒嗚<lb/>
<pb n="KR4d0231_WYG_006-14a"/>
呼哀哉<lb/>
　　代陳子圭祭外舅<lb/>
嗚呼百年姻婭其来也舊何哉後進復生<hi>一作出</hi>華胄園<lb/>
則共蹊屋焉並霤豈謂一疾而不可救一官南海歸則<lb/>
拂袖人有是非我如童㓜所以死生皎皎如晝閭井共<lb/>
哀矧余甥舅追念曩昔雙涕如溜福也每哭心狂目瞀<lb/>
莫春雨寒薄薄醆豆雖則寓情此情曷究<lb/>
　　代曹敬曽祭父<lb/>
<pb n="KR4d0231_WYG_006-14b"/>
年月日亡父以是日成服孤子敬曽隨曽祖母祖母及<lb/>
母以酒漿魚豚哭酹於柩下喪禮不二斬謂天惟一天<lb/>
而父惟一父也三世嫠母乃屬之藐孤抑不知此身可<lb/>
以事三世之母如父之欲瞑目忍死出一語者否乎長<lb/>
號大叫天乎哀絶<lb/>
　　代友人祭陳伯順<lb/>
嗚呼伯順朋儔心髙場屋意健平生未騁竟死寒牎昨<lb/>
者同堂子亦脫屨早聞警䇿葩卉初抽豈其能殃竟不<lb/>
<pb n="KR4d0231_WYG_006-15a"/>
克夀子以妙年伉儷俱殞有子而嬰有母而老雙柩嵯<lb/>
峨何者心目官橋西行曉月東上一巵永訣千古摧心<lb/>
　　代鄭釋卿祭妹夫伯順<lb/>
嗚呼吾妹夘也死之百有二十六日而伯順死人世悲<lb/>
寃今昔殃咎未有如是其甚也吾與爾比隣與爾朋友<lb/>
與爾親戚平生胸腹豈一哭可了夘也事爾嵗月未乆<lb/>
男在稚齒女為乳下兒嗚呼哀哉少年夫婦同時彫殞<lb/>
乃留孩嬰墮人眼淚吾父母及爾母也各已白頭每一<lb/>
<pb n="KR4d0231_WYG_006-15b"/>
哭汝即腸寸㫁而心縷裂也天寒雙柩慘慘一巵百年<lb/>
未死痛不可盡嗚呼哀哉<lb/>
　<lb/>
　<lb/>
　<lb/>
　<lb/>
　<lb/>
　網山集卷六<lb/>
</p>
<p>
</p>
  </div>
<div>
<head>網山集卷七</head> <lb/>
    <p>
<pb n="KR4d0231_WYG_007-1a"/>
欽定四庫全書<lb/>
　網山集卷七<lb/>
　　　　　　　　　　　　宋　林亦之　撰<lb/>
　祝文<lb/>
　　試妝<lb/>
年月日曽孫某敬昭告於曽祖考妣某之女卜以是日辛<lb/>
夘適於鄧氏槃有酒漿几有殽蓛曰有鬼神是用以告<lb/>
　　惠安親迎<lb/>
<pb n="KR4d0231_WYG_007-1b"/>
年月日曽孫某謹以酒漿雞豚之奠敬昭告于曽祖考<lb/>
承事妣太孺人某適某卜以是日親迎迺如斯籩盥手<lb/>
以薦示不忘所由始也敢告<lb/>
　　陳子白醮婦<lb/>
迺滌斯缶迺蠲斯爼迺告於爾神此為庶人之禮也敢<lb/>
告<lb/>
　　章徽之醮婦<lb/>
乃仲次邴乃㳙良日乃以其婦盧氏見是雖非古是安<lb/>
<pb n="KR4d0231_WYG_007-2a"/>
得為非古也<lb/>
　　曹子微醮婦<lb/>
阿季之子彖以是日授之室所謂棗栗於物則微於禮<lb/>
則重也<lb/>
　　丹井罷齋<lb/>
惟是春月一来丹井山泉不枯夜竈無恐兹豈無相之<lb/>
道耶嵗行盡矣羣居謝去曰有巵酒以告於神神其必<lb/>
賜之飲此酒也<lb/>
<pb n="KR4d0231_WYG_007-2b"/>
　　紅泉堂集<lb/>
昨者羣居嘗於此乎假館一嵗之福唯神之錫今復為<lb/>
是集敢有告于神禮也敢告<lb/>
　　孔子廟上額<lb/>
年月日具官某謹以清醴之奠致告於廟門之神孔子<lb/>
門牆周徧六合乃如此土亦有宫庭祠題一新士氣十<lb/>
倍盥栗以告示不敢専也<lb/>
　　神祠<lb/>
<pb n="KR4d0231_WYG_007-3a"/>
年月日網山林某謹以果酌告於祠下昨者湘郷嘗一<lb/>
至乎此而此里衣冠燦燦可數今兹且来又何敢望先<lb/>
達亦以假館信宿必謁於神祠此為古道也<lb/>
　聘書<lb/>
　　鄒子西<lb/>
一門所出有如兄弟之驩百里相期還遂婚姻之請顧<lb/>
兹結好不待費辭惟於羣從之中曽是兩言而决載瞻<lb/>
萱草敢陳束帛之儀更把茱萸即聽雙魚之賜<lb/>
<pb n="KR4d0231_WYG_007-3b"/>
　　修仲<lb/>
去家十里夙聞矍鑠之翁有宅一區敢拜綢繆之問以<lb/>
夫婦之前定非卜筮之可憑謂闕然阡陌之殊而有此<lb/>
婚姻之好託丹青於束帛願走下風結忠信於百年請<lb/>
從今日<lb/>
　　曹子微<lb/>
登堂拜母不惟結好於一朝納采問名盖亦託昏於兩<lb/>
世豈謂老大尚許後来實惟乆要之不忘遂使請謁之<lb/>
<pb n="KR4d0231_WYG_007-4a"/>
如舊東床坦腹蚤聞二子之賢舅氏同心更藉片言之<lb/>
重<lb/>
　　章徽之聘盧氏<lb/>
官塘一帶有如杜鄠之間鹽海雜居敢辱崔盧之族况<lb/>
千里還家而事非曩昔豈束帛通好而語及綢繆為慕<lb/>
廣平之才名深愧嗣宗之子姪盟雖前定盖縁合席之<lb/>
驩吉有他来更賴大家之訓<lb/>
　　方徽之<lb/>
<pb n="KR4d0231_WYG_007-4b"/>
載瞻華裔是為百乗之家豈為蓽門敢拜儷皮之問盖<lb/>
慕賢者之必有後益慙稚子之未能文爰及仲春即諧<lb/>
佳偶三山可想已聞不日之盟一水非遙况是同邦之<lb/>
好<lb/>
　　陸提幹聘呉氏<lb/>
季札何其君子弗改前言陸遜未有逺名敢希貴胄實<lb/>
由數世之託遂合二姓之歡伏承某官第㡬小娘子夙<lb/>
藴婦儀㓜閑姆訓某第㡬學生某箕裘未習詩禮願依<lb/>
<pb n="KR4d0231_WYG_007-5a"/>
幸因匪斧之言輒拜委禽之請雖齊非偶也禮必在於<lb/>
固辭唯鄭有請焉盟敢忘于如舊<lb/>
　　陳子牙<lb/>
早以交情遂憑媒妁唯有取於丹青之託故不謀於龜<lb/>
筮之言豈邕南使者之家乃如姻偶實汶上故人之好<lb/>
素辱綢繆此雖藉於乆要盖亦歸於前定少陳菲幣即<lb/>
聽俞音<lb/>
　　回鄧氏<lb/>
<pb n="KR4d0231_WYG_007-5b"/>
結言而退尚賖半紙之書修好乃来還拜雙魚之賜自<lb/>
惟孱弱敢辱謙冲以不忘夫綈袍戀戀之心而又有此<lb/>
束帛戔戔之寵寧逡廵而弗聽當繾綣以如初亦以老<lb/>
夫欲男女婚嫁之畢請從今日有草木臭味之同<lb/>
　　惠安納采<lb/>
曽是生男唯欲婚娶之畢豈為擇對要先人物之求以<lb/>
賤息於城南讀書之時而名家有東床坦腹之問乃言<lb/>
繾綣不計道塗茍非同心之如蘭奚敢出疆而載質問<lb/>
<pb n="KR4d0231_WYG_007-6a"/>
名納采盖一從於先生之言自始及終若無預於迺翁<lb/>
之事<lb/>
　　回鄧氏請期<lb/>
恵而好我莫非秋實之言終焉允臧當卜嵗寒之月<lb/>
　　髙子羽請期<lb/>
卜云其吉是惟十月之交我不敢知更藉一言之决<lb/>
　　陳子白請期<lb/>
龜長筮短皆言暮嵗以相期橘緑橙黄况是一年之好<lb/>
<pb n="KR4d0231_WYG_007-6b"/>
處<lb/>
　　林履之請期<lb/>
𤣥冬十月欲修秣馬之儀黄髮一言即聽扺龜之决<lb/>
　　回鄧氏定日<lb/>
五禮已備又傳聞於尺牘之来十日為期當再拜於大<lb/>
門之外<lb/>
　<lb/>
　網山集卷七<lb/>
</p>
<p>
</p>
  </div>
<div>
<head>網山集卷八</head> <lb/>
    <p>
<pb n="KR4d0231_WYG_008-1a"/>
欽定四庫全書<lb/>
　網山集卷八<lb/>
　　　　　　　　　　　　宋　林亦之　撰<lb/>
　青詞<lb/>
　　真君生日<lb/>
槖籥何私凡有求而皆至乾坤未毀如常睹於始生敢<lb/>
憑祕章少露微悃伏念臣某等同此宇宙雜然憃愚為<lb/>
血光之所蒙去道體而益逺惟是巨靈彌誕之月乃為<lb/>
<pb n="KR4d0231_WYG_008-1b"/>
暮春祓除之時𤣥斾遙臨常恐六合之隘長劍所指即<lb/>
看五嶽之摧有是神明接於耳目爰抽㝷於仙笈用報<lb/>
答於良辰伏願邈爾蒼龜翩然黎駟雖莫測於莽眇之<lb/>
際若有觀於胚胎之初白日青天茍於斯而不老紫袍<lb/>
金帶宜與是以長存<lb/>
　　祈雨<lb/>
吁嗟求雨適當仲夏之時膚寸合雲敢起崇朝之望是<lb/>
雖人欲其亦天心竊惟並海而耕可以為田者少雨不<lb/>
<pb n="KR4d0231_WYG_008-2a"/>
時降嵗其多荒矧是懐新之苗已如藴崇之蔓非呼天<lb/>
而有禱即望霓之無由爰躋龍蟠以救龜坼伏願羣仙<lb/>
並下列聖洞昭掃藴隆於須㬰望阡陌而沾足無逺不<lb/>
被沛然三日之霖可祝而来倐爾一念之頃<lb/>
　　李監倉<hi>希彭</hi>祈安<lb/>
同此太空孰是隂陽之患蠢然有物莫逃疾病之攻身<lb/>
不自由天其可問伏念臣爰自初仕唯知有公官雖賤<lb/>
而薾爾忘疲日不足而繼之以火以是彫憊忽如沉冥<lb/>
<pb n="KR4d0231_WYG_008-2b"/>
海角無醫途人試藥幾頃刻而莫救偶喘息之僅存寡<lb/>
過未能殆去生於一髮捫心自咎恐獲譴於三官乃罄<lb/>
單辭庶通𤣥鑒念星辰之不逺問罪垢之自来微妙難<lb/>
窮敢恃有涯之養生成可託莫如無禍之長<lb/>
　　又代<lb/>
厯官三十年敢後簡書之畏去家二千里遽纒風木之<lb/>
憂輒自内慙豈為天譴伏念臣賦性褊急為人憃愚何<lb/>
疾病之相嬰有手足而無用閉門養疴於臣之身固無<lb/>
<pb n="KR4d0231_WYG_008-3a"/>
不可隳官曠職於公之事竊所未安爰藉科儀式禳垢<lb/>
禍大空所聚若混沌而無知一物雖微實生成之是託<lb/>
　　陳監場夫人<lb/>
觀乎宇宙不逃轉徙之中適爾形骸敢作乆長之想幸<lb/>
延嵗月莫謝穹旻伏念妾林氏依村結廬去囂逺市以<lb/>
此為寡過之道庶㡬有殘息之留大化𣺌茫豈微塵之<lb/>
或數行年八十偶斜日之尚存念人世之㡬何於中夀<lb/>
而盖鮮或頃刻須㬰之已滅或春秋晦朔之不知孰謂<lb/>
<pb n="KR4d0231_WYG_008-3b"/>
畸人有如晚嵗敢憑真笈之語用答皇天之慈伏願翩<lb/>
翩雲軿粲粲月御唯是一念之頃有来萬里之遙風燭<lb/>
逡廵偶有餘年之幸乾坤浩博難名報徳之私<lb/>
　　趙縣丞<hi>伯達</hi>
三月聚糧曽有𣺌茫之請一年好處敢忘槖籥之私輒<lb/>
罄丹衷仰酬𤣥鑒伏念臣某江湖短褐杞菊枯腸空山<lb/>
矻矻以為勞青雲悠悠而不偶非敢望於金閨之彦殆<lb/>
有同於山澤之癯昨者微官本自太上重熙之日終焉<lb/>
<pb n="KR4d0231_WYG_008-4a"/>
中第又惟隆興曠世之恩自視無他技焉莫非有造物<lb/>
者敢憑真誥用欵蒼靈謂千年有此遭逢豈一藝得於<lb/>
鞶帨兹大徳以罔報愧單辭之甚微白馬青袍已見長<lb/>
年之有託雙松鉅竹更祈他日之無慙<lb/>
　　曹錢監夫人<lb/>
大化晦冥奚有萬殊之辨至仁惻怛或憐匹婦之愚俯<lb/>
盡微衷仰投𤣥鑒竊念妾陳氏未過壮嵗早喪良人顧<lb/>
隻影以自憐㫁此生之長畢謂是嫠獨庶無咎殃豈為<lb/>
<pb n="KR4d0231_WYG_008-4b"/>
殘朽之年有此疕瘍之苦雄黄石膽已盡索於方書倍<lb/>
阿鮭蠪恐或侵於夢寐無所告訴徒切呻吟敢憑仙笈<lb/>
之琅琅有覩明星之皓皓伏願帝車遙降魁象来臨於<lb/>
有無恍惚之間得璀璨翩躚之狀人情不逺窮必至於<lb/>
呼天道體難名福莫長於無禍<lb/>
　　王縣丞夫人<lb/>
至精莫睹孰窮字物之心㓜女何知敢有呼天之請盖<lb/>
言悲痛曽是欵求伏念妾亡母林氏少雖宦遊壯而嫠<lb/>
<pb n="KR4d0231_WYG_008-5a"/>
處唯田畝經營之念無毫毛過當之思不謂三年有藥<lb/>
裹闗心之苦胡為一夕隔泉臺長夜之悲自憐兒婦之<lb/>
愚莫知罪垢之故敢憑素簡用扣朱陵是為度人之津<lb/>
梁故起念母之夢想伏願泠然雨帶恍若雲裳雖相去<lb/>
於杳冥若有接於耳目莫言五女於緩急以無能即見<lb/>
九幽在頃刻而得度<lb/>
　　張景言為父母<lb/>
問死而問鬼神孰制短長之命呼天而呼父母莫勝號<lb/>
<pb n="KR4d0231_WYG_008-5b"/>
裂之情祗叩瑤壇興陳丹懇伏念臣某亡父從政郎可<lb/>
逺嚮從壮嵗叨竊微官盖有時而為貧故不憚於渉遠<lb/>
戍𤓰欲去書筒亟来臣適造門母已隔世臣之血方繼<lb/>
臣泣而盡臣之父復枕臣膝而亡况弟妹之兩捐兼奴<lb/>
婢而同逝嶆峨載柩縹緲還家下三水之孤舟瘴来似<lb/>
墨出萬里之巨海浪髙如天夫何罪愆有此凶譴爰藉<lb/>
超生之科笈用為度死之津梁伏願列聖洞垂羣真並<lb/>
下聽歩虚之冩水去㫁梗之羇魂地北天南豈在大空<lb/>
<pb n="KR4d0231_WYG_008-6a"/>
而或異䑕肝蟲臂一歸至道之不言<lb/>
　疏<lb/>
　　重建龜山塔院<lb/>
螺紋江頭乃萬家之繁市龜山塔下有百年之精廬不<lb/>
惟此桑邦祈福之場况是古莆菴行道之處何忍毀瓦<lb/>
忽如故墟有欲發一念之微似又非隻手之力敢求諸<lb/>
檀施同結此善縁<lb/>
　　福真觀開堂<lb/>
<pb n="KR4d0231_WYG_008-6b"/>
丹井名區𤣥都勝地有来儌福曽是問津茍為蔬食之<lb/>
弗充即見香火之或廢敢求檀施有開倒廩之懐勿謂<lb/>
神仙自多辟穀之術<lb/>
　　衆人祈雨<lb/>
吁嗟求雨已無望於雩壇翻覆為雲更有祈於龍井謂<lb/>
人事之已盡庶佛力之可憑即見巨靈有来膏澤<lb/>
　記<lb/>
　　遊羅漢院記<lb/>
<pb n="KR4d0231_WYG_008-7a"/>
九月二十日月魚子同吾黨十有二人遊鍾山日向夕<lb/>
幽趣未足更登一小垤望其下有破屋一區或識為羅<lb/>
漢故院四邉無尺椽惟中夾一古殿傾﨑僅存殿中有<lb/>
數隻几子塵埃一色睨而視縱横皆佛軀或㫁其臂或<lb/>
闕其鼻壁之西北角有聖僧椎子一枚蟲食其半屋梁<lb/>
上掛一片破甑翩翩欲墮而世尊尚巍然於髙坐上開<lb/>
目微笑如鄉者說法時也同游見之傷嗟不已予遂以<lb/>
手摩挲蟲注椎子生賛歎心云此真所謂法王法如是<lb/>
<pb n="KR4d0231_WYG_008-7b"/>
也又有語我者此去大湖十數里有一院目之為大藍<lb/>
南北西東固無籬壁佛殿上頭亦無屋子蕭然數柱㷀<lb/>
㷀而立下有大藏經一櫃櫃板已壊爛而經巻所寄乃<lb/>
在風雨草露中半為蟻窠半為朽壤耳又西過横塘一<lb/>
帶有如東林不惟薪石既毀所謂故基徃徃莫辨前後<lb/>
沙門惟指一草峬為住持予聞此語不覺失笑隻履西<lb/>
歸謂佛法即滅所賴有此生生無滅也月魚子平生不<lb/>
學佛偶聞此語便欲冩之碑隂而草莽無有刻之處入<lb/>
<pb n="KR4d0231_WYG_008-8a"/>
門已昏黒即促燈書之聊以補傳燈録之闕彌勒下生<lb/>
當有肯吾語者不也<lb/>
　上梁文<lb/>
　　海口夫子廟<lb/>
伏以虎符十里有嚴爼豆之容鳬舄一同爰重簠簋之<lb/>
事奚為煮海乃獲升堂竊縁曩昔之時有是神明之像<lb/>
既不可毀所宜更新况㫁垣敗壁之猶存有故國喬木<lb/>
之可想行人怵惕過者悲吁若是榱題或遷延於嵗月<lb/>
<pb n="KR4d0231_WYG_008-8b"/>
之後吾恐貌像已破壊於塵埃之中兹誠痛心所恨無<lb/>
力恭惟判府安撫節使大丞相當文翁之寄負周公之<lb/>
才訪祀典之有無參曲臺而斟酌仍其故址易以新簷<lb/>
豈以禮而許人盖縁情而起義宫牆未改即觀百堵之<lb/>
成草木肅然如對兩楹之奠凡兹里巷所謂衣冠敢不<lb/>
駿奔有同執役適已㳙於良日爰用跨於修梁請奏驩<lb/>
謠以為盛事<lb/>
兒郎偉抛梁東從此絃歌清夜同想得螺蚊添好語近<lb/>
<pb n="KR4d0231_WYG_008-9a"/>
来龍爪又花紅<lb/>
兒郎偉抛梁西兩兩畫梁如綵霓重見二年春二月五<lb/>
人同日上雲梯<hi>乾道二年海口有五人登科明年又為淳熙二年也</hi>
兒郎偉抛梁南八月黄花秋意酣况是圃邊曽學射曲<lb/>
江好好看頭銜<lb/>
兒郎偉抛梁北萬木蒼蒙聳山脊未說橋邊駟馬歸里<lb/>
閭已自生顔色<lb/>
兒郎偉抛梁上海内元戎舊丞相不有主盟如此翁斯<lb/>
<pb n="KR4d0231_WYG_008-9b"/>
文安得今無恙<hi>史丞相浩</hi>
兒郎偉抛梁下牛刀去袂何時把它年欲作舞雩碑記<lb/>
取祠邊曽下馬<hi>縣大夫劉敦昨嘗走海上經營故祠也</hi>
伏願上梁之後鄉田忠美風俗康淳即見海涯有同沂<lb/>
水青雲雋士已遶月以齊飛黄巻逸才更摩空而直上<lb/>
同是沾丐以極驩欣<lb/>
　<lb/>
　網山集卷八<lb/>
</p>
<p>
</p>
  </div></body>
</text>\m</TEI>
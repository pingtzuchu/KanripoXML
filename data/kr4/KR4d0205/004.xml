<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>縉雲文集</head> <lb/>
    <p>
<pb n="KR4d0205_WYG_004-1a"/>
欽定四庫全書<lb/>
　縉雲文集<lb/>
　　附録<lb/>
　　　古城馮侯廟碑<lb/>
左朝請大夫提㸃成都府刑獄公事馮侯諱時行字當<lb/>
可隆興元年死其官侯有功業於時死凢四季名山進<lb/>
士喻大中合邦人之思築宫于縣之古城以俎豆侯又<lb/>
三年駒來守雅州考侯事之終始刻之石先是經界之<lb/>
<pb n="KR4d0205_WYG_004-1b"/>
旤此邦實烈方經界之令甫頒民恐懼犇走徇朝廷之<lb/>
法不敢輕售其姦法既行久且翫姦民始生心爭為僥<lb/>
倖之槖取前日之令紛更之而弊始錯出跬歩之田而<lb/>
受倍蓰之税連阡陌者以巧倖入輕租破業析産瘠溝<lb/>
中者枕藉幾蹈湯火之酷將且十年而侯持節而來問<lb/>
民疾苦首得此蹙然為之寢食不遑毒於民者莫烈此<lb/>
即閉閤書奏報天子乞仍其故既畫可行民懽迎曰吾<lb/>
今更生矣及侯死民聚哭曰我有室廬侯畀我使獲弛<lb/>
<pb n="KR4d0205_WYG_004-2a"/>
然安居其下有田以耕以飽皆侯賜雖一飯必祝大衆<lb/>
斥七十萬錢縛屋二十五楹中為堂塑侯像挾以兩廡<lb/>
民歲時歌舞其下水旱厲疾必禱侯亦能出為旤福以<lb/>
恐動其民而食其土自侯為部使者經畫邊事尤縝密<lb/>
此邦著之令甲世守焉侯恭南人明果敢斷足以當大<lb/>
事文尤高古人不敢斥其字目為縉雲先生紹興初宰<lb/>
通義之丹稜以政最召行在所時權臣柄朝撓節徇女<lb/>
真之和侯斥其非是對天子言剴切出守萬州部使者<lb/>
<pb n="KR4d0205_WYG_004-2b"/>
迎附權臣侯退居里社凢十年權臣死復出為州守蓬<lb/>
黎及天彭遂持節以死侯所在政卓異多去思民必祠<lb/>
之夫考風俗著其媺惡太守事也是故為之記而繫之<lb/>
以聲詩使邦民歌以妥侯靈詩曰潔罇罍兮酒洌清籩<lb/>
豆靜嘉兮肥腯其牲坎坎擊皷兮式和且平攜持父子<lb/>
兮進侯庭維廟孔嚴兮有覺其楹寢簟孔安兮維侯是<lb/>
寧維侯相民兮式臨爾誠雨我田兮澹澹其盈欲暘而<lb/>
暘兮牸犢肆耕厲鬼驅左兮風不暴盲維侯是安兮侯<lb/>
<pb n="KR4d0205_WYG_004-3a"/>
無遽征朝奉郎權發遣雅州軍州亊主管學事㳂邊都<lb/>
巡檢使蹇駒撰<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0205_WYG_004-3b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　縉雲文集附録<lb/>
</p>
<p>
</p>
  </div>
</body>
</text>
</TEI>
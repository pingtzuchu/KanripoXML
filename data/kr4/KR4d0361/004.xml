<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>字溪集巻四</head>
    <p>
<pb n="KR4d0361_WYG_004-1a"/>
欽定四庫全書<lb/>
　字溪集巻四　　　　　　宋　陽枋　撰<lb/>
　　書<lb/>
　　　誨少箕炎卯侄昻<lb/>
向來曾説見得天地一箇大裹萬物零零碎碎盡在其<lb/>
中相爭相靡相誇相耀各自見他别有世界可喜可樂<lb/>
而不自知特滄溟中一浮漚沙礫初何足道那是如此<lb/>
説正欲姪軰大做心懐令與天地同其廣漠則自見得<lb/>
<pb n="KR4d0361_WYG_004-1b"/>
世間萬事萬物都不濟事則心體靜虛豁然大公仁道<lb/>
流行無邊無際富貴利禄金珠寳貝屋宇田宅顔貎容<lb/>
色青春芳年紛競馳逐從此剪斷想後來所存亦畧見<lb/>
得是如此屢觀來書於言語覘之矣此知崇之學也今<lb/>
既脱得此一邊了却又湏於事物紛擾轇轕之中觀之<lb/>
㑹通以行典禮春夏秋冬生養斂藏富貴貧賤浮沈利<lb/>
達少壮衰老飲食起居凡人情之所不能免者都一般<lb/>
一件與他接應酬酢令各得其宜各適其所而於應事<lb/>
<pb n="KR4d0361_WYG_004-2a"/>
接物處把前日髙明廣大道理牢守堅執隨宜區處而<lb/>
終不為他事物牽引帯累方是裁制得宜便見仁義凖<lb/>
則只是恁地更無不知不覺被他纒繞喚去做拖泥拽<lb/>
水的事矣所謂隨而不隨方不失為隨應而不應方不<lb/>
害其應便是能定能應無将迎無内外此則聖人於天<lb/>
地相似的意思不是禅不是仙如此應來應去漸漸熟<lb/>
了便見得化而不測的氣象似此下功方是有用之學<lb/>
所謂妙萬物者亦初不離乎萬物也若都齊遺了天下<lb/>
<pb n="KR4d0361_WYG_004-2b"/>
萬事萬物則學要做甚只是如今學者先要見得大本<lb/>
用十分功夫通貫合為一心之主大本既立然後生枝<lb/>
出葉開花結實撒出做不妨若心中初無此道理一向<lb/>
便要應事接物漫説於此要學聖人終只走向錯處去<lb/>
做終身終無所得當初聖人教人自掃洒應對學去此<lb/>
是教初學小孩時事只縁孩童未有大知覺所以教他<lb/>
且恁地習去到他強壮觧悟時自與至道相㑹今姪軰<lb/>
既有年嵗當是大學成就之時不容更如此下功却從<lb/>
<pb n="KR4d0361_WYG_004-3a"/>
源頭理㑹而散之於事事物物方得濟事吾向來所言<lb/>
為知崇説今所言為禮卑説當初不言此一叚意使姪<lb/>
軰先窮究天地大本一邊做然後合匝若知崇禮卑一<lb/>
時衮説恐又晦而不明煩擾紊亂則學不成所以又似<lb/>
與前賢不同者此則劣叔各有見而如此不欲拘於先<lb/>
賢之法門而要歸一致而己承報及讀詩傳不覺吟詠<lb/>
之深夫求道亦如此未見道時只知浮世濁俗日夕所<lb/>
見似當然如此既見得至道了外面紛華便不干事所<lb/>
<pb n="KR4d0361_WYG_004-3b"/>
以行起坐卧云為動作只知參前倚衡都是此理靜時<lb/>
如醉如癡動時如顛如狂凡作一事做一件必誠必敬<lb/>
蓋心志精專用功縝宻古人事為多如此今世忽畧怠<lb/>
慢窮智力以求利所以見人詫怪他元不知其味不見<lb/>
其好也且如今時得一件古者製作便十分精工妙宻<lb/>
今人做他的不得便可想其不是一朝一夕草草倉忙<lb/>
的事今人讀書便要及時省觧了當便要即日成聖成<lb/>
賢一不如所求當時舍放了如何學得大學中庸孔孟<lb/>
<pb n="KR4d0361_WYG_004-4a"/>
事業姪軰既有自得更宜精進此是自家心中獨自曉<lb/>
觧的事不可與旁人説的亦不容著語雖著語亦不道<lb/>
得那妙處喜處自樂處終是説不得肫肫其仁淵淵其<lb/>
淵浩浩其天鳶飛魚躍然是費形容了學如元凱徒成<lb/>
癖文似相如止類俳獨立孔門無一事只輸顔子得心<lb/>
齊亦必有間而及此開一姪亦煞進日夜與語甚暢快<lb/>
而有文公所謂説得太快之病天地間事不是一言片<lb/>
語可了禅家道大千諸世界普見法王身他説了曾做<lb/>
<pb n="KR4d0361_WYG_004-4b"/>
得甚如今只是力行能行得些子便有些子道理看人<lb/>
著力如何今人説做得一件是亦自好細思之一件事<lb/>
亦何曾都做得是只大綱箇穏煞有未是在若太快説<lb/>
了将來便是不用功只成窮禅<lb/>
　　　與誼儒姪昻書<lb/>
官事本不累人在古人是行所學今人只為不曾致知<lb/>
所以覺得反為人心之害去年黔中収姪書説小兒資<lb/>
質固好只恐為官事累今到此觀之果有此意思此皆<lb/>
<pb n="KR4d0361_WYG_004-5a"/>
是未做官時學力不充見識未定一旦登仕版便隨波<lb/>
逐流莫知主持今日日為他㸃檢病痛頗磨得分數将<lb/>
來也是四十嵗方説得成就只令他就兩考求教官逺<lb/>
闕而歸十分下精神讀書數年必有自得亦趂某未甚<lb/>
冬烘可與講究耳今年杜門謝客把從前書仔細詳玩<lb/>
見得越越難説難行越越下喫𦂳工夫而道愈精愈宻<lb/>
真見聖人立卓殊不可及又恨休官不早悠悠過了數<lb/>
年矣但血氣頓衰亦覺光隂不多不知更進㡬分苦思<lb/>
<pb n="KR4d0361_WYG_004-5b"/>
與姪相逺不能日夕相近動著便説有時合當商量處<lb/>
甚多過時又多忘去紙上寫歸的能㡬何乎然心中所<lb/>
言筆端亦莫得而盡甚覺此地孤单只湏良朋數人相<lb/>
與訂議庶道有所開廣則樂何可言進可姪自是通曉<lb/>
明悟如姪與談義理時下亦明知好處境界才言語落<lb/>
時又世俗名利沒溺之態即復如故将來只是畧曉得<lb/>
恐行却難也若要大叚曉得須是十分痛将舊習掃除<lb/>
文公所謂從頭拆洗然一畨亦不淨且做十年説却須<lb/>
<pb n="KR4d0361_WYG_004-6a"/>
有得今人學得深知得實的人只開言出語動容之間<lb/>
便見了姪見性未必似進可姪時𦂳却深潜反覆然後<lb/>
得之所以便有服膺氣象此尹張久暫之别處也某若<lb/>
西歸只於山林村落潜心玩理求所未至不欲更泛泛<lb/>
悠悠坐失難得之光隂也某見今時煞有圖象講説了<lb/>
此學極是支離散漫後學必多訛誤甚為斯道憂如今<lb/>
玩聖人之言惟日孜孜猶未見其當來本心是如何才<lb/>
見些子小小徑路便躍如其中觀喜呌呼作天來大世<lb/>
<pb n="KR4d0361_WYG_004-6b"/>
界喚人共看囬視數千年上聖人在何處某日夜為此<lb/>
懼所以不欲贅一辭於聖人經書只求為深造之學耳<lb/>
况世俗各有議論是其所是丁寜痛切言終無益講説<lb/>
一事甚非叔之本心也近來便看中庸大學語孟否向<lb/>
時己曉得的今又不然了姪必自知之此學時時不同<lb/>
年年别有好處<lb/>
　　　與袁峽州書<lb/>
領翰擘緘不徒故人之情隆厚其實亦足以見方寸靜<lb/>
<pb n="KR4d0361_WYG_004-7a"/>
定學力至到令人景慕今時位望稍髙則辭未免有富<lb/>
貴態公謙謙有終非真自得焉能如是來教謂某留有<lb/>
餘不盡地歩以遺後人似有未安古之聖賢仕止久速<lb/>
一惟理道義命是聽豈復商功計效觀孔孟顔閔曾雍<lb/>
便自可見某嵗晚叨冐便是造物不使過有所為况值<lb/>
時艱職守卑賤一件做不得漫食君禄實用自愧投閒<lb/>
置散乃分之宜存留地歩非本心也公心志恬退殆與<lb/>
某相似長令郎今嵗登第季駒已捧能書盛事一時萃<lb/>
<pb n="KR4d0361_WYG_004-7b"/>
聚然亦豈公用心謙退以塞此地歩㦲大扺積善之家<lb/>
必有餘慶道理自然如此但積善者初不為有餘慶而<lb/>
為之耳承知㸃得數秩書不虛度日月且自覺嗜學不<lb/>
衰鷄鳴而起不知年數之不足甚善甚善此意與發憤<lb/>
忘食樂以忘憂不知老之将至相類必髙明洞達一疵<lb/>
不存然後説得如此亦可以見教一二俾得以繼踵躡<lb/>
足同此樂否人生到得不知老之将至便是仁者不憂<lb/>
知者不惑勇者不懼分量某亦畧窺見此形象而行有<lb/>
<pb n="KR4d0361_WYG_004-8a"/>
不至殊自慊悵切望誘掖教誨之某意雖不在仕進却<lb/>
欲與同志之士講明義理之學庶或有晚軰樂向此邊<lb/>
則異時亦可助扶正道開淑人心亦不為素隠而無補<lb/>
於世也<lb/>
　　　又<lb/>
相望千里江山隔人然聲氣應求有非逺近形迹之所<lb/>
能間此心亦不知其所以然想君子方寸均同此也忿<lb/>
山慾澤名塲利肆滔滔歸徃不可禦遏而契文悠然見<lb/>
<pb n="KR4d0361_WYG_004-8b"/>
南山文公言復小而辨於物是大黒暗中忽然一㸃光<lb/>
明逈與衆别如契文襟期又豈止一㸃光明合下如此<lb/>
融透更願涵養精進須到聖人無復境界某雖不日見<lb/>
睟盎顔色而每於辭氣間决知能了此事如今眼前殊<lb/>
未見知而好好而樂之者某老矣無得欲投閒就僻更<lb/>
讀聖賢書數年而時事未寜邇來局勢又改不知秋聲<lb/>
復如何只頑跧隨分臨時相度而己不能預為謀也近<lb/>
上投簮之請甚非本心頑軰不知人意却以光泉壤之<lb/>
<pb n="KR4d0361_WYG_004-9a"/>
説外自紛紛某謂掛冠求遷秩大是貪名自家既已不<lb/>
要此物是事都不計較便了何必更求人知邪此世人<lb/>
之失而兒軰乃欲效之亦足笑訝<lb/>
　　　辭平舟聘禮書<hi>程都大名逄辰</hi>
伏惟明公自建臺至於開閫西川之士所以繢畫殊勲<lb/>
絺繒盛德者充篋笥而盈几閣矣某腐火宵行敢近太<lb/>
陽飛邪惟明公持一定力而消危疑西蜀生靈倚公為<lb/>
命時邁其福則亦輿人之所樂道也某無一營營掩闗<lb/>
<pb n="KR4d0361_WYG_004-9b"/>
倦坐忽寳翰與殊禮俱來光寵華煥驚喜加集啟緘伏<lb/>
讀知君子用泰不遐遺而録小善於時事艱棘中創見<lb/>
盛典令人感慨興起但某暮景方得師餘三十年痛自<lb/>
鞭筞而烏頭力盡病痛百出加以衰朽侵凌目昏健忘<lb/>
實不堪表儀後來之秀文公反小山操正為素隠者設<lb/>
某非敢膏肓泉石惟聰明不及前時道德日負初心視<lb/>
影崦嵫分當置散耳光霽融明必能憫而諒之腆儀不<lb/>
敢祇拜敬就來介回納名樽跪受薦嘗但恐十分醉而<lb/>
<pb n="KR4d0361_WYG_004-10a"/>
光風一片飛耳魚腹之南洪雲垂天某父子得以相依<lb/>
陟此晏嵗開春曲望畀小學生奔走于前一缺彼時尚<lb/>
得支笻負墻與立㳺楊之雪至幸至願<lb/>
　　　辭余古愚聘禮書<hi>名晦四川制置</hi>
兹承用上敬下專介賜緘曲有招徠之命且欲使國人<lb/>
有所矜式閣下求賢髙誼薄日月而齊霄壤矣某有何<lb/>
學問足以當此曩者曾聞性善度先生教以天理人慾<lb/>
界限不過日用常行隨事省察服膺二十年斯之未信<lb/>
<pb n="KR4d0361_WYG_004-10b"/>
記問之學何足為人道邪加之崦嵫峻迫疾病零丁去<lb/>
嵗健忘目昏今兹足膝攣急正朱文公所謂無復強健<lb/>
之理某摧頽如此只得分安閒適委順俟命實非隘軒<lb/>
冕輕後學以為髙也寳帖敬用襲藏腆儀不敢祇受謹<lb/>
再拜授來介囬納隆暑漸至歩足當騎邊師老矣更冀<lb/>
感勵将士茂立殊勲慰君民重望憑楮僣越伏乞鈞照<lb/>
　　　與文活庵書<lb/>
明公跡欲藏而道彌顯上新美治化思賢側席華職寵<lb/>
<pb n="KR4d0361_WYG_004-11a"/>
加温㫖促召在明公一毫無所加但生民熬熬日在膏<lb/>
火鎮望先生道援斯世席之康荘南寜雲蘿煙壑恐非<lb/>
久焉依戀之所也某自顧摧頽與世乖謬日望温風廬<lb/>
月欲伴幽姿小草娯晝其間不謂化爐穹壤又歸埏埴<lb/>
鈞播中莫自隠退靜思活庵胷次一理融明八荒同宇<lb/>
隨物付予成象成形益足以見某之固陋寒淺恍恍然<lb/>
自覺如徹帡幪樂不可盡為感不足言也但恐一溺宦<lb/>
海把握不牢不無俯仰馳逐之迂濡首觀頥失此良貴<lb/>
<pb n="KR4d0361_WYG_004-11b"/>
益用戰懼昔伊川言今自供職只第一件便做他的不<lb/>
得和靖謂只當時起來便錯了真儒大賢尚且如此不<lb/>
才何人敬當以理自守益堅初志黽勉奮發求進此道<lb/>
聽其所成庶無負知遇而巳<lb/>
　　　與蹇晉堂書<lb/>
某徃桃源寓居有靈巖一寺洞徹山後小溪清冷自洞<lb/>
流出寺亦髙敞幽邃可以娯志可以玩書然百念俱灰<lb/>
生此浮世無一物可欲只有一箇性理是靠實受用欲<lb/>
<pb n="KR4d0361_WYG_004-12a"/>
得可共商量數軰共話㫖趣而不可得掩闗兀坐無言<lb/>
度日而己伏觀來書立志髙孤見道明徹力行靜定滔<lb/>
滔逝川有此特立人哉肅容企敬懐不能己繼而靜念<lb/>
天地變化草木蕃天地閉賢人隠皜皜易汚錚錚難全<lb/>
醊糟揚波既非聖人之道危行言孫全身逺害亦有良<lb/>
躅夫子仕止久速之規孟氏就三去三之論簡兮之詠<lb/>
考槃之什綽有鳶飛魚躍之天圓融和㑹左右逄原君<lb/>
子果無入而不自得也世道轇轕百累滿前何日瞻晤<lb/>
<pb n="KR4d0361_WYG_004-12b"/>
一吐浩蕩乎<lb/>
　　　與宋東山書<lb/>
啟䝉先天三畫八卦圖説所謂四正乃東南西北四方<lb/>
為四正故乾坤坎離為四正卦兑震艮巽便不是四正<lb/>
了其乾坤坎離謂之四正者翻來倒去一卦只是一卦<lb/>
變易不得故曰四正其震倒便是艮巽倒便是兑所以<lb/>
大過中孚頥小過便是兩卦翻轉作的便與乾坤坎離<lb/>
不同又中孚是厚畫的離頥是大的離小過是厚畫<lb/>
<pb n="KR4d0361_WYG_004-13a"/>
的坎大過是大的坎則四卦又是坎離之變乾坤變不<lb/>
得所以為大父母到這裏坎離便不是乾坤矣兩圖方<lb/>
位似亦各有意未容便咎覆梓之誤也文定八卦只言<lb/>
巽艮半用乾坤不用與文公坤猶半用乾全不用不同<lb/>
抑别有見乎<lb/>
　　　寄示誼儒姪昂<lb/>
昨趙傳之書云易上下經卦不等對以反對算之元只<lb/>
上經當十二卦下經當十二卦亦見其用心好學却更<lb/>
<pb n="KR4d0361_WYG_004-13b"/>
令看上經當十八卦下經當十八卦隂陽爻䇿數皆等<lb/>
亦足見易之自然也近収黄都運書見教宋夀卿反乾<lb/>
坤二卦圖説乾後三畫屬坤坤後三畫屬乾乃隠然之<lb/>
否泰他以十二月建律吕相生推之亦自好却要不用<lb/>
火珠林配納甲法以為差誤所以黄先生得得來問蓋<lb/>
火珠林坤卦是乙未乙已乙卯癸丑癸亥癸酉夀卿云<lb/>
坤初六當未六二當酉六三亥六四丑六五卯上六已<lb/>
他要配成乙未乙酉乙亥癸丑癸卯癸巳所以見丑卯<lb/>
<pb n="KR4d0361_WYG_004-14a"/>
已屬乾是隠然之否卦他却未曉地右運之説黄先生<lb/>
則以坤下生故自酉至亥亥而丑卯己未亦差講夀卿<lb/>
書尾又引麻衣易當於羲文心地上馳騁勿於周孔脚<lb/>
跡下盤旋此是戴主簿偽書文公所親見而作文闢之<lb/>
矣夀卿未見文公説故引用然未知四聖人如何分心<lb/>
地脚跡又何馳騁盤旋也此囬黄漕使書已辨之矣<lb/>
　　　與宋東山書<lb/>
納甲不足以比禹文惟權其輕重自是如此然姑以擬<lb/>
<pb n="KR4d0361_WYG_004-14b"/>
其似云爾况以聖人在時斥去納甲而不用乎大撓作<lb/>
甲子那時便有支干了聖人自曉得所謂治厯明時當<lb/>
時只付之羲和成周職之太史算來亦不創出於漢儒<lb/>
要此不必深辯吾人如今只是用心於内力求仲尼顔<lb/>
子樂處曾子忠恕一貫使心中義理如日之中天則六<lb/>
合之内不遺㣲小容光必照無徃而非日之所到也向<lb/>
伊川見尹言明説得一句是則令更涵養嵗月易過義<lb/>
理難窮直須要到精義無二何思何慮處若才見一義<lb/>
<pb n="KR4d0361_WYG_004-15a"/>
便執定論辯一二年尚凝滯不消亦一件病痛也乾坤<lb/>
坎離為四正此自康節及前賢皆如此説只以先天圖<lb/>
中墨界子不正子午卯酉之中亦看得好但康節謂數<lb/>
常踰之不必乾坤坎離正端在墨界中譬如重慶府主<lb/>
豈必在重慶千里之中帝王都邑亦如此却須喚帝王<lb/>
所都為中正方得若用墨界為中則兄以何卦當之千<lb/>
萬不必於此枉用功夫論納甲事某不是道尊友無攷<lb/>
證亦不是要存近忘逺但尊友所説是律吕相生耳而<lb/>
<pb n="KR4d0361_WYG_004-15b"/>
納甲又是配六爻法若言起厯自是用律吕相生若言<lb/>
納甲又當從配六爻法兩不相妨而不相合便如伏羲<lb/>
先天是定體的易大禹九疇是尊陽抑隂之易文王後<lb/>
天又是日用之易却不容伏羲之書執定其説而以九<lb/>
疇後天為不可信從也易學有多少千門萬户曲學名<lb/>
家亦無不皆通則有醇疵偏全淺深而已尊友更數年<lb/>
淹該通貫渙然氷釋怡然理順便無這般拘礙那時胷<lb/>
襟與天地為一百家之説嘒彼小星亦無庸為言矣毎<lb/>
<pb n="KR4d0361_WYG_004-16a"/>
辱惠教雖不能熏香再拜未嘗不肅容整襟荘誦字字<lb/>
句句玩而味之時一展玩以自警省來教謂一語不及<lb/>
毋乃以為不可教胡為發此言也豈賢友之心與氣尚<lb/>
未平定乎南軒與文公書有云謂其怠而不敬與夫因<lb/>
循不敏則可若謂有意逆拒人則内省無是也來教有<lb/>
謂讀書辭殆有怒髪衝冠之象理之所在心平氣定而<lb/>
出之可也某安敢過分南軒但以前賢朋友之間毎每<lb/>
如此竊慕效之而樂為尊友道也夀卿言乾上三畫屬<lb/>
<pb n="KR4d0361_WYG_004-16b"/>
坤坤上三畫屬乾為隠然之否泰於此十二月建律吕<lb/>
相生中得之足見用功之深亦是一議然文公啟䝉言<lb/>
成數中之七九為隂中陽似與夀卿言乾卦上為坤合<lb/>
至生數中二四為陽中隂却與夀卿所言坤卦上為乾<lb/>
異後來文公與㬊先生言楊宗範説元亨屬陽利貞屬<lb/>
隂説得不是乾之利貞是陽中隂坤之元亨是隂中陽<lb/>
乾後之三畫是隂坤後之三畫是陽此却更當消詳也<lb/>
夫月建自未而酉酉而亥至丑卯已序則然也而納甲<lb/>
<pb n="KR4d0361_WYG_004-17a"/>
所配則地右運也己作圖上呈矣但律吕相生法與八<lb/>
卦納甲各有攸當如先天後天雖不同而用無不合文<lb/>
公與李方子説火珠林是漢人遺法後魯可幾問卜筮<lb/>
恐不如今之火珠林文公曰恐亦有這法如左氏所載<lb/>
支干納甲配合似不可廢如遇屯之比不用屯辭亦不<lb/>
用比辭自推一法恐亦不廢此道理則火珠林亦未可<lb/>
輕議也夀卿言今古治亂晝夜皆否泰之運實為之亦<lb/>
有此理但有乾坤隂陽消長而後有否泰若舉天下萬<lb/>
<pb n="KR4d0361_WYG_004-17b"/>
事盡歸之否泰則六十四卦中只否泰為主而不知其<lb/>
實乾坤為之恐寖失易之根源否泰元則文公屢言其<lb/>
有未盡處不及詳覆夀卿又言能於羲文心地上馳騁<lb/>
不於周孔脚跡下盤旋此乃南康戴主簿偽作麻衣易<lb/>
之語文公常與可學言不知心地上如何馳騁此足以<lb/>
破其妄矣<lb/>
　　　與誼儒姪昻書<lb/>
䝉和拙作俱善讀易書懐幾句極有至理到尾間一句<lb/>
<pb n="KR4d0361_WYG_004-18a"/>
尤見徹可與入德矣伊川謂和靖更在涵養敢以復告<lb/>
某非世所謂恬退者日日汲汲於此道恐嵗月之不我<lb/>
假决不為枕石潄流索隠之事耳所附數紙俟仔細看<lb/>
之惟是傳註當時各據所見所聞而言豈能便合聖人<lb/>
之心漢儒雖號近古己有不可信處何况後來自非聖<lb/>
人復生豈能上通千載如洛中諸先賢及文公乃是理<lb/>
精義明故其言可依據雖不舉合聖人之心亦不逺矣<lb/>
　　　又<lb/>
<pb n="KR4d0361_WYG_004-18b"/>
比承附到伯強書而賢姪謂思無邪之難此不過念頭<lb/>
初萌時著功夫便似船開頭乗水脉様到是行處十分<lb/>
要照顧兩邊令無觸礙直待泊得安穏方是所止處所<lb/>
言欲字善惡相半是矣又謂多惡少善算來善亦未曾<lb/>
少萬事萬物皆有善惡存乎其間天理人慾同行異情<lb/>
循天理處便是善徇私欲處便是惡也可欲為善欲善而民<lb/>
善欲誠意正心修身齊家治國平天下欲無言欲行王<lb/>
政何徃非欲何欲非善夫子言我欲仁斯仁至矣只欲<lb/>
<pb n="KR4d0361_WYG_004-19a"/>
得好處便皆善己所以七情不可去一只要在道心惟<lb/>
㣲上著意也<lb/>
　　　又<lb/>
既於性分義理用功己深覺得胷懐浩蕩活潑又當詳<lb/>
悉討究九經一遍觀聖賢心法治法立經陳紀規模法<lb/>
度所以防人情立人極與世迭遷逓降不拘不執曲盡<lb/>
古今事物之變與夫天文地理風俗之異物産之宜其<lb/>
間推遷更改淳漓厚薄治亂興亡之故一一看過使自<lb/>
<pb n="KR4d0361_WYG_004-19b"/>
心通貫曉觧然後見得為國為邦致理制治自有時措<lb/>
之宜如此方為有用之才有用之學不然只做得箇談<lb/>
經説史秀才與坐禅入定一般有事到面前便排遣不<lb/>
去聖人謂觀其㑹通以行其典禮不是觀㑹通便了須<lb/>
要行其典禮方得繫辭焉以斷其吉凶不只繫辭便了<lb/>
須要斷其吉凶方可夫子又言居則曰不吾知也如或<lb/>
知爾則何以哉學者須要自家了得人事分一日得君<lb/>
行道須是使天地萬物四海九州含靈動植我有酬酢<lb/>
<pb n="KR4d0361_WYG_004-20a"/>
對副他教各自順道理的著數手叚方得如此了方只<lb/>
説得用之則行舍之則藏方只説得窮則獨善達則兼<lb/>
善方只説得如不可求從吾所好曲肱而枕之樂亦在<lb/>
其中仰不愧於天俯不怍於人若猶未也只是瞞人自<lb/>
欺為有愧怍亦多矣姪更勉之<lb/>
　　　答誼儒姪昻書<lb/>
所諭性命之説甚見用功深至以某觀之只是孟子道<lb/>
性善一句壓盡天下萬世論性之説無復可議蓋自太<lb/>
<pb n="KR4d0361_WYG_004-20b"/>
極而觀故有隂陽理氣不可偏倚然理則自無所謂惡<lb/>
而氣則不無善惡之異但太極所謂隂陽之氣亦皆是<lb/>
清明淳厚的到得付諸人處各自地子不同便有善有<lb/>
惡所以前賢謂之氣禀之性然此又是孟子下一層若<lb/>
孟子則直説繼之者善未在成之者上説所以萬世無<lb/>
弊理氣雖同得於所禀却於向上的數層别了譬之傳<lb/>
神漸模漸差不是當初真的了生之謂性告子只於人<lb/>
物生處便鶻崙地謂之性所以孟子後面用犬牛人折<lb/>
<pb n="KR4d0361_WYG_004-21a"/>
之便自窘了又何疑然氣禀大率是隂陽寒暑有正變<lb/>
昏明清濁并人之父母情性氣血資質各自不同却用<lb/>
太極説不得<lb/>
　　　又<lb/>
來書言父母性情氣血用太極説不得此固是他地子<lb/>
不同然末世氣數亦與上古時别且自數十年來何曾<lb/>
有隂陽和順的一年乖戾舛訛都不是熈熈怡怡時節<lb/>
加以地氣四分五裂人生其間汲汲孜孜於利慾之塲<lb/>
<pb n="KR4d0361_WYG_004-21b"/>
晝為夜思都是物慾孟子夜氣之説到此亦難講了此<lb/>
事都不容説也㬊先生易説刋亦無妨然此則文公與<lb/>
先生講論卦爻的言語㬊先生所得不在是也且如向<lb/>
來二弟問自強不息先生云你午刻要睡時振腦不伏<lb/>
睡便惺推去便是自強不息先生蓋得易於忘象忘言<lb/>
者矣<lb/>
　　　貽炎卯書<lb/>
聞汝得韓帥舉次任便可求教官用功讀書窮理必有<lb/>
<pb n="KR4d0361_WYG_004-22a"/>
進歩也世道紛紛瀾趨川决立脚者少今時正如百萬<lb/>
衆人羅綺紛雜膠膠擾擾逰於百花園林錦繡巷陌春<lb/>
風駘蕩光塵飛揚髙軒大蓋朱輪玉騘衝奔戛擊悦目<lb/>
娯心莫知所止却不知春樹盡芳年減人散馬寂景變<lb/>
象移有何着落古人謂萬事看悠久只有聖賢與天地<lb/>
相為無窮耳餘則浮花浪蘂剰紫閒紅旋開旋落濟得<lb/>
甚事吾祖宗世世積累故渾厚善良之氣鍾萃接續子<lb/>
孫多有賢質汝與開二亦可人意只是要力學力行詣<lb/>
<pb n="KR4d0361_WYG_004-22b"/>
彼道真入見聖賢了當巳身復以傳子孫而及他人此<lb/>
亦是仲尼顔子樂處一件事也我𤓰熟了亦欲掛冠退<lb/>
休若更陳明甚覺失了本心此却待為汝言之耳丹藥<lb/>
時亦服數粒頗覺有益然全是盡心黙坐存養則血氣<lb/>
不至頓失也<lb/>
　　　答王三之書<lb/>
雷風恒風雷益之義且如雷聲自空而下被風更送他<lb/>
來如墜在人面前使人震竦便生恐懼修省之心所以<lb/>
<pb n="KR4d0361_WYG_004-23a"/>
為益也雷聲自空而下被風却送他逺去其聲漸小人<lb/>
便視以為尋常不生恐懼修省之心所以為恒也嘗在<lb/>
鼓樓下聽便曉此意當擊鼓時適然有風吹送鼓聲來<lb/>
震撼只在人耳傍便是風雷益之義當擊鼓時被風送<lb/>
鼓聲去其聲漸逺而小便是雷風恒之義又曰離為陽<lb/>
卦而隂在其中坎為隂卦而陽在其中此是陽中包隂<lb/>
隂中包陽之義曷不觀之火乎火之光明可以照耀四<lb/>
方八面而火之中常黒莫能自照是陽中包隂此離中<lb/>
<pb n="KR4d0361_WYG_004-23b"/>
隂也曷不觀之水乎水之深澄湛然莫見其底有人入<lb/>
到水中開眼却見水底分曉是隂中包陽此坎中陽也<lb/>
又曰先賢論天命之謂性只是與人説影子要人自去<lb/>
討究蓋命是無極之真二五之精有生時付與我此道<lb/>
理則謂之性<lb/>
　　　寄誼儒姪昻書<lb/>
兩次収書即言觀心煞是長進更在勉旃如今後軰少<lb/>
人才都是無人倡引之所以如此姪資禀正當可以入<lb/>
<pb n="KR4d0361_WYG_004-24a"/>
道只是識稍遲記稍緩亦無妨此和靖所謂将來保得<lb/>
者不知啟䝉等書己看得熟未若前相與觀者既熟更<lb/>
看伏羲一見河圖如何便着乾坤坎離居四正兑震艮<lb/>
巽補四隅大禹一見洛書如何便次得九疇依彼次第<lb/>
如五行皇極有些道理易見其餘疇當時極是難着此<lb/>
便是希賢希聖之一法門不可病其難不可空放過向<lb/>
所以説易有幾多重數看了一層又一層髙在未易了<lb/>
下也某只在西湖九里松閉户玩易及看詩傳不曾謁<lb/>
<pb n="KR4d0361_WYG_004-24b"/>
朝貴不復有所干求仕進灰冷唯小兒咨咂不已謂姚<lb/>
著郎云考致仕有贈典及泉壤此專求教官歸更忍恥<lb/>
三年而入山林究竟所學耳近到文考功處渠雖事佛<lb/>
而於易學大非世人所見此一日問離卦中如何有網<lb/>
罟小過如何有杵臼夬卦如何有書契咸之九四夫子<lb/>
便説得許多何思何慮至屈伸相感一叚出來足以見<lb/>
其見到識明用功極深非常人比便是希聖之學某畧<lb/>
隨見答之文文亦以為然<lb/>
<pb n="KR4d0361_WYG_004-25a"/>
　　　與前人書<lb/>
昨所疑數事間有索之過處易學只看卦是甚卦究其<lb/>
名義大概了其六爻雖各隨時取義然終不離得卦毋<lb/>
又只順聖人言辭語脉求之便得其正亦不能執定拘<lb/>
前賢所解若有不通須玩究却只要平易不要﨑嶇深<lb/>
逺不必背畔自為之説如夫子彖象繫辭傳是多少分<lb/>
明顯著若説道理斷只用夫子為凖不過詳明之而已<lb/>
易元無出於聖人言語之外者只是力行求至行得一<lb/>
<pb n="KR4d0361_WYG_004-25b"/>
尺是自家的一尺行得一事是自家的一事行來行去<lb/>
到那快活時和前時講不得的也都曉了若行處有阻<lb/>
滯扺礙亦因以見我所講不通不明處易學二百餘家<lb/>
當只詳看伊川晦翁所言便有八九分明了衆説只須<lb/>
猛省一觀不必人人與之辨析如入通都大邑看珠玉<lb/>
綺羅文繡鋪席處處熀耀花眼亂心到底只有正當靠<lb/>
實一兩鋪只主意於此買賣便了安能徧逐眼界遮攔<lb/>
令盡乎姪年己如許才見聖賢地歩分曉便勇力進歩<lb/>
<pb n="KR4d0361_WYG_004-26a"/>
且直截去源頭坐定了徐徐縱觀四方八面儘不勞心<lb/>
勞力便是登東山而小魯登太山而小天下氣象若今<lb/>
時只埋頭章句文義煞然有旁蹊曲徑萬水千山到幾<lb/>
時鑽得盡此是十四五二十嵗時學來只得濓溪與李<lb/>
初平説話便如此所以某言千書萬紙不若對面説一<lb/>
解為活卓也今既各有縈絆只務見是行終有到處<lb/>
　　　與誼儒姪昻書<lb/>
此畨煞有曉解精進處更極致其知而力於行道無終<lb/>
<pb n="KR4d0361_WYG_004-26b"/>
窮愈玩愈明愈求愈有蓋一爻一象該天地萬物之理<lb/>
假使心思雖窮得至却未曾遇得此事亦輕易過了又<lb/>
復廢忘一旦事來又無以應之所以學者只大概説得<lb/>
易而終不能用易也聖人心與天地一六十四卦三百<lb/>
八十四爻皆是方寸間事斂而為一散而為萬隨處隨<lb/>
足隨應隨當目視耳聽手持足行無非自然學者須要<lb/>
十分用力推究把持玩味縱未到得以一貫萬亦㑹有<lb/>
五六分浸浸不己豈不渙然怡然矣乎勉之<lb/>
<pb n="KR4d0361_WYG_004-27a"/>
　　　與誼儒姪昻書<lb/>
所言乾健之學安敢到此不勝赧懼但拳拳自勉希見此氣<lb/>
象而己所謂肥遯之心甚勝則某實欲志嘉遯之爻而<lb/>
未能肥遯者合下超出利名仕進之表不與世相接如<lb/>
某則奮身塲屋獵取科第但見世衰道㣲志願必不得<lb/>
伸毅然投簮實非得已嘉且未能豈肥也哉老而益壮<lb/>
此王復槀之言可以警衰起懦却入聖賢閫奥不得賢<lb/>
姪自言讀書之功拈起放地昨䝉希尹惠書正説官事<lb/>
<pb n="KR4d0361_WYG_004-27b"/>
埃塵都不成學某答云吾人㓜學壮行公既自科目中<lb/>
出職司訓導身居幕府所幹何事正當於日用常行泛<lb/>
應曲當件件物物以當然之理酬酢令無愧於心即便<lb/>
是學舍是不為更於何處作功夫若必待閒則合下莫<lb/>
染吏俗如顔閔様方得賢姪且欲架閣易起看春秋某<lb/>
謂易之理隨百骸四體不呼自來不求自應左右逄原<lb/>
如何架閣得且易與春秋相為體用易便是春秋之體<lb/>
春秋便是易之用明得易則曉得春秋明得春秋則易<lb/>
<pb n="KR4d0361_WYG_004-28a"/>
在其中矣姪謂春秋真出於聖人之心法微顯闡幽為<lb/>
可懼大概得之矣盍不思夫子得易之妙用耶夫子得<lb/>
堯舜禹湯文武周公之傳於千百世之下不得已而作<lb/>
春秋寓刑賞勸懲於一言之間精微妙宻曲盡當時之<lb/>
人心天理而警省萬世之人心天理無非闡造化明王<lb/>
法揭中正杜邪枉扶人極於天下後世此聖人之大用<lb/>
未易以管窺蠡測言語盡而文辭釋也㳺夏不能措一<lb/>
辭劣叔謂非不能措辭聖人言近而㫖逺簡而博淺而<lb/>
<pb n="KR4d0361_WYG_004-28b"/>
深不容一毫有所增損雖欲措辭多見其不知量只得<lb/>
黙識心㑹而己所以伊川終不肯解釋畧説數條以開<lb/>
後學煞有好意思在文定不得已而釋之其間盡引伊<lb/>
川之言其餘皆叅帝王之法文公尚云但不知當時夫<lb/>
子之意果如此否則此書當研精熟玩而未容開口也<lb/>
劣叔近徃常德正與長兒評訂一二今吾姪偶及此畧<lb/>
述其懐以冀沉潜玩心也所言俟求僻靜教官一再消<lb/>
詳夫嵗月易過官塵撲人終無暇日某以為或再㸔也<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>字溪集巻二</head>
    <p>
<pb n="KR4d0361_WYG_002-1a"/>
欽定四庫全書<lb/>
　字溪集巻二　　　　　　　宋　陽枋　撰<lb/>
　　書<lb/>
　　　代上程内翰論時政書<hi>滄洲公許</hi>
某嘗謂君子立人之朝不難於為天下立治而難於為<lb/>
天下立道不難於為天下立道而難於為天下立賢治<lb/>
自道中出道由賢者出堯舜之治成於十六相湯之治<lb/>
成於商多士周之治成於濟濟多士秦之士賤而治刑<lb/>
<pb n="KR4d0361_WYG_002-1b"/>
名漢之士惟一董仲舒而治雜伯唐之士不知禮樂而<lb/>
治不及兩漢甚矣賢之有益於人國也古之人所以羅<lb/>
致天下之士至於握髪吐哺三顧三聘不憚煩勞猶恐<lb/>
失之蓋以不如是則不足以致天下之賢賢既不我至<lb/>
則無與推行此道而就天下之治矣此最古人聰明卓<lb/>
絶之所甚急而後世暗昧治體者之所甚緩也吾夫子<lb/>
道可興周其答仲弓之問政必以舉賢為要語子游之<lb/>
為宰必以女得人為急於臧文仲知展禽之賢而不與<lb/>
<pb n="KR4d0361_WYG_002-2a"/>
立則以不仁譏之使夫子一日而得邦家其為治不過<lb/>
如此孟子生於戰國堯舜親賢之説任賢使能之説賢<lb/>
者在位之説反復不厭於功利横流之衝蓋知為天下<lb/>
立道為萬世開太平當在此而不在彼爾明公生於孔<lb/>
孟千百載之下而妙得其心謂世非道不治非賢不立<lb/>
材在兩間非茍生而浪出皆天地所以仁斯世而資一<lb/>
時之用者也予而進之援而薦之推而送之扶公道以<lb/>
遏人慾之奔馳明正理以排私意之膠轕此誠對越天<lb/>
<pb n="KR4d0361_WYG_002-2b"/>
地勱相國家之至心見逺慮長决非計廹切急淺效者<lb/>
之所能測識矣然天下之賢道尊者常恬退而不求於<lb/>
人知徳茂者常持重而不急於進取言静而不躁容安<lb/>
而不矜心荘體舒無一物可欲五色過目而聚沫五音<lb/>
入耳而煩聲五味適口而嚼蠟可富可貧可貴可賤國<lb/>
君用之則安富尊榮子弟從之則孝悌忠信是以無尺<lb/>
寸之援知予之階則沈回下僚跧伏林壑終身不得施<lb/>
行其道非抱道者之不幸不聞道者之不幸也<lb/>
<pb n="KR4d0361_WYG_002-3a"/>
　　　代上劉察院論時政書<hi>應起艮齋先生</hi>
今日之國事安於屢懲喜於屢新而不知以公忠堅久<lb/>
持其心吁斯亦甚可畏也已天下事誤則懲懲則新諉<lb/>
曰人非堯舜安能毎事盡善固也然一之為甚矣今日<lb/>
以前為不是後日復以今為非今日以昔為當更明日<lb/>
復以今為誤譬彼舟流莫知所届國是何時而定乎端<lb/>
平懲寳紹嘉熙懲端平淳祐懲嘉熙壊爛阽危之國勢<lb/>
堪幾懲而幾新今日事勢又一更矣把握者退公正者<lb/>
<pb n="KR4d0361_WYG_002-3b"/>
進大賢登於揆衆賢列於朝遺賢旁求於野矣合於前<lb/>
者今已分黨於昔者今已散規模局勢燦然一新駸駸<lb/>
乎善治之顔色矣然天下之事不在法而在心不難於<lb/>
更而難於守制度改矣章程變矣此心之綱領不立司<lb/>
存易矣職守更矣此心之主張不定遲回歳月太平無<lb/>
象而近功淺效之芽蘖復生儒效謬悠而勁悍峻燥之<lb/>
砭劑復進精神粗守元氣盡索吾之國其殆矣哉明公<lb/>
生於吾夫子千百載之後而心法於筆削之中不觀丘<lb/>
<pb n="KR4d0361_WYG_002-4a"/>
索而洞明國風不泥載籍而深識治體謂誅死者於前<lb/>
不若警生者於後建明議論斷斷然尊王賤伯進君子<lb/>
去小人内中國外夷狄亦足以見胷中宗主必欲撥亂<lb/>
反正絶異政殊俗之私而大一統之歸也愚猶望閣下<lb/>
以堅定凝久之説告之於君言之於相語之於百執事<lb/>
以堅久主心思以堅久立意向以堅久期事功無以不<lb/>
治事疑曹參無以戰不利疑亷頗無以面折廷争疑元<lb/>
忠色色要其終事事待其定然後人得以展布四體而<lb/>
<pb n="KR4d0361_WYG_002-4b"/>
更化果可善治矣夫棲神養性之劑嘗迂徐和緩能使<lb/>
人心志和平氣體調適精神舒暢而不見其卓犖之功<lb/>
况今兵欲强而愈疲財欲豐而愈匱民欲安而愈臲卼<lb/>
任賢登儒責效旦夕不可必得則心意轉而之他此正<lb/>
存亡之秋尤不可不察也<lb/>
　　　代上謝司諌論時政書<hi>方叔凟山先生</hi>
天下可畏而不足畏者有形之變不畏而深可畏者無<lb/>
形之憂有形之變其象顯目手指視孰不詳所備而周<lb/>
<pb n="KR4d0361_WYG_002-5a"/>
其防故曰不足畏無形之憂其機伏衆目之所不覩衆<lb/>
慮之所不及一旦竊發智者不能為之謀勇者無所效<lb/>
其力自非明燭物先慮周意表鮮有不臨事錯愕而失<lb/>
其指者季氏知以顓臾為憂夫子之慮在蕭墻晉人知<lb/>
以强楚為懼而文子之憂在君侈聖賢明察事幾毎毎<lb/>
如此今日天下之所通患人心之所怖畏者强敵爾吾<lb/>
君吾相勤勞宵旰以拯其圖回近臣逺臣廢忘寝食以<lb/>
盡其籌略智竭樗里力殫烏獲有如執事庚子論敵之<lb/>
<pb n="KR4d0361_WYG_002-5b"/>
奏乙巳備禦之䇿委曲切至而近時雲南大理之陳計<lb/>
慮深逺其所以周防顯然之變者算無遺䇿矣然而太<lb/>
子天下本所以繫屬人心而負荷大器者也聞建小學<lb/>
於中宫矣未覩前星之有爛聞選師儒而職教矣未見<lb/>
羽翼之已成社稷宗廟付託尚虛監國撫軍委寄未决<lb/>
必欲仁孝洋溢中國施及蠻貊此其時矣而優游不斷<lb/>
天下皇皇此豈末節細故乎君子小人進退即隂陽消<lb/>
長之大機陽過而亢則隂之生也必壮暑熾而炎則寒<lb/>
<pb n="KR4d0361_WYG_002-6a"/>
之至也必烈造化不能使兩間純於陽天下不能使人<lb/>
人皆君子元祐砭劑峻燥異時一網打盡之禍已伏於<lb/>
其中顧當時諸公未之察耳大壮四陽浸盛聖人乃以<lb/>
壮于前趾為憂夬以五陽决一隂大易深以壮于頄為<lb/>
戒蓋芟夷蕰崇固古人無使滋蔓之成説而迤邐消鑠<lb/>
尤君子逺絶小人之要道客邪已去剛劑尚投得無惴<lb/>
惴後憂乎善諌者諫於無形善慮者慮於未著天下深<lb/>
望閣下早陳而夙念之也雖然不以一已為諫而以天<lb/>
<pb n="KR4d0361_WYG_002-6b"/>
下為諫者諫之大成周司諫之職列於師保之後宜急<lb/>
於繩愆糾謬矣而今讀其書則糾正萬民之外一語不<lb/>
及於王豈非徳成行修材滿天下則輸忠貢直不特一<lb/>
薛居州邪閣下舉元祐諫官得薦引滯淹是以材聚於<lb/>
朝而成久安之治真得諫臣體也敢為天下賀<lb/>
　　　與劉左史論時政書<hi>應起禮部侍郎</hi>
天子以史為友雖萬乘之尊未有不須友以成而必以<lb/>
史氏為之豈非資其直諒多聞忠告善道足以輔君仁<lb/>
<pb n="KR4d0361_WYG_002-7a"/>
而成聖徳也歟嘗觀古之史臣於天子出入起居前後<lb/>
左右罔不在側録善紀過記言書動使人主戒謹恐懼<lb/>
而中心以守至正友直之益莫大焉是非惟其公好惡<lb/>
當於理筆削足以信一時簡冊足以垂萬世人主愛重<lb/>
敬尚而永惟至善之歸友諒之益莫甚焉三墳五典八<lb/>
索九丘足以通乎古四方事書侯國紀載足以明乎今<lb/>
道化識其升降政治究其得失風俗知其利害人材辨<lb/>
其賢否日為天子誦言而詔爵禄之宜議賞賜之當使<lb/>
<pb n="KR4d0361_WYG_002-7b"/>
四海之内吏稱民安政成俗美多聞之益莫尚焉至其<lb/>
從容講議論思獻納相與切切偲偲者又不知其幾然<lb/>
則史氏之責亦既重且難矣明公氣稟清明天姿穎睿<lb/>
幼悟夫子心法如麟編惟其清故直惟其明故諒惟其<lb/>
頴睿故多聞蓋有渙然氷釋怡然理順於言意之表者<lb/>
發為文章流出胷臆踐履既久日用皆春秋天子敬愛<lb/>
登畀史友而日親近焉将望明公相與切磋而盡用春<lb/>
秋於當世也其諸使明公博覽載籍而明法於方來乎<lb/>
<pb n="KR4d0361_WYG_002-8a"/>
明公自升朝宁犯顔攖鱗盡友之直端慤信愿盡友之<lb/>
諒大本要務政疵民瘼孜孜入告盡友之多聞而熟危<lb/>
言一奏勤懇切至尤忠告而善道豁然開悟君心而納<lb/>
之聖帝明王之域者天下之士莫不景慕咨嗟謂天子<lb/>
得友如此太平之功跂足可俟而熟危言之譽方快於<lb/>
羣心怠危言之傳又聞於道路此某所以惕息憂懼思<lb/>
一至明公之前而究言之也夫臣子進言不以聽之熟<lb/>
而有沮心不以言之熟而有忌心國家隂隂如日将暮<lb/>
<pb n="KR4d0361_WYG_002-8b"/>
沙混而瀾愈狂谷昏而霧轉塞有能大聲疾呼為天下<lb/>
回顛迷酣夢者惟恐其震響之不續一或沮而怠焉則<lb/>
天下之事危矣儲建國本明公首發而屢言之上大感<lb/>
悟矣所以挽回天命人心之大計膏屯尚需洊雷未震<lb/>
章無嫌於十九上危言不可以熟而怠也君子小人之<lb/>
説明公主持而力辨之上意知聽從矣律轉氣隨明萌<lb/>
未剔疏不嫌於數十萬言危言不可以熟而怠也秦羨<lb/>
門漢方士唐法善果老之流率皆虧盛治而損至徳今<lb/>
<pb n="KR4d0361_WYG_002-9a"/>
霓裳羽衣聳摇中外執簡奉法之事可容已乎章華銅<lb/>
雀芳林露盤無非長侈心而窮民力今琳宫華靡輿議<lb/>
沸騰祈招之詩可容嘿乎天下弊事絲縻綿爛未可言<lb/>
縷惟閔雨憂旱非友紀之大講磨乎雲漢八章首以何<lb/>
辜今之人為言而繼之以寧丁我躬寧俾我遯則弭災<lb/>
當推實心而不可事文為之末既曰靡愛斯牲圭璧既<lb/>
卒而繼之以不殄禋祀上下奠瘞則事天當用實禮而<lb/>
不可崇釋老之虛寧莫我聽則不我聞天意固難測矣<lb/>
<pb n="KR4d0361_WYG_002-9b"/>
而何求為我以戾庶正則畏天當先修實政而不可狃<lb/>
祈禳之粗此某所以望明公之進危言也外患寖急非<lb/>
友道之大論議乎督府新建軍心所歸人望攸屬國家<lb/>
頼以無恐維揚除授遽議其私夫公與私固未可知命<lb/>
将推轂事無中制所以専信任而責成功也有人焉安<lb/>
而召之危而遣之方用而遽疑之大敵在前心懐顧忌<lb/>
豈社稷之利耶蜀閫久任毁譽交至夫以全責人豈能<lb/>
盡善得不思敵勢飈忽萬民離散之時勞來安集誰實<lb/>
<pb n="KR4d0361_WYG_002-10a"/>
使之必欲議所短而棄所長人人其自危矣江陵故帥<lb/>
隣國愛之如父吾國恃之為輕重善人之云亡當虞殄<lb/>
瘁論者反以是為朝廷之福何以勵功臣於三邊而慰<lb/>
忠魂於九京哉此某所以望明公之進危言也嗚呼天<lb/>
下惟進危言為尤難古之忠臣激切知無不言言無不<lb/>
行者天子必深信之深愛之深敬之夫然後得以極情<lb/>
肆懐而無所忌髙帝之子房太宗之魏徵是也今天子<lb/>
於明公眷愛方切而隆太史友内史友之義則可以危<lb/>
<pb n="KR4d0361_WYG_002-10b"/>
言者惟明公一人此某所以力為是説而拳拳有望也<lb/>
雖然夫子既以忠吿善道語門人而必以不可則止終<lb/>
之非無意也忠吿善道者盡為友之義不可則止者全<lb/>
為友之道全為友之道者其説奈何曰不得其言則去<lb/>
蚔鼃之於齊王之類是也或難某曰跡疎者戒於言深<lb/>
位卑者戒於言髙予未登明公之堂而所言如此不幾<lb/>
深且僭乎某應之曰公坦易人也樂聞忠愛之言吾托<lb/>
公之蔭於枌榆誦公之文於方冊蓋有年矣不當以疎<lb/>
<pb n="KR4d0361_WYG_002-11a"/>
逺自外惻隠發於天真聲以為贄惟明公察其非内交<lb/>
要譽而垂聽焉<lb/>
　　　上蜀閫余樵隠論時政書<hi>玠義夫</hi>
今日之用蜀不難於靖乎外而難於靖乎内不難於一<lb/>
乎人而難於一乎天天者非髙髙在上之謂乃事物當<lb/>
然之理也為大公為至仁根諸心見諸事措則正施則<lb/>
行惟在乎識見之明持守之固動静作息舉無非天何<lb/>
人之不信而從患之不弭而息哉北定中原庸可緩而<lb/>
<pb n="KR4d0361_WYG_002-11b"/>
七縱七擒之䇿所當先蜀民鎮撫非所憂而開誠布公<lb/>
之説所宜急物有本末事有終始大公四達在在流行<lb/>
非武侯用蜀之逺規成算乎然武侯用全蜀明公用殘<lb/>
蜀用全蜀如信擊己降武侯且以開誠布公得之用殘<lb/>
蜀如獨拔勍敵不以大公至正臨之其可乎今日藩籬<lb/>
破堂奥空敵情日險而日張城築固矣不無斡腹生聚<lb/>
幾矣不無闖蕩孰不以為大怖畏而愚以為蜀之憂不<lb/>
在於古蒙而在於强兵悍将實意未孚則肘腋腹心倍<lb/>
<pb n="KR4d0361_WYG_002-12a"/>
費調停也明公力扶全坤可謂勤矣而毁譽並興功庇<lb/>
全吳可謂勞矣而是非交起廷言雄烏物論雌黄此又<lb/>
人之所深慮而愚以為至不一者人所至一者天則日<lb/>
用常行尤不可不於公與仁而加之意也公者存此心<lb/>
之理於事物未應之前而使無一毫之或私仁者推此<lb/>
心之徳於事物當應之日而使無一物之不愛好惡喜<lb/>
怒得其中仁也亦公之布也賞罰予奪當其節仁也亦<lb/>
公之發也用舎建置合其宜仁也亦公之推也以是而<lb/>
<pb n="KR4d0361_WYG_002-12b"/>
撫軍班資廩賜輕重視功必無賞輕之憂誅暴禁亂小<lb/>
大當罪必無罰徇之怨訓練精號令明威信立而仁達<lb/>
乎軍旅矣以是而恤民賦斂徭役得時之宜勞來還定<lb/>
惟日不足壮者安其業老者得其養鰥寡孤獨廢疾舉<lb/>
得其所而仁達于田里矣尊爵厚禄言聽計行以盡用<lb/>
賢之仁餼廩稱事旌淑别慝以盡使能之仁捜逸舉遺<lb/>
招來俊傑以盡舉材之仁窮理盡性以達仁之奥清心<lb/>
寡欲以端仁之本念念公則事事仁純而體之天而不<lb/>
<pb n="KR4d0361_WYG_002-13a"/>
人一而不二不累於事而能事天下之事不役於物而<lb/>
能物天下之物則可以位天地可以贊化育彼異已者<lb/>
蓋将㝠然天運而窅爾神化矣顧何為而不誠哉然此<lb/>
皆明公所施設建置事也我儀圖之維仲山甫舉之愛<lb/>
莫助之某之贅也<lb/>
　　　與文活庵論時政書<lb/>
向侍明公在漂陽時㑹論當今事勢惟豁然大公者可<lb/>
以有為彼時似䝉稍是愚言今之强兵不過大公賞罰<lb/>
<pb n="KR4d0361_WYG_002-13b"/>
從士卒之望以㧞擢将帥今之安民不過大公政令從<lb/>
萬民之欲以保恤生聚今之用士不過大公選拔從名<lb/>
實之副以登進賢能軍心服民心安士心奮此孔明開<lb/>
誠布公之明效也在用蜀者力行之耳不瞻尊儀五載<lb/>
矣寤寐色笑愈逺愈切當機鳴籟應此事猶渉乎感自<lb/>
觀我心景慕之誠無聲無臭不可名状人謂某之敬信<lb/>
明公者爵穹望髙為朝廷所知大閫所重耳人以先生<lb/>
之拳拳于進某者身有㣲官學生叨末第耳豈知公之<lb/>
<pb n="KR4d0361_WYG_002-14a"/>
心與某之心俱不為是也人生到真孚好合處自然而<lb/>
然非富貴貧賤逺近疎數所能限隔此世間真至第一<lb/>
義惟公了然洞解對癡人前説夢不得也伏聞明公用<lb/>
包荒不遐之道為時捜才學生炎卯亦被拂拭閫臺公<lb/>
車得出望外感至而驚適學生在棘闈不即貢状申謝<lb/>
一忱惶恐知明公能利天下而亦不言所利也昔伊川<lb/>
先生謂韓持國言見人可舉何須其求彼時太平已有<lb/>
此語今之世求而不得者有矣未有不求而得者而明<lb/>
<pb n="KR4d0361_WYG_002-14b"/>
公舉行古道足以砥礪頽俗抉開公正之路功效不淺<lb/>
但學生少年試吏前賢謂之不幸正此日夕提醒篤訓<lb/>
俾効綿力不致亡補素餐以招造物譴咎如是足矣今<lb/>
一旦遭逢不世之遇非常之恩何修何飾而得此耶益<lb/>
當洗濯奮勵致知力行以求止於至善而不為闒茸之<lb/>
歸此所以為報塞殊異之恩私者也他非所知耳今日<lb/>
所以活蜀上䇿全在士大夫悔咎自新同心戮力而熟<lb/>
玩非常之變巧愈甚貪愈深一如明公所言可勝慨悵<lb/>
<pb n="KR4d0361_WYG_002-15a"/>
然孟子有言其教之不改而後誅之乎去年鷸蚌之勢<lb/>
諉責有辭今事權出一運掉如意胡不發大號施大令<lb/>
革偽剗雕戢貪礪頑以慰中外望治之心而今既數月<lb/>
寥寥無聞其差强人意惟戊已建置數事而已風俗樞<lb/>
紐闗係局勢更新之初誠能明示教條勤戒謹勅人非<lb/>
木石誰不磨淬若只包褁牢籠務息怨謗則棲苴枯稊<lb/>
日益暵修不待回風震薄而先自顛㧞矣古人干旌謗<lb/>
木森立治世此為何時尤當恢廓招延使巖棲穴隠山<lb/>
<pb n="KR4d0361_WYG_002-15b"/>
囚瀬縶芻蕘里巷凡可以愈危疾而回急證者雖苦口<lb/>
澁舌㦸喉釣吻悉加聽受采擇施行其間公論輿言錢<lb/>
神銅臭梱載豐槖不恤國事闒冗翫愒者汰其尤以礪<lb/>
頽薄庶遺黎膏血不致百漏千滲未必不轉弱為强易<lb/>
危為安此某所以望亟圖之也且公之出處固不無其<lb/>
他竊議但君子所為衆人不識夫子茍非大無道之國<lb/>
莫不欲勉强扶持逮夫兆足以行而不行然後接淅命<lb/>
駕至不税冕此時事體不遽至是惟公深察之也某平<lb/>
<pb n="KR4d0361_WYG_002-16a"/>
頭七十不曽與世做得一事來日無多猶喋喋妄言誠<lb/>
願須臾無死以觀小康之成耳<lb/>
　　　與南疇王使君論時政書<lb/>
排軍姚受毆其妻入水律之以法自服死刑然其妻犯<lb/>
盜發覺姚受不勝羞忿正誼而毆之以致入水亦可謂<lb/>
有羞惡之心以軍法原之不當抵以死罪聞法司具上<lb/>
絞刑法是矣而情未也昔呉起故殺妻求大将史氏且<lb/>
録功恕罪蓋軍法與國法不同故也姚受固非良善但<lb/>
<pb n="KR4d0361_WYG_002-16b"/>
議法原情當從忠厚欲望明公特加原貸從竄法施行<lb/>
誠為允當<lb/>
　　　與李和甫使君論時政書<lb/>
竊思方今一路一州一縣治少亂多日整齪而日凋敝<lb/>
者根原於上之人不能盡知人而官之官不能盡知吏<lb/>
而任之能知監司則一路清能知牧守則一州治能知<lb/>
縣宰則一縣理而監司牧守令宰又以知吏為難官無<lb/>
吏固無與任事而不知吏亦所以敗事吏無禄廩可資<lb/>
<pb n="KR4d0361_WYG_002-17a"/>
無慶賞可慕其日夕給口腹肥妻孥者率皆取之於民<lb/>
而其所以得行其願欲者莫非䝉蔽聾瞽欺誑媚惑致<lb/>
之而士大夫以藐然一心當衆枉紛遝之衝縱有十分<lb/>
聰哲未能盡燭况驕惰懈弛人欲勝而天理微者乎<lb/>
　　　又<lb/>
竊思居今之世在上者以知言為難在下者以進言為<lb/>
難人藏其心不可測度言固難知也然貴賤分而意向<lb/>
異進言亦未易也士方未達時碌碌亡竒與稠人為伍<lb/>
<pb n="KR4d0361_WYG_002-17b"/>
往來郡邑出入鄉遂人莫畏憚而肆所欲言閭里之誦<lb/>
説四方之傳道交遊識知相與把臂促膝共談當世凡<lb/>
民情休戚吏治善否訟獄争鬬是非曲直與夫府史胥<lb/>
徒邪正善惡咸得其實胷次豁如也一行作吏此事大<lb/>
不然矣前日之忠告相與談議論辯者緘黙矣閭里之<lb/>
誦説四方之傳道不接於耳晝坐㕔事夜居邃室郡邑<lb/>
鄉遂不可得而出入往來凡民情政治争鬬訟獄府史<lb/>
胥徒休戚利病是非曲直善惡能否皆無自以得其實<lb/>
<pb n="KR4d0361_WYG_002-18a"/>
雖孜孜求言汲汲訪問百虛而一真至於閨門之内堂<lb/>
陛之間亦将伺候顔色囁嚅委曲而不以實告其故何<lb/>
也一者分位有間恐致攖拂招譴咎而不敢言也一者<lb/>
利害所闗恐搆是非召仇怨而不肯言也一者務為掩<lb/>
蔽欲倚權勢竊威福而不復言也此三者今世之大患<lb/>
㽸痼堅積牢不可破欲以言取人以言决事以言立政<lb/>
以言責效豈不難哉然嘗求其説而得之大扺君子之<lb/>
言主於義小人之言主於利君子之言公正明白誠實<lb/>
<pb n="KR4d0361_WYG_002-18b"/>
洞達言為善言積徳言循理守法言長逺計其偏為鯁<lb/>
直激烈古方執一要皆歸於義而已小人之言私曲将<lb/>
順柔佞機巧欺誑覆䕶言擊搏言掊克言違理越法言<lb/>
一切計較其甚則為侮玩陵僭暴横把握要皆趨於利<lb/>
而已哲人洞察如見肺肝間有效力似忠輸欵似信隨<lb/>
意似順承風㫖似勤敏任仇怨似了辦伺意向似機警<lb/>
勝煩縟似忍耐不過偽為足恭可暫而不可久上之人<lb/>
少有惑焉根脚輕掛則圓機便捷隨吾之忿懥好樂而<lb/>
<pb n="KR4d0361_WYG_002-19a"/>
肆其欲者無所不至矣伊尹曰有言逆於汝心必求諸<lb/>
道有言遜於汝志必求諸非道此辨君子小人之大法<lb/>
也孔子法語之言能無從乎改之為貴巽與之言能無<lb/>
説乎繹之為貴此察君子小人之要機也孟子曰國人<lb/>
皆曰賢然後察之國人皆曰不可然後去之莫非精思<lb/>
極慮熟究詳觀求以得夫君子小人之真而為去取之<lb/>
决果能此道天下事何往而不理哉抑又有説逺言易<lb/>
聽邇言難察舜好問而好察邇言文公釋為淺近之言<lb/>
<pb n="KR4d0361_WYG_002-19b"/>
固切至矣而至於便嬖使令皂𨽻胥徒其言尤邇尤為<lb/>
易惑舜之好察亦必致意於此矣雖然知言在養氣茍<lb/>
存於中者一息不由乎義理之正則七情為主而心聽<lb/>
命焉小人乘間襲之其害有不可勝言矣故曰養而無<lb/>
害則塞乎天地之間塞乎天地則與天地相似矣又豈<lb/>
止於知言而已哉古今齊家治國平天下之學不出乎<lb/>
是也敢以為獻<lb/>
　　　與南疇王使君論時政書<hi>謹禮</hi>
<pb n="KR4d0361_WYG_002-20a"/>
明公斂之心散之事者曰公曰仁而已設施注措念念<lb/>
公仁賦斂徭役事事公仁獄訟刑罰件件公仁播政逾<lb/>
年此心一致是宜王氣順布千里春融有土稔金穰之<lb/>
祥無木饑水毁之災矣然自首夏以來霪雨傷麥彌月<lb/>
未巳雖天心未必非仁而人事尤當加勉竊謂賦斂致<lb/>
沴之本除經常大計之外有可寛者乞止絶力役致沴<lb/>
之端除急切營繕之外有可弛者乞停罷獄訟致沴之<lb/>
由除大辟𦂳要之外有所干連乞疎放災傷之處宜加<lb/>
<pb n="KR4d0361_WYG_002-20b"/>
省視囏厄之家宜加優䘏深慮寃滯之召變密察怨曠<lb/>
之傷和去幾以通商施禁以阜貨索鬼神以弭災殃古<lb/>
人於水旱凶荒皆禱于社稷山川之示所謂靡神不舉<lb/>
非若後世但索之紺宇琳宫而已也夫誠者一心之徳<lb/>
萬事之本天地鬼神之所以感格而祐助者也至誠而<lb/>
不動者有矣不誠未有能動者也<lb/>
　　　與紹慶太守論時政書<lb/>
照㑹本府地産全仰麥粟二種以養人民以應軍食自<lb/>
<pb n="KR4d0361_WYG_002-21a"/>
四月以來霖雨傷麥及五六分其将欲登場又連遭大<lb/>
澍兩江泛溢異常近岸之麥漂蕩無有山田未熟者亦<lb/>
摧落朽壊實是大段災傷合下諸鄉體訪抄劄災傷分<lb/>
數申聞大司乞賜照㑹本府居民僅如一閧平日聊生<lb/>
已難自去年及今年連遭大水而今歳尤甚舎屋資用<lb/>
漂蕩失所者甚衆合行厚加賑䘏具遭水之家人口姓<lb/>
名申大司使㸔合於何等樁積倉分那撥賑救庶幾細<lb/>
民不致流離逃散水潦泛溢敗稼傷民不可諉曰天災<lb/>
<pb n="KR4d0361_WYG_002-21b"/>
流行皆人事乖訛之所致也雨剩為災由吏冗召釁如<lb/>
某衰頽貪冒尚兹蝗粟非冗員而何自前已僥倖考滿<lb/>
不即引去乃爾躐等權攝通判職事冗而又冗今天地<lb/>
鬼神顯然示變欲使明公知小人之非據斥而去之亦<lb/>
已昭灼可見伏望即日收回事權併歸使府管幹某更<lb/>
不與聞庶幾可以少弭災變民得其安伏乞台察<lb/>
　　　與趙大寧書<lb/>
三綱者人之大經五常者人之大倫職教化者所當明<lb/>
<pb n="KR4d0361_WYG_002-22a"/>
而司政刑者所當齊一也竊聞大寧之俗父子或至於<lb/>
相夷夫婦乃幾於無别手足乖棠棣之思朋友昧伐木<lb/>
之義此豈末節細故恐一切籠垢韜瑕置而不問則風<lb/>
俗狃於淫僻謂在位終不我責也其患有不可勝言者<lb/>
矣乞明加曉諭凡從前不孝不友不恭不義不順不忠<lb/>
不信者自今一切改悔懲創洗滌自新如或長惡不悛<lb/>
怙終觸憲官有常刑决無輕貸郡置僉舎所以貳州長<lb/>
而盡公議也貳事者或不以公為心則長正不得已而<lb/>
<pb n="KR4d0361_WYG_002-22b"/>
至於總其權此救弊一説也然天下之事端無窮已之<lb/>
智力有限逮應接之久也事緒日以繁積而智力因之<lb/>
靡敝則隳廢之患生而總權之中又不可不通其變也<lb/>
近者郡事無大小一歸於明公之聽斷宿弊頓革人稱<lb/>
神明然貳事惟即吏之成案謹署紙尾無復可否則恐<lb/>
情意或隠於裁决之餘利害時伏於意料之表則又不<lb/>
無可慮者在莫若事闗機密所當斷者决之自已其或<lb/>
事屬遲疑貴在商確者仍付議舎審訂上呈而太守明<lb/>
<pb n="KR4d0361_WYG_002-23a"/>
别是非斷以已志而施行之庶幾允合公議而無乖决<lb/>
之失<lb/>
　　　又<lb/>
官置吏固所以舉事而官任吏亦所以敗事何則官以<lb/>
愛民為職吏以害民為心官以辦事為念吏以廢事為<lb/>
常官以省事為貴吏以生事為喜毎相反也自明公下<lb/>
車恤民馭吏懽聲若雷可謂得為政之要領矣夫下民<lb/>
詞訴一就案責本以收侵貳之權然吏案既專責民詞<lb/>
<pb n="KR4d0361_WYG_002-23b"/>
則權雖不移於官而復移於吏彼其饕餮心胷谿壑肝<lb/>
膽得厚者公其私予輕者曲其直親故者出仇怨者入<lb/>
求不滿欲則淹延抑遏不為申理而民始受其弊矣莫<lb/>
若凡遇民詞其或片言可折加霹靂手立决之其合與<lb/>
追㑹者著令僉舎即與當階取責及時呈押太守詳酌<lb/>
是非可否速為施行庶幾民詞不為舞文弄法者所困<lb/>
而僉舍亦免徇私操弄之弊民不樂與官為市此當世<lb/>
之通患夫民所不喜市于官者官之償直不得其平也<lb/>
<pb n="KR4d0361_WYG_002-24a"/>
非官之償直不得其平吏之因縁除尅不勝其弊也公<lb/>
爰自下車凡買民一物酌時酬直允極公平固非其它<lb/>
損下益上者比然出納之吏占吝猶昔或公支而私除<lb/>
或予初而靳終或零取碎償以淹其期或掛欠對逋以<lb/>
欺其久只如比者藥物支緡先有二千除尅加之主者<lb/>
遞相贏掠是致以下貨而敷髙直官司但知責其不堪<lb/>
不知其弊端有由也又日來上供銀色官價固已酌平<lb/>
支予未必盡實况後數目出入不無夤縁乞自今官買<lb/>
<pb n="KR4d0361_WYG_002-24b"/>
民物悉宜公平令民自操量度權衡并及時對面支直<lb/>
庶吏欺無所肆<lb/>
　　　又<lb/>
發姦摘伏貴于如神斷制予决不可使便僻側媚竊聞<lb/>
而得知之也近者兇渠逮獄人人側耳明公以惡未貫<lb/>
盈法從忠恕固理之所當然而脱桎梏者宣言以貨免<lb/>
浮議徴籍雖言無根稽不足信諒然亦恐屬垣之耳或<lb/>
聆君子忠厚之言假公以行私是未可知也但望明公<lb/>
<pb n="KR4d0361_WYG_002-25a"/>
今後黙審曲直斷决在心案牘一成劃然裁剖如掣雷<lb/>
流形迅雷逸發人人不及掩耳又安得議其是非邪<lb/>
　　　又<lb/>
下之所以奉上吏之所以給公不侵諸官必取諸民未<lb/>
有毁其家傾其私而用之者也比者商税虧額戒戢務<lb/>
吏明公非不知時有衰旺則課有盈縮遂不過防小人<lb/>
乘時衰謝因以肆欺故曲矜之爾聞胥曹不體盛意遽<lb/>
至厚於有求夫専闌津司目前取給無非仰之商旅一<lb/>
<pb n="KR4d0361_WYG_002-25b"/>
旦或有重費安得不避名匿貨否則重作横斂以償其<lb/>
所用是欲責課之豐而愈見其虧也欲乞自今課頗虧<lb/>
只牒務取責具析如灼見果有欺弊即加斷治庶免以<lb/>
私害公之弊<lb/>
　　　答御史李樓山書<lb/>
竊聞廟堂急務在恢故疆謁陵寝愚以為當今所急者<lb/>
生聚教訓以厚根本士大夫積習漸染私慾成風三十<lb/>
年矣在位者剛惡之與柔惡均為害民如欲天下平治<lb/>
<pb n="KR4d0361_WYG_002-26a"/>
在乎守令得人而擇守令在乎監司得人蓋守令者養<lb/>
民之本致治之基監司則又守令之表也本根既固則<lb/>
精神折衝何往而不濟<lb/>
</p>
<p>
</p>
  </div>
</body>
</text>
</TEI>
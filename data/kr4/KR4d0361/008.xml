<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>字溪集巻八</head>
    <p>
<pb n="KR4d0361_WYG_008-1a"/>
欽定四庫全書<lb/>
　字溪集巻八　　　　　　　宋　陽枋　撰<lb/>
　　序<lb/>
　　　家忌圖序<lb/>
慶元間先君子尉難江作家忌圖讀之流涕以詔某兄<lb/>
弟某時總角記首引詩哀哀父母生我劬勞欲報之徳<lb/>
昊天罔極其中二句云祿不逮親每食必泣知先君不<lb/>
以得祿為榮而以不能養親為戚其作家忌圖葢以識<lb/>
<pb n="KR4d0361_WYG_008-1b"/>
終身之憂也自是以來圖日揭于影堂欲使子孫目在<lb/>
而常存永言孝思之心耳先君既沒承志惟謹丙申翟<lb/>
難某奉神主及圖置笥中而行哨騎迫踰險奔播而失<lb/>
之日夕思念痛瘁無及庚子叨第距先君之沒三十有<lb/>
六年距先妣之沒十有六年祿不逮親悲感之懐亦猶<lb/>
先君子昔日之心而家忌不能詳記則于追慕有歉又<lb/>
何止每食必泣邪因嘆竊祿之無益辛亥棄官扺䕫季<lb/>
男篋中存得先考手記日録僅一編伏讀泣下其間載<lb/>
<pb n="KR4d0361_WYG_008-2a"/>
始祖至祖考妣存殁始終事甚詳因纂而録之有不完<lb/>
者以所見聞及後來所忌補綴復為一圖列于譜繫之<lb/>
後永識弗忘而起子孫之孝敬焉寶祐元年八月五日<lb/>
孝孤孫某百拜識<lb/>
　　　送張都統序<lb/>
將軍張公崛起河東為宋名將人品清髙風猷凝逺觀<lb/>
其容癯然如不勝衣聽其言退然似不能言而中實有<lb/>
浩然不可屈者從而即之則智足以周鬼神出入之機<lb/>
<pb n="KR4d0361_WYG_008-2b"/>
勇足以及雷霆赫奕之迅癸丑援蜀走巴梁之㓂甲寅<lb/>
再來殱吉平之敵臨戰有吳司馬之安閒合戰有楊殿<lb/>
前之精勇既戰有馮大樹之恬嘿敵畏如虎民愛如父<lb/>
於古兵法何止暗合其得風后之機緘明尚父之韜畧<lb/>
悟黄石之編書者耶胷次萬古興亡時一見之詩章簡<lb/>
而盡深而逺其隠文章於兠鍪藏儒學於介胄者耶將<lb/>
軍早談釋老而晚悅孫吳者也非特知兵其知道矣若<lb/>
人大智慧耿耿籠中燈若人大解脫飄飄海上鷗若人<lb/>
<pb n="KR4d0361_WYG_008-3a"/>
大福徳滴滴空中雨此不足為將軍道夫盈天地間皆<lb/>
事業而天地不累乎事業盈天地間皆富有而天地不<lb/>
役乎富有故無為而無不為無有而無不有此將軍之<lb/>
所深解世人未必悟也合陽字溪陽枋始得見于䕫再<lb/>
㑹于渝凱歸言别炳炳心期書以見意<lb/>
　　　送王使君序<lb/>
南疇主人金華竒士也學自東萊官江淮餘三十年休<lb/>
聞洋溢屬時艱闗長江以北郡邑狼籍通州尤甚當世<lb/>
<pb n="KR4d0361_WYG_008-3b"/>
知名之士方駭眂却顧公輒毅然出身任之機括迅發<lb/>
酬應流傳靡不切中當然之㑹士大夫降心屬目咸嘆<lb/>
公之材卓絶獨妙設施而不知公之所以主於中者一<lb/>
而己矣惟一故能定惟定故能應雖事物至前日轇日<lb/>
轕公惟主一以觀其㑹通而行所守羣疑焉不亂衆訾<lb/>
焉不變震蕩凌薄牴牾焉不懾堅忍以消之嵗月以劘<lb/>
之逮夫搖撼者息而吾之事卓然有成吁公葢不動心<lb/>
之學也淳祐己酉綸音有黔府之除庸嘉前功黔在祖<lb/>
<pb n="KR4d0361_WYG_008-4a"/>
宗盛時為節度府今不過酉陽一縣所謂通道䍧牱置<lb/>
吏夜郎節制五郡羈縻五十餘城公固優為而皆無有<lb/>
焉惟惻惻憫悼側耕危穫之氓去其滛怠鋤其强梗滌<lb/>
珥筆之風興正信之教自始至終及更戍專主安靜一<lb/>
說由是前日之寒陬冷宇燠乎以春<graphic n="KR1585" url="https://raw.githubusercontent.com/kanripo/KR-Gaiji/master/images/KR1585.png" mimeType="image/png"/>
                    <graphic n="KR1585" url="https://raw.githubusercontent.com/kanripo/KR-Gaiji/master/images/KR1585.png" mimeType="image/png"/>方言化為風<lb/>
謠特其善者幾耳非所以議公之一也飛岑<graphic n="KR3093" url="https://raw.githubusercontent.com/kanripo/KR-Gaiji/master/images/KR3093.png" mimeType="image/png"/>嶪於層<lb/>
霄湍溪諠豗於九地方寸一坦夷矣風黑而日色黄雲<lb/>
腥而雨氣濁八窓一玲瓏矣猿鳥啾嘈虎豹叫號大竅<lb/>
<pb n="KR4d0361_WYG_008-4b"/>
一寥沉矣苦荼如飴草酒如餳蔬剛薇飯脫粟如味膏<lb/>
粱晝坐清風堂夜纏黄紬卧明月榻公之此中其如何<lb/>
天下無大業則巳如有之豈小丈夫之所能為哉大君<lb/>
端拱穆清風期到尺五天思蓴問𤓰納履視䕃賦田園<lb/>
將蕪之歌知公不出此也祖軷霑醉相勉加餐臨觴捧<lb/>
袂愀然悽愴權徳輿謂壯夫恥之愚不敢以寓鈴閣<lb/>
　　記<lb/>
　　　余大使祠堂記<lb/>
<pb n="KR4d0361_WYG_008-5a"/>
粤昔功扶社稷澤被生民之士上則紀常圖形下則家<lb/>
祠里祀皆所以褒崇大勲尊顯盛徳瞻望儀容而不忍<lb/>
一日少忘者也嘉熈丁酉蜀罹邊禍飄蕩凌忽幾絶坤<lb/>
維制置尚書余公簡自宸衷來撫西土震耀皇靈宣布<lb/>
徳意務以撥亂反正安内禦外為己任於是爰方振旅<lb/>
以起積懦轉戰逆擊以去積畏戢饕屏黷以洗積貪鋤<lb/>
强剪凶以除積横安流定離以弭積驚登鴻用碩以變<lb/>
積浮凡地險勢勝盡起而築之大獲大梁運山梁山釣<lb/>
<pb n="KR4d0361_WYG_008-5b"/>
魚峙莫踰之勢於前古渝凌雲神臂天生白帝隆不拔<lb/>
之基於後雪雉摩雲銀甍矗日軍得守而戰民安業而<lb/>
耕士有處而學兎葵鷰麥春風動搖宫藻泮芹曉水芬<lb/>
馥無智名敵畏蜀而技窮無勇功國資蜀而勢重公之<lb/>
勲業萬全取勝不戰屈人非扶社稷而被生靈者乎環<lb/>
蜀六十州華藻繪之筆以侈公之徳容者前擬仲華後<lb/>
比孔明不為少矣梁山甘侯佩誦知予為公建立生祠<lb/>
而與民瞻仰焉因記保蜀顛末以著公之盛心欲使觀<lb/>
<pb n="KR4d0361_WYG_008-6a"/>
者觀不動聲色之儀形而得措天下於泰山之事業可<lb/>
謂善畫者也某泓頴鋪張𤨏𤨏萬分不至阿其所好若<lb/>
曰盡善盡美則有雲臺麟閣云公名玠字義夫蘄州蘄<lb/>
春人<lb/>
　　　紹興府麥秀三岐牛產二犢記<lb/>
淳祐庚戌金華王公謹禮守黔之明年也公鎮靜㢘勤<lb/>
視民如傷于是民和政平教化修明賦徭省而衣食豐<lb/>
刑法清而獄訟理民情恬熈風雨時若有嘉麥生於學<lb/>
<pb n="KR4d0361_WYG_008-6b"/>
圃之東三岐者兩岐者同出一根前數月江之西曰平<lb/>
地溪編民陳梓材家牛産二犢兩瑞合併考黔中記載<lb/>
瑞麥未之前聞也夫靈芝朱草碧雞神爵雖無益於用<lb/>
而間世一出則萬口稱贊形之歌詠葢以造物靈異之<lb/>
氣不偶然况五榖六畜係生民之本足國之資茍有瑞<lb/>
焉豈翹蔞草木珍怪羽毛者比耶故同頴九穗青犢黄<lb/>
犉書史備稱聖賢豈貪竒異而誇祥瑞哉亦以著天人<lb/>
相與之真際而已黔地多崇山峻嶺視禹甸周原大異<lb/>
<pb n="KR4d0361_WYG_008-7a"/>
其民火種刀耕九榖荒播而疎耘逮於日至之時秀而<lb/>
實者幸矣何瑞之有焉今來牟連根並秀至再至三而<lb/>
二犢同乳竒偉實甚某亟以聞于州長而歸厥功公曰<lb/>
此非黔之祥乃閫帥挈還故地之嘉徵也麥以卜坁京<lb/>
之盈牛以兆田萊之闢天地助順委和發祥葢端倪於<lb/>
此矣某興感王公之至言欲鋪張揚厲盛美而材未之<lb/>
逮也姑記事實以備方志云<lb/>
　　　桃源洞三賢祠記<lb/>
<pb n="KR4d0361_WYG_008-7b"/>
桃源之說起於東晉洞隔仙凡舟迷逺近昌黎介甫之<lb/>
詩盡之無庸詳論也大率嬴秦流毒天下逸民髙士識<lb/>
清濁而明理亂肥遯逺引不為苛法所夷亦避世避地<lb/>
海濵商山之儔者邪此地山盤水秀境異而氣靈足以<lb/>
妥禎祥而介景福聖宋天子即衆勝之㑹建萬壽之宫<lb/>
復征徭禁樵牧杜侵撓於以表曠達之髙風毓英靈之<lb/>
間氣使百昌不藏而萃大美不隠而顯國祚延洪聖算<lb/>
綿邈散為廣生生靈之福君心葢仁覆天下矣豈止耀<lb/>
<pb n="KR4d0361_WYG_008-8a"/>
碧琳以飽黄冠哉一人之心千萬人之心也同宇肖貌<lb/>
當知以仁存心以禮存心其忍不敬君父紊棄國法而<lb/>
自壊福田乎魏公侍郎弭皇華之轡慨江山憔瘁條其<lb/>
弊以告於大丞相茂國賈公制置傅相大使吕公相與<lb/>
一心嚴戢之三大賢忠君愛國澤物仁民符合幽顯可<lb/>
謂以安社稷為悅矣道士徐某喜江山之改觀創祠繪<lb/>
像以著精忱屬某紀顛末某庸陋不敢當惟喜觀盛事<lb/>
不容嘿因謂之曰丹青輪奐容貌儼恪三大賢之像可<lb/>
<pb n="KR4d0361_WYG_008-8b"/>
繪也禁止令行仁念充周使無地不桃源者三大賢之<lb/>
心繢畫不能盡也然非像不能以見心得心始可以言<lb/>
像自今來游來歌爰居爰處目擊三大賢之像而心三<lb/>
大賢之心則桃宫與四鎮俱髙國勢有如泰山而三大<lb/>
賢茀祿葢無盡藏也又可以言既乎道士曰唯因以為<lb/>
記<lb/>
　　　蓮蕩先生墳亭記<lb/>
淳祐辛亥季冬予休官黔南就養於䕫州之舍蓮蕩先<lb/>
<pb n="KR4d0361_WYG_008-9a"/>
生仲子之誡遣子自成以書來言曰王考平生好易凡<lb/>
古今易學靡不研究以為未足也聞建安朱文公深得<lb/>
羲文周孔之奥萬里往考亭而師焉越三年盡得其說<lb/>
以歸予兄弟所事而知之者也今王考既得從祀於北<lb/>
巖伊川先生之祠而墓塋未有瞻仰之所夙夜震懼不<lb/>
遑寧處將築亭兆域之前嵗時祭薦使族屬子孫永惟<lb/>
前人是孝是思子盍為我記之予不敢以固陋辭按周<lb/>
禮冡人職凡祭墓為尸夫墓有祭祭為尸古制也則亦<lb/>
<pb n="KR4d0361_WYG_008-9b"/>
必有享獻之所此後世墓亭之所由倣矣然世俗墓祭<lb/>
與古同而結亭之意與古異軒楹可也而為之宫室臺<lb/>
榭以藻繪之壇壝固也而為之花木竹石以景色之謬<lb/>
者又琳宫紺宇像二氏而香火之使子孫至者無悽愴<lb/>
之心有盤樂之志駢尊列俎笑語娛適則是以祖先藏<lb/>
體魄衣冠之地為遊觀之所而嵗時祭享徒然醉飽之<lb/>
為其與古人祭墓之意逺矣今誡甫興懐罔極營斯築<lb/>
以念厥紹衣是不徒子孫於此采馨擷芳逍遙遊燕也<lb/>
<pb n="KR4d0361_WYG_008-10a"/>
是不欲子孫於此族談聚嬉飲食醉飽也風花髙下潔<lb/>
觴而進必慘然思前人神遊無方而不可復見也宰樹<lb/>
蕭瑟奉羞而薦必泫然思前人音容永閟而不可復聞<lb/>
也昭明焄蒿庶幾來歆於感慕之間則徘徊顧瞻又不<lb/>
止見尊罍而思親之所嘗御顧桑梓而思親之所嘗息<lb/>
觀手澤而思親之所嘗覩而已也雖然此後人感慕之<lb/>
情耳先生禀剛健之資負葢世之志特立獨行起家力<lb/>
學求師取友聖經賢傳之外深明四書之㫖歸洞究義<lb/>
<pb n="KR4d0361_WYG_008-10b"/>
畫之藴奥與吾鄉性善先生同為文公髙弟蜀中名儒<lb/>
巨公聞下風者表表輩出先生之力居多而先生之易<lb/>
又足以嗣伊川之傳使其得與譙公達微尹公彥明同<lb/>
時則伊川必深與㸃惜乎道不施用於世至今學者猶<lb/>
知想象而興起則先生子孫可不於是焉而追慕歟思<lb/>
其剛健髙明則學毋悠悠思其特立獨行則志毋混混<lb/>
思其繼程朱之學淑人心於千載則計毋淺近而善繼<lb/>
人之志善述人之事者也敬書以告誡甫其然吾說<lb/>
<pb n="KR4d0361_WYG_008-11a"/>
　　　重修䕫州明倫堂記<lb/>
淳祐十二年春蜀閫華明余公以李侯守䕫始右文也<lb/>
夔自嘉熈徙治白帝率武臣鎮焉郡當衝要夙夜究懐<lb/>
守禦視學校為緩嵗丙午帥環衛俞公興治創大成殿<lb/>
于卧龍山之陽奉祀僅庇風雨青衿絃誦亡所適依侯<lb/>
至慨然以興學育才為先時郡賦鑿空罅漏補苴不暇<lb/>
或曰黼藻文事容可徐圖侯獨以爼豆修則軍旅之事<lb/>
斯循序而舉教化行則禍患於以潛消是年秋鼎而新<lb/>
<pb n="KR4d0361_WYG_008-11b"/>
之劚峻為夷平險為安建講堂三楹廡廣如堂兩旁六<lb/>
齋東曰志道據徳依仁西曰興詩立禮成樂齋各一楹<lb/>
左右廊凡六楹墁覆黝堊渠周於宫墻廪庾庖湢皆具<lb/>
率皆不茍再閱月考成不煩齊民不損經賦於是講肄<lb/>
有堂息游有所髙明爽豁龍山聳而屏白帝俯而凭瀼<lb/>
水瞿唐左右逢原象澦羊石登秀几格巾山白鹽領衆<lb/>
碧以拱於前者不知其幾百里觀山而襟宇豁瞰水而<lb/>
涵泳深斯文窟宅毖於昔而開於今蓋有待也侯於是<lb/>
<pb n="KR4d0361_WYG_008-12a"/>
備彛器以昭文物厚餼廪以復公養儲不足則給以秩<lb/>
粟遴擇精考廣延俊茂表徳行以厲俗侯之志其可尚<lb/>
矣教授涪城楊萬合夔士屬予記某投閒養拙安足以<lb/>
發揚修泮盛事惟嘉侯之志得春秋善復古之義不敢<lb/>
以固陋辭竊聞帝王為治學校其大務也學校之設明<lb/>
倫其大端也欲明倫先明徳講學有其序也天下之生<lb/>
乆矣君臣父子兄弟夫婦朋友人倫有五天所序也仁<lb/>
義禮智性之徳有四天之命也天倫天徳聖王必建學<lb/>
<pb n="KR4d0361_WYG_008-12b"/>
校以明之天人相因成也帝俗熈熈五教敷焉王民皥<lb/>
皥庠序建焉不聴其所以天而盡其所以人使明者益<lb/>
明而闇者復其所明講學之功可以一日無於天下哉<lb/>
國朝學校徧天下漢以來所未有也其始葢欲使天下<lb/>
之人格物致知由仁義禮智之性以明夫君臣父子兄<lb/>
弟夫婦朋友之倫修諸身行諸家而措諸天下之事業<lb/>
也文勝利汩士寖失其本真學校之所進退惟辭章工<lb/>
拙是校而士之息焉游焉相與講明於是焉者亦惟呫<lb/>
<pb n="KR4d0361_WYG_008-13a"/>
嗶編綴吐芳潄華以獵富貴至於人倫之本行而不著<lb/>
是豈皆士焉者之過哉上下之所講究一不由乎五常<lb/>
四徳則人心日危道心日微物誘於前盪耳目而動心<lb/>
志七情失其所止雜出而應之理慾交戰正邪轇轕得<lb/>
失判於呼吸毫釐而逕庭霄壤矣士所以貴乎講學也<lb/>
講明乎論孟一貫盡心皆人倫之統㑹也講明乎中庸<lb/>
大學至善時中皆人倫之凖的也明乎易而倫著於潔<lb/>
靜精微明乎書而倫妙於精一執中明乎三千三百之<lb/>
<pb n="KR4d0361_WYG_008-13b"/>
禮則肌膚固筋骸束而倫安矣明乎國風雅頌之樂則<lb/>
性情正思無邪而倫正矣明乎春秋則君臣父子夫婦<lb/>
長幼王伯夷夏之大倫大分天冠地屨燦然於心目矣<lb/>
倫即理也散於百行萬善著於六經明於學校而根極<lb/>
於人心君子明此心以貫萬理治萬事而為天地萬物<lb/>
之主宰皆不出乎是倫之外講學豈可不是之先乎嗚<lb/>
呼倫之在人未嘗亡而學之於時有廢興夫視廢興為<lb/>
明晦衆鄙且笑矧兹堂音沉響絶而侯於人倫又身率<lb/>
<pb n="KR4d0361_WYG_008-14a"/>
焉有以揭之孰不昭之有以道之孰不趍之為士者於<lb/>
此誰肯自待菲薄哉將見升堂入室皆徳行道藝之風<lb/>
而閭里田畆寖寖乎孝悌忠信之俗矣奚止大學彬彬<lb/>
而已邪此侯所以望於多士多士不負於侯作成之至<lb/>
心也不可不書侯名卓字和父臨卭人登紹定壬辰進<lb/>
士第季冬月吉巴川陽某記<lb/>
　　跋<lb/>
　　　跋青城趙日休居士文<lb/>
<pb n="KR4d0361_WYG_008-14b"/>
張横渠少讀異書無所得返求聖人之道卒至臯比講<lb/>
易為世宗師譙達微早從業二氏無所見專意伊川之<lb/>
易後於洛中超然遺世為時尊敬二君子出處大畧相<lb/>
似而趨向各不同固未易較其優劣然皆資禀髙明見<lb/>
道敏而用心剛中行獨復者也譙巖老一旦悟黄冠羽<lb/>
服之非猛勇學易通姤復之㫖精進修煉周遊四方名<lb/>
公鉅卿悉加敬禮其生質葢亦卓爾不羣者觀其詩文<lb/>
間不免二氏而大抵有志當世其達微之儔歟使加研<lb/>
<pb n="KR4d0361_WYG_008-15a"/>
究精微㑹萬理於一貫不過喚醒間耳孔子不得中行<lb/>
而與之斯人宜在所録景定甲子莫春二十八日巴川<lb/>
陽某謹跋<lb/>
　　　趙使君汝廩刋易學啓䝉於涪屬予為跋<lb/>
易有象有數與理氣而已矣聖賢著書立言發鑰是焉<lb/>
者也氣理妙於無迹體由象數而立象數顯而可見用<lb/>
該理氣而神精粗顯微何往而非道哉某年四十從性<lb/>
善先生遊得其家塾啓䝉善本心悅而日玩焉逾年少<lb/>
<pb n="KR4d0361_WYG_008-15b"/>
有得性善令往從蓮蕩先生問易奥㫖先生教人言近<lb/>
而逺約而肆於日用常行研究天理造化之精微某拳<lb/>
拳服膺有以見夫啓䝉之作首河圖以著道之全體次<lb/>
洛書次伏羲文王卦圖孔子易書而明之以康節諸儒<lb/>
之說以盡易之妙用然後詳著乎蓍法而以變卦終之<lb/>
夫全體立而妙用存焉妙用達而全體寓焉有能貫通<lb/>
乎是書之藴以之曲成萬物焉可也範圍天地焉可也<lb/>
窮理盡性至於命焉可也豈徒曰啓䝉而已哉金沙趙<lb/>
<pb n="KR4d0361_WYG_008-16a"/>
公賢而樂道常遣其子今重慶節判崇權從某問啓䝉<lb/>
而樂其說公今守涪祠蓮蕩於北巖并刻啓䝉書於涪<lb/>
介來命予跋某識見淺陋何足以盡文公之㫖姑以所<lb/>
聞於師者識其末性善家塾所刋有周子太極通書張<lb/>
子西銘云<lb/>
　　論<lb/>
　　　論釋氏寂滅輪回<lb/>
情之與性與生俱生釋氏所謂寂滅為樂若如其言葢<lb/>
<pb n="KR4d0361_WYG_008-16b"/>
自謂七情俱滅矣更有何樂是釋氏終未能去得七情<lb/>
也義理不在事物上自是一理先天而存然舍事物亦<lb/>
無由討得此理便只是空曠無朕這如何說得耶佛家<lb/>
雖說寂滅為樂夫樂是有心性方有樂既寂滅何處討<lb/>
个樂來此一字欲無相而有相欲無色而有色欲寂滅<lb/>
而未曽寂滅也義理不在事物上便是要寂滅為樂到<lb/>
寂滅時必定更無所為樂也<hi>文雲山言義理不只在事物上見因語此</hi>
　　　論顏淵喟然嘆章<lb/>
<pb n="KR4d0361_WYG_008-17a"/>
窮識見而妙乎識見然後真見聖道之廣大竭智力而<lb/>
超乎智力然後真見聖徳之精微此顏子所以地位夫<lb/>
子而求盡夫子者也言聖人之道者類曰廣大髙逺此<lb/>
糊塗語也我未嘗盡其見而過為不可企及之言我未<lb/>
嘗盡其識而例發不容至到之論觀聖人如隔烟霧說<lb/>
聖人如在杳㝠宅陸談海坐井觀天廣大果何有耶論<lb/>
聖人之徳者類曰精微妙宻此秘誕說也在我不真用<lb/>
其智而邈略聖人之㝠乎天運在我不真竭其力而倣<lb/>
<pb n="KR4d0361_WYG_008-17b"/>
像聖人之窅爾神化髙者流於虛曠隠者溺於怪竒求<lb/>
深得淺騖髙得卑精微果安在邪唯顏子髙堅前後見<lb/>
夫子真透徹而不糊塗矣博約立卓學夫子真至到而<lb/>
不虛誕矣仰云者非瞻仰昊天髙髙在上也日用常行<lb/>
之際景慕極而夫子之道常超然鑽云者非鑽金石而<lb/>
難為功也作止語嘿之間探索至而夫子之道常凝然<lb/>
若瞻之在前欲從之矣忽然在後則又過焉故鑽仰非<lb/>
不至而堅髙不可企入則道無窮盡不容以識見求瞻<lb/>
<pb n="KR4d0361_WYG_008-18a"/>
忽非不明而恍惚不可為象則道無方體不容以識見<lb/>
盡葢顏子之仰鑽瞻忽者人也而夫子之髙堅前後者<lb/>
天也所以人者有限而所以天者無窮聖道廣大顏子<lb/>
可謂真見之然道無窮盡矣而循循善誘之中即無窮<lb/>
盡之梯道無方體矣而博文約禮之際即無方體之極<lb/>
欲罷不能勉勉循循而利用安身矣既竭吾才性盡天<lb/>
參而精義入神矣如有卓立窮神知化而盛徳之至矣<lb/>
從之末由過此以往未之或知矣循誘博約顏子可以<lb/>
<pb n="KR4d0361_WYG_008-18b"/>
用其力而有所立卓則峻絶而力莫知其所施竭盡吾<lb/>
才顔子可以勉其入而從之末由則妙宻而人莫知其<lb/>
所至夫子一故神兩故化也顏子幾於神近於化者也<lb/>
聖徳之精微顏子可謂真得之故問仁之目顏子所及<lb/>
也而天下歸仁之說夫子則皷遺音於視聽言動之餘<lb/>
為邦之問顏子所至也而鄭聲佞人之戒夫子則發餘<lb/>
響於四代禮樂之後無伐善無施勞顏子所志也而老<lb/>
安少懐夫子直與天地生物之心同一運量髙堅前後<lb/>
<pb n="KR4d0361_WYG_008-19a"/>
有所立卓顏子非茍言之實允蹈之哉宜乎三月不違<lb/>
簞瓢屢空而殆庶幾焉若夫在寢附驥心齋坐忘是未<lb/>
知顏子者也嗚呼論語四百八十三章言顏子者纔十<lb/>
有八自曽子吾友從事之外率多夫子稱道顏子之辭<lb/>
其顏子自言僅見於問仁問為邦子在言志與喟然而<lb/>
嘆數事而已而其見聖人之真學聖人之至尤莫切於<lb/>
喟嘆已下數語非若知聖人而使人無所捉摸學者生<lb/>
千百世之下幸而聞希聲齊韶可不拳拳服膺而力行<lb/>
<pb n="KR4d0361_WYG_008-19b"/>
求至乎必欲學孔子當先學顏子心顏子則心夫子矣<lb/>
周子有言曰志伊尹之所志學顏子之所學過則聖及<lb/>
則賢不及則亦不失於令名學者毋忽<lb/>
　　說<lb/>
　　　四經歸極說<lb/>
或問邵子先天圖果虙羲所作乎曰謂虙羲作此圖吾<lb/>
不知也謂推尋虙羲畫卦之理以成圖可耳予嘗聞眉<lb/>
山楊平舟先生<hi>名棟字彥極厯官至叅政</hi>曰虙羲初畫時未有文字<lb/>
<pb n="KR4d0361_WYG_008-20a"/>
也故作一畫以示人此一畫也圜之徑一圍三則函三<lb/>
也從之有上中下亦函三也衡之有始中終亦函三也<lb/>
故三畫實一畫也兼三才而兩之故六而六亦三也而<lb/>
三亦一也此伏羲之㫖邵子得之更不必問其所從來<lb/>
者或曰周子太極圖如何曰亦此理也上而隂陽中而<lb/>
五行下而人物亦三才之道也<lb/>
　　　姪曽孫尚字志孟說<lb/>
余始與存子姪俱造行都從性善先生學獲見文公門<lb/>
<pb n="KR4d0361_WYG_008-20b"/>
人毅齋徐公毅齋以姪名醇乃昌黎所以稱孟子者為<lb/>
更字曰存子取孟子操則存之言也存子之子恪生子<lb/>
存子筮之遇豐之初九乃取往有尚之言而命之曰尚<lb/>
今當冠余亦摘孟子尚志之義字之夫志者心之所之<lb/>
志於道則可進於據徳依仁志於學則可進於從心所<lb/>
欲故學莫先於立志尚其勉之窮則志於道而克已復<lb/>
禮學顏子之學也達則志於仁而引其君以當道志伊<lb/>
尹之志也因復係之以孟子庶視乃厥祖而無忝於一<lb/>
<pb n="KR4d0361_WYG_008-21a"/>
家之學云<lb/>
　　　損姪字說<lb/>
伯父某命汝名曰炎己字曰子益炎己從汝仲兄之名<lb/>
乃汝兄奏薦之更名也子益從汝父舊命汝損之名乃<lb/>
欲汝知父命名之義也已者金之所生炎者姓之所本<lb/>
金得火而成器欲汝就陶鎔而光顯祖宗故曰炎己子<lb/>
益損而不已必益非欲爾損下而益上乃欲爾損己而<lb/>
益人汝宜體炎己之名以光顯陽門戒滿招損持謙受<lb/>
<pb n="KR4d0361_WYG_008-21b"/>
益之訓以立爾身子益則知有父炎己則知敬兄有父<lb/>
有兄則知有祖宗矣若夫仁義禮智孝悌忠信遷善改<lb/>
過懲忿窒慾小子其體吾命名加字之意而力行之往<lb/>
省無怠<lb/>
　　　趙存禮長子字說<lb/>
存禮長子必<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>厥祖明逺先生字以大器存禮改字伯<lb/>
器於其冠屬予為說予謂<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>之為器土也夫土塊然隤<lb/>
然而理疏通物資之以成質凡形而下者皆土之為則<lb/>
<pb n="KR4d0361_WYG_008-22a"/>
土蓋形器之本也伊耆氏修火之利笵金合土而陶甄<lb/>
之用出焉蕢桴土鼓可以逆寒暑𨗳堙鬱塤竽罍盎汙<lb/>
尊瓦甒可以薦神人格上下有孚盈缶尊酒簋貳用缶<lb/>
易尤尊尚之淳風既逺一古罍洗取重於天下無非以<lb/>
其器質朴而用洪大雖崇鼎貫鼎大圭拱璧莫能以倣<lb/>
也土為坤為地河圖洛書為中位洪範為皇極於以立<lb/>
天地之心生民之道其妙用可以形器議哉惟其性水<lb/>
而凝陶而形火而堅則其塊然隤然者亦將有待揚雄<lb/>
<pb n="KR4d0361_WYG_008-22b"/>
氏之言曰大器其猶規矩凖繩乎先自治而後治人之<lb/>
謂子能親善陶就良旊以坯以甄以埏以埴使無苦窳<lb/>
薜暴而後大鈞播物自形自色吾無工巧之迹子貢問<lb/>
君子子曰君子不器則器不足以囿君子而子貢不免<lb/>
為瑚璉在乎擴而充之耳夫天地形而下之器也願子<lb/>
變化氣質尊崇徳性使與天地相似庶幾不負爾祖爾<lb/>
父期望之盛心而予之言有證子其勉之<lb/>
　　　存禮次子仲防字說<lb/>
<pb n="KR4d0361_WYG_008-23a"/>
存禮仲子必垘乃祖先字以大防取堤堰之義今將冠<lb/>
父改字仲防屬某演其說予謂防非止大防外閑以防<lb/>
止水而已也閑邪存誠所以大吾身之防立綱陳紀所<lb/>
以大為民之防民與吾同一氣理則同一檢押修之一<lb/>
身所以達之天下五禮以防偽六樂以防情居仁由義<lb/>
防天理之違戒懼謹獨防人欲之縱競辰愛日防嵗月<lb/>
之易過博學審問防義理之難明尊徳親仁防君子之<lb/>
踈逺佞去邪防小人之狎此謹防之防由用力而得及<lb/>
<pb n="KR4d0361_WYG_008-23b"/>
其乆也目視耳聽聲為律而身為度矣手持足行周旋<lb/>
中規而折旋中矩矣民心罔中惟爾之中天下大閑安<lb/>
所當安而不踰矩矣杜預謂聖人包周身之防預非知<lb/>
聖人者至如戴經坊記等作先賢以為非聖人書謂其<lb/>
局促於防閑褊淺之末而不能超乎範圍之外也昔令<lb/>
祖嘗謂予言子之志氣容貌倜儻不凡則仲防之字不<lb/>
獨檢身持志之謂要有彌綸天地曲成萬物者在今因<lb/>
子之冠昌言之以發明乃祖之意敬而聽之毋忽<lb/>
<pb n="KR4d0361_WYG_008-24a"/>
　　　編類錢氏小兒方證說<lb/>
錢仲陽治小兒病方不失一毫由其察色明辨證的切<lb/>
脉精深識小兒自生壯弱虛實以至觀五行之生尅察<lb/>
四時之逆順通隂陽之動靜悟寒暑之盛衰至於晨昏<lb/>
晝夜之氣乳哺寢興之節靡不洞究凡小兒闗節脉理<lb/>
百骸九竅五臟六腑燦然在目故能察病論證對證用<lb/>
藥如指諸掌其所論載真小兒大造之書也嚴氏錄其<lb/>
治療訣法至詳宻矣惜其記載参錯未有詮次或同一<lb/>
<pb n="KR4d0361_WYG_008-24b"/>
病而散見數處同一證而分為數條倉卒調理難於檢<lb/>
閱醫不能反覆稽考則攻治易致失誤今兹遲以嵗月<lb/>
沉潛披玩類分門目意訛錯者正之字冗覆者刋之成<lb/>
三十七條總為一巻於是曰病曰症曰方井有秩序可<lb/>
以見於某條觀某病依某証用某藥無復差悞而錢氏<lb/>
之心無遺憾於萬世矣其藥方目錄則一仍其舊寶祐<lb/>
三年乙夘通直郎致仕陽枋記<lb/>
　　　壽蹇從叔總幹姻家說<lb/>
<pb n="KR4d0361_WYG_008-25a"/>
餐霞飲瀣薦芝茹苓壽矣而素隠行怪聖人弗為導引<lb/>
納息煉氣令真夀矣而小道可觀君子弗取君子所貴<lb/>
乎夀者禀天理而生由天理而行致夫一仁而已矣從<lb/>
叔府判制幹始生之月於卦為臨剛浸長而勝乎柔陽<lb/>
浸盛而消乎隂君子浸得位小人從而聽命焉其生色<lb/>
也睟於面盎於背暢於四支而發事業種學績文克光<lb/>
前烈而孝得矣遜削捐金順事其長而悌得矣陳力就<lb/>
列能致其身而忠得矣修身踐言事存正固而信得矣<lb/>
<pb n="KR4d0361_WYG_008-25b"/>
不以無實之名貽燕謀訓子以義方矣不以風寒抵巇<lb/>
而抱關擊柝輿梁徒杠蹇蹇匪躬席民於康莊矣皆剛<lb/>
陽浸長之推也引而伸之則采色過目而聚沫矣聲音<lb/>
入耳而寒螿矣味和適口而糟粕矣所以厚吾之生者<lb/>
不以喜於心思而庸玉女於成者不存於念慮矣充而<lb/>
為咸臨為至臨為厚臨功施社稷澤被生民垂天地而<lb/>
揭日月銘彛鼎而被絃歌有斐君子終不可諼天地間<lb/>
真福夀而從叔之所樂得者也臨之象曰君子以教思<lb/>
<pb n="KR4d0361_WYG_008-26a"/>
無窮容保民無疆敬為從叔誦之<lb/>
　　　策問<hi>紹慶府學</hi>
問祀明堂所以教孝其嚴父配天之謂歟夫子之論孝<lb/>
也必曰善繼人之志善述人之事横渠張氏亦曰知化<lb/>
則善述其事窮神則善繼其志明堂其合於此歟周人<lb/>
設明堂位以祀文王於繼述何所有漢人得明堂圖而<lb/>
奉髙帝於繼述何所取證歟於赫有宋惟天其子之我<lb/>
將我享繼序其皇之洪惟主上載申景鑠有事明堂舉<lb/>
<pb n="KR4d0361_WYG_008-26b"/>
皇祐饗親叅紹興配坐之規縟典絢儀軼周跨漢猗歟<lb/>
休哉兹足以領天下國家矣願與諸君輒考禮經而詳<lb/>
說之地居國陽位臨丙巳或曰世室或曰重屋或曰明<lb/>
堂此名位爾於繼述有得乎否也東西九筵南北七筵<lb/>
四旁兩牕九階五室七十二牖三十六户此制度爾於<lb/>
繼述有合乎否也於乾元殿於大慶殿有以異乎曰通<lb/>
天宫曰萬象宫何所取乎耕藉以供粢盛卜牲以備鼎<lb/>
爼親蠶以供衣服以此教孝可謂繼志乎水陸葅醢以<lb/>
<pb n="KR4d0361_WYG_008-27a"/>
薦之濟蹌雍肅以臨之盡敬盡慤以承之以此教孝可<lb/>
謂述事乎横渠謂窮神知化似又未容以威儀禮節求<lb/>
也皇上立武整師而執淮濆之醜孝徳修乎軍旅矣何<lb/>
金革猶袵於北側身修行而消雲漢之災孝徳發乎朝<lb/>
廷矣何相火復仍於西轉危運以無虞而白囊尚馳於<lb/>
雲南迓康年以兆慶而紅腐未聞於露積果何歟五流<lb/>
宅而民協中三宥赦而刑不忒所以宣昭祖宗不殺之<lb/>
至仁不可謂不善繼矣然象刑設而常犯隆孝徳而崇<lb/>
<pb n="KR4d0361_WYG_008-27b"/>
陟配之儀切養人而加寵綏之惠所以對越天地曰生<lb/>
之大徳不可謂不善述矣然龎澤壅於下流又何歟孟<lb/>
軻氏有言曰堯舜之道孝悌而已矣堯之孝於經無見<lb/>
豈其徳至大蕩乎難名舜則類上帝而格藝祖故得萬<lb/>
國之懽心而孝以大稱皇上昭事上帝尊祖敬宗繼志<lb/>
述事比隆堯舜而孝治未光乎天下此有司之所甚疑<lb/>
也諸君學堯舜道周孔誦七篇之章讀西銘之書不知<lb/>
其說可乎伊欲達明堂尊祖之義使孝弟行乎道路至<lb/>
<pb n="KR4d0361_WYG_008-28a"/>
乎州巷放乎蒐狩置之而塞天地溥之而横四海自西<lb/>
自東自南自北無思不服將何道而可若曰作三事之<lb/>
俊不二心之臣文武憲邦循良稱職足以臻此膚泛語<lb/>
耳幸毋贅<lb/>
　　　又<hi>淳祐乙巳大寧監</hi>
問濟險難之深者未容以安靜圖拯柔弱之極者不可<lb/>
以尋常應任今日治國之法守株是乎投機是乎嘗稽<lb/>
之易而有疑蹇難也坎陷也均之為險矣何聖人既以<lb/>
<pb n="KR4d0361_WYG_008-28b"/>
見險能止譽蹇之知而復以心亨行有尚論坎之功豈<lb/>
險難之深又當出險以平險歟夫小過過也大過過也<lb/>
均之為過矣何聖人以不可大事為小過之戒而復以<lb/>
利有攸往為大過之亨豈柔弱之勢又當至剛以濟物<lb/>
歟奚止於是以逸待勞以飽待飢軍之良法也胡為先<lb/>
人奪人晉復以是敗秦歟致人而不致於人軍之善政<lb/>
也胡為寧我薄人楚復以是駕晋歟成安不塞井陘之<lb/>
險而衂於背水之軍不可與語行有尚者何減竈去魏<lb/>
<pb n="KR4d0361_WYG_008-29a"/>
又足以收蹶上將之功歟馬服急進閼與之兵已決爭<lb/>
山之勝似知所以戒棟橈者何追至秦壁反所以殆長<lb/>
平之師歟其形勢利害有不同歟其人才智略有不侔<lb/>
歟時異勢殊臨機應變不可膠於一歟皆克敵取勝者<lb/>
所當講明也請以我國朝渡江之勝勢言之韓公世忠<lb/>
之備楚泗也達賚縱鐵騎以長驅朝廷有詔班師若可<lb/>
退保矣公獨奮兵逆擊以破其軍何趨利猛鷙而成功<lb/>
歟劉公錡之往順昌也烏珠以鐵浮圖爭利城守未集<lb/>
<pb n="KR4d0361_WYG_008-29b"/>
若難支持矣公獨力守拒戰以蹷其衆何倉皇無備而<lb/>
決勝歟吳公之保蜀也饒風散關敵騎翕忽若難應援<lb/>
矣公獨謂必不可越我而遏以挫其銳何執一果而得<lb/>
志歟最後金亮百萬臨江中外駭震敵已深窺堂奥矣<lb/>
虞公允文坐據采石敵遂授首何白面書生死中求活<lb/>
而立大勲歟自其兵民財觀之諸將所部多不過數萬<lb/>
衆寡豈相當歟茶鹽酒法一切舉行租賦豈常繼歟數<lb/>
公亨習坎之心隆大過之棟忠義慷慨奮不顧身而天<lb/>
<pb n="KR4d0361_WYG_008-30a"/>
人祐助歟何豐功茂績如是偉曄也蒙古知略頗類金<lb/>
人而殘忍暴殄又復過之蹂踐三川零丁十稔兵非紹<lb/>
興之兵矣民非紹興之民矣財力形勢又非紹興以來<lb/>
比矣敵心無厭日肆憑陵必欲效大儀之進擊則衆寡<lb/>
有不敵之憂必欲效順昌之控扼則邊地風寒所備者<lb/>
衆必欲效和尚原采石渡之堅守則三關已徹内之長<lb/>
江又孰可為依據之地歟幸而總戎元老克壯其猷建<lb/>
斾桴鼓天地震動蓋欲扼其吭而奪之然士沮乆矣不<lb/>
<pb n="KR4d0361_WYG_008-30b"/>
知亦有分番迭射衝敵陣以擒鶻眼者乎財竭甚矣不<lb/>
知亦有儲三百萬以待軍興者乎民散乆矣不知亦有<lb/>
魚鳬千里可備供億者乎無乃活危證者不必備百藥<lb/>
之味投機㑹者不必計衆事之集乎昔苻堅以百萬之<lb/>
衆褫魄於八公山之草木蜀自夔以西金城盪日雲雉<lb/>
擎天所以震懼敵膽者又非風聲之假借庸可恃乎牢<lb/>
之步陣嚴整直挫大敵氣吞之爾元戎十乘有進無退<lb/>
破敵大計胷中區處已定元冲私憂過計可容已乎諸<lb/>
<pb n="KR4d0361_WYG_008-31a"/>
君抱負經濟幸詳訂古人用兵進退之成筭國朝渡江<lb/>
戰守之要道以决今日進屯之大計一破有司之惑<lb/>
　　　又<hi>淳祐己酉試宗室</hi>
問神明之胄國家所恃以維藩維翰也藩者國之屏翰<lb/>
者國之幹以文治歟以武功歟其城郭封畿以為固道<lb/>
徳藩籬以為衛歟無事則隠然敵國有事則恢拓疆宇<lb/>
始稱其任歟帝胄之教曰温曰直曰寛栗曰剛簡其文<lb/>
武兼全之義歟周家大封同姓以藩屏王室姬公内則<lb/>
<pb n="KR4d0361_WYG_008-31b"/>
制禮作樂以底文明之治外則三年東征懲荆膺狄驅<lb/>
㢘踐奄遺大投艱之事一切以身任之大勲偉績藩歟<lb/>
翰歟召公膺維翰之寄述公劉以戒民事營洛邑以建<lb/>
王業分陜治功與周公並稱藩翰之責固如此歟宣王<lb/>
中興平淮命召虎平王復振扞艱得文侯其他城濮戰<lb/>
楚黄池霸吳皆能敵王所愾當時公行公族莫不執干<lb/>
戈以衛社稷似又專以武功為屏翰者與周召同乎否<lb/>
也漢唐之際更生以經著元王以詩顯獻王大雅東平<lb/>
<pb n="KR4d0361_WYG_008-32a"/>
為善殆類關睢麟趾之應於藩翰其有合乎淮南小山<lb/>
入湘纍之閫劉向大傳推天人之應至若朱虛劉賈之<lb/>
注措僅寥寥之星辰於藩翰亦有同乎李賀騰聲於髙<lb/>
軒李白馳譽於大鵬鯁亮宏逺僅稱勉石藩王室者誰<lb/>
歟五色一賦詞華彪蔚日影八磚譽聞蕭爽其功畧著<lb/>
聞者孝恭道宗而已徹疆土者誰歟葛藟所以庇根本<lb/>
也漢宗室類多増輝王度豈詩書自有安强之勢歟藩<lb/>
屏所以䕶堂奥也唐宗室工於黼黻河漢豈詞章中存<lb/>
<pb n="KR4d0361_WYG_008-32b"/>
翊衛之功歟季世璿源事不如古或謂今昔異時文武<lb/>
殊致各有任其責者誠然歟豈無他人不如我同姓社<lb/>
稷宗廟之寄要當重在此而不在彼也恭惟國朝教養<lb/>
宗英注意屬籍所以為深根固本計者至矣盡矣秉鈞<lb/>
之任逺嫓宗周而建大勲闢國勢者猶仰周召而慨慕<lb/>
焉廷魁之彥髙掩漢唐而為世豪英為宗室標的者每<lb/>
於景元子孫河間江夏而遐想焉豈削平戡定所以䕶<lb/>
根本而寧靜無為亦所以充實其氣脉歟夫文章當效<lb/>
<pb n="KR4d0361_WYG_008-33a"/>
常武之什而勿徒光燄之萬丈功業當如江漢之詠而<lb/>
勿但神遊於八表儲情月露屬意蜂蝶䇿勲於春草萋<lb/>
萋等句所謂整簮裳而援溺鏘珩瑀而救鬬非今日國<lb/>
家所望於宗英也今江漢之波未澄則宗子維城方宵<lb/>
旰於召虎之來鋪淮楚之氛尚惡則大宗維翰正側席<lb/>
於晉文之夙駕子玉請戰誰為横擊之公族東郊不開<lb/>
誰為惟征之伯禽河漢瀏天一之清必有滴大空而洗<lb/>
甲兵者諸君考古驗今各言其志以副有司之精擇<lb/>
<pb n="KR4d0361_WYG_008-33b"/>
　　　又<hi>淳祐辛亥紹慶州學試</hi>
問世至於小康視大同邈乎其逕庭矣其甫平幾治王<lb/>
國庶定之氣象乎其茍安暫息國家閒暇之事幾乎要<lb/>
不必深辨也設當此時君臣上下夷猶嵗月乎委聽天<lb/>
幸乎必曰困心衡慮勉勉汲汲如不及也度事揆時不<lb/>
容不爾然夫子之所謂小康則禹湯文武成王周公之<lb/>
盛際也此六君子者莫不謹於禮以致隆平謂之小康<lb/>
何邪豈大道隠而不行歟天下為家而不為公歟貨棄<lb/>
<pb n="KR4d0361_WYG_008-34a"/>
於地力不出於已歟城郛溝池不若外户之不閉歟道<lb/>
不過三代也夫子且以小康目之宣之庶定下盛世何<lb/>
翅倍蓰戰國閒暇企周宣又遼絶矣槩以小康言之得<lb/>
歟無已則有一說極治者當儆戒甫治者當奮勉未治<lb/>
者當兢畏同一㫖義歟由閒暇而庶定庶定而小康小<lb/>
康而大同均一㑹歸歟理亂推移世道翻轉三代而下<lb/>
天下幾小康矣漢元承中興餘烈小康之時也仁柔一<lb/>
說牢不可破而宣之業衰成帝遭世承平小康之幾也<lb/>
<pb n="KR4d0361_WYG_008-34b"/>
湛樂一意流蕩忘返而元之業壊典午渡江小康亦光<lb/>
啟矣興復之念竟消靡於清談開元致平小康亦爰集<lb/>
矣太和景象終淪胥於燕樂肅葉再造憲代復振無非天<lb/>
錫可為之時而宴安之氣勝儆戒之志怠伊憂晩節終<lb/>
成凌敝小康一說誤人天下國家如此歟是必有其故<lb/>
也皇上寤寐太平二十有七年于兹矣荷天之休年榖<lb/>
粗登敵氣斂遁邊患少息非天假吾皇致治之嵗月乎<lb/>
兢兢業業堯舜用心矣夙宵祇懼文王用心矣仰幾康<lb/>
<pb n="KR4d0361_WYG_008-35a"/>
之歌慕無逸之戒成王用心矣上参唐虞下監漢唐决<lb/>
不與漢元成唐肅憲等伍真吾夫子之所謂小康矣其<lb/>
然歟猶有憂焉内治所以扶陽氣也聨班競進之不免<lb/>
銓曹審重之未聞學校罕文行之兼内郡乏經界之正<lb/>
能治國家得無欠缺歟外治所以滌隂邪也分閫之委<lb/>
寄方隆而怔忡於膚愬乘障之布置益宻而牽掣於力<lb/>
分給餉病尺籍之虛間諜闇事情之實綢繆牖户得無<lb/>
罅漏歟識治者曰無難而畏無虞而戒此聖君賢相事也<lb/>
<pb n="KR4d0361_WYG_008-35b"/>
治安流涕之書不出於謹厚之公卿而出於言事之年<lb/>
少可為不為之論不發於請身之將相而發於文藝之<lb/>
書生靁鼓淵喑寒蟲啾嘈可勝歎哉我國朝李文靖公<lb/>
之在中書也每朝謁必以四方水旱災變奏聞且曰人<lb/>
主不可不知憂懼至哉斯言民至於今誦之然則憂治<lb/>
世危明主諉之於上之人可歟諸君深識時務願聞至<lb/>
論以覘國用之學<lb/>
　　　又<lb/>
<pb n="KR4d0361_WYG_008-36a"/>
問天人之際甚可畏也變動以象著吉凶以類彰影響<lb/>
形聲可以異觀哉古之聰明睿智不以天視天而以人<lb/>
視天主宰吾心性氣運吾血脉日月吾明照雷霆吾號<lb/>
令雨露恩意霜雪刑罰躔象昭布皆百骸而四體也水<lb/>
曰儆予堯不以身外視天也旱曰自責湯不以身外求<lb/>
天也羲和厯象日月星辰必曰欽昊天保章氏志日月<lb/>
星辰之變動必曰救豈蒼蒼之渝怒不關於戲豫馳驅<lb/>
乎自日食十有二無傷於文景之富厚而或者議其天<lb/>
<pb n="KR4d0361_WYG_008-36b"/>
自天日食戊申反聞南單之詣闕而或者以為人自人<lb/>
可不求其故乎長星竟天無損於漢武之攘却而躔度<lb/>
難乎占熒惑示變無關於梁武之下殿而天文不可曉<lb/>
抑别有說乎日之眚也或以為月所掩或以為星所犯<lb/>
則亦氣耳於人果何與或以度數所經或以交㑹所至<lb/>
則亦運耳於人果何關然朔日辛夘之食必歸於小人<lb/>
之用事日食三十六之紀皆以為夷狄侵中國之證又<lb/>
何邪太白在西而魏破柔然似貽中國之安靜彗掃東<lb/>
<pb n="KR4d0361_WYG_008-37a"/>
井而燕秦相滅若關中國之燕閒然客星守招搖蠻夷<lb/>
當有亂而勞師宛馬反開虛耗之端五星出東方中國<lb/>
當大利而違詔留屯即收降羌之效又何耶乃者孟秋<lb/>
月朔辰弗集房主上徹樂減膳降詔自責固湯之用心<lb/>
而不諉之氣數適然矣盍推明古今日星應驗之異同<lb/>
人君應天弭變之得失内安外禦禍福影響之機緘以<lb/>
信江左天命之未改若曰誕敷文徳所以格苗采薇遣<lb/>
戍所以治外車攻修政所以攘夷此常談也有司亦厭<lb/>
<pb n="KR4d0361_WYG_008-37b"/>
聞之<lb/>
　　　又<lb/>
問扶輿磅礴之氣屹然而峙融然而流英靈清淑鍾為<lb/>
命代葢不知其幾千萬也孔聖尼阜申甫嵩髙其他傅<lb/>
野胥靡商丘綺季率由神氣而鍾焉重華起於溈汭姜<lb/>
望得於渭濵其他仲舒淄川子陵釣瀬常由淑氣而出<lb/>
焉碧雲捲而巫山髙衆水㑹而象澦屹大寧域清秀之<lb/>
中可無物華天表而人傑地靈者乎自其髙者言之寶<lb/>
<pb n="KR4d0361_WYG_008-38a"/>
山燦花鐵樓掛月其他異狀殊態而鳳凰繡屏則拔乎<lb/>
其萃者也朝陽晝繡可前聞乎就其深者言之芙蓉瀏<lb/>
清昌溪逗碧其他瀨玉飛瓊而龍洞鹿泉又出乎其類<lb/>
者也滃霧食苹可屢數乎登賢有堂矣名渙汗青獨一<lb/>
尉氏令鳳山繡屏之英止於是乎鄉賢有記矣從祀侯<lb/>
頖僅姚許二公鹿泉龍洞之靈如斯已乎以言乎徳行<lb/>
孝感有庵孝泉有名孝義有傳亦既修矣以言乎教化<lb/>
則白鹿有規鄉飲有制寶源有塾亦云至矣何雲棲霧<lb/>
<pb n="KR4d0361_WYG_008-38b"/>
翔覽輝而未下韜華尚絅當晝而不行乎何巻膏澤而<lb/>
蜿蜿泥蟠藴徳音而濯濯食野乎虹梁芝華亦既炳煥<lb/>
月壑夜光亦既的皪物且然矣人胡不然乎黄楊紫栢<lb/>
之休息何如梧桐之雝喈雲巖月窟之游憩何如天衢<lb/>
之升躍錦雞白雉之好玩何如衮繡之衣被巖泉澗水<lb/>
之宫商又未必吹笙鼓簧之可樂也埋光鏟彩必有其<lb/>
故常讀趙公司直寶源書堂記謂此邦俊秀之士汩没<lb/>
米鹽未聞有傑然特立自拔於流俗者不覺喟然三嘆<lb/>
<pb n="KR4d0361_WYG_008-39a"/>
諸君盍磨光刮垢為江山一洗之<lb/>
　　　又<lb/>
問孟軻氏有言曰雖有智慧不如乘勢雖有鎡基不如<lb/>
待時曰待曰乘㫖義可得聞歟豈勢足運掉者必振作<lb/>
時際機㑹者當進取歟抑國勢尊安宜乘之以隆治化<lb/>
天時幸遇貴因之以明政刑歟帝王以道徳為安强仁<lb/>
義為表制所以成天下之大務而濟天下之大業者其<lb/>
乘勢待時可得而考歟三代以降勢得則知用勢而不<lb/>
<pb n="KR4d0361_WYG_008-39b"/>
知持勢時至則務乘時而不務因時漢武襲文景之富<lb/>
厚窮征漠北竟不得匈奴要領唐太矜仁義之既效黷<lb/>
武遼東終不能制蕞爾小戎時勢果可恃歟下逮東晉<lb/>
不知幾乘勢幾遇時也即其大者言之石虎就斃北方<lb/>
響應歸附者至二十餘萬彭城之甲非赤手捕蛟也胡<lb/>
為不能復青氊之舊歟苻堅敗衂秦人震駭慕容饑鷹<lb/>
欲摶草木皆兵非無虞即鹿也胡為不能乘破竹之勢<lb/>
歟或曰漢唐時未至東晉勢不足誠然歟恭惟我國家<lb/>
<pb n="KR4d0361_WYG_008-40a"/>
繼軌堯舜度越漢唐不謂山河半淪於兵燹車駕中隔<lb/>
於鷰鴻勢類晉而持勢不似晉時類晉而乘時不效晉<lb/>
髙宗皇帝不以敵人退遯為可喜而必大作其規模不<lb/>
以敵人内亂為可賀而益自治以待其釁孝宗皇帝不<lb/>
以敵人請和為可幸而因之以興起治功不以北書既<lb/>
遣為已安而必乘之以措置邊防聖謨神算前後一心<lb/>
法深得孟子乘勢待時之㫖矣而披圖日勤輿議未快<lb/>
抑何歟廼者皇上奮發乾剛聿新渙號謂宗社付託人<lb/>
<pb n="KR4d0361_WYG_008-40b"/>
心繫望者國本也而進封有詔則天下之大勢定矣謂<lb/>
佐天子式百辟撫四夷者宰相也而揆位得人則朝廷<lb/>
之重勢尊矣謂整六師守長城折遐衝者閫帥也而錫<lb/>
命有加則邊陲之勝勢張矣外焉淮濆執訊而維揚之<lb/>
勢九鼎矣唐鄧歸附而荆楚之勢磐石矣雲南獻捷而<lb/>
坤維之勢金湯矣雖有智慧不如乘勢非此之謂歟中<lb/>
國每患㓂敵之合從今彼此相殘非天錫我可為之時<lb/>
乎淮堧苦哨騎之突奥今虎狼頓挫非天假我圖維之<lb/>
<pb n="KR4d0361_WYG_008-41a"/>
時乎井絡憂雲南之斡腹今鯨鯢掃蕩非天與我整暇<lb/>
之時乎棗紅而塵不驚淮浦可以鋪截矣河氷而馬不<lb/>
渡江漢可以立武矣隴雪而吠不警蜀口可以耕戰矣<lb/>
雖有鎡基不如待時非此之謂歟廷紳建言謂復襄陽<lb/>
以移北軍之屯復漢中以藥西軍之病誠投機之㑹而<lb/>
當其可之時也伊欲作荆楚之甲以向宛洛或者謂單<lb/>
于入保漢慮方深其然歟將益州之衆以趨漢中或者<lb/>
謂魏雖斂戍氷合復來又然歟需待者曰華黍廢而蓄<lb/>
<pb n="KR4d0361_WYG_008-41b"/>
積缺盍懲指麥之失而峙糗糧杕杜廢而師衆缺盍戒<lb/>
亡具之戰而整師旅出車廢而功力缺盍思單弱之虞<lb/>
而長人民君子舍之易戒以止綢繆牖户斯足矣可信<lb/>
歟夬决者曰生聚教訓以待勢也勢得弗乘力豈加强<lb/>
愛日惜分以俟時也時至弗圖機難再得一旅可以祀<lb/>
夏五千可以興越義租可以入關田禽利執易言乎動<lb/>
師武臣力斯往矣可從歟夫瑟縮於擲不容輕而安艮<lb/>
之止則蔡太常非時賢所及之語為可恥奮發於時不<lb/>
<pb n="KR4d0361_WYG_008-42a"/>
可失而法豫之動則王羲之憂重於喜之言為可畏諸<lb/>
君審識事勢練達時幾其叅酌古今著為成說以輔國<lb/>
家閒暇之所當講明有司將以復於上<lb/>
</p>
<p>
</p>
  </div>
</body>
</text>
</TEI>
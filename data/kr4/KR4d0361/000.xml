<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>提要<lb/>
                </head>
    <p>
<pb n="KR4d0361_WYG_000-1a"/>
欽定四庫全書　　　　　集部四<lb/>
　提要<lb/>
　　字溪集十一巻　　　　别集類三<hi>宋</hi>
　　　　<hi>臣</hi>等謹案字溪集十一巻附録一巻宋陽枋<lb/>
　　　　撰枋字宗驥初名昌朝巴川人居字溪小龍<lb/>
　　　　潭之上因以自號端平元年冠鄉選淳祐四<lb/>
　　　　年以蜀難免入對賜同進士出身閫帥交辟<lb/>
　　　　於昌州監酒税於大寧為理椽於紹慶為學<lb/>
<pb n="KR4d0361_WYG_000-1b"/>
　　　　官晩以子炎夘貴加朝奉大夫致仕年八十<lb/>
　　　　一卒其行履不見於史傳惟文淵閣書目載<lb/>
　　　　有陽字溪集之名而不著巻數黃虞稷千頃<lb/>
　　　　堂書目則稱其集為十二巻久無傳本今檢<lb/>
　　　　勘永樂大典所載裒而集之附以其子所作<lb/>
　　　　年譜行狀仍析為十二巻適符原目之數雖<lb/>
　　　　已經斷裂未必無所殘闕然所佚似亦無多<lb/>
　　　　矣枋嘗從朱子門人度正㬊淵游故集中與<lb/>
<pb n="KR4d0361_WYG_000-2a"/>
　　　　人往復書簡大都講學之語所言皆明白篤<lb/>
　　　　實不涉元虛其易象圖説一篇多參以卦氣<lb/>
　　　　納甲之法乃不盡與朱子本義合案李性傳<lb/>
　　　　朱子語録序稱諸書答問之際多所異同而<lb/>
　　　　易為甚㬊淵所録一編與本義異者十之三<lb/>
　　　　四枋殆述㬊淵之所授故持論不同歟又有<lb/>
　　　　與税與權論啟䝉小傳一篇乃暮年所作尤<lb/>
　　　　見其孶孶力學至老不衰於紫陽學𣲖之中<lb/>
<pb n="KR4d0361_WYG_000-2b"/>
　　　　猶不離其宗者云乾隆四十六年九月恭校<lb/>
　　　　上<lb/>
　　　　　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　　總　校　官　<hi>臣</hi>陸　費　墀<lb/>
</p>
<p>
</p>
  </div>
</body>
</text>
</TEI>
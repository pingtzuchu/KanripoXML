<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>字溪集巻六</head>
    <p>
<pb n="KR4d0361_WYG_006-1a"/>
欽定四庫全書<lb/>
　字溪集巻六　　　　　　宋　陽枋　撰<lb/>
　　劄<lb/>
　　　寄黄漕使循齋劄子<lb/>
某比曾修書付何章申候起居但霖雨㡬六十日江水<lb/>
洪漲泝流必遲延未審已達聽官否此間二十二日忽<lb/>
聞將星無光不勝駭愕此事闗係不小飛報廟堂動經<lb/>
閱月全在上幕明賢合力聚智撫慰軍民靜鎮確守環<lb/>
<pb n="KR4d0361_WYG_006-1b"/>
四方之境逺諜揚旅益張勝勢使人心安堵覘國者無<lb/>
得而窺則帷幄有人全坤生靈恃以無恐昔楊儀當兩<lb/>
軍對壘之際尚能南轅返斾以走仲達今距敵甚逺霖<lb/>
潦方降百川泛溢敵人萬無竊入之謀此天假我修明<lb/>
之時然不可不曲盡周宻之防慮外方之伺釁敵人之<lb/>
起懐以俟局勢之定也聞先生暫應副四川事宜此固<lb/>
臣子報國之日却須自監簿宣機倍道馳歸方有商略<lb/>
如文活菴亦人望所歸前時之去元帶大制參職事亦<lb/>
<pb n="KR4d0361_WYG_006-2a"/>
可委曲詳報令暫回司共為措置庶處分得宜切中機<lb/>
㑹某雖投閒置散與蜀民同一安危良有不遑寢食之<lb/>
憂而足下又當事任艱難之中尤深憂愛所以譊譊不<lb/>
能自黙不覺煩僣乞舒諒之此間二麥俱為積雨所傷<lb/>
城壁極費修完人心不無皇皇幸得曉暢軍事者為主<lb/>
米價亦平殊喜人意長學生扺今未至想是漲江為阻<lb/>
但殊不知音耗良用憂之也草草占覆伏乞台照<lb/>
　　　與黄循齋劄子<lb/>
<pb n="KR4d0361_WYG_006-2b"/>
某入秋兩承賜書矣此間屢易帥而城築荐興殊無上<lb/>
渝人船之便申敬遂簡蒲兄登叔道隨朱制機泝流忽<lb/>
然起離不及裁書就托申致下悃不審道及否也某䝉<lb/>
先生及李判府拈出賤姓名于權司己曾具扎辭遜矣<lb/>
兹䝉平舟先生特遣禮幣叔季齊招令人興起但某學<lb/>
術空踈不過當時所聞性善蓮蕩二先生一言半語深<lb/>
自省察求以寡過所謂腥涎不滿殻聊足以自濡者何<lb/>
學問可為新俊遊道耶昔游楊大儒得伊洛正傳以遊<lb/>
<pb n="KR4d0361_WYG_006-3a"/>
太學多士猶以異類目之某實何人敢容喙于藝圃捧<lb/>
腹效顰漫貽識者掩口且某自比年齒脱五六目眵暗<lb/>
而心健忘衰懶殊甚良不足以副招延只欲父子相依<lb/>
渉此殘冬俟來春小學生滿替同舟而上支笻伏謁傾<lb/>
控數年違逺之懐然後隨意去來時聽誨益則所願也<lb/>
過平舟乞申達鄙意前䝉賜學生書許以任滿出檄切<lb/>
望留意韓連帥城舊治形勢甚壯髙廣不減于渝真一<lb/>
大藩屏惟工役浩瀚而錢糧窘澁耳若天相其成則吾<lb/>
<pb n="KR4d0361_WYG_006-3b"/>
蜀後户之固而荆襄藩籬之壯也<lb/>
　　　答前人劄子<hi>寳祐乙卯</hi>
某月初曾草草用牋申叙足瘡不可以屨所以遲于趨<lb/>
見之由兹被賜翰方知前書未達急遣人物色則所附<lb/>
之人淹旬逗遛凌雲距門䦨舟行僅兩舍音問難到如<lb/>
此曷勝怏悵且知牙檣復爾歸幕相距稍逺承教之期<lb/>
邈在秋風情切依戀某老無肖似極䝉知其方寸方招<lb/>
呼薦達屢屢疊疊甚願控寫中曲求以少補髙明去冬<lb/>
<pb n="KR4d0361_WYG_006-4a"/>
伏謁兾得欵曲而西歸之初人事奔走徒困酒食不能<lb/>
一吐情素春中自可摳衣而先生衮衮建䑓學生又有<lb/>
分司之役某見其不諳煩劇與之俱來非得已也嵗月<lb/>
空邁義理不進仰天拄頥不勝愧汗當今如明公篤志<lb/>
好學者能幾而某不能急速親仁以求加益其不明之<lb/>
至者也竊惟于今所急不在講明時文當急于刋剔人<lb/>
心之蠧引之于聖賢逕庭于夫人動容周旋心思好尚<lb/>
察其受病之處痛下針砭俾成有用不然春華秋妍娛<lb/>
<pb n="KR4d0361_WYG_006-4b"/>
情悦目弄倒世界正坐于此似不必攻治也地震大變<lb/>
此間亦然雅江分流入夷境處山崩壅水浸沒百餘家<lb/>
死者五六十人五寨之境雨雹有如杯者真可駭懼竊<lb/>
聞上之人又有雲南遣聘之舉鞭長元自不及馬腹况<lb/>
䇿折箠短涎不滿殼而欲化被逺徼彼或借助無以應<lb/>
之實生戎心而勍敵又得以為辭後户自今其可憂矣<lb/>
某耿耿不寐宻以私告他不能悉浩蕩也伏乞台照<lb/>
　　　乞解職劄子<lb/>
<pb n="KR4d0361_WYG_006-5a"/>
昨以霖潦敗稼傷民曾具申控伏乞收回攝倅職事自<lb/>
後昕夕惴惴仰覘天意而隂冷連綿至昨晩雨勢如注<lb/>
達旦不少息早上隂雲四塞雨又淋漓大至天變如此<lb/>
豈薄罰輕恕而已邪惟明公政事宜民百廢具舉無召<lb/>
釁之端獨惟某以過滿合去之人滯留喙粟又且負乘<lb/>
非據所以天厭神怒降此異災庸彰譴告某不勝駭懼<lb/>
戰慄請勿以書生所陳為迂速申大司差賢徳之人前<lb/>
來管幹仍乞收回事權併歸使府主當如此則天意必<lb/>
<pb n="KR4d0361_WYG_006-5b"/>
回沉隂必斂太陽必舒餘分之麥可收黔民不致顛隮<lb/>
溝壑昔人謂烹宏羊天乃雨今日斥退某天必霽雨暘<lb/>
之理一也去不賢之吏以回天意古今亦一也願判府<lb/>
果决速賜舉行某無任真誠懇切<lb/>
　　　回涪州士友為予父子設宴劄<hi>時予長涪之北巖堂季兒攝宰</hi>
　　　<hi>涪陵</hi>
老翁難出冒熏巖下之香童子何知謬製江頭之錦方<lb/>
慙有是父而有是子何乃以為賢而以為能感深樂豈<lb/>
<pb n="KR4d0361_WYG_006-6a"/>
之招顔厚忸怩之色尚聆清絶冀滌塵煩<lb/>
　　　通新紹慶守王座主劄<lb/>
某伏以即日槐龍舞緑笋豹抽斑恭惟某官幕望穹隆<lb/>
帷謀妙宻䇿勲油碧開府南黔百職交孚台候動止萬<lb/>
福某贄修渠厦喜溢言樞闖瀆電嚴尚祈汪浸竊謂動<lb/>
靜者氣而無動無靜者理實運其機形色者身而不形<lb/>
不色者心實妙其用心與理一身與氣一先生其人也<lb/>
鉶篝有請竿牘實贅惟髙明諒之某恭審先生道徳真<lb/>
<pb n="KR4d0361_WYG_006-6b"/>
儒文章宗匠舌本四庫似不能言心地八窻居然自晦<lb/>
靜對三槐之䕃清臨五桂之香藩帷卓卓之能聲僰道<lb/>
生生之治最州而天下謂先生自此升矣白雲蒼狗善<lb/>
萬巻而藏握手幾失君丈夫自有真遇古人用蜀定北<lb/>
先安南恵然此來收南人之心為得漢之舉太守之樂<lb/>
應不在乎山水之間也某世業儒書少頗有志當世飛<lb/>
騰暮景㽸痼煙霞凌雲得風枯荄晩翠世道轉艱抗塵<lb/>
遐徼愧甚初心恭承洪雲南垂遡風怡懌人間果有二<lb/>
<pb n="KR4d0361_WYG_006-7a"/>
天哉聲心駢儷伏楮凌兢電瞬昭回氷懐融燠尚當振<lb/>
諸生之鷺逐兒童之馬九頓以誦恩斯勤斯某么麽低<lb/>
棲敢遑上詗寅惟緯躔煥象釐祉綿延風乎詠歸曰俟<lb/>
予㓗<lb/>
　　　代紹慶王守上余制置軍前劄<lb/>
某仰惟日月麗天奴𨽻皆知其清明用不敢模冩繢畫<lb/>
以瀆崇聽伏乞諒察某恭承奬率三軍慰漢中父老雲<lb/>
霓之望乘機順動取勝必其萬全但兵難遥度守固征<lb/>
<pb n="KR4d0361_WYG_006-7b"/>
强在多算知無遺䇿矣蹇淺識見豈能測其端倪耶惟<lb/>
背春渉夏先生以君民社稷倚重之軀枕戈擐甲與士<lb/>
卒同甘苦于閬風劒日中一柱擎天四蜀奠枕夷猶民<lb/>
社者獨無愧于心乎某久矣𤓰熟尚兹匏繫不能戎服<lb/>
鞍馬效馳驅于十乗啓行之先例束髙閣食息悚凛尚<lb/>
當屬耳執律秉鉞之期進爵馬前百跪起以稱賀仲夏<lb/>
漸熱敢祈萬萬葆愛<lb/>
　　　通紹慶守劄<lb/>
<pb n="KR4d0361_WYG_006-8a"/>
某伏以霜華漸肅月琯惟良恭惟某官仁被專城頌騰<lb/>
五袴端倪不滓憑翼有嚴台候倍擁川增之祉某疏瀹<lb/>
研烏詗承油碧仰贄鴈賔之敬少伸鵲遶之情靜言凌<lb/>
兢炳覽榮幸<lb/>
　　　又<lb/>
某恭審士豫表儀朝家柱石幾年出塞數十州鏤腑銘<lb/>
心一麾守黔方千里舉手加額香凝燕寢竹引鳯吹雖<lb/>
彭水凝氷麾圍試雪而五溪民和播為身和視履考祥<lb/>
<pb n="KR4d0361_WYG_006-8b"/>
勿問元吉穆如善頌嘖有煩言<lb/>
　　　又<lb/>
某載惟黔南控思播之衝大閫屈萬人之敵莊以臨之<lb/>
不徒聳懾巖獠之聽葢將鎮撫南夷必欲得其心力以<lb/>
為斡腹之防休士息民謹守阨塞以備不虞倚集殊勲<lb/>
晉膺推轂<lb/>
　　　又<lb/>
某竊以馬安南之得此州白衣非甄陶之夣蕭太史之<lb/>
<pb n="KR4d0361_WYG_006-9a"/>
牧此地黄魔顯佑助之功由千里而陟殿巖先一州而<lb/>
及天下造物葢有待也雖蠻煙瘴雨中方沐祥雲瑞露<lb/>
之化而九重念玉闗人苦一札從天四軰在道五溪父<lb/>
老豈容持使君足而不使之仙去邪某乆矣拭目<lb/>
　　　又<lb/>
某自慚竊禄亟願投簮時方荒邵圃之𤓰地難種陶籬<lb/>
之菊昔遊昌溪望美人而懐靡及今趨黔水見君子而<lb/>
心則降嗟菀結之幾年幸趨承于一旦不辭冷宇知有<lb/>
<pb n="KR4d0361_WYG_006-9b"/>
主人在泮獻功願備史克之頌磨崖紀績當賡元結之<lb/>
辭行睇重雲距躍三百<lb/>
　　　又<lb/>
某濫恩帝京職教使府行將祇服賤役蕪陋俚語申控<lb/>
心聲齋宿然後敢言頓首望予其進某分位有嚴安敢<lb/>
晉越仰申月地雲階受祉既多之問照臨伊邇惟㓗已<lb/>
以奉約束<lb/>
　　　賀趙守劄<lb/>
<pb n="KR4d0361_WYG_006-10a"/>
某伏以即日槐夏恢台梅雨清潤恭惟某官把繡晝遊<lb/>
皇華夙駕荔江思詠梓部懽謡百職後先台候動止萬<lb/>
福某四月初方聞被㫖䕶試銓闈繼聞榮除東憲黔中<lb/>
音便罕端未敢孟浪申賀比承内機府户檢法兩翰并<lb/>
此中得渝上近耗始知峻遷之的曷勝額慶明公慈仁<lb/>
禀賦忠厚操存明三尺以體欽恤之心奉六條而公亷<lb/>
察之柄折虎狼之爪吻辨雀䑕之牙角不待長語可卜<lb/>
古井無波矣某私喜枌榆故國昔無喬木今有世臣陳<lb/>
<pb n="KR4d0361_WYG_006-10b"/>
時臬事之餘廣龜陵之社粟以飽蜂腰振北巖之文風<lb/>
以皷鶴聞合浦珠還在下風矣先生毋曰奪我鳯凰池<lb/>
鄉國幸甚吾黨幸甚某辱知深厚不欲過為辭説陶陶<lb/>
遂遂自不能嘿毫楮所殫情實俱至伏乞台照<lb/>
　　　又<lb/>
某恭審縉雲雪崖之㑹江山清竒氣象明淑異人間出<lb/>
濶武峻颺由鄭公鄉坐大幕府為列郡侯撾鼓浮航迆<lb/>
衍勢順望錦繡洲邊江花水葉爛熳巻先聲而東行為<lb/>
<pb n="KR4d0361_WYG_006-11a"/>
社稷天下重矣調攝之請文言亦煩某壯歳盤桓北巖<lb/>
觀書匱矗涪之北程譙尹三先生此焉闡明神易太史<lb/>
揚之蓮蕩續之而涪以易重清江出涪之東爾朱白石<lb/>
此焉羽化㡌仙踵之鄭仙繼之而涪以仙顯由是仕于<lb/>
峽者咸以涪為榮程劉聞于前曹謝光于後率皆凌青<lb/>
遡紫上玉登金先生以先君華裔寵賁江山又將明畫<lb/>
前之易餌形外之砂飛上鈞天工宰人極槎頭轉春風<lb/>
易巖仙窟特一傳舍某曩客渝城每于文趙二先生間<lb/>
<pb n="KR4d0361_WYG_006-11b"/>
挹清絶飽芳鮮落羽萬山中習氣踈野便風端鴈不一<lb/>
奏記恐悚何言此月强半方知躔象己次龜陵卿雲氤<lb/>
氲出摩圍峯頭寒陬冷曹不火而温倍萬喜舞亟此熏<lb/>
瀹申賀厦之敬嚮徳情涯慿楮偪塞<lb/>
　　　送太守夀儀劄<lb/>
久棲鸞幕喜遇熊占方同然旅進以熏一瓣之香乃過<lb/>
甚謙撝而却微塵之玷滄溟有外細流何歸雪竹霜松<lb/>
固逈然不著於塵坌溪毛澗藻尚庶幾可羞於王公再<lb/>
<pb n="KR4d0361_WYG_006-12a"/>
列悃忱冒陳嚴峻幸少寛於約束希俯納於涓埃<lb/>
　　　又禀<lb/>
不避呵斥洊有控陳顧惟頌祝之微誠至辱謙卑之再<lb/>
却莫知進退愈切凌兢在君子固削繁文於小人莫表<lb/>
誠意念辱知已久有天䝉頂踵之恩而舍是弗圖無地<lb/>
効絲毫之報尚祈仁恕曲賜涵洪瀆誠懼於再三容切<lb/>
希於萬一<lb/>
　　　禀王守餞其長子出江劄<lb/>
<pb n="KR4d0361_WYG_006-12b"/>
恭承長内機烏檣風順鴨緑波肥雖燕語之留人奈花<lb/>
飛之送客煙中江栁朝蹙黛眉雨後溪花曉含紅淚物<lb/>
態如此人心謂何某于東閣屢諧瞻犀挹玉之縁向南<lb/>
浦倍惜臨水登山之别輙具春風一盃酒同邀丹穴三<lb/>
鳯凰薄言請違非曰飲餞勿却懇懇懃懃之請少攄依<lb/>
依脉脉之懐曲賜允從曷勝榮幸<lb/>
　　　謝送生日劄<lb/>
曲承珍帖併辱多儀對斟餐黄菊之秋光味冷笑紫嶶<lb/>
<pb n="KR4d0361_WYG_006-13a"/>
之雪詠啜雲腴於雀舌嘗霞酌於兕觥分外清竒頓忘<lb/>
衰晩亟兹占謝伏乞丙原<lb/>
　　　又<lb/>
廹兹重九再見始生自惟東閣之陳人益厲杜門之素<lb/>
志曲承珍翰併辱隆儀煙瑞星聨光生蔀屋玉霏雪落<lb/>
重拂竈塵既佩意之實龎欲循墻而安避僣以肅入未<lb/>
免包羞草此先露萬一謝悰非筆所既<lb/>
　　　回巫山李宰劄<lb/>
<pb n="KR4d0361_WYG_006-13b"/>
某曩者學生託䕃潘花曾因便鴈徹聲藻繢洪雲自後<lb/>
不遑嗣寄美人一方引睇翹切巫陽蜀之根本仁賢皷<lb/>
疏越之音以撫字其民嚀嚀方言化為風謡廣譽泝峽<lb/>
而西最聲與江俱東殿頭雲角皆穏着脚處檣烏翩翩<lb/>
好音只昕夕矣某日薄崦嵫問戍納履望巴山冬杪欲<lb/>
雪亟思䄂易編倚巖熟讀涪陵使君得以北巖縈絆學<lb/>
生繼至力請為象澦之行失其本心亦已甚矣不謂謙<lb/>
謙君子聰聽恵心寳帖與尊羜俱來情文腆異祇欲旋<lb/>
<pb n="KR4d0361_WYG_006-14a"/>
璧恐貽訝譴降拜肅入臉耳發紅譙達微先生有詩云<lb/>
丹葉不勞題姓字免隨風月落人間敬以謝復以請何<lb/>
日良晤寫此心懐更加厚自存我推以及人憑楮真叩<lb/>
　　　回黄州劄子<hi>西巖先生名恢字伯洪</hi>
某即日徂暑末垂穉金柔伏恭惟勝算雍容長城屹峙<lb/>
天人具依台候動止萬福某比僣越奏記深懼犯分唐<lb/>
突尊威乃䝉撝賜寳緘盥肅莊誦徳語謙温如廣宙包<lb/>
涵不鄙卑賤如此天下士尚孰肯有言而不樂告哉恭<lb/>
<pb n="KR4d0361_WYG_006-14b"/>
承巻懐易退願言丐歸仰歎先生不以醲厚動心度越<lb/>
流俗然當今不避艱棘盡瘁鞅掌深得軍民之情而足<lb/>
以當一面者如先生凡幾人廟堂必知所以處此矣况<lb/>
使府為淮西根本荆襄掎角勢差緩而實急必欲厚根<lb/>
本之地强掎角之勢偉度卓識又有居先生之右者乎<lb/>
某肆言狂妄曷勝惶恐性善先生前處中復之變甚自<lb/>
寛釋某等日夕侍坐聽講尤用忻喜只是氣弱多病蓋<lb/>
去夏以苦目多服大黄次第己有脾弱之根今嵗又當<lb/>
<pb n="KR4d0361_WYG_006-15a"/>
其時食不甚快六月七日云大小府不暢命醫作通劑<lb/>
至初十日大府通而不節然初無甚苦命某等就榻前<lb/>
講書晩猶出見客十一日尚押文字夜後覺困甚舍侄<lb/>
輩扶坐巍然而逝某等獲眎斂含雖粗合儀節而無先<lb/>
生一至親在此漫擔當大事不勝憂惶幸禀懇悦齋先<lb/>
生李御史吳中書以主持其上不至狼狽無措也近謁<lb/>
鶴山令某等事辦便可撥發登舟至黄池待友顔之來<lb/>
庶免意外憂虞朝士多同此意七月終可到黄池則友<lb/>
<pb n="KR4d0361_WYG_006-15b"/>
顔亦必來至計不逺得參拜旌麾以請冐昧之罪也先<lb/>
生所附性善之緘元未領至來人云己發回矣舍弟房<lb/>
舍姪醇親戚王卯應仝此列拜申覆不敢贅陳於徳履<lb/>
之前萬丐鈞察<lb/>
　　　答黄循齋劄子<lb/>
某十月在涪陵承韓判府恵書祝以刋刻先生所作北<lb/>
巖重修書院記即便仝職事過江尋擇堅珉却惟在山<lb/>
頂鑿崖方可稱意韓公書辭便欲成事恰書院後有一<lb/>
<pb n="KR4d0361_WYG_006-16a"/>
片碑翻視鎮先生記中所言後溪劉公之作涪人謂其<lb/>
中説坡仙議伊川之拘亦猶伊川議東坡之肆用是久<lb/>
仆而不復立兹因先生言及某喜後溪之碑其興也有<lb/>
時因使匠者磨礱其石堅潤可愛遂就刻先生之文建<lb/>
于樓之左方如向來西州江瀆祠中兩面碑體様令明<lb/>
顯可觀而後溪先生之文因吾循齋復著于世記新起<lb/>
廢一舉兩得人皆慶快來記中亦略易數語殊覺僣率<lb/>
恐再禀而行則不就緒碑己刷印擇日建立而某適下<lb/>
<pb n="KR4d0361_WYG_006-16b"/>
䕫門然規置錢糧已定想今時進本己多日矣某以小<lb/>
學生逺來迎養不得歸鄉尋便瞻謁深切懐思學生欲<lb/>
就兩考而歸計上流多無見次若得一二年缺或逺地<lb/>
不必之任教官庶讀書三載勝如汲汲官塵終為俗吏<lb/>
也照臨之下豈無託䕃之所苐前書言徹戍後投簮之<lb/>
計必得請而後巳則亦不敢冒然孤立于風寒之地却<lb/>
當父子還家日侍詮曉之益耳台體想康健地逺都不<lb/>
能時伺興居喜聞奏䕃令弟叔髙契約友如先生篤念<lb/>
<pb n="KR4d0361_WYG_006-17a"/>
手足卓出流等一段甚光明却非好名之為敬仰敬仰<lb/>
　　　王使君新亭初架詔寮屬尋太史孟嘉之樂劄<lb/>
伏辱熏慈寵貽教翰喜華亭之得勝欣素節之伊期石<lb/>
聳山髙佳致盡歸于収拾菊黄茱紫秋光閒入於牢籠<lb/>
太史之幽放可尋孟嘉之逸情堪繼吉蠲勝日呼召閒<lb/>
曹尋真樂於事餘契清酬于公退恭聆㫖戒倍切懽愉<lb/>
亟控謝誠端祈炳諒<lb/>
　　　與王希尹劄子<lb/>
<pb n="KR4d0361_WYG_006-17b"/>
自台斾東征無日不思義道相長之益累收所惠書字<lb/>
字皆切己求道之語可謂信之篤行之果孜孜不巳如<lb/>
此令人手不釋緘喜不能寐喜知榮赴奉母敬兄長稚<lb/>
團欒真樂不可名諭而招諸生以講唐虞孟氏三樂賢<lb/>
友兼之一忱詠賛宿扺黄溪未即良晤傾寫浩蕩草草<lb/>
叙别敬盡𠂻曲<lb/>
　　　代通包撫機劄子<lb/>
某即日乾徳亨大暑意恢台恭惟某官帷籌中妙帡覆<lb/>
<pb n="KR4d0361_WYG_006-18a"/>
逺加長養一襟詠歌三峽台候之福如川方增某春江<lb/>
倚柁挹粲花之論於水溶沙煖中滿抱塵土一日蠲濯<lb/>
草草言違又厪華亭飲餞妙畫千屏夕陽半峽側弁登<lb/>
舟滌餘醺而從清漣異境竒觀遂遇目涵泳髙情此身<lb/>
真從武陵中來暮扺巫陽煙水杳隔便覺人間之有累<lb/>
也領事已還日整亂緒茍可利民知無不為但郡欠大<lb/>
司為目浩瀚而庫管赤立井既不𨽻于監所仰惟酤𣙜<lb/>
兩務下流舟車今巳不通稅入大减而秋米無復可得<lb/>
<pb n="KR4d0361_WYG_006-18b"/>
償逋善後凛凛無䇿所恃洪覆在前必有以恵念而警<lb/>
誨之爾萬山間一小聚真是井㡳大都㑹羣賢所集毋<lb/>
惜時有以垂教之瞿唐白帝宛然蓬弱聚真集仙莫形<lb/>
頌祝<lb/>
　　　答㬊重三丈劄子<lb/>
惟問學一事此則某之所素懐平日欲盡將所得于尊<lb/>
先生者而復之華宗而不可得於兹英嗣寵臨日久相<lb/>
與講明亦覺領解開悟恨千里從游又廹嵗杪雖直截<lb/>
<pb n="KR4d0361_WYG_006-19a"/>
痛快言之不過説得梗槩須是待某西歸相距不逺朝<lb/>
斯夕斯看説得幾何所見教時文亦善發明某如今不<lb/>
甚喜説時文此間諸友多以程文見教却覺慵懶遂杜<lb/>
門謝客不復與士友接茅屋短窻閒玩易書求聖人窮<lb/>
理盡性至命之説倦則兀然閉目而坐覺得自是窮禪<lb/>
客别無滋味可與時人咀嚼契兄聞之亦必欠伸瞌睡<lb/>
矣何時瞻對登山臨池把玩為樂驅遣此淡生活也<lb/>
　　　代上劉察院劄子<lb/>
<pb n="KR4d0361_WYG_006-19b"/>
某頓首再拜揆序春令婉娩南雲欲飛恭惟某官烏府<lb/>
䇿勲鴻卿錫命君子所履有翼其臨台候動止萬福某<lb/>
心聲廹窄辭不容緘謹吏墨以溷典籖伏祈省視某竊<lb/>
惟三才一氣耳靈於天者光靈於地者幽靈於人者秀<lb/>
而文先生童齡通六經擢髙科登顯仕此豈尋常儒學<lb/>
等流其為間氣所鍾亦明矣夫間氣與世錫福眉夀無<lb/>
有艾也蕭圭長語言之亦煩某恭審宗伯掌邦禮以建<lb/>
邦國豈其聽於神乎禮者天理之節文人事之品制使<lb/>
<pb n="KR4d0361_WYG_006-20a"/>
兩間萬類各得其宜在得人焉惟寅直清以宗主之然<lb/>
後禮達分定而天下平比聞先生以明道辭監察求外<lb/>
補之意消詳出處乃膺眷渥晉陟禮卿春秋周禮之變<lb/>
也與其嚴褒貶以分邪正於抨彈之中孰若盡誠敬以<lb/>
飭倫分於揖遜之際安國家定社稷張主一新神人交<lb/>
慶太和自此致矣某敢不為天下賀某曾於大幕快覩<lb/>
星鳯間邈光儀幾更嵗月每獲觀王前論列陳義慷慨<lb/>
令人喟嘆自適三復玩諦益深彼美人兮之思蜀事漸<lb/>
<pb n="KR4d0361_WYG_006-20b"/>
費支撑所謂無麫餺飥難責婦巧某幾思放棄江湖而<lb/>
義不能昨春代庖昌溪今己汰去料院日月亦遂過滿<lb/>
亟欲晉揖光霽濯此鄙俗輙以時事繕成長書因便繳<lb/>
獻惟先生矜其惷愚憐而録之曷勝萬幸<lb/>
　　　與台州知府趙徳父秘書劄子<lb/>
某不通起居之問十有五年神魂飛越無時不在於潜<lb/>
之天江山修阻不能間也惟是亂離流落罕伺端便奏<lb/>
記簡慢何言不審友兄年來為况何如得缺何地晩俊<lb/>
<pb n="KR4d0361_WYG_006-21a"/>
後學亦有悦好義理來相從者否雙峰先生今時安在<lb/>
想亦不復更出白鹿安定何人主持願一聞之人材學<lb/>
術闗世道盛衰文公髙弟滿東南嗣響豈無人耶性善<lb/>
先生既無嫡裔今其族人嗣守餘澤而巳蓮蕩先生僅<lb/>
存一孫其族人伯慥者在仕版可入宰矣伯慥之子今<lb/>
舉登第見居巫山為避地計性善之學好者亦鮮有王<lb/>
希尹者慕道甚切見注常徳教官未上向來趙子寅傳<lb/>
之曾謁雙峰有志理學今以憂居家弟全父之子名損<lb/>
<pb n="KR4d0361_WYG_006-21b"/>
見在漢陽小男炎卯倅廨從師頗可教俟稍長而訓之<lb/>
看如何也長男少箕姪昂濫中類省族孫恪冐為冠聫<lb/>
袂入對令奉書瞻徳容而炙明訓昂講周程文字之書<lb/>
有年必欲力行求至幸友兄予進而玉成之某至願也<lb/>
某己未避蜀難出峽寓常徳之桃源來春又欲之漢陽<lb/>
嵗晩衰頽無復長進日夕靜坐期欲萬想不萌於心而<lb/>
未能也時玩所通之易擴而充之義理無窮愈精微而<lb/>
愈廣大至於莫可為言私切浩嘆友兄真積力久充然<lb/>
<pb n="KR4d0361_WYG_006-22a"/>
有得希有以教之至懇至祝<lb/>
　　　辭權倅公申劄子<lb/>
伏凖使牒備制劄指揮委權管幹本府通判職事押到<lb/>
印記請交領回申者照㑹某衰朽摧頹不自知止冐領<lb/>
教職得過其分又且朝省近降指揮教官不許兼職所<lb/>
合遵守以免罪戾且某從政郎資序職輕位卑不宜權<lb/>
攝倅貳今見在本府官以職則節判以資則彭水知縣<lb/>
二員中皆可差權合自本府選差庶於條法人望允為<lb/>
<pb n="KR4d0361_WYG_006-22b"/>
穏當如某决不敢冐昧領職所有印記仍發囬使府乞<lb/>
賜改委施行<lb/>
　　　與趙侍講劄子<lb/>
某倐違光霽二十有一<graphic n="KR1124" url="https://raw.githubusercontent.com/kanripo/KR-Gaiji/master/images/KR1124.png" mimeType="image/png"/>矣嵗月逾邁嚮仰一誠直在<lb/>
於潜五雲深處壬戌之秋託舍姪昂逺致開府相卿之<lb/>
賀伏被教帖盥手擘緘莊誦數四言言真實不啻論心<lb/>
什襲秘藏時一開誦有如良覿喜慰謂何近觀邸報忻<lb/>
知華擢從班侍冕旒而專講席啓心沃心論思獻納推<lb/>
<pb n="KR4d0361_WYG_006-23a"/>
平日所學以福蒼生方今内修政事為第一議侍講韜<lb/>
晦日久深知時務之要不待衰翁迂叟之言入陳王前<lb/>
不異於和靖先生以伊川講事之美而接續性善先生<lb/>
開陳未盡之學也不審能使老友得一聞乎性善先生<lb/>
講藁奏議季男炎卯守珍日己奏上天朝䝉後省議與<lb/>
立傳兹又將附年譜行狀申史館惟性善合有賜諡更<lb/>
望侍講執事特賜主持建明吾儕亦不負於師門矣度<lb/>
同哥竟無嫡傳立其族人武者為繼今在渝任總幹全<lb/>
<pb n="KR4d0361_WYG_006-23b"/>
父弟之子損更名炎巳秉習周禮亦能執事可赴科場<lb/>
巳於咸淳二年受季男炎卯之䕃該登仕版恩命幸叨<lb/>
無非平昔文庇所覃以分位有間更不令作書上瀆前<lb/>
軰台閎寳眷想隨軒在京或只在於潜耶某不敢一一<lb/>
申詗伏惟台察某年八十有一老眼眵昏歩履艱難止<lb/>
就季男炎卯寓居便菽水而已長頑少箕逺在吉州之<lb/>
龍泉今得制閫申辟總所監庫冬月必得團聚恐欲聞<lb/>
知相望數千里臨風不勝依依希恕其略令嗣閣學想<lb/>
<pb n="KR4d0361_WYG_006-24a"/>
徳業日進併乞台照<lb/>
　　　代羅從周通前人劄子<lb/>
某伏以槐夏恢台梅雨清潤恭惟某官機謀妙宻幕望<lb/>
老成四蜀仁言五溪生意神修共棐台候動止萬福某<lb/>
吉蠲客墨申溷主書拙甚鏤氷尚祈流電<lb/>
　　　又<lb/>
某仰惟書出于洛造化所以立人極名宗於範先王所<lb/>
以扶世道時異數合理一分殊吉人為元龜太平知有<lb/>
<pb n="KR4d0361_WYG_006-24b"/>
象矣劼毖鉶篝安敢燐爝某恭審某官文章巨擘道學<lb/>
宗工萬巻拄腹而退然若虛大川獨航而卑以自牧明<lb/>
月方照人於𤏡道夜光忽按劍於蠻方藺相如豈真屈<lb/>
亷將軍哉趙清獻幸深識周茂叔矣今大閫亟圖於定<lb/>
北屈長材先務於南安從此一州達之天下特傳驛爾<lb/>
祇恐江魚之入饌又催彩鷁之隨風某拭目以俟<lb/>
　　　又<lb/>
某三世業儒八乂學歩凌雲戰藝幸託根桃李之塲黔<lb/>
<pb n="KR4d0361_WYG_006-25a"/>
水掾曹喜竊芘芙蕖之幕逢春兩度遇主三生誓捐軀<lb/>
殻以奔趍倍切輩流而踊躍薰心賀厦頓首飾箋駢儷<lb/>
贄誠蘩蕪自愧一經煥爛萬有寵榮某下吏不敢僣申<lb/>
紫府翠蓬之問夤想象緯昭垂鴻釐茂介行即斂板拱<lb/>
俟鳴鞭<lb/>
　　　代賀朱撫機劄子<lb/>
恭審某官藴不器之才負兼資之略幕畫出竒帷籌得妙<lb/>
此殆見其善者機未足攄所素抱也瞿塘風月近得平<lb/>
<pb n="KR4d0361_WYG_006-25b"/>
分渝水司存逺資隆寄所謂連城希寳爭願襲藏一佳<lb/>
士於今見之子駿在下風矣好音一播華譽四馳某假<lb/>
守峽中如坐井㡳得鴻晩後賀燕稽遲有孚恵心冀諒<lb/>
之以情昌溪雖號桃源其實燕谷幸甚洪雲亭亭在眼<lb/>
巖叢澗葉必不遐遺於温覆之下也某與監民恃以無<lb/>
恐紫翠空明之臺非煙非雲鶴峙鸞停何福不除監中<lb/>
凡委某引領西望幸恵為榮<lb/>
　　　紹慶乞申免和糴公劄<lb/>
<pb n="KR4d0361_WYG_006-26a"/>
某竊見黔之為郡地瘠民貧去年只因中熟軍糴獨不<lb/>
與諸郡蠲減之數本州驅催稍嚴自秋徂春民力困憊<lb/>
餘欠尚多勢無可得農務正殷勞者弗息良可憫念判<lb/>
府惻然動心許為備申大閫千里之民舉手加額竊意<lb/>
閫帥仁念惻怛明通公溥必不於遐陬逺地而靳欲乞<lb/>
早賜申上庶使曾不崇朝澤滿荒徼甚大惠也<lb/>
　　　辭蒲常齋俸粟劄子<lb/>
重惟蜀事至於不可支持之餘明公出膺大寄纔試活<lb/>
<pb n="KR4d0361_WYG_006-26b"/>
着頓䇿殊勲形勢危而復安人心離而復合天地鬼神<lb/>
為之感動時運氣數為之轉囬百萬遺黎䘖戴鏤刻不<lb/>
可以言語形容名状藻繢日星髙明固巳厭之某何敢<lb/>
襲浮華以塵大觀明公心上經綸兵間出入餘數十年<lb/>
矣敵情變詐料之必熟邊將賢否知之必詳形勢緩急<lb/>
生民利病胷次酬酢劃裁之妙講之必精功業見乎變<lb/>
兹其時矣某投簮考槃興懐水石學生歲早濫叨誠一<lb/>
不幸明公予進太過弱歩豐扛某實憂敗事不極其隨<lb/>
<pb n="KR4d0361_WYG_006-27a"/>
因得以夷猶睇觀乎蓬婆雪嶺之天為幸多矣曲䝉劄<lb/>
命俾以扶老禄秩竊念方今庚癸之呼正急焚竭巳盡<lb/>
正當從事苦節捐不急之供以賞有功猶懼不濟繼廪<lb/>
長費不知㡬披堅執銳者之禄某安敢畫墁亡藝父子<lb/>
逐逐以蝗太倉乎且分巳休致不應更縻廪食以貽掩<lb/>
耳盗鐘之誚伏乞收回命賜俾得蔬杞菊以自適於白<lb/>
雲之隂不勝至願伏惟鈞察<lb/>
　　　與王禹錫知府劄子<lb/>
<pb n="KR4d0361_WYG_006-27b"/>
某去秋省闈竣事嘗得晉瞻師範以匆匆回賤職不能<lb/>
再造墻仭良為簡慢何所逃責九天温渥宅牧南郊先<lb/>
聲飛馳輿誦洋溢方今士大夫率謂江北諸郡為煩難<lb/>
而以江南為樂易實則不然江北田壤沃饒財力易辦<lb/>
上之人常以寛恤一念待之故不難爬梳江南壤地磽<lb/>
而物産薄當途例曰桃源政令無復顧惜以貧民當厚<lb/>
賦上下追促日在膏火一僻之外他無可樂惟先生踐<lb/>
聖賢行仁義真實寸心始終不渝大閫雅敬深信屈為<lb/>
<pb n="KR4d0361_WYG_006-28a"/>
此來利興害除上信下安黔民知息肩之所矣某學腐<lb/>
材疎欲隠無地掾學黔南圖為茍活蝝蝗廩粟百倍悚<lb/>
慚不謂皇皇何之之秋遇與人為善之長行遂親炙學<lb/>
所未到靈根晩芳樂其有涯哉敬憑便風傾寫賀臆不<lb/>
敢吚嚘上凟清瑩伏乞台慈曲垂恕察<lb/>
　　啟<lb/>
　　　通任知府啟<lb/>
維舟巫峽昔幸鄰西瀼之居掾學黔川今喜見東道之<lb/>
<pb n="KR4d0361_WYG_006-28b"/>
主方踸踔鴞林之冷遽逍遥燕幕之安亟此修辭快兹<lb/>
瞻㦸恭惟某官肝膽一劔精神五兵將種威棱功偉圖<lb/>
於漢閣名家勲烈言素直於魏庭慿熊軾建隼旟賢太<lb/>
守於焉借重仗龍泉攄豹略真將軍寧乆投閒兹焉方<lb/>
千里而為諸侯葢欲先一州而後天下坐閑門鑰行陟<lb/>
殿巖某黄巻一寒青衫三世未分匏𤓰之繫漫司木鐸<lb/>
之音歸自天邊欲羾雙魚之素陡逢江上爛觀五馬之<lb/>
光得諧一再之瞻夫豈尋常之遇聲心僣越頓首凌兢<lb/>
<pb n="KR4d0361_WYG_006-29a"/>
　　　謁胡漕使啓<lb/>
播栁城之歌詠響撼九天新梓部之光華昭蘇一道幸<lb/>
遇登明選公之際敢為入深藏宻之謀傴僂風趨凌兢<lb/>
星覩恭惟某官識明裁决機妙轉旋於虞夏商周之書<lb/>
得堯舜姬孔之道孤忠家世慣擎一柱之天正學源流<lb/>
端接五峯之派出膺時用自結主知昔思南國之是强<lb/>
賜璽書而勞刺史今念西土之弗靖歌皇華而遣使臣<lb/>
果流地上之錢自給闗中之餉户不加賦而鼓軍聲於<lb/>
<pb n="KR4d0361_WYG_006-29b"/>
大振野無棄材而澄吏版於肅清居者倉行者囊佇見<lb/>
狼煙之息言如綸出如綍即膺鵶墨之翻巻起洪雲歸<lb/>
為霖雨某六官汙淺一第踉蹡惟知性命之茍全屢撫<lb/>
時機而不發巻阿知用士喜隨幕燕之來大冶無棄金<lb/>
願作庭烏之繞陶鎔儻被感刻難任<lb/>
　　　與季兒定蹇用家姻啓<lb/>
諫秦穆之潜師仰欽華胃止唐宗之降制俯愧衰宗絲<lb/>
蘿聆春早之言松竹定嵗寒之約漫浪幾千里夤縁五<lb/>
<pb n="KR4d0361_WYG_006-30a"/>
百年有以相之何修得此恭惟令愛紉香彩服姿稔著<lb/>
於徳言而季子濫紆青衫學未深於詩禮承樂賦夭桃<lb/>
之章而降志敢不歌木李之句以修辭濯烏橋之泉漲<lb/>
字川之波自今游泳扇鶴林之風出巴山之户隨意弄<lb/>
吟為臭既同有懐斯吐喜婚婣之議付一言而决於世<lb/>
俗之文毋兩可之持既締好以交孚幸一心而相與兹<lb/>
方解季裘而卧袁雪難曲盡於典型尚祈矜黔室而覆<lb/>
莊雲悉韜籠於瑕玷三薰染兎九頓憑魚冀錫珍符式<lb/>
<pb n="KR4d0361_WYG_006-30b"/>
諧嘉㑹何期速也氷未泮而嵗云暮迨其謂之吉之從<lb/>
而時勿失聲心懇切憑楮凌兢<lb/>
　　　又為開二姪定趙守宅姻啓<lb/>
雲漢西流仰止天孫之飛杼渝江東去幸容海客之乗<lb/>
槎夤縁四載之門墻宛轉一朝之眷屬揆其宜鄭非偶<lb/>
也曰所貴趙能賤之月囊既探氷語敬贄恭惟令愛幽<lb/>
姿閒淑閨儀燦秋菊之芬而猶子學問空疎旅食漫霜<lb/>
葭之倚曾未吐諫臣之議論乃竊附公子之婚姻自陳<lb/>
<pb n="KR4d0361_WYG_006-31a"/>
敬仲之卜兆於當時而平原君之名重於天下徼福若<lb/>
此銘徳謂何一諾䝉季布之堅合家許子桑之簡鳯占<lb/>
良月龜協佳辰納采請期璧甚慚於歸趙攄誠尚實義<lb/>
深冀於扶陽佩意厪渠聲心偪仄<lb/>
　　　通紹慶倅李節父邁性啓<lb/>
某即日梅邊春到氷㡳陽回恭惟某官大閫借賢專城<lb/>
得相修靈介紹台候動止萬福某疏瀹霜研詗承月乗<lb/>
逺致鴈賔之敬少伸烏遶之情靜言凌兢炳覽榮幸<lb/>
<pb n="KR4d0361_WYG_006-31b"/>
　　　又<lb/>
某仰惟某官方舟聞望大袖聲稱明帝王之制於五十<lb/>
九篇悟精一之傳於四十六巻巍科早拾膴仕薦颺廣<lb/>
厦細旃講論唐虞天下公望而且分麾半刺翺翔古巴黔<lb/>
中君子廉取固如此耶珪璋琬琰豈乆委塵鳯凰朝陽<lb/>
爭先覩之為快某喜為先生道<lb/>
　　　又<lb/>
某乆慙竊祿亟願投簮有心鋤邵圃之𤓰無地種陶籬<lb/>
<pb n="KR4d0361_WYG_006-32a"/>
之菊昔望美人於安溪之涘今見君子於黔水之濵知<lb/>
有賞音何妨冷宦居然深雪裏如坐春風中洪雲層重<lb/>
距躍三百<lb/>
　　　贄李倅啓<lb/>
安溪拾蕨幸逢對酒之謫仙黔水採芹獲事題輿之監<lb/>
郡喜瞻承於兩地知倚戴於二天即遂遶枝敢亡執贄<lb/>
云云<lb/>
　　　贄王倅啓<lb/>
<pb n="KR4d0361_WYG_006-32b"/>
光風千里霽月九秋載立之監臨以莊行以簡半分而<lb/>
刺中不倚傍不流宻參民政而寛濟嚴妙畫邊籌而文<lb/>
佐武不鄙窮陬之逺少期斯道之行尊王賤伯以淑人<lb/>
心霑膏溉馥以陶士類兩年溪洞一變魯齊郡治中得<lb/>
龎士元可謂賢矣天壤間有王郎子豈居此哉公固無<lb/>
心春應有脚某材非適世學謬通方好為人師真汗顔<lb/>
於袖手得其所主希濫叨於賞音依嚮惟專鋪陳苐切<lb/>
　　　袁貢玉兄弟啟<lb/>
<pb n="KR4d0361_WYG_006-33a"/>
圍峰毓秀黔水鍾英雄文排宋玉之衙壯筆比羲之之<lb/>
面月華照夜琅琅渚畔之吟雪片滿頭穏穏城中之卧<lb/>
居然藏器㑹有賞音酬十年燈火之功快一旦風雲之<lb/>
便某材非職教責愧負丞胡為來哉友其士之仁者此<lb/>
非坐也忠焉能勿誨乎偪仄占辭凌兢控謝<lb/>
　　　馬學正啓<lb/>
材猷博洽器局老成素髙南郡之聲名宛有伏波之氣<lb/>
節合騰聲于三輔乃看石于五溪豈功名理固然哉抑<lb/>
<pb n="KR4d0361_WYG_006-33b"/>
造化將有為也天降大任器具晩成毋曰徂年之己流<lb/>
㑹見壯情之方勇有來一陽見其不知量也游從二馬<lb/>
忠焉能勿誨乎<lb/>
　　　祝説書啓<lb/>
渝江孕秀黔水蜚聲介然公卿之譏節髙兩漢偉己賢<lb/>
良之議名著九江未空冀北之羣暫隠南山之霧天將<lb/>
降於大任器不妨于晩成行舉魚鹽即膺象肖<lb/>
</p>
<p>
</p>
  </div>
</body>
</text>
</TEI>
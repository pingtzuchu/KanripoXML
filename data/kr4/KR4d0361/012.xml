<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>字溪集巻十二</head> <lb/>
    <p>
<pb n="KR4d0361_WYG_012-1a"/>
欽定四庫全書<lb/>
　字溪集巻十二<lb/>
　　附録<lb/>
　　　紀年録<lb/>
孝宗皇帝淳熙十四年丁未九月初七日戌時字溪先<lb/>
生陽公生於合州巴川縣後覺里巴字溪小龍潭之上<lb/>
曽祖明字周臣有陰徳祖後覺先生熙載字應祥紹興<lb/>
庚午貢禮部父龍潭居士景春字伯震乾道乙酉貢禮<lb/>
<pb n="KR4d0361_WYG_012-1b"/>
部後官從政郎贈宣義郎母馮氏懿字徳卿贈孺人先<lb/>
是龍潭之弟斗山先生伯髙甫夢宗氏子來兄舍寄生<lb/>
至是有詩曰昔年曽夢宗家郎受生所自言其詳髼鬆<lb/>
有髪重覆頂夢裏恍然如在傍大人占之兆惟吉惟熊<lb/>
惟羆男之祥今朝誕慶果如夢始生三日逢重陽啼聲<lb/>
已覺是英物一門四子誠生光小魚嬉戱已成隊雛雁<lb/>
飛騰終作行曉來搔首搜句喜奮筆倉皇書弄麞端<lb/>
由乃祖積徳厚詩禮有傳應異常新醅喜醱蒲萄緑開<lb/>
<pb n="KR4d0361_WYG_012-2a"/>
樽共對籬花黄掀髯一笑共引滿拜賀箕裘宗派長居<lb/>
士詩曰黒貂敝色嗟蘓郎苦茶兩餅話難詳老嫗糟糠<lb/>
未鼎肉漫勞戱綵啼其傍造物寄意知何許慈竹生舍<lb/>
貽嘉祥<hi>是歳慈竹不種自生于龍潭之上</hi>晩年慰見萬事足無乃宗子<lb/>
為小陽當時顧後悲不孝今日兒女還成行難弟二珠<lb/>
竒男子已角既鹿未角麞先人有後欲昌熾繹思為善<lb/>
寜無常菊開佳色采盈手酒浮蟻緑仍鵞黄喜有詩書<lb/>
起門戸佳興吹入秋風長龍潭居士因小字之曰宗驥<lb/>
<pb n="KR4d0361_WYG_012-2b"/>
名昌朝貢名枋字正父龍潭生四子公其仲也淳熙十<lb/>
五年戊申周晬陳物試之公惟取墨居士詩曰俚俗兒<lb/>
周晬羅陳試子材怡愉觀物色揀擇取煙煤志在文章<lb/>
富毫揮錦繡開弟兄心筆硯<hi>伯同父周晬試取硯</hi>予豈怨貧哉光<lb/>
宗皇帝紹熙元年庚戌公年四嵗知長㓜尊卑之叙隅<lb/>
坐儼然成人羣兒戲誘不為之動居士口授書再過成<lb/>
誦終身記憶紹熙二年辛亥公年五歳隣舍焚居士舉<lb/>
家徃救獨留顧家心忽為之動右手脈因轉入外腕外<lb/>
<pb n="KR4d0361_WYG_012-3a"/>
行至長不變或者以為竒也紹熙四年癸丑公年七歳<lb/>
誦九經紹熙五年甲寅公年八歳能屬文居士有詩公<lb/>
輙賡和成章寧宗皇帝慶元元年乙夘公年九歳九經<lb/>
誦畢皆能強記慶元二年丙辰公年十歳居士出入起<lb/>
居寢食必與俱遇景對物隨事賦成居士以寧皇御極恩<lb/>
筮仕巴州難江縣尉公隨侍之官中途馮太夫人疾公<lb/>
毎夕不寢達旦露香以祈母安孝敬之事與賦詠之什<lb/>
見之居士日録慶元四年戊午公年十二是嵗應舉試<lb/>
<pb n="KR4d0361_WYG_012-3b"/>
仁人用國日明論曰君子致治之效至於光顯盛大而<lb/>
無已者皆天理之流行也同塲鄉前軰觀其文而竒之<lb/>
慶元五年己未公年十三居士再調南平軍南川鎮酒<lb/>
務公實侍嘉泰元年辛酉公年十五淹貫經史出入諸<lb/>
子百家之書天文地理之學禮樂射御書數之文下而<lb/>
醫藥卜筮莫不博極而究其藴嘉泰二年壬戌公年十<lb/>
六居士以鄉友梁南峯公壽度樂活周卿皆以周禮擢<lb/>
顯第陳君爐峯子由又以此經亞辛酉省乃命公執經<lb/>
<pb n="KR4d0361_WYG_012-4a"/>
於爐峯陳公樂活度公時度始自建昌問學於考亭朱<lb/>
夫子以歸公於是受業焉嘉泰三年癸亥公年十七有<lb/>
題南平萬山亭詩南川觀江漲詩見文集嘉泰四年甲<lb/>
子公年十八䕫部使者母丘公辟居士為義學理曹公<lb/>
侍行大井族人陽光逺兄弟邀至飲餞十二月初六之<lb/>
夕居士吟故人輓詩甫一聯命公書未竟則居士忽坐<lb/>
逝公於逆旅中具斂含飯扶䕶以歸盡哀毁問禮於度<lb/>
公時家禮未見於世公得於師而行之鄉人始驚恠後<lb/>
<pb n="KR4d0361_WYG_012-4b"/>
皆化焉家貧無以𦵏公賛兄伯同父請於馮太恭人貿<lb/>
所居之屋以辦大事公於讀禮之暇則悉覽老釋之書<lb/>
而窮其説開禧三年丁卯公年二十一除䘮廼為書闢<lb/>
異端以上性善度公度喜曰吾友伯震可謂有子矣乃<lb/>
以太極通書伊洛語録授公俾潛心焉是歳從兄元澤<lb/>
居䘮致毁以病不起人以為傳染之疾親戚皆奔避公<lb/>
獨朝夕侍躬藥餌暨斂殯皆身親之人稱其信道篤親<lb/>
族厚元澤即斗山仲子治易篤學甲子嘗冠鄉試主司<lb/>
<pb n="KR4d0361_WYG_012-5a"/>
以次經年髙易置之乃冠後榜得年纔二十三公終身<lb/>
敬惜之元澤二子嵩昂公誨之猶已子嘉定元年戊辰<lb/>
公年二十二束書游石室家固窮馮太恭人年髙季全<lb/>
父甫成童伯同父曰養孀母育孤弟我之責也適四方<lb/>
求師友以紹家聲汝之事也於是往石室時鄉親同行<lb/>
者頗輕公榜揭獨髙中公論始推服教官石公鼎器重<lb/>
之嘉定三年庚午公年二十四度公以成都華陽宰兼<lb/>
蜀學訓𨗳公於是留石室因請業焉嘉定六年癸酉公<lb/>
<pb n="KR4d0361_WYG_012-5b"/>
年二十七取恭人張氏唐相曲江公之胄𣲖自遂寧鰲<lb/>
溪分於合之巴州僅一世焉嘉定七年甲戌公年二十<lb/>
八馮太恭人以子舍居貧命公出郊營生公與張恭人<lb/>
曰忍以生事踈孝敬耶乃留侍躬理曲園植蔬果以奉<lb/>
甘㫖陋巷簟瓢人不堪其憂而啜菽飲水盡孝奉養甚<lb/>
得歡心嘉定九年丙子公年三十應鄉舉有司發題王<lb/>
眡治朝則前正位而退至聞鼔聲則速逆御僕御庶子<lb/>
公對曰大分不可以近臣而䙝固隨寓以正君身而無<lb/>
<pb n="KR4d0361_WYG_012-6a"/>
所與乎已下情所當以近君而通尤因聲以警君聽而<lb/>
有以𨗳乎人僕臣居近君之地始固不敢凟朝廷之分<lb/>
終必求以達天下之情也有司議宜首選㑹有各尊其<lb/>
經者以孫朝俊春秋爭不已遂兩下之嘉定十年丁丑<lb/>
公年三十一長子少箕生嘉定十一年戊寅公年三十<lb/>
二鄉黨或稱公事親孝敬可為子弟法且敬公真履實<lb/>
踐之學及門從㳺者衆嘉定十二年己卯公年三十三<lb/>
馮太恭人疾殆公誠心叩天乞減已筭以増母壽宻刲<lb/>
<pb n="KR4d0361_WYG_012-6b"/>
股而進餽一家不得知隣有察知者太恭人病間以告<lb/>
因以語公而公終不言其事是歳饑一夕盗將穿窬公<lb/>
覺而視之適有虎躡盗後盗初不知公急啓關呼盗入<lb/>
避盗得免乃慙謝而去嘉定十三年庚辰公年三十四<lb/>
引季弟全父族姪存子登性善之門共叩理學嘉定十<lb/>
五年壬午公年三十六季子炎卯生理宗皇帝寳慶元<lb/>
年乙酉公年三十九二月十八日馮太恭人卒公居廬<lb/>
致毁㡬不勝䘮有白蛛自燈籠垂下七日始去隣里以<lb/>
<pb n="KR4d0361_WYG_012-7a"/>
為孝所感夏𦵏太恭人于龍潭居士之北秋九月兄同<lb/>
父卒公悲號因感心悸紹定元年戊子公年四十二先<lb/>
是性善先生於丙戌召對偕季全甫至涪謁其同門友<lb/>
㬊公亞夫且謂門弟子曰亞父從考亭受業久於我盡<lb/>
得易學以歸其往師焉公於是偕季弟全父族侄存子<lb/>
造㬊公於涪之蓮蕩師友問答詳見語録公作陰陽消<lb/>
長圖㬊公披圖熟視久之謂公曰一氣不頓進一形不<lb/>
頓消子得之矣紹定二年己丑公年四十三公既有得<lb/>
<pb n="KR4d0361_WYG_012-7b"/>
於師傳廼退居家山闢室靜觀以求所至紹定三年庚<lb/>
寅公年四十四有及門從游者公曰賢輩欲獵科第則<lb/>
師之時文可也若欲求孔門顔子貧而樂曽子詠而歸<lb/>
胷中氣象則當熟㸔語孟中庸大學以求其至吾之學<lb/>
如是而已紹定四年辛卯公年四十五編類文公語録<lb/>
四書紹定五年壬辰公年四十六擕二子逰遂寧教官<lb/>
黄循齋禮請公長明善堂魏鶴山髙弟前進士嚴君師<lb/>
䕫敬公之學相與為友講論中庸大學易圖象數紹定<lb/>
<pb n="KR4d0361_WYG_012-8a"/>
六年癸巳公年四十七在武信四方之士聞公學從游<lb/>
彌衆夏六月遂與心友羅東父宋壽卿偕門人講學於<lb/>
巴嶽精舍究濓溪易通邵子經世横渠正䝉朱子啟䝉等<lb/>
書理與數咸詣精純各有義疏端平元年甲午公年四<lb/>
十八馮太恭人既没公不復着意科舉而專務為己之<lb/>
學是歳不願就試女兄鄧宜人聞而責之曰吾父龍潭<lb/>
居士博學多聞不得一第以報祖先俯首就試一再調<lb/>
官書窗夜檠篤於教子期見成名而又不幸賫志以没<lb/>
<pb n="KR4d0361_WYG_012-8b"/>
弟其忍負之哉公泫然始應舉有司發題仕者無數以<lb/>
其藝為貴賤之等大宗伯之職掌建邦之天神人鬼地<lb/>
示之禮以佐王建保邦國公對曰明造化之學者衆聖<lb/>
人固竭其能以勉天下主造化之理者獨聖人必專其<lb/>
任以安天下大率貫三才以立太平之基非曲於藝者<lb/>
之所能為必達於禮者之所能任考官袁公漸國纔得<lb/>
公文而偉之遂以冠鄉選公追念不及親竟日涕下端<lb/>
平二年乙未公年四十九性善度公貽書俾公及姪存<lb/>
<pb n="KR4d0361_WYG_012-9a"/>
子往問於鶴山魏公㑹魏以命召不果遂於是慨然萬<lb/>
里尋師入京造性善文函以請業焉謁文公門人毅齋<lb/>
徐先生聞人心道心之説是歳上魏鶴山書上洪平齋<lb/>
書上趙冀國楊西巖書詳見文集性善公卒公與弟姪<lb/>
為之含斂心䘮三年端平三年丙申公年五十先是弟<lb/>
全父從性善於京師者七年文公髙弟西山葉公味道<lb/>
毅齋徐公僑郭公友仁趙公師恕皆得師事之洎歸公<lb/>
兄弟叔姪别諸老徐先生曰諸公今裹易而西矣嘉熙<lb/>
<pb n="KR4d0361_WYG_012-9b"/>
元年丁酉公年五十一蜀有翟難公與弟全父姪存子<lb/>
舉家避地夜郎疏食飲水以所得於師者而訓諸子有雲<lb/>
山諸詩嘉熙二年戊戌公年五十二避地南川講學自<lb/>
樂集晦翁詩譜成而為之序嘉熙三年己亥公年五十<lb/>
三避地於清溪有雪中約舍弟等詩嘉熙四年庚子公<lb/>
年五十四赴嘉定類省奏名公泣下曰不及榮親富貴<lb/>
非吾願也姑守青衫酬先志足矣淳祐元年辛丑公年<lb/>
五十五聖恩以蜀難進士免入對賜公同進士出身公<lb/>
<pb n="KR4d0361_WYG_012-10a"/>
避地夜郎淳祐二年壬寅公年五十六避地瀘南是冬<lb/>
敵渡瀘窮搜公與一家相失深入蠻夷之境䄂中惟易<lb/>
本義一編絶糧久之同行以不義得食進者公堅却之<lb/>
但采黄精汲清泉以充口敵退張恭人偕子婦俱保全<lb/>
公悉所有以周親故之飢寒淳祐三年癸卯公年五十<lb/>
七與友人宋壽卿陳希舜羅東父向從道黄叔髙弟全<lb/>
父姪存子王南運<graphic n="KR0688" url="https://raw.githubusercontent.com/kanripo/KR-Gaiji/master/images/KR0688.png" mimeType="image/png"/>明吕氏鄉約書行之於鄉從約之<lb/>
士八十餘人淳祐四年甲辰公年五十八恭人張氏卒<lb/>
<pb n="KR4d0361_WYG_012-10b"/>
是歳樵隠余公玠諭蜀之二年也聞公之學與徳檄赴<lb/>
司尊禮請分教廣安而以昌州酒正剡辟公懐勑隠居<lb/>
求志者五年矣至是一出有五載彈冠尚覺忙之詩上<lb/>
余公用蜀便冝十二事上廣安趙守弭旱十事與前進<lb/>
士楊直卿講論先天圖手編伊洛心傳録以𨗳子姪淳<lb/>
祐五年乙巳公年五十九制閫檄公攝大寧秋官公曰<lb/>
昔吾先君子以憲䑓辟䕫門司理而不果遂今吾獲此<lb/>
豈我縁分致然遂之官趙侯延公講易帥子弟請問尊<lb/>
<pb n="KR4d0361_WYG_012-11a"/>
禮是歳著本草集方成有昌溪即事等詩淳祐六年丙<lb/>
午公年六十制使樵隠余公推敬之久乃以學博行修<lb/>
恬於進取薦漕使學齋史公以藴於學識無所競絿薦<lb/>
憲使勉齋楊公以學問淵源允為師範薦公顧之澹然<lb/>
㑹炎卯奏明類省公於是攜子入對季全父適薦江西<lb/>
漕來登省㑹於臨安不勝其樂有與全菴賡詩及樂府<lb/>
與文考功活菴論易有十二卦網罟書契及咸九四屈<lb/>
伸相感等説淳祐七年丁未公年六十一公雖授進士<lb/>
<pb n="KR4d0361_WYG_012-11b"/>
勑而初筮告厯畧不復問至是炎夘始訪得之於公安<lb/>
公乃欲以酒官四考成績致仕庶希贈典而部法難之公<lb/>
乃止季全父强之遂俛受紹慶學官以足考第有與星<lb/>
渚趙公徳父講學書艮齋劉公進危言書瀆山謝公在<lb/>
給舍欲留公振鐸白鹿書院公固辭淳祐八年戊申公<lb/>
年六十二湖北漕使袁公鼎東議白荆閫以竹林山長<lb/>
處公公固辭用余制使等薦依選法改從政郎冬十月<lb/>
赴紹慶教官任核學廩積弊均生員稍食為教先講習<lb/>
<pb n="KR4d0361_WYG_012-12a"/>
而後藝文淳祐九年己酉公年六十三春充忠萬梁山<lb/>
達州觧考試官秋充省試别院考官制閫舉改官親民<lb/>
任以示薦賢之賞公固辭編類武㤗志成跋文公啟蒙<lb/>
巻後淳祐十年庚戌公年六十四編類朱文公易問答<lb/>
語要有與宋壽卿論律吕納甲與姪昂論學與黄循齋<lb/>
論易等書作九獻圖五世廟圖淳祐十一年辛亥公年<lb/>
六十五黔倅缺官郡侯王公以閫檄俾公攝貳公力辭<lb/>
劄状至五六上得請乃已王侯以改官親民舉公且以任<lb/>
<pb n="KR4d0361_WYG_012-12b"/>
滿増秋之賞保申吏部公固辭去官冬十一月至涪李<lb/>
侯震午以北巖書院堂長邀公於道公謂北巖乃程夫<lb/>
子傳易之地而涪實吾師㬊公昔日傳道受業之邦遂<lb/>
為之留堂規一仍白鹿士之信從者衆有祭伊川和靖<lb/>
達㣲山谷蓮蕩文考功郎中文雲山利漕黄循齋制參<lb/>
趙明逺以明新職教之任邀公公固辭於是不復問津<lb/>
仕路而就養於䕫州節推子舍淳祐十二年壬子公年<lb/>
六十六新集文公易説精要成編題曰文公進學善言<lb/>
<pb n="KR4d0361_WYG_012-13a"/>
郡守李侯卓致養老尊賢之禮請問易學公一本程朱之<lb/>
正為之卦義朔望講論名曰易學正説子弟諸生記而<lb/>
録之久遂成書作讀易書懐少年看花行以示兒姪寳<lb/>
祐元年癸丑公年六十七與税巽父論啟䝉小傳與湖北<lb/>
漕袁君鼎東論進學與紹慶守趙公汝廩論易趙守延<lb/>
公講學公辭奉使都大夫監平舟程公遣禮幣聘公公<lb/>
辭寳祐甲寅公年六十八先是紹慶秩滿居休至是四<lb/>
年矣公慨然曰昔者圖考第覬干贈典以光九京意謂<lb/>
<pb n="KR4d0361_WYG_012-13b"/>
六考滿京便可陳明今法當先陳乞休致遷官然後待<lb/>
郊始有贈典夫以退休求進秩本心安在吾不為也季<lb/>
全父自廬陵貽書勉公且責二子不能祇服厥事公竟<lb/>
不從㑹黄循齋將漕利東徑以公亷退之節聞奏奉聖<lb/>
㫖依格與通直郎賜六品章服命下之日公不以為喜涪<lb/>
教闕員梅溪劉公叔子守涪以伊川代大中請郡士宇文中<lb/>
允典漢州學故事禮公公固辭古愚余公晦諭蜀建閫之初<lb/>
訪求遺逸知公學自考亭門人遂厚幣延致於涪公力辭是<lb/>
<pb n="KR4d0361_WYG_012-14a"/>
歳為從子昂訂正讀易記寳祐三年乙夘公年六十九<lb/>
炎夘分司嘉定公就養循齋弭節古戎延公講學公辭<lb/>
季子綴閫幕公迺結茅渝江之東琴書自娛開軒玩易<lb/>
大監文公循齋黄公明逺趙公鈍齋王公講洛中真率<lb/>
㑹則為之一出心友請問論學則出時寮及四方之士<lb/>
願見者咸閉關謝有請其故公曰子居閫幕與聞軍國<lb/>
之務而父受私謁延雜賓得無嫌乎寳祐四年丙辰公<lb/>
年七十少箕寓涪公就養有讀易感興樂章是歳全菴<lb/>
<pb n="KR4d0361_WYG_012-14b"/>
卒于撫州臨汝公命季子逆孤孀以歸而教育之寳祐<lb/>
五年丁巳公年七十一與璧山楊明夫論陰陽消長與<lb/>
宋壽卿合鄉士就渝講明鄉約寳祐六年戊午公年七<lb/>
十二炎夘以閫命往播州應辦糧餉以備南徼㑹敵整<lb/>
居西州䝉古主自將罙入公詔之曰大夫出疆茍利社<lb/>
稷專之可也宜乞師旅策使且調揚兵以紓父母邦之<lb/>
急開慶元年己未公年七十三敵圍四合斷流涪㑹以<lb/>
阻江道公為斷橋之策宻上制閫夏江流肅清公擕子<lb/>
<pb n="KR4d0361_WYG_012-15a"/>
孫就居荆州之白水鎮朝廷以公陞朝官遇寳祐五年大禮覃<lb/>
恩加父龍潭居士宣義郎母馮氏孺人公泣下曰不得生榮死<lb/>
而後贈顧亦何益景定元年庚申公年七十四皇上册建青宫<lb/>
賜爵一級加公朝奉郎又以炎卯陞朝遇大禮加公朝散郎訓<lb/>
辭曰一人元良萬邦惟慶賜為父後者爵一級漢制可考也日<lb/>
者青宫肇建縟禮崇成餘慶溥將燕及人老以爾有子列於朝<lb/>
籍式敷殊渥以勸天下之孝詩所謂永錫祚𦙍者朕庶幾焉往<lb/>
服寵光益綏夀嘏公詔子曰吾生平逺棄乎榮名何心於此然<lb/>
<pb n="KR4d0361_WYG_012-15b"/>
君命至重敢輕視乎汝尚勉㫋期毋負國九月公苦瘡<lb/>
卧病凡三閲月未曽有呻吟聲毎夜呼二子及姪昂各<lb/>
以所疑問子姪請曰候病少間公曰病自是瘡病於吾<lb/>
義理之心何與於是講論未嘗絶口一夕忽夢文周孔<lb/>
三聖相接語言夢侍性善講學病間詩曰識箇凝陰消<lb/>
又長喜些真火熄還生公至是頭童者髮齒脱者齯景<lb/>
定二年辛酉公年七十五先是戊午族姪醴族孫義方<lb/>
父子奏名猶未入對至是長男少箕從子昂族孫恪皆<lb/>
<pb n="KR4d0361_WYG_012-16a"/>
奏名公為之喜且書戒諸子以發榮盛大為懼其各謙<lb/>
卑自牧循天理杜人欲謹操修毋自滿假有與王希允<lb/>
書東西天度月令等圖景定三年壬戌公年七十六就<lb/>
養於峽州至喜亭與親朋講學不倦有與趙傳之論艮<lb/>
卦義書是歳以炎夘遇景定元年大禮覃恩加公朝請<lb/>
郎景定四年癸亥公年七十七就養於桃源之廣溪實<lb/>
少箕寓舍守歳有學易假年天若許横書長作傍梅人<lb/>
之詩詳見文集景定五年甲子公年七十八以景定四年<lb/>
<pb n="KR4d0361_WYG_012-16b"/>
大禮覃恩加朝奉大夫冬十月季子守珍公教忠之言<lb/>
詳於家訓公奉理皇遺詔不勝悲悼曰老臣父子叔姪<lb/>
受恩深厚君即天也苐衰老投閒不能致毁惟啜粥累<lb/>
月以當䘮制然心䘮則待三年庶不悖聖賢之訓而盡<lb/>
臣子之禮今上皇帝咸淳元年乙丑公年七十九自夷<lb/>
陵還蜀詔子舍舉張恭人之䘮改葬於荆州白水之濵<lb/>
命炎卯以捧表恩官甥徳新以奉曲江之祀咸淳二年<lb/>
丙寅公年八十玩大學易本義校醫書命炎夘以中奉<lb/>
<pb n="KR4d0361_WYG_012-17a"/>
奏薦猶子炎巳即弟堂長全菴之子也咸淳三年丁夘<lb/>
公年八十一以炎卯進秩中奉恩加公朝散大夫命長<lb/>
子以吉龍泉尉成資辟四川總屬歸侍命猶子昂干辟<lb/>
渝州節判相㑹講學命季子炎卯省試畢乞祠侍養冠<lb/>
猶子炎巳而字之毎西望故鄉追思祖禰輙感慨涕零<lb/>
拳拳以儉徳誨子孫秋分書未濟之義以示猶子昂因<lb/>
大書白雲清風之句於几上十月甲寅朔以易筮遇未<lb/>
濟因舉下經終於水火不交之説以誨炎卯炎巳王師<lb/>
<pb n="KR4d0361_WYG_012-17b"/>
以㨗至公喜舉酒樂甚作詩慶制閫開州寧西之㨗草<lb/>
書賀友人趙徳父入侍經幃庚申之夕感異夢明旦呼<lb/>
子孫以夢語之竟日歡洽辛酉詔炎卯將㫖䕶别省壬<lb/>
戌分果核遺子孫僮僕應接親朋有喜色癸亥黎明興<lb/>
坐於牀呼諸孫娛侍語以家事溘然而終咸淳四年戊<lb/>
辰二月十六日合封於江陵府松滋縣堆玉坪香爐峰<lb/>
寅山之原三月制使節度曹公據合州文林郎任榮從<lb/>
政郎王震午杜申孫蒲鴈友唐夢震趙酉泰度武修<lb/>
<pb n="KR4d0361_WYG_012-18a"/>
職郎李純午蒲聖用馮南載何甲龍杜炎巳胡醴正奏<lb/>
名張覺費已孫等所陳具奏曰頃者恭覩玉音搜訪理<lb/>
宗皇帝聖朝名臣文行内有山林官卑職㣲而事實可<lb/>
紀忠義之節顯聞於時隠逸丘園孝弟之士事迹灼然<lb/>
者亦合立傳姓名行下取索行狀墓誌奏議等繳申者<lb/>
臣濫膺閫寄敢不對揚竊見蜀之人材乃岷峨蜿蜒之<lb/>
氣國家涵飬之澤三百年間彬彬輩出自有敵難人物<lb/>
彫瘁殆若暁星臣在蜀五年僅得朝散大夫致仕陽枋<lb/>
<pb n="KR4d0361_WYG_012-18b"/>
生於合州巴岳之陽字水之上弱不好弄趨尚不凡長<lb/>
受業於文公朱子之髙弟禮部侍郎侍讀度正講明理<lb/>
學最為精切繼在涪陵從布衣㬊淵游㬊亦親受業於<lb/>
朱子者一見即授以師傳易學於是屏居家山以所得<lb/>
於度㬊者服膺焉其平生大概事親盡道孝行著聞讀<lb/>
聖賢義理之書闢佛老異端之説齊家以禮訓子以忠<lb/>
睦族以義處友以信日用躬行於天理民彞殊無欠闕<lb/>
五旬擢第五載遯身懐勑家居閫臣推挽俛就冷官齒<lb/>
<pb n="KR4d0361_WYG_012-19a"/>
僅六旬慨然不仕投閒二十餘年治心養性尚友古人<lb/>
以求道為工程以貪名為深耻家庭之内和順有則二<lb/>
子俱叨奉常西蜀人士交口稱譽之年踰八袠遂以考<lb/>
終有門人所集易説圖象講義等十二巻其文皆有益<lb/>
於世教允謂一國之善士官卑職㣲隠逸丘園遯世無<lb/>
悶實有可紀今合州鄉士文林郎任榮等所陳陽枋平<lb/>
生學本朱氏孝行足稱請以其行狀文字繳進乞加旌<lb/>
别以示風化且其子炎夘官叨中奉爵列男封願移其<lb/>
<pb n="KR4d0361_WYG_012-19b"/>
子之爵用表其父之名臣敢以實聞仰稱明詔欲望聖<lb/>
慈特與陽枋下史館立傳不但發揚先朝嘉遯亷退之<lb/>
士其於砥世礪俗實非小補所有陽枋行狀易説等書<lb/>
輙隨狀繳進須至奏聞者八月初三日繳進入内二十<lb/>
八日奉聖㫖付後省㸔詳<lb/>
　咸淳戊辰夏二弟自白水墓廬以叔父字溪大夫年<lb/>
　譜見示昂於巫陽三復感愴追惟我先代志尚詩書<lb/>
　伯祖父從政孝親最篤積學最勤髙尚好古不同流<lb/>
<pb n="KR4d0361_WYG_012-20a"/>
　俗伯祖母馮孺人歸于我黙識詩書恪順吾伯祖之<lb/>
　志迹其所為皆孝慈陰徳事誠有二程夫子怙恃之<lb/>
　風伯祖龍潭公詩以紀叔父之生日晩年慰見萬事<lb/>
　足毋乃宗子為小陽宗法以有爵者為宗而陽氏科<lb/>
　名由字溪始信不偶也叔父自少至長以誠敬為徳<lb/>
　以伊洛為宗有由來矣夫發憤忘食樂以忘憂固聖<lb/>
　人之誠純亦不已之事竊以自明而誠者求之則吾<lb/>
　叔父其人乎叔父自慊其聞道之晩汲汲孜孜其窮<lb/>
<pb n="KR4d0361_WYG_012-20b"/>
　也不去貧賤而逺從道學之師其達也不樂仕進而<lb/>
　一求為己之學蓋發憤忘食而終日自强樂以忘憂<lb/>
　而一物不累有並行而不相悖者故其晩年理道則<lb/>
　不勉而中答問則不思而得始於曲能有誠終於至<lb/>
　誠無息吾叔父有焉昂懼後之習其書者或以其無<lb/>
　事以娯餘年遂謂叔父無所用心則誤矣於是乎書<lb/>
　七月戊寅猶子昂感泣拜手<lb/>
　　　有宋朝散大夫字溪先生陽公行狀<lb/>
<pb n="KR4d0361_WYG_012-21a"/>
滎陽世家出帝髙陽春秋時在魯晉楚者皆其胄也漢<lb/>
號玉田氏其後繁昌耽裕騖哲尼固休之恵元思義為<lb/>
嶠城咸著節義為時聞人其在蜀者曰謩自漢元嘉與<lb/>
龔榮詣巴郡太守請分置墊江郡曰羣佐昭烈與趙雲<lb/>
齊名唐末曰安仁起兵綿竹輔王建討全忠厥後子孫<lb/>
散居劒以東國初君進繇武信鳯臺𣲖為合之巴川縣<lb/>
小龍潭後覺里人四世而至於曽祖明字周臣以陰徳<lb/>
孝行聞於政和間時人為著陰徳集武信有異人號淨<lb/>
<pb n="KR4d0361_WYG_012-21b"/>
眼師陰徳公將謁之師先一日命左右曰巴川陽公將<lb/>
至矣已而公果來師謂公佛地位中人將傳心印陰徳公<lb/>
辭曰綱常之大如之何其廢之妣梁氏繼仲氏祖熙載<lb/>
字應祥登紹興二十年天府書樂善不倦守道固窮號後覺<lb/>
先生妣康氏父景春字伯震徳行文章為時師表捧乾<lb/>
道元年能書以寧宗御極恩官至從政累贈宣義郎號<lb/>
龍潭居士妣普慈馮氏懿行淑徳見於禮侍度公誌銘<lb/>
贈孺人淳熙丁未九月初七日戌時實生公于後覺里<lb/>
<pb n="KR4d0361_WYG_012-22a"/>
巴字溪之上名昌朝甲午以枋名貢於鄉字正父小字<lb/>
宗驥行鼐二師事考亭高弟性善度公正蓮蕩㬊公淵<lb/>
盡得其傳登淳祐辛丑進士第懐勑五年俛調昌州酒<lb/>
正攝廣安學官大寧理曹陞從政調紹慶學官攝郡通<lb/>
守志恬退隠居不仕利路使者聞於朝加通直郎賜六<lb/>
品服累封朝散大夫咸淳丁卯十月十日癸亥辰時考<lb/>
終命年八十有一門人因所居字之曰字溪先生公取<lb/>
武信張氏唐相曲江公之裔先卒贈恭人二子長少箕<lb/>
<pb n="KR4d0361_WYG_012-22b"/>
登景定壬戌進士第今修職郎季炎夘登淳祐丁未進士<lb/>
第今中奉大夫巴川縣開國男又全菴之子炎巳為子<lb/>
蔭登仕郎孫男四人孫女四人曽孫男女二人𤣥孫一<lb/>
人咸淳戊辰二月既望𦵏於江陵府松滋縣香爐峯堆<lb/>
玉坪寅山之原公生有竒質岐嶷知長㓜尊卑好㺯筆<lb/>
墨簡策終日端莊巍坐羣兒戱誘不顧也龍潭居士口<lb/>
授以書一再過即成誦九歳畢九經屬文如成才居士<lb/>
有詩曰詩書有味嚼逾美編簡無花開自香公和曰文<lb/>
<pb n="KR4d0361_WYG_012-23a"/>
章不數向歆軰姓字須教班馬香宿儒龎子淵試以大<lb/>
旱汝作霖詩公賦曰豈但流王澤應須沃朕心時人驚<lb/>
嘆成童博覽羣書綱常名教之道古今治亂之源莫不<lb/>
洞貫醫藥卜筮之書天文地理之學射御書數之文咸<lb/>
精通焉時鄉賢性善度公正自建昌受業考亭以歸遂<lb/>
徃承學公慈孝出於天性侍龍潭居士刻不忍去䕫部<lb/>
使者毌丘公恪羅致居士為䕫理曹公年十八實侍行<lb/>
甫兩舍居士夜坐吟輓故人詩曰五十三年墮鬢魂一<lb/>
<pb n="KR4d0361_WYG_012-23b"/>
朝埋玉骨方溫公然釭秉筆書未竟居士忽坐逝公於<lb/>
逆旅中治䘮扶䕶時偽禁嚴家禮未見於世公請於度<lb/>
公而行之衰麻斂奠一遵古制先是龍潭公居官日有<lb/>
勸以俸金買良田為諸子計者因笑曰教子當以詩書<lb/>
田宅非所以愛之也暨歿而家四壁立無以為𦵏公賛<lb/>
議貿所居室廬以奉䘮事自是陋巷簞瓢人不堪其憂<lb/>
躬植蔬果以供慈闈甘㫖年三十娶曲江張氏馮太夫<lb/>
人以子舍食貧為懐命出居營生甫月餘與張夫人私<lb/>
<pb n="KR4d0361_WYG_012-24a"/>
相謂曰忍以生事虧定省乎廼亟歸侍奉菽水勤温凊<lb/>
咸得歡心㸑烹沃盥躬服其勞有代己者勿許也一時<lb/>
鄉父老詔子弟孝飬者率稱公為法焉馮夫人疾篤公<lb/>
露香祈天减已筭以益母壽宻刲股以進太夫人絶而復<lb/>
甦延七年然後終公執禮過哀有白蛛垂倚廬者七日<lb/>
閭里聚觀咸稱孝感公尊祖奉先孝敬純一居室陋家<lb/>
廟務嚴潔家雖貧烝嘗必備禮毎祭必思祖禰嗜而薦<lb/>
之濯溉灌罍必躬必親前期致齋至恪及祀之日涕泗<lb/>
<pb n="KR4d0361_WYG_012-24b"/>
嗚咽不勝望松楸悲惻感慨晩歳私謂二子曰吾於考<lb/>
妣夙夜追憶夫以大舜䕫䕫齋慄多厯年所猶終身慕<lb/>
之况庶人乎吾未冠而孤僅獲事母數十年雖粗得歡<lb/>
心母殁十有餘年始叨第無親可榮只髣髴終身之慕<lb/>
而已二親時若見之愈敬愈孝不敢越足於天理之外<lb/>
此心八十餘年不曽向人道也公於兄弟極友恭事伯<lb/>
同甫昌泰如事父同甫染疴公嘗藥侍疾衣不觧帶暨<lb/>
終以哀號過感心恙何氏姊婺居數䘮不舉公竭力營<lb/>
<pb n="KR4d0361_WYG_012-25a"/>
之鄧氏姊晩無依公迎養亂離必載與俱姊性嚴急寓<lb/>
荆州卧病久左右莫能承其顔者公年六十一矣泣下<lb/>
曰姊吾所與同胞性之寛嚴吾善能順之於是躬藥餌<lb/>
親饋食問所欲而敬進之晝夜不解衣者累月與弟季<lb/>
全父同居怡怡如也人無間言避地夜郎全父疾殆公<lb/>
宻禱曰弟幼得父母之歡心長得伊洛之正傳今疾革<lb/>
矣而猶未有後某則既有子可承祭矣生且無益於時<lb/>
願以此身為弟請命弟因感異夢疾乃瘳全父負四方<lb/>
<pb n="KR4d0361_WYG_012-25b"/>
志考亭髙弟之在東南者皆得及門後終於臨汝猶子<lb/>
炎巳生甫數歳孤孀無依公命季子取以歸教養如己<lb/>
子而以咸淳郊蔭官之從兄昌臨䘮親致毁寝疾人不敢<lb/>
近公獨扶持始終不懈比斂含皆於公之手焉陽氏世<lb/>
以詩書傳家故俗黨未嘗輕去貧賤凡生無以為養死<lb/>
無以為𦵏笄無以為行者公咸經紀之隣里鄉黨友助<lb/>
扶持曲盡其道友人李發明在縲絏中而非其罪公往<lb/>
他郡為之求救李豐其行槖比返僅縻扉屨餘悉歸之<lb/>
<pb n="KR4d0361_WYG_012-26a"/>
李曰為人忠交友信正父是也蜀有敵難避地夜郎山<lb/>
谷間㑹敵犯瀘叙公與一家相失獨深入不毛絶糧久<lb/>
之同行有以不義得食進者公堅却之但汲清泉茹黄<lb/>
精以充腹惟易本義一編未嘗去手敵退而反張夫人<lb/>
及子婦亦免於難親故罹禍者十八九公謂張夫人曰<lb/>
吾家幸保全天其或者全予以周衆人之急乎於是悉<lb/>
所有以給困乏嗣歳張夫人卒㡬無以為斂鄉人或有<lb/>
以飢渇為心害者公嘆曰是可不亟求正乎乃與弟全<lb/>
<pb n="KR4d0361_WYG_012-26b"/>
菴南午姪存菴醇友人宋君如山羅君仲禮朝宗陳君<lb/>
晰之黄君應發舉藍田吕氏鄉約推前進士黄君應鳯<lb/>
為長合同志行之正齒位勸徳行録善規過又與李君<lb/>
發明講明鄉飲之禮於以維持孝弟忠信之風一鄉化<lb/>
焉公㓜居䘮讀禮暇則取釋老書閲之輙洞其源委而<lb/>
嘆其虛無也免䘮為書深詆之以謁性善曰吾友伯震<lb/>
有子矣廼授以太極易通伊洛語録公讀之自謂聖賢<lb/>
之傳可以心㑹堯舜君民可以身致也於是專意理學<lb/>
<pb n="KR4d0361_WYG_012-27a"/>
其要以誠意正心為本而於日用常行間實踐之㑹性<lb/>
善以君命召公請曰先生東矣吾將誰師性善曰篤志<lb/>
四書以為綱領而求其放心可矣且曰涪陵蓮蕩㬊淵<lb/>
亞夫遊紫陽之門最久盍往師焉遂與弟全菴姪存菴<lb/>
束書造之㬊門庭甚峻惟難疑四書至問易則正色斥<lb/>
絶公固請不已蓮蕩察其志之專乃曰子於易有何所<lb/>
見因舉所作陰陽消長圖以進㬊熟視久之喜曰曩欲<lb/>
作此呈考亭而未也大扺一氣不頓進一形不頓虧今<lb/>
<pb n="KR4d0361_WYG_012-27b"/>
子得之始可與言易也矣乃以一正八悔見乃謂象之<lb/>
㫖思無邪毋不敬惺惺法授之公豁然有覺故因雨後<lb/>
賦詩有曰霹靂一聲風巻去誰家水舘夕陽天後㬊公<lb/>
殁性善入侍經帷祈歸弗獲公乃萬里往卒業親朋交<lb/>
書尼之而志愈篤過廬山詩曰飽諳風月歸庶㡬無虛<lb/>
還謁元公祠曰圖由自得前無畫道未嘗亡今有書既<lb/>
造性善函丈質問不怠居數月性善語之曰子學問包括<lb/>
只欠一以貫之因曰但收放心令勿忘而常敬自然隨<lb/>
<pb n="KR4d0361_WYG_012-28a"/>
處透徹昔東坡譏伊川拘伊川曰吾日履安地數日公<lb/>
請曰自體認師言真見得伊川所履真如大官路快活<lb/>
氣象使人寢不寐脚不住性善矍然曰子胷中透澈矣<lb/>
當時曽子專用力於内蓋如此也毅齋徐公僑時在朝<lb/>
公徃請問徐以所得考亭存心之要語之曰道心為主<lb/>
人心聽命元只是一箇心人心不流於人慾道心不流<lb/>
於虛無便是察得精了心與道一一則不二此便是中<lb/>
公欣然有得鶴林吳公詠平齋洪公咨䕫鳯山李公性<lb/>
<pb n="KR4d0361_WYG_012-28b"/>
傳鶴山魏公了翁敬公為學咸器重焉度公寢疾公與<lb/>
弟姪侍側講問不絶口暨歿公與同門友為之斂含執<lb/>
䘮後朝廷贈典訓詞曰卧病於數千巻之間性焉已盡<lb/>
斂含於二三子之手命也何言則一時師弟子講學之<lb/>
懿已䝉聖朝之知矣於後公憶師之詞曰求之髙逺則<lb/>
昭乎目前索之淺近則浩乎深淵無臭無聲存日用間<lb/>
引予於寛夷而弛其縳束縱予於大壑而辭於溝瀆涵<lb/>
詠師言惟日不足公歸蜀㑹湛溪李公孜將漕梓東蓋<lb/>
<pb n="KR4d0361_WYG_012-29a"/>
考亭髙弟方子之弟也遂徃謁焉李公語曰𢎞毅二字<lb/>
不可偏主又曰士纔有一毫希慕之心便是慾公既聞<lb/>
道於師隠居求志不復以貧賤憂戚累於心闢靜室鎮<lb/>
日獨坐自騐此心未應事物已前本體氣象因語學者<lb/>
曰吾心本然之天明鏡止水即所謂未發之中也物來<lb/>
能名事至能應即所謂發而皆中節之和也釋老之所<lb/>
謂明鏡止水者靜而無動者也吾儒則靜亦定動亦定<lb/>
靜而動者也喜怒哀樂愛惡欲須要見得此七件如何<lb/>
<pb n="KR4d0361_WYG_012-29b"/>
是正如何是邪覷得分暁每事行教徹頭徹尾便是致<lb/>
知力行事業學者先要見得大本用十分功夫通貫令<lb/>
為一心之主大本既立然後枝葉從此生出明徳是先<lb/>
理㑹大本似鏡子在這明了㸔有甚來便照破他妍醜<lb/>
分明今時人空只要隨事做教好而大本元不明若大<lb/>
本明時隨事付去便不勞力心未定時難開眼眼堪開<lb/>
處便存心要識得孟子大人不失赤子之心操存舍亡<lb/>
意思大學定而後能靜境象存得心時眼界一番別一畨<lb/>
<pb n="KR4d0361_WYG_012-30a"/>
義理一日明一日心思不可太逺去得逺了少間收拾<lb/>
不來壓捺不住雖應事接物只是在這裏其對待不過<lb/>
尋丈間自然事去了心只在持守須定立志須髙當使<lb/>
頽波砥柱疾風勁草天理性之善也以語人孰不曰此<lb/>
所當循而終玩歳愒日莫之能由也人慾情之惡也以<lb/>
語人孰不曰此所當去而終膠固沉溺莫之能違也其患在於<lb/>
不能制心意是出萌底志是大槩向去底誠意是合下<lb/>
初萌時便誠誠者物之終始誠意到處便有物不誠無<lb/>
<pb n="KR4d0361_WYG_012-30b"/>
物須是致知格物知得這物理方㑹得誠若知尚未致<lb/>
只是㝠行索途誠之一字平時雖是涵養體認得明亦<lb/>
須臨事之時更加提醒自然私意不生克伐怨欲謂之<lb/>
四賊克謂好勝伐謂矜伐怨不自責而怨人欲是私慾<lb/>
所謂不行者此四者不是便無却元在舍裏只是牢固<lb/>
關鎖不放出門若關閉不牢又走做事夫子所以曰可<lb/>
以為難只是掩遏不使出來而已仁者則渾然天理此<lb/>
四者不在其中矣定而後能靜誠是喫𦂳學者於此如<lb/>
<pb n="KR4d0361_WYG_012-31a"/>
隔煙霧如隔紗窗所以閃爍不定更如何㑹靜心既不<lb/>
靜萬境變遷七情馳逐相鏖糜纒縳有困而悔悔而覺<lb/>
者有乍覺而遄為所引去者有終身懵昧全然不醒者<lb/>
或謂大丈夫須要滛坊酒肆處處去得公曰學者初得<lb/>
入學之門便學隨波逐流不得且須恁地斬絶待撲殺<lb/>
了四强賊却洞開門戸向來沈晦見和靖問子見南子<lb/>
尹云不得不見沈曰先生敢見否曰不敢問何故曰只<lb/>
為未到磨而不磷湼而不淄處也愚佩斯言以為學者<lb/>
<pb n="KR4d0361_WYG_012-31b"/>
當随分量漸進如閑邪存誠成性存存雖成徳之人亦<lb/>
須要無時不謹也約友宋如山自以步月林下心無一<lb/>
事想象道體恍然若㳺太虛不勝其樂問者公曰此是<lb/>
曽㸃莫春舞雩詠歸氣象夫道體不可想象要在實見<lb/>
得分明則太虛便是自已心胷何止恍然若㳺而已林<lb/>
下步月只好驗夜氣但恐只見得靜中靜須更識靜中<lb/>
動動中靜則晝遊通衢無非林下步月亦無紅衢紫陌<lb/>
之所存矣或問一日十二時中無背理傷義之事公曰<lb/>
<pb n="KR4d0361_WYG_012-32a"/>
此言恐失之太快曽子吾日三省吾身須是自覺尚有<lb/>
不克盡處深自省察學者當於念慮一萌之初剪斷私<lb/>
意只令向中正一脉裏行莫待到事上方覺便是悔亡<lb/>
底意思乃作求放心箴曰人秉良心萬里包括心有動<lb/>
靜該貫事物方其靜時虛靈湛寂公私界限精明别白<lb/>
應感而動理慾萌蘖同行異情遂判得失以靜制動何<lb/>
事非得動而忘靜為是物役求則得之罔間食息放不<lb/>
知求蔽固没溺愚知聖狂相去絲忽危哉㣲哉聖言不<lb/>
<pb n="KR4d0361_WYG_012-32b"/>
易致知力行兢兢朝夕嘗曰愚平日只於人所不知而<lb/>
己所獨知之處用功是則進非則亟加剗剔求以仰合<lb/>
前賢有所不能則朝夕汲皇而已不睹不聞是己所不<lb/>
睹不聞獨是人所不睹不聞其極只是思無邪無不敬<lb/>
大庭廣衆與暗室屋漏無間無過一箇敬誨門人曰吾<lb/>
人如今只用心於内求仲尼顔子樂處曽子忠恕一貫<lb/>
使心中義理如日之中天則六合之内不遺㣲小容光<lb/>
必照無往而非日之所到也愚之學只是見得一句明<lb/>
<pb n="KR4d0361_WYG_012-33a"/>
便要行得一句到才行不到終日孜孜求其所以不到<lb/>
之因而必要至之或問思無邪之難公曰此不過念頭<lb/>
初萌時着功夫便似船開頭乘水脉様到是行處十分<lb/>
要照顧兩邊無令觸礙直待泊得安稳方是得所止處<lb/>
或問欲字善惡相半耶多惡少善耶公曰善亦未曽少<lb/>
萬事萬物皆有善惡存乎其間天理人欲同行異情循<lb/>
天理處便是善徇私慾處便是惡可欲為善欲善而民<lb/>
善欲誠意正心修身齊家治國平天下欲無言欲行王<lb/>
<pb n="KR4d0361_WYG_012-33b"/>
政何者非欲何欲非善夫子言我欲仁斯仁至矣凡所<lb/>
欲好處便是善矣所以七情不可去一只要在道心惟<lb/>
㣲一邊也道心純是善人心該善惡如惻隠羞惡是非<lb/>
辭遜便是道心四肢之於安佚目之於色耳之於聲鼻<lb/>
之於臭口之於味便是人心大率人心自血氣中來道<lb/>
心自義理中來也語門人曰君子以一身應天下之萬<lb/>
務至中而止由敬而入中者天理之當然敬則持守此<lb/>
心流行乎一中焉爾性中仁義禮智發為孝弟忠信百<lb/>
<pb n="KR4d0361_WYG_012-34a"/>
行萬善莫不皆有當然之則所謂在中也賢知過之愚<lb/>
不肖不及焉中自在也其運用酬酢動容之間嘗難於<lb/>
得其中者不知持敬而已敬也者莊肅謹恪耳目手足<lb/>
心思念慮無一茍焉思有以見夫所謂中日由之行之<lb/>
至之終之及其涉厯之久應接之多持守之固自然物<lb/>
來能名事至能應毫釐絲忽動與中㑹而不容為言亦<lb/>
可謂小成而已矣夫道不離乎中事不離乎中中不離<lb/>
乎心停停當當渾然自然心誠求之雖不中不逺矣考<lb/>
<pb n="KR4d0361_WYG_012-34b"/>
程子論浩然之氣一章是見得孟子十分透徹知其為<lb/>
坤學故以直方大配之也孟子道性善一句壓盡天下<lb/>
萬世論性之説無以復加蓋自太極而觀故有陰陽氣<lb/>
理不可偏倚然理則自無所謂惡而氣則不無善惡之<lb/>
異但太極所謂陰陽之氣亦皆是清明醇厚底到得付<lb/>
諸人處各自地子不同便有善有惡所以前賢謂之氣<lb/>
禀之性焉此又是孟子下一層若孟子則直説繼之者<lb/>
善底未在成之者上説所以萬世無弊理氣雖同得於<lb/>
<pb n="KR4d0361_WYG_012-35a"/>
所禀却於向上底數層別了譬之傳神漸模漸差不是<lb/>
當初真的生之謂性告子只於人物生處便鶻崙説謂<lb/>
之性所以孟子後面用犬牛人折之其辭便窮了公祭<lb/>
蓮蕩㬊先生之文曰先生在寧考朝毅然志道萬里尋<lb/>
師閲三年而後聞易於考亭以歸十有餘年至戊子而<lb/>
先生之學始傳又二十餘年至淳祐庚戌配食於北巖<lb/>
而先生之學始顯甚矣道之難聞而難行也凡人未見<lb/>
聖若不克見既見聖亦不克由聖古之聖賢其道不見<lb/>
<pb n="KR4d0361_WYG_012-35b"/>
信於當時而終必行於後世者窮達之勢使之也何患<lb/>
焉蓋公以戊子歳師事㬊公至庚戌長北巖堂實㬊公<lb/>
配祀於伊川之日也公之學有自來故逺近信從者衆<lb/>
公於是循循善誘隨其氣之淺深而語之故聞者皆欣<lb/>
然動悟各有興起當途達官聞風而慕爭延置尊禮而<lb/>
考徳問業焉公曰愚意雖不在仕進却與同志之士講<lb/>
明義理庶或晩輩樂向此邊則異時以扶植正道開廸<lb/>
人心吾亦不為素隠無補於世也此時正學漸晦汲引<lb/>
<pb n="KR4d0361_WYG_012-36a"/>
晩進尤為急務宜於後輩中擇其氣質可與語道者羅<lb/>
而致之使食息言語步趨皆有涵養將來成就出為世<lb/>
用必有可人意者時有執經習時文者公語之曰本經<lb/>
自不容不精究但勿止求為科舉之學耳周官乃姬公<lb/>
治國平天下之法制然皆自正心誠意中一理流出須<lb/>
於聖經文辭義理向上體認聖人之心見得莫非天理<lb/>
流行異時此身得君行道舉而推行便是周公事業若<lb/>
其不見用於世則亦可施之於治家治身家與國元只<lb/>
<pb n="KR4d0361_WYG_012-36b"/>
一理只規模有大小今人讀書了專用諸時文身與經<lb/>
自為兩途到底有何濟益如論孟都是説心法治法大<lb/>
學中庸皆然詩是心之吟詠書是心之典則軌範春秋<lb/>
是斷案易是包括總統心性之書都只一理也為學者<lb/>
大綱是自修進學㑹至理於心而著之於用功名之念<lb/>
未去則以餘力習文章此亦游於藝之遺意富貴在天<lb/>
窮通有命只㸔信得過與信不過爾㸔將來如今世上<lb/>
後輩明敏聰慧者甚不少只是着意時文涉獵聖賢紙<lb/>
<pb n="KR4d0361_WYG_012-37a"/>
上語才講得些子便道已暁了殊不肯潛心研究所以<lb/>
退省其私不曽行得原其所以然都是舉世利名相靡<lb/>
相尚師友講磨父兄教詔妻子期望朋友里閭稱譽賛<lb/>
嘆不出乎是引得人飛揚馳逐無一息停如何肯信性<lb/>
分中至徳要道是乾父坤母分付來底他既肯順從父<lb/>
母之命却要在天地間立身只道父母寛慈都不管共<lb/>
為子職底一分不知將來作甚折合此某日夜浩嘆汲<lb/>
汲自照已身恐有人亦如此為吾浩嘆也考唐虞成周<lb/>
<pb n="KR4d0361_WYG_012-37b"/>
九徳三物之教却是上之人尊尚此以教人故人人自<lb/>
㓜至長安其所習徳行修而人材盛至夫子時則難矣<lb/>
春秋方趨向功名夫子專向道徳速肖七十真可謂狂<lb/>
瀾之屹然者顔子獨稱為好學此豈特七十二子之學<lb/>
哉志學聖人而已惟志學聖人所以只在心性上理㑹<lb/>
於人心惟危一邊全然斬絶了擇乎中庸得一善則拳<lb/>
拳服膺亦不止於怒過二字夫子舉此以答哀公亦必<lb/>
有意以愚觀之喜怒哀懼愛惡欲雖均為七情而末後<lb/>
<pb n="KR4d0361_WYG_012-38a"/>
二字最為重濁為人心之累若欲變化氣質當先從事<lb/>
於此當初顔子此處已輕却在怒與過上作功夫便似<lb/>
曽子三省夫克己當從性大偏處克將去人各有偏須<lb/>
自㸃檢登徒子不好色而有滛行便是氣質偏處後世<lb/>
只是文辭太勝義理全無董生能識之而時不見用所<lb/>
以功效不著我朝碩儒軰出亦是聚奎之氣數斯道之<lb/>
傳自濓溪而始至文公而極然其始也可以扶植世治<lb/>
其極也又徒載之空言矣吾人之學只是為己做得是<lb/>
<pb n="KR4d0361_WYG_012-38b"/>
勿便以為是便須勇猛自克加磋磨㡳功夫做得十分<lb/>
好了潛晦勿彰亦不必着心掛口却别去做一件縱做<lb/>
得萬件都好且靠做一壁思量天地廣大不言所利而生<lb/>
生無息是如何到那時節無一可説便是夫子予欲無<lb/>
言處也自不必言矣凡人生世間光景無多而汩没利<lb/>
名蔽固纒縛自少至老只在大黒暗中啾啾雜雜未嘗<lb/>
見一㸃光明所謂醉生夢死究竟何為縱有伊傅周召<lb/>
爵位而無伊傅周召功業瞑目之日與草木俱腐更有<lb/>
<pb n="KR4d0361_WYG_012-39a"/>
誰人稱道邪爵禄富貴既不關已而方寸義理不明大<lb/>
有可憂者在此愚日夜兢惕惴懼不以底事累其中者<lb/>
也嘗又曰今之世望穹職尊不以富貴自髙則怡氣養<lb/>
體孰肯篤志斯道縱有意翻閲亦不過資舌本懿文華<lb/>
而已去聖賢豈不邈乎逕庭耶又曰今人做功業終不<lb/>
及得天地生成萬物㡳盛徳大業説做文章終不做得<lb/>
太和春温萬物生意百卉妍媚中和氣候欣欣榮盛底<lb/>
氣象做到甚處終不及聖人之道與天地相似况只是<lb/>
<pb n="KR4d0361_WYG_012-39b"/>
貪榮競利的一邊教做他天地内零碎的亦不能及也<lb/>
記䕫州明倫堂曰帝王為治學校其大務也學校之設<lb/>
明倫其大端也欲明倫先明徳講學有其序也天下之<lb/>
生久矣君臣父子兄弟夫婦朋友人倫有五天所序也<lb/>
仁義禮智性之徳有四天所命也天倫天徳聖王必建<lb/>
學校以明之天人相因成也帝俗熙熙五教敷焉王民<lb/>
皥皥庠序建焉不聽其所以天而盡其所以人使明者<lb/>
益明而闇者復其所以明講學之功可以一日無於天<lb/>
<pb n="KR4d0361_WYG_012-40a"/>
下哉國朝學校徧天下漢以來所未有也其始蓋欲使<lb/>
天下之人格物致知由仁義禮智之性以明君臣父子<lb/>
夫婦朋友之倫修諸身行諸家而措諸天下之事業也<lb/>
文勝利汩士浸失其本真學校之所進退惟辭章工拙<lb/>
是校而士之息焉游焉相與講明於是焉者亦惟佔畢<lb/>
編綴吐芳潄華以獵富貴至於人倫之本行而不著是<lb/>
豈皆士焉者之過哉上下之所講究一不由乎五常四<lb/>
徳則人心日危道心日㣲物誘乎前盪耳目而動心志<lb/>
<pb n="KR4d0361_WYG_012-40b"/>
七情失其所止雜出而應之理慾交戰正邪轇轕得失<lb/>
判於呼吸毫釐而逕庭霄壤矣此士之所以貴乎講學<lb/>
也倫即理也散於百行萬善著於六經明於學校而根<lb/>
極於人心君子明此心以貫萬理治萬事而為天地萬<lb/>
物之主宰皆不出乎是倫之外講學其可不是之先乎<lb/>
又曰今時圓冠方屨極情致思於科舉之學而自已性<lb/>
分絶不加意所以文物盛而人材稀治道日衰時事愈<lb/>
促此時正宜講明學術徳行為先刋剔人心之蠧引之<lb/>
<pb n="KR4d0361_WYG_012-41a"/>
於聖賢逕庭於夫人動容出處心思好尚察其受病之<lb/>
處痛下針砭俾或有用不然春花秋月娛情悦目㺯倒<lb/>
世界正坐於此又曰世間聰明俊㧞非無顔閔之徳性<lb/>
游夏之文章亦嘗備厯險阻艱難造次顛沛至於擢科<lb/>
筮仕浸溺於名利物慾之場道機變為趨時以圓轉為<lb/>
了事矮窗殘燼生葅菜根如隔㡬塵而講故書守故歩<lb/>
者便為羲尊禹鑿道之不明不行可知矣讀書之法始<lb/>
入頭在循行數墨記念成誦其終在精思潛玩觸類而<lb/>
<pb n="KR4d0361_WYG_012-41b"/>
長務令見得諸先賢解説之外無限好的意思浩蕩充<lb/>
周而於日用常行念念持守步步踏實自知俗之所同<lb/>
欲競趨共是者漸漸毫毛之輕而吾一身稍稍到前賢<lb/>
地位但只見得明便勇猛着脚更勿回顧左覷右盼世<lb/>
間傍蹊曲徑非我行坐歇泊處所纔目動心移景象隨<lb/>
變恍然莫知所從則進修之功終不濟事又曰三百篇<lb/>
詩正變萬殊只性情二字而風賦比興雅頌各隨時隨<lb/>
事或可直陳或當譎諫皆流行一正理而已無邪不只是<lb/>
<pb n="KR4d0361_WYG_012-42a"/>
作詩者思無邪而誦詩者亦當思無邪方得不然詩是<lb/>
古人言志㡳究何益哉夫道與事不兩離動容之間逐<lb/>
處便是只有精粗顯㣲之間若能體認必有以㑹萬有<lb/>
於一原合散殊而無間者焉語諸子曰性分義理用功<lb/>
既深覺得胷中浩蕩則當詳悉討經究史觀聖賢心法<lb/>
治法規摹制度所以防情立極曲盡古今事物之變與<lb/>
夫天文地理風俗物産其間推遷更改淳漓厚薄治亂<lb/>
興亡之故一一㸔過使自心通暁然後見得為國為邦<lb/>
<pb n="KR4d0361_WYG_012-42b"/>
致理制治自有時措之宜如此方為有用之學不然只<lb/>
是談經説史秀才與打坐入定一般有事到面前便排<lb/>
遣不去古人之道不是觀㑹通便了須要行其典禮方<lb/>
得不只繫辭便了須要斷其吉㓙方盡夫子言居則曰<lb/>
不吾知也如或知爾則何以哉學者須要自家了得人事分<lb/>
一旦得君行道須是使天地萬物四海九州含靈動植<lb/>
我有酬酢對付他教各自順道理的着數手叚方可謂用<lb/>
之則行舍之則藏窮則獨善逹則兼善若猶未也只是<lb/>
<pb n="KR4d0361_WYG_012-43a"/>
瞞人自欺愧怍亦多矣又曰天地是一箇大包裹萬物<lb/>
盡在其中相爭相摩相誇相耀而不自知特滄溟中一<lb/>
浮漚沙礫耳此説正欲學者大着心懐令與天地同其<lb/>
廣大則自見得世間萬事萬物都不濟事心體虛靈豁<lb/>
然大公仁道流行富貴利禄紛競馳逐從此剪斷此知<lb/>
崇之學也乂須觀㑹通以行典禮春夏秋冬生長斂藏<lb/>
富貴貧賤升沉利達少壯衰老飲食起居凡人情之所<lb/>
不能免者都一一接應酬酢各得其宜把前日高明廣大道<lb/>
<pb n="KR4d0361_WYG_012-43b"/>
理牢守堅執而終不為事物牽引方是裁制得宜便見<lb/>
得仁義凖則與聖人相似的意思方是有用之學所謂<lb/>
妙萬物者亦初不離乎物者也若都遺失了天下事則<lb/>
學要做甚此又禮卑之學也時門人有以官事廢學為<lb/>
嘆者公曰抱關擊柝乘田委吏無非是學只要行得都<lb/>
合天理而已吾人㓜學壯行既自科目中出身所幹何<lb/>
事正當於日用常行泛應曲當件件物物以當然之理<lb/>
酬酢令無慊於心即便是學舍是不為更於何處作功<lb/>
<pb n="KR4d0361_WYG_012-44a"/>
夫若必待閒則合下莫染吏俗如顔閔様方得又曰伊<lb/>
洛之學只為朝廷崇尚所以人人熟讀用作時文退而<lb/>
觀其所行斷無真履實踐要是人心元不好尚此學乃<lb/>
與受業者曰賢輩欲獵科第則工時文可也若欲求聖<lb/>
人之道則當體顔子貧而樂曽㸃詠而歸胷中意思方<lb/>
只是學語門人曰讀書只是説一遍過却有何益如講<lb/>
孝悌二字須是我身分中日用常行能事親能事長方<lb/>
是體認得孝悌的意思如講忠信二字必是我真個為<lb/>
<pb n="KR4d0361_WYG_012-44b"/>
人謀則盡忠於人為國謀則盡忠於國與人交則盡信<lb/>
於人方是體認得忠信的意思時事雖攪擾不可以此<lb/>
止進學之心只管理㑹自家功夫風雨如晦鷄鳴不已<lb/>
正㸔人操守昔文中子與門人講道河汾後來皆為明<lb/>
時輔佐豈非多難之時正是養成治世人才出來乎公<lb/>
尤喜易嘉熙間與弟全菴姪存齋偕宗族朋舊避蜀難<lb/>
於符陽溪間采薇茹蕨拂石傍梅隨事觀理即象玩辭<lb/>
患難厄窮而不改其樂分教廣安郡人前進士楊君甲<lb/>
<pb n="KR4d0361_WYG_012-45a"/>
率同志問先天圖義象數之學攝大寧理曹趙侯汝廪<lb/>
闢鳯山堂請公日講一卦命子崇樵師事焉侯於是相<lb/>
與講明易書答問往還逐卦各有義疏梓部使者循齋<lb/>
黄公應鳯與公俱事性善毎以其同得於師者相與抉<lb/>
象數之藴而發揮之約友東山宋公如山講明爻象今<lb/>
載易編長涪北巖書院李侯震午劉侯叔子尊禮請問<lb/>
乃作三陳九卦等義疏時南疇趙公震揆之子子寅為<lb/>
郡民曹因從公問業就養於䕫李侯卓率子弟請問公<lb/>
<pb n="KR4d0361_WYG_012-45b"/>
一本程朱之學疏為卦義曰易學正説於卧龍山陽丈<lb/>
室斗牖討論紫陽師弟子易學淵源及蓮蕩㬊公師傳<lb/>
手編集其奥義為一書目曰文公進學善言居渝州厭<lb/>
囂塵乃於東山結茅臨流開巻自娛嘗曰道無終窮惟<lb/>
愈玩愈明愈求愈有蓋一爻一象該天地萬物之理假<lb/>
使心思雖窮得至却未曽遇得此事亦輕易過了又復<lb/>
廢忘一旦事來又無以應之所以學者只大槩説易而<lb/>
終不能用易也聖人心與天地一六十四卦三百八十<lb/>
<pb n="KR4d0361_WYG_012-46a"/>
四爻皆是方寸間事斂而為一散而為萬隨取隨足隨<lb/>
應隨當目視耳聽手持足行無非自然學者須要十分<lb/>
用力推究把持玩味縱未到以一貫萬亦㑹有五六分<lb/>
浸浸不已豈不渙然怡然矣乎又曰易中天理元只以<lb/>
一貫萬暁得一義衆義皆通見得説不得非是不可説<lb/>
蓋條理燦然盈天地貫古今不容枚舉縷數聖人也只<lb/>
提起綱要不容以盡言此事只要力行而已又曰今時<lb/>
易學不下千餘家皆能釋字義講爻象説道理而迹其<lb/>
<pb n="KR4d0361_WYG_012-46b"/>
為人則徃徃與易不相似則其所言未必真知易惟伊川<lb/>
易傳言人事最切晦翁説易於卦爻義最精而二先生非<lb/>
茍言之實允蹈之後學於此折𠂻焉可也又曰玩易只須<lb/>
四聖人卦爻象辭平易思量去使純乎天理之正勿以後<lb/>
世人偽私慾參之并勿引惹背意方見得三百八十四<lb/>
爻都是潔靜精微而吾之所以日用常行都自有純然天<lb/>
理一脉平平坦坦安穏快樂行得徹頭徹尾時是甚次<lb/>
第更説甚王侯卿相與夫釋老昇僊入定驚動天地到<lb/>
<pb n="KR4d0361_WYG_012-47a"/>
此便是剥之碩果不食伊川言剥於上則生於下人生<lb/>
至此上下與天地同流豈曰小補之哉又曰河洛兩圖<lb/>
是道之體用只是要入身子體之為難只如孝悌二字<lb/>
一日十二時中有多少未盡善處須要行得似曽閔充<lb/>
而至堯舜方是極頭又曰夫子彖象繫辭傳是多少分<lb/>
明顯著若説道理斷只用夫子為凖不過更與詳明之<lb/>
而已易元無出於聖人言語之外者只在力行求至行<lb/>
得一步是自家底一步行得一事是自家底一事又曰易<lb/>
<pb n="KR4d0361_WYG_012-47b"/>
初未有物當未畫以前只是渾然一理在人則湛然一心<lb/>
寂然不動喜怒哀樂未發之中忽然至虛至静中有箇象方<lb/>
發出許多象數吉㓙道理來嘗䟦啟䝉巻後曰易有象<lb/>
有數與理與氣而已矣著書立言發鑰是焉者也理氣<lb/>
妙於無迹其體由象數而立象數顯而可見其用該理<lb/>
氣而神精粗顯微豈有異致哉又曰易聖人所以範圍<lb/>
天地曲成萬物窮理盡性至命通晝夜知生死無一不<lb/>
本於易只謂世人不能潛心體玩反折於二氏又曰易<lb/>
<pb n="KR4d0361_WYG_012-48a"/>
與春秋相為體用易便是春秋之體春秋便是易之用<lb/>
明得春秋易在其中矣夫子得堯舜禹湯文武周公之<lb/>
傳於千百世之下不得已而作春秋寓刑賞勸懲於一<lb/>
言之間精微妙宻曲盡當時之人心天理而警省萬世<lb/>
之人心天理無非闡造化明王法揭中正杜邪枉扶人<lb/>
極於天下後世此聖人之大用未易以管窺蠡測言語<lb/>
盡而文辭釋也游夏不能措一辭非不能也聖人言近<lb/>
而指逺簡而博淺而深不容一毫有所増損只當黙識<lb/>
<pb n="KR4d0361_WYG_012-48b"/>
心㑹而已所以伊川終不肯解釋畧説數條以開後學<lb/>
文定不得已而釋之其間盡引伊川之言其餘皆參帝王之<lb/>
法文公尚云但不知當時夫子之意果如此否則此書<lb/>
當研精熟玩而未容以言語盡也又嘗曰歳晩衰頽無<lb/>
復長進日夕靜坐期欲萬想不萌於心而未能也時玩<lb/>
所通之易廣而充之義理無窮愈精㣲而愈廣大至於<lb/>
莫可為言私竊浩嘆公年八十曰吾老矣掩門兀坐於<lb/>
十二時中觀三百八十四爻焜耀流轉就其間求乾健<lb/>
<pb n="KR4d0361_WYG_012-49a"/>
不息之理而捉摸不能徒竊浩嘆聖人逕庭不可到又<lb/>
曰吾詳玩從前書見得越難為言越不喫𦂳工夫而道<lb/>
愈精愈宻真見聖人立卓殊不可及也已又曰某年來<lb/>
晝日潛心終夜靜坐見得萬物生生化化皆是易道彰<lb/>
著發見中有箇自然體段加一些子人為私意不得纔<lb/>
一毫差便不是道自家心自曉得如此而著言不得安<lb/>
能以筆舌既邪有能同行止坐作隨便得一説方見得<lb/>
乾坤妙用日日時時在日用常行中流轉此是聖人觀<lb/>
<pb n="KR4d0361_WYG_012-49b"/>
㑹通以行典禮之事多少快活處公謂易固形而上之<lb/>
道而實前民利用之書吉凶悔吝都切近日用常行文<lb/>
公本義只於占筮上説大槩不使人求易道於髙逺因<lb/>
欲取諸家卦林而折𠂻之覽究甫及旬日而考終䕫州<lb/>
卧龍山讀易書懐曰萬戸千門鎮日開無邊風月隨人<lb/>
好滿城花栁斷鸎腸芳菲易歇天難老又詩畧曰春樹<lb/>
紅顔能幾何萬里封侯成蹉跎河南布衣正婆娑<lb/>
却笑因風想玉珂未肯巖前捫翠蘿商丘不唱採芝歌<lb/>
<pb n="KR4d0361_WYG_012-50a"/>
獨深於易如鄒軻紫陽真人聲相和蓮蕩歸來揚其波<lb/>
我傍梅花讀遺書不知紛紛坐久落花多涪州北巖玩<lb/>
易有感曰樂意相關鸎對語春風徧滿天涯生香不斷<lb/>
樹交花箇中皆實理何處是浮華收斂回來還使氣一<lb/>
輪明月千家㸔梅休用隔忩紗清光輝皎潔疎影自横<lb/>
斜觀其詞則其胷中自得可知矣公弱冠即辨異端之<lb/>
妄乃辭而闢之以上度性善其畧曰甚矣人心之易惑<lb/>
而難曉也世道之易頹而難挽也夫老氏清净之説起<lb/>
<pb n="KR4d0361_WYG_012-50b"/>
於漢文釋氏寂滅之説始於漢明非先天地而生首帝<lb/>
王而出者當時無卓識之人以㧞本塞源遂使蔓延而<lb/>
不可止迨至韓愈始排斥之然二氏之於中國厯數百<lb/>
年入人也深而欲禁之譬如隄已壊水已决而遏其流<lb/>
不亦難哉又與李涪州震午書曰老氏之説信者尚鮮<lb/>
而佛之説則彌近理而逾亂真趨者瀾倒不可拯救反<lb/>
謂其説足以籠絡天地司掌造化天下之道不過小小<lb/>
智慧終不足以盡其方其光明照見十方而極其至也光<lb/>
<pb n="KR4d0361_WYG_012-51a"/>
明洞照亦不足以了其義是致小根小器陷溺其中而<lb/>
竟不知所以立佛乃生於周昭王時猶未入於中華至<lb/>
漢末始盛行非先天地而有其棄三綱五常尚未暇論<lb/>
而其説謂出入生死願欲必從非一世事理所能究竟<lb/>
何嘗免得生死遺得一世事理哉嘗答大監寳謨文公<lb/>
復之書曰䝉教學生讀釋氏書某向在憂中詳悉諦玩<lb/>
者二年知其樂性中天地遺眼前世界一刀剪斷萬想<lb/>
不着是大丈夫方做得底事但家世業儒骨非禪客只<lb/>
<pb n="KR4d0361_WYG_012-51b"/>
當守祖先之訓以求聖賢之心玩羲易以㑹五經之㫖<lb/>
趣窮卦象以究萬有之始終餘二十年矣見得天地間<lb/>
紛綸變化不可名状而其間實有為之主宰者不動不<lb/>
靜不増不減宇宙閒來閒徃形色自榮自枯皇帝王伯<lb/>
不可得而留天地鬼神不可得而詰朝不食夕不寐陶<lb/>
陶遂遂不知我之所以為我想西方極樂不是過也未<lb/>
審所居之室與王舍雙林何似從㳺等輩與花智寒山<lb/>
何若須臾有上上等難名之妙非非想難到之境然某<lb/>
<pb n="KR4d0361_WYG_012-52a"/>
謂自觧即見性聞解非真性頓悟即正覺聞悟非真覺<lb/>
開眼合眼都只一般今生來生了無二致所得止此三<lb/>
緘其口久矣時有請識蘭若作興者公曰㳺定夫晩入<lb/>
禪學文公毎為不滿横渠從佛無所得而入聖人之道<lb/>
極為二程所敬故某恪守先儒之言非聖人之書不好<lb/>
也自信殊堅所諭文字理不敢筆也䕫禱旱貽書李侯<lb/>
曰今人禱祈從事佛老以徼福夫釋老所尚者素修紙<lb/>
幣之虛文也天地之心可以虛文格乎况陰陽寒暑雨<lb/>
<pb n="KR4d0361_WYG_012-52b"/>
露霜雪皆造化之氣釋老安得操天地之權而握造化<lb/>
之機哉且龍神是地示享血祭者而以佛經紙幣素修<lb/>
事之亦猶鼓瑟於齋堂也情與性與生俱生釋氏所謂<lb/>
寂滅為樂蓋自謂七情俱滅矣更有何樂是釋氏終未<lb/>
能去得七情也昔韓退之不信佛未甚端的只是説佛<lb/>
若是小人焉得為禍福若是君子必不妄禍福其地位<lb/>
只是如此其自把持只恁地却元不見得佛是如何若濓<lb/>
溪輩便不與大顚説話了濓溪詩亦有譏退之處也公<lb/>
<pb n="KR4d0361_WYG_012-53a"/>
初為科舉文一本理學不為時尚丙子鄉舉有司擬置<lb/>
首選而復下之馮太夫人殁公益無仕進意端平甲午<lb/>
公年垂五十矣曰進取非吾願也女兄引龍潭居士責<lb/>
望意勉之強而後可遂冠鄉選庚子類省奏名公泣曰<lb/>
禄不及親烏足為榮姑羅青衫以酬先志足矣懐勑五<lb/>
年退居不調樵隠余公玠聞其學其徳檄分教廣安而以<lb/>
昌州酒正寄績然非公志也故謁謝有詩曰一名絆脚<lb/>
真成笑五載彈冠尚覺忙時郡境旱公條弭災事以十<lb/>
<pb n="KR4d0361_WYG_012-53b"/>
自悔為勸時守趙君汝廩傾心焉境内嘯聚相扇衆不<lb/>
下千首惡謀掠府公勸以計執之有欲營救者公曰除<lb/>
惡務本若渠魁罔治患其已乎乃置之法賊之繫獄也<lb/>
吿匿贓家白金者累千計公白府曰賊未刑有證對猶<lb/>
懼蔓延况己刑乎若窮詰必殃無辜縱得贓閫䑓將以<lb/>
郡利其財而入之罪也守悟舉牘焚於庭人情乃安公<lb/>
又請榜諭鄉邑凡能捕㓂以贓代賞脅從之人能斬賊<lb/>
首以告者除罪行賞由是佩犢之風稍息公甞鞠囚有<lb/>
<pb n="KR4d0361_WYG_012-54a"/>
殺妻自誣者曰盗殺吾妻若子里正憚追捕寃久不獲<lb/>
伸公察其文辭視其衷服猶有血汙公白府審鞠遂伏<lb/>
辜是歳歉而閫糴不免焉公曰當於不得已之事求得<lb/>
已之策請先量戸産髙下均敷糴數然後分委仁廉之官<lb/>
體訪旱荒如一分旱則十分免其一餘視旱之輕為差<lb/>
役糴辦而民無怨矣郡庠規矩一本白鹿先徳行後文<lb/>
章尚理致黜浮薄時學廪久之核積弊乃沛然令官俸<lb/>
給悉舉以俾掌計比還故里朋舊候諸途覩敝篋中尚<lb/>
<pb n="KR4d0361_WYG_012-54b"/>
不滿千錢大閫繼檄大寧秋官公不得已承命過瞿唐<lb/>
賦曰可奈紅塵飛白羽不容黄叟卧青山暨至官有麗<lb/>
於獄者公於其始至之初引問矜惻以誠信開諭之人<lb/>
無不感悟以實情自達故未嘗施一刑而獄具由是案<lb/>
無淹滯千里不寃趙侯汝廪寘公郡幕遇數十年盤錯<lb/>
之訟公一再翻閲不一二日之間明辨剖决迅雷不及<lb/>
掩耳而予奪無不得情吏無所容其奸民不可施其嚚<lb/>
險健訟之徒皆相告曰陽公亷明事一經其手則他日<lb/>
<pb n="KR4d0361_WYG_012-55a"/>
無復措翻騰之辭者吾曹謹毋以訟至公府也時掌秋<lb/>
納公闢其塲廣數十步令納者聚米其中植旗以識而<lb/>
退毋喧囂紛爭然後探籌呼名納者始得入令自槩量<lb/>
自入倉胥吏但於塲外唱籌書數而已從前轉移輸納<lb/>
之苦填擁抄撮之患頓息公職教黔中其教以講學為<lb/>
本課試為末擇鄉老之有望者悉加尊禮以儀後進由<lb/>
是逐末知本尚吻者革心黔之文物至今彬彬然也黔<lb/>
民火種刀耕禾僅充腹閫例行糴餉公請蠲之以少甦<lb/>
<pb n="KR4d0361_WYG_012-55b"/>
民力歳霖潦公以書詣府曰千里之地無土稔金穰之<lb/>
證有木饑水毁之災雖天心未必非仁然人事尤當加<lb/>
勉竊謂賦斂致沴之本除常賦外悉冝蠲免訟獄致沴<lb/>
之由除重辟外悉冝疎放力役致沴之端除城繕外悉<lb/>
冝停罷災傷之處悉冝加體量囏厄之家悉宜加優䘏古<lb/>
者水旱皆禱於社非但索之紺宇琳宫而已太守王公<lb/>
謹禮納其言嗣歳書有年來年生於芹宫三岐一兩岐<lb/>
二守歸美於善教所召詩載郡譜中公在端平初萬里<lb/>
<pb n="KR4d0361_WYG_012-56a"/>
尋師入京時端人正士布滿朝廷皆天下人望而未有<lb/>
建明乃以書謁平齋洪公咨䕫畧曰朝廷有正心誠意<lb/>
之君臣則天下有正心誠意之善治厥今在廷之臣正<lb/>
心有言誠意有言中庸大學之外洗心以易又有言君<lb/>
臣講磨不為不至然求之治道則吏不免於貪鄙士不<lb/>
免於浮薄民力困匱軍實隳廢循至楮幣日輕貨泉日<lb/>
竭中外岌岌末如之何推原其故則制度綱紀不立之<lb/>
故也夫亂生乎小人治生乎君子是理也三尺童子皆<lb/>
<pb n="KR4d0361_WYG_012-56b"/>
知之曩者大徃小來天下之不治無足怪者今也端人<lb/>
正士雲合輻輳相與聚精會神興利除害既逾年矣天<lb/>
下舉手加額引領東望計太平之在旦夕也而害日以<lb/>
生弊日以甚天下善類皆竊嘆而疑之其間不肖者徃<lb/>
徃指以為經生學士無益於人國而小人遂得以幸君<lb/>
子之罔效而肆其詆議之口其機甚可畏也平齋稱嘆<lb/>
問以當世之務公對曰今朝廷雖有用君子之名而無<lb/>
用君子之實所謂用只在用得着用不着爾晦翁云漢<lb/>
<pb n="KR4d0361_WYG_012-57a"/>
武若用董仲舒為相汲黯為御史大夫足甚次第今時<lb/>
那有此差遣耶嘗上鶴山魏公了翁書曰今日大開斯<lb/>
道興起之一大幸㑹而亦伏斯道消靡之一大危機聖<lb/>
天子躬親萬㡬憤積年憸壬之蠧國一切掃去盡收召<lb/>
名徳宿望儒術老成之士布列朝宁側席傾心希冀太<lb/>
平此斯道興起之一大幸㑹也然一二年間弊日益甚治<lb/>
日益逺上之心茍厭且疑則小人乘間羣起而投之豈<lb/>
非斯道消靡薄蝕之一大危機哉嘗思今日之事不患<lb/>
<pb n="KR4d0361_WYG_012-57b"/>
天下之積弊靡而深惟患士大夫之積習專而忌專則<lb/>
任已意而常失於私忌則忽人言而易違乎理所以君<lb/>
臣上下竭思盡謀而弊終如故此無他未能公天下之<lb/>
心也今日之事豈一智一能一手一足所可為乎髙宗<lb/>
中興雖得一傅説而旁求俊乂必合天下材能此所以<lb/>
為傅説成王守成雖得一周公而常任常人必合天下<lb/>
之智力此所以為周公聖人之心何一毫專與忌之有<lb/>
哉上淮東帥信菴趙公葵書曰竊聞勝不可有矜心負<lb/>
<pb n="KR4d0361_WYG_012-58a"/>
不可有沮心勝者負之所倚負者勝之所伏一勝一負皆<lb/>
有機焉惟善於用勢者能識之耳上淮東帥西巖楊公<lb/>
恢書曰知一心與天同其大而天下之事不足為矣夫<lb/>
萬事根於一理萬理根於一心是人之一心統萬理而<lb/>
應萬事其大與天地等世之人不知大其心徒汩汩於<lb/>
事事日以衆心日以小屈於嗜欲屈於富貴屈於貧賤<lb/>
屈於患難生死紛綸雜揉莫知紀極盍亦以天地之大<lb/>
立其心哉時洛帥既還公是以切切言之也時樓山李<lb/>
<pb n="KR4d0361_WYG_012-58b"/>
公鳴復為中執法倒屣延公問以時務之要公對曰竊<lb/>
聞廟堂在恢疆愚以為所急者在厚根本士大夫積習<lb/>
私慾漸染成風朝廷戢貪訓亷之詔雖屢下奈何此弊<lb/>
㽸痼三十年矣夫在位者剛惡與柔惡均為害民如欲<lb/>
天下平治在乎守令得人而擇守令又在乎監司得人<lb/>
蓋守令者養民之本致治之基監司則又守令之表也<lb/>
樓山極嘆服淳祐丙午上克齋㳺相國書畧曰扶立世<lb/>
道開物成務在乎士大夫之心今日士大夫之心何如哉<lb/>
<pb n="KR4d0361_WYG_012-59a"/>
物欲㽸痼而正誼明道之心隳聲色薄蝕而好徳樂善<lb/>
之心隳已私蔽塞而由行天理之心隳前日之心臯䕫<lb/>
今顛沛而共驩矣前日之心夷齊今好樂而桑孔矣滂綱<lb/>
不亷察龔黄不撫字頗牧不戰鬬下僚委吏莫肯官官<lb/>
抱關擊柝莫肯事事上下小人曖昧掩覆茍且朝夕間<lb/>
有以效官振職稱者不過總於貨寳為身之防豈真立<lb/>
其心以為天下國家哉亷頑立懦暴者畏而戢貪者耻<lb/>
而革一賞百勸一威百懲在相公一心主乎至公至正<lb/>
<pb n="KR4d0361_WYG_012-59b"/>
終始惟一以要事功之必成而已矣上内翰滄洲程公<lb/>
許書畧曰吾夫子道可興周其答仲弓之問政以舉賢<lb/>
才為要於子游之為宰必以汝得人為急至於臧文仲<lb/>
知展禽之賢而不與立則以不仁斥之使夫子一日而<lb/>
得邦家其為治不過如此孟子生於戰國堯舜親賢之<lb/>
説任賢使能之説賢者在位之説反覆不厭功利横流<lb/>
之衝蓋知為天下立道為萬世開太平實在乎此上瀆<lb/>
山謝公方枚書曰太子天下本所以繫屬人心而負荷<lb/>
<pb n="KR4d0361_WYG_012-60a"/>
大器者也君子小人之進退即陰陽消長之大機陽過<lb/>
而亢則陰之生也必壯暑熾而炎則寒之始也必烈大<lb/>
壯四陽浸盛聖人乃以壯于前趾為憂夬以五陽决一<lb/>
陰大易深以壯于頄為戒也上艮齋左史劉公應起書<lb/>
曰天子以史為友雖萬乘之尊未有不湏友以成者而<lb/>
必以史氏為之豈非資其直諒多聞忠告善道輔吾仁<lb/>
而成聖徳也歟公寓䕫門時旱暵為災謂䕫守曰淳祐<lb/>
丁未錢塘旱朝廷遣官詣天竺靈隠請禱愚嘗曰毎思<lb/>
<pb n="KR4d0361_WYG_012-60b"/>
今時水旱凶荒率詣琳宫𣑽宇此季世俗習自東漢佛<lb/>
老之教興方有此事但因仍既久人皆以為當然夫釋<lb/>
老之奉間亦偶與雨暘之機相值豈真可倚恃者哉時<lb/>
讀雲漢之詩反復宣王救旱弭災之道嘗為書曰君者<lb/>
天地之子也民者天地之心也世未有為子而不知父<lb/>
母之心者今湖港枯涸此君徳之未洽而民不被其澤<lb/>
也井泉枯竭此國脉之不紆而民不遂其生也草木枯<lb/>
槁此邦本之不繁而民不被其養也旱既太甚乃不詠<lb/>
<pb n="KR4d0361_WYG_012-61a"/>
雲漢之什以側身修行愛民畏天駿奔走者不適方社<lb/>
羣望而適天竺靈隠披緇衣黄者流羣行通衢頃而片<lb/>
雲忽興則曰此和尚雨也甘澤霏霺則曰此觀音雨也<lb/>
抑不思桑林禱旱雲漢遇災果如是乎大率雲漢之詩<lb/>
以側身修行為本至於禱祈則曰靡神不舉靡愛斯牲<lb/>
圭璧既卒寧莫我聽又曰不殄禋祀自郊徂宫上下奠<lb/>
瘞靡神不宗則惟以祭為重而不靳於圭璧牲牷之用<lb/>
此事天以實不以文之大訓周官荒政十二無非便民<lb/>
<pb n="KR4d0361_WYG_012-61b"/>
之事至於索鬼神則以祭而享之蓋鬼神者造化之功<lb/>
用雨暘實其所司於佛老乎何與今既已請禱在寺觀<lb/>
不可改也已宜恪恭祀事于社廟靈享庶㡬反本合禮<lb/>
可召至和若責已省咎舉行荒政則公必能講求之矣<lb/>
又與當途書曰竊思居今之事在上者以知言為難在<lb/>
下者以進言為難人藏其心不可測度言固難知也然<lb/>
貴賤分而意向異進言亦未易也士方未達時碌碌亡<lb/>
竒與稠人為伍徃來郡邑出入鄉井人莫畏憚而肆其<lb/>
<pb n="KR4d0361_WYG_012-62a"/>
所欲言閭里之誦説四方之傳道交游識知相與把臂<lb/>
促膝共談當世凢民情休戚吏治善否訟獄爭鬬是非<lb/>
曲直與夫府史胥徒邪正善惡咸得其實胷次豁如也<lb/>
一行作吏此事大不然矣前日之與我伍而無畏憚者<lb/>
疑忌矣前日之忠告相與談議論辨者緘黙矣閭里之<lb/>
誦説四方之傳道不接於耳矣晝坐㕔事夜居邃室郡<lb/>
邑鄉村不可得而出入往來凡民情政治爭鬬訟獄府<lb/>
史胥徒其休戚利病是非曲直善惡能否皆無自以得<lb/>
<pb n="KR4d0361_WYG_012-62b"/>
其實雖孜孜求言汲汲訪問百虛而一真至於閨門之<lb/>
内堂陛之間亦將伺候顔色囁嚅委曲而不以實告其<lb/>
故何也一者分位有間恐致攖拂招愆咎而不敢言也<lb/>
一者利害所關恐生是非召仇怨而不肯言也一者務<lb/>
為掩蔽欲倚權勢竊威福而不復言也此三者今世之<lb/>
患㽸痼堅積牢不可破欲以言取人以言决事以言立<lb/>
政責效豈不難哉然嘗求其説而得之大抵君子之言<lb/>
主於義小人之言主於利君子之言公正明白誠實洞<lb/>
<pb n="KR4d0361_WYG_012-63a"/>
達言為善言積徳言循理守法言長慮逺計其偏為鯁<lb/>
直激烈古方執一要皆歸於義而已小人之言私曲將<lb/>
順柔佞機巧欺誑覆䕶言擊搏言掊克言違理越法言<lb/>
一切計較其甚則為侮玩凌僭暴横把握要皆趨於利<lb/>
而已哲人洞察如見肺肝間有效力似忠輸欵似信隨<lb/>
意似順承風㫖似勤敏任仇怨似了辨伺意㫖似機警<lb/>
應煩縟似忍耐不過偽為足恭可暫而不可久上之人<lb/>
少有惑焉根脚輕掛則圓機便㨗隨吾之忿懥好樂而<lb/>
<pb n="KR4d0361_WYG_012-63b"/>
肆其欲者無所不至矣伊尹曰有言逆于汝心必求諸<lb/>
道有言遜于汝志必求諸非道此辨君子小人之大法<lb/>
也孔子曰法語之言能無從乎改之為貴巽與之言能<lb/>
無説乎繹之為貴此察君子小人之要機也孟子曰國<lb/>
人皆曰賢然後察之國人皆曰不可然後去之莫非精<lb/>
思極慮熟究詳觀求以得夫君子小人之真而為去取<lb/>
之决果能此道天下事何徃而不理哉竊思方今一路<lb/>
一州一縣治少亂多日齷齪而日彫敝皆根原於上之<lb/>
<pb n="KR4d0361_WYG_012-64a"/>
人不能盡知人而官之官不能盡知吏而任之能知監<lb/>
司則一路清能知牧守則一州治能知縣宰則一縣理<lb/>
而監司守令又以知吏為難官無吏固無與任事而不<lb/>
知吏亦所以敗事吏無廩禄可資無慶賞可慕其日夕<lb/>
給口腹肥妻孥者率皆取之於民而其所以得行其所<lb/>
願欲者莫非䝉蔽聾瞽欺誑媚惑致之士大夫以藐然<lb/>
一心當衆枉紛遝之時縱有十分聰哲未能盡燭况驕<lb/>
惰懈弛人欲勝而天理㣲者乎當今大務只以賢材類<lb/>
<pb n="KR4d0361_WYG_012-64b"/>
進為急須是在王所者無非薛居州而布列有位散之<lb/>
郡國棫樸薪槱舉皆吉士然後可以美新善治也已淳<lb/>
祐三年二月天子命余公玠諭蜀公條十二事上之一<lb/>
曰控扼形勢二曰防遏間道三曰信賞必罰四曰弔死<lb/>
恤孤五曰訓練士卒六曰聚小屯七曰精明間牒八曰<lb/>
行反間九曰革糴弊十曰清濁流十一曰招賢士十二<lb/>
曰讀書治心季年邊將有不能運掉者公以書遺之曰<lb/>
今日之用蜀不難於靖乎外而難於靖乎内不難於一<lb/>
<pb n="KR4d0361_WYG_012-65a"/>
乎人而難於一乎天天者非髙髙在上之謂乃事務當<lb/>
然之理也為大公為至仁根諸心見諸事措則正施則<lb/>
行惟在乎識見之明持守之固動靜作息舉無非天何<lb/>
人之不信而從何患之不弭而息哉至不一者人所至<lb/>
一者天則日用常行尤不可不於公與仁而加之意也<lb/>
公者存此心之理於事物未應之前而使無一毫之或私仁<lb/>
者推此心之徳於事物當應之日而使無一物之不愛<lb/>
好惡喜怒得其中仁也亦公之布也賞罰予奪當其節<lb/>
<pb n="KR4d0361_WYG_012-65b"/>
仁也亦公之發也用舍建置合其宜仁也亦公之推也<lb/>
故以是而撫軍頒廪輕重眂功必無賞輕之憂以是而<lb/>
誅暴禁亂小大當罪必無罰偏之怨訓練精號令明威<lb/>
信立而仁達乎軍旅矣以是而恤民賦斂徭役得時之<lb/>
宜勞來還定惟日不足壯者安其業老者得其養鰥寡<lb/>
孤獨廢疾舉得其所而仁達乎田里矣尊爵厚禄言聽<lb/>
計行以盡用賢之仁餼廪稱事旌淑别慝以盡使能之<lb/>
仁搜舉遺逸招徠俊傑以盡舉材之仁窮理盡性以達<lb/>
<pb n="KR4d0361_WYG_012-66a"/>
仁之奥清心寡欲以端仁之本念念公則事事仁純而<lb/>
體之天而不人一而不二則可以位天地可以賛化育<lb/>
彼異己者蓋將㝠然天運而窅爾神化矣顧何為而不<lb/>
誠哉時歳丁已金人謀大舉入㓂公遺蜀幕書曰邊患<lb/>
日起當勉勞將士厚加賞賜使之同心戮力以逸待勞<lb/>
商周弗敵一和而已彼張皇聲勢千撼百摇知不可動<lb/>
師老欲還因其困沮合我整鋭而蹙之則事功可立切<lb/>
不可以小隊遏截彼已嘗試必有深備今之所以活蜀<lb/>
<pb n="KR4d0361_WYG_012-66b"/>
上策全在士大夫悔吝自新同心戮力而熟玩非常之<lb/>
變巧愈甚貪愈深可勝慨悵孟子有言其教之不改而<lb/>
後誅之乎風俗樞紐闗繫局勢更新之初誠能革偽剗<lb/>
雕戢貪礪玩以慰軍民之望其間錢神銅臭梱載豐槖<lb/>
不恤國事者汰之庶遺黎膏血不致百漏千渗則蜀事<lb/>
猶可為也今既數月而寥寥無聞焉其差强人意惟戊<lb/>
已建置數事而已若只包褁牢籠務息怨謗則棲苴枯<lb/>
稊日益暵修不待回風震薄而先自顛㧞矣今之制閫<lb/>
<pb n="KR4d0361_WYG_012-67a"/>
託雖重之重而有可以反重為輕之理事雖難之難而<lb/>
有可以轉難為易之機勢雖危之危而有可以易危為<lb/>
安之道今之所急在洗濯士大夫之心將軍建置矣糧<lb/>
餉措畫矣獨士大夫無所激勸泄泄沓沓糜爛如故深<lb/>
可嘆也夫約正黄君應鳯持節東憲公貽書曰喜知荷<lb/>
天之衢方將坦夷四達惟至理融明定方凝固超然大<lb/>
觀一毫無以動其心爵禄可尚也而不可貪也富貴可<lb/>
有也而不可懐也宫室之美妻妾之奉所識窮乏不可<lb/>
<pb n="KR4d0361_WYG_012-67b"/>
忘情也而不可得我而為之也稱夫人之善譽徳之辭<lb/>
可聞也而不可好也異我而是舍已從之可也同我而<lb/>
非反已違之可也可行則行可止則止無必行必止可<lb/>
也可進則進可退則退無必進必退可也萬事紛紏而<lb/>
一念真正之不移萬慮交集而一心貞固之不易人慾<lb/>
至此消矣天理至此安矣學力至此定矣君子獨立不<lb/>
懼遯世無悶所以處大過者此也景定甲子節使夏公<lb/>
主西事兩鎮節相吕公俾炎夘與幕議公酌而詔之曰<lb/>
<pb n="KR4d0361_WYG_012-68a"/>
今蜀人心怒敵思奮此敵運將衰天道好還之時也在<lb/>
上者明賞罰公意見則聞風興起在在皆兵昔之反戈<lb/>
者必倒戈而從我矣但當拯弊大壊之餘葺理耕屯難<lb/>
計近效宜急遣鋭卒抄敵糧分畨迭出使野不能耕足<lb/>
不得逞然後以重賞致其渠元以間諜擕其心腹伺釁<lb/>
而動我得以制其命矣公心乎憂國論事切中時弊而<lb/>
志恬退不以利達為心擢第三十年諾仕職教纔四考<lb/>
年踰六十即退休自適隠居求志蜀閫建學宸奎賜明<lb/>
<pb n="KR4d0361_WYG_012-68b"/>
心二字以淑人心活安文公復之實長堂事邀公振鐸<lb/>
因謝曰曩聞度㬊二公教以天理人慾界限十年服膺<lb/>
斯之未信何足為人師耶一時當途嘉公廉退樵隠余<lb/>
公玠則以學博修行恬於進取薦學齋史公繩祖則以<lb/>
藴於學識無所競絿薦梓部使楊公令式以學問淵源<lb/>
允為師表薦公視之澹如也因致書文活菴曰此事恐<lb/>
一溺宦海把握不牢不無俯仰馳逐之遷需首觀頥失<lb/>
此良貴秖深戰懼而已先是公雖奉辛丑進士勑而告<lb/>
<pb n="KR4d0361_WYG_012-69a"/>
身印紙畧不復問歳丙午季子炎夘入對訪得之以呈<lb/>
公欲掛神武冠適大參橘洲姚公希得為郎閲考第僅<lb/>
四書曰是未可及泉勉令在調注紹慶學官以歸己酉<lb/>
較試忠南衡文别省閫帥畀舉改官以侈得人公辭曰<lb/>
歳迫崦嵫冐顔職教苐以為納禄之階冀得贈典光九<lb/>
原而已安敢更希異數以速官謗明公風舟共濟才俊<lb/>
滿前效智效力者不少今公車之薦首及陳人非吾願<lb/>
也乞收回薦牘改俾時髦俾衰朽得與鳶魚共樂化機<lb/>
<pb n="KR4d0361_WYG_012-69b"/>
鼔舞中如受賜也樵隠曰世道奔趨而亷退如此可無<lb/>
崇奬以礪浮俗議聞之朝且致養老尊賢之禮公固辭<lb/>
有勸以薦牘授季者公曰不用則已又安敢龍斷耶黔<lb/>
教及𤓰守固以京秩薦且以任賞増秩保申公辭之不<lb/>
就㑹郡貳闕人守以閫命俾公攝事公曰年老漫仕大<lb/>
失本心覬讀遺書薦剡不受次任不圖非偽也且明公<lb/>
以愚不為庸謬人者謂其恬退也謂其廉也今舉不就<lb/>
任不圖而戀戀攝官可謂恬退乎所當有之爵禄不貪<lb/>
<pb n="KR4d0361_WYG_012-70a"/>
不嗜乃營營於垂滿之日可謂亷乎心口日日林泉而<lb/>
手足身體尚徬徨庖爼間其為人賢不肖何如也守不<lb/>
能奪今吏部左曹劉公叔子守涪㑹職教有闕書曰昔<lb/>
伊川代大中貽書宇文中允典漢州學有云賢者以類<lb/>
至惟賢能致賢某學伊川之學守伊川傳易之地執事<lb/>
髙邁宇文今學掾虛席多士願執經焉公辭曰嘗讀易<lb/>
至亢龍有悔夫子繫之曰貴而無位髙而無民是以動<lb/>
而有悔夫亢龍本無悔只因動便有悔則當亢者宜静<lb/>
<pb n="KR4d0361_WYG_012-70b"/>
不宜動也離之九三曰日昃之離不鼓缶而歌則大耋<lb/>
之嗟㓙是耋耄之年只當投閒自樂不可復有希望也<lb/>
豫之上六㝠豫成有渝無咎夫子象之曰冥豫在上何<lb/>
可長也是樂不可極人貴知變不可㝠然䝉蔽而漫不<lb/>
知止也蠱之上九以不事王侯不累爵位之為髙遯之<lb/>
上九以肥遯超然心無疑顧之為得否則迷復之㓙過<lb/>
涉之㓙震索索之㓙有不可勝言之悔矣某視形桑榆<lb/>
佩誦聖訓率履不越投閒置散不求仕進炳炳此心若已<lb/>
<pb n="KR4d0361_WYG_012-71a"/>
致仕而復求仕已掛冠而復彈冠立心勿常莫大於此<lb/>
不敢聞命也古愚余公晦帥蜀致禮來聘公曰明公於<lb/>
艱危<graphic n="KR1043" url="https://raw.githubusercontent.com/kanripo/KR-Gaiji/master/images/KR1043.png" mimeType="image/png"/>洞之中不惟軍旅之尚而弓旌四出不遺衰朽<lb/>
髙誼薄日月而齊葢壤矣向䝉度㬊二老教以明理慾<lb/>
界限服膺久矣斯之未信只宜安分自適委順俟命實<lb/>
非隘軒冕輕後學以為髙也黔南去官居休之五年二<lb/>
子請曰既已投閒遺世盍以請老聞庶可榮祖禰公曰<lb/>
以退休求進秩是利而為之也吏部使者黄公應鳯以<lb/>
<pb n="KR4d0361_WYG_012-71b"/>
聞於朝加陞朝官賜六品服公不以為喜因答湖北漕<lb/>
使袁公鼎東書曰投簮之請非愚夙心頑輩徒知光泉<lb/>
壤而不思掛官得遷大是貪名來教乃謂某有餘不盡<lb/>
留餘地以遺後人此論未安夫積善之家必有餘慶道<lb/>
理自然如此而積善者初不覬其有餘慶而為之也答<lb/>
姪昂書曰乾健之學安敢如此但拳拳自勉希見此氣<lb/>
象而已所謂肥遯豈易言哉吾實志嘉遯而未能者也<lb/>
夫肥遯是合下超出利名不與世相接我則身場屋取<lb/>
<pb n="KR4d0361_WYG_012-72a"/>
科第但見世衰道㣲慨然投簮嘉且未能豈肥也哉大<lb/>
監奉使程公逄辰以禮幣寓招隠意公曰某聞雖晩所<lb/>
學粗知體用竊嘗謂文公作小山操正為素隠者設某<lb/>
又安敢膏肓泉石耶苐違師三十年烏頭力盡病痛百<lb/>
出加以衰朽侵凌聰明不及於前時道徳日負於初心<lb/>
分當置散於表儀乎何有請辭有勸公俯為當途一出<lb/>
者答曰吾非沽名以為恬退也惟日汲汲於此道恐歳<lb/>
月之不我假决不為枕石潄流素隠之事爾大使常齋<lb/>
<pb n="KR4d0361_WYG_012-72b"/>
蒲公澤之繼廪致餼尊養有徳辭曰方庚癸急呼焚竭<lb/>
已盡捐不急之費賞功猶懼不既散官長費不知㡬披<lb/>
堅執鋭者之禄顧愚何人敢蝗太倉乎景定庚申以建<lb/>
青宫増秩朝奉郎訓辭曰一有元良萬邦惟慶賜為父<lb/>
後者爵一級漢制可考也日者青宫肇建縟禮崇成餘<lb/>
慶溥將燕及人老以爾有子列於朝籍式敷殊渥以勸<lb/>
天下之孝詩所謂永錫祚𦙍者朕庶㡬焉徃服寵光益<lb/>
綏壽嘏公謂炎夘曰我久避榮名而異數迭至非予本<lb/>
<pb n="KR4d0361_WYG_012-73a"/>
心然君恩也其敢辭爾尚勉之期無負國甲子冬理皇<lb/>
升遐公號慟曰吾家䝉國恩深厚苐衰耋不能致毁<lb/>
莫盡臣子之孝乃輟食啜粥累月書諭子姪之仕者取<lb/>
則焉公甞曰義利之間即君子小人界限只爭毫髪便<lb/>
判天淵切須辨别得精判斷得力親黨鄧清溪選之宰<lb/>
江津日邀公與偕暮夜有䄂賂求轉語於鄧者公拒甚<lb/>
堅鄉人自壁間窺見之出撫公背曰今而後信君之節<lb/>
丙申敵難鄧寓鎰金於公敵退歸璧焉鄧就以餽公辭<lb/>
<pb n="KR4d0361_WYG_012-73b"/>
曰始寓以義終餽以利可乎官於廣安府有吏當罪以<lb/>
白金十五斤祈哀公堅却之且以語同列或曰盍舉以<lb/>
聞公曰吏犯法以賄求救吾固不可受若舉金以多其<lb/>
罪吾不忍也守聞而賢之丁酉敵難豪右率寓物郊舍<lb/>
有散失者責償甚横公所䘮實多寓人惶懼請償公艴<lb/>
然曰敵至之初性命且不保貲財豈暇顧耶今敵退而<lb/>
命茍存矣又欲徴貲財吾實不忍為一鄉咸稱長者公<lb/>
處已一以儉為徳官黔中衣一褐以禦三冬有以臯比<lb/>
<pb n="KR4d0361_WYG_012-74a"/>
獻者辭曰吾夜卧一破帳晝坐一胡床尚覺不安焉用<lb/>
是生平所儲惟書數巻琴一張箱囊不貯資門人束脩<lb/>
悉以賙困乏友人王濟之贈以詩曰陽子窮居在顔巷<lb/>
有田一㕓宅一區師門立雪得心傳歸來兀兀哦古書<lb/>
子婦時以鮮麗甘㫖為奉公輙涕零曰先世艱難積累<lb/>
以到於今我事親時居貧養薄䘮𦵏之禮悉從儉約欲<lb/>
報之徳昊天罔極此終身大痛也今吾父子一家誕受<lb/>
好爵天又使我享兹永年長穉團欒蔬食菜羮已為至<lb/>
<pb n="KR4d0361_WYG_012-74b"/>
足何敢自吾以奢啓後人乎子婦舉貳膳常珍之禮以<lb/>
告竟却不御因手書訓儉數條以示戒云公因游荆楚<lb/>
間僦居白水掩關玩易訓二子曰蜀禍如此吾三世全<lb/>
活豈非天耶冝謹操修使對越無愧可也公嘗謂事親<lb/>
者不可不知醫良醫濟人功與宰相等壯歳即博極其<lb/>
書凢親識有疾者躬治湯劑雖小夫猥居皆親徃診視<lb/>
毋倦好傾囊以實籠藥以疾告者輙予有疲軟患當用<lb/>
參附丹砂公為之分劑必誠或曰彼賤爾公待之如此<lb/>
<pb n="KR4d0361_WYG_012-75a"/>
祗損之福而益其疾公曰不然殘疾顛連民吾同胞藥<lb/>
可活人何分貴賤嘗編類本草集方積歳而後成晩年<lb/>
取活人錢氏等書精加較定而為之證辨曰吾不能以<lb/>
道濟斯人且願以此少施活人之功爾公文章皆胷中<lb/>
道義一派流出故平易而造理不尚竒怪雅好謫仙詩<lb/>
體讀擊壤集曰誠是灑然快活然有康節之心則方㑹<lb/>
如此不然有弊終不若學孔顔曽孟大中至正快活無<lb/>
弊也公㓜時習書作山谷帖中歳善晉體遂臻其趣自<lb/>
<pb n="KR4d0361_WYG_012-75b"/>
成一家垂老細字楷書無一行草公至誠盡性之學表<lb/>
裏無間險夷一節終始惟一其動容也色莊而辭温坐<lb/>
端而行舒喜不動心怒不形色粹和之氣盎於面背皆<lb/>
此誠之形著也望其儀聽其言雖有鄙吝之心不復萌<lb/>
矣乙未舟過小孤山風怒浪駭舟中失色有哭失聲者<lb/>
公神氣自如姪存菴同舟問其故公曰患難起於瞬息<lb/>
之間惟存誠俟命而已妄生恐怖何為也耶丙午泝瞿<lb/>
唐舟㡬覆公安然巍坐扺岸炎夘問伊川心存誠敬與<lb/>
<pb n="KR4d0361_WYG_012-76a"/>
釋老不若無心之言何如公曰心豈可無必有事焉是<lb/>
也事者程子誠敬是也嘗苦瘡與姪子講論不怠二子<lb/>
請少休公曰痛自是瘡痛於吾義理之心何與耶公教<lb/>
二子先自灑掃應對慈愛恭敬迨有餘力然後學為書<lb/>
數文章毎以服勞之事加之僕𨽻代焉弗許也門人以<lb/>
問於公對曰古之教者歌九徳以和其聲音誦六詩以<lb/>
和其性情習六舞以和其氣脉後人僅惟誦詩讀書雖<lb/>
詠歌之遺意而所以教者不過以為絺章繪句之具大<lb/>
<pb n="KR4d0361_WYG_012-76b"/>
失古人歌誦之本心至於樂舞之教則千載寥寥不可<lb/>
復聞此人才之所以不如古也夫㓜小之時茍不服勞<lb/>
執事周旋曲折於恭敬揖遜之間則其心中既視小學<lb/>
以為凂已敖惰之所養成氣質之所凝定比其既長其<lb/>
不動肆於禮者㡬希而乃欲使之收斂其身心以造入<lb/>
乎致知格物之學明徳止善之歸不亦躐等而扞格哉暨<lb/>
冠舉龍潭居士所定冠禮參之文公家禮而醮之曰循<lb/>
天理法祖先讀書探道此吾之所望而為人子者之所<lb/>
<pb n="KR4d0361_WYG_012-77a"/>
當勉吾不過擇賢師求益友以盡吾為父之道而已而<lb/>
汝之賢不肖則天也魏徴有言願為良臣不願為忠臣<lb/>
吾於汝兄弟則願為慈父不願為嚴父避地絫年簟瓢<lb/>
屢空戒二子曰夫子言白刃可蹈中庸不可能孟子言<lb/>
貧賤不能移威武不能屈正要在此用力慎毋以患難<lb/>
厄窮䘮良心又曰士窮不失義逹不離道當思所以窮<lb/>
而不失逹而不離處而深體認之有勸公俾二子為養<lb/>
生計者曰然但㸔孔門師干禄須學稼賜貨殖憲貧顔<lb/>
<pb n="KR4d0361_WYG_012-77b"/>
空聖人當時之所與者誰歟後世之所稱者誰歟且聖<lb/>
人豈不為養生計哉耕也餒在其中矣學也禄在其中<lb/>
矣則其所計者蓋在此而不在彼也向聞紫陽門人徐<lb/>
毅齋云學者須要咬得淡菜根此中是一等真藥㬊蓮<lb/>
蕩云疏食菜羮吾人之常至哉論也嘗曰先世積善百<lb/>
有餘年宗族後人多有賢哲只要勉學力行詣彼道真<lb/>
入見聖賢了當已身復以傳子孫而及他人此亦仲尼<lb/>
顔子樂處一件事又曰後人之貧富貴賤窮達吾皆不<lb/>
<pb n="KR4d0361_WYG_012-78a"/>
以為意惟立身行己於兩間能為天地幹事有益斯世<lb/>
進學樂善與前賢為徒則所望也又曰士當顧諟天之<lb/>
明命貧賤富貴得䘮存亡皆天所以命於我者也知天<lb/>
之所以命之則當知所以安之又曰遇順境不必喜令<lb/>
人志滿而驕遇拂逆不必愠令人志慊而怠明道不計<lb/>
功正誼不謀利誠為可法長子少箕從子昆醴族孫恪<lb/>
義方後先類省奏名壬戌入對同時唱第公曰今方見<lb/>
祖先積絫深逺之騐而後人繼踵為善之實然不可以<lb/>
<pb n="KR4d0361_WYG_012-78b"/>
此而自滿假要當愈勉愈勵付成敗利鈍於自然方是<lb/>
聖賢用心庶㡬天道之福善者可保其有衍未艾也䑓<lb/>
閫為炎卯發舉以旌平反公戒之曰舉之有無當聽之<lb/>
自然人生天地間能與三才辦得事便是不負蓋載生<lb/>
成之恩如何去向上徼覬酬賞但亦有報應道理然决<lb/>
不可存在心中便有私意少間便有得則喜失則愠的<lb/>
血氣生出來矣炎卯濫恩叨五品列男封公戒之曰爵<lb/>
秩日穹益務卑牧在上不驕以長守貴制節謹度以長<lb/>
<pb n="KR4d0361_WYG_012-79a"/>
守富官彌髙而身彌損爵益進而行益謙聖人格言汝<lb/>
則行之更當念天地祖先扶相我家以至于此何以報<lb/>
之祭祀烝嘗此只外心要只大著胷襟盡循天理不可<lb/>
容者容之不可忍者忍之不可能者能之以忠君為心<lb/>
以子民為念飭已愛躬使俯仰隠顯毫無愧恨則穹爵<lb/>
厚禄又不足進而日積月絫自然與天地相似功名富<lb/>
貴可有可無毋徒以禄養當求以志養此父之所責望<lb/>
也凡誨子弟宗族皆隨其才器而語之今各集訓辭成<lb/>
<pb n="KR4d0361_WYG_012-79b"/>
編以傳後人公壽而康終身不曽扶杖年七十四卧病<lb/>
累月病間詩曰識箇凝隂消又長喜些真火熄還生至是髪<lb/>
童者茁齒脱者兒歳甲子少箕調官歸築室於桃花源之<lb/>
黄溪公就養焉每良天佳月親朋徃來迎候引觴賦詩<lb/>
講學無倦色鶴<graphic n="KR0769" url="https://raw.githubusercontent.com/kanripo/KR-Gaiji/master/images/KR0769.png" mimeType="image/png"/>角巾編易張琴水邊林下行吟坐嘯<lb/>
樂其自樂守歳詩有云從兒豹變當斯世喜我鷗閒著<lb/>
此身學易假年天若許横書長作傍梅人年八十謂二<lb/>
子曰吾夜寢惺惺澄神静慮以觀萬化之變所謂樂天<lb/>
<pb n="KR4d0361_WYG_012-80a"/>
知命吾何憂窮理盡性吾何疑者庻㡬近之又曰我思<lb/>
先聖尼父徳配乾坤功垂萬世得年七十有竒先師晦<lb/>
翁心傳聖賢之道統學詔萬世而無窮亦不過七十有<lb/>
竒祖先之髙年者止七十有七自計吾年加之以閏則<lb/>
去九十將不遠矣何以得此日夜惶懼不敢康寧只是<lb/>
此心無刻不在聖經念念與義理不相釋而萬事不足<lb/>
以動吾方寸不知手之舞之足之蹈之優哉游哉聊以<lb/>
卒歳如是而己丁卯中元公作歌示兒畧曰白儘蒹葭<lb/>
<pb n="KR4d0361_WYG_012-80b"/>
衰從蒲柳我只松筠節君民堯舜老翁揩眼勲業毎燕<lb/>
居申天子孫娛侍則緩酌㣲醺命炎夘鼓琴以寫真樂<lb/>
因曰毎常講亢龍只是説過今親履之但心神雖健而<lb/>
所學不加虛度光陰爾勉為善以繩祖武答造物則在<lb/>
汝兄弟若曰壽康吾安敢比望五福耶親舊升堂請質<lb/>
所疑嘗恐尊者坐倦少選輙辭公命留訓誨諄切語極微<lb/>
妙則欣然命觴亹亹終日或至夜分乃已是歳公年八<lb/>
十一矣揆度前七日逰塗山矢詞籲天備述濫膺五福<lb/>
<pb n="KR4d0361_WYG_012-81a"/>
莫報劬勞之意拂石潄泉逍遥絫日公平生於易學用<lb/>
功最深乾坤以下逐卦各有問答獨未濟卦未嘗出口<lb/>
從子昂至是疏未濟之義以請益公乃書曰上經之坎<lb/>
離乃全體之坎離而坎在離上下經未濟之坎離乃分<lb/>
析之坎離而離在坎上夫坎離交則天地生物之功由<lb/>
是而成坎離不交則天地閉物之功於此而息古今盛<lb/>
衰得䘮存亡死生晝夜皆不出乎此天地一陰陽也人<lb/>
物一陰陽也陰陽一氣也理反元氣不反元大哉易也<lb/>
<pb n="KR4d0361_WYG_012-81b"/>
斯其至矣十月甲寅朔筮遇未濟顧謂炎卯曰此是上<lb/>
下經六十四卦之終夫子言物不可窮是以理而言然<lb/>
天下之物未始有不窮底未濟男之窮故受之以未濟<lb/>
終焉終窮二字亦太明白矣吾寸心昭昭自見得死生<lb/>
晝夜之道盈虛消息之理皆是自然更不以動心矣汝<lb/>
徒期我髙壽愛親真情自是如此然望實不到也因偶<lb/>
書曰白雲無心閒渡水清風何意自開花聞友人趙公<lb/>
景緯除宗卿侍經帷致書曰方今内修政事為第一義<lb/>
<pb n="KR4d0361_WYG_012-82a"/>
宜體和靖守其師説之意而接續吾師性善開陳未盡<lb/>
之學性善道傳正宗職躋禮侍猶未有諡此門人事也<lb/>
吾友其圖之先是盛山克復戊午王師大㨗於寧西公<lb/>
曰國之福也蜀證其瘳乎乃為詩入賀制閫備述丙申<lb/>
以來蜀事之艱公憂國愛君尊師尚友蓋殁身不忘如<lb/>
此巳未感異夢呼子孫竟日歡欣越辛酉炎卯被㫖䕶<lb/>
别省悲涕不忍離侍公詔曰君命也不可違明鑒裁公<lb/>
去取為朝家得人即忠孝也焉用作兒女態時親朋雲<lb/>
<pb n="KR4d0361_WYG_012-82b"/>
集登省者咸升公堂公連日談論起居如常時癸亥子<lb/>
婦諸孫問安公正襟兀坐曰夜寢甚適神思極清肢體<lb/>
無恙乃呼諸孫娛於前且詔家事甚悉語既忽作謦欬<lb/>
聲左右請問不應則溘然而逝矣嗚呼痛哉不肖孤弟<lb/>
兄叩地號天百死莫贖長逝之容色雖僅及見而永訣<lb/>
之訓辭不可得聞宇宙有終哀痛無極然後知前日未<lb/>
濟之㫖乃絶筆之書忠孝之言即終天之誨愴距摧裂<lb/>
尚忍言之公享年八十又一積官至朝散大夫其書有<lb/>
<pb n="KR4d0361_WYG_012-83a"/>
詩辭一巻講義一巻圖象問答語録一巻書説中庸説<lb/>
辨惑正言記序題跋家訓各一巻易正説二巻本草集<lb/>
方一巻藏於家越明年戊辰二月丁酉合葬痛惟少箕<lb/>
炎卯罪未即死躃踊涕血謹識吾先公生平行與事之<lb/>
不可冺者姑敘梗概以告葬於同盟㷀疚荒迷脱畧不<lb/>
次惟不敢一辭溢美以取誣親之罪咸淳丁卯冬十二<lb/>
月不孝孤少箕炎卯泣血百拜謹狀<lb/>
從子昂捧未濟之訓泣而曰嗚呼考亭之門從㳺者衆<lb/>
<pb n="KR4d0361_WYG_012-83b"/>
自蜀而徃者惟涪陵㬊公巴川度公而二先生之學吾<lb/>
叔父字溪盡得之詣性理而逢其原抉象數而見諸用<lb/>
其存誠也無間於始終其為道也不遺乎精粗慈恕而<lb/>
剛果𢎞毅而温和性冲淡而不迂行清髙而不矯政公<lb/>
亷而不察文雅健而不竒辨異端明正學仕止惟其時<lb/>
動靜合於易琴書自娛無他玩好韋布自適無他侈靡<lb/>
丹田自養無他嗜慾爵禄加之不為榮王公尊之不為<lb/>
貴患難怵之不為戚且備九五福㡬三達尊其尊祖敬<lb/>
<pb n="KR4d0361_WYG_012-84a"/>
親則終身而慕其憂國愛君則至老不忘修之於身行<lb/>
之於家施之以遺後推之以誨人壹是皆以天理為主<lb/>
故覿徳者心醉聞風者誠服凡及門者各獲所益如羣<lb/>
飲於河隨量充洽易終於未濟男窮之㫖詩終於白雲<lb/>
清風之詠非樂天知命者乎生平惟務知行不喜著述<lb/>
今僅見者特講學問答門生子弟之所記録爾昂壬戌<lb/>
入對梅溪劉先生議以字溪之學聞於朝欲得其文以<lb/>
告政府昂將舉所聞易説對公聞而書止之曰學本為<lb/>
<pb n="KR4d0361_WYG_012-84b"/>
已非求知也慎勿輕出其徳盛而自卑學充而用晦如<lb/>
此公誠有希聖希賢之功窮理盡性至命之學昂知而<lb/>
不録實為有負然其年向九袠耳聰目明怡然理順樂<lb/>
以忘憂極於何思何慮生榮死哀所以然者昂焉得而<lb/>
録諸夫士志於道惟誠惟一知至知終考亭之後有度<lb/>
㬊由度㬊而來我叔父字溪一人而已伊陽伯曰學者<lb/>
於道知所嚮然後見斯人之為功昂用不自揆抆淚百<lb/>
拜書於編末<lb/>
<pb n="KR4d0361_WYG_012-85a"/>
　　　跋譜繫圖<lb/>
某年十二三時見先君子述陽氏族譜作圖分送諸叔<lb/>
及大井諸兄蓋慶元間事自丙申丁酉蜀難頻作親戚<lb/>
死亡畧盡譜繫焚毁散失無有存者心甚悼念淳祐辛<lb/>
亥解慶學掾不復筮仕因閲家藏僅存先君手澤日録<lb/>
一篇開讀涕泗記陽氏本原甚詳自甲辰以後無復可<lb/>
考幸平日聞先妣言前世事頗諄輙以所聞見續日錄<lb/>
所記復成譜繫圖而書之以存先君子之志而詔後人<lb/>
<pb n="KR4d0361_WYG_012-85b"/>
云寳祐元年癸丑仲秋四日子某拜首敬述<lb/>
</p>
<p>
</p>
  </div>
</body>
</text>
</TEI>
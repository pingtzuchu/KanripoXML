<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>字溪集巻三</head>
    <p>
<pb n="KR4d0361_WYG_003-1a"/>
欽定四庫全書<lb/>
　字溪集巻三　　　　　　　宋　陽枋　撰<lb/>
　　書<lb/>
　　　答門人王復孫教授<lb/>
所諭役役考文應用空度日子不曽靠實㸔得疑難回<lb/>
思沱江有進而今則退足以見賢友力行求至朝夕思<lb/>
念憂勤之功某披緘詳玩見得賢友尚未到至理地頭<lb/>
夫沱江講求是知今時居官是行天下萬事萬物只是<lb/>
<pb n="KR4d0361_WYG_003-1b"/>
一箇道理如考文應用無不是道無不是學賢友既司<lb/>
教職便是擔當此事不是分外了朝廷立教官以養育<lb/>
人才是他合下不以徳行舉人而以文章進奈何他不<lb/>
得教官只得承天子之命盡心考察使無負其職便是<lb/>
道便是學况舉子時文亦是發明義理若他胷中見理<lb/>
不明筆下便不是當只是他説得而行不得亦奈之何<lb/>
有司觀其是非亦可以知我之是非互相長益便是學<lb/>
矣非必一一讀書誦詩然後為學也吾人事事如此玩<lb/>
<pb n="KR4d0361_WYG_003-2a"/>
心将來凑合通貫見得萬事俱不是分外而泛應曲當<lb/>
皆得其宜便是一以貫之小大快活矣於退何有如應<lb/>
用之説亦著至誠盡心依道理做方寸無慊足矣何必<lb/>
以為煩乎若一件厭其煩只㨂好的做學便於此欠道<lb/>
便於此缺方寸便不快活便不與天地相似今人多是<lb/>
如此所以少到地頭某向㸔伊川先生欲救大學之弊<lb/>
改試為課専修徳行而不尚舉業因激成紛紛盖先生<lb/>
合下便要人做聖賢事業自是用心好然此顔閔以上<lb/>
<pb n="KR4d0361_WYG_003-2b"/>
人方做得今才無激勸便只懶殘如何廢得他舉業當<lb/>
今只好於舉業之外别立徳行一科精擇而優任使尚<lb/>
文辭者漸漸消化則已日乃孚而元亨利貞矣某曩嘗<lb/>
與文雲山言之於明新堂長之時文以有拘不能行亦<lb/>
甚惜之所謂靠實㸔疑難未知所疑所難者何事此兩<lb/>
字有在詩書上見底有於行事處逢著底然後皆有箇<lb/>
道理以通之則何疑而何難且知險知阻是難易簡便<lb/>
是他道理張弧載鬼是疑後説遇雨便是他道理行事<lb/>
<pb n="KR4d0361_WYG_003-3a"/>
則於日用間事親從兄事長使下待人接物一一皆以<lb/>
此理酬酢何憂空度日月而不進乎天之所以為道只<lb/>
以一理溥萬物而無心聖人亦然夫事物在天地間亘<lb/>
古及今擾擾紛紛無窮無盡我只當以他當然之理應<lb/>
副他去莫使此心隨之而靡道如此某只見得如此若<lb/>
曰天運神化此聖人力量有事而勿正可也<lb/>
　　　又<lb/>
來書備言應酬轇轕隨事酌理此元是學天下事有正<lb/>
<pb n="KR4d0361_WYG_003-3b"/>
變好惡醇疵之異只㸔把我所見所能隨分應對不容<lb/>
㨂好的而廢不好的也且如此埋頭排遣却莫忘了我<lb/>
良心善性并學的大義理自然不錯路頭稍暇則又将<lb/>
此心専一靠在聖賢謨訓上必有大長進矣誼儒侄書<lb/>
寫平日易説附以已見來求正某今載心力亦衰而目<lb/>
昏勉强隨其所寫解釋去中間煞著思量但文字來往<lb/>
終不及對面説一過為灑落兩有所拘只得如此<lb/>
　　　又<lb/>
<pb n="KR4d0361_WYG_003-4a"/>
方今好學如君㡬人中心惓惓神爽飛越有非修阻所<lb/>
能間者外間有議某與君坐迂滯不峭厲卓絶者姑亦<lb/>
從之來書尚思沱江朝夕相於此事此亦将迎一端不<lb/>
必恁地計較某毎讀杜工部黄山谷二先生詩如言時<lb/>
序百年心及老色日上面懐情日去心嘆其立志不明<lb/>
感傷嗟戚難以入道夫子言寒往暑來而嵗成日往月<lb/>
來而明生天下何思何慮聖人喫𦂳教人如此如今學<lb/>
者不必思前慮後只恁眼前對副令與道合便是了當<lb/>
<pb n="KR4d0361_WYG_003-4b"/>
将凑鬬成就便見一以貫之往古來今同一軌轍吾友<lb/>
識見髙明所以及此<lb/>
　　　與黄循齋書<lb/>
天地隂陽有體有用若只順行都做一般左轉有何作<lb/>
用須是乾左轉坤右運方只㑹交方只㑹變方只㑹生<lb/>
成萬物萬事萬化男女一乾坤也人身血氣榮衛脉絡<lb/>
一乾坤也觀諸身則知乾坤矣且以躔度言之隨天左<lb/>
轉者常星也逆天右運者五緯也若五緯亦隨常星左<lb/>
<pb n="KR4d0361_WYG_003-5a"/>
轉則决不㑹有變動災祥吉凶造化亦可推測矣又如<lb/>
禮經君與夫人交獻罍尊在阼犧尊在西君西酌犧象<lb/>
夫人東酌罍尊便是陽順行隂逆行之義<lb/>
　　　與宋東山書<lb/>
近又有雙峯五行先後次序圖説某亦見其不必如此<lb/>
此公學問粹明不知如何亦然惟辨證江西擬議周程<lb/>
之説為得之自太極圖後今時煞有圖象出了不知叔<lb/>
季乃有許多龍馬龜文只是不曽見其有包羲神禹周<lb/>
<pb n="KR4d0361_WYG_003-5b"/>
文者出不知是如何<lb/>
　　　答宋東山書<lb/>
所諭自壬至丙方覺無所謂頃刻絲忽之愧此則尊友<lb/>
信道之深行道之果欲罷不能而至如此敬嘆敬嘆至<lb/>
於步月林下心無一事想象道體恍然若遊太虛不勝<lb/>
其樂便是曽㸃暮春舞雩詠歸氣象然道體不可想象<lb/>
更在實見得分明實見得至到則太虛便是自已心胷<lb/>
何止恍然若遊而已哉當時曽㸃見得了行不至所以<lb/>
<pb n="KR4d0361_WYG_003-6a"/>
先賢言其巳見大意吾夀卿既到此地步豈不能入其<lb/>
域耶林下步月最好驗夜氣世人於此時都只酣睡全<lb/>
不惺惺夀卿如此自得誠所忻誦但恐只見得静中静<lb/>
更須識静中動又須認得動中静則晝夜通衢無非林<lb/>
下之月而林下步月亦無非紅衢紫陌之所在矣曽記<lb/>
向有數句云若人大智慧耿耿籠中燈若人大福徳飄<lb/>
飄海上漚若人大方便一一空中雨此雖釋氏語亦如<lb/>
知仁勇三者不相離著於一偏便不明備今私及之吾<lb/>
<pb n="KR4d0361_WYG_003-6b"/>
友謂與天地相似此是説大易之道唯聖人方了得今<lb/>
云頓然見得與之相似恐只是胷懐灑落蕭然豁然不<lb/>
勝其樂若如此則不與之相似如惟天為大惟堯則之<lb/>
文王不識不知順帝之則事事物物無一件不相合先<lb/>
天而天弗違後天而奉天時方是與之相似是甚麽様<lb/>
大某則誠所不敢也昔上蔡見二程説天下何思何慮<lb/>
程子與言固是有此道理賢友却道得大早後來上蔡<lb/>
云被此一句壊了二十年吾友莫只是容易㸔過否<lb/>
<pb n="KR4d0361_WYG_003-7a"/>
　　　與蘇坤珍書<lb/>
四書既能熟復則亦必有不知手舞足蹈處矣始入頭<lb/>
在循行數墨記念成誦其中在精思潛玩觸類而長務<lb/>
令見得先賢解説之外無限好的意思浩蕩充周而於<lb/>
日用常行念念持守步步踏實自知俗人所同欲競趨<lb/>
共走者漸漸毫毛之輕而吾身稍稍見聖賢地步但只<lb/>
見得明便猛勇著脚更勿回顧左覷右盼世間旁蹊曲<lb/>
徑儘有悦人境界只是市井之道非我行坐歇泊處纔<lb/>
<pb n="KR4d0361_WYG_003-7b"/>
目動心移景象隨變恍然莫知所從則進修之功終不<lb/>
濟事所言詩傳固佳不知孫表所得者何事大率正變<lb/>
萬殊只情性二字而風賦比興雅頌各隨時隨事或可<lb/>
直陳或當譎諫皆流行一正理而已無邪不只是作詩<lb/>
者思無邪而誦詩者亦當思無邪方得不然詩是古人<lb/>
言志底何益哉所謂不能無疑且闕之㸔來㸔去疑者<lb/>
終亦不疑矣只須取其為我用者深玩潛體其餘錯誤<lb/>
差舛不必深較徒費工夫虛度時日大閫之招已辭之<lb/>
<pb n="KR4d0361_WYG_003-8a"/>
矣某嵗晩健忘豈升堂白衆時乎到只是此道要致知<lb/>
力行而已<lb/>
　　　與袁峽州書<lb/>
承問某有何著述庸謬衰頽安敢妄有議論又見今時<lb/>
圖像解説自為一家者甚多深懼斯道漸有薄蝕湮晦<lb/>
之患所以對人緘黙不樂騰口近來李侯求説易此書<lb/>
潔浄精微如何著語竊聞判府於軒冕一邊不甚作意<lb/>
非真有所得何以至此但著武已髙與皓首青衫者不<lb/>
<pb n="KR4d0361_WYG_003-8b"/>
同聖賢仕止久速亦惟其可若當進而退恐未盡善但<lb/>
能富貴而志山林隨事酬酢與世間扶植正理不致蠱<lb/>
壊儘有濟益最一件𦂳要是汲引後學養育人材嘗見<lb/>
南軒在荆湘與文公書多是説學校及人材可進可望<lb/>
先賢用心如此峽郡人物豈無可與語道者苐某未得<lb/>
而知之矣<lb/>
　　　與趙明逺書<lb/>
人生世間光景無多而汩没利名蔽囿纏縛自少至老<lb/>
<pb n="KR4d0361_WYG_003-9a"/>
只在大黒暗中啾啾雜雜未嘗見一㸃光明所謂醉生<lb/>
夢死意何為耶縱做到師相無伊傅周召之功勲瞑目<lb/>
之日與草木俱腐有誰稱道爵禄貴顯既不闗已而方<lb/>
寸義理不明則有大可憂者在此某日夜兢惕惴懼不<lb/>
以底事累其中者也今時士大夫同我則喜異巳則愠<lb/>
諛順者易合而固忠告者難入而疎此君子常在野小<lb/>
人常在位士大夫全名髙節者少而玷缺玼瑕者多也<lb/>
　　　與族孫恪書<lb/>
<pb n="KR4d0361_WYG_003-9b"/>
收書熟讀無非切已實見得義利公私之判但其間限<lb/>
界欠倒斷割截所謂十二時中無違道傷義之事頗覺<lb/>
大快如曽子吾日三省亦須自覺有克不盡處深自省<lb/>
察學者當於念慮一萌之初剪絶私意只令向中正一<lb/>
脉裏行莫待到事上方覺便是悔亡意思至於事上恤<lb/>
民難可兼盡前書正説今時勢要一事亦費講明但人<lb/>
生天地間須要為民物作主持既已彈冠筮仕如何不<lb/>
事長如何便不仕得夫子歴聘諸侯孟子轍環天下便<lb/>
<pb n="KR4d0361_WYG_003-10a"/>
是板様只是善觀㑹通以行典禮仕止久速止於至善<lb/>
如諾陽貨之仕之三子之告驂靈公之乘見南子之禮<lb/>
皆是事長之法至謂寗武之愚不可及蓋嘉其仕於衛<lb/>
亂間闗之際能委曲周旋而不失其為臣之正今時長<lb/>
官未必至於大無道不過催科聚斂開利源重征役損<lb/>
下益上此等要在平時忠告善道使心志相孚或有委<lb/>
折宛轉曲言利害然後斟酌而行又須善諭小民使知<lb/>
所行之事大非得已若汝不從恐别有不恤之人務行<lb/>
<pb n="KR4d0361_WYG_003-10b"/>
一切必重受害人非木石寧不感動由是中行告公便<lb/>
是寛得一分處也荆公行新法明道至誠懇勸願公勿<lb/>
做不順人心底事荆公曰感賢友誠意使明道久於世<lb/>
新法必可諫止惜乎諸公攻激太甚遂使荆公一切執<lb/>
抝貽禍當世易中酌損之納約自牖兩句誠萬世事長<lb/>
恤民之要法要在熟玩而力行之也乃為之箴曰人秉<lb/>
良心萬里包括心有動静該貫事物方其静時虛靈湛<lb/>
寂公私界限精明别白應感而動理慾萌蘖同行異情<lb/>
<pb n="KR4d0361_WYG_003-11a"/>
遂判得失以静制動何事非得動而忘静為事物役求<lb/>
則得之罔間食息放不知求蔽固沒溺愚智聖狂相去<lb/>
絲忽危哉微哉聖言不易致知力行兢兢朝夕<lb/>
　　　答伯强姪孫恪書<lb/>
領恵書知用志之専燭理之明而力行之篤天下道理<lb/>
誠能如此下功夫求之不憂不到聖處所謂悟前言之<lb/>
太易便是喚醒了便是上蔡説天下何思何慮被程先<lb/>
生一言覺二十年用力錯底意思今世人日日在易道<lb/>
<pb n="KR4d0361_WYG_003-11b"/>
中只是泯泯紛紛醉生夢死有覺悟之時只乍見孺子<lb/>
入井轉首便都是内交要譽一串出來所以夫子言君<lb/>
子之道鮮矣所言公私義利有如黒白全要用心剛見<lb/>
善明此誠要領但亦要有委曲和㑹處而治家治國便<lb/>
有難直情徑行處蓋家親而天下疎家難而天下易帝<lb/>
降二女而能嬪于虞舜必有至善盡美底道理所以周<lb/>
子言大哉舜也兹其試矣納約酌損不只恤民事長用<lb/>
得齊家治國平天下皆有這様處其務學喚醒則姪孫<lb/>
<pb n="KR4d0361_WYG_003-12a"/>
今時巳入此境何愧之有更在力行吾已見姪孫欲罷<lb/>
不能之方寸見於出言著筆間矣如有立卓窮神知化<lb/>
寧無望乎<lb/>
　　　與文活菴書<lb/>
所論人事衮衮本心期望者安在某謂世間人事如水<lb/>
流不盈物生不息春秋冬夏晝夜時刻去者混混來者<lb/>
紛紛無窮無已只是紛綸轇轕之中此心常静可矣此<lb/>
聖人能事事物物者也向日明公曽説定而後能静誠<lb/>
<pb n="KR4d0361_WYG_003-12b"/>
是喫𦂳學者於萬事皆㑹説止如隔烟霧如隔窗紗所<lb/>
以閃爍不定更如何㑹静心既不静萬境變遷七情馳<lb/>
逐相與鏖靡纒縳有困而悔悔而覺者有乍覺而遄為<lb/>
所引去者有終身蒙昧全然不醒者某嘗思世之人所<lb/>
貴所重所貪所求不過富貴功名膏粱聲色文繡田宅<lb/>
金寳而已夫盈天地之間惟萬物此天地富有之大業<lb/>
也而天地曽不之有人與天地相似而乃欲有天地所<lb/>
不有而其間得所願欲又不過天地富有中之毫釐絲<lb/>
<pb n="KR4d0361_WYG_003-13a"/>
忽耳亦何足以為貴重哉惟天地不有其有故無所不<lb/>
有人欲有其有故終有所不能有人心本可以包羅天<lb/>
地而乃為天地之所包羅人本為萬物之靈而乃自為<lb/>
萬物之一物斯亦可哀也已今之馳騁角逐於利名富<lb/>
貴之塲者便如春華韶麗紛敷錦繡爛漫鶯花八方輪<lb/>
蹄大地軒蓋艶羅綺沸笙歌紅衢紫陌懽娱游燕鬬妍<lb/>
媸角髙下較優劣稱意者矜誇不如意者羞沮飫寝酣<lb/>
夢自道日日如此一旦風雨作惡紅落成徑緑暗漲天<lb/>
<pb n="KR4d0361_WYG_003-13b"/>
人跡沉沉園林寂寂益傷感而増悲戚耳達人大觀便<lb/>
無此事公久到地位幸以向上一層指教之某向聞公<lb/>
言大丈夫須要淫坊酒肆皆去得此却是説成就了地<lb/>
歩某謂方得其門而入便隨波逐流恐又是天津橋上<lb/>
㸔弄獮猴也且欲恁地斬絶待撲殺了四强賊却洞開<lb/>
門户如何向來沈晦見和靖問子見南子尹云不得不<lb/>
見沈曰先生敢見否曰不敢問何故曰只為某未到磨<lb/>
而不磷湼而不淄處某深佩斯言以為學生當隨分量<lb/>
<pb n="KR4d0361_WYG_003-14a"/>
漸進然易中如閑邪存誠成性存存雖地位中人亦須<lb/>
要無時不謹也長學生忝薦無非鄉之大老道徳文章<lb/>
薫陶漸染所致苐此事易以驕人趨造函丈望砭訂愚<lb/>
頑令立深雪坐春風小小學生䝉賜瑶翰訓誨期望如<lb/>
此何以諭其感耶所謂根本於一亷推行於一勇此二<lb/>
字未易承當更當反求其實勉而上之求以仰副盛心<lb/>
至於心誠以求之才力以充之始始終終敬以将之之<lb/>
訓此又小子狂簡終身行之者也<lb/>
<pb n="KR4d0361_WYG_003-14b"/>
　　　與黄循齋書<lb/>
喜聞九重眷遇日隆一日何天之衢方将坦夷四達惟<lb/>
至理融明定力凝固超然大觀一毫無以動其心爵禄<lb/>
可尚也而不可貪也富貴可有也而不可懐也宫室之<lb/>
美妻妾之奉所識窮乏不容忘情也而不可得我而為<lb/>
之也稱美之言譽徳之辭可聞也而不可好也賢能者<lb/>
舉之用之委之任之不必待其有求於我也愚不肖者<lb/>
逺之黜之絶之不必謂其異於我也異我而是舎已從<lb/>
<pb n="KR4d0361_WYG_003-15a"/>
之可也可行則行可止則止無必行必止可也可進則<lb/>
進可退則退無必進必退可也萬事紛糾而一念真正<lb/>
之不移萬慮交集而一心正固之不易人慾至此消矣<lb/>
天理至此安矣學力至此定矣君子獨立不懼遯世無<lb/>
悶所以處大過者也雙端之貽明公贈以財尺紙之敬<lb/>
鄙人復以言<lb/>
　　　與宋東山書<lb/>
尊友鄉約講説極有功於後學然這般處極淡極深極<lb/>
<pb n="KR4d0361_WYG_003-15b"/>
難卒解要他立脚入頭須是他憤悱自來求益方好如<lb/>
强與之彼亦輕視䙝置不以為貴聞蒲漕使招來甚佳<lb/>
古人抱道守素必待其求必待其問然後以序語之彼<lb/>
未虛心徒然為説便幾失言而迂腐鄙執之名往往由<lb/>
是而起此道之所以不明不行也後輩明敏聰慧者甚<lb/>
不少只是著意時文獵獵誦聖賢紙上語才講得些便<lb/>
道已曉了殊不肯潛心研究所以退省其私不曽行得<lb/>
一句一字原其所以都是舉世利名相靡相尚師友講<lb/>
<pb n="KR4d0361_WYG_003-16a"/>
磨父兄教詔妻子期望朋友里閭稱譽贊歎不出乎是<lb/>
引得人心飛揚馳逐無一息停如何肯信性分中至徳<lb/>
至道是乾父坤母分付來底他既不肯順從父母之命<lb/>
却要在天地間立身只道父母寛慈都不管共為子職<lb/>
的一分不知将來做甚折合此某日夜浩嘆無可如何<lb/>
而汲汲自照已身恐有人亦如此為某浩嘆也承知科<lb/>
舉文久不作且不覷有以見求道甚切味道甚深欲罷<lb/>
不能氣象夫功名利禄直身外事有道者視不義之得<lb/>
<pb n="KR4d0361_WYG_003-16b"/>
真如浮雲但古人不能忘情者只欲得君得位施其所<lb/>
學而已某毎拜書尚以此相勉者只欲尊友得時而進<lb/>
上慰夀母之心下副蒼生之望耳非謂兄貪於此而從<lb/>
為諛説也所謂好獵之心又似不同好獵是荒怠私欲<lb/>
科名本是正上蔡只不合説禮記利鄉舉所以程子言<lb/>
不可與入堯舜之道病痛在利字上非責其應舉也<lb/>
　　　與東山宋夀卿書<lb/>
唐虞成周九徳三物之教却是上之人尊尚此以教人<lb/>
<pb n="KR4d0361_WYG_003-17a"/>
故人人自幼至長安其所習徳行修而人材盛至夫子<lb/>
時則難矣春秋方趨向功利夫子專尚道徳速肖七十<lb/>
真可謂狂瀾之屹然者而顔子獨稱好學則顔子豈特<lb/>
七十二子之學哉志學聖人而已惟志學聖人所以只<lb/>
在心性上理㑹於人心惟危全然斬絶了擇乎中庸一<lb/>
善則拳拳服膺亦不止於怒過二字夫子舉此以答哀<lb/>
公亦必有意以某觀之喜怒哀懼愛惡欲雖均為七情<lb/>
而末後三字最重濁為人心深累若欲變化氣質當先<lb/>
<pb n="KR4d0361_WYG_003-17b"/>
從事於此次第當初顔子此處已輕却只在怒與過上<lb/>
作功夫便是曽子三省夫克已當從性天倫理處克将<lb/>
去人各有所偏須自㸃檢不容執一論也後世只是學<lb/>
問文辭太勝義理全無董生能識之而時不見用所以<lb/>
功效不著這處亦有些天意在本朝碩儒輩出亦是聚<lb/>
奎之氣使之斯道之傳自濓溪始至文公而極然其始<lb/>
也可以扶持治世其極也又徒載之空言尤可慨歎台<lb/>
翰尾間一前言一往行須将身體認實踐極是𦂳要不<lb/>
<pb n="KR4d0361_WYG_003-18a"/>
知後來有聞而踴躍者否若夫伊尹之志顔子之學説<lb/>
時止如此須要真到這地位是甚次第貢禹毁廟説漢<lb/>
儒議多叢雜難攷證只須用文公中庸追王太王王季<lb/>
文王章句或問解説一段極是分曉諸家都不及此之<lb/>
精明也尊友合下元剛果只客氣稍勝今既善自變化<lb/>
便是横渠上蔡輩地位更沉潛涵養又有勝於此者二<lb/>
三友用功悠悠往往只是名利之習未盡夫子言我未<lb/>
見力不足者蓋為仁由已心一專主便是但只恐理欲<lb/>
<pb n="KR4d0361_WYG_003-18b"/>
交戰不真信得道理過則不免夷猶嵗月後輩則十分<lb/>
向時文一邊自是難説然恐亦有自然解悟者出也<lb/>
　　　與文活庵書<lb/>
學生領教帖賢回與㸃之意備見于辭訓誨期望與師<lb/>
父教詔何異後生晩輩幸遇如此當拳拳服膺欲罷不<lb/>
能為逺大計豈容輕效世俗喜於進取而不思天地間<lb/>
聖賢事業哉䝉賜以神丹感甚幸甚嘗聞人有内丹方<lb/>
服外丹謂水火相濟耳某獨居静心不為不久然血氣<lb/>
<pb n="KR4d0361_WYG_003-19a"/>
早衰已在中嵗今稍窺見聖賢門户未有進入而筋骸<lb/>
四體若不相隨故時需此以祛疾冀少假之年終聞至<lb/>
道非敢有意煉氣希真之事也昔伊川嘗合藥與人有<lb/>
時自笑曰以此濟人何其狹也然只做得這箇事亦與<lb/>
先生今日之意相類<lb/>
　　　與袁泰之書<lb/>
惟潛心進學必已得其門而入矣本經自不容不精究<lb/>
但勿止求為科舉之學周官乃姬公治國平天下之法<lb/>
<pb n="KR4d0361_WYG_003-19b"/>
制然皆正心誠意中一理流出須於文辭義理向上體<lb/>
認聖人之心見得莫非天理流行異時此身得君行道<lb/>
便舉而推行便是周公事業若其不見用則亦可施之<lb/>
於治家治身家與國元只一理只規模有大小若能使<lb/>
貫徹多少快活今人讀了専用諸時文身與經自為兩<lb/>
途有何濟益如論孟都是説心法治法大學中庸皆然<lb/>
詩是心之吟詠書是心之典則軌範春秋是斷案易是<lb/>
包括總統心性之書改頭換面都只一理人能於周官<lb/>
<pb n="KR4d0361_WYG_003-20a"/>
制度認得治心修身之學煞是進了鄭解儘好㸔只尚<lb/>
有時復出於一已意見非聖人豁然大公處其論荆公<lb/>
之失則皆得之井畫一事亦難考大抵當時只説王畿<lb/>
一處可經理如秦川似亦可行其他土地不齊恐未可<lb/>
一一經界只如仙郡如何用此法只周公作經不容不<lb/>
如此立法當以意通之難為執着也某所居之對舟車<lb/>
民廬閧然成市雖掩門横編耳根啾匝因思青城山後<lb/>
有隠者三十餘年人莫知所在或為樵者見之歸語衆<lb/>
<pb n="KR4d0361_WYG_003-20b"/>
共往則巖間留句云數株松栢凉無限一沼芰荷清有<lb/>
餘若被旁人相問詢老翁今日又遷居有似自家意思<lb/>
而某則不願學此也<lb/>
　　　與黎世英書<lb/>
伏惟山間静適西疇南畝之餘澗禽幽吟野芳散馨開<lb/>
軒展巻真樂融與足以極天潛地洞悟萬物之理而與<lb/>
聖賢豁然大公之心契合㕘㑹此賢友之所得而某亦<lb/>
以是期望欣幸於賢友者也時文之學不過一年可成<lb/>
<pb n="KR4d0361_WYG_003-21a"/>
每見吾友衮衮俗事不得相與審訂商確今欲出而又<lb/>
阻算來此事何日可了天地間紛綸雜揉日復一日只<lb/>
要心不累著接物而不為物所物應事而不為事所事<lb/>
如斯而已大綱是自修進學㑹至理於心而著之於用<lb/>
功名之念未去則以餘力習文章此亦游於藝之遺意<lb/>
富貴在天窮通有命只㸔信得過與信不過耳勉之勉<lb/>
之<lb/>
　　　與子姪言浩氣章<lb/>
<pb n="KR4d0361_WYG_003-21b"/>
養氣一説觀程子浩氣一章是見得孟子十分透徹知<lb/>
其為坤學故以直方大配之㸔其兄弟與門弟子講論<lb/>
於此十分精明而屢言之文公只為上有縮字故云以<lb/>
直養氣然自反而縮只是自然當理之直恐非以縮養<lb/>
氣大剛直三字似是浩氣本體且㸔坤六二直方大便<lb/>
見得此是三徳大是對小而言剛是對柔而言直是對<lb/>
曲而言其不言至直而言以直則伊川嘗云如治世之<lb/>
音安以樂亂世之音怨以怒語勢當如此文公云直字<lb/>
<pb n="KR4d0361_WYG_003-22a"/>
連上句則直字似贅似言直與剛只一般既言剛則不<lb/>
必言直以某觀之夫子言好剛不好學好直不好學則<lb/>
剛自剛直自直别是兩事不相重複雖縮字是直然縮<lb/>
亦是義理自然恐非所以養氣氣本直矣若更将一箇<lb/>
直來養他則直自外而氣本曲矣安得剛大又以直養<lb/>
却似告子義外之意且孟子只説我善養吾浩然之氣<lb/>
則善養只是涵養培養存養如下文必有事焉而勿正<lb/>
勿忘勿助長便是如揠苗助長便不善養耳若以直字<lb/>
<pb n="KR4d0361_WYG_003-22b"/>
連下句則是氣本曲必須以直養而後始浩然恐非浩<lb/>
然本體且文公云蓋有甚不得巳而當時亦不以為十<lb/>
分端的只為連箇縮字後來文公於盡心章論游氏之<lb/>
失有曰至大至剛以直是孟子論氣之本體則又以直<lb/>
字連上句所以某見得如伊川説方穩<lb/>
　　　與黄循齋書<lb/>
明公春秋雖未髙而疾病㽸痼與衰頽等經營四方全<lb/>
藉膂力坐困弱質豈勝豐扛如真誠懇切言之九重聖<lb/>
<pb n="KR4d0361_WYG_003-23a"/>
明必深加眷顧矣然後窮理盡性怡神養氣斟酌饔飱<lb/>
以時調爕必可破拘攣而引遐齡也某籠鶴喜脱而氣<lb/>
血就衰無日無疾子舍漫勸加飱豈容强嗜疏食菜羮<lb/>
隨量易足惟耽羡義理無窮精思熟玩愈知其好於坐<lb/>
作語黙動容周旋必欲求止於至善而嘗不免過與不<lb/>
及之偏老将至矣為學如此令人長慨數十年前用心<lb/>
之差而虛度嵗月也竊惟今時圓冠方履極情致思於<lb/>
科舉之學而自已性分絶不加意所以文物盛而人材<lb/>
<pb n="KR4d0361_WYG_003-23b"/>
稀治道日衰時事愈促此時正宜講明學術徳行為先<lb/>
而所急者不在時文當刋剔人心之蠧引之於聖賢逕<lb/>
庭於夫人動容周旋心思好尚察其受病之處痛下針<lb/>
砭俾或有用不然春花秋妍娱情悦目弄倒世界正坐<lb/>
于此<lb/>
　　　與教授王復孫書<lb/>
世間聰明俊㧞非無顔閔之徳性游夏之文學亦嘗備<lb/>
厯險阻艱難造次顛沛至於擢科筮仕浸溺於名利物<lb/>
<pb n="KR4d0361_WYG_003-24a"/>
慾之場道機變為趨時以圓轉為了事矮牕殘燼生柴<lb/>
菜根如隔幾塵而讀書守故歩者便為羲尊禹鑿道之<lb/>
不明不行可知而賢友書書言問學之不進言言嘆事<lb/>
業之不修豈特寥寥之晨星哉道與事不相離動容周<lb/>
旋逐處便是只有精粗顯微大小之間隨遇而中将來<lb/>
必有㑹萬有於一元合散殊而無間者某衰晩無似欲<lb/>
盡日掩闗静觀我生泝源徂流而柳絮欲停風不住又<lb/>
復一笑而起四顧無可與言則亦聊復爾爾<lb/>
<pb n="KR4d0361_WYG_003-24b"/>
　　　與前人書<lb/>
君子以一身應天下之萬務至中而止由敬而入中者<lb/>
天理之當然敬則持守此心流行乎一中焉耳性中仁<lb/>
義禮智發為孝悌忠信百行萬善莫不皆有當然之則<lb/>
所謂在中也賢智過之愚不肖不及焉中祇在也其運<lb/>
用酬酢動容周旋嘗難於得其中者不知持敬而已敬<lb/>
也者荘肅謹恪耳目手足心思念慮無一輕茍焉斯有<lb/>
以見夫所謂中日由之行之至之終之其始若拘牽鈍<lb/>
<pb n="KR4d0361_WYG_003-25a"/>
滯矯激迂疎及其渉厯之久應接之多持守之固自然<lb/>
物來能名事至能應毫釐絲忽動與中㑹而不容為言<lb/>
亦可謂小成也巳矣夫道不離乎事事不離乎中中不<lb/>
離乎心停停當當渾然自然心誠求之雖不中不逺矣<lb/>
古今無二道聖賢無二學愚不能過為之説也醉獨醒<lb/>
濁獨清大黑暗中一㸃明敬以此為希尹喜智慧籠中<lb/>
燈福徳海上鷗方便空中雨謹借此以為希尹勉希尹<lb/>
鄉之善士也登戊午科同避地于白水相與講求聖賢<lb/>
<pb n="KR4d0361_WYG_003-25b"/>
之道朝夕不置力行而篤信今将趨闕調官嵗月久則<lb/>
講明疎求言已助予斯之未信何敢以告人輙書已見<lb/>
為謝涔蹄野馬無益髙深姑致所愛敬焉<lb/>
　　　與族孫恪書<lb/>
屢䝉言收放心之説足以見自覺已私為累欲克去之<lb/>
而力行求至如此予向從性善遊誨以讀程氏及洛中<lb/>
諸賢性理之學及朱文公提撕惺惺之説繼從蓮蕩學<lb/>
易誨以只於日用常行求之由是見得功名富貴誠身<lb/>
<pb n="KR4d0361_WYG_003-26a"/>
外事惟性中天理是靠實合從事處其初甚覺走作間<lb/>
斷有時不知不覺又入他處去元是心中私意未盡所<lb/>
致覺得入此學須以思無邪為先然後繼之以毋不敬<lb/>
的功夫蓋心應萬事天下無一件不是自家當為的只<lb/>
喜怒哀懼愛惡欲易以移人須要見得此七件如何是<lb/>
正如何是邪如何是酌中的道理覷得分曉方可主一<lb/>
無適毎事做教徹頭徹尾才思量不到便差錯行去不<lb/>
好處了最闗係利害處是一已一家親舊所識窮乏勢<lb/>
<pb n="KR4d0361_WYG_003-26b"/>
要不可斷絶極要照顧令合於中才無情便是木石死<lb/>
灰才有情亦易走竄去不好處所以聖人説人心惟危<lb/>
道心惟微惟精惟一允執厥中惟危處是要審思精一<lb/>
允執是要主一無適而力行孟子存心存此者也求其<lb/>
放心求此者也此事言時只是如此惟體認踐履須十<lb/>
分下功夫初學非十年不見效如賢姪孫亦須五六年<lb/>
方有所得待到更事多致知久力行熟自然見鳶飛魚<lb/>
躍戾天躍淵聖人順萬事而無心天地溥萬物而無情<lb/>
<pb n="KR4d0361_WYG_003-27a"/>
的境界然後可以曉㑹同歸殊途一致百慮天下何思<lb/>
何慮聖人之言是實見得而筆之於書不我誣矣夫子<lb/>
予欲無言又是極底一層無為而無不為無至而無不<lb/>
至到此處廣大汗漫非片言尺牘所能通要是彼此相<lb/>
近同坐同行於出處語黙日用常行應事接物隨處講<lb/>
明然後兩有長進今某塊坐一方杜門養疴而賢姪孫<lb/>
宦海萍浮千里相望謂之何哉賢姪孫能人十已百人<lb/>
百已千必有自得便中見示以慰老懐<lb/>
<pb n="KR4d0361_WYG_003-27b"/>
　　　語門人王三應書<lb/>
南方之强以柔勝剛北方之强以勇馭勇南方失之不<lb/>
及北方失之太過皆非中也不流不倚者當不偏于南<lb/>
亦不偏於北矯如當矯揉之矯過與不及當矯之使歸<lb/>
於中也又論鳶飛戾天魚躍于淵曰鳶嗜攫之禽也今<lb/>
自下地飛而至天自然順風勢而游揚不待用力胷中<lb/>
自見舒暢魚貪餌之物也今自深淵底踴躍起來水上<lb/>
非是使然心中自見歡喜㸔他戾天躍淵的時嗜慾俱<lb/>
<pb n="KR4d0361_WYG_003-28a"/>
忘了道在天地間昭著分曉人能用力學到中庸之地<lb/>
自見他有妙理即是此意<lb/>
　　　誨炎卯<lb/>
曽㸃言志浴沂詠歸異乎三子自是他見得夫子之道<lb/>
不行於時莫春不寒不熱紅稀緑暗童子冠者是天真<lb/>
未漓氣質淳厚正是堯舜之世前非三皇後非三代泰<lb/>
和極治無以踰此先儒以為有唐虞氣象夫子毎樂堯<lb/>
舜觀川上之歎便自可見曽㸃於諸人務進之中獨得<lb/>
<pb n="KR4d0361_WYG_003-28b"/>
此樂夫子喜而興之此章與吾斯之未能信相類然㸃<lb/>
只能言之而已故孔子於門人只言顔子好學大率孔<lb/>
子之教以務内為本其於利禄不欲貪泥懼學者以此<lb/>
而失其本心爾<lb/>
　　　誨誼儒姪書<lb/>
知讀過國風夙興夜寐吟哦上下得性情之正便有永<lb/>
歌長言不足的氣象若更讀得雅頌畢時雖手之舞之<lb/>
足之蹈之亦不足言矣國風雖是變而人心淳厚至正<lb/>
<pb n="KR4d0361_WYG_003-29a"/>
開口絶無忿戾怨訕可以見當時人心而因以知先王<lb/>
之澤淪肌浹髓當初是幾多涵養漸陶以至于此非只<lb/>
取其詞章而已也今人所謂好詩只是寫景状情膾炙<lb/>
人口否則工於誇鬬謟諛取寵於世而已康節言自從<lb/>
刪後更無詩非知道者烏能識之姪所謂以戈舂黍功<lb/>
夫到時黍自白只要持久堅忍而已承問某自得之學<lb/>
某向從樂活蓮蕩二先生遊畧聞一二語言心心念念<lb/>
持守思索如醉如狂莫知涯際後來都覺得從前做的<lb/>
<pb n="KR4d0361_WYG_003-29b"/>
事多只不是不知那時如何如此近來竊見得盈天地<lb/>
間富有大業萬族萬類改頭換面紛綸膠擾於大氣中<lb/>
天地只做包褁包定隨遇對付元不費力所以生萬物<lb/>
時只一箇生便了亦無許多生了後來的節目故易簡<lb/>
廣大聖人之心亦與天地包褁的則子一様應酬事物<lb/>
只用一理付将去元不勞力其著書立言只理上發出<lb/>
後來人思索之却有許多藴奥㫖義聖人説時元不計<lb/>
較到此今若不大定心胷包定萬物徐徐接應來者醻<lb/>
<pb n="KR4d0361_WYG_003-30a"/>
答去者恁他却要一一将迎如何了當又一様入身去<lb/>
萬類萬族中東窺西㸔貪南愛北志意走作而物慾紛<lb/>
起便似紅塵紫陌花栁嫣妍歌臺舞榭逐處殊異我更<lb/>
輕裘肥馬挈榼提壺馳騁賞玩少間時異景遷風雨摧<lb/>
落一向岑寂更無些子意思紛華中須見得索寞境界<lb/>
冷落中須識得温暖氣象便能了當世間没𦂳要的事<lb/>
而此心方㑹到天理流行處也<lb/>
</p>
<p>
</p>
  </div>
</body>
</text>
</TEI>
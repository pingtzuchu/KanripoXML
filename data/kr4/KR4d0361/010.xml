<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>字溪集巻十</head>
    <p>
<pb n="KR4d0361_WYG_010-1a"/>
欽定四庫全書<lb/>
　字溪集巻十　　　　　　　宋　陽枋　撰<lb/>
　　詩<lb/>
　　五言古<lb/>
　　　謁九江趙守<lb/>
浮舟湓浦春民謡舉欣欣問民寧底樂州有賢使君帝<lb/>
冑擢清班江國煩慇懃儀型金玉相肝腸錦繡紋周南<lb/>
藹忠厚大雅卓不羣固本屹磐石理兵無絲棼城堅萬<lb/>
<pb n="KR4d0361_WYG_010-1b"/>
里長氣壯三邊軍短吟亟捜枯弄斧當郢斤聊此窺一<lb/>
斑所見諧所聞願公慨神州邊腹久中分五嶽判地氣<lb/>
三光離天文倒竭五湖波一洗九陵氛鐘彛勒偉曄汗<lb/>
史照芳芬此烈丈夫耳循常奚足云<lb/>
　　　瀝鼻峽<lb/>
雙穴流清泉古來名有自至今存一息呼吸竅萬類山<lb/>
以泉為津石以穴為鼻無形本諸天有質著乎地<lb/>
　　　遊下竺飛來峯和存子姪韻<lb/>
<pb n="KR4d0361_WYG_010-2a"/>
嵳峩擅北高幽静還西竺虎蹲石根竒龍蟠藤蔓曲面<lb/>
横白水湖背列濃嵐谷鳥碎山逾空起予詩不俗<lb/>
　　　過九江望見廬山立雪一峯和全父弟韻<lb/>
阻風桑落洲悠然見廬山白雪滿蓮峯皓矗九霄間新<lb/>
晴破積陰天宇豁開顔玩圖仰斯人懷古涕澘澘準擬<lb/>
進扁舟躡屐登螺鬟飽諳風月歸庶幾無虛還<lb/>
　　　和趙景賢使君入昌溪即事<hi>樂灘泉東平巴巫</hi>
東出峽如筒北行溪似線晨發怯春寒午炊喜破睍灘<lb/>
<pb n="KR4d0361_WYG_010-2b"/>
高石嶔崎浪急珠璣濺平生憂患心對此倍兢戰棹夫<lb/>
捷如風舞篙接飛縴昔觀武陵圖今見武陵面巖叢放斧<lb/>
斤掛壁發葱蒨半天矗亂峯横煙鎖寒練猿鳥生意深<lb/>
詩筆冩豪健先生巖壑姿對此聊自厭險極復推竒一<lb/>
覽嗟未遍老眼仰貪看花生渾欲焰人喚不囘頭決眥<lb/>
强自勉造化藏秘竒人生能幾見夙昔困塵埃比來得<lb/>
清玩異境延高吟勝覽愜幽念直疑紫霧深秘隱豊城<lb/>
劒便欲於此中遯世真無悶朝餐色䰐鬖暮逰光瀲灔<lb/>
<pb n="KR4d0361_WYG_010-3a"/>
還恐利名牽囘首成健羨<lb/>
　　　峽州程彦彪簽判賦桃花菊讀之良有佳致嗣<lb/>
　　　韻敬呈覺其東塗西抹也<lb/>
羣芳發天機妍媸太紛競秋菊繁有徒色以黄為正淵<lb/>
明具卓識主一無多柄日鋤三徑荒取友霜松勁後人<lb/>
悦紛華逐物情其性不見黃居中方隅靡從令緑衣尊<lb/>
間色心憂切吟詠陶菊抱幽姿漢廣絶游泳紅紫雜賦<lb/>
形變化理難竟妖嬈妬端莊超乘誇捷逕黃花秋露中<lb/>
<pb n="KR4d0361_WYG_010-3b"/>
心與晚色浄品類富脂鈆盛服粧亦靚佛頭詫奇裝桃<lb/>
花卑異姓殿荷呼是兄先梅可稱孟就中甘作君今古<lb/>
有同敬伊其標上藥隱居重題評汲泉擷芬英神功治<lb/>
未病味真乏佳色苦坐芳筵屏輕身引華年蓍龜堪鑑<lb/>
鏡獨立傲秋霜高風誰景行嘉哉夷齊賢不仕西周盛<lb/>
解約紫茱君梗檜延福慶登高睨八荒期活蒼生命君<lb/>
家瓮頭春胚腪歸酒聖<hi>程宣義善造菊花酒也</hi>
　　　紹慶府教㕔瑞麥<hi>并序</hi>
<pb n="KR4d0361_WYG_010-4a"/>
　　　　淳祐庚戌麥秋于學圃得兩岐者二三岐者<lb/>
　　　　一前此未之見也先是平地溪細民牛産二<lb/>
　　　　犢嘉瑞迭至厥有攸自具以告州長金華王<lb/>
　　　　公先生曰是乃閫帥復漢中之休徵麥以卜<lb/>
　　　　坻京之盈牛以兆田萊之闢天地順助委和<lb/>
　　　　而發祥矣枋興感先生之至言欲鋪張揚厲<lb/>
　　　　而材未之逮敬撰成古體三十韻以紀事實<lb/>
　　　　且獻且賀幸恕其狂斐而垂覽焉<lb/>
<pb n="KR4d0361_WYG_010-4b"/>
耕稼問黔巑禾黍慳培塿秀實僅有之嘉祥藐烏睹府<lb/>
主金華仙農事躬緬縷暖律笑吹鄒長府肯為魯節用<lb/>
寓封殖寛征從字撫去年民病穫公把漏天補今年趂<lb/>
春耕公有月額雨至和委來牟兩岐分藝圃雙秀可竒<lb/>
觀三穎駭珍吐一如荀氏龍頭角森踽踽一如賈氏虎<lb/>
偉彪稱最怒友于好弟兄長岐支傴僂芒頴乍崢嶸襁<lb/>
褓辭嫗姆苗脈共根株萬物本乎祖見説西家牛二犢<lb/>
同一乳瑣碎衆難并異聞杳前古歸功二千石為言物<lb/>
<pb n="KR4d0361_WYG_010-5a"/>
有主憶昔辛丑間紅塵飛白羽陸海沈炊煙原田没榛<lb/>
楛殿角深顧憂宅西命山甫太平登九年魚鳬藹生聚<lb/>
長嘯孤雲端漢中我疆宇片心天地通助順知己許畜<lb/>
繁田不蕪麥瑞富高庾萬竈飽貔貅餘勇洵可賈坐縳<lb/>
長橋蛟行却九關虎挈還天子地醉言執童羖衮衣逐<lb/>
歸禾上瑞此焉取癯儒嘉聞言中夜長起舞欲補嘉禾<lb/>
篇俚詠驚瓦甒<lb/>
　　　壽李䕫州乃翁<hi>四月十五日</hi>
<pb n="KR4d0361_WYG_010-5b"/>
乾月生真賢老子其猶龍主静以觀動萬籟鳴秋蟲片<lb/>
心閒淵明結社同逺公俯仰身世浮妍華收晴虹堂逈<lb/>
妙香凝超然天地通至懷三釡外真味一甌中震長可<lb/>
代父物生辰與同正東權發育造化誰能窮艮居東北<lb/>
隅生意來重重高枝翔鳯凰<graphic n="KR1523" url="https://raw.githubusercontent.com/kanripo/KR-Gaiji/master/images/KR1523.png" mimeType="image/png"/>喈鳴梧風嘗聞乾一氣<lb/>
禀付人稀逢公全六畫陽何始復何終杞菊不足蔬芝<lb/>
苓非所供剛健自無息天人知共宗世無飛昇客浪説<lb/>
吕仙翁世無武陵源異境空蟠胷惟公秉乾德七十元<lb/>
<pb n="KR4d0361_WYG_010-6a"/>
舂容舉家秀而賢無非乾所鍾生生之謂易笑言支長<lb/>
笻舉杯問蒼天天高杳無從我欲攜羲篇相隨鶴山峯<lb/>
　　　崑嶽有佳人四章壽黃循齋<lb/>
崑嶽有佳人婀娜蒼松姿金石結根柯緑葉瓊瑤枝抱<lb/>
陽爐峯春毓英巴水滋絲苓濯繁霜清樾搖坤陲亭亭<lb/>
拔煙蘿渠厦誰當支工師胡弗來歲寒心自知<lb/>
崑嶽有佳人猗猗凌霜竹叢篠列委翳蕭森散清郁常<lb/>
虛君子心而聳高人目嫋嫋鸞鳯棲濃濃露華沐玉兔<lb/>
<pb n="KR4d0361_WYG_010-6b"/>
投西隅金烏出暘谷瑟僴不可諼聊爾為君祝<lb/>
崑嶽有佳人神龜支其床問龜生何年太素含混茫問<lb/>
龜何所飱沆瀣凝秋陽問龜何所知一理周八荒佳人<lb/>
拊龜笑我心非汝量大化難淺測縮首宜深藏<lb/>
崑嶽有佳人挺挺雲中鶴帝鄉迴鶩心人寰寓其託仰<lb/>
雲引圓吭九皋窮碧落瀛湘滄海身稻梁寄情薄昨夢<lb/>
世未醒清唳不容寞鳴陰子必和天理亦昭灼<lb/>
　　　開慶元年二兒自白水之江陵閒作數語送行<lb/>
<pb n="KR4d0361_WYG_010-7a"/>
　　　且勸歸也<lb/>
舉家出三峽去鄉二千里卜築罄嚢資茍全留白水誅<lb/>
茅炊赤稻䄺稗日嵌齒芥根充鼎實屢空啜清泚殘編<lb/>
發空箱矮窓聊復爾晝誦夜無燈早寢接晏起江國多<lb/>
雪霜木火謝司燬凍沍襲重茅刮肌復侵髄瓶儲斗升<lb/>
粒食聚三百指子行其謂何艱難急生理輕財性則然<lb/>
苦節此時矣荆江萃交朋酬答寜容已長語廢百事頻<lb/>
逰迷短晷接䍦防倒著拍手兒童恥食息在顧養交抨<lb/>
<pb n="KR4d0361_WYG_010-7b"/>
繫金柅有懐趙乙嚢勿錯孟嘗履泉竭云自中風驚吹<lb/>
戍壘廩粟不可縻市門亦難倚我老驚太衰孫稚要提<lb/>
耳來嵗屬庚申上旬逄丙子人事顧天時溝壑虞近止<lb/>
梅臘早還家濁醪同酌兕<lb/>
　　　與存子姪王南運上風聨句<hi>附</hi>
舟行緩東去波蹙疑西流<hi>南運</hi>塵揚頻閉目草偃付囘眸<lb/>
<hi>正父</hi>翩翩泝岸鷺緩緩沿波鷗<hi>存子</hi>聚沱留積滓逆浪集浮<lb/>
漚<hi>正父</hi>門窺雨斜入窓望山相留<hi>南運</hi>棹苦掌痕腫烟囘眥<lb/>
<pb n="KR4d0361_WYG_010-8a"/>
淚浮<hi>正父</hi>客舟上急急我楫去悠悠<hi>南運</hi>一程分兩日半月<lb/>
僅三州僕嗔糧易竭客怨利難謀柁斜横水面人宿避<lb/>
沙頭<hi>正父</hi>嘯想武陵虎化催西海虬欲寄風伯語聊以吾<lb/>
詩投何如還借順咫尺登瀛洲<hi>存子</hi>
　　七言古<lb/>
　　　送謝方伯赴試<lb/>
春桑催蠶日遲遲春蠶食葉開文闈桃源雖好不可住<lb/>
高人夢繞故山薇金雞啁哳喚出日輕舟短棹風吹衣<lb/>
<pb n="KR4d0361_WYG_010-8b"/>
莫問虹梁春燕入莫吟西堂春草萋水光山色二千里<lb/>
助君筆底龍蛇飛丹成九轉天上去五雲膠轕黃金扉<lb/>
囘首故鄉煙靄暮城郭如故人民非年來世事轉頭改<lb/>
不見華表丁令威送君南浦祝此語佇立江干背夕暉<lb/>
　　　囘陸主簿賀生日詩<lb/>
南華𦕈彌誇靈椿八千為秋八千春要是循名須責實<lb/>
人生三萬六千日世間修短皆自然造化到底難為言<lb/>
一十二萬九千歲更加五百乾之兊安樂老仙窮象數<lb/>
<pb n="KR4d0361_WYG_010-9a"/>
三哥笑言譏淺露只如三百六十五天運從來周一度<lb/>
太羮𤣥酒常渾渾何人於中羅八珍八珍向裏有真味<lb/>
未可以天而廢人神數自一而至十萬物生成由此出<lb/>
坤兊無首乾無終陰陽為用常虛一顔子聞一以知十<lb/>
清明氣稟不茍畀六德六行惟俱全只向綱常窮所止<lb/>
人能陋巷樂簞瓢踐行即是竒男子看盡古今為聖賢<lb/>
底事有經還有權紛紜雜擾語不盡匠斤扁斵惟心傳<lb/>
道至無言而止矣此外如何别有㫖萬靈昭灼㑹寸心<lb/>
<pb n="KR4d0361_WYG_010-9b"/>
須使愛之若桐梓朅來城市辭山林蕭蕭兩鬢雪山侵<lb/>
感甚秋高華晚節捜枯聊作寒蛩吟<lb/>
　　　壽鄧子西知縣<lb/>
猗猗竹繞鄧家灣亭亭屋背摩圍山當軒水花日噴薄<lb/>
覆户雲葉時斕斑中有高士金閨客元從洞府生人間<lb/>
捧觴天爵役人爵戱彩前班羅後班不妨花縣春風晚<lb/>
且對萱堂白日閒剩將千巻課兒習博取一笑開慈顔<lb/>
和氣向晚薄葱蒨書聲半夜隨潺湲只恐天上妬人暇<lb/>
<pb n="KR4d0361_WYG_010-10a"/>
催公拔宅離塵寰玉堂將母奉珍鼎鏘聽羣仙鳴佩環<lb/>
丹砂九轉戒獨善刀圭分遣扶艱關功成麟閣歸來早<lb/>
筍輿隨步羞桃薦菊紉蘭蕳<lb/>
　　　用昌黎賦鳴雁韻勸蹇從叔出峽與乃兄相依<lb/>
楚天空濶雁南飛整整秋來春又歸腸斷孤鴻鳴失依<lb/>
重雲片影儔侣稀野老吟情託興㣲樊籠休羨稻梁肥<lb/>
岷峨囘首寸心違華亭清唳昔人非湖北湖南秋水多<lb/>
洲渚星稀無網羅平沙雪落聲相和俛仰塵世應無他<lb/>
<pb n="KR4d0361_WYG_010-10b"/>
君於此處意如何<lb/>
　　　和趙使君喜雨<lb/>
舉頭日日雲如血遍走羣祠腰漫折惻隱存君一念間<lb/>
造物於人豈終絶天眼豁隨公道開宵人於此何有哉<lb/>
煩歊陡逐苛條去甘澤端從德意來公心與天同一宇<lb/>
那是經生分别處佳句催成頭上雲仁言散作空中雨<lb/>
開軒對雨卜香秔鈴閣無風還自涼新詩冩出天人際<lb/>
賡歌細與問蒼蒼<lb/>
<pb n="KR4d0361_WYG_010-11a"/>
　　　黄池舟中和全父弟韻<lb/>
江上平隄隄上路隻輪來往舟㳂泝林疎風葉墜輕黃<lb/>
征雁聲中秋暗度來踏東風歸歲暮佳山好水無重數<lb/>
揩摩老眼待冬深更看霜林排雪樹岸木稠邊屋作鄰<lb/>
港魚多處鷗成聚竿蓑擬欲箇中畱却恨冬風催我去<lb/>
　　　和存子姪上風嘆<lb/>
家在岷峨峯六六文章李杜追芳躅有詩吟破雪飛花<lb/>
無酒斟來體生粟觀光上國肩共摩舟下長江尾相觸<lb/>
<pb n="KR4d0361_WYG_010-11b"/>
行行得意買湖天攜手風涼曾㸃浴<lb/>
　　　雲山避地<hi>和存子姪韻瀘州仁懷堡</hi>
依山茅屋兩三間與世相遺盡日閒背擁藍屏半天碧<lb/>
面對參差橫架山徑草䝉頭雲覆屋泉甘土肥似盤谷<lb/>
劍峯林宻杳無邊綿峽潭深幽莫燭有鮮可食美可茹<lb/>
康樂和平長自飫有時拂石弄泉聲有時䇿杖登山去<lb/>
山中日沈山月出巖暝林晦總佳適平石如臺倚山隈<lb/>
準擬結茅閒讀易尚論古人得我心商傅周姜漢子陵<lb/>
<pb n="KR4d0361_WYG_010-12a"/>
好共栽桃艶長春却恐漁父來相尋<lb/>
　　　壽程彦彪簽判乃翁<lb/>
黄鐘宫動夏秋分夜來一雨如傾盆炎雲洗盡金天渾<lb/>
老人星見程家門老人降生叙南村昔日聞名今共論<lb/>
耆英侍坐聆嘉言八忩玲瓏笑語温千載一朝逢漆園<lb/>
夾拶小澗開忩軒雲鷄月犬聞朝昏衰情晚態常相存<lb/>
翠竹紫鳯高騰騫梧枝裊娜棲雛鵷琴彈碧玉箜篌蕃<lb/>
爐養白砂賢弟昆胎仙三疊舞翩翻玉液九轉朝崑崙<lb/>
<pb n="KR4d0361_WYG_010-12b"/>
沆瀣為飲霞為飱菊酒酌客香盈樽欲隨枕石潄潺湲<lb/>
只恐鼎養歸天閽九老圖中姓字尊月倦指㸃詩輕捫<lb/>
莫學劉阮窮溪源儘教親見眼前七世森仍孫<lb/>
　　　囘程宣義賀生日詩<lb/>
錦章巻遺書八分獨繭抽緒浮金盆太羮𤣥酒淳風渾<lb/>
秋草得暖生華門隔溪來往如幽村百年時叙從君論<lb/>
直誼高情無綺言寒陬冷宇囘春温鄭公耆英思陶園<lb/>
顧我芒屐羞高軒感君昭昭排昏昏心期好語饒温存<lb/>
<pb n="KR4d0361_WYG_010-13a"/>
惠然長風來孤騫九苞後乘彤庭鵷肯令穉榻依陳蕃<lb/>
相對怡愉諧弟昆跋紅坐久金爐翻天雞不覺鳴崑崙<lb/>
清蕭滿腹煙霞飱歸來捧枵哦空樽新題壯筆流飛湲<lb/>
欲持此詩排帝閽祈我友君同壽尊座間談笑舌莫捫<lb/>
伊洛𣲖脉探其源與世無窮振振繩繩之子孫<lb/>
　　　送文大監赴召<lb/>
雲門大巻聲鏗鏘<hi>公所居地名曰雲門</hi>不比寒谷號蛩螿長笑歸<lb/>
來書滿床着眼不用垂簪裳夤縁仕版亦逢場一鼎熱<lb/>
<pb n="KR4d0361_WYG_010-13b"/>
處元清涼年來道心包乾剛鑑净水止無迎將付物大<lb/>
公齊混茫玲瓏忩牖開八荒霽月海東懸秋霜照破䝉<lb/>
昧橫津梁不才賦資如㸃狂柱倚寶瑟心陶唐氷輪玉<lb/>
井情徜徉祥雲麗日希餘光布帛菽粟味尤長尋繹此<lb/>
樂徒激昻頎然美人天西方許我立雪來其旁欲坐春<lb/>
風吸餘芳聽説夜話攄中膓又聞催歸侍玉皇挈提北<lb/>
斗斟天漿净洗世表塵昏黄席此廣宇歸康莊起舞掉<lb/>
頭帆飛揚誓鳴急槳隨烏檣參同希傳魏伯陽<lb/>
<pb n="KR4d0361_WYG_010-14a"/>
　　　送雲山文先生吏部赴召<lb/>
雲山至寶非和璧光耀燭天難毖宻一朝天子闡坤珍<lb/>
此寶肯為蜀人出寶生蜀東六十年蜀勢關呉妙陳述<lb/>
蜀為頭目呉腹心頭目清明腹心佚蜀為藩籬呉奥堂<lb/>
藩籬堅固奥堂實蜀若顛危憂在呉䕫峽豈能遏迸溢<lb/>
自從蜀口棄三關托裏金城更<graphic n="KR0886" url="https://raw.githubusercontent.com/kanripo/KR-Gaiji/master/images/KR0886.png" mimeType="image/png"/>崒戎馬衝奔二十年<lb/>
此城處處皆屹立䖍釗俘掠技已窮羣聚寶峯頻出入<lb/>
抵礙堅城不得戰轉攻雲詔謀虛襲欲踐辰沅闖廣南<lb/>
<pb n="KR4d0361_WYG_010-14b"/>
後顧有蜀還恧尼畱屯漢中綴祕師計俟萬全無一失<lb/>
我向嘉渝增重屯大理垂軍須縮絰夷陵近聞列守戍<lb/>
似謂蜀險為難必或言東晉不用蜀是時南北只守一<lb/>
如今敵人斡腹來不思保蜀更何術莫虞海道要先防<lb/>
雲濤湧沸蛟黿慄臣寶一戰振天威至今敵膽猶惕怵<lb/>
莫憂淮堧近建康萬柁舟師人素習踏車橫江臣世忠<lb/>
北人言之魂凜凓荆南雖云瞰大江曹瞞百萬幾禽執<lb/>
趙公堰匱孟公湖有如弱水蓬萊岌當今重勢在蜀川<lb/>
<pb n="KR4d0361_WYG_010-15a"/>
蜀事艱難今轉急井絡丘墟煙火空荆棘漫彌虎窟室<lb/>
頻年旱暵民流亡禇無完裳瓶無粒兵將願戰民效死<lb/>
彼此交病財不給就中活着猶可為民心戴宋元一日<lb/>
益兵降財勞蜀民旒冕周諮宜委悉射干狼毒漫戰吻<lb/>
芝术參苓難愈疾懇切深惟保蜀方蜀茍措安國寧謐<lb/>
　　　和存子姪長吟酆都韻<lb/>
江肥石没浪壯激水瘦石露灘無聲叢深鹿來平都重<lb/>
林槁鹿去平都輕消息盛衰有如此是理見處須分明<lb/>
<pb n="KR4d0361_WYG_010-15b"/>
孟叟晚年盡心作孔聖垂老春秋成當知血氣命於志<lb/>
不同萬物殊枯榮好向先生問心極萬里浮舟入帝城<lb/>
　　　長風峽避風和全父弟韻<lb/>
慘舒異氣無異機交朋論心不論迹詩書一酌飲芝蘭<lb/>
風雨連宵聽蕭瑟旋調詩律破愁城閒弄局棊消短日<lb/>
酒來思逸吟轉高笑罷江横顔自懌坐久那知風袂寒<lb/>
眠酣未問霜衾濕四時翻轉無停機一理渾融何所適<lb/>
佳山好水看已多江鄉誰作蓴鱸憶天人之際妙復㣲<lb/>
<pb n="KR4d0361_WYG_010-16a"/>
莫事空言須踐實<lb/>
　　　讀易書懷<lb/>
家家住坐長安道日問長安何草草春到驪山渭水深<lb/>
拂石臨流苦不早萬户千門鎮日開無邊風月隨人好<lb/>
滿城花栁斷鶯腸芳菲易歇天難老<lb/>
　　　賦趙守接竹引巖泉<lb/>
氷絲寶瑟無膠柱事省庭空引泉注為愛心隨水色清<lb/>
從教竹傍山腰去循除㶁㶁聽潺湲華襟湛徹生靈根<lb/>
<pb n="KR4d0361_WYG_010-16b"/>
縱使波深池自滿尚嫌鯉躍圓荷翻破除崖岸非落泊<lb/>
虛室融融自出白通塞黙知箇裏心媸妍各付水中色<lb/>
自來道體如泉流晝夜不舍無春秋希音解入幽人聽<lb/>
世間俗耳徒箜篌沈沈夜永寒聲出宫商寡和鳴琮璧<lb/>
山高月冷天地空寸地希夷無畛域架竹主人還記年<lb/>
山下出泉常不乾凡物有本自無息對泉玩理高懷寛<lb/>
先生仁念泉初達蒼生鎮爾銅烏渇太空一滴著人清<lb/>
生意汪洋湖海闊野人不作名利貪飲水曲肱心自甘<lb/>
<pb n="KR4d0361_WYG_010-17a"/>
時乞一甌空煑茗快讀羲經井九三<lb/>
　　　少年看花行寄示誼儒姪<lb/>
少年看花日千遭黄金買笑俠氣豪醆斟西涼緑蒲萄<lb/>
燕歌趙舞紛綺羅挿花上馬玉顔酡鞭馬如風花底過<lb/>
九天閶闔手可摩揚眉不怕金吾訶杜鵑一聲啼山阿<lb/>
門掩綠苔愁秦娥春樹紅顔能幾何萬里封侯成蹉跎<lb/>
河南布衣正婆娑却笑因風想玉珂未肯巖前捫翠蘿<lb/>
商丘不唱採芝歌獨深於易如鄒軻紫陽真人聲相和<lb/>
<pb n="KR4d0361_WYG_010-17b"/>
蓮蕩歸來揚其波我傍梅花讀遺書不知紛紛坐久落<lb/>
花多<lb/>
　　　丙寅八月旦晨興尚早坐而假寐夢與客誦詩<lb/>
　　　云藜羮藿啜蔬園芳黄花晚節凌秋霜因增成<lb/>
　　　十韻寄壬兒<lb/>
僂指寅年已半强煩歊能幾還淒涼風葉有聲宵鳴廊<lb/>
試擁衾紬眠藤床曉鉦錚錚樓㸃長清夢了了哦詩章<lb/>
藜羮藿啜蔬園芳黄花晩節凌秋霜起挑木火然心香<lb/>
<pb n="KR4d0361_WYG_010-18a"/>
晴雲收雨煙黄江<lb/>
　　　謝涪陵劉君舉使君見委北巖堂長詩<lb/>
雪片冬深玩易編正公和氣理尤渾八分冩就龍蛇走<lb/>
巖藤澗樹常蜒蜿蓮蕩飄𥚑紫陽學歸來拂拭莓苔痕<lb/>
巖前世事幾興廢道無今古終長存新來五馬栽桃李<lb/>
生平伊洛期窮源下車一笑撫江閣片心飛度蒼崖根<lb/>
生香動蕩滿幽谷秋叢濯雨抽蘭蓀露華滴晴舞夜鶴<lb/>
雲葉巻霽吟朝猿衰翁白首野人服不愛市井憐山村<lb/>
<pb n="KR4d0361_WYG_010-18b"/>
太守招來説好語翠蘿有路猶堪捫聽終不敢謝疲苶<lb/>
瘦笻强拄巖檐門遺書欲傍梅花讀祇恐使人昭昭已<lb/>
昏昏<lb/>
　　　和䕫州李約齋燈宵<lb/>
蠶叢今歲看燈宵可人只有峽中州白帝綸巾隱敵國<lb/>
勝勢蜀尾連呉頭竹枝歌舞喧城市春聲泛鷗臈浮蟻<lb/>
府主山村耕稼心挈客銜盃聊爾爾咿啞蠻唱雜<graphic n="KR2280" url="https://raw.githubusercontent.com/kanripo/KR-Gaiji/master/images/KR2280.png" mimeType="image/png"/>鼕<lb/>
老者前導幼者從不貪嬉惰樂遊冶只記時序還桑農<lb/>
<pb n="KR4d0361_WYG_010-19a"/>
村村蓑笠兒童隊桑上鷄聲花底吠春歸野燒雪初融<lb/>
日上高峯寒早退生意著人人莫知但見綠草生清淒<lb/>
雪戍坐斂荆江北月華靜照蛾眉西此意洪濛不可道<lb/>
張皇恐被春風惱酒澆象澦石無言春不生榮冬不槁<lb/>
穿花鷰曲弄繁絃來尋故壘畫堂前呢喃似與遊人語<lb/>
今宵行樂寧徒然得賢千里只須一大公方寸無他術<lb/>
厚地不填無底谷萬流豈漲滄溟溢我談此語費形容<lb/>
有似樵聲箇箇同野蠶作繭自纒縳拈弄輕絲大巧中<lb/>
<pb n="KR4d0361_WYG_010-19b"/>
君不見隣女效顰人愛少萬目睽睽分醜好<lb/>
　　　寶祐三年上已風雨連日成短歌寄誼儒姪<lb/>
風雨飄搖三月三綺羅罷逰客停驂滿城春樹烟䰐鬖<lb/>
朱户綠忩愁不堪香芹刺泥燕争銜杜鵑欲啼情正含<lb/>
舞雩兒童笑鴒<graphic n="KR1984" url="https://raw.githubusercontent.com/kanripo/KR-Gaiji/master/images/KR1984.png" mimeType="image/png"/>堯舜氣象此中涵鼓瑟高人手可探<lb/>
淡音非雅亦非南太守風期神與參我解此意誰為談<lb/>
但覺滿懷春酣酣花栁䝉迷不可貪芳菲易歇隨浮嵐<lb/>
閒閉閣門何所耽惟見千山萬山秀色郁如藍<lb/>
<pb n="KR4d0361_WYG_010-20a"/>
　　　壽制置夏節使<hi>咸淳丁卯九月十三日</hi>
丙申蚩尤臨蜀口三十年餘遭踐蹂當時五十四郡全<lb/>
兵與民財堪著手鋒旗戊午肆長驅江北江南分戰守<lb/>
彫瘵僅存六七州鴻鴈飛鳴狐夜吼先生受任勢凌兢<lb/>
倉扁視證亦驚走無麫餺飥難支撑將勇兵强民力阜<lb/>
前賢用蜀當優㳺先生端力排紛糾農炊豈暇勸加餐<lb/>
春風未始一盃酒公心只有天地知雖處艱關安且久<lb/>
事不辭難功不矜節度樞垣亦亷取天下都統捧霞觴<lb/>
<pb n="KR4d0361_WYG_010-20b"/>
先生一人更誰有<lb/>
　　　壽李使君宣義父子同日<lb/>
黃梅雨陣歇忩紗庚夢醒來槐月斜拜後拜前懽陸續<lb/>
老君謫仙同一家蟬冠醉倒金貂客異香飄隨青犢車<lb/>
旋呼五馬博一笑酒酣逸氣凌蒼霞培椿植桂弄梧碧<lb/>
生香不斷樹交花清浄何須餐沆瀣抱素肯養瓊田鴉<lb/>
伯陽參同竊造化高風海客空乘槎武陵溪深自流水<lb/>
天台雲渺維胡麻神逰八極亦汗漫大鵬希有争雄誇<lb/>
<pb n="KR4d0361_WYG_010-21a"/>
藤床經巻得真諦五鼎三釡輕豪奢静桃宿火熏百和<lb/>
閒引山泉烹粟芽自行自坐脚力輕瘦笻擲棄龍槎枒<lb/>
從來參苓不到口雙瞳鏡碧顔春華我向關頭伴尹喜<lb/>
共乞刀圭期修遐阿誰疑年問甲子純乾一氣健而無<lb/>
息孰測其津涯<lb/>
　　五言律<lb/>
　　　和王季行制幹昌溪即事<lb/>
異境破清愁狂吟日㸃頭前峯方極目逺嶺又迎眸石<lb/>
<pb n="KR4d0361_WYG_010-21b"/>
亂屢支舫灘高常負舟心亨行有尚習坎自安流<lb/>
鹽米溪中艇桑麻雲外村巖重稀鳥道石勁少篙痕赤<lb/>
甲此㣲峽温泉兹小軒絶憐鷄唱罷近午日方暾<lb/>
　　　過下沱<lb/>
迤衍魚鹽地清明花栁天江平拖霧縠山逺帶霜鉛景<lb/>
好輒作畫心閒連得篇汎舟隨暮靄明月冷浮川<lb/>
　　　瞿唐峽<lb/>
壁絶晝昏明猿高髣髴音不關天宇窄自是峽流深既<lb/>
<pb n="KR4d0361_WYG_010-22a"/>
曉遲朝日未西還夕陰扁舟平涉險憑取有孚心<lb/>
　　　和全父弟立秋喜雨<lb/>
造化仁民意瀟瀟夜雨聲焦原欣得潤枯黍喜更生染<lb/>
出林陰宻濯餘天氣清秋河從此挽盡洗北來兵<lb/>
　　　茅屋<lb/>
情契居連屋炊齋霤合煙放懷行共出得語坐相傳竹<lb/>
户雲深入蘆忩月半穿桃源今得趣堪賦擬前賢<lb/>
　　　和黃循齋送景正輔户曹之䕫三首<lb/>
<pb n="KR4d0361_WYG_010-22b"/>
要路倦登臨淵明徑好尋巻收名利幟掲示聖賢心月<lb/>
使千家滿霜從兩鬢侵逃空三峽客屬耳聽蛩音<lb/>
自脱樊籠役潛心克已私是求從此日非莫問前時郡<lb/>
改山元在<hi>䕫移白帝</hi>江流石不移人心日瀾倒先覺仰扶持<lb/>
淺見論成敗先幾燭是非端倪還眇眇勲績自巍巍學<lb/>
僻門常掩詩枯毫懶揮何時住巖下質問此心微<lb/>
　　　輓黃循齋<hi>木爐峯先生之子養於巴川黄氏</hi>
桂賸爐峯月香飄字水春姓名天下客抱負洛中人膴<lb/>
<pb n="KR4d0361_WYG_010-23a"/>
仕方三紀徂年未六旬循齋餘售用何必歎窮民<lb/>
憶昔論文友如今䑛鼎仙周經談正印易學話真傳一<lb/>
樂堂中語三生石上縁蓮峯望崑嶽惆悵白雲連<lb/>
　　　挽故人<lb/>
公生百載下學契五峯心崇鼎屹重器洪鐘希太音詞<lb/>
源擅翻海句律善舂金材古誰人識清歌和慘吟<lb/>
卓世輕財易懸知種德難有貧皆粟帛無骼不衾棺紅<lb/>
樹悲春早孤松忍歲寒輕颸生宰木多少鼻成酸<lb/>
<pb n="KR4d0361_WYG_010-23b"/>
　　　挽鄭廣安<lb/>
壯節從丁卯竒功歲轉新有征皆鼓勇無戰不鏖塵棠<lb/>
國香凝月榆闗夢熟春吁嗟河北地今日尚終臣<lb/>
　　　挽武龍蹇巡檢<lb/>
仁者壽宜得王臣忠可嘉功名雖有約雲月自為家義<lb/>
粟飢中糶慈梁雨後斜百年囘首處溪冷欲梅花<lb/>
叩戸憶曾識升堂期再尋仙遊誠絶往俗慮苦盈襟菡<lb/>
萏晚猶好荼䕷霜不侵思君望阡隴逺樹白雲深<lb/>
<pb n="KR4d0361_WYG_010-24a"/>
　　　挽伏德華主簿<hi>自幼來受經甲午同薦庚子同第</hi>
黌堂深惜昔六典共尋源合遂齊飛鶚嘉逾競化鵾紅<lb/>
顔君早去白髮我空存方寸千年事悽然誰與論<lb/>
豁達千人傑巍峩七尺軀天邊期闊武意外失華途墮<lb/>
淚一人足傷心二女孤西溪橋畔塚多少為嗟呼<lb/>
　　　和前人韻賦昌溪洞口<hi>附</hi>
洞口天容黯靈宫暫潔齋中宵輕霢霂向晚捲雲霾巖<lb/>
削蒼璆璧峯攢碧玉釵水花紛迸峽石乳澑垂崖噴浪<lb/>
<pb n="KR4d0361_WYG_010-24b"/>
遲歸舫穿濤急去<graphic n="KR1097" url="https://raw.githubusercontent.com/kanripo/KR-Gaiji/master/images/KR1097.png" mimeType="image/png"/>布飛千丈直屏立半空排木任巖<lb/>
藤束花從澗草埋高猿枝裊裊幽鳥韻喈喈亭午烟光<lb/>
冷深春風色<graphic n="KR3167" url="https://raw.githubusercontent.com/kanripo/KR-Gaiji/master/images/KR3167.png" mimeType="image/png"/>便疑塵世隔直與洞仙偕意得詩偏好<lb/>
情閒樂可涯寄言軒冕客名利莫裝懷<lb/>
</p>
<p>
</p>
  </div>
</body>
</text>
</TEI>
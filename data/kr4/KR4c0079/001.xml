<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>丁卯詩集巻上</head> <lb/>
    <p>
<pb n="KR4c0079_WYG_001-1a"/>
欽定四庫全書<lb/>
　丁卯詩集巻上<lb/>
　　　　　　　　　　　　　唐　許渾　撰<lb/>
　近體詩<lb/>
　　七言律詩一百六十九首<lb/>
　　　金陵懐古<lb/>
玉樹歌殘<hi>一作愁</hi>王氣終景陽兵合戍<hi>一作/畫</hi>樓空松楸<hi>一作</hi>
<hi>楸梧</hi>逺近千官塜禾黍髙低六代宫石燕拂雲晴亦雨江<lb/>
<pb n="KR4c0079_WYG_001-1b"/>
豚吹浪夜還風英䧺一去豪華盡惟有青山似洛中<lb/>
　　　姑蘇懐古<lb/>
宫館餘基輟棹過黍苖無限獨悲歌荒䑓麋鹿爭新草<lb/>
空苑鳧鷖占淺莎吳岫雨來虗檻冷楚江風急逺帆多<lb/>
可憐國破忠臣死日日東流生白波<lb/>
　　　凌歊䑓<hi>當塗縣西宋髙祖築今太平州</hi>
宋祖凌髙<hi>一作歊</hi>樂未回三千歌舞宿層䑓湘潭雲盡暮<lb/>
山出巴蜀雪消春水來行殿有基荒薺合寢園無主野<lb/>
<pb n="KR4c0079_WYG_001-2a"/>
棠開百年便作萬年計嵒畔古碑空緑苔<lb/>
　　　驪山<lb/>
聞説先皇醉碧桃日華浮動<hi>一作艶</hi>鬱金袍風隨玉輦笙<lb/>
歌迥雲捲珠簾劒佩髙鳯駕北歸山寂寂龍輿西幸水<lb/>
滔滔蛾眉<hi>一作貴妃</hi>沒後廵遊少瓦落宫牆見野蒿<lb/>
　　　咸陽城東<hi>一作西</hi>樓晩眺<hi>南近磻溪西對慈福寺閣</hi>
一上髙城萬里愁蒹葭楊栁似汀洲溪雲初起日沉閣<lb/>
山雨欲來風滿樓鳥下緑蕪秦苑夕蟬鳴黄葉漢宫秋<lb/>
<pb n="KR4c0079_WYG_001-2b"/>
行人莫問當年<hi>一作前朝</hi>事故國東來渭水流<hi>一作渭水寒聲晝夜流</hi>
　　　京口閒居寄京洛友人<lb/>
吳門煙月昔同逰楓葉蘆花並客舟聚㪚有期雲北去<lb/>
浮沉無計水東流一樽酒盡青山暮千里書回碧樹秋<lb/>
何處相思不相見鳯城宫<hi>一作龍</hi>闕楚江樓<lb/>
　　　冬至登越王䑓懐歸<lb/>
月沉髙岫宿雲開萬里歸心獨上來河畔雪飛楊子宅<lb/>
海邉花盛越王臺瀧分桂嶺魚難過瘴近衡峯鴈却回<lb/>
<pb n="KR4c0079_WYG_001-3a"/>
鄉信漸稀人漸老只應頻看<hi>一作醉</hi>北枝梅<lb/>
　　　對雪<lb/>
雲度龍山暗綺城光飛淅瀝引輕盈素娥冉冉拜瑶闕<lb/>
皓鶴紛紛朝玉京隂嶺有風梅艶散寒林無月桂華清<lb/>
剡溪一醉十年事忽憶棹回天未眀<lb/>
　　　送蕭處士歸緱嶺别業<lb/>
醉斜烏帽髮如絲曽看仙人一局棊賔館有魚為客久<lb/>
鄉書無鴈到家遲緱山住近吹笙廟湘水行逢鼓瑟祠<lb/>
<pb n="KR4c0079_WYG_001-3b"/>
今夜月明何處宿九疑雲盡緑參差<lb/>
　　　與鄭二<hi>一作韓鄭</hi>秀才同舟東至<hi>一作下</hi>洛中親友送<lb/>
　　　至景雲寺<lb/>
三十六峯横<hi>一作同</hi>一川緑波無路草芊芊牛羊晩食鋪<lb/>
平地鵰鶚晴飛摩逺天洛客盡回臨水寺楚人皆逐下<lb/>
江船東西未有相逢日更把繁華共醉眠<lb/>
　　　長安歳暮<lb/>
獨望天門倚劒歌干時無計老闗河<hi>一作每望青雲憶薜蘿長安九陌獨</hi>
<pb n="KR4c0079_WYG_001-4a"/>
<hi>悲歌</hi>東歸萬里慙張翰西上四年羞卞和花暗楚城春醉<lb/>
少月涼秦塞夜愁多三山歳歳有人去惟恐海風生白<lb/>
波<hi>一作蓬瀛有路未知處漲海悠悠空碧波</hi>
　　　贈茅山髙拾遺<lb/>
諫獵歸來綺季歌大茅峰影滿秋波山齋留客掃紅葉<lb/>
野艇送僧披緑莎長覆舊圗棊勢盡徧添新品藥名多<lb/>
雲中黄鵠日千里自宿自飛無網羅<lb/>
　　　李秀才近自塗口遷居新安適枉緘書見寛悲<lb/>
<pb n="KR4c0079_WYG_001-4b"/>
　　　戚因以此答<lb/>
逺書開罷更依依晨坐髙䑓竟落暉顔巷雪深人巳去<lb/>
庾樓花盛客初歸東堂望絶遷鶯起南國哀餘候鴈飛<lb/>
今日勞君猶問訊一官唯長故山薇<lb/>
　　　贈蕭兵曹<lb/>
廣陵隄上昔離居帆轉瀟湘萬里餘楚客病時無鵩鳥<lb/>
越鄉<hi>一作江</hi>歸處<hi>宋本作去</hi>有鱸魚潮生水郭蒹葭響雨過山<lb/>
城橘柚疎聞説擕琴兼載酒邑人爭識<hi>一作卭人休羡</hi>馬相如<lb/>
<pb n="KR4c0079_WYG_001-5a"/>
　　　題舒女廟<lb/>
山樂來迎去不言廟前髙栁水禽喧綺羅無色雨侵帳<lb/>
珠翠有聲風繞幡粧鏡尚疑山月滿寢屏猶認野花繁<lb/>
孤舟夢斷行雲散何限離心寄曉猿<lb/>
　　　姑熟官舍<lb/>
草生官舍似閒居雪照南忩滿素書貧後始知為吏拙<lb/>
病來還喜識人疎青雲豈有窺梁燕濁水應無避釣魚<lb/>
不待秋風便歸去紫陽山下是吾廬<lb/>
<pb n="KR4c0079_WYG_001-5b"/>
　　　凌歊臺送韋秀才<lb/>
雲起髙臺日未沉數村殘照半巖<hi>宋本作蘿</hi>隂野蠶成繭桑<lb/>
柘盡溪鳥引雛蒲稗深帆勢依依投極浦鐘聲杳杳隔<lb/>
前林故山迢逓故人去一夜月明千里心<lb/>
　　　送嶺南盧判官罷職歸華隂山居<lb/>
曽事劉琨鴈塞空十年書劒似<hi>一作任</hi>飄蓬東堂舊屈<hi>一作</hi>
<hi>有</hi>移山志南國新留煮海功還掛一帆青海上更開三<lb/>
逕碧蓮中闗西舊<hi>一作親</hi>友應<hi>一作如</hi>相問巳許滄浪伴釣<lb/>
<pb n="KR4c0079_WYG_001-6a"/>
翁<lb/>
　　　將度故城湖阻風夜泊永陽戍<lb/>
行盡清溪日巳蹉雲容山影水嵳峩樓前歸客怨清夢<lb/>
樓上美人凝夜歌獨樹髙髙風勢急平湖渺渺月明多<lb/>
終期一艇載樵去來徃使帆凌白波<lb/>
　　　鄭侍御㕔翫鶴<lb/>
碧天飛舞下晴莎金閣瑶池絶網羅嵒響數聲風滿樹<lb/>
岸移孤影雪凌波緱山去逺雲霄迥遼海歸遲歳月多<lb/>
<pb n="KR4c0079_WYG_001-6b"/>
雙翅亦<hi>宋本作欲</hi>開千萬里祗應棲隱<hi>宋本作穩</hi>戀喬柯<lb/>
　　　南庭夜坐貽開元禪定二道者<lb/>
暮暮焚香何處宿西巖一室映踈藤光隂難駐迹如客<lb/>
寒暑不驚心似僧髙樹有風聞夜磬逺山無月見秋燈<lb/>
身閒境靜日為樂若問自<hi>宋本作其</hi>餘非我能<lb/>
　　　朱坡故少保杜公池亭<lb/>
杜陵池榭綺城東孤島回汀路不窮高岫乍疑三峽近<lb/>
逺波初似五湖通楸梧葉暗瀟瀟雨菱荇花香淡淡風<lb/>
<pb n="KR4c0079_WYG_001-7a"/>
還有昔時巢燕在飛來飛去畫堂中<hi>一作空</hi>
　　　秋日早朝<lb/>
宵衣應待絶更籌環佩鏘鏘月下樓井轉轆轤千樹曉<lb/>
鏁開閶闔萬山秋龍輿<hi>宋本作旟</hi>盡列趨金殿雉扇纔分拜<lb/>
玉旒虗戴鐵冠無一事滄江歸去老漁<hi>一作老釣魚</hi>舟<lb/>
　　　滄浪峽<lb/>
纓帶流塵髮半霜獨尋殘月下滄浪一聲溪鳥暗雲散<lb/>
萬片野花流水香昔日未知方外樂暮年初信夢中忙<lb/>
<pb n="KR4c0079_WYG_001-7b"/>
紅蝦青鯽紫芹脆歸去不辭來路長<lb/>
　　　登故洛陽城<lb/>
禾黍離離半野蒿昔人城此豈知勞水聲東去市朝變<lb/>
山勢北來宫殿髙鴉噪暮雲歸古堞鴈迷寒雨下空壕<lb/>
可憐緱嶺登仙子猶<hi>一作獨</hi>自吹笙醉碧桃<lb/>
　　　聞釋子栖𤣥欲奉道因寄<lb/>
欲求真訣戀禪扃羽帔方袍盡有情仙骨本㣲靈鶴逺<lb/>
法心潜動毒龍驚三山未有偷桃計四海初傳問菊名<lb/>
<pb n="KR4c0079_WYG_001-8a"/>
今日勸師師莫惑長生難學<hi>一作不似</hi>證無生<lb/>
　　　南海府罷南康阻淺行侣稍稍登陸主人燕餞<lb/>
　　　至頻暮宿東溪<lb/>
晴灘水落漲虗沙灘去秦吳萬里賖<hi>一作斜</hi>馬上折殘江<lb/>
北栁舟中開盡嶺南花離歌不斷如留客歸夢初驚似<lb/>
到<hi>一作别</hi>家山鳥一聲人未起半牀風<hi>宋本作春</hi>月在天涯<lb/>
　　　秋晩雲陽驛西亭蓮池<lb/>
心憶蓮池秉燭逰葉殘花敗尚維舟烟開翠扇清風曉<lb/>
<pb n="KR4c0079_WYG_001-8b"/>
水泛紅衣白露秋神女暫來雲易散仙娥初去月難留<lb/>
空懐逺道無持贈醉倚欄干盡日愁<lb/>
　　　題勤尊師歴陽山居<hi>并序</hi>
師即思齊之孫頃為故相國蕭公録用相國致政尊師<lb/>
亦自邉將入道因贈是詩<lb/>
二十知兵在羽林中年潜識子房心蒼鷹出岫<hi>宋本作塞</hi>邊<lb/>
塵滅<hi>一作靜</hi>白鶴還鄉楚水深春坼酒瓶浮<hi>一作兼</hi>藥氣晩<lb/>
擕棊局帶松隂雞籠山上雲多處自劚黄精不可尋<lb/>
<pb n="KR4c0079_WYG_001-9a"/>
　　　懐舊居<lb/>
兵書一箧老無功故國郊扉在夢中藤蔓覆梨張谷暗<lb/>
<hi>一作靜</hi>草花侵菊<hi>一作杏</hi>庾園空朱門跡忝登龍客白屋心<lb/>
期失馬翁楚水吳山何處是北忩殘月照屛風<lb/>
　　　祇命許昌自郊移居入公館秋日寄茅山髙拾<lb/>
　　　遺<lb/>
一笛迎風萬葉飛強擕刀筆換荷衣潮寒水國秋砧早<lb/>
月暗山城夜漏稀巖響逺聞樵客過浦深遥送釣童歸<lb/>
<pb n="KR4c0079_WYG_001-9b"/>
中年未識從軍樂虗近三茅望少㣲<lb/>
　　　哭虞將軍<lb/>
白首從軍未有名近將孤劒到江城巴童戍久能畨語<lb/>
胡馬調多解漢行對雪夜窮黄石略望雲秋計黒山程<lb/>
可憐身死家猶逺汴水東流無哭聲<lb/>
　　　晩自朝臺至韋隱居郊園<lb/>
秋來鳬鴈下方塘繫馬朝臺歩夕陽村徑繞山松葉暗<lb/>
野門臨水稻花香雲連海氣琴書潤風帶潮聲枕簟涼<lb/>
<pb n="KR4c0079_WYG_001-10a"/>
西去磻溪猶萬里可能垂白待文王<lb/>
　　　寓居開元精舍酬薛秀才見貽<lb/>
知已蕭條信陸沉茂陵扶疾卧西林芰荷風起客堂靜<lb/>
松桂月髙僧院深清露下時傷旅鬢白雲歸處寄鄉心<lb/>
勞<hi>一作憐</hi>君詩思<hi>一作/句</hi>猶相憶題在<hi>一作/向</hi>空齋夜夜<hi>一作日日</hi>
吟<lb/>
　　　别劉秀才<lb/>
三獻無功玉有瑕更擕書劒客天涯孤帆夜别瀟湘雨<lb/>
<pb n="KR4c0079_WYG_001-10b"/>
廣陌春期鄠杜花燈照水螢千㸃滅棹驚灘鴈一行斜<lb/>
闗河萬里<hi>一作迢逓</hi>秋風急望見鄉山不到家<lb/>
　　　早發天台中巖寺度闗嶺次天姥岑<lb/>
來徃天台天姥間欲求真訣駐衰顔星河半落巖前寺<lb/>
雲霧初開嶺上<hi>一作外</hi>闗丹壑樹髙<hi>宋本作多</hi>風浩浩碧溪苔<lb/>
淺水潺潺可知劉阮逢人處行盡深山又是山<lb/>
　　　逰錢塘青山李隱居西齋<lb/>
小隱西亭為客開翠蘿深處遍蒼<hi>一作青</hi>苔林間掃石安<lb/>
<pb n="KR4c0079_WYG_001-11a"/>
棊局巖下分泉逓酒杯蘭葉露光秋月上蘆花風起夜<lb/>
潮來雲山繞屋猶嫌淺欲棹漁舟近釣臺<lb/>
　　　春日郊園戯贈楊嘏評事<lb/>
十里蒹葭入薜蘿春風誰許暫鳴珂相如渴後狂還減<lb/>
曼倩飢來語更多門枕碧溪氷皓耀檻齊青嶂雪嵯峨<lb/>
野橋沽酒茅簷醉誰羡紅樓一曲歌<lb/>
　　　晩自東郭回留一二逰侣<lb/>
鄉心迢逓宦情㣲吏散尋幽竟落暉林下草腥巢鷺宿<lb/>
<pb n="KR4c0079_WYG_001-11b"/>
洞前雲濕雨龍歸鐘隨野艇回孤棹鼔絶山城掩半扉<lb/>
今夜西齋好風月一瓢春酒莫相違<lb/>
　　　與鄭秀才叔姪㑹送楊秀才昆仲東歸<lb/>
書劒功遲白髪新異鄉仍送故鄉人阮公留客竹齋曉<lb/>
田氏到家荆樹春雪盡塞鴻南翥少風來胡馬北嘶頻<lb/>
洞庭烟月如終老誰是長楊諫獵臣<lb/>
　　　送郭秀才逰天台<hi>并序</hi>
余嘗與郭秀才同玩朱審畫天台山圗秀才因逰是山<lb/>
<pb n="KR4c0079_WYG_001-12a"/>
題詩贈别焉<lb/>
雲埋隂壑雪凝峰半壁天台已萬重人度碧溪疑輟棹<lb/>
僧歸蒼嶺似聞鐘暖眠鸂鶒晴灘草髙掛獼猴暮澗松<lb/>
曽約舊<hi>宋本作共</hi>逰今獨去赤城西面水溶溶<lb/>
　　　送張尊師歸洞庭<lb/>
能琴道士洞庭西風滿歸帆路不迷野<hi>宋本作對</hi>岸水花霜<lb/>
後淺傍簷山果雨來低杉松近晩移茶竈巖谷初寒蓋<lb/>
藥畦他日相思兩行字無人知處武陵溪<lb/>
<pb n="KR4c0079_WYG_001-12b"/>
　　　移攝太平寄前李明府<lb/>
病移<hi>一作多</hi>巖邑稱閒身何處風光貰酒頻溪栁遶門彭<lb/>
澤令野花連洞武陵人嬌歌自駐壺中景艶舞長留海<lb/>
上春早晩髙臺更同醉緑蘿如帳草如茵<lb/>
　　　再逰姑蘇玉芝觀<lb/>
髙梧一葉下秋初迢逓重廊舊<hi>一作來説</hi>寄居月過碧忩今<lb/>
夜酒雨昏紅壁去年書玉池露冷芙蓉淺瓊樹風髙<hi>一作</hi>
<hi>金井烟分</hi>薜荔踈明日掛帆<hi>一作從此扁舟</hi>更東去仙翁應笑為鱸<lb/>
<pb n="KR4c0079_WYG_001-13a"/>
魚<lb/>
　　　夜歸驛樓<lb/>
水晩雲秋山不窮自疑身在畫屏中孤舟移棹一江月<lb/>
髙閣巻簾千樹風忩下覆棊殘局在橘邊沽酒半壜空<lb/>
早炊香稻待鱸鱠南渚未明尋釣翁<lb/>
　　　題靈山寺行堅師院<lb/>
西巖一徑不通樵八十持杯未覺遥龍在石潭聞夜雨<lb/>
鴈移沙渚見秋潮經函露濕文多<hi>一作皆</hi>暗香印風吹字<lb/>
<pb n="KR4c0079_WYG_001-13b"/>
半<hi>一作欲</hi>銷應笑東歸又南去越山無路水迢迢<lb/>
　　　題韋長史山居<lb/>
一官唯買晝公堂但得身閒日自長琴曲少聲重勘譜<lb/>
藥丸多忌更尋方溪浮箬葉添盃緑泉遶松根助茗香<lb/>
明日鱖魚何處釣門前春水似滄浪<lb/>
　　　贈李伊闕<hi>并序</hi>
前伊闕李師晦侍御辭秩歸山過余所止醉圗二室于<lb/>
屋壁亦招隱之㫖也因而有贈焉<lb/>
<pb n="KR4c0079_WYG_001-14a"/>
桐履如飛不可尋一壺雙笈嶧陽琴舟横野渡寒風急<lb/>
門掩荒山夜雪深貧笑白駒無去意病慙黄鵠有歸心<lb/>
雲間二室勞君畫水墨蒼蒼半壁隂<lb/>
　　　重遊練湖懐舊<hi>并序</hi>
余嘗與故宋補闕次都秋夕逰練湖亭今復登賞愴然<lb/>
有感因賦是詩<lb/>
西風渺渺月連天同醉蘭舟未十年鵩鳥賦成人已沒<lb/>
嘉魚詩在世空傳榮枯盡寄浮雲外哀樂猶驚逝水前<lb/>
<pb n="KR4c0079_WYG_001-14b"/>
日暮長隄更回首一聲隣笛舊山川<hi>一作蟬續一聲蟬</hi>
　　　乗月棹舟送大厯寺靈聰上人不及<lb/>
萬峯秋盡百泉清舊鎻禪扉在赤城楓浦客來煙未散<lb/>
竹忩僧去月猶明杯浮野渡魚龍逺錫響空山虎豹驚<lb/>
一字不留何足訝白雲無路水無情<lb/>
　　　汴河亭<lb/>
廣陵花盛帝東遊先劈崑崙<hi>一作黄河</hi>一派流百二禁兵辭<lb/>
象闕三千宫女下龍舟凝雲鼓震星辰動拂浪旗<hi>宋本作旌</hi>
<pb n="KR4c0079_WYG_001-15a"/>
開日月浮四海義師歸有道迷樓還似<hi>一作何異</hi>景陽樓<lb/>
　　　村舍二首<lb/>
自剪青莎織雨衣南峰<hi>一作村</hi>烟火是柴扉莱<hi>一作山</hi>妻早<lb/>
報<hi>一作起</hi>蒸梨熟童子遥迎種豆歸魚下碧潭當鏡躍鳥<lb/>
還青嶂拂屏飛花時未免人來徃欲買嚴光舊釣磯<lb/>
尚平多慮<hi>宋本作累</hi>自歸<hi>一作/休</hi>難一日身閒<hi>一作深居</hi>一日安山<lb/>
徑有<hi>或作晩</hi>雲収獵網水門<hi>一作庭</hi>無月掛魚竿花間酒氣<lb/>
春風逺<hi>宋本作暖</hi>竹裏棊聲夜雨寒三頃水田秋更熟北忩<lb/>
<pb n="KR4c0079_WYG_001-15b"/>
誰拂舊塵冠<lb/>
　　　鄭秀才東歸憑逹家書<lb/>
欲寄家書少客過閉門心逺洞庭波兩巖花落夜風急<lb/>
一逕草荒春雨多愁泛楚江吟浩渺憶歸吳岫夢嵯峨<lb/>
貧居不問應知處溪上閒船<hi>一作扁舟</hi>繫緑蘿<lb/>
　　　傷湖州李郎中<lb/>
政成身沒共興哀鄉路兵戈旅櫬回城上暮雲凝鼓角<lb/>
海邉春草閉池臺經年未𦵏佳人散昨夜因齋故吏來<lb/>
<pb n="KR4c0079_WYG_001-16a"/>
南北相逢皆掩泣<hi>一作欲過洞庭還倚棹</hi>白蘋洲暖一<hi>一作百</hi>花開<lb/>
　　　和友人送僧歸桂州靈巖寺<lb/>
楚客送僧歸桂陽海門帆勢極<hi>或作隔</hi>瀟湘碧雲千里暮<lb/>
愁合白雪一聲春思長栁絮擁堤添衲軟松花浮水注<lb/>
瓶香南宗長老㡬年别聞道半巖多影堂<lb/>
　　　淮隂阻風寄楚州韋中丞<lb/>
垂釣京江欲白頭江魚堪釣却西逰劉伶臺下稻花晩<lb/>
韓信廟前楓葉秋淮月未明先倚檻海雲初起更維舟<lb/>
<pb n="KR4c0079_WYG_001-16b"/>
河橋有酒無人醉獨上髙城望庾樓<lb/>
　　　途經敷水<lb/>
脩蛾顰翠倚柔桑遥謝春風白面郎五夜有情隨暮雨<lb/>
百年無節待秋霜重尋繡帶朱藤合更認羅裙碧草長<lb/>
何處野花何處水下峯流出一渠香<lb/>
　　　和人賀楊僕射致政<hi>并序</hi>
祠部楊員外以僕射楊公拜官致仕幕府賔僚及門生<lb/>
合燕申賀飲後書事因和呈<lb/>
<pb n="KR4c0079_WYG_001-17a"/>
蓮府<hi>一作魏闕</hi>公卿拜後塵手持優詔掛朱輪從軍幕下三<lb/>
千客聞禮庭中七十人飾<hi>或作錦</hi>帳麗詞推北巷畫堂清<lb/>
樂掩南隣豈同王謝山隂㑹空叙流杯醉<hi>一作向</hi>暮春<lb/>
　　　四皓廟<lb/>
桂香松暖廟門開獨瀉椒漿奠一杯秦法欲興鴻已去<lb/>
漢儲將廢鳯還來紫芝翳翳多青草白石蒼蒼半緑苔<lb/>
山下驛塵南竄路不知冠蓋㡬人回<lb/>
　　　鶴林寺中秋夜玩月<lb/>
<pb n="KR4c0079_WYG_001-17b"/>
待月東林月正圎廣庭無樹草無煙中秋雲盡出滄海<lb/>
半夜露寒當碧天輪彩漸移金殿外鏡光猶掛玉樓前<lb/>
莫辭逹曙殷勤望一墮西巖又隔年<lb/>
　　　南海府罷歸京口經大庾嶺贈張明府<lb/>
樓船旌斾極天涯一劒從軍兩鬢華回日眼明河畔草<lb/>
<hi>宋本一作栁</hi>去時腸斷嶺頭花陶詩盡寫行過縣張賦初成<lb/>
卧到家官滿知君有歸處姑蘇臺上<hi>一作吴王宫殿</hi>舊煙霞<lb/>
　　　題衛將軍廟<hi>并序</hi>
<pb n="KR4c0079_WYG_001-18a"/>
將軍名逖陽羡人少習詩書學弓劒有武略二十七逰<lb/>
并汾間遇神堯皇帝始建義旗逖以勇藝進備行列洎<lb/>
擒竇建徳逖時挾鎗劒前突後翼大宗顧而竒之天下<lb/>
既定録其功拜將軍宿衛以母老且病乞歸侍殘年辭<lb/>
㫖哀激詔許之既而以孝敬睦閨門以然信居鄉里及<lb/>
卒邑人懐其賢廟於荆溪之湄以平生弓甲懸東西廡下歳<lb/>
時祠祭頗福其土焉文士王敖撰碑辭實詳備惜乎國<lb/>
史缺書其人因題是詩于廟壁<lb/>
<pb n="KR4c0079_WYG_001-18b"/>
武牢闗下䕶龍旗挾槊<hi>一作㦸</hi>彎弓馬上飛漢業未興王<lb/>
覇在秦軍纔㪚魯連歸墳穿大澤埋金劒廟枕長溪掛<lb/>
鐵衣欲奠<hi>一作弔</hi>忠魂何處問葦花楓葉雨霏霏<lb/>
　　　訪别韋隱居不值<hi>并序</hi>
余行至雙巖溪訪韋隱居巳榜舟詣開元寺水閣見送<lb/>
棹回巳晩因題是詩留别<lb/>
犬吠雙巖碧樹間主人朝出半開闗湯師閣上留詩别<lb/>
杜叟橋邉載酒還櫟塢炭煙晴過嶺蓼村漁火<hi>一作父</hi>夜<lb/>
<pb n="KR4c0079_WYG_001-19a"/>
移灣故鄉蕪沒兵戈後憑向溪南買一山<lb/>
　　　送前東陽于明府由鄂渚歸故林<lb/>
結束征車換黒貂㶚西風雨正瀟瀟茂陵久病書千巻<lb/>
彭澤初歸酒一瓢帆背夕陽湓水濶棹經滄海甑山遥<lb/>
殷勤為謝南溪客白首螢忩未<hi>一作篳門誰</hi>見招<lb/>
　　　聽歌鷓鴣辭<hi>并序</hi>
余過陜州夜讌將罷妓人善歌鷓鴣者詞調清怨徃徃<lb/>
在耳因題是詩<lb/>
<pb n="KR4c0079_WYG_001-19b"/>
南國多情多艶詞鷓鴣清怨遶梁飛甘棠城上客先醉<lb/>
苦竹嶺頭人未歸響轉碧霄雲駐影曲終清漏月沉暉<lb/>
山行水宿不知逺猶夢玉釵金縷衣<lb/>
　　　寄題華巖韋秀才院<lb/>
三面樓臺百丈峰西巖髙枕樹重重晴攀翠竹<hi>一作葉</hi>題<lb/>
詩滑秋摘黄花釀酒濃山殿日斜喧鳥雀石潭波靜<hi>宋本</hi>
<hi>作動</hi>戲魚龍今來故國遥相憶月照千山半夜鐘<lb/>
　　　戲代李協律松江有贈<lb/>
<pb n="KR4c0079_WYG_001-20a"/>
蜀客操琴吳女歌明珠十斛是天河霜凝薜荔怯秋樹<lb/>
露滴芙蓉愁晩波蘭浦逺鄉應解佩栁隄殘月未鳴珂<lb/>
西樓沉醉不知散潮落洞庭洲渚多<lb/>
　　　送黄隱居歸南海<lb/>
瘴霧南邉久寄家海中來徃信流槎林藏<graphic n="KR1757" url="https://raw.githubusercontent.com/kanripo/KR-Gaiji/master/images/KR1757.png" mimeType="image/png"/>
                    <hi>音弗</hi>
                    <graphic n="KR1757" url="https://raw.githubusercontent.com/kanripo/KR-Gaiji/master/images/KR1757.png" mimeType="image/png"/>多殘<lb/>
笋樹過猩猩少落花深洞有雲龍蛻骨半巖無草象生<lb/>
牙知君愛宿層峰頂坐到三更見日華<lb/>
　　　朝臺送客有懐<lb/>
<pb n="KR4c0079_WYG_001-20b"/>
趙佗西拜巳登壇馬援南征土宇寛越國舊無唐印綬<lb/>
蠻鄉今有漢衣冠江雲帶日秋應熱海雨隨風夏亦寒<lb/>
嶺北歸人莫回首蓼花楓葉萬重灘<lb/>
　　　自楞伽寺晨起汎舟道中有懐<lb/>
碧樹蒼蒼茂苑東佳期迢逓路何窮一聲山鳥曙雲外<lb/>
萬㸃水螢秋草中門掩竹齋㣲有月棹移蘭渚淡無風<lb/>
欲知此路堪惆悵菱葉蓼花連故宫<lb/>
　　　十二月拜起居表回<lb/>
<pb n="KR4c0079_WYG_001-21a"/>
一章西奏拜仙曹回首<hi>宋本作焉</hi>天津北望勞寒水欲春氷<lb/>
彩薄曉山初霽雪峰髙樓形向日攅飛鳯宫勢凌波壓<lb/>
斷鰲空鎖烟霞絶廵幸周人誰識鬱金袍<lb/>
　　　觀章中丞夜按歌舞<lb/>
夜按雙娃禁曲新東西簫鼓接雲<hi>一作華</hi>津舞衫未换紅<lb/>
鉛濕歌扇初移翠黛顰彩檻燭烟光吐日畫屏香霧暖<lb/>
凝春西樓月在襄王醉十二山髙不見人<lb/>
　　　重逰飛泉觀題故梁道士宿龍池<lb/>
<pb n="KR4c0079_WYG_001-21b"/>
西巖泉落水容寛靈物蜿蜒黒處蟠松葉正秋琴韻響<lb/>
菱花初曉鏡光寒雲開星月浮山殿雨過風雷繞石壇<lb/>
仙客不歸龍亦去稻畦長滿此池乾<lb/>
　　　下第貽友人<lb/>
身在闗西家洞庭夜寒歌苦燭<hi>一作孤燭夜</hi>熒熒人心髙下<lb/>
月中桂客思徃來波上萍馬氏識君眉最白阮公留我<lb/>
眼長青花前失意共寥落莫遣東風吹酒醒<lb/>
　　　晩登龍門驛樓<lb/>
<pb n="KR4c0079_WYG_001-22a"/>
魚龍多處鑿門開萬古人知夏禹材青嶂逺分從地斷<lb/>
洪流髙瀉自天來風雲有路皆燒尾波浪無程盡曝腮<lb/>
心感膺門身過此晩山秋樹獨徘徊<lb/>
　　　韶州韶陽樓夜讌<lb/>
待月西樓捲翠羅玉杯瑶瑟近星河簾前碧樹窮秋密<lb/>
忩外青山薄暮多鸜鵒未知狂客醉鷓鴣先譲美人歌<lb/>
使君莫惜通宵飲刀筆初從馬伏波<lb/>
　　　聞韶州李相公移<hi>宋本有拜字</hi>郴州因寄<lb/>
<pb n="KR4c0079_WYG_001-22b"/>
詔移丞相木蘭舟桂水潺湲嶺北流青漢夢歸雙闕曙<lb/>
白雲吟過五湖秋恩回玉扆人先喜道在金縢世不憂<lb/>
聞説公卿盡南望甘棠花暖鳯池頭<lb/>
　　　游江令舊宅<lb/>
身沒南朝宅巳荒邑人猶賞舊風光芹根生葉石池淺<lb/>
桐樹落花金井香帶暖山蜂巢畫閣欲隂溪燕集書堂<lb/>
閒愁此地更西望<hi>一作回首</hi>潮浸臺城春草長<lb/>
　　　㶚上逢元處士東歸<lb/>
<pb n="KR4c0079_WYG_001-23a"/>
瘦馬頻嘶㶚水寒㶚南髙處望長安何人更結王生襪<lb/>
此客虗彈貢氏冠江上蟹螯沙渺渺塢中蝸殻雪漫漫<lb/>
舊交已變<hi>一作盡</hi>新知少却伴漁郎<hi>宋本作師</hi>把釣竿<lb/>
　　　别張秀才<hi>并序</hi>
余與張秀才同出闗至陜府余取南道至<hi>宋本作止</hi>洛下張<lb/>
由北路抵江東因幕中餞讌遂賦詩以别<lb/>
不知何計冩離憂萬里山川半舊遊風捲暮沙和雪起<lb/>
日融春水帶氷流凌晨客淚分東郭竟夕鄉心共北樓<lb/>
<pb n="KR4c0079_WYG_001-23b"/>
青桂一枝年少事莫因鱸鱠渉窮秋<lb/>
　　　别表兄軍倅<hi>並序</hi>
余祇命南海至廬陵逢表兄軍倅奉使淮海别後却寄<lb/>
是詩<lb/>
盧橘花香拂釣磯佳人猶舞越羅衣三洲水淺魚來少<lb/>
五嶺山髙鴈到稀客路晚依紅樹宿鄉闗朝望白雲歸<lb/>
交親不念征南吏<hi>一作客</hi>昨夜風帆去似飛<lb/>
　　　題蘇州虎丘寺僧院<lb/>
<pb n="KR4c0079_WYG_001-24a"/>
暫引寒泉濯逺塵此生多是異鄉人荆溪夜雨花開疾<lb/>
吳苑秋風月滿頻萬里髙低門外路百年榮辱夢中身<lb/>
世間誰似西林客一卧煙霞四十春<lb/>
　　　酬郭少府先奉使廵澇見寄兼呈裴明府<lb/>
載書㩦榼别池龍十副<hi>宋本作幅</hi>輕帆處處通謝眺宅荒山<lb/>
翠裏王敦城古月明中江村夜漲浮天水澤國秋生動<lb/>
地風飽食鱸<hi>一作鱠</hi>魚榜歸檝待君琴酒醉陶公<lb/>
　　　出永通門經李氏莊<lb/>
<pb n="KR4c0079_WYG_001-24b"/>
飛軒危檻百花堂朝讌歌鐘暮巳荒中散獄成琴自怨<lb/>
歩兵厨廢酒猶香風池宿鳥喧朱閣雨砌秋螢拂畫梁<lb/>
力保山河家又慶祗應中令敵汾陽<lb/>
　　　漢水傷稼<hi>并序</hi>
此郡雖自夏無雨江邉多稼<hi>宋本作穡</hi>油然可觀秋八月天<lb/>
清日朗漢水泛濫<hi>宋本作溢</hi>人實為灾軫念疲羸因賦四韻<lb/>
西北樓開四望通殘霞成綺月懸弓江村夜漲浮天水<lb/>
澤國秋生動地風髙下緑苗千頃盡新陳紅粟萬箱<hi>一作</hi>
<pb n="KR4c0079_WYG_001-25a"/>
<hi>厫</hi>空才㣲分薄憂何益却欲回心學釣翁<lb/>
　　　送王總下第歸丹陽<lb/>
秦樓心斷楚江湄繫馬春風酒一巵汴水月明東下疾<lb/>
練塘花發北來遲青蕪定沒安貧處黄葉應催獻賦詩<lb/>
<hi>宋本作時</hi>馮寄家書為<hi>一作問</hi>回報舊居還有故人知<lb/>
　　　南陽道中<lb/>
日斜孤館傍村行野店髙低帶古城籬下曉花齋後落<lb/>
井邉秋葉社前生飢烏索哺隨雛叫乳㹀慵歸望犢鳴<lb/>
<pb n="KR4c0079_WYG_001-25b"/>
荒草連天風動<hi>宋本作墮</hi>地不知誰學武侯耕<lb/>
　　　破北虜太和公主歸宫闕<lb/>
毳幕承秋極斷蓬飄颻一劒黒山空匃奴北走荒秦壘<lb/>
貴主西還盛漢宫定是廟謨傾種落必知邉宼畏驍雄<lb/>
恩沾殘類從歸去莫使<hi>宋本作遣</hi>華人雜犬戎<lb/>
　　　李定言自殿院銜命歸闕拜員外郎俄遷右史<lb/>
　　　因寄<lb/>
白筆南征變二毛越山愁瘴海驚濤纔歸龍尾含雞舌<lb/>
<pb n="KR4c0079_WYG_001-26a"/>
更立螭頭運<hi>一作吮</hi>兎毫閶闔欲開宫漏盡冕旒初坐御<lb/>
香髙吳中舊侣<hi>一作友</hi>君先貴曽憶王祥與佩刀<lb/>
　　　早秋韶陽夜雨<lb/>
宋玉含悽夢亦驚芙蓉山響一猿聲隂雲迎<hi>一作凝</hi>雨枕<lb/>
先潤夜電引雷忩暫明暗惜水花飄廣檻逺愁風葉下<lb/>
髙城西歸萬里未千里應到故園春草生<lb/>
　　　將為南行陪尚書崔公宴海榴堂<lb/>
朝讌華堂暮未休㡬人偏得謝公留風傳鼔角霜侵㦸<lb/>
<pb n="KR4c0079_WYG_001-26b"/>
雲捲笙歌月上樓賔館盡開徐穉<hi>宋本作孺</hi>榻客帆空戀李<lb/>
膺舟謾誇書劒無歸處水逺山長歩歩愁<lb/>
　　　贈王山人<lb/>
貰酒㩦琴訪我頻始知城市有閒人君臣藥在寧憂病<lb/>
子母錢成豈患貧年老<hi>宋本作長</hi>每勞推甲子夜寒初共守<lb/>
庚申近來聞説燒丹處玉洞桃花萬樹春<lb/>
　　　宣城崔大夫召聨句偶疾不獲赴因獻<lb/>
心慕知音命自拘畫堂聞欲試吹竽茂陵罷酒慙中聖<lb/>
<pb n="KR4c0079_WYG_001-27a"/>
漳浦題詩怯大巫鬐鬛㡬年傷在藻羽毛終日羡棲梧<lb/>
還愁旅棹空歸去楓葉荷花釣五湖<lb/>
　　　贈鄭處士<lb/>
道傍年少莫矜誇心在重霄鬢未華楊子可曽過北里<lb/>
魯人何必敬東家寒雲曉散千峰雪暖雨晴開一徑花<lb/>
且賣湖田釀春酒與君書劒是生涯<lb/>
　　　元正<lb/>
髙揭雞竿闢帝閽祥風㣲暖瑞雲屯千官共削姦臣跡<lb/>
<pb n="KR4c0079_WYG_001-27b"/>
萬國初銜聖主恩宫殿雪華齊紫閣闗河春色到青門<lb/>
華夷一軌人方泰莫學論兵誤至尊<lb/>
　　　登尉佗樓<lb/>
劉項持兵鹿未窮自乗黄屋島夷中南來作尉任囂力<lb/>
北向稱臣陸賈功簫鼔尚陳<hi>宋本作存</hi>今世廟旌旗猶鎖<hi>宋本</hi>
<hi>作鎮</hi>昔時宫越人未必知虞舜一奏薫絃萬古風<lb/>
　　　韶州驛樓宴罷<lb/>
簷外千帆背夕陽歸心杳杳鬢蒼蒼嶺猿羣宿夜山靜<lb/>
<pb n="KR4c0079_WYG_001-28a"/>
沙鳥獨飛秋水涼露墮桂花棊局濕風吹荷葉酒瓶香<lb/>
主人不醉下樓去月在南軒更漏長<lb/>
　　　和淮南王相公與賔僚同㳺𤓰洲别業題舊<hi>宋本</hi>
　　　<hi>有書字</hi>齋<lb/>
碧油紅斾想青衿積雪忩前盡日吟巢鶴去時雲樹老<lb/>
卧龍歸處石潭深道傍苦李猶垂實城外甘棠巳布隂<lb/>
賔御莫辭巖下醉武丁髙枕待為霖<lb/>
　　　送盧先軰自衡岳赴復州嘉禮二首<lb/>
<pb n="KR4c0079_WYG_001-28b"/>
名振金閨歩玉京暫留滄海見髙情衆花盡處松千尺<lb/>
羣鳥喧時鶴一聲朱閣簟涼踈雨過碧溪船動早潮生<lb/>
離心不異西江水直送征帆萬里行<lb/>
湖南詩客海中行鵬翅垂雲不自矜秋水靜磨金鏡土<lb/>
夜風寒結玉壺氷萬重嶺嶠辭衡岳千里山陂問竟陵<lb/>
醉倚西樓人已逺栁溪無浪月澄澄<lb/>
　　　哭楊攀處士<lb/>
先生憂道樂清貧白髮終為不仕身嵇阮沒來無酒客<lb/>
<pb n="KR4c0079_WYG_001-29a"/>
應劉亡後少詩人山前月照孤墳曉溪上花開舊宅春<lb/>
昨夜回舟更惆悵至今鐘磬滿南隣<lb/>
　　　宿望亭館寄蘓州一二同志<lb/>
候館人稀夜自<hi>一作更</hi>長姑蘇人逺樹蒼蒼江湖水落髙<lb/>
樓迥河漢秋歸廣簟涼月轉碧梧移鵲影露低紅葉濕<lb/>
螢光西園詩侣應多思莫醉笙歌掩畫堂<lb/>
　　　盧山人自巴蜀由湘潭歸茅山因贈<lb/>
太乙靈方鍊紫荷紫荷飛盡髪皤皤猿啼巫峽曉雲薄<lb/>
<pb n="KR4c0079_WYG_001-29b"/>
鴈宿洞庭秋月多導引豈如桃葉舞歩虗寧比竹枝歌<lb/>
華陽舊隱莫歸去水沒芝田生緑莎<lb/>
　　　潁州從事西湖亭讌餞<lb/>
西湖清讌不知回一曲離歌酒一杯城帶夕陽聞鼓角<lb/>
寺臨秋水見樓臺蘭堂客散蟬猶噪桂檝人稀鳥自來<lb/>
獨想征車過鞏洛此中霜菊遶潭開<lb/>
　　　𤓰州留别李詡<lb/>
泣玉三年一見君白衣憔悴更離羣楊隄惜别春潮晩<lb/>
<pb n="KR4c0079_WYG_001-30a"/>
花榭留歡夜漏分孤館宿時風帶雨逺帆歸處水連雲<lb/>
悲歌曲盡莫重奏心遶闗河不忍聞<lb/>
　　　余謝病東歸王秀才見寄今潘秀才南棹奉酬<lb/>
酷似牢之玉不如落星山下白雲居春耕旋搆金門客<lb/>
夜學兼脩玉府書風掃碧雲迎鷙鳥水還滄海養嘉魚<lb/>
莫將年少輕時節王氏家風在石渠<lb/>
　　　獻韶陽相國崔公<lb/>
一匱為功極九層康莊猶自劒<hi>一作獨</hi>稜稜舟回北渚經<lb/>
<pb n="KR4c0079_WYG_001-30b"/>
年泊門接東山盡日登萬國已聞傳玉璽百官猶望啟<lb/>
金縢賢良㑹致唐虞世獨倚江樓笑范増<lb/>
　　　郡齋夜坐寄舊鄉二姪<lb/>
千官奉職衮龍垂旅卧淮陽鬢日<hi>宋本一作已</hi>衰三月巳乖<lb/>
棠樹政二年空負竹林期樓侵白浪風來逺城抱丹巖<lb/>
日到遲長欲掛帆君莫笑越禽花晩夢南枝<lb/>
　　　病間寄郡中文士<lb/>
盧橘含花處處香老人依舊卧清漳心同客舍驚秋早<lb/>
<pb n="KR4c0079_WYG_001-31a"/>
跡似僧齋厭夜長風巻翠簾琴自響雨凝朱閣簟先涼<lb/>
明朝欲醉文中彦猶覺吟聲帶越鄉<lb/>
　　　賀少師相公致政<hi>并序</hi>
少師相公未及懸車之年<hi>宋本有二表二字</hi>乞罷將相徴于近<lb/>
代更無比肩余受恩門館竊抒長句寄獻<lb/>
六十懸車自古稀我公年少獨忘機門臨二室留侯隱<lb/>
棹倚三川越相歸不擬優游同陸賈已回清白遺胡威<lb/>
龍城鳯沼棠隂在只恐歸<hi>宋本作𡨕</hi>鴻更北飛<lb/>
<pb n="KR4c0079_WYG_001-31b"/>
　　　題崔處士山居<lb/>
坐窮今古掩書堂二頃湖田一半荒荆樹有花兄弟樂<lb/>
橘林無實子孫忙龍歸曉洞雲猶濕麝過春山草自香<lb/>
向夜欲歸心萬里故園松月更蒼蒼<lb/>
　　　疾<hi>宋本作病</hi>後與郡中羣公讌李秀才<lb/>
强留嘉客讌王孫巖上餘花落酒樽書院欲開蟲<hi>宋本作塵</hi>
網户訟庭猶掩雀羅門耳虗盡日疑琴癖眼暗經秋覺<lb/>
鏡昏莫引劉安倚西檻夜來紅葉下江村<lb/>
<pb n="KR4c0079_WYG_001-32a"/>
　　　晨起白雲樓寄龍興江準上人兼呈竇秀才<hi>秀才</hi>
　　　<hi>方自竟陵回</hi>
茲樓今是望鄉臺鄉信全稀曉鴈哀山翠萬重當檻出<lb/>
水華千里抱城來東巖月在僧初起南浦花殘客巳回<lb/>
欲弔靈均能去否秋風還有木蘭開<lb/>
　　　讌餞李員外<hi>并序</hi>
李羣之員外從事荆南尚書楊公詔徵赴闕俄為淮南<lb/>
相國杜公辟命自漢上舟行至此郡于雲樓讌罷解纜<lb/>
<pb n="KR4c0079_WYG_001-32b"/>
阻風却回因贈<lb/>
病守江城眼暫開昔年吳越共銜盃膺舟出鎮虗陳榻<lb/>
鄭履還京下隗臺雲葉漸低朱閣掩浪花初起畫檣回<lb/>
心期解印同君醉九曲池西望月來<lb/>
　　　詶錢汝州<hi>並序</hi>
汝州錢中丞以渾赴郢城見寄佳什恩憐過等寵飾逾<lb/>
深雖吟詠忘疲實楷模不及輙率荒淺依韻獻詶<lb/>
白雪多隨漢水流漫勞旌斾晩悠悠笙歌暗寫終年恨<lb/>
<pb n="KR4c0079_WYG_001-33a"/>
臺榭潜消盡日憂鳥散落花人自醉馬嘶芳草客先愁<lb/>
怪來雅韻清無敵三十六峯當庾樓<lb/>
　　　將歸姑蘇南樓餞送李明府<lb/>
無處登臨<hi>一作樓</hi>不繫情一憑<hi>一作瓶</hi>春酒醉髙城暫移羅<lb/>
綺見山色才駐管絃聞水聲花落西亭添别夢<hi>一作恨</hi>栁<lb/>
隂南浦促歸程前期迢逓今宵短更倚朱欄待月明<lb/>
　　　和浙西從事劉三復送僧南歸<lb/>
楚客送僧歸故鄉海門帆勢極瀟湘碧雲千里暮愁合<lb/>
<pb n="KR4c0079_WYG_001-33b"/>
白雪一聲春思長開院草花平講席繞龕藤葉蓋禪床<lb/>
憐師不得隨師去已戴儒冠事素王<hi>前半與和友人送僧歸桂州靈巖寺詩同</hi>
　　　送上元王明府赴任<lb/>
莫言名重懶驅雞六代江山碧海西日照蒹葭明楚塞<lb/>
煙分楊栁見隋隄荒城樹暗沈書浦舊宅花連罨畫溪<lb/>
官滿定知歸未得九重霄漢有丹梯<lb/>
　　　送沈卓少府任江都<hi>或作趙嘏詩</hi>
煬帝都城春水邉笙歌夜上木蘭船三千宫女自<hi>一作日</hi>
<pb n="KR4c0079_WYG_001-34a"/>
塗地十萬人家如洞天艷艷花枝官舍晩重重雲影寺<lb/>
墻連少年作尉須兢慎莫向樓前墜<hi>宋本作墮</hi>馬鞭<lb/>
　　　酬邢杜二員外<hi>并序</hi>
新安邢員外懐洛下舊居新定杜員外思闗中故里<hi>宋本</hi>
<hi>有各䝉緘示因寄一詩以酬十字</hi>
雪帶東風拂畫屏客星懸處聚文星未歸嵩嶺暮雲碧<lb/>
久别杜陵春草青熊軾並驅因<hi>宋本作同</hi>雀噪隼旟齊駐是<lb/>
鴻冥豈知京洛舊親友夢繞潺湲江上亭<lb/>
<pb n="KR4c0079_WYG_001-34b"/>
　　　經故丁補闕郊居<lb/>
死酬知巳道終全波暖孤氷且自堅鵩上承塵纔一日<lb/>
鶴歸華表巳千年風吹藥蔓迷樵徑雨暗蘆花失釣船<lb/>
四尺孤墳何處是闔閭城外草連天<lb/>
　　　陪宣城大夫崔公汎後池兼北樓讌二首<lb/>
陪汎芳池醉北樓水花繁艷照膺舟亭臺隂合樹初晝<lb/>
絃管韻髙山欲秋皆賀虢巖終選傅自傷燕谷未逢鄒<lb/>
昔時恩遇今能否一尉滄洲巳白頭<lb/>
<pb n="KR4c0079_WYG_001-35a"/>
江上西來共鳥飛翦荷浮泛似輕肥王珣作簿公曽喜<lb/>
劉表為邦客盡依雲外軒忩通早景風前簫鼓送殘<hi>宋本</hi>
<hi>作斜</hi>暉宛陵行樂金陵住遥對家山未憶歸<lb/>
　　　留别趙端公<hi>并序</hi>
余行次鍾陵府中諸公宴餞趙端公曉赴郡齋宿約予<lb/>
來且整棹因留别<lb/>
海門征棹越龍瀧暫寄華筵倒玉缸簫鼓散時逢夜雨<lb/>
綺羅分處下秋江孤帆巳過滕王閣髙榻留眠謝守忩<lb/>
<pb n="KR4c0079_WYG_001-35b"/>
却願煙波阻風雪待君同拜碧油幢<lb/>
　　　寄陽陵處士<lb/>
舊隱青山紫桂隂一書迢逓寄歸心謝公樓上晩花盛<lb/>
揚子宅前春草深吳岫雨來溪鳥浴楚江雲暗嶺猿吟<lb/>
野人寧憶滄洲畔<hi>宋本一作伴</hi>㑹待吹噓定至音<lb/>
　　　與張道士同訪李隱居不遇<lb/>
千巖萬壑獨擕琴知在陵<hi>一作龍</hi>陽不可尋去轍巳平秋<lb/>
草遍空<hi>一作寒</hi>齋長掩暮雲深霜寒橡栗留<hi>一作霜嚴枳橘供</hi>山<lb/>
<pb n="KR4c0079_WYG_001-36a"/>
鼠月冷菰蒲散水禽惟有西隣<hi>宋本作林</hi>張仲蔚坐來同愴<lb/>
别離心<lb/>
　　　聞州中有讌寄崔大夫兼簡邢羣評事<lb/>
簫鼔<hi>宋本作管</hi>筵開列翠娥玉杯金液耀金波池邉雨過飄<lb/>
帷幕海上風來動綺羅顔子巷深青草遍庾君樓迥碧<lb/>
山多甘心不及同年友卧聽行雲一曲歌<lb/>
　　　寄殷堯籓秀才<lb/>
十載功名翰墨林為從知巳信浮沉青山有雪諳松性<lb/>
<pb n="KR4c0079_WYG_001-36b"/>
碧落無雲稱鶴心帶月獨歸蕭寺逺玩花頻醉庾樓深<lb/>
思君一見如瓊樹空把新詩盡日吟<lb/>
　　　贈河東虞押衙二首<hi>永興公孫亦善書</hi>
長劒髙歌換素衣君恩未報不言歸舊精<hi>一作工</hi>鳥篆諳<lb/>
書體新授龍韜識戰機萬里徃來征馬瘦十年離别故<lb/>
人稀平生志氣何人見空上西樓望落暉<lb/>
吳門風水各萍流月滿花開嬾獨遊萬里山川分曉夢<lb/>
四隣歌管送春愁昔年顧我長青眼今日逢君盡白頭<lb/>
<pb n="KR4c0079_WYG_001-37a"/>
莫向樽前更惆悵古來投筆總封侯<lb/>
　　　陵陽春日寄汝洛舊游<lb/>
百年身世似飄蓬澤國移家疊嶂中萬里緑<hi>一作頃碧</hi>波魚<lb/>
戀釣九重青漢鶴愁籠西池水冷春巖雪南浦<hi>一作陌</hi>花<lb/>
香曉樹風縱有<hi>一作酌</hi>芳樽心不醉故人多在洛城東<lb/>
　　　酬杜補闕初春雨中泛舟次横江喜裴郎中相<lb/>
　　　迎見寄<lb/>
江館維舟為庾公暖波㣲渌雨濛濛紅橋迤邐春巖下<lb/>
<pb n="KR4c0079_WYG_001-37b"/>
朱斾聨翩曉樹中栁滴圎波生細浪梅含香艶吐輕風<lb/>
郢歌莫問青山吏<hi>一作客</hi>魚在深池鳥在籠<lb/>
　　　送張厚浙東脩謁<lb/>
涼露清蟬栁泊空故人遥指浙江東青山有雪松當澗<lb/>
碧落無雲鶴出籠齊唱離歌愁晩月獨看征棹怨秋風<lb/>
定知洛下聲名士共説膺門得孔融<lb/>
　　　酬副使鄭端公見寄<lb/>
一日髙名遍九州𤣥珠仍向道中求郢中白雪慙新唱<lb/>
<pb n="KR4c0079_WYG_001-38a"/>
塗上青山憶舊遊<hi>端公頃在當塗縣青山别墅肄業予嘗守邑因沐見知也</hi>笙磬有<lb/>
文終易别珠璣無價竟難酬栁營迢逓江風濶夜夜孤<lb/>
吟月下樓<lb/>
　　　酬綿州于中丞使君見寄<lb/>
故人書信越褒斜新意雖多舊約賖皆就一麾先去國<lb/>
共謀三徑未還家荆巫夜隔巴西月鄢郢春連漢上花<lb/>
半月離居猶悵望可堪垂白各天涯<lb/>
　　　春早郡樓書事寄呈府中羣公<lb/>
<pb n="KR4c0079_WYG_001-38b"/>
兩鬢垂絲髪半霜石城孤夢繞襄陽鴛鴻幕裏蓮披檻<lb/>
虎豹營中栁拂牆畫舸欲行春水急翠簾初巻暮山長<lb/>
峴亭風起花千片流入南湖盡日香<lb/>
　　　元處士自洛歸宛陵山居見示詹事相公餞行<lb/>
　　　之什因贈<lb/>
紫霄峰下絶韋編舊隱相如結襪前<hi>元君舊隱廬山學易常為相國師服</hi>
月落尚留東閣醉風髙還憶北忩眠江城夜别瀟瀟雨<lb/>
山檻晴歸漠漠煙一頃豆花三頃竹想應<hi>宋本作因</hi>抛却釣<lb/>
<pb n="KR4c0079_WYG_001-39a"/>
魚船<lb/>
　　　送元晝上人歸蘇州兼寄張厚二首<lb/>
自卜閒居荆水幽<hi>一作頭</hi>感時相<hi>宋本作傷</hi>别思悠悠一樽酒<lb/>
盡青山暮千<hi>一作萬</hi>里書回碧樹秋深巷久貧知<hi>一作長</hi>寂<lb/>
寞小詩多病尚<hi>一作也</hi>風流晝公此去應相問為説沾巾<lb/>
<hi>一作衣</hi>憶舊游<lb/>
二年無事客吳鄉南陌春園碧草長共醉八門回畫舸<lb/>
獨還三徑掩書堂前山雨過池塘滿小院秋歸枕簟涼<lb/>
<pb n="KR4c0079_WYG_001-39b"/>
經歳别離心自苦何堪黄葉落清漳<lb/>
　　　送陸拾遺東歸<lb/>
獨振儒風<hi>一作負才名</hi>遇盛時紫泥初出<hi>一作/降</hi>世人知文<hi>一作</hi>
<hi>封</hi>章報主非無意書劒還家素有期秋寺卧雲移棹晩<lb/>
暮江<hi>一作天</hi>乗月落帆遲東歸自是縁清興莫比商山詠<lb/>
紫芝<lb/>
　　　湖<hi>宋本作湘</hi>南徐明府予之南隣久不還家因題林<lb/>
　　　館<lb/>
<pb n="KR4c0079_WYG_001-40a"/>
湘南官滿不歸來髙閣經年掩緑苔魚溢池塘秋雨過<lb/>
鳥還洲島暮雲回階前石穩棋終局忩外山髙酒滿杯<lb/>
借問先生在何處一籬踈菊又花開<lb/>
　　　酬和杜侍御<hi>并序</hi>
河中杜侍御祇命本府自鍾陵舟抵漢上道出兹郡以<lb/>
某專使迎接先䝉雅什見貽竊慕清才輙酬和<lb/>
花時曽省杜陵遊聞下書帷不舉頭因過石城先訪戴<lb/>
欲朝金闕暫依劉征帆夜轉鸕鷀穴<hi>一作嶠</hi>騁騎春辭鸛<lb/>
<pb n="KR4c0079_WYG_001-40b"/>
雀樓正把新詩望南浦棹歌應是木蘭舟<lb/>
　　　酬河中杜侍御重寄<lb/>
五色如絲下碧空片帆還繞楚王宫文章巳變南山霧<lb/>
羽翼應摶北海風春雪預呈霜簡白曉霞先染繡衣紅<lb/>
十千沽酒留君醉莫道歸心似轉蓬<lb/>
　　　寄獻三川守劉公<hi>并序</hi>
余奉陪三川守劉公讌言嘗䝉詢訪行止因話一麾之<lb/>
任冀成三徑之謀特䝉俯鑒丹誠尋許慰薦屬移居履<lb/>
<pb n="KR4c0079_WYG_001-41a"/>
道卧疾彌旬輙抒二章寄獻<lb/>
三川歌頌徹咸秦十二樓前侍從臣休閉玉籠留鸑鷟<lb/>
早開金埓縱騏驎花深穉榻迎何客月在膺舟醉㡬人<lb/>
自笑<hi>一作歎</hi>東風過寒食茂陵寥落未知春<lb/>
半年三度轉蓬居錦帳心䦨羡隼旟老去自驚秦塞鴈<lb/>
病來先憶楚江魚長聞季氏千金諾更望劉公一紙書<lb/>
春雪未晴春酒貴莫教愁殺馬相如<lb/>
　　　送段覺之西蜀結婚<lb/>
<pb n="KR4c0079_WYG_001-41b"/>
詞賦名髙身不閒綵衣如錦度函闗鏡中鸞影羅威去<lb/>
劒外花歸衛玠還秋浪逺侵黄鶴嶺暮雲遥斷碧雞山<lb/>
此時人問西逰客心在重霄鬢欲斑<lb/>
　　　長慶寺遇常州阮秀才<lb/>
髙閣晴軒對一峰毗陵書客此相逢晩收紅葉題詩遍<lb/>
秋待黄花釀酒濃山館日斜喧鳥雀石潭波動戲魚龍<lb/>
上方有路應知處踈磬寒蟬樹㡬重<lb/>
　　　贈閑師<lb/>
<pb n="KR4c0079_WYG_001-42a"/>
近日髙僧更有誰宛陵山下遇閑師東林共許三乗學<lb/>
南國爭傳五字詩初到庾樓紅葉墜夜投蕭寺碧雲隨<lb/>
秋江莫惜題佳句正好磷磷見底時<lb/>
　　　東遊留别李叢秀才<lb/>
煩君沽酒且登樓罷唱離歌説逺遊文字豈勞諸子重<lb/>
風塵多幸故人憂數程山路長侵驛千里家書動隔秋<lb/>
起凭欄干各垂淚又驅羸馬向東州<lb/>
　　　竹林寺别友人<lb/>
<pb n="KR4c0079_WYG_001-42b"/>
騷人吟罷起鄉愁暗覺年華<hi>宋本作光</hi>似水流花滿謝城傷<lb/>
共折蟬鳴蕭寺喜同遊前山月落杉松曉深夜風清枕<lb/>
簟秋明日分襟又何處江南江北路悠悠<lb/>
　　　送武處士歸章洪山居<lb/>
形影無羣消息沉登聞三擊血沾襟皇綱一日開寃氣<lb/>
青史千年重壯心知<hi>宋本一作却</hi>望烏臺春樹老獨歸蝸舍<lb/>
暮雲深何時縱有徵書去雪滿重山不可尋<lb/>
　　　題義女亭<lb/>
<pb n="KR4c0079_WYG_001-43a"/>
身沒蘭閨道日明郭南尋得舊池亭詩人愁立暮山碧<lb/>
賈客怨離秋草青四望月沉疑掩鏡兩簷花動認收屏<lb/>
至今鄉里風猶在借問誰傳義女銘<lb/>
　　　吳門送振武李從事<lb/>
晩促離筵醉玉缸伊州一曲淚雙雙欲擕刀筆從新幕<lb/>
更宿煙霞别舊忩胡馬近秋侵紫塞吳帆乗月下清江<lb/>
嫖姚若許傳書檄坐築三城看受降<lb/>
　　　郊居春日有懐府中諸公并柬王兵曹<lb/>
<pb n="KR4c0079_WYG_001-43b"/>
欲學漁翁釣艇新濯纓猶惜九衢塵花前更謝依劉客<lb/>
雪後空懐訪戴人僧舍覆棊消白日市樓賖酒過青春<lb/>
一山桃杏<hi>宋本一作李</hi>同時發誰似東風不厭貧<lb/>
　　　同韋少尹傷故衛尉李少卿<lb/>
客醉更長樂未窮似知身世一宵空香車<hi>一作街</hi>寳馬嘶<lb/>
殘月暖閣佳人哭曉風未巻繡筵朱閣上巳開塵席畫<lb/>
堂中何須更賦山陽笛寒月沉西水向東<lb/>
　　　舟行早發廬陵郡郭寄滕郎中<lb/>
<pb n="KR4c0079_WYG_001-44a"/>
楚客停橈太守知露凝丹葉自秋悲<hi>宋本一作時</hi>蟹螯只恐<lb/>
相如渴鱸鱠應防曼倩飢風巻曙雲飄角逺雨昏寒浪<lb/>
掛帆遲離心更羡髙齋夕巫峽花深醉玉巵<lb/>
　　　聞邉將劉臯無辜受戮<lb/>
外監多假帝王尊威脅偏禆勢不存纔許誓心安玉壘<lb/>
已聞傳首動金門三千客裏寧無義五百人中必有恩<lb/>
却頼漢庭多烈士至今猶自伏蒲輪<lb/>
　　　送薛秀才南遊<lb/>
<pb n="KR4c0079_WYG_001-44b"/>
姑蘇城外栁<hi>宋本作草</hi>初凋同上江樓更寂寥遶壁舊塵風<lb/>
漠漠對忩寒竹雨瀟瀟憐君别路隨秋鴈盡我離觴任<lb/>
晩潮從此草𤣥應有處白雲青草一相招<lb/>
　　　夜歸孤山寺寄盧郎中<lb/>
青山有志路猶賖心在琴書自憶家醉别庾樓山色曉<lb/>
夜歸蕭寺月光斜落帆露濕回塘栁開院風驚滿地花<lb/>
他日此恩須報得莫言空愛舊煙霞<lb/>
　　　贈桐廬房明府先軰<lb/>
<pb n="KR4c0079_WYG_001-45a"/>
帝城春榜謫靈仙四海聲華二十年闕下書功無後軰<lb/>
巻中文字掩前賢官閒每喜江山靜道在寧憂雨露偏<lb/>
自笑小儒非一鶚亦趨門屏冀相憐<lb/>
　　　甘露寺感事貽同志<lb/>
雲蔽長安路更賖獨隨漁艇老天涯青山盡日尋黄絹<lb/>
滄海經年夢綘紗雪憤有期心自壯報恩無處髪先華<lb/>
東堂舊侣勤書劒同出膺門是一家<lb/>
　　　㳺溪夜回寄道𤣥上人<lb/>
<pb n="KR4c0079_WYG_001-45b"/>
南郭煙光異世間碧桃紅杏水潺潺猿來近嶺獼猴散<lb/>
魚下深潭翡翠閑猶阻晩風停桂檝欲乗春月訪松闗<lb/>
幾回䇿杖終難去洞口雲歸<hi>一作深</hi>不見山<lb/>
　　　客至<hi>或作趙嘏詩</hi>
得路逢津更俊才可憐鞍馬照春來殘花幾<hi>一作落</hi>日小<lb/>
齋閉大笑一聲幽抱開袖拂碧溪寒繚繞冠欹紅樹晩<lb/>
徘徊相逢少<hi>一作分</hi>别更堪恨何必秋風江上臺<lb/>
　　　經李給事舊居<lb/>
<pb n="KR4c0079_WYG_001-46a"/>
歸作儒翁出致君故山誰復有遺文漢庭使氣摧張禹<lb/>
楚國懐憂送范雲楓葉暗時迷舊宅芳<hi>一作茅</hi>花落處認<lb/>
荒坟朱絃一奏沈湘怨風起寒波日欲曛<lb/>
　　　新興道中<hi>此下三首宋本闕</hi>
芙蓉村歩失官金折獄無功不可尋初掛海帆逢歳暮<lb/>
却開山館值春深波渾未辨魚龍跡霧暗寧知蚌<graphic n="KR1748" url="https://raw.githubusercontent.com/kanripo/KR-Gaiji/master/images/KR1748.png" mimeType="image/png"/>心<lb/>
夜傍歸舟望漁火一溪風雨兩巖隂<lb/>
　　　下第有懐親友<hi>并序</hi>
<pb n="KR4c0079_WYG_001-46b"/>
余下第寓居杜陵親友間或登上第或遂閒居或抵湘<lb/>
沅或游鄜畤因抒長句<lb/>
萬山晴雪九衢塵何處風光寄夢頻花盛庾園擕酒客<lb/>
草深顔巷讀書人征帆又過湘南月旅館還悲渭北春<lb/>
無限别情多病後杜陵寥落在漳濵<lb/>
　　　中秋夕寄大梁劉尚書<lb/>
汴人迎拜洛人留虎豹旌旗擁碧油刁斗嚴更軍耳目<lb/>
戈鋋長控國咽喉栁營出號風生纛蓮幕題詩月上樓<lb/>
<pb n="KR4c0079_WYG_001-47a"/>
應念散郎千里外去年今夜醉蘭舟<lb/>
　　七言絶句二十六首<lb/>
　　　緱山廟<lb/>
王子求仙月滿臺玉簫清轉鶴徘徊曲終飛去不知處<lb/>
山下碧桃花自開<lb/>
　　　秋日<lb/>
琪樹西風華簟秋楚雲湘月憶同逰髙歌一曲掩明鏡<lb/>
昨日少年今白頭<lb/>
<pb n="KR4c0079_WYG_001-47b"/>
　　　寄桐江隱者<lb/>
潮去潮來洲渚春山花如繡草如茵嚴陵臺下桐江水<lb/>
解釣鱸魚能㡬人<lb/>
　　　送宋處士<lb/>
賣藥脩琴歸去遲山風吹落桂花時世間甲子須㬰過<lb/>
<hi>宋本作事</hi>逢着仙人<hi>宋本作翁</hi>莫看碁<lb/>
　　　聽吹鷓鴣<lb/>
金谷歌傳第一流鷓鴣清怨碧雲愁夜來省得曽聞處<lb/>
<pb n="KR4c0079_WYG_001-48a"/>
萬里月明湘水秋<lb/>
　　　秦樓曲<lb/>
秦女夢餘仙路遥月忩風簟夜迢迢伴郎翠鳯雙飛去<lb/>
三十六宫聞玉簫<lb/>
　　　學仙二首<lb/>
漢武迎仙紫禁秋玉笙瑶瑟祀崑丘年年望斷無消息<lb/>
空閉重城十二樓<lb/>
心期仙訣意無窮彩畫雲車起夀宫聞有三山未知處<lb/>
<pb n="KR4c0079_WYG_001-48b"/>
茂陵松栢滿西風<lb/>
　　　酬康州韋侍御同年<lb/>
桂檝美人歌木蘭西風裊裊露漙漙夜寒曲盡意不盡<lb/>
月在瀟湘洲渚寒<lb/>
　　　金谷園<lb/>
三惑沉身是此園古藤荒草野<hi>一作暮</hi>禽喧二十四友一<lb/>
朝盡愛妾墜樓何足言<lb/>
　　　旌儒廟<lb/>
<pb n="KR4c0079_WYG_001-49a"/>
寒谷<hi>一作栢</hi>隂風萬古悲儒冠相枕死秦時廟前亦有商<lb/>
山路不學老翁歌紫芝<lb/>
　　　寄宋次都<lb/>
朱檻煙霜夜坐勞美人南國舊同袍山長水逺無消息<lb/>
瑶瑟一彈秋月髙<lb/>
　　　夜泊永樂有懐<lb/>
蓮渚愁紅蕩碧波吳娃齊唱採蓮歌横塘一别千餘里<lb/>
蘆葦蕭蕭風雨多<lb/>
<pb n="KR4c0079_WYG_001-49b"/>
　　　鴻溝<lb/>
相持未定各為<hi>一作懐</hi>君秦政山河此地分力盡烏江千<lb/>
載後古溝荒草起寒雲<lb/>
　　　重經四皓廟二首<lb/>
峩峩商嶺採芝人雪頂霜髯虎豹茵山酒一壺歌一曲<lb/>
漢家天子忌功臣<lb/>
避秦安漢出藍闗松桂花隂滿舊山自是無人有歸意<lb/>
白雲常在水潺潺<lb/>
<pb n="KR4c0079_WYG_001-50a"/>
　　　楚宫怨二首<lb/>
十二山晴花盡開楚宫雙闕對陽臺細腰爭舞君沉醉<lb/>
白日秦兵江上來<lb/>
獵騎秋來在内稀渚宫雲雨濕龍<hi>一作君</hi>衣騰騰戰鼔動<lb/>
城闕江上<hi>一作畔</hi>射麋殊未歸<lb/>
　　　晨起西樓<hi>宋本闕</hi>
留情深處駐横波歛翠凝紅一曲歌明月下樓人未散<lb/>
共愁三逕是天河<lb/>
<pb n="KR4c0079_WYG_001-50b"/>
　　　酬江西盧端公藍口阻風見寄之什<lb/>
又㩦刀筆從膺舟藍口風髙桂檝留還似郢中歌一曲<lb/>
夜來春雪照西樓<lb/>
　　　途經秦始皇墓<lb/>
龍盤虎踞樹層層勢入浮雲亦是崩一種青山秋草裏<lb/>
路人唯拜漢文陵<lb/>
　　　題楞伽寺<lb/>
碧煙秋寺泛湖來水浸城根古堞摧盡日傷心人不見<lb/>
<pb n="KR4c0079_WYG_001-51a"/>
石榴<hi>一作楠</hi>花滿<hi>一作發</hi>舊歌臺<lb/>
　　　贈何處士<lb/>
東别茅峰北去秦梅仙書裏説知人白頭主印青山下<lb/>
雖過唐生不敢親<lb/>
　　　經故太尉段公廟<lb/>
徒想追兵緩翠華古碑<hi>一作城邊</hi>荒廟閉松花紀生不向滎<lb/>
陽死豈有山河屬漢家<lb/>
　　　鷺鷥<hi>此詩元本闕見宋本</hi>
<pb n="KR4c0079_WYG_001-51b"/>
西風淡淡水悠悠雪照絲飄帶雨愁何事歸心倚前閣<lb/>
緑蒲紅蓼練塘秋<lb/>
　　　夏日寄江上親友<lb/>
雨過山前日未斜清蟬嘒嘒落槐花車輪南北已無限<lb/>
江上故人纔到家<lb/>
　　附録<lb/>
　　　傷李秀才<lb/>
曽醉笙歌日正遲醉中相送易前期橘花滿地人亡後<lb/>
<pb n="KR4c0079_WYG_001-52a"/>
菰葉連天雁<hi>一作客</hi>過時琴倚舊忩塵漠漠劒横新塜草<lb/>
離離河橋酒熟平生事更向東流奠一巵<lb/>
　　　卧疾<lb/>
寒忩燈盡月斜暉佩馬朝天獨掩扉清露已凋秦塞栁<lb/>
白雲空長越山薇病中送客難為别夢裏還家不當歸<lb/>
惟有寄書書未得卧聞燕鴈向南飛<hi>已上二詩元本正集闕見宋本今附</hi>
<hi>於此</hi>
　<lb/>
<pb n="KR4c0079_WYG_001-52b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　丁卯詩集巻上<lb/>
</p>
<p>
</p>
  </div>
</body>
</text>
</TEI>
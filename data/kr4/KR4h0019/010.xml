<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>才調集巻十目録</head> <lb/>
    <p>
<pb n="KR4h0019_WYG_010-1a"/>
欽定四庫全書<lb/>
　才調集巻十目録<lb/>
　　張夫人<hi>二首</hi>
　　　拜新月<lb/>
　　　拾得韋氏花鈿以詩寄贈<lb/>
　　劉媛<hi>一首</hi>
　　　長門怨<lb/>
　　女道士李冶<hi>九首</hi>
<pb n="KR4h0019_WYG_010-1b"/>
　　　從蕭叔子聴彈琴賦得三峽流泉歌<lb/>
　　　送韓揆之江西<lb/>
　　　相思怨<lb/>
　　　感興<lb/>
　　　恩命追入留别廣陵故人<lb/>
　　　八至<lb/>
　　　送閻二十六赴剡縣<lb/>
　　　寄朱放<lb/>
<pb n="KR4h0019_WYG_010-2a"/>
　　　得閻伯鈞書<lb/>
　　劉雲<hi>二首</hi>
　　　有所思<lb/>
　　　媫妤怨<lb/>
　　鮑君徽<hi>一首</hi>
　　　惜春花<lb/>
　　崔仲容<hi>二首</hi>
　　　贈所思<lb/>
<pb n="KR4h0019_WYG_010-2b"/>
　　　贈歌姬<lb/>
　　張文姬<hi>二首</hi>
　　　溪口雲<lb/>
　　　沙上鷺<lb/>
　　女道士元淳<hi>二首</hi>
　　　寄洛中諸姊<lb/>
　　　秦中春望<lb/>
　　蔣馧<hi>二首</hi>
<pb n="KR4h0019_WYG_010-3a"/>
　　　贈鄭女郎<lb/>
　　　古意<lb/>
　　崔公逺<hi>一首</hi>
　　　獨夜詞<lb/>
　　女道士魚𤣥機<hi>九首</hi>
　　　隔漢江寄子安<lb/>
　　　寓言<lb/>
　　　江陵愁望寄子安<lb/>
<pb n="KR4h0019_WYG_010-3b"/>
　　　寄子安<lb/>
　　　寄李億員外<lb/>
　　　送别<lb/>
　　　又<lb/>
　　　迎李近仁員外<lb/>
　　　賦得江邊樹<lb/>
　　張窈窕<hi>二首</hi>
　　　寄故人<lb/>
<pb n="KR4h0019_WYG_010-4a"/>
　　　春思<lb/>
　　張琰<hi>二首</hi>
　　　春詞<lb/>
　　　又<lb/>
　　趙氏<hi>二首</hi>
　　　雜言寄杜羔<lb/>
　　　聞夫杜羔登第<lb/>
　　程長文<hi>三首</hi>
<pb n="KR4h0019_WYG_010-4b"/>
　　　獄中書情上使君<lb/>
　　　銅雀臺<lb/>
　　　春閨怨<lb/>
　　梁瓊<hi>三首</hi>
　　　昭君怨<lb/>
　　　銅雀臺<lb/>
　　　宿巫山寄逺人<lb/>
　　廉氏<hi>二首</hi>
<pb n="KR4h0019_WYG_010-5a"/>
　　　懷逺<lb/>
　　　寄征人<lb/>
　　薛濤<hi>三首</hi>
　　　送友人<lb/>
　　　題竹郎廟<lb/>
　　　柳絮<lb/>
　　姚月華<hi>二首</hi>
　　　怨詩<lb/>
<pb n="KR4h0019_WYG_010-5b"/>
　　　又<lb/>
　　裴羽仙<hi>二首</hi>
　　　邊將<lb/>
　　　又<lb/>
　　劉瑤<hi>三首</hi>
　　　暗别離<lb/>
　　　古意曲<lb/>
　　　闔閭城懷古<lb/>
<pb n="KR4h0019_WYG_010-6a"/>
　　妓常浩<hi>二首</hi>
　　　贈盧夫人<lb/>
　　　寄逺<lb/>
　　葛鵶兒<hi>一首</hi>
　　　懷良人<lb/>
　　薛媛<hi>一首</hi>
　　　寫真寄夫南楚材<lb/>
　　盼盼<hi>一首</hi>
<pb n="KR4h0019_WYG_010-6b"/>
　　　燕子樓<lb/>
　　崔鶯鶯<hi>一首</hi>
　　　畣張生<lb/>
　　無名氏<hi>三十七首</hi>
　　　春<lb/>
　　　又<lb/>
　　　夏<lb/>
　　　秋<lb/>
<pb n="KR4h0019_WYG_010-7a"/>
　　　冬<lb/>
　　　雞頭<lb/>
　　　紅薔薇<lb/>
　　　斑竹簟<lb/>
　　　聴琴<lb/>
　　　石榴<lb/>
　　　秦家行<lb/>
　　　小蘇家<lb/>
<pb n="KR4h0019_WYG_010-7b"/>
　　　斑竹<lb/>
　　　宴李家宅<lb/>
　　　長信宫<lb/>
　　　驪山感懷<lb/>
　　　聴唱鷓鴣<lb/>
　　　遊朱坡故少保杜公林亭<lb/>
　　　留贈偃師主人<lb/>
　　　長門<lb/>
<pb n="KR4h0019_WYG_010-8a"/>
　　　客有新豐館題怨别之詞因詰傳吏盡得其實<lb/>
　　　　偶作四韻嘲之<lb/>
　　　經漢武泉<lb/>
　　　雜詩<lb/>
　　　又<lb/>
　　　又<lb/>
　　　又<lb/>
　　　又<lb/>
<pb n="KR4h0019_WYG_010-8b"/>
　　　又<lb/>
　　　又<lb/>
　　　又<lb/>
　　　雜詩<lb/>
　　　又<lb/>
　　　天竺國胡僧水晶念珠<lb/>
　　　白雪歌<lb/>
　　　琵琶<lb/>
<pb n="KR4h0019_WYG_010-9a"/>
　　　傷哉行<lb/>
<pb n="KR4h0019_WYG_010-10a"/>
欽定四庫全書<lb/>
　才調集巻十　　　　　　　唐　韋縠　撰<lb/>
　　張夫人<hi>二首中户部侍郎吉  孚妻</hi>
　　　拜新月<lb/>
拜新月拜月出堂前暗魄初籠桂虚弓未引弦拜新月<lb/>
拜月妝樓上鸞鏡未安臺蛾眉已相向拜新月拜月不<lb/>
勝情庭前風露清月臨人自老人望月長生東家阿母<lb/>
亦拜月一拜一悲聲斷絶昔年拜月逞容輝如今拜月<lb/>
<pb n="KR4h0019_WYG_010-10b"/>
雙淚垂回看衆女拜新月却憶紅閨年少時<lb/>
　　　拾得韋氏花鈿以詩寄贈<lb/>
今朝妝閤前拾得舊花鈿粉汚痕猶在塵侵色尚鮮曽<lb/>
經纎手裏拈向翠眉邊能助千金笑如何忍棄捐<lb/>
　　劉媛<hi>一首</hi>
　　　長門怨<lb/>
雨滴梧桐秋夜長愁心和雨到昭陽淚痕不與君恩斷<lb/>
拭却千行更萬行<lb/>
<pb n="KR4h0019_WYG_010-11a"/>
　　女道士李冶<hi>九首蘭字季</hi>
　　　從蕭叔子聴彈琴賦得三峽流泉歌<hi>中興集小異</hi>
妾家本住巫山雲巫山流泉常自聞玉琴彈出轉寥夐<lb/>
俱是當時夢裏聴三峽迢迢幾千里一時流入幽閨裏<lb/>
巨石崩崖指下生飛泉走浪絃中起初疑憤怒含雷風<lb/>
又似嗚咽流不通迴湍曲瀨勢將盡時復滴瀝平沙中<lb/>
憶昔阮公為此曲能使仲容聴不足一彈既罷復一彈<lb/>
願作流泉鎮相續<lb/>
<pb n="KR4h0019_WYG_010-11b"/>
　　　送韓揆之江西<hi>或刻送閻伯均往江州  中興集小異</hi>
相招折楊柳别恨轉依依萬里西江水孤舟何處歸湓<lb/>
城潮不到夏口信應稀唯有衡陽雁年年來去飛<lb/>
　　　相思怨<lb/>
人道海水深不抵相思半海水尚有涯相思眇無畔攜<lb/>
琴上酒樓樓虚月華滿彈著相思曲絃腸一時斷<lb/>
　　　感興<lb/>
朝雲莫雨鎮相隨去雁來人有返期玉枕祇知長下淚<lb/>
<pb n="KR4h0019_WYG_010-12a"/>
銀燈空照不眠時仰看明月翻含意俯盼流波欲寄詞<lb/>
却憶初聞鳯樓曲教人寂寞復相思<lb/>
　　　恩命追入留别廣陵故人<lb/>
無才多病分龍鍾不料虚名達九重仰愧彈冠上華髪<lb/>
多慚拂鏡理衰容馳心北闕隨芳草極目南山望舊峰<lb/>
桂樹不能留野客沙鷗出浦謾相逢<lb/>
　　　八至<lb/>
至近至逺東西至深至淺清谿至髙至明日月至親至<lb/>
<pb n="KR4h0019_WYG_010-12b"/>
疎夫妻<lb/>
　　　送閻二十六赴剡縣<lb/>
流水閶門外孤舟日復西離情遍芳草無處不萋萋妾<lb/>
夢經吳苑君行到剡溪歸來重相訪莫學阮郎迷<lb/>
　　　寄朱放<hi>中興集同</hi>
望水試登山山髙湖又闊相思無曉夕相望經年月鬱<lb/>
鬱山木青綿綿野花發别後無限情相逢一時說<lb/>
　　　得閻伯鈞書<lb/>
<pb n="KR4h0019_WYG_010-13a"/>
情來對鏡懶梳頭莫雨蕭蕭庭樹秋莫怪闌干垂玉箸<lb/>
只縁惆悵對銀鈎<lb/>
　　劉雲<hi>二首</hi>
　　　有所思<lb/>
朝亦有所思莫亦有所思登樓望君處靄靄蕭關道掩<lb/>
淚向浮雲誰知妾懷抱玉井蒼苔青院深梧桐落盡無<lb/>
人埽<lb/>
　　　媫妤怨<lb/>
<pb n="KR4h0019_WYG_010-13b"/>
君恩不可見妾豈如秋扇秋扇尚有時妾身永微賤莫<lb/>
言朝花不復落嬌容幾奪昭陽殿<lb/>
　　鮑君徽<hi>一首</hi>
　　　惜春花<hi>或刻惜花吟</hi>
枝上花花下人可憐顔色俱青春昨日看花花灼灼今<lb/>
日看花花欲落不如盡此花下歡莫待春風總吹却鶯<lb/>
歌蝶舞媚韶光紅爐煑茗松花香妝成吟態恣遊樂獨<lb/>
把花枝歸洞房<lb/>
<pb n="KR4h0019_WYG_010-14a"/>
　　崔仲容<hi>二首</hi>
　　　贈所思<lb/>
所居幸接鄰相見不相親一似雲間月何殊鏡裏人丹<lb/>
誠空有恨腸斷不禁春願作梁間燕無由變此身<lb/>
　　　贈歌姬<lb/>
水剪雙眸霧剪衣當筵一曲媚春暉瀟湘夜瑟怨猶在<lb/>
巫峽曉雲愁不晞皓齒乍分寒玉細黛眉輕蹙逺山微<lb/>
渭陽朝雨休重唱滿眼陽關客未歸<lb/>
<pb n="KR4h0019_WYG_010-14b"/>
　　張文姬<hi>二首妻鮑參軍</hi>
　　　溪口雲<lb/>
溶溶溪口雲纔向溪中吐不復歸溪中還作溪中雨<lb/>
　　　沙上鷺<lb/>
沙頭一水禽鼓翼揚清音只待髙風便非無雲漢心<lb/>
　　女道士元淳<hi>二首</hi>
　　　寄洛中諸姊<lb/>
舊國經年别關河萬里思題詩憑雁翼望月想蛾眉白<lb/>
<pb n="KR4h0019_WYG_010-15a"/>
髪愁偏覺歸心夢獨知誰堪離亂處掩淚向南枝<lb/>
　　　秦中春望<lb/>
鳯樓春望好宫闕一重重上苑雨中樹終南霽後峰落<lb/>
花行處徧佳氣晩來濃喜見休明代霓裳躡道蹤<lb/>
　　蔣馧<hi>二首字一作藴  馥</hi>
　　　贈鄭女郎<hi>或刻鄭氏妹</hi>
豔陽灼灼河洛神珠簾繡户青樓春能彈箜篌弄纎指<lb/>
愁殺門前少年子笑開一面紅粉妝東園幾樹桃花死<lb/>
<pb n="KR4h0019_WYG_010-15b"/>
朝理曲莫理曲獨坐窗前一片玉行也嬌坐也嬌見之<lb/>
令人魂魄銷堂前錦褥紅地鑪緑沈香榼傾屠蘇解佩<lb/>
時時歇歌管芙蓉帳裏蘭麝滿晩起羅衣香不斷滅燭<lb/>
每嫌秋夜短<lb/>
　　　古意<lb/>
昨夜巫山中失却陽臺女朝來香閣裏獨伴楚王語<lb/>
　　崔公逺<hi>一首</hi>
　　　獨夜詞<lb/>
<pb n="KR4h0019_WYG_010-16a"/>
晴天霜落寒風急錦帳羅幃羞更入秦箏不復續斷絃<lb/>
回身掩淚挑燈立<lb/>
　　女道士魚𤣥機<hi>九首</hi>
　　　隔漢江寄子安<lb/>
江南江北愁望相思相憶空吟鴛鴦煖卧沙浦鸂鶒閑<lb/>
飛橘林煙裏歌聲隱隱渡頭月色沈沈含情咫尺千里<lb/>
況聴家家逺砧<lb/>
　　　寓言<lb/>
<pb n="KR4h0019_WYG_010-16b"/>
紅桃處處春色碧柳家家月明樓上新妝待夜閨中獨<lb/>
坐含情芙蓉葉下魚戲螮蝀天邊雀聲人世悲歡一夢<lb/>
如何得作雙成<lb/>
　　　江陵愁望寄子安<lb/>
楓葉千枝復萬枝江橋掩映莫帆遲憶君心似西江水<lb/>
日夜東流無歇時<lb/>
　　　寄子安<lb/>
醉别千巵不浣愁離腸百結解無憂蕙蘭銷歇歸春圃<lb/>
<pb n="KR4h0019_WYG_010-17a"/>
楊柳東西絆客舟聚散已愁雲不定恩情須學水長流<lb/>
有花時節知難遇未肯厭厭醉玉樓<lb/>
　　　寄李億員外<hi>集作贈鄰女</hi>
羞日遮紅袖愁春嬾起妝易求無價寶難得有心郎枕<lb/>
上潛垂淚花間暗斷腸自能窺宋玉何必恨王昌<lb/>
　　　送别<lb/>
層城幾夜愜心期不料仙鄉有别離睡覺莫言雲去處<lb/>
殘燈一盞野蛾飛<lb/>
<pb n="KR4h0019_WYG_010-17b"/>
　　　又<lb/>
水柔逐器知難定雲出無心肯再歸惆悵春風楚江莫<lb/>
鴛鴦一隻失羣飛<lb/>
　　　迎李近仁員外<lb/>
今日喜時聞喜鵲昨宵燈下拜燈花焚香出户迎潘岳<lb/>
不羨牽牛織女家<lb/>
　　　賦得江邊樹<lb/>
草色迷荒㟁煙姿入逺樓葉鋪秋水面花落釣人頭根<lb/>
<pb n="KR4h0019_WYG_010-18a"/>
老藏魚窟枝低繫客舟瀟瀟風雨夜驚夢復添愁<lb/>
　　張窈窕<hi>二首</hi>
　　　寄故人<lb/>
澹澹春風花落時不堪愁坐更相思無金可買長門賦<lb/>
有恨空吟團扇詩<lb/>
　　　春思<lb/>
門前梅柳爛春輝閉妾深閨繡舞衣雙燕不知腸欲斷<lb/>
銜泥故故傍人飛<lb/>
<pb n="KR4h0019_WYG_010-18b"/>
　　張琰<hi>二首</hi>
　　　春詞<lb/>
垂柳鳴黄鸝關關若求友春情不可耐愁殺閨中婦日<lb/>
莫登髙樓誰憐小垂手<lb/>
　　　又<lb/>
昨日桃花飛今朝梨花吐春色能幾時那堪此愁緒蕩<lb/>
子遊不歸春來淚如雨<lb/>
　　趙氏<hi>二首</hi>
<pb n="KR4h0019_WYG_010-19a"/>
　　　雜言寄杜羔<lb/>
君從淮海遊再過蘭杜秋歸來未須臾又欲向梁州梁<lb/>
州秦嶺西棧道與雲齊羌蠻萬餘落矛㦸自髙低已念<lb/>
寡儔侣復慮勞攀躋丈夫重志氣兒女空悲啼臨卭滯<lb/>
遊地肯顧濁水泥人生賦命有厚薄君但遨遊我寂寞<lb/>
　　　聞夫杜羔登第<lb/>
長安此去無多地鬱鬱蔥蔥佳氣浮良人得意正年少<lb/>
今夜醉眠何處樓<lb/>
<pb n="KR4h0019_WYG_010-19b"/>
　　程長文<hi>三首</hi>
　　　獄中書情上使君<lb/>
妾家本住鄱陽曲一片真心比孤竹當年二八盛容儀<lb/>
紅牋草隸恰如飛盡日閑窗刺繡坐有時極浦採蓮歸<lb/>
誰道居貧守都邑幽閨寂寞無人入海燕朝歸衾枕寒<lb/>
山花夜落階墀濕强暴之男何所為手持白刃向簾幃<lb/>
一命任從刀下死千金豈受暗中欺我心匪石情難轉<lb/>
志奪秋霜意不移血濺羅衣終不恨瘡粘錦袖亦何辭<lb/>
<pb n="KR4h0019_WYG_010-20a"/>
縣僚曽未知情緒即便教人縶囹圄朱唇滴瀝獨銜寃<lb/>
玉筯闌干歎非所十月寒更堪思人一聞擊柝一傷神<lb/>
髙髻不梳雲已散蛾眉罷埽月仍新三尺嚴章難可越<lb/>
百年心事向誰說但看洗雪出圜扉始信白圭無玷缺<lb/>
　　　銅雀臺<lb/>
君王去後行人絶簫箏不響歌喉咽雄劒無威光彩沈<lb/>
寶琴零落金星滅玉階寂寞墜秋露月照當時歌舞處<lb/>
當時歌舞人不回化為今日西陵灰<lb/>
<pb n="KR4h0019_WYG_010-20b"/>
　　　春閨怨<lb/>
綺陌香飄柳如線時光瞬息驚流電良人何處事功名<lb/>
十載相思不相見<lb/>
　　梁瓊<hi>三首</hi>
　　　昭君怨<lb/>
自古有和親貽灾到妾身朔風嘶去馬漢月出行輪衣<lb/>
薄狼山雪妝成鴈塞春迴看父母國生死畢沙塵<lb/>
　　　銅雀臺<lb/>
<pb n="KR4h0019_WYG_010-21a"/>
歌扇向陵開齊行奠玉盃舞時飛燕列夢裏片雲來月<lb/>
色空餘恨松聲莫更哀誰憐未死妾掩袂下銅臺<lb/>
　　　宿巫山逺寄人<lb/>
巫山雲巫山雨朝雲莫雨無定所南峰忽暗北峰晴空<lb/>
裏仙人語笑聲曽侍荆王枕席處直至如今如有靈春<lb/>
風澹澹白雲閒驚湍流水響千山一夜此中對明月憶<lb/>
得此中與君别感物情懷如舊時君今渺渺在天涯曉<lb/>
看襟上淚流處㸃㸃血痕猶在衣<lb/>
<pb n="KR4h0019_WYG_010-21b"/>
　　廉氏<hi>二首</hi>
　　　懷逺<lb/>
隟塵何微微朝夕通其輝人生各有託君去獨不歸青<lb/>
林有蟬響赤日無鳥飛徘徊東南望雙淚空沾衣<lb/>
　　　寄征人<lb/>
淒淒北風吹鴛被娟娟西月生蛾眉誰知獨夜相思處<lb/>
淚滴寒塘蕙草時<lb/>
　　薛濤<hi>三首</hi>
<pb n="KR4h0019_WYG_010-22a"/>
　　　送友人<lb/>
水國蒹葭夜有霜月寒山色共蒼蒼誰言千里自今夕<lb/>
離夢杳如關塞長<lb/>
　　　題竹郎廟<lb/>
竹郎廟前多古木夕陽沈沈山更緑何處江村有笛聲<lb/>
聲聲盡是迎郎曲<lb/>
　　　柳絮<lb/>
二月楊花輕復微春風摇蕩惹人衣他家本是無情物<lb/>
<pb n="KR4h0019_WYG_010-22b"/>
一向南飛又北飛<lb/>
　　姚月華<hi>二首</hi>
　　　怨詩<lb/>
春水悠悠春草緑對此思君淚相續羞將離恨向東風<lb/>
理盡秦箏不成曲<lb/>
　　　又<lb/>
與君形影分胡越玉枕終年對離别登臺北望煙雨深<lb/>
迴身泣向寥天月<lb/>
<pb n="KR4h0019_WYG_010-23a"/>
　　裴羽仙<hi>二首擒其夫征匈奴輕行入為利鹿生  帳下自爾一往音信斷絶</hi>
　　　邊將<lb/>
風巻平沙日欲曛狼煙遙認雁飛羣李陵一戰無歸日<lb/>
望斷遥天哭塞塵<lb/>
　　　又<lb/>
良人平昔逐蕃渾力戰輕行出塞門從此不歸成萬古<lb/>
空留賤妾怨黄昏<lb/>
　　劉瑤<hi>三首</hi>
<pb n="KR4h0019_WYG_010-23b"/>
　　　暗别離<lb/>
槐花結子桐葉焦單飛越鳥啼青霄翠軒輾雲輕遙遙<lb/>
燕脂淚迸紅線條瑤草歇芳心耿耿玉佩無聲畫屏冷<lb/>
朱絃暗斷不見人風動花枝月中影青鸞脈脈西飛去<lb/>
海闊天髙不知處<lb/>
　　　古意曲<lb/>
梧桐階下月團團洞房如水秋夜闌吳刀剪破機頭錦<lb/>
茱萸花墜相思枕緑窗寂寞背燈時暗數寒更不成寢<lb/>
<pb n="KR4h0019_WYG_010-24a"/>
　　　闔閭城懷古<lb/>
五湖春水接遙天國破君亡不記年唯有妖娥曽舞處<lb/>
古臺寂寞起愁煙<lb/>
　　常浩<hi>二首</hi>
　　　贈盧夫人<lb/>
佳人惜顔色恐逐芳菲歇日莫出畫堂下階拜新月拜<lb/>
月如有詞傍人那得知歸來投玉枕始覺淚痕垂<lb/>
　　　寄逺<lb/>
<pb n="KR4h0019_WYG_010-24b"/>
年年二月時十年期别期春風不知信軒葢獨遲遲今<lb/>
日無端捲珠箔始見庭花復零落人心一往不復歸歳<lb/>
月來時未嘗錯可憐熒熒玉鏡臺塵飛幕幕幾時開却<lb/>
念容華非惜好畫眉猶自待君來<lb/>
　　葛鵶兒<hi>一首</hi>
　　　懷良人<lb/>
蓬鬢荆釵世所稀布裙猶是嫁時衣胡麻好種無人種<lb/>
正是歸時不見歸<lb/>
<pb n="KR4h0019_WYG_010-25a"/>
　　薛媛<hi>一首</hi>
　　　寫真寄夫南楚材<lb/>
欲下丹青筆先拈寶鏡端已驚顔索寞漸覺鬢凋殘淚<lb/>
眼描將易愁腸寫出難恐君渾忘却時展畫圖看<lb/>
　　盼盼<hi>一首妾張建封</hi>
　　　燕子樓<lb/>
樓上殘燈伴曉霜獨眠人起合歡牀相思一夜情多少<lb/>
地角天涯不是長<lb/>
<pb n="KR4h0019_WYG_010-25b"/>
　　崔鶯鶯<hi>一首</hi>
　　　畣張生<hi>或刻月明三五夜</hi>
待月西廂下迎風戸半開拂牆花影動疑是玉人來<lb/>
　　無名氏<hi>三十七首</hi>
　　　春<lb/>
褭褭東風吹水國金鴉影煖南山北蒲抽小劒割湘波<lb/>
柳拂長眉舞春色白銅堤下煙蒼蒼林端細蕋參差香<lb/>
緑桑枝下見桃葉迴看青雲空斷腸<lb/>
<pb n="KR4h0019_WYG_010-26a"/>
　　　又<lb/>
烏足遲遲日宫裏天門擊鼓龍蛇起風師剪翠換枯條<lb/>
青帝挼藍染江水蜂蝶繽紛抱香蕋錦鱗跳擲紅雲尾<lb/>
繡衣白馬不歸來雙成倚檻春心醉<lb/>
　　　夏<lb/>
赤帝旗迎火雲起南山石裂吳牛死繡楹夜夜箔蝦鬚<lb/>
象榻重重簟湘水彤彤日脚燒冰井古陌塵飛野煙靜<lb/>
漢帝髙堂汗若珠班姬明月無停影<lb/>
<pb n="KR4h0019_WYG_010-26b"/>
　　　秋<lb/>
月色驅秋下穹昊梁間燕語辭巢蚤古苔凝紫貼瑤階<lb/>
露槿啼紅墮江草越客羇魂挂長道西風欲掲南山倒<lb/>
粉娥恨骨不勝衣映門楚碧蟬聲老<lb/>
　　　冬<lb/>
蒼茫枯磧隂雲滿古木號空晝光短雲擁三峰嶽色低<lb/>
冰堅九曲河聲斷浩汗霜風刮天地温泉火井無生意<lb/>
澤國龍蛇凍不伸南山瘦柏銷殘翠<lb/>
<pb n="KR4h0019_WYG_010-27a"/>
　　　雞頭<lb/>
湖浪參差疊寒玉水仙曉展鉢盤緑淡黄根老栗皺圓<lb/>
染青刺短金罌熟紫羅小囊光緊蹙一掬真珠藏蝟腹<lb/>
樷樷引觜傍蓮洲滿川恐作天雞哭<lb/>
　　　紅薔薇<lb/>
九天碎霞明澤國造化工夫潛剪刻淺碧眉長約細枝<lb/>
深紅刺短鈎春色晴日當樓曉香歇錦帶盤空欲成結<lb/>
謝豹聲催麥隴秋春風吹落猩猩血<lb/>
<pb n="KR4h0019_WYG_010-27b"/>
　　　斑竹簟<lb/>
龍鱗滿牀波浪濕血光㸃㸃湘娥泣一片晴霞凍不飛<lb/>
深沈盡訝鮫人立百朶排花蜀纈明珊瑚枕滑葛衣輕<lb/>
閑窗獨卧曉不起冷浸羇魂錦江裏<lb/>
　　　聴琴<lb/>
六律鏗鏘間宫徵伶倫寫入梧桐尾七條瘦玉叩寒星<lb/>
萬派流泉哭纎指空山雨脚隨雲起古木燈青嘯山鬼<lb/>
田文墮淚曲未終子規啼血哀猿死<lb/>
<pb n="KR4h0019_WYG_010-28a"/>
　　　石榴<lb/>
蟬嘯秋雲槐葉齊石榴香老庭枝低流霞色染紫罌粟<lb/>
黄蠟紙苞紅瓠犀玉刻冰壺含露濕斒斑似帶湘娥泣<lb/>
蕭娘初嫁嗜甘酸嚼破水精千萬粒<lb/>
　　　秦家行<lb/>
彗孛飛光照天地九天瓦裂屯寃氣鬼哭聲聲怨趙髙<lb/>
宫花滴盡扶蘇淚禍起蕭墻不知戢羽書催築長城急<lb/>
劒上忠臣血未乾沛公已向函關入<lb/>
<pb n="KR4h0019_WYG_010-28b"/>
　　　小蘇家<lb/>
雙月謳䛩輾秋碧細風斜掩神仙宅麥門冬長馬鬛青<lb/>
茱萸蕋綻蠅頭赤流蘇斗帳懸髙壁綵鳯盤龍繳香額<lb/>
堂内月娥横剪波倚門腸斷蝦鬚隔<lb/>
　　　斑竹<lb/>
濃緑疎莖遶湘水春風抽出蛟龍尾色抱霜花粉黛光<lb/>
枝撐蜀錦紅霞起交戛敲攲無俗聲滿林風曳刀槍横<lb/>
般痕苦雨洗不落猶帶湘娥淚血腥嫋娜梢頭埽秋月<lb/>
<pb n="KR4h0019_WYG_010-29a"/>
影穿林下疑殘雪我今慙愧子猷心解愛此君名不滅<lb/>
　　　宴李家宅<lb/>
畫屏深掩瑞雲光羅綺花飛白玉堂銀榼酒傾魚尾倒<lb/>
金爐灰滿爇心香輕搖緑水青蛾飲亂觸紅絲皓腕狂<lb/>
今日恩榮許同聴不辭沈醉一千觴<lb/>
　　　長信宫<lb/>
細草侵瑎亂碧鮮宫門深鎖緑楊天珠簾欲捲擡秋水<lb/>
羅幌微開動冷煙風引漏聲過枕上月遷花影到窗前<lb/>
<pb n="KR4h0019_WYG_010-29b"/>
獨挑殘焰魂堪斷却恨青蛾誤少年<lb/>
　　　驪山感懷<lb/>
武帝尋仙駕海遊禁門髙閉水空流深宫帶日年年色<lb/>
翠柏凝煙夜夜愁鸞鳳影沈歸萬古歌鐘聲斷夢千秋<lb/>
晩來惆悵無人㑹雲雨能飛傍玉樓<lb/>
　　　聴唱鷓鴣<lb/>
金谷歌傳第一流鷓鴣清怨碧雲愁夜來省得曽聞處<lb/>
萬里月明湘水流<lb/>
<pb n="KR4h0019_WYG_010-30a"/>
　　　遊朱坡故少保杜公林亭<lb/>
杜陵池館洛城東孤島迴汀路不窮髙岫乍疑三峽近<lb/>
逺波初似五湖通梧桐葉暗蕭蕭雨菱荇花香澹澹風<lb/>
還有昔時巢燕在飛來飛去畫堂空<lb/>
　　　留贈偃師主人<lb/>
孤城漏未殘徒侣拂征鞍洛北去愁逺淮南歸夢闌曉<lb/>
燈迴壁暗晴雪巻簾寒更盡主人酒出門行路難<lb/>
　　　長門<lb/>
<pb n="KR4h0019_WYG_010-30b"/>
悵望黄金屋恩衰似越逃花生針眼刺月送剪腸刀地<lb/>
近歡娛逺天低雨露髙時看迴輦處淚臉濕天桃<lb/>
　　　客有新豐館題怨别之詞因詰傳吏盡得其實<lb/>
　　　　偶作四韻嘲之<lb/>
春風白馬紫絲韁正值蠶眠未採桑五夜有心隨莫雨<lb/>
百年無節待秋霜重尋繡帶朱藤合更認羅裙碧草長<lb/>
為報西遊減離恨阮郎纔去嫁劉郎<lb/>
　　　經漢武泉<lb/>
<pb n="KR4h0019_WYG_010-31a"/>
芙蓉池苑起清秋漢武泉聲落御溝他日江山映蓬鬢<lb/>
二年楊柳别漁舟竹間駐馬題詩去物外何人識醉遊<lb/>
盡把歸心付紅葉晩來隨水向東流<lb/>
　　　雜詩<lb/>
近寒食雨草萋萋著麥苗風柳映堤早是有家歸未得<lb/>
杜鵑休向耳邊啼<lb/>
　　　又<lb/>
春光冉冉歸何處更向尊前把一盃盡日問花花不語<lb/>
<pb n="KR4h0019_WYG_010-31b"/>
為誰零落為誰開<lb/>
　　　又<lb/>
水紋珍簟思悠悠千里佳期一夕休從此無心愛良夜<lb/>
任他明月下西樓<lb/>
　　　又<lb/>
數日相隨兩不忘郎心如妾妾如郎出門便是東西路<lb/>
把取紅牋各斷腸<lb/>
　　　又<lb/>
<pb n="KR4h0019_WYG_010-32a"/>
無定河邊莫角聲赫連臺畔旅人情函關歸路千餘里<lb/>
一夕秋風白髪生<lb/>
　　　又<lb/>
花落長川草色青莫山重疊雨㝠㝠逢春便覺飄蓬苦<lb/>
今日分飛一涕零<lb/>
　　　又<lb/>
洛陽才子鄰簫恨湘水佳人錦瑟愁今昔兩成惆悵事<lb/>
臨卭春盡莫江流<lb/>
<pb n="KR4h0019_WYG_010-32b"/>
　　　又<lb/>
浙江輕浪去悠悠望海樓吹望海愁莫怪鄉心隨魄斷<lb/>
十年為客在他州<lb/>
　　　雜詩<hi>二篇見劉夢得集中</hi>
鸞飛逺樹遊何處鳳得新巢有去心紅粉尚留香幕幕<lb/>
碧雲初斷信沈沈那堪㸃汚沈泥玉猶自經營買笑金<lb/>
從此山頭似人石丈夫形狀淚痕深<lb/>
　　　又<lb/>
<pb n="KR4h0019_WYG_010-33a"/>
折釵破鏡兩無縁魚在深潭月在天得意紫鸞辭舞鏡<lb/>
墮松青鳥斷銜牋金瓶永覆難收水玉軫長抛不續絃<lb/>
若到蘼蕪山下過空將狂淚滴黄泉<lb/>
　　　天竺國胡僧水晶念珠<lb/>
天竺胡僧踏雲立紅精素貫鮫人泣細影疑隨爛火銷<lb/>
圎光恐滴袈裟濕夜梵西天千佛聲指輪次第驅寒星<lb/>
若非葉下滴秋露則是井㡳圓春冰淒清妙麗應難竝<lb/>
眼界真如意珠靜碧蓮花下獨提攜堅潔何如幻泡影<lb/>
<pb n="KR4h0019_WYG_010-33b"/>
　　　白雪歌<lb/>
皇穹何處飛瓊屑散下人間作春雪五花馬踏白雲衢<lb/>
七香車碾瑤墀月蘇嵒乳洞擁山家澗藤古栗盤銀蛇<lb/>
寒郊複疊鋪柳絮古磧爛漫吹蘆花流泉不下孤汀咽<lb/>
斷臂老猿聲欲絶鳥啄冰潭玉鏡開風敲簷溜水晶折<lb/>
拂户初疑粉蝶飛看山又訝白鷗歸孫康凍死讀書關<lb/>
火井不煖温泉微<lb/>
　　　琵琶<lb/>
<pb n="KR4h0019_WYG_010-34a"/>
粉胸繡臆誰家女香撥星星共春語七盤嶺上走鸞鈴<lb/>
十二峰頭弄雲雨千悲萬恨四五絃絃中甲馬聲駢闐<lb/>
山僧撲破瑠璃鉢壯士擊折珊瑚鞭珊瑚鞭折聲交戛<lb/>
玉盤傾瀉真珠滑海神驅趁夜濤回江娥蹙踏春冰裂<lb/>
滿坐紅妝盡淚垂望鄉之客不勝悲曲終調絶忽飛去<lb/>
洞庭月落孤雲歸<lb/>
　　　傷哉行<lb/>
兔走烏飛不相見人事依稀速如電王母夭桃一度開<lb/>
<pb n="KR4h0019_WYG_010-34b"/>
玉樓紅粉千回變車馳馬走咸陽道石家舊宅空荒草<lb/>
秋雨無情不惜花芙容一一驚顛倒勸君莫謾栽荆棘<lb/>
秦皇虚費驅山力英風一去更無言白骨沈埋莫山碧<lb/>
　<lb/>
　<lb/>
　<lb/>
　<lb/>
　才調集巻十<lb/>
</p>
<p>
</p>
  </div>
</body>
</text>
</TEI>
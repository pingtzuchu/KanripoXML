<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>才調集巻九目録</head> <lb/>
    <p>
<pb n="KR4h0019_WYG_009-1a"/>
欽定四庫全書<lb/>
　才調集巻九目録<lb/>
　　劉商<hi>一首</hi>
　　　秋夜聽嚴紳巴童唱竹枝歌<lb/>
　　長孫佐輔<hi>二首</hi>
　　　尋山家<lb/>
　　　南中客舎對雨送故人歸北<lb/>
　　朱倣<hi>二首</hi>
<pb n="KR4h0019_WYG_009-1b"/>
　　　秣陵送客入京<lb/>
　　　江上送别<lb/>
　　王表<hi>二首</hi>
　　　清明日登城春望寄大夫使君<lb/>
　　　成德樂<lb/>
　　張安石<hi>二首</hi>
　　　玉女詞<lb/>
　　　苦别<lb/>
<pb n="KR4h0019_WYG_009-2a"/>
　　張諤<hi>一首</hi>
　　　還京<lb/>
　　于濆<hi>三首</hi>
　　　古宴曲<lb/>
　　　思歸引<lb/>
　　　苦辛吟<lb/>
　　胡曾<hi>九首</hi>
　　　寒食都門作<lb/>
<pb n="KR4h0019_WYG_009-2b"/>
　　　薄命妾<lb/>
　　　獨不見<lb/>
　　　交河塞下曲<lb/>
　　　車遙遙<lb/>
　　　早發潛水驛謁郎中員外<lb/>
　　　贈漁者<lb/>
　　　自嶺下泛鷁到清遠峽作<lb/>
　　　題周瑜將軍廟<lb/>
<pb n="KR4h0019_WYG_009-3a"/>
　　李羣玉<hi>二首</hi>
　　　同鄭相并歌姬小飲因以贈<lb/>
　　　戲贈姬人賦尖字韻<lb/>
　　顧非熊<hi>一首</hi>
　　　秋日陜州道中作<lb/>
　　袁不約<hi>二首</hi>
　　　長安夜遊<lb/>
　　　病宫人<hi>重刪去</hi>
<pb n="KR4h0019_WYG_009-3b"/>
　　吳商浩<hi>八首</hi>
　　　巫峽聽猿<lb/>
　　　秋塘曉望<lb/>
　　　水樓感事<lb/>
　　　長安春贈友人<lb/>
　　　宿山驛<lb/>
　　　塞上即事<lb/>
　　　北邙山<lb/>
<pb n="KR4h0019_WYG_009-4a"/>
　　　泊舟<lb/>
　　梁鍠<hi>一首</hi>
　　　代征人妻喜夫還<lb/>
　　賀知章<hi>一首</hi>
　　　詠柳<lb/>
　　張蠙<hi>四首</hi>
　　　錢塘夜宴留别郡守<lb/>
　　　長安春望<lb/>
<pb n="KR4h0019_WYG_009-4b"/>
　　　敘懷<lb/>
　　　題嘉陵驛<lb/>
　　劉象<hi>七首</hi>
　　　春夜<lb/>
　　　又<lb/>
　　　曉登迎春閣<lb/>
　　　早春池亭獨遊<lb/>
　　　又<lb/>
<pb n="KR4h0019_WYG_009-5a"/>
　　　又<lb/>
　　　白髭<lb/>
　　戴司顔<hi>二首</hi>
　　　江上雨<lb/>
　　　塞上<lb/>
　　沈彬<hi>一首</hi>
　　　秋日<lb/>
　　李賀<hi>一首</hi>
<pb n="KR4h0019_WYG_009-5b"/>
　　　七夕<lb/>
　　嚴維<hi>一首</hi>
　　　秋夜船行<lb/>
　　韓翊<hi>一首</hi>
　　　寒食<lb/>
　　熊皦<hi>一首</hi>
　　　早梅<lb/>
　　張喬<hi>三首</hi>
<pb n="KR4h0019_WYG_009-6a"/>
　　　楊花落<lb/>
　　　送友人歸宜春<lb/>
　　　送進士許棠<lb/>
　　陳陶<hi>一首</hi>
　　　寄兵部任畹郎中<lb/>
　　張謂<hi>一首</hi>
　　　杜侍御送貢物戲贈<lb/>
　　鄭常<hi>一首</hi>
<pb n="KR4h0019_WYG_009-6b"/>
　　　寄邢逸人<lb/>
　　崔峒<hi>一首</hi>
　　　題崇福寺禪院<lb/>
　　李洞<hi>一首</hi>
　　　喜鸞公自蜀歸<lb/>
　　李端<hi>一首</hi>
　　　巫山高和皇甫拾遺<lb/>
　　江為<hi>一首</hi>
<pb n="KR4h0019_WYG_009-7a"/>
　　　江行<lb/>
　　裴度<hi>一首</hi>
　　　中書即事<lb/>
　　陳上美<hi>一首</hi>
　　　咸陽懷古<lb/>
　　姚合<hi>七首</hi>
　　　遊宣義池亭<lb/>
　　　遊陽河㟁<lb/>
<pb n="KR4h0019_WYG_009-7b"/>
　　　邊詞<lb/>
　　　又<lb/>
　　　寄王度居士<lb/>
　　　寄王𤣥伯<lb/>
　　　聞蟬<lb/>
　　楊牢<hi>一首</hi>
　　　贈舍弟<lb/>
　　王昌齡<hi>二首</hi>
<pb n="KR4h0019_WYG_009-8a"/>
　　　出塞<lb/>
　　　少年行<lb/>
　　于鵠<hi>二首</hi>
　　　送唐大夫讓節歸山<lb/>
　　　送宫人入道<lb/>
　　陳羽<hi>一首</hi>
　　　冬晩送友人使西蕃<lb/>
　　僧貫休<hi>三首</hi>
<pb n="KR4h0019_WYG_009-8b"/>
　　　野田黃雀行<lb/>
　　　夜夜曲<lb/>
　　　行路難<lb/>
　　僧尚顔<hi>二首</hi>
　　　秋夜吟<lb/>
　　　贈村公<lb/>
　　僧護國<hi>一首</hi>
　　　許州趙使君孩子<lb/>
<pb n="KR4h0019_WYG_009-9a"/>
　　僧棲白<hi>二首</hi>
　　　八月十五夜月<lb/>
　　　哭劉得仁<lb/>
　　僧無可<hi>二首</hi>
　　　金州陪姚員外遊南池<lb/>
　　　夏日送田中丞赴蔡州<lb/>
　　僧清江<hi>一首</hi>
　　　贈淮西賈兵馬使<lb/>
<pb n="KR4h0019_WYG_009-9b"/>
　　僧法照<hi>一首</hi>
　　　寄錢郎中<lb/>
　　僧太易<hi>二首</hi>
　　　贈司空拾遺<lb/>
　　　宿天柱觀<lb/>
　　僧惟審<hi>一首</hi>
　　　賦得聞黃鳥啼<lb/>
　　僧滄浩<hi>一首</hi>
<pb n="KR4h0019_WYG_009-10a"/>
　　　留别嘉興知已<lb/>
　　僧皎然<hi>二首</hi>
　　　詶崔侍御見贈<lb/>
　　　尋陸鴻漸不遇<lb/>
　　僧無本<hi>二首</hi>
　　　行次漢上<lb/>
　　　馬嵬<lb/>
<pb n="KR4h0019_WYG_009-11a"/>
欽定四庫全書<lb/>
　才調集巻九　　　　　　　唐　韋縠　撰<lb/>
　　劉商<hi>一首</hi>
　　　秋夜聽嚴紳巴童唱竹枝歌<lb/>
巴人逺從荆江客回首荆山楚雲隔思歸夜唱竹枝歌<lb/>
庭槐葉落秋風多曲中歴歴敘鄉思鄉思綿綿楚詞古<lb/>
身騎吳牛不畏虎手提蓑笠欺風雨猿啼日暮江岸邊<lb/>
緑蕪連山水連天來時十三今十五一成新衣已再補<lb/>
<pb n="KR4h0019_WYG_009-11b"/>
鴻雁南飛報鄰伍在家歡樂辭家苦天晴露白鐘漏遲<lb/>
淚痕滿面看竹枝曲終寒竹風褭褭西方日落東方曉<lb/>
　　長孫佐輔<hi>二首</hi>
　　　尋山家<lb/>
獨訪山家歇還涉茅屋斜連隔松葉主人聞語未開門<lb/>
繞籬野菜飛黃蝶<lb/>
　　　南中客舍對雨送故人歸北<lb/>
猿聲啾啾雁聲苦巻簾相對愁不語幾年客吳君在楚<lb/>
<pb n="KR4h0019_WYG_009-12a"/>
况送君歸我猶阻家書作得不忍封北風吹斷階前雨<lb/>
　　朱倣<hi>二首</hi>
　　　秣陵送客入京<lb/>
秣陵春已至君去學歸鴻緑水琴聲切青袍草色同鳥<lb/>
喧金谷樹花落夕陽宫日日相思處江邊楊柳風<lb/>
　　　江上送别<lb/>
浦邊新見柳搖時北客相逢只自悲惆悵空知思後㑹<lb/>
艱難不敢料前期行看漢月愁征戰共折江花怨别離<lb/>
<pb n="KR4h0019_WYG_009-12b"/>
向夕孤城分首處寂寥橫笛為君吹<lb/>
　　王表<hi>二首</hi>
　　　清明日登城春望寄大夫使君<lb/>
春城閒望愛晴天何處風光不眼前寒食花開千樹雪<lb/>
清明日出萬家煙興來促席唯同舍醉後狂歌盡少年<lb/>
聞說鶯啼却惆悵詩成不見謝臨川<lb/>
　　　成德樂<lb/>
趙女乘春上畫樓一聲歌發滿城秋無端更唱關山曲<lb/>
<pb n="KR4h0019_WYG_009-13a"/>
不是征人亦淚流<lb/>
　　張安石<hi>二首</hi>
　　　玉女詞<lb/>
綺薦銀屏空積塵柳眉桃臉暗銷春不須更學陽臺女<lb/>
為雨為雲趁惱人<lb/>
　　　苦别<lb/>
向前不信别離苦而今自到别離處兩行粉淚紅闌干<lb/>
一朶芙蕖帶殘露<lb/>
<pb n="KR4h0019_WYG_009-13b"/>
　　張諤<hi>一首</hi>
　　　還京<lb/>
朱紱臨秦苑皇華赴洛橋文章南渡越書奏北歸朝樹<lb/>
入江雲盡城銜海月遙秋風將客思川上晩蕭蕭<lb/>
　　于濆<hi>三首</hi>
　　　古宴曲<lb/>
雉扇合蓬萊朝車回紫陌重門集嘶馬言宴金張宅燕<lb/>
娥奉巵酒低鬟若無力十户手胼胝鳳皇釵一隻高樓<lb/>
<pb n="KR4h0019_WYG_009-14a"/>
齊下視日照羅衣色笑指負薪人不信生中國<lb/>
　　　思歸引<lb/>
不畊南畝田為愛東堂桂身同樹上花一落又經歳交<lb/>
親日相薄知已恩潛替日開十二門自是無歸計<lb/>
　　　苦辛吟<lb/>
壠上扶犁兒手種腹長飢窗下擲梭女手織身無衣我<lb/>
願燕趙姝化為嫫母姿一笑不直錢自然家國肥<lb/>
　　胡曽<hi>九首</hi>
<pb n="KR4h0019_WYG_009-14b"/>
　　　寒食都門作<lb/>
二年寒食住京華寓目春風萬萬家金絡馬銜原上草<lb/>
玊顔人折路傍花軒車競出紅塵合冠蓋爭回白日斜<lb/>
誰念都門兩行淚故園寥落在長沙<lb/>
　　　薄命妾<lb/>
阿嬌初失漢皇恩舊賜羅衣亦罷熏倚枕夜悲金屋雨<lb/>
巻簾朝泣玉樓雲宫前葉落鴛鴦瓦架上塵生翡翠裙<lb/>
龍騎不巡時漸久長門空掩緑苔紋<lb/>
<pb n="KR4h0019_WYG_009-15a"/>
　　　獨不見<lb/>
玉關一自有氛埃年少從軍竟未回門外塵凝張樂榭<lb/>
水邊香滅按歌臺窗殘夜月人何處簾巻春風燕復來<lb/>
萬里寂寥音信絶寸心爭忍不成灰<lb/>
　　　交河塞下曲<lb/>
交河冰薄日遲遲漢將思家感别離塞北草生蘇武泣<lb/>
隴西雲起李陵悲曉侵雉堞烏先覺春入關山雁獨知<lb/>
何處疲兵心最苦夕陽樓上笛聲時<lb/>
<pb n="KR4h0019_WYG_009-15b"/>
　　　車遙遙<lb/>
自從車馬出門朝便入空房守寂寥玉枕夜殘魚信絶<lb/>
金鈿秋盡雁書遙臉邊楚雨臨風落頭上春雲向日銷<lb/>
芳草又衰還不至碧天霜冷轉無憀<lb/>
　　　早發潛水驛謁郎中員外<lb/>
半牀秋月一聲雞萬里行人費馬蹄青野霧銷凝晉洞<lb/>
碧山煙散避秦溪樓臺稍辨烏城外更漏微聞鶴柱西<lb/>
已是大仙憐後進不應來向武陵迷<lb/>
<pb n="KR4h0019_WYG_009-16a"/>
　　　贈漁者<lb/>
不媿人間萬户侯子孫相繼老扁舟往來南越諳鮫室<lb/>
生長東吳識蜃樓自為釣竿能遣悶不因萱草解銷憂<lb/>
羨君獨得逃名趣身外無機任白頭<lb/>
　　　自嶺下泛鷁到清遠峽作<lb/>
乗船浮鷁下韶水絶境方知在嶺南薜荔雨餘山自黛<lb/>
蒹葭煙盡島如藍旦遊蕭帝新松寺夜宿嫦娥桂影潭<lb/>
不為篋中書未獻便來兹地結茅菴<lb/>
<pb n="KR4h0019_WYG_009-16b"/>
　　　題周瑜將軍廟<lb/>
共說前生國步難山川龍戰血漫漫交鋒魏帝旌旂退<lb/>
委任君王社稷安庭際雨餘春草長廟前風起晩光殘<lb/>
功勛碑碣今何在不得當時一字看<lb/>
　　李羣玉<hi>二首</hi>
　　　同鄭相并歌姬小飲因以贈<lb/>
裙拖八幅湘江水鬢聳巫山一片雲風格只應天上有<lb/>
歌聲豈合世間聞胸前瑞雪燈斜照眼底桃花酒半醺<lb/>
<pb n="KR4h0019_WYG_009-17a"/>
不是相如憐賦客肯教容易見文君<lb/>
　　　戲贈姬人賦尖字韻<lb/>
骰子巡抛裹手拈無因得見玉纎纎但知謔道金釵落<lb/>
圖向人前露指尖<lb/>
　　顧非熊<hi>一首</hi>
　　　秋日陜州道中作<lb/>
孤客秋風裏驅車出陜西關山午時路村落一聲雞樹<lb/>
勢標秦遠天形到岳低誰知我名姓來往自栖栖<lb/>
<pb n="KR4h0019_WYG_009-17b"/>
　　袁不約<hi>二首七向有病宫人一首查重第  巻張祐作今刪去</hi>
　　　長安夜遊<lb/>
鳳城連夜九門通帝女皇妃出漢宫千乗寶車珠箔捲<lb/>
萬條銀燭碧紗籠歌聲緩過青樓月香靄潛來紫陌風<lb/>
長樂曉鐘歸騎後遺簪墮珥滿街中<lb/>
　　吳商浩<hi>八首</hi>
　　　巫峽聽猿<lb/>
巴江猿嘯苦響入客舟中孤枕破殘夢三聲隨曉風連<lb/>
<pb n="KR4h0019_WYG_009-18a"/>
雲波澹澹和霧雨濛濛巫峽去家逺不堪魂斷空<lb/>
　　　秋塘曉望<lb/>
鐘盡疎桐散曙鴉故山煙樹隔天涯西風一夜秋塘曉<lb/>
零落幾多紅藕花<lb/>
　　　水樓感事<lb/>
高柳螿啼雨後秋年光空感淚如流滿湖菱荇東歸晩<lb/>
閒倚南軒盡日愁<lb/>
　　　長安春贈友人<lb/>
<pb n="KR4h0019_WYG_009-18b"/>
繁華堪泣帝城春粉蝶青樓勢礙雲花對玊鈎簾外發<lb/>
歌飄塵土路邊聞幾多逺客魂空斷何處王孫酒自醺<lb/>
各有歸程千萬里東風時節恨離羣<lb/>
　　　宿山驛<lb/>
文戰何堪功未圖人驅羸馬指天衢露華凝夜渚蓮盡<lb/>
月彩滿輪山驛孤岐路辛勤終日有鄉關音信隔年無<lb/>
好同范蠡扁舟興高挂一帆歸五湖<lb/>
　　　塞上即事<lb/>
<pb n="KR4h0019_WYG_009-19a"/>
身似流星跡似蓬玉關孤望杳溟濛寒沙萬里平鋪月<lb/>
曉角一聲髙捲風戰士歿邊魂尚哭單于獵處火猶紅<lb/>
分明更想殘宵夢故國依然到甬東<lb/>
　　　北邙山<lb/>
北邙山草又青青今日銷魂事可明緑酒醉來春未歇<lb/>
白楊風起柳初晴岡原旋葬松新長年代無人闕半平<lb/>
堪取金爐九還藥不能隨夢向浮生<lb/>
　　　泊舟<lb/>
<pb n="KR4h0019_WYG_009-19b"/>
身逐煙波魂自驚木蘭舟上一帆輕雲中有寺在何處<lb/>
山底宿時聞磬聲<lb/>
　　梁鍠<hi>一首</hi>
　　　代征人妻喜夫還<lb/>
征夫走馬發漁陽少婦含嬌開洞房千日廢臺還挂鏡<lb/>
數年塵面再新妝春風喜出今朝戸明月虚眠昨夜牀<lb/>
莫道幽閨音信隔還衣總是舊時香<lb/>
　　賀知章<hi>一首</hi>
<pb n="KR4h0019_WYG_009-20a"/>
　　　詠柳<hi>或刻柳枝詞</hi>
碧玉裝成一樹高萬條垂下緑絲縧不知細葉誰裁出<lb/>
二月春風似剪刀<lb/>
　　張蠙<hi>四首</hi>
　　　錢塘夜宴留别郡守<lb/>
四方騷動一州安夜列罇罍伴客懽觱栗調高山閣逈<lb/>
蝦蟆更促海城寒屏間佩響藏歌妓幕外刀光立從官<lb/>
沈醉不愁歸棹遠曉帆吹上子陵灘<lb/>
<pb n="KR4h0019_WYG_009-20b"/>
　　　長安春望<lb/>
明時不敢卧煙霞又見秦城換物華殘雪未銷雙鳯闕<lb/>
新春已發五侯家甘貧祇擬長緘酒忍病猶期强採花<lb/>
故國别來桑柘盡十年兵踐海西艖<lb/>
　　　敘懷<lb/>
月裏路從何處上江邊身合幾時歸十年九陌寒風夜<lb/>
夢埽蘆花絮客衣<lb/>
　　　題嘉陵驛<lb/>
<pb n="KR4h0019_WYG_009-21a"/>
嘉陵路惡石和泥行到長亭日已西獨倚闌干正惆悵<lb/>
海棠花裏鷓鴣啼<lb/>
　　劉象<hi>七首</hi>
　　　春夜<lb/>
幾處兵戈阻路岐憶山心切與山違時難何處披懷抱<lb/>
日日日斜空醉歸<lb/>
　　　又<lb/>
一别杜陵歸未期祇憑魂夢接親知近來欲睡兼難睡<lb/>
<pb n="KR4h0019_WYG_009-21b"/>
夜夜夜深聞子規<lb/>
　　　曉登迎春閣<lb/>
未櫛憑欄眺錦城煙籠萬井二江明香風滿閣花盈戸<lb/>
樹樹樹梢啼曉鶯<lb/>
　　　早春池亭獨遊<lb/>
春意送殘臘春晴融小洲蒲茸纔簇㟁柳頰已遮樓便<lb/>
有盃觴興可攄羇旅愁鳬鷖亦相狎盡日戲清流<lb/>
　　　又<lb/>
<pb n="KR4h0019_WYG_009-22a"/>
清流環緑篠清景媚虹橋鶯刷初遷羽莎拳擬拆苗細<lb/>
沙摧煖㟁淑景動和飇倍憶同袍侣相歡倒一瓢<lb/>
　　　又<lb/>
一瓢歡自足一日興偏多幽意人先賞疎叢蝶未過知<lb/>
音新句苦窺沼醉顔酡萬慮從相擬今朝欲奈何<lb/>
　　　白髭<lb/>
到處逢人求至藥幾回染了又成絲素絲易染髭難染<lb/>
墨翟當時合泣髭<lb/>
<pb n="KR4h0019_WYG_009-22b"/>
　　戴司顔<hi>二首</hi>
　　　江上雨<lb/>
非不欲前去此情非自由星辰照何處風雨送涼秋寒<lb/>
鎖空江夢聲隨黄葉愁蕭蕭猶未巳早晩出蘋洲<lb/>
　　　塞上<lb/>
空磧畫蒼茫沙腥古戰場逢春多霰雪生計在牛羊冷<lb/>
角吹鄉淚乾榆落夢牀從來山水客誰謂到漁陽<lb/>
　　沈彬<hi>一首</hi>
<pb n="KR4h0019_WYG_009-23a"/>
　　　秋日<lb/>
秋含砧杵搗斜陽笛引西風顥氣涼薜荔惹煙籠蟋蟀<lb/>
芰荷翻雨潑鴛鴦當年酒賤何妨醉今日時難不易狂<lb/>
腸斷舊遊從一别潘安惆悵滿頭霜<lb/>
　　李賀<hi>一首</hi>
　　　七夕<lb/>
别浦今朝暗羅帷午夜愁鵲辭穿線月花入曝衣樓天<lb/>
上分金鏡人間望玊鈎錢塘蘇小小更值一年秋<lb/>
<pb n="KR4h0019_WYG_009-23b"/>
　　嚴維<hi>一首</hi>
　　　秋夜船行<lb/>
扁舟時屬暝月上有餘暉海燕秋還去漁人夜不歸中<lb/>
流何寂寂孤棹也依依一㸃前村火誰家未掩扉<lb/>
　　韓翊<hi>一首</hi>
　　　寒食<lb/>
春城無處不飛花寒食東風御柳斜日莫漢宫傳蠟燭<lb/>
青煙散入五侯家<lb/>
<pb n="KR4h0019_WYG_009-24a"/>
　　熊皦<hi>一首</hi>
　　　早梅<lb/>
江南近臘時已亞雪中枝一夜欲開盡百花猶未知人<lb/>
情皆共惜天意不教遲莫訝無濃艶芳筵正好吹<lb/>
　　張喬<hi>三首</hi>
　　　楊花落<hi>一刻楊巨源</hi>
北斗南迴春物老紅英落盡緑尚早韶風澹蕩無所依<lb/>
偏惜垂楊作春好此時可憐楊柳花縈盈艶曳滿人家<lb/>
<pb n="KR4h0019_WYG_009-24b"/>
人家女兒出羅幙浄埽玉除待花落寶環纎手捧更飛<lb/>
翠羽輕裙承不著歴歴瑶琴舞袖陳飛紅拂黛憐玊人<lb/>
東園桃李芳已歇猶有楊花嬌莫春<lb/>
　　　送友人歸宜春<lb/>
落花兼柳絮無處不紛紛逺道空歸去流鶯獨自聞野<lb/>
橋喧磑水山郭入樓雲故里南陔曲秋期更送君<lb/>
　　　送進士許棠<lb/>
離鄉積歳年歸路逺依然夜火山頭市春江樹杪船干<lb/>
<pb n="KR4h0019_WYG_009-25a"/>
戈愁鬢改瘴癘喜家全何處營甘㫖潮濤浸薄田<lb/>
　　陳陶<hi>一首</hi>
　　　寄兵部任畹郎中<lb/>
常思劒浦别清塵荳蔲花紅十二春崑玉已成廊廟器<lb/>
澗松猶是薜蘿身雖同橘柚依南土終仰魁罡近北辰<lb/>
好向明時薦遺逸莫教千古弔靈均<lb/>
　　張謂<hi>一首</hi>
　　　杜侍御送貢物戲贈<lb/>
<pb n="KR4h0019_WYG_009-25b"/>
銅柱朱崖道路難伏波横海舊登壇越人自貢珊瑚樹<lb/>
漢使何勞獬豸冠疲馬山中愁日晩孤舟江上畏春寒<lb/>
由來此貨稱難得多恐君王不忍看<lb/>
　　鄭常<hi>一首</hi>
　　　寄邢逸人<lb/>
羨君無外事日與世情違地僻人難到溪深鳥自飛儒<lb/>
衣荷葉老野飯藥苗肥疇昔江湖意而今憶共歸<lb/>
　　崔峒<hi>一首</hi>
<pb n="KR4h0019_WYG_009-26a"/>
　　　題崇福寺禪院<lb/>
僧家更無事埽地與焚香清磬度山翠閒雲來竹房身<lb/>
心塵外逺歳月座中長向晩禪堂閉無人空夕陽<lb/>
　　李洞<hi>一首</hi>
　　　喜鸞公自蜀歸<lb/>
禁院閉生臺尋師到緑槐寺髙猿看講鐘動鳥知齋埽<lb/>
石月盈箒濾泉花滿篩歸來逢聖節吟歩上堯階<lb/>
　　李端<hi>一首</hi>
<pb n="KR4h0019_WYG_009-26b"/>
　　　巫山高和皇甫拾遺<hi>御覽集作巫山高</hi>
巫山十二峯皆在碧虚中迴合雲藏日霏微雨帶風猿<lb/>
聲寒過澗樹色暮連空愁向髙唐去千秋見楚宫<lb/>
　　江為<hi>一首</hi>
　　　江行<lb/>
越信隔年稀孤舟幾夢歸月寒花露重江晩水煙微峰<lb/>
直帆相望沙空鳥自飛何時洞庭上春雨滿蓑衣<lb/>
　　裴度<hi>一首</hi>
<pb n="KR4h0019_WYG_009-27a"/>
　　　中書即事<lb/>
有意效承平無功益聖明灰心縁忍事霜鬢為論兵道<lb/>
直身還在恩深命轉輕鹽梅非擬議葵藿是平生白日<lb/>
長懸照蒼蠅謾發聲嵩陽舊田地終使謝歸耕<lb/>
　　陳上美<hi>一首</hi>
　　　咸陽懷古<lb/>
山連河水碧氛氲瑞氣東移擁聖君秦苑有花空笑日<lb/>
漢陵無主自侵雲古槐堤上鶯千囀逺渚沙中鷺一羣<lb/>
<pb n="KR4h0019_WYG_009-27b"/>
賴與淵明同把菊煙郊西望夕陽曛<lb/>
　　姚合<hi>七首</hi>
　　　遊宣義池亭<lb/>
春入池亭好風光煖更鮮尋芳行不困逐勝坐還遷細<lb/>
草亂如髪幽禽鳴似絃苔文翻古篆石色學秋天花落<lb/>
能漂酒萍開解避船暫來猶愈疾久住合成仙迸筍搘<lb/>
階起垂藤壓樹偏此生應借看自計買無錢<lb/>
　　　遊陽河岸<lb/>
<pb n="KR4h0019_WYG_009-28a"/>
終日遊山困今朝始傍河尋芳愁路盡逢景畏人多鳥<lb/>
語催沽酒魚來似聴歌醉時眠石上肢體自婆娑<lb/>
　　　邊詞<lb/>
將軍作鎮古汧州水膩山春節氣柔清夜滿城絲管散<lb/>
行人不信是邊頭<lb/>
　　　又<lb/>
箭利弓調四鎮兵蕃人不敢近東行沿邊千里渾無事<lb/>
唯見平安火入城<lb/>
<pb n="KR4h0019_WYG_009-28b"/>
　　　寄王度居士<lb/>
顦顇王居士顛狂不稱時天公與貧病時輩復輕欺茅<lb/>
屋隨年賃盤餐逐日移棄嫌官似夢珍重酒如師無竹<lb/>
栽蘆看思山疊石為靜窗留客話古寺覓僧棋瘦馬寒<lb/>
來死羸童餓得癡唯應尋阮籍心事逺相知<lb/>
　　　寄王𤣥伯<lb/>
夜歸曉出滿衣塵轉覺才名帶累身莫覓舊來終日醉<lb/>
世間盃酒屬閑人<lb/>
<pb n="KR4h0019_WYG_009-29a"/>
　　　聞蟬<lb/>
未秋吟便苦半咽半隨風禪客心應亂愁人耳願聾雨<lb/>
晴煙樹裏日晩古城中逺思應難盡誰當與我同<lb/>
　　楊牢<hi>一首</hi>
　　　贈舍弟<lb/>
秦雲蜀浪兩堪愁爾養晨昏我逺憂千里客心難寄夢<lb/>
兩行鄉淚為君流早驅風雨知龍聖餓食魚蝦覺虎羞<lb/>
袖裏鏌鎁光似水丈夫不合等閑休<lb/>
<pb n="KR4h0019_WYG_009-29b"/>
　　王昌齡<hi>二首</hi>
　　　出塞<lb/>
秦時明月漢時關萬里長征人未還但使龍城飛將在<lb/>
不教胡馬渡隂山<lb/>
　　　少年行<lb/>
走馬逺相尋西樓下夕隂結交期一劒留意贈千金髙<lb/>
閣歌聲逺重關柳色深夜闌須盡醉莫負百年心<lb/>
　　于鵠<hi>二首</hi>
<pb n="KR4h0019_WYG_009-30a"/>
　　　送唐大夫讓節歸山<hi>或刻送唐中丞入道</hi>
年老功臣乞罷兵玉階匍匐進雙旌朱門鴛瓦為仙觀<lb/>
白領狐裘出帝城侍女休梳官樣髻閹童新改道家名<lb/>
到時浸髪春泉裏猶夢紅樓簫管聲<lb/>
　　　送宫人入道<lb/>
十載吹簫入漢宫看修水殿種芙容自傷白髪辭金屋<lb/>
喜著黄衣向玉峰解語老猿開曉户引雛飛鶴下髙松<lb/>
定知别後宫中伴遥聴緱山半夜鐘<lb/>
<pb n="KR4h0019_WYG_009-30b"/>
　　陳羽<hi>一首</hi>
　　　冬晩送友人使西蕃<lb/>
驛使向天西巡羌復入氐玉關晴有雪砂磧雨無泥落<lb/>
淚軍中笛驚眠塞上雞逢春鄉思苦萬里草萋萋<lb/>
　　僧貫休<hi>三首</hi>
　　　野田黄雀行<lb/>
髙樹風多吹爾巢落蒿深葉煖宜爾依泊莫近鴞類蛛<lb/>
網亦惡飲野田之清水食野田之黄粟深花中睡𡋯土<lb/>
<pb n="KR4h0019_WYG_009-31a"/>
裏浴如此即全勝啄太倉之穀而穿人之屋<lb/>
　　　夜夜曲<lb/>
蟪蛄切切風騷騷芙容噴香蟾蜍髙孤燈耿耿征婦勞<lb/>
更深撲落金錯刀<lb/>
　　　行路難<lb/>
君不見山髙海深人不測古往今來轉清碧淺近輕浮<lb/>
莫與交地卑只解生荆棘誰道黄金如糞土張耳陳餘<lb/>
斷消息行路難行路難君自看<lb/>
<pb n="KR4h0019_WYG_009-31b"/>
　　僧尚顔<hi>二首</hi>
　　　秋夜吟<lb/>
梧桐雨畔夜愁吟抖擻衣裾蘚色侵枉道一生無繫著<lb/>
湘南山水别人尋<lb/>
　　　贈村公<lb/>
袖衣木突此鄉尊白盡鬚眉眼未昏醉舞神筵隨鼓笛<lb/>
閑歌聖代和兒孫黍苗一頃垂秋日茅棟三間映古原<lb/>
也笑長安名利處紅塵半是馬蹄翻<lb/>
<pb n="KR4h0019_WYG_009-32a"/>
　　僧護國<hi>一首</hi>
　　　許州趙使君孩子<lb/>
毛骨貴天生肌膚片玉明見人空解笑弄物不知名國<lb/>
器嗟猶小門風望益清抱來芳樹下時引鳯離聲<lb/>
　　僧棲白<hi>二首</hi>
　　　八月十五夜月<hi>一刻中秋</hi>
尋常三五夜豈是不嬋娟及至中秋半還勝别夜圓清<lb/>
光凝有露皓色爽無煙自古人皆望年來復一年<lb/>
<pb n="KR4h0019_WYG_009-32b"/>
　　　哭劉得仁<lb/>
為愛詩名吟到此風魂雪魄去難招直教桂子落墳上<lb/>
生得一枝寃始銷<lb/>
　　僧無可<hi>二首</hi>
　　　金州陪姚員外遊南池<lb/>
柳暗清波漲衝萍復潄苔張筵白鳥起埽㟁使君來洲<lb/>
島秋應沒荷花晩盡開髙城吹角絶騶馭尚徘徊<lb/>
　　　夏日送田中丞赴蔡州<lb/>
<pb n="KR4h0019_WYG_009-33a"/>
出守汝南城應多戀闕情地遥人久望風起斾初行楚<lb/>
廟繁蟬斷淮田細雨生賞心知有處蔣宅古松平<lb/>
　　僧清江<hi>一首</hi>
　　　贈淮西賈兵馬使<lb/>
破虜功成百戰場天書親拜漢中郎映門旌斾春風起<lb/>
對客絃歌白日長階下鬭雞花乍拆營南試馬柳初黄<lb/>
由來吳楚多同調感激逢君共異鄉<lb/>
　　僧法照<hi>一首</hi>
<pb n="KR4h0019_WYG_009-33b"/>
　　　寄錢郎中<lb/>
閑門深樹裏閑足為經過駟馬不為貴一僧誰奈何藥<lb/>
苗家自有香飯乞時多寄語嬋娟客將心向薜蘿<lb/>
　　僧太易<hi>二首</hi>
　　　贈司空拾遺<lb/>
侍臣何事辭雲陛江上微吟見雪花望闕未承丹鳯詔<lb/>
開門空對楚人家陳琳草奏才還在王粲登樓興尚賖<lb/>
髙館更容塵外客仍令歸路奉瑶華<lb/>
<pb n="KR4h0019_WYG_009-34a"/>
　　　宿天柱觀<lb/>
石室初投宿仙翁喜暫容花原隔水見洞府過山逢泉<lb/>
湧階前地雲生户外峰中宵人自定不是欲降龍<lb/>
　　僧惟審<hi>一首</hi>
　　　賦得聞黄鳥啼<lb/>
捲簾清夢後芳樹引流鶯隔葉傳春意穿花送曉聲未<lb/>
調雲路翼空負桂林情莫盡關關興羇愁正厭生<lb/>
　　僧滄浩<hi>一首</hi>
<pb n="KR4h0019_WYG_009-34b"/>
　　　留别嘉興知已<lb/>
一坐東林寺從來未下山不因尋長者無事到人間宿<lb/>
雨愁為客寒禽散未還空懐舊山月童子誦經閑<lb/>
　　僧皎然<hi>二首</hi>
　　　詶崔侍御見贈<lb/>
買得東山後逢君小隱時五湖遊未足柏署跡如遺儒<lb/>
服何妨道禪心不廢詩一從居士說長破小乗疑<lb/>
　　　尋陸鴻漸不遇<lb/>
<pb n="KR4h0019_WYG_009-35a"/>
移家雖帶郭野徑入桑麻近種籬邊菊秋來未著花扣<lb/>
門無犬吠欲去問西家報道山中出歸時每日斜<lb/>
　　僧無本<hi>二首</hi>
　　　行次漢上<lb/>
習家池沼草萋萋嵐樹光中信馬蹄漢主廟前湘水碧<lb/>
一聲風角夕陽低<lb/>
　　　馬嵬<lb/>
長川幾處樹青青孤驛危樓對翠屏一自上皇惆悵後<lb/>
<pb n="KR4h0019_WYG_009-35b"/>
至今來往馬蹄腥<lb/>
　<lb/>
　<lb/>
　<lb/>
　<lb/>
　<lb/>
　<lb/>
　才調集巻九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>才調集卷二目錄</head> <lb/>
    <p>
<pb n="KR4h0019_WYG_002-1a"/>
欽定四庫全書<lb/>
　才調集卷二目錄<lb/>
　　温飛卿<hi>六十一首</hi>
　　　過華清宮二十二韻<lb/>
　　　洞戸二十二韻<lb/>
　　　握柘詞<lb/>
　　　碧澗驛曉思<lb/>
　　　送人東遊<lb/>
<pb n="KR4h0019_WYG_002-1b"/>
　　　偶題<lb/>
　　　贈知音<lb/>
　　　鄠杜郊居<lb/>
　　　送李億東歸<lb/>
　　　陳宮詞<lb/>
　　　春日野行<lb/>
　　　西州詞<lb/>
　　　春洲曲<lb/>
<pb n="KR4h0019_WYG_002-2a"/>
　　　陽春曲<lb/>
　　　堂堂曲<lb/>
　　　春日將欲東歸寄新及第苗紳先輩<lb/>
　　　經李徵君故居<lb/>
　　　經舊遊<lb/>
　　　宿杜城亡友李羽處士故墅<lb/>
　　　夜看牡丹<lb/>
　　　池塘七夕<lb/>
<pb n="KR4h0019_WYG_002-2b"/>
　　　和友人悼亡<lb/>
　　　和王秀才傷歌姬<lb/>
　　　春莫宴罷寄宋壽<lb/>
　　　題柳<lb/>
　　　春日偶成<lb/>
　　　途中偶作<lb/>
　　　贈彈筝人<lb/>
　　　瑶瑟怨<lb/>
<pb n="KR4h0019_WYG_002-3a"/>
　　　春日野行<lb/>
　　　和友人溪居别業<lb/>
　　　宿城南亡友别墅<lb/>
　　　偶遊<lb/>
　　　郭處士擊甌歌<lb/>
　　　錦城曲<lb/>
　　　張靜婉採蓮曲<lb/>
　　　照影曲<lb/>
<pb n="KR4h0019_WYG_002-3b"/>
　　　塞寒曲<lb/>
　　　湖陰詞<lb/>
　　　晩歸曲<lb/>
　　　湘東夜宴曲<lb/>
　　　碌碌古詞<lb/>
　　　春野行<lb/>
　　　醉歌<lb/>
　　　織錦詞<lb/>
<pb n="KR4h0019_WYG_002-4a"/>
　　　蓮浦謡<lb/>
　　　達摩支曲<lb/>
　　　三洲詞<lb/>
　　　舞衣曲<lb/>
　　　惜春詞<lb/>
　　　春愁曲<lb/>
　　　蘓小小歌<lb/>
　　　春江花月夜詞<lb/>
<pb n="KR4h0019_WYG_002-4b"/>
　　　懊惱曲<lb/>
　　　邊笳曲<lb/>
　　　春曉曲<lb/>
　　　俠客行<lb/>
　　　春日<lb/>
　　　咏嚬<lb/>
　　　太子池<lb/>
　　　又<lb/>
<pb n="KR4h0019_WYG_002-5a"/>
　　顧况<hi>十一首</hi>
　　　悲歌<lb/>
　　　思逺曲<lb/>
　　　悲歌<lb/>
　　　又<lb/>
　　　又<lb/>
　　　又<lb/>
　　　梁廣畫花歌<lb/>
<pb n="KR4h0019_WYG_002-5b"/>
　　　送别日晩歌<lb/>
　　　行路難<lb/>
　　　棄婦詞<lb/>
　　　送行歌<lb/>
　　吳融<hi>二首</hi>
　　　淛東筵上有寄<lb/>
　　　富水驛東楹有人題詩<lb/>
　　崔塗<hi>六首</hi>
<pb n="KR4h0019_WYG_002-6a"/>
　　　夕次洛陽道中<lb/>
　　　巴南道中<lb/>
　　　巴陵夜泊<lb/>
　　　春夕旅遊<lb/>
　　　放鸂鶒<lb/>
　　　巫峽旅别<lb/>
　　盧綸<hi>七首</hi>
　　　春詞<lb/>
<pb n="KR4h0019_WYG_002-6b"/>
　　　早春歸盩厔别業寄耿拾遺湋李挍書端<lb/>
　　　晩次鄂州<lb/>
　　　古豔詞<lb/>
　　　又<lb/>
　　　代袁將軍罷戰歸舊里贈朔北故人<lb/>
　　　逢南中使因寄嶺外故人<lb/>
　　無名氏<hi>十四首</hi>
　　　雜詩<lb/>
<pb n="KR4h0019_WYG_002-7a"/>
　　　又<lb/>
　　　又<lb/>
　　　又<lb/>
　　　又<lb/>
　　　又<lb/>
　　　又<lb/>
　　　又<lb/>
　　　雜調<lb/>
<pb n="KR4h0019_WYG_002-7b"/>
　　　雜詞<lb/>
　　　雜詞<lb/>
　　　又<lb/>
　　　又<lb/>
　　　秋思<lb/>
<pb n="KR4h0019_WYG_002-8a"/>
欽定四庫全書<lb/>
　才調集卷二　　　　　　　唐　韋縠　撰<lb/>
　　温飛卿<hi>六十一首</hi>
　　　過華清宮二十二韻<lb/>
憶昔開元日承平事勝遊貴妃專寵幸天子富春秋月<lb/>
白霓裳殿風乾羯鼔樓鬭雞花蔽膝騎馬玉搔頭繡轂<lb/>
千門妓金鞍萬户侯薄雲欹雀扇輕雪犯貂裘過客聞<lb/>
韶濩居人識冕旒氣和春不覺煙暖霽難收澁浪涵瑶<lb/>
<pb n="KR4h0019_WYG_002-8b"/>
甃晴陽上綵斿卷衣輕髻嬾窺鏡淡蛾羞屏掩芙蓉帳<lb/>
簾搴玳瑁鉤重瞳分渭曲纎手指神州御案迷萱草天<lb/>
袍妬石榴深嵓藏浴鳳鮮隰媚潛虬不料邯鄲蝨俄成<lb/>
即墨牛劒鋒揮太皞旗熖拂蚩尤内嬖陪行在孤臣預<lb/>
坐籌瑶簪遺翡翠霜仗駐驊騮艷笑雙飛斷香魂一哭<lb/>
休蚤梅悲蜀道高樹隔昭丘朱閣重霄近蒼崕萬古愁<lb/>
至今湯殿水嗚咽縣前流<lb/>
　　　洞戸二十二韻<lb/>
<pb n="KR4h0019_WYG_002-9a"/>
洞戸連蛛䋞方疏隱碧潯燭盤煙墜燼簾壓月通陰粉<lb/>
白仙郎署霜清玉女砧醉鄉高窈窈棊陣靜暗暗素手<lb/>
瑠璃扇𤣥髫玳瑁簪昔邪看寄迹梔子咏同心樹列千<lb/>
秋勝樓懸七夕鍼舊詞翻白紵新賦換黄金唳鶴調蠻<lb/>
皷驚蟬應寶琴舞疑繁易度歌轉斷難尋露委花相妬<lb/>
風欹柳不禁橋彎雙表迥池漲一篙深清蹕傳恢囿黄<lb/>
旗幸上林神鷹㕘翰苑天馬破蹄涔武庫方題品文園<lb/>
有好音朱莖殊菌蠢丹桂欲蕭森黼帳㢠廻瑶席華燈對<lb/>
<pb n="KR4h0019_WYG_002-9b"/>
錦衾畫圖驚走獸書帖得來禽河曙秦樓暎山晴魏闕<lb/>
臨綠囊逢趙后青瑣見王沈任達嫌孤憤疎慵倦九箴<lb/>
若為南遁客猶作卧龍吟<lb/>
　　　握柘詞<lb/>
楊柳縈橋綠玫瑰拂地紅繡衫金騕䮍花髻玉瓏璁宿<lb/>
雨香潛潤春流水暗通畫樓初夢斷曉日照湘風<lb/>
　　　碧澗驛曉思<lb/>
香燈伴殘夢楚國在天涯月落子規歇滿庭山杏花<lb/>
<pb n="KR4h0019_WYG_002-10a"/>
　　　送人東遊<lb/>
荒戍落黄葉浩然離故關髙風漢陽渡初日郢門山江<lb/>
上幾人在天涯孤棹還何當重相見尊酒慰離顔<lb/>
　　　偶題<lb/>
孔雀眠髙閣櫻桃拂短簷畫明金冉冉箏語玉纎纎細<lb/>
雨無妨燭輕寒不觸簾欲將紅錦段因夢寄江淹<lb/>
　　　贈知音<lb/>
翠羽花冠碧樹雞未明先向短牆啼窗間謝女青蛾斂<lb/>
<pb n="KR4h0019_WYG_002-10b"/>
門外蕭郎白馬嘶星漢漸移庭竹影露珠猶綴野花迷<lb/>
景陽宮裏鐘初動不語垂鞭上柳堤<lb/>
　　　鄠杜郊居<lb/>
槿籬芳援近樵家隴麥青青一徑斜寂寞遊人寒食後<lb/>
夜來風雨送梨花<lb/>
　　　送李億東歸<lb/>
黄山逺隔秦樹紫禁斜通渭城别路青青柳弱前溪漠<lb/>
漠苔生和風澹蕩歸客落月殷勤早鶯灞上金尊未飲<lb/>
<pb n="KR4h0019_WYG_002-11a"/>
讌歌已有餘聲<lb/>
　　　陳宮詞<lb/>
鷄鳴人草草香輦出宮花妓語細腰轉馬嘶金面斜早<lb/>
鶯隨綵仗驚雉避凝笳淅瀝湘風外紅輪暎曙霞<lb/>
　　　春日野行<lb/>
騎馬踏煙莎青春柰怨何蝶翎朝粉盡鴉背夕陽多柳<lb/>
艷欺芳帶山愁縈翠蛾别情無處説方寸是星河<lb/>
　　　西州詞<lb/>
<pb n="KR4h0019_WYG_002-11b"/>
悠悠復悠悠昨日下西州西州風色好遥見武昌樓武<lb/>
昌何鬱鬱儂家定無匹小婦被流黄登樓撫瑶瑟朱絃<lb/>
繁復輕素手直淒清一彈三四解掩抑似含情南樓登<lb/>
且望西江廣復平艇子摇兩槳催過石頭城門前烏桕<lb/>
樹慘淡天將曙鸂鶒飛復還郎隨早帆去囘頭語同伴<lb/>
定復負情儂去㠶不安幅作抵使西風他日相尋索莫<lb/>
作西州客西州人不歸春草年年碧<lb/>
　　　春洲曲<lb/>
<pb n="KR4h0019_WYG_002-12a"/>
韶光染色如蛾翠綠濕紅鮮水容媚蘓小慵多蘭渚間<lb/>
融融浦日鵁鶄寐紫騮蹀躞金銜嘶岸上揚鞭煙草迷<lb/>
門外平橋連柳堤歸來晩樹黄鶯啼<lb/>
　　　陽春曲<lb/>
雲母空窗曉煙薄香昏龍氣凝輝閣霏霏霧雨杏花天<lb/>
簾外春寒著羅幙曲欄伏檻金麒麟沙苑芳郊連翠茵<lb/>
廐馬何能嚙芳草路人不敢隨流塵<lb/>
　　　堂堂曲<hi>或刻錢塘曲</hi>
<pb n="KR4h0019_WYG_002-12b"/>
錢塘岸上春如織淼淼寒潮帶晴色淮南遊客馬連嘶<lb/>
碧草迷人歸不得風飄客意如吹煙纎指慇勤傷雁絃<lb/>
一曲堂堂紅燭筵長鯨瀉酒如飛泉<lb/>
　　　春日將欲東歸寄新及第苗紳先軰<lb/>
幾年辛苦與君同得喪悲歡盡是空猶喜故人先折桂<lb/>
自憐羈客尚飄蓬三春月照千山道十日花開一夜風<lb/>
知有杏園無路入馬前惆悵滿枝紅<lb/>
　　　經李徵君故居<lb/>
<pb n="KR4h0019_WYG_002-13a"/>
露濃煙重草淒淒樹暎闌干柳拂堤一院落花無客醉<lb/>
五更殘月有鶯啼芳筵想像情難盡故樹荒涼路已迷<lb/>
惆悵羸驂往來慣每經門巷亦長嘶<lb/>
　　　經舊遊<hi>或作懷真珠亭</hi>
珠箔銀鉤近綵橋昔年曽此見嬌嬈香燈悵望飛瓊鬢<lb/>
涼月慇勤碧玉簫屏倚故窗山六扇柳垂寒砌露千條<lb/>
短牆紅雨蒼苔遍拾得當時舊翠翹<lb/>
　　　宿杜城亡友李羽處士故墅<lb/>
<pb n="KR4h0019_WYG_002-13b"/>
柳不成絲草帶煙海槎東去鶴歸天愁腸斷處春何限<lb/>
病眼開時月正圓花若有情還悵望水應無事莫潺湲<lb/>
終知此恨難消遣辜負南華第一篇<lb/>
　　　夜看牡丹<lb/>
高低深淺一欄紅把火慇勤照露叢希逸近來成嬾病<lb/>
不能容易向春風<lb/>
　　　池塘七夕<lb/>
月出西南露氣秋綺寮河漢在鍼樓楊家繡作鴛鴦㡢<lb/>
<pb n="KR4h0019_WYG_002-14a"/>
張氏金為翡翠鈎銀燭有光妨宿燕畫屏無睡待牽牛<lb/>
萬家砧杵三篙水一夕横塘是舊遊<lb/>
　　　和友人悼亡<hi>一刻喪歌姬</hi>
玉貌潘郎淚滿衣畫羅輕鬢兩霏微紅蘭委露愁難盡<lb/>
白馬朝天望不歸寶鏡塵昏鸞影在鈿箏絃斷雁行稀<lb/>
春來多少傷心事碧草侵堦粉蝶飛<lb/>
　　　和王秀才傷歌姬<lb/>
月缺花殘莫愴然花須終發月終圓更能何事銷芳念<lb/>
<pb n="KR4h0019_WYG_002-14b"/>
亦有濃華委逝川一曲艷歌留婉轉九原春草妬嬋娟<lb/>
王孫莫學多情客自古多情損少年<lb/>
　　　春莫宴罷寄宋壽先輩<lb/>
斜掩朱門花外鐘曉鶯時節好相逢窗間桃蕋宿粧在<lb/>
雨後牡丹春睡濃蘓小丰姿迷下蔡馬卿才調似臨卭<lb/>
誰憐芳草生三徑參佐橋西陸士龍<lb/>
　　　題柳<lb/>
楊柳千條拂面絲綠煙金穗不勝吹香隨靜婉歌塵起<lb/>
<pb n="KR4h0019_WYG_002-15a"/>
影伴嬌嬈舞袖垂羌管一聲何處曲流鶯百囀最高枝<lb/>
千門九陌花如雪飛過宮牆兩不知<lb/>
　　　春日偶成<lb/>
西園一曲艷陽歌擾擾車塵負薜蘿自欲放懷猶未得<lb/>
不知經世竟如何夜聞猛雨判花盡寒戀重衾覺夢多<lb/>
釣渚别來應更好春風還為起㣲波<lb/>
　　　途中偶作<lb/>
石路荒涼接野蒿西風吹馬利如刀小橋連驛楊柳晩<lb/>
<pb n="KR4h0019_WYG_002-15b"/>
廢寺入門禾黍髙鷄犬夕陽喧縣市鳬鷖秋水曝城壕<lb/>
故山有夢不歸去官樹陌塵何太勞<lb/>
　　　贈彈筝人<lb/>
天寶年中事玉皇曽將新曲教寧王鈿蟬金鳳皆零落<lb/>
一曲伊州淚萬行<lb/>
　　　瑶瑟怨<lb/>
冰簟銀床夢不成碧天如水夜雲輕鴈聲還向瀟湘去<lb/>
十二樓中月自明<lb/>
<pb n="KR4h0019_WYG_002-16a"/>
　　　春日野行<lb/>
日西塘水金堤斜碧草芊芊晴吐芽野岸明媚山芍藥<lb/>
水田叫噪官蝦蟇鏡中有浪動菱蔓陌上無風飄柳花<lb/>
何事輕橈向溪客綠萍方好不歸家<lb/>
　　　和友人溪居别業<lb/>
積潤初銷碧草新鳳陽晴日帶雕輪風飄弱柳平橋晩<lb/>
雪㸃寒梅小院春屏上樓臺陳后主鏡中金翠李夫人<lb/>
花房透露紅珠落蛺蝶雙雙䕶粉塵<lb/>
<pb n="KR4h0019_WYG_002-16b"/>
　　　宿城南亡友别墅<lb/>
水流花落歎浮生又伴遊人宿杜城還似昔年殘夢裏<lb/>
透簾斜月獨聞鶯<lb/>
　　　偶遊<lb/>
曲巷斜臨一水間小門終日不開關紅珠斗帳櫻桃熟<lb/>
金尾屏風孔雀閒雲髻幾迷芳草蝶額黄無限夕陽山<lb/>
與君便是鴛鴦侶休向人間覔往還<lb/>
　　　郭處士擊甌歌<lb/>
<pb n="KR4h0019_WYG_002-17a"/>
佶栗金虬石潭古勺陂瀲灔幽脩語湘君寶馬上神雲<lb/>
碎佩樷鈴滿煙雨吾聞三十六宮花離離軟風吹春星<lb/>
斗稀玉晨冷磬破昏夢天露未乾香著衣蘭釵委墜雲<lb/>
垂髪小響丁當逐廻雪晴碧煙滋重疊山羅屏半掩桃<lb/>
花月太平天子駐雲車龍罏勃鬱雙蟠拏宮中近臣抱<lb/>
扇立侍女低鬟落翠花亂珠觸續正跳蕩傾頭不覺金<lb/>
烏斜我亦為君長歎息緘情逺寄愁無色莫沾香夢綠<lb/>
楊絲千里春風正無力<lb/>
<pb n="KR4h0019_WYG_002-17b"/>
　　　錦城曲<lb/>
蜀山攢黛留晴雪簝笋蕨芽縈九折江風吹巧剪霞綃<lb/>
花上千枝杜鵑血杜鵑飛入巖下叢夜叫思歸山月中<lb/>
巴水漾情情不盡文君織得春機紅怨魂未歸芳草死<lb/>
江頭學種相思子樹成寄與望鄉人白帝荒城五千里<lb/>
　　　張靜婉採蓮曲<hi>并序</hi>
　　　　靜婉羊偘妓也其容絶世偘自為採蓮二曲<lb/>
　　　　今樂府所存失其故意因歌以俟採詩者事<lb/>
<pb n="KR4h0019_WYG_002-18a"/>
　　　　具載梁史<lb/>
蘭膏墜髪紅玉春燕釵拖頸抛盤雲城西楊柳向嬌晩<lb/>
門前溝水波粼粼麒麟公子朝天客珂馬璫璫渡春陌<lb/>
掌中無力舞衣輕剪斷鮫綃破春碧抱月飄煙一尺腰<lb/>
麝臍龍髓憐嬌嬈秋羅拂水碎光動露重花多香不銷<lb/>
鸂鶒交交塘水滿綠芒如粟蓮莖短一夜西風送雨來<lb/>
粉痕零落愁紅淺船頭折藕絲暗牽藕根蓮子相留連<lb/>
郎心似月月易缺十五十六清光圓<lb/>
<pb n="KR4h0019_WYG_002-18b"/>
　　　照影曲<lb/>
景陽粧罷瓊窗暖欲照澄明香步嬾橋上衣多抱彩雲<lb/>
金鱗不動春塘滿黄印額山輕為塵翠鱗紅穉俱含嚬<lb/>
桃花百媚如欲語曽為無雙今兩身<lb/>
　　　塞寒行<lb/>
燕弓弦勁霜封瓦樸<graphic n="KR0609" url="https://raw.githubusercontent.com/kanripo/KR-Gaiji/master/images/KR0609.png" mimeType="image/png"/>寒雕睇平野一㸃黄塵起雁喧<lb/>
白龍堆下千蹄馬河源怒濁風如刀剪斷朔雲天更高<lb/>
晩出楡關逐征北驚沙飛迸衝貂袍心許凌烟名不滅<lb/>
<pb n="KR4h0019_WYG_002-19a"/>
年年錦字傷離别彩毫一畫竟何榮空使青樓涙成血<lb/>
　　　湖陰詞<hi>并序</hi>
　　　　王敦舉兵至湖陰明帝微行視其營伍由是<lb/>
　　　　樂府有湖陰曲而亡其調因作而附之<lb/>
祖龍黄鬚珊瑚鞭鐵驄金面青連錢虎髯㧞劒欲成夢<lb/>
日壓賊營如血鮮海旗風急驚眠起甲重光摇照湖水<lb/>
蒼皇追騎塵外歸森索妖星陣前死五陵愁碧春萋萋<lb/>
灞川玉馬空中嘶羽書如電入青瑣雪腕如搥催畫鞞<lb/>
<pb n="KR4h0019_WYG_002-19b"/>
白虬天子金煌鋩高臨帝座廻龍章呉波不動楚山晩<lb/>
花壓闌干春晝長<lb/>
　　　晩歸曲<lb/>
格格水禽飛帶波孤光斜起夕陽多湖西山淺似相笑<lb/>
菱刺惹衣攢黛蛾青絲繫船向江木蘭芽出土吳江曲<lb/>
水極晴摇泛灧紅草平春染煙綿綠玉鞭騎馬楊叛兒<lb/>
刻金作鳳光參差丁丁暖漏滴花影催入景陽人不知<lb/>
彎堤弱柳遥相矚雀扇團團掩香玉蓮塘艇子歸不得<lb/>
<pb n="KR4h0019_WYG_002-20a"/>
柳暗桑穠聞布榖<lb/>
　　　湘東夜宴曲<lb/>
湘東夜宴金貂人楚女含情嬌翠嚬玉管將吹插鈿帶<lb/>
錦囊斜拂雙麒麟重城漏斷孤帆去惟恐瓊籖報天曙<lb/>
萬户沈沈碧樹圓雲飛雨散知何處欲上香車俱脉脉<lb/>
清歌響斷銀屏隔堤外紅塵蠟炬歸樓前澹月連江白<lb/>
　　　碌碌古詞<lb/>
左亦不碌碌右亦不碌碌野草自根肥羸牛生健犢融<lb/>
<pb n="KR4h0019_WYG_002-20b"/>
蠟作杏蔕男兒不戀家春風破紅意女頰如桃花忠言<lb/>
未見信巧語翻咨嗟一鞘無兩刃徒勞油壁車<lb/>
　　　春野行<lb/>
草淺淺春如剪花壓李孃愁饑蠶欲成繭東城少年氣<lb/>
堂堂金九驚起雙鴛鴦含羞更問衞公子月到枕前春<lb/>
夢長<lb/>
　　　醉歌<lb/>
簷柳初黄燕新乳曉碧芊綿過微雨樹色深含臺榭情<lb/>
<pb n="KR4h0019_WYG_002-21a"/>
鶯聲巧作煙花主錦袍公子陳杯觴撥醅百甕春酒香<lb/>
入門下馬問誰在降堦握手登華堂臨卭美人逺山眉<lb/>
低抱琵琶含怨思朔風繞指我先笑明月入懷君自知<lb/>
勸君莫惜金尊酒年少須㬰如覆手辛勤到老慕簞瓢<lb/>
于我悠悠竟何有洛陽盧仝稱文房妻子脚秃舂黄糧<lb/>
阿耋光頭不識字指麾豪儁如驅羊天犀壓斷朱鼹䑕<lb/>
瑞錦驚飛金鳳皇其餘豈足沾牙齒欲用何能報天子<lb/>
駑馬垂頭搶暝塵驊騮一日行千里但有沉冥醉客家<lb/>
<pb n="KR4h0019_WYG_002-21b"/>
支頤瞪目持流霞惟恐南園風雨落碧蕪狼籍棠梨花<lb/>
　　　織錦詞<lb/>
丁冬細漏侵瓊瑟影轉高梧月初出簇<graphic n="KR0609" url="https://raw.githubusercontent.com/kanripo/KR-Gaiji/master/images/KR0609.png" mimeType="image/png"/>金梭萬縷紅<lb/>
鴛鴦艷錦初成疋錦中百結皆同心蕊亂雲盤相間深<lb/>
此意欲傳傳不得玫瑰作柱朱絃琴為君裁破合歡被<lb/>
星斗迢迢共千里象齒薰爐未覺秋碧池已有新蓮子<lb/>
　　　蓮浦謡<lb/>
鳴橈軋軋溪溶溶廢綠平煙呉苑東水清蓮媚兩相向<lb/>
<pb n="KR4h0019_WYG_002-22a"/>
鏡裏見愁愁更紅白馬金鞭大堤上西江日夕多風浪<lb/>
荷心有露似驪珠不是真圓亦摇蕩<lb/>
　　　達摩支曲<lb/>
擣麝成塵香不滅抝蓮作寸絲難絶紅淚文姬洛水春<lb/>
白頭蘓武天山雪君不見無愁高緯花漫漫漳浦晏餘<lb/>
清露寒一旦臣僚共囚虜欲吹羌管先汍瀾舊臣頭鬢<lb/>
霜華早可惜雄心醉中老萬古春歸夢不歸鄴城風雨<lb/>
連天草<lb/>
<pb n="KR4h0019_WYG_002-22b"/>
　　　三洲詞<lb/>
團圓莫作波中月潔白無為枝上雪月隨波動碎潾潾<lb/>
雪似梅花不堪折李孃十六青絲髪畫帶雙花為君結<lb/>
門前有路輕離别惟恐歸來舊香滅<lb/>
　　　舞衣曲<lb/>
藕腸纎縷袖輕春煙機漠漠嬌娥嚬金梭淅瀝透空薄<lb/>
剪落交刀吹斷雲張家公子夜聞雨夜向蘭堂思楚舞<lb/>
蟬衫麟帶壓愁香偷得鶯簧鏁金縷管含蘭氣嬌語悲<lb/>
<pb n="KR4h0019_WYG_002-23a"/>
胡槽雪腕鴛鴦絲芙蓉力弱應難定楊柳風多不自持<lb/>
迴嚬笑語西窗客星斗寥寥波脉脉不逐秦王卷象牀<lb/>
滿樓明月梨花白<lb/>
　　　惜春詞<lb/>
百舌問花花不語低回似恨横塘雨蜂爭粉蕊蝶分香<lb/>
不似垂楊惜金縷願君留得常妖嬈莫逐東風還蕩摇<lb/>
秦女含嚬向煙月愁紅帶露空迢迢<lb/>
　　　春愁曲<lb/>
<pb n="KR4h0019_WYG_002-23b"/>
紅絲穿露珠簾冷百尺啞啞下纎綆逺翠愁山入卧屏<lb/>
兩重雲母空烘影涼簪墜髮春眠重玉兔氤氲柳如夢<lb/>
錦疊空牀委墜紅颸颸埽尾雙金鳳蜂喧蝶駐俱悠揚<lb/>
柳拂赤欄纎草長覺後梨花委平綠春風和雨吹池塘<lb/>
　　　蘓小小歌<lb/>
買蓮莫破券買酒莫解金酒裏春容抱離恨水中蓮子<lb/>
懷芳心吳宮女兒腰似束家在錢塘小江曲一自檀郎<lb/>
逐便風門前春水年年綠<lb/>
<pb n="KR4h0019_WYG_002-24a"/>
　　　春江花月夜詞<lb/>
玉樹歌闌海雲黑花庭忽作青蕪國秦淮有水水無情<lb/>
還向金陵漾春色楊家二世安九重不御華芝嫌六龍<lb/>
百幅錦帆風力滿連天展盡金芙蓉珠翠丁星復明滅<lb/>
龍頭劈浪哀笳發千里涵空澄水魂萬枝破鼻團香雪<lb/>
漏轉霞高滄海西玻璃枕上聞天雞蠻絃代寫曲如語<lb/>
一醉昏昏天下迷四方傾動煙塵起猶在濃香夢魂裏<lb/>
後主荒宮有曉鶯飛來只隔西江水<lb/>
<pb n="KR4h0019_WYG_002-24b"/>
　　　懊惱曲<lb/>
藕絲作線難勝鍼蕊粉染黄那得深玉白蘭芳不相顧<lb/>
青樓一笑輕千金莫言自古皆如此健劒刜鐘鉛繞指<lb/>
三秋庭綠盡迎霜惟有荷花守紅死廬江小吏朱斑輪<lb/>
柳縷吐芽香玉春兩股金釵已相許不令獨作空成塵<lb/>
悠悠楚水流如馬恨紫愁紅滿平野野土千年怨不平<lb/>
至今燒作鴛鴦瓦<lb/>
　　　邊笳曲<lb/>
<pb n="KR4h0019_WYG_002-25a"/>
朔管迎秋動雕陰雁來早上郡隠黄雲天山吹白草嘶<lb/>
馬渡寒磧朝陽照霜堡江南戍客心門外芙蓉老<lb/>
　　　春曉曲<lb/>
家臨長信往來道乳燕雙雙拂煙草油壁車輕金犢肥<lb/>
流蘓帳曉春鷄早籠中嬌鳥暖猶睡簾外落花閒不掃<lb/>
衰桃一樹近前池似惜紅顔鏡中老<lb/>
　　　俠客行<lb/>
欲出鴻都門隂雲蔽城闕寶劒黯如水微紅濕餘血白<lb/>
<pb n="KR4h0019_WYG_002-25b"/>
馬夜頻驚三更灞陵雪<lb/>
　　　春日<lb/>
柳岸杏花稀梅梁乳燕飛美人鸞鏡笑嘶馬鴈門歸楚<lb/>
宮雲影薄臺城心賞違從來千里恨邊色滿戎衣<lb/>
　　　咏嚬<lb/>
毛羽斂愁翠黛嬌攢豔春恨容偏落淚低態定思人枕<lb/>
上夢隨月扇邊歌繞塵玉鉤鸞不住波淺石磷磷<lb/>
　　　太子池<lb/>
<pb n="KR4h0019_WYG_002-26a"/>
梨花雪壓枝鸎囀柳如絲嬾逐粧成曉春融夢覺遲鬢<lb/>
輕全作影嚬淺未成眉莫信張公子窗間斷暗期<lb/>
　　　又<lb/>
花紅蘭紫莖愁草雨新晴柳占三春色鶯偷百鳥聲日<lb/>
長嫌輦重風㬉覺衣輕薄莫香塵起長楊落照明<lb/>
　　顧况<hi>十一首</hi>
　　　悲歌<hi>并序○以下六首或俱刻悲歌或每首増題目章法顛倒不倫今依宋刻本集詮次</hi>
　　　　情思發動聖賢所不免也故師乙陳其宜延<lb/>
<pb n="KR4h0019_WYG_002-26b"/>
　　　　陵審其音理亂之所經王化之所興信無逃<lb/>
　　　　於聲教豈徒文彩之麗耶遂作歌以悲之<lb/>
邊城路今日畊田昔人墓岸上沙昔日江水今人家今<lb/>
人昔人共長歎四氣相催節迴換明月皎皎入華池白<lb/>
雲離離渡霄漢<lb/>
　　　思逺曲<lb/>
臨春風聽春鳥别時多見時少愁人一夜不得眠瑶井<lb/>
玉繩相向曉<lb/>
<pb n="KR4h0019_WYG_002-27a"/>
　　　悲歌<lb/>
我欲昇天天隔霄我欲渡水水無橋我欲上山山路險<lb/>
我欲汲井井泉遥<lb/>
　　　又<lb/>
越人翠被今何寂獨立江邊莎草碧紫燕西飛欲寄書<lb/>
白雲何處逢來客<lb/>
　　　又<lb/>
新繫青絲百尺繩心在君家轆轤上我心皎潔君不知<lb/>
<pb n="KR4h0019_WYG_002-27b"/>
轆轤一轉一惆悵<lb/>
　　　又<lb/>
何處風光驚曉幕江南綠水通朱閣美人二八顔如花<lb/>
泣向東風畏花落<lb/>
　　　梁廣畫花歌<lb/>
王母欲過劉徹家飛瓊夜入雲軿車紫書分付與青鳥<lb/>
却向人間求好花上元夫人最小女頭面端正能言語<lb/>
手把梁生畫花看凝嚬掩笑心相許心相許為白阿孃<lb/>
<pb n="KR4h0019_WYG_002-28a"/>
從嫁與<lb/>
　　　送别日晩歌<hi>集無送别二字</hi>
日溟溟兮下山望佳人兮不還花落兮屋上草生兮堦<lb/>
前日日兮春風芳菲兮欲滅老不可兮更少君何為兮<lb/>
輕别<lb/>
　　　行路難<lb/>
君不見擔雪塞井空用力炊沙作飯豈堪食一生肝膽<lb/>
向人盡相識不如不相識冬青樹上挂凌霄歲晏花凋<lb/>
<pb n="KR4h0019_WYG_002-28b"/>
樹不凋凡物各自有根本種禾終不生荳苗行路難行<lb/>
路難何處是平道中心無事當富貴今日看君顔色好<lb/>
　　　棄婦詞<hi>此詞李白集中亦有之比顧集更詳未知果誰作</hi>
古來有棄婦棄婦有歸處今日妾辭君遣妾何處去本<lb/>
家零落盡慟哭來時路憶昔未嫁君聞君甚周旋綺羅<lb/>
錦繡段有贈黄金千十五許嫁君二十移所天結髮日<lb/>
未乆<hi>諸本俱作自從結髮日未幾七字一句</hi>離君緬山川家家盡歡樂孤<lb/>
妾空自憐幽閨多沉思盛事無十年相思若循環枕席<lb/>
<pb n="KR4h0019_WYG_002-29a"/>
生流泉流泉咽不燥獨夢關山道及此見君歸君歸妾<lb/>
已老物華惡衰賤新寵方妍好掩淚出故房傷心劇秋<lb/>
草自妾為君妻君東妾在西羅帷到曉恨玉貌一生啼<lb/>
妾有嫁時服輕雲淡翠霞瑠璃作斗帳四角金蓮花<hi>諸本</hi>
<hi>無此四句</hi>自從離别後不覺塵埃厚常嫌玳瑁孤猶羡鴛鴦<lb/>
偶玉顔逐霜霰賤妾何能守寒沼落芙蓉秋風散楊柳<lb/>
以此顦顇顔空持舊物還餘生亦何寄誰肻相攀牽君<lb/>
恩既斷絶相見何年月悔傾連理杯虚作同心結女羅<lb/>
<pb n="KR4h0019_WYG_002-29b"/>
附青松貴在相依投浮萍共綠水教作若為流不歎君<lb/>
棄妾自歎妾縁薄憶昔初嫁君小姑纔倚牀今日妾辭<lb/>
君小姑如妾長回頭語小姑莫嫁如兄夫<lb/>
　　　送行歌<lb/>
送行人歌一曲何者為泥何者玉年華已向秋草裏春<lb/>
夢猶傳故山綠<lb/>
　　吳融<hi>二首</hi>
　　　淛東筵上有寄<hi>此首集中無○或見六一詞中調名瑞鷓鴣氣味亦不似唐人</hi>
<pb n="KR4h0019_WYG_002-30a"/>
襄王席上一神仙眼色相當語不傳見了又休真似夢<lb/>
坐來雖近逺如天隴禽有意猶能説江月無心也解圓<lb/>
更被東風助惆悵落花時節蝶翩翩<lb/>
　　　富水驛東楹有人題詩<hi>筆跡柔媚出自纎指</hi>
繡纓霞翼兩鴛鴦金島銀川是故鄉只合雙飛便雙死<lb/>
豈悲相失與相忘煙花夜泊紅蕖膩蘭渚春遊碧草芳<lb/>
何事遽驚雲雨别秦山楚水兩乖張<lb/>
　　崔塗<hi>六首</hi>
<pb n="KR4h0019_WYG_002-30b"/>
　　　夕次洛陽道中<lb/>
秋風吹故城城下獨吟行高樹鳥已息古原人尚畊流<lb/>
年川暗度往事月空明不復歎岐路馬前塵夜生<lb/>
　　　巴南道中<lb/>
乆客厭岐路出門吟且悲平生未到處落日獨行時芳<lb/>
草不長綠故人難重期那堪更南渡鄉國是天涯<lb/>
　　　巴陵夜泊<lb/>
家依楚塞窮秋别身逐孤舟萬里行一曲巴歌半江月<lb/>
<pb n="KR4h0019_WYG_002-31a"/>
便應消得二毛生<lb/>
　　　春夕旅遊<hi>或無旅遊二字</hi>
水流花謝兩無情送盡東風過楚城蝴蝶夢中家萬里<lb/>
杜鵑枝上月三更故園書動經年絶華髮春移兩鬢生<lb/>
自是不歸歸便得五湖煙景有誰爭<lb/>
　　　放鸂鶒<lb/>
秋入池塘風露微曉開籠檻看初飛滿身金翠畫不得<lb/>
無限煙波何處歸<lb/>
<pb n="KR4h0019_WYG_002-31b"/>
　　　巫峽旅别<lb/>
五千里外三年客十二峰前一望秋多少别魂招不得<lb/>
夕陽西下水東流<lb/>
　　盧綸<hi>七首</hi>
　　　春詞<lb/>
北苑羅裙帶塵衢錦繡鞵醉眠芳樹下半被落花埋<lb/>
　　　蚤春歸盩厔别業寄耿拾遺湋李挍書端<lb/>
野日初晴麥隴分竹園相接鹿成羣萬家廢井生新草<lb/>
<pb n="KR4h0019_WYG_002-32a"/>
一樹繁花對古墳引水忽驚冰滿澗向田空見石和雲<lb/>
可憐荒歲青山裏惟有松枝好寄君<lb/>
　　　晩次鄂州<lb/>
雲開逺見漢陽城猶是孤帆一日程賈客晝眠知浪靜<lb/>
舟人夜語覺潮生三湘愁鬢逢秋色萬里歸心對月明<lb/>
舊業已隨征戰盡更堪江上鼔鼙聲<lb/>
　　　古豔詞<lb/>
殘粧色淺髻鬟開笑暎珠簾覷客來推醉惟知弄花鈿<lb/>
<pb n="KR4h0019_WYG_002-32b"/>
潘郎不敢使人催<lb/>
　　　又<lb/>
自拈裙帶結同心暖處偏知香氣深愛捉狂夫問閒事<lb/>
不知歌舞用黄金<lb/>
　　　代袁將軍罷戰歸舊里贈朔北故人<lb/>
結髪事疆埸全生到海鄉連雲防鐵嶺同日破漁陽牧<lb/>
馬胡天曉移軍磧路長枕戈眠古戍吹角立繁霜歸老<lb/>
勛仍在酬恩虜未忘獨愁過邑里多病對農桑雄劒依<lb/>
<pb n="KR4h0019_WYG_002-33a"/>
塵橐陰符寄藥囊空餘麾下士猶逐羽林郎<lb/>
　　　逢南中使因寄嶺外故人<lb/>
見説南來處蒼梧接桂林過秋天更暖近海日長陰巴<lb/>
路縁雲出蠻鄉入洞深信迴人自老夢到月應沈碧水<lb/>
通春色青山寄逺心炎方難乆客莫使鬢毛侵<hi>集作為爾一沾</hi>
<hi>襟</hi>
　　無名氏<hi>十四首○時刻詮次不倫依宋刻釐正</hi>
　　　雜詩<lb/>
<pb n="KR4h0019_WYG_002-33b"/>
青天無雲月如燭露泣梨花白如玉子規一夜啼到明<lb/>
美人獨在空房宿<lb/>
　　　又<lb/>
空賜羅衣不賜恩一薰香後一銷魂雖然舞袖何曽舞<lb/>
常對春風裛淚痕<lb/>
　　　又<lb/>
不洗殘粧凭繡牀却嫌鸚鵡繡鴛鴦迴鍼刺到雙飛處<lb/>
憶著征夫淚數行<lb/>
<pb n="KR4h0019_WYG_002-34a"/>
　　　又<lb/>
眼想心思夢裡驚無人知我此時情不如池上鴛鴦鳥<lb/>
雙宿雙飛過一生<lb/>
　　　又<lb/>
一去遼陽繫夢魂忽傳征騎到中門紗窗不肻施紅粉<lb/>
徒遣蕭郎問淚痕<lb/>
　　　又<lb/>
鶯啼露冷酒初醒罨畫樓臺曉角鳴翠羽帳中人夢覺<lb/>
<pb n="KR4h0019_WYG_002-34b"/>
寶釵斜墜枕圅聲<lb/>
　　　又<lb/>
滿目笙歌一段空萬般離恨總隨風多情為謝殘陽意<lb/>
與展晴霞片片紅<lb/>
　　　又<lb/>
兩心不語暗知情燈下裁縫月下行行到堦前知未睡<lb/>
夜深聞放剪刀聲<lb/>
　　　雜調<lb/>
<pb n="KR4h0019_WYG_002-35a"/>
勸君莫惜金縷衣勸君須惜少年時有花堪折直須折<lb/>
莫待無花空折枝<lb/>
　　　雜詞<lb/>
石沈遼海闊劍别楚山長會合知無日離心滿夕陽<lb/>
　　　雜詞<lb/>
行人南北分征路流水東西接御溝終日坡前怨離别<lb/>
謾名長樂是長愁<lb/>
　　　又<lb/>
<pb n="KR4h0019_WYG_002-35b"/>
偏倚繡牀愁不起雙垂玉筯翠鬟低卷簾相待無消息<lb/>
夜合花開日又西<lb/>
　　　又<lb/>
悔將淚眼向東開特地愁從望裏來三十六峰猶不見<lb/>
况伊如燕這身材<lb/>
　　　秋思<hi>或刻第十巻作三五七言詩○亦見李太白集中</hi>
秋風清秋月明落葉聚還散寒鴉棲復驚相思相見知<lb/>
何日此時此夜難為情<lb/>
<pb n="KR4h0019_WYG_002-36a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0019_WYG_002-36b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　才調集巻二<lb/>
</p>
<p>
</p>
  </div>
</body>
</text>
</TEI>
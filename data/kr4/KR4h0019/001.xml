<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>才調集卷一目錄</head> <lb/>
    <p>
<pb n="KR4h0019_WYG_001-1a"/>
欽定四庫全書<lb/>
　才調集卷一目錄<lb/>
　　白居易<hi>十九首</hi>
　　　代書詩一百韻寄微之<lb/>
　　　東南行一百韻<lb/>
　　　四不如酒<lb/>
　　　江南喜逢蕭九徹田話長安舊遊戲贈五十韻<lb/>
　　　楊柳枝二十韻<lb/>
<pb n="KR4h0019_WYG_001-1b"/>
　　　初與元九别後忽夢見之及寤而書適至兼寄<lb/>
　　　　桐花詩悵然感懷因以此寄<lb/>
　　　秦中唫十首<lb/>
　　　三月三日祓禊洛濱<lb/>
　　　翫半開花贈皇甫郎中<lb/>
　　　題令狐家木蘭花<lb/>
　　薛能<hi>七首</hi>
　　　牡丹<lb/>
<pb n="KR4h0019_WYG_001-2a"/>
　　　蜀黄葵<lb/>
　　　贈歌妓<lb/>
　　　晩春<lb/>
　　　贈歌者<lb/>
　　　舞者<lb/>
　　　楊柳枝<lb/>
　　崔國輔<hi>六首</hi>
　　　雜詩<lb/>
<pb n="KR4h0019_WYG_001-2b"/>
　　　魏宮詞<lb/>
　　　怨詞<lb/>
　　　少年行<lb/>
　　　中流曲<lb/>
　　　對酒吟<lb/>
　　孟浩然<hi>二首</hi>
　　　春怨<lb/>
　　　送杜十四之江南<lb/>
<pb n="KR4h0019_WYG_001-3a"/>
　　劉長卿<hi>六首</hi>
　　　揚州雨中張十七宅觀妓<lb/>
　　　赴潤州留别鮑侍御<lb/>
　　　北歸次秋浦界青谿館<lb/>
　　　登餘千古縣城<lb/>
　　　若耶苕溪詶梁耿别後見寄<lb/>
　　　别宕子怨<lb/>
　　韋應物<hi>一首</hi>
<pb n="KR4h0019_WYG_001-3b"/>
　　　滌州西澗<lb/>
　　王維<hi>二首</hi>
　　　送元二使安西<lb/>
　　　隴頭吟<lb/>
　　賈島<hi>七首</hi>
　　　寄逺<lb/>
　　　代舊將<lb/>
　　　春行<lb/>
<pb n="KR4h0019_WYG_001-4a"/>
　　　劒客<lb/>
　　　古意<lb/>
　　　上杜駙馬<lb/>
　　　早秋寄題天竺靈隱寺<lb/>
　　李廓<hi>一十六首</hi>
　　　長安少年行<lb/>
　　　又<lb/>
　　　又<lb/>
<pb n="KR4h0019_WYG_001-4b"/>
　　　又<lb/>
　　　又<lb/>
　　　又<lb/>
　　　又<lb/>
　　　又<lb/>
　　　又<lb/>
　　　又<lb/>
　　　雞鳴曲<lb/>
<pb n="KR4h0019_WYG_001-5a"/>
　　　鏡聽詞<lb/>
　　　猛士行<lb/>
　　　送振武將軍<lb/>
　　　落第<lb/>
　　　贈商山東于嶺僧<lb/>
　　常建<hi>一首</hi>
　　　弔王將軍墓<lb/>
　　劉禹錫<hi>五首</hi>
<pb n="KR4h0019_WYG_001-5b"/>
　　　臺城<lb/>
　　　烏衣巷<lb/>
　　　石頭城<lb/>
　　　生公講堂<lb/>
　　　江令宅<lb/>
　　宋濟<hi>二首</hi>
　　　東鄰美女歌<lb/>
　　　和王七度玉門關上吹笛<lb/>
<pb n="KR4h0019_WYG_001-6a"/>
　　王建<hi>十三首</hi>
　　　華清宮感舊<lb/>
　　　宮前早春<lb/>
　　　宮中三臺詞<lb/>
　　　又<lb/>
　　　江南三臺詞<lb/>
　　　又<lb/>
　　　又<lb/>
<pb n="KR4h0019_WYG_001-6b"/>
　　　又<lb/>
　　　宮中調笑詞<lb/>
　　　又<lb/>
　　　又<lb/>
　　　又<lb/>
　　　贈王樞密<lb/>
　　李端<hi>一首</hi>
　　　蕪城懷古<lb/>
<pb n="KR4h0019_WYG_001-7a"/>
　　耿湋<hi>二首</hi>
　　　秋日<lb/>
　　　送王潤<lb/>
　　李華<hi>一首</hi>
　　　長門怨<lb/>
　　錢翊<hi>七首</hi>
　　　客舍寓懷<lb/>
　　　春恨<lb/>
<pb n="KR4h0019_WYG_001-7b"/>
　　　又<lb/>
　　　又<lb/>
　　　蜀國偶題<lb/>
　　　送王郎中<lb/>
　　　未展芭蕉<lb/>
　　李逺<hi>二首</hi>
　　　失鶴<lb/>
　　　贈寫御真李長史<lb/>
<pb n="KR4h0019_WYG_001-8a"/>
欽定四庫全書<lb/>
　才調集巻一　　　　　　　唐　韋縠　撰<lb/>
　　白居易<hi>十九首</hi>
　　　代書詩一百韻寄微之<lb/>
憶在貞元歲初登典校司身名同日授心事一言知肺<lb/>
腑都無隔形骸兩不羈疎狂屬年少閑散為官卑分定<lb/>
金蘭契言通藥石規交賢方汲汲友直每偲偲有月多<lb/>
同賞無盃不共持秋風拂琴匣夜雪卷書帷高上慈恩<lb/>
<pb n="KR4h0019_WYG_001-8b"/>
塔幽尋皇子陂唐昌玉蘂㑹崇敬牡丹期笑勸迂辛酒<lb/>
閒吟短李詩儒風愛敦質佛理尚𤣥師度日曾無悶通<lb/>
宵靡不為雙聲聯律句八面對宮棋往往遊三省騰騰<lb/>
出九逵寒消直城路春到曲江池樹㬉枝條弱山晴彩<lb/>
翠竒峰攢石緑㸃柳惹麴塵絲岸草烟鋪地園花雪壓<lb/>
枝蚤光紅照曜新溜碧逶迤幄幙侵堤布盤筵占地施<lb/>
徵伶皆絶藝選妓悉名姬鉛黛凝春艷金鈿耀水嬉風<lb/>
流誇墮髻時世鬬啼睂密坐隨歡促華尊逐勝移香飄<lb/>
<pb n="KR4h0019_WYG_001-9a"/>
歌袂動翠落舞釵遺籌插紅螺椀觥飛白玉巵打嫌調<lb/>
笑易飲訝卷波遲殘席諠譁散歸鞍酩酊騎酡顏烏帽<lb/>
側醉袖玉鞭垂紫陌傳鐘鼔紅塵塞路岐幾時曽蹔别<lb/>
何處不相隨荏苒星霜换廽環節候推兩衙多請假三<lb/>
考欲成資運啟千年聖天成萬物宜皆當少壯日同惜<lb/>
盛明時光景嗟虚擲雲霄竊暗窺攻文朝矻矻講學夜<lb/>
孜孜策目穿如札鋒毫銳若錐繁張獲鳥網堅守釣魚<lb/>
坻並受䕫龍薦齊陳晁董詞萬言經濟畧三策太平基<lb/>
<pb n="KR4h0019_WYG_001-9b"/>
中第爭無敵專場戰不疲輔車排勝陣掎角搴降旗雙<lb/>
闕分容衞千僚儼等衰恩隨紫泥降名向白麻披既在<lb/>
高科選還從好爵縻東垣君諫諍西邑我驅馳再喜登<lb/>
烏府多慙侍赤墀官班分内外遊處遂㕘差毎列鵷鸞<lb/>
序偏瞻獬豸姿簡威霜凜冽衣綵繡葳蕤正色摧强禦<lb/>
剛腸嫉喔咿常憎持祿位不擬保妻兒養勇當除惡輸<lb/>
忠在滅私下韝驚鷰雀當道懾狐狸南國人無怨東臺<lb/>
吏不欺理寃多定國切諫甚辛毘造次行於是平生志<lb/>
<pb n="KR4h0019_WYG_001-10a"/>
在兹道將心共直言與行兼危水暗波翻覆山藏路險<lb/>
巇未為明主識已被倖臣疑木秀遭風折蘭芳遇霰萎<lb/>
千鈞勢易壓一柱力難搘騰口因成痏吹毛遂得疵憂<lb/>
來吟貝錦謫去咏江蘺邂逅塵中遇慇勤馬上辭賈生<lb/>
離魏闕王粲向荆夷水度清源寺山經綺季祠心摇漢<lb/>
臯珮淚墮峴亭碑驛路縁雲際城樓枕水湄思鄉多繞<lb/>
澤望闕獨登陴林晩青蕭索江平綠渺瀰野秋鳴蟋蟀<lb/>
沙冷聚鸕鷀官舍黄茅屋人家苦竹籬白醪充夜酌紅<lb/>
<pb n="KR4h0019_WYG_001-10b"/>
粟備晨炊寡鵠摧風翮鰥魚失水鬐闇雛啼渴旦涼葉<lb/>
墜相思一㸃寒燈滅三聲曉角吹藍衫經雨故騘馬卧<lb/>
霜羸念涸誰濡沫嫌醒自啜醨耳垂無伯樂舌在有張<lb/>
儀負氣衝星劒傾心向日葵金言自銷鑠玉性肯磷緇<lb/>
伸屈須看蠖窮通莫問龜定知身是患應用道為醫想<lb/>
子今如彼嗟余獨在斯無憀當歲杪有夢到天涯坐阻<lb/>
連襟帶行乖接履綦潤消衣上霧香散室中芝念逺縁<lb/>
遷貶驚時為别離素書三往復明月七盈虧舊里非難<lb/>
<pb n="KR4h0019_WYG_001-11a"/>
到餘歡不易追樹依興善老草傍靜安衰前事思如昨<lb/>
中懷寫向誰北村尋古柏南宅訪辛夷此日空搔首何<lb/>
人共解頤病多知夜永年長覺秋悲不飲長如醉加餐<lb/>
亦似飢狂吟一千字因使寄微之<lb/>
　　　東南行一百韻寄通州元九侍御澧州李十一<lb/>
　　　舍人果州崔二十二使君開州韋大員外庾三<lb/>
　　　十二補闕杜十四拾遺李二十助教員外竇七<lb/>
　　　校書<lb/>
<pb n="KR4h0019_WYG_001-11b"/>
南去經三楚東來過五湖山頭看候館水面問征途地<lb/>
逺窮江界天低極海隅飄零同落葉浩蕩似椉桴漸覺<lb/>
鄉原異深知土産殊夷音語嘲<graphic n="KR1116" url="https://raw.githubusercontent.com/kanripo/KR-Gaiji/master/images/KR1116.png" mimeType="image/png"/>蠻態笑睢盱水市通<lb/>
闤闠煙村混舳艫吏徵漁戸稅人納火田租亥日饒蝦<lb/>
蠏寅年足虎貙成人男作丱事鬼女為巫樓暗攢娼婦<lb/>
堤喧簇販夫夜船論鋪賃春酒斷瓶沽見果皆盧橘聞<lb/>
禽悉鷓鴣山歌猿獨呌野哭鳥相呼嶺徼雲成棧江郊<lb/>
水當郛月移翹柱鶴風汎颭檣烏鰲礙潮無信蛟驚浪<lb/>
<pb n="KR4h0019_WYG_001-12a"/>
不虞鼉鳴泉窟室蜃結氣浮圖樹裂山魈穴沙含水弩<lb/>
樞喘牛犁紫芋羸馬放青菰繡面誰家婢鵶頭幾歲奴<lb/>
泥中採菱芡燒後拾樵蘓鼎膩愁烹鼈盤腥厭鱠鱸鍾<lb/>
儀徒戀楚張翰浪思呉氣序涼還熱光陰旦復晡身方<lb/>
逐萍梗年欲近桑榆渭北田園廢江西歲月徂憶歸恒<lb/>
慘澹懷舊忽踟躕自念咸秦客常為鄒魯儒藴藏經國<lb/>
術輕棄度關繻賦力凌鸚鵡詞鋒敵轆轤戰文重掉鞅<lb/>
射策一彎弧崔杜鞭齊下元韋轡並驅名聲逼揚馬交<lb/>
<pb n="KR4h0019_WYG_001-12b"/>
分過蕭朱世務經磨揣周行竊覬覦風雲皆會合雨露<lb/>
各霑濡共遇昇平代偏慙固陋軀承明連夜直建禮拂<lb/>
晨趨美服頒王府珍饈降御廚議高通白虎諫切伏青<lb/>
蒲柏殿行陪宴花樓走看酺神旗張鳥獸天籟動笙竽<lb/>
戈劒星芒耀魚龍電策驅定場排漢旅促座進呉歈縹<lb/>
緲疑仙樂嬋娟勝畫圖歌鬟低翠羽舞汗墜紅珠别選<lb/>
閒遊伴潛招小飲徒一盃愁已破三盞氣彌麄軟美仇<lb/>
家酒幽閒葛氏姝十千方得㪷二八正當罏論笑杓胡<lb/>
<pb n="KR4h0019_WYG_001-13a"/>
律談憐鞏囁嚅李酣尤短竇庾醉更蔫迂鞍馬呼教住<lb/>
骰盤喝遣輸長驅波卷白連擲彩成盧籌併頻逃席觥<lb/>
嚴列置盂滿巵那可灌頺玉不勝扶入視中樞草歸椉<lb/>
内廐駒醉曾衝宰相驕不揖金吾日近恩雖重雲高勢<lb/>
却孤翻身落霄漢失脚倒埿塗博望移門籍潯陽佐郡<lb/>
符時情變寒暑世利算錙銖即日辭雙闕明朝别九衢<lb/>
播遷分郡國次第出京都秦嶺馳三驛商山上二邘峴<lb/>
陽亭寂寞夏口路﨑嶇大道全生棘中丁盡執殳江關<lb/>
<pb n="KR4h0019_WYG_001-13b"/>
未徹警淮冦尚稽誅林對東西寺山分大小姑廬峰蓮<lb/>
刻削湓浦帶縈紆九派吞青草孤城覆綠蕪黄昏鐘寂<lb/>
寂清曉角嗚嗚春色辭門柳秋聲到井梧殘芳悲鶗鴂<lb/>
莫節感茱萸蕊折金英菊花飄雪片蘆波紅日斜没沙<lb/>
白月平鋪幾見林抽笋頻驚燕引雛歲華何倐忽年少<lb/>
不須臾眇黙思千古蒼茫想八區孔窮縁底事顔夭有<lb/>
何辜龍智猶經醢龜靈未免刳窮通應已定聖哲不能<lb/>
踰况我身謀拙逢他厄運拘漂流從大海鎚鍛任洪爐<lb/>
<pb n="KR4h0019_WYG_001-14a"/>
險阻嘗之矣栖遲命也夫沈冥消意氣窮餓耗肌膚防<lb/>
障和殘藥迎寒補舊襦書床鳴蟋蟀琴匣網蜘蛛貧室<lb/>
如懸磬端憂劇守株時遭人指㸃數被鬼揶揄兀兀都<lb/>
疑夢昏昏半似愚女驚朝不起妻怪夜長吁萬里抛朋<lb/>
侶三年隔友于自然悲聚散不是恨榮枯去夏微之瘧<lb/>
今春席八殂天涯書達否泉下哭知無謾寫詩盈卷空<lb/>
盛酒滿壺只添新悵望豈復舊歡娯壯志因愁減衰容<lb/>
與病俱相逢應不識滿頷白髭鬚<lb/>
<pb n="KR4h0019_WYG_001-14b"/>
　　　四不如酒<hi>集作啄木曲</hi>
莫買寶剪刀徒費千金直我有心中愁知君剪不得莫<lb/>
磨解結錐徒勞人氣力我有腸中結知君解不得莫染<lb/>
紅絲線徒誇好顔色我有雙淚珠知君穿不得莫近紅<lb/>
爐火炎氣徒相逼我有兩鬢雪知君銷不得刀不能解<lb/>
心愁錐不能解腸結絲不能穿涙珠火不能銷鬢雪不<lb/>
如飲此神聖杯萬恨千愁一時歇<lb/>
　　　江南喜逢蕭九徹因話長安舊遊戯贈五十韻<lb/>
<pb n="KR4h0019_WYG_001-15a"/>
憶昔嬉遊伴多陪歡宴塲寓居同永樂幽會共平康師<lb/>
子尋前曲聲兒出内坊花深態奴宅竹錯得憐堂庭晩<lb/>
開紅藥門閑蔭綠楊經過悉同巷居處盡連牆時世高<lb/>
梳髻風流澹作粧戴花紅石竹帔暈紫檳榔鬢動懸蟬<lb/>
翼釵垂小鳳行拂胸輕粉絮煖手小香囊選勝移銀燭<lb/>
邀歡舉玉觴鑪烟凝麝氣酒色注鵞黄急管停還奏繁<lb/>
絃慢更張雪飛廻舞袖塵起繞歌梁舊曲翻調笑新聲<lb/>
打義揚名情推阿軌巧語許秋孃風煖春將暮星廻夜<lb/>
<pb n="KR4h0019_WYG_001-15b"/>
未央宴餘添粉黛坐乆換衣裳結伴歸深院分頭入洞<lb/>
房綵帷開翡翠羅薦拂鴛鴦留宿爭牽袖貪眠各占牀<lb/>
綠窗籠水影紅壁背燈光索鏡收花鈿邀人解袷襠暗<lb/>
嬌粧靨笑私語口脂香怕曉聽鐘坐羞明暎縵藏睂殘<lb/>
蛾翠淺鬟解綠雲長聚散知無定憂歡事不常離筵開<lb/>
夕宴别騎促晨裝去住青門外留連滻水旁車行遥寄<lb/>
語馬駐共相望雲雨分何處山川各異方野行初寂寞<lb/>
店宿乍恓惶别後嫌宵永愁來厭歲芳幾看花結子頻<lb/>
<pb n="KR4h0019_WYG_001-16a"/>
見露為霜歲月何超忽音容坐渺茫<graphic n="KR0616" url="https://raw.githubusercontent.com/kanripo/KR-Gaiji/master/images/KR0616.png" mimeType="image/png"/>還書斷絶來去<lb/>
夢遊揚自我辭秦地逢君客楚鄉常嗟異岐路忽喜共<lb/>
舟航話舊堪垂淚思鄉數斷腸愁雲接巫峽淚竹近瀟<lb/>
湘月落江湖闊天高節候涼浦深煙漠漠沙冷月蒼蒼<lb/>
紅葉江楓老青蕪驛路荒野風吹蟋蟀湖水浸菰蔣帝<lb/>
路何由見心期不可忘舊遊千里外往事十年强春晝<lb/>
提壺飲秋林摘橘嘗强歌還自感縱酒不成狂永夜長<lb/>
相憶逢君各共傷慇勤萬里意併寫贈蕭郎<lb/>
<pb n="KR4h0019_WYG_001-16b"/>
　　　楊柳枝二十韻<lb/>
小妓攜桃葉新歌蹋柳枝粧成剪燭後醉起拂衫時繡<lb/>
履嬌行緩花筵笑上遲身輕委廻雪羅薄透凝脂笙引<lb/>
簧頻暖筝摧柱數移樂童翻怨調才子與妍詞便想人<lb/>
如樹先將髪比絲風條摇兩帶煙葉貼雙眉口動櫻桃<lb/>
破鬟低翡翠垂枝柔腰嫋娜荑嫩手葳蕤唳鶴晴呼伴<lb/>
哀猿夜叫兒玉敲音歴歴珠貫字絫絫袖為收聲㸃釵<lb/>
因赴節遺重重徧頭别一一拍心知塞北愁攀折江南<lb/>
<pb n="KR4h0019_WYG_001-17a"/>
苦别離黄遮金谷岸綠暎杏園池春惜芳華好秋憐翠<lb/>
色衰取來歌裡唱勝向笛中吹曲罷那能别情多不自<lb/>
持纏頭無别物一首斷腸詩<lb/>
　　　初與元九别後忽夢見之及寤而書適至兼寄<lb/>
　　　桐花詩悵然感懷因以此寄<hi>元九初謫江陵</hi>
永壽寺中語新昌坊北分歸來數行淚悲事不悲君悠<lb/>
悠藍田路自去無消息計君食宿程已過商山北昨夜<lb/>
雲四散千里同月色曉來夢見君應是君相憶夢中握<lb/>
<pb n="KR4h0019_WYG_001-17b"/>
君手問君意何如君言苦相憶無人可寄書覺來未及<lb/>
説扣門聲鼕鼕言是商州使送君書一封枕上忽驚起<lb/>
顛倒著衣裳開緘見手札一紙十三行上論遷謫心下<lb/>
説離别腸心腸都未盡不暇叙炎涼云作此書夜夜宿<lb/>
商州東獨對孤燈坐陽城山館中夜深作書畢山月向<lb/>
西斜月前何所有一樹紫桐花桐花半落時復道正相<lb/>
思慇勤書背後兼寄桐花詩桐花詩八韻思緒一何深<lb/>
以我今朝意憶君此夜心一章三遍讀一句十㢠廻吟珍<lb/>
<pb n="KR4h0019_WYG_001-18a"/>
重八十字字字化為金<lb/>
　　秦中唫<hi>并序○序題與時刻稍異</hi>
　　　　貞元元和之際余在長安聞見之間有足悲<lb/>
　　　　者因直歌其事命為秦中唫<lb/>
　　　議婚<hi>或刻貧家女</hi>
天下無正聲悦耳即為娯人間無正色悦目即為姝顔<lb/>
色非相逺貧富則有殊貧為時所棄富為時所趨紅樓<lb/>
富家女金縷繡羅襦見人不斂手嬌癡二八初母兄未<lb/>
<pb n="KR4h0019_WYG_001-18b"/>
開口言嫁不須臾綠窗貧家女寂寞二十餘荆釵不直<lb/>
錢衣上無真珠幾㢠廻人欲聘臨日又躊躕主人會良媒<lb/>
置酒滿玉壺四座且勿飲聽余歌兩途富家女易嫁嫁<lb/>
蚤輕其夫貧家女難嫁嫁晚孝於姑聞君欲娶婦娶婦<lb/>
意何如<lb/>
　　　重賦<hi>或刻無名税</hi>
厚地植桑麻所用濟生民生民理布帛所求活一身身<lb/>
外充征賦上以奉君親國家定兩税本意在愛人厥初<lb/>
<pb n="KR4h0019_WYG_001-19a"/>
防其淫明敕内外臣税外加一物皆以枉法論奈何歲<lb/>
月乆貪吏得因循役我以求寵斂索無冬春織絹未成<lb/>
疋繰絲未盈斤里胥逼我納不許蹔逡廵歲莫天地閉<lb/>
陰風生破村夜深煙火盡霰雪白紛紛幼者形不蔽老<lb/>
者體無温悲啼與寒氣併入鼻中辛昨日輸殘税因窺<lb/>
官庫門繒帛如山積絲絮似雲屯號為羡餘物隨月獻<lb/>
至尊奪我身上煖買爾眼前恩進入瓊林庫歲乆化為<lb/>
塵<lb/>
<pb n="KR4h0019_WYG_001-19b"/>
　　　傷大宅<hi>長慶少一大字</hi>
誰家起甲第朱門大道邊豐屋中櫛比高牆外㢠廻環絫<lb/>
累六七堂簷宇相連延一堂費百萬鬱鬱起青煙洞房<lb/>
温且清寒暑不能干高亭虚且迥坐卧見南山繞廊紫<lb/>
藤架夾砌紅藥闌攀枝摘櫻桃帶花移牡丹主人此中<lb/>
坐十載為大官廚有臭敗肉庫有貫朽錢誰能將我語<lb/>
問爾骨肉間豈無貧賤者忍不救飢寒如何奉一身直<lb/>
欲保千年不見馬家宅今作奉誠園<lb/>
<pb n="KR4h0019_WYG_001-20a"/>
　　　傷友<hi>或刻膠溙契</hi>
陋巷孤寒士出門甚栖栖雖云志氣高豈免顔色低平<lb/>
生同袍友通籍在金閨曩者膠漆契邇來雲兩暌正逢<lb/>
下朝歸軒騎五門西是時天乆陰三日雨淒淒蹇驢避<lb/>
路立肥馬當風嘶㢠廻頭望相識占道上沙堤昔年洛陽<lb/>
社貧賤相提攜今日長安道對面隔雲泥近日多如此<lb/>
非君獨慘悽死生不變者惟聞任與黎<lb/>
　　　合致仕<hi>合長慶作不</hi>
<pb n="KR4h0019_WYG_001-20b"/>
七十而致仕禮法有明文何乃貪榮貴斯言如不聞可<lb/>
憐八九十齒<graphic n="KR1089" url="https://raw.githubusercontent.com/kanripo/KR-Gaiji/master/images/KR1089.png" mimeType="image/png"/>雙眸昏朝露貪多利夕陽憂子孫挂冠<lb/>
顧翠纓懸車惜朱輪金章腰不勝傴僂入君門誰不愛<lb/>
富貴誰不戀君恩年高須告老名遂合退身少時共嗤<lb/>
笑晚歲多因循賢哉漢二疎彼獨是何人寂寞東門路<lb/>
無人繼去塵<lb/>
　　　立碑<hi>或刻古碑</hi>
勛德既下衰文章亦陵夷但見山中石立作路旁碑銘<lb/>
<pb n="KR4h0019_WYG_001-21a"/>
勛悉太公叙德皆仲尼復以多為貴千言直萬貲為文<lb/>
彼何人想見下筆時但欲愚者悦不思賢者嗤豈獨賢<lb/>
者嗤仍傳後代疑古石蒼苔字安知是媿詞我聞望江<lb/>
縣麴令撫孤婺在官有仁政名不聞京師身殁欲歸葬<lb/>
百姓遮路岐攀轅不得去留𦵏此江湄至今道其名男<lb/>
女皆涕垂無人立碑碣惟有邑人知<lb/>
　　　輕肥<hi>或刻江南旱</hi>
意氣驕滿路鞍馬光照塵借問何為者人稱是内臣朱<lb/>
<pb n="KR4h0019_WYG_001-21b"/>
<graphic n="KR0807" url="https://raw.githubusercontent.com/kanripo/KR-Gaiji/master/images/KR0807.png" mimeType="image/png"/>皆大夫紫綬悉將軍誇赴中軍宴走馬疾如雲罇罍<lb/>
溢九醖水陸羅八珍果擘洞庭橘鱠切天池鱗食飽心<lb/>
自若酒酣氣益振是歲江南旱衢州人食人<lb/>
　　　五絃琴<lb/>
清歌且停唱紅袂亦停舞趙叟抱五絃宛轉當胸撫大<lb/>
聲麤若散颯颯風和雨小聲細若絶切切鬼神語又如<lb/>
鵲報喜轉作猿啼苦十指無定音顛倒宮商羽坐客聞<lb/>
此聲形神若無主行客聞此聲駐足不能舉嗟嗟俗人<lb/>
<pb n="KR4h0019_WYG_001-22a"/>
耳好今不好古所以北窗琴日日生塵土<lb/>
　　　歌舞<hi>或刻傷閿鄉縣囚</hi>
秦中歲云莫大雪滿皇州雪中退朝者朱紫盡公侯貴<lb/>
有風雪興富無飢寒憂所營惟第宅所務在追遊朱門<lb/>
車馬客紅燭歌舞樓歡酣促密坐醉煖脱重裘秋官為<lb/>
主人廷尉居上頭日中為樂飲夜半不能休豈知閿鄉<lb/>
獄中有凍死囚<lb/>
　　　買花<hi>或刻牡丹</hi>
<pb n="KR4h0019_WYG_001-22b"/>
帝城春欲莫喧喧車馬度共道牡丹時相隨買花去貴<lb/>
賤無常價詶直看花數灼灼百朶紅戔戔五束素上張<lb/>
帷幄庇旁織笆籬䕶水灑後泥封遷來色如故家家習<lb/>
為俗人人迷不悟有一田舍翁偶來買花處低頭獨長<lb/>
歎此歎無人諭一叢深色花十戸中人賦<lb/>
　　　三月三日祓禊洛濱<hi>序與舊刻不同</hi>
　　　　開成二年三月三日河南尹李待價以人和<lb/>
　　　　歲稔將禊於洛濱前一日啟留守裴令公公<lb/>
<pb n="KR4h0019_WYG_001-23a"/>
　　　　明日召太子少傳白居易太子賓客蕭籍李<lb/>
　　　　仍叔劉禹錫前中書舍人鄭居中國子司業<lb/>
　　　　裴惲河南少尹李道樞倉部郎中崔晉司封<lb/>
　　　　員外郎張可績駕部員外即盧言虞部員外<lb/>
　　　　郎苗愔和州刺史裴儔淄州刺史裴洽撿挍<lb/>
　　　　禮部員外郎楊魯士四門博士談𢎞謩等一<lb/>
　　　　十五人合宴於舟中由斗亭歴魏堤抵津橋<lb/>
　　　　登臨泝沿自晨至暮簪組交暎歌笑間發前<lb/>
<pb n="KR4h0019_WYG_001-23b"/>
　　　　水嬉而後妓樂左筆研而右壺觴望之若仙<lb/>
　　　　觀者如堵盡風光之賞極遊泛之娛美景良<lb/>
　　　　辰賞心樂事盡得於今日矣若不記錄謂洛<lb/>
　　　　無人晉公首賦一章鏗然玉振顧謂四座繼<lb/>
　　　　而和之居易舉酒抽毫奉十二韵以獻<lb/>
三月草萋萋黄鶯歇又啼柳橋晴有絮沙路潤無泥禊<lb/>
事修初半遊人到欲齊金鈿耀桃李絲管駭鳬鷖轉岸<lb/>
㢠廻船尾臨流簇馬蹄閙翻楊子渡踏破魏王堤妓接謝<lb/>
<pb n="KR4h0019_WYG_001-24a"/>
公宴詩陪江令題舟同李膺汎醴為穆王攜水引春心<lb/>
蕩花牽醉眼迷塵街從鼔動煙樹任鴉栖舞急紅腰軟<lb/>
歌遲翠黛低夜歸何用燭新月鳳樓西<lb/>
　　　翫半開花贈皇甫郎中<lb/>
忽訝春來晚無嫌花發遲人憐全盛日我愛半開時紫<lb/>
蠟黏為蔕紅酥㸃作蕤成都新夾纈梁漢碎臙脂樹杪<lb/>
真珠顆牆頭小女兒淺深粧剝落高下火參差蝶戯爭<lb/>
香朶鶯啼選穩枝好教郎作伴合共酒相隨醉翫無勝<lb/>
<pb n="KR4h0019_WYG_001-24b"/>
此狂嘲更讓誰猶殘少年興不似老人詩西日慿輕照<lb/>
東風莫㬠吹明朝應爛漫後夜即離披枝下遥相憶尊<lb/>
前暗有期銜杯嚼蕊思惟我與君知<lb/>
　　　題令狐家木蘭花<lb/>
膩如玉指塗朱粉光似金刀剪紫霞從此時時春夢裡<lb/>
應添一樹女郎花<lb/>
　　薛能<hi>七首</hi>
　　　牡丹<lb/>
<pb n="KR4h0019_WYG_001-25a"/>
去年零落莫春時淚濕紅牋怨别詩常恐便隨巫峽散<lb/>
何因重有武陵期傳情每向馨香得不語還應彼此知<lb/>
欲就闌邊安枕席夜深閒共説相思<lb/>
　　　黄蜀葵<hi>一刻蜀黄葵</hi>
嬌黄初綻欲題詩盡日含毫有所思記得玉人春病後<lb/>
道家裝束厭禳時<lb/>
　　　贈歌妓<hi>一刻贈解詩歌人</hi>
同有詩情自合親不須歌調更含嚬朝天御史非韓壽<lb/>
<pb n="KR4h0019_WYG_001-25b"/>
莫竊香來帶累人<lb/>
　　　晚春<lb/>
惡憐風景極交親每恨年年作瘦人卧晚不曽抛好夜<lb/>
情多惟欲哭殘春陰成杏葉纔通日雨著楊花已汙塵<lb/>
無限後期知有在只愁還作總戎身<lb/>
　　　贈歌者<lb/>
一字新聲一顆珠轉㗋疑是擊珊瑚聽時坐部音中有<lb/>
唱後櫻花葉裏無漢浦蔑聞虚解珮臨卭焉用枉當壚<lb/>
<pb n="KR4h0019_WYG_001-26a"/>
誰人得向青樓宿便是仙郎不是夫<lb/>
　　　舞者<lb/>
綠毛釵動小相思一唱南軒日午時慢靸輕裙行欲近<lb/>
待調諸曲起來遲筵停匕筯無非聽吻帶宮商盡是詞<lb/>
為問傾城年幾許更勝瓊樹是瓊枝<lb/>
　　　楊柳枝<hi>一刻無楊字</hi>
數首新詞帶恨成柳絲牽我我傷情柔娥幸有腰肢穩<lb/>
試踏吹聲作唱聲<lb/>
<pb n="KR4h0019_WYG_001-26b"/>
　　崔國輔<hi>六首</hi>
　　　雜詩<hi>英靈集小異</hi>
逢著平樂兒論交鞍馬前與沽一斗酒恰用十千錢後<lb/>
余在關内作事多迍邅何處肻相救徒聞寶劒篇<lb/>
　　　魏宮詞<hi>英靈集小異</hi>
朝日㸃紅粧擬上銅雀臺畫眉猶未了魏帝使人催<lb/>
　　　怨詞<hi>英靈集同</hi>
妾有羅衣裳秦王在時作為舞春風多秋來不堪著<lb/>
<pb n="KR4h0019_WYG_001-27a"/>
　　　少年行<hi>英靈國秀二集同</hi>
遺却珊瑚鞭白馬驕不行章臺折楊柳春日路旁情<lb/>
　　　中流曲<lb/>
歸時日尚蚤更欲向芳洲渡口水流急㢠廻船不自由<lb/>
　　　對酒吟<hi>英靈集小異</hi>
行行日將夕荒村古塚無人迹朦朧荆棘一鳥吟屢唱<lb/>
提壺沽酒聲古人不達酒不足遺恨精靈傳此曲寄語<lb/>
當代諸少年平生且盡杯中醁<lb/>
<pb n="KR4h0019_WYG_001-27b"/>
　　孟浩然<hi>二首</hi>
　　　春怨<lb/>
佳人能畫眉粧罷出簾幃照水空自愛折花將遺誰春<lb/>
情多艷逸春意倍相思愁心極楊柳一動亂如絲<lb/>
　　　送杜十四之江南<hi>集無之江南三字</hi>
荆吳相接水為鄉君去春江正淼茫日莫征帆泊何處<lb/>
天涯一望斷人腸<lb/>
　　劉長卿<hi>六首</hi>
<pb n="KR4h0019_WYG_001-28a"/>
　　　楊州雨中張十七宅觀妓<hi>或刻張謂</hi>
夜色帶春煙燈花拂更燃殘粧添石黛艷舞落金鈿掩<lb/>
笑頻欹扇迎歌乍動絃不知巫峽雨何事海西邊<lb/>
　　　赴潤州留别鮑侍御<lb/>
對水看山别離孤舟日莫行遲江南江北春草獨向金<lb/>
陵去時<lb/>
　　　北歸次秋浦界青谿館<lb/>
萬里猿啼斷孤村客暫依雁過彭蠡暮人向宛陵稀舊<lb/>
<pb n="KR4h0019_WYG_001-28b"/>
路青山在餘生白首歸漸知行近北不見鷓鴣飛<lb/>
　　　登餘千古縣城<lb/>
孤城上與白雲齊萬古蕭條楚水西官舍己空秋草綠<lb/>
女牆猶在夜烏啼平江渺渺來人逺落日亭亭向客低<lb/>
沙鳥不知陵谷變朝來莫去弋陽溪<lb/>
　　　若耶苕溪詶梁耿别後見寄<lb/>
晴川落日初低惆悵孤舟解攜鳥向平蕪逺近人隨流<lb/>
水東西白雲千里萬里明月前溪後溪獨恨長沙謫去<lb/>
<pb n="KR4h0019_WYG_001-29a"/>
江潭春草萋萋<lb/>
　　　别宕子怨<lb/>
垂柳拂金堤蘼蕪葉正齊水溢芙蓉沼花飛桃李蹊採<lb/>
桑秦氏女織錦竇家妻關山别宕子風月守空閨恒斂<lb/>
千金笑長垂雙玉啼盤龍隨鏡隱舞鳳逐雲低驚魂同<lb/>
埜鶴倦寢憶晨鷄暗牖懸蛛網空梁落燕泥前年過岱<lb/>
北今歲<graphic n="KR0616" url="https://raw.githubusercontent.com/kanripo/KR-Gaiji/master/images/KR0616.png" mimeType="image/png"/>遼西一去無還意那能惜馬蹄<lb/>
　　韋應物<hi>一首</hi>
<pb n="KR4h0019_WYG_001-29b"/>
　　　滁州西澗<hi>御覽集作西澗</hi>
獨憐幽草澗邊生上有黄鸝深樹鳴春潮帶雨晚來急<lb/>
野渡無人舟自横<lb/>
　　王維<hi>二首</hi>
　　　送元二使安西<lb/>
渭城朝雨裛輕塵客舍青青楊柳春勸君更盡一杯酒<lb/>
西出陽關無故人<lb/>
　　　隴頭吟<hi>英靈集小異</hi>
<pb n="KR4h0019_WYG_001-30a"/>
長城少年遊俠客夜上戍樓看太白隴頭明月迥臨關<lb/>
隴上行人夜吹笛關西老將不勝愁驅馬聽之雙涙流<lb/>
身經大小百餘戰麾下偏裨萬戸侯蘓武才為典屬國<lb/>
節旄空盡海西頭<lb/>
　　賈島<hi>七首</hi>
　　　寄逺<lb/>
别腸長鬱紆豈能肥肌膚始知相結密不及相結疎疎<lb/>
别恨應少密别恨難祛門前南去水中有北飛魚魚飛<lb/>
<pb n="KR4h0019_WYG_001-30b"/>
向北海可以寄逺書<hi>别刻無此句多此情復何如欲剪衣上襟書作寄逺書三句</hi>不<lb/>
惜寄逺書故人今在無<hi>别刻華山岧嶤形遥望齊平蕪二句</hi>况此數尺身<lb/>
阻彼萬里途自非日月光難以知子軀<lb/>
　　　代舊將<lb/>
舊事説如夢誰當信老夫戰場幾處在部曲一人無落<lb/>
日收病馬晴天曬陣圖猶希聖朝用自鑷白髭鬚<lb/>
　　　春行<lb/>
去去行人逺塵随馬不窮旅情斜日後春色早煙中流<lb/>
<pb n="KR4h0019_WYG_001-31a"/>
水穿空館閒花發故宮舊鄉千里思池上綠楊風<lb/>
　　　劒客<hi>或刻述劒</hi>
十年磨一劒霜刃未曽試今日把示君誰有不平事<lb/>
　　　古意<lb/>
碌碌復碌碌百年雙轉轂志士中夜心良馬白日足俱<lb/>
為不等閒誰是知音目别來兩淚盡誰向荆山哭<hi>集本作眼</hi>
<hi>中兩行淚曽吊三獻玉</hi>
　　　上杜駙馬<hi>即杜悰</hi>
<pb n="KR4h0019_WYG_001-31b"/>
玉山突兀壓乾坤出得朱門入㦸門妻是九重天子女<lb/>
身為一品令公孫鴦鴛殿裏參皇后龍鳳堂前賀至尊<lb/>
今日澧陽非乆駐佇為霖雨拜新恩<lb/>
　　　蚤秋寄天竺靈隱寺<hi>一刻天台靈應寺</hi>
峰前峰後寺新秋絶頂高窗見沃洲人在定中聞蟋蟀<lb/>
鶴從棲處挂獼猴山鐘夜渡空江水汀月寒生古石樓<lb/>
心憶挂帆身未遂謝公此地昔年遊<lb/>
　　李廓<hi>一十六首</hi>
<pb n="KR4h0019_WYG_001-32a"/>
　　　長安少年行<lb/>
金紫少年郎繞街鞍馬光身從左中尉官屬右春坊剗<lb/>
戴揚州帽重薰異國香垂鞭踏青草來去杏園芳<lb/>
　　　又<lb/>
追逐輕薄伴閒遊不著緋長攏出獵馬數換打裘衣曉<lb/>
日尋花去春風帶酒歸青樓無晝夜歌舞歇時稀<lb/>
　　　又<lb/>
日高春睡足帖馬賞年華倒插銀魚袋行隨金犢車還<lb/>
<pb n="KR4h0019_WYG_001-32b"/>
攜新市酒逺醉曲江花幾度歸伊黑金吾送到家<lb/>
　　　又<lb/>
好勝耽長夜天明燭滿樓留人看獨脚賭馬換偏頭樂<lb/>
奏曾無歇杯廵不暫休時時遥冷笑怪客有春愁<lb/>
　　　又<lb/>
遨遊攜艷妓裝束似男兒杯酒逢花住笙歌簇馬吹鶯<lb/>
聲催曲急春色送歸遲不以聞街鼓華筵待月移<lb/>
　　　又<lb/>
<pb n="KR4h0019_WYG_001-33a"/>
賞春惟逐勝大宅可曽歸不樂還逃席多狂慣<graphic n="KR1651" url="https://raw.githubusercontent.com/kanripo/KR-Gaiji/master/images/KR1651.png" mimeType="image/png"/>衣歌<lb/>
人踏日起語燕卷簾飛婦好唯相妬倡樓不醉稀<lb/>
　　　又<lb/>
㦸門連日閉苦飲惜殘春開鎖通新客教姬舞醉人清<lb/>
歌牽白馬自舞踏紅茵時輩皆相許平生不負身<lb/>
　　　又<lb/>
新年高殿上始見有光輝玉雁排方帶金鵞立仗衣酒<lb/>
深和椀賜馬疾打珂飛朝下人爭看春街意氣歸<lb/>
<pb n="KR4h0019_WYG_001-33b"/>
　　　又<lb/>
遊市慵騎馬隨姬入坐車樓邊聽歌吹簾外見鶯花樂<lb/>
眼從人閙歸心畏日斜蒼頭來去報飲伴到倡家<lb/>
　　　又<lb/>
小婦教鸚鵡頭邊喚醉醒犬嬌眠玉簟鷹摯撼金鈴碧<lb/>
地攢花障紅泥待客停雖然長按曲不飲不曽聽<lb/>
　　　雞鳴曲<lb/>
星稀月没入五更膠膠角角雞初鳴征人牽馬出門立<lb/>
<pb n="KR4h0019_WYG_001-34a"/>
辭妾欲向安西行再鳴引頸簷頭下月中角聲催上馬<lb/>
纔分曙色第二鳴旌斾紅塵已出城婦人上城亂招手<lb/>
夫壻不聞遥哭聲長恨雞鳴别時苦不遣雞栖近窗戸<lb/>
　　　鏡聽詞<hi>古之鏡聽猶今之瓢卦也</hi>
匣中取鏡辤竈王羅衣掩盡明月光昔時長著照容色<lb/>
今夜潛將聽消息門前地黒人來稀無人錯道朝夕歸<lb/>
更深弱體冷如鐵繡帶菱花懷裏熱銅片銅片如有靈<lb/>
願照得見行人千里形<lb/>
<pb n="KR4h0019_WYG_001-34b"/>
　　　猛士行<lb/>
戰鼔驚沙惡天色猛士虬鬚眼前黑單于衣錦日行兵<lb/>
陣頭走馬生擒得幽并少年不敢輕虎狼窟裏空手行<lb/>
　　　送振武將軍<lb/>
葉葉歸邊騎風頭萬里乾金裝腰帶重鐵縫耳衣寒蘆<lb/>
酒燒蓬煖霜鴻撚箭看黄河古城道秋雪白澷澷<lb/>
　　　落第<lb/>
牓前潛制淚衆裏自嫌身氣味如中酒情懷似别人暖<lb/>
<pb n="KR4h0019_WYG_001-35a"/>
風張樂席晴日看花塵盡是添愁處深居乞過春<lb/>
　　　贈商山東于嶺僧<lb/>
商嶺東西路欲分兩間茅屋一溪雲師言耳重知師意<lb/>
人是人非不欲聞<lb/>
　　常建<hi>一首</hi>
　　　弔王將軍墓<hi>英靈集小異</hi>
嫖姚北伐時深入幾千里戰餘落日黄軍敗鼓聲死常<lb/>
聞漢飛將可奪單于壘今與山鬼鄰殘兵哭遼水<lb/>
<pb n="KR4h0019_WYG_001-35b"/>
　　劉禹錫<hi>五首</hi>
　　　臺城<lb/>
臺城六代竸豪華結綺臨春事最奢萬戸千門成野草<lb/>
只縁一曲後庭花<lb/>
　　　烏衣巷<lb/>
朱雀橋邊野草花烏衣巷口夕陽斜舊時王謝堂前燕<lb/>
飛入尋常百姓家<lb/>
　　　石頭城<lb/>
<pb n="KR4h0019_WYG_001-36a"/>
山圍故國周遭在潮打空城寂寞廽淮水東邊舊時月<lb/>
夜深還過女牆來<lb/>
　　　生公講堂<lb/>
生公説法鬼神聽身後空堂夜不扃高座寂寥塵漠漠<lb/>
一方明月可中庭<lb/>
　　　江令宅<lb/>
南朝詞臣北朝客歸來惟見秦淮碧池臺竹樹三畞餘<lb/>
至今人道江家宅<lb/>
<pb n="KR4h0019_WYG_001-36b"/>
　　宋濟<hi>二首</hi>
　　　東鄰美女歌<lb/>
花暖江城斜日陰鶯啼繡戸曉雲深春風不道珠簾隔<lb/>
傳得歌聲與客心<lb/>
　　　和王七度玉門關上吹笛<hi>一刻高適</hi>
胡人吹笛戍樓間樓上蕭條海月閒借問梅花何處落<lb/>
風吹一夜滿關山<lb/>
　　王建<hi>十三首</hi>
<pb n="KR4h0019_WYG_001-37a"/>
　　　華清宮感舊<lb/>
塵到朝元邊使急千官夜發六龍㢠廻輦前月照羅衫淚<lb/>
馬上風吹蠟燭灰公主粧樓金鎖澁貴妃湯殿玉蓮開<lb/>
有時雲外聞天樂知是先皇沐浴來<lb/>
　　　宮前早春<lb/>
酒幔高樓一百家宮前楊柳寺前花内園分得温湯水<lb/>
二月中旬已進瓜<lb/>
　　　宮中三臺詞<lb/>
<pb n="KR4h0019_WYG_001-37b"/>
魚藻池邊射鴨芙蓉苑裏看花日色柘袍相似不著紅<lb/>
鸞扇遮<lb/>
　　　又<lb/>
池北池南草綠殿前殿後花紅天子千年萬歲未央明<lb/>
月清風<lb/>
　　　江南三臺詞<lb/>
楊柳橋邊少婦長安市裏商人三年不得消息各自拜<lb/>
鬼求神<lb/>
<pb n="KR4h0019_WYG_001-38a"/>
　　　又<lb/>
青草湖邊草色飛猿嶺上猿聲萬里湘江客到有風有<lb/>
雨人行<lb/>
　　　又<lb/>
樹頭花落花開道上人去人來朝愁暮愁即老百年幾<lb/>
度三臺<lb/>
　　　又<lb/>
聞身強健且為頭白齒落難追凖擬百年千歲能得幾<lb/>
<pb n="KR4h0019_WYG_001-38b"/>
許多時<lb/>
　　　宮中調笑詞<lb/>
團扇團扇美人病來遮面玉容憔悴三年誰復商量管<lb/>
絃絃管絃管春草昭陽路斷<lb/>
　　　又<lb/>
蝴蝶蝴蝶飛上金花枝葉君前對舞春風百葉桃花樹<lb/>
紅紅樹紅樹燕語鶯啼日莫<lb/>
　　　又<lb/>
<pb n="KR4h0019_WYG_001-39a"/>
羅袖羅袖暗舞春風已舊遥看歌舞玉樓好日新粧坐<lb/>
愁愁坐愁坐一世浮生虚過<lb/>
　　　又<lb/>
楊柳楊柳日莫白沙渡口船頭江水茫茫商人小婦斷<lb/>
腸腸斷腸斷鷓鴣夜啼失伴<lb/>
　　　贈王樞密<lb/>
三朝行坐鎮相隨今上春宮見小時脫下御衣先賜著<lb/>
進來龍馬便教騎長承密㫖歸家少獨奉邊庭出殿遲<lb/>
<pb n="KR4h0019_WYG_001-39b"/>
不是當家偏向説<hi>一本作自是姓同親向説</hi>九重爭得外人知<lb/>
　　李端<hi>一首</hi>
　　　蕪城懷右<hi>極𤣥集同</hi>
風吹城上樹草没城邊路城裏月明時精靈自來云<lb/>
　　耿湋<hi>二首</hi>
　　　秋日<hi>極𤣥集同</hi>
返照入閭巷憂來與誰語古道無人行秋風動禾黍<lb/>
　　　送王潤<lb/>
<pb n="KR4h0019_WYG_001-40a"/>
相送臨寒水蒼然望故關江蕪連夢澤楚雪入南山話<lb/>
我他年舊看君此日還因將自悲淚一灑别離間<lb/>
　　李華<hi>一首</hi>
　　　長門怨<lb/>
弱體鴛鴦薦啼粧翡翠衾鵶鳴秋殿曉人靜禁門深每<lb/>
憶椒房寵那堪永巷陰日驚羅帶緩非復舊來心<lb/>
　　錢翊<hi>七首</hi>
　　　客舍寓懷<lb/>
<pb n="KR4h0019_WYG_001-40b"/>
灑灑灘聲晩霽時客亭風袖半披垂野雲行止誰相待<lb/>
明月襟懷秖自知無伴偶吟溪上路有花偸笑臘前枝<lb/>
牽情景物潛惆悵忽似傷春逺别離<lb/>
　　　春恨<lb/>
負罪將軍在北朝秦淮芳草綠迢迢高臺愛妾魂銷盡<lb/>
始得丘遲為一招<lb/>
　　　又<lb/>
乆戍臨洮報未歸篋香銷盡别時衣身輕願比蘭堦蝶<lb/>
<pb n="KR4h0019_WYG_001-41a"/>
萬里還尋塞草飛<lb/>
　　　又<lb/>
永巷頻聞小苑遊舊恩如淚亦難收君前願報新顔色<lb/>
團扇須防白露秋<lb/>
　　　蜀國偶題<lb/>
忽憶明皇西幸時暗傷潛恨竟誰知佩蘭應語宮臣道<lb/>
莫向金盤進茘枝<lb/>
　　　送王郎中<lb/>
<pb n="KR4h0019_WYG_001-41b"/>
惜别逺相送却成惆悵多獨歸囘首處爭奈暮山何<lb/>
　　　未展芭蕉<lb/>
冷燭無煙綠蠟乾芳心猶卷怯春寒一緘書札藏何事<lb/>
曽被東風暗拆看<lb/>
　　李逺<hi>二首</hi>
　　　失鶴<lb/>
秋風吹起九臯禽一片閒雲萬里心碧落有情應悵望<lb/>
瑶臺無路可追尋來時白雪翎猶短去日丹砂頂漸深<lb/>
<pb n="KR4h0019_WYG_001-42a"/>
華表柱頭留語後更無消息到如今<lb/>
　　　贈寫御真李長史<lb/>
玉座煙消硯水清龍髯不動彩毫輕初分隆凖山河秀<lb/>
再㸃重瞳日月明宮女卷簾皆暗認侍臣開殿盡遥驚<lb/>
三朝供奉應無敵始覺僧繇浪得名<lb/>
　<lb/>
　<lb/>
　<lb/>
<pb n="KR4h0019_WYG_001-42b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　才調集巻一<lb/>
</p>
<p>
</p>
  </div>
</body>
</text>
</TEI>
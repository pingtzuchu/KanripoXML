<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>才調集巻六目録</head> <lb/>
    <p>
<pb n="KR4h0019_WYG_006-1a"/>
欽定四庫全書<lb/>
　才調集巻六目録<lb/>
　　李白<hi>二十八首</hi>
　　　長干行<lb/>
　　　又<lb/>
　　　古風<lb/>
　　　古風<lb/>
　　　又<lb/>
<pb n="KR4h0019_WYG_006-1b"/>
　　　長相思<lb/>
　　　烏夜啼<lb/>
　　　白頭吟<lb/>
　　　贈漢陽輔録事<lb/>
　　　搗衣篇<lb/>
　　　大堤曲<lb/>
　　　對酒<lb/>
　　　久别離<lb/>
<pb n="KR4h0019_WYG_006-2a"/>
　　　紫騮馬<lb/>
　　　宫中行樂詞<lb/>
　　　又<lb/>
　　　又<lb/>
　　　又<lb/>
　　　又<lb/>
　　　又<lb/>
　　　又<lb/>
<pb n="KR4h0019_WYG_006-2b"/>
　　　又<lb/>
　　　愁陽春賦<lb/>
　　　寒女吟<lb/>
　　　相逢行<lb/>
　　　㑹别離<lb/>
　　　江夏行<lb/>
　　　相逢行<lb/>
　　李商隠<hi>四十首</hi>
<pb n="KR4h0019_WYG_006-3a"/>
　　　鏡檻<lb/>
　　　曉坐<lb/>
　　　碧城<lb/>
　　　又<lb/>
　　　又<lb/>
　　　飲席代官妓贈兩從事<lb/>
　　　代元城吳令暗為答杏花<lb/>
　　　燈<lb/>
<pb n="KR4h0019_WYG_006-3b"/>
　　　代魏宫私贈<lb/>
　　　齊宫詞<lb/>
　　　銀河吹笙<lb/>
　　　題二首後重有戲贈任秀才<lb/>
　　　春雨<lb/>
　　　富平少侯<lb/>
　　　促漏<lb/>
　　　江東<lb/>
<pb n="KR4h0019_WYG_006-4a"/>
　　　七夕<lb/>
　　　可嘆<lb/>
　　　曉起<lb/>
　　　腸<lb/>
　　　獨居有懐<lb/>
　　　代贈<lb/>
　　　又<lb/>
　　　宫辭<lb/>
<pb n="KR4h0019_WYG_006-4b"/>
　　　追代盧家人嘲堂内<lb/>
　　　訪人不遇留題别館<lb/>
　　　代應<lb/>
　　　楚吟<lb/>
　　　龍池<lb/>
　　　淚<lb/>
　　　即日<lb/>
　　　水天閒話舊事<lb/>
<pb n="KR4h0019_WYG_006-5a"/>
　　　漢宫詞<lb/>
　　　席上作<lb/>
　　　留贈畏之<lb/>
　　　馬嵬<lb/>
　　　離亭賦得折楊柳<lb/>
　　　又<lb/>
　　　深宫<lb/>
　　李渉<hi>十五首</hi>
<pb n="KR4h0019_WYG_006-5b"/>
　　　寄荆娘冩真<lb/>
　　　與李渤新羅劍歌<lb/>
　　　六歎<lb/>
　　　又<lb/>
　　　重過文上人院<lb/>
　　　潤州聼莫角<lb/>
　　　再宿武關<lb/>
　　　鷓鴣詞<lb/>
<pb n="KR4h0019_WYG_006-6a"/>
　　　又<lb/>
　　　牧童詞<lb/>
　　　竹枝詞<lb/>
　　　又<lb/>
　　　又<lb/>
　　　又<lb/>
　　　京口送朱晝之淮南<lb/>
　　唐彦謙<hi>十七首</hi>
<pb n="KR4h0019_WYG_006-6b"/>
　　　垂柳<lb/>
　　　牡丹<lb/>
　　　春雨<lb/>
　　　秋晩髙樓<lb/>
　　　上已日寄韓八<lb/>
　　　長溪秋望<lb/>
　　　離鸞<lb/>
　　　曲江春望<lb/>
<pb n="KR4h0019_WYG_006-7a"/>
　　　柳<lb/>
　　　春隂<lb/>
　　　春深獨行馬上有作<lb/>
　　　寄蔣二十四<lb/>
　　　漢代<lb/>
　　　春殘<lb/>
　　　小院<lb/>
　　　寄懐<lb/>
<pb n="KR4h0019_WYG_006-7b"/>
　　　玫瑰<lb/>
<pb n="KR4h0019_WYG_006-8a"/>
欽定四庫全書<lb/>
　才調集巻六　　　　　　　唐　韋縠　撰<lb/>
　　李白<hi>二十八首</hi>
　　　長干行<lb/>
妾髪初覆額折花門前劇郎騎竹馬來遶床弄青梅同<lb/>
居長干里兩小無嫌猜十四為君婦羞顔未嘗開低頭<lb/>
向暗壁千喚不一廽十五始展眉願同塵與灰常存抱<lb/>
柱信豈上望夫臺十六君遠行瞿唐灧澦堆五月不可<lb/>
<pb n="KR4h0019_WYG_006-8b"/>
觸猿聲天上哀門前遲行跡一一生緑苔苔深不能埽<lb/>
落葉秋風蚤八月蝴蝶來䨇飛西園草感此傷妾心坐<lb/>
見紅顔老蚤晩下三巴預將書報家相迎不道逺直至<lb/>
長風沙<lb/>
　　　又<lb/>
憶妾深閨裏煙塵不曽識嫁與長干人沙頭候風色五<lb/>
月南風興思君下巴陵八月西風起想君發楊子去來<lb/>
悲如何見少别離多湘潭㡬日到妾夢越風波昨夜狂<lb/>
<pb n="KR4h0019_WYG_006-9a"/>
風度吹折江頭樹淼淼暗無邉行人在何處好乗浮雲<lb/>
驄佳期蘭渚東鴛鴦緑蒲上翡翠錦屏中自憐十五餘<lb/>
顔色桃花紅那作商人婦愁水復愁風<lb/>
　　　古風<hi>集中古風五十九首此首缺</hi>
泣與親友别欲語再三咽朂君青松心努力保霜雪世<lb/>
路多險艱白日欺紅顔分手各千里去去何時還<lb/>
　　　古風<lb/>
秋露白如玉團圓下庭緑我行忽見之寒早悲歲促人<lb/>
<pb n="KR4h0019_WYG_006-9b"/>
生鳥過目胡乃自結束景公一何愚牛山淚相續物苦<lb/>
不知足得隴又望蜀人心若波瀾世路有屈曲三萬六<lb/>
千日夜夜當秉燭<lb/>
　　　又<lb/>
燕趙有秀色綺樓青雲端眉目艷皎月一笑傾城歡常<lb/>
恐碧草晩坐泣秋風寒纎手怨玉琴清晨起長歎焉得<lb/>
偶君子共乘䨇飛鸞<lb/>
　　　長相思<lb/>
<pb n="KR4h0019_WYG_006-10a"/>
日色欲盡花含煙月明欲素愁不眠趙瑟初停鳯凰柱<lb/>
蜀琴欲奏鴛鴦絃此曲有意無人傳願隨春風寄燕然<lb/>
憶君迢迢隔青天昔時橫波目今作流淚泉不信妾腸<lb/>
斷歸來看取明鏡前<lb/>
　　　烏夜啼<lb/>
黃雲城邉烏欲棲歸飛啞啞枝上啼機中織錦秦川女<lb/>
碧紗如煙隔窗語停梭悵然憶遠人獨宿孤房淚如雨<lb/>
<hi>一作停梭向人問故夫知在流沙淚如雨</hi>
<pb n="KR4h0019_WYG_006-10b"/>
　　　白頭吟<lb/>
錦水東流碧波蕩䨇鴛鴦雄巢漢宫樹雌弄秦草芳相<lb/>
如去蜀謁武皇赤車駟馬生輝光一朝再覽大人作萬<lb/>
乘忽欲凌雲翔聞道阿嬌失㤙寵千金買賦要君王相<lb/>
如不憶貧賤日位髙金多聘私室茂陵姝子皆見求文<lb/>
君歡愛從此畢淚如䨇泉水行墮紫羅襟五更雞三唱<lb/>
清晨白頭吟長吁不整緑雲鬢仰訴青天哀怨深城崩<lb/>
杞梁妻誰道土無心東流不作西歸水落花辭枝羞故<lb/>
<pb n="KR4h0019_WYG_006-11a"/>
林頭上玉燕釵是妾嫁時物贈君表相思羅袖幸時拂<lb/>
莫巻龍鬚席從他生網絲且留琥珀枕還有夢來時鷫<lb/>
鸘裘在錦屏上自君一往無由披妾有秦樓鏡照心勝<lb/>
照井願持照新人雙對可憐影覆水却收不滿盃相如<lb/>
還謝文君逥古來得意不相負祗今惟有青陵臺<lb/>
　　　贈漢陽輔録事<lb/>
鸚鵡洲橫漢陽渡水引寒煙没江樹南浦登樓不見君<lb/>
君今罷官在何處漢口雙魚白錦鱗令傳尺素報情人<lb/>
<pb n="KR4h0019_WYG_006-11b"/>
其中字數無多少只是相思秋復春<lb/>
　　　擣衣篇<lb/>
閨裏佳人年十餘嚬蛾對影恨離居忽逢江上春歸燕<lb/>
銜得雲中尺素書玉手開緘長歎息狂夫猶戍交河北<lb/>
萬里交河水北流願為雙燕汎中洲君邉雲擁青絲騎<lb/>
妾處苔生紅粉樓樓上春風日將歇誰能攬鏡看愁髪<lb/>
曉吹貟管隨落花夜擣戎衣向明月明月髙髙刻漏長<lb/>
真珠簾箔掩蘭堂橫垂寶幄同心結半拂瓊筵蘇合香<lb/>
<pb n="KR4h0019_WYG_006-12a"/>
瓊筵寶幄連枝錦燈燭熒熒照孤寝有便慿將金剪刀<lb/>
為君留下相思枕摘盡庭蘭不見君紅巾拭淚生氤氲<lb/>
明年若更征邉塞願作陽臺一叚雲<lb/>
　　　大堤曲<lb/>
漢水臨襄陽花開大堤暖佳期大堤下淚向南雲滿春<lb/>
風復無情吹我夢魂亂不見眼中人天長音信斷<lb/>
　　　對酒<hi>或刻青山獨酌</hi>
蒲萄酒金叵羅吳姬十五細馬䭾青黛畫眉紅錦靴道<lb/>
<pb n="KR4h0019_WYG_006-12b"/>
字不正嬌唱歌玳瑁筵中懐裏醉芙蓉帳底奈君何<lb/>
　　　久别離<lb/>
别來幾春未還家玉窗五見櫻桃花况有錦字書開緘<lb/>
使人嗟此腸斷彼心絶雲鬟緑鬢罷梳結愁如廽飈亂<lb/>
白雪去年寄書報陽臺今年寄書重相催東風兮東風<lb/>
為我吹行雲使西來待來竟不來落花寂寂委青苔<lb/>
　　　紫騮馬<lb/>
紫騮行且嘶雙翻碧玉蹄臨流不肯渡似惜錦障泥白<lb/>
<pb n="KR4h0019_WYG_006-13a"/>
雪關山逺黃雲海樹迷揮鞭萬里去安得念春閨<lb/>
　　　宫中行樂詞<hi>或刻三首作宫中行樂又另五首作紫宫樂今從宋刻本集次</hi>
小小生金屋盈盈在紫微山花挿寶髻石竹繡羅衣每<lb/>
出深宫裏常隨步輦歸只愁歌舞散化作彩雲飛<lb/>
　　　又<lb/>
柳色黃金嫩梨花白雪香玉樓巢翡翠金殿鎻鴛鴦選<lb/>
妓隨雕輦徴歌出洞房宫中誰第一飛燕在昭陽<lb/>
　　　又<lb/>
<pb n="KR4h0019_WYG_006-13b"/>
盧橘為秦樹蒲萄出漢宫煙花宜落日絲管醉春風笛<lb/>
奏龍吟水簫鳴鳯下空君王多樂事還與萬方同<lb/>
　　　又<lb/>
玉樹春歸日金宫樂事多後庭朝未入輕輦夜相過笑<lb/>
出花間語嬌來燭下歌莫教明月去留著醉姮娥<lb/>
　　　又<lb/>
繡户香風暖紗窗曙色新宫花爭笑日池草暗生春緑<lb/>
樹聞歌鳥青樓見舞人昭陽桃李月羅綺自相親<lb/>
<pb n="KR4h0019_WYG_006-14a"/>
　　　又<lb/>
今日明光裏還湏結伴遊春風開紫殿天樂下珠樓艷<lb/>
舞全知巧嬌歌半欲羞更憐花月夜宫女笑藏鈎<lb/>
　　　又<lb/>
寒雪梅中盡春風柳上歸宫鶯嬌欲醉簷燕語還飛遲<lb/>
日明歌席新花艷舞衣晩來移綵仗行樂泥光輝<lb/>
　　　又<lb/>
水緑南薰殿花紅北闕樓鶯歌聞太液鳯吹遶瀛洲素<lb/>
<pb n="KR4h0019_WYG_006-14b"/>
女鳴珠珮天人弄綵毬今朝風日好宜入未央遊<lb/>
　　　愁陽春賦<lb/>
東風歸來見碧草而知春蕩瀁惚恍何垂楊旖旎之愁<lb/>
人天光清而姸和海氣緑而芳新綵翠兮阡眠雲飄飄<lb/>
而相鮮演漾兮夤縁窺青苔之生泉縹緲兮翩躚見遊<lb/>
絲之縈煙魂與此兮俱斷醉風光兮悽然若乃隴水秦<lb/>
聲江猿巴吟明妃玉塞楚客楓林試登髙而望遠痛切<lb/>
骨而傷心春心蕩兮如波春愁亂兮如雪兼萬情之悲<lb/>
<pb n="KR4h0019_WYG_006-15a"/>
歡兹一感於芳節我所思兮湘水濱隔雲霓而見無因<lb/>
灑别淚於尺波寄東流於情親若使春光可攬而不滅<lb/>
兮吾欲贈天涯之佳人<lb/>
　　　寒女吟<lb/>
昔君布衣時與妾同辛苦一拜五官郎便索邯鄲女妾<lb/>
欲辭君去君心便相許妾讀蘼蕪書悲歌淚如雨憶昔<lb/>
嫁君時曽無一夜樂不是妾無堪君家婦難作起來强<lb/>
歌舞縱好君嫌惡下堂辭君去去後悔遮莫<lb/>
<pb n="KR4h0019_WYG_006-15b"/>
　　　相逢行<lb/>
相逢紅塵内髙揖黃金鞭萬户垂楊裏君家阿那邊<lb/>
　　　㑹别離<lb/>
結髪生别離相思復相保如何日已逺五變庭中草𣺌<lb/>
渺天海途悠悠漢江島但恐不出門出門無逺道道逺<lb/>
行寄難家貧衣復单嚴風吹雨雪晨起鼻何酸人生各<lb/>
有志豈不懐所安分明天上日生死誓同歡<lb/>
　　　江夏行<lb/>
<pb n="KR4h0019_WYG_006-16a"/>
憶昔嬌小姿春心亦自持為言嫁夫壻得免長相思誰<lb/>
知嫁商賈令人却愁苦自從為夫妻何曽在鄉土去年<lb/>
下揚州相送黃鶴樓眼看㠶去遠心逐江水流只言期<lb/>
一載誰謂歴三秋使妾腸欲斷恨君情悠悠東家西舍<lb/>
同時發北去南來不逾月未知行李遊何方作箇音書<lb/>
能斷絶適來往南浦欲問西江船正見當壚女紅粧二<lb/>
八年一種為人妻獨自多悲悽對鏡便垂淚逢人只欲<lb/>
啼不如輕薄兒旦莫長追隨悔作商人婦青春長别離<lb/>
<pb n="KR4h0019_WYG_006-16b"/>
如今正好同歡樂君去榮華誰得知<lb/>
　　　相逢行<lb/>
朝騎五花馬謁帝出銀臺秀色誰家子雲車珠箔開金<lb/>
鞭遥指㸃玉勒近遲逥夾轂相借問疑從天上來邀入<lb/>
青綺門當歌共銜盃銜盃暎歌扇似月雲中見相見不<lb/>
得親不如不相見相見情已深未語可知心胡為守空<lb/>
閨孤眠愁錦衾錦衾與羅帷纒綿㑹有時春風正澹蕩<lb/>
莫雨來何遲願因三青鳥更報長相思光景不待人須<lb/>
<pb n="KR4h0019_WYG_006-17a"/>
臾髪成絲當年失行樂老去徒傷悲持此道密意無令<lb/>
曠佳期<hi>一本無此六句</hi>
　　李商隱<hi>四十首</hi>
　　　鏡檻<hi>或刻錦檻</hi>
鏡檻芙蓉入香臺翡翠過撥絃驚火鳯交扇拂天鵝隱<lb/>
忍陽城笑喧傳郢市歌仙眉瓊作葉佛髻鈿為螺五里<lb/>
無因霧三秋只見河月中供藥剰海上得綃多玉集胡<lb/>
沙割犀留聖水磨斜門穿戲蝶小閣鎻飛蛾騎襜侵韉<lb/>
<pb n="KR4h0019_WYG_006-17b"/>
巻車帷約幰鈋傳書兩行雁取酒一封駝橋逈涼風壓<lb/>
溝橫夕照和待烏燕太子駐馬魏東阿想像鋪芳縟依<lb/>
稀解醉羅散時簾隔露卧後幙生波梯穩從攀桂弓調<lb/>
任射莎豈能抛斷夢聽鼔事朝珂<lb/>
　　　曉坐<hi>一云後閣</hi>
後閣罷朝眠前墀思黯然梅應未假雪柳自不勝煙淚<lb/>
續淺深綆腸危髙下絃紅顔無定所得失在當年<lb/>
　　　碧城<lb/>
<pb n="KR4h0019_WYG_006-18a"/>
碧城十二曲闌杆犀辟塵埃玉辟寒閬苑有書多附鶴<lb/>
女牆無樹不棲鸞星沈海底當窗見雨過河源隔座看<lb/>
若是曉珠明又定一生常對水晶盤<lb/>
　　　又<lb/>
對影聞聲已可憐玉池荷葉正田田不逢蕭史休囬首<lb/>
莫見洪崖又拍肩紫鳯放嬌銜楚珮赤鱗狂舞撥湘絃<lb/>
鄂君悵望舟中夜繡被焚香獨自眠<lb/>
　　　又<lb/>
<pb n="KR4h0019_WYG_006-18b"/>
七夕來時先有期洞房簾箔至今垂王輪顧兎初生魄<lb/>
鐡網珊瑚未有枝撿得神方教駐景收將鳯紙冩相思<lb/>
武皇内傳分明在莫道人間總不知<lb/>
　　　歌席代妓贈兩從事<lb/>
新人橋上著春衫舊主江邊側帽簷<hi>隋獨孤信舉止風流曾風吹㡌簷側</hi>
<hi>觀者塞路</hi>願得化為紅綬帯許教雙鳯一時銜<lb/>
　　　代元城吳令暗為答<lb/>
背闕歸藩路欲分水邊風日半西曛荆王枕上元無夢<lb/>
<pb n="KR4h0019_WYG_006-19a"/>
莫枉陽臺一片雲<lb/>
　　　杏花<lb/>
上國昔相值亭亭如欲言異鄉今暫賞脈脈豈無恩援<lb/>
少風多力牆髙月有痕為含無限意遂對不勝繁仙子<lb/>
玉京路主人金谷園幾時辭碧落誰伴過黃昏鏡拂鉛<lb/>
華膩爐藏桂燼温終因催竹葉先擬咏桃根莫學啼成<lb/>
血從教夢寄魂吳王採香逕失路入煙村<lb/>
　　　燈<lb/>
<pb n="KR4h0019_WYG_006-19b"/>
皎潔終無倦煎熬亦自求花時隨酒逺雨夜背窗休冷<lb/>
暗黃茅驛暄明紫桂樓錦囊名畫掩玉局敗棊收何處<lb/>
無佳夢誰人不隱憂影隨簾押轉光信簟文流客自勝<lb/>
潘岳儂今定莫愁固應留半焰迴照下幃羞<lb/>
　　　代魏宫私贈<hi>黃初三年已隔存沒追代其意何必同時亦廣子夜呉歌之流</hi>
來時西館阻佳期去後漳河隔夢思知有宓妃無限意<lb/>
春蘭秋菊可同時<lb/>
　　　齊宫詞<lb/>
<pb n="KR4h0019_WYG_006-20a"/>
永壽兵來夜不扄金蓮無復印中庭梁臺歌管三更罷<lb/>
猶自風摇九子鈴<lb/>
　　　銀河吹笙<lb/>
悵望銀河吹玉笙樓寒院冷接平明重衾幽夢他年斷<lb/>
别樹覊雌昨夜驚月榭故香因雨發風簾殘燭隔霜清<lb/>
不須浪作緱山意湘瑟秦簫自有情<lb/>
　　　題二首後重有戲贈任秀才<hi>或刻無二首二字</hi>
一丈紅蔷擁翠筠羅窗不識繞街塵峽中尋覓常逢雨<lb/>
<pb n="KR4h0019_WYG_006-20b"/>
月裏依稀更有人虗為錯刀留逺客枉縁書札損文鱗<lb/>
遥知小閣還斜照羡殺烏龍卧錦茵<lb/>
　　　春雨<lb/>
悵卧新春白祫衣白門寥落意多違紅樓隔雨相望冷<lb/>
珠箔飄燈獨自歸逺路應悲春晼晩殘宵猶得夢依稀<lb/>
玉璫緘札何由達萬里雲羅一雁飛<lb/>
　　　冨平少侯<lb/>
七國三邊未到憂十三身襲冨平侯不收金彈抛林外<lb/>
<pb n="KR4h0019_WYG_006-21a"/>
却惜銀床在井頭綵樹轉燈珠錯落繡檀逥枕玉雕鎪<lb/>
當關不報侵晨客新得佳人字莫愁<lb/>
　　　促漏<lb/>
促漏遥鐘動靜聞報章重疉杳難分舞鸞鏡匣收殘黛<lb/>
睡鴨香爐換夕薰歸去定知還向月夢來何處更為雲<lb/>
南塘漸暖蒲堪結兩兩鴛鴦䕶水紋<lb/>
　　　江東<lb/>
驚魚撥刺燕翩翩獨自江東上釣船今日春光太飄蕩<lb/>
<pb n="KR4h0019_WYG_006-21b"/>
謝家輕絮沈郎錢<lb/>
　　　七夕<lb/>
鸞扇斜分鳯幄開星橋橫過鵲飛逥爭將世上無期别<lb/>
換得年年一度來<lb/>
　　　可歎<lb/>
幸㑹東城宴未囘年華憂共水相催梁家宅裏秦宫入<lb/>
趙后樓中赤鳯來氷簟且眠金鏤枕瓊筵不醉玉交盃<lb/>
宓妃愁坐芝田館用盡陳王八斗才<lb/>
<pb n="KR4h0019_WYG_006-22a"/>
　　　曉起<lb/>
擬盃當曉起呵鏡有微寒隔箔山櫻熟褰帷桂燭殘書<lb/>
長為報晩夢好更尋難影響輸雙蝶偏過舊畹蘭<lb/>
　　　腸<lb/>
有懐非惜恨不奈寸腸何即夕逥彌久前時斷固多熱<lb/>
應翻急燒冷欲徹空波隔樹澌澌雨通池㸃㸃荷倦程<lb/>
山向背望國闕嵯峨故念飛書及新歡借夢過染筠休<lb/>
伴淚繞雪莫追歌擬問陽臺事年深楚語訛<lb/>
<pb n="KR4h0019_WYG_006-22b"/>
　　　獨居有懐<lb/>
麝重愁風逼羅踈畏月侵怨魂迷恐斷嬌喘細疑沈數<lb/>
急芙蓉帯頻抽翡翠簪柔情終未達遥妬已先深浦冷<lb/>
鴛鴦去園空蛺蝶尋蠟花長逓淚筝柱鎮移心覓使嵩<lb/>
雲莫囬頭㶚岸隂只聞凉葉院露井近寒砧<lb/>
　　　代贈<lb/>
樓上黃昏欲望休玉梯橫絶月中鈎芭蕉不展丁香結<lb/>
同向春風各自愁<lb/>
<pb n="KR4h0019_WYG_006-23a"/>
　　　又<lb/>
東南日出照髙樓樓上離人唱石州總把春山掃眉黛<lb/>
不知供得幾多愁<lb/>
　　　宫辭<lb/>
君恩如水向東流得寵憂移失寵愁莫向尊前奏花落<lb/>
涼風只在殿西頭<lb/>
　　　追代盧家人嘲堂内<lb/>
道却橫波字人前莫謾羞只應同楚水長短入淮流<lb/>
<pb n="KR4h0019_WYG_006-23b"/>
　　　訪人不遇留題别館<lb/>
卿卿不惜𤨏窗春去作長楸走馬身閒倚繡簾吹柳絮<lb/>
日髙深院斷無人<lb/>
　　　代應<lb/>
本來銀漢是紅牆隔得盧家白玉堂誰與王昌報消息<lb/>
盡知三十六鴛鴦<lb/>
　　　楚吟<lb/>
山上離宫宫上樓樓前宫畔莫江流楚天長短黃昏雨<lb/>
<pb n="KR4h0019_WYG_006-24a"/>
宋玉無愁亦有愁<lb/>
　　　龍池<lb/>
龍池賜酒敞雲屏羯鼔聲髙衆樂停夜半宴歸宫漏永<lb/>
薛王沈醉壽王醒<lb/>
　　　淚<lb/>
永巷長年怨綺羅離情終日思風波湘江竹上痕無限<lb/>
峴首碑前灑幾多人去紫臺秋入塞兵殘楚帳夜聞歌<lb/>
朝來㶚水橋邊問未抵青袍送玉珂<lb/>
<pb n="KR4h0019_WYG_006-24b"/>
　　　即日<lb/>
地寛樓已迥人更迥於樓抽思輕春物傷酲屬莫愁望<lb/>
賖殊易斷恨久欲難牧大勢真無利多情豈自由空園<lb/>
兼樹廢敗港擁花流書去青楓驛鴻歸杜若洲單棲應<lb/>
分定辭疾索誰憂更替林鴉恨驚頻去不休<lb/>
　　　水天閒話舊事<lb/>
月姊曽逢下彩蟾傾城消息隔重簾已聞珮響知腰細<lb/>
更辨絃聲覺指纎莫雨自歸山峭峭秋河不動夜厭厭<lb/>
<pb n="KR4h0019_WYG_006-25a"/>
王昌且在牆東住未必金堂得免嫌<lb/>
　　　漢宫詞<lb/>
青雀西飛竟未囬君王長在集靈臺侍臣最有相如渴<lb/>
不賜金莖露一盃<lb/>
　　　席上作<hi>一云予為桂州從事故府鄭公出家妓令賦髙唐詩</hi>
淡雲輕雨拂髙唐玉殿秋來夜正長料得也應憐宋玉<lb/>
一生惟事楚襄王<lb/>
　　　留贈畏之<lb/>
<pb n="KR4h0019_WYG_006-25b"/>
待得郎來月已低寒暄不道醉如泥五更又欲向何處<lb/>
騎馬出門烏夜啼<lb/>
　　　馬嵬<lb/>
海外徒聞更九州<hi>鄒衍云九州之外復有九州</hi>他生未卜此生休空<lb/>
聞虎旅鳴宵柝無復雞人報曉籌此日六軍同駐馬當<lb/>
時七夕笑牽牛如何四紀為天子不及盧家有莫愁<lb/>
　　　離亭賦得折楊柳<lb/>
暫慿尊酒送無憀莫損愁眉與細腰人世死前惟有别<lb/>
<pb n="KR4h0019_WYG_006-26a"/>
春風爭擬惜長條<lb/>
　　　又<lb/>
含煙惹霧每依依萬緒千條拂落暉為報行人休盡折<lb/>
半留相送半迎歸<lb/>
　　　深宫<lb/>
金殿銷香閉綺櫳玉壺傳㸃咽銅龍狂飈不惜蘿隂薄<lb/>
清露偏知桂葉濃斑竹嶺邊無限淚景陽宫裏及時鐘<lb/>
豈知為雨為雲處只有髙唐十二峯<lb/>
<pb n="KR4h0019_WYG_006-26b"/>
　　李渉<hi>十五首</hi>
　　　寄荆娘冩真<lb/>
章華臺南莎草齊長河柳色連金隄青樓曈曨曙光蚤<lb/>
梨花滿巷鶯新啼章臺玉顔年十六小來能唱西梁曲<lb/>
教坊大使久知名郢上詞人歌不足少年才子心相許<lb/>
夜夜髙唐夢雲雨五銖香帔結同心三寸紅牋替傳語<lb/>
縁池竝戲雙鴛鴦田田翠葉紅蓮香百年恩愛兩相許<lb/>
一夕不見生愁腸上清仙女徴遊伴欲從湘靈住河漢<lb/>
<pb n="KR4h0019_WYG_006-27a"/>
只愁陵谷變人寰空歎桑田歸海岸願分精魄定形影<lb/>
永似銀壺挂金井召得丹青絶世工冩真與身真相同<lb/>
忽然相對兩不語疑是粧成來鏡中豈期人願天不違<lb/>
雲軿却駐從山歸畫圖封裹寄箱篋洞庭艶艶生光輝<lb/>
良人翻作東飛翼却遣江頭問消息經年不得一封書<lb/>
翠幕雲屏遶空壁結客有少年名總身姓江征㠶三十<lb/>
里前月發豫章知我别時言識我馬上郎恨無羽翼飛<lb/>
使我徒怨滄波長開篋取畫圖寄我形影與客將如今<lb/>
<pb n="KR4h0019_WYG_006-27b"/>
憔悴不相似恐君重見生悲傷蒼梧九疑在何處斑斑<lb/>
竹淚連瀟湘<lb/>
　　　與李渤新羅劍歌<lb/>
我有神劍異人與暗中往往精靈語識者知從東海來<lb/>
來時一夜因風雨長河臨曉北斗殘秋水露背青螭寒<lb/>
昨夜大梁城下宿不借<graphic n="KR0932" url="https://raw.githubusercontent.com/kanripo/KR-Gaiji/master/images/KR0932.png" mimeType="image/png"/>跌光顔看刃邊颯颯塵沙缺<lb/>
瘢痕半是蛟龍血雷煥張華久已無沈寃知向何人説<lb/>
我有愛弟都九江一條直氣今無雙青光好去莫惆悵<lb/>
<pb n="KR4h0019_WYG_006-28a"/>
必斬長鯨須少壯<lb/>
　　　六歎<hi>只書二首</hi>
綺羅香風翡翠車晴明獨傍芙蓉渠上有雲鬟洞仙女<lb/>
垂羅掩縠煙中語風月頻驚桃李時滄波久别鴛鴦侣<lb/>
獨傳一札孤飛翼山長水逺無消息却鏁重門一院深<lb/>
半夜空庭明月色<lb/>
　　　又<lb/>
深院梧桐夾金井上有轆轤青絲索羙人清晝汲寒泉<lb/>
<pb n="KR4h0019_WYG_006-28b"/>
寒泉欲上銀瓶落迢迢碧甃千餘尺竟日倚闌空歎息<lb/>
惆悵不來照明鏡却掩洞房抱寂寂<lb/>
　　　重過文上人院<lb/>
南隨越鳥北燕鴻松月三年别逺公無限心中不平事<lb/>
一宵清話又成空<lb/>
　　　潤州聽莫角<lb/>
江城吹角水茫茫曲引邊聲怨思長驚起莫天沙上雁<lb/>
海門斜去兩三行<lb/>
<pb n="KR4h0019_WYG_006-29a"/>
　　　再宿武關<lb/>
逺别秦城萬里遊亂山髙下出商州關門不鎻寒溪水<lb/>
一夜潺潺送客愁<lb/>
　　　鷓鴣詞<lb/>
湘江煙水深沙岸隔楓林何處鷓鴣飛日斜斑竹隂二<lb/>
女空垂淚三閭枉自沈惟有鷓鴣啼獨傷行客心<lb/>
　　　又<lb/>
越岡連越井越鳥更南飛何處鷓鴣啼夕煙東嶺歸嶺<lb/>
<pb n="KR4h0019_WYG_006-29b"/>
外行人少天涯北客稀鷓鴣啼别處相對淚沾衣<lb/>
　　　牧童詞<lb/>
朝牧牛牧牛下江曲夜牧牛牧牛度村谷荷蓑出林春<lb/>
雨細蘆管卧吹莎草緑亂挿蓬蒿箭滿腰不怕猛虎欺<lb/>
黄犢<lb/>
　　　竹枝詞<lb/>
荆門灘急水潺潺兩岸猿啼煙滿山渡頭少年應官去<lb/>
月落西陵望不還<lb/>
<pb n="KR4h0019_WYG_006-30a"/>
　　　又<lb/>
巫峽雲開神女祠緑潭紅樹影參差不勞戍口初相問<lb/>
無義灘頭剰别離<lb/>
　　　又<lb/>
石壁千重樹萬重白雲斜掩碧芙蓉昭君溪上年年月<lb/>
偏照嬋娟色最濃<lb/>
　　　又<lb/>
十二峯頭月欲低空聆灘上子規啼孤舟一夜東歸客<lb/>
<pb n="KR4h0019_WYG_006-30b"/>
泣向東風憶建溪<lb/>
　　　京口送朱晝之淮南<hi>或刻寄贈妓人</hi>
兩行客淚愁中落萬樹山花雨後殘君到揚州見桃葉<lb/>
為傳風水渡江難<lb/>
　　唐彦謙<hi>十七首</hi>
　　　垂柳<lb/>
絆惹春風别有情世間誰敢鬭輕盈楚王江畔無端種<lb/>
餓損宫娥學不成<lb/>
<pb n="KR4h0019_WYG_006-31a"/>
　　　牡丹<lb/>
真宰多情巧思新故將能事送殘春為雲為雨徒虗語<lb/>
傾國傾城不在人開日綺霞應失色落時青帝合傷神<lb/>
嫦娥婺女曾相送留下鵶黃作蕋塵<lb/>
　　　春雨<lb/>
綺陌夜來雨春樓寒望迷逺容迎燕戲亂響隔鶯啼有<lb/>
恨開蘭室無言對李蹊花欹渾拂檻柳重欲垂隄燈檠<lb/>
昏魚目薰爐咽麝臍别輕天北鶴夢怯汝南雞入戸侵<lb/>
<pb n="KR4h0019_WYG_006-31b"/>
羅幌梢簷潤繡題新豐樹已失長信草初齊亂蝶寒猶<lb/>
舞驚烏暝不栖庾郎盤馬地却怕有春泥<lb/>
　　　秋晩髙樓<lb/>
松拂疎窗竹暎闌素琴幽怨不成彈清霄霽極雲離岫<lb/>
紫塞風髙露滿盤晩蝶飄零經宿雨莫鴉凌亂報秋寒<lb/>
髙樓瞪目歸鴻逺始信嵇康欲畫難<lb/>
　　　上已日寄韓八<hi>一云寄難八</hi>
上已接寒食鶯花寥落晨微微潑火雨草草踏青人涼<lb/>
<pb n="KR4h0019_WYG_006-32a"/>
似三秋景清無九陌塵與余同病者對此合傷神<lb/>
　　　長溪秋望<lb/>
柳短莎長溪水流雨微煙暝立溪頭寒鴉閃閃前山逺<lb/>
杜曲黃昏獨自愁<lb/>
　　　離鸞<lb/>
聞道離鸞思故鄉也知情願嫁王昌塵埃一别楊朱路<lb/>
風月三年宋玉牆下疾不成雙㸃淚斷多難到九廽腸<lb/>
夜前佳樹名梔子試結同心寄謝孃<lb/>
<pb n="KR4h0019_WYG_006-32b"/>
　　　曲江春望<lb/>
杏艶桃嬌奪晩霞樂遊無廟有年華漢朝冠葢皆陵墓<lb/>
十里宜春下苑花<lb/>
　　　柳<lb/>
春思春愁一萬枝逺村遥岸寄相思西園有雨和苔長<lb/>
南内無人拂檻垂遊客寂寥緘逺恨莫鶯啼呌惜芳時<lb/>
晩來飛絮如霜髩恐為多情管别離<lb/>
　　　春隂<lb/>
<pb n="KR4h0019_WYG_006-33a"/>
一寸逥腸百慮侵旅愁危涕兩爭禁天涯已有銷魂别<lb/>
樓上寜無擁鼻吟感事不關河裏笛傷心應倍雍門琴<lb/>
春雲更覺愁於我閒葢低村作暝隂<lb/>
　　　春深獨行馬上有作<lb/>
日烈風髙野草香百花狼籍柳披猖連天瑞靄千門逺<lb/>
夾道新隂九陌長衆飲不歡逃席酒獨行無味放遊韁<lb/>
年來與問閒遊者若个傷春向路旁<lb/>
　　　寄蔣二十四<lb/>
<pb n="KR4h0019_WYG_006-33b"/>
鳥囀蜂飛日漸長旅人情味悔思量禪門澹泊無心地<lb/>
世事生疎欲面牆一月雲煙迷柳色九衢風土帯花香<lb/>
亦知髙士禁愁寂試倚闌干莫斷腸<lb/>
　　　漢代<lb/>
漢代金為屋吳宫綺作寮艶詞傳靜婉新曲定妖嬈箭<lb/>
響猶殘夢籖聲報早朝鮮明臨曉日逥轉度春宵半袖<lb/>
籠清鏡前絲壓翠翹靜多如有待閒極似無憀梓澤花<lb/>
猶滿靈和柳未凋障昏巫峽雨屏掩浙江潮未信潘名<lb/>
<pb n="KR4h0019_WYG_006-34a"/>
岳應疑史姓蕭漏因歌暫斷燈為雨頻挑飲酒闌三雅<lb/>
投壺賽百嬌鈿蟬新翅重金鴨舊香焦水淨疑澄練霞<lb/>
孤欲建標别隨秦柱促愁為蜀絃么𤣥晏難瘳痺臨邛<lb/>
但發痟聨詩徴弱絮思友咏甘蕉王氏憐諸謝周郎定<lb/>
小喬黼幃翹綵雉波扇畫文鰩荇密妨垂釣荷欹欲度<lb/>
橋不因衣帶水誰覺路迢迢<lb/>
　　　春殘<lb/>
景為春時短愁隨别夜長暫碁寜號隠輕醉不成鄉風<lb/>
<pb n="KR4h0019_WYG_006-34b"/>
雨曽通夕莓苔有衆芳落花如便去樓上即河梁<lb/>
　　　小院<lb/>
小院無人夜煙斜月轉明清宵易惆悵不必有離情<lb/>
　　　寄懐<lb/>
有客傷春復怨離夕陽亭畔草青時淚從紅蠟無由制<lb/>
腸比朱絃恐更危梅向好風惟是笑柳因微雨不勝垂<lb/>
雙溪未去饒歸夢夜夜孤眠枕獨欹<lb/>
　　　玫瑰<lb/>
<pb n="KR4h0019_WYG_006-35a"/>
麝炷騰清燎鮫紗覆緑蒙宫粧臨曉日錦段落東風無<lb/>
力春煙裏多愁莫雨中不知何事意深淺兩般紅<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0019_WYG_006-35b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　才調集巻六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>居竹軒詩集卷一</head>
    <p>
<pb n="KR4d0543_WYG_001-1a"/>
欽定四庫全書<lb/>
　居竹軒詩集卷一　　　　元　成廷珪　撰<lb/>
　　操<lb/>
　　　題王彦龍藏三茅郎元隠墨蘭<lb/>
登勾曲兮常良攬薜帶兮筠裳縶白駒兮空谷葆九鳳<lb/>
兮扶桑汎光風兮既零雨水淺淺兮石楚楚望夫君兮<lb/>
不來悵清風兮日將暮<lb/>
　　古詩七言<lb/>
<pb n="KR4d0543_WYG_001-1b"/>
　　　送周草牕尊師歸廬山太平宫<lb/>
匡廬之山仙所居銀河倒蘸青芙蕖三千里路昔一往<lb/>
十八社友今何如向來匡君結廬處至今海月懸髙樹<lb/>
水流花落春復春洞府蒼茫隔煙霧西風蕭蕭吹短衣<lb/>
賣藥修琴不歸去潯陽潮落海欲枯㡬時再得麻姑書<lb/>
桂風不跨林下虎回仙肯顧盤中魚幸留神物守舟鼎<lb/>
近喜弟子迎颷車世間信有揚州鶴看汝乗之上寥廓<lb/>
晴窻須理白雲篇爽氣仍開紫霞閣袖中寳劍且藏鋒<lb/>
<pb n="KR4d0543_WYG_001-2a"/>
彭蠡小龍方睡着<lb/>
　　　題婁仲瑛山居圖<lb/>
近代㡬人畫山水郭畀無人朱敏死後之作者徒紛綸<lb/>
得骨得皮誰得髓聞君掃却山居圗令我見之心獨喜<lb/>
前山環伏似虎蹲後山奔騰若龍起縁溪草堂星散居<lb/>
嘉樹隂隂雲旎旎豈無采藥古仙人亦有看書兩君子<lb/>
七十老翁居竹間老去胡為在城市君如有意肯相過<lb/>
貌得滄江弄清泚<lb/>
<pb n="KR4d0543_WYG_001-2b"/>
　　　送天長縣學教諭孫允誠任滿歸金陵<lb/>
憶昔君方少年日文帝潜宫曾一識龍飛上天不可扳<lb/>
圗畫空餘兩竒石閉户讀書三十秋一線為官十領職<lb/>
天長令尹莫我知苜蓿朝盤勝肉食三年官滿來揚州<lb/>
僦屋正近横江樓門前車馬日如市談經講易皆公侯<lb/>
公侯滿座即沽酒典却箧内青鼯裘鄉心苦憶長干里<lb/>
眀日君當渡烟水中山李桓文中雄乃是君之渭陽氏<lb/>
深夜再拜如母存故宅重歸令客喜豈無舊業問松筠<lb/>
<pb n="KR4d0543_WYG_001-3a"/>
亦有清輝照桑梓青雲熟路君何如白髪滄江吾老矣<lb/>
　　　丁十五歌<lb/>
丁十五一百健兒如猛虎㡬年横行青海頭牛皮裁衫<lb/>
桑作弩射陽湖上水賊來白晝殺人何可數將軍宵遁<lb/>
旌旗空倭甲蠻刀賊為主西村月黒妻哭夫東塢山深<lb/>
母尋女屋廬燒盡將奈何往往移家入城府不是丁家<lb/>
諸健兒仗劍誰能翦狐鼠樓頭釃酒齊唱歌争剖賊心<lb/>
歸釁鼓官中無文立賞功還向山東販鹽去<lb/>
<pb n="KR4d0543_WYG_001-3b"/>
　　　春夜曲<lb/>
芙蓉樓前拜新月寳鴨微薰透銀葉吳山楚水送逺遊<lb/>
不管閨中照離别誰家玉鈎飛上天一似連環舊時缺<lb/>
缺多圓少將奈何一寸愁膓萬里結為郎白苧裁春衣<lb/>
又恐月圓郎未歸<lb/>
　　　江南曲<lb/>
吳姬當壚新酒香翠綃短袂紅羅裳二盆十千買一斗<lb/>
三杯五杯来勸郎落花不解留春住似欲随郎渡江去<lb/>
<pb n="KR4d0543_WYG_001-4a"/>
酒醒一夜怨䳌啼眀日蘭舟泊何處<lb/>
　　　戚戚行<lb/>
戚戚復戚戚白頭殘兵向人泣短衣破綻露兩肘自說<lb/>
行年今七十軍裝費盡無一錢舊嵗官粮猶未得朝堂<lb/>
羽書昨日下帥府然燈㸃軍籍大男荷鍤北開河中男<lb/>
買刀南討賊官中法令有程期笳鼓發行星火急阿婆<lb/>
送子媍送夫行者觀之猶嘆息老身今夕當守城猶自<lb/>
支更月中立<lb/>
<pb n="KR4d0543_WYG_001-4b"/>
　　　射鴨謡<lb/>
阿儂手挽竹枝弓射鴨緑楊湖水東三三五五似學武<lb/>
一箭誤中雙飛鴻前船唱歌後船哭月黒湖中夜潜伏<lb/>
東海健兒不敢過人命㡬如几上肉老翁入縣前致詞<lb/>
夜夜全家猶野宿丁寧門户且勿開眀朝又怕官軍来<lb/>
　　　哀老卒<lb/>
白頭老卒衣欲穿日日織屨能㡬錢㸃名去討海東賊<lb/>
别家泣上城南船自云十五入行伍掠陣争誇力如虎<lb/>
<pb n="KR4d0543_WYG_001-5a"/>
賣刀買酒看昇平六十年來不用武將軍醉即騎馬歸<lb/>
猶散黄金教歌舞中原上馬賊更多白晝殺人誰作主<lb/>
我今老去死即休白骨填海何人收朝堂昨日下黄榜<lb/>
誰家年少當封侯<lb/>
　　　聞中原河決盜起有感<lb/>
中原九月黄河水平陸魚龍吹浪起飛霜蕭蕭鴻雁來<lb/>
禾黍漂流桑棗死大風怒號揚飛塵白晝剽掠如無人<lb/>
官軍不誅海東賊縣吏乃殺西村民夜聞羽書起丁力<lb/>
<pb n="KR4d0543_WYG_001-5b"/>
老稚嗷嗷向誰泣我當六十將奈何扶杖淮南望淮北<lb/>
　　　題方方壺遥山古木圖為桂元芳賦<lb/>
千年老蛟方蛻骨蹇偃長身擘厓出山樵熟視不敢近<lb/>
似有雷霆護神物仙人來自方壺山何以寫此留人間<lb/>
樛枝風動鐡交屈蒼皮雨溜苔斕斒薌溪先生讀書處<lb/>
對面髙標起烟霧會将用汝作靈槎八月因之上天去<lb/>
　　　熊松雲畫秋林詩意圗送蔡伯雨道士歸上清<lb/>
　　　　松雲在淮陰今其來因見題以贈之就以柬<lb/>
<pb n="KR4d0543_WYG_001-6a"/>
　　　　送方壺隠者<lb/>
松雲先生江海客淮隂市中人不識驚風吹沙眼倦開<lb/>
枕上青山歸未得上清蔡君仙之徒邂逅同覔黄公壚<lb/>
飲酣脫帽忽大呌乗興為寫秋林圗蔡君視之一撫掌<lb/>
筆法擬我方方壺我家山中舊遊處如此長松㡬千樹<lb/>
仙巖隠者抱琴来鬼谷髙人喫茶去先生有意肯相從<lb/>
分與東頭一間茆屋住<lb/>
　　　辛卯秋旱已極至八月晦天大雷雨<lb/>
<pb n="KR4d0543_WYG_001-6b"/>
八月晦日雷怒號大雨如注風蕭騷㨗如鬼神撼山嶽<lb/>
湧出江海翻波濤屋茅平卷一重去河水忽漲三尺高<lb/>
驚鴻翅溼飛不起散亂中澤呼其曹雲龍有意洗兵甲<lb/>
下與蒼生舒欝陶浮雲收歛赤日見天宇廓逺無纎毫<lb/>
嵗年不逢亦偶爾吾將種麥耕東臯<lb/>
　　　裴氏二節婦之詩為屯田房千戶作<lb/>
昔年夫君死漳戍恨不從之泉下去有弟萬里負骨歸<lb/>
獲鹿原頭與封樹是時孤兒方學行天地容身復何處<lb/>
<pb n="KR4d0543_WYG_001-7a"/>
此心匪石石可移誓欲教兒如汝父兒成取媍身始閒<lb/>
一旦兒亡豈能顧婦姑相守到白頭至今不識門前路<lb/>
夫家趙郡知㡬年鄉里嘗旌兩節媍向來我識房將軍<lb/>
乃是節婦之姪孫嵗時寧忘俎豆事水旱肯廢雲山屯<lb/>
忠臣烈女有如此千載義事輝髙門<lb/>
　　　送萬嘉會教諭之山陽<lb/>
西江萬君頭戴笠清時典教山陽邑王侯折簡不可招<lb/>
令尹之前只長揖深衣上堂開講筵衿佩鏗鏘如鵠立<lb/>
<pb n="KR4d0543_WYG_001-7b"/>
六經字字在所行要使儒風更俗習朝盤苜蓿甘如飴<lb/>
不羡諸公謀肉食人材作養期有成他日當為教官式<lb/>
　　　湘江秋逺圖<lb/>
蒼梧愁雲拂烟水日暮無風波自起何人吹簫作鳳凰<lb/>
髮披臨江迎帝子黄陵女兒情更多却掩氷絃淚如洗<lb/>
千年遺恨人不知坐對空山疑夢裏<lb/>
　　　送李教諭避亂歸鄱陽<lb/>
長淮九月秋風髙水恠百出生波濤吳檣楚柁不敢渡<lb/>
<pb n="KR4d0543_WYG_001-8a"/>
人命委棄如鴻毛山精白晝作鬼語野狐黒夜如人嗥<lb/>
縣齋博士最憂者中宵起聽荒雞號豈無強弩射其上<lb/>
愁來磨損胸中刀平生讀書弗見用拂衣歸卧番江臯<lb/>
知㡬未落季鷹後對客且放元龍豪束書三日先告别<lb/>
令我不樂心忉忉時運忽來烏可遏憂患卒至將安逃<lb/>
髙歌激烈不肯住衰栁何以維輕舠臨岐大醉意不已<lb/>
更過西家沽酒醪<lb/>
　　　四眀張文海母婁節婦詩<lb/>
<pb n="KR4d0543_WYG_001-8b"/>
貞節之婦何代無大節直與忠臣俱髙風凛凛出肝胆<lb/>
皎如日月行天衢江淮喪亂復何有衣冠掃地悲窮途<lb/>
眼眀見此節婦傳胷中憤氣為之蘇夫君疾病有遺語<lb/>
身後之事當何如上有髙堂之老姑下有乳哺之二雛<lb/>
浮雲無根白日短黄塵有盡滄溟枯滄溟易枯日易短<lb/>
妾心到死終難渝夫君一去三十載二雛惸立今為儒<lb/>
邇來世俗薄如紙撫琴南望空嗟吁為臣不能報眀主<lb/>
七尺有軀空丈夫嗚呼七尺有軀空丈夫<lb/>
<pb n="KR4d0543_WYG_001-9a"/>
　　　半山歌為餘干周隠君作隠君早嵗江湖中有<lb/>
　　　　半山行藁三十年晚歸冠山終老焉<lb/>
番陽臺上生春草湖外之山為誰好滄波日日送征帆<lb/>
多少行人此中老翁昔少年初逺遊吳楚東南事幽討<lb/>
江海詩名三十年盡攬風烟入行稾歸卧冠山一半雲<lb/>
知足由來合天道黄金似水供嵗時白髪如霜照清昊<lb/>
却留一半與諸君若個似翁歸亦早傍人錯比争墩翁<lb/>
翁若聞之應絶倒<lb/>
<pb n="KR4d0543_WYG_001-9b"/>
　　　雪中歌為王子中賦<lb/>
王郎不知何許人一舟横泛江之濵風清月霽未肯出<lb/>
滄洲獨與天為隣洞庭烟水兩寂寞十年不見君山春<lb/>
北風三日雪大作挂蓆張帆以為樂手中鐵笛吹紫凰<lb/>
身上<graphic n="KR0769" url="https://raw.githubusercontent.com/kanripo/KR-Gaiji/master/images/KR0769.png" mimeType="image/png"/>衣如白鶴拍浮滿載百壺酒奚足篷牕供獨酌<lb/>
剡中隠者毋相疑迺與戴老同襟期更闌酒盡雪未止<lb/>
趣棹欲返猶遲遲今夕何夕此乗興千載未必無人知<lb/>
　　　悲徐州<lb/>
<pb n="KR4d0543_WYG_001-10a"/>
彭城八月風塵起數郡義兵多戰死良家子女復何辜<lb/>
盡作黄河水中鬼髑髏填海㡬時歸千古沉寃無處洗<lb/>
王師一日天上來虜船夜欲浮橋開守橋將軍不敢敵<lb/>
狂瀾倒瀉聲如雷三山回望平如掌野曠猶聞金鼓响<lb/>
軍中少年當封侯争入轅門請功賞江邊老翁死即休<lb/>
血淚沾襟空白頭<lb/>
　　　題畫史王夢麟卷<lb/>
老翁窮居廣陵市四壁蕭然祗圗史題詩不博一文錢<lb/>
<pb n="KR4d0543_WYG_001-10b"/>
空瓦磨窮空費紙不如鄉里諸妙年翰墨㳺戯王公前<lb/>
解衣盤礴作山水一幅何惜千金捐何人最得滄洲趣<lb/>
麟也於今稱獨歩狂吟寄興肯相過畫我東橋竹居趣<lb/>
　　　延祐三年東平申屠先生掾山南憲司行部夷<lb/>
　　　　陵毁曹操祠為孔子廟歌頌賦論者夥矣後<lb/>
　　　　四十年余亦賦一首<lb/>
西陵歸來忽千古操也何嘗稱魏武黄牛峽口不曾来<lb/>
亦有巴人建祠宇巴人日日迎送神男能唱歌女能舞<lb/>
<pb n="KR4d0543_WYG_001-11a"/>
一方說是鬼奸雄血食依憑出巫語精靈託汝㨿荆襄<lb/>
魂魄何由歸鄴許今年偶值申屠君削吾尊罍徹吾俎<lb/>
茫茫窮壤復何之夜夜荒林怨風雨無顔可見山陽公<lb/>
有恨猶思茂陵土當時賊漢豈獨孤同日舉兵皆可數<lb/>
髙文一落在人間只得群公削狂虜寄與扶傾濟弱人<lb/>
慎勿欺心背其主<lb/>
　　　題顧秀才藏舟中看月圖<lb/>
放船晚作南湖遊一葫蘆酒當船頭白雲翩衣紫霞帔<lb/>
<pb n="KR4d0543_WYG_001-11b"/>
松風吹髪寒颼颼少焉月出景零亂散作百頃玻璃秋<lb/>
有月復有酒不飲令人愁謫仙在何許空𦵏青山頭我<lb/>
家草堂月更好何如返棹歸來休痴人不飲月亦羞素<lb/>
娥起舞我摘阮對飲豈必論觥籌千載與月同風流<lb/>
　　　送澧州治中王伯顔征蠻詩<lb/>
大風吹沙揚飛雲五溪白晝纒妖氛鼎民澒洞走無路<lb/>
何人靖難收竒勛捍城惟稱納太守殺賊惟數王將軍<lb/>
將軍行年未五十上馬揮戈勇無敵島夷振動江水翻<lb/>
<pb n="KR4d0543_WYG_001-12a"/>
日昃不令走一賊將軍亦是人中雄一日過我淮之東<lb/>
腰間寳刀血不滅提出歘忽生悲風樓船載得詩千首<lb/>
不羡黄金髙北斗刻向武林山上頭詩與英名同不朽<lb/>
　　　從軍曲<lb/>
征馬蕭蕭車漉漉年少兒郎新結束廟前無酒發行装<lb/>
山路﨑嶇行未熟生來不識征戰塵驕馬轉鞍車折軸<lb/>
徘徊相顧奈爾何丞相令嚴風火速妻子歸来哭倚門<lb/>
今夜<hi>闕</hi>君月中宿<lb/>
<pb n="KR4d0543_WYG_001-12b"/>
　　　謝雪坡送饒介之鱸魚介之有歌索次其韻<lb/>
松江之鱸長似人網罟未敢傷其鱗今年八月欲上市<lb/>
謝侯先得江之津筠籃息脚走相送侑以菊露之清醇<lb/>
魯隂先生不得喫隔屋大呌呼西隣庖丁迎笑老饕喜<lb/>
汲井洗出色勝銀篩香搗辣給㸑婦去頭截尾娱衆賔<lb/>
吾儕醉飽謝侯徳此樂何啻千萬緡吳王鱠殘𦕈何許<lb/>
闔閭城外猶風塵太羹𤣥酒乆寂莫世間滋味元非真<lb/>
先生欲眠客且去勿論張翰争羹蓴<lb/>
<pb n="KR4d0543_WYG_001-13a"/>
　　　奉書岳忠武王詩集傳後<lb/>
班師歸來淚如雨洒向北邙陵上土金杯不共半杯來<lb/>
旌斾已入黄龍府姦秦柄國奈若何世上英雄本無主<lb/>
誰人肯道莫須無嗟爾張公作何語一朝行殿受封功<lb/>
錫宴湖山看歌舞兩宫萬里尚龍沙泉下臣飛心獨苦<lb/>
臣家有子罪萬死臣心有血一斗許君王還肯北征時<lb/>
留釁中軍帳前鼓大河落日又風塵撫卷令人哭忠武<lb/>
　　　馬國瑞所題李龍眠畫赤黒二馬相戯卷子一<lb/>
<pb n="KR4d0543_WYG_001-13b"/>
　　　　軸索余題詩因題卷後<lb/>
君不見項王烏騅如黑龍蹴踏萬里烟塵空五年乗之<lb/>
勇無敵七十二戰收竒功又不見白門赤兎來向東神<lb/>
物終屬雲長公百萬軍中刺名將疾如健鶻追秋風龍<lb/>
眠居士親貌得毛色意態將無同沙塲無人白日静平<lb/>
陂淺草青茸茸雙蹄直立如變化兩尾突起争豪雄還<lb/>
君此圗三歎息此馬忽去難再得江南異事人未知又<lb/>
見麒麟出東壁<lb/>
<pb n="KR4d0543_WYG_001-14a"/>
　　　題笠澤金伯祥横山墓所之瞻雲軒<lb/>
踞湖之上㡬千尺下有滄波通笠澤百年華屋與荒邱<lb/>
兩地相望淚沾臆親殁知㡬年抱痛如一日孤雲飛處<lb/>
最闗情漠漠愁魂招不得魂之來兮雲下垂月落分眀<lb/>
見顔色魂之去兮雲亦空歘忽消沈竟無迹悠悠飛去<lb/>
復飛来孝子之心豈終極我家揚州好墓田老作江南<lb/>
未歸客天涯芳草又春深夢裡還家作寒食<lb/>
　　　題張天民荆南精舍<lb/>
<pb n="KR4d0543_WYG_001-14b"/>
溪有蛟兮山有虎欲往從之道應阻崩雲堕地猿玃愁<lb/>
腥風吹衣髑髏語花開静樹自為春木落深林响如雨<lb/>
斬蛟烈士呼不聞騎驢老人去何許溪山良是村郭非<lb/>
撫卷茫然心獨苦日月徒為晝夜賔江山本是興亡主<lb/>
先生嵗晚早歸來還使居民有環堵<lb/>
　　　謝馮仁伯恵雙雞<lb/>
可人送我雙鶤雞五色毛羽生方齊下堂呼兒解其縳<lb/>
意欲飛上茅簷棲山家得雞如得鳳寧與野雉論髙低<lb/>
<pb n="KR4d0543_WYG_001-15a"/>
吾將洗鼎試靈藥白晝聽爾雲間啼<lb/>
　　　六合郭節之聽琴詩卷<lb/>
天下㡬人弹古琴愛之不惜千黄金春雷上天霹靂死<lb/>
至今古調空消沉金徽玉軫乆寂莫斷文剥落塵埃侵<lb/>
鍾期一去不復返况迺四海無知音松風泠泠白日静<lb/>
山水定以娱冲襟無弦之趣世莫識悠悠千載淵眀心<lb/>
古人今人若流水善聽善弹能有㡬六峯隠者吾故人<lb/>
得天下名亦琴耳<lb/>
<pb n="KR4d0543_WYG_001-15b"/>
　　　槎山歌為胡雲夫作廣西憲史雲夫家于徳安<lb/>
　　　　之槎山累世矣至正十二年秋中臺計事回<lb/>
　　　　至廣陵聞漢上兵後山居亦蕩然已慨然思<lb/>
　　　　親而不可歸馮太守書槎山二字為贈朝夕<lb/>
　　　　展玩姑慰其心因題卷後<lb/>
淮水出自桐柏山東流入海何時還胡君引水種林木<lb/>
築室正在槎山間槎山清空白日静胡君意與雲俱閒<lb/>
漢東一夕風塵起雲亦髙飛㡬千里山間有家不得歸<lb/>
<pb n="KR4d0543_WYG_001-16a"/>
却過揚州飲淮水飲之為洗氷雪膓今我不樂思故鄉<lb/>
驅車眀發渡逺道廣海又在天一方思親恨不歸來早<lb/>
夢中祗說槎山好他年歸隠奉親歡白頭同向槎山老<lb/>
　　　劉商觀奕圖<lb/>
茅生絶藝天下無何以刻此觀奕圗劉商見之亦驚倒<lb/>
神妙似與龍眠俱松隂對奕者誰子豈非甪里園公乎<lb/>
雲綃霧縠古冠佩童顔雪項滄溟枯野樵旁立太癡絶<lb/>
歸來始覺仙凡殊斧柯竟化作塵土世間甲子真須臾<lb/>
<pb n="KR4d0543_WYG_001-16b"/>
老夫只解飲醇酒一着輸贏曾放手市㕓有地寄閒身<lb/>
却覔南山橘中叟<lb/>
　　　題墨梅卷子<lb/>
千年老枝生鐵色雪魄氷魂誰貌得三生石上見逋仙<lb/>
獨鶴歸來楚雲黑何郎垂老客揚州花前勸酒仍風流<lb/>
江城吹笛月未落夢回一夜生春愁<lb/>
　　　題蘓昌齡畫秋江送别圖贈湘中江可翁<lb/>
白沙江頭水楊樹正是秋風送君處海門日出潮欲平<lb/>
<pb n="KR4d0543_WYG_001-17a"/>
把酒娱君君不住楊公廟前聞鼓聲多少行人此中去<lb/>
江子于今空復情干戈滿地兵縱横丹楓葉堕山鬼嘯<lb/>
黄竹叢薄饑鼯鳴湘中有家不得往時對此圖雙眼眀<lb/>
　　　李長卿遂樂軒<lb/>
遂樂之軒何所遂我識軒中主人意十年江海早歸來<lb/>
願受城南一㕓地男婚女嫁及此時婢織奴畊供卒嵗<lb/>
閉門不出心自怡阿孫撰杖行相随緑隂無塵白日静<lb/>
饑飽捫腹看花娛游魚在藻弄清泚好鳥當戶鳴髙枝<lb/>
<pb n="KR4d0543_WYG_001-17b"/>
㡬人適意有如此樂乎天命復奚疑<lb/>
　　　宋君瑞存恕堂<lb/>
故家獨見宋先世文采風流一儒素向來松雪寫如心<lb/>
題在南堂樂居處門前求藥日紛紛或有無錢亦持去<lb/>
子孫傳之將百年積券如山不知數君為郡馬㡬葉孫<lb/>
復戒諸郎祗存恕九街正爾黄塵深杯酒對靣干戈侵<lb/>
營營苟苟者誰子一毫奚啻争千金傍人笑問爾何以<lb/>
平生苦自如吾心還君此卷三歎息坐隅自寫為規箴<lb/>
<pb n="KR4d0543_WYG_001-18a"/>
　　　沽酒行<lb/>
街頭酒貴不可沽渇吻甚欲吞江湖手持青錢宛若畫<lb/>
家僮走遍東西衢南橋沽來不滿斗就坊買得烏雞雛<lb/>
烹雞開酒忍獨酌可人好客難招呼今宵醉飽坐復醒<lb/>
燈前不用兒孫扶<lb/>
　　　兵部危太樸郎中家於臨川雲林山上請方方<lb/>
　　　　壺作雲林圖太樸索詩賦此<lb/>
宇宙有此雲林山三十六峯如髻鬟雲林先生讀書處<lb/>
<pb n="KR4d0543_WYG_001-18b"/>
長松芝草非人間白雲裁衣亦自足青精製飯何曽慳<lb/>
朝光空濛起舒眺人跡逈絶窮躋攀青天蕩蕩海月出<lb/>
照見先生氷雪顔惟有方壺契幽𦕈貌得彷彿來塵寰<lb/>
宫中聖人正問道布衣召入蓬萊班玉堂給札縱揮洒<lb/>
金櫃啓鑰煩修刪於今聽履上霄漢聖人未放先生還<lb/>
山中䘮亂復何有飛瀑落澗空潺湲青林鳥啼野花發<lb/>
白晝虎嘯松風閒朝廷宴坐見圗畫亦應懐我雙佩環<lb/>
方壺生在何處胡不同來玉京住魚龍夜落河漢秋却<lb/>
<pb n="KR4d0543_WYG_001-19a"/>
泛靈槎共歸去<lb/>
　　　二月二十日同李希顔遊范文正公義莊登天<lb/>
　　　　平靈巖山希顔有詩因次韻<lb/>
闔閭城外草芊芊桃花杏花紅爛然物華兩岸眼零亂<lb/>
畫船春水如登天棹歌却轉横塘去山寺鍾聲日將暮<lb/>
長松夾逕風冷冷曽是先賢舊行路老禅蔬食作清供<lb/>
留宿白雲最深處瓣香復拜忠烈祠巵酒誰澆洛陽墓<lb/>
清談朝士亦東來白髪野翁猶北至曉乗竹轎度羊膓<lb/>
<pb n="KR4d0543_WYG_001-19b"/>
地豁川平還散歩蘄王墳上無紙錢却讀殘碑不成句<lb/>
一羣山鳥自驚飛無數野花空媚嫵此中俯仰二十年<lb/>
一廢一興皆可舉濡毫拂石重題名搔首臨風謾懐古<lb/>
人生身後可奈何欲乞南峯一坏土山靈有意肯相容<lb/>
書券便當酬地主<lb/>
　　　夜泊陳店舟中寫懐兼柬雲林髙士時張孟膚<lb/>
　　　　同舟<lb/>
葑門曉發吳淞船手把傳符津吏前五年别家走未已<lb/>
<pb n="KR4d0543_WYG_001-20a"/>
素髪蕭蕭垂兩肩小龍江頭舊遊處東家西家争招延<lb/>
匆匆㑹散等過鳥風吹湖水春無邊雲林髙士獨不見<lb/>
倚篷四望心茫然驚湍疊浪豈作惡渚花江草仍争妍<lb/>
夕陽收港泊陳店入市買魚燒荻鞭蓉城公子今最賢<lb/>
賦詩行酒能周旋一談一笑燭欲盡野戍不聞鍾鼓傳<lb/>
却憶山中小兒女如此眀月應未眠<lb/>
　　　醉樵歌<lb/>
朝亦不採薪暮亦不採薪蓮涇賖得沽酒家入口滑辣<lb/>
<pb n="KR4d0543_WYG_001-20b"/>
香且醇一飲三百錢再飲五十文興來連欲醉不得一<lb/>
醉已判三千春狂歌還容木客和大呌豈怕隣翁嗔生<lb/>
來無田種秫米亂後有地披荆榛山花野草揷滿笠兒<lb/>
曹錯<hi>闕</hi>芻蕘民王質不飲酒也是癡仙人爛柯山在何<lb/>
許一局殘棊自今古當壚主人休索錢酒債尋常何足<lb/>
數醒來随處束薪歸却賣青錢送還汝<lb/>
　　　和楊孟載春愁詩原韻録寄楊鐵崖<lb/>
小牕病酒厭厭卧春色三分二分過仙人謾織藕絲長<lb/>
<pb n="KR4d0543_WYG_001-21a"/>
金銅難補菱花破花間蛺蝶已雙飛葉底青梅纔一個<lb/>
綵筆題詩人未歸愁腸一似車輪大<lb/>
　　　長江送别圖題送周平叔之通州丞<lb/>
福山蒼蒼倚天碧狼山巉巉生鐵色兩山當江作海門<lb/>
力盡神鞭驅不得滄波萬里從西來楚尾吳頭天一壁<lb/>
隂風轉地鯨怒翻黑霧連空龍起立來舟去楫不敢動<lb/>
袖手傍觀唯歎息扶桑浴日飛上天百恠潜消杳無迹<lb/>
水光鏡浄山亦佳目送雲帆髙百尺青霄要路君既官<lb/>
<pb n="KR4d0543_WYG_001-21b"/>
白首窮途我猶客烟中隠隠見孤城令我思鄉心轉劇<lb/>
驪駒歌罷將奈何倚杖江南望江北<lb/>
　　　張士先雙桂堂<lb/>
淮南叢桂天下無張侯堂前生兩株清隂嘗棲白顧兎<lb/>
樛枝並立青珊瑚侯也生兒有如此丹鳳之雛驥之子<lb/>
素衣老仙天上來搗熟𤣥霜先贈爾<lb/>
　　古詩五言<lb/>
　　　題賀畊叟晚香亭<lb/>
<pb n="KR4d0543_WYG_001-22a"/>
陶翁本愛菊屈子亦餐英兩賢天壤間千古清風清翁<lb/>
乎飲輙醉子也空獨醒何如賀狂客不羡身後名中州<lb/>
有沃壤䘮亂不得畊種菊數十本得酒還自傾自歌仍<lb/>
自和烏烏作商聲陶然有餘樂聊復全此生<lb/>
　　　賦得龍門恭送張徳常同知之嘉定任<lb/>
来龍起西北萬古壯此門日月互開闔風雲恒吐吞龍<lb/>
来海欲立龍去天為昏至今兩絶壁上有波濤㾗張公<lb/>
東海客邀我坐石根仰瞻泰宇淨俯瞰靈<hi>闕</hi>渾神物固<lb/>
<pb n="KR4d0543_WYG_001-22b"/>
莫測目擊道乃存嵗旱當用汝霖雨清乾坤<lb/>
　　　儀真向有館驛乆廢船馬俱無使客不便省委<lb/>
　　　　宣使梁克誠振治一新粲然可觀諸公有詩<lb/>
　　　　題贈因題卷後<lb/>
昔游鑾江城曽過鑾江驛庭廡閴無人蕭然草盈尺饑<lb/>
鳥噪前楹羸馬卧空櫪迺知江南民於焉久當役傳吏<lb/>
苦誅求日夜星火急使者既旁午箠楚復交集省城若<lb/>
有憂選官為蘇息梁君英妙年力可事繁劇朝迎南臺<lb/>
<pb n="KR4d0543_WYG_001-23a"/>
官暮送北省客髙馬馳若星大舸宻如織宿弊一洗清<lb/>
長才世難得和氣回閭閻光華照原隰老夫作此歌奚<lb/>
足頌其徳豈無觀風者傳之上京國駕言當趨裝秋霄<lb/>
起雲翮<lb/>
　　　雜興三首<lb/>
野蔓被長坂秋花翳前林登髙望孤冢涼露忽已深團<lb/>
團日東出瞬息還西沈吾親不可見衰涕沾衣襟徘徊<lb/>
未忍去𤣥雲生夕隂<lb/>
<pb n="KR4d0543_WYG_001-23b"/>
遥遥烟中城旗幟互眀滅大風揚飛雲悲笳隠空堞獨<lb/>
行臨大河足力稍衰歇褰衣欲涉之水深不可涉吾生<lb/>
將焉歸誰與作舟楫<lb/>
夜坐竹林下仰視天茫茫浮雲起西北衆星黯無光群<lb/>
鳥昧靈性胡為思南翔良辰忽變易志士徒悲傷願爾<lb/>
保素節何勞怨清商<lb/>
　　　賦樗杜之詩一首送大歳大徹二位上人歸日<lb/>
　　　　本國樗杜之上人自號也<lb/>
<pb n="KR4d0543_WYG_001-24a"/>
東海有樗木託根扶桑邊扶桑不汝棄屈曲枝相連上<lb/>
拂火龍馭下隂神鼇淵念彼擁腫物豈無人所憐歳公<lb/>
見之喜日夕相周旋手執天地爐巢居在其顛朝持祕<lb/>
宻呪夜坐清淨禪我欲従子去一笑三千年<lb/>
　<lb/>
　<lb/>
　<lb/>
　<lb/>
<pb n="KR4d0543_WYG_001-24b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　居竹軒詩卷一<lb/>
</p>
<p>
</p>
  </div>
</body>
</text>
</TEI>
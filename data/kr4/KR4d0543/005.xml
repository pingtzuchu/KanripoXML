<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0543_WYG_005-1a"/>
居竹軒詩集後序<lb/>
周子曰四詩而下學者獨宗漢魏崇盛唐而餘無取焉<lb/>
斯亦近誣矣夫詩成乎音音成乎聲聲成乎氣天之質<lb/>
也氣成乎志志成乎情情成乎性天之衷也始乎天衷<lb/>
放乎天質詩之義也夫天也者機也機也者神也機妙<lb/>
而感神妙而應夫人同也是故詩也者同則昭物異則<lb/>
昭變義之大也真之適也而又何差焉夫詩之風也自<lb/>
邶以下多變聲也聖人修經存而弗削與二南雅頌比<lb/>
<pb n="KR4d0543_WYG_005-1b"/>
載而傳焉昭異於同徴其天也夫詩也於其容與而暢<lb/>
焉於其結約而舒焉於其冲寂而恬焉於其矜婉而戚<lb/>
焉於其憤溢而激焉同性也而情鍾矣同情也而志萌<lb/>
矣同志也而氣従矣同氣也而聲倡矣同聲也而音恊<lb/>
矣同音也而詩具矣是故宇宙者一身也古今者一息<lb/>
也即詩之初求詩之奥其同者可以觀矣又何泥焉故<lb/>
曰觀於谷而知籟也觀於螽而知韶也天之謂矣余暇<lb/>
日偶讀居竹軒詩因以志之周瑯謹識<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>居竹軒詩集總目</head>
    <p>
<pb n="KR4d0543_WYG_000-1a"/>
欽定四庫全書　　　　集部五<lb/>
　居竹軒詩集總目　　　　别集類四<hi>元</hi>
　　卷一<lb/>
　　　操<lb/>
　　　古詩七言<lb/>
　　　古詩五言<lb/>
　　卷二<lb/>
　　　律詩五言<lb/>
<pb n="KR4d0543_WYG_000-1b"/>
　　　律詩七言<lb/>
　　卷三<lb/>
　　　律詩七言<lb/>
　　卷四<lb/>
　　　絶句五言<lb/>
　　　絶句七言<lb/>
　　　　<hi>臣</hi>等謹按居竹軒集四卷元成廷珪撰廷珪<lb/>
　　　　字原常一字元章又字禮執揚州人好學工<lb/>
<pb n="KR4d0543_WYG_000-2a"/>
　　　　詩不求仕進惟以吟咏自娱奉母居市㕓植<lb/>
　　　　竹庭院頗有山林間意因扁其燕息之所曰<lb/>
　　　　居竹軒晚遭世亂避地吳中蹤跡多在峯泖<lb/>
　　　　故集中有卜居海上之作後竟殁於松江年<lb/>
　　　　七十餘矣其故人郜肅劉欽搜輯遺藁彙而<lb/>
　　　　刻之廷珪與河東張翥為忘年友其音律體<lb/>
　　　　製得於翥之切磋者為多而聲名亦幾與之<lb/>
　　　　埒劉欽常稱廷珪五言務自然不事雕劌七<lb/>
<pb n="KR4d0543_WYG_000-2b"/>
　　　　言最工深合唐人之體今核其集知欽所言<lb/>
　　　　尚非過譽而七言古詩清華遒麗頗近姜夔<lb/>
　　　　一流亦自琅琅可誦惟五言古詩竟無一篇<lb/>
　　　　似不應全體遺佚或自知非其擅長遂不復<lb/>
　　　　作殆所謂善藏其拙者與乾隆四十二年五<lb/>
　　　　月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　總　校　官　<hi>臣</hi>　陸　費　墀<lb/>
<pb n="KR4d0543_WYG_000-3a"/>
居竹軒詩集原序<lb/>
成君原常之為詩既博取選唐中州而長之故發乎<lb/>
情者雖若憤慨思憂與夫婆娑暇豫也而無不深致<lb/>
其功焉余在廣陵時嘗與周游乎山僧野士之寓或<lb/>
臨大江眺羣峰或升蜀岡坐茂樹未嘗不詩是作也<lb/>
其或風日之朝燈火之夕樽俎前而几杖後未嘗不<lb/>
詩是談也方其索句雖與之論說應答而中實注思<lb/>
揣練有得則躍躍以喜一字或聱必帖乃已信乎深<lb/>
<pb n="KR4d0543_WYG_000-3b"/>
致其功也如此間嘗語余曰吾仕宦無天分園田無<lb/>
先業學藝無他能唯習氣在篇什朝哦夕諷聊以自<lb/>
娱其閒逸非復求聞於世也仲舉深知我得不薦之<lb/>
以言而時出以自省乎余誼不容辭以跋涉世故未<lb/>
能一引筆也今乃不逺數千里緘所作居竹軒稿以<lb/>
尋宿諾焉遂為書於編曰余學之大氐詩以法為守<lb/>
以聲為凖以神為用故法貴整嚴法不整嚴則聲為<lb/>
之散矣而聲貴諧婉聲不諧婉則神為之黯矣而神<lb/>
<pb n="KR4d0543_WYG_000-4a"/>
貴飛動神不飛動則徒法矣三則猶持衡然首重則輊<lb/>
末重則軒唯適於稱焉爾若詩亦稱矣固平昔所深許<lb/>
者也又將焉告輒為正誤五字且録之而藏於蛻闇之<lb/>
竹素房河東張翥書<lb/>
成君原常隠居廣陵養太夫人甚謹因不出求仕其所<lb/>
與逰多至尊顯亦莫有薦用之者四方士之過淮東或<lb/>
乆留或即去必以君為之依君周旋欵洽曲盡其意於<lb/>
是藹然長者之譽君好讀書尤工於詩比得其詩一編<lb/>
<pb n="KR4d0543_WYG_000-4b"/>
其憂時而閔俗憤世而嫉衰及其<hi>闕</hi>也則有凌雲霞入<lb/>
霄漢糠粃萬物之興要皆發乎至情非有所勉強矯揉<lb/>
而為之者也李唐之世能詩者最多而工部貟外郎杜<lb/>
公為甚豈非以其忠君愛國之意類詩人之思致君之<lb/>
詩盖於是歟嗚呼杜氏所遭之時干戈搶攘生靈塗炭<lb/>
危若綴旒故其言之哀痛迫切殆不期然而然後世能<lb/>
知之者唯王荆公梅都官而已讀二君子之為賦未嘗<lb/>
不掩卷而太息若乃憲宗之世命將相平吳元濟于淮<lb/>
<pb n="KR4d0543_WYG_000-5a"/>
右時則有若栁刺史表上平淮夷雅自以為施諸後代<lb/>
猶唐之光眀今天子詔遣大臣出討首拔彭城旬日奏<lb/>
㨗以君之才當效栁氏作上之朝廷以配江漢常武傳<lb/>
示于無窮不既盛矣乎因書以歸之至正十二年孟冬<lb/>
五日臨川危素書<lb/>
余嚮在廣陵識成君原常雖居於市㕓而植竹庭院間<lb/>
綽有山林意趨扁其燕息之所曰居竹日與髙人碩士<lb/>
遊行吟舉觴悠然自得舉世務之可尚可慕者視之若<lb/>
<pb n="KR4d0543_WYG_000-5b"/>
浮雲唯意於詩五言務自然不事雕劌七言律最為工<lb/>
深合唐人之體其交㳺則仲舉張公為忘年友載酒相<lb/>
過殆無虗日故其詩之音律體製盖有得於仲舉者多<lb/>
焉擾攘以来飄泊南北復㑹于吳門與先生游年已七<lb/>
袠餘矣怡然與常時無異所作之詩視昔為尤進而流<lb/>
離悲壮之態感慨激烈之情有不能自己者今先生己<lb/>
殁于雲間其全集未獲盡見姑以所得於吳中并昔年<lb/>
記憶者若干首乃得先生故人劉君叔讓彚而授之耕<lb/>
<pb n="KR4d0543_WYG_000-6a"/>
岩刻梓以傳甚盛事也故序其大概於篇首云京兆郜<lb/>
肅序<lb/>
古人評詩必觀出處之大節與其所遭之時而後人之<lb/>
賢否不離於性情文字之間已可見矣大抵治平之時<lb/>
其聲和而婉顯榮之人其氣舒以安不然則太息於干<lb/>
戈擾攘之際者多迫切之詞呻吟於牛衣鶴垤之下者<lb/>
多憤激之態其去温柔敦厚之教益以逺矣何足以垂<lb/>
於不朽乎往者河東張公仲舉以詩鳴於廣陵追而和<lb/>
<pb n="KR4d0543_WYG_000-6b"/>
之者有成君原常焉南北之士一時莫不稱讓其後張<lb/>
公被召入翰林躋顯仕所以黼黻聲猷詠歌所志者其<lb/>
境順而易而原常栖遲山林繼罹兵革年日以衰身益<lb/>
以困顧以忠厚之氣發而為和平之聲卒亦與張公相<lb/>
頡頏所謂逆而難者也余識原常于吳門觀其扁舟往<lb/>
來於洞庭笠澤之墟逍遥乎雲水之上凡所渉厯一寓<lb/>
於詩能揣練六朝之情思以入唐人之聲律變化尋常<lb/>
之言為警㧞之句終歸於適其性情勸為忠厚而已夫<lb/>
<pb n="KR4d0543_WYG_000-7a"/>
豈置一毫窮欎不平之態於其間哉昔孟浩然一失意<lb/>
於眀皇猶不能忘情於篇什陸魯望在唐之季每寄憤<lb/>
於煙朝月夕之外若原常者雖不遇而終無憾焉其詩<lb/>
可傳而其為人可知也丙午嵗吳中鄒奕序<lb/>
居竹軒成先生曩居廣陵與先君友善每侍談論不覺<lb/>
終日服膺請益積有年矣風塵澒洞各天一方後審先<lb/>
生寓雲間則已捐館哀悼之餘思先生平昔留意詩什<lb/>
膾炙四方先生雖亡而有未嘗亡者存焉以余向所誦<lb/>
<pb n="KR4d0543_WYG_000-7b"/>
記及今收采於友朋者分彚成帙以夀諸梓嗚呼以先<lb/>
生之才之徳而肥遁夷猶吟哦自放樂乎天而不求於<lb/>
人者先生之志也至若晚年遭亂奔走艱難欝抑謝世<lb/>
使人若不能無憾者卷中所存莫不鏗鏘珂珮而追躡<lb/>
風雅與昔賢齊驅則先生又何憾哉謹以諸名公所序<lb/>
先生出處及贊詩之工妙者刻於卷端因述余所不敢<lb/>
忘先生者以綴於後中山劉欽謹識<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>居竹軒詩集卷三</head>
    <p>
<pb n="KR4d0543_WYG_003-1a"/>
欽定四庫全書<lb/>
　居竹軒詩集卷三　　　　元　成廷珪　撰<lb/>
　　律詩七言<lb/>
　　　寄湖州烏雅太守時有福建叅政之除<lb/>
萬里中原路未開誰傾銀漢洗氛埃諸公多向江南老<lb/>
逺使頻從海上來九月溪寒鷗夢熟三山秋暝鶴書回<lb/>
莫揮白髪新亭泪且醉烏程下若杯<lb/>
　　　次韻答馮仁伯<lb/>
<pb n="KR4d0543_WYG_003-1b"/>
閉門風雨過重九却憶同登江上臺獨客詩成扶病起<lb/>
故人書到拆封開自憐風物随南土誰有文章落上台<lb/>
黄菊紫萸渾未見興來聊復舉吾杯<lb/>
　　　甫里先生故宅是時馬縣尹葺其廟<lb/>
太湖三萬六千頃一代髙賢獨此翁故宅有僧茶竈在<lb/>
荒池無主鴨闌空松陵唱和知誰再茒屋襟期與我同<lb/>
最愛長洲馬眀府艱危猶自挹髙風<lb/>
　　　周平叔夜宿崇眀寺海雲樓偕羅成之隠君文<lb/>
<pb n="KR4d0543_WYG_003-2a"/>
　　　　長老及盧隠君以沙頭雙瓶為韻各賦詩四<lb/>
　　　　首次韻卷後<lb/>
滄洲三月住星槎聞訪青原隠者家四老詠歌能玩世<lb/>
百年聚散若摶沙饑來且食書中粟老去空悲鏡裏花<lb/>
眀日分攜各努力暮雲回首隔天涯<lb/>
老去無因接勝遊題詩煩寄海雲樓天空直與海無底<lb/>
雲起正當樓上頭黑水㡬程通直谷青山一髪是瀛洲<lb/>
髙眀境界無塵到撫卷令人咏未休<lb/>
<pb n="KR4d0543_WYG_003-2b"/>
天台老衲兩眉龎自起髙樓枕石杠煮茗别開留客處<lb/>
論文多近坐禪牕㝠鴻散去猶相逐獨鶴飛來不作雙<lb/>
眀發仙舟上霄漢定傳詩話滿滄江<lb/>
天水空眀接杳㝠老禪三昧解通靈欲將東海為平地<lb/>
盡捲西江入浄瓶宿靄微分沙鳥白晚風猶帯毒龍腥<lb/>
他時月夜來相覔笑指狼峯五朶青<lb/>
　　　邱克莊敞雲樓<lb/>
君家樓外雲如海五色輪囷掃不開每就月眀簷下宿<lb/>
<pb n="KR4d0543_WYG_003-3a"/>
更随秋色座中來瓊臺夜鶴迷蹤跡玉女春衣費翦裁<lb/>
看汝乗將朝帝所舉頭西北是蓬萊<lb/>
　　　題玉巖上人溪山野趣圗<lb/>
流水淙淙石齒齒滿庭雲氣欲糢糊白鷗溪上秋多少<lb/>
黄葉山中路有無十月雨深漁屋破三江風急野航孤<lb/>
年來難覔幽居處空向晴牕看畫圗<lb/>
　　　寄越上能仁寺用章俊禪師<lb/>
㡬年卓錫住苕溪一日尋山入㑹稽蒲室塔曽藏舍利<lb/>
<pb n="KR4d0543_WYG_003-3b"/>
道林堂已種菩提空中雲氣開樓閣門外湍聲雜鼓鼙<lb/>
草木變遷吾老矣隔江南望轉淒迷<lb/>
　　　和周伯温叅政九日南園宴集詩二首<lb/>
歩履巉巖若跨鰲望中詩興與秋髙西山拄笏東山屐<lb/>
右手持杯左手螯返照入湖眀塔影斷雲將雨過林臯<lb/>
松間飲散歸來晚金粉霏霏濕錦袍<lb/>
范相南園五百秋重來訪古轉多愁啼烏樹老臺空在<lb/>
飲馬池荒水不流芹泮好從多士樂桂叢誰賦小山幽<lb/>
<pb n="KR4d0543_WYG_003-4a"/>
諸公髙㑹詩如錦授簡安能接勝遊<lb/>
　　　嘉興繆同知號菊陂因賦<lb/>
傑哉霜下轉精神一色中黄不染塵老圃看花迎宰相<lb/>
秋潭分水候仙人千年東里歸何早九日南陂賞<hi>闕</hi>
在昔神農書上藥至今醫國慰斯民<lb/>
　　　馬瞿睿夫題張伯雨外史評黄子乆畫仙山樓<lb/>
　　　　觀圗<lb/>
陵谷東南㡬變遷瓊臺仍在白雲邊閻浮世上今何日<lb/>
<pb n="KR4d0543_WYG_003-4b"/>
句曲山前第八天說法乆要狂外史揮毫曽識大痴仙<lb/>
人間俯仰三千嵗撫卷題詩一惘然<lb/>
　　　賀畊叟晚香亭<lb/>
幽香分得東籬本每候開時九月前晚嵗誰從陶靖節<lb/>
髙風獨數傅延年清秋泛酒賔筵盛白髪簮花客帽偏<lb/>
若個芬芳同老境魏公佳句至今傳<lb/>
　　　二月十四日風雨孤坐秀州城西僧舍賦此<lb/>
秀州城西春事微二月苦雨行人稀江湖𣺌然不可渡<lb/>
<pb n="KR4d0543_WYG_003-5a"/>
風雨如此將安歸老來口腹胡為累亂後人民今見非<lb/>
兼旬不得武林信倚杖南望孤鴻飛<lb/>
　　　送馬令尹任滿<lb/>
長洲赤子窮無告正頼郎官為撫摩兵後人家猶耒耜<lb/>
日長官社有弦歌越來溪上波聲小魯望祠前月色多<lb/>
自古長才須大用薦書元不待常何<lb/>
　　　題嘉興水西寺爽溪樓寄新仲銘長老<lb/>
新公邀作爽溪遊為說前朝有此樓雲氣逺開天北極<lb/>
<pb n="KR4d0543_WYG_003-5b"/>
風光仍在水西頭虚簷古瓦縁蒼䑕曲洞輕波漾白甌<lb/>
宸翰僅留飛白在烟塵漠漠使人愁<lb/>
　　　賀長洲縣令尹馬公除樞宻院都事<lb/>
報政期年上考書君才端合應時須三公掾屬多為相<lb/>
兩府郎官半是儒夜帳論兵銀燭撫春庭稱夀綵衣趨<lb/>
蒼生乆堕巔崖苦定有嘉言贊廟謨<lb/>
　　　次張仲舉侍讀韻<lb/>
詞源浩浩倒岷江直筆如公世少雙目下十行千字過<lb/>
<pb n="KR4d0543_WYG_003-6a"/>
身長九尺兩眉龎世間忠烈應知感地下姦諛豈豎降<lb/>
老客中吳最蕭索白頭猶爾讀書牕<lb/>
　　　東饒介之<lb/>
魯連不為商賈事賀監自是神仙人解紛排難乃豪傑<lb/>
嗜酒狂歌非隠淪燕雀一生謀水食鳳凰千仭出風塵<lb/>
太湖之水東作海海上桃花樹樹春<lb/>
　　　寄張内翰<lb/>
中原不見舊山河使節仍煩渉海波天末草烟春信早<lb/>
<pb n="KR4d0543_WYG_003-6b"/>
江南風雨客愁多謝公擬獻中興頌壯士寧忘勅勒歌<lb/>
萬里相忘成永决白頭蕭索柰公何<lb/>
　　　題王仲徳思誠齋<lb/>
六鑿相攘總失真一誠無妄見斯人指揮直擬回天地<lb/>
祭祀還能給鬼神别室蓍龜先兆汝前楹鳥雀自相馴<lb/>
眀年執玉朝廷上㑹見尊嚴動縉紳<lb/>
愛汝端居入静思察機尤在未萌時天人孚感原無間<lb/>
物我交攻每日持行逺升髙應得已齋心浴已固知之<lb/>
<pb n="KR4d0543_WYG_003-7a"/>
屈伸洞見隂陽理榮瘁休嫌風露枝<lb/>
　　　賦得落星湖送瞿睿夫任滿之詩<lb/>
南湖北湖春水多隕石不築神龍窩渚花汀草各無頼<lb/>
雲影天光相蕩摩天星勸汝一盃酒海月聽我千年歌<lb/>
斗牛之槎若可待送子八月乗銀河<lb/>
　　　錢塘謝太守有書見邀作此詩以謝之<lb/>
一緘逺寄楚狂生上有錢塘太守名堆案㡬時疑是夢<lb/>
焚香三讀見髙情五湖風月曽賓主四海交逰總弟兄<lb/>
<pb n="KR4d0543_WYG_003-7b"/>
少待西風漸涼後六橋荒蘚尚堪行<lb/>
　　　饒介之有詩見貽次韻奉荅<lb/>
一夜南風約曉晴看山如在越中行丹藏别室生虹氣<lb/>
嘯入空巖作虎聲倒澗枯松留古恠懸崖飛瀑漱寒清<lb/>
神仙若個能千嵗吾欲崆峒問廣成<lb/>
數日南風隂復晴飯餘閒繞緑隂行竹間病鶴褵褷影<lb/>
池上驚魚撥刺聲老子髩毛如此白道人心迹本來清<lb/>
能詩誰是周公子學得隂何五字成<lb/>
<pb n="KR4d0543_WYG_003-8a"/>
　　　賀李左丞再入中書<lb/>
上公開府馭群英妙算神機屬老成裴度向來歸緑野<lb/>
謝安重起為蒼生朝廷約法三章舊天地功成百穀盈<lb/>
不有武功除暴虐豈無文教答升平<lb/>
　　　萬壑松濤為郜彦清賦<lb/>
草堂夜夜聽松濤誰挽滄溟壓樹梢雷谷震驚龍換骨<lb/>
風林摇蕩鶴傾巢玉山月白簫聲雜銀漢天清劍氣交<lb/>
我與周𢎞同洗耳乗槎便欲渡三茅<lb/>
<pb n="KR4d0543_WYG_003-8b"/>
　　　寄周平叔就求蒼耳子<lb/>
周侯乆不通書問夜夜滄江入夢頻五月采來蒼耳子<lb/>
㡬時分送白頭人沙頭酒熟田毛足港上船來海錯新<lb/>
南北相望千百里老來幽獨倍傷神<lb/>
　　　再題郜彦清萬壑松濤<lb/>
秋入空山萬竅鳴山前山後亂潮生不知天籟非人籟<lb/>
却認風聲似海聲直榦也随羊角旋髙枝唯恐鶴巢傾<lb/>
畢宏韋偃還聽否慘淡經營畫得成<lb/>
<pb n="KR4d0543_WYG_003-9a"/>
　　　蘇臺晚望<lb/>
野色蒼茫落照中荒臺扶杖倚秋風延陵百里吳封舊<lb/>
震澤三江禹迹空濁酒更須澆磊磈黄金不解鑄英雄<lb/>
側身北望中原近㡬處神州正朔同<lb/>
　　　送謝太守平江省親迴武林就送鵞酒之貺<lb/>
五馬既秣車載脂上堂欲别還遲遲拜家已得阿母喜<lb/>
還郡即慰邦人思㡬年東閣舊傾盖今日西湖誰賦詩<lb/>
野翁慙無一字補輒敢籠鵞臨墨池<lb/>
<pb n="KR4d0543_WYG_003-9b"/>
　　　送張師亷歸富春<lb/>
讀書不逢萬乗尊獻䇿豈傍諸侯門放歌蘇臺晚山碧<lb/>
濯足太湖秋水渾千金未易買駿骨一飯何足哀王孫<lb/>
風塵拂衣且歸去髙卧桐江雲水村<lb/>
　　　寄題海上積善庵水竹軒<lb/>
水閣雲廊深復深開軒緑霧常隂隂涼骨濯足月在港<lb/>
清晝讀書風滿林食笋也勝魚肉味截筒誰作鳳凰吟<lb/>
清涼更在聲塵外夜夜海潮生妙音<lb/>
<pb n="KR4d0543_WYG_003-10a"/>
　　　題何永孚瓶齋<lb/>
井湄須問揚雄酒松下空藏智永書一日挈之來市肆<lb/>
百年將汝置齋居龍泉舊物魁名在鶴髪仙翁手澤餘<lb/>
我亦有瓶誰撫玩新詩題罷轉愁予<lb/>
　　　七月乆隂十日甲子復大雨<lb/>
七月十日甲子雨徹夜簷溜無休時野老驚呼后土濕<lb/>
秋田仰望皇天慈饑烏覔食亦散漫病鶴顧影空褵□<lb/>
青泥沒屐不可出蝦菜何以供晨炊<lb/>
<pb n="KR4d0543_WYG_003-10b"/>
　　　題黄岡賈彦徳碧梧軒<lb/>
賈誼井西梧十尋百年秀發根株深銀床分潤長新葉<lb/>
翠竹交枝成好音季春花香自零落髙秋雨氣相蕭森<lb/>
何當臨軒坐白石為子再歌孤鳳吟<lb/>
　　　寄題松江徐君瑞栁堂<lb/>
稚栁一嵗髙於母濯濯風流健似人九烈效靈連送客<lb/>
三眠扶起並留春狀如車盖生來異色比宫袍染更新<lb/>
入對長楊應未晚馬前飛絮撲香塵<lb/>
<pb n="KR4d0543_WYG_003-11a"/>
　　　送韓仲讓都司梁溪督兵防秋<lb/>
今人勲業古人心立馬梁溪恨滿襟兵䜟謾傳山有錫<lb/>
軍裝端信橐無金風髙古壘黄花晚霜落平原白草深<lb/>
南省相君方倚重邊廷窮虜敢相侵<lb/>
　　　賀毅剛中長老住承天禪寺詩二首<lb/>
十刹親題請䟽開法筵擊鼔動春雷自離南楚傳燈後<lb/>
重為東吳倡道來兩柱承天行日月六鼇従地湧樓臺<lb/>
靈山諸佛生歡喜散作祥風遍九垓<lb/>
<pb n="KR4d0543_WYG_003-11b"/>
海上東來轉法輪祖衣傳乆色逾新攜將天目山中雨<lb/>
洒向蛾眉石上塵行道要従無佛處開堂須著有縁人<lb/>
等閒拈出菩提子百草千花不當春<lb/>
　　　九月一日寄謝太守<lb/>
出入侯門五見春每承分粟濟清貧託交獨喜君知我<lb/>
臨老猶將子累人公論㡬時令捧檄私恩有日效扶輪<lb/>
魚書一札珍藏在白髪西湖願卜隣<lb/>
　　　謝王左丞鵞酒之恵<lb/>
<pb n="KR4d0543_WYG_003-12a"/>
深巷曽經顯者過春風披拂到松蘿右軍墨沼籠鵞在<lb/>
左相官瓶送酒多鄉井未忘生處樂江湖猶賦醉時歌<lb/>
階墀乆不投名刺奈此衰翁老病何<lb/>
　　　題覺報寺茂元長老白雲窩<lb/>
白雲窩裡爛如銀不住虚空着幻身趺坐也教龍入定<lb/>
巢居還許鶴為隣自縁色界閑來往誰與天香作主賓<lb/>
若問吾家安樂法老夫曽學避秦人<lb/>
　　　送松江朱煥章之烏程令尹<lb/>
<pb n="KR4d0543_WYG_003-12b"/>
新除令尹烏程去霜落湖田十月初貂帽錦衣懐印綬<lb/>
青簾白舫載圗書到官先謁將軍府省俗仍陪太守車<lb/>
東望吳淞三百里莫因蓴鱠賦歸歟<lb/>
　　　題元上人怡雲軒<lb/>
白雲本是山中物暫與山僧作主賓爾解自舒還自捲<lb/>
我能無喜亦無嗔半間莫惜分餘地一籠猶思贈逺人<lb/>
句曲有家空在望卜居何日許為隣<lb/>
　　　王唯賢東里草堂<lb/>
<pb n="KR4d0543_WYG_003-13a"/>
平安一橋吾舊遊君屋乃在橋東頭晚山得月更宜酒<lb/>
春水到門還放舟太守詩成寫素壁老夫興發思滄洲<lb/>
淮南叢桂不得往撫卷因之生逺愁<lb/>
　　　送黄觀瀾尚書吳伯尚亷使之江西征討<lb/>
白髪儒臣著武冠公卿相送出朝端恭承斧鉞行天討<lb/>
喜見旌旗擁夏官直北聲名従此振平南籌策有人看<lb/>
虎皮㑹見包戈甲十郡蒼生奠枕安<lb/>
江西冦盜本王民正頼諸公為解紛使者精忠懸白日<lb/>
<pb n="KR4d0543_WYG_003-13b"/>
尚書髙義抗浮雲喜傳天上旌旗出肯使山中玉石焚<lb/>
千古魯連髙世士尚將談笑却秦軍<lb/>
　　　送羅成之移居崇眀其子季通亦之本州校官<lb/>
先生八月乗烟霧妻子同隨海上槎太守賔筵先肅客<lb/>
廣文官舍即為家波濤浩蕩藏陰火島嶼微茫接太霞<lb/>
聞說三洲多藥草可能無意到丹砂<lb/>
　　　送羅季通之崇眀學政<lb/>
海上孤舟作冷官也知清選重儒冠秋潮好掣珊瑚網<lb/>
<pb n="KR4d0543_WYG_003-14a"/>
曉日休歌苜蓿盤士子㡬家能食禄汝翁早嵗已遺安<lb/>
老人亦有乗桴意僦屋西沙度歳寒<lb/>
　　　八月三日書所見<lb/>
青軍黄軍日自鬬西城南城門不開諸侯相對面似土<lb/>
今我不樂心如灰饑烏在樹噤無語蒼蠅滿案從何來<lb/>
年衰但願飽糲食意到聊且持吾杯<lb/>
　　　秋日登甘露寺晚眺<lb/>
醉裏摩挲望眼開江天寥落暗風埃猶聞西府兵麾滿<lb/>
<pb n="KR4d0543_WYG_003-14b"/>
不見中原驛馬來今日賈生須痛哭當時祖逖是英才<lb/>
翩然一笑下山去試看髙僧話刼灰<lb/>
　　　送孔士瞻憲史考滿歸曲阜<lb/>
素王之後多賢者清稼今為㡬代孫能以紀綱持憲法<lb/>
每將節義答君恩江淮一道風霜肅汝潁三秋霧雨昏<lb/>
不有俊良當世用可無章疏達天閽<lb/>
　　　送張眀善歸武昌隨又移家眷入蜀<lb/>
對酒悲歌泪滿衣楚天摇落又斜暉風塵萬里與君别<lb/>
<pb n="KR4d0543_WYG_003-15a"/>
江海一舟何處歸老去且留吾舌在愁來長惜壯心違<lb/>
臨岐不盡平生意沙苑無雲鶴自飛<lb/>
　　　南安周知事瑞雀<lb/>
歳歳雙栖傍主人昔年誰與號嘉賓應圗夜半銜環報<lb/>
不比階前得食馴公幹題詩猶未逺不疑作頌秪如新<lb/>
東風更得周郎便看爾翩翩上苑春<lb/>
　　　送廣東帥郎鄭彦昭貢香藥入京詩一首<lb/>
萬里番禺入貢來過淮一日到蓬萊海中藥草無人識<lb/>
<pb n="KR4d0543_WYG_003-15b"/>
天上桃花有處栽聖代賓興方重士星郎年少况多才<lb/>
也知白璧虞卿禮猶在黄金郭隗臺<lb/>
　　　謝馮仁伯送米與舒鴈<lb/>
短髪晨梳雪㡬莖老來那復愛虚名只憑藥餌扶衰朽<lb/>
更藉詩篇寫性情天地此心唯報主江淮多事尚聞兵<lb/>
香粳分得誰相送舒鴈籠來未忍烹<lb/>
　　　送馬士瞻帥掾髙擢<lb/>
風塵如此送君行念爾才華獨老成軍旅未聞忘俎豆<lb/>
<pb n="KR4d0543_WYG_003-16a"/>
掾曹多見到公卿滄江日射旌旗影紫閣風悲鼓角聲<lb/>
玉麈談𤣥何事業雲臺圗像是功名<lb/>
　　　静逸處士顧仲庸<lb/>
環堵蕭然一室寛只除詩酒寄清歡瓶中有粟分寒士<lb/>
袖裡無書上熱官揚子暮年空識字龎公早歳已遺安<lb/>
先生獨卧風塵表吾欲相従接羽翰<lb/>
　　　題周子端惻隠齋<lb/>
此心隨感與天同念爾斯人水火中拯溺未能空下涕<lb/>
<pb n="KR4d0543_WYG_003-16b"/>
救焚何以自成功百年底事多殘忍四海於今喜擴充<lb/>
將見運之於掌上世間無物不春風<lb/>
　　　吾欲卜居海上未有定止先作詩寄劉子彬<lb/>
滿目風塵秪自憐輕裝已辦有行纒也知避亂依城郭<lb/>
更欲移家傍渚田紫歩於今無士馬滄溟何處有神仙<lb/>
桃源只在人間世還許漁郎放釣船<lb/>
　　　送遆思誠出盱眙教諭<lb/>
年年送人作校官也知當代重儒冠固因學舍人才盛<lb/>
<pb n="KR4d0543_WYG_003-17a"/>
自覺戎藩禮數寛一縣士風今日見百年師道後來看<lb/>
淮山堂上清於水莫遣驚塵到杏壇<lb/>
　　　和張仲舉博士見寄至日詩<lb/>
衡門風雪人稀到一箇幽軒竹四圍半子送年將舊酒<lb/>
諸孫迎歳索新衣驚鴻此日猶南去老鶴何年共北飛<lb/>
却憶太常張博士天香攜袖早朝歸<lb/>
　　　題漁樂手卷<lb/>
江湖如此兩閒人除是𤣥真與季真長笛自吹皆古調<lb/>
<pb n="KR4d0543_WYG_003-17b"/>
短篷相並即比隣科頭不異今漁者托迹空聞古逸民<lb/>
亦有渌陽湖上客買舟來約理絲綸<lb/>
　　　十一月十四日有感寄江州太守李子威<lb/>
清朝如此盛公卿何以攄忠答聖眀數月未收蘄水賊<lb/>
一時誰散武昌兵朱門舊邸空文藻黑夜歸舟有笑聲<lb/>
獨使狀元賢太守至今猶捍九江城<lb/>
邊報傳來實失驚妖氛獨不犯湓城義兵一日同生死<lb/>
信史千年托姓名别戍㡬人迴士馬滄江通夜走公卿<lb/>
<pb n="KR4d0543_WYG_003-18a"/>
九州盡得如公者始信文儒有老成<lb/>
　　　賦吳陵鳳凰池送陳子成<lb/>
蓬萊閣前春水生丹邱之鳳雙飛鳴滄波照見雲錦色<lb/>
碧落散作簫韶聲豈無仙人下刷羽亦有隠者來濯纓<lb/>
池上於今望吾子一曲陽春歌太平<lb/>
　　　和張仲舉五月薦櫻桃之作<lb/>
四月上林蒲笋出玉堂風致一時新也知天上櫻桃宴<lb/>
不致山中草莽臣皂帽醉歸當此日金盤分賜共何人<lb/>
<pb n="KR4d0543_WYG_003-18b"/>
吾家一樹紅堪摘取薦春醪莫笑貧<lb/>
　　　送傅徳潤陪將作同知武昌買馬回京<lb/>
維揚館裡送軺車却筭分攜八載餘天使出求沙苑馬<lb/>
星郎厭食武昌魚數鞭已報充華廏上冢毋忘過舊廬<lb/>
老我平生無駿骨可従郭隗借吹嘘<lb/>
　　　送霍仲臯還京<lb/>
驛程萬里入皇都還過梁城取别途天下軍需何日了<lb/>
淮南民瘼㡬時蘓求田問舍非良策憂國忘家是壯圖<lb/>
<pb n="KR4d0543_WYG_003-19a"/>
黄閣相君應有問願聞一語贊嘉謨<lb/>
　　　送盛克眀辟掾浙省移家吳興<lb/>
十年三送滄江别此日分攜又不同辟掾逺趨青鎻闥<lb/>
移家喜近水晶宫勿論後㑹知何地且念離羣獨老翁<lb/>
幕府郎君應問訊為言憔悴坐詩窮<lb/>
　　　和周子通助教同張元禎倡和詩卷子<lb/>
懶性何堪接貴逰松江之下每科頭不能取友山中社<lb/>
更欲移家海上州老去生涯清似水興來詩思淡於秋<lb/>
<pb n="KR4d0543_WYG_003-19b"/>
玉堂傑作難為和白首狂吟秪自愁<lb/>
　　　寄李子潔憲副時湖北殘破却於太平開司<lb/>
武昌遺老望旌旗正是諸君報國時令弟九江全死節<lb/>
眀公南海有生祠臺中妙選邱山重湖北先聲草木知<lb/>
一道憲綱還舊覩真儒端可佩安危<lb/>
　　　題崔原亭竹深處予家有竹數竿人號曰居竹<lb/>
　　　　軒原亭城西别墅有竹亦數竿則又號之曰<lb/>
　　　　竹深處予與崔君通家來往所好相同故及<lb/>
<pb n="KR4d0543_WYG_003-20a"/>
　　　　之<lb/>
居竹軒中也自寛不愁無地著琅玕文公胷次空千畆<lb/>
李洞門前只一竿天與老夫醫惡俗日憑童子報平安<lb/>
崔家别墅尤髙致遲子歸來守嵗寒<lb/>
　　　經山法城禪師髙弟善上人以楚章為號因題<lb/>
　　　　卷後<lb/>
從向經山禮法城善端開後愈分眀千年楚國非無寳<lb/>
一個吳僧得此名江月自隨行道影風林猶聽讀書聲<lb/>
<pb n="KR4d0543_WYG_003-20b"/>
舊家白雪親曽和處處叢林得散行<lb/>
　　　題丹陽鄒隠君自得齋<lb/>
天宇清眀淑氣微昔年曽約試春衣傍花隨栁無人識<lb/>
弄月吟風只自歸達士一生空好飲老夫六十始知非<lb/>
陶然不得従君樂注目滄江白鳥飛<lb/>
　　　題陽學訓曹元秉歸溧水<lb/>
先生武恵之子孫粹然言貌如春温清門為庶忽老大<lb/>
白首窮經猶討論諸生分題候堂試二膳擊鼔供盤飡<lb/>
<pb n="KR4d0543_WYG_003-21a"/>
今晨拂衣不肯住興在江南山水村<lb/>
　　　題蘇文仲中宣使寳善齋<lb/>
星郎自是魯璠璵寳善稱之信不誣豈與黄金同日語<lb/>
合登清廟應時須澠池漫詫連城璧滄海空傳照乗珠<lb/>
何似人中無價者君家先世有三蘇<lb/>
　　　送婁所性歸溧水<lb/>
大學小學列六齋先生講席多英才公堂昕鼓㑹食罷<lb/>
門榜月録分題來清時如此教養偹老夫一見心神開<lb/>
<pb n="KR4d0543_WYG_003-21b"/>
束書胡為賦歸去石田未必荒蒼苔<lb/>
　　　陳養吾寄韻<lb/>
我本滄江樵牧人却憐垂老見風塵邊城笳鼔傷心近<lb/>
野寨旌旂入望新四海正歌垂拱日百年猶憶至元春<lb/>
艱難未改心如鐵潦倒空悲髪似銀<lb/>
　　　送尹敬思令尹歸青州并序<lb/>
　　　　敬思令尹早歳従逰中山王京甫之門晚歳<lb/>
　　　　致政歸田閉户著書重來廣陵倐四十八年<lb/>
<pb n="KR4d0543_WYG_003-22a"/>
　　　　出其所著大學集註有功于後學多矣乃兄<lb/>
　　　　孝思憲僉亦被召可謂難兄難弟詩中故及<lb/>
　　　　之<lb/>
玉雪丰神未七旬江淮誰識舊儒臣眼空四海歸何早<lb/>
胷著千年汲愈新従學王門唯此老發揮朱子更何人<lb/>
青州門外京華近吾欲相從一問津<lb/>
憲簽被旨方修律令尹歸田獨著書一代儀刑留製作<lb/>
十章條目補遺餘青州髙起耆英社白髪同乗澤下車<lb/>
<pb n="KR4d0543_WYG_003-22b"/>
不得清風接芳躅可憑短札問何如<lb/>
　　　七月十日浙省有警懐羅善先掾史後聞使閩<lb/>
　　　　未回<lb/>
淮楚風塵可奈何南州又復動干戈三山城郭故人逺<lb/>
八月江湖夜雨多白髪滿頭同老境滄洲何處可行窩<lb/>
裁書欲問平安否海濶天髙雁未過<lb/>
　　　蔣文甫以其祀親之室扁曰思齋時余方哭母<lb/>
　　　　故及之<lb/>
<pb n="KR4d0543_WYG_003-23a"/>
老去思親十二時燈前猶誦蓼莪詩烝嘗彷彿歸來也<lb/>
顔色分眀夢見之問寢不忘晨起早倚門誰念暮歸遲<lb/>
多君苦行多於我忍聴長原楚些詞<lb/>
　　　送婁所性迴金陵别業<lb/>
楚甸驚塵滿客衣古之賢達在知㡬山中桂樹我將老<lb/>
江上草堂君獨歸刁斗連城嚴肅肅旌旗垂野净輝輝<lb/>
金陵酒熟還相憶莫遣詩筒信使稀<lb/>
　　　簡江西宋子與令尹楊翼之李斯立二先生<lb/>
<pb n="KR4d0543_WYG_003-23b"/>
八月涼風催早寒家山空憶路漫漫滄江無處問書信<lb/>
白日何人生羽翰曉霧瘴天迷故國夜潮流月到長干<lb/>
諸君莫責王夷甫我輩深慙管㓜安<lb/>
　　　題海陵張孝子傳<lb/>
　　　　孝子張起其父㓜失怙恃淮上兵革悲其母<lb/>
　　　　失散三十年行求四方得之濟隂<lb/>
汝翁早歳值風塵與母分離三十春逺道求之疑隔世<lb/>
髙堂喜極轉傷神干戈滿地方多事骨肉全家有㡬人<lb/>
<pb n="KR4d0543_WYG_003-24a"/>
甚欲題詩歌孝子老懐興感恐沾巾<lb/>
　　　哭江州太守李子威<lb/>
將帥愴惶忽棄城孤忠何以獨支撑尚聞傳檄誅狂冦<lb/>
猶自開倉舉義兵千古報君心未死九江圗像面如生<lb/>
至今月黒匡盧下彷彿悲風有戰聲<lb/>
　　　哭湖廣省郎中劉遵道<lb/>
百年正氣此銷沈空使諸公淚滿襟厚地無人收白骨<lb/>
皇天有眼識丹心親王兵衛終難倚太尉樓船不可尋<lb/>
<pb n="KR4d0543_WYG_003-24b"/>
一自岳陽開省後更無消息到於今<lb/>
　　　哭御史張彦威<lb/>
平生恨不識張桓烈烈轟轟御史官生有髙風驚海内<lb/>
死無遺憾負臺端盤根錯節於今見孝子忠臣後代看<lb/>
一片汝陽城下土何人髙義𦵏衣冠<lb/>
　　　十月一日聞徐州復<lb/>
黄河不解洗彭城空使羣㓙起鬬争一載始通南國貢<lb/>
三山猶駐朔方兵寄奴故里人何在亞父荒陵土欲平<lb/>
<pb n="KR4d0543_WYG_003-25a"/>
却憶朱陳好村落㡬時烟雨看春畊<lb/>
　　　王彦芳得月樓<lb/>
棟宇依稀接廣寒通宵月色好相看人閒塵土無來處<lb/>
天上神仙正倚欄子晉吹簫秋引鳳常娥飛珮夜乗鸞<lb/>
興來擬借清光便碧海三山振羽翰<lb/>
　　　胡雲夫槎山手卷代人作<lb/>
故山西望白雲飛㡬向江樓倚夕暉藜杖只隨浮世在<lb/>
草堂終待主人歸長開篋笥看華翰不遣風塵上彩衣<lb/>
<pb n="KR4d0543_WYG_003-25b"/>
今夕羽書連報捷燈花先喜到親闈<lb/>
　　　送祕書太卿髙志道總戎淮西<lb/>
祕閣儒臣讀武經親承齋斧下清溟魚龍出海瞻卿月<lb/>
牛斗迴天避將星掃蕩妖氛清社稷指揮能事速風霆<lb/>
玉堂豈少昌黎筆重刻平淮第一銘<lb/>
　　　王彦芳逢春塢<lb/>
雪牕深鎻不曽開却似陽春有脚來瓊樹每従天上見<lb/>
杏花多近日邊栽任教南國芙蓉怨莫遣東家蛺蝶回<lb/>
<pb n="KR4d0543_WYG_003-26a"/>
小圃無多閑草木也分生意發枯荄<lb/>
　　　蓮花鮓為顧從母夫人夀<lb/>
采花曽入水雲鄉誰有仙人服食方分餉恰如蘆菔味<lb/>
開包猶帶芰荷香瑶池阿母親曽造畫槳吳姬恐未嘗<lb/>
更折碧筒來送酒一時稱夀獻髙堂<lb/>
　　　和婁所性見寄韻<lb/>
想見滄洲白鳥雙寒潮依舊落空江移家有日同春酒<lb/>
翦燭何人共夜牕欲寄短書心未展每傳佳句意先降<lb/>
<pb n="KR4d0543_WYG_003-26b"/>
吾家歳晚風流甚雪後氷韲尚滿缸<lb/>
　　　王元剛竹所<lb/>
手種新梢已拂雲滿林蒼翠亂紛紛龍蛇影動當牕見<lb/>
鸞鶴聲來隔座聞東里先生常直造西隣隠者欲平分<lb/>
滄江歳晚多霜雪與爾知心獨此君<lb/>
　　　和顧仲庸韻兼謝送米<lb/>
醉裏髙歌若有神山林無處著閒身饑來欲問飡松者<lb/>
老去猶為乞米人織女機空星化石麻姑酒盡海生塵<lb/>
<pb n="KR4d0543_WYG_003-27a"/>
洒清溪上梅花發誰共先生醉好春<lb/>
　　　和黄觀瀾軍前見寄韻兼呈髙志道祕卿<lb/>
干戈久動阻淮濱喜得邊庭捷報真東海魚蝦初入饌<lb/>
中原桑棗半為薪祕卿船未移渦口左轄軍先入夀春<lb/>
多少手無兵刅者可憐猶是賊中人<lb/>
　　　十二月十九日北門書所見<lb/>
嵗云暮矣北風涼獨立髙樓望大荒霧氣似塵黄作色<lb/>
日輪如血赤無光經綸尚有諸公在韜畧原非我輩長<lb/>
<pb n="KR4d0543_WYG_003-27b"/>
憑仗天威驅號令由來和氣致休祥<lb/>
　　　寄四眀夢堂噩禅師兼簡用堂上人<lb/>
五山十刹鬱嵯峨獨愛溪堂隠薜蘿淮海故人今有㡬<lb/>
江湖尊宿近無多不聞毛女求詩去每見倭僧問法過<lb/>
說向梗公重相憶碧雲日暮奈愁何<lb/>
　　　寄噩禪師四十年前在天寧方文曽求賦毛女<lb/>
　　　　詩<lb/>
短杖輕袍歸去來水雲多處少塵埃一春海鳥依簷宿<lb/>
<pb n="KR4d0543_WYG_003-28a"/>
五月溪蓮繞舍開雲外送僧歸日夲月中攜客過天台<lb/>
衰翁不得瞻圎相猶望新詩托雁迴<lb/>
　　　送馬易之回四眀<lb/>
雨水經旬雪復作巷陌春泥斷往來東海祗留詩卷在<lb/>
南湖誰送酒船迴自慙白髮殷懃别可惜瓊花次第開<lb/>
我憶慈溪舊逰地不知淮泗有風埃<lb/>
　　　送季平仲教諭回通州<lb/>
縣庠官滿將歸日聖代賓興大比年偹榜已聞居第一<lb/>
<pb n="KR4d0543_WYG_003-28b"/>
前程誰謂隔三千兹晨劍影黄塵外後夜書聲碧海邊<lb/>
少待秋風叢桂發鹿鳴看爾赴初筵<lb/>
　　　送曹徳輔州判率淮農三百人赴畿内墾田之<lb/>
　　　　行<lb/>
茱萸灣上發官航農事相催入帝鄉玉雪手標多似舅<lb/>
風雲意氣已為郎諸公妙筭回天地百穀神功叶雨暘<lb/>
來歳隨班見眀主定頒鸞誥錫髙堂<lb/>
　　　送劉禹𤣥州判率農夫多人詣畿墾田<lb/>
<pb n="KR4d0543_WYG_003-29a"/>
京畿華壤盡提封開闢掄材獻九重使者傳宣來萬里<lb/>
郎官分職領三農江淮田賦方全免邦國軍需足上供<lb/>
今日送君歌此曲廟堂無復慮年㓙<lb/>
　　　送清淮叟上人遊五臺<lb/>
鴈門西畔是靈山山作青螺五髻鬟春日花開殘雪裡<lb/>
僧房人在白雲間善財㕘問何時遍文暢嬉遊㡬日還<lb/>
淮海清公更瀟灑早將聞見動禪闗<lb/>
　　　寄廣平太守鄭彦章<lb/>
<pb n="KR4d0543_WYG_003-29b"/>
湖山阻絶三千里臺閣勤勞十五年黄霸終然為宰相<lb/>
赤松老矣號神仙洛陽城裡還無屋洺水村中好問田<lb/>
走也侯門舊賓客白頭不得與周旋<lb/>
　　　次顧清逸見寄韻<lb/>
滿目干戈獨損神古之忠義不謀身杜陵白髪空憂國<lb/>
王衍清談已誤人城郭秪今餘瓦礫村墟何處避風塵<lb/>
妖氛不到西清上千樹桃花别有春<lb/>
　　　和婁所性韻就謝寄漢帖二本之詩<lb/>
<pb n="KR4d0543_WYG_003-30a"/>
兩帖真如白璧雙山靈呵䕶過滄江不知眀月生春浦<lb/>
每恠晴虹貫夜牕老去秪留詩卷在愁來寧受酒杯降<lb/>
竹軒近喜多風致活水栽荷滿石缸<lb/>
　　　六月十三日聞邊警甚急有感而作<lb/>
邊風六月作秋聲世事驚心百感生臺閣故人猶嗜酒<lb/>
閭閻小子亦談兵紅巾似草何時盡白骨如山㡬日平<lb/>
甚欲移家渡江水老來幽獨最闗情<lb/>
　　　寄黄觀瀾經厯時率八衛漢軍屯盱眙<lb/>
<pb n="KR4d0543_WYG_003-30b"/>
秋滿東南第一山古來賢達㡬登攀兩城樓閣西風裏<lb/>
八衛旌旂北斗間羽扇綸巾君未老麻衣草座我空閒<lb/>
閉門擬撰平淮頌河上來看奏凱還<lb/>
　　　送劉澹翁總管歸江隂時年九十歳<lb/>
曽侍家君接勝遊於今復見舊風流江湖諸老半黄壤<lb/>
鄉里小兒今白頭車馬在門為客好干戈滿地使人愁<lb/>
芙蓉城内宜髙隠叢桂山中莫乆留<lb/>
　　　和孫行簡夜宿萬夀山經閣詩韻二首<lb/>
<pb n="KR4d0543_WYG_003-31a"/>
蜀岡縹緲之飛樓風簾霧箔懸髙秋雲間五色孤鳳下<lb/>
木杪㡬個哀猿愁書生素有萬言策主人贈以千金裘<lb/>
滄江坐嘯者誰子碌碌虚名何足收<lb/>
九曲池邊有秋色水光蕩漾清于苔白雲相邀上山去<lb/>
眀月更喜随人來一聲兩聲松子落千朶萬朶芙蓉開<lb/>
老僧悟我静中意不遣階墀留俗埃<lb/>
　　　送廬山髙齋赴南康監郡時兵火之餘在吳城<lb/>
　　　　山開司<lb/>
<pb n="KR4d0543_WYG_003-31b"/>
公昔騎麟下星渚前身恐是匡廬君孤城遺老窮無告<lb/>
太守真符喜見分彭蠡帆檣眀夕照吳城旌斾拂秋雲<lb/>
眀年春殿論功賞傳奏先將姓字聞<lb/>
　　　送王彦芳之南臺御史<lb/>
南臺二十四松㕔上應微垣執法星定有威名清廣海<lb/>
豈無章疏動朝廷鐵冠精彩還簮筆寳劍磨礱始發硎<lb/>
竹下眀年候驄馬也應旌節照林坰<lb/>
　　　張仲舉博士書來言其老健能夜書小字仍飲<lb/>
<pb n="KR4d0543_WYG_003-32a"/>
　　　　量不減喜而賦此詩録上<lb/>
一秋兩得平安報讀罷寒暄喜不勝花底振衣清似鶴<lb/>
燈前書字小如蠅蛻仙道骨無人識博士官銜此日升<lb/>
江上蓴鱸好時節豈無清夢到吳興<lb/>
　　　癸巳九日<lb/>
今年九日無一錢杞菊滿院秋姢姢閉門不出何所作<lb/>
抱膝長吟真可憐城東買竹欲移屋溪上種秫空求田<lb/>
餘生飽喫廣陵飯更擬作詩三十年<lb/>
<pb n="KR4d0543_WYG_003-32b"/>
　　　送徐州李判官供給役滿歸<lb/>
千里旌旗接軸轤王師日乆費供需秪知天下金如土<lb/>
豈謂人間米似珠此日論功猶受賞何人報主肯忘軀<lb/>
詎無執法如公者能上封章亦丈夫<lb/>
　　　輓王彦達<lb/>
老來正頼君醫我客裡那知我哭君人世百年修短定<lb/>
江城一日死生分錦帆涇上誰家屋龍井莊前處士墳<lb/>
魂魄東西招不得杏花村落雨紛紛<lb/>
<pb n="KR4d0543_WYG_003-33a"/>
　　　送詩僧立平山住圗山東遐寺<lb/>
東遐只在海門東二月西橋送逺公眀月不來過竹下<lb/>
白雲相引到山中早時彷彿三生㑹何日風流一笑同<lb/>
少待春暉野花發新詩還肯寄衰翁<lb/>
　　　東宫典寳監知事史仲文赴京之任賦詩二首<lb/>
　　　　為餞<lb/>
宫官比日盛才賢寮寀光華得妙年東禁總分清切地<lb/>
前星偏近紫微天朱研玉斗時開珤香熱金爐曉奏牋<lb/>
<pb n="KR4d0543_WYG_003-33b"/>
朝覲従容問先世鄂公忠孝是家傳<lb/>
征車載道馬駉駉更盡沙頭雙玉瓶十月淮南逢小雪<lb/>
五雲天上望前星龍文符珤連函出鶴禁簫韶弭節聴<lb/>
鄂國平南好勲業嘉言何處惜朝廷<lb/>
　　　三月十八日同饒介之馮仁伯張道源王伯純<lb/>
　　　　雅集城東李氏園亭賦此<lb/>
三月雅集未知還况復夕陽猶在山金刀刻字碧筠上<lb/>
玉巵行酒青松間三年不見兵馬息一日且放吾儕閑<lb/>
<pb n="KR4d0543_WYG_003-34a"/>
桃花杏花正無數眀朝更約來東闗<lb/>
　　　饒介之懐古有詩見和復用前韻以答<lb/>
江水東流去不還㡬人不老似青山九洲目斷蒼烟水<lb/>
萬古魂銷落照間石上鳥啼松樹合水邊人羡栁花閑<lb/>
更容野客重攜酒為報園翁莫掩闗<lb/>
自笑東園數往還年年詩債積如山身遊紫陌紅塵外<lb/>
心在青天白日間說劍談𤣥俱是錯焚香酌酒不如閑<lb/>
先生自是知㡬者莫放聲名動紫闗<lb/>
<pb n="KR4d0543_WYG_003-34b"/>
　　　送謝㕘軍朝京二首<lb/>
萬重玉帛㑹蓬萊先報中吳進表來内使傳宣催引見<lb/>
舍人當殿拆封開干戈載戢龍顔喜正朔重頒鳳厯回<lb/>
却袖天香上歸騎定分春色到蘇臺<lb/>
霜落平原百草乾出門何處望朝端山林白髪相逢晚<lb/>
風雪滄江欲别難使命豈辭行地逺聖恩還復與天寛<lb/>
羣公定問君家世能為蒼生逺祖安<lb/>
　　　次饒介之瓊花詩韻<lb/>
<pb n="KR4d0543_WYG_003-35a"/>
此花超出萬花羣闌檻真如隔彩雲瓊館曽蒙天一笑<lb/>
玉簫空負月三分溶溶瑞露通宵下細細香風隔院聞<lb/>
后土祠前春似夢至今紅袖客紛紛<lb/>
　　　賦得鐵甕城送楊克眀之淮海書院山長<lb/>
城郭猶存鐵甕基英雄曽此重藩維天連故國山為壘<lb/>
地設長江水作池西府尚憑東府壯今人不讓古人竒<lb/>
津亭我昔經行處目送風帆有所思<lb/>
　　　送姚節卿攝崇眀判官<lb/>
<pb n="KR4d0543_WYG_003-35b"/>
畫省歸來驛路長玉荆傳道石田荒一春對酒悲時事<lb/>
四月乗槎過海洋殺賊豈圗金作印轉官行見繡為裳<lb/>
孤城民瘼思蘇息回首綸音賜寵光<lb/>
　　　和李克約東皐雜興四首<lb/>
一春開遍雨中花㡬向東園管物華老去始知身是客<lb/>
愁來空擬醉為家江樓簾箔飛香霧野寨旌旗絢采霞<lb/>
曳杖歸來還自笑夕陽原上數殘鴉<lb/>
芍藥花開江雨晴㡬時重作看花行松間攜妓従教俗<lb/>
<pb n="KR4d0543_WYG_003-36a"/>
竹下留賓也自清一夜春愁無處著三分月色為誰眀<lb/>
貧家亦有琴堪典好把平生意氣傾<lb/>
閉戶拙於公是非似與江湖蹤跡稀酒中従令客罵坐<lb/>
爨下却念兒啼饑松江之鱸固可食沙苑有鳥宜髙飛<lb/>
干戈滿地正如此萬水千山何處歸<lb/>
李家園内好亭臺老去一春能㡬回街頭酒貴我當買<lb/>
陌上花開君不來長繩難繫白日住清鏡莫掩朱顔催<lb/>
眀朝有約速相就慎勿打碎玻璃杯<lb/>
<pb n="KR4d0543_WYG_003-36b"/>
　　　送鄭復初赴白沙蔡宅館<lb/>
翠竹白沙江上春主人應喜得西賓隣翁送子去就學<lb/>
野老引孫來拜人夜几看書紅蠟短曉盤供饌白魚新<lb/>
邊塵不到滄州上我欲相従一問津<lb/>
　　　送周草牕歸九江<lb/>
太平宫館化為塵近得麻姑信未真但見江湖同逆旅<lb/>
焉知天地有間人匡山白髪歸何晚彭澤黄花賞更新<lb/>
老去苦無超世術干戈滿地獨吾身<lb/>
<pb n="KR4d0543_WYG_003-37a"/>
　　　送李周南之浙西道<lb/>
應辟江南肅政堂君才十倍憲諸郎先公向已乗驄馬<lb/>
多士今還覩鳳凰祖帳曉開山木霽官船夜泊水花涼<lb/>
三吳民力誅求盡當為眀時振紀綱<lb/>
　　　送王仲沔御史除安慶府判<lb/>
謫宦南來莫怨嗟府中争喜判生花中朝正合持衡鑒<lb/>
御史何曽負國家未忝陽城官有庳全勝賈誼傅長沙<lb/>
終令國事還公等㑹見眀廷辨正邪<lb/>
<pb n="KR4d0543_WYG_003-37b"/>
　　　奉寄余廷心元帥是時出鎮之舒州<lb/>
保障江淮數十州中流屹立見君侯蒼生㡬墮巔厓苦<lb/>
白髪因分社稷憂蟣蝨竟年生介胄貂蝉今日出兠鍪<lb/>
玉堂應有昌黎頌刻在龍眠最上頭<lb/>
　　　輓孫有道處士<lb/>
廣陵故舊漸消磨白髪傷心奈爾何馬援車猶在鄉里<lb/>
黄公壚已隔山河百年華屋春風歇八月荒原夜雨多<lb/>
亂後與君成永訣㡬行衰泪洒烟蘿<lb/>
<pb n="KR4d0543_WYG_003-38a"/>
　　　八月十五日聞真州官民潰竄道路蹂躪而死<lb/>
　　　　者不可勝言黄軍因之剽掠則天長六合等<lb/>
　　　　處莽為邱墟矣<lb/>
白沙消息苦難真軍事危如火上薪老去未能生報國<lb/>
愁來只與死為隣豺狼夜嘯逃亡屋貔虎秋驚戰伐塵<lb/>
悵望天長一條路王師何處渡淮津<lb/>
　　　閏正月二十日聞泗州盱眙同日失守<lb/>
野寨蒼茫落照中東征三載未成功黄金似土供兒戯<lb/>
<pb n="KR4d0543_WYG_003-38b"/>
白骨如山泣鬼雄天狗星流軍府動水犀兵散弩臺空<lb/>
于今人力消磨盡誰念東南府庫窮<lb/>
　　　輓郁兼徳處士<lb/>
身閱昇平近九旬至今兼徳動朝紳眼前耆舊無多傳<lb/>
亂後交遊復㡬人龍顧青山開宅舍鶴歸華表離風塵<lb/>
□原來見兵麾息相従靈車泪滿巾<lb/>
白首其如死别何臨風老淚若懸河耆英社在晨星少<lb/>
禪智山空夜雨多薤露莫悲人換世桑田曽見海生波<lb/>
<pb n="KR4d0543_WYG_003-39a"/>
殯宫空對棠棃發更擬重攜濁酒過<lb/>
　　　寄題西江羅隠君本心齋<lb/>
江海翩然勇賦歸只従静裡見天機一經斷送休休了<lb/>
萬事消磨念念非隠几不知流水動閉門常見白雲飛<lb/>
若為同結齋中友老向蒼山采蕨薇<lb/>
　　　送淮南省掾王安中北上安中曽為今上說書<lb/>
　　　　秀才<lb/>
說書妙選近丹墀名姓曽為帝所知主父徒嗟相見晚<lb/>
<pb n="KR4d0543_WYG_003-39b"/>
長卿毋謂不同時淮南曹事稱仁恕鄴下民謡紀去思<lb/>
自古長才須大用諸公乆待鳳凰池<lb/>
　　　甲午除夜有懐孟景章<lb/>
夜牕兒女笑燈前亂世安居又一年隣甕且分藍尾酒<lb/>
客囊從換折腰錢凍消屋角篔簹雪寒壓爐頭榾柮烟<lb/>
安得重陪孟東海劇談終夜不成眠<lb/>
　　　題觀奕圗吳善淵作<lb/>
仙翁對奕古松根當局機鋒未易論只許兩先饒日月<lb/>
<pb n="KR4d0543_WYG_003-40a"/>
休將一著賭乾坤滿盤星斗無人測四角闗河有路存<lb/>
樵子歸來柯已爛空山寥落又黄昏<lb/>
　　　王彦芳繡榮堂<lb/>
色絲不染胭脂井銀漢繰成五色紋織女機中翻海水<lb/>
諫官衣上綉春雲清嚴地位人誰到錯綜天章手自分<lb/>
他日錦歸當白晝江花江草亦欣欣<lb/>
　　　送澧州王伯顔治中公昔征蠻有功<lb/>
南荒萬里握戎機共詫君侯奏凱歸出界舊傳銅作柱<lb/>
<pb n="KR4d0543_WYG_003-40b"/>
過家新喜錦為衣梯航入貢鯨波逺溪洞消兵羽檄稀<lb/>
今日中原方用武豈無卿相布天威<lb/>
　　　輓周古善尊師<lb/>
看罷璚花去不還今聞笙鶴在雲間十洲何處留真迹<lb/>
萬古無人出此闗林下故交同白髪江南舊業只青山<lb/>
丹經已付無為子月夜猶疑響珮環<lb/>
　　　沙子中監縣二子善才善慶俱登第因名其所<lb/>
　　　　居之山曰聨桂所以紀瑞也詩以美之<lb/>
<pb n="KR4d0543_WYG_003-41a"/>
山翁髙歩月中來移得靈根手自栽仙籍許令諸子折<lb/>
君家先見兩枝開雙承御宴簮花出並惹天香滿袖迴<lb/>
自笑淮南謾招隠連蜷偃蹇老蒼苔<lb/>
桂叢競發山之阿大株小株秋婆娑靈鷲峯頭月色薄<lb/>
烏龍潭上天香多吳剛持斧不敢近郗詵對䇿將如何<lb/>
豈惟二季在仙籍諸孫還見援枝柯<lb/>
　　　和崔元初秋日舒懐感時叙舊情見乎辭<lb/>
淮南入幕皆名士邊上従軍總貴遊萬里又勞丞相出<lb/>
<pb n="KR4d0543_WYG_003-41b"/>
九重獨使聖君憂禾生異畆虚占斗木落空江欲變秋<lb/>
召伯埭前聽報捷髙郵城外解通舟<lb/>
荔薜墻空雨氣深濕苔滿逕竹森森城中不得三農信<lb/>
塞上争禁十日隂野佃負薪多未得隣翁乞米數相尋<lb/>
笙歌飲散者誰子命駕歸來醉墮簮<lb/>
瀟洒君家錦照堂石泉秋水煮茶香沿池篠簜鞭尤潤<lb/>
當戶蒲萄葉半黄東館壊垣塵漠漠西城殘照晚蒼蒼<lb/>
春時數聽尚書履㡬送池邊月色涼<lb/>
<pb n="KR4d0543_WYG_003-42a"/>
　　　贈惟善駙馬野雲亭<lb/>
萬里飛來廣漠雲隨時舒卷故繽紛風中不見孤飛迹<lb/>
日下都成五色紋従爾所之占隠者更堪持以獻吾君<lb/>
眀時用汝為霖雨先向東南洗惡氛<lb/>
　　　六月二日書所見<lb/>
干戈滿地起風塵民物凋零府庫貧黄犢烏犍烹作食<lb/>
雕梁畫棟拆為薪江淮經理須賢俊草澤誅求到隠淪<lb/>
漫道寛心應是酒老夫三日不沾脣<lb/>
<pb n="KR4d0543_WYG_003-42b"/>
　　　小軒有菊一本盛開兩花大如酒盃饒介之見<lb/>
　　　　而愛之連賦詩二首因次其韻<lb/>
菊下呼兒典緼袍相看無酒目空蒿兩花迭出金杯大<lb/>
數葉輕攅翠羽髙就手折來香澹澹滿頭簮得樂陶陶<lb/>
麴生有意來相覔留得芬芳荐蟹螯<lb/>
滿逕香風吹客袍却勝秋野醉攅蒿東籬隠者世不冺<lb/>
南陽老人年最髙大白盃中多趣味中黄<hi>闕</hi>内㡬鈞陶<lb/>
莫令雨後荒三徑更趁霜前斫兩螯<lb/>
<pb n="KR4d0543_WYG_003-43a"/>
　　　安慶大節堂至正十二年既陷武昌江州諸郡<lb/>
　　　　俱各失守時韓功懋總管守安慶指禦有方<lb/>
　　　　江淮頼為屏蔽廷心余帥書大節於堂以旌<lb/>
　　　　武功<lb/>
戰勝非難守勝難逆圖未伐胆先寒烏知天下無諸葛<lb/>
始信軍中有一韓當日雷霆歸號令至今烽火報平安<lb/>
雄文大扁同時出大節名堂後代看<lb/>
　　　次饒介之述懐佳作<lb/>
<pb n="KR4d0543_WYG_003-43b"/>
讀書不致卿相事生計或與樵漁同杜門真是守株者<lb/>
傍人過呼居童翁今晨把鏡野服好有月無酒山瓢空<lb/>
緑隂滿地鳥聲罷向日獨有葵花紅<lb/>
千古萬古道理大海内海外車書同青山看世等過客<lb/>
白髪催人吾已翁干戈三載道路斷斤斧一朝林野空<lb/>
西軒拭泪付長嘆悵望夕陽天際紅<lb/>
　　　題太湖李尹所收余廷心元帥書二封<lb/>
兩函妙墨古所見一代髙風人未知用兵不下羊叔子<lb/>
<pb n="KR4d0543_WYG_003-44a"/>
食粥正如顔太師今日澄清在我輩長江保障非公誰<lb/>
更煩令尹囘州日補入舒人遺愛碑<lb/>
　　　送拔寔彦卿被召之翰林直學士<lb/>
天上仙人紫綺裘偶題眀月到揚州日邊使者徴方急<lb/>
泉下姦臣死亦羞宣室正思前席問淮南誰賦小山幽<lb/>
玉堂信與人間隔肯為瓊花更少留<lb/>
　　　夜泊長橋<lb/>
十丈虹蜺跨碧空行人過此莫匆匆大魚吹浪來船尾<lb/>
<pb n="KR4d0543_WYG_003-44b"/>
眀月流光出海東根本舊邦脣齒近邊廷諸將腹心同<lb/>
豐碑屹立書何事特紀當年謝傅功<lb/>
　　　燈下有感<lb/>
城郭空虚鳥亂鳴彩旗拂栁夕陽眀山林樂土非疇昔<lb/>
兵火殘民思太平海燕歸來無舊主野花滿地有餘情<lb/>
一尊酹月悲歌後搔首燈前百感生<lb/>
　　　金溪葛氏二孝烈女祠<lb/>
葛女祠前薦荔蕉藤花風雨急飄蕭翠軿五夜靈氛下<lb/>
<pb n="KR4d0543_WYG_003-45a"/>
銀穴千年寳氣銷太史已聞書孝烈遺民無復困征徭<lb/>
絳脣朱袖歸黄土惆悵何人說二喬<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0543_WYG_003-45b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　居竹軒詩集卷三<lb/>
</p>
<p>
</p>
  </div>
</body>
</text>
</TEI>
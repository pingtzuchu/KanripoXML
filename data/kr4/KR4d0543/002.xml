<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>居竹軒詩集卷二</head>
    <p>
<pb n="KR4d0543_WYG_002-1a"/>
欽定四庫全書<lb/>
　居竹軒詩集卷二　　　　元　成廷珪　撰<lb/>
　　律詩五言<lb/>
　　　上丞相多爾濟國王<hi>浙江省</hi>
太祖開中國元臣起朔方八荒歸版籍千載際眀良奕<lb/>
世兼茅土聞孫列廟堂白麻新命相紫誥舊封王鏤玉<lb/>
為符契鎔金作印章既徵扶社稷仍賚理隂陽遼海風<lb/>
塵静梁園草木芳精忠存北闕化澤被南荒翠織龍衣<lb/>
<pb n="KR4d0543_WYG_002-1b"/>
宻黄封蜜酒香三吳歌盛美百辟仰輝光士已歌麟趾<lb/>
人争覩鳳凰小儒狂斐在有頌繼甘棠<lb/>
　　　瑞麟圖至正己丑夏五月麟出泰興縣張村村<lb/>
　　　民箠死之縣尹馮君寫為圖請以賦之<lb/>
麟也嗟如此天乎涕獨零江間消間氣天上失機星異<lb/>
瑞遵三代嘉祥冠四靈拳攣宛馬足彷彿野麕形髙塜<lb/>
雲猶白空林草自青無由歌一角宜爾夀千齡同本時<lb/>
方騐歸和世未聽東川唐故事西狩魯遺經謾託犁牛<lb/>
<pb n="KR4d0543_WYG_002-2a"/>
子虗期紫鳳翎羙兹賢令尹見此古儀形畫擬功臣閣<lb/>
書歸太史銘觀風有使者還與上眀廷<lb/>
　　　題劉孝子傳後泰州海陵縣劉子彬性孝友與<lb/>
　　　　諸弟隠居讀書畊以為養曲盡其道親䘮塋<lb/>
　　　　葬有異色蛇見又産連理木人以為孝感狀<lb/>
　　　　元陳祖仁記其事司業江存禮因作劉孝子<lb/>
　　　　傳為題其後<lb/>
好在劉真士家居海上村義風今益振徳望老逾尊譙<lb/>
<pb n="KR4d0543_WYG_002-2b"/>
國讀書裔吳陵孝友門白頭共子職粉骨戀親恩養志<lb/>
兼甘㫖承歡適凊温難兄復難弟賢子更賢孫聮綵香<lb/>
凝席鳴塤酒滿樽秋田分黍稷曉栅散雞豚忽抱終天<lb/>
恨同招九地魂苫茨忘夜寢飦粥廢朝飱手澤疑如在<lb/>
音容儼若存斷雲丹旐逺良夜漆燈昏畚鍤随傭作衣<lb/>
裳積泪㾗異蛇成五色嘉樹托孤根活水流芳澤新塋<lb/>
啟慶源已終䘮次禮猶奉夢中言善行能相感鄉評未<lb/>
易論名應動冠冕心不愧乾坤芝草秋猶盛荆花晚更<lb/>
<pb n="KR4d0543_WYG_002-3a"/>
繁門閭待旌表會見薄夫敦<lb/>
　　　奉題李秋谷平章存日寄其叔父李同知安書<lb/>
　　　　後兼叙其實<lb/>
秋谷文章在清風四十年先朝真宰相平地舊神仙逸<lb/>
氣雲霄上榮光雨露邊印章封一品楮幣賜三千憂國<lb/>
惟心切匡時見節全囘咨還内藏知足契皇天憶自攀<lb/>
龍去曽如抱虎眠過家期上塜謝病請歸田季父何時<lb/>
㑹安書逺道傳喜看親族貴仍願弟兄賢妙畫何森若<lb/>
<pb n="KR4d0543_WYG_002-3b"/>
真情亦靄然封緘題日月光彩照山川未數甘棠笏宜<lb/>
書汗竹編子孫湏寳秘什襲永緜緜<lb/>
　　　王彦芳御史所居之堂曰繡榮諸公詩題卷末<lb/>
上國疏恩重中臺拜命初兩朝司内府十載奉宸居甫<lb/>
歴叅謀選俄膺御史除天機織文綺月姊繡華裾獬豸<lb/>
冠偏稱麒麟錦不如羽標金鸑鷟花隠玉芙蕖六轡青<lb/>
驄馬雙輪白鷺車胷蟠五色線腹藁萬言書被服身何<lb/>
忝彌縫志必攄芬芳流簡冊光彩照門閭退戶香烟裊<lb/>
<pb n="KR4d0543_WYG_002-4a"/>
垂簾化日舒小山蹲怪石活水灌清渠昆季年皆妙公<lb/>
卿駕不虗謾誇貂作帽寧羡豹為袪庭訓言猶在鄉情<lb/>
禮未踈每蒙招宴集詎肯棄樵漁鶉結慚無褐蝸藏僅<lb/>
有廬深期換朝服紫帶暎金魚<lb/>
　　　賦長律二十二韵題吳江郭州判索送謝太守<lb/>
　　　　詩卷<lb/>
持節吳江日分符檇李辰雙螭交赤幟五馬挾朱輪凍<lb/>
雨連清道靈風動洒塵字民親若子破敵㨗如神水寺<lb/>
<pb n="KR4d0543_WYG_002-4b"/>
題詩遍田家問俗頻鶯花苕霅曉烟樹洞庭春是處歌<lb/>
龔遂連城借冦恂湖山當大郡封壤接比隣在昔京都<lb/>
富於今府庫貧三苖空掠地百粤阻通津赤縣傷凋瘵<lb/>
蒼生受苦辛髓枯膚未剥病亟氣難伸畫省持衡鑑烏<lb/>
臺列縉紳談兵猶辯士獻策尚從人間世才難得如公<lb/>
孰與倫撫時先愷悌起廢莫因循城築工尤大田毛賦<lb/>
必均燼餘驅瓦礫兵後翦荆榛恵化仍多舉禎祥或可<lb/>
臻鑄錢資國費賑粟散倉陳和氣随天轉輿情與日新<lb/>
<pb n="KR4d0543_WYG_002-5a"/>
斐章書令徳史筆待詞臣<lb/>
　　　故湖州路同知中憲郜公子敬挽章<lb/>
昔日趨烏府君年正黑頭家承今閥閱世出古諸侯夙<lb/>
有登車志仍多為國謀濬湖陳上䇿平冦借前籌澤國<lb/>
波瀾息蠻江霧雨收遥知鷹隼擊曽與鳳凰遊跋涉三<lb/>
千里勤勞五十秋臺評通北闕士論溢南州廣海綏南<lb/>
服湘潭控上㳺三司勞贊畫兩縣起歌謳别駕恩初下<lb/>
朝堂禮更優上書纔告老拂袖即歸休樂矣陶潛酒飄<lb/>
<pb n="KR4d0543_WYG_002-5b"/>
然范蠡舟春田苕水近夏屋弁山幽潔以蘭為佩輕堪<lb/>
竹作兠兒官從此大孫孝復何憂一日音容隔羣公涕<lb/>
泗流西軒情脉脉東勝夢悠悠芝室人千古花蹊土一<lb/>
坏眀公發潛徳勒石表林邱<lb/>
　　　題郭行簡照磨所有具慶堂詩十六韻<lb/>
上國䟽恩重髙堂衍慶新世當清化日家有白頭親綺<lb/>
席團圞處朱門富貴春兒孫紛滿眼夫婦敬如賔偕老<lb/>
期千載生年並八旬閫儀仍肅肅庭訓尚諄諄食舉齊<lb/>
<pb n="KR4d0543_WYG_002-6a"/>
眉案花簮折角巾賢郎登仕版碩徳動朝紳盛事諧占<lb/>
鳳佳辰紀紱麟同稱夀觴滿聨舞綵衣頻斸雪供青笋<lb/>
開氷出錦鱗孝心應盡力禄養必殊倫自古稱三樂於<lb/>
今復㡬人芬芳流簡册光彩照鄉鄰京兆看前軰汾陽<lb/>
恐後身眀年兩封爵頒誥下楓宸<lb/>
　　　送郭仲安貢察院<lb/>
棒檄上京華清才素共誇封章不起草健筆自生花燕<lb/>
市千金馬天河八月槎看君冠獬豸好為觸姦邪<lb/>
<pb n="KR4d0543_WYG_002-6b"/>
　　　登多景樓懐唯心上人<lb/>
憑髙望不極多景復多愁落日随天轉空江入海流漁<lb/>
樵何處老兵甲㡬時休却憶唯心叟題詩在上頭<lb/>
　　　六月八日<lb/>
世事今如此吾生可奈何海東仍盗賊潁上復干戈苦<lb/>
雨朝逾急隂風夜轉多白頭無<hi>闕</hi>策對酒獨悲歌<lb/>
　　　送潘仲眀醫諭之泰興<lb/>
舟行三百里直到縣門前不請居官俸多收賣藥錢年<lb/>
<pb n="KR4d0543_WYG_002-7a"/>
豐沙米賤江近網魚鮮莫起歸來興於今令尹賢<lb/>
　　　劉莊<lb/>
劉莊乆不到草樹欝蒼蒼野艇買瓜果村坊羅酒漿水<lb/>
生沙井淺潮上鹵田荒時共西清老登髙望夕陽<lb/>
　　　曉出錢塘門<lb/>
出門聊適意草樹碧紛紛一雨破清曉四山生白雲僧<lb/>
樓縁嶺出樵徑過橋分眀日重擕酒來澆和靖墳<lb/>
　　　齋居<lb/>
<pb n="KR4d0543_WYG_002-7b"/>
曉起坐終日無人扣竹扉柿因風落早菊為雨開遲稚<lb/>
子能賖酒隣翁許借詩白頭無别計空負聖眀時<lb/>
　　　登望江亭<lb/>
長江不可極岸幘獨登臨潮信自朝暮山光無古今碑<lb/>
亭流水涸輦路積苔深欲寫興亡恨西風萬葉吟<lb/>
　　　寄吳寅甫<lb/>
山舘殘花歇江樓暮雨餘長歌留客和短札倩人書露<lb/>
葉懸青蔓風簾隠碧梧夫君隔河漢凉夜月生初<lb/>
<pb n="KR4d0543_WYG_002-8a"/>
　　　寄慈溪普天澤監懸<lb/>
聞說慈溪縣官閑地更偏兩潮來海錯六月刈山田曉<lb/>
塔天童寺春帆日本船何時瓊樹底花夕醉婵姢<lb/>
　　　秋夜雜詠三首<lb/>
對酒不能飲燈前笑又悲轉頭都覺謬對面莫相疑白<lb/>
髪無休日青天有壊時微酣且熟寐一任老夫痴<lb/>
平居在城市無夢傍江湖世事有今日生年猶故吾檢<lb/>
書逢越絶引曲感吳趨隣叟邀皆醉歸來不用扶<lb/>
<pb n="KR4d0543_WYG_002-8b"/>
世俗今多事人心此一時風塵吾道在江海我生悲白<lb/>
日終難繫青山不可移吾方飲吾酒君自着君棊<lb/>
　　　賦林泉民<lb/>
羣居傍城郭獨汝向林泉亂世知誰在荒村只自憐白<lb/>
雲棲晚樹流水界秋田亦有催租吏敲門横索錢<lb/>
　　　和謝雪坡太守東阡道中二首<lb/>
上相深求治眀公獨愛民三江不用武兩郡且行春隴<lb/>
麥連村好池秧得雨頻數州飄泊者來此避風塵<lb/>
<pb n="KR4d0543_WYG_002-9a"/>
淮楚紛紛際誰憐老逸民一為吳郡客三見洞庭春世<lb/>
路間闗乆侯門接納頻麻衣猶似雪不敢涴緇塵<lb/>
　　　龐山湖泛舟過甯伯讓庄所<lb/>
湖上足清晝雨餘生緑隂扁舟到城近曲港入村深野<lb/>
叟頻相問郎君不可尋西菴肯分席吾亦老山林<lb/>
　　　寄愚隠智東堂<lb/>
落日太湖上歸舟又磧沙百年同是客兩寺即為家老<lb/>
竹仍多笋枯藤也自花何時結茅屋相伴老烟霞<lb/>
<pb n="KR4d0543_WYG_002-9b"/>
　　　垂虹亭晚坐<lb/>
長橋戎馬後旂幟尚紛紛吳越東西隔江湖左右分荒<lb/>
哉皮學士去矣范將軍誰種千頭橘空山卧白雲<lb/>
　　　送陶教授<lb/>
亂世兵猶滿崇文禮自寛青雲總朝士白髪且儒冠苜<lb/>
蓿先迎日臯比不受寒婁江足雙鯉好好寄平安<lb/>
　　　舟中晝寢<lb/>
篷牕坐春雨偏與睡相宜襆被支頭穏茶甌破夢遲昔<lb/>
<pb n="KR4d0543_WYG_002-10a"/>
年為客慣今日覺吾衰無限滄洲意令人有所思<lb/>
　　　送葉以誠歸金華<lb/>
亂世兵雖滿吾儒氣自伸黄金贈說客白璧聘從人念<lb/>
子真才俊嗟余豈隠淪向來稽古學留以奉君親<lb/>
　　　題慶雲東竹水居<lb/>
水光當戶白竹色上衣青風露涵虗室江湖入浄瓶林<lb/>
梢閑挂錫月影静翻經止觀何聞見秋聲出杳㝠<lb/>
　　　秋日逰虎邱逢徑山元上人<lb/>
<pb n="KR4d0543_WYG_002-10b"/>
黄葉樹層層兹逰記昔曽到山疑是夢出寺忽逢僧短<lb/>
簿荒祠酒生公舊塔燈留詩駭浮俗山鬼也多能<lb/>
　　　寄安國長老慈雲谷<lb/>
慈公卓錫處臺殿舊經行惡竹何多俗孤松只自清歩<lb/>
回春雨作定起夜潮生我亦逃禪者山林老弟兄<lb/>
　　　以張仲舉韻送毅景中任長蘆寺二載詩就答<lb/>
　　　　仲舉<lb/>
被㫖辭京闕還家復逺途行吟頭戴笠趺坐膝穿蘆佛<lb/>
<pb n="KR4d0543_WYG_002-11a"/>
國傳宗鏡王門得襯珠西來祖師意先爾設伊蒲<lb/>
吾亦憐吾竹蕭然只數竿多生遺病俗獨汝覺心安五<lb/>
月秋聲早千山雨氣寒裁詩謝張祜歳晚好相看<lb/>
　　　送李斯立<lb/>
南國風塵滿西江道路難鄉人問家信津吏識儒冠短<lb/>
髪何由黑孤心只自丹放歌聊縦酒努力且加餐<lb/>
　　　次韻雪詩<lb/>
閉門三日雪竹外轉蕭然夜色侵書幌春寒壓篆烟詩<lb/>
<pb n="KR4d0543_WYG_002-11b"/>
題名彦後酒讓老夫先一箇袁髙士風流五百年<lb/>
　　　夜過吳江宿於聖夀中復中行方丈<lb/>
深夜扣禪扄天寒月在庭鳥驚棲後樹僧掩讀殘經蔓<lb/>
草風吹白枇杷雪洗青對床聴法語心孔愈惺惺<lb/>
　　　登靈巖山<lb/>
木杪見浮圖盤盤一徑迂倚巖留客坐過嶺倩人扶野<lb/>
色平如削湖光澹欲無殘碑不可讀春草沒雙趺<lb/>
　　　送澄上人遊浙東<lb/>
<pb n="KR4d0543_WYG_002-12a"/>
浙水東邊寺禪房處處佳千崖無虎豹二月已鶯花曉<lb/>
飯天童笋春泉雪竇茶煩詢夢堂叟面壁㡬年華<lb/>
浙水西邊寺天寒子獨經雪山當戶白雲樹入湖青虎<lb/>
跡泉頭見猿聲石上聴俊公中立坐煩爾候禪扄<lb/>
　　　向遊武林之龍井過南天竺登二老亭曽賦二<lb/>
　　　　詩<lb/>
二老題詩處風流不再逢客歸黄葉雨僧住白蓮峯誰<lb/>
謂山無鳳人傳井有龍白頭江海上今夕寄行蹤<lb/>
<pb n="KR4d0543_WYG_002-12b"/>
　　　三月二十五日過上洋十六保徐居士柯莊二<lb/>
　　　　首<lb/>
野水眀春色晴沙帶汐㾗朱樓黄鳥日青草白鵞村野<lb/>
老能分席官軍不到門毋煩問漁艇即此是桃源<lb/>
趁潮深入港風急水西流沙潤輕沾屐橋低欲碍舟孤<lb/>
花餘晚艷芳草亂春愁沙鳥應相笑衰年尚逺遊<lb/>
　　　四月十三離上洋回華亭<lb/>
垂老重來此臨分即惘然雲吞隔浦樹潮打送風船卜<lb/>
<pb n="KR4d0543_WYG_002-13a"/>
築虗求地行藏欲問天淮南兵革後荒却種𤓰田<lb/>
　　律詩七言<lb/>
　　　送張可道赴嘉定府太守<lb/>
秦中百二漢闗河曽見乗驄舊所過棧道地形天下險<lb/>
嘉州風物古來多分符又叶三刀夢入境先聞五袴歌<lb/>
父老扶笻親引導將軍負弩疾撝訶錦袍錯落金為帶<lb/>
白馬連翩玉作珂興學固常崇俎豆防邊還為戢干戈<lb/>
四川畫省勞詢問一郡蒼生望撫摩樓倚青溟來萬景<lb/>
<pb n="KR4d0543_WYG_002-13b"/>
山横紫翠接三峨題書别舘魚堪寄退食公堂雀可羅<lb/>
西蜀考功當第一他山有石為君磨<lb/>
　　　題周伯温待制為蘇老人篆七十古來稀<lb/>
天上詞臣小篆書方今端合比瓊琚肯將南極仙人夀<lb/>
題向東牕隠者居玉屑露凝金錯落錦茵春暖繡芙蕖<lb/>
纒腰信有揚州鶴垂釣寧無渭水魚方士曽分燒藥火<lb/>
諸孫親御看茶車黄金意氣留賔客白髪風神照里閭<lb/>
世上虗名皆寄爾人生此樂復何如芝蘭香裡渾如畫<lb/>
<pb n="KR4d0543_WYG_002-14a"/>
百嵗傳家慶有餘<lb/>
　　　贈六合縣宣差伯士寧因兵亂於滁泗之間獨<lb/>
　　　　縣境肅然作詩以叙其實<lb/>
風塵千里暗淮堧六合孤城獨晏然保障正符眀主意<lb/>
歌謡争頌長官賢公庭吏散門如水驛舘賔來酒似川<lb/>
䟽水為湟成重地返風滅火動皇天軍需㑹計多雄畧<lb/>
兵衛森羅總少年興學未聞忘俎豆防邊仍見戢戈鋋<lb/>
編民闢地増輸賦逺客移家願受㕓封壤逺連𤓰歩外<lb/>
<pb n="KR4d0543_WYG_002-14b"/>
妖氛不到瓦梁邊魚鹽山市宵鳴柝米麥江橋曉泊船<lb/>
十邑自今稱第一前程誰謂隔三千王綱政爾闗眀教<lb/>
民瘼何人解倒懸輿論已傳霄漢上豐碑立在縣衙前<lb/>
　　　送王君寳僉憲調河南道<lb/>
廣陵城下送軺車賤子無由奉尺書南嶠㡬年仍盜賊<lb/>
中原千里半邱墟天閑豈少追風騎人海猶多漏網魚<lb/>
素有澄清天下計更須抗䟽動乗輿<lb/>
　　　寄芊希曽<lb/>
<pb n="KR4d0543_WYG_002-15a"/>
白髮鏡中添㡬莖江空嵗晚可憐生千金有人市馬骨<lb/>
一飯何處無魚羔東家娶媍夜宴客北里送子春朝京<lb/>
年當五十不得意目送飛鴻生逺情<lb/>
　　　道士胡道元常以一舟往來洪之東湖其自扁<lb/>
　　　　有曰活死人窩為賦此<lb/>
一住行窩㡬百年蓬頭長日走如顛海棠亭下重陽子<lb/>
蓮葉舟中太乙仙無物可離虗殻外有人能悟未生前<lb/>
出門一笑無拘碍雲在東湖月在天<lb/>
<pb n="KR4d0543_WYG_002-15b"/>
　　　贈數學王隠居<lb/>
青囊曽閱五行書客亦還知此理無太古以前無甲子<lb/>
先天之後有堯夫鳥官當日纔司厯龍馬於今又出圗<lb/>
餘子未能通許事黄金只可說榮枯<lb/>
　　　題赤壁圖<lb/>
赤壁磯頭秃鬢翁興來擕酒泛秋風偶論水月盈虗際<lb/>
併入江山感慨中華髪多情傷老大皇天無地着英雄<lb/>
神逰八極知何許良夜應騎一鶴東<lb/>
<pb n="KR4d0543_WYG_002-16a"/>
　　　感而作為時中生忌<lb/>
夢遶南岡北嶺雲一杯無計洒松筠世間我豈長貧者<lb/>
地下君為不死人夜雨自荒張祜宅秋風誰障庾公塵<lb/>
於今友道俱凋喪落日江湖泪滿巾<lb/>
　　　八月十六日送張仲舉至秦郵驛是夕邵文卿<lb/>
　　　　置酒雲峯臺望月二首<lb/>
水驛官船晚未開月眀乗興且歸臺揚州鶴怨山人去<lb/>
甓社珠迎國士來千里何時重命駕百年今夕此銜杯<lb/>
<pb n="KR4d0543_WYG_002-16b"/>
同君盡醉交逰地為問秦郎安在哉<lb/>
雲峯臺上今宵月竒絶平生此一行天水光摇秋萬頃<lb/>
星河凉轉夜三更謫仙被酒騎鯨去游女吹簫學鳳鳴<lb/>
眀發星槎上河漢定傳詩話到蓬瀛<lb/>
　　　海上即事<lb/>
范時港頭生事微三月海上行人稀東沙西沙海不熟<lb/>
大信小信舟當歸護巢野鵲並枝立得食水禽何處飛<lb/>
無魚換酒亦謾爾只恐丁男荒釣磯<lb/>
<pb n="KR4d0543_WYG_002-17a"/>
　　　送解伯中赴史舘召至正癸未朝廷以史事遣<lb/>
　　　　使起河東張先生於廣陵眀年史局開又於<lb/>
　　　　廣陵徴解先生廣陵連有二盛事覩兹榮羙<lb/>
　　　　賦詩為别<lb/>
海岳澄清又百年前朝陳迹散雲烟恭聞天上修三史<lb/>
連向淮南起二賢青簡旁搜成大典黄華迭出購遺編<lb/>
先生善用春秋法豈下當時太史遷<lb/>
　　　送陳景川歸盱眙<lb/>
<pb n="KR4d0543_WYG_002-17b"/>
第一山中風物殊我欲買田來卜居風林把酒聽黄鳥<lb/>
雪港掛罾分白魚富貴不來吾老矣漁樵有約子何如<lb/>
可能乆作終焉計北海能修薦鶚書<lb/>
　　　虎溪三笑圖<lb/>
三老風流笑口開山中猿鶴亦驚猜攅眉入社謾多事<lb/>
送客過溪能㡬迴僧影欲随秋水去虎聲偏傍石橋來<lb/>
東林絶響今千載撫卷題詩愧乏才<lb/>
　　　張仲舉助教<lb/>
<pb n="KR4d0543_WYG_002-18a"/>
三寄新詩竹下來多君髙興憶東淮塵埃沒馬昏歸舍<lb/>
風雨聽雞曉入齋此日陽城須諫議當時方朔謾詼諧<lb/>
<graphic n="KR1925" url="https://raw.githubusercontent.com/kanripo/KR-Gaiji/master/images/KR1925.png" mimeType="image/png"/>
                    <graphic n="KR1925" url="https://raw.githubusercontent.com/kanripo/KR-Gaiji/master/images/KR1925.png" mimeType="image/png"/>花底相思夜酒滿春城月滿街<lb/>
　　　寄拔實尚書<lb/>
憶陪冠盖集通津下士無由拜後塵曽和淮南招隠曲<lb/>
得從天上謫仙人鵷鸞在列誰堪並鴻鵠髙飛不可馴<lb/>
遥想退朝香滿袖題詩還記竹軒春<lb/>
　　　送李子威赴國子監時康魯瞻亦除監司業<lb/>
<pb n="KR4d0543_WYG_002-18b"/>
曽占龍頭第一名先生元是監諸生樓船近向淮南發<lb/>
驛騎虗從潁上迎宣室㡬年無賈誼諌垣今日有陽城<lb/>
同寅更得同年者同振斯文答聖眀<lb/>
　　　二月十一日祭長男之墓<lb/>
三嵗女孫方學行牽衣随母上新墳青春過眼少晴色<lb/>
白髪向人唯哭聲醉裡狂歌聊自適夢中相見只如生<lb/>
他年何處藏吾骨不盡人間父子情<lb/>
　　　寄烏古孫幹卿叅議<lb/>
<pb n="KR4d0543_WYG_002-19a"/>
紫宸奏對出班行畫省論思晝漏長三月不知燒笋味<lb/>
一春還憶煮茶香㡬人白髪黄花酒何處青山緑野堂<lb/>
扶植皇綱在今日中原草木仰輝光<lb/>
　　　上清盧道士所藏雙龍圖<lb/>
仙潭烟霧晚㝠㝠彷彿飛空劍氣腥巖穴㡬年當蛻骨<lb/>
畫圗今日露真形天瓢水淺隂猶伏寳藏雲深夜不扄<lb/>
好就盧敖聽<hi>闕</hi>使八方行雨鼔風霆<lb/>
　　　夜思<lb/>
<pb n="KR4d0543_WYG_002-19b"/>
斗帳方床一布衾睡餘推枕復長吟青燈細雨三更夢<lb/>
白首殘編萬古心天上不知何嵗月城中誰信有山林<lb/>
哀歌坐待東方白短髪刁騷不滿簮<lb/>
　　　環碧齋<lb/>
面面溪光䕶石苔軒墀無復有塵埃月涵虚白浮秋去<lb/>
水泛空青入座來漁釣兒孫多質樸嘯歌鷗鷺不驚猜<lb/>
我家亦住滄江曲千箇篔簹遶舍栽<lb/>
　　　蕭萬户野鶴卷子<lb/>
<pb n="KR4d0543_WYG_002-20a"/>
肯著邊塵浣縞衣當時城郭是耶非自離碧海三山去<lb/>
直過青城萬里飛老去揚州空逸興何人沙苑脫危機<lb/>
丈夫功在麒麟閣莫說仙家有令威<lb/>
　　　送謝芝甫山南憲<lb/>
謝庭子弟多佳士荆國山川總勝逰萬里捧書催入幕<lb/>
一朝撾鼔發行舟𤣥猿啼處巴江夜白鴈來時楚甸秋<lb/>
襄漢風流千古意為君長憶仲宣樓<lb/>
　　　和孟景章秋雨見寄<lb/>
<pb n="KR4d0543_WYG_002-20b"/>
十日空齋風雨隂閉門唯計作詩淫屋茅新補一重厚<lb/>
池水又添三尺深爨下家童耽熟睡燈前山鬼聽哀吟<lb/>
知君翦燭方酣飲肯信幽人獨苦心<lb/>
　　　東句曲外史張伯雨<lb/>
霞佩翩翩出洞天當時彷彿見癯仙㡬年南國張公子<lb/>
今日西湖葛稚川滄海塵飛丹已熟玉堂人去榻空懸<lb/>
林間載酒來相覔乞寫仙經與世傳<lb/>
　　　送幹克莊僉憲調淮西道<lb/>
<pb n="KR4d0543_WYG_002-21a"/>
繡斧煌煌擁使舠才名奕奕在中朝甘泉詞客河東賦<lb/>
蓬島仙人海上樵風振紫山迎驛騎雲開金斗見秋雕<lb/>
澄清事業須公等桂樹淮南未易招<lb/>
　　　贈松江知事唐景友三月二十八日同茅子剛<lb/>
　　　　府判郭宗唐推官同日上官<lb/>
三月雲間同上日理官判府總英髦香風又動紅蓮幕<lb/>
雨氣微侵白苧袍刺史燕居邀論事掾郎鵠立看揮毫<lb/>
衰翁亦是淮南客拭目青霄望爾曹<lb/>
<pb n="KR4d0543_WYG_002-21b"/>
　　　送谷君玉赴南臺御史<lb/>
㡬年坐嘯元戎幕一日來簮御史冠已有聲名驚海内<lb/>
更須風采動朝端星眀使節三台近霜落江城六月寒<lb/>
應救倒懸如水火東南民力正艱難<lb/>
　　　題王可道同知濯纓亭<lb/>
翛然無限滄浪意况有幽亭近水安孺子有歌同鼓枻<lb/>
故人無約共弹冠通宵雲氣侵衣潤六月波光入坐寒<lb/>
慚愧東華塵土客知誰來此一憑欄<lb/>
<pb n="KR4d0543_WYG_002-22a"/>
　　　同諸公逰西城木蘭院<lb/>
三月西城風日好短笻随意踏晴沙王孫不識蘼蕪草<lb/>
童子來尋枸杞芽白髪有人中卯酒清泉無火煮春茶<lb/>
山扉寂寂僧歸晚落盡辛夷一樹花<lb/>
　　　送陳子山狀元赴太廟署令<lb/>
天上詞臣錦作裳喜趨清廟奉蒸嘗寳刀刻頌登彛鼎<lb/>
金硯揮毫撰樂章太液秋風黄鵠下齋房眀月紫芝香<lb/>
禮成月薦應分胙彩服承恩到北堂<lb/>
<pb n="KR4d0543_WYG_002-22b"/>
　　　廣陵岳宮醮夜觀王澹淵髙士蕆事自登瀛橋<lb/>
　　　　而迎師入黄籙壇<lb/>
濛濛雲氣溼霓旌小隊紅綃鳳䗶眀鸞鶴舞随行道影<lb/>
魚龍出聽歩虗聲淮南髙士青毛節句曲仙人碧玉笙<lb/>
一路天風吹不斷此身今夕在蓬瀛<lb/>
　　　送董運使之江西叅政<lb/>
煌煌渭節擁麾幢父老曽期鎮此邦合上星辰朝北闕<lb/>
且擕霖雨過西江侯門何啻朱輪十相業今看白璧雙<lb/>
<pb n="KR4d0543_WYG_002-23a"/>
嗣見豐碑書盛美玉堂端有筆如扛<lb/>
　　　送楊士先歸長安<lb/>
落魄麻衣不受塵黄金揮盡只清貧新豐市上酒濯足<lb/>
韋曲城南花惱人豪傑謾嗤秦逐客漁樵能話漢功臣<lb/>
清時未老丹心在且把長竿釣渭濱<lb/>
　　　九月十日自夀<lb/>
余生堪歎復堪憐喜際眀時老市㕓把菊已從前一日<lb/>
種桃猶待後千年但令有子親書帙莫怪無人送酒錢<lb/>
<pb n="KR4d0543_WYG_002-23b"/>
寡欲清心今得矣煉丹何用學神仙<lb/>
　　　送王君章掾史侍司衆丞督辦河防竹木還京<lb/>
方今禹稷際昌期河水横流適在兹十七萬人重浚日<lb/>
三千餘嵗再清時相君功徳邱山重天使聲名草木知<lb/>
為送大農王掾史小儒歌誦入新詩<lb/>
　　　送將作同知眀齋趣河防竹木事還京<lb/>
眀公端有濟川才百役供需入總裁東海神鞭驅石去<lb/>
南山材木蔽江來萬年砥柱狂瀾息千里桑麻故道開<lb/>
<pb n="KR4d0543_WYG_002-24a"/>
昭代君臣同禹稷直將和氣弭天災<lb/>
　　　賦崧碧為丁貞夫亷使夀<lb/>
崧高雄奠白雲鄉石勢叅差面洛陽地湧兩山通上界<lb/>
天開四岳拱中央丹邱煉藥交龍虎子晉吹笙引鳳凰<lb/>
自是勲名同不朽千年巖壑有輝光<lb/>
　　　阮子華所藏桃源圗<lb/>
桃源流水似天台彷彿三生到此來玉杵𤣥霜無覔處<lb/>
金堂玉室為誰開滄州一夜生芳草隂洞千年長緑苔<lb/>
<pb n="KR4d0543_WYG_002-24b"/>
何必狂人秦甲子漁人祗見兩三迴<lb/>
　　　題泰州趙子威太守平反王㽘寃獄之事是時<lb/>
　　　　趙子威適除翰林待制<lb/>
㽘也銜寃誰與雪眀公公議動乾坤狂瀾既倒迴中砥<lb/>
白日髙懸到覆盆一代簡書稱折獄百年冠盖見高門<lb/>
承恩又上金鑾去萬嵗千秋奉至尊<lb/>
　　　送芊希曽入江西憲<lb/>
岸栁汀花㡬送迎買舟誰信客囊輕真金百煉色不改<lb/>
<pb n="KR4d0543_WYG_002-25a"/>
寳瑟再調聲更清直氣猶能唾奸佞苦心寧肯負公卿<lb/>
間闗世道諳應熟終保烏臺好姓名<lb/>
　　　寄菴詩為余寄菴作<lb/>
此身江海即蜉蝣小住菴中五百秋萬刼有窮唯道在<lb/>
八方無礙與天遊虎龍夜合黄金鼎鸞鶴朝飛白玉樓<lb/>
暫向世間忘爾汝一瓢春酒肯相留<lb/>
　　　嶽宫登瀛橋<lb/>
叠石為橋跨兩涯只如平地入烟霞銀河夜擲仙人杖<lb/>
<pb n="KR4d0543_WYG_002-25b"/>
碧海横浮奉使槎浴水先迎三島日隔闌遥看十洲花<lb/>
月中時有簫聲過多是山頭聖母家<lb/>
　　　天長縣長伯顔祈雨適見白龍有感<lb/>
六月天長旱為虐顔侯夙夜最憂農丹心貫日迴𤣥象<lb/>
赤脚登山起白龍雷馭電光驚不定岳靈雲氣出相従<lb/>
斯民已作商霖望吉夢何時到九重<lb/>
　　　題山居圗<lb/>
石子坡頭松兩株水光嵐氣䕶幽居山翁被酒愛騎馬<lb/>
<pb n="KR4d0543_WYG_002-26a"/>
溪友放船來捕魚秋色自随黄葉老野懐常共白雲舒<lb/>
何時卜築如圗畫竹下開軒更讀書<lb/>
　　　寄題上清鍾秀樓<lb/>
鍾秀樓成天下稀象山弋水相因依烟雲顯晦出竒觀<lb/>
草木動蕩流清輝常聞仙人騎鶴至亦有隠者乗風歸<lb/>
吾將從之一欖結目送秋江鴻雁飛<lb/>
　　　瑞雪為劉芝田賦<lb/>
風卷寒溪漾碧沙曉來驚見玉横斜人間風日不到處<lb/>
<pb n="KR4d0543_WYG_002-26b"/>
天上神仙解種花九地暖迴龍有穴三山雲静鶴無家<lb/>
泛舟来覔芝田叟留作山隂勝事誇<lb/>
　　　寄謝方方壺寫寄遥山古木<lb/>
鬼谷隂隂苔蘚斑只除猿鶴伴高閒月光或在藤蘿外<lb/>
劍氣常留水竹間每讀内篇消永日還將生紙寫遥山<lb/>
衰翁可是無仙骨不得相從共往還<lb/>
　　　送孫從義憲史貢部<lb/>
貢名書到拆封開政爾諸曹議選才侍史閣中簾影動<lb/>
<pb n="KR4d0543_WYG_002-27a"/>
尚書天上履聲來階墀伏謁人皆喜符牒鋪張手自裁<lb/>
不有雄聲驚畫省可無清論達烏臺<lb/>
　　　送余廷心翰林應奉<lb/>
楓葉蕭蕭江已秋吳船三日住揚州靛花深染青綾被<lb/>
雲葉新裁紫綺裘征驛馬嘶風滿樹别筵人散月當樓<lb/>
眀年春雁將書去人在蓬瀛第㡬洲<lb/>
　　　畫魚<lb/>
平生踪跡侣魚蝦浦月山風滿客槎曽向春盤登北鮪<lb/>
<pb n="KR4d0543_WYG_002-27b"/>
更從丙穴薦南嘉賞花釣得留詩友折柳穿來覔酒家<lb/>
萬里江湖清夢逺於今空對畫中誇<lb/>
　　　寄謝察院髙徳進憲史寄來楊友直書居竹軒<lb/>
　　　　三大字<lb/>
三字封來墨未乾堂軒舒展對琅玕高人不待籠鵝換<lb/>
好客多從載酒看月夜有懐通白下秋潮無信寄長干<lb/>
清臺翠柏應千文静想風霜卷地寒<lb/>
　　　送李唐臣調山南憲幕<lb/>
<pb n="KR4d0543_WYG_002-28a"/>
潮落寒汀水欲氷酌君何惜酒如澠人憐狗監知司馬<lb/>
我喜龍門識李膺爽氣九秋横楚澤先聲一日到江陵<lb/>
君行自厲青雲志赤鷃終慙九萬鵬<lb/>
　　　程氏尋樂齋<lb/>
當時弄月與吟風一代髙人自不同伊洛源頭無别派<lb/>
孔顔心上有全功嵗寒只在簞瓢内春色還歸杖履中<lb/>
今日看君能到此不須重問愛蓮翁<lb/>
　　　夜泊青蒲村<lb/>
<pb n="KR4d0543_WYG_002-28b"/>
黄葉飄飄秋滿天數家茆屋更翛然溪上老人有識字<lb/>
村中小兒能駕船薺菜登盤甘似蜜蘆花紉被煖如棉<lb/>
此中長得無宵警春雨扶犂學種田<lb/>
　　　河圗精舍<lb/>
榮河東去㡬遷移撫事令人動所思龍馬不來吾已矣<lb/>
蓍龜多騐汝知之仙壇作記髙千古精舍眀經此一時<lb/>
且向程門求絶學吟風弄月有深期<lb/>
　　　胡道元隠東湖得許旌陽鉄符延瘞舊名伏蛟<lb/>
<pb n="KR4d0543_WYG_002-29a"/>
　　　　臺道元由廣陵入京賦此以别<lb/>
許令宫前舊卜隣鉄符傳得尚如新一弹指内三千仞<lb/>
八百仙中勾㡬人上界風雲迴羽節空江雷雨泣蛟神<lb/>
淮南他日來相訪却惜東湖借約塵<lb/>
　　　贈談子平者<lb/>
高人不見詵僧判江海同誰講子平能以静功窺造化<lb/>
每於先事動公卿君從何處得此術我已多時聞令名<lb/>
今夕蓬牕聽清論流年容與話平生<lb/>
<pb n="KR4d0543_WYG_002-29b"/>
　　　藏拙齋<lb/>
青君抱樸深居處曲几匡床事事幽三穴有謀憐狡兎<lb/>
一巢無計笑痴鳩白雲生滿溪前面黄葉飛來屋上頭<lb/>
應是此中藏大巧鳳樓十二要添修<lb/>
　　　春日遊上方寺因過别業<lb/>
今日雨晴山亦佳散行聊復寫幽懐田翁入郭買春酒<lb/>
野衲下堂留午齋老去任添新白髪平生能著㡬青鞋<lb/>
醉中天地堪衾枕卻笑劉伶死便埋<lb/>
<pb n="KR4d0543_WYG_002-30a"/>
　　　懐方壺髙士<lb/>
塵湖山下足烟霞羡爾方壺道士家雨後放龍畊緑野<lb/>
日中呼犬試丹砂瓊林一路芝如草碧澗千年竹有花<lb/>
正欲相陪此深隠半盂分我飯胡麻<lb/>
　　　贈茅山彭錬師<lb/>
坐對三峯絶俗縁羽衣消散即神仙㡬年大洞傳真籙<lb/>
十日清齋讀内篇采藥每行青澗底散花多近白雲邉<lb/>
精神鍊得如氷雪妙入羲皇太古先<lb/>
<pb n="KR4d0543_WYG_002-30b"/>
　　　邱徳輔眀徳齋<lb/>
方寸<graphic n="KR0655" url="https://raw.githubusercontent.com/kanripo/KR-Gaiji/master/images/KR0655.png" mimeType="image/png"/>塵一掃除湛然澄澈只如初本原不昧先天理<lb/>
功效多從大學書池上倚笻秋水浄月中揮麈夜牕虗<lb/>
修齊事業須公等我老昏昏總不如<lb/>
　　　夏日過萬蓬菴<lb/>
愛汝東菴暑氣薄解衣盤礴坐莓苔一林緑竹盡可數<lb/>
五月白蓮猶未開捉麈談禅知獨往買魚沽酒待重來<lb/>
滄江日落山更好且放輕舟緩緩迴<lb/>
<pb n="KR4d0543_WYG_002-31a"/>
　　　送人歸金壇<lb/>
滄洲三日北風作海氣㝠㝠吹去舟游子思親白雲舍<lb/>
主人贈爾青貂裘沙頭眀月為誰好夜半寒潮生客愁<lb/>
我亦輕裝待眀發掛帆撾鼓上揚州<lb/>
　　　感時傷事寄張仲舉博士<lb/>
邊報紛紛日轉頻彭城猶未息風塵中原白骨多新鬼<lb/>
浮世黄金少故人阮籍一生唯縱酒季鷹今日定思蓴<lb/>
河東鶴叟應相憶落日悲笳泪滿巾<lb/>
<pb n="KR4d0543_WYG_002-31b"/>
　　　白雲軒為羅氏賦<lb/>
太行山上思親日句曲峯前寫興時千古風流無處覔<lb/>
一般意味少人知歸來逺道何堪贈老去閒心只自怡<lb/>
悵望碧天還欲暮令人空擬恵休詩<lb/>
　　　輓吕州判<lb/>
七秩高年古亦稀考之終命見天機岳陽湖上神仙過<lb/>
舍衛城中長者歸門第預題新墓表几筵猶設舊朝衣<lb/>
青山埋骨知何處落日滄江望鶴飛<lb/>
<pb n="KR4d0543_WYG_002-32a"/>
　　　題上海天妃宫因見王元吉壁間所題詩次韻<lb/>
　　　　二首傷今感昔情見於辭<lb/>
昔年漕運開洋日御賜香來動杳㝠真籙九朝連晝夜<lb/>
齋厨一月斷葷腥祠光赤現天妃火雲氣黄占使者星<lb/>
沉璧麗牲嚴祀典至今神肅在宫庭<lb/>
何年立廟對滄溟合殿濛濛紫霧㝠香暗水仙毛髪古<lb/>
劍留山鬼髑髏腥寢樓下瞰扶桑日餉道遥連折木星<lb/>
聖代祝釐頻遣使徽音不日下宫庭<lb/>
<pb n="KR4d0543_WYG_002-32b"/>
　　　次李希顔述懐韻<lb/>
八月邊聲草木寒愁來短髪不勝冠諸公莫誚王夷甫<lb/>
我軰終慙管㓜安酒劵如山空好客田毛何日再輸官<lb/>
蘭陵溝上松無恙還有孤猿夜夜看<lb/>
　　　登狼山醉題僧壁<lb/>
白狼山頭僧卓菴我躡飛履窮幽探麻姑又見海清淺<lb/>
女媧不補天東南危枝如龍固矯矯怪石似虎猶耽耽<lb/>
興來題筆寫狂語此身只合棲雲龕<lb/>
<pb n="KR4d0543_WYG_002-33a"/>
　　　題朱伯禮西邨草堂<lb/>
愛汝西邨之草堂囂塵不到堂中央夕陽欲下山更好<lb/>
大火未流夜已涼二履也能來户外小舟即遣繫籬傍<lb/>
豈無百榼揚州酒與子同喫歌滄浪<lb/>
　　　白雲上人悼章<lb/>
八十七翁如古佛山房只共白雲居一聞東土傳來法<lb/>
三校西天譯後書刼火不燒紅舍利氷池重長碧芙蕖<lb/>
青城今夜白眉月似汝招摇出大虗<lb/>
<pb n="KR4d0543_WYG_002-33b"/>
　　　次俞紹堂見贈詩韻<lb/>
幽居地僻人稀到閉戶長歌復短歌紅樹也知秋老矣<lb/>
青山不到客如何茫茫天地凉風急𣺌𣺌江湖夜雨多<lb/>
淮泗數州消息斷只除征鴈度闗河<lb/>
　　　笠澤同倪雲林王伯純飯散過大姚江舟中賦<lb/>
大姚江頭風乍稀小陸宅前人獨歸霜楓紅於大藥染<lb/>
沙鳥白似孤雲飛持螯把酒一生足食蛤踞龜千刼非<lb/>
雪灘水落獨無恙肯借老夫為釣磯<lb/>
<pb n="KR4d0543_WYG_002-34a"/>
　　　送夏君美憲使出使回浙<lb/>
三入軍中只布衣至今顔面帶霜威中原定亂劉琨老<lb/>
南粤稱臣陸賈歸走也暮年空感慨使乎今日有光輝<lb/>
乾坤始覺王綱正夜夜星台拱太微<lb/>
　　　寄馮仁伯<lb/>
七十老為吳郡客故人不必問餘生清尊日飲尚一斗<lb/>
黒髪晨梳猶㡬莖藏骨謾思淮上去移家猶望越中行<lb/>
他年或有相逢地可得同君覩太平<lb/>
<pb n="KR4d0543_WYG_002-34b"/>
　　　次曹新民感時傷事韻三首<lb/>
嵗晚霜風裂弊裘劍歌談塵一生休牽蘿不補山中屋<lb/>
挂蓆將歸海上洲月夜拂弦彈白雪春朝擕酒看丹邱<lb/>
風流誰似曹公子華髪不知人世愁<lb/>
北傖老作江南客撫卷令人百感生天下紛紛何足定<lb/>
胸中磊磊有時平滄江日暎旌旗影紫塞風悲鼓角聲<lb/>
今日封侯總年少老來豪氣謾崢嶸<lb/>
客來為說淮南事白骨如山草不生翻覆㡬回雲雨手<lb/>
<pb n="KR4d0543_WYG_002-35a"/>
登臨無限古今情長街竟日人烟絶小市通宵鬼火眀<lb/>
欲省先塋歸未得懸河老淚若為傾<lb/>
　　　蔡大掾迺翁八十夀<lb/>
蓬萊山下老仙翁却隠吳門水竹中生世㡬逢堯甲子<lb/>
髙風不减漢申公繡衣坊裡諸郎貴緑酒尊前一笑同<lb/>
我亦行年方七十㡬時相約問崆峒<lb/>
　　　過吳江華嚴寺贈斷雲講主<lb/>
斷雲老僧如斷雲無心舒卷自氤氲空山與之結為侣<lb/>
<pb n="KR4d0543_WYG_002-35b"/>
逺道也堪持贈君黑夜雨從龍聽法青天風引鶴同群<lb/>
江湖我亦忘機者半榻今宵喜見分<lb/>
　　　宿寧境寺<lb/>
三月江南訪積翁故人同約向山中百年刺促何為者<lb/>
一日髙閒不負公齋閣對床聽夜雨茶堂趺坐足春風<lb/>
雪灘借地容吾隠來往扁舟與子同<lb/>
　　　王仲沔隠居上虞之東聞航海北山作寄<lb/>
鑑湖春水暖生波㡬箇歸航載酒過掩鼻東山將不免<lb/>
<pb n="KR4d0543_WYG_002-36a"/>
傷心南浦竟如何紛紛白髪交情在耿耿丹心老泪多<lb/>
安得相從天上去玉堂清夜聽鳴珂<lb/>
　　　過磧沙延夀寺入㳺贈毅剛中長老<lb/>
費家洲上元公塔又見前身示見時舍利放光成五色<lb/>
牡丹分供作千枝法門總是西來意經藏兼傳古註詩<lb/>
文筆峯前松樹下甕書藏得待吾師<lb/>
　　　送韓致用之温州教授<lb/>
祖帳倒餘雙玉尊軺書催發五雲門喜為太府諸侯客<lb/>
<pb n="KR4d0543_WYG_002-36b"/>
猶是前朝宰相孫講座晝閑書滿屋學田秋熟稻盈村<lb/>
遥應東壁圗書府遲子抽毫共討論<lb/>
　　　韓致用夢鶴<lb/>
疇昔相過赤壁磯神交遺思尚依依應從五色雲中過<lb/>
還遶三株樹上飛月色滿庭空夜帳露華如雨溼秋衣<lb/>
蓬萊山下花無數遲子吹簫作伴歸<lb/>
　　　送智恵隠住水月禅院<lb/>
放船直到栖禅處萬頃湖心一逕開緑樹鳥驚風落果<lb/>
<pb n="KR4d0543_WYG_002-37a"/>
碧潭龍去水生苔西巖尊宿傳燈在東海髙僧仗錫來<lb/>
今夜月眀清似水太空無地着纎埃<lb/>
　　　題韓致用五雲書屋次程以文郎中韻<lb/>
看山不出草堂門門返蕭蕭是白雲隠几松風生鶴夢<lb/>
卷簾秋水愛鵝羣坐開句曲仙人酒起讀臨川太史文<lb/>
後夜柁樓乗月色賀家湖上擬尋君<lb/>
　　　寧境寺涵碧軒<lb/>
老衲築軒湖上頭半間曽借數宵留窻迎紫翠千峰月<lb/>
<pb n="KR4d0543_WYG_002-37b"/>
簾捲玻璃萬頃秋别浦瞑時迷逺樹滄洲眀處見飛鷗<lb/>
定回坐待波瀾静一㸃珠光夜不收<lb/>
　　　題張徳長草堂二首<lb/>
屋下清泉屋上山獨餘猿鶴伴高閑仙家只在松蘿外<lb/>
海月常懸水竹間社甕今朝村釀熟隣翁何處棹歌還<lb/>
華陽真逸時相覔聞道巖扉夜不闗<lb/>
髙人自愛山居好遶舍清溪帶雪沙浮玉峯前常作客<lb/>
句金壇下即為家仙人未采芝如草令尹將歸菊有花<lb/>
<pb n="KR4d0543_WYG_002-38a"/>
他日常良分半席白頭同汝老烟霞<lb/>
　　　輓卞隠君二首<lb/>
持盃前日送官航返袂今朝哭寢堂亂世㡬人全白骨<lb/>
他山何處凑黄膓鐵岡路杳空秋草金鹵亭荒自夕陽<lb/>
有子歸來印如斗却招魂氣返家鄉<lb/>
死别那堪屬亂離鄉人聞訃總含悲家留南國孫何恃<lb/>
路隔中原子未知石槨衣衾藏夜壑漆燈風雨泣秋帷<lb/>
西風執紼胥門路無限傷心涕泗垂<lb/>
<pb n="KR4d0543_WYG_002-38b"/>
　　　寄吳江塔院斷雲講主<lb/>
華嚴杖室老維摩願力新來示疾多不假毉王加守䕶<lb/>
毋煩天女問云何空花境界離諸妄珤梵音聲散百魔<lb/>
海印堂中獅子座尚容叅請重相過<lb/>
　　　寄申屠子迪僉憲<lb/>
先生舊徳在甘棠故老争留住草堂湖上月眀鷗鷺熟<lb/>
山中雨過蕨薇香數莖白髪終難變一日丹𠂻不可忘<lb/>
出處獨翁全大節千年青史有輝光<lb/>
<pb n="KR4d0543_WYG_002-39a"/>
　　　馮安道提舉輓章<lb/>
白髪交逰共七旬翩然長逝獨傷神中原朝士無多傳<lb/>
太學諸生復㡬人舊業已荒吳郡宅新阡還與范公隣<lb/>
伊誰傑筆書潜徳一束生芻泪滿巾<lb/>
　　　簡張天民<lb/>
令子已為吳縣尹先生猶是葛天民春秋七十又八嵗<lb/>
江海百年能㡬人多士問竒加束脯諸孫供饌砍鮮鱗<lb/>
荆溪舊業知無恙白鶴時來送喜頻<lb/>
<pb n="KR4d0543_WYG_002-39b"/>
　　　寄崔宗文<lb/>
白髪無家七十翁一枝竹節尚西東不因避地來吳下<lb/>
正愛看山入剡中臺閣故人書信少江湖狂客酒船空<lb/>
老懐無限平生意清話何時一夕同<lb/>
　　　寄王左丞<lb/>
錫谷三山霖雨開籌邊須仗濟時才行兵暗與孫吳合<lb/>
論道多從董賈來太府上功金作印髙堂稱夀玉為杯<lb/>
將星夜夜眀如月獨向中天拱上台<lb/>
<pb n="KR4d0543_WYG_002-40a"/>
　　　吳江華嚴寺西軒洗竹因賦詩一首<lb/>
華嚴寺裡斷雲師許我來題洗竹詩未論竿頭能進歩<lb/>
且教節外莫生枝定回獨夜秋聲减經罷西軒暝色遲<lb/>
從此一塵無染著嵗寒唯有此君知<lb/>
　　　春日同王仲逺偕遊松林湖之上西望洞庭東<lb/>
　　　　西兩山是日寒食有感<lb/>
湖上春來數往還亂中寧放老夫閒一百五日又寒食<lb/>
七十二峯非故山行李只留詩卷在落花應怪酒盃慳<lb/>
<pb n="KR4d0543_WYG_002-40b"/>
竹西拜掃知何日目斷歸鴻夕照間<lb/>
　　　戊戌年避地吳門九日感懐<lb/>
行年七十猶為客何處江湖着老夫黑髪空存數莖在<lb/>
黄花也笑一錢無家徒活計如鳩拙病起形容似鶴癯<lb/>
獨把茱萸仍獨酌酒酣不用阿孫扶<lb/>
　　　寄謝太守<lb/>
君侯夙夜愛民心檇李重開頌好音兵後州人無菜色<lb/>
亂餘㕔事有棠隂熊轓按部兵車息燕寢凝香畫㦸深<lb/>
<pb n="KR4d0543_WYG_002-41a"/>
走也門墻老賔客尚哦雲月在山林<lb/>
　　　河南陸思顔兩舉不第隠於南潯以醫卜治生<lb/>
　　　　作詩贈之<lb/>
長歌放浪江湖上一箇青囊肘後懸但見王門多將相<lb/>
焉知市井有神仙折蓍獨出先天後用藥誰從未病前<lb/>
自笑區區無一技哦詩乞米度衰年<lb/>
　　　寄山隂天章寺静黙堂長老<lb/>
昨日相從訪了翁妙髙臺上數宵同十年秪在分隂裡<lb/>
<pb n="KR4d0543_WYG_002-41b"/>
萬法都歸一黙中揚子江山仍落照越王城郭又西風<lb/>
阿師說法天章上開遍人間色與空<lb/>
　　　贈李左丞<lb/>
手分雲漢下天津一洗江淮戰伐塵紫氣獨行周柱史<lb/>
白衣誰識李山人鋪陳禮樂三千字保障東南億萬民<lb/>
戡定成功在今日未容歸卧五湖春<lb/>
　　　賀王彦誠新除授浙江省左丞之命<lb/>
南省新堤已築沙禁城猶是舊京華山中未識將軍樹<lb/>
<pb n="KR4d0543_WYG_002-42a"/>
天上新頒宰相麻紫電青霜開武庫金符玉節擁髙牙<lb/>
東南定亂成功了四海車書共一家<lb/>
　　　送吳志學通州帥府副元帥<lb/>
立馬狼山最上峯青天白日見英雄防邊肯發屯田計<lb/>
富國兼收煮海功烽火連營平野北樓船釃酒大江東<lb/>
干戈八載天應厭笑挽扶桑早掛弓<lb/>
　　　送沈玉泉書藥舟<lb/>
一舸寛於一畆宫兩溪無處不春風遥知篷下觀書者<lb/>
<pb n="KR4d0543_WYG_002-42b"/>
即是壺中賣藥公嘯隔滄洲聲似虎丹藏别室氣如虹<lb/>
平生悔不謀深隠蓑笠何時與子同<lb/>
　　　三月十五陪烏本初同僉李希顔祭余廷心大<lb/>
　　　　叅於斷崖因賦是詩以約眀年更祭云<lb/>
七年苦戰守孤城食盡無人發救兵諸將赴河同日死<lb/>
萬家嚎地㡬人生中台星折天應泣大節堂空鬼亦驚<lb/>
國難未平公已往臨風西望泪縱横<lb/>
　　　海陵錢文憲母汪節婦卷後<lb/>
<pb n="KR4d0543_WYG_002-43a"/>
白髪孀居喪亂中苦心仍與栢舟同事夫在昔如賔禮<lb/>
教子於今有父風麻枲服勞忘夜寢粢盛供給願年豐<lb/>
男兒餓死渾閑事撫卷題詩意未窮<lb/>
　　　寄興聖寺琦元璞長老兼簡黄庭英知事<lb/>
太息衰年七十強經旬留宿贊公房上堂也趁闍黎飯<lb/>
入閣仍分般若湯華渚虹霓生雨氣法筵龍象識天香<lb/>
遥知今夕南湖月誰與郎官共晚航<lb/>
　　　題茅子剛虛白齋<lb/>
<pb n="KR4d0543_WYG_002-43b"/>
青袍朝士齋居處一掃淄塵萬慮忘四壁東西凝雪色<lb/>
八窻曉夜發天光茅君為爾傳宗㫖莊子由來止吉祥<lb/>
有客坐馳空熱惱不知此地有清凉<lb/>
　　　賀顧克善授平江經歴<lb/>
吳門五月看除目喜見郎君好姓名畫省故人持酒送<lb/>
黄堂太守下車迎百年治道随天運一代人才出旦評<lb/>
上相憂民何以報㑹將新政致升平<lb/>
　　　寄楊子尊聖寺處厚子元上人<lb/>
<pb n="KR4d0543_WYG_002-44a"/>
不出空山復㡬年衲衣草座獨安禪别峯行道諸天上<lb/>
善月翻經古佛前兵後佳期何日共春來妙句有人傳<lb/>
三生彷彿當相識目送孤鴻落照邊<lb/>
　　　贈謝太守除杭州<lb/>
朝廷遣使航東海萬里南來送璽書着屐登山良不惡<lb/>
分符典郡復何如李蘇事業千年後吳越封疆百戰餘<lb/>
今日養民方急務肯將徵算及舟車<lb/>
　　　寄蔡彦文掾史<lb/>
<pb n="KR4d0543_WYG_002-44b"/>
鳳凰池上神仙吏却是中郎㡬葉孫幙下豈無竒計出<lb/>
床頭猶有異書存防秋列寨山如㦸蒸土為城鐵作門<lb/>
何限民間可憂事老懐那得與君論<lb/>
　　　奉答道林書記二首<lb/>
何年飛錫度江城林下相逢眼倍眀老子豈能知藥性<lb/>
阿師寧獨擅詩名江風滿座篔簹合石雨侵墻薜荔生<lb/>
莫把舊家無孔笛月眀吹作鳳凰鳴<lb/>
獅子林中夙夜縁杖藜來往意方堅白蓮社友須元亮<lb/>
<pb n="KR4d0543_WYG_002-45a"/>
金粟如來是謫仙淨梵六時嚴戒律長齋十日斷葷羶<lb/>
翛然古竹長松下還許山僧醉後眠<lb/>
　　　和南宗上人髙韻就呈可庭山主詩<lb/>
老去喜逢方外友一菴瀟洒闔閭城野猿掛樹窺行道<lb/>
山鳥當牕候出鳴空界可能容我醉新詩一復見君情<lb/>
維摩示疾今朝起拭目街頭看太平<lb/>
　　　送陳性之崑山從事<lb/>
只將從事寫前衘省檄封來自拆緘六案更須勞彩筆<lb/>
<pb n="KR4d0543_WYG_002-45b"/>
一官猶未換青衫風生海市朝持酒日落江城暮卸驂<lb/>
我未識君空悵望恍如烟水隔仙凡<lb/>
　　　題金太醫杏林詩卷<lb/>
董奉仙居不可尋君家種杏亦成隂禁方傳後龍歸洞<lb/>
嘉果生時虎守林不厭隣翁來乞藥每留漁父坐聽琴<lb/>
年年二月花如海應是先生樹徳深<lb/>
　　　奉題王左丞卧雲軒<lb/>
東山雲氣盡溶溶左轄髙居第㡬重玩世也為莊叟蝶<lb/>
<pb n="KR4d0543_WYG_002-46a"/>
濟時仍起武侯龍風簾霧箔秋同被玉室金堂夜不封<lb/>
說向九江李太白結巢休羡古時松<lb/>
　　　題朱叅政松石軒<lb/>
長松落落風塵表蒼石庚庚太古心屹立乾坤無改色<lb/>
扣如金玉有餘音人間兒女天機淺海上神仙野趣深<lb/>
獨有竒章知此適子孫清賞到於今<lb/>
　　　題羅成之藏柯敬仲懸崖竹<lb/>
丹邱畫竹出新意醉墨落紙秋淋漓青天低垂鳳凰尾<lb/>
<pb n="KR4d0543_WYG_002-46b"/>
碧海倒揷珊瑚枝誰家俗士謾食肉何處髙人來賦詩<lb/>
丹房月夕起清思莫遣風雷生葛陂<lb/>
　　　題馬縣尹夀椿堂<lb/>
緜緜靈氣與天逰日月盤旋定㡬周七十三翁同甲子<lb/>
八千餘嵗一春秋欲詢齊物南華老誰是平生馬少逰<lb/>
堂下芝蘭森玉立未容丹桂獨風流<lb/>
　　　再逰金山寺<lb/>
放船重到金山寺獨對滄江照髩絲過客謾驚天險處<lb/>
<pb n="KR4d0543_WYG_002-47a"/>
老僧曽見海枯時通宵月色魚龍喜絶頂秋聲鸛鶴悲<lb/>
瓊樹花開不歸去妙髙臺上要題詩<lb/>
　　　題石林茅屋<lb/>
春林深深石如笋我屋正在林之西結茅不放風雨入<lb/>
種樹乃與崗巒齊天寒白鶴向人語日暮野鳥來上啼<lb/>
浣花老人不可作何處客至同幽棲<lb/>
　　　題王維賢所藏盛子昭畫雙松繫舟圖<lb/>
雲門寺前風物幽布襪青鞋吾昔逰葫蘆盛酒待眀月<lb/>
<pb n="KR4d0543_WYG_002-47b"/>
舴艋載琴當上流長松並立㡬千尺狂客一别三千秋<lb/>
何當掛蓆過湖去東里草堂姑少留<lb/>
　　　送郜彦清之浙西憲史時有髙德晉同日應辟<lb/>
　　　　之江西所以詩中故及之<lb/>
西浙西江同應辟此時此㑹記清歡兩賢共起諸侯幕<lb/>
十載誰先御史冠野寺聽蝉秋冉冉津亭維馬雨珊珊<lb/>
清時事業須公等老我山中拭目看<lb/>
　　　題俞仲桓雙林道人卷<lb/>
<pb n="KR4d0543_WYG_002-48a"/>
雙林道人如霜林叅天勁木寒蕭森衆芳到此萬葉脫<lb/>
元氣授爾孤根深風前猛虎作人嘯月下清猿將子吟<lb/>
鐵笛老仙在何許吾欲載酒同幽尋<lb/>
　　　宿鶴沙張氏苹堂<lb/>
草堂借我作行窩杖履頻煩太史過滿地白雲清晝永<lb/>
隔溪黄鳥緑隂多銀瓶自瀉中山酒鐵笛誰翻小海歌<lb/>
今日逢君須盡醉西家亭館奈愁何<lb/>
　　　次楊太史之韻題贈葉子澄草堂圗詩<lb/>
<pb n="KR4d0543_WYG_002-48b"/>
君家草堂林木幽乃在吳會之東頭花開從令鳥雀喜<lb/>
水落正為魚龍憂深林爛飲枸杞酒如意醉擊珊瑚鈎<lb/>
丈夫嘉遁有如此傍人比是神仙流<lb/>
　　　送陳希文北遊<lb/>
萬里中原道路長闗河環繞五雲鄉心馳天上黄金闕<lb/>
夢憶山中紫翠房人海魚龍三月浪御街車馬五更霜<lb/>
丹墀奏罷中興頌燄燄聲名動北方<lb/>
　　　題錢伯玉南園小隠<lb/>
<pb n="KR4d0543_WYG_002-49a"/>
君是錢王㡬葉孫浮雲富貴不須論丈人屋上烏仍好<lb/>
處士籬邊菊尚存招隠辭章娛日月表忠碑刻照乾坤<lb/>
眀當載酒來相覔爛醉君家老瓦盆<lb/>
　　　題楊仲徳照磨自汴梁歸話中原荆棘蔽野人<lb/>
　　　　烟斷絶聞復山東感而賦此<lb/>
故人歸報朔方兵已下山東七十城日月未教烏兔死<lb/>
風雲方更虎龍争入闗謾爾窺周鼎背水今誰立漢旌<lb/>
北望中原五千里黄河之水㡬時清<lb/>
<pb n="KR4d0543_WYG_002-49b"/>
　　　重遊虎邱寺<lb/>
海湧峯頭行逕微芒屨欲趁孤雲飛風髙木客作人語<lb/>
月出天王騎虎歸傑閣重樓遞隠見寒泉古木相因依<lb/>
荒邱王氣豈消歇干將莫耶千載稀<lb/>
　　　寄題松江之青龍瞿睿夫通波草閣詩<lb/>
五月通波草閣寒緑隂長日此凭欄山如碧鳳叅差出<lb/>
江作青龍左右蟠攬子燒香雲母火櫻桃行酒水晶盤<lb/>
老夫亦有鵝溪絹也欲相從看寫蘭<lb/>
<pb n="KR4d0543_WYG_002-50a"/>
　　　寒舍為偷兒見顧竊去珠環首飾賦以自遣<lb/>
太息偷兒也自頑踰垣何意到山間潜蹤深夜開重穴<lb/>
竟造中堂啓四闗獄吏肯追全璧返家人猶望去珠還<lb/>
愁來幸喜青氊在覔紙題詩一解顔<lb/>
　　　題何徳深溪南小隠<lb/>
宰相官之不受招碧梧林巷自逍遥溪頭二月花先發<lb/>
洞裏千年雪未消朝士過門時載酒仙人飛珮夜吹簫<lb/>
社圗誰寫耆英㑹還肯中間著老樵<lb/>
<pb n="KR4d0543_WYG_002-50b"/>
　　　寒食日松江有懐廣陵<lb/>
老來也欲惜年華春正濃時不在家江上苦遭寒食雨<lb/>
夢中猶見廣陵花書藏舊篋應無恙酒憶新樓不用賖<lb/>
日暮荒城聞鬼泣東風吹恨滿天涯<lb/>
　　　送秀巖上人歸日本<lb/>
㡬年中國遊方遍看水看山念念非海眼枯時千刼壊<lb/>
日頭出處一僧歸黄梅雨打袈裟溼白蜃雲随錫杖飛<lb/>
富士巖前留語在庭松新長舊禪扉<lb/>
<pb n="KR4d0543_WYG_002-51a"/>
　　　題上海静安寺緑雲洞天為寧為無寺之祖師<lb/>
　　　　鰕子和尚<lb/>
滬瀆城西古道塲洞天深處緑雲凉雨昏不辨琅玕色<lb/>
日轉都成翡翠光春水滿溪蝦子活午隂當戶鳥聲長<lb/>
華陽老客家何在擬伴高僧坐石床<lb/>
　　　别茒府判<lb/>
封印歸來寡送迎畫橋門巷水同清二分眀月杯中瀉<lb/>
九朶春雲筆下生賔客班荆談雅道兒童騎竹頌亷聲<lb/>
<pb n="KR4d0543_WYG_002-51b"/>
奚須老拙揚人善公府爭傳好姓名<lb/>
　　　三月十日移居<lb/>
山人垂老厭奔波客裏移居可奈何居竹軒中無長物<lb/>
採蓮涇上有行窩㡬莖白髪梳來短千古清尊飲尚多<lb/>
最喜東隣王處士閑來無事肯相過<lb/>
　　　送毛自得北逰<lb/>
平原門下客三千毛遂當時獨妙年脫頴機鋒吾已得<lb/>
治安籌䇿子何先江淮故道蒼烟外楚漢孤城落照邊<lb/>
<pb n="KR4d0543_WYG_002-52a"/>
今日送君何限意秪將忠孝足家傳<lb/>
　　　次饒介之逰東臯佳作<lb/>
半雨半晴春更佳也知郭外少紛華蠻王埠頭多載酒<lb/>
李家園中來看花曲闌芳檻遞隠見蒼松老竹相交加<lb/>
安得長繩繫烏足不放西崦紅日斜<lb/>
縱飲狂歌晚未歸松隂香霧轉霏微醉中漫喜朱顔在<lb/>
頭上争禁白髪稀無數野花迎客喜一雙沙鳥傍船飛<lb/>
浣花溪上真堪笑每日朝回只典衣<lb/>
<pb n="KR4d0543_WYG_002-52b"/>
草草盃盤也自佳名園今日有光華東風淡起雲漠漠<lb/>
胡蝶飛上蕪菁花百年酒伴無多在一夜春愁十倍加<lb/>
眀朝應被傍人笑醉裡題詩字半斜<lb/>
不用人扶醉裏歸水邊楊柳晚風微一年春事又將半<lb/>
三月㨗音何太稀莫倚書囊談未了却憑藜杖歩如飛<lb/>
入城彷彿嚴更動冉冉花香尚滿衣<lb/>
　　　同張仲舉宿寒橋<lb/>
柔艪聲乾破寂寥青山磯下宿寒橋乾坤萬事雙蓬鬢<lb/>
<pb n="KR4d0543_WYG_002-53a"/>
風雨孤舟半夜潮丹鳳不來秋又老玉人何處水空遥<lb/>
㡬時更醉秦淮酒細聽漁樵話六朝<lb/>
　　　李子英心逺亭<lb/>
門外黄塵掃不開何由吹得到靈臺閒看倦鳥投林去<lb/>
静愛孤雲出岫來彭澤髙人多逸興峨眉仙客有天才<lb/>
祗今誰到悠然處同採秋香共一杯<lb/>
　　　寄王仲沔御史左遷之安慶府判詩<lb/>
青驄馬鳴催趣裝日出未出江茫茫但願四海有武<graphic n="KR0640" url="https://raw.githubusercontent.com/kanripo/KR-Gaiji/master/images/KR0640.png" mimeType="image/png"/>
<pb n="KR4d0543_WYG_002-53b"/>
不可一朝無憲綱攙搶經天堕作石沆瀣着地凝為霜<lb/>
先生憂國髩未白至今臺栢留輝光<lb/>
　　　王澹園眀道堂<lb/>
重闌飛構入清溟虎豹森羅戶不扄紫氣擁闗周問禮<lb/>
玉光浮座漢傳經日斜海霧侵香案夜静天風語鐸鈴<lb/>
㡬度澹淵來說法泉中應有老龍聽<lb/>
　　　送袁季文之帥幕<lb/>
少年書劍學從軍幙府於今氣不羣白髮元戎多好武<lb/>
<pb n="KR4d0543_WYG_002-54a"/>
青衫從事最能文帳前草檄花如雨江上維舟水似雲<lb/>
把酒髙歌成逺别不知何處又逢君<lb/>
　　　送張士行士眀㑹試<lb/>
山東秋榜得豪英誰似君家好弟兄四海賔興得兩舉<lb/>
七千鄉貫占三名大蘇衣鉢都源委小宋文章更老成<lb/>
眀日鴒原同送喜早將春信到江城<lb/>
　　　南城暮春<lb/>
南城雨盡午風和二客相從歩屧過流水陂塘春事减<lb/>
<pb n="KR4d0543_WYG_002-54b"/>
落花門巷晚愁多銀瓶自瀉沙頭酒寳瑟誰調陌上歌<lb/>
莫寫江南斷腸句賀郎憔悴髪空皤<lb/>
　<lb/>
　<lb/>
　<lb/>
　<lb/>
　<lb/>
　居竹軒詩集卷二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>居竹軒詩集卷四</head>
    <p>
<pb n="KR4d0543_WYG_004-1a"/>
欽定四庫全書<lb/>
　居竹軒詩集卷四　　　　元　成廷珪　撰<lb/>
　　絶句五言<lb/>
　　　澹香亭<lb/>
幽芳不自媚白日浄依依風露已如此山中人未歸<lb/>
　　　畫枯木<lb/>
老樹半無葉石根餘野花高秋上河漢用汝作靈槎<lb/>
　　　墨蘭<lb/>
<pb n="KR4d0543_WYG_004-1b"/>
能讓吳君子傷讒楚大夫延陵無宿草湘水有新蒲<lb/>
　　　晚興<lb/>
多景棲紅樹秋風落白雲捕魚頻得雋驚鷺不成羣<lb/>
　　　畎畆<lb/>
畎畆心常白江湖眼尚青悠悠今古路一一短長亭<lb/>
　　　畫竹<lb/>
筆間珠樹長不借白雲栽盡日看龍挂空疑有雨來<lb/>
　　　趙承旨竹石<lb/>
<pb n="KR4d0543_WYG_004-2a"/>
石間生石笋笋長又成林林下纎纎草王孫去國心<lb/>
　　　坐雨<lb/>
行雲都是夢聽雨甚於秋㶁㶁盈階水時時一尺流<lb/>
　　　居竹軒<lb/>
定居人種竹居定竹依人新笋甜於肉長竿健似身<lb/>
　　　題倭僧所畫菖蒲小景四首<lb/>
海上青毛鶴山中緑髪仙相期采九節同爾夀千年<lb/>
劍脊秋逾勁鞭根老更繁何堪拜吾竹尚可友溪蓀<lb/>
<pb n="KR4d0543_WYG_004-2b"/>
昔在嵩髙日仙人不可招獨行南澗底采得虎鬚苖<lb/>
恠石玲瓏白方盆瑪瑙紅倭僧到中國何處挹清風<lb/>
　　　和饒介之春夜七絶<lb/>
新月不落地四更猶有光無人防白兎竊夜搗𤣥霜<lb/>
澗松如老友歳晚可同襟獨立風塵表悠悠千古心<lb/>
落日五湖上獨行逢故人有家如隔世無物可通神<lb/>
我有太古竹青天騎作龍眀當渡江去歸聴廣陵鐘<lb/>
滄浪波濤濶崑崙世界多吾無縮地法誰有步天歌<lb/>
<pb n="KR4d0543_WYG_004-3a"/>
酒量尚一斗髩絲餘㡬莖辛夷開欲罷何日問歸程<lb/>
昨夜馬頭雹滿天羊角風吹燈不敢寐愁坐欲書空<lb/>
　　　題三友軒湯直學求賦三首<lb/>
古松存古操豈意受秦封歳晚風塵表空山作卧龍<lb/>
吾亦憐吾竹孤清人未知向來多俗病全得此君醫<lb/>
古梅如古士歳晚託同襟不作玉堂夢山林深更深<lb/>
　　絶句七言<lb/>
　　　題宋子章竹<lb/>
<pb n="KR4d0543_WYG_004-3b"/>
黄陵只在斷雲西苦竹叢深望欲迷帝子不歸春又晚<lb/>
滿林烟雨鷓鴣啼<lb/>
　　　洞賓出山像<lb/>
散髪空山只短衣古來豪傑在知機無人識是純陽子<lb/>
萬壑千巖獨自歸<lb/>
　　　鄧孝子行卷二首<lb/>
歌罷河東孝子詩滿堂賓客動嗟咨何由得著斕斒服<lb/>
一日娛親十二時<lb/>
<pb n="KR4d0543_WYG_004-4a"/>
哭盡秋天月不眀哀容憔悴欲無生泪痕漬入泉臺石<lb/>
萬古千秋父子情<lb/>
　　　徽廟御畫梔子白頭翁<lb/>
梔子紅時人正愁故宫衰草不勝秋西風吹落青城月<lb/>
啼得山禽也白頭<lb/>
　　　客中乆雨<lb/>
水滿行厨欲産蛙苔封老屋亂啼鴉南風十日黄梅雨<lb/>
開盡冬青兩樹花<lb/>
<pb n="KR4d0543_WYG_004-4b"/>
　　　送劉將軍致仕歸襄陽<lb/>
當年鐵馬渡襄江敵國聞風夜納降今日却歸江上去<lb/>
峴山青滿讀書牕<lb/>
五月樓船始到家山中無處不桑麻今人却笑東門老<lb/>
白髪春田獨種𤓰<lb/>
　　　秋塘戯鵞圗<lb/>
滿塘秋水看蒼鵞草軟沙平奈爾何記得一羣黄似酒<lb/>
杏花梁上落紅多<lb/>
<pb n="KR4d0543_WYG_004-5a"/>
　　　春夜<lb/>
酒兵無力破愁城春盡空山杜宇聲敲缺唾壺眠不得<lb/>
半簾花影月三更<lb/>
　　　贈劉生<lb/>
玉堂官紙白於銀曽為山人寫緑筠絶似瀟湘烟雨外<lb/>
萬竿濃翠拂秋旻<lb/>
　　　送僧南歸<lb/>
門外青山翠作堆好懐能為故人開浮杯不渡清淮水<lb/>
<pb n="KR4d0543_WYG_004-5b"/>
却過西軒看竹來<lb/>
芒履猶香楚地花一瓶隨處是生涯不須乞食遊女去<lb/>
舍利城多長者家<lb/>
　　　青山白雲圗<lb/>
不見茅齋舊隠君遶溪烟樹暮紛紛斷橋水滿無人渡<lb/>
誰向青山管白雲<lb/>
　　　墨梅<lb/>
東閣衝寒雪一枝巡簷偏解索題詩何郎老去風情減<lb/>
<pb n="KR4d0543_WYG_004-6a"/>
羞見踈花照髩絲<lb/>
　　　夜宿野城<lb/>
露氣涓涓欲二更小舟猶向月中行前村知有人家近<lb/>
隔浦微聞犬吠聲<lb/>
　　　草蟲卷子<lb/>
蝸名蝶夢總成空絡緯徒知紡績功何似螳螂化蟬去<lb/>
最髙枝上吸清風<lb/>
鳴蜩織女共驚秋嗟爾微蟲死即休瞋目鬬蛙猶未已<lb/>
<pb n="KR4d0543_WYG_004-6b"/>
請看粘壁綴蝸牛<lb/>
　　　正月晦日<lb/>
問余何事日匆匆把卷題詩轉不工撿厯又看正月過<lb/>
一分春在酒盃中<lb/>
　　　畫馬<lb/>
圉人争喜得驊騮撥入天閑早見收今日有誰憐駿骨<lb/>
西風沙苑蕨藜秋<lb/>
　　　送人之武林<lb/>
<pb n="KR4d0543_WYG_004-7a"/>
白鼻驕騧紫綺裘湧金門外醉瀛洲君家若有平安字<lb/>
寄在春風第㡬樓<lb/>
　　　題四眀太守丁宴學官卷子<lb/>
莊嚴七寳供西僧甲第紛紛競割烹獨有四眀賢太守<lb/>
杏壇春酒宴諸生<lb/>
　　　武林客舍<lb/>
牕外青山啼子規吟魂正被酒禁持小樓一夜雨聲惡<lb/>
落盡碧桃人未知<lb/>
<pb n="KR4d0543_WYG_004-7b"/>
　　　緑楊橋<lb/>
長溪春漲碧溶溶烟雨空濛濕采虹何事吹簫度清夜<lb/>
斷堤楊栁月眀中<lb/>
　　　清泉寺<lb/>
何人泉上記清游茶具横陳晚未收木葉盡隨風掃去<lb/>
萬山清立寺門秋<lb/>
　　　題髙房山墨竹<lb/>
黄花山主澹遊翁寫竹依稀篆籕工獨有髙侯知此趣<lb/>
<pb n="KR4d0543_WYG_004-8a"/>
一枝含碧動秋風<lb/>
　　　題張天民移居圗<lb/>
舊隠荆溪第㡬村手栽松檜至今存大茅峯下千年鶴<lb/>
遲汝重來問子孫<lb/>
　　　同鄭徳眀訪寳曇上人不遇賦此二絶<lb/>
白雲林下誦經寮隔岸香風逺更飄欲就禅床喫茶處<lb/>
倩人扶過木長橋<lb/>
打門來訪寳曇僧松下雲深喚未應誰識三生舊行路<lb/>
<pb n="KR4d0543_WYG_004-8b"/>
斷崖蒼蘚絡枯藤<lb/>
　　　題鄧毅夫所藏青山白雲圗<lb/>
山後山前暝不分草堂無逕覔徴君惟餘玉氣無藏處<lb/>
散入空青作白雲<lb/>
　　　髙昌王所畫蒲萄熊九皐藏<lb/>
玉闗西去火州城五月蒲萄無數生今日江南池館裡<lb/>
萬株聮絡水晶棚<lb/>
　　　雲山小景<lb/>
<pb n="KR4d0543_WYG_004-9a"/>
我家草堂南澗濱門前不識車馬塵白雲相隨過山去<lb/>
天地别有人間春<lb/>
　　　青山白雲圗<lb/>
溪上長松已合圍草堂無事客來稀濕雲生滿東山路<lb/>
日暮野樵何處歸<lb/>
　　　唐眀皇吹簫圗二首<lb/>
寢殿春深晝漏遲榻前侍立已多時玉簫自按霓裳曲<lb/>
賜與棃園子弟吹<lb/>
<pb n="KR4d0543_WYG_004-9b"/>
花萼樓前栁色新東風吹散馬嵬塵錦囊玉管俱零落<lb/>
誰是終南夢裏人<lb/>
　　　題蒲塘雙燕圗為劉小齋作<lb/>
昭陽池館晚風微花落巢空去未歸却是蒲塘春雨濶<lb/>
年年還傍小齋飛<lb/>
　　　九月十二日出北郊<lb/>
官河兩岸土城低旗幟青紅望欲迷萬木千林誰伐盡<lb/>
數家茅屋野烏啼<lb/>
<pb n="KR4d0543_WYG_004-10a"/>
　　　竹枝歌<lb/>
道士莊前秋事多東家西家收晚禾船頭把酒對眀月<lb/>
打聽夜塲人唱歌<lb/>
喬麥花開如白烟併催農事了霜前晚禾未割豆先熟<lb/>
雙髻女兒齊下田<lb/>
　　　題獐猿便面<lb/>
樹上孤猿樹下獐山林物性各相忘不知萬里中原濶<lb/>
鷹犬交馳苜蓿塲<lb/>
<pb n="KR4d0543_WYG_004-10b"/>
　　　訪王伯純晚歸<lb/>
長洲苑内舊池臺白髪山人恰再來無限客愁渾忘却<lb/>
小樓聴雨杏花開<lb/>
　　　和饒介之秋懐詩韻<lb/>
隣甕新篘麴米香夢魂夜夜遶槽床故人不飲今何在<lb/>
秋盡空山苜蓿長<lb/>
江風吹盡暮天霞我本淮人來寄家吳門留滯不歸去<lb/>
開盡西軒白鶴花<lb/>
<pb n="KR4d0543_WYG_004-11a"/>
夜半金烏海上翔行來夾日酷於霜庭前㡬個芭蕉葉<lb/>
未到秋來一半黄<lb/>
鐵鏁蒼江第㡬闗揚州花竹夢中看也知無頼三分月<lb/>
照見沙塲白骨寒<lb/>
月落未落眀星髙宿雲卷盡無秋毫中庭隠几復假寐<lb/>
候蟲四壁聲勞勞<lb/>
湖面茨蓴葉半舒湖中新出四腮魚黄金換酒須當醉<lb/>
莫信黄金可貯儲<lb/>
<pb n="KR4d0543_WYG_004-11b"/>
鳳凰橋西淮子河年年租吏夜催科秪今田父無消息<lb/>
豹虎滿天將奈何<lb/>
氛祲㝠㝠晚未消浙江三日不通潮令人却憶馮公子<lb/>
知在西湖第㡬橋<lb/>
彭澤歸來落落然風流不寫義熈年東籬菊種無尋處<lb/>
老樹荒臺鎻暮烟<lb/>
横江孤鶴翅如輪一别山林五百春肯借老夫騎過海<lb/>
方壺圎嶠少風塵<lb/>
<pb n="KR4d0543_WYG_004-12a"/>
　　　再次韻<lb/>
花燭銀臺沈水香為郎先暖合歡床小姑納聘山堂上<lb/>
纒酒紅綃十丈長<lb/>
横江江水蕩晴霞秋盡夫君不到家閨中小鬟也浪語<lb/>
陌上聴歌楊白花<lb/>
寫就安書無便翔寒衣著破過三霜但記送郎初上馬<lb/>
窄袖短衫穿栁黄<lb/>
西到長干過㡬闗附得書來儂自看八疋四川十様錦<lb/>
<pb n="KR4d0543_WYG_004-12b"/>
裁作郎衣遮早寒<lb/>
竹枝歌比栁枝髙紅紙烏絲紫兎毫夫壻従軍不識字<lb/>
殷懃寫去也徒勞<lb/>
阿翁生兒如阿舒少年不殊同隊魚但見門前有人客<lb/>
肯信篋中無積儲<lb/>
老翁買舟西市河去應不求聞達科阿婆牽衣翁且住<lb/>
下第歸來將奈何<lb/>
洞庭山嵐猶未消砲車雲起怕風潮勸郎把舵莫放手<lb/>
<pb n="KR4d0543_WYG_004-13a"/>
水惡須防第四橋<lb/>
江頭野花紅欲然春去秋來不記年尋得秦皇繫纜石<lb/>
青沙一色草如烟<lb/>
鴛鴦湖西湖水涼踏藕採蓮來覔郎郎意莫如菱刺短<lb/>
妾情只似藕絲長<lb/>
江南秋熟轉饑寒頭上猶簮列士冠雞犬全家上天去<lb/>
學仙悔不事劉安<lb/>
　　　題南竹<lb/>
<pb n="KR4d0543_WYG_004-13b"/>
洞庭南去竹如雲老葉新梢亂不分帝子不歸風雨惡<lb/>
深林何處覔湘君<lb/>
　　　題宫人汲井<lb/>
轆轤輕轉汲清泠玉碗盛來進内庭别院有人愁似海<lb/>
眼花落井怨銀瓶<lb/>
　　　雜賦五首<lb/>
民間升斗糴倉陳五十青錢一束薪黒潦滿街風雨惡<lb/>
日中猶有未炊人<lb/>
<pb n="KR4d0543_WYG_004-14a"/>
農父驅牛曉入城可憐牛賣盡遭烹眀年湖上休兵後<lb/>
　一寸荒田不得畊<lb/>
破錢羞澁客囊傾菜把青青價稍平却喜來朝知肉味<lb/>
敢云何處有魚羔<lb/>
髙陽社裡醉復醒于今老友俱凋零街頭酒薄不堪飲<lb/>
四百青錢沽一瓶<lb/>
十月一日河上行軍中少年知姓名誰家一兒駕艇子<lb/>
肯載老夫同入城<lb/>
<pb n="KR4d0543_WYG_004-14b"/>
　　　哭馬士眀都事<lb/>
冥冥妖祲黒如雲湖上旌旗亂不分父子四人同戰死<lb/>
邊庭誰說馬將軍<lb/>
干戈未定失英雄野寨無人戰艦空三十六陂波浪惡<lb/>
故人何處哭秋風<lb/>
　　　題徐仲原所藏王冕畫紅梅<lb/>
羅浮仙子絳綃裳也欲隨時學艷粧今日北人渾見慣<lb/>
杏花同色不同香<lb/>
<pb n="KR4d0543_WYG_004-15a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0543_WYG_004-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　居竹軒詩集卷四<lb/>
</p>
<p>
</p>
  </div>
</body>
</text>
</TEI>
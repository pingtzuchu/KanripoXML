<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>甬上耆舊詩卷二十四</head> <lb/>
    <p>
<pb n="KR4h0162_WYG_024-1a"/>
欽定四庫全書<lb/>
　甬上耆舊詩卷二十四<lb/>
　　　　　　　　　　　監察御史胡文學編<lb/>
　　應山人臬<lb/>
　字仲鵠性簡黙所至必閉門掃席意翛然人外初為<lb/>
　名諸生數試有司罷歸因薄遊三楚間常一弔赤壁<lb/>
　望觀音巖瀑布再泛大江載酒上晴川閣俯仰間發<lb/>
　為楚聲一時詞人誦之巳北上薊門游長安諸公卿<lb/>
<pb n="KR4h0162_WYG_024-1b"/>
　間無所遇而歸年未五十遂絶意進取世居鹿沙草<lb/>
　堂種花澆藥與三橋李叟周農半諸人相倡酬論詩<lb/>
　先輩謂自濟南婁江諸公以詩名世十餘家若置吾<lb/>
　仲鵠在座不知誰當居左又曰仲鵠風格髙可逺追<lb/>
　白沙近當少石詞家以為知言仲鵠詩余僅見何山<lb/>
　人所選及楚游烏溪諸草為文亦有法惜未盡得其<lb/>
　集讀之一日余與客論里中詩或云應仲鵠所作亦<lb/>
　無佳句余不答徐出所錄村居詩數首中有句曰春<lb/>
<pb n="KR4h0162_WYG_024-2a"/>
　田雨足騎秧馬秋隴禽多縛草人又曰十畆桑閒賢<lb/>
　者地三家艸市酒人天客大欣賞以為得如此絶佳<lb/>
　余笑曰此正應仲鵠句也<lb/>
　　　雪至<lb/>
草堂既僻荒值雪更清閟三日東南風怒號撲人至早<lb/>
起霑霂霢餉午恣飄墜庭草色方新施白若加翠發生<lb/>
丁此時或恐轉顦顇依微拂檐栁凝凍不勝稺鱗鱗鴛<lb/>
鴦瓦漫漫狐兔隧豈少饑寒家知愁不知瑞呼童煨濁<lb/>
<pb n="KR4h0162_WYG_024-2b"/>
酒聊取雪牕醉<lb/>
　　　雨霽擬登匡廬<lb/>
翠屏湖上開寸心巳生翼艤櫂江州城百里空濛色吳<lb/>
天攬新霽稅駕事登陟一逕入東林數峯看成側精舎<lb/>
香靄間髙僧或可即瀑水貫若虹爐香細如織誅茅有<lb/>
夙尚而況此名域無妨遂隠淪山南與山北<lb/>
　　　自鍾祥舟行至江夏<lb/>
日來五百里書生偃乗傳攬物襟宇開盤餐累州縣兹<lb/>
<pb n="KR4h0162_WYG_024-3a"/>
返只一舠東流水如箭晨興蘆渚炊昏泊柁樓膳往見<lb/>
鼉衣曝亦驚魚鬛扇柴門都水際槐栁開茅院荆楚重<lb/>
歳時大堤耀釵釧回首郢中雪巳成巖際電薄言就夙<lb/>
好舊壘誌歸燕無喟行役勞空江數雲片<lb/>
　　　都昌南山清隠菴<lb/>
古刹百盤上山僧一個迎題詩有縣尉檀越是書生棲<lb/>
鴿留禪侣枯松落梵聲尋常樵汲罷爛煑芋頭羹<lb/>
　　　閉戸<lb/>
<pb n="KR4h0162_WYG_024-3b"/>
閉戸松鱗老臨渠竹粉香偶然來野衲小語及空王日<lb/>
永脩茶具年衰訂睡方窮山渾自了焉敢傲羲皇<lb/>
　　　泊湖口<lb/>
彭蠡流偏駛潯陽勢欲吞九峯爭向背一水辨清渾估<lb/>
客蒲帆下江村荻霧屯上方僧磬發岸火巳黄昏<lb/>
　　　鄱陽湖<lb/>
水路將三百中流一葦孤稍嫌微㸃綴反覺礙虚無跋<lb/>
浪移舟偃蒸霞落日扶南康多土著强半上魚租<lb/>
<pb n="KR4h0162_WYG_024-4a"/>
庶矣江南國能容此大川來吞贛江水浮動豫章天直<lb/>
欲乗槎去相將鼓枻還因之思浩劫彌望總茫然<lb/>
　　　小牕<lb/>
新啓小牕涼脩篁個個香山禽窺藥椀水霧薄藜牀詩<lb/>
格枯能老年光淡可常近猶嫌有髪何必減空桑<lb/>
　　　秋懐<lb/>
物色經今改離愁一倍新偏宜寒雨夜夢著故鄉人徑<lb/>
側黄花老山椒白屋貧時時計歸路無那欲沾巾<lb/>
<pb n="KR4h0162_WYG_024-4b"/>
　　　江行<lb/>
兩岸看山去經春計水程飛花如解恨歸雁亦闗情近<lb/>
郭雲為户遥村栁作城子長雖浪跡寥廓見平生<lb/>
　　　岳陽樓二首<lb/>
夕陽收近郭水氣忽淋漓空岸巨鼇負髙天大翼垂只<lb/>
堪明月照不盡快風吹栁毅傳書處應惟枯木知<lb/>
巴江奔峽口巨浸自天開日湧濕烟斂春殘雪水來何<lb/>
人吞八九有記刻樓臺嘆息先憂者無慙名世才<lb/>
<pb n="KR4h0162_WYG_024-5a"/>
　　　詶吳興吳白雪使君<lb/>
此行還得借名賢坐領湖光碧浪偏瞻舊每思留犢處<lb/>
行春又及浴蠶天絲麻野集都成市魚米家充不論錢<lb/>
太守風流堪臥理郡齋長日掃雲烟<lb/>
　　　姚少師影堂<hi>有自題偈語</hi>
冀北江南事巳非禪機未了說戎機止聞智者師黄石<lb/>
曾見功臣著衲衣杉翠濕空春欲老砌塵凝席客來稀<lb/>
一參偈語低徊久颯颯靈風動素幃<lb/>
<pb n="KR4h0162_WYG_024-5b"/>
　　　烏溪<lb/>
寄我江湖流浪身烏溪山水故清真春田雨足騎秧馬<lb/>
秋隴禽多縛草人睡起竹牕書一卷坐來莎石酒三巡<lb/>
願如在巷顏夫子到處簞瓢不厭貧<lb/>
　　　牕咏<lb/>
雨後林巒色色鮮遥看白屋散青烟新秧得水針能刺<lb/>
肥蕨籠沙甲尚拳十畆桑間賢者地三家草市酒人天<lb/>
何門不可長裾曳其奈塵途馬脚穿<lb/>
<pb n="KR4h0162_WYG_024-6a"/>
　　　夜渡漢川感事<lb/>
蕭蕭匹馬入孤村聚落無多擁縣門風遞爨烟迷白屋<lb/>
雨驅行色滯黄昏戍空導火存婺婦夜靜驚人走弱孫<lb/>
難後凄涼不堪說尚愁荒政隔重閽<lb/>
　　　賦得雪浪石<lb/>
山骨居然巧分明雪作濤潤含波縠細白湧浪花髙翟<lb/>
峽如奔逸胥江或怒號一拳翔振鷺百疊負神鼇洞壑<lb/>
還吾輩崢嶸定爾曹月中光熌熌風際韻騷騷貯水甆<lb/>
<pb n="KR4h0162_WYG_024-6b"/>
盆古栽蒲土鉢牢是曾經煑鍊應為肅冠袍不必需攻<lb/>
玉相親巳自豪<lb/>
　　　刻竹<lb/>
悲歡坐臥役吟神只合三唐晚輩隣後五百年青玉上<lb/>
也知流寓有詩人<lb/>
　　周文學應辰<lb/>
　字斗文號綠莊性疎散不事修飾初為諸生工詩家<lb/>
　在西村去郡中十里時入城輒館雙湖上與諸詞客<lb/>
<pb n="KR4h0162_WYG_024-7a"/>
　唱酬壯歳游京師再客白下有兩京集行世慕豫章<lb/>
　山川過吉水游于鄒南臯先生之門先生嘗問曰使<lb/>
　周生為仲尼弟子當自居何等綠莊謝不敢先生笑<lb/>
　曰試言之綠莊曰某小人所學在樊須鄒門俱羨其<lb/>
　對晚年合删其詩六百首名曰綠莊詩采閩人林茂<lb/>
　之敘之謂詩家色不古則近媚骨不堅則近柔徒事<lb/>
　一時不足千古惟綠莊詩可謂色古而骨堅初綠莊<lb/>
　謁鄒先生先生曰四明故才藪往屠長卿與余同門<lb/>
<pb n="KR4h0162_WYG_024-7b"/>
　謂余曰爾他日頭裹一藍布嚼數片冷肉有何意趣<lb/>
　余笑曰然則爇博山爐㸃虎丘茶君謂與冷肉是合<lb/>
　是異相笑而别今周生風格瀟洒意從長卿游乎綠<lb/>
　莊曰不然某于里中師余君房先生耳君房所著詩<lb/>
　文名農丈人集綠莊自謂生平苦學僅得農丈人之<lb/>
　半因更號農半<lb/>
　　　塘上行<lb/>
青蒲葉已敷遲我塘上過所託者止水未甚有風波<hi>一解</hi>
<pb n="KR4h0162_WYG_024-8a"/>
渺渺江湖水萍流不得住涼颸自西來行子亦返顧<hi>二解</hi>
言有一束詩可以喻屮深欲傳流水去氷至在凌隂<hi>三解</hi>
自今掩扉坐寒塘相見少有何一山人持贈金光草<hi>四解</hi>
　　　怨歌行<lb/>
有腕在手有舌在口豈無一長莫與我播揚豈無一得<lb/>
莫與我扼惜吁嗟乎人之寡情畛域太明我不如歸耕<lb/>
　　　古詩<lb/>
行行重行行夕陽在崦嵫暮鳥有倦翼冬木無榮枝少<lb/>
<pb n="KR4h0162_WYG_024-8b"/>
壯不逢年垂老其誰知拄杖亦奚悲揮戈亦奚喜立馬<lb/>
當國門素髮令人指不如攬餘輝卷懷還故里<lb/>
　　　矯志詩<lb/>
晨光發虚牖出往有所求當其日昃時猶勝秉燭游以<lb/>
兹惜寸隂盱眙經九丘禹跡不易徧禹穴仍淹留昻藏<lb/>
一書生將與千載謀<lb/>
𤣥穹一以黙大化無留停七襄雖云粲猶傳捲舌星林<lb/>
風起飄忽欲辨巳無形靈均何其愚陸離紛騷經無寧<lb/>
<pb n="KR4h0162_WYG_024-9a"/>
恕醉言而謂我獨醒<lb/>
精衛填海水世人笑其癡十載變桑田成功良在斯愚<lb/>
公欲移山意氣亦如之但恐人力短不及鳥銜時當時<lb/>
幸自堅後人以為期<lb/>
　　　苦熱行<lb/>
驕陽行自北遺熱何南方山雲火所吹陌塵烟為揚沸<lb/>
至井底枯熨至石膚黄星俱麗于象龍亦鑠其光念此<lb/>
草木軀暑酷安能當受炙爐之側揮汗甑中央一袒不<lb/>
<pb n="KR4h0162_WYG_024-9b"/>
及爽千扇不肯涼就風如受薫飲冷如飲湯隠几若晝<lb/>
昏帖席欲夜狂焦迫俯仰間無徑可逃亡虚想玉女逢<lb/>
借以六月霜<lb/>
　　　不寐<lb/>
上天有息機無寧念勞人是人而成寐何間賤與貧嘗<lb/>
與少者隨倍與愚者親我亦人中宿終夜開雙輪良由<lb/>
血海枯重以思路頻思深如調飢思苦如臥薪輾側不<lb/>
自持祇嗟天不仁憶昔强盛時苦受文字因策以揣摩<lb/>
<pb n="KR4h0162_WYG_024-10a"/>
久書因痛哭新搏心真化繭變髮豈生銀而猶晚興偏<lb/>
病亦愛吟呻語驚疑擲命律細欲吟塵牀頭守詩祟户<lb/>
外明鬼燐持往問希夷言下巳成陳為示滅字方永充<lb/>
無懷民<lb/>
　　　題淵明醉歸圖<lb/>
羲鞭在日馭魯戈詎能回爾祖惜甓隂先生耽酒杯運<lb/>
命既不偶功名等草灰諒予無雜心東林可徘徊巳焉<lb/>
哉歸去來一杯門栁綠三杯蘿花開壺中有酒且盡醉<lb/>
<pb n="KR4h0162_WYG_024-10b"/>
莫待歳杪𤣥隂催<lb/>
　　　喜雨<lb/>
禾頭猶有望一雨答鳴鳩蓑出霑霑壠鉏看決決流蘇<lb/>
于連次旱穫亦幾分秋約可官租給饔飱且漫憂<lb/>
　　　陸公明住近湖堤沿植花木得薛岡為記斯亦<lb/>
　　　　郡中榮觀也因賦二首<lb/>
亦是城堤舊饒君為益觀移花來錦里借樹與長干士<lb/>
族爭相豔詩家並不寒一舟看到晚轉覺上湖寛<lb/>
<pb n="KR4h0162_WYG_024-11a"/>
居然當地勝栽者自人為蹊在不言處花如有韻時片<lb/>
霞流夕櫂萬綠上春巵記取名篇後彌深一曲思<lb/>
　　　人日觀春<lb/>
知是值衰人忻然不隔春適當登菜甲兼得識芒神長<lb/>
命三盃舉晴天一耒親西風吟底極東望可憐辰<lb/>
　　　彰聖寺<hi>宋樓太師鑰墓道</hi>
度嶺轉通幽山扉舊額留羣峯原裹穴半寺獨支樓𡑞<lb/>
草凄翁仲厨烟冷比丘原田今巳薄國課莫旁搜<lb/>
<pb n="KR4h0162_WYG_024-11b"/>
　　　東天王寺<lb/>
前林正鬱蒼行野覺雲香曠處天為佛深來寺即莊晝<lb/>
如依竹靜春亦逐秧忙所願開平糴流慈此一方<lb/>
　　　下第後送薛完璞<lb/>
忽忽不得意秋風又送君路知雙目近情作一年分人<lb/>
影留殘照山光隔片雲歸期如可俟此去莫論文<lb/>
　　　朝天宫<lb/>
帝座臨仙嶠雲衢自逶迤羽人迷節序朝士指威儀藥<lb/>
<pb n="KR4h0162_WYG_024-12a"/>
竈依然設桑田窅自移冶城非舊日别有躍龍池<lb/>
　　　濟上李于鴻生日<lb/>
濟上悠悠路相忘十月春冬溫猶奈逺旅健不妨貧魯<lb/>
酒澹于水張梨爽似人為君輸一醉更喜在生辰<lb/>
　　　咏月<lb/>
前除方惜暮忽有皎兮臨一寫秋來意如居雲外心致<lb/>
河全滅影與樹獨分隂試作氷輪聽清輝入朗吟<lb/>
　　　禪巖新寺<lb/>
<pb n="KR4h0162_WYG_024-12b"/>
不隔鬼工穿仍來挿一椽䦨當獅口入覆與鳥窠聨乳<lb/>
滴長疑雨嵐蒙亦象烟只看撑定力可以喻初禪<lb/>
　　　訪贈李玩其翁<lb/>
自來稱舊學竟此百年隨仙李原留種衡茅轉玩奇内<lb/>
篇為近狀長者有前期投句松風後何如親見之<lb/>
　　　黄河有感<lb/>
元氣涌于水河身萬里賖地中都禹績天上一仙槎憑<lb/>
力分回溜依神下淺沙俟清應有作顓此望京華<lb/>
<pb n="KR4h0162_WYG_024-13a"/>
　　　十八灘<lb/>
刺刺不得上層層可若何驚看來勢險怪聽立名多今<lb/>
雨兼程阻長年盡日拖竟須經此去蓬鬢老風波<lb/>
　　　沈懋功暢園作<lb/>
只以家園暢因之位置精為山䦨徑入流水引橋行屋<lb/>
小俱屯綠檐虛一漏晴坐來風韻徹聽鶴亦雙鳴<lb/>
　　　游大名寺<lb/>
四望隋堤俱舊址獨留蕭寺㸃空村淨將明水初開鑑<lb/>
<pb n="KR4h0162_WYG_024-13b"/>
閒却迷樓不閉門垂栁飛絲零白鷺行厨引火出黄昏<lb/>
總當天末多惆悵可是盈虛酒一尊<lb/>
　　　寄贈李偉卿隠居<hi>隠君年九十餘屋外有雙松為宋時物其詩自題曰桑麻</hi>
　　　　<hi>集</hi>
早知不及大夫招隠向田間取適遥春鳥一鳴為我屋<lb/>
風松雙聽巳前朝老于甲子年將百閒在桑麻句總超<lb/>
昨日有來傳刻本道君元氣未曾消<lb/>
　　　東湖<lb/>
<pb n="KR4h0162_WYG_024-14a"/>
一自山迴滙作湖稻苗東望水天扶因之利藪供漁罟<lb/>
兼亦仙家列畫圖浪打墓門秋與濶雲藏溪寺月同孤<lb/>
葑田多是蓮田壅有個蓴思擬棹無<lb/>
　　　登蕪城<lb/>
蕪後城中歳巳深敞看烟景試登臨山當平處渾無骨<lb/>
水到灣時若有心瓊館花飛春漠漠文樓人去暮沈沈<lb/>
古來物力饒何極剰與啼鴉攪北林<lb/>
　　　題陸侍御涵虚閣<lb/>
<pb n="KR4h0162_WYG_024-14b"/>
多向湖干得景偏取于虚借石橋邊仍分島嶼東西岸<lb/>
總領禽魚上下天簾樹欲圖烟不隔棹波如引月長牽<lb/>
平看却有吟臺想漫自標名比浩然<lb/>
　　　九日家居<lb/>
憐我廢餘臨此節知他髙㑹落何方雁將秋影分明滅<lb/>
菊與人肩較短長祭酒于先如拜懶授衣在側只披忙<lb/>
亦猶稱健堪榰度一理荒吟到夕陽<lb/>
　　　舎館感事<lb/>
<pb n="KR4h0162_WYG_024-15a"/>
北來消息竟如何老却青衫且自歌草草世間生落索<lb/>
魚魚江上入奔波寒裝坐雨春游減小管窺天星應多<lb/>
欲採占書作南史可能强飯慰蹉跎<lb/>
　　　逢張爾諲<lb/>
向聞衆妙有張諲恰又移名贈此人露浥桐花秋在眼<lb/>
風翻蘋葉水為神新詩吟就全驚謝古篆鐫來不讓秦<lb/>
逢在塵途知不隔倘然孤劍躍龍津<lb/>
　　異人李處士埈<lb/>
<pb n="KR4h0162_WYG_024-15b"/>
　字公起父尚黙為名御史見本傳公起生即聾然性<lb/>
　靈悟至孝御史出按遼左卒于官公起甫十餘歳在<lb/>
　京邸聞訃號慟凡五日夜水漿不入口咽枯而嘶乃<lb/>
　更啞及長盡發先世遺書縱讀之手自較讐不間寒<lb/>
　暑既于天下事漠然無聞復不能從問質凡有疑義<lb/>
　唯坐對古人黙相辯折務在得其所安性好客郵筒<lb/>
　走天下四方學士大夫亦樂趨之具賓主以案相通<lb/>
　以筆有問奇者則載紙以往上自國家典故旂常邊<lb/>
<pb n="KR4h0162_WYG_024-16a"/>
　場户口名臣嘉言行無不得其始末以至考一器一<lb/>
　物輒為作史作譜輯里中所記載名甬東軼事撰述<lb/>
　甚多俱身自尋繹幽奇畢呈無少遺失晚年尤好種<lb/>
　植奇花名藥常滿堦庭舍傍有斐園竹波軒青蘿閣<lb/>
　諸勝俱與客游涉處自好學之外淡然他無所嗜翻<lb/>
　若口耳為煩也所行世有盟鷗諸集其未刻者尚十<lb/>
　餘種俱藏于家曹能始先生嘗合華亭唐仲言為二<lb/>
　異人傳仲言瞽而工詩通古今公起以目誦仲言以<lb/>
<pb n="KR4h0162_WYG_024-16b"/>
　耳讀兩君誠千載異人也<lb/>
　　　夏日咏懷<lb/>
清夏日巳長幽人無一事晨起苦炎熱東南氣候異街<lb/>
市雜喧聲研席從此避瀟洒午牕下嘗有槐隂至記得<lb/>
手植時許我依寤寐何必著𤣥經枕中落奇字晚涼濯<lb/>
體罷臨沼看荷芰<lb/>
　　　海潮行<lb/>
海中七月颶風起淫雨經旬下不止萬丈洪濤勢接天<lb/>
<pb n="KR4h0162_WYG_024-17a"/>
蛟龍狂吼怒秋水潮衝盡破浦頭船漲入汪汪浸浦田<lb/>
捲禾堆草爛欲盡飛沙走石山之顛頑雲合沓城俱黒<lb/>
苦霧蒼茫澹無色幾處流離幾屋空呼天動地無消息<lb/>
間有賣兒完横征半生半死不成行幽客無能援手臂<lb/>
風前悵立難為情吁嗟嗟難為情閉門若有波濤驚<lb/>
　　　山隂晚泊<lb/>
落日山隂道孤舟帶逺汀秋林紅葉重夕浦黒風腥客<lb/>
夢碪前㫁漁歌鏡裏聽來朝餘興在何處訪蘭亭<lb/>
<pb n="KR4h0162_WYG_024-17b"/>
　　　宿鷺<lb/>
黒夜沙汀上依栖白日明裀留莎草軟幕借水雲輕浪<lb/>
蝶翻無夢浮鷗伴有情由他舟共白燈影不曾驚<lb/>
　　　幽居<lb/>
幽居門巷僻滿榻落花深頗恠無童掃翻諧謝客心游<lb/>
絲黏雀墮飛絮攪蟬吟竹裏風爐淨茶烟冷不禁<lb/>
　　　斸笋<lb/>
春霽一林青江雷忽有聲土驚苔面破候促竹胎生帶<lb/>
<pb n="KR4h0162_WYG_024-18a"/>
月呼童斸燒燈與客烹齒齦新味得和句嚼來清<lb/>
　　　掃徑<lb/>
掃徑停松帚閒居敞竹扉寒深留雪滯風定恨花飛仔<lb/>
細防苔損從容度葉稀罋頭新酒熟春色報芳菲<lb/>
　　　歸棹<lb/>
薄暮垂孤棹天寒帶雪歸清溪魚不上深樹鳥還飛山<lb/>
徑氷霜合江村燈火稀鐘聲候夜半回首扣柴扉<lb/>
　　　讀米仲詔水部迎石文却寄<lb/>
<pb n="KR4h0162_WYG_024-18b"/>
拜石還迎石今人式古人船乗千載癖文就一家新似<lb/>
得寰中巧應同席上珍靈心抒品藻中岳是前身<lb/>
　　　寄曹能始少參<lb/>
聞道浮山勝水松十二株華堂背北郭曲榭瞰西湖閒<lb/>
蒔三山藥髙懸五岳圖金屏花外擁小小侍呼盧<hi>董小雙李</hi>
<hi>小蘇俱閩中名妓</hi>
　　　秋莊<lb/>
九月江城下早霜紛紛紅葉滿秋莊雁鴻逺度衝寒色<lb/>
<pb n="KR4h0162_WYG_024-19a"/>
鳥雀爭鳴亂夕陽飯以山田稉粒白盤兼沙礫蟹螯黄<lb/>
暫時消受憐風景便欲行歌學楚狂<lb/>
　　　讀南華經<lb/>
樓居幽借水之隈濛雨含烟只不開塔影似從空際落<lb/>
雁聲知向冷邊來疎留一徑先生栁白擁深山髙士梅<lb/>
展讀南華聊自適香爐茗椀足徘徊<lb/>
　　汪山人樞<lb/>
　字伯機大父鏜官禮部尚書伯機家多賜書復嗜讀<lb/>
<pb n="KR4h0162_WYG_024-19b"/>
　為人性蕭散工詩不樂仕進治别業曰泡園作園居<lb/>
　六十首三山徐興公至甬上一見稱之題其卷曰疎<lb/>
　作風清逸同雲上古惟彭澤今有伯機晚年合其前<lb/>
　後詩為存俟篇行世伯機于里中先輩作五君咏曰<lb/>
　大司馬東沙張公布衣沈嘉則楊伯翼二先生儀部<lb/>
　屠長卿先生太守田叔先生自謂前三君俱不及北<lb/>
　面至二屠先生猶得侍杯酒從容欬吐故其風流所<lb/>
　被尚有存者<lb/>
<pb n="KR4h0162_WYG_024-20a"/>
　　　懊憹曲三首<lb/>
相思重相思歡定思儂否儂意若江湖迢遥逐歡走<lb/>
天涯尚有窮别恨終無極日照黄檗藩可憐苦離色<lb/>
千金買妾身一旦逺行邁大艑如屋寛底事不相載<lb/>
　　　早秋刈穫述懐<lb/>
杲杲朝日升垂垂水田熟喌喌呼白雞決決飲黄犢稍<lb/>
稍溽暑收瀼瀼露華沃庭户絶追呼春秋足魚菽卒歳<lb/>
計所餘脩我牆與屋男悅女欣欣杯炙勞僮僕躬耕一<lb/>
<pb n="KR4h0162_WYG_024-20b"/>
丘田飽食詎非福<lb/>
日夕巧窺窬川塗疲仕宦放利來怨憎居髙邇謗訕所<lb/>
得不俟失雖榮何足羨未若村中農腰鎌安孤賤綠芋<lb/>
雨中羹黄粱花下飯相過平生懽握手聚親串疇識心<lb/>
計勞永辭不材患桔橰懸梁梠婆娑甘景宴<lb/>
　　　雜詩<lb/>
千詩滿人口未若腰中纒上藥可延命未若身少年青<lb/>
陽不自好理鏡見華顛五十仍牧豕負薪南澗邊生慙<lb/>
<pb n="KR4h0162_WYG_024-21a"/>
洛陽少命乏陽羨田縕袍者誰子豈必狐貉賢巳矣弗<lb/>
復歎天道黙以𤣥<lb/>
　　　白紵詞<lb/>
㪺瓊漿飛玉斚香風習習裊蘭麝投籖浮箭促芳夜昨<lb/>
日春來今日謝太息韶光不相借銅盆燒蠟翠帳和美<lb/>
人起舞色微酡輕身躡節影婆娑百年朝暮奈樂何聽<lb/>
我新翻白紵歌<lb/>
　　　狂歌行<lb/>
<pb n="KR4h0162_WYG_024-21b"/>
吾聞咢口不可張唯唯之頷食萬羊又聞毅面不可示<lb/>
脅肩而笑富千駟始信有躬忌太直始嘆有心不蚤匿<lb/>
世平不數夷門生諸侯今賤小臣稷讀書豈願終巖阿<lb/>
骨體其如不媚何安國灰中心漫在陵陽石裏淚應多<lb/>
平原不起鍾期謝知已未逢車孰下縱心且復事歡游<lb/>
蹙額誰能念婚嫁西爽朝來無日無碧雲邀我泛春湖<lb/>
知非五十今年是蚤晚裁書謝畏途<lb/>
　　　苦雨<lb/>
<pb n="KR4h0162_WYG_024-22a"/>
不禁連日雨為問幾時晴春向聲中減昏從看處生溼<lb/>
烟留幕轉飢鳥下堦行空有盈尊酒餘寒只自傾<lb/>
　　　人日<lb/>
匡坐對瓶供新年七日逢風聲喧鳥語晴色照溪容投<lb/>
老無他事看山有短笻數椽遺構在長得寄疎慵<lb/>
　　　嘉禾道中<lb/>
水木清如許行舟風正和戰場過檇李平野有嘉禾花<lb/>
露瓶中酒竹枝塘下歌旅游殊不惡閒殺駐烟蘿<lb/>
<pb n="KR4h0162_WYG_024-22b"/>
　　　早春<lb/>
貧家無歳事贏得看梅花舊句研朱改新醅寫券賒閏<lb/>
年春意早亥日市聲嘩又見南園栁枝青欲吐芽<lb/>
　　　園居<lb/>
此地絶髙軒翛然半畆園門前山入畫屋上鳥傳言仙<lb/>
藥隨時采丹經盡日攀投閒人外久轉覺市廛喧<lb/>
塊然何所羣似鶴復如雲身老唯饒卧家貧不茹葷先<lb/>
秋涼意動隔水逺鐘聞聊此安吾拙寧緣避世氛<lb/>
<pb n="KR4h0162_WYG_024-23a"/>
久絶風塵鞅丘園寄嘯偏貧應遭鬼笑老未受人憐歳<lb/>
月消雙屐乾坤傲一氊不須嗟濩落無事得髙眠<lb/>
徘徊谷口望落日鳥頻呼土產饒鱗族山資倚木奴西<lb/>
江羞借潤東海擬乗桴却笑髯如㦸雕蟲作壯夫<lb/>
　　　青墊<lb/>
幽絶憐青墊泉香片雨餘港枯移棹澀樹老著花疎謝<lb/>
豹深村笋鸕鷀小市魚西山遥在眼春興劇紛如<lb/>
　　　一丘<lb/>
<pb n="KR4h0162_WYG_024-23b"/>
頭白合身閒行隨倦鳥還春生栽木地水漫釣魚灣刳<lb/>
竹通遥澗刪松露小山一丘髙卧穏無夢落人間<lb/>
　　　羣盜二首<lb/>
此日逢多難乾坤半戰場一夫時嘯聚羣盜正猖狂螳<lb/>
怒空勞逞狙謀祇益亡萬全須善策制勝在岩廊<lb/>
春色何無賴登樓賸惱人江湖紛說劍風景幾霑巾餘<lb/>
喘仍墐户殘魂數震隣親知遥萬里消息未能真<lb/>
　　　麥飯<lb/>
<pb n="KR4h0162_WYG_024-24a"/>
一飽他何願隨緣託此生歳時新麥飯籬落短蔬羮紫<lb/>
燕巢梁穏青蒲長葉平四方多難日谷口好躬耕<lb/>
　　　歳晚<lb/>
一灣鴨緑水粼粼小盎梅枝暗入春身少拜趨聊當貴<lb/>
家無逋負未言貧行歌晚興還依舊轉盼年光又斬新<lb/>
但使歳如今歳過不妨長作海壖民<lb/>
　　　壽何無咎先生八袠<lb/>
大業何人許執鞭陽秋獨秉布衣權服來鍾乳三千兩<lb/>
<pb n="KR4h0162_WYG_024-24b"/>
看足霞峯十八天古籙閒披飛脈望神丹初結舞胎仙<lb/>
知君自是容成侣夜夜調笙坐紫烟<lb/>
　　　泡園<lb/>
疊石編茅作隠淪一丘何處不容身躬耕聊給妻孥飽<lb/>
莫笑樊須是野人<lb/>
　　薛山人岡<hi>補録</hi>
　字千仞少以事避地客于長安為新進士代作考館<lb/>
　文字得與選因有盛名一時共稱薛千仞先生所著<lb/>
<pb n="KR4h0162_WYG_024-25a"/>
　天爵堂集亦稱天爵翁千仞年八十集其生平元旦<lb/>
　除夕詩為一卷起萬厯庚辰至崇禎庚辰福建林茂<lb/>
　之敘之身為太平詞客六十年名重天下亦盛事也<lb/>
　晚年歸卒于里中<lb/>
　千仞有盛名于世仲鵠諸人俱出其下然于鄉論頗<lb/>
　跡其人余初擬從山公之例今得附列五君亦足矣<lb/>
　然後知鄉論之甚重也<lb/>
　　　春日獨酌<lb/>
<pb n="KR4h0162_WYG_024-25b"/>
一雨垂十日庭草紛如絲柴門人跡尠水曲羣鸕兹宴<lb/>
坐啓山閣好鳥啼芳枝興來聊自酌髙頌古人詩適量<lb/>
不在醉適意不在詞牕前有白雪若與飲者期<lb/>
　　　月下聽琴歌送琴師趙君<lb/>
禪房夜半客不眠攜琴在月月在天為余愛琴復愛月<lb/>
指下微風響七絃七絃悠悠凡幾弄月過星移天不動<lb/>
滿院春烟散泣麟無數飛花撲鳴鳯曲終客去月亦沈<lb/>
泠然一清世上心山髙水流君不見耳畔空存月下音<lb/>
<pb n="KR4h0162_WYG_024-26a"/>
　　　庚申元旦<hi>釋劉御史出獄</hi>
日掛鳯樓端年新事改觀可矜臣罪薄不測主恩寛望<lb/>
赦心徒費回天責巳完諸公有笑口踴躍試辛盤<lb/>
　　　華清宫<lb/>
繡嶺出烟邨宸游跡尚存離宫何處是流水至今溫輦<lb/>
路年深廢峯巒幸後尊空餘一片月猶似照朱門<lb/>
　　　庚辰除夕<hi>時萬厯八年余方二十為贅壻於陸</hi>
簫鼓聽比隣魚龍視此身年庚方少壯頭角欲嶙峋有<lb/>
<pb n="KR4h0162_WYG_024-26b"/>
苦同新婦無甘進老親送窮兼歳去明日是陽春<lb/>
　　　庚辰元旦<hi>余年正八十在金陵</hi>
前度歳庚辰寒風贅壻身得偕鶴鬢婦同作鹿門人車<lb/>
馬都城曉雲霞故國春衰微往往見憂病不憂貧<lb/>
　　　閉門<lb/>
水邊楊栁雲邊閣粉壁紗牕掩映開不用閉門防俗客<lb/>
幾人知到此間來<lb/>
　甬上耆舊詩卷二十四<lb/>
</p>
<p>
</p>
  </div>
</body>
</text>
</TEI>
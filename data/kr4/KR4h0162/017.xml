<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>甬上耆舊詩卷十七</head> <lb/>
    <p>
<pb n="KR4h0162_WYG_017-1a"/>
欽定四庫全書<lb/>
　甬上耆舊詩卷十七<lb/>
　　　　　　　　　　　監察御史胡文學編<lb/>
　　兵部右侍郎范公欽<lb/>
　字堯卿號東明以進士出知隨州有治行遷工部員<lb/>
　外郎時大工頻起武定侯郭勛為督其勢張甚公以<lb/>
　事忤之勛譖于上下公獄杖之闕下出知袁州相嵩<lb/>
　其郡人也嵩子世蕃欲取宣化公宇公不可世蕃怒<lb/>
<pb n="KR4h0162_WYG_017-1b"/>
　欲斥之嵩曰是抗郭武定者踣之適髙其名遂得寢<lb/>
　稍遷按察副使備兵九江歴廣西福建雲南陜西諸<lb/>
　藩臬進副都御史廵撫南贑諸郡擒劇賊李文彪平<lb/>
　其穴疏請築城程鄉之濠居村設一通判以消豫章<lb/>
　閩粤之奸復攻大盜馮天爵斬之遷兵部右侍郎解<lb/>
　組歸時郡中東沙張公竹墟屠公亦以事廢與公並<lb/>
　里居投閒嘯咏主一時文柄人稱為東海三司馬而<lb/>
　公築居在兩湖深處舎逕窅曲林木翳然不知在城<lb/>
<pb n="KR4h0162_WYG_017-2a"/>
　市中性喜藏書于舍中起天一閣盡購海内異本列<lb/>
　為四部尤善收說經諸書及先輩詩文集未傳世者<lb/>
　與吳門王鳳洲家歲以書目取較各鈔所未見相易<lb/>
　故浙東藏書家以范氏天一閣為第一卒年八十三<lb/>
　所著天一閣集撫掌集<lb/>
　公天一閣所藏書最有法至今百餘年卷帙完善適<lb/>
　余選里中耆舊詩公曾孫光燮為余掃閣盡開四部<lb/>
　書使縱觀因得鄭滎陽黄南山謝廷蘭魏松雲諸先<lb/>
<pb n="KR4h0162_WYG_017-2b"/>
　生集詩錄入選中俱前此選家所未見者其有功吾<lb/>
　鄉文獻為甚大矣<lb/>
　　　七夕曲<lb/>
波瀰瀰天蒼蒼牽牛織女停七襄不道停時樂祇恨别<lb/>
時長倐忽日御薄扶桑駕牛服軛心内傷百媚郎千花<lb/>
女爭來乞巧巧不與一曲霓裳淚如縷服箱弄杼殊未<lb/>
央明年此夜渡河梁<lb/>
　　　中秋對月<lb/>
<pb n="KR4h0162_WYG_017-3a"/>
宛宛天上月流影照中堂迅飇屏夙翳四野莽蒼蒼灝<lb/>
氣汎崇蘭玉露凝為霜仰視河漢畔星斗互低昻林鳥<lb/>
無定棲羣起競南翔顧念平生親音塵何渺茫昔為月<lb/>
下娛今為穴中藏穴中無返日涕泗霑衣裳<lb/>
漢宫盛嘉麗曲房森鉤連燕趙徴佳人粉黛盈三千冶<lb/>
容傾春葩被服霓裳鮮日夕紛奏御承恩誰得前我欲<lb/>
望昭陽昭陽髙造天秋風捐團扇流塵掩朱絃羲和促<lb/>
六轡容華難乆妍還顧望明月孤魄行中天悽惻佇永<lb/>
<pb n="KR4h0162_WYG_017-3b"/>
夜君恩儻未旋<lb/>
　　　賦得長安道送孫槐溪郡伯入覲<lb/>
長安大道羅雲烟五城九陌森相連隠隠玉關標北斗<lb/>
迢迢銀闕直中天飛塵百道空中起香車寶馬紛流水<lb/>
引鞚俄過五柞前鳴鞘却向長楊裏長楊五柞並峥嶸<lb/>
雲臺遙接建章宫寶鼎香銷輕拂霧珠簾影動暗生風<lb/>
金貂玉佩來無數輸心競博千金顧子建新成白馬篇<lb/>
相如更進長門賦别有飛詔徴才英潁川渤海皆知名<lb/>
<pb n="KR4h0162_WYG_017-4a"/>
受爵巳沾關内貴佩刀兼許殿中行此意凄涼邈千古<lb/>
濠上龍興㝡神武纁帛煌煌下百川布衣往往登四輔<lb/>
盛事流傳到我皇中興八葉稱重光造語膝前推上相<lb/>
程功闕下多名邦使君五馬來非晏一代循良誰不羨<lb/>
待詔先趨金馬門承恩獨上麒麟殿是時千官奉翠華<lb/>
長安道上春無涯珠鞭幾拂金河栁絳筆重題御苑花<lb/>
男兒立身豈草草乘時致主應須早執㦸揚雄苦不遷<lb/>
上書馮唐嗟巳老憐君意氣薄紫微明良遘㑹古所稀<lb/>
<pb n="KR4h0162_WYG_017-4b"/>
雙旌縹緲破沈霧目送遙天鴻鵠飛<lb/>
　　　汎東湖<lb/>
澄波四望空畫舸泝泠風野寺輕鷗外人家細雨中菰<lb/>
蒲臨水映洞壑與天通即擬尋真去花源杳未窮<lb/>
　　　懷汪長文時居城寺<lb/>
乆訂看雲約西來悵不逢溪猶通一水人似隔千峯露<lb/>
浥中林草風飄逺寺鐘何因乘逸興從爾采芙蓉<lb/>
　　　懷吕中父上黨<lb/>
<pb n="KR4h0162_WYG_017-5a"/>
長年依帝子何似漢枚乘結客惟三晉遊人半五陵月<lb/>
中催授簡雪裏罷呼鷹㑹念林遊者風前思不勝<lb/>
　　　清明汶上<lb/>
春風駘蕩春日晴千村萬村花鳥鳴沿溪鬬草此鄉俗<lb/>
隔岸賣花何市聲不向天涯愁寂莫祗須馬上度清明<lb/>
勞歌日暮流飇發映燭吟詩興轉生<lb/>
　　　和東沙八至茂嶼莊韻<lb/>
盛朝未老即抽身猶向青山自結隣醉後江湖雙短棹<lb/>
<pb n="KR4h0162_WYG_017-5b"/>
嘯中天地一閒人月來鶴破花階夢雨罷龍消水霧塵<lb/>
一自劉郎仙隠去碧溪無路覓芳新<lb/>
　　　明妃曲<lb/>
詔下龍荒去隂山雪作花君恩深似海臨發賜琵琶<lb/>
曠望蜚狐塞黄雲黯不開祗應天上月還似漢宮來<lb/>
　　　送吳山人遊太末<lb/>
江門三月試春衣片鷁風輕去若飛來往富春應不少<lb/>
幾人還上釣魚磯<lb/>
<pb n="KR4h0162_WYG_017-6a"/>
　　　少年行<lb/>
千金調笑不言奢貰酒新豐過落花十二街頭春似海<lb/>
馬蹄今夜落誰家<lb/>
　　工部右侍郎全公元立<lb/>
　字汝徳號九山以進士充庶吉士歴官修撰出册封<lb/>
　魯藩前此册使俱厚有饋貽公却不受王重公為手<lb/>
　題九山圖相贈曰此可無玷太史裝也時相嵩方當<lb/>
　軸傾首相夏公及楊沈諸君相繼赴西市舉朝寃之<lb/>
<pb n="KR4h0162_WYG_017-6b"/>
　莫敢言公憤然曰使吾職臺諌當以言爭職廷尉當<lb/>
　以法爭吾職史獨有董氏筆在耳因作告天文極陳<lb/>
　諸公寃狀詞義慷慨相嵩聞之怒甚使人伺公隙無<lb/>
　有乃出為南學士公抗疏乞歸不許改南太常寺卿<lb/>
　時京營衞士多穿郊壇堧垣為徑道公驚曰此何地<lb/>
　敢若是耶遂限以崇垣有犯者治諸衞士以道紆不<lb/>
　便相聚出横語撼公公不為動有樂舞生某坐罪事<lb/>
　連勛貴人貴人為居間欲寢其獄公曰勛貴人得自<lb/>
<pb n="KR4h0162_WYG_017-7a"/>
　免俱坐幸矣尚欲撓吾法耶再遷南工部右侍郎㑹<lb/>
　歲旱兩都大臣俱自劾相嵩從中持之遂聽公乞歸<lb/>
　公性至孝歸時髪且斑白益嚴事太夫人出必告反<lb/>
　必面屬母病自秋涉春不緩帶居喪柴立竟以積毁<lb/>
　卒年六十八生平無他嗜好庳屋數椽與伯仲皓首<lb/>
　同居性耿直負節槩不撓初在史館嘗典教内侍有<lb/>
　過輒撻之後公之孫天叙入館復教内侍有老璫來<lb/>
　語知為公孫搖首曰當日全先生太嚴其見憚若此<lb/>
<pb n="KR4h0162_WYG_017-7b"/>
　　　靈之祥<lb/>
帝受命應天機資坤元定二儀懿母后承令基徳婉婉<lb/>
容祁祁扶天綱植地維翊聖躬式民彝隂陽和庶物熙<lb/>
皇業昌萬國愉軌周姒湛𤣥禧伸西遊驂雲螭徽音垂<lb/>
百世師臣稽首揚珉詞<lb/>
　　　擬古<lb/>
相思欲斷腸香魂渺相隔落月如有情清光下瑤席郎<lb/>
唱采蓮歌妾鼔木蘭楫同行不同歸西風亂霜葉<lb/>
<pb n="KR4h0162_WYG_017-8a"/>
　　　湖邊晚泊<lb/>
落日荒城外棲烏匝樹隂江空浮月早山暝薄嵐深逺<lb/>
火驚村吠歸舟咽櫓音鄉心正愁絶飄泊動孤吟<lb/>
　　　歲暮述懷<lb/>
為客經殘臘歸家夢未成西風一夜雨白髮滿頭生世<lb/>
路空勞役鄉園乆係情江梅多意態相向竹籬横<lb/>
　　　中秋<lb/>
桂白河光浄琳宫景物新尊前同醉客笛裏未歸人塞<lb/>
<pb n="KR4h0162_WYG_017-8b"/>
迥流天籟山髙控月輪有懷渾不寐玉露欲沾巾<lb/>
　　　邸中聞鴈<lb/>
短髪𤣥書病自裁清霜白鴈幾行迴一年歸夢驚風起<lb/>
此夜邊聲帯月來淮海片雲秋共薄江城殘角暮同哀<lb/>
瀟湘千里家何處凍雨西窗首重回<lb/>
　　　送章㕘軍之任麗江<lb/>
燕臺十月霜林曉話到滇南入路岐舟帯西風帆勢飽<lb/>
衣沾落葉鴈聲遲沙江流水斜侵郭漢服居民半襍夷<lb/>
<pb n="KR4h0162_WYG_017-9a"/>
君去幕中勤佐理從來徭俗更澆漓<lb/>
　　　客至<lb/>
問字相過饌草亭呼兒看笋覓魚腥農家自笑無供給<lb/>
止有南山萬仞青<lb/>
　　禮部尚書汪公鏜<lb/>
　字振宗號逺峯以進士選為庶吉士遷編脩教内書<lb/>
　堂内書堂者諸少閹所業也公每為談小雅巷伯以<lb/>
　下勵其專良之志歴遷諭徳主南京鄉試有當軸以<lb/>
<pb n="KR4h0162_WYG_017-9b"/>
　書屬其子公正色曰國家得人重典此事容可干請<lb/>
　邪卒不許遷祭酒頒五倫條約禁止超驀及清餼廪<lb/>
　之乾沒者以給諸生尋擢南工部侍郎三遷為禮部<lb/>
　尚書兼學士遂引年歸里公為人謹重持體前後如<lb/>
　畫一蓋前輩詞林之度率如此而公持之益毖性不<lb/>
　善干要路值江陵當軸倨甚公與之無欵曲直柔而<lb/>
　巳所著餘清堂集典則不詭無汎剽之義如其人焉<lb/>
　　　送郭仲亭還睢<lb/>
<pb n="KR4h0162_WYG_017-10a"/>
秋風忽蕭瑟露寒木葉蒼客子滯京邑倦游思故鄉攬<lb/>
轡循脩途日夕以徬徨川原信繚繞欲渡河無梁回首<lb/>
望薊丘君恩詎可忘荏苒風塵暮驅馳道路長歸來視<lb/>
閭里田園日就荒耆舊存者誰相與叙温涼人心不可<lb/>
測世事總茫茫願以盈尊酒時時沃寸腸<lb/>
　　　題畫<lb/>
叢桂植深林芳蘭彌空谷時有幽栖人獨坐山之曲龎<lb/>
公隠鹿門子雲在西蜀巒光如結黛水流如噴玉野田<lb/>
<pb n="KR4h0162_WYG_017-10b"/>
半荒蕪草木多芬郁對境却忘言洗心逺塵俗願解朝<lb/>
市喧從吾意所欲<lb/>
　　　送詹生還歙<lb/>
主人寄跡雲門山藤蘿石磴任躋攀閉户著書人不識<lb/>
狂歌對酒心常閒邇來為客長安道落葉空庭秋不掃<lb/>
一夕思歸尋舊盟故園景物依然好殷勤為我理芸編<lb/>
他日看君步芳草<lb/>
　　　送關静山之贊皇<lb/>
<pb n="KR4h0162_WYG_017-11a"/>
匹馬西征路秋風木葉催鴈從雲外落人自日邊回覽<lb/>
勝時行縣乘閒數舉杯不嫌疆邑少珍重濟川才<lb/>
　　　送黄子野之南都<lb/>
金陵自昔稱佳麗水綠蘋香别有情雲起江城堪眺望<lb/>
官閒詩社易知名<lb/>
　　　題江南圖<lb/>
渺渺鄉關隔何處栁堤風起花如絮孤帆搖曳人未歸<lb/>
獨立斜陽無一語<lb/>
<pb n="KR4h0162_WYG_017-11b"/>
　　布政使張公淵<lb/>
　字維本號纓泉少孤依其族人在陳州者遂以河南<lb/>
　鄉舉中進士授興化府推官甫到官目攝道旁有作<lb/>
　睨眎狀者即收訊之果逸囚坐如律一郡大驚攝仙<lb/>
　游令值瀕海塘壞漂廬舎而歲方大祲主者難之公<lb/>
　請用范資政䇿發粟廩飢民計日使授役塘成民賴<lb/>
　以活百萬計以與時忤平遷工部主事出知武昌府<lb/>
　時徴殿木于楚故事官募居賈及旅商資厚者充役<lb/>
<pb n="KR4h0162_WYG_017-12a"/>
　人皆皇駭公定議遣官市木第召商集事者為計值<lb/>
　上下始帖然然運木乆不下當事懼後期得罪計不<lb/>
　知所出公知楚藩所積大木無算乃多出金購之王<lb/>
　利貲重且畏公不敢匿木遂數足較采運費三而贏<lb/>
　一當事俱嘆服以異等遷按察副使備兵紫荆關㑹<lb/>
　有妖賊染大林者乘旱蝗嘯聚與大盜安盈輩相掎<lb/>
　角依山為寨捜牢無虚日公至設方略分其軍為三<lb/>
　鑛卒善緣險使先路麻陽兵甚銳為中堅官兵持重<lb/>
<pb n="KR4h0162_WYG_017-12b"/>
　居後且命俱勒兵以待公善風角夜起仰視天密令<lb/>
　諸將乘月明並發破其寨盡斬賊首諸竄匿者俱使<lb/>
　詣首自贖發廪粟給餘黨盡平當事議上共功公謝<lb/>
　曰此俱飢民為亂者郡縣不能撫定又不早茀除使<lb/>
　至此若今以為功恐渤海朝歌笑人議遂止歴遷貴<lb/>
　州布政使以積忤時遂投劾歸里公持守廉介罷官<lb/>
　槖中無長物里居復十餘年多盛徳事余君房先生<lb/>
　贈詩有曰平生作事都無過今日論貧總不如人以<lb/>
<pb n="KR4h0162_WYG_017-13a"/>
　為實錄焉公少精象數老而不釋所著有革象新書<lb/>
　萬物數注較六壬天文圖說諸書行世<lb/>
　公所著一舫齋集為吾家子年先生所定故其詩絶<lb/>
　工王季孺太史叙其後曰先生烟水情深風塵氣少<lb/>
　郊居以萬竹成塢家園以一舫名齋枕白石而潄清<lb/>
　泉植青桐而欄紫葯桂楫泛月湖之上籃輿躋雪竇<lb/>
　之巔公家居風流略見之矣<lb/>
　　　花朝<lb/>
<pb n="KR4h0162_WYG_017-13b"/>
逺道春相待天疑為客晴看花難記色聽鳥不知名羸<lb/>
馬何年息肥牛幾處耕農家那解意翻為有逢迎<lb/>
　　　大栁樹驛<lb/>
旅抱愁相伴村醪不擇嘉長途還策騎古堞欲投鴉蕉<lb/>
灑三更雨燈抛半壁花如何有歸路依舊在天涯<lb/>
　　　宿華容寺<lb/>
春深纔出郭山寺暫停韀月伴僧歸舍雲迎鶴下田鳥<lb/>
聲閒入耳塔影巧當筵浄室渾無事清心一篆烟<lb/>
<pb n="KR4h0162_WYG_017-14a"/>
　　　病起郊行<lb/>
船放郭門西花深鳥亂啼病餘方厭酒愁絶强分題老<lb/>
鵠徒雙鬢童牛僅一犂小橋歸路晩芳草正萋萋<lb/>
　　　夏日山房即事<lb/>
林園敦宿好息偃水雲居捲幔常通燕垂綸豈在魚一<lb/>
林刪就竹幾卷讀殘書投老因多病殷勤灌藥畬<lb/>
　　　靈巖寺<lb/>
多少登山夢乘春始扣關引泉雙鶴舞覓果一猿還著<lb/>
<pb n="KR4h0162_WYG_017-14b"/>
寺山偏好逢僧致自閒歸輿仍緩步巖外即塵寰<lb/>
　　　途中口占<lb/>
此行不必問淒其麗景偏宜得句竒乆不知春憑草木<lb/>
原非識路向旌旗野溪渺渺寒風度逺樹微微夕照移<lb/>
暫借郵亭今夜宿栩然髙枕且無疑<lb/>
　　　徳化坐雨<lb/>
獨臥江城歸夢頻征鞍暫且息芳塵猿啼烟樹三更雨<lb/>
花落風林一片春題不盡詩因景麗耕無遺地為民貧<lb/>
<pb n="KR4h0162_WYG_017-15a"/>
溪山到處牽余思不但年來苦憶蓴<lb/>
　　　漁舟<lb/>
菰蒲深處見漁家燈火昏昏傍小沙夜半雨晴洲上白<lb/>
不知是月是蘆花<lb/>
　　　秋日山房<lb/>
紅帘斜倚竹枝枯知是前村賣酒墟獨有隣翁相問訊<lb/>
今秋種得菊花無<lb/>
　　光祿寺卿管公大勲<lb/>
<pb n="KR4h0162_WYG_017-15b"/>
　字世臣號慕雲以進士授庶吉士遷給事中在省忼<lb/>
　慨敢直言適宦官滕祥輩奏請復故太監黄錦姪浦<lb/>
　都督銜授其族人保等錦衣官使守錦墓家人黄斌<lb/>
　等與充御馬監勇士以示存恤上許之公同御史陳<lb/>
　聫芳等交章言浦前以不職罷不當復叙而保等欲<lb/>
　藉口守墓冒官職斌等以厮卒希充勇士名縻廪祿<lb/>
　皆不宜聽事遂寢有師宗紀者以黄冠厠名太常寺<lb/>
　卿盜庫金錢千計多犯法公復與鄒應龍交發其奸<lb/>
<pb n="KR4h0162_WYG_017-16a"/>
　得論如律直聲震朝野竟積以亢直忤時出知臨江<lb/>
　府擢為四川提學副使復降知延平府再以副使督<lb/>
　湖廣學政遷福建布政使加光祿寺卿致仕公少篤<lb/>
　于問學嘗取䝉引存疑淺說折衷之著四書三說學<lb/>
　者宗之為詩長于五言力追顔謝閩中曹能始先生<lb/>
　為刻其集<lb/>
　　　雙燕曲<lb/>
雙燕復雙燕雌雄夾自飛娓娓入簾幙翩翩繞庭闈宴<lb/>
<pb n="KR4h0162_WYG_017-16b"/>
息文杏梁往來白板扉乘風理毛羽當春趁芳菲雛生<lb/>
八九子顧息同珠璣花間時啄食堂上還哺飢啾啾自<lb/>
黄口習習成烏衣秋風一夜發辭巢向東歸主徳稱無<lb/>
量大厦藉光輝願主壽千秋千秋來相依<lb/>
　　　登江安北巖<lb/>
僻志懷山水行行捜芳勝悠哉江安道澶涎兩江併北<lb/>
巖疊峻嶒古寺迥孤另主人雅好客殷勤足芳興遵途<lb/>
發山麓懸厓陟危磴壁峭排蒼空樹交容一逕𢎞濟駕<lb/>
<pb n="KR4h0162_WYG_017-17a"/>
長橋禪林響清磬拂石烟霞凝虚空猿豹聽坐看峯巒<lb/>
盤俯視林泉瑩迴岡白玉池瓊液下叢徑仙源實𤣥逖<lb/>
凊流自清㵾匪徙愜幽賞惟以滌吾性曠懷既以怡長<lb/>
嘯天地定髙步有同心兹山亦善應<lb/>
　　　望九華山<lb/>
振翮西天來迢迢一萬里乘風下青陽山形削成指翠<lb/>
華結層霄芙蓉列九子江南萃佳氣靈異自兹始玉壺<lb/>
隠仙踪金丹含𤣥理乾坤為我爐日月翼兩耳真詮茍<lb/>
<pb n="KR4h0162_WYG_017-17b"/>
不迷逍遥逸凡軌願言憩蓬壺吾道亦時止<lb/>
　　　渡沙溪<lb/>
碧水自南來恰與西溪㑹陵谷無古今川流自襟帯山<lb/>
形盤地維灘聲響天籟石溜沙不飛樹杪雲如蓋酒旗<lb/>
挂竹隂逸興在天外前村好風日徘徊發清嘅<lb/>
　　　黄氏園亭<lb/>
看山興不極道逢緇衣叟指㸃出空門名園在其右荆<lb/>
扉雙塔縣竹徑不設帚林薄鬱以榮盤迴廣十畝方塘<lb/>
<pb n="KR4h0162_WYG_017-18a"/>
蔽赤鱗悠然自忘笱華閣凌紫霄雲霞結户牖路轉千<lb/>
松闢水從九曲走憩息臨髙臺徘徊崇隂乆落葉方盈<lb/>
庭寒英大如莠兹境信佳麗寰中更何有故園日夜荒<lb/>
荆檜曾未剖清賞轉凄其初服慙自負<lb/>
　　　經行湘南遇雨<lb/>
驅車度南岡五峯宛相對上干蔽青冥下連亘空翠藤<lb/>
蘿蔓不分檜柏紛如隊前旌嵐霧迷四山風雨晦傾崖<lb/>
勢嵲嵲飛瀑聲潰潰褰帷喜沾濡覽景疑障礙晴隂態<lb/>
<pb n="KR4h0162_WYG_017-18b"/>
殊别心賞無憎愛生平汗漫遊適趣良有在<lb/>
　　　阿育王山<lb/>
錫山標靈傑迢逓東南來鄮峯聳崒嵂太白障崔嵬金<lb/>
湖滙澄鑑玉几鋪平臺雲氣嶺頭分陽光谷口開中嵓<lb/>
隠古刹髙亭盼蓬萊梵音啟天籟塔影凌上台舍利藏<lb/>
精光佛跡印蒼苔神龍蟄沙井變化騰九垓烟嵐晴亦<lb/>
雨松風晝起雷山花空色相林鳥自喧豗蓮堂白日静<lb/>
竹徑𤣥鹿猜以兹愜勝賞車蓋常徘徊名巖無今昔塵<lb/>
<pb n="KR4h0162_WYG_017-19a"/>
劫有時災洞房幾荒廢孤雲自去回此中堪招隠前山<lb/>
有大梅<lb/>
　　　王臺驛<lb/>
候館山雞唱雲門峭壁堆萬家依谷静獨鳥下溪迴仄<lb/>
路披荆棘殘碑沒草萊空傳有王氣無處覓荒臺<lb/>
　　　安慶渡李陽<lb/>
客路荆舒盡江帆海國賒天風蔽晴日烟雨漲平沙水<lb/>
闊疑無岸春深不見花暮潮泊南浦指㸃驛樓斜<lb/>
<pb n="KR4h0162_WYG_017-19b"/>
　　　赤壁<lb/>
巉巖赤壁倚天横不盡蕭蕭落木聲莫向周郎論破竹<lb/>
却憐諸葛說分荆百年霸業隨流逝千古詞人弔月明<lb/>
感慨興亡倍寥落北雲南樹不勝情<lb/>
　　　風俗<lb/>
海國春城十萬家交童越女媚年華歌樓估客三更月<lb/>
燈市遊人五夜花<lb/>
　　布政使沈公九疇<lb/>
<pb n="KR4h0162_WYG_017-20a"/>
　字箕仲號東霍中進士授刑部主事稍遷至郎中出<lb/>
　以按察副使督江西學校下車先為約學使者按部<lb/>
　即臺使者移不得入故終其任無得干得人為最盛<lb/>
　先是公迎父就養邸中既遷四川參政乃奉父還里<lb/>
　門上書曰臣有父春秋九十有二無入蜀理臣心不<lb/>
　忍絶裾願終養帝惻然命以左參政仍領江西於是<lb/>
　再奉父往及執父喪服除改山東值歲積飢平度州<lb/>
　民聚為盜甚横公聞憮然曰是崛强兒不肻受一簞<lb/>
<pb n="KR4h0162_WYG_017-20b"/>
　者耳即先布檄身單騎馳而往衆大驚俱匐伏請命<lb/>
　公唯治首亂者數人餘盡釋之復條為食飢法上臺<lb/>
　使者時帝巳念齊魯災許發帑賑未至公曰若必待<lb/>
　此民十死八矣虚上恩益吏罪請貸所在應内輸錢<lb/>
　急散之民藉以蘇歴遷江西布政使有中使以𣙜至<lb/>
　先檄藩臬諸長吏俱迎勅公揚言曰是勅中使非勅<lb/>
　所守土者也例不得迎中使為氣沮其所移公書自<lb/>
　稱予公叱其使曰若中貴人何敢自稱予往髙皇帝<lb/>
<pb n="KR4h0162_WYG_017-21a"/>
　起吳時常稱予若欲何為耶中使聞之大懼立造謝<lb/>
　死罪又一日移書稱詔視藩藏公苐以籍視之終不<lb/>
　為屈以入覲得寒疾卒年六十有八公居官所歴好<lb/>
　視其形勢考其沿革每有所咨詢爛若披掌性樂易<lb/>
　于功名之際更為澹然自其族父嘉則先生以布衣<lb/>
　起東海髙論文章一時諸從如肩吾大若門風甚盛<lb/>
　然公尤自許朗鑒每見人持行卷謁肩吾輒笑曰家<lb/>
　弟豈知文奚不就我嘉則先生初以豐對樓詩屬余<lb/>
<pb n="KR4h0162_WYG_017-21b"/>
　君房論定君房報書曰吾于詩雖得窺其藩未入其<lb/>
　室此事終當屬君家箕仲公竟為嘉則刪敘其集其<lb/>
　為一時推重若此所著曲轅居集行世<lb/>
　　　善哉行<lb/>
今日樂胥來日可虞天迴地游人莫之知<hi>一解</hi>
彼絃我歌㑹少離多明星可掇肅駕經過<hi>二解</hi>
三十六輻輪輪相復但惜馬蹄不惜車軸<hi>三解</hi>
　　　西門行<lb/>
<pb n="KR4h0162_WYG_017-22a"/>
出西門望金天東方欲出日方今入虞淵纍纍誰家墳<lb/>
松柏始齊肩昨日車馬咽道路行人逼側不敢干<hi>一解</hi>
盎有儲酒囊有儲錢適來故所歡何不酣歌明燭前醉<lb/>
時不見嗔醒後還相憐<hi>二解</hi>
哀哉灌仲子杯酒生戈鋋豈不勞斟酌作色矜一言<lb/>
今日樂相樂毋為鬱抑坐相煎<hi>三解</hi>
　　　贈程公<lb/>
結髮營世業落落青雲姿十上不見收掉臂辭當時㝠<lb/>
<pb n="KR4h0162_WYG_017-22b"/>
觀但一壑中有千年期丹溜一斟酌出入乘青霓期榮<lb/>
無晦朔决起日東西安知特達士綿邈心所晞白髮垂<lb/>
垂生不受清霜欺袖中有黄石偏令孺子知<lb/>
　　　嘯臺<lb/>
歴亂登崇岡荒臺闞虚壑緬懷嘉遯士㝠栖欣所托長<lb/>
流挂葱蒨羣峯縕叢薄初期巳邈然是否失今昨不識<lb/>
行者勞安知彼所度牽率非吾真迤邐乖誠諾龍章既<lb/>
摧殘鳳響亦淪沒陶然命杯斚箕踞憑寥廓<lb/>
<pb n="KR4h0162_WYG_017-23a"/>
　　　宿蘇門懷四十二從父<lb/>
伊昔稱尚事適來果心賞喬木翳坡陀清湍激下上道<lb/>
在迹不陳知希物彌奬言願滌邪飾還因跂末響幽躋<lb/>
竟誰諧蕭條賴吾黨吾黨洵特達叔氏驅前往栖遲眷<lb/>
中林鳳鸞亦朗朗<lb/>
　　　寄壽四十二從父<lb/>
文章叔氏登壇早雄心未銷雙鬢老日月長懸短布寒<lb/>
山川自向衡門老衡門何處中散林芙蓉江邊綠雨深<lb/>
<pb n="KR4h0162_WYG_017-23b"/>
青棠孤館纔十尺髙臺面面羅雲岑兒昔與父同出處<lb/>
骨肉相師亦相許大人落落營千秋小兒卑卑干一舉<lb/>
不然提攜起末行豈令當世徒張皇我思𢎞正之間迄<lb/>
今日紛紛諸子誰升堂祗笑前人忘已拙作色相矜開<lb/>
别轍可憐風雅直至今父起布衣光烈烈懷中挾得三<lb/>
千首都門賢達争馳驟未許名山副本藏相如寧困臨<lb/>
卭否<lb/>
　　　賦得大江送周使君<lb/>
<pb n="KR4h0162_WYG_017-24a"/>
大江茫茫割吳楚九派千山恣吞吐英雄力盡波上銷<lb/>
老蛟不怒真龍怒真龍一起江水清東南靈氣開帝京<lb/>
六朝霸業何瑣瑣生死自保江頭城雄圖不但天所授<lb/>
氣壓萬古驅羣英至今精爽駐城闕夜夜照見江波明<lb/>
崔嵬閶闔天邊啟中使宣傳拜天子不見天衣宫裏來<lb/>
徒聞仙仗雲中起使君行矣隨鵷鸞聖人經營特可觀<lb/>
兩都並設存舊貫拖朱曳紫皆王官我將江水送君去<lb/>
白鷺之洲落何處夜半月出江風生一片相思綠楊樹<lb/>
<pb n="KR4h0162_WYG_017-24b"/>
　　　送王懋欽守開封<lb/>
王郎落落風塵裏青天無雲孤鶴起文章能事口不言<lb/>
經綸老手心自喜偃蹇西曹閱歲時沈吟此身論進取<lb/>
一朝被命守汴都五馬驅人渡漳水今日中原正腰腹<lb/>
古來大梁說朝市晨起判事腕欲脫日暮千人膝生胝<lb/>
當路與君號知已何乃勞人太無禮知君才大心中閒<lb/>
臥而治之有餘理夷門古道秋草黄脩竹遺墟暮烟紫<lb/>
雪花片片到搴帷嶽色横天決雙眥<lb/>
<pb n="KR4h0162_WYG_017-25a"/>
　　　蚤涉揚子<lb/>
緒風江水惡凍日海門生人馬慘行色山川奪故形緬<lb/>
焉懷逺道老矣愧微名何處無波浪誰言不可行<lb/>
　　　送四十二從叔之海上收朱邦憲遺草<lb/>
歎息論交日重悲過友生黄壚知朽骨白日挂空名後<lb/>
死身能報遺文手自評千秋良有待莫道世人驚<lb/>
　　　錢唐道中<lb/>
西發錢唐路錢家舊路多氣暄依密樹村盡見平波石<lb/>
<pb n="KR4h0162_WYG_017-25b"/>
骨潮能食山腰浪始過秦王看汝泣東度復如何<lb/>
　　　雨中柬吳山人汝震時寄居鐵柱觀<lb/>
倚柱看黄鳥窺檐拂翠條吾衰春亦去汝病興還饒山<lb/>
色樓中雨江聲郭下潮何如平楚外烟栁赤欄橋<lb/>
　　　初至茂嶼呈張大司馬<lb/>
清溪窈窕覓仙踪臨水看雲面面重山過雨聲侵薜荔<lb/>
風吹秋色滿芙蓉湖天浩渺懸孤嶼海日東南引萬峰<lb/>
豈是桃源無路到扁舟今日使人逢<lb/>
<pb n="KR4h0162_WYG_017-26a"/>
　　　贈吳元美七十<lb/>
百年居第共烟村生長相看世道存父老毎同春賽社<lb/>
人家多自水臨門但愁狂態尊前減巳判浮名物外論<lb/>
最喜西來千丈鏡不慙華髮照乾坤<lb/>
　　　發松林<lb/>
懷仙尋紫柏問道出青松鳥唤風前韻山開雨後容<lb/>
　　　王郎灘<lb/>
東家黄犢健西家騂角彎兩兒賽歌曲但向王郎灘<lb/>
<pb n="KR4h0162_WYG_017-26b"/>
　　　探丸<lb/>
早時走馬夜探丸新血模糊著錦鞍背地殺人酬郭解<lb/>
當場說劍笑燕丹<lb/>
　　　采蓮曲<lb/>
千媚郎君百媚娘大堤相望水中央盈盈度槳難傷藕<lb/>
細細尋絲易斷腸<lb/>
　　布政使沈公一中<lb/>
　字長孺號大若少與從兄一貫族兄九疇同研席知<lb/>
<pb n="KR4h0162_WYG_017-27a"/>
　名人方之三謝初中進士值江陵當軸其二子亦以<lb/>
　是科第上等使交同榜名士公所最注目者然公澹<lb/>
　然弗顧也授都水主事議罷神嶺山采石民得不擾<lb/>
　稍遷儀制郎中多與藩邸關時瀋藩負大力有所干<lb/>
　請俞㫖每從中出公争甚强事得寢出以按察副使<lb/>
　備兵上荆荆多庶宗貧無賴不受有司約公為曲貸<lb/>
　其困巳稍整齊之遂循循奉法擢山東參政以病致<lb/>
　仕起補福建參政稅璫髙寀與紅毛番通許其貢市<lb/>
<pb n="KR4h0162_WYG_017-27b"/>
　為疏請而番舶已泊漳門公亢言疆臣無延寇入門<lb/>
　理宜以死守下令集舟師逼使去璫無以奪其疏入<lb/>
　亦遂不行進按察使遷河南布政使徙貴州其地無<lb/>
　成賦一切車軨之備仰給隣壤適徵發巨材人多受<lb/>
　值而逋隣值因不至公下令先輸木者受鏹立得材<lb/>
　三千金筑安撫其民頗馴數苦豪右侵公具請使内<lb/>
　比為州拓地千里遂力請骸骨歸里逾年卒方公初<lb/>
　釋褐從兄文恭公已在史館及文恭枋國深以家門<lb/>
<pb n="KR4h0162_WYG_017-28a"/>
　貴盛為嫌不肻引兄弟使同列公亦逺自引避毎與<lb/>
　客語終日未嘗一及相君人或徴起居唯唯而巳嘗<lb/>
　言吾輩堅立脚根庶晩節不至秋蓬轉雖有智巧豈<lb/>
　能益吾命所無其自守若此所著有書禮二經補註<lb/>
　梅園集<lb/>
　　　雜興<lb/>
選木積幽翠田田被清池柯問遺扶疎日月潛投輝遊<lb/>
鱗競瀺灂浮藻何紛離散步樾下隂兀坐池上磯日暮<lb/>
<pb n="KR4h0162_WYG_017-28b"/>
霞彩發水際雲光披熠熠林間螢綴目如珠璣朝夕饒<lb/>
應接俯仰無危機對客烹蓴羮呼童理藥畦兹境洵可<lb/>
懷容與無窮期<lb/>
　　　明月篇<lb/>
空庭流素影忽見秋滿地舉頭羞明月低頭暗流淚仕<lb/>
宦牽微祿行商徇髙貲不商又不仕長日留天涯天涯<lb/>
在何方水上到維揚維楊客幾許七日到錢唐長日不<lb/>
宜閒清宵且勿眠眠時離夢到閒處别愁牽<lb/>
<pb n="KR4h0162_WYG_017-29a"/>
　　　再登天門洞不果<lb/>
昨日黑探天門洞兩人緩歩三人扶石龕半嵌春屋古<lb/>
青壁倒浸江天孤焚香跏趺一僧瞑引路出沒雙童呼<lb/>
三年不見徒縹緲獨望頗欲吞江湖歸夢乍醒輒欲往<lb/>
兩脚已倦氣力無嗚呼上山已歎氣力無何以躍馬遊<lb/>
京都<lb/>
　　　春分日<lb/>
日展春寒薄風恬霽景流四陽初大壯百刻正鴻溝食<lb/>
<pb n="KR4h0162_WYG_017-29b"/>
案前雛鵲漁磯下野鷗讀書有餘暇時對撒秧舟<lb/>
　　　邊城<lb/>
麗譙初報夜刁斗正鳴秋徙節隂風急開弓凍月愁羝<lb/>
來青海角馬飲黑山頭劍尾流光動妖星炤戍樓<lb/>
　　　梅湖山房夜宿<lb/>
霜露驚時變庭除隐月光茫茫烟樹闊靄靄岫雲涼虎<lb/>
嘯山疑裂雞鳴夜轉長有懷愁不寐明發舉秋嘗<lb/>
　　　旅館<lb/>
<pb n="KR4h0162_WYG_017-30a"/>
旅館江湖晩孤臣疾病真洩雲霑夕幔歸夢壓重茵不<lb/>
寐懷千載無端滯一身淚流占髀肉吾愧據鞍人<lb/>
　　　泛舟芙蓉苑<lb/>
桃李三春夜芙蓉百尺臺青山載酒去明月刺船回細<lb/>
荇魚羣入青叢鹿自來舊時題石處餘興尚悠哉<lb/>
　　　送别<lb/>
酒逢春暮别驅馬不勝情喙自長三尺須今白幾莖青<lb/>
山猶故色江燕已新聲豫恐悲殊調終當見獨行<lb/>
<pb n="KR4h0162_WYG_017-30b"/>
　　　馬當<lb/>
蚤發鱘魚觜西風過馬當日連波皛皛天入樹荒荒逺<lb/>
岫能相遲歸鴻不記行禹功疏㵸苦今古戒垂堂<lb/>
　　　髙唐城外<lb/>
徑小添沙面渠奔踞石梁好山青不盡疎栁綠無行鳥<lb/>
過春聲換村留雨氣涼兒童炊旅飯城郭認髙堂<lb/>
　　　同謝丈夜尋天門洞<lb/>
三載曾游洞孤笻此共尋哀湍猶谷口新月况波心犬<lb/>
<pb n="KR4h0162_WYG_017-31a"/>
吠疑深寺人扶見逺岑維舟不自意草草得登臨<lb/>
渺渺迴林壑迢迢上石梯屢逢春樹歇漸與暮天齊雲<lb/>
䕶松杉古烟沈虎豹迷中峯結茅屋記得有人栖<lb/>
　　　蓴湖<lb/>
烟水最幽絶遙空晚氣涼潛虬弄波濶去鳥曳雲長艇<lb/>
進參差浦花生逺近香蕭疎丘壑意獨立萬山蒼<lb/>
　　　三月三日滁州<lb/>
古堂七日容髙臥上巳春隂眼乍開納納乾坤誰主客<lb/>
<pb n="KR4h0162_WYG_017-31b"/>
冥冥風雨自樓臺颭牆銀杏可三丈闚户黄鸝能百迴<lb/>
韋澗歐亭俱不惡登臨空羨掌中杯<lb/>
　　　滁州道中雨<lb/>
滁州城郭接天還髙下肩輿春雨間古坂長橋泥滑滑<lb/>
蒼林幽谷水潺潺溪要半渡遲回馬樹頂時摩出沒山<lb/>
行路苦難真自哂題詩聊復破愁顔<lb/>
　　　晴<lb/>
舟中時雨復時晴雲豁江空事事清晃日山川多氣色<lb/>
<pb n="KR4h0162_WYG_017-32a"/>
入春天地得開明輝輝吐蕊花相學冉冉摩霄鴈不驚<lb/>
南馬北驅知漸得一尊聊與客同傾<lb/>
　　　秋宫怨<lb/>
桂殿重重鎖碧雲離宫歌鼓夜深聞乆拚衰鬢從秋草<lb/>
只夢家山不夢君<lb/>
　<lb/>
　<lb/>
　<lb/>
<pb n="KR4h0162_WYG_017-32b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　甬上耆舊詩卷十七<lb/>
</p>
<p>
</p>
  </div>
</body>
</text>
</TEI>
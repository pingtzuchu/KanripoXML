<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>甬上耆舊詩卷六</head> <lb/>
    <p>
<pb n="KR4h0162_WYG_006-1a"/>
欽定四庫全書<lb/>
　甬上耆舊詩卷六<lb/>
　　　　　　　　　　　監察御史胡文學編<lb/>
　　訓導魏先生偁<lb/>
　先生字達卿别號雲松父安以世勲為寧波衞指揮<lb/>
　先生少負異才讀書日記數千言上自六經下至諸<lb/>
　子史俱肆力而闡索之遂以文章名世為諸生次貢<lb/>
　廷試第一授石城訓導一時奉為人師㑹有贑㓂當<lb/>
<pb n="KR4h0162_WYG_006-1b"/>
　事知先生才使將兵禦險賊不敢犯𢎞治初以秩滿<lb/>
　告歸初里中諸名公卿若屠襄惠公滽楊康簡公守<lb/>
　隨俱深相推重每稱雲松先生至是乃共奉為耆㑹<lb/>
　祭酒以詩文相和答前後二十年同里重之先生性<lb/>
　篤孝友動以聖賢為法生平事本于義而以其學濟<lb/>
　之與人交温然易接未嘗有疾詞遽色至以利誘勢<lb/>
　怵則屹然山立不可動既博極羣書常精考古今得<lb/>
　失而騐之于身持論未嘗無本文章務法唐宗大家<lb/>
<pb n="KR4h0162_WYG_006-2a"/>
　不喜為詰屈年至垂慕尚以立言自許學者宗焉先<lb/>
　生初與堇山李公交最善既疾革李公候之先生强<lb/>
　起正容與相對既退謂子敖曰吾得無昏憒失言取<lb/>
　愆于君子耶其始終不亂有如此初李公嘗與黃南<lb/>
　厓先生溥共約先生為四明詩文選未幾而先生病<lb/>
　矣以致前輩文章散軼實在此時益知纂述之不可<lb/>
　後時也先生前在石城時諸生日誦其詩因刻以行<lb/>
　世所謂松雲詩畧是也他所著若讀史編經書僅悟<lb/>
<pb n="KR4h0162_WYG_006-2b"/>
　閒見類纂小史諸書藏于家<lb/>
　余讀諸家所選雲松詩意謂先生名重其妙當不止<lb/>
　此後從范氏天一閣得雲松詩畧始嘆一時名公卿<lb/>
　共推重先生為不誣也但歐陽鵬所選于三千餘首<lb/>
　中止録三百四首其所遺必多佳者至先生歸田二<lb/>
　十餘年與耆舊諸公所相倡和俱在詩畧以後竟不<lb/>
　復得傳然則即先生詩其存者亦以僅矣<lb/>
　　　君馬黃<lb/>
<pb n="KR4h0162_WYG_006-3a"/>
君馬黃臣馬斑導君馬躋太山君馬輕趫臣馬臨險艱<lb/>
艱哉巖棘路石磴夷可陟力未豗頺奈何致行惻虎狼<lb/>
羣躍鼯猩競咷正途不復臣馬其凋雖君馬良不可以<lb/>
久勞<lb/>
　　　白苧詞<lb/>
新裁白苧衣白苧白于雪佳人舞香風白鳬緑水驕秋<lb/>
月佳人顔色如桃花系出楚邑東隣家清歌妙舞無與<lb/>
偕誰錫紫玉九雛釵不錫釵情較可馮姬遭妬誰将妥<lb/>
<pb n="KR4h0162_WYG_006-3b"/>
檀口自激揚桞軀徒婀娜寧若舜牀之側二女果<lb/>
　　　燕銜泥<lb/>
燕燕不木栖何事飛銜泥飛銜泥欲生子人家梁上營<lb/>
巢壘往來傍主飛不止百鳥俱避人唯燕與人親秋社<lb/>
領雛去春還尋舊主主家縱是貧屋在仍相處君不見<lb/>
富貴歸心貧即變吁嗟不若銜泥燕<lb/>
　　　夢仙歌<lb/>
紅雲何處盤五城洞房夜半連蓬瀛石楠瑶草徑曲折<lb/>
<pb n="KR4h0162_WYG_006-4a"/>
斜飛露脚天風輕顔若苕榮金骨老駐鸞借問遊深島<lb/>
寶殿千官粲作行朱硃煉得無為道十二樓開珠翠藂<lb/>
玉妃驕笑迎黃龍俯見齊州塵九㸃何如秋著酣芙蓉<lb/>
王生喚日吹鵞管紫河車子歸心㫁欲發靈臺一粒丹<lb/>
人間萬象空春暖<lb/>
　　　王昭君<lb/>
王嬙有豔色天下花不如飭身不自衒寂歴閒宫居此<lb/>
時漢皇方召幸丹青託人謂如鏡誰知宫女輕黃金圖<lb/>
<pb n="KR4h0162_WYG_006-4b"/>
像増妍偏稱心妾名一朝去妾身留不住琵琶馬上㫁<lb/>
愁腸漢日迴看淚如注妾命薄冒黃塵慎勿勞吾皇神<lb/>
畫工誤妾何足算世有妨賢病國人<lb/>
　　　寒夜行<lb/>
寒月蒼蒼度青㝠寒光徹地寒如氷氷山雪嶺競崚嶒<lb/>
美人何處留雲軿獨掩蘭房滅孤燈朔風故紙悲窻櫺<lb/>
擁衾愁思無所憑無所憑情轉悲月中雙鴈鳴相隨此<lb/>
身中路當暌離<lb/>
<pb n="KR4h0162_WYG_006-5a"/>
　　　少年行<lb/>
櫜弓挿羽氣如虹白馬翩翩過市中解射飛鵰向沙磧<lb/>
姓名近報建章宫<lb/>
　　　十八灘上歌<hi>選三</hi>
萬古青山青不休白雲常是戀山頭人生莫似灘中水<lb/>
日夜滔滔只下流<lb/>
水中亂石立森森急溜盤迴一派深山鳥任呼行不得<lb/>
舟行自古到如今<lb/>
<pb n="KR4h0162_WYG_006-5b"/>
鸕鷀百數暴沙洲飽食溪魚得自由若被老漁收拾去<lb/>
千拘萬束日生愁<lb/>
　　　竹枝詞<lb/>
綠竹繞江江水流朝朝暮暮只如秋不知世上炎凉異<lb/>
有鳥幽栖在上頭<lb/>
幾處行船幾處商瞿塘如馬險難當船行可避瞿塘險<lb/>
自是人心不可防<lb/>
鵁鶄對對戀蒲茸郎去家門不記儂野李野桃飄落盡<lb/>
<pb n="KR4h0162_WYG_006-6a"/>
上灘莫遇石尤風<lb/>
好花到處引商船月子三迴缺又圖郎逐水流常不返<lb/>
儂如百丈為郎牽<lb/>
　　　宫詞<lb/>
著霜宫樹錦離離强捲珠簾泪暗垂欲寫愁懷秋葉上<lb/>
風飄恐被外人知<lb/>
　　　答栗軒周立德先生見寄<lb/>
園林對芳菊慊慊増别懐遊人在逺路歡燕不得偕俯<lb/>
<pb n="KR4h0162_WYG_006-6b"/>
聽螻蛄鳴仰視鴻鴈飛氣候忽復易斂袵起裵徊寓形<lb/>
一世間離合固難齊清尊沈綠醑采芳欲遺誰叩門有<lb/>
逺客言從海上來贈以瑶華音諭以長相思相思兩意<lb/>
然杳杳各天涯嘉㑹良有日崇德以為期<lb/>
　　　襍詩<lb/>
達人有大觀僻處胡局促遥登太行山欲騁千里目緩<lb/>
筞遵正途岐徑咸紆曲褰裾執我斧去穢生嘉木鴟鴂<lb/>
呌藂薄虎豹嘷深谷矢心良弗諼歳暮期歸宿<lb/>
<pb n="KR4h0162_WYG_006-7a"/>
　　　寶劍篇贈章給事元益<lb/>
雄劍須鐵英良工鍛鍊成銛鐔淬碧水瑩鍔發堅硎差<lb/>
差動陰縵耿耿開陽精奇名劣紫電碩價羞青萍龍光<lb/>
逺繚繞虎氣髙峥嶸手持慨無敵腰佩誇有靈君子願<lb/>
自衞萬鎰勤相徵豈容韜玉匣蚤見歸彤庭飾以黃金<lb/>
鞘絡以赤絨纓剸彼邃山犀㫁彼滄海鯨鬼母悲斂跡<lb/>
神奸慄藏形昕夕置左右天下歌雍平匪徒異三尺巨<lb/>
闕奚足稱<lb/>
<pb n="KR4h0162_WYG_006-7b"/>
　　　憲副黃公自立四友亭<lb/>
友道日湮落桃李情紛如息駕遂常分養晦田園居脩<lb/>
竹八九本勁松一二株山梅亦其伍幽樹縱橫舒茅亭<lb/>
何小小翼然臨清渠古色照窻几髙香散座隅遂㫁塵<lb/>
煩紲偃仰甘與俱物性契我情澹然非相疎天真自不<lb/>
易莫景恒猶初洞察齊物理斯類俱吾徒<lb/>
　　　常山縣至玉山縣山行七十里<lb/>
軋軋舁肩輿沙徑平如案紆迴萬山下景色佳可玩石<lb/>
<pb n="KR4h0162_WYG_006-8a"/>
隙泉琴悲苔文岩綺粲澗花炫日吐谷鳥逐人喚山開<lb/>
衍平畬麥秀青霞散峽隘樹陰曖嵐深愕黎旦絡繹旅<lb/>
人行纍纍狀珠貫我非名利徒曷足興遐歎<lb/>
　　　寄永豐范敎諭冕先生<lb/>
炎首雨生凉莎雞作秋語荒寂亂山中氣候殊吾土子<lb/>
宦同一方去路幾何許相望不得親晨夕縈愁緒溪月<lb/>
如我期谷雲為我侣綴文豈徒然青𠖇棄遐羽知音諒<lb/>
此懷落莫將誰處<lb/>
<pb n="KR4h0162_WYG_006-8b"/>
　　　盤谷圖<lb/>
亂峯疉嶂髙接天蒼樹白雲㫁復連岩磴盤迴到深谷<lb/>
茂林噴沫飛寒泉泉甘土肥乃佳處自昔何人此中住<lb/>
愿也獨忘名利情巾車裋褐隨烟霧列壑可樵溪可漁<lb/>
石田種樹兼著書陸海風波險不及夜窻夢與巢由居<lb/>
鴻飛𠖇冥弋何慕世人少有知其故桃源遐躅豈為仙<lb/>
盤谷只今誰問路<lb/>
　　　董孝子墓古栢為暴風雨盡壞枝柯嘆<lb/>
<pb n="KR4h0162_WYG_006-9a"/>
孝子祠傍老松樹蒼然獨守漢時墓連蜷勢作蛟龍騰<lb/>
蓊鬱隂蒙鬼神護勝日每出城南遊愛看故物偏遲留<lb/>
半天凉意散原野五月六月疑深秋歳時世道幾囘改<lb/>
㧞地摩空鎮常在能敵連年風雨狂可堪昨夜枝柯毁<lb/>
夜來颶惡山為傾蔽牛怪木皆縱橫望中巨幹直不仆<lb/>
太息乾坤無盡情<lb/>
　　　題雲山晩景圖<lb/>
南山夜雨芙蓉碧半壑浮雲弄晴色宛在匡廬欲曙時<lb/>
<pb n="KR4h0162_WYG_006-9b"/>
溪流漠漠無行客小村社樹八九家蓽門静掩山月斜<lb/>
逺寺僧鐘響初歇烟消藂薄啼春雅<lb/>
　　　石城寄故鄉親友黃貳憲諸公<lb/>
豫章一水到贑州正在十八灘盡頭溪迴逆溯石城去<lb/>
激灘險瀧百餘處亂山起伏千萬層石城天上攅雲樹<lb/>
翠峭丹巒四面圍野花逓發山鳥飛縣道荒荒土城小<lb/>
人家落落晨星稀素王宫殿城北山講堂門徑榛莽間<lb/>
恭視僕夫效芟埽談經不許諸生閒少師楊公此發跡<lb/>
<pb n="KR4h0162_WYG_006-10a"/>
文皇召相姚宋匹風雲變化良有時一曲長歌楚天碧<lb/>
得興聊為山水遊瘴嵐滅盡嘉雲幽天馬岩南石笋拔<lb/>
仙姑嶺背温泉流騁望直凌烏石嶂陸海接天山疉浪<lb/>
四明咫尺欲奮飛故人不見空惆悵即將裂素傳信音<lb/>
勁風吹落鄞江潯也知官冷著書暇無奈懷鄉千里心<lb/>
　　　百舌吟<lb/>
晨星睒睒殘月低衆禽尚睡雅未啼樹頭春鳥復何事<lb/>
多舌能令聞者迷間關反覆來相嬲學盡諸音猶弄巧<lb/>
<pb n="KR4h0162_WYG_006-10b"/>
不須㫁舌勝寒臯任爾能言異吉了飛來庭角向人鳴<lb/>
我厭如簧不忍聽由來佞舌易入耳讒人在側家國傾<lb/>
我欲訴天除此禽此禽有時終革音夜聞善哉晨賀世<lb/>
堯庭舜陛鸞鳳吟<lb/>
　　　為陳秀才悼内詞<lb/>
鳳冠疉翠懸明珠織金羅服紅繡襦簟茀歸家禮相接<lb/>
小桃春暖蓁蓁葉藁砧未作青雲人蘭炬照書夜向晨<lb/>
機上香絲合歡錦願製公衣朝主君南塘鸂鶒關關鳥<lb/>
<pb n="KR4h0162_WYG_006-11a"/>
白頭擬藉蘼蕪草暮雨凝寒帶雪飛凋紅墜綠孤棲早<lb/>
刺繡遺囊蘇合香觸鼻翻敎酸入腸謾道流光如走電<lb/>
一日含啼三二遍婉娩幽情永不遐洞房月照相思花<lb/>
　　　贑城次韻再答梁邑宰孔昭<lb/>
壓帳棃雲詩境幽腥涎濡殻慚蝸牛心交小李不惜寶<lb/>
雷電駭騰蒼海虬朗吟行軒洒蘭雪懐得半規天上月<lb/>
渭樹江雲遥入顰一絲情繫萬程春<lb/>
　　　秋蘆翡翠圖<lb/>
<pb n="KR4h0162_WYG_006-11b"/>
葦花散紫秋塘坳魚虎窺魚坐葦梢水清魚見容易捕<lb/>
饞心未足愁日暮魚恣食身不肥虚負娟娟好毛衣寜<lb/>
不為鸞鳳悲<lb/>
　　　至定海作<lb/>
江水逼城流城當大海頭浦雲長入市風物早成秋日<lb/>
出山如染潮來地欲浮扁舟一相過浩興不徒遊<lb/>
　　　山居即事<lb/>
傍壑敞茅堂寥寥引興長石崖蜂釀蜜雲碓水舂糧烟<lb/>
<pb n="KR4h0162_WYG_006-12a"/>
鳥窺人語潭花伺午香柴門客稀到岩徑薜蘿荒<lb/>
　　　灤州太守薛有年城南别墅春遊用唐人春晩<lb/>
　　　　山莊韻<hi>選一</hi>
竹樹漫成隣名家荘上春客今移畫舫主近脱青綸絡<lb/>
户亂藤密巢堂飛燕頻琴尊當此地棲息百年人<lb/>
　　　舟中遣興與隨行黃吉温繼輩<lb/>
篷底看書莫登艫散寂寥沙頭催縴僕山下問歸樵朽<lb/>
木粲如火啼禽聲若貓古人觀物趣多向靜中邀<lb/>
<pb n="KR4h0162_WYG_006-12b"/>
　　　秋日飲石城黃義官濬清樓上乃子嶽彈琴醉<lb/>
　　　　後因索詩走筆<lb/>
凉雨過城隈樓頭對酒杯溪連琴操響山作畫屏開白<lb/>
髪情何繫黃花景自來題詩乗醉興寧待主翁催<lb/>
　　　漫成<lb/>
閒來臨白水獨立向青蕪貰酒留髙客題詩避俗夫野<lb/>
花皆有趣山鹿可相呼萬事由人作吾貧守一愚<lb/>
　　　薄暮散步<lb/>
<pb n="KR4h0162_WYG_006-13a"/>
學寮寂寂倚林坰半隠先生養性靈好客未來同瀹茗<lb/>
殘經已了自開扃紫萍㫁處水偏碧白鷺飛邊山更青<lb/>
逺契羲皇千載上為迎新月步中庭<lb/>
　　　輓長清李處士<lb/>
芒鞵竹杖謝風烟江郭南頭卧一廛别館花開人醉酒<lb/>
小窻月照客成篇誰圖栗里髙風散唯有龍門盛㑹傳<lb/>
惆悵故人思舊處數聲隣笛夕陽天<lb/>
　　　江東楊氏半村居<lb/>
<pb n="KR4h0162_WYG_006-13b"/>
小隠東村第幾家依依負郭置生涯官橋側對柴門静<lb/>
驛路微通草徑斜近野月臨飛市鶴疎林日出見城雅<lb/>
著書有暇田園裏笑課兒童學種瓜<lb/>
　　　追和梅讀楊先生除夕之作翰林維新公索次<lb/>
　　　　韻<lb/>
年華又向一宵過大地春迴氣漸和佳景得歡宜盡醉<lb/>
盛時無疫不須儺送窮尚憶唐韓愈髙壽空聞蜀李何<lb/>
最是賢郎觀手澤青衫幾度淚痕多<lb/>
<pb n="KR4h0162_WYG_006-14a"/>
　　　曹娥廟<lb/>
樹色參差山下村漢時孝女廟猶存雲寒故塜留雅語<lb/>
雨濕殘碑剔蘚痕大義自垂千載重遺名長擅一江尊<lb/>
悲歌未㫁西風起正有潮聲已打門<lb/>
　　　六月十二日即景投示金舉人唯深輩<lb/>
雨添濕熱火雲騰客舍無從逃鬱蒸空憶仙家五鬛樹<lb/>
欲求番國千年氷葛巾挂壁敢科頂筠簟鋪軒聊曲肱<lb/>
想應對景亦如此更惡撲人多亂蠅<lb/>
<pb n="KR4h0162_WYG_006-14b"/>
　　　晴十韻書示鄧麒楊貢諸生<lb/>
山野照初暾天晴勝事繁浮光揺逺樹淑氣散多門絶<lb/>
島雲猶濕髙灘水自喧農蓑收谷畈漁網晒江村懊惱<lb/>
春將盡芳菲景尚存冶花迎客笑奇鳥像人言落絮隨<lb/>
風轉遊絲映日翻欲尋元亮宅奚慕辟疆園得句題蕉<lb/>
葉娛情飲竹根生成皆有分何必問乾坤<lb/>
　　　冬暖<lb/>
冬半如春暖疎花滿路開敝裘須補綴容易有寒來<lb/>
<pb n="KR4h0162_WYG_006-15a"/>
　　　雨後山園偶成<lb/>
久雨閉園扉未識春深淺啼鳥破微晴茸茸草如剪<lb/>
　　　山農圖<lb/>
山村雲樹幾人家暑雨新晴亂沸蛙農子田頭笑相語<lb/>
冬青開到第三花<lb/>
　　　謝贑郡章貳守恵炭<lb/>
北風吹雨晝模糊笑撥烏薪擁地爐萬戸千門春乍轉<lb/>
又分餘暖及寒儒<lb/>
<pb n="KR4h0162_WYG_006-15b"/>
　　　題枝上白頭鳥圖贈石城耆士鄭良頊<lb/>
雲卧髙人鬢欲秋世情都付水東流閒中㝡愛岩枝鳥<lb/>
不受樊籠到白頭<lb/>
　　　初秋早起作<lb/>
缺月當空夜未央荷風細細襲衣香半牀卧聽南溪雨<lb/>
醸得山居一夜凉<lb/>
　　太保屠襄惠公滽<lb/>
　字朝宗號丹山少才氣鋭發為文下筆千餘言折其<lb/>
<pb n="KR4h0162_WYG_006-16a"/>
　同輩中進士試監察御史王襄敏公鉞重公才使總<lb/>
　諸道章奏且薦公可大用即擢僉都御史歴右都御<lb/>
　史時占城國為安南所侵其王子來奔公受勅處分<lb/>
　定其國難使人䕶王子歸國因以金寶器異香為報<lb/>
　公不受其國人至以疏請上命公受之再辭乃止㑹<lb/>
　吏部尚書闕上手書公名付内閣公黜陟至愼值考<lb/>
　察見以憂去官者非大過不黜註選至瘴逺地多濡<lb/>
　筆不下務以土俗稍宜者補之奏著為令復請起王<lb/>
<pb n="KR4h0162_WYG_006-16b"/>
　端毅公恕與之共事以班在馬忠肅公文升上奏請<lb/>
　後之時多内降官公疏言天下士竭其心力有積數<lb/>
　十年不得官而白身之人緣借䝉幸如拾芥不可以<lb/>
　為訓因得稍減有請開納馬例者公疏言内藏與太<lb/>
　僕見積尚多忽開此例是使人疑國用大耗也恐不<lb/>
　可以示逺議遂格戸禮刑工諸部尚書俱為言官所<lb/>
　論去位公面陳諸大臣不宜輕遂其去執對甚力遂<lb/>
　併致仕歸里正德改元勅召公以吏部尚書掌院時<lb/>
<pb n="KR4h0162_WYG_006-17a"/>
　逆瑾盜政將大起羅織之獄公執不可瑾必欲置劉<lb/>
　忠宣公大夏死公曲為保䕶得减論當軸二年度勢<lb/>
　終不可囘堅請致仕公達治體論事俱得機要生平<lb/>
　耑以愛䕶人才為重處心遜厚自謂手持此筆論獄<lb/>
　生死惟恐誤殺一人掌銓衡進退惟恐誤黜一人嘗<lb/>
　坐部堂令辦事官奉硯公初衣白綾甚澤其人誤傾<lb/>
　墨汁衣上匍伏請罪公笑揮曰去去吾方惡其太白<lb/>
　亦何罪人以方韓魏公有鄉人冐稱屠公子于道請<lb/>
<pb n="KR4h0162_WYG_006-17b"/>
　謁郡縣其怨家發之公呼至但相戒曰汝甘為吾子<lb/>
　置而翁何地耶國法可畏後慎勿為此諸居鄉盛德<lb/>
　事甚多不能具載<lb/>
　　　題葡萄歌<lb/>
有客乗槎到西域携將佳種歸中國遥從天上落人間<lb/>
無間江南與江北挿枝容易分根難引蔓何妨多接竹<lb/>
初看葉吐金忽訝叢堆粟蛇虺縱復橫蛟龍往仍復薫<lb/>
風自南來雨腳收三伏水晶倒垂驪珠奪目馬乳千堆<lb/>
<pb n="KR4h0162_WYG_006-18a"/>
鴛漿百斛味兼醍醐價重<graphic n="KR0812" url="https://raw.githubusercontent.com/kanripo/KR-Gaiji/master/images/KR0812.png" mimeType="image/png"/>醁久渇既枯髙卧方足請<lb/>
進一柈目饞于腹憶昔陳叔達嘗親感主哭復有李元<lb/>
臣持獻表芹曝千載忠孝名後世誰能續鄙哉孟扶風<lb/>
一斗換州牧張讓亦何人姓氏汚簡牘横涇陳公名太<lb/>
守賢孫磊落人如玉傳家既巳飫詩書更有餘閒工戲<lb/>
墨殷勤寫贈友梅翁屬我題詩詩滿幅咀毫不覺口流<lb/>
涎忽報翁家酒新熟<lb/>
　　　至永定衞<lb/>
<pb n="KR4h0162_WYG_006-18b"/>
逺見太行聳翠鬟馬蹄穿過萬重山幾家樓閣寒雲裏<lb/>
十里城垣夕照間村市烟微商客少桞營人静甲兵閒<lb/>
夜來驚起還家夢猶記猿啼百丈關<lb/>
　　　題涵碧亭<lb/>
一池新水碧于苔搆得幽亭傍水開六月不知天有暑<lb/>
四時長喜地無埃倚欄下看星芒轉捲幔先迎山翠來<lb/>
何用别求仙藥去此中風景即蓬萊<lb/>
　　　壽沈石田先生八十<lb/>
<pb n="KR4h0162_WYG_006-19a"/>
昔年曽擅筆中花載酒詩成句句佳到處奚囊堆綺繡<lb/>
有時出語帶烟霞曺劉墻短通三昧李杜壇髙共一家<lb/>
瑟縮寒童過橋日㡬多詞客盡驚誇<hi>公自註曰先生題景有瑟縮寒童懶</hi>
<hi>過橋之句為詞家所誦</hi>
　讀此詩知公與沈先生詩韻往還其相企重久矣初<lb/>
　𢎞治中公為太宰上以從岷王所奏命逮知州劉遜<lb/>
　科道龎泮等交章諫阻上怒盡繫之獄時碧川楊公<lb/>
　為宫詹移公書謂科道一時被繫公大臣即當論救<lb/>
<pb n="KR4h0162_WYG_006-19b"/>
　不宜遽使官攝其事後六日上竟從公言釋泮等于<lb/>
　獄而楊劄則巳傳于世矣至正德中公再掌院從都<lb/>
　下見沈石田集有咏楊宫詹與屠太宰論事劄子語<lb/>
　多相刺公一笑為具述其事次韻答之末曰我欲到<lb/>
　虎丘携酒追吟蹤願言保遐壽待我談始終葢公和<lb/>
　石田詩在十年後時石田年八十二至次年九月公<lb/>
　解組過吴門而石田已于八月捐館矣余因嘆石田<lb/>
　以一布衣能直論當軸元老無所諱然公與石田雅<lb/>
<pb n="KR4h0162_WYG_006-20a"/>
　舊既見所刺雖答詩解嘲而復願石田遐壽欲面陳<lb/>
　始終得生白于長者前輩風流俱足重也其詩今不<lb/>
　備載<lb/>
　　太子少保工部尚書楊康簡公守隨<lb/>
　公字維貞號貞菴性强樸師大父栖芸先生事兄文<lb/>
　懿公友弟碧川先生問學出一門以進士授監察御<lb/>
　史他御史有在權貴人門為相招延公謝不往數上<lb/>
　陳時事劾奏姦僧繼曉妖術㒺上之罪直聲大震出<lb/>
<pb n="KR4h0162_WYG_006-20b"/>
　按江西有大猾李孜省者能變幻為暴于鄉里公按<lb/>
　其罪當戍遣孜省脫身走京師結中貴以左道惑上<lb/>
　遂得幸公服闋赴京孜省已為太常寺丞公復劾奏<lb/>
　孜省罪人不宜典郊廟百神之祀改上林苑監然孜<lb/>
　省益貴得用小簡奏百官賢否竟以事誣公斥守南<lb/>
　寧𢎞治初遷應天府尹以治守偹太監蔣琮罪反為<lb/>
　所噬謫廣西叅政七年不調巳而歴遷至大理寺卿<lb/>
　進工部尚書掌寺事與劉公大夏馬公文升韓公文<lb/>
<pb n="KR4h0162_WYG_006-21a"/>
　並朝野之望各勵風節正德初年巨璫劉瑾等在上<lb/>
　左右日擅政㑹中㫖取戸部餘鹽四十萬充内用韓<lb/>
　公率九卿廷諍傳㫖此何大事遽爾伏闕公退謂諸<lb/>
　大臣曰果然天下事甚有大于此者今八虎相扇為<lb/>
　惡恣行不軌勢危社稷奈何舎此不言韓公乃更具<lb/>
　疏㑹衆伏闕下請治瑾等罪得㫖處分命瑾掌司禮<lb/>
　監諸璫出筦機要公曰禍益大矣乃專疏曰臣等力<lb/>
　陳諸璫之罪謂必立正國法今反授以政事根本之<lb/>
<pb n="KR4h0162_WYG_006-21b"/>
　樞兵財機務之地陽為逺放而隂近之名為疎斥而<lb/>
　實親之政柄一入其手將來事勢必有不可言之事<lb/>
　伏願陛下乾綱獨㫁立誅此數人逺鑒延熹既往之<lb/>
　愆無使臣蹈蕃武已覆之轍不報瑾積銜入骨遂傳<lb/>
　㫖勒公致仕即日乘小車就道瑾怒不已矯詔罸公<lb/>
　出米千石輸邊削奪官秩追繳出身以來誥勑再罸<lb/>
　米二百石公家無餘財至粥先人遺田請貸兄弟一<lb/>
　簪一衣不得留尚輸不給瑾伏誅復公原官臺省交<lb/>
<pb n="KR4h0162_WYG_006-22a"/>
　章論薦公竟不復出惟與里中諸髙年結為耆㑹幅<lb/>
　巾縧履日徜徉山水間身敦禮義為士族法得年八<lb/>
　十有五卒之日士大夫走哭父老聲鐘相弔詔贈太<lb/>
　子少保諡康簡<lb/>
　　　將赴應天府丞家兄維新出餞深溝寺和韻<lb/>
送别招提境紛紛車馬闐酌先論去客醉後愛逃禪池<lb/>
草方成句天花亂入筵他年來報政依舊雁行聨<lb/>
　　按察副使張公昺<lb/>
<pb n="KR4h0162_WYG_006-22b"/>
　公字仲明號楝莊又曰寓菴生有奇質性剛自為諸<lb/>
　生時已能自樹立中進士出知鉛山為治勵心勤力<lb/>
　時縣中有加稅田數百畆歳輸至數石公以為不平<lb/>
　乃身出視田疏請均諸縣中方公出見界上有大樹<lb/>
　下蔽二十餘畆不得耕公謂蕪田可惜當伐之從吏<lb/>
　父老俱諫謂此樹神叢不可犯公怒擇日具鼓吹甲<lb/>
　而往手揮巨斧砍之血隨斧出三日樹始㫁其巔有<lb/>
　巨巢墮三婦人絶而蘇自言為風吹至樓上與三少<lb/>
<pb n="KR4h0162_WYG_006-23a"/>
　年俱不知身在樹巢也驅之還家縣俗尚巫有巫厲<lb/>
　人能隠形吏莫敢捕公遣伺馳至其家以縣印加背<lb/>
　上衆箠之立死公乃盡毁諸淫祠逐巫移文道路使<lb/>
　享祀以禮有節婦子為虎噬具牒控虎公即移檄于<lb/>
　神與約五日繫虎至及期有二虎伏門外公挾弓矢<lb/>
　出遥咒虎曰誰殺吾民當受死無罪者免其一虎即<lb/>
　歛尾去一虎仍伏公抽矢三發俱貫虎首遣人舁虎<lb/>
　尸歸節婦家一縣稱為神君諸異政甚多不可盡録<lb/>
<pb n="KR4h0162_WYG_006-23b"/>
　秩再滿徵為南京監察御史益勵風裁時威寧伯王<lb/>
　鉞挾其武力與保國公朱永太監汪直將挑釁北邊<lb/>
　公曰是為國家害不小即抗章論之復劾守僃太監<lb/>
　蔣琮鬻放軍伍罪琮等遂誣公擅作威福謫通政司<lb/>
　經歴尋以魏國公薦遷四川按察僉事進副使同事<lb/>
　馬太監信姦人周慧為能治黃白將進之朝公驚曰<lb/>
　是唐之桞泌也即捕慧論罪徙之極邊公自度終不<lb/>
　為世容乃和歸去來辭力請老定家于鄞之楝莊舍<lb/>
<pb n="KR4h0162_WYG_006-24a"/>
　壁蕭然出入惟徒步即糠籺時不給而杜門著書雍<lb/>
　容自得都御史王公璟以賑至奉公百金公再辭不<lb/>
　得乃受下戸飢民例一分以答其意郡守周公坤過<lb/>
　訪見堂設敝牀嘆曰國有顔子公之謂矣鄞令丁君<lb/>
　鉛山人至即以父禮事公晨夕候興居為具蔬食公<lb/>
　謝曰吾誠不給芋栗奈何以此煩令君堅不受久之<lb/>
　炊烟屢絶家人至不能忍餓其夫人乃出一金珥易<lb/>
　米公問所從來夫人曰此令君奉我無預公事公紿<lb/>
<pb n="KR4h0162_WYG_006-24b"/>
　取視之投于河卒年七十有八至含殮不具郡守令<lb/>
　共經紀其喪所著有歸田集楝莊集寓鳴集經史訓<lb/>
　戒一百二十巻<lb/>
　余嘗覽古為政若西門豹投巫童恢治虎罪得一異<lb/>
　輒傳之史册今讀張公異政録至不勝書斯所謂神<lb/>
　明之宰矣公生平胷懐如氷雪不可小汚利害禍福<lb/>
　無待解遣而自不能滯其中喜奬勵後軰常以道義<lb/>
　相期通政余南湖先生本親炙侍敎有年及公疾革<lb/>
<pb n="KR4h0162_WYG_006-25a"/>
　余先生尚侍側更張目眎曰善自愛方今人才肯自<lb/>
　勵者少若能扶持一日是培國家士氣一日也其立<lb/>
　身報國之誠至死不倦豈不誠卓犖大丈夫哉即百<lb/>
　世而下得聞斯言猶當感激强自立者也徒傳公異<lb/>
　政抑末矣<lb/>
　　　答家大人<hi>公為令時父錦衣公以一詩戒之公和答即用其起末句知公所承家訓</hi>
　　　　<hi>矣</hi>
阿昺為官出宰鉛蕭然消息祗虚傳敢圖魯令傳三異<lb/>
<pb n="KR4h0162_WYG_006-25b"/>
應效劉公取一錢故國桑榆留晩歳浮雲名位聽髙天<lb/>
種𤓰未必東陵好賴有遺安數畆田<lb/>
　　　寫懷<lb/>
溪邊岸幘醉酴酥此後殘年有亦無中夜静聞風雨過<lb/>
只將燭影照身孤<lb/>
　　　山色<lb/>
層層雲起上峰顚花樹叢開鳥路鮮我欲問春何處去<lb/>
不知春色在山前<lb/>
<pb n="KR4h0162_WYG_006-26a"/>
　　按察副使黃公隆<lb/>
　先生字自立以進士授南刑部主事初提牢夜坐庭<lb/>
　中有從垣外投一青囊入先生不發次日持白尚書<lb/>
　楊公寧發視俱白金乃湖州糧長求釋繫者由是知<lb/>
　名遷廣東按察僉事甫浹旬流賊入境公盡力禦之<lb/>
　賊遯去撫軍葉公盛甚稱其材畧改福建再以治行<lb/>
　受璽書旌異時中貴黄賜勢焰侵人公卿俱為其母<lb/>
　上壽先生獨不往遷四川按察副使到官謂治蜀當<lb/>
<pb n="KR4h0162_WYG_006-26b"/>
　以趙清獻為法即立祠本司門左日得仰止松潘與<lb/>
　土番接壤轉輸内地率費十致一先生議開屯田以<lb/>
　内糧易銀軍民稱便遭父喪歸里遂不出先生性剛<lb/>
　直生平持操若一未嘗緇一塵家居二十餘年手種<lb/>
　竹栽梅花十餘本間以蒼松與已而四乃築四友亭<lb/>
　日觴咏其中年七十三卒所著曰南谷集<lb/>
　吾鄉前後耆舊㑹俱一時詞家而所傳詩未嘗有及<lb/>
　㑹事者近得南谷先生一詩有曰耆英㑹數常忘約<lb/>
<pb n="KR4h0162_WYG_006-27a"/>
　始知當時諸老㑹期甚數而詩俱失傳此李司空所<lb/>
　以太息也<lb/>
　　　和屠中丞朝宗見贈即事<lb/>
年華轉眼似飛蓬投老無心戀萬鐘數畆青山看不厭<lb/>
半窻紅日卧猶濃耆英㑹數常忘約故舊書閒未啓封<lb/>
幾信楝花風又到莫辭携酒更相從<lb/>
　<lb/>
　<lb/>
<pb n="KR4h0162_WYG_006-27b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　甬上耆舊詩卷六<lb/>
</p>
<p>
</p>
  </div>
</body>
</text>
</TEI>
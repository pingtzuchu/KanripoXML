<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>甬上耆舊詩卷十</head> <lb/>
    <p>
<pb n="KR4h0162_WYG_010-1a"/>
欽定四庫全書<lb/>
　甬上耆舊詩卷十<lb/>
　　　　　　　　　　監察御史胡文學編<lb/>
　　行太僕卿陳石亭先生沂<lb/>
　字魯南先世徵入太醫院遂居南京先生體短<lb/>
　疎眉目風神朗秀五歳能屬對八歳能摹古人<lb/>
　畫十歳能詩十二歳作孔墨解赤寳山賦傳誦<lb/>
　人口名曄然起時野亭劉公白巖喬公柴墟儲<lb/>
<pb n="KR4h0162_WYG_010-1b"/>
　公俱海内碩望相繼來官留都並引先生為忘<lb/>
　年交及中進士改庶吉士年已四十有八為夙<lb/>
　名士矣授編修進侍講所撰進講章善寓諷諫<lb/>
　上心識其名以見忤永嘉出為江西㕘議多惠<lb/>
　政遷山東㕘政值歳灾後先生身行部發官帑<lb/>
　市牛給民墾藝且寛其租歳既熟又為捐除種<lb/>
　馬薪木運部諸猺民得甦息入賀遇永嘉長安<lb/>
　道上勞之曰先生久外行召矣先生曰齊民困<lb/>
<pb n="KR4h0162_WYG_010-2a"/>
　甚能行吾疏殊勝吾受徳也永嘉意拂然遂改<lb/>
　為山西行太僕卿力請老歸里先生性篤孝友<lb/>
　事二親死生情文備極人所難及素亷于財營<lb/>
　弟妹婚嫁貸以備禮聞鄉閭有緩急匍匐救之<lb/>
　惟恐後至甬上人客留都先生盡與款接情若<lb/>
　比隣不稍分疎近晚年築遂初齋于家園杜門<lb/>
　撰述絶意世事所著詩文拘虛集總修金陵志<lb/>
　南畿總志山東通志自撰翰林志金陵世紀蓄<lb/>
<pb n="KR4h0162_WYG_010-2b"/>
　徳録誨似録花巖志游名山録晤言詩談諸書<lb/>
　　　南巡舊京歌<lb/>
横戈八駿戰功收夾舸雙龍水面游紫盖風雲過沛上<lb/>
錦㠶煙月下揚州<lb/>
迎鑾驛下萬艘齊白浪排空赤岸低總謂北來天塹隔<lb/>
豫章城只在江西<lb/>
六龍神運起江淮五馬歌聲再渡來千古金陵王氣盛<lb/>
彤雲曾繞鳯凰臺<lb/>
<pb n="KR4h0162_WYG_010-3a"/>
山櫻江藕薦時鮮况有嘉魚出錦淵聖體從誰問行在<lb/>
朝廷北極是幽燕<lb/>
　　　宫詞<lb/>
瓊島春泉下玉溝年年歳歳御泉流無端夜雨生新漲<lb/>
流出宫墻是外頭<lb/>
後庭仙樹是誰栽春盡重門鎖緑苔聞説翠華籠燭過<lb/>
上陽宫裏㸔花來<lb/>
　　　少年行<lb/>
<pb n="KR4h0162_WYG_010-3b"/>
君不見昔日髙陽之酒徒解貂市上親行酤自笑奮力<lb/>
非耕鉏盡日博塞為摴蒲袒跣上踞聲豪麄得意應手<lb/>
皆成盧劉毅家儲甔石無擲取百萬時須臾千金散盡<lb/>
輕泥塗五侯七貴猶雞雛唾視不足當昆吾婦女見辱<lb/>
國邑屠僭據上位身稱孤前途一敗面縛俘還如六博<lb/>
勢向輸采雋不來徒爾呼吁嗟乎翻轅覆轍非險塗安<lb/>
得恃勝為長驅<lb/>
　　　江上二首<lb/>
<pb n="KR4h0162_WYG_010-4a"/>
江水日東逝飄風自東來水性惟欲下揚波復牽回人<lb/>
事有順逆欲發還徘徊飄風曾㡬時息櫂且銜杯<lb/>
息櫂復息櫂櫂息歌亦稀歌中有何益但訴志多違流<lb/>
水宜東去從風合西歸出門豈無定中道復誰依<lb/>
　　　除歳書懐<lb/>
車前斷深壑舟際陷重氷駕驂不容止迴舵猶未能清<lb/>
漏此年盡初旭明歳升無歡厭栢醑顧影怨蘭燈閨中<lb/>
卜云近燈花指為徵<lb/>
<pb n="KR4h0162_WYG_010-4b"/>
　　　顧氏園<lb/>
佳麗樓西羅市前王臺謝館地相連朱雀門通朱雀艦<lb/>
鳯凰山帶鳯凰泉建業豪華古稱絶十二宫城開綺陌<lb/>
棨㦸高門卿相家山池曲榭神仙宅六朝家世舊風流<lb/>
猶説當年顧虎頭竹密花深如樂苑窗盈池繞似滄洲<lb/>
東晉香爐金籀字南唐畫障澄心紙米家圗畫鄴侯<lb/>
書平泉樹石烏皮几逍遥日渉自成趣樾館煙庭非<lb/>
一處古來不數辟疆園肯使王猷肆然去阿戎來候<lb/>
<pb n="KR4h0162_WYG_010-5a"/>
小肩輿歩屧花間入隠居坐久不知山色瞑仰㸔松<lb/>
月夜窗虛<lb/>
　　　對月贈劉按察元瑞入滇南<lb/>
憶昨㸔月與君同月在蕭臺煙樹東桐花香吐石壇<lb/>
冷松枝影落溪堂空可憐今夜高城隔况復蟾光漸<lb/>
生魄照我思君欲斷腸照君向我天涯别天涯雲霧<lb/>
何茫茫千山萬山途路長從知馬上㸔圎缺相逐君<lb/>
行漸異鄉<lb/>
<pb n="KR4h0162_WYG_010-5b"/>
　　　重别行送李川甫<lb/>
帝城門外揚車塵盡日勞勞行路人人生離别重繾<lb/>
綣况復送君當暮春昨日花開復欲落黒髪幾時不<lb/>
為樂我今向衰君少年我少年時亦如昨燕臺黄金<lb/>
照日邊古人已往今誰賢世事多悲更難語繫馬躊<lb/>
躇尊酒前<lb/>
　　　宫柳<lb/>
嫋嫋春聲裏隂隂曉色中縷垂金屋暗花散玉樓空凝<lb/>
<pb n="KR4h0162_WYG_010-6a"/>
露啼秦苑因風鬭楚宫不知行輦處幾樹近簾櫳<lb/>
　　　華葢殿入候<lb/>
侍從趨中禁天閽夜暫開星辰宿飛棟風露下層䑓設<lb/>
炬人初動傳香駕欲來聨行肅裳佩未敢更徘徊<lb/>
　　　内苑涵碧亭<lb/>
苑入黄金塢橋迴碧樹灣龍池觀九島鼇禁覓三山溜<lb/>
轉雲車急花深月殿閒從來人罕至御榻在中間<lb/>
　　　還宫<lb/>
<pb n="KR4h0162_WYG_010-6b"/>
寳騎出長楊輿人入建章池烟香合暝宫燭月籠光鼓<lb/>
角春城閉樓䑓夜曲揚從兹罷巡幸四海奉時康<lb/>
　　　聞討宸濠有作<lb/>
吳濞窺覦久南方竟失寧帝心宣四國天討慰諸靈多<lb/>
難何煩見流言不忍聽可憐親睦禮哀痛出彤庭<lb/>
　　　觀音山江閣與顧英玉中秋㸔月<lb/>
鷲嶺宿龍宫凭䦨一望中天遥滄海盡月小大江空亂<lb/>
石穿寒溜虚廊度晚風只疑雲漢渚偶爾客槎通<lb/>
<pb n="KR4h0162_WYG_010-7a"/>
　　　與華玉登金山<lb/>
江心擁鷲峯金界出芙容僧向空中定人從水上逢縣<lb/>
燈動星月傳梵起魚龍浪説蓬瀛路鯨波更幾重<lb/>
　　　再經岱嶽下<lb/>
岱嶽横中野危梯歴太勞望時初不異登處始知髙天<lb/>
地形何大風雲意自豪雖云容土壌安得補秋毫<lb/>
　　　上城北望<lb/>
關鑰雄三險王畿實在燕黄塵回躍馬青海絶飛鳶劍<lb/>
<pb n="KR4h0162_WYG_010-7b"/>
閣何曽恃金城不可捐輪䑓如有詔此意答皇天<lb/>
　　　漫興<lb/>
獻璞當年出今懐白玉歸尚餘松檜楫未老芰荷衣林<lb/>
靜鳥無語山閒雲不飛此中空寂久那復問禪機<lb/>
　　　山中喜雪<lb/>
飛雪仍殘臘風光改嵗華入丘迷鸛垤向水淨鷗沙凍<lb/>
栁先飄絮枯梨早著花地爐煨濁酒應譲野人家<lb/>
　　　過吉水永泰寺<lb/>
<pb n="KR4h0162_WYG_010-8a"/>
亂峯迴絶澗荒殿掩空扉當路草盈尺遶坦松數圍定<lb/>
僧離世久驚犬見人稀午坐同齋供山厨煮蕨薇<lb/>
　　　山寺漫興<lb/>
出郭少人事更居林壑間僕因隨主懶僧反愛吾閒碧<lb/>
草生滿地白雲常在山城中㑹相問未卜幾時還<lb/>
　　　正旦即事<lb/>
帝輦時巡久未回天門遥拜重徘徊封箋自向慈宫進<lb/>
方貢還同異國來春轉青旗開羽仗日臨金榜上樓䑓<lb/>
<pb n="KR4h0162_WYG_010-8b"/>
帷城尚在燕山外誰獻正元萬壽杯<lb/>
　　　憶昔<lb/>
清宵藜火帶星光天禄曽為著作郎門下候朝深坐館<lb/>
殿前迴院曲通廊羣公次第多含笑滿袖氤氲尚有香<lb/>
黄屋朱扉照初日中官兩兩玉䦨傍<lb/>
紫宸朝退下青扉侍從花間過錦衣金吐鳳皇香不散<lb/>
玉傾鸚鵡醉方歸楹髙甲帳雲霞色官冷腰牌氷雪輝<lb/>
一自夢回天萬里長安空見塞鴻歸<lb/>
<pb n="KR4h0162_WYG_010-9a"/>
兩朝稽古備詞臣上逼仙班壓縉紳避路火城傳衛士<lb/>
具餐晨館候庖人春深玉署翻紅藥日晚金河出素鱗<lb/>
莫為涼飈惜團扇向來共奉受恩頻<lb/>
　　　江上呈華玉<lb/>
龍江東下水疑空飛鳥流雲落鏡中千里晴光遥漾日<lb/>
滿船秋色澹無風青山舊國知何處芳草離情去未窮<lb/>
晚折蘋花思對酒燈前還有故人同<lb/>
　　　夏日雜興<lb/>
<pb n="KR4h0162_WYG_010-9b"/>
下俯江流百丈深上臨山殿樹隂隂中原正朔回天地<lb/>
聖祖髙文照古今過雨輕雲虹未斷浴波餘彩日初沈<lb/>
樽前散髪疎狂甚轉席移觴風滿襟<lb/>
野寺清凉舊有名空廊還傍石頭城侵堦竹䕃差差轉<lb/>
入座荷香細細生西府山前車輦路南唐宫裏轆轤聲<lb/>
氷漿玉椀傳𤓰處想像君臣萬古情<lb/>
楊栁微風岸口生青溪泛舸月中行空驚宿鷺迎橈起<lb/>
却放流螢入幔明大計劉琨惟坐嘯偏安王導亦垂名<lb/>
<pb n="KR4h0162_WYG_010-10a"/>
當年燕樂陳魚藻豐鍋由來是帝京<lb/>
水邉樓榭晚風和香送陂塘十里荷隔浦船回紅艷淨<lb/>
滿山蟬響緑隂多居人不省前朝事溪女猶為子夜歌<lb/>
飛鷺浴鳬俱自適老翁相對意如何<lb/>
　　　宸濠廢宫<lb/>
章水故宫何處是幾株衰栁亦從遮金書葬地無劉濞<lb/>
玉樹歌聲有麗華秋日放鷹芳草陌春風飛燕野人家<lb/>
諸公䑓省多休暇每憶當時一嘆嗟<lb/>
<pb n="KR4h0162_WYG_010-10b"/>
　　　匡廬瀑布泉<lb/>
瀑水來天上犇流入大荒氤氲元氣合澎湃海波長暝<lb/>
落明河影晴交白日光星源窮有穴崙嶺倐移方潤谷<lb/>
千林濕空音九夏涼五峯喧潄石三峽動飛梁入澗懸<lb/>
猿絶穿雲度鳥妨玉垂風不㫁珠散雨俱揚逖引禪心<lb/>
吸甘分客味甞無因修淨社終日坐相忘<lb/>
　　　春草<lb/>
夜雨江南夢春風陌上情東皇如有意移向玉堦生<lb/>
<pb n="KR4h0162_WYG_010-11a"/>
　　　青溪橋二首<lb/>
遥山亂雲樹流水淨溪沙日暮行人絶危橋一徑斜<lb/>
浮雲亂出山落日鳥飛盡獨立向溪橋寒流照容鬢<lb/>
　　　大駕西狩還京百官出候于徳勝門<lb/>
遥聞振旅入居庸八駿歸來御六龍莫道榆關消息近<lb/>
沙河一水更千重<lb/>
直望氤氲紫氣遥萬重飛控馬蕭蕭鴛班虎隊皆戎服<lb/>
兩度迎鑾徳勝橋<lb/>
<pb n="KR4h0162_WYG_010-11b"/>
天皇自納簡書回神武將軍可汗才仙仗不煩陳輦路<lb/>
籠街喝道數聲來<lb/>
錦標金胄照戎衣挾羽横戈自將歸萬騎羣中天馬出<lb/>
一時傳到疾如飛<lb/>
　　　放内苑諸禽<lb/>
多年調養在雕籠放出初飛失舊叢祗為恩深未能去<lb/>
朝來還繞上陽宫<lb/>
　　宜人馬氏<hi>附</hi>
<pb n="KR4h0162_WYG_010-12a"/>
　名閒卿字芷居金陵人先生之繼室也先生喪耦<lb/>
　知其賢而有文遂委禽焉年八十尚不廢咏吟書<lb/>
　法蘇長公得其筆意頗與先生相類善山水白描<lb/>
　畫畢手裂之不以示人扁其室曰芷居詩名芷居<lb/>
　集<lb/>
　　　苦雨<lb/>
終日雨翻盆愁人欲㫁魂嶺雲生屋角埜水没籬根楊<lb/>
栁深藏徑梨花靜掩門聲聲偏入耳寂莫自黄昏<lb/>
<pb n="KR4h0162_WYG_010-12b"/>
　　　暮秋<lb/>
野色滿園中閒情立晚風菊花含雨艷楓葉醉霜紅<lb/>
　　　有感<lb/>
春風冷落後秋圃恨開遲總是宜男草傍人也未知<lb/>
　　　暮春<lb/>
紗牕睡起靄朝暉滿院鶯聲花正飛閒裏不知因甚事<lb/>
春來容易送春歸<lb/>
　　　七夕<lb/>
<pb n="KR4h0162_WYG_010-13a"/>
靈鵠成橋事有無人間今夜憶黄姑倚窓坐久秋聲<lb/>
動一葉西風到碧梧<lb/>
　　按察副使陳后岡先生束<lb/>
　字約之為兒時已竒慧絶倫日誦數千言試之對<lb/>
　輒應聲就數又竒中諸公大竒之稍長出從里中<lb/>
　師所講授經義先生率臥勿聽乃益汜濫百家上<lb/>
　下屈宋班馬之間所為古文詞頗自引重視同輩<lb/>
　俱娖娖不足伍既中進士入翰林與唐應德王道<lb/>
<pb n="KR4h0162_WYG_010-13b"/>
　思諸人益刻厲為古學性亢潔不喜逢世張桂受<lb/>
　上殊寵朝士盡奔走顧獨慕先生名欲相款引終<lb/>
　不一折節歳時上夀遣吏投刺馳馬過其門諸老<lb/>
　恨之入骨呼為輕薄小黄毛同輩亦多姗螫者乃<lb/>
　出為湖廣按察僉事置蠻劇之地以重困之彼意<lb/>
　先生徒能負氣持虛言彈射必不肯自抑精㑹計<lb/>
　聽斷修舉吏事逮其敗當即擯之而先生獨能勵<lb/>
　志益舉其職終無詞罷免稍遷視學河南既歴劬<lb/>
<pb n="KR4h0162_WYG_010-14a"/>
　瘁常鬱悶無聊再疏求去不得竟縱酒屬疾嘔血<lb/>
　數升而死年纔三十有三道思適同藩入枕其股<lb/>
　而哭之與吾鄉周大卿共經紀其䘮應德不逺千<lb/>
　里哭之越中為刻遺集行世<lb/>
　　　銅雀妓<lb/>
銅羽遡秋風金樓夜帳空舞鸞君詎見調鳯妾猶工淚<lb/>
竹愁難滅采菱歌已窮翻憐秦帝寵驪下許相同<lb/>
　　　高陽行二首<lb/>
<pb n="KR4h0162_WYG_010-14b"/>
髙陽年少事横行重俠由來不重生奪得寳刀摇雪色<lb/>
騎将飛馬蹴風聲<lb/>
北風吹隴簸黄沙縱博千場日未斜白劍殺人丹劍舞<lb/>
笑歌踏入酒姬家<lb/>
　　　夕霽對月有懐唐一編修<lb/>
終日滯飛濛三徑絶來往檐溜一以捐族雪漸迴蕩長<lb/>
飈纈河出月華依波上微微辨林柯稍稍晰塵鞅槿委<lb/>
猶餘泫萱開更映愰草螢掠明流土蟲疑晝響命酒陶<lb/>
<pb n="KR4h0162_WYG_010-15a"/>
清虚解襟納新爽懐人邈不御樂來何由賞沈思永終<lb/>
夕景同神宜徃<lb/>
　　　過徐李二子再游東林寺<lb/>
入林禮名禪山深變炎夏清飈激層檐流水注户下孤<lb/>
磬逺烟微長廊飯僧罷暫結塵外踪稍懐逺公駕虎去<lb/>
識餘溪蓮開見遺社四禪邈難依百齡竟安假㝠心合<lb/>
委和曠覽齊物化疎達任吾生塵縁兩相謝<lb/>
　　　望湖亭遲唐子<lb/>
<pb n="KR4h0162_WYG_010-15b"/>
䇿䇿下危磴風前立小亭獨游坐超越屬思臨深冥野<lb/>
色向人盡一湖含暉明雲開知日處其上峯遥輕目送<lb/>
鳥漸逺嘹然遺我聲相感適無謂于焉觀物情坐念所<lb/>
期子影影塵中行<lb/>
　　　二三同志夜酌碧雲寺分韻<lb/>
曠途疎俗寰靜域臨飛㟽形苞隠淪勝勢抗清虚表鷲<lb/>
嶺互盤旋龍泉吐涓𣺌雪竇迴暑清雲構翳空小分池<lb/>
牣法鱗作埒抽金草覺花明冬春香蘿掛昏曉微尚在<lb/>
<pb n="KR4h0162_WYG_010-16a"/>
幽寂乗休恣探討筏海滯塵縁游山訪真了指景晤已<lb/>
深延賞悰非少適感伯倫情兼希魯陽妙流觴酌駛湍<lb/>
揮手招頺顥任達本所經燕樂苦不早直躭真聖理勿<lb/>
為俗賢道<lb/>
　　　嵢峽舟中遇江于順提學考績北上贈别因成<lb/>
　　　　長句<lb/>
故人相逢清溪口斷岸維舟一尊酒醉愁折栁背河關<lb/>
笑㸔垂楊生左肘青山沈沈秋日光颯然海氣飄微涼<lb/>
<pb n="KR4h0162_WYG_010-16b"/>
忽憶曽為東觀史此時君作尚書郎昨日蛇年走賢士<lb/>
别來意氣期如此三載不見鬚眉存還是豫章一男子<lb/>
落水一去時不還我今蹬蹭來山藩寸心指著向知已<lb/>
片時㑹對成分翻近日徵賢徧都邑東巡西祀羣賢集<lb/>
宰相閣東禮通儒将軍門下容長揖世塗參錯詎可料<lb/>
英雄况復非常調喘息余憐軛下駒文蔚爾為將變豹<lb/>
握蘭在身身自知投璧向人人不譽别去相思一調笑<lb/>
知爾甘泉不上書<lb/>
<pb n="KR4h0162_WYG_010-17a"/>
　　　過武溪楊隠君草堂<lb/>
清溪幽隠處白首性情閒鶴起開松徑風歸閉竹關道<lb/>
書堆几上耕耒挂牀間坐悟忘言理令人不解還<lb/>
　　　石灘<lb/>
石劣不受鑿水歸時礙行却令無競性翻作不平鳴逆<lb/>
折聲猶壯崩騰色自明我行殊昧險于此獨嬰情<lb/>
　　　過吴維隠居<lb/>
委巷疎塵宇空齋問隠淪應門兩童子拄杖一閒身下<lb/>
<pb n="KR4h0162_WYG_010-17b"/>
馬見深意焚魚知久貧相㸔祗有笑握手更何陳<lb/>
　　　漳水别唐一太史之洛<lb/>
漳河流不極離思渺難裁可堪今夜月復照别時杯路<lb/>
向銅駝去人傳金馬來南征能作賦遲爾二班才<lb/>
　　　春江夜泛<lb/>
日昏貪利涉繫榜自相鳴水動春星亂山潛野火明幽<lb/>
虚機盡息澹泊道初成豈有形容在猶然問姓名<lb/>
　　　與田提學行清化道中<lb/>
<pb n="KR4h0162_WYG_010-18a"/>
授服驚窮節離居感客情霜清沙鴈至露白草蟲鳴到<lb/>
谷㸔天籟隨山採地精幽尋祗得性游宦不期名<lb/>
　　　公安得唐應徳村居詩酬贈<lb/>
應是歸休日安貧得所如鹿裘新著便貝帶舊遊疎返<lb/>
舍因爭席還山羨卜廬閉關無逺意不著絶交書<lb/>
偃息荆溪上明時挂一瓢帶經收雨麥抱甕汲春苗石<lb/>
室寧期道茅齋已混樵時聞田社客伏臘每相邀<lb/>
　　　春日渡漢陽<lb/>
<pb n="KR4h0162_WYG_010-18b"/>
春風淡微雨了了見前川背水千家閉連山百雉縣鶯<lb/>
啼江上樹人散渡頭烟此日乗流者羈思殊未捐<lb/>
　　　春晚郊行<lb/>
遲日出郊圻悠然塵事稀野隂堪結葢溝水欲流衣俠<lb/>
客探丸返佳人抱瑟歸喧喧四隣夕徙倚向斜暉<lb/>
　　　禁中對雪<lb/>
禁裏霏霏朔氣饒縈風飄度薊門遥初翻金馬疑飛絮<lb/>
漸集銅龍似薄綃百子銀題全合色萬年花發半封條<lb/>
<pb n="KR4h0162_WYG_010-19a"/>
縣聞睿詔賡黄竹佇待東曺染赤毫<lb/>
　　　臨淄舟次柬唐一太史<lb/>
客中相見倍情親日日追歡意未申近水割鱗時供酒<lb/>
逺山啼鳥盡關人疎慵且喜隨中散鄙薄那堪作外臣<lb/>
愁計别程能幾日未須岐路已沾巾<lb/>
　　　病後還朝毘陵唐編修兄弟攜舟相送醉中話<lb/>
　　　　舊因懐任二考功次韻作<hi>時唐方應命起廢</hi>
舟迎浦樹緑參參笑傲逢君僻性耽陸氏弟兄原莫逆<lb/>
<pb n="KR4h0162_WYG_010-19b"/>
龎家主客自來諳病中握手愁能奈廢後還朝志豈堪<lb/>
惟有同袍應問訊定言幾日發山南<lb/>
　　　贈汪御史山居<lb/>
小山卜築背孤城大隠青春早謝名門長緑蘿時挂麈<lb/>
溪分流水幾投纓霜前鳥去收遺果雨後鴟肥拾野羮<lb/>
寂歴小亭無一事時從羽客話長生<lb/>
　　　秋日分祀孔子廟<lb/>
屬聖重儒宗當秋秩祀隆文明涓上日祈翼攝𤣥工松<lb/>
<pb n="KR4h0162_WYG_010-20a"/>
柏開新廟笙琴似舊宫居非一畆儉奠即兩楹中玉簋<lb/>
馨明徳金聲辨素功從公百辟戾陟配四科同有侐神<lb/>
如在無言教已通升堂獨何幸俎豆挹前風<lb/>
　　　送唐子朝長陵<lb/>
周王東定日虞后北巡年虎旅隂山轉龍舟夜壑還珠<lb/>
丘開白壌琳殿閟𤣥泉示儉裁流水崇威迥跨邉雲中<lb/>
分地脉斗極應星躔弓墮天難陟冠遊月尚還光靈六<lb/>
聖扈警蹕八神傳南至恭明祀東曺簡上賢瞻依徒欲<lb/>
<pb n="KR4h0162_WYG_010-20b"/>
贈悽惻未能宣<lb/>
　　　咏神樂觀梅花<lb/>
素質舒元圃清芬裊碧紗自將幽獨意不逐艷陽華避<lb/>
暖遲開葉淩寒早著花瓣輕飄易墜枝曲影從斜襍雪<lb/>
明春砌隨風入暮笳何須飛寳靨長此奉仙家<lb/>
　　　入閩<lb/>
海國深秋别山關入望窮人家青壁裏鳥道緑蘿中地<lb/>
暖收蒟葉天寒折桂樷嵐蒸晴亦雨瀑落靜還風靈藥<lb/>
<pb n="KR4h0162_WYG_010-21a"/>
繙經識訛言待譯通問耕留野老賦食與山童直是忘<lb/>
機甚非將大隠同<lb/>
　　　上已<lb/>
五都皆禊渭百戯盡臨渠自憐妨太㓗不事更修除<lb/>
　　　夜泊羊原<lb/>
萬曲寒流滙碧灣千家烟雨閉柴關來愁烏帽生人悶<lb/>
到喜青山對客閒<lb/>
　　恭人董氏<hi>附</hi>
<pb n="KR4h0162_WYG_010-21b"/>
　　山隂人侍郎董中峯先生女也生甚慧待年于家<lb/>
　　中峯嘗曰吾女非得奇男子勿字徧視里中兒無<lb/>
　　可者偶與吾郷張文定公同游禹穴間從容具言<lb/>
　　尚壻事張公曰吾里有陳生家雖微其人才足壻<lb/>
　　也中峯乃與其夫人特來甬上試召陳生垂髫敝<lb/>
　　衣膚神玉映叩之無不響答試以詩文揮筆如雲<lb/>
　　烟中峯大喜即命日為婚相伉儷甚篤然中峯固<lb/>
　　知其夫婦良不永年及后岡没未幾恭人亦卒<lb/>
<pb n="KR4h0162_WYG_010-22a"/>
　　　泊淮代外答唐太史<lb/>
十年生事半同君萬里傷心逐楚雲逺浦維舟潮欲上<lb/>
平林對酒月初分逢人牛馬時堪應到處鳬鷗漸作羣<lb/>
共是機情忘已盡欲將通塞任斯文<lb/>
　<lb/>
　<lb/>
　<lb/>
　<lb/>
<pb n="KR4h0162_WYG_010-22b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　甬上耆舊詩卷十<lb/>
</p>
<p>
</p>
  </div>
</body>
</text>
</TEI>
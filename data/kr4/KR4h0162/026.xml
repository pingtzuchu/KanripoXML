<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>甬上耆舊詩卷二十六</head> <lb/>
    <p>
<pb n="KR4h0162_WYG_026-1a"/>
欽定四庫全書<lb/>
　甬上耆舊詩卷二十六<lb/>
　　　　　　　　　　　監察御史胡文學編<lb/>
　　光祿寺卿吳公禮嘉<lb/>
　字㑹之萬厯中以進士歴監察御史時國本論起臺<lb/>
　省俱具合疏諫公方岀按宣府臺中知公同志并列<lb/>
　其名遂俱賜罷家居與周文穆全學士諸公為雅集<lb/>
　賦詩形于圖畫一時傳之泰昌改元錄建言得罪諸<lb/>
<pb n="KR4h0162_WYG_026-1b"/>
　臣公已前卒贈光祿寺卿所著太白樓稿行世<lb/>
　　　即事<lb/>
晝長初卧起侵幌篆烟微烏府閒中靜青山雨後肥庭<lb/>
花擎日午檐鳥曳雲飛無那東西警愁城忽四圍<lb/>
　　　途中遇雨<lb/>
霢霢春膏細桃源路欲迷山巾籠翠樹石髪亂香泥岐<lb/>
麥欣苗秀鳴泉雜鳥啼悠然恣吟賞霞采忽明西<lb/>
　　周文穆公應賓<lb/>
<pb n="KR4h0162_WYG_026-2a"/>
　字嘉甫號寅所初中進士廷試已擬第一人内閣余<lb/>
　文敏公以同里引嫌置二甲選庶吉士授翰林院編<lb/>
　修神宗將立太子復改傳三王子並封公率同官疏<lb/>
　諫請先正東宫後封二王不報歴遷吏部右侍郎在<lb/>
　講筵多所諷諫以憂歸里居十六年光宗立召為南<lb/>
　禮部尚書五疏乞休加太子太保歸里公少嗜學目<lb/>
　數行並下老而彌篤所著有舊京詞林志九經考異<lb/>
　識小内外編月湖草諸書詩人葉鄭朗先生負才氣<lb/>
<pb n="KR4h0162_WYG_026-2b"/>
　亢世不合公獨與申布衣之好吾黨賢之<lb/>
　　　去婦詞<lb/>
故人昨日新新人明日故同是機中人何必問縑素<lb/>
　　　閨詞<lb/>
蓮葉出田田何人不采蓮偶然逢並蔕雙涙寄君前<lb/>
　　　入山<lb/>
緣山曲水洄入谷盤山繞前邨雞犬鳴漸入人家道處<lb/>
處藝桑麻家家懸桔橰婦子舂黄粱丈夫刈紅稻忽驚<lb/>
<pb n="KR4h0162_WYG_026-3a"/>
客子來几榻皆傾倒應對操土音衣冠尚純縞與之較<lb/>
隂晴五行頗能曉乃知山谷中淳風猶未掃<lb/>
　　　種圃<lb/>
種樹青門裏東陵跡巳湮虚堂空乳燕僻巷少行人風<lb/>
雨愁將夕鶯花憶舊春長鑱聽苦調歎息百年身<lb/>
　　　林居<lb/>
梅雨初晴䆉稏天偶行樹下聽新蟬鬚眉雪白誰家叟<lb/>
扶杖邨西看水田<lb/>
<pb n="KR4h0162_WYG_026-3b"/>
　　按察副使周公應治<lb/>
　字君衡文穆公族弟也以進士出知分宜條上十六<lb/>
　事治縣有名擢南吏部主事歴遷湖廣兵備副使㑹<lb/>
　楚中華越之變公被傷遂引疾歸家居事大母母能<lb/>
　盡色養年六十餘卒于家所著玉几山房集行世<lb/>
　　　夏日游牛首山寺<lb/>
凌飈討幽巒憩石停孤策直路引松杉蒼厓渺難測梯<lb/>
雲躡層岑横亘象緯逼芙蓉秀中天面面若可摘隂泉<lb/>
<pb n="KR4h0162_WYG_026-4a"/>
印虎蹤古洞藏龍跡崔嵬天闕聳蜿蜒長江射紀勝有<lb/>
今古覽景無旦夕意以神理超情因曠視適湛然冥真<lb/>
心雲卧景俱寂<lb/>
　　　過盤山<lb/>
盤紆躋磴曲迢遞入雲烟絶壁疑無路危崖更有天人<lb/>
家蒼翠外鳥道蔚藍間性僻躭幽險寧辭屐齒艱<lb/>
　　副都御史丁公繼嗣<lb/>
　字國雲以進士授刑部郎歴遷湖廣參議薦布衣瞿<lb/>
<pb n="KR4h0162_WYG_026-4b"/>
　九思孝亷鄧元錫于朝晉副都御史撫閩中日本詐<lb/>
　為琉球貢使突入㑹城瞰虚實公疑之使核其貢物<lb/>
　果皆日本所產乃獨留其使柏壽候旨而盡遣所從<lb/>
　歸國如是積三歳日本計卒不行公為人坦厚善善<lb/>
　意長人言其開府有薦無劾終不失長者所著蒼虬<lb/>
　館集行世<lb/>
　　　寒食後行役<lb/>
春事行將暮羇愁且未宣蘭餚過冷食槐火試新烟吏<lb/>
<pb n="KR4h0162_WYG_026-5a"/>
立松花下馬嘶藤葉前鬭雞人滿道轉憶帝城邊<lb/>
　　參議林公祖述<lb/>
　字道卿進士選庶吉士改授監察御史在臺嘗劾巨<lb/>
　璫張鯨救廷杖給事中李沂為時所重歴官貴州參<lb/>
　議以子貴贈刑部右侍郎<lb/>
　　　天迪見贈和答<lb/>
解組辭農署誅茅搆水亭手支調鶴杖案置種魚經愛<lb/>
客時浮白看山晚送青巖栖君覺是吾亦願沈冥<lb/>
<pb n="KR4h0162_WYG_026-5b"/>
　　禮部右侍郎全公天敘<lb/>
　字伯典號鐵菴少司空元立孫也進士改庶吉士授<lb/>
　編脩萬厯中皇長子出閣充日講官公詞旨髙暢睿<lb/>
　聽曉然嘗小疾屬同官代直輒顧問全先生何在歴<lb/>
　官侍讀學士以母楊在京邸不習苦寒力請使得奉<lb/>
　母歸里門公自以兩世載筆為侍從之臣務持大體<lb/>
　嚴重人望而畏之竟坐此得謗改官留都卒于家天<lb/>
　啓改元贈禮部右侍郎所著鐵菴集<lb/>
<pb n="KR4h0162_WYG_026-6a"/>
　　　寧國與史郡公登北樓<lb/>
自昔宣城守青山獨有緣捲簾通晚翠把酒滴吳烟婚<lb/>
嫁含情切功名治郡先閒庭雙鶴好愛客舞蹁躚<lb/>
　　　曉望<lb/>
巖壑開新霽清容倍可憐雲中聞水碓竹裏出炊烟捷<lb/>
鼠穿松徑飢烏啄芋田閔農知感激瘠土幸豐年<lb/>
　　　天門<lb/>
山腰石裂翠微開不放紅塵下界來老樹托根何歳月<lb/>
<pb n="KR4h0162_WYG_026-6b"/>
羣仙駐足盡樓臺金攴倒射晴溪晩珠箔輕聞雨洞雷<lb/>
鶴馭鸞笙渺何許凌風好進紫霞杯<lb/>
　　　杜郡丞辭官書來有放鷳語吟以口號<lb/>
日共兒童盼使君清淮水接海東雲好從物外閒司馬<lb/>
來訊山中舊廣文放却白鷳真早計養成蒼鹿故同羣<lb/>
題書結想千餘里只對烟霞與夕曛<lb/>
　　都督僉事萬公邦孚<lb/>
　字汝永號瑞巖鹿園先生之孫也少為諸生不耑守<lb/>
<pb n="KR4h0162_WYG_026-7a"/>
　一經已襲爵指揮凡三領漕最有名遷山東都司僉<lb/>
　書入衞值三殿灾公率三千人夜從大司馬救火上<lb/>
　命毁五鳯樓以保承運庫公曰樓為國家象魏不可<lb/>
　撤臣請併力衞庫乃令軍士各持溼絮被覆屋運水<lb/>
　灌之樓得並存㑹援朝鮮公出督龍江水師守鴨綠<lb/>
　江通饋運晉參將守溫處閩盜詐稱商入浙地殺掠<lb/>
　揚帆而去莫可詰公命分閩浙海界商舶不得越境<lb/>
　閩商入浙則乗浙舟浙商入閩亦如之遂著為令再<lb/>
<pb n="KR4h0162_WYG_026-7b"/>
　遷以都督僉事總福建兵脩戚武莊遺法壁壘一新<lb/>
　有外島舟失風被獲當事欲駢誅報首功公持不可<lb/>
　曰借風濤之力以膏吾刃吾不忍為也所獲三十五<lb/>
　人盡釋之去未幾聞有營求其地者遂引疾歸里居<lb/>
　十有九年築數椽櫔食日與諸公觴咏為娛卒年七<lb/>
　十五所著一枝軒稿行世<lb/>
　　　括蒼道中<lb/>
山繞疑無路溪迴别有天四圍開峻壁百道涌飛泉鼓<lb/>
<pb n="KR4h0162_WYG_026-8a"/>
楫臨青翰乗檣破白烟更看回首處雀室幾相連<lb/>
　　　春日過西皋别業<lb/>
卜築依阡陌柴扉傍水城幽兼山翡翠色借樹從横日<lb/>
出僧初飯林開燕出楹呼童尋筍蕨佐酒看春耕<lb/>
　　　東省率班軍入衞賜宴<lb/>
百萬貔貅衞帝京御㕑分饌曉星明春深内苑黄鶯囀<lb/>
疑是雲中簫管聲<lb/>
　　大理寺卿徐公時進<lb/>
<pb n="KR4h0162_WYG_026-8b"/>
　字見可號九瀛少發憤力學自為童子輒不屑章句<lb/>
　家貧晨夕不給晏如也自舉于鄉十七年始中進士<lb/>
　益杜門讀經史志操逾勵初授南工部主事稍遷職<lb/>
　方郎中時援髙麗兵奉虎符横索糗大譁公獨與面<lb/>
　示利害衆遂懾出守岳州時采𣙜使四出楚璫暴尤<lb/>
　甚郡縣畏之如虎公獨遣吏前通刺璫謂他郡無敢<lb/>
　均禮可速更刺來公如不聞命騶訶直抵舫次亢顏<lb/>
　相對璫亦憚其嚴整即解舟去調守荆州免沙市稅<lb/>
<pb n="KR4h0162_WYG_026-9a"/>
　舟清宗祿詭籍者罷單民門稅築長堤甓龍陂荆民<lb/>
　徳之再擢廣東副使以水陸兵攻海盜破其舟商艘<lb/>
　得通入賀萬壽遂乞歸公居里門名益重天啓初起<lb/>
　公南光祿少卿改太僕少卿晉大理卿致仕三遷俱<lb/>
　未嘗赴官卒年八十四所著鳩兹集啜墨亭草逸我<lb/>
　堂餘藁諸書行于世<lb/>
　　　徐鏐歌為隠士徐翁賦<lb/>
剡溪東下舊坑邨千古髙人舊宅門詫見徐鏐雲卧裏<lb/>
<pb n="KR4h0162_WYG_026-9b"/>
山中太古今猶存閒占晴雨羲文易遞長兒孫老瓦盆<lb/>
一年穜稑幾番收一片松篁逺蔽樓葛衫芒履黄皮褶<lb/>
長生木瓢髙頂笠我行我意自逍遥垂垂石磴蒼莓襲<lb/>
前川月漾釣竿罷荷鉏迂叟迎人話老妻烹蕨待晚餐<lb/>
欲歸猶息長林下一生不上里正廳倩人輸稅不敢停<lb/>
有馬不騎閒在野有鳩不杖任天行名喚徐鏐字亦鏐<lb/>
并欲逃名訪白鷗人生何必躭朝市杜郎賣藥早時休<lb/>
　　　送叔氏之廣陵<lb/>
<pb n="KR4h0162_WYG_026-10a"/>
天畔蕪城樹影横一帆送客暮潮平多年鬚鬢疑交契<lb/>
逐日沙洲似世情栁眼巳占賓駕至鱘簔正美主人羹<lb/>
故園花事猶相待莫戀王孫十日晴<lb/>
　　　壽都督萬瑞巖七十<lb/>
舊是朱門宅家承竹素書禁方龍藏出丹井海雲儲夢<lb/>
穏風塵外身閒老病餘時平埋劍氣釀美薦江魚煮石<lb/>
過新火栽萸半故廬興來看齒髮報國幾躊躇<lb/>
　　右中允陳公之龍<lb/>
<pb n="KR4h0162_WYG_026-10b"/>
　字士燮號渤海以進士歴官右中允公為人簡易有<lb/>
　東晉風味前是吾鄉袁文榮公全𤣥洲學士在翰林<lb/>
　過自引重待門生多不以禮公心非之及分考出就<lb/>
　邸即戒門者本房新進士造謁立為通無使候門下<lb/>
　豫為大被與諸門生飲極驩即聨被同寢其簡脫若<lb/>
　此一時稱之<lb/>
　　　觀石照<lb/>
度嶺入雲林滿目生奇峭靈壁起層巒鳴泉瀉幽竅行<lb/>
<pb n="KR4h0162_WYG_026-11a"/>
行上髙亭巖頭標石照清瑩似玉壺空中矚窈窕衆睨<lb/>
從旁窺顧影各相肖試問劫火因世邈詎可料大道尚<lb/>
含章造物忌光耀用晦存貞明感兹悟要妙<lb/>
　　　除夕立春<lb/>
薪火傳無盡春從臘底生合分知歳序㫁續似交情柏<lb/>
葉隨儺鼓椒花帶爆聲客中渾得醉此夕有餘情<lb/>
　　　送友人使金陵<lb/>
皇華遥指鳯臺遊選勝無如問十洲花草不惟春爛熳<lb/>
<pb n="KR4h0162_WYG_026-11b"/>
衣冠兼似晉風流竹枝遥落秦淮月楊栁凄其燕子秋<lb/>
傳道吾宗新釀好何時把握上牛頭<lb/>
　　同知松江朱公勲<lb/>
　字定國少為諸生有名吳中王弇洲先生嘗為二子<lb/>
　擇師張肖甫司馬因與言甬上有朱定國者其人國<lb/>
　士也及公造謁弇洲一見曰朱先生人如玉潤文則<lb/>
　金聲誠吾輩人也因留館中使逸季房仲並師事之<lb/>
　王文肅公亦言江南文人無踰朱定國者由是公名<lb/>
<pb n="KR4h0162_WYG_026-12a"/>
　重呉中未㡬舉于郷謁授靖江令數斷疑獄䟽河渠<lb/>
　罷無名之征靖田多瀕江坍漲不常公履畆度之賦<lb/>
　其漲以代坍者民俱悦服遷同知松江善治盗除郡<lb/>
　中大猾治行赫然為同官所忌罷歸公性嗜古善鑑<lb/>
　所居五岳軒購先代彞噐名蹟充其中博古家所載<lb/>
　某物在四明朱氏即五岳軒也公家居日與里中名<lb/>
　薦紳相倡和布衣葉鄭郎李子年二先生俱負髙才<lb/>
　横睨一世公獨與定交相接意甚歡即其人可知矣<lb/>
<pb n="KR4h0162_WYG_026-12b"/>
　　　醉葉鄭郎宅<lb/>
擕酒意何如深村久獨居臨流數浴面看竹當吾廬天<lb/>
入三秋爽雲来四壁虚敢言知爾者詩自逼黄初<lb/>
　　趙郎中體仁<lb/>
　字存劬尚書端簡公子也以父任歴官刑部郎中持<lb/>
　身潔素居官俸入不私常鬻産自資惟懼玷先人清<lb/>
　白鄉論賢之後人世有顯者<lb/>
　　　送陳用吉分教夏津<lb/>
<pb n="KR4h0162_WYG_026-13a"/>
才名早嵗擅登壇此日官仍苜蓿寒暫借傳經開絳帳<lb/>
終期射䇿動金鑾夏雲直接河汾近津樹應齊岱嶽看<lb/>
君去我留堪寂莫一尊聊自酌更殘<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0162_WYG_026-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　甬上耆舊詩卷二十六<lb/>
</p>
<p>
</p>
  </div>
</body>
</text>
</TEI>
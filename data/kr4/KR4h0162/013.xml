<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>甬上耆舊詩卷十三</head> <lb/>
    <p>
<pb n="KR4h0162_WYG_013-1a"/>
欽定四庫全書<lb/>
　甬上耆舊詩卷十三<lb/>
　　　　　　　　　　　監察御史胡文學編<lb/>
　　教授鄭先生本忠<lb/>
　字本忠少篤學從鄉先生舒卓受尚書時方氏據浙<lb/>
　東三郡擅爵祿人惟先生與里中方遯庵義不受偽<lb/>
　署益杜門讀書多識古今為文章必中矩度同時胡<lb/>
　世佐林清叔楊彥常鍾士懋諸人竝見重儒林先生<lb/>
<pb n="KR4h0162_WYG_013-1b"/>
　常與相資益洪武中舉明經不起以薦為昌國訓導<lb/>
　改秦府保安王教授卒于官有遺集行世<lb/>
　　　題李白匡山圖<lb/>
瀑布吹花落翠微石林風露淨秋衣若為結得雲松屋<lb/>
頭白匡山不用歸<lb/>
　　袁給事珪<lb/>
　字廷圭父士元見前傳公少善讀書工詞翰洪武中<lb/>
　以禮聘至京授髙州茂名主簿出繫囚均縣中賦役<lb/>
<pb n="KR4h0162_WYG_013-2a"/>
　民甚德之嘗從勦粉壁寨猺賊運儋州餉至軍卒破<lb/>
　賊坐違式事奪職戍大寧以詩文自娛傳于燕邸召<lb/>
　為府紀善靖難後賜銀幣官禮科給事中稱為敢言<lb/>
　三年出判岢嵐州七年東宫監國舊都公入賀優以<lb/>
　閒曹改浙江布政司照磨九年仍判和州復兩見舊<lb/>
　都賜賚益厚以秩滿乞老終于家公為人長厚事父<lb/>
　篤孝厯官家無餘財自號清白生所著清白集<lb/>
　　　題青山白雲圖<lb/>
<pb n="KR4h0162_WYG_013-2b"/>
山色秋光何所似烟涵紫翠連千里半山雲斷山欲摧<lb/>
落落長松扶不起松根茅屋山人居竹牕蘿徑環鳴渠<lb/>
我欲訪之不可得且來獨坐披新圖<lb/>
　　　臨清軒為儋州宜倫縣丞李公載作<lb/>
花縣東傍屋似舟曲䦨芳檻總臨流桄榔雨滌一天暑<lb/>
菡萏風生五月秋紫燕掠泥粘畫軸金魚吹浪動簾鈎<lb/>
公餘清事應如許民庶何妨九載留<lb/>
　　周翰林翰<lb/>
<pb n="KR4h0162_WYG_013-3a"/>
　字維翰永樂三年舉于鄉次年㑹車駕臨太學獻賦<lb/>
　稱旨入翰林預修永樂大典除翰林典籍先是文淵<lb/>
　閣所儲古今書籍歲久多失詮次維翰為理葺歴二<lb/>
　載甲乙秩然諸書要㫖輒能記憶遷簡討預修兩潮<lb/>
　實錄簡牘繁衍維翰窮殫心力書垂咸而病垂殁帷<lb/>
　問史成若何語不及家事維翰為文務宗班馬出入<lb/>
　唐宋諸大家下筆千百言須臾而成有文集藏于家<lb/>
　　　遊阿育王山<lb/>
<pb n="KR4h0162_WYG_013-3b"/>
款款籃輿駐嶺隈參差樓閣淨浮埃曇華香落諸峯寂<lb/>
舍利光分萬鑑開雲煖金沙龍躍出月明玉几鶴歸來<lb/>
平生幾兩登山屐覽勝應須步石苔<lb/>
　　訓導戴先生安仲<lb/>
　字仲莊為人耿介有氣節先是里俗治喪多尚浮屠<lb/>
　先生家獨禁不行用小宗法立祠堂行朱子家禮復<lb/>
　延里中耆宿率羣從子弟日從講學以耕讀𫝊家行<lb/>
　義為鄉邦所重太守王進髙其名薦授郡學訓導模<lb/>
<pb n="KR4h0162_WYG_013-4a"/>
　楷一時秩滿入覲勅賜致仕歸自號樵國老人所著<lb/>
　歸田集得年八十有四<lb/>
　　　橋上<lb/>
誰能閒兩屐日訪竹橋西緇社纔分偈奚囊任失題水<lb/>
生魚欲上烟定鳥初栖却憶東臯路新荒秋草畦<lb/>
　　司諌周公冕<lb/>
　字汝服聵菴從弟也六歲讀書日誦數千言十三補<lb/>
　諸生訓導徐和仲見而器之授以琴輒善鼓琴尤精<lb/>
<pb n="KR4h0162_WYG_013-4b"/>
　于法書自秦漢而後碑版藏帖務盡其妙兼善墨戲<lb/>
　名籍然一日父勅之曰若非玩物喪志耶公奉教惕<lb/>
　然自悔遂盡棄所習耑精問學永樂中貢于鄉㑹徵<lb/>
　天下文士纂修大典郡中以公應詔至京從事史館<lb/>
　十年太宗北狩凱聞公獻頌春宫除正字十二年大<lb/>
　駕還京遷春坊司諌在講筵善于啟導受禮遇殊等<lb/>
　公名日重益自謙慎每朝退坐一室讀書非召見公<lb/>
　事不出客至寒暄外未嘗稍及朝廷因更號訥庵未<lb/>
<pb n="KR4h0162_WYG_013-5a"/>
　幾竟中人言論死年三十八一時寃之仁宗即位首<lb/>
　念舊臣遣使驛召公長子庭授鴻臚署丞給俸讀書<lb/>
　　　題雙鳩<lb/>
枝頭拂雨弄朝陰時送鳴聲出遠林對立遠峰春意早<lb/>
一簾疎雨畫堂深<lb/>
　　鄭少卿雍言<lb/>
　以字行與兄復言俱鄭先生本忠子也以進士改庶<lb/>
　吉士授中書舍人仁宗監國每見命賦詩率立就尋<lb/>
<pb n="KR4h0162_WYG_013-5b"/>
　命署禮部尚寶司及六科事上嘉曰卿不獨文詞典<lb/>
　雅書法亦甚莊楷類卿為人遷河南按察僉事宣宗<lb/>
　即位雅重其名留直文華殿日備顧問特賜給事牙<lb/>
　牌以便出入遷太常少卿兄復言亦由庶吉士歴官<lb/>
　太僕少卿引年歸兄弟友恭竝能承其家學位至名<lb/>
　卿人以二難稱之<lb/>
　　　次胡學士廣從游萬歲山韻<lb/>
朝野霑仁化扶桑送日紅詔頒丹鳳闕駕出紫微宫文<lb/>
<pb n="KR4h0162_WYG_013-6a"/>
武逥千騎旌旗繞半空山川供勝覽咫尺五雲中<lb/>
駕馭青山窟雲連白玉臺一春花自發千載鳳還來水<lb/>
殿珠簾捲瑶階雉扇開風和日初麗天意故徘囬<lb/>
　　知吉安府陳公本深<lb/>
　字有源别號涇泉年十三補諸生第一永樂中舉于<lb/>
　鄉適詔選新進士舉人有學問者入秘閣纂脩公即<lb/>
　被選歴四年擢刑部主事畿内有韓廣者為盜殺人<lb/>
　有司不能得繫及無罪十八人置獄公以計獲之十<lb/>
<pb n="KR4h0162_WYG_013-6b"/>
　八人俱得免擢員外郎㑹居二親憂廬墓舍刑曹需<lb/>
　公辦事詔起復公上疏乞終制詞義哀宛上許之宣<lb/>
　徳初以雄劇九郡闕守上特命大臣慎舉才吏出守<lb/>
　郡少師楊公士竒以公應詔守吉安命乗傳赴郡賜<lb/>
　勅書自藩臬以下不職俱得劾奏所屬吏及郡中豪<lb/>
　大家有罪即繫治雖勅太守如御史臺行事時吉有<lb/>
　巨猾彭搏等十九人自號十人為龍九人為虎横行<lb/>
　里中前守不敢治公至郡陽為寛大若不聞復密遣<lb/>
<pb n="KR4h0162_WYG_013-7a"/>
　人與諸豪相結久之為具酒召至後堂與飲公已潛<lb/>
　伏壯士于座上盡拉殺之曳十九屍出府門一郡大<lb/>
　驚逺近盡相賀樂安大盜曾子良據太盤山為亂有<lb/>
　衆萬餘公以地逼永豐使將先率兵伏于界上賊果<lb/>
　至伏發大破之斬子良初公為政務舉大綱畧苛小<lb/>
　及大猾既殱乃大起學舍立忠節祠築堤捍水復諸<lb/>
　廢郡中無事益疎闊法網與民休息每晨起鼓而坐<lb/>
　堂吏無所白輒解衣卧閤中間有訴事即呼至榻前<lb/>
<pb n="KR4h0162_WYG_013-7b"/>
　與辨曲直立遣之亦不受狀郡中大治九年以秩滿<lb/>
　入覲當遷吏民相率先入京奏留之少師楊公復為<lb/>
　請上嘉之召宴内庭賜御製上林春色詩及招隱歌<lb/>
　晉中議大夫贊治尹使還治郡恩寵甚至楊公亦贈<lb/>
　詩有曰螺川城外人千萬争候神明太守歸公再治<lb/>
　郡九年益無事凡士人有嘉慶肅之燕輒徃燕罷使<lb/>
　左右互攜果餌遇坊市小兒則投而㗖之徃徃擁其<lb/>
　輿葢廨前民有舉女者漸見其長一日聞其家鼓樂<lb/>
<pb n="KR4h0162_WYG_013-8a"/>
　迎娶聲公笑曰吾初來是乳下兒今可作人婦吾豈<lb/>
　得復留此是嵗當再入覲吏民知公有去志遮馬首<lb/>
　哭不得前公好謂曰吾即歸當復至郡中得相見也<lb/>
　公入京遂力請老上特勅賜公還鄉公念與吏民約<lb/>
　復至吉與郡中人日飲叙别流連踰一年始行行時<lb/>
　送舟聨數十里帆櫓相接適有御史持節過遣吏問<lb/>
　之為太息而去公歸田復十二年燾八十一終于家<lb/>
　吉民至今奉甞公不絶凡所治九縣人為浙中大吏<lb/>
<pb n="KR4h0162_WYG_013-8b"/>
　如蕭都御史廪陳御史徳鳴李御史邦華俱遣官脩<lb/>
　公墓祠致祭百十年後尚有之其去後餘思若此<lb/>
　先六峯先生以御史按江右至吉安特脩祭拜公祠<lb/>
　下為文具述公治狀故嗣傳公得較詳公既歸田供<lb/>
　所賜還鄉勅亭中以示子孫為郡十八年家無餘財<lb/>
　與請老薦紳五人時從觴咏彷徉山水間人稱為五<lb/>
　老陳氏世居東皋族人數千公為族之長十二年時<lb/>
　鄉論甚嚴凡嵗再行飲射讀法士大夫非告年歸里<lb/>
<pb n="KR4h0162_WYG_013-9a"/>
　不得為大賔唯公以名徳之重在賔位二十有四鄉<lb/>
　邦榮之余既作公傳近更從陳氏家乗錄得公詩二<lb/>
　首文翁召父復有文章真竹帛之光也<lb/>
　　　戊辰余告致仕廬陵士大夫分題賦詩為贈余亦<lb/>
　　　　答一章少酬其意<lb/>
忝守忠節郡蹉跎二十春及兹成白首優詔許乞身仰<lb/>
荷羣公餞崇觴出城闉維時凍初解祖道無纎塵分題<lb/>
郊亭寺賦者凡七人寸心愧難報千里長相親<lb/>
<pb n="KR4h0162_WYG_013-9b"/>
　　　贈孫某宦遊<lb/>
賢勞王事獨驅馳歴盡風霜嵗月時路上有山隨去馬<lb/>
舟中無月聴晨雞雲飛鄉國懐情逺水繞江村覺意遲<lb/>
莫道宦遊多寂莫㑹㸔鳴珮到丹墀<lb/>
　　知府戴公浩<lb/>
　字彦廣號黙菴永樂庚子舉于鄉初判東昌治河有<lb/>
　麥商舟覆溺死公為收殯貯所遺金數百鎰召給其<lb/>
　家浚臨清牐得金玉竒貸甚夥封寄縣藏尋有中貴<lb/>
<pb n="KR4h0162_WYG_013-10a"/>
　人自言所遺閱其數果騐立還之九載遷守雷州適<lb/>
　苦海鹵傷稼公至為築堤禦水民歌其功適㕔事梁<lb/>
　上産芝三莖人俱為公頌改永州又改鞏昌嵗飢矯<lb/>
　發邊儲粟三萬七千餘石以賑民監司曰太守豈不<lb/>
　知法耶公謝曰法固在如民飢何若以守一身得活<lb/>
　十萬人命固將甘之乃上疏自請罪詔特原之天亦<lb/>
　雨是嵗大熟開山道上盜每白晝出闌取客財公設<lb/>
　計殱之以年近七十上疏力請老致仕初在東昌秩<lb/>
<pb n="KR4h0162_WYG_013-10b"/>
　滿民歌曰于别駕公實惠吾儂亷慎忘躬能使年豐<lb/>
　及在鞏昌除盜諸商集庭下呼曰君侯守邊惠政無<lb/>
　前我道我行蕩蕩平平公笑遣之毎去官民無不遮<lb/>
　道哭塞馬首至走闕下請留所在俱為生立祠公家<lb/>
　居齒長羣宗立義塾義塚生敎死瘞身持篤行以為<lb/>
　宗族法郡太守行鄉飲禮公在賔位者四十有八脩<lb/>
　眉皓首進退甚詳巋然為里中之望夀至九十三體<lb/>
　尚不衰性喜吟咏善書亦工畫謂魚遊可樂諸花惟<lb/>
<pb n="KR4h0162_WYG_013-11a"/>
　梅格清絶因獨畫此二種隨題一小詩援筆而成天<lb/>
　然可愛張東皋先生甞有觀戴太守畫魚詩為時所<lb/>
　傳公既喜冩魚及生諸孫遂盡以魚命名其曰鰲鯨<lb/>
　鱀䲀俱通顯有名里人稱為同胞四進士並見後傳<lb/>
　　　春曉聞鶯<lb/>
東風微度果留聲羌笛輕調百囀清喚起春光無覔處<lb/>
栁汀花嶼霧冥冥<lb/>
　　　咏春<lb/>
<pb n="KR4h0162_WYG_013-11b"/>
九十春光似酒濃隔簾香㬉小桃紅杖藜緩步尋芳草<lb/>
間逐黄鸝過水東<lb/>
　　倉副使梅讀楊先生自懲<lb/>
　字復之栖芸先生子也性篤孝友能傳其家學宣徳<lb/>
　中以易應鄉舉罷歸有司强辟為吏六年上京師再<lb/>
　應順天鄉試不第已巳之變先生痛時事作咏史詩<lb/>
　二十章識者謂過于慟哭以積功補泉州倉副使監<lb/>
　司知其賢使署徳化縣到官勞心撫字民甚徳之監<lb/>
<pb n="KR4h0162_WYG_013-12a"/>
　司方論薦㑹以疾卒先生敎二子守陳守阯並為國<lb/>
　名臣歴贈吏部侍郎學者稱梅讀先生遺集行世<lb/>
　　　皂河至邳州<lb/>
河中新水足空外片帆飛沙鳥聲何碎江蘺綠正肥行<lb/>
舟隨處泊遊子幾時歸呼取蘭陵酒微吟對夕暉<lb/>
　　　自和<lb/>
驊騮逺騁鳳髙飛奈我于今出處非太守謾竒王子贛<lb/>
功曹誰重尹翁歸業勤經史從人笑分守虀鹽與世違<lb/>
<pb n="KR4h0162_WYG_013-12b"/>
常想拂衣歸隱處閒雲流水舊柴扉<lb/>
　　　䝉洲人家<lb/>
人道䝉洲好住居停舟試問近何如幾家烟火秋風裏<lb/>
數里丘墟野燒餘月夜驚烏猶遶樹夕陽歸犬暫依廬<lb/>
于今狐兎皆殱滅幸免城殃及子魚<lb/>
　　　郊行<lb/>
雨餘村路浥塵沙風信初終紫楝花雞犬聲聞在何處<lb/>
綠隂林麓埜人家<lb/>
<pb n="KR4h0162_WYG_013-13a"/>
　　布政使余公洵<lb/>
　字允清布政麟子也少嗜學以父任充國子生舉順<lb/>
　天鄉試授刑部主事歴郎中出為福建按察副使改<lb/>
　湖廣復改陜西奉勅撫治荆㐮漢中時都御史項忠<lb/>
　都督李震收捕山賊小王洪濫殺流民就食者三千<lb/>
　餘人誣楊太等十一尸為黨俘之公亷其狀即引同<lb/>
　官力争太等得不死監軍張寛復謀發兵搜捕入山<lb/>
　流民公抗言曰流民計避死入山前所殺已過當奈<lb/>
<pb n="KR4h0162_WYG_013-13b"/>
　何復益之以要功耶寛等懼得止因大銜之既而論<lb/>
　功各進秩有差公獨無所叙遂以右布政力請年致<lb/>
　仕公由刑曹出為三省藩臬凡三十餘年脩整如一<lb/>
　時論以有守稱之<lb/>
　　　東山寺<lb/>
烟水東湖閱幾灣維舟散步又東山鶴歸古殿鐘初歇<lb/>
僧指髙墳草未删落日峯低侵眼碧踈林雲淡比心閒<lb/>
翻嫌丞相施金重時有催租吏叩關<lb/>
<pb n="KR4h0162_WYG_013-14a"/>
　　　哭長清李處士<lb/>
先生徳學巳經年此日人傳地下仙細草春風虛講席<lb/>
孤燈夜雨罷吟氊門傳通徳推前輩家有藏書啟後賢<lb/>
惆悵諸生齊洒淚太𤣥墳舍在寒烟<lb/>
　　布政使錢公奐<lb/>
　字文奐紀善公安之曾孫也以進士授户科給事中<lb/>
　出為廣西參政公狀貎魁岸善方畧為治多赫赫名<lb/>
　吏民有寧欺翁不可欺錢公語在官常詢民所疾苦<lb/>
<pb n="KR4h0162_WYG_013-14b"/>
　期必療之柱節所經雖隤崖急洑地極荒側亦無不<lb/>
　至時義寧賊起衆議轉輸為憂公請以銀給兵使因<lb/>
　糧于賊議者為詘潯洲老藍賊起公身馳入其寨以<lb/>
　片言定之土官岑豹羅文愈相搆訟並與宣布徳威<lb/>
　遂帖然諸蠻性悍不可化或更猘突為亂公即立率<lb/>
　所部卷甲趨之諸將多却顧不前公獨出竒奮擊卒<lb/>
　破賊其後廣東有變督府知公善用兵檄使督陳公<lb/>
　隨提兵赴召朝廷旌其功再錫文綺一增祿擢湖廣<lb/>
<pb n="KR4h0162_WYG_013-15a"/>
　布政使值大旱公疏請暫停造紙以蘇民困詔可其<lb/>
　奏服闋再補廣西民相賀曰不圖復見錢公也都御<lb/>
　史韓公雍征大藤峽適嵗祲軍需不得應公至措置<lb/>
　得宜上下充給賊平決遣所俘獲無辠甚衆公自諫<lb/>
　垣歴長二大藩踰三十年所在有竒節生平監于知<lb/>
　足遂力乞骸骨歸里日著詩文自娱凡里中世家叙<lb/>
　傳多出公手垂老慕攝生之術以髙年終于家<lb/>
　　　蕪湖登漢妃廟<lb/>
<pb n="KR4h0162_WYG_013-15b"/>
性癖貪竒暫泊舟坐披片石瞰中流雷鳴浪底擎鰲骨<lb/>
雨過江心見佛頭萬頃奔濤翻日月一杯薦食老春秋<lb/>
至今遺事傳昭烈蜀水呉山共結愁<lb/>
　　　九日<lb/>
帶雨零沽酒半觴西風蕭瑟動宫商籬前對菊醒醒坐<lb/>
竹下煎茶款款甞髙興獨嫌山不近閒情猶喜日偏長<lb/>
明年此際開懐抱移傍雲崖結草堂<lb/>
　　工部張公愷<lb/>
<pb n="KR4h0162_WYG_013-16a"/>
　字惪和以大學生選知江陵縣遷工部主事出知常<lb/>
　州府命下而卒公始知江陵王府校卒見令常坐不<lb/>
　起即啟王杖而遣之王所為不法公白守曰吏不得<lb/>
　繩王以法宜密聞于朝請上治之遂與守列上其事<lb/>
　朝廷察其言審遂廢王終身民快之太守未甞以屬<lb/>
　吏待公常呼曰大令時朝命督府征交趾兵過守令<lb/>
　無不遭譴者道江陵公以鼎肉餉軍一軍盡喜督府<lb/>
　奇之欲試公倉卒日晡時以令牌立取火爐及架數<lb/>
<pb n="KR4h0162_WYG_013-16b"/>
　百公即命木工以方漆桌鋸半脚刳其中置鑊然火<lb/>
　又取竹束火燎數千即盡收民家<graphic n="KR1239" url="https://raw.githubusercontent.com/kanripo/KR-Gaiji/master/images/KR1239.png" mimeType="image/png"/>簾立應之又取<lb/>
　馬槽千餘公即命匠併各户婦人用緜布縫成槽綴<lb/>
　槽口以繩繫木樁張其四角飼馬良便卷收軍中遂<lb/>
　足用三事俱取辦倉卒督府嘆曰此真應變才也即<lb/>
　奏為參謀寢不下比去官江陵民為立生祠遷工部<lb/>
　主事周文襄公撫南都常以户曹從督運特奏公同<lb/>
　行毎至州縣輒以張户曹不可犯告之松江守以美<lb/>
<pb n="KR4h0162_WYG_013-17a"/>
　綾三百匹置舟中來迎比公登舟見之悉以綾封庫<lb/>
　欲舉劾太守肉袒謝得免由是守令俱自重犯法公<lb/>
　性精于吏治臨事機張鍵閉即有伏姦目指取必盡<lb/>
　得其隱雖豪大猾俱斂手莫敢犯治獄無繫囚稍積<lb/>
　數人即立決遣之從子參政琦所論著公事最詳<lb/>
　　　昭君曲<lb/>
出關篳篥更頻催隴水千年去不來若作從軍一蕩子<lb/>
猶能生向玉門囬<lb/>
<pb n="KR4h0162_WYG_013-17b"/>
　　都給事中毛公𢎞<lb/>
　字士廣少禀至性毎讀書至古忠臣烈士輒抵掌自<lb/>
　喜中進士授刑科給事中歴九年進都給事中公在<lb/>
　諫垣時言論激昻天下望其風采凡關時政得失廷<lb/>
　臣有邪正輒直言無所避上毎見公疏輒曰昨日毛<lb/>
　𢎞今日毛𢎞然終用其言翰林章懋黄仲昭莊㫤以<lb/>
　諫鰲山忤㫖廷杖謫外公抗言三臣出自草茅初居<lb/>
　史院能不顧其身敢言直諫此真盛世事乞復三臣<lb/>
<pb n="KR4h0162_WYG_013-18a"/>
　原官先是翰林羅倫亦以論李賢起復被貶公言之<lb/>
　益力謂倫不足惜恐天下將以言為諱遂得㫖四人<lb/>
　俱改官南京㑹慈懿皇太后崩上命議祔𦵏禮公首<lb/>
　具疏曰慈懿皇太后為先帝配為皇上之母慈愛兼<lb/>
　至今燾終後自應合𦵏裕陵居左皇太后萬嵗後居<lb/>
　右一體祔廟誠合天下萬世公論今上諭謂于聖母<lb/>
　有礙當在裕陵相近擇地安𦵏臣等肉顫心驚不勝<lb/>
　鳴咽皇上奉兩宫生事如一不應于其身後别而二<lb/>
<pb n="KR4h0162_WYG_013-18b"/>
　之皇太后即不從當再三幾諫無陷聖母于有過之<lb/>
　地且深恐天下或有竊發以正名為詞則禍將不可<lb/>
　言臣等敢以死諫由是太后亦開悟上即批答曰所<lb/>
　言俱合朕意遂得祔𦵏如禮公直聲益震太后欲識<lb/>
　其面垂簾見之宫人俱呼為毛秀才時有上所幸臣<lb/>
　望一見公數使客致意公但答以將徃竟不與通前<lb/>
　後執諌十餘年上方大用公㑹中疾暴卒天下惜之<lb/>
　　　揚子寒潮送陳都閫文<lb/>
<pb n="KR4h0162_WYG_013-19a"/>
渺渺來京口蒼茫接逺汀寒聲隨落月流影帶疎星楚<lb/>
樹遙村暝呉山隔岸青夜深舟泊處欹枕若為聽<lb/>
　　參政章公鋭<lb/>
　字元徳章氏世為徳門公少受致和先生家訓以進<lb/>
　士官刑部主事進郎中公善持律過老吏甞審錄河<lb/>
　南陜西山東江西諸大省獄多所平反有中貴人横<lb/>
　甚欲奪煑鹽利因搆諸商家罪所連數百人公直其<lb/>
　枉盡遣之出守鳳陽㑹宿人有聚為巫者吏捕當以<lb/>
<pb n="KR4h0162_WYG_013-19b"/>
　反送所繫甚衆請械逆京師公獨曰是罪在左道惑<lb/>
　衆郡縣所應治即日誅其首餘盡杖而釋之孝宗即<lb/>
　位公應詔陳十八事其論天下時政所關八條鳳陽<lb/>
　軍民利病七條多議行㑹脩皇陵公裁損冗費一不<lb/>
　擾民嵗旱蝗復疏蠲常税三之二遷湖廣參政至官<lb/>
　革私鹺節諸靡用撫䘏流亡禁岐府官校不得强攫<lb/>
　市物數拒中貴人横請衡州新建雍府公為程督省<lb/>
　工費鉅萬值錦田苗獞反地㝡瘴癘當事俱憚不行<lb/>
<pb n="KR4h0162_WYG_013-20a"/>
　公獨提軍將發衆泣止不聽遂設方畧以單師深入<lb/>
　平之公竟身冒霧露尚力疾行至臨武顧謂從吏曰<lb/>
　某事某事猶未行即絶至死不忘國事聞者惜之<lb/>
　　　送友人之任聊城<lb/>
聊攝層臺古江山接上都君行陳六職民樂佐雙鳬春<lb/>
雨花明茯東風酒滿壚相㸔歌别調日落照平蕪<lb/>
　　　題畫<lb/>
洶洶驚濤拍上流荻蘆深處暫維舟若翁非是忘魚者<lb/>
<pb n="KR4h0162_WYG_013-20b"/>
直待風恬自上鉤<lb/>
　　都給事中章公鎰<lb/>
　字元益以進士選為翰林庻吉士遷兵科給事中彈<lb/>
　劾無所避時妖僧繼曉以術得幸常迎至宫中妃嬪<lb/>
　以下俱膜拜受戒王公勲戚趨候其門公憤然曰此<lb/>
　國家大蠧也吾當以死諌即極言其邪敎亂俗乞正<lb/>
　法以肅朝廷疏入繼曉寵遂衰公直聲震于朝遷都<lb/>
　給事中論列益力權貴俱為斂手時同里毛𢎞與公<lb/>
<pb n="KR4h0162_WYG_013-21a"/>
　同在諫垣並有重名京師為之謠曰毛黄門口章黄<lb/>
　門手毛章在朝神驚鬼走其風裁若此後威寧伯王<lb/>
　越鎮邊多殺麾下首級邀賞公摘發其奸及越在京<lb/>
　營虧耗卒伍復連章論之竟為所搆遂挂冠歸里唯<lb/>
　以詩歌自怡遺集藏于家<lb/>
　　　癸卯嵗抵寓崇文門<lb/>
平曠猶郊外清深即瀼西亂蟬鳴樹急佳果壓枝低静<lb/>
坐時捫腹閒吟或杖藜知心有良友枉駕路多迷<lb/>
<pb n="KR4h0162_WYG_013-21b"/>
　　御史金公洪<lb/>
　字惟深中進士出知靖江縣嵗餘縣大治以才徙知<lb/>
　呉江靖民為生立祠呉江號為難治有勢家横行賦<lb/>
　役繁閭左罷于奔命毎占一役不破碎其家不止公<lb/>
　嘆曰虐政有甚于此耶乃痛抑豪大家為民分其役<lb/>
　與裁濶狹節冗費嵗所減米緡數十萬民力幸蘇其<lb/>
　輸租更以最呉人德之生子多以金命名當道為請<lb/>
　于朝頒其法通行州縣毎六察至呉江獨無平反怪<lb/>
<pb n="KR4h0162_WYG_013-22a"/>
　問之太守曰呉江令故善敎民也適嵗屢飢呉民留<lb/>
　公至七年擢監察御史出按陜西行邊條上地方便<lb/>
　宜奏免大小文武官數百人墨吏俱望風解組去時<lb/>
　有以車載冠之謠公名大震再按山東適有二巨璫<lb/>
　出選婚勢焰張甚所至索饋獻動千計公乃先發一<lb/>
　檄盛稱二使亷正有司宜遵奉不許妄有科率損使<lb/>
　者亷名所在張之探璫所向輒行部按其後竟不得<lb/>
　肆又勢閹多以家人冒充勇士侵月糧公奏請嚴革<lb/>
<pb n="KR4h0162_WYG_013-22b"/>
　月省糧數千石前後亢抑閹豎逆瑾不能堪為揭其<lb/>
　名于壁先使人諷之兾以賂謝公不答瑾怒益甚㑹<lb/>
　公出知松江府乃誣公在官所解布惡械至京然公<lb/>
　實無可罪得釋遂卒于家父亮官武庫郎中子樸亦<lb/>
　以進士官職方主事三世並由甲科起家有名<lb/>
　　　題便面釣魚圖<lb/>
楊栁沿堤綠帯舒小舟趁月泊江墟遊人莫誤垂竿意<lb/>
不釣浮名自釣魚<lb/>
<pb n="KR4h0162_WYG_013-23a"/>
　　林長史桂<lb/>
　字士英以明經訓導舒城金谿二學遷遼府紀善右<lb/>
　長史致仕性篤孝友善色養甞構小亭以娯父植槐<lb/>
　為䕃其樹槁而復生人俱頌之兄華得危疾為涕淚<lb/>
　求醫果得異人授方一劑即愈其為人澹泊少欲得<lb/>
　年八十八<lb/>
　　　南旺湖即事<lb/>
遥望南湖浪拍狂曉烟迎日半蒼涼帆前水草疑無路<lb/>
<pb n="KR4h0162_WYG_013-23b"/>
䄂底風花别有香繞舍初逢蠶上箔隔村又賀麥登場<lb/>
郊原頗洽清和意醉倚髙歌似故鄉<lb/>
　　錢副使瓚<lb/>
　字延佑以進士出知潛山縣改知青陽俱有治績歴<lb/>
　遷至廣西副使甞行部至梧夜夢婦衣裂麻持牒哭<lb/>
　訴于前心異之梧有王姓者以毆死初謂其兄殺之<lb/>
　妻刁氏更訴其姪罪未定而刁死公適鞫繫囚至王<lb/>
　獄按牘兄年六十長于弟二十年公謂六十人力衰<lb/>
<pb n="KR4h0162_WYG_013-24a"/>
　不能毆壯者至死是必姪殺之一訊輒伏乃悟夢中<lb/>
　婦即刁也公論疑獄率如此及解官槖中無長物家<lb/>
　居四壁澹然也甞自號恬菴所著恬菴集藏于家<lb/>
　　　古木<lb/>
直榦無枝葉凄涼古道邊忽疑人獨立遥謂劍孤懸風<lb/>
過無松韻春囬失柳烟止堪吟作料助我筆如椽<lb/>
　　　宿羅舊驛<lb/>
刳桐小小渡溪船溪遶山程半野田清濁鳥聲叢翠裏<lb/>
<pb n="KR4h0162_WYG_013-24b"/>
髙低茅屋亂峯前尋芳眼底無窮蘂聎逺林梢一抹烟<lb/>
自是寸心圖報重敢言勞勩未安眠<lb/>
　　知縣張公伯祥<lb/>
　初名瑞以字行號西畦元末其先人避地髙麗還里<lb/>
　人遂稱為髙麗張氏公少嗜學有大志嘗上書太傅<lb/>
　屠公少宰楊碧川先生論科塲之弊為時所傳已舉<lb/>
　于鄉謁選授知蕪湖縣有巨商犯法夜餽千金公却<lb/>
　之曰為吏若得人一錢即不值一錢矣竟按其罪尋<lb/>
<pb n="KR4h0162_WYG_013-25a"/>
　改知靖安公作省民條約與相清浄縣中大治乃築<lb/>
　喜幽亭當衆石佳處引賔佐觴咏其間自作亭記在<lb/>
　官六年將入覲聞逆瑾擅命遂悵然解組歸里公天<lb/>
　性孝友事父色養備至兄弟四人雖一果片脯必與<lb/>
　同味食指約五十餘門無異烟既而故宅漸不能容<lb/>
　乃别于宅南築室與諸弟奉父以居名曰雍睦堂里<lb/>
　人遂更稱雍睦張氏父卒年八十八公哀禮兼盡晩<lb/>
　年惟與堇山李先生堂葺齋袁先生孟悌常相唱酬<lb/>
<pb n="KR4h0162_WYG_013-25b"/>
　所居齋曰西畦書屋因稱西畦先生張氏至今多賢<lb/>
　者公後人曰汝翼與余交㝡善<lb/>
　　　雍睦堂成次陶公田園居<lb/>
解組迅歸棹翛然抵家山兄弟喜無故嚴親樂髙年未<lb/>
堪逼市栖非徒比顔淵幸兹長川隈負郭原上田經始<lb/>
結吾廬樹扉古陌間種菊成籬落芙容照簾前初釀已<lb/>
可漉厨炊發新烟但得豫親色華髪任在顛心遥地與<lb/>
俱松鳬共閒閒俯仰終宇宙勞生信徒然<lb/>
<pb n="KR4h0162_WYG_013-26a"/>
　　　泰州道中<lb/>
烟波迢遞獨乗槎風景蕭條一望賖楚語逢人千百種<lb/>
茅檐到處兩三家蕪荒漠漠縁崕路菊照離離夾岸花<lb/>
記得文山曾此過西風囬首意無涯<lb/>
　　按察使陳公槐<lb/>
　字公輔生有異質體文弱然善方畧喜身任天下事<lb/>
　慷慨由進士知松溪縣入為刑曹出知武昌府奏治<lb/>
　行第一以患痞乞休歸里居二年再用薦起知撫州<lb/>
<pb n="KR4h0162_WYG_013-26b"/>
　疾復作力請告得許而宸濠反報至郡東鄙盜王浩<lb/>
　八先受濠金及馬約為内應是日即嘯聚人情益訩<lb/>
　訩公已在告五十日丞久攝事家人趣公曰可以行<lb/>
　矣公奮然起曰國家有急若以解官為辭臣罪當死<lb/>
　即出縛濠使斬之手焚偽檄于通衢是夜發兵襲殺<lb/>
　浩八濠游兵遂不敢復南時郡縣意懐觀望尚稱寧<lb/>
　王公移檄斥言逆濠倡亂神人共憤凡知人臣大義<lb/>
　宜共戮力即請都御史王公節制願為犄角㑹王公<lb/>
<pb n="KR4h0162_WYG_013-27a"/>
　巳檄㑹諸道兵討賊公遂更募義勇四百人率所部<lb/>
　馳赴軍門而王公已破南昌城次日方發兵迎擊宸<lb/>
　濠湖上而公適至即用公為領哨官復密授方畧使<lb/>
　潛分所部之半設伏黄家渡八字腦諸處及前鋒既<lb/>
　交伏兵呼譟並起賊遂大潰公陳擒首賊瑞昌王拱<lb/>
　枅將軍覲鋌等七人斬首三百餘級又遣公提兵轉<lb/>
　戰沿湖諸處遮截宸濠所俘斬千餘復九江郡撫其<lb/>
　民事平王公身獻俘至浙時公巳遷江西按察副使<lb/>
<pb n="KR4h0162_WYG_013-27b"/>
　尚留在軍而王公更奉命還撫江西謂惟公可任事<lb/>
　使押發宸濠詣行在公至留都獻俘面奏目前急務<lb/>
　宜表死節錄遺功寛脅從恤民困上嘉納之時公泊<lb/>
　舟江上太監張永夜遣少監王文招公過其舟密語<lb/>
　曰上欲得内外官交通宸濠姓名吾已得其籍猶未<lb/>
　上事當若何公力陳其不可謂史載光武燒吏人交<lb/>
　關王郎書使反側子自安近日李文達公奏請内外<lb/>
　官與曹欽通者不問此俱聖主賢相事上宜逺法光<lb/>
<pb n="KR4h0162_WYG_013-28a"/>
　武公宜近學李文達為萬世所頌若此事竟行非但<lb/>
　禍延天下即公亦身為怨藪將悔無及矣次日永再<lb/>
　招公軌手曰夜來思先生言誠大愛我即盡取篋中<lb/>
　交通書籍對公焚之惟以錢寧陸完六人名上公復<lb/>
　進與永言羣小導上至欲航海觀普陀且聞聖體違<lb/>
　和嘔血者三此誠可寒心太皇太后命公扈駕正在<lb/>
　今日公宜力勸上囬蹕此萬世勲也永乃以危言脅<lb/>
　江彬輩上遂班師值辰州苖反改公湖廣兵備上念<lb/>
<pb n="KR4h0162_WYG_013-28b"/>
　公勞使扈從至京將用之未果㑹上崩大學士楊公<lb/>
　延公至室中曰久知公才煩為議遺詔所當行公為<lb/>
　條列八事楊公復不果用公亦疾作引歸而御史楊<lb/>
　材者初為公武昌屬吏有宿憾乃論公前在郡觀望<lb/>
　坐落職嘉靖初錄平濠功僅得賜金綺胡公世寧伍<lb/>
　公文定前後力宣其功于朝王公再辭封爵疏亦極<lb/>
　言其事有曰諸臣聞臣檄召提兵而來甘粉虀之祸<lb/>
　蹈必死之地忠義顯然可見今平難以來羣憎衆疾<lb/>
<pb n="KR4h0162_WYG_013-29a"/>
　或虛受陞職之名而因使退閒或冒䝉不忠之號而<lb/>
　隨以廢斥曾無鳴其不平者公即其一也已而王公<lb/>
　亦被人言事竟不直公里居復二十年以宿疾作卒<lb/>
　于家年八十有一初公起知撫州道遇章楓山先生<lb/>
　曰公此行恐功名損于平日公曰先生意謂寧藩耶<lb/>
　但彼今挾天子交結中朝脅人誠難與亢若一朝犯<lb/>
　順則豫章怨民俱其敵可不煩四方兵也公至郡知<lb/>
　宸濠待開府大臣漸不以禮即密啟勸孫公出巡旁<lb/>
<pb n="KR4h0162_WYG_013-29b"/>
　郡集糧厲士馬以防變孫公不能從及公起兵大學<lb/>
　士費公致書奬公倡義尚以時事為憂公答言撫軍<lb/>
　王公才畧絶世天遺此老以拯社稷之難公無憂也<lb/>
　後俱服其卓識公居鄉數為里中興利里中人為公<lb/>
　生立祠奉甞不絶<lb/>
　　　咏蛙<lb/>
井甃秋水清不論公私鳴坎窞未平處還須聽爾聲<lb/>
　　知沔陽州楊公茂清<lb/>
<pb n="KR4h0162_WYG_013-30a"/>
　字志澄號芝山父碧川先生年四十五始舉公自兒時<lb/>
　即嗜學歩履如老成以父任為鴻臚丞大鴻臚劉公數<lb/>
　稱公曰任子自有奇此唐裴李宋范韓後人也公在散<lb/>
　曹歴九年禄入甚少乃以月奉所積計口畫日而食之<lb/>
　不溢用一錢秩滿出知貴池縣池濵江使傳驛絡民好<lb/>
　訟㝡號難治公至相土俗所宜稽故牒為去民所不便<lb/>
　期月間上信下服遂大治時涇縣有王瓚者負青陽富<lb/>
　家周鑑錢欲陷之乃養一丐婦于家及鑑索錢婦死遂<lb/>
<pb n="KR4h0162_WYG_013-30b"/>
　誣鑑殺之守令俱以周富家避嫌莫為白御史檄公徃<lb/>
　治公亷知其情乃瓚門有溝隂易朽椽為橋俟鑑至驅<lb/>
　婦出與争墮橋死即婦不知也遂定瓚罪鑑得免石埭<lb/>
　一楊翁生二子長子有子曰標次子死而其婦與僕奸<lb/>
　翁逐之僕復潛至其家翁指為盜撲殺之是日標在青<lb/>
　陽為所親夀置酒而僕家控謂標所殺繫獄翁歴訴標<lb/>
　在外身當伏罪俱不聽復檄公治公復偵得乃使標具<lb/>
　言青陽酒坐客姓名盡逮至入訊使各在一所毎一人<lb/>
<pb n="KR4h0162_WYG_013-31a"/>
　入輒使言客何人若出一口乃斷翁出錢收埋釋標出<lb/>
　後三年公道經其家盡室男女出羅拜且攜一小兒告<lb/>
　曰此標出後所生也非公楊氏斬矣縣中王武與劉廷<lb/>
　璋相結為奸一日廷璋懐偽金過武家武謂其果金也<lb/>
　醉以烈酒殺之使其妻共舁而沈于江公訪得坐武<lb/>
　死吏謂其妻應從坐公曰婦人惟夫所使且吾憐其<lb/>
　兩兒俱褓也銅陵諸生胡𢎞緒有才試輒髙等㑹其<lb/>
　僕挈家走潛跡所徃縛詣縣而僕巳得疾死獄中其<lb/>
<pb n="KR4h0162_WYG_013-31b"/>
　家人控胡生遂被繫不得白御史亦下公治公詳鞫<lb/>
　之謂生縛其僕以詣令非私治也僕背主應得罪且<lb/>
　巳先有病遂原胡生公念鄉試期廹即夕具獄牒以<lb/>
　上胡生隨出是歲舉于鄉其辨寃獄釋滯多類此由<lb/>
　是御史臺監司檄委無虛日在縣未常得煖席旌舉<lb/>
　凡十數六年遷知沂州諸部使者聞之嘆曰豈有美<lb/>
　如貴池僅得薄遷耶去之日惟敗橐數事圖書蕭然<lb/>
　傾一縣人出送無不泣下者在沂一年以才徙知沔<lb/>
<pb n="KR4h0162_WYG_013-32a"/>
　陽復三年其奏治俱如貴池時公性澹于進取遂力<lb/>
　請老歸家居恂恂然身敦至行比于萬石君與戴南<lb/>
　江諸老為耆㑹日相唱酬年至九十猶手抄古今野<lb/>
　史樷談里中先輩詩嵗必滿篋諸楊推為祭酒焉<lb/>
　　　河間道中遇童用中口占一律<lb/>
客思悠悠未得除金陵翹首二旬餘沙飛古道馳羸馬<lb/>
水溢低田捕小魚休向驛亭貪駐節早趨殿陛聼鳴琚<lb/>
前驅忽報童司僕喜得臨岐一寄書<lb/>
<pb n="KR4h0162_WYG_013-32b"/>
　　參議聞公澤<lb/>
　字美中以進士授兵部職方主事武宗欲南巡與同<lb/>
　官黄鞏陸震等泣諫罰跪午門五日杖三十人俱為<lb/>
　公惋嘆公曰人臣為君父死其分也惟聖主感悟是<lb/>
　望餘何言宸濠反贊大司馬區畫功居多嘉靖改元<lb/>
　進諫南巡者官一級再遷車駕郎中掌畿内武選杜<lb/>
　絶請託名赫然出為江西參議便道歸里卒于家公<lb/>
　性篤孝友待族黨俱有恩性沈静平時恂恂然遇事<lb/>
<pb n="KR4h0162_WYG_013-33a"/>
　立斷不可奪居官志在仗節死職下朝論深器重之<lb/>
　　　寓寳巖寺答張常甫先生<lb/>
暫將踪跡寄招提碧水青山意與齊讀易不知枉駕至<lb/>
開簾已見夕陽西鷓鴣聲滿前門栁松火烟浮隔澗磎<lb/>
坐頃先天論未盡重期相過與然藜<lb/>
　　知府葉公應驄<lb/>
　字肅卿生而丰骨堅峙卓然若山立步履俱中尺寸<lb/>
　為人尚氣節不肻齪齪與世俗相依阿少讀書潛觀<lb/>
<pb n="KR4h0162_WYG_013-33b"/>
　黙解務求合于註疏之外正徳中舉進士官刑部主<lb/>
　事善執法㑹上將南廵公與同曹伏闕諫罰跪五日<lb/>
　杖之朝瀕死嘉靖初稍遷郎中有相國子用勢為大<lb/>
　姦中罪繫付公論論如法無避甲申議大禮公復與<lb/>
　廷臣伏闕諍下詔獄又杖之朝又瀕死給事中陳洸<lb/>
　者潮州人素鴟張無狀横虐其鄉御史戴金張日韜<lb/>
　藍田奏發其奸六科十三道復合疏盡列其慆酷敗<lb/>
　倫納叛諸大不法詔遣刑官徃按時洸方以議禮媚<lb/>
<pb n="KR4h0162_WYG_013-34a"/>
　附張璁桂蕚諸人相朋結諸曹俱顧縮不敢前共以<lb/>
　屬公公即應詔而南牒御史臺藩臬共論鞫凡七訊<lb/>
　而獄成遂具上寘當大辟其鄉人有手搏猛虎潮民<lb/>
　得所之謡秩滿出知吉安以内艱里居而洸覆出反<lb/>
　詆奏訊官桂蕚力從中為辯遂逮公問公荷械言笑<lb/>
　就道及廷鞫諸權貴俱相折辱至不堪公不稍為屈<lb/>
　大聲曰驄故法吏也所持國三尺耳諸公必欲直洸<lb/>
　枉驄任為之其如國法何如鬼神何是日黄霧四塞<lb/>
<pb n="KR4h0162_WYG_013-34b"/>
　次日大風抜巨木有詔從輕擬竟坐公按獄不實罪<lb/>
　落職為民無何洸復横詆奏意必殺公霍韜益力主<lb/>
　之乃竟謫戍鐵嶺衛得命即挾室而行衛故絶邊控<lb/>
　弦時出入無常開府諸君聞公名毎延致上坐問䇿<lb/>
　公輒為籌畫決勝其遼左諸生亦執經日集門下公<lb/>
　欣然忘其為萬里戍也㑹以赦放還再值覃恩復其<lb/>
　官卒于家公生平執大義撫掌論天下事忼愾值大<lb/>
　變猝驚才智人不敢吐氣公獨毅然任之指揮可辦<lb/>
<pb n="KR4h0162_WYG_013-35a"/>
　自身瀕死者數矣而不撓不悔為國直臣然竟終老<lb/>
　里門未竟其用論者惜焉<lb/>
　　　遊天童寺<lb/>
賞心隨處物吾偕上已登臨景更佳猶喜山僧能雅淡<lb/>
不妨詩客共詼諧盃盤狼藉三更月詩墨淋漓萬仞厓<lb/>
擾擾風塵渾脫擺相將身世到無懐<lb/>
　　翰林王介塘先生相<lb/>
　字懋賢生資性絶人復嗜學博綜古今甞授徒髙錢<lb/>
<pb n="KR4h0162_WYG_013-35b"/>
　山中毎夜灼一燈誦不輟飢即拾蹲鴟火而㗖之或<lb/>
　竟夜不寢隣人俱厭苦之不為止中進士選為庻吉<lb/>
　士讀中秘書愈自勵茹苦若寒士遷編脩以議大禮<lb/>
　逮詔獄竟死杖下年止三十七公豪少尚氣節然處<lb/>
　家庭間更為和易性篤孝諸生所上束脩盡以奉親<lb/>
　無私毫入私室家貧屢空怡如也為文原本六經而<lb/>
　才更横溢時馳騁莊列間毎下筆盈紙雖宿儒先生<lb/>
　望之無不辟易學者稱為介塘先生<lb/>
<pb n="KR4h0162_WYG_013-36a"/>
　　　題松厓書屋圖<lb/>
厓松何蒼蒼下䕶幽人屋夜寒不作聲為讓幽人讀<lb/>
　　知縣史公元中<lb/>
　號鹿泉家貧少牧牛田間喜讀書長益慕任俠善射<lb/>
　酒酣横長矟賦詩人皆以為狂先輩或勸之曰以子<lb/>
　之才但稍治經生業得由甲乙科起家異日立功萬<lb/>
　里未晩也公乃出應諸生試舉于鄉再上公車即謁<lb/>
　選靖江學敎諭兩應湖廣四川聘典鄉試稱得人遷<lb/>
<pb n="KR4h0162_WYG_013-36b"/>
　知魚臺縣縣故瘠瀕河嵗復大祲盗賊多有簡瑞者<lb/>
　為盗魁善運矟馳劣馬出沒方輿道上莫可踪跡公<lb/>
　亷得其親信授以計縱之一日遂縛簡以獻簡卧庭<lb/>
　下張目曰吾左手持矟右短兵横行千里間今為書<lb/>
　生揜取天也公笑曰汝輕書生耶即起著短衣持其<lb/>
　所用矟運之左右廽旋如舞匹練庭中忽<graphic n="KR1154" url="https://raw.githubusercontent.com/kanripo/KR-Gaiji/master/images/KR1154.png" mimeType="image/png"/>然矟斷<lb/>
　為三擲示簡曰汝矟豈足用耶簡扣頭稱萬死公繫<lb/>
　之獄至冬月將論決簡求見公曰身亦山東男子不<lb/>
<pb n="KR4h0162_WYG_013-37a"/>
　敢負公乞假十日一生别老母公即縱之去衆皆懼<lb/>
　及期先一日簡就獄離魚臺三十里為獨山大盜劉<lb/>
　儀久嘯聚其中有衆數千開府曾公銑議進剿以公<lb/>
　才屬為前鋒既擇日陳兵禡祭畢公知獨山有諜者<lb/>
　在軍乃命植一竿百步外公手張矢誓曰某以書生<lb/>
　任將兵若一舉滅賊當三矢中此竿時萬目齊注監<lb/>
　司諸將俱色變公從容三發三中呼譟震地是日公<lb/>
　即察得諜者三人釋其縛賜以美酒食笑謂曰汝來<lb/>
<pb n="KR4h0162_WYG_013-37b"/>
　觀吾射耶諜者鼓栗盡吐賊虛實及所入獨山徑道<lb/>
　公立提兵襲其寨擒劉儀還曾公大喜手書平㓂第<lb/>
　一功相贈方論薦公㑹曾公遷制三邊奏復河套即<lb/>
　檄公同事監司以大盜初平留公不果行三年入覲<lb/>
　值曾公為相嵩所害赴市公喟然曰事尚可為耶即<lb/>
　日挂冠歸里當軸曲留之不得因盛供張共祖之都<lb/>
　門時年四十二家居復四十年性喜奇山水毎極游<lb/>
　竟月㤀返守令思一造見公不可得老益貧惟賣文<lb/>
<pb n="KR4h0162_WYG_013-38a"/>
　以自給所著青蓮集三十卷尚鈔本聞盡為呉中某<lb/>
　薦紳所得刻為已集唯余家藏公詩一卷適史氏脩<lb/>
　家乗就余家冩之<lb/>
　　　秋思<lb/>
世事吟邊改流光醉裏過嵗收頻下下公賦益多多有<lb/>
乃窮漁獵無憂隱荔蘿康衢終及見擊壤續堯歌<lb/>
幽懐無可寄何處起𤣥暉試問驅華轂曾如入翠微霜<lb/>
清山有骨雲薄石無衣盡日風揺棘誰家白板扉<lb/>
<pb n="KR4h0162_WYG_013-38b"/>
　　　出東新關<lb/>
十年兩度水雲東三徑非無舊菊松客夢入秋驚落葉<lb/>
交情計日候晨鐘扁舟暗識曾來路短劍長隨未定蹤<lb/>
試問尚平家事了幾時杖笠許相從<lb/>
　　　午次楊湖<lb/>
豁目烟波氣乍蘇舟人指㸃出揚湖風無力處櫓聲細<lb/>
日到中時帆影孤碧落知晴多鸛寉滄浪入逺只菰蒲<lb/>
蕭然一葉浮空闊不獨波瀾是畏途<lb/>
<pb n="KR4h0162_WYG_013-39a"/>
　　　農舍<lb/>
布糓聲聲呌脫裩一犂春雨綠楊村年來底事催租吏<lb/>
未到秋成夜打門<lb/>
　　太子太保先少峯先生<lb/>
　諱生威字亷甫鄴嗣曾大父也年八嵗時從侍御公<lb/>
　過淮上客有訪舟中言及河工公侍側即論治河本<lb/>
　末歴歴畫几如見客大驚稍長益讀六經諸子唐宋<lb/>
　大家集各數百過至二十一史古今典故諸書俱覆<lb/>
<pb n="KR4h0162_WYG_013-39b"/>
　覽數四所學博而更精一時宿儒盡出其下以太學<lb/>
　生中應天郷試謁授鳳陽推官郡故湯沐地城中有<lb/>
　五髙墻所𨽻州縣凡十八㝡為劇難治公至申條敎<lb/>
　約束法在平而必行前此理曹有胥史五十餘人公<lb/>
　曰滋禽傷稼滋吏傷民即盡罷其猾舞文者裁留重<lb/>
　訥十餘人足給事居郡一年中都人愛之若父母故<lb/>
　事御史出按部必使理官巡前屬耳目理官入謁御<lb/>
　史屏左右出懐中劾耳語移時出以故州縣視理官<lb/>
<pb n="KR4h0162_WYG_013-40a"/>
　常側目望風迎餽恐後公心惡之獨盡卻不受即有<lb/>
　所彈治對御史顯白其短不肻作呫囁語以此所在<lb/>
　稱李公不置公為人簡黙飲酒不勝杯杓與郡太守<lb/>
　張君齊雲同官交㝡深張君年少美言詞日召客燕<lb/>
　集酒行百觴然毎置酒非公至輒不驩常曰李公雖<lb/>
　不言不飲酒然客有李公遂若真氣滿四座未幾張<lb/>
　君以遷去别公留連不巳代到日董君其人毛摯深<lb/>
　刻用法酷公數持不可反其獄董君積憤憤不平日<lb/>
<pb n="KR4h0162_WYG_013-40b"/>
　夜詗公隙無有乃造為蜚語謗公公嘆曰蝮遇手則<lb/>
　螫手遇足則螫足吾家有薄田可耕乃與若曹角勝<lb/>
　負毋為也公有弟曰生文為鳳陽衛參軍即日兄弟<lb/>
　並移病乗柴車行郡中爭出祖道騎轂數十里賢大<lb/>
　夫為賦鹿門二隱詩公家居亷約毎種瓜則食瓜種<lb/>
　豆則食豆未甞重味一葛冠褐袍十餘年時里中張<lb/>
　大司馬操文柄甞大集郡中名士客俱盛被服雍容<lb/>
　公攬敝衣直上坐既罷門外車從交錯獨公從一髯<lb/>
<pb n="KR4h0162_WYG_013-41a"/>
　奴屩而别張公目送久之曰此真長者客也卒年七<lb/>
　十五以孫橒守貴陽功追贈太子太保兵部尚書<lb/>
　　　奉輓大宗伯逺峯汪公<lb/>
大星昨夜霣三台黯黯重雲翳不開罷市尚聞行道哭<lb/>
輟朝深動至尊哀千年已託山阿體一代今論燕許才<lb/>
惟有感恩門下士重披劍草為登臺<lb/>
　　　贈葉栁沙司理<lb/>
昔聞楚郡歌神父今見明州效楚歌日出丹山開麗照<lb/>
<pb n="KR4h0162_WYG_013-41b"/>
月明鑑水静微波決平張尉無今古積徳于公孰少多<lb/>
欲借侯君還一載黄扉久巳待鳴珂<lb/>
　　刑部邵公城<lb/>
　號守齋隆慶中進士授興化府推官舉治行第一以<lb/>
　與當事忤稍遷同知永州府值鄉試公為同考官時<lb/>
　江陵相國子赴試主者徧屬諸考官錄其子公獨執<lb/>
　不可及公閱一卷心知為相國兒即大勒數行及他<lb/>
　考官覔得見已被抹乃止出闈遷刑部郎至京而江<lb/>
<pb n="KR4h0162_WYG_013-42a"/>
　陵巳聞抹卷事大怒將中公危法公度不可久居遂<lb/>
　拂衣歸與同里屠緯真儀部日觴咏為樂緯真心重<lb/>
　公為人其交甚驩晚年共栖心要道公竟老家居不<lb/>
　出士論惜之<lb/>
　　　歸里中自咏呈屠緯真儀部<lb/>
九衢不復上長安歸養湖南竹數竿色染檗絲栽野服<lb/>
香吹藤葉對僧餐閒尋入翠成私路幽夢隨花繞藥闌<lb/>
從此脫然辭世網故人相見有餘歡<lb/>
<pb n="KR4h0162_WYG_013-42b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　甬上耆舊詩卷十三<lb/>
</p>
<p>
</p>
  </div>
</body>
</text>
</TEI>
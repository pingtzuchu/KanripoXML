<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>甬上耆舊詩卷二十三</head> <lb/>
    <p>
<pb n="KR4h0162_WYG_023-1a"/>
欽定四庫全書<lb/>
　甬上耆舊詩卷二十三<lb/>
　　　　　　　　　　　監察御史胡文學編<lb/>
　　呂中父山人時<lb/>
　初名時臣自稱甬東野人世居木阜峯下山川名勝<lb/>
　山人少喜為詩不治經生業及壯負氣不能隨俗俯<lb/>
　仰嘗於坐隅書青天白日名山大川八字以避仇遠<lb/>
　歴齊梁燕趙間十年客食諸王門下旅寓章丘與太<lb/>
<pb n="KR4h0162_WYG_023-1b"/>
　常李伯華論詩得其指授在章歴三時詩大變一日<lb/>
　過伯華江上草堂値夜雪伯華為出妓彈琵琶佐酒<lb/>
　山人即坐上作長歌伯華絶驚賞謂非復初見阿䝉<lb/>
　也去之青州客衡藩衡莊王嘗起高樓東敞矚遠樓<lb/>
　初成王於望後四日置酒徧召一時名士時日景既<lb/>
　盡疎星尚微王命且未造座與客東望憑欄笑語良<lb/>
　久已而月光漸上徧照四座王甚歡因命曰待月樓<lb/>
　使客各賦詩以進王未善也時山人最年少下座徐<lb/>
<pb n="KR4h0162_WYG_023-2a"/>
　進一絶句其詞曰川原夕氣交暝色自相向月猶藏<lb/>
　海底人已坐樓上王大喜謂能得待字義因手觴延<lb/>
　山人上座徧示諸客山人遂一日名重晚客瀋瀋宣<lb/>
　王禮之亞於謝榛年七十卒於河南涉縣客舍中魯<lb/>
　王孫中立序其詩曰山人鶴骨癯癯若出衣表為人<lb/>
　貞介廉潔不妄交不茍取故為諸王公所重人以為<lb/>
　實錄山人年六十起生藏於句章之夕陽里自撰墓<lb/>
　誌後竟𦵏之有二子長曰輅使學醫次輦使讀山人<lb/>
<pb n="KR4h0162_WYG_023-2b"/>
　與嘉則先生同甲其稱詩稍先之及年各四十五兩<lb/>
　人始得遇定交嘗一見山隂徐文長輒作靈物篇相<lb/>
　贈歎為絶奇生平所與逰論詩幾徧天下唯稱同里<lb/>
　盧澐吳中文徵明黃姬水東郡謝榛濬人盧柟新河<lb/>
　宋登春十餘人自謂砥礪名行期無愧諸老庻幾不<lb/>
　朽以是山人風格至今稱之所著甬東山人集<lb/>
　　　折楊柳歌<lb/>
漢人馬上來秦人馬上去長條不折時遮遍長安路<lb/>
<pb n="KR4h0162_WYG_023-3a"/>
　　　襄陽曲<lb/>
襄陽衆女兒齊唱大隄曲假令歡不歡屈使漢江綠<lb/>
　　　襄陽蹋銅蹄<lb/>
青蒲没漢水白馬度襄陽男兒但得意何處非故鄉<lb/>
　　　春江引<lb/>
青竹坐巴郎素手引巴女江漢中流分不得遞私語<lb/>
　　　江陵女歌<lb/>
阿歡問儂家儂家江陵住儂心逐水流儂影流不去<lb/>
<pb n="KR4h0162_WYG_023-3b"/>
　　　車馬行<lb/>
車行黃塵北馬行黃塵南遙遙千萬里憂思我獨含車<lb/>
行祝其輪馬行祝其蹄馭者苟不慎一失無完期<lb/>
　　　銅雀臺<lb/>
魏祖兆黃星神器若天假銅雀何麗哉峻天失大厦燕<lb/>
趙刮鉛華齊梁疲陶冶延袤亘無地層㝠烟霧灑八極<lb/>
圍寸眸雄觀絶天下漳河不斷流千秋一平野日落鬼<lb/>
狐啼焉知誰氏者但見耕田夫爭賣土中瓦<lb/>
<pb n="KR4h0162_WYG_023-4a"/>
　　　燕市俠兒篇<lb/>
跳丸極揮雐誰家金虎郎片言作喜怒一劍誓存亡縱<lb/>
酒罵燕市鬭雞賭趙娼無勞語姓氏誰敢學行藏直使<lb/>
心為鐵寧辭血濺裳幾時一擊筑殺性報剛膓<lb/>
　　　讀史<lb/>
老憊力不加悶且檢故䇿中天星者黃大澤蛇者白人<lb/>
定未敢窺天定詎容易肌髪不自理獲寸反失尺妄知<lb/>
海淺深徒衒探珠客尤物揮不去奇貨豈再得鬱鬱牆<lb/>
<pb n="KR4h0162_WYG_023-4b"/>
之東邈焉天地隔<lb/>
　　　山中吟<lb/>
曳衣投洞壑余來詢至道至道即人間人間復誰討大<lb/>
地何茫茫長江亦淼淼天地豈長生日月尚枯槁忽興<lb/>
浮海歎傷哉此尼老<lb/>
桃源渺何許武陵萬仞山緬想秦時人生死桃花間邇<lb/>
來幾天地曾無幾人閒桃樹摧為薪桃源平作田鷄犬<lb/>
入租稅焉可住神仙<lb/>
<pb n="KR4h0162_WYG_023-5a"/>
西澗有靈草曄曄芬金光春隂龍晝出秋寒鶴夜翔去<lb/>
人不千尺烟氣洒衣裳精誠不能陟望之徒感傷恐非<lb/>
長生物詎敢獻君王<lb/>
　　　貧士<lb/>
短衣不蔽脛蓬髪自吹面無力營生產甘心委筆硯桑<lb/>
間屋兩間枯茆覆不遍愛讀古人書析理極歡忭縱令<lb/>
萬黃金焉能奪吾賤<lb/>
　　　留别沈大叅同沈嘉則張平叔<lb/>
<pb n="KR4h0162_WYG_023-5b"/>
廣田曠平野伏檻窺寥廓一雨自東來大風時作惡霆<lb/>
霓走檐楹隂陽競磅礴頃以毛髪平天車囘巨壑淅淅<lb/>
䌓燠銷天地轉霋霩主人命酒來逶迤出林薄饋我雕<lb/>
玉盤持我鸕鷀杓唱以青鳳詞舞以黃金索東池潮正<lb/>
平西浦日半落不問客量何促席罄斟酌十年兵革間<lb/>
此日藉茲樂張衡將去吳沈約欲騎鶴予亦濠梁行同<lb/>
來詎可約勝地豈易逢多君復脫略人命亦可畏流光<lb/>
迅火爍若然不痛飲徒爾受踖䠞多謝主人賢憐才任<lb/>
<pb n="KR4h0162_WYG_023-6a"/>
樂託不意數百年大雅喜復作長嘯别君去爽氣布江<lb/>
郭<lb/>
　　　阻雨七峪<lb/>
昨過鄧州里合宿内郷堧雨積馬蹄爛水嚙石齒穿多<lb/>
癭防水土常潦患山川雨乘風氣作一雨爭流泉大河<lb/>
高於屋凌昏樹杪眠渡者愼無渡田父何以田我亦山<lb/>
中人與爾相憂煎<lb/>
　　　留乾二兄宿寄寄山房時陳張華三客别去<lb/>
<pb n="KR4h0162_WYG_023-6b"/>
吾宗老兄弟秋隂過我屋屋中亦有客相聚極款曲客<lb/>
子俱高尚主人且不俗山家貰濁酒山妻剝新穀飯罷<lb/>
强出門泥淖没雙足客散遠人留就我小牕宿對牀寫<lb/>
沈抱風雨不秉燭明朝君復去落日委空谷<lb/>
　　　曉起<lb/>
曉牕背林麓芙容未全豁披髪一夫閒傷秋萬蛩聒小<lb/>
人時正䌓君子道不達共居離索間草木候霜殺<lb/>
　　　交州古劍歌<lb/>
<pb n="KR4h0162_WYG_023-7a"/>
古交州天隂日落鬼啾啾終宵白氣衝牛斗過客往往<lb/>
驚囘頭主人知此有靈物呼兒掘得雙吳鉤螭蟫半蝕<lb/>
銅花綠凄凄霜鍔寒光流古來異物不易取令人得之<lb/>
反生憂放之惟恐蛟龍怒卷之猶畏神鬼愁亟命冶人<lb/>
復解鑄神器恐遭眞宰怒不然仍貯空匣中何似含光<lb/>
在泥土<lb/>
　　　贈鵞池道士<lb/>
鵞池道士何所事摩頂向天手垂地家在趙州人不知<lb/>
<pb n="KR4h0162_WYG_023-7b"/>
箕子之胄古姓氏籜冠不正綦履穿風雪一蓑行乞市<lb/>
兒童遮道作戲嬉大人白眼但瞋視我獨羨渠嘯咤人<lb/>
只愁無酒不愁貧終夕對人突無語詩畫一發能通神<lb/>
咆勃氣來便使酒白日當筵罵太守緜山汨水義可投<lb/>
不惜千金喪匕首早知駿骨成蹉跎悔不臨池學泛鵞<lb/>
無端我向秦中去勸君隱臥湘山阿<lb/>
　　　靈物篇贈徐文長<lb/>
越王去後幾千載擊豹吞蛇鬼物悔疑是東南地不平<lb/>
<pb n="KR4h0162_WYG_023-8a"/>
秦皇帝來塞滄海海既不可塞山亦不可改山川靈氣<lb/>
屬眞宰一朝六甲排天雲白日風雷下三界蛟魚螺蟲<lb/>
不敢語千巖萬壑發光采發光采光陸離孕四角吐三<lb/>
眉天地失色神鬼失奇黃金萬斛將何為昔年曾同天<lb/>
馬馳神明天子知不知於乎靈物知為誰<lb/>
　　　江上醉吟懷諸子<lb/>
甬東歸客情無已江門醉舞秋風起桃花渡東包十亡<lb/>
新安道上盧九死死者既死殊可悲生者徒生烏足喜<lb/>
<pb n="KR4h0162_WYG_023-8b"/>
平叔多能無所用文父甘貧了不恥惟有嘉則賣賦歸<lb/>
閣上長吟對妻子嗟余寥落還荆州白日到家雙淚流<lb/>
眼底故人復如此此生促刺眞蜉蝣且以㣲名埋麯糵<lb/>
何須玉匣𦵏寒湫黃金空鑄青牛老金谷銅駝没秋草<lb/>
醉來萬事付青天千古空江月皓皓<lb/>
　　　對梅啜粥歌<lb/>
東家宴客較鼉鼓裊裊香風細腰舞滿堂絳蠟明徹天<lb/>
一擲黃金賤如土誰憐門外號寒兒無袴無襦氷雪時<lb/>
<pb n="KR4h0162_WYG_023-9a"/>
不及豪門衆黃犬白日嚙人當路危我家西溪麓雖然<lb/>
貧不足梅花三百株滿盂黃菜粥<lb/>
　　　李太常伯華江上草堂雪夜出妓彈琵琶<lb/>
北風吹雪晝易昏樹深竹密江上村紅燈照席不知夜<lb/>
忽有遠客驚叩門繫馬登堂不問姓不顧旁人即坐定<lb/>
座中舉目皆英豪主人呼出鄭櫻桃紅竺裊地毾㲪煗<lb/>
簾額紛香落鳳毛大小忽雷手中出須臾翻作鬱輪袍<lb/>
媚臉斜凝新病眼一曲低囘黃金槽衆客聞之各掩淚<lb/>
<pb n="KR4h0162_WYG_023-9b"/>
潯陽此夜我先醉天涯海角同此心古人意氣輕黃金<lb/>
瞥然上馬出門去酒酣寒極天將曙<lb/>
　　　壽陽道上寄李中丞<lb/>
足跡半天地長歌行路難樹昏雞語澁沙响馬蹄酸急<lb/>
水層氷裂空山片月寒好將遲暮色寫向故人看<lb/>
　　　南牕對天泉菴作<lb/>
虛牕對巖穴早晚片霞生初日送山影中宵足磬聲風<lb/>
腥龍曬甲松煗鶴添丁自覺諸天近時隨星斗行<lb/>
<pb n="KR4h0162_WYG_023-10a"/>
　　　山中苦雨<lb/>
閉門隂晦朔兒女竟顚連蜃氣雲翻屋蛙聲水失田淫<lb/>
淫偏雨夜黯黯或秋天無賴山間客春風獨愴然<lb/>
　　　秋田為李生得衣字<lb/>
明農兼課子田舍有書幃罷亞霜初下雞豚秋正肥西<lb/>
風菰米飯落日荳花扉已得遺安計無嫌老布衣<lb/>
　　　和楊中丞韻<lb/>
海内紛紛者嗟余亦漫行還山修藥品薄業赴園丁江<lb/>
<pb n="KR4h0162_WYG_023-10b"/>
漢橫秋碧黿鼉避水清西風漸搖落黃葉旅人情<lb/>
　　　贈唐刺史<lb/>
賢哉唐刺史休沐已多時直道為時忌初心祗自知衞<lb/>
生惟蒔藥謝客不論詩偶値竹林下相忘酒一巵<lb/>
　　　把酒向舊宅芙容<lb/>
歸去空山裏無人知姓名竟忘雙齒落猶戀一尊傾屋<lb/>
破心何漏秋高夢亦清拒霜如有約的的滿叢生<lb/>
　　　曉望示城中調化姪<lb/>
<pb n="KR4h0162_WYG_023-11a"/>
閉門掃蘿薜曙色報村雞海口吞城盡江干與屋齊林<lb/>
烏號日出山鬼嘯烟迷處處新炊起年來罷鼓鼙<lb/>
　　　手錄夢山詩選<lb/>
夫子出東方為言自漢唐長空走明月流水聽滄浪紙<lb/>
貴惟書葉官貧不食羊腹中何所有三萬斛𤣥霜<lb/>
　　　元夕集張大司馬月湖精舍同沈嘉則吳汝震<lb/>
　　　　汪長文李賓父得清字<lb/>
春明綠野地花罨赤霞城天為上元好月于今夜清香<lb/>
<pb n="KR4h0162_WYG_023-11b"/>
塵吹不斷星漢醉將傾卻有應劉輩摛詞頌太平<lb/>
　　　天封塔<lb/>
忽上梯仙國眞堪叩帝閽中心穿斗柄絶頂亞天門市<lb/>
井人烟雜魚龍海氣昏虛空開七級下界越王孫<lb/>
　　　宿京口示賢六姪孫<hi>時客揚州</hi>
雨歇帆初斂昏黃倚水䦨亂潮衝浦口新月立城干山<lb/>
迥三吳盡江空獨夜寒好春迤邐過明日廣陵灘<lb/>
　　　憶東湖余相公舒園<lb/>
<pb n="KR4h0162_WYG_023-12a"/>
遙憶東湖上拏舟泛若邪荷翻人摘藕枝動鳥銜花石<lb/>
磴隨峯轉烟樓隔岸斜雖云丞相墅儼似野人家<lb/>
　　　淨因寺<hi>有大佛高四丈六尺諺云土中塌出一名土塌寺</hi>
雲破蒼茫處相期入淨因枯槎僧結臘黄土佛生身絶<lb/>
壁疑無路聞雞覺有隣一呼羣籟寂片月下𤣥津<lb/>
　　　瀋世君問寧波風土應教五首<lb/>
越絶饒山水古今文物稠三冬無積雪十月尚餘秋風<lb/>
雨無歸處家郷在盡頭出門車馬少到處泛蘭舟<lb/>
<pb n="KR4h0162_WYG_023-12b"/>
石頭古城子城下遶滄波大屋空如谷小船尖若梭山<lb/>
深罝麂鹿潮滿制黿鼉距海五十里生涯海錯多<lb/>
淹淹梅雨後卑溼用樓居有地俱成稼無人不讀書香<lb/>
多吸老酒鮮極破黃魚頓頓新秔飯先將賦稅除<lb/>
兒童養鵞鴨蔬果足山家赤午農耘稻清宵婦緝麻烝<lb/>
嘗先敬愼婚嫁稍奢華長吏民皆畏無煩刑法加<lb/>
四明八百里物色甲東南玉版春肥筍甆缾雪醉蚶堇<lb/>
山足靈氣慈水供餘甘窈窕千峯處幽踪日可探<lb/>
<pb n="KR4h0162_WYG_023-13a"/>
　　　木峯舊業寄諸族兄<lb/>
歲莫寒山下溪田久廢耕亂烏驚日出猛虎傍人行蜃<lb/>
島殊方雜鮫潭竟歲鳴林牕讀書處清夜鬼談兵<lb/>
　　　寄俞八介甫讀書處<lb/>
夢寐殊方外相思澤國邊山沈於毒霧天落在平川橘<lb/>
柚連書舍鸕鷀滿釣船五年常憶爾多病似今年<lb/>
　　　崛<graphic n="KR2118" url="https://raw.githubusercontent.com/kanripo/KR-Gaiji/master/images/KR2118.png" mimeType="image/png"/>山寺<lb/>
羣公愛黃髪攜我入空明拂座星流影聞鐘鳥禁聲僧<lb/>
<pb n="KR4h0162_WYG_023-13b"/>
從虎穴出天與石梯平一浩荒千劫吾將放此生<lb/>
　　　卜居有感寄三七弟<lb/>
舊業盡凋没深冬欲卜居砌崩蛇嚙筍架脫鼠翻書親<lb/>
友幾人在干戈卄載餘未知何日定投老總樵漁<lb/>
　　　八月十六夜邀兆和民服民孝元叔乘潦泛月<lb/>
雨歇秋方靜扶攜上塌船共憐今夕好不減昨宵圓絶<lb/>
潦渾無地除山盡是天清光溢心眥傾賞愈丁年<lb/>
　　　夜懷<lb/>
<pb n="KR4h0162_WYG_023-14a"/>
起來喧不減䇿䇿動涼風月暗蟲聲裏人孤樹影中南<lb/>
埏寒尚早北地候難同想到鄞江上秋花滿舊叢<lb/>
　　　夜行<lb/>
小僕兼疲馬荒荒獨夜行滄江愁我處流水斷腸聲雁<lb/>
語知臨浦烟光似近城不知何處宿無月又三更<lb/>
　　　留别少府子魯<lb/>
木落見中州遙連白帝愁黃河臨斷岸明月上孤舟作<lb/>
客已多歲還家又暮秋思君西下日寒葉滿江流<lb/>
<pb n="KR4h0162_WYG_023-14b"/>
　　　次李大參韻留别<lb/>
河北中秋盡江南九月歸草深藏虎穴潮滿上漁磯田<lb/>
舍舂新稻山妻補舊衣到家貧自得莫怪與君違<lb/>
　　　伏枕舟中作<lb/>
楚魂招不得哀怨此中多纖月囘頭失疎星伏枕過榜<lb/>
人吹宿燎曙犬吠驚波毒霧瀰江海留公無渡河<lb/>
　　　到家苦雨寄城中諸友<lb/>
歲晏兼貧病歸心詎可論寒潮氷下咽飢雀雨中翻野<lb/>
<pb n="KR4h0162_WYG_023-15a"/>
徑蒼苔合山牕白晝昏還家已十日愁絶舊柴門<lb/>
　　　送西僧渡海<lb/>
一謝西來路重登東土船舟中如舊國海外更何天呪<lb/>
食魚龍出然燈島嶼懸當年杯渡者許爾有同緣<lb/>
　　　巖棲<lb/>
巖棲拒人跡日夕得奇捜虎嘯山精聚兒啼石母憂魚<lb/>
龍歸大壑天地入窮秋好釀深冬酒新年甲子週<lb/>
　　　病臥聽雨<lb/>
<pb n="KR4h0162_WYG_023-15b"/>
今春病易得結客亦無歡樹老吐花澀山高落木寒半<lb/>
空懸雨脚萬馬戰河干臥起無人問何妨不帶冠<lb/>
　　　金山寺<lb/>
萬古一卷石東南何壯哉半江截吳楚兩岸瞰樓臺僧<lb/>
飯蕪城乞人烟鐵甕來春深龍聽法風雨帶潮囘<lb/>
　　　九江懷江都諸友<lb/>
取次泊漁梁綠蕪細雨香傳詩與廬嶽沽酒慰潯陽岸<lb/>
上覺吳語舟中猶楚郷琵琶人不見飛夢到淮揚<lb/>
<pb n="KR4h0162_WYG_023-16a"/>
　　　開門<lb/>
零雨橫江過分苗稚子還樹乾雙鵲喜風定寡鳧閒野<lb/>
馬穿林日青螺隔岸山坐窮塵世事只合閉柴闗<lb/>
　　　自吳越望金陵寄余太史丙仲<lb/>
出門已三月烟雨暗錢塘薄素餘雙屐浮名寄一航潮<lb/>
聲吞落日花氣濕行裝白下春將遍王孫草正芳<lb/>
　　　步出江岸閒吟寄上沈少宰肩吾<lb/>
著地麻衣逐步飄前村社長不時招漁竿風靜蜻蜓立<lb/>
<pb n="KR4h0162_WYG_023-16b"/>
草徑人行蚱蜢跳遠磧孤樓高出樹方舟獨楫鬭來潮<lb/>
澄江一片明如練到此都教俗慮消<lb/>
　　　諸公邀登甘露寺留别<lb/>
天風飄忽苧袍輕兩度登臨慰客情疎磬雨催山寺曉<lb/>
亂帆春放海門晴江迴鐵甕三吳盡潮過金陵七澤平<lb/>
明日别離何處問斷腸烟樹漫蕪城<lb/>
　　　齋居寄海豐楊侍郎<lb/>
蓬島飛來拄杖前何勞䇿石遠求仙一簾雨過空青處<lb/>
<pb n="KR4h0162_WYG_023-17a"/>
五色霞明大赤天江水自清漁者話松濤不響鶴丁眠<lb/>
閉闗正好焚香坐年老何心續草𤣥<lb/>
　　　海門雨過同伯川賦<lb/>
藻烟布地不須芟雲鳥依人著隱銜雨歇江干留一篴<lb/>
風平樹杪没孤帆冬深蜃島天長黒潮入漁汀水不鹹<lb/>
祗好釣車聊日計海門到處鬭巉巖<lb/>
　　　積雨<hi>閏二月作</hi>
竹裏柴門枕水濱野雲能就主人貧雨聲不絶過三月<lb/>
<pb n="KR4h0162_WYG_023-17b"/>
節氣無端閏仲春山閣坐來時得鳥溪橋行盡不逢人<lb/>
村居莫道無知已屋外青山足四隣<lb/>
　　　江上懷峨眉道者兼寄空塵山人<lb/>
長生無術煉黃金書劍俱㤀不廢琴入夜幾迴天馬走<lb/>
臨流一曲水龍吟秋生鶴骨年年病月到峨眉夜夜心<lb/>
未得從師度黃石萬家霜葉越江深<lb/>
　　　句章里寄城中諸社長<lb/>
白日江鄉家益貧聖朝漁父不稱臣門前江水通三島<lb/>
<pb n="KR4h0162_WYG_023-18a"/>
谷口人烟雜四民手種參苓羲世藥心知雞犬漢時隣<lb/>
却憐叔景浮雲薄留得風流一季眞<lb/>
　　　京口望揚州懷吳原栢沈肩吾<lb/>
隋宫梁苑暮雲遮淮水淮山烟樹斜隔岸雨晴飛燕子<lb/>
渡江風煖散楊花心懷季札常為客病念休文未到家<lb/>
我亦萍蓬無所寄祗將觴咏報年華<lb/>
　　　林牕卧雪遲明元夕林茂之招飲天衢精舍<lb/>
春來客夢渺無徵老去眈詩苦不勝伏枕那知全夜雪<lb/>
<pb n="KR4h0162_WYG_023-18b"/>
深林疑見萬家燈地偏僧舍塵俱息山近人烟氣若蒸<lb/>
應喜青蓮舊相識還攜尊酒過南能<lb/>
　　　金陵雨霽登吳子充山人長吟閣次韻<lb/>
五嶽窮搜老未閒長吟此日共躋扳相逢到處俱為客<lb/>
大隱明時不在山絳闕春深烟樹碧石城雨過草花斑<lb/>
六朝事業漁歌裏江上浮雲自往還<lb/>
　　　還山閒咏<lb/>
年年海外困風塵兩度還山値莫春齧筍林鼪常伺夜<lb/>
<pb n="KR4h0162_WYG_023-19a"/>
啄櫻山鳥慣防人清江小閣更無事麥飯蝦羮差合貧<lb/>
幾夕清魂飛海嶠只疑天馬是前身<lb/>
　　　藐姑射龍子祠同呂中翰裴黃强陳四散人<lb/>
思弄烟霞藐姑射特攜笙鶴訪仙靈龍人夜出山雲溼<lb/>
鹿女時過草樹腥碑臥石根春寂寂海通巖骨水泠泠<lb/>
我將抱甕同眞隱家在江南小洞庭<lb/>
　　　遣輅兒業醫還家<lb/>
地有桑麻屋有茅百年舊業莫全抛海頭春暖魚生子<lb/>
<pb n="KR4h0162_WYG_023-19b"/>
天目氷消虎出巢審雨下田乘早蒔卜晴采藥及時炮<lb/>
漁樵到日如相問阿父吟長憶故交<lb/>
　　　山中閒適示一二同志<lb/>
木石乃吾性胡為物欲奴候潮鉤洞蟹卜日藥江鱸兒<lb/>
索霜前果妻芟雨後蔬衞生甘澹泊謝病免招呼三尺<lb/>
原無用一丘聊自娛駕言清夜好海月向人孤<lb/>
　　　山溪行飯寄城中二三友人兼柬民服<lb/>
老夫炊爨熟不解問庖丁門僻留雙栝溪虛益一亭僧<lb/>
<pb n="KR4h0162_WYG_023-20a"/>
傳伏虎訣兒學相牛經貞愛仙人石明慙處士星灘欹<lb/>
橫鷺影秋冷閉龍靈野外山資薄城中海貨腥倘過高<lb/>
尚者正値晚菘青<lb/>
　　　再經鍾吾懷許兵馬<lb/>
去日黃河邊水深不可渡故人不復囘今作行人路<lb/>
　　　閒行即事<lb/>
竹屋炊烟四五家門前潮水繞寒沙道人日晚乞食去<lb/>
鵞鴨滿田蠶荳花<lb/>
<pb n="KR4h0162_WYG_023-20b"/>
　　　錢塘江送周水二君入閩<lb/>
江上秋高雨氣清却憐二子七閩行蠻天無雪迷烟瘴<lb/>
多嚼檳榔莫計程<lb/>
　　　黃河舟中寄姚水部汝建<lb/>
淲淲南風㶁㶁流天吳吹雨冷驚秋愁來不信頭能白<lb/>
烟草江南六六洲<lb/>
　　　江岸<lb/>
江南秋色正疎疎江岸人家盡是漁中有故人漁一户<lb/>
<pb n="KR4h0162_WYG_023-21a"/>
雁來不寄半魚書<lb/>
　　　酒債<lb/>
多病平生酒有緣堇溪蕪没不生鉛新年買得田三角<lb/>
紫糯多栽當酒錢<lb/>
　　　松門小隱<lb/>
秋老江南歸去時松雲鶴塢小棲遲五侯赤牘千金重<lb/>
不換滄浪一首詩<lb/>
　　李賓父先生生寅<lb/>
<pb n="KR4h0162_WYG_023-21b"/>
　號暘谷於嗣為曾大父行為人風儀修整性和雍不<lb/>
　立崖岸意思蕭散精名理善於微言每對客衆論沸<lb/>
　起先生徐發一語四座盡傾生平都無好惟好為詩<lb/>
　不肯作世人雕飾天動神來自然高妙俱謂詩如其<lb/>
　人諸兄弟並游太學為郎先生獨不仕懷古慕道居<lb/>
　常愛王孝伯飲酒讀騷因名其齋居去甬江十餘里<lb/>
　為蕭臯在山水佳處家世有田一頃别業一區先生<lb/>
　更起高臥樓讀書其中歲收秔秫釀酒旁闢自鉏園<lb/>
<pb n="KR4h0162_WYG_023-22a"/>
　半畆遍植嘉草名藥間種蔬韭取供賓客同時名薦<lb/>
　紳高士至蕭皋輒作數日留方去酬唱甚多蓋吾家<lb/>
　草堂在貿東一曰楝塘一曰蕭皋俱為海内詞家所<lb/>
　咏賞嘉則先生復作蕭皋竹枝詞十餘首被諸樂府<lb/>
　使童子習唱之流傳一時郡中當事聞其名希得致<lb/>
　先生俱謝不往年五十欲製遠遊冠裹糧自四明台<lb/>
　宕盡訪天下名山以親老不果行未幾終於家遺集<lb/>
　行世先生嘗自署暘谷山人屠長卿先生曰近世山<lb/>
<pb n="KR4h0162_WYG_023-22b"/>
　人甚多然未嘗居山觀其僕僕負囊挾名紙候門望<lb/>
　長者顔色翹目利舌善為譸張其賤已甚若賓父先<lb/>
　生不出户著書論道畢其身其自言若得從禽子夏<lb/>
　徧遊五嶽當不入一城不干一人斯可謂山人矣因<lb/>
　贊之曰讀騷取適灌園寄散介絶溪刻簡不任誕江<lb/>
　霞朗映厓松孤偃何以品君鳴瀨清淺惜哉早謝遠<lb/>
　遊未踐張大司馬亦心重先生每有所品目輒言吾<lb/>
　與沈嘉則李賓父二先生同之時謂先生布衣風格<lb/>
<pb n="KR4h0162_WYG_023-23a"/>
　當在孟浩然秦系之間<lb/>
　　　獨樹齋<lb/>
自惜先人業初成獨樹齋院風吹白幘徑草濕青鞵梅<lb/>
福還藏市龎公不出街新<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>竹葉好落日見吾儕<lb/>
　　　懷楊三聞九<lb/>
獨苦傷時切誰應絶俗高晚天青似玉秋雨白如毛院<lb/>
柳風頻舞檐蟬日更號二湖新水綠莫使負漁舠<lb/>
　　　蕭皋即事<lb/>
<pb n="KR4h0162_WYG_023-23b"/>
浦溆潮偏到林居水自嘉風禽爭楝子霜雁挈蘆花把<lb/>
酒唯樓靜聽鐘與郭賒村村初種麥翠色滿晴沙<lb/>
　　　到范司馬溪隱<lb/>
屢得尋仙隱還同到石門山牆低壘石水屋亂成村刈<lb/>
稻深溪熟樵薪遠徑喧共憐山簡在霜日醉昏昏<lb/>
　　　蕭皋客不至<lb/>
野臥樓風急晨看逕雨稀朋從何寂歴鳥雀故翻飛晩<lb/>
圃尚留菊寒潮不上磯小厨何所供筍蕨借春肥<lb/>
<pb n="KR4h0162_WYG_023-24a"/>
　　　東湖<lb/>
平湖八十里東望去城偏波濶山為岸春深雨似天數<lb/>
村沙上柳一縷嶺頭烟何物鴟夷子相呼引釣船<lb/>
　　　立秋<lb/>
刈稻苦深雨立秋期稍晴黃雲低在野白水遠浮城魚<lb/>
鼈新登市江田舊失耕兩年仍雨旱一飯媿香秔<lb/>
　　　喜中都司理兄叅軍兄解官同歸<lb/>
古貿山長在濠梁客始歸楝花雙樹合楊柳五株微兄<lb/>
<pb n="KR4h0162_WYG_023-24b"/>
弟爭投笏乾坤共拂衣承家元有祿宗族幸無饑<lb/>
　　　答薛孝初始至自鉏園作<lb/>
淹留如宿好淡美信初交開閤臨秋色高陽在柳梢刈<lb/>
蔬深賴圃割肉小充庖不畏林中暑山尊藉白茆<lb/>
　　　同蔡四訊聞九病<lb/>
聞九堂前客頻來只二人禮疎情極樂老至醉尤眞地<lb/>
溼深憎雨湖秋遠勝春病身應自傲隱几不迎賓<lb/>
　　　訪汪叅軍父子<lb/>
<pb n="KR4h0162_WYG_023-25a"/>
早色初分嶺人烟稍出林刺杉千澗立毛竹一溪深遠<lb/>
雁霜華去高峯日氣森到來詢父子令子隔山陰<lb/>
　　　送包長史葬<lb/>
身豈長沙謫名猶賈傅尊墓田都立碣隴樹㑹成村臨<lb/>
穴無兄弟憑棺有子孫千秋誰作伴翁仲與朝昏<lb/>
　　　小溪<lb/>
古道前朝墓空山此日樵溪邊水作碓屋外竹為橋疎<lb/>
雨秋生熱輕風晚弄潮雲霞正明滅片月下青霄<lb/>
<pb n="KR4h0162_WYG_023-25b"/>
　　　列菊<lb/>
手種東園菊吾非陶令貧避人長解醉責子不能嗔只<lb/>
是愁難減方知藥未眞晴秋暫時雨一院太無塵<lb/>
　　　嫁女後之蕭皋<lb/>
滄洲宛轉復潺湲秋水之亭白石闗落日倒看江口塔<lb/>
囘雲遙屬海門山不知何物風塵外亦有吾生天地間<lb/>
過盡漁樵深此逕綠楊青桂向人閒<lb/>
　　　同嚴邦直蔡子行漸甫弟飲子禮姪甬東草堂<lb/>
<pb n="KR4h0162_WYG_023-26a"/>
小庄去郭惟三里古塔臨江僅一層亂水絶憐人並過<lb/>
高樓還與客初凭秋雲近海時時變晝雨如塺日日烝<lb/>
素業先生留十載亭臺花木喜新增<lb/>
　　　包明臣高子登家大兄過蕭皋<lb/>
荒祠雙女門何向委路三橋棹欲迷地隔湖山四五里<lb/>
園分菜麥短長畦春深古木村村暗雨後新苗日日齊<lb/>
農事物情俱自得弟兄朋舊㑹相攜<lb/>
　　盧山人澐<lb/>
<pb n="KR4h0162_WYG_023-26b"/>
　字宗潤行九號曰月漁為人于䰄體長不事修束性<lb/>
　坦率與人語合輒出肺腑相示諸所覩物奇不奇俱<lb/>
　口奇之性又絶靈悟讀古人書輒能解獨不好刺經<lb/>
　為儒生嘗取四唐人詩作品目如衡石然不少失高<lb/>
　下喜為詩然喜次人韻不自作所次每過倡者詩成<lb/>
　旋棄其草然亦不忘人以此翕然稱盧山人詩既不<lb/>
　試有司乃齎槖中數十金去為吏事烏傷縣官以所<lb/>
　齎金置一土穴中取日給已為人睨得盜其金山人<lb/>
<pb n="KR4h0162_WYG_023-27a"/>
　窘無所得食即棄歸性嗜弈嗜摴蒱每出錢以奕摴<lb/>
　蒱與人博博晝夜寒暑食飲歲時俱廢博者朋計倒<lb/>
　其槖不悔每日中提壺出酒家貰酒飲博者率博至<lb/>
　夜半時角勝爭道鬨其隣隣人俱苦之亦能醫嘗治<lb/>
　人病得奇中然病家造門値其博輒堅謝曰余方有<lb/>
　急事不暇去有石橋黃生者病甚殆强載往治已就<lb/>
　寢見人壁上詩即和之繞榻行嘔聲至旦主人以為<lb/>
　怪不服其藥嘗過張大司馬司馬客包叅軍與論詩<lb/>
<pb n="KR4h0162_WYG_023-27b"/>
　不合鬨其坐坐客俱左袒包山人不為下獨與所交<lb/>
　東籬朱近臣最善近臣豪兩人並行市中輒駭市中<lb/>
　人兩人若無人焉者然兩人論詩爭短長亦大鬨退<lb/>
　即交相服不容口未幾近臣以醉溺死山人哭之慟<lb/>
　山人自罷烏傷裹足不出門三十餘年出行數里外<lb/>
　輒迷東西有故人沈問之為黟令山人獨從一門人<lb/>
　王生訪之六月走馬萬山中中暑去黟百里而病夜<lb/>
　夢與王生俱溺挽其髪盡脫為黃絲寤而語王生曰<lb/>
<pb n="KR4h0162_WYG_023-28a"/>
　色絲為絶吾死矣已果死休寧令知其名為斂沈嘉<lb/>
　則先生錄其遺詩百六十一首行于世山人初以醫<lb/>
　得金置袖中常為人探去不知即知亦不問一日舟<lb/>
　行袖金二十四銖裹以越楮偶取金失水中即墜意<lb/>
　不信試取餘金累墜之至盡嘗訪嘉則寺中出門雨<lb/>
　新過下階級石亷劌嚙屐齒蹶痛甚亦不信復起三<lb/>
　試之復三蹶見者盡掩口久喪妻獨居有子格亦不<lb/>
　為娶婦常曰他日得遊終南少室乘雲御風即父子<lb/>
<pb n="KR4h0162_WYG_023-28b"/>
　相從無絆也亦精祿命嘗自刻死期在龍集戊辰歲<lb/>
　得年六十三至入黟歲果戊辰垂死謂門人曰古人<lb/>
　旅葬裸葬無不可何必故郷沈問之聞其言為買山<lb/>
　休寧東門外東嶽廟之東南葬山人客過無不拜詩<lb/>
　人盧九墓者<lb/>
　　　宫詞<lb/>
鏡裏容顔只自知承恩猶記昔年期曉鶯啼上宫門柳<lb/>
又是長安二月時<lb/>
<pb n="KR4h0162_WYG_023-29a"/>
　　　明妃曲<lb/>
自憐薄命淚如麻不是當年貌若花怪殺西風非漢使<lb/>
斷腸聲不送琵琶<lb/>
　　　楝塘李先生隱居<lb/>
好山青近屋曲水上橋低沙白羣鷗集庭陰雙楝齊枕<lb/>
書忘歲月閉户謝輪蹄載鶴攜孤棹尋僧到别溪<lb/>
　　　冬日過祖闗<lb/>
林風醒醉客朝日靜鳴雅松老猶餘子梅寒未著花青<lb/>
<pb n="KR4h0162_WYG_023-29b"/>
苔荒古道深竹自僧家共憶山堂雪相違幾歲華<lb/>
　　　上天竺次韻<lb/>
一逕通行處山花與石苔僧分吳越語碑自晉唐開盜<lb/>
栗林鼯集巢松海鶴來俄驚人世遠雲水淨浮埃<lb/>
　　　韓唐曉發<lb/>
馬出韓唐曉蕭蕭落葉風霜華漁艇白日色鳥巢紅亂<lb/>
水人家隔危峯驛路通明山無認處南北轉飄蓬<lb/>
　　　夏日即事次豐吏部二首<lb/>
<pb n="KR4h0162_WYG_023-30a"/>
晝寂雙扉掩無人共酒杯睡嫌雛燕語吟惜藕花開郊<lb/>
雨不能作池風時復來還期問字去載月夜遲囘<lb/>
日高門未啟僻懶自癡予跣足長忘屨科頭不置梳畏<lb/>
炎思徑竹留客乞隣蔬已拙謀生計牀頭不問餘<lb/>
　　　田家吟<lb/>
最是農家樂收成十月天春耕餘榖種秋稅了官錢兒<lb/>
女團朝日雞豚散野田隣翁相見處凶稔說明年<lb/>
　　　七月朔偕梁廣文買舟過訪張司馬别墅<lb/>
<pb n="KR4h0162_WYG_023-30b"/>
盪槳遙相訪茅堂曲繞溪雞聲聞午報鶴立與人齊白<lb/>
石平宜坐青林漫有題一尊常醉客已遂鹿門棲<lb/>
　　　新秋漫興<lb/>
仗劍非吾事愁吟自蓽門徵求窮海郡風雨徧江村岸<lb/>
塌風欹樹牆危竹露根君平今已遠消息復誰論<lb/>
秋風動林杪秋思坐來清移榻還依樹臨流欲濯纓天<lb/>
光雲外出雨氣日邊明抱病長頭白何如漢長卿<lb/>
　　　春日漫興和張大司馬<lb/>
<pb n="KR4h0162_WYG_023-31a"/>
居貧嫌地僻習靜喜無喧屋窄還餘竹園荒不治樊庭<lb/>
花飄滿席梁燕語窺尊自較春來事逢人未易言<lb/>
　　　烏傷道中<lb/>
歲晚烏傷路凄其一孟郊寒烟迷去鳥落木露危巢古<lb/>
渡無舟楫荒山只草茅題詩江口月誰寄故園交<lb/>
　　　顯忠祠<hi>建文時死節御史戴德彝祠也</hi>
昨乘羸馬過祠東猶見行人説太宗徑草有情熏夕照<lb/>
野花無主任春風臣心此日惟知死天意當年未愍忠<lb/>
<pb n="KR4h0162_WYG_023-31b"/>
千載憑誰論往事石壇松柏已樷樷<lb/>
　　　江上送别<lb/>
潮生月亦上月白見潮青不知潮月落君去幾長亭<lb/>
　　　西亭同朱近臣送沈嘉則口號<lb/>
送君江上雨未及梅根渚雨急天欲昏不盡别時語<lb/>
　　　漁人二首<lb/>
十罾九見空無酒臂無力朝來雨過溪應有魚滿尺<lb/>
江頭春草生江上春水長十日不出門魚苗大如掌<lb/>
<pb n="KR4h0162_WYG_023-32a"/>
　　　述懶<lb/>
科頭不出門歲月已忘記燕含花片來知是春歸去<lb/>
　　　訪友<lb/>
訪友入南山扣門不聞語欲數青琅玕錯錯知幾許<lb/>
　　　春日睡起次嘉則<lb/>
深巷無人靜掩扉桃花香㬉午風微小牕睡起支頤坐<lb/>
閒看營巢燕子飛<lb/>
　　吳處士鐄<lb/>
<pb n="KR4h0162_WYG_023-32b"/>
　字汝震與嘉則先生同起有詩名時東沙張公里居<lb/>
　既起宅日湖之上復營别墅在東西郊每乗興泛舟<lb/>
　兼載絲管一時名士多從之游園亭觴咏之盛淛河<lb/>
　以東風流未有然惟處士與嘉則中父先賓父三先<lb/>
　生最為詞家宿老倪鮑十一賢不能及也<lb/>
　　　舟宿雲間南城<lb/>
孤舟夜泊松江水東風捲濤雪花起浦口潮水遠趂人<lb/>
城頭月色寒無主濁醪可飲何處沽笑絶高陽舊酒徒<lb/>
<pb n="KR4h0162_WYG_023-33a"/>
巨飲還將攀北極高吟直欲起東吳借問誰家酒可得<lb/>
一㪷十千亦不惜對此風光無限情吹落梅花短長笛<lb/>
　　　曉發金壇出黃堰雨中竹樹森密有懷箕仲田<lb/>
　　　　叔<lb/>
山縣侵晨發舟行何處村宛然新水竹疑是舊柴門急<lb/>
雨來江口飛泉出樹根無由尋二仲幽思共誰論<lb/>
　　　奉和少司馬溪隱庄<lb/>
好鳥知山意晴光想岸容捨舟人兀兀入谷路重重筆<lb/>
<pb n="KR4h0162_WYG_023-33b"/>
底騰高壑尊前墮遠峯狂歌從白眼隨處倚長松<lb/>
　　　丙子春夜集小齋賦得風雨歸舟送箕仲田叔<lb/>
盡道春光好翻嫌夜雨鳴江空蒸水氣風䬃打船聲燈<lb/>
火愁卑溼魚龍莫夜驚阮公情未已還作載詩行<lb/>
　　　奉和范少司馬夏日湖上<lb/>
夏雲低水閣春草漫汀洲小樹芳堪擷平巒翠欲流雷<lb/>
聲喧别溆龍氣入靈湫不去忘機鳥翩翩為客留<lb/>
　　　曉霽渡曹娥江箕仲田叔分平字<lb/>
<pb n="KR4h0162_WYG_023-34a"/>
渡頭帆落與雲平江上花開相映明兩岸人家通海嶼<lb/>
一川風色送潮聲斷碑已没中郎篆古廟終存孝女名<lb/>
自歎經過繁客鬢却將書劍負平生<lb/>
　　　答酬雷半牕<lb/>
斗文歲歲占南極詩興朝朝臥北窗身著鹿裘常自得<lb/>
匣藏龍劎本無雙萬山雲氣穿閩徼五夜潮聲到淛江<lb/>
諫草欲題遲未達几前空有筆如扛<lb/>
　　　十二月初三日歸草堂<lb/>
<pb n="KR4h0162_WYG_023-34b"/>
日日磯頭把釣竿蘆花如雪舞漫漫新炊雞黍堪賒月<lb/>
舊著羊裘可蔽寒山色四圍低野渡泉聲一帶落飛湍<lb/>
從今茅屋歸遲得莫道風波行路難<lb/>
　　　漫興<lb/>
户外澄溪漲綠波暖風約水動新荷竹根稚子千頭出<lb/>
昨夜前山雷雨過<lb/>
　　金處士鎰<lb/>
　字用衡號前湖與弟銘鏇俱有詩名所居曰桂莊時<lb/>
<pb n="KR4h0162_WYG_023-35a"/>
　謂桂莊兄弟用衡最高<lb/>
　　　贈同谷山人<lb/>
太白之陽有同谷同谷之中白雲宿美人結廬谷口居<lb/>
朝朝暮暮雲相逐我來問君君不言雲裡長鑱種黃獨<lb/>
　　　夜投資福寺<lb/>
近徑捨舟從昏烟罨古松山開忽見寺林靜不聞鐘宿<lb/>
鳥翻高樹明星動遠空入門僧未起禪室一燈紅<lb/>
　　　游東湖<lb/>
<pb n="KR4h0162_WYG_023-35b"/>
湖上放船好秋高眼獨明水光浮地白山影露雲青把<lb/>
酒臨鷗渚掀篷認鶴汀笙歌謾繚繞詩思正縱橫<lb/>
　　　題楝塘李先生隱居<lb/>
密葉陰陰碧蔣䌓一家風物自江原樹根船響客登岸<lb/>
枝上鵲喧人啟門傍水墮樵驚濯足掃花當路翠呼孫<lb/>
百年天與幽棲境裋褐逍遊未可論<lb/>
　　　贈沈方川<lb/>
扁舟曾記泊方川楊柳蒹葭入暝烟漁火靜依沙際出<lb/>
<pb n="KR4h0162_WYG_023-36a"/>
野鷗多傍露陰眠風當午夜潮生岸人啟孤篷月在天<lb/>
不道休文眞地主袖中漫刺故依然<lb/>
　　　登補陀寶閣<lb/>
久懷登覽興偶作化城遊覺海通金刹慈雲䕶寳樓曇<lb/>
花非色相祇樹不知秋繡栱懸霄漢雕闌控斗牛徘徊<lb/>
雙眥決汗漫一身浮遐觀三千界雄圖四百州夕陽興<lb/>
廢跡逝水古今愁囘首滄江上高歌起白鷗<lb/>
　　　畫<lb/>
<pb n="KR4h0162_WYG_023-36b"/>
紫烟銷盡見岧嶤天外諸峯積翠遙何處八公雲臥隱<lb/>
一支山色入中條<lb/>
　　　題山水圖<lb/>
午雞拍碎霜顚羽石屋高人睡初起長松吹風生夏寒<lb/>
白日空山響秋雨<lb/>
白木長鑱杜少陵饑來無處覔黃精何人正得尋詩便<lb/>
來傍氷崖雪樹行<lb/>
　　　山水圖為陳雨江題<lb/>
<pb n="KR4h0162_WYG_023-37a"/>
地近青春人跡稀白雲芳草靜巖扉主人何處劚靈藥<lb/>
不向蒼崖喚鹿歸<lb/>
　　蔡子行先生學用<lb/>
　初字用拙號青山父梧官中書舍人先生生於官舍<lb/>
　兒時輒對語驚人父罷官卒於家兄某盡廢所遺槖<lb/>
　中金走客京師不知其死所先生奉母至孝撫兄孤<lb/>
　踰於已出衣食相有無里中俱稱先生義至高既絶<lb/>
　意仕進唯與故人先賓父楊伯翼聞隱鱗諸先生論<lb/>
<pb n="KR4h0162_WYG_023-37b"/>
　詩過從不間風雨諸先生俱兄事之時余文敏公以<lb/>
　祭酒在里門重先生風格與定交將為先生起隱居<lb/>
　湖上如奉戴安道適公入相薨於官未果後余長公<lb/>
　將以門資補官因重父交請得奉先生同遊京師先<lb/>
　生竊念謂可因覔兄喪即與同往至京師閉門掃席<lb/>
　絶不通輦下人惟所交屠田叔先生長公子生超三<lb/>
　人相與賦詩都下競傳寫即所謂薊門倡和詩是也<lb/>
　先生獨間行徧求兄遺骨所在竟得諸寺廡中題識<lb/>
<pb n="KR4h0162_WYG_023-38a"/>
　宛然先生哭之慟即日載其<graphic n="KR2478" url="https://raw.githubusercontent.com/kanripo/KR-Gaiji/master/images/KR2478.png" mimeType="image/png"/>歸長公為治裝先生<lb/>
　既垂老家屢空意怡然也與先賓父先生交更深賓<lb/>
　父垂没屬其子豐曰吾死後必歲奉蔡先生穀十石<lb/>
　終其身是歲豐以遺命致穀先生堅卻不受曰吾無<lb/>
　以報亡友地下且君家設有不繼是重負先人之命<lb/>
　也不若自今日辭之以善故人始終聞者絶歎服時<lb/>
　屠田叔亦罷二千石歸因招先生使移家其鄰幽居<lb/>
　里名曰乾溪里中人盡稱為乾溪孔子適比鄰失火<lb/>
<pb n="KR4h0162_WYG_023-38b"/>
　望者俱驚曰是不近蔡夫子居耶火及門風反先生<lb/>
　所居宴然年七十偶得微疾即自尅死期聞隱鱗先<lb/>
　生過與訣曰若先生今日此中可無愧怍先生笑曰<lb/>
　故人知我者至期盡召家人起坐曰伯翼待我久可<lb/>
　以行矣遂瞑此外無他語其與朋友為死生若此子<lb/>
　起白亦能詩錄先生遺集十卷藏於家初屠田叔嘗<lb/>
　過先忠毅公客四坐或問蔡子行近詩何句最佳田<lb/>
　叔曰蔡詩若草綠鵞兒喜天清鸛侣高眞不亞杜陵<lb/>
<pb n="KR4h0162_WYG_023-39a"/>
　也先忠毅公亦時時誦之<lb/>
　　　人日<lb/>
歲旱始秋冬淹延及正月七日乃占人甲子而雨雪茅<lb/>
軒爇松火爐冷久難熱嚴風砭皴肌凄凄凛衰骨催婦<lb/>
理濁醪瓦盆連數歠須臾中氣温稍覺肢體活起步沿<lb/>
荒除露肘牽敝褐所賦足我安所遭寧彼汨亨蹇運故<lb/>
殊陰陽理非譎醉來托長吟乾坤眼俱豁<lb/>
　　　隱鱗山樓作<lb/>
<pb n="KR4h0162_WYG_023-39b"/>
城市苦堀堁山樓夙相期結構已經歲登眺始於兹東<lb/>
引極綿曠西臨叠歧嶷恰與翠屏晤賞兼丹霞私月耿<lb/>
婉夕檻嵐凝界晨楣棲遲更累日應接非一時淙壑轉<lb/>
靡息森林杳頻迷雲區見崖鹿陽岫聞山雞物意愜所<lb/>
適吾踪合相追心惟幽討㑹興及清秋宜頗怪籧篨客<lb/>
顧覺神翻飛君其日强飯永言隨杖藜<lb/>
　　　春雨歎<lb/>
去年暑旱無片雲千畆百畆如火焚今年水澇漬行骭<lb/>
<pb n="KR4h0162_WYG_023-40a"/>
小麥大麥皆泥爛君不見一年兩稅相輪囘大男應丁<lb/>
小男催於戲春雨胡不作秋霖天令如此悲人心<lb/>
　　　命酒篇<lb/>
天生丈夫不輕有丈夫立身不當苟不建鳴鐘飱太倉<lb/>
焉能乞食向黃口伸腰醉卧三十春飲裡著穿頭上巾<lb/>
城中小兒走相笑笑我流浪何太貧噫乎平原翩翩不<lb/>
應死巫陽大叫魏公子大風不揚北海浪蒼天㑹竭崑<lb/>
崙水淮陰原是跨下兒千金報飯羞遇時且向空同倚<lb/>
<pb n="KR4h0162_WYG_023-40b"/>
雙劒高天矯首白日馳長嘯一聲拂衣去三山之顚或<lb/>
可住麻姑仙醖海作甖直噏滄溟快長喙噏乾海水咽<lb/>
不流倒翻天漢天上游下瞰世上羣兒走鹿鹿何不幡<lb/>
然行藥來生洲<lb/>
　　　贈屠少石先生<lb/>
屠公烟霞人貌古心亦古自從見面心即親恨不經時<lb/>
聚眉宇世上相逢不易知與公相逢公不疑籬落形骸<lb/>
竟何意紛紛難與同襟期公年六十髪如漆日月酣歌<lb/>
<pb n="KR4h0162_WYG_023-41a"/>
尚豪逸白雪黃牙了不知無憂便是長生術如澠之酒<lb/>
美且馨但願同醉不願醒為公短歌歌未停山風䬃䬃<lb/>
吹松苓<lb/>
　　　金陵道上大雪歌送李子同<lb/>
海天臘月消寒霧暮雪飛入金陵路朔雲黯黯結長皋<lb/>
滿地風如吹玉樹掩盡秦淮一片清大江高浪凍還驚<lb/>
江中巨艦夾雙櫓不憚寒深萬里程萬里深寒亦不惡<lb/>
挂帆直向金陵落酒家爐頭煖釀春客子百錢呼大嚼<lb/>
<pb n="KR4h0162_WYG_023-41b"/>
吳姬擁裘窣地長千金狐白鬭雪光年少俠兒鄴下郎<lb/>
醉倚吳姬拂劒霜鍾山氣色古如此吾今空臥東海涘<lb/>
雪裏送君意大驕惆悵寒風馬蹄起<lb/>
　　　早夏<lb/>
小閣陰常臥閒門霽復扃柳齊嬌鳥翼藤屈古虬形雲<lb/>
勢奔林黒天容瞰圃青北窗知有待消暑恣沈㝠<lb/>
　　　秋分夜作<lb/>
竹舍清如水深依鳥鵲羣月兼天更朗秋與夜俱分斗<lb/>
<pb n="KR4h0162_WYG_023-42a"/>
酒闗飛動繩床屬倦勤老身貪自逸莫遣世人聞<lb/>
　　　中秋獨坐次田叔韻<lb/>
萬里中秋月披衣强自看即教人意滿難放客愁寛朔<lb/>
氣侵榆柳清輝動羽翰遙思故園夕亦此悵闌干<lb/>
坐覺當檐白巡看滿徑清兔圓猶寂歴蟲急更分明晚<lb/>
歲憑誰得哀吟只自成乾坤意何極搔首暮寒生<lb/>
月色秋偏霽中宵鑒客孤無心酣白墮不為惜青蚨樹<lb/>
冷烏難定風悲雁易徂空將百年計漂泊愧潛夫<lb/>
<pb n="KR4h0162_WYG_023-42b"/>
　　　衰柳<lb/>
九秋芳盡歇衰柳萬家同亂葉隨沙草長條斷竹風烏<lb/>
棲寒日落雀語暮烟空更覺霜威重徒勞憶漢宫<lb/>
　　　憂旱<lb/>
陸海知頻困三農望轉空雲根長斷雨月暈每多風洒<lb/>
血羣方泪依人一病翁憂來忽如搗漆室意何窮<lb/>
　　　元福宫古松<lb/>
秋色入林古蒼松並十圍含風通碧殿戴日䕶朱扉慘<lb/>
<pb n="KR4h0162_WYG_023-43a"/>
逼蛟螭鬭深防虎豹歸囘看玉臺淨差近五烟飛<lb/>
　　　同田叔過摩訶菴<lb/>
出谷塵容暗投林爽氣滋雲迷人未到路熟馬先知為<lb/>
訪三支窟因看四照枝金繩歴可辨隨喜任吾期<lb/>
　　　臘月廿二日聞雁有感<lb/>
臘色如春色孤鴻已入燕南飛原不後北郷一何先過<lb/>
眼風雲極經心氣候偏怪看千里翼却取衆人憐<lb/>
　　　柴荆<lb/>
<pb n="KR4h0162_WYG_023-43b"/>
野漲屬鷗明林梢拂雨清夕烟生萬井春色過孤城笛<lb/>
犯梅花遠舟逾木葉輕閒心㑹斯景吾自惜柴荆<lb/>
　　　歸棹同李賓父<lb/>
不厭平湖棹秋天萬里青人家藏曲渚燈火亂䌓星稍<lb/>
稍烟没樹疎疎水照螢正逢漁唱起歸路且徐聽<lb/>
　　　仲連邀同賓父伯翼遊南郊歸途遇伯佑復留<lb/>
　　　　飲其宅<lb/>
十丈藤花白千層樹葉青夏涼侵雨薄晚霽出雲醒水<lb/>
<pb n="KR4h0162_WYG_023-44a"/>
亂生文藻山移學畫屏還過大隱宅醉酒共沈冥<lb/>
　　　病雀<lb/>
頓委雙飛翼空垂一命殘爭枝寧用巧擇木只須安世<lb/>
已輕顚沛人今後急難紛紛看故侣飲啄自江干<lb/>
　　　悼賓父<lb/>
永失平生好江春慘獨吟其如新草意不似故人心雲<lb/>
只悲晴樹風兼悵夕禽徘徊昔遊處膓斷想遺音<lb/>
　　　扶病<lb/>
<pb n="KR4h0162_WYG_023-44b"/>
海曙開林屋春風百倍光魚鱗翻鴨綠蝶翅挾鵞黃暖<lb/>
愛沙真軟恬欣草故香杖移慳病趾就近儻差强<lb/>
　　　春郊<lb/>
江郊春始出新水坐輕舠草綠鵞兒喜天清鸛侣高柴<lb/>
扉村豎引笻杖野人操日夕西林下松風醉濁醪<lb/>
　　　登樓<lb/>
照雨日未没依風樓自陰江聲摠到郭天影不分林鵠<lb/>
舉憐高翼鷄栖惜遠心姓名吾足恥人或問遺金<lb/>
<pb n="KR4h0162_WYG_023-45a"/>
　　　憩飲白茅<lb/>
荒村有茅店暫爾憩征塵荻火供寒具荆牀付倦人路<lb/>
遙鞍馬迫日短僕夫嗔此處難留醉勞勞苦悵神<lb/>
　　　雪中同李五楊三聞九再訪豐二<lb/>
城南風雪泛舟頻五里江村不見人草屋閉門天欲晩<lb/>
竹籬夾樹岸將春青氊老去狂彌劇皂帽閒來興頗新<lb/>
濁酒淋漓情爛漫白頭相對幾囘親<lb/>
　　　嘗新李十六丈宅<lb/>
<pb n="KR4h0162_WYG_023-45b"/>
熟杵香稉粒粒紅嘗新早得及秋風儘令蝦菜兼庖續<lb/>
不覺雞豚下筯空壟陌三時農父力甕餐一飽世人同<lb/>
年來旱澇淹多眚薄斂仍看比屋窮<lb/>
　　　宫人斜<lb/>
玉顔䝉𦵏籞垣中封土纍纍個個同花發莫疑呈翠靨<lb/>
愁時元只閉深宫<lb/>
香車紅粉鬭芳塵黃帽曽蒙中選人倘得君恩如雨露<lb/>
試從青草認前身<lb/>
<pb n="KR4h0162_WYG_023-46a"/>
　　　和楊伯翼泛爽亭<lb/>
傲殺城中萬户花小舟偏出泛晴沙晚天只繫南湖岸<lb/>
楊柳亭邊自一家<lb/>
　　豐正元先生越人<lb/>
　先生自號天放野人考功之孫也少有家難年三十<lb/>
　方娶與弟吉甫相友善分衣讓産即自處於匱不顧<lb/>
　也性嗜學工詩寄情蕭散每杜門散髪翛然於脩桐<lb/>
　疎竹之下興到輒有詩索筆直書破窗頽垣俱滿客<lb/>
<pb n="KR4h0162_WYG_023-46b"/>
　時過從至無從覔巾襪所深知惟沈嘉則楊伯翼先<lb/>
　賓父數先生性不喜交輦上人以詩應酬常見一時<lb/>
　山人行卷所錄詩率為某公壽賀某公赴官輒唾之<lb/>
　曰詩以道性情豈為汝輩行乞耶及見少年人作詩<lb/>
　多雜調謔更正色相戒無為風雅罪人故時謂先生<lb/>
　詩有林泉無朝市有懷弔無譽頌有流連無䙝慢足<lb/>
　盡洗詩家之陋其高懷似陶公而復少閒情一賦所<lb/>
　著天放野人集四卷<lb/>
<pb n="KR4h0162_WYG_023-47a"/>
　　　感興<lb/>
白日麗西麓迴光炤幽林清暉蔽原野翻作孤雲陰靄<lb/>
靄翳遠村翩翩歸夕禽引領一遐矚山川何蔚深西聆<lb/>
赤水瀨東瞰丹山岑不見洪厓叟俯首涕沾襟<lb/>
　　　湖上<lb/>
進舟前湖夕山翠炯復靜飛蘿挂冥色延眺紛不整秋<lb/>
水涵衆容陰霞散諸嶺孤帆倚巖邃細路凌澗永觸目<lb/>
欣賞交陟幽謝塵屏要眇趣何窮愉恱中自領白雲忽<lb/>
<pb n="KR4h0162_WYG_023-47b"/>
餘態𤣥言黙有省<lb/>
　　　歸自石壁作<lb/>
湖上風雨迴扁舟返茅屋白雲忽無色青山空在目囘<lb/>
眺匹練明飛流洒空谷宛若匡廬岑楚艇隔江澳惆悵<lb/>
幽鳥啼猶疑石潭宿髙樹轉長河芳草暗平陸時維季<lb/>
夏暮村村稻苗綠愧彼農者勞緬懷高人躅青精暮可<lb/>
飯新□早堪熟何事從人間怍顔小山木<lb/>
　　　讀孫興公天台賦<lb/>
<pb n="KR4h0162_WYG_023-48a"/>
靈山何紆鬱窈窕匿千嶺瀑流白雲響霞標赤城影丰<lb/>
茸陽林麗蒙密樛枝整石梁跨危壑蘿龕閟幽境奇篁<lb/>
跡始昧逆流算方永神眞一仿彿顧歩躡飛景止觀蕩<lb/>
遺塵象外發深省遣有已淪動從空豈為靜同體兀自<lb/>
然千秋黙心領<lb/>
　　　晨汲<lb/>
晨汲徃東澗澗石何齒齒游鱗既濯濯清流復瀰瀰天<lb/>
翠翻在下丹霞亦孤起泠然㑹我心濯纓乃空水撫茲<lb/>
<pb n="KR4h0162_WYG_023-48b"/>
成一笑因悟無生理長歌首歸路涼風襲芳芷<lb/>
　　　積雨懷屠田叔李賓父<lb/>
秋來霽無時江光夕如縷裵囘空郊雲蕭條雜飛雨曠<lb/>
望極暝色疎花澹風渚層城有佳客相思一延佇林霏<lb/>
莽復合孤烟鬱平楚何當遲皎月長川下柔櫓<lb/>
　　　隣人有哭死者其聲甚哀感而為賦<lb/>
朝出北郭門曠望北邙里白楊何蕭蕭悲風鳴野水荒<lb/>
徑饒蒺藜狐狸竄其壘遙聽振鐸歌旁瞻匍匐子素車<lb/>
<pb n="KR4h0162_WYG_023-49a"/>
及丹旐纍纍塚相似漢騎投秋蘚秦馬悲寒枳不辨賢<lb/>
與愚安知譽復毁來者胡紛紛同盡丘山阯一謝春陽<lb/>
徂永閉幽宫止借問平生親持杯昨誰是<lb/>
　　　春曉曲<lb/>
明星爛爛漏遲遲天漢無聲夜景移江流東注璧月西<lb/>
五嶽如指青參差曉光曈曨海氣低新鶯啼上千秋枝<lb/>
䌓花凝露曉香溼人間睡足春霏霏<lb/>
　　　寒夜謠<lb/>
<pb n="KR4h0162_WYG_023-49b"/>
北風吹天天雨霜沈沈夜色生横塘攬衣忽聽雙雁翔<lb/>
月白洲空寒夜長丁丁漏滴清川水孤城倒影波瀰瀰<lb/>
一片南山翠自凝萬籟凄涼聲不起獨鶴長唳天風迴<lb/>
滄溟流光僅一杯仙山桂樹紛户牖側身東望空徘徊<lb/>
空徘徊蘿葉舞長林無人幽徑深白石黏雲月方午<lb/>
　　　東阡道中<lb/>
杳杳泛天色孤村暮靄沈鳴榔應前舫分火度中林酒<lb/>
病江南客年銷洛下吟惟應故園月偏照未歸心<lb/>
<pb n="KR4h0162_WYG_023-50a"/>
　　　南峯<lb/>
石磴盤空翠炎風入座涼滄溟流日采青壁抱霞光野<lb/>
樹侵吳密江潮過越長從來畏登眺霸業幾銷亡<lb/>
　　　遊山寺<lb/>
白雲山寺徑丹茘野人家曲磴窺高鳥寒枝吐細花射<lb/>
香依竹靜林影過溪斜莫問叅同事青尊是伏砂<lb/>
　　　飲酒作<lb/>
浮白將何向秋深賞不稀萬峯都到水疎柳獨為磯幽<lb/>
<pb n="KR4h0162_WYG_023-50b"/>
卉含霜拆佳禽占渚飛須知人自適故使世爭非<lb/>
　　　憶苕川<lb/>
我愛苕川好搖搖碧艇風孤城衆水上小嶼薄雲中白<lb/>
酒新如乳紅蔆密作樷少年狂醉態長憶故人同<lb/>
　　　老去<lb/>
老去長多暇秋來興甚新江雲晴似鳥城樹煖如春棊<lb/>
局聲徐下林花香屢聞堦前有明月流影更依人<lb/>
　　　雷雨<lb/>
<pb n="KR4h0162_WYG_023-51a"/>
涼蟾方皎皎驟雨忽冥冥電閃孤城白雷分亂水青大<lb/>
江元自盛喬木亦多聲幽夢方初覺猶聞蟋蟀鳴<lb/>
　　　早夏陽羨山中病起有懷漢陂舅李賓父<lb/>
一臥春歸盡清羸寄翠微地偏鶯較少花在客來稀江<lb/>
竹浸茶圃山榴罥葛衣風流懷二仲吟眺忽斜暉<lb/>
　　　武林秋夜値潯陽友<lb/>
月白夜啼鴉滄江檻外斜風髙碪自響雲冷樹猶花行<lb/>
侣潯陽客荒村越女家相看倦塵土一倍惜年華<lb/>
<pb n="KR4h0162_WYG_023-51b"/>
　　　秋日過李遇齋賓父兄弟<lb/>
多病疲干謁秋風下小舠郊扉雲間竹江郭月生潮過<lb/>
雨桐陰靜聽詩燭燼銷愛君兄弟好華髪共蕭蕭<lb/>
　　　冬日郊居懷金沙崦西虞文<lb/>
數里寒林靜郊居愛日暄枯枝鳴曠澤饑鶻下晴原洲<lb/>
煖氷生草風疎葉滿園因思高尚者曾過崦西村<lb/>
　　　空囊<lb/>
悄悄荒林色狂歌興轉長百年初解飲一月早空囊霜<lb/>
<pb n="KR4h0162_WYG_023-52a"/>
雁求禾穗花蜂聚蜜房營營有如此絶倒楚庚桑<lb/>
　　　復雨<lb/>
歉歲恒多雨林扉隱白氛一春强半去百舌故相聞魚<lb/>
艇生衣合鄰桃戴葉分幽居了生事南畆望耕耘<lb/>
　　　舊居<lb/>
空曲西洲上衡門蔓草長碧梧藏晩鵲黃蝶泛秋陽水<lb/>
徑苔將合隣居姓未忘眞同王粲宅寂寞峴山傍<lb/>
　　　至石壁莊<lb/>
<pb n="KR4h0162_WYG_023-52b"/>
一逕湖心通翠微入山先自著山衣繞籬埜豆花爭放<lb/>
背日嵓枝葉半稀漁散空洲秋水在烟橫高岫夕禽歸<lb/>
閒居最得無能味白石蒼蒼是釣磯<lb/>
　　　雪<lb/>
春江渺渺思遲遲春雪蕭蕭晩霽時銀漢有雲皆玉葉<lb/>
瑤臺無樹不瓊枝詩成梁苑人初醉書到瀟湘雁不知<lb/>
清絶小樓中夜月梅花無數影垂垂<lb/>
　　　范莊與李賓父訪主人不値<lb/>
<pb n="KR4h0162_WYG_023-53a"/>
幽徑分林帶碧蘿范莊喬木拂雲多溪邊倚杖梅初放<lb/>
竹裡尋扉客自過鳥跡閒塘寒雪暗佛香隣爨晩烟和<lb/>
憐君酒態顚狂甚擬共春晴一放歌<lb/>
　　　山居<lb/>
疉嶺分遙海重湖逼太清地幽無過客春盡有啼鶯徑<lb/>
轉垂蘿合雲流大壑平空檐巢翡翠曲磴俯鵁鶄稚竹<lb/>
初辭籜新荷欲亂萍綠畦風蔓引丹嶂石泉縈俗朴惟<lb/>
傳姓花䌓不辨名由來山水趣長此事巖耕<lb/>
<pb n="KR4h0162_WYG_023-53b"/>
　　　吹笛<lb/>
空林醉卧不知秋手採芙蓉下小舟明月滿天涼似水<lb/>
閒吹短笛過滄洲<lb/>
　　至孝聞隱鱗先生龍<lb/>
　先生少慕魯連之為人亦字仲連冢宰莊簡公孫也<lb/>
　生有至性甫五歲喪母哭聲感路人事父定省中禮<lb/>
　既就學不肻治經生業嘗手高士傳一通喜製山林<lb/>
　服當授產悉讓其兄肥者應出為人後以所後母方<lb/>
<pb n="KR4h0162_WYG_023-54a"/>
　壯請遲之念父垂老非善調五藥不能延年因日精<lb/>
　思診書及騐色藏禁方每父晨興察色審音切脈夜<lb/>
　寢耳屬於門揣喘息及卧榻安不以為常體中稍不<lb/>
　佳輒候牀下假寐束帶竟夕凡得盡奉養三十年父<lb/>
　殁哀毁過禮以早背母每諱日必服絰麻祭哭盡哀<lb/>
　終其身至所後母病亟乃往為治後事執喪以産分<lb/>
　所後母三女及其外家初先生將出為後時父愛不<lb/>
　忍命挈所授產往至是仍以產置父祀田分助同產<lb/>
<pb n="KR4h0162_WYG_023-54b"/>
　兄弟始授三子每祭祀於所後稱為後男於所生稱<lb/>
　為人後男各盡情禮於是里中稱先生如郭平原為<lb/>
　一邦至行少美風儀及晚歲方頤秀髯疎眉目人望<lb/>
　之若仙以憶母畢身長齋於西山幽絶處結亂雲菴<lb/>
　延高逸沙門十餘人禮梵懺資母冥力性愛佳山水<lb/>
　以父在所出未嘗踰百里唯遊四明山曾過旬日當<lb/>
　事甚重其名每羔幣及門輒謝不見屠長卿先生有<lb/>
　言鑑水隱鱗作天際眞人想其風格可見也年八十<lb/>
<pb n="KR4h0162_WYG_023-55a"/>
　有一終於家所著詩曰幽貞廬草行藥吟<lb/>
　　　登南城遙望四明山<lb/>
遙天晴景豁凱風來座隅披襟集良朋頗愜清燕娛落<lb/>
日照碧林餘暉散晴湖飛甍連繡闥燦若丹青圖撰策<lb/>
臨高城遊目窮九區石窗切層霄邈與羣峯殊黛色可<lb/>
擥擷丹梯時有無雲南富青櫺雲北䌓白榆至今過雲<lb/>
客恒駕蒼麛車我欲稱東隣築室雲中居惜哉無羽翼<lb/>
矯首以躊蹰載吟皮陸篇鬱鬱增煩吁<lb/>
<pb n="KR4h0162_WYG_023-55b"/>
　　　兩聞武林之變寄吳興諸故人<lb/>
覉旅論相識諸君誼最眞一為苕水别三見柳條新老<lb/>
去乗桴急時危斬木頻何因一掬淚霑洒赤墀塵<lb/>
　　　訪豐吉甫<lb/>
兄弟爭高卧風烟各杜門綠尊㤀歲月白眼睨乾坤壁<lb/>
挂魚腸劍竿挑犢鼻裩時人未之許捫蝨與誰論<lb/>
　　　謝曹重甫惠布<lb/>
多君將白素逺寄小柴扉出自吳姬手裁為野客衣穿<lb/>
<pb n="KR4h0162_WYG_023-56a"/>
雲難辨色雜鳥不驚飛嘗怪桐江叟羊裘入禁闈<lb/>
　　　賦得新柳送張孺宗<lb/>
江南二月柳裊裊出河邊未得為推轂聊持作贈鞭飛<lb/>
花常似雪帶雨正如烟感此經時别相看忽泫然<lb/>
　　　潺湲洞<hi>四明山</hi>
屈曲寒泉駛谽谺古洞幽消來石窗雪添作剡溪流嚴<lb/>
瀨難方潔桃源不用求何時眞避世於此寄㝠搜<lb/>
　　　時事<lb/>
<pb n="KR4h0162_WYG_023-56b"/>
棘門霸上同兒戲青瑣黃扉但委蛇向使巖廊愼推轂<lb/>
豈令疆場屢輿尸長城莫倚連雲峻石畫須防累卵危<lb/>
不是妄談天下事深憂牧馬踐園葵<lb/>
　　　贈雲川先生<lb/>
一丘一壑道何尊老去行吟不出村烟水輕鷗隨釣艇<lb/>
晩風橫笛臥衡門花前釀黍邀隣曲林下分甘及子孫<lb/>
間者濶焉如絶域不妨時與阿戎言<lb/>
　　　送盧子明<lb/>
<pb n="KR4h0162_WYG_023-57a"/>
狼山迢遞隔滄瀛雪裏孤帆幾日程海味不能留客住<lb/>
江流只解送人行口無臧否追前輩老贍才情壓後生<lb/>
他日中原儻相遇卻君三舍避前旌<lb/>
　　李高崙處士德學<lb/>
　字子敏先櫟軒先生曾孫也少讀曾大父遺書通尚<lb/>
　書易二經初應童子試望見督學副使夜擁火上座<lb/>
　諸試者俱散髪解衣帶一手提韤隸人簇摉之喊曰<lb/>
　無弊始許執卷入即喟然曰此豈國家待士禮耶吾<lb/>
<pb n="KR4h0162_WYG_023-57b"/>
　不可辱遂棄經生業不治專學為詩與蔡子行聞隱<lb/>
　鱗汪長文諸先生倡酬以風格交相重為人寡欲性<lb/>
　篤孝友長兄以太學生為郎喜客盛車騎供張所負<lb/>
　錢至數百萬處士傾其業為償無少間言時聞隱鱗<lb/>
　先生最以孝友稱然心重處士嘗曰子敏誠古人也<lb/>
　使其子弟來執經於門郡太守丞思一見不可得里<lb/>
　中名薦紳時置酒虛席迎處士為一往率葛巾大布<lb/>
　澣衣直造上座或諷使稍更衣處士笑曰此吾家舊<lb/>
<pb n="KR4h0162_WYG_023-58a"/>
　物也身布衣斯布衣耳終不易所著詩曰松扉集先<lb/>
　忠毅公重之及開府貴陽攜其稿刻諸幕下適安酋<lb/>
　反被圍版燬於火後曹能始先生復刻之閩中<lb/>
　　　感詠<lb/>
立馬躊蹰東西環視懸崖百重江河千里悲風怒號白<lb/>
日傾只水有蛟龍山有虎兕停鞭永歎冒險匪是<lb/>
足有徽纆塗有戎㦸身有毒螫心有苦蘗律我律度繩<lb/>
我繩尺善不足矜過乃衆射哀此菌人浮生偪窄<lb/>
<pb n="KR4h0162_WYG_023-58b"/>
士貴達觀澄懷探賾絶利一源恩害並宅生死互根晦<lb/>
明齊魄野鶴莎鷄以時振翮造物有情運豈終阨<lb/>
　　　籜冠<lb/>
花下山冠小林間野興長卑枝都不礙高枕亦何妨削<lb/>
木因為杖披蘿併作裳不隨風帽落深耐飲中狂<lb/>
　　　向夕<lb/>
枋榆亦自適巾櫛每相忘多暇書長把無營病不妨疎<lb/>
峯餘日氣喬木半烟光向夕能明眼呼兒徙竹牀<lb/>
<pb n="KR4h0162_WYG_023-59a"/>
　　　初入邳邸甚苦得金使君假寓始安<lb/>
含館何倉卒愁懷不可陳煮茶收敗葉炊飯用勞薪屋<lb/>
破風能厲牀欹月可嗔一枝因汝借稍穩客中身<lb/>
　　　柴荆<lb/>
海宇秋初見庭花晚漸明風歸松逕爽涼到葛衣輕生<lb/>
死甘林類汙泥共屈平逢人偏自怯且閉小柴荆<lb/>
　　　天王寺<lb/>
山雨藤花滿疎疎㸃寺門溼香通短屐空翠坐清尊屋<lb/>
<pb n="KR4h0162_WYG_023-59b"/>
破孤僧在碑殘幾字存惟餘石壇竹歲歲長兒孫<lb/>
　　　瘦<lb/>
殘照穿虛幌寒風逗夕扉瓦欹簷蔓拆沙冷石苔稀渉<lb/>
世悲機事論交憶布衣敢因吾太瘦重問郭生肥<lb/>
　　　病中寄聞隱鱗<lb/>
垂垂蘿薜滿牆頭寂絶藜牀雨乍收謀事每防山鬼笑<lb/>
採薪翻劇野人憂黃花翠竹生幽思日淡烟輕作好秋<lb/>
郭外寒江流細細憶君新水共鳬舟<lb/>
<pb n="KR4h0162_WYG_023-60a"/>
　　　秋晩寄士晐<lb/>
松雲長戀芰荷衣轉見秋光到竹扉滿屋香風秔稻熟<lb/>
半天涼雨豆花肥能無俗物妨舒卷獨有巖阿少是非<lb/>
最憶蘇門山上客翛然高嘯古今稀<lb/>
　　　尊勝齋紀事<lb/>
種成嘉樹徧柴門露葉烟條日可捫松果一庭簷瓦綠<lb/>
教人錯認是山邨<lb/>
　　豐山人應元<lb/>
<pb n="KR4h0162_WYG_023-60b"/>
　字吉甫正元先生弟也少於兄十歲因師事之時從<lb/>
　受詩法遂與正元齊名稱為二豐曹能始刻其兄弟<lb/>
　詩並傳於世吉甫所著曰鳴皋集<lb/>
　　　與仲連憩松下<lb/>
清晨盥櫛罷偃坐松林杲其上巢白鶴其下生芝草葉<lb/>
清雲欲留影碧天如掃羣峯環湖水光霽搖蓬島手中<lb/>
把詩卷終朝共論討散髪一杯酒企彼商山老俯仰亦<lb/>
超曠平生好懷抱莫復言歸去移家苦不早<lb/>
<pb n="KR4h0162_WYG_023-61a"/>
　　　苦寒行<lb/>
野色蒼蒼向冬末朔風如箭肌如割紇干凍雀何處飛<lb/>
貧子凛栗無毛褐層氷嵳峩川不流長河屢日停行舟<lb/>
蘆葦蕭然蔽白屋誰其居者心懷愁曲突無烟饑欲死<lb/>
晝伏藜牀冷難起但聞男啼并女號南鄰北舍皆相似<lb/>
向晩紛紛雲復颺嘹嘹嚦嚦羣雁翔白草未歸滄海上<lb/>
黃雲誰獵陰山傍古來烈士多耿介饑寒不若刀死快<lb/>
目今天子正思才<graphic n="KR2992" url="https://raw.githubusercontent.com/kanripo/KR-Gaiji/master/images/KR2992.png" mimeType="image/png"/>中留得吳鉤在<lb/>
<pb n="KR4h0162_WYG_023-61b"/>
　　　冬日閒居<lb/>
冬日西郊外蕭條無四隣林深巢病鶻霜白見行人採<lb/>
菊非輕世臨流莫悵神亦知囘也意茅屋不辭貧<lb/>
　　　寂寞<lb/>
寂寞逢秋半搴衣坐水濱可憐閒盡日翻是病宜人葉<lb/>
落疑疎雨花開見小春為生更無計終是畏風塵<lb/>
　　　雨中客至<lb/>
蕭颯黃梅雨荒村薄暮天槳聲來浦客帆影帶江烟蠶<lb/>
<pb n="KR4h0162_WYG_023-62a"/>
屋桑林裏鷄塒麥積邊剪蔬須得酒簡取澀囊錢<lb/>
　　　湖山晩酌<lb/>
巖棲眞我願獨酌對斜曛湖色兼秋霽泉聲到夜聞人<lb/>
行谷口斷葉落嶺頭分浮俗無知已空山下鹿羣<lb/>
　　　懷子行<lb/>
一間茅屋曉霜清嗟我懷君白髪生自擬空郊如絶域<lb/>
每依孤月到深更簷連野竹停雲影風度喬林獨鶴鳴<lb/>
聞向新知多欵曲故交零落豈無情<lb/>
<pb n="KR4h0162_WYG_023-62b"/>
　　　桓邨<lb/>
溪山窈窕入桓邨兩度危橋到蓽門亂石為牆脩竹圃<lb/>
垂蘿挂壁古梅軒常收野芋供賓客新著農書授子孫<lb/>
霜徑曉行紅葉滿誤將鷄犬認桃源<lb/>
　　　訪汪長文入大雷山<lb/>
迢迢疑入武陵溪不見桃花路亦迷屋裏青山成獨隱<lb/>
雨中深竹對幽棲縱談今古頻揮麈歴覽園亭每杖藜<lb/>
一宿仙都人世遠更於何地覔丹梯<lb/>
<pb n="KR4h0162_WYG_023-63a"/>
　　　湖上竹枝詞<lb/>
小舠輕刺過灘沙九月丹楓賽錦霞七十二溪流欲徧<lb/>
只須隨路宿山家<lb/>
　　李<graphic n="KR1576" url="https://raw.githubusercontent.com/kanripo/KR-Gaiji/master/images/KR1576.png" mimeType="image/png"/>菴先生德豐<lb/>
　字子年賓父先生子也性高邁少負才氣常睥睨一<lb/>
　世與賓父先生風格微不同既傳家學年十二即工<lb/>
　詩喜讀李供奉集年十九為諸生屠長卿先生一見<lb/>
　大竒之贈以神鉤篇年二十更嗜杜陵常坐一小閤<lb/>
<pb n="KR4h0162_WYG_023-63b"/>
　中手焚香拂席然後開卷讀罷必肅容長揖而起自<lb/>
　言吾二十以後大都毛竅經絡俱為少陵所漸漬能<lb/>
　得其意中之神象外之景若如近家徒竊古人靣目<lb/>
　則又生平所深恥而不肯為者也復慕潼闗青坂書<lb/>
　法不隱每有所感發一寓於詩嘗以事忤某薦紳適<lb/>
　先生作登東津城樓詩語有所刺某公因錄其詩示<lb/>
　當事者遂坐危法中先生削籍乃杜門益自放命老<lb/>
　蒼頭月釀清酤三石齋前碧梧一樹榦可五十尺下<lb/>
<pb n="KR4h0162_WYG_023-64a"/>
　置苔石數片晨起掃石洗<graphic n="KR0678" url="https://raw.githubusercontent.com/kanripo/KR-Gaiji/master/images/KR0678.png" mimeType="image/png"/>輒飲款扉者非車馬客<lb/>
　即延入與共飲飲取開顔不及傾壺亦不問庖治意<lb/>
　至輒索紙為詩詩成對客放歌時拔劍起舞客俱為<lb/>
　逡巡避席先生不顧也初屠長卿常語人曰子年意<lb/>
　高忤物恐終以筆舌取禍至是長卿自客歸為扼腕<lb/>
　適沈尚寶雲將亦乗傳歸里兩人因共作竭楮書力<lb/>
　請於有司白其寃竟得復諸生是歲試於郷主者復<lb/>
　謂其文太奇抑置乙榜愈拂鬱縱酒卒於家先生為<lb/>
<pb n="KR4h0162_WYG_023-64b"/>
　豐考功甥生時考功殁已數年家所藏遺蹟甚多遂<lb/>
　造其妙購六朝宋元名筆十餘卷模本殘帖數十卷<lb/>
　寶愛過於頭目與李觀察公論書法一篇為世所傳<lb/>
　畫山水筆意疎挺亦有石田遺意<lb/>
　先生風儀似葉鄭朗慷慨談天下事有古烈士風自<lb/>
　年十二稱詩撰古文詞三十年遺草散佚後人無為<lb/>
　收錄者其所存詩文一卷起庚子訖甲辰五年所作<lb/>
　曰庚甲草先生自為序然則先生終其身厪五年得<lb/>
<pb n="KR4h0162_WYG_023-65a"/>
　為詞人耳先生於先大父稱少弟執禮甚恭往來尺<lb/>
　牘尚存數十讀書太白樓醉後大書陶公飲酒詩贈<lb/>
　先公筆力奇放俱藏於家<lb/>
　　　燭下書懷呈郡中諸公<lb/>
大易垂聖訓括囊愼灾愆豐也傷弓翮三復翫斯編眷<lb/>
言念明德忍無片語宣伸紙展微吟羞澀媿巴箋憶髪<lb/>
覆額時綴名弟子員把櫝當𤣥冬下筆驚潺湲使者撫<lb/>
頂歎先達倒屣延自顧頗頴特咫尺㑹騰鶱蹉跎二十<lb/>
<pb n="KR4h0162_WYG_023-65b"/>
載惜景悲逝川嬾與叔夜并疢類休文纒時散松間帙<lb/>
稍慰竹下眠飛揚看同列勲名夢昔賢囊錐痛久處匣<lb/>
劎號重淵尚想十年字乗馬甘迍邅詎意無妄災蒼蠅<lb/>
㸃素氊投杼怯三至慈母寧免焉牒下如風霆玉碎不<lb/>
復全父老泣吞聲兒童走呼天所司欲加罪誰敢稱不<lb/>
然但孤聖代恩悵望樸棫篇斯民三代餘王路本平平<lb/>
微軀焉足論舉錯難倒懸悠悠歲月移忽忽天運旋蠖<lb/>
屈無終極大鈞常好還崔嵬有屠公高義凌層𤣥奇文<lb/>
<pb n="KR4h0162_WYG_023-66a"/>
拯涸鱗雲錦光新鮮抗顔出霞表吐詞落飛湍羣公實<lb/>
同聲感激亦聯翩頓令寒爐灰裊裊生㣲烟顧慚七尺<lb/>
軀却受世人憐緬懷翳桑餓報德知何年悽惻流哀音<lb/>
一致達者前<lb/>
　　　病起見雪<lb/>
舟行犯凝寒累日嬰壯熱通宵體如炙隂邪壅闗節呻<lb/>
吟非一種展轉髪千結抄方煑松桂解汗强流<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>稍稍<lb/>
胸膈疏陽明氣仍烈眼枯雙耳鳴壞都轉騷屑僵卧非<lb/>
<pb n="KR4h0162_WYG_023-66b"/>
故性呼兒炙破褐下牀尚恍惚舉止正蹩躠推窗坐始<lb/>
定捲幔見春雪陡覺毛骨聳心膽盡澄徹鱗鱗覆瓦重<lb/>
皚皚映空潔饑烏啄封條凍雀踴烟突古畫久䝉昧對<lb/>
此見毫髪焚香理繡句洗研分停渫纖毫思頗怪稜層<lb/>
氣自别支離把凍手㸃畫隨斷缺長吟識浩蕩憂時苦<lb/>
迂拙烽烟照屬國海外正流血蟣蝨生組甲鞍馬凍欲<lb/>
折哀哉黄竹詞感歎歌且闋<lb/>
　　　苦寒行<lb/>
<pb n="KR4h0162_WYG_023-67a"/>
皇天不測威彌月窮陰結凍深日馭短氷堅坤厚裂敝<lb/>
裘雖被體濁酒新告竭兀兀室中榻寂寂户外轍尚留<lb/>
胸腹温實恐指爪折野屋晝斷烟濕突坐鶗鴂白靣誰<lb/>
家子光采正鮮潔下牀日將午香厨供炰鼈氣蒸聞帳<lb/>
暖坐久呼耳熱不識江南寒那知薊北雪薊北今年十<lb/>
尺雪長安九衢鞍馬絶况復斗米三百錢餓屍塡道翻<lb/>
烏鳶此中米價頻年賤如土販夫抛棄玉粒同流泉汝<lb/>
曹豈知造化損益理長安往歲白粱狼藉遺路邊<lb/>
<pb n="KR4h0162_WYG_023-67b"/>
　　　題楊大臨墨鷹圖<lb/>
楊生冩生如冩草數枝霜榦何潦倒愁胡一靣坐側目<lb/>
殺氣稜稜向晴昊眼中乳雀分西東草間狐兔無行踪<lb/>
楊生楊生掣化工貎出肝膽眞英雄披圖一嘯空堂冷<lb/>
乘風下取愁天公<lb/>
　　　送杜守白北上<lb/>
武陵溪漲如雷嗔武陵花開繡錦茵我欲攜家傍松竹<lb/>
君翻束帶趨風塵風塵澒洞蔽赤日鬼蜮魍魎爭趁人<lb/>
<pb n="KR4h0162_WYG_023-68a"/>
小吏善獲上官意美曹佳職須金銀眼中虎冠擁旌節<lb/>
流毒溟漲過暴秦但得輦輪奉山岳遷擢迅邁通鬼神<lb/>
咄嗟世塗盡若爾君行欲往將誰因方今宰相嗤平津<lb/>
夜光按劍安抱珍渭川千畆等萬户彭澤五斗輕秋旻<lb/>
况植君家百年德諸甥玉立高嶙峋有兒如此蚤富貴<lb/>
何必京洛追華輪茶鐺風雨沸新綠糟床滴瀝傾餘春<lb/>
願君小試便拂衣碧溪短櫂釣纖鱗<lb/>
　　　不寐<lb/>
<pb n="KR4h0162_WYG_023-68b"/>
不寐空樓夜無端百慮生風隨哀雁至天逼野鷄鳴舊<lb/>
業青藜火新寒白馬盟憂心何太苦欲覔紫芝莖<lb/>
　　　庚子四月二十三日登東津城樓即事二首<lb/>
濤白驅新漲峯青湧夕陰悠悠滯郷國宛宛及登臨並<lb/>
海增陴急緣江下柵深金湯更設險蕭瑟起長吟<lb/>
鈴鐸重城上斜陽已閉門艱難逢使節騷屑動煩寃潮<lb/>
洶通津没風傳暮柝䌓飽看今日事滄海幸無喧<lb/>
　　　雪後窺園<lb/>
<pb n="KR4h0162_WYG_023-69a"/>
窺園並短牆掃徑自提筐霤雪垂巾重畦荽度屐香細<lb/>
腰眠藥杵折足仆藜牀嬾主癡偏甚從渠菜甲黃<lb/>
　　　借子懷兄西齋盆蘭<lb/>
綺石黃磁斗栽培小圃前霜檐齊趁日露井蚤分泉歲<lb/>
歲花開雪枝枝葉亂烟蒸忡三伏苦移我伴宵眠<lb/>
　　　雪後焚香遲潘二<lb/>
春雪夜還積晨寒且閉闗焚香清似水坐席靜於山小<lb/>
落梅花白初攢杏蕊殷安仁詩最好今日擬開顔<lb/>
<pb n="KR4h0162_WYG_023-69b"/>
　　　旅食<lb/>
旰食翻難飽饑膓轉覺㣲路危身易賤家遠夢偏歸河<lb/>
北塵沙異江南水木稀倚刀宵醉舞此日意全違<lb/>
　　　同宣遠過伯起夜酌<lb/>
歲晏㣲生事閒情共竹牕山容窺遠閤風色動虛江凭<lb/>
几因香柚燒燈近寶幢芙蓉看滿篋相對續銀缸<lb/>
　　　上南大司冦趙公<lb/>
一代清朝貴知公獨邁倫崢嶸眞在望氣志不無神指<lb/>
<pb n="KR4h0162_WYG_023-70a"/>
髪匡時疏批鱗報主身幾年嗟賦鵩特詔起懸鶉皂葢<lb/>
旋通楚朱旛再下閩玉壺心可瑩霜榦氣俱伸肝膽時<lb/>
相假英雄或有眞無媒恩最渥不次擢仍頻畫省貂冠<lb/>
美仙臺絳服新南天開政府北斗耀楓宸闒茸看流輩<lb/>
精靈仗老臣職司崇管轄喉舌想經綸天步憂方棘民<lb/>
生㑹始屯闗山悲送角原野慘飛燐長㦸羅江界高鋒<lb/>
彗海濱逗留仍失利消息每増嚬封號終難假開邊詎<lb/>
易論誅鉏看執斧逮繫痛埋輪慘澹張皇日蒼茫涕泗<lb/>
<pb n="KR4h0162_WYG_023-70b"/>
辰無才滯江海有泪灑風塵舞劎終宵起書空滿徑巡<lb/>
青冥推羽翮門巷掩松筠欲盡荒村臘將回海國春蹉<lb/>
跎仍促迫流落更酸辛長物惟書卷生涯豈釣緡鸊鵜<lb/>
堪自照鸚鵡向誰陳膽志違微力頭顱呀大鈞調停看<lb/>
此日斟酌仰前民立意終須遠全軀未足珍看公多氣<lb/>
象努力畫麒麟<lb/>
　　　入大雷山訪汪長文先生隱居<lb/>
絶谷鍾靈久高山仰止初烟霞迎毳衲篠簜掖籃輿壑<lb/>
<pb n="KR4h0162_WYG_023-71a"/>
響咆哮轉巖花躑躅舒委蛇松謖謖高下麥與與徑窄<lb/>
維通鳥藤長欲挂狙僕夫爭喘息跋履正次且忽度崔<lb/>
巍盡徐開縹緲居頻年懷勝地此日識高閭峻閣經營<lb/>
始崇墉震蕩餘升堂聞杖屨披閤見圖書硯石殘髹匣<lb/>
泉香溜石渠墨翻金鸑鷟水滴玉蟾蜍竒字紛誰扣芳<lb/>
名籍不如像形窺日月搆體及蟲魚只益形骸古兼容<lb/>
禮法疎迎雲絇履上對酒幅巾除劚笋披蒼蘚芟蒲出<lb/>
翠菹吾生欣共代避地想嵒廬霧角城籌急風濤堠火<lb/>
<pb n="KR4h0162_WYG_023-71b"/>
噓南隣如可卜還擬共揮鉏<lb/>
　　　舟次毘陵朱定國明府遣使邀至沙䭾淹留僧<lb/>
　　　　舍存款甚殷瀕行以手製拙集序兼官俸十<lb/>
　　　　千錢見遺賦謝<lb/>
明海辭家日毘陵駐舸時郎星百里映驛使一椷馳捧<lb/>
匣渾疑夢開筒轉覺悲先邀十日醉為拭兩行洟别遠<lb/>
那忘㑹交眞詎獲辭舟輕逗急水夜冷憶朝曦淅淅風<lb/>
生岸滔滔浪拍涯入舟神屢喪脫險氣全疲稍籍僧檐<lb/>
<pb n="KR4h0162_WYG_023-72a"/>
日㣲温病客肌六年知已靣咫尺故人期一見驩難盡<lb/>
頻過興未移銀魚春巳得沙蛤土偏滋看畫雲浮壁傳<lb/>
觴玉射巵墀陰斜臥柳庭草碧分蘺政簡勞民息官閒<lb/>
隱吏宜從來飽經術不獨在文詞痛我肱三折遭時數<lb/>
屢奇高文増氣象孤憤寄嗟咨倒篋傾官俸封題慰旅<lb/>
羇不才甘衆棄何幸受公知拜賜驚隨寵懷緘涕染頤<lb/>
感深惟有泪情至豈無詩馬首行將北鵬圖奮敢遲終<lb/>
同酣帝里庻足報恩私<lb/>
<pb n="KR4h0162_WYG_023-72b"/>
　　　長安感事<lb/>
厰衞人傳六月涼太陽那得照飛霜皂衣短帽隨畨手<lb/>
出入天街亦有光<lb/>
　　　武林遇五三姪歸自曹南<lb/>
去日芙蓉兩岸長歸來楊柳徧河梁春江一葉吳山外<lb/>
纔到中流是故郷<lb/>
　<lb/>
　甬上耆舊詩卷二十三<lb/>
</p>
<p>
</p>
  </div>
</body>
</text>
</TEI>
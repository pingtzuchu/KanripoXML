<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>甬上耆舊詩卷二十八</head> <lb/>
    <p>
<pb n="KR4h0162_WYG_028-1a"/>
欽定四庫全書<lb/>
　甬上耆舊詩卷二十八<lb/>
　　　　　　　　　　　監察御史胡文學編<lb/>
　　明威將軍萬公武<lb/>
　字世忠先定逺人大父武畧將軍斌從髙皇帝起兵<lb/>
　守滁州充義兵萬户後從大將軍征沙漠大戰于阿<lb/>
　魯完河死之父鍾襲以戰功授寧波衞指揮僉事因<lb/>
　家于鄞靖難兵起戰死于花園公少忼愾尚氣節力<lb/>
<pb n="KR4h0162_WYG_028-1b"/>
　能超距喜讀書時與郡中先輩相辯問知聖賢之學<lb/>
　嘗夜坐見月出當心皎然如白日欣然曰人心不當<lb/>
　如是耶因名其坐處曰秋月軒旣襲官以亷直名自<lb/>
　念大父父俱身死國事飄魂萬里因作望雲亭愾然<lb/>
　北嚮公餘每與客論古今成敗見前世亂臣奸賊輒<lb/>
　厲齒髪上立如竿客或曰論人易身蹈難公但直眎<lb/>
　之不答永樂中黄巖大盜金躔起閫檄公往賊方據<lb/>
　險狐鼠伏公曰母急攻徒寡人妻子為也因勒兵密<lb/>
<pb n="KR4h0162_WYG_028-2a"/>
　以計縳躔致幕中黄巖帖然士大夫俱賦詩紀其功<lb/>
　竟以事忤監司謫戍交趾公忼愾裹一劍出門道中<lb/>
　回書婦恭人陳使善養曺太恭人奉家訓肅清閨閣<lb/>
　不放尼媪入門又曰家中無錢可賣小馬作支費俟<lb/>
　大馬下駒亦隨賣用雖有數家親戚即死不可改志<lb/>
　求人致辱上祖惟有文書併手卷為先公所遺手澤<lb/>
　不可被人將去文弟須送至鄭先生處讀書不可悮<lb/>
　渠吾今一路作詩題畫相敬紛紛豈不知文章直錢<lb/>
<pb n="KR4h0162_WYG_028-2b"/>
　末附口號一首萬氏藏其書以為世寶㑹征交趾公<lb/>
　從黔國公進兵次于檀舍江時公巳病尚披甲誦唐<lb/>
　人詩曰裹瘡猶出戰遂陷陣而死弟文倜儻善騎射<lb/>
　少讀孫呉書性至孝後襲兄爵其為將亷明而有威<lb/>
　嘗率舟師禦倭海上大戰于蓮花洋海門諸處所斬<lb/>
　賊無算獲其巨艦復移守桃渚適有桂門龍夜戲潮<lb/>
　浮海面將軍乘月遙望兩炬光爍爍以為賊火即引<lb/>
　強弩射之應弦落其一炬不知為龍目也龍負痛翻<lb/>
<pb n="KR4h0162_WYG_028-3a"/>
　海水數十里將軍亦船没時乘潮上下為神人稱曰<lb/>
　射龍將軍葢萬氏自萬户公至將軍三世四人相繼<lb/>
　以身報國或死沙場或死絶徼外或死巨海浪中俱<lb/>
　不得裹片骨歸葬自勲臣之門所未有也子孫為招<lb/>
　魂葬于西山人稱曰萬氏四忠冠劍墓<lb/>
　余嘗觀公姪宣威將軍全藏公二家書裝潢為卷先<lb/>
　輩黄南山先生題其後曰公雖在患難中而忠篤之<lb/>
　道始終不渝可謂毅然大丈夫矣戴南江先生亦曰<lb/>
<pb n="KR4h0162_WYG_028-3b"/>
　讀二書知萬氏賢子孫必有大其後者是以餘風所<lb/>
　被三百年中名臣髙賢蔚起為吾鄉勲門第一是豈<lb/>
　偶然哉<lb/>
　　　交阯道中口占<lb/>
昔騎五花馬今跨一黄牛嶺上猿聲呌焉能止淚流<lb/>
　　指揮魏公安<lb/>
　字允恭少讀書長于吟咏襲寧波衞指揮僉事以其<lb/>
　詩法傳子偁是為雲松先生<lb/>
<pb n="KR4h0162_WYG_028-4a"/>
　吾鄉將門萬氏有悔菴先生魏氏有雲松先生儒將<lb/>
　之後篤生名賢亦一時之盛也<lb/>
　　　竹枝詞<lb/>
瞿塘峽口放輕舟兩岸猿啼亂竹秋儂意祗如山下石<lb/>
千年不逐水俱流<lb/>
　　　途中逢故人入蜀<lb/>
巴陵千里外處處足離愁棧道猿聲晚關山槲葉秋卜<lb/>
雞臨水鎮沽酒向溪樓我亦驅馳客憐君更逺游<lb/>
<pb n="KR4h0162_WYG_028-4b"/>
　　　貢縣口號示朱冕容<lb/>
窮谷除殘孽孤軍令愈嚴瘴烟防有藥蠻井苦無鹽險<lb/>
處兹多歴生還未可占侍僮今日問又白幾莖髯<lb/>
　　　咏健跳郭千戸家紅梅<lb/>
誰分異種在侯家半畆庭中照落霞海國清時人醉後<lb/>
酒香吹老嵗寒花<lb/>
　　　四皓圖<lb/>
芝草蒼蒼照石泉深山晦跡似神仙不知硎谷寒𤓰熟<lb/>
<pb n="KR4h0162_WYG_028-5a"/>
幾局碁終入漢年<lb/>
　　明威將軍萬公禧<lb/>
　字天祥別號蘭窓少孤為祖姑祖心所養長襲職為<lb/>
　將嚴而有法開府知其才使出守定海關任以重地<lb/>
　時方大用之㑹卒公嘗有家訓十則里中傳為名言<lb/>
　又于便面題詩戒子意謂世事不可以一時得失遂<lb/>
　生休戚誠有道之言也<lb/>
　　　戒子詩<lb/>
<pb n="KR4h0162_WYG_028-5b"/>
不得魚鮮收網歸何須惆悵立斜暉來朝網得魚成簍<lb/>
換酒無勞典舊衣<lb/>
　　游擊將軍張公應麟<lb/>
　字伯厚本慈谿人徙家于鄞都御史楷之子也以游<lb/>
　擊將軍從石亨出戰大同有功世襲鎮撫公家居教<lb/>
　子昺有法昺中進士出知鉛山縣公貽詩戒昺昺次<lb/>
　父韻以答里中傳之昺即所謂神明御史張公也<lb/>
　　　寄子昺<lb/>
<pb n="KR4h0162_WYG_028-6a"/>
阿昺為官出宰鉛蕭然信息喜真傳官清亦飲齋中水<lb/>
俸薄休分堂上錢苦志但能全汝節怡情自解樂吾天<lb/>
先公徳業三朝重幸有遺安百畆田<lb/>
　　都督萬鹿園公表<lb/>
　詩見十二名家<hi>第十一卷</hi>
　　鎮國將軍萬公達甫<lb/>
　字仲章鹿園公表之子也少有異禀與兄謙甫讀書<lb/>
　溪橋之上每盡一卷輒投諸溪流及覆誦不失一字<lb/>
<pb n="KR4h0162_WYG_028-6b"/>
　稍長補諸生鹿園公使從羅念菴王龍溪錢緒山諸<lb/>
　先生游復受業于唐荆川先生之門傳其詩學後襲<lb/>
　官督漕歴遷廣東叅將時濲陽趙公志皋以忤當軸<lb/>
　自翰林出為外臺講道于浮丘寺同官俱莫敢往公<lb/>
　獨角巾造講席辨難交甚驩㑹有蜑賊剽海上當事<lb/>
　兾張其勢報首功公毅然曰若輩鼠竊遣一校縛致<lb/>
　麾下耳何煩出兵當事意拂然公遂解組歸里後海<lb/>
　上出師所殺鹵多無辜人言藉藉始共歎服公公旣<lb/>
<pb n="KR4h0162_WYG_028-7a"/>
　歸湖上讀書西溪墓舍一時名士如焦公竑馮公夢<lb/>
　禎屠公隆共推公為芙蓉池社長常相從言理詩律<lb/>
　往來然公雖閒居未嘗一日忘國每接邸信眎令下<lb/>
　便否為憂喜動于顔色自礦税議起中貴人呌囂四<lb/>
　出公語子邦孚曰天下從此多事矣顧中外久弛兵<lb/>
　汝曺身為將詰戎待變是其職也未幾而賊起卒年<lb/>
　七十有三公性至孝居父母喪斷酒肉廬墓三年每<lb/>
　諱日設祭思先人所嗜輒泣下鹿園公有遺妾事之<lb/>
<pb n="KR4h0162_WYG_028-7b"/>
　如母事庶兄謙甫如父待親族俱有恩非祭祀燕賓<lb/>
　客不傷一物命即僮僕未嘗詈為奴叱咤不及犬馬<lb/>
　生平于文史外他無所嗜好口不言財即衡量㑹計<lb/>
　俱所不解以是歴官二十年薄田僅足給饘粥世所<lb/>
　稱仁人長者唯公足當之及在病中夢啖柏葉松果<lb/>
　五内俱香次日以詩寄諸故人復作答武林黄翼菴<lb/>
　書其詞累牘至三日招禪人數輩誦梵經徹夜及東<lb/>
　方漸白公遂逝所著曰皆非集<lb/>
<pb n="KR4h0162_WYG_028-8a"/>
　　　代籠鳥語<lb/>
我本無羈物勞君愛念頻飛鳴聊自適飲啄每相親緑<lb/>
樹無知己朱䦨是故人何時成羽翰花塢望來輪<lb/>
　　　過鎮鼇山小菴<lb/>
偶從幽巷裏松下得荆扉種藥秋初熟縁籬豈正肥不<lb/>
知茅屋外更有海雲飛林葉風聲細歸來雨洒衣<lb/>
　　　贈𤣥黙<lb/>
人生短夢裏只合老禪關汲水同雲出攜蔬共鹿還留<lb/>
<pb n="KR4h0162_WYG_028-8b"/>
燈夜讀易推戸曉看山盡日無人到閒吟竹嶼間<lb/>
　　　過海上普寺<lb/>
丹閣藏山翠深林獨歩餘鳥喧侵佛座蜃吐捧禪居蓑<lb/>
脱朝耕罷魚敲夜梵初山扉誰為守麋鹿卧前除<lb/>
　　　遊萬山觀壁間有純陽親筆像及遺藥尚存肅<lb/>
　　　　然瞻企因成一詩<lb/>
遨遊不自適亦復見仙容半壁雲生袖千峰月炤松留<lb/>
丹猶濟世厭俗尚遺蹤夜半聞長嘯還疑劍化龍<lb/>
<pb n="KR4h0162_WYG_028-9a"/>
　　　訪公羣弟山中書舍<lb/>
小牕書數帙禁足似禪關讀罷聽啼鳥文成看逺山桂<lb/>
隂侵几碧流水到門閒余亦尋幽者徘回不欲還<lb/>
　　　過仙芝山房<lb/>
溪上成幽隱踰山景更清超然絶塵想靜裡只空明月<lb/>
落鐘聲逺蛩喧夜氣生明晨攜一衲窈窕又山行<lb/>
　　　遊江心寺<lb/>
古刹開竒勝羣峰四望遙帆檣浮浩蕩塵閣起岧嶤清<lb/>
<pb n="KR4h0162_WYG_028-9b"/>
磬龍聽法空堦月送潮衰年還浪跡猶得一停橈<lb/>
　　　入山采槲葉作笠<lb/>
采槲兼攜藥名山一笠來穿雲還倚杖步雪可尋梅仰<lb/>
聽懸崖葉徐隨綠徑苔羲農今復見吟罷紫烟開<lb/>
　　　與伯兄憩仙芝山房<lb/>
山居環半畆幽賞得吾真藥澗飛松影梅花隔世塵短<lb/>
檐飛乳燕深樹度行人共有丹丘約栖栖笑此身<lb/>
　　　遊它山<lb/>
<pb n="KR4h0162_WYG_028-10a"/>
古殿江邨上長林帶晚暉艇隨巖樹出鳬趂浦雲歸苔<lb/>
淨春波緑山深野市稀更看農事好隴穗拂羅衣<lb/>
　　　金陵送錢養微還浙<lb/>
遊子悲衰暮離懷嵗欲更月明車跡穩霜重褐衣輕魚<lb/>
雁他鄉淚雲山故國情歸人寒樹裏樹外幾人行<lb/>
　　　過山中僧舍竹裏桃花盛開<lb/>
重門竹院環深緑一樹繁紅向日舒芳意自怡山蝶性<lb/>
春光亦到野人居閒階影落翻經處小徑香飄散社餘<lb/>
<pb n="KR4h0162_WYG_028-10b"/>
不問秦源堪住客且將蹤跡混樵漁<lb/>
　　馬都司斯臧<lb/>
　字駿伯先世以開國勲襲寧波指揮駿伯少有才善<lb/>
　詩古文詞工書法為諸生數試于鄉不第始襲世職<lb/>
　督漕遷揚州都司以忤時宰罷歸駿伯嘗作南北兩<lb/>
　都賦屠長卿先生序之又作中都越都闔廬城賦及<lb/>
　他賦四卷七起七放二卷演連珠數十首自撰無名<lb/>
　公傳髙自誇許人以其豪可方湯公譲要亦勲門中<lb/>
<pb n="KR4h0162_WYG_028-11a"/>
　一異才也<lb/>
　　　小言<lb/>
劈糖為筏恣逍遙摘髪牽車越垤嶢寸竹檀欒居七子<lb/>
尺臺縹緲鎖雙喬雲横螘岫雨將闇風過蹄涔浪欲驕<lb/>
穴處青天剛半丈夜行燈火有螢翹<lb/>
　　陳都司民俊<lb/>
　字公籲本名諸生恃才豪放為忌者所中學使至郡<lb/>
　録其文在髙等而更以行黜遂棄家入長安中武進<lb/>
<pb n="KR4h0162_WYG_028-11b"/>
　士官陜西都司復以忤事罷歸所著有木阜寶尊二<lb/>
　集<lb/>
　吾鄉有湖在城中曰日月湖湖上七橋栁汀花嶼諸<lb/>
　大家樓榭俱在其中公籲嘗作湖上竹枝詞為里中<lb/>
　所傳今亂後風景遂不可復見毎讀其詩輒低徊久<lb/>
　之<lb/>
　　　山行晚宿廢刹<lb/>
層巒已度未黄昏信馬垂鞭歴幾邨十里松聲沈野寺<lb/>
<pb n="KR4h0162_WYG_028-12a"/>
萬峰寒色薄山門斷碑文字苔全蝕破廡丹青畫半存<lb/>
鐘鼓香鐙俱不事可憐閒殺白頭髠<lb/>
　　　憩蓮花菴訪周涵海<lb/>
僻徑荒苔石磴賒北樓遙對北忩斜池蓮霜早無全葉<lb/>
籬菊秋殘有剩花鐘起隔林隣佛宇舟横斷岸識漁家<lb/>
午齋未便來香積閒坐湖干數落霞<lb/>
　　　日月湖竹枝詞<lb/>
郭裏天開日月湖樓臺島嶼儼仙都近聞㸃綴堪圗畫<lb/>
<pb n="KR4h0162_WYG_028-12b"/>
一曲能如舊鑑無<hi>湖在城中以有賀公祠亦題曰鑑湖一曲</hi>
尚書橋畔祕書祠中有𤣥宗御製詩嵗嵗仲秋明月夜<lb/>
湖亭羣集唱新詞<hi>賀祠在陸康僖公橋畔</hi>
踏青醵解杖頭錢細草新堤可醉眠嶴底漁家閒晒網<lb/>
不知何處有湖鮮<hi>栁江烟嶼一帶</hi>
水雲亭子四宜樓樓外烟波亭外舟官府讌賓游不得<lb/>
輕橈移泛蓼花洲<hi>驛後四宜樓下瞰湖光郡縣讌客處</hi>
春山銜日半城隈寒食家家掃墓回游屐但聞簫鼔近<lb/>
<pb n="KR4h0162_WYG_028-13a"/>
合羣争向水門來<hi>湖堤盡處為長春水門</hi>
抝花名處自何年陸渾山莊勝輞川隔岸垂楊堪坐釣<lb/>
水忩長繫孝亷船<hi>陸孝亷別業面桃花堤</hi>
湖邉負郭水田多春雨農家一笠蓑夜靜試慿髙處聽<lb/>
最銷魂是唱山歌<hi>湖南大坂田</hi>
湖中碧沚水粼粼司馬當年此肅賓近日園林蕭瑟甚<lb/>
雙扉深闔謝遊人<hi>司馬范東明先生園</hi>
名園遙接日湖頭飛葢曽隨公子遊㑹説内祠先相國<lb/>
<pb n="KR4h0162_WYG_028-13b"/>
不知太傅本風流<hi>余文敏公祠</hi>
揚雄泛賞栁依亭㟁圯亭荒栁不青遺墨至今人競寶<lb/>
翛園無復草𤣥經<hi>楊伯翼先生園</hi>
　　都督萬公邦孚<lb/>
　詩見林泉雅集<hi>第二十六卷</hi>
　　劉都司祖衡<lb/>
　字漢平官福建都司<lb/>
　　　雨中懷友<lb/>
<pb n="KR4h0162_WYG_028-14a"/>
旅泊寒汀暗朝來雨氣消風迴潮逐舫山靜夜聞刁白<lb/>
墮容頻酌王孫不可招蛟關應咫尺莫漫歎蓬飄<lb/>
　　　龍山寺伏龍潭<lb/>
龍山龍隱伏龍潭龍徳濳脩大壑南海氣飛時山障白<lb/>
蜃烟消處水光藍漁人撒網然松火賈客收帆近草菴<lb/>
我亦倦遊聊寄跡夜來鐘鼓禮瞿曇<lb/>
　　神機營都督施公翰<lb/>
　字季鷹家世傳經公少倜儻有大志家貧喜讀書博<lb/>
<pb n="KR4h0162_WYG_028-14b"/>
　通文史亦能詩兼善行書勢如春山遙翠妙冠一時<lb/>
　嘗游長安為寧逺伯李成梁客更習騎射中武進士<lb/>
　授萬安守備時鄒公元標以直言被放講學里中公<lb/>
　至執贄行弟子禮士論俱推之嘗作見叅樓江上每<lb/>
　治兵暇輒引諸名士觴咏其間遷四川都司身葺錦<lb/>
　官故城擢雲南㕘將善控御苗蠻境内肅然黔國沐<lb/>
　公㕔事前有滇茶一株左右横覆二㕔值花盛開沐<lb/>
　公置酒大召文武將吏燕集賦詩復請公為題一額<lb/>
<pb n="KR4h0162_WYG_028-15a"/>
　公即席大書一片紅雲四字書法斐亹沐公命酒為<lb/>
　夀四座盡傾擢領神機營都督僉事引疾歸公家居<lb/>
　垂二十年于宅後更起竹中精舍栖息其中山人梵<lb/>
　客時相過從每上客至郡必先造其園亭公作倉卒<lb/>
　主人布席奏樂童僕無聲其風流若此卒年八十一<lb/>
　子仲茂死于國事所著遺集行于世<lb/>
　　　贈孝子胡體師<lb/>
亦鮮終身慕君能築夜臺青烏含土集白鶴束芻來淚<lb/>
<pb n="KR4h0162_WYG_028-15b"/>
及重泉徹名推百行該哀哀憔悴色垂老向誰開<lb/>
　　　嚴就卿廣文過飲江樓兼柬周筠沖<lb/>
水郭冬殘木巳零孝亷官舫自離亭一尊酒散猶銜照<lb/>
百里人歸總戴星橘柚霜懸荒圃赤鸕鷀風度晩溪腥<lb/>
能詩此日慙知巳漠漠江雲暗栁汀<lb/>
　　　酬朱躍如彦成二王孫<lb/>
別後柴門夢屢驚蹉跎戎馬又餐英書來迢遞緘秋色<lb/>
劍憶慿陵入夜鳴浦口暮雲愁未絶樓頭新月喜重生<lb/>
<pb n="KR4h0162_WYG_028-16a"/>
只慙宦拙官難調未卜梁園賦雪行<lb/>
　　都司李公遂<lb/>
　字嗣良武進士官漕運都司<lb/>
　　　苦寒和李七木韻<lb/>
悲風兼日夜落木戰繁聲午爨看無色宵籌咽不鳴氷<lb/>
條依<graphic n="KR0764" url="https://raw.githubusercontent.com/kanripo/KR-Gaiji/master/images/KR0764.png" mimeType="image/png"/>注炭結趂爐生猶有寒機淚凄凄憶踐更<lb/>
　　　題滿扶翼芳園和葉六桐明府韻<lb/>
迴合林塘仄徑迤名園隨地足幽思城隅掩映疑無路<lb/>
<pb n="KR4h0162_WYG_028-16b"/>
水曲周遭別有籬轉轉庭臺都是畫疎疎花木盡成詩<lb/>
披帷雅見人為嶽明月清尊對玉蕤<lb/>
　<lb/>
　<lb/>
　<lb/>
　<lb/>
　<lb/>
　甬上耆舊詩卷二十八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>甬上耆舊詩卷四</head> <lb/>
    <p>
<pb n="KR4h0162_WYG_004-1a"/>
欽定四庫全書<lb/>
　甬上耆舊詩卷四<lb/>
　　　　　　　　　　　監察御史胡文學編<lb/>
　吾鄉自南宋詩人篇什散失其後而此道益蕪矣至<lb/>
　洪建以來薦紳則有鄭敎授而下九人布衣則有至<lb/>
　孝李先生而下六人及章宋五先生後先崛起倡雅<lb/>
　此鄉于是翳霧漸開蔘棘斯闢後來大家蔚然盡出<lb/>
　矣天作斯文諸公荒之于俎豆安可忘也今錄其遺<lb/>
<pb n="KR4h0162_WYG_004-1b"/>
　詩合為一卷至所稱章宋五先生見耆舊初集中<lb/>
　　敎授鄭先生眞<lb/>
　字千之别號滎陽外史父以道先生見前傳先生少<lb/>
　承家學通諸經尤長于春秋他研博極古今吳草廬<lb/>
　先生嘗發䇿十二事對者十不得一先生年甚少為<lb/>
　盡荅之由是有重名中浙江鄉試第一授臨淮敎諭<lb/>
　値晉王之國過臨淮王聞先生名延説春秋先生為<lb/>
　開陳大義王大喜稱為鄭先生秩滿入京賜燕命賦<lb/>
<pb n="KR4h0162_WYG_004-2a"/>
　菊綻西風露脂楓葉詩稱㫖陞廣信敎授以引年歸<lb/>
　里先生嘗取諸家格言著為集傳集説集論復採摭<lb/>
　鄉先生言行文章撰四明文獻錄後學稱之初國子<lb/>
　典簿裴中嘗請先生作著存堂記亦求潛溪宋學士<lb/>
　文潛溪見先生記歎曰君徒羡我名使我執筆不能<lb/>
　過之後數年裴復與潛溪言潛溪曰前見鄭先生記<lb/>
　發明洞徹使之獨歩可也其為宿老推重若此<lb/>
　　　公無渡河<lb/>
<pb n="KR4h0162_WYG_004-2b"/>
公無渡河公竟渡河吁嗟奈公何長風掀天濤浪急蛟<lb/>
龍垂涎待人食公乎渡河甘墜溺慟哭河水湄公乎不<lb/>
返將安之憶妾嫁公時窀穸矢同歸如何中道乖百年<lb/>
負深期河流湯湯猝未乾妾欲見公良巳難嗚呼命兮<lb/>
公所安公所安吾誰寃愁來只取箜篌彈商聲凄切淚<lb/>
横臆化身欲填精衛石河伯深宮閟勿聞公乎渡河嗟<lb/>
莫及中心惨惨思愔愔請公來聽箜篌音相從願向重<lb/>
淵深公乎公乎知妾心<lb/>
<pb n="KR4h0162_WYG_004-3a"/>
　　　搖揺花<hi>虞美人草也</hi>
搖揺花花開向天涯花搖揺花如金歩嬌憶昔美人年<lb/>
正少青春共覩花容貌金釵聘入楚王宫嫣然一笑臙<lb/>
脂紅獨夫叱咤空四海恩寵惟憐一身在戲馬臺前宫<lb/>
闕深當筵歌舞娛君心君心漸荒覇氣銷淮南却望烏<lb/>
江遙漢兵十萬紛于螘帳底美人淚如水八千軍散楚<lb/>
聲中獨身請為君王死陰陵古道行人來傾城之色眞<lb/>
堪哀金劒霜飛猩暈落夭魂化作春花開花開花謝何<lb/>
<pb n="KR4h0162_WYG_004-3b"/>
曽改春秋浩蕩愁如海愁如海將奈何虞姬墓前春艸<lb/>
多花靈寂莫欲歸去杜宇夜啼三月暮<lb/>
　　　平陵東<hi>漢東郡太守翟公門人作</hi>
平陵東翟義死東海翻波寃莫洗新室巳成漢室已傾<lb/>
一朝北面誰為臣噫乎大義甘殺身欃槍光芒射天闕<lb/>
立髮萬指劒雙折碧艸叢叢一泓血漢家神靈杳涳濛<lb/>
欲排閶闔訴黈聰吁嗟平陵東奚獨死義公<lb/>
　　　龍舟戲水曲<lb/>
<pb n="KR4h0162_WYG_004-4a"/>
千里晴波汴河鑿萬丈虹橋依樓閣龍船錦䌫駕風來<lb/>
五色騰驤駭鯨鰐河伯深宮執玊朝鮫人震懾停織綃<lb/>
三千粉黛出歌舞星裙霞帔風飄飄大業官家擁鑾輅<lb/>
香爇沉檀藹烟霧吹簫擊皷向中流倚空笑指江都路<lb/>
瓊花三月春晝閒髙臺照鏡憐空顔囘首長安歸不得<lb/>
風濤洶湧愁人間君不見昨日燕都誇海子五爪盤拏<lb/>
綵雲起天魔舞罷翠華犇高栁斜陽映秋水<lb/>
　　　送胡廷幹歸松江<lb/>
<pb n="KR4h0162_WYG_004-4b"/>
謫鄉壠畆慰幽栖物外游塵不上衣自有阮生青眼顧<lb/>
也如江總黒頭歸秋風東海蓴鱸熟晩日西園柿栗肥<lb/>
自此不須談作客白鷗應許共忘機<lb/>
　　　寄烏繼善先生<lb/>
紅心驛外望家山颯颯西園兩鬢斑繋雁書成霜滿地<lb/>
飯牛歌罷月臨闗漫傳海外蘇仙死終許羌村杜老還<lb/>
客舍不知身健否何時訪我白雲間<lb/>
　　　題五河安淮驛逺碧亭<lb/>
<pb n="KR4h0162_WYG_004-5a"/>
淮山逺送一螺青悄悄雲烟入杳冥檐外竹風醒鶴夢<lb/>
坐中花雨雜龍腥佩聲襍遝天仙下篴韻咿嗚水若聽<lb/>
使者船稀官事少石牀孤坐夜觀星<lb/>
　　　寒夜絶句簡丹徒縣丞<lb/>
竹屋寒燒榾柮烟先生髙卧腹便便淮南為問江南客<lb/>
何似山中夜雪天<lb/>
　　司税薛先生敬<lb/>
　字原禮宋進士朋龜九世孫也博學有重名至正中<lb/>
<pb n="KR4h0162_WYG_004-5b"/>
　甞典敎象山隨謝歸以行藥自晦時稱退菴先生洪<lb/>
　武初舉茂才授龍泉司稅即引年致仕先生詩淡樸<lb/>
　之中更饒高韻所著江天集子孫傳其業世有作者<lb/>
　　　元日望闕叩頭作<lb/>
青帝更時序郊園泰運開覲親明主賜經國大臣才晴<lb/>
色人都喜貧家客不來恩寛唯海似延首望蓬萊<lb/>
　　　與范宣之何約之重遊隱學寺<lb/>
薄言山寺去兩度出東郊湖草添新漲山禽改舊巢烟<lb/>
<pb n="KR4h0162_WYG_004-6a"/>
霞埜衲路鹿豕故人交鐘磬雲深處來聽幾夜敲<lb/>
　　　秋夜江上作<lb/>
舟次大江干推篷水氣寒鴈從今夜度月似故鄉看客<lb/>
久逢衣破家貧得祿安悞人頭白早猶是進賢冠<lb/>
　　　容以重陽無酒詩見投戲答和韻<lb/>
埜館蕭然掩暮鴉幸將愁思破隣家不知誰有登臨地<lb/>
却怪君看寂寞花京國歳時淹海客江村風雨夢天涯<lb/>
何妨明日觴重舉屋後秋園萬樹霞<lb/>
<pb n="KR4h0162_WYG_004-6b"/>
　　　小忩梅花初放見之而喜<lb/>
茫茫凍色暗江天忽見春歸古樹邊素質獨敎高士賞<lb/>
幽香不藉世人憐放來薄帶山忩雨看去輕霑水國烟<lb/>
何必羅浮千萬樹儘堪對酒送殘年<lb/>
　　　題高士圖<lb/>
烟栁垂垂壓艸亭千峰樹杪向人青是誰髙坐飛泉下<lb/>
木榻翛然似管寧<lb/>
　　叅政王公敬中<lb/>
<pb n="KR4h0162_WYG_004-7a"/>
　字子同初中呉伯宗榜進士甲乙科並為吾鄉舉首<lb/>
　歴官叅政子同有詩名遺艸失傳今所存七律三首<lb/>
　亦略見音格云<lb/>
　　　送友人赴亷州<lb/>
烏府才華羡獨賢北風又上孝亷船箧書尚有陳琳檄<lb/>
行李都無子敬氊帆影曉分湘浦月珮聲晴拂隱山烟<lb/>
壯游萬里須乘興好著聲名到日邊<lb/>
　　　贈周𤣥初尊師<lb/>
<pb n="KR4h0162_WYG_004-7b"/>
𤣥都道士身如鶴長傍青松寄此生夢破九霄風雨急<lb/>
神遊八表雪霜清吹笙毎應秋聲起披羽㣲連夜色明<lb/>
我欲相從拾瑶草漫山落葉斷人行<lb/>
　　　南湖齋居寄友人<lb/>
山寒夜透青綾被海日朝明白玊珂隱几不知春色晩<lb/>
停杯驚見落花多㫋檀香裏來僧梵楊柳橋邊起棹歌<lb/>
咫尺湖光不相見竹床琴調近如何<lb/>
　　紀善錢公安<lb/>
<pb n="KR4h0162_WYG_004-8a"/>
　字靜能以字行少有詩名辟授臨安訓導遷韓府紀<lb/>
　善王深相敬禮嘗召見其子手書具慶堂三字賜之<lb/>
　永樂改元聞公名召至京師將大用之公義有不可<lb/>
　固以老辭得放還且賜敕曰遂爾優游勸鄉子弟為<lb/>
　善亦異數也公既家居日以觴詠為事所著有畦東<lb/>
　集老卒于家公逺孫亷嘗輯公遺詩屬余序之有曰<lb/>
　當靖難初方以刀鑕鼎鑊處士大夫不屈者公諸藩<lb/>
　舊臣義堪去就而能從容乞身不撓不亢以視劉程<lb/>
<pb n="KR4h0162_WYG_004-8b"/>
　二長史周紀善或死或去其仁一也葢錢氏世門實<lb/>
　啟于此<lb/>
　紀善詩健樸有蒼然之色其佳句如發車廏驛曰寒<lb/>
　輕初試酒風好不停橈朝天宫習儀曰火存千歲藥<lb/>
　雲擁萬年松三塔堰曰野田低接渚春嶂逺連空過<lb/>
　佛壠曰花嶼雨晴椒實麗竹居風煖藥苖肥逺眺曰<lb/>
　巖樹有情憐我老溪雲無意逐人流贈陸柳州曰當<lb/>
　世人倫歸月旦故鄉父老問寒溫東方彦修曰粗有<lb/>
<pb n="KR4h0162_WYG_004-9a"/>
　田園須養犢更無筋力可乘驂人至今稱之<lb/>
　　　舟中遣懐<lb/>
朝發浙江頭暮宿越城下寒月炤船忩清霜肅原野豈<lb/>
不念别離吾道有用舍衰蘭在中洲採之不盈把方春<lb/>
桃李花紛紛爭豔冶俛仰宇宙間孤懐浩難冩强取囊<lb/>
中琹起彈仍復罷悠悠世上人誰是知心者<lb/>
　　　泊梁湖<graphic n="KR3998" url="https://raw.githubusercontent.com/kanripo/KR-Gaiji/master/images/KR3998.png" mimeType="image/png"/>
曹娥廟前雲霧積曹娥江上風雨急停舟五日猶未行<lb/>
<pb n="KR4h0162_WYG_004-9b"/>
舉頭問娥譍不得憶年十八初度江昨日年少今頭白<lb/>
開篷忽見江上山山色仍如舊時碧我思今日山中人<lb/>
地爐竹火齊促膝山中我亦有敝廬嗟我胡為逺行役<lb/>
讀書求名乃身累辛勤用盡三冬力微禄何曽得養親<lb/>
到今負米公家喫憂來正擁布被眠破篷漏滴船中濕<lb/>
岸上敲門借酒家瑟瑟寒風吹四壁夜長展轉不成寐<lb/>
但是思家便沾臆來遲又恐長官嗔西望吳山日東出<lb/>
　　　楓橋感興<lb/>
<pb n="KR4h0162_WYG_004-10a"/>
野水添新雨春㠶帶逺暉君誠不世出臣得及時歸大<lb/>
甕開陳醸髙堂著贈衣入闗鄉路熟夢繞故山飛<lb/>
　　　喜晴<lb/>
秋風忽起捲重陰日色微茫炤樹林埜老扶藜看白石<lb/>
山人伐木度青岑門前溪水深三尺墻外竹梢高十尋<lb/>
明日罋頭新酒熟且依松下一開襟<lb/>
　　　紹興<lb/>
越王䑓下憶曽游舊褐頻經易白頭上國盛時叨侍從<lb/>
<pb n="KR4h0162_WYG_004-10b"/>
老年今日許歸休魚供春版橋邊飯鳬逐晴川柳畔舟<lb/>
私喜季真千載後鑑湖猶得接風流<lb/>
　　紀善薛公服耘<lb/>
　字濟美舉于鄉歴官趙府紀善所著曵裾錄十卷濟<lb/>
　善集三卷<lb/>
　　　洛陽上已篇示座上酒客<lb/>
羽觴浮曲水景物麗中天繁花紅炤面弱柳碧拖烟繁<lb/>
花弱栁東風裡一年一度何時巳惟有北邙青春深黄<lb/>
<pb n="KR4h0162_WYG_004-11a"/>
鶯喚人人不起誰家年少玉勒輕朝朝來往洛陽城日<lb/>
出河邊修禊罷日斜陌上鬪雞贏楚漢雌雄亦如此徒<lb/>
使人間留上巳請將笑口向春開不到沉酣不知止<lb/>
　　　渡滹沱<lb/>
欲覧千秋跡因為萬里游氷從昔人合水似往時流北<lb/>
土寒應厲東風急亦柔㡬囘陵谷改不去有沙鷗<lb/>
　　　延慶寺夜坐<lb/>
几淨僧燒燭床空客解衣披心各不倦快意竟忘歸夜<lb/>
<pb n="KR4h0162_WYG_004-11b"/>
雨涼松舍秋蟲惨竹扉十年寥落久已與世情違<lb/>
　　　送上郡太守徐子開赴任<lb/>
士林聲價舊峩峩風采初看似太阿月裏蓮花經華嶽<lb/>
天邊栁色渡黄河雙旌去日中原擁五袴他時上郡歌<lb/>
願以農耕易鋒鏑使君卧閣意如何<lb/>
　　　望銅雀䑓<lb/>
舞罷歌殘人不來遙看漳水浸層䑓昔時上食今能否<lb/>
何處埋身未許開夜静月明聞急管秋深露白見荒苔<lb/>
<pb n="KR4h0162_WYG_004-12a"/>
河邊芳樹年年綠空使高情想鄴才<lb/>
　　　立秋日作<lb/>
髙樓獨倚思何窮涼雨西來萬㸃風不覺三時遷病裏<lb/>
復驚一葉落愁中早年渉世游方倦即日歸田貎已翁<lb/>
更恐秋聲容易至明朝聞杵又聞蟲<lb/>
　　按察使謝先生瑾<lb/>
　字廷蘭本蜀人徙家于鄞為人魁岸性倜儻嗜學以<lb/>
　進士出使粤中經庾嶺見大木委道傍因作悼木賦<lb/>
<pb n="KR4h0162_WYG_004-12b"/>
　以見志尚書夏公原吉覧而竒之薦于朝授刑部員<lb/>
　外郎遷郎中持法平出知平陽府平陽俗尚武悍先<lb/>
　生戒其屬吏曰治民在順其常性而已能順之則俗<lb/>
　不擾而易安由是所部帖然尋丁外艱方治歸部民<lb/>
　俱走闕下請留上特報可秩滿遷廣西按察使數辨<lb/>
　寃獄軍吏俱畏服之年五十七卒于官先生所在奏<lb/>
　治行第一尤以詩文擅名所著蝸濡集行世<lb/>
　郡守沈鳯峯先生愷序吾鄉詩曰四明詩源起自唐<lb/>
<pb n="KR4h0162_WYG_004-13a"/>
　賀秘監當時巳與李杜並馳循至宋元攻尚互異篇<lb/>
　什不傳及洪建以來作者軰出倡雅中朝則有鄭千<lb/>
　之繼以張白齋金本清楊文懿諸賢後先凌競彬彬<lb/>
　以興先輩戴南江序曰四明詩人萌芽秦漢鳴盛于<lb/>
　開元宋元而下其詩失傳至洪建中吾鄉詩學始盛<lb/>
　盡歸雅馴嘗得名家數十人若謝廷蘭章文重金本<lb/>
　清張白齋魏雲松其傑然者風雅之體于是為偹余<lb/>
　按兩家所述吾鄉詩源一以鄭千之為舉首一以謝<lb/>
<pb n="KR4h0162_WYG_004-13b"/>
　廷蘭為舉首鄭先生家學淵源蔚然作者余巳選其<lb/>
　全集録冠此卷及讀謝先生傳意其負才氣歴落自<lb/>
　許詞賦流傳為當代巨公所重而諸選家僅錄詩一<lb/>
　首意殊不滿近始從范氏天一閣得讀其蝸濡集于<lb/>
　腐題爛句中時作驚人語老氣横厲方稱其人若非<lb/>
　先輩藏書則風流盡矣余既錄其七言七首他若吉<lb/>
　州曰亂山過雨迷髙下斜路穿雲入有無秋雲曰晨<lb/>
　度空林迷馬鬛晩拖疎雨帶龍腥樵唱曰數聲去疾<lb/>
<pb n="KR4h0162_WYG_004-14a"/>
　雲生屨一曲歸遲月在薪金山寺曰月轉天心山壓<lb/>
　卵塔横燈影水吞虹沙浦曰青裙移櫂脚雙赤金鯉<lb/>
　出波鱗半紅幽居曰新聲歌罷春生榻老瓦盆乾月<lb/>
　滿樓並竒句也<lb/>
　　　金山寺<lb/>
潮汐難磨萬古塵老龍無地斵浮根戴鼇水弱低三島<lb/>
補石天開露一㾗浪湧兎沈𤓰歩月雨腥蛟送秣陵雲<lb/>
時聽梵刹傳僧唄栢子香飄半塔熏<lb/>
<pb n="KR4h0162_WYG_004-14b"/>
　　　長淮<lb/>
千里淮流勢若奔咆哮西下地平吞天呉激浪來江口<lb/>
鬼伯推潮出海門疎雨數聲雲入浦逺林一抹水連村<lb/>
泝流有客登瀛去路入青河日又曛<lb/>
　　　梧江<lb/>
漁家生計少經營暖飽時供不慕名撒網唱歌郎首白<lb/>
鳴榔和曲婦裙青鸕鷀小雨灘頭夢鷗鷺輕風世外情<lb/>
行客獨為車馬累重聽蠻唱有餘聲<lb/>
<pb n="KR4h0162_WYG_004-15a"/>
　　　汾西縣<lb/>
幾家荒冡伴荆榛半里孤城帶夕曛穿穴作廬人類䑕<lb/>
鑿山供爨石為薪雞豚醉樂村祠社桃杏紅香客夢春<lb/>
最是農夫耕絶頂一犁觳觫入寒雲<lb/>
　　　歸牧<lb/>
石橋流水月娟娟自放紅林不記年六七里村黄犢雨<lb/>
兩三牧䜿綠莎烟秋雲半濕衣垂骭埜曲横吹笛在肩<lb/>
鬱鬱墓門遙指處可還重上一丘眠<lb/>
<pb n="KR4h0162_WYG_004-15b"/>
　　　羅江神祠<lb/>
土祠祈福慶年豐歌嘯巫陽薦祀同一奠神惟迎社日<lb/>
半竿旗不飽靈風雞豚頌裡爐烟碧簫皷聲中燭影紅<lb/>
拜祝此時須應感莫嫌門徑有苔封<lb/>
　　　黄陵廟<lb/>
黄陵帝子泣嬪虞絃斷南薫鳯影孤紅盡淚㾗傳翠竹<lb/>
青來魂氣隔蒼梧秋風衡岳沉鴻鴈暮雨湘江怨鷓鴣<lb/>
明月三千年後夜九疑雲冷夢應無<lb/>
<pb n="KR4h0162_WYG_004-16a"/>
　　按察僉事黄先生潤玉<lb/>
　字孟清五歳侍母病夜不敢就寢六歲讀書所覧輙<lb/>
　成誦坐立屹然未嘗與羣兒伍十歳行道上見遺金<lb/>
　不拾年十二聞太守王公璡行鄉飲酒禮造學中觀<lb/>
　之因黙識其儀歸書于册人見所記大竒之永樂改<lb/>
　元詔徙江南閭右實北京父當行先生年十三傷父<lb/>
　老行萬里詣官涕泣請代官謂其少先生曰父去日<lb/>
　益老兒去日益長官善所對許之行踰年至京受㕓<lb/>
<pb n="KR4h0162_WYG_004-16b"/>
　都城外十里沙漠寒沍無人烟先生與同役築室成<lb/>
　比閭墾圃粥蔬以為生兼應徭賦人不堪其瘁先生<lb/>
　安之稍隙輒肆力于學北方無良師友先生以心為<lb/>
　師以古聖賢為模楷擇然後言確守不可易都中有<lb/>
　富人與一女居招先生寓其家同賈先生辭不往或<lb/>
　問之先生曰古人不處嫌疑間此即是也里中高其<lb/>
　篤行多使子弟從之因斆其學舉于鄉官南昌教授<lb/>
　用薦拜交趾道御史奏彈權貴無所顧出按湖廣斥<lb/>
<pb n="KR4h0162_WYG_004-17a"/>
　藩臬郡縣不職者至百二十人俱解綬去威名赫然<lb/>
　用少師楊公士竒薦遷廣西提學僉事力屏浮薄篤<lb/>
　士風時值㓂起用兵都指揮呉某横掠子女萬餘口<lb/>
　劾而歸之副使李立入民罪數百人力為辨出南丹<lb/>
　衛在萬山中瘴甚戍卒歲半死為奏徙平野凡先生<lb/>
　所施行萬口交誦調湖廣僉事持憲益嚴廵撫都御<lb/>
　史李實張甚藩臬俱曲事之先生獨無加禮更黜墨<lb/>
　吏二人俱其所私也實大怒劾之降知含山縣盡除<lb/>
<pb n="KR4h0162_WYG_004-17b"/>
　諸宿弊閲蘆塲重浚麻湖復所逋租與民均徭平訟<lb/>
　民大悦竟引年致仕先生好學自少至老未嘗懈其<lb/>
　言曰明理只在讀書制行惟當愼獨性剛介寡交所<lb/>
　稱許四方名士若李文毅公時勉薛文清公瑄不過<lb/>
　數人與客言惟講道論文不少及時事歸居東皋草<lb/>
　堂閉門簡出日研索經義謂聖學莫先于五禮因取<lb/>
　儀禮析為四卷以禮記比類附之其不類者載諸卷<lb/>
　首末各有意義又以軍禮獨闕取周官大田禮補之<lb/>
<pb n="KR4h0162_WYG_004-18a"/>
　及禮記載田事者别作一卷通為箋釋曰儀禮戴記<lb/>
　附註復考定深衣衰服古制補諸經四書註撰寧波<lb/>
　簡要志四明文獻錄雜註道德陰符二經因安逺矦<lb/>
　栁溥從問古兵法更為孫子註其他備論理事曰南<lb/>
　山錄詩文曰南山藁里居二十年夀八十有九卒子<lb/>
　隆歴官副使是為南谷先生别有傳孫溥字存吾官<lb/>
　蕪湖訓導纂續大父所著書是為南厓先生曽孫㢲<lb/>
　字啟亨歴官知岳州府有治行四世俱為名臣<lb/>
<pb n="KR4h0162_WYG_004-18b"/>
　　　祭酒頤菴先生寄讀杜詩一章因奉和<lb/>
先生觀杜詩洞曉其中趣顧兹藜藿腸焉識菽粟味乾<lb/>
坤初未交風雲本難際自匪假聲詩烏能吐忠義髙歌<lb/>
動千言曲庇非一類區區稷契心綽綽廊廟器胡為月<lb/>
下烏却遶風前樹魚龍方混爭鴻雁若相避雖致杜鵑<lb/>
詞曷駈野狐媚間闗蜀道行悽惻巫峽淚纍然䘮家厖<lb/>
困若伏櫪驥康衢本平夷大雅惜顛墜斯文既云亡吾<lb/>
道安所寄浩浩三百篇寥寥千萬世惟公得其傳作者<lb/>
<pb n="KR4h0162_WYG_004-19a"/>
奚足繼公詩天寶間落日山横翠<lb/>
　　　詠牛<lb/>
落日散郊野牯牸分後先春風忽相尾老鼻時一掀物<lb/>
情妙造化蠕動無不然傷哉怨曠者世道何其偏<lb/>
　　　奉和頤菴先生秋興<lb/>
秋宵羣動息風景有餘清暗露梧邊墮流泉竹下鳴興<lb/>
來忘宿疾詩就總閒情此際衿如洗憂思何處生<lb/>
　　　自歎<lb/>
<pb n="KR4h0162_WYG_004-19b"/>
白髪醸衰容那堪氣不充眼花時見燐耳聵日聞蛩忽<lb/>
忽如醒夢行行似踏空達人雖識早争奈太龍鍾<lb/>
　　　書所見<lb/>
楚郊閒縱目城郭見應稀雲過峯掀㡌苔荒石褪衣燕<lb/>
穿沙岸蟄鷹亂燒烟飛景物尋常裏誰能悟化機<lb/>
　　　山路遇雨<lb/>
萬里南行愧不才旅懐那得暫時開青天夾路重重去<lb/>
白雨傾盆陣陣來油傘紙穿連我濕竹兠泥滑怕人擡<lb/>
<pb n="KR4h0162_WYG_004-20a"/>
悠悠世味都看徹惟有心期未肯灰<lb/>
　　　入松行<lb/>
心謁衡宫久已齋天靈為我掃陰霾傾翻榖節三朝雨<lb/>
洗淨松行廿里街更喜沙堤緣白石何妨布襪曵青鞋<lb/>
行行看到南峯頂一蕩胷中萬古懐<lb/>
　　　和大理卿蔡公錫採蓮舟<lb/>
梭抛葉泛不辭頻界破西湖十里春蘭槳魚浮㣲借力<lb/>
箬篷鼈覆半遮身折荷作葢還尋藕製芰為衣肯厭蘋<lb/>
<pb n="KR4h0162_WYG_004-20b"/>
日莫歌聲歸一路路人只看採蓮人<lb/>
　　　冬夜地爐剝栗飲酒<lb/>
周圍盡把紙忩糊六角攅磚作地爐拾得樹錐乾似脯<lb/>
埋來灰火爇如酥連糟頓煖茅柴酒帶殻煨開刺栗蒱<lb/>
長夜老年渾不寐拚教一餉醉模糊<lb/>
　　　鄞城草堂<lb/>
古鄞三面海通潮地局西來雉堞髙日月兩湖環作島<lb/>
坎離雙港抱成濠百花潭上渾如杜五栁門前縂似陶<lb/>
<pb n="KR4h0162_WYG_004-21a"/>
擬卜歸休寄長嘯草堂先自號東皋<lb/>
　　　薛亞卿耕樂卷<lb/>
人間名利任紛紛剩買田園遺子孫春雨一犁閒犍犢<lb/>
秋風數頃飽雞豚條桑巳喜蠶盈箔醸秫何妨酒滿尊<lb/>
了郤官租無个事吏胥那得夜敲門<lb/>
　　　題畵<lb/>
青山合勢水分流溪上人家綠栁洲路入溪橋人跡少<lb/>
扁舟常自繫槎頭<lb/>
<pb n="KR4h0162_WYG_004-21b"/>
　　　題家藏山水畫<lb/>
風雪初冬致政還一童一騎到家山短藜力弱土橋滑<lb/>
老我放歌行路難<lb/>
　　御史董公琳<lb/>
　字廷瑞號木石以進士除南京監察御史時户刑兵<lb/>
　工四部尚書國子祭酒俱不職公抗疏論之掌錦衣<lb/>
　都指揮劉敬父子怙勢横虐言官為結舌公獨疏其<lb/>
　下法遂逮敬奪官子論戍一時風裁凜然出為山東<lb/>
<pb n="KR4h0162_WYG_004-22a"/>
　按察僉事在職勞瘁遂以疾請老卒于家子鑰亦為<lb/>
　名御史見後傳從子鰲官户科都給事中<lb/>
　余近選此集於諸世家遺文最所加意萬允誠更走<lb/>
　訪不遺力一日余謂允誠曰城西董氏其先有父子<lb/>
　名御史而里中諸詩選絶不及豈兩公俱無文辭耶<lb/>
　復念董工部徳鏞吾家壻也為公後因遣姪輩往從<lb/>
　問其家頗有所藏先世遺集否次日董甥從舊簏中<lb/>
　覔得一册來前後剝落數紙喜中尚完好發視即工<lb/>
<pb n="KR4h0162_WYG_004-22b"/>
　部所刻先世兩御史集也詩各一卷數十首俱華健<lb/>
　有竒氣不媿作者余讀之嗟賞竟日若工部誠所謂<lb/>
　賢子孫也工部刻此集在崇禎癸未九月不及半年<lb/>
　國難作工部亦下世詩板俱毁今僅存一二册即御<lb/>
　史子孫俱未得見若失此一時前輩風雅竟不可復<lb/>
　問矣余因簡與公同時若薛司税敬紀善服耘詩則<lb/>
　從薛氏所刻世風錄之陳太守本深詩則吾友陳同<lb/>
　亮持示其家乘所抄副使張公昺詩亦得諸張氏家<lb/>
<pb n="KR4h0162_WYG_004-23a"/>
　乘中錢布政奐詩則余為吾友錢稚廉序定其家集<lb/>
　選此數首董氏兩御史詩則得工部所刻本也前此<lb/>
　七公俱自二百年後始登作者之堂為桑梓増重夫<lb/>
　諸公久以名位顯聞于世家有遺文而諸選家草草<lb/>
　且絶無問之者何况布衣草野金石之聲不出蓬户<lb/>
　更誰為發潜徳之輝耶梨洲先生曰坐視先輩佳文<lb/>
　字埋没是為忍人三復斯言能無感歎<lb/>
　　　秋日早行<lb/>
<pb n="KR4h0162_WYG_004-23b"/>
露濕青鞵澀行行天大白山腰亂鳥聲樹頂紅日色豈<lb/>
苗青以繁池景静涵碧隔竹新雞啼村烟互如織凉風<lb/>
欺薄衫寒入行人腋念彼風沙陲能無苦行役<lb/>
　　　漁翁小景<lb/>
刺船岸脚秋雨惡蓑襞挂草笠撑篛漁翁歸去沙上頭<lb/>
兩脚競僵帶泥縮寒林枯削落葉黄高山嵂崒江溟茫<lb/>
烟深路黒若衝虎呼妻便舀床頭缸<lb/>
　　　窮冬即事<lb/>
<pb n="KR4h0162_WYG_004-24a"/>
昨夜雨斷風不歇就床吹却書燈滅欲寐未寐展轉間<lb/>
厭聽簷樹聲獵獵嗐喇一響拍小忩莫是寒梅枝怪折<lb/>
侵晨拭眼開破門忽自當門一山雪□鰓硉矹詩酒中<lb/>
古來惟有昌黎翁孟郊張籍在何許我欲聨句誰能同<lb/>
把杯手戰衣裳濕茅柴碎火難為烘漸縮如蝟不足惜<lb/>
雙親半百無裘重<lb/>
　　　山中書事<lb/>
分得禪宫雲半間下方難買上方閒忩經小雨桃花盡<lb/>
<pb n="KR4h0162_WYG_004-24b"/>
徑帶餘春苔蘚斑竒篆出香薫古壁亂鐘催月過青山<lb/>
山深盡日無人到坐卧看書門不闗<lb/>
　　　咏菴前小塘<lb/>
曉來狂雨過書堂山水分流半小塘栁葉倒垂青鑑影<lb/>
楝花輕漾縠紋香夜寒蟲呌千聲月日暖魚翻一尺霜<lb/>
忽看千山奔不住碧天髙處㵼嵐光<lb/>
　　　出門<lb/>
出自城闉逺望通澹烟晴色曉光融湖山似帶前宵雨<lb/>
<pb n="KR4h0162_WYG_004-25a"/>
花栁猶存舊日風但得常隨芒屨健須教不放酒杯空<lb/>
憑髙且縱山頭眼一片人家澹靄中<lb/>
　　　暮春即事<lb/>
逺山雲出千重岫流水聲歸半掩柴我法于今輸我拙<lb/>
人情非古任人乖午風栁絮輕飄雪夜雨苔花斜上堦<lb/>
燒筍煑茶澆睡癖青烟細細颺幽齋<lb/>
　　　庭前晩歩<lb/>
一眉新月天西白兩眼舊山溪上青月白山青原自若<lb/>
<pb n="KR4h0162_WYG_004-25b"/>
壯夫頭上已星星<lb/>
　　訓導周先生序<lb/>
　字文彛號味墨有詩名以辟薦授本郡訓導詞家謂<lb/>
　先生詩氣體髙妙在當時能超然自出<lb/>
　　　起夜來<lb/>
迢迢中夜長明月流素光如何不能寐徘徊坐惆悵四<lb/>
望閴無人對影臨空牀忽聞孤雁征零淚沾衣裳凉風<lb/>
亦蕭蕭露下凝為霜思君既不來㷀㷀守閨房<lb/>
<pb n="KR4h0162_WYG_004-26a"/>
　　　宫怨<lb/>
羅幌動㣲風沉沉永巷中鳥啼朱户掩花謝玉蘭空妾<lb/>
意春長在君恩水自東獨悲明月夜歌吹動深宫<lb/>
　　　城西别墅荅諸友見訪<lb/>
治生在菑畬結廬向西陌窮巷寂且深荒磎被榛棘晨<lb/>
興荷鋤倦日入復歸息常恐負所懐黽勉在兹役深感<lb/>
父老情出門逺相索觴酌忻時豐即事良可惜于焉罄<lb/>
交驩既醉㤀終夕<lb/>
<pb n="KR4h0162_WYG_004-26b"/>
　　　埜田行<lb/>
萋萋芳草白楊路落日平原聚狐兎斷碑蝕土巳無文<lb/>
旁人言是將軍墓將軍未死竭忠良將軍既死多感傷<lb/>
萬年千載一坏土石表仆地今荒凉子孫漸逺人莫識<lb/>
亦有栽桑與栽麥雍門引琴為誰悲能不欷歔嘆陳跡<lb/>
　　　月夜憶鄭維乾<lb/>
門前湖水清坐愛月臨城月在不能寐水流空復情芳<lb/>
蘭寒露重衰草候蟲鳴斷絶凄凉夜深慙夢未成<lb/>
<pb n="KR4h0162_WYG_004-27a"/>
　　至孝李先生本<lb/>
　字孝謙父仕開操履嚴正里中比之王彦方生三子<lb/>
　長即先生次悌謙次忠謙當元末仕開杜門為子弟<lb/>
　擇賢師友不妄交游一時金華戴良永嘉髙明豫章<lb/>
　揭伯防武林楊彛陸德暘慈湖胡舜咨諸先生俱以<lb/>
　齒德文章來游四明仕開為掃席館舍使諸子俱師<lb/>
　事之故李氏造學淵源最為有本先生甫十歳即能<lb/>
　綴文二弟俱明鋭嗜學兄弟相友愛有事兄必先弟<lb/>
<pb n="KR4h0162_WYG_004-27b"/>
　而弟常代兄行父卧疾先生兄弟日更侍牀下父食<lb/>
　乃敢食父至斷食旬日亦飲水充腹而已終勿執箸<lb/>
　洪武初郡國例造戰艦吏以仕開饒財使任督既成<lb/>
　使者騐艦材不良坐法送秋官論獄先生甫弱冠請<lb/>
　代父囚曰父老我壯宜往悌謙甫十八巳為人後亦<lb/>
　曰兄多疾且親所愛宜留我當往使者以為非情兩<lb/>
　繫之徐偵其兄弟終無易詞竟遣長者往先生至都<lb/>
　門輸作日渉氷雪負土石手足痠瘃流血經一歳得<lb/>
<pb n="KR4h0162_WYG_004-28a"/>
　赦免歸十年仕開又以冨室主料量米耗罪當死忠<lb/>
　謙年十九即荷械詣官曰盜米者囚身當坐幸釋老<lb/>
　父官韙其氣貎許之得免死黥而戍竟死遼東仕開<lb/>
　卒先生執䘮盡禮守令重先生相繼論薦固辭不出<lb/>
　郡博士鄭深道常造其家先生閉門不見深道曰所<lb/>
　以來求一識先生耳非有它也乃出與語甚驩深道<lb/>
　為止宿去㑹詔天下纂修圖志太守汪馗起先生總<lb/>
　裁郡乘書成而卒後七年悌謙亦卒先生宿有隱德<lb/>
<pb n="KR4h0162_WYG_004-28b"/>
　隣人寢疾晨候之宻以錢十緡置席下去繞宅種竹<lb/>
　夜遇人盗笋縱之去次夕為采笋置籬外其行事多<lb/>
　類此嘗憫郡中文獻失徵因撰四明文獻錄四明先<lb/>
　賢記學者宗之他所著有經書問難通鑑攷証急就<lb/>
　章注長律英華藁中林集諸書<lb/>
　　　蟲言<lb/>
翁翁復翁翁汝儔誰與同此翁不解世間事世問賤老<lb/>
少為貴恨不鑷白還蒼童何用自口稱翁翁<hi>蜂</hi>
<pb n="KR4h0162_WYG_004-29a"/>
遮了遮了主人破屋忙不補只愁秋來長苦雨南岡黄<lb/>
茅亦易求何不剪取遮牀頭城中盡是樓上樓誰念中<lb/>
宵沾濕愁<hi>蟬</hi>
　　　題畫<lb/>
青天際逺水落日明遙岑奮袖拂蒼石憇此長松陰凉<lb/>
飈洒露頂正可絃吾琴古調詎自秘坐惜無知音美人<lb/>
隔秋水望望烟波深何當一相晤曠焉諧素心<lb/>
　　　踏雪犬歌<lb/>
<pb n="KR4h0162_WYG_004-29b"/>
踏雪復踏雪汝身胡不純鑄鐵四蹄截肪行蹩躠前年<lb/>
雪壓溪南橋相隨看梅長尾搖足間銀杯凍不脱至今<lb/>
未向春風消盡日荒村無客至月砌風林有時吠貧居<lb/>
盗逺難為功好了當年黄耳事五郎戍遼今五年緘筒<lb/>
應肯為我傳灤河十月氷連川雪花平鋪如踏氊快足<lb/>
不假東萊舩歸期盼爾春鴻前飽飼肉飯花隂眠<lb/>
　　　伐氷行<lb/>
堪輿凝沍陽春蟄滕六飛花黒風急五更漏月添重霜<lb/>
<pb n="KR4h0162_WYG_004-30a"/>
大澤腹堅三尺強六丁力奮寒似熱脚踏手撾齒欲嚙<lb/>
范増玉斗付一揮滿奮屏風紛百裂水仙宫闕隳嵯峨<lb/>
凍蛟如鱔寧敢呵驚將孝子雙魚出截斷將軍數騎過<lb/>
刓圭敗璧瓦礫積轉壑奔崖金鐵劃雪宫爽意逼人寒<lb/>
月窟晶光炤人白南江窨子平如坻年年千斯與萬斯<lb/>
兩潮鮮船錦鱗活六月渴吻瓊漿滋吾聞開藏非細事<lb/>
爕理調和寓深意獻羔祭韭並得脩沉李浮𤓰盡霑賜<lb/>
千年舊禮今失傳官家税盡私家利<lb/>
<pb n="KR4h0162_WYG_004-30b"/>
　　　題柴昆陵越山春曉圖<lb/>
君莫著謝公登山屐更莫問子猷泛雪舟請君試看髙<lb/>
堂壁彷彿李白天姥之神遊於越山川甲天下秦闗蜀<lb/>
道皆土苴柴侯晩年天機精酒酣潑墨為予冩天姥髙<lb/>
出東南天天台四明相蟬聨影落平湖一鑑淨正對賀<lb/>
老山莊前近山青青逺山小烟霧溟濛漲春曉雲門日<lb/>
出似聞鐘耶溪樹綠應啼鳥鳥啼不可聞林深不見雲<lb/>
只疑空青四山合倐訝飛瀑雙崖奔極知妙手奪天造<lb/>
<pb n="KR4h0162_WYG_004-31a"/>
眞宰上訴天為悄獨脚山魈作鬼精偷向靈巖拾竒草<lb/>
水竹江花何處灘漁郎翠縗露未乾青帘酒家石橋右<lb/>
艤舟却憶姚江干長松之下一片石竹杖芒鞵二三客<lb/>
脱巾高挂白雲邊醉倚青天翠如滴<lb/>
　　　送徐允廸還城中<lb/>
寒梅照虛牖嚴霜凋敝裘故人動歸興歲宴不可留徐<lb/>
卿立身何坦蕩行年五十猶偃仰不思唾手取公卿却<lb/>
甘低頭在艸莾市中賣藥能逃名杖頭挑錢還解酲悲<lb/>
<pb n="KR4h0162_WYG_004-31b"/>
來不作窮途哭時復有詩鳴不平忘年之交古來有臭<lb/>
味相同即為偶來遲去疾奈爾何無限離情付杯酒北<lb/>
風吹雨凝作花船頭敲氷船尾划道傍行人指歸路城<lb/>
上栖烏還到家城市塵埃易更改還念山林青眼在看<lb/>
花有約明年來教我村童埽門待<lb/>
　　　孤雁篇<lb/>
秋高八月風力狂吹斷長空征雁行分飛漢月去影隻<lb/>
呌入楚雲幽怨長獨夜愁迷荻浦雨五更夢斷蘆田霜<lb/>
<pb n="KR4h0162_WYG_004-32a"/>
苦吻連朝不飲啄側身萬里遙相望相望萬里闗塞隔<lb/>
却憶平生長作客隨陽未飽稻粱謀遵渚常虞網羅厄<lb/>
薊北江南三五羣秋涼春燠往來頻曽將㨗書報邊使<lb/>
更聨筝柱親佳人誰知中道兩相失漂泊天涯歸未得<lb/>
開口敢出號天聲畏人且塌摶風翼錦衣鴛鴦相並栖<lb/>
畫梁燕子雙將雛誰憐獨有孤飛雁歳歳江湖别離歎<lb/>
　　　送季温内兄從軍<lb/>
四月五月南風狂大麥小麥相亞黄呉蠶成繭不成繅<lb/>
<pb n="KR4h0162_WYG_004-32b"/>
慈毋又縫遊子裳遊子從軍上京國賣犢買刀助行色<lb/>
西亭出祖栁正長駿馬驕嘶羈不得丈夫弧矢志四方<lb/>
豈效兒女戀故鄉酒酣慷慨㧞劒舞青天白日飛秋霜<lb/>
聖主開邊固無戰地盡西南置州縣獨憐殘㓂喘息存<lb/>
逺竄窮荒不知變君今名𨽻行伍中不用自誇兩石弓<lb/>
胸中籌畫足制勝好居幃幄參元戎馬銜山前刁斗月<lb/>
龍居河上旌旗風呼邪日逐争内附凱歌入奏明光宫<lb/>
從此朔南聲教同大開明堂議東封君則長揖辭成功<lb/>
<pb n="KR4h0162_WYG_004-33a"/>
歸來聽我擊壌歌年豐<lb/>
　　　次沈克恭郊行<lb/>
君家櫟社市一徑過橋斜架束新収畵盆移舊種花茶<lb/>
香留客語醸熟許人賖佳句時能寄髙情老未涯<lb/>
　　　送鬱林司征周仲班復任<lb/>
便道還家暫解鞍承恩南上敢辭難七千嶺表重來路<lb/>
十一闗征舊任官墟日鳥言夷出洞秋天人面果登盤<lb/>
料知公事多清暇好覔仙翁句漏丹<lb/>
<pb n="KR4h0162_WYG_004-33b"/>
　　　山居為柯定安賦<lb/>
四面青山障俗氛數家雞犬自相聞茆檐低礙巖前石<lb/>
木榻髙栖雨後雲晩徑樵歸憑鹿引秋林果熟與猿分<lb/>
從來懶入桃源市自醸松花日半曛<lb/>
　　　送㢲上人還台州<lb/>
挂錫遙憐野寺鐘赤城何處問芙蓉歸心千里月千里<lb/>
行色一重山一重霞洞春深多藥味石橋雲斷少人踪<lb/>
秋風紅葉桃花似此日相期谷口逢<lb/>
<pb n="KR4h0162_WYG_004-34a"/>
　　　新秋寄德隣<lb/>
一雨兼旬水没塍江村凉思陡然増鴻來雁去非迎送<lb/>
扇故衣新豈愛憎逺戍有書終可到小樓無賦且須登<lb/>
不知明日還晴否船過湖南聽采菱<lb/>
　　　謝戴江父惠江瑶柱<lb/>
異味分甘及病饕令人斷酒不能牢𤣥胎剖出雲閒月<lb/>
細殻熬翻海上濤春雨河豚忘下筯曉霜郭索罷持螯<lb/>
東坡尚未知名字嫓美空將荔子褒<lb/>
<pb n="KR4h0162_WYG_004-34b"/>
　　　寄林好謙<lb/>
青青滿座競唔吚坐稳烏皮候日西墻裏竹生虛室暗<lb/>
門前水長大橋低故園風雨今宵夢别館烟霞舊日題<lb/>
相憶尚憐餘病惱無由蠟屐走深泥<lb/>
　　　遊天童寺<lb/>
青松廿里萬松闗小白前瞻太白山度嶺路迷黄葉裏<lb/>
隔溪人語白雲間海龍䕶法聽金磬野鹿參禪獻玉環<lb/>
老衲相留成信宿浮生幸得此偷閒<lb/>
<pb n="KR4h0162_WYG_004-35a"/>
　　　示德鄰<lb/>
風雨春寒起讀遲傷心門外落花飛裁詩摠拙猶排悶<lb/>
識字徒多不救饑今日山林容我在舊時城郭歎人非<lb/>
年來苦憶鴟夷子散髮扁舟久未歸<lb/>
　　　寄題黄巖張氏隱居<lb/>
天台佳氣鬱蘢葱中有留侯慕赤松繞屋溪聲長落水<lb/>
對門雲氣悉成峰果林秋熟猿將子藥圃春肥鹿長茸<lb/>
幽討莫辭行路逺穿雲巳辦竹枝笻<lb/>
<pb n="KR4h0162_WYG_004-35b"/>
　　　雨後登樓寄舒仲權<lb/>
獨凭危樓雨後忩孤村一曲繞春江白雲低壓青山半<lb/>
綠水交飛紫燕雙落日船歸桃葉渡晩風人唱竹枝腔<lb/>
抱琴有憶能相過猶及殘紅撲酒缸<lb/>
　　　題畫馬<lb/>
曉向天門立仗歸驕嘶誰與脱金鞿鑾輿近日稀廵幸<lb/>
閒放春隄苜蓿肥<lb/>
　　　題宋徽宗畫竹<lb/>
<pb n="KR4h0162_WYG_004-36a"/>
宣和殿下碧琅玕月影風聲豈耐寒一自江南栽老檜<lb/>
誰將消息報平安<lb/>
　　　題畫<lb/>
溪頭春水碧粼粼溪上春山絶㸃塵不信白雲都占盡<lb/>
也應茒屋有閒人<lb/>
　　至孝李先生悌謙<lb/>
　以字行生平孝友見前傳李氏一門至行並擅文章<lb/>
　惟少弟忠謙客死遼左幼安不返德言失傳誠可歎<lb/>
<pb n="KR4h0162_WYG_004-36b"/>
　也因并誌之<lb/>
　　　東門行<lb/>
朝入東門城試作東門行東門小吏打道開馬前髙喝<lb/>
將軍來將軍馬上錦繡袍妙年三十纔向髙自信勲勞<lb/>
邁頗牧常將意氣凌蕭曹紫騮一匹天子賜新鞲金鞍<lb/>
揺玉轡腰下長懸兩石弓腹中豈貯三千字清時較獵<lb/>
城南隅旌旗蔽野人塞塗一時蒼皇爪牙奮百里飛走<lb/>
影響無歸來升堂設綺席列坐擊皷吹笙竽金鳯釵横<lb/>
<pb n="KR4h0162_WYG_004-37a"/>
翠翹起嬌娥一雙顔色都藏鬮呼取銀錯落按節舞踏<lb/>
紅氍毺蠟炬髙燒白于晝樂事巳徧清夜徂君不見窮<lb/>
巷書生讀書苦一生身被儒冠誤不思學劒求出身閉<lb/>
門猶擬長楊賦<lb/>
　　　春社<lb/>
今日報春社風光處處同社公三日雨花信幾畨風野<lb/>
老還祈榖村醪可治聾醉歸茆屋卧花月淡朦朧<lb/>
　　　八月廿夕起東軒歩月<lb/>
<pb n="KR4h0162_WYG_004-37b"/>
今夕何夕耿無眠攬衣起聽更漏傳中秋能隔幾夜逺<lb/>
明月已減三分圓雲開數雁影帖地露冷獨鶴聲徹天<lb/>
心情未覺坐來倦燒燈更讀離騷篇<lb/>
　　　夏日雨中<lb/>
風雨蕭蕭水滿邨迥無人跡過柴門重來海燕經年客<lb/>
漸長庭篁幾世孫已分生涯甘淡泊却憐交友絶寒暄<lb/>
白鷗日日江頭見心事相㤀不復論<lb/>
　　至行謝先生矩<lb/>
<pb n="KR4h0162_WYG_004-38a"/>
　字元䂓父思恭生二子長員字友䂓次即先生兄弟<lb/>
　俱有文名先生少奉父命為人後而員以諸生充臬<lb/>
　掾赴京師後改四川謫戍臨洮調凉州播遷有年且<lb/>
　道里絶梗逺非日月可至先生嘗裹糧走萬里資送<lb/>
　終其身不輟後以例籍父及妻子俱赴戍所獨先生<lb/>
　以别籍免喟然曰吾忍使父與嫂姪獨困苦耶力請<lb/>
　與偕至呉門父死先生哀毁幾絶或勸之火輙號哭<lb/>
　曰此末俗事雖倉卒吾容忍乎乃以父柩厝客舍相<lb/>
<pb n="KR4h0162_WYG_004-38b"/>
　嫂姪至京師遇例家人得放還遂復至呉門迎柩歸<lb/>
　塟次年兄没戍所又間闗數千里負其骨歸撫諸姪<lb/>
　益至先人田廬悉畀之諸公俱高其孝友篤至名所<lb/>
　居曰孝義堂兄友規初調臨洮時解公大紳方謫河<lb/>
　川衛吏翰林待詔潘若水亦黜為西寧行太僕寺吏<lb/>
　解公名重若水能詩著退菴集友規工文著鳴窮集<lb/>
　闗中因有吏中三傑之稱友規所傳二文其口毒荅<lb/>
　一篇詞義最善詳水東日記<lb/>
<pb n="KR4h0162_WYG_004-39a"/>
　余嘗讀元規傳輒歎曰先生斯可為至行矣與同時<lb/>
　李孝謙兄弟孝友篤相類兩家復擅文章為吾里光<lb/>
　華誠所謂有德之言也或曰元規為兄友規為弟元<lb/>
　規曽孫汝儀字國正以進士官雲南叅政事大母篤<lb/>
　孝能世其家<lb/>
　　　賦望郎囘山<lb/>
望郎囘望郎囘望郎不囬心欲摧化作山頭一拳石質<lb/>
堅不朽心不灰花開花落秋復春㷀然獨立誰與鄰夜<lb/>
<pb n="KR4h0162_WYG_004-39b"/>
深惟見皎皎月雨晴只有英英雲將心誓比雲與月雲<lb/>
有卷舒月圓缺百年夫婦終古心豈辨新離與故别此<lb/>
心炯炯天地知山髙水深終相期郎君應有歸來時<lb/>
　　　溪雲堂為陸進士作<lb/>
卜築依林澗雲深若洞天無心來逺岫有𣲖自深泉鶴<lb/>
舞添晴影松鳴動壑絃道人名利澹對此足㤀年<lb/>
　　　次錢廣文感懐<lb/>
茆齋清味自來甘飲半吟哦日醉酣為問洛陽賢令尹<lb/>
<pb n="KR4h0162_WYG_004-40a"/>
閉門風雨幾人諳<lb/>
　　栖芸楊先生範<lb/>
　字九疇浩卿子也體長美風儀進止有尺寸生平操<lb/>
　行誠確雖燕居常盛服端坐讀書至丙夜通易詩書<lb/>
　三經潜心聖學視當世毁譽榮辱漠然也楊氏初饒<lb/>
　財至先生家益落常授經里中諸生凡在先生門俱<lb/>
　能學古尚氣節自立人望之知為楊氏門人也郡守<lb/>
　鄭珞鄞令張鐸毎歲時嘗造其門聘修實錄者三郡<lb/>
<pb n="KR4h0162_WYG_004-40b"/>
　乘者一俱為總裁晩年造履彌篤卒之歲自銘其墓<lb/>
　曰少而慕古壯而學古老而益好古吾之行也所著<lb/>
　道統言行集栖芸槀諸書于詩咏物最多洪武初先<lb/>
　生嘗任轉輸至京同郡桂公彦良一見竒之曰君豈<lb/>
　此中人耶先生遂益自勵時郡中宿學有洪先生敬<lb/>
　道周先生禮黄先生潤玉諸人先生師事洪氏與瞶<lb/>
　菴南山稱執友故其學最為有本時稱栖芸先生<lb/>
　　　九月旦湖上偶興<lb/>
<pb n="KR4h0162_WYG_004-41a"/>
凉氣蕭蕭菊月初暫休講席過罌湖芙蓉露濕連枝錦<lb/>
䆉稏風揺滿穗珠水面魚游人可數沙頭鳥跡我能摹<lb/>
此時埜興渾無極囬首俄驚日已晡<lb/>
　　　鏡川<lb/>
斜日一輪山上頭輕霞片片漾波流平蕪埜岸碧千畆<lb/>
喬木人家紅半樓沙鳥頻翔將下宿田夫晩濯欲歸休<lb/>
漁舟各巳収緡去漸有燈明蘆荻洲<lb/>
　　　春菊<hi>即蒿菜花</hi>
<pb n="KR4h0162_WYG_004-41b"/>
東風園裏菜花開却做秋英一様猜此際正經紅雨落<lb/>
于今未見白衣來圓裁金葉錢無貫高吐檀心粟作堆<lb/>
待看南薫成實後栽苗依舊薦香醅<lb/>
　　　耕隱軒為胡拱辰作<lb/>
年來力穡是生涯任爾蕭蕭髮半華負郭有田都種稻<lb/>
繞門無地不栽花一犂雨足春無耒數葉烟生曉煮茶<lb/>
驥子讀書功益進未應終作老田家<lb/>
　　　松醪<lb/>
<pb n="KR4h0162_WYG_004-42a"/>
五鬛蒼龍醸綠醅槽頭注雨色如苔大夫遷治酒泉郡<lb/>
髯叟重為麴秀才味自茯苓浮瓦甕光從琥珀泛霞杯<lb/>
歳寒一醉同椒柏能使春風生滿腮<lb/>
　　先長清處士<lb/>
　諱廸字叡廸更號長清處士嗣之五世祖也家自二<lb/>
　世祖成連先生四世祖肅齋先生始以經學世其家<lb/>
　處士少讀先世藏書能傳其學工于詩性篤孝友為<lb/>
　人温恭有藴藉行善里中常衣寒食饑病者為具五<lb/>
<pb n="KR4h0162_WYG_004-42b"/>
　藥死而無歸者衾棺之身敦禮譲以教法子孫行于<lb/>
　鄉黨人慕其徳比于太丘平原晚年閉門教授所從<lb/>
　受業俱一時名士毎暇日則負琴載酒招儒林士大<lb/>
　夫與登崇丘坐茂林觴咏相答以共樂太平年七十<lb/>
　二卒于家里中耆舊哭之哀其行事具詳錢方伯奐<lb/>
　兵部洪公常叙傳中<lb/>
　吾鄉以詩學世其家若楊氏自浩卿栖芸復之諸先<lb/>
　生四世而後顯張氏自東皋洞雲諸先生三世而後<lb/>
<pb n="KR4h0162_WYG_004-43a"/>
　顯吾家自長清櫟軒楝塘諸先生四世而後顯至今<lb/>
　三百年子孫尚能傳其業不衰盖吾鄉論詩至諸先<lb/>
　生始見風格不第家學發源即在里中亦殊有闢草<lb/>
　昧之功也<lb/>
　吾家既世授經所從交遊復俱里中宿老故所傳哭<lb/>
　長清處士詩毎得名作其見此選者已數家以外佳<lb/>
　句如金騰曰烏几陳千載龎眉守六經齊政曰静氣<lb/>
　衣巾古閒心魚鳥熈倪光曰柴車已斷山庭路劒草<lb/>
<pb n="KR4h0162_WYG_004-43b"/>
　空深墓碣烟臧琚曰雲偃雙扉蒼竹徑月寒一棹白<lb/>
　鷗汀金溥曰葉落洞門秋寂寂花踈菊岸雨冥冥范<lb/>
　麟曰興來蔽竹常開甕老去看山不下樓俱足傳也<lb/>
　　　對雪<lb/>
虛堂披氅坐來輕暮雪紛紛落漸盈人過灞橋來有跡<lb/>
鳥歸梁苑下無聲閉門只合終朝卧放櫂應須半夜行<lb/>
自起捲簾閒縱目横塘水白路分明<lb/>
　　　荅友人<lb/>
<pb n="KR4h0162_WYG_004-44a"/>
紫崖丹壑徧烟嵐惆悵無人駐鶴驂讀罷小山招隱賦<lb/>
欲將消息問淮南<lb/>
　　　郊遊<lb/>
歩屧隨風處處扶林花掩映尚前途兒童也喜尋春客<lb/>
説與東村賣酒壚<lb/>
　　東皋張先生愖<lb/>
　字汝誠風儀修整好讀書坐一小閣每竟日不下嘗<lb/>
　署其壁曰不同于今人我之樂不同于古人我之憂<lb/>
<pb n="KR4h0162_WYG_004-44b"/>
　俯仰自得淡如也生平多篤行婣族有佃先生田者<lb/>
　歲不輸糓乃并其田與之鄰人盗先生囷粟多或以<lb/>
　告先生曰吾初無所亡也天旱家人括河魚以歸先<lb/>
　生惻然曰枯魚方泣奈何盡其族耶為擇水深處放<lb/>
　之既絶意仕進所居草堂未嘗有車馬跡唯里中故<lb/>
　人梁衡數輩日造酒坐賦詩時相招買犢入市遣僕<lb/>
　乞蔬苗作小簡往來俱有風味堂邑穆孔暉叙其東<lb/>
　皋集曰先生詩其㫖和平其音格古雅其事不出事<lb/>
<pb n="KR4h0162_WYG_004-45a"/>
　親求友田畆圖籍間有山川之樂而意不狂處布衣<lb/>
　而能得幽人之吉其風流可彷彿也<lb/>
　　　即事<lb/>
南園夏日長清陰蔽亭臯虛簷鳥雀噪隔水𤣥蟬號睠<lb/>
彼兩文禽振浴廻塘坳脩翎激晴波和鳴聲交交我欲<lb/>
弄此鳥惜哉無輕橈戃怳發長歎展翮巳翀霄盼盼形<lb/>
影絶徙倚徒煩勞<lb/>
高桐倚崇岡托根金井西交柯結層陰上與浮雲齊儀<lb/>
<pb n="KR4h0162_WYG_004-45b"/>
鳯久不至衆鳥安敢栖烈烈爨下聲惜哉知音稀<lb/>
　　　春日有感<lb/>
桐琹横床鶴劍立人對青山春寂寂素衣獨舞東風前<lb/>
古絃重張弹未得罷援惆悵起悲歌美人皎皎凌江波<lb/>
梅花欲開隔忩語雨聲一夜春寒多<lb/>
　　　上日立春<lb/>
吾皇臨御始正朔喜逢春霏雪占豐歲調元荷聖神符<lb/>
桃隨意換盤菜逐年新獻夀衡門下熈然太古民<lb/>
<pb n="KR4h0162_WYG_004-46a"/>
　　　九月一日懐梁友蘭不至<lb/>
兩日春風話清秋喜更陪好詩方滿壁佳節復登臺燈<lb/>
火宵堪續軒車雨不來惟應對揺落東望亦裵回<lb/>
　　　四月三日<lb/>
未盡傷春酒一杯微風吹雨又南來浮雲心事何曽定<lb/>
逝水年華更不囬數尺粉梢添穉竹一簾香葉長高槐<lb/>
博山無火清薫度何處薔薇昨夜開<lb/>
　　　贈天童詩僧譲公<lb/>
<pb n="KR4h0162_WYG_004-46b"/>
自聞方外説天童夢繞青山廿里松珍重能詩老支遁<lb/>
尋常結社勝爐峰傳書度海朝憑鶴擊盋臨江夜擾龍<lb/>
今日東風花縣裏解衣留偈得從容<lb/>
　　　病中<lb/>
共言人事能催老一病催人老亦成已信百年如轉燭<lb/>
肯教方寸若懸旌青燈夜雨頭新白黄菊秋風眼暫明<lb/>
寂寂草堂誰慰遣坐看山鳥下堦行<lb/>
　　　東臯詩<lb/>
<pb n="KR4h0162_WYG_004-47a"/>
川澤冲融土厚渾㡬家耕織共晨昏地連源上桃花水<lb/>
門對城南櫟樹村暇日引兒歌百榖良時留客宴朋尊<lb/>
分明古舍田園興安得陶公與細論<lb/>
　　　清明日感懐<lb/>
自入春來不肯晴幾番風雨逼清明病餘蓬巷又花落<lb/>
人靜茆堂惟燕聲川路久無舟可渉石田方歎犢難耕<lb/>
松楸望望何時埽滿眼新烟空淚横<lb/>
　　　和梁士平江北見寄<lb/>
<pb n="KR4h0162_WYG_004-47b"/>
先生碧眼慣看天最愛江湖景豁然佳句逺尋流水外<lb/>
短笻閒拄白鷗邊夕陽茅屋誰沽酒明月蘆花好放船<lb/>
二十年前舊㳺路因君悵望立寒烟<lb/>
　　　寄靜者<lb/>
種得園成鬢已華葛巾風致勝烏紗坐來半月層城雨<lb/>
吟遍今春幾逕花埜外漁樵閒作客雲中雞犬自為家<lb/>
紅塵隔水多㳺騎應指垂楊羡釣查<lb/>
　　　南園莊<lb/>
<pb n="KR4h0162_WYG_004-48a"/>
瀟洒南園一畆莊頻年種藝學柴桑閉門花雨鶯啼過<lb/>
捲幔薫風燕入忙紅葉但書酤酒劵白雲長䕶采蔬筐<lb/>
秋成頗為山田薄餐過東籬菊數行<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0162_WYG_004-48b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　甬上耆舊詩卷四<lb/>
</p>
<p>
</p>
  </div>
</body>
</text>
</TEI>
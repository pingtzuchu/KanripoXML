<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>甬上耆舊詩卷十八</head> <lb/>
    <p>
<pb n="KR4h0162_WYG_018-1a"/>
欽定四庫全書<lb/>
　甬上耆舊詩卷十八<lb/>
　　　　　　　　　　　監察御史胡文學編<lb/>
　　太保余文敏公有丁<lb/>
　公字丙仲為諸生家貧然營葬其父地使前可列碑<lb/>
　亭石馬植數萬松既得地在同谷因號同麓子嘉靖<lb/>
　壬戌中進士與吳門申公婁江王公廷對俱一甲三<lb/>
　人並入相前此所未有也在詞林每值制草曰奈何<lb/>
<pb n="KR4h0162_WYG_018-1b"/>
　以王言佞人且私其賄辱國莫甚焉因謝客不納一<lb/>
　物初公童時嘗遊崑山求執經于震川歸先生之門<lb/>
　先生屏不許至是公充㑹試同考手一卷曰是必歸<lb/>
　先生文也失吾不收歸先生老車上矣及發卷果歸<lb/>
　先生海内文章為之一變歴遷吏部左侍郎掌詹事<lb/>
　府江陵新歿以禮部尚書兼大學士入閣辦事公枋<lb/>
　國在重臣當軸後意在休息之浙兵為亂少司馬張<lb/>
　公出撫浙造公問計公曰此窮獸也不善處之且致<lb/>
<pb n="KR4h0162_WYG_018-2a"/>
　死中州徐景星為人有機略舊領此軍今失職待事<lb/>
　薊門但挾其人以往即指揮可定矣浙中竟平及江<lb/>
　陵事敗論者猶搜剔不巳至有摘舜禹之事以搖上<lb/>
　心太宰楊公持不可言者譁然閣臣亦俱引去公獨<lb/>
　入直密疏曰言官可任孰與諸大臣今以一言官故<lb/>
　而使諸大臣求罷非盛世事唯陛下降手札慰留以<lb/>
　示殷勤使大臣得安庶人心定國事明也上即從公<lb/>
　言人謂此回天力也未幾以疲卒于京邸入相不及<lb/>
<pb n="KR4h0162_WYG_018-2b"/>
　三年公素達生有髙世之志喜訪故鄉佳山水所居<lb/>
　一日必使亭館脩整樹植蒔灌俱得其宜初以南學<lb/>
　士乞假歸里買山東湖中薙草得一古洞口以杖叩<lb/>
　之音鏗然為爇火入洞則谺然乳四垂千年伏翼觸<lb/>
　烟而出乃披道抗丘為湖居更依洞門築一臺受湖<lb/>
　光澹蕩時泛小舟往來起白鷗莊在水口每四方名<lb/>
　士至輒相延接與極游湖山佳處既載肴觴兼攜絲<lb/>
　竹唱咏傳一時江左風流自許謝安王儉至今臺基<lb/>
<pb n="KR4h0162_WYG_018-3a"/>
　榭址尚有存者追溯盛游蓋不勝今昔之歎焉<lb/>
　　　望岱<lb/>
岱山望不極望望雨中滅雲送近山來風吹微雨歇前<lb/>
村樹若薺逺溆洲如月林花紅欲然澗草香逾烈蝶翻<lb/>
閒過幔鳥鳴偏近轍旁矚萬象妍遐視千里豁何異樂<lb/>
游原矧乃清和節不憚衝泥行泠然清興發寄辭宦游<lb/>
人隨地可怡悦<lb/>
　　　偶述<lb/>
<pb n="KR4h0162_WYG_018-3b"/>
嗟余負幽癖思凌九州外一朝向中山風吹女蘿帶以<lb/>
此激孤懷喟然志彌邁况乃陽春滋韶光徧巖瀨湖波<lb/>
明樹間石色含烟媚開尊近魚鳥賞以崇深㑹拊化契<lb/>
㝠詮孤往復奚礙抗手謝故交飄然脫塵籟<lb/>
　　　五日曉霽山行<lb/>
早出驛東門仰見朝日暾曈曨初旭忽明滅四山尚帶<lb/>
雨餘痕草際烟浮濕不見亂雲巳散俄復屯堤邊弱栁<lb/>
低不舉沙上輕鷗飛乍翻劃然風廻霽色開山勢迴合<lb/>
<pb n="KR4h0162_WYG_018-4a"/>
來如奔繇來山靈為我邀芝駕故遣雨師灑潤清郊原<lb/>
不者昨晴今却雨儵忽之間變朝昏明晨日觀峯頭宿<lb/>
將披若木探天根<lb/>
　　　予在告李孝父枉顧<lb/>
半月疲朝謁深慙侍從年悔非知已少愚肻受人憐司<lb/>
馬貧為病嵇生懶自便歸家無不可猶喜及春前<lb/>
　　　阻風黄河寄柴方伯<lb/>
黄河愁欲破落日亂啼鴉岸折疑無路春深不見花塵<lb/>
<pb n="KR4h0162_WYG_018-4b"/>
沙迷賈道草色没人家北望長安處那堪老歲華<lb/>
　　　兖州逢游使君<lb/>
沬水接天平回舟兩日程茒茨周俗舊邑里禹王名天<lb/>
逺低垂野沙明曲抱城宦游真足適到處有逢迎<lb/>
　　　送張崌崍<lb/>
客行新霽後曙色啟城頭曉徑穿雲濕春塘帶雨流江<lb/>
蘺牽客思山鳥唤春愁底事新芳歇王孫不可留<lb/>
　　　城南泛舟<lb/>
<pb n="KR4h0162_WYG_018-5a"/>
躡屩城南出人疑谷口耕川原隨坐得雲日並舟行世<lb/>
事看羅雀幽懷屬聽鶯㑹當投白社此地學無生<lb/>
　　　途中<lb/>
春日褰衣問翠微春郊無地不芳菲棃花雪濕白欲碎<lb/>
草色雨餘青乍肥天末烟霞引前斾道傍蘿薜上初衣<lb/>
翛然頓愜區中賞此日抽簪願不違<lb/>
　　　别湖莊<lb/>
年來屏跡大湖濵共說先生隠是真此日忽隨青雀舫<lb/>
<pb n="KR4h0162_WYG_018-5b"/>
逢人不製白綸巾烟霞應解牽行騎猿鶴終能遲主人<lb/>
無奈驪駒催物役野心仍自戀湖春<lb/>
　　　舟中懷張李二山人<lb/>
歸山半載又辭山小桂茸茸不可攀欲伴漁樵今未得<lb/>
相從麋鹿爾何閒天涯蹤跡飛蓬外歲暮隂陽過鳥間<lb/>
倚櫂不言思往事傷心容易二毛斑<lb/>
　　　即事<lb/>
夜分綾被春寒重曉際花磚日影無通籍未嘗關請謁<lb/>
<pb n="KR4h0162_WYG_018-6a"/>
上書何必乞江湖聖朝無闕堪焚草清署何妨獨據梧<lb/>
騎馬人誰題尺牘閉門吾欲著潛夫<lb/>
　　太師沈文恭公一貫<lb/>
　公字肩吾别號蛟門隆慶戊辰進士選翰林庶吉士<lb/>
　授編修歴官掌詹事府禮部尚書遂入直東閣累加<lb/>
　少師左柱國吏部尚書中極殿大學士凡入相十有<lb/>
　二年為首相八年年七十賜老歸里家居復九年卒<lb/>
　贈太傅諡文恭公建儲功諸相業俱載國史不具詳<lb/>
<pb n="KR4h0162_WYG_018-6b"/>
　臧氏曰戊辰史館大拜者七人以詞章擅名者東阿<lb/>
　鄞縣為最東阿之學殖優于鄞縣鄞縣之才筆秀于<lb/>
　東阿余嘗讀公全集為溯其所本蓋公少與余君房<lb/>
　同研席族父嘉則先生名最重公嚴事之稱為句章<lb/>
　公嘗曰吾學文于君房學詩于句章公門中指授同<lb/>
　學切劘俱深得其傳而公詩更為獨絶蓋公才實過<lb/>
　于君房故不煩句模字索勞其意匠而蒼然作古遂<lb/>
　直揜農丈人設以公之才解其詰曲導之蘇暢如良<lb/>
<pb n="KR4h0162_WYG_018-7a"/>
　馬下峻坂而緩轡中衢一何樂也惜夫其僅于農丈<lb/>
　人也若嘉則之詩渾涵博麗吐納古今公才既與相<lb/>
　當而更能出奇于其間嘉則如大山長河而公益以<lb/>
　崩崖飛瀑嘉則如茂林脩竹而公益以竒松異草故<lb/>
　其所造幾出于藍至公一生學問及歴年相業讀其<lb/>
　詩輒放<graphic n="KR1820" url="https://raw.githubusercontent.com/kanripo/KR-Gaiji/master/images/KR1820.png" mimeType="image/png"/>見之每當老氣横厲顧盼自竒斯誠魁然<lb/>
　一世之豪也前輩謂如幽燕老將氣味沈雄足冠詞<lb/>
　家之首此可與論詩矣<lb/>
<pb n="KR4h0162_WYG_018-7b"/>
　　　將進酒<lb/>
丈人解嚴顔四座且勿喧生不逢王子期一日難知何<lb/>
稱百年填胷磊落如丘山不飲安得游神仙羅珍瀉玉<lb/>
聊自憐大甖小甒翻踏天天有酒旗地酒泉虚䝉其聲<lb/>
人尚傳桂精一月不兩圓白駒行地不可牽去歡居憂<lb/>
生實憐<lb/>
　　　君馬黄<lb/>
君馬黄我馬蒼游龍尚不顧飛鴻飛兎何言良神龍失<lb/>
<pb n="KR4h0162_WYG_018-8a"/>
雲如跛牂騰蛇委霧鱗角亡請從櫪下居無厭糟與糠<lb/>
　　　有所思<lb/>
妾亦有所思君亦有所思妾思在地終不移君思如天<lb/>
安可知雁往燕來接栖江漘寄書零陵還謝主人誰能<lb/>
長仳<graphic n="KR0867" url="https://raw.githubusercontent.com/kanripo/KR-Gaiji/master/images/KR0867.png" mimeType="image/png"/>誰能長鬱陶白日不回照焚心擲山椒<lb/>
　　　長歌行<lb/>
肥豕不如瘠牛貴官不如富醔少病不如老健生勞不<lb/>
如死休悲歌乎斗酒不澆百憂短日不給長愁胡不歸<lb/>
<pb n="KR4h0162_WYG_018-8b"/>
來海頭東日正照蓬丘<lb/>
　　　擬秋胡行<lb/>
物情無象物初懸可知物情無象物初懸可知賢人逢<lb/>
殃將德猶虧嵇公雖仙栁惠吾師人間難工天上易居<lb/>
歌以言之物初懸可知<lb/>
天地皆實人處空虚中天地皆實人處空虚中實下為<lb/>
土實上為風間風間土呼為壘空動而有神變化無窮<lb/>
歌以詠之人處空虚中<lb/>
<pb n="KR4h0162_WYG_018-9a"/>
謂柔非沈謂柔非昏昏謂柔非沈謂柔非昏昏非脂非<lb/>
韋莫然無魂不驚一羽不飛片塵欲平躁息渾渾沌沌<lb/>
歌以詠之謂柔非昏昏<lb/>
　　　王可交<lb/>
餘杭母酒壺公藥賣藥買酒自斟酌四明山心去復來<lb/>
一往逍遥竟何託當年漾舟趙村好青玉案前栗如棗<lb/>
黄衣送我落青天瀑布當門坐秋草三月三日九月九<lb/>
一日辭家家在否今來又是幾春秋直得先生幾杯酒<lb/>
<pb n="KR4h0162_WYG_018-9b"/>
　　　隴頭水<lb/>
秋風揚白沙夕露生寒芒鳴鳩化為鷹結束從軍行天<lb/>
地判區夏一水猶分張嗟我異域人何年共衣裳搗雪<lb/>
團作餈滿腹冰與霜巳對隴頭水誓言死異卿<lb/>
　　　塞下曲<lb/>
長劒夜生光照耀兠鍪明鼓鼙一傳響上馬如流星萬<lb/>
人皆敗死一身何用生平時訣妻子此日殉弟兄嗟嗟<lb/>
幽并兒白髮難得盈<lb/>
<pb n="KR4h0162_WYG_018-10a"/>
　　　閨思二首<lb/>
不省蘼蕪草惟看豆蔻花歡歸白門外猶自夢天涯<lb/>
四月梅子生莫打青丸碎五月雨中熟與歡共滋味<lb/>
　　　古别離<lb/>
雙魚渡江來聞君在江都乃怨山川長能令歲月殊君<lb/>
處寒梅開妾處啼鷓鴣一語纔相聞數月為須臾向來<lb/>
綺窗下一唾真一珠<lb/>
　　　白頭吟<lb/>
<pb n="KR4h0162_WYG_018-10b"/>
兎絲附青松松髙絲亦長何意秋風來委蔓隨飛霜海<lb/>
行無信風春行無信時瑶軫曾悞人勿復欺新知事君<lb/>
以紅顔期我以白頭有夫莫令客客心不可柔<lb/>
　　　相逢長安陌行<lb/>
少為園林主老作園林客積塵暗成丘積時暗成昔别<lb/>
君穆陵橋逢君長安陌星霜形貌苦陵谷姓名易故山<lb/>
虎牙紅世事烏頭白長鋏何所彈短歌竟誰得春耕不<lb/>
及南秋戍翻投北隣女怨寒機健兒摧暮笛豈無他人<lb/>
<pb n="KR4h0162_WYG_018-11a"/>
憐終乏扶搖力積雨懸枯燈嚴霜踏穿屐貧交顔自冷<lb/>
賤語意空寂爐頭值羽人為余論雲石茙藿不得充何<lb/>
能待靈液<lb/>
　　　貧女行<lb/>
三年成一葛五年成一絲絲比白玉纚葛比黄金緌何<lb/>
乃貴如此縷縷手自治服登君子堂六親競來窺不道<lb/>
新人醜盡道田家宜日入歸曲房拂拭架髙椸通宵爇<lb/>
藜火手疊成四規床頭文竹筐匙管常相離自非歲時<lb/>
<pb n="KR4h0162_WYG_018-11b"/>
屬不識陽春姿寧為篋中陳忍作身上緇室中復長女<lb/>
行當治歸資短線綻故縫顔色不改渝家貧無織絍持<lb/>
此申佩褵方領曳長袖濶略無所施須憐辛苦作勿嗔<lb/>
時様非如母藏十載時來未可知<lb/>
　　　嚴子陵<lb/>
漢帝思故人迢遥夢明月清晨題十行五道使車發卧<lb/>
邸呼不起攬車嗟咄咄偃蹇中宵足留連舊時舌客星<lb/>
猶在天肻為曹官屈至今七里灘潺湲足怡恱所以馬<lb/>
<pb n="KR4h0162_WYG_018-12a"/>
伏波一見真主決投彼交讓冠樂來就簡脫古道信濶<lb/>
達難為後人說<lb/>
　　　雜詩<lb/>
吾聞軒轅帝膝行上空同一當廣成子與物遊無終至<lb/>
陽奮黄墟至隂出𤣥穹變化超象外睛天飛玉龍萬靈<lb/>
朝甘泉一往空後宫已無首山金但聞烏號弓精英不<lb/>
可扳髣髴如夢中<lb/>
止水鑑毫髮流水迷圓方稚齒䜟幾先病骨知暄涼谷<lb/>
<pb n="KR4h0162_WYG_018-12b"/>
虚響乃滿天寒月有芒靜虚道之極至柔化為剛君平<lb/>
有明誡强人不為王<lb/>
晨凌地肺頂髙歌露晞曲人生有去來此曲無離續少<lb/>
殤人所憐老歸子亦哭老少既同哀脩短亦齊促豈知<lb/>
蚿憐䕫一足吾亦足<lb/>
太虚騰圓暉扶桑晰初目炘炘露海竇赤霄坐相燭九<lb/>
關忽啟籥衆星曠不屬是時稺春啟輕寒散中谷黄鵠<lb/>
何所挾雙翅兩寒玉萬靈朝昧爽駘蕩復何欲<lb/>
<pb n="KR4h0162_WYG_018-13a"/>
蒿目憂世資置身鼎鑊中鼎鑊未及然豈不膏微躬位<lb/>
髙衆所指一雀隨千弓不能早決起徘徊弄春風彈石<lb/>
巳在身啾啾哀鳴空達當威鳳翔窮當逝㝠鴻粗糲足<lb/>
再餐人生樂巳豐此外皆其餘何用勤若翁<lb/>
渡江似春來十月鳥能巧雨收客帆起日出潮聲早釣<lb/>
絲浮曙烟樵歌落天表新花紅欲綴故葉青未槁何哉<lb/>
此方春去遲至偏早所以四海心獨夢江臯好<lb/>
卓哉揚王孫裸葬良不惡造化生我時安得袴襦著混<lb/>
<pb n="KR4h0162_WYG_018-13b"/>
沌為我衣青天為我幕誰非塊然生豈論毛與鞟誰非<lb/>
寐然死豈論溝與壑南山未為錮陳絮何用斮如彼唾<lb/>
與涕一落便永落湯湯濁河流空聞嘆銅雀<lb/>
　　　出門<lb/>
上堂别父母下堂别昆季回首妻與女驀然拂征袂拙<lb/>
耕力不任巧求智所蔽持我獨用心何方不凝滯嚴霜<lb/>
被永野天秋朔風厲草稀候蟲蟄江夕哀鴻逝海上百<lb/>
愁積天邊一身細烟帆宿暮雨霜鐘發曉霽歴覽雖可<lb/>
<pb n="KR4h0162_WYG_018-14a"/>
樂不如守根蒂稻粱足吾謀匏瓜豈慙繫<lb/>
　　　集卞茂卿園<lb/>
新雷動土脈熙陽恱草性池栁已解窺江梅巳堪贈畫<lb/>
舟蘸晴波文茵坐幽徑芳辰生逺思微雲澹孤興藥標<lb/>
新春奇竹藏隔年淨禽鳥初辭寒關關語相慶經時守<lb/>
太𤣥清齋一元命何來歲華情乃知春感盛酒闌送明<lb/>
月林臯自深靜<lb/>
　　　成甫示游西山詩奉酬<lb/>
<pb n="KR4h0162_WYG_018-14b"/>
幾人到西山不見西山趣車殆馬復煩但見西山樹道<lb/>
人廢機心舉足白雲鶩飛步送髙雁決眥破沈霧刹多<lb/>
境屢陳春去僧自住臨流照兩眸吾我忽焉遇顧見黄<lb/>
金人仰慙白日誤髙歌林樾表天籟非小賦靜者自有<lb/>
真豈須聾耳寤一室吾所專神往不在屨烟霞枕上得<lb/>
丘壑胷中故君游洵云美吾觀幸忘諭京洛雖多塵終<lb/>
不染緇素<lb/>
　　　偶作<lb/>
<pb n="KR4h0162_WYG_018-15a"/>
陶公偶然歌為求三徑資到官八十日輒賦歸來詞五<lb/>
斗尚不顧一物寧肻持種秫三百畝飲者知為誰田園<lb/>
有松菊桑麻雜然滋醉卧瓷甓間豾豾鹿與麋身將五<lb/>
栁隠心與孤雲期許由不買山巢父不鑿池到處即吾<lb/>
處故為隠者師但逢佳山水感荷主人貽能同逺公飲<lb/>
忍向王𢎞辭<lb/>
　　　四明山<lb/>
余愛四明山遂忘千金誡靉靅與日往巉絶甘行憊大<lb/>
<pb n="KR4h0162_WYG_018-15b"/>
闌轡可騁箭广僕無賴棃洲與丹山尚隔流猋外醉舞<lb/>
清冷天嘯歌白雲界疑無后土承獨有皇天戴驚峯激<lb/>
俯漚巨海縈近紒山院罷鐘磬時禽喧梵唄緬懷秋水<lb/>
人耿襲清風介戾止亦忘歸歸來愳難再<lb/>
　　　遊它山<lb/>
南山暖氣偏九月猶積翠以我烟壑心觸目皆可意天<lb/>
清歸鳥肅溪白游魚避雲根上枯水石衣蔽古寺危巖<lb/>
可捫井怪石每驚魅不縁前山歸偶與來徑值歡賞有<lb/>
<pb n="KR4h0162_WYG_018-16a"/>
羣彦情景信雙媚明月引歸槳烟霞尚生思<lb/>
　　　雜詩<lb/>
凌晨趨嚴朝東日射馬首冠蓋滿道周相逢多執友君<lb/>
子䇿髙步小人亦顔厚奪我麋鹿心聊備牛馬走漢史<lb/>
蔡邕筆能慚微祿否嘗疑兹事外更須謀不朽<lb/>
　　　贈别周民部元孚<lb/>
不厭朝與市誰能迸林藪不厭魚與肉誰能甘薤韭乆<lb/>
病諳良藥長離憶初婦生無騰化術意勝雲山友吾觀<lb/>
<pb n="KR4h0162_WYG_018-16b"/>
蘧伯玉卷舒一何有寄迹周行間而心結巖阜莫莫古<lb/>
今道亭亭往來栁心傾車馬前目成金石後逡巡撫徒<lb/>
御顧瞻别我乆蘭蓀藝深谷臨風閟馨不<lb/>
　　　送范汝益<lb/>
雲鳥無違翼波魚無乖鱗一入臺沼間飛遊從主人莽<lb/>
莽白日髙悠悠風與塵駟車杳何許長鞭炎海漘海漘<lb/>
未云逺猶此籠中馴鼔翼觸四隅長鳴負三春洪覆迴<lb/>
九州達生識其真勿言霜霰始日月無停輪何必胡與<lb/>
<pb n="KR4h0162_WYG_018-17a"/>
越然後為參辰結交十四年與子同一身飛鴻漸于干<lb/>
愊憶不可陳願子保明徳萬里猶比隣<lb/>
　　　朱顔曲<lb/>
朱顔非自換良為篋鏡欺篋鏡終不發朱顔終不移歌<lb/>
罷月在梁影落闌干垂感君明月心不棄秋風姿猶記<lb/>
覆耳髮挂君飄纓髭宛轉結不解煩君立移時<lb/>
　　　偶成<lb/>
催耕盛殷勤委黍特狼戾婦愚信無知䑕老亦當計有<lb/>
<pb n="KR4h0162_WYG_018-17b"/>
口不自營寧識謀年歲周鼎鑄馬履留以贍陽燧<hi>委黍鼠婦</hi>
<hi>也</hi>
訴寃大覺前笑破黄金口今昨無是非是非日生有養<lb/>
交獵浮名是名不能乆息交謝浮名是名亦名否堯舜<lb/>
讓天下燕噲從之醜老子與韓非一傳相尾首<lb/>
杞人豈其愚天墜亦時有或言天無墜有墜墜當乆或<lb/>
言數茍及死亡十而九相牽入黄壚誰復論好醜眼見<lb/>
女媧氏煉石補柱朽<lb/>
<pb n="KR4h0162_WYG_018-18a"/>
　　　贈金伯庚<lb/>
問君何所挾喜氣常津津散帙理幽尚齋心含道真雲<lb/>
駛月華淡江空風色匀雖無朋知來亦有杯杓親少與<lb/>
鶴背期老得鷗性馴秦隋自來去長稱羲皇民<lb/>
　　　神力<lb/>
朔方有神力潛與𤣥㝠通小敵怯于雞大敵奔神龍繞<lb/>
身青赤蛇珥踐四白虹當其馬頭處開闢無秋蓬不見<lb/>
眼際雲但聞耳後風膽包七尺外精入三光中左右殪<lb/>
<pb n="KR4h0162_WYG_018-18b"/>
貙虎奔馳竟麽蟲萬方平一律四時銷五戎韜光淡流<lb/>
水苐稱寶劒功何必麒麟畫市廛喧兒童但慙圯上老<lb/>
逍遥游無終<lb/>
　　　新婦<lb/>
種禾取其穡種樹取其植一日為新婦入門耀容飾三<lb/>
日為主婦上堂撰飲食從此卷長襦當窗事機織貧富<lb/>
皆有營埽除亦乃職將諧舅姑心欲寛夫壻責六親乃<lb/>
來誇汝家得婦力寧論東西施澹然並無色<lb/>
<pb n="KR4h0162_WYG_018-19a"/>
　　　歸歟詞<lb/>
三家不可仕九夷寧足居天意不在東聖圖將安如海<lb/>
桴馳逺情鳳哀想皇初載䞇有濩落驅輪竟蕭疎暮春<lb/>
二三子一笑欣歸歟<lb/>
魯女居東隣白髪不嫁人投以雙玉環澹如秋月新匪<lb/>
石安可轉貞心難緇磷不覩桃花源棄余如參辰風吹<lb/>
玉笛來萬籟髙青旻蓬萊亦不逺欲往無良因<lb/>
　　　苦熱<lb/>
<pb n="KR4h0162_WYG_018-19b"/>
夏日空自長日長翻損功揮扇猶軟怯何云治倥偬夏<lb/>
夜亦豈短遶床行不窮瀉海入漏孔淵然潛燭龍畫既<lb/>
衆蠅蚋夜仍紛麽蟲共張利爪吻攢囓無瑕躬嗟爾最<lb/>
纖廉慘于虎豹雄揮之既不去薰之詎能空欲往訴帝<lb/>
宰閶闔屯金風將逃山澤深迢遥絶㝠鴻是誰居爾徒<lb/>
據時氣如虹煽彼萬方赤烹人九鼎紅甘露何年漿水<lb/>
晶何處宮濕天委長淚寫恨增熱中惟藉一杯酒微吟<lb/>
以從容<lb/>
<pb n="KR4h0162_WYG_018-20a"/>
　　　無題<lb/>
仙人吹斷紫璚竹黄鶴偏巢夜深宿銀漢無聲秋漏長<lb/>
寸寸心明剪紅燭青銅飛去孤鸞影化作冰輪兎心冷<lb/>
傳得嫦娥不死方應種人間桂千頃<lb/>
　　　長安行<hi>乙丑嵗作</hi>
長安九衢平似席甲第紛紛五侯宅繚繞香塵飛紫雲<lb/>
喧豗畫轂馳春色朱門繡户搖青槐翠幕紅絲颺舞臺<lb/>
鳷鵲觀前驚鵲起濯龍門外騎龍來韓嫣副車絶馳道<lb/>
<pb n="KR4h0162_WYG_018-20b"/>
張放單鞭逗歸鳥金吾擁衞巷無人丞相迴軒跡如掃<lb/>
一生讀書不識丁只解吹簫與弄笙昨夜推開木門出<lb/>
今朝又向章臺行章臺栁色如青玉夜夜花前剪明燭<lb/>
臨淄麗女可憐聲鎮西歌童妙意曲并肩錦袖同心褵<lb/>
合歡寶扇連理杯杯中只嫌天地窄扇底直使神仙迷<lb/>
綠幘廬兒堪炙手青衣小郎慣使酒天寒海氣薄西山<lb/>
日短雲光銷北斗黄門鉤盾空邀遮御府金錢半在家<lb/>
鄧氏銅山賤越馬郭家金穴欺隋蛇自言奏有回天力<lb/>
<pb n="KR4h0162_WYG_018-21a"/>
又道功多絶地脈摧盡南山樂未央翻殘北海人如昔<lb/>
寧知天地一朝開寧知星漢還昭回麻紙半行變顔色<lb/>
藁街十步生塵埃賔客聞聲皆走匿妻孥相對唯號哀<lb/>
古來白鶴與黄犬專待豪奢公子來何如蓑笠紫泥坂<lb/>
獨舉青山蓮葉杯縱非上古蓂靈樹也是䝉莊樗櫟材<lb/>
　　　楚宫曲<lb/>
楚山十二芙蓉開一山獨秀髙陽臺渚宫爛漫百花發<lb/>
誰向君王夢裏來君王樓閣藏青春一門一户一美人<lb/>
<pb n="KR4h0162_WYG_018-21b"/>
浣沙妖姬失顔色凌波仙子收光塵安能一一承歡恱<lb/>
好醜只與監宫說可憐柘枝細欲斷新裁舞袖郎當濶<lb/>
魚脂照夜不得明不論顔色但論聲聲聲亂入君王耳<lb/>
總付西風菰葉鳴<lb/>
　　　苦寒行二首<lb/>
虬壺夜冰鼔吏死苦霧壓日日不起絳宫悔拜𤣥英侯<lb/>
蝸縮蜺蟠滿床水窮竒守人無晦朔門外誰能閒剥啄<lb/>
獨有袁家揜户深墮瓦飄廊渾不覺<lb/>
<pb n="KR4h0162_WYG_018-22a"/>
南方苦熱北苦寒燭龍近失天公歡瘃膚皸肌誰恡得<lb/>
后土迸裂百餘尺長風數陣刮地起一㸃青藜照書几<lb/>
誰將片言稍作溫獨有寸心寒似水君不見駝裘染火<lb/>
四角燔酒杯落手紅霞翻燕歌趙舞聲方喧從奴欲歸<lb/>
誰敢言嚴鞚四蹄立向門<lb/>
　　　侏儒行<lb/>
身比侏儒長六尺俸粟一囊錢二百長飢短飽各欲死<lb/>
只合中庸老通籍君不見東籬槿朝日暉暉暮飛盡莫<lb/>
<pb n="KR4h0162_WYG_018-22b"/>
道羊珠可療飢若逢龍寤當虀粉<lb/>
　　　雙燕離<lb/>
雙燕尾涏涏銜泥銜草雲中見百花潭上平蕪香絲絲<lb/>
剪破青天練何物春風不相守不及蘭塘一回首雄去<lb/>
飄飄雌獨還沙昏雲黑無青山長年結巢半不滿捲簾<lb/>
待月湘痕斑湘痕斑兮竹不萎燕雛呌閽鳳皇喜<lb/>
　　　風木歌<lb/>
憂來中心不可除海乾河枯水失魚冠纓不足帶有餘<lb/>
<pb n="KR4h0162_WYG_018-23a"/>
耳目非故山川殊憂來中心不可絶蟾蜍食盡瓊華月<lb/>
取我衣冠而褚之杜鵑夜夜啼腥血夜夜復朝朝乾坤<lb/>
遥復遥氷澌電滅香缸炧慈母何人諡為妣走向空閨<lb/>
問前語不待吾生待吾死死如有知尚相持死如無知<lb/>
長巳矣<lb/>
　　　卜居行<lb/>
㝠㝠深林不可居白日猛虎嘷山隅往來侁侁投人嬉<lb/>
胡不拂衣歸來乎涉江休誇舟楫牢渉世休誇方術髙<lb/>
<pb n="KR4h0162_WYG_018-23b"/>
鸞皇孔鳳日以逺畜梟鳴鵙爭喧囂白頭仙人玉鬟女<lb/>
分明共我南窗語空同路近行不難蓬瀛水淺堪輕舉<lb/>
三珠樹底紫鸞遊五色芝中白鹿呦玉堂金馬已可識<lb/>
何不歸來空白頭我謂仙人之語亦難信天上尊官安<lb/>
可近雲襟霧幄堪徘徊胡為謫向人問來桃子不因方<lb/>
叔結桃花豈為劉郎開最愁一釣六鼇盡圓方漂泊令<lb/>
人哀<lb/>
　　　秋水篇<lb/>
<pb n="KR4h0162_WYG_018-24a"/>
秋水灌百川不辨牛與馬河伯欣然為大觀海若視之<lb/>
直土苴達人逍遥無不可何為為此栖栖者鴻鵠遵江<lb/>
湖志在青雲端鳳皇戢深林一舉天門寒魯連談笑褫<lb/>
秦帝棹歌不顧千金歡朱公一出吳王死扁舟五湖天<lb/>
地寛丈夫之性本骯髒一龍一蛇唯所向意氣若殷勤<lb/>
此心可贈君嘗思叩九閽不然死三軍蹉跎嵗月不稱<lb/>
意年來玩弄西山雲<lb/>
　　　與鄔汝翼勸酒歌<lb/>
<pb n="KR4h0162_WYG_018-24b"/>
青袍白馬登君堂盈盈美目誰家郎燈火如山夜色好<lb/>
試歌一曲柔人膓古人不飲今人酒酒到君前莫揮手<lb/>
朝來停車問姓名巳知君是人中英英雄不死即不窮<lb/>
生當謁帝明光宫不然羽翼凌天風安能沾沾守尺寸<lb/>
虚此少年之青銅髙門邃閣不可謁翠管朱絃此時發<lb/>
客舍蘼蕪若亂雲官湖菡萏如明月世間萬事轉燭來<lb/>
前年海棠今不開夷齊跖蹻皆巳矣何如共飲花前杯<lb/>
恐君一行去為吏僕夫在前馬在轡空教滿腹流饞涎<lb/>
<pb n="KR4h0162_WYG_018-25a"/>
欲飲不得下車醉茱萸灣薔薇溝到處月明船上樓清<lb/>
歌一曲碧雲盡歸去長江天際流<lb/>
　　　送陸無從<lb/>
楚雲釀雨東風急瘦馬江城共愁入江南詞賦子山哀<lb/>
海上别離李陵泣天地生人貧賤多江頭落日如頽波<lb/>
一飛九萬乃虚語百年四十今蹉跎吾觀世人今瑣瑣<lb/>
似爾文章寧坎坷貧賤如海人如舟飄飄所之無不可<lb/>
君不見東隣富兒耐把錢跬步不發雙户堅又不見西<lb/>
<pb n="KR4h0162_WYG_018-25b"/>
隣孺子偶竊位纆索嬰身更憔悴不如貧賤坐自驕痒<lb/>
可得搔痺可搖興來五嶽恣游遨飢來乞食亦逍遥無<lb/>
論伊尹困鼎調無論太公窮鼔刀即如伯鸞死吳市香<lb/>
名何損于二豪男兒貧賤何憂勞<lb/>
　　　炎海行贈吳明卿還髙州<lb/>
祝融朝駕北户開湯池煮日天半摧綠烟朱<graphic n="KR2440" url="https://raw.githubusercontent.com/kanripo/KR-Gaiji/master/images/KR2440.png" mimeType="image/png"/>平海出<lb/>
陽侯臝行迷相失蛇珠化雨翡翠雲天龍九首腰紫纁<lb/>
孤鳳呌月月不語妖䨹靉靅紛向君四時總是皇天氣<lb/>
<pb n="KR4h0162_WYG_018-26a"/>
平分不到炎荒地深院梧桐碧甃間不許長轅暫時繫<lb/>
髙涼主人笑拍手白雪題軒夢前牖氷絃續續三尺聲<lb/>
一片浮雲掌上生<lb/>
　　　女貞樹為馮節婦<lb/>
女貞樹鬱哉何葱青嚴霜墮地白日沒寒枝半抱秋風<lb/>
生雲黝黝石齲齲雲夜愁石朝語生與為墓上木死與<lb/>
為墓下土鬼車勿啼猛虎怒原上新條吾有主化為青<lb/>
虬帝閽去入帝閽縆繁絃一曲湘妃魂隨風落人間聞<lb/>
<pb n="KR4h0162_WYG_018-26b"/>
者嚱嘘再三歎鬱哉女貞樹何如桃李顔<lb/>
　　　晨行歌<lb/>
明星尚低天未明凍日潛從海底升夜如何其起蓐食<lb/>
開門車馬喧喧行人生貴賤皆有職蹇蹄請勿辭前征<lb/>
投簪未必𤣥髮生解綬未必肘腋輕不向山田事耦耕<lb/>
便從牧豎披榛荆陸沈吏隠亦不惡長飢短飽何須評<lb/>
天寒日駛晝難給不加夙暮誰其營君不見南箕北斗<lb/>
相縱横東烏西兎日夜爭警露之鶴不停唳失晨之雞<lb/>
<pb n="KR4h0162_WYG_018-27a"/>
亦補鳴但無隂霾暗往路縱有氷雪皆夷平富平里第<lb/>
無鼉更城烏不敢朝墮聲侍兒密覆將寒錦儇子謹䕶<lb/>
初調鶯不向紗窗看曉色安知門外輪蹄情<lb/>
　　　送吳山人之天台<lb/>
吳中年少今吳君睢盱不揖風塵人負圖擔簦常獨往<lb/>
布袍如雪時時新來窺禹穴藏書處又向蓬山望烟霧<lb/>
手持白筆搖青天貝闕瓊樓入詞賦海雲扶身身更輕<lb/>
海水洗眼眼更清聳身靈飇白日舉靈飇墮處霞為城<lb/>
<pb n="KR4h0162_WYG_018-27b"/>
霞城髙標天影空石梁秋色人如蓬山僧若肻乞人住<lb/>
為余灑埽雲中峯<lb/>
　　　再游上方寺與故人飲别<lb/>
我來上方十載前桃花嬌殺春風憐酒尊清于蜀井泉<lb/>
彈絲品竹集四筵我來上方十載後秋霜白盡門前栁<lb/>
當年故人不半席杯中白髮多于酒故人故人復故人<lb/>
何為日夜翻作新感此令人腸欲斷蕪城之賦增酸辛<lb/>
博山爐中爇沈水琪花片片微風起山花為我隨意綠<lb/>
<pb n="KR4h0162_WYG_018-28a"/>
山鳥從渠盡情語隋帝宫前酒斾多吳公臺下生寒波<lb/>
生憎紫燕辭條去尚有流鶯斷續歌長年且勿解維開<lb/>
再與諸君覆幾杯看余功成揖人主雙期赤松黄石來<lb/>
不學麻姑典仙職三淺海波方一回<lb/>
　　　老鷂行<lb/>
相州浮屠滅素雲佛徒四散靈光分有狐綏綏窟其頂<lb/>
據危布巧張魔軍公然出入索祭賽移精屋底驚釵裙<lb/>
幾村月下捲眠席驅桃鞭棘喧相聞平原公子攬游騎<lb/>
<pb n="KR4h0162_WYG_018-28b"/>
意氣西來照天地翩翩從者五陵豪手拍青松暫留憩<lb/>
聞兹肝腸裂秋色虎豹縱横誰耐得回看鞲上老愁胡<lb/>
好去清霜試風力愁胡整束儘從容竦身三躍生剛風<lb/>
老狐負嵎正眼空老鷹深目復自雄不期側翅偶失便<lb/>
霜毛醉舞桃花紅道旁觀者色如土公子生䝉隴西恥<lb/>
難忘一戰雪曹柯詎惜千金求郭隗詰朝載取老鷂來<lb/>
金眸鐵脛非凡才一踠四天聲䎘䎘愁雲慘淡為之開<lb/>
心知敵手不易摧交綏便作旋風回長鳴飄然向空去<lb/>
<pb n="KR4h0162_WYG_018-29a"/>
狂魑笑破呼鷹臺不堪一辱還再辱三斷金鞭仰天哭<lb/>
江花片片自飛來江鳥不飛皆掩目忽聞羣鴉繞相輪<lb/>
如泣如弔聲唁唁老狐失驚小狐哭迷離欲竄無荒榛<lb/>
未解天公意何者萬人欲去仍旋馬東方一道如飛龍<lb/>
無數竒毛蔽天下横排鵞鸛吹觱栗殺聲欲震長平瓦<lb/>
健翮當前索狐戰羣握飛沙爭撲面風塵入眼青天昏<lb/>
霹靂一聲滄海變自餘小怪無煩誅攢頭亂啄充朝脯<lb/>
但聞腥風萬縷汙遺腸儘足餐飢烏心感主人再三呼<lb/>
<pb n="KR4h0162_WYG_018-29b"/>
激烈綢繆當報珠吾觀此鷂智勇俱不數博浪沙中鎚<lb/>
似曾親授黄公符吁嗟鳥中之丈夫鳥有丈夫人則無<lb/>
　　　放歌行<lb/>
古人貴清貧今人貴邪贏夜蛾赴烈火不悟飛鴻情飛<lb/>
鴻逝雲端一去如跳丸誰能攀其翼百鳥方心寒憂從<lb/>
中心來外物安能寛鶗鴂拾瑤草衆芳收其歡我今放<lb/>
歌君試聽天地為余總愁病東隣瑶軫既有情西海明<lb/>
珠豈無脛何處脩篁不受炎何處貞松自然勁繞朝敢<lb/>
<pb n="KR4h0162_WYG_018-30a"/>
謂秦無人樂毅遂稱臣不佞凄雲已墮中庭隂促織空<lb/>
為牀下吟穆生醴酒我當去季布髠鉗君自任願以不<lb/>
肖軀長托無為國生為白日光死作青山色清泉可以<lb/>
入叵羅紅蕖不劣于嬌娥竹葉飲時桃葉勸柘枝舞處<lb/>
栁枝歌白眼向天天不怒悠悠萬事如予何<lb/>
　　　送臨淮侯李惟寅守南都<lb/>
君侯岐陽王子孫家之哲嗣國寶臣黄符三略世所授<lb/>
素業一家心更親雙霓夜渡石頭渚佩刀躍出作人語<lb/>
<pb n="KR4h0162_WYG_018-30b"/>
試看逺近桑麻中盡是先王血駒所昔年組練留殘紅<lb/>
此日歌謠落照中分命保釐黄紙重古來周召並稱公<lb/>
　　　金臺懷古<lb/>
燕臺昔日亡薊丘燕郊駿馬無人收一朝買得黄金骨<lb/>
臺前萬騎皆驊騮古來君臣不易得老死英雄難物色<lb/>
眼前忘却樂毅功後世安知郭生力九日易水蕭蕭寒<lb/>
行人褰裳欲渡難一時羽聲盡銷歇猶有怒髮能衝冠<lb/>
至今都人好竒節白日街心落紅雪可憐昭王墓上樹<lb/>
<pb n="KR4h0162_WYG_018-31a"/>
一輪光彩懸明月<lb/>
　　　四明山歌<lb/>
我昔長歌天姥吟今來飛越江之深烟波浩蕩都在眼<lb/>
蒼厓白鹿紛可尋游足未開意巳窘片雲隠約前村盡<lb/>
適來縱入丹山赤水之洞天果爾三百八十芙蓉之峰<lb/>
相鉤連沸如巨浪排九淵渴虬飢鱷崩奔泉驚魂褫魄<lb/>
悸不定乃知世間安得無神仙際天但有淺黛色到頂<lb/>
猶窮羽人翼謝公萬夫鑿不得支遁欲度空嘆息黄熊<lb/>
<pb n="KR4h0162_WYG_018-31b"/>
近人白虎怒杜鵑半染松花碧青鞵屢穿幾悔來眼前<lb/>
可即仍徘徊俄聞竹間響茶臼寺門正對雙眉開草根<lb/>
敲冰持滌釜纖隂近送靈秋雨劉綱臺榭收紫綃王交<lb/>
瀑布懸青組二韭三菁宛可拾東烏西兎紛來舞篆烟<lb/>
雕霧無時休一雙白鶴飛何苦吁嗟乎劉郎誤入青山<lb/>
圍不是忘歸不得歸薜荔滿墻皆可衣胡麻滿谷何愁<lb/>
飢赤雲層層團白日任他渡口桃花飛百年三萬六千<lb/>
日古今賢聖皆永畢何為容易别青山空教青山笑不<lb/>
<pb n="KR4h0162_WYG_018-32a"/>
還誅茒結屋弄流水溪雲與我長潺湲<lb/>
　　　江頭春<lb/>
江南春風麗如綺十萬人家種桃李鶯聲巧弄管絃新<lb/>
燕子平行一江水當時喚汝作玉人悔不喚作江頭春<lb/>
江頭春㑹年年到玉人何處流光塵<lb/>
　　　日出入金閶門行寄友<lb/>
日出入金閶門朝隨明星暮紫雲素食經秋亦何意素<lb/>
心空自生氤氳羣英繞轂不得前白髮蕭蕭蒙少年當<lb/>
<pb n="KR4h0162_WYG_018-32b"/>
關者誰奮怒言何以處我山之巔可憐神龍不見日滿<lb/>
身烟霧相隨出可憐堯舜不見人龍車遥遥度紫旻康<lb/>
衢之家難上聞土階三尺深重闉相如肺病猶著書子<lb/>
雲天祿寥寥居西山白雲謝逋客故園叢桂今何如<lb/>
　　　日出入金門行<lb/>
昨暮日入我當出今朝日出我當入日出入兮無停輪<lb/>
我亦孤征向人急轔轔雙履翻數千天街磨成寶鏡鮮<lb/>
念欲且息不得息兩胥掖我髙于肩汝飢不能倩我飽<lb/>
<pb n="KR4h0162_WYG_018-33a"/>
汝亦劬勞堪自保世間到處有羊腸何必唏嘘歌蜀道<lb/>
當時只恨隔重閽不道重閽尚有門玉皇髙拱蓬萊殿<lb/>
一水盈盈碧海尊<lb/>
　　　楚宫詞<lb/>
可憐楚宫人空抱長飢老楊妃齒齬玉魚鮮衞娘鬢薄<lb/>
金鸞小不逢一日春風吹何似村中薺花好鴝鵒難為<lb/>
鳳皇舞夜深空洒霓裳雨悔不早嫁前村兒綵索牽牛<lb/>
打村鼔<lb/>
<pb n="KR4h0162_WYG_018-33b"/>
　　　過故相長沙李公門<lb/>
長安城中多息壤九衢歲月紛來往當年髙門今矮屋<lb/>
石刻狻猊坐深谷幾回傴僂始到門幾樹公槐尚垂綠<lb/>
長沙公今安在海有滄田陸有海是時白龍常逺游四<lb/>
海晏然朝委裘羣公方睦足嘯傲懷麓堂前操大浮我<lb/>
來寒色照晴光九衢積雪如羣羊盤旋路繞千迴腸乃<lb/>
知太行之險不在逺如弦之直死道旁古來三讓原不<lb/>
易我今難于一辭去安得中山黄鵠舉繽翻下作空中<lb/>
<pb n="KR4h0162_WYG_018-34a"/>
絮採芝採苓須黑頭課耕課織足自謀如何靡費不貲<lb/>
粟未解蒼生一日憂<lb/>
　　　送金伯庚還山<lb/>
槭槭西風生栁條送君入山尋藥苗藥苗巳枯實正飽<lb/>
長鑱短钁憑君操山中人流光無情白日新白日不照<lb/>
臣心絶髙山嶻嶫石磵裂黄鳥髙舉青猿呼搔頭負痛<lb/>
看茱萸短歌行夜半欹枕夢不成寶劍半蝕無號聲牛<lb/>
斗之間藏至精斗酒送君君便行<lb/>
<pb n="KR4h0162_WYG_018-34b"/>
　　　早秋送人北上<lb/>
蘆葉壯心驚凄涼似羽聲一尊遽北發萬里竟西行蓬<lb/>
梗人猶汎蓮花氣不平漸離髙館下無處有平生<lb/>
　　　錢唐觀水漲<lb/>
客行無樂事一步不如歸數日河魚上千溪石燕飛濤<lb/>
青烟樹小風惡亂鴻微處處牛羊下天寒深墐扉<lb/>
　　　鸎脰湖<lb/>
西風鸎脰湖積水曠東吳岸樹徽于㸃江天青欲無羇<lb/>
<pb n="KR4h0162_WYG_018-35a"/>
腸終日遶客計一舟孤買酒三家市蕭蕭夾岸蘆<lb/>
　　　長安人日<lb/>
三年長作客七日又為人旅館浮雙塔殘燈作四隣尚<lb/>
寒花事淺近塞雁聲頻莫騁乘春意徒增百感新<lb/>
　　　輓盧九潤之<hi>潤之老始作客客而輒死</hi>
白骨藏何地新詩付落暉一生初作客匹馬不同歸人<lb/>
世交游少詞場物色稀獨憐機事盡應化野鷗飛<lb/>
　　　陸氏莊二首<lb/>
<pb n="KR4h0162_WYG_018-35b"/>
出門何所往命酒即前期驅馬翩然至流鶯總未知水<lb/>
縈芳苑住天與豔陽私坐乆更啼鳥清風習習吹<lb/>
輭草堪留藉流泉足洗杯春餘池館在吾戴接䍦來鳥<lb/>
倦羣鷗狎花遲細雨催故侯歌舞地歸騎總徘徊<lb/>
　　　送陳清橋遵化司諭<lb/>
可能無尺寸虚此鬢頭花三輔試青簡諸生朝絳紗薊<lb/>
雲寒竹笈邊月静年華長日談經處知君擅九家<lb/>
　　　紫闥<lb/>
<pb n="KR4h0162_WYG_018-36a"/>
紫闥自生香聲華滿道傍百司方敬諾諸客又遊揚伊<lb/>
吕無前軌蕭曹竟末行三光凋不盡千載樂何央<lb/>
　　　宿山家<lb/>
公等領丘壑四時開茂林竹風搖壁影松月墮窗隂野<lb/>
酌倨可恱病罷今巳深從來松桂裏盡是古人心<lb/>
　　　送人之雷州<lb/>
庾嶺去猶賒居黎半雜華山藏椰子樹溪落蒟苗花望<lb/>
月應千嶂窺天自一涯微官是何物秋雨送征車<lb/>
<pb n="KR4h0162_WYG_018-36b"/>
　　　太白山上方<lb/>
拂霧躋危磴披烟數亂山一松承日起羣鳥送雲還細<lb/>
溜經寒澀初苔得雨斑心馳縞衣使獨此伴僧閒<lb/>
　　　山家為王員外<lb/>
浚谷幽人宅中林處士家波濤上松樹歲月滿桃花童<lb/>
子調黄鶴仙人養白鴉客來何所事相對飲流霞<lb/>
　　　野坐<lb/>
綠水行舟處青山命酒時片雲能載日落葉自題詩山<lb/>
<pb n="KR4h0162_WYG_018-37a"/>
賈朝攜婦溪漁夜就師薄言心賞洽數悞野人期<lb/>
　　　送屠田叔還閩運司<lb/>
又送鹽官去南過閩海雲馬蹄上氷響鳬影及郊分候<lb/>
館踈寒柝行厨少暮葷惟應幔亭月遲爾白紛紛<lb/>
　　　若士<lb/>
何來稱若士汎汎起清風詩卷留西派禪心近北宗花<lb/>
明丹似女松老秃如翁前日天台去辛勤折數笻<lb/>
　　　苦雨二首<lb/>
<pb n="KR4h0162_WYG_018-37b"/>
非旱即為潦皇天應棄民鴻髙千里霧魚老一江蘋料<lb/>
得禾多耳能令巷有人窺門猶未霽何日可回春<lb/>
嘉穀報成西愁霖爛作泥山椒鳬影合木末荇花齊江<lb/>
暗頻驕鱷林昏屢悮雞菜根三尺水兼巳没黄虀<lb/>
　　　月湖秋泛<lb/>
秋入涵虚館天閒衆樂亭湖含七橋月人聚一船星此<lb/>
地祠狂客吾今老洞庭獨憐雙鬢白㸃破數山青<lb/>
　　　哭楊伯翼二首<lb/>
<pb n="KR4h0162_WYG_018-38a"/>
世人無達識此道只論聲獨好君家事堪髙我輩名江<lb/>
雲猶駐白湖水若含情今日翛園樹交交聞幾鶯<hi>翛園伯翼</hi>
<hi>讀書處</hi>
道異龍分席心同虎負荆楊生喜任俠末路彌縱横死<lb/>
後詩當貴生時世莫名憐才自吾意天地亦何情<lb/>
　　　泛舟蘆頭堰<lb/>
此日吾仍健諸君一小舟清風天上去落日鏡中留草<lb/>
色承裾綠荷香入座幽飛鳬散江白歸興滿蘆頭<lb/>
<pb n="KR4h0162_WYG_018-38b"/>
　　　驛邸不寐<lb/>
村落不知更終宵亂鼓聲荒廚無䑕入逺樹有雞鳴鼾<lb/>
睡嗟僮僕歡言隔友生此時正愁絶窗月下縱横<lb/>
　　　送吳山人治歸黄山<lb/>
黄山迢遞白雲飛黄鶴仙人拍羽歸過雨千家榆火熟<lb/>
行春一路藥苗肥貧交落落分烟海小隠沈沈掩晝扉<lb/>
惟有當年漁獵伴時來洒掃綠苔磯<lb/>
　　　甘露寺逢箕仲别<lb/>
<pb n="KR4h0162_WYG_018-39a"/>
江南古寺舊知名江上相逢把臂行白浪在天揚子渡<lb/>
綠隂如雨潤州城薜蘿寥落經年别黄鵠差池此日情<lb/>
悵望隔江帆影動海天無路雁無聲<lb/>
　　　獄中劍寄徐文長<lb/>
寶劍蕭蕭風雨鳴摩挲水雪古今情不平最有人間事<lb/>
欲試曾無匣裏聲土蝕青蓮文五色人言赤堇價連城<lb/>
誰能掘厥寒光浄三尺猶堪萬里行<lb/>
　　　七夕送王使君<lb/>
<pb n="KR4h0162_WYG_018-39b"/>
中庭坐見七襄移靈匹今宵感㑹離天上定言秋是夜<lb/>
人間自以歲為期東南遷次空回首西北流澌忽又馳<lb/>
使者不勞將石去年來杼軸更何其<lb/>
　　　訪朱邦肅不值<lb/>
馬蹄無力過重闉䇿蹇前來問隠淪池水巳氷難受月<lb/>
梅花隔嶺不知春柴門倒鎖應髙卧草閣斜開豈避人<lb/>
酒禁近來尤甚𦂳從誰傾倒性情真<lb/>
　　　李山人賔甫讀騷軒和韻<lb/>
<pb n="KR4h0162_WYG_018-40a"/>
梧隂片片落中庭無事閒門盡日扃春水微風吹度綠<lb/>
曉山飛雨送來青從前大雅誰能作刪後離騷自一經<lb/>
對爾不能辭酩酊酒星原是李家星<lb/>
　　　若邪溪獨往<lb/>
編竹為船任所之髙低白石上灘遲水波不待春生後<lb/>
山色偏多雪霽時到處溪邊憐謝客誰家村裏問西施<lb/>
小橋野店人争席縹緲松烟入午炊<lb/>
　　　章村道中<lb/>
<pb n="KR4h0162_WYG_018-40b"/>
雪霽雲開一徑明花香日暖笋輿輕野山歴歴皆人姓<lb/>
春鳥交交亦自名怪石滿溪驚駐馬柔風吹酒忽聞鶯<lb/>
種苓蒔术村村好谷口何知有漢卿<lb/>
　　　扈從南郊紀事和朱于陳三館丈<lb/>
行殿鐘聲霽曉雲起居方罷日纔曛貂蟬捧劍皆常侍<lb/>
貔虎周廬盡北軍絡繹中廚輸豹臠焜煌内帑出麟文<lb/>
近臣尤異䝉恩澤刺繡葳㽔五色分<lb/>
　　　扈駕祀方澤呈同行朱陳二館丈<lb/>
<pb n="KR4h0162_WYG_018-41a"/>
天迴北陸攬羲軒日應南薰闢舜門泰折祥雲承玉陛<lb/>
長安微雨待金根芙蓉丹闕鵷鸞麗楊栁青樓翡翠溫<lb/>
不是六龍紛氣象萬方誰識聖禧繁<lb/>
　　　莊亭<lb/>
莊亭樹色曉生寒幾處扁舟欲渡難白鷺窺人雙眼碧<lb/>
倉庚呼雨一衣單東來鴟革浮天柱西去羊裘入釣竿<lb/>
惟有酒旗青不捲月明搖櫓隔江看<lb/>
　　　揚州贈所知<lb/>
<pb n="KR4h0162_WYG_018-41b"/>
雙燕何曾歸漢苑數螢猶自照隋堤天空月近我今到<lb/>
笛短琴長人不迷砧杵頻年思塞北笙歌幾處憶關西<lb/>
欣然道故何客易莫厭臨風有滑稽<lb/>
　　　塞上臘日<lb/>
臘日元戎出武威西風吹角塞雲微汗溝瀉凍膠金勒<lb/>
血淚凝丸打鐵衣明月乍逢孤雁去驚沙還逐片篷飛<lb/>
欲尋毳帳無人說且向南山射虎歸<lb/>
　　　雜贈<lb/>
<pb n="KR4h0162_WYG_018-42a"/>
故人相見眼初明一架薔薇似水平花徑微聞風後狖<lb/>
草堂新聽雨餘鶯衰年乆謝青藜役愁絶能無白雪聲<lb/>
把酒勸君君强飲天涯華髪不重生<lb/>
澄湖秋水練光開乞與詩人細剪裁小荇牽雲遊别渚<lb/>
新松扶日上髙臺南風習習蒲葵卧西月微微桂艇來<lb/>
歲去如馳青鬢老知君雙劍亦徘徊<lb/>
　　　賦得當年憶箕仲<lb/>
擊水閒歌海樹蒼東郊月吐值漁郎青山墮影過前堰<lb/>
<pb n="KR4h0162_WYG_018-42b"/>
白水迴波入斷塘宿鷺洲邊江幾曲垂虹木杪雁三行<lb/>
當年勝事同誰說都付春風一慘傷<lb/>
　　　山居贈客<lb/>
太平時節一閒身朝出松間拾委薪漁去忽疑空大澤<lb/>
樵來還可當嘉賔野心蕩漾隨流水雲影差池落近隣<lb/>
溪女能歌採蓮曲鋼刀如水劊雙鱗<lb/>
　　　題鄞江先生廟<lb/>
　　　　先生王姓致名君一字吾鄉有慶厯五先生為<lb/>
<pb n="KR4h0162_WYG_018-43a"/>
　　　　楊先生適杜先生醇王先生說樓先生郁先生<lb/>
　　　　其一也樂道安貧以行誼文章為後進師王荆<lb/>
　　　　公為縣令表揚之徴秘書不赴老妻收秉稚子<lb/>
　　　　拾樵晏如也廟食于郡東南里人新之予有是作<lb/>
無懷藪澤一閒身有道妻兒不厭貧二仲頻來相爾汝<lb/>
諸生迎拜儼君臣名將太乙青藜共廟與東華老樹隣<lb/>
坎坎擊鼉君至否紛紛椒糈玉為塵<lb/>
　　　觀葬者<lb/>
<pb n="KR4h0162_WYG_018-43b"/>
素翣照青燐啾啾鬼哭新園前無限地何處未來人<lb/>
　　　桃源<lb/>
雞犬三家夕桑麻一葉春安知天地外别有古今人<lb/>
　　　送箕仲<lb/>
微雨來過楚水前半帆斜日挂疎烟他時明月應相憶<lb/>
丁夘橋邊丁夘年<lb/>
　　　山中襍詠<lb/>
老樹横溪穏作橋故人慣飲不須招白綸巾上青山好<lb/>
<pb n="KR4h0162_WYG_018-44a"/>
日遣松風綠酒瓢<lb/>
　　　史相墓下作<lb/>
落日低垂丞相阡狐狸穿冢出平田大碑巳斷無文字<lb/>
惟有山僧說歲年<lb/>
　　　余祭酒公五栁莊<hi>莊中臺榭皆以歸去來詞語命名故詩亦用陶事</hi>
貴游無事屢通書書滿牀頭只舊題惟有王𢎞粗解事<lb/>
一壺相見野亭西<lb/>
江湖風物醉還醒日日山行復水行縱是春來多脚疾<lb/>
<pb n="KR4h0162_WYG_018-44b"/>
藍輿二子一門生<lb/>
　　　看潮曲<lb/>
千艫萬艦逆潮來鼈子為門鷺作堆堤下唱歌堤上醉<lb/>
看潮人待轉潮回<lb/>
　　　漢唐宋三太宗<lb/>
禁裏妖星拂劍紅寢中積雪斧聲雄如何三讓為天子<lb/>
只有西京一太宗<lb/>
　　　楊王孫<lb/>
<pb n="KR4h0162_WYG_018-45a"/>
王孫家迎樂游原一食纔須十萬錢不管北邙山下路<lb/>
白楊寒雨宿深烟<lb/>
　　　釣臺<lb/>
落日扁舟訪釣臺青溪紅樹獨徘徊樵夫語我江天暗<lb/>
無可乆留歸去來<lb/>
　　　送逺<lb/>
送爾春江落照明西山遙指片雲生也知明日當為雨<lb/>
且盡今朝一日晴<lb/>
<pb n="KR4h0162_WYG_018-45b"/>
　　　送客之蜀<lb/>
琵琶送酒為君彈劍葉生霜發曉寒似此出門猶不易<lb/>
堪知蜀道古今難<lb/>
　　　送逺<lb/>
江鳥如烟亦送春江花似水逐時新雲光雨色無非客<lb/>
獨倚青山作主人<lb/>
　　　哭句章公<lb/>
從此詩文失主盟海鷗飛去不留情可憐櫟社長橋月<lb/>
<pb n="KR4h0162_WYG_018-46a"/>
曾照詩翁散髮行<lb/>
僧院魂飛寄客哀門前白馬幾人來江村生計萊妻給<lb/>
海内封書驥子開<lb/>
　　　富春江<lb/>
綠轉青迴似若邪蘭橈終日亂荷花一江貯得春如海<lb/>
合把漁竿薄漢家<lb/>
　　　題畵<lb/>
中原幾度見興亡有客登臺弔戰場不道漁撨亦多事<lb/>
<pb n="KR4h0162_WYG_018-46b"/>
坐移流水論斜陽<lb/>
　<lb/>
　<lb/>
　<lb/>
　<lb/>
　<lb/>
　<lb/>
　甬上耆舊詩卷十八<lb/>
</p>
<p>
</p>
  </div>
</body>
</text>
</TEI>
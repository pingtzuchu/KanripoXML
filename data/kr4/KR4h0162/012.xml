<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>甬上耆舊詩卷十二</head> <lb/>
    <p>
<pb n="KR4h0162_WYG_012-1a"/>
欽定四庫全書<lb/>
　甬上耆舊詩卷十二<lb/>
　　　　　　　　　　　監察御史胡文學編<lb/>
　　大理寺卿蔡公錫<lb/>
　字廷宇永樂中舉于鄉在太學仁宗詔擇國子生有<lb/>
　學行者吳信等六十人命翰林院嚴試之拔其尤者<lb/>
　二十人充近侍官公與焉授兵科給事中彈奏不避<lb/>
　權貴中朝憚之出知泉州府性勤于吏事剷剔宿弊<lb/>
<pb n="KR4h0162_WYG_012-1b"/>
　日為民樹長畫修起學舍均徭役奏除洛陽中山大<lb/>
　橋三戍公私便之尤善摘伏郡中盜賊無跡時洛陽<lb/>
　橋壞發故石有刻文云石頭若開蔡公重來橋故宋<lb/>
　太守蔡襄所建公來守郡適同姓遂議修之然橋本<lb/>
　跨海無所施工公患之乃自為文檄海神募能賫往<lb/>
　者忽一醉卒踉蹡而前曰公但飲我善酒我能賫檄<lb/>
　往遂益飲大醉卧于岸上放<graphic n="KR1820" url="https://raw.githubusercontent.com/kanripo/KR-Gaiji/master/images/KR1820.png" mimeType="image/png"/>若出没海中遂持檄<lb/>
　還上判一醋字公意曰是期我八月卄一日也即以<lb/>
<pb n="KR4h0162_WYG_012-2a"/>
　是日舉工潮旬餘不至工遂成郡人為立祠配享端<lb/>
　明遷山東副使參贊宣府軍務以功晉順天府丞再<lb/>
　遷大理寺卿湖廣大饑公奉勅往撫設法賑卹所全<lb/>
　活數萬家俱肖公像祀之尋乞骸骨歸蕭然圖書無<lb/>
　長物至不給饘粥有草堂在小白河干去城五十里<lb/>
　公欣然日吟嘯其中晏如也所著鄮山稿<lb/>
　重修洛陽橋事後傳奇家併屬之蔡端明人不知有<lb/>
　四明蔡公也幸張大司馬一正之周櫟園再正之<lb/>
<pb n="KR4h0162_WYG_012-2b"/>
　　　即事<lb/>
驅石重看駕海成天吳蹋浪不須驚夜來新月山頭落<lb/>
有客醉從橋上行<lb/>
　　太子少保刑部尚書陸康僖公瑜<lb/>
　字廷玉號省菴年十四為名諸生弱冠中進士授刑<lb/>
　曹奉命出録兩淮江南北十七郡獄㕘錯訊鞫務得<lb/>
　平所釋繫囚三百餘人改從輕比者千餘人歴遷郎<lb/>
　中以才望擢為山東布政使齊魯大饑民相聚鬨取<lb/>
<pb n="KR4h0162_WYG_012-3a"/>
　富人粟監司坐强刦當死公曰民苦饑攘粟以免道<lb/>
　殣耳奚更殺之改從搶奪例俱得免死英廟初復辟<lb/>
　李文達公賢時為上言公才及刑部尚書闕朝議數<lb/>
　擬以進俱不許遂徵拜公及陛謝上語左右曰國家<lb/>
　持刑得人矣公先在刑曹于格律輕重盡若披掌凡<lb/>
　有大獄諸曹不能決先質于公公曰某年某所獄類<lb/>
　此可比擬曹吏發故牒視之不少差時門達治錦衣<lb/>
　獄用法酷𢎞農衛卒誣指揮李斌謀反事下達煅煉<lb/>
<pb n="KR4h0162_WYG_012-3b"/>
　具獄㑹廷議公獨言其寃達怒語侵公公曰瑜所執<lb/>
　者祖宗法耳奈何枉人至族耶達奏公庇反者上不<lb/>
　聽為赦斌妻子未幾達敗言者俱欲置之死李文達<lb/>
　以質公公曰達典制獄任情輕重是其罪然眎紀綱<lb/>
　馬順則有間矣達卒得不死曹欽夜為亂公被執巳<lb/>
　知為公遂釋不害或執欽佃人數千俱為逆黨公以<lb/>
　欽謀逆倉卒諸佃相去各數百里豈得與謀盡釋之<lb/>
　上素重公名凡游上苑出獵俱召公從行禮遇甚渥<lb/>
<pb n="KR4h0162_WYG_012-4a"/>
　憲廟初年公歴九載乞致仕上曰國家方倚任老成<lb/>
　卿安得去每遇小疾上遣御醫往視中使臨問賜飲<lb/>
　饌相望疾少間特免公朝參復六年堅乞骸骨歸老<lb/>
　上特賜寶鈔治行進公階榮禄大夫公初在曹年少<lb/>
　有重名故以郎擢長外藩以外藩特召為尚書俱異<lb/>
　數也方官主事時郎中仲閔為之長仲君心知公大<lb/>
　器每舉太祖太宗朝法比沿革告公且曰陸君他日<lb/>
　必大用此國家舊典當先盡心故公于律例條格無<lb/>
<pb n="KR4h0162_WYG_012-4b"/>
　不精晰既入掌邦憲每舉仲君所言教其屬吏見諸<lb/>
　曹賢者禮之若賓友其用法酷者輒嚴責之務使持<lb/>
　平乃已都御史寇深暴戾自用凡㑹鞫强斷衆莫敢<lb/>
　抗公徐發一言執理定罪深不覺自詘前後在刑曹<lb/>
　十八年尚書十五年倚任既久遂為國家名法臣第<lb/>
　一公家在鑑湖晚年鶴髪曳杖逍遥十洲間為詩弔<lb/>
　賀季真里居復十七年卒年八十一諡康僖其族人<lb/>
　世有顯者<lb/>
<pb n="KR4h0162_WYG_012-5a"/>
　　　賀監祠<lb/>
春水微茫春草新廟亭花發鳥聲頻黄冠一曲瞻遺像<lb/>
明月三洲仰昔人故宅巳憐為傳舍敝廬猶喜托芳隣<lb/>
年來幸遂歸湖願為向先生一薦蘋<lb/>
　　　遊雲門<lb/>
雲門杳杳白雲間石磴重重不可攀河影倒流囘北斗<lb/>
朝光初動見南山一匡起霸遺封在四載分州此地還<lb/>
乗興遠來登絶頂望中三島隔塵寰<lb/>
<pb n="KR4h0162_WYG_012-5b"/>
　　副都御史陳公濂<lb/>
　字德清宋文介公禾之後也少有才以進士授南刑<lb/>
　部主事善斷獄一如宿吏有鎮海戍卒故無賴誣衛<lb/>
　指揮以下數十輩不法事同獄者又代為偽帖以證<lb/>
　之所連繫甚衆以屬公治公盡得其情坐告卒及為<lb/>
　偽帖者法餘盡釋之以員外郎出為廣東按察僉事<lb/>
　轉副使巡視海道海故多大盜倚風濤出没復阻山<lb/>
　其勢熾甚公身冒矢石出奇兵與戰值天雷電大作<lb/>
<pb n="KR4h0162_WYG_012-6a"/>
　公奮擊之賊迷潰自相殺所俘斬無算海南遂平遷<lb/>
　布政使未幾擢右副都御史即撫其地時薦歲軍興<lb/>
　供億師旅閭左蕭然公深加撫卹民藉得蘇巳奉命<lb/>
　總督漕運兼撫鳳陽公治漕晝夜勤事嚴立法輸運<lb/>
　無後期淮故南北孔道諸豪家率俱大猾横行公悉<lb/>
　裁以法又奏留守穆盛害人事盛竟坐罪淮人快之<lb/>
　以丁内艱去適河南缺巡撫上謂非公不可者詔起<lb/>
　復公上疏力辭謂臣母服尚有一年一月餘二日未<lb/>
<pb n="KR4h0162_WYG_012-6b"/>
　滿臣歴官嶺外母老生不得迎養病不及醫死不及<lb/>
　殮今又不得終服不孝之罪負痛入地詞義哀切上<lb/>
　不許公始灑泣赴官未幾改巡撫畿内上又以漕運<lb/>
　事重再命公往卒于道公為人風儀秀整美髭髯中<lb/>
　懷坦易不為嶄絶之行在嶺南最久政平事簡上下<lb/>
　安之詔賜祭葬録其子蘖為國子生<lb/>
　　　遊雪竇寺<lb/>
青山面面削芙蓉只尺猶疑千萬峯野草逢春都是藥<lb/>
<pb n="KR4h0162_WYG_012-7a"/>
碧潭和雨半藏龍池開錦鏡晴波濶路入珠林暖翠重<lb/>
試采新茶尋澗水一雙𤣥鶴下髙松<lb/>
　　刑部侍郎鱗洲楊公茂元<lb/>
　字志仁生能視烈日久不眩六歲所讀書一過即誦<lb/>
　客或指銅爐使作破題應聲曰範金以為體然火以<lb/>
　為用及長䇿名俱髙等授刑部曹善執法尚書林公<lb/>
　聰倚以為重凡事關㑹鞫俱使兼理人稱為掌三法<lb/>
　司同曹主事楊仕偉以事忤汪直誣坐受賄徵其贓<lb/>
<pb n="KR4h0162_WYG_012-7b"/>
　仕偉廉不能輸同曹斂手莫敢顧公獨為代輸且手<lb/>
　署曰刑部主事楊茂元俸銀十兩直見之詫曰此人<lb/>
　大好膽氣仕偉遂得白出慮江南囚多釋寃獄後曹<lb/>
　録其論奏為式由郎中遷湖廣副使𢎞治二年改山<lb/>
　東適河決張秋公乃陳三事各一疏合上其一言天<lb/>
　下事任専則功成官多則民擾今河決張秋事誠至<lb/>
　急皇上既命都御史劉大夏來治復遣太監李興總<lb/>
　兵平江伯陳銳同治之以張秋方掌地而三大臣羣<lb/>
<pb n="KR4h0162_WYG_012-8a"/>
　聚于此費用萬億此可寒心臣聞各官初至祭大河<lb/>
　之神天氣陰晦帛久不然及將焚忽結為人形面目<lb/>
　畢具萬人驚駭此神明特垂警戒乞朝廷將太監總<lb/>
　兵取囘獨用大夏葢大夏不妄費財不攜妻子不憚<lb/>
　勞苦若朝廷專其任重其權自可責以成功且水陰<lb/>
　象也欲消其變宜嚴宫禁重邊防近聞后戚家威權<lb/>
　太盛其假名號横行河道間不可勝數乞稍裁抑況<lb/>
　運道未通外敵不知國家有十年之積恐生覬覦宜<lb/>
<pb n="KR4h0162_WYG_012-8b"/>
　嚴加隄備庶使地變可消後又陳治河諸䇿乞命廷<lb/>
　臣㑹議其二言近聞明旨訪求天下畫工赴京供奉<lb/>
　臣謂自皇上御極收用名賢罷傳奉之官塞寶石之<lb/>
　門絶四方貢獻出奇禽異獸于外時俱謂堯舜復生<lb/>
　今甫七八年而明詔及此使人得窺聖心所向此魏<lb/>
　徵所以獻十漸于太宗也乞皇上挽初心却小僻收<lb/>
　渙汗于既頒天下幸甚其三言山東連年旱澇相仍<lb/>
　差科繁童民至不能堪近又差都知監右監丞李全<lb/>
<pb n="KR4h0162_WYG_012-9a"/>
　前來鎮守加𣲖供給將何所出況朝廷設官可謂極<lb/>
　備不知此鎮守復理何事乞皇上即將李全取囘以<lb/>
　甦民困三事前後數千言后家憤甚興銳亦指疏中<lb/>
　焚帛數語斥為妖言詔遣錦衣百户胡節檻繫如京<lb/>
　所至民遮路哭節馬至不前及陛見公挺身跪不伏<lb/>
　上大怒命繫錦衣獄而胡節獨入與諸中官泣白公<lb/>
　寃且具言遮道狀諸中官俱心動為之解上亦察其<lb/>
　忠謫同知長沙其後河治一如公所䇿論者謂公三<lb/>
<pb n="KR4h0162_WYG_012-9b"/>
　事疏與文懿講學聽政疏義相表裏而剴切過之若<lb/>
　公可謂不負君父者也公在官數以疾乞身不許歴<lb/>
　遷廣西㕘政時逆瑾擅命使御史出查盤取賂人謂<lb/>
　公若以千金饋御史可免禍公曰千金非盜官帑則<lb/>
　下剝民脂以此自救是畏無妄之災而顯犯有名之<lb/>
　律某誓死不為也瑾遂勒公致仕公以書寄子曰昔<lb/>
　求之不得今不求而得之喜可知矣即日買舟歸里<lb/>
　瑾誅起遷副都御史撫貴州討平篁子坪諸苗再晉<lb/>
<pb n="KR4h0162_WYG_012-10a"/>
　南刑部侍郎卒于官公為人强介獨立見義輒赴毅<lb/>
　然不可囘性孝友天至志成文懿所未行拓始祖及<lb/>
　五世祖墓地樹碑益田從弟二人早孤以文懿所授<lb/>
　田分給之撫卹終其身值大父母父母諱辰必齋素<lb/>
　盡日往弔有喪者之家雖數十里不煩其飲食諸嘉<lb/>
　言行不能盡載所著有麟洲稿<lb/>
　　　題清風勁節圖<lb/>
司空史公舊姓張少年便作青瑣郎公餘每為竹寫照<lb/>
<pb n="KR4h0162_WYG_012-10b"/>
須臾素楮森琳瑯自言我畫宜速購他日欲求不屑就<lb/>
前輩惟推夏仲昭時人只重楊廷秀我聞此語信未真<lb/>
今見此圖良可人奇石稜層帶莓蘚孤標灑落超風塵<lb/>
我生愛竹真成癖隙地無多亦移植皇天知我嗜好清<lb/>
一官故向瀟湘謫瀟湘兩岸千萬竿開軒洗盞時時看<lb/>
清風亦許夷齊合勁節不知天地寒公從何年索此幅<lb/>
怳然坐我瀟湘側司空位重懶揮毫此畫尋常豈能得<lb/>
　　禮部右侍郎豐白菴先生熙<lb/>
<pb n="KR4h0162_WYG_012-11a"/>
　字原禮少志趣非常嘗署讀書精舍壁曰立志當以<lb/>
　聖人為的讓第一等事于人即非夫也十六遭母喪<lb/>
　水漿不入口者數日倚廬三年郡太守姜公昻目之<lb/>
　曰此吾郡顏子也弱冠師事同郡姚公鏌授毛鄭詩<lb/>
　舉于鄉巳未廷對孝廟親閱卷大奇之置第一已而<lb/>
　易置第二然上心重公特同賜狀元袍帶嘉寵之由<lb/>
　翰林編修遷侍講修孝宗實錄再遷右諭德時逆瑾<lb/>
　用事朝士多趨其門公獨不往瑾銜之出掌南院事<lb/>
<pb n="KR4h0162_WYG_012-11b"/>
　歸省適父没喪之一如母既服除乞終養繼母不報<lb/>
　復原職時公望重中外莫不傾心謂當握持鈞軸而<lb/>
　忌者中沮久不調嘉靖改元進學士三年上主張璁<lb/>
　之說欲考興獻帝舉朝爭之不得公乃與同里翰林<lb/>
　王公相陸公釴等招舉朝大小諸臣二百餘人同跪<lb/>
　文華門外哭諫聲聞大内上大怒命繫為首者八人<lb/>
　于獄次日即拷訊所繫八人編伍俱以公為舉首杖<lb/>
　殺翰林王公相等十九人公所戍鎮海衛上以公為<lb/>
<pb n="KR4h0162_WYG_012-12a"/>
　黨魁怒終不解前後廷臣論薦及請釋放者數十上<lb/>
　終不許公在戍惟杜門著書絶口不言時事凡十三<lb/>
　年竟卒于戍所先是彗星見文昌卒之日天鼓鳴浙<lb/>
　省榜眼石坊忽崩壞公性嚴重慎交意所不合即當<lb/>
　軸未嘗通刺其門少潛心六經尤精于禮文詞髙雅<lb/>
　至金石之作更其所長所著一齋白菴二集<lb/>
　嘉靖三年諸臣諌大禮者二百二十餘人其謫戍者<lb/>
　八人以豐學士熙舉首杖殺者十九人以王翰林相<lb/>
<pb n="KR4h0162_WYG_012-12b"/>
　舉首大節俱出吾鄉然豐氏尤為世家自宋學士清<lb/>
　敏公稷以直諫名至洪武中國子司業寅初以諫觀<lb/>
　燈謫德化教諭靖難師入即日棄官歸子給事慶景<lb/>
　泰中以諌易儲繫獄歴官布政至學士即布政孫也<lb/>
　誠可為世家矣<lb/>
　　　游江心寺<lb/>
榛檜破嵒幽蕭寺臨滄流宋皇愛行幸此地昔曾游階<lb/>
草承金輦堤松維藻舟裁詩刻翠壁龍光滿淵丘彤雲<lb/>
<pb n="KR4h0162_WYG_012-13a"/>
麗行在綵鳳翼宸游憑軒玩魚鳥命爵娛歌謳嗤彼越<lb/>
勾踐局促懷國讐卧薪不出户何以銷百憂<lb/>
　　　題大武山仙人跡<lb/>
一山髙出萬山顛絶頂相傳舊有仙朱草紫芝雲外地<lb/>
碧桃紅杏洞中天石盤棋散留殘子藥竈丹成起斷烟<lb/>
借問王喬真甲子尋常七日是千年<lb/>
　　少保兼太子太保吏部尚書聞莊簡公淵<lb/>
　字靜中號石塘生而莊不疾趨不茍笑弱冠為諸生<lb/>
<pb n="KR4h0162_WYG_012-13b"/>
　時太宰屠襄惠公居里中部使者為之樹表屠公夢<lb/>
　一偉文夫立表下自釋所服授之旦日遇公與夢合<lb/>
　中進士授刑部主事時逆瑾擅國嘗折辱諸曹不以<lb/>
　禮適部中失囚同舍郎俱詣瑾請罪蒲伏公獨無所<lb/>
　謝瑾曰此郎貌似夫子遇辱不驚固賢者卒謝罷公<lb/>
　以是諸曹俱稱為聞夫子及瑾敗對簿尚不服公執<lb/>
　筆數之曰瑾造偽符璽私蓄甲兵當大逆瑾遂語塞<lb/>
　伏誅楊文襄公一清心重公改公吏部郎中值上計<lb/>
<pb n="KR4h0162_WYG_012-14a"/>
　有墨吏二人賂上所幸朱寧冀免斥尚書陸公完畏<lb/>
　寧意猶豫公執不可竟斥之歴南通政應天府尹故<lb/>
　事守備中官受民詞率下府屬治吏奉行惟恐後公<lb/>
　曰中貴人安得受民詞幕吏安得為中貴人議獄此<lb/>
　非奉詔不可悉罷之嘉靖初張璁桂蕚俱以南部郎<lb/>
　議大禮合上意召入京兩君從公請舟往公謝曰君<lb/>
　命召不俟駕安得舟行兩君為色沮尋改尹順天遷<lb/>
　太常卿上齋宿南郊適有譁者命太常奏治衆大恐<lb/>
<pb n="KR4h0162_WYG_012-14b"/>
　公入曰百執事俱在昏夜莫可主名乞寛之事得寢<lb/>
　進南兵部侍郎薦武臣馬永等十餘曹後多為名將<lb/>
　再進南刑部尚書公知中官侵部權時受告密民間<lb/>
　顧以細事爭持牒控部乃諭諸曹曰官有常紀中官<lb/>
　固不得侵部即部亦不得侵有司自今有大事必由<lb/>
　通政司達部小者悉付有司庭中為肅然公視爰書<lb/>
　嘗至丙夜不寢家人以為請公歎曰此疑獄也少年<lb/>
　吏深文入之吾思為求生忽不自知其疲耳九廟災<lb/>
<pb n="KR4h0162_WYG_012-15a"/>
　公上疏自陳璁擬旨令致仕去上曰朕方用淵淵非<lb/>
　老非病奚使致仕卒留之由南吏部召為刑部尚書<lb/>
　從上意也刑部諸郎曹多暇時聚飲偃息不赴部公<lb/>
　至則以籍付門者使記諸郎入舍先後于是諸曹俱<lb/>
　折節勤事公為身先之日論報上十餘章無留獄五<lb/>
　年晉吏部尚書公竊歎曰使臣得先十年居此官尚<lb/>
　可自效今事權去矣臣何能為初夏公言方受眷公<lb/>
　數與抵牾及夏坐法而嚴嵩獨當軸益横公遂乞身<lb/>
<pb n="KR4h0162_WYG_012-15b"/>
　去位卒于家得年八十四訃聞上輟朝三日贈少保<lb/>
　諡莊簡祭葬有加公天性儉素退食尚書署十年著<lb/>
　一敝冠位置有常不失尺寸朝食及日中無加豆夕<lb/>
　則飲水一杯自為郎位至太宰海内望其風節翕然<lb/>
　推重初遷南刑部時張璁已入閣屬公曰僕往在南<lb/>
　刑部嘗題詩郎舍公至願為我勒石樹之後堂公不<lb/>
　答後僚屬遞至俱為張致殷勤公從容曰此部尚書<lb/>
　堂也紀法在焉某待罪尚書安敢以相君今日故為<lb/>
<pb n="KR4h0162_WYG_012-16a"/>
　郎官勒石卒不許及遷吏部尚書一日問諸郎曰本<lb/>
　朝太宰孰優對曰無如蹇忠定王忠肅公曰固也耿<lb/>
　文恪方可否事少宰從左右贊一辭文恪宣言曰天<lb/>
　子建天官一人耳安得兩天官耶宰正百僚文恪近<lb/>
　之矣時徐公階為侍郎以才名見重前尚書時頗耑<lb/>
　事故公言及之諸曹退相語謂公不讓三君子也至<lb/>
　一時臺省俱推公憂君忠國可寄股肱為廷臣第一<lb/>
　史官亦稱其凝重深沈毅然有守歴官四十年始終<lb/>
<pb n="KR4h0162_WYG_012-16b"/>
　一節有古大臣風而晚年未得盡其用天下猶惜焉<lb/>
　　　奉送贊樞白因夫赴留都<lb/>
上林春苑賦初成且復銜恩向舊京錦斾光揺千嶂曉<lb/>
牙檣影泛九河清風生幕府閒過墅月滿營門細論兵<lb/>
況是謝家森玉樹江東今羨舊簮纓<lb/>
　　通政余南湖先生本<lb/>
　字子華號南湖少不治制舉文字常終日正席讀五<lb/>
　經及史傳諸家言以至天文地理鐘律象數諸書盡<lb/>
<pb n="KR4h0162_WYG_012-17a"/>
　能通其義解早思夜索若有神授之者里中諸生多<lb/>
　執經其門人俱以余夫子稱之先生雖名髙未嘗為<lb/>
　有司所物色至年三十學使者楊旦試以僻事大異<lb/>
　之謂余生當名冠天下是歲舉于鄉次年廷對擢第<lb/>
　二授翰林編修時逆璫亂政史官職久廢無所事公<lb/>
　愾然具疏請尚經學舉史職指切無所忌至再上不<lb/>
　報遂乞補近地儒學官便禄養當事難之乃出為副<lb/>
　使督廣東學校先生至力以釐正士俗為已任振䇿<lb/>
<pb n="KR4h0162_WYG_012-17b"/>
　風勵性骯髒眎同官有作卑陬呫囁狀避之若腐臭<lb/>
　語有不合輒義形于色時面折不少容與巡按毛鳳<lb/>
　積不平劾其不法數事毛亦肆詆誣未幾毛坐落職<lb/>
　先生亦遂家居閉門益撰述數年前後所著有讀易<lb/>
　備忘禮記拾遺春秋傳疑孝經刋誤周禮考誤家禮<lb/>
　考異綱目備忘律吕新書解皇極釋義正䝉集解諸<lb/>
　書嘉靖改元起督山東學政得士最盛遷南右通政<lb/>
　先生于文牒事無大小一一訊辨務擇可否罷行之<lb/>
<pb n="KR4h0162_WYG_012-18a"/>
　曰此官所以遏讒說距殄行非若是即曠官也時先<lb/>
　生名益重為通政二年卒于官年僅四十有八先生<lb/>
　性篤孝友初娶遭母喪終其制不入私寢從兄弟早<lb/>
　孤以父命撫之為置室且給之田家居食貧親族有<lb/>
　急叩門輒傾槖中使持去或稱貸與之自為償生平<lb/>
　負正氣逴厲常讀史見古人奇偉事意踊躍期必為<lb/>
　之至奸臣傳輒拍几唾詈不釋口其臨義必赴于死<lb/>
　生禍福得喪一不置于懷故能無所瞻顧若鷹攫瀾<lb/>
<pb n="KR4h0162_WYG_012-18b"/>
　趨莫可牽掣然先生平生學識所得于師友甚多與<lb/>
　相死生少在倪畏菴先生之門盡傳其學侍御張公<lb/>
　昺介操絶俗先生時奉教在左右及張公垂殁張目<lb/>
　謂先生曰善努力方今人才肯自重者少若能樹立<lb/>
　一日即為國家扶正氣一日也先生以此益自勵初<lb/>
　為郡學生嘗詣文廟候有司諸生多相聚談箕踞中<lb/>
　惟兩生各正襟黙坐先生異之因就問姓名一為聞<lb/>
　莊簡公淵一為中丞汪先生玉三人遂相定交及先<lb/>
<pb n="KR4h0162_WYG_012-19a"/>
　生執喪至哀聞公時就讀其廬與卧起具述其事晚<lb/>
　年復與張文定公邦奇中丞王先生應鵬友善王嘗<lb/>
　曰吾每有舉措意尚沈吟思子華之風即沛然矣在<lb/>
　南都一日過張文定公署適人傳汪中丞訃至先生<lb/>
　嗟悼流涕為追叙雷峰行事亹亹忽頭目暈眩體僵<lb/>
　喘啜啜漸絶張公扶其首哭呼不應竟卒于客座<lb/>
　　　題張仲明先生髙齋<lb/>
齋居何肅肅門掩秋風裏誰拂牀上塵為拜顏夫子<lb/>
<pb n="KR4h0162_WYG_012-19b"/>
　　僉都御史汪公玉<lb/>
　字汝成世居大雷山下故號雷峰少沈毅重厚髫齔<lb/>
　如成人年十六七讀五經諸儒家言潛思嘿發愾然<lb/>
　以古聖賢自期人望之稱為龍駒鳳雛年二十一舉<lb/>
　于鄉在太學時章楓山先生為祭酒羅整菴先生為<lb/>
　司業深相器重召語必移時録其文為學中諸生法<lb/>
　舉進士授刑部主事稍遷員外郎善執法出為湖廣<lb/>
　按察僉事再攝辰沅兵備永順宣慰司故驍悍數侵<lb/>
<pb n="KR4h0162_WYG_012-20a"/>
　保靖地相控又以重賄納權貴多為其左右公獨力<lb/>
　持之卒正其罪初永順以黄金器數百來獻尚未入<lb/>
　公聞之立命捕其使使者軼去至是更使刺客伺公<lb/>
　公起居常岸然客望公手顫不能舉因歎曰汪公神<lb/>
　人也竟不能害在沅再期力鉏奸祛弊漸無事乃起<lb/>
　書院于明山之麓日聚諸生說經時御史周公廣以<lb/>
　言事謫沅之竹寨驛丞公延登講席率諸生北面聽<lb/>
　之巳遷巡武昌黄州會逆濠反陷九江地與黄蘄接<lb/>
<pb n="KR4h0162_WYG_012-20b"/>
　壤吏民豕駭分守者稱病不敢出公遽沿流入蘄宣<lb/>
　示大義立修城埤集兵為禦賊計時有粟萬餘石在<lb/>
　黄梅距賊僅一水俱謂罥虎牙間公使别將載入城<lb/>
　吏民為益定事平御史毛伯温薦公才擢副使治郴<lb/>
　桂兵大盜王廷鑑為患公率兵搗其窠窟盡殱之不<lb/>
　以捷聞當事亦無白其功者以卓異再遷山東按察<lb/>
　使踰八月即擢僉都御史撫順天公見西北邊凋耗<lb/>
　已極俱坐將吏掊克使士氣日衰公至申明約束嚴<lb/>
<pb n="KR4h0162_WYG_012-21a"/>
　賞罰奏黜諸將中尤不法者二人邊境𢥠震壁壘為<lb/>
　一新公性儉常衣羊裘諸將或以貂裘進公亦不卻<lb/>
　至次春返之曰已藉禦寒矣然未嘗一日服也畿内<lb/>
　賊楊恭作亂公授參將郝通方略斬其首京軍後至<lb/>
　即冒為已功公亦勿之辨也竟以積瘁成疾乞骸骨<lb/>
　不許卒于官得年四十九公少才髙氣剛岸然獨立<lb/>
　為學務造其實身或有過雖纎毫不自蔽議論人物<lb/>
　則必極其心術邪正見柔佞人疾之痛于仇敵與里<lb/>
<pb n="KR4h0162_WYG_012-21b"/>
　中太宰聞莊簡公淵張文定公邦奇余南湖先生本<lb/>
　相友善各勵名節時稱為甬上四君子復與王陽明<lb/>
　先生交至其論學意不能盡同陽明曲相辯折終不<lb/>
　答其自信若此所著書藏于家<lb/>
　　　薊州道中<lb/>
劍斾南來寄一方北門鎖鑰愧非長山河雄壯真皇輔<lb/>
人物蕭條非故鄉三島風烟連朔漠九州封域盛虞唐<lb/>
巳聞款塞尋常事賴有訏謨在廟廊<lb/>
<pb n="KR4h0162_WYG_012-22a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0162_WYG_012-22b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　甬上耆舊詩卷十二<lb/>
</p>
<p>
</p>
  </div>
</body>
</text>
</TEI>
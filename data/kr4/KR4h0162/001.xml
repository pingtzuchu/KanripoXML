<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>甬上耆舊詩巻一</head> <lb/>
    <p>
<pb n="KR4h0162_WYG_001-1a"/>
欽定四庫全書<lb/>
　甬上耆舊詩巻一<lb/>
　　　　　　　　　　　監察御史胡文學編<lb/>
　呉越春秋稱越地東至於鄞即所謂甬上也自後遷<lb/>
　置不常一時人物與句章餘姚各相引重今録其定<lb/>
　為鄞人者四家以冠此集之首<lb/>
　　文大夫種<lb/>
　字㑹鄞人<hi>見吕覽髙氏注</hi>越滅呉其謀居多見越絶諸書既<lb/>
<pb n="KR4h0162_WYG_001-1b"/>
　以伏劍死越人哀之塟于重山一年其神去與子胥<lb/>
　共出沒江海間晝夜兩至今浙水之潮前揚波者伍<lb/>
　子胥後重水者大夫種里中王深寜先生論之曰世<lb/>
　多謂大夫不能從五湖游謂不知㡬不知保身義也<lb/>
　致身亦義也使種蠡俱逝國誰與守且蠡楚人可以<lb/>
　去越大夫即越人婓婓遲遲不忍去父母之邦忠臣<lb/>
　之志也斯可謂善論古人矣<lb/>
　　　越王句踐五年入臣于呉羣臣送至浙水之上<lb/>
<pb n="KR4h0162_WYG_001-2a"/>
　　　　臨水祖道大夫種前為祝其辭曰<lb/>
皇天祐助前沉後揚禍為徳根憂為福堂威人者滅服<lb/>
從者昌王離牽致其後無殃君臣生離感動上皇衆夫<lb/>
悲哀莫不感傷臣請薄脯酒行二觴<lb/>
大王徳夀無疆無極乾坤受靈神祇輔翼我王厚之祉<lb/>
祜在側徳銷百殃利受其福去彼呉庭來歸越國<lb/>
　　　越王既滅呉伯諸侯置酒文䑓羣臣為樂大夫<lb/>
　　　　種進祝酒其詞曰<lb/>
<pb n="KR4h0162_WYG_001-2b"/>
皇天助祐我王受福良臣集謀我王之徳宗廟輔政鬼<lb/>
神承翼君不忘臣臣盡其力上天蒼蒼不可掩塞觴酒<lb/>
二升萬福無極<lb/>
我皇仁賢懐道抱徳滅讐破呉不忘返國賞無所恡羣<lb/>
邪杜塞君臣同和福夀千億觴酒二升萬嵗難極<lb/>
　　大里黄先生<lb/>
　鄞人<hi>見㑹稽典録</hi>秦博士遭時坑廢儒術因與諸博士東<lb/>
　園公綺里季夏甪里先生避世隠於商山漢髙帝時<lb/>
<pb n="KR4h0162_WYG_001-3a"/>
　遣人聘之四公不甘仰天歎而作歌謂之采芝歌髙<lb/>
　帝欲廢太子留侯為畫策禮請此四人共輔太子入<lb/>
　見上四公年俱八十餘鬚眉皓白故謂之四皓太子<lb/>
　卒得不廢事詳留侯世家後黄公歸老于鄞卒塟大<lb/>
　隠山亦稱黄墓樂府載琴集曰採芝操四皓所作也<lb/>
　其詞曰皓天嗟嗟深谷逶迤樹木莫莫髙山崔嵬巖<lb/>
　居穴處以為幄茵曄曄紫芝可以療飢唐虞往矣吾<lb/>
　當安歸其詞與崔鴻所載不同今並存之<lb/>
<pb n="KR4h0162_WYG_001-3b"/>
　　　采芝歌<lb/>
漠漠髙山深谷威迤曄曄紫芝可以療飢皇農邈逺余<lb/>
將安歸駟馬髙盖其憂甚大富貴而畏人不如貧賤而<lb/>
輕世<lb/>
　　禮部尚書賀先生知章<lb/>
　字季真行九生小溪之響巖證聖初中進士超羣拔<lb/>
　類科初授國子四門博士歴遷禮部侍郎兼集賢院<lb/>
　學士一日併謝時稱兩命之榮又充皇太子侍讀正<lb/>
<pb n="KR4h0162_WYG_001-4a"/>
　授秘書監開元中從封東嶽奏定儀注先生性放曠<lb/>
　善談笑自號四明狂客又稱秘書外監每醉輒屬詞<lb/>
　筆不加㸃俱斐然可觀為學士時每與人燕語好事<lb/>
　者輒随筆鈔記俱堪㕘詠天寳三載因病疏請度為<lb/>
　道士放還鄉里上許之仍拜其子典設郎曽為㑹稽<lb/>
　郡司馬使得侍養御製詩以寵行皇太子以下咸就<lb/>
　執别先生歸後築室四明之鹿亭樊榭時往來稽山<lb/>
　卒年八十六塟于㑹稽肅宗以侍讀之舊贈禮部尚<lb/>
<pb n="KR4h0162_WYG_001-4b"/>
　書初神龍中先生與越中賀朝萬齊融楊州張若虚<lb/>
　邢巨湖州包融俱以呉越之士名揚上京人間往往<lb/>
　傳其文獨先生最貴晩年李杜二公益相推重奉先<lb/>
　生為宿老此所以名冠一代詞人之首也自後稱四<lb/>
　明輒曰賀監舊山川盖詩人名重本朝未有過先生<lb/>
　者<lb/>
　史家稱唐中葉將相有功帝室惟鄴侯郭汾陽先生<lb/>
　之識鄴侯李翰林之識郭汾陽此豈當時詩人所能<lb/>
<pb n="KR4h0162_WYG_001-5a"/>
　及耶<lb/>
　　　開元十三年禪社首山祭地祇樂章<lb/>
　　　　迎神用順和<lb/>
至哉合柔徳萬物資以生常順稱厚載流謙通變盈聖<lb/>
心事能察増廣陳厥誠黄祇僾如在泰折俟咸亨<lb/>
　　　　皇帝行用太和<lb/>
肅我成命於昭黄祇裘冕而祀陟降在斯五音克備八<lb/>
變聿施緝熈肆靖厥心匪離<lb/>
<pb n="KR4h0162_WYG_001-5b"/>
　　　　登歌奠玉帛用肅和<lb/>
黄祇是祗我其夙夜寅畏誠潔匪皇寜舎禮以琮玉薦<lb/>
厥茅藉念茲降康胡寜克暇<lb/>
　　　　迎爼用雍和<lb/>
夙夜宥宻不敢寜晏五齊既陳八音在縣粢盛以潔房<lb/>
爼斯薦明徳惟馨尚茲克徧<lb/>
　　　　皇帝初獻用夀和<lb/>
惟以明發有懐載殷樂盈而返禮順其禋立清以獻薦<lb/>
<pb n="KR4h0162_WYG_001-6a"/>
欲是親於穆不巳裒對斯臻<lb/>
　　　　皇帝飲福用福和<lb/>
穆穆天子告成岱宗大裘如濡執珽有顒樂以平志禮<lb/>
以和容上帝臨我云胡肅邕<lb/>
　　　　皇帝還宫用太和<lb/>
昭昭有唐天畀萬國列祖應命四宗順則申錫無疆宗<lb/>
我同徳曽孫繼緒享神配極<lb/>
　　　　送神用靈具醉<hi>代順和</hi>
<pb n="KR4h0162_WYG_001-6b"/>
神具醉杳熈熈靈將往眇禗禗顧明徳吐正辭爛遺光<lb/>
流禎祺<lb/>
　　　奉和御製春臺望<lb/>
青陽布王道𤣥覽陶真性欣若天下春髙逾域中聖神<lb/>
臯類觀賞帝里如縣鏡繚繞八川浮岧嶤雙闕映曉色<lb/>
徧昭陽晴雲卷建章華枝的皪丹青樹顥氣氤氲金玉<lb/>
堂尚有靈蛇下鄜畤還徴瑞寳入陳倉自昔秦奢漢窮<lb/>
武後庭萬餘宫百數旗回五丈殿千門連綿南隥出西<lb/>
<pb n="KR4h0162_WYG_001-7a"/>
垣廣畫螓蛾誇窈窕羅生玳瑁象昆崙乃眷天情興隠<lb/>
恤古來土木良非一荆臨章觀趙叢臺何如堯堦將禹<lb/>
室層欄䆗窱下龍輿清管逶迤半綺疏一聴南風引鸞<lb/>
舞長謡北極仰鶉居<lb/>
　　　望人家桃李花<lb/>
山原夜雨度仙家朝發東園桃李花桃花紅兮李花白<lb/>
照灼城隅復南陌南陌青樓十二重春風桃李為誰容<lb/>
棄置千金輕不顧踟蹰五馬謝相逢徒言南國容華晩<lb/>
<pb n="KR4h0162_WYG_001-7b"/>
遂歎西家飄落逺的皪長奉明光殿氤氲半入披香苑<lb/>
苑中珍木元自竒黄金作葉白銀枝千年萬嵗不凋落<lb/>
還將桃李更相宜桃李從來露井傍成蹊結影矜艶陽<lb/>
莫道春花不可樹㑹持仙實獻君王<lb/>
　　　曉發<lb/>
江臯聞曙鐘輕栧理還<graphic n="KR1956" url="https://raw.githubusercontent.com/kanripo/KR-Gaiji/master/images/KR1956.png" mimeType="image/png"/>海潮夜約約川露晨溶溶始<lb/>
見沙上鳥猶埋雲外峯故鄉杳無際明發懐朋從<lb/>
　　　送人之軍中<lb/>
<pb n="KR4h0162_WYG_001-8a"/>
常經絶脈塞復見㫁腸流送子成今别令人起昔愁隴<lb/>
雲晴半雨邉草夏先秋萬里長城寄無貽故國憂<lb/>
　　　奉和聖製送張説廵邊<lb/>
荒境盡懐忠梯航巳自通九攻雖不戰五月尚持戎遣<lb/>
戍徴周牒恢邉重漢功選車命元宰授律取文雄胄出<lb/>
天弧上謀成帝幄中詔旂分夏物専討錫唐弓帳宿伊<lb/>
川右鉦傳晉苑東饔人藉蕡實樂正理絲桐岐陌涵餘<lb/>
雨離川照晩虹恭聞詠方叔千載舞皇風<lb/>
<pb n="KR4h0162_WYG_001-8b"/>
　　　奉和聖製集賢書院成送張説上集賢學士賜<lb/>
　　　　燕得謨字<lb/>
西學垂𤣥覽東堂發聖謨天光燭武殿時宰集鴻都枯<lb/>
朽霑皇澤翾飛舞帝梧跡同游汗漫榮是出泥塗三歎<lb/>
承湯鼎千歡接舜壺㣲軀不可答空欲詠依蒲<lb/>
　　　題袁氏别業<lb/>
主人不相識偶坐為林泉莫漫愁沽酒囊中自有錢<lb/>
　　　回鄉偶書<lb/>
<pb n="KR4h0162_WYG_001-9a"/>
少小離鄉老大回鄉音無改鬢毛衰兒童相見不相識<lb/>
笑問客從何處來<lb/>
離别家鄉嵗月多近來人事半銷磨惟有門前鏡湖水<lb/>
春風不改舊時波<lb/>
　　　采蓮曲<lb/>
稽山罷霧欝嵯峩鏡水無風也自波莫言春度芳菲盡<lb/>
别有中流采芰荷<lb/>
　　　答朝士<lb/>
<pb n="KR4h0162_WYG_001-9b"/>
鈒鏤銀盤盛蛤蜊鏡湖蓴菜亂如絲鄉曲近來佳此味<lb/>
遮渠不道是呉兒<lb/>
　　　咏栁<lb/>
碧玉妝來一樹髙萬條垂下緑絲縧不知細葉誰裁出<lb/>
二月春風似剪刀<lb/>
　　呉商浩<lb/>
　耆舊詩前三十巻刻成巳在校讐萬生允誠趨白余<lb/>
　曰頃録四唐人詩及呉商浩僅載其名氏餘不詳至<lb/>
<pb n="KR4h0162_WYG_001-10a"/>
　所録詩塞上篇末曰分明更想殘宵夢故國依然在<lb/>
　甬東然則商浩定為甬上人也當附録賀監後余因<lb/>
　念宋史藝文志集部有鄞人詩九巻應是宋全盛時<lb/>
　所輯豈耑録其本朝人耶抑及唐以前耶但其詩得<lb/>
　藏諸内府應自足傳而今絶不可得正未知當時所<lb/>
　列何人所録何等詩以吾里中先賢而茫茫千年前<lb/>
　不見作者每念及此輒為廢寢食後録方外耆舊詩<lb/>
　至噩夢堂尊者徧覓諸方僅得三首適吾友明介禪<lb/>
<pb n="KR4h0162_WYG_001-10b"/>
　師自呉中來云曽于梵舎值一僧出其槖中詩二冊<lb/>
　一為呉門釋法杲雪山草一為甬上噩夢堂集且曰<lb/>
　此法門二寳也可識之介公間為余言余聞之驚喜<lb/>
　遂屬介公他日若更相值當耑鈔夢堂詩而介公云<lb/>
　亡併為一慟悲矣夫世間有竒文字每苦不得留即<lb/>
　幸得留天地間而徒一二人愛䕶亦復何益使論衡<lb/>
　未傳彼中郎誠非俊物也余故為具述於此倘海内<lb/>
　學士家有藏宋人選鄞詩九巻及方外諸公收得夢<lb/>
<pb n="KR4h0162_WYG_001-11a"/>
　堂尊者集遥憫求者苦心不惜郵寄以全一方文獻<lb/>
　當十倍償之他涉甬上詩文有在此集之外者俱同<lb/>
　前例嗟乎浦江之人物可徴赤城之遺詩不墜故國<lb/>
　人風愾然夢寐唯藏書家留意焉<lb/>
　　　塞上即事<lb/>
身似星流跡似蓬玉闗孤望杳濛濛寒沙萬里平鋪月<lb/>
曉角一聲髙捲風戰士沒邊魂尚哭名王獵處火猶紅<lb/>
分明更想殘宵夢故國依然在甬東<lb/>
<pb n="KR4h0162_WYG_001-11b"/>
　　　長安春贈友人<lb/>
繁華堪憶帝城春粉堞青樓勢礙雲花對玉鈎簾外發<lb/>
歌飄塵土陌邉聞㡬多逺客魂空㫁何處王孫酒自醺<lb/>
各有歸程千萬里東風時節恨離羣<lb/>
　　　宿山驛<lb/>
文戰何堪功未圖又驅羸馬指天衢露華凝夜渚蓮盡<lb/>
月彩滿輪山驛孤岐路辛勤終日有鄉闗音信隔年無<lb/>
好同范蠡扁舟興髙挂一帆歸五湖<lb/>
<pb n="KR4h0162_WYG_001-12a"/>
　　　北邙山<lb/>
北邙山草又青青今日銷魂事可明緑酒醉來春未歇<lb/>
白楊風起栁初晴岡原旋葬松新長年代無人闕半平<lb/>
堪取金爐九還藥不能随夣駐浮生<lb/>
　　　秋塘曉望<lb/>
鐘盡疎桐散曙鴉故山烟樹隔天涯西風一夜秋塘晚<lb/>
零落㡬多紅藕花<lb/>
　　　泊月<lb/>
<pb n="KR4h0162_WYG_001-12b"/>
身逐烟波魂自驚木蘭舟上一帆輕雲中有寺在何處<lb/>
山底宿時聞磬聲<lb/>
　　　水樓感事<lb/>
髙栁螿啼雨後秋年光空感淚如流滿湖菱荇東歸晩<lb/>
閒倚南軒盡日愁<lb/>
　<lb/>
　<lb/>
　甬上耆舊詩巻一<lb/>
</p>
<p>
</p>
  </div>
</body>
</text>
</TEI>
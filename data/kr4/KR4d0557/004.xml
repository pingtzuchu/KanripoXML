<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0557_WYG_004-1a"/>
鶴年詩集傳<lb/>
丁孝子名鶴年字鶴年西域人性狷介窮經博史尤工<lb/>
於詩自其祖阿老丹公入中夏世為顯官父職馬禄丹<lb/>
官武昌縣最長有善政殁而就葬武昌後兵亂鶴年倉<lb/>
卒奉母夫人走南徐世父家生母馮先避匿邑之東村<lb/>
東村首難竟阻絶莫知之也餘十載母夫人殁鶴年又<lb/>
避地明之定海聞父墓嘗為盜發掘生母亦病死葬洪<lb/>
道鄉俱不得往省視日夕憂悸且却絶酒肉鹽酪示自<lb/>
<pb n="KR4d0557_WYG_004-1b"/>
貶又二十載道既通即告牒還武昌至則别竁地樊山<lb/>
窆父棺卜日襄事日已迫而淋雨十日不止鶴年先一<lb/>
夕仰天悲泣拜雨中願翌日雨止半日許終事竢至質<lb/>
明密雲雖四塞雨則強不澍也及發引視窆而返雨傾<lb/>
瀉如故已而訪生母葬地村聚間村聚自兵不省何所<lb/>
自秋徂冬徧訊之終莫有知者鶴年無以措意惟作母<lb/>
主蚤莫拜前祈五旬浹有報拜至七日夜夢母氏出髙<lb/>
堂中鶴年遽牽衣慟哭以慟而即寤晨起隣老有楊重<lb/>
<pb n="KR4d0557_WYG_004-2a"/>
者至云吾昨夢子之母氏堂宇間自内出以酒肉見賜<lb/>
三人内一人勿御也鶴年以夢母氏與鄰老同夢之夕<lb/>
又同所□母氏堂宇在舊所居廢宅之西又同斯見母<lb/>
氏葬地朕兆也試即其地與萊荒土物色之因具畚插<lb/>
偕往徘徊顧視見平陸土有䧟下者鶴年意謂吾聞母<lb/>
葬時無棺槨下輳土甎上覆舟板人與板朽腐盡乃爾<lb/>
茲殆可啟而觀歟遂陳酒肉以祭祭畢斸其土骨果見<lb/>
板尚有松節土甎亦具在良是矣然恐他墓偶有同者<lb/>
<pb n="KR4d0557_WYG_004-2b"/>
復嚙血骨上以試良久抆去血骨通變茜色可驗母一<lb/>
齒當正中如漆視之益驗時四人享祭餘鶴年不入口<lb/>
又與隣老無少爽乃收骨棺斂葬是鄉慈母王墓在寒<lb/>
溪塘併加封樹鶴年就廬於父墓將終其身<lb/>
　論曰子盡禮於父母固人所當爾至感夫髙逺幽㝠<lb/>
　而驗焉者非精誠之心涉至難而罔渝者弗能也予<lb/>
　考史册方多古少今孰意鶴年傑然處頑薄之中為<lb/>
　人之所獨也彼髙逺幽㝠且足以感之又豈不能感<lb/>
<pb n="KR4d0557_WYG_004-3a"/>
　諸人乎嗚呼何其偉哉<lb/>
　詩曰丁鶴年精誠之心上逹九天丁鶴年精誠之心<lb/>
　下逹九泉先翁曽長武昌縣死葬山中厄兵變山中<lb/>
　父老懐甘棠修築堂封自相勸鶴年避亂東海頭年<lb/>
　深道阻生煩憂亂靖還尋武昌路淚㾗滴滿先翁丘<lb/>
　彷徨改葬樊山側不惜黄金換沙石此身尚在天地<lb/>
　間何事能令慰朝夕卜日已定雨漫漫十日不止難<lb/>
　下棺仰首呼天雨中拜雨為閣住隂雲端葬後倉皇<lb/>
<pb n="KR4d0557_WYG_004-3b"/>
　下山去大雨依然大如注是時送葬紛如雲祭奠爭<lb/>
　趨墓邊路母困干戈生别離兒大母死才得歸但聞<lb/>
　母死葬村落問人葬地俱不知村落蓬蒿暗荒土數<lb/>
　月走尋心獨苦焚香祝母如有靈為報沉淪在何許<lb/>
　夢中忽見别時容步上髙堂言未終牽衣慟哭自驚<lb/>
　覺清晨起接隣家翁翁言昨夜夢而母親出房櫳贈<lb/>
　尊酒夢間此夕精靈通蚤晚應當見枯朽共披荆棘<lb/>
　凌風霜平地有坎疑有藏洒飯陳辭屬深土遺骸果<lb/>
<pb n="KR4d0557_WYG_004-4a"/>
　見生輝光恐認他人心臲<graphic n="KR1142" url="https://raw.githubusercontent.com/kanripo/KR-Gaiji/master/images/KR1142.png" mimeType="image/png"/>嚙血淋漓試枯骨枯骨<lb/>
　通紅知可徴一齒當門正如漆重製衣冠新作墳遷<lb/>
　葬母骨安母魂積恨誰知滿胸臆烈風頓掃空中雲<lb/>
　丁鶴年病且癯何異常人七尺軀丁鶴年能讀書何<lb/>
　人不解探𤣥珠一片精誠獨如此回首世人空有子<lb/>
</p>
<p>
</p>
  </div>
</body>
</text>
</TEI>
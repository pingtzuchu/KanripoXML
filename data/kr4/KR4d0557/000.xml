<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>丁鶴年集</head>
    <p>
<pb n="KR4d0557_WYG_000-1a"/>
欽定四庫全書　　　　　集部五<lb/>
　丁鶴年集　　　　　　　别集類四<hi>元</hi>
　　提要<lb/>
　　　　<hi>臣</hi>等謹案丁鶴年集一卷元丁鶴年撰鶴年<lb/>
　　　　字亦曰鶴年葢用孟浩然字浩然例也色目<lb/>
　　　　人本世家子遭亂不求仕宦篤尚志操兼以<lb/>
　　　　孝聞烏斯道戴良為作撰皆以申屠蟠擬之<lb/>
　　　　元亡避地四明後歸老武昌山中明史文苑<lb/>
<pb n="KR4d0557_WYG_000-1b"/>
　　　　傳附見戴良傳末其詩本名海巢集此本題<lb/>
　　　　丁鶴年先生集不知何人所編末附有鶴年<lb/>
　　　　長兄淛東僉事都元帥吉雅摩迪音<hi>原作吉雅謨丁</hi>
　　　　<hi>今改正</hi>詩九首决兄翰林應奉阿里沙詩三首<lb/>
　　　　又鶴年表兄樊川呉維善詩五首亦不知何<lb/>
　　　　人所續入也鶴年既絶意於功名惟覃思吟<lb/>
　　　　咏故所得頗深尤長于五七言近體往往沈<lb/>
　　　　鬱頓挫逼近古人無元季纎靡之習至順帝<lb/>
<pb n="KR4d0557_WYG_000-2a"/>
　　　　北狩以後興亡之感一託於詩悱惻纒綿眷<lb/>
　　　　眷然不忘故國瞿宗吉歸田詩話所稱行踪<lb/>
　　　　不異梟東徙心事惟隨雁北飛句及逃禪室<lb/>
　　　　與蘇生話舊一篇可以知其素志宗吉又稱<lb/>
　　　　其梧竹軒詩謂其時作者已滿卷此詩一出<lb/>
　　　　皆為歛祍今考其詩中二聫堆砌無味徒以<lb/>
　　　　起二句用鳯凰事以栖梧桐食竹實闗合末<lb/>
　　　　二句用蔡邕事以焦尾桐柯亭竹闗合頗為<lb/>
<pb n="KR4d0557_WYG_000-2b"/>
　　　　工巧耳以是求鶴年之詩失之逺矣乾隆四<lb/>
　　　　十三年二月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　總　校　官　　<hi>臣</hi>　陸　費　墀<lb/>
<pb n="KR4d0557_WYG_000-3a"/>
鶴年詩集原序<lb/>
武昌丁鶴年先生以詩鳴湖湘間膾炙人口久矣余友<lb/>
四明章琦廷玉典教斯邑以其板廢不存將重刻以興<lb/>
起之前杭州府學教授唐公仲節於先生爲契家子自<lb/>
武昌來不惟重先生之詩而且重廷玉之斯舉盖義舉<lb/>
也徵余序其所以於首簡余聞言之精者謂之文而詩<lb/>
於文又其精者也必其一字一句瀟灑出塵使人雋永<lb/>
之不忘斯足謂之詩况先生負俊爽之才加以用心之<lb/>
<pb n="KR4d0557_WYG_000-3b"/>
專宜其爲詩名擅於時至流落人間人得之以膾炙諸<lb/>
口則何啻若得𤣥霜紺雪以䟽滌其腸胃哉此先生之<lb/>
詩固不可不傳也抑孰知修廢舉墜則又爲君子盛德<lb/>
事大抵天地間前人作之於前者必賴後人述之於後<lb/>
彼或已成之事無後之人以維持之則幾何不至於泯<lb/>
沒無聞哉若廷玉於先生之詩能興之於既廢之餘則<lb/>
其用心之仁誠可謂之不愧爲君子也已且余聞廷玉<lb/>
蒞教斯邑其造就人才薰陶涵育愚者必欲使之明柔<lb/>
<pb n="KR4d0557_WYG_000-4a"/>
者必欲使之强致鼓篋而來者無不得其所依歸盖亦<lb/>
莫非推是心而然也噫廷玉其賢矣哉夫廷玉盖名公<lb/>
子厥父敬先讀書惇行嘗尹隆平有德及民雖終至今<lb/>
民猶思之不置厥兄廷璧厥弟廷琰亦皆以明經顯咸<lb/>
擁師席名隠隠起縉紳間余以昔與廷玉季父沐陽教<lb/>
諭魯先交故廷玉昆季爲之徃來頗宻每重其一門父<lb/>
子兄弟之賢方念暌離之久欲一胥晤而不可得適唐<lb/>
公有是請則余又烏得不喜廷玉之有此義舉而樂爲<lb/>
<pb n="KR4d0557_WYG_000-4b"/>
序其集之首云蕭山魏驥書<lb/>
昔者成周之興肇自西北西北之詩見之於國風者僅<lb/>
自邠秦而止邠秦之外王化之所不及民俗之所不通<lb/>
固不得繫之列國矣我元受命亦由西北而興西北諸<lb/>
國若回回吐蕃喀和爾伊囉勒昆唐古爾輝之屬往往<lb/>
率先臣順奉職稱藩其沐浴休光霑被寵澤與京國内<lb/>
臣無少異積之既久文軌日同而子若孫遂皆舍弓馬<lb/>
而事詩書至其以詩名世則貫公雲石馬公伯庸薩公<lb/>
<pb n="KR4d0557_WYG_000-5a"/>
天錫余公廷心其人也論者以馬公之詩似商隱貫公<lb/>
薩公之詩似長吉而余公之詩則與隂鏗何遜齊驅而<lb/>
並駕他如髙公彦敬巙公子山達公兼善雅公正卿聶<lb/>
公古柏斡公克莊魯公至道王公廷圭輩亦皆清新俊<lb/>
拔成一家言此數公者皆居西北之逺國其去邠秦蓋<lb/>
不知其幾千萬里而其爲詩乃有中國古作者之遺風<lb/>
亦足以見我朝王化之大行民俗之丕變雖成周之盛<lb/>
莫及也鶴年亦西北人其視數公差後起家世以勲業<lb/>
<pb n="KR4d0557_WYG_000-5b"/>
著而鶴年兄弟俱業儒伯氏之登進士第者三人鶴年<lb/>
乃泊然無意於仕遭時兵亂逃隱海上邈不與世接凡<lb/>
幽憂憤悶悲哀痛苦之情一於詩焉發之觀其古體歌<lb/>
行諸作要皆清麗可喜而注意之深用工之至尤在於<lb/>
五七言律但一篇之作一語之出皆所以寓夫憂國愛<lb/>
君之心愍亂思治之意讀之使人感憤激烈不知涕泗<lb/>
之横流也蓋其措辭命意多出杜子美而音節格調則<lb/>
又兼得我朝諸閣老之所長故其入人之深感人之妙<lb/>
<pb n="KR4d0557_WYG_000-6a"/>
有非他詩人之所可及嗚呼若鶴年者豈向數公之流<lb/>
亞歟然數公之在當時皆達而在上者也世之士子孰<lb/>
不膾炙其言辭鶴年遭夫氣運之適衰方獨退處遐陬<lb/>
而爲所謂窮者之詩以自慰其能知夫注意之深用工<lb/>
之至者幾何人哉知與不知在鶴年未足輕重第以祖<lb/>
宗涵煦百年之久致使遐方絶域之詩俱得繫之天子<lb/>
之國而鶴年之所以著明王化民俗之盛以與數公並<lb/>
傳於斯世者將遂泯無聞矣不亦重可悲夫故取其吟<lb/>
<pb n="KR4d0557_WYG_000-6b"/>
藁若干卷序而傳之以竢世之知鶴年者相與諷詠焉<lb/>
耳鶴年之清節竣行已别有傳兹不著金華戴良序<lb/>
太學生戴習録其師鶴年先生詩曰海巢集者請題其<lb/>
後鶴年予友也其詩忠義慷慨有騷雅之遺意焉昔唐<lb/>
之僧有讀其友盧仝之詩者曰鯨吞海水盡露出珊瑚<lb/>
枝海神知貴不知價留與人間光照夜吾讀海巢集亦<lb/>
云生其寶之生其寶之虎丘澹居老人至仁書<lb/>
</p>
<p>
</p>
  </div>
</body>
</text>
</TEI>
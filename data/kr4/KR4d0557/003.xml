<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>鶴年詩集卷三</head>
    <p>
<pb n="KR4d0557_WYG_003-1a"/>
欽定四庫全書<lb/>
　鶴年詩集卷三　　　　　元　丁鶴年　撰<lb/>
　　四言銘<lb/>
　　　行素軒<lb/>
　　　　三衢張君師震以清才懿行有守有為而<lb/>
　　　　久滯下僚不以崇卑為欣戚名其軒曰行<lb/>
　　　　素西域鶴年深喜其名之稱也迺為之銘<lb/>
　　　　銘曰<lb/>
<pb n="KR4d0557_WYG_003-1b"/>
素履所踐王道平平流行坎止一聽于天夏禹之憂顔<lb/>
淵之樂易地皆然道同天爵忠信篤敬蠻貊行焉戒心<lb/>
微服孔孟猶然彼美吉士力行其素屈伸利鈍随其所<lb/>
遇廊廟匪榮闗鐸匪卑居易君子視此銘詩<lb/>
　　　復淵<lb/>
　　　　武當高士郭復淵氏讀書學道研覃性命<lb/>
　　　　之懿西域鶴年為作復淵銘以勉之銘曰<lb/>
沈沈止水如大圓鏡一波不生萬象交映彼美外史知<lb/>
<pb n="KR4d0557_WYG_003-2a"/>
止有定觀水之淵復我之性湛然虚明猶水之瑩寂然<lb/>
不動猶水之靜衆理具存四端隨應操之者仙念之者<lb/>
聖至道不煩主一持敬<lb/>
　　　竹隠圖<lb/>
　　　　江夏奚翁隐居種竹其卒也二子伯瑄仲瑛<lb/>
　　　　俱以學行顯于時作竹隐圖寓其孝思以予<lb/>
　　　　與翁有素交之好請題其上敬製四十八字<lb/>
　　　　以識久要之誼云<lb/>
<pb n="KR4d0557_WYG_003-2b"/>
昔有君子隐居種竹截簡著書垂竿釣玉委順暮年孰<lb/>
繼芳躅二子秀發鬱若篬筤文章雲錦節操氷霜圖諸<lb/>
座右庶幾羮牆<lb/>
　　　菊泉軒<lb/>
　　　　鄂渚甘翁引泉種菊以存晚節匡山吳先生<lb/>
　　　　題其軒曰菊泉西域鶴年乃為之銘銘曰<lb/>
英英徑菊混混原泉凌霜悅茂挾雨潺湲以香以潔併<lb/>
作清妍中有靜者于焉周旋采之服之愈疾引年濯之<lb/>
<pb n="KR4d0557_WYG_003-3a"/>
𠻳之内澄外鮮徳日以新夀日以延深存晚節慨慕先<lb/>
賢和歸來辭談秋水篇<lb/>
　　　養素齋<lb/>
　　　　廣西叅議董元芳之謫戍辰陽也扁其所寓<lb/>
　　　　曰養素日以詩書自娛請銘于予視其所存<lb/>
　　　　有非世俗所能者是可無愧於銘齋矣<lb/>
養浩配義行素順天夙夜孜孜以師聖賢不餒於内不<lb/>
願乎外無入不得以直無害朂哉董子不舎三餘仕學<lb/>
<pb n="KR4d0557_WYG_003-3b"/>
兩優得失一如逹不離道窮當益堅終始勿渝子其勉<lb/>
旃<lb/>
　附録<lb/>
　鶴年兄名吉雅斯摩廸音字元徳至正間進士任浙東<lb/>
　僉都元帥<lb/>
　　　寄穆爾古蘇院判<lb/>
將軍辛苦事戎行麾下論兵總俊良沙漠蘇卿多感慨<lb/>
鑑湖賀老自清狂風塵滿眼青山舊天地無私白髪長<lb/>
<pb n="KR4d0557_WYG_003-4a"/>
萬里君親俱在念扁舟何日賦滄浪<lb/>
　　　遊定水寺寄杜堯臣<lb/>
水紋藤簟竹方牀山閣重隂雨後凉新月梧桐秋已老<lb/>
孤燈機杼夜初長白魚入饌松醪熟紅稻供炊笋脯香<lb/>
雲樹芝泉隨處好一時清賞肯相忘<lb/>
　　　題浙東亷訪知事楊仲儒先生死節卷<lb/>
危城經百戰幕下得真儒氷蘖存孤操風雲入壯圖竒<lb/>
功方破敵大節竟捐軀凛凛餘生氣千秋激懦夫<lb/>
<pb n="KR4d0557_WYG_003-4b"/>
　　　題天童寺朝元閣<lb/>
海内兵塵已十年上方鐘鼓獨依然史臣錫號承天寵<lb/>
中使函香出御筵山列九龍蟠紫翠樓開五鳯出雲煙<lb/>
藍輿亦有登山約擬聽松風借榻眠<lb/>
　　　贈陳章甫<lb/>
三十年前鬢未蒼曽陪宰相入鵷行解衣換酒尋常醉<lb/>
躍馬看花取次忙亂後已非前日夢老來那復少年狂<lb/>
黄冠野服新妝束稳把長竿釣海鄉<lb/>
<pb n="KR4d0557_WYG_003-5a"/>
　　　秋過弟鶴年書館夜話<lb/>
弟兄惟我老宗族有君知萬里尚為客百年能幾時秋<lb/>
清妨熟寐夜靜話貞期明日匆匆别還生兩地思<lb/>
　鶴年弟盡棄紈綺故習清心學道特遺楮帳資其澹<lb/>
　泊之好仍侑以詩<lb/>
誰搗霜藤萬杵匀製成鶴帳隔塵氛香生盧絮秋將老<lb/>
夢熟梅花夜未分枕上不迷巫峽雨床頭常對剡溪雲<lb/>
竹爐松火茶煙煖一段清貞盡屬君<lb/>
<pb n="KR4d0557_WYG_003-5b"/>
　　　題畫竹為董文中賦<lb/>
雨過蛟龍起風生翡翠寒無人知苦節落日下長安<lb/>
　　　假日燕集呈席諸老<lb/>
半生辛苦獨天知十載鄉闗入夢思作郡正逢多事日<lb/>
揮毫不及少年時青衫有淚多如雨白髪無情亂若絲<lb/>
今日一樽諸老共臨風不醉復何辭<lb/>
　鶴年次兄阿里沙字允中至正間進士仕翰林應奉<lb/>
　　　題九靈山房圖<hi>戴叔能讀書處</hi>
<pb n="KR4d0557_WYG_003-6a"/>
夢裏家山十載違丹青咫尺是耶非墨池新水春還滿<lb/>
書閣浮雲晚更飛張翰見機先引去管寧避亂久忘歸<lb/>
人生若解幽棲意處處林丘有蕨薇<lb/>
　　　題餘姚州判官葉敬常海隄遺卷<lb/>
潮汐東來勢蹴天一隄横捍萬家全陵遷谷變人誰在<lb/>
海晏河清事獨賢曉日山川神禹跡秋風禾黍有虞田<lb/>
河渠他日書成績應並宣房與代傳<lb/>
　　　題鍾秀閣<hi>為東湖古鼎銘長老作</hi>
<pb n="KR4d0557_WYG_003-6b"/>
檻外澄湖平不流窻間疊嶂屹將浮煙霞五色錦屏曉<lb/>
風月雙清瑶鏡秋簷蔔濃香吹法席芙蓉涼影蕩仙舟<lb/>
結巢擬傍雲松住迴首朝簪愧未投<lb/>
　鶴年表兄吳惟善樊川人<lb/>
　　　寄武昌諸友<lb/>
黄鵠山前漢水濆一時英俊總能文金釵佐酒年俱少<lb/>
銀燭抄書夜每分鴈杳魚沉勞逺思狼貪羊狠絶前聞<lb/>
兵戈故國知誰在目斷西南日暮雲<lb/>
<pb n="KR4d0557_WYG_003-7a"/>
　　寄東海鶴年賢弟<lb/>
鶴臯東望接三山海上羣仙日扣闗虎守月爐丹煉就<lb/>
龍吟霜匣劍飛還故園松菊餘三逕老屋煙霞恰半間<lb/>
為問林泉逃世者如公今有幾人閒<lb/>
　　　題扇寄友<lb/>
拾得瀛洲月一輪氷紈初剪瑩無塵提攜不用深相憶<lb/>
滿握清風即故人<lb/>
　　　小遊仙<lb/>
<pb n="KR4d0557_WYG_003-7b"/>
桂殿瓊樓露氣清吹簫者是董雙成無端又作人間夢<lb/>
風雨蕭蕭雞亂鳴<lb/>
　　　又<lb/>
河海無聲海月寒長鯨吸浪洞庭乾一聲鐵笛風雲動<lb/>
人在危樓第幾欄<lb/>
　<lb/>
　<lb/>
　鶴年詩集卷三<lb/>
</p>
<p>
</p>
  </div>
</body>
</text>
</TEI>
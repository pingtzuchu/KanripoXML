<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>月洞吟</head>
    <p>
<pb n="KR4d0405_WYG_000-1a"/>
欽定四庫全書　　　　　集部四<lb/>
　月洞吟　　　　　　　　别集類三<hi>宋</hi>
　　提要<lb/>
　　　　<hi>臣</hi>等謹案月洞吟一巻宋王鎡撰鎡字介翁<lb/>
　　　　括蒼人嘗官縣尉宋亡之後棄印綬歸隠湖<lb/>
　　　　山扁所居為月洞因以名所著之詩此本為<lb/>
　　　　嘉靖壬子其族孫養端所刋僅詩七十餘首<lb/>
　　　　前有養端序又有嘉靖辛丑湯顯祖序摘舉<lb/>
<pb n="KR4d0405_WYG_000-1b"/>
　　　　集中佳句併稱其七言絶句有閒逸之趣今<lb/>
　　　　觀其詩七言律詩格力稍弱不及七言絶句<lb/>
　　　　其七言絶句如春風無力晴絲軟絆住楊花<lb/>
　　　　不肯飛繡簾不隔荼䕷月香影無人自入樓<lb/>
　　　　涼風<graphic n="KR1201" url="https://raw.githubusercontent.com/kanripo/KR-Gaiji/master/images/KR1201.png" mimeType="image/png"/>落梧桐葉片片飛來盡是秋又多近<lb/>
　　　　於小詞不為髙調惟五言律詩如蟬聲秋岸<lb/>
　　　　樹鴈影夕陽樓馬嘶經戰地鵰認打圍山櫓<lb/>
　　　　聲荷葉浦螢火豆花田斜陽曬魚網踈竹露<lb/>
<pb n="KR4d0405_WYG_000-2a"/>
　　　　人家晴雪添崖瀑春雲雜曉烟皆綽有九僧<lb/>
　　　　之意蓋宋末詩人有江湖一派有晩唐一派<lb/>
　　　　鎡蓋沿晚唐派者故往往有佳句而乏髙韻<lb/>
　　　　亦絶無一篇作古體然較之江湖末流寒酸<lb/>
　　　　纎𤨏則固勝之矣乾隆四十六年十月恭校<lb/>
　　　　上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　總　校　官<hi>臣</hi>陸　費　墀<lb/>
<pb n="KR4d0405_WYG_000-3a"/>
月洞吟序<lb/>
端族自宋祥符婺州牧隆天聖括蒼府屬譚迄今傳世<lb/>
二十為年六百中間雖無竒名大烈班照史冊然類能<lb/>
清修不辱故家文獻之傳幾葉有介翁鎡者文章爾雅<lb/>
造履峻潔仕宋官縣尉當帝昺播遷勢入夷元即憣然<lb/>
棄印綬歸隠湖山與尹緑坡虞君集葉柘山諸人結社<lb/>
賦詩扁所居為月洞意以孤炯絶塵顓澒自亢庶幾乎<lb/>
有桃源栗里之致焉每對時忿懣輒形於詩所謂山河<lb/>
<pb n="KR4d0405_WYG_000-3b"/>
隔今古天地老英雄局敗碁難著愁多酒易中之句往<lb/>
往聞者恨不得一見其人與之言衣冠禮樂之盛聲明<lb/>
文物之華有如今日者嗚呼馮道五朝管仲再霸後世<lb/>
羞之若介翁不亦超然隠君子哉苟以縣尉小官則梅<lb/>
福上書挂冠神武又何心耶端少習聞其事壯而流落<lb/>
江湖不能為之吿太史立傳如子美元亮焉者亦天也<lb/>
懼久而益無聞乃刻遺詩一巻庶乎後人能論其世知<lb/>
吾王在平昌代有髙行清才不獨蓁蓁狉狉為深山草<lb/>
<pb n="KR4d0405_WYG_000-4a"/>
木鹿豕也時嘉靖壬子上元族孫飬端茂成序<lb/>
<pb n="KR4d0405_WYG_000-5a"/>
月洞吟序<lb/>
予在平昌見黄兆山人詩文浸尋晉魏人語而復得其<lb/>
先人宋月洞先生詩七十餘首殆宛然晩唐人語宋之<lb/>
季亦唐之季也觀黄兆山人所叙月洞意操孤炯獨絶<lb/>
如律中青松秦世事黄菊晉人心局敗碁難著愁多酒<lb/>
易中沙漲浙江龍去逺天寛北闕鳯歸遲豪傑危中成<lb/>
事易規模狹處濟時難悲歌當泣憾不作司空文明山<lb/>
中草檄爾悲乎長絶句如落花依草略約妍積咏荆卿<lb/>
<pb n="KR4d0405_WYG_000-5b"/>
者乃賦閒情耶往往達官貴人不能言其祖如月洞先<lb/>
生可謂有孫茂成矣<hi>茂成即黄兆山人字</hi>嵗辛丑夷則朔臨川清<lb/>
逺道人湯顯祖義仍題<lb/>
</p>
<p>
</p>
  </div>
</body>
</text>
</TEI>
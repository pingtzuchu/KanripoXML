<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4b0016_SBCK_009-1a"/>
梁江文通集卷第九<lb/>
　　　蕭讓太傅相國齊公十郡九錫表<lb/>
備九錫之禮非常之冊分天而降冠古之典𨳩<lb/>
河而出遥然以慙䰟交象魏<hi>中謝</hi>臣聞日月權輿<lb/>
二儀所以剋靈君臣設極三統所以式固惟生<lb/>
與位謂之大寳辨諸文而尊卑旣炳觀群龍而<lb/>
貴賤可正雖復殷因於夏王資於帝至乎建侯<lb/>
分職體國經野其揆一焉是以二周之始山河<lb/>
愈廣兩漢之𥘉封賞彌盛然表東海者實牧野<lb/>
之日贍魯邦者乃負圖之辰西都英相信命丗<lb/>
<pb n="KR4b0016_SBCK_009-1b"/>
之功關中上宰亦龕亂之力秬鬯彤弓本西伯<lb/>
之賞虎賁戎路又晉公之典若乃衣裳盟會九<lb/>
合一匡猶慙德斯禮也臣實鄙才靡識大體徒<lb/>
以忠貞爲槩而勞不足銘雖以丹素爲誠而功<lb/>
無可勒豈有經天緯地之略探隱炤寂之智哉<lb/>
抑亦何術以堪盛休是以覽雲際而懷古慿軒<lb/>
榥而未寧也伏惟陛下神華馭丗理無不鏡賜<lb/>
臣待謗今職守其私滿則天下有道庶人不疑<lb/>
矣<lb/>
　　　第二表<lb/>
<pb n="KR4b0016_SBCK_009-2a"/>
臣公言臣近勵心罄辭冩情畢議眇望神藻鑒<lb/>
見丹襟而帝閽以祕論誥方明中庶卷容左右<lb/>
軫慮<hi>中謝</hi>臣以爲麗天秉經君上之彛憲儀地執<lb/>
緯臣下之恒軌故皇極載凝庶士交慎昔者重<lb/>
黎勤官裁居炎冥之職羲叔能任方掌日月之<lb/>
序至乎御龍勤夏未聞冠俗之爵大彭翼商豈<lb/>
見超丗之典以古先哲后如兹之慎賞也臣乃<lb/>
謬貽國寄志在靜難若夫野戰虹蜺伏順者易<lb/>
爲威城攻鯨虺奉國者理必全雲氣薄蝕下民<lb/>
咸貴其明恃險輿馬舟中皆可異議故昌邑有<lb/>
<pb n="KR4b0016_SBCK_009-2b"/>
歸邸吳楚無旋師斯激芬楊蕤物同其幸焚惡<lb/>
去醜丗共其庇實爲仰慿俯順之効臣亦何力<lb/>
之有焉竊謂祿爲十郡必俟禹迹之勤錫以九<lb/>
命乃須周公之美况吕梁不鑿而噐重玄珪越<lb/>
裳未獻而賦擬千乗京關識其崇貴畿服知其<lb/>
忝冐鏡前脩而慙形覿往德而聳慮畏崖之請<lb/>
取誓深水審量之祈呈炤皦景伏願陛下逺牽<lb/>
雄範近覽英規慿霞停詔臨風輟恩豈伊愚臣<lb/>
方獨昌化具日遺氓咸蒙其賴矣<lb/>
　　　𬒳百僚敦勸受表<lb/>
<pb n="KR4b0016_SBCK_009-3a"/>
臣公言臣欵誠素履頻載縑翰天飾髙奬累降<lb/>
史筆即日尚書臣某等至重宣詔㫖猥辱百僚<lb/>
省睇未交心靈巳悸<hi>中謝</hi>臣聞良宰謀朝不必借<lb/>
威貞臣衛主脩巳則足故驕滿之失取鏡函關<lb/>
謙測之美見炤伊闕臣本庸人識無逺度籍𨳩<lb/>
闢之辰遭攙搶之運姦回内奰則戮力瓊都諸<lb/>
侯放命則抗節瑶祀秉號仗義幸不辱威皆爲<lb/>
冕旒遥鑒之明群士畫圖之助臣寧望伊摰叔<lb/>
且之爵吕牙申明之賞哉方欲謝簮東都濯冠<lb/>
汾陽不悟盛禮華典復臻於兹靜黙廻環祗畏<lb/>
<pb n="KR4b0016_SBCK_009-3b"/>
躑躅猶謂遇聦明之朝當時雍之丗陛下詠堯<lb/>
風之化歌卿雲之詩日月華采萬方獲性疊慮<lb/>
仰祈必蒙題品而威嚴窈絶斯兾遂阻鑾輿玉<lb/>
駕復許敦幸重臣愆悔無地自安便當謹恭鴻<lb/>
命竭身爲限<lb/>
　　　蕭拜相國齊公十郡九錫章<lb/>
殊命寳典鬱降雲天采詔軒騎光流城禦震驚<lb/>
華禮神氣交越<hi>中謝</hi>臣才謝深英噐慙逺度進寡<lb/>
兵車召陵之盟退靡朝歌河内之會無束馬山<lb/>
戎之績懸車流沙之功故望寵未安踐榮加懼<lb/>
<pb n="KR4b0016_SBCK_009-4a"/>
況納陛朱戸事絶群班金璽綠綬儀叅鴻典聞<lb/>
命屏營以憂以墜近申微欵日月之鑒旣阻方<lb/>
懼難慊蘭芳之旨愈峻遂致百辟卿后踟蹰於<lb/>
衛闕鑾輅旗旂方幸於臣府悵然遥慮將貽厚<lb/>
戾文章徒單迄無蠲省而天威咫尺丹懷罔固<lb/>
輙肅恭文物翹拜榮禮違距以深追増怵迫德<lb/>
輶寵盛於斯爲微非臣鄙虚所能酬對<lb/>
　　　蕭相國讓進爵爲王第二表<lb/>
臣結慮歸請三辰未鏡傾䰟仰視九天弥阻重<lb/>
炳徽䇿再晣光誥理晦情震若渉嚴淵<hi>中謝</hi>臣業<lb/>
<pb n="KR4b0016_SBCK_009-4b"/>
不出丗績未逮古謬藉明政陳力就列艱多智<lb/>
寡翊賛罔樹若乃洪範不脩鍾綴旒之日九黎<lb/>
亂政當摧軸之辰雖瀝命奉時蘭禍提下亟防<lb/>
明之陋貽慙昔人杜險之蔽取愧前英故十萬<lb/>
之師無集槀行之邸千金之貴恒單白藏之府<lb/>
戈<graphic n="KR0657" url="https://raw.githubusercontent.com/kanripo/KR-Gaiji/master/images/KR0657.png" mimeType="image/png"/>發於江湖戎車出於石城然後雲徹席卷<lb/>
䖍劉巨禍臣實恧焉不悟上賞亟降華爵必集<lb/>
雖延首紫局翹意宸居執爲守約之志旣謝簡<lb/>
鑒避賢辭智之請終無𨳩允故受任專征逺邇<lb/>
知寵肇封四履候甸推禮昔虞思勤夏不列殊<lb/>
<pb n="KR4b0016_SBCK_009-5a"/>
物之錫晉叔匡周豈頒上公之典燕藩懿親裁<lb/>
蒙衮舄之榮梁國戚屬方忝旌旗之貴而臣包<lb/>
括庶揆揔納儀形蓋出近古非三代之逺體也<lb/>
今復乃踰九命爰超五等域中之稱麗天作則<lb/>
探情顧抱豈所允安者哉伏願陛下一檢丹崖<lb/>
遂臣慊心無使怵迫深貽庇矣<lb/>
　　　蕭相國拜齊王表<lb/>
臣無佐夏匡殷之功威晉服楚之績業不題於<lb/>
宗噐聲靡記於彞典而超居上禮邈乗峻爵靜<lb/>
念隆替焦原非譬<hi>中謝</hi>臣以爲衆官咸事帝謨所<lb/>
<pb n="KR4b0016_SBCK_009-5b"/>
以式序群后剋讓王猷所以載穆况臣訪德語<lb/>
勤未洎伊稷之能藉靈懷寵以濫周邵之秩故<lb/>
駐䰟仰請瀝意歸聞理竭素牒事罄丹史具徽<lb/>
太微備簡玉繩而才輶志淺隔景絶炤朱輪之<lb/>
使日月亟䊸金鑾之尊旦夕將拂廵情覽識豈<lb/>
伊寧處今便肅典内軒恭服外屏大夫有命古<lb/>
或無違王假有廟今臣爲叨三省空懦震據于<lb/>
心<lb/>
　　　齊王謝冕旒諸法物表<lb/>
臣王言以軒冕雲蹕旣非常之飾宫懸玉戚乃<lb/>
<pb n="KR4b0016_SBCK_009-6a"/>
配天之禮故呈襟効慮必期蠲亮重𬒳還旨芳<lb/>
訊愈越鏡伏殊私情影逺震<hi>中謝</hi>昔大啓營丘未<lb/>
備樹羽之賞先宅曲阜始兼龍旂之貴况道狹<lb/>
慶隆身薄噐尊粉璽爭輝璪火鏡耀夫太常圖<lb/>
列星之采華蓋觀古人之情所以聳絶百縣崇<lb/>
隔萬㝢鳳閣因此而神瓊都由兹而麗故愧功<lb/>
慙德違儀避■誠不遥孚理無夐逹遂貽嚴誥<lb/>
爰斷辭表驚慄遲廻祈鑒何地便當肅對王休<lb/>
敬昭異寵佩服盛文以慨以懼<lb/>
　　　齊王讓禪表<lb/>
<pb n="KR4b0016_SBCK_009-6b"/>
逺規唐虞永揖之典近謩漢魏高樹之禮旣覽<lb/>
金水昬明之數又協雲電隆替之徴激風太上<lb/>
扇采至公聞命驚爽心靈殞越<hi>中謝</hi>臣聞天地草<lb/>
昧而樹之君所以平對二儀顯臨萬國膺符受<lb/>
曆惣明司幽軒轅陟祚首出庶物顓頊登庸作<lb/>
爲民紀雖五德迭興十代繼運非賢非睿莫預<lb/>
斯位若乃與能之交禪錫之會豈伊虚薄所可<lb/>
尊擬昔傅巖佐商秩終上公磻溪翼周名極列<lb/>
伯臣才非若人功愧逺聖獄訟不徃謳歌寧歸<lb/>
河乏馬圖之寳天無乗龍之錫元首股肱誓不<lb/>
<pb n="KR4b0016_SBCK_009-7a"/>
可異而曠棄之軌忽臻於兹慙慨憂灼罔識其<lb/>
際伏願陛下貴舜禹之心臣守巢由之節則道<lb/>
燿日月澤浸飛泳聲振開闢仁動今古四三王<lb/>
而六五帝不亦休哉<lb/>
　　　遣大使廵詔<lb/>
門下昔明王馭丗廵嶽采政睿后司朝觀俗調<lb/>
化故生無鬱滯物獲脩通釐風拯患於兹爲急<lb/>
朕以輶薄昧于大道因璿璣之曆遵三德之運<lb/>
𬗟鑒前哲寤寐永歎思所以闢訪治蠹詢求民<lb/>
瘼才寡務殷若無津漈故以情深危薄心疚夙<lb/>
<pb n="KR4b0016_SBCK_009-7b"/>
夜矣可普遣大使分行四方推賢薦能問疾舉<lb/>
滯若其采野不闢犴訟有虧妨氓利害擾黷政<lb/>
經者具以奏聞如其讜言嘉話真士智才亦依<lb/>
名騰上隨事均量務取厥中朕將親覽以弘逺<lb/>
化<lb/>
　　　賜赦交州詔<lb/>
門下交部昔值時詖負海不朝因迷遂往歸欵<lb/>
莫由今創制萬㝢烟煴造物原形四裔澤浹中<lb/>
畿慜彼邊氓未均王化宣弘逺仁蕩以更始可<lb/>
曲赦彼州統内咸同曠㤗李叔獻一人即撫南<lb/>
<pb n="KR4b0016_SBCK_009-8a"/>
土其股肱文武詳材選推并遣大使宣揚朝㫖<lb/>
　　　斷募士詔<lb/>
門下設募取將懸賞購士蓋出權宜非曰經制<lb/>
頃者民罹氛藹丗襲艱阻因時流故浸以成俗<lb/>
斯風蕩而未返且滋長逋逸開罪山湖遂乃鯨<lb/>
刑不辱草竊無咎平政察洽萌合甄革自今已<lb/>
後可悉斷衆募<lb/>
　　　封江冠軍等詔<lb/>
門下締基緯業序功攸急𨳩曆闡祚酬庸爲先<lb/>
故以式藹曩書載炳前軌文仲假等或成亮艱<lb/>
<pb n="KR4b0016_SBCK_009-8b"/>
危効彰屯詖皆績幹兩宣勒國兼立宜各分珪<lb/>
社以酬厥勞謐<lb/>
　　　大赦詔<lb/>
門下朕思弘風敎而刑圄猶積永言前烈兢歎<lb/>
載懷今履端告始郡后執䞇治洽樂交華夷同<lb/>
㤗雖和慙擊石采愧卿雲然景業𥘉基義深恒<lb/>
典慶動玄靈歡溢都縣憫彼幽黔猶隔兹澤思<lb/>
我兆民共熈至化<lb/>
　　　北伐詔<lb/>
門下朕統曆馭政志包函夏庶惣文軌無思不<lb/>
<pb n="KR4b0016_SBCK_009-9a"/>
服而逖焉狡虜乆爲邊虞及宋末不庭授策乖<lb/>
律北州外淪威風内毀鑒彼隆替慨歎盈懷冕<lb/>
旒濟河翦彼凶狄咸秩中岳望祀汾隂則聲敎<lb/>
鬯矣猶以經綸惟始恩化甫洽勞民擾衆爲政<lb/>
所重故方輟六師按經九伐今淮泗告驚羽書<lb/>
馳聞醜羯妖燼送死北垂徴天人之數撫自來<lb/>
之會無勞逺兵剿撲爲易蓋因兹大號蕩其巢<lb/>
藪可遣使某官組甲十萬鐡騎千馬斜趣潁洛<lb/>
衝其要津某官某虎旅八萬舳舮數千㳂淮長<lb/>
驅稜威青汴某官某舟師五萬直出淮淝某官<lb/>
<pb n="KR4b0016_SBCK_009-9b"/>
控江右之銳駱驛旣進某官某率羽林勁男爲<lb/>
水陸形援某官某甲等並率義勇之衆㸦盡椅<lb/>
角之機戎車戒路事冝惣一使持節都督南徐<lb/>
兖二州諸軍事後軍將軍南徐州刺史長沙王<lb/>
晃出次江都爲衆軍節度驍雄竟奮火烈風掃<lb/>
剋定中原肅清河洛便可内外纂嚴以時備辨<lb/>
　　　王僕射爲左僕射詔<lb/>
門下端貳樞祕寔惟國禎緝典宣機所寄時彦<lb/>
尚書右僕射領吏部尚書南昌縣開國公儉噐<lb/>
懷明亮風情峻逺業積珪璋才兼經緯况乃節<lb/>
<pb n="KR4b0016_SBCK_009-10a"/>
亮帷幄譽敷端揆升授之宜蓋允具瞻可左僕<lb/>
射<lb/>
　　　王撫軍爲安東吳興詔<lb/>
門下震澤殷奥撫馭須才都官尚書撫軍潯陽<lb/>
郡開國公敬則志幹貞烈秉情開敏忠勤之至<lb/>
形乎出内必能綏懷大邦尅隆美政<lb/>
　　　曲赦丹陽等四郡詔<lb/>
門下朕興言民瘼昧旦求政所以庶存簡惠緝<lb/>
兹治道而玉燭未調祥風尚鬱京輔及二吳昔<lb/>
歲水災秋登旣罕今兹厲疾罹患者多納隍之<lb/>
<pb n="KR4b0016_SBCK_009-10b"/>
歎爲矜良深可曲赦楊州所統丹陽吳興南徐<lb/>
州所統義興等四郡其遭水左劇之縣自今年<lb/>
以前三調未充而虚例巳畢官長局吏應共備<lb/>
賞者雖即事爲愆情在可亮外詳所際以弘優<lb/>
澤<lb/>
　　　王僕射領太子詹事詔<lb/>
門下管司東朝歷代所重自非國華莫允斯任<lb/>
侍中尚書左僕射南昌縣開國公儉鑒識清贍<lb/>
理懷秀澈績亮朝端譽敷僉議賛業攸光物聽<lb/>
斯緝冝惣二官以穆彛序<lb/>
<pb n="KR4b0016_SBCK_009-11a"/>
　　　何詹事爲吏部尚書詔<lb/>
門下官人之職實難其選所以弼諧彛品謨明<lb/>
庻績今思治惟急彌不可曠侍中太子詹事戢<lb/>
業履脩平體識詳隱自升官闥美譽咸聞必能<lb/>
無懈于位爕兹流序<lb/>
　　　王侍中爲南蠻校尉詔<lb/>
門下荆楚殷曠任重寄深毗左之選非良勿授<lb/>
侍中領祕書監驍騎將軍奐秉心貞元志局𨳩<lb/>
亮績譽之美在公屢彰必能賛政南紀播惠西<lb/>
夏<lb/>
<pb n="KR4b0016_SBCK_009-11b"/>
　　　王光祿爲征南湘州詔<lb/>
門下衡岳名區荆湘奥壤自頃凋弊綏撫須賢<lb/>
侍中光祿大夫丹陽尹僧文德履淹䆳識局詳<lb/>
正冲素之朝望攸歸歷職之庸載懷僉聽往任<lb/>
沅湘餘惠在民今宜重敷善政申此㦤績<lb/>
　　　柳僕射爲南兖州詔<lb/>
門下河兖衝要維扞中畿司牧之任宜詳其授<lb/>
後將軍領軍新除尚書左僕射溳陽郡國公丗<lb/>
隆業體淹濟思情通敏功書王府積彰累任必<lb/>
能宣弘恩政威懷萬里雖哀疾毀頓而禮有權<lb/>
<pb n="KR4b0016_SBCK_009-12a"/>
奪<lb/>
　　　王僕射加兵詔<lb/>
門下散騎常侍尚書左僕射太子詹事南昌縣<lb/>
𨳩國公儉忠欵昭著任寄隆深旣光朝猷允屬<lb/>
民聽冝增威飾以崇望實可加兵二百<lb/>
　　　立學詔<lb/>
門下夫膠庠之典彞倫攸先所以昭振才端啓<lb/>
發性緒弘丗字氓納之軌儀是故五禮之迹可<lb/>
傅六樂之容不泯朕自膺曆受圖志闡經訓且<lb/>
有群寮奏議橫集以戎車屢警文敎未敷思樂<lb/>
<pb n="KR4b0016_SBCK_009-12b"/>
辟雍永言多慨今關燧無虞時和歲稔逺邇同<lb/>
風華夷慕義便可式遵前凖脩建敎學精選儒<lb/>
官廣延國胄<lb/>
　　　王鎭軍爲中書令右光祿詔<lb/>
門下綸言要密歷選爲難優秩崇顯允在舊德<lb/>
使持節都督江州豫州之新蔡晉熈二郡諸軍<lb/>
事鎭南將軍江州刺史延之業履冲約秉情閑<lb/>
素譽彰頻試績著累朝自居南服徽庸剋舉冝<lb/>
升寵章管兼樞祕<lb/>
　　　張令爲太常領國子祭酒詔<lb/>
<pb n="KR4b0016_SBCK_009-13a"/>
門下庠議旣敷縉紳攸屬師氏之任冝歸儒素<lb/>
散騎常侍中書令驍騎將軍楊州大中正緒噐<lb/>
識清簡理懷恬約譽洽朝聞聲緝民聽必能闡<lb/>
揚玄宗式範胄子兼掌宗伯望實惟冝<lb/>
　　　蕭冠軍進號征虜詔<lb/>
門下維翰之重實資名品使持節都督郢州司<lb/>
州之義陽諸軍事冠軍將軍郢州刺史南昌縣<lb/>
𨳩國侯鸞體局弘濟噐操端敏自蒞任夏首美<lb/>
政殷流必能聿宣國化以庇人瘼冝崇顯秩允<lb/>
兹聲望<lb/>
<pb n="KR4b0016_SBCK_009-13b"/>
　　　禇侍中爲征比長史詔<lb/>
門下蕃佐須才非良莫寄侍中領歩兵校尉炫<lb/>
識業清悟思懷掩暢出内之譽日聞其美冝弼<lb/>
諧親屏以申茂績<lb/>
梁江文通集卷第九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4b0016_SBCK_002-1a"/>
梁江文通文集卷第二<lb/>
賦<lb/>
　　　赤虹賦<hi>并序</hi>
東南嶠外爰有九石之山乃紅塵十里青㠋百<lb/>
仞苔滑臨水石險帶溪自非巫咸采藥群帝上<lb/>
下者皆歛意焉於時夏蓮始舒春蓀未歇肅舲<lb/>
波渚緩拽汀潭正逢巖崖相炤雨雲爛色俄而<lb/>
雄虹赫然暈光耀水偃蹇山頂舄弈江湄僕追<lb/>
而察之實雨日隂陽之氣信可觀也又憶昔登<lb/>
鑪峯上手接白雲今行九石下親弄綘蜺二難<lb/>
<pb n="KR4b0016_SBCK_002-1b"/>
再感而作賦曰<lb/>
迤邐碕礒兮大極之連山鰅鱅虎豹兮玉虺騰<lb/>
軒孟夏茵蒀兮荷葉承蓮悵何意之容與兮兾<lb/>
暫緩此憂年失代上之異人遟山中之虚迹掇<lb/>
仙草於危峯鐫神丹於崩石視鱣岫之吐翕看<lb/>
黿梁之交積於是紫油上河絳氣下漢白日無<lb/>
餘碧雲卷半殘雨蕭索光烟艶爛水學金波石<lb/>
似瓊岸錯龜鱗之崚崚繞蛟色之漫漫俄而赤<lb/>
蜺電出蚴蚪神驤曖昧以變依俙不常非虚非<lb/>
實乍隂乍光赩赫山頂炤燎水陽雖圖緯之有<lb/>
<pb n="KR4b0016_SBCK_002-2a"/>
載曠代識而未逢旣咨嗟而躑躅聊周流而從<lb/>
容想畨禺之廣野意丹山之喬峯禀傳說之一<lb/>
星乗夏后之兩龍彼靈物之詎幾象火滅而山<lb/>
紅餘形可覽殘色未去耀萎𬎼而在草映靑䓗<lb/>
而結樹昏青苔於丹渚曖朱草於石路霞晃朗<lb/>
而下飛日通籠而上度俯形命之窘局哀時俗<lb/>
之不固定赤舄之易遺乃鼎湖之可慕旣以爲<lb/>
朱鬐白毳之駕方曈一角之人帝臺北荒之際<lb/>
弇山西海之濵流沙之野折木之津雲或恠綵<lb/>
煙或異鱗必雜蜺之氣隂陽之神焉<lb/>
<pb n="KR4b0016_SBCK_002-2b"/>
　　　四時賦<lb/>
北客長欷深壁寂思空牀連流圭窬淹滯綱絲<lb/>
蔽戸青苔繞梁春華虚艶秋月徒光臨飛鳥而<lb/>
魂絶視浮雲而意長測代序而饒感知四時之<lb/>
足傷若乃旭日始暖蕙草可織園桃紅點流水<lb/>
碧色思應都兮心斷憐故人兮無極至若炎雲<lb/>
峯起芳樹未移澤蘭生坂朱荷出池憶上國之<lb/>
綺樹想金陵之蕙枝若夫秋風一至白露團團<lb/>
明月生波螢火迎寒眷庭中之梧桐念機上之<lb/>
羅紈至於冬隂北邊永夜不曉平蕪際海千里<lb/>
<pb n="KR4b0016_SBCK_002-3a"/>
飛鳥何甞不夢帝城之阡陌憶故都之臺沼是<lb/>
以<graphic n="KR0942" url="https://raw.githubusercontent.com/kanripo/KR-Gaiji/master/images/KR0942.png" mimeType="image/png"/>琴情動戞瑟涕落逐長夜而心殞隨白日<lb/>
而形削故秦人秦聲楚音楚奏聞歌更泣見悲<lb/>
已疚實由䰟氣愴斷外物非救叅四時而皆難<lb/>
况僕人之末陋也<lb/>
　　　金燈草賦<lb/>
山華綺錯陸葉錦名金燈麗草鑄氣含英若其<lb/>
碧莖凌露玉根升霜翠葉暮媚紫榮晨光非錦<lb/>
罽之可學詎瓊瑾之能方廼御秋風之獨秀值<lb/>
秋露之餘芬出萬枝而更明冠衆蘤而不群旣<lb/>
<pb n="KR4b0016_SBCK_002-3b"/>
艶溢於時暮方炤麗於霜分是以移馥蘭畹徙<lb/>
色曲池軼長洲兮杜若跨幽渚兮芳籬映霞光<lb/>
而爍爚懷風氣而參差故植君玉臺生君椒室<lb/>
炎蕚耀天朱英亂日永緒恨於君前不遺風霜<lb/>
之蕭瑟藉綺帳與羅袿信草木之願畢<lb/>
　　　橫吹賦<hi>并序</hi>
驃騎公以劒卒十萬禦荆人於外郊鐡馬煩而<lb/>
人聳色綵旄耀而士銜威軍容有橫吹僕感而<lb/>
爲之賦云<lb/>
北隂之竹兮百尺而不見日石硿礲而成象山<lb/>
<pb n="KR4b0016_SBCK_002-4a"/>
沓合而爲一雲逕逕而孤去風時時而寒出木<lb/>
斂柯而攅抏草騫葉而蕭瑟故左﨑嶬右硱磳<lb/>
樹嵓㠋水泓澄鎮雄蛟及雌虺　獨鴟與單鷹<lb/>
白山顥赤山赩匝流沙經西極原陸窈灌莽深<lb/>
人聲絶馬迹沉寂然四顧增欷累吟雖欲止而<lb/>
不能禁此竹方可爲噐廼出天下之英音於是<lb/>
帶以泯色扣以瓊文潤如沉水華若浮雲赤<lb/>
紫駮星含露分其聲也則鞅鬱有意摧萃不群<lb/>
超遥衝山﨑曲抱津緜羃順序周流衘吕故西<lb/>
骨秦氣悲憾如懟北質燕聲酸極無巳斷絶百<lb/>
<pb n="KR4b0016_SBCK_002-4b"/>
意繚繞萬情吟黃烟及白草泣虜軍與漢兵於<lb/>
是海外之雲處處而秋色河中之鴈一一而學<lb/>
飛素野黯以風暮金天赩以霜威衣𬒮動兮霧<lb/>
入冠弓刀勁兮馬毛寒五方軍兮出不及雜色<lb/>
騎兮徃來還瞻如雲兮志如星山可動兮石可<lb/>
銘功一堅兮迹不奪魂旣英兮鬼亦靈奏此吹<lb/>
兮有曲可歌盡而淚續重一命而若烟知半氣<lb/>
之如燭美人戀而嬋媛壯夫去而躑躅故感魂<lb/>
傷情獲賞彌倍妙器竒製見貴歷代所以韻起<lb/>
西國響流東都浮江繞泗歷楚傳吳故函夏以<lb/>
<pb n="KR4b0016_SBCK_002-5a"/>
爲寳飾京關以爲戎儲至于具曹象弭之威織<lb/>
文魚服之容鄞山錫刃耶溪銅鋒皆陸斷犀象<lb/>
水斬蛟龍載雲旗之逶迤扈屯騎之溶溶啾寥<lb/>
亮於前衡嘒陸離於後陣視眄眩而或近聽嘹<lb/>
嘈而逺震奏白登之二曲起關山之一引吐哀<lb/>
也則瓊瑕失綵衘樂也則鈆堊生潤採菱謝而<lb/>
自罷緑水慙而不進代能識此聲者長㓕淫而<lb/>
何吝<lb/>
　　　扇上綵畫賦<lb/>
臨淄之雅女宋鄭之妙工織素麗於日月傳畫<lb/>
<pb n="KR4b0016_SBCK_002-5b"/>
明之綵虹洛陽之伎極江南之巧窮故飾以赤<lb/>
野之玉文以紫山之金空青出峨嵋之阻雌黃<lb/>
出嶓冡之隂丹石發王屋之岫碧髓挺青蛉之<lb/>
岑粉則南陽鈆澤墨則上黨松心山乃嶄巖鬱<lb/>
峍路必<graphic n="KR3723" url="https://raw.githubusercontent.com/kanripo/KR-Gaiji/master/images/KR3723.png" mimeType="image/png"/>㟿﨑嶔馭龍所不逺至駕鳯未之前<lb/>
㝷乃雜族以爲此扇爲君翳素女與玉琴玉琴<lb/>
兮散聲素女兮弄情旻天兮舒縹暮雲兮含頳<lb/>
䆫中暖兮露始滴池上凝兮月又明玉琴兮珠<lb/>
徽素女兮錦衣促織兮始鳴秋蛾兮載飛識桂<lb/>
莖之就罷知蘭葉之行衰願解珮而捐玦指黄<lb/>
<pb n="KR4b0016_SBCK_002-6a"/>
墟而先歸重曰碧臺寂兮無人蔓丹草與朱塵<lb/>
度俄然如一代經半景若九春命幸得爲綵扇<lb/>
兮出入玉帶與綺紳<lb/>
　　　傷友人賦<hi>并序</hi>
僕之神交者甞有陳郡之袁炳焉有逸才有妙<lb/>
賞博學多聞明敏而識竒異僕以爲天下絶倫<lb/>
黯與秋草同折今不復見才矣旣而陳書有念<lb/>
橫瑟無從雖乏張范通靈之感庻同嵆尚篤徒<lb/>
之哀乃爲辭曰<lb/>
泫然沾衣兮悲袁友之英秀系神緒而作民胤<lb/>
<pb n="KR4b0016_SBCK_002-6b"/>
靈枝而啓胄轢四代而式昌洎十葉而克茂友<lb/>
人之生川岫降明峻調逈韻惠志聦情倜儻逺<lb/>
度寂寥靈素文攀淵卿史類遷固譬如冬雪旣<lb/>
㓗將以秋月至徹乃上代而少雙故叔丗而曠<lb/>
絶弔蕙若之暫芳慟琬琰之永闕余旣好於斯<lb/>
友乃神交於一顧邈疇年之繾綣窈生平之遊<lb/>
遇旣遊遇兮可㝷乃協好兮契心懷愛重於素<lb/>
壁結分珍於黃金拾一代而笑淺訪古人而求<lb/>
深故高術而共逕豈異䄂而同襟爾挂情於霜<lb/>
栢我發意於東桂擥千品之消散鏡百侯之衰<lb/>
<pb n="KR4b0016_SBCK_002-7a"/>
替帶瑶玉而爭光握隨珠而比麗十圖兮炤籍<lb/>
抽經兮閱史共檢兮雒書同扸兮河紀旣思遊<lb/>
兮百說亦窮精兮萬里愛詩文之綺發賞賦艶<lb/>
兮錦起罄古今之寳賮殫竹素之琛竒信朝日<lb/>
之徒昊屬夜星之空移覽秋實於西苑摘春華<lb/>
於東池蚤同歲於上京未滿年於下國爾湘水<lb/>
兮深沉我前山兮眇黙惟音華與書酒伊楚越<lb/>
兮南北余結誼兮梁門復從官兮朱藩何人遥<lb/>
而困阻而天道之匪存凋碧玉之神樹銷紫石<lb/>
之靈根永逺書於江澨結深痛於爾䰟䰟線昧<lb/>
<pb n="KR4b0016_SBCK_002-7b"/>
其若絶泣縈盈其若結吝妙賞之不留悼知音<lb/>
之已逝金雖重而見鑄桂徒芳而𬒳折百年一<lb/>
盡兮貴楊蕤於後烈<lb/>
　　　麗色賦<lb/>
楚臣旣放䰟往江南弟子曰玉釋珮馬解驂𪷟<lb/>
𪷟渌水<graphic n="KR1153" url="https://raw.githubusercontent.com/kanripo/KR-Gaiji/master/images/KR1153.png" mimeType="image/png"/>
                    <graphic n="KR1153" url="https://raw.githubusercontent.com/kanripo/KR-Gaiji/master/images/KR1153.png" mimeType="image/png"/>青衫乃召巫史兹憂何止史曰臣<lb/>
野膠學蔽理臣之所知獨有麗色之說耳夫絶<lb/>
代獨立者信東方之佳人旣翠眉而瑶質亦盧<lb/>
曈而頳脣鍱金花於珠履颯綺𬒮與錦紳色練<lb/>
練而含奪光炎炎其若神非氣象之可譬奚影<lb/>
<pb n="KR4b0016_SBCK_002-8a"/>
響而能親故仙藻靈艶金華玉儀其始見也若<lb/>
紅蓮映池其少進也如綵雲出衣五光徘徊十<lb/>
色陸離實過珊瑚同樹價直瓊草共枝雖玉堂<lb/>
春姬石室素女張烟霧於海際耀光景於河渚<lb/>
乗天梁而皓蕩叫帝閽而延佇猶比之無色方<lb/>
之非侣於是彫臺繡戸當衢橫術椒庭承月碧<lb/>
愰延日架虬柱之嚴躧亘虹梁之峻宻錦幔垂<lb/>
而杳寂桂煙起而清溢女乃耀邯鄲之麗歩媚<lb/>
趙北之鳴瑟若夫紅華舒春黃鳥飛時紺蕙𥘉<lb/>
嫰頳蘭始滋不擥蘅帶無倚桂旗摘芳拾蘂含<lb/>
<pb n="KR4b0016_SBCK_002-8b"/>
詠吐辭笑月出於陳歌感蔓草於衞詩故氣炎<lb/>
日永離明火中槿榮任露蓮花勝風後簷丹葵<lb/>
前軒碧桐笙歌畹右琴儛池東嗟靈王之心恱<lb/>
怨漢女之情空至乃西陸始秋白道月弦金波<lb/>
炤戸玉露曖天網絲挂墻綵螢繞梁氣已温兮<lb/>
曉未半星雖流兮夜何央憶雜珮兮且一欷念<lb/>
錦衾兮以九傷及冴隂凋時冰泉凝節軒疊厚<lb/>
霜庭澄積雪鳥封魚斂河凝海結紫帷鈐匝翠<lb/>
屏環合麝宻周彰燈爐重沓耻新臺之青樓想<lb/>
上宫之邃閤若乃水炤景而見底煙㝷風而無<lb/>
<pb n="KR4b0016_SBCK_002-9a"/>
極霧出吳而綺章雲堆趙而碧色霧辭楚而容<lb/>
裔風去燕而悽惻莫不輟鏡徙倚擥琴心息於<lb/>
是帳必藍田之寳席必蒲陶之菅圖明室畫浮<lb/>
雲春蚕度網綺地應紡秋梭鳴機織爲褧衣象<lb/>
奩瓊盤神瀝仙丹雕柱綵瑟九華六出翠蕤羽<lb/>
釵緑秀金枝故言必入媚動必應規有光有豔<lb/>
如合如離氣柔色靡神凝骨竒經秦歷趙旣無<lb/>
其雙㝷楚訪蔡不觀其容亦可駐髮還質驂星<lb/>
馭龍蠲憂忘死保其家邦蓋天下之至麗孰能<lb/>
預於此哉宋大夫耀影汰迹縈䰟洒魄賞以雙<lb/>
<pb n="KR4b0016_SBCK_002-9b"/>
珠賜以合璧拂巫盪祝永爲上客<lb/>
　　　翡翠賦<lb/>
彼二鳥之竒麗生金洲與炎山映銅陵之素氣<lb/>
灌碧磴之紅泉石錦質而入海雲綺色而出天<lb/>
峰炎嵒而蔽日樹靜暝而臨泉霞輕重而成彩<lb/>
煙尺寸而作緒熱風翕而起濤丹氣赫而爲暑<lb/>
對滫流之蛟龍衝汶漻之霧雨耀緑葉於冬岫<lb/>
鏡朱華於寒渚斂惠性及馴心騫頳翼與青羽<lb/>
終絶命於虞人充南琛於祕府備寳帳之光儀<lb/>
登美女之麗飾雜曰玉以戒文糅紫金而爲色<lb/>
<pb n="KR4b0016_SBCK_002-10a"/>
專妙綵於五都擅精華於八極傅貴質於竹素<lb/>
晦深聲於百億嗟乎雞鶩以稻梁致憂燕雀以<lb/>
堂搆貽愁旣銜利之利近又遁害之無由今乃<lb/>
依赮火之絶垠出赤縣之紘州逭人迹而獨立<lb/>
擥天倪而爲儔竟同獲於河鴈不俱恕於海鷗<lb/>
必性命兮有當孰能合兮可求<lb/>
　　　江上之山賦<lb/>
潺湲澒溶兮楚水而吳江刻劃嶃崪兮雲山而<lb/>
碧峯挂青蘿兮萬仞竪丹石兮百重嵯峨兮嵒<lb/>
㟧如斵兮如削嶤嶷兮尖出巖岍兮空鑿波潮<lb/>
<pb n="KR4b0016_SBCK_002-10b"/>
兮吐納<graphic n="KR1778" url="https://raw.githubusercontent.com/kanripo/KR-Gaiji/master/images/KR1778.png" mimeType="image/png"/>峯兮積沓鰅鱅兮赤尾黿鼉兮匼匝<lb/>
見紅草之交生眺碧樹之四合草自然而千花<lb/>
樹無情而百色嗟代道之異兹牽憂恚而來逼<lb/>
惟爐炭於片景抱絲緒於一息毎意遠而生短<lb/>
恒輪平而路庂信懸天兮窈昧豈繁命於才力<lb/>
旣群龍之咸疑焉衆狀之所極俗逐事而變化<lb/>
心應物而廻旋旣欻翕其未悟亦　繣而巳遷<lb/>
伊人壽兮幾何譬流星之殞天悵日暮兮吾有<lb/>
念臨江上之斷山雖不敏而無操願從蘭芬與<lb/>
玉堅亂曰折芙蓉兮蔽日兾以盪夫憂心不共<lb/>
<pb n="KR4b0016_SBCK_002-11a"/>
愛此氣質何獨嗟乎景沉<lb/>
　　　燈賦<lb/>
淮南王信自華淫命綵女兮餌丹砂而學鳳音<lb/>
紫霞没白日沉挂明燈散玄隂顧謂小山儒士<lb/>
斯可賦乎於是泛瑟而言曰若大王之燈者銅<lb/>
華金檠錯質鏤形碧爲雲氣玉爲仙靈雙椀百<lb/>
枝艶帳充庭炤錦地之文席映繡柱之鴻箏恣<lb/>
靈脩之浩盪釋心疑而未平兹侯服之誇詡而<lb/>
處士所莫營也若庶人之燈者非珠非銀無藻<lb/>
無縟心不貴美噐窮於樸是以露冷帷幔風結<lb/>
<pb n="KR4b0016_SBCK_002-11b"/>
羅紈螢光别桂蛾命辭蘭秋夜如歲秋情如絲<lb/>
怨此愁抱傷此秋期必丹燈坐歎停說忘辭至<lb/>
夫霜封園橘冰裂池蓀雲雪無際河海方昬冬<lb/>
膏旣凝冬箭未度㳙連冬心寂歷冬暮亦復朱<lb/>
燈空明但爲傷故乃知燈之爲寳信可賦也王<lb/>
遂讃善澄意歛神屈原才華宋玉英人恨不得<lb/>
與之同時結佩共紳今子凝章挺秀近出嘉賔<lb/>
吐蘅吐蕙含瓊含珉摧驂雕輦以愛國之有臣<lb/>
焉<lb/>
　　　知己賦<hi>并序</hi>
<pb n="KR4b0016_SBCK_002-12a"/>
陳國之華者故吏部郎殷孚其人也博而能通<lb/>
學無不覽雅賞文章尤愛竒逸雖志隱巖石而<lb/>
名動京師矣才多深見氣有逺度雖安期千里<lb/>
不能尚焉始於北府相值傾蓋無已僕乃得罪<lb/>
嶠外遐路窈然始還舊都會君㝷卒故爲兹賦<lb/>
以寄深哀<lb/>
順祗効寳瀆靈會昌時雨種祉山雲降祥承瑶<lb/>
葉之餘曖系金枝之末光聳孤韻以風邁騫逸<lb/>
氣以烟翔故學不常師而心鏡群藉理不啓問<lb/>
而情炤諸宻採圖辨緯遊機訪曆潜志百氏沈<lb/>
<pb n="KR4b0016_SBCK_002-12b"/>
神六經冥㭊義象該洽性靈儒不隱迹墨無遁<lb/>
形旣含道潤亦發才華采耀秋月文麗冬霞有<lb/>
體有艶光國光家識包上仁義兼髙行如彼清<lb/>
波可挹可鏡又象沖室惟清惟淨氣擬北海情<lb/>
方中散風流未輟盛名猶纂英馳芬激譽流聲<lb/>
滿我筠心而松性君金采而玉相伊邂逅之未<lb/>
遇爰契闊於朱方丹瓊譬而非寳緑蘭比而無<lb/>
芳毎賞矜其如契貴懷允而不忘亟閒席兮惆<lb/>
悵屢緩帶而從容論十代兮興毀訪五都兮異<lb/>
同談天理之開基辯人道之始終罄龍圖及鳳<lb/>
<pb n="KR4b0016_SBCK_002-13a"/>
書傾蒼冊與篆字儲西國之闕文採東京之逸<lb/>
記閱歆向之舊㫖闡鐘王之新意對楚漢之瞻<lb/>
墨覽魏晉之鴻䇿授逺近之眞假削古今之名<lb/>
實毎齊韻而等逕輒同懷而共術吐情志而深<lb/>
賞忘年齒而隆眷擬余才兮前華比余文兮後<lb/>
彦余結𬒮於山石君慿神於寒霰何逺期之未<lb/>
從痛戢景其如電堂酒兮一塵暮燈兮萬春黛<lb/>
草兮永祕朱丹兮何晨聞瑶質兮可變知余采<lb/>
兮一奪唯華名與芳暉兮爭日月而無沫<lb/>
　　　空青賦<lb/>
<pb n="KR4b0016_SBCK_002-13b"/>
夫赤瓊以炤㷈爲光碧石以萎蕤爲色咸見珍<lb/>
於東國並𬒳貴於四極況空青之麗寳亦挺山<lb/>
海之不測其所處則峻巘層石龜穴龍壁素岸<lb/>
成雲頳砂如積外隱青苔丹草内伏玉枝瑪瑙<lb/>
銅鈆合生䃕磪堅英自非索嶮覓危乗鱟履螭<lb/>
倦春厭秋斵異鐫竒能得厠於軒宇接君子之<lb/>
光儀於是冩雲圖氣學靈狀仙寳波麗水華峯<lb/>
艶山陽谷之樹崦嵫之泉西海之草炎州之烟<lb/>
銀臺之鳥穆王之馬都廣之國畨禺之野皆咫<lb/>
尺八極鏡見四荒雲烟始出日月旣張若夫䆳<lb/>
<pb n="KR4b0016_SBCK_002-14a"/>
古之丗汗漫窈微惟此青墨所以造之至乃翠<lb/>
燦軒室䓗鬱臺殿雜蛟龍之文章發麟鹿之炳<lb/>
絢騁神形於鐘簴舒恠物與雷電亦有曲帳畫<lb/>
屏素女綵扇錦色窈鬱綺質蔓衍點拂濃薄如<lb/>
隱如見山水萬象丹青曲變成百鎰之可珍亦<lb/>
千金而不賤雖楚之夏姬越之西施趙妃節后<lb/>
秦娥吳娃溺愛靡意䰟飛心離候青翳爲藻飾<lb/>
方赩紅華與素儀冠衆寳而獨立信求之而無<lb/>
虧<lb/>
　　　學梁王兎園賦<hi>并序</hi>
<pb n="KR4b0016_SBCK_002-14b"/>
或重古輕今者僕曰何爲其然哉無知音則已<lb/>
矣聊爲古賦以奮枚叔之製焉<lb/>
碧山倚巘﨑兮象海水碣石朝日晨霞兮赩紅<lb/>
壁仰望泬寥兮數千尺<graphic n="KR3699" url="https://raw.githubusercontent.com/kanripo/KR-Gaiji/master/images/KR3699.png" mimeType="image/png"/>
                    <graphic n="KR3956" url="https://raw.githubusercontent.com/kanripo/KR-Gaiji/master/images/KR3956.png" mimeType="image/png"/>嵺<graphic n="KR3231" url="https://raw.githubusercontent.com/kanripo/KR-Gaiji/master/images/KR3231.png" mimeType="image/png"/>汩淈成岫<graphic n="KR2187" url="https://raw.githubusercontent.com/kanripo/KR-Gaiji/master/images/KR2187.png" mimeType="image/png"/>
呀而窟竇哮碻<graphic n="KR3225" url="https://raw.githubusercontent.com/kanripo/KR-Gaiji/master/images/KR3225.png" mimeType="image/png"/>確紫蕪丹駮苔點綺縟若斷<lb/>
若續如此者百有十處奔水激集瀴溟絜渠潏<lb/>
湟吐吸跳波走浪濺沫而相及㵿漾長驚澆灌<lb/>
逺注無時息焉青樹玉葉彌望成林亦有輪囷<lb/>
磥硊一枝百頃萬葉共隂縹草丹蘅江離蔓荆<lb/>
酷郁交布原滿隰平於是金塘湎演緑竹𬒳坂<lb/>
<pb n="KR4b0016_SBCK_002-15a"/>
繚繞靑翠近而復逺白砂如積雪者焉碧石如<lb/>
圓玦者焉水鳥駕鵝<graphic n="KR2141" url="https://raw.githubusercontent.com/kanripo/KR-Gaiji/master/images/KR2141.png" mimeType="image/png"/>鳿鶵鴈上飛衡陽下宿<lb/>
沅漢十十五五忽合而復散乃有綺雲之舘頳<lb/>
霞之臺其樂足以棄國釋位遺死忘歸也若夫<lb/>
墨翟商瞿之倫學兼師術才叅道眞方駕蓮<graphic n="KR0942" url="https://raw.githubusercontent.com/kanripo/KR-Gaiji/master/images/KR0942.png" mimeType="image/png"/>
于沼之濵乃射宿餌魴前繳鷫鷞青黏黃梁曤<lb/>
鼈胾羮臑㹠柘漿窮嬉極娛雲翶兮煙翔超然<lb/>
左覽蒼梧右睨鄧林崩石梧岸<graphic n="KR4401" url="https://raw.githubusercontent.com/kanripo/KR-Gaiji/master/images/KR4401.png" mimeType="image/png"/>
                    <graphic n="KR4675" url="https://raw.githubusercontent.com/kanripo/KR-Gaiji/master/images/KR4675.png" mimeType="image/png"/>藏隂逮至<lb/>
山頂丹壁四平靈木夾道神草列生俯瞰太一<lb/>
下視流星旣投冠而棄劒亦扤魄而盪靈於是<lb/>
<pb n="KR4b0016_SBCK_002-15b"/>
大夫之徒稱詩而歸春陽始映朱華未希卒逢<lb/>
邯鄲之女蕙色玉質命知其麗攅連映日綺裳<lb/>
下見錦衣上出雖復守禮令人意失遂謡曰碧<lb/>
玉作椀銀爲盤一刻一鏤化雙鸞乃報歌曰美<lb/>
人不見紫錦衾黃泉應至何所禁妃因别曰見<lb/>
上客兮心歷亂送短詩兮懷長歎中人望兮蚕<lb/>
旣飢爕蹀暮兮思夜半<lb/>
梁江文通文集卷第二<lb/>
</p>
<p>
</p>
  </div>
</body>
</text>
</TEI>
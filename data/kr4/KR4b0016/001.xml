<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4b0016_SBCK_001-1a"/>
梁江文通文集卷第一<lb/>
　賦<lb/>
　　　恨賦<lb/>
試望平原蔓草縈骨拱木歛䰟人生到此天道<lb/>
寧論於是僕本恨人心驚不已直念古者伏恨<lb/>
而死假如秦帝按劒諸侯西馳削平天下同文<lb/>
共規華山爲城紫淵爲池雄圖旣溢武力未畢<lb/>
方架黿鼉以爲梁廵海右以送日一旦䰟斷宫<lb/>
車晩出若廼趙王旣虜遷於房陵薄暮心動昧<lb/>
旦神興别艶姬與美女䘮金輿及玉乗置酒欲<lb/>
<pb n="KR4b0016_SBCK_001-1b"/>
飲悲來填膺千秋萬歳爲恨難勝至如李君降<lb/>
北名辱身冤抜劒擊柱弔影慙䰟情徃上郡心<lb/>
存鴈門烈帛繫書誓還漢恩朝露溘至握手何<lb/>
言若夫明妃去時仰天太息紫臺稍逺關山無<lb/>
極揺風忽起白日西匿隴鴈少飛岱雲寡色望<lb/>
君王兮何期終蕪絶兮異域至乃敬通見抵罷<lb/>
歸田里閉關却掃塞門不仕左對孺人顧弄稚<lb/>
子脫略公卿跌宕文史齎志没地長懷無已及<lb/>
夫中散下獄神氣激揚濁醪夕引素琴晨張秋<lb/>
日蕭索浮雲無光鬱青霞之竒意入脩夜之不<lb/>
<pb n="KR4b0016_SBCK_001-2a"/>
陽或有孤臣危涕孽子墜心遷客海上流戍隴<lb/>
隂此人但聞悲風䫻起泣下霑襟亦復含酸茹<lb/>
歎銷落湮沉若乃騎疊迹車屯軌黃塵匝地歌<lb/>
吹四起無不煙斷火絶閉骨泉裏已矣哉春草<lb/>
暮兮秋風驚秋風罷兮春草生綺羅畢兮池舘<lb/>
盡琴瑟滅兮丘壟平自古皆有死莫不飲恨而<lb/>
吞聲<lb/>
　　　去故鄕賦<lb/>
日色暮兮隱吳山之丘墟北風㭊兮絳花落流<lb/>
水散兮翠<graphic n="KR3516" url="https://raw.githubusercontent.com/kanripo/KR-Gaiji/master/images/KR3516.png" mimeType="image/png"/>踈愛桂枝而不見悵浮雲而離居<lb/>
<pb n="KR4b0016_SBCK_001-2b"/>
廼凌大壑越滄淵沄沄積<graphic n="KR2310" url="https://raw.githubusercontent.com/kanripo/KR-Gaiji/master/images/KR2310.png" mimeType="image/png"/>水橫斷山窮隂匝<lb/>
海平蕪帶天於是泣故關之已盡傷故國之無<lb/>
際出汀州而解冠入溆浦而捐視<hi>協韻</hi>聽蒹葭之<lb/>
蕭瑟知霜露之流滯對江皐而自憂弔海濵而<lb/>
傷歳撫尺書而無恱倚樽酒而不持去室宇而<lb/>
逺客遵蘆葦以爲期情嬋娟而未罷愁爛漫而<lb/>
方滋切趙瑟以橫涕吟燕笳而坐悲少歌曰芳<lb/>
洲之草行欲暮桂水之波不可渡絶丗獨立兮<lb/>
報君子之一顧是時霜翦蕙兮風摧芷平原晩<lb/>
兮黃雲起寧歸骨於松栢不買名於城市若濟<lb/>
<pb n="KR4b0016_SBCK_001-3a"/>
河無梁兮沉此心於千里重曰江南之杜蘅兮<lb/>
色以陳願使黃鵠兮報佳人橫羽觴而淹望撫<lb/>
玉琴兮何親瞻層山而蔽日流餘涕以沾巾恐<lb/>
髙臺之易晏與螻蟻而爲塵<lb/>
　　　倡婦自悲賦<hi>并序</hi>
漢有其録而亡其文泣蕙草之飄落憐佳人之<lb/>
埋暮廼爲辭焉<lb/>
粤自趙東來舞漢宫瑶序金陳桂枝嬌風素壁<lb/>
翠樓明月徒秋謌聲忽散傷人復愁君王更衣<lb/>
露色未稀侍青鑾以雲聳夾丹輦以霞飛願南<lb/>
<pb n="KR4b0016_SBCK_001-3b"/>
山之無隙指壽陵以同歸俄而緑衣坐奪白華<lb/>
卧進屑骨不憐抵金誰吝九重已關髙門自蕪<lb/>
青苔積兮銀閣澁網羅生兮玉梯虚度九冬而<lb/>
廓處遥十秋以分居傷營魂之已盡畏松栢之<lb/>
無餘歸故鄕之末光實夫君之晩滋去栢梁以<lb/>
淹袂出桂苑而歛眉視朱殿以再暮撫嬪華而<lb/>
一疑於是怨帝關之遂岨悵平原之何極霜繞<lb/>
衣而葭冷風飄輪而景<graphic n="KR0628" url="https://raw.githubusercontent.com/kanripo/KR-Gaiji/master/images/KR0628.png" mimeType="image/png"/>御思趙而不顧馬懷<lb/>
燕而未息泣逺山之異峯望浮雲之雜色若使<lb/>
明鏡前兮碎孤鴈之錦翼廼爲詩曰曲臺歌未<lb/>
<pb n="KR4b0016_SBCK_001-4a"/>
徒黃壤哭已親玉玦歸無色羅衣㑹成塵驕才<lb/>
雄力君何怨徒念薄命之苦辛<lb/>
　　　哀千里賦<lb/>
蕭蕭江隂兮荆山之岑北繞瑯琊碣石南馳九<lb/>
疑桂林山則異嶺竒峯橫嶼帶江雜樹億尺紅<lb/>
霞萬重水則逺天相逼浮雲共色沄沄無底溶<lb/>
溶不測其中險如孟門豁若長河參差巨石縱<lb/>
橫龜鼉若乃夏后未鑿秦皇未闢㟻岩生岸迆<lb/>
邐成迹馳湍走浪漂沙擊石伊孟冬之初立出<lb/>
首夏以歸來自出國而辭友永懷慕而抱哀魂<lb/>
<pb n="KR4b0016_SBCK_001-4b"/>
終朝以三奪心一夜而九摧徒望悲其何及銘<lb/>
此恨於黃埃於時鴻鴈旣鳴秋光亦窮水黯黯<lb/>
兮蓮葉動山蒼蒼兮樹色紅思雲車兮沅北望<lb/>
蜺裳兮澧東惜重華之已没念芳草之坐空旣<lb/>
而悄愴成憂憫黙自憐信規行之未曠知矩歩<lb/>
之已難雖河北之爽塏猶橘柚之不遷及年歲<lb/>
之未晏願匡坐於覇山<lb/>
　　　青苔賦<hi>并序</hi>
余鑿山楹爲室有苔焉意之所之故爲是作云<lb/>
嗟青苔之依依兮無色類而可方必居閑而就<lb/>
<pb n="KR4b0016_SBCK_001-5a"/>
寂以幽意之深傷故其處石則松栝交隂泉雨<lb/>
長注絶磵俯視崩壁仰顧悲凹嶮兮唯流水而<lb/>
馳騖遂能﨑屈上生班駮下布異人貴其貞精<lb/>
道士恱其廻趣咀松屑以高想捧丹經而永慕<lb/>
若其在水則鏡帶湖沼錦匝池林春塘秀色陽<lb/>
烏好隂青郊未謝兮白日照路貫千里兮綠草<lb/>
深廼生水而揺蕩遂出波而沉淫假青條兮捴<lb/>
翠借黃花兮舒金遊梁之客徒馬疲而不能去<lb/>
兎園之女雖蚕飢而不自禁至於脩臺廣廡幽<lb/>
閤閑楹流黃以織琴瑟且鳴户牖秘兮不可見<lb/>
<pb n="KR4b0016_SBCK_001-5b"/>
履𬒮動兮覺人聲廼蕪階翠地繞壁點墻春禽<lb/>
忠兮蘭莖紫秋蟲吟兮蕙實黃晝遥遥而不暮<lb/>
夜永永以空長零露下兮在梧楸有美一人兮<lb/>
欷以傷若廼崩隍十仞毀冢萬年當其志力雄<lb/>
俊才圖驕堅錦衣被地鞍馬耀天淇上相送江<lb/>
南採蓮妖童出鄭美女生燕而頓死艶氣於一<lb/>
旦埋玉玦於窮泉寂兮如何苔積網羅視青蘪<lb/>
之杳杳痛百代兮恨多故其所詣必感所感必<lb/>
哀哀以情起感以怨來魂慮斷絶精念徘徊者<lb/>
也彼木蘭與豫章旣中繩而獲夭及薜荔與蘪<lb/>
<pb n="KR4b0016_SBCK_001-6a"/>
蕪又懷芬而見表至哉青苔之無用吾孰知其<lb/>
多少<lb/>
　　　石刼賦<hi>并序</hi>
海人有食石刼一名紫<graphic n="KR2134" url="https://raw.githubusercontent.com/kanripo/KR-Gaiji/master/images/KR2134.png" mimeType="image/png"/>蚌蛤類也春而發華<lb/>
有足異者戲書爲短賦<lb/>
我海若之小臣具品色於滄溟旣鑪天而銅物<lb/>
亦噏化而染靈比文豹而無恤方珠蛤而自寧<lb/>
兾湖濤之蔽迹願洲渚以淪形故其所廵左委<lb/>
羽右窮髮日照水而東昇山出波而隱没光避<lb/>
伏而不耀智埋冥而難發何弱命之不禁遂永<lb/>
<pb n="KR4b0016_SBCK_001-6b"/>
至於夭閼已矣哉請去海人之仄陋充公子之<lb/>
嘉客儻委身於玉盤從風雨而可惜<lb/>
　　　水上神女賦<lb/>
江上丈人遊宦荆吳首衞國望燕途歷秦關出<lb/>
宋都遍覽下蔡之女具恱淇上之妹未有粉白<lb/>
黛黒鬼神之所無也廼造南中渡炎洲逕玉磵<lb/>
越金流路逶迤而無軌野忽漭而尠儔山反覆<lb/>
而叅錯氷澆灌而縈薄石五采而橫峯雲千色<lb/>
而承蕚日炯炯而舒光雨屑屑而稍落紫莖繞<lb/>
逕始叅差紅荷縁水纔灼爍忽而精飛視亂意<lb/>
<pb n="KR4b0016_SBCK_001-7a"/>
走心移綺靡菱蓋悵望黃枝一麗女兮碧渚之<lb/>
崖曖曖也非雲非霧如烟如霞諸光諸色雜卉<lb/>
雜華的的也象珪象璧若虚若實綾錦共文瑶<lb/>
貝合質逐乃紅唇冩朱真眉學月美目艶起秀<lb/>
色爛發窈窕暫見偃蹇還没冶異絶俗竒麗不<lb/>
常青娥羞艶素女慙光笑李后於漢主耻西施<lb/>
於越王神飜覆而愉恱志離合而感傷女遂俯<lb/>
整玉軼仰肅金鑣或採丹葉或拾翠條守明璣<lb/>
而爲誓解琅玕而相要情乍合而還散色半親<lb/>
而復嬌聳軿車於水際亭雲霓於山椒奄人祇<lb/>
<pb n="KR4b0016_SBCK_001-7b"/>
之仿像共光氣而寂寥於時也綵霞繞繞卿雲<lb/>
縵縵石瓊文而翕赩山龍鱗而炤爛苔緑根而<lb/>
攅集草紅葩而舒散日炫晃以朧光樹葳㽔而<lb/>
䓗粲無西海之浩蕩見若木之千㝷非丹山之<lb/>
赫㬢聞琴瑟之空音理洞徹於俗聽物驚恠於<lb/>
丗心恨精影之不滯悼光晷之難惜閱有無於<lb/>
俄頃驗變化於咫尺視空同而失貌察倐忽而<lb/>
亡迹野田田而虚翠水湛湛而空碧廼唱桂櫂<lb/>
凌衝波背橘浦向椒阿硉矹木石洪漭蛟鼉顧<lb/>
御僕而情饒廵左右而怨多弔石渚而一欷悵<lb/>
<pb n="KR4b0016_SBCK_001-8a"/>
沙洲而少歌茍懸天兮有命永離决兮若何退<lb/>
以爲妙聲無形竒色非質麗於嬪嬙精於琴瑟<lb/>
㝷漢女而空佩觀清角而無疋嬪楊不足聞知<lb/>
䕫牙焉能委悉何如明月之忌玄雲秋露之慙<lb/>
白日愁知形有之留滯非英靈之所要術也<lb/>
　　　泣賦<lb/>
秋日之光流兮以傷霧離披而殺草風清泠而<lb/>
繞堂視左右而不臑具衣冠而自涼黙而登高<lb/>
谷坐景山倚桐栢對石泉直視百里處處秋烟<lb/>
閴寂以思情緒留連江之永矣蓮欲紅南有喬<lb/>
<pb n="KR4b0016_SBCK_001-8b"/>
木葉以窮心蒙蒙兮恍惚魄漫漫兮西東詠河<lb/>
兖之故俗眷徐楊之遺風眷徐楊兮阻關梁詠<lb/>
河兖兮路未央道尺折而寸斷䰟十逝而九傷<lb/>
欷潺湲兮沬䄂泣嗚唈兮染裳若夫景公齊山<lb/>
荆卿燕市孟甞聞琴馬遷廢史少卿悼躬夷甫<lb/>
傷子皆泣緒如絲詎能仰視鏡終古而若斯况<lb/>
余輩情之所使哉<lb/>
　　　待罪江南思北歸賦<lb/>
伊小人之簿伎奉君子而輸力接河漢之雄才<lb/>
擥日月之英色絶雲氣而厲響負青天而撫翼<lb/>
<pb n="KR4b0016_SBCK_001-9a"/>
德𬒳命而不渝恩潤身而無極何䂓矩之守任<lb/>
信愚陋而不肖愧金碧之琳瑯慙丹艧之照曜<lb/>
樊天綱而自離徒夜分而誰弔遭大道之隆盛<lb/>
雖草木而勿履誤銜造於逺國出顛沛之願始<lb/>
去三輔之臺殿辭五都之城市惟江南兮丘墟<lb/>
遥萬里兮長蕪帶封狐兮上景連雄虺兮蒼梧<lb/>
當青春而離散方仲冬而遂徂寒蒹葭於余馬<lb/>
傷霧露於農夫跨金峯與翠鑾渉桂水與碧湍<lb/>
雲清泠而多緒風蕭條而無端猨之吟兮日光<lb/>
逈狖之啼兮月色寒究烟霞之繚繞具林石之<lb/>
<pb n="KR4b0016_SBCK_001-9b"/>
㠝岏於是臨虹蜺以築室鑿山楹以爲柱上暠<lb/>
暠以臨月下淫淫而愁雨奔水潦於逺谷汩木<lb/>
石於深嶼鷹隼戰而櫓巢黿鼉佈而穴處若季<lb/>
冬之嚴月風揺木而騷屑玄雲合而爲凍黃烟<lb/>
起而成雪虎踡跼而斂歩蛟䕫尼而失穴至江<lb/>
籬兮始秀或杜衡兮𥘉滋桂含香兮作葉藕生<lb/>
蓮兮吐絲俯金波兮百丈見碧沙兮來往霧葐<lb/>
蒀兮半出雲雜錯兮飛上石炤爛兮各色峯近<lb/>
逺兮異象及廻風之揺蕙天潭潭而下露木蕭<lb/>
梢而可哀草林離而欲暮夜燈光之寥逈歷隱<lb/>
<pb n="KR4b0016_SBCK_001-10a"/>
憂而不去心湯湯而誰告魄寂寂而何語情枯<lb/>
槁而不反神飜覆而亡據夫以雄才不丗之主<lb/>
猶儲精於沛鄕竒略獨出之君尚婉戀於樊陽<lb/>
潘去洛而掩涕陸出吳而增傷况北州之賤士<lb/>
爲炎土之流人共魍魎而相偶與蠨蛸而爲鄰<lb/>
秋露下兮點劒舄青苔生兮綴衣巾歩庭廡兮<lb/>
多蒿棘顧左右兮絶親賔憂而塡骨思兮亂神<lb/>
願歸靈於上國雖坎軻而不惜身<lb/>
　　　别賦<lb/>
黯然銷䰟者唯别而已矣况秦吳兮絶國復燕<lb/>
<pb n="KR4b0016_SBCK_001-10b"/>
宋兮千里或春苔兮始生乍秋風兮暫起是以<lb/>
行子腸斷百感悽惻風蕭蕭而異響雲漫漫而<lb/>
竒色舟凝滯於水濵車逶迤於山側棹容與而<lb/>
詎前馬寒鳴而不息掩金觴而誰御橫玉筯而<lb/>
沾軾居人愁卧脫若有亡日下壁而沉彩月上<lb/>
軒而飛光見紅蘭之受露望青楸之罹霜廵層<lb/>
楹而空掩撫錦幕以虚凉知離夢之躑躅意別<lb/>
䰟之飛楊故别雖一緒事乃萬族至若龍馬銀<lb/>
鞍朱軒繡軸悵飲東都送客金谷琴羽張兮簫<lb/>
鼔陳燕趙歌兮傷美人珠與玉兮艶暮秋羅與<lb/>
<pb n="KR4b0016_SBCK_001-11a"/>
綺兮嬌上春驚駟馬之素沬聳淵魚之赤鱗造<lb/>
擕手而衘涕各寂寞而傷神乃有劒客慙恩少<lb/>
年報士韓國趙厠吳宫燕市割慈忍愛離邦去<lb/>
里瀝泣共訣刎血相視驅征馬而不觀見行塵<lb/>
之時起方銜感於一劒非買價於泉裏金石震<lb/>
而色變骨肉悲而心死或乃邊郡未和負羽從<lb/>
軍遼水無極鴈山慘雲閨中風暖陌上草薫日<lb/>
出天而耀景露下地而騰文鏡朱塵之炤爛襲<lb/>
青氣之烟煴攀桃李兮不忍別送愛子兮沾羅<lb/>
裙至如一赴絶國詎相見期視喬木兮故里訣<lb/>
<pb n="KR4b0016_SBCK_001-11b"/>
北梁兮永辭顧左右兮魄動視親賔兮淚滋可<lb/>
班荆兮増恨唯樽酒兮敘悲值秋鴈兮飛日當<lb/>
白露兮下時怨復怨兮逺山曲去復去兮長河<lb/>
湄又若君居淄右妾家河陽同瓊珮之晨照共<lb/>
金鑪之夕香君結綬兮千里惜瑶草之徒芳慙<lb/>
幽宫之琴瑟晦高臺之流黃春閨閟此青苔色<lb/>
秋帳含兹明月光夏簟青兮晝不暮冬缸凝兮<lb/>
夜何長織錦曲兮泣已盡廻文詩兮影獨傷儻<lb/>
有華隂上士服食還仙術將妙而猶學道巳寂<lb/>
而未傳守丹竈而不顧錬金鼎而方堅駕鶴上<lb/>
<pb n="KR4b0016_SBCK_001-12a"/>
漢驂鸞騰天暫遊萬里少別千年惟丗間兮重<lb/>
別謝主人兮依然下有芍藥之詩佳人之歌桑<lb/>
中衞女上宫陳娥春草碧色春水渌波送君南<lb/>
浦傷如之何乃至秋露如珠秋月如珪明月白<lb/>
露兮隂景徃來與子之別思心徘徊是以別方<lb/>
不定別理千名有別必怨有怨必盈使人意奪<lb/>
神駭心折骨驚雖淵雲之墨妙嚴樂之筆精金<lb/>
閨之諸彦蘭臺之群英賦有凌雲之稱辨有雕<lb/>
龍之聲詎能摹暫離之狀冩永訣之情者乎<lb/>
　　　蓮華賦<hi>并序</hi>
<pb n="KR4b0016_SBCK_001-12b"/>
余有蓮華一池愛之如金宇宙之麗難息絶氣<lb/>
聊書竹素儻不滅焉<lb/>
撿水陸之具品閱山海之異名珍爾秀之不定<lb/>
乃天地之精英殖東國之流詠出西極而擅名<lb/>
方翠羽而結葉比碧石而爲莖蘂金光而絶色<lb/>
藕冰拆而玉清載紅蓮以吐秀披絳華以舒英<lb/>
故香氛感俗淑氣叅靈躑躅人丗茵蒀祗冥青<lb/>
桂羞烈沉水慙馨於是生乎澤陂出乎江隂見<lb/>
綵霞之夕照覿雕雲之晝臨旣翕赩於洲漲亦<lb/>
映曖於川潯奪夜月及熒光掩朝日與赩火出<lb/>
<pb n="KR4b0016_SBCK_001-13a"/>
金沙而延曜𬒳渌波而覃拖冠百草而絶群出<lb/>
異類之衆夥故仙聖傳圖英隱流記一爲道沴<lb/>
二爲丗瑞發靑蓮於王宮驗竒花於陸地若其<lb/>
江淡澤芬則照電爍日池光沼緑則明璧洞室<lb/>
矅長洲而瓊文映青崖而火質或慿天淵之清<lb/>
峭或殖䟽圃之蒙密故河北櫂歌之姝江南採<lb/>
菱之女春水厲兮楫潺湲秋風駃兮舟容與著<lb/>
縹芰兮出波擥緗蓮兮映渚迎佳人兮北燕送<lb/>
上客兮南楚知荷華之將晏惜玉手之空佇廼<lb/>
爲謡曰秋鴈度兮芳草殘琴柱急兮江上寒願<lb/>
<pb n="KR4b0016_SBCK_001-13b"/>
一見兮道我意千里逺兮長路難若其華實各<lb/>
名根葉異辭旣號芙渠亦曰澤芝麗詠楚賦艶<lb/>
歌陳詩非獨瑞草爰兼上藥味靈丹沙氣驗青<lb/>
㬦乃可棄劒海岫龍舉雲蕚畫臺殿兮霞蔚圖<lb/>
縑縞兮炳爍永含靈於洲渚長不絶兮川壑<lb/>
　　　丹沙可學賦<hi>并序</hi>
咸曰金不可鑄僕不信也試爲此辭精思云爾<lb/>
惟雲塲之少折乃人逕之多憂雖瑶笙及金瑟<lb/>
雜翠帳與丹幬吞悲欣於得失銜哀樂於春秋<lb/>
煥如星絶黯如火滅星絶難光火滅可傷故從<lb/>
<pb n="KR4b0016_SBCK_001-14a"/>
師而問道兾幽路之或晹測神宗之無緩踐雲<lb/>
根之不賖信名山及石室驗青傾與丹沙撝五<lb/>
難之重滯擥九仙之輕華故抱魄寂處凝神空<lb/>
居泯邈深晝窈鬱重虚覘炫燿而可見聽沉寥<lb/>
而有餘於是乗河漢之光氣騎烈星之綵色輟<lb/>
隂陽於形有傅變化於心識浮恍惚而無涯泛<lb/>
靈恠而未極架日月之精照騫蛟龍之毛翼遂<lb/>
乃氣穆肅而神奔骨窈窈而鬼恠綴葳蕤而成<lb/>
冠點雜錯而爲珮出湎泣而遐鶩貫𪷟鴻而上<lb/>
厲鳳之來兮蔽日鸞之集兮爲群左昆吾之炎<lb/>
<pb n="KR4b0016_SBCK_001-14b"/>
景右崦嵫之卿雲爛七采之炤燿漫五色之煴<lb/>
烟非丗俗之質見焉鬼神之甞聞旣而曖碧臺<lb/>
之錯落燿金宫之玲瓏幻蓮華於繡闥化蒲桃<lb/>
於錦屏赩丹光而電烻䬃翠氛而杳冥軒僘惘<lb/>
於冤虹階侘際於奔鯨惑龍宫之殿稱迷忉利<lb/>
之宫名故靈偃蹇兮姣服女嬋姢兮可觀秀青<lb/>
色之泯靡熳美目之波瀾襞日月之纂組襲星<lb/>
宿之羅紈百味酒兮靈之集河供鯉兮靈之安<lb/>
却文甫之玉質笑陳王之妙顔所以樂精玄於<lb/>
太一妙宫徴於清都簫含聲而逺近琴吐音而<lb/>
<pb n="KR4b0016_SBCK_001-15a"/>
有無奏神鼓於玉𬒮舞靈衣於金𥚑韻躑躅而<lb/>
易變律參差而難圖非南風之能擬詎濮水之<lb/>
可摹於是流瀁不一遨曹無邊娥眉旣散鍾鼓<lb/>
都捐乗綵霞於西海駟行雨於丹淵山差池而<lb/>
鏡壑水清明而抱天山含玉以永歲水藏珪以<lb/>
窮年擬若木以冩意拾瑶草而悠然遂乃凝虚<lb/>
飲一守仙閉方智寂術盡魄兀心亡白生不能<lb/>
關其說惠子無以挫其芒源其耻市朝之失道<lb/>
疾讒嬖之不祥却文綵之媱冶去利劒之鏗鎗<lb/>
懅生死於半氣惜百年於一光故以鑄金爲器<lb/>
<pb n="KR4b0016_SBCK_001-15b"/>
丹沙爲漿慙吝旣盡妖怨當忘吾師以爲可學<lb/>
而公子謂之不良歟<lb/>
　　　靈丘竹賦<lb/>
登﨑嶇之碧巘入朱宫之玲瓏臨曲江之廻盪<lb/>
望南山之䓗青鬱奉華之石岸赩夏彩於沙汀<lb/>
逺亘紫林祕埜近匝玉苑禁垌於是緑筠繞岫<lb/>
翠篁緜嶺參差黛色陸離紺影上謐謐而留間<lb/>
下微微而停靖蒙朱霞之丹氣曖白日之素景<lb/>
故非英非蘂非香非馥而珍跨仙草寳踰靈木<lb/>
夾池水而檀栾繞園塘而橚植旣間霜而無凋<lb/>
<pb n="KR4b0016_SBCK_001-16a"/>
亦中暑而增肅毎冠名於華戎將擅竒於水陸<lb/>
况有朝雲之舘行雨之宫窓崢嶸而緑色戶踟<lb/>
蹰而臨空綺䟽蔽而停日朱簾𨳩而留風𬒳<graphic n="KR0818" url="https://raw.githubusercontent.com/kanripo/KR-Gaiji/master/images/KR0818.png" mimeType="image/png"/>
簵之窈蔚結篠蕩之溟𪷟或産鳷鵲之右或居<lb/>
寒露之東此皆金輿之所出入瑶輦之所周通<lb/>
梁江文通文集卷第一<lb/>
<pb n="KR4b0016_SBCK_001-16b"/>
<pb n="KR4b0016_SBCK_001-1a"/>
　江文通文集校補<lb/>
　　烏程蔣氏密韻樓藏明翻宋書棚本江文通集中有校補蓋馮<lb/>
　　己蒼依元人鈔本手校而葉石君過錄者也明刻亦源於宋豈<lb/>
　　明人校刻不免竄改致失其眞歟今迻錄校語附於卷後江集<lb/>
　　當以此爲致佳之本矣庚申六月無錫孫毓修記<lb/>
　卷一<lb/>
　倡婦思悲賦　露色未晞<hi>稀</hi>哀千里賦　嶄<hi>㟻</hi>岩生岸　靑苔<lb/>
　賦　春禽思<hi>忠</hi>兮　水上神女賦　日炯炯而光舒<hi>舒光</hi>待罪<lb/>
　江南思北歸賦　寒蕪<hi>蒹</hi>葭于余馬　涉桂水與急<hi>碧</hi>湍　鷹隼<lb/>
　戰而橧<hi>櫓</hi>巢　蛟夔尼而共<hi>失</hi>穴　共魍魎而相偶<hi>偶作◍</hi>憂而<lb/>
　塡谷<hi>骨</hi>丹砂可學賦　騎烈<hi>列</hi>星之綵色　骨窈窕<hi>窈</hi>而見怪<lb/>
　　却交<hi>文</hi>甫之玉質<lb/>
　卷二<lb/>
<pb n="KR4b0016_SBCK_001-1b"/>
　赤虹賦　騎傅<hi>稟傳</hi>說之一星　金燈草賦　紫縈<hi>榮</hi>晨光　橫<lb/>
　吹賦　赤赮　紫駮　至于貝胄<hi>具曹</hi>象弭之威傷友人賦　庶<lb/>
　同嵇尙駕從<hi>篤徒</hi>之哀　握隨<hi>隋</hi>珠而比麗　卜<hi>十</hi>圖兮炤籍<lb/>
　信朝口之徒<graphic n="KR0628" url="https://raw.githubusercontent.com/kanripo/KR-Gaiji/master/images/KR0628.png" mimeType="image/png"/>
                    <hi>昊</hi>擥<hi>覽</hi>秋實於西苑　貴楊蕤<hi>
                        <graphic n="KR3737" url="https://raw.githubusercontent.com/kanripo/KR-Gaiji/master/images/KR3737.png" mimeType="image/png"/>
                    </hi>於後烈　麗<lb/>
　色賦　露<hi>霧</hi>辭楚而容裔　莫不輟鏡徙<hi>徒</hi>倚　春蠶度繭<hi>網</hi>
　不覿<hi>觀</hi>其容　江上之山賦　巖岍兮穴<hi>空</hi>鑿　亦緯<hi>繙</hi>繣而已<lb/>
　遷　雖不敏而無操<hi>懆</hi>空靑賦　䃕確<hi>磪</hi>堅英<lb/>
　卷三<lb/>
　就謝主簿宿　北風縹<hi>漂</hi>夜色　寧濕阻<hi>岨</hi>雲梁　燈夜和殷長<lb/>
　史　客子依<hi>仿</hi>永夜　感春冰遙和謝中書　流瀾<hi>爛</hi>新光生<lb/>
　暮意歌上春<hi>眷</hi>遊黃蘖山　殘屼<hi>㞦</hi>十代木　還故國　請學<lb/>
　碧山草<hi>靈萆</hi>傷内弟劉常侍　蘭杜<hi>社</hi>信嘉名　從蕭驃騎新<lb/>
　亭<hi>帝</hi>壘<lb/>
<pb n="KR4b0016_SBCK_001-2a"/>
　卷四<lb/>
　惜晚春應劉秘書　玉瀝<hi>歷</hi>乃共酌　應劉豫章別　裂◍◍◍<lb/>
　◍◍<hi>分</hi>◍分<hi>◍◍</hi>郊外望秋答殷博士　雲稍<hi>精</hi>無永滯　冬盡<lb/>
　難離和丘長史　山川吐幽氣<hi>◍</hi>當春四韻同◍◍◍左丞<hi>刻左</hi>
<hi>上僅空一字</hi>淡<hi>◍</hi>烟漾璇景　班媫妤<hi>好</hi>詠扇　王侍中懷德　崤<lb/>
　函蕩丘墟　阮步兵詠懷　飄飄可終年<hi>極</hi>張黃門苦雨　有<lb/>
　渰<hi>弇</hi>興春節　盧侍郞感交勉<hi>
                        <graphic n="KR0693" url="https://raw.githubusercontent.com/kanripo/KR-Gaiji/master/images/KR0693.png" mimeType="image/png"/>
                    </hi>力在無逸　許徵君自序　苕<lb/>
　苕寄意<hi>勝</hi>勝<hi>景</hi>謝臨川遊山　山嶠<hi>矯</hi>備盈缺　幸遊見<hi>建</hi>德<lb/>
　鄕　謝法曹贈別　子衿<hi>矜</hi>怨勿往　凝睇<hi>涕</hi>在何辰　王徵君<lb/>
　養疾<hi>微刻本無微字</hi>鮑參軍戎行　執<hi>軌</hi>覊輕去鄕　悼室人十<lb/>
　首　湘醽徒有約<hi>酌</hi>漱漱<hi>䔩蓛</hi>淸衾單<lb/>
　卷五<lb/>
　報袁叔明書　平原彯影<hi>色</hi>與交友論隱書　而飄<hi>彯</hi>然十載<lb/>
<pb n="KR4b0016_SBCK_001-2b"/>
　　◍◍◍◍<hi>此空格在輒被◍語句下刻空三格</hi>心頑質堅<hi>頑校作◍</hi>性斂眉<hi>骨</hi>折<lb/>
　　奏記詣南徐州新安王　長匱芹<hi>斤</hi>藻之德　到主簿日事詣<lb/>
　右軍建平王　從後軍<hi>車</hi>於河楚竟不能曜丹臒<hi>雘</hi>被黜爲吳<lb/>
　興令辭牋詣建平王　山川間<hi>聞</hi>之　詣建平王上書　隱於簾<lb/>
<hi>篇</hi>肆之間　昔上將之恥絳<hi>降</hi>侯　到功曹參軍牋詣驃騎竟陵<lb/>
　王　旣乏<hi>之</hi>脩短之術　馳淄澠<hi>繩</hi>之幣　身蒙靑雘<hi>㬦</hi>拜正<lb/>
　員外郞表　由學末<hi>未</hi>徒　奉<hi>春</hi>役丹殿<lb/>
　卷六<lb/>
　始安王拜征虜將軍丹陽平章　爽泗<hi>元鈔空四格無此二字</hi>始安王拜<lb/>
　征虜將軍南兗州刺史章　職右南◍<hi>刻脫◍</hi>建平王拜右衞將<lb/>
　軍荆州刺史章　祇祑漳土<hi>士</hi>建平王謝賜石硯<hi>視</hi>等啟　建<lb/>
　平王慶改號啟　旣覯昭<hi>招</hi>晨　建平王慶江皇后正位章　翬<lb/>
<hi>翠</hi>珩炤品　黎玄滲<hi>湊</hi>仁　建平王讓鎭南徐州刺史啓　頻瀉<lb/>
<pb n="KR4b0016_SBCK_001-3a"/>
　四析<hi>折</hi>
　卷七<lb/>
　勑爲朝賢答劉休範書　道鬱◍<hi>刻本脫</hi>終　尙書符　喑嗚則<hi>别</hi>
　左右激電　投<hi>救</hi>命軍門　皦<hi>激</hi>然無二　蕭領軍讓司空幷敦<lb/>
　勸啓　蕭領軍拜侍中刺史章<hi>此二篇馮氏云元鈔本失落未校</hi>蕭驃騎上頓<lb/>
　表　親駕◍<hi>悚</hi>悚　蕭驃騎築新亭壘埋枯<hi>骸</hi>教　並爲◍◍<hi>收</hi>
<hi>改</hi>蕭驃騎讓太尉増封第三表　未嘗不麗選◍<hi>刻本脫</hi>台　吳<lb/>
　鄧之盛◍<hi>功</hi>中原<hi>源</hi>久蕪<lb/>
　卷八<lb/>
　蕭太尉上便宜表　管<hi>君</hi>晏之制書　約性撝僞操　思裁奢<hi>奓</hi>
　忲<hi>太</hi>讓太傅揚州牧表　祗畏險<hi>驗</hi>盛　◍<hi>刻本脫</hi>凝煙露之潤<lb/>
　　蕭重讓揚州表　◍<hi>乃</hi>假翼於皇極　管庫之寮<hi>家</hi>寂寞　尙<lb/>
　㨿晦撓<hi>橈</hi>臣實空懦<hi>儒</hi>蕭被侍中敦勸表　巡今<hi>令</hi>逾疑<lb/>
<pb n="KR4b0016_SBCK_001-3b"/>
　視聽敬其◍<hi>炎</hi>貴　蕭被尙書敦勸重讓表　燈燼罕<hi>空</hi>舉　蕭<lb/>
　讓劍履殊禮表　且今<hi>令</hi>所慮受　蕭拜太尉揚州牧表　而神<lb/>
　居寂◍<hi>阻</hi>寧班◍<hi>衮</hi>司之上　臣績不炤◍<hi>刻脫◍</hi>蕭大尉子<lb/>
　姪爲◍<hi>領</hi>軍江州兗州豫州淮南黃門謝啟　臣頻結崇寵<hi>籠</hi>
　蕭太傅謝追贈父祖表　星<hi>
                        <graphic n="KR0628" url="https://raw.githubusercontent.com/kanripo/KR-Gaiji/master/images/KR0628.png" mimeType="image/png"/>
                    </hi>日不追　澤演慶丹<hi>刻慶字下有世字</hi>謙<lb/>
<hi>刻本脫</hi>請靡諒　蕭太傅東耕教　產殷◍<hi>刻作絃</hi>縣　蕭太傅辭輿<lb/>
　馬駕親幸表　◍<hi>刻作紫</hi>靑變禮　蕭讓前部羽葆鼔吹表　常䘖<lb/>
　◍<hi>刻作</hi>燿　謝開府辟召表　臣府自辟◍<hi>刻作僚</hi>賢　◍<hi>刻作賓</hi>資<lb/>
　山東之英　旣乖◍◍<hi>刻作覆業</hi>蕭上銅鍾芝草衆瑞表　炳<hi>柄</hi>據<lb/>
　有徵　◍<hi>刻本脫</hi>東太守臣朏<hi>腦</hi>解所統武進令臣◍<hi>刻作紀</hi>法宗<lb/>
　卷九<lb/>
　蕭讓太傅相國齊公十郡九錫表　秬　鬯彤弓　第二表　恃<lb/>
　險與<hi>輿</hi>馬　具曰<hi>日</hi>遺氓　被百僚敦勸受表　諸侯方<hi>放</hi>命<lb/>
<pb n="KR4b0016_SBCK_001-4a"/>
　伊摯叔旦<hi>且</hi>之爵呂牙申伯<hi>明</hi>之賞　齊王謝冕旒諸法物表<lb/>
　光<hi>先</hi>宅曲阜　粉<hi>枌</hi>璽爭輝　遣大使巡詔　若無津際<hi>漈</hi>斷<lb/>
　募士詔　且<hi>旦</hi>滋長逋逸　封江冠軍等詔　皆績<hi>繢</hi>幹兩宣<lb/>
　謐<hi>抄無此字</hi>北伐詔　無勞遂<hi>遠</hi>兵　駱驛繼<hi>旣</hi>進　肅淸河洛<hi>路</hi>
　曲赦丹陽等四郡詔　昧旦<hi>且</hi>求政　王光祿爲征南湘州詔<lb/>
　冲素之◍<hi>刻脫◍</hi>褚侍中爲征北長史詔　思懷淹<hi>掩</hi>暢<lb/>
　卷十<lb/>
　齊太祖高皇帝誄　叫怨<hi>然</hi>靑墀　◍<hi>街</hi>號燿盛　國圖方匿<hi>匱</hi>
　　淫◍<hi>祀</hi>若旍　◍<hi>瀉</hi>家提國　襄<hi>衍文</hi>任◍<hi>卷</hi>文武　陰圖<lb/>
　食昴<hi>昂</hi>◍<hi>樊</hi>稚斵櫬　◍　彼皇維　玄英◍<hi>最</hi>節　宋故尙<lb/>
　書左丞孫緬墓誌文　齊影儒口<hi>喆</hi>宋故安成王右常侍劉喬<lb/>
　墓誌文　雲意霜◍<hi>拍</hi>美懋◍◍<hi>徒鐫</hi>蕭太傅東耕祝<hi>呪</hi>文<lb/>
　　山桃　引露<hi>霧</hi>如電　白雲　蕭<hi>簫</hi>瑟玉池上　秦<hi>泰</hi>女　搆<lb/>
<pb n="KR4b0016_SBCK_001-4b"/>
　象臺　流梵音兮至南<hi>案</hi>溟　訪道經　信◍<hi>若</hi>人兮先覺　鏡<lb/>
　論語憲嬀禹而◍<hi>折</hi>法　山中楚辭　欷㳂◍<hi>油</hi>川流帶　石<lb/>
　　兮蔽日<hi>白</hi>魂兮歸來<hi>抄本魂字上空三格</hi>
　　　　牲出入歌辭<hi>山中楚辭下</hi>
　祝詳史具禮備樂荐有牲在陳有鼓在懸騰燭象星奔水類電郊<lb/>
　燎速駕馭彼乘駽以伺質明以佇神宴<lb/>
　　　　薦豆呈毛血歌辭<lb/>
　時恭時祀有物有則伊我上聖實挹明德犧象交陳鬱尊四塞黍<lb/>
　唯嘉穀酒唯玄默薦通蒼祗慶覃黎黑願靈之降祚家佑國<lb/>
　　　　奏宣列之樂歌辭<lb/>
　殷崇配天界尊明祀瑞合汾陰慶同泰畤靑幕雲舒丹殿霞起二<lb/>
　曜維新五精吿始于以享之景福是履<lb/>
　江文通集後序<lb/>
<pb n="KR4b0016_SBCK_001-5a"/>
余先人避地蕭山因而老焉視蕭山不啻桑梓也所居之東一里<lb/>
許曰江寺蓋梁左衞將軍文通別業其子昭玄捨爲浮屠前有夢<lb/>
筆橋乃後人想像其陳迹爲之文不足徵殆千年矣頃歲余領國<lb/>
子學閱崇文閣舊書得江文通集欣然曰夢筆之驗其在是乎錄<lb/>
以示僧有成輩咸願刻之以傳余按文通濟陽考城人今考城已<lb/>
不知有文通矣唯蕭山故居獨存毋乃文通爲東海郡丞或吳興<lb/>
令時往來所寓耶逸事寥寥不可考矣然名藍上人猶能追慕前<lb/>
脩紀錄製作爲可尙已自今潘水之涘豈無懷錦韜筆褒然文鳴<lb/>
者出焉則文通過化餘澤久而益溥亦有成諸同袍樂善之著也<lb/>
工吿訖功謹誌于左<lb/>
至正四年良月初吉中大夫蘄州路總管兼管内勸農事趙　翁<lb/>
跋<lb/>
　戊子秋仲之晦初得元人抄本至季秋之十二日始校完元本<lb/>
<pb n="KR4b0016_SBCK_001-5b"/>
　　多樂府三章此本不知何以删去而元本所缺此本又以意塡<lb/>
　　增文理荒悖可笑今盡◍之凡◍者元本所無也旁注者元本<lb/>
　　如而文可兩通者也孱守老人<hi>旁注字今未過錄</hi>
　銅劍讚一卷　梁江淹撰<lb/>
　永明初始造舊宮鑿東北之地皆平岡迤隴尤多古冢墓有人得<lb/>
　銅劍長尺五寸余旣借看歎其古異客有謂余曰古時乃以銅爲<lb/>
　兵乎其可得而聞不余笑而應曰此證據甚多殆不俟言卿旣欲<lb/>
　知輒具言之余按山海經曰昆吾之山其上多赤銅郭璞注曰此<lb/>
　山出金如火以之切玉如割泥也周穆王時西戎獻之尸子所爲<lb/>
　昆吾之劍也越絕書曰赤墐之山破而出錫若邪之谿涸而出銅<lb/>
　歐冶鑄以爲純鉤之劍又汲冡中得一銅劍長三尺五及今所記<lb/>
　干將者亦皆非鐵明古者以銅錫爲兵器也周書稱穆王時征犬<lb/>
　戎得昆吾之劍火浣布長尺有咫又有鍊銅赤刀割玉如泥焉又<lb/>
<pb n="KR4b0016_SBCK_001-6a"/>
　左傳僖公十八年鄭伯始朝于楚楚賜之金旣而悔之盟曰無以<lb/>
　鑄兵故以鑄三種杜預注云楚金利故也古者以銅爲兵故禹貢<lb/>
　云荆揚貢金三品余以爲古者語質而難解今者語文而又了獨<lb/>
　詩云元龜象齒其實象牙也書曰厥包橘柚乃黃柑也金品上則<lb/>
　黃中則赤下則黑黑金是鐵赤金是銅黃金是金黃金可爲寶赤<lb/>
　金可爲兵黑金可爲器韓子稱昔智伯繇之伐趙襄子初晉陽襄<lb/>
　子金將盡問於張孟談孟談對曰吾聞董安于治晉陽也公室悉<lb/>
　以銅爲柱質君可發而用之於是發之有餘金矣謂此據蓋可知<lb/>
　焉又昔夏后氏使九牧貢金鑄九鼎於荆山之下于昆吾氏之墟<lb/>
　白若甘攙之地圖其山川奇怪以形於鼎使民知神姦不逢其害<lb/>
　以定其祥鼎成三足而方不炊而自沸不舁而自藏不遷而自行<lb/>
　九鼎旣成定之國都桀有昏德鼎遷於商殷紂暴虐鼎遷於周每<lb/>
　人主休明鼎雖小而重其姦回昏亂雖大而輕及周顯王三十二<lb/>
<pb n="KR4b0016_SBCK_001-6b"/>
　年姬德大衰乃淪入泗水秦始皇之初見於彭城二十七年始皇<lb/>
　東遊大發徒出之而不能得焉後漢武帝賓禮百神于汾陰得大<lb/>
　鼎時人以爲九鼎其詳不可得而審也且荆軻刺秦王之日七首<lb/>
　擊銅柱銅柱火出則古者非直以銅爲七首亦以爲殿柱也且始<lb/>
　王之世長狄十二見於臨洮身長三丈足跡六尺於是始皇斂天<lb/>
　下之兵鑄而象之故西京賦云高門有閌列坐金狄是也又造阿<lb/>
　房之宮其門悉用鎡石鎡石噏鐵以防外兵之入焉以此推之明<lb/>
　知春秋迄於戰國戰國至於秦時攻爭紛亂兵革互興銅旣不充<lb/>
　給故以鐵足之鑄銅旣難求鐵甚易是故銅兵轉少鐵兵轉多年<lb/>
　甚一年歲甚一歲漸染流遷遂成風俗所以鐵工比肩而銅工稍<lb/>
　絕二漢之世逾見其微及漢建安二十四年魏文帝爲太子時鑄<lb/>
　三寶刀二七首天下百鍊之精利而悉是鑄鐵不能復鑄銅矣按<lb/>
　張華博物志亦稱鑄銅之工不復可得唯蜀地羌中時有解者由<lb/>
<pb n="KR4b0016_SBCK_001-7a"/>
此言之斯妙久絕余謂不復能鑄銅者正當不能使利如霜雪光<lb/>
似雲霞陸斬犀兜水斷蛟龍豈復不能鑄銅鑪鋺燈耶然今太極<lb/>
殿前兩大銅鏡卽周景王鑄也製作精巧獨絕晚世今之作必不<lb/>
及古猶今鏡不及古鏡今鐘不及古鐘矣昔余爲吳興令鑿池又<lb/>
獲銅箭鏑數十枚時有人復於彼山中伐木得銅斧一口古銅鑄<lb/>
爲兵豈爲一據故備言其詳以發子之蒙矣古貴銅賤銅非獨此<lb/>
事按皇覽帝王冢墓記稱吳王闔閭冢銅槨三重汞池六尺玉鳧<lb/>
之流扁諸之劍三盤郢魚腸之劍在焉秦始皇冢亦以銅槨水銀<lb/>
爲江河關東賊發之至銅槨而取銅深大不可多得因此穴塞漢<lb/>
陳思王冢時奢侈皆生葬取愛幸奴婢蓄穀爲銅窗以通殉葬者<lb/>
氣息兼以水火守冢給呼召數十年乃不復聞聲矣晚世之葬無<lb/>
復此例然猶自大奢大富大盛或傾一國之財或竭一家之寶或<lb/>
爭爲宏麗或競相高尙前漢奢於後漢魏時富於晉世中原旣夷<lb/>
<pb n="KR4b0016_SBCK_001-7b"/>
　至於江左時天下凋喪制度日衰富貴之家猶或厚葬然論古論<lb/>
　曩亦減損千萬倍矣世愈貧狹哀禮愈薄又往古之事棺皆不用<lb/>
　釘悉用細腰其細腰之法長七寸廣三寸厚二寸五分狀如木秤<lb/>
　兩頭大而中央小仍鑿棺際而安之因普漆其外一棺凡用細腰<lb/>
　五十四枚大略如此亦可謂至巧矣其法旣絕亦有銅釘銅釘之<lb/>
　體皆如今柘釘形也銅釘旣滑多被發掘自義熙以來乃以柘代<lb/>
　銅爰及明器之屬亦多減省必不得已乃用烏牙焉相與皆用素<lb/>
　棺不得施漆及自棺之外一無所設旣由貧富之懸兼以避患之<lb/>
　及耳故爲此讚以明古今銅鐵之兵忍刃葬送之事焉乃成讚曰<lb/>
　悠悠開闢或聖或賢蚩尤鑄銅爲兵幾年天生五才實此爲先旣<lb/>
　古旣曩誰測誰傳紛綸百代事無不異况迺金鐵國之利器風胡<lb/>
　專精歐冶妙思於昔則出於今則祕聞之釋經萬物澹薄在古必<lb/>
　厚在今必惡徒侈徒異徒鏟徒削聊舉一槪以明鴻略<lb/>
<pb n="KR4b0016_SBCK_001-8a"/>
　右銅劍讚一卷　陳留靑雲寺伯宇記<lb/>
　康熙二年仲春望後五日孫凱之示余校正本對錄孫本係故<lb/>
　　友馮已蒼所藏從元抄本校者也其銅劍讚馮以意附之耳馮<lb/>
　　遭酷令所誅書籍盡散今見其書如見故人不勝悵歎云<lb/>
　　　　　　　　　　　　　　南陽葉石君記<lb/>
<pb n="KR4b0016_SBCK_001-8b"/>
<pb n="KR4b0016_SBCK_001-8b"/>
</p>
<p>
</p>
  </div>
</body>
</text>
</TEI>
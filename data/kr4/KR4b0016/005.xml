<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4b0016_SBCK_005-1a"/>
梁江文通集卷第五<lb/>
　　　袁友人傳<lb/>
友人袁炳字叔明陳郡陽夏人其人天下之士<lb/>
㓜有異才學無不覽文章俶儻清贍出一時任<lb/>
心觀書不爲章句之學其篤行則信義惠和意<lb/>
罄如也常念䕃松栢詠詩書志氣跌宕不與俗<lb/>
人交俛眉暫仕曆國常侍貟外郎府功曹臨湘<lb/>
令粟之入者悉散以贍親其爲節也如此數百<lb/>
年來有此人焉至廼好妙賞文獨絕於丗也又<lb/>
撰晉史竒功未遂不幸卒官春秋二十有八與<lb/>
<pb n="KR4b0016_SBCK_005-1b"/>
余有青雲之交非直銜盃酒而已嗟乎斯才也<lb/>
斯命也天之報施善人何如哉何如哉<lb/>
　　　報袁叔明書<lb/>
僕知之矣高臯爲别執手未期浮雲色曉悵然<lb/>
䰟飛前辱贈書知命僕息心越地採藥稽山友<lb/>
人幸甚去歲迫名茂才冬盡不獲有報引領於<lb/>
邑情詎可及足下推僕者不一二談也僕聞狂<lb/>
士之行有三竊甞志之其竒者則以紫天爲宇<lb/>
環海爲池倮身大笑𬒳髮行歌其次則堅坐崩<lb/>
岸僵卧深窟朝飡松屑夜誦仙經其下則辭榮<lb/>
<pb n="KR4b0016_SBCK_005-2a"/>
城市退耕巖谷塞逕絶賔杜墻不出然者皆羞<lb/>
爲西山之餓夫東國之黜臣而况其鄕黨乎或<lb/>
有社稷之士入而忘歸則爭論南宫之前衞主<lb/>
於邪伏身北闕之下納君於治至乃一説之竒<lb/>
驚畏左右一劒之功震慄鄰國夫能者唯橫議<lb/>
漢庭怒髮燕路且猶不數而况於鄰里乎若僕<lb/>
之行止已無可言矣材不肖文質無所直徒以<lb/>
結髮游學備聞士大夫言曰在國忠處家孝取<lb/>
與廉交友義故拂衣於梁齊之館抗手於楚趙<lb/>
之門且十年矣容貌不能動人智謀不足自逺<lb/>
<pb n="KR4b0016_SBCK_005-2b"/>
竟慙君子之恩卒離飢寒之禍近親不言左右<lb/>
莫教凉秋隂隂獨立閑館輕塵入戸飛鳥無迹<lb/>
命保琴書而守妻子其可得哉故國史小官也<lb/>
而子良爲之執㦸下位也而子雲居之僕非有<lb/>
輕車驃騎之略交河雲險之功幸以盗竊文史<lb/>
之末因循卜祝之間故俛首求衣歛眉寄食耳<lb/>
若十口之隷去於飢寒從疾舊里斥歸故鄕箕<lb/>
坐高視舉酒極望雖五侯交書群公走幣僕亦<lb/>
在南山之南矣此可爲智者道難與俗士言也<lb/>
方今仲秋風飛平原彯色水鳥立於孤洲蒼葭<lb/>
<pb n="KR4b0016_SBCK_005-3a"/>
變於河曲寂然淵視憂心辭矣獨念賢明蚤丗<lb/>
英華殂落僕亦何人以堪乆長一旦松栢𬒳地<lb/>
墳壟刺天何時復能銜杯酒者乎忽忽若狂願<lb/>
足下自愛也<lb/>
　　　與交友論隱書<lb/>
淹者海濱窟穴弋釣爲伍自度非竒力異才不<lb/>
足聞見於諸侯毎承梁伯鸞卧於會稽之墅高<lb/>
伯逹坐於華隂之山心常慕之而未能及也嘗<lb/>
感子路之言不拜官而仕無青組紫紱龜紐虎<lb/>
符之志但欲史曆巫卜爲丗俗賤事耳而彯然<lb/>
<pb n="KR4b0016_SBCK_005-3b"/>
十載竟不免衣食之敗何則性有所短不可韋<lb/>
絃者有五一則體夲疲緩臥不肻起二則人間<lb/>
應脩酷嬾作書三則賓客相對口不能言四則<lb/>
性甚畏動事絶不行五則愚婞妄發輙被口語<lb/>
　　　而無一長豈可處人間耶知短而不可<lb/>
易者所謂輪椎■定也猶如雞鶩之有毛不能<lb/>
得鸞鳯之光采矣况今年已三十白髮雜生長<lb/>
夜輾轉亂憂非一以溘至之命如星殞天促光<lb/>
半路不攀長意徒自欺取筋駑髓冷殊多災恙<lb/>
心頑質堅偏好冥黙旣信神農服食之言乆固<lb/>
<pb n="KR4b0016_SBCK_005-4a"/>
天竺道士之說守清淨煉神丹心甚愛之行善<lb/>
業度一丗意甚美之今但願拾薇藿誦詩書樂<lb/>
天理性歛骨折歩不踐過失之地耳猶以妻孥<lb/>
未奪桃李須隂望在五畒之宅半頃之田鳥赴<lb/>
簷上水匝階下則請從此隱長謝故人若乃登<lb/>
峨嵋度流沙飱金石讀仙經嘗聞其驗非今日<lb/>
之所言也誰謂難知青鳥明之貴布筆墨然亦<lb/>
焉足道哉<lb/>
　　　奏記詣南徐州新安王<lb/>
伏惟明公殿下列譽椒壁飛聲沖漢爰求儒雅<lb/>
<pb n="KR4b0016_SBCK_005-4b"/>
傍招異人削赤野之玉翦燕山之金至如淹者<lb/>
東國之徒歩耳方歛影逃形匡坐編蓬之下遂<lb/>
遭煙露餘彩日月末光惟恩知泰變色薫心淹<lb/>
聞齊石旣撫無待巴人之唱檀臺已搆寧俟不<lb/>
才之木淹㓜乏鄉曲之譽長匱斤藻之德豈宜<lb/>
炫璞鄭氏獻鳳楚門哉願避職吏緩其召書<lb/>
　　　到主簿日事詣右軍建平王<lb/>
淹乃庸人素非竒士旣慙鄒魯儒生之德又謝<lb/>
燕趙俠客之節徒以結髮衛次暫聞仁義常欲<lb/>
永辭冠劒弋釣畎壑而身輕恩重猥奉末光枉<lb/>
<pb n="KR4b0016_SBCK_005-5a"/>
白璧之惠降黑貂之私因兹感激未能自反負<lb/>
金羇於淮吳從後軍於河楚竟不能曜丹臒騰<lb/>
英聲絕白雲負蒼梧至可知矣不謂咸池再暉<lb/>
瑶光重照𨳩高天之慈布厚地之施承命以驚<lb/>
廵走且失淹聞古人爲報常有意焉至廼一説<lb/>
之効齊王動色一劒之感趙王解衣孤心廻槩<lb/>
有殞自天<lb/>
　　　𬒳黜爲吳興令辭牋詣建平王<lb/>
淹本遷徙之徒非有儒墨之能亦以轉命溝間<lb/>
待殯巖下誤得歩脩榥循高軒伏層檻坐曲池<lb/>
<pb n="KR4b0016_SBCK_005-5b"/>
承翠河之潤降璇日之光載筆奉后盛飾立朝<lb/>
於山東百姓亦已殊甚雖蓐螻蟻拭黃塵不足<lb/>
以塞惠而小人狼狽爲鬼爲蜮山淵所容衣劒<lb/>
不貸黥赭幽團皆非報責仰遭大道之行草木<lb/>
勿踐輟鑊歛火吹䰟拾骨濯以河漢之流曝以<lb/>
秋陽之景叢然黔首豈不戴天竊思伏皁九載<lb/>
齒錄八年以春以秋且思且顧竟不能抑黒質<lb/>
楊赤文抽精膽報慈光而自爲擁腫之異木卒<lb/>
成踴躍之妖金所謂孽由已作匪降自天猶沭<lb/>
造化餘靈宥以遐邑方蒙𬒳霜露裹糧洲島鑿<lb/>
<pb n="KR4b0016_SBCK_005-6a"/>
山楹爲室永與黿鼉爲群猶蹶者不妄起肓者<lb/>
不妄視况罪溢朔方尚駐一等之刑咎過朱崖<lb/>
猶緩再重之施金石無知何以識荅昔河濟荆<lb/>
吳必獲陪從京輔關轂長奉帷席德音在耳話<lb/>
言如昨淹廼梁昌自投東極晨鳥不飛遷骨何<lb/>
日一辭城濠旦夕就逺白雲在天山川間之眷<lb/>
然西顧涕下若屑<lb/>
　　　詣建平王上書<lb/>
昔者賤臣叩心飛霜擊於燕地庻女告天振風<lb/>
襲於齊臺下官每讀其書未嘗不廢卷流涕何<lb/>
<pb n="KR4b0016_SBCK_005-6b"/>
者士有一定之論女有不易之行信而見疑貞<lb/>
而爲戮是以壯夫義士㐲死而不顧者以此也<lb/>
下官聞仁不可恃善不可依謂徒虚語乃今知<lb/>
之伏願大王暫停左右少加矜察下官本蓬戸<lb/>
桑樞之人布衣韋帯之士退不飾詩書以驚愚<lb/>
進不賣聲名於天下日者謬得升降承明之闕<lb/>
出入金華之殿何嘗不局影凝嚴側身扄禁者<lb/>
乎竊慕大王之義復爲門下之賔備鳴盗淺術<lb/>
之餘豫三五賤伎之末大王惠以恩光顧以顔<lb/>
色寔佩荆卿黃金之賜竊感豫讓國士之分矣<lb/>
<pb n="KR4b0016_SBCK_005-7a"/>
甞欲結纓伏劍少謝萬一剖心摩踵以報所天<lb/>
不圖小人固陋坐貽謗缺迹墜昭憲身限幽圄<lb/>
履影弔心酸鼻痛骨下官聞虧名爲辱虧形次<lb/>
之是以毎一念來忽若有遺加以渉旬月迫季<lb/>
秋天光沉隂左右無色身非木石與獄吏爲伍<lb/>
此少卿所以仰天搥心泣盡而繼之以血者也<lb/>
下官雖乏鄕曲之譽然甞聞君子之行矣其上<lb/>
則隱於篇肆之間卧於巖石之下坎則結綬金<lb/>
馬之庭高議雲臺之上退則虜南越之君係單<lb/>
于之頸俱啓丹冊並圖青史寧爭分寸之末<graphic n="KR1313" url="https://raw.githubusercontent.com/kanripo/KR-Gaiji/master/images/KR1313.png" mimeType="image/png"/>
<pb n="KR4b0016_SBCK_005-7b"/>
錐刀之利哉下官聞積毀銷金積讒磨骨逺則<lb/>
直生取疑於盜金近則伯魚𬒳名於不義彼之<lb/>
二才猶或如是况在下官焉能自免昔上將之<lb/>
耻降侯幽獄名臣之羞史迁下室至如下官當<lb/>
何言哉夫以魯連之智辭禄而不反接輿之賢<lb/>
行歌而忘歸子陵閉關於東越仲蔚杜門於西<lb/>
秦亦良可知也若使下官事非其虚罪得其實<lb/>
亦當鉗口吞舌伏匙首以殞身何以見齊魯竒<lb/>
節之人燕趙悲歌之士乎方今聖歷欽明天下<lb/>
樂業青雲浮洛榮光塞河西洎臨洮狄道北距<lb/>
<pb n="KR4b0016_SBCK_005-8a"/>
飛狐陽原莫不浸仁沐義昭景飮醴而下官抱<lb/>
痛圓門含憤獄戸一物之微有足悲者仰惟大<lb/>
王少垂明白則梧丘之䰟不愧於沉首鵠亭之<lb/>
鬼無恨於灰骨不任肝膽之切敬因執事以聞<lb/>
　　　到功曹叅軍牋詣驃騎竟陵王<lb/>
竊惟明使君鉞下道耀神源德鑄靈極誕<graphic n="KR0636" url="https://raw.githubusercontent.com/kanripo/KR-Gaiji/master/images/KR0636.png" mimeType="image/png"/>天<lb/>
聽資河炤聖譽拂宏外芳激震中故衡梁孕秀<lb/>
璿機流品變瑶光之暉賛玉燭之色功邁翊殷<lb/>
績起匡漢是以赤瑕瓊寳之文睇影而夐集青<lb/>
亂遺風之乗㟓光而逺至如民者蓋不足筭所<lb/>
<pb n="KR4b0016_SBCK_005-8b"/>
志不出繒販所學不遺祝筮業異儒墨行乖曾<lb/>
史旣乏脩短之術又慙啓塞之辨不能伏軾蹲<lb/>
衡驚燕趙之郊黃金橫帶馳淄繩之幣語黙罕<lb/>
緒圎方靡樹謬以一氣之微邀百載之會躬奉<lb/>
英睿身蒙青㬦故以潤厚累璧恩重兼金不悟<lb/>
懸黎降景靈河㵼潤復獲執羈蘭陳迎笏桂序<lb/>
漏越之琴竊㽵文之價缺齧之劒盗須哀之名<lb/>
心羞秦媵志慮楚犢抱魄踊躍憂集如燻鐫感<lb/>
何日銘報焉期<lb/>
　　　拜正貟外郎表<lb/>
<pb n="KR4b0016_SBCK_005-9a"/>
臣遇鄕逺迹由學未徒不瑩彫龍之采寧照玄<lb/>
豹之飾自過𬒳光私濫蒙恩幸屢度經冬亟移<lb/>
春序皇緯如紐慙飛塵之効璿基方峻謝寒露<lb/>
之勤故宜伏影軒間卷氣衡下猶蒙供事紫楹<lb/>
春役丹殿廵魄擎槪榮渥不悟震離徹邃阿景<lb/>
洞幽復昇官清閨列版嚴闥蕞識何筭爰忝叔<lb/>
則之仕菲質焉樹廼謬仲容之職猥枉青艧增<lb/>
光空質心懅末塵情慙洞戸佇首矯迹以銘以<lb/>
奏<lb/>
　　　拜中書郎表<lb/>
<pb n="KR4b0016_SBCK_005-9b"/>
榮鬱兩臨恩俊交鏡悄然擥䰟廼懼廼逝臣聞<lb/>
汝潁之金或揚采於四豪江淮之珠已馳光於<lb/>
七貴皆聲不妄美第豈庇立未有伎慙湘輿蒙<lb/>
送目之賞工謝綵輪竊歸風之價臣㓜乏篆刻<lb/>
長睽圖史智罕効官志闋從政方遽永振風長<lb/>
憂凌雨不悟遭社鳴之屬河清之會玄雲素霞<lb/>
必駕蓬萊白毳騂鱗咸蒙解遂仕通物任官登<lb/>
郎椽此實耀靈之私照而微臣之厚幸也仰惟<lb/>
皇衢大融氣品呈觀西傾棧山東鯷航海故竒<lb/>
士端威異人罄折皆相望北闕待詔南宫而臣<lb/>
<pb n="KR4b0016_SBCK_005-10a"/>
斈無利博文有忮害廼彯𥚑頓屣伏黃扉之右<lb/>
曵纓轉笏居青璅之前訪德於姑射聞道於崆<lb/>
峒伊臣之願過爲信矣昔望都才麗爵乏上班<lb/>
長岑聞靡身終下祑愚臣方古悠然已㤗内燭<lb/>
徘徊眇不識届<lb/>
梁江文通集卷第五<lb/>
<pb n="KR4b0016_SBCK_005-10b"/>
<pb n="KR4b0016_SBCK_005-10b"/>
</p>
<p>
</p>
  </div>
</body>
</text>
</TEI>
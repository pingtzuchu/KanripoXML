<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>經義模範</head>
    <p>
<pb n="KR4h0105_WYG_000-1a"/>
欽定四庫全書　　　　　集部八<lb/>
　經義模範　　　　　　　總集類<lb/>
　　提要<lb/>
　　　　<hi>臣</hi>等謹案經義模範一巻不著撰人名氏前<lb/>
　　　　有王廷表序稱嘉靖丁未訪楊升菴得經義<lb/>
　　　　模範一秩乃同年朱良矩所刻云云考廷表<lb/>
　　　　為正徳甲戌進士是科題名碑有朱艮朱敬<lb/>
　　　　朱裳朱節朱昭朱方六人未詳孰是以字義<lb/>
<pb n="KR4h0105_WYG_000-1b"/>
　　　　求之殆朱方為近乎方浙江永康人其仕履<lb/>
　　　　亦未詳所錄凡宋張才叔姚孝寧吳師孟張<lb/>
　　　　孝祥四人經義十六篇其弁首即才叔自靖<lb/>
　　　　人自獻於先王一篇吕祖謙録入文鑑者也<lb/>
　　　　時文之變千態萬狀愈逺而愈失其宗亦愈<lb/>
　　　　工而愈逺於道今觀初體明白切實乃如此<lb/>
　　　　考吳伯宗榮進集亦載其洪武辛亥㑹試中<lb/>
　　　　式之文是為明之首科其所作與此不甚相<lb/>
<pb n="KR4h0105_WYG_000-2a"/>
　　　　逺知立法之初惟以明理為主不以修詞相<lb/>
　　　　尚矣康熙中編修俞長城嘗輯北宋至<lb/>
　　　國初經義為一百二十家稿然所録如王安石<lb/>
　　　　蘇轍諸人之作不能盡知所自來世或疑焉<lb/>
　　　　此集雖篇帙寥寥然猶見經義之本始録而<lb/>
　　　　存之亦足為黜浮式靡之助也乾隆四十六<lb/>
　　　　年五月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
<pb n="KR4h0105_WYG_000-2b"/>
　　　　　　　　總　校　官　<hi>臣</hi>　陸　費　墀<lb/>
<pb n="KR4h0105_WYG_000-3a"/>
經義模範原序<lb/>
丁未冬表訪太史楊升菴得經義模範一帙乃同年朱<lb/>
良矩所刻也退觀之義凡十六篇易義二篇為姚孝寧<lb/>
餘篇則蜀先賢廣安張才叔中江吳師孟簡州張孝祥<lb/>
也夫經義盛於宋張才叔自靖人自獻于先王之義吕<lb/>
東萊取之入文鑑與古文並傳朱文公每醉後口誦之<lb/>
至與諸葛武侯出師二表同科我成祖文皇帝命儒臣<lb/>
纂集尚書大全以其義入註經義之盛無踰此篇選者<lb/>
<pb n="KR4h0105_WYG_000-3b"/>
以此特軋巻首有見哉其餘十五篇皆稱是葢出於胸<lb/>
臆之妙非口耳勦説如今之套括也臨安大邦伯左綿<lb/>
東崖胡公屬表序而重梓之非惟表蜀之先賢抑恵我<lb/>
滇後學之盛心乎敬序以復于公云嘉靖丁未十二月<lb/>
立春日鈍菴王廷表序<lb/>
</p>
<p>
</p>
  </div>
</body>
</text>
</TEI>
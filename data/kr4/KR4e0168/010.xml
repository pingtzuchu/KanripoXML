<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>少谷集巻十</head> <lb/>
    <p>
<pb n="KR4e0168_WYG_010-1a"/>
欽定四庫全書<lb/>
　少谷集巻十<lb/>
　　　　　　　　　　　　明　鄭善夫　撰<lb/>
　記<lb/>
　　唐石墓田記<lb/>
正徳十一年春廵按監察御史胡公文靜肇置朱晦翁<lb/>
墓田於建陽崇正學也墓在縣西唐石大林谷九頓峯<lb/>
下先時考亭九世孫洵澍裒田若干與唐石居守者用<lb/>
<pb n="KR4e0168_WYG_010-1b"/>
釐歳事守者易代而困田弗資且變歳事不偁又凡幾<lb/>
易代弗復也子朱氏道在人人之心有美弗復謂之右<lb/>
文邪語曰不肖者廢之賢者興之公至亟用惕然下令<lb/>
有司處田若干畆畀守者率時祀歳正輸公賦若干其<lb/>
令有司不得傭焉用是歳有積可亡困官可亡變積贏<lb/>
可備物用是祀無爽於時無弗備於器而凡垝垣圮桷<lb/>
無弗佗佗然葺也黍稷既登百籩既盈犧菹暀暀有褘<lb/>
有翼於戲子朱氏之道如是乎光哉凡祀有公田世不<lb/>
<pb n="KR4e0168_WYG_010-2a"/>
廢者惟孔氏之徒與釋老為然然釋老乃愚夫愚婦出<lb/>
以徼福有司傭之不少貸而賢者每斥而廢之且欲廬<lb/>
其居火其書而屏其道乃爾豈録其孫子躋其有事貸<lb/>
其傭垂百代有崇而無殺如子朱氏者正邪之辨顧若<lb/>
是縣哉胡公政於閩首役念於其林墓君子曰見人心<lb/>
矣考亭十幾世孫烜一日走輿情於少谷請記其槩貞<lb/>
諸珉以無忘公崇正之休十一月初吉晉安鄭善夫記<lb/>
　　禹穴記<lb/>
<pb n="KR4e0168_WYG_010-2b"/>
禹穴在㑹稽山陰昔黄帝蔵書處也禹治水至稽山得<lb/>
黄帝水經於穴中按而行之而後水土平故曰禹穴世<lb/>
莫詳其處或曰即今陽明洞是已又云禹既平水土㑹<lb/>
諸侯稽功於塗山尋崩遂葬於㑹稽之隂故山曰㑹稽<lb/>
穴曰禹穴至今窆石尚存或然也後二千餘年而司馬<lb/>
遷氏來探書禹穴歸而作史記文章煥然為百代冠説<lb/>
者謂是山川之助也又後千餘年而晉安鄭善夫氏及<lb/>
山隂朱君節王君琥氏來復探禹穴尋黄帝蔵書處乃<lb/>
<pb n="KR4e0168_WYG_010-3a"/>
玩梅梁摩挲窆石覩先聖王遺像得禹穴於菲井之上<lb/>
徘徊瞻眺想其卑宫而菲食為之喟然興懐又想其執<lb/>
中用智與臯䕫稷卨之為臣又為之憮然自失也夫自<lb/>
禹跡以後三千年間遊者不知其幾而惟司馬氏顯此<lb/>
山川之能發為文章亦惟司馬氏夫三千年而僅得一<lb/>
人於山川顧止以文章顯何哉豈山川之能僅足以煥<lb/>
人文章邪世有不為文章者於山川何取也自昔至人<lb/>
見轉蓬而造車觀游魚而造舟得河圖而成卦因洛書<lb/>
<pb n="KR4e0168_WYG_010-3b"/>
而作範咸取諸物也子在川上曰逝者如斯夫不舎晝<lb/>
夜余乃今知所取於山川矣禮登髙而賦余未能賦姑<lb/>
記余言如此云<lb/>
　　石龍書院記<lb/>
石龍書院在紫霄山中岑崿修阻林木莽然豺虎聚之<lb/>
闢而居之者石龍黄子也黄子在京師時與王湛二子<lb/>
論聖學聞道之的乃期作室於幽深以候二子者共之<lb/>
余時居吳吳東南之衝也得多接士故得見黄子繼得<lb/>
<pb n="KR4e0168_WYG_010-4a"/>
見二子與聞所謂聖學者欿然自鄙其平生憤悱而歸<lb/>
杜門五載仍倀倀如也乃復出山走四方求所謂三子<lb/>
或有以成吾志者由是遵㑹稽探禹穴登陽明之廬無<lb/>
人焉由是東走天台南入雁蕩始復遇黄子於委羽之<lb/>
陽語平生驩甚黄子曰吾向所謂書院成矣遂偕處旬<lb/>
月晝談夕息余盡得聞所未聞於乎黄子其真成我之<lb/>
志<hi>闕</hi>於乎此學自孔孟而後千餘年作者只濓洛數子<lb/>
其他役志載籍掲日月而行者可勝論哉吾儕幸嗣絶<lb/>
<pb n="KR4e0168_WYG_010-4b"/>
響今者其會也然一念依違遂至沒世噫其可畏哉乃<lb/>
今欲於紛波中定慮更期三年裂冠而來子其虚榻候<lb/>
我楊子云在夷狄則進之在門庭則麾之余嗣是又不<lb/>
重有畏哉書院凡五間中為凝道堂東曰幽賞西曰寓<lb/>
逺其窩曰虛白東軒曰天風西曰空翠曰石龍云者黄<lb/>
子之先在洞黄山下有湖有石如龍生湖底水枯輒見<lb/>
故云<lb/>
　　遊北山記<lb/>
<pb n="KR4e0168_WYG_010-5a"/>
北山去黄岩澄江六七里至山之樊巖石嶪峊有洞穹<lb/>
然曰小有空明天每風則聲從中出復曰天風門山以<lb/>
洞勝故復曰靈巖巖下有瀑其聲琤琤然注為川昔朱<lb/>
晦翁與杜方山南湖講學其上以川之狀與樊川為類<lb/>
故名曰小樊川後有杜清獻杜司農者起而張之故村<lb/>
曰杜村巖之上為嶺曰招仙嶺東轉為厓縣水百餘丈<lb/>
龍穴而淵曰龍厓厓下有亭曰二公亭上有谷曰芝谷<lb/>
氣和則紫芝生之谷折而陘青壁㟏岈泉㳙涓出石罅<lb/>
<pb n="KR4e0168_WYG_010-5b"/>
為少谷亭又西為鷲峯峯益峻林木益翳凝紫出天畔<lb/>
北瞰赤城南臨雁蕩西望括蒼東極滄海之隩復名曰<lb/>
紫霄水甘如飴其源出峰頂一泓顯伏不常即志所謂<lb/>
影迹潭是已莽蒼之交黄子書院在焉余時東遊訪黄<lb/>
子居再信遂定北山之約窮髙極深復居再信時大雪<lb/>
壓山風蓬蓬振屋猿狖晝嘯熊兕夜號余與黄子披<graphic n="KR0769" url="https://raw.githubusercontent.com/kanripo/KR-Gaiji/master/images/KR0769.png" mimeType="image/png"/>
衣兀坐萬仞之表伐松枝燒榾柮叅訂周易仙仙如也<lb/>
於乎自余結髮遊名山川四美二難往往不相值間或<lb/>
<pb n="KR4e0168_WYG_010-6a"/>
相值矣其有如黃子者乎時艱歳徂窮荒逺海能使余<lb/>
安泬寥而忘覊栖者誰歟吾聞之馮危履艱以居仁也<lb/>
余遊北山於黄子得鍊性之道矣同遊者芝谷子空明<lb/>
山人亦城林益菴<lb/>
　　思牧㕔記<lb/>
台州古稱風節之地其俗近樸其氣用剛其民易興以<lb/>
善義浙東西數郡浮萎繁華而台皆反之及其敝也胥<lb/>
靡以偷胥成以訐一不相能至聚徒旅相攻擊訟纒孥<lb/>
<pb n="KR4e0168_WYG_010-6b"/>
裔不解椄槢死狴犴㒺有悔者且風然曰豪哉豪哉狡<lb/>
猾之徒則延蔓為宄愚黔黎治之急則紏黨與縛長吏<lb/>
緩則日就穨[莫-大+羽]至其君子則或决亷隅藩翰而為之是<lb/>
故牧斯土者不曰民頑梗吾化也則曰吏奸蠧吾政也<lb/>
夫斯民也三代之英也豈今昔不相倫至此哉吾聞之<lb/>
牧人猶牧馬也和其唇吻順其恒度寛其衘勒時其食<lb/>
飲馬異類也固可馴之以驟馳而况人乎目其橛飾鞭<lb/>
筴之法繁燒之刻之饑之渴之而曰世無良馬顧弗思<lb/>
<pb n="KR4e0168_WYG_010-7a"/>
已矣金陵顧君華玉挾才識志節為令有聲徴為天官<lb/>
郎乆次出守開封忤奄柄謫居嶺表者三年始復遷兹<lb/>
土至則喟然思曰民敝乆矣無他牧之無法也由是進<lb/>
父老而風之曰爾若赤子也若爾父母也以繼自今若<lb/>
與爾濯而新之不率者有憲勦兇振墮昭勸懲長亷耻<lb/>
政未及朞而六邑風歸郡故有燕居乆就垝圮君經易<lb/>
欞桷墁飾粉堊叅以瓦甓環以卉木旁有松數十株髙<lb/>
可數百尺磐石巍岌可亭其上延逺風作虬龍聲或曰<lb/>
<pb n="KR4e0168_WYG_010-7b"/>
是松元至大間趙某所植者或然也時若風敎未純俗<lb/>
未變民有乖戾君休衙舉燭坐其中於邑不懌小吏報<lb/>
曰漏已三鼓矣君曰吾方思吾旦所出者<lb/>
　　漳州重新府治記<lb/>
嘉靖二年春二月漳州府治成張子集宷屬示厥成績<lb/>
前㕘知周子某左理是邦贊厥具美請憲諸貞石遂委<lb/>
役於少谷某附志業於二子者役無愛也禮匠人營邦<lb/>
五等其堂涂庭序廊廡閍闑各有差以戒分也堂皆南<lb/>
<pb n="KR4e0168_WYG_010-8a"/>
嚮其崇修數尋以臨明也有燕饗之堂以肅賓合寀共<lb/>
議庶政其隅有室以退思過今之郡治即古之侯國也<lb/>
漳州南袵海又控島夷實維雄邦三方皆連亘巖砦峒<lb/>
蜑修阻厭大兵其按制防虞之艱實不與他邦類先是<lb/>
漳之治弗治堂欂櫨撓腐級甓四折其燕堂為墟蝕於<lb/>
奥草門巻傾塌吏露處是謂弗莊民之慢政且久也嘉<lb/>
靖改元張子假臺臣出牧於漳至則喟然曰夫土階既<lb/>
逺明徳新民是用莊以蒞者維兹弗治乃可以蒞乎於<lb/>
<pb n="KR4e0168_WYG_010-8b"/>
是乎度貲於郡倅杜君昂聶君仁郡提刑胡君宗道得<lb/>
請游粟若干石於是乎以七月載功以龍溪尉聶彦漳<lb/>
浦尉莫魯司征郭玉耆氓王虞煥以其能受勾會以南<lb/>
靖尉闗鳯受陶旊平貿百用凡石材瓴甋鎡鍤楨幹絢<lb/>
堊之屬一時而登傭游民而役之七閲月而治成為燕<lb/>
堂八楹崇五仞六咫修十尋而上横度九尺之筵十四<lb/>
之而下遷外帑於左周序葢甃悉以石用杜宼灾名曰<lb/>
廣濟前為堂治其漫患鮮以白盛黄錯而繡綰堂東西<lb/>
<pb n="KR4e0168_WYG_010-9a"/>
為巻二十楹南為門二階三閈閡既槩昭其觀也夫漳<lb/>
人營室其庀材最艱材出延建以海至輸轉率登於其<lb/>
直兹維始事也龍溪茶硿有靈石裂決漲木千章來㑹<lb/>
城下是困崖嵲十許禩者耋老驚曰自吾生於斯齒齓<lb/>
而豁未見此豈天將神之以相公之營耶之役也貲出<lb/>
於游粟力傭於游民神相以材問之四人無厲者足以<lb/>
考君子之政矣古人云作室猶治身門堂寢室猶之四<lb/>
肢百骸也而吾中處猶心也門廡不治猶手足之不仁<lb/>
<pb n="KR4e0168_WYG_010-9b"/>
也手足不仁不累心乎哉古人掃滌舎宇正使心地清<lb/>
明明徳新民一也張子之政葢自心身之治而用之民<lb/>
者也髙閍夷庭豈徒為莊耶將使繼者覩其外思無歉<lb/>
於其内也張子諱鵬西川洪雅人為侍御史激奸振滯<lb/>
見正徳中云是年秋九月日某記<lb/>
　　福清縣復祥符陂記<lb/>
嘉靖元年春正月福清縣復築祥符陂夏四月陂成始<lb/>
興水利也閩八郡其四袵海民之半鹽魚以生福清土<lb/>
<pb n="KR4e0168_WYG_010-10a"/>
益鹵海益患其田下下不蕃粟稷而蕃人故四人外給<lb/>
恒十之七八焉宋祥符中令郎簡相土可田者得五十<lb/>
頃而餘相水可瀦者得三十里而餘於是乎䟽請截江<lb/>
而堤廢民居百浚逵而渠之引源於石湖之嶺𨗳而界<lb/>
江瀦奔殺悍東抵於旗西臨於玉融南循於五馬北極<lb/>
於玉屏之隩所跨遵義永福永東西文興凡五區轉瘠<lb/>
卸鹵田化而上以始自祥符故曰祥符陂葢噩乎其浸<lb/>
也洪武二十三年陂決文興潮殺稼越正統七年邑丞<lb/>
<pb n="KR4e0168_WYG_010-10b"/>
陸忠復之正徳十三年陂決南臺大娘垠潮復殺稼民<lb/>
至是大敝明年海虞陳侯逅來又二年下令於邑中曰<lb/>
余爾牧也忍視爾敝敝今與爾復而陂以簿楊俊受稽<lb/>
畫曰而往監之凡田頃出十夫十頃出百夫約畆受力<lb/>
駢力宣勤沉以巨衝實以砂黄由是荷鍤執畚四人雲<lb/>
至量日齊工乃湮乃防田畯報程餫夫走饟甫三月而<lb/>
告成績由是變膄敷膏候氣執成江有恒流歳遂大有<lb/>
繼自今即有炎嘯罔悠患由是黧老黄孺呼抃讙躍舉<lb/>
<pb n="KR4e0168_WYG_010-11a"/>
曰陂之悠悠樂只有秋㣲侯之載齊民其亡瘳由是某<lb/>
某某來致衆情請永憲於石水利裨荒政者也程伯子<lb/>
之上元朱晦翁之浙東塞決堤起涇堰古則王政也而<lb/>
時慢之侯今之舉無軼代論世哉侯起甲科令海邑毅<lb/>
斷神察大宜厥官此其政之一也余知侯故樂序其績云<lb/>
　　重修桂林文廟記<lb/>
正徳辛巳春三月桂林文廟成行釋菜禮畢善夫退而<lb/>
言曰我夫子道法百王功垂萬世孔門而下之所稱論<lb/>
<pb n="KR4e0168_WYG_010-11b"/>
其至矣余過闕里拜夫子遺像葢得觀歴代帝王崇尚<lb/>
之典云凡祀法祀功自王都郡邑皆祀夫子其祀物與<lb/>
祀天並者夫子之功則天也桂林之祀何始乎始於宋<lb/>
省元潘㧍廟成墀下茁二桂因名曰桂林祀有田鄉社<lb/>
行之不廢成化間桂復茁墀下郡太守唐侯珣因益田<lb/>
若干歳久廟圮鄉耆宿某等復聚而成之増四配享復<lb/>
益田若干祀㧍牖下以㧍首事也今之佛老之教比之<lb/>
六經豈啻爝火於大明也今六經行天而爝火亦然者<lb/>
<pb n="KR4e0168_WYG_010-12a"/>
何哉夫子不攻異端而異端廢孟子攻楊墨而楊墨廢<lb/>
後儒無夫子之道孟子之辯使佛老蔓及於後世至明<lb/>
王之法不能制焉傷哉明法凡郡邑許一寺一觀備祈<lb/>
禳也今天下之鄉社䖍於所事至與食飲同要雖明知<lb/>
者不免其故何也孟子云能言距楊墨者聖人之徒也<lb/>
㧍始為之至化其鄉不為佛老而專事夫子在祀法亦<lb/>
當血食其社也故既祀夫子亦尸祀之云董事者某某<lb/>
益田者某某祠部員外郎鄭善夫撰<lb/>
<pb n="KR4e0168_WYG_010-12b"/>
　　周太僕遇宼事記<lb/>
辛未春三月山西行太僕卿周公某如太原遇賊於朝<lb/>
歌變至令妻子縋垣而避之賊執公需馬射公中脅公<lb/>
創甚正冠堂上抱天子誥勑矢死以委之時脅者百至<lb/>
公亡屈也俄有朱千戸者渠魁也覩公肅其䣊曰朝廷<lb/>
大官何得無禮刧公行不可曰不去羣小無知慮有竒<lb/>
巧時縣尉曹安亦在虜中固請從之賊重公居之樓上<lb/>
命主者為食覓醫為藥其所以尊而衛之者甚周公意<lb/>
<pb n="KR4e0168_WYG_010-13a"/>
其無他也以義讓之賊芔然起曰吾豈願至此哉吾為<lb/>
賊瑾驅耳公曰瑾既戮曷不改圖曰嘻吾無生之門矣<lb/>
既而糾其黨去之謂曹安曰吾不<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>此城者為好官在<lb/>
也而謹䕶之公妻子既出亡及牧有夏生者迎而施舎<lb/>
焉於是乎俱免於難噫竒哉余時正阻兵淮北實詳公<lb/>
顛末以為變亂中美談且聞公所以滅賊之策於人人<lb/>
扼腕久之山東羣盗不過狗䑕之雄耳身無頓師無律<lb/>
烏合而起志不在大也壤鄰相驅乃醖此大患朝廷鑿<lb/>
<pb n="KR4e0168_WYG_010-13b"/>
凶門命將出師散中帑錢幣不下數百萬連五六年而<lb/>
卒借徼外之兵然而山東西兩川河淮南北城陷者十<lb/>
三死者十五僵尸成丘流血成川使天不悔禍有隱憂<lb/>
者矣國家養士百餘年縻以好爵裕以重禄章縫之流<lb/>
平居長節亢言炎炎一旦倉卒棄城逃生甚有鬻陳賈<lb/>
敵以僥其身者吾見其人矣介胄之士食恩累世積威<lb/>
蓄鋭以竢用於一朝廼聞風而靡猶豢芻者忘意於膏<lb/>
粱卒見鼷䑕反怖而遁也否則幸禍以徼功養釁以邀<lb/>
<pb n="KR4e0168_WYG_010-14a"/>
賞視芟民命猶棄草菅然彼何心也哉<lb/>
　　雲溪記<lb/>
吳楚之東浙之西去海百數十里曰吳興厥土曠夷無<lb/>
連峯巨藪山蔚特蓊薈蛇行不數里即斷而原不能伏<lb/>
虎豺苕霅二水洄其際霅水源出吉州諸山苕水出武<lb/>
康西北流二百餘里道吳興或滙或渇為浜為陴而後<lb/>
東瀦於大湖水皆安恬無四序涸溢昕夕可方舟自苕<lb/>
東折𣲖為小溆曰雲溪名不見圖志或曰是溪辟囂去<lb/>
<pb n="KR4e0168_WYG_010-14b"/>
煩所見者白雲而已或曰隱者與雲為伍溪故多隱君<lb/>
子與吳越之交風淳而土腴且宜蠶作民易以為生其<lb/>
山棲淵伏也無風波豺虎之恐故世之隱君子多托焉<lb/>
而蔵於漁畔也溪之潯麗菱芡葭莩美竹箭有柴門靣<lb/>
溪上屋數間桑柘數百株逵逕紓回葢觀察副使張公<lb/>
水居也始公羈貫時釣游是溪凡三十年出而料理天<lb/>
下事又凡三十年髪已種種乃得歸是溪兹者畢志於<lb/>
白雲之表與嘗怪蘇子瞻惡居西夷買田宜興又䟽請<lb/>
<pb n="KR4e0168_WYG_010-15a"/>
居浙竟以人事宦情違志樂土固靳於與人耶余避人<lb/>
海上稍厭蠻俗不免有風波虎豺之恐欲謀避地而力<lb/>
苦不可於公之歸是溪也不無注深思云<lb/>
　　凰陽記<lb/>
下龍門東入逈溪六七里百折至衡山溪門漸狹水漸<lb/>
融溪又東二里有山嶻然如鳯形其名曰鳯峯又曰凰<lb/>
陽入凰之西曰西上有登龍故碑冺嵗月下有廢宅畔<lb/>
者據之相傳宋丞相鄭魏公避地處也或曰莊也其旁<lb/>
<pb n="KR4e0168_WYG_010-15b"/>
多古塜又西半舎曰聖洞委蛇幽深天欲雨則煙雲從<lb/>
其中出吾先子嘗曰凰陽可以返吾真也既而先子沒<lb/>
先夫人亦沒善夫用治命卜西上之原築為塋徙故碑<lb/>
於道左而新之勒年月及先子姓號於其上結廬以守<lb/>
勤所志也曰青山如故時之化如斯廢宅荒塜而昔且<lb/>
如今吾安知吾後殊今所見後吾者攬斯文而化思見<lb/>
見聞聞相䋲以傳之無窮庶鳯陽其不丘墟哉庚午臘<lb/>
月日記<lb/>
<pb n="KR4e0168_WYG_010-16a"/>
　　春雨遊大石記<lb/>
大石在陽山之西四五里嶔危峻拔特出衆巘跨者為<lb/>
梁卧者為几崚而立者為丈人登之者非攀援弗克下<lb/>
有流泉風雨則其聲淙淙然泉石之交有松數株盤屈<lb/>
偃蹇若虬龍然旁皆椽竹栱木鬱不可數中有菴曰雲<lb/>
泉或曰以其石之潤而雲澤而泉也或曰以泉流雲也<lb/>
吳中山皆土少石有亦不能竒惟陽最多惟雲泉最竒<lb/>
故曰大石今年春予有事滸墅滸墅距石邇而未能即<lb/>
<pb n="KR4e0168_WYG_010-16b"/>
往也三月朔崑山令方豪氏過予予方病肺得豪則甚<lb/>
驩言大石則又甚驩時且雨遂汎舟聨句抵石又得王<lb/>
龍臣益驩且出肴酒酌梅花下復聨句至夜分時羣動<lb/>
閴寂但聞所謂淙淙然者脱然有遊仙之想又於枕上<lb/>
各賦詩合若干首明日晴乃策竹上絶頂盼太湖及洞<lb/>
庭諸峯鐫姓名歳月於石而後返<lb/>
　　夜遊虎丘記<lb/>
自大石歸方子興未竟余病且間復登虎丘日入戒行<lb/>
<pb n="KR4e0168_WYG_010-17a"/>
月入告至時暮雲未歸夜月不生山川之境陵谷之態<lb/>
闇闇然若韜其靈秀而不售也廼挾奚奴曵輕裾秉燭<lb/>
前導列為火城轉於中亭踞千人石藉草而坐取憨泉<lb/>
而飲尋至劍池取闔閭神道不獲又以燈取石崖上古<lb/>
今人陳迹又縁法堂入千頃雲閣取壁間韻賦詩詩成<lb/>
僧大泉具清齋白飯對嚼而歸世之髙興者有如吾二<lb/>
人哉噫吾之髙興而感亦大也方子為崑山彊二年而<lb/>
六至吾十年於外至者再今此則偕方子也前此非方<lb/>
<pb n="KR4e0168_WYG_010-17b"/>
子也方子亦非吾偕也後此者而復誰偕哉吾與方子<lb/>
踪跡葢未定也後吾游者亦或有以感吾感正徳七年<lb/>
春三月二日記<lb/>
　　賓陽樓記<lb/>
浙東數州栝最逺而天台而雁宕而三衢而金華周千<lb/>
里皆山栝最峻由栝東南遡湍流而上二百五十里曰<lb/>
青田山益峻地益逺民益野雖有學校之敎才則鮮也<lb/>
朝廷考學官之成視人才之有無多寡以上下其績故<lb/>
<pb n="KR4e0168_WYG_010-18a"/>
得是地則怏怏然入是地則靡靡然至於殿堂之傾圮<lb/>
籩爼之廢缺禮樂之崩壊弗念也正徳三年閩進士張<lb/>
子某為之至則大有憂曰是豈人才之不縣於敎而故<lb/>
限於地耶是豈殿堂籩爼禮樂之類不足以飾敎耶吾<lb/>
人敝之病也首治先師殿廡次葺泮宫次表郷賢而祠<lb/>
之次新祭器次講諸禮儀乃復集多士議建宗文樓鈎<lb/>
材於梵因力於天衰貲於衆厥日維良厥位維東厥堂<lb/>
維巽維三月樓成乃自命曰賓陽以為諸生問學之地<lb/>
<pb n="KR4e0168_WYG_010-18b"/>
名本諸書而義則取諸易也易曰日出地上晉君子以<lb/>
自昭明徳士之登斯樓者顧名思義將有所激而興者<lb/>
乎夫其有思也必有興也人而思人而興則青田人才<lb/>
殆自兹樓富矣然則張子之為之也固在殿堂籩俎禮<lb/>
樂之外也<lb/>
　<lb/>
　<lb/>
　少谷集巻十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>少谷集巻五</head> <lb/>
    <p>
<pb n="KR4e0168_WYG_005-1a"/>
欽定四庫全書<lb/>
　少谷集巻五<lb/>
　　　　　　　　　　　　明　鄭善夫　撰<lb/>
　五言律<lb/>
　　送人歸渤海<lb/>
爾去秦䑓上秦䑓秋正繁城深渤海郡草歇樂陵原蓬<lb/>
閣風雲至若華波浪翻看君有道氣早晩共騰騫<lb/>
　　送人之宣州二首<lb/>
<pb n="KR4e0168_WYG_005-1b"/>
白也風流處雲山滿意幽兹為宛水隠况得敬亭遊桃<lb/>
李含清夜梧桐下素秋澄江淨何日轉憶謝宣州<lb/>
　　其二<lb/>
宣城仙聖地山水作名州石控琴髙鯉江深謝眺樓白<lb/>
龍降已久黄鶴喚何由爾去乘雲月飄飄過十洲<lb/>
　　送屠文治侍御使蒼梧<lb/>
衰䬃仍乖别羈棲㡬過從駑駘無熟路鷹隼自秋空銅<lb/>
柱扶桑下鬱林滄海東南征且鄉邑大不類秋蓬<lb/>
<pb n="KR4e0168_WYG_005-2a"/>
　　張子言家移旋覆草<lb/>
旋覆知名草秋齋不住花羣芳盡搖落此地且年華坐<lb/>
領幽人意行辭處士家相看到霜雪採掇輔丹沙<lb/>
　　吾邦<lb/>
䘮亂秋風起吾邦爾獨回徒傷覉鳥賦不見釣龍臺少<lb/>
谷芝仍茁南昌角正哀建安七子下流落仲宣才<lb/>
　　送蔣君佩視弟還譙<lb/>
太丘二令子伯也是難兄櫪下垂騏驥原頭過鶺鴒燕<lb/>
<pb n="KR4e0168_WYG_005-2b"/>
關共卧後亳社獨歸情萬國今戎馬愁雲日夜停<lb/>
　　屏息<lb/>
屏息經綸志棲遲閶闔雲風塵䝉不解龍虎亂相聞秪<lb/>
有還山夢空餘諫獵文長纓繫越頸感激漢終軍<lb/>
　　薛君采見過<lb/>
薛稷過逢日新詩向我傳聊炊太倉米一誦陜郊篇薄<lb/>
宦虛談劒危時合引年秋風下滄海擲置廣文氊<lb/>
　　題虎溪三笑圖<lb/>
<pb n="KR4e0168_WYG_005-3a"/>
東林卓錫地宛在崑崙西蓮社誰堪入廬峰不可梯一<lb/>
空無色相三笑豈菩提便合攅眉去酕醄過虎溪<lb/>
　　送林以乘謫夷陵二首<lb/>
宜都三峽口遷客意如何落日黄陵廟秋風駭浪多巴<lb/>
蠻伐鼓祭江女踏蹄歌莫唱渝州曲猿聲近汨羅<lb/>
　　其二<lb/>
水部青雲志憂君雙鬂斑同時諫羽獵獨爾竄荆蠻波<lb/>
撼黄牛峽天連白虎關棲遲下客食直以長瑜還<lb/>
<pb n="KR4e0168_WYG_005-3b"/>
　　秋月<lb/>
秋月長安社光清太液池蟾蜍終不滅烏鵲竟何之鐡<lb/>
騎喧今夜金波及四夷關山正阻絶却向篴中吹<lb/>
　　思道約遊西山病不赴漫答兼問宗林二首<lb/>
嗟爾棠陵客乖期秋獨歸香山有夙諾幽事忽相違木<lb/>
石機心損雲霞朔氣㣲時時夢魚鳥未返薜蘿衣<lb/>
　　其二<lb/>
昔遊湖上寺猶記釋宗林語我菩提樹恒河深復深風<lb/>
<pb n="KR4e0168_WYG_005-4a"/>
沙晩識靣江海後知音白鶴翩翩去青天何處尋<lb/>
　　聞西江亂<lb/>
乍發洪都使風傳消息回荆吳得<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>孟江漢尚深哀畫<lb/>
角連城動黄衫自將來萬方思繫虜寧乏亞夫才<lb/>
　　十日對酒姚氏園二首<lb/>
野老經時病深秋出郭情輞川聊對酒京洛未離榮小<lb/>
水行丹壑餘花藉綺楹松隂立不倦何限暮濤聲<lb/>
　　其二<lb/>
<pb n="KR4e0168_WYG_005-4b"/>
病跨山公馬秋過習氏池逺天鴻鴈盡昨日菊花期碁<lb/>
局翻相惱鷗羣總不疑生涯抱甕外一任隠君為<lb/>
　　上毘盧閣二首<lb/>
逺上毘盧閣崇髙望不稀關山仍此地城闕自斜暉羽<lb/>
檄流星過行營萬馬圍漁陽暮色至引領翠華歸<lb/>
　　其二<lb/>
閣逈臨虛曠秋髙入渺茫燕歌動易水駿骨望昭王日<lb/>
落城笳起天寒塞草黄揚雄輟扈從空自賦長楊<lb/>
<pb n="KR4e0168_WYG_005-5a"/>
　　城戍<lb/>
戍鼓長鳴夜軍容更入朝北風塵漠漠南討意迢迢秋<lb/>
有蒼梧狩能無黄澤謡遐方盡玉帛八駿自應驕<lb/>
　　陳執之宅同諸君酌菊二首<lb/>
秪抱霜雪姿風沙悵獨悲親朋更此地酩酊對花枝栗<lb/>
里歸心逺瀟湘秋事遲東君不相識只自向華滋<lb/>
　　其二<lb/>
繡衣都下宅叢菊好花枝延客尊罍罷良宵風露垂娉<lb/>
<pb n="KR4e0168_WYG_005-5b"/>
婷豈自媚遲暮宛相宜故國鼇峰上繁英今滿籬<lb/>
　　冬日順門陪九卿請駕視牲<lb/>
春曙復冬初仍瞻白鷺車禮從郊廟損天入震離虛江<lb/>
漢哀戎馬巖堂望諫書生慙百里子去國意躊蹰<lb/>
　　送蘇侍御從仁使蜀<lb/>
驄馬今何去𤣥㝠歲已殘風雲行劒閣鉦鼓動松潘事<lb/>
在西戎部功虧舊將壇懐柔亦邊略要識聖恩寛<lb/>
　　依依<lb/>
<pb n="KR4e0168_WYG_005-6a"/>
獨有南冠客依依郭氏臺未酣燕市酒翻惜隴頭梅漢<lb/>
戍連城動秦關千角哀縣金買駿地徒使壯心頽<lb/>
　　夢與王陽明論學<lb/>
羙人入我夢惠我白雲詞述作何多事經綸非爾時空<lb/>
齋下鳥雀深水伏龍螭尚愧瑤華贈悠悠江漢思<lb/>
　　柬顧華玉<lb/>
在昔過逢日天台山雪生何期易水上同憶赤霞城杯<lb/>
動青春色堂含滄海聲終焉謝朱紱㩗手石梁行<lb/>
<pb n="KR4e0168_WYG_005-6b"/>
　　送人之贑州<lb/>
西江兵亂後作宦意悠悠秪愛青油幕髙横白鷺洲風<lb/>
塵鄱下戰嵗月贑江流應羡陶皮隠桃花開未休<lb/>
　　贈方梅墅<lb/>
方干樂道處小墅野梅開對客翻髙調飛花片片來蘿<lb/>
雲䝉卧榻隴日照行杯不耐王孫思春深未却囘<lb/>
　　送人之惠州<lb/>
名家叅政下獨覺仲容賢宦轍今何徃畢棲此最便物<lb/>
<pb n="KR4e0168_WYG_005-7a"/>
情滄海俗天氣百蠻煙秪近啼猿樹鄉心日夜縣<lb/>
　　馬伯淳西歸<lb/>
與君同去國别路各悠悠吾邑東海上終南西雍州何<lb/>
時報縞帯於此解紓裘萬事將慈母長歌渭水流<lb/>
　　春暮遊城西寺<lb/>
毘盧千佛閣近在緑雲中客到虛無岸春歸鶯燕叢燕<lb/>
臺望不及古意渺何窮擬入東林社殷勤向逺公<lb/>
　　山人<lb/>
<pb n="KR4e0168_WYG_005-7b"/>
呂公嘉遯處雲鳥静相親日與嵇中散沈㝠山水濵鴈<lb/>
蕩斜連海桃源直避秦齋居玩易理龍性可能馴<lb/>
　　别林克相二首<lb/>
鄴下傳詩句滄洲拂釣竿正思龍卧穏翻惜鴈歸難燕<lb/>
壁雲囘合閩關天鬱盤飛騰最憐汝慷慨一彈冠<lb/>
　　其二<lb/>
汝復彈冠出余今解綬囘平生一掬淚灑向黄金臺戎<lb/>
馬東南劇鼔鼙城闕哀無能奏羽獵翻愧子雲才<lb/>
<pb n="KR4e0168_WYG_005-8a"/>
　　贈吳生<lb/>
稻粱荒楚塞鴻雁尚安歸秪避雲中彈㝠㝠天外飛子<lb/>
有鸞鳯質枋榆非所依風塵好自惜莫損綵雲衣<lb/>
　　贈山人受封<lb/>
念彼南山隠南山鬱自怡時聞春雨外髙倡紫芝詞猿<lb/>
鶴心同逺裘羊徑不緇莫嫌兒女笑宮錦照龎眉<lb/>
　　崑崙子<lb/>
君本崑崙客巖扉星漢連流沙拂袖去述作為誰傳紫<lb/>
<pb n="KR4e0168_WYG_005-8b"/>
芝秀可掇青牛何當還異時求物色蕭䬃白駒篇<lb/>
　　安陵阻風<lb/>
落日安陵上荒蕪望薊丘風沙無晝夜家室此淹留江<lb/>
漢悲多故干戈賦逺遊河清是何日吾志欲東周<lb/>
　　遊金山寺<lb/>
地控恒沙界峰廻滄海波潮聲永夜壯雲氣秣陵多龍<lb/>
窟存光怪鮫宮湛綺羅黄斿蔽江左何日返天戈<lb/>
　　贈杭方伯兼柬東卿提學<lb/>
<pb n="KR4e0168_WYG_005-9a"/>
邴原猶薄宦疏廣已遺榮無復周王獵誰欽釣渭名余<lb/>
亦武夷去探𤣥學久生逢君五湖畔北眺有餘情<lb/>
　　同晉陵諸子遊水西二首<lb/>
共有煙霞想言過西水潯薜蘿迷逺近魚鳥入髙深花<lb/>
氣含風滿山堂附郭隂宴酣忘主客誰賦越鄉吟<lb/>
　　其二<lb/>
喜到晉陵郡行逢諸子招竹林初散帙槐樹已鳴蜩遶<lb/>
徑馴朱鶴通池接畵橈遥思荷蓧者去作羽山樵<lb/>
<pb n="KR4e0168_WYG_005-9b"/>
　　陳遂初進士邀宿頳谷草堂夜觀西湖漁火<lb/>
税駕歸閩土尋山入浙中客情逢勝友東路任飛蓬夜<lb/>
艇流漁火秋杯折渚筩巢由聖世事直北大明宮<lb/>
　　錢塘映江樓㝠坐觀潮<lb/>
錢王此開濟旋入宋山河潮汐秋來壯雷霆水上多尚<lb/>
傳江有怒翻恨海無波颯颯攅陵樹悲風日夜過<lb/>
　　過孫山人苕溪舊居<lb/>
耿耿憶孫楚溪邊青竹門未同苕水月竟失漢隂原夀<lb/>
<pb n="KR4e0168_WYG_005-10a"/>
天眞詮外風雲孤夢存平生少谷榻獨下向誰論<lb/>
　　寄施粤之侍御<lb/>
南昌隠君子寄跡緑雲端念爾神交久慙余色㑹難此<lb/>
時歌伐木伊昔阻風湍何日下縣榻相看黄籜冠<lb/>
　　碧巖下小憇望太湖<lb/>
長夏碧巖好蕭蕭千竹林看山白屋静息駕古藤隂震<lb/>
澤驚波在洞庭歸鳥深楚臣新去國漫有卜居吟<lb/>
　　謁孫太初墳二首<lb/>
<pb n="KR4e0168_WYG_005-10b"/>
草堂琴瑟罷羽化竟何如那復烏藤杖空傳白鹿車沙<lb/>
湍且鷗鳥天地即蘧廬白首林君復終無封禪書<lb/>
　　其二<lb/>
伊昔丘園隠風流誰似君談詩振大雅抗志入髙雲宅<lb/>
擬王官谷山名太白墳寥寥廣陵散定向夜深聞<lb/>
　　宿歸雲菴<lb/>
澤國變元氣名山留晩芳雲藏伏虎寺花近挂瓢堂鵝<lb/>
鸛飛騰逺漁樵言笑長沉㝠達者事散地即慈航<lb/>
<pb n="KR4e0168_WYG_005-11a"/>
　　寄赤城諸子<lb/>
自别赤城去藏身金馬門蓴鱸心獨苦林壑道何尊萬<lb/>
事風波過三年魂夢存終焉共攜手採秀入桃源<lb/>
　　贈張南陵<lb/>
張翰風流在南陵谿谷間一為香案吏便得敬亭山飯<lb/>
飽鱸魚味身隨鷗鳥班後期望星漢知爾御風還<lb/>
　　宿勝果寺<lb/>
游吳復適越漫宿贊公房小隠薜蘿宻大觀江海長鉢<lb/>
<pb n="KR4e0168_WYG_005-11b"/>
龍蟠夜壑雲篴語秋堂稍覺菩提長森森松橛凉<lb/>
　　贈秀公<lb/>
不作尋詩計沉情日閉關牛車載上乘錫杖拄空山玩<lb/>
世風塵外放身花鳥間秋齋食橡栗見爾好容顔<lb/>
　　題潘山人水居<lb/>
習静不出郭著書長閉門烟霞結白日薜芷避緇氛巾<lb/>
舄從吾好鐘彛有道存埋名愛蔣詡多事陋揚雲<lb/>
　　荒村<lb/>
<pb n="KR4e0168_WYG_005-12a"/>
荒村連日雨散髮不曾梳歲月報恩子生涯種樹書無<lb/>
因致故舊豈是愛空虛門巷曈曈日輕車恣所如<lb/>
　　贈葉少府<lb/>
吾聞隰城尉通練更文章坐掃封狐雪行開射鴨堂詩<lb/>
篇窮地秘海水識風涼似爾紆黄綬巢雲意不忘<lb/>
　　行宋宮故基<lb/>
西門數頃地舊是帝王宮複道清波没粧䑓碧蘚空王<lb/>
侯混䘮狗臣庻議從龍莫謾歌禾黍山河涕淚中<lb/>
<pb n="KR4e0168_WYG_005-12b"/>
　　吳山<lb/>
吳山入闤闠佳氣自蒼蒼洞窈通仙隠龍盤集吉祥猶<lb/>
宜雪後對莫為歲寒妨所歴多酸鼻兹山耿不忘<lb/>
　　鳯林<lb/>
鳯林五百戸活計在山溪野碓逺隄水嵓田髙治畦新<lb/>
年傳糗餌舊俗誦菩提生女無人育男長少娶妻<lb/>
　　屴崱峰<lb/>
盤礴地靈在東南天柱髙三江轉燕尾百粤亂牛毛未<lb/>
<pb n="KR4e0168_WYG_005-13a"/>
出無生網難忘大覺刀巢雲定何日萬國且旌旄<lb/>
　　九日方山登髙<lb/>
方山五片石巉嶻七千尋氣象恒嵩敵風雲歲月深百<lb/>
年大夢寐九日此登臨願卸紅塵累嵓棲長道心<lb/>
　　耳鳴<lb/>
官司忽失職雙耳自今聾盡日聞天鼓何時聼麽蟲向<lb/>
人艱應答於世類㝠䝉未老神俱耗勛名涕淚中<lb/>
　　寄華玉<lb/>
<pb n="KR4e0168_WYG_005-13b"/>
瀟灑顧吏部為邦日漸多人心興禮樂世事入風波剡<lb/>
曲舟堪誦濠梁道不磨向來巾子雪堂構合如何<lb/>
　　新昌縣曉行<lb/>
暝發新昌縣晨臨赤土隈秋花隨地有渚鴈與雲來雜<lb/>
樹炊煙出前涇山照囘忽聞歌伐木行路興悠哉<lb/>
　　繡嶺曉行<lb/>
繡嶺行不極盤山霄漢長誰將釣渭意同寄鴈湖傍野<lb/>
宿雀芋飯巖居木槿牆晨征莫相失雲氣正茫茫<lb/>
<pb n="KR4e0168_WYG_005-14a"/>
　　金山紀勝<lb/>
揚子宅前水東溟勢欲吞乾坤眞浩蕩島嶼盡兒孫石<lb/>
舞風波作龍歸日月昬平生愛飛動長劍倚崑崙<lb/>
　　集勝果寺分得眠字<lb/>
寺閣兹辰㑹賔朋盡世賢雲山兼勝日巖壑得髙眠移<lb/>
席竹林晩題詩花蕋妍燕鴻何意緒來徃各翩翩<lb/>
　　遊爛柯山同楊節使二首<lb/>
太末徐王國青霞洞府名江山共吾子風雨若平生錦<lb/>
<pb n="KR4e0168_WYG_005-14b"/>
樹巖扉浄秋杯雲鳥明應悲看碁者柯爛未忘情<lb/>
　　其二<lb/>
岝㠋干峰下天開姑蔑墟地靈蕃玊蕋神至響雲車未<lb/>
破人間局先繙石室書茅靡入道術歲晩莫踟蹰<lb/>
　　風雨過南關<lb/>
元亮東歸日長途菊正斑寜辭彭澤米早得匡廬山雨<lb/>
勢秋崩峽雲隂晝阨關囘思鳯凰閣吾已得生還<lb/>
　　贈姜建州<lb/>
<pb n="KR4e0168_WYG_005-15a"/>
南遷為隠吏山水興難降客至丹青閣時翻白玉缸諫<lb/>
書留御榻惠政及隣邦若訪漢隂老知余是姓龎<lb/>
　　送李曲江<lb/>
李子新為令南遷百粤州梅花過庾嶺吹滿曲江頭鵬<lb/>
運天池暮槎停星漢秋丹砂好寄與早晩上羅浮<lb/>
　　寄倪南雄<lb/>
京華相别後聞爾亦南圖笑解銀魚綬坐分銅虎符山<lb/>
蟠五嶺厚俗到百蠻殊千里梅花使春風好寄余<lb/>
<pb n="KR4e0168_WYG_005-15b"/>
　　送王文輝遊武夷<lb/>
王郎不肯住脱屣武夷山學道心長苦尋仙鬂欲斑魚<lb/>
龍淹海日鵞鸛厲天關何限滄洲興希君共一扳<lb/>
　　送公衡韶州省覲兼懐倪南雄李曲江二首<lb/>
爾徃寜親日千花春未稀此行無道路綵戲及庭闈王<lb/>
勃才名盛孫登世事微如逢始興守道我釣魚磯<lb/>
　　其二<lb/>
擬此過逢數何期迅别愁青山問庾嶺滄海近韶州猿<lb/>
<pb n="KR4e0168_WYG_005-16a"/>
狖聲堪聼桄榔葉正稠風煙易春暮須及曲江樓<lb/>
　　暮春湖上<lb/>
滄溟春欲暮湖上芳草生風煙吹不斷遥帯鳯凰城萬<lb/>
事兵戈外孤臣藜藿情何當拊神物談笑掃欃槍<lb/>
　　詹文化<lb/>
報爾龍頭選才名我昔聞鳯凰今有象騏驥直空羣黄<lb/>
散經綸事金縢禮樂文更期射三䇿早晩奏明君<lb/>
　　夏公謹<lb/>
<pb n="KR4e0168_WYG_005-16b"/>
四海夏公謹平生道未疎豈為青瑣客不問白莬裾帝<lb/>
業維新日皇輿草昩初看君抱經濟獻納定何如<lb/>
　　戴宗道<lb/>
小戴青雲器明經正顯行以兹先後甲知爾廟廊情樗<lb/>
櫟人俱棄凰麟世必清經年無一字何以慰平生<lb/>
　　林克相<lb/>
厓老本釣侶經綸今若何自來科目選秪為利名多江<lb/>
漢波初定䕫龍道不磨南冠有詞賦萬古卿雲歌<lb/>
<pb n="KR4e0168_WYG_005-17a"/>
　　梁日孚<lb/>
梁鴻終自潔禄仕蹔棲遲混世名為佛修身早得師兒<lb/>
童送我意俯仰别君時何日長安市相過笻一枝<lb/>
　　方思道<lb/>
方郎天下士慷慨古人稀刎頸交惟女同心結到誰江<lb/>
湖同苦别霄漢獨雄飛逺媿朝歌叟中興淹桂枝<lb/>
　　汪希周<lb/>
崇陽汪武選識汝自京華拊劒平江漢經年别室家飛<lb/>
<pb n="KR4e0168_WYG_005-17b"/>
雲収虎帳戰馬返龍沙長揖青門外何人善種𤓰<lb/>
　　林徳敷<lb/>
聖后乘元化江湖思致身君居財賦地况作廟堂臣勛<lb/>
業時堪就鱸蓴興莫新何當逐狐䑕同看帝城春<lb/>
　　鄭伯興<lb/>
吾宗賢吏部昔徃鹿門山應世身難卧探𤣥意自閒山<lb/>
公啟事近龎老㩦家還余亦隆中隠接君牀下顔<lb/>
　　蘇天秀<lb/>
<pb n="KR4e0168_WYG_005-18a"/>
吾憐蘇太乙磊磈長安豪釣罷渭川獵名馳天漢曹言<lb/>
余亦善士拊已媿時髦徐稚平生義還山解佩刀<lb/>
　　姚元肖<lb/>
接手燕昭國倥偬十載前烏栖空繞樹鵬轉自横天撫<lb/>
世縁知已掄才後少年君看越石父客禮竟虛傳<lb/>
　　顧九和<lb/>
崑山顧學士十載綰銀魚勛業天人䇿行藏封禪書與<lb/>
君成去住謀道竟何如先帝焚香在皇情可但虚<lb/>
<pb n="KR4e0168_WYG_005-18b"/>
　　陸子淵<lb/>
成賢眞此地瑶席爾司成述作囘中古機雲媿後生華<lb/>
亭鶴正唳蓬海鴈長征結誼風塵上看君萬里情<lb/>
　　寄劉希尹吏部兼懐薛君采二首<lb/>
長安薛子宅對爾誦驪駒雲樹懐良友風塵媿腐儒看<lb/>
山費日月憂國阻江湖方朔金門下藏身道不孤<lb/>
　　其二<lb/>
薛郎成小隠舊宅定荒蕪萬事將雙淚經年無尺書身<lb/>
<pb n="KR4e0168_WYG_005-19a"/>
隨梅福去病與馬卿殊白日調龍虎飛騰意有餘<lb/>
　　龍門西象頂望海<lb/>
浩蕩窺南紀長天望正繁北風青嘯海髙浪白浮山舟<lb/>
楫思兼濟雲霄悵獨還何當泝牛女重扣紫皇關<lb/>
　　岊江送黄伯固大理赴白下<lb/>
大理平生友相看涕淚存諌書君最切徃事我難論放<lb/>
逐心無盡巖廊道已尊願將金石志長報聖明恩<lb/>
　　送人之鄴<lb/>
<pb n="KR4e0168_WYG_005-19b"/>
浩蕩夷亭意經過鄴下來王門占玉節春日上銅臺遊<lb/>
子牽多夢髙堂候舉杯蘼蕪江畔草應挽使船囘<lb/>
　　明妃曲<lb/>
明妃初出塞宛轉意何窮上馬琵琶曲流悲入漢宮自<lb/>
言妾命薄萬里去和戎今日蘼蕪草青青向隴中<lb/>
　　木虛過青野堂夜坐<lb/>
小坐同吾子荒齋寡四隣林鵂鳴近夜山月逈隨人太<lb/>
乙青藜杖先生烏角巾中宵莫説劍恐益鬂毛新<lb/>
<pb n="KR4e0168_WYG_005-20a"/>
　　訪吳山人隠所<lb/>
脱屣吳居士尋君江水遥雲房生夜氣薜牖散春潮榻<lb/>
静聞空籟情髙夢九霄從兹畢靈寳不赴小山招<lb/>
　　答陳天游<lb/>
淑氣囘南紀文星傍省堂猶縣滄海月留照紫薇郎學<lb/>
道防衰晩愁時應帝王思君直咫尺一夕鬂毛蒼<lb/>
　　湖中寒食<lb/>
湖上逢寒食行行雲日迷林花相映發只似武陵溪逺<lb/>
<pb n="KR4e0168_WYG_005-20b"/>
水清煙並髙楊黄鳥啼年年對芳草古意滿城西<lb/>
　　答林貞孚主客<lb/>
憶自秋風起虛傳奉使囘未捐池上珮翻失隴頭梅堯<lb/>
舜垂衣日班楊奏賦才黄金散朝士知上禮賢臺<lb/>
　　送吳徳翼僉憲赴闕<lb/>
使君今赴闕春興定翛然江漢黄華動風雲錦䌫牽星<lb/>
移南斗下路引北堂前願有華封祝天朝夀萬年<lb/>
　　夏夕青野堂卧月<lb/>
<pb n="KR4e0168_WYG_005-21a"/>
海月團芳夜園廬引緒風琴書棲榻晏巖壑與人同尚<lb/>
澤南山霧終懐北極楓黄虞忽到夢伊鬰卧隆中<lb/>
　　入海<lb/>
滄海鷗波外雲艘逈自航大江沉馬腹密雨濕魚梁未<lb/>
及星槎逺那知天漢長漁竿變孤志翻愧紫荷裳<lb/>
　　大末憶方思道<lb/>
逺憐方比部經歲斷來書何日垂嘉樹青青拂敝廬累<lb/>
憎鴻鴈響三見栁條疎幽獨疲孤夢松齋月正虛<lb/>
<pb n="KR4e0168_WYG_005-21b"/>
　　答顧華玉叅政<lb/>
吾憐顧長康吏隠近滄浪學道通元竅蛟龍翊爾翔雲<lb/>
囘朱鳥國花照紫薇堂授我㝠筌意相期天漢長<lb/>
　　閉門<lb/>
經嵗避塵縁時叅道徳篇柴門背海閉鷗鳥受人憐桂<lb/>
樹栽成實松花採作團㣲官渾忘却唯記孝皇年<lb/>
　　聞薦<lb/>
逋客晩知幾西山言採薇長安三丈雪而我賞心違隠<lb/>
<pb n="KR4e0168_WYG_005-22a"/>
處無人識薦書何事飛㝠鴻天萬里空遣弋人歸<lb/>
　　早秋懐晉安諸子<lb/>
揺落茭湖晩湖邊鶗鴂鳴秋風吹桂樹一佇越王城榻<lb/>
有南州重人兼衛玠清還聞刷羽翮看爾共蜚聲<lb/>
　　寄贈石室山人<lb/>
安期持世界挾䇿西入關吳老遵牛渚乘槎釣不還行<lb/>
藏元氣裏弓劍彩雲間何時留玉舄去入蓬萊山<lb/>
　　病中<lb/>
<pb n="KR4e0168_WYG_005-22b"/>
避地抛銅墨風霜歲屢更那期鳯鳥至亦遣伏雌鳴久<lb/>
病丹心苦中年白髮生如何張仲蔚却掃卧昇平<lb/>
　　出塞曲二首<lb/>
黄金琱鵲印白馬出榆林瀚海行人絶隂山殺氣深漢<lb/>
恩長北損邉騎日南侵一唱丁都䕶三軍淚滿襟<lb/>
　　其二<lb/>
大王開絶域上將喜邊功塞外風煙異軍中苦樂同龍<lb/>
旂凋朔氣虎帳卧沙風未繫單于頸横戈意氣雄<lb/>
<pb n="KR4e0168_WYG_005-23a"/>
　　送楊明府入覲<lb/>
雙闕𤣥霄上三山滄海邊雲逵望鳬舄明府似神仙曲<lb/>
報離城調琴希清廟絃煩君告天子百姓尚顚連<lb/>
　　克相過草堂别去余病垂死詩來見懐呻吟中答<lb/>
　　之<lb/>
喜女文章貴相過成笑言追陪憎病骨風雨别柴門㑹<lb/>
苦青衫濕情多白髪繁形骸已近死誰復與招魂<lb/>
　　病中哭伯固二首<lb/>
<pb n="KR4e0168_WYG_005-23b"/>
我眼雙枯盡那堪更哭君平生猶鐡石靈爽定風雲葵<lb/>
藿雖同志凰麟不戀羣吾徒向凋謝誰黻太平文<lb/>
　　其二<lb/>
去年白下去送汝芋原陂今日湖邊問俾余雙淚垂終<lb/>
為諫議鬼竟失帝王師已矣先朝事傷哉此盛時<lb/>
　　陳少府鑭<lb/>
吾憐陳少府獨抱明月珠五載官閩土春風生向隅縣<lb/>
知水薤意頻握玉麟符霄漢聲名早看君受劍車<lb/>
<pb n="KR4e0168_WYG_005-24a"/>
　　張起溟約過草堂為傳卒所誤<lb/>
君是峨眉秀余慙南海琛並期歌白雪何止斷黄金接<lb/>
手難如此浮生感獨深閩關及漳水魚腹莫教沉<lb/>
　　答林白石大叅<lb/>
歸釣龍溪水君胡亟失時豈因白石爛竟賦緑衣詩拙<lb/>
抱江湖愧賢於弼亮宜重華迹已逺吾道欲何之<lb/>
　　七月望逰水西白鶴寺乘月泛峴江<lb/>
愛爾東林社乘秋到蘂宮招邀滿童冠歌罷舞雩風鸛<lb/>
<pb n="KR4e0168_WYG_005-24b"/>
鶴黄庭莫巾袍白露中西江上雲月歸艇意何窮<lb/>
　　送季明徳應召赴闕二首<lb/>
接手為兄弟交期共死生雲逵易相失三宿晉安城海<lb/>
内風塵切秋邊鴻鴈鳴飛騰未時莫萬里好長征<lb/>
　　其二<lb/>
相别無一語相觀情自閒風雲感壯士江海散秋顔道<lb/>
已干時禁人須渉世艱去鄉莫草草遲爾陽明山<lb/>
　　琅琊王墓下作<lb/>
<pb n="KR4e0168_WYG_005-25a"/>
田文全盛日淚下雍門彈王氏千秋後勞歌玊樹殘寢<lb/>
園生兎穴疑塜奠龍盤萬仭蓮花色關河望已難<lb/>
　　大田讀伯固起溟見和之作悵然懐答二首<lb/>
讀爾懐沙賦<graphic n="KR1008" url="https://raw.githubusercontent.com/kanripo/KR-Gaiji/master/images/KR1008.png" mimeType="image/png"/>然繫我思當年分即死此日已云遲社<lb/>
稷還唐介江山哭子期才賢世有幾况及聖明時<lb/>
　　其二<lb/>
朅來張仲蔚秀句日逾多豈不思君子其如長路何商<lb/>
霖憐我在谷口喜人過終愧箕山隠無能守薜蘿<lb/>
<pb n="KR4e0168_WYG_005-25b"/>
　　南山贈林遷于比部<lb/>
憶自隨三釜同歌滄海篇何期傍九日得結碧山縁江<lb/>
漢兵戈外風煙魚鴈前相看未忍别更上木蘭船<lb/>
　　莆口之敗福寜兵最無紀律大縱掠金以致肝腦<lb/>
　　塗地賦詩傷之<lb/>
閩粤何多難興漳師未休虎豺行白日天地泣清秋欲<lb/>
𢷬羣兇穴須梟敗將頭兵貪法半至遺恨福寜州<lb/>
　　劔州贈陳待用太守<lb/>
<pb n="KR4e0168_WYG_005-26a"/>
鬰彼神仙府雲驂逈莫扳言將五袴手滿弄九華山紫<lb/>
葢風塵表黄堂霄漢間因君覔神物劍水有龍蟠<lb/>
　　鸂鶒<lb/>
鸂鶒無拘碍浮游錦石傍雌雄互飲啄毛羽割隂陽已<lb/>
得滄洲趣寜思天漢翔並生大化裏幽獨闡文章<lb/>
　　不寐<lb/>
反側終難寐寒天候不明經旬淹厲氣永夜厭灘聲萬<lb/>
事呻吟外他鄉兒女情還聞䘮良友展轉淚交横<lb/>
<pb n="KR4e0168_WYG_005-26b"/>
　　哭遂初<lb/>
良友看餘幾今年報女亡江山有頳谷風雨泣秋堂元<lb/>
氣能無損星文定不光連宵激孤志灑涕向錢塘<lb/>
　　送羅復之<lb/>
聖夀齊天地臣衷効海山靣陳安瘼疏頭聳觸邪冠玉<lb/>
帛奔重譯衣裳濟萬官不勝戀闕處時事尚多艱<lb/>
　　春日懐南湖舊居<lb/>
南湖不可到幽事自漣漪田父春相遣隣翁暮與期煙<lb/>
<pb n="KR4e0168_WYG_005-27a"/>
霞隠薜荔風日曬鸕鷀豈待清商發花時有所思<lb/>
　　雙鳬<lb/>
汎汎長依渚飛飛不度岑却無黄鵠志但有白鷗心煙<lb/>
水知音舊魚蝦得食淫自從葉縣令來徃五雲深<lb/>
　　向曉<lb/>
河影忽不見東方方小明晨鷄許市客秋管海邊營起<lb/>
舞者誰子飄零獨此生矇矓聼金鑰封事轉馳情<lb/>
　　朝雨<lb/>
<pb n="KR4e0168_WYG_005-27b"/>
若木光初判𤣥雲復積隂撼江風色勁灑壁雨聲淫泉<lb/>
室鮫人泣天邊越客吟餘情何處訴燕雀處堂深<lb/>
　　將旦<lb/>
曙色浮東海騰騰漸太清明霞低水檻宿霧逈江城警<lb/>
柝已罷擊征人初啓行豺狼今挈領豈是乏長纓<lb/>
　　與方質父登于山<lb/>
巾舄動髙興江山入大觀煙霞幾囘首天地一凭欄晴<lb/>
日千村晩長風五月寒莫嫌踪跡逺石室在人間<lb/>
<pb n="KR4e0168_WYG_005-28a"/>
　　雨夜<lb/>
蕭蕭風振屋汎汎雨鳴樓宿鳥驚巢墮潜鮫出水遊客<lb/>
牀沾處濕病枕聼來愁頗羡清江上風波不碍鷗<lb/>
　　地上<lb/>
雨霽臨池好橋平縱歩宜濕泥勤燕子新水樂魚兒病<lb/>
葉風多下團萍夕更移中吳消息惡吟賞淚交垂<lb/>
　　秋暮<lb/>
秋色去不反客心悲奈何病妨風土惡愁感歲時過弟<lb/>
<pb n="KR4e0168_WYG_005-28b"/>
妹流離甚江湖喪亂多滄洲十月雪囘首釣漁簑<lb/>
　　題南野舊居<lb/>
南山百畝地記得種𤓰時風日蜻蜓下犂鋤布榖知輞<lb/>
川流水在谷口主人非獨鶴青天外空亭自落暉<lb/>
　　湖上<lb/>
愛此湖上雨共君湖上遊乾坤雙短鬢江海一虚舟煙<lb/>
景初相見春光不可求明朝下西崦相望意悠悠<lb/>
　　參文殊禪道上得棲字<lb/>
<pb n="KR4e0168_WYG_005-29a"/>
移舟泊淺渚風日便輪蹄不雨江聲定長隂野意齊香<lb/>
厨鐘後飯田舍午時鷄入山應未得聊爾學禪棲<lb/>
　　次劉徳羲懐金山韵<lb/>
記得金山頂風煙八靣開乾坤留柱石滄海失蓬萊夜<lb/>
色京江水春光般若䑓兵塵兼病眼長望幾徘徊<lb/>
　　重遊大石次劉徳羲韵二首<lb/>
病夫泉石性山雨徤來過花濡廻蛺蝶松偃足藤蘿隔<lb/>
歲青春别同羣白髪多宦遊殊慰此髙志未全訛<lb/>
<pb n="KR4e0168_WYG_005-29b"/>
　　其二<lb/>
幽事住雲泉湖光逺接連寺鐘山意動松雨磵聲懸石<lb/>
壁開雲竇桃花隠洞天中原尚多壘此地合逃禪<lb/>
　　望武夷時與黄元質同賦<lb/>
客路未千里名山已萬重歌傳武夷曲興落幔亭峰宻<lb/>
竹幽幽鳥深溪隠隠舂黄生詩句好吾得事遊蹤<lb/>
　　有懐<lb/>
獨客路千里羙人天一方連宵入我夢今日寫新章白<lb/>
<pb n="KR4e0168_WYG_005-30a"/>
月猶故國青山皆異鄉不堪秋信至梧葉下滄浪<lb/>
　　謁屏山書院<lb/>
隠隠屏山頂悠然見考亭衆星開分野一水入滄溟禮<lb/>
樂今為盛門牆世必經平生鴻鵠志數問紫州城<lb/>
　　謁考亭書院<lb/>
西門猶闕里平地見滄洲謀道無虚日尋源直到頭徳<lb/>
言俱不朽廟貌正須優欲濟波濤濶臨流重澁羞<lb/>
　　送王崇賢<lb/>
<pb n="KR4e0168_WYG_005-30b"/>
黒雲天未厭清江船不開客情春草長國事朔風來嘆<lb/>
世長卿枕疑人郭隗臺看君囘綵服拜舞興悠哉<lb/>
　　贈吾隠君兼懐惟可<lb/>
誰言道學者正印自文山守黒惟空谷潜身到大還聲<lb/>
名百世下交誼九垓間因爾懐君子江湖好駐顔<lb/>
　　棠陵家觀釋宗林詩畵戲為一偈嘲之<lb/>
蓮社柢能入林公許徑過法衣乘獦獠佛日動山河五<lb/>
藴元空寂三車亦障魔白牛載詞藻西去欲如何<lb/>
<pb n="KR4e0168_WYG_005-31a"/>
　　冬日對白菊<lb/>
白菊塵埃裏翛然湼不緇風霜忌太潔桃李競當時水<lb/>
徳元如此花神祗自私遐方對燈燭聊副賞心期<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0168_WYG_005-31b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　少谷集巻五<lb/>
</p>
<p>
</p>
  </div>
</body>
</text>
</TEI>
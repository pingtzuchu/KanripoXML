<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>少谷集巻十一</head> <lb/>
    <p>
<pb n="KR4e0168_WYG_011-1a"/>
欽定四庫全書<lb/>
　少谷集巻十一<lb/>
　　　　　　　　　　　　明　鄭善夫　撰<lb/>
　傳<lb/>
　　海仙人傳<lb/>
閩大方伯龔公𢎞吳人生而頴少能通古墳典剖疑圖<lb/>
徽隱東海蒲華塘賞幽自為將三十年抑而為舉子文<lb/>
字進士起家以經緯當世事又將二十年廼思當世之<lb/>
<pb n="KR4e0168_WYG_011-1b"/>
無以為也棄兩浙大㕘知歸海上日歌白雲篇疏南華<lb/>
經義上揖古人而與之游若真能拔世網而仙者嘗曰<lb/>
吾先代都官君祠部君再有隱徳吾有水石痼吾嘗如<lb/>
有忝於二君子也時人稱為三隱先生云公處海上登<lb/>
年以載逆瑾宣熖玩大權杓化天下豪杰而馳之公一<lb/>
不為聞亦無戒日與窮島黄髪翁泛輕舸浮游震澤雲<lb/>
水間賦詠自怡或赤脚走海上峰觀蜃氣興沒龍吟蛟<lb/>
翔夜半日出咸池晶晶然長嘯大呌自以為世外竒觀<lb/>
<pb n="KR4e0168_WYG_011-2a"/>
及天地和均聖天子思得逸才以振葺踣弊乃復簡為<lb/>
今官時之人復稱為海仙人云鄭善夫曰吾嘗聞古之<lb/>
神仙往往有隷宦籍而皆豪杰軰為之故葆真寓形完<lb/>
天遁人聽其往也王喬之葉東方生之依隱玩世葛洪<lb/>
之勾漏葢其真有所得正不執滯於通隠之分也是故<lb/>
隷圉不卑貂珥不亢拘餓不窮潛形不窒鋌刃不嬰視<lb/>
世間一切榮辱起伏生殺夀夭化萬有若劇戲然而隨<lb/>
之者彼何人也哉龔公其真有所得矣夫<lb/>
<pb n="KR4e0168_WYG_011-2b"/>
　　南湖三先生傳<lb/>
南湖三先生露公莊公淑公其先榮陽人也逺祖昭晉<lb/>
時為泉建刺史過莆口愛其風土因遷祖墳於南山昭<lb/>
固未家莆也三公舊譜云唐𤣥宗時人世居閩之侯官<lb/>
天寶二載避李承昭之難自侯官徙永泰又自永泰徙<lb/>
莆之南山以祖墳在也山下有湖是為南湖結講堂其<lb/>
上以修儒業莆古蠻俗六朝之間閴無聞士照諸載籍<lb/>
唐興將百年亦未聞有作者自三公入莆人始興學其<lb/>
<pb n="KR4e0168_WYG_011-3a"/>
後十室九書堂龍門半天下南湖之響振之也當稱為<lb/>
為南湖三先生云講堂在南山之麓因夢錫僧乞為菴<lb/>
遂捨為菴及改構其旁復遇金仙請為刹復捨為刹今<lb/>
城南五里廣化寺是也立寺之後移祖墳一十二丘於<lb/>
西峰之下莊公徙潯陽淑公徙仙遊惟露公居莆田是<lb/>
為三邑之祖凡稱南湖鄭氏者皆三先生之後也嗟夫<lb/>
三先生豪傑者也業儒於比屋未為儒之時而二林忠<lb/>
孝一方文武勛庸科第為天下甲雖其學力而開先者<lb/>
<pb n="KR4e0168_WYG_011-3b"/>
誰歟岷嶓積石河漢之始明者固有所推矣彼固無文<lb/>
王猶興者譜稱露為太府卿莊中郎將淑别駕皆無可<lb/>
考然是詎足為三先生重輕哉<lb/>
　　鄭顛公傳<lb/>
天祐公字君作淑公之後少磊落不羈知元運將革自<lb/>
負以豪傑之才耻與牛駑同皁處南湖塢中意洒然也<lb/>
是為南湖處士晚年世益亂上下溷賄上自達嚕噶齊<lb/>
下至邑子丞尉競為饕餮降其風而化之乃憤然有回<lb/>
<pb n="KR4e0168_WYG_011-4a"/>
淳反朴之志恤恤然賙貧鮮寡一物價平出納使世之貪<lb/>
鄙也銷後游四方齎餘貲凡遇生物無大小貴賤即鬻而<lb/>
放之如是者十餘年人不能測其所藏咸呼之曰顛公云<lb/>
公嘗假三世田其價已盡後其子匱乃召而告曰而父<lb/>
所鬻田若未盡而值也給之至其孫匱復告曰而祖所<lb/>
鬻田若未盡而值也給如故晩年每辟火食日醉醇酒<lb/>
數勺㣲醺輒麻鞋散髮走道上暢歌屈原漁父篇以自<lb/>
况其志或勸之仕乃喟然漫答曰而不見飛亷氏馬乎<lb/>
<pb n="KR4e0168_WYG_011-4b"/>
其一朱鬛白毳龍駱鳯臆終日不釋轡卒以熱死其一<lb/>
垂頭昂尾駝頸駱膝踶齧善蹶棄諸野終年而肥古之<lb/>
達者固不茍潔以罹患不避穢以養精也兹葢得之舊<lb/>
譜㕘之故老所傳云爾古之人有逃名佯狂裂冠毁冕<lb/>
而求自拓其所極者世未易知也埋蛇渡螘近不在其<lb/>
身則恵應之於其子孫云<lb/>
　　南湖髙士傳<lb/>
昔人云澤中之蜥蝪不用則委蛇草莽間用則神變化<lb/>
<pb n="KR4e0168_WYG_011-5a"/>
為霖雨士或然哉髙士才氣英邁有大志傲睨一世若<lb/>
無難事而乃涪湛於時焉年四十就憲府辟三年入補<lb/>
尚書曹道莫有合者咲曰髮種種矣安能以一資一秩<lb/>
僕僕岐逕為哉去之南湖之畔菟裘葛巾據梧曵索與<lb/>
魚鳥為伍欿然若忘情者及其論經世大務即捭闔弛<lb/>
張洞視千古之上識者竒之間嘗語人曰士當用人勿<lb/>
為人所用又曰䝉莊巧愚竒而竒也大雅明哲正而竒<lb/>
也葢抗髙志遏浮埃者晩尤好黄白之術及閲李道純<lb/>
<pb n="KR4e0168_WYG_011-5b"/>
中和集即飄飄然遁形智以往所謂道不偶乃自用以<lb/>
康其身者歟髙士平生極踽踽少合然與為㝠契者又<lb/>
皆世令人如靈武王偁愽陵林誌漢孟吳航髙廷禮軰<lb/>
締文字之交云誌嘗曰峭直狷介可以信董史佚蕩伉<lb/>
俠可以結朱孟其見所稱許如此髙士諱璠字仕琛鄭<lb/>
氏號曰純菴蓋守其黒云<lb/>
　　烈女輝傳<lb/>
烈女輝者五河令周應文之季女也其先姬姓末裔即<lb/>
<pb n="KR4e0168_WYG_011-6a"/>
國為氏散處方隅應文蓋居庸之世也輝生而含慧抱<lb/>
素七歳知女訓嘗論夏侯令女曰一死事便了何截髪<lb/>
斷鼻乃爾應文甚竒之時有張耀者將子也習業於應<lb/>
文雋爽絶於流軰應文亦甚竒之間遂以輝屬焉待年<lb/>
于歸大禮未就而耀以正徳九年六月死時輝年十七<lb/>
禮不敢踰閾奔訃吞聲痛悼自廢其飲食應文憂之糾<lb/>
戚屬諭意不少變旬有二日遂自經於中堂中外聞者<lb/>
匪不嗟惜聲動山後先是耀之家買棺畢氏得巨木一<lb/>
<pb n="KR4e0168_WYG_011-6b"/>
本析而二之至兹遂以及輝唏天其偶然邪輝性嗜花<lb/>
草墀下自藝數十本英蘂繁膴日供采擷輝死一夕盡<lb/>
為之凋焉山後暑多蝇自輝之死輝之家蝇亦去類盡<lb/>
其次年乙亥所司部使者以事跡聞表其門曰節義越<lb/>
人鄭善夫聞之曰燕趙之風悲以壯其生人多慷慨奮<lb/>
躍有所激觸即輕舍其生自古然哉故感燕丹之義視<lb/>
死如赴者白虹遂為貫日往往有焉輝一女子也一念<lb/>
之至至感草木動天時是故城穨杞妻雷擊齊廷天人<lb/>
<pb n="KR4e0168_WYG_011-7a"/>
通貫之理古今一也吾嘗論燕趙之士使充以仁義道<lb/>
徳顧但為俠客劍士之稱顯後世已邪輝之天資冲粹<lb/>
豈又不在學者歔夫<lb/>
　　應先生傳<lb/>
應先生昌者浙之仙居人也少讀書知大義即務為躬<lb/>
行中年以母老稍出干禄久次得為分宜縣尉常禄所<lb/>
入悉移致於母旁及於母兄自奉惟敝衣糲飯晏如也<lb/>
吾聞先生事母與母兄備極顛沛初自京師歸至台聞<lb/>
<pb n="KR4e0168_WYG_011-7b"/>
母兄疫台距仙居百餘里乘夜走山谷穿虎豹及門抱<lb/>
持日省侍兄愈而後即安在官時有術者談其母禄當<lb/>
盡即茹素自罰日不安其位託請歸寧徒歩旬日至血<lb/>
其膚後居母䘮又一一執禮時年已六十餘猶頓毁守<lb/>
墓側寢處苫塊衆止之曰奉几筵禮也中衰之年以死<lb/>
傷生恐非所以為孝乎由是族黨逺近上自大夫下及<lb/>
衆庶咸翕然稱之至有聞風而起者云先生平生急人<lb/>
之難有同閈者客死無依先生既為殯之且力還其䘮<lb/>
<pb n="KR4e0168_WYG_011-8a"/>
焉其輕財仗義又如此在官數年亷慎以則恤民隱剔<lb/>
吏蠧凡數十事蔚然入於人心給事張文稱之曰安得<lb/>
似某者百人分布中外天下何憂不治太守朱華謂其<lb/>
操持出衆有儒者之風焉中丞韓邦問提學蘇葵王崇<lb/>
文咸亟稱之其子良今為翰林吉士相時謀道修先生<lb/>
之行云鄭善夫曰吾聞君子之事親也下任力中任勞<lb/>
其上不匱先生間闗致養堅忍致敬禮而無忒慕以終<lb/>
身又能潔已恵人以成其志而享其令名所謂任力與<lb/>
<pb n="KR4e0168_WYG_011-8b"/>
勞而不匱者非邪孔子曰置本不固無務豐末比近不<lb/>
説無務修逺詩不云乎惟孝友于兄弟施於有政葢言<lb/>
反本修邇者也先生之施顧有司之者而未大邪正徳<lb/>
中善夫與良定交於吳越之間得先生之行故為之論<lb/>
次其事<lb/>
　　樗翁傳<lb/>
少谷子曰孔子曰小子何莫學夫詩學詩則多識於鳥<lb/>
獸草木之名夫識其名也非他也聖人取象以明理比<lb/>
<pb n="KR4e0168_WYG_011-9a"/>
類以成徳咸取諸象也爾雅栲山樗其色小白生山中<lb/>
類漆樗散木也莊周之言曰商山有樗結駟千乘隱將<lb/>
芘其所賴然匠石去之不以為髙名之麗者以其散也<lb/>
嗟乎神人以此不材隂符云人知神之神不知不神之<lb/>
所以神樗翁西川洪雅人也張氏名某字某持釋書日<lb/>
以繕障盲為事又通堪輿之學達古今事變成虧福禍<lb/>
與天地之化經綸之文言之鑿鑿張而翕之闢而闔之<lb/>
放諸無用之地取諸樗也不龜手不用以洴澼絖豈樗<lb/>
<pb n="KR4e0168_WYG_011-9b"/>
之云乎翁昔居花溪去邑㑹再舍時文物在邑翁有子<lb/>
鵬頴脱囊中翁遷其處俾與賢士遊以成其徳云葢藏<lb/>
金於山藏珠於淵葆其全而用之天下者也鵬為侍御<lb/>
史遏權璫斥奸佞危言於朝不合則退合則進進則藎<lb/>
於其所事世葢方之棟榱輪題與道消息云昔者眉山<lb/>
蘇明允隱居放言不位榮利後其子軾轍咸躋通顯翁<lb/>
得無類之然彼且著權書以示可用而軾轍又止以文<lb/>
章顯夫示諸無用者豈真無可用哉又况不為軾轍者<lb/>
<pb n="KR4e0168_WYG_011-10a"/>
其上下何如也樗翁寓神於散合志於空將無以儒者<lb/>
之道為風歸邪或曰釋氏之學古賢知者多之葢其𤣥<lb/>
化自止直寄之以定其情焉爾矣<lb/>
　　雙節傳<lb/>
閩㕘議鄭子毅一旦過鄭子善夫言曰毅宗數竒曾大<lb/>
母祝大母劉以節傳以有毅之身綫如也述二母之履<lb/>
命善夫言善夫相世自廢久亡有言者也以毅故以二<lb/>
母故故言而傳之傳曰先鄭氏信州大氏鄭氏二節婦<lb/>
<pb n="KR4e0168_WYG_011-10b"/>
曰祝氏曰劉氏劉祝亦大氏故二婦非恒婦也祝歸孔<lb/>
貫生騏騏六歳而孔貫卒時祝年二十有六騏婦劉生<lb/>
潤潤十歳而騏卒時劉年三十有三先孔貫之父雅簿<lb/>
楚安郷母劉氏留家祝事之百爾慎甚劉賢之雅聞而<lb/>
亦賢之及孔貫疾革謂曰吾竒嗣子稚呱呱爾吾死之<lb/>
後汝少汝若何祝泣曰無貳敢忘夫子卒全貞傍孤抵<lb/>
有成立及劉之事祝肅雍靜一猶乎祝也其於騏於潤<lb/>
亦猶祝於孔貫於騏也其寡之年祝較少姑婦辛苦卒<lb/>
<pb n="KR4e0168_WYG_011-11a"/>
昌鄭氏堂有竹樹有羣鳥來巢有攸馴止郷之人竒其<lb/>
事同知陳綱欲表其節不果知縣董綸江源相繼給其<lb/>
家厥後踐祉各以壽終潤子毅成𢎞治已未進士守資<lb/>
兵曹今為右㕘議云鄭善夫曰上古亡節中古勵於節<lb/>
後世不風節故亦亡節氣使之然也不風無率不率不<lb/>
風二婦蓋得之天均者豐也豐乃無矯吾嘗怪今史之<lb/>
不足徴也力贍者廼克致致者未必真吾嘗恨逸者吾<lb/>
不見美也雖然古亦有然<lb/>
<pb n="KR4e0168_WYG_011-11b"/>
　　少谷子傳<lb/>
少谷子南鄙野人性極拙且懶少居貧不識榮利以親<lb/>
故竊食公家持論迂濶不切時務不能更故態不得於<lb/>
今之人好古書不能讀讀亦不能析疑義年及三十而<lb/>
一無所成分必為棄物近復得丘壑痼疾藥不能療行<lb/>
將解脱束縛着道履短衣登岱宗望東海歴江淮浮震<lb/>
澤訪石橋窮㑹稽鴈宕諸山而後歸廬於武夷與所謂<lb/>
少谷者閉關息焉守其𤣥而葆其真云<lb/>
<pb n="KR4e0168_WYG_011-12a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0168_WYG_011-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　少谷集巻十一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>少谷集巻十六</head> <lb/>
    <p>
<pb n="KR4e0168_WYG_016-1a"/>
欽定四庫全書<lb/>
　少谷集巻十六<lb/>
　　　　　　　　　　　　明　鄭善夫　撰<lb/>
　跋<lb/>
　　文山墨蹟跋<lb/>
昔余在吳下曾見文山墨蹟凡十餘條中説空坑兵敗<lb/>
之事較詳其後載徐妳環娘流落之由與此本相類其<lb/>
字畫月日亦相類時同觀者數人三讀欷歔為之泣下<lb/>
<pb n="KR4e0168_WYG_016-1b"/>
余友殷近夫跋云使公用于徳祐之前國尚可為使公<lb/>
不死于景炎之後身無所安時讀其詞咸願為之執鞭<lb/>
不可得者初不暇論其真與贗也今觀一峰之論豈此<lb/>
本得之毛氏者乃其真蹟而吳下所見者誠所謂虞褚<lb/>
蘭亭耶於乎百世之士片文隻字流落人間雖偽為者<lb/>
亦能使人興起其他可論哉<lb/>
　　戴節婦跋<lb/>
少谷子曰貞節至難也人受剛中正賦又㓜學尚志動<lb/>
<pb n="KR4e0168_WYG_016-2a"/>
則曰古之畸人一遭事變遂遷次以䘮其平生况婦人<lb/>
耶色之欲本諸天地之根成性也盛年守貞難於格虎<lb/>
無論心猿夫本來安安者上也自防於禮法忍荼食蘖<lb/>
者利也勉也及其成功一也余嘗曰斷髮截鼻者勇冠<lb/>
三軍余讀節婦傳得其情未嘗不為之降心焉黄羅戴<lb/>
氏母拮据一節國人稱之嘻難矣然有反風滅火之報<lb/>
節婦弗論也<lb/>
　　迪功集跋<lb/>
<pb n="KR4e0168_WYG_016-2b"/>
昌糓吳人也十歳學古文章遂成章二十外稍厭吳聲<lb/>
一變遂與漢魏盛唐大作者馳騁上下今之世絶無而<lb/>
僅有者也年三十調迪功幽憂中遂選平生所為文曰<lb/>
迪功集識者見之曰昌糓之年其殆止是乎既而竟死<lb/>
昌糓且死抱是集付其子曰是不出門傳必以獻吉盖<lb/>
與獻吉見諸集中云云此本余得諸其家藏選本其子<lb/>
手抄者今所行於洛陽者獻吉多為更定失昌糓真盖<lb/>
獻吉雖與同調其丰神氣魄亦自有不相能者矣昌糓<lb/>
<pb n="KR4e0168_WYG_016-3a"/>
死今十年海内作者莫不輸其心恨不與同遊者余實<lb/>
與同游而不知昌糓鄙哉余之賤目也於乎千載下覽<lb/>
是集者竟如何也此本木虛録者俾余作語<lb/>
　　髙時菴真蹟跋<lb/>
時菴世髙士也余不及見髙士獲交其似者髙士於藝<lb/>
無不知亦無不能能亦無不精觀於此巻能具一隻眼<lb/>
者可攷也余性不好世俗寫法而獨愛宗吕之品格蓋<lb/>
法度之中有神竒焉謂其天分迥絶若舍是而求其上<lb/>
<pb n="KR4e0168_WYG_016-3b"/>
者何患不至而不知其傳蓋出諸此也宗吕性至孝此<lb/>
其父手澤也春秋設其裳衣正以親存形魄所慿又覩<lb/>
是物所以興乎孝也况是手澤又精神之粹然者是慿<lb/>
哉<lb/>
　　畫龍<lb/>
昔張僧繇於安樂寺壁寫二龍不㸃睛謂㸃之即飛去<lb/>
閻立本亦名手也見之却走不敢視夫龍神物也筆端<lb/>
之神而能造化之至此哉先儒言人心天地人心而曰<lb/>
<pb n="KR4e0168_WYG_016-4a"/>
天地則萬象萬物中其有也而謂之能造化也固宜僧<lb/>
繇之神物也道眼中之易易者也今人自塞其天地猶<lb/>
世俗之畫龍也而責其不能神抑得其疑似耶非耶<lb/>
　　易論二條<lb/>
易君子以趨吉避凶防微杜漸易也者用於君子而勿<lb/>
用於小人者也易其聖人之時乎如姤之時五陽在上<lb/>
一陰在下小人雖微其機則將盛也然其道未成其勢<lb/>
則可剪剪之者杜其漸也至於二陰在下其道成矣其<lb/>
<pb n="KR4e0168_WYG_016-4b"/>
勢難矣在君子則有遯遯之時不可為也猶可去也至<lb/>
於三陰在下天地否矣否之時君子將何逃乎亦惟守<lb/>
死善道定其志以竢天矣盖聖人可完名則完名可完<lb/>
身則完身遇否則完其志而已如一陰在上五陽在下<lb/>
小人尊而無權君子盛而多助剪之便也五王不去武<lb/>
三思自為机上之肉不明乎易之義矣<lb/>
易變易也物極則反泰否相乘時之至天地不能已也<lb/>
堯舜最善用易堯舜盡聖人之權者也羲黄相續至堯<lb/>
<pb n="KR4e0168_WYG_016-5a"/>
舜之世值乎極也則反之以朱均堯舜能祈天永命而<lb/>
權之以禪受以濟其極是明奪天地之變而反之正者<lb/>
也故曰聖人賛天地之化育三代聖人則道乎其常矣<lb/>
　　立吾齋<lb/>
林子志古名其齋曰立吾一日過少谷命申其義鄭子<lb/>
曰名其至矣吾我也即志古本來面目也人皆可以為<lb/>
堯舜識得志古面目即是堯舜堯舜豈難為耶豈易為<lb/>
耶夫子之言曰可與適道未可與立聖賢立身無二道<lb/>
<pb n="KR4e0168_WYG_016-5b"/>
識得真吾而求以立之者自如飢渴之於食飲無之而<lb/>
不得而後為真識飢渴切身舍食飲則身死真吾切心<lb/>
真吾不立則心死莊子云哀莫大於心死而身死次之<lb/>
聞見之識如飢渴之於食飲也出於意氣入於才質才<lb/>
質局於彼此安能一了而百了意氣頺於衰暮安能一<lb/>
得而永得夫真立也者有真識者也無夷險無靜躁無<lb/>
久近巨細無聲色生死榮辱禍福一切舉不足以嬰其<lb/>
真猶砥柱之湍也㒺覺也夫是之謂志古面目非耶昔<lb/>
<pb n="KR4e0168_WYG_016-6a"/>
夫子三十而立時則志意堅定萬變不摇也志古今其<lb/>
時哉愚見止此請質諸素翁與愧吾吏部家庭授受當<lb/>
有奇聞幸以相告<lb/>
　　漫書授君用<lb/>
漫書一本授君用此余心口也此學稍戾時禁然究竟<lb/>
不學則亦已矣若必為聖賢此是明正一條大路不可<lb/>
讓人先着脚也君用聰明直截好根器入此甚不難不<lb/>
可蹉過此日豈再得僕回首旁蹊曲途悔之晩矣詞章<lb/>
<pb n="KR4e0168_WYG_016-6b"/>
雕蟲小技然不明此學雖工何益君用細思之從善如<lb/>
登從惡如崩要須下死工夫方做得聖賢事業君用稍<lb/>
過飛揚莫尚有照影自喜意思在善學者貴鞭其後<lb/>
　　贈三子<lb/>
髙宗吕甘貧守節安安然人無知者又其性瀟然物外<lb/>
下視𤨏𤨏者如市兒故憎多口云爾固信而行之未嘗<lb/>
改也與余與克相為貧賤之交未嘗漫及家事若將凂<lb/>
焉者其天性如此事母致力為養事兄致友余表其先<lb/>
<pb n="KR4e0168_WYG_016-7a"/>
人之墓見其槩云今學使者表章儒行愧余力綿屢薦<lb/>
之而未信盖有聚沬成河云然君子修其在我者無盡<lb/>
自今宗吕其益楙修之遯世不見知而不悔方謂之君<lb/>
子宗吕無欲臻是哉<lb/>
易曰君子終日乾乾惕若又曰潜龍勿用又曰見龍在<lb/>
田天下文明顯晦用舍一龍也君子象龍徳故龍曰君<lb/>
子君子曰龍云然時有顯晦身有用舍乾乾惕若則無<lb/>
終無始無首無尾堯舜之兢業文之純非歟傅子善學<lb/>
<pb n="KR4e0168_WYG_016-7b"/>
易者也知用夫易今初其勿用時乎禹稷顔子易地則<lb/>
皆然勿用在田一也乾乾惕若則在吾軰作為如何耳<lb/>
龜山云此日不再得學問成於勇决廢於優游傅子其<lb/>
益修所以如龍者而文明天下哉<hi>闕</hi>
諧謔藹然可親然二者有志則無害昔劉貢父善諧笑<lb/>
彼盖立得脚跟故不病道故詩曰善戲謔不為虐云施<lb/>
子性資最稱明悟讀書極易通曉文理粲然然每以一<lb/>
科第為病余曰此未足以病施子也君子疾没世而名<lb/>
<pb n="KR4e0168_WYG_016-8a"/>
不稱焉不在科第之云也聖賢千言萬語只是教人修<lb/>
為誦詩三百授之以政不達亦奚以為讀書而不措之<lb/>
躬行余不謂之學也子張學干禄子曰多聞闕疑云云<lb/>
禄在其中矣施子能以余之言病病哉<lb/>
　　東廵懷草跋<lb/>
此本余伏闕罰跪時所草置懷中謂倪本端方思道曰<lb/>
余死則為出之時死者十一人而余最柴瘠幸不即死<lb/>
今存此草每靜夜一披追惟徃事未嘗不潸然痛哭也<lb/>
<pb n="KR4e0168_WYG_016-8b"/>
　　連璧巻跋<lb/>
此余在杭時同太初作此寄髙子者珠玉在側覺我形<lb/>
穢嗚呼太初已矣荒村閉門撫巻懷賢為之憮然辛巳<lb/>
夏朝髙傳二子過我少谷志<lb/>
　　游藝巻跋<lb/>
宗文持此巻欲予寫舊作余顧欲為知己者鳴也然心<lb/>
求工而筆愈拙凡四更端而後成可笑可笑世間事不<lb/>
由人作意為之類如此<lb/>
<pb n="KR4e0168_WYG_016-9a"/>
　　太初山人稿跋<lb/>
余敘太初漫稿成太初曰子真知我者又明年庚辰而<lb/>
太初死遺命以漫稿必付余余歸弔其廬撫其孤携其<lb/>
稿至杭梓而行之凡與太初遊者如杭人許台仲陳遂<lb/>
初髙世美湖人施邦直沈仁伯率來集事於乎使太初<lb/>
復生諸君當不愧乎其平生之言乎是年秋七月望善<lb/>
夫志<lb/>
　　畫虎跋<lb/>
<pb n="KR4e0168_WYG_016-9b"/>
有元時濵人劉平戌楚道棗陽遭虎其妻胡氏與其子<lb/>
殺虎得復甦時好事者傳播圖賛至于今以為美稱壯<lb/>
矣哉鄭善夫曰物役于精精率于性物軌不跂情専無<lb/>
畏故義每起于所激仁每術于所重吾觀物見情也觀<lb/>
情見性也觀性知道也<lb/>
　　永樂大臣觀春詩巻跋<lb/>
是作者鳴其幸者也永樂諸君子際天地平均熈熈於<lb/>
廟堂之上噓而成聲聲不苦迫時也不幸而逃山處竇<lb/>
<pb n="KR4e0168_WYG_016-10a"/>
而亦鳴其為聲也荖荖也以人考槃采薇之什是已然<lb/>
而皆順也楊文貞曰自非山焦水濆賞幽悟淡為無益<lb/>
之聲者儔豈真為無益之聲者哉<lb/>
　　與可墨竹巻跋<lb/>
與可教東坡作墨竹曰必得完竹於胷中執筆熟視見<lb/>
即追之如兎走鶻落其在洋州時遺以所作偃竹且云<lb/>
此竹尺許有萬尺之勢東坡嘆曰更十年余亦不能至<lb/>
此仲黙教余為詩曰學詩如學仙神仙逆天地之氣以<lb/>
<pb n="KR4e0168_WYG_016-10b"/>
成詩亦如之逆則詞古則格髙則意長余讀仲黙詩始<lb/>
覺余之醜耳然東坡學與可心誠識其所以然雖不能<lb/>
過與可或猶乎與可也後之人之寶之傳之亦或猶乎<lb/>
與可也余學仲黙不可謂不識其所以然也而顧不能<lb/>
猶仲黙者天分量之耳不知後世論余於仲黙亦猶與<lb/>
可於東坡否也癸酉歳葉茂全偶持此畫欲余作詩余<lb/>
欲仲黙先作詩及見仲黙詩竟縮手退舍不敢出口茂<lb/>
全強余為之曰中州人士品題當世人物皆以吾子文<lb/>
<pb n="KR4e0168_WYG_016-11a"/>
不逮詩果然余詩之自信乃如此文斯下矣<lb/>
　　慰遐思巻跋<lb/>
崑山蘇州屬吏也上下以道相友世人非之在蘇州用<lb/>
上友下樂人之道而忘勢者也而謂之辱在崑山用下<lb/>
友上樂其道而忘人之勢者也而謂之僣彼二人者可<lb/>
謂踐迹古人而反乎今之道者耳然此詎足以槩其餘<lb/>
哉公人物論當自見<lb/>
　　東湖巻跋<lb/>
<pb n="KR4e0168_WYG_016-11b"/>
東湖在象山之麓山人潘搆家焉湖之又東作亭一枕<lb/>
塘塘之内植蓮墻以竹箭間以名木面以山陰晴之氣<lb/>
燕雀鷗鷺鵁鶄鸂鶒之鳥芙蕖椒芷之香四時也丁卯<lb/>
春予過此樂而飲焉飲輙醉至醉輙歌甚驩也繼是歳<lb/>
數往往輙數日日凡得詩數首以主者搆也今將有逺<lb/>
役搆以文請於乎余將陳迹於是湖耶異時風塵囘首<lb/>
此意何極三復而歸之<lb/>
　贊<lb/>
<pb n="KR4e0168_WYG_016-12a"/>
　　鄒山人贊<lb/>
而媞媞而于于廣禮若比廣義若迂其被衣齧缺之徒<lb/>
與<lb/>
　　巽所道人贊<lb/>
服美而伏縁形而趨伏匪名處趨匪明居萃乎其若猖<lb/>
亷乎其若隅人著其著而莫即其都彼若人矣夫<lb/>
　銘<lb/>
　　方塘銘<lb/>
<pb n="KR4e0168_WYG_016-12b"/>
華容魏子秉濟作方塘于洞庭之野結菴以居尚意也<lb/>
閩粤鄭善夫為作方塘銘銘曰<lb/>
濓水脉脉伊水洋洋誰則導之瀦以斯塘羣象在中庶<lb/>
類在傍君子之處不愆其方匪江匪河不浲不波吁嗟<lb/>
乎塘上之人兮奈爾何<lb/>
　<lb/>
　<lb/>
　少谷集巻十六<lb/>
</p>
<p>
</p>
  </div>
</body>
</text>
</TEI>
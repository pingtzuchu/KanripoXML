<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>少谷集巻六</head> <lb/>
    <p>
<pb n="KR4e0168_WYG_006-1a"/>
欽定四庫全書<lb/>
　少谷集巻六<lb/>
　　　　　　　　　　　　明　鄭善夫　撰<lb/>
　五言律<lb/>
　　懐人<lb/>
客思苦作惡羙人長别離愁深九日菊夢飽故山芝刼<lb/>
火明天地秋聲入皷鼙銷魂仍病骨行止昩前知<lb/>
　　題黄隠君水居二首<lb/>
<pb n="KR4e0168_WYG_006-1b"/>
人境不肯住水居猶滄洲青山如對隠白髪本無愁春<lb/>
草詩魂合秋風樂事求鱸蓴興不淺聊定此生謀<lb/>
　　其二<lb/>
水居意自得海鷗來不妨老懐惟杖履秋事在林塘桂<lb/>
槳依漁父菱歌出女郎逃名非故爾但恐失滄浪<lb/>
　　釣臺<lb/>
文叔為天子先生顧釣磯故人一夜話星坐舊山歸嚴<lb/>
瀬無今古羊裘有是非瓣香臺下拜素志尚依違<lb/>
<pb n="KR4e0168_WYG_006-2a"/>
　　得閩中消息<lb/>
閩中久無雨百糓盡枯燋魃虐延諸郡農工豈一朝何<lb/>
時免凍餒吾邑更征徭避地翻愁思餘生不自聊<lb/>
　　對雪答太白山人<lb/>
天地忽改色六花風亂投因之翠袖薄加我草堂幽照<lb/>
水梅自媚啣泥燕有求一杯思共爾日暮問行舟<lb/>
　　哭龔道<lb/>
海内君知我閩中我失君雲霄劔在壁風雨榻揚塵龍<lb/>
<pb n="KR4e0168_WYG_006-2b"/>
見悲吾道烏飛念此身艱危有壯志南望重沾巾<lb/>
　　旅夕逢所親述懐<lb/>
乍見却悲歡相詢語夜闌數年罷道路諸弟泣饑寒井<lb/>
竈還多故親朋有永嘆自憐飄泊甚聞此屹憂端<lb/>
　　下瀬<lb/>
廻溪去似箭亂石簇如鎗下瀬扶招急凌湍蕩槳忙未<lb/>
妨臨灔澦翻喜得滄浪范蠡扁舟外風波更渺茫<lb/>
　　贈王雙林遊宦海門<lb/>
<pb n="KR4e0168_WYG_006-3a"/>
振鐸維揚去堂齋爼豆幽豈為蒼水使與度海門秋三<lb/>
鱣隨風至羣龍抱日遊山陽篴可聼展轉憶良儔<lb/>
　　送彭少叅進萬夀表<lb/>
離聲言可惡子去似登仙敬述諸侯職懽呼聖主年青<lb/>
雲纒禮服白浪静樓船錫爾天閑馬黄金臺下傳<lb/>
　　答方思道富陽見寄<lb/>
浙水浩天涯吳門意已乖三年方數字半世渺孤懐萍<lb/>
梗猶能合風塵未見偕富春霜雪裏却憶鳯喈喈<lb/>
<pb n="KR4e0168_WYG_006-3b"/>
　　木假山<hi>時行遊麥斜得斷木如山狀</hi>
已幸脱煨燼漂零故不辭肌膚渾盡剥丰骨坐稱竒㟝<lb/>
嶁羞相學雲霞信所為從兹别林藪深結主人知<lb/>
　　宿七里潭<lb/>
無數灘皆惡安恬獨此潭泝流心共澹汲古味能甘永<lb/>
夜魚龍定空山鬼魅談髙秋進蕭䬃行役遍東南<lb/>
　　小野堂對菊<lb/>
小野堂前菊相逢滿意花諸君抱氷雪散地有煙霞傍<lb/>
<pb n="KR4e0168_WYG_006-4a"/>
月神猶整當歌影故斜異時追此夕蕭瑟向瑶華<lb/>
　　答曹仲禮見贈<lb/>
未暇曹劉體逍遥了嵗年聊應備土缶豈敢冐朱絃情<lb/>
性人俱得咸英世不傳從兹習喑啞作用在忘筌<lb/>
　　題程時言侍御和溪譜<lb/>
君家好喬木逺影鬰婆娑桂樹青霄上桃花駭浪多髙<lb/>
峰廻日月大地湧星河近閲篁墩譜燕山豈啻過<lb/>
　　題田給事一竹軒<lb/>
<pb n="KR4e0168_WYG_006-4b"/>
羡爾雲霄勢泠然氷玉姿空齋寄森爽獨立出喧卑尚<lb/>
阻瀟湘對終収淇澳詩幔亭霜雪盛應長鳯凰枝<lb/>
　　病居讀顧與新詩<lb/>
伏枕殊方客秋風嵗載隂錬形功不就抵病意何深稍<lb/>
出詞章網翻為著作淫頭風頓覺愈吾只愛陳琳<lb/>
　　林滄洲下第赴荆門<lb/>
憐君不得意歸鬢忽成絲更下荆門棹還聞巫峽悲禮<lb/>
嚴徐孺榻義重象山祠應念投竿客終為帝者師<lb/>
<pb n="KR4e0168_WYG_006-5a"/>
　　惠山酌第二泉<lb/>
惠山好泉品清切錫城隅松石隂堪結蓮蓉翠不孤寺<lb/>
虚流夜氣沙潤長秋菰笑挈二三子朔風近舞雩<lb/>
　　憶思道<lb/>
近憶棠陵子還朝定此時肯為黄歇客興在白雲司意<lb/>
氣吾能共江山君最竒夔龍格心事天意要人為<lb/>
　　讀備遺録<lb/>
神堯無信史誰紀革除年龍虎風雲上山河涕淚邊夷<lb/>
<pb n="KR4e0168_WYG_006-5b"/>
齊偏守死王魏總知權三復春秋傳微詞今不傳<lb/>
　　望鴈宕<lb/>
鴈宕青到眼天南秋復凉寜辭北山屐來傍水仙王越<lb/>
鳥隨風化甌童觸霧黄未須悲道路前是武陵鄉<lb/>
　　再哭近夫<lb/>
近夫吾益友失汝自吳江末世英雄短平生涕淚雙參<lb/>
乎眞悟道囘也未為邦不見牛刀試青田俗盡龎<lb/>
　　劉實夫静觀樓<lb/>
<pb n="KR4e0168_WYG_006-6a"/>
劉子吾邦秀髙樓元氣邊定心還到眼慧日正行天風<lb/>
物無拘礙江山且嵗年平生騰踏志終要九潘淵<lb/>
　　白將軍<lb/>
將軍出武威仗劍鎭東陲氣壓風雲陣秋生熊虎姿長<lb/>
揮白羽扇豈羡鋭頭兒數載傷多壘雲臺及盛時<lb/>
　　咄咄<hi>宿國清寺有懐徃事</hi>
咄咄長廊下倡歌誰為聞世人皆夢寐之子獨風雲土<lb/>
浄菩提路天垂星斗文猶存頂神咒至語未曾分<lb/>
<pb n="KR4e0168_WYG_006-6b"/>
　　贈歐陽崇道<lb/>
使君廊廟器秪惜頴川名世事憂無盡吾邦兆已行况<lb/>
逢王者作要使海波平倘及莘中隠深耕自性情<lb/>
　　哭仲黙<lb/>
去年孫復死今復哭何休霄漢冥交盡嵩邙正氣収操<lb/>
戈吾豈敢懐寳爾終投秪益文章價年年照斗牛<lb/>
　　謁紫陽精舍<lb/>
山水竒如此乾坤氣所儲昔賢遺筍蜕異代儼門廬嵗<lb/>
<pb n="KR4e0168_WYG_006-7a"/>
晏芝苓長天髙風露餘蹉跎逐簮笏尚愧紫陽居<lb/>
　　三陟<lb/>
憐君憂思劇三上白雲山風樹吹無盡鴒原望不還堂<lb/>
階抱古恨松栢變秋顔莫以歌終曲人生涕淚繁<lb/>
　　春日懐京華諸友<lb/>
聞説神龍起羣賢一網提中原刑白馬南國且黄鸝夜<lb/>
楫誰同擊春江他自迷無能逐公子錫宴上林西<lb/>
　　寄容臺舊僚友<lb/>
<pb n="KR4e0168_WYG_006-7b"/>
上徳符元命南宫列雋才周王郊祀畢漢日辟雍開法<lb/>
駕新承幸芝壇定數陪百年大禮樂述作意悠哉<lb/>
　　秋日寄赤城諸友<lb/>
幾載不相見天台葉又飛行藏歸一是堯桀自相非江<lb/>
海完吾志星霜變客衣風期與雲㑹莫遣道心㣲<lb/>
　　夏雨<lb/>
南天春苦旱咎在嵗星沉四月禾苖歇三農雨望深油<lb/>
雲膚寸合一似雨黄金君王社稷主要識上天心<lb/>
<pb n="KR4e0168_WYG_006-8a"/>
　　張起溟得子<lb/>
聞得充閭慶青天眼不孤君猶倚桐樹此是鳯凰雛昔<lb/>
日三蘇出眉山萬木枯鄉書日暮至定報有嘉符<lb/>
　　元夕登鰲峰絶頂<hi>有序</hi>
　元夕余從海上與木虚子登鰲峰據竒石摩挲古檜<lb/>
　樹忽聞峰頂瓦礫聲趨而從之見二老拄杖箕踞相<lb/>
　顧一大笑乃引酌嘯歌月隠隠出雲際下觀萬井燈<lb/>
　火星河倒浸陸海中余諸人者猶夢天然竒哉惜哉<lb/>
<pb n="KR4e0168_WYG_006-8b"/>
　髙子王子逺莫可致沛夫泥俗招之不來也遂折古<lb/>
　梅枝以貽懐者歸而北斗指寅矣遂作韻語以引諸<lb/>
　子<lb/>
共爾尋芳酌復從鰲頂行風煙有元夕星漢下孤城石<lb/>
祖他年夢山公一笑迎髙歌倚梅樹瞻注有餘情<lb/>
　　哭張士孚<lb/>
同㑹今何在斯人天下無盛時看諫草何日奠生芻狐<lb/>
䑕私相慶衣冠勢益孤空餘青史上遺簡載名儒<lb/>
<pb n="KR4e0168_WYG_006-9a"/>
　　答陳鑑<lb/>
武原陳仲舉惠我古苔篇讀罷生隂籟知君𤣥又𤣥髙<lb/>
賢惠逺社歸客洞庭船何日尋芳約蓬山種玉田<lb/>
　　除夕二首<lb/>
忽忽屠蘇夕匆匆吳楚春嵗華無奈守酒盞可憐頻世<lb/>
短聊看斗時艱復問津劍文差不翳猶得慰情親<lb/>
喪亂滿天地風煙無古今吳門又除夕粤客未投簮燈<lb/>
暈他年夢椒花故國心翻憐癡兒女嬉笑夜堂深<lb/>
<pb n="KR4e0168_WYG_006-9b"/>
　　秋月<lb/>
初昏見秋月耿耿即西傾河漢留光景關山入杳㝠衆<lb/>
星森北向一鳥浩南征莫遣微雲起渠能穢太清<lb/>
　　吕梁<hi>又</hi>
數載河為患悵然思禹功源從西極下水到吕梁雄天<lb/>
塹長淮北地維滄海東應悲箜篌曲宛轉意何窮<lb/>
　　王南渠隠居<lb/>
冠山龍卧處流水近滄洲形勝東南地堂齋烟雨秋諫<lb/>
<pb n="KR4e0168_WYG_006-10a"/>
書存事業逐客且林丘只看桐溪上星文動斗牛<lb/>
　　大田篇<lb/>
君王提一旅禮法用三驅木落鴻能矯天寒虎在嵎風<lb/>
塵収猛士騎射跼文儒鋭首誰家子人間大丈夫<lb/>
　　得友人書<lb/>
毎逢閩地客數問爾滄洲搖落意如此煙波去無繇傳<lb/>
楫還長擊髙柴未損憂因風寄幽獨蚤晩大刀頭<lb/>
　　再送李曲江<lb/>
<pb n="KR4e0168_WYG_006-10b"/>
曲江山水縣暇日好彈琴要將流水意遍作頴川唫王<lb/>
風周末異瘴色日南深更㸃分明處縣知令尹心<lb/>
　　懐思道<lb/>
聞君留闕里勾當未曾還五月過泗水何時登太山道<lb/>
存夫子室禮接魯生顔星駕飄飄去雲天逈莫扳<lb/>
　　寄小野<lb/>
倪侯隠南國食禄二千鍾誰識神仙骨長栖富貴叢梅<lb/>
花行嶺外鴈字過蠻中何日飛尋女而將黄鶴同<lb/>
<pb n="KR4e0168_WYG_006-11a"/>
　五言排律<lb/>
　　劒州<lb/>
溪聲下黯淡山意㑹延平激漩當天險横霄極地形黄<lb/>
堂嚴上界㕓舍倚髙城龍劒眞能合虹橋本易成茶菰<lb/>
流土物稉秫得人生李子濂伊嫡劉滋卓魯勍士多通<lb/>
古學民不廢春耕何處深傳檄兹邦乃苦兵方將採竹<lb/>
箭奚暇糝藜羹正頼賢官府艱虞繫物情<lb/>
　　除夕二首<lb/>
<pb n="KR4e0168_WYG_006-11b"/>
百戰無寜日窮年作宦情故山惟夢到異域獨燈明氷<lb/>
雪淹公子風塵掩客星無家杜陵老經亂鄭康成北望<lb/>
關河固東遊嵗月更安危仗王室鼎食愧昇平<lb/>
三元今夕到羣盗幾時平河洛新流血齊梁日請兵羽<lb/>
書連樂國鞞鼔動神京大將眞無敵元兇未就烹地悲<lb/>
殺氣盛天苦嵗功成進退吾何據椒盤空復情<lb/>
　　送司徒孫公歸安陸五十韻<lb/>
國歩多艱日黄圖八葉時正人俱遜避㝠運莽推移在<lb/>
<pb n="KR4e0168_WYG_006-12a"/>
昔先皇世明公早典司菁華臨騕褭瞻聼下須彌徳<lb/>
業周王佐賢勞漢度支坐舒千里足遍察萬方眉時値<lb/>
中原擾頻徴北鄙師向非籌百萬安得活瘡痍理劇虛<lb/>
投刄囘淳重執規赤心醫國石白首向陽葵朝著留清<lb/>
望廷争抗直詞杜公良不忝樊子豈無竒禄秩方登俊<lb/>
兒童不免饑少焉看短鬂率爾問青芝懇切封中疏闐<lb/>
淤夢裏思王言溫莫挽傳馬去猶馳肱股定虚曠麒麟<lb/>
難繫羇韋年寜待暮常版却應誰允矣修初服忻然集<lb/>
<pb n="KR4e0168_WYG_006-12b"/>
故知養眞同在洛憂世類還睢蓽輅北宫子鹿裘榮啓<lb/>
期釣溪人罕識遊岳鶴長隨信是勞筋息其如柱石衰<lb/>
嵓堂喧燕雀城社保鼷狸黔首殱金氣旄頭直玉墀豈<lb/>
惟餘狡兒遽使有鴟夷浩蕩南溟徙差池北斗垂帝能<lb/>
忘反側天未欲雍熈前席追才子髙軒㳫健兒汾陽終<lb/>
復起囘紇定深疑世道今如此言余何所之狂<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>通劍<lb/>
術憤激撤書帷猥作龍門客載歌淇澳詩未縁經品藻<lb/>
竊幸受鑪錘食忝侏儒粟才妨寢廟犧役形酬顧遇鏤<lb/>
<pb n="KR4e0168_WYG_006-13a"/>
骨為嘘吹永願參徒御猶希附鼎彛此心何覬豁人事<lb/>
竟離披貢禹情堪弔任安義匪疵幾能容傲吏奚止失<lb/>
師資悢悢悲鳴鋏奄奄嘆守雌肩隨遑㸃染影弔趣磷<lb/>
緇便作開籠鳥還慙掉尾龜即尋鷗鷺好甘與簿書辭<lb/>
采藥靈源洞紉蓀少谷陂静便粗布褐安穏小茆茨述<lb/>
作刑司馬冠纓薄李斯嵩髙塵不雜來挹九峰姿<lb/>
　　聞吾廷介避亂客死藁𦵏道隅<lb/>
識面胥臺夕論心滸墅時功名非爾軰文藻是吾師命<lb/>
<pb n="KR4e0168_WYG_006-13b"/>
薄長遺世才髙更忍饑天如産麟鳯王不夢熊羆久着<lb/>
東山屐頻歌濮水詞邴原明進退杜甫昩生涯已是哀<lb/>
黄髮仍兼䧟赤眉修身渾欲到得禍一何竒寂寞榱楹<lb/>
折荒蕪氣運衰人皆牖下死子有道傍疑叔寳時多惜<lb/>
嵇康我獨悲君門數行淚不但致吾私<lb/>
　　夀林大司馬四十韻<lb/>
當代論耆徳先生第一人行年老益壯浴已日猶新九<lb/>
牧衣冠胄三朝柱石臣時流立標凖前軰想丰神伊昔<lb/>
<pb n="KR4e0168_WYG_006-14a"/>
遭平世超然充大賔東寮注栁肅内史倒陳遵竒思過<lb/>
常調修能異等倫一生隨日馭十載在成均古學薰移<lb/>
俗名賢類受甄牽裾留短草啓事起枯鱗瓊珮辭仙仗<lb/>
金陵秉大鈞豈無雲錦線可補舜衣鶉鴻運丁天厭元<lb/>
龜卜世屯文狸翔粉堞玉玦下楓宸溫國言歸洛宣尼<lb/>
罷問津嵗功成者退初服誓當伸几杖蒼生慕松筠白<lb/>
髮親起居全矍鑠容色愈溫純不論臨卑幼都如飲酪<lb/>
醇達尊人代少幽意嵗華頻寄癖泉山麓移舟越水濵<lb/>
<pb n="KR4e0168_WYG_006-14b"/>
猶能作小楷亦稱戴髙巾奚用推洪範終然比大椿夀<lb/>
臨文彦博子得范純仁極北陳情切滇南税駕眞言將<lb/>
懽菽水不是憶鱸蓴臣父深思子臣兒願委身明王<lb/>
念勛舊溫語藹絲綸李宻近還蜀張良未謝秦銀魚綰<lb/>
房杜玉樹集陳荀萊綵偏宜晩潘輿毎及晨風吹緑野<lb/>
暮花發錦堂春刺史宣前烈春官振後塵品題惟鳯鳥<lb/>
圖畫必麒麟二月山川麗全閩氣象臻嵩乎鍾匪物甫<lb/>
也降兹辰度曲來鵷鶴稱盃拜縉紳龍門登尚忝驥尾<lb/>
<pb n="KR4e0168_WYG_006-15a"/>
附何因感激吾將仕沾濡俗到淳太平若有象早晩下<lb/>
蒲輪<lb/>
　　送周方伯入楚五十六韻<lb/>
南來日月淺歘作洞庭遊宦逹多離坼旌麾還阻修人<lb/>
情烏石雨仙路豫章舟樹直黄陵廟花明白鷺洲攀軒<lb/>
啼老少擁篲振王侯毒草祠能久濂溪井尚留賢聲望<lb/>
宰輔伊昔盛才猷八辟叅邦典羣疑反楚囚青蓮分黒<lb/>
白丹筆斡宸旒退食惟書巻攅眉視貴游坐兹不速化<lb/>
<pb n="KR4e0168_WYG_006-15b"/>
寜自向明投先帝需梁棟春官雜枓樛匪材隨鍳澈<lb/>
是嵗辱甄収分忝門生列知懸孺子酬青雲長契濶白<lb/>
帝正岣嵧公去安邊徼余歸滯故丘數年鱗杳杳两地<lb/>
髩颼颼諸葛綏西土文翁化益州夷酋逹禮樂武弁冠<lb/>
貔貅自古賢人逺殊方聖主諏朔風吹鳥道春雨下<lb/>
龍湫天共滇池逺人兼泮水幽两川思几杖六詔頼懐<lb/>
柔𤏡俗元來野華風今始流文鵷既翽翽鳴鹿亦<graphic n="KR0687" url="https://raw.githubusercontent.com/kanripo/KR-Gaiji/master/images/KR0687.png" mimeType="image/png"/>
                    <graphic n="KR0687" url="https://raw.githubusercontent.com/kanripo/KR-Gaiji/master/images/KR0687.png" mimeType="image/png"/>
欲見唐虞理何煩猿狖愁幾時卿月照復爾使星浮三<lb/>
<pb n="KR4e0168_WYG_006-16a"/>
晉悲歌切中原盗賊稠徬徨家室走感激嵗時遒道在<lb/>
無荆棘時艱任㓂讎終焉脱虎口直擬謝蝇頭天欲昌<lb/>
王室帝能追馬周風髙沙塞暮草歇鴈門秋十二事皆<lb/>
舉權豪勢不勾食芻無款叚出牧盡驊騮世待英雄急<lb/>
公宜物色求無諸所胙土馬亮載鳴騶玉節沾應得風<lb/>
謡採未休先聲靖強禦能事屬歌謳霄漢瞻洪翮泥塗<lb/>
非好仇狄籠充實忝徐榻下何綢願縳南山虎翻驚北<lb/>
海鷗倚風悲駘蕩望斗念傴僂貧貸鄰人粟寒披季子<lb/>
<pb n="KR4e0168_WYG_006-16b"/>
裘熱中聞䑛痔畢意避犧牛名位争相笑悲歌不自由<lb/>
誰能見客意何以解吾憂夜雨聼希曠春波轉繆悠大<lb/>
廷稽職業南服趣恩庥江漢雄藩鎭䕫龍注廟謀雙旌<lb/>
一以逺千里秪須摳即欲隨黄鵠終知愧禿鶖草深鸚<lb/>
鵡塜天逈岳陽樓范老端憂樂禰衡招咎尤獨醒心縷<lb/>
縷北靣意慺慺公若登三事須張竟野罘<lb/>
　　鉛山書事十二韻<lb/>
聞道坎山裏羣豪撓信州仇家縣膽在死士散金収趙<lb/>
<pb n="KR4e0168_WYG_006-17a"/>
厠機關重秦庭報復稠執言修大懟負固震諸侯落日<lb/>
閭閻恐悲風井逕愁撫綏須早計變亂未干休赤子元<lb/>
無罪紅巾揆所由至誠馴虎豹極處動貔貅六邑疲供<lb/>
應三農訟咎尤風塵將不靖土地爾何求即鑒前車覆<lb/>
母貽後事憂朝廷諱首惡賢相合深籌<lb/>
　　東遊<lb/>
已是閉關月漫遊何處邦北風帆勢直南紀嵗華妨負<lb/>
勝輕河嶽哀時挹伯王衣冠明𦵏處俎豆盛蠻方忽憶<lb/>
<pb n="KR4e0168_WYG_006-17b"/>
春秋際兼懐種蠡良圖王功己巳去國意茫茫萬事空<lb/>
搔首諸賢足斷腸東征効蘋藻大觀出𤣥黄雨蝕曹娥<lb/>
廟山疑謝傅堂洑波平憤懣舊燕落尋常忼慨吾能賦<lb/>
風流誰更狂飄飄王逸少磊磊賀知章眞帖蘭亭秘遺<lb/>
榮剡水光鑑湖秦望近雲寺若耶荒皓齒此溪女紫騮<lb/>
何郡郎隔花相問姓采菲欲遺芳未逐支公隠能無許<lb/>
掾藏雪舟行獨逺禹宂探尤長木客胡麻飯山䕫薜荔<lb/>
裳桃花源不昩野鳥恨難忘自此升台嶽騎驢過石梁<lb/>
<pb n="KR4e0168_WYG_006-18a"/>
仙風去若脱八極信翺翔<lb/>
　　即事<lb/>
赤縣山河在黄龍沙塞長秪憂邊部落不着舜衣裳驃<lb/>
騎年年没單于世世強僕姑寒射月<graphic n="KR1227" url="https://raw.githubusercontent.com/kanripo/KR-Gaiji/master/images/KR1227.png" mimeType="image/png"/>篥夜含霜寳轂<lb/>
猶深入金矟或轉傷前車未為逺神武有英皇<lb/>
　　得家信<lb/>
未覺今為是田園報已荒蠻雲深結白朔日逈含黄社<lb/>
稷己如此公卿猶病狂冠裳風一變戰伐意何長爵可<lb/>
<pb n="KR4e0168_WYG_006-18b"/>
加天位勛兼擬法王甘泉久抗疏不得達明光<lb/>
　　野江為舒國裳父作<lb/>
徐穉藏身在南州卧不妨經年歌白石乘月下滄浪江<lb/>
抱洪都府堂開輞口庄藍田種有玉磻水釣惟璜㑹見<lb/>
蛟龍起俄驚鸛鶴翔無由相髙志把贈芰荷裳<lb/>
　　鄉人<lb/>
令叔吾兄弟仲容賢姪行宦情遊里閈人事近隂陽何<lb/>
路通閩徼中原入戰塲應憐起草石竟失浣花堂太乙<lb/>
<pb n="KR4e0168_WYG_006-19a"/>
長遷次攙搶轉耀芒山河醉眼底别爾思茫茫<lb/>
　　與思道叙别四十八韻<lb/>
憶昔勾吳日相逢雲水鄉于時最孤寂得汝共翺翔豈<lb/>
倦登臨費兼存藥石良三春謝氏屐十度逺公堂大石<lb/>
留腰𢃄陽山接羽觴秋風白蓮賦落日洞庭航坐聼吳<lb/>
趨曲行歌子夜央時時動星象處處有文章雨夕舟偏<lb/>
討公庭事不妨投膠情最宻麗澤意何長作賦相如病<lb/>
彈琴宓子臧君才當十倍為宰僅三霜備見嘉禾出胡<lb/>
<pb n="KR4e0168_WYG_006-19b"/>
云貝錦張邑皆懐范寗人只妬鄒陽日月難終掩聲名<lb/>
轉益揚幾時停谷鳥獨徃釣溪魴人事尤參錯兵戈逐<lb/>
喪亡爾歸頻灑血余去苦回腸百粤風塵色三衢荆棘<lb/>
塲棠陵居獨稳太末勢堪傷消息傳誰徤艱難到女旁<lb/>
鴻飛多不及豹隠但相望已分生無日何期此對牀精<lb/>
神寜少壯鬂髪各滄浪驟見猶疑夢翻思秪欲狂人情<lb/>
更憐並天意遂行藏妻子盡相信形骸眞所忘緇塵心<lb/>
少稱青眼慰多方管鮑平時義雷陳後代光曠懐卑藻<lb/>
<pb n="KR4e0168_WYG_006-20a"/>
飾素業略侯王葵藿元同志雷霆詎有常賜環憐是月<lb/>
持節向何邦太液秋風落桑乾木葉黄翛然改節物自<lb/>
此判參商向秀悲無奈杜陵憂未遑漢皇惟好武堯徳<lb/>
本垂裳欲折淮南馘行穿涿鹿楊迢迢思汲黯隠隠忌<lb/>
姚萇萬騎虚邊戍深宵引御幢恒山窮鳥獸上黨泣壺<lb/>
漿征伐名雖正廵遊志莫荒秪須移北極况已復南昌<lb/>
福徳知何處欃槍屢耀芒頓能憂絶域翻不備蕭牆儒<lb/>
術元迂濶華裾載禍殃申屠甘絶迹大邴尚為郎江漢<lb/>
<pb n="KR4e0168_WYG_006-20b"/>
情何極鱸蓴興可償歸期晩自計分手各茫茫<lb/>
　　臺上<lb/>
塞水波聲杳宫牆木葉深君王載戎服嵗晩過汾隂<lb/>
白纛風雲氣𤣥冥鴻鴈音稻粱猶有分軒冕竟何心秪<lb/>
放中原鹿翻田上苑禽憂時誰向道端合早投簮<lb/>
　　送人之金陵<lb/>
金陵吏隠去結綬興悠哉滄海東南奠長江巴蜀來白<lb/>
門萬栁樹嫋嫋接行杯晉室風流在猶傳謝傅才花繁<lb/>
<pb n="KR4e0168_WYG_006-21a"/>
佳麗地天近鳯凰臺秪憶鱸魚美鄉書旦暮回<lb/>
　　送李川父赴沔陽<lb/>
一杯燕市酒别爾意難平嵩嶽㝠棲客沅湘遊宦情南<lb/>
風吹錦斾遥度竟陵城吳楚兵初解鄒枚道自行如何<lb/>
歌郢曲秪以觸猿聲宣室思才子能無召賈生<lb/>
　　衛河集别<lb/>
去國心仍苦風塵病未休六飛淹嵗月八極想遨遊水<lb/>
動魚龍夕雲盤鸛鶚秋江山囘紫氣沙塞度青牛秪有<lb/>
<pb n="KR4e0168_WYG_006-21b"/>
簮萍戀聊為文字留遐心渺無盡寄與衛河流<lb/>
　　吳隠君山居<lb/>
吾慕漢隂老清修難具論兒童少機事麋鹿到柴門備<lb/>
見幽人吉還聞静者尊髙賢牀下拜龍虎鼎中喧古道<lb/>
日已逺仙風今罕存縣知出世意接手入湘源<lb/>
　　永陽方廣巖觀從兒戲入靈羊谷<lb/>
共有方巖志鳴橈入永陽山疑子午谷水是武陵鄉石<lb/>
室羅星漢風泉積混茫直尋前代迹多見昔人狂龍徳<lb/>
<pb n="KR4e0168_WYG_006-22a"/>
存幽側神功大晦藏㑹須乘白鹿莫倚過靈羊采秀青<lb/>
林杳看雲白業長儻逢蔡道者為彼出迷方<lb/>
　　贈鄭中丞二十韻<lb/>
皇道中興日關河氣鬰盤卿雲回栢殿麟趾出人間帝<lb/>
用徴良弼人今起謝安𤣥纁到滄海夫子罷黄冠眷<lb/>
注時難得才賢印不刓洪都開大府節鉞撫諸蠻舉目<lb/>
旬宣地知君涕淚繁囚梁脱虎口歸漢逺龍顔顚倒多<lb/>
方試悲悽九返丹匡廬留嶪屼彭蠡厭波瀾况値荆吳<lb/>
<pb n="KR4e0168_WYG_006-22b"/>
變何論土地殘主憂寜俟駕君出豈移山岊水思鈞<lb/>
候茶溪接露翰白頭吟不斷青眼逈猶看末分虚縣榻<lb/>
新詞議築壇同含九鯉日並考木蘭槃櫟社堪長棄龍<lb/>
沙㑹起蟠霞裾余獨引霄鬛爾難攀茅㧞多連茹時明<lb/>
且釣磻烟波去無極相報一綸竿<lb/>
　　送林待用司空四十韻<lb/>
海嶽開靈秘東南孕雋畸公才驚代出吾道要人為鸑<lb/>
鷟時希有珊瑚世共知郢斤森在手剛斧斫先枝王業<lb/>
<pb n="KR4e0168_WYG_006-23a"/>
尋常就天朝際㑹遲乃嬰喉下阨轉聼隴頭悲脉脉餐<lb/>
元命踆踆飾履綦經過盤錯遍展轉廟廊思直道淹黄<lb/>
髪餘生隨白鷖經綸一以巻霄漢欲何之霞外修靈氣<lb/>
槎邊立釣絲衆星還識斗百草秪如芝蜀道憂多壘王<lb/>
言召子儀星奔赴國難虚𢷬㧞梟旗雲鳥元相法風塵<lb/>
不自夷千秋誅白帝一笑下峨嵋物態疲衣狗年華變<lb/>
意鴯留侯乃辟糓尼父退修辭蘭渚煙波定雲莊嵗月<lb/>
馳寜云近耄耋忽漫致雍熈紫氣流金闕黄龍下玉<lb/>
<pb n="KR4e0168_WYG_006-23b"/>
墀君王是堯舜輔弼必臯夔三統収今日羣賢網在兹<lb/>
丹青得舟楫畋獵豈熊羆只簡先生去頻傳帝語來<lb/>
𤣥圭表錫望黔首視安危如此中興主那看後命推意<lb/>
成魚水合道在鳯麟羇鐘鼎人能鑄棟梁今不衰願聞<lb/>
歌帝力直擬察氓眉勲業青㝠潤文章後軰師眼青相<lb/>
見日心赤索居時魚綬身三傴龍泉手一提不成赴溝<lb/>
壑詎敢息鎡基岊水青陽逼滄溟錦䌫移永懐登藻鑑<lb/>
况惜别師資幽獨行將暮娉婷逈自怡長空古意澹落<lb/>
<pb n="KR4e0168_WYG_006-24a"/>
日壯心飛抱室誰同調彈冠此作期因風送黄鵠目盡<lb/>
五雲涯<lb/>
　　見蜚鴈<lb/>
凉風動沙磧朔鴈至紛紛為避隂山雪翻衝楚澤雲嗷<lb/>
嗷清作籟總總字成文意適稻梁得心驚弋彈聞時懸<lb/>
出塞夢肯妬下鞲勛逺媿青田鶴髙飛絶世氛<lb/>
　　寄戴仲鶡延平<lb/>
嗟爾投荒在十年歸鬂新豹文淹瘴癘龍節漸風雲徃<lb/>
<pb n="KR4e0168_WYG_006-24b"/>
事収殘淚清時録逺臣别深魚鴈濶迹久鳯麟馴余亦<lb/>
豐城物思君劍水濵客衣渾自浣不染洛陽塵<lb/>
　　寄時行憲副<lb/>
聞君靖百粤閒擁節旄遊鐃吹軍門静雲山開府幽飛<lb/>
書報谷口邀我入羅浮一自滄溟别長驚碧樹秋乾坤<lb/>
今始泰勛業爾應留儻遂丹砂計相尋海上洲<lb/>
　　書情十二韻<lb/>
毛生辭辟命王績遁人羣賢者詎可測醉鄉聊自云抗<lb/>
<pb n="KR4e0168_WYG_006-25a"/>
情干木石著論逼河汾而我風塵質依依愧所聞碧山<lb/>
隨舊業白日近浮雲殷道求伊傅周王化汝墳古風何<lb/>
契濶吾志底辛勤耻掉留侯舌羞稱管氏勛民窮思<lb/>
聖世身逺戀明君落日天西夢幽憂記不分龍蟠時<lb/>
必作鵬息氣方殷此意終難就吾將邁紫氛<lb/>
　　答人問滄海<lb/>
久作持竿客滄洲話獨眞潮聲雄度浙海勢側分閩星<lb/>
漢涵無地風雲變有神蜃樓開弱水鼇極斷河津失意<lb/>
<pb n="KR4e0168_WYG_006-25b"/>
歌漁父離羣憶古人惟應白鷗鳥浩淼得相親<lb/>
　　俠客行<lb/>
萬里金微道防秋世不同秦城時借㓂漢女嵗和戎落<lb/>
日吹楊栁沙塲恨未窮莫収張掖北復失酒泉東天子<lb/>
遑推轂將軍誓挂弓黄金装鴈轡白璧飾蛇<graphic n="KR2709" url="https://raw.githubusercontent.com/kanripo/KR-Gaiji/master/images/KR2709.png" mimeType="image/png"/>覇氣天<lb/>
山雪邊聲瀚海風死生惟義激部曲總驍雄羌笛回青<lb/>
草燕歌感白虹營開月暈破戰勝賀蘭空直𢷬閼氏北<lb/>
横行沙塞中始知魏絳怯豈説貳師功洗甲蒲昌海揚<lb/>
<pb n="KR4e0168_WYG_006-26a"/>
兵苜蓿峰馳歸大宛馬一一渥洼龍賜邑連京洛圖形<lb/>
列上公男兒雪國耻不在藁街封<lb/>
　　寄題七峰隠居十韻<lb/>
棠陵書問至命我七峰歌我今雙鬂改其柰七峰何憶<lb/>
避吳趨㓂會遵孟瀆河眼深孫楚宅心激魯陽戈霜鏑<lb/>
干雲日霞居享薜蘿猶聞釣蛟蜃寜復畏湖波浩嘯蘇<lb/>
門誦名方海上科賢豪似爾少膏馥及人多芝菌盤霝<lb/>
洞山川抱曲阿吾將濟汝漢初路為經過<lb/>
<pb n="KR4e0168_WYG_006-26b"/>
　　岊山留别諸子<lb/>
握手情何盡為郎鬂已秋那為岊上别轉作秣陵遊賈<lb/>
傅狂唯甚王陽道必優時猶遇舜禹志竊慕伊周風斷<lb/>
黄金市雲愁白鷺洲從容赴散地一似卧林丘寳劍縁<lb/>
輕試明珠豈暗投經綸晩自計只漫釣魚舟<lb/>
　　哭朱侍御<lb/>
哭友魂初返兄今復訃音杞憂元不寐顔樂秪須尋江<lb/>
海投膠意乾坤攬轡心成言俱寂寞勝事竟銷沉邦國<lb/>
<pb n="KR4e0168_WYG_006-27a"/>
賢豪盡關河涕淚深瓣香與絮酒咫尺到山隂<lb/>
　　憶昔<lb/>
憶昔先皇帝黄金髙築臺劇辛自趙徃鄒衍復齊來<lb/>
今日風波事誰當砥柱材金雞還浩蕩黄雀總㳙埃久<lb/>
見文昌厄何論國士灾君看黨錮傳千古使人哀<lb/>
　<lb/>
　<lb/>
　<lb/>
<pb n="KR4e0168_WYG_006-27b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　少谷集巻六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>少谷集巻十四</head> <lb/>
    <p>
<pb n="KR4e0168_WYG_014-1a"/>
欽定四庫全書<lb/>
　少谷集巻十四<lb/>
　　　　　　　　　　　　明　鄭善夫　撰<lb/>
　疏<lb/>
　　乞歸疏<lb/>
念臣守官以來本無重疚只為過憂瘡瘍被庸醫所誤<lb/>
以為驅逐百邪必須金石之藥不擬沉積五内反成腹<lb/>
心之灾抵今雜症交攻形神沮喪臣切以病勢如斯而<lb/>
<pb n="KR4e0168_WYG_014-1b"/>
犬馬之勞豈能自効復恐失今不治而蒲栁之質詎免<lb/>
先零伏望陛下憫臣幸未即死勅吏部放歸調理萬一<lb/>
生全有地則未死之年皆報恩之日也<lb/>
　　諫東廵疏<lb/>
臣聞芻蕘荒野皆得獻於君臣待罪禮官奉法無罪竊<lb/>
迹職事不能匡正萬一愧死無地近奉明㫖有以威武<lb/>
大將軍鎮國公前往太山獻香者竊念此事雖芻蕘草<lb/>
野茍有一念愛君葢有䝉死而言其必不可矣况臣身<lb/>
<pb n="KR4e0168_WYG_014-2a"/>
有官守職與奉行者哉臣聞天子端居外屏以示嚴也<lb/>
非郊社弗離其宗廟以承重也宫墻九重出則警蹕以<lb/>
防奸也夫以天下大器權邪側目而不敢發者無其便<lb/>
耳陛下逺不見曹欽不見劉瑾乎瑾固陛下狎暱之臣<lb/>
也陛下託以心膂委以機務時豈不以瑾為盡忠社稷<lb/>
且日在左右而一旦叛逆乃爾况今乘輿逺出内無儲<lb/>
君外有勁敵而驕貴弄臣專典禁兵萬一變作陛下誰<lb/>
保以無虞也陛下獨不聞英廟之事乎前車之覆後車<lb/>
<pb n="KR4e0168_WYG_014-2b"/>
之戒臣不敢斷其必無也且陛下逺舍宗廟以祀太山<lb/>
誠以為社稷人民邪臣聞雨露所滋無不孳息雷霆所<lb/>
壓無不摧折喣然而福肅然而威萬化時行百神率職<lb/>
者天也泰山之神其有尊於天乎故凡在天之下者祖<lb/>
宗相承之社稷人民也今以付之陛下誠欲陛下敬天<lb/>
之威和其人民保其社稷而能享其宗廟獻香之事其<lb/>
有重於郊社之禮與禘嘗之義乎今陛下郊不視牲齋<lb/>
不誓戒改卜者三出而馳道恐非所以事天享帝也禘<lb/>
<pb n="KR4e0168_WYG_014-3a"/>
嘗大禮率不親往恐非所以尊祖敬宗也是故圜丘之<lb/>
上烈風揚沙太皇太后祔廟之夕而七月雨雹此天戒<lb/>
也陛下顧不動心敬此天戒乃輟萬機冐重險以事於<lb/>
泰山何哉臣見五岳之神不啻天之僕𨽻也暴慢於主<lb/>
翁而敬恭於僕𨽻不待智者而知其必不敢享也况今<lb/>
民窮財盡青齊淮楚之間水旱連年甚至父子相食者<lb/>
六飛一過勢必嘯匿山谷倘重傷心更何以徼福於社<lb/>
稷哉夫興亡之勢皆積漸而後成然不可不察也陛下<lb/>
<pb n="KR4e0168_WYG_014-3b"/>
連歳北廵而為陛下留行者抗言有害而未見其害非<lb/>
惟無害而反有利宜陛下厭言者之無稽而果於獨用<lb/>
其意也臣愚以陛下之漸成矣昔扁鵲再説齊君不用<lb/>
三見而遁去嘆曰昔公疾在腸胃湯爇可及也及在腠<lb/>
理針砭可及也今入骨髓矣雖有司命將柰之何哉臣<lb/>
恐失今不治而扁鵲遁矣天下名實方懼大怪春秋尊<lb/>
無二上制王公而下皆曰人臣今忍以天子之尊自貶<lb/>
而稱公此莫大之怪也非但大怪也然必有大憂今天<lb/>
<pb n="KR4e0168_WYG_014-4a"/>
下藩王皆陛下臣子也車駕所至萬一以公禮處陛下<lb/>
將安而受之耶抑責其不臣無禮耶明明祖訓臣恐彼<lb/>
有執詞矣且陛下之所欲自封者豈不以雄姿大畧自<lb/>
足累功將相耶然任金革暴霜露縱能手格單于身甚<lb/>
勞而功顧甚鄙也臣聞堯舜惟恭黙無為而萬世言治<lb/>
不聞其擅一將之長今不師堯舜則亦已矣亦不聞有<lb/>
先帝乎先帝敬天勤民親賢逺色察佞幸絶游畋亦惟<lb/>
自正其心以為天下本實未嘗有所作為下親將相之<lb/>
<pb n="KR4e0168_WYG_014-4b"/>
事也然而文武効用身不勞而天下治此陛下與左右<lb/>
所習知者陛下夜氣清明之時獨不一思先帝之所為<lb/>
乎臣竊以治亂之機實在陛下一心心一正則百邪皆<lb/>
廢陛下試一轉移靜求先帝何故身不勞而反治今何<lb/>
故身獨勞而反亂則一切荒淫悖謬之事將自追悔不<lb/>
暇只此一念欲成堯舜事業不難也夫以陛下之聰明<lb/>
英武顧不惜勞瘁其身以求治而豈惜一念之轉移哉<lb/>
惜無明智者早為陛下陳之也臣本草茅久無仕進之<lb/>
<pb n="KR4e0168_WYG_014-5a"/>
志痛惟先帝祝天求才不忍以無用自棄抱此悃誠久<lb/>
欲獻之陛下明知職非言路寧觸忌諱以死誠惜陛下<lb/>
之英明而不忍視天下之日敝也隱死上聞候命闕下<lb/>
　　奏改厯元疏<lb/>
奏為歳差事照得正徳十三年五月朔日食起復時刻<lb/>
不合數多該欽天監中官正周濓等奏驗交食以改厯<lb/>
元本部議得今後日月交食本監官仍依古法推歩如<lb/>
或未當暫免參究即於官生内精選數人同周濓等講<lb/>
<pb n="KR4e0168_WYG_014-5b"/>
究新法彼此參驗等因本年十月十五日十四年四月<lb/>
十五日十月十六日凡三次月食本部劄臣前往觀象<lb/>
臺督同欽天監官生人等看驗其初虧復圓時刻分秒<lb/>
古法新法俱有得失經該奏報外竊以經緯天地治厯<lb/>
明時本聖賢事業而王政之首務也且天道幽𤣥其數<lb/>
精微今欲以人合天非明理達數之原者鮮克與此是<lb/>
故歳差之法自晉虞喜始定以歳策五十年差天運一<lb/>
度何承天復定以一百年隋劉焯取二家中數復定以<lb/>
<pb n="KR4e0168_WYG_014-6a"/>
七十五年唐一行復定以八十三年元許衡王怐郭守<lb/>
敬復定以六十六年有餘凡經數十人遞驗十數年至<lb/>
元授時厯似為精宻矣只今新法據許衡等六十六年<lb/>
有餘之數推演仍又不合天道豈易言哉且如定歳之<lb/>
法積四朞餘一日一日分加於四朞是故二至之時只<lb/>
在絲忽之間自古難凖要須酌量以定者如定日之法<lb/>
一日百刻所以變為九百四十畫者以氣朔有不盡之<lb/>
數難分也凡每月三十日二氣盈四百一十一畫二十<lb/>
<pb n="KR4e0168_WYG_014-6b"/>
五秒一朔虛四百四十一畫積盈虛之數以成閏是故<lb/>
定朔必視四百四十一畫前後為朓朒只在一畫之間<lb/>
自古無有真知要亦須酌量以定者如日月交食惟日<lb/>
食為最難測月食分數惟以距交逺近别無四時加減<lb/>
葢月小暗虛大月入暗虛而食故八方所見皆同也日<lb/>
為月體所掩而食葢日大而月小日上而月下日逺而<lb/>
月近日行有四時之異月行有九道之異故旁觀者逺<lb/>
近自不得而同矣如北方食既南方才半虧南方食既<lb/>
<pb n="KR4e0168_WYG_014-7a"/>
北方才半虧是故食之時刻分秒必須據地定表因時<lb/>
求合而後凖也如正德九年八月朔日食厯官所報食<lb/>
八分六十七秒而閩廣之地遂至食既其時刻分秒安<lb/>
得而同今按交食以更厯元時分刻刻分分分分秒極<lb/>
精極細及至於半秒難分之處要亦須酌量以定者若<lb/>
差半秒積以歳月則躔離朓朒皆不合原算矣是故隨<lb/>
時考驗以求合於天者茍非其人豈易言哉謹按漢唐<lb/>
以來皆設算學與教習儒藝同科稱四門博士如宋錢<lb/>
<pb n="KR4e0168_WYG_014-7b"/>
藻孫覺諸儒皆為算學博士之官九章之法大明故定<lb/>
差法更厯元每得其人我朝算法既廢而户部考校數<lb/>
歳限取數人又止於算錢榖户口此在九章尚未得其<lb/>
一也况占天之書國法所禁而官生之徒明理實少必<lb/>
須理明然後數精方今海内儒術之中固有天資超邁<lb/>
究心天人之學者使得盡觀秘書加以歳月必能上按<lb/>
往古下推未來庻幾厯元可更也近訪得養病南京兵<lb/>
科給事中樂䕶工部主事華湘開州判官余珊南京國<lb/>
<pb n="KR4e0168_WYG_014-8a"/>
子監生蔡于榖杭州處士孫一元此數人者聰敏靜深<lb/>
頗明理數之學而精於九章之法者乞勅該部照依太<lb/>
常少卿童軒事例於本職上超陞職銜其監生處士量<lb/>
加官爵使觀秘書與周濓等講究參驗數年然後責成<lb/>
其效於改造厯法庶克有濟為此具本親賫奏聞<lb/>
　　乞歸疏<lb/>
臣福建福州府閩縣人由𢎞治十八年進士正徳六年<lb/>
十一月内除授户部廣西清吏司主事八年七月内養<lb/>
<pb n="KR4e0168_WYG_014-8b"/>
病囘還十三年六月内起復到部改除禮部祠祭清吏<lb/>
司主事十四年九月内陞授前職念臣生長南方禀受<lb/>
脆薄兼以自㓜學問乖張不能以志帥氣也七情交攻<lb/>
多方受病向雖乞歸調治又以優游光景自廢瞑眩之<lb/>
藥實未曾拔去病根即不自揣遽出干禄備官以來故<lb/>
病復作竟未有㳙埃之報復蒙聖恩陞臣以署員外郎<lb/>
職事臣念一介寒士一旦偃然與五品大夫同列計臣<lb/>
之徳實不能稱其位萬一况今為寒邪所侵頭風肺氣<lb/>
<pb n="KR4e0168_WYG_014-9a"/>
喘息不安職業既荒慚悚無地臣今思耳目鼻口四肢<lb/>
百骸無非病痛寖及腹心殊非旦夕可治也必須畜數<lb/>
年之艾靜處山林安守歳月齋居洗念庶幾可望其瘳<lb/>
矣此實臣激切之言非有所假借焉者也伏望陛下憫<lb/>
臣愚衷乞勅吏部放歸調理倘或生全有日年力未暮<lb/>
以臣為可備一命之寄臣豈敢久躭逸豫而惜馳驅哉<lb/>
為此具本令家人某親齎謹具奏聞伏候勅㫖<lb/>
　　再疏<lb/>
<pb n="KR4e0168_WYG_014-9b"/>
念臣自幼多病且不善養比入仕途積成勞瘵今春以<lb/>
來加以寒邪相迸醫藥不得其理克伐太過遂傷其元<lb/>
氣只今年未四十而耳目昏瞶手足疲苶[莫-大+羽]然如下衰<lb/>
之人此先零之兆也今不得歸臣恐有陰陽之患一旦<lb/>
死填溝壑是亦聖世一夫之不得其所矣臣切惟受病<lb/>
之原實積勞所致然非勞於職業也居都㑹之間紛華<lb/>
恬淡之意二者交馳無所於定故日撓其心耳心火宜<lb/>
下降而今上行是以陽日虛而陰亦損百爾害身之疚<lb/>
<pb n="KR4e0168_WYG_014-10a"/>
來乘其敝也臣願自今入山以寧其心務使百骸得理<lb/>
然後出施之有政臣非不知既委質為臣便合致身也<lb/>
臣聞身修為家國之始修如修補之云也修補得此身<lb/>
完固方可以之殉國今臣之身尚猶敝屋四面破碎今<lb/>
日治病奚啻於禦冦爾也古人必四十而後仕葢以此<lb/>
時精氣方始完滿志意方始堅定矣况臣尚非强仕之<lb/>
年百病未除而即試有政養之未厚安望其用之有禆<lb/>
哉伏望陛下放臣還山假臣數歳然後處以官守之地<lb/>
<pb n="KR4e0168_WYG_014-10b"/>
則臣方足以効勞於職業者敢不盡瘁於未死之年也<lb/>
　　乞歸疏<lb/>
念臣受資寡薄養生乖舛比年以來感患瘡瘍累事醫<lb/>
治益以猖熾向者謬以驅辟百邪為須金石之藥不擬<lb/>
沉積五内反成心腹之灾抵今三月雜症交攻形神喪<lb/>
沮精氣虛竭臣切以病勢如斯而素食妨職實不自安<lb/>
復恐死期日迫而寡妻弱女何所於托如䝉陛下憫臣<lb/>
幸未即死乞勅吏部放臣回籍調理萬一有生全之日<lb/>
<pb n="KR4e0168_WYG_014-11a"/>
敢忘効犬馬之勞臣不勝感戴天恩之至<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0168_WYG_014-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　少谷集巻十四<lb/>
</p>
<p>
</p>
  </div>
</body>
</text>
</TEI>
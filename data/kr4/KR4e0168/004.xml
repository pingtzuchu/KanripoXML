<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>少谷集巻四</head> <lb/>
    <p>
<pb n="KR4e0168_WYG_004-1a"/>
欽定四庫全書<lb/>
　少谷集巻四<lb/>
　　　　　　　　　　　　明　鄭善夫　撰<lb/>
　五言律詩<lb/>
　　發京邑迷路投宿黒庄<lb/>
東省多年病南冠百念灰闗山一悵望天漢獨歸來行<lb/>
野蒲稗晩過村笳皷哀迷途更幾許愁絶望鄉臺<lb/>
　　夜入魯北鄙<lb/>
<pb n="KR4e0168_WYG_004-1b"/>
不見黄花面凄其白鴈前清渠接淮泗衰草入幽燕月<lb/>
露猶團夜兵戎更積年歸途不可極賫夢歳寒天<lb/>
　　放船<lb/>
柂樓下急浪去險在毫端已識篙師巧方憂蜀道難此<lb/>
溪防罔象何日避風湍頗羡𤣥真子清時把釣竿<lb/>
　　泗上<lb/>
總總衣冠地方冬生事繁牛羊散逈野煙火接長村薙<lb/>
藿農人聚分瓜稚子喧如何惡官府鑿破此淳源<lb/>
<pb n="KR4e0168_WYG_004-2a"/>
　　對湖二首<lb/>
㬒㬒𤣥陰日團團照水隈鯨波動霄漢鼉皷挾風雷地<lb/>
盡青山杳天寒白鳥回輕帆未相失自此訪蓬萊<lb/>
　　其二<lb/>
逺水明如鏡平林渺欲迷天多足鴻鴈沙暖定鳬鷖秋<lb/>
事闗身世湖聲避皷鼙老漁吾愧汝曼衍聽天倪<lb/>
　　過彭城懷舊二首<lb/>
自有干戈後年年向此過乾坤未解甲江海且增波拊<lb/>
<pb n="KR4e0168_WYG_004-2b"/>
劍心逾壯經時鬂易皤渭南無夢到終是卧煙蘿<lb/>
　　其二<lb/>
憶昔此避地諸君慰我多别來淹日月望爾邈山河灑<lb/>
淚山陽笛闗心隴水歌猶聞殺長吏飄泊復如何<lb/>
　　吕梁<lb/>
蔥嶺崑崙外吕梁天地間淜騰終赴海咆吼欲頽山力<lb/>
轉魚龍窟秋生虎豹闗平生歴險阻對此淚潸潸<lb/>
　　悼劉宓<lb/>
<pb n="KR4e0168_WYG_004-3a"/>
宓也歸何處營魂不可招只疑天地濶竟作死生遥苦<lb/>
海風濤壯炎方罔兩驕傷心卧佛寺秋雨自蘭苕<lb/>
　　得思道消息二首<lb/>
聞汝還家後逢時俶擾初艱難仍被冦墨絰却離居邊<lb/>
徼猶多故山園未可鋤棠陵幸襄事亦得慰區區<lb/>
　　其二<lb/>
近逢黄吏部報爾在三衢志士傷泥滓南州困猰㺄時<lb/>
危離索久歳晩帛書無却憶吳門約蕭條愧病夫<lb/>
<pb n="KR4e0168_WYG_004-3b"/>
　　聞開化用兵寄思道<lb/>
舊是桃源地如何䘮亂滋荷殳連老少流血滿潢池蜀<lb/>
道奔惟汝荆州仗有誰尊翁在垂白莫遣怨流離<lb/>
　　牛首<lb/>
牛首有佳致方冬亦自竒同雲封地軸積雪糝松枝谷<lb/>
響傳鐘磬山昬泣罔魑慿髙俯王土何意有旌旗<lb/>
　　臘<lb/>
南州不待律臘後暖相催久客惜殘歳他時聞落梅家<lb/>
<pb n="KR4e0168_WYG_004-4a"/>
家斗酒㑹處處短笳哀却憶江西北漁樵戌未回<lb/>
　　歸來<lb/>
不作東曹屬歸來巾屨幽豈能効䑛痔聊且避犧牛玉<lb/>
木深防病瓶罍未省憂此邦蝦菜賤家室暫淹留<lb/>
　　進衣<lb/>
何處避氷雪頻懷負日暄未衰筋力憊獨立布衣存列<lb/>
子愁居鄭袁安早閉門粤南多爽氣歸去牧鷄豚<lb/>
　　兵起<lb/>
<pb n="KR4e0168_WYG_004-4b"/>
自有西江亂流民起帯刀操差盡孺弱殺戮到耆髦敵<lb/>
馘時猶獻軍需日更騷長纓未得請無計罷鞬櫜<lb/>
　　錢塘<lb/>
萬山赴海國衆水匯錢塘王氣千年歇湖聲八月長世<lb/>
傳渾罔兩天巧亦荒唐稍待凉風發乘槎問彼蒼<lb/>
　　即事<lb/>
即事春相近回船日日操微陽留朔雪久旱失溪毛衢<lb/>
府風煙改常山斥堠髙危途疲薾客汨汨向蓬蒿<lb/>
<pb n="KR4e0168_WYG_004-5a"/>
　　漫興<lb/>
日月隨人事溪山共客情水清魚避影松靜鶴留聲枌<lb/>
梓怡前輩文章達後生時聞扣牛角猶愧似要名<lb/>
　　嚴州<lb/>
小傳清江並孤城碧嶂防土宜多竹栢民業但耕桑稻<lb/>
熟還官得山深伐木長經過數州郡淳朴見兹鄉<lb/>
　　梨關<lb/>
梨關不可上戰格屹雲端閩浙乾坤别風煙道路難隄<lb/>
<pb n="KR4e0168_WYG_004-5b"/>
防莫蹔廢戎馬未全安謾想先皇日車書達百蠻<lb/>
　　送王參知赴闕<lb/>
大參行赴闕興落富春前六月樓船雨千山傳馬煙白<lb/>
雲留故國綵服媚南天知爾寧親後屏營金鑑篇<lb/>
　　畫鷹<lb/>
似欲飛騰起星眸勢可招平生酣白戰逺志碍青霄竹<lb/>
兎何愁得林貙不敢驕無由配鸞鳳勿以比鴟梟<lb/>
　　憶近夫<lb/>
<pb n="KR4e0168_WYG_004-6a"/>
吳門相失後書札各茫然巢父終東去劉郎重北遷雙<lb/>
鳬赴魏闕獨鶴下青田未見風塵淨懷君涕淚邊<lb/>
　　汨汨<lb/>
汨汨傷秋鬂依依欲暮年釣磯滄海上布被白湖邊避<lb/>
地親朋棄憂時夢寐牽無家杜陵老且結草堂縁<lb/>
　　梧兒初學語<lb/>
梧兒生六月孩笑識人情得汝愁俱破于人眼盡青蹔<lb/>
時聞學語何日見趨庭爾祖能看我囘頭涕泗零<lb/>
<pb n="KR4e0168_WYG_004-6b"/>
　　伏雨<lb/>
瀝瀝猶鳴旦凄凄欲作寒晩禾翻惡濕后土故長乾敝<lb/>
屋久僵卧㐫年甘糲飱持觚向人世未得脱艱難<lb/>
　　至日<lb/>
至日風色好粤南霜信遥地卑饒瘴氣春近茁寒條汶<lb/>
水昔獨往淮南誰見招林棲歳華晏難免鬂蕭蕭<lb/>
　　冬日草堂小集<lb/>
近郭風霜淺寒天草木稠敝廬元僻野髙馬漫淹留豈<lb/>
<pb n="KR4e0168_WYG_004-7a"/>
是草𤣥宅能廻訪雪舟生逢聖明世未敢杜交游<lb/>
　　喜吾惟可訪少谷兼懷方令<lb/>
舊國㝠心久良朋見靣初同為避地客獨叩草𤣥廬花<lb/>
鳥三春暮乾坤百戰餘邇來方拙牧衰疾復何如<lb/>
　　烏石惟可同遊<lb/>
道山秀盤石春半更嬋媛海水雙江入巖花二月繁衰<lb/>
容防草昧故老問桃源憐爾南遊思風煙數斷魂<lb/>
　　寒食<lb/>
<pb n="KR4e0168_WYG_004-7b"/>
至後百五日堂齋風雨深越鄉寒作食溟海氣長陰身<lb/>
事南陽役神京北望心采薪纒日月髮已不勝簪<lb/>
　　早秋龍門舟中<lb/>
艓子小於葉早秋江上行風波千古轉天地幾時平病<lb/>
骨憐滄海凡才耻聖明不眠聞短吹故國亦飄零<lb/>
　　宿象山西塢二首<lb/>
亂木藏幽鳥清商集古城瞑煙分野意山鬼習人聲未<lb/>
把桐川釣聊為頴水耕巖棲備寂寞儻得遇初平<lb/>
<pb n="KR4e0168_WYG_004-8a"/>
　　其二<lb/>
秋雲不稱意膚寸每成霖漏日翻東壁隨風濕逺岑腰<lb/>
鎌野外急燐火晩來深入夜增蕭索千林猿狖吟<lb/>
　　寄潘逸老<lb/>
東湖潘逸老守晦十餘年久病文園枕長貧杜曲田形<lb/>
骸非故我天地有真詮願汝支離徳閒居讀内篇<lb/>
　　海濵書所見<lb/>
北里萬餘户漁樵更種田打魚乘水得伐木上山便禾<lb/>
<pb n="KR4e0168_WYG_004-8b"/>
黍棲南畆牛羊被逺阡生涯未為少何意盡顛連<lb/>
　　卧病少谷山中<lb/>
伏枕東山晩閉門黄葉幽竹書遺問歳蟬語易深秋散<lb/>
地朋情見明時家食羞唯應習農圃草野得淹留<lb/>
　　今夕<lb/>
薊門城下月今夕定如何白骨凌沙礫黄塵控駱駝羽<lb/>
書疲傳置邊馬失關河天子方宵旰孤臣淚已多<lb/>
　　授衣<lb/>
<pb n="KR4e0168_WYG_004-9a"/>
秋草倐已歇鳴蛩欲近牀北風吹鬂髮九月進衣裳抱<lb/>
病仍多事逃空未損光黒貂今久敝揺落歳寒妨<lb/>
　　岊上送時行赴闕二首<lb/>
王粲江湖興幡然為國謀故山隨意去殘照尚誰留身<lb/>
事齊門怨天家漆室憂蕭條倍憐汝歳晩拂吳鈎<lb/>
　　其二<lb/>
念爾復赴闕迢迢思昔年雞盟盡豪杰天論老風煙病<lb/>
向滄江卧書無白鴈傳平生鸚鵡賦萬一故人憐<lb/>
<pb n="KR4e0168_WYG_004-9b"/>
　　草堂<lb/>
歳事日將晏草堂今茍完天風吟竹葉海月皓柴門藜<lb/>
莧還髙志經綸有故園何能謝貧賤氛䘲在乾坤<lb/>
　　寄林荆門<lb/>
暮年滄洲客慟哭向窮途春草生歸思秋風慰病夫青<lb/>
氊後命達白髪此身癯八月衡山去期君出五瀦<lb/>
　　答安黄門<lb/>
憐君下峽水寄我郢中吟白雪音調逺黄牛風浪深林<lb/>
<pb n="KR4e0168_WYG_004-10a"/>
丘心獨苦歳月病長侵膠漆知何地迢迢鴻鵠心<lb/>
　　讀鸚鵡賦<lb/>
讀罷鸚鵡賦吾憐禰正平識機寧入網逺害轉傷生名<lb/>
在心形累時危鼎爼烹異時一掬泪灑向武昌城<lb/>
　　江上别道宗兼懷何仲黙<lb/>
却向江頭别潸然感物華林泉移歳月霄漢變雲霞伏<lb/>
劍亦駭俗出門寧顧家寄言何水部遲爾折梅花<lb/>
　　挽王生<lb/>
<pb n="KR4e0168_WYG_004-10b"/>
吾鄉論後進爾最擅詞塲十八人間世三千弟子行轅<lb/>
駒未竟歩石火不餘光憶昔邢居實秋風太惋傷<lb/>
　　送伍方伯入覲<lb/>
尊翁吾從祖同第甲申年論世鯫生願通家令子賢春<lb/>
風虚木榻王事重樓船命薄徐髙士栖栖不受憐<lb/>
　　聞濤<lb/>
漲海饒孤寐春山淹去歸魚龍永夜急波浪逺天違孤<lb/>
志存舟楫清時卧釣磯塵機久已息何事白鷗飛<lb/>
<pb n="KR4e0168_WYG_004-11a"/>
　　中秋同髙宗吕傳木虛城東歩月有懷京華舊遊<lb/>
朗月團秋社凉風薄歳寒故鄉誰獨健永夜此同看隣<lb/>
篴傷今昔山杯盡肺肝長安舊朋侣搔首五雲端<lb/>
　　南關<lb/>
度隴心忽折殊方梅栁春兵戈近滿眼書劍老隨身世<lb/>
有阮籍淚道應原憲貧愁聞更選士東土已風塵<lb/>
　　金山紀遊二首<lb/>
雙眼無空濶長江㑹百靈吳門對海定淮樹貼天青鐘<lb/>
<pb n="KR4e0168_WYG_004-11b"/>
動黿鼉窟雲生鸛鶴庭中流有孤志皷枻下滄溟<lb/>
　　其二<lb/>
<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                    <graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>中泠水東遊與散愁樓臺通海霧歳月送江流好<lb/>
事憐司馬逃空想惠休獻花縁尚淺心折過揚州<lb/>
　　不寐<lb/>
客思苦不寐驚心豺虎喧羽書秋後㨗鬼哭夜深魂歳<lb/>
月消殘燹風煙失故園彭城有弟妹絺綌念温存<lb/>
　　阻濟上<lb/>
<pb n="KR4e0168_WYG_004-12a"/>
叔伯何多日闗山烽火明病妨風土惡身與歳時征喪<lb/>
亂懷先帝艱危有我生向來劉越石意氣不能平<lb/>
　　懷金山<lb/>
我愛金山寺洪波萬頃開乾坤留柱石滄海失蓬萊曝<lb/>
日黿鼉出摶風鸛鶴廻中泠洗心處極目意悠哉<lb/>
　　此夕<lb/>
時危長伏枕月好自臨關斥堠連吳越煙塵犯海山民<lb/>
窮久欲亂師老未成班此夕姑蘇酒酣歌不破顔<lb/>
<pb n="KR4e0168_WYG_004-12b"/>
　　雙鴈<lb/>
雙鴈為人得堦前相向鳴已辭關塞逺猶帯網羅驚宦<lb/>
情一片影客淚五更聲側目窺秋隼風煙異性情<lb/>
　　對雪答太白山人<lb/>
天地忽改色六花風亂投翛然翠袖薄加我草堂幽照<lb/>
水梅自媚閉門君不憂𤣥機正無極將汝醉鄉遊<lb/>
　　歳暮哭近夫二首<lb/>
南國青𤨏闥東山白板扉三年不相見兩地思依依遂<lb/>
<pb n="KR4e0168_WYG_004-13a"/>
有幽明隔誰云夭夀㣲江東送望眼空復暮雲飛<lb/>
　　其二<lb/>
寧知是永别七月有書來即死還憂國皇天亦妬才世<lb/>
衰元氣散君逝玉山頺滄海垂綸客㝠心若死灰<lb/>
　　海門<lb/>
落日綿亭嶺茫茫何所之山川淪沆漭天地撤藩籬脱<lb/>
屣未相失放瓢聊自怡扶桑弱水外東望拂虹蜺<lb/>
　　將至鯉湖道上<lb/>
<pb n="KR4e0168_WYG_004-13b"/>
瑶宇青峰頂芒鞋白鳥邊風泉轟九鯉雲木薄諸天尚<lb/>
子終當去龎公最可憐𤣥房今夕裏謦咳接羣仙<lb/>
　　鯉湖三首<lb/>
到此意了了春湖接未妨薄雲長戀洞名草不辭香月<lb/>
色寒侵閣灘聲夜近牀神仙真可學吾即傲陶唐<lb/>
　　其二<lb/>
鐵嶂垂天塹石門修水關古松蟠極地小鳥立驚湍玉<lb/>
笛何由聽真乘未即安芝田㑹心處漫憶紫金丹<lb/>
<pb n="KR4e0168_WYG_004-14a"/>
　　其三<lb/>
何處遁天弢煙霄首獨搔山川進奇崛天地入蕭騷病<lb/>
骨憐芳草煩心愧白袍東隅紫氣盛偏薄上仙曹<lb/>
　　春日經白沙王氏庄<lb/>
王子躬耕處柴門碧樹團雲松飛鸛鶴風澗引波瀾父<lb/>
老壺觴得兒童禮數寛西坡水麥熟麋鹿下安安<lb/>
　　寄王時行僉憲二首<lb/>
隱約王僉憲為官近越州久無烽火警能把甲兵休清<lb/>
<pb n="KR4e0168_WYG_004-14b"/>
逺神仙所君王錫宴遊時平占福地不用覔丹丘<lb/>
　　其二<lb/>
囊山分手去正值暮春時蒲栁看衰䬃風塵且别離嶺<lb/>
南人事少海上鴈書遲炎瘴還消息無勞罷酒巵<lb/>
　　寄充之華亭<lb/>
鼇峰衰病至歳月莽蹉跎不識松江曲鱸<graphic n="KR1052" url="https://raw.githubusercontent.com/kanripo/KR-Gaiji/master/images/KR1052.png" mimeType="image/png"/>意若何朋<lb/>
情音問濶師道課程多預報經過日秋風偃敗荷<lb/>
　　寄鄭方伯山齊<lb/>
<pb n="KR4e0168_WYG_004-15a"/>
昔日莆陽役春山共採芝鄭䖍猶逐客賈傅自明時潦<lb/>
倒鶯花切提携酒饌隨難忘何氏宅汎愛木蘭陂<lb/>
　　聞汀漳罷兵二首<lb/>
整整汀漳戍羣兇復聽招頻聞洗兵馬不見返漁樵猰<lb/>
㺄終難狎貔貅漫獨驕皇情近憂豁氛䘲若為銷<lb/>
　　其二<lb/>
羽書傳上國牙帳擁諸侯别峒分戎馬前鋒失火牛果<lb/>
誰知要害漫爾歴春秋只道書生策能分主上憂<lb/>
<pb n="KR4e0168_WYG_004-15b"/>
　　同林九髙二傅二施二避暑越王城樓<lb/>
長夏升炎䓇髙城遁鬱蒸河隍虛雉堞雲日造松陵不<lb/>
去稽康達同遊賈島能愧無隣舍酒率爾集良朋<lb/>
　　見二毛<lb/>
去國星霜變違時老憊成荒迷一身在汨没二毛生世<lb/>
短思飛舄途窮乞歩兵昬塵干氣象溝壑未忘情<lb/>
　　將别<lb/>
多事晉安郡浮生未息機草堂存下着花徑罷初衣江<lb/>
<pb n="KR4e0168_WYG_004-16a"/>
海形容在君王夢寐稀隆中棄汝去勛業願無違<lb/>
　　白袍<lb/>
白袍存皎潔傍爾竹林人安得緑玉杖長隨烏角巾莊<lb/>
生書是憤阮瑀行能純易俗吾奚敢將無養道真<lb/>
　　夜熱次林九二首<lb/>
中宵猶酷熱初伏未秋風汲井分寒水休燈散羽蟲宦<lb/>
情深自損肺氣更相攻象魏天蕭爽衣冠日㑹同<lb/>
　　其二<lb/>
<pb n="KR4e0168_WYG_004-16b"/>
雷霆慳小雨巖谷斷㣲風北雪陰山裏南州大火中迎<lb/>
秋草木異愛月女兒同内熱兼多病賡歌愧未工<lb/>
　　丹青閣<lb/>
建州丹青閣清切建城西雲棧浮髙壁風松出逶溪水<lb/>
枯沙漠漠秋晏樹凄凄多壘關山裏銷憂聊杖藜<lb/>
　　登建州浮屠訪僧道林<lb/>
浮屠秋獨立千里見氛祲水閣風長盛山城日易陰赤<lb/>
霞留鶴晩黄葉住僧深世事宜髙卧空慙支遁林<lb/>
<pb n="KR4e0168_WYG_004-17a"/>
　　再遊陶園<lb/>
太僕遺榮在黄華晩見招鑿池旋日月洗竹直雲霄賔<lb/>
客時能至園林跡許遥髙秋花雜沓勝地不蕭條<lb/>
　　暮秋<lb/>
旅情秋又暮長路更旌旗王氣平三極兵塵黯四夷拙<lb/>
慙名已晩病恐志將衰許國微軀在崎危善自持<lb/>
　　鴻鴈<lb/>
稻粱荒歳月鴻鴈散江湖避地風霜切防身機辟俱不<lb/>
<pb n="KR4e0168_WYG_004-17b"/>
愁天曠絶長恐事榮枯二月陰山暖歸心慰逺途<lb/>
　　北征<lb/>
五年歸少谷萬里赴燕臺戀闕鬂毛改感時鴻鴈來魚<lb/>
龍已寂寞江漢尚喧豗逺愧青蓮士君王愛爾才<lb/>
　　章灘<lb/>
九月章灘水危於灧澦堆黄郎習波浪白日犯風雷鳥<lb/>
獸曾何有蛟龍或上來畏途荆棘暗此地石門開<lb/>
　　憶四弟二首<lb/>
<pb n="KR4e0168_WYG_004-18a"/>
出門憂汝病清淚至今垂鴻鴈莽相失脊令空爾思未<lb/>
依南郭隱真怪北山移夜雨燈明裏商歌一拊髀<lb/>
　　其二<lb/>
駑馬心猶壯龍駒産不虛吾衰今更去汝病近何如烽<lb/>
火淹魚素關山沓羽書横門思一出此意幾躊躇<lb/>
　　崙溪對芙蓉懷林九王七<lb/>
脉脉崙溪雨芙蓉傲逺天時危花爛熳歳晩葉逡廵對<lb/>
影㑹相憶看他亦自憐秋容長不滅吾欲贈佳人<lb/>
<pb n="KR4e0168_WYG_004-18b"/>
　　寄宗吕<lb/>
髙適不早達才多數亦奇名應造化忌狂與世人疑妻<lb/>
子已同志簞瓢長自怡箕山好風月將汝結茅茨<lb/>
　　寄林惟大<lb/>
不了林和靖遐心駐薜蘿星文天上有書法世間多獨<lb/>
鶴聞清夜踈梅渡暗波滄灣餘故宅猿鳥近如何<lb/>
　　憶道夫<lb/>
玉山建亥月漫憶十年前舊驛同吟雪諸君盡着鞭客<lb/>
<pb n="KR4e0168_WYG_004-19a"/>
途猶戰伐南楚自風煙異域懷知已沈淪爾最賢<lb/>
　　寄木虛<lb/>
吾弟知名早鋒稜不可當交情有端復文體下齊梁霜<lb/>
驥時猶蹶風鷹勢必揚嵩山讀書處煙雨壓茅堂<lb/>
　　雨後陪周用賔杖策尋天目祖花<lb/>
風雨於潛道藤蘿古殿陰祖花傳近代瑶草寄遐心應<lb/>
世吾能賦探𤣥女獨深形骸百鍊晩未免二毛侵<lb/>
　　山中對孫太初食黄精<lb/>
<pb n="KR4e0168_WYG_004-19b"/>
山中黄精熟作意向山人製法隨蒸曝靈根集鬼神腹<lb/>
心吾尚病服食爾能純有客乘雲氣三尸不累身<lb/>
　　十一月朔日登西天目看髙峰中峰二神僧祖塔<lb/>
　　因晀千丈巖尋雷起處折古松枝扣巨石長嘯天<lb/>
　　風蓬蓬從谷底起偃仆草木投宿張公洞枕上漫<lb/>
　　爾成詩<lb/>
汨汨衰雙鬂迢迢向兩峰一塵消未了萬劫入無窮昧<lb/>
谷蛟龍雨𤣥㝠草木風自慙増上慢吁駭問崆峒<lb/>
<pb n="KR4e0168_WYG_004-20a"/>
　　歳暮尋天台山水<lb/>
桃源未可極天台煙霧深行歌白雪調坐見赤霞心草<lb/>
次千峰㑹鴻䝉萬壑陰藏身一大事聊觀世人音<lb/>
　　台州觀海二首<lb/>
獨客長途破孤城幽思多入山忘日月觀海失江河萬<lb/>
事只垂釣故園未偃戈平生挾弧矢流落意如何<lb/>
　　其二<lb/>
迷陽不自覺春逺此登樓落日鯤鵬運一桴天地浮白<lb/>
<pb n="KR4e0168_WYG_004-20b"/>
波心不變青鳥信何由八駿浮雲裏平居端百憂<lb/>
　　鴈宕讀壁間詩侯希召云此陳準卿之作也昔與<lb/>
　　準卿為月夜遊仰觀天柱諸峰岌岌如墜發狂大<lb/>
　　呌自以為奇觀今兹已矣相顧欷歔賦此酹之<lb/>
鴈蕩清猨夜黯然讀爾詩斯人竟短折吾道日支離二<lb/>
谷看秋月孤峰落酒巵細繙嘉樹傳灑泣向臨菑<lb/>
　　觀鴈宕龍湫<lb/>
瀑布飛不徹大聲空谷哀青山下河漢白日莽風雷潭<lb/>
<pb n="KR4e0168_WYG_004-21a"/>
穩蛟龍定歳深鴻鴈來方巖倚天畔吾志在崔嵬<lb/>
　　潘令席上作軍中樂<lb/>
張筵潘岳縣笳皷競黄昬楊栁生南國風雲動塞垣揮<lb/>
戈情可念擊楫氣猶存漢主白登道甘心出玉門<lb/>
　　贈顧華玉太守<lb/>
客有飄飄者朅來湖海遊雲端尋鴈蕩雪裏過台州白<lb/>
業藏賢達浮槎近女牛豐干漫饒舌太守是閭丘<lb/>
　　郡齋燕集答華玊二首<lb/>
<pb n="KR4e0168_WYG_004-21b"/>
赤城天欲雪歳暮客邊心君子風騷逺良宵尊爼深旅<lb/>
懷新浩蕩時事向蕭森作意依劉表移家近漢陰<lb/>
　　其二<lb/>
梁園初授簡越客罷鳴琴節序梅花及江湖鴻鴈深雪<lb/>
歌難却和醴酒若為斟何限山陰興幽居獨許尋<lb/>
　　春日發赤城<lb/>
碧海春信至赤城愁思深雪晴千澗疾日落萬方陰畢<lb/>
歳皆行役凡軀故滯滛西歸負良友忽爾長蓬心<lb/>
<pb n="KR4e0168_WYG_004-22a"/>
　　浙江别王崇賢<lb/>
避亂安平鎮逢君永夜船何堪萍水跡直落浙江邊天<lb/>
子今廵幸崆峒積歳年憂心正如搗况聽卜居篇<lb/>
　　江上贈汝厲侍御之荆湖<lb/>
浙水重逢地閩州舊話稠雷霆喧獨夜風雨動三秋騏<lb/>
驥行堪見鷹鸇擊更優他時有諫草知上岳陽樓<lb/>
　　登太山日觀峰<lb/>
東岳乾坤定黄河一縷分日排瀛海浪天入薊門雲魯<lb/>
<pb n="KR4e0168_WYG_004-22b"/>
道傷吾志秦碑自夕曛未堪疏逺目萬里正䘲氛<lb/>
　　遣愁<lb/>
問途青草坂捩柂白榆林暑雨東方急河泥五月深低<lb/>
回長棄馬淹泊未棲禽商調何悲切從誰覔賞音<lb/>
　　北風<lb/>
北風天際下舟楫夜相聞白草懸邉月黄沙長塞雲鸞<lb/>
旂猶小隊虎旅盡髙勛崖崿暌乖久人今已勒文<lb/>
　　隱憂<lb/>
<pb n="KR4e0168_WYG_004-23a"/>
四海俱疲敝中原且力支路難惟蹭蹬心苦有棲遲草<lb/>
澤龍初鬭天山矢更遺無由濟社稷哽咽送年衰<lb/>
　　出門<lb/>
去國淹年歳出門仍糺紛未回塞翁馬空有野人芹山<lb/>
海隨黄纛風雲駐五軍逺慙東方朔談笑諍明君<lb/>
　　滄洲夏夕<lb/>
失意對蒲栁滄洲昨夜風野雲依暮笛客况近秋空司<lb/>
馬多年病虞卿薄暮窮此生隨造物行止合飄蓬<lb/>
<pb n="KR4e0168_WYG_004-23b"/>
　　對月懷閩中諸子<lb/>
潞河今夜月却望晉安城少谷堂猶在東峰花正明旅<lb/>
愁存世故鄉夢逐人情展轉懷諸子風沙吾獨行<lb/>
　　大田篇二首<lb/>
内使調鷹犬呼聲動逺陲萬方多事後千騎大田時關<lb/>
塞囘金氣旌麾把健兒璜溪垂釣者能載副車來<lb/>
　　其二<lb/>
禁直三千士長搴鎮國旗甲戈迷塞月繒帛款邊師大<lb/>
<pb n="KR4e0168_WYG_004-24a"/>
禮初囘蹕春原更打圍後車載光寵不數漢昭儀<lb/>
　　夢惟可為余作山中草堂<lb/>
天末夢君子山中營我廬江湖無利渉家室且安居梅<lb/>
福機事早鄭䖍生計疎京塵今始便騎馬亦樵漁<lb/>
　　秋晩直南省二首<lb/>
南宫秋晩直更皷不勝<graphic n="KR0714" url="https://raw.githubusercontent.com/kanripo/KR-Gaiji/master/images/KR0714.png" mimeType="image/png"/>鴻鴈夜仍度風霜天正寒宫<lb/>
車延北望越客滯南冠三輔烽煙裏聞鷄未敢安<lb/>
　　其二<lb/>
<pb n="KR4e0168_WYG_004-24b"/>
清宵夢不徹鴉啼深樹間要荒同漢月陵寢在燕山青<lb/>
草乘時長黄斿何日還因風候邊使咫尺見天顔<lb/>
　　送汪希㑹還武昌題得彭蠡<lb/>
彭蠡何時定康郎水尚多魚龍冬不蟄日月歲相摩楚<lb/>
客思芳草江城未凱歌星檣候風色安穩犯鯨波<lb/>
　　黄巖黄宗賢為余築室羽山招與共棲未果守官<lb/>
　　鬱鬱輙有東路之思奈故鄉多難欲歸不可行當<lb/>
　　赴其招矣記興二首<lb/>
<pb n="KR4e0168_WYG_004-25a"/>
不分委溝壑上林安一枝官隨年少後拙負故人知彛<lb/>
鼎終難就簞瓢定不辭故園方苦亂去採羽山芝<lb/>
　　其二<lb/>
萬事無何有風雲信所為此生依鮑叔何處覔鍾期騕<lb/>
<graphic n="KR1153" url="https://raw.githubusercontent.com/kanripo/KR-Gaiji/master/images/KR1153.png" mimeType="image/png"/>懷長路芙蓉惜後時嗣宗元玩世不恨歩兵遲<lb/>
　　答孫太初<lb/>
平生孫處士雲水誼難忘遁世思公輩卜居真此鄉名<lb/>
髙多寂寞道在亦翺翔徐福終入海蓬萊意甚長<lb/>
<pb n="KR4e0168_WYG_004-25b"/>
　　答林徳敷<lb/>
曼倩淹平世揚雲困太𤣥此生元濩落夫子最相憐跡<lb/>
逐捐金市心卑扣角篇鯢桓去不逺脱屣歳寒天<lb/>
　　月下聽王稚欽彈琴<lb/>
昭文皷緑綺六氣指間流王子梅花思飄飄下隴頭月<lb/>
華終勝雪商意自成秋今夕西方夢佳人不散憂<lb/>
　　送陳生赴韶州戎幕三首<lb/>
閩海三山下韶州五嶺南東風鷁首去長路馬蹄諳蠻<lb/>
<pb n="KR4e0168_WYG_004-26a"/>
井歌堪聽軍門劍可談丹砂真易得吾欲解朝簮<lb/>
　　其二<lb/>
月下棲烏樹天邊過鴈羣生涯隨逆旅幽獨倍憐君百<lb/>
粤兹多難今時未尚文南遊得蠻府愁殺郝叅軍<lb/>
　　其三<lb/>
已息河間轡仍麾嶺外旌艱危一命寄牢落二毛生銅<lb/>
柱時存漢烏蠻歳厲兵慿將攻守策忼慨説花卿<lb/>
　　讀魏鈺詩<lb/>
<pb n="KR4e0168_WYG_004-26b"/>
魏鈺新聲出篇篇有古風夜珠光照乘天馬勢行空邑<lb/>
宰深相識經生本自窮昆城依隱地秪憶鹿皮翁<lb/>
　　邊將<lb/>
十月黄沙動陰山白雪髙邊兵慿剽殺漢馬辟雄豪王<lb/>
道須無外天戈自有操莫令耕稼地歳歳泣弓刀<lb/>
　　弔劉蕡祠<lb/>
自昔悲歌地劉生有墓祠秪餘經世志况值諱言時去<lb/>
國英雄盡還山事業遲黄金舊堂北搔首動遐思<lb/>
<pb n="KR4e0168_WYG_004-27a"/>
　　寄徐可大黄門<lb/>
往年遊白下汎愛有徐卿令弟今相問憐君久振纓歳<lb/>
星還自照諌草未全行謝傅東山卧秋風社稷情<lb/>
　　寄汪令希舜<lb/>
彭門當太白劍閣帯青城此地神仙窟春風枳棘情桃<lb/>
花栽欲遍蜀道去還平知爾丹成日雙鳬凌紫清<lb/>
　　送人遊衡山<lb/>
衡山開漢沔髙者祝融峯羡爾為官地看雲長道容齋<lb/>
<pb n="KR4e0168_WYG_004-27b"/>
居夢波浪冬日見魚龍定有㝠棲客巢君紫蓋松<lb/>
　　送龍相赴榮府<lb/>
去為朱履客瀟灑向王門君有神仙質官曹入故園乘<lb/>
風帝子閣種术武陵源莫弔長沙傅荆蠻處處猨<lb/>
　　白鶴<lb/>
廣野聲仍度華軒意不忘只疑霄漢逺其奈網羅長宿<lb/>
處隨鴛鷺鳴時學鳯凰終當蓬闕去天路永翺翔<lb/>
　　冬夜過王稚欽<lb/>
<pb n="KR4e0168_WYG_004-28a"/>
禁木棲烏盡城樓戍皷催瞑移中散駕時接仲宣才道<lb/>
術吾全未詞塲力擬廻清風廣陵散愛爾數能來<lb/>
　　贈宋鴻<lb/>
憐君羽翼晩矯矯若驚鴻夜躡燕山雪春生楚澤風霄<lb/>
漢去不極稻粱行當逢遐方倦飛鳥猶自觸樊籠<lb/>
　　題夏仲昭畫竹<lb/>
蒼梧春欲至翠篁風雨深雲梢灑不亂流影下湘陰杳<lb/>
矣虞妃淚悠哉君子心鳯凰去已久對爾想遺音<lb/>
<pb n="KR4e0168_WYG_004-28b"/>
　　人日得諸友書六首<lb/>
歳晩通明閣登臨念我深故山歸未得叢桂蔚森森人<lb/>
日雙魚信逺天黄鳥音如何莊舄貴翻動越鄉吟<lb/>
　　其二<lb/>
聞爾浮南海鯨波隔歳囘翻將謝傅興轉作歩兵哀地<lb/>
到朱方盡舟從日下來交州拾薏苡誰識葛仙才<lb/>
　　其三<lb/>
吾愛方山老巖崖湛世情成都賣卜久不道是君平文<lb/>
<pb n="KR4e0168_WYG_004-29a"/>
陋齊梁體音收正始名赤霄天驥歩他日與横行<lb/>
　　其四<lb/>
女方尋九鯉余苦憶丹丘蓂莢生無盡璚花采末由兎<lb/>
園枚叔侍牛渚客星浮杳杳孤槎外相思天漢流<lb/>
　　其五<lb/>
不跨山公馬春今薛老峰前時紫芝曲尚繞白雲中霄<lb/>
漢慙棲棘泥沙想蟄龍明朝解組去共醉薜蘿叢<lb/>
　　其六<lb/>
<pb n="KR4e0168_WYG_004-29b"/>
爾同鄴下士染翰擅詞塲余豈東方朔猶含漢署香放<lb/>
身滄海上得句白蓮塘遲暮思君子春來數鴈行<lb/>
　　送人遊鄴下<lb/>
鄴城魏七子文藻亦吾師四牡君今去風流端在兹荒<lb/>
蕪銅雀榭寂寞武安祠獨有韓陵石黄沙歳嵗吹<lb/>
　　部直<lb/>
春懷耿不寐悵望宛京天鶴到中宵唳星分萬井懸燕<lb/>
雲時少耗郊禘日虚傳常想南昌尉先存諫諍箋<lb/>
<pb n="KR4e0168_WYG_004-30a"/>
　　送張汝州<lb/>
汝水元依洛嵩山直配天今君簿領去兼結水山縁世<lb/>
路黄塵裏官曹紫邏邊誰能廢組綬跨鶴去翩翩<lb/>
　　聞道<lb/>
聞道漢天子身封鎮國公家初營上谷臣得賀離宫鐵<lb/>
劵傳何急將軍氣盡雄郊牛凡五卜車駕想河東<lb/>
　　送陳思獻赴金陵<lb/>
昔慕蔡夫子今知陳使君深居避矰弋用志到羲文却<lb/>
<pb n="KR4e0168_WYG_004-30b"/>
向金臺别翻將寶劍分秣陵依隱地養拙幸相聞<lb/>
　　河隴<lb/>
河隴時多事兵車歳幾奔猶聞遣太僕長計向軍門羌<lb/>
羯方酣戰驊騮盡不存西歸報天子已到渥洼源<lb/>
　　西山雜詩三首<lb/>
春盡一到此散愁幽意繁西湖草已緑南國桂應蕃宫<lb/>
殿浮今日山河控北門時艱羡飛錫來往給孤園<lb/>
　　其二<lb/>
<pb n="KR4e0168_WYG_004-31a"/>
昔日西湖釣宣皇遊幸來至今鮫室裏彷彿錦雲開歳<lb/>
月芙蓉殿關山龍虎臺東廵志更逺誰挽八鸞囘<lb/>
　　其三<lb/>
西山五百寺多傍北邙岑土木春巖盡樓臺海霧深僧<lb/>
皆傳玉食地更壘黄金縱目翻愁極長安歳歳陰<lb/>
　　送洪南安<lb/>
平生洪大理樸直古人心執法漢庭上春風吹六陰一<lb/>
麾横浦去相失庾山深他日逢梅使聽歌行路吟<lb/>
<pb n="KR4e0168_WYG_004-31b"/>
　　伍中丞擬歸田索題<lb/>
伍公江海思魚鳥久相安擬逐鴟夷去翻憐銕豸冠蘿<lb/>
雲藥圃細竹月錦堂寒矍鑠風塵裏憂時且㨿鞍<lb/>
　　周公器𢎞治初為慶符令賦詩追憶之<lb/>
周君為邑日江漢盡桑麻帝力誰知識長安無狹斜但<lb/>
將九溪水頻灌慶符花遥想彈琴處南風吹未涯<lb/>
　　余侍御珊喜湖<lb/>
柱史湖邊宅柴扉開皖峰晴天廻鸛鶴暮水逈魚龍芰<lb/>
<pb n="KR4e0168_WYG_004-32a"/>
服身偏穩漁竿意可慵眼中秋浩蕩為爾咏芙蓉<lb/>
　　西山雜詩<lb/>
落日春湖上煙波正渺茫衣冠非敢倚魚鳥坐相忘痛<lb/>
飲還山簡招擕有葛疆濯纓計未得意氣總滄浪<lb/>
　<lb/>
　<lb/>
　<lb/>
　<lb/>
<pb n="KR4e0168_WYG_004-32b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　少谷集巻四<lb/>
</p>
<p>
</p>
  </div>
</body>
</text>
</TEI>
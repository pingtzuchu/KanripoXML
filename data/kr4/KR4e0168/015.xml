<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>少谷集巻十五</head> <lb/>
    <p>
<pb n="KR4e0168_WYG_015-1a"/>
欽定四庫全書<lb/>
　少谷集巻十五<lb/>
　　　　　　　　　　　　明　鄭善夫　撰<lb/>
　雜著<lb/>
　　毖齋<lb/>
昔單靖公襲卿佐于周三十年宫室不崇器無彤鏤身<lb/>
聳而除潔外内齊給凡有宴享㒺有踰其上賔有禮事<lb/>
動即咨如是而爵不上中大夫秩不庇宗晉羊舌肸過<lb/>
<pb n="KR4e0168_WYG_015-1b"/>
焉靖公享之不殽寅而無私送不越郊賔禮餞贈視其<lb/>
上而從之肸告人曰觀單子之况我也其有興乎昔尹<lb/>
佚有言曰動莫若敬居莫若儉徳莫若讓事莫若咨今<lb/>
單子皆有焉而重之以無私加之以不殽能辟怨矣居<lb/>
儉動敬徳讓事咨而能辟怨以為卿佐其有不興乎單<lb/>
若不興后必昌其後靖公之世大蕃𦙍於周鄭子曰單<lb/>
靖公古之良也羊舌肸古之名能知人也敬儉讓咨毖<lb/>
之道也古語有之曰毖于政者昌于人毖于履者昌于<lb/>
<pb n="KR4e0168_WYG_015-2a"/>
躬昌于躬者類昌于人者壼善乎見素子之言曰毖慎<lb/>
也侈對則約怠對則敬滿對則謙踈對則宻夫約則能<lb/>
儉不怠則能敬謙則能讓宻則能咨吾觀古人之裕於<lb/>
用毖也而信見素子之善繹也吾觀見素子之言之也<lb/>
得毖齋<lb/>
　　嫂叔喪服辯<lb/>
記曰嫂叔無服别嫌也又曰嫂叔之無服也推而逺之<lb/>
也傳曰禮本人情又曰禮以義起如親死子幼嫂有母<lb/>
<pb n="KR4e0168_WYG_015-2b"/>
之道情何嫌也有母之道而推而逺之義不可通也孔<lb/>
子曰周因於殷禮所損益可知也嫂叔之服也古禮或<lb/>
有之而在周公所損乎周公以前載籍不可考也或者<lb/>
秦燔之後漢儒增損謬失其真故記禮者非聖人之本<lb/>
書乎昔者子思之哭嫂也為位而服不絰見子思於嫂<lb/>
無母之道者服不服可通也而為位也情顧有所原而<lb/>
不可已與自子思而為位則前此之不為位可知也是<lb/>
故先王之制禮也其固無常與韓退之祭鄭夫人云昔<lb/>
<pb n="KR4e0168_WYG_015-3a"/>
在韶州之行受命於元兄曰汝㓜鞠于嫂喪服必以期<lb/>
退之之為嫂服朞也以有母之道者也則前此之無服<lb/>
也後世之不服也又可知也按朱子家禮兄弟之妻小<lb/>
功報服同是固原情制義因周公之禮而損益之者與<lb/>
雖然論其常而未適於變也世有如退之者嫂有母之<lb/>
道而服亦以小功乎小功亦不税乎小功不税義之正<lb/>
也服而至於不税則即疎矣嫂有母之道而可即疎乎<lb/>
夫情不可以即疎也義又不可以税小功也然則朞正<lb/>
<pb n="KR4e0168_WYG_015-3b"/>
乎朞為祖父母為父兄弟為衆子為冢婦為嫡孫為姪<lb/>
皆聨屬至親自三年通喪之下至重焉者退之之為嫂<lb/>
服朞也無乃過情與夫禮義之經也非經天降非從地<lb/>
出人情而已矣嫂叔之變也其惟大功與大功降於兄<lb/>
弟且得税也余二弟幼亦鞠於嫂乃命之服大功竊為<lb/>
論説以竢後之君子<lb/>
　　教學篇<lb/>
泰豆氏善御其攬六轡也内正心而外滑消然後以應<lb/>
<pb n="KR4e0168_WYG_015-4a"/>
馬志和其吻唇輯其銜勒是以囘旋若一措輪蹄於容<lb/>
址之地忘其險也造父棄家而學焉三年不語術而示<lb/>
之趣又三年而後授之巧造父歸為周穆王御八駿西<lb/>
遊遵崑崙以抵瑤池斷山驟壑若履平地焉世傳造父<lb/>
善御而不知其自也蒲且子之弋也弱弓纎繳一振而<lb/>
連雙鶬用心專也動手均也詹何倣之以學釣處於漢<lb/>
沔之交剖粒為餌引魚盈舟楚令尹敖過而神之曰是<lb/>
有道者也進之問術焉師其意以治楚國平心易政三<lb/>
<pb n="KR4e0168_WYG_015-4b"/>
年而楚國大治鄭子曰余嘗讀子至泰豆氏竒其趣也<lb/>
噫妙矣哉其通於聖人之教乎至詹何諸人葢亦嘆其<lb/>
善學也語曰雖小道必有可觀焉此類非耶射御固君<lb/>
子所器也古之君子㑹一以通萬是故模其迹而弗解<lb/>
其真名曰學梗容聲而振䝉名曰訓苴匪但是之然也<lb/>
紀渻子之養鬭雞也痀瘻丈人之承蜩也賤工曲技而<lb/>
上合乎至道之精而况其大哉作敎學篇<lb/>
　　宗誓<lb/>
<pb n="KR4e0168_WYG_015-5a"/>
古人有言曰法勝則治恩勝則貳家長恩者也故難睦<lb/>
族又家之甚者也故尤難睦凡人之心有七情六欲<lb/>
情欲汰則偏内而輕外見人而不見已心口益繁則<lb/>
情欲益汰承之以不肖之心大貳之㑹也大族則尤<lb/>
其甚者特行適疎盡言尅恩捐其欲則訾極其忠則尤<lb/>
襮其咎則亂窮其歡則意衰人心之彀中也昔張公藝<lb/>
九世同居或問之不荅惟書忍字百餘夫忍以養恩恩<lb/>
以輯情情同則通通則睦睦則久矣而又遡源以親之<lb/>
<pb n="KR4e0168_WYG_015-5b"/>
嚴分以安之學問以漸之柔孫以開之貧則賑之喪則<lb/>
賻之吉有慶善有勸小過則隱大過則讓不聽則止仁<lb/>
以和其情義以殺其欲所以正忍也鄙語曰大忍小忍<lb/>
和睦安穩鄭門祠堂之作以修睦也凡我族人敦此矢<lb/>
詞<lb/>
　　郁亮之三書題後<lb/>
郁亮之為裕州值中原盗起城陷死之朝廷以為光禄<lb/>
卿旌其忠也孔子曰士見危授命又曰察其所安亮之<lb/>
<pb n="KR4e0168_WYG_015-6a"/>
之授命以死也能安歟昔者山東之亂城破者十八九<lb/>
其間迎降竄伏者何限也雖然死難之徒或慷慨於一<lb/>
時或者偷生無路顛踣於鋒鏑之辱者其跡似矣其心<lb/>
之所安如何哉近觀亮之三書乃其平生所與處元忠<lb/>
者其義分通明心辭昭曠亦駸駸乎知道歟吾聞知道<lb/>
者决死生而不眩視義之可舉而安之故所惡有甚於<lb/>
死者不為茍得也於乎三書之存於亮之可無賴哉元<lb/>
忠史氏也他日汗簡之定要須以此推其心矣正徳十<lb/>
<pb n="KR4e0168_WYG_015-6b"/>
二年閏月晉安鄭某東遊歴㑹稽吊其廬而書之<lb/>
　　贈陳惟濬<lb/>
易曰君子終日乾乾夕惕若厲無咎又曰不易乎世不<lb/>
成乎名遯世無悶不見是而無悶樂則行之憂則違之<lb/>
子思子曰君子素其位而行不願乎其外素富貴行乎<lb/>
富貴素貧賤行乎貧賤素夷狄行乎夷狄素患難行乎<lb/>
患難故君子無入而不自得焉孟子曰萬物皆備於我<lb/>
矣强恕而行求仁莫近焉殀夀不貳修身以竢之所以<lb/>
<pb n="KR4e0168_WYG_015-7a"/>
立命也鄭子曰余嘗誦斯語竊見聖賢學問無時無處<lb/>
不洗濯此志故明晦夷險榮辱生死疑似之際斬然而<lb/>
不為之變聖賢作用深矣哉昔明道好獵自見茂叔之<lb/>
後云已無此好茂叔曰何言之易也但此心潛隠未發<lb/>
一日萌動復如初矣洗濯此志難矣哉惟濬從事聖賢<lb/>
者也兹得罪南歸歸將田于臨川葢處乎貧賤患難之<lb/>
間也於其行也書此以相其志他日相逢於烟霞之表<lb/>
幸相與證其所得焉<lb/>
<pb n="KR4e0168_WYG_015-7b"/>
　　贈伯固二首<lb/>
易曰君子進德修業欲及時也聖人之志在於天下國<lb/>
家也語曰學而優則仕仕以行其所學也又曰隱居以<lb/>
求其志行義以達其道求者求所達之道也達者達所<lb/>
求之志也惟其志在於天下國家也故雖事變嬰於身<lb/>
而未嘗一日惡於志也古之所謂道德之士類如此故<lb/>
孟子曰予豈若是小丈夫然哉諫於其君不用則怒悻<lb/>
悻然見於其面去則窮日之力後世諫臣率以詆訐而<lb/>
<pb n="KR4e0168_WYG_015-8a"/>
去為賢信如是則是為已尚有私意要其極豈真在於<lb/>
天下國家者耶伯固之學無所不究精思力踐志欲見<lb/>
可之行也嘗聞之素翁曰伯固殆如精金美玉要之非<lb/>
如世所謂功名之士者兹以所學有靖於君獲戾而去<lb/>
國咸竒其節而壯之此豈足以窺伯固之志哉使伯固<lb/>
有為名之念則平生所學皆是虚文其去悻悻丈夫也<lb/>
餘幾哉然公私人已之際相去絲縷之間矣是故憂患<lb/>
蹇剥何處非致力之地稍有一息悔吝即為私意即為<lb/>
<pb n="KR4e0168_WYG_015-8b"/>
為我即非學問即非志節其為功名亦即非功名矣自<lb/>
今以還尚相與勉之<lb/>
伯固平生苦志劬書博涉甚至成癖為文字亦莫不求<lb/>
拓其所極夫典籍文章實人間一大玩物然一向為之<lb/>
未免有尋流逐末之弊於身心上畢竟無益至於癖焉<lb/>
顧不反有害哉昔朱晦翁答潘叔昌云中年以後氣血<lb/>
精神能有幾何不如且學上天然後旋學識字也又云<lb/>
恨不早目盲者則夫典籍文章不真使人汨溺而弗能<lb/>
<pb n="KR4e0168_WYG_015-9a"/>
起耶伯固氣力强毅非復善夫脆弱者之匹然皆中年<lb/>
以後人矣倘更失此他日對淵尋筌尚何及哉<lb/>
　　贈馬子莘<lb/>
余嚮過建州讀陶園詩於辭氣間得子莘之為人要之<lb/>
必不止以文章鳴世者惕然存之到京論友於守中氏<lb/>
守中首舉子莘以為陽明之門立志最為精猛者翼日<lb/>
復為余曰子莘至矣遂與共昕夕上下議論譚及幽𤣥<lb/>
見其卓譚及利害見其守詧其神色見其所安於是乎<lb/>
<pb n="KR4e0168_WYG_015-9b"/>
益信吾守中之不吾誣也余嘗以文章究人底裏今復<lb/>
自慶其得之子莘矣然人生百年猶石火之炯然易滅<lb/>
也中間惟二三十年與竟大業前此者智不及之後此<lb/>
者力不及之二三十年能有幾何然一念依違遂至沒<lb/>
世豈不為大可哀哉故曰君子疾沒世而名不稱焉今<lb/>
之豪傑之士不為少矣其能談聖人之道亦不為少矣<lb/>
及觀其隱微利害之際往往變其所守者何哉志不堅<lb/>
也志不堅者心不誠也心不誠者名不稱也子莘才力<lb/>
<pb n="KR4e0168_WYG_015-10a"/>
向往寧復有為名之病然誠之一字其實難識稍有一<lb/>
息汨沒一毫矜持皆謂之偽矣故佛書有云求禪定即<lb/>
非禪定求解脱即非解脱余無似早衰無以與乎道徳<lb/>
之言然一曲之明實猶乎維摩大士之於釋也故為子<lb/>
莘盡之幸毋以笑<lb/>
　　交論<lb/>
交之為道古也交不可易易則無卒君子之交也難難<lb/>
則恊恊則卒其交也上亡諂下亡凟猶之措膠之漆中<lb/>
<pb n="KR4e0168_WYG_015-10b"/>
雖有巧者莫可解也是故晏嬰之於友也世申其祗不<lb/>
遷於始固也向秀氏有友七人而善後居山陽亡有七<lb/>
人者每聽隣笛輒泣下伯桃羊角哀之楚也窮雪於途<lb/>
袍廪不兼勢不可兩有桃曰吾不逮哀哀存逾吾有也<lb/>
於是乎以身存哀桃死空樹哀乃徇之數子者友也卒<lb/>
世而匪懈墮命而甘心者也故曰無率爾初有永其終<lb/>
交難矣古之人有終其身而蔑有交者寧蔑也蔑以易<lb/>
也匪易則匪汎匪汎則純純則固固則有相由之相成<lb/>
<pb n="KR4e0168_WYG_015-11a"/>
於善義成則卒汎則支支則解夫其分有所支也則意<lb/>
有所忽忽生疑疑生隙隙生嫉嫉生畔畔生仇仇生於<lb/>
易也夫物莫不畔于易莫不亡畔於難交至於畔而且<lb/>
仇焉寧蔑也余悲夫古之道不可返矣悲夫世之交者<lb/>
如雲之殊矣以利交也以勢交也交也者利差則散勢<lb/>
醜則嫌如以利以勢而或卒乎否哉吾見脆栁東枝恊<lb/>
風至則枝靡以西不但葉也亦不但枝也如以利以勢<lb/>
則亦不但猶脆栁也作交論<lb/>
<pb n="KR4e0168_WYG_015-11b"/>
　　與黄后峰雜論<lb/>
土生物山岳豈得為死物但山岳小人心如天地元氣<lb/>
較大耳<lb/>
赤子之心但可云純一無偽若水火盗賊在前則必驚<lb/>
怖安得不動心聖人則不動耳<lb/>
天之理氣猶人之性情日月星辰之運江河之流山岳<lb/>
之峙猶耳目口鼻四肢百骸五臟六腑人心只可對天<lb/>
天之神不專棲於日人之神亦不專棲於目也<lb/>
<pb n="KR4e0168_WYG_015-12a"/>
做官要行道不但位正也正便可行于三代聖賢之君<lb/>
之時三代而下便做不去故孔孟不偶程朱不容是已<lb/>
夫言者心之聲也文者言之精也大言炎炎小言詹詹<lb/>
淳言質仁亢言凌厲崇而飾者窮奇謔謔謞謞者蒐慝<lb/>
斤斤者察詖者蔽淫者謟不蹟而康饕餮固也然有知<lb/>
詐似知好閉似亷漸毒頡滑堅白解垢之説諸言何以<lb/>
稱哉<lb/>
　　觀舟文<lb/>
<pb n="KR4e0168_WYG_015-12b"/>
少谷子將之燕觀舟于河見御風而疾濟見御力者見<lb/>
覆者見舍楫而返者少谷子瞿然若失客有揖而前曰<lb/>
先生面人而潛神役物而動志將有所思乎曰有齊其<lb/>
物而差其等猶是舟也因其順良其御而至之之謂至<lb/>
微其美而力其用而遲其所極之謂强反其至而戾其<lb/>
力之謂懦倒其施而弗悛其所往亡之謂暴暴則亡懦<lb/>
則棄可不畏哉亞中之資要于强强則成成則無慮無<lb/>
至也客曰大哉君子之觀物也吾知其所以樹身之操<lb/>
<pb n="KR4e0168_WYG_015-13a"/>
者矣再拜而退<lb/>
　　婚禮不用樂辨<lb/>
程子以婚禮為幽陰則是以不用樂為幽陰則非白虎<lb/>
通云婚禮以陽下陰用昏時行禮故謂之婚幽陰之義<lb/>
恐據此禮曰不舉樂思嗣親也白虎通謂親年衰老代<lb/>
至也若視死更可舉樂乎按先王作樂以飾喜也若昏<lb/>
禮思嗣親則殺喜耳故不同樂<lb/>
　　佛老辨<lb/>
<pb n="KR4e0168_WYG_015-13b"/>
風俗縣于氣運春秋時䘮亂相乘列國皆有賢人且孔<lb/>
子道勝故邪説不為害列國之君雖相侵伐猶懼大義<lb/>
故邪説不得入至戰國時其君互相謀噬不懼大義國<lb/>
亦無賢人謀士興謀士邪説也孟子賢不及孔子道不<lb/>
能勝邪雖攻奚益然時無佛老之名也老子立論未嘗<lb/>
無用處但過正道一頭使其親行之天下必有可觀孔<lb/>
子終無一言詆之但學者用之過當故害事佛氏上乗<lb/>
亦合吾道但其作用殊耳是故佛老之禍非佛老之罪<lb/>
<pb n="KR4e0168_WYG_015-14a"/>
也佛老之學雖賢知君子往往有好而習之者惟程朱<lb/>
不然豈非世道之有邪有正猶天道之有陽必有陰乎<lb/>
就二教較之佛害猶大輪廻之説雖萬世不能觧衆生<lb/>
之惑耳<lb/>
　　書法答<lb/>
古人作真書如端人正士修容中立柔外剛内從容於<lb/>
禮法之塲至於行草則似孔子之燕居申申夭夭而於<lb/>
禮法實未嘗離也張顛懷素如坐空山無人之境蔑禮<lb/>
<pb n="KR4e0168_WYG_015-14b"/>
法去形骸而仙者米元章黄魯直則戰國縱横之流耳<lb/>
近世學此四家其弊愈甚衛辰葢有志於書而未有於<lb/>
適者也因以相告然此就衛辰言耳故畧<lb/>
　　延陵李太守禦冦事原<lb/>
或曰延陵太守城延陵江陰而冦至何其慮之神也守<lb/>
江陰而靖江無恐江南忘危葢有餘威者耳或曰先事<lb/>
而週之謂知臨患而能折其衝之謂武能銷人之患之<lb/>
謂仁鄭善夫曰董子曰正其義不謀其利明其道不計<lb/>
<pb n="KR4e0168_WYG_015-15a"/>
其功城延陵城江陰道之經也守江陰義之感也且城<lb/>
且守而活江南數十郡之民民㒺見徳焉宣道義以成<lb/>
其仁者也故曰道知之符也義武之原也武仁之用也<lb/>
　　武帝不冠不見黯論<lb/>
昔人有言曰霍氏之旤自驂乘始愚則曰汲黯淮陽之<lb/>
遣自不冠不見始何則武帝待黯禮至而情不至也天<lb/>
下有厚之而薄者薄之而厚者觴酒豆肉必先諸鄉人<lb/>
而後諸子弟豈待子弟不若鄉人哉葢鄉人與我疎者<lb/>
<pb n="KR4e0168_WYG_015-15b"/>
也禮至而情不至也子弟與我親者也情至而禮不至<lb/>
也故鄉人之敬不終日而子弟之愛可以終其身黯於<lb/>
武帝徒得其鄉人之敬而不獲其子弟之愛其敬烏得<lb/>
而不替哉夫禮固臣之所望于君者也有時而不愛其<lb/>
禮者不容于偽為也禮而偽為能無窮乎世之愛者有<lb/>
曰不冠者䙝也必冠者禮也帝之于黯不冠不見若在<lb/>
所禮矣况帝之待大將軍則踞厠待丞相則不冠槩之<lb/>
于此又殊禮也帝何負于黯邪噫非唯不知帝抑不知<lb/>
<pb n="KR4e0168_WYG_015-16a"/>
黯也夫人情有所忌而畏生焉有所畏而敬生焉敬生<lb/>
于畏且忌而使君不吾疑者未之有且黯何忌于帝邪<lb/>
忌之初生也黯之戇也夫帝之多欲其腹心之疾所自<lb/>
諱也黯不之諱而故暴之其不近帝之情一也且愛一<lb/>
公孫子既欲斥之愛一刀筆吏又欲斥之黯與二子之<lb/>
心暌而帝又與黯之心暌矣不得于君之心而惟禮之<lb/>
拘安知其非貌焉已邪故不冠不見非敬黯也陰懷猜<lb/>
忌而陽浮與之修飾邊幅之小亷而非握手撫背之真<lb/>
<pb n="KR4e0168_WYG_015-16b"/>
情也設立防畛之曲謹而非慷慨歌呼之雅意也不然<lb/>
淮陽之遣胡為乎來哉又否則大將軍黯為之矣何必<lb/>
青也丞相黯為之矣何必𢎞也向使移待青者以待黯<lb/>
雖踞厠可也淮陽必不遣移待𢎞者以待黯雖不冠可<lb/>
也淮陽亦不遣吾不獨怪夫素所䙝慢之臣如此而將<lb/>
如此而相而素所敬畏之臣所尊非所用所用非所寵<lb/>
至是而帝之心見矣然則臣之于君果願其冠而敬邪<lb/>
抑願其不冠而簡邪簡不如敬固也與其敬焉而無實<lb/>
<pb n="KR4e0168_WYG_015-17a"/>
母寧簡焉而情真無實則不可以為繼而情之真者愛<lb/>
之真也臣亦何利于君之為貌而自取其薄乎故曰淮<lb/>
陽之遣自不冠不見始<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0168_WYG_015-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　少谷集巻十五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0096_SBCK_002-1a"/>
戊籖七十四司空圖之二　唐音綂籖卷七百五<lb/>
　五言絶句<lb/>
　　古樂府<lb/>
一葉隨西風君行亦向東知妾飛書意無勞待早<lb/>
鴻<lb/>
　　樂府<lb/>
寳馬跋塵光雙馳照路傍喧傳報戚里明日幸長<lb/>
楊<lb/>
　　早朝<lb/>
白日新年好靑春上國多街平雙闕近塵起五雲<lb/>
<pb n="KR4c0096_SBCK_002-1b"/>
和<lb/>
　　卽事二首<lb/>
茶爽添詩句天清瑩道心只留鶴一隻此外是空<lb/>
林<lb/>
御禮徴竒策人心注盛時從來留振滯只待濟臨<lb/>
危<lb/>
　　卽事九首<lb/>
宿雨川原霽慿高景物新陂㾗侵牧馬雲影帶耕<lb/>
人<lb/>
十年深隱地一雨太平心匣澁休看劍窓明復上<lb/>
<pb n="KR4c0096_SBCK_002-2a"/>
琴<lb/>
明時那棄置多病自遲留踈磬和吟㫁殘燈照卧<lb/>
幽<lb/>
衰髩閒生少丹梯望覺危松須依石長鶴不傍人<lb/>
卑<lb/>
落葉頻驚鹿連峰欲映鵰此生詩病苦此病更蕭<lb/>
條<lb/>
旅思又驚夏庭前長小松遠峰生瑞氣殘月歛衰<lb/>
容<lb/>
林鳥頻窺靜家人亦笑慵舊居留穩枕歸卧聽秋<lb/>
<pb n="KR4c0096_SBCK_002-2b"/>
鐘<lb/>
華宇知難保燒來又却修只應巢燕惜未必主人<lb/>
留<lb/>
幽鳥穿籬去鄰翁采藥囘雲從潭底出花向佛前<lb/>
開<lb/>
　　漫書二首<lb/>
剰欲逢花折須判冐雨頻晴明開漸少莫怕濕新<lb/>
巾<lb/>
小蝶爾何競追飛不憚勞遠教群雀見寕悟禍梯<lb/>
高<lb/>
<pb n="KR4c0096_SBCK_002-3a"/>
　　偶書五首<lb/>
衰謝當何懴惟應悔壯圖磬聲花外遠人影㙮前<lb/>
孤<lb/>
色變鶯雛長竿齊笋籜垂白頭身偶在清夏景還<lb/>
移<lb/>
蜀妓輕成妙吴娃狎共纎晚妝留拜月卷上水精<lb/>
簾<lb/>
獨歩荒郊暮沈思遠墅幽平生多少事彈指一時<lb/>
休<lb/>
掩謗知迎吠欺心見强顔有名人易困無契債難<lb/>
<pb n="KR4c0096_SBCK_002-3b"/>
還<lb/>
　　漫題三首<lb/>
亂後他鄉節燒殘故國春自憐垂白首猶伴踏靑<lb/>
人<lb/>
齒落傷情久心驚健忘頻蝸廬經歲客𧖟市異鄕<lb/>
人<lb/>
率怕人言謹閑宜酒韻高山林若無慮名利不難<lb/>
逃<lb/>
　　退居漫題七首<lb/>
花缺傷難綴鶯喧柰細聽惜春春巳晚珍重草靑<lb/>
<pb n="KR4c0096_SBCK_002-4a"/>
靑<lb/>
堤柳自綿綿幽人無恨牽只憂詩病發莫寄校書<lb/>
箋<lb/>
燕語曾來客花催欲别人莫愁春又過看着又新<lb/>
春<lb/>
身外都無事山中久避喧破巢看乳燕留果待啼<lb/>
猿<lb/>
詩家通籍美工部與司勲高價雖難敵㣲官偶勝<lb/>
君<lb/>
努力省前非人生上壽稀靑雲無直道暗室有危<lb/>
<pb n="KR4c0096_SBCK_002-4b"/>
機<lb/>
燕拙營巢苦魚貪觸網驚豈緣身外事亦似我勞<lb/>
形<lb/>
　　偶題<lb/>
水榭花繁處春晴日午前鳥窺臨檻鏡馬過隔墻<lb/>
鞭<lb/>
　　雜題<lb/>
孤枕聞鶯起幽懷獨悄然地融春力潤花泛曉光<lb/>
鮮<lb/>
　　雜題九首<lb/>
<pb n="KR4c0096_SBCK_002-5a"/>
病來勝未病名縳便忘名今日甘爲客當時注愍<lb/>
征<hi>圖集有注愍征賦述賦盧獻卿撰</hi>
暑濕深山雨荒居破屋燈此生無懴處此去作高<lb/>
僧<lb/>
不須頻悵望且喜脫喧囂亦有終焉意陂南看稻<lb/>
苗<lb/>
樓帶猿吟迥庭容鶴舞寛曬書因閱畫封藥偶和<lb/>
丹<lb/>
宴罷論詩久亭高拜表頻岸香蕃舶月洲色海煙<lb/>
春<lb/>
<pb n="KR4c0096_SBCK_002-5b"/>
驛歩隄縈閣軍城皷振橋鷗和湖鴈下雪隔嶺梅<lb/>
飄<lb/>
帶雪南山道和鐘北闕明太平當共賀開化喝來<lb/>
聲<lb/>
舴艋猿偷上蜻蜓燕競飛樵香燒桂子苔濕挂莎<lb/>
衣<lb/>
溪漲漁家近煙收鳥道高松花飄可惜睡裏灑離<lb/>
騷<lb/>
　　有感<lb/>
燈影看鬚黒墻陰惜草青歲䦨悲物我同是冐霜<lb/>
<pb n="KR4c0096_SBCK_002-6a"/>
螢<lb/>
　　避亂<lb/>
亂離身偶在竄跡任浮沉虎暴荒居迥螢孤黒夜<lb/>
深<lb/>
　　亂後<lb/>
羽書傳棧道風火隔鄕關病眼那堪泣傷心不到<lb/>
閑<lb/>
　　亂後三首<lb/>
䘮亂家難保艱虞病懶醫空將憂國淚猶擬洒丹<lb/>
墀<lb/>
<pb n="KR4c0096_SBCK_002-6b"/>
流芳能幾日惆悵又聞蟬行在多新貴幽棲獨長<lb/>
年<lb/>
世事嘗艱險僧居慣寂寥美香聞夜合清景見寅<lb/>
朝<lb/>
　　元日<lb/>
甲子今重數生涯只自憐殷勤元日日欹午又明<lb/>
年<lb/>
　　春中<lb/>
伏溜侵階潤繁花隔竹香嬌鶯方曉聽無事過南<lb/>
塘<lb/>
<pb n="KR4c0096_SBCK_002-7a"/>
　　中秋<lb/>
閒吟秋景外萬事覺悠悠此夜若無月一年虛過<lb/>
秋<lb/>
　　秋景<lb/>
景物皆難駐傷春復怨秋旋書紅葉落擬畫碧雲<lb/>
收<lb/>
　　重陽<lb/>
菊開猶阻雨蝶意切於人亦應知暮節不比惜殘<lb/>
春<lb/>
　永夜<lb/>
<pb n="KR4c0096_SBCK_002-7b"/>
永夜疑無日危時只頼山曠懷休戚外孤跡是非<lb/>
間<lb/>
　　歲盡二首<lb/>
明日添一歲端憂柰爾何衝寒岀洞口猶校夕陽<lb/>
多<lb/>
莫話傷心事投春滿髩霜殷勤共尊酒今歲只殘<lb/>
陽<lb/>
　　獨坐<lb/>
幽徑入桑麻隝西逢一家編籬薪帶繭𥙷屋草和<lb/>
花<lb/>
<pb n="KR4c0096_SBCK_002-8a"/>
　　獨望<lb/>
綠樹連村暗黃花入麥稀遠陂春早滲猶有水禽<lb/>
飛<hi>東坡云圖詩得味外味如綠樹一聯最善</hi>
　　閑歩<lb/>
㡬處白煙㫁一川紅樹時壞橋侵轍水殘照背村<lb/>
碑<lb/>
　　休休亭<lb/>
且喜安能保那堪病更憂可憐藜杖者眞個種瓜<lb/>
侯<lb/>
　　借居<lb/>
<pb n="KR4c0096_SBCK_002-8b"/>
借住郊園久仍逢夏景新綠苔行屐穩黃鳥傍窓<lb/>
頻<lb/>
　　春山<lb/>
可是武陵溪春芳着處迷花明催曙早雲膩惹空<lb/>
低<lb/>
　　河上二首<lb/>
慘慘日將暮驅羸獨到莊沙㾗傍墟落風色入牛<lb/>
羊<lb/>
新霽田園處夕陽禾黍明沙村平見水深巷有鷗<lb/>
聲<lb/>
<pb n="KR4c0096_SBCK_002-9a"/>
　　長亭<lb/>
梅雨和鄕淚終年共酒衣殷勤華表鶴羡爾亦曾<lb/>
歸<lb/>
　　秦關<lb/>
形勝今雖在荒凉恨不窮虎狼秦國破狐兎漢陵<lb/>
空<lb/>
　　渡江<lb/>
秋江共僧渡鄕淚滴船囘一夜吴船夢家書立馬<lb/>
開<lb/>
　　松滋渡二首<lb/>
<pb n="KR4c0096_SBCK_002-9b"/>
歩上短亭久看囘官渡船江鄕宜晚霽楚老語豐<lb/>
年<lb/>
楚岫積鄕思茫茫歸路迷更堪斑竹驛初聽鷓鴣<lb/>
啼<lb/>
　　牛頭寺<lb/>
終南最佳處禪誦出靑霄群木澄幽寂䟱煙汎泬<lb/>
寥<lb/>
　　華清宮<lb/>
帝業山河固離宮宴幸頻豈知驅戰馬只是太平<lb/>
人<lb/>
<pb n="KR4c0096_SBCK_002-10a"/>
　　感時上盧相<lb/>
兵待皇威振人隨國歩安萬方休望幸封岳始鳴<lb/>
鑾<lb/>
　　亂前上盧相<lb/>
虜黠雖多變兵驕卽易乗猶須勞斥候勿遣大河<lb/>
氷<lb/>
　　牡丹<lb/>
得地牡丹盛曉添龍麝香主人猶自惜錦幕護春<lb/>
霜<lb/>
　　村西杏花二首<lb/>
<pb n="KR4c0096_SBCK_002-10b"/>
薄膩力偏羸看看愴别時東風狂不惜西子病難<lb/>
醫<lb/>
肌細分紅脉香濃破紫苞無因留得翫爭忍折來<lb/>
抛<lb/>
　　上元日放二雉<lb/>
嬰網雖皆困褰籠喜共歸無心期爾報相見莫驚<lb/>
飛<lb/>
<hi>卷終</hi>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div> <lb/>
    <p>
<pb n="KR4c0082_SBCK_001-1a"/>
棃嶽詩集<lb/>
　　　　　唐建州刺史李頻徳新<lb/>
　　　湘口送友人<lb/>
中流欲暮見湘煙葦岸無窮接楚田去鴈<lb/>
逺衝雲夢澤<hi>一作雪</hi>離人獨上洞庭船風波<lb/>
盡日依山轉星漢通宵向水連零落梅花<lb/>
過殘臘故園歸醉及新年<lb/>
　　　鄂州頭陀寺上方<lb/>
髙寺上方無不見天涯行客思迢迢西江<lb/>
帆過東風急夏口城衝<hi>一作衘</hi>楚塞遥沙渚<lb/>
<pb n="KR4c0082_SBCK_001-1b"/>
漁歸多濕網桑林蚕後盡空條感時嘆物<lb/>
尋僧話惟向禪心得寂寥<lb/>
　　　寄逺<lb/>
槐欲成隂分𬒮時君期十日復金扉槐今<lb/>
落葉已將盡君向逺方猶未歸化石早曽<lb/>
聞節婦沉湘何必獨靈妃湏知此意同生<lb/>
死不學他人空寄衣<lb/>
　　　題張司馬別墅<lb/>
庭前樹盡手中栽先後花分幾畨<hi>去聲</hi>開<lb/>
巢鳥戀雛驚不起野人思酒去還來自抛<lb/>
<pb n="KR4c0082_SBCK_001-2a"/>
官與青山近誰訝<hi>一作料</hi>身為白髪<hi>一作日</hi>催門外<lb/>
尋常行樂䖏重重履迹在莓苔<lb/>
　　　長安即事<lb/>
長遇豪家不敢過此身誰與取髙科故園<lb/>
久絶書來後南國空㸔鴈去多中夜永懐<lb/>
聽疊漏先秋㱕夢涉層波愁人白髪自生<lb/>
早我獨少年能㡬何<lb/>
　　　漢上逢同年崔八<lb/>
去嵗曽遊帝里春杏花開過各離秦偶先<lb/>
托質逢知已獨未還家作旅人世上路𡵨<lb/>
<pb n="KR4c0082_SBCK_001-2b"/>
何繚繞空中光景自逡廵一回相見一離<lb/>
别䏻得㡬時年少身<lb/>
　　　五月一日蒙替本官不得随例入<lb/>
　　　闕感懐獻送相公<lb/>
五月傾朝謁𬗋宸一朝無分在清塵含香<lb/>
已去星郎位衣錦惟思㜈女隣折獄也曽<lb/>
為俗吏勸農元本是耕人知將何事酧公<lb/>
道只飬生靈似養身<lb/>
　　　春閨怨<lb/>
紅粧兒女窓下羞畫眉夫壻隴西頭自怨<lb/>
<pb n="KR4c0082_SBCK_001-3a"/>
愁容長照鏡悔教征戍覓封侯<lb/>
　　　送邊將<lb/>
防秋戎馬恐來奔詔發將軍出鴈門遥領<lb/>
短兵登隴首獨横長劒向河源悠揚落日<lb/>
黄雲動莽蒼隂風白草翻若縱干戈更深<lb/>
入應聞收得到崑崙<lb/>
　　　太和公主還宫<lb/>
天驕發使犯邊塵漢將推功遂奪親離亂<lb/>
應無初去貌死生難有却回身禁花半老<lb/>
曽攀樹官女多非舊識人重上鳯樓追故<lb/>
<pb n="KR4c0082_SBCK_001-3b"/>
事幾多愁思向青春<lb/>
　　　將赴黔州先寄本府中丞<lb/>
八月瞿塘倒底翻孤舟上得巳銷魂幕中<lb/>
職罷猶趨府闕下官成未謝恩丹嶂聳空<lb/>
無過鳥青林覆水有垂猿感知肺腑終難<lb/>
說從此辭歸便掃門<lb/>
　　　和友人下第北遊感懐<lb/>
聖代爲儒可致身誰知又別五陵春青門<lb/>
獨歩空歸鳥紫陌相逢盡醉人江島去㝷<lb/>
垂釣逺塞山來見舉頭頻且須共漉邊城<lb/>
<pb n="KR4c0082_SBCK_001-4a"/>
酒何必陶家有白綸<lb/>
　　　樂逰原春望<lb/>
五陵佳氣晚氛氲覇業雄圖勢自分秦地<lb/>
山河連楚塞漢家樓殿入青雲未央樹色<lb/>
春中見長樂鐘聲月下聞無那楊花起愁<lb/>
思滿天飄落雪紛紛<lb/>
　　　黄雀行<lb/>
欲竊高倉集御河翩翩疑渡畏秋波朱宫<lb/>
晚樹侵鶯語畫閣香簾奪燕窠踈葉暗棲<lb/>
寒露重空城飢噪暮煙多誰令不解高飛<lb/>
<pb n="KR4c0082_SBCK_001-4b"/>
去破宅荒庭有網羅<lb/>
　　　長安寓居寄柏侍郎<lb/>
霜輕兩鬢欲相侵愁緒無端不可尋秦女<lb/>
紅粧空覓伴郢郎白雪少知音長亭古木<lb/>
春先老太華青煙晚更深獨向㶚陵東北<lb/>
望一封書寄萬重心<lb/>
　　　春日思歸<lb/>
春情不斷若連環一夕思歸鬢欲斑壯志<lb/>
未酬三尺劒故郷空隔萬重山音書㫁絶<lb/>
干戈後親友相逢夢寐間却羡浮雲與飛<lb/>
<pb n="KR4c0082_SBCK_001-5a"/>
鳥因風吹去又吹還<lb/>
　　　朔中即事<lb/>
關門南北雜戎夷草木秋來即出師落日<lb/>
風沙長暝早窮冬雨雪轉春遲山頭堠火<lb/>
孤明後星外行人四絶時自古邊功何不<lb/>
立漢家中外自相疑<lb/>
　　　感懷獻門下相公<lb/>
誰云郎選不由詩上相憐才積有時却是<lb/>
龍鐘到門晚終非稽古致身遲謀將郡印<lb/>
歸難遂讀著家書坐欲癡日望南宫看列<lb/>
<pb n="KR4c0082_SBCK_001-5b"/>
宿迢迢婺女與郷比<hi>一作鄰毗</hi>
　　　贈長城庾將軍<lb/>
初年三十拜將軍近代英雄獨未聞向國<lb/>
報恩心比石辭天作鎮氣凌雲逆風走馬<lb/>
貂裘卷望塞懸弧鴈陣分定擁節麾從此<lb/>
去安西大破犬戎群<lb/>
　　　浙東獻鄭大夫<lb/>
聖主東憂漲海濵思移副相倚陶鈞樓臺<lb/>
獨坐江山月舟楫先行澤國春遥想萬家<lb/>
開户外近聞群盗竄諸鄰㡬時入去調元<lb/>
<pb n="KR4c0082_SBCK_001-6a"/>
化天下同爲堯舜人<lb/>
　　　鏡湖夜泊有懐<hi>東晉太守馬臻所築</hi>
廣水遥隄利物功因思太守惠無窮自從<lb/>
版築興農隙長與耕耘致歳豊漲接星津<lb/>
流蕩漾寛浮雲岫動虚空想當戰國開時<lb/>
有范蠡扁舟秪此中<lb/>
　　　宣州獻從叔大夫<lb/>
清時選地任賢明從此觀風輟尹京日月<lb/>
天中辭洛邑雲山江上領宣城萬家閭井<lb/>
俱安寢千里農桑竟起耕聞說聖朝同漢<lb/>
<pb n="KR4c0082_SBCK_001-6b"/>
代已愁徴入拜公卿<lb/>
　　　賀同年翰林從叔舎人知制誥<lb/>
仙禁何人躡近蹤孔門先選得真龍别居<lb/>
雲路抛三省專掌天書在九重五色毫揮<lb/>
成渙汗百寮班下獨從容芳年貴盛誰爲<lb/>
比欝欝青青嶽頂松<lb/>
　　　呉門別主人<lb/>
早晩更看呉苑月小齋長憶落西窓不知<lb/>
明夜誰家見應照離人隔楚江<lb/>
　　　自黔中歸新安<lb/>
<pb n="KR4c0082_SBCK_001-7a"/>
朝過春關辭北闕暮參戎幕向南巴却將<lb/>
仙桂東歸去江月相隨直至家<lb/>
　　　奉和鄭薫相公<lb/>
三四株松匝草亭便成彭澤柳爲名遥峯<lb/>
隠去難辭闕滻水朝回與出城<lb/>
　　　及第後還家過峴嶺<lb/>
魏䭾山前一朶花嶺西更有㡬千家石斑<lb/>
魚鮓香衝鼻淺水沙田飯遶牙<lb/>
　　　春日旅舎<lb/>
未識東西南北路青春白日坐銷難如何<lb/>
<pb n="KR4c0082_SBCK_001-7b"/>
一别故園後五度花開五處看<lb/>
　　　過長江傷賈島<lb/>
忽從一宦逺流離無罪無人子細知到得<lb/>
長江聞杜字想君魂魄也相隨<lb/>
　　　自遣<lb/>
永擬東歸把釣絲將行忽起半心疑青雲<lb/>
道是不平地還有平人上得時<lb/>
　　　寄曹鄴<lb/>
終南山是枕前雲禁皷無因曉夜聞朝客<lb/>
秋來不朝日曲江西岸去尋君<lb/>
<pb n="KR4c0082_SBCK_001-8a"/>
　　　述懐<lb/>
望月疑無得桂縁春天又待到秋天杏花<lb/>
開與槐花落愁去愁來過㡬年<lb/>
　　客洛酬劉駕<lb/>
浮世緫應相送老共君偏更逺行多此回<lb/>
不似前回別聽盡離歌逐櫂歌<lb/>
　　　題豹臺障子<lb/>
君家盡是我家山嚴子前臺枕古灣却把<lb/>
釣竿終不可㡬時入海得魚還<lb/>
　　　題陽山頋鍊師草堂<lb/>
<pb n="KR4c0082_SBCK_001-8b"/>
若到當時上昇處長生何事後無人前峯<lb/>
自去種松子坐見將來取茯神<lb/>
　　　聞金吾妓唱梁州<lb/>
聞君一曲古梁州驚起黄雲塞上愁秦女<lb/>
樹前花正發北風吹落滿城秋<lb/>
　　　㳺蜀回簡友人<lb/>
別來十二月去到漏天邉不是因逢閏還<lb/>
應似隔年<lb/>
　　　贈涇州王侍御<lb/>
一旦天書下紫㣲三年旌斾隴雲飛塞門<lb/>
<pb n="KR4c0082_SBCK_001-9a"/>
無事春空到邊草青青戰馬肥<lb/>
　　　夏日宿袐書姚監宅<lb/>
貴宅多嘉樹先秋有好風情閑離闕下夢<lb/>
野在山中露色浮寒瓦螢光墮暗叢聽吟<lb/>
麗句盡河漢任西東<lb/>
　　　過嵩隂隱者<lb/>
當門看少室倚杖復披衣毎日醒還醉無<lb/>
人是與非架書抽讀亂庭果摘嘗稀獨有<lb/>
江南客思家未得歸<lb/>
　　　留别山家<lb/>
<pb n="KR4c0082_SBCK_001-9b"/>
閑門不易求半月在林丘已與山水別難<lb/>
爲花木留孤懐歸静夜逺㑹隔髙秋莫道<lb/>
無言去㝠心在重逰<lb/>
　　　送人逰呉<lb/>
楚田開雪後草色與君看積水浮春氣深<lb/>
山滯雨寒毗陵孤月出建業一鐘殘為把<lb/>
郷書去因收別淚難<lb/>
　　　東渭橋晚眺<lb/>
秦地有呉洲千檣渭曲頭人當返照立水<lb/>
徹故郷流落第春難過窮塗日易愁誰知<lb/>
<pb n="KR4c0082_SBCK_001-10a"/>
橋上思萬里在江樓<lb/>
　　　送延陵韋少府<lb/>
延陵稱貴邑季子有高蹤古跡傳多代仙<lb/>
山管㡬峯㣲泉聲小雨異木色深冬去畢<lb/>
三年秩新詩篋不容<lb/>
　　　淮南送人歸滄州<lb/>
風色忽西轉坐爲千里分髙帆背楚落寒<lb/>
日逆淮曛㫁燒縁喬木盤鵰隱片雲郷關<lb/>
百戰地歸去始休軍<lb/>
　　　夏日題盩厔友人書齋<lb/>
<pb n="KR4c0082_SBCK_001-10b"/>
脩竹齊髙樹書齋竹樹中四時無夏氣<hi>一作</hi>
<hi>日</hi>三伏有秋風黒處巢幽鳥隂來呌候蟲<lb/>
物西太白雪萬仞在遥空<hi>物一作牎</hi>
　　　㝷山<lb/>
一逕入雙崖初疑有㡬家行窮人不見坐<lb/>
乆日空斜石上生靈草泉中落異花終須<lb/>
結茅屋向此學飡霞<lb/>
　　　送元遂上人歸錢唐<lb/>
白衣逰帝郷已得事空王却返湖山寺高<lb/>
禪水月房甬中過嶽黒秋後宿船凉回顧<lb/>
<pb n="KR4c0082_SBCK_001-11a"/>
秦人語他生㑹別方<lb/>
　　　貽友人喻坦之<lb/>
從容心自切飲水勝衘杯共在山中長相<lb/>
隨闕下來脩身空有道取事各無媒不信<lb/>
昇平代終遺草澤才<lb/>
　　　送友人往振武<lb/>
風沙遥見說道路替君愁磧夜星垂地雲<lb/>
明火上樓征鴻辭塞雪戰馬識邊秋不共<lb/>
將軍語何因有去留<lb/>
　　　賦得長城斑竹杖<lb/>
<pb n="KR4c0082_SBCK_001-11b"/>
秦興版築時剪伐不知誰異代餘根在幽<lb/>
人得手持細看生古意閑倚動邊思莫作<lb/>
鳩形並空將鶴髪期<lb/>
　　　送德清喻明府<lb/>
棹返霅溪雲仍參舊使君州傳多古跡縣<lb/>
記是新文水柵横舟閉湖田立木分但如<lb/>
詩思苦爲政即超群<lb/>
　　　送薛能少府任盩厔<lb/>
不才甘下第君子蹇何重相送昆明岸同<lb/>
看太白峯數瓢留頃刻殘照迫從容好去<lb/>
<pb n="KR4c0082_SBCK_001-12a"/>
煙霞縣仙人有舊蹤<lb/>
　　　送許壽下第歸東山<lb/>
吾君設禮闈誰合學忘機却是高人起難<lb/>
爲下第歸出關心縱野避世事終稀莫更<lb/>
令秋夕相思望少㣲<lb/>
　　　冬夜酬范祕書<lb/>
九衢行一匝不敢入他門累日無餘事通<lb/>
宵得至言命嗟清世蹇春覺閏冬暄飜覆<lb/>
吟佳句何酬國士恩<lb/>
　　　送陸肱尉江夏<lb/>
<pb n="KR4c0082_SBCK_001-12b"/>
如何執簡去便作挂帆期澤國三春早江<lb/>
天落日遲縣人齊候處洲鳥欲飛時免禍<lb/>
方三十青雲豈白髭<lb/>
　　　漢上送人西歸<lb/>
㡬作西歸夢因為愴別心野衘天去盡山<lb/>
夾漢來深疊浪飜殘照高帆引片隂空留<lb/>
相贈句畢我白頭吟<lb/>
　　　蜀中逢友人<lb/>
自古有行役誰人免別家相歡猶陌上一<lb/>
醉任天涯積疊山藏蜀潺湲水遶巴他年<lb/>
<pb n="KR4c0082_SBCK_001-13a"/>
復何處共說海棠花<lb/>
　　　寄范評事<lb/>
行坐不相遺轅門載筆時雅知難更遇舊<lb/>
分各長思夢即重㝷熟書常轉逹遲山齋<lb/>
終擬到何日遂心期<lb/>
　　　南逰過湘漢即事寄友人<lb/>
南去逺驅逐三湘五月行巴山雪水下楚<lb/>
澤火雲生向野聊中飲乘凉探莫程離懐<lb/>
不可說已迫峽猿聲<lb/>
　　　送許渾侍御赴潤州<lb/>
<pb n="KR4c0082_SBCK_001-13b"/>
家山近石頭送意恣東逰祖席離烏府歸<lb/>
帆轉蜃樓隂氛出海散落月向潮流別有<lb/>
爲霖日孤雲未自由<lb/>
　　　喜友人厲圖南及第<lb/>
相憂過已切相賀似身榮心逹無前後神<lb/>
交共死生承家吾子事登第世人情未有<lb/>
通儒術明時道不行<lb/>
　　　送友人下第歸越<lb/>
歸意隨流水江湖共在東山隂何處去草<lb/>
際片帆通雨色春愁裏潮聲曉夢中雖為<lb/>
<pb n="KR4c0082_SBCK_001-14a"/>
半年客同是徃來鴻<lb/>
　　　寄友人<lb/>
一別一相見須臾老此生客衣寒後薄愁<lb/>
思夜深清詩近吟何句髭新白㡬莖路岐<lb/>
如昨日來徃夢分明<lb/>
　　　送友人下第歸宛陵<lb/>
天涯長戀親闕下獨傷春擬住還求已須<lb/>
歸不爲身臨岐仍犯雪掛席始離塵共泣<lb/>
東風別同爲滄海人<lb/>
　　　秋夜對月寄鳯翔范書記<lb/>
<pb n="KR4c0082_SBCK_001-14b"/>
月過秋霖後光應夜夜清一廻相憶起㡬<lb/>
度獨吟行河漢東西直山川逺近明寸心<lb/>
遥徃處新有鴈來聲<lb/>
　　　送孫明秀才徃潘州訪韋卿<lb/>
北鳥飛不到北人今去逰天涯浮瘴水嶺<lb/>
外問潘州草木春冬茂猿猱日夜愁定知<lb/>
遷客淚應只對君流<lb/>
　　　八月十五夜對月<lb/>
隂盛此宵中多為雨與風坐無雲雨至看<lb/>
共雪霜同抱濕離遥海傾寒向逈空年年<lb/>
<pb n="KR4c0082_SBCK_001-15a"/>
不可值還似命<hi>一作道</hi>難通<lb/>
　　　及第後歸<lb/>
家臨浙水傍岸對買臣郷縱棹隨歸鳥乗<lb/>
潮向夕陽苦吟身得雪甘意鬢成霜况此<lb/>
年猶少酬知足自強<lb/>
　　　過巫峽<lb/>
擁棹向驚湍巫峯直上看削成從水底聳<lb/>
出在雲端暮雨晴時少啼猿渇下難一聞<lb/>
神女去風竹掃空壇<lb/>
　　　送友人徃太原<lb/>
<pb n="KR4c0082_SBCK_001-15b"/>
離亭聊把酒此路徹邊頭草白鴈來盡時<lb/>
清人去遊汾河流晉地塞雪滿并州别有<lb/>
相思夜空看北斗愁<hi>一作明日相思起䔥條上北樓</hi>
　　　旅懐<lb/>
萬里共心論徒言吾道存奉親無別業謁<lb/>
帝有何門水宿驚濤浦山行落葉村長安<lb/>
長夢去欹枕即聞猿<lb/>
　　　送裴御史赴湖南<lb/>
開門鳥道中飛傳復乘騘暮雪離秦甸春<lb/>
雲<hi>一作雷</hi>入楚宫平蕪天共闊積水地多空<lb/>
<pb n="KR4c0082_SBCK_001-16a"/>
使府懸帆去能消㡬日風<lb/>
　　　送姚郜先輩赴汝州辟<lb/>
行李事寒天東來聘禮全州當定鼎處人<lb/>
去偃戈年雨雪依嵩嶽桑麻接楚田遥知<lb/>
清夜作不是借戎篇<lb/>
　　　初離黔中泊江上<lb/>
去去把青桂平生心不違更蒙蓮府辟兼<lb/>
脫布衣歸霽嶽明殘雪清波漾落暉無窮<lb/>
幽鳥戯時向棹前飛<lb/>
　　　黔中酬同院韋判官<lb/>
<pb n="KR4c0082_SBCK_001-16b"/>
平生同所為相遇偶然遲各着青袍後無<lb/>
歸白社期江流來絶域府地管諸夷聖代<lb/>
都無事從公且賦詩<lb/>
　　　和范袐書襄陽舊逰<lb/>
聽話揚帆興初從峴首還高吟入白浪遥<lb/>
看出青山枯樹猿啼爽寒汀鶴歩閑秋来<lb/>
關去夢㡬夜度商顔<lb/>
　　　秋夜山中思歸寄友人<lb/>
蕭條對秋色相憶在雲泉木落病身起潮<lb/>
平歸思懸凉鍾山頂寺暝火渡頭船此地<lb/>
<pb n="KR4c0082_SBCK_001-17a"/>
非吾土淹留又一年<lb/>
　　　自黔中東歸旅次淮上<lb/>
行旅本同愁黔呉復阻脩半年方中路窮<lb/>
節到孤舟夕靄垂隂野晨光動積流家山<lb/>
一夜夢便是昔年逰<lb/>
　　　江夏春感舊<lb/>
東風出海門處處動林園澤國雪霜少沙<lb/>
汀花木繁暖魚依水淺晴鴈入空飜何處<lb/>
陽和力生萍不駐根<lb/>
　　　眉州别李使君<hi>一作眉山留獻張端公</hi>
<pb n="KR4c0082_SBCK_001-17b"/>
回首雪峯前朱門心杳然離人自嗚咽流<lb/>
水莫潺湲毒草通蛮徼秋林近漏天一生<lb/>
從此去五字有誰憐<lb/>
　　　送許棠及第歸宣州<lb/>
高科終自致志業信如神待得逢公道由<lb/>
來合貴身秋歸方覺好舊夢始知真更想<lb/>
青山宅誰為後主人<lb/>
　　　黔中罷職將泛江東<lb/>
黔荒初罷職薄俸亦無殘舉目郷關逺携<lb/>
家旅食難野梅將雪競江月共沙寒兩鬢<lb/>
<pb n="KR4c0082_SBCK_001-18a"/>
愁應白何勞把鏡看<lb/>
　　　長安書事寄所知<lb/>
帝里本無名端居有道情睡䰟春夢短書<lb/>
興晚窓明老擬歸何處閑應過此生江湖<lb/>
終一日拜别便東行<lb/>
　　　酬姚覃<lb/>
不見又相招何曽訴寂寥醉眠春草長吟<lb/>
坐夜燈銷淚墮思山切身歸轉路遥年年<lb/>
送別處楊柳少垂條<lb/>
　　　春日鄜州贈裴居言<lb/>
<pb n="KR4c0082_SBCK_001-18b"/>
雖將身佐幕岀入似閑居草色長相待山<lb/>
情信不踈燈前春睡足酒後夜寒餘筆研<lb/>
時時近終非署簿書<lb/>
　　　送于生入蜀<lb/>
家呉聞入蜀道路頗乖離一第何多難都<lb/>
城可少知江山非久戀命数未終竒況又<lb/>
將冤抱經春杜魄隨<lb/>
　　　送許棠歸涇縣作尉<lb/>
青桂復青袍一歸榮一髙縣人齊下拜邑<lb/>
宰共分曹遶郭看秧挿㝷街聽繭鏁封侯<lb/>
<pb n="KR4c0082_SBCK_001-19a"/>
萬里者燕頷乃徒勞<lb/>
　　　友人話別<lb/>
論交雖不早話別且相親除却棲禪客誰<lb/>
非南陌人半生都返性終老擬安貧願入<lb/>
白雲社髙眠自致身<lb/>
　　　山居<lb/>
欲出窮吾道東西自未能捲書<hi>一作簾</hi>誰對<lb/>
鶴開畫<hi>一作卷</hi>獨留僧落葉和雲掃秋山共<lb/>
月登何年石上水夜夜滴髙層<lb/>
　　　寄范郎中<lb/>
<pb n="KR4c0082_SBCK_001-19b"/>
藜杖山中出吟詩獨范家相知從海嶠寄<lb/>
食向京華名宦成何報清眸未縱賖臨邛<lb/>
夢來徃雨雪滿褒斜<lb/>
　　　書懐<lb/>
宦途從不問身事覺無差華髪𥘉生女滄<lb/>
洲未有家却閑思洞穴終老曠桑麻別訪<lb/>
棲禪侣相期語刼沙<lb/>
　　　越中行<lb/>
越國臨滄海芳洲復舊晴湖通諸浦白日<lb/>
隱亂峯明野宿多無定閑逰免有情天台<lb/>
<pb n="KR4c0082_SBCK_001-20a"/>
聞不逺終到石橋行<lb/>
　　　春日南逰寄浙東許同年<lb/>
孤帆處處宿不問是誰家南國平蕪逺東<lb/>
風細雨斜旅懐多寄酒寒意欲留花更想<lb/>
前途去茫茫滄海涯<lb/>
　　　明州江亭夜別叚秀才<lb/>
離亭向水開時候復蒸梅霹靂燈燭滅蒹<lb/>
葭風雨來京關誰共語海嶠不同回莫爲<lb/>
蓴鱸羙天涯滯爾才<lb/>
　　　臨岐留別相知<lb/>
<pb n="KR4c0082_SBCK_001-20b"/>
百歳竟何事一身長逺逰行行將近老處<lb/>
處不離愁世路多相取權門不自投難爲<lb/>
此時別欲別願人留<lb/>
　　　鄂渚湖上即事<lb/>
杜門聊自適湖水在窓間縱得滄江去無<lb/>
過白日閑多慵空好道少賤蚤彫顔獨有<lb/>
東峯月依依自徃還<lb/>
　　　辭夏口崔尚書<lb/>
一飯仍難受依仁况一年終期身可報不<lb/>
擬骨空鑴城晚風髙角江春浪起船同來<lb/>
<pb n="KR4c0082_SBCK_001-21a"/>
棲止地獨去塞鴻前<lb/>
　　　秦原早望<lb/>
一忝郷書薦長安未得廻年光逐渭水春<lb/>
色上秦臺燕掠平蕪去人衝細雨來東風<lb/>
生故里又過㡬花開<lb/>
　　　送友人之揚州<lb/>
一別長安後晨征便信雞河聲入峽急地<lb/>
勢出關低緑樹叢垓下青蕪濶楚西路長<lb/>
知不惡隨處好詩題<lb/>
　　　過四皓廟<lb/>
<pb n="KR4c0082_SBCK_001-21b"/>
東西南北人髙跡自相親天下已歸漢山<lb/>
中猶避秦龍樓曽作客鶴氅不爲臣獨有<lb/>
千年後青青廟木春<lb/>
　　　陜下懐歸<lb/>
故園何處在零落五湖東日暮無來客天<lb/>
寒有去鴻大河氷徹塞高嶽雪連空獨夜<lb/>
懸㱕思迢迢永漏中<lb/>
　　　送徐處士㱕江南<lb/>
行行野雲薄寒氣已通春故國入芳草滄<lb/>
江終白身遊㱕花落滿睡起鳥啼新莫惜<lb/>
<pb n="KR4c0082_SBCK_001-22a"/>
閑書札西來問旅人<lb/>
　　　鄜州留别王從事<lb/>
相識未十日相知如十年從來易離别此<lb/>
去忽留連路險行衝雨山髙度隔天終難<lb/>
清夜坐更聽說安邊<lb/>
　　　長安書懐<lb/>
四馬西㳺日從呉又轉荆風雷㡬夜坐山<lb/>
水半年行夢永秋燈滅吟餘曉露明良時<lb/>
不我與白髪向頭盈<lb/>
　　　冬夜山中㝷友<lb/>
<pb n="KR4c0082_SBCK_001-22b"/>
何人山雪夜相訪不相思若得長閑日應<lb/>
無暫到時葉寒凋欲盡泉凍落還遲即此<lb/>
天明去重來未有期<lb/>
　　　送劉山人歸洞庭<lb/>
君逐雲山去人間又絶蹤半湖乘早月中<lb/>
路入踈鍾秋盡草蟲急夜深山雨重平生<lb/>
心未已不得更相從<lb/>
　　　古意<lb/>
白馬逰何處青樓日正長鳯簫抛舊曲鸞<lb/>
鏡懶新粧玄鳥深巢静<hi>一作玄鳥空巢語</hi>飛花入<lb/>
<pb n="KR4c0082_SBCK_001-23a"/>
户香雖非竇滔婦錦字已成章<lb/>
　　　避暑<lb/>
當暑憶㱕林陶家借柳隂蟬從初伏噪客<lb/>
向晚凉吟白日欺玄鬢滄江負素心神仙<lb/>
儻有術引我出幽岑<lb/>
　　　送呉袐書㱕杭州<lb/>
爲客得從容官清料復重海涯㱕有業天<lb/>
目近何峯是處通春棹無村不夜春馬卿<lb/>
誇貴逹還說返臨邛<lb/>
　　　中秋對月<lb/>
<pb n="KR4c0082_SBCK_001-23b"/>
秋分一夜停隂魄最晶熒好是生滄海徐<lb/>
看歷杳冥層空疑洗色萬怪想濳形他夕<lb/>
無相類晨雞不可聽<lb/>
　　　八月上峽<lb/>
萬里巴江水秋來滿峽流亂山無陸路行<lb/>
客在孤舟洶洶灘聲急冥冥樹色愁免為<lb/>
三不弔巳白一生頭<lb/>
　　　送狄明府赴九江<lb/>
字人脩祖德清白定聞傳匹馬從秦去孤<lb/>
帆入楚懸關中寒食雨湖㫖者衣天四考<lb/>
<pb n="KR4c0082_SBCK_001-24a"/>
兼重請相知住㡬年<lb/>
　　　陜下投姚諌議<lb/>
舊業在東鄙西遊從楚荆風雷㡬夜坐山<lb/>
水半年行夢永秋燈滅吟孤曉露明前心<lb/>
若不遂有恥却㱕耕<lb/>
　　　關東逢薛能<lb/>
何處不相思相逢還有時交心如到老㑹<lb/>
面未為遲苦學縁明代勞生欲白髭唯君<lb/>
一度别便似見無期<lb/>
　　　富春贈孫璐<lb/>
<pb n="KR4c0082_SBCK_001-24b"/>
天柱與天目曾栖絶頂房青雲求禄晚白<lb/>
日坐家長井氣通潮信牎風引海涼平生<lb/>
詩稿在老逹亦何妨<lb/>
　　　送友人逰蜀<lb/>
東堂雖不捷西去復何愁蜀馬知歸路巴<lb/>
山似舊逰星臨劒閣動花落錦江流皷吹<lb/>
青林下時聞祭武侯<lb/>
　　　夏日盩厔郊居寄姚少府<lb/>
古木有清隂寒泉在下深蟬從𥘉伏噪客<lb/>
向晚涼吟白日欺玄鬢滄江負素心甚思<lb/>
<pb n="KR4c0082_SBCK_001-25a"/>
中夜話何路許相㝷<lb/>
　　　送劉山人歸洞庭<lb/>
却共歸雲去高眠最上峯半湖乘早月中<lb/>
路入踈鍾秋盡草蟲急夜深山雨重平生<lb/>
心未已不得更相從<lb/>
　　　送胡休處士㱕湘江<lb/>
見說荆湘切長愁有去時江湖秋涉逺雷<lb/>
電夜眠遲舊業多歸興空山盡老期天寒<lb/>
一瓢酒落日醉留誰<lb/>
　　　峽州送清徹上人歸浙西<lb/>
<pb n="KR4c0082_SBCK_001-25b"/>
風濤㡬千里歸路半乘舟此地難相遇何<lb/>
人更共逰坐經嵩頂夏行值洛陽秋到寺<lb/>
安禪夕江雲滿石樓<lb/>
　　　送僧入天台<lb/>
一錫隨縁赴天台又去登長亭舊別路落<lb/>
日獨行僧夜燒山何處秋帆浪㡬層他時<lb/>
授巾拂莫為老無能<lb/>
　　　回山後寄范鄼先輩<lb/>
高樓㑹月夜北鴈向南分留住經春雪辭<lb/>
來見夏雲遥空江不極絶頂日難曛一與<lb/>
<pb n="KR4c0082_SBCK_001-26a"/>
山僧坐無因得議文<lb/>
　　　長安送友人東歸<lb/>
白社思歸處青門見去程郷遥茂苑樹路<lb/>
入廣陵塵海日潮浮曉湖山雪露春猶期<lb/>
來帝里未是得閑人<lb/>
　　　深秋過源宗上人房<lb/>
到日值揺落相留山舎空微寒生夜半積<lb/>
雨向秋終度講多來鴈經禪少候蟲方從<lb/>
聽話後不省在愁中<lb/>
　　　秋日登山閣<lb/>
<pb n="KR4c0082_SBCK_001-26b"/>
蒼蒼山閣晚杳杳隙塵秋偶上多時立翻<lb/>
成盡日愁草平連邑動河滿逐江流下視<lb/>
窮邊路行人在隴頭<lb/>
　　　送宋震先輩赴青州<lb/>
滿閣終南色清宵獨倚欄風髙斜漢動葉<lb/>
下曲江寒帝里求名老空門見性難吾師<lb/>
無一事不似在長安<lb/>
　　　題棲霞寺上人院<lb/>
居與鳥巢鄰日將巢鳥親多生從此性乆<lb/>
集得無身樹老風終夜山寒雪見春不知<lb/>
<pb n="KR4c0082_SBCK_001-27a"/>
諸祖後傳印自何人<lb/>
　　　送友人之蜀<lb/>
天際蜀門開西看舉別杯何人不異禮上<lb/>
客自懐才夜澗青林發秋江緑水來臨卭<lb/>
行樂處莫到白頭回<lb/>
　　　贈同官蘇明府<lb/>
山中畿内邑別覺大夫清簿領分王事官<lb/>
資寄野情閑齋無獄訟隱几向泉聲從此<lb/>
朝天路門前是去程<lb/>
　　　送厲圖南徃<graphic n="KR0878" url="https://raw.githubusercontent.com/kanripo/KR-Gaiji/master/images/KR0878.png" mimeType="image/png"/>州覲伯<lb/>
<pb n="KR4c0082_SBCK_001-27b"/>
雲水入荆湘古來魚鳥郷故關重隔逺春<lb/>
日獨行長山溜含清韻江雷吐夜光郡中<lb/>
詞客㑹逰子更升堂<lb/>
　　　山中夜坐<lb/>
歸家來㡬夜倐忽隔秋殘月滿方塘白風<lb/>
依老樹寒戯魚重躍定驚鳥却棲難爲有<lb/>
門前路吾生不得安<lb/>
　　　送台州唐興陳明府<lb/>
見說海西隅山川與俗殊宦㳺如不到仙<lb/>
分即應無瀑布當公署天台是縣圖遥知<lb/>
<pb n="KR4c0082_SBCK_001-28a"/>
爲吏去有術字惸孤<lb/>
　　　夏日過友人檀溪別業<lb/>
暑天宜野宅林籟爽泠泠沙月邀開户巖<lb/>
風助掃庭鷺栖依緑篠魚躍出清萍客抱<lb/>
方如醉因來得暫醒<lb/>
　　　自江上入關<lb/>
盡室寄滄洲孤帆獨泝流天涯心似夢江<lb/>
上雨兼秋文字為人棄田園𬒳債収此名<lb/>
如不得何處擬將休<lb/>
　　　冬夜和范袐書宿袐省中作<lb/>
<pb n="KR4c0082_SBCK_001-28b"/>
毎曰得閑吟清曹闕下深因知遥夜坐別<lb/>
有逺山心芸細書中氣松踈雪後隂歸時<lb/>
高興足還復挿朝簪<lb/>
　　　送友人逰太原<lb/>
孤帆㡬日懸楚客思飄然水宿南湖夜山<lb/>
離舊國年秋風高送鴈寒雨入停蟬此去<lb/>
勤書札時常中路傳<lb/>
　　　江上寄山客<lb/>
山後與山前相思隔呌猿殘雲収樹末反<lb/>
照落江源苦雨秋清長狂風野火飜朝來<lb/>
<pb n="KR4c0082_SBCK_001-29a"/>
賣藥客遇我　無言<lb/>
　　　送張郎中赴睦州<lb/>
青山復渌水想入富春西夾㟁清猿去中<lb/>
流白日仾羙兼華省出榮共故郷齊賤子<lb/>
遥攀送歸心逐馬蹄<lb/>
　　　送鄂渚韋尚書赴鎮<lb/>
夏口本呉頭重城㨿上遊戈船轉江漢風<lb/>
月宿汀洲執憲傾民望衘恩赴主憂誰知<lb/>
舊僚属攀餞涙仍流<lb/>
　　　送崔侍御書記赴山北座主尚書<lb/>
<pb n="KR4c0082_SBCK_001-29b"/>
　　　　招辟<lb/>
管記向丘門旌幢夹谷尊從來遊幕意此<lb/>
去并酬恩鴈呌嫌氷合<graphic n="KR1301" url="https://raw.githubusercontent.com/kanripo/KR-Gaiji/master/images/KR1301.png" mimeType="image/png"/>嘶喜雪繁同為<lb/>
入室士不覺別銷䰟<lb/>
　　　入朝遇雪<lb/>
霜鬢持霜簡朝天向雪天玉階初辨色瓊<lb/>
樹乍相鮮宻翳空難曙盈徴瑞不愆誰為<lb/>
洛陽客是曰更高眠<lb/>
　　　勉力<lb/>
日月不並照升沉俱有時自媒徒欲速孤<lb/>
<pb n="KR4c0082_SBCK_001-30a"/>
立却宜遲盡力唯求已公心任遇誰人間<lb/>
不得意半是鬢先衰<lb/>
　　　郊居寄友人<lb/>
林色樹還曛何時得見君獨居度永日相<lb/>
去逺浮雲故疾随秋至離懐覺夜分蛩聲<lb/>
非自苦偏是旅人聞<lb/>
　　　送陸肱㱕呉興<lb/>
雪後江上去風光故國新清渾天氣曉緑<lb/>
動浪花春勸酒提壺鳥乗舟震澤人誰知<lb/>
滄海月取桂却来秦<lb/>
<pb n="KR4c0082_SBCK_001-30b"/>
　　　暮秋重過山僧院<lb/>
却接良宵㘴明河㡬轉流安禅逄小暑抱<lb/>
疾入髙秋静室聞玄理深山可白頭朝朝<lb/>
献林果亦𣣔學獼猴<lb/>
　　　送新安少府<lb/>
南浮雖六月風水已秋谅日亂看江樹身<lb/>
飛逐椘檣後期誰可定臨别語空長逺䆠<lb/>
須清苦幽蘭貴獨芳<lb/>
　　　送人歸吴<lb/>
何人不歸去君去是閑人帝里求相識山<lb/>
<pb n="KR4c0082_SBCK_001-31a"/>
家即近隣交情吾道可離思栁條新未飲<lb/>
青門酒先如醉夢身<lb/>
　　　送姚評事<lb/>
儒服從戎去須知勝事全使君開幕日天<lb/>
子偃戈年風雨依嵩嶺桑麻接楚田新詩<lb/>
隨過客旋滿洛陽傳<lb/>
　　　題棲雲寺立上人院<lb/>
是法從生有修持歷刼塵獨居巖下室長<lb/>
似定中身樹老風終夜山寒雪見春不知<lb/>
諸祖後傳印自何人<lb/>
<pb n="KR4c0082_SBCK_001-31b"/>
　　　黔中罷職過峽州題田使君北樓<lb/>
巴中初去日已遇使君留及得尋東道還<lb/>
陪上北樓江衝巫峽出檣過洛宫収好是<lb/>
從戎罷看山覺自由<lb/>
　　　江上送從兄群玉校書東逰<lb/>
逍遥蓬閣吏才子復詩流墳籍因窮覽江<lb/>
湖却縱逰眠波聽戍皷飯浦約漁舟處處<lb/>
迎高密先應掃郡樓<lb/>
　　　宛陵東峯亭與友人話别<lb/>
坐舉天涯目停杯語日晡脩篁齊過檻列<lb/>
<pb n="KR4c0082_SBCK_001-32a"/>
岫限平蕪亂水通三楚歸帆掛五湖不知<lb/>
從此去何處是前塗<lb/>
　　　華山㝷隱者<lb/>
自入華山居關東相見踈瓢中誰寄酒葉<lb/>
上我留書巢鳥寒棲盡潭泉暮凍餘長聞<lb/>
得藥力此說又何如<lb/>
　　　題薦福寺僧栖白上人院<lb/>
空門有才子得道亦吟詩内殿頻徴入孤<lb/>
峯乆作期高名何代比密行㡬生持長愛<lb/>
喬松院清涼坐夏時<lb/>
<pb n="KR4c0082_SBCK_001-32b"/>
　　　㳺四明山劉樊二真人祠題山下孫氏居<lb/>
乆在仙壇下全家是地仙池塘求乳洞禾<lb/>
黍接芝田起看青山足還傾白酒眠不知<lb/>
塵世事雙鬢逐流年<lb/>
　　　和太學趙鴻博士歸蔡中<lb/>
得禄從高第還郷見後生田園休問主詞<lb/>
賦已垂名掃壁前題出開窓舊景清遥知<lb/>
賢太守致席日邀迎<lb/>
　　　送壽昌曹明府<lb/>
惠人須宰邑爲政貴通經却用清琴理猶<lb/>
<pb n="KR4c0082_SBCK_001-33a"/>
嫌薄俗聽漲江時漸緑春嶠燒還青若宿<lb/>
嚴陵瀬誰當是客星<lb/>
　　　哭賈島<lb/>
秦楼吟苦夜南望只悲君一宦終遐徼千<lb/>
山隔旅墳恨聲流蜀魄冤氣入湘雲無限<lb/>
風騷句時來日下聞<lb/>
　　　送薛能赴鎮徐方<lb/>
列土人間盛彭門屬九州山河天設險禮<lb/>
樂牧分憂皎日為明信清風占早秋雖同<lb/>
郤縠舉郤縠不封侯<lb/>
<pb n="KR4c0082_SBCK_001-33b"/>
　　　送鳯翔范書記<lb/>
西京無暑氣夏景似清秋天府來相辟高<lb/>
人去自由江山通蜀國日月近神州若共<lb/>
將軍語河蘭地未収<lb/>
　　　岐山逢陜下故人<lb/>
三秦一㑹面二陜兩分携共憶黄河北相<lb/>
留白日西寄來書少逹別後夢多迷早晚<lb/>
期於此看花聽鳥啼<lb/>
　　　送友人陸肱徃太原<lb/>
并州非故國君去復尋誰獫狁方爲㓂嫖<lb/>
<pb n="KR4c0082_SBCK_001-34a"/>
姚正用師戌煙來自<graphic n="KR0593" url="https://raw.githubusercontent.com/kanripo/KR-Gaiji/master/images/KR0593.png" mimeType="image/png"/>邊雪下無時更想<lb/>
經綿上應逢禁火期<lb/>
　　　贈李將軍<lb/>
吾宗偏好武漢代將家流走馬辭中禁屯<lb/>
車向渭州天心待破虜陣靣許封侯却得<lb/>
河源水方應洗國讎<lb/>
　　　送友人喻坦之歸睦州<lb/>
歸心常共知歸路不相隨彼此無依倚東<lb/>
西又别離山花含雨濕江樹近潮欹莫見<lb/>
漁樵興人生各有誰<lb/>
<pb n="KR4c0082_SBCK_001-34b"/>
　　　尋華陽隱者<lb/>
閑却白雲居行蹤出去初窓中聊取筆架<lb/>
上獨留書日背林光冷潭澄嶽影虚長聞<lb/>
得藥力此說復何如<lb/>
　　　長安即事<lb/>
豈得有書名徒爲老帝京關中秋氣早雨<lb/>
後夜涼生滄海身終泛青門夢已行秦人<lb/>
縱相識多少別離情<lb/>
　　　送友人逰塞北<lb/>
朔野正秋風前程見磧鴻日西身獨逺山<lb/>
<pb n="KR4c0082_SBCK_001-35a"/>
轉路無窮樹隔髙關㫁沙連大漠空君看<lb/>
河外將早晚擬平戎<lb/>
　　　陜府上姚中丞<lb/>
關東領藩鎮闕下授旌旄覓句秋吟苦酬<lb/>
恩夜坐勞天開吹角出木落上樓髙閑話<lb/>
錢塘郡半年聽海濤<lb/>
　　　送供奉喻鍊師歸天目山<lb/>
承恩雖内殿得道本深山舉世相看老孤<lb/>
峯獨自還溪來青壁裏路在白雲間絶頂<lb/>
無人徃雙峯是舊關<lb/>
<pb n="KR4c0082_SBCK_001-35b"/>
　　　之任建安緑溪亭偶作二首<lb/>
入境當春務農𧖟事正殷逢溪難飲馬度<lb/>
嶺更勞人想取烝黎㤗無過賦歛均不知<lb/>
成政後誰是得為鄰<lb/>
維舟緑溪岸遶郡白雲峯將幕連山起人<lb/>
家向水重短才無獨見長䇿未相逢所幸<lb/>
分尭理烝民悉可封<lb/>
　　　送侯郎中任新定二首<lb/>
爲郎非白頭作牧授滄洲江界乘潮入山<lb/>
川值勝逰暑風隨轉扇涼月傍門樓便欲<lb/>
<pb n="KR4c0082_SBCK_001-36a"/>
歸田里抛官逐隠侯<lb/>
罷郎東出守半路得浮舟大斾行當夏桐<lb/>
江到未秋雲閑分島寺濤静見沙鷗誰伴<lb/>
臨清景吟詩上郡樓<lb/>
　　　送太學呉康仁及第南㱕<lb/>
因爲太學選志業徹春闈首領諸生出先<lb/>
登上第㱕一榮猶未已具慶且應稀縱馬<lb/>
行青草臨岐脫白衣家遥楚國寄帆對漢<lb/>
山飛知已盈華省看君再發機<lb/>
　　　陜州題河上亭<lb/>
<pb n="KR4c0082_SBCK_001-36b"/>
岸擁洪流急亭開清興長當軒河草晩入<lb/>
坐水風涼獨鳥驚來客孤雲觸去檣秋聲<lb/>
和逺雨暮色帶㣲陽浪静澄窓影沙明發<lb/>
簟光逍遥毎盡日誰識愛滄浪<lb/>
　　　留題姚氏山齋<lb/>
未厭棲林趣猶懐濟世才閑眠知道在高<lb/>
歩㑹時來露滳從添硯蟬吟便送杯乱書<lb/>
離縹帙迸筍出莓苔異果因僧<graphic n="KR0933" url="https://raw.githubusercontent.com/kanripo/KR-Gaiji/master/images/KR0933.png" mimeType="image/png"/>幽窓為<lb/>
燕開春逰何處盡欲別幾遲廻<lb/>
　　　長安書懷投知已<lb/>
<pb n="KR4c0082_SBCK_001-37a"/>
所學近雕蟲知難謁至公徒隨衆人後擬老<lb/>
一生中間歲家書到經荒世業空心懸滄海<lb/>
㫁夢與白雲通五漏聲連北銀河氣極東關<lb/>
門迢遞月禁苑寂寥鴻地廣身難束時平道<lb/>
獨窮蕭條苔長雨淅瀝葉危風乆戀干朝客<lb/>
多慙別釣翁因依非不忝延薦況曽蒙與善<lb/>
應無替垂恩本有終霜天揺落日莫使逐孤蓬<lb/>
　　　送姚侍御充渭北掌書記<lb/>
北境烽煙急南山戰伐頻撫綏初易帥参畫<lb/>
盡須人書記才偏稱朝廷意更親繡衣行李<lb/>
<pb n="KR4c0082_SBCK_001-37b"/>
日綺陌别離塵報國將臨虜之藩不離秦豸<lb/>
冠嚴在首雄筆健随身飲馬河聲暮休兵塞<lb/>
色春敗亡仍暴骨冤哭可傷神上䇿何當用<lb/>
邊情此是真雕隂曽乆客拜送欲霑巾<lb/>
　　　長安書情投知已<lb/>
陜服因詩句從容巳半年一從歸闕下罕得<lb/>
到門前毎候朝軒出常看列宿懸重投期見<lb/>
奬数首果蒙傳轉覺功宜倍兼令住更堅都<lb/>
忘春暫醉少省夜曽眠煩暑燈誰讀孤寒業<lb/>
自專精華搜未竭騷雅琢須全此事勤雖過<lb/>
<pb n="KR4c0082_SBCK_001-38a"/>
他謀拙莫先槐街勞白日桂路在青天取第<lb/>
殊無序還郷可有縁旅情長越鳥秋思㡬秦<lb/>
蟬月色千樓滿砧聲萬井連江山阻迢遞時<lb/>
節暗推遷道即窮通守才應始末憐書紳相<lb/>
戒語藏篋贈行篇致主當齊聖為郎本是仙<lb/>
人心期際㑹鳯翼語遷延畢竟良圖在何妨<lb/>
逸性便幽齋中寢覺珍木正隂圎隠几閑瞻<lb/>
彼臨雲興渺然五陵供麗景六義動花牋儻<lb/>
與潜生翼寜非助化權免教垂素髪㱕種海<lb/>
隅田<lb/>
<pb n="KR4c0082_SBCK_001-38b"/>
　　　府試丹浦非樂戰<lb/>
自古爲君道垂衣致理難懷仁須去殺用<lb/>
武即勝殘毒熾誅方及兵臨釁可觀居來<lb/>
彭蠡固戰罷洞庭寛雪國知天逺霜林是<lb/>
血丹吾皇則堯典薄伐至桑乾<lb/>
　　　府試風雨聞雞<lb/>
不爲風雨變雞德一行貞在暗長先覺臨<lb/>
晨即自鳴隂霾方見信頃刻詎移聲向晦<lb/>
如相警知時似獨清蕭蕭和㫁漏喔喔報<lb/>
重城欲識詩人興中含君子情<lb/>
<pb n="KR4c0082_SBCK_001-39a"/>
　　　府試觀蘭亭圖<lb/>
徃會人何處遺蹤事可觀林亭今日在草<lb/>
木古春殘筆想吟中駐盃疑飲後乾向青<lb/>
穿峻嶺當白認回湍月影窓間夜湖光枕<lb/>
上寒不知詩酒客誰更慕前歡<lb/>
　　　府試老人星見<lb/>
良宵出户庭極目向青冥海内逢康日天<lb/>
邊見壽星臨空遥的的竟曉獨熒熒春後<lb/>
先依景秋來忽近丁垂休臨有道作瑞掩<lb/>
前經豈比周王夢徒言得九齡<lb/>
<pb n="KR4c0082_SBCK_001-39b"/>
　　　省試振鷺<lb/>
有鳥生江浦霜華作羽翰君臣將比㓗朝<lb/>
野共相歡月影林梢下冰光水際殘飜飛<lb/>
時共樂飲分道皆安逈翥宣高詠群棲入<lb/>
静看由來鴛鷺侣濟濟列千官<lb/>
　　　寄辛明府<lb/>
何處無苛政東南有子男細將朝客說須<lb/>
是邑人諳別業空經稔歸田獨未甘目凝<lb/>
煙積樹心貯月明潭曉皷愁方亂春山睡<lb/>
正酣不任啼鳥思郷社欲桑𧖟<lb/>
<pb n="KR4c0082_SBCK_001-40a"/>
　　　苑中題友人林亭<lb/>
井邑藏嵒穴幽棲趣若何春篁抽筍蜜夏<lb/>
鳥雜雛多坐有清風至林無暑氣過亂書<lb/>
還就葉真飲不聽歌片影明紅蘚新隂映<lb/>
緑蘿雄文終可惜莫更弃高科<lb/>
　　　投京兆府試官任文學先輩<lb/>
髙興每論詩非才獨見推應當明試日不<lb/>
比暗投時出口人皆信操心自可知孤單<lb/>
雖有託際㑹别無期取捨知由已窮通㫁<lb/>
在兹賤身何足數公道自難欺澤國違甘<lb/>
<pb n="KR4c0082_SBCK_001-40b"/>
㫖漁舟積夢思長安未歸去爲倚鑒妍媸<lb/>
　　　宋少府東溪泛舟<lb/>
登岸還入舟水禽驚笑語晚葉低衆色濕<lb/>
雲帶繁暑落日乘醉歸溪流復㡬許<lb/>
　　　聞北虜入靈州二首<lb/>
河冰一夜合虜騎入<hi>一作滿</hi>靈州歳歳徴兵<lb/>
去難防塞草秋<lb/>
見說靈州戰沙中血未乾將軍日告急走<lb/>
馬向長安<lb/>
　　　送友人下第歸感懐<lb/>
<pb n="KR4c0082_SBCK_001-41a"/>
帝里春無意歸山對物華即應來日去九<lb/>
陌踏槐花<lb/>
　　　贈桂林友人<lb/>
君家桂林住日伐桂枝炊何事東堂樹年<lb/>
年待一枝<lb/>
　　　長安感懷<lb/>
一第知何日全家待此身空將灞陵酒酌<lb/>
送向東人<lb/>
　　　題長孫桐樹<lb/>
一去龍門側千年鳯影移空餘翦圭處無<lb/>
<pb n="KR4c0082_SBCK_001-41b"/>
復在孫枝<lb/>
　　　渡漢江<lb/>
嶺外音書絶經年復歷春近郷情更怯不<lb/>
敢問來人<lb/>
　　　嵩山夜還<lb/>
家住東臯下好采舊山薇自省逰泉石何<lb/>
曽不夜歸<lb/>
</p>
<p>
</p>
  </div>
<div> <lb/>
    <p>
<pb n="KR4c0082_SBCK_002-1a"/>
　棃嶽詩集補遺目錄<lb/>
　　　卽席送許◍之曹南省兄<lb/>
　　　送羅著作兩浙按獄<lb/>
　　　　右七律二首<lb/>
　　　答韓中丞容不飮酒<lb/>
　　　　右七絕一首<lb/>
　　　暮夜宿淸源上人院<lb/>
　　　秋夜宿重本上人院<lb/>
　　　贈立規上人<lb/>
　　　蘇州寒食日送人歸覲<lb/>
　　　　右五律四首<lb/>
　　　下第後屏居書懷寄張侍御<lb/>
<pb n="KR4c0082_SBCK_002-1b"/>
　　　　右五古一首<lb/>
　　　寄舊友西乾耕隱童先輩<lb/>
　　　　右五絕一首<lb/>
</p>
<p>
</p>
  </div>
<div> <lb/>
    <p>
<pb n="KR4c0082_SBCK_003-1a"/>
附録<hi>古今碑記詩序</hi>
紹興五年碑<lb/>
忠惠公靈應昭格血食棃山廟逮今數百<lb/>
年建人奉祀甚嚴前此郡將監司上其狀<lb/>
既賜廟號屢進封爵功德昭昭在人耳目<lb/>
其名氏宜不可掩然者然歷世浸乆庸人<lb/>
續出臆見以亂其真按今廟碑且云李昭<lb/>
度意以為宗室宰相李回位髙名著昭度<lb/>
其字也遂竊取爲神且誣之何以爲政考<lb/>
之唐史昭度未甞仕閩中不知其說何據<lb/>
<pb n="KR4c0082_SBCK_003-1b"/>
其然謹按文藝傳李頻字德新睦州夀昌<lb/>
人少秀悟長廬西山博覧善風韻尤長於<lb/>
詩與里人方干爲詩友士多歸重大中八<lb/>
年擢進士第調袐書郎爲南陵簿遷武功<lb/>
令盡條宿惡請於尹殺之縣大治歲饑發<lb/>
廥庸民浚渠溉田榖大稔懿宗嘉之擢侍<lb/>
御史遷都官貟外郎表求建州刺史既至<lb/>
以禮法繩下宣布條教時多盗建頼以安<lb/>
後以病殁父老扶柩歸葬永樂州爲立庿<lb/>
棃山歲祀之史氏載其出處如是之詳<lb/>
<pb n="KR4c0082_SBCK_003-2a"/>
廟貌儼然凛凛猶有生氣凡雨暘不時禱<lb/>
之必應然則李公生惠斯民而死能福之<lb/>
食民之祭傳於信史而流俗之妄不爲是<lb/>
正吏則有罪輙書大畧掲示邦人俾知所<lb/>
祀之本無爲神羞焉紹興五年七月𥘉六<lb/>
日左朝請郎權發遣福建路轉運判官公<lb/>
事鄭士彦題<lb/>
紹興中封公號<lb/>
禮部狀凖都省批送下福建路轉運司奏<lb/>
據建州并建安縣申據在城士庻父老呉<lb/>
<pb n="KR4c0082_SBCK_003-2b"/>
權等狀伏覩本州去城十五里有棃山澤<lb/>
民廟忠惠公顯靈凡有水旱一方之民逺<lb/>
近祈禱無不感應兼自今年五月以來天<lb/>
時亢旱經四十餘日不雨監司并本州縣<lb/>
官躬詣祠下精專祈禱不數日雨澤沾足<lb/>
乞申監司保奏再加爵號本司㝷行下鄰<lb/>
近南劒州體䆒續據本州申差委劒浦縣<lb/>
主簿張基前來體䆒得本廟委有靈迹本<lb/>
司遂差委建州節度推官周埅躬親前去<lb/>
覆行按實委的靈跡於民本司保明詣實<lb/>
<pb n="KR4c0082_SBCK_003-3a"/>
本部尋下太常寺勘㑹去後據本寺狀今<lb/>
來福建轉運司保奏到建州建安縣棃山<lb/>
澤民廟忠惠公祈禱靈應合於忠惠公上<lb/>
増加二字本部今欲依本寺申到事理施<lb/>
行伏候指揮牒奉勑建州建安縣棃山澤<lb/>
民廟忠惠公農夫望歳甘澤或愆嬰兒戯<lb/>
兵虚𦦨來嚮荷威靈之助順沛膏澤以來<lb/>
蘇匪人能爲繄神是頼増崇四字之公號<lb/>
用慰一方之民心尚監竉褒永垂佑享宜<lb/>
特封靈顯忠恵公牒至准勑故牒紹興六<lb/>
<pb n="KR4c0082_SBCK_003-3b"/>
年九月　日牒<lb/>
慶元中封王號<lb/>
勑王髙爵也河江淮濟經緯四方乃克保<lb/>
有兹爵血食進攘寵登　誠尊且榮矣<lb/>
建寧府建安縣靈濟王仕於前朝愛利兹<lb/>
土歷年既乆不忘其民而惠濟之有禱輙<lb/>
應赫然如初幽冥死生母貳爾心古之豪<lb/>
傑也聦明而善應羙孰加焉増煥新號用<lb/>
彰靈休其保我民尚監兹寵可特封<lb/>
靈佑善應王奉勑如牒到奉行慶元六年<lb/>
<pb n="KR4c0082_SBCK_003-4a"/>
七月二十六日下<lb/>
嘉泰中封王號<lb/>
勑生而爲惠大芘我民殁則宣靈克祀兹<lb/>
土未泯桐郷之愛有赫羅池之居相望千<lb/>
年併恊二羙建寧府建安縣棃山澤民廟<lb/>
靈佑善應王正直是與馨所依功昭仁元<lb/>
事恊封典發山川而出雲氣兹奠測於爲<lb/>
神雜看𬞞兮進侯當府載新於美報閩區<lb/>
之左建水之陽靈棲有光朕命惟允可特封<lb/>
靈佑善應廣濟王奉勑如牒到奉行嘉泰<lb/>
<pb n="KR4c0082_SBCK_003-4b"/>
二年六月二十二月下<lb/>
嘉泰中立碑<lb/>
<hi>臣</hi>仰惟國家毖祀百神凡有功及人者率<lb/>
皆肆加爵秩以寵綏之蓋所以爲氏也<hi>臣</hi>
於嘉㤗元年秋七月承乏漕事建寧乃置<lb/>
司之所切見棃嶽澤民廟靈佑善應王威<lb/>
神顯著芘佑千里雨賜之失時疾癘之或<lb/>
作若吏若民奔走祠下祈求禱禳應如影<lb/>
響去冬無雪今春霪潦涉夏以來又缺雨<lb/>
澤悉請于神旋踵昭格荷神之休念無以<lb/>
<pb n="KR4c0082_SBCK_003-5a"/>
報剡章聞奏乞加封號上可其請二年夏<lb/>
六月有二日加廣濟共六字謹以告詞摹<lb/>
刻樂石以彰神之榮以侈上之恩俾吏民<lb/>
奉事益䖍則神所以隂相此邦豈有終窮<lb/>
也哉朝散大夫直徽猷閣權發遣福建計<lb/>
度轉運使兼本路勸農事權安節拜手謹<lb/>
書于下方<lb/>
開禧中封王號<lb/>
勑朕對越百神以綏四海凡郡國之祀功<lb/>
利彰著必崇其爵列厚其禮文建寧府建<lb/>
<pb n="KR4c0082_SBCK_003-5b"/>
安縣澤民廟靈佑善應廣濟王廟食一方<lb/>
感應如響王封之卑閱歳已多今年榖㳺<lb/>
登邦人欣頼思若神貺逹于朕聞爰錫命<lb/>
書載衍加號惟神益昭其惠以慰元元則<lb/>
朕之報神寧有已哉可特封<lb/>
靈佑善應廣濟昭惠王奉勑如牒到奉行<lb/>
開禧三年十一月十九日下<lb/>
淳祐中封王號<lb/>
勑韓愈曰生能澤其民死能驚<graphic n="KR0978" url="https://raw.githubusercontent.com/kanripo/KR-Gaiji/master/images/KR0978.png" mimeType="image/png"/>禍福之<lb/>
以食其土可爲靈矣建寧府建安縣澤民<lb/>
<pb n="KR4c0082_SBCK_003-6a"/>
廟靈佑福應昭惠王昔守建安適值盗攘<lb/>
治以禮法民遂安堵没而見神於棃嶽廟<lb/>
祀至今禱祈響荅賛書疊累稱謂已極而<lb/>
士民尤合詞以請爰加徽號爾其顧歆益<lb/>
大隂隲以稱庻拳拳棃无之意可特更封<lb/>
靈佑福應威濟信順王奉勑如牒到奉行<lb/>
淳祐八年十一月十二日下<lb/>
淳祐中立碑<lb/>
<hi>臣</hi>切惟國朝恤民祀褒崇顯異第爵爲王<lb/>
升華八字所以昭答扞民之功亦以權衡<lb/>
<pb n="KR4c0082_SBCK_003-6b"/>
其馭世之意也不寧若是報無可報之功<lb/>
寵無可竉之典嚴魯經一字之重輕以寓<lb/>
其特書不一書之深意非天下之至神孰<lb/>
能與於此哉棃嶽澤民廟靈佑福應威濟<lb/>
信順王豊功偉績掲日掀天不特當時沾<lb/>
被教化去之數百載濡浹益深嘉熈間郡<lb/>
太守都承王埜乆旱閔雨應禱隨車甞丐<lb/>
易號繼守秘撰黄壯猷閣學王遂待制王<lb/>
恢復温前請未下淳祐七禩提舉趙師耕<lb/>
攝漕事以闔府士庻郷貢進士雷叔似兩<lb/>
<pb n="KR4c0082_SBCK_003-7a"/>
請漕貢進士趙時衢竒有遂請于朝巳酉<lb/>
春綸告請誕敷易封信順易日天之所助<lb/>
者順也人之所助者信也履信思順聖人<lb/>
猶以為大易之妙用豈輕卑之哉謹以詔<lb/>
詞䥴勒圖徽以彰肸蠁以恢前隷而邦人<lb/>
之瞩望與臣之拳拳固不止此也奉議郎<lb/>
新權知邵武軍兼管内勸農事臣遊孝嚴<lb/>
拜手稽首謹書于下方<lb/>
有元重封棃嶽廟碑<lb/>
皇元混一區宇應天順民禋祀　郊廟禮<lb/>
<pb n="KR4c0082_SBCK_003-7b"/>
　　洽百神凡在嶽瀆祀典<lb/>
　詔加致祭建城東十五里曰棃嶽山川<lb/>
　　出雲筆立天表唐刺史李王澤民祠<lb/>
　　也雨暘靈應豊我歳功前代郡將監<lb/>
　　司上其狀賜額進封廟食<lb/>
　　伯祀功徳昭昭心目至元間黄華竊<lb/>
　　發王以隂兵討逆建頼安郡憲聞省<lb/>
　　聞于朝天曆戊辰<lb/>
　　郡修祀巳已議新號命太常酌禮定<lb/>
　　典謂神著靈南土福芘一方爵王八<lb/>
<pb n="KR4c0082_SBCK_003-8a"/>
　　字蔑以加擬應信爲惠孚封曰<lb/>
　　溥澤福惠忠顯孚順王一札天頒風<lb/>
　　飛雷動有光山嶽微顯闡幽盛矣謹<lb/>
　　按先志王諱頻字德新睦州壽昌人<lb/>
　　少秀悟博學善屬詞尤長於詩宣宗<lb/>
　　大中八年擢進士調秘書累遷武功<lb/>
　　令歳饑發廪庸民浚渠溉田穀大稔<lb/>
　　懿宗嘉之擢侍御史都官貟外郎表<lb/>
　　求建刺史既至以禮法治民德之及<lb/>
　　殁州爲立廟祀惟謹玄冠朱紱尊視<lb/>
<pb n="KR4c0082_SBCK_003-8b"/>
　　儼然凛如生禱如響主弘吾道恵我<lb/>
　　民使建人士知禮樂風化而不知旱<lb/>
　潦薦瘥　者皆王福也祭法曰能禦<lb/>
　大菑則祀之能捍大患則祀之若王<lb/>
　生爲民牧殁爲民福菑害不生於祀<lb/>
　法矣法又曰有天下者祭百神諸侯<lb/>
　在其地則祭之王自封命一新<lb/>
　詔祭無缺諸侯之承祭者思今之民猶<lb/>
　　古之民今之牧亦古之牧先牧能福<lb/>
　　民今祀思我牧我民其何能淑若思<lb/>
<pb n="KR4c0082_SBCK_003-9a"/>
　　是則吾心神明可與對越寒泉秋菊<lb/>
　　神亦歆焉噫牧我民福民我牧祀建<lb/>
　李潮韓孰今孰古州人請書石以示<lb/>
　　方來因作歌以遺俾祀者歌之曰<lb/>
　　棃山髙兮翠雲嵸文筆秀出天南峯<lb/>
　　珮環響落淩　風<lb/>
帝錫嘉號新王宫手掣赤電飛蒼龍迹欽<lb/>
　　濁霧出日東金穰應恊玉燭豊羽霜<lb/>
　薦潔鱗錦紅榖我福我昭神功斯民<lb/>
　　父母斯文宗逺與天地相無窮<lb/>
<pb n="KR4c0082_SBCK_003-9b"/>
　　　　元統三年歲次乙未季夏良日<lb/>
　　　　郡進士福建漕幕佐掾張復撰<lb/>
</p>
<p>
</p>
  </div>
        </body>
</text>\m</TEI>
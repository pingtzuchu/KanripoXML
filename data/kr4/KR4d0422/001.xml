<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>藏春集卷一</head> <lb/>
    <p>
<pb n="KR4d0422_WYG_001-1a"/>
欽定四庫全書<lb/>
　藏春集卷一<lb/>
　　　　　　　　　　　　元　劉秉忠　撰<lb/>
　七言律詩<lb/>
　　溪山晩興<lb/>
楚山臨水適幽情無意成詩詩自成秋雨滴殘秋草暗<lb/>
晩雲收盡晩風清漁舟散去横烟靄樵擔歸來踏月明<lb/>
是樹有枝堪架足南飛烏鵲莫多驚<lb/>
<pb n="KR4d0422_WYG_001-1b"/>
　　帳中<lb/>
四旬巳過五旬數髪際青絲間白絲萬慮困心成底事<lb/>
一閒安分在何時自知量小難禁酒人笑才疎强賦詩<lb/>
愜意數篇真可老採殘百草得靈芝<lb/>
　　閒中<lb/>
兩字功名千萬峯紅塵遮斷海西東碧梧直幹終棲鳳<lb/>
綠竹虛心盡化龍明處細曾推物理昧時都錯怨天公<lb/>
年來頗得閒中樂世路區區夢也慵<lb/>
<pb n="KR4d0422_WYG_001-2a"/>
　　讀遺古詩<lb/>
人沒詩存重與看芳馨死幹比芝蘭生前富貴雖由命<lb/>
身後文章足可觀蜀錦絲頭從此細巴歌韻脚自來寛<lb/>
未言雪曲無人和傳者幾希作者難<lb/>
　　小齋<lb/>
小齋香火結閒縁鐘鼎山林各自天世事省來都合道<lb/>
凡心消去不須禪一庭花發青春裏七字詩成白酒邊<lb/>
醉倒未嘗知早晩客來長怪日髙眠<lb/>
<pb n="KR4d0422_WYG_001-2b"/>
　　齋中<lb/>
芝蘭玉樹映風前白石青泉翠靄邊照世聖經明似鏡<lb/>
通方古道直如絃立心無罔蓋當爾處事有成皆偶然<lb/>
求彼不如求在我一檠燈火對殘編<lb/>
　　蝸舎閒適三首<lb/>
今古無窮嵗月流山林鼎篆自悠悠意還本分是為足<lb/>
事不自然難免憂奪得鳳池終犯手搆成蝸舎且抽頭<lb/>
南窻盡日消閒在細聴莘公說四休<lb/>
<pb n="KR4d0422_WYG_001-3a"/>
　　其二<lb/>
畫㦸朱門將相家山間一室息紛譁素飡得飽那思食<lb/>
薄酒消愁宛勝茶就裏靜為真受用倒頭閒是好生涯<lb/>
此身久置功名外萬户封侯任被誇<lb/>
　　其三<lb/>
半世勞生天地間千金易得一安難庭前松菊成閒趣<lb/>
窻外雲山得卧看光滿此宵逢好月香來何處有幽蘭<lb/>
横琴消盡塵中慮一曲秋風對月彈<lb/>
<pb n="KR4d0422_WYG_001-3b"/>
　　嘗雲芝茶<lb/>
鐵色皺皮帶老霜含英咀美入詩腸舌根未得天真味<lb/>
鼻觀先通聖妙香海上精華難品第江南葉木屬尋常<lb/>
待將膚湊浸微汗毛骨生風六月凉<lb/>
　　試髙麗茶<lb/>
含味芳英久始真咀迴微澀得甘津翠成海上三峯秀<lb/>
奪得江南百苑春香襲芝蘭開竅氣清揮氷雪爽精神<lb/>
平生塵慮消融後餘韻駸駸正可人<lb/>
<pb n="KR4d0422_WYG_001-4a"/>
　　江邊晩望<lb/>
沙白江青返照紅滄波老樹動秋風天光與水渾相似<lb/>
山面如人了不同千古周郎餘事業一時曹操漫英雄<lb/>
東南幾許繁華地長在元戎指畫中<lb/>
　　醉後<lb/>
清明天氣賞花時桃李風前酒一巵夢獨不成春草句<lb/>
閒多記得古人詩倦將碎事然心火笑被虚名惱鬢絲<lb/>
惟有醉鄉同大化從他物理自參差<lb/>
<pb n="KR4d0422_WYG_001-4b"/>
　　讀諸葛傳<lb/>
賢聖隨時出處同道存元不計窮通一畨天地鴻蒙後<lb/>
千載君臣草昧中𤣥徳必咨當世事孔明良有古人風<lb/>
長才自獻成何用三顧還酬莫大功<lb/>
　　讀書<lb/>
畫餅功名抵死圖何如閒裏得看書衣冠三代凋零後<lb/>
經傳一秦灰燼餘梧葉打窻秋院靜松梢轉月夜窻虚<lb/>
乂開黄卷青燈下坐進人間駟馬車<lb/>
<pb n="KR4d0422_WYG_001-5a"/>
　　醉中作<lb/>
年年䇿馬走風埃鐘鼎山林事兩乖千古興亡歸恍惚<lb/>
一身行止賴編排無才濟世當緘口有酒盈樽且放懷<lb/>
何日還山尋舊隠瘦笻偏稱著芒鞋<lb/>
　　秋懷<lb/>
昨夜西風撼綠荷芙蓉凋盡奈秋何歸心又落賓鴻後<lb/>
别夢還隨夜雨多客氣有時難制伏官身無事亦蹉跎<lb/>
近來只賴杯中物醉到半欹方浩歌<lb/>
<pb n="KR4d0422_WYG_001-5b"/>
　　堤畔二首<lb/>
金沙堤畔栁絲垂燕往鸎還蜂蝶隨爛漫一春花發早<lb/>
飄零萬里鴈歸遲閒來於物少相礙行處與時多背馳<lb/>
幾樹野桃開未了東風無力賴誰吹<lb/>
穿林步水陟崔嵬塞北雲南轉一迴詩句漫隨秋色澹<lb/>
夢魂長被皷聲催蝸房小小權書舎馬酮清清當酒杯<lb/>
門外衆人忙似火几前孤坐冷如灰<lb/>
　　夢覺偶成<lb/>
<pb n="KR4d0422_WYG_001-6a"/>
秋菊春蘭醉眼中紛紛紅碧不堪窮鄭𤣥季白從𤣥白<lb/>
馬異盧同果異同豈有功名歸竪子枉將文字困英雄<lb/>
鳥聲喚覺南窻夢撲簌槐花墮晚風<lb/>
　　嶺北道中<lb/>
雨霽輕烟鎻翠嵐五更殘月照征驂王戈定指何方去<lb/>
天意仍教我輩參霸氣堂堂在西北長庚朗朗照東南<lb/>
江山如舊年年換誰把功名入笑談<lb/>
　　行中<lb/>
<pb n="KR4d0422_WYG_001-6b"/>
一夜輕霜塞草愁闗山慘淡又成秋西飛白日難繩繫<lb/>
東去黄河海自收節序催人無處避生涯隨分不須求<lb/>
長歌短詠行程裏心逸能忙百事休<lb/>
　　慚愧<lb/>
紫庭仙客駕飛鸞多少雲霄著眼看情節琴書於世澹<lb/>
元龍湖海為誰寛小詩吟罷仍須和長鋏歸來不必彈<lb/>
門外黄塵數千丈窮廬慚愧一年安<lb/>
　　守常二首<lb/>
<pb n="KR4d0422_WYG_001-7a"/>
得失紛紛不必窮一鳴一息古今同韓侯假印元無命<lb/>
李廣祈封未有功世事百年魂夢裏人生幾日笑談中<lb/>
朝三暮四相狙戲識破從前賦芋翁<lb/>
熏天富貴等浮雲流水年光夢裏身但著眼觀皆外物<lb/>
不開口笑是癡人歌臺買酒閒消日醉帽簮花老弄春<lb/>
燕燕鶯鶯莫相戲渠應未識此心真<lb/>
　　論交<lb/>
山前春色夢中殘鏡裏秋霜鬢際繁處世羡人能辦事<lb/>
<pb n="KR4d0422_WYG_001-7b"/>
論交愧我未忘言蒼梧雲氣時時變赤壁波濤日日翻<lb/>
誰解立心如砥柱百湍衝激只依元<lb/>
　　春晩還山<lb/>
人生無計免風埃漠北江南鴈往來萬木何曾秋未老<lb/>
百花爭向煖俱開未能乞食尋歌院要想遊山到嘯臺<lb/>
明月滿庭閒杖履翠烟惹徧綠紋苔<lb/>
　　秋夜<lb/>
讀詩懷古掩重扄上世淳風在典刑儀鳳作歌猶有道<lb/>
<pb n="KR4d0422_WYG_001-8a"/>
感麟絶筆再無經明星墮地曾為石腐草逢秋也化螢<lb/>
殿閣參横月斜落夜寒書舎一燈青<lb/>
　　山家<lb/>
翠微深崦遯肥家占斷安閒閱物華不但愛詩仍愛酒<lb/>
何妨栽竹更栽花固知天命元無間還信人生各有涯<lb/>
華屋山丘都是夢且圖沈醉卧烟霞<lb/>
　　春閒遣興<lb/>
自任張衡說四愁不令一㸃上眉頭是非海裏有何論<lb/>
<pb n="KR4d0422_WYG_001-8b"/>
名利場中無所求掃睡擬將茶作箒釣詩須著酒為鈎<lb/>
春風吹綠山前草盡日攜壺勝處遊<lb/>
　　閒况四首<lb/>
車馬長安蕩路塵商山一曲紫芝新林泉誰伴隠君子<lb/>
雲月自歸閒主人蝴蝶日長莊叟夢鴛鴦沙煖杜陵春<lb/>
汨羅江上獨醒客空感秋風撼白蘋<lb/>
一理未明常曖昧七情能節自冲和孟軻求巳行時簡<lb/>
顔子齋心樂處多脩禊水邊羣客會舞雩風裏一僧歌<lb/>
<pb n="KR4d0422_WYG_001-9a"/>
沙汀日煖春烟澹無數閒鷗沒浩波<lb/>
閒中日月讀書舎醉裏乾坤沽酒樓金滿千籝遺子患<lb/>
官髙一品替人愁於身道理行須記隨分生涯過即休<lb/>
看取飄飄無繫䌫烟波江上一虛舟<lb/>
山有嵐光水有聲得閒便是大功名彼長然覺此為短<lb/>
我聖未知人所輕幾樹好花風乍靜一鈎新月雨初晴<lb/>
此心只合長無事莫為人間寵辱驚<lb/>
　　秋夜飲<lb/>
<pb n="KR4d0422_WYG_001-9b"/>
葉打銀牀謝井梧芰荷池沼半成枯青山阻興長千里<lb/>
白酒消愁只一壺日暮西風吹過鴈夜凉明月照驚烏<lb/>
黄花離落秋香裏醉倒淵明不要扶<lb/>
　　自然<lb/>
名利場中散誕仙只將吟樂度流年酒逢知巳心方醉<lb/>
詩到收功意更圓碧水悠悠入東海白雲曳曳上賓天<lb/>
但能直往無凝滯不自然時也自然<lb/>
　　漫興<lb/>
<pb n="KR4d0422_WYG_001-10a"/>
春風吹入客中懷滯氣愁眉總散開誰暮蘭馨將作珮<lb/>
自慚樗散不成材詩吟百首興猶在酒飲兩杯春巳來<lb/>
累土豈如平地穏當年浪築九層臺<lb/>
　　醒來<lb/>
尺蠖微蟲解屈伸人生何用兩眉顰前前後後都為夢<lb/>
是是非非總未真巳幸有書消永日豈堪無酒度芳春<lb/>
東風院落花梢上午醉醒來月色新<lb/>
　　客散<lb/>
<pb n="KR4d0422_WYG_001-10b"/>
南山秋色氣相髙肥馬輕裘盡俊豪載笑載歌誰得意<lb/>
相趨相奉總成勞塗中易曳靈龜尾池上難尋彩鳳毛<lb/>
自覺不堪仍不可嵇康未欲絶山濤<lb/>
　　别張平章仲一<lb/>
四旬未老頭先白可笑區區紙上名張翰且休歸故里<lb/>
謝安應不負蒼生窮通此際難開口離合中年易動情<lb/>
恨殺溪流與山色天南地北送人行<lb/>
　　吟詩<lb/>
<pb n="KR4d0422_WYG_001-11a"/>
七情荒逸難追雅六義綸紛始到騷句穏先須辨長短<lb/>
字工端要定推敲言非精當功應少意不包含氣漫髙<lb/>
出手若能圓似彈千迴萬轉任吟嘲<lb/>
　　有感<lb/>
大道荒蕪沒草萊一囘翹首一囘哀論文須謂可方可<lb/>
言志豈拘才不才美錦幾時無善製好花隨季有新開<lb/>
風人托物成騷雅未必初心在物來<lb/>
　　適意<lb/>
<pb n="KR4d0422_WYG_001-11b"/>
靜裏乾坤醉裏仙閒愁不到兩眉邊堂中立足有餘地<lb/>
井裏舉頭無大天淺酌酒杯消永日細開書卷度流年<lb/>
霸陵橋下長安道自在諸公鬬著鞭<lb/>
　　自平<lb/>
輸情盡意尚難行專利如何不致爭未解塞將他意滿<lb/>
但宜持得自心平溪聲逺作千年調山色髙移萬古情<lb/>
自向書中識天爵巳當克處漸能輕<lb/>
　　對鏡<lb/>
<pb n="KR4d0422_WYG_001-12a"/>
鏡中人向鏡邊羞有底功名早白頭識字豈知為物忌<lb/>
讀書空想解民憂星疎月朗元非晝老木蒼波宛是秋<lb/>
千古五湖髙興在秋風不管未歸舟<lb/>
　　適情<lb/>
鵲喜舉枝鶴啄苔能閒能宦各天才北山逋客攜琴去<lb/>
南壠幽人䇿杖來莫看鳯鸞棲枳棘任他斥鷃笑蒿萊<lb/>
據牀三弄桓伊笛豈愧孫登有嘯臺<lb/>
　　自勉<lb/>
<pb n="KR4d0422_WYG_001-12b"/>
鏡裏流年髪漸皤殷勤學道莫蹉跎黄金斷要經燒煉<lb/>
白璧元曾受啄磨能自處心終始一任他開口是非多<lb/>
當如織女機頭錦每日須教進幾梭<lb/>
　　接輿狂歌<lb/>
唐虞風化尚真純天壤熈熈萬物春三代盛時存此道<lb/>
六經今日付何人狂歌楚叟能知鳳絶筆宣尼自感麟<lb/>
滄海波光泰山色漫勞平地赴纎塵<lb/>
　　秋感<lb/>
<pb n="KR4d0422_WYG_001-13a"/>
流光漸漸日相抛鏡裏班班見二毛世事短長量不定<lb/>
人生趨舎哂徒勞鴈翻夜月還三楚鶴駕秋風唳九皋<lb/>
獨有紫庭閒散客碧雲哦罷讀離騷<lb/>
　　寡合<lb/>
平生寡合嬾拘牽獨自看雲獨自眠伐木友逢多齟齬<lb/>
散花人至短因縁長教身類沾泥絮贏得心如出水蓮<lb/>
詩卷兩牛拖不動囊中那有一文錢<lb/>
　　不同<lb/>
<pb n="KR4d0422_WYG_001-13b"/>
髙樓百尺卧元龍問舎求田那得同孟子臧倉譏禮義<lb/>
使君曹操識英雄鷦鷯不過一枝木騏驥更追千里風<lb/>
莫向華山陳老說睡魂不在是非中<lb/>
　　古今<lb/>
道存南北馬牛風古往今來了不同彼在古時諸事遂<lb/>
我生今日百憂逢趙髙漫指鹿為馬李賀不羞蛇作龍<lb/>
太華山前一樽酒放開醉眼看蓮峰<lb/>
　　憑髙<lb/>
<pb n="KR4d0422_WYG_001-14a"/>
憑髙四顧入無窮萬物云云見此容世事醯雞深甕裏<lb/>
人身稊米太倉中漫漫流地海無岸落落倚空山有峰<lb/>
一箇肚皮都著了更教誰去號天公<lb/>
　　觀豪<lb/>
富貴繁華得幾秋生存華屋老山丘謝安攜妓東山醉<lb/>
李白騎鯨北海遊水冷魚龍俱漠漠天長魚鴈亦悠悠<lb/>
求田問舎麄疎倒慚愧陳家百尺樓<lb/>
　　對酒<lb/>
<pb n="KR4d0422_WYG_001-14b"/>
浮世人稀七十强憂愁朝夕半相妨騷中不奈靈均苦<lb/>
酒裏從教太白狂歌後清聲自嘹喨舞來長袖任郎當<lb/>
任將世務閒拘撿杯卷東風醉一場<lb/>
　　西蕃道中<lb/>
鞍馬生平四逺遊又經絶域入蠻陬荒寒風土人皆愴<lb/>
險惡闗山鳥亦愁天地春秋幾蒼鴈江湖今古一扁舟<lb/>
功名到底花梢露何事區區不自由<lb/>
　　烏蠻道中<lb/>
<pb n="KR4d0422_WYG_001-15a"/>
稠林夾路冠依違彪騎單行壓衆威重勸小心防暗箭<lb/>
深知老將識兵機風號日落江聲逺山鎻寒烟樹葉稀<lb/>
鸚鵡喧啾似鴉雀百千都作一羣飛<lb/>
　　烏蠻<lb/>
華夷圖始豈虛傳經過分明在目前日月照開諸國土<lb/>
乾坤包著幾山川曾聞仙闕多官府足信人寰有洞天<lb/>
萬木嵗寒青不落喬松古栢想長年<lb/>
　　過白蠻<lb/>
<pb n="KR4d0422_WYG_001-15b"/>
脊背滄江面對山兵踰北險更無難投亡置死雖能勝<lb/>
履薄臨深未敢安赳赳一夫當入路蕭蕭萬馬倒征鞍<lb/>
巳升虛邑如平地應下諸蠻似激湍<lb/>
　　南詔<lb/>
半生鞍馬苦勞形鬢影難求曉鏡青萬里又征南詔國<lb/>
九霄還識老人星直將日月鎖書帙更假雲山作畫屏<lb/>
滿地干戈雖有酒不能長醉似劉伶<lb/>
　　下南詔<lb/>
<pb n="KR4d0422_WYG_001-16a"/>
天王號令迅如雷百里長城四合圍龍尾闗前兒作戲<lb/>
虎賁陣上象驚威開疆弧矢無人敵空壁蠻酋何處歸<lb/>
南詔江山皆我有新民日月再光輝<lb/>
　　滅髙國主<lb/>
事君忠義子孫優莽操源泉得逺流折足鼎空公餗覆<lb/>
剖心人若鬼魂讐青山不管廢興事白酒可消今古愁<lb/>
願戢干戈息征伐歸期先卜兩眉頭<lb/>
　　滿坦北邊<lb/>
<pb n="KR4d0422_WYG_001-16b"/>
神機恍惚統鴉兵韜畧閒文豈足憑風急旌旗髙捲日<lb/>
夜長刁斗寂無聲陣雲垂作中軍幕螢火㸃成元夜燈<lb/>
萬里封侯男子事定誰唾手取功名<lb/>
　　九日滿坦山<lb/>
凌雲氣節鬢驚秋書劍荒寒事逺遊萬里嵐光乘馬背<lb/>
一川紅葉上鰲頭西風不管㕘軍帽絶塞空凋季子裘<lb/>
誰把茱茰念行役憑髙拭目望神州<lb/>
　　驢湫道中<lb/>
<pb n="KR4d0422_WYG_001-17a"/>
烹水凝泥踏有聲北風摧發更南征一旗颭颭山邊過<lb/>
萬里彭彭皷上行幾復囘頭迷故國再堪屈指數前程<lb/>
鳳凰望斷麒麟絶空想簫韶奏太平<lb/>
　　玷食山前<lb/>
隂雲濃淡水洄環颭颭旌旗濕未乾慣熟人情生處樂<lb/>
﨑嶇世路古來難一川野草霜前死萬樹西風雨後寒<lb/>
遙想家園未揺落不能容易報平安<lb/>
　　烏蠻江上<lb/>
<pb n="KR4d0422_WYG_001-17b"/>
一泓碧玉垂天影萬丈丹梯壯地形世路不能平險阻<lb/>
人生還得免飄零月娥無語照吟坐河伯有聲呼醉醒<lb/>
明日烏蠻屬行役又攀參角上青冥<lb/>
　　江上寄别<lb/>
軍中無酒慰飄零辜負沙頭雙玉瓶鞍馬幾年南北路<lb/>
闗河千古短長亭好風到枕客愁破殘月入簾歸夢醒<lb/>
夢斷故山人不見曉來江上數蜂青<lb/>
　　江邊梅樹<lb/>
<pb n="KR4d0422_WYG_001-18a"/>
江邊繚繞惜芳叢絕筆天真在眼中素艷乍開珠䔒蕾<lb/>
暗香微度玉玲瓏一枝倒影斜斜月滿樹浮光細細風<lb/>
明日行經山下路幾囘特地駐青驄<lb/>
　　過梅户<lb/>
龍角東昻斗柄迴春風無恙遠人歸干戈絕擾程程酒<lb/>
景色堪憐戸戸梅鸂鶒波寒渾懶戯鴛鴦沙暖不驚飛<lb/>
青雲出岫縁何事馬上詩成雨莫催<lb/>
　　過玲瓏山<lb/>
<pb n="KR4d0422_WYG_001-18b"/>
世外徒聞說洞天桃源迷路再無縁摩青磈磊誰能鑿<lb/>
繡白玲瓏自可穿别有一壺藏日月正看萬竅吐雲烟<lb/>
勞生得遇崆峒客煉訣還丹問隠仙<lb/>
　　山寺<lb/>
㯶花堆白麥苖青山寺南頭帳玉停流水縱横成篆字<lb/>
逺山前後簇圍屏漢唐浩瀚開疆土蠻貊依稀在典刑<lb/>
士庶何曾避戎馬總知仁主惜生靈<lb/>
　　峽西<lb/>
<pb n="KR4d0422_WYG_001-19a"/>
鱗層竹屋倚巖阿是嵗秋成粳稻多逺障屏横開户牗<lb/>
細泉磴引上坡陀民人各得安家住辭氣總如平日和<lb/>
簞食壺漿迎馬首湯征元不弄干戈<lb/>
　　雲南北谷<lb/>
征<graphic n="KR0911" url="https://raw.githubusercontent.com/kanripo/KR-Gaiji/master/images/KR0911.png" mimeType="image/png"/>震作旅魂驚直入雲南谷口行一水循環通地脉<lb/>
四山連避壯天城兵還失律難依險國旣無人立可平<lb/>
馬援班師銅柱在誰知兒戯得功名<lb/>
　　鶴州南川<lb/>
<pb n="KR4d0422_WYG_001-19b"/>
閒情平日愜林丘不憶南來得此遊逺近樹分山障列<lb/>
縱横水入稻畦流一川風物撩詩興滿地干戈破客愁<lb/>
囘首斜陽在喬木獨憐幽境更遲留<lb/>
　　過鶴州<lb/>
千山險阻此川平未審州何鶴得名緑水泗環澆萬壠<lb/>
黄塵隠約認孤城田疇傍舎存恒產兵火誰家得樂生<lb/>
伐罪令行元不殺逺蠻歸服感仁聲<lb/>
　　春閒<lb/>
<pb n="KR4d0422_WYG_001-20a"/>
儘向青霄駕彩鸞鷦鷯先得一枝安詩書况味閒偏得<lb/>
歌酒情懷醉愈寛時雨荒山添潤澤春風野水動波瀾<lb/>
𤣥都觀裏桃花放應待劉郎醒後看<lb/>
　　閒淡<lb/>
閒淡功成百事休秋風生計任蕭颼客攜酒至須轟飲<lb/>
人寄詩來愧懶酬碌碌無才甘自滯棲棲有道果誰求<lb/>
平途欵段猶多蹶歴愧輸他紫燕騮<lb/>
　　秋懷<lb/>
<pb n="KR4d0422_WYG_001-20b"/>
梧桐殘翠落成堆燕去鴻來秋社催刺眼不須翻著襪<lb/>
放懷且好右持杯空堦寒雨滴愁盡髙枕曉風吹夢囘<lb/>
咫尺登髙是重九黄花更酌醉金罍<lb/>
　　秋夜有感<lb/>
竹影斜斜轉月輝西風颯颯透征衣菊殘愛菊人空感<lb/>
家逺思家客未歸戰馬頻嘶秋正徤驚烏無睡夜猶飛<lb/>
幾時一榻南窻下不見黄塵老翠微<lb/>
　藏春集卷一<lb/>
</p>
<p>
</p>
  </div>
</body>
</text>
</TEI>
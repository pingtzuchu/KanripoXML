<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>藏春集卷五</head> <lb/>
    <p>
<pb n="KR4d0422_WYG_005-1a"/>
欽定四庫全書<lb/>
　藏春集卷五<lb/>
　　　　　　　　　　　　元　劉秉忠　撰<lb/>
　樂府<lb/>
　　木蘭花慢<lb/>
到閒人閒處更何必問窮通但遣興哦詩洗心觀易散<lb/>
步攜笻浮雲不堪攀慕看長空澹澹沒孤鴻今古漁樵<lb/>
話裏江山水墨圖中千年事業一朝空春夢曉聞鐘得<lb/>
<pb n="KR4d0422_WYG_005-1b"/>
史筆標名雲臺畫像多少成功歸來富春山下笑狂奴<lb/>
何事傲三公塵事休隨夜雨扁舟好待秋風<lb/>
　　二<lb/>
旣天生萬物自隨分有安排看鸑鷟雲霄驊騮道路斥<lb/>
鷃蒿萊東君更相料理著春風吹處百花開戰馬頻投<lb/>
北望賓鴻又自南來紫垣星月隔塵埃千載拆中台歎<lb/>
麟出非時鳳歸何日草滿金臺江山閱人多矣計古來<lb/>
英物總沈埋鏡裏不堪看鬢樽前且好開懷<lb/>
<pb n="KR4d0422_WYG_005-2a"/>
　　三<lb/>
笑平生活計渺浮海一虛舟任紫塞風沙烏蠻瘴霧即<lb/>
處林丘天地幾畨朝暮問夕陽無語水東流白首王家<lb/>
年少夢魂正繞揚州鳳城歌舞酒家樓肯管世間愁奈<lb/>
麋鹿疎情烟霞痼疾難與同遊桃花為春憔悴念劉郎<lb/>
雙鬢也成秋舊事十年夜雨不堪重到心頭<lb/>
　　風流子<lb/>
書帙省淹留人間事一笑不須愁紅日半窻夢隨胡蝶<lb/>
<pb n="KR4d0422_WYG_005-2b"/>
碧雲千里歸驟驊騮酒杯裏功名渾𤨏𤨏今古兩悠悠<lb/>
漢代典刑蕭曹畫一晉朝人物王謝風流冠蓋照神州<lb/>
春風弄絲竹勝處追遊詩興筆搖牙管字字銀鈎遇美<lb/>
景良辰尋芳上苑賞心樂事取醉南樓好在五湖烟浪<lb/>
誰識歸舟<lb/>
　　永遇樂<lb/>
山谷家風蕭閒情味只君能識會友論文哦詩遣興此<lb/>
樂誰消得室中天地目前今古今日還明日似南華蝶<lb/>
<pb n="KR4d0422_WYG_005-3a"/>
夢醒來秋雨數聲殘滴詩書有味功名應小雲散碧空<lb/>
幽寂北海洪罇南山佳氣清賞今猶昔一天明月幾行<lb/>
征鴈樓上有人横笛想醉中八表神遊不勞鳳翼<lb/>
　　望月婆羅門引<lb/>
春眠正美覺來風雨滿江樓捲簾情思悠悠望斷沙烟<lb/>
渚蘋蓼不勝秋但冥冥天際難識歸舟大夫骨朽算空<lb/>
把汨羅投誰辨濁涇清渭一任東流而今不醉苦一日<lb/>
醒醒一日愁薄薄酒且放眉頭<lb/>
<pb n="KR4d0422_WYG_005-3b"/>
　　二<lb/>
年來懶看古今文字紙千張酒中悟得天常閒殺堦前<lb/>
好月不肯照西廂任昏昏一醉石枕藤牀名途利場物<lb/>
與我兩相忘目斷霜天鴻鴈沙漠牛羊一庭秋草教粉<lb/>
蝶黄蜂自任忙花老也尚有餘香<lb/>
　　洞仙歌<lb/>
倉陳五斗價重珠千斛陶令家貧苦無畜倦折腰閭里<lb/>
棄印歸來門外栁春至無言緑山明水秀清勝宜茅屋<lb/>
<pb n="KR4d0422_WYG_005-4a"/>
二頃田園一生足樂琴書雅意無箇事卧看北窻松竹<lb/>
忽清風吹夢破鴻荒愛滿院秋香數叢黄菊<lb/>
　　江城子<lb/>
平生行止懶編排佳蒿萊走塵埃社燕秋鴻年去復年<lb/>
來看盡好花春睡穏紅與紫任他開紫㣲天上列三台<lb/>
問英才幾沈埋滄海遺珠當著在鸞臺與世浮沈惟酒<lb/>
可如有酒且開懷<lb/>
　　二<hi>逰瓊華島</hi>
<pb n="KR4d0422_WYG_005-4b"/>
瓊華昔日賀新成與蒼生樂升平西望長山東顧限滄<lb/>
溟翠輦不來人換世天上月自虛盈樹分殘照水邊明<lb/>
雨初晴氣還清醉卻興亡惟有酒多情收取晉人腮上<lb/>
涙千載後幾新亭<lb/>
　　三<lb/>
松蒼竹翠嵗寒天鴈山前鳳城邊囘首燕南一别又三<lb/>
年長愛故人心似月人不見月還圓小窻寂寂鎻凝烟<lb/>
一燈然一詩聯詩苦燈青孤影伴無眠明日酒中餘思<lb/>
<pb n="KR4d0422_WYG_005-5a"/>
在揮醉墨洒雲牋<lb/>
　　三奠子<lb/>
念我行藏有命烟水無涯嗟去鴈羨歸鴉半生人累影<lb/>
一事鬢生華東山客西蜀道且還家壺中日月洞裏烟<lb/>
霞春不老景長嘉功名眉上鎻富貴眼前花三杯酒一<lb/>
覺睡一甌茶<lb/>
　　玉樓春<lb/>
閒雲不肯狂馳騁向晩自來樓岳頂野人無事也闗門<lb/>
<pb n="KR4d0422_WYG_005-5b"/>
一炷古香焚小鼎驚烏有恨無人省飛去飛來明月影<lb/>
夜闌萬籟寂中聞破牗透風㣲覺冷<lb/>
　　二<lb/>
翠㣲掩映農家住水滿玉溪花滿樹青山隨我入門來<lb/>
黄鳥背人穿竹去烟霞隔斷紅塵路試問功名知此趣<lb/>
一壺春酒醉春風便是太平無事處<lb/>
　　臨江仙<lb/>
同是天涯流落客君還先到襄城雲南闗險夢猶驚曾<lb/>
<pb n="KR4d0422_WYG_005-6a"/>
記明月底髙枕逺江聲年去年來人漸老不堪苦思功<lb/>
名傾開懷抱酒多情幾時同一醉揮手謝公卿<lb/>
　　二<lb/>
滿路紅塵飛不去春風弄我華顛故園桃李酒樽前賞<lb/>
心逢美景此事古難全若智若癡人總笑夕陽空裊吟<lb/>
鞭馬頭山色翠相連不知山下客何日是歸年<lb/>
　　三<lb/>
堂上簫韶人不奏鳳凰何處飛鳴黄塵擾擾馬縱横誰<lb/>
<pb n="KR4d0422_WYG_005-6b"/>
能知樂毅志不在齊城後輩漫搜前輩錯到頭義重功<lb/>
輕海隅四向盡蒼生東風吹緑草布谷勸春耕<lb/>
　　四<hi>梨花</hi>
冰雪飢膚香韻細月明獨倚闌干遊絲縈惹宿烟環東<lb/>
風吹不散應為䕶輕寒素質不宜添彩色定知造物非<lb/>
慳杏花才思入凋殘玉容春寂寞休向雨中看<lb/>
　　五<hi>桃花</hi>
一别仙源無覔處劉郎鬢欲成絲蘭昌千樹碧參差芳<lb/>
<pb n="KR4d0422_WYG_005-7a"/>
心應好在時復問蜂兒報道洞門長閉著只今未有開<lb/>
時杏花容冶沒人司東家深院宇牆外有横枝<lb/>
　　六<hi>海棠</hi>
十日狂風才是定滿園桃李紛紛黄蜂粉蝶莫生嗔海<lb/>
棠貪睡著留得一枝春便是徐熈相對染丹青不到天<lb/>
真雨餘紅色愈精神夜眠清早起應有惜花人<lb/>
　　小重山<lb/>
詩酒休驚誤一生黄塵南北路幾功名枝頭烏鵲夢頻<lb/>
<pb n="KR4d0422_WYG_005-7b"/>
驚西州月夜夜照人明枕上數寒更西風殘漏滴雨三<lb/>
聲客中新感故園情音書斷天曉鴈孤鳴<lb/>
　　二<lb/>
雲去風來雨乍晴斷烟分逺樹夕陽明夕陽無處鴈斜<lb/>
横山重疊山外更人行千古短長亭别離渾是苦奈西<lb/>
征欲憑雙鯉寄幽情東風水幾日到襄城<lb/>
　　三<lb/>
曉起清愁酒益空清愁縁底事别離中登臨無地與君<lb/>
<pb n="KR4d0422_WYG_005-8a"/>
同青山色山外更重重落盡海棠紅薔薇新破蕚露華<lb/>
濃牡丹芳信一簾風尋幽夢曾到小園東<lb/>
　　四<lb/>
漠北雲南路九千舊年鞍上馬又新年玉梅寂寞老江<lb/>
邊東風輭楊栁得春先斜月照吟鞭可人難似月缺還<lb/>
圓桃花流水杏花天歡娛地誰鬭酒樽前<lb/>
　　五<lb/>
一片殘陽樹上明百禽爭啅噪雨初晴西風鴻鴈落沙<lb/>
<pb n="KR4d0422_WYG_005-8b"/>
汀歸舟逺漁笛兩三聲烟草逐人行前山青未了後山<lb/>
横山川人物鬭崢嶸黄塵路鞍馬笑平生<lb/>
　　江月晃重山<lb/>
芳草洲前道路夕陽樓上欄干碧雲何處望歸鞍從軍<lb/>
客耽樂不思還洞裏仙人種玉江邊楚客滋蘭鴛鴦沙<lb/>
煖鶺鴒寒菱花鏡不奈鬢毛班<lb/>
　　二<lb/>
杜宇聲中去住蝸牛角上輸贏金瓶名字儘人爭秋鴻<lb/>
<pb n="KR4d0422_WYG_005-9a"/>
影湖水鏡般明楊栁烟凝露重蓮花月冷風清萬年枝<lb/>
穩鵲休驚隣家笛夜夜故園情<lb/>
　　三<lb/>
太白詩成對酒仲宣賦就登樓思鄉懷古兩悠悠黄塵<lb/>
路風雨鬢驚秋三島雲隨鶴馭五湖月載歸舟青山西<lb/>
塞水東流功名好歡伯笑人愁<lb/>
　　四<lb/>
紅雨斜斜作陣緑雲碎碎成堆武陵溪口幾人迷桃花<lb/>
<pb n="KR4d0422_WYG_005-9b"/>
水流入不流迴夏日薰風殿閣秋宵寶月樓臺仙凡境<lb/>
界隔塵埃青鸞客歸去又歸來<lb/>
　　南鄉子<lb/>
南北短長亭行路無情客有情年去年來鞍上馬何成<lb/>
短鬢垂垂雪幾莖孤舎一檠燈夜夜看書夜夜明窻外<lb/>
幾竿君子竹凄清時作西風散雨聲<lb/>
　　二<lb/>
翠䄂捧離觴濟楚兒郎窈窕娘别曲一聲雙涙落悲凉<lb/>
<pb n="KR4d0422_WYG_005-10a"/>
縱不闗情也斷腸今古利名忙誰信長安道路長昔日<lb/>
去家年正少還鄉故國驚嗟兩鬢霜<lb/>
　　三<lb/>
憔悴寄西州賦得登樓懶上樓魂夢不知闗塞逺悠悠<lb/>
疎雨梧桐客裏秋往事起新愁九曲囘腸不自由見說<lb/>
世間離别苦休休一夜相思白了頭<lb/>
　　四<lb/>
遊子繞天涯才離蠻烟烟塞沙嵗嵗年年寒食裏無家<lb/>
<pb n="KR4d0422_WYG_005-10b"/>
尙惜飄零看落花閒客卧烟霞應笑勞生鬢早華驚破<lb/>
石泉槐火夢啼鴉掃地焚香自煑茶<lb/>
　　五<lb/>
李杜放詩豪萬丈晴虹吸海濤六義不傳風雅變離騷<lb/>
金玉無言價自髙春日對春醪短詠長歌慰寂寥幽鳥<lb/>
落來花裏語從教彩鳳飄飄上九霄<lb/>
　　六<lb/>
季子解縱横六印纍纍拜上卿鳳鳥不來人漸老謀生<lb/>
<pb n="KR4d0422_WYG_005-11a"/>
二頃田園也易成樽酒醉淵明菊有幽香竹有聲吹破<lb/>
北窻千古夢風清古鳥喧啾噪曉晴<lb/>
　　七<lb/>
夜户喜凉飈秋入闗山暑氣消勾引客情縁底物鷦鷯<lb/>
落日凄清呌樹梢古寺漏長宵一㸃青燈照寂寥暮雨<lb/>
夜深猶未住芭蕉殘葉蕭疎不奈敲<lb/>
　　八<lb/>
檀板稱歌喉唱到消魂韻轉幽便覺絲簧難比似風流<lb/>
<pb n="KR4d0422_WYG_005-11b"/>
一串驪珠不斷頭惟酒可忘憂况復盧家有莫愁醉倒<lb/>
不知天早晩雲收花影侵窻月滿樓<lb/>
　　鷓鴣天<lb/>
垂栁風邊拂萬絲春光照眼惜花枝鳳城好景誰來賞<lb/>
忙殺悠悠世上兒歌近耳酒盈巵十分勸飲卻推辭人<lb/>
生休聽漁家曲一日風波十二時<lb/>
　　二<lb/>
酒酌花開對月明醒中醉了醉中醒無花無酒仍無月<lb/>
<pb n="KR4d0422_WYG_005-12a"/>
愁殺耽詩杜少陵三品貴一時名衆人爭處不須爭流<lb/>
行坎止何憂喜笑泣窮途阮步兵<lb/>
　　三<lb/>
花滿樽前酒滿巵不開笑口是癡兒山林鐘鼎都休問<lb/>
且聽雙蛾合一詞春爛處夜晴時玉壺香雪冷胭脂海<lb/>
棠影轉梧桐月吟到梨花第一枝<lb/>
　　四<lb/>
清夜哦詩對月明詩魂偏向月邊清欲成小夢還驚破<lb/>
<pb n="KR4d0422_WYG_005-12b"/>
無奈洋河聒枕聲紅日曉碧天晴風沙撲面過雞鳴㶟<lb/>
陽川裏魚龍混四海青山拱一城<lb/>
　　五<lb/>
水滿清溪月滿樓客懷須賴酒消愁風迴玉宇三更夜<lb/>
露滴金莖八月秋情脉脉思悠悠星河織女隔牽牛乘<lb/>
槎欲把仙郎問也似浮生有白頭<lb/>
　　六<lb/>
栁映清溪漾玉流火榴開罷芰荷秋一聲漁笛烟波上<lb/>
<pb n="KR4d0422_WYG_005-13a"/>
宜著蓑翁泛小舟紅蓼岸白蘋洲閒鷗閒鷺更優游斜<lb/>
陽影裏山偏好獨倚闌干懶下樓<lb/>
　　七<lb/>
殘月低簷挂玉鈎東風簾幙思如秋夢魂不被楊花攪<lb/>
池面還添翠靨稠紅叱撥翠驊騮青山隠隠水悠悠行<lb/>
人更在青山外不許朝朝不上樓<lb/>
　　太常引<lb/>
長安三唱曉雞聲誰不被利名驚攬鏡照星星都老卻<lb/>
<pb n="KR4d0422_WYG_005-13b"/>
當年後生山林蒼翠江湖烟景歸去沒人爭休望濯塵<lb/>
纓幾時得滄浪水清<lb/>
　　二<lb/>
衲衣藤杖是吾縁好歸去舊林泉富貴任爭先總不較<lb/>
諸公著鞭鴈飛汾陽鶴歸華表人事又千年滄海變桑<lb/>
田誰知有壺中洞天<lb/>
　　三<lb/>
老山憔悴𤨏寒雲站路上最傷神破帽鬢沾塵更誰是<lb/>
<pb n="KR4d0422_WYG_005-14a"/>
陽闗故人頽波世道浮雲交態一日一畨新無地覔松<lb/>
筠看花草青紅鬭春<lb/>
　　四<lb/>
桃花流水鱖魚肥青篛笠緑蓑衣風雨不須歸著甚倣<lb/>
人間是非兩肩雲衲一枝笻杖盡日總忘機之子欲何<lb/>
為快來去山猿怪遲<lb/>
　　五<hi>魯仲連</hi>
當時六國怯强秦使羣䇿日紛紛談笑卻三軍算自古<lb/>
<pb n="KR4d0422_WYG_005-14b"/>
誰如此君一心忠義滿懷冰雪功就便抽身富貴若浮<lb/>
雲本是箇江湖散人<lb/>
　　六<hi>武侯</hi>
至人視有一如無見義處便相扶三顧出茅廬莫不是<lb/>
先生有圖極危當世覺民斯道佩玉巳心枯遺恨失呑<lb/>
吳真箇是男兒丈夫<lb/>
　　秦樓月<lb/>
杯休側為君送别城南陌城南陌茸茸芳草萬家春色<lb/>
<pb n="KR4d0422_WYG_005-15a"/>
陽闗一曲愁腸結吟鞭斜裊黄昏月黄昏月長安古道<lb/>
洛陽逰客<lb/>
　　二<lb/>
斜陽暮西風落葉關山路關山路歸鴻巢燕笑人來去<lb/>
我歌一曲君聴取人生聚散如今古如今古湘江秋水<lb/>
渭川春樹<lb/>
　　三<lb/>
調羮手殘枝莫折離亭栁離亭栁年年春盡為誰消瘦<lb/>
<pb n="KR4d0422_WYG_005-15b"/>
海棠過雨愁紅皺行人駐馬空搔首空搔首秦樓花月<lb/>
鳯城歌酒<lb/>
　　踏莎行<lb/>
白日無停青山有暮功名兩字將人悞褊懷先著酒澆<lb/>
開放心又被書收住一味閒情十分幽趣夢哦芳草池<lb/>
塘句東風吹徹滿城花無人曾見春來處<lb/>
　　二<lb/>
碧水東流白雲西去旌旗捲盡西山雨淡烟寒露月黄<lb/>
<pb n="KR4d0422_WYG_005-16a"/>
昏傷懷又似别來處雙眼增明青山如故故人怪我來<lb/>
何暮征鼙聲震五更風夢魂驚散無蹤緒<lb/>
　　訴衷情<lb/>
山河縈帶九州横深谷幾為陵千年萬年興廢花月洛<lb/>
陽城圖富貴論功名我無能一壺春酒數首新詩實訴<lb/>
衷情<lb/>
　　謁金門<lb/>
春寒薄睡起宿酲生惡枕上家山都夢卻東風吹月落<lb/>
<pb n="KR4d0422_WYG_005-16b"/>
留客定知西閣有酒與誰同酌别手臨岐曾記握君心<lb/>
真可託<lb/>
　　二<lb/>
醪雖薄再四勸君無惡杯到面前須飲卻鶯啼花未落<lb/>
束置功名髙閣兩日三朝留酌緑栁來年無可握春愁<lb/>
憑底託<lb/>
　　好事近<lb/>
桃李盡飄零風雨更休懷惡細把牡丹遮䕶怕黄昏吹<lb/>
<pb n="KR4d0422_WYG_005-17a"/>
落平蕪望斷更青山樓外數峰削野鳥不知歸處把行<lb/>
雲隨著<lb/>
　　二<lb/>
酒醒夢囘時小鼎串烟初滅留得瘦梅疎竹弄窻間風<lb/>
月起來幽緒轉清幽幽處更難說一曲竹枝歌罷滿胷<lb/>
懷冰雪<lb/>
　　清平樂<lb/>
月明風勁花弄牕間影一夜玉壺秋水冷梧葉乍凋金<lb/>
<pb n="KR4d0422_WYG_005-17b"/>
井世間日月如梭人生會少離多籬畔黄花開盡相逢<lb/>
不醉如何<lb/>
　　二<lb/>
夜來霜重簾外寒風動横笛樓頭才一弄驚破緑窻幽<lb/>
夢起來情緒如何開門月色猶多照我如常如舊更誰<lb/>
能似姮娥<lb/>
　　三<lb/>
漁舟横渡雲淡西山暮岸草汀花誰作主狼籍一江秋<lb/>
<pb n="KR4d0422_WYG_005-18a"/>
雨隨身篛笠蓑衣斜風細雨休歸自任飛來飛去伴他<lb/>
鷗鷺忘機<lb/>
　　四<lb/>
彩雲盤結何處歌聲噎歌罷彩雲歸絳闕棹下堦前明<lb/>
月月華千古分明照人一似無情不道天涯離客夢囘<lb/>
愁對三更<lb/>
　　卜算子<lb/>
曉角纔初弄驚覺幽人夢珠壓花梢的的圓春露昨宵<lb/>
<pb n="KR4d0422_WYG_005-18b"/>
重小鼎香浮動閒把新詩誦坐客同嘗碧月團擘破雙<lb/>
飛鳳<lb/>
　　浣溪沙<lb/>
桃李無言一徑深客愁春恨莫相尋看花酌酒且開襟<lb/>
白雪浩歌真快意朱絃未絕有知音月明千里故人心<lb/>
　　朝中措<hi>贈章仲一</hi>
衣冠零落暮春花飄捲滿天涯好把中原麟鳳網來祥<lb/>
瑞皇家白雲丹嶂清泉緑樹幾換年華認取隨時達節<lb/>
<pb n="KR4d0422_WYG_005-19a"/>
莫教繫定匏𤓰<lb/>
　　桃花曲<lb/>
一川芳景一壺春酒一襟幽緒今朝好天色又無風無<lb/>
雨水滿清溪花滿樹有閒鷗伴人來去行雲望逾逺更<lb/>
青山無數<lb/>
　　二<lb/>
青山千里滄波千里白雲千里行程問行客更無窮山<lb/>
水青史功名都半紙念劉郎鬢先如此桃源覔無路對<lb/>
<pb n="KR4d0422_WYG_005-19b"/>
溪花紅紫<lb/>
　　二<lb/>
茸茸芳草漫漫長路怱怱行李佳人在何許眇雲山千<lb/>
里莫惜千金沽一醉道劉郎不宜憔悴春歸寂寞語恨<lb/>
桃花流水<lb/>
　　㸃絳唇<lb/>
十載風霜玉闗紫塞都遊遍驛途方逺夜雨留孤館燈<lb/>
火青熒莫把吳鉤看歌聲輭酒斟宜淺三盞清愁散<lb/>
<pb n="KR4d0422_WYG_005-20a"/>
　　二<lb/>
古寺蕭條十年再到經行路舊題新句總是闗心處挂<lb/>
起西軒轉覺添幽趣斜陽暮淡烟疎雨濕遍山前樹<lb/>
　　三<lb/>
客夢初驚雪晴風冷千山曉塞烟沙草又上郵亭道石<lb/>
室蘿龕為我君應掃何時到放懷吟嘯相伴山間老<lb/>
　　四<lb/>
寂寂朱簾鳳樓人去簫聲住斷腸詩句彩筆無題處花<lb/>
<pb n="KR4d0422_WYG_005-20b"/>
褪殘紅綠滿西城樹衡皋暮客愁何許梅子黄時雨<lb/>
　　五<lb/>
天上春來滿前芳草迷歸路楚山湘浦朝暮誰雲雨鳳<lb/>
吹初聽認是吹簫侣劉郎去碧桃千樹世外無尋處<lb/>
　　六<hi>梨花</hi>
立盡黄昏韈塵不到凌波處雪香凝樹懶作陽臺雨一<lb/>
水相懸脉脉難為語情何許向人如訴寂寞臨江渚<lb/>
　　七<hi>梅</hi>
<pb n="KR4d0422_WYG_005-21a"/>
䇿杖尋芳小溪深雪前村路暗香時度更在清幽處一<lb/>
見氷容便有西湖趣題新句句成梅許折得南枝去<lb/>
　　八<lb/>
恰破黄昏一彎新月梢梢共玉溪銀永時有香浮動别<lb/>
後清風馥郁添多種如相送未忘珍重巳入幽人夢<lb/>
　　桃源憶故人<lb/>
桃花亂落如紅雨閃下西城碧樹寂寞𤨏窻朱户最是<lb/>
春深處一樽酒盡青山暮樓外輕雲猶度逺水悠悠不<lb/>
<pb n="KR4d0422_WYG_005-21b"/>
住流得年光去<lb/>
　<lb/>
　<lb/>
　<lb/>
　<lb/>
　<lb/>
　<lb/>
　藏春集卷五<lb/>
</p>
<p>
</p>
  </div>
</body>
</text>
</TEI>
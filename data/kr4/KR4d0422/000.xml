<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>藏春集</head>
    <p>
<pb n="KR4d0422_WYG_000-1a"/>
欽定四庫全書　　　　　集部五<lb/>
　藏春集　　　　　　　别集類四<hi>元</hi>
　　提要<lb/>
　　　　<hi>臣</hi>等謹案藏春集六巻元劉秉忠撰秉忠有<lb/>
　　　　玉尺經已著錄秉忠博覽好學尤䆳於易凡<lb/>
　　　　天文地理律厯三式六壬遁甲之屬無不精<lb/>
　　　　通故術數家言多托之以行世往往不可盡<lb/>
　　　　信至其所著文集見於本傳者十巻今此本<lb/>
<pb n="KR4d0422_WYG_000-1b"/>
　　　　祇六巻乃明處州知府馬偉所刋前五巻為<lb/>
　　　　各體詩末一巻附錄誥勅誌文行状而不及<lb/>
　　　　所著雜文故秉忠所上萬言書及其他奏疏<lb/>
　　　　見於本傳者概闕焉葢文已佚而僅存其詩<lb/>
　　　　故卷目多寡與本傳不合也秉忠起自緇流<lb/>
　　　　身叅佐命與明道衍蹤跡頗同然道衍首搆<lb/>
　　　　逆謀獲罪名教而秉忠則乘時應運㕘贊經<lb/>
　　　　綸以典章禮樂為先務卒開一代治平其人<lb/>
<pb n="KR4d0422_WYG_000-2a"/>
　　　　品相去懸絶故所作大都平正通達無噍殺<lb/>
　　　　之音史稱其詩蕭散閒澹類其為人雖推之<lb/>
　　　　稍過然如小詩中鳴鳩喚住西山雨桑葉如<lb/>
　　　　雲麥始花之類亦未嘗不時露風致也乾隆<lb/>
　　　　四十六年四月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　總　校　官　<hi>臣</hi>　陸　費　墀<lb/>
<pb n="KR4d0422_WYG_000-3a"/>
藏春集原序<lb/>
易曰觀乎天文以察時變觀乎人文以化成天下大哉<lb/>
文乎在天為日月之著明雲漢之昭囘星辰之錯綜在<lb/>
人為三綱五常之道禮樂刑政之方典章法度之美文<lb/>
乎文乎章句云乎哉大傅文貞公學參天人思周變通<lb/>
早慕空寂脫棄世務一旦遭際聖主運應風雲契同魚<lb/>
水有若留侯規畫以興漢業召公相宅以營都邑叔孫<lb/>
奉常綿蕝以定朝儀陸賈詩書之語賈生仁義之說當<lb/>
<pb n="KR4d0422_WYG_000-3b"/>
雲霾草昧之世天開地闢贊成文明之治其謚曰文不<lb/>
亦宜乎至於裁雲鏤月之章陽春白雪之曲在公乃為<lb/>
餘事公歿後十有四年是集始行於世夫人竇氏曁其<lb/>
子璋介翰林待制王之綱求為叙引晩生愚陋誠不足<lb/>
知公萬一姑以時論所同然者附諸編末云至元丁亥<lb/>
四月初吉翰林學士太中大夫知制誥同修國史閻復<lb/>
序<lb/>
</p>
<p>
</p>
  </div>
</body>
</text>
</TEI>
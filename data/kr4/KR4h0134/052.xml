<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>漢魏六朝百三家集巻五十二</head> <lb/>
    <p>
<pb n="KR4h0134_WYG_052-1a"/>
欽定四庫全書<lb/>
　漢魏六朝百三家集巻五十二<lb/>
　　晉成公綏集題詞<lb/>
　　　東郡成公子安賦心不若左太沖史才不若袁<lb/>
　　　彦伯其在晉文苑與庾仲初曹輔佐兄弟也嘯<lb/>
　　　賦見貴於時梁昭明登之文選激揚嘽緩彷彿<lb/>
　　　有聲然列於馬融長笛嵇康琴賦亦彈而不成<lb/>
　　　矣賦少深致而序各有思讀諸賦不如讀其序<lb/>
<pb n="KR4h0134_WYG_052-1b"/>
　　　也樂歌施於廊廟揆之雅頌不知其中何篇也<lb/>
　　　晉世郊廟燕射鼓吹舞曲皆有詞其篇章見名<lb/>
　　　者傅𤣥張華荀朂成公綏曹毗王珣耳辭毎雷<lb/>
　　　同傅稍出羣子安得與茂先接塵其人幸甚欲<lb/>
　　　如漢郊祀歌之練時日鼓吹鐃歌之朱鷺則真<lb/>
　　　曠代矣𨽻勢善於説字若有宫商綦組亦陸機<lb/>
　　　文賦之流乎<lb/>
　目錄<lb/>
<pb n="KR4h0134_WYG_052-2a"/>
　　賦<lb/>
　　　天地賦<hi>有序</hi>
　　　木蘭賦<hi>有序</hi>
　　　雲賦<lb/>
　　　柳賦<lb/>
　　　琵琶賦<lb/>
　　　大河賦<lb/>
　　　琴賦<lb/>
<pb n="KR4h0134_WYG_052-2b"/>
　　　時雨賦<lb/>
　　　棄故筆賦<hi>有序</hi>
　　　芸香賦<lb/>
　　　烏賦<hi>有序</hi>
　　　隂霖賦<lb/>
　　　延賔賦<lb/>
　　　嘯賦<lb/>
　　　蜘蛛賦<lb/>
<pb n="KR4h0134_WYG_052-3a"/>
　　　螳蜋賦<lb/>
　　　洛褉賦<lb/>
　　　鴻雁賦<hi>有序</hi>
　　　鸚鵡賦序<lb/>
　　　日及賦序<lb/>
　　頌<lb/>
　　　賢明頌<lb/>
　　　菊頌<lb/>
<pb n="KR4h0134_WYG_052-3b"/>
　　銘<lb/>
　　　椒華銘<lb/>
　　　蔽髻銘<lb/>
　　　菊銘<lb/>
　　箴<lb/>
　　　市長箴<lb/>
　　誄<lb/>
　　　魏相國舞陽宣文侯司馬公誄<lb/>
<pb n="KR4h0134_WYG_052-4a"/>
　　七<lb/>
　　　七唱<lb/>
　　雜文<lb/>
　　　𨽻書體<lb/>
　　　戒火文<lb/>
　　樂歌<lb/>
　　　晉四廂樂歌<lb/>
　　　　王公上壽酒歌<lb/>
<pb n="KR4h0134_WYG_052-4b"/>
　　　　正旦大㑹行禮歌<hi>十五章</hi>
　　詩<lb/>
　　　中宫詩二首<lb/>
　　　　其一<lb/>
　　　　其二<lb/>
　　　行詩<lb/>
　　　遊仙詩<lb/>
　漢魏六朝百三家集巻五十二目録<lb/>
<pb n="KR4h0134_WYG_052-5a"/>
欽定四庫全書<lb/>
　漢魏六朝百三家集巻五十二<lb/>
　　　　　　　　　　　　　明　張溥　輯<lb/>
　晉成公綏集<lb/>
　　賦<lb/>
　　　天地賦<hi>有序</hi>
賦者貴能分賦物理敷演無方天地之盛可以致思矣歴<lb/>
觀古人未之有賦豈獨以至麗無文難以辭贊不然何<lb/>
<pb n="KR4h0134_WYG_052-5b"/>
其闕哉遂為天地賦<lb/>
惟自然之初載兮衜虚無而𤣥清太素紛以溷淆兮始有<lb/>
物而混成何一元之芒昩兮廓開闢而著形爾乃清濁剖<lb/>
分𤣥黄判離太極既殊是生兩儀星辰煥列日月重規天<lb/>
動以尊地静以卑昏明迭炤或盈或虧隂陽協氣而代謝<lb/>
寒暑随時而推移三才殊性五行異位千變萬化繁育庶<lb/>
類授之以形稟之以氣色表文采聲有音律覆載無方流<lb/>
形品物鼓以雷霆潤以慶雲八風翺翔六氣氤氲蚑行蠕<lb/>
<pb n="KR4h0134_WYG_052-6a"/>
動方聚類分鱗殊族别羽毛以羣各含精而容冶咸受範<lb/>
於陶鈞何滋育之罔極兮偉造化之至神若夫懸象成文<lb/>
列宿有章三辰燭曜五緯重光河漢委虵而帶天虹霓偃<lb/>
蹇於昊蒼望舒弭節於九道羲和正轡於中黄衆星回而<lb/>
環極招搖運而指方白虎峙據於參昴青龍垂尾於氐房<lb/>
𤣥龜匿首於女虚朱鳥奮翼於星張帝皇正坐於紫宫輔<lb/>
臣列位於文昌垣屏絡繹而珠連三台差池而雁行軒轅<lb/>
華布而曲列攝提鼎峙而相望若乃徴瑞表祥災變呈異<lb/>
<pb n="KR4h0134_WYG_052-6b"/>
交㑹薄蝕抱暈帶珥流逆犯厯譴悟象事蓬容著而妖害<lb/>
生老人形而主受喜天矢黄而國吉祥彗孛發而世所忌<lb/>
爾乃旁觀四極俯察地理川瀆浩汗而分流山嶽磊落而<lb/>
羅峙滄海沆漭而四周懸圃隆崇而特起昆吾嘉於南極<lb/>
燭龍曜於北阯扶桑髙於萬仞尋木長於千里崑崙鎮於<lb/>
隂隅赤縣據於辰已於是八十一域區分方别風乖俗異<lb/>
險㫁阻絶萬國羅布九州並列青冀白壤荆衡塗泥海岱<lb/>
赤埴華梁青黎兖帶河洛揚有江淮辨方正土經略建<lb/>
<pb n="KR4h0134_WYG_052-7a"/>
邦王圻九服列國一同連城比邑深池髙墉康衢交路<lb/>
四達五通東至暘谷西極泰濛南暨丹穴北盡空桐遐<lb/>
方外區絶域殊鄰人首蛇軀鳥翼龍身衣毛被羽或介<lb/>
或鱗棲林浮水若獸若人居乎大荒之外處於巨海之<lb/>
濵於是六合混一而同宅㝢宙結體而括囊元運渾流<lb/>
而無窮隂陽循度而率常回動糾紛而乾乾天衜不息<lb/>
而自彊統羣生而載育人託命於所繋尊太一於上皇<lb/>
奉萬神於五帝故萬物之所宗必敬天而事地若乃共<lb/>
<pb n="KR4h0134_WYG_052-7b"/>
工赫怒天柱摧折東南俄其既傾西北豁而中裂㫁鼇<lb/>
足而續毁鍊玉石而補缺豈斯事之有徴将言者之虚<lb/>
設何隂陽之難測偉二儀之奓濶坤厚德以載物乾資<lb/>
始而至大俯盡鑒於有形仰蔽視於所蓋游萬物而極<lb/>
思故一言於天外<lb/>
　　　木蘭賦<hi>有序</hi>
許昌西園中木蘭樹余徃觀之遂為賦曰<lb/>
覽衆樹之列植嘉木蘭之殊觀至於𤣥冥授節猛寒嚴<lb/>
<pb n="KR4h0134_WYG_052-8a"/>
烈峩峩堅氷霏霏白雪木應霜而枯零草隨風而摧折<lb/>
顧青翠之茂葉繁旖旎之弱條諒抗節而矯時獨滋茂<lb/>
而不彫<lb/>
　　　雲賦<lb/>
於是𤣥氣仰散歸雲四旋氷消瓦離奕奕翩翩去則滅<lb/>
軌以無迹來則幽闇以杳冥舒則彌綸覆四海巻則消<lb/>
液入無形或狎獵鱗次參差交錯上㨗業以梁倚下壘<lb/>
硊而相薄状崴嵬其不安吁可畏而欲落或粲爛綺藻<lb/>
<pb n="KR4h0134_WYG_052-8b"/>
若畫若規繁縟成文一續一離或繡文錦章依微要妙<lb/>
緜邈凌虚輕翔浮漂<lb/>
　　　柳賦<lb/>
宅京宇之西偏濱犢鼻之清渠啓横門於大路臨九達<lb/>
之通衢愍行旅之靡休樹雙栁於衜隅彌年載而成隂<lb/>
紛嬋媛而扶疎<lb/>
　　　琵琶賦<lb/>
八音之用誦於典藝簫韶九奏物有容制惟此琵琶興<lb/>
<pb n="KR4h0134_WYG_052-9a"/>
自末世爾乃託巧班輸妙意横施因形造美洪殺得宜<lb/>
柄如翠虬之仰首盤似靈龜之觜觿臨樂則齊州之丹<lb/>
桂拊柱則梁山之象犀<graphic n="KR1290" url="https://raw.githubusercontent.com/kanripo/KR-Gaiji/master/images/KR1290.png" mimeType="image/png"/>以玳瑁格以瑤枝若夫盤圗<lb/>
合靈太極形也三材片合兩儀生也分柱列位嵗數成<lb/>
也回忩華表日月星也<lb/>
　　　大河賦<lb/>
覽百川之𢎞壮兮莫尚美於黄河潛崑崙之峻極兮出<lb/>
積石之嵳峩登龍門而南遊兮拂華隂與曲阿淩砥柱<lb/>
<pb n="KR4h0134_WYG_052-9b"/>
而激湍兮踰汭洛而揚波體委虵於后土兮配雲漢於<lb/>
穹蒼貫中夏之畿甸兮經朔秋之遐荒厯二周之北境<lb/>
兮流三晉之南鄉秦自西而啓壤兮齊據東而畫疆殷<lb/>
徒涉而永固衛遷濟而遂强趙決流而却魏嬴引溝而<lb/>
滅梁思先喆之攸歎何水悳之難量<lb/>
　　　琴賦<lb/>
伯牙彈而駟馬仰秣子埜揮而𤣥鶴齊鳴清角發而陽<lb/>
氣亢白雲奏而風雨零<lb/>
<pb n="KR4h0134_WYG_052-10a"/>
　　　時雨賦<lb/>
兩儀協合二氣烟煴洪川起波名山興雲<lb/>
　　　棄故筆賦<hi>有序</hi>
治世之功莫尚於筆能舉萬物之形序自然之情即聖<lb/>
人之志非筆不能宣實天地之偉器也<lb/>
有倉頡之竒生列四目而兼明慕羲氏之畫卦載萬物<lb/>
於五行乃發慮於書契採秋毫之穎芒如膠漆之綢繆<lb/>
結三束而五重建犀角之𤣥管屬象齒於纎鋒染青松<lb/>
<pb n="KR4h0134_WYG_052-10b"/>
之微煙著不泯之永蹤則象神仙人皇九頭式範羣生<lb/>
異體怪軀注王度於七經訓河洛之䜟緯書日月之所<lb/>
躔别列宿之舎次乃皆是筆之勛人日用而不寤仡盡<lb/>
力於萬機卒見棄於行路<lb/>
　　　芸香賦<lb/>
美芸香之修絜稟隂陽之淑精去原埜之蕪穢植廣厦<lb/>
之前庭莖類秋竹葉象春檉<lb/>
　　　烏賦<hi>有序</hi>
<pb n="KR4h0134_WYG_052-11a"/>
有孝烏集余之廬乃喟爾而歎曰余無仁惠之徳祥禽<lb/>
曷為而至哉夫烏之為瑞久矣以其反哺識養故為吉<lb/>
鳥是以周書神其流變詩人尋其所集望富者瞻其爰<lb/>
止愛屋者及其増歎兹蓋古人所以為稱若乃三足徳<lb/>
靈國有道則見國無道則隠斯乃鳳鳥之惪何以加焉<lb/>
鵩惡鳥而賈生懼之烏善禽而吾嘉焉懼惡而作歌嘉<lb/>
善而賦之不亦可乎<lb/>
惟𤣥烏之令鳥兮性自然之有識應炎陽之純精兮體<lb/>
<pb n="KR4h0134_WYG_052-11b"/>
乾剛之至色望仁里以迴翔兮翩羣鳴以拊翼差自託<lb/>
於君子兮心雖邇而不逼起彼髙林集此叢灌棲息重<lb/>
隂列巢布翰繽紛霧㑹徊徨塵亂來若雨集去如雲散<lb/>
哀鳴日夕鼓翼昩旦噫啞相和音聲可玩嗟斯烏之克<lb/>
孝兮心識養而知慕同蓼莪之報惪兮褱凱風之至素<lb/>
雛既壮而能飛兮乃銜食而反哺遊朝霞而凌厲兮飄<lb/>
輕翥於𤣥冥有崑山之竒類兮體殊形而玉趾淩西極<lb/>
以翺翔兮為王母之所使時應徳而來儀兮介帝王之<lb/>
<pb n="KR4h0134_WYG_052-12a"/>
繁祉入中州而武興兮集林木而軍起能休祥於有周<lb/>
兮矧貞明於吉士嘉兹烏之淑良兮永歡樂而靡巳<lb/>
　　　隂霖賦<lb/>
百川汎濫潢潦横流沈竈生鼃中庭運舟<lb/>
　　　延賓賦<lb/>
延賔命客集我友生髙談清晏講道研精誾誾侃侃娛<lb/>
心肆情<lb/>
　　　嘯賦<lb/>
<pb n="KR4h0134_WYG_052-12b"/>
逸羣公子體竒好異傲世忘榮絶棄人事睎髙慕古長<lb/>
想逺思将登箕山以抗節浮滄海以游志於是延友生<lb/>
集同好精性命之至機研衜惪之𤣥奥愍流俗之未悟<lb/>
獨超然而先覺狹世路之阨僻仰天衢而髙蹈邈跨俗<lb/>
而遺身乃慷慨而長嘯於是曜靈俄景流光濛汜逍遙<lb/>
攜手踟蹰步趾發妙聲於丹脣激哀音於皓齒響抑揚<lb/>
而潛轉氣衝鬱而熛起協黄宫於清角雜商羽於流徴<lb/>
飄游雲於泰清集長風乎萬里曲既終而響絶遺餘玩<lb/>
<pb n="KR4h0134_WYG_052-13a"/>
而未巳良自然之至音非絲竹之所擬是故聲不假器<lb/>
用不借物近取諸身役心御氣動脣有曲發口成音觸<lb/>
類感物因歌隨唫大而不洿細而不沈清激切於竽笙<lb/>
優潤和於瑟琴𤣥妙足以通神悟靈精微足以窮幽測<lb/>
深收激楚之哀荒節北里之奢淫濟洪災於炎旱反亢<lb/>
陽於重隂唱引萬變曲用無方和樂怡懌悲傷摧藏時<lb/>
幽散而将絶中矯厲而慨慷徐婉約而優游紛繁騖而<lb/>
激揚情既思而能反心雖哀而不傷總八音之至和固<lb/>
<pb n="KR4h0134_WYG_052-13b"/>
極樂而無荒若乃登髙臺以臨逺披文軒而騁望喟仰<lb/>
抃而抗首嘈長引而憀亮或舒肆而自反或徘徊而復<lb/>
放或冉弱而柔撓或澎濞而奔壮横鬱鳴而滔涸洌繚<lb/>
聎而清昶逸氣奮湧繽紛交錯列列飈揚啾啾響作奏<lb/>
胡馬之長嘶迴寒風乎北朔又似鴻雁之将雛羣鳴號<lb/>
乎沙漠故能因形創聲隨事造曲應物無窮機發響速<lb/>
怫鬱衝流參譚雲屬若離若合将絶復續飛廉鼔於幽<lb/>
隧猛虎應於中谷南箕動於穹蒼清飈振乎喬木散滯<lb/>
<pb n="KR4h0134_WYG_052-14a"/>
積而播揚蕩埃靄之溷濁變隂陽之至和移淫風之穢俗<lb/>
若乃游崇岡陵景山臨巖側望流川坐磐石潄清泉藉<lb/>
奉蘭之猗靡䕃修竹之嬋娟乃唫咏而發散聲絡繹而<lb/>
響連舒蓄思之悱憤奮乆結之纒緜心滌蕩而無累志<lb/>
離俗而飄然若夫假象金革擬則陶匏衆聲繁奏若笳<lb/>
若簫磞硠震隠訇磕<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>嘈發徴則隆冬熈蒸騁羽則嚴<lb/>
霜夏凋動商則秋霖春降奏角則谷風鳴條音均不恒<lb/>
曲無定制行而不流止而不滯隨口吻而發揚假芳氣<lb/>
<pb n="KR4h0134_WYG_052-14b"/>
而逺逝音要妙而流響聲激嚁而清厲信自然之極麗<lb/>
羗殊尤而絶世越韶夏與咸池何徒取異乎鄭衛於是<lb/>
緜駒結舌而喪精王豹杜口而失色虞公輟聲而止歌<lb/>
寗子斂手而歎息鍾期棄琴而改聽尼父忘味而不食<lb/>
百獸率舞而抃足鳳皇來儀而拊翼乃知長嘯之竒妙<lb/>
蓋亦音聲之至極<lb/>
　　　蜘蛛賦<lb/>
獨星懸於浮處遂設網於四隅南連大廡北接華堂左<lb/>
<pb n="KR4h0134_WYG_052-15a"/>
馮廣厦右依髙廊吐絲屬絡布網引綱纎羅絡幕綺錯<lb/>
交張於是蒼蚊夕起青蠅昏歸營營羣衆甍甍亂飛罣<lb/>
翼繞足罥絲罹圍衝突必獲犯者無遺<lb/>
　　　螳蜋賦<lb/>
仰及茂隂俯緣條枝冠角峩峩足翅跂跂尋喬木而上<lb/>
綴從蔓草而下垂戢翼鷹峙延頸鵠望推翳徐翹舉斧<lb/>
髙抗鳥伏虵騰鶴撃隼放俯飛蟬而奮猛臨蟪蛄而逞<lb/>
壮距車輪而軒翥固齊侯之所尚乃有翩翩黄雀舉翮<lb/>
<pb n="KR4h0134_WYG_052-15b"/>
髙揮連翔枝幹或鳴或飛覩兹螳蜋将以療飢厲觜脅<lb/>
翼其徃如歸<lb/>
　　　洛褉賦<lb/>
考吉日簡良辰祓除觧褉同㑹洛濵妖童媛女嬉遊河<lb/>
曲或振纎手或濯素足臨清流坐沙場列罍罇飛羽觴<lb/>
　　　鴻雁賦<lb/>
余嘗遊乎河澤之間是時鴻雁應節而羣至望川以奔<lb/>
集夫鴻漸著羽儀之歎小雅作於飛之歌斯乃古人所<lb/>
<pb n="KR4h0134_WYG_052-16a"/>
以假象興物有取其美也余又竒其應氣而知時故作<lb/>
斯賦<lb/>
辰火西流秋風屬起軒翥鼓翼抗志萬里過雲夢以娯<lb/>
遊投淮湘而中憩晝顧眺以候逺夜警循而相衛<lb/>
　　　鸚鵡賦序<lb/>
鸚鵡小禽也以其能言解意故為人所愛玩育之以金<lb/>
籠升之以堂殿可謂珍之矣未得鳥之性也<lb/>
　　　日及賦序<lb/>
<pb n="KR4h0134_WYG_052-16b"/>
日及者華甚鮮茂榮於仲夏訖於孟秋<lb/>
　　頌<lb/>
　　　賢明頌<lb/>
於鑠姜后光配周宣非義不動非禮不言晏起早朝永<lb/>
巷告愆王用勤政萬國以䖍<lb/>
　　　菊頌<lb/>
先民有作詠兹秋菊綠樹黄花菲菲彧彧芳踰蘭蕙茂<lb/>
過松栢其莖可玩其葩可服味之不巳松喬等福<lb/>
<pb n="KR4h0134_WYG_052-17a"/>
　　銘<lb/>
　　　椒華銘<lb/>
嘉哉芳椒載繁其實厥味惟珍蠲除百疾肇惟嵗始月<lb/>
正元日永介眉夀以祈初吉<lb/>
　　　蔽髻銘<lb/>
或造兹髻南金翠翼明珠星列繁華致飾<lb/>
　　　菊銘<lb/>
數在三九時惟斯生<lb/>
<pb n="KR4h0134_WYG_052-17b"/>
　　箴<lb/>
　　　市長箴<lb/>
貿遷有無市朝有處人以攸貿貨以攸叙交易而退各<lb/>
得其所曹參相齊清浄以義奸不可擾顧託有寄市臣<lb/>
掌肆收告執事<lb/>
　　誄<lb/>
　　　魏相國武陽宣文侯司馬公誄<lb/>
應期降命篤生我公九徳聿修百行兼通文皇踐位龍<lb/>
<pb n="KR4h0134_WYG_052-18a"/>
飛天衢協贊大命啓迪靈符光我聖主齊徳有虞受兹<lb/>
介祉封國建畿入總納言敷化衡機出登上将奮武明<lb/>
威皇輿省方作鎮于許旌旗既反撫戎荆楚巴蜀作寇<lb/>
侵我邊疆乃眷西顧董統雍京丹麾所指莫之敢抗仁<lb/>
濟宇内威懾外荒流惠零雨齊美甘棠加命九錫尊位<lb/>
相國比王齊魯以崇碩徳<lb/>
　　七<lb/>
　　　七唱<lb/>
<pb n="KR4h0134_WYG_052-18b"/>
奮長袖以飈迴擢纎腰以烟起鎮抗首而委蛇䬃頓足<lb/>
而立峙紛龍轉而鳯翔忽若倒而中止<lb/>
　　雜文<lb/>
　　　𨽻書體<hi>御覧作𨽻勢</hi>
皇頡作文因物搆思觀彼鳥跡遂成文字燦矣成章閱之<lb/>
後嗣存載道徳紀綱萬事俗所傳述實繇書記時變巧易<lb/>
古今各異蟲篆既繁草藁近偽適之中庸莫尚于𨽻規<lb/>
矩有則用之簡易隨便適宜亦有弛張操筆假墨抵押<lb/>
<pb n="KR4h0134_WYG_052-19a"/>
毫芒彪煥磥落形體抑揚芬葩連屬分間羅行爛若天<lb/>
文之布耀蔚若錦繡之有章或輕拂徐振緩按急挑挽<lb/>
横引縱左牽右繞長波鬱拂微勢縹緲工巧難傳善之<lb/>
者少應心得手必繇意曉爾乃動纎指舉弱腕握素紈<lb/>
染𤣥翰彤管電流雨下雹散㸃<graphic n="KR1677" url="https://raw.githubusercontent.com/kanripo/KR-Gaiji/master/images/KR1677.png" mimeType="image/png"/>折拔𢮓挫安按繽紛<lb/>
絡繹華藻粲爛絪緼卓犖一何壮觀繁縟成文又何可<lb/>
玩章周道之郁郁表唐虞之輝煥若乃八分璽法殊好<lb/>
異制分白賦黑棊布星列翹首舉尾直刺邪𢮓繾綣結<lb/>
<pb n="KR4h0134_WYG_052-19b"/>
體劖彩奪節或若虬龍盤游蜿蟬軒翥鸞鳳翺翔矯翼<lb/>
欲去或若鷙鳥将擊并體抑怒良馬騰驤奔放向路仰<lb/>
而望之鬱若<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>霧朝升遊烟連雲俯而察之凛若清風<lb/>
厲水漪瀾成文垂象表式有模有楷形功難詳聊舉大<lb/>
體<hi>彤管二句一作寳翰電流彤管雲散</hi>
　　　戒火文<lb/>
余家遭火屋宇焚盡器用廓然乃造于四鄰以為戒火<lb/>
文曰<lb/>
<pb n="KR4h0134_WYG_052-20a"/>
經籍為灰篇章為炭<lb/>
　　樂歌<lb/>
　　　晉四廂樂歌<lb/>
　　　　王公上夀酒歌<lb/>
上夀酒樂未央大晉應天慶皇帝永無疆<lb/>
　　　　正旦大㑹行禮歌<hi>十五章</hi>
穆穆天子光臨萬國多士盈朝莫非俊徳流化罔極王<lb/>
猷允塞嘉㑹置酒嘉賔充庭羽旄曜辰極鐘鼓振太清<lb/>
<pb n="KR4h0134_WYG_052-20b"/>
百辟朝三朝彧彧明儀刑濟濟鏘鏘金聲玉振<lb/>
禮樂具宴嘉賔眉夀祚聖皇景福惟日新羣后戾止有<lb/>
來雍雍獻酬納䞇崇此禮容豐肴萬俎㫖酒千鍾嘉賔<lb/>
盡宴樂福祿咸攸同<lb/>
樂哉天下安寧道化行風俗清簫韶作詠九成年豐穰<lb/>
世泰平至治哉樂無窮元首聰明股肱忠澍豐澤揚清<lb/>
風<lb/>
嘉瑞出靈應彰麒麟見鳯凰翔醴泉湧流中唐嘉禾生<lb/>
<pb n="KR4h0134_WYG_052-21a"/>
穗盈箱降繁祉祚聖皇承天位統萬國受命應期授聖<lb/>
徳四世重光宣開洪業景克昌文欽明徳彌彰肇啓晉<lb/>
邦流祚無疆<lb/>
泰始建元鳯皇龍興龍興伊何享祚萬乘奄有八荒化<lb/>
育黎烝圖書煥炳<hi>晉書作既煥</hi>金石有徴徳光大道熈隆被<lb/>
四表格皇穹奕奕萬嗣明明顯融髙朗令終保兹永祚<lb/>
與天比崇<lb/>
聖皇君四海順人應天期三葉合重光泰始開洪基明<lb/>
<pb n="KR4h0134_WYG_052-21b"/>
曜參日月功化侔四時宇宙清且泰黎庶咸雍熈善哉<lb/>
雍熈<lb/>
惟天降命翼仁祐聖於穆三皇載徳彌盛總齊璇璣光<lb/>
統七政百揆時序化若神聖四海同風興至仁濟民育<lb/>
物擬陶鈞擬陶鈞垂惠潤皇皇羣賢峩峩英俊徳化宣<lb/>
芬芳播來𦙍<lb/>
播來𦙍垂後昆清廟何穆穆皇極闢四門皇極闢四門<lb/>
萬機無不綜亹亹翼翼樂不及荒飢不遑食大禮既行<lb/>
<pb n="KR4h0134_WYG_052-22a"/>
樂無極<lb/>
登崑崙上層城乗飛龍升泰清冠日月佩五星揚虹蜺<lb/>
建彗旌披慶雲䕃繁榮覽八極遊天庭順天地和隂陽<lb/>
序四時曜三光張帝網正皇綱播仁風流惠康邁洪化<lb/>
振靈威懐萬方納九夷朝閶闔宴紫微<lb/>
建五旗羅鐘虡列四縣奏韶武鏗金石揚旌羽縱八佾<lb/>
巴渝舞詠雅頌和律吕于胥樂樂聖主<lb/>
化蕩蕩清風泄總英雄御俊傑開宇宙掃四裔光緝熈美聖<lb/>
<pb n="KR4h0134_WYG_052-22b"/>
哲超百代揚休烈流景祚顯萬世<lb/>
皇皇顯祖翼世佐時寧濟六合受命應期神武鷹揚大<lb/>
化咸熈廓開皇衢用成帝基<lb/>
光光景皇無競惟烈匡時拯俗休功蓋世宇宙既康九<lb/>
域有截天命降鑒啓祚明哲<lb/>
穆穆烈考克明克雋實天生徳誕膺靈運肇建帝業開<lb/>
國有晉載徳奕世垂慶洪𦙍<lb/>
明明聖帝龍飛在天與靈合契通徳幽𤣥仰化青雲俯<lb/>
<pb n="KR4h0134_WYG_052-23a"/>
育重淵受靈之祐於萬斯年<lb/>
　　詩<lb/>
　　　中宫詩二首<hi>按樂府載張華晉中宫所歌一首體與此同</hi>
　　　　其一<lb/>
殷湯令妃有莘之女仁教内修度義以處清謐後宫九<lb/>
嬪有序尹為媵臣遂作元輔<lb/>
　　　　其二<lb/>
天地不獨立造化由隂陽乾坤垂覆載日月曜重光治<lb/>
<pb n="KR4h0134_WYG_052-23b"/>
國先家道立教起閨房二妃濟有虞三母隆周王塗山<lb/>
興大禹有莘佐成湯齊晉霸諸侯皆賴姬與姜闗雎思<lb/>
賢妃此言安可忘<lb/>
　　　行詩<hi>一云塗中作</hi>
洋洋熊耳流巍巍伊闕山髙岡碣崔嵬雙阜夾長川素<lb/>
石何磷磷水禽何翩翩逺涉許潁路顧思邈綿綿鬱陶<lb/>
懐所親引領情惘然<lb/>
　　　遊仙詩<lb/>
<pb n="KR4h0134_WYG_052-24a"/>
盛年無幾時奄忽行欲老那得赤松子從學度世道西<lb/>
入華隂山求得神芝草珠玉猶戴土何惜千金寳但願<lb/>
垂無窮與君長相保<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0134_WYG_052-24b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　漢魏六朝百三家集巻五十二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>漢魏六朝百三家集巻一百六</head> <lb/>
    <p>
<pb n="KR4h0134_WYG_106-1a"/>
欽定四庫全書<lb/>
　漢魏六朝百三家集巻一百六<lb/>
　　陳張正見集題詞<lb/>
　　　東海徐隱忍在陳太建時與名士十餘人遊宴<lb/>
　　　賦詩動成巻軸集而叙之至今稱文㑹者輒頌<lb/>
　　　候司空諸記室云隱忍詩不多見惟日出東南<lb/>
　　　隅行與遊鍾山開善寺二詩盛行世間餘客詩<lb/>
　　　文少傳其最多者則推清河張見賾然本集十<lb/>
<pb n="KR4h0134_WYG_106-1b"/>
　　　四巻詩賦間存賦三首又語致蕭條則散騎著<lb/>
　　　作得稱集者恃有詩耳史云見賾詩尤善五言<lb/>
　　　篇中蜀郡隨金馬天津應玉衡天路横秋水星<lb/>
　　　橋轉夜流其著者也夫陳隋詩格風氣開唐五<lb/>
　　　言聲響尤為近之祖孫登蓮調劉刪泛宫亭湖<lb/>
　　　全首唐律固不足道即陰徐江沈陳朝大手其<lb/>
　　　詩亦有類唐者見賾才年適相兄弟堯風鼓吹<lb/>
　　　或假途轍憎者病其雖多奚為喜者謂其聲骨<lb/>
<pb n="KR4h0134_WYG_106-2a"/>
　　　雄整女以悦容豈能自言美惡哉梁陳顯晦隨<lb/>
　　　俗善持當時文士能若此者即云寡過矣<lb/>
　目録<lb/>
　　賦<lb/>
　　　山賦<lb/>
　　　石賦<lb/>
　　　哀桃賦<lb/>
　　啟<lb/>
<pb n="KR4h0134_WYG_106-2b"/>
　　　謝賜錢啟<lb/>
　　樂府<lb/>
　　　釣竿篇<lb/>
　　　度関山<lb/>
　　　晨鷄髙樹鳴<lb/>
　　　採桑<lb/>
　　　艶歌行<lb/>
　　　從軍行<lb/>
<pb n="KR4h0134_WYG_106-3a"/>
　　　三婦艶詩<lb/>
　　　置酒髙殿上<lb/>
　　　門有車馬客行<lb/>
　　　白頭吟<lb/>
　　　情詩<lb/>
　　　應龍篇<lb/>
　　　輕薄篇<lb/>
　　　帝王所居篇<lb/>
<pb n="KR4h0134_WYG_106-3b"/>
　　　朱鷺<lb/>
　　　上之囘<lb/>
　　　戰城南<lb/>
　　　君馬黄二首<lb/>
　　　芳樹<lb/>
　　　有所思<lb/>
　　　雉子斑<lb/>
　　　臨髙臺<lb/>
<pb n="KR4h0134_WYG_106-4a"/>
　　　隴頭水二首<lb/>
　　　折楊柳<lb/>
　　　關山月<lb/>
　　　洛陽道<lb/>
　　　梅花落<lb/>
　　　紫騮馬<lb/>
　　　雨雪曲<lb/>
　　　劉生<lb/>
<pb n="KR4h0134_WYG_106-4b"/>
　　　公無渡河<lb/>
　　　對酒<lb/>
　　　銅雀臺<lb/>
　　　長安有狹斜行<lb/>
　　　欽馬長城窘<lb/>
　　　泛舟横大江<lb/>
　　　煌煌京洛行<lb/>
　　　明君嗣<lb/>
<pb n="KR4h0134_WYG_106-5a"/>
　　　神仙篇<lb/>
　　　又<lb/>
　　　前有一樽酒行<lb/>
　　詩<lb/>
　　　御幸樂遊苑侍宴<lb/>
　　　重陽殿成金石㑹竟上詩<lb/>
　　　征虜亭送新安王應令<lb/>
　　　征籍田應衡陽王教作<lb/>
<pb n="KR4h0134_WYG_106-5b"/>
　　　從永陽王遊虎丘山<lb/>
　　　陪衡陽王遊耆闍寺<lb/>
　　　與錢𤣥智汎舟<lb/>
　　　遊匡山簡寂館<lb/>
　　　和諸葛覽從軍游獵<lb/>
　　　山家閨怨<lb/>
　　　和陽侯送袁金紫𦵏<lb/>
　　　傷韋侍讀<lb/>
<pb n="KR4h0134_WYG_106-6a"/>
　　　後湖泛舟<lb/>
　　　遊龍首城<lb/>
　　　别韋諒賦得江湖汎别舟<lb/>
　　　星名從軍詩<lb/>
　　　賦得韓信<lb/>
　　　行經季子廟<lb/>
　　　賦得落落窮巷士<lb/>
　　　賦得日中市朝滿<lb/>
<pb n="KR4h0134_WYG_106-6b"/>
　　　賦得題新雲<lb/>
　　　賦得白雲臨酒<lb/>
　　　詠雪應衡陽王教<lb/>
　　　賦得雪映夜舟<lb/>
　　　薄帷鑒明月<lb/>
　　　𤣥圃觀春雪<lb/>
　　　秋河曙耿耿<lb/>
　　　浦狹村煙度<lb/>
<pb n="KR4h0134_WYG_106-7a"/>
　　　和衡陽王秋夜<lb/>
　　　賦得山卦名<lb/>
　　　初春賦得池應教<lb/>
　　　賦得垂柳映斜谿<lb/>
　　　賦得岸花臨水發<lb/>
　　　賦得風生翠竹裏應教<lb/>
　　　賦得山中翠竹<lb/>
　　　賦得梅林輕雨應教<lb/>
<pb n="KR4h0134_WYG_106-7b"/>
　　　賦新題得蘭生野徑<lb/>
　　　賦得威鳯棲梧<lb/>
　　　賦得魚躍水花生<lb/>
　　　賦新題得寒樹晩蟬疎<lb/>
　　　賦得秋蟬咽柳應衡陽王教<lb/>
　　　秋日别庾正員<lb/>
　　　賦得佳期竟不歸<lb/>
　　　賦得堦前嫩竹<lb/>
<pb n="KR4h0134_WYG_106-8a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0134_WYG_106-8b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　漢魏六朝百三家巻一百六目録<lb/>
<pb n="KR4h0134_WYG_106-9a"/>
欽定四庫全書<lb/>
　漢魏六朝百三家集巻一百六<lb/>
　　　　　　　　　　　　　明　張漙　輯<lb/>
　陳張正見集<lb/>
　　賦<lb/>
　　　山賦<lb/>
何神山之峻美諒苞結之所成東垂曰泰南服稱衡西<lb/>
戎所擅北狄標名於是堯値洪流淊天襄陵禹敷水土<lb/>
<pb n="KR4h0134_WYG_106-9b"/>
奠高刋木衆川既導羣嶽自修潜通四瀆鎭壓九州森<lb/>
羅辰象吐吸雲霧深不可測逺不可歩於廓靈山長為<lb/>
作固爾其為狀也則武當太和武功太白崑崙五門扶<lb/>
寧三石峯髙一萬峭峙三百登而眺之則千里無極俯<lb/>
而臨之則萬仭難測暎白鶴而同髙混青天而共色<lb/>
　　　石賦<lb/>
連山蔽虧巨石嶔﨑上興雲而蔚薈下激水而推移舒<lb/>
丹霞於九折混白露於三危鎭方城於濮水固天闕於<lb/>
<pb n="KR4h0134_WYG_106-10a"/>
湯池開五嶽之靈圖集九老之仙都韜神弓於射的産<lb/>
利劍於昆吾魚躍湘鄉之水鴈浮平固之湖墮山鵲之<lb/>
金印碎驪龍之寳珠晻藹披衣氤氲翠微精衛取而塡<lb/>
海天孫用以支機隨西王而不落傍東武而俱飛<lb/>
　　　衰桃賦<lb/>
巖巖秀峯吐桂榮松獨夭桃之灼灼輕擢采於寒蹤爾<lb/>
乃萬株成錦千林似翼苔畵波文花然樹色發秦源而<lb/>
逸氣飄漢綬而流芳譬蘭缸之夜炷似明鏡之朝妝成<lb/>
<pb n="KR4h0134_WYG_106-10b"/>
蹊列逕光崖艶汜間眞定之蒼梨雜房陵之縹李芬芳<lb/>
難歇照曜無儔舒若霞光欲起散似電采將收既而風<lb/>
落新枝霜飛故葉歎垂釣之妖童怨傾城之麗妾<lb/>
　　啟<lb/>
　　　謝賜錢啟<lb/>
豈期疲痾壁立猥䝉殊賜名稱榆莢非投飲馬之橋價<lb/>
重圓泉寧棄呪鷄之野暫移周府纔經漢鑄始降王門<lb/>
忽光私室青鳬委質笑夷甫之不言赤仄垂緍重河間<lb/>
<pb n="KR4h0134_WYG_106-11a"/>
之能數<lb/>
　　樂府<lb/>
　　　釣竿篇<hi>以下五言</hi>
結宇長江側垂釣廣川潯竹竿横翡翠桂髓擲黄金人<lb/>
來水鳥没檝度岸花沉蓮揺見魚近綸盡覺潭深渭水<lb/>
終須卜滄浪徒自吟空嗟芳餌下獨見有貪心<lb/>
　　　度關山<lb/>
關山度曉月劍客逺從征雲中出迥陣天外落竒兵輪<lb/>
<pb n="KR4h0134_WYG_106-11b"/>
摧偃去節樹倒礙懸旌沙揚折坂暗雲積榆溪明馬倦<lb/>
時銜草人疲屢看城寒隴胡笳澁空林漢鼓鳴還聽嗚<lb/>
咽水併切斷腸聲<lb/>
　　　晨鷄髙樹鳴<lb/>
　　　　<hi>阮籍詠懐詩曰晨鷄鳴髙樹命駕起旋歸</hi>
晨鷄振翮鳴出迥擅竒聲蜀郡隨金馬天津應玉衡摧<lb/>
冠驗逺石繫火出連營<hi>用江適事</hi>爭棲斜掲暮解翼横飛度<lb/>
試飲淮南藥翻上仙都樹枝低且候潮業淺還承露承<lb/>
<pb n="KR4h0134_WYG_106-12a"/>
露觸嚴霜葉淺伺朝陽猜羣袪寳劍勇戰出花塲當損<lb/>
黄金距誰論白玉璫長鳴逢晉帝恃氣遇周王流名説<lb/>
魯國分影入陳倉不復愁苻朗猶能感孟嘗<lb/>
　　　採桑<lb/>
春樓曙鳥驚蠶妾候初晴迎風金珥落向日玉釵明徙<lb/>
顧移籠影攀鉤動釧聲葉高知手弱枝軟覺身輕人多<lb/>
羞借問年少怯逢迎恐疑夫婿逺聊復答專城<lb/>
　　　艶歌行<lb/>
<pb n="KR4h0134_WYG_106-12b"/>
城隅上朝日斜暉照杏梁併倦茱茰帳爭移翡翠牀縈<lb/>
環聊向牖拂鏡且調妝裁金作小靨散麝起㣲黄二八<lb/>
秦樓婦三十侍中郎執㦸超丹地豐貂入建章未安文<lb/>
史閣獨結少年場彎弧貫葉<hi>一作月</hi>影學劍動星芒翠葢<lb/>
飛城曲金鞍横道傍調鷹向新市彈雀徃睢陽行行稍<lb/>
有極暮暮歸蘭芳前瞻富羅綺左顧足鴛鴦蓮舒千<lb/>
葉氣燈吐百枝光滿酌胡姬酒多燒荀令香不學幽閨<lb/>
妾生離怨採桑<lb/>
<pb n="KR4h0134_WYG_106-13a"/>
　　　從軍行<lb/>
胡兵屯薊北漢將起山西故人輕百戰聊欲定三齊風<lb/>
前噴畵角雲上舞飛梯鴈塞秋聲逺龍沙雲路迷燕<lb/>
然自可勒函谷詎須泥<lb/>
　　　三婦艶詩<lb/>
大婦織殘絲中婦妬蛾睂小婦獨無事歌罷詠新詩上<lb/>
客何須起為待絶纓時<lb/>
　　　置酒髙殿上<lb/>
<pb n="KR4h0134_WYG_106-13b"/>
　　　　<hi>曹子建箜篌引日置酒髙殿上親友從我遊</hi>
陳王門甲第粉壁麗椒塗髙牕侍玉女飛闥敝金鋪名<lb/>
香散綺幕石硯雕金鑪清醪稱玉饋浮蟻擅蒼梧鄒嚴<lb/>
恒接武申白日相趨容與升階玉差池曳履珠千金一<lb/>
巧笑百萬兩鬟姝趙姬未鼓瑟齊客罷吹竽歌喧桃與<lb/>
李琴挑鳯將雛魏君慙舉白晉主媿投壺風雲更代序<lb/>
人事有榮枯長卿病消渇壁立還成都<lb/>
　　　門有車馬客行<lb/>
<pb n="KR4h0134_WYG_106-14a"/>
飛觀霞光啟重門平旦開北闕髙箱過東方連騎來紅<lb/>
塵揚翠轂赭汗染龍媒桃花夾徑聚流水傍池回揮鞭<lb/>
聊接電捐軫暫停雷非關萬里客自有六竒才琴和朝<lb/>
雉操酒泛夜光杯舞袖飄金谷歌聲遶鳯臺良時不可<lb/>
再騶馭鬱相催安知太行道失路車輪摧<lb/>
　　　白頭吟<lb/>
平生懐直道松桂比眞風語黙妍媸際沉浮毁譽中䜛<lb/>
新恩易盡情去寵難終彈珠金市側抵玉春<hi>一作崑</hi>山東<lb/>
<pb n="KR4h0134_WYG_106-14b"/>
含香老顔駟執㦸異揚雄惆悵崔亭伯幽憂馮敬通王<lb/>
嬙沒胡塞班女棄深宫春苔封履跡秋葉奪妝紅顔如<lb/>
花落槿鬢似雪飄蓬此時積長歎傷年誰復同<lb/>
　　　情詩<lb/>
新豐妖冶地遊俠競嬌奢池臺間羅綺桃李襍烟霞葢<lb/>
影分連騎衣香合並車艶粉驚飛蝶紅妝映落花舞衫<lb/>
飄冶袖歌扇掩團紗玉牀珠帳巻金樓鏡月斜還疑蕭<lb/>
史鳯不及季倫家<lb/>
<pb n="KR4h0134_WYG_106-15a"/>
　　　應龍篇<lb/>
應龍未起時乃在淵底藏非雲足不蹈舉則冲天翔譬<lb/>
彼野蘭草幽居常獨香清風播四逺萬里望芬芳隱居<lb/>
可頥志自見焉得彰<lb/>
　　　輕薄篇<lb/>
洛陽美年少朝日正開霞細蹀連錢馬傍趨苜蓿花揚<lb/>
鞭還却望春色滿東家井桃映水落門柳雜風斜綿蠻<lb/>
弄清綺蛺蝶遶承華欲徃飛廉館遥駐季倫車石榴傳<lb/>
<pb n="KR4h0134_WYG_106-15b"/>
瑪瑙蘭肴奠象牙聊持自娱樂未是鬬豪奢莫嫌龍<lb/>
馭晩扶桑復浴鵶<lb/>
　　　帝王所居篇<lb/>
崤函惟帝宅宛雒壯皇居紫微臨複道丹水亘通渠沉<lb/>
沉飛雨殿藹藹承明廬兩宫分槩日雙闕竝凌虗休氣<lb/>
充青𤨏榮光入綺疎霞明仁壽鏡日照凌雲書鳴鸞背<lb/>
鳷鵲詔蹕幸儲胥長楊飛玉輦御宿徙金輿柳葉飄緹<lb/>
騎槐花影屬車薄暮歸平樂歌鐘滿玉除<lb/>
<pb n="KR4h0134_WYG_106-16a"/>
　　　朱鷺<lb/>
金堤有朱鷺刷羽望滄瀛周詩振雅曲漢鼓發竒聲時<lb/>
將赤鴈竝乍逐彩鸞行别有翻潮處異色不相驚<lb/>
　　　上之囘<lb/>
林光稱避暑囘中乃吉行龍媒躡影駛玉輦御雲輕風<lb/>
烏繞鳷鵲綵鷁照昆明欲知鐘箭逺遥聽寳鷄聲<lb/>
　　　戰城南<lb/>
薊北馳胡騎城南接短兵雲屯兩陣合劍聚七星明旗<lb/>
<pb n="KR4h0134_WYG_106-16b"/>
交無復影角憤有餘聲戰罷披軍䇿還嗟李少卿<lb/>
　　　君馬黄二首<lb/>
幽并重騎射征馬正盤桓風去嘶聲逺冰堅度足寒出<lb/>
關聊變色上坂屢停鞍即令隨御史非復在樓蘭<lb/>
五色乘馬黄追風時滅沒血汗染龍花胡鞍抱秋月唯<lb/>
騰渥洼水不飲長城窟詎待燕昭王千金市駿骨<lb/>
　　　芳樹<lb/>
竒樹舒春苑流芳入綺錢合歡分四照同心影萬年香<lb/>
<pb n="KR4h0134_WYG_106-17a"/>
浮佳氣裏葉映彩雲前欲識揚雄賦金玉滿甘泉<lb/>
　　　有所思<lb/>
深閨久離别積怨轉生愁徒思裂帛鴈空上望歸樓看<lb/>
花憶塞草對月想邊秋相思日日度<hi>玉臺作暮</hi>淚臉年年流<lb/>
　　　雉子斑<lb/>
陳倉雉未飛歛翮依芳甸朱□色尚淺錦臆毛初變雊<lb/>
麥且専場排花聊勇戰唯當渡弱水不怯如臯箭<lb/>
　　　臨髙臺<lb/>
<pb n="KR4h0134_WYG_106-17b"/>
層臺邇清漢出迥架重棼飛棟臨黄鶴髙牕度白雲風<lb/>
前朱幌<hi>一作幔</hi>色霞處綺疏分此中多怨曲地逺詎能聞<lb/>
　　　隴頭水二首<lb/>
隴頭鳴四注征人逐貳師𦍑笛含流咽胡笳襍水悲湍<lb/>
髙飛轉駛澗淺蕩還遲前旌去不見上路杳無期<lb/>
隴頭流水急流急行難渡逺入隗囂營傍侵酒泉路心<lb/>
交賜寳刀小婦成紈袴欲知别家久戎衣今巳故<lb/>
　　　折楊柳<lb/>
<pb n="KR4h0134_WYG_106-18a"/>
楊柳半垂空裊裊上春中枝疎董澤箭葉碎楚臣弓色<lb/>
映長河水花飛髙樹風莫言限宫掖不閉長楊宫<lb/>
　　　關山月<lb/>
巖間度月華流彩映山斜暈逐連城璧輪隨出塞車唐<lb/>
蓂遥合影秦桂逺分花欲驗盈虗理<hi>一作駛</hi>方知道路賖<lb/>
　　　洛陽道<lb/>
曽城啟旦扉上路滿春暉柳影縁溝合槐花夾岸飛蘇<lb/>
合彈珠罷黄間負翳歸紅塵暮不息相看連騎稀<lb/>
<pb n="KR4h0134_WYG_106-18b"/>
　　　梅花落<lb/>
芳樹映雪<hi>一作雲</hi>野發早覺寒侵落逺香風急飛多花逕<lb/>
深周人歎初摽魏帝指前林邊城少灌木折此自悲吟<lb/>
　　　紫騮馬<lb/>
將軍入大宛善馬出從戎影絶乾河上聲流入<hi>一作冰</hi>窟<lb/>
中似鹿猶依草如龍欲向空須還十萬里試為一追風<lb/>
　　　雨雪曲<lb/>
胡關辛苦地雪路逺漫漫含冰踏馬足襍雨凍旗竿沙<lb/>
<pb n="KR4h0134_WYG_106-19a"/>
漠飛恒暗天山積轉寒無因辭日逐團扇掩齊紈<lb/>
　　　劉生<lb/>
劉生絶名價豪俠恣遊陪金門四姓聚繡轂<hi>一作簫鼓</hi>五香<lb/>
<hi>一作侯</hi>來塵飛瑪瑙勒酒映車渠杯别有追遊夜秋牕向<lb/>
月開<lb/>
　　　公無渡河<lb/>
金堤分錦纜白馬渡蓮舟風嚴歌響絶浪湧榜人愁櫂<lb/>
折桃花水颿横竹箭流何言沈壁處千載偶陽侯<lb/>
<pb n="KR4h0134_WYG_106-19b"/>
　　　對酒<lb/>
當歌對玉酒匡坐酌金罍竹葉三清泛蒲萄百味開風<lb/>
移蘭氣入月逐桂香來獨有劉將阮忘情寄羽杯<lb/>
　　　銅雀臺<lb/>
凄凉銅雀晩揺落暮田通雲慘當歌日松吟欲舞風人<lb/>
疏瑶席冷曲罷繐帷空可惜年將淚俱盡望林中<lb/>
　　　長安有狹斜行<lb/>
少年重遊俠長安有狹斜路窄時容馬枝高易度車簷<lb/>
<pb n="KR4h0134_WYG_106-20a"/>
髙同落照巷小共飛花相逢夾繡轂借問是誰家<lb/>
　　　飲馬長城窟行<lb/>
秋草朔風驚飲馬出長城羣驚還怯飲地險更宜行傷<lb/>
冰歛凍足畏冷急寒聲無因度呉坂方復入𦍑城<lb/>
　　　泛舟横大江<lb/>
　　　　<hi>魏文帝飲馬長城窟行曰泛舟横大江討彼犯荆虜</hi>
大江修且濶揚舲度迴磯波中畵鷁涌汎上錦花飛舟<lb/>
移歷浦月櫂舉濕春衣王孫定若逺詎待送將歸<lb/>
<pb n="KR4h0134_WYG_106-20b"/>
　　　煌煌京洛行<lb/>
千門儼西漢萬戸擅東京凌雲霞上起鳷鵲月中生風<lb/>
塵暮不息簫管夜恒鳴唯當賣藥處不入長安城<lb/>
　　　明君嗣<lb/>
寒樹暗胡塵霜樓明漢月涙染上春衣憂變華年髪<lb/>
　　　神仙篇<hi>襍言</hi>
瀛洲分渤澥閬苑隔虹蜺欲識三山路須尋千仭溪石<lb/>
梁雲外立蓬丘霧裏迷年深毁丹竈學久棄青泥葛<lb/>
<pb n="KR4h0134_WYG_106-21a"/>
水留還杖天衢鳴去鷄六龍驤首起雲閣萬里一别何<lb/>
寥廓𤣥都府内駕青牛紫葢山中乘白鶴潯陽杏花終<lb/>
難朽武陵桃花未曽落已見玉女笑投壺復覩仙童欣<lb/>
六博同甘玉文棗俱飲流霞藥鸞歌鳯舞集天台金闕<lb/>
銀宫相向開西王已令青鳥去東海還馭赤虬來魏武<lb/>
還車逢漢女荆王因夢識陽臺鳯葢隨雲聊蔽日霓裳<lb/>
雜雨復乘雷神嶽吹笙揺謝手當知福地有神才<lb/>
　　　又<hi>見文苑英華樂府作沈約題云樂未央</hi>
<pb n="KR4h0134_WYG_106-21b"/>
億舜日萬堯年詠湛露歌采蓮願襍百和氣宛轉金爐<lb/>
前<lb/>
　　　前有一樽酒行<lb/>
前有一樽酒主人行壽今日合來坐者當令皆富且壽<lb/>
欲令主人三萬嵗終嵗不知老為吏當髙遷賈市得萬<lb/>
倍桑蠶當大得主人宜子孫<lb/>
　　詩<lb/>
　　　御幸樂遊苑侍宴<hi>以下五言</hi>
<pb n="KR4h0134_WYG_106-22a"/>
大君臨四表榮光普八埏區中文化洽海外武功宣鳯<lb/>
下書丹篆龜符著綠編昆明不習戰雲夢豈遊畋軌文<lb/>
通萬國旌節靖三邊髙秋藐姑射睿想屬汾川兩宫明<lb/>
合璧雙闕帶飛烟揚鑾出城觀詔蹕指郊壥禁苑迴雕<lb/>
輦離宫建翠旃流水犇雷轂追風赴電鞭畵熊飄折羽<lb/>
金埓響膠弦鳴玉升文砌稱觴溢綺筵獸舞依鐘石鸞<lb/>
歌應管弦霞明黄鵠路風爽白雲天潦收荷葢折露重<lb/>
菊花鮮上林賔早鴈長楊唱晩蟬小臣慚藝業擊壤慕<lb/>
<pb n="KR4h0134_WYG_106-22b"/>
懐鉛康衢飛駛羽大海滴微涓詠歌還集木舞蹈遂臨<lb/>
泉願薦南山壽明明奉萬年<lb/>
　　　重陽殿成金石㑹竟上詩<lb/>
周王興路寢漢后成甘泉共知崇壯麗迢遰與雲連抗<lb/>
殿疏龍首峻陛激天泉東西跨函谷左右屬伊瀍百常<lb/>
飛觀竦三休複道懸拱烏遥造日攑虬逺架煙雲棟疑<lb/>
飛雨風牕似望僊玉女臨芳鏡金檔映彩椽梅梁横發<lb/>
蘂藻井倒披蓮雲<hi>一作榮</hi>光開御宿佳氣屬祈年霜鴈<lb/>
<pb n="KR4h0134_WYG_106-23a"/>
排空斷寒花映日鮮負扆憑霄極台司列象躔登臺諠<lb/>
大厦御氣響鈞天北斗承三獻南風入五絃鸞歌鳷鵲<lb/>
右獸舞射熊前翔鶤仰不逮燕雀徒聫翩<lb/>
　　　征虜亭送新安王應令<lb/>
鳯吹臨南浦神駕餞東平亭迴漳水乘斾轉洛濵笙地<lb/>
凍班輪響風嚴羽葢輕燒田雲色暗古樹雪花明岐路<lb/>
一迴首流襟動睿情<lb/>
　　　從籍田應衡陽王教作<hi>五章</hi>
<pb n="KR4h0134_WYG_106-23b"/>
帝京惟赤縣神居應紫微塗山萬國仰滄海百川歸東<lb/>
郊事平秩仲月祀靈威含光開早扇閶闔啟朝扉<lb/>
洛城鐘漏息靈臺雲霧巻森森虎㦸前藹藹鑾旂轉屬<lb/>
車遊綘闕風鳥度丹巘帳殿幸金輿旌門擁玉輦<lb/>
玉輦帶非烟金輿映綠川雨師清逺路風伯靜遥天分<lb/>
渠通沃野激水入公田草發<hi>律祖作幕接</hi>青壇外花飛蒼玉<lb/>
前<lb/>
蒼玉臨珪璧青壇躬帝籍冐橛乃三推齊衡均百辟<lb/>
<pb n="KR4h0134_WYG_106-24a"/>
蘭場儼芝駕桂圃芳瑶席山禽韻管絃野獸和鐘石<lb/>
鐘石既相和江海復無波梁客簮裾盛陳王文雅多修<lb/>
途參弱駘喬木間輕蘿幸承濫吹末擊壤自為歌<lb/>
　　　從永陽王逰虎丘山<lb/>
滄波壯鬱島洛邑鎭崇芒未若兹山麗岧嶤擅水鄉地<lb/>
靈侔少室塗艱象太行重巖標虎據九曲峻羊腸溜深<lb/>
澗無底風幽谷自凉寳沈餘玉氣劍隱絶星光白雲多<lb/>
異影丹桂有藂香逺看銀臺竦洞塔耀山莊瑞草生<lb/>
<pb n="KR4h0134_WYG_106-24b"/>
金地天花照石梁<lb/>
　　　陪衡陽王遊耆闍寺<lb/>
甘棠聽訟罷福宇試登臨兎苑移飛葢王城列玳簮階<lb/>
荒猶累玉地古尚填金龍橋丹桂偃鷲嶺白雲深秋牕<lb/>
被旅葛夏户響山禽清風吹麥隴細雨濯梅林<lb/>
　　　與錢𤣥智汎舟<lb/>
髙門事休沐朝夜恣逢迎還乘<hi>一作尋</hi>金谷水俱望洛陽<lb/>
城舟移津女渡楫動渭橋横風髙鴈已落雨霽水還<lb/>
<pb n="KR4h0134_WYG_106-25a"/>
清葉盡桐門淨花秋菊岸明欲奏江南曲聊習棹歌行<lb/>
　　　遊匡山簡寂館<lb/>
三梁磵本絶千伋路猶通即此神山内銀牓映仙宫鏡<lb/>
似臨峯月流如飲澗虹幽桂無斜影深松有勁風惟當<lb/>
逺人望知在白雲中<lb/>
　　　和諸葛覽從軍游獵<lb/>
治兵耀武節縱獵駭畿封迅騎馳千里髙罝起百重騰<lb/>
䴥斃馬足饑鼯落劍鋒雲根飛燒火鳥道絶禽蹤方羅<lb/>
<pb n="KR4h0134_WYG_106-25b"/>
四海俊聊以習軍戎<lb/>
　　　山家閨怨<lb/>
王孫春好逰雲鬢不勝愁離鴻暫罷曲别路已經秋<lb/>
山中桂花晩勿為俗人留<lb/>
　　　和陽<hi>一作楊</hi>矦送袁金紫𦵏<lb/>
𤣥泉開隧道白日照佳城一朝嗟此路千載幾傷情秋<lb/>
氣悲松色凄風咽挽聲歸雲向谷晩還棹背山輕唯當<lb/>
三五夜壠月暫時明<lb/>
<pb n="KR4h0134_WYG_106-26a"/>
　　　傷韋侍讀<lb/>
懐經傳北海藴義盛西河髙峯落迴照逝水没驚波柳<lb/>
下悲風急山陽秋氣多宿草摧書帶寒松脆女蘿無復<lb/>
華隂市空餘蒿里歌<lb/>
　　　後湖泛舟<lb/>
上苑奢行樂滄池聊薄遊汎荷分蘭櫂沈槎觸桂舟殘<lb/>
虹收度雨缺岸上新流欲知有髙趣長楊送麥秋<lb/>
　　　遊龍首城<lb/>
<pb n="KR4h0134_WYG_106-26b"/>
關外山川濶城隅塵霧浮白雲凝絶嶺滄波間斷洲四<lb/>
面觀長薄千里眺平丘河津無桂樹樽酒自淹留<lb/>
　　　别韋諒賦得江湖汎别舟<lb/>
千里潯陽岸三翼木蘭船鷁汎青鳬後鷄鳴白鷺前<lb/>
涵花没淺纜帶葉動深船不言朝夕水獨自限神仙<lb/>
　　　星名從軍詩<hi>樂府作從軍行</hi>
將軍定朔邊刁斗出祁連髙柳横遥塞長榆接逺天<lb/>
井泉含凍竭烽火照山燃欲知客心斷危旌萬里懸<lb/>
<pb n="KR4h0134_WYG_106-27a"/>
　　　賦得韓信<lb/>
淮陰總漢兵燕齊擅逺聲沉沙擁急水㧞幟上危城野<lb/>
有千金報朝稱三傑名所悲雲夢澤空傷狡兎情<lb/>
　　　行經季子廟<lb/>
延州髙讓逺傳芳世祀移地絶遺金路松悲懸劍枝野<lb/>
藤侵沸井山雨濕苔碑别有觀風處樂奏無人知<lb/>
　　　賦得落落窮巷士<lb/>
　　　　<hi>左思詠史詩落落窮巷士抱影守空廬</hi>
<pb n="KR4h0134_WYG_106-27b"/>
楊雲不邀名原憲本遺榮草長三徑合花發四隣明塵<lb/>
隨幽巷靜嘯逐逺風清門外無車轍自可絶公卿<lb/>
　　　賦得日中市朝滿<lb/>
　　　　<hi>鮑照結客少年塲行日中市朝滿車馬若川流</hi>
雲閣綺霞生旗亭麗日明塵飛三市路葢入九重城竹<lb/>
葉當壚<hi>初學作杯</hi>滿桃花帶綬輕唯見爭名利安知大隱情<lb/>
　　　賦得題新雲<lb/>
西北春雲起遥臨偃葢松根危纔吐葉氣淺未成峯風<lb/>
<pb n="KR4h0134_WYG_106-28a"/>
前飛未斷日處影疑重體輕無五色詎是得從龍<lb/>
　　　賦得白雲臨酒<lb/>
白雲葢濡水流彩入澠川疎葉臨嵇竹輕鱗入鄭船菊<lb/>
泛金枝下峯斷玉山前一朝開五色飄飄映十千<lb/>
　　　詠雪應衡陽王教<lb/>
九冬飄逺雪六出表豐年睢陽生玉樹雲夢起瓊田入<lb/>
牕輕落粉拂柳駛飛綿欲動淮南賦亂下桂花前<lb/>
　　　賦得雪映夜舟<lb/>
<pb n="KR4h0134_WYG_106-28b"/>
黄雲迷鳥路白雪下鳬舟分沙映氷浦照鶴聚寒流檣<lb/>
風吹影落䌫錦雜花浮舩梁若是桂翻如月照秋<lb/>
　　　薄帷鑒明月<lb/>
　　　　<hi>阮籍詠懐詩薄帷鑒明月清風吹我衿</hi>
長河上桂月澄彩照髙樓分簾疑碎璧隔幔似垂鈎牕<lb/>
外光恒滿帷中影暫流豈及西園夜長隨飛葢遊<lb/>
　　　𤣥圃觀春雪<lb/>
同雲遥映嶺瑞雪近浮空拂鶴伊川上飄花桂苑中影<lb/>
<pb n="KR4h0134_WYG_106-29a"/>
麗重輪月飛隨團扇風還取長歌處帶曲舞春風<lb/>
　　　秋河曙耿耿<lb/>
　　　　<hi>謝朓詩秋河曙耿耿寒渚鬱蒼蒼</hi>
耿耿長河曙濫濫宿雲浮天路横秋水星衡<hi>一作橋</hi>轉夜<lb/>
流月下姮娥落風驚織女秋徳星猶可見仙槎不復留<lb/>
　　　浦狹村煙度<lb/>
　　　　<hi>梁簡文龍丘引浦狹村煙度洲長歸鳥息</hi>
茅蘭夾兩岸野燎燭中川村長合夜影水狹度浮煙<lb/>
<pb n="KR4h0134_WYG_106-29b"/>
收光暗鳥弋分火照漁船山人不炊桂樵華幸共然<lb/>
　　　和衡陽王秋夜<lb/>
睢苑凉風舉章臺雲氣收螢光連燭動月影帶河流<lb/>
緑綺朱絃汎黄花素蟻浮髙軒揚麗藻即是賦新秋<lb/>
　　　賦得山卦名<lb/>
蓬萊遯羽客巖穴轉蒙籠雲歸仙井暗霧解石橋通影<lb/>
帶臨峯鶴形隨襍雨風尋師不失路咸欲馭飛鴻<lb/>
　　　初春賦得池應教<lb/>
<pb n="KR4h0134_WYG_106-30a"/>
遥天收宻雨髙閣映奔曦雪盡青山路冰銷綠水池春<lb/>
光落雲葉花影發晴枝琴樽奉終宴風月豈云疲<lb/>
　　　賦得垂柳映斜谿<lb/>
千仭清溪險三陽弱柳垂葉細臨湍合根空帶石危風<lb/>
翻夾浦絮雨濯倚流枝不分梅花落還同横笛<hi>一作笛裏</hi>吹<lb/>
　　　賦得岸花臨水發<lb/>
　　　　<hi>何遜贈諸遊舊詩岸花臨水發江燕遶檣飛</hi>
竒樹滿春洲落蘂映江浮影間蓮花石光涵濯錦流漾<lb/>
<pb n="KR4h0134_WYG_106-30b"/>
色隨桃水飄香入桂舟别有仙潭菊含芳獨向秋<lb/>
　　　賦得風生翠竹裏應教<lb/>
金風起燕觀翠竹夾梁池翻花疑鳯下颺水似龍移帶<lb/>
露依深葉飄寒入勁枝聊因萬籟響詎待伶倫吹<lb/>
　　　賦得山中翠竹<lb/>
修竹映巖垂來風異夾池複澗藏髙節重林隱勁枝雲<lb/>
生龍未上花落鳯將移莫言棲嶰谷伶倫不復吹<lb/>
　　　賦得梅林輕雨應教<lb/>
<pb n="KR4h0134_WYG_106-31a"/>
梅樹耿長虹芳林散輕雨蜀郡隨仙去陽臺帶雲聚飄<lb/>
花更濯枝潤石還侵柱詎得零陵燕隨風時共舞<lb/>
　　　賦新題得蘭生野徑<lb/>
披襟出蘭畹命酌動幽心鋤罷還開路歌喧自動琴華<lb/>
燈共影落芳杜襍花深莫言閒逕裏遂不斷黄金<lb/>
　　　賦得威鳯棲梧<hi>初學云賦得棲梧桐威鳯</hi>
丹山下威鳯來集帝梧中欲舞春花落將飛秋葉空<lb/>
影照龍門水聲入洞庭風别有將雛曲翻更合絲桐<lb/>
<pb n="KR4h0134_WYG_106-31b"/>
　　　賦得魚躍水花生<lb/>
漾色桃花水相望濯錦流躍浦疑珠出依池似鏡浮淩<lb/>
波銜落蘂觸餌避沉鈎方遊蓮葉外詎入武王舟<lb/>
　　　賦新題得寒樹晩蟬疎<lb/>
寒蟬噪楊柳朔吹犯梧桐葉迥飛難住枝殘影共空聲<lb/>
疎飲露後唱絶斷絃中還因揺落處寂寞盡秋風<lb/>
　　　賦得秋蟬咽柳應衡陽王教<lb/>
秋鴈寫<hi>一作氣爽</hi>遥天園柳集驚蟬競噪長枝裏爭飛落<lb/>
<pb n="KR4h0134_WYG_106-32a"/>
木前風髙知響急樹近覺聲連長楊流唱盡詎識蔡邕<lb/>
絃<lb/>
　　　秋日别庾正員<hi>英華作徐陵</hi>
征途愁轉斾連騎慘停鑣朔氣凌疎木江風送上潮青<lb/>
雀離㠶逺朱鳶别路遥唯有當秋月夜夜上河橋<lb/>
　　　賦得佳期竟不歸<hi>七言</hi>
　　　　<hi>庾肩吾有所思日佳期竟不歸春物坐芳菲</hi>
良人萬里向河源娼婦三愁思柳園路逺寄詩空織<lb/>
<pb n="KR4h0134_WYG_106-32b"/>
錦宵長夢返欲驚魂飛蛾屢繞帷前燭哀草還侵階<lb/>
上玉銜啼拂鏡不成粧促柱繁絃還亂曲時分<hi>玉臺後集作特</hi>
<hi>忿</hi>年移竟不歸偏憎寒急夜縫衣流螢映月明空帳<lb/>
疎葉從風入斷機自對孤鸞向影絶終無一鴈帶書囘<lb/>
　　　賦得堦前嫩竹<lb/>
翠竹梢雲自結叢輕花嫩筍欲凌空砌曲横枝屢解籜<lb/>
階前疎葉强來風欲知抱節成龍處當於山路葛陂<lb/>
中<lb/>
<pb n="KR4h0134_WYG_106-33a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0134_WYG_106-33b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　漢魏六朝百三家集巻一百六<lb/>
</p>
<p>
</p>
  </div>
</body>
</text>
</TEI>
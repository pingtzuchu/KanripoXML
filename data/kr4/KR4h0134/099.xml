<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>漢魏六朝百三家集巻九十九</head> <lb/>
    <p>
<pb n="KR4h0134_WYG_099-1a"/>
欽定四庫全書<lb/>
　漢魏六朝百三家集巻九十九<lb/>
　　庾肩吾集題詞<lb/>
　　　庾幼簡志性恬靜風齊臺尚長子子貞孝感北<lb/>
　　　辰次子介清重洗馬一家行義誠足與劉子珪<lb/>
　　　明休烈同傳子慎後出文采尤髙子山繼之宫<lb/>
　　　體競貴予每讀八關齋夜賦詩深羡少庶府君<lb/>
　　　能陪帝子又恠一時彦聚城門髙唱何偏以病<lb/>
<pb n="KR4h0134_WYG_099-1b"/>
　　　老死沙門為題臺城不祥若有先䜟焉子慎避<lb/>
　　　難入東後始還家遺文鮮少唐李長吉所為作<lb/>
　　　還自㑹稽歌以補其悲也南史又云宋子仙破<lb/>
　　　㑹稽購得子慎欲殺之賴作詩以免夫髙齋抄<lb/>
　　　撰龍樓應敎學士職也亡命江海文焉有罪猶<lb/>
　　　借資七步幸脱劒鋩盜亦能憐才士哉東宫賞<lb/>
　　　遇時共聨詠湘東誌墓稱為瑚璉其知子慎實<lb/>
　　　深論文一書謂有踦蹠必不然矣書品序論王<lb/>
<pb n="KR4h0134_WYG_099-2a"/>
　　　光禄荅齊太祖類也若在梁時則與鍾仲偉詩<lb/>
　　　評同行天壤乎<lb/>
　目録<lb/>
　　表<lb/>
　　　為寧國公讓中書表<lb/>
　　　為南康王讓丹陽尹表<lb/>
　　章<lb/>
　　　為武陵王拜儀同章<lb/>
<pb n="KR4h0134_WYG_099-2b"/>
　　啟<lb/>
　　　謝厯日啟<lb/>
　　　謝賚銅硯筆格啟<lb/>
　　　謝賚粳米啟<lb/>
　　　謝賚菱啟<lb/>
　　　謝賚棃啟<lb/>
　　　謝賚橘啟<lb/>
　　　謝賚林檎啟<lb/>
<pb n="KR4h0134_WYG_099-3a"/>
　　　謝賚朱櫻啟<lb/>
　　　謝賚㯽榔啟<lb/>
　　　謝東宫賚㯽榔啟<lb/>
　　　謝東宫賚米啟<lb/>
　　　謝東宫賚粟啟<lb/>
　　　謝東宫賜宅啟<lb/>
　　　謝東宫示古跡啟<lb/>
　　　謝東宫賚内人春衣啟<lb/>
<pb n="KR4h0134_WYG_099-3b"/>
　　　謝湘東王賚米啟<lb/>
　　　答湘東王賚粳米啟<lb/>
　　　謝湘東王賚米啟<lb/>
　　　謝湘東王賚柑啟<lb/>
　　　答武陵王賚絹啟<lb/>
　　　謝武陵王賚白綺綾啟<lb/>
　　　答陶隱居賚术煎啟<lb/>
　　　答陶隠居賚术蒸啟<lb/>
<pb n="KR4h0134_WYG_099-4a"/>
　　　答餉綾紋啟<lb/>
　　　謝炭啟<lb/>
　　序<lb/>
　　　書品序<lb/>
　　　書品後序<lb/>
　　論<lb/>
　　　書品論一<lb/>
　　　書品論二<lb/>
<pb n="KR4h0134_WYG_099-4b"/>
　　　書品論三<lb/>
　　　書品論四<lb/>
　　　書品論五<lb/>
　　　書品論六<lb/>
　　　書品論七<lb/>
　　　書品論八<lb/>
　　　書品論九<lb/>
　　銘<lb/>
<pb n="KR4h0134_WYG_099-5a"/>
　　　團扇銘<lb/>
　　　玉帳山銘<lb/>
　　樂府<lb/>
　　　長安有狹斜行<lb/>
　　　賦得有所思<lb/>
　　　有所思<lb/>
　　　洛陽道<lb/>
　　　賦得横吹曲長安道<lb/>
<pb n="KR4h0134_WYG_099-5b"/>
　　　愛妾換馬<lb/>
　　　隴西行<lb/>
　　　未央才人歌<lb/>
　　詩<lb/>
　　　侍宴應令<lb/>
　　　侍宴宣猷堂應令<lb/>
　　　侍宣猷堂宴湘東王應令<lb/>
　　　侍宴餞湘州刺史張纉<lb/>
<pb n="KR4h0134_WYG_099-6a"/>
　　　侍宴餞張孝總應令<lb/>
　　　三日侍蘭亭曲水宴<lb/>
　　　九日侍宴樂游苑應令<lb/>
　　　從皇太子出𤣥圃應令<lb/>
　　　奉和泛舟漢水徃萬山應敎<lb/>
　　　山池應令<lb/>
　　　奉使北徐州參丞御<lb/>
　　　和衛尉新渝侯巡城口號<lb/>
<pb n="KR4h0134_WYG_099-6b"/>
　　　遊甑山<lb/>
　　　蔬圃堂應詔<lb/>
　　　尋周處士𢎞讓<lb/>
　　　賦得嵇叔夜<lb/>
　　　和太子重雲殿受戒<lb/>
　　　詠同泰寺浮圖和簡文帝<lb/>
　　　奉和賽漢髙廟<lb/>
　　　亂後經夏禹廟<lb/>
<pb n="KR4h0134_WYG_099-7a"/>
　　　亂後行經吳郵亭<lb/>
　　　經陳思王墓<lb/>
　　　過建章故臺<lb/>
　　　和劉明府觀湘東王書<lb/>
　　　和竹齋<lb/>
　　　從駕喜雨<lb/>
　　　奉和春夜應令<lb/>
　　　奉和武帝苦旱<lb/>
<pb n="KR4h0134_WYG_099-7b"/>
　　　奉和太子納涼梧下應令<lb/>
　　　芝草<lb/>
　　　詠美人<lb/>
　　　送别於建興苑相逢<lb/>
　　　侍宴<lb/>
　　　侍宴餞湘東王應令<lb/>
　　　餞張孝總應令<lb/>
　　　侍宴餞東陽太守蕭子雲<lb/>
<pb n="KR4h0134_WYG_099-8a"/>
　　　和晉安王薄晩逐涼北樓回望應敎<lb/>
　　　贈周處士<lb/>
　　　新林送劉之遴<lb/>
　　　奉使江州舟中七夕<lb/>
　　　南苑看人還<lb/>
　　　詠美人看畫應令<lb/>
　　　奉和藥名詩<lb/>
　　　看放市<lb/>
<pb n="KR4h0134_WYG_099-8b"/>
　　　和望月<lb/>
　　　和徐主簿望月<lb/>
　　　詠風<lb/>
　　　詠雪花<lb/>
　　　春日<lb/>
　　　七夕<lb/>
　　　歳盡應令<lb/>
　　　賦得山<lb/>
<pb n="KR4h0134_WYG_099-9a"/>
　　　同蕭左丞詠摘梅花<lb/>
　　　和晉安王詠燕<lb/>
　　　詠胡牀應敎<lb/>
　　　暮遊山水應令賦得磧字<lb/>
　　　奉和湘東王應令二首<lb/>
　　　　春宵<lb/>
　　　　冬曉<lb/>
　　　詠簾燕<lb/>
<pb n="KR4h0134_WYG_099-9b"/>
　　　奉賀便省餘秋<lb/>
　　　被使從渡江<lb/>
　　　登城北望<lb/>
　　　道館<lb/>
　　　賦得轉歌扇<lb/>
　　　詠舞<lb/>
　　　詠舞曲應令<lb/>
　　　詠主人少姬應敎<lb/>
<pb n="KR4h0134_WYG_099-10a"/>
　　　詠長信宫中草<lb/>
　　　石崇金谷妓<lb/>
　　　逺看放火<lb/>
　　　舟中寒望<lb/>
　　　石橋<lb/>
　　　詠桂<lb/>
　　　賦得池萍<lb/>
　　　新苔<lb/>
<pb n="KR4h0134_WYG_099-10b"/>
　　　被執作詩<lb/>
　　　三日侍宴詠曲水中燭影<lb/>
　　聨句<lb/>
　　　曲水聨句<lb/>
　　　八關齋夜賦四城門更作四首<lb/>
　　　　第一賦韻東城門病<lb/>
　　　　南城門老<lb/>
　　　　西城門死<lb/>
<pb n="KR4h0134_WYG_099-11a"/>
　　　　北城門沙門<lb/>
　　　　第二賦韻東城門病<lb/>
　　　　南城門老<lb/>
　　　　西城門死<lb/>
　　　　北城門沙門<lb/>
　　　　第三東城門病<lb/>
　　　　南城門老<lb/>
　　　　西城門死<lb/>
<pb n="KR4h0134_WYG_099-11b"/>
　　　　北城門沙門<lb/>
　　　　第四東城門病<lb/>
　　　　南城門老<lb/>
　　　　西城門死<lb/>
　　　　北城門沙門<lb/>
　<lb/>
　<lb/>
　漢魏六朝百三家集巻九十九目錄<lb/>
<pb n="KR4h0134_WYG_099-12a"/>
欽定四庫全書<lb/>
　漢魏六朝百三家集卷九十九<lb/>
　　　　　　　　　　　　　明　張溥　輯<lb/>
　　庾肩吾集<lb/>
　　表<lb/>
　　　為寧國公讓中書表<lb/>
臣聞陟彼太行伯后之車屢怠望兹呉坂少游之馬難<lb/>
躋是知美非流水立致摧轅駿靡浮雲便期頓轡起登<lb/>
<pb n="KR4h0134_WYG_099-12b"/>
天漢寧培九萬之風坐濟星橋非使千年之翼豈有㓜<lb/>
稱辯慧足對元禮弱標俊頴能嘲子叔玉重組長空見<lb/>
休寵深宫邃宇孰知懐憂<lb/>
　　　為南康王讓丹陽尹表<lb/>
臣聞劍鏤七星非有司天之用簾圖五嶽寧識崇朝之<lb/>
雲是知策彼泥龍不能令其逐日乗斯流馬安可使其<lb/>
奔電方今振鷺盈庭白駒空谷惟帝念功惟明克允君<lb/>
子之國幸聞其讓石門之水獲免于貪<lb/>
<pb n="KR4h0134_WYG_099-13a"/>
　　章<lb/>
　　　為武陵王拜儀同章<lb/>
臣宅慶紫霄聯休皇極地均指日既無跡而成髙仕若<lb/>
乗風故不行而自逺今者四郊無壘天下同文都尉春<lb/>
田猶居塞外單于冬獵不入漁陽臣坐牧三邉非勞士<lb/>
戰豈能屯兵大夏封萬里之矦飛箭遼城受千金之夀<lb/>
論其才望有懼茂𢎞先佩印綬常差叔度<lb/>
　　啟<lb/>
<pb n="KR4h0134_WYG_099-13b"/>
　　　謝厯日啟<lb/>
凌渠所奏弦望既符鄧平之言錙銖皆合登臺視朔覩<lb/>
雲物之必書拂管移灰識權衡之有度初開巻始暫謂<lb/>
春留未覽篇終便傷冬及裵回厚渥比日為年<lb/>
　　　謝賚銅硯筆格啟<lb/>
煙磨青石巳踐孔氏之壇管挿銅龍還笑王生之璧西<lb/>
域胡人卧織成之金簟㳺仙童子隐芙蓉之行鄣莫不<lb/>
並出梁園來頒狹室<lb/>
<pb n="KR4h0134_WYG_099-14a"/>
　　　謝賚粳米啟<lb/>
出梁國之<hi>闕</hi>租兼水陸之殊品伊尹説而不至石崇豪<lb/>
所未及遇處嘿之得賔同苻朗之舉著長河可塞上徳<lb/>
無酬<lb/>
　　　謝賚菱啟<lb/>
上林紫水雜蕰藻而俱浮雲夢清池間芙蓉而外發珍<lb/>
踰百味來薦畫盤恩重千金遂沾菲蓆凌霜朱橘愧此<lb/>
開顔含露蒲桃慙其不䬼<lb/>
<pb n="KR4h0134_WYG_099-14b"/>
　　　謝賚棃啟<lb/>
睢陽東苑子圍三尺新豊箭谷枝懸六斤未有生因粉<lb/>
水産自桐丘影連鄧橘林交苑柿逺薦中厨爰頒下室事<lb/>
同靈棗有願還年恐似仙桃無因留核<lb/>
　　　謝賚橘啟<lb/>
光分璇宿影接銅峰去青鳥之迢遞服朱闉之爽塏楚<lb/>
原洪筆頌記不遷陳王麗藻賦稱遥植昔朝歌季重纔<lb/>
賜海魚大理元常止䝉秋菊<lb/>
<pb n="KR4h0134_WYG_099-15a"/>
　　　謝賚林檎啟<lb/>
丹徒故苑歳綿長而不見岷山舊植路重阻而來難未<lb/>
有徙核圓丘移根閬坂仙厨始摘猶堆青玉之盤下賤<lb/>
爰頒遂入抽蒲之座<lb/>
　　　謝賚朱櫻啟<lb/>
成叢殿側猶連制賦之條結實西園非復粘蟬之樹異<lb/>
合浦之歸來疑藏朱實同秦人之逐彈似得金丸<lb/>
　　　謝賚㯽榔啟<lb/>
<pb n="KR4h0134_WYG_099-15b"/>
形均緑竹詎掃山壇色譬青桐不生空井事踰紫柰用<lb/>
兼芳菊方為口實永以蠲痾<lb/>
　　　謝東宫賚㯽榔啟<lb/>
無勞朱實兼荔支之五滋能發紅顔類芙蓉之十酒登<lb/>
玉案而上陳出珠盤而下逮澤深温柰恩均含棗<lb/>
　　　謝東宫賚米啟<lb/>
滍水鳴蟬香聞七里瓊山合穎租歸十縣肩吾人慙振<lb/>
藻徒降雲間之松職濫更繁空撤家丞之俸成珠委地<lb/>
<pb n="KR4h0134_WYG_099-16a"/>
事重逢仙游玉為糧珍踰入楚雖復激水滄流不待監<lb/>
河之説春風掃地方誚文學之篇<lb/>
　　　謝東宫賚粟啟<lb/>
查或火成鑚以為屑柰稱煎用曝而成糗未若北燕巨<lb/>
實用奪榮枯南國脯山翻慙齒决承恩踴躍對聞喜之<lb/>
河念報屏營問知來之息<lb/>
　　　謝東宫賜宅啟<lb/>
肩吾居異道南才非巷北流寓建春之外寄息靈臺之<lb/>
<pb n="KR4h0134_WYG_099-16b"/>
下豈望地無湫隘里號乗軒巷轉幡旗門容幰盖况乃<lb/>
交垂五柳若元亮之居夾石䨇槐似安仁之縣却瞻鍾<lb/>
阜前枕洛橋池通西舍之流窻映東鄰之棗來歸髙里<lb/>
翻成待封之門夜坐書臺非復通燈之壁才下應王禮<lb/>
加温阮官成名立無事非恩<lb/>
　　　謝東宫示古跡啟<lb/>
竊以仙巖遺傳入握成塵孔壁藏文隨開巳蠧石書有<lb/>
暗厨畫猶飛豈有跡經四代年踰十紀芝英雲氣之巧<lb/>
<pb n="KR4h0134_WYG_099-17a"/>
未殞松鈆鵲反鸞驚之勢不侵蒲竹必使酒肆人來池<lb/>
流色變將損北海之牘還代西河之簡<lb/>
　　　謝東宫賚内人春衣啟<lb/>
階邉細草猶推綟葉之光戸前桃樹反訝藍花之色遂<lb/>
得裾飛合鷰領鬬分鸞試顧採薪皆成留客<lb/>
　　　謝湘東王賚未啟<lb/>
味重新城香踰澇水連舟入浦似彦伯之南歸積地為<lb/>
山疑馬援之西至不待候沙同新渝之再熟無勞拜石<lb/>
<pb n="KR4h0134_WYG_099-17b"/>
均遼倉之重滿前恩未逺次渥仍流墨翟假以故書裴<lb/>
楷暫其國賜<lb/>
　　　答湘東王賚粳米啟<lb/>
竊以農夫力耕時逢儉歳疎賤時澤必取豐年㭬斛瀉<lb/>
珠嘉聞陶量翻庭委玉欣見馬圖<lb/>
　　　謝湘東王賚米啟<lb/>
竊以月滿則虧恩來無爽海潮雖大萬江恒注遂使連<lb/>
箱委地不殊陽翟盈倉接宇寧異海陵<lb/>
<pb n="KR4h0134_WYG_099-18a"/>
　　　謝湘東王賚柑啟<lb/>
傳名地理逺自武陵之洲族茂神經遥聞建春之嶺王<lb/>
逸為賦取對荔枝張衡制辭用連石蜜足使萍實非甜<lb/>
蒲萄猶䬼<lb/>
　　　答武陵王賚絹啟<lb/>
肩吾啟䝉賚絹二十疋清河之珍丘園慙其束帛闗東<lb/>
之妙潜織陋其巻綃下官謬忝扁舟暫瞻還斾而天人<lb/>
渥眄增餘論之榮江漢安流無沿洄之阻遂使鶴露宵<lb/>
<pb n="KR4h0134_WYG_099-18b"/>
凝輕絺立變雁風朝急治服成温有謝筆端無辭陳報<lb/>
不任下情謹奉啓事謝聞謹啓<lb/>
　　　謝武陵王賚白綺綾啟<lb/>
圖雲緝鶴鄴市稀逢寫霧傳花叢䑓罕遇雖復馬均騁<lb/>
思比巧猶慙虞卿受金方恩未重比扁舟獨反燕路有<lb/>
心載寳言歸銜珠無日<lb/>
　　　答陶隐居賚术煎啟<lb/>
竊以綠葉抽條生於首峰之側紫花摽色出自鄭巖之<lb/>
<pb n="KR4h0134_WYG_099-19a"/>
下百邪外禦六府内充山精見書華神在籙木榮火謝<lb/>
盡採擷之難啟旦移申窮淋漉之劑故能競爽雲珠爭<lb/>
奇水玉自非身疲掌硯役倦攀桃豈可立致還年坐生<lb/>
羽翼臨沅丹井方覺可捐酈縣菊泉無勞復汲庻得遨<lb/>
遊海岸追涓子之塵馳騖霍山共陳王為侣謡俗輕施<lb/>
尚曰難酬出世鴻恩寧知上報<lb/>
　　　答陶隐居賚术蒸啟<lb/>
味重金漿芳踰玉液足使芝慙明麗丹愧芙蓉坐致延<lb/>
<pb n="KR4h0134_WYG_099-19b"/>
生伏深銘戴<lb/>
　　　答餉綾紋啟<lb/>
潔同雪霜華踰紵綺長裾可曵無愧王門之賔廣袖將<lb/>
裁翻有城中之製<lb/>
　　　謝炭啟<lb/>
識慙曼倩似見昆明之灰清愧伯鸞不復因人之熱<lb/>
　　序<lb/>
　　　書品序<lb/>
<pb n="KR4h0134_WYG_099-20a"/>
𤣥静先生曰予遍求邃古逖訪厥初書名起于𤣥洛字<lb/>
勢發于倉史故遺結䋲取諸文象諸形㑹諸人事未有<lb/>
廣此緘□深兹文契是以一書加大天尊可知二力增<lb/>
土地卑可審日以君道則字勢圓月以臣輔則文體缺<lb/>
及其轉註假借之流指事㑹意之類莫不狀範毫端形<lb/>
呈字表開篇玩古則千載共朝削簡傅今則萬里對面<lb/>
記善則惡自削書賢則過必改玉厯頒正而化俗帝教<lb/>
陳言而設教變通不極日用無窮與聖同功參神並運<lb/>
<pb n="KR4h0134_WYG_099-20b"/>
爰泊中葉舍繁從省漸失潁川之言竟逐雲陽之字若<lb/>
乃鳥跡孕于古文壁書存于科斗符陳帝璽摹調蜀漆<lb/>
署表宫門銘題禮器魚遊舍鳳鳥已分蟲仁義起于麒<lb/>
麟威形發于龍虎雲氣時飄五色仙人還作兩童龜若<lb/>
浮溪蛇若赴穴流星疑燭垂露似珠芝英轉車飛白掩<lb/>
素參差倒薤既思種栁之謡長短懸針復想定情之製<lb/>
蛟脚傍低鵠頭仰立填飄板上謬起印中波回墮鏡之<lb/>
鸞楷顧雕陵之鵲並以篆籕重復見重昔時或巧能售<lb/>
<pb n="KR4h0134_WYG_099-21a"/>
酒或妙令鬼哭信無味之竒珍非趨時之急務且具録<lb/>
前訓今不復兼論惟草正疏通專行於世其或繼之者<lb/>
雖百代可知尋𨽻體發源秦時𨽻人下邳程邈所作始<lb/>
皇見而重之以奏事繁多篆字難製遂作此法故曰𨽻<lb/>
書今時正書是也草聖起於漢時解散𨽻法用以赴急<lb/>
本因草創之義故曰草書建初中京兆杜操始以善書<lb/>
知名今之草書是也余自少迄長留心兹業澡手謝於<lb/>
臨池鋭意同於削板而蕺山之扇竟未増華凌雲之臺<lb/>
<pb n="KR4h0134_WYG_099-21b"/>
無因誡子求諸故迹或有淺深輙刪善草𨽻者一百二<lb/>
十一人伯英以稱聖居首法髙以追駿處末推能相越<lb/>
小例而九引類相附大等而三復為略論總名書品<lb/>
　　　書品後序<lb/>
今以九例該此衆賢猶如𤣥圃積玉炎洲聚桂其中實<lb/>
相推謝故有兹多品然終能振此鱗翼俱上龍門倘後<lb/>
之學者更隨㸃曝云爾<lb/>
　　論<lb/>
<pb n="KR4h0134_WYG_099-22a"/>
　　　書品論一<hi>上之上</hi>
　　　　<hi>張芝伯英少鍾繇元常王羲之逸</hi>
𨽻既發源秦史草乃激流齊相跨七代而彌遵將千載<lb/>
而無革誠開博者也均其文總六書之要指其事籠八<lb/>
體之竒能㧞篆籕于繁蕪移楷真于重密分行紙上類<lb/>
出繭之蛾結畫篇中似聞琴之鶴峰崿間起瓊山慚其<lb/>
歛霧漪瀾遞扶碧海愧其下風抽絲散水定其下筆倚<lb/>
刀較尺驗于成字真草既分于星芒烈火復成于珠珮<lb/>
<pb n="KR4h0134_WYG_099-22b"/>
或横牽豎掣或濃㸃輕拂或將放而更留或因挑而還<lb/>
置敏思藏于胸中巧意發于毫銛詹尹端策故以迷其<lb/>
變化英韶傾耳無以察其音聲殆善射之不注妙斵輪<lb/>
之不傳是以鷹瓜舍利出彼兎毫龍管潤霜遊兹蠆尾<lb/>
學者鮮能具體窺者罕得其門若探妙測深盡形得勢<lb/>
烟花落紙將動風彩帶字欲飛疑神化之所為非人世<lb/>
之所學惟張有道鍾元常王右軍其人也張工夫第一<lb/>
天然次之衣帛先書稱為草聖鍾天然第一工夫次之<lb/>
<pb n="KR4h0134_WYG_099-23a"/>
妙盡許昌之碑窮極鄴下之牘王工夫不及張天然過<lb/>
之天然不及鍾工夫過之羊欣云貴越羣品古今莫二<lb/>
兼撮衆法備成一家若孔門以書三子入室矣允為上<lb/>
之上<lb/>
　　　書品論二<hi>上之中</hi>
　　　　<hi>崔瑗子玉張昶文舒</hi>　<hi>杜度伯度敬師宜官王獻之子</hi>
崔子玉擅名北中跡罕南度世有得其摹者王之敬見<lb/>
之稱美以為功類伯英杜度濫觴于草書取竒於漢帝<lb/>
<pb n="KR4h0134_WYG_099-23b"/>
詔復奏事皆作草書師宜官鴻都為最能大能小文舒<lb/>
聲劣于兄時云亞聖子敬泥帚最驗天骨兼以掣筆復<lb/>
識人工一字不遺兩葉𫝊妙此五人允為上之中<lb/>
　　　書品論三<hi>上之下</hi>
　　　　<hi>索靖㓜安皇象休明</hi>　<hi>梁鵠孟皇/胡昭孔明</hi>　<hi>韋誕仲將鍾㑹士季</hi>
　　　　<hi>衛瓘伯玉阮研文機</hi>　<hi>荀輿長𦙍</hi>
幼安歛蔓舅氏抗名衛令孟皇功盡筆力字入帳中仲<lb/>
將不妄染毫必須張筆而左紙孔明動見模楷皆謂胡<lb/>
<pb n="KR4h0134_WYG_099-24a"/>
肥而鍾瘦休明斟酌二家聨駕八絶士季之範元常猶<lb/>
子敬之禀逸少而工拙兼效真草皆成伯玉逺慕張芝<lb/>
近參父迹長𦙍狸骨方擬而難迨阮研居今觀古盡窺<lb/>
衆妙之門雖復師王祖鍾終成别搆一體此九人允為<lb/>
上之下<lb/>
　　　書品論四<hi>中之上</hi>
　　　　<hi>張超子並崔實子真</hi>　<hi>郭伯道名劉徳昇君嗣衛夫人  鑠字茂猗</hi>
　　　　<hi>李式景則謝安安石</hi>　<hi>庾翼稚恭/王珉季琰</hi>　<hi>郗愔方回栢𤣥敬道</hi>
<pb n="KR4h0134_WYG_099-24b"/>
　　　　<hi>羊欣敬元殷鈞季和</hi>　<hi>王僧䖍/</hi>　<hi>孔琳之彥琳</hi>
子並崔家州里頗相倣效可謂醬鹹于鹽冰寒于水伯<lb/>
道府問朝廷遠封其跡徳昇之妙鍾胡各採其美子真<lb/>
俊才門法不墜李妻衛氏自出華宗景則毫素流靡稚<lb/>
恭聲彩遒越郗愔安石草正並驅季琰栢𤣥筋力俱駿<lb/>
羊欣早隨子敬最得王體孔琳之聲髙宋氏王僧䖍雄<lb/>
發齊代殷鈞頗耽愛好終得肩隨此一十五人允為中<lb/>
之上<lb/>
<pb n="KR4h0134_WYG_099-25a"/>
　　　書品論五<hi>中之中</hi>
　　　　<hi>魏武帝曹操孟徳邑吳主元宗孫皓山衛覬伯儒  左子  伯字  衛桓巨</hi>
　　　　<hi>杜預元凱韋旭文休</hi>　<hi>王廙世將/王修敬仁</hi>　<hi>張彭祖/范懐約</hi>　<hi>任靖</hi>
　　　　<hi>張永景初施方泰</hi>　<hi>吳休尚</hi>
魏帝筆墨雄贍吳主體裁綿密伯儒兼叙𨽻草子邑分<lb/>
鏕梁邯巨山三世元凱累葉王廙為右軍之師彭祖取<lb/>
羲之之道任靖矯名文休題柱敬仁清舉致畏逼之詞<lb/>
張范逢時俱東南之美施吳鄴下後生同年㧞萃此十<lb/>
<pb n="KR4h0134_WYG_099-25b"/>
五人允為中之中<lb/>
　　　書品論六<hi>中之下</hi>
　　　　<hi>羅暉叔景陸機士衡</hi>　<hi>趙襲元嗣/朱誕</hi>　<hi>劉輿茂張昭王導  𢎞</hi>
　　　　<hi>庾亮元規義王洽宋文帝劉  隆</hi>　<hi>郗超吳興郗張翼康昕  徐  秀</hi>
　　　　<hi>謝眺𤣥暉王崇素</hi>　<hi>劉繪/</hi>　<hi>陶隠居𢎞景</hi>
叔景元嗣並稱西州劉輿之筆札張昭之無懈陸機以<lb/>
𢎞才掩迹朱誕以偏藝流聲王導則列聖推能庾亮則<lb/>
羣公挹巧王洽以並通諸法郗超以晩年取譽張翼善<lb/>
<pb n="KR4h0134_WYG_099-26a"/>
効宋帝康昕郗秀孤生謝朓劉繪文宗書範近來少前<lb/>
陶隠居仙才翰采㧞于山谷王崇素繪<hi>闕</hi>靡倫篇筆傳<lb/>
于里閭此十八人允為中之下<lb/>
　　　書品論七<hi>下之上</hi>
　　　　<hi>姜翊羊忱</hi>　<hi>梁宣帝韋秀/晉元  景文</hi>　<hi>鍾輿人向泰識道</hi>
　　　　<hi>范氏蔚宗薄宋炳敬王㑹齊謝靈運伯蕭思話    紹之  叔    髙帝紹</hi>
　　　　<hi>庾黔婁子費元瑶羊祜叔</hi>　<hi>孫奉伯</hi>
此十九人並擅毫翰動成楷則殆逼前良見希後彥允<lb/>
<pb n="KR4h0134_WYG_099-26b"/>
為下之上<lb/>
　　　書品論八<hi>下之中</hi>
　　　　<hi>陽經張輿</hi>　<hi>諸葛融李楊潭/王濟    夫人</hi>　<hi>張炳之岑淵劉穆  道和</hi>
　　　　<hi>朱齡石褚元明</hi>　<hi>庾景休/孔敬通</hi>　<hi>張融思光王籍文海</hi>
此十五人雖未窮字奥書尚文情披其叢薄非無香草<lb/>
視其涯岸皆有潤珠故遺斯紙以為世玩允為下之中<lb/>
　　　書品論九<hi>下之下</hi>
　　　　<hi>衛宣陰光</hi>　<hi>李韞少陳基張傳庭堅任張紹嘉韋熊  季    暢  曹    宋</hi>
<pb n="KR4h0134_WYG_099-27a"/>
　　　　<hi>裴邈之羊固閭謝晦寳傳夫人仁辟間訓徐羨    孔    顔  光  周  皓</hi>
　　　　<hi>張欣泰人張熾僧岳道</hi>
此二十二人皆五味一和五色一彩視其雕文非特刻<lb/>
鵠人人下筆寧止追嚮遺迹見珍餘芳可折誠以驅馳<lb/>
並駕不逮前鋒而中權後殿各盡其美允為下之下<lb/>
　　銘<lb/>
　　　團扇銘<lb/>
武王𤣥覽造扇于前班生贍博白綺仍傳裁雲比霧裂<lb/>
<pb n="KR4h0134_WYG_099-27b"/>
素輕蟬片月内掩重規外圓炎隆火正石鑠沙煎清逾<lb/>
蘋末瑩等寒泉恩深難恃愛極則遷秋風颯至篋笥長<lb/>
捐勒銘華扇敢薦夏筵<lb/>
　　　玉帳山銘<lb/>
玉帳寥廓崑山抵鵲總葉成帳連枝起幕玉蘂難徙金<lb/>
花不落隱士彈琴仙人看博巖留故鼎竈聚新荆煮石<lb/>
初爛燒丹欲成桑田屢盡海水頻傾長聞鳯笛永聽簫<lb/>
聲<lb/>
<pb n="KR4h0134_WYG_099-28a"/>
　　樂府<lb/>
　　　長安有狹斜行<lb/>
長安有曲陌曲陌不容幰路逢雙綺襦問君居近逺我<lb/>
居臨御溝可識不可求長子登麟閣次子侍龍樓少子<lb/>
無髙位聊從金馬遊三子俱來下左右若川流三子俱<lb/>
來入髙軒映彩旒三子俱來宴玉柱擊清甌大婦襞雲<lb/>
裘中婦巻羅幬少婦多豔冶花鈿繫石榴夫君且安坐<lb/>
歡娛方未周<lb/>
<pb n="KR4h0134_WYG_099-28b"/>
　　　賦得有所思<lb/>
佳期竟不歸春日坐芳菲拂匣看離鏡<hi>一作扇</hi>開箱見别<lb/>
衣井梧生未合宫槐巻復稀不及衘泥燕從來相逐飛<lb/>
　　　有所思<lb/>
佳人逺于隔乃在天一方望望江山阻悠悠道路長别<lb/>
前秋葉落别後春花芳雷歎一聲響雨淚忽成行悵望<lb/>
情無極傾心還自傷<lb/>
　　　洛陽道<lb/>
<pb n="KR4h0134_WYG_099-29a"/>
徼道臨河曲層城傍洛川金門纔出柳桐井半含泉日<lb/>
起罘罳外車迴雙闕前潘生時未返遥心徒眷然<lb/>
　　　賦得横吹曲長安道<lb/>
桂宫連複道黄山開廣路逺聽平陵鐘遥識新豐樹合<lb/>
殿生光彩離宫起烟霧日落歌吹還<hi>一作回</hi>塵飛車馬度<lb/>
　　　愛妾換馬<lb/>
渥水出騰駒湘川實應圖來從西北道去逐東南隅琴<lb/>
聲悲玉匣山路泣蘼蕪似鹿將含笑千金㑹不俱<lb/>
<pb n="KR4h0134_WYG_099-29b"/>
　　　隴西行<lb/>
借問隴西行何當驅馬征草合前迷路雲濃後暗城寄<lb/>
語幽閨妾羅袖勿空縈<lb/>
　　　未央才人歌<lb/>
從來守未央轉欲訝春芳朝風凌日色夜月奪燈光相<lb/>
逢倘游豫暫為巻衣裳<lb/>
　　詩<lb/>
　　　侍宴應令<lb/>
<pb n="KR4h0134_WYG_099-30a"/>
副君時暇豫曽城聊近遊清池冩飛閣疎樹出龍樓北<lb/>
陸冰方壯西園春欲周梅心芳屢動蒲節促難抽徒然<lb/>
欣並命無以厠應劉<lb/>
　　　侍宴宣猷堂應令<lb/>
副君徳將聖陳王才掞天歸來宴平樂置酒對林泉鑪<lb/>
香雜山氣殿影入池漣豔舞時移節新歌屢上絃聽曲<lb/>
慙迴顧思經徒欲眠<lb/>
　　　侍宣猷堂宴湘東王應令<lb/>
<pb n="KR4h0134_WYG_099-30b"/>
陳王驂駕反副后西園遊並命登飛閣列坐對芳洲桂<lb/>
巖逢暮序菊水值窮秋竹逕簫聲發桐門琴曲愁<hi>一作幽</hi>
徒奉文成誦空知思若抽<lb/>
　　　侍宴餞湘州刺史張纉<lb/>
洞庭資善政層城送逺離九歌揚妙曲八桂動芳枝雨<lb/>
足飛春殿雲峯入夏池郢路方遼逺湘山轉蔽虧何當<lb/>
好風日極望長沙垂<lb/>
　　　侍宴餞張孝總應令<lb/>
<pb n="KR4h0134_WYG_099-31a"/>
層臺臨迴漲耿耿晴烟上欲送分符人翻似河隄望寒<lb/>
雲暗積水秋雨䝉重嶂别念動神襟華文切離貺慙無<lb/>
寡和曲空陪郢中唱<lb/>
　　　三日侍蘭亭曲水宴<lb/>
策星依夜動鑾駕總朝遊旌門臨苑樹相風出鳯樓春<lb/>
生露泥泥天覆雲油油桃花舒玉澗柳葉暗金溝褉川<lb/>
分曲洛帳殿掩芳洲踊躍頳魚出參差綘棗浮百戱俱<lb/>
臨水千鍾共逐流<lb/>
<pb n="KR4h0134_WYG_099-31b"/>
　　　九日侍宴樂游苑應令<lb/>
轍跡光周頌巡遊盛夏功鉤陳萬騎轉閶闔九關通秋<lb/>
暉逐行漏朔氣繞相風獻壽重陽節迴鑾上苑中疏山<lb/>
開輦道間樹出離宫玉醴吹巖<hi>一作承苑</hi>菊銀牀落井桐御<lb/>
棃寒更紫仙桃秋轉紅飲羽山西射浮雲冀北驄塵飛<lb/>
金埒滿葉破柳條空騰猨疑矯箭驚鴈避虛弓彫材濫<lb/>
杞梓花綬接鵷鴻愧乏天庭藻徒參文雅雄<lb/>
　　　從皇太子出𤣥圃應令<lb/>
<pb n="KR4h0134_WYG_099-32a"/>
春光起麗譙屣步陟山椒閣影臨飛蓋鸎鳴入洞簫水<lb/>
還登故渚樹長蔭前橋緑荷生綺葉丹藤上細苖顧循<lb/>
慙振藻何用擬瓊瑶<lb/>
　　　奉和泛舟漢水往萬山應敎<lb/>
桂棹桬棠船飄揚横大川映巖沈水底激浪起雲邊迥<lb/>
岸髙花發春塘細柳懸陪歌承睿賞接醴侍恩筵誰云<lb/>
李與郭獨得似神仙<lb/>
　　　山池應令<lb/>
<pb n="KR4h0134_WYG_099-32b"/>
閬苑秋光暮金塘收潦清荷低芝蓋出浪涌燕舟輕逆<lb/>
遄流棹唱帶谷聚笳聲野竹交臨浦山桐迥出城水逐<lb/>
雲峯闇寒隨殿影生<lb/>
　　　奉使北徐州參丞御<lb/>
炎農稱巻領唐勛載允恭猶將表世盛尚且號民從未<lb/>
如今聖主比徳邁前蹤格天垂禮樂寰海置提封枌榆<lb/>
諒昔社方門有舊墉故鄉深帝念巡狩及時雍禁園周<lb/>
百里離宫即九重浮橋還瀉渭抗殿本疏龍過沛追鄉<lb/>
<pb n="KR4h0134_WYG_099-33a"/>
飲歸宛盛禮容千金登禹膳萬壽獻堯鐘依然對白水<lb/>
眷言懷赤松迴天隨輦道駐日逐戈鋒路逺大風積山<lb/>
長佳氣濃年光正婉娩春樹轉丰茸竹葉含初籜蓂枝<lb/>
發早藂瑞木翻無鳥祥花更少蜂咸英起雲鳯率舞間<lb/>
笙鏞海鷗時出没江鱏乍噞喁雲邊開鞏樹霧裏識嶤<lb/>
峯小人濫趨走虛薄愧無庸皇恩不可報河清徒易逢<lb/>
　　　和衛尉新渝侯巡城口號<lb/>
維城寄右戚巡警屬勤王南瞻通灞岸北眺指横茫入<lb/>
<pb n="KR4h0134_WYG_099-33b"/>
漢飛延閣臨雲出建章步逐天津逺城隨秋夜長露槐<lb/>
落金氣風寮上新涼<hi>闕</hi>
　　　遊甑山<lb/>
平子去已久餘風今復追未必遊春草王孫自不歸路<lb/>
髙村反出林長鳥更稀寒雲間石起秋葉下山飛西河<lb/>
方閲訓詎得解朝衣<lb/>
　　　蔬圃堂應詔<lb/>
北宫<hi>一作堂</hi>多暇豫時駕總鑾鑣路靜繁葭撤輪移羽蓋<lb/>
<pb n="KR4h0134_WYG_099-34a"/>
飄臨空坐飛觀回首望浮橋風長曙鐘近地迥洛城遥<lb/>
疎林不礙日涸浦暫通潮徒然等賔從並作愧羣僚<lb/>
　　　尋周處士𢎞讓<lb/>
試逐赤松遊披林對一丘棃紅大谷晩桂白小山秋石<lb/>
鏡菱花發桐門琴曲愁<hi>一作遒</hi>泉飛疑度雨雲積似重樓<lb/>
王孫若不去山中定可留<lb/>
　　　賦得嵇叔夜<lb/>
山林重明滅風月臨囂塵著書惟隠士談𤣥止谷神鴈<lb/>
<pb n="KR4h0134_WYG_099-34b"/>
重翻傷性蠶寒更養身廣陵餘故曲山陽有舊鄰俗儉<lb/>
寧妨患才多反累身寄言山吏部無以助庖人<lb/>
　　　和太子重雲殿受戒<lb/>
皇明執東曜帝扆居北辰小乘開治道大覺拯蒼民殊<lb/>
塗同義路分流合智津傳香引上徳列伎進名臣連閣<lb/>
翻如畫圖雲更似真鏡山衘殿影梅梁落梵塵苑桂恒<lb/>
留雪天花不待春萬年逢瑞應千生值法身天衣初拂<lb/>
石豆火欲燃薪重善無論報輕毛庶有因<lb/>
<pb n="KR4h0134_WYG_099-35a"/>
　　　詠同泰寺浮圖和簡文帝<lb/>
望園臨奈苑王城對鄴宫還從飛閣内遥見崛山中天<lb/>
衣疑拂石鳯翅欲凌空雲甍猶帶雨蓮井不生桐盤承<lb/>
雲表露鈴揺天上風月出琛含采天晴幡帶虹周星疑<lb/>
更落漢夢似今通我后情<hi>藝文作懷</hi>初照不與伊川同方應<lb/>
捧馬出永得離塵䝉<lb/>
　　　奉和賽漢髙廟<lb/>
昔在唐山曲今承紫貝壇寧知臨楚岸非復望長安野<lb/>
<pb n="KR4h0134_WYG_099-35b"/>
曠秋先動林髙葉早殘塵飛逺騎沒日徙<hi>一作過</hi>半峰寒<lb/>
徒然仰成誦終用試才難<lb/>
　　　亂後經夏禹廟<lb/>
金簡泥初發龍門鑿始通配天不失舊為魚微此功林<lb/>
堂上偃蹇山殿下穹隆侵雲似天闕照水類河宫神來<lb/>
導赤豹仙女擁飛鴻松龕撤暮爼棗逕落寒叢仙舟還<lb/>
入鏡玉軸更乘空去國嗟行邁離居泣轉蓬月起吳山<lb/>
北星臨天漢中申胥猶有志荀息本懷忠待見欃槍滅<lb/>
<pb n="KR4h0134_WYG_099-36a"/>
歸來松柏桐<lb/>
　　　亂後行經吳郵亭<lb/>
郵亭一回望風塵千里昬青袍異春草白馬即吳門獯<lb/>
戎鯁伊洛襍種亂轘轅輦道同關塞王城似太原休明<lb/>
鼎尚重秉禮國猶存殷牗爻雖賾堯城吏轉尊泣血悲<lb/>
東走横戈念北奔方慿七廟略誓雪五陵寃人事今如<lb/>
此天道共誰論<hi>御亭吳大帝所建在晉陵今作郵誤也</hi>
　　　經陳思王墓<lb/>
<pb n="KR4h0134_WYG_099-36b"/>
公子獨憂生丘壠擅餘名採樵枯樹盡犂田荒隧平寧<lb/>
追宴平樂詎想謁承明旦余來錫命兼言事結成飄颻<lb/>
河朔逺颭飈颶風鳴鴈與雲俱陣沙將蓬共驚枯桑落<lb/>
古社寒鳥歸孤城隴水哀葭曲漁陽摻鼓聲離家來逺<lb/>
客安得不傷情<lb/>
　　　過建章故臺<lb/>
魯國觀遺殿韓城想舊臺仲宣原隰滿子建悲風來夏<lb/>
蓮猶反植秋牕尚左開圖雲仍溜雨畫水即生苔及君<lb/>
<pb n="KR4h0134_WYG_099-37a"/>
歡四望知余念七哀<lb/>
　　　和劉明府觀湘東王書<lb/>
陳王擅書府河間富典墳五車方累篋七閣自連雲松<lb/>
槧芳帙氣柏燻起厨文羽陵青簡出媯泉緑字分方因<lb/>
接遊聖暫得奉朝聞峯樓霞早發林殿日先曛洛城復<lb/>
接限歸軒畏後羣<lb/>
　　　和竹齋<lb/>
百栱横笻節千櫨跨篻竿迴龍仍作柱置笛且成欒向<lb/>
<pb n="KR4h0134_WYG_099-37b"/>
嶺分花徑隨階轉藥欄蜂歸憐蜜熟燕入重巢乾欲仰<lb/>
天庭掞終知學步艱<lb/>
　　　從駕喜雨<lb/>
西嶽浮樽桂東皇事浴蘭赦詔還京兆歸神出灌壇濕<lb/>
風含酒氣陰雲助麥寒典農欣受職治粟喜當官復此<lb/>
隨車雨民天知可安<lb/>
　　　奉和春夜應令<lb/>
春牗對芳洲珠簾新上鈎燒香知夜漏刻燭驗更籌天<lb/>
<pb n="KR4h0134_WYG_099-38a"/>
禽<hi>一作雞</hi>下北閣<hi>一作闕</hi>織女入西樓月皎疑非夜林疎似<lb/>
更秋水光懸蕩壁山翠下添流詎假西園讌無勞飛蓋<lb/>
遊<lb/>
　　　奉和武帝苦旱<lb/>
陽山蛇不蟄洳澤鳥猶攅蹔息流膏雨將似怨祁寒文<lb/>
衣夜不卧蔬食晝忘餐潔誠同望祀惟馨等浴蘭江蘋<lb/>
享上帝荆璧奠髙巒繁雲興岳立蒸穴動龍幡渭渠還<lb/>
積水滮池更起瀾<lb/>
<pb n="KR4h0134_WYG_099-38b"/>
　　　奉和太子納涼梧下應令<lb/>
北園涼氣早步輦暫逍遥避日交長扇迎風列短簫山<lb/>
帶彈琴曲桐横棲鳳條懸門開溜水錦石鎮浮橋黑米<lb/>
生菰業青花出稻苖無因學仙藻雲氣徒飄颻<lb/>
　　　芝草<lb/>
踟蹰玩芝草淹留攀桂叢桂叢方偃蹇芝葉正玲瓏如<lb/>
龍復如馬成闕復成宫黄金九華發紫蓋六英通隱士<lb/>
蒼山北仙神海穴東隨丹聊變水獨揺不須風<lb/>
<pb n="KR4h0134_WYG_099-39a"/>
　　　詠美人<lb/>
絳樹及西施俱是好容儀非關能結束本自細腰肢鏡<lb/>
前難並照相將映渌池看粧畏水動斂袖避風吹轉手<lb/>
齊裾亂横簮歴鬢垂曲中人未取誰堪白日移不分他<lb/>
相識唯聽使君知<lb/>
　　　送别於建興苑相逢<lb/>
相逢小苑北停車問苑中梅新雜柳故粉白映綸紅去<lb/>
影背斜日香衣臨上風雲流階漸黒冰開池半通去馬<lb/>
<pb n="KR4h0134_WYG_099-39b"/>
船難駐啼烏曲未終眷然從此别車西馬復東<lb/>
　　　侍宴<lb/>
沐道逢將聖飛觴屬上賢仁風開美景瑞氣動非烟秋<lb/>
樹翻黄葉寒池墮黑蓮承恩謝命淺念報在身前<lb/>
　　　侍宴餞湘東王應令<lb/>
陳王從遊士髙晏入承華並載同連璧雕文類簡沙落<lb/>
猿時動樹墜雪暫揺花念此離筵促方愁别路賖<lb/>
　　　餞張孝總應令<lb/>
<pb n="KR4h0134_WYG_099-40a"/>
江上早寒生蕭條鐃管清别筵開帳殿離舟巻幔城前<lb/>
山黄葉起對岸白沙驚臨渦同極望竊吹愧才經<lb/>
　　　侍宴餞東陽太守蕭子雲<lb/>
東部資良守北宫敦獻酬新枝漸接樹故凍欲含流早<lb/>
花少餘雪春寒極晩秋徒嗟白岸逺空想赤松遊<lb/>
　　　和晉安王薄晩逐涼北樓回望應敎<lb/>
向夕紛諠屏追涼飛觀中樹影臨城日牕含度水風遥<lb/>
天如接岸逺帆似凌空陪文慙宋玉徒等侍蘭宫<lb/>
<pb n="KR4h0134_WYG_099-40b"/>
　　　贈周處士<lb/>
九丹開石室三徑没荒林仙人翻可見隱士更難尋籬<lb/>
下黄花菊丘中白雪琴方欣松葉酒自和遊山吟<lb/>
　　　新林送劉之遴<lb/>
斾轉黄山路舟纚白馬津送輪時合幰分驂各背塵常<lb/>
山喜臨岱隴頭悲望秦欲持漢中策還以贈征人<lb/>
　　　奉使江州舟中七夕<lb/>
九江逢七夕初弦值早秋天河來映水織女欲攀舟漢<lb/>
<pb n="KR4h0134_WYG_099-41a"/>
使俱為客星槎共逐流莫言相送浦不及穿針樓<lb/>
　　　南苑看人還<lb/>
春花競玉顔俱折復俱攀細腰宜窄衣長釵巧挾鬟洛<lb/>
橋初度燭青門欲上關中人應有望上客莫前還<lb/>
　　　詠美人看畫應令<lb/>
欲知畫能巧喚取真來映並出似分身相看如照鏡安<lb/>
釵等疎密著領俱周正不解平城圍誰與丹青競<lb/>
　　　奉和藥名詩<lb/>
<pb n="KR4h0134_WYG_099-41b"/>
英玉牧荆楚聽訟出池臺督郵稱蝗去亭長説烏來行<lb/>
塘朱鷺響當道赤帷開馬鞭聊冩賦竹葉暫傾杯<lb/>
　　　看放市<lb/>
旗亭出御道遊目暫迴車既非隨舞鶴聊思索枯魚懸<lb/>
龜識季主牓酒見相如日中人已合黄昏故未疎<lb/>
　　　和望月<lb/>
桂殿月徧來留光引上才圓隨漢東蚌暈逐淮南灰渡<lb/>
河光不濕移輪轍詎開此夜臨清景還承終宴杯<lb/>
<pb n="KR4h0134_WYG_099-42a"/>
　　　和徐主簿望月<lb/>
樓上徘徊月牕中愁思人照雪光偏泠臨花色轉春星<lb/>
流時入暈桂長欲侵輪願以重光曲承君歌扇塵<lb/>
　　　詠風<lb/>
宋地鶂飛初湘川燕起餘掃<hi>一作拂</hi>壇聊動竹吹薤欲成<lb/>
書蒼梧洞猶在<hi>一作蒼崦桐猶在</hi>合浦樹應疎陽烏一轉翅千<lb/>
里定非虛<lb/>
　　　詠花雪<lb/>
<pb n="KR4h0134_WYG_099-42b"/>
瑞雪墜堯年因風入綺錢飛花灑庭樹凝瑛結井泉寒<lb/>
光晦八極同雲暗九天已飄黄竹路共慶白渠田<lb/>
　　　春日<lb/>
桃紅柳絮白照日復隨風影出朱城外香歸青殿中水<lb/>
映寄生竹山横半死桐頒文知渥重搦札愧才空<lb/>
　　　七夕<lb/>
玉匣巻懸衣針樓開夜扉姮娥隨月落織女逐星移離<lb/>
前忿促夜别後對空機倩語雕陵鵲填河未可飛<lb/>
<pb n="KR4h0134_WYG_099-43a"/>
　　　嵗盡應令<lb/>
嵗序已云殫春心不自安聊開柏葉酒試奠五辛盤金<lb/>
薄圖神燕朱泥却<hi>一作印</hi>鬼丸梅花應可折倩為雪中看<lb/>
　　　賦得山<lb/>
層雲霾峻嶺絶澗倒危峯刻削臨千仞嵯峨起百重行<lb/>
曦上杳杳結霧下溶溶仁心留此屬休奉愧羣龍<lb/>
　　　同蕭左丞詠摘梅花<lb/>
牕梅朝始發庭雪晩初消折花牽短樹攀叢入細條垂<lb/>
<pb n="KR4h0134_WYG_099-43b"/>
冰溜玉手含刺罥春腰逺道終難寄馨香徒自饒<lb/>
　　　和晉安王詠燕<lb/>
可憐幕上燕差池弄羽衣夜夜同巢宿朝朝相對飛銜<lb/>
泥瞻樂善相賀奉英徽秋蟬行寂寞戀此未辭歸<lb/>
　　　詠胡牀應敎<lb/>
傳名乃外域入用信中京足欹形已正文斜體自平臨<lb/>
堂對逺客命旅誓初征何如淄館下淹留奉盛明<lb/>
　　　暮遊山水應令賦得磧字<lb/>
<pb n="KR4h0134_WYG_099-44a"/>
餘春屬清夜西園恣遊歴入逕轉金輿開橋通畫鷁細<lb/>
藤初上楥新流漸涵磧雲峯沒城柳電影開巖壁<lb/>
　　　奉和湘東王應令二首<lb/>
　　　　春宵<lb/>
征人别來久年芳復臨牖燭下夜縫衣春寒偏著手願<lb/>
及歸飛鴈因書寄髙柳<lb/>
　　　　冬曉<lb/>
隣雞聲已傳愁人竟不眠月光侵曙後霜明落曉前縈<lb/>
<pb n="KR4h0134_WYG_099-44b"/>
鬟起照鏡誰忍挿花鈿<lb/>
　　　詠簾燕<lb/>
雙燕集蘭閨雙飛髙復低向户疑新箔登巢識故泥依<lb/>
櫩本相賀近幕願同棲<lb/>
　　　奉賀便省餘秋<lb/>
前對金精坂傍臨圓水池照影礙浮葉看山通迥枝鴈<lb/>
行連霧盡雨足帶雲移<lb/>
　　　被使從渡江<lb/>
<pb n="KR4h0134_WYG_099-45a"/>
八陣引佳兵三河總艫舳絳天揚逺斾雷野驅長轂夜<lb/>
劍動星芒秋潮驚箭服<lb/>
　　　登城北望<lb/>
誓師屠六郡登城望九嵕山沈黄霧裏地盡黒雲中霜<lb/>
戈曜壠日哀笳斷塞風<lb/>
　　　道館<lb/>
仙人白鹿上隱士潜溪邊試取西山藥來觀東海田<lb/>
　　　賦得轉歌扇<lb/>
<pb n="KR4h0134_WYG_099-45b"/>
團紗映似月蟬翼望如空迴持掩曲態轉作送聲風<lb/>
　　　詠舞<lb/>
飛鳬袖始拂啼烏曲未終聊因斷續唱記託徃還風<lb/>
　　　詠舞曲應令<lb/>
歌聲臨畫閣舞袖出芳林石城定若逺前谿應幾深<lb/>
　　　詠主人少姬應敎<lb/>
故年齊總角今春半上頭那知夫婿好能降使君留<lb/>
　　　詠長信宫中草<lb/>
<pb n="KR4h0134_WYG_099-46a"/>
委翠似知節含芳如有情全由履迹少併欲上階生<lb/>
　　　石崇金谷妓<lb/>
蘭堂上客至綺席清絃撫自作明君辭還敎緑珠舞<lb/>
　　　逺看放火<lb/>
風前細塵起月裏黑烟生發燄看喬木侵光識逺城<lb/>
　　　舟中寒望<lb/>
日暮敞鳬舟曽冰合駛流雪照齊君履寒入楚王裘<lb/>
　　　石橋<lb/>
<pb n="KR4h0134_WYG_099-46b"/>
秦王金作柱漢帝玉為欄仙人飛徃易道士出歸難<lb/>
　　　詠桂<lb/>
新叢入望苑舊幹别層城倩視今移處何如月裏生<lb/>
　　　賦得池萍<lb/>
風翻乍青紫浪起時疎密本欲嘆無根還驚能有實<lb/>
　　　新苔<lb/>
隨潮染岸石逐沫聚浮查從令阿谷麗停筐不汰沙<lb/>
　　　被執作詩<lb/>
<pb n="KR4h0134_WYG_099-47a"/>
髪與年俱暮愁將罪共深聊持轉風燭暫映廣陵琴<lb/>
　　　三日侍宴詠曲水中燭影<hi>七言</hi>
重燄垂花比芳樹風吹水動俱難住春枝拂岸影上來<lb/>
還柸繞客光中度<lb/>
　　聨句<lb/>
　　　曲水聨句<lb/>
春色明上已桃花落繞溝波迴巵不進綸下釣時留<hi>臣導</hi>
絳水時迴岸花觴轉更周陳肴渡玉俎垂餌下銀鈎<hi>王臺</hi>
<pb n="KR4h0134_WYG_099-47b"/>
<hi>卿</hi>迴川入帳殿列俎間芳洲漢艾凌波出江楓拂岸遊<lb/>
<hi>庾肩吾</hi>王生迴水碓蔡嫗蕩輕舟岸燭斜臨水波光上映<lb/>
樓<hi>殿下</hi>
　　　八關齋夜賦四城門更作四首<lb/>
　<hi>殿下即簡文帝時為皇太子中庶府君謂肩吾</hi>
　　　第一賦韻東城門病<lb/>
伏枕愛危光痾纒生易折無因雪岸草慮及□山穴<hi>徐防</hi>
消渴腠腸腑疼蹇嬰肢節如何促齡内憂苦無暫缺<hi>孔燾</hi>
<pb n="KR4h0134_WYG_099-48a"/>
　　　南城門老<lb/>
虛蕉誠易犯危藤復將囓一隨柯已微當年信長訣<hi>諸葛</hi>
<hi>嵦</hi>已同白駒去復類紅花熱妍容一旦罷孤燈行自設<lb/>
<hi>君</hi>
　　　西城門死<lb/>
綏心雖殊用滅景寧優劣一隨業風盡終歸虚妄設<hi>王臺</hi>
<hi>卿</hi>五陰誠為假六趣寧有截零落竟同歸憂思空相結<lb/>
<hi>李鏡逺</hi>
<pb n="KR4h0134_WYG_099-48b"/>
　　　北城門沙門<lb/>
俗幻生影空憂繞心塵曀於兹排四纒去矣求三湼<hi>殿下</hi>
下學輩留心方從窈㝠别已悲境相空復作泡雲滅<hi>中庶</hi>
<hi>府君</hi>
　　　第二賦韻東城門病<lb/>
空痾誠易愈有病故難痊徒知餌五色終當悲九泉<hi>王臺</hi>
<hi>卿</hi>已無雲山草沈痗竟誰憐復悲淪苦海何由果淨天<lb/>
<hi>諸葛嵦</hi>
<pb n="KR4h0134_WYG_099-49a"/>
　　　南城門老<lb/>
昔類紅蓮草自玩緑池邊今如白華樹還悲明鏡前<hi>殿下</hi>
壯心欲何在餘日乃西遷清樽不復樂蓬鬢豈還妍<hi>徐防</hi>
　　　西城門死<lb/>
髙堂信逆旅懷業理常牽玉匣方委櫬金臺不復延<hi>中庶</hi>
<hi>府君</hi>挽聲隨逕逺蘿影帶松懸詎能留十念唯應逐四縁<lb/>
<hi>君</hi>
　　　北城門沙門<lb/>
<pb n="KR4h0134_WYG_099-49b"/>
經行林樹下求道志能堅既有神通力振錫逺乘烟<hi>李鏡</hi>
<hi>逺</hi>一登四𢎞誓至道莫能先不貪曠刼壽無論促延年<lb/>
<hi>孔燾</hi>
　　　第三東城門病<lb/>
纒痾緬百年自傷無五福長縈畫篋蛇不值仙人鹿<hi>殿下</hi>
習染迷畫瓶卧起求棲宿羅𥜗豈再歡臨岐方土木<hi>中庶</hi>
<hi>府君</hi>
　　　南城門老<lb/>
<pb n="KR4h0134_WYG_099-50a"/>
少年愛紈綺衰暮慙羅縠徒傷嵗冉冉陳詩非郁郁<hi>王臺</hi>
<hi>卿</hi>鶴髪辭軒冕鮐背烹葵菽松栢稍相依懽愛時睦睦<lb/>
<hi>李鏡逺</hi>
　　　西城門死<lb/>
追念平生時遨遊上苑囿一没松栢下春光徙儵昱<hi>孔燾</hi>
結根素因假枝葉縁骨肉自應螻蟻驅值此風刀逐<hi>諸葛</hi>
<hi>嵦</hi>
　　　北城門沙門<lb/>
<pb n="KR4h0134_WYG_099-50b"/>
俗繭厭纒絲因田抽善縠長披忍辱鎧去此纎羅服<hi>徐防</hi>
願引三塗衆俱令十使伏珠月猶沈首金錍未挑目<hi>君</hi>
　　　第四東城門病<lb/>
紫紈未可得漳濵徒再離一逢犬馬病賁育罷驅馳<hi>李鏡</hi>
<hi>逺</hi>已無九轉術復闕萬金竒不看授彊掌唯夢蓮花池<lb/>
<hi>君</hi>
　　　南城門老<lb/>
盛年歌吹日顧步惜容儀一朝衰朽至星星白髪垂<hi>孔燾</hi>
<pb n="KR4h0134_WYG_099-51a"/>
已傷萬事盡復念九門枝垂軒意何在獨坐鏡如斯<hi>中庶</hi>
<hi>府君</hi>
　　　西城門死<lb/>
一息於今罷平生詎可規天長曉露促千齡誰復知<hi>殿下</hi>
華堂一相捨松帳杳難窺萬祀藏珠應千年罷玉羈<hi>徐防</hi>
　　　北城門沙門<lb/>
深心不可染正道亦難欹方除五欲累長辭三雅巵<hi>王臺</hi>
<hi>卿</hi>依空慮難靜習善路猶弛没身竟靡託單盂詎待貲<lb/>
<pb n="KR4h0134_WYG_099-51b"/>
<hi>諸葛嵦</hi>
　<lb/>
　<lb/>
　<lb/>
　<lb/>
　<lb/>
　<lb/>
　漢魏六朝百三家集巻九十九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>漢魏六朝百三家集巻一百九</head> <lb/>
    <p>
<pb n="KR4h0134_WYG_109-1a"/>
欽定四庫全書<lb/>
　漢魏六朝百三家集巻一百九<lb/>
　　齊邢邵集題詞<lb/>
　　　濟隂温鵬舉鉅鹿魏伯起河間邢子才為北朝<lb/>
　　　文人稱首楊遵彦文徳論云古今詞人皆負才<lb/>
　　　遺行唯邢子才王元景温子昇彬彬有徳素然<lb/>
　　　則温邢在當日兼以行顯非伯起驚蛺蝶比也<lb/>
　　　子才讀書五行俱下獨不喜讎校曰天下書至<lb/>
<pb n="KR4h0134_WYG_109-1b"/>
　　　死讀不可徧焉能復校此言頗疎率而後世<lb/>
　　　才士間宗其説余度隋唐以來至今日書籍多<lb/>
　　　子才時更數倍茍欲徧識塗必出此所謂漢髙<lb/>
　　　取天下得意者闗中耳置學一奏事闗典教餘<lb/>
　　　文無絶殊者漢賈生公孫臣等言正朔服色事<lb/>
　　　君相莫能遵用太史公三致慨焉以元魏靈后<lb/>
　　　之時子才欲伸其志予竊難之異同交安賢愚<lb/>
　　　並接抱此天資與物無忤然在坐作表袁翻怒<lb/>
<pb n="KR4h0134_WYG_109-2a"/>
　　　為小兒言論相輕崔暹奪其帝聽甚哉入世之<lb/>
　　　不易也<lb/>
　目録<lb/>
　　賦<lb/>
　　　新宫賦<lb/>
　　詔<lb/>
　　　為齊文宣受禪赦詔<lb/>
　　表<lb/>
<pb n="KR4h0134_WYG_109-2b"/>
　　　百官賀平石頭表<lb/>
　　　賀老人星表<lb/>
　　　為文襄讓尚書令表<lb/>
　　　又<lb/>
　　　為李衛軍以國子祭酒讓東平王表<lb/>
　　　為彭城王韶讓侍中表<lb/>
　　　為潘司徒樂讓表<lb/>
　　　為司空景讓表<lb/>
<pb n="KR4h0134_WYG_109-3a"/>
　　奏<lb/>
　　　請置學及修立明堂奏<lb/>
　　書<lb/>
　　　答袁肇修書<lb/>
　　　遺辛術書<lb/>
　　序<lb/>
　　　蕭仁祖集序<lb/>
　　議<lb/>
<pb n="KR4h0134_WYG_109-3b"/>
　　　皇太子東面議<lb/>
　　　宫吏之姓與太子同名議<lb/>
　　　改葬服議<lb/>
　　　訊囚請占議<lb/>
　　頌<lb/>
　　　甘露頌七首<lb/>
　　銘<lb/>
　　　文襄金像銘<lb/>
<pb n="KR4h0134_WYG_109-4a"/>
　　　獻武皇帝寺銘<lb/>
　　碑<lb/>
　　　廣平王碑<lb/>
　　　冀州刺史封隆之碑<lb/>
　　　景明寺碑<lb/>
　　　并州寺碑<lb/>
　　謚議<lb/>
　　　文宣帝謚議<lb/>
<pb n="KR4h0134_WYG_109-4b"/>
　　哀䇿文<lb/>
　　　文宣帝哀䇿文<lb/>
　　墓誌<lb/>
　　　太尉韓公墓誌<lb/>
　　　李禮之墓誌<lb/>
　　樂府<lb/>
　　　思公子<lb/>
　　詩<lb/>
<pb n="KR4h0134_WYG_109-5a"/>
　　　三日華林園公宴<lb/>
　　　冬夜酬魏少傅直史館<lb/>
　　　冬日傷志篇<lb/>
　　　七夕<lb/>
　　　齊韋道遜晩春宴<lb/>
　　　應詔甘露詩<lb/>
　　　賀老人星詩<lb/>
　<lb/>
<pb n="KR4h0134_WYG_109-5b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　漢魏六朝百三家集巻一百九目録<lb/>
<pb n="KR4h0134_WYG_109-6a"/>
欽定四庫全書<lb/>
　漢魏六朝百三家集巻一百九<lb/>
　　　　　　　　　　　　　明　張溥　輯<lb/>
　齊邢邵集<lb/>
　　賦<lb/>
　　　新宫賦<lb/>
擬二儀而構路寢法三山而起翼室何大厦之眈眈而<lb/>
斯干之秩秩豈西京之足偉故東都之所匹爾其狀也<lb/>
<pb n="KR4h0134_WYG_109-6b"/>
則瓌譎屈竒瀾漫陸離嵯峨崔嵬巉巖參差若密雲之<lb/>
乍舉似鵬翼之中垂布菱華之與蓮蒂咸反植而倒施<lb/>
若承露而將轉似含風而欲披土成黼黻木化蛟螭布<lb/>
紅紫之融洩間朱黄之赫曦獸狂顧而猶動鳥將鶱而<lb/>
已疲木神水怪海若山祗千變萬化殊形異宜隂梁北<lb/>
注陽鳥南施百楹列倚千櫨代支或據險而形固或居<lb/>
安而勢危<lb/>
　　詔<lb/>
<pb n="KR4h0134_WYG_109-7a"/>
　　　為齊文宣受禪赦詔<lb/>
無徳而稱代刑以禮不言而信先春後秋故知惻隱之<lb/>
化天人一揆𢎞宥之道古今同風朕以寡薄功烈無紀<lb/>
昔先獻武王值魏世不造四海幅裂九鼎行出祭器無<lb/>
歸乃驅御侯伯大號燕趙拯厥顛墜俾亾則存文襄王<lb/>
外挺武功内資明徳纂成先業闢土服逺年逾二紀世<lb/>
歴兩都獄訟有適謳歌斯在魏帝俯遵歴數念在褰裳<lb/>
逺取唐虞終同脱屣實幽憂未已志在陽城而羣公卿<lb/>
<pb n="KR4h0134_WYG_109-7b"/>
士誠守愈切遂屬代終居於民上如涉深水有睠終朝<lb/>
始發晉陽九尾呈祥升壇告天赤雀效祉惟爾文武不<lb/>
二之臣股肱𤓰牙之將左右先王光隆大業永言誠烈<lb/>
共兹休慶然三皇存教非易可免七名改咒庸可庶幾<lb/>
思共億兆同始兹日其大赦天下<lb/>
　　表奏<lb/>
　　　百官賀平石頭表<lb/>
大江設隘實限夷華前魏觀濤而退後魏登山而反聲<lb/>
<pb n="KR4h0134_WYG_109-8a"/>
教不通多歴年代今蒼雉奉職靈鼉自梁折葦為舟慿<lb/>
力可渡始知徳通於物孟門失險道清將順劒閣自開<lb/>
行舉洞庭之樂放畜長洲之苑㑹玉帛於塗山樹銅柱<lb/>
於南極<lb/>
　　　賀老人星表<lb/>
冥貺未巳靈應猶臻以某夜老人星見達旦揚光經旬<lb/>
未滅雖三星共色五老同遊擬之於此故無與匹自非<lb/>
𤣥風感極聖敬廻天何能使休徴秘祉相尋而至故以<lb/>
<pb n="KR4h0134_WYG_109-8b"/>
朝夕相趨史無停筆<lb/>
　　　為文襄讓尚書令表<lb/>
揚職萬機總任百揆懸衡庶物凖納羣僚何以助日月<lb/>
之光華増天地之髙厚反鑒取照匹此何難倒裳求領<lb/>
方之為易<lb/>
　　　又表<lb/>
正以晝覽太山不假秋毫之察夜仰列宿豈藉燭龍之<lb/>
明爵人以世既非盛徳之舉公門有私故是陵夷之運<lb/>
<pb n="KR4h0134_WYG_109-9a"/>
　　　為李衛軍以國子祭酒讓東平王表<lb/>
臣聞運舟歸於積水致逺在於逸足未有涓澮之流可<lb/>
成奔飛之用駑蹇之乘而有滅没之功既列趙衰先人<lb/>
之敏請同虞丘退身之義具官臣某民望時宗聲實攸<lb/>
在斧藻川流雕篆霞蔚蕉蒲既茂枝葉實繁故以學窮<lb/>
齊魯聲髙梁魏詔美司朝僉諧允在伏願廻恩徙授以<lb/>
答具瞻<lb/>
　　　為彭城王韶讓侍中表<lb/>
<pb n="KR4h0134_WYG_109-9b"/>
貂鼹映首日月在躬冠葢庶僚跨躡多士雖智慙量力<lb/>
明闕自知在梁之譏無得諠華之議素飱之責豈須噂<lb/>
<graphic n="KR0689" url="https://raw.githubusercontent.com/kanripo/KR-Gaiji/master/images/KR0689.png" mimeType="image/png"/>之口何悟天之情眷復延今寵遂總録百揆寅亮萬<lb/>
機文昌治本得失所繫用才長短隆替以之何容以斯<lb/>
寡薄豈得用膺兹忝<lb/>
　　　為潘司徒樂讓表<lb/>
武皇帝運屬繼元事深微禹摧蚩尤之陣破尋邑之師<lb/>
義開金石理朂庸駘遂日奉羈勒有事風塵徒備鳥背<lb/>
<pb n="KR4h0134_WYG_109-10a"/>
之毛曽無馬箠之力<lb/>
　　　為司空景讓表<lb/>
屬平分廣施造物多品長短入用小人見收連采台階<lb/>
堪均鼎足昨者謫見垂象災起潛伏此之為累非直微<lb/>
躬<lb/>
　　　請置學及修立明堂奏<lb/>
世室明堂顯於周夏一黌兩學盛自虞殷所以宗配上<lb/>
帝以著莫大之嚴宣布下土以彰則天之軌養黄髪以<lb/>
<pb n="KR4h0134_WYG_109-10b"/>
詢哲言育青矜而敷教典用能享國長久風徽萬祀者<lb/>
也爰暨亡秦改革其道坑儒滅學以蔽黔黎故九服分<lb/>
崩祚終二代炎漢勃興更修儒術故西京有六學之義<lb/>
東都有三本之盛逮自魏晉撥亂相因兵革之中學挍<lb/>
不絶仰惟髙祖孝文皇帝禀聖自天道鏡今古列挍序<lb/>
於鄉黨敦詩書於郡國但經始事殷戎軒屢駕未遑多<lb/>
就弓劒弗追世宗統歴聿遵先緒永平之中大興版築<lb/>
續以水旱戎馬生郊雖逮為山還停一簣而明堂禮樂<lb/>
<pb n="KR4h0134_WYG_109-11a"/>
之本乃鬱荆棘之林膠序徳義之基空盈牧䜿之迹城<lb/>
隍嚴固之重闕塼石之功墉構顯望之要少樓榭之飾<lb/>
加以風雨稍侵漸致虧墜非所謂追隆堂構儀刑萬國<lb/>
者也伏聞朝議以髙祖大造區夏道侔姬文擬祀明堂<lb/>
式配上帝今若基址不修仍同丘畎即使髙皇神享闕<lb/>
於國陽宗事之典有聲無實此臣子所以匪寧億兆所<lb/>
以佇望也臣又聞官方授能所以任事事既任矣酬之<lb/>
以禄如此則上無曠官之譏下絶尸素之謗今國子雖<lb/>
<pb n="KR4h0134_WYG_109-11b"/>
有學官之名無教授之實何異兎絲鷰麥南箕北斗哉<lb/>
昔劉向有言王者宜興辟雍陳禮樂以風天下夫禮樂<lb/>
所以養人刑法所以殺人而有司勤勤請定刑法至於<lb/>
禮樂則曰未敢是敢於殺人不敢於養人也臣以為當<lb/>
今四海清平九服寧晏經國要重理應先營脱復稽延<lb/>
則劉向之言徴矣但事不兩興須有進退以臣愚量宜<lb/>
罷尚方雕靡之作頗省永寧土木之功并減瑤光材瓦<lb/>
之力兼分石窟䥴琢之勞及諸事役非世急者三時農<lb/>
<pb n="KR4h0134_WYG_109-12a"/>
隙修此數條使辟雍之禮蔚爾而復興諷誦之音煥然<lb/>
而更作美榭髙墉嚴壯於外槐宫棘寺顯麗於中更明<lb/>
古今重遵鄉飲敦進郡學精課經業如此則元凱可得<lb/>
之於上序游夏可致之於下國豈不休歟<lb/>
　　書<lb/>
　　　答袁肇修書<lb/>
　　　　<hi>魏齊世臺郎多交通饟遺肇修在尚書十年未曽受升酒之饋邵時為尚書與肇修有舊</hi>
　　　　<hi>每於省中語戲常呼肇修為清郎大寧初肇修以太常少卿出使廵省經歴兖州時邵為</hi>
<pb n="KR4h0134_WYG_109-12b"/>
　　　　<hi>兖州刺史别後遣送白紬為信肇修不受與邵書邵答之</hi>
一日之贈率爾不思老夫忽忽意不及此敬承來㫖吾<lb/>
無間然弟昔為清郎今日復作清卿矣<lb/>
　　　遺辛術書<lb/>
　　　　<hi>術魏末遷東徐州刺史為淮南經畧使齊天保元年睢州刺史及所部郡守俱犯大辟朝</hi>
　　　　<hi>廷以其奴婢百口及資財盡賜術三辭不許術乃送所司不復聞奏邵聞遺術書</hi>
昔鍾離意云孔子忍渇於盗泉便以珠璣委地足下今<lb/>
能如此可謂異代一時<lb/>
<pb n="KR4h0134_WYG_109-13a"/>
　　序<lb/>
　　　蕭仁祖集序<lb/>
蕭仁祖之文可謂雕章間出昔潘陸齊軌不襲建安之<lb/>
風顔謝同聲遂革太元之氣自漢逮晉情賞猶自不諧<lb/>
河北江南意製本應相詭<lb/>
　　議<lb/>
　　　皇太子東面議<lb/>
　　　　<hi>天保元年皇太子監國在西林園冬㑹羣議皆東面二年於北城第内冬㑹又議東面陸</hi>
<pb n="KR4h0134_WYG_109-13b"/>
　　　　<hi>卬疑非禮魏收改為西面邢子才議欲依前</hi>
凡禮有同者不可令異詩説天子至於大夫皆乘四馬<lb/>
况以方面之少何可皆不同乎若太子定西面者王公<lb/>
卿大夫士復何面邪南面人君正位今一官之長無不<lb/>
南面太子聽政亦南面坐議者言皆晉舊事太子在東<lb/>
宫西面為避尊位非為向臺殿也子才以為東晉博議<lb/>
依漢魏之舊太子普臣四海不以為嫌又何疑於東面<lb/>
禮世子絶旁親世子冠於阼冢子生接以太牢漢元著<lb/>
<pb n="KR4h0134_WYG_109-14a"/>
令太子絶馳道此皆禮同於君又晉王公世子攝命臨<lb/>
國乘七旒安車駕用三馬禮同三公近宋太子乘象輅<lb/>
皆有同處不以為嫌况東面者君臣通禮獨何為避明<lb/>
為向臺所以然也近皇太子在西林園在於殿猶且東<lb/>
面於北城非宫殿之處更不得邪諸人以東面為尊宴<lb/>
㑹避案燕禮燕義君位在東賓位則在西君位在阼階<lb/>
故有武王踐阼篇不在西也禮乘君之車不敢曠左君<lb/>
在惡空其位左亦在東不在西也君在阼夫人在房鄭<lb/>
<pb n="KR4h0134_WYG_109-14b"/>
注人君尊東也前代及今皇帝宴㑹接客亦東堂西面<lb/>
若以東面為貴皇太子以儲后之禮監國之重别第宴<lb/>
臣賓自得申其正位禮者皆東宫臣屬公卿接宴觀禮<lb/>
而已若以西面為卑實是君之正位太公不肯北面説<lb/>
丹書西面則道之西面乃尊也君位南面有東有西何<lb/>
可皆避且事雖少異有可相比者周公臣也太子子也<lb/>
周公為冢宰太子為儲貳明堂尊於别第朝諸侯重於<lb/>
宴臣賓南面貴於東面臣疎於子冢宰輕於儲貳周公<lb/>
<pb n="KR4h0134_WYG_109-15a"/>
攝政得在明堂南面朝諸侯今太子監國不得於别第<lb/>
異宫東面宴客情所未安且君行以太子監國君宴不<lb/>
以公卿為賓明父子無嫌君臣有嫌案儀注親王受詔<lb/>
冠婚皇子皇女皆東面今不約王公南面而獨約太子<lb/>
何所取邪議者南尊改就西面轉君位更非合禮方面<lb/>
既少難為節文東西二面君臣通用太子宜然於禮為<lb/>
允<lb/>
　　　宫吏之姓與太子同名議<lb/>
<pb n="KR4h0134_WYG_109-15b"/>
案曲禮大夫士之子不與世子同名鄭注云其先之生<lb/>
亦不改漢法天子登位布名於天下四海之内無不咸<lb/>
避案春秋經衛石惡奔出晉在衛侯衎卒之前衎卒其<lb/>
子惡始立明石惡於長子同名諸侯長子在一國之内<lb/>
與皇太子於天子禮亦不異鄭言先生不改葢以此義<lb/>
衛石惡宋向戍皆與君同名春秋不譏皇太子雖有儲<lb/>
貳之重未為海内所避何容便改人姓然事有消息不<lb/>
得皆同於古宫吏至微而有所犯朝名從事亦是難安<lb/>
<pb n="KR4h0134_WYG_109-16a"/>
宜聽出宫尚書更補他職<lb/>
　　　改葬服議<lb/>
　　　　<hi>王元軌子欲改葬祖及祖母列上未知所服子才議曰</hi>
禮改葬緦麻鄭𤣥注臣為君子為父妻為夫唯三人而<lb/>
已然嫡曾孫孫承重者曾祖父母祖父母改葬既並三<lb/>
年之服皆應服緦而止言三人若非遺漏便是舉其略<lb/>
耳<lb/>
　　　訊囚議<lb/>
<pb n="KR4h0134_WYG_109-16b"/>
　　　　<hi>凖舊皆評囚取占然後送付廷尉邵以為不可</hi>
設官分職各有司存丞相不問鬬人虞官弓招不進豈<lb/>
使尸祝兼刀匕之後家長侵雞犬之功<lb/>
　　頌<lb/>
　　　甘露頌<lb/>
歴選<graphic n="KR0844" url="https://raw.githubusercontent.com/kanripo/KR-Gaiji/master/images/KR0844.png" mimeType="image/png"/>辟逖聽前聞三才易統五運相君皇極攸序庶<lb/>
類以分乃忠乃敬或質或文<lb/>
赫矣景命蒸哉上聖大徳莫名至道無競川停岳路雲<lb/>
<pb n="KR4h0134_WYG_109-17a"/>
臨水鏡望日齊明瞻天比映<lb/>
功深微禹業隆作周英華内積文教外修廣輪四海提<lb/>
封十洲紫川北注赤水南流<lb/>
宸居兩楹恭已萬國聖教日漸王猷允塞禮有大成樂<lb/>
無慙徳用天之道順帝之則<lb/>
政平民豫嵗稔時和九功惟叙九叙惟歌風輪蹍漢毛<lb/>
舟沈河玉龜出沼鳴鳯在阿<lb/>
休徴屢動感極廻天流甘委素玉順氷鮮蜜房下結珠<lb/>
<pb n="KR4h0134_WYG_109-17b"/>
琲上懸布濩林野灑散旌㫋<lb/>
日月已明宇宙已廓鼓缶成詠挹水為樂以為𤣥黄猶<lb/>
參沃若取慰天壤用忘溝壑<lb/>
　　銘<lb/>
　　　文襄金像銘<lb/>
妙形難象至理希詮形之所極理亦在焉悟兹空假勞<lb/>
此葢纒式圖<graphic n="KR0616" url="https://raw.githubusercontent.com/kanripo/KR-Gaiji/master/images/KR0616.png" mimeType="image/png"/>秘用結來縁丹青並飾金玉同鐫神儀<lb/>
内瑩寶相外宣圓光照耀映被無邊靈應肸蠁感發大<lb/>
<pb n="KR4h0134_WYG_109-18a"/>
千鍾福旒纊其永如天歸慶怙恃夀等南山凡厥親類<lb/>
宜其永年誠歸妙覺標志上𤣥託銘斯在曠刼方傳<lb/>
　　　獻武皇帝寺銘<lb/>
惟睿作聖有縱自天匡國庇民再造區夏功髙伊吕道<lb/>
邁桓文雖住止域中而神遊方外影響妙法咫尺天人<lb/>
曉夜自分不勞鷄鶴之助六時靡惑非待壺箭之功永<lb/>
寄將來傳之不朽詞曰用分行坐以敦戒行苦罪祈福<lb/>
傲狠成敬萬國咸亨一人有慶方傳自久是用成詠<lb/>
<pb n="KR4h0134_WYG_109-18b"/>
　　碑<lb/>
　　　廣平王碑<lb/>
公分氣氤氲禀靈昭晉基構輪奐源流濬逺積石莫之<lb/>
方委水不能喻山瀆効神辰昴降徳自天攸縱鬱為時<lb/>
宗墻宇淹曠標格秀逺道亞生知徳均殆庶日月在躬<lb/>
水鏡被物望青松而比秀干白雲而上征侍講金華叅<lb/>
遊銅雀出陪芝葢入奉桂室充㑹友之選當拾遺之舉<lb/>
發言為論受詔成文碧鷄自口靈蛇在掘方見建安之<lb/>
<pb n="KR4h0134_WYG_109-19a"/>
體復聞正始之音公年方弱冠而位居寮右道被生民<lb/>
惠漸萬物鬱為雅俗之表峩成社稷之鎮公孫聲動天<lb/>
下已非其倫管子光照鄰國孰云能擬方謂膺斯多福<lb/>
降此永年奪摶風之逸羽窮送日之逺路同岐山之嘉<lb/>
㑹陪岱宗之盛禮而羣飛在辰横流具及山崩川竭星<lb/>
霣日銷崑嶽既燬玉石俱燼蘭挺則芬玉生則潤泱泱<lb/>
萬源落落千仞我有徽猷金聲玉振志猶學海業比登<lb/>
山踟蹰緹衮絳帳韋編尋微啟奥敷理入𤣥天地或終<lb/>
<pb n="KR4h0134_WYG_109-19b"/>
山河匪夀昔日先民誰堪長久立言立事責之身後式<lb/>
銘景行是為不朽<lb/>
　　　冀州刺史封隆之碑<lb/>
公世載儒雅之風家傳鐘鼎之業出三代而克阜歴兩<lb/>
都而轉盛五世祖游字子孚耻斯鳥獸狹此丘壑濡足<lb/>
焚首念在一匡委質中山並充衮闕故已援墜拯溺大<lb/>
庇生民祖定功業建斾懐藩揚旌冀部耳目相接歌詠<lb/>
獨存父司空孝宣公禀潤玉府承華桂簿望振鷺而齊<lb/>
<pb n="KR4h0134_WYG_109-20a"/>
舉軼歸鴻而並運以茲一徳光事三主七登九伯之重<lb/>
再處八元之任必有餘慶事屬才子莫之與京理歸世<lb/>
禄非因原隰之氣詎待河岳之靈發純粹而成址禀中<lb/>
和而樹質神體秀異志識閒爽㓜體成人弱不好弄同<lb/>
鳯凰之五色非豫章之七年太昌初平洛除侍中驃騎<lb/>
大將軍密勿樞功逶迤袞職貂蟬承弁華藻披衣鳴雙<lb/>
璜於峻陛驅六轡於廣路升華輦以弼一人踐泰階而<lb/>
平天下<lb/>
<pb n="KR4h0134_WYG_109-20b"/>
　　　景明寺碑<lb/>
九土殊方四生舛類昏識異受修短共時徳表生民不<lb/>
救泰山之朽壤義同列辟豈濟灤水之淪胥漂鹵倒戈<lb/>
之勢浮江駕海之力孰不曠息相催飛馳共盡泡沫不<lb/>
足成喻風電詎可為言而皆遷延愛欲馳逐生死眷彼<lb/>
深塵迷兹大夜坐積薪於火宅負沉石於苦海結習靡<lb/>
倦憂畏延長身世其猶夢想榮辱譬諸幻化未能照彼<lb/>
因縁體兹空假祛洗累惑擯落塵埃苦器易雕危城難<lb/>
<pb n="KR4h0134_WYG_109-21a"/>
久自發迹有生㑹道無上劫代緬邈朕跡遐長艸木不<lb/>
能况塵沙莫之比及日晷停流星光輟運香雨旁注甘<lb/>
露上懸降靈迦衛擁迹忍土智出須彌徳踰大地道尊<lb/>
世上義重天中銘曰<lb/>
大道何名至功不器理有罔適法無殊致能以託生降<lb/>
體凡位正覺如逺一念斯在徳尊三界神感四大川流<lb/>
自斷火室不然衣生寳樹座踊芳蓮智固有極道暢無<lb/>
邊<lb/>
<pb n="KR4h0134_WYG_109-21b"/>
　　　并州寺碑<lb/>
夫至道宻微無跡可覩神功感應有理斯存雖慧日已<lb/>
照而大夜莫曉香雨時流而深塵未息曠劫悠緬歴代<lb/>
遐長眇眇世羅無能免其一目汎汎慾網孰能解其三<lb/>
面自大教遷流行於中土希向之士烟踊沙屬恒沙未<lb/>
足為言積塵所不能喻皆云出没生死之河浮沉愛欲<lb/>
之海未有矯然獨悟脱落身名望彼岸而攸往汎寶船<lb/>
而利涉<lb/>
<pb n="KR4h0134_WYG_109-22a"/>
　　謚議<lb/>
　　　文宣帝謚議<lb/>
伏惟聖徳光逺神猷𢎞大初自登庸民譽所集把尺持<lb/>
刀成務斯在百揆載清四門唯穆及天眷既屬人謀所<lb/>
歸鳥獸遷情士女革面敬順天人拱揖羣后處無上之<lb/>
尊居域中之大禮盛樂修時和嵗稔海内有截天下泰<lb/>
然猶憂勞億兆經營四國同虞舜之廵省若軒轅之靡<lb/>
寧威武紛紜神功四暢怨西以東化南自北臨瀚海以<lb/>
<pb n="KR4h0134_WYG_109-22b"/>
浴兵登天山而紲馬左縈右拂擬歌成章方朝百神於<lb/>
太華受萬國於稽嶺升中増封髙拱垂衣而天䘮黎庶<lb/>
奄捐四海考妣之慕實被含生稱天作誄抑惟恒數故<lb/>
以名追實盡物未臻其羙屈道從制一日可以成名<lb/>
　　哀䇿文<lb/>
　　　文宣帝哀策文<lb/>
皇路啟扉輴菆弛殯八挍案部六卿具引攀蜃輅而雨<lb/>
泣仰穹蒼而撫心悲風發而地駭愁雲興而景沈哲王<lb/>
<pb n="KR4h0134_WYG_109-23a"/>
垂範有訓有則式奉話言光敷令徳其辭曰<lb/>
四象更運九天代名通三以王得一為貞是應𤣥徳實<lb/>
啟蒼精風后之陳師尚之兵三竒六合七變五成授戈<lb/>
推轂禀律襲行野無完陳邑少堅城經營四海劬勞百<lb/>
姓芝葢夕臨羽旄晨映地不掩瑞天不愛寶既丹其雀<lb/>
又朱其草莫黒已素莫赤自皓百獸斯蹈五靈載擾甘<lb/>
露瀼瀼青龍矯矯武功已暢文教未窮方偃烽堠銷㦸<lb/>
蔵弓齊光日月比祚華嵩而氛祲日下星闇虚中奄捐<lb/>
<pb n="KR4h0134_WYG_109-23b"/>
朝市長棄華戎道宣末命義闡餘風六繂已散九旗方<lb/>
巻見容衛之虚歸知平生之日逺同乘雲而永逝異騎<lb/>
龍之更反清笳奏兮野風急金鼓震兮日光晩千官悲<lb/>
而雨注萬國哀而露泫萬事同盡百慮俱收劒舄永去<lb/>
衣冠自遊音儀已謝神教空留知英聲與至徳當無絶<lb/>
兮千秋<lb/>
　　墓誌<lb/>
　　　太尉韓公墓誌<lb/>
<pb n="KR4h0134_WYG_109-24a"/>
立事立言是為勿替上公上徳實繫不朽雖將相無種<lb/>
而公卿有門是以萬鍾四牡昌奕於往代長組髙冠陸<lb/>
離於前祀及負笈追陪結㕛從師先難後易身佚功倍<lb/>
皆神遊隅隩理合精微非存寗越廢寢食以存道久殊<lb/>
髙鳯忘冠履以成業皎皎獨照旁絶囂滓亭亭孤鶴入<lb/>
自雲霞忘情譽毁同嗣宗之於善惡齊心得䘮若叔夜<lb/>
之於愠喜方將受在三九追蹤二八𢎞大道以事一人<lb/>
敷至理以安百姓而天徳不厚神聽多愆仁勇一亡辯<lb/>
<pb n="KR4h0134_WYG_109-24b"/>
智同盡<lb/>
　　　李禮之墓誌<lb/>
食有竒味相待乃餐衣無常主易之而出<lb/>
　　樂府<lb/>
　　　思公子<lb/>
綺羅日減帶桃李無顔色思君君未歸歸來豈相識<lb/>
　　詩<lb/>
　　　三日華林園公宴<lb/>
<pb n="KR4h0134_WYG_109-25a"/>
廻鑾自樂野弭葢屬瑶池五丞接光景七友樹風儀芳<lb/>
春時欲遽覽物惜將移新萍已冐沼餘花尚滿枝草滋<lb/>
徑蕪沒林長山蔽虧芳筵羅玉俎激水漾金巵歌聲斷<lb/>
以續舞䄂合還離<lb/>
　　　冬夜酬魏少傅直史館<lb/>
年病從横至動息不自安兼豆未能飽重裘詎解寒况<lb/>
乃冬之夜霜氣有餘酸風音響北牖月影度南端燈光<lb/>
明且滅華燭新復殘衰顔依候改壯志與時䦨體羸不<lb/>
<pb n="KR4h0134_WYG_109-25b"/>
盡帶髪落强扶冠夜景將欲近夕息故無寛忽有清風<lb/>
贈辭義婉如蘭先言歎三友次言慙一官麗藻髙鄭衛<lb/>
専學美齊韓審諭<hi>一作喻</hi>雖有屬筆削少能干<hi>一作刋</hi>髙足<lb/>
自無限積風良可摶空想青門易寧見赤松難寄語東<lb/>
山道髙駕且盤桓<lb/>
　　　冬日傷志篇<lb/>
昔時惰遊士任性少矜裁朝驅<hi>一作馳</hi>瑪瑙勒夕銜熊耳<lb/>
杯折花步淇水撫琴望叢臺繁華夙昔改衰病一時來<lb/>
<pb n="KR4h0134_WYG_109-26a"/>
重以三冬月愁雲聚復開天髙日色淺林勁鳥聲哀終<lb/>
風激簷宇餘雪溝條枚遨遊昔宛洛踟蹰今草萊時事<lb/>
方去矣撫已獨傷懐<hi>一作懷哉</hi>
　　　七夕<lb/>
盈盈河水側朝朝長歎息不恡漸衰苦波流詎可測秋<lb/>
期忽云至停梭理容色束衿未解帶廻鑾已沾軾不見<lb/>
眼中人誰堪機上織願逐青鳥去蹔因希羽翼<lb/>
　　　齊韋道遜晩春宴<lb/>
<pb n="KR4h0134_WYG_109-26b"/>
日斜賔館晩風輕麥候初簷喧巢幕燕池躍戲蓮魚石<lb/>
聲隨流響桐影傍巖疎誰能千里外獨寄八行書<lb/>
　　　應詔甘露詩<lb/>
膏露且漸洽凝液汭旍旗草木盡霑被玉散復珠霏誰<lb/>
謂穹昊逺道合若應機<lb/>
　　　賀老人星詩<lb/>
瑞動星光照化穆月輪重庶徴符祉籙將以贊時雍<lb/>
　漢魏六朝百三家集巻一百九<lb/>
</p>
<p>
</p>
  </div>
</body>
</text>
</TEI>
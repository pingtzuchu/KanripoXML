<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>漢魏六朝百三家集巻一百四</head> <lb/>
    <p>
<pb n="KR4h0134_WYG_104-1a"/>
欽定四庫全書<lb/>
　漢魏六朝百三家集巻一百四<lb/>
　　陳沈烱集題詞<lb/>
　　　文人顚沛若沈初明者其眞窮乎年齒知命位<lb/>
　　　僅邑長遭亂執節瀕死幸生梁元進討賊景東<lb/>
　　　奔可冀茍安猶不免殺妻子屠昆季非張儉之<lb/>
　　　亡命類李陵之無家悲哉一身不復望振播竄<lb/>
　　　西魏再入新朝高文寵貴寄以干城遲鈍五十<lb/>
<pb n="KR4h0134_WYG_104-1b"/>
　　　而收榮晩路窮而變變而通即功名猶然哉勸<lb/>
　　　進三表長聲慷慨絶近劉越石陳情辛宛又有<lb/>
　　　李令伯風至為陳太傳譲表義正辭壯即阮嗣<lb/>
　　　宗上晉王箋曷加焉恭子雋才雅慕忠孝冐危<lb/>
　　　履險情深指哀過殷墟而箕子涕睹風木而吾<lb/>
　　　丘泣所處然也行經通天臺上表漢武亦雀臺<lb/>
　　　雍丘慿弔常事何至發夢帝宫還身故壤鄧晨<lb/>
　　　有云忠信感靈其事異其志悲矣存詩頗少詠<lb/>
<pb n="KR4h0134_WYG_104-2a"/>
　　　十二神尤驚創體亦戲謔類耳江南文體入陳<lb/>
　　　更衰非徐僕射沈侍中代無作者乃故﨑嶇其<lb/>
　　　遇俾光詞苑斯文之際天豈無意乎<lb/>
　目録<lb/>
　　賦<lb/>
　　　歸魂賦<hi>有引</hi>
　　　幽庭賦<lb/>
　　表<lb/>
<pb n="KR4h0134_WYG_104-2b"/>
　　　為王僧辯勸進梁元帝初表<lb/>
　　　勸進梁元帝第二表<lb/>
　　　勸進梁元帝第三表<lb/>
　　　為百官勸進陳武帝表<lb/>
　　　為陳太傅譲表<lb/>
　　　經通天臺奏漢武帝表<lb/>
　　　陳情表<lb/>
　　　為周𢎞正譲太常表<lb/>
<pb n="KR4h0134_WYG_104-3a"/>
　　　為周儀同失律後復官表<lb/>
　　啟<lb/>
　　　為王僧辯答貞陽侯啟<lb/>
　　　為王僧辯重答貞陽侯啟<lb/>
　　　為王僧辯奉貞陽侯啟<lb/>
　　　為王儈辯重奉貞陽侯啟<lb/>
　　書<lb/>
　　　答張種書<lb/>
<pb n="KR4h0134_WYG_104-3b"/>
　　銘<lb/>
　　　太極殿銘<hi>有序</hi>
　　碑<lb/>
　　　林屋館碑<lb/>
　　　太尉始興昭烈王碑<lb/>
　　哀策文<lb/>
　　　陳武帝哀策文<lb/>
　　祭文<lb/>
<pb n="KR4h0134_WYG_104-4a"/>
　　　祭梁呉郡袁府君文<lb/>
　　文<lb/>
　　　為陳霸先與王僧辯盟文<lb/>
　　樂府<lb/>
　　　長安少年行<lb/>
　　　獨酌謠<lb/>
　　詩<lb/>
　　　從駕送軍<lb/>
<pb n="KR4h0134_WYG_104-4b"/>
　　　望郢州城<lb/>
　　　長安還至方山愴然自傷<lb/>
　　　離合詩贈江藻<lb/>
　　　建除詩<lb/>
　　　六府詩<lb/>
　　　八音詩<lb/>
　　　六甲詩<lb/>
　　　十二屬詩<lb/>
<pb n="KR4h0134_WYG_104-5a"/>
　　　從遊天中寺應令<lb/>
　　　同庾中庶肩吾周處士𢎞譲遊明慶寺<lb/>
　　　各都一何綺<lb/>
　　　為我彈鳴琴<lb/>
　　　賦得邊馬有歸心<lb/>
　　　詠老馬<lb/>
　　　和蔡黄門口字詠絶句<lb/>
　<lb/>
<pb n="KR4h0134_WYG_104-5b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　漢魏六朝百三家集巻一百四目録<lb/>
<pb n="KR4h0134_WYG_104-6a"/>
欽定四庫全書<lb/>
　漢魏六朝百三家集巻一百四<lb/>
　　　　　　　　　　　　　明　張溥　輯<lb/>
　陳沈烱集<lb/>
　　賦<lb/>
　　　歸魂賦<hi>有引</hi>
古語稱遊魂升極周易有歸魂卦屈原著招魂篇故知<lb/>
魂之可歸其日已久余自長安反乃作歸魂賦其辭曰<lb/>
<pb n="KR4h0134_WYG_104-6b"/>
伊吾人之陋宗資𤣥理而云始肇邰閟之靈源分昌發<lb/>
之世祀實聞之乎家記又孚之於惇史亢宗貴而博古<lb/>
四史成乎一身怪日月之遼逺而承襲之相因豈少賤<lb/>
之能察非末學之知津也若夫風流退讓在秦作相越<lb/>
江以東惟戎及酆出忠出孝且卿且公世歷十五爰逮<lb/>
余躬値天地之幅裂遭日月之雰虹去父母之邦國埋<lb/>
形影於胡戎絕君臣而辭骨肉蹐厚地而跼蒼穹抱北<lb/>
嘶之胡馬望南飛之夕鴻泣霑襟而雜露悲微吟而帶<lb/>
<pb n="KR4h0134_WYG_104-7a"/>
風昔休明之云始余播棄於天地自太學而遊承明出<lb/>
書生而從下吏身豫封禪之官名入南宫之記登玉墀<lb/>
之深𣺌出金門之崇邃受北狄之奉書禮東夷之獻使<lb/>
<hi>闕</hi>實不嘗至屈膝遜言以殊方䧏意嗟五十之踰年忽<lb/>
流離於㓙忒値中軍之失權而大盜之移國何赤沴之<lb/>
四起豈黄霧之云塞祈瘦弟於赤睂乞老親於劇賊免<lb/>
伏鑕以解衣遂窘身而就勒既而天道禍淫否終斯泰<lb/>
靈聖奮發風雲響㑹掃欃槍之星斬蚩尤之斾余攀逆<lb/>
<pb n="KR4h0134_WYG_104-7b"/>
而効從遂妻誅而子害雖分珪而胙土迄長河之如帶<lb/>
肌膚之痛何泯濳翳之悲無狀我國家之沸騰我天下<lb/>
之匡復我何辜於上𤣥我何負於鄰睦背盟書而我欺<lb/>
圖信神而我戮彼孟冬之云季總官司而就紲託馬首<lb/>
之西暮隨檻車而迴轍履峨峨之層氷面飅飅之巖雪<lb/>
去莫敖之所縊過臨江之軌折矧今古之悲凉竝攅心<lb/>
而霑袂渡狹石之欹危跨清津之幽咽鳥虚弓而自隕<lb/>
猿號子而腹裂歴沔漠之逶迤及楚郡之參差望隆中<lb/>
<pb n="KR4h0134_WYG_104-8a"/>
之大宅映峴首之沉碑既縲然而就鞅非造次之能窺<lb/>
至若髙祖武皇帝之基天下也岐周景亳之地龜圖雀<lb/>
書之秘醒醉之歌味絶讓畔之田鱗次余既長於克民<lb/>
覺何從而掩泗洧水兮深且清宛水兮澄復明昔南陽<lb/>
之穰縣今百雉之都城我太宗之威武遏宛洧而陳兵<lb/>
百萬之寇俄成魚鼈千仭之阜倐似滄瀛雖徳刑成於<lb/>
赦服故蠻狄震乎雄名乃尋浙而歴商遂經秦而至洛<lb/>
覺髙蹈之清逺具風雲之倐爍其山也則嶔岑㠑嵬巖<lb/>
<pb n="KR4h0134_WYG_104-8b"/>
㟬婆陀或孤峰而秀聚或逸出而横羅千歳之木坐嶺<lb/>
表百丈之石枕谿阿其水則砰訇瀄汨或寛或疾擊萬<lb/>
瀬而相奔聚千流而同出何武關之狹隘而漢祖之英<lb/>
雄山萬里而仰雲霧水百仭而寫蜿虹若一夫而守隘<lb/>
豈萬衆之能攻去青泥而踰白鹿越渥水而到青門長<lb/>
卿之賦可想邵平之迹不存咄嗟驪山之阜惆悵㶚陵<lb/>
之園文恭儉而無隟嬴發掘其何言訪軹道之長組拾<lb/>
藍田之璵璠無故老之可訊竝膴膴之空原登未央之<lb/>
<pb n="KR4h0134_WYG_104-9a"/>
北闕望長樂之基趾伊太后之所居築旗亭而成市槐<lb/>
路鬱以三條方塗坦而九軌觀阡陌之遺蹤實不乖乎<lb/>
前史傍直城而北轉臨横門而左趨南則董卓之塢北<lb/>
則苻堅所居即二賊之墟壘為彼主之庭除終南巃嵸<lb/>
太一嵯峨九嵏掘起八壘連河汨涇泥之混濁灌渭渚<lb/>
之清波指咸陽而長望何趙李而經過息甘泉而避暑<lb/>
猶爽塏而清和爾乃背長夏渉素秋卧寒野坐林陬霜<lb/>
微凝而侵骨樹裁動而風遒思我親戚之顔貌寄夢寐<lb/>
<pb n="KR4h0134_WYG_104-9b"/>
而魂求察故鄉之安否但望斗而觀牛稚子夭於鄭谷<lb/>
勉勵愧乎延州聞愛妾之長呌引寒風而入楸何精靈<lb/>
以堪此乃縱酒以陶憂至誠可以感鬼秉信可以祈天<lb/>
何精隕而魄散忽魂歸而氣旋解龍驂而見送走郵驛<lb/>
於亭傳出向來之大道反初入之山川受繞朝之贈䇿<lb/>
報李陵之别篇涙未悲而自墮語未咽而無宣於時和<lb/>
風四起具物初榮草極野而舒翠花分叢而落英魚則<lb/>
潜波渙濯鳥則應嶺俱鳴隨六合之開朗與風雲而自<lb/>
<pb n="KR4h0134_WYG_104-10a"/>
輕其所渉也州則二雍三荆昌歡江并唐安淛洛巴郢<lb/>
雲平其水則淮江漢洧隨浩汗灃潦滻潏河涇渭相亂<lb/>
或浮深而揭淺或凌波而沿岸每日夕而靡依常一步<lb/>
而三歎蠻蜑之與荆呉𤣥狄之與羌胡言語之所不通<lb/>
嗜欲之所不同莫不疊足斂手低睂曲躬豈論生平與<lb/>
意氣止望首丘於南風悲城邑之毁撤憙風水之𣺌揚<lb/>
既畫地而謁帝乃懐□而升堂何神僊之足學此即雲<lb/>
衣而虹裳也<lb/>
<pb n="KR4h0134_WYG_104-10b"/>
　　　幽庭賦<lb/>
矧幽庭之閒趣具春物之芳華轉洞房而引景偃飛閣<lb/>
而藏霞築山川於户牖帶林苑於東家草纎纎而垂綠<lb/>
樹騷騷而落花於是秦人清歌趙女鼓筑嗟光景之遲<lb/>
暮詠羣飛之棲宿顧留情於君子豈含姿於嬌淑於是<lb/>
起而長謡曰故年花落今復新新年一故成故人那得<lb/>
長繩繫落日年年月月但如春<lb/>
　　表<lb/>
<pb n="KR4h0134_WYG_104-11a"/>
　　　為王僧辯勸進梁元帝初表<lb/>
衆軍薄伐塗次九水即日獲臨城縣使人報稱侯景弑<lb/>
逆皇帝賊害太子宗室在宼庭者竝罹禍酷六軍慟哭<lb/>
三辰改曜哀我皇極四海崩心我大梁纂堯構緒基啇<lb/>
啟祚太祖文皇帝狥齊作聖肇有六州高祖武皇帝聰<lb/>
明神武奄龕天下依日月而和四時履至尊而制六合<lb/>
麗正居貞大横固祉四葉相係三聖同基蠢爾凶渠遂<lb/>
馮天邑閶闔受白登之辱象魏致堯城之疑雲扆成華<lb/>
<pb n="KR4h0134_WYG_104-11b"/>
一朝俱酷金楨玉幹莫不同寃悠悠彼蒼何其罔極臣<lb/>
聞䘮君有君春秋之茂典以徳以長先王之通訓少康<lb/>
則牧衆撫職祀夏所以配天平王則居正東遷宗周所<lb/>
以卜世漢光以能捕不道故景歴重昌中宗以不違羣<lb/>
議故江東可立儔今考古更無二謀伏惟陛下至孝通<lb/>
幽英武靈斷當七九之厄而應千載之期啟殷憂之明<lb/>
而居百王之㑹取威定霸嶮阻艱難建社治兵載循古<lb/>
道家國之事一至於斯天祚大梁必將有主軒轅得姓<lb/>
<pb n="KR4h0134_WYG_104-12a"/>
存者二人髙祖五王代實居長乘屈完而陳諸侯拜子<lb/>
武而服大輅功齊九有道濟生民非奉聖明誰嗣下武<lb/>
臣聞日月貞明太陽不可以闕照天地貞觀乾道不可<lb/>
以久愓黄屋左纛本為億兆而尊鸞輅龍章蓋以郊禋<lb/>
而貴寳器存乎至重介石愼於易差黔首豈可少選無<lb/>
君宗祏豈可一日無主伏願陛下掃地升中柴天改物<lb/>
事迫凶危運鐘擾攘蓋不勞宗正奉詔博士擇時南面<lb/>
即可居尊西向無所讓徳四方既知有奉八百始可同<lb/>
<pb n="KR4h0134_WYG_104-12b"/>
期殘宼潜居器藏社處乾象既傾坤儀已覆斬莽輗車<lb/>
燒卓照市廓清函夏正為塋陵開雪宫闈庻存鐘鼎彼<lb/>
黍離離伊何可言陛下繼明闡祚即宫舊楚左廟右社<lb/>
之制可以權宜五禮六樂之容歳時取備金芝九莖瓊<lb/>
茅三脊要衛率職尉候相望坐廟堂以朝四夷登靈臺<lb/>
而望雲物禪梁甫而封泰山臨東濵而禮日觀然後與<lb/>
三事大夫更謀都鄙左瀍右澗夾雒可以為居抗殿疏<lb/>
龍惟王可以在鎬何必勤勤建業也哉臣等不勝控欵<lb/>
<pb n="KR4h0134_WYG_104-13a"/>
之至謹拜表以聞<lb/>
　　　勸進梁元帝第二表<lb/>
紫宸曠位赤縣無主百靈聳動萬國囘皇雖醉醒相扶<lb/>
同歸景亳式歌且誦總赴唐郊猶懼陛下俛首<graphic n="KR1008" url="https://raw.githubusercontent.com/kanripo/KR-Gaiji/master/images/KR1008.png" mimeType="image/png"/>然讓<lb/>
徳不嗣傳車在道方愼宋昌之謀法駕巳陳尚杜耿純<lb/>
之勸岳牧翹首天民累息臣聞星囘日薄擊雷鞭電者<lb/>
之謂天岳立川流吐霧蒸雲者之謂地包天地之混成<lb/>
洞陰陽之不測而以財成萬物者其在聖人乎故云天<lb/>
<pb n="KR4h0134_WYG_104-13b"/>
地之大徳曰生聖人之大寳曰位黄屋廟堂之下本非<lb/>
獲已而居明鏡四衢之鐏蓋由應物取訓伏惟陛下稽<lb/>
古文思英雄特達比以周旦則文王之子方之放勛則<lb/>
帝摯之季十年旦暮可不在斯庭闕湮亡鐘鼎淪覆嗣<lb/>
膺景歴非陛下而誰豈可使赤睂更立盆子隗囂託置<lb/>
髙廟陛下方復從容髙讓用執謙光展其矯行偽書誣<lb/>
罔正朔見機而作斷可識矣匪疑何卜無待蓍龜日者<lb/>
公卿失馭禍纒霄極獯羯憑陵姦臣互起率戎伐頴無<lb/>
<pb n="KR4h0134_WYG_104-14a"/>
處不然勸明誅晉側足皆爾刁斗夜鳴烽火相照中朝<lb/>
人士相顧銜悲凉州義徒東望殞涕惵惵黔首將欲安<lb/>
歸陛下英略緯天沉明内斷横劍泣血枕戈嘗膽農山<lb/>
圮下之策金匱玉鼎之謀莫不定算扆帷决勝千里擊<lb/>
靈鼉之鼓而建翠華之旗驅六州之兵而總九伯之伐<lb/>
四方雖虞一戰以霸斬其鯨鯢既章大戮何校烕耳莫<lb/>
匪姦囘史不絶書府無虚月自洞庭安波彭蠡底定文<lb/>
昭武穆芳若椒蘭敵國䧏城和如親戚九服同謀百道<lb/>
<pb n="KR4h0134_WYG_104-14b"/>
俱進國耻家怨計期就雪社稷不墜繄在聖明今也何<lb/>
時而申帝啟之避凶危若此方陳泰伯之辭國有具臣<lb/>
誰敢奉詔天下者髙祖之天下陛下者萬國之歡心萬<lb/>
國豈可無君髙祖豈可廢祀即日五星夜聚八風通吹<lb/>
雲煙紛郁日月光華百官象物而動軍政不戒而備飛<lb/>
艫巨艦竟水浮川鐡馬銀鞍陵山跨谷英傑接踵忠勇<lb/>
相顧湛宗族以酬恩焚妻子以報主莫不覆楯銜威提<lb/>
斧擊衆風飛電耀志滅凶醜所待陛下昭告后土䖍奉<lb/>
<pb n="KR4h0134_WYG_104-15a"/>
上帝廣發明詔師出以名五行夕返六軍曉進便當盡<lb/>
司宼之威窮蚩尤之伐執石趙而求璽斬姚秦而取鐘<lb/>
脩掃塋陵奉近宗廟陛下豈得不仰存國計俯從民請<lb/>
漢宣嗣位之後即遣蒲類之軍光武登極既竟始有長<lb/>
安之㨗由此言之不無前准臣等或世受朝恩或身荷<lb/>
重遇同休等戚自國刑家茍有腹心敢以死奪不任慺<lb/>
慺之至謹重奉表以聞<lb/>
　　　勸進梁元帝第三表<lb/>
<pb n="KR4h0134_WYG_104-15b"/>
衆軍以今月戊子總集建康賊景鳥伏獸窮頻擊頻挫<lb/>
姦竭詐盡深溝自固臣等分勒武旅百道同趨突騎短<lb/>
兵犀函鐵楯結隊千羣持㦸百萬止紂七歩圍項三重<lb/>
轟然大潰羣凶四滅京師少長俱稱萬歳長安酒食於<lb/>
此價髙九縣雲開六合清朗矧伊黔首誰不載躍伏惟<lb/>
陛下咀痛茹哀嬰憤忍酷自紫庭綘闕胡塵四起壖垣<lb/>
好畤冀馬雲屯泣血臨兵嘗膽誓衆而呉楚一家方與<lb/>
七國俱反管蔡流言又以三監作亂西凉義衆阻秦塞<lb/>
<pb n="KR4h0134_WYG_104-16a"/>
而不通并州遺民跨飛狐而見絶豺狼當路非止一人<lb/>
鯨鯢不梟倐焉五載英武克振怨耻竝雪永尋霜露伊<lb/>
何可勝臣等輙依故實奉修社廟使者持節分告園陵<lb/>
嗣后升遐龍輴未殯承華掩曜梓宫莫測竝即隨由備<lb/>
辦禮具凶荒四海同哀六軍袒哭聖情孝友理當感慟<lb/>
日者百司岳牧仰祈宸鑒以鍚珪之功既歸有道當壁<lb/>
之禮允屬聖明而優詔謙冲窅然凝邈飛龍可躋而乾<lb/>
爻在四帝閽云呌而閶闔未開謳歌載馳是用翹首所<lb/>
<pb n="KR4h0134_WYG_104-16b"/>
以越人固執熏丹穴以求君周民樂推踰岐山而事主<lb/>
漢王不即位無以貴功臣光武止蕭王豈謂紹宗廟黄<lb/>
帝迷於襄城尚訪御人之道放勛入於姑射猶使罇爼<lb/>
有歸伊此儻來豈聖人所欲帝王所應不獲巳而然伏<lb/>
讀璽書尋諷制㫖領懐物外未奉慈衷陛下日角龍顔<lb/>
之姿表於狥齊之日彤雲素靈之瑞基於應物之初博<lb/>
學則大哉無所與名深言則曄乎文章之觀忠為令徳<lb/>
孝實動天加以英威茂略雄圖武算指麾則丹浦不戰<lb/>
<pb n="KR4h0134_WYG_104-17a"/>
顧眄則阪泉自蕩地維絶而重紐天柱傾而更植鑿河<lb/>
津於孟門百川復啟補穹儀以五石萬物再生縱陛下<lb/>
拂袗衣而遊廣成登弇山而去東土羣臣安得仰訴兆<lb/>
庶何所歸仁况郊祀配天罍篚禮曠齊宫清廟匏竹不<lb/>
陳仰望鸞輿匪朝伊夕瞻言法駕載渴且饑豈可久稽<lb/>
衆議有曠彛則舊邦凱復函洛已平髙奴櫟陽宫館雖<lb/>
毁濁河清渭佳氣猶存臯門有亢甘泉四敞土圭測景<lb/>
仙人承露斯蓋九州之赤縣六合之樞機博士捧圖書<lb/>
<pb n="KR4h0134_WYG_104-17b"/>
而稍還太常定禮儀其已列豈得不揚清警而赴名都<lb/>
具玉鑾而旋正寢昔東周既遷鎬京遂其不復長安一<lb/>
亂郟洛永以為居夏后以萬國朝諸侯文王以六州匡<lb/>
天下方之迹基百里劒杖三尺以殘楚之地抗拒六戎<lb/>
一旅之卒翦夷三叛坦然大定御辯東歸解五牛於冀<lb/>
州秼六馬於譙郡緬求前古其可得歟對揚天命無所<lb/>
譲徳有理存焉敢重祈奏<lb/>
　　　為百官勸進陳武帝表<lb/>
<pb n="KR4h0134_WYG_104-18a"/>
臣聞春榮秋落四時所以迭代金行水流五徳所以互<lb/>
序昔陶唐告終有虞氏作漢魏禪譲晉宋以之登庸夫<lb/>
有非常之功有非常之賞能利天下者受天下之利陛<lb/>
下造化之功日月之徳褰裳去之物誰仰訴頃五星夜<lb/>
聚八風通吹豐露呈甘卿雲舒簇白狼逺至素雉朝飛<lb/>
天意顯然靈貺可覩<lb/>
　　　為陳太傅譲表<lb/>
奏六代之舞不能祚天具百神之歌無以動聖延首當<lb/>
<pb n="KR4h0134_WYG_104-18b"/>
閽轉増危慄百川沸騰百室如燬釋位同謀諸侯總至<lb/>
盟書㑹府餘臣一人若使幅巾衡巷口絶平呉朝遊赤<lb/>
松暮過濟北出就侯服入褫龍章則四郊有壘誰守社<lb/>
稷如其雄㦸在前强弩自衛負孺子之圖飾縁鶺之鼎<lb/>
軍威重於䕶將國禮貴於寒門則臣道尚卑孰云非逼<lb/>
臣所以出謝公卿入訓妻子拜長陵之園謁太祖之廟<lb/>
不以九族違恩義不以百姓負國家所期陛下與北極<lb/>
同壽朝廷與南山同固<lb/>
<pb n="KR4h0134_WYG_104-19a"/>
　　　經通天臺奏漢武帝表<lb/>
臣聞橋山雖掩鼎湖之竈可嗣有魯遂荒大庭之跡無<lb/>
泯伏惟陛下降徳猗蘭纂靈豐谷漢道既登神僊可望<lb/>
射之罘於海浦禮日觀而稱功横中流於汾河指栢梁<lb/>
而髙宴何其樂也豈不然歟既而運屬上僊道窮晏駕<lb/>
甲帳珠簾一朝零落茂陵玉盌宛出人間陵雲故基共<lb/>
原田而膴膴别風餘趾帶陵阜而茫茫羈旅縲臣能不<lb/>
落淚昔承明既厭嚴助東歸駟馬可乘長卿西反㳟聞<lb/>
<pb n="KR4h0134_WYG_104-19b"/>
故實竊有愚心黍稷非馨敢望徼福但雀臺之弔空愴<lb/>
魏君雍丘之祠未光夏后瞻仰煙霞伏増悽戀<hi>藝文竈作靈甲</hi>
<hi>帳作翠幕宛出作遂出别風作扶風既厭作見罷煙霞作□猷</hi>
　　　陳情表<lb/>
臣嬰生不幸弱冠而孤母子零丁兄弟相長謹身為養<lb/>
仕不擇官宦成梁朝命存亂世冐危履險自死輕生妻<lb/>
息誅夷昆季屠滅餘臣母子得逢興運臣母妾劉今年<lb/>
八十有一臣叔母妾丘七十有五私門弟侄故自無人<lb/>
<pb n="KR4h0134_WYG_104-20a"/>
妾丘兒孫又久亡泯兩家侍養餘臣一人前帝知臣之<lb/>
孤㷀眷臣以州里不欲使頓居草萊又復矜臣溫凊所<lb/>
以一年之内再三休沐臣之屢披丹欵頻冐宸鑒非欲<lb/>
茍違朝廷逺離畿輦一者以年將六十湯火居心每跪<lb/>
讀家書前懼後喜溫枕扇席無復成童二者職居彛憲<lb/>
邦之司直若自虧身禮何問國章前徳綢繆始許哀放<lb/>
内侍近臣多悉此㫖正以選賢與能廣求明哲趦趄荏<lb/>
苒未始取才而上𤣥降戾奄至今日徳音在耳墳土遽<lb/>
<pb n="KR4h0134_WYG_104-20b"/>
乾悠悠昊天哀此罔極兼臣私心煎切彌廹近時慺慺<lb/>
之祈轉忘塵觸伏惟陛下睿哲聰明嗣興下武刑於四<lb/>
海𢎞此孝治寸管求天仰歸帷扆有感必應實望聖明<lb/>
特乞霈然申其私禮則王者之徳覃及無方矧彼翔沈<lb/>
孰非涵養<lb/>
　　　為周𢎞正讓太常表<lb/>
臣聞玉舄雕楹不取材於蟠木丹朱繡黼豈襲冕於薜<lb/>
蘿何則適用各有所宜朝野不可一㫖叔孫之分定禮<lb/>
<pb n="KR4h0134_WYG_104-21a"/>
儀倍資典實刁恊之躬為唱引豈易其儀賓主闕對封<lb/>
禪失儀責以司存云誰之咎況南史執簡轉見違才君<lb/>
舉必書尤難妄冐<lb/>
　　　為周儀同失律後復官表<lb/>
日者驂驚鄭馬害在晉軍獄囚悲其夜數縲人切其曉<lb/>
奏危光似燭察命如絲云誰之尤自貽其咎假令誅以<lb/>
妻子戮及墳墓漢非負徳陵實孤恩況伏鑕俛睂遂受<lb/>
淮陰之間吞聲飲恨不與臧洪共死陛下憐而宥之伊<lb/>
<pb n="KR4h0134_WYG_104-21b"/>
臣豈不獨愧喪其子弟六謝父兄百萬之師千夫有長<lb/>
問臣安在誰曰董司魂遊奉髙不知何對<lb/>
　　啟<lb/>
　　　為王僧辯答貞陽侯啟<lb/>
席威卿反命具有奉答馬嵩仁至又奉去月二十八日<lb/>
誨增用傾悚秦為不道西都失守率土臣妾莫不驚惶<lb/>
喪君有君實為典禮繼世嗣厯明於通誥所以百辟羣<lb/>
司四方岳牧共立大計僉議所歸故紹晉安殿下用傳<lb/>
<pb n="KR4h0134_WYG_104-22a"/>
寳祚樹立之宜無由逺謀鄰國足下宗枝蕃戚徳譽早<lb/>
隆既身限北庭事隔匡贊今者借助齊主揚斾南轅但<lb/>
嗣守洪基即既其主若阿衡帝載誠所推揖𢎞佐中興<lb/>
誰曰不可所望齊朝永存信誓謹當命北舟人奉迎麾<lb/>
駕無容進枉齊兵逺於江表仰冀弼諧時政用極奮庸<lb/>
但江東之地數千餘里民附國險水陸衿帶若舊京從<lb/>
命揚徐承㫖又恐西南之地二十餘州不即威懐容為<lb/>
齊國之患而糧裹之宜更遲動靜祇展之日冀在一二<lb/>
<pb n="KR4h0134_WYG_104-22b"/>
謹因馬嵩仁并遣貞威將軍通直郎散騎常侍馬瑱口<lb/>
宣諮述<lb/>
　　　為王僧辯重答貞陽侯啟<lb/>
席威卿至奉今月五日誨披函伸紙號耻交哀天未悔<lb/>
禍地維重絶九縣沸騰四海悲憤嗣主欽明濬哲齊聖<lb/>
廣淵體自宸極受命文祖主梁祀者非此而誰且年倍<lb/>
漢昭弗明上官之詐徳踰姬誦彌昭周旦之誠今海内<lb/>
衣冠中朝卿士或南陽舊𨽻官成天監之初代邸故臣<lb/>
<pb n="KR4h0134_WYG_104-23a"/>
榮光承聖之始莫不人竭其力爭求效命輸心嗣主以<lb/>
報先帝之恩今荆陜淪覆正是江北數縣即東南藩翰<lb/>
萬里而遙主甲治兵舳艫相接長波天限方漢城池修<lb/>
徳綏民中興可待孤子本以庸懦加復窮喘且平生素<lb/>
蓄志不在位世蒙朝寵身實許國武皇擢之千里先主<lb/>
申其三顧因此踰濫遂居端右屬天歩艱難寄深憂積<lb/>
方欲詢於髦傑採之輿皂同康時務共贊皇猷一彼車<lb/>
書刷兹讐耻然後守其侯服歸老赤松至於今日使須<lb/>
<pb n="KR4h0134_WYG_104-23b"/>
白事披奉來誨承彼送還今璇枝令戚播越秦虜明公<lb/>
儻能入朝同奬王室伊呂之任僉曰仰歸寧不副兹仄<lb/>
席濟扶匡救若斯言不渝更聽後㫖便遣鷁舟虹舸奉<lb/>
迎麾斾但閱來朝意在主盟今江東所奉彼屬披圖未<lb/>
䝉朝意鄭拒子忽左史是之漢背劉襄班書稱允况屬<lb/>
疎於昔彌不敢聞命謀期通識賜亮此誠<lb/>
　　　為王僧辯奉貞陽侯啟<lb/>
自秦兵㓂陜臣便營赴援纔及下船荆城䧟没即遣劉<lb/>
<pb n="KR4h0134_WYG_104-24a"/>
周入國具表丹誠左右勲豪初竝同契周既多時不還<lb/>
人情疑阻比冊降中使復遣諸處詢謀物論參差未甚<lb/>
決定始得侯瑱信示西宼權景宣書令以眞跡上呈觀<lb/>
視將帥咨欲同泰若一朝仰違大國臣不辭灰粉悲梁<lb/>
祚永絶中興伏願陛下便事濟江仰藉皇齊之威憑陛<lb/>
下至聖之略樹君以長雪報可期社稷再輝死且非吝<lb/>
請押别使曹冲馳表齊都續啟事以聞伏遲拜奉在促<lb/>
　　　為王僧辯重奉貞陽侯啟<lb/>
<pb n="KR4h0134_WYG_104-24b"/>
員外常侍姜暠還奉勑伏具動止大齊仁義之風曲被<lb/>
鄰國䘏災救難申此大猷皇家枝戚莫不榮荷江東冠<lb/>
冕俱知憑賴今歃不忘信信實由衷謹遣臣第七息顯<lb/>
顯所生劉并弟子世珍往彼充質仍遣左民尚書周𢎞<lb/>
正至厯陽奉迎艫舳浮江俟一龍之渡清宫丹陛候六<lb/>
傳之入萬國傾心同榮晉文之反三善克宣方流宋昌<lb/>
之議國祚既隆社稷有奉則羣臣竭節報厚施於大齊<lb/>
戮力展愚效忠誠於陛下今遣吏部尚書王通奉啟以<lb/>
<pb n="KR4h0134_WYG_104-25a"/>
聞<lb/>
　　書<lb/>
　　　答張種書<lb/>
若乃三江五湖洞庭巨麗寫長洲之茂苑登九曲之層<lb/>
臺山髙水深雲蒸霧吐其中之秀異者實虎丘之靈<lb/>
阜焉冬桂夏栢長蘿脩竹靈源祕洞轉側超絶逺澗<lb/>
深崕交羅户穴<lb/>
　　銘<lb/>
<pb n="KR4h0134_WYG_104-25b"/>
　　　太極殿銘<hi>有序</hi>
臣聞在天成象紫宫所以昭著在地成形赤縣居其區<lb/>
宇太極殿者資兩儀之意焉大壯顯其全模土圭測其<lb/>
正影周曰路寢漢稱前殿雖名號參差其實一也主上<lb/>
未明求衣日旰忘食隳樂壊禮造次畱神漢陛秦除莫<lb/>
不葺復而此殿興造累歳未成外遘戎機内憂民力劬<lb/>
勞深慮荏苒移時至陳永定六合既清五禮稍備雕楹<lb/>
玉舄華榱璧璫揆之有日而猶一柱楩楠豫章地淪外<lb/>
<pb n="KR4h0134_WYG_104-26a"/>
寇楚材晉用非復我求既而新亭前江有流查甚壯盤<lb/>
根措節枝葉葱蒨津人以聞正堪時用於是將作受詔<lb/>
冬官奉職百工竝作屢降乘輿匠石磨礱必經天㫖儉<lb/>
而不固泰而不奢億兆塡塡而樂成也曾未數旬煥然<lb/>
雲搆昔晉朝繕造文杏有闕梅梁瑞至畫以標花自是<lb/>
迄今又獲神物即樟樹焉殿之某間即某柱是也銘曰<lb/>
軒轅狹堂夏后卑宫文來質往蹇産彌崇體制八都開<lb/>
玆萬户灼爍雄梁徘徊大廡璧月宵懸卿雲晝聚豈<lb/>
<pb n="KR4h0134_WYG_104-26b"/>
伊闓陽飛來應柱嘉辰令月新寢告成青槐赤棘郎將<lb/>
司兵翠被負扆百辟公卿鐘鼓八佾簫韶九成庸臣再<lb/>
拜天子萬齡<lb/>
　　碑<lb/>
　　　林屋館碑<lb/>
夫𤣥之又𤣥處衆妙之極可乎不可成道行之致斯蓋<lb/>
寂寞窅𡨕希微恍惚故非淮南八僊之圖瀨鄉九井之<lb/>
記至若崑山平圃銀牓相暉蓬閬僊宫金臺崛起南瞰<lb/>
<pb n="KR4h0134_WYG_104-27a"/>
晉臺傍連飛閣桂柱星羅瓊軒雲構銘曰<lb/>
大道既隱衆聖無門悠悠太極誰見𤣥根祈年立秦望<lb/>
仙表漢髣髴神靈依稀宫觀峨峨林屋輪奐徘徊庭羅<lb/>
花鳥室靜塵埃<lb/>
　　　太尉始興昭烈王碑<lb/>
古者帝王之興莫不崇建親屏泰伯讓而退封武哀終<lb/>
而受號則有之矣至若勒功鼎鼐銘徳太常清廟尊乎<lb/>
國家揚名顯乎子弟在昭烈王見之焉若夫媯水遙源<lb/>
<pb n="KR4h0134_WYG_104-27b"/>
石砮遐集五絲作而詠南風八世興而和鳴鳯籍帝王<lb/>
之基居正卿之族有由來矣孔融汝頴之論許其少多<lb/>
傅暢諸公之書頗有賢哲自漢至魏渉江而東緜邈蟬<lb/>
聨言之耆舊皇上革命應運大啟邦國麟趾磐石之宗<lb/>
永固金楨玉幹之戚畢封文叔掩被之悲無冺仲謀援<lb/>
鞍之慟逾切乃封始興郡王永定元年下詔曰天倫所<lb/>
感義本因心名器追崇則惟恒典亡兄梁故南兖州刺<lb/>
史長城縣公徳範沈䆳風度寛厚性與天通深乎靡測<lb/>
<pb n="KR4h0134_WYG_104-28a"/>
昔彈冠入仕譽重城華宣力艱難遂顧洪業雖時非季<lb/>
漢勢異桓王海内挹其風流生民懐其大徳者矣朕受<lb/>
天明命爰膺寳厯言尋永徃興慕增懐可奉贈太尉公<lb/>
昔之宻戚近親宗英令徳若河間之不羣沛獻之受象<lb/>
東平之樂善陳思之藻麗實聞之也未有身死忠貞名<lb/>
存前代若王之義烈者銘曰<lb/>
稽古帝舜重瞳有裔曰陳祚土纂虞之系騰波汝頴承<lb/>
流媯汭四嶽有後六竒獻計惟實惟忠卿長羣公浮舟<lb/>
<pb n="KR4h0134_WYG_104-28b"/>
震澤佳氣葱葱岐周七十商亳百里婉婉中陽帝出攸<lb/>
止太常景皇季孫讓子天下不踐間之惇史入孝出忠<lb/>
清輝何已苞指周藏風流懿徳言為世範行成士則名<lb/>
山可鐫豐碑易勒惜哉徃矣殞身凶慝鼎命既遷山河<lb/>
是始光啟代郡徳表永祀周以别功魯侯戾止禮茂廟<lb/>
堂恩加松杞<lb/>
　　哀策文<lb/>
　　　陳武帝哀策文<lb/>
<pb n="KR4h0134_WYG_104-29a"/>
望三靈而摽目蹐九地而崩心哭仍几之將撤慟祖鬯<lb/>
之虗斟黄屋梫而白日掩紫極涵而浮雲陰其辭曰<lb/>
悠悠媯水鬱鬱姚墟惟帝之系在唐作虞正卿之後握<lb/>
此靈符雕雲布族祥星結樞負兹大鏡未拾遺珠爰初<lb/>
發跡斬虵鞠旅大定番禺載戡海渚承釁而運席巻中<lb/>
流王室如燬乃合諸侯負鐵誓衆釋位同謀俱登涿鹿<lb/>
實斷蚩尤道濟一匡功歸四履爰總百官訓於天子儻<lb/>
來有運事非獲巳翠龜負字赤雀衘書謳謌適夏禮<lb/>
<pb n="KR4h0134_WYG_104-29b"/>
樂遷虞負戻正位升壇受圖二儀恊序五緯同符門歌<lb/>
麟趾室詠騶虞奉常定日太卜蠲時升中備物方告<lb/>
雍熈天甘玉露地秀金芝休禎未答靈貺徒欺吏求穆<lb/>
卜詔絶良毉羲躔失御天街褫蹕夏采升榮宫車宴出<lb/>
洞閨移凶充庭罷吉閒窅窅之窮燈去昭昭之遊日歸<lb/>
大暮之不𤾉降幽宫而長畢巫咸筮告容成戒期文衛<lb/>
如在葆鐸相悲去畢陌而東顧望橋山而路遲臣攀龍<lb/>
而尚在魂過沛而何之侍低昻之靈纛奉寂寞之空帷<lb/>
<pb n="KR4h0134_WYG_104-30a"/>
銅雀没於脩松平陵隱於深栢節鼖鼓之哀音燎爟火<lb/>
於通夕薤露落而暮日寒𤣥霜凝而壟草白銘功徳於<lb/>
旂常被徽音於鐘石迴天儀於清廟祔祖考而來格播<lb/>
茂實與英聲鬱氛氲於宗祏<lb/>
　　祭文<lb/>
　　　祭梁呉郡袁府君文<lb/>
夫宫鳴徴應響韻相趨桂馥蘭芬期臭在斯道合一朝<lb/>
豈忘千載日者明徳世彦振纓王室坐嘯大邦顯治巨麗<lb/>
<pb n="KR4h0134_WYG_104-30b"/>
竊以不敏出宰勾呉上郡下邑都城接雉雖王事靡盬<lb/>
無失豫遊窺洞庭於五湖登姑蘓於九曲身後之事一<lb/>
至於斯今者長樂未央已夾樗里之墓公宫魯庫非復<lb/>
少昊之墟成土一棺未知何託解劒絮漿轉增欷歔<lb/>
　　文<lb/>
　　　為陳霸先與王僧辯盟文<lb/>
賊臣侯景凶羯小胡逆天無狀構造姦惡違背我恩義<lb/>
破掠我國家毒害我生民移毁我社廟我髙祖武皇帝<lb/>
<pb n="KR4h0134_WYG_104-31a"/>
靈聖聰明光宅天下劬勞兆庶亭育萬民如我考妣五<lb/>
十餘載哀景以窮見歸全景將戮之首置景要害之地<lb/>
崇景非次之榮我高祖於景何薄我百姓於景何怨而<lb/>
景長㦸彊弩陵䠞朝廷鋸牙郊甸殘食含靈刳肝斮趾<lb/>
不懕其快曝骨焚尸不謂為酷髙祖菲食卑宫春秋九<lb/>
十屈志凝威憤終賊手大行皇帝溫嚴恭默丕守鴻名<lb/>
於景何有復加忍毒皇枝繦抱已上緦功以還窮刀極<lb/>
爼既屠且劊豈有率土之濵謂為王臣食人之禾飲<lb/>
<pb n="KR4h0134_WYG_104-31b"/>
人之水忍聞此痛而不悼心況臣僧辯臣霸先等荷<lb/>
稱國藩湘東王臣諱泣血衘哀之寄摩頂至足之恩世<lb/>
受先朝之徳身當將相之任而不能瀝膽抽膓共誅姦<lb/>
逆雪天地之痛報君父之讐則不可以禀靈含識戴天<lb/>
履地今日相國至孝𤣥感靈武斯發已破賊徒獲其元<lb/>
帥止餘景身尚在京邑臣僧辯與臣霸先恊和將帥同<lb/>
心共契必誅凶竪尊奉相國嗣膺鴻業以主郊祭前途<lb/>
若有一功獲一賞臣僧辯等不推已譲物先身帥衆則<lb/>
<pb n="KR4h0134_WYG_104-32a"/>
天地宗廟百神之靈共誅共責臣僧辯臣霸先同心共<lb/>
事不相欺負若有違戾明神殛之<lb/>
　　樂府<lb/>
　　　長安少年行<lb/>
長安好少年驄馬鐵連錢陳王裝腦勒晉后鑄金鞭歩<lb/>
揺如飛燕寳劒<hi>一作劒鍔</hi>似舒蓮去來新市側遨遊大道邊<lb/>
道邊一老翁顔鬂如衰蓬自言居<hi>一作生</hi>漢世少小見豪<lb/>
雄五侯俱拜爵七貴各論功建章通北闕複道度南宫<lb/>
<pb n="KR4h0134_WYG_104-32b"/>
太后居長樂天子出囘中玉輦迎飛燕金山賞鄧通一<lb/>
朝復一日忽見朝市空扶桑無復海崑山倒向東少年<lb/>
何假問頽齡値福終子孫𡨕滅盡鄉閭復不同淚盡眼<lb/>
方暗髀傷耳自聾杖筞尋遺老歌嘯詠悲翁遭隨各有<lb/>
遇非敢訪童䝉<lb/>
　　　獨酌謡<lb/>
獨酌謡獨酌獨長謡智者不我顧愚夫余未要不愚復<lb/>
不智誰當余見招所以成獨酌一酌傾一瓢生涯本漫<lb/>
<pb n="KR4h0134_WYG_104-33a"/>
漫神理暫超超再酌矜許史三酌傲松喬頻煩四五酌<lb/>
不覺凌丹霄倐爾厭五鼎俄然賤九韶彭殤無異塟夷<lb/>
跖可同朝龍蠖非不屈鵬鷃但逍遥寄語號呶侣無乃<lb/>
太塵囂<lb/>
　　詩<lb/>
　　　從駕送軍<lb/>
惟堯稱乃武軒后號神兵弔民資智勇治亂屬師貞我<lb/>
君膺寳業歷駕視前英蒲海方無浪夷山未有平星光下<lb/>
<pb n="KR4h0134_WYG_104-33b"/>
結斾劒氣上舒精雲開萬里徹日麗百川明撫鼓山靈<lb/>
應詔蹕水祗驚<lb/>
　　　望郢州城<lb/>
魂兮何處返非死復非僊坐柯如昨日石合<hi>一作合石</hi>未淹<lb/>
年歷陽頓成浦東海果為田空憶扶風詠誰<hi>一作惟</hi>見峴<lb/>
山傳世變才良改時移民物遷悲哉孫驃騎悠悠哭彼<lb/>
天<lb/>
　　　長安還至方山愴然自傷<lb/>
<pb n="KR4h0134_WYG_104-34a"/>
秦軍坑趙卒遂有一人生雖還舊鄉里危心曽未平淮<lb/>
源比桐栢方山似削成猶疑屯敵騎尚畏値胡兵空村<lb/>
餘拱木廢邑有頽城舊識既已盡新知皆異名百年三<lb/>
萬日處處此傷情<lb/>
　　　離合詩贈江藻<lb/>
開門枕芳野井上發紅桃林中藤蔦秀木末風雲髙屋<lb/>
室何寥廓至士隱蓬蒿故知人外賞文酒易陶陶友朋<lb/>
足諧晤又此盛詩騒朗月同携手良景共含毫欒巴有<lb/>
<pb n="KR4h0134_WYG_104-34b"/>
妙術言是神僊曹百年肆偃仰一理俱相勞<hi>閒居有樂</hi>
　　　建除詩<lb/>
建章連鳯闕藹藹入雲煙除庭發槐栁冠劒似神僊滿<lb/>
衢飛玉軑夾道躍金鞭平明塵霧合薄暮風雲鶱定交<lb/>
太學裏射筞雲臺邊執事一朝謬朝市忽崩遷破家徒<lb/>
狥國力弱不扶顚危機空履虎擊惡豈如鸇成師鑿門<lb/>
去敗績裹尸旋收魂不入斗抱景問穹𤣥開顔何所說<lb/>
空憶平生前閉門窮巷里靜掃詠歸田<lb/>
<pb n="KR4h0134_WYG_104-35a"/>
　　　六府詩<lb/>
水廣南山暗杖筞出蓬門火炬村前發林煙樹下昬金<lb/>
花散黄蕋蕙草雜芳蓀木蘭露漸落山芝風屢翻土髙<lb/>
行已冐抱甕憶中園榖城定若近當終黄石言<lb/>
　　　八音詩<lb/>
金屋貯阿嬌樓閣起迢迢石頭足年少大道跨河橋絲<lb/>
桐無緩節羅綺自飄飄竹煙生薄晩花色亂春朝匏𤓰<lb/>
詎無匹神女嫁蘓韶土地多妍冶鄉里足塵囂革年未<lb/>
<pb n="KR4h0134_WYG_104-35b"/>
相識聲論動風颷木桃堪底用寄以答瓊瑶<lb/>
　　　六甲詩<lb/>
甲拆開衆果萬物具敷榮乙飛上危幕雀乳出空城丙<lb/>
魏舊勲業申韓事刑名丁翼陳詩罷公綏作賦成戊巢<lb/>
花已秀滿塘草自生已乃忘懐客榮樂尚關情庚庚聞<lb/>
鳥囀肅肅望鳬征辛酸多憫惻寂寞少逢迎壬蒸懐太<lb/>
古覆妙佇無名癸已空施位詎以召幽貞<lb/>
　　　十二屬詩<lb/>
<pb n="KR4h0134_WYG_104-36a"/>
䑕迹生塵案牛羊暮下來虎嘯生<hi>當作坐</hi>空谷兎月向牕<lb/>
開龍隰逺青翠蛇柳近裴徊馬蘭方逺摘羊負始春裁<lb/>
猴栗羞芳果雞跖引清杯狗其懐物外猪蠡窅悠哉<lb/>
　　　從遊天中寺應令<lb/>
福界新開草名僧共下筵楊枝生拱樹錫杖咒飛泉石<lb/>
座應朝講山龕擬夜禪當非舎衛國賣地取金錢<lb/>
　　　同庾中庻肩吾周處士𢎞讓遊明慶寺<lb/>
鷲嶺三層塔菴國一講堂馴烏逐飯磬狎獸繞禪牀擿<lb/>
<pb n="KR4h0134_WYG_104-36b"/>
菊山無酒燃松夜有香幸得同髙勝於此瑩心王<lb/>
　　　名都一何綺<lb/>
　　　　<hi>陸士衡擬古詩云名都一何綺城闕鬱盤桓</hi>
名都一何綺春日吐光輝髙樓雲母扇複殿琉璃扉昭<lb/>
儀同輦出髙安連騎歸欲知天子貴千門應紫微<lb/>
　　　為我彈鳴琴<lb/>
為我彈鳴<hi>玉臺作清</hi>琴琴鳴傷我襟半死無人見入竈始知<lb/>
音空為貞女引誰達楚妃心雍門何假說落涙自淫淫<lb/>
<pb n="KR4h0134_WYG_104-37a"/>
　　　賦得邊馬有歸心<lb/>
　　　　<hi>王瓉詩朔風動秋草邊馬有歸心</hi>
窮秋邊馬肥向塞甚思歸連鑣渡蒲海束舌下金微已<lb/>
郤魚䴡陣將摧鶴翼圍彌憶長楸道金鞭<hi>一作鞍</hi>背落暉<lb/>
　　　詠老馬<lb/>
昔日從戎陣流汗幾東西一日馳千里三丈㧞深泥渡<lb/>
水頻傷骨翻霜屢損蹄勿言年齒暮尋途尚不迷<lb/>
　　　和蔡黄門口字詠絶句<lb/>
<pb n="KR4h0134_WYG_104-37b"/>
囂囂宫閣路靈靈谷口閭誰知名器品語嘿各﨑嶇<lb/>
　<lb/>
　<lb/>
　<lb/>
　<lb/>
　<lb/>
　<lb/>
　漢魏六朝百三家集巻一百四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>漢魏六朝百三家集巻九十六</head> <lb/>
    <p>
<pb n="KR4h0134_WYG_096-1a"/>
欽定四庫全書<lb/>
　漢魏六朝百三家集巻九十六<lb/>
　　梁劉孝綽集題詞<lb/>
　　　王元禮七葉之中爵位文才蟬聫不絶劉孝綽<lb/>
　　　一家子姓能文者七十人門世之盛足使安平<lb/>
　　　無崔汝南無應當日昭明太子愛重文學元禮<lb/>
　　　孝綽同被賔遇執袖撫肩方之浮丘洪崖兩賢<lb/>
　　　何相若也元禮通顯竟至白首遭亂墮井非云<lb/>
<pb n="KR4h0134_WYG_096-1b"/>
　　　不夀孝綽一官屢蹶少妹貽糾束絹開訟秘書<lb/>
　　　長逝不滿六十原其著作齊騁禄位中隔一者<lb/>
　　　性多可一者性多怪也孝綽文集數十萬言存<lb/>
　　　者無幾零落之歎無異元禮書啟表序文采較<lb/>
　　　優詩乃兄弟爾元帝為孝綽墓銘云鶴開阮瑀<lb/>
　　　鵬翥楊修身兹惟屈扶揺未申夫秘書摧輪未<lb/>
　　　若阮楊而當時見屈者亦悲其樂賢圖像絶域<lb/>
　　　聞名有公輔之資而抱箕斗之怨到洽凶終劉<lb/>
<pb n="KR4h0134_WYG_096-2a"/>
　　　覽内噬朋友兄弟寧無一可乎而偏扼其吭則<lb/>
　　　胡為也孝綽以詩失黄門復以詩得黄門風開<lb/>
　　　風落應遇皆然知無恤於人之多言矣<lb/>
　目錄<lb/>
　　表<lb/>
　　　為鄱陽嗣王初讓雍州表<lb/>
　　啟<lb/>
　　　謝髙祖啟<lb/>
<pb n="KR4h0134_WYG_096-2b"/>
　　　與東宫啟<lb/>
　　　謝為東宫奉經啟<lb/>
　　　謝給藥啟<lb/>
　　　謝越布啟<lb/>
　　　送瑞鼎詣相國梁公啟<lb/>
　　　求豫北伐啟<lb/>
　　　謝晉安餉米等啟<lb/>
　　　謝安成王賚祭孤石廟胙肉啟<lb/>
<pb n="KR4h0134_WYG_096-3a"/>
　　書<lb/>
　　　答湘東王書<lb/>
　　　答雲法師書<lb/>
　　　與弟書<lb/>
　　序<lb/>
　　　昭明太子集序<lb/>
　　碑<lb/>
　　　司空安成王碑<lb/>
<pb n="KR4h0134_WYG_096-3b"/>
　　　栖隠寺碑<lb/>
　　樂府<lb/>
　　　釣竿篇<lb/>
　　　夜聴妓賦得鳥夜啼<lb/>
　　　銅雀妓<lb/>
　　　班媫妤怨<lb/>
　　　三婦豔<lb/>
　　　櫂歌行<lb/>
<pb n="KR4h0134_WYG_096-4a"/>
　　詩<lb/>
　　　詠風<lb/>
　　　侍宴<lb/>
　　　又<lb/>
　　　三日侍華光殿曲水宴<lb/>
　　　三日侍安成王曲水宴<lb/>
　　　春日從駕新亭應制<lb/>
　　　侍宴集賢堂應令<lb/>
<pb n="KR4h0134_WYG_096-4b"/>
　　　侍宴餞庾於陵應詔<lb/>
　　　侍宴餞張惠紹應詔<lb/>
　　　餞張惠紹應令<lb/>
　　　侍宴離亭應令<lb/>
　　　奉和昭明太子鍾山解講<lb/>
　　　和湘東王理訟<lb/>
　　　陪徐僕射晩宴<lb/>
　　　上虞鄉亭觀濤津渚學潘安仁河陽縣詩<lb/>
<pb n="KR4h0134_WYG_096-5a"/>
　　　太子洑落日望水<lb/>
　　　登陽雲樓<lb/>
　　　夕逗繁昌浦<lb/>
　　　櫟口守風<lb/>
　　　還渡浙江<lb/>
　　　江津寄劉之遴<lb/>
　　　發建興渚示到陸二黄門<lb/>
　　　酬陸長史倕<lb/>
<pb n="KR4h0134_WYG_096-5b"/>
　　　答何記室<lb/>
　　　答張左西<lb/>
　　　歸沐呈任中丞昉<lb/>
　　　憶虞弟<lb/>
　　　淇上戲蕩子婦<lb/>
　　　愛姬贈主人<lb/>
　　　為人贈美人<lb/>
　　　遥見鄰舟主人投一物衆姬争之有客請余為<lb/>
<pb n="KR4h0134_WYG_096-6a"/>
　　　　詠<lb/>
　　　古意<lb/>
　　　報王永興觀田<lb/>
　　　詠有人乞牛舌乳不付因餉檳榔詩<lb/>
　　　夜不得眠<lb/>
　　　望月有所思<lb/>
　　　校書秘書省對雪詠懷<lb/>
　　　詠百舌<lb/>
<pb n="KR4h0134_WYG_096-6b"/>
　　　侍宴擬劉公幹應令<lb/>
　　　賦詠百論捨罪福詩<lb/>
　　　賦得照棊燭詩刻五分成<lb/>
　　　同武陵王看妓<lb/>
　　　賦得遺所思<lb/>
　　　林下映月<lb/>
　　　詠素蝶<lb/>
　　　於座應令詠梨花<lb/>
<pb n="KR4h0134_WYG_096-7a"/>
　　　秋雨卧疾<lb/>
　　　奉和湘東王應令二首<lb/>
　　　　春霄<lb/>
　　　　冬曉<lb/>
　　　月半夜泊鵲尾<lb/>
　　　和詠歌人偏得日照詩<lb/>
　　　詠姬人未肯出<lb/>
　　　遥見美人採荷<lb/>
<pb n="KR4h0134_WYG_096-7b"/>
　　　詠小兒採菱<lb/>
　　　詠眼<lb/>
　　　詠日應令<lb/>
　　　望月<lb/>
　　　秋夜詠琴<lb/>
　　　賦得始歸鴈<lb/>
　　　元廣州景仲座見故姬一首<lb/>
　　　擬古聫句<lb/>
<pb n="KR4h0134_WYG_096-8a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0134_WYG_096-8b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　漢魏六朝百三家集巻九十六目録<lb/>
<pb n="KR4h0134_WYG_096-9a"/>
欽定四庫全書<lb/>
　漢魏六朝百三家集巻九十六<lb/>
　　　　　　　　　　　　　明　張溥　輯<lb/>
　梁劉孝綽集<lb/>
　　表<lb/>
　　　為鄱陽嗣王初讓雍州表<lb/>
臣聞大邦維屏既慙宗子之詩思樂泮宫有缺僖公之<lb/>
頌特以周興九伯錫壤參虛漢啓二河分珪舊楚身私<lb/>
<pb n="KR4h0134_WYG_096-9b"/>
家慶總集微躬雍部襟帶跨制數州西拒嶢關北跨鄧<lb/>
塞雖復呼韓來朝槀街納質二虜尋戈四郊無警猶當<lb/>
王戎雅識羊祜尚義臣退求諸已無或宴安進思盡忠<lb/>
幾乎私竭<lb/>
　　啓<lb/>
　　　謝高祖啓<lb/>
臣不能衘珠避顛傾柯衞足以兹疎悻與物多忤兼逢<lb/>
匿怨之友遂居司𨽻之官交構是非用成萋斐日月昭<lb/>
<pb n="KR4h0134_WYG_096-10a"/>
囘俯明枉直獄書每御輒鑒蔣濟之寃炙髪見明非關<lb/>
陳正之辯遂漏斯宻網免彼嚴棘得使還同士伍比屋<lb/>
唐民生死肉骨豈侔其施臣誠無識孰不戴天疎逺畝<lb/>
隴絶望高闕而降其接引優以㫖喻於臣微物足為榮<lb/>
隕况剛條落葉忽沾雲露周行所寘復齒盛流但雕杇<lb/>
糞徒成延奬捕影繫風終無効答<lb/>
　　　與東宫啓<lb/>
臣聞之先聖以衆惡之必監焉衆好之必監焉豈非孤<lb/>
<pb n="KR4h0134_WYG_096-10b"/>
特則積毁所歸比周則積譽斯信知好惡之間必待明<lb/>
鑒故晏嬰再為阿宰而前毁後譽後譽出於阿意前毁<lb/>
由於直道是以一犬所噬㫖酒貿其甘酸一手所揺嘉<lb/>
樹變其生死又鄒陽有言士無賢愚入朝見嫉至若臧<lb/>
文之下展季靳尚之放靈均絳侯之排賈生平津之䧟<lb/>
主父自兹厥後其徒實繁曲筆短辭不暇殫述寸管所<lb/>
窺常由切齒殿下誨道觀書俯同好學前載枉直備該<lb/>
神覽臣昔因立侍親承緒言飄風貝錦譬彼讒慝聖㫖<lb/>
<pb n="KR4h0134_WYG_096-11a"/>
殷勤深以為歎臣資愚履直不能杜漸防微曾未幾何<lb/>
逢訧罹難雖吹毛洗垢在朝而同嗟而嚴文峻法肆姦<lb/>
其必奏不顧賣友志欲要君自非上帝運超已之光昭<lb/>
陵陽之虐舞文虛謗不取信於宸明在縲嬰纆幸得蠲<lb/>
於庸闇裁下免黜之書仍頒朝㑹之㫖小人未識通方<lb/>
縶馬懸車息絶朝覲方願滅影銷聲遂移林谷不悟天<lb/>
聽罔已造次必彰不以距違見疵復使引籍雲陛降寛<lb/>
和之色垂布帛之言形之千載所蒙已厚况乃恩等特<lb/>
<pb n="KR4h0134_WYG_096-11b"/>
召榮同起家望古自惟彌覺多忝但未渝丹石永藏輪<lb/>
軌相彼工言搆兹媒諓且款冬而生已凋柯葉空延徳<lb/>
澤無謝陽春<lb/>
　　　謝為東宫奉經啓<lb/>
皇太子四術夙知三善非學猶復旁求儒雅應物稽疑<lb/>
業光夏校徳茂周庠諸侯宋魯於焉觀則叅陪盛禮莫<lb/>
非國華臣雖職典經圖而同官不一推擇而舉尚多髦<lb/>
俊寵光曲被獨在選中他日朝聞猶甘夕死况兹恩重<lb/>
<pb n="KR4h0134_WYG_096-12a"/>
彌見生輕<lb/>
　　　謝給藥啓<lb/>
一物之微遂留停育名醫上藥爰自城府雖巫咸視診<lb/>
岐伯下鍼松子玉漿衞卿雲液比妙衆珍實云多愧<lb/>
　　　謝越布啓<lb/>
比納方綃既輕且麗珍邁龍水妙越鳥夷<lb/>
　　　送瑞鼎詣相國梁公啓<lb/>
生木游火之禽夾階紀朔之華白環銀瓮之迹素雉金<lb/>
<pb n="KR4h0134_WYG_096-12b"/>
舩之瑞自天有祚不為定於郟鄏虛其所止非獨在於<lb/>
汾陰<lb/>
　　　求豫北伐啓<lb/>
或以臣素無飛將之目未從嫖姚之伍言易行難收功<lb/>
理絶然桓冲稱謝安無將畧文靖公遂破苻堅山濤諳<lb/>
羊祐不强建成侯卒平孫皓微臣之譬兩賢誠無等級<lb/>
小虜之方二㓂勢踰枯朽<lb/>
　　　謝晉安餉米等啓<lb/>
<pb n="KR4h0134_WYG_096-13a"/>
傳詔李孟孫宣教㫖垂賜米酒𤓰筍葅脯鮓茗八種氣<lb/>
苾新城味芳雲杜江潭抽節邁昌荇之珍壃場擢翹越<lb/>
葺精之美羞非純束埜麏裛似雪之驢鮓異陶瓶河鯉<lb/>
操如瓊之粲茗同食缺酢類望甘免千里宿舂省三月<lb/>
糧聚小人懷惠大懿難忘<lb/>
　　　謝安成王賚祭孤石廟胙肉啓<lb/>
味過㵸鳯珍越屠龍故使屏翳收風馮夷淨浪神居鷁<lb/>
首獨汎安流民幸同附得徵遘迕復等受釐預頒純嘏<lb/>
<pb n="KR4h0134_WYG_096-13b"/>
恩靈所降信次委積報生以死竊聞斯義<lb/>
　　書<lb/>
　　　答湘東王書<lb/>
伏承自辭皇邑爰至荆臺未勞刺舉且摛高麗近雖預<lb/>
觀尺錦而不睹金玉昔臨淄詞賦悉與楊修未殫寳笥<lb/>
顧慙先哲渚宫舊俗朝衣多故李固之薦二邦徐珍之<lb/>
奏七邑威懷之道兼而有之當欲使金石流功恥用翰<lb/>
墨垂迹雖乖知二偶達聖心爰自退居素里却掃窮閈<lb/>
<pb n="KR4h0134_WYG_096-14a"/>
比楊倫之不出譬張摰之杜門昔趙卿窮愁肆言得失<lb/>
漢臣欝志廣敘盛衰彼此一時擬非其匹竊以文豹何<lb/>
辜以文為辠繇此而談又何容易故韜翰吮墨多歴寒<lb/>
暑既闕子幼南山之歌又微敬通渭水之賦無以自同<lb/>
獻笑少酬褒誘且才乖體物不擬作於𤣥根事殊宿諾<lb/>
寧貽愳於朱亥顧己反躬載懷累息但瞻言漢廣邈若<lb/>
天涯區區一念分宵九逝殿下降情白屋存問相尋食<lb/>
椹懷音矧伊人矣<lb/>
<pb n="KR4h0134_WYG_096-14b"/>
　　　答雲法師書<lb/>
孝綽和南辱誨垂示勑㫖所答劉太僕思効啓義窮深<lb/>
逺語兼巧便伏聞希有身心踴躍昔戈盾夾車備不虞<lb/>
於周后兵旗引駕防未然於漢君斯皆執心黄屋瑞無<lb/>
紺馬事極寰㝢之中理隔天人之外皇上自兹善覺降<lb/>
迹閻浮以住地之心行則天之化故能慈導三有仁濟<lb/>
萬物猶以法藥未周寳船不倦解劒却葢躬詣道塲瑞<lb/>
花承足人觀雕輦之盛金輪啓路物覩重英之飾顯實<lb/>
<pb n="KR4h0134_WYG_096-15a"/>
開權事均祗鷲本無四畏寧慮五怨思効遂虜引梁丘<lb/>
隨劍之説日殫觸瑟之辭何異廻龍象於兎徑注江海<lb/>
於牛迹聖㫖慇懃曲根誘喻豈直凈一人之垢衣將以<lb/>
破羣生之暗室弟子世傳正見幼覩真言但惑網所縈<lb/>
塵勞自結微因宿植仰逢法教親陪寳座預餐香鉢復<lb/>
得俱聽一音共聞八解庻因小葉受潤大雲猥蒙開示<lb/>
深自慶幸不勝歡喜畧附陳誠劉孝綽和南<lb/>
　　　與弟書<lb/>
<pb n="KR4h0134_WYG_096-15b"/>
方𢎞游典墳寤歌林澗覽興衰於千載觀榮落於四時<lb/>
　　序<lb/>
　　　昭明太子集序<lb/>
臣竊觀大易重明之象著焉抑又聞之匕鬯之義存焉<lb/>
故書有孟侯之名記表元良之徳歴選前古以泊夏周<lb/>
可得而稱啓誦而已雖徹聖挺賢光乎二代高文精義<lb/>
閴爾無聞漢之顯宗晉之肅祖昔自春宫益好儒術或<lb/>
專經止於區易或持論窮於貞假子桓雖摛藻銅省集<lb/>
<pb n="KR4h0134_WYG_096-16a"/>
講肅成事在藩儲理非皇貳未有正位少陽多才多藝<lb/>
者也粤我大梁之二十一載盛德備乎東朝若乃有縱<lb/>
自天惟睿作聖顯仁立孝行於四海如珪如璋不因琢<lb/>
磨之義為臣為子寧待觀喻之言惟性道難聞而文章<lb/>
可見故俯同志學用晦生知以弦誦之餘辰總鄒魯之<lb/>
儒墨徧綈緗於七閣彈竹素於九流地居上嗣實副元<lb/>
首皇帝垂拱巗廊委咸庻績時非從守事或監撫雖一<lb/>
日二日攝覽萬幾猶臨書幌而不休對欹案而忘怠况<lb/>
<pb n="KR4h0134_WYG_096-16b"/>
復延納侍講討論經紀去聖滋逺愈生穿鑿枝分葉㪚<lb/>
殊路偆馳靈臺辟雍之疑禋宗祭社之繆明章申老之<lb/>
議通顏理王之説量覈然否剖析同異察言抗論窮理<lb/>
盡微於時淹中稷下之生金華石渠之士莫不過衢樽<lb/>
而挹多少見斗極而曉西東與夫盡春卿之道贊仲尼<lb/>
之宅非賈誼於蘇林問蕭㑏於棗據區區前史不亦恧<lb/>
歟加以學貫總持辨同無硋五時密教見猶鏡象一乘<lb/>
妙㫖觀若掌珠及在布金之園處如龍之衆開示有空<lb/>
<pb n="KR4h0134_WYG_096-17a"/>
顯揚權實是以徧動六地普雨四化豈直得觧攖須提<lb/>
舍鉢瓶沙騰曇言徳梵志依風而已哉若夫天文以爛<lb/>
然為美人文以煥乎為貴是以隆儒雅之大成遊雕蟲<lb/>
之小道握牘持筆思若有神曾不斯須風飛雷起至於<lb/>
宴遊西園祖道清洛三百載賦該極連篇七言致擬見<lb/>
諸文學博逸興詠並命從遊書令視草銘非潤色七窮<lb/>
煒燁之説表極逺大之才皆喻不備體詞不掩義因宜<lb/>
適變曲盡文情竊以屬文之體鮮能周備長卿徒善既<lb/>
<pb n="KR4h0134_WYG_096-17b"/>
累為遲少孺雖疾俳優而已子淵淫靡若女工之蠧子<lb/>
雲侈靡異詩人之則孔璋詞賦曹祖勸其修今伯喈笑<lb/>
贈摯虞知其頗古孟堅之頌尚有似贊之譏士衡之碑<lb/>
猶聞類賦之貶深乎文者兼而善之能使典而不埜逺<lb/>
而不放麗而不淫約而不儉獨擅衆美斯文在斯假使<lb/>
王朗報箋卞蘭獻頌猶不足以揄揚著述稱贊才章况<lb/>
在庸才曾何彷彿然承華肇建濫齒時髦居陪出從逝<lb/>
將二紀譬彼登山徒仰峻極同夫觀海莫澄波瀾但職<lb/>
<pb n="KR4h0134_WYG_096-18a"/>
官書記預聞盛藻歌詠不足敢忘編次謹為一帙十巻<lb/>
第目如左日升松茂與天地而偕長壯思英詞隨歳月<lb/>
而増廣如其後錄以俟賢臣<lb/>
　　碑<lb/>
　　　司空安成王碑<lb/>
昔者重華文命並胄高陽之苗豐邑舂陵俱纂帝堯之<lb/>
緒而虞夏革運姚姒之姓已分高光再興大漢之名無<lb/>
改如我皇家梁齊代建異文叔之紹開起自王族非伯<lb/>
<pb n="KR4h0134_WYG_096-18b"/>
禹之更姓公則本枝别榦誕自河嶽五百之期實膺命<lb/>
世卜商有問是謂色難承志望顔在公斯易至如文琰<lb/>
之對食餘幼權之言爵里衞子之朗月映山杜生之凝<lb/>
脂㸃漆惟公具美歴駕前修峨峨焉非嶽陵之所至浩<lb/>
浩焉總江漢而為長故能擊水三千摶風九萬排天關<lb/>
而俯眡掩浮雲而上征皇帝甄名挺聖河洛有徵握衡<lb/>
含樞奄一時夏利建藩屏固葉深根郕霍酆郇方周啓<lb/>
祚封公為安成王食邑二千户允同衞叔賜寳器於商<lb/>
<pb n="KR4h0134_WYG_096-19a"/>
郊殊異唐侯戲桐珪於汾水乃拜公為平西將軍荆州<lb/>
刺史楚之對齊屈完引城池之固荆之比宋墨翟陳輦<lb/>
路之殊品金作貢不異淮海珠璣犀象又無求於晉國<lb/>
况以雲夢九百之宏侈章華三休之巨麗公禦煩以寡<lb/>
居高而降執冲虛之道無矜滿之情其為政也莊敬足<lb/>
以範物慈惠足以庇民剛毅足以威暴清貞足以勵俗天<lb/>
監十七年薨春秋四十有五凡我庶民竊親髙義况復祇<lb/>
承帝命來仕王家兎園晚春叨從者之賜高唐暮天奉作<lb/>
<pb n="KR4h0134_WYG_096-19b"/>
賦之私常愳慶雲之惠不酬而揺落奄至豈謂輕塵之効<lb/>
莫展而峻極先頺思所以立言貞石貽厥長世銘曰<lb/>
昔在文韶五賢二聖漢藩魏屏微風不競於赫我梁德<lb/>
符姬姓康王康叔異時同盛爰自妙年令問不已一孝<lb/>
一悌寔光行始義府文塲詞人髦士波瀾莫際牆仞難<lb/>
窺用兹先覺導此後知徳大心小居高志卑再握不倦<lb/>
三吐忘疲飛龍在天肇基宛瀆地猶小胏民同世復皇<lb/>
情睠正屬難推轂允矣宗英移藩改牧誰謂路永江漢<lb/>
<pb n="KR4h0134_WYG_096-20a"/>
已浮彼蒼不惠遽反成周川廻泝舳塗引歸旒<lb/>
　　　栖隱寺碑<lb/>
開方便門示真實相置甘露室遵甘露津苦語輭言隨<lb/>
方𢎞訓俯心降迹逐物重輕中枝小葉各隨業根愍其<lb/>
四流五結有來而不散八慢九邪一淪而莫曉如彼醫<lb/>
王等之藥樹去聖兹逺思聖兹深誠敬所先是歸龕廟<lb/>
自妙法東注寳化西漸公卿貴仕賢哲偉人莫不嚴事<lb/>
招提師仰慧覺欲使法燈永傳勝因長久銘曰<lb/>
<pb n="KR4h0134_WYG_096-20b"/>
給孤焚蕩善勝崩淪堂堂宗匠克紹慧因地雖舊域其<lb/>
宇維新召棠且思羊碑猶泣況我仁祠義踰生立遺愛<lb/>
伊何形於南邑亦有庻民經始攸急珠殿連雲金層輝<lb/>
景衢交達巷門臨樹屏五居推妙三空愧靜銘施柱側<lb/>
記法窟前孰云千載餘迹方傳敢宣重説敬勒雕鐫芬<lb/>
域未滅斯文在旃<lb/>
　　樂府<lb/>
　　　釣竿篇<lb/>
<pb n="KR4h0134_WYG_096-21a"/>
釣舟畫彩鷁漁子服冰紈金轄茱茰網銀鈎翡翠竿斂<lb/>
橈隨水脈急漿渡江湍湍長自不辭前浦有佳期舩交<lb/>
橈影合浦深魚出遲荷根時觸餌菱芒乍罥絲蓮度江<lb/>
南手衣渝京兆眉垂竿自有樂誰能為太師<lb/>
　　　夜聽妓賦得烏夜啼<lb/>
鵾絃且輟弄鶴操暫停徽别有啼烏曲東西相背飛倡<lb/>
人怨獨守蕩子殊未歸忽聞生離唱長夜泣羅衣<lb/>
　　　銅雀妓<lb/>
<pb n="KR4h0134_WYG_096-21b"/>
雀臺三五日弦吹似佳期况復西陵晩松風吹繐帷危<lb/>
絃斷復續妾心傷此時誰言留客袂遂<hi>一作翻</hi>掩望陵悲<lb/>
　　　班媫妤怨<lb/>
應門寂已閉非復後庭時況在青春日萋萋綠草滋妾<lb/>
身似秋扇君恩絶履綦詎憶遊輕輦從今<hi>一作徒令</hi>賤妾辭<lb/>
　　　三婦豔<lb/>
大婦縫羅裙中婦料繡文唯餘最小婦窈窕舞昭君丈<lb/>
人慎勿去聽我駐浮雲<lb/>
<pb n="KR4h0134_WYG_096-22a"/>
　　　櫂歌行<lb/>
日暮楚江上江深風復生所思竟何在相望徒盈盈舟<lb/>
子行催棹無所喝流聲<lb/>
　　詩<lb/>
　　　詠風<hi>四言</hi>
嫋嫋秋聲習習春吹鳴兹玉樹渙此銅池羅幃自舉襟<lb/>
袖乃披慙非楚侍濫賦雄雌<lb/>
　　　侍宴<hi>外編作任昉者非  以下五言</hi>
<pb n="KR4h0134_WYG_096-22b"/>
清宴延多士鴻漸濫微薄臨炎出蕙樓望辰躋菌閣上<lb/>
征切雲漢俛眺周京洛城寺鬱參差街衢紛漠漠禁林<lb/>
寒氣晩方秋未揺落皇心重發志賦詩追並作自昔承<lb/>
天寵於兹被人爵選言非綺綃可以儷金艧<lb/>
　　　又<lb/>
兹堂乃峭嶠伏檻臨曲池樹中望流水竹裏見攅枝欄<lb/>
高景難蔽岫隱雲易垂邂逅逢休幸朱蹕曳青規丘山<lb/>
不可答葵藿空自知<lb/>
<pb n="KR4h0134_WYG_096-23a"/>
　　　三日侍華光殿曲水宴<lb/>
薰袚三陽暮濯褉元已初皇心睠樂飲帳殿臨春渠豫<lb/>
遊高夏諺凱樂盛周居復以焚林日丰葺花樹舒羽觴<lb/>
環堦轉清瀾傍席䟽妍歌已嘹亮妙舞復紆餘九成變<lb/>
絲竹百戲起龍魚<lb/>
　　　三日侍安成王曲水宴<lb/>
匯澤良孔殷分區屏中縣躡跨兼流来襟喉邇封甸吾<lb/>
王奄鄷畢析珪承羽傳不資魯俗移何待齊風變東山<lb/>
<pb n="KR4h0134_WYG_096-23b"/>
富遊士北土無遺彦一言白璧輕片善黄金賤餘辰屬<lb/>
上<hi>一作元</hi>巳清袚追前諺持此陽瀬遊復展城隅宴芳洲<lb/>
亘千里逺近風光扇方歡厚徳重誰言薄遊倦<lb/>
　　　春日從駕新亭應制<lb/>
旭日輿輪動言追河曲遊紆餘出紫陌迤邐度青樓前<lb/>
驅掩蘭徑後乘歴芳洲春色江中滿日華巖上留江風<lb/>
傳葆吹巖華映采斿臨渦起睿作駟馬暫停輈侍從榮<lb/>
前阮雍容慙昔劉空然等彈翰非徒嗟未遒<lb/>
<pb n="KR4h0134_WYG_096-24a"/>
　　　侍宴集賢堂應令<lb/>
北閣時既啓西園又已闢宫屬引鴻鷺朝行命金碧伊<lb/>
臣獨何取隆恩徒自昔布武登玉墀委坐陪瑶席綢繆<lb/>
參宴笑淹留奉觴醳壺人告漏晩烟霞起將夕反景入<lb/>
池林餘光映泉石<lb/>
　　　侍宴餞庾於陵應詔<lb/>
皇心眷將逺帳餞靈芝側是日青春獻林塘多秀色芳<lb/>
卉疑綸組嘉樹似雕飾遊絲綴鶯領光風送綺翼下輦<lb/>
<pb n="KR4h0134_WYG_096-24b"/>
朝既盈留宴景將昃高辨競談端竒文爭筆力伊臣獨<lb/>
無伎何用奉吹息<lb/>
　　　侍宴餞張惠紹應詔<lb/>
滄池誠自廣蓬山一何峻麗景花上鮮油雲葉裏潤風<lb/>
度餘芳滿鳥集新條振餞言班俊造光私奬輶吝徒然<lb/>
謬反隅何以窺重仞<lb/>
　　　餞張惠紹應令<lb/>
鮮雲積上月凍雨晦初陽廻風飄淑氣落景煥新光竹<lb/>
<pb n="KR4h0134_WYG_096-25a"/>
萌始防露桂挺已含芳瑶階變杜若玉沼發攅蔣聖襟<lb/>
惜岐路曲宴闢蘭堂<lb/>
　　　侍宴離亭應令<lb/>
轘轅東北望江漢西南永羽旗映日移鐃吹臨風警令<lb/>
王愍追送纚舟宴俄頃掩袂眺征雲衘杯惜餘景首燕<lb/>
徒有心局步何由騁<lb/>
　　　奉和昭明太子鍾山解講<lb/>
御鶴翔伊水策馬出王田我后遊祗鷲比事實光前翠<lb/>
<pb n="KR4h0134_WYG_096-25b"/>
葢承朝景朱旗曳曉烟樓帳縈巖谷緹組曜林阡况在<lb/>
登臨地復及秋風年喬柯變夏葉幽澗潔凉泉停鑾對<lb/>
寳座辯論悦人天淹塵資海滴昭暗仰燈然法朋一已<lb/>
散笳劍儼將旋邂逅逢優渥託乘侣才賢摛辭雖並命<lb/>
遺恨獨終篇<lb/>
　　　和湘東王理訟<lb/>
馮翊亂京兆廣漢欲兼治豈若兼邦牧朱輪褰素帷淮<lb/>
海封畿地雜俗良在兹禁姦擿銖兩馭黠震豺狸<lb/>
<pb n="KR4h0134_WYG_096-26a"/>
　　　陪徐僕射晩宴<lb/>
夫君追宴喜十日逓來過築室華池上開軒臨芰荷方<lb/>
塘交宻篠對霤接繁柯景移林改色風去水餘波洛城<lb/>
雖半掩愛客待驪歌<lb/>
　　　上虞鄉亭觀濤津渚學潘安仁河陽縣詩<lb/>
昔余筮賓始衣冠仕洛陽無貲徒有任一命忝為郞再<lb/>
踐神仙側三入崇賢旁東朝禮髦俊虛薄厠才良遊談<lb/>
侍名理搦管創文章引籍陪下膳横經叅上庠誰能服<lb/>
<pb n="KR4h0134_WYG_096-26b"/>
事淺契濶變炎涼一朝謬為吏結綬去承光烹鮮徒可<lb/>
習治民終未長化雞仰季智馴雉推仲康此城鄰夏穴<lb/>
橚矗茂筠篁孝碑黄絹語神濤白鷺翔遨遊佳可望釋<lb/>
事上川梁秋江凍雨絶反景照移塘纎羅殊未動駭水<lb/>
忽如湯乍出連山合時如高葢張漂沙黄沬聚礐石素<lb/>
波揚榜人不敢唱舟子豈能航離家復臨水眷然思故<lb/>
鄉中來不可絶奕奕苦人腸泝洄若無阻謝病返清漳<lb/>
　　　太子洑落日望水<lb/>
<pb n="KR4h0134_WYG_096-27a"/>
川平落日迥落照滿川漲復此<hi>一作在</hi>淪波地𣲖别引沮<lb/>
漳耿耿流長脉熠熠動微光寒烏逐查漾饑鵜拂浪翔<lb/>
臨泛<hi>一作流</hi>自多美況乃<hi>一作此</hi>還故鄉榜人夜理檝櫂女<lb/>
闇成粧欲待春江曙爭塗向洛陽<lb/>
　　　登陽雲樓<lb/>
吾登陽臺上非夢高唐客囘首望長安千里懷三益顧<lb/>
帷慙入楚降私等申白西沮水潦收昭<hi>一作瑕</hi>丘霜露積<lb/>
龍門不可見空慕凌寒柏<lb/>
<pb n="KR4h0134_WYG_096-27b"/>
　　　夕逗繁昌浦<lb/>
日入江風靜安波似未流岸廻知舳轉解纜覺船浮暮<lb/>
烟生逺渚夕鳥赴前洲隔山聞戍鼓傍浦喧棹謳疑是<lb/>
辰陽宿於此逗孤舟<lb/>
　　　櫟口守風<lb/>
春心已應豫歸路復當歡如何此日風霾曀駭波瀾倐<lb/>
見揺心慘俄瞻鄉路難賴有同舟客移宴息層巒華茵<lb/>
藉初卉芳樽㪚緒寒謔浪誰云善江流苦未安何由入<lb/>
<pb n="KR4h0134_WYG_096-28a"/>
故園詎即紉新蘭寄謝浮丘子暫欲假飛鸞<lb/>
　　　還渡浙江<lb/>
季秋弦望後輕寒朝夕殊商人泣紈扇客子夢羅襦憂<lb/>
來自難遣況復阻川隅日暮愁陰合繞樹噪寒烏濛漠<lb/>
江烟上蒼茫沙嶼蕪解纜辭東越接軸騖西徂懸帆似<lb/>
馳驥飛棹若驚鳬言歸遊俠窟方從冠葢衢<lb/>
　　　江津寄劉之遴<lb/>
與子如黄鵠將别復徘徊經過一柱觀出入三休臺共<lb/>
<pb n="KR4h0134_WYG_096-28b"/>
摛雲氣藻同舉霞紋杯佳人每曉遊禁門恒晩開欲寄<lb/>
一言别高駕何由來<lb/>
　　　發建興渚示到陸二黄門<hi>外編作吳均題云酬别非</hi>
扁舟去平樂還顧極川梁猶聞棗下吹尚識杏間堂洛<lb/>
橋分曲渚官寺隱囘塘客行裁跬步即事已多傷况復<lb/>
千餘里悲心未遽央<lb/>
　　　酬陸長史倕<lb/>
王粲始一别猶且歎風雲況余屢之逺與子亟離羣如<lb/>
<pb n="KR4h0134_WYG_096-29a"/>
何持此念復為今日分分悲宛<hi>一作悵</hi>如昨弦望殊揮霍<lb/>
行舟雖不見行程猶可度度君路應逺期寄新詩返相<lb/>
望且相思勞朝復勞晩薄暮閽人進果得承芳信殷勤<lb/>
覽妙書留連披雅韻冽洲<hi>一作州</hi>財賦總慈山行旅鎮已<lb/>
切臨眺情遽動思歸引歸與不可即前途方未極覽諷<lb/>
欲諼誚硏尋還慨息來喻朂雕金比質非所任虛薄無<lb/>
時用徘徊守故林屏居青門外結宇灞城陰竹庭已南<lb/>
映池牖復東臨喬柯貫簷上垂條拂户陰條開風暫入<lb/>
<pb n="KR4h0134_WYG_096-29b"/>
葉合影還沉帷屏溽早露階霤擾昏禽衡門謝車馬賓<lb/>
席簡衣簮雖愧陽陵<hi>一作春</hi>曲寧無流水琴蕭條聊屬和<lb/>
寂寞少知音平生竟何託懷抱共君深一朝四美廢方<lb/>
見百憂侵曰余濫官守因之泝廬久<hi>一作九</hi>水接淺原陰<lb/>
山帶荆門右從容少職事疲病疎僚友命駕獨尋幽淹<lb/>
留宿廬阜廬阜擅高名岧岧凌太清舒雲類紫府標霞<lb/>
同赤城北上輪難進東封馬易驚未若兹山險車騎息<lb/>
逢迎山横路似絶徑側樹如傾蒙籠乍一啟磥硊無暫<lb/>
<pb n="KR4h0134_WYG_096-30a"/>
平倚巖忽廻望援蘿遂上征乍觀秦帝石復憩周王城<lb/>
交峰隱玉霤對澗距金楹風傳鳯臺琯雲渡洛賓笙紫<lb/>
書時不至丹爐且未成無因追羽翮及爾宴蓬瀛蓬瀛<lb/>
不可託悵然返城郭時過馬鳴院偶憩鹿園閣既異人<lb/>
世勞聊比化城樂影塔圖花樹經臺總香藥月殿曜朱<lb/>
旛風輪和寳鐸園楥<hi>一作垣</hi>即重嶺階基仍巨壑朝猿<hi>一作</hi>
<hi>湲</hi>響甍棟夜水聲帷薄餘景騖登臨方宵盡談謔談謔<lb/>
有名僧慧義似傳燈逺師教逾闡生公道復𢎞小乘非<lb/>
<pb n="KR4h0134_WYG_096-30b"/>
汲引法善招報能積迷頓已悟為懽得未曾為懽誠已<lb/>
往坐臥猶懷想況復心所積<hi>一作親</hi>兹地多諧賞惜哉無<lb/>
輕軸更泛輪湖上可思不可見離念空盈蕩賈生傳南<lb/>
國平子相東阿優游匡贊罷縱横辭賦多方才幸同貫<lb/>
無令絶詠歌幽谷雖云阻煩君計吏過<lb/>
　　　答何記室<lb/>
游子倦飄蓬瞻途杳未窮晨征凌迸水暮宿犯頺風出<lb/>
洲分去燕向浦逐歸鴻蘭芽隱陳葉荻苖抽故叢忽憶<lb/>
<pb n="KR4h0134_WYG_096-31a"/>
園間栁猶傷江際楓吾生棄武騎高視獨辭<hi>一作餘一</hi>雄既<lb/>
殫孝王産兼傾卓氏僮罷籍睢陽囿陪謁建章宫紛余<lb/>
似鑿枘方圓殊未工黑貂久自弊黄金屢已空去辭追<lb/>
楚穆還耕耦漢馮巧拙良為異出處嗟莫同若厭蘭臺<lb/>
右見訪㶚陵東<lb/>
　　　答張左西<lb/>
相思如三月相望非兩宫持此連枝樹暫作背飛鴻若<lb/>
人惠思我摛藻蔚雕蟲仙掌方晞露靈烏正轉風方假<lb/>
<pb n="KR4h0134_WYG_096-31b"/>
排虛翮相與北山叢<lb/>
　　　歸沐呈任中丞昉<lb/>
　　　　<hi>南史云孝綽天監初為著作郎為歸沐詩以贈任昉即此</hi>
步出金華省還望承明廬壯哉宛洛地佳麗實皇居虹<lb/>
蜺拖飛閣蘭芷覆清渠圓淵倒荷芰方鏡寫簮裾白雲<lb/>
夏峰盡青槐秋葉疎自我從人爵蟾兎屢盈虛殺青徒<lb/>
已汗司舉未云書文昌愧通籍臨卭幸第如夫君多敬<lb/>
愛蟠木濫吹噓時時釋簿領騶駕入吾廬自唾誠䃤砆<lb/>
<pb n="KR4h0134_WYG_096-32a"/>
無以儷璠璵但願長閒暇酌醴薦焚魚<lb/>
　　　憶虞弟<lb/>
下邑非上郡徒然想二馮余慙野王徳爾朂聖鄉風望<lb/>
望餘塗盡悽悽良宴終朝蔬一不共夜被何由同<lb/>
　　　淇上戲蕩子婦<lb/>
桑中始奕奕淇上未湯湯美人要雜佩上客誘明璫日<lb/>
暗人聲靜微歩出蘭房露葵不待勸鳴琴無暇張翠釵<lb/>
挂已落羅衣拂更香如何嫁蕩子春夜守空牀不見青<lb/>
<pb n="KR4h0134_WYG_096-32b"/>
絲騎徒勞紅粉粧<lb/>
　　　愛姬贈主人<lb/>
卧久疑粧脱鏡中私自看薄黛銷將盡凝朱半有殘垂<lb/>
釵繞落鬢微汗染輕紈同羞不相難對笑更成歡妾心<lb/>
君自解挂玉且留冠<lb/>
　　　為人贈美人<lb/>
巫山薦枕日洛浦獻珠時一遇便如此寧關先有期幸<lb/>
非使君問莫作羅敷辭夜長眠復坐誰知闇歛眉欲寄<lb/>
<pb n="KR4h0134_WYG_096-33a"/>
同花燭為照遥相思<lb/>
　　　遥見鄰舟主人投一物衆姬爭之有客請余為<lb/>
　　　　詠<lb/>
河流既浼浼河鳥復關關落花浮浦出飛雉度洲還此<lb/>
日倡家女競嬌桃李顔良人惜美珥欲以代芳菅新縑<lb/>
疑故素盛趙蔑衰班曳綃爭掩縠揺佩奮<hi>一作奪</hi>鳴環客<lb/>
心空振蕩喬枝不可攀<lb/>
　　　古意<lb/>
<pb n="KR4h0134_WYG_096-33b"/>
燕趙多佳麗白日照紅粧蕩子十年别羅衣雙帶長春<lb/>
樓怨難守玉階空自傷復<hi>一作對</hi>此歸飛燕衘泥繞曲房<lb/>
差池入綺幕上下傍雕梁故居猶可念故人安可忘相<lb/>
思昏望絶宿昔夢容光魂交忽在御轉側定他鄉徒然<lb/>
顧枕席誰與同衣裳空使蘭膏夜烱烱對繁霜<lb/>
　　　報王永興觀田<lb/>
重門寂已暮案牘罷囂塵輕凉生筍席微風起扇輪浮<lb/>
𤓰聊可貴溢酒亦成珍復有寒泉井兼以瑩心神睠彼<lb/>
<pb n="KR4h0134_WYG_096-34a"/>
忘言客閒居伊洛濱顧已慙困地徒知薑桂辛但願崇<lb/>
明德無謂徳無鄰<lb/>
　　　詠有人乞牛舌乳不付因餉檳榔詩<lb/>
陳乳何足貴爛石不成珍空持渝皓齒非但汙丹唇别<lb/>
有無枝寔曾要湛上人羞比朱櫻熟詎易紫梨津莫言<lb/>
蔕中久當看心裏新微芳雖不足含咀願相親<lb/>
　　　夜不得眠<lb/>
夜久愁反覆懷抱不能裁披衣坐惆悵當户立徘徊風<lb/>
<pb n="KR4h0134_WYG_096-34b"/>
音觸樹起月色度雲來夏葉依忩落秋花當户開光陰<lb/>
已如此復持憂自催<lb/>
　　　望月有所思<lb/>
秋月始纖纖微光垂步簷膧朧入牀簞髣髴鑒窻簾簾<lb/>
螢隱光息簾蟲映光織玉羊東北上金虎西南昃長門<lb/>
隔清夜高堂夢容色如何當此時懷情滿胸臆<lb/>
　　　校書秘書省對雪詠懷<lb/>
桂華殊皎皎柳絮亦霏霏詎比咸池曲飄颻千里飛恥<lb/>
<pb n="KR4h0134_WYG_096-35a"/>
均班女扇羞儷曹人衣浮光亂粉壁積照朗彤闈鶺鴒<lb/>
揺羽至鵯鶋拂翅歸相彼猶自得嗟余獨有違終朝守<lb/>
玉署方夜勞石扇未能奏緗綺何由辨國圍坐銷風露<lb/>
質遊聯珠璧暉偶懷笨車是良知高葢非既言謝端木<lb/>
無為陳巧機<lb/>
　　　詠百舌<lb/>
山人惜春暮旭旦坐花林復值懷春鳥枝間弄好音遷<lb/>
喬聲迥出赴谷響幽深下聽長而短時聞絶復尋孤鳴<lb/>
<pb n="KR4h0134_WYG_096-35b"/>
若無對百囀似羣吟昔聞屢歡昔今聽忽悲今聽聞非<lb/>
殊異遲暮獨傷心<lb/>
　　　侍宴擬劉公幹應令<lb/>
副君西園宴陳王謁帝歸列位華池側文雅縱横飛小<lb/>
臣輕蟬翼黽勉謬相追置酒陪朝日淹留望夕霏<lb/>
　　　賦詠百論捨罪福詩<lb/>
尋因途乃異及捨趣猶并苦極降歸樂樂極苦還生豈<lb/>
非輪轉愛皆緣封著情一知心相濁樂染法流清<lb/>
<pb n="KR4h0134_WYG_096-36a"/>
　　　賦得照棊燭詩刻五分成<lb/>
南皮絃吹罷終奕且留賓日下房櫳闇<hi>玉臺作閉</hi>華燭命佳<lb/>
人側光全照局廻花半隱身不辭纖手倦羞令夜向晨<lb/>
　　　同武陵王看妓<lb/>
燕姬奏妙舞鄭女發清歌廻羞出曼臉送態表嚬蛾寧<lb/>
殊遇行雨詎减見凌波想君愁日落應羡魯陽戈<lb/>
　　　賦得遺所思<lb/>
遺簪雕玳瑁贈綺織鴛鴦未若華滋樹交枝蕩子房别<lb/>
<pb n="KR4h0134_WYG_096-36b"/>
前秋已落别後春更芳所思不可寄唯憐盈袖香<lb/>
　　　林下映月<lb/>
明明三五月垂影堂高樹攅柯半玉蟾裛葉彰金兒兹<lb/>
林有夜坐嘯歌無與晤側光聊可書含毫且成賦<lb/>
　　　詠素蝶<lb/>
隨蜂遶綠蕙避雀隱青薇映日忽爭起因風乍共歸出<lb/>
没花中見參差葉際飛芳華幸勿謝嘉樹欲相依<lb/>
　　　於座應令詠梨花<lb/>
<pb n="KR4h0134_WYG_096-37a"/>
玉壘稱津潤金谷詠芳菲詎匹龍樓下素蕋映華<hi>一作朱</hi>
扉雜雨疑霰落因風似蝶飛豈不憐飄墜願入九重闈<lb/>
　　　秋雨臥疾<lb/>
賈君徭役少潘生民務稀及此同多暇高臥掩重闈寂<lb/>
寂桑榆晚滂沱曀不晞電隙時光帳風簾乍扣扉<lb/>
　　　奉和湘東王應令二首<lb/>
　　　　春宵<lb/>
春宵猶自長春心非一傷月帶圓樓影風飄花樹香誰<lb/>
<pb n="KR4h0134_WYG_096-37b"/>
能對雙燕暝暝守空牀<lb/>
　　　　冬曉<lb/>
冬曉風正寒偏念客衣單臨粧罷鉛黛含淚剪綾紈寄<lb/>
語龍城下詎知書信難<lb/>
　　　月半夜泊鵲尾<lb/>
客行三五夜息棹隱中洲月光隨浪動山影逐波流<lb/>
　　　和詠歌人偏得日照詩<lb/>
獨明花裏翠偏光粉上津屢將歌罷扇廻拂影中塵<lb/>
<pb n="KR4h0134_WYG_096-38a"/>
　　　詠姬人未肯出<lb/>
帷開見釵影簾動聞釧聲徘徊定不出常羞華燭明<lb/>
　　　遥見美人採荷<lb/>
菱莖時繞釧棹水或沾粧不辭紅袖濕唯憐綠葉香<lb/>
　　　詠小兒採菱<lb/>
採菱非採菉日暮且盈舠踟蹰未敢進畏欲比殘桃<lb/>
　　　詠眼<lb/>
含嬌<graphic n="KR1863" url="https://raw.githubusercontent.com/kanripo/KR-Gaiji/master/images/KR1863.png" mimeType="image/png"/>已合離怨動方開欲知密中意浮光逐笑廻<lb/>
<pb n="KR4h0134_WYG_096-38b"/>
　　　詠日應令<lb/>
弭節馳暘谷照檻出扶桑園葵亦可幸傾葉奉離光<lb/>
　　　望月<lb/>
輪光缺不半扇影出將圓流光照漭瀁波動映淪漣<lb/>
　　　秋夜詠琴<lb/>
上宫秋露結上客夜琴鳴幽蘭暫罷曲積雪更傳聲<lb/>
　　　賦得始歸鴈<lb/>
洞庭春水綠衡陽旅鴈歸差池高復下欲向龍門飛<lb/>
<pb n="KR4h0134_WYG_096-39a"/>
　　　元廣州景仲座見故姬一首<hi>雜言</hi>
留故夫不踟蹰别待春山上相看採蘼蕪<lb/>
　　　擬古聯句<lb/>
少知雅琴曲好聽雅琴聲雅琴不可聽一聽一沾纓<lb/>
　<lb/>
　<lb/>
　<lb/>
　<lb/>
<pb n="KR4h0134_WYG_096-39b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　漢魏六朝百三家集巻九十六<lb/>
</p>
<p>
</p>
  </div>
</body>
</text>
</TEI>
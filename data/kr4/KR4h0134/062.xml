<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>漢魏六朝百三家集巻六十二</head> <lb/>
    <p>
<pb n="KR4h0134_WYG_062-1a"/>
欽定四庫全書<lb/>
　漢魏六朝百三家集巻六十二<lb/>
　　陶淵明集題詞<lb/>
　　　古來詠陶之作惟顔清臣稱最相知謂其公相<lb/>
　　　子孫北牕高臥永初以後題詩甲子志猶張良<lb/>
　　　思報韓龔勝恥事新也思深哉非清臣孰能為<lb/>
　　　此言乎吳幼清亦云元亮述酒荆軻等作欲為<lb/>
　　　漢相孔明而無其資嗚呼此亦知陶者其遭時<lb/>
<pb n="KR4h0134_WYG_062-1b"/>
　　　何相似也君臣大義䝉難愈明仕則為清臣不<lb/>
　　　仕則為元亮舍此則華歆傅亮攘袂勸進三尺<lb/>
　　　童子咸羞稱之此昔人所以高楊鐵崖而卑許<lb/>
　　　平仲也感士類子長之倜儻閑情同宋玉之好<lb/>
　　　色告子似康成之誡書自祭若右軍之誓墓孝<lb/>
　　　賛補經傳記近史陶文雅兼衆體豈獨以詩絶<lb/>
　　　哉真西山云淵明之作宜自為一編附三百篇<lb/>
　　　楚辭之後為詩根本凖則是最得之莫謂宋人<lb/>
<pb n="KR4h0134_WYG_062-2a"/>
　　　無知詩者也陶刻頗多而學者多善焦太史所<lb/>
　　　訂宋本故仍其篇<lb/>
　目錄<lb/>
　　賦<lb/>
　　　感士不遇賦<hi>有序</hi>
　　　閑情賦<hi>有序</hi>
　　辭<lb/>
　　　歸去來辭<hi>有序</hi>
<pb n="KR4h0134_WYG_062-2b"/>
　　疏<lb/>
　　　與子儼等疏<lb/>
　　記<lb/>
　　　桃花源記<lb/>
　　賛<lb/>
　　　扇上畫賛<lb/>
　　傳賛<lb/>
　　　天子孝傳賛<lb/>
<pb n="KR4h0134_WYG_062-3a"/>
　　　諸侯孝傳賛<lb/>
　　　卿大夫孝傳賛<lb/>
　　　士孝傳賛<lb/>
　　　庶人孝傳賛<lb/>
　　傳<lb/>
　　　晉故征西大將軍長史孟府君傳<lb/>
　　　五桞先生傳<lb/>
　　述<lb/>
<pb n="KR4h0134_WYG_062-3b"/>
　　　讀史述九章<hi>有序</hi>
　　　　夷齊<lb/>
　　　　箕子<lb/>
　　　　管鮑<lb/>
　　　　程杵<lb/>
　　　　七十二弟子<lb/>
　　　　屈賈<lb/>
　　　　韓非<lb/>
<pb n="KR4h0134_WYG_062-4a"/>
　　　　魯二儒<lb/>
　　　　張長公<lb/>
　　祭文<lb/>
　　　祭程氏妹文<lb/>
　　　祭從弟敬遠文<lb/>
　　　自祭文<lb/>
　　詩<lb/>
　　　停雲<hi>有序四章</hi>
<pb n="KR4h0134_WYG_062-4b"/>
　　　時運<hi>有序四章</hi>
　　　榮木<hi>有序</hi>
　　　贈長沙公族祖<hi>有序四章</hi>
　　　酬丁柴桑<hi>二章</hi>
　　　荅龎參軍<hi>有序六章</hi>
　　　勸農<hi>六章</hi>
　　　命子<hi>十章</hi>
　　　歸鳥<hi>四章</hi>
<pb n="KR4h0134_WYG_062-5a"/>
　　　形影神三首<hi>并序</hi>
　　　　形贈影<lb/>
　　　　影荅形<lb/>
　　　　神釋<lb/>
　　　九日閒居<hi>并序</hi>
　　　歸園田居五首<lb/>
　　　問來使<lb/>
　　　遊斜川<hi>并序</hi>
<pb n="KR4h0134_WYG_062-5b"/>
　　　示周續之祖企謝景夷三郎<lb/>
　　　乞食<lb/>
　　　諸人共遊周家墓栢下<lb/>
　　　怨詩楚調示龎主簿鄧治中<lb/>
　　　荅龎參軍<hi>有序</hi>
　　　五月旦作和戴主簿<lb/>
　　　連雨獨飲<lb/>
　　　移居二首<lb/>
<pb n="KR4h0134_WYG_062-6a"/>
　　　和劉柴桑<lb/>
　　　酬劉柴桑<lb/>
　　　和郭主簿二首<lb/>
　　　於王撫軍座送客<lb/>
　　　與殷晉安别<hi>冇序</hi>
　　　贈羊長史<hi>有序</hi>
　　　歲暮和張常侍<lb/>
　　　和胡西曹示顧賊曹<lb/>
<pb n="KR4h0134_WYG_062-6b"/>
　　　悲從弟仲徳一首<lb/>
　　　始作鎮軍參軍經曲阿<lb/>
　　　庚子歲五月中從都還阻風於規林二首<lb/>
　　　辛丑歲七月赴假還江陵夜行塗中<lb/>
　　　癸卯歲始春懷古田舍二首<lb/>
　　　癸卯歲十二月中作與從弟敬遠<lb/>
　　　乙巳歲三月為建威參軍使都經錢溪<lb/>
　　　還舊居<lb/>
<pb n="KR4h0134_WYG_062-7a"/>
　　　戊申嵗六月中遇火<lb/>
　　　己酉嵗九月九日<lb/>
　　　庚戌嵗九月中於西田獲早稻<lb/>
　　　丙辰嵗八月中於下潠田舎穫<lb/>
　　　責子<lb/>
　　　有㑹而作<hi>并序</hi>
　　　蜡日<lb/>
　　　四時<lb/>
<pb n="KR4h0134_WYG_062-7b"/>
　　　飲酒二十首<hi>有序</hi>
　　　止酒<lb/>
　　　述酒<lb/>
　　　擬古九首<lb/>
　　　雜詩十二首<lb/>
　　　詠貧士七首<lb/>
　　　詠二疏<lb/>
　　　詠三良<lb/>
<pb n="KR4h0134_WYG_062-8a"/>
　　　詠荆軻<lb/>
　　　讀山海經十三首<lb/>
　　　擬挽歌辭三首<lb/>
　　　桃花源詩<lb/>
　　　聯句<lb/>
　<lb/>
　<lb/>
　<lb/>
<pb n="KR4h0134_WYG_062-8b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　漢魏六朝百三家集巻六十二目録<lb/>
<pb n="KR4h0134_WYG_062-9a"/>
欽定四庫全書<lb/>
　漢魏六朝百三家集巻六十二<lb/>
　　　　　　　　　　　　　明　張溥　輯<lb/>
　陶淵明集<lb/>
　　賦<lb/>
　　　感士不遇賦有序<lb/>
昔董仲舒作士不遇賦司馬子長又為之余嘗以三餘<lb/>
之日講習之暇讀其文慨然惆悵夫履信思順生人之<lb/>
<pb n="KR4h0134_WYG_062-9b"/>
善行抱朴守靜君子之篤素<hi>一作素業</hi>自真風告逝大偽斯<lb/>
興閭閻懈亷退之節市朝驅易進之心懷正志道之士<lb/>
或潛玉於當年潔已清操之人或没世以徒勤故夷皓<lb/>
有安歸之歎三閭發已矣之哀悲夫寓形百年而瞬息<lb/>
已盡立行之難而一城莫賞此古人所以染翰慷慨屢<lb/>
伸而不能巳者也夫導逹意氣其惟文乎撫巻躊躇遂<lb/>
感而賦之<lb/>
咨大愧之受氣何斯人之獨靈稟神智以藏照秉三五<lb/>
<pb n="KR4h0134_WYG_062-10a"/>
而垂名或擊壤以自歡或大濟於蒼生靡潛躍之非分<lb/>
常傲然以稱情世流浪而遂徂物羣分以相形密網裁<lb/>
而魚駭宏羅制而鳥驚彼逹人之善覺乃逃禄而歸耕<lb/>
山嶷嶷而懷影川汪汪而藏聲望軒唐而永歎甘貧賤<lb/>
以辭榮淳源汨<hi>一作恒</hi>以長分美惡作以<hi>一作紛其</hi>異途原百<lb/>
行之攸貴莫為善之可娛奉上天之成命師聖人之遺<lb/>
書發忠孝於君親生信義於鄉閭推誠心而獲顯不矯<lb/>
然而祈譽嗟乎雷同毁異物惡其上妙算者為迷直道<lb/>
<pb n="KR4h0134_WYG_062-10b"/>
者云妄坦至公而無猜卒䝉恥以受謗雖懷瓊而握蘭<lb/>
徒芳潔而誰亮哀哉士之不遇巳不在炎帝帝魁之世<lb/>
獨祗修以自勤豈三省之或廢庶進徳以及時時既至<lb/>
而不惠無爰生之晤言念張季之終蔽愍馮叟於郎署<lb/>
賴魏守以納計雖僅然於必知亦苦心而曠歲矧夫市<lb/>
之無虎眩三夫之獻說悼賈傅之秀朗紆遠轡於促界<lb/>
悲董相之淵致屢乗危而幸濟感哲人之無偶淚淋浪<lb/>
以灑袂承前王之清誨曰天道之無親澄得一以作鑒<lb/>
<pb n="KR4h0134_WYG_062-11a"/>
恒輔善而佐仁夷投老以長饑囘早夭而又貧傷請車<lb/>
以備槨悲茹薇而殞身雖好學與行義何死生之苦辛<lb/>
疑報徳之若茲懼斯言之虛陳何曠世之無才罕無路<lb/>
之不澀伊古人之慷慨病<hi>一作痛</hi>竒名之不立廣結髮以<lb/>
從政不愧賞於萬邑屈雄志於戚䜿竟尺土之莫及畱<lb/>
誠信於身後動衆人之悲泣商盡規以拯弊言始順而<lb/>
患入奚良辰之易傾胡害勝其乃急蒼旻遐緬人事無<lb/>
已有感有昧疇測其理寧固窮以濟意不委曲而累已<lb/>
<pb n="KR4h0134_WYG_062-11b"/>
既軒冕之非榮豈緼袍之為恥誠謬㑹以取拙且欣然<lb/>
而歸止擁孤襟以畢歲謝良價於朝市<lb/>
　　　閑情賦<hi>有序</hi>
初張衡作定情賦蔡邕作靜情賦檢逸辭而宗澹泊始<lb/>
則蕩以思慮而終歸閑正將以抑流宕之邪心諒有助<lb/>
於諷諫綴文之士奕代繼作並同觸類廣其辭義余園<lb/>
閭多暇復染翰為之雖文玅不足庶不謬作者之意乎<lb/>
夫何瓌逸之令姿獨曠世以秀羣表傾城之豔色期有<lb/>
<pb n="KR4h0134_WYG_062-12a"/>
徳於傳聞佩鳴玉以比潔齊幽蘭以爭芬淡柔情於俗<lb/>
内負雅志於高雲悲晨曦之易夕感人生之長勤同一<lb/>
盡於百年何歡寡而愁殷褰朱幃而正坐汎清瑟以自<lb/>
欣送纎指之餘好攘皓袖之繽紛瞬美目以流眄含言<lb/>
笑而不分曲調將半景落西軒悲商叩林白雲依山仰<lb/>
睇天路俯促鳴絃神儀嫵媚舉止詳妍激清音以感余<lb/>
願接膝以交言欲自往以結誓懼冒禮之為愆待鳯鳥<lb/>
以□辭恐他人之我先意惶惑而靡寧魂須臾而九遷<lb/>
<pb n="KR4h0134_WYG_062-12b"/>
願在衣而為領承華首之餘芳悲羅襟之宵離怨秋夜<lb/>
之未央願在裳而為帶束窈窕之纎身嗟温涼之異氣<lb/>
或脫故而服新願在髮而為澤刷𤣥鬢於頹肩悲佳人<lb/>
之屢沐從白水以枯煎願在眉而為黛隨曕視以閒揚<lb/>
悲脂粉之尚鮮或取毁于華粧願在莞而為席安弱體<lb/>
於三秋悲文茵之代御方經年而見求願在絲而為履<lb/>
附素足以周旋悲行止之有節空委棄於牀前願在晝<lb/>
而為影常依形而西東悲高樹之多䕃慨有時而不同<lb/>
<pb n="KR4h0134_WYG_062-13a"/>
願在夜而為燭照玉容於兩楹悲扶桑之舒光奄滅景<lb/>
而藏明願在竹而為扇含凄飈於柔握悲白露之晨零<lb/>
顧襟䄂以緬邈願在木而為桐作膝上之鳴琴悲樂極<lb/>
以哀來終推我而輟音考所願而必違徒契濶以苦心<lb/>
擁勞情而罔訴步容與於南林棲木蘭之遺露翳青松<lb/>
之餘隂儻行行之有覿交欣懼於中襟竟寂寞而無見<lb/>
獨悁想以空尋斂輕裾以復路瞻夕陽而流歎步徙倚<lb/>
以忘趣色慘悽而矜顔葉變變以去條氣凄凄而就寒<lb/>
<pb n="KR4h0134_WYG_062-13b"/>
日負影以偕没月媚景於雲端鳥悽聲以孤歸獸索偶<lb/>
而不還悼當年之晩暮恨茲嵗之欲殫思宵夣以從之<lb/>
神飄颻而不安若馮舟之失棹譬縁崖而無攀於時畢<lb/>
昴盈軒北風凄凄㤯㤯不寐衆念徘徊起攝帶以伺晨<lb/>
䌓霜粲於素階雞斂翅而未鳴笛流遠以清哀始妙密<lb/>
以閒和終寥亮而藏摧意夫人之在茲託行雲以送懐<lb/>
行雲逝而無語時奄冉而就過徒勤思以自悲終阻山<lb/>
而帶河迎清風以祛累寄弱志於歸波尤蔓草之為㑹<lb/>
<pb n="KR4h0134_WYG_062-14a"/>
誦邵南之餘歌坦萬慮以存誠憇遙情於八遐<lb/>
　　辭<lb/>
　　　歸去來辭<hi>有序</hi>
余家貧耕植不足以自給幼稚盈室缾無儲粟生生所<lb/>
資未見其術親故多勸余為長吏脫然有懐求之靡途<lb/>
㑹有四方之事諸侯以惠愛為徳家叔以余貧苦遂見<lb/>
用於小邑于時風波未靜心憚遠役彭澤去家百里公<lb/>
田之利足以為酒故便求之及少日眷然有歸歟之情<lb/>
<pb n="KR4h0134_WYG_062-14b"/>
何則質性自然非矯厲所得饑凍雖切違已交病嘗從<lb/>
人事皆口腹自役於是悵然慷慨深媿平生之志猶望<lb/>
一稔當斂裳宵逝尋程氏妹喪於武昌情在駿奔自免<lb/>
去職仲秋至冬在官八十餘日因事順心命篇曰歸去<lb/>
來兮乙已嵗十一月也<lb/>
歸去來兮田園將蕪胡不歸既自以心為形役奚惆悵<lb/>
而獨悲悟已往之不諫知來者之可追實迷途其未遠<lb/>
覺今是而昨非舟遙遙以輕颺風飄飄而吹衣問征夫<lb/>
<pb n="KR4h0134_WYG_062-15a"/>
以前路恨晨光之熹㣲乃瞻衡宇載欣載奔僮僕歡迎<lb/>
稚子候門三逕就荒松菊猶存攜幼入室有酒盈罇引<lb/>
壺觴以自酌盼庭柯以怡顔倚南窻以寄傲審容膝之<lb/>
易安園日涉以成趣門雖設而常闗策扶老以流憩時<lb/>
矯首而遐觀雲無心以出岫鳥倦飛而知還景翳翳以<lb/>
將入撫孤松而盤桓歸去來兮請息交以絶游世與我<lb/>
而相違復駕言兮焉求悅親戚之情話樂琴書以消憂<lb/>
農人告余以春及將有事於西疇或命巾車或棹孤舟<lb/>
<pb n="KR4h0134_WYG_062-15b"/>
既窈窕以尋壑亦﨑嶇而經丘木欣欣以向榮泉涓涓<lb/>
而始流善萬物之得時感吾生之行休已矣乎寓形宇<lb/>
内復幾時曷不委心任去留胡為遑遑欲何之富<lb/>
貴非吾願帝鄉不可期懐良辰以孤往或植杖而耘耔<lb/>
登東皋以舒嘯臨清流而賦詩聊乘化以歸盡樂夫天<lb/>
命復奚疑<lb/>
　　疏<lb/>
　　　與子儼等疏<lb/>
<pb n="KR4h0134_WYG_062-16a"/>
告儼俟份佚佟天地賦命生必有死自古賢聖誰能獨<lb/>
免子夏有言死生有命富貴在天四友之人親受音㫖<lb/>
發斯談者將非窮逹不可妄求壽夭永無外請故耶吾<lb/>
年過五十少而窮苦每以家弊東西游走性剛才拙與<lb/>
物多忤自量為已必貽俗患僶俛辭世使汝等幼而饑<lb/>
寒余嘗感孺仲賢妻之言敗絮自擁何慙兒子此既一<lb/>
事矣但恨隣靡二仲室無萊婦抱茲苦心良獨内愧少<lb/>
學琴書偶愛閒靜開巻有得便欣然忘食見樹木交䕃<lb/>
<pb n="KR4h0134_WYG_062-16b"/>
時鳥變聲亦復歡然有喜常言五六月中北窻下卧遇<lb/>
涼風暫至自謂是羲皇上人意淺識罕謂斯言可保日<lb/>
月遂往機巧好疎緬求在昔眇然如何病患以來漸就<lb/>
衰損親舊不遺每以藥石見救自恐大分將有限也汝<lb/>
輩稚小家貧每役柴水之勞何時可免念之在心若何<lb/>
可言然汝等雖不同生當思四海皆兄弟之義鮑叔管<lb/>
仲分財無猜歸生伍舉班荆道舊遂能以敗為成因喪<lb/>
立功他人尚爾况同父之人哉潁川韓元長漢末名士<lb/>
<pb n="KR4h0134_WYG_062-17a"/>
身處卿佐八十而終兄弟同居至於没齒濟北汜稚春<lb/>
晉時操行人也七世同財家人無怨色詩曰高山仰止<lb/>
景行行止雖不能爾至心尚之汝其慎哉吾復何言<lb/>
　　記<lb/>
　　　桃花源記<lb/>
晉太元中武陵人捕魚為業緣溪行忘路之遠近忽逢<lb/>
桃花林夾岸數百步中無雜樹芳草<hi>一作華非</hi>鮮美落英繽<lb/>
紛漁人甚異之復前行欲窮其林林盡水源便得一山<lb/>
<pb n="KR4h0134_WYG_062-17b"/>
山有小口髣髴若有光便捨船從口入初極狹纔通人<lb/>
復行數十步豁然開朗土地平曠屋舍儼然有良田美<lb/>
池桑竹之屬阡陌交通雞犬相聞其中往來種作男女<lb/>
衣著悉如外人黄髮垂髫並怡然自樂見漁人乃大驚<lb/>
問所從來具答之便要還家設酒殺雞作食村中聞有<lb/>
此人咸來聞訊自云先世避秦時亂率妻子邑人來此<lb/>
絶境不復出焉遂與外人間隔問今是何世乃不知有<lb/>
漢無論魏晉此人一一為具言所聞皆歎惋餘人各復<lb/>
<pb n="KR4h0134_WYG_062-18a"/>
延至其家皆出酒食停數日辭去此中人語云不足為<lb/>
外人道也既出得其船便扶<hi>一作於</hi>向路處處誌之及郡<lb/>
下詣太守<hi>劉歆也</hi>說如此太守即遣人隨其往尋向所誌<lb/>
遂迷不復得路南陽劉子驥高尚士也聞之欣然規<hi>一作</hi>
<hi>親非</hi>往未果尋病終後遂無問津者<lb/>
　　贊<lb/>
　　　扇上畫贊<lb/>
　　　　<hi>荷篠丈人於陵仲子</hi>　<hi>長沮桀溺張長公</hi>
<pb n="KR4h0134_WYG_062-18b"/>
　　　　<hi>邴曼容薛孟嘗</hi>　　<hi>鄭次都周陽珪</hi>
三五道邈淳風日盡九流參差互相推隕形逐物遷心<lb/>
無常凖是以逹人有時而隱四體不勤五榖不分超超<lb/>
丈人日夕在耘遼遼沮溺耦耕自欣入鳥不駭雜獸斯<lb/>
羣至矣於陵養氣浩然蔑彼結駟甘此灌園張生一仕<lb/>
曾以仕還顧我不能高謝人間岧岧邴公望崖輙歸匪<lb/>
驕匪吝前路威夷鄭叟不合垂釣川湄交酌林下清言<lb/>
究㣲孟嘗遊學天網時踈眷言哲犮振褐偕徂美哉周<lb/>
<pb n="KR4h0134_WYG_062-19a"/>
子稱疾閒居寄心清尚悠然自娯翳翳衡門洋洋泌流<lb/>
曰琴曰書顧盼有儔飲河既足自外皆休緬懐千載託<lb/>
契孤遊<lb/>
　　傳贊<lb/>
　　　天子孝傳贊<lb/>
　　　　<hi>虞舜宗殷高</hi>　<hi>夏禹王周文</hi>
虞舜父頑母嚚事之於畎畝之間以孝烝烝是以堯聞<lb/>
而授之富有天下貴為天子以為不順於父母若窮而<lb/>
<pb n="KR4h0134_WYG_062-19b"/>
無歸惟悅親可以得意茍違朝夕若嬰兒之思戀故稱<lb/>
舜五十而慕書曰戞擊鳴球搏拊琴瑟以詠祖考來格<lb/>
言思其來而訓之愛敬盡於事親是以徳敎加於百姓<lb/>
刑於四海夏禹有天下以奉宗廟然躬自菲薄以厚其<lb/>
孝孔子曰禹吾無間然矣菲飲食而致孝乎鬼神惡衣<lb/>
服而致美乎黻冕禹之徳於是稱聞聖人之徳無以加<lb/>
於孝敬孝敬之道美莫大焉殷高宗諒隂三年不言百<lb/>
官總已而聽於冢宰三年而後言天下咸歡徳教大行<lb/>
<pb n="KR4h0134_WYG_062-20a"/>
殷道以興詩曰一人有慶兆民賴之其此之謂乎周文<lb/>
王之為世子也朝於王季日三鷄鳴至於寢門問於内<lb/>
竪内竪曰安文王乃喜不安則色憂行不能正履日中<lb/>
暮亦如之食上必視寒温之節食下必問所膳而後退<lb/>
文王孝道光大其化自近至遠刑於寡妻以御於家邦<lb/>
故得萬國之歡心以事其先王矣<lb/>
贊曰至哉后徳聖敬自天陶漁致養菲薄饗先親瘠色<lb/>
憂諒隂寢言一人有慶千載賴<graphic n="KR0999" url="https://raw.githubusercontent.com/kanripo/KR-Gaiji/master/images/KR0999.png" mimeType="image/png"/>
<pb n="KR4h0134_WYG_062-20b"/>
　　　諸侯孝傳贊<lb/>
　　　　<hi>周公旦公河間惠</hi>　<hi>魯孝公</hi>
周公旦武王之弟成王㓜少周公攝政制禮作樂郊祀<lb/>
后稷以配天宗祀文王於明堂以配上帝是以四海之<lb/>
内各以其職來祭詩曰於穆清廟肅雍顯相言諸侯樂<lb/>
其位而敬其事也仲尼曰孝莫大於嚴父嚴父莫大於<lb/>
配天則周公其人也貴而不驕位高彌謙自承文武之<lb/>
休烈孝道通於神明光被四海武王封之於魯備其禮<lb/>
<pb n="KR4h0134_WYG_062-21a"/>
樂以奉宗廟焉魯孝公之為公子周宣王問公子能道<lb/>
訓諸侯者立之樊穆仲稱其孝曰肅恭明神而敬事耆<lb/>
老賦事行刑必問於遺訓咨於故實不干所問不犯所<lb/>
咨王曰然則能訓理其民矣乃命之於夷宫是為孝公<lb/>
夫宗廟致敬不忘親也有國不亦宜乎漢河間惠王獻<lb/>
王之曾孫也西京藩臣多驕放之失其名徳者唯獻王<lb/>
而惠王繼之漢書稱其能修獻王之行母薨服喪盡禮<lb/>
哀帝下詔書褒揚以為宗室儀表增封萬户禮古之人<lb/>
<pb n="KR4h0134_WYG_062-21b"/>
皆然至於末俗衰薄固巳賢矣貴而率禮又難其見褒<lb/>
賞不亦宜乎<lb/>
贊曰貴驕殊途不期而㑹周公勞謙乃成光大二侯承<lb/>
魯遵儉去泰河間率禮漢宗是賴<lb/>
　　　卿大夫孝傳贊<lb/>
　　　　<hi>孔子叔潁考</hi>　<hi>孟莊子</hi>
孔子魯人也入則事父兄出則事公卿喪事不敢不勉<lb/>
故稱曰孝乎惟孝友於兄弟是亦為政也君賜腥必熟<lb/>
<pb n="KR4h0134_WYG_062-22a"/>
而薦之雖蔬食而齊祭如在鄉人儺朝服立於阼階孝<lb/>
之至也至徳要道莫大於孝是以曾參受而書之游夏<lb/>
之徒常咨禀焉許止不嘗藥書以殺父宰我暫言减喪<lb/>
責以不仁言合訓典行合世範徳義可尊作事可法遺<lb/>
文不朽揚名千載孟莊子魯人也孔子稱其孝其他可<lb/>
能也其不改父之政與父之臣是難能也夫孝子之事<lb/>
親也事亡如事存故當不義則爭之存所不爭則亡亦<lb/>
不敢改父之道猶謂之孝况終身乎潁考叔鄭人也莊<lb/>
<pb n="KR4h0134_WYG_062-22b"/>
公以叔叚之故與母誓曰不及黄泉無相見也既而悔<lb/>
之考叔為封人聞之有獻於公公賜之食而舍肉公問<lb/>
之對曰小人有母未嘗君之羹請以遺之公曰汝有母<lb/>
遺繄我獨無考叔曰何謂也公語之故且告之悔考叔<lb/>
曰若掘地及泉隧而相見其誰曰不然公從之遂為母<lb/>
子如初君子曰潁考叔純孝也愛其母而施及莊公詩<lb/>
云孝子不匱永錫爾類其是之謂乎<lb/>
贊曰仁惟本悌聖亦基孝恂恂尼父固天攸造二子承<lb/>
<pb n="KR4h0134_WYG_062-23a"/>
親式禮遵誥永錫純懿無改遺操<lb/>
　　　士孝傳贊<lb/>
　　　　<hi>高柴孔奮</hi>　<hi>樂正子春黄香</hi>
高柴衞人也喪親泣血三年未嘗見齒所謂哭不偯言<lb/>
不文也為武城宰而化行民有不服其親者改之行喪<lb/>
如禮君子之徳風也以身先之而民不遺其親樂正子<lb/>
春魯人也下堂傷足既瘳數月不出猶有憂色曰吾聞<lb/>
之曾子父母全而生之巳全而歸之可謂孝乎故君子<lb/>
<pb n="KR4h0134_WYG_062-23b"/>
一舉足一出言不敢忘父母不敢毁傷孝之始也夫能<lb/>
敬慎若斯而災患及者未之有也孔奮扶風人也少以<lb/>
孝行著名州里供養至謹在官唯母極甘美妻息菜食<lb/>
歴位以清夫人情莫不欲厚其親然亦有分焉奢則難<lb/>
繼能致儉以全養者鮮矣黄香江夏人也九歳失母思<lb/>
慕骨立事父竭力以致養冬無被袴而盡滋味暑則扇<lb/>
牀枕寒則以身温席漢和帝嘉之特加異賜歴位恭勤<lb/>
寵禄榮親可謂夙興夜寐無忝爾所生者也<lb/>
<pb n="KR4h0134_WYG_062-24a"/>
贊曰顯允羣士行殊名鈞咸能夙夜以義榮親率彼城<lb/>
邑用化厥民忠以悟主其孝乃純<lb/>
　　　庶人孝傳贊<lb/>
　　　　<hi>江革汝郁</hi>　<hi>亷範殷陶</hi>
江革齊人也漢章帝時避賊負母而逃賊賢之不害而<lb/>
告其生路竭力傭賃以致甘暖和顔悅色以盡歡心欲<lb/>
親之安自挽車以行鄉人歸之號曰江巨孝位至五官<lb/>
中郎將天子嘉焉寵遇甚厚告歸詔書褒美就家禮其<lb/>
<pb n="KR4h0134_WYG_062-24b"/>
終身以顯異行亷範京兆人也少孤十五入蜀迎父喪<lb/>
遇石船覆範抱棺而没船人救之僅免於死遂以喪歸<lb/>
及仕郡拯太守於危難送故盡節章帝時為郡守百姓<lb/>
歌詠之夫孝者人之本教之所由生也是以範之臨危<lb/>
也勇宰民也惠能以義顯也汝郁陳郡人也五嵗母病<lb/>
不食郁亦不食母憐之强食郁能察色知病輒復不食<lb/>
族人號曰異童年十五著於鄉里父母終思慕致毁推<lb/>
財與兄弟隱於草澤君子以為難况童齓孝於自然可<lb/>
<pb n="KR4h0134_WYG_062-25a"/>
謂天性也殷陶汝南人也年十二以孝稱遭父憂率情<lb/>
合禮有長蛇帶其門舉家奔走陶以喪柩在焉獨居廬<lb/>
不動親戚扶持曉喻莫能移之啼號益盛由是顯名屢<lb/>
辭辟命夫智者不惑勇者不懼陶孝於其親而智勇並<lb/>
彰乎弱齡斯又難矣<lb/>
贊曰事親盡歡其難在色彼養以禄我養以力義在愛<lb/>
敬榮不假飾嗟爾衆庶鑒茲前式<lb/>
　　傳<lb/>
<pb n="KR4h0134_WYG_062-25b"/>
　　　晉故征西大將軍長史孟府君傳<lb/>
君諱嘉字萬年江夏鄂人也曾祖父宗以孝行稱仕吳<lb/>
司空<hi>宋本作空一作馬非</hi>祖父揖元康中為廬陵太守宗塟武昌<lb/>
新陽縣子孫家焉遂為縣人也君少失父奉母二弟居<lb/>
娶大司馬長沙桓公陶侃第十女閨門孝友人無能間<lb/>
鄉閭稱之沖黙有遠量弱冠儔類咸敬之同郡郭遜以<lb/>
清操知名時在君右常歎君温雅平曠自以為不及遜<lb/>
從弟立亦有才志與君同時齊譽每推服焉由是名冠<lb/>
<pb n="KR4h0134_WYG_062-26a"/>
州里聲流京邑太尉潁川庾亮以帝舅民望受分陜之<lb/>
重鎮武昌并領江州辟君部廬陵從事下郡還亮引見<lb/>
問風俗得失對曰嘉不知還傳當問從吏亮以塵尾掩<lb/>
口而笑諸從事既去喚弟翼語之曰孟嘉故是盛徳人<lb/>
也君既辭出外自除吏名便歩歸家母在堂兄弟共相<lb/>
歡樂怡怡如也旬有餘日更版為勸學從事時亮崇修<lb/>
學校高選儒官以君望實故應尚徳之舉太傅河南禇<lb/>
裒簡穆有器識時為豫章太守出朝宗亮正旦大㑹州<lb/>
<pb n="KR4h0134_WYG_062-26b"/>
府人士率多時彦君在坐次甚遠裒問亮江州有孟嘉<lb/>
其人何在亮云在坐卿但自覔裒歴觀遂指君謂亮曰<lb/>
將無是邪亮欣然而笑喜裒之得君竒君為裒之所得<lb/>
乃益器焉舉秀才又為安西將軍庾翼府功曹再為江<lb/>
州别駕巴丘令征西大將軍譙國桓温參軍君色和而<lb/>
正温甚重之九月九日温游龍山參佐畢集四弟二甥<lb/>
咸在坐時佐吏並著戎服有風吹君㡌墮落温目左右<lb/>
及賔客勿言以觀其舉止君初不自覺良久如厠温命<lb/>
<pb n="KR4h0134_WYG_062-27a"/>
取以還之廷尉太原孫綽為諮議參軍時在坐温命紙<lb/>
筆令嘲之文成示温温以著坐處君歸見嘲笑而請筆<lb/>
作答了不容思文辭超卓四座歎之奉使京師除尚書<lb/>
删定郎不拜孝宗穆皇帝聞其名賜見東堂君辭以脚<lb/>
疾不任拜起詔使人扶入君嘗為刺史謝永别駕永㑹<lb/>
稽人喪亡君求赴義路由永興高陽許詢有雋才辭榮<lb/>
不仕每縱心獨往客居縣界嘗乗船近行適逢君過歎<lb/>
曰都邑美士吾盡識之獨不識此人唯聞中州有孟嘉<lb/>
<pb n="KR4h0134_WYG_062-27b"/>
者將非是乎然亦何由來此使問君之從者君謂其使<lb/>
曰本心相過今先赴義尋還就君及歸遂止信宿雅相<lb/>
知得有若舊交還至轉從事中郎俄遷長史在朝隤然<lb/>
仗正順而已門無雜賔嘗㑹神情獨得便超然命駕逕<lb/>
之龍山顧景酣宴造夕乃歸温從容謂君曰人不可無<lb/>
勢我乃能駕御卿後以疾終於家年五十一始自總髮<lb/>
至于知命行不茍合言無夸矜未嘗有喜愠之容好酣<lb/>
飲逾多不亂至於任懐得意融然遠寄傍若無人温嘗<lb/>
<pb n="KR4h0134_WYG_062-28a"/>
問君酒有何好而卿嗜之君笑而答曰明公但不得酒<lb/>
中趣爾又問聽妓絲不如竹竹不如肉答曰漸近自然<lb/>
中散大夫桂陽羅含賦之曰孟生善酣不愆其意光祿<lb/>
大夫南陽劉躭昔與君同在温府淵明從父太常䕫嘗<lb/>
問躭君若在當已作公否荅云此本是三司人為時所<lb/>
重如此淵明先親君之第四女也凱風寒泉之思實鍾<lb/>
厥心謹按採行事撰為此傳懼或乖謬有虧大雅君子<lb/>
之徳所以戰戰兢兢若履深薄云爾<lb/>
<pb n="KR4h0134_WYG_062-28b"/>
贊曰孔子稱進徳修業以及時也君清蹈衡門則令聞<lb/>
孔昭振纓公朝則徳音允集道悠運促不終遠業惜哉<lb/>
仁者必壽豈斯言之謬乎<lb/>
　　　五桞先生傳<lb/>
先生不知何許人也亦不詳其姓字宅邉有五桞樹因<lb/>
以為號焉閒静少言不慕榮利好讀書不求甚解每有<lb/>
㑹意便欣然忘食性嗜酒家貧不能常得親舊知其如<lb/>
此或置酒而招之造飲輒盡期在必醉既醉而退曾不<lb/>
<pb n="KR4h0134_WYG_062-29a"/>
吝情去畱環堵蕭然不蔽風日短褐穿結簞瓢屢空晏<lb/>
如也常著文章自娛頗示已志忘懐得失以此自終<lb/>
贊曰黔婁有言不戚戚於貧賤不汲汲於富貴極其言<lb/>
茲若人之儔乎銜觴賦詩以樂其志無懐氏之民歟葛<lb/>
天氏之民歟<lb/>
　　述<lb/>
　　　讀史述九章<hi>有序</hi>
　　余讀史記有所感而述之<lb/>
<pb n="KR4h0134_WYG_062-29b"/>
　　　　夷齊<lb/>
二子讓國相隨海隅天人革命絶景窮居采薇高歌慨<lb/>
想黄虞貞風凌俗爰感懦夫<lb/>
　　　　箕子<lb/>
去鄉之感猶有遲遲矧伊代謝觸物皆非哀哀箕子云<lb/>
胡能夷狡童之歌悽矣其悲<lb/>
　　　　管鮑<lb/>
知人未易相知實難淡美初交利乖歳寒管生稱心鮑<lb/>
<pb n="KR4h0134_WYG_062-30a"/>
叔必安竒情雙亮令名俱完<lb/>
　　　　程杵<lb/>
遺生良難士為知巳望義如歸允伊二子程生揮劍懼<lb/>
茲餘恥令徳永聞百代見紀<lb/>
　　　　七十二弟子<lb/>
恂恂舞雩莫曰匪賢俱映日月共飧至言慟由才難感<lb/>
為情牽回也早夭賜獨長年<lb/>
　　　　屈賈<lb/>
<pb n="KR4h0134_WYG_062-30b"/>
進徳修業將以及時如彼稷契孰不願之嗟乎二賢逢<lb/>
世多疑候詹寫志感鵩獻辭<lb/>
　　　　韓非<lb/>
豐狐隱穴以文自殘君子失時白首抱闗巧行居灾枝<lb/>
<hi>一作忮</hi>辯召患哀矣韓生竟死説難<lb/>
　　　　魯二儒<lb/>
易代隨時迷變則愚介介若人特為貞夫徳不百年汙<lb/>
我詩書逝然不顧被褐幽居<lb/>
<pb n="KR4h0134_WYG_062-31a"/>
　　　　張長公<lb/>
遠哉長公蕭然何事世路皆同而我獨異斂轡朅來獨<lb/>
養其志寢跡窮年誰知斯意<lb/>
　　祭文<lb/>
　　　祭程氏妹文<lb/>
維晉義熈三年五月甲辰程氏妹服制再周淵明以少<lb/>
牢之奠俛而酬之鳴呼哀哉寒往暑來日月寖疎梁塵<lb/>
委積庭草荒蕪寥寥空室哀哀遺孤殽觴虛奠人逝焉<lb/>
<pb n="KR4h0134_WYG_062-31b"/>
如誰無兄弟人亦同生嗟我與爾特百常情慈妣早世<lb/>
時尚孺嬰我年二六爾纔九齡爰從靡識撫髫相成咨<lb/>
爾令妹有徳有操靖恭鮮言聞善則樂能正能和惟友<lb/>
惟孝行止中閨可象可傚我聞為善慶自已蹈彼蒼何<lb/>
偏而不斯報昔在江陵重惟天罰兄弟索居乖隔楚越<lb/>
伊我與爾百哀是切黯黯高雲蕭蕭冬月白雲掩晨長<lb/>
風悲節感惟崩號興言泣血尋念平昔觸事未逺書疏<lb/>
猶存遺孤滿眼如何一往終天不返寂寂高堂何時復<lb/>
<pb n="KR4h0134_WYG_062-32a"/>
踐藐藐孤女曷依曷恃㷀㷀遊魂誰主誰祀奈何程妹<lb/>
於此永巳死如有知相見蒿里嗚呼哀哉<lb/>
　　　祭從弟敬遠文<lb/>
歲在辛亥月惟仲秋旬有九日從弟敬遠卜辰云窆永<lb/>
寧后土感平生之遊處悲一往之不返情惻惻以摧心<lb/>
淚愍愍而盈眼乃以園果時醪祖其將行嗚呼哀哉於<lb/>
鑠吾弟有操有槩孝發㓜齡友自天愛少思寡欲靡執<lb/>
靡介後巳先人臨財思惠心遺得失情不依世其色能<lb/>
<pb n="KR4h0134_WYG_062-32b"/>
温其言則厲樂勝朋高好是文藝遥遙帝鄉爰感竒心<lb/>
絶粒委務考槃山隂淙淙懸溜曖曖荒林晨採上藥夕<lb/>
閑素琴曰仁者壽竊獨信之如何斯言徒能見欺年甫<lb/>
過立庵與世辭長歸蒿里邈無還期惟我與爾匪但親<lb/>
友父則同生母則從母相及齠齒並罹偏咎斯情實深<lb/>
斯愛實厚念疇昔日同房之歡冬無緼褐夏渇瓢簞相<lb/>
將以道相開以顔豈不多乏忽忘饑寒余嘗學仕纒綿<lb/>
人事流浪無成懼負素志斂策歸來爾知我意嘗願攜<lb/>
<pb n="KR4h0134_WYG_062-33a"/>
手寘彼衆議每憶有秋我將其刈與汝偕行舫舟同濟<lb/>
三宿水濵樂飲川界靜月澄高温風始逝撫杯而言物<lb/>
久人脆奈何吾弟先我離世事不可尋思亦何極日徂<lb/>
月流寒暑代息死生異方存亡有域侯晨永歸指塗載<lb/>
陟呱呱遺稚未能正言哀哀嫠人禮儀孔閑庭樹如故<lb/>
齋宇廓然孰云敬遠何時復還余惟人斯昧茲近情蓍<lb/>
龜有吉制我祖行望旐翩翩執筆涕盈神其有知昭余<lb/>
中誠嗚呼哀哉<lb/>
<pb n="KR4h0134_WYG_062-33b"/>
　　　自祭文<lb/>
歳惟丁卯律中無射天寒夜長風氣<hi>一作凉風</hi>蕭索鴻鴈于<lb/>
征草木黄落陶子將辭逆旅之館永歸於本宅故人悽<lb/>
其相悲同祖行於今夕差以嘉蔬薦以清酌候顔巳㝠<lb/>
聆音愈漠嗚呼哀哉茫茫大塊悠悠高旻是生萬物余<lb/>
得為人自余為人逢運之貧簞瓢屢罄絺綌冬陳含歡<lb/>
谷汲行歌負薪翳翳柴門事我宵晨春秋代謝有務中<lb/>
園載耘載耔迺育迺繁欣以素牘和以七絃冬曝其日<lb/>
<pb n="KR4h0134_WYG_062-34a"/>
夏濯其泉勤靡餘勞心有常閒樂天委分以至百年惟<lb/>
此百年夫人愛之懼彼無成愒日惜時存為世珍沒亦<lb/>
見思嗟我獨邁曾是異茲寵非巳榮湼豈吾緇捽兀窮<lb/>
廬酣飲賦詩識運知命疇能罔眷余今斯化可以無恨<lb/>
壽涉百齡身慕肥遁從老得終奚所復戀寒暑逾邁亡<lb/>
既異存外姻晨來良友宵奔塟之中野以安其魂窅窅<lb/>
我行蕭蕭墓門奢恥宋臣儉笑王孫廓兮巳滅慨焉巳<lb/>
遐不封不樹日月遂過匪貴前譽孰重後歌人生實難<lb/>
<pb n="KR4h0134_WYG_062-34b"/>
死如之何嗚呼哀哉<lb/>
　　詩<lb/>
　　　停雲<hi>有序四章</hi>
　　停雲思親友也罇湛新醪園列初榮願言不從歎<lb/>
　　息爾襟<lb/>
靄靄停雲濛濛時雨八表同昏平路伊阻靜寄東軒春<lb/>
醪獨撫良朋悠邈搔首延佇<lb/>
停雲靄靄時雨濛濛八表同昏平陸成江有酒有酒閒<lb/>
<pb n="KR4h0134_WYG_062-35a"/>
飲東窻願言懐人舟車靡從<lb/>
東園之樹枝條再榮競朋親好<hi>一作競用新好非</hi>以怡<hi>一作招非</hi>余<lb/>
情人亦有言日月于征安得促席說彼平生<lb/>
翩翩飛鳥息我庭柯斂翮閒止好聲相和豈無他人念<lb/>
子實多願言不獲抱恨如何<lb/>
　　　時運<hi>有序四章</hi>
　　時運游暮春也春服既成景物斯和偶影獨游欣<lb/>
　　慨交心<lb/>
<pb n="KR4h0134_WYG_062-35b"/>
邁邁時運穆穆良朝襲我春服薄言東郊山滌餘靄餘<lb/>
靄微消<hi>一作宇瞹微霄非</hi>有風自南翼彼新苗<lb/>
洋洋平津乃漱乃濯邈邈遐景載欣載矚人亦有言稱<lb/>
心易足<hi>一作稱心而言人亦易足非</hi>揮茲一觴陶然自樂<lb/>
延目中流悠悠<hi>一作悠想</hi>清沂童冠齊業閒詠以歸我愛其<lb/>
靜寤寐交揮但恨殊世邈不可追<lb/>
斯晨斯夕言息其廬花藥分列林竹翳如清琴横牀濁<lb/>
酒半壺黄唐莫逮慨獨在余<lb/>
<pb n="KR4h0134_WYG_062-36a"/>
　　　榮木<hi>有序四章</hi>
　　榮木念將老也日月推遷巳復有夏總角聞道白<lb/>
　　首無成<lb/>
采采榮木結根于茲晨耀其華夕巳喪之人生若寄顦<lb/>
顇有時靜言孔念中心悵而<lb/>
采采榮木于茲托根䌓華朝起慨暮不存貞脆由人禍<lb/>
福無門匪道曷依匪善奚敦<lb/>
嗟余小子禀茲固陋徂年既流業不增舊志彼不舍安<lb/>
<pb n="KR4h0134_WYG_062-36b"/>
此日富我之懐矣怛然内疚<lb/>
先師遺訓余豈云墜四十無聞斯不足畏脂我名<hi>一作行非</hi>
車䇿我名驥千里雖遥孰敢不至<lb/>
　　　贈長沙公族祖<hi>有序四章</hi>
　　長沙公於余為族祖同出大司馬昭穆既逺巳為<lb/>
　　路人經過潯陽臨别贈此<lb/>
同源分流人易世疎慨然寤歎念茲厥初禮服遂悠歳<lb/>
往月徂感彼行路眷然躊躇<lb/>
<pb n="KR4h0134_WYG_062-37a"/>
於穆令族允構斯<hi>一作新非</hi>堂諧氣冬暄<hi>一作輝非</hi>映懐圭璋爰<lb/>
采春花載警秋霜我曰欽哉實宗之光<lb/>
伊余云遘在長忘同笑言未久逝焉西東遥遥三湘㴞<lb/>
㴞九江山川阻逺行李時通<lb/>
何以寫心貽此話言進簣雖微終焉為山敬哉離人臨<lb/>
路悽然欵襟或遼音問其先<lb/>
　　　酬丁柴桑<hi>二章</hi>
有客有客爰來爰止秉直司聰于惠百里飡勝如歸矜<lb/>
<pb n="KR4h0134_WYG_062-37b"/>
善若始<hi>矜善一作聆音</hi>
匪惟也諧屢有良游<hi>一作由非</hi>載言載聎以寫我憂放歡一<lb/>
遇既醉還休實欣心期方從我遊<lb/>
　　　答龎㕘軍<hi>有序六章</hi>
　　龎為衛軍㕘軍從江陵使上都過潯陽見贈<lb/>
衡門之下有琴有書載彈載詠爰得我娛豈無他好樂<lb/>
是幽居朝為灌園夕偃蓬廬<lb/>
人之所寳尚或未珍不有同好云胡以親我求良友實<lb/>
<pb n="KR4h0134_WYG_062-38a"/>
覯懐人懽心孔洽棟宇惟<hi>一作為非</hi>鄰<lb/>
伊余懐人欣徳孜孜我有㫖酒與汝樂之乃陳好言乃<lb/>
著新詩一日不見如何不思<lb/>
嘉遊未斁誓將離分送爾于路銜觴無欣依依舊楚邈<lb/>
邈西雲之子之逺良話曷聞<lb/>
昔我云别倉庚載鳴今也遇之霰雪飄零大藩有命作<lb/>
使上京豈忘宴安王事靡寧<lb/>
惨惨寒日肅肅其風翩彼方舟容裔江中朂哉征人在<lb/>
<pb n="KR4h0134_WYG_062-38b"/>
始思終敬茲良辰以保爾躬<lb/>
　　　勸農<hi>六章</hi>
悠悠上古厥初生人傲然自足抱朴含真智巧既萌資<lb/>
待靡因誰其贍之實賴哲人<lb/>
哲人伊何時為后稷贍之伊何實曰播殖舜既躬耕禹<lb/>
亦稼穡逺若周典八政始食<lb/>
熙熙令音猗猗原陸卉木䌓榮和風清穆紛紛士女趨<lb/>
時競逐桑婦宵征農夫野宿<lb/>
<pb n="KR4h0134_WYG_062-39a"/>
氣節易過和澤難久冀缺攜儷沮溺結耦相彼賢逹猶<lb/>
勤壟畝矧伊衆庶曳裾拱手<lb/>
民生在勤勤則不匱宴安自逸嵗莫奚冀儋石不儲饑<lb/>
寒交至顧爾儔列能不懐愧<lb/>
孔耽道徳樊須是鄙董樂琴書田園不履若能超然投<lb/>
迹高軌敢不斂袵敬讚徳美<lb/>
　　　命子<hi>十章</hi>
悠悠我祖爰自陶唐邈為虞賔厯世垂光御龍勤夏豕<lb/>
<pb n="KR4h0134_WYG_062-39b"/>
韋翼商穆穆司徒厥族以昌<lb/>
紛紛戰國漠漠衰周鳯隱於林幽人在丘逸虬遶雲奔<lb/>
鯨駭流天集有漢眷余愍侯<lb/>
於赫愍侯運當攀龍撫劒夙<hi>一作風</hi>邁顯茲武功書誓山<lb/>
河啓土開封亹亹丞相允迪前蹤<lb/>
渾渾長源蔚蔚洪柯羣川載導衆條載羅時有語黙運<lb/>
因隆窊在我中晉業融長沙<lb/>
桓桓長沙伊勲伊徳天子疇我專征南國功遂辭歸臨<lb/>
<pb n="KR4h0134_WYG_062-40a"/>
寵不忒孰謂斯心而可近得<lb/>
肅矣我祖慎終如始直方二臺惠和千里於皇仁考澹<lb/>
焉虚止寄迹風雲㝠<hi>一作寘非</hi>茲慍喜<lb/>
嗟余寡陋瞻望弗及顧慚華鬢負影隻立三千之罪無<lb/>
後為急<hi>一作復其急非</hi>我誠念哉呱聞爾泣<lb/>
卜云嘉日占亦良時名汝曰儼字汝求思温恭朝夕念<lb/>
茲在茲尚想孔伋庶其企而<lb/>
厲夜生子遽而永火凡百有心奚特於我既見其生實<lb/>
<pb n="KR4h0134_WYG_062-40b"/>
欲其可人亦有言斯情無假<lb/>
日居月諸漸免于孩福不虛至禍亦易來夙興夜寐願<lb/>
爾斯才爾之不才亦巳焉哉<lb/>
　　　歸鳥<hi>四章</hi>
翼翼歸鳥晨去于林逺之八表近憩雲岑和風不洽翻<lb/>
翮求心顧儔相鳴景庇清隂<lb/>
翼翼歸鳥載翔載飛雖不懐游見林情依遇雲頡頏相<lb/>
鳴而歸遐路誠悠性愛無遺<lb/>
<pb n="KR4h0134_WYG_062-41a"/>
翼翼歸鳥馴林徘徊豈思天路欣反舊棲雖無昔侣衆<lb/>
聲毎諧日夕氣清悠然其懐<lb/>
翼翼歸鳥戢羽寒條游不曠林宿則森標晨風清興好<lb/>
音時交矰繳奚施已倦安勞<lb/>
　　　形影神三首<hi>并序</hi>
　　貴賤賢愚莫不營營以惜生斯甚惑焉故極陳形<lb/>
　　影之苦言神辨自然以釋之好事君子共取其心<lb/>
　　焉<lb/>
<pb n="KR4h0134_WYG_062-41b"/>
　　　　形贈影<lb/>
天地長不没山川無改時草木得常理霜露榮<hi>一作惟非</hi>悴<lb/>
之謂人最靈智獨復不如茲適見在世中奄去靡歸期<lb/>
奚覺無一人親識豈相思但餘平生物舉目情悽洏我<lb/>
無騰化術必爾不復疑願君取吾言得酒莫茍辭<lb/>
　　　　影荅形<lb/>
存生不可言衞生每苦拙誠願游崑華邈然茲道絶與<lb/>
子相遇來未嘗異悲悦憩䕃若暫乖止日終不别此同<lb/>
<pb n="KR4h0134_WYG_062-42a"/>
既難常黯爾俱時滅身没名亦盡念之五情熱立善有<lb/>
遺愛胡為不自竭酒云能消憂方此詎不劣<lb/>
　　　　神釋<lb/>
大鈞無私力萬理自森著人為三才中豈不以我故與<lb/>
君雖異物生而相依附結託善惡同安得不相語三皇<lb/>
大聖人今復在何處彭祖愛<hi>一作壽非</hi>永年欲留不得住老<lb/>
少同一死賢愚無復數日醉或能忘將非促齡具立善<lb/>
常所欣誰當為汝譽甚念傷吾生正宜委運去縱浪大<lb/>
<pb n="KR4h0134_WYG_062-42b"/>
化中不喜亦不懼應盡便須盡無復獨多慮<lb/>
　　　九日閒居一首<hi>并序</hi>
　　余閒居愛重九之名秋菊盈園而持醪靡由空服<lb/>
　　九華寄懐於言<lb/>
世短意常多斯人樂久生日月依辰至舉俗愛其名露<lb/>
凄暄風息氣澈天象明往燕無遺影來鴈有餘聲酒能<lb/>
祛百慮菊解<hi>一作為非</hi>制頽齡如何蓬廬士空視時運傾塵<lb/>
爵恥虚罍寒華徒自榮斂襟獨閒謠緬焉起深情棲遲<lb/>
<pb n="KR4h0134_WYG_062-43a"/>
固多娛淹留豈無成<lb/>
　　　歸園田居五首<lb/>
少無適俗韻性本愛丘山誤落塵網中一去三十年羈<lb/>
鳥戀舊林池魚思故淵開荒南野<hi>一作畝非</hi>際守拙歸園田<lb/>
方宅十餘畝草屋八九間榆栁䕃後簷<hi>一作園非</hi>桃李羅堂<lb/>
前曖曖逺人村依依墟里烟狗吠深巷中鷄鳴桑樹顛<lb/>
户庭無塵雜虚室有餘閒久在樊籠裏復得返自然<lb/>
野外罕人事窮巷寡輪鞅白日掩荆扉虚室<hi>一作對酒</hi>絶塵<lb/>
<pb n="KR4h0134_WYG_062-43b"/>
想時復墟曲中<hi>一作里人</hi>披草<hi>一作披衣</hi>共來往相見無雜言但<lb/>
道桑麻長桑麻日已長我土日已廣常恐霜霰至零落<lb/>
同草莽<lb/>
種豆南山下草盛豆苗稀晨興理荒穢帶月荷鋤歸道<lb/>
狹草木長夕露霑我衣衣霑不足惜但使願無違<lb/>
久去山澤游浪莽林野娯試攜子姪輩披榛歩荒墟徘<lb/>
徊丘壠間依依昔人居井竈有遺處桑竹殘朽株<hi>一作樹木</hi>
<hi>殘根株非</hi>借問採薪者此人皆焉如薪者向我言死後無復<lb/>
<pb n="KR4h0134_WYG_062-44a"/>
餘一世異朝市此語真不虚人生似幻化終當歸空<hi>一作</hi>
<hi>虚非</hi>無<lb/>
悵恨獨䇿還﨑嶇厯榛曲山澗清且淺可<hi>一作遇非</hi>以濯吾<lb/>
足漉我新熟酒隻鷄招近屬<hi>一作局非</hi>日入室中闇荆薪代<lb/>
明燭歡來苦夕短已復至天旭<lb/>
　　　問來使一首<lb/>
爾從山中來早晩發天目我屋南窻下今生幾叢菊薔<lb/>
薇葉已抽秋蘭氣當馥歸去來山中山中酒應熟<lb/>
<pb n="KR4h0134_WYG_062-44b"/>
　　　遊斜川一首<hi>并序</hi>
　　辛丑正月五日天氣澄和風物閒美與二三鄰曲<lb/>
　　同遊斜川臨長流望層城魴鯉躍鱗於將夕水鷗<lb/>
　　乘和以翻飛彼南阜者名實舊矣不復乃為嗟歎<lb/>
　　若夫層城傍無依接獨秀中臯遥想靈山有愛嘉<lb/>
　　名欣對不足率爾賦詩悲日月之遂往悼吾年之<lb/>
　　不留各疏年紀鄉里以記其時日<lb/>
開歳倏五十<hi>一作日非</hi>吾生行歸休念之動中懐及辰為茲<lb/>
<pb n="KR4h0134_WYG_062-45a"/>
游氣和天惟澄班坐依逺流弱湍馳文魴閒谷矯鳴鷗<lb/>
逈澤散游目緬然睇層丘雖微九重秀顧瞻無匹儔提<lb/>
壺接賔侣引滿更獻酬未知從今去當復如此否中腸<lb/>
<hi>一作觴非</hi>縱遥情忘彼千載憂且極今朝樂明日非所求<lb/>
　　　示周續之祖企謝景夷三郎一首<lb/>
負痾頽簷下終日無一欣藥石有時閒念我意中人相<lb/>
去不尋常道路邈何<hi>一作無非</hi>因周生述孔業祖謝響然臻<lb/>
道喪向千載今朝復斯聞馬隊非講肆校書亦已勤老<lb/>
<pb n="KR4h0134_WYG_062-45b"/>
夫有所愛思與爾為鄰願言誨諸子從我潁水濵<lb/>
　　　乞食一首<lb/>
飢來驅我去不知竟何之行行至斯里叩門拙言辭主<lb/>
人解余意遺贈豈虛來談諧終日夕觴至輒傾杯情欣<lb/>
新知歡興言遂賦詩感子漂母惠愧我非韓才衘戢知<lb/>
何謝㝠報以相貽<lb/>
　　　諸人共遊周家墓栢下<lb/>
今日天氣佳清吹與鳴彈感彼栢下人安得不為歡清<lb/>
<pb n="KR4h0134_WYG_062-46a"/>
歌散新聲緑酒開芳顔未知明日事余襟良已殫<lb/>
　　　怨詩楚調示龎主簿鄧治中<lb/>
天道幽且逺鬼神茫昧然結髮念善事僶俛六九年弱<lb/>
冠逢世阻始室喪其偏炎火屢焚如螟蜮恣中田風雨<lb/>
縱横至收斂不盈㕓夏日抱長<hi>一作長抱</hi>饑寒夜無被眠造<lb/>
夕思鷄鳴及晨願烏遷在巳何怨天離憂悽目前吁嗟<lb/>
身後名於我若浮烟慷慨獨悲歌鍾期信為賢<lb/>
　　　答龎參軍<hi>有序</hi>
<pb n="KR4h0134_WYG_062-46b"/>
　　三復來貺欲罷不能自爾鄰曲冬春再交欵然良<lb/>
　　對忽成舊遊俗諺云數面成親□况情過此者乎<lb/>
　　人事好乖便當語離楊公所歎豈惟長悲吾抱疾<lb/>
　　多年不復為文本既不豐復老病繼之輒依周孔<lb/>
　　往復之義且為别後相思之資<lb/>
相知何必舊傾葢定前言有客賞我趣每每顧林園談<lb/>
諧無俗調所說聖人篇或有數㪷酒閒飲自歡然我實<lb/>
幽居士無復東西縁物新人惟舊弱毫多所宣情懐萬<lb/>
<pb n="KR4h0134_WYG_062-47a"/>
里外形跡滯江山君其愛體素來㑹在何年<lb/>
　　　五月旦作和戴主簿<lb/>
虚舟縱逸棹回復遂無窮發嵗始俛仰星紀奄將中明<lb/>
兩萃時物<hi>一作南牕罕悴物非</hi>北林榮且豐神淵寫時雨晨色奏<lb/>
景風既來孰不去人理固有終居常待其盡曲肱豈傷<lb/>
沖遷化或夷險肆志無窊隆即事如巳高何必升華嵩<lb/>
　　　連雨獨飲<lb/>
運生㑹歸盡終古謂之然世間有松喬於今定何間故<lb/>
<pb n="KR4h0134_WYG_062-47b"/>
老贈余酒乃言飲得仙試酌百情逺重觴忽忘天天豈<lb/>
去此哉任真無所先雲鶴有竒翼八表須臾還自我抱<lb/>
兹獨僶俛四十年形骸久已化心在復何言<lb/>
　　　移居二首<lb/>
昔欲居南村非為卜其宅聞多素心人樂與數晨夕懐<lb/>
此頗有年今日從兹役弊廬何必廣取足蔽牀席鄰曲<lb/>
時時來抗言談在昔竒文共欣賞疑義相與析<lb/>
春秋多佳日登高賦新詩過門更相呼有酒斟酌之農<lb/>
<pb n="KR4h0134_WYG_062-48a"/>
務各自歸閒暇輒相思相思則披衣言笑無厭時此理<lb/>
將不勝無為忽去兹衣食當須幾<hi>一作紀非</hi>力耕吾不欺<lb/>
　　　和劉柴桑<lb/>
山澤久見招胡事乃躊躇直為親舊故未忍言索居良<lb/>
辰入竒懐挈杖還西廬荒塗無歸人時時見廢墟茅茨<lb/>
已就治新疇復應畬谷風轉凄薄春醪解饑劬弱女雖<lb/>
非男慰情良勝無棲棲世中事嵗月共相疎耕織稱其<lb/>
用過此奚所須去去百年外身名同翳如<lb/>
<pb n="KR4h0134_WYG_062-48b"/>
　　　酬劉柴桑<lb/>
窮居寡人用時忘四運周空<hi>一作櫚非</hi>庭多落葉慨然知已<lb/>
秋新葵鬱北牖嘉穟眷<hi>一作飬非</hi>南疇今我不為樂知有來<lb/>
嵗不命室攜童弱良日登逺游<lb/>
　　　和郭主薄二首<lb/>
靄靄堂前林中夏貯清隂凱風因時來回飈開我襟息<lb/>
交逝開臥坐起弄書琴<hi>一作息交遊閒業臥起弄書琴非</hi>園蔬有餘滋<lb/>
舊榖猶儲今營巳良有極過足非所欽春秫作美酒酒<lb/>
<pb n="KR4h0134_WYG_062-49a"/>
熟吾自斟弱子戲我側學語未成音此事真復樂聊用<lb/>
忘華簮遥遥望白雲懐古一何深<lb/>
和澤周三春清凉素<hi>一作華非</hi>秋節露凝無游氛天髙風景<lb/>
澈陵岑聳逸峯遥瞻皆竒絶芳菊開林耀青松冠巖列<lb/>
懐此貞秀姿卓為霜下傑銜觴念幽人千載撫爾訣檢<lb/>
素不獲展厭厭竟良月<lb/>
　　　於王撫軍座送客<lb/>
秋日凄且厲百卉具巳腓爰以履霜節登高餞將歸寒<lb/>
<pb n="KR4h0134_WYG_062-49b"/>
氣冒山澤游雲倐無依洲渚思緬邈風水互乖違瞻夕<lb/>
欣良讌離言聿云悲晨鳥暮來還懸崖斂餘輝逝<hi>一作遊非</hi>
止判殊路旋駕悵遲遲目送回舟逺情隨萬化遺<lb/>
　　　與殷晉安别<hi>有序</hi>
　　殷先作晉安南府長史掾因居潯陽後作太尉參<lb/>
　　軍移家東下作此以贈<lb/>
遊好非久長一遇盡殷勤信宿酬清話益復知為親去<lb/>
嵗家南里薄作少時鄰負杖肆游從淹畱忘宵晨語黙<lb/>
<pb n="KR4h0134_WYG_062-50a"/>
自殊勢亦知當乖分未謂事巳及興言在兹春飄飄西<lb/>
來風悠悠東去雲山川千里外言笑難為因良才不隱<lb/>
世江湖多賤貧脫有經過便念來存故人<lb/>
　　　贈羊長史<hi>有序</hi>
　　左軍羊長史銜使秦川作此與之<lb/>
愚生三季後慨然念黄虞得知千載外正賴古人書賢<lb/>
聖留餘跡事事在中都豈忘游心目闗河不可踰九域<lb/>
甫巳一逝將理舟輿聞君當先邁負痾不獲俱路若經<lb/>
<pb n="KR4h0134_WYG_062-50b"/>
商山為我少躊躇多謝綺與角精爽今何如紫芝誰復<lb/>
採深谷久應蕪駟馬無貰患貧賤有交娯清謡結心曲<lb/>
人乖運見疎擁懐累代下言盡意不舒<lb/>
　　　嵗暮和張常侍<lb/>
市朝悽舊人驟驥感悲泉明旦非今日嵗暮余何言素<lb/>
顔斂光潤白髮一巳䌓濶哉秦穆談旅力豈未愆向夕<lb/>
長風起寒雲沒西山冽冽氣遂嚴紛紛飛鳥還民生鮮<lb/>
常在矧伊愁苦纒屢闕清酤至無以樂當年窮通靡攸<lb/>
<pb n="KR4h0134_WYG_062-51a"/>
慮顦顇由化遷撫已有深懐履運増慨然<lb/>
　　　和胡西曹示顧賊曹<lb/>
㽔賔五月中清朝起南颸不駛亦不遲飄飄吹我衣重<lb/>
雲蔽白日閒雨紛微微流目視西園曄曄榮紫葵於今<lb/>
甚可愛奈何當復衰<hi>一作當樂行復衰非</hi>感物願及時每恨靡所<lb/>
揮悠悠待秋稼寥落將賖遲逸想不可淹猖狂獨長悲<lb/>
　　　悲從弟仲徳一首<lb/>
銜哀過舊宅悲淚應心零借問為誰悲懐人在九㝠禮<lb/>
<pb n="KR4h0134_WYG_062-51b"/>
服名羣從恩愛若同生門前執手時何意爾先傾在數<lb/>
竟未免為山不及成慈母沈哀疚二𦙍纔數齡雙位委<lb/>
空館朝夕無哭聲流塵集虚坐宿草旅前庭階除曠遊<lb/>
迹園林獨餘情翳然乗化去終天不復形遲遲將囘步<lb/>
惻惻悲襟<hi>一作衿涕</hi>盈<lb/>
　　　始作鎮軍參軍經曲阿<lb/>
弱齡寄事外委懐在琴書被褐欣自得屢空常晏如時<lb/>
來茍㝠㑹婉孌<hi>一作踠轡</hi>憇通衢投策命晨裝暫與田園疎<lb/>
<pb n="KR4h0134_WYG_062-52a"/>
眇眇孤舟逝緜緜歸思紆我行豈不遥登陟千里餘目<lb/>
倦川塗異心念山澤居望雲慙高鳥臨水愧游魚真想<lb/>
初在襟誰謂形蹟拘聊且慿化遷終返班生廬<lb/>
　　　庚子嵗五月中從都還阻風於規林二首<lb/>
行行循歸路計日望蒨居一欣侍温顔再喜見友于鼔<lb/>
棹路﨑曲指景限西隅江山豈不險歸子念前塗凱風<lb/>
負我心戢枻守窮湖高莽眇無界夏木獨森疎誰言客<lb/>
舟逺近瞻百里餘延目識南嶺空難將焉如<lb/>
<pb n="KR4h0134_WYG_062-52b"/>
自古歎行役我今始知之山川一何曠巽坎難與期崩<lb/>
浪䀨天響長風無息時久游戀所生如何淹在兹靜念<lb/>
園林好人間良可辭當年詎有幾縱心復何疑<lb/>
　　　辛丑嵗七月赴假還江陵夜行塗中<lb/>
閒居三十載遂與塵事㝠詩書孰宿好林園無俗情如<lb/>
何捨此去遥遥至南荆叩枻新秋月臨流别友生凉風<lb/>
起將夕夜景湛虚明昭昭天宇濶皛皛川上平懐役不<lb/>
遑寐中宵尚孤征商歌非吾事依依在耦耕投冠旋舊<lb/>
<pb n="KR4h0134_WYG_062-53a"/>
墟不為好爵縈養真衡茅下庶以善自名<lb/>
　　　癸卯嵗始春懐古田舍二首<lb/>
在昔聞南畝當年竟未踐屢空既有人春興豈自免夙<lb/>
晨裝吾駕啓塗情巳緬鳥弄歡新節冷風送餘善<hi>一作鳥弄</hi>
<hi>新節冷風送餘寒善</hi>寒竹<hi>一作/草非</hi>被荒蹊地為罕<hi>一作幽非</hi>人逺是以植<lb/>
杖翁悠然不復返即理愧通識所保詎乃淺<lb/>
先師有遺訓憂道不憂貧瞻望邈難逮轉欲患<hi>一作志非</hi>長<lb/>
勤秉耒歡時務解顔勸農人平疇交逺風良苗亦懐新<lb/>
<pb n="KR4h0134_WYG_062-53b"/>
雖未量嵗功即事多所欣耕種有時息行者無問津日<lb/>
入相與歸壺漿勞近鄰長吟掩柴門聊為隴畝民<lb/>
　　　癸卯嵗十二月中作與從弟敬逺<lb/>
寢迹衡門下邈與世相絶顧盼莫誰知荆扉晝常閉<hi>必結</hi>
<hi>切</hi>淒淒嵗暮風翳翳經夕<hi>一作日非</hi>雪傾耳無希聲在目皓<lb/>
巳潔勁氣侵襟袖簞瓢謝屢設蕭索空宇中了無一可<lb/>
悅厯覽千載書時時見遺烈高操非所攀謬<hi>一作深非</hi>得固<lb/>
窮節平津茍不由棲遲詎為拙寄意一言外兹契誰能<lb/>
<pb n="KR4h0134_WYG_062-54a"/>
别<lb/>
　　　乙巳嵗三月為建威參軍使都經錢溪<lb/>
我不踐斯境嵗月好巳積晨夕看山川事事悉如昔微<lb/>
雨洗高林清飈矯雲翮眷彼品物存義風都未隔伊余<lb/>
何為者勉勵從兹役一形似有制素襟不可易園田日<lb/>
夣想安得久離析終懐在歸<hi>一作壑非</hi>舟諒哉宜<hi>一作負非</hi>霜栢<lb/>
　　　還舊居<lb/>
疇昔家上京六<hi>一作十非</hi>載去還歸今日始復來惻愴多所<lb/>
<pb n="KR4h0134_WYG_062-54b"/>
悲阡陌不移舊邑屋或時非履歴周故居隣老罕復遺<lb/>
步步尋往迹有處特依依流幻百年中寒暑日相推常<lb/>
恐大化盡氣力不及衰撥置且莫念一觴聊可揮<lb/>
　　　戊申嵗六月中遇火<lb/>
草廬寄窮巷甘以辭華軒正夏長風急林室頓燒燔一<lb/>
宅無遺宇舫舟䕃門前迢迢新秋夕亭亭月將圓果菜<lb/>
始復生驚鳥尚未還中宵竚遥念一盼周九天總髮抱<lb/>
孤介<hi>一作念非</hi>奄出四十年形迹慿化往靈府長獨閒貞剛<lb/>
<pb n="KR4h0134_WYG_062-55a"/>
自有質玉石乃非堅仰想東户時餘糧宿中田鼔腹無<lb/>
所思朝起暮歸眠既巳不遇兹且遂灌我園<lb/>
　　　已酉嵗九月九日<lb/>
靡靡秋巳夕淒淒風露交蔓草不復榮園木空自凋清<lb/>
氣澄餘滓杳然天界高哀蟬無留<hi>一作歸非</hi>響叢<hi>一作燕非</hi>鴈鳴<lb/>
雲霄萬物相尋繹人生豈不勞從古皆有役念之中心<lb/>
焦何以稱我情濁酒且自陶千載非所知聊以永今朝<lb/>
　　　庚戌嵗九月中於西田穫早稻<lb/>
<pb n="KR4h0134_WYG_062-55b"/>
人生歸有道衣食固其端孰是都不營而以求自安開<lb/>
春理常業嵗功聊可觀晨出肆微勤日入負耒<hi>一作未非</hi>還<lb/>
山中饒霜露風氣亦先寒田家豈不苦弗獲辭此難四<lb/>
體誠巳疲庶無異患干盥濯息簷下斗酒散襟<hi>一作劬非</hi>顔遥<lb/>
遥沮溺心千載乃相闗但願長如此躬耕非所歎<lb/>
　　　丙辰嵗八月中於下潠田舍穫<lb/>
貧居依<hi>一作事非</hi>稼穡戮力東林隈不言春作苦常恐負所<lb/>
懐司田眷有秋寄聲與我諧饑者歡初飽束帶候鳴鷄<lb/>
<pb n="KR4h0134_WYG_062-56a"/>
楊檝越平湖汎隨清壑迴鬱鬱荒山裏猿聲閒且哀悲<lb/>
風愛靜夜<hi>一作夜靜非</hi>林鳥喜晨開曰余作此來三四星火<lb/>
頽姿年逰巳老其事未云乖遥謝荷蓧翁聊得從君棲<lb/>
　　　責子<lb/>
白髮被兩鬢肌膚不復實雖有五男兒總不好紙筆阿<lb/>
舒巳二八懶惰故無匹阿宣行志學而不愛文術雍端<lb/>
年十三不識六與七通子垂九齡但覓梨與栗天運茍<lb/>
如此且進杯中物<lb/>
<pb n="KR4h0134_WYG_062-56b"/>
　　　有㑹而作<hi>并序</hi>
　　舊榖既沒新榖未登頗為老農而值年灾日月尚<lb/>
　　悠為患未巳登歲之功既不可希朝夕所資烟火<lb/>
　　裁通旬日巳來始念饑乏嵗云夕矣慨然永懐今<lb/>
　　我不述後生何聞哉<lb/>
弱年逢家乏老至更長饑菽麥實所羡孰敢慕甘肥惄<lb/>
如亞九飯當暑厭寒衣嵗月將欲暮如何辛苦悲常善<lb/>
粥者心深恨䝉袂非嗟來何足吝徒沒空自遺斯濫豈<lb/>
<pb n="KR4h0134_WYG_062-57a"/>
彼志固窮夙所歸餒也已矣夫在昔余多師<lb/>
　　　蜡日<lb/>
風雪送餘運無妨時巳和梅柳夾門植一條有佳花我<lb/>
唱爾言得酒中適何多未能明多少章山有竒歌<lb/>
　　　四時<lb/>
春水滿四澤夏雲多竒峯秋月揚明暉冬嶺秀孤松<lb/>
　　　飲酒二十首<hi>有序</hi>
　　余閒居寡歡兼此夜巳長偶有名酒無夕不飲顧<lb/>
<pb n="KR4h0134_WYG_062-57b"/>
　　影獨盡忽焉復醉既醉之後輒題數句自娛紙墨<lb/>
　　遂多辭無詮次聊命故人書之以為歡笑爾<lb/>
衰榮無定在彼此更共之邵生𤓰田中寧似東陵時寒<lb/>
暑有代謝人道每如兹逹人解其㑹<hi>一作趣非</hi>逝將不復疑<lb/>
忽與一觴酒日夕歡相持<lb/>
積善云有報夷叔在<hi>一作饑非</hi>西山善惡茍不應何事空立<lb/>
言九十行帶索饑寒况當年不賴固窮節百世當誰傳<lb/>
道喪向千載人人惜其情有酒不肯飲但顧世間名所<lb/>
<pb n="KR4h0134_WYG_062-58a"/>
以貴我身豈不在一生一生復能幾倐如流電驚鼎鼎<lb/>
百年内持此欲何成<lb/>
棲棲失羣鳥日暮猶獨飛徘徊無定止夜夜聲轉悲厲<lb/>
響思清晨逺去何所依<hi>一作厲響思清逺去來何依依非</hi>因值孤生松<lb/>
斂翮遥來歸勁風無榮木此䕃獨不衰託身巳得所千<lb/>
載不相違<lb/>
結廬在人境而無車馬喧問君何能爾心逺地自偏採<lb/>
菊東籬下悠然見南山山氣日夕佳飛鳥相與還此中<lb/>
<pb n="KR4h0134_WYG_062-58b"/>
有真意欲辯巳忘言<lb/>
行止千萬端誰知非與是是非茍相形雷同共譽毁三<lb/>
季多此事逹士似不爾咄咄俗中愚<hi>一作惡非</hi>且當從黄綺<lb/>
秋菊有佳色裛露掇其英汎此忘憂物逺我遺世情一<lb/>
觴雖<hi>一作聊非</hi>獨進杯盡壺自傾日入羣動息歸鳥趣林鳴<lb/>
嘯傲東軒下聊復得此生<lb/>
青松在東園衆草沒其姿疑霜殄異類卓然見高枝連<lb/>
林人不覺獨樹衆乃竒提壺挂寒柯逺望時復為吾生<lb/>
<pb n="KR4h0134_WYG_062-59a"/>
夣幻間何事紲塵羈<lb/>
清晨聞叩門倒裳往自開問子為誰歟田父有好懐壺<lb/>
漿逺見候疑我與時乖繿縷茆簷下未足為高棲一世<lb/>
皆尚同願君汨其泥深感父老言稟氣寡所諧紆轡誠<lb/>
可學違巳詎非迷且共歡此飲吾駕不可囘<lb/>
在昔曾逺逰直去東海隅道路迴且長風波阻<hi>一作起非</hi>中<lb/>
塗此行誰使然似為饑所驅傾身營一飽少許便有餘<lb/>
恐此非名計息駕歸閒居<lb/>
<pb n="KR4h0134_WYG_062-59b"/>
顔生稱為仁榮公言有道屢空不獲年長饑至于老雖<lb/>
留身後名一生亦枯槁死去何所知稱心固為好客<hi>一作</hi>
<hi>各非</hi>養千金軀臨化消其寳裸𦵏何必惡人當解意表<lb/>
長公曾一仕壯節忽失時杜門不復出終身與世辭仲<lb/>
理歸大澤高風始在<hi>一作如</hi>兹一往便當已何為復狐疑<lb/>
去去當奚道世俗久相欺擺落悠悠談請從余所之<lb/>
有客常同止取捨邈異境一士長獨醉一夫終年醒醒<lb/>
醉還相笑發言各不領規規一何愚兀傲差若頴寄言<lb/>
<pb n="KR4h0134_WYG_062-60a"/>
酣中客日沒獨何炳<hi>一作燭當秉非</hi>
故人賞我趣挈壺相與至班荆坐松下數酌巳復醉父<lb/>
老雜亂言觴酌失行次不覺知有我安知物為貴悠悠<lb/>
迷所畱酒中有深味<lb/>
貧居乏人工灌木荒余宅班班有翔鳥寂寂無行跡宇<lb/>
宙何悠悠<hi>一作一何悠非</hi>人生少至百嵗月相從過<hi>一作催逼非</hi>髩<lb/>
邊早已白若不委窮逹素抱深可惜<lb/>
少年罕人事游好在六經行行向不惑淹留遂<hi>一作□非</hi>無<lb/>
<pb n="KR4h0134_WYG_062-60b"/>
成竟抱窮苦節饑寒飽所更敝廬交悲風荒草沒前庭<lb/>
披褐守長夜晨雞不肯鳴孟公不在兹終以翳吾情<lb/>
幽蘭生前庭舍薫待清風脱然至見别蕭艾中行行失<lb/>
故路任道或能通覺悟當念還鳥盡廢良弓<lb/>
子雲性嗜酒家貧無由得時賴好事人載醪祛所惑觴<lb/>
來為之盡是諮無不塞有時不肯言豈不在伐國仁者<lb/>
用其心何嘗失顯黙<lb/>
疇昔苦長饑投耒去學仕將養不得節凍餒固纒巳是<lb/>
<pb n="KR4h0134_WYG_062-61a"/>
時向立年志意多所恥遂盡介然分拂衣<hi>一作終死非</hi>歸田<lb/>
里冉冉星氣流亭亭復一紀世路廓悠悠楊朱<hi>一作生非</hi>所<lb/>
以止雖無揮金事濁酒聊可恃<lb/>
羲農去我久舉世少復真汲汲魯中叟彌縫使其淳鳯<lb/>
鳥雖不至禮樂暫得新洙泗輟微響漂流逮狂秦詩書<lb/>
復何罪一朝成灰塵區區諸老翁為事誠殷勤如何絶<lb/>
世下六籍無一親終日馳車走不見所問津若復不快<lb/>
飲空負頭上巾但恨多謬誤君當恕醉人<lb/>
<pb n="KR4h0134_WYG_062-61b"/>
　　　止酒<lb/>
居止次城邑逍遥自閑止坐止高䕃下步止蓽門裏好<lb/>
味止園葵大懽止稚子平生不止酒止酒情無喜暮止<lb/>
不安寢晨止不能起日日欲止之營衛止不理徒知止<lb/>
不樂未信<hi>一作知非</hi>止利巳始覺止為善今朝真止矣從此<lb/>
一止去將止扶桑涘清顔止宿容奚止千萬祀<lb/>
　　　述酒<lb/>
重離照南陸鳴鳥聲相聞秋草雖未黃融風久巳分素<lb/>
<pb n="KR4h0134_WYG_062-62a"/>
礫皛修渚南嶽無餘雲豫章抗高門重華固靈墳流淚<lb/>
抱中歎傾耳聼司晨神州獻佳粟西靈為我馴諸梁董<lb/>
師旅羊勝喪其身山陽歸下國成名猶不勤卜生善斯<lb/>
牧安樂不為君平生去舊京峽中納遺薰雙陵甫云育<lb/>
三趾顯竒文王子愛清吹日中翔河汾朱公練九齒閒<lb/>
居離世紛峩峩西嶺内偃息常所親天容自永固彭殤<lb/>
非等倫<lb/>
　　　擬古九首<lb/>
<pb n="KR4h0134_WYG_062-62b"/>
榮榮窻下蘭密密堂前栁初與君别時不謂行當久出<lb/>
門萬里客中道逢嘉友未言心相醉不在接杯酒蘭枯<lb/>
栁亦衰遂令此言負<hi>一作時沒身還朽非</hi>多謝諸少年相知不忠<lb/>
<hi>一作相非</hi>厚意氣傾人命離隔復何有<lb/>
辭家夙嚴駕當往志無終問君今何行非商復非戎聞<lb/>
有田子春節義為士雄斯人久巳死鄉里習其風生有<lb/>
高世名既沒傳無窮不學狂<hi>一作驅非</hi>馳子直在百年中<lb/>
仲春遘時雨始雷發東隅衆蟄各潛駭草木從横<hi>一作此非</hi>
<pb n="KR4h0134_WYG_062-63a"/>
舒翩翩新來燕雙雙入我廬先巢故尚在相將還舊居<lb/>
自從分别來門庭日荒蕪我心固匪石君情定何如<lb/>
迢迢百尺樓分明望四荒暮作歸雲宅朝為飛鳥堂山<lb/>
河滿目中平原轉茫茫古時功名士慷慨爭此場一旦<lb/>
百嵗後相與還北邙松栢為人伐高墳互低昻頽基無<lb/>
遺主遊魂在何方榮華誠足貴亦復可憐傷<lb/>
東方有一士被服常不完三旬九遇食十年著一冠辛<lb/>
苦無此比常有好容顔我欲觀其人晨去越河闗青松<lb/>
<pb n="KR4h0134_WYG_062-63b"/>
夾路生白雲宿簷端知我故來意取琴為我彈上絃驚<lb/>
别鶴下絃操孤鸞願畱就君住從今至嵗寒<lb/>
蒼蒼谷中樹冬夏常如兹年年見霜雪誰謂不知時厭<lb/>
聞世上語結友到臨淄稷下多談士指彼决吾疑裝束<lb/>
既有日巳與家人辭行行停出門還坐更自思不怨道<lb/>
里長但畏人我欺萬一不合意永為世笑嗤<hi>一作之非</hi>伊懐<lb/>
難具道為君作此詩<lb/>
日暮天無雲春風扇微和佳人美清夜逹曙酣且歌歌<lb/>
<pb n="KR4h0134_WYG_062-64a"/>
竟長歎息持此感人多皎皎雲間月灼灼葉中華豈無<lb/>
一時好不久當如何<lb/>
少時壯且厲撫劒獨行游誰言行游近張掖至幽州饑<lb/>
食首陽薇渇飲易水流不見相知人惟見古時丘路邊<lb/>
兩高墳伯牙與莊周此士難再得吾行欲何求<lb/>
種桑長江邊三年望當採枝條始欲茂忽值山河改柯<lb/>
葉自摧折根株浮滄海春蠶既無食寒衣欲誰待本不<lb/>
植高原今日復何悔<lb/>
<pb n="KR4h0134_WYG_062-64b"/>
　　　雜詩十二首<lb/>
人生無根蔕飄如陌上塵分散逐風轉此巳非常身落<lb/>
地為<hi>一作流落成非</hi>兄弟何必骨肉親得歡當作樂斗酒聚比<lb/>
鄰盛年不重來一日難再晨及時當勉勵嵗月不待人<lb/>
白日淪西河素月出東嶺遥遥萬里輝蕩蕩空中景風<lb/>
來入房户夜中枕席冷氣變悟時易不眠知夕永欲言<lb/>
無予和揮杯歡孤影日月擲人去有志不獲騁念此懐<lb/>
悲悽終曉不能靜<lb/>
<pb n="KR4h0134_WYG_062-65a"/>
榮華雖久居盛衰不可量昔為三春蕖今作秋蓮房嚴<lb/>
霜結野草枯悴未遽央日月還復周<hi>一作有環周非</hi>我去不再<lb/>
陽眷眷往昔時憶此斷人腸<lb/>
丈夫志四海我願不知老親戚共一處子孫還相保觴<lb/>
絃肆朝日罇中酒不燥緩帶盡歡娛起晚眠常早孰若<lb/>
當世士氷炭滿懐抱百年歸<hi>一作埽非</hi>丘壟用此空名道<lb/>
憶我少壯時無樂自欣豫猛志逸四海騫翮思逺翥荏<lb/>
苒歲月頽此心稍巳去值歡無復娛每每多憂慮氣力<lb/>
<pb n="KR4h0134_WYG_062-65b"/>
漸衰損轉覺日不如壑舟無須臾引我不得住前塗當<lb/>
幾許未知止泊處古人惜寸隂念此使人懼<lb/>
昔聞長者言掩耳每不喜奈何五十年忽巳親此事求<lb/>
我盛年歡一毫無復意去去轉欲逺此生難<hi>一作豈非</hi>再值<lb/>
傾家持<hi>一作時非</hi>作樂竟此嵗月駛有子不留金何用身後<lb/>
置<lb/>
日月不肯遲四時相催迫寒風拂枯條落葉掩長陌弱<lb/>
質與<hi>一作興非</hi>運頽𤣥鬢早巳白素標挿人頭前塗漸就窄<lb/>
<pb n="KR4h0134_WYG_062-66a"/>
家為逆旅舍我如當去客去去欲何之南山有舊宅<lb/>
代耕本非望所業在田桑躬親未曾替寒餒常糟糠豈<lb/>
期過滿腹但願飽粳糧御冬足大布麤絺以應陽政爾<lb/>
不能得哀哉亦可傷人皆盡獲宜拙生失其方理也可<lb/>
奈何且為陶一觴<lb/>
遥遥從羈役一心處兩端掩淚汎東逝順流追時遷日<lb/>
沒星與昴勢翳西山巔蕭條隔天涯惆悵念常飡慷慨<lb/>
思南歸路遐無由縁闗染難虧替絶音寄斯篇<lb/>
<pb n="KR4h0134_WYG_062-66b"/>
閒居執蕩志時駛不可稽驅役無停息軒裳逝東崖沈<lb/>
隂擬薫麝寒氣激我懐嵗月有常御我來淹巳彌慷慨<lb/>
憶綢繆此情久巳離荏苒經十載暫為人所羈庭宇翳<lb/>
餘木倐忽日月虧<lb/>
我行未云逺回顧慘風涼春燕應節起高飛拂塵梁邉<lb/>
鴈悲無所代謝歸北鄉離鵾鳴清池涉暑經秋霜愁人<lb/>
難為辭遥遥春夜長<lb/>
嫋嫋松標崖婉孌柔童子年始三五間喬柯何可倚<hi>一作</hi>
<pb n="KR4h0134_WYG_062-67a"/>
<hi>柯條何滓滓又作華柯真可寄</hi>養色含津氣粲然有心理<lb/>
　　　詠貧士七首<lb/>
萬族各有託孤雲獨無依曖曖空中滅何時見餘暉朝<lb/>
霞開宿霧衆鳥相與飛遲遲出林翮未夕復來歸<hi>一作巳復</hi>
<hi>歸非</hi>量力守故轍豈不寒與饑知音茍不存巳矣何所悲<lb/>
淒厲嵗云暮擁<hi>一作短非</hi>褐曝前軒南圃無遺秀枯條盈北<lb/>
園傾壺絶餘瀝闚竈不見烟詩書塞座外日昃不遑研<lb/>
間居非陳厄竊有慍見言何巳慰吾懐賴古多此賢以<lb/>
<pb n="KR4h0134_WYG_062-67b"/>
榮叟老帶索欣然方彈琴原生納决履清歌暢商<hi>一作高非</hi>
音重華去我久貧士世相尋敝襟不掩肘藜羮常乏斟<lb/>
豈忘襲輕裘茍得非所欽賜也徒能辯乃不見吾心<lb/>
安貧守賤者自古有黔婁好爵吾不縈厚饋吾不酬一<lb/>
旦壽命盡敝服仍<hi>一作蔽覆乃非</hi>不周豈不知其極非道故無<lb/>
憂從來將千載未復見斯儔朝與仁義生夕死復何求<lb/>
袁安困積雪邈然不可干阮公見錢入即日棄其官芻<lb/>
藁有常温採莒足朝飡豈不實辛苦所懼非饑寒貧富<lb/>
<pb n="KR4h0134_WYG_062-68a"/>
常交戰道勝無戚<hi>一作厚非</hi>顔至徳冠邦閭清節映西闗<lb/>
仲蔚愛窮居遶宅生蒿蓬翳然絶交游賦詩頗能工舉<lb/>
世無知者<hi>一作音非</hi>止有一劉龔此士胡獨然實由罕所同<lb/>
介焉安其業所樂非窮通人事固以拙聊得長相從<lb/>
昔在黄子㢘彈冠佐名州一朝辭吏歸清貧畧難儔年<lb/>
饑感仁妻泣涕向我流丈夫雖有志固為兒女憂惠孫<lb/>
一晤歎腆贈竟莫酬誰云固窮難邈哉此前修<lb/>
　　　詠二疏<lb/>
<pb n="KR4h0134_WYG_062-68b"/>
大象轉四時功成者自去借問衰周來幾人得其趣游<lb/>
目漢庭中二疏復此舉高嘯返舊居長揖儲君傅錢送<lb/>
傾皇朝華軒盈道路離别情所悲餘榮何足顧事勝感<lb/>
行人賢哉豈常譽厭厭閭里歡所營非近務促席延故<lb/>
老揮觴道平素問金終寄心清言曉未悟放意樂餘年<lb/>
遑恤身後慮誰云其人亡久而道彌著<lb/>
　　　詠三良<lb/>
彈冠乗通津但懼時我遺服勤盡嵗月常恐功愈微忠<lb/>
<pb n="KR4h0134_WYG_062-69a"/>
情謬獲露遂為君所私出則陪文輿八必侍舟帷箴規<lb/>
向巳從訃議初無虧一朝長逝後願言同此歸厚恩固<lb/>
難忘君命安可違臨穴罔遲疑投義志攸希荆棘籠高<lb/>
墳黄鳥聲正悲良人不可贖泫然霑我衣<lb/>
　　　詠荆軻<lb/>
燕丹善養士志在報强嬴招集百夫良嵗暮得荆卿君<lb/>
子死知巳提劒出燕京素驥鳴廣陌慷慨送我行雄髪<lb/>
指危冠猛氣衝長纓飲餞易水上四坐列羣英漸離擊<lb/>
<pb n="KR4h0134_WYG_062-69b"/>
悲筑宋意唱高聲蕭蕭哀風逝淡淡寒波生商音更流<lb/>
涕羽奏壯士驚心知去不歸且有後世名登車何時顧<lb/>
飛葢入秦庭凌厲越萬里逶迤過千城圖窮事自至豪<lb/>
主正怔營惜哉劍術疎竒功遂不成其人雖巳沒千載<lb/>
有餘情<hi>一作斯人久巳沒千載有深情</hi>
　　　讀山海經十三首<lb/>
孟夏草木長遶屋樹扶疎衆鳥欣有託吾亦愛吾廬既<lb/>
耕亦巳種時還讀我書窮巷隔深轍頗迴故人車歡言<lb/>
<pb n="KR4h0134_WYG_062-70a"/>
<hi>一作然</hi>酌春酒摘我園中蔬微雨從東來好風與之俱汎<lb/>
覽周王傳流觀山海圖俯仰終宇宙不樂復何如<lb/>
玉臺<hi>一作堂非</hi>凌霞秀王母怡妙顔天地共俱生不知幾何<lb/>
年靈化無窮巳館宇非一山高酣發新謠寧效俗中言<lb/>
迢遞槐江嶺是謂𤣥圃丘西南望崑墟<hi>一作崙非</hi>光氣難與<lb/>
儔亭亭明玕照落落清瑶流恨不及周穆託乗一來游<lb/>
舟木生何許迺在峚山陽黄花復朱實食之夀命長白<lb/>
玉凝素液瑾瑜發竒光豈伊君子寳見重我軒黄<lb/>
<pb n="KR4h0134_WYG_062-70b"/>
翩翩三青鳥毛色竒可憐朝為王母使暮歸三危山我<lb/>
欲因此鳥具向王母言在世無所須惟酒與長年<lb/>
逍遥蕪皋上杳然望扶木洪柯百萬尋森散覆暘谷靈<lb/>
人侍丹池朝朝為日浴神景一登天何幽不見燭<lb/>
粲粲三珠樹寄生赤水隂亭亭凌風桂八榦共成林靈<lb/>
鳯撫雲舞神鸞調玉音雖非世上寳爰得王母心<lb/>
自古皆有沒何人得靈長不死復不老萬嵗如平常赤<lb/>
泉給我飲員丘足我糧方與三辰游夀考豈渠央<lb/>
<pb n="KR4h0134_WYG_062-71a"/>
夸父誕宏志乃與日競走俱至虞淵下似若無勝負神<lb/>
力既殊妙傾河焉足有餘迹寄鄧林功竟在身後<lb/>
精衛銜微木將以填槍海刑天舞干戚猛志故常在同<lb/>
物既無慮化去不復悔徒設在昔心良晨詎可待<lb/>
巨猾肆威暴欽䲹違帝㫖窫窳强能變祖江遂獨死明<lb/>
明上天鑒為惡不可履長枯固巳劇鵕鶚豈足恃<lb/>
鵃鵝<hi>當作䲭鴸</hi>見城邑其國有放士念彼懐王世當時數來<lb/>
止青丘有竒鳥自言獨見爾本為迷者生不以喻君子<lb/>
<pb n="KR4h0134_WYG_062-71b"/>
巖巖顯朝市帝者慎用才何以廢共鯀重華為之來仲<lb/>
父獻誠言姜公乃見猜臨没告饑渇當復何及哉<lb/>
　　　擬挽歌辭三首<lb/>
有生必有死早終非命促昨暮同為人今旦在鬼録魂<lb/>
氣散何之枯形寄空木嬌兒索父啼良友撫我哭得失<lb/>
不復知是非安能覺千秋萬嵗後誰知榮與辱但恨在<lb/>
世時飲酒不得足<lb/>
在昔無酒飲今旦<hi>一作但</hi>湛空觴春醪生浮蟻何時更能<lb/>
<pb n="KR4h0134_WYG_062-72a"/>
嘗殽案盈我前親舊哭我傍欲語口無音欲視眼無光<lb/>
昔在高堂寢今宿荒草鄉一朝出門去歸來夜未央<lb/>
荒草何茫茫白楊亦蕭蕭嚴霜九月中送我出逺郊四<lb/>
面無人居高墳正嶣嶤馬為仰天鳴風為自蕭條<hi>一作鳥為</hi>
<hi>動哀鳴林為結風飈</hi>幽室一巳閉千年不復朝千年不復朝賢逹<lb/>
無奈何向來相送人各自還其家親戚或餘悲他人亦<lb/>
巳歌死去何所道託體同山阿<lb/>
　　　桃花源詩<lb/>
<pb n="KR4h0134_WYG_062-72b"/>
嬴氏亂天紀賢者避其世黄綺之商山伊人亦云逝在<lb/>
迹浸復湮來逕遂蕪廢相命肄農耕日入從所憩桑竹<lb/>
垂餘䕃菽稷隨時藝春蠺收長絲秋熟靡王稅荒路曖<lb/>
交通雞犬互鳴吠俎豆猶古法衣裳無新製童孺縱行<lb/>
歌斑白歡游詣草榮識節和木衰知風厲雖無紀厯誌<lb/>
四時自成嵗怡然有餘樂於何勞智慧竒縱隱五百一<lb/>
朝敞神界淳薄既異源旋復還幽蔽借問游方士焉測<lb/>
塵囂外願言躡輕風高舉尋吾契<lb/>
<pb n="KR4h0134_WYG_062-73a"/>
　　　聨句<lb/>
鳴鴈乗風飛去去當何極念彼窮居士如何不歎息<hi>淵明</hi>
雖欲騰九萬扶揺竟何力逺招王子喬雲駕庶可飾<hi>愔之</hi>
顧侣正徘徊離離翔天側霜落不切肌徒愛雙飛翼<hi>循之</hi>
高柯擢條榦逺眺同天色思絶慶未看徒使生迷惑<hi>淵明</hi>
　<lb/>
　<lb/>
　<lb/>
<pb n="KR4h0134_WYG_062-73b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　漢魏六朝百三家集巻六十二<lb/>
</p>
<p>
</p>
  </div>
</body>
</text>
</TEI>
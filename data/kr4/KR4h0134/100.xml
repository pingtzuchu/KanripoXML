<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>漢魏六朝百三家集巻一百</head> <lb/>
    <p>
<pb n="KR4h0134_WYG_100-1a"/>
欽定四庫全書<lb/>
　漢魏六朝百三家集巻一百<lb/>
　　何遜集題詞<lb/>
　　　何仲言文名齊劉孝綽詩名齊陰子堅今集中<lb/>
　　　文頗少為衡山侯與婦一書詞林見賞亦閨房<lb/>
　　　語耳未可方阿士也子堅長於近體安樂宫詩<lb/>
　　　尢稱除八病協五音然風格逺不逮仲言銅雀<lb/>
　　　妓宿南洲浦諸詩又不知何以比肩同聲也秀<lb/>
<pb n="KR4h0134_WYG_100-1b"/>
　　　才對策南鄉所重既恨未見昏鴉接翅歸金粟<lb/>
　　　裹搔頭等語集亦無有今所傳者隠侯讀詩一<lb/>
　　　日三復文集入洛諸賢並贊以此名髙耳少陵<lb/>
　　　佳句多從仲言脱出是以有能詩何水曹之句<lb/>
　　　後世詩人知慕少陵即慕仲言雖顔黄門致譏<lb/>
　　　貧寒無貶聲價蓋古人詩名有因後人而益貴<lb/>
　　　者陰何其類也<lb/>
　目録<lb/>
<pb n="KR4h0134_WYG_100-2a"/>
　　賦<lb/>
　　　窮烏賦<lb/>
　　牋<lb/>
　　　與建安王謝秀才牋<lb/>
　　　為孔導辭建安王牋<lb/>
　　書<lb/>
　　　為衡山侯與婦書<lb/>
　　七<lb/>
<pb n="KR4h0134_WYG_100-2b"/>
　　　七召<lb/>
　　樂府<lb/>
　　　銅雀妓<lb/>
　　　擬輕薄篇<lb/>
　　　門有車馬客<lb/>
　　　昭君怨<lb/>
　　詩<lb/>
　　　九日侍宴樂遊苑<lb/>
<pb n="KR4h0134_WYG_100-3a"/>
　　　登石頭城<lb/>
　　　望廨前水竹答崔録事<lb/>
　　　暮秋答朱記室<lb/>
　　　酬范記室雲<lb/>
　　　落日前墟望贈范廣州雲<lb/>
　　　日夕望江山贈魚司馬<lb/>
　　　答丘長史<lb/>
　　　道中贈桓司馬季珪<lb/>
<pb n="KR4h0134_WYG_100-3b"/>
　　　夕望江橋示蕭諮議楊建康江主簿<lb/>
　　　寄江州褚諮議<lb/>
　　　入西塞示南府同僚<lb/>
　　　下直出谿邊望答虞丹徒敎<lb/>
　　　贈諸遊舊<lb/>
　　　贈族人秣陵兄弟<lb/>
　　　秋夕仰贈從兄寘南<lb/>
　　　仰贈從兄興寧寘南<lb/>
<pb n="KR4h0134_WYG_100-4a"/>
　　　贈江長史别<lb/>
　　　送韋司馬别<lb/>
　　　南還道中送贈劉諮議别<lb/>
　　　與崔録事别兼敘擕手<lb/>
　　　别沈助敎<lb/>
　　　與沈助敎同宿湓口夜别<lb/>
　　　與蘇九徳别<lb/>
　　　贈韋記室黯别<lb/>
<pb n="KR4h0134_WYG_100-4b"/>
　　　初發新林<lb/>
　　　渡連圻二首<lb/>
　　　下方山<lb/>
　　　入東經諸暨縣下浙江作<lb/>
　　　還渡五洲<lb/>
　　　春夕早泊和劉諮議落日望水<lb/>
　　　和劉諮議守風<lb/>
　　　宿南洲浦<lb/>
<pb n="KR4h0134_WYG_100-5a"/>
　　　學古贈丘永嘉征還<lb/>
　　　和蕭諮議岑離閨怨<lb/>
　　　嘲劉諮議<lb/>
　　　詠照鏡<lb/>
　　　擬青青河畔草轉韻體為人作其人識節工歌<lb/>
　　　學古三首<lb/>
　　　聊作百一體<lb/>
　　　早朝車中聽望<lb/>
<pb n="KR4h0134_WYG_100-5b"/>
　　　臨行公車<lb/>
　　　秋夕歎白髪<lb/>
　　　夜夢故人<lb/>
　　　從主移西州寓直齋内霖雨不晴懷郡中遊聚<lb/>
　　　劉博士江丞朱從事同顧不值作詩云爾<lb/>
　　　春暮喜晴酬袁户曹苦雨<lb/>
　　　苦熱<lb/>
　　　七夕<lb/>
<pb n="KR4h0134_WYG_100-6a"/>
　　　揚州法曹梅花盛開<lb/>
　　　行經孫氏陵<lb/>
　　　塘邊見古塚<lb/>
　　　哭吳興柳惲<lb/>
　　　登禪岡寺望和虞記室<lb/>
　　　答髙博士<lb/>
　　　贈王左丞<lb/>
　　　敬酬王明府<lb/>
<pb n="KR4h0134_WYG_100-6b"/>
　　　西州直示同員<lb/>
　　　野夕答孫郎擢<lb/>
　　　石頭答庾郎丹<lb/>
　　　日夕出富陽浦口和朗公<lb/>
　　　臨行與故遊夜别<lb/>
　　　與胡興安夜别<lb/>
　　　車中見新林分别甚盛<lb/>
　　　曉發<lb/>
<pb n="KR4h0134_WYG_100-7a"/>
　　　慈姥磯<lb/>
　　　見征人分别<lb/>
　　　同虞記室登樓望逺歸<lb/>
　　　與虞記室諸人詠扇<lb/>
　　　看伏郎新婚<lb/>
　　　詠娼婦<lb/>
　　　詠舞<lb/>
　　　望新月示同羈<lb/>
<pb n="KR4h0134_WYG_100-7b"/>
　　　詠春雪寄族人治書思澄<lb/>
　　　和司馬博士詠雪<lb/>
　　　詠白鷗兼嘲别者<lb/>
　　　行經范僕射故宅<lb/>
　　　王尚書瞻祖日<lb/>
　　　送褚都曹<lb/>
　　　送司馬<hi>闕</hi>入五城<lb/>
　　　邊城思<lb/>
<pb n="KR4h0134_WYG_100-8a"/>
　　　為人妾思二首<lb/>
　　　為人妾怨<lb/>
　　　閨怨二首<lb/>
　　　南苑<lb/>
　　　苑中見美人<lb/>
　　　詠春風<lb/>
　　　離夜聴琴<lb/>
　　　相送<lb/>
<pb n="KR4h0134_WYG_100-8b"/>
　　　答江革聨句不成<lb/>
　　　又答江革<lb/>
　　　詠雜花<lb/>
　　聨句<lb/>
　　　擬古三首聨句<lb/>
　　　徃晉陵聨句<lb/>
　　　范廣州宅聨句<lb/>
　　　相送聨句<lb/>
<pb n="KR4h0134_WYG_100-9a"/>
　　　至大雷聨句<lb/>
　　　賦詠聨句<lb/>
　　　臨别聨句<lb/>
　　　増新曲相對聨句<lb/>
　　　照水聨句<lb/>
　　　折花聨句<lb/>
　　　揺扇聨句<lb/>
　　　正釵聨句<lb/>
<pb n="KR4h0134_WYG_100-9b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　漢魏六朝百三家集巻一百目錄<lb/>
<pb n="KR4h0134_WYG_100-10a"/>
欽定四庫全書<lb/>
　漢魏六朝百三家集巻一百<lb/>
　　　　　　　　　　　　　明　張漙　輯<lb/>
　　何遜集<lb/>
　　賦<lb/>
　　　窮烏賦<lb/>
嗟窮烏之小鳥意局促而馴擾聲遇物而知哀翮排空<lb/>
而不矯望絶侣於夕霞聼翔羣於月曉既滅志於雲霄<lb/>
<pb n="KR4h0134_WYG_100-10b"/>
遂甘心於園沼時復搶榆决至觸案窮歸若中氣而自<lb/>
墮似驚弦之不飛同雉塒而共宿啄雁稗以争肥異海<lb/>
鷗之去就無青鳥之是非豈能瑞周徳而丹羽感燕悲<lb/>
而素暉雖有知於理㑹終失悟於心機<lb/>
　　牋<lb/>
　　　與建安王謝秀才牋<lb/>
州民泥塗何遜死罪即日被板以民充年秀才民謝聲<lb/>
<hi>闕</hi>　　非闗右月旦<hi>闕</hi>　　名誰録覩物託興乏澹雅<lb/>
<pb n="KR4h0134_WYG_100-11a"/>
之才<hi>闕</hi>　　文豈飄然之作伏惟大王殿下令聞令望<lb/>
邁楚逾河好徳好士雲歸海赴若夫選重雄州望隆觀<lb/>
國必使聲高後進徳繼前修民學異扣鐘辯慚炙輠將<lb/>
以允應貢選待問金門上第甲科既慚髣髴管窺錐畫<lb/>
彌畏友朋恩榮忽賁固請無涯便當妄忝魯服濫同齊<lb/>
吹戰荷屏營忻惶共色不任下情謹奉牋以聞<lb/>
　　　為孔導辭建安王牋<lb/>
士實塗泥美非竹箭昔逢際㑹忝申名質悠悠漢水獨<lb/>
<pb n="KR4h0134_WYG_100-11b"/>
鶩輕舟雖慕義如歸而暗投多愳遂禮頻上席愛比後<lb/>
車感此隆遇久知輕死軒葢出内厯念陪遊府朝升進<lb/>
隨事多幸賜餘論於顔色奉徳音於宴和藉此増榮遂<lb/>
延繆價今便除名復<hi>闕</hi>足在寛身非木石戀同大馬雖<lb/>
朝夕曵裾無違接侍而職務一離有同賔客瞻堦下拜<lb/>
屑涕無從永言僚故載懐罔巳頡頏之禽慚悲於出幕<lb/>
䝉茸之獸結志於首丘<lb/>
　　書<lb/>
<pb n="KR4h0134_WYG_100-12a"/>
　　　為衡山侯與婦書<lb/>
昔人邀遊洛汭㑹遇陽臺神仙髣髴有如今别雖帳前<lb/>
㣲笑渉想猶存而幄裏餘香從風且歇掩屏為疾引領<lb/>
成勞鏡想分鸞琴悲别鶴心如膏火獨夜自煎思等流<lb/>
波終朝不息始知萋萋萱草忘憂之言不實團團輕扇<lb/>
合歡之用為虛路邇人遐音塵寂絶一日三秋不足為<lb/>
喻聊陳往翰寧寫欵懐遲枉瓊瑶慰其杼軸<lb/>
　　七<lb/>
<pb n="KR4h0134_WYG_100-12b"/>
　　　七召<lb/>
假氏先生負兹勁挺狀羣飛之喪侣似獨行之迷徑神<lb/>
忽忽而若忘意衝衝而不定監丹綠其無主聞鐘皷以<lb/>
失聼至乃冬霰積庭室靡人聲春花滿野地無行者圜<lb/>
堵常閉曲突無煙同生芻之有束共死灰之曀然篤論<lb/>
公子聞而崛起雖道術之可忘亦切嗟之所恥命徒御<lb/>
以駱驛將有事乎巖中車煜爚而流水馬泮渙以追風<lb/>
乃踰汗漫入朦朧至深潭之澳溟有洞室之穹崇居隐<lb/>
<pb n="KR4h0134_WYG_100-13a"/>
磷而出没望嶔岑而下上竹距石以袤通水韻松而含<lb/>
響地不寒而蕭瑟月無雲而曭朗於是整容投刺屣履<lb/>
排門揚眉就席舉袂而言曰若五秀禀其生靈六情通<lb/>
其愛惡憎共集於鄙老嗜同歸於美樂今足下羣鳥獸<lb/>
以為娯處貧賤而不怍欲賔實於孤介乃貽譏乎隕穫<lb/>
至乃<graphic n="KR3429" url="https://raw.githubusercontent.com/kanripo/KR-Gaiji/master/images/KR3429.png" mimeType="image/png"/>
                    <graphic n="KR3429" url="https://raw.githubusercontent.com/kanripo/KR-Gaiji/master/images/KR3429.png" mimeType="image/png"/>死於道邉貿貿填於溝壑削松筆以畫虎皷<lb/>
鉛刀而刻鶴身既勞而不勌事何感而莫懲欲模名於<lb/>
帶索豈知命於泥繩何異走長衢而避影煎流水以求<lb/>
<pb n="KR4h0134_WYG_100-13b"/>
氷今欲導足下以衛生之秘術怡神之妙道譬愈我於<lb/>
沉痾若起尸於仙草寧願聞乎先生曰有為之生巳逼<lb/>
無益之慮常勞若見明於凝滯幸求教於肓膏<lb/>
公子曰千門始搆百常洞啟激渚開渠疏山抗址延袤<lb/>
水陸曠望東西下臨江海上屬雲霓百丈杳㝠以飛跨<lb/>
九層鬱律以階梯歩三休而未半塗中宿而方迷雕墻<lb/>
曲屈以交牙網户周流以重積既隂岑而影響亦叫嘯<lb/>
而迴易沙板金鋪紫柱玉磶煒煌熻赩硱磳搏敝圖雲<lb/>
<pb n="KR4h0134_WYG_100-14a"/>
霧之蔽虧壯神仙之來往璧璫自耀珠綴嘗響蜉蝣動<lb/>
而晝喧熠耀飛而夜朗既臨下以漻泬亦憑髙而泱漭<lb/>
聞疾雷於階枒㺯奔星於帷幌亘以曲堂周以洞房北<lb/>
負連闥南注長廊綺疏交映鏤檻相望燕飛蓮井日照<lb/>
杏梁陽烏鶱其將動雲鳳矯而欲翔若乃凌沼開源延<lb/>
石崇壤疑崐閬之鬱岪侔滄溟之瀇瀁其中則有桂宫<lb/>
栢寢呉臺柘館複道耿介而連雲阿閣穹窿而仰漢望<lb/>
虬欄之映水見丹鶴之出㟁豔草妖色嘉樹珍名長生<lb/>
<pb n="KR4h0134_WYG_100-14b"/>
靈夀男華女貞河栁垂葉山榴發英翫竒花之春滿摘<lb/>
甘實於夏成此實宫苑之壯麗豈能從我而為榮先生<lb/>
曰多言反道辨口傷實懼貽弊於蔀家且自求乎容䣛<lb/>
公子曰銅鉼玉井金釜桂薪六彞九鼎百果千珍熊蹯<lb/>
虎掌雞跖猩唇潛魚兩味立犀五肉拾卵鳳巢剖胎豹<lb/>
腹三臠甘口七葅愜目蒸餅十字湯官五熟海椒魯豉<lb/>
河鹽蜀薑劑水火而和調糅蘇蔱以芬芳脯追復而不<lb/>
盡犢稍割而無傷黿羮流歠蜒醬先嘗鱠温湖之美鮒<lb/>
<pb n="KR4h0134_WYG_100-15a"/>
切丙穴之嘉魴落爼霞散逐刅雪揚輕同曵蠒白似飛<lb/>
霜蔗有盈丈之名桃表兼斤之實杏積魏國之貢菱為<lb/>
巨野所出衡曲黄梨汶垂蒼栗隴西白柰湘南朱橘荔<lb/>
枝沙棠蒲萄石蜜𤓰稱素腕之美棗有細腰之質並抗<lb/>
吻以除煩永咀牙而消疾於是三雅陳席百味開印玉<lb/>
璣星稀蘭英縹潤既夷志於坎壈亦忘懐於鄙吝此盖<lb/>
滋旨之極珍豈從余而並進先生曰不貴媮食豈甘醇<lb/>
酒既深悟於腐腸豈自迷於爽口<lb/>
<pb n="KR4h0134_WYG_100-15b"/>
公子曰秦氏獨立燕姬絶世如短如長不穠不細信耳<lb/>
目之珍冶乃古今之佳麗妍姿艶逸淑性閒華效施朱<lb/>
於宋里結墮馬於梁家析纎腰以㣲歩呈皓腕於輕紗<lb/>
臨池正領拂鏡㸔花觀堵墻以颯杳傾城國以喧譁墨<lb/>
欲歸而抽軫惠將返而迴車至乃鄭衛繁聲抑揚絶調<lb/>
足使風雲變動性靈感召擊哀響則春臺之人愴焉而<lb/>
雪泣起懽情則崩城之婦粲然而㣲笑<graphic n="KR2444" url="https://raw.githubusercontent.com/kanripo/KR-Gaiji/master/images/KR2444.png" mimeType="image/png"/>谷調鳳之管<lb/>
龍門獨鵠之柯綠珠絳樹宋臈韓娥青春婉娩上客輕<lb/>
<pb n="KR4h0134_WYG_100-16a"/>
過開洞房以命賞召才人而合宴舉輕幔以徐來隔珠<lb/>
簾而可見牀披象簟戸垂羅薦聼促柱之方遒聞度聲<lb/>
之始囀歩想象以頓足腕蹁蹮而拂面託斜視於遺簮<lb/>
寄含情而舉扇俄而夕鶩東返落日西懸綺霞映水蛾<lb/>
月生天解鴛鴦之繡被拂蛩蚷之長氊燭中帷而動爛<lb/>
香出帳而㣲烟願横衾以自昵脱斜領於君前此乃聲<lb/>
色之妖蕩將不從我而流連先生曰滛聲非篤論之旨<lb/>
麗色乃余情所棄伐國不問仁人此言何從而至<lb/>
<pb n="KR4h0134_WYG_100-16b"/>
公子曰嵗晩農收時閒務隙山火已燎野霜初白聊效<lb/>
殺於秋冬將從禽於草澤蜀地五丁齊都二子氣動山<lb/>
漂汗揮雨起渥洼流頳䕶蘭泄血躡飛影於未形奔流<lb/>
星於欲滅革車隐隐轂騎闐闐鼓噪喧而振地烝徒駭<lb/>
而聒天割玉之刀飲石之箭置羅布其一目罟網周其<lb/>
三面犬號驤螭鷹名奔電暫離已合忽隐仍見赴迥趨<lb/>
危衝林䟦援草随足起山從眼轉跨躡谿澗電舉陵阪<lb/>
鳥不及飛獸不遑伏既前躙而後掎亦左排而右蹴蹠<lb/>
<pb n="KR4h0134_WYG_100-17a"/>
實駭而自救騰靈亂而相撲視灑血之丹地見飛毛之<lb/>
暗目傍窮劫欹勢極搜求文皮坐裂膬尾生抽手羈鐡<lb/>
頂足批銅頭象折齒而陵遽貃拉幽而夷猶擒高樓之<lb/>
度索走大樹之神牛鴈聞弦而站墮猿抱木而啾啁<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
楚王之雲夣耻漢帝之中流此武材之矯猛豈能從我<lb/>
而畋遊先生曰馳騁傷仁好殺非勇幸廣内之豊樂何<lb/>
禽荒之足重<lb/>
公子曰踆烏始照官槐遽而欲舒顧兎纔滿庭英紛而<lb/>
<pb n="KR4h0134_WYG_100-17b"/>
就落譬光影於飛浮比生靈於栖託擾擾摩肩轔轔方<lb/>
駕空怵迫於毁譽獨慇勤於用舍嗟向有而今無歎後<lb/>
榮而前謝清歌雅舞暫同於夣寐廣厦髙堂俄成於幻<lb/>
化若夫洗精服食慕道遊仙尋玉塵於萬里守金竈於<lb/>
千年三尸可度九轉難傳飛騰水陸咀嚼靈𤣥若乃壁<lb/>
上真辭枕中秘要彈壓神鬼吐納靈妙既變醜以成妍<lb/>
亦反老而為少虬駕夭矯而出沒霓裳颯㳫而容與接<lb/>
鵠馭於後乗追鳳簫於前侣雨散漫以霑服雲霏㣲而<lb/>
<pb n="KR4h0134_WYG_100-18a"/>
襲宇瞰芝闕以窈窕見玉臺之相拒盖排煙而漸滅旌<lb/>
拖風而未舉值解佩於江濵逢弄珠於漢渚薄遊𤣥圃<lb/>
弭節太華列神童於羽帳侍玉女於仙車澗採兮危實<lb/>
苑㧞兮迴花聼弱水之晨浪望崑山之夕霞窮北辰而<lb/>
比夀指中岳以為家此神仙之恍惚豈從我而蠲邪先<lb/>
生曰捕影之言莫測擊風之論難盡未嘗留意於死生<lb/>
豈稍論於椿菌<lb/>
公子曰洙泗遺文鄒魯餘烈其道未迷其風不絶方領<lb/>
<pb n="KR4h0134_WYG_100-18b"/>
圓冠金口木舌談章句之逺㫖構紛綸之雅說陳五禮<lb/>
明六詩貫穿㣲妙辯析毫釐既待問於重席亦覃思而<lb/>
下幃醖藉愷悌和樂緝熈生徒肅肅賔友師師並接袵<lb/>
以聞道俱援手而受辭心絶内戰事無外慾横經者比<lb/>
肩擁箒者繼足醜申韓之法令陋桓文之風俗六郡湊<lb/>
其衣冠五陵窮其軌躅信斯文其若水實斯人之如玉<lb/>
若夫珠璣産於蚌蛤珪璧出於山淵未有玉不瑩而為<lb/>
寳人無學而稱賢盖持身之管籥進徳之舟船響如鐘<lb/>
<pb n="KR4h0134_WYG_100-19a"/>
而待叩明似鏡以長懸此其重於經術寧降志於吾賢<lb/>
先生曰誠此言之甚美比斯道之為曠耻見嘲於腐儒<lb/>
豈求珍於席上<lb/>
公子曰我大梁之啟基方䆳古而無匹先天定始比殷<lb/>
周而餘裕揖讓受終考唐虞而不失道徳有序憲章咸<lb/>
秩六府孔修百司盡畢搜求儒雅招拾遺逸旰食思治<lb/>
雖聞之於昔談昧旦臨朝乃見之乎兹日蕩蕩薰風泱<lb/>
泱大典道含𢎞而廣被澤汪濊而傍闡採輿人之片言<lb/>
<pb n="KR4h0134_WYG_100-19b"/>
納匹夫之小善事在㣲而畢照物無幽而不顯若夫下<lb/>
車布徳伐罪弔民風無偃稼雨不破塵覩勝殘於朞月<lb/>
見成俗於浹辰含羣生兮如海飬萬類其猶春鄉無豕<lb/>
食之𨽻野靡狼顧之民樵者目金而知耻耕夫讓畔以<lb/>
成仁何大庭之足競豈栗陸之能隣璧水道庠序之風<lb/>
石渠啟珪璋之盛竒士輻湊而騁足異人間出而効命<lb/>
小大之獄無寃民翾飛之物無天性故能睦之以九世<lb/>
齊之以七政坦坦恢恢巍巍赫赫政徳洽於霜風敎義<lb/>
<pb n="KR4h0134_WYG_100-20a"/>
窮於足迹望雲氣而欵闗候海水而重譯所謂府不輟<lb/>
貢史無虛帛天端磊砢而相尋地符氛氲而不少收六<lb/>
穗於征賦翫九莖於池沼三足應感而來儀一角知時<lb/>
而自擾映景星於初月聆鳳音於將曉若乃亭毒不疵<lb/>
合天地而並施陶鈞日月與造化而齊功故非言辭之<lb/>
可具盡筆札之所能窮懐真獨往之夫犇走而從事滅<lb/>
迹藏名之士顛倒而向風二漢有同於兒戯魏晋無礙<lb/>
於胸中言未畢先生攝衣而起曰子前所説似玉巵之<lb/>
<pb n="KR4h0134_WYG_100-20b"/>
無當徒費辭而難領譬由背日而視秋毫却行而求鄢<lb/>
郢一聞皇王之盛則豁然神悟而理攄志無時而可巻<lb/>
邦有道而宜舒敢以殘智請從後車<lb/>
　　樂府<lb/>
　　　銅雀妓<lb/>
秋風木葉落蕭瑟管絃清望陵歌對酒向帳舞空城寂<lb/>
寂簷<hi>一作簾</hi>宇曠飄飄帷幔輕曲終相顧起日暮松栢聲<lb/>
　　　擬輕薄篇<lb/>
<pb n="KR4h0134_WYG_100-21a"/>
城東美少年重身輕萬億柘彈隨珠丸白馬黄金飾<hi>一作</hi>
<hi>勒</hi>長安九逵上青槐䕃道植轂擊晨巳喧肩排暝不息走<lb/>
狗通西望牽牛亘南直相期百戱傍去來三市側象牀<lb/>
沓繡被玉盤傳綺食倡女掩歌扇小婦開簾織相看獨<lb/>
隱笑見人還斂色黄鵠悲故羣山枝詠新識烏飛過客<lb/>
盡雀聚行龍匿酌羽方厭厭此時懽未極<lb/>
　　　門有車馬客<hi>樂府作何妥非</hi>
門有車馬客言是故鄉來故鄉有書信縱横印撿開開<lb/>
<pb n="KR4h0134_WYG_100-21b"/>
書看未極行客屢相識借問故鄉來潺湲淚不息上言<lb/>
離别乆下言望應歸寸心將夜鵠相逐向南飛<lb/>
　　　昭君怨<hi>樂府作何妥非</hi>
㫺聞白鶴㺯已自軫離情今來昭君曲還悲秋草生<lb/>
　　詩<lb/>
　　　九日侍宴樂游苑<hi>為西豐矦作</hi>
皇徳無餘讓重規襲帝勛垂衣化比屋睠顧慎為君翾<lb/>
飛悅有道卉木荷平分宸襟動時豫歲序屬涼氛城霞<lb/>
<pb n="KR4h0134_WYG_100-22a"/>
旦晃朗槐霧曉氤氲鸞輿和八襲鳳駕啟千羣羽觴懽<lb/>
湛露佾舞奏承雲禁林終宴晚華池物色曛疏樹翻高<lb/>
葉寒流聚細紋晴軒連瑞氣同<hi>一作飛</hi>惹御香芬日斜迢<lb/>
遞宇風起嵯峨雲運偶參矦服恩洽厠朝聞於焉藉多<lb/>
幸歲暮仰遊汾<lb/>
　　　登石頭城<lb/>
闗城乃形勢地險差非一馬嶺逐紆囘大牙傍隆窣百<lb/>
雉極襟帶億庾兼量出至理歸無為善守竟何恤眺聽<lb/>
<pb n="KR4h0134_WYG_100-22b"/>
窮耳目逺近備幽悉擾擾見行人暉暉視落日連檣入<lb/>
迴浦飛葢交長術天暮逺山青潮去遥沙出薄宦恧師<lb/>
表屬辭慙愈疾願乗觳<graphic n="KR1100" url="https://raw.githubusercontent.com/kanripo/KR-Gaiji/master/images/KR1100.png" mimeType="image/png"/>牛還隱䝉籠室<lb/>
　　　望廨前水竹答崔録事<hi>拾遺作顧則心詩非</hi>
蕭蕭藂竹映澹澹平湖淨葉倒漣漪文水漾檀欒影相<lb/>
思不㑹面相望空延頸逺天去浮雲長墟斜落景幽痾<lb/>
與歲積賞心隨事屏鄉念一邅迴白髪生俄頃<lb/>
　　　暮秋答朱記室<lb/>
<pb n="KR4h0134_WYG_100-23a"/>
游揚日色淺騷屑風音勁寒潭見底清風色極天浄寸<lb/>
隂坐銷鑠千里長遼迥桃李爾繁華松柏余本性故心<lb/>
不存此高文徒可詠<lb/>
　　　酬范記室雲<lb/>
林宻户稍隂草滋堦欲暗風光蕋上輕日色花中亂相<lb/>
思不獨懽佇立空為歎清談莫芙理繁文徒可玩髙唱<lb/>
子自輕繼音予可憚<lb/>
　　　落日前墟望贈范廣州雲<lb/>
<pb n="KR4h0134_WYG_100-23b"/>
緣溝緑草蔓扶援雜華舒輕烟澹栁色重霞映日餘遥<lb/>
遥長路逺<hi>一作晚</hi>寂寂行人疎我心懐碩徳思欲命輕車<lb/>
高門盛遊侣誰肯進畋漁<lb/>
　　　日夕望江山贈魚司馬<lb/>
湓城帶湓水湓水縈如帶日夕望高城耿耿青雲外城<lb/>
中多宴賞絲竹常繁㑹管聲巳流悅弦聲復凄切歌黛<lb/>
慘如愁舞腰凝欲絶仲秋黄葉下長風正騷屑早雁出<lb/>
雲歸故燕辭檐別晝悲在異縣夜夣還洛汭洛汭何悠<lb/>
<pb n="KR4h0134_WYG_100-24a"/>
悠起望西南樓<hi>一作登西樓</hi>的的帆向浦團團月映<hi>一作隱</hi>洲<lb/>
誰能一羽化輕舉逐飛浮<lb/>
　　　答丘長史<lb/>
宿昔敦逺遊名分乃異路千里泝波潮一朝披雲霧從<lb/>
容捨宻勿繾綣論襟趣披文極詆訶析理窮章句明鐘<lb/>
信有待巨海誰能喻奔景驟西傾還途忽東鶩黄花發<lb/>
岸草赤葉翻高樹漁舟乍回歸沙禽時獨赴宴年時未<lb/>
㡬離歌倐成賦伊我念幽闗夫君思贊務短翮方息飛<lb/>
<pb n="KR4h0134_WYG_100-24b"/>
長轡日先驅曝鰓<hi>闕</hi>　走逸翮康時務握手異沈浮佳<lb/>
期安可屢<lb/>
　　　道中贈桓司馬季珪<lb/>
晨䌫雖同解晚洲阻共入猶如征鳥飛差池不可及本<lb/>
願申羈旅何言異翔集君渡北江時詎今南浦泣<lb/>
　　　夕望江橋示蕭諮議楊建康江主簿<lb/>
夕鳥已西度殘霞亦半消風聲動宻竹水影漾長橋旅<lb/>
人多憂思寒江復寂寥爾情深鞏洛予念返漁樵何因<lb/>
<pb n="KR4h0134_WYG_100-25a"/>
適歸願分路一揚鑣<lb/>
　　　寄江州褚諮議<lb/>
自與君別離四序紛迴薄分手清江上念别猶如昨追<lb/>
憶邊城遊奚尋平生樂俱登巃嵸嶺共坐逶迤閣清吹<lb/>
或忘歸繁文時間作連鑣戱淺草遊幰遵長薄五載同<lb/>
衣裘一朝異暌索夫君頗留滯驂騑未沃若伊家從入<lb/>
闗終是填溝壑早秋正悽愴餘暉晚銷鑠林葉下仍飛水<lb/>
花披未落如何隔千里無由舉三爵因君奏采蓮為余<lb/>
<pb n="KR4h0134_WYG_100-25b"/>
吟别鶴<lb/>
　　　入西塞示南府同僚<lb/>
露清曉風冷天曙江晃<hi>一作光</hi>爽薄雲巖際出初月波中<lb/>
上黯黯連嶂隂騷騷急沫響迴楂急礙浪羣飛争戯廣<lb/>
伊余本羈客重暌復心賞望鄉雖一路懐歸成二想在<lb/>
昔愛名山自知懽獨往情游乃落魄得性隨怡飬年事<lb/>
以蹉跎生平任浩蕩方還讓夷路誰知羨魚網<lb/>
　　　下直出谿邊望答虞丹徒教<lb/>
<pb n="KR4h0134_WYG_100-26a"/>
夫君美章句席丈珍梁楚伊余忝攝官含毫亦禁阻直<lb/>
廬去咫尺心期得宴語休沐乃幽棲别離未㡬許佇立<lb/>
日將暮相思忽無緒谿北映初星橋南望行炬九重不<lb/>
可越三爵何由舉<lb/>
　　　贈諸遊舊<lb/>
弱操不能植薄伎竟無依淺智終已矣令名安可希擾<lb/>
擾從役倦屑屑身事㣲少壯輕年月遲暮惜光輝一塗<lb/>
今未是萬緒昨如非新知雖巳樂舊愛盡睽違望鄉空<lb/>
<pb n="KR4h0134_WYG_100-26b"/>
引領極目淚沾衣旅客長憔悴春物自芳菲岸花臨水<lb/>
發江燕遶檣飛無由下征帆獨與暮潮歸<lb/>
　　　贈族人秣陵兄弟<hi>何思澄為秣陵令</hi>
吾宗昔多士文雅高縉紳小子無學術丁寧困負薪傍<lb/>
枝實紛亂領袖寄親姻名價齊兩許閨門比三陳風力<lb/>
咸通邁藝業並紛綸元方振高羽洛令初解巾自爾典<lb/>
名郡所在號清淳齊兒敢為俗蜀物豈隨身祿俸不妻<lb/>
子謳吟乃吏民孰云穢明徳惟在中聖人若能遺酌我<lb/>
<pb n="KR4h0134_WYG_100-27a"/>
稱首當屬仁仲將本特逹坎壈猶賤貧方成天下士豈<lb/>
伊席上珍外情或簡易内鑒甚人倫時然臨下邑摘伏<lb/>
信如神顧余晚脱畧懐抱日湮淪游宦疲年事來往厭<lb/>
江濵十載猶先職一官乃任真土牛竟不進芻狗空重<lb/>
陳羈旅無儔匹形影自相親蕭索髙秋暮砧杵鳴四隣<lb/>
霏霏入窻雨漠漠暗牀塵所思不可見邈若胡與秦願<lb/>
子加餐飯良㑹在何辰<lb/>
　　　秋夕仰贈從兄寘南<lb/>
<pb n="KR4h0134_WYG_100-27b"/>
堦蕙漸翻葉池蓮稍罷花髙樹北風響空庭秋月華寸<lb/>
心懐是夜寂寂漏方賒撫弦乏歡娯臨觴獨歎嗟悽愴<lb/>
戸凉入徘徊櫩影斜無為淹戚里見就還田家<lb/>
　　　仰贈從兄興寧寘南<lb/>
家世傳儒雅貞白仰餘徽宗派已孤狹財産又貧㣲棲<lb/>
息同蝸舍出入共荆扉松筆時臨沼蒲簡得垂帷幸逢<lb/>
四海泰日月耀増輝相顧無羽翮何由總奮飛一朝異<lb/>
言宴萬里就暌違逺江飄素沬髙山鬱翠㣲相思對淼<lb/>
<pb n="KR4h0134_WYG_100-28a"/>
淼相望隔巍巍死灰終不然長岑且未歸當憐此分袂<lb/>
胍胍淚沾衣<lb/>
　　　贈江長史别<lb/>
二紀厯兹辰投分敦遊處况事兼年徳宴交無爾汝中<lb/>
歲多乖違由來難具叙及君相藩牧伊予客梁楚出國<lb/>
乃參差㑹歸同處所以兹篤惠好何用忘羈旅重得申平<lb/>
生何年更暌阻籠禽恨跼促逸翮超容與餞道出郊坰<lb/>
把袂臨洲渚長飈落江樹秋月照沙溆逺送子應歸棹<lb/>
<pb n="KR4h0134_WYG_100-28b"/>
開帆欲舉離舟懽未極别至悲無語安得生羽毛從君入<lb/>
宛許<lb/>
　　　送韋司馬别<lb/>
送别臨曲渚征人慕前侣離言雖欲繁離思終無緒憫<lb/>
憫分手畢蕭蕭行帆舉舉帆越中流望别上高樓予起<lb/>
南枝怨子結北風愁邐邐山蔽日洶洶浪隱舟隱舟邈<lb/>
巳逺徘徊落日晚歸衢並駕奔别館空筵巻想子斂眉<lb/>
去知予銜淚返銜淚心依依薄暮行人稀曖曖入塘港<lb/>
<pb n="KR4h0134_WYG_100-29a"/>
蓬門巳掩扉簾中看月影竹裏見螢飛螢飛飛不息獨<lb/>
愁空轉側北牕倒長簟南鄰夜聞織棄置勿復陳重陳<lb/>
長歎息<lb/>
　　　南還道中送贈劉諮議别<lb/>
一官從府役五稔去京華遽逐春流返歸帆得望家天<lb/>
末静波浪日際斂烟霞岸薺生寒葉村梅落早花遊魚<lb/>
上急水獨烏赴行楂目想平陵柏心憶青門𤓰曲陌背<lb/>
通垣長墟抵狹斜善鄰談榖稼故老述桑麻寢興從間<lb/>
<pb n="KR4h0134_WYG_100-29b"/>
逸視聼絶諠譁夫君日高興為樂坐驕奢室墮傾城佩<lb/>
門交接幰車入塞長雲雨出國暫泥沙握手分岐路臨<lb/>
川何怨嗟<lb/>
　　　與崔録事别兼叙携手<lb/>
去夏予回首言乃重行行今春遊派澨訪予猶武城暫<lb/>
别年逾半同歸月未盈復道中寒食彌留曠不平道術<lb/>
既為務懽悰苦未并及爾沈痾愈值兹秋序明石磧㳂<lb/>
江静沙流繞岸清川平看鳥逺水淺見魚驚逝將窮履<lb/>
<pb n="KR4h0134_WYG_100-30a"/>
厯方欲恣逢迎何言聚易散鄉棹爾孤征我本倦遊客<lb/>
心念似懸旌聞離常屑涕是别盡凄清<hi>一作情</hi>况此忘懐<lb/>
地相愛猶弟兄脈脈留南浦悠悠返上京欲鑷星星鬢<lb/>
因君示友生<lb/>
　　　别沈助教<lb/>
可憐玉匣劍復此飛鳬舄未覺愛生憎忽見䨇成隻一<lb/>
朝别笑語萬事成疇昔道遒若波瀾人生異金石願君<lb/>
深自愛共念悲無益<lb/>
<pb n="KR4h0134_WYG_100-30b"/>
　　　與沈助教同宿湓口夜别<lb/>
我為潯陽客戒旦乃西游君隨春水駛雞鳴亦動舟共<lb/>
泛湓之浦旅泊次城樓華燭巳消半更人數唱籌行人<lb/>
從此别去去不淹留<lb/>
　　　與蘇九徳别<lb/>
宿昔夢顔色咫尺思言偃<hi>疑作宴</hi>何况杳來期各在天一<lb/>
面踟躇暫舉酒倐忽不相見春草似青袍秋月如團扇<lb/>
三五出重雲當知我憶君萋萋若被逕懐抱不相聞<lb/>
<pb n="KR4h0134_WYG_100-31a"/>
　　　贈韋記室黯别<lb/>
故人儻送别停車一水東去帆若不見試望白雲中促<lb/>
膝今何在衘杯誰復同水夜看初月江晚泝歸風無因<lb/>
生羽翰千里暫排空<lb/>
　　　初發新林<lb/>
伊昔負薪暇慕義遊梁楚短翮忘連翩追飛散容與優<lb/>
游沐道教漸瀆淹寒暑大徳本無酬輕生竊自許舟歸<lb/>
屬海運風積如鵬舉浮水暗舟艫合岸喧徒侣凛凛窮<lb/>
<pb n="KR4h0134_WYG_100-31b"/>
秋暮初寒入洲渚鐃吹響清江懸旗出長嶼危檣迥不<lb/>
進沓浪高難拒回首泣親賔中天望宛許帝城猶隱約<lb/>
家園無處所去矣方悠悠含意將誰語<lb/>
　　　渡連圻二首<lb/>
此山多靈異峻岨實非恒洑流自洄糾激瀨視奔騰懸<lb/>
崖抱奇崛絶壁駕崚嶒硣磟上争險岞崿下相崩百年<lb/>
積死樹千尺掛寒藤詭怪終不測迴沈意難登願欲書<lb/>
聞見聊以寄親朋<lb/>
<pb n="KR4h0134_WYG_100-32a"/>
連圻連不極極望在雲霞絶壁無走獸窮岸有盤楂糾<lb/>
紛上巃嵸穿豁下巖岈魚遊若擁劍猿掛似懸𤓰隂岸<lb/>
生駮蘚伏水拂澄沙客子行行倦年光處處華石蒲生<lb/>
促節巖樹落高花暮潮還入浦夕鳥飛向家寓目皆鄉<lb/>
思何時見狹斜<lb/>
　　　下方山<lb/>
寒鳥樹間響落星川際浮繁霜白曉岸苦霧黒晨流鱗<lb/>
鱗逆去水瀰瀰急還舟望鄉行復立瞻途近更修誰能百<lb/>
<pb n="KR4h0134_WYG_100-32b"/>
里地縈繞千端愁<lb/>
　　　入東經諸暨縣下浙江作<lb/>
疲身不自量温腹無恒擬未能守封植何能固廉耻一<lb/>
經可人言三冬徒戯爾虚信蒼蒼色未究㝠㝠理得彼<lb/>
既宜然失之良有以常言厭四壁自覺輕千里日夕聊<lb/>
望逺山川空信美歸飛天際没雲霧江邊<hi>一作傍</hi>起安邑<lb/>
乏主人臨卭多客子鄉鄉自風俗處處皆城市所見無<lb/>
故人含意終何巳<lb/>
<pb n="KR4h0134_WYG_100-33a"/>
　　　還渡五洲<lb/>
我行朔已晦泝水復沿流戎傷初不辨動黙自相求睠<lb/>
言還九派迴艫出五洲蕭散烟霧晚凄清江漢秋沙汀<lb/>
暮寂寂蘆岸晚修修以此南浦夜重此北門愁方圓既<lb/>
齟齬貧賤豈怨尤<lb/>
　　　春夕早泊和劉諮議落日望水<lb/>
旅人嗟倦遊結纜坐春洲日暮江風静中川聞棹謳草<lb/>
光天際合霞影水中浮單艫時向浦獨檝乍乗流孌童<lb/>
<pb n="KR4h0134_WYG_100-33b"/>
泣垂釣妖姬哭盪舟客心自有緒對此空復愁<lb/>
　　　和劉諮議守風<lb/>
彌旬苦凌亂揆景候阡陌晝想汝陽津夜夢邯鄲驛憤<lb/>
風急驚岸屯雲仍觸石蕭條疾帆流磈礧衝波白息榜<lb/>
巳云久維梢晨已積蒼蒼極浦潮杳杳長洲夕本慙佽<lb/>
飛劍寧慕澹臺璧纎羅若不<hi>闕</hi>跂予中上澤<lb/>
　　　宿南洲浦<lb/>
幽棲多暇豫從役知辛苦解纜及朝風落帆依暝浦違<lb/>
<pb n="KR4h0134_WYG_100-34a"/>
鄉巳信次江月初三五沈沈夜看流淵淵朝聼鼔霜洲<lb/>
渡旅鴈朔飈吹宿莽夜淚坐滛滛是夕偏懐土<lb/>
　　　學古贈丘永嘉征還<lb/>
龍馬魚腸劍躞蹀起風塵結客蔥河返喧喧動四鄰入<lb/>
墟猶憶舊覓巷復疑新窺見應門出遥識下機人相悲<lb/>
淚欲下離别方自陳<lb/>
　　　和蕭諮議岑離閨怨<lb/>
曉河沒高棟斜月半空庭窻中度落葉簾外隔飛螢含<lb/>
<pb n="KR4h0134_WYG_100-34b"/>
悲<hi>玉臺作情</hi>下翠帳掩泣<hi>玉臺作涕</hi>閉金屏昔期今未返春草寒<lb/>
復青思君無轉易何異北辰星<lb/>
　　　嘲劉諮議<lb/>
房櫳滅夜火窻戸映朝光妖女褰帷去躞蹀初下牀雀<lb/>
釵横曉鬢蛾眉艶宿粧稍聞玉釧逺猶憐翠被香寧和<lb/>
早朝客差池已鴈行<lb/>
　　　詠照鏡<lb/>
朱簾旦初捲綺機晨未織玉匣開鑑影寳臺静臨飾對<lb/>
<pb n="KR4h0134_WYG_100-35a"/>
影獨含笑看花時轉側聊為出蠒眉試染天桃色寳釵<lb/>
若可間金鈿畏相逼蕩子行未歸啼粧坐沾臆<lb/>
　　　擬青青河畔草轉韻體為人作其人識節<lb/>
　　　　工歌<lb/>
春蘭<hi>一作園</hi>日應好折花望逺道秋夜苦復長抱枕向空<lb/>
牀吹臺<hi>一作樓</hi>下促節不言於此别歌筵掩團扇何時一<lb/>
相見絃絶猶依軫葉落纔下枝即此雖云别方我未成離<lb/>
　　　學古三首<lb/>
<pb n="KR4h0134_WYG_100-35b"/>
長安美少年羽騎暮連翩玉羈瑪瑙勒金絡珊瑚鞭陣<lb/>
雲横塞起赤日下城圓追兵待都䕶烽火望祁連虎落<lb/>
夜方寢魚麗曉復前平生不可定空信蒼浪天<lb/>
鞏洛上東門薄暮川流側渾渾車馬道行人不相識目<lb/>
夕棲鳥逺浮雲起新色寸心空延佇對面何由即飛輪<lb/>
倘易去易去因風力<lb/>
昔隨張博望辭帝長楊宫獨好西山勇思為北地雄十<lb/>
年事河外雪<hi>一作雲</hi>鬢别闗中季月邊秋重嚴野散寒蓬<lb/>
<pb n="KR4h0134_WYG_100-36a"/>
日隱龍城霧塵起玉闗風全狐君巳復半菽我猶空欲<lb/>
因上林鴈一見平陵桐<lb/>
　　　聊作百一體<lb/>
靈輒困桑下於陵拾李螬厯齒方嗟賤炙背豈知豪傭<lb/>
畊乏旅力倚市憚劬勞曠日無豆飰方冬缺緼袍清旦<lb/>
開蓬蓽舉目想煎熬樞機慎僕𨽻媒蘖畏朋曹萬途皆<lb/>
自僻一事豈他褒匆匆昨不定負杖出蓬蒿逄施同溝<lb/>
壑值設乃糠糟生途稍冉冉逝水日㴞㴞咸言等木石<lb/>
<pb n="KR4h0134_WYG_100-36b"/>
誰當出羽毛<lb/>
　　　早朝車中聽望<lb/>
詰旦鐘聲罷隱隱禁門通蘧車響北闕鄭履入南宫宿<lb/>
霧開馳道初日照相風胥徒紛絡驛騶御或西東暫喧<lb/>
耳目外還保性靈中方驗遊朝市此説不為空<lb/>
　　　臨行公車<lb/>
擾擾排曙扉鱗鱗驅早駕禁門儼猶閉嚴城方警夜道<lb/>
勝多增榮拙薄終難化以兹畎澮質重與滄溟舍纚舟<lb/>
<pb n="KR4h0134_WYG_100-37a"/>
去濁河揆景辭清灞平生多意緒懐抱皆徂謝念此將<lb/>
如何撫心獨悲咤<lb/>
　　　秋夕歎白髮<lb/>
絲白不難染蓬生直易扶惟見<hi>一作此</hi>星星鬢獨與衆中<lb/>
殊昔年十四五率性頗亷隅直是安被褐非敢慕懐珠<lb/>
何言志事晚疲拙嬰殊軀逄時乃倐忽失路亦斯湏郊<lb/>
郭勤二頃形體憇一廡涸蚌困魚目籠禽觸四隅宵長<lb/>
壁立静廓處謝懽愉月色臨牕樹蟲聲當户樞飛蛾拂<lb/>
<pb n="KR4h0134_WYG_100-37b"/>
夜火墜葉舞秋株逐物均乗鶴違俗等䨇鳬故人倘未<lb/>
棄求我谷之嵎<lb/>
　　　夜夣故人<lb/>
客心驚夜魂言與故人同開簾覺水動映竹見牀空浦<lb/>
口望斜月洲外聞長風九秋時未晚千里路難窮已如<lb/>
臃腫木復似飄颻蓬相思不可寄直在寸心中<lb/>
　　　從主移西州寓直齋内霖雨不晴懐郡中遊聚<lb/>
寓直慚虎賁沈迷豈職事祈祈寒枝動濛濛秋雨駛不<lb/>
<pb n="KR4h0134_WYG_100-38a"/>
見眼中人空想山南寺䨇桐傍櫩上長楊夾門植夙昔<lb/>
搆良遊接膝同懽志東西忽為阻向隅懐獨思颯颯履聲<lb/>
喧擾擾羣分異卧聞復雷響坐視重扄秘欲寄一行書<lb/>
何解三秋意<lb/>
　　　劉博士江丞朱從事同顧不值作詩云爾<lb/>
故人篤久要新知從暮室﨑嶇枉道過邂逅幽人出心<lb/>
期不㑹面懐之成首疾向夕敞山扉臨窻玩餘帙蜘蛛<lb/>
正網戸落花紛入膝浸滛水上風蔽虧霞中日良辰一<lb/>
<pb n="KR4h0134_WYG_100-38b"/>
携手住坐無儔匹劉矦務屬書江生勤下筆朱君博辭<lb/>
理去去追名實是顧一參差何能更蓬蓽吾人少拘礙<lb/>
得性便遊逸方欲俟寒裳相從懽道術<lb/>
　　　春暮喜晴酬袁戸曹苦雨<lb/>
振衣喜初霽褰裳對晚晴落花猶未捲時鳥故餘聲春<lb/>
芳空悅目游客反傷情鄉園不可見江水獨自清願得<lb/>
同携手歸望對都城<lb/>
　　　苦熱<lb/>
<pb n="KR4h0134_WYG_100-39a"/>
昔聞草木焦今窺<hi>一作覩</hi>沙石爛曀曀風逾静曈曈日漸<lb/>
旰習静閟<hi>一作悶</hi>衣巾讀書煩几案卧思清露浥坐待高<lb/>
星燦蝙蝠戸中飛蠛蠓窻間亂實無河朔飲空有臨淄<lb/>
汗遺金不自拾惡木寧無幹願以三伏晨催促九秋換<lb/>
　　　七夕<lb/>
仙車駐七襄鳳駕出天潢月映九㣲火風吹百和香來<lb/>
懽暫巧笑還淚已沾裳<hi>一作啼粧</hi>依稀如洛汭倐忽似高唐<lb/>
别離未得語河漢漸湯湯<lb/>
<pb n="KR4h0134_WYG_100-39b"/>
　　　揚州法曹梅花盛開<lb/>
兎園標物序驚時最是梅銜霜當路發映雪擬寒開枝<lb/>
横郤月觀花繞凌風臺朝灑長門泣夕駐臨卭杯應知<lb/>
早飄落故逐上春來<lb/>
　　　行經孫氏陵<lb/>
昔在零陵厭神器若無依逐兎爭先㨗掎鹿競因機呼<lb/>
噏開伯道叱咤掩江畿豹變分竒畧虎視肅戎威長虵<lb/>
衂巴漢驥馬絶淮淝交戰無内禦重門豈外扉成功舉<lb/>
<pb n="KR4h0134_WYG_100-40a"/>
已棄凶徳愎而違水龍忽東騖青葢乃西歸朅來巳<hi>一作</hi>
<hi>易</hi>永久年代曖微微苔石疑文字荆墳失是非山鶯空<lb/>
曙響隴月自秋暉銀海終無浪金鳬㑹不飛閴寂今如<lb/>
此望望沾人衣<lb/>
　　　塘邊見古塜<lb/>
行路一孤墳路成墳欲毁空疑年代積不知陵谷徙<lb/>
幾逄<hi>一作經</hi>秋葉黄驟見春流瀰金蠶不可織玉樹何<lb/>
時蕋陌上驅馳人笑歌自侈靡今日非明日所念誰<lb/>
<pb n="KR4h0134_WYG_100-40b"/>
憐此<lb/>
　　　哭呉興栁惲<lb/>
南州擅荆梓上國稱羽儀伊人以戴徳李公傷在期逺<lb/>
識内無愠深衷外有規<hi>一怍窺</hi>清文窮麗則𢎞論盡高竒<lb/>
多能誠所貴小善聊復為百歩均射葉八體妙臨池曲<lb/>
悟同神解龜謀信有知入朝耿長劍出牧盛層麾納言<lb/>
信加首豐貂亦在移霞區兩借寇貪泉一舉巵翰飛矯<lb/>
未極朝露溘先危以兹舊館想况乃西日垂蔓草生車<lb/>
<pb n="KR4h0134_WYG_100-41a"/>
轍枯木卧崩坻樽酒誰為滿靈衣空自披眷言尋惠好<lb/>
慟哭悲路岐含毫徒有屬搦管竟無摛<lb/>
　　　登禪岡寺望和虞記室<lb/>
南望南郭門拱樹稍雲宻北窻北溱<hi>一作湊</hi>道重樓霧中<lb/>
出接樹隠高蟬交枝承落日光隂不可捨懐抱何由悉<lb/>
　　　答高博士<lb/>
北窻凉夏首幽居多卉木飛蜨<hi>一作蝶</hi>㺯晚花清池映疎<lb/>
竹為宴得快性安閒聊鼓腹將子厭囂塵就予開耳目<lb/>
<pb n="KR4h0134_WYG_100-41b"/>
　　　贈王左丞<lb/>
櫩外鶯啼罷園裡日光斜游魚亂水葉輕燕逐風花長<lb/>
墟上寒靄曉樹沒歸霞九華暮已隐抱鬱徒交加<lb/>
　　　敬酬王明府<lb/>
星稀初可見月出未成光澄江照逺火夕霞隐連檣賤<lb/>
軀臨不測玉體畏垂堂念别已零涙况乃思故鄉<lb/>
　　　西州直示同員<lb/>
日長禁戸倦即事思短晨漏盡唱聲急此理復傷人矛<lb/>
<pb n="KR4h0134_WYG_100-42a"/>
盾交為論光璧帶成珍誓將收飲啄得得任心神<lb/>
　　　野夕答孫郎擢<lb/>
山中氣色滿墟上生烟露杳杳星出雲啾啾雀隐樹虚<lb/>
館無賔客幽居乏懽趣思君意不窮長如流水注<lb/>
　　　石頭答庾郎丹<lb/>
高樹䕃樓宻細草綠成被黄鸝隐葉飛蛺蝶縈空戯隂<lb/>
岑自爾悅寂寥予罕寄相如阻禁闈何由從簡易<lb/>
　　　日夕出富陽浦口和朗公<lb/>
<pb n="KR4h0134_WYG_100-42b"/>
客心愁日暮徙倚空望歸山烟涵樹色江水映霞暉獨<lb/>
鶴凌空<hi>一作風</hi>逝雙鳬出浪飛故鄉千餘里兹夕寒無衣<lb/>
　　　臨行與故遊夜别<lb/>
厯稔共追隨一旦辭羣匹復如東注水未有西歸日夜<lb/>
雨滴空堦曉燈暗離室相悲各罷酒何時同<hi>一作更</hi>促膝<lb/>
　　　與胡興安夜别<lb/>
居人行轉軾客子暫維舟念此一筵笑分為兩地愁露<lb/>
濕寒塘草月映清淮流方抱新離恨獨守故園秋<lb/>
<pb n="KR4h0134_WYG_100-43a"/>
　　　車中見新林分别甚盛<lb/>
金谷賔遊盛青門冠葢多隔林望行幰下阪聽鳴珂於<lb/>
時春未歇麥氣始清和還入平原逕窮巷可張羅<lb/>
　　　曉發<lb/>
早霞麗初日清風消薄霧水底見行雲天邊看逺樹且<lb/>
望沿泝劇暫有江山趣疾兎聊復起爽地豈能賦<lb/>
　　　慈姥磯<lb/>
暮烟起遥㟁斜日照安流一同心賞夕暫解去鄉憂野<lb/>
<pb n="KR4h0134_WYG_100-43b"/>
㟁平沙合連山逺霧浮客悲不自巳江上望歸舟<lb/>
　　　見征人分别<lb/>
凄凄日暮時親賔俱竚立征人㧞劍起兒女牽衣泣候<lb/>
騎出蕭闗追兵赴馬邑且當横行去誰論裹屍入<lb/>
　　　同虞記室登樓望逺歸<lb/>
登樓欲望逺遥遥見白衣白衣猶逺逺言是稍知非對<lb/>
窻看寳瑟入户㺯鳴機無令日光晩門閣掩重扉<lb/>
　　　與虞記室諸人詠扇<lb/>
<pb n="KR4h0134_WYG_100-44a"/>
如珪信非玷學月但為輪機杼蘼蕪妾裁縫篋笥人揺<lb/>
風入素手占曲掩朱唇羅袖幸拂拭微芳聊可因<lb/>
　　　看伏郎新婚<lb/>
霧夕蓮出水霞朝日照梁何如花燭夜輕扇掩紅粧良<lb/>
人復灼灼席上自生光所悲高駕動環珮出長廊<lb/>
　　　詠娼婦<lb/>
曖曖高樓暮華燭帳前明羅帷雀釵影寳瑟鳳雛聲庭<lb/>
花枝上發新月霧中生誰念當窻牖相望獨盈盈<lb/>
<pb n="KR4h0134_WYG_100-44b"/>
　　　詠舞<lb/>
管清羅薦合絃驚雪袖遲逐唱迴纎手聽曲轉蛾睂凝<lb/>
情眄墮珥微睇託含辭日暮留嘉客相看愛此時<lb/>
　　　望新月示同羈<lb/>
初宿長淮上破鏡出雲明今夕千餘里雙蛾映水生的<lb/>
的與沙静灔灔逐波輕望鄉皆下淚非我獨傷情<lb/>
　　　詠春雪寄族人治書思澄<lb/>
可憐江上雪迴風起復滅本欲映梅花翻悲似玉屑朝<lb/>
<pb n="KR4h0134_WYG_100-45a"/>
鶯日弄響暮條行可結咸言不適時安知非矯節<lb/>
　　　和司馬博士詠雪<lb/>
凝堦夜似月拂樹曉疑春蕭散忽如盡徘徊已復新暫<lb/>
蔽巻䊵質復慙施粉人若逐微風起誰言非玉塵<lb/>
　　　詠白鷗兼嘲别者<lb/>
可憐雙白鷗朝夕水上遊<hi>玉臺作浮</hi>何言異棲息雌住雄不<lb/>
留孤飛出溆浦獨宿下滄洲東西從此别影響絶無由<lb/>
　　　行經范僕射故宅<lb/>
<pb n="KR4h0134_WYG_100-45b"/>
旅葵應蔓井荒藤已上扉寂寂空郊暮無復車馬歸㶑<lb/>
灔故池水蒼茫落日暉遺愛終何極<hi>一作閴寂今如此</hi>行路獨<lb/>
沾衣<lb/>
　　　王尚書瞻祖日<lb/>
昱昱丹旐振亭亭素葢立金鐸讙巳鳴龍輀將復入華<lb/>
臺日未徙荒墳路行濕巳矣將何如賔馭皆灑泣<lb/>
　　　送褚都曹<lb/>
君隨結客去我乃倦逰歸本願同棲息今成相背飛<lb/>
<pb n="KR4h0134_WYG_100-46a"/>
　　　送司馬<hi>闕</hi>入五城<lb/>
隨風飄岸葉行雨暗江流居人㑹應返空欲送行舟<lb/>
　　　邊城思<lb/>
柳黄未吐葉水綠半含苔春色邊城動客思故鄉來<lb/>
　　　為人妾思二首<lb/>
魂銷形巳去釵落猶依枕欲去淚無眥不看悲復甚<lb/>
機中刺繡所窗下朝粧處未憶神巳傷欲忘悲不去<lb/>
　　　為人妾怨<lb/>
<pb n="KR4h0134_WYG_100-46b"/>
燕戯還簷際花飛落枕前寸心君不見拭淚坐調絃<lb/>
　　　閨怨二首<lb/>
竹葉響南窻月光照東壁誰知夜獨覺枕前雙淚滴<lb/>
閨閣行人斷房櫳月影斜誰能北窻下獨對後園花<lb/>
　　　南苑<lb/>
苑門闢千扇苑戸開萬扉樓殿聞珠履竹樹隔羅衣<lb/>
　　　苑中見美人<lb/>
羅䄂風中捲玉釵林下耀團扇承落花復持掩餘笑<lb/>
<pb n="KR4h0134_WYG_100-47a"/>
　　　詠春風<lb/>
可聞不可見能重復能輕鏡前飄落粉琴上響餘聲<lb/>
　　　離夜聼琴<lb/>
别離既有緒琴瑟反成悲美人多怨態亦復慘長睂<lb/>
　　　相送<lb/>
客心已百念孤遊重千里江暗雨欲來浪白風初起<lb/>
　　　答江革聨句不成<lb/>
日余乏文幹逄君善草札工拙既不同神氣何由拔<lb/>
<pb n="KR4h0134_WYG_100-47b"/>
　　　又答江革<lb/>
棘端雖非譬至妙安可量要知同罔象然始見毫芒<lb/>
　　　詠雜花<lb/>
井上發新花誰言不經染已如薄紫拂復似濃紅㸃狀<lb/>
錦無裁縫依霞有舒歛<lb/>
　　聨句<lb/>
　　　擬古三首聯句<lb/>
家本青山下好上青山上青山不可上一上一惆悵<hi>遜</hi>
<pb n="KR4h0134_WYG_100-48a"/>
匣中一明鏡好鑑明鏡光明鏡不可鑑一鑑一情傷<hi>范雲</hi>
少知雅琴曲好聼雅琴聲雅琴不可聼一聼一沾纓<hi>劉孝綽</hi>
　　　往晉陵聨句<lb/>
臨别我傷悲送歸子自適劉金不可散卜葢何由惜<hi>遜</hi>
從來重分隂未曽輕尺璧故任情一異於是望三益<hi>髙爽</hi>
爾自高樓寢予返東臯陌寄語落毛人非復平原客<hi>遜</hi>
問舍且求田音亂無可擇勝門成好事盤紆欲何索<lb/>
　　　范廣州宅聨句<lb/>
<pb n="KR4h0134_WYG_100-48b"/>
洛陽城東西却作經年别昔去雪如花今來花似雪<hi>雲</hi>
濛濛夕烟起奄奄殘暉滅非君愛滿堂寧我安車轍<hi>遜</hi>
　　　相送聯句<lb/>
寸隂常可惜别至倍傷神子瞻天際水予望路中塵<hi>韋黯</hi>
憫憫岐路側去去平生親一朝事千里流涕向三春<hi>遜</hi>
　　　二<lb/>
昔共入門笑今成送别悲君還舊聚處為我一嚬睂<hi>王江乗</hi>
於今還促膝自此客江湄願子俱停駕看我獨解維<hi>遜</hi>
<pb n="KR4h0134_WYG_100-49a"/>
　　　三<lb/>
髙軒雖駐軫餘日久無輝以我辭鄉淚沾君送别衣<hi>遜</hi>
　　　至大雷聨句<lb/>
高談㑹良夕滿酒對羈情閔閔風烟動蕭蕭江雨聲<hi>遜</hi>宻<lb/>
雲窮浦暗飛電逺洲明若非今宴適詎使客愁輕<hi>劉孺</hi>遥<lb/>
舟似連鴈逺火若迴星江潭望如此銜巵共君傾<hi>桓季珪</hi>
　　　賦詠聨句<lb/>
弊履常决踵眉高起半額曼倩爾何為獨歎長安索<hi>遜</hi>
<pb n="KR4h0134_WYG_100-49b"/>
工商既慚巧農士聊相易蝘腹有餘資鴻眉方可拍<hi>江革</hi>
攝職媿握蘭濫官悲執㦸連章既不敏髙談豈能劇<hi>孺</hi>
逸翮任奮飛窘歩事羈勒還鳥余能繫流言爾無惑<hi>革</hi>
憂懐乃千載永歡常數刻直是悲别離非闗念通塞遜<lb/>
日照汀沙素山影波浪黑爾限大江南余歸茂陵北<lb/>
<hi>孺</hi>
　　　臨别聨句<lb/>
臨别情多緒送歸涕如霰君望長安城予悲獨不見<hi>遜</hi>
<pb n="KR4h0134_WYG_100-50a"/>
爾來同去國予歸方異縣懐别心獨憂手淚方濺濺<hi>孺</hi>
　　　増新曲相對聨句<lb/>
酒䦨日隱樹上客請調絃嬌人挾瑟至逶迤未肻前<hi>劉孝勝</hi>
舊愛今何在新聲徒自憐有曲無人聼徙倚高樓前<hi>何澄</hi>
徘徊映日照轉側被風吹徒為相思響傷春君不知<hi>劉綺</hi>
月昏樓上坐含悲望别離巳切空牀怨復看花柳枝<hi>遜</hi>
　　　照水聨句<lb/>
挿花行理鬢遷延去復歸雖憐水上影復恐濕羅衣<hi>遜</hi>
<pb n="KR4h0134_WYG_100-50b"/>
臨橋看黛色映渚媚鉛暉不顧春荷動彌畏小禽飛<hi>綺</hi>
　　　折花聯句<lb/>
笑出春園裏望花聯褰纈欲以間珠鈿非為相思折<hi>遜</hi>
日照爛成綺風來聚疑雪試採一枝歸願持因逺别<hi>綺</hi>
　　　揺扇聨句<lb/>
紈扇巳新製蕩婦復新粧欲掩羞中笑還飄袖裏香<hi>遜</hi>
在握時揺動當歌掩抑揚誰云減羅袂影日聊自障<hi>綺</hi>
　　　正釵聯句<lb/>
<pb n="KR4h0134_WYG_100-51a"/>
竹臺歸欲礙花林出未通度簮先分影轉珥忽瞻風<hi>遜</hi>
雙橋耀寳鈿闐闐宻復叢羞令挂<hi>一作桂</hi>纓闕整挿補餘<lb/>
空<hi>綺</hi>
　<lb/>
　<lb/>
　<lb/>
　<lb/>
　<lb/>
<pb n="KR4h0134_WYG_100-51b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　漢魏六朝百三家集巻一百<lb/>
</p>
<p>
</p>
  </div>
</body>
</text>
</TEI>
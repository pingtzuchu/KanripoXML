<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>漢魏六朝百三家集巻五十四</head> <lb/>
    <p>
<pb n="KR4h0134_WYG_054-1a"/>
欽定四庫全書<lb/>
　漢魏六朝百三家集巻五十四<lb/>
　　張協集<lb/>
　目録<lb/>
　　賦<lb/>
　　　洛褉賦<lb/>
　　　都蔗賦<lb/>
　　　安石榴賦<lb/>
<pb n="KR4h0134_WYG_054-1b"/>
　　　元武館賦<lb/>
　　　登北邙賦<lb/>
　　銘<lb/>
　　　泰阿劒銘<lb/>
　　　文身刀銘<lb/>
　　　把刀銘<lb/>
　　　長鋏銘<lb/>
　　　短鋏銘<lb/>
<pb n="KR4h0134_WYG_054-2a"/>
　　　霜陌刀銘<lb/>
　　　手㦸銘<lb/>
　　七<lb/>
　　　七命<lb/>
　　詩<lb/>
　　　詠史<lb/>
　　　雜詩<lb/>
　　　其二<lb/>
<pb n="KR4h0134_WYG_054-2b"/>
　　　其三<lb/>
　　　其四<lb/>
　　　其五<lb/>
　　　其六<lb/>
　　　其七<lb/>
　　　其八<lb/>
　　　其九<lb/>
　　　其十<lb/>
<pb n="KR4h0134_WYG_054-3a"/>
　　　雜詩<lb/>
　　　逰仙<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0134_WYG_054-3b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　漢魏六朝百三家集巻五十四目録<lb/>
<pb n="KR4h0134_WYG_054-4a"/>
欽定四庫全書<lb/>
　漢魏六朝百三家集巻五十四<lb/>
　　　　　　　　　　　　　明　張溥　輯<lb/>
　晉張協集<lb/>
　　賦<lb/>
　　　洛褉賦<lb/>
夫何三春之令月嘉天氣之氤氲和風穆以布暢百卉<lb/>
曄而敷芬川流淸泠以汪濊原隰蔥翠以龍鱗遊魚瀺<lb/>
<pb n="KR4h0134_WYG_054-4b"/>
灂於淥波元鳥鼔翼於高雲美節慶之動物悅羣生之<lb/>
樂欣故新服之既成將褉除於水濱於是搢紳先生嘯<lb/>
儔命友携朋接黨冠童八九主希孔孟賓慕顔柳臨涯<lb/>
詠唫濯足揮手乃至都人士女奕奕祁祁車駕岬嵑充<lb/>
溢中逵粉葩翕習緣阿被湄振袖生風接衽成幃若夫<lb/>
權戚之家豪侈之族采騎齊鑣華輪方轂青葢雲浮參<lb/>
差相屬集乎長洲之浦曜乎洛川之曲遂乃停輿蕙渚<lb/>
税駕蘭田朱幔虹舒翠幕蜺連羅樽列爵周以長筵於<lb/>
<pb n="KR4h0134_WYG_054-5a"/>
是布椒醑薦柔嘉祈休吉蠲百痾潄淸源以滌穢兮攬<lb/>
綠藻之纎柯浮素粧<hi>一作卯</hi>以蔽水灑元醪於中河<lb/>
　　　都蔗賦<lb/>
若乃九秋良期<hi>一作朝</hi>元酎初出黄華浮觴酣飲累日挫<lb/>
斯蔗而療渇共潄醴而含蜜淸滋津於紫梨流液豐於<lb/>
朱橘擇蘇妙而不逮何况沙棠與椰實<lb/>
　　　安石榴賦<lb/>
攷艸木於方志覧華實於園疇窮陸産於苞貢嗟英奇<lb/>
<pb n="KR4h0134_WYG_054-5b"/>
於石榴耀靈葩於三春綴霜滋於九秋爾乃飛龍啓節<lb/>
揚飈扇埃含和澤以滋生鬰敷萌以挺栽傾柯遠擢沉<lb/>
根下盤繁莖篠宻豐幹林攅揮長枝以揚綠披翠葉以<lb/>
吐丹流暉俯散㢠廻葩仰照爛若百枝並燃爀如烽燧俱<lb/>
燎皦如朝日晃若籠燭晞絳綵於扶桑接朱光於若木<lb/>
爾乃赬蕚挺蔕金牙承蕤蔭佳人之𤣥髻發窈窕之素<lb/>
姿游女一顧傾城無鹽化為南威於是天漢西流辰角<lb/>
南傾芳寔壘落月滿虧虚爰採爰收乃剖乃坼内憐幽<lb/>
<pb n="KR4h0134_WYG_054-6a"/>
以含紫外滴瀝以霞赤柔膚氷潔凝光玉瑩漼如氷碎<lb/>
泫若珠迸含淸泠之温潤信和神以理性<lb/>
　　　𤣥武館賦<lb/>
爾乃地勢夷敞既膏且腴環以翠林帶以赤渠尋厥先<lb/>
之攸基寔張氏之舊墟何魏后之周覧遂築館而起廬<lb/>
既號𤣥武是曰石樓於是崇墉四匝豐厦詭譎爛若丹<lb/>
霞皎如素雪璀璨皓<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>華璫四垂接棟連阿崥嵑參差<lb/>
朱户青鋪幽闥秘閨於是高樓特起竦峙岧嶤飛甍四<lb/>
<pb n="KR4h0134_WYG_054-6b"/>
注上槩浮霄直亭亭以孤立迎千里之清飈陽扉南啓<lb/>
隂軒北達春牖左開秋忩右豁仰眎雲根俯臨天末木<lb/>
則楸梓夾路翁蔚如林洪幹十圍修之百尋<hi>闕</hi>
　　　登北邙賦<lb/>
陟巒邱之<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>𡊇升逶迤之修岅廻余車於峻嶺聊送目<lb/>
於四遠靈嶽鬰以造天連崗<hi>一作罔</hi>巖以蹇産伊洛混而<lb/>
東流帝居赫以崇顯山川汩其常兮萬物化而代轉何<lb/>
天地之難窮悼人生之危淺歎白日之西頽兮哀世路<lb/>
<pb n="KR4h0134_WYG_054-7a"/>
之多蹇於是徘徊絶嶺踟蹰歩趾前瞻狼山却闚大坯<lb/>
東眺虎牢西睨熊耳邪亘天際旁極萬里莽眩眼以芒<lb/>
昧諒羣形之難紀臨千仞而俯㸔似游身於雲霓撫長<lb/>
風以延佇想凌天而舉翮瞻冠葢之<hi>一作以</hi>悠悠覩商旅<lb/>
之接枙爾乃地勢窊隆邱墟陂陁墳隴㟪壘棊布星羅<lb/>
松林椮映以攅列𤣥木搜寥而振柯壯漢氏之所營望<lb/>
五陵之嵬峩䘮亂起而啓壤<hi>一作敗壊</hi>僮䜿登而作歌<lb/>
　　銘<lb/>
<pb n="KR4h0134_WYG_054-7b"/>
　　　泰阿劒銘<lb/>
㤗阿之劒世載<hi>一作濟</hi>其美淬以淸波礪<hi>一作斂</hi>以越砥如<lb/>
玉斯曜若影在水不運自肅率土從軌<lb/>
　　　文身刀銘<lb/>
寳刀既成窮理盡妙繁文波㢠廻流光電照<lb/>
　　　把刀銘<lb/>
奕奕名金昆吾遺璞裁為把刀利亞切玉時文斯偃含<lb/>
精内燭威助雖化武不可黷<lb/>
<pb n="KR4h0134_WYG_054-8a"/>
　　　長鋏銘<lb/>
五才竝建金作明威長鋏陸離弭凶防違素刅霜厲溢<lb/>
景横飛<lb/>
　　　短鋏銘<lb/>
器用多品詭制殊觀亦有短鋏淸暉截爛昔在先朝戢<lb/>
兵静亂惟皇寳之優而弗玩<lb/>
　　　露陌刀銘<lb/>
露陌在服威靈遠振遵養時晦曜德崇信<lb/>
<pb n="KR4h0134_WYG_054-8b"/>
　　　手㦸銘<lb/>
錟錟雄㦸淬金鍊剛名配越㦸用過干將嚴鋒勁柲摛<lb/>
鍔耀芒<hi>柲御覧作校</hi>
　　七<lb/>
　　　七命<lb/>
冲漠公子含華隱耀嘉遯龍蟠<hi>文選作盤</hi>超<hi>文選作翫</hi>世高蹈遊<lb/>
心於浩然玩志乎衆妙絶景乎大荒之遐阻吞響乎幽<lb/>
山之窮奧於是徇華大夫聞而造焉乃整<hi>善本作勑</hi>雲輅驂<lb/>
<pb n="KR4h0134_WYG_054-9a"/>
飛黄越奔沙輾流霜凌扶搖之風躡堅氷之津旌拂霄<lb/>
堮軌出蒼垠天淸泠而無霞野曠朗而無塵臨重岫而<lb/>
攬轡顧石室而㢠廻輪遂適冲漠公子之所居其居也峥<lb/>
嶸幽藹蕭瑟虚𤣥溟海渾濩涌其後嶰谷㟹嶆張其前<lb/>
尋竹竦莖蔭其壑百籟羣鳴籠<hi>文選作聾</hi>其山衝飈發而㢠廻<lb/>
日飛礫起而麗<hi>一作灑非</hi>天於是登絶巘遡長風陳辨惑之<lb/>
辭命公子於巖中曰葢聞聖人不巻道而背時智士不<lb/>
遺身而匿跡生必耀華名於玉牒殁則勒洪伐於金冊<lb/>
<pb n="KR4h0134_WYG_054-9b"/>
今公子違世陸沉避地獨竄有生之懽滅資父之義廢<lb/>
愁洽百年苦溢千歲何異促鱗之遊汀濘短羽之棲翳<lb/>
薈今將榮子以天人之大寳悅子以縱性之至娛窮地<lb/>
而遊中天而居傾四海之歡殚九州之腴鑚屈轂之瓠<lb/>
解疏屬之拘子欲之乎公子曰大夫不遺來萃荒外雖<lb/>
在不敏敬聽佳話<lb/>
大夫曰寒山之桐出自太㝠含黄鐘以吐榦據蒼岑而<lb/>
孤生既乃瓊巘嶒崚金岸崥崹左當風谷右臨雲谿上<lb/>
<pb n="KR4h0134_WYG_054-10a"/>
無凌虛之巢下無跖實之蹊搖刖峻挺茗邈嶕<hi>文選作苕</hi>嶢<lb/>
晞三春之溢露遡九秋之鳴飈雲<hi>一作雰</hi>雪寫其根霏霜<lb/>
<hi>一作雲</hi>封其條木既繁而後綠艸未素而先凋於是構雲<lb/>
梯陟峥嶸翦蕤賓之陽柯剖大吕之隂莖營匠斵其樸<lb/>
伶倫均其聲器舉樂奏促調高張音朗號鐘韵淸繞梁<lb/>
追逸響於八風采奇律於歸昌啓中黄之妙<hi>文選作少</hi>宫發<lb/>
蓐收之變商若乃㡣火西頽暄氣初收飛霜迎節高風<lb/>
送秋覉旅懷土之徒流宕百罹之儔<hi>文選作疇</hi>撫促柱則酸<lb/>
<pb n="KR4h0134_WYG_054-10b"/>
鼻揮危弦則涕流若乃追淸哇赴嚴節奏緑<hi>一作淥</hi>水吐<lb/>
白雪激楚㢠廻流風結悲蓂莢之朝落悼望舒之夕缺㷀<lb/>
嫠為之擗摽孀老為之嗚咽王子拂纓而傾耳六馬噓<lb/>
天而仰秣此葢音曲之至妙子豈能從我而聽之乎公<lb/>
子曰余病未能也<lb/>
大夫曰蘭宫祕宇雕堂綺櫳雲屏爛汗<hi>一作旰</hi>瓊璧青蔥<lb/>
應門八襲旋臺九重表以百常之闕圜以萬雉之墉爾<lb/>
乃嶢榭迎風秀出中天翠觀岑青彤<hi>文選作彫</hi>閣霞連長翼<lb/>
<pb n="KR4h0134_WYG_054-11a"/>
臨<hi>一作陵非</hi>雲飛陛凌山望玉䋲而結極承倒景而開軒赬<lb/>
素炳煥枌栱嵯峨隂虯負檐陽馬承阿錯以瑤英鏤以<lb/>
金華方疏含秀圓井吐葩重殿疊起交綺對榥幽堂晝<lb/>
宻明室夜朗焦螟飛而生風尺蠖動而成響若乃目厭<lb/>
常玩體倦帷幄携公子而雙遊時娛觀於林麓登翠阜<lb/>
臨丹谷華艸錦繁飛采星燭陽葉春靑隂條秋綠華實<lb/>
代新承意恣觀<hi>一作歡</hi>仰折神虈俯採朝蘭遡惠風於蘅<lb/>
薄眷椒塗於瑤壇爾乃浮三翼戲中沚潜鰓<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>驚翰起<lb/>
<pb n="KR4h0134_WYG_054-11b"/>
沈絲結飛矰理挂歸翮於赤霄之表出華鱗於紫潭<hi>善本</hi>
<hi>作淵</hi>之裏然後縱櫂<hi>五臣作棹</hi>隨風弭楫乗波吟孤竹拊雲和<lb/>
淵<hi>一作川</hi>客唱淮南之曲榜人奏采菱之歌歌曰乗鳬<hi>一作</hi>
<hi>鷁</hi>舟兮為水嬉臨芳洲兮拔雲芝樂以忘戚遊以卒時<lb/>
窮夜為日畢歲為期此葢宴居之浩麗子豈能從我而<lb/>
處之乎公子曰余病未能也<lb/>
大夫曰若乃白商素節月既授衣天凝地閉風厲霜飛<lb/>
柔條夕勁宻葉晨稀將因氣以效殺臨金郊而講師爾<lb/>
<pb n="KR4h0134_WYG_054-12a"/>
乃列輕武整戎剛建雲髦啓雄芒駕紅陽之飛鷰驂唐<lb/>
公之驌驦屯羽隊於外林縱輕翼於中荒爾乃張脩罠<lb/>
布飛羉<hi>一作羅</hi>陵黄岑挂青巒畫長壑以為限帶流谿以<lb/>
為關既乃内無䟽蹊外無漏跡叩鉦數<hi>一作散</hi>校舉麾旌<lb/>
獲彀金機馳鳴鏑翦剛豪落勁翮車<hi>一作連非</hi>騎競騖駢武<lb/>
齊轍翕忽揮霍雲廻風<graphic n="KR0844" url="https://raw.githubusercontent.com/kanripo/KR-Gaiji/master/images/KR0844.png" mimeType="image/png"/>聲動響飛形移景發舉戈林<lb/>
竦揮鋒電滅仰傾雲巢俯殫地穴乃有圓文之豜<hi>善作□</hi>
班題之豵<hi>一作<graphic n="KR1703" url="https://raw.githubusercontent.com/kanripo/KR-Gaiji/master/images/KR1703.png" mimeType="image/png"/>
                    </hi>鼓鬛風生怒目電暰口齩霜刅足撥飛<lb/>
<pb n="KR4h0134_WYG_054-12b"/>
鋒齀林蹶石扣拔幽叢於是飛黃奮鋭賁育<hi>一作石</hi>逞技<lb/>
蹙封狶僨<hi>一作㩌疑訛</hi>馮豕拉甝虪挫獬廌句爪摧鋸牙捭<lb/>
瀾漫狼藉傾榛倒壑殞胔挂山僵踣掩澤藪為毛林隰<lb/>
為丹薄於是撤圍頓罔巻斾收鳶虞人數獸林衡計鮮<lb/>
論最犒勤息馬韜弦肴駟連鑣酒駕方軒千鍾電釂萬<lb/>
燧星繁陵阜霑流膏谿谷厭芳烟歡極樂殫廻節而旋<lb/>
此亦畋遊之壯觀子豈能從我而為之乎公子曰余病<lb/>
未能也<lb/>
<pb n="KR4h0134_WYG_054-13a"/>
大夫曰楚之陽劒歐冶所營邪谿之鋌赤山之精銷踰<lb/>
羊頭鏷越鍜成乃鍊乃鑠萬辟千灌豐隆奮椎飛廉扇<lb/>
炭神器化成陽文陰縵既乃<hi>善本無既乃二字</hi>流綺星連浮彩<lb/>
艶發光如散電質如耀雪霜鍔水凝氷刅露潔形冠豪<lb/>
曹名珍巨闕指鄭則三軍白首麾晉則千里流血豈徒<lb/>
水截蛟龍<hi>一作鴻</hi>陸灑奔駟斷浮翮以為工絶重甲而稱<lb/>
利云爾而已哉若其靈寳則舒辟無方奇鋒異模形震<lb/>
薛燭光駭風胡價兼三鄉聲貴二都或馳名傾秦或夜<lb/>
<pb n="KR4h0134_WYG_054-13b"/>
飛去吳是以功冠萬載威曜無窮揮之者無前擁之者<lb/>
身雄可以從服九國横制八戎爪牙景附函夏承風此<lb/>
葢希世之神兵子豈能從我而服之乎公子曰余病未<lb/>
能也<lb/>
大夫曰天驥之駿逸態超越禀氣靈淵受精皎月眸瞷<lb/>
黑照元綵紺發沬如揮紅汗如振血秦青不能識其衆<lb/>
尺方堙不能覩其若滅爾乃巾雲軒踐朝霧赴春衢整<lb/>
秋御虯踊螭騰麟超龍翥望山載奔視林載赴氣盛怒<lb/>
<pb n="KR4h0134_WYG_054-14a"/>
發星飛電駭志陵九州勢越四海影不及形塵不暇起<lb/>
浮箭未移再踐千里爾乃踰天垠越地隔過汗漫之所<lb/>
不遊躡章亥之所未跡陽烏為之頓羽夸父為之投策<lb/>
斯葢天下之儁乗子豈能從我而御之乎公子曰余病<lb/>
未能也<lb/>
大夫曰大梁之黍瓊山之禾唐稷播其根農帝嘗其華<lb/>
爾乃六禽殊珍四膳異肴窮海之錯極陸之毛伊公㸑<lb/>
鼎庖丁<hi>一作子</hi>揮刀味重九沸和兼勺藥晨鳬露鵠霜鵽<lb/>
<pb n="KR4h0134_WYG_054-14b"/>
黃雀圜按星亂方丈華錯封熊之蹯翰音之跖鷰髀猩<lb/>
脣髦殘象白靈淵之龜萊黄之鮐丹穴之鷚元豹之胎<lb/>
燀以秋橙酷以春梅接以商王之箸承以帝辛之杯范<lb/>
公之鱗出自九溪頳尾丹鰓紫翼青鬐爾乃命支離飛<lb/>
雙鍔紅肌綺散素膚雪落婁子之毫<hi>文選作豪</hi>不能厠其細<lb/>
秋蟬之翼不能擬其薄繁肴既闋亦有嘉<hi>一作寒</hi>羞商山<lb/>
之果漢皋之楱<hi>一作榛</hi>析㡣眼之房剖椰子之殻芳㫖萬<lb/>
選承意代奏乃有荆南烏程豫北竹葉浮蟻星沸飛華<lb/>
<pb n="KR4h0134_WYG_054-15a"/>
蓱接𤣥石嘗其味儀氏進其法傾罍一朝可以流湎千<lb/>
日單醪投川可使三軍告㨗斯人神之所歆羡觀聽之<lb/>
所煒曄也子豈能强起而御之乎公子曰躭爽口之饌<lb/>
甘腊毒之味服腐腸之藥御亡國之器雖子大夫之所<lb/>
榮顧亦吾人之所畏余病未能也<lb/>
大夫曰葢有晉之融皇風也金華啓徴大人有作繼明<lb/>
代照配天光宅其基德也隆于姬公之處岐其垂仁也<lb/>
富乎有殷之在毫南箕之風不能暢其化離畢之雲無<lb/>
<pb n="KR4h0134_WYG_054-15b"/>
以豐其澤皇道煥炳<hi>一作昭煥</hi>帝載緝熈導氣以樂宣德以<lb/>
詩<hi>文選作語</hi>教淸於雲官之世政<hi>一作治</hi>穆乎鳥紀之時王猷<lb/>
四塞函夏謐寕<hi>一作静</hi>丹㝠投烽靑徼釋警却馬於糞車<lb/>
之轅銘德於昆吳之鼎羣氓反素時文<hi>一作人</hi>載郁耕父<lb/>
推畔漁䜿讓陸樵夫恥危冠之飾輿臺笑短後之服六<lb/>
合時邕巍巍蕩蕩𤣥齠巷歌黄髪擊壤解羲皇之繩錯<lb/>
陶唐之象若乃華裔之夷流荒之貊語不傳於輶軒地<lb/>
不被乎正朔莫不駿奔稽顙委質重譯于時昆蚑感惠<lb/>
<pb n="KR4h0134_WYG_054-16a"/>
無思不擾苑戲九尾之禽囿棲三足之烏鳴鳯在林夥<lb/>
於黃帝之園有龍游淵盈於孔甲之沼萬物烟煴天地<lb/>
交㤗義懷靡内化感無外林無被褐山無韋帶皆象刻<lb/>
於百工兆發乎靈蔡縉紳濟濟軒冕藹藹功與造化争<lb/>
流德與二儀比大言未終公子蹶然而興曰鄙夫固陋<lb/>
守兹<hi>文選作此</hi>狂狷葢理有毁之而争寳之訟解言有怒之<lb/>
而齊王之疾痊向子誘我以聾耳之樂棲我以蔀家之<lb/>
屋田游馳蕩利刅駿足既老氏之攸戒非吾人之所欲<lb/>
<pb n="KR4h0134_WYG_054-16b"/>
故靡得而應子至聞皇風載韙時聖道淳舉實為秋摛<lb/>
藻為春下有可封之人<hi>一作民</hi>上有大哉之君余雖不敏<lb/>
請尋<hi>一作從</hi>後塵<lb/>
　　詩<lb/>
　　　<hi>詩品云張協詩其源出於王粲文體華净少病累又巧構形似之言雄於潘岳靡於太冲風流</hi>
　　　<hi>調達實曠代之高手詞采蔥蒨音韻鏗鏘使人味之亹亹不倦  詩譜云逐句鍜鍊辭工製率</hi>
　　　詠史<lb/>
昔在西京時朝野多歡娛藹藹東都門羣公祖二疎朱<lb/>
<pb n="KR4h0134_WYG_054-17a"/>
軒曜金城供帳臨長衢達人知止足遺榮忽如無抽簮<lb/>
解朝衣散髪歸海隅行人為隕涕賢哉此大<hi>文選作丈</hi>夫揮<lb/>
金樂當年歲暮不留儲顧謂四座賔多財為累愚淸風<lb/>
激萬代名與天壤俱咄此蟬冕客君紳宜見書<lb/>
　　　雜詩<lb/>
秋夜凉風起淸氣蕩暄濁蜻蛚吟堦下飛蛾拂明燭君<lb/>
子從遠役佳人守煢獨離居幾何時鑚燧忽改木房櫳<lb/>
無行跡庭艸萋以綠靑苔依空牆蜘蛛網四屋感物多<lb/>
<pb n="KR4h0134_WYG_054-17b"/>
所懷沈憂結心曲<lb/>
　　　其二<lb/>
大火流坤維白日馳西陸浮陽映翠林㢠廻飈扇綠竹飛<lb/>
雨灑朝蘭輕露棲叢菊龍蟄暄氣凝天高萬物肅弱條<lb/>
不重結芳蕤豈再馥人生瀛海内忽如鳥過目川上之<lb/>
歎逝前修以自朂<lb/>
　　　其三<lb/>
金風扇素節丹霞啓隂期騰雲似涌煙宻雨如散絲寒<lb/>
<pb n="KR4h0134_WYG_054-18a"/>
花發黄采<hi>一作彩</hi>秋艸含綠滋閒居玩萬物離羣戀<hi>一作念</hi>
所思案無蕭氏牘庭無貢公綦高尚遺王侯道積是成<lb/>
基至人不嬰物餘風足染時<lb/>
　　　其四<lb/>
朝霞迎白日丹氣臨暘<hi>一作湯</hi>谷翳翳結繁雲森森散雨<lb/>
足輕風摧勁艸凝霜竦高木宻葉日夜疎叢林森如束<lb/>
疇昔嘆時遲晚節悲年促歲暮懷百憂將從季主卜<lb/>
　　　其五<lb/>
<pb n="KR4h0134_WYG_054-18b"/>
昔我資章甫聊以適諸越行行入幽荒歐<hi>一作甌</hi>駱從祝<lb/>
髪窮年非所用此貨將安設瓴甋夸璵璠魚目笑明月<lb/>
不見郢中歌能否居然别陽春無和者巴人皆下節流<lb/>
俗多昏迷此理誰能察<lb/>
　　　其六<lb/>
朝登魯陽關狹路峭且深流澗萬餘丈圍木數千尋咆<lb/>
虎響窮山鳴鶴聒空林凄風為我嘯百籟坐自吟感物<lb/>
多思情在險易常心朅來戒不虞挺轡越飛岑王陽驅<lb/>
<pb n="KR4h0134_WYG_054-19a"/>
九折周文走岑崟經阻貴勿遲此理著來今<lb/>
　　　其七<lb/>
此鄉非吾地此郭非吾城羇旅無定心翩翩如懸旌出<lb/>
覩軍馬陣入聞鞞鼓聲常懼羽檄飛神武一朝征長鋏<lb/>
鳴鞘中烽火列邊亭舍我衡門衣更被縵胡纓疇昔懐<lb/>
㣲志帷幕竊所經何必操干戈堂上有奇兵折衝樽爼<lb/>
間制勝在兩楹巧遲不足稱拙速乃垂名<lb/>
　　　其八<lb/>
<pb n="KR4h0134_WYG_054-19b"/>
述職投邊城覉束戎旅間下車如昨日望舒四五圓借<lb/>
問此何時胡蝶飛南園流波戀舊浦行雲思故山閩越<lb/>
衣文蛇胡馬願度燕風土<hi>文選作土風</hi>安所習由來有固然<lb/>
　　　其九<lb/>
結宇窮岡曲耦耕幽藪陰荒庭寂以閒幽<hi>一作山</hi>岫峭且<lb/>
深凄風起東谷有渰興南岑雖無箕畢期膚寸自成霖<lb/>
澤雉登壟雊寒猿擁條吟溪壑無人跡荒楚鬰蕭森投<lb/>
耒循岸垂時聞樵採音重基可擬志㢠廻淵可比心養真<lb/>
<pb n="KR4h0134_WYG_054-20a"/>
尚無為道勝貴陸沈游思竹素園寄辭翰墨林<lb/>
　　　其十<lb/>
墨蜧躍重淵商羊儛野庭飛廉應南箕豐隆迎號屏雲<lb/>
根臨八極雨足灑四溟霖瀝過二旬散漫亞九齡階下<lb/>
伏泉涌堂上水衣生洪潦浩方割人懐昏墊情沈液潄<lb/>
陳根綠葉腐秋莖里無曲突烟路無行輪聲環堵自頽<lb/>
毁垣閭不隱形尺燼重尋桂紅粒貴瑤瓊君子守固窮<lb/>
在約不爽貞雖榮田方贈慙為溝壑名取志於陵子比<lb/>
<pb n="KR4h0134_WYG_054-20b"/>
足<hi>一作之</hi>黔婁生<hi>此首江淹雜擬所為張黄門苦雨者也</hi>
　　　雜詩<lb/>
太昊啓東節春郊禮靑祗鷹化日夜分雷動寒暑離飛<lb/>
澤洗冬條浮飈解春澌采虹纓高雲文虬鳴隂池冲氣<lb/>
扇九垠蒼生衍四垂時至萬寳成化周天地移<lb/>
　　　遊仙<lb/>
峥嶸元圃深嵯峨天嶺峭亭館籠雲構脩梁流三曜蘭<lb/>
葩葢嶺披淸風緣隟嘯<lb/>
<pb n="KR4h0134_WYG_054-21a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0134_WYG_054-21b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　漢魏六朝百三家集巻五十四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>漢魏六朝百三家集巻五十一</head> <lb/>
    <p>
<pb n="KR4h0134_WYG_051-1a"/>
欽定四庫全書<lb/>
　漢魏六朝百三家集巻五十一<lb/>
　　晉陸雲集<lb/>
　目録<lb/>
　　詩<lb/>
　　　大將軍宴㑹被命作詩<hi>六章</hi>
　　　征西大將軍京陵王公㑹射堂皇太子見命作<lb/>
　　　　此詩<hi>六章</hi>
<pb n="KR4h0134_WYG_051-1b"/>
　　　太尉王公以九錫命大將軍讓公將還京邑祖<lb/>
　　　　餞贈此詩<hi>六章</hi>
　　　大安二年夏四月大將軍出祖王羊二公於城<lb/>
　　　　南堂皇被命作此詩<hi>六章</hi>
　　　從事中郎張彦明為中䕶軍<hi>六章</hi>
　　　贈汲郡太守<hi>八章有序</hi>
　　　贈顧驃騎二首<lb/>
　　　　有皇<hi>八章有引</hi>
<pb n="KR4h0134_WYG_051-2a"/>
　　　　思文<hi>八章有引</hi>
　　　贈鄱陽府君張仲膺<hi>五章</hi>
　　　贈顧彦先<hi>五章</hi>
　　　答顧秀才<hi>五章</hi>
　　　答大將軍祭酒顧令文<hi>五章</hi>
　　　答吳王上將顧處微<hi>九章</hi>
　　　贈顧尚書<lb/>
　　　答兄平原<lb/>
<pb n="KR4h0134_WYG_051-2b"/>
　　　贈鄭曼季四首<lb/>
　　　　谷風<hi>五章有序</hi>
　　　　鳴鶴<hi>四章有序</hi>
　　　　南衡<hi>五章有序</hi>
　　　　高岡<hi>四章</hi>
　　　答孫顯世<hi>十章</hi>
　　　失題<hi>八章</hi>
　　　失題<hi>六章</hi>
<pb n="KR4h0134_WYG_051-3a"/>
　　　失題<lb/>
　　　失題<lb/>
　　　答兄平原<lb/>
　　　答張士然<lb/>
　　　為顧彦先贈婦徃返四首<lb/>
　　　芙蕖<lb/>
　<lb/>
　<lb/>
<pb n="KR4h0134_WYG_051-3b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　漢魏六朝百三家集巻五十一目録<lb/>
<pb n="KR4h0134_WYG_051-4a"/>
欽定四庫全書<lb/>
　漢魏六朝百三家集巻五十一<lb/>
　　　　　　　　　　　　　明　張溥　輯<lb/>
　晉陸雲集<lb/>
　　詩<lb/>
　　　大将軍宴㑹被命作詩<hi>六章</hi>
皇皇帝祜誕隆駿命四祖正家天祿保定叡哲惟晉世<lb/>
有明聖如彼日月萬景攸正<lb/>
<pb n="KR4h0134_WYG_051-4b"/>
巍巍明聖道隆自天則明分爽觀象洞𤣥陵風叶紀絶<lb/>
輝照淵肅雍往播福禄來臻<lb/>
在昔奸臣稱亂紫微神風潛駭有赫兹威靈旗樹斾如<lb/>
電斯揮致天之届于河之沂有命再集皇輿凱歸<lb/>
頹綱既振品物咸秩神道見素遺華反質辰晷重光協<lb/>
風應律函夏無塵海外有謐<lb/>
芒芒宇宙天地交泰王在華堂式宴嘉㑹𤣥暉峻朗翠<lb/>
雲崇藹冕弁振纓藻服<hi>五臣作火</hi>垂帶<lb/>
<pb n="KR4h0134_WYG_051-5a"/>
祁祁臣僚有來雍雍薄言載考承顔下風俯覿嘉客仰<lb/>
瞻玉容施巳唯約于禮斯豐天錫難老如岳之崇<lb/>
　　　征西大将軍京陵王公㑹射堂皇太子見命作<lb/>
　　　　此詩<hi>六章</hi>
芒芒太極𤣥化烟煴頽形成器凌象垂文大鈞造物庶<lb/>
類羣分先識經始實綜彛倫<lb/>
惟嶽隆周生甫及申天鑒在晉祚之降神邈矣遐風茂<lb/>
徳有鄰永言配命惟晉之鎮<lb/>
<pb n="KR4h0134_WYG_051-5b"/>
厥鎮伊何實幹心膂文教内輔武功外禦淮方未靖帝<lb/>
曰攸序公于出征奄有南浦<lb/>
南海既賓爰戢干戈桃林釋駕天馬婆娑象齒南金來<lb/>
格皇家絶音協徽宇宙告和<lb/>
𤣥綱峻極天網既紘文武方升允兹兼𢎞我我髙夏有<lb/>
肅其凉公侯戾止騄驥龍驤善問如林在㑹鏘鏘<lb/>
祝融御節火正緝熈凱風徘徊萬物欣時秩秩初筵薄<lb/>
言在兹嘉福介祜萬夀無期<lb/>
<pb n="KR4h0134_WYG_051-6a"/>
　　　太尉王公以九錫命大将軍讓公将還京邑祖<lb/>
　　　　餞贈此詩<hi>六章</hi>
烈文辟公時惟哲王闡縱絶期平顯幽光内實慎徽緝<lb/>
熈有藏出糺方慝間督不揚髙山峻極天造芒芒<lb/>
天子念功大典光備肅肅王命宰臣蒞事穆矣淵讓遺<lb/>
功遂志思我逺猷徽音孰嗣<lb/>
后命既靈王人返斾興言出祖飲餞于邁旍旐泱泱軺<lb/>
軒藹藹和風弭塵清暉映蓋<lb/>
<pb n="KR4h0134_WYG_051-6b"/>
思樂中陵言觀其川公王戾止有車轔轔伊誰云饗我<lb/>
有嘉賓羽觴舉醻酢爾征人<lb/>
悠悠征人四牡騑騑發軫北京振䇿紫微昔乃云來春<lb/>
林方輝嵗亦暮止之子言歸道途興戀伏載稱徽<lb/>
聖澤既渥嘉㑹愔愔庭旅鐘鼔堂有瑟琴飛轡清暉扶<lb/>
桑移隂視景祗慕揮袂沾襟孌彼同栖悲爾異林我有<lb/>
旨酒以歌以吟<lb/>
　　　大安二年夏四月大将軍出祖王羊二公於城<lb/>
<pb n="KR4h0134_WYG_051-7a"/>
　　　　南堂皇被命作此詩<hi>六章</hi>
時文唯晉天祚有祥聖宰作弼受言既臧有赫斯庸勲<lb/>
格昊蒼景物台暉棟隆玉堂<lb/>
惟帝思庸大興光迪聖敬逺躋神道𤣥邈思媚三靈誕<lb/>
膺天篤嘉命既辱王人言告<lb/>
翼翼王人言告惟慕公輿駕言乃眷斯顧華旂飛藻鳴<lb/>
鸞振路騑騑駟牡嘘天載步<lb/>
我有髙厦如雲斯薈雕軒戾止薄言嘉㑹問誰在宴惟<lb/>
<pb n="KR4h0134_WYG_051-7b"/>
俊惟乂豐俎殷薦獻酬交泰<lb/>
悠悠昊天南正興言朱明有曄萬葉翠繁昌雲垂天凱<lb/>
風熈顔王臣在此貽宴于懽<lb/>
懸象西頽虞淵納景嘉樂未晞嚴駕巳整行矣征人身<lb/>
乖路永飛驂顧懐華蟬引領遺思北京結轡臺省<lb/>
　　　從事中郎張彦明為中䕶軍<hi>六章</hi>
思文有聖叡哲配天功濟生黎道合上𤣥休命發揮有<lb/>
集惟賢哲彼寤宿澄此在淵<lb/>
<pb n="KR4h0134_WYG_051-8a"/>
濟濟多士實播令聞王曰欽哉余嘉乃勲徽音孔碩惠<lb/>
爾風雲穆此芳烈肇揚清芬<lb/>
肅肅庶僚袨服寵暉肇彼桃蟲假翼翻飛出撫邦家入<lb/>
翔紫微有命既集願言永違<lb/>
思樂華堂雲構崇基公王有酒薄言饗之景曜徽芒芳<lb/>
風詠時宴爾賓儐具樂于兹<lb/>
亹亹我王豐恩允臧我客戾止飲酒公堂自彼下僚聿<lb/>
來有光悲矣永言指途逝将形違殿闥景附華房<lb/>
<pb n="KR4h0134_WYG_051-8b"/>
開國承家勿用小人今我聖宰實蕃斯仁凌淵龍躍披<lb/>
林鳳振正直既好嘉禮式陳振我逺徳歸于時民<lb/>
　　　贈汲郡太守<hi>八章有序</hi>
　　奚世都為汲郡太守客将之官大将軍崇賢之徳<lb/>
　　既逺而厚下之恩又隆非此離析有感聖皇既䝉<lb/>
　　引見又宴于後園感鹿鳴之宴樂詠魚藻之凱歌<lb/>
　　而作是詩<lb/>
於穆皇晉豪俊實蕃天網振維有聖貞觀鳴鳥在林良<lb/>
<pb n="KR4h0134_WYG_051-9a"/>
駿即閑萃彼俊乂時亮庶官<lb/>
抑抑奚生天篤其淳芳頴蘭輝瓊光玉振沈機照物妙<lb/>
思考神思我善問觀徳古人<lb/>
善問伊何惠音孔昭肇允衡門翻飛宰朝肅雍芳林芬<lb/>
響淩霄穆矣和風育爾清休<lb/>
亦既有試出宰邦家之子于行民固謳歌風澄俗儉化<lb/>
静世波芒芒既庶且樂于和<lb/>
我有好爵既成爾服入贊崇華遂登帷幄時文聖宰天<lb/>
<pb n="KR4h0134_WYG_051-9b"/>
祚方榖朔風徽止鴻漸雲嶽<lb/>
悠悠斯民三代直道我求明徳惟奚攸考緝熈暉章天<lb/>
祿來保惠心無競豐化有造<lb/>
樂只君子茂徳攸綏嗟我懐人式是言歸聿言來集如<lb/>
翼斯揮曰予不惠照爾清暉<lb/>
職思既殊亦各有司念我同僚悲爾異事之子之逺悠<lb/>
悠我思雖無贈之歌以言志<lb/>
　　　贈顧驃騎二首<lb/>
<pb n="KR4h0134_WYG_051-10a"/>
　　　　有皇<hi>八章有引</hi>
　　有皇美祁陽也祁陽秉文之士駿發其聲故能明<lb/>
　　照有吳入顯乎晉國人美之故作是詩焉<lb/>
有皇大晉時文憲章規天有光矩地無疆神篤斯祜本<lb/>
顯克昌載生之雋實惟祁陽哲問宣猷考茂其相<lb/>
於鑠祁陽誕鍾天篤清輝龍見𤣥猷淵嘿沈機響駭幽<lb/>
神廣覿和以同人歸物時育有大惡盈謙以自牧思我<lb/>
懿範萬民來服<lb/>
<pb n="KR4h0134_WYG_051-10b"/>
吳未喪師天秩有庸淵哉若人弱冠休風俯翼黄門以<lb/>
徳來忠端秀蕃后正色儲宫徽音鑠頴邈矣遐蹤<lb/>
粤惟南紀舊邦匪歆委弁釋位如龍之潛考盤窮谷假<lb/>
樂豐林子雖蔵器鐘鼔有音惠風徃敬慶問來尋<lb/>
濟濟元公相惟天子明明辟王思隆多士帝曰欽哉有<lb/>
命集止我咨四方令問在爾以朕大賚乃膺嘉祉聿來<lb/>
胥步觀國之紀<lb/>
惟皇建極緝熈清曜我有俊民明徳來照大觀在上王<lb/>
<pb n="KR4h0134_WYG_051-11a"/>
假有廟顯允顧生金聲玉振之子于升利見大人龍輝<lb/>
絶跡有肅清塵<lb/>
清塵既彰朝虚好爵敬子侯度慎徽百辟予聞有命得<lb/>
禮不易嗟我懐人瞻言永錫豐水東注惟子之績<lb/>
遵汶涉泗言告同征勁風宵烈湛露朝零雲垂藹下泉冽<lb/>
清泠哀哉行人感物傷情從子京邑言觀厥成天保祚<lb/>
徳式榖以寧<lb/>
　　　　思文<hi>八章有引</hi>
<pb n="KR4h0134_WYG_051-11b"/>
　　思文美祁陽也祁陽能明其徳刑于寡妻以至于<lb/>
　　家邦無思不服亦頼賢妃貞女以成其内教故作<lb/>
　　是詩焉<lb/>
思文祁陽祁陽克峻天錫純嘏宣兹義問徳音既烈海<lb/>
外有奮既奮斯音祗敬厥徳昭治其家覃及邦國永肇<lb/>
儀刑俾民惟則<lb/>
文王在上太姒思齊魯侯克昌亦頼令妻鑒神有顧蘋<lb/>
蘩在斯祁陽載天作之伉儷<lb/>
<pb n="KR4h0134_WYG_051-12a"/>
在虞之胄實惟有姚頴艶玉秀華茂桃夭居顯祇明在<lb/>
靈格幽清塵熠爍淑心綢繆爰及祁陽惟徳之周<lb/>
其徳伊何和貞履素䖍告師氏言謀慮度鐘鼓思樂靖<lb/>
端夙賦考休攸嬪來嫁于顧<lb/>
羔羊執贄玉帛有輝百兩集止之子于歸宗姻風從娣<lb/>
姪雲回祁陽顧之煥其盈闈<lb/>
既曰歸止式揚好音言觀河洲有集于林思樂葛藟薄<lb/>
采其蕈疲彼攸遂乃孚惠心<lb/>
<pb n="KR4h0134_WYG_051-12b"/>
惠心既孚有恪中饋敦此螽斯永錫嗣類載延窈窕用<lb/>
和寤寐神之聼之𦙍祚來瑞<lb/>
昔周之隆有任有姒内刑聖教外崇多士今我淑人實<lb/>
亮君子亹亹翼翼亦繼斯祉宜爾子孫福禄盈止<lb/>
　　　贈鄱陽府君張仲膺<hi>五章</hi>
神林何有竒華妙實皇朝如何窮文極質斌斌君子升<lb/>
堂入室太上有曜子誕其輝知幾曰難子達其微入輔<lb/>
帷幄出御千里滔滔江漢南國之紀<lb/>
<pb n="KR4h0134_WYG_051-13a"/>
謁帝東堂剖符南征天子命我車服以榮何以潤之徳<lb/>
被蒼生何以濟之威振羣城却愚以化崇賢以仁鳳舒<lb/>
其翮龍濯其鱗憶彼荒藪莫敢不賓雖云舊邦其命維<lb/>
新<lb/>
卞和南金終始一色顯允君子窮達一徳𢎞仁厲道物<lb/>
究其極古賢受爵循墻䖍恭今哲居貴履盈如沖接新<lb/>
以化愛舊以豐隆此嚶鳴惇彼谷風<lb/>
忠至寵加孝至榮集内崇南芬外清名邑煒煒棠棣夐<lb/>
<pb n="KR4h0134_WYG_051-13b"/>
増其華猗猗桑梓厥曜孔多被繡晝行昔人攸美階雲<lb/>
飛藻孰與同粲<lb/>
人道伊何難合易離㑹如升峻别如順淇嗟我懐人曷<lb/>
云其來願言執手涕既隕之<lb/>
　　　贈顧彦先<hi>五章</hi>
𤣥黄挺秀誕受至真行該其髙徳備其新光瑩之偉隋<lb/>
卞同珍騰都之駿龍鳳合塵<lb/>
皇皇明哲應期繼聲華映殊域實鎮天庭入輔出輔乾<lb/>
<pb n="KR4h0134_WYG_051-14a"/>
乾靡寧夏發凉臺我雨我暑冬違邦族風霜是處嗟彼<lb/>
獨宿誰與晤語飄颻艱辛非禹孰舉言念君子悵惟心<lb/>
楚<lb/>
悠悠山川驍驍征遐陟升嶣嶤降涉洪波言無不利乗<lb/>
嶮而嘉人懐思慮我保其和<lb/>
邂逅相遇良願乃從不逢知巳誰濟予躬莫攀莫附媿<lb/>
我髙風時過年邁晻冉桑榆晞光賴潤亦在斯須假我<lb/>
夷塗頓不忘驅汜予津川浮不失桴無愛餘暉遂暗東<lb/>
<pb n="KR4h0134_WYG_051-14b"/>
嵎<lb/>
幽幽東嵎戀彼西歸瞻儀情感聆音心悲之子于邁夙<lb/>
夜京畿王事多難此焉徘徊<lb/>
　　　答顧秀才<hi>五章</hi>
芒芒上𤣥有物有則厥初造命立我藝則爰兹族類有<lb/>
覺先識斯文未喪誕育明徳<lb/>
允矣顧生載靈之和沈根芳沼濯秀蘭波淵翹戢穎景<lb/>
茂淩華惟是徳心是用閑邪<lb/>
<pb n="KR4h0134_WYG_051-15a"/>
徳心伊何行歸于周希髙仰峻企逺懐悠匪願在明靡<lb/>
倦斯幽凡我同朋瞻言清休<lb/>
慎終追逺俾民歸厚言若有行及予攜手何以恤我其<lb/>
仁孔有心之云愛隆敬其乆<lb/>
既邁斯仁亦迪兹文藻不雕樸華不變淳有斐君子如<lb/>
珪如璠仰欽徳類依懐惠詮式揚好問邦家于宣<lb/>
　　　答大将軍祭酒顧令文<hi>五章</hi>
惟林有鸞惟淵有螭顯允明徳實邦之基先后陟恪子<lb/>
<pb n="KR4h0134_WYG_051-15b"/>
配于兹遵彼玉堂受言遘之<lb/>
中原有軌世鮮克蹈先民有懐子探其妙心猶水鑒函<lb/>
景内照名若振炎攄光外燿<lb/>
相彼水鑒民胥攸臨矧曰明徳人誰弗欽寫我朶頥即<lb/>
爾澄心義隆自古好邈在今<lb/>
大人有作興雲自天之子于升亦躍于淵景曳清霄響<lb/>
發鳴弦義問𢎞集淑風載鮮<lb/>
企予朔都非子孰念豈無弱翰才不克贍惠音聿來瓊華<lb/>
<pb n="KR4h0134_WYG_051-16a"/>
玉艶無徳不報念辭惟忝<lb/>
　　　答吳王上将顧處微<hi>九章</hi>
邈矣大昧造化明明物以曲全人以直生類聚百族羣<lb/>
分萬形員淵挺隋方川吐瓊<lb/>
藹藹洪族天祿攸蕃神綏厥本道裕其源條有豐葉波<lb/>
無輟瀾烈風時播芳響世繁<lb/>
曰繁曰賾載徳于兹克文克敏乃惠乃慈遵彼洪流薄<lb/>
言詠之好是神契聊與之期<lb/>
<pb n="KR4h0134_WYG_051-16b"/>
仁勇同宅文武相紛王謂御事誰撫上軍於時翻飛虎<lb/>
嘯江濆式遏不虞俾也無塵<lb/>
三代既逺直道垂音非齒焉尚非徳焉欽鑚仰自古鮮<lb/>
曰在今匪唯形交殷薦其心<lb/>
心以殷薦分以道成祇服惠顧疇此深情亦有芳訊薄<lb/>
載其誠豈無春暉兹焉可榮<lb/>
大道易聞崇軌難襲孰云匪愆咎吝尤集敢謝不佞栖<lb/>
山自戢臨篇焉愧徳輶辭輯<lb/>
<pb n="KR4h0134_WYG_051-17a"/>
翩彼日月逝猶駭電朝華未厭夕風巳扇詩亦有悲無<lb/>
幾相見懐徳歎心于焉東眷<lb/>
平津晚貴貢公後徴陟彼玉階黄髪來升靈卉三秀芳<lb/>
草秋興唯頥清神福祿是膺<lb/>
　　　贈顧尚書<lb/>
五嶽降神四瀆炳靈兩儀鈞陶參和大成兆光人倫誕<lb/>
育至英於顯尚書實惟我兄行成世則才為時生體道<lb/>
既𢎞大徳允明厥𢎞伊何靡曠不遵厥明伊何靡妙不<lb/>
<pb n="KR4h0134_WYG_051-17b"/>
研無索昭灼有求幽𤣥細微不錯毫芒以陳積簣為山<lb/>
納流成淵扶翹布華養物作春所肅以禮所潤以仁宣<lb/>
質拔行曜文入采堅不可鑚清如凝水方迹迎朖蹈齊<lb/>
闕里希聖而微亦顧之子棄彼芝英玩此蘭茝異世同<lb/>
芳其馥不已我蘭既馥我風載清能芬南岳遂芳北征<lb/>
子有其徳人求其馨逝此陋巷薰彼紫庭厥音不已鼔<lb/>
鐘有聲聞天之聰譬之鵠鳴天聰既昭我實惟彰乗風<lb/>
之鳳眷言朝陽披雲藻繡來此舊鄉謙光自抑厥輝愈<lb/>
<pb n="KR4h0134_WYG_051-18a"/>
揚麗容既翕孔好巳張既照平林具我華英華英巳曜<lb/>
餘光難延㑹淺别速哀以紹欣追曠同塗暫和笑言殊<lb/>
音合奏曲異響連絶我懽條統我思根因分來在愛感<lb/>
徃恩我非形景有處有遊載離載㑹且懽且憂感彼逺<lb/>
曠吝此延娛樂奏聲哀言發涕流惟願我子徳與福俱<lb/>
亦天之祐亦我之私<lb/>
　　　答兄平原<lb/>
伊我世族太極降精昔在上代軒虞篤生厥生伊何流<lb/>
<pb n="KR4h0134_WYG_051-18b"/>
祚萬齡南嶽有神乃降厥靈誕鍾祖考徹兹神明運步<lb/>
玉衡仰和太清賔御四門旁穆紫庭紫庭既穆威聲爰<lb/>
振厥振伊何播化殊鄰清風攸被率土歸仁彤弧所彎<lb/>
萬里無塵功昭王府帝庸厥勲黄鉞授征錫命頻繁闞<lb/>
如虓虎肅兹三軍光若辰峙亮彼公門仍世上司芳流<lb/>
慶純雲和所産爰育二昆誕豐岐嶷夙邁令聞令聞伊<lb/>
何休音允臧先公克構乃崇斯堂耀頴上京發迹扶桑<lb/>
戎車山征時惟鷹揚鷹揚既昭勲庸克邁天子命我鎮<lb/>
<pb n="KR4h0134_WYG_051-19a"/>
弼于外在作扞城以表南裔降災匪蠲景命顛沛惟我<lb/>
賢昆天姿秀生含竒播殊明徳惟馨太陽散氣乃禀厥<lb/>
和山川垂度爰則厥遐厥遐伊何惟光惟大惟大伊何<lb/>
如岱如渭恢此廣淵廓彼𢎞懿洪道惇徳淵哉為器統<lb/>
我先基弱冠慷慨将𢎞祖業實崇奕世咨予頑䝉蕞爾<lb/>
弱才沈耀𤣥渚挹庇雲淇陶化靡移固陋于兹瞻仰洪<lb/>
範實忝先基巍巍先基重規累構赫赫重光遐風激鷲<lb/>
昔我先公爰造斯猷今我六蔽匪崇克扶悠悠大道載<lb/>
<pb n="KR4h0134_WYG_051-19b"/>
邈載遐洋洋淵源如海如河昔我先公斯綱斯紀今我<lb/>
末嗣乃傾乃圯世業之頽自予小子仰愧靈丘銜憂没<lb/>
齒憂懐惟何顧景惟塵峩峩髙蹤眇眇貞辰明徳繼體<lb/>
莫非哲人今我頑鄙規範靡遵仍世載徳荒之予身莫<lb/>
峻匪岳有峻斯登莫髙匪雲有髙斯淩矧我成基匪克<lb/>
階升𤣥黄長坂載寐載興豈敢憚行哀此負乘芒芒髙<lb/>
山自予頽之濟濟徳義匪予懐之終銜永負予其媿而<lb/>
昔予言曠汜舟東川銜憂告辭揮淚海濵羲陽趣駕炎<lb/>
<pb n="KR4h0134_WYG_051-20a"/>
華電征自我不見邈哉八齡悠思迥望寤言通靈昔我<lb/>
徃矣辰在東嵎今我于兹日薄桑榆銜艱遘愍困瘁殷<lb/>
憂哀矣我世匪䝉靈休開元迄兹震興迭微弱風隠駭<lb/>
海水羣飛王旅南征闡耀靈威予昆乃播爰集朔土載<lb/>
離永久其毒太苦上帝休命駕言其歸多我遘愍振蕩<lb/>
朔垂羈繋殊俗初願用違嚴駕東征肅邁林野夕秣乗<lb/>
馬朝整僕旅矯矯乗馬載驅載馳漫漫長路或降或階<lb/>
晨風夙零朝不遑飢傾景儵墜夕不存罷雖有豐草匪<lb/>
<pb n="KR4h0134_WYG_051-20b"/>
釋奔駟雖有重隂匪遑假寐㷀㷀僕夫悠悠遄征經彼<lb/>
喬木有鳥嚶鳴徴物識儕矧伊有情樂兹棠棣實歡友<lb/>
生既至既覲滯思曠年曠年殊域覲未浹辰恨其永懐<lb/>
憂心孔艱天地永久命也難長生民忽霍曷云其常我<lb/>
之既存靡績靡紀乾坤難並寂焉其巳生若電激没若<lb/>
川征存愧松柏逝慚生靈匪吝性命實悼徒生茍克析<lb/>
薪豈憚冥冥瞻企皇極徼福上天冀我友生要期永年<lb/>
昔我先公邦國攸興今我家道綿綿莫承昔我昆弟如<lb/>
<pb n="KR4h0134_WYG_051-21a"/>
鸞如龍今我友生凋俊墜雄家哲永徂世業長終華堂<lb/>
傾構廣宅頽墉髙門降衡脩庭樹蓬感物悲懐愴矣其<lb/>
傷惇仁汜愛錫予好音睎光懐寳煥若南金披華玩藻<lb/>
曄若翰林詠彼清聲被之瑟琴味此殊響慰之予心𢎞<lb/>
懿忘鄙命之反覆敢投桃李以報珠玉冀憑光蓋編諸<lb/>
末錄<lb/>
　　　贈鄭曼季四首<lb/>
　　　　谷風<hi>五章有序</hi>
<pb n="KR4h0134_WYG_051-21b"/>
　　谷風懐思也君子在野愛而不見故作是詩言其<lb/>
　　懐思之也<lb/>
習習谷風扇此暮春𤣥澤墜潤靈爽烟煴髙山熾景喬<lb/>
木繁興蘭波清踴芳滸涼増感物興想念我懐人<lb/>
習習谷風載穆其音流瑩鼓物清塵拂林霖雨嘉播有<lb/>
渰淒隂歸鴻逝矣𤣥鳥來吟嗟我懐人其居樂潛明發<lb/>
有想如結予心<lb/>
習習谷風以溫以涼𤣥黄交泰品物含章潛介淵躍候<lb/>
<pb n="KR4h0134_WYG_051-22a"/>
鳥雲翔嗟我懐人在津之梁明發有思淩波褰裳<lb/>
習習谷風其集惟髙嗟我懐人於焉逍遙鸞栖髙岡耳<lb/>
想雲韶拊翼墜夕和鳴興朝我之思之言懐其休<lb/>
習習谷風其音孔嘉所謂伊人在谷之阿虎質山嘯龍<lb/>
輝淵蟠維南有箕匪休其和有捄斯畢俾爾滂沱懿厥<lb/>
河漢惟彼太華明發有懐我勞如何<lb/>
　　　　鳴鶴<hi>四章有序</hi>
　　鳴鶴美君子也太平之世君子猶有退而窮居者<lb/>
<pb n="KR4h0134_WYG_051-22b"/>
　　樂天知命無憂無欲懐碩人之考槃傷有徳之遺世<lb/>
　　故作是詩也<lb/>
鳴鶴在隂戢其左翼肅雍和鳴在川之側假樂君子祚<lb/>
爾明徳思樂唐虞歸于其極嗟我懐人惟馨黍稷<lb/>
鳴鶴在隂其鳴喈喈垂翼蘭沼濯清芳池假樂君子其<lb/>
茂猗猗國之瑋寳有餐瓊瓌乃振褧裳襲爾好衣嗟我<lb/>
懐人啓襟以希<lb/>
鳴鶴在隂其儀藹藹謂天蓋髙和音于邁假樂君子篤<lb/>
<pb n="KR4h0134_WYG_051-23a"/>
膺俊乂穆風潛烈興雲戢薈徳茂當年時衍嘉㑹安得<lb/>
鞶藻改爾縞帶嗟我懐人心焉忼愾<lb/>
鳴鶴在隂載好其聲漸陸儀羽遵渚回涇假樂君子祚<lb/>
之篤生徳耀有穆如瑤如瓊安得風帆深濯爾纓景遺<lb/>
雲雨爾在北溟嗟我懐人惟用傷情<lb/>
　　　　南衡<hi>五章有序</hi>
　　南衡美君子也言君子遯世不悶以徳存身作者<lb/>
　　思其以徳來仕又願言就之宿感白駒之義而作<lb/>
<pb n="KR4h0134_WYG_051-23b"/>
　　是詩焉<lb/>
南衡惟嶽峻極昊蒼瞻彼江湘惟水泱泱清和有合俊<lb/>
又以藏天保定爾茂以瓊光景秀濛汜頴逸扶桑我之<lb/>
懐矣休音峻揚<lb/>
穆穆休音有來爾雍沈波涌奥淵芳馥風傃虚養恬照<lb/>
日遺蹤考槃遵渚思樂潛龍我之懐矣寘爾華宫<lb/>
和璧在山荆林玉潤之子于潛清輝逺振克稱輶徳作<lb/>
寳有晉和聲在林羽儀未變我之懐矣有客來信<lb/>
<pb n="KR4h0134_WYG_051-24a"/>
風雲有作應通山淵清琴啓彈宫商乗絃類族知感有<lb/>
命自天夷叔希世猶謂比肩矧我與子姤㑹斯年<lb/>
我之懐矣在彼北林北林何有於煥斯文瓊瑰非寳尺<lb/>
牘成珍豐華非妙得意惟神河魴登俎遺答清川<lb/>
　　　　髙岡<hi>四章</hi>
瞻彼髙岡有猗其桐允也君子實寳南江員規啓俗沈<lb/>
矩履方泳此明流清瀾川通陟彼衡林味其回芳<lb/>
馥馥回芳綢繆中原祁祁庶類薄采其芬棲遲泌丘容<lb/>
<pb n="KR4h0134_WYG_051-24b"/>
與衡門聲播東汜響溢南雲<lb/>
穆穆閶闔南端啓籥庶明以庸帝聽式闕有鳳于潛在<lb/>
林棲翮非予之作孰與好爵<lb/>
幽居玩物顧景自頥發憤潛帷㑂彿有思予美忘此終<lb/>
然胥來企予與言惟用作詩<lb/>
　　　答孫顯世<hi>十章</hi>
邈矣上祖垂休萬葉廣問𢎞被崇軌峻躡髙山克荒大<lb/>
川利涉繁藹惟祜風連雲接<lb/>
<pb n="KR4h0134_WYG_051-25a"/>
大人有作二后利見九功敷奏七徳殷薦鼎實重芳勞<lb/>
烈再扇奕世𢎞道天祿來宴<lb/>
道𢎞振古祚未替今如彼在川亦有浮沈大韶既素響<lb/>
非我音豈曰荒止塗弗克尋<lb/>
昌風改物豐水易瀾百川總紀四海合源在彼焉取聿<lb/>
來莫觀曽是褊心敢忘丘園<lb/>
員暉偏照𤣥澤謬盈發彼乗華頓此増城絶景靈雲倦<lb/>
遊紫庭匪曰能知實忝長纓<lb/>
<pb n="KR4h0134_WYG_051-25b"/>
煥矣金虎襲我皇猷孰云匪吝仰媿蒼流徃蹇來反弭<lb/>
迹一丘變彼東朝言即爾謀<lb/>
振振孫子洪族之紀志擬龍潛徳配麟趾引服朗節克<lb/>
明峻軌遵彼中臯於穆不已<lb/>
於穆不已大都是階之子于命民應如隤厚徳時邁協<lb/>
風允諧惠此海湄俾也可懐<lb/>
乃眷丘林樂哉何曲解紱被褐投印懐玉遺情春臺託<lb/>
䕃寒木言念伊人溫其在谷<lb/>
<pb n="KR4h0134_WYG_051-26a"/>
道俟人行辭以義輯和容過表余未云執惠音𢎞播清<lb/>
風駿集懐徳形憮臨篇景立<lb/>
　　　失題<hi>八章</hi>
悠悠縣象昭回太素清濁迭興升降啓度遺和既爽季<lb/>
春告暮朱明來思青陽受煦<lb/>
日征月盈天道變通太初陶物造化為功四月惟夏南<lb/>
征觀方凱風有集飄颻南忩思樂萬物觀異知同<lb/>
有渰萋萋甘雨未播黍稷方華中田多稼庭槐振藻園<lb/>
<pb n="KR4h0134_WYG_051-26b"/>
桃阿那薄言觀物在堂知化<lb/>
蓬户惟清玩物一室明發有懐念昔先哲通夢幽人彷<lb/>
彿遺烈清暉在天孰與永日<lb/>
乃啓遺籍恣予大觀幽居傲物顧景怡顔況惟解舞衡<lb/>
門重闗思媚古人有懐良盤沈曦含輝芳烈如蘭<lb/>
厥初生民有物有類自古有稱大寳以位烝徒式好駿<lb/>
奔攸遂啓予有聞誨爾達貴<lb/>
達貴伊何天爵無榮渾淪大昧混其濁清毁方遯象遺<lb/>
<pb n="KR4h0134_WYG_051-27a"/>
頑履貞道實蔵器景以昭形<lb/>
芒芒陋世奚競奚錯収彼紛華委之沖漠標志垂天矯<lb/>
心馮閣通好莊聃儀刑有作安得達人顧予命薄<lb/>
　　　失題<hi>六章</hi>
思樂芳林言采其菊蘅薄遵塗中原有菽登彼脩巒在<lb/>
林寤宿彷彿佳人清顔如玉<lb/>
予美亡此誰為適道容與俟之𤣥髮方皓躑躅山阿玩<lb/>
此芳草願飡其穎庶以遺老<lb/>
<pb n="KR4h0134_WYG_051-27b"/>
亹亹嘉時飄忽棄予有瞻逝深永歎潛滸登願扶桑仰<lb/>
結飛晷伊人匪存遺芳孰與<lb/>
精氣為物或降或升徂落攸徃神竒有登死生為徒存<lb/>
亡曷勝謂予不信遺籍有徴<lb/>
閒居外物靜言樂幽繩樞増結甕牖綢繆和神當春清<lb/>
節為秋天地則邇户庭已悠<lb/>
嗟彼懐人悠悠其潛念昔先烈有懐所欽駭情玩俗寶<lb/>
允南金瓊輝邈矣誰適為心明發興言忼慨芳林<lb/>
<pb n="KR4h0134_WYG_051-28a"/>
　　　失題<lb/>
美哉良友禀徳坤靈明照逺鑒幽微研精超跡皇英質<lb/>
如瑶瓊贈我翰林示我丹誠道同契合體異心并自頃<lb/>
西徂合于五樓遲想歡憮觀我良疇亦既至止願言莫<lb/>
由室邇人隔中情則憂抱恨來遊神徃形留何以含忍<lb/>
寄之此詩何以寫思記之斯辭我心愛矣歌以贈之無<lb/>
秘爾音不我是貽<lb/>
　　　失題<lb/>
<pb n="KR4h0134_WYG_051-28b"/>
有美一人芳問芬葩嗟我欽羨夢想光華亦既至止上<lb/>
下欣嘉徳馥秋蘭容茂春蘿淑似令娣惟予陋何雖有<lb/>
良友朽木難加愛樂朋規贈以斯歌皆能載之其美孔<lb/>
多嗟痛薄祜並罹哀苦堂構既崩過庭莫覩我悴西鄰<lb/>
子沈東土契濶艱辛誰與晤語身滯情徃神遊景處發<lb/>
夢宵寐以慰延佇<lb/>
　　　答兄平原<hi>五言</hi>
悠悠塗可極别促怨㑹長銜思<hi>善作恩</hi>戀行邁興言在臨<lb/>
<pb n="KR4h0134_WYG_051-29a"/>
觴南津有絶濟北渚無河梁神徃同逝感形留悲參商<lb/>
衡軌若殊迹牽牛非服箱<lb/>
　　　答張士然<lb/>
行邁越長川飄颻冒風塵通波激枉渚悲風薄丘榛脩<lb/>
路無窮迹井邑自相循百城各異俗千室非良鄰歡舊<lb/>
難假合風土豈虚親感念桑梓域髣髴眼中人靡靡日<lb/>
夜逺眷眷懐苦辛<lb/>
　　　為顧彦先贈婦四首<lb/>
<pb n="KR4h0134_WYG_051-29b"/>
我在三川陽子居五湖隂山海一何曠譬彼飛與沈目<lb/>
想清慧姿耳存淑媚音獨寐多逺念寤言撫空衿彼美<lb/>
同懐子非爾誰為心<lb/>
悠悠君行邁㷀㷀妾獨止山河安可踰永路隔萬里京<lb/>
室多妖冶粲粲都人子雅步擢纎腰巧笑發皓齒佳麗<lb/>
良可美衰賤焉足紀逺䝉眷顧言銜恩非望始<lb/>
翩翩飛蓬征郁郁寒水縈遊止固殊性浮沈豈一情隆<lb/>
愛結在昔信誓貫三靈秉心金石固豈從時俗傾美目<lb/>
<pb n="KR4h0134_WYG_051-30a"/>
逝不顧纎腰徒盈盈何用結中款仰指北辰星<lb/>
浮海難為水遊林難為觀容色貴及時朝華忌日宴皎<lb/>
皎彼姝子灼灼懐春粲西城善雅舞總章饒清彈鳴簧<lb/>
發丹脣朱絃繞素腕輕裾猶電揮雙袂如霧散華容溢<lb/>
藻幄哀響入雲漢知音世所希非君誰能讃棄置北辰<lb/>
星問此𤣥龍煥時暮復何言華落理必賤<lb/>
　　　芙蕖<lb/>
綠房含青實金條懸白璆俯仰随風傾煒燁照清流<lb/>
<pb n="KR4h0134_WYG_051-30b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　漢魏六朝百三家集巻五十一<lb/>
</p>
<p>
</p>
  </div>
</body>
</text>
</TEI>
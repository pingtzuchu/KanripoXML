<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>漢魏六朝百三家集巻九十八</head> <lb/>
    <p>
<pb n="KR4h0134_WYG_098-1a"/>
欽定四庫全書<lb/>
　漢魏六朝百三家集巻九十八<lb/>
　　梁劉孝威集題詞<lb/>
　　　劉士章文章談義領袖後進七子三女多擅才<lb/>
　　　學孝綽品藻羣弟嘗云三筆六詩三謂孝儀六<lb/>
　　　謂孝威也第五弟孝勝第七弟孝先無預焉侯<lb/>
　　　景宼亂孝儀遣子入援身受賊逼失郡病亡孝<lb/>
　　　威困躓危城自拔得出崎嶇西上亦抱疾不起<lb/>
<pb n="KR4h0134_WYG_098-1b"/>
　　　假使時清國晏兄弟連騎續𤣥圃之舊遊領高<lb/>
　　　齋之述作扶風世業鄴苑清吟重篇大帙必偉<lb/>
　　　觀聽而長鯨疾驅迯死不暇林焚池竭遺章濶<lb/>
　　　如就所披涉則孝儀筆勝孝威詩勝伯兄之言<lb/>
　　　良不謬也士章掌齊詔誥孝綽年十四輒使代<lb/>
　　　草父子相知異於謝方明之有謝惠連然士章<lb/>
　　　知子孝綽知弟二者固並美天倫焉<lb/>
　目錄<lb/>
<pb n="KR4h0134_WYG_098-2a"/>
　　啓<lb/>
　　　謝賚宫紙啓<lb/>
　　　謝賚錦被啓<lb/>
　　　謝勑賚畫屏風啓<lb/>
　　　謝賚熊白啓<lb/>
　　　謝東宫賜聖僧餘饌啓<lb/>
　　　謝東宫賜淨饌啓<lb/>
　　　謝晉安王賜婚錢啓<lb/>
<pb n="KR4h0134_WYG_098-2b"/>
　　　謝東宫賚炭啓<lb/>
　　　謝東宫賚鹿脯等啓<lb/>
　　　謝東宫賚藕啓<lb/>
　　　為皇太子謝勑賚功徳馬啓<lb/>
　　　謝南康王饟牛啓<lb/>
　　書<lb/>
　　　謝賚林檎書<lb/>
　　贊<lb/>
<pb n="KR4h0134_WYG_098-3a"/>
　　　辟厭青牛畫贊<lb/>
　　　正旦春雞贊<lb/>
　　樂府<lb/>
　　　隴頭水<lb/>
　　　驄馬驅<lb/>
　　　公無渡河<lb/>
　　　塘上行苦辛篇<lb/>
　　　東西門行<lb/>
<pb n="KR4h0134_WYG_098-3b"/>
　　　怨詩<lb/>
　　　採蓮曲<lb/>
　　　小臨海<lb/>
　　　思歸引<lb/>
　　　妾簿命篇<lb/>
　　　鬬雞篇<lb/>
　　　結客少年塲行<lb/>
　　　行行且遊獵篇<lb/>
<pb n="KR4h0134_WYG_098-4a"/>
　　　雀乳空井中<lb/>
　　　半渡溪<lb/>
　　　獨不見<lb/>
　　　行幸甘泉宫歌<lb/>
　　　箜篌謡<lb/>
　　　驄馬驅<lb/>
　　　和王竟陵愛妾換馬<lb/>
　　　擬古應教一首<lb/>
<pb n="KR4h0134_WYG_098-4b"/>
　　　鷄鳴篇<lb/>
　　　烏生八九子<lb/>
　　　蜀道難<lb/>
　　詩<lb/>
　　　重光詩<lb/>
　　　侍宴樂遊林光殿曲水<lb/>
　　　奉和簡文帝太子應令<lb/>
　　　三日侍皇太子曲水宴<lb/>
<pb n="KR4h0134_WYG_098-5a"/>
　　　奉和六月壬午應令<lb/>
　　　登覆舟山望湖北<lb/>
　　　帆渡吉陽洲同孝儀賦<lb/>
　　　出新林<lb/>
　　　郄縣遇見人織率爾寄婦<lb/>
　　　侍宴賦得龍沙宵明月<lb/>
　　　奉和晚日<lb/>
　　　和皇太子春林晚雨<lb/>
<pb n="KR4h0134_WYG_098-5b"/>
　　　行還值雨又為清道所駐<lb/>
　　　望雨<lb/>
　　　苦暑<lb/>
　　　奉和逐涼<lb/>
　　　望棲烏<lb/>
　　　和簡文帝卧疾<lb/>
　　　賦得曲澗<lb/>
　　　奉和湘東王應令二首<lb/>
<pb n="KR4h0134_WYG_098-6a"/>
　　　　春宵<lb/>
　　　　冬曉<lb/>
　　　詠織女<lb/>
　　　七夕穿針<lb/>
　　　九月酌菊酒<lb/>
　　　賦得鳴蝀應令<lb/>
　　　和定襄侯初笄<lb/>
　　　古體雜意<lb/>
<pb n="KR4h0134_WYG_098-6b"/>
　　　詠佳麗<lb/>
　　　望隔墻花<lb/>
　　　枯葉竹<lb/>
　　　和簾裏燭<lb/>
　　　詠剪綵花<lb/>
　　　褉飲嘉樂殿詠曲水中燭影<lb/>
　　　賦得香出衣<lb/>
　漢魏六朝百三家集巻九十八目録<lb/>
<pb n="KR4h0134_WYG_098-7a"/>
欽定四庫全書<lb/>
　漢魏六朝百三家集巻九十八<lb/>
　　　　　　　　　　　　　明　張漙　輯<lb/>
　梁劉孝威集<lb/>
　　啓<lb/>
　　　謝賚宫紙啓<lb/>
臣與謝嘏俱慙具聖臣之衝梯實愧魯般之巧嘏之城<lb/>
壘特無禽子之守攻弱侮亡其勞甚薄策勲行賞為渥<lb/>
<pb n="KR4h0134_WYG_098-7b"/>
過隆雖復鄴殿鳳銜漢朝魚網平凖桃花中宫榖樹固<lb/>
以慙兹靡滑謝此鮮華<lb/>
　　　謝賚錦被啓<lb/>
色豔蒲桃采踰聯璧鄂君慙繡楚侍羞珠雖復帝賜鶴<lb/>
綾客贈鴛綺高懸麗藻逺謝鮮明漢老悦其怪文魏馬<lb/>
驚其香氣<lb/>
　　　謝勑賚畫屏風啓<lb/>
昔紀亮所隔惟珍雲母武秋所顧止貴琉璃豈若寫帝<lb/>
<pb n="KR4h0134_WYG_098-8a"/>
臺之基拂崑山之碧畫巧吳筆素踰魏賜馮啇莫能賦<lb/>
李尢誰敢銘<lb/>
　　　謝賚熊白啓<lb/>
竊以館有射熊之名臺無走狗之號上林絶胡人之摶<lb/>
禁地無張京之犯而突出羽川來攀御檻光踰厚璧殆<lb/>
惑朱公之價色麗燭銀將堪穆王之寳<lb/>
　　　謝東宫賜聖僧餘饌啟<lb/>
齊桓柏寢之器周穆軒宫之寳乳糜香飯素□□漿五<lb/>
<pb n="KR4h0134_WYG_098-8b"/>
杏七桃靈𤓰仙棗莫不氣馥上天薰流下界石崇芳果<lb/>
金谷僅於萬株陳湯木滋杜陵幾於千樹猶自高謝珍<lb/>
奇多慙品族<lb/>
　　　謝東宫賜淨饌啓<lb/>
糜獻牛牧飯出龍宫千品甘露之食百花珍藥之果餅<lb/>
兼髓乳漿苞蔗□雕盤流其滋㫖寳器委其包香足使<lb/>
五世長者羞彼識味一角仙人恥其呪術微物多幸叨<lb/>
奉曲恩性命可捐殊私難答<lb/>
<pb n="KR4h0134_WYG_098-9a"/>
　　　謝晉安王賜婚錢啓<lb/>
孝威問吉已通請期有日而賢夫之譽多愧張耳非壻<lb/>
之才偶同王粲睠言前事良以自羞曲降隆慈俯垂珍<lb/>
錫便使禽贄獲舉纁幣有資佩服寵靈殞越非報<lb/>
　　　謝東宫賚炭<lb/>
洛城雪深不見海神之跡滹沱冰合無待王覇之覘聚<lb/>
而為岳大壯黑山稱之以舩將重牙獸鑪生烽熖室滿<lb/>
紅光雉裘入而識奢䑕布焚而無汚<lb/>
<pb n="KR4h0134_WYG_098-9b"/>
　　　謝東宫賚鹿脯等啓<lb/>
上林絶胡人之搏禁地無張京之犯而猶有班超游獵<lb/>
李廣馳射逺歸於厨吏入貢於腊人形圖三事之車影<lb/>
入九仙之鏡<lb/>
　　　謝東宫賚藕啓<lb/>
色華玉樹味奪瓊漿根出楊池聞之僮約子為靈㪚得<lb/>
自莊篇楚后江萍秦公海棗凡厥水羞莫敢相輩<lb/>
　　　為皇太子謝勑賚功徳馬啓<lb/>
<pb n="KR4h0134_WYG_098-10a"/>
伏惟忘我狥物屈己濟民該天地而大捨總日月而為<lb/>
施既脱<graphic n="KR2475" url="https://raw.githubusercontent.com/kanripo/KR-Gaiji/master/images/KR2475.png" mimeType="image/png"/>於金輪又解驂於紺馬出余吾之水服騊駼<lb/>
之廄名高夏后之龍價倍田方之贖謹當秣以柏葉飴<lb/>
以丹棗加之玉鞍飾之金絡<lb/>
　　　謝南康王饟牛啓<lb/>
雖復蜀守神牛秦公怒特穆王白角何氏瑩蹄無以逾<lb/>
其勁力邁其致逺直宿九重獲免疏歩路休三逕且息<lb/>
徒行從祀甘泉方無假於丞相騎至清廟又永笑於博<lb/>
<pb n="KR4h0134_WYG_098-10b"/>
陽<lb/>
　　書<lb/>
　　　謝賚林檎書<lb/>
勇聞齊國止錫二桃逺至仙方裁蒙數棗豈如恩豐漢<lb/>
篋賜廣魏奩姹女數而僅通筭郎計而方得生於玉井<lb/>
之側出自金膏之地上靈所貴下土希逢<lb/>
　　贊<lb/>
　　　辟厭青牛畫贊<lb/>
<pb n="KR4h0134_WYG_098-11a"/>
泰山怒特吳渚神牛氣噓風噴精廻電流詎牽和鞅不<lb/>
入裴鞦狡力難京肆怒横行朗陵瑩角介葛瞻聲遁仙<lb/>
託稱妖㓂馮名名震八區威陵五都蓄勇槽側息憤埸<lb/>
隅仇覽獻豆滕嬰進芻雄兒楷式悍士規模曹興拂采<lb/>
徐邈成圖<lb/>
　　　正旦春雞贊<lb/>
寳雞陳倉祠光表神雄飛帝漢雌飛霸秦排膺激怒礴<lb/>
翅張瞋電鞭失熖雷車折輪助摽魏教擅塲齊珍名流<lb/>
<pb n="KR4h0134_WYG_098-11b"/>
晉㦸歌傳漢臣竊脂善盗摶榖難馴綠鸚智淺蒼鷹害<lb/>
深兼姿五徳歸於翰音<lb/>
　　樂府<lb/>
　　　隴頭水<lb/>
從軍戍隴頭隴水帶沙流時觀胡騎飲常為漢國羞釁<lb/>
妻成雨劍殺子祀雙鈎頓取樓蘭頸就解郅支裘勿令<lb/>
如李廣功多遂不酬<hi>一作功遂不封侯</hi>
　　　驄馬驅<lb/>
<pb n="KR4h0134_WYG_098-12a"/>
十五宦期門二十屯邊徼犀羈玉鏤鞍寳刀金錯鞘一<lb/>
隨驄馬驅分受青蠅弔且令都䕶知願被將軍照誓使<lb/>
氊衣鄉掃地無遺噍<lb/>
　　　公無渡河<lb/>
請公無渡河河廣風威厲檣偃落金烏舟傾沒犀枻紺<lb/>
葢空嚴祠白馬徒生祭銜石傷寡心崩城掩孀袂劍飛<lb/>
猶共水魂沉理俱逝君為川后臣妾作江妃娣<lb/>
　　　塘上行苦辛篇<lb/>
<pb n="KR4h0134_WYG_098-12b"/>
蒲生伊何陳曲中多苦辛黄金坐銷鑠白玉遂緇磷裂<lb/>
衣工毁嫡掩袖切讒新嫌成跡易已愛去理難申秦雲<lb/>
猶變色魯日尚廻輪妾歌已膓斷君心終未親<lb/>
　　　東西門行<hi>此似應詔餞贈之作</hi>
廣津寒欲歇聯檣宻䌫收天高匝近岫江濶少方舟餞<lb/>
淚留神眷離欷切私儔佇變齊兒俗當傳楚獻囚徒然<lb/>
頌並命秪恧思如抽<lb/>
　　　怨詩<lb/>
<pb n="KR4h0134_WYG_098-13a"/>
退寵辭金屋見譴斥甘泉枕席秋風起房櫳明月懸燭<lb/>
避忩中影香廻爐上煙丹庭斜草徑素壁㸃苔錢歌起<lb/>
蒲生曲樂奏下山絃新聲昔廣宴餘杯今自傳王嬙向<lb/>
絶漠宗女入祈連鴈書猶未返馬角無歸年昭臺有媵<lb/>
御曾坂無棄捐後薪隨復積前魚誰更憐<lb/>
　　　採蓮曲<lb/>
金漿木蘭船戲採江南蓮蓮香隔浦渡荷葉滿江鮮房<lb/>
垂易入手柄曲自臨盤露花時濕釧風莖乍拂鈿<lb/>
<pb n="KR4h0134_WYG_098-13b"/>
　　　小臨海<lb/>
碣石望山海留連降尊極秦帝枉鈎陳漢家增禮秩石<lb/>
橋終不成桑田竟難測蜃氣逺生樓鮫人近潛織空勞<lb/>
帝女填詎動波神色<lb/>
　　　思歸引<lb/>
胡地慿良馬懷驕負漢恩甘泉烽火入囘中宫室燔錦<lb/>
車勞逺駕繡衣疲屢奔貳師巳喪律都尉亦銷魂龍堆<lb/>
求援急狐塞請先屯櫪下驅雙駿腰邊帶兩鞬乘障無<lb/>
<pb n="KR4h0134_WYG_098-14a"/>
期限思歸安可論<hi>一作言</hi>
　　　妾薄命篇<lb/>
去年從越障今歳沒胡庭嚴霜封碣石驚沙暗井陘玉<lb/>
篸久落鬢羅衣長挂屏浴蠶思漆水條桑憶鄭坰寄書<lb/>
朝鮮吏留釧武安亭勿言戎夏隔但令心契㝠不見豐<lb/>
城劍干祀復同形<lb/>
　　　鬬雞篇<lb/>
丹雞翠翼張妬敵復専塲翅中含芥粉距外耀金芒氣<lb/>
<pb n="KR4h0134_WYG_098-14b"/>
踰上黨烈名貫下韝良祭橋愁魏后食跖忌齊王願賜<lb/>
淮南藥一使雲間翔<lb/>
　　　結客少年塲行<lb/>
少年本六郡遨遊遍五都挿腰銅匕首障日錦屠蘇鷙<lb/>
羽裝銀鏑犀膠飾象弧近發連雙兎高彎落九烏邊城<lb/>
多警急節使滿郊衢居延箭箙盡疎勒井泉枯正蒙都<lb/>
䕶接何由憚險途千金募惡少一揮擒骨都勇餘聊蹴<lb/>
踘戰罷暫投壺昔為北方將今為南靣孤邦君行負弩<lb/>
<pb n="KR4h0134_WYG_098-15a"/>
縣令且前驅<lb/>
　　　行行且遊獵篇<lb/>
之罘講射所上林娛獵塲選徒驕楚客召狩誇胡王䍐<lb/>
車已戒道風烏復起行佽飛具矰繳材官命蹶張高置<lb/>
掩月兎勁矢射天狼蹠地不遑逸排虛豈及翔日暮勾<lb/>
陳轉風清鐃吹颺歸來宴平樂寧肯滯禽荒<lb/>
　　　雀乳空井中<lb/>
　　　　<hi>晉傳𤣥詩曰鵲巢丘城側雀乳空井中</hi>
<pb n="KR4h0134_WYG_098-15b"/>
逺去條支國心知漢徳休<hi>一作優</hi>聊栖丞相府過令黄霸<lb/>
羞挾子須閒地空井共尋求轆轤絲綆絶桔橰冬蘚周<lb/>
將憐羽翼張誰辭各背遊<lb/>
　　　半渡溪<lb/>
本厠偏伍伴一戰殄凶渠制賜文犀節驛報紫泥書入<lb/>
營陳御葢還家乘紫車皇恩知已重丹心恨不紓渡瀘<lb/>
且不畏凌溪嗟有餘<lb/>
　　　獨不見<lb/>
<pb n="KR4h0134_WYG_098-16a"/>
夫婿結纓簪偏蒙漢寵深中人引卧内副車遊上林綬<lb/>
染瑯琊草蟬鑄武威金分家移甲第留妾住河陰獨寢<lb/>
鴛鴦被自理鳳凰琴誰憐雙玉筯流靣復流衿<lb/>
　　　行幸甘泉宫歌<lb/>
漢家迎夏畢避暑甘泉宫棧車鳴里鼓駟馬駕相風挍<lb/>
尉烏桓騎待制樓煩弓後旌猶五柞前笳度九嵕才人<lb/>
豹尾内御酒屬車中輦迴百子閣扇動七輪風鳴鍾休<lb/>
衞士披圖召後宫材官促挍獵涼秋<hi>一作秋來</hi>戲射熊<lb/>
<pb n="KR4h0134_WYG_098-16b"/>
　　　箜篌謡<lb/>
結交在相得骨肉何必親甘言無忠實世薄多蘇秦從<lb/>
風暫靡草富貴上升天不見山巔樹摧扤下為薪豈甘<lb/>
井中泥上出作埃塵<hi>一云時至出作塵</hi>
　　　驄馬驅<lb/>
翩翩驄馬驅横行復斜趨先救遼城危後拂燕山霧風<lb/>
傷易水湄日入隴西樹未得報君恩聯翩終不住<lb/>
　　　和王竟陵愛妾換馬<lb/>
<pb n="KR4h0134_WYG_098-17a"/>
驄馬出樓蘭一歩九盤桓小史贖金絡良工送玉鞍龍<lb/>
驂來甚易烏孫去實難麟膠妾猶有請為急弦彈<lb/>
　　　擬古應教一首<hi>七言勞樂府作孝威詩題云東飛伯  歌英華作簡文帝非也</hi>
　　　　<hi>簡文别有二首</hi>
雙棲翡翠兩鴛鴦巫雲洛月乍相望誰家妖冶折花枝<lb/>
蛾眉曼睇使情移青鋪綠璅琉璃扉瓊筵玉笥金縷衣<lb/>
美人年幾可十餘含羞轉笑歛風裾珠丸出彈不可追<lb/>
空留可憐持與誰<lb/>
<pb n="KR4h0134_WYG_098-17b"/>
　　　鷄鳴篇<hi>以下雜言帝藝文作簡文</hi>
塒鷄識將曙長鳴高樹巔啄葉疑彰羽排花彊欲前意<lb/>
氣多驚舉飄揚獨無侣陳思助鬬協狸膏郈昭妬敵安<lb/>
金距丹山可愛有鳯凰金門飛舞有鴛鴦何如五徳美<lb/>
豈勝千里翔<lb/>
　　　烏生八九子<lb/>
城上烏一年生九雛枝輕巢本狹風多葉早枯氄毛不<lb/>
自暖張翼强相呼金析嚴兮翠樓肅蜃壁光兮椒泥馥<lb/>
<pb n="KR4h0134_WYG_098-18a"/>
虞機衡網不得施猜鷹鷙隼無繇逐永願共棲曽氏□<lb/>
同瑞周王屋莫啼城上寒猶賢野中宿羽成翮備各西<lb/>
東丁年賦命有窮通不見高飛帝輦側逺託日輪中尚<lb/>
逢王吉箭猶嬰后羿弓豈如變彩救燕質入夢祚昭<hi>一作</hi>
<hi>周</hi>公流聲表師退集幕示營空靈臺已鑄像流蘇時候<lb/>
風<lb/>
　　　蜀道難<lb/>
玉壘高無極銅梁不可攀雙流逆巇道九坂澁陽關鄧<lb/>
<pb n="KR4h0134_WYG_098-18b"/>
侯䇿馬度王生斂轡還斂轡懼身尤叱馭奉王猷若恡<lb/>
千金重誰為萬里侯戱馬吞珠界揚舲濯錦流沉犀厭<lb/>
怪水握鏡表靈丘禺山金碧有光輝遷亭車馬尚輕肥<lb/>
彌想王褒擁節反更憶相如乘傳歸君平子雲閴不嗣<lb/>
江漢英靈信已衰<lb/>
　　詩<lb/>
　　　重光詩<hi>并序言以下四</hi>
　　重光儲后宣制義也<lb/>
<pb n="KR4h0134_WYG_098-19a"/>
赫赫重光明明二聖帝作儲述禮和樂正中衢置樽高<lb/>
堂懸鏡其酌不窮其明逾盛徳音孔昭民胥攸詠明明<lb/>
二聖赫赫重光風神灑落容止汪洋瞻彼談扇載抑載<lb/>
揚何斯天辯如圭如璋顏閔函席游夏升堂以卿以士<lb/>
惟公惟王思媚儲君顧哉樂康芄芄黍苗陰雨膏之詵<lb/>
詵纓冕儲王導之道之以禮齊之以仁禮則探聖言則<lb/>
窮神訓於四國覃於萬民<lb/>
　　　侍宴樂遊林光殿曲水<lb/>
<pb n="KR4h0134_WYG_098-19b"/>
蒸哉軒頊赫矣堯心女媧補石重華絫<hi>一作棄</hi>金湯羅禹<lb/>
扇羲瑟農琴皇乎備矣受命君臨試舟五反和樂九成<lb/>
鈎楯秘戱協律新聲丹杯水激縫彩葩榮天吳還往海<lb/>
若逢迎<lb/>
　　　奉和簡文帝太子應令<hi>以下五言</hi>
太子天下本元良萬國貞周朝推上嗣漢代紀重明前<lb/>
星涵瑞彩洊雷揚逺聲三善傳樂正百行紀司成九流<lb/>
遍已辨七經咸所精博聞强子政高才陵長卿禮尊逾<lb/>
<pb n="KR4h0134_WYG_098-20a"/>
屈己徳盛益卑情仙氣貽<hi>一作胎</hi>鍾相儒道推桓榮延賢<lb/>
博望苑視膳長安城園綺隨金輅浮丘侍玉笙智嚢前<lb/>
斂笏端士後垂纓九仙良所重四海更誰傾班輸同䇿<lb/>
乘甲館齊蓬瀛<lb/>
　　　三日侍皇太子曲水宴<lb/>
二龍廵夏代八駿馭周朝豫遊光帝則樂飲盛民謠皇<lb/>
儲遵洛褉濫觴追灞橋掌袚開神籞司馬動鑾鑣周旗<lb/>
交采眊晉鼓雜清簫旌宫臨廣隰藻衞爍巖椒蘭樽沿<lb/>
<pb n="KR4h0134_WYG_098-20b"/>
曲岸靈若泝迴潮<lb/>
　　　奉和六月壬午應令<lb/>
𤣥圃棲金碧靈澗挹琨瑶築山圖碣岫穿池控海潮雷<lb/>
奔石鯨動水濶牽牛遙乘黿猶却渡鞭石詎成橋岸崩<lb/>
下生窟壁峭上干霄噪蛙常獨沸游魚或自跳荒徑横<lb/>
臨浦空舟斜挿橈愁䲭集古樹白鷺隱青苖神心重丘<lb/>
壑㪚步懷漁樵石累元卿徑枝挂許繇瓢伊臣本寂寞<lb/>
繇來畏市朝為貪止山水所競惟逍遥寄言周伯況勞<lb/>
<pb n="KR4h0134_WYG_098-21a"/>
君擅縠綃<lb/>
　　　登覆舟山望湖北<lb/>
紫川通太液丹岑連少華堂皇更隱映松灌雜交加荇<lb/>
蒲浮新葉漁舟繞落花浴童爭淺岸漂女擇平沙極望<lb/>
傷春目迴車歸狹斜<lb/>
　　　帆渡吉陽洲同孝儀賦<lb/>
江風<hi>一作潮</hi>凌曉急鉦鼓候晨催幸息榜人唱聊望高帆<lb/>
開聯村倐忽盡循汀俄頃囘疑是傍洲退似覺前山來<lb/>
<pb n="KR4h0134_WYG_098-21b"/>
將與圖南競誰與勞泝洄<lb/>
　　　出新林<lb/>
芒山眂洛邑函谷望秦京遥分承露掌逺見長安城故<lb/>
鄉已可識遊子必勞情霧罷前林見<hi>一作曠</hi>風息涌川平<lb/>
坐觀暮潮落漸見夕煙生無由一羽化徒想御風輕<lb/>
　　　郄縣遇見人織率爾寄婦<lb/>
妖姬含怨情織素起秋聲度梭環玉動踏躡珮珠鳴經<lb/>
稀疑杼澁緯斷恨絲輕葡萄始欲罷鴛鴦猶未成雲棟<lb/>
<pb n="KR4h0134_WYG_098-22a"/>
共徘徊紗窻相向開窻疎眉語度紗輕眼笑來籠籠隔<lb/>
淺紗的的見粧華鏤玉同心藕<hi>一作帶</hi>雜寳連枝花紅衫<lb/>
向後結金簪臨鬢斜機頂挂流蘇機傍垂結珠青絲引<lb/>
伏兎黄金繞轆轤豔彩裙邊出芳脂口上渝百城交問<lb/>
遺五馬共踟蹰直為閨中人守故不要新夢啼漬花枕<lb/>
覺淚濕羅巾獨眠真自難重衾猶覺寒逾憶凝脂緩彌<lb/>
想横陳歡行驅金絡騎歸就城南端城南稍有期想子<lb/>
亦勞思羅衣久應罷花釵堪更治新粧莫㸃黛余還自<lb/>
<pb n="KR4h0134_WYG_098-22b"/>
畫眉<lb/>
　　　侍宴賦得龍沙宵明月<lb/>
鵲飛空繞樹月輪殊未圓嫦娥望不出桂枝稍隱殘落<lb/>
照移樓影浮光動塹瀾櫪馬悲笳吹城烏啼塞寒傳聞<lb/>
機杼妾愁余衣服單當秋絡已脆銜啼織復難斂眉雖<lb/>
不樂舞劍强為歡請謝函關吏行當封一丸<lb/>
　　　奉和晩日<lb/>
虬簷挂珠箔虹梁巻霜綃迷迭涵香長芙蓉逐浪揺飛<lb/>
<pb n="KR4h0134_WYG_098-23a"/>
輪摶羽扇翻車引落潮甘泉推激水迎風慙逺颷寄言<lb/>
王待詔因聲張子僑吾君安已樂無勞誦洞簫<lb/>
　　　和皇太子春林晚雨<lb/>
雲樹交為宻雨日共成虹雷舒長男氣枝揺少女風葉<lb/>
珠隨滴水簷繩下溜空蝶濡飛不颺花沾色更紅明離<lb/>
信養徳能事畢春宫誰堪偶鳯吹唯有浮丘公<lb/>
　　　行還值雨又為清道所駐<lb/>
齊楚磐石貴韓吳異姓王俱乘早朝罷相隨出建章喧<lb/>
<pb n="KR4h0134_WYG_098-23b"/>
呼驚里閈呌咷駭康莊皁騶同隼擊青槖似鷹揚掖門<lb/>
南北逺複道東西長旛旗爭絡繹官騎鬱相望微風生<lb/>
棨傳輕雨潤帷裳油衣分競道小葢列成行八舍便繁<lb/>
宻五營輿服光迴車避司𨽻俄軒揖内郎況余白屋士<lb/>
自依卑路傍日月雖臨照仄陋難明敭早榮羞日及晚<lb/>
知慙豫章徒抱凌雲志終愧摩天翔安能久淪辱圖南<lb/>
㑹有方<lb/>
　　　望雨<lb/>
<pb n="KR4h0134_WYG_098-24a"/>
清陰蕩暄濁飛雨入階廊瞻空亂無緒望霤耿成行交<lb/>
枝含曉潤雜葉帶新光浮芥離還聚沿漚滅復張浴禽<lb/>
飄落毳風荇㪚餘香璚綃挂繡幕象簟列華牀侍童拂<lb/>
羽扇厨人奉濫漿寄言楚臺客雄風詎獨涼<lb/>
　　　苦暑<lb/>
暮日苦炎溽遷坐接階廊月麗姮娥影星含織女光棲<lb/>
禽動夜竹流螢出闇墻香盤糅鮮粉雕壺承玉漿白羽<lb/>
徒垂握綠水自周堂弱紈猶覺重纎絺尚少涼弄風思<lb/>
<pb n="KR4h0134_WYG_098-24b"/>
漢朔戲雨憶吳王𤣥冰術難驗赤道漏猶長誰能更吹<lb/>
律還令黍谷涼<lb/>
　　　奉和逐涼<lb/>
鐘鳴夜未央避暑起徬徨長河似曳素明星若㪚璫倚<lb/>
巖欣石冷臨池愛水涼月纎張敞畫荷妖韓夀香對此<lb/>
遊清夜何勞娛洞房<lb/>
　　　望棲烏<lb/>
夕鳥飛參差單雄雜寡雌聯翩歸葉裏出沒噪林垂爭<lb/>
<pb n="KR4h0134_WYG_098-25a"/>
棲時易樹驚飛忽度枝雖無繫書重亦有含纓疲以兹<lb/>
憔悴力重逢輕薄兒珠丸蘇合彈金繳青絲縻豈意翩<lb/>
翾羽遂免更羸危入懷欣得地依林竊願知<lb/>
　　　和簡文帝卧疾<lb/>
玉躬耗寒暑羣望崇珪璧仁祀盛黄縑禮壇優紺席憊<lb/>
均楚疾愈俄同宋年益豈勞誦賦臣寧用觀濤客<lb/>
　　　賦得曲澗<lb/>
澗流急易轉溪竹暗難開近樓俄已失前洲忽復迴石<lb/>
<pb n="KR4h0134_WYG_098-25b"/>
岸生寒蘚沈根漬水苔菱舟失道去歸鳬迷徑來<lb/>
　　　奉和湘東王應令二首<lb/>
　　　　春宵<lb/>
花開人不歸節暖衣須變迴釵挂反環拭淚繩春線今<lb/>
夜月輪圓胡兵必應戰<lb/>
　　　　冬曉<lb/>
妾家邊洛城慣識曉鐘聲鐘聲猶未盡漢使報應行天<lb/>
寒硯冰凍心悲書不成<lb/>
<pb n="KR4h0134_WYG_098-26a"/>
　　　詠織女<hi>玉臺初學作孝儀</hi>
金鈿已照耀白日未蹉跎欲待黄昏至含嬌度淺河<lb/>
　　　七夕穿針<hi>和簡文</hi>
縷亂恐風來衫輕羞指現故穿雙眼針持縫合歡扇<lb/>
　　　九月酌菊酒<lb/>
露花疑始摘羅衣似適薰餘杯度不取欲持嬌使君<lb/>
　　　賦得鳴蝀應令<lb/>
雜扇雖俱斂交行忿自分轉袖時繞腕揚履自開裾<lb/>
<pb n="KR4h0134_WYG_098-26b"/>
　　　和定襄侯初笄<lb/>
合鬟仍昔髮畧鬢即前絲從今一梳罷無復更縈時<lb/>
　　　古體雜意<lb/>
朝日大風霜寄事足交傷葉落枝柯淨常自起棊張<lb/>
　　　詠佳麗<lb/>
可憐將可念可念直千金唯言有一恨恨不遂人心<lb/>
　　　望隔墻花<lb/>
隔墻花半隱猶見動花枝當由美人摘詎止春風吹<lb/>
<pb n="KR4h0134_WYG_098-27a"/>
　　　枯葉竹<lb/>
枯楊猶更綠卧桞尚還生勿嫌鳯不至終當待聖明<lb/>
　　　和簾裏燭<lb/>
開關簾影出參差風熖斜浮光燭綺帶凝滴汗垂花<lb/>
　　　詠剪綵花<lb/>
葉舒非漸大花發是初開無論人訝似蜂見也爭來<lb/>
　　　褉飲嘉樂殿詠曲水中燭影<hi>七言</hi>
火浣花心猶未長金枝宻熖已流芳芙蓉池畔涵停影<lb/>
<pb n="KR4h0134_WYG_098-27b"/>
桃花水胍引行光<lb/>
　　　賦得香出衣<hi>雜言</hi>
香出衣步近氣逾飛博山登高用鄴錦含情動靨比洛<lb/>
妃香纓麝帶縫金縷瓊花玉勝綴珠徽蘇合故年㣲恨<lb/>
歇都梁路逺恐非新猶賢漢君芳千里尚笑荀令止三<lb/>
旬<lb/>
　<lb/>
　漢魏六朝百三家集巻九十八<lb/>
</p>
<p>
</p>
  </div>
</body>
</text>
</TEI>
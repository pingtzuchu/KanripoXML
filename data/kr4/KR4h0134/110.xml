<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>漢魏六朝百三家集巻一百十</head> <lb/>
    <p>
<pb n="KR4h0134_WYG_110-1a"/>
欽定四庫全書<lb/>
　漢魏六朝百三家集巻一百十<lb/>
　　齊魏収集題詞<lb/>
　　　魏伯起少慚弄㦸終免逐兎文章大手激成于<lb/>
　　　調笑一言鄭伯誠有功哉魏書失實穢史流謗<lb/>
　　　然捃摭宏博實當時偉作論邢魏者以魏彷任<lb/>
　　　樂安邢彷沈隱侯余謂伯起生平文體得之樂<lb/>
　　　安固多若問史才隱侯宋書亦其兄事也魏帝<lb/>
<pb n="KR4h0134_WYG_110-1b"/>
　　　大射令羣臣賦詩伯起有尺書徴建鄴折簡召<lb/>
　　　長安之句髙文襄壯之稱國光彩侯景寇叛伯<lb/>
　　　起草檄氣雄萬夫至言景竦悖棄若孤雛母戀<lb/>
　　　戀亂臣勤勤賊子直南朝藥石豈止騰聲北土<lb/>
　　　哉魏齊文誥典司最久世罕流傳作賦大才雅<lb/>
　　　自期許乃新殿南狩庭竹離懐諸篇亦未得見<lb/>
　　　使無魏書幾無以表著後代矣且謗深陳夀而<lb/>
　　　福踰崔浩尤從來史官之極幸者也<lb/>
<pb n="KR4h0134_WYG_110-2a"/>
　目録<lb/>
　　詔<lb/>
　　　為武成帝以三臺宫為大興聖寺詔<lb/>
　　　為魏禪齊詔<lb/>
　　　為齊文宣西討詔<lb/>
　　冊文<lb/>
　　　加齊王九錫冊文<lb/>
　　　禪齊帝冊文<lb/>
<pb n="KR4h0134_WYG_110-2b"/>
　　啓<lb/>
　　　上魏書十志啓<lb/>
　　移文<lb/>
　　　為侯景叛移梁朝文<lb/>
　　　為東魏檄梁文<lb/>
　　書<lb/>
　　　與李徳林書<lb/>
　　　重遺李徳林書<lb/>
<pb n="KR4h0134_WYG_110-3a"/>
　　議<lb/>
　　　皇太子西面議<lb/>
　　文<lb/>
　　　枕中篇<lb/>
　　　為齊即位告天文<lb/>
　　　北齊三部一切經願文<lb/>
　　祭文<lb/>
　　　祭荆州刺史隂道方文<lb/>
<pb n="KR4h0134_WYG_110-3b"/>
　　樂府<lb/>
　　　美女篇<lb/>
　　　永世樂<lb/>
　　　櫂歌行<lb/>
　　　挾琴歌<lb/>
　　詩<lb/>
　　　後園宴樂<lb/>
　　　喜雨<lb/>
<pb n="KR4h0134_WYG_110-4a"/>
　　　看栁上鵲<lb/>
　　　晦日泛舟應詔<lb/>
　　　月下秋宴<lb/>
　　　五日<lb/>
　　　庭栢<lb/>
　　　蜡節<lb/>
　<lb/>
　<lb/>
<pb n="KR4h0134_WYG_110-4b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　漢魏六朝百三家集巻一百十目録<lb/>
<pb n="KR4h0134_WYG_110-5a"/>
欽定四庫全書<lb/>
　漢魏六朝百三家集巻一百十<lb/>
　　　　　　　　　　　　　明　張漙　輯<lb/>
　齊魏收集<lb/>
　　詔<lb/>
　　　為武成帝以三臺宫為大興聖寺詔<lb/>
門下皇居帝邑揆日瞻星仞雉有常几席斯在雖今古<lb/>
推移文質代變而盛世作範義貴適時朕奄家四海作<lb/>
<pb n="KR4h0134_WYG_110-5b"/>
孚萬國當陽負扆深存庇甿濟下利物無忘懐抱昭仁<lb/>
訓俗不遺造次今臨嚮聽朝咸極崇廣宴息之所不足<lb/>
温華每謂為之者勞居之者逸至於離宫别館有時遊<lb/>
幸耳目所及聊可忘懐而乃千門洞啓萬柱周架上迫<lb/>
雲漢下臨雷雨巧極金桐麗殫珠璧眷然長想良非宿<lb/>
心三臺並列蕪穢自久天保之末經構甫興仍創棟宇<lb/>
規模宏博有司過實匠人逞功氓庶勞止縻費難量既<lb/>
非殿寢正所便為虚衛之地凝華生白經歴嵗年不剪<lb/>
<pb n="KR4h0134_WYG_110-6a"/>
茅茨事頗逼下卑其宫室有可庶幾顧兹侈麗豈伊寧<lb/>
處自魏朝失政九域崩離人神無主實求明聖我太祖<lb/>
獻武皇帝握兹乾紀執斯地綱懸持日月嘯咤風雲紀<lb/>
忠貞以成務感靈徴而大造爰以克定之初躬圖道塲<lb/>
之業神迹冥果理燭幽明朕嗣膺寶祚永惟家祉仰祗<lb/>
先志尚竦𤣥門忍展聿修之重念歸喜捨之大肌膚匪<lb/>
恡國城何寶期濟率土至於圓極可以三臺宫為大興<lb/>
聖寺此處極土木之壯窮丹素之妍竒怪備於刻削光<lb/>
<pb n="KR4h0134_WYG_110-6b"/>
華畢於圓彩顧使靈心肹蠁神物犇㑹真覺唯寂有感<lb/>
必通化為净土廣延徳衆心若瑠璃法輪常轉灑甘露<lb/>
於大千照慈燈於曠刼<lb/>
　　　為魏禪齊詔<lb/>
三才剖判百王代興治天靜地和神敬鬼庇民造物咸<lb/>
自靈符非一人之大寶實有道之神器昔我祖宗應運<lb/>
奄一區宇歴聖重光暨於九葉徳之不嗣仍離屯圯盗<lb/>
名字者遍於九服擅制命者非止三公主殺朝危人神<lb/>
<pb n="KR4h0134_WYG_110-7a"/>
靡繫天下之大將非魏有賴齊獻武王奮揚靈武尅剪<lb/>
多難重懸日月更綴參辰廟以掃除國由再造鴻勲巨<lb/>
業無徳而稱逮文襄承搆世業逾廣邇安逺服海内晏<lb/>
如國命已康生生得性迄相國齊王緯文經武統兹大<lb/>
業盡叡窮幾研深測化思隨冥運智與神行恩比春天<lb/>
威同夏日坦至心於萬物被大道於八方故百僚師師<lb/>
朝無秕政網疏澤洽率土歸心外盡江淮風靡屈膝辟<lb/>
地懐人百城犇走闗隴慕義而請好瀚漠仰徳而致誠<lb/>
<pb n="KR4h0134_WYG_110-7b"/>
伊所謂命世應期實撫千載禎符雜遝異物同途謳頌<lb/>
填委殊方一致代終之迹斯表人靈之契已合天道不<lb/>
逺我不獨知朕入纂鴻休將承世紀籍援立之厚延宗<lb/>
社之算静言大運欣於避賢逺惟唐虞禪代之典近想<lb/>
魏晉揖讓之風其可昧興替之禮稽神祇之望今便遜<lb/>
於别宫歸帝位於齊國推聖與能眇符前軌王者宣布<lb/>
天下以時施行<lb/>
　　　為齊文宣西討詔<lb/>
<pb n="KR4h0134_WYG_110-8a"/>
朕歴數在躬志清四方蕞爾秦隴久阻風化混一之事<lb/>
期在今日必當訓旅誓衆天動雲臨朕已下甲汾流沈<lb/>
船晉地便當躬率將士平陵王壁徑掩長安梟彼兇首<lb/>
雖藏山沒水終不縱赦朕與梁國舊敦好睦近聞其奸<lb/>
乃欲規謀宜令上黨王渙總勒熊羆星流風巻王者之<lb/>
言明如日月宜宣内外咸使聞知<lb/>
　　冊<lb/>
　　　加齊王九錫冊文<lb/>
<pb n="KR4h0134_WYG_110-8b"/>
於戲敬聽朕命夫唯天為大列晷宿而垂象謂地葢厚<lb/>
疏川嶽以阜物所以四時代序萬類駢羅庶品得性羣<lb/>
形不夭然則皇王統厯深視高居拱黙垂衣寄成師相<lb/>
此則夏伯殷尹竭其股肱周成漢昭無為而治頃者天<lb/>
下多難國命如旒則我建國之業將墜於地齊獻武王<lb/>
奮迅風雲大濟艱危爰翼朕躬國為再造經營庶土以<lb/>
至勤憂及文襄承構愈廣前業康邦夷難道格穹蒼王<lb/>
縱徳應期千齡一出惟幾惟深乃神乃聖大崇覇徳實<lb/>
<pb n="KR4h0134_WYG_110-9a"/>
廣相猷雖冥功妙實藐絶言象摽聲示迹典禮宜宣今<lb/>
申後命其敬虚受王搏風初舉建旟上地庇民立政時<lb/>
雨滂流下識亷耻仁加水陸移風易俗自齊變魯此王<lb/>
之功也仍攝天臺總參戎律䇿出若神威行朔土引弓<lb/>
竄跡松塞無烟此又王之功也逮光統前緒持衡匡合<lb/>
華戎混一風海調夷日月光華天地清晏聲接響隨無<lb/>
思不偃此又王之功也逖矣炎方逋違正朔懐文曜武<lb/>
授畧申規淮楚連城漼然桑落此又王之功也闗峴衿<lb/>
<pb n="KR4h0134_WYG_110-9b"/>
帶跨躡蕭條腸胃之地嶽立鴟跱偏師纔指渙同氷散<lb/>
此又王之功也晉熈之所險薄江雷逈隔聲教迷方未<lb/>
改命將鞠旅覆其巢穴威畧風騰傾懾南海此又王之功<lb/>
也羣蠻跋扈世絶南疆搖蕩邊陲亟為塵梗懐徳畏威<lb/>
向風請順傾陬盡落其至如雲此又王之功也胡人别<lb/>
種延蔓山谷酋渠萬旅廣袤千里憑險不恭恣其桀黠<lb/>
有樂淳風相攜叩欵粟帛之調王府充積此又王之功<lb/>
也茫茫涉海世敵諸華風行鳥逝倐來忽往既飲醇醪<lb/>
<pb n="KR4h0134_WYG_110-10a"/>
附同膠漆氊裘委仞竒獸銜尾此又王之功也秦川尚<lb/>
阻作我仇讐爰挹椒蘭飛書請好天動其衷辭卑禮厚<lb/>
區宇乂寧遐邇畢至此又王之功也江隂告禍民無適<lb/>
歸蕭宗子弟尚相投庇如鳥還山猶川赴海荆江十部<lb/>
俄而獻割乘此㑹也將混來方此又王之功也天平地<lb/>
成率土咸茂禎符顯見史不停筆既連百木兼呈九尾<lb/>
素過秦雀蒼比周烏此又王之功也捜揚管庫衣冠獲<lb/>
序禮云樂云銷沉俱振輕徭徹賦矜獄寛刑大信外彰<lb/>
<pb n="KR4h0134_WYG_110-10b"/>
深仁逺洽此又王之功也王有安日下之大勲加以表<lb/>
光明之盛徳宣贊洪猷以左右朕言昔旦奭外分毛畢<lb/>
入佐出内之任王宜總之人謀鬼謀兩儀協契錫命之<lb/>
行義申公道以王踐律蹈禮軌物蒼生圓首安志率心<lb/>
歸道是以錫王大路戎路各一𤣥牡二駟王深重民天<lb/>
唯本是務衣食之用榮辱所由是用錫王衮冕之服赤<lb/>
舄副焉王深廣惠和易調風化神祇且格功徳可象是<lb/>
用錫王軒懸之樂六佾之舞王風聲振赫九域咸綏逺<lb/>
<pb n="KR4h0134_WYG_110-11a"/>
人率俾奔走委賮是用錫王朱户以居王求賢選衆草<lb/>
萊以盡陳力就列罔非其人是用錫王納陛以登王英<lb/>
圖猛槩抑揚千品毅然之節肅是非違是用錫王武賁<lb/>
之士三百人王興亡所繫制極幽顯糺行天討罪人咸<lb/>
得是用錫王鈇鉞各一王鷹揚豹變實扶下土狼顧鴟<lb/>
張罔不彈射是用錫王彤弓一彤矢百盧弓十盧矢千<lb/>
王孝悌之至通於神明率民興行感逹區宇是用錫王<lb/>
秬鬯一卣珪瓚副焉往欽哉其祗順往冊保弼皇家用<lb/>
<pb n="KR4h0134_WYG_110-11b"/>
終爾休徳對揚我太祖之顯命<lb/>
　　　禪齊帝册文<lb/>
咨爾相國齊王夫氣分形化物繫君長皇王逓興人非<lb/>
一姓昔放勲馭世沉璧屬子重華握厯持衡擁璇所以<lb/>
英賢茂實昭晰千古豈盛衰有運興廢在時知命不得<lb/>
不授畏天不可不受是故漢劉告否當塗順民曹厯不<lb/>
永金行納禪此皆重規襲矩率由舊章者也我祖宗光<lb/>
宅混一萬㝢迄於正光之末妍孽乘權厥政多僻九域<lb/>
<pb n="KR4h0134_WYG_110-12a"/>
離盪永安運窮人霛殄瘁羣逆滔天割裂四海國土臣<lb/>
民行非魏有齊獻武王應期授手鳯舉龍驤舉廢極以<lb/>
立天扶傾柱而鎮地剪滅黎毒匡我墜厯有大徳於魏<lb/>
室被博利於蒼生及文襄繼軌誕光前業内勦凶權外<lb/>
摧侵叛遐邇肅晏功格上𤣥王神祗協徳舟梁一世體<lb/>
文昭武追變窮微自舉跡藩旟頌歌總集入統機衡風<lb/>
猷𢎞逺及大承世業扶國昌家相徳日躋覇風愈邈威<lb/>
靈斯暢則荒逺奔馳聲略所播而鄰敵順欵以富有之<lb/>
<pb n="KR4h0134_WYG_110-12b"/>
資運英特之氣顧盼之間無思不服圖牒潛藴千祀彰<lb/>
明嘉禎幽秘一朝紛委以表代徳之期用啟興邦之迹<lb/>
蒼蒼在上照臨不逺朕以虚昧猶未逡廵静言愧之坐<lb/>
而待旦且時來運往媯舜不暇以當陽世革命改伯禹<lb/>
不容於北面况於寡薄而可踟蹰是以仰協穹昊俯從<lb/>
百姓敬以帝位式授於王天禄永終大命格矣於戲其<lb/>
祗承歴數允執其中對揚天休斯年千萬豈不盛歟<lb/>
　　啓<lb/>
<pb n="KR4h0134_WYG_110-13a"/>
　　　上魏書十志啓<lb/>
臣收等啓昔子長命世偉才孟堅冠時特秀憲章前喆<lb/>
裁勒墳史紀傳之間中以書志緒言餘迹可得而聞叔<lb/>
峻刪緝後劉紹統削撰季漢十志實範遷固表葢闕焉<lb/>
曹氏一代之籍了無具體典午終世之筆罕云周洽假<lb/>
復事播四夷盗聽間有小道俗言要竒好異考之雅舊<lb/>
咸乖實録自永嘉䘮圯中原淆然偏偽小書殆無可取<lb/>
魏有天下跨踪前載順末克讓善始令終陛下極聖窮<lb/>
<pb n="KR4h0134_WYG_110-13b"/>
神奉大屈已顧盻百皇指掌萬世深存有魏撫運之業<lb/>
永念神州人倫之緒臣等肅奉明詔刋著魏籍編紀次<lb/>
傳備聞天㫖竊謂志之為用網羅遺逸載紀不可附傳<lb/>
非宜理切必在甄明事重尤應標著捜獵上下總括代<lb/>
終置之衆篇之後一統天人之迹褊心未識輙在於此<lb/>
是以晩始撰録彌歴炎凉採舊増新今乃斷筆時移世<lb/>
易理不刻船登閣含毫論叙殊致河溝往時之切釋老<lb/>
當今之重藝文前志可尋官氏魏代之急去彼取此敢<lb/>
<pb n="KR4h0134_WYG_110-14a"/>
率愚心謹成十志二十巻請續於傳末并前例目合一<lb/>
百三十一巻臣等妨官秉筆迄無可採塵黷旒冕墮深<lb/>
氷谷謹啓<lb/>
　　移文<lb/>
　　　為侯景叛移梁朝文<lb/>
夫化成萬物分界九道紀之以山河照之以日月方足<lb/>
圓首含氣呈形咸總之於聖人畢㑹之以朝市皇魏應<lb/>
銜甲之祕圖納封金之寶命萬方為宅四海為家卜世<lb/>
<pb n="KR4h0134_WYG_110-14b"/>
靈長將踰八百天壤之間朝不别焉唯夫三江五湖九<lb/>
蠻百濮其地如掌人鳥未分瞻星昧環拱之方托水迷<lb/>
朝宗之義積蠅為衆長蛇稱長石田無菽粟之用衆人<lb/>
非聲教所孚是以年歴三偽棄而不有豈力不足葢所<lb/>
未徴而陸梁塗泥時軼彊鄙天討所遺理存惡殺自二<lb/>
紀及茲中原多故未清區宇文武兼勤偃伯歸戰有懐<lb/>
勞止將令動植俱仰堯心遂冠葢括途象胥提告推誠<lb/>
蹶然類識王道授衣禮節拜首歸仁舞戚所以為髙止<lb/>
<pb n="KR4h0134_WYG_110-15a"/>
戈故能稱大方知夙沙交臂不待兵車有苖納欵未勞<lb/>
征伐而庸夫為善希能令終狂人克念更知徒語聞利<lb/>
無匹夫之信好虐有助鬼之心白頭為賊曽莫自揆嘉<lb/>
文浮功甘於茍得罔顧榆次之禍詎識江浦之禽侯景<lb/>
一竪微蔑民斯下矣人倫士操本自不倫直以少從羇<lb/>
勒頗習趨走叨黍名器事出爾朱蔵情謟笑唯利是視<lb/>
義兵同舉羣胡覆族雖狐祭首丘事非小人而㤀恩背<lb/>
本景為先至不義不信自此可知但丁公之戮時有未<lb/>
<pb n="KR4h0134_WYG_110-15b"/>
可也大澤深山龍蛇並育遂容其悔非棄其瑕穢任以<lb/>
將率授以兵符庶其被鞍銜錬盡力馳驟指踪投緤駑<lb/>
兎或擒而弱才負重折足是慮置之不爭之地虚出韓<lb/>
鄭之間曽無戰伐之勤可言摧陷之績嵗往年徂率無<lb/>
可紀而腹心羣小信納逋亾劫奪行道侵掠民庶流聲<lb/>
逺聞王法有典驄馬將出朱筆且行自貽伊戚了不知<lb/>
咎盗憎主人乃圖逆節拔本塞源委身賊虜逼脇居民<lb/>
翻蕩城池义手曲躬千里唯諾殘賊相依忻同鱗水寵<lb/>
<pb n="KR4h0134_WYG_110-16a"/>
以大位屬以東方外曰臣主内深骨肉安危契濶約以<lb/>
死生拯其鼎鑊之命全其虀粉之福時不暇浹翻然易<lb/>
慮還相掩擊事劇仇讐反覆剽獲莫非此類至於老母<lb/>
暮倚少弟升岡妻望行夫子號出父食毛之屬可為痛<lb/>
心哉景忽之如草芥棄之如塵垢任其斮截之誅安其<lb/>
烹斬之痛放麑食子有以可親觀臧窮否恥其並主獸<lb/>
心人面華裔同讐歸家懼執法之刑赴賊反噬臍之釁<lb/>
首領無地進退數窮遂騁邪説自託左右茍有君子義<lb/>
<pb n="KR4h0134_WYG_110-16b"/>
均逐雀而彼方上下樂禍好亂叛竊之竪獲毒之人圖<lb/>
浮芥之小利忘丘山之大禍乃崇飾土偶被以𤣥黄馳<lb/>
馬髙葢載鼷為重委以専征施其爪角驅逼子姓率我<lb/>
叛亡逼厭虐之侣鞠苦役之衆蟻攢蚋集侵竊邊鄙恤<lb/>
患分災本不要於違僻違衆悖禮葢神明之所誅皇帝<lb/>
垂旒華土則天而動巻覆三古懐佩百王掌握中道崇<lb/>
基増構殊塗同㑹百慮一歸中外禔福戎華俱庇持秋<lb/>
霜夏震之威以㧞山超海之力顧指則風雲總至廻眸<lb/>
<pb n="KR4h0134_WYG_110-17a"/>
而山嶽削平雖復旗鼓所臨有征無戰猶以師出而服<lb/>
辱在我世所務者息民所存者文徳豈復以擒將威敵<lb/>
漂杵溺驂為功於一時示武於千載且天生五材有聞<lb/>
前古禍非我貽其得已乎遂置壇命將持柯畢禮引營<lb/>
就道分途競馳批熊舉輪之士翹闗扛鼎之卒被組横<lb/>
矛執殳挺劒龍駒並躍驥子千羣沸䀨天壤蒸鬱雲霄<lb/>
一朝指揮倐忽千里候騎羅絡聊逞前驅天兵之鼓未<lb/>
鳴衆軍之旗詎接而荆揚烏合一朝崩解塞州滿埜馘<lb/>
<pb n="KR4h0134_WYG_110-17b"/>
耳截鼻以千萬計不可勝數宗親節將咸見擒束委命<lb/>
軍吏憂在釁鼔楚兵吳甲積若山丘青鵲赤烏噎流斷<lb/>
岸千金之貴為我資焉痛辱可哀其利安在覆師䘮旅<lb/>
禍本可尋方之噬臍悔之靡及皆侯景叛戾虚相陷誘<lb/>
指成提挈之舉終無犄角之勢景棄本趨末背國違鄉<lb/>
部下數千屈逼羅網離親懐土一日三秋拘網立匏朝<lb/>
不謀夕豈能搖足東上逺赴彭城天奪彼魄信納虚詭<lb/>
使蕭明貴孫面縛於徐泗景為凶藪逡廵而坐觀託人<lb/>
<pb n="KR4h0134_WYG_110-18a"/>
七尺之身居人成敗之地急病讓夷固若此也兩端自<lb/>
見故態未除今知東南滌蕩睢潼清復梁之䘮師單輪<lb/>
不返擊援之期終當無日勢窮路盡憂在滅亡事留變<lb/>
生將謀及已且彼軍殱殄江淮屠酷禍源釁迹景實為<lb/>
之上懼金陵君長致請設之責下恐荆吳子弟洗父兄<lb/>
之寃愚小猜驚將興異計乘専任之機藉方面之重必<lb/>
當招結傖楚扇合無賴内自封植外絶防禦因見信而<lb/>
類起出不疑以竊發事比疾雷理同激矢上或憑陵乘<lb/>
<pb n="KR4h0134_WYG_110-18b"/>
疾専擅縱横下則鴟峙淮淝覬覦叛渙老疾姦囘不虚<lb/>
然也而彼土區區厚加崇納置之襟帶之方處以藩籬<lb/>
之所費金帛於烈火罄酒漿於漏巵非乘景虚聲委其<lb/>
實用夫量材授任必原其始考行責成當存其大景豺<lb/>
聲蜂目之首狼心狐魅之徒義無父子棄同即異捐親<lb/>
背徳於我尚反目而去在梁則何施可懐且我重傷心<lb/>
尾大不掉魚脱於淵義彰老氏而假威凶險授柄姦囬<lb/>
欲求肝膽之誠更啓危亡之兆固智者不為迷者遂去<lb/>
<pb n="KR4h0134_WYG_110-19a"/>
若抽薪止沸剪艸除根壺首囊頭义手械足返國姦於<lb/>
司敗歸侵地於𤣥武非直惡之在今天道人事實棄無<lb/>
禮茍違之者其長世何若悔非知罪恭承徳音且欲飛<lb/>
驛合符班師凱入悠悠水鄉有救其死若乃執飾非之<lb/>
辨固遂過之失便當盡常勝之戰極必取之攻飛江南<lb/>
渡深山將恐削壤卑名雖頓顙而不獲亡宗滅廟望喬<lb/>
木而可悲昔田假英人於期壯士窮而歸我許以入懐<lb/>
景竦悖狗子攪亂四國庸可紓難棄若孤雛何足戀戀<lb/>
<pb n="KR4h0134_WYG_110-19b"/>
於亂臣勤勤於賊子也王者之威心厲如霜雪信同寒<lb/>
暑言猶麗天移至深念變通熟量可否幸思大雅無貽<lb/>
後悔<lb/>
　　　為東魏檄梁文<lb/>
觀夫辰象麗天山岳鎮地方以類聚物以羣分建之以<lb/>
邦國樹之以君長日月於是莫二宇宙所以總一雖五<lb/>
運相推百王革命此道之<hi>一作所</hi>行孰之能改<hi>一作孰云能易</hi>而<lb/>
皇家承統光配彼天義洽幽明化周動植崇文徳以來<lb/>
<pb n="KR4h0134_WYG_110-20a"/>
逺修禮讓以止訟舞干戚於兩階執玉帛於萬國𤣥功<lb/>
潛運至徳旁通百姓日用而不知兆民受賜而無迹唯<lb/>
彼吳越獨阻聲教匪民之咎責有由焉而元首懐止戈<lb/>
之心上宰薄兵車之㑹遂解縶南冠喻以好睦舟車遵<lb/>
泝州陸同光亭檄息犇走之勞屯戍無逼卒之變雖嘉<lb/>
謨長筭爰自我始而罷兵息氏彼獲其利侯景䜿子本<lb/>
無事業乃枉道於人間遂乾沒於世上鳴伏於爾朱之<lb/>
門鎮守於普泰之日曽無為王之識詎有挈瓶之智既<lb/>
<pb n="KR4h0134_WYG_110-20b"/>
而投命義旗歸身幕府殊異雍齒有類丁公時逢寛政<lb/>
得免大戮棄其瑕滓收其力用預在行伍參跡驅馳及<lb/>
秦隴逋誅每事經畧以河南是空虚之地漢陽非兵戰<lb/>
之衝薄存犄角聊示旗鼔豈資實効寄以遊聲軍機催<lb/>
勒葢維景任總兵統旅則有司存而愚褊有積驕憤遂<lb/>
甚屢犯軍紀自生疑貳禍心潛搆翻成亂階負恩棄徳<lb/>
罔恤天討不義不昵厚而必顛委慈母似脱屣棄寵弟<lb/>
如遺芥龍鍾稚子痛苦成行孌彼諸姬破亡為伍滅伯<lb/>
<pb n="KR4h0134_WYG_110-21a"/>
春之婉轉慕姜兒之爽言不與狼虎同仁而共豺貍等<lb/>
惡及逺託闗隴依憑姦異逆主定君臣之分賊臣結兄<lb/>
弟之親解其倒懸仰人鼻息豈曰無恩終成難養俄而<lb/>
易慮躬擐干戈釁暴惡盈側首無託以金陵逋逃之藪<lb/>
江南統御<hi>一作流離</hi>之地甘辭卑禮進熟圖身讒言浮説抑<lb/>
可知矣叛竪投命豈將擇音而偽朝大小幸災忘義主<lb/>
荒於上臣蔽於下逐雀去草曽不是圖竊寶叛邑椒蘭<lb/>
比好人而無禮其能國乎亦既失信不亡何待今帝道<lb/>
<pb n="KR4h0134_WYG_110-21b"/>
休明皇猷允塞四民樂業百靈効祉故丞相材標國禎<lb/>
道潤時雨義冠伊霍勲葢桓文大君立徳世功世祿作<lb/>
民舟檝為國棟梁内外齊心上下同徳蛟騰虎嘯風生<lb/>
雲起摩日則車懸轉舍排山則龍門洞開吞雲夢於胸<lb/>
中運天下於掌内雖有賊臣去國亡卒出境何異一毛<lb/>
之落牛體雙鳬之飛海曲彼既連結姦惡斷絶鄰好追<lb/>
兵保境縱盗侵國葢物無定方事無常勢或乘利而受<lb/>
害或因得而更失是以吳侵齊境遂致勾踐之師趙納<lb/>
<pb n="KR4h0134_WYG_110-22a"/>
韓地終有長平之役矧乃鞭撻疲民侵軼徐部築壘擁<lb/>
川捨信邀利此而可忍孰不可懐是以援乘麾殞之將<lb/>
投石拔距之士深衛偽主信納亡叛含怒作色如赴私<lb/>
讐意存涉血義不旋踵攻戰之利實若有神徴兵聚衆<lb/>
依山傍水舉螳蜋之斧被蛣蜣之甲當窮轍以待輪坐<lb/>
積薪而候燎及其鋒刅蹔援埃塵旦接便已亡㦸棄戈<lb/>
土崩瓦解貞陽以從<hi>一作猶</hi>子之親為戎首之任非獨<hi>一作</hi>
<hi>但</hi>力屈道窮亦將無路還蜀兼亦<hi>一作復</hi>挾子垂翅俱在<lb/>
<pb n="KR4h0134_WYG_110-22b"/>
籠樊将士以昧禍之心為助亂之事皆掬指舟中披甲<lb/>
鼓下同宗異姓纍纍相望曲直既殊强弱不等父出子<lb/>
孤自取其敗違卜愎諌何以辭責雖復貪利茍得背同<lb/>
即異獲一人而失一國見黄雀而忘深穽食鈎吻以療<lb/>
饑飲鴆毒以救渇智者所不為仁者所不向誠既往之<lb/>
難逮猶將來之可追景以鄙俚之夫遭風雲之㑹位登<lb/>
三事邑啟萬家揣身量分久當止足而周章向背離披<lb/>
不已天豈徒然意亦可見彼乃示之以利器誨之以慢<lb/>
<pb n="KR4h0134_WYG_110-23a"/>
蔵使其勢得容姦令其時堪乘便既南風不競天亡有<lb/>
徴老賊姦謀將復作矣然則摧堅强者難為功拉枯朽<lb/>
者易為力計其雖非孫吳猛將燕趙精兵猶是久涉行<lb/>
陣曽習軍旅豈同輕剽之師不比危脆之衆距<hi>一作拒</hi>此<lb/>
則作氣不足攻彼則為勢有餘恐尾大於身踵麤於股<lb/>
倔强不掉狼戾難馴呼之則反速而釁小不徴則叛遲<lb/>
而禍大㑹應遥望廷尉不肯為臣自據淮南亦欲稱帝<lb/>
但恐楚國亡猿禍延林木城門失火殃及池魚横使漢<lb/>
<pb n="KR4h0134_WYG_110-23b"/>
江<hi>一作江黄</hi>士子荆揚人物死亡矢石之下支<hi>一作夭</hi>折露霧<lb/>
之中彼梁主操行無聞輕險有素工用其短以少為多<lb/>
反覆山淵顛倒冠履射爵論功盪舟稱力年既老矣耄<lb/>
又及之政荒民流禮崩樂壊改換朝章變易官品雖世<lb/>
異漢朝而事同新室加以用捨乖方立廢失所矯情動<lb/>
衆飾智驚愚毒螫滿懐妄敦戒業躁競盈胸謬治清淨<lb/>
内恣鴟靡外逞殘賊人人厭苦家家思亂災異降於上<lb/>
怨讟興於下履霜有漸堅氷且至恃浮<hi>一作将險</hi>躁之風俗<lb/>
<pb n="KR4h0134_WYG_110-24a"/>
任輕薄之子孫朋黨路開兵權在外必將禍生骨肉難<lb/>
起腹心强弩衝城長㦸指闕徒探雀鷇無救府蔵之虚<lb/>
空伺熊蹯詎延晷刻之命外崩中潰今實其時鷸蚌相<lb/>
危<hi>一作扼</hi>我乘其弊方使髙旗舒斾長轂啟行迅騎追風<lb/>
精甲耀日四七並列百萬為羣風飄雲動星羅海運以<lb/>
此赴敵何敵不摧以此攻城何城不陷猶為岸上之虎<lb/>
當作水中之龍以轉石之形為破竹之勢將使鍾山渡<lb/>
江青葢入洛荆棘生建業之宫麋鹿遊姑蘇之館但恐<lb/>
<pb n="KR4h0134_WYG_110-24b"/>
兵車之所<graphic n="KR1922" url="https://raw.githubusercontent.com/kanripo/KR-Gaiji/master/images/KR1922.png" mimeType="image/png"/>轢劒騎之所蹈踐杞梓於焉傾折竹箭以<lb/>
此摧殘若吳之王孫蜀之公子順時以動見機而作面<lb/>
縛銜璧肉袒牽羊歸欵軍門委命下吏當使焚櫬而出<lb/>
拂席相待必以楚材將為晉用固乃喜得異度實自利<lb/>
獲士衡士龍即援客卿之族將加驃騎之號斯葢壯士<lb/>
封侯之日丈夫立節之秋冬氷可折時不再來先事預<lb/>
懐有如皎日王侯無種工拙在人凡百君子勉求多福<lb/>
若不改迷坐待淪沒一旦暴骨草莽流血成川猶且不<lb/>
<pb n="KR4h0134_WYG_110-25a"/>
悟噬臍何及故宣往意馳此簡書檄之到彼咸其申省<lb/>
<hi>此作是杜弼所製據藝文稱魏收作今姑存之</hi>
　　書<lb/>
　　　與李徳林書<lb/>
　　　　<hi>收與陽休之論齊書起元事勅集百司㑹議收與徳林書</hi>
前者議文總諸事意小如混漫難可領解今便隨事條<lb/>
列幸為留懐細加推逐凡言或者皆是敵人之議既聞<lb/>
人説因而探論耳<lb/>
<pb n="KR4h0134_WYG_110-25b"/>
　　　重遺李徳林書<lb/>
惠示二事感佩殊深以魯公諸侯之事昨小為疑息姑<lb/>
不書即位舜禹亦不言即位息姑雖攝尚得書元舜禹<lb/>
之攝稱元理也周公居攝乃云一年救亂似不稱元自<lb/>
無大傳不得尋討一之與元其事何别更有所見幸請<lb/>
論之<lb/>
　　議<lb/>
　　　皇太子西面議<lb/>
<pb n="KR4h0134_WYG_110-26a"/>
　　　　<hi>天保元年皇太子監國在西林園冬㑹羣議皆東面二年於北城第内冬㑹又議東面陸</hi>
　　　　<hi>卬疑非禮魏收改為西面</hi>
去天保初皇太子監國冬㑹羣官於西園都亭坐從東<lb/>
面義取於向中宫臺殿故也二年於宫冬㑹坐乃東面<lb/>
某竊以為疑前者遂有别議議者同之邢尚書以前定<lb/>
東面之議復申本懐此乃國之大禮無容不盡所見收<lb/>
以為太子東宫位在於震長子之義也案易八卦正位<lb/>
向中皇太子今居北城於宫殿為東北南面而坐於義<lb/>
<pb n="KR4h0134_WYG_110-26b"/>
為背也前者立議據東宫為本人案東宫舊事太子宴<lb/>
㑹多以西面為禮此又成證非徒言也不言太子常無<lb/>
東南二面之坐但用之有所至如西園東面所不疑也<lb/>
未知君臣車服有同異之議何為而發就如所云但知<lb/>
禮有同者不可令異不知禮有異者不可令同茍别君<lb/>
臣同異之禮恐重紙累札書不盡也<lb/>
　　文<lb/>
　　　枕中篇<lb/>
<pb n="KR4h0134_WYG_110-27a"/>
　　　　<hi>收以子姪少年申以戒厲著枕中篇</hi>
吾曽覽管子之書其言曰任之重者莫如身途之畏者<lb/>
莫如口期之逺者莫如年以重任行畏途至逺期惟君<lb/>
子為能及矣追而味之喟然長息若夫嶽立為重有潛<lb/>
戴而不傾山蔵稱固亦趨負而弗停呂梁獨浚能行歌<lb/>
而匪惕焦原作險或削踵而不驚九陔方集故眇然而<lb/>
迅舉五紀當定想窅乎而上征茍任重也有度則任之<lb/>
而愈固乘危也有術葢乘之而靡恤彼其逺而能通果<lb/>
<pb n="KR4h0134_WYG_110-27b"/>
應之而可必豈神理之獨爾亦人事其如一嗚呼處天<lb/>
壤之間勞死生之地攻之以嗜欲牽之以名利梁肉不<lb/>
期而其臻珠玉無足而俱致於是乎驕奢仍作危亡旋<lb/>
至然則上智大賢唯幾唯哲或出或處不常其節其舒<lb/>
也濟世成務其巻也聲銷迹滅玉帛子女椒蘭律吕諂<lb/>
䛕無所先稱肉度骨膏脣挑舌怨惡莫之前勲名共山<lb/>
河同久志業與金石比堅斯葢厚棟不撓遊刅砉然逮<lb/>
於厥徳不常䘮其金璞馳騖人世鼓動流俗挾湯日而<lb/>
<pb n="KR4h0134_WYG_110-28a"/>
謂寒包嵠壑而未足源不清而流濁表不端而影曲嗟<lb/>
乎膠漆謂堅寒暑甚促反利而成害化榮而就辱欣戚<lb/>
更來得䘮仍續至有身禦魑魅䰟沉狴獄詎非足力不<lb/>
彊迷在當局孰可謂車戒前傾人師先覺聞諸君子雅<lb/>
道之士遊遨經術厭飫文史筆有竒鋒談有勝理孝悌<lb/>
之至神明通矣審道而行量路而止自我及物先人後<lb/>
已情無繫於榮悴心靡滯於愠喜不養望於丘壑不待<lb/>
價於城市言行相顧慎終猶始有一於斯鬱為羽儀恪<lb/>
<pb n="KR4h0134_WYG_110-28b"/>
居䘮事知而不為或左或右則髦士攸宜無悔無吝故<lb/>
髙而不危異乎勇進忘退苟得患失射千金之産邀萬<lb/>
鍾之秩投烈風之門趣炎火之室載蹶而墜其貽宴或<lb/>
蹲乃䘮其貞吉可不畏歟可不戒歟門有倚禍事不可<lb/>
不宻墻有伏寇言不可或失宜諦其言宜端其行言之<lb/>
不善行之不正鬼執彊梁人囚徑廷幽奪其魄明天其<lb/>
命不服非法不行非道公鼎為已信私玉非身寶過緇<lb/>
為紺踰藍作青持繩視直置水觀平時然後取未若無<lb/>
<pb n="KR4h0134_WYG_110-29a"/>
欲知止知足庶免於辱是以為必察其幾舉必慎於微<lb/>
知幾慮微斯亡則稀既察且慎福禄攸歸昔蘧瑗識四<lb/>
十九非顔子幾三月不違跬步無已至于千里覆一簣<lb/>
進及於萬仞故云行逺自邇登髙自卑可大可久與世<lb/>
推移月滿如規後夜則虧槿榮於枝望暮而萎夫奚益<lb/>
而非損孰有損而不害益不欲多利不欲大唯居徳者<lb/>
畏其甚體真者懼其大道尊則羣謗集任重而衆怨㑹<lb/>
其達也則尼父栖遑其忠也而周公狼狽無曰人之我<lb/>
<pb n="KR4h0134_WYG_110-29b"/>
狹在我不可而覆無曰人之我厚在我不可而咎如山<lb/>
之大無不有也如谷之虚無不受也能剛能柔重可負<lb/>
也能信能順險可走也能知能愚期可久也周廟之人<lb/>
三緘其口漏巵在前欹器留後俾諸來裔傳之座右<lb/>
　　　為齊即位告天文<lb/>
皇帝臣洋敢用𤣥牡昭告於皇皇后帝否泰相沿廢興<lb/>
迭用至道無親應運斯輔上覽唐虞下稽魏晉莫不先<lb/>
天揖讓考歴終歸魏氏多難年將三十孝昌已後内外<lb/>
<pb n="KR4h0134_WYG_110-30a"/>
去之世道横流蒼生塗炭賴我獻武拯其將溺三建元<lb/>
首再立宗祧掃絶羣凶芟夷奸宄徳被黔黎勲光宇宙<lb/>
文襄嗣武尅搆鴻基功浹寰宇威陵海外窮髪懐音西<lb/>
寇納欵青丘保候丹穴來庭扶翼危機重匡頽運是則<lb/>
有大造於魏室也魏帝以卜世告終上靈厭徳欽若昊<lb/>
天允歸大命以禪於臣洋夫四海至公天下為一總民<lb/>
宰世樹之以君既川嶽啟符人神效祉羣公卿士八方<lb/>
兆庶僉曰皇極乃顧於上魏朝推進於下天位不可以<lb/>
<pb n="KR4h0134_WYG_110-30b"/>
暫虚遂逼羣議恭膺大典猥以寡薄託於兆民之上雖<lb/>
天威在顔咫尺無逺循躬自省實懐秪惕敬簡元辰升<lb/>
壇受禪肆類上帝以答萬國之心永隆嘉祉保祐有齊<lb/>
以被於無窮之祚<lb/>
　　　北齊三部一切經願文<lb/>
三有分區四生禀性共遊火宅俱淪欲海所以法王當<lb/>
洲渚之運覺者應車乘之期導彼沈迷歸兹勝地自寶<lb/>
雲西映法河東瀉甘露横流隨風感授皇家統天尊道<lb/>
<pb n="KR4h0134_WYG_110-31a"/>
崇法㧞羣品於有待驅衆生於不二所以刻檀作繢搆石彫<lb/>
金遍於萬國塵沙數等復詔司存有事緇素精誠踰於皮骨<lb/>
句偈盡於龍官金口所宣總勒繕寫各有二部合若干巻用<lb/>
此功徳心若虚空以平等施無思不洽藉我願力同登上果<lb/>
　　祭文<lb/>
　　　祭荆州刺史隂道方文<lb/>
維太昌元年十二月庚申朔越十二日辛未友人鉅鹿<lb/>
魏收謹以清酌少牢之饌敬祭于荆州刺史隂君之靈<lb/>
<pb n="KR4h0134_WYG_110-31b"/>
嗚呼哀哉惟君世載不殞英聲在兹風流有屬自爾𢎞<lb/>
之孝為行本忠實身基既言斯立罄禮窮詩器則清賞<lb/>
才惟英博於暢風雷蕭條丘壑願言朝市忘懐淡薄比<lb/>
契沉冥均情寂寞往塵守官及爾同僚塤箎合韻琹瑟<lb/>
俱調丹墀踵武清道齊鑣跡淪閒曠心共津濠乃眷平<lb/>
生相忻同趨殷勤宴喜流連辭賦溘矣不追長違世務<lb/>
詠歌徒在音徽空樹昔猶肢體與子裘裳今其往也生<lb/>
死殊方形骸何促天地何長申兹沃酹贈以哀傷嗚呼<lb/>
<pb n="KR4h0134_WYG_110-32a"/>
哀哉<lb/>
　　樂府<lb/>
　　　美女篇二首<lb/>
楚襄遊夢去陳思朝洛歸參差結旌斾掩靄頓驂騑變<lb/>
化看臺曲駭散屬川沂仍令賦神女俄聞要虙妃照梁<lb/>
何足艶昇霞反奮飛可言不可見言是復言非<hi>闕</hi>
　　　　　我帝更朝衣擅寵無論賤入愛不嫌微智<lb/>
瓊非俗物羅敷本自稀居然陋西子定可比南威新吳<lb/>
<pb n="KR4h0134_WYG_110-32b"/>
何為誤舊鄭果難依甘言誠易汚得失定因機無憎藥<lb/>
英妒心賞易侵違<lb/>
　　　永世樂<lb/>
綺窗斜影入上客酒須添翠羽方開美鉛華汗不霑闗<lb/>
門今可下落珥不相嫌<lb/>
　　　櫂歌行<lb/>
雪溜添春浦花水足新流桃發武陵岸柳拂武昌樓<lb/>
　　　挾琴歌<lb/>
<pb n="KR4h0134_WYG_110-33a"/>
春風宛轉入曲房兼送小苑百花香白馬金鞍去未返<lb/>
紅妝玉筯下成行<lb/>
　　詩<lb/>
　　　後園宴樂<lb/>
束馬輕燕外獵雉陋秦中朝車轉夜轂仁旗指旦風式<lb/>
宴臨平圃展衛寫屠穹積崖疑造化導水逼神功樹靜<lb/>
歸烟合簾疎反照通一逢堯舜日未假北山叢<lb/>
　　　喜雨<lb/>
<pb n="KR4h0134_WYG_110-33b"/>
霞暉染刻棟礎潤上雕楹神山千葉照仙草百花榮瀉<lb/>
溜髙齋響添池曲岸平滴下如珠落波廻類璧成氣調<lb/>
登萬里年和欣百靈定知丹甑出何須銅雀鳴<lb/>
　　　看柳上鵲<lb/>
背嵗心能識登春巢自成立枯隨雨霽依枝須月明疑<lb/>
是雕籠出當由抵玉驚間闗拂條軟廻復振毛輕何獨<lb/>
離婁意傍人但未聽<lb/>
　　　晦日汎舟應詔<lb/>
<pb n="KR4h0134_WYG_110-34a"/>
裊裊春枝弱關關新鳥呼棹唱忽逶迤菱歌時顧慕睿<lb/>
賞芳月色宴言忘日暮㳺豫慰人心照臨康國步<lb/>
　　　月下秋宴<lb/>
此夕甘言宴月照露方塗使星疑向蜀劍氣不關吳良<lb/>
交契金水上客慰萱蘇何必應劉輩還來遊鄴都<lb/>
　　　五日<lb/>
麥涼殊未畢蜩鳴早欲聞喧林尚黄鳥浮天已白雲辟<lb/>
兵書鬼字神印題靈文因想蒼梧郡兹日祀東君<lb/>
<pb n="KR4h0134_WYG_110-34b"/>
　　　庭栢<lb/>
古松圖偃葢新栢寫鑪峰凌寒翠不奪迎暄緑更濃茹<lb/>
葉輕沈體咀實化衰容將使中臺麝違山能見從<lb/>
　　　蜡節<lb/>
凝寒廹清祀有酒宴嘉平宿心何所道藉此慰中情<lb/>
　<lb/>
　<lb/>
　漢魏六朝百三家集巻一百十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>漢魏六朝百三家集巻四十</head> <lb/>
    <p>
<pb n="KR4h0134_WYG_040-1a"/>
欽定四庫全書<lb/>
　漢魏六朝百三家集巻四十<lb/>
　　晉張華集題詞<lb/>
　　　張壯武博物君子晉室老臣彌縫暗主虐后之<lb/>
　　　間足稱補衮竟以猶豫族誅横尸前殿悲哉壯<lb/>
　　　武初未知名作鷦鷯賦以寄意感其不才善全<lb/>
　　　有莊周木鴈之思既賦相風朽社亦躊躇於在<lb/>
　　　高戒險盛衰交心及陟台司不祥數見中台星<lb/>
<pb n="KR4h0134_WYG_040-1b"/>
　　　坼少子韙勸其遜位猶戀弗忍決漢王京兆不<lb/>
　　　念牛衣遂沉牢獄然死以直諌誠重泰山壯武<lb/>
　　　豈忘牧羊時乎名位已極篤於守經徒為賈氏<lb/>
　　　而死適資人口耳晁氏書目云張司空集有詩<lb/>
　　　一百二十哀詞册文二十一賦三今余所綴輯<lb/>
　　　賦數過之文不及全詩歌八十餘中間拂舞白<lb/>
　　　紵舞杯槃舞諸篇晉代無名氏之作藏書家本<lb/>
　　　亦有繫之張司空集者然觀其壯健頓挫類非<lb/>
<pb n="KR4h0134_WYG_040-2a"/>
　　　司空温麗之素餘詩平雅近代詩家深貶其博<lb/>
　　　學為累豈所謂聽古樂而卧乎壯武文章賦最<lb/>
　　　蒼深文次之詩又次之大抵去漢不逺猶存張<lb/>
　　　蔡之遺詩藪論詩晉以下若茂先勵志廣微補<lb/>
　　　亡季倫吟歎等曲尚有前代典刑余於司空諸<lb/>
　　　文亦云<lb/>
　目録<lb/>
　　賦<lb/>
<pb n="KR4h0134_WYG_040-2b"/>
　　　鷦鷯賦<hi>有序</hi>
　　　歸田賦<lb/>
　　　相風賦<hi>有序</hi>
　　　永懐賦<lb/>
　　　感婚賦<hi>有序</hi>
　　　朽社賦<lb/>
　　　瓌材枕賦<lb/>
　　　豆羮賦<lb/>
<pb n="KR4h0134_WYG_040-3a"/>
　　表<lb/>
　　　上壽食舉歌詩表<lb/>
　　　薦成公綏表<lb/>
　　議<lb/>
　　　封禪議<lb/>
　　　晉文王諡議<lb/>
　　　廢黜武悼楊太后議<lb/>
　　哀䇿<lb/>
<pb n="KR4h0134_WYG_040-3b"/>
　　　武帝哀䇿文<lb/>
　　　武元楊皇后䇿文<lb/>
　　誄<lb/>
　　　章懷皇后誄<lb/>
　　　魏劉驃騎誄<lb/>
　　　列文先生鮑𤣥泰誄<lb/>
　　箴<lb/>
　　　女史箴<lb/>
<pb n="KR4h0134_WYG_040-4a"/>
　　　大司農箴<lb/>
　　　尚書令箴<lb/>
　　　瓌材枕箴<lb/>
　　銘<lb/>
　　　倚几銘<lb/>
　　　杖銘<lb/>
　　書<lb/>
　　　與禇陶書<lb/>
<pb n="KR4h0134_WYG_040-4b"/>
　　　報雷煥書<lb/>
　　　暫西帖<lb/>
　　問<lb/>
　　　甲乙問<lb/>
　　序<lb/>
　　　博物志序<lb/>
　　贊<lb/>
　　　博物志地理畧贊<lb/>
<pb n="KR4h0134_WYG_040-5a"/>
　　樂歌<lb/>
　　　晉四廂樂歌<lb/>
　　　　王公上壽詩<lb/>
　　　　食舉東西廂樂詩<lb/>
　　　　其二<lb/>
　　　　其三<lb/>
　　　　其四<lb/>
　　　　其五<lb/>
<pb n="KR4h0134_WYG_040-5b"/>
　　　其六<lb/>
　　　其七<lb/>
　　　其八<lb/>
　　　其九<lb/>
　　　其十<lb/>
　　　其十一<lb/>
　　　正旦大㑹行禮詩<lb/>
　　　其二<lb/>
<pb n="KR4h0134_WYG_040-6a"/>
　　　　其三<lb/>
　　　　其四<lb/>
　　　晉冬至初嵗小㑹歌<lb/>
　　　晉宴㑹歌<lb/>
　　　晉中宫所歌<lb/>
　　　晉宗親㑹歌<lb/>
　　　晉正徳大豫舞歌<lb/>
　　　　正徳舞歌<lb/>
<pb n="KR4h0134_WYG_040-6b"/>
　　　　大豫舞歌<lb/>
　　　晉凱歌<lb/>
　　　　命將出征歌<lb/>
　　　　勞還師歌<lb/>
　　　晉白紵舞歌詩<lb/>
　　　　其二<lb/>
　　　　其三<lb/>
　　　晉杯槃舞歌詩<lb/>
<pb n="KR4h0134_WYG_040-7a"/>
　　　拂舞歌三首<lb/>
　　　　白鳩篇<lb/>
　　　　獨漉篇<lb/>
　　　　濟濟篇<lb/>
　　詩<lb/>
　　　遊獵篇<lb/>
　　　遊俠篇<lb/>
　　　博陵王宫俠曲<lb/>
<pb n="KR4h0134_WYG_040-7b"/>
　　　其二<lb/>
　　　門有車馬客行<lb/>
　　　輕薄篇<lb/>
　　　壯士篇<lb/>
　　　蕭史曲<lb/>
　　　祖道征西應詔詩<lb/>
　　　祖道趙王應詔詩<lb/>
　　　太康六年三月三日後園㑹詩<lb/>
<pb n="KR4h0134_WYG_040-8a"/>
　　　其二<lb/>
　　　其三<lb/>
　　　其四<lb/>
　　　上已篇<lb/>
　　　勵志詩<lb/>
　　　其二<lb/>
　　　其三<lb/>
　　　其四<lb/>
<pb n="KR4h0134_WYG_040-8b"/>
　　　其五<lb/>
　　　其六<lb/>
　　　其七<lb/>
　　　其八<lb/>
　　　其九<lb/>
　　　答何劭<lb/>
　　　其二<lb/>
　　　其三<lb/>
<pb n="KR4h0134_WYG_040-9a"/>
　　　情詩<lb/>
　　　其二<lb/>
　　　其三<lb/>
　　　其四<lb/>
　　　其五<lb/>
　　　感婚詩<lb/>
　　　雜詩<lb/>
　　　其二<lb/>
<pb n="KR4h0134_WYG_040-9b"/>
　　　其三<lb/>
　　　擬古<lb/>
　　　遊仙詩<lb/>
　　　其二<lb/>
　　　其三<lb/>
　　　贈摯仲洽詩<lb/>
　　　招隱<lb/>
　　　其二<lb/>
<pb n="KR4h0134_WYG_040-10a"/>
　　　荷詩<lb/>
　　　橘詩<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0134_WYG_040-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　漢魏六朝百三家集巻四十目録<lb/>
<pb n="KR4h0134_WYG_040-11a"/>
欽定四庫全書<lb/>
　漢魏六朝百三家集巻四十<lb/>
　　　　　　　　　　　　　明　張溥　輯<lb/>
　晉張華集<lb/>
　　賦<lb/>
　　　鷦鷯賦<hi>有序</hi>
鷦鷯小鳥也生於蒿萊之間長於藩籬之下翔集尋常<lb/>
之内而生生之理足矣色淺體陋不為人用形微處卑<lb/>
<pb n="KR4h0134_WYG_040-11b"/>
物莫之害繁滋族類乗居匹遊翩翩然有以自樂也彼<lb/>
鷲鶚鵾鴻孔雀翡翠或陵赤霄之際或託絶垠之外翰<lb/>
舉足以冲天觜距足以自衛然皆負矰嬰繳羽毛入貢<lb/>
何者有用於人也夫言有淺而可以託深類有微而可<lb/>
以喻大故賦之云爾<lb/>
何造化之多端兮播羣形於萬類惟鷦鷯之微禽兮亦<lb/>
攝生而受氣育翩翾之陋體兮無𤣥黄以自貴毛弗施<lb/>
於器用兮肉不登乎俎味鷹鸇過猶俄翼兮尚何懼於<lb/>
<pb n="KR4h0134_WYG_040-12a"/>
罿罻翳薈䝉蘢是焉遊集飛不飄颺翔不翕習其居易<lb/>
容其求易給巢林不過一枝毎食不過數粒棲無所滯<lb/>
遊無所盤匪陋荆棘匪榮茝蘭動翼而逸投足而安委<lb/>
命順理與物無患伊兹禽之無知兮何處身之似智不<lb/>
懐寶以賈害兮不飾表以招累靜守約而不矜動因循<lb/>
以簡易任自然以為資無誘慕於世偽鵰鶡介其觜距<lb/>
鵠鷺軼於雲際鵾鷄竄於幽險孔翠生於遐裔彼晨鳬<lb/>
與歸鴈又矯翼而増逝咸美羽而豐肌故無辠而皆斃<lb/>
<pb n="KR4h0134_WYG_040-12b"/>
徒衘蘆以避繳終為戮於此世蒼鷹鷙而受紲鸚鵡慧<lb/>
而入籠屈猛志以服養塊幽縶於九重變音聲以順㫖<lb/>
思摧翮而為庸戀鍾岱之林埜慕壠坻之高松雖蒙幸<lb/>
於今日未若疇昔之從容海鳥爰居避風而至條枝巨<lb/>
雀踰嶺自致提挈萬里飄颻逼畏夫唯體大妨物而形<lb/>
瓌足瑋也隂陽陶蒸萬品一區巨細舛錯種繁類殊鷦<lb/>
螟巢於蚊睫大鵬彌乎天隅將以上方不足下比有餘<lb/>
普天壤而遐觀吾又安知其大小之所如<lb/>
<pb n="KR4h0134_WYG_040-13a"/>
　　　歸田賦<lb/>
隨隂陽之開闔從時宜以巻舒冬奥處以城邑春遊放<lb/>
於田廬歸郟鄏之舊里託言静以閒居育草木之藹蔚<lb/>
因地勢之丘墟豐蔬果之林錯茂桑麻之紛敷用天道<lb/>
以取資行藥物以為娛時逍遥於洛濱聊相羊以縱意<lb/>
目白沙與積礫玩衆卉之同異揚素波以濯足泝清瀾<lb/>
以蕩思低徊往留棲遲菴藹存神忽微遊精域外藉纎<lb/>
草以為茵援垂陰以為葢瞻高鳥之陵風臨鯈魚於清<lb/>
<pb n="KR4h0134_WYG_040-13b"/>
瀬𦕈萬物而逺觀修自然之通㑹以退足於一壑故處<lb/>
否而忘㤗<lb/>
　　　相風賦<hi>有序</hi>
大史候部有相風在西城上而作者弗為豈以其託處<lb/>
幽閒違衆特立無羽毛之飾而丹漆不為之容乎<lb/>
葢在先聖衜濟生人擬論天地錯綜明神在璿璣以齊<lb/>
七政象渾儀於陶鈞考古旁於六氣仰貞觀於三辰爰<lb/>
在保章世序其職辨風候方必立唯極循物致用器不<lb/>
<pb n="KR4h0134_WYG_040-14a"/>
假飾𦕈脩幹之迢迢淩高墉而莖植𤣥烏偏其增翥睎<lb/>
雲霄而矯翼嘉創制之窮理諒器淺而事深步元氣於<lb/>
尋木寄先識於兹禽既在高而思危又戒險而自箴雖<lb/>
廻易之無常終守正而不淫永格立以彌世志淹滯而<lb/>
愈新超無返而特存差偶景而為鄰<lb/>
　　　永懐賦<lb/>
美淑人之妖豔因盼睞而傾城揚綽約之麗姿懐婉娩<lb/>
之柔情超六列於往古邁來今之清英既惠余以至懽<lb/>
<pb n="KR4h0134_WYG_040-14b"/>
又結我以同心交恩好之欵固接情愛之分深誓中誠<lb/>
於皦日要執契以斷金嗟夫天衜幽昩差錯繆於參差<lb/>
怨祿運之不遭雖義結而絶離執纒綿之篤趣守徳音<lb/>
以終始邀幸㑹於有期冀容華之我俟儻皇靈之垂仁<lb/>
長收懽於永已<lb/>
　　　感婚賦<hi>有序</hi>
方今嵗在已巳將次四仲婚姻者競赴良時粲麗之觀<lb/>
相繼於路嫁娶之㑹不乏乎目乃作感婚賦曰<lb/>
<pb n="KR4h0134_WYG_040-15a"/>
彼婚姻之俗忌兮惡當梁之在斯逼來年之將至兮迨<lb/>
星紀之未移窈窕初茂玉質始盛容華外豐心神内正<lb/>
接軫連騎隱隱習習充街塞里暉曜城邑相麗姿之綽<lb/>
約兮遥髣髴以感心怨佳人之幽翳兮恨檢防之高深<lb/>
<hi>一本無彼婚姻四句</hi>
　　　朽社賦<hi>有序</hi>
高栢橋南大道傍有古槐樹葢數百年木也余少居近<lb/>
之後去行路遇之則已朽意有緬然輙為之賦因以言<lb/>
<pb n="KR4h0134_WYG_040-15b"/>
衰盛之理云爾<lb/>
伊兹槐之挺植於京路之東隅得託尊於田主據爽塏<lb/>
以高居垂重隂於道周臨大路之通衢饗春秋之所報<lb/>
應豐胙於無射歴漢京之康樂踰䘮亂之横逆朱夏當<lb/>
陽蓊藹蕭森征夫雲㑹行旅歸心輶軒停葢輕輿託陰<lb/>
吉人向風而祛袂王孫清嘯而啓襟睎甘棠之廣覆褊<lb/>
喬木之無陰<lb/>
　　　瓌材枕賦<hi>一作張紘</hi>
<pb n="KR4h0134_WYG_040-16a"/>
有卓爾之殊瓌超詭異之邈絶且其材色也如芸之黄<lb/>
其為香也如蘭之芳其文彩也如霜地而金莖紫葉而<lb/>
紅榮有若蒲桃之蔓延或如兔絲之煩縈有若嘉禾之<lb/>
垂穎又似靈芝之吐英其似木者有類桂枝之䦨干或<lb/>
象灌木之叢生其似鳥者或似驚鶴之徑逝或類鴻鶤<lb/>
之上征有若孤雌之無咮或效鴛鴦之交頸紛雲興而<lb/>
氣蒸般星羅而流精何衆文之炯朗灼儵爚而發明曲<lb/>
有所方事有所成每則異姿動各殊名衆夥不可殫形<lb/>
<pb n="KR4h0134_WYG_040-16b"/>
制為方枕四角正端㑹緻宻固絶際無間形妍體法既<lb/>
麗且閒高卑得適辟堅每安不屑朱碧之飾助不煩錐<lb/>
鋒之鐫鏤無丹漆之彤朱罔觹象之佐副較程形而靈<lb/>
露衆妙該而悉備珪璋特逹璵璠富也美梓逡巡不敢<lb/>
與竝相思庶幾睎風於末列神龍之姿衆鱗相絶昔詩<lb/>
人稱角枕之粲季世加以錦繡之飾皆比集異物費日<lb/>
勞力傷財害民有損於徳豈如兹瓌既剖既斵斯須速<lb/>
成一材而莫與混并纎微無加而美曄春榮<lb/>
<pb n="KR4h0134_WYG_040-17a"/>
　　　豆羮賦<hi>一作張翰</hi>
乃有孟秋嘉菽垂枝挺莢是刈是穫充簞盈篋香鑠和<lb/>
調周疾赴急時御一杯下咽三嘆時在下邑頗多艱難<lb/>
空匱之厄固不綴懽追念昔日啜菽永安<lb/>
　　表<lb/>
　　　上壽食舉歌詩表<lb/>
　　　　<hi>太始五年尚書奏使太僕傅𤣥中書監荀朂黄門侍郎張華各造正旦行禮及王公上壽</hi>
　　　　<hi>酒食舉樂歌詩華上表朂以魏氏歌詩二三四五言與古詩不類以問司律中郎將陳頎</hi>
<pb n="KR4h0134_WYG_040-17b"/>
　　　　<hi>曰被之金石未必皆當故朂造晉歌皆為四言唯王公上壽酒一篇為三言五言此則華</hi>
　　　　<hi>朂所明異㫖也</hi>
案魏上壽食舉詩及漢氏所施用其文句長短不齊未<lb/>
皆合古葢以依詠弦節本有因循而識樂知音足以制<lb/>
聲度曲法用率非凡近所能改二代三京襲而不變雖<lb/>
詩章詞異興廢隨時至其韻逗曲折皆繫於舊有繇然<lb/>
也是以一皆因就不敢有所改易<lb/>
　　　薦成公綏表<lb/>
<pb n="KR4h0134_WYG_040-18a"/>
竊見處士東郡成公綏年二十五字子安體珪璋之資<lb/>
秉不器之量知深慮明足以妙見研思篤好則仲舒之<lb/>
精引之<hi>闕</hi>世貞幹足以敦風篤俗淵才逹學足以𢎞導<lb/>
世教固逸倫之殊俊搢紳之檢式也<lb/>
　　議<lb/>
　　　封禪議<lb/>
海内歸心符瑞之應備物之盛未有若今之盛者正宜<lb/>
禮中嶽封太山禪梁父發徳號明至尊厚福慶篤黎民<lb/>
<pb n="KR4h0134_WYG_040-18b"/>
<hi>闕</hi>肇自生人則有后辟載化之數莫之能紀大徳齊代<lb/>
揮揚仁風<lb/>
　　　晉文王諡議<lb/>
殊位盛禮實隆明徳班爵崇寵亦光茂勲至於表名贈<lb/>
號世考洪烈冠聲無窮者莫尚于號諡也論功高于禹<lb/>
稷比徳邁於伊周<lb/>
　　　廢黜武悼楊太后議<lb/>
　　　　<hi>賈后既誅后父楊駿因宣言太后同逆諷羣公有司奏太后亦宜廢黜惠帝詔曰此大事</hi>
<pb n="KR4h0134_WYG_040-19a"/>
　　　　<hi>更詳之華為中書監議稱武帝皇后不從遂廢為庻人弑之</hi>
夫婦之道父不能得之於子子不能得之於父皇太后<lb/>
非得罪於先帝者也今黨其所寵為不母於聖世宜依<lb/>
漢廢趙太后為孝成后故事貶太后之號還稱武皇后<lb/>
居異宫以全貴終之恩<hi>黨其所寵后傳作黨惡所親異宫作離宫</hi>
　　哀䇿<lb/>
　　　武帝哀策文<lb/>
感大饗之無虧哀罇俎之虚設叩龍輴以長呌痛靈暉<lb/>
<pb n="KR4h0134_WYG_040-19b"/>
之潜逝其辭曰欽惟皇考體道之真徳侔乾坤齊曜三<lb/>
辰應期登禪恊於天人上䖍郊祀下惠兆民憲章唐虞<lb/>
允得其津捜揚仄陋故老是賓百揆時序盛業日新恩<lb/>
從雲翔威猶霆震江海静波岷嶽無塵四夷率服莫不<lb/>
來臣肅慎奉貢越裳效珍化此弊俗歸之至淳昔在上<lb/>
聖咸享百年哀哀皇考用不是臻遘厲彌侵景命殞顛<lb/>
舎此昭晰即彼幽𤣥仰瞻靡怙廓若無天終制尚儉率<lb/>
由典度華幕弗陳器必陶素不封不樹所在惟固貽法<lb/>
<pb n="KR4h0134_WYG_040-20a"/>
來世是則是慕大隧既啓吉日將征鐘鼓雷震白虎抗<lb/>
旌龍螭驤首良駟悲鳴倡者振鐸挽夫齊聲背此崇殿<lb/>
將適下庭𤣥宫窈窕脩夜㝠㝠光燈永戢幽闥長扄仰<lb/>
訴皇穹零淚屏營云誰能忍寄之我情結心墳隴永憑<lb/>
聖靈<lb/>
　　　武元楊皇后哀䇿文<lb/>
天地配序化成兩儀王假有家道在伉儷姜嫄佐嚳二<lb/>
妃興媯仰希古昔冀亦同䂓今胡不然景命夙虧嗚呼<lb/>
<pb n="KR4h0134_WYG_040-20b"/>
哀哉我應圖籙臨統萬方正位於内實在嬪嬙天作之<lb/>
合駿發其祥河嶽降靈啓祚華陽奕世豐衍朱紼斯煌<lb/>
纘女惟行受命溥將來翼家邦憲度是常緝熈隂教徳<lb/>
聲顯揚昔我先妣暉曜休光后承前訓奉述遺芳宜嗣<lb/>
徽音繼序無荒如何不弔背世隕䘮瑶齊無主長去蒸<lb/>
嘗追懐永悼率土摧傷鳴呼哀哉陵兆既窆將遷幽都<lb/>
宵陳夙駕元妃其徂宫闈遏宻階庭空虚設祖布紼告<lb/>
駕啓途服翬䄖狄寄象容車金輅晻藹裳帳不舒千乘<lb/>
<pb n="KR4h0134_WYG_040-21a"/>
動軫六驥踟蹰銘旌樹表翣柳雲敷祁祁同軌岌岌蒸<lb/>
徒孰云不懐哀感萬夫寜神虞卜安體𤣥廬土房陶簋<lb/>
齊制遂初依行紀諡聲被八區雖背明光亦歸皇姑没<lb/>
而不朽世徳作謨鳴呼哀哉<lb/>
　　誄<lb/>
　　　章懐皇后誄<lb/>
自天陶靈必有徴祥誕在初載亦曜神光顯應天祿聿<lb/>
嬪聖皇受氣自然實聽清和内含茂質外發英華身處<lb/>
<pb n="KR4h0134_WYG_040-21b"/>
宸極敬恭惟夙窈窕淑媚柔順婉穆宣慈内政流化太<lb/>
微六宫變雅清我壼闈經綸庻屬積思萬幾既臻緝熈<lb/>
𤣥澤流衍將翼我后登封降禪氛祲告妖沉結彌留奄<lb/>
忽升遐棄世高遊聖上哀懐感切悼心率土高素遏宻<lb/>
八音𦕈𦕈遊靈將焉所之容光幽邁豈有反期杳杳新<lb/>
宫下絶三泉茫茫陵域合體中原委棄暉章即安太清<lb/>
　　　魏劉驃騎誄<lb/>
昔在殷周惟伊惟吕穆穆公侯紹兹勲緒如何上天殱<lb/>
<pb n="KR4h0134_WYG_040-22a"/>
我鼎輔金剛玉潤水潔冰清郁郁文彩煥若朝榮功遂<lb/>
身退致仕懸輿志邈留侯心邁二疎風凛凛以翼衡雲<lb/>
霏霏以承葢旐聨翩以飄颻旌繽紛以奄薄<lb/>
　　　列文先生鮑𤣥㤗誄<lb/>
於鑠列文續蕤皇祚夏后基命靈根巳固杞鄫既微枝<lb/>
離葉布爰暨叔牙世贊齊風翼桓濟管遂登霸功越在<lb/>
漢隆三司竝蹤烈考中丞妙世顯名峩峩先生誕資英<lb/>
俊淑質清淳蘭芳玉潤抗行崇邈遊心大順允文允明<lb/>
<pb n="KR4h0134_WYG_040-22b"/>
聰昭秀哲啓㝠演幽守文命世抱道冲虚執義貞厲棲<lb/>
遲無悶不營不忮擬志雲霄致命窮逹行為範軌言成<lb/>
隱括宜登遐年𢎞此徽猷濟濟縉紳永挹清流取識遺<lb/>
音日想表儀孰云𤣥㤗曽不我知感傷慷慨揮涕渗澌<lb/>
已矣鮑子寜爾𤣥隂振聲竹帛永播徽音<lb/>
　　箴<lb/>
　　　女史箴<lb/>
　　　　<hi>惠帝時華懼后族之盛作女史箴以諷</hi>
<pb n="KR4h0134_WYG_040-23a"/>
茫茫造化兩儀始分散氣流形既陶既甄在帝庖犠肇<lb/>
經天人爰始夫婦以及君臣家道以正而王猷有倫婦<lb/>
徳尚柔含章貞吉婉娩淑慎正位居室樊姫感莊不食<lb/>
鮮禽衛女矯桓耳忘和音志厲義高而二主易心𤣥熊<lb/>
攀檻馮媛趨進夫豈無畏知死不恡班妾有辭割歡同<lb/>
輦夫豈不懐防微慮逺道㒺隆而不殺物無盛而不衰<lb/>
日中則昃月滿則微崇猶塵積替若駭機人咸知飾其<lb/>
容而莫知飾其性性之不飾或愆禮正斧之藻之克念<lb/>
<pb n="KR4h0134_WYG_040-23b"/>
作聖出其言善千里應之茍違斯義同衾以疑出言如<lb/>
微而榮辱由兹勿謂幽昩靈鑒無象勿謂𤣥漠神聽無<lb/>
響無矜爾榮天道惡盈無恃爾貴隆隆者墜鑒於小星<lb/>
戒彼攸遂比心螽斯則繁爾類懽不可以瀆寵不可以<lb/>
專專實生慢愛極則遷致盈必損理有固然美者自美<lb/>
翩以取尤冶容求好君子所仇結恩而絶職此之由故<lb/>
曰翼翼矜矜福所以興靖恭自思榮顯所期女史司箴<lb/>
敢告庻姬<hi>造化一作元化</hi>
<pb n="KR4h0134_WYG_040-24a"/>
　　　大司農箴<lb/>
家有廬井王有廪籍阜茂豐物和鈞關石在周之室不<lb/>
䖍政首棄稷弗修不籍千畝匱神乏祀敗於戎醜穡臣<lb/>
司農敢告左右<hi>一本無家有廬井四句</hi>
　　　尚書令箴<hi>一刻摰虞</hi>
明明先王開國承家作制垂憲仰觀列曜俯令百官政<lb/>
用㒺愆昔舜納大麓七政以齊内成外平而風雨不迷<lb/>
仲山翼周靡剛靡柔補我衮闕闡我王猷王猷允塞而<lb/>
<pb n="KR4h0134_WYG_040-24b"/>
四海咸休雖曰聖明必資良材無曰我智官不任能發<lb/>
言如絲其出成綸千里之應樞機在身世季道缺天綱<lb/>
縱替既無老成改舊法制法制不修不長厥裔尚臣司<lb/>
臺敢告侍衛<lb/>
　　　瓌材枕箴<lb/>
彧彧其文馥馥其芬出自幽阻升于氈茵允瓌允麗惟<lb/>
淑惟珍安安文枕貳彼弁冠冠御于晝枕式于昏代作<lb/>
充用榮已寜身興寢有節適性和神<lb/>
<pb n="KR4h0134_WYG_040-25a"/>
　　銘<lb/>
　　　倚几銘<lb/>
倚几之設設而不倚作器於此成禮於彼<lb/>
　　　杖銘<lb/>
不正䧟墜不安傾危<lb/>
　　書<lb/>
　　　與禇陶書<lb/>
　　　　<hi>陶字季雅吳郡錢塘人清淡閒黙以墳典自娛吳平武帝補臺郎建中校尉華為司空與</hi>
<pb n="KR4h0134_WYG_040-25b"/>
　　　　<hi>陶書</hi>
二陸龍躍於江漢彦先鳯鳴於朝陽自此以來常恐南<lb/>
金巳盡而復得之於吾子故知延州之徳不孤淵岱之<lb/>
寶不匱<hi>世説云張華見禇陶語陸平原曰君兄弟龍躍雲津顧彦先鳯鳴朝陽謂東南之寶已盡不意</hi>
<hi>復見禇生陸曰公未覩不鳴不躍者耳華曰故知延州之徳不孤川嶽之寶不匱矣不云是書</hi>
　　　報雷煥書<lb/>
所致詳觀劒文真干將也莫邪何復不至雖然天生神<lb/>
物終當合耳<hi>真晉書作乃何復不至尺牘作可復至否</hi>
<pb n="KR4h0134_WYG_040-26a"/>
　　　暫西帖<lb/>
得書為慰僕諸惛疾巳甚蹔西卧歸還乃悉比將念反<lb/>
不具張華呈<lb/>
　　問<lb/>
　　　甲乙問<lb/>
　　　　<hi>安豐太守程諒先已有妻後又娶遂立二嫡前妻亡後妻子勲疑所服中書令張華造甲</hi>
　　　　<hi>乙之問</hi>
甲娶乙為妻後又娶景匿不說有乙居家如二嫡無有<lb/>
<pb n="KR4h0134_WYG_040-26b"/>
貴賤之差乙亡景之子當何服本實並列嫡庶不殊雖<lb/>
二嫡非正此失在先人人子何得専制折其親也若為<lb/>
庻母服又不成為庻進退不知所從<lb/>
　　序<lb/>
　　　博物志序<lb/>
余視山海經及禹貢爾雅說文地志雖曰悉備各有所<lb/>
不載者作略說出所不見麤言逺方陳山川位象吉凶<lb/>
有徴諸國境界犬牙相入春秋之後竝相侵伐其土地<lb/>
<pb n="KR4h0134_WYG_040-27a"/>
不可具詳其山川地澤略而言之正國十二博物之士<lb/>
覽而鑒焉<lb/>
　　贊<lb/>
　　　博物志地理略贊<lb/>
地理廣大四海八方遐逺别域略以難詳侯王設險守<lb/>
國保疆逺遮川塞近備城隍司察姦非禁禦不良勿恃<lb/>
危阨恣其滛荒無徳則敗有徳則昌安居猶懼乃可不<lb/>
亡進用忠良社稷永康教民以孝舜化以彰<lb/>
<pb n="KR4h0134_WYG_040-27b"/>
　　樂歌<lb/>
　　　晉四廂樂歌<lb/>
　　　　王公上壽詩<lb/>
稱元慶奉聖觴后皇延遐祚安樂撫萬方<lb/>
　　　　食舉東西廂樂詩<lb/>
明明在上丕顯厥繇翼翼三壽蕃后惟休羣生漸徳六<lb/>
合承流三正元辰朝慶鱗萃華夏奉職貢八荒覲殊類<lb/>
黻冕充廣庭鳴玉盈朝位<lb/>
<pb n="KR4h0134_WYG_040-28a"/>
　　　　其二<lb/>
濟濟朝位言觀其光儀序既以時禮文煥以彰思皇享<lb/>
多祐嘉樂永無央<lb/>
　　　　其三<lb/>
九賓在庭臚讃既通升瑞奠贄乃侯乃公穆穆天尊隆<lb/>
禮動容履端承元吉介福御萬邦<lb/>
　　　　其四<lb/>
朝享上下咸雍崇多儀繁禮容舞盛徳歌九功揚芳烈<lb/>
<pb n="KR4h0134_WYG_040-28b"/>
播休蹤<lb/>
　　　　其五<lb/>
皇化洽洞幽明懐柔百神輯祥禎潜龍躍彫虎仁儀鳯<lb/>
鳥届游麟枯蠧榮竭泉流菌芝茂枳棘柔和氣應休徴<lb/>
滋恊靈符彰帝期綏宇宙萬國和昊天成命賚皇家賚<lb/>
皇家<lb/>
　　　　其六<lb/>
世資聖哲三后在天啓鴻烈啓鴻烈隆王基率土謳吟<lb/>
<pb n="KR4h0134_WYG_040-29a"/>
欣戴於時恒文示象代氣著期<lb/>
　　　　其七<lb/>
㤗始開元龍升在位四隩同風爕寜殊類五韙來備嘉<lb/>
生以遂凝庻績臻大康申繁祉𦙍無疆本枝百世繼緒<lb/>
不忘休有烈光永言配命惟晉之祥<lb/>
　　　　其八<lb/>
聖明統世篤皇仁廣大配天地順動若陶鈞𤣥化參自<lb/>
然至徳通神明清風暢八極流澤被無垠<lb/>
<pb n="KR4h0134_WYG_040-29b"/>
　　　　其九<lb/>
於皇時晉奕世齊聖惟天降嘏神祇保定𢎞濟區夏允<lb/>
集大命有命既集光帝猷大明重曜鑒六幽聲教洋溢<lb/>
惠滂流惠滂流移風俗多士盈朝賢俊比屋敦世心斵<lb/>
彫反素樸反素樸懐庻方干戚舞階庭疏狄悅遐荒扶<lb/>
南假重譯肅慎襲衣裳雲覆雨施徳洽無疆旁作穆穆<lb/>
仁化祥<lb/>
　　　　其十<lb/>
<pb n="KR4h0134_WYG_040-30a"/>
朝元日賓王庭承宸極當盛明衍和樂竭祗誠仰嘉惠<lb/>
懐徳馨遊淳風泳淑清恊億兆同歡榮建皇極統天位<lb/>
運隂陽御六氣殷羣生成性類王道浹治功成人倫序<lb/>
俗化清䖍明祀祗三靈崇禮樂式儀刑<lb/>
　　　　其十一<lb/>
慶元吉宴三朝播金石詠泠簫奏九夏舞雲韶邁徳音<lb/>
流英聲八紘一六合寜六合寜承聖明王澤洽道登隆<lb/>
綏函夏總華戎齊徳教混殊風混殊風康萬國崇夷簡<lb/>
<pb n="KR4h0134_WYG_040-30b"/>
尚敦徳𢎞王度逺遐則<lb/>
　　　　正旦大㑹行禮詩<lb/>
於赫皇祖迪哲齊聖經緯大業基天之命克開洪緒誕<lb/>
篤天慶旁濟彛倫仰齊七政<lb/>
　　　　其二<lb/>
烈烈景皇克明克聰静封略定勲功成民立政儀刑萬<lb/>
邦式固崇軌光紹前蹤<lb/>
　　　　其三<lb/>
<pb n="KR4h0134_WYG_040-31a"/>
允文烈考濬哲應期參徳天地比功四時大亨以正庻<lb/>
績咸熈肇啓晉宇遂登皇基<lb/>
　　　　其四<lb/>
明明我后𤣥徳通神受終正位恊應天人容民厚下育<lb/>
物流仁躋我王道輝光日新<lb/>
　　　晉冬至初嵗小㑹歌<lb/>
日月不留四氣迴周節慶代序萬國同<hi>一作咸</hi>休庻尹羣<lb/>
后奉壽<hi>一作爵</hi>升朝我有嘉禮式宴百僚繁肴綺錯㫖酒<lb/>
<pb n="KR4h0134_WYG_040-31b"/>
泉渟笙鏞和奏磬管流聲上隆其愛下盡其心宣其壅<lb/>
滯訓<hi>一作詠</hi>之徳音乃宣乃訓配享交㤗永戴仁風長撫<lb/>
無外<lb/>
　　　晉宴㑹歌<lb/>
亹亹我皇配天垂光留精日昃經覧無方聽朝有暇延<lb/>
命衆臣冠葢雲集罇俎星陳肴蒸多品八珍代變羽爵<lb/>
無筭究樂極宴歌者流聲舞者投袂動容有節絲竹竝<lb/>
設宣暢四體繁手趣摯懽足發和酣不忘禮好樂無荒<lb/>
<pb n="KR4h0134_WYG_040-32a"/>
翼翼濟濟<lb/>
　　　晉中宫所歌<lb/>
先王統大業𤣥化漸八維儀刑孚萬邦内訓隆壼闈皇<lb/>
英垂帝典大雅詠三妃執徳宣隆教正位理厥機<hi>一作司</hi>
含章體柔順率禮蹈謙祗螽斯𢎞慈惠樛木逮幽微徽<lb/>
音穆清風高義邈不追遺榮參日月百世仰餘暉<lb/>
　　　晉宗親㑹歌<lb/>
族燕明禮順餟食序親親骨肉散不殊昆弟豈他人本<lb/>
<pb n="KR4h0134_WYG_040-32b"/>
枝篤同慶棠棣著先民於皇聖明后天覆𢎞且仁降禮<lb/>
崇親戚旁施恊族姻式宴盡酣娛飲御備羞珍和樂既<lb/>
宣洽上下同歡欣徳教加四海敦睦被無垠<lb/>
　　　晉正徳大豫舞歌<lb/>
　　　　正徳舞歌<lb/>
曰皇上天𤣥鑒惟光神器周回五徳代章祚命于晉世<lb/>
有哲王𢎞濟區夏陶甄萬方大明垂耀旁燭無疆蚩蚩<lb/>
庻類風徳永康皇道惟清禮樂斯經金石在縣萬舞在<lb/>
<pb n="KR4h0134_WYG_040-33a"/>
庭象容表慶恊律被聲軼武超濩取節六英同進退讓<lb/>
化漸無形太和宣洽通于幽㝠<lb/>
　　　　大豫舞歌<lb/>
維天之命符運有歸赫赫大晉三后重暉繼明紹世光<lb/>
撫九圍我皇紹期遂在璇璣羣生屬命奄有庻邦慎徽<lb/>
五典𤣥教遐通萬方同軌率土咸雍爰制大豫宣徳舞<lb/>
功醇化既穆王道恊隆仁及草木惠加昆蟲億兆夷人<lb/>
悅仰皇風丕顯大業永世彌崇<lb/>
<pb n="KR4h0134_WYG_040-33b"/>
　　　晉凱歌<lb/>
　　　　命將出征歌<lb/>
重華隆帝道戎蠻或不賓徐夷興有周鬼方亦違殷今<lb/>
在聖明世冦虐動四垠豺狼染牙爪羣生號穹旻元帥<lb/>
統方夏出車撫凉秦衆貞必以律臧否實在人威信加<lb/>
殊類疎逖思自親單醪豈有<hi>一作無</hi>味挾纊感至仁武功<lb/>
尚止戈七徳美安民逺跡由斯舉永世無風塵<lb/>
　　　　勞還師歌<lb/>
<pb n="KR4h0134_WYG_040-34a"/>
玁狁背天徳搆亂擾邦畿戎車震朔野羣帥賛皇威將<lb/>
士齊心旅感義忘其私勢積如鞹弩赴節如發機囂聲<lb/>
動山谷金光曜素暉揮㦸<hi>晉書作戈</hi>陵勁敵武步蹈横屍鯨<lb/>
鯢皆授首北土永清夷昔往冒隆暑今來白雪霏征夫<lb/>
信勤瘁自古詠采薇收榮於舎爵燕喜在凱歸<lb/>
　　　晉白紵舞歌詩<lb/>
輕軀徐起何洋洋高舉兩手白鵠翔宛若龍轉乍低昂<lb/>
凝停善睞容儀光如推若引留且行隨世而變誠無方<lb/>
<pb n="KR4h0134_WYG_040-34b"/>
舞以盡神安可忘晉世方昌樂未央質如輕雲色如銀<lb/>
愛之遺誰贈佳人制以為袍餘作巾袍以光軀巾拂塵<lb/>
麗服在御㑹佳賓醪醴盈樽美且淳清歌徐舞降祗神<lb/>
四座歡樂胡可陳<lb/>
　　　其二<lb/>
雙袂齊舉鸞鳯翔羅裙飄颻昭儀光趨步生姿進流芳<lb/>
鳴弦清歌及三陽人生世間如電過樂時每少苦日多<lb/>
幸及良辰耀春華齊倡獻舞趙女歌羲和馳景逝不停<lb/>
<pb n="KR4h0134_WYG_040-35a"/>
春露未晞嚴霜零百草凋索花落英蟋蟀吟牖寒蟬鳴<lb/>
百年之命忽若傾早知迅速秉燭行東造扶桑遊紫庭<lb/>
西至崑崙戲曾城<lb/>
　　　其三<lb/>
陽春白日風花香趨步明玉舞瑶璫聲發金石媚笙簧<lb/>
羅袿徐轉紅袖揚清歌流響繞鳯梁如矜若思凝且翔<lb/>
轉眄遺精豔輝光將流將引雙鴈行歡來何晩意何長<lb/>
明君御世永歌昌<lb/>
<pb n="KR4h0134_WYG_040-35b"/>
　　　晉杯槃舞歌詩<lb/>
晉世寜四海平普天安樂永大寜四海安天下歡樂治<lb/>
興隆舞杯槃舞杯槃何翩翩舉坐翻覆壽萬年天與日<lb/>
終與一左回右轉不相失筝笛悲酒舞疲心中慷慨可<lb/>
健兒樽酒甘絲竹清願令諸君醉復醒醉復醒時合同<lb/>
四座歡樂皆言工絲竹音可不聽亦舞此槃左右輕自<lb/>
相當合坐歡樂人命長人命長當結友千秋萬嵗皆老<lb/>
壽<lb/>
<pb n="KR4h0134_WYG_040-36a"/>
　　　拂舞歌三首<lb/>
　　　　白鳩篇<lb/>
翩翩白鳩載飛載鳴懐我君徳來集君庭白雀呈瑞素<lb/>
羽明鮮翔庭舞翼以應仁乾交交<hi>晉書作皎皎</hi>鳴鳩或丹或<lb/>
黄樂我君惠振羽來翔東壁餘光魚在江湖惠而不費<lb/>
敬我微軀策我良駟習我驅馳與君周旋樂道亡餘<hi>晉書</hi>
<hi>作㤀饑</hi>我心虚靜我志霑濡彈琴鼓瑟聊以自娛凌雲登<lb/>
臺浮游太清扳龍附鳯目<hi>晉書作自宋書作目</hi>望身輕<lb/>
<pb n="KR4h0134_WYG_040-36b"/>
　　　　獨漉篇<lb/>
獨漉獨漉<hi>晉書作獨獨祿祿</hi>水深泥濁泥濁尚可水深殺我雍<lb/>
雍雙鴈遊戲田畔我欲射鴈念子孤散翩翩浮萍得風<lb/>
揺<hi>宋書作遥</hi>輕我心何合與之同并空牀低帷誰知無人夜<lb/>
衣錦繡誰别偽真刀鳴箾中倚牀無施父寃不報欲活<lb/>
何為猛虎斑斑遊戲山間虎欲齧人不避豪賢<lb/>
　　　　濟濟篇<lb/>
暢飛暢舞<hi>晉書作暢暢飛舞</hi>氣流芳追念三五大綺黄去失有<lb/>
<pb n="KR4h0134_WYG_040-37a"/>
時可行去來同時<hi>晉作去來時同</hi>此未央時冉冉近桑榆但當<lb/>
飲酒為歡娛衰老逝有何期<hi>晉作何有期</hi>多憂耿耿内懐思<lb/>
淵池廣<hi>晉作曠</hi>魚獨希願得黄浦衆所依恩感人世無比<lb/>
悲歌且舞無極已<lb/>
　　詩<lb/>
　　　遊獵篇<lb/>
嵗暮凝霜結堅冰沍幽泉厲風蕩原隰浮雲蔽昊天𤣥<lb/>
雲晻□合素雪紛連翩鷹隼始擊鷙虞人獻時鮮嚴駕<lb/>
<pb n="KR4h0134_WYG_040-37b"/>
鳴儔侣攬轡過中田戎車方四牡文軒馭紫燕輿<graphic n="KR1131" url="https://raw.githubusercontent.com/kanripo/KR-Gaiji/master/images/KR1131.png" mimeType="image/png"/>既<lb/>
整飭容服麗且妍武騎列重圍前驅抗脩㫋倐忽似回<lb/>
飈絡繹若浮烟鼔噪山淵動衝塵雲霧連輕矰拂素電<lb/>
纎網䕃長川游魚未暇竄歸鴈不得還<hi>一作旋</hi>由基控繁<lb/>
弱公差操黄間機發應弦倒一縱連雙肩僵禽正狼藉<lb/>
落羽何翻翻積獲被山阜流血丹中原馳騁未及勌曜<lb/>
靈俄移晷結罝彌藪澤囂聲振四鄙鳥驚觸白刅獸駭<lb/>
掛流矢仰手按遊鴻舉足蹴犀兕茹黄批狡兎青骹撮<lb/>
<pb n="KR4h0134_WYG_040-38a"/>
飛雉鵠鷺不盡收鳬鷖安足視日㝠徒御勞賞勤課能<lb/>
否野饗㑹衆賓𤣥酒甘且㫖燔炙播遺芳金觴浮素蟻<lb/>
珍羞墜歸雲纎肴出淥水四氣運不停年時何亹亹人<lb/>
生忽如寄居世遽能幾至人同禍福逹士等生死榮辱<lb/>
渾一門安知惡與美遊放使心狂覆車難再履伯陽為<lb/>
我誡檢跡投清軌<lb/>
　　　遊俠篇<lb/>
翩翩四公子濁世稱賢名龍虎相交争七國並抗衡食<lb/>
<pb n="KR4h0134_WYG_040-38b"/>
客三千餘門下多豪英遊說朝夕至辯士自縱横孟嘗<lb/>
東出關濟身由鷄鳴信陵西反魏秦人不窺兵<hi>藝文類聚作開</hi>
<hi>濟疆</hi>趙勝南詛楚乃與毛遂行黄歇北適秦太子還入荆<lb/>
美哉遊俠士何以尚四卿我則異於是好古師老彭<lb/>
　　　博陵王宫俠曲<lb/>
俠客樂幽險築室窮山隂燎獵野獸稀施網川無禽嵗<lb/>
暮飢寒至慷慨頓足吟窮令壯士激安能懐苦心干將<lb/>
坐自<hi>闕</hi>繁弱控餘音耕佃窮淵陂種粟著劒鐔收秋狹<lb/>
<pb n="KR4h0134_WYG_040-39a"/>
路間一擊重千金棲遲熊羆穴容與虎豹林身在法令<lb/>
外縱逸常不禁<lb/>
　　　其二<lb/>
雄兒任氣俠聲葢少年場借友行報怨殺人租市旁吳<lb/>
刀鳴手中利劒嚴秋霜腰間义素㦸手持白頭鑲騰超<lb/>
如激電迴旋如流光奮擊當手決交屍自縱横寜為殤<lb/>
鬼雄義不入圜墻生從命子遊死聞俠骨香身没心不<lb/>
懲勇氣加四方<lb/>
<pb n="KR4h0134_WYG_040-39b"/>
　　　門有車馬客行<lb/>
門有車馬客問君何鄉士捷步往相訊果是舊鄰里語<lb/>
昔有故悲論今無新喜清晨相訪慰日暮不能巳詞端<lb/>
競未究忽唱分途始前悲尚未弭後憂方復起<lb/>
　　　輕薄篇<lb/>
末世多輕薄驕代<hi>一作或</hi>好浮華志意既<hi>一作能</hi>放逸貲財<lb/>
亦豐奢被服極纎麗肴膳盡柔嘉童僕餘粱肉婢妾蹈綾<lb/>
羅文軒樹羽葢乘馬鳴玉珂横簮刻玳瑁長鞭錯象牙<lb/>
<pb n="KR4h0134_WYG_040-40a"/>
足下金鑮履手中雙莫耶賓從煥絡繹侍御何芬葩朝<lb/>
與金張期暮宿許史家甲第面長街朱門赫嵳峩蒼梧<lb/>
竹葉清宜城九醖醝浮醪隨觴轉素蟻自跳波美女興<lb/>
齊趙妍唱出西巴一顧城國傾千金寜<hi>樂府作不</hi>足多北里<lb/>
獻竒舞大陵奏名歌新聲踰激楚妙伎絶陽阿元鶴降<lb/>
浮雲鱏魚躍中河墨翟且停車展季猶咨嗟淳于前行<lb/>
酒雍門坐相和孟公結重關賓客不得蹉三雅來何遲<lb/>
耳熱眼中花盤案互交錯坐席咸諠譁簮珥咸墮落冠<lb/>
<pb n="KR4h0134_WYG_040-40b"/>
冕皆傾邪酣飲終日夜明燈繼朝霞絶纓尚不尤安能<lb/>
復顧他留連彌信宿此歡難可過人生若浮寄年時忽<lb/>
蹉跎促促朝露期榮樂遽幾何念此腸中悲涕下自滂<lb/>
沱但畏執法吏禮防且切磋<lb/>
　　　壯士篇<lb/>
天地相震蕩回薄不知<hi>一作可</hi>窮人物禀常格有始必有<lb/>
終年時俛仰過功名宜速崇壯士懐憤激安能守虚沖<lb/>
乘我大宛馬撫我繁弱弓長劒横九野高冠拂𤣥穹慷<lb/>
<pb n="KR4h0134_WYG_040-41a"/>
慨成素霓嘯吒起清風震響駭八荒奮威耀四戎濯鱗<lb/>
滄海畔馳騁大漠中獨步聖明世四海稱英雄<lb/>
　　　蕭史曲<lb/>
蕭史愛長<hi>一作少</hi>年嬴女吝童顔火粒願排棄霞霧好登<lb/>
攀龍飛逸<hi>一作竟</hi>天路鳯起出秦關身去長不返簫聲時<lb/>
往還<lb/>
　　　祖道征西應詔詩<lb/>
赫赫大晉奄有萬方陶以仁化曜以天光貳跡陜西實<lb/>
<pb n="KR4h0134_WYG_040-41b"/>
在我王内飪玉鉉外惟鷹揚四牡揚鑣𤣥輅振綏庻寮<lb/>
羣后餞飲洛湄感離歎悽慕徳遲遲<lb/>
　　　祖道趙王應詔詩<lb/>
崇選穆穆利建明徳<hi>一作明明</hi>於顯穆親時惟我王禀姿自<lb/>
然金質玉相光宅舊趙作鎮冀方休寵曲錫備物煥彰<lb/>
發軔上京出自天邑百寮餞行縉紳具集軒冕峩峩冠<lb/>
葢習習戀徳惟懐永歎弗及<lb/>
　　　太康六年三月三日後園㑹詩<lb/>
<pb n="KR4h0134_WYG_040-42a"/>
暮春元日陽氣清明祁祁甘雨膏澤流盈習習祥風啓<lb/>
滯導生禽鳥翔逸<hi>一作逸豫</hi>卉木<hi>一作桑麻</hi>滋榮纎條被綠翠華<lb/>
含英<lb/>
　　　其二<lb/>
於皇我后欽若昊乾順時省物言觀中園讌及羣辟乃<lb/>
命乃延<hi>一作初筵</hi>合樂華池祓濯清川汎彼<hi>一作汎汎</hi>龍舟泝游<lb/>
洪源<hi>藝文作泝渚游源</hi>
　　　其三<lb/>
<pb n="KR4h0134_WYG_040-42b"/>
朱幕雲覆列坐文茵羽觴波騰品物備珍管絃繁㑹變<lb/>
用奏新穆穆我皇臨下渥仁訓以慈惠詢納廣神好樂<lb/>
無荒化逹無垠<lb/>
　　　其四<lb/>
咨予微臣荷寵明時忝恩於外攸攸三期犬馬惟慕天<lb/>
實為之靈啓其願邀願在兹於以表情爰著斯詩<lb/>
　　　上巳篇<lb/>
仁風導和氣句芒御昊春姑洗應時月元已啓良辰宻<lb/>
<pb n="KR4h0134_WYG_040-43a"/>
雲䕃朝日零雨灑微塵飛軒遊九野置酒㑹衆賓臨川<lb/>
懸廣幕夾水布長茵徘徊存往古慷慨慕先真朋從自<lb/>
逺至童冠八九人追好舞雩庭擬跡洙泗濱伶人理新<lb/>
樂膳夫然時珍八音硼磕奏肴俎從横陳妙舞起齊趙<lb/>
悲歌出三秦春醴踰九醖冬清過十旬盛時不努力嵗<lb/>
暮將何因勉哉衆君子茂徳景日新高飛舞鳯翼輕舉<lb/>
攀龍鱗<lb/>
　　　勵志詩<lb/>
<pb n="KR4h0134_WYG_040-43b"/>
大儀斡<hi>鳥括反</hi>運天迴地游四氣鱗次寒暑環周星火既<lb/>
夕忽焉素秋涼風振落熠燿宵流<lb/>
　　　其二<lb/>
吉士思秋實感物化日與月與<hi>平聲</hi>荏苒代謝逝者如斯<lb/>
曽無日夜嗟爾庻士胡寜自舎<lb/>
　　　其三<lb/>
仁道不遐徳輶如羽求焉斯至衆鮮克舉大猷𤣥漠將<lb/>
抽厥緒先民有作貽我高矩<lb/>
<pb n="KR4h0134_WYG_040-44a"/>
　　　其四<lb/>
雖有淑姿放心縱逸出般於游居多暇日如彼梓材弗<lb/>
勤丹漆雖勞樸斵終負素質<lb/>
　　　其五<lb/>
養由矯矢獸號於林蒲盧縈繳神感飛禽末伎之妙動<lb/>
物應心研精躭道安有幽深<lb/>
　　　其六<lb/>
安心恬蕩棲志浮雲體之以質彪之以文如彼南畝力<lb/>
<pb n="KR4h0134_WYG_040-44b"/>
耒既勤藨蔉致功必有豐殷<lb/>
　　　其七<lb/>
水積成川載瀾載清土積成山歊蒸鬰㝠山不讓塵川<lb/>
不辭盈勉爾<hi>一作志</hi>含𢎞以隆徳聲<lb/>
　　　其八<lb/>
高以下基洪由纎起川廣自源成人在始累微以著乃<lb/>
物之理纆牽之長實累千里<lb/>
　　　其九<lb/>
<pb n="KR4h0134_WYG_040-45a"/>
復禮終朝天下歸仁若金受礪若泥在鈞進徳修業輝<lb/>
光日新隰朋仰慕予亦何人<lb/>
　　　答何劭<lb/>
吏道何其迫窘然坐自拘纓緌為徽纆文憲焉可踰恬<lb/>
曠苦不足煩促每有餘良朋貽新詩示我以游娛穆如<lb/>
灑清風煥若春華敷自昔同寮寀於今比園廬衰疾近<lb/>
辱殆庻幾並懸輿散髪重隂下抱杖臨清渠屬耳聽鸎<lb/>
鳴流目翫鯈魚從容養餘日取樂於桑榆<lb/>
<pb n="KR4h0134_WYG_040-45b"/>
　　　其二<lb/>
洪鈞陶萬類大塊稟羣生明闇信異姿静躁亦殊形自<lb/>
予及有識志不在功名虚恬竊所好文學少所經忝荷<lb/>
既過任白日巳西傾道長苦智短責重困才輕周任有<lb/>
遺規其言明且清負乘為我戒夕惕坐自驚是用感嘉<lb/>
貺寫心出中誠發篇雖温麗無乃違其情<lb/>
　　　其三<lb/>
駕言歸外庭放志永棲遲相伴步園疇春草鬰鬰滋榮<lb/>
<pb n="KR4h0134_WYG_040-46a"/>
觀雖盈目親友莫與偕悟物増隆思結戀慕同儕援翰<lb/>
屬新詩永歎有餘懐<lb/>
　　　情詩<lb/>
清風動簾帷晨月照<hi>五臣作燭</hi>幽房佳人處遐逺蘭室無容<lb/>
光襟懐擁虚景輕衾覆空牀居歡惜夜促在戚怨宵長<lb/>
拊<hi>五臣作撫</hi>枕獨嘯歎感慨心内傷<lb/>
　　　其二<lb/>
游目四野外逍遥獨延佇蘭蕙緣清渠繁華䕃綠渚佳<lb/>
<pb n="KR4h0134_WYG_040-46b"/>
人不在兹取此欲誰與巢居知風寒穴處識隂雨不曽<lb/>
逺别離安知慕儔侣<lb/>
　　　其三<lb/>
北方有佳人端坐鼓鳴琴終晨撫管絃日夕不成音憂<lb/>
來結不解我思存所欽君子尋時役幽妾懐苦心初為<lb/>
三載别於今乆滯淫昔耶生戸牖庭内自成隂翔鳥鳴<lb/>
翠偶草蟲相和吟心悲易感激俛仰淚流衿願託晨風<lb/>
翼束帶侍衣衾<lb/>
<pb n="KR4h0134_WYG_040-47a"/>
　　　其四<lb/>
明月曜清景曨光照𤣥墀幽人守静夜迴身入空帷束<lb/>
帶俟將朝廓落晨星稀寐假交情爽覿我佳人姿巧笑<lb/>
媚懽<hi>一作讙</hi>靨聨娟眸與眉寤言増長歎悽然心獨悲<lb/>
　　　其五<lb/>
君居北海陽妾在江南隂懸邈極脩途<hi>一作脩途逺</hi>山川阻<lb/>
且深承懽注隆愛結分投所欽銜恩<hi>一作思</hi>篤守義萬里<lb/>
託微心<lb/>
<pb n="KR4h0134_WYG_040-47b"/>
　　　感婚詩<lb/>
駕言遊東邑東邑紛穰穰婚姻及良時嫁娶避當梁窈<lb/>
窕出閨女嬿婉姬與姜素顔發紅華美目流清揚韡煒<lb/>
衆親盛於我猶若常譬彼暮春草榮華不再陽<lb/>
　　　雜詩<lb/>
晷度隨天運四時互相承東壁正昏中涸隂寒節升繁<lb/>
霜降當夕悲風中夜興朱火青無光蘭膏坐自凝重衾<lb/>
無暖氣挾纊如懐冰伏枕終遥夕寤言莫予應永思慮<lb/>
<pb n="KR4h0134_WYG_040-48a"/>
崇替慨然獨拊膺<lb/>
　　　其二<lb/>
逍遥游春空<hi>一作宫</hi>容與渌池阿白蘋開素葉朱草茂丹<lb/>
華微風揺茝若増波動芰荷榮彩曜中林流馨入綺羅<lb/>
王孫遊不歸脩路邈以遐誰與翫遺芳佇立獨咨嗟<lb/>
　　　其三<lb/>
荏苒日月運寒暑忽流易同好逝不存迢迢逺離析房<lb/>
櫳自來風户庭無行迹蒹葭生牀下蛛蝥網四壁懐思<lb/>
<pb n="KR4h0134_WYG_040-48b"/>
豈不隆感物重鬰積遊鴈比翼翔歸鴻知接翮來哉彼<lb/>
君子無愁徒自隔<lb/>
　　　擬古<lb/>
松生壠坂上百尺下無枝東南望河尾西北隱崑崖剛<lb/>
風振山籟朋鳥夜驚離悲涼貫年節葱翠恒若斯安得<lb/>
草木心不怨寒暑移<lb/>
　　　遊仙詩<lb/>
雲霓垂藻旒羽袿揚輕裾飄登青雲間論道神皇廬蕭<lb/>
<pb n="KR4h0134_WYG_040-49a"/>
史登鳯音王后吹鳴竽守精味𤣥妙逍遥無為墟<lb/>
　　　其二<lb/>
玉佩連浮星輕冠結朝霞列坐王母堂艶體飡瑶華湘<lb/>
妃詠涉江漢女奏陽阿<lb/>
　　　其三<lb/>
乘雲去中夏隨風濟江湘亹亹陟高陵遂升玉巒陽雲<lb/>
娥薦瓊石神妃侍衣裳<lb/>
　　　贈摯仲洽詩<lb/>
<pb n="KR4h0134_WYG_040-49b"/>
君子有逸志棲遲於一丘仰䕃高林茂俯臨渌水流恬<lb/>
淡養𤣥虚沈精研聖猷<lb/>
　　　招隱<lb/>
隱士託山林遁世以保真連惠亮未遇雄才屈不伸<lb/>
　　　其二<lb/>
棲遲四野外陸沈背當時循名掩不著藏器待無期羲<lb/>
和䇿六龍弭節越崦嵫盛年俛仰過忽若振輕絲<lb/>
　　　荷詩<lb/>
<pb n="KR4h0134_WYG_040-50a"/>
荷生綠泉中碧葉齊如規迴蕩流霧珠暎水逐條垂照<lb/>
灼此金塘藻曜君王池不愁世嘗絶但畏盛明移<lb/>
　　　橘詩<lb/>
橘生湘水側菲陋人莫傳逢君金華宴得在玉几前<lb/>
　<lb/>
　<lb/>
　<lb/>
　<lb/>
<pb n="KR4h0134_WYG_040-50b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　漢魏六朝百三家集巻四十<lb/>
</p>
<p>
</p>
  </div>
</body>
</text>
</TEI>
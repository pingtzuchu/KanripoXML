<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>漢魏六朝百三家集巻三十二</head> <lb/>
    <p>
<pb n="KR4h0134_WYG_032-1a"/>
欽定四庫全書<lb/>
　漢魏六朝百三家集巻三十二<lb/>
　　魏應瑒應璩集題詞<lb/>
　　　徳璉集鮮書記世所傳者止報龎公一牘耳休<lb/>
　　　璉書最多俱秀絶時表列諸辭令之科陳孟公<lb/>
　　　王景興其人也徳璉善賦篇目頗多取方弟書<lb/>
　　　文藻不敵詩雖比肩亦覺百一為長休璉火攻<lb/>
　　　良可畏也魏祖二十二年徐陳應劉一時俱逝<lb/>
<pb n="KR4h0134_WYG_032-1b"/>
　　　曹子桓輒申痛惜徳璉周旋時主年位較逺規<lb/>
　　　諷曹爽殷勤指諭憂患存焉汝南應氏世濟文<lb/>
　　　雅徳璉幸遇子桓時可著書忽化蒿萊美志不<lb/>
　　　遂休璉歴事二主㗋舌可舒而世無賞音義存<lb/>
　　　優孟嗟乎命也機雲著聲入洛載協齊名王府<lb/>
　　　原其風流二應為始低囘建章仰送朝鴈予猶<lb/>
　　　善其足傳爾<lb/>
　目録<lb/>
<pb n="KR4h0134_WYG_032-2a"/>
　　賦<lb/>
　　　慜驥賦<lb/>
　　　迷迭賦<lb/>
　　　靈河賦<lb/>
　　　正情賦<lb/>
　　　征賦<lb/>
　　　馳射賦<lb/>
　　　鸚鵡賦<lb/>
<pb n="KR4h0134_WYG_032-2b"/>
　　　愁霖賦<lb/>
　　　西狩賦<lb/>
　　　車渠椀賦<lb/>
　　　楊柳賦<lb/>
　　書<lb/>
　　　報龎惠恭書<lb/>
　　論<lb/>
　　　文質論<lb/>
<pb n="KR4h0134_WYG_032-3a"/>
　　雜文<lb/>
　　　奕勢<lb/>
　　　檄文<lb/>
　　詩<lb/>
　　　報趙淑麗<lb/>
　　　公讌<lb/>
　　　侍五官中郎將建章臺集詩<lb/>
　　　别詩<lb/>
<pb n="KR4h0134_WYG_032-3b"/>
　　　　其一<lb/>
　　　　其二<lb/>
　　　鬪鷄<lb/>
　<lb/>
　<lb/>
　<lb/>
　<lb/>
　漢魏六朝百三家集巻三十二目録<lb/>
<pb n="KR4h0134_WYG_032-4a"/>
欽定四庫全書<lb/>
　漢魏六朝百三家集巻三十二<lb/>
　　　　　　　　　　　　　　明　張漙　輯<lb/>
　魏應瑒集<lb/>
　　賦<lb/>
　　　慜驥賦<lb/>
慜良驥之不遇兮何屯否之𢎞多抱天飛之神號兮悲<lb/>
當世之莫知赴𤣥谷之漸塗兮陟髙岡之峻崖懼僕夫<lb/>
<pb n="KR4h0134_WYG_032-4b"/>
之嚴䇿兮載悚慄而奔馳懐殊姿而困遇兮願逺跡而<lb/>
自舒思奮行而驤首兮叩繮緤之紛挐牽繁轡而増制<lb/>
兮心慉結而盤紆涉通逵而方舉兮迫輿僕之我拘抱精<lb/>
誠而不暢兮鬱神足而不攄思篩翁於西土兮望伯氏<lb/>
於東隅願浮軒於千里兮曜華軛乎天衢瞻前軌而促<lb/>
節兮顧後乘而踟蹰展心力於知巳兮甘邁逺而亡劬<lb/>
哀二喆之殊世兮時不遘乎良造制銜轡於常御兮安<lb/>
獲騁於遐道<lb/>
<pb n="KR4h0134_WYG_032-5a"/>
　　　迷迭賦<lb/>
列中堂之嚴宇跨階序而駢羅建茂莖以竦立擢脩幹<lb/>
而承阿燭白日之炎陰承翠碧之繁柯朝敷條以誕節<lb/>
夕結秀而垂華振纎枝之翠粲動綵葉之莓莓舒芳香<lb/>
之酷烈乘清風以徘徊<lb/>
　　　靈河賦<lb/>
咨靈川之遐源兮于崑崙之神丘凌増城之陰隅兮賴<lb/>
后土之潜流衝種石之重險兮披山麓之溢浮蹶龍門<lb/>
<pb n="KR4h0134_WYG_032-5b"/>
而南邁兮紆鴻體而東流渉津洛之坂泉播九道之中<lb/>
洲紛澒湧而騰騖兮恒亹亹而徂征肇乘髙而迅逝兮<lb/>
陽侯沛而震驚有漢中葉兮金隄隤而瓠子傾興萬乘<lb/>
而親務兮董羣后而來營下淇園之豐篠兮投璧玉而<lb/>
沈星若夫長杉峻檟茂栝芬橿扶疏灌列暎水䕃防隆<lb/>
條動而暢清風白日顯而曜殊光<lb/>
　　　正情賦<lb/>
夫何媛女之殊麗兮姿温惠而明哲應靈和以挺質體<lb/>
<pb n="KR4h0134_WYG_032-6a"/>
蘭茂而瓊潔方徃載其鮮雙曜來今而無列發朝陽之<lb/>
鴻暉流精睇而傾泄既榮麗而冠時援申女而比節余<lb/>
心嘉夫淑美願結歡而靡因承窈窕之芳美情踴躍乎<lb/>
若人魂翩翩而夕遊甘同夢而交神晝彷徨於路側宵<lb/>
耿耿而逹晨清風厲於𤣥序凉飈逝於中唐聽雲鴈之<lb/>
翰鳴察列宿之華輝南星晃而電隕偏雄肅而特飛冀<lb/>
騰言以俯音嗟激迅而難追傷佳禽之無偶悼流光之<lb/>
不歸愍伏辰之方逝哀吾願之多違歩便旋以永思情<lb/>
<pb n="KR4h0134_WYG_032-6b"/>
憀慓而傷悲還幽室以假寐固展轉而不安神𣺌𣺌以<lb/>
潜翔恒存遊乎所觀仰崇夏而長息動哀響而餘歎氣<lb/>
浮踴而雲館膓一夕而九煩<lb/>
　　　征賦<lb/>
奮皇佐之豐烈將親戎乎幽鄰飛龍旂以雲曜披廣路<lb/>
而北巡崇殿鬱其嗟峨華宇爛而舒光摛雲藻之雕餙<lb/>
流輝采之渾黄辭曰<lb/>
烈烈征師尋遐庭兮悠悠萬里臨長城兮周覽郡邑<lb/>
<pb n="KR4h0134_WYG_032-7a"/>
思既盈兮嘉想前哲遺風聲兮<lb/>
　　　馳射賦<lb/>
於是陽春嘉日講肄餘暇將逍遥於郊埜聊娱遊於騁<lb/>
射延賓鞠旅星言夙駕樹應鞞於路左建丹旂於表路<lb/>
羣駿籠于衡首咸皆騕褭與飛兔爾乃結翻伍齊倫匹<lb/>
良樂授馬孫臏調駟籌筭克明班次均一左攬繁弱右<lb/>
接湛衛控滿流睇應弦飛碎旝動鼓震譟聲雷潰重破<lb/>
累□流景倐忽紛紜絡驛次授二八驊騮激騁神足奔<lb/>
<pb n="KR4h0134_WYG_032-7b"/>
越終節三驅矢不虗發進截飛鳥顧摧月支須紆六鈞<lb/>
口攣七規觀者屏氣而傾竦咸側企而騰移爾乃縈囘<lb/>
盤厲按節和旋翩翩神厲體若飛仙奕奕騂牡既佶且<lb/>
閑揚驪沛艾蠖略相連<lb/>
　　　鸚鵡賦<lb/>
何翩翩之麗鳥表衆艶之殊色被光耀之鮮羽流𤣥黄<lb/>
之華飾苞明哲之𢎞慮從陰陽之消息秋風厲而潜形<lb/>
蒼神發而動翼<lb/>
<pb n="KR4h0134_WYG_032-8a"/>
　　　愁霖賦<lb/>
聽屯雷之恒音兮聞左右之歎聲情慘憒而含欷兮起<lb/>
披衣而游庭三辰幽而重關蒼曜隱而無形雲曖曖而<lb/>
周馳雨濛濛而霧零排房帳而北入振葢服之沾衣還<lb/>
空牀而寢息夢白日之餘暉惕中寤而不效兮意悽悷<lb/>
而増悲<lb/>
　　　西狩賦<lb/>
伊炎漢之建安飛龍耀乎天衢皇宰逸而陶運樹匡翼<lb/>
<pb n="KR4h0134_WYG_032-8b"/>
而大摹盪無妄之氛穢揚威靈乎八區開九土之舊迹暨<lb/>
聲教於海隅旹霜凄而淹埜寒風肅而川逝草木紛而<lb/>
揺蕩鷙鳥别而髙厲既乃揀吉日練嘉辰清風矢戒屏<lb/>
翳收塵於是魏公乃乘彫輅駟飛黄擁簫鉦建九斿按<lb/>
轡清途颯沓風翔於是圍網周合雷鼓天震千乘長羅<lb/>
萬表星陳雙翼伉旌八挍祖分長燧電舉髙煙蔽雲爾<lb/>
乃徒輿並興方軌連質驚飈四駭衝禽驚溢騁獸塞埜<lb/>
飛鳥蔽日爾乃赴𤣥谷陵崇巒俯掣奔猴仰㨗飛猿<lb/>
<pb n="KR4h0134_WYG_032-9a"/>
雲幕被於廣埜京燎照乎平原醴炰充給洪施普宣<lb/>
　　　車渠椀賦<lb/>
惟茲椀之珍瑋誕靈岳而竒生扇不周之芳烈浸瓊露<lb/>
以潤形䕃碧條以納曜噏朝霞而發榮紛𤣥黄以彤裔<lb/>
曄豹變而龍華象蛇虹之輔體中含曜乎雲波若其衆<lb/>
色鱗聚卓度詭常絪緼襍錯乍圓乍方蔚術繁興散列<lb/>
成章揚丹流縹碧玉飛黄華氣承朗内外齊光<lb/>
　　　楊柳賦<lb/>
<pb n="KR4h0134_WYG_032-9b"/>
赴陽春之和節植纎柳以承凉攄豐節而廣布紛欝勃<lb/>
以敷陽三春倐其奄過景日赫其垂光振横條而逺翳<lb/>
迴雲葢於中唐<lb/>
　　書<lb/>
　　　報龎惠恭書<lb/>
夫蕭艾之歌發於信宿子衿之思起於<hi>一作寧不</hi>嗣音况實<lb/>
三載能不有懐雖萱草樹背皐蘇在側悒憤不逞秪<lb/>
以増毒朝隱之官賓不徃來喬木之下曠無休息抱勞<lb/>
<pb n="KR4h0134_WYG_032-10a"/>
而已足下剖符南面振威千里行人子羽朝夕相繼曽<lb/>
不枉咫尺之路問蓬室之舊過意賜書辭不半紙慰藉<lb/>
輕於繒縞譏望重於丘山是角弓之詩所以為刺也植<lb/>
鷺羽於宛丘騁駿足於株林發明月之輝光照妖人之<lb/>
窈窕斯亦所以眩耳目之視聽亡聲命於知友者也<lb/>
　　論<lb/>
　　　文質論<lb/>
葢皇穹肇載陰陽初分日月運其光列宿耀其文百榖<lb/>
<pb n="KR4h0134_WYG_032-10b"/>
麗於土芳華茂於春是以聖人合徳天地禀氣淳靈仰<lb/>
觀象於𤣥表俯察式於羣形窮神知化萬物是經故否<lb/>
泰易趨道無攸一二政代序有文有質若乃陶唐建國<lb/>
成周革命九官咸乂濟濟休令火龍黼黻暐韡於廊廟<lb/>
衮冕旂旒舄奕乎朝廷冠徳百王莫叅其政是以仲尼<lb/>
嘆煥乎之文從郁郁之盛也夫質者端一𤣥靜儉嗇潜<lb/>
化利用承清泰御平業循軌量守成法至乎應天順民<lb/>
撥亂夷世摛藻奮權赫奕丕烈紀禪協律禮儀煥别覧<lb/>
<pb n="KR4h0134_WYG_032-11a"/>
墳丘於皇代建不刋之洪制顯宣尼之典敎探㣲言之<lb/>
所弊若乃和氏之明璧輕縠之袿裳必將遊玩於左右<lb/>
振飾於宫房豈爭牢偽之勢金布之剛乎且少言辭<lb/>
者孟僖所以答郊勞也寡智見者慶氏所以困相鼠<lb/>
也今子棄五典之文闇禮義之大信管望之小尋老氏<lb/>
之蔽所謂循規常趍未能釋連環之結也且髙帝龍<lb/>
飛豐沛虎據秦楚唯徳是建唯賢是與陸酈摛其文辨<lb/>
良平奮其權諝蕭何創其章律叔孫定其庠序周<lb/>
<pb n="KR4h0134_WYG_032-11b"/>
樊展其忠敎韓彭列其威武明逹天下者非一士之術<lb/>
營造宫廟者非一匠之矩也逮至髙后亂徳損我宗劉<lb/>
朱虗軫其慮辟疆釋其憂曲逆規其模酈友詐其遊襲<lb/>
據北軍實賴其疇冢嗣之不替實四老之由也夫諌則<lb/>
無議以陳問則服汗沾濡豈若陳平敏對叔孫據書言<lb/>
辨國典辭定皇居然後知質者之不足文者之有餘<lb/>
　　雜文<lb/>
　　　奕勢<lb/>
<pb n="KR4h0134_WYG_032-12a"/>
葢棊奕之制所由來尚矣有像軍戎戰陣之紀旌旂既<lb/>
列權慮蜂起駱驛雨集魚鱗雁峙奮維闔翼固衛邊鄙<lb/>
或飾遁偽旋卓轢軿列羸師延敵一乘虗絶歸不得合<lb/>
兩見擒滅淮陰之謨㧞旗之勢也或匡設無常尋變應<lb/>
危宼動北壘備在南麾中棊既㨗四表自虧亞夫之智<lb/>
耿弇之竒也或假道四布周爰繁昌雲合星羅侵偪郊<lb/>
場師弱衆寡臨據孤方披掃强禦廣略土疆昆陽之威<lb/>
官渡之方也挑誘既戰見欺敵對紛拏相救不量進退<lb/>
<pb n="KR4h0134_WYG_032-12b"/>
羣聚俱殞力行唐突瞋目恚憤覆局崩潰項將之咎<lb/>
楚懐之悖也時或失謬取奔攝北還自保固完聚補塞<lb/>
見可而進先負後尅燕昭之賢齊頃之徳也長驅馳逐<lb/>
見利忘害輕敵寡備所䘮彌大臨疑猶豫筭慮不詳茍<lb/>
貪少獲不知所亡當斷不斷還為所謀項羽之失呉王<lb/>
之尤也持棊相守莫敢先動由楚漢之兵相拒索鞏也<lb/>
　　　檄文<lb/>
長㦸百萬胡馬千羣<lb/>
<pb n="KR4h0134_WYG_032-13a"/>
　　詩<lb/>
　　　報趙淑麗<lb/>
朝雲不歸夕結成陰離羣猶宿永思長吟有鳥孤棲哀<lb/>
鳴北林嗟我懐矣感物傷心<lb/>
　　　公讌<lb/>
巍巍主人徳佳㑹被四方開館延羣士置酒于斯堂辨<lb/>
論釋欝結援茟興文章穆穆衆君子好合同安康促坐<lb/>
褰重帷傳滿騰羽觴<lb/>
<pb n="KR4h0134_WYG_032-13b"/>
　　　侍五官中郎將建章臺集詩<hi>公子以下疑别一首</hi>
朝鴈嗚雲中音響一何哀問子游何鄉戢翼正徘徊言<lb/>
我塞門來將就衡陽棲徃來翔北土今冬客南淮逺行<lb/>
蒙霜雪毛羽日摧頽常恐傷肌骨身隕沈黄泥簡珠墮<lb/>
沙石何能中自諧欲因雲雨㑹濯翼陵髙梯良遇不可<lb/>
値伸眉路何階公子敬愛客樂飲不知疲和顔既已暢<lb/>
乃肯顧細㣲贈詩見存慰小子非所宜且為極歡情不<lb/>
醉其無歸凡百敬爾位以副飢渇懐<lb/>
<pb n="KR4h0134_WYG_032-14a"/>
　　　别詩二首<lb/>
朝雲浮四海日暮歸故山行役懐舊土悲思不能言悠<lb/>
悠渉千里未知何時旋<lb/>
　　　其二<lb/>
浩浩長河水九折東北流晨夜赴滄海海流亦何抽逺<lb/>
適萬里道歸來未有由臨河累<hi>一作竟</hi>太息五内懐傷憂<lb/>
　　　闘鷄<lb/>
戚戚懐不樂無以釋勞勤兄弟游戲場命駕迎衆賓二<lb/>
<pb n="KR4h0134_WYG_032-14b"/>
部分曹伍羣鷄煥以陳雙距解長綵飛踊超敵倫芥羽<lb/>
張金距連戰何繽紛從朝至日夕勝負尚未分專場驅<lb/>
衆敵剛㨗逸等羣四坐同休贊賓主懐悦欣博奕非<lb/>
不樂此戲世所珍<lb/>
　<lb/>
　<lb/>
　<lb/>
　漢魏六朝百三家集巻三十二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>漢魏六朝百三家集巻六十九</head> <lb/>
    <p>
<pb n="KR4h0134_WYG_069-1a"/>
欽定四庫全書<lb/>
　漢魏六朝百三家集巻六十九<lb/>
　　鮑照集<lb/>
　目録<lb/>
　　樂府<lb/>
　　　採桑<lb/>
　　　代蒿里行<lb/>
　　　代挽歌<lb/>
<pb n="KR4h0134_WYG_069-1b"/>
　　　代東門行<lb/>
　　　代放歌行<lb/>
　　　代陳思王京洛篇<lb/>
　　　代門有軍馬客行<lb/>
　　　代櫂歌行<lb/>
　　　代白頭吟<lb/>
　　　代東武吟<lb/>
　　　代别鶴操<lb/>
<pb n="KR4h0134_WYG_069-2a"/>
　　　代出自薊北門行<lb/>
　　　代陸平原君子有所思行<lb/>
　　　代悲哉行<lb/>
　　　代陳思王白馬篇<lb/>
　　　代昇天行<lb/>
　　　松柏篇<hi>并序</hi>
　　　代苦熱行<lb/>
　　　代朗月行<lb/>
<pb n="KR4h0134_WYG_069-2b"/>
　　　代堂上歌行<lb/>
　　　代結客少年場行<lb/>
　　　扶風歌<lb/>
　　　代少年時至衰老行<lb/>
　　　代陽春登荆山行<lb/>
　　　代貧賤苦愁行<lb/>
　　　代邊居行<lb/>
　　　代邽街行<lb/>
<pb n="KR4h0134_WYG_069-3a"/>
　　　蕭史曲<lb/>
　　　王昭君<lb/>
　　　吳歌三首<lb/>
　　　採菱歌七首<lb/>
　　　幽蘭五首<lb/>
　　　中興歌十首<lb/>
　　　代白紵舞歌詞四首<lb/>
　　　代白紵曲二首<lb/>
<pb n="KR4h0134_WYG_069-3b"/>
　　　代鳴鴈行<lb/>
　　　擬行路難十八首<lb/>
　　　梅花落<lb/>
　　　代淮南王<lb/>
　　　代雉朝飛<lb/>
　　　代北風凉行<lb/>
　　　代空城雀<lb/>
　　　代夜坐吟<lb/>
<pb n="KR4h0134_WYG_069-4a"/>
　　　代春日行<lb/>
　　詩<lb/>
　　　侍宴覆舟山二首<lb/>
　　　從拜陵登京峴<lb/>
　　　蒜山被始興王命作<lb/>
　　　登廬山<lb/>
　　　登廬山望石門<lb/>
　　　從登香爐峯<lb/>
<pb n="KR4h0134_WYG_069-4b"/>
　　　從庾中郎遊園山石室<lb/>
　　　登翻車峴<lb/>
　　　登黃鶴磯<lb/>
　　　登雲陽九里埭<lb/>
　　　自礪山東望震澤<lb/>
　　　三日遊南苑<lb/>
　　　贈故人馬子喬六首<lb/>
　　　荅客<lb/>
<pb n="KR4h0134_WYG_069-5a"/>
　　　和王丞<lb/>
　　　日落望江贈荀丞<lb/>
　　　秋日示休上人<lb/>
　　　荅休上人<lb/>
　　　吳興黄浦亭庾中郎别<lb/>
　　　與伍侍郎别<lb/>
　　　送别王宣城<lb/>
　　　送從弟道秀别<lb/>
<pb n="KR4h0134_WYG_069-5b"/>
　　　贈傅都曹别<lb/>
　　　和傅大農與僚故别<lb/>
　　　送盛侍郎餞候亭<lb/>
　　　與荀中書别<lb/>
　　　從過舊宫<lb/>
　　　從臨海王上荆初發新渚<lb/>
　　　還都道中三首<lb/>
　　　上潯陽還都道中<lb/>
<pb n="KR4h0134_WYG_069-6a"/>
　　　還都至三山望石頭城<lb/>
　　　還都口號<lb/>
　　　行京口至竹里<lb/>
　　　登後渚<lb/>
　　　岐陽守風<lb/>
　　　發長松遇雪<lb/>
　　　詠史<lb/>
　　　蜀四賢詠<lb/>
<pb n="KR4h0134_WYG_069-6b"/>
　　　擬古八首<lb/>
　　　紹古辭七首<lb/>
　　　學古<lb/>
　　　古辭<lb/>
　　　擬青青陵上柏<lb/>
　　　學劉公幹體五首<lb/>
　　　擬阮公夜中不能寐<lb/>
　　　學陶彭澤體<lb/>
<pb n="KR4h0134_WYG_069-7a"/>
　　　數詩<lb/>
　　　建除詩<lb/>
　　　白雲<lb/>
　　　臨川王服竟還田里<lb/>
　　　行樂至城東橋<lb/>
　　　園中秋散<lb/>
　　　觀圃人藝植<lb/>
　　　遇銅山掘黄精<lb/>
<pb n="KR4h0134_WYG_069-7b"/>
　　　見賣玉器者<hi>并序</hi>
　　　懷逺人<lb/>
　　　夢歸鄉<lb/>
　　　春羈<lb/>
　　　嵗暮悲<lb/>
　　　在江陵歎年傷老<lb/>
　　　夜聽妓二首<lb/>
　　　翫月城西門廨中<lb/>
<pb n="KR4h0134_WYG_069-8a"/>
　　　喜雨<lb/>
　　　苦雨<lb/>
　　　詠白雪<lb/>
　　　三日<lb/>
　　　詠秋<lb/>
　　　秋夕<lb/>
　　　秋夜二首<lb/>
　　　和王䕶軍秋夕<lb/>
<pb n="KR4h0134_WYG_069-8b"/>
　　　和王義興七夕<lb/>
　　　冬至<lb/>
　　　冬日<lb/>
　　　望水<lb/>
　　　望孤石<lb/>
　　　山行見孤桐<lb/>
　　　詠雙燕二首<lb/>
　　　酒後<lb/>
<pb n="KR4h0134_WYG_069-9a"/>
　　　講易<lb/>
　　　可愛<lb/>
　　　夜聽聲<lb/>
　　　咏老<lb/>
　　　春咏<lb/>
　　　字謎三首<lb/>
　　　贈顧墨曹<lb/>
　　聨句<lb/>
<pb n="KR4h0134_WYG_069-9b"/>
　　　在荆州與張使君李居士聨句<lb/>
　　　與謝尚書莊三聨句<lb/>
　　　月下登樓聨句<lb/>
　<lb/>
　<lb/>
　<lb/>
　<lb/>
　漢魏六朝百三家集巻六十九目録<lb/>
<pb n="KR4h0134_WYG_069-10a"/>
欽定四庫全書<lb/>
　漢魏六朝百三家集巻六十九<lb/>
　　　　　　　　　　　　　明　張溥　輯<lb/>
　鮑照集<lb/>
　　樂府<lb/>
　　　採桑<hi>以下五言</hi>
季春梅始落工女事蠶作採桑淇洧間還戲上宫閣早<lb/>
蒲時結陰晚篁初解籜藹藹霧滿閨融融景盈幕乳燕<lb/>
<pb n="KR4h0134_WYG_069-10b"/>
逐草蟲巢蜂拾花蕚是節最暄妍佳服又新爍綿<hi>玉臺作斂</hi>
歎對逈塗揚歌弄場藿抽琴試抒思薦珮果成託承君<lb/>
郢中美服義久心諾衛風古愉艶鄭俗舊浮薄靈願悲<lb/>
渡湘宓賦笑瀍洛盛明難重來淵意為誰涸君其且調<lb/>
絃桂酒妾行酌<lb/>
　　　代蒿里行<lb/>
同盡無貴賤殊願有窮伸馳波催永夜零露逼短晨結<lb/>
<hi>一作驅</hi>我幽山駕去此滿堂親虗容遺劒佩實貌戢衣巾<lb/>
<pb n="KR4h0134_WYG_069-11a"/>
斗酒安可酌尺書誰復陳年代稍推逺懐抱日幽淪人<lb/>
生良自劇天道與何人齎我長恨意歸為狐兎塵<lb/>
　　　代挽歌<lb/>
獨處重𡨕下憶昔登髙臺傲岸平生中不為物所裁埏<lb/>
門只復閉白蟻相將來生時芳蘭體小蟲今為災𤣥鬢<lb/>
無復根枯髏依青苔憶昔好飲酒素盤進青梅彭韓及<lb/>
廉藺疇昔已成灰壯士皆死盡餘人安在哉<lb/>
　　　代東門行<lb/>
<pb n="KR4h0134_WYG_069-11b"/>
傷禽惡弦驚倦客惡離聲離聲斷客情賔御皆涕零涕<lb/>
零心斷絶將去復還訣一息不相知何况異鄉别遥遥<lb/>
征駕逺杳杳白日晚居人掩閨卧行子夜中飯野風吹<lb/>
草木行子心腸斷食梅常苦酸衣葛常苦寒絲竹徒滿<lb/>
座憂人不解顔長歌欲自慰彌起長恨端<lb/>
　　　代放歌行<lb/>
蓼蟲避葵堇習苦不言非小人自齷齪安知曠士懐雞<lb/>
鳴洛城裏禁門平旦開冠盖縱横至車騎四方來素帶<lb/>
<pb n="KR4h0134_WYG_069-12a"/>
曳長飈華纓結逺埃日中安能止鐘鳴猶未歸夷世不<lb/>
可逢賢君信愛才明慮自天斷不受外嫌猜一言分珪<lb/>
爵片善辭草萊豈伊白璧賜將起黄金臺今君有何疾<lb/>
臨路獨遲迴<lb/>
　　　代陳思王京洛篇<hi>玉臺作煌煌京洛行</hi>
鳳樓十二重四户八綺窻繡桷金蓮花桂柱玉盤龍珠<lb/>
簾無隔露羅幌不勝風寶帳三千所為爾一朝容揚芬<lb/>
紫煙上垂綵綠雲中春吹囘白日霜歌落塞鴻但懼秋<lb/>
<pb n="KR4h0134_WYG_069-12b"/>
塵起盛愛逐衰蓬坐視青苔滿卧對錦筵空琴瑟縦横<lb/>
散舞衣不復縫古來共歇薄君意豈獨濃唯見雙黄鵠<lb/>
千里一相從<lb/>
　　　代門有車馬客行<lb/>
門有車馬客問客何鄉士㨗步往相訊果得舊鄰里悽<lb/>
悽聲中情慊慊増下俚語昔有故悲論今無新喜清晨<lb/>
相訪慰日暮不能已歡戚兢尋緒談調何終止辭端竟<lb/>
未䆒忽唱分途始前悲尚未弭後感方復起嘶聲盈我<lb/>
<pb n="KR4h0134_WYG_069-13a"/>
口談言在君耳手迹可傳心願爾篤行李<lb/>
　　　代櫂歌行<lb/>
羈客離嬰時飄颻無定所昔秋寓江介兹春客河滸往<lb/>
戢于役身願言永懐楚泠泠鯈疏潭邕邕鴈循渚飂戾<lb/>
長風振搖曳髙帆舉驚波無留連舟人不躊竚<lb/>
　　　代白頭吟<lb/>
直如朱絲繩清如玉壺冰何慙宿昔意猜恨坐相仍人<lb/>
情賤恩舊世議逐衰興毫髮一為瑕丘山不可勝食苗<lb/>
<pb n="KR4h0134_WYG_069-13b"/>
實碩䑕㸃白信蒼蠅鳬鵠逺成美薪蒭前見陵申黜褒<lb/>
女進班去趙姬升周王日淪惑漢帝益嗟稱心賞猶難<lb/>
恃貌恭豈易慿古來共如此非君獨撫膺<lb/>
　　　代東武吟<lb/>
主人且勿諠賤子歌一言僕本寒鄉士出身䝉漢恩始<lb/>
隨張校尉占<hi>一作召</hi>募到河源後逐李輕車追虜窮塞垣<lb/>
密塗亘萬里寧嵗猶七奔肌力盡鞍甲心思歴涼溫將<lb/>
軍既下世部曲亦罕存時事一朝異孤績誰復論少壯<lb/>
<pb n="KR4h0134_WYG_069-14a"/>
辭家去窮老還入門腰鎌刈葵藿倚杖牧鷄豚昔如韝<lb/>
上鷹今似檻中猿徒結千載恨空負百年怨棄席思君<lb/>
幄疲馬戀君軒願垂晉主惠不媿田子魂<lb/>
　　　代别鶴操<lb/>
雙鶴俱起時徘徊滄海間長㺯若天漢輕軀似雲懸幽<lb/>
客時結侣提攜遊三山青繳凌瑶臺丹羅籠紫煙海上<lb/>
悲風急三山多雲霧散亂一相失驚孤不得住緬然日<lb/>
月馳逺矣絶音儀有願而不遂無怨以生離鹿鳴在深<lb/>
<pb n="KR4h0134_WYG_069-14b"/>
草蟬鳴隠髙枝心自有所存<hi>一作懐</hi>旁人那得知<lb/>
　　　代出自薊北門行<lb/>
羽檄起邉亭烽火入咸陽徵騎屯廣武分兵救朔方嚴<lb/>
秋筋竿勁虜陣精且彊天子按劔怒使者遙相望雁行<lb/>
緣石徑魚貫度飛梁簫鼓流漢颸旌甲被胡霜疾風衝<lb/>
塞起沙礫自飄揚馬毛縮如蝟角弓不可張時危見臣<lb/>
節世亂識忠良投軀報明主身死為國殤<lb/>
　　　代陸平原君子有所思行<lb/>
<pb n="KR4h0134_WYG_069-15a"/>
西上登雀臺東下望雲闕層閣肅天居馳道直如髮繡<lb/>
甍結飛霞璇題納行月築山擬蓬壺穿池類溟渤選色<lb/>
遍齊岱徵聲匝卭越陳鐘陪夕讌笙歌待明發年貌不<lb/>
可還身意㑹盈歇蟻壤漏山阿<hi>善作河</hi>絲淚毁金骨器惡<lb/>
含滿欹物忌厚生沒智哉衆多士服理辨昭晰<lb/>
　　　代悲哉行<lb/>
羈人感淑節緣感欲囘轍我行詎幾時華實驟舒結覩<lb/>
實情有悲瞻華意無恱覽物懷同志如何復乖别翩翩<lb/>
<pb n="KR4h0134_WYG_069-15b"/>
翔禽羅闗闗鳴鳥列翔鳴尚儔偶所歎獨乖絶<lb/>
　　　代陳思王白馬篇<lb/>
白馬騂角弓鳴鞭乘北風要途問邉急雜虜入雲中閉<lb/>
壁自往夏清野徑還冬僑装多闕絶旅服少裁縫埋身<lb/>
守漢境<hi>一作節</hi>沈命對胡封薄暮塞雲起飛沙被逺松含<lb/>
悲望兩都楚歌登四墉丈夫設計誤懷恨逐邉戎棄<hi>一作</hi>
<hi>罷</hi>别中國愛邀兾胡馬功去來今何道卑賤生所鍾但<lb/>
令塞上兒知我獨為雄<lb/>
<pb n="KR4h0134_WYG_069-16a"/>
　　　代昇天行<lb/>
家世宅闗輔勝帶宦王城備聞十帝事委曲兩都情倦<lb/>
見物興衰驟覩俗屯平翩翻若囘掌恍惚似朝榮窮途<lb/>
悔短計晚志重<hi>一作愛</hi>長生從師入逺嶽結友事仙靈五<lb/>
圖<hi>一作芝</hi>發金記九籥隠丹經風餐委松宿雲臥恣天行<lb/>
冠霞登綵閣解玉飲椒庭暫遊越萬里少<hi>一作近</hi>别數千<lb/>
齡鳯臺無還駕簫管有遺聲何當與汝曹啄腐共吞腥<lb/>
　　　松柏篇<hi>并序</hi>
<pb n="KR4h0134_WYG_069-16b"/>
　余患脚上氣四十餘日知舊先借傅𤣥集以余病劇<lb/>
　遂見還開袠適見樂府詩龜鶴篇於危病中見長逝<lb/>
　詞惻然酸懷抱如此重病彌時不差呼吸乏喘舉目<lb/>
　悲矣火藥間闕而擬之<lb/>
松柏受命獨歴代長不衰人生浮且脆鴥若晨風悲東<lb/>
海迸逝川西山導落暉南廓<hi>一作郊</hi>恱籍短蒿里收永歸<lb/>
諒無疇昔時百病起盡期志士惜牛刀忍勉自療治傾<lb/>
家行藥事顛沛去迎醫徒備火石苦奄至不得辭龜齡<lb/>
<pb n="KR4h0134_WYG_069-17a"/>
安可獲岱宗限已迫睿聖不得留為善何所益捨此赤<lb/>
縣居就彼黄壚宅永離九原親長與三辰隔屬纊生望<lb/>
盡闔棺世業埋事痛存人心根結亡者懐祖葬既云及<lb/>
壙𡑞亦已開室族内外哭親疎同共哀外姻逺近至名<lb/>
列通夜臺扶輿出殯宫低囘戀庭室天地有盡期我去<lb/>
無還日居者今已盡人事從此畢火歇煙既沒形銷聲<lb/>
亦滅鬼神來依我生人永辭訣大暮杳悠悠長夜無時<lb/>
節鬰湮重㝠下煩寃難具說安寢委沈寞戀戀念平生<lb/>
<pb n="KR4h0134_WYG_069-17b"/>
事業有餘結刋述未及成資儲無擔石兒女皆孩嬰一<lb/>
朝放捨去萬恨纒我情追憶世上事束教已自拘明發<lb/>
靡怡愈夕歸多憂虞轍閒晨逕荒撤宴式酒濡知今暝<lb/>
日苦恨失爾時娛遥遙逺民居獨埋深壤中墓前人跡<lb/>
滅冢上草日豐空林響鳴蜩髙松結悲風長寐無覺期<lb/>
誰知逝者窮生存處交廣連榻舒華茵已沒一何苦楛<lb/>
哉不容身昔日平居時晨夕對六親今日掩奈何一見<lb/>
無諧因禮席有降殺三齡速過隙几筵就收撤室宇改<lb/>
<pb n="KR4h0134_WYG_069-18a"/>
疇昔行女遊歸途仕子復王役家世本平常獨有亡者<lb/>
劇時祀望歸來四節靜塋丘孝子撫墳號父兮知來不<lb/>
欲還心依戀欲見絶無由煩寃荒隴側肝心盡崩抽<lb/>
　　　代苦熱行<lb/>
赤阪横西阻火山赫南威身熱頭且痛鳥墜魂來歸湯<lb/>
泉發雲潭焦烟起石圻日月有恒昏雨露未嘗晞丹蛇<lb/>
踰百尺𤣥蜂盈十圍含沙射流影吹蠱病行暉瘴氣晝<lb/>
薫體菵露夜霑衣饑猿莫下食晨禽不敢飛毒涇尚多<lb/>
<pb n="KR4h0134_WYG_069-18b"/>
死度瀘寧具腓生軀陷死地昌志登禍機戈船榮既薄<lb/>
伏波賞亦微爵輕君尚惜士重安可希<lb/>
　　　代朗月行<lb/>
朗月出東山照我綺窻前窻中多佳人被服妖且妍靚<lb/>
粧坐帷裏當户㺯清絃鬢奪衛女迅體絶飛燕先為君<lb/>
歌一曲當作朗月篇酒至顔自解聲和心亦宣千金何<lb/>
足重所存意氣間<lb/>
　　　代堂上歌行<lb/>
<pb n="KR4h0134_WYG_069-19a"/>
四坐且莫諠聽我堂上歌昔仕京洛時髙門臨長河出<lb/>
入重宫裏結友曹與何車馬相馳逐賓朋好容華陽春<lb/>
孟春月朝光散流霞輕步逐芳風言笑㺯丹葩暉暉朱<lb/>
顔酡紛紛織女梭滿堂皆美人目成對湘娥雖謝侍君<lb/>
閑明粧帶綺羅筝笛更彈吹髙唱好相和萬曲不闗心<lb/>
一曲動情多欲知情厚薄更聽此聲過<lb/>
　　　代結客少年場行<lb/>
驄馬金絡頭錦帶佩呉鈎失意杯酒間白刅起相讐追<lb/>
<pb n="KR4h0134_WYG_069-19b"/>
兵一旦至負劒逺行遊去鄉三十載復得還舊丘升髙<lb/>
臨四闗表裏望皇州九衢平若水雙闕似雲浮扶宫羅<lb/>
將相夾道列王侯日中市朝滿車馬若川流擊鐘陳鼎<lb/>
食方駕自相求今我獨何為埳壈懐百憂<lb/>
　　　扶風歌<lb/>
昨辭金華殿今次鴈門縣寢臥握秦戈棲息抱越箭忍<lb/>
悲别親知行泣隨征傳寒烟空徘徊朝日乍舒巻<lb/>
　　　代少年時至衰老行<lb/>
<pb n="KR4h0134_WYG_069-20a"/>
憶昔少年時馳逐好名晨結友多貴門出入富兒鄰綺<lb/>
羅艶華風車馬自揚塵歌唱青齊女彈筝燕趙人好酒<lb/>
多芳氣餚味厭時新今日毎相念此事邈無因寄語後<lb/>
生子作樂當及春<lb/>
　　　代陽春登荆山行<lb/>
旦登荆山頭﨑嶇道難遊早行犯霜露苔滑不可留極<lb/>
眺入雲表窮目盡帝州方都列萬室層城帶髙樓奕奕<lb/>
朱軒馳紛紛縞衣流日氛映山浦暄霧逐風収花木亂<lb/>
<pb n="KR4h0134_WYG_069-20b"/>
平原桑柘綿平疇攀條㺯紫莖藉露折芳柔遇物雖成<lb/>
趣念者不解憂且共傾春酒長歌登山丘<lb/>
　　　代貧賤苦愁行<lb/>
湮沒雖死悲貧苦即生劇長歎至天曉愁苦窮日夕盛<lb/>
顔當少歇鬢髪先老白親友四面絶朋知斷三益空庭<lb/>
慙樹萱藥餌愧過客貧年忘日時黯顔就人惜俄傾不<lb/>
相酬恧怩面已赤或以一金恨便成百年隙心懐千條<lb/>
計事未見一獲運圯津塗塞遂轉死溝洫以此窮百年<lb/>
<pb n="KR4h0134_WYG_069-21a"/>
不如還窀穸<lb/>
　　　代邉居行<lb/>
少年逺京陽遙遙萬里行陋巷絶人徑茅屋摧山岡不<lb/>
覩車馬迹但見麋鹿場長松何落落丘隴無復行邉地<lb/>
無髙木蕭蕭多白楊盛年日月盡一去萬恨長悠悠世<lb/>
中人争此錐刀忙不憶貧賤時富貴輒相忘紛紛徒滿<lb/>
目何闗慨予傷不如一畝中高㑹挹清漿遇樂便作樂<lb/>
莫使候朝光<lb/>
<pb n="KR4h0134_WYG_069-21b"/>
　　　代邽街行<hi>一作去邪行</hi>
竚立出門衢遙望轉蓬飛蓬去舊根在連翩逝不歸念<lb/>
我捨鄉俗親好久乖違慷慨懐長想惆悵戀音徽人生<lb/>
隨事變遷化焉可祈百年難必果千慮易盈虧<lb/>
　　　簫史曲<lb/>
簫史愛長年嬴女吝童顔火粒願排棄霞霧好登攀龍<lb/>
飛逸天路鳳起出秦闗身去長不返簫聲時往還<lb/>
　　　王昭君<lb/>
<pb n="KR4h0134_WYG_069-22a"/>
既事轉蓬遠心隨鴈路絶霜鞞旦夕驚邉笳中夜咽<lb/>
　　　呉歌三首<lb/>
夏口樊城岸曹公却月戍但觀流水還識是儂流下<lb/>
夏口樊城岸曹公却月樓觀見流水還識是儂淚流<lb/>
人言荆江狹荆江定自濶五兩了無聞風聲那得達<lb/>
　　　採菱歌七首<lb/>
騖舲馳桂浦息棹偃椒潭簫㺯澄湘北菱歌清漢南<lb/>
弭榜搴蕙荑停唱紉薫若含傷捨泉花營念採雲蕚<lb/>
<pb n="KR4h0134_WYG_069-22b"/>
暌濶逢暄新悽怨值妍華秋心不可盪春思亂如麻<lb/>
要艶雙嶼裏望美兩洲間褭褭風出浦容容<hi>樂府作沈沈</hi>日<lb/>
向山<lb/>
烟曀越嶂深箭迅楚江急空抱琴中悲徒望近闗泣<lb/>
緘歎凌珠淵收慨上金堤春芳行歇落是人方未齊<lb/>
思今懐近憶望古懐逺識懷古復懷今長懐無終極<lb/>
　　　幽蘭五首<lb/>
傾輝引暮色孤景畱思顔梅歇春欲罷期渡往不還<lb/>
<pb n="KR4h0134_WYG_069-23a"/>
簾委蘭蕙露帳含桃李風攬帶昔何道坐令芳節終<lb/>
結佩徒分明抱梁輒乖忤華落知不終空愁坐相誤<lb/>
眇眇蛸挂網漠漠蠺㺯絲空慙不自信怯與君畫期<lb/>
陳國鄭東門古今共所知長䄂暫徘徊駟馬停路岐<lb/>
　　　中興歌十首<lb/>
千冬遲一春萬夜視朝日生平值中興歡起百憂畢<lb/>
中興太平運化清四海樂祥景照玉臺紫烟遊鳯閣<lb/>
碧樓含夜月紫殿争朝光綵池散蘭麝風起自生芳<lb/>
<pb n="KR4h0134_WYG_069-23b"/>
白日照前窻玲瓏綺羅中美人掩輕扇含思歌春風<lb/>
三五容色滿四五妙華歇已輸春日歡分隨秋光沒<lb/>
北出湖邉戲前還苑中遊飛縠繞長松馳管逐波流<lb/>
九月秋水清三月春花滋千金逐良日皆兢中興時<lb/>
窮泰已有分壽夭復屬天既見中興樂莫持憂自煎<lb/>
襄陽是小地壽陽非帝城今日中興樂遙冶在上京<lb/>
梅花一時艷竹葉千年色願君松柏心採照無窮極<lb/>
　　　代白紵舞歌詞四首<hi>以下七言</hi>
<pb n="KR4h0134_WYG_069-24a"/>
呉刀楚製為佩褘纎羅霧縠垂羽衣含商咀徵歌露晞<lb/>
珠履颯沓紈袖飛凄風夏起素雲回車怠馬煩客忘歸<lb/>
蘭膏明燭承夜輝<lb/>
桂宫柏寢擬天居朱爵文窻韜綺疏象牀瑶席鎮犀渠<lb/>
雕屏匼匝組帷<hi>一作帳</hi>舒秦筝趙瑟挾笙竽垂璫散珮盈<lb/>
玉除停觴不御欲誰須<lb/>
三星參差露霑濕絃悲管清月將入寒光蕭條候蟲急<lb/>
荆王流歎楚妃泣紅顔難長時易戢凝華結藻久延立<lb/>
<pb n="KR4h0134_WYG_069-24b"/>
非君之故豈安集<lb/>
池中赤鯉庖所捐琴髙乘去騰上天命逢福世丁溢恩<lb/>
<hi>一作徼命逢福丁溢恩</hi>簮金藉綺升曲筵思君厚徳委如山潔誠<lb/>
洗志期暮年烏白馬角寧足言<lb/>
　　　代白紵曲二首<lb/>
朱唇動素腕舉洛陽少年邯鄲女古稱渌水今白紵催<lb/>
絃急管為君舞窮秋九月荷葉黄北風驅鴈天雨霜夜<lb/>
長酒多樂未央<lb/>
<pb n="KR4h0134_WYG_069-25a"/>
春風澹蕩俠思多天色淨渌氣妍和含桃紅萼蘭紫芽<lb/>
朝日灼爍發園華巻幌結帷羅玉筵齊謳秦吹盧女絃<lb/>
千金顧笑買芳年<lb/>
　　　代鳴鴈行<lb/>
邕邕鳴鴈鳴始旦齊行命侣入雲漢中夜相失羣離亂<lb/>
留連徘徊不忍散憔悴容儀君不知辛苦風霜亦何為<lb/>
　　　擬行路難十八首<hi>以下雜言</hi>
奉君金巵之美酒瑇瑁玉匣之雕琴七綵芙蓉之羽帳<lb/>
<pb n="KR4h0134_WYG_069-25b"/>
九華蒲萄之錦衾紅顔零落歲將暮寒光宛轉時欲沈<lb/>
願君裁悲且減思聽我抵節行路吟不見柏梁銅雀上<lb/>
寧聞古時清吹音<lb/>
洛陽名工鑄為金博山千斵復萬鏤上刻秦女攜手仙<lb/>
承君清夜之歡娯列置幃裏明燭前外發龍鱗之丹綵<lb/>
内含麝芬之紫烟如今君心一朝異對此長歎終百年<lb/>
璇閨玉墀上椒閣文窻繡户垂羅幕中有一人字金蘭<lb/>
被服纎羅采芳藿春燕參差風散梅開幃對景㺯春爵<lb/>
<pb n="KR4h0134_WYG_069-26a"/>
含歌攬涕恒抱愁<hi>玉臺作不能言</hi>人生幾時得為樂寧作野中<lb/>
之雙鳬不願雲間之别鶴<lb/>
瀉水置平地各自東西南北流人生亦有命安能行歎<lb/>
復坐愁酌酒以自寛舉杯斷絶歌路難心非木石豈無<lb/>
感吞聲躑躅不敢言<lb/>
君不見河邉草冬時枯死春滿道君不見城上日今暝<lb/>
沒盡<hi>一作山</hi>去明朝復更出今我何時當得然一去永滅<lb/>
入黄泉人生苦多歡樂少意氣敷腴在盛年且願得志<lb/>
<pb n="KR4h0134_WYG_069-26b"/>
數相就牀頭恒有沽酒錢功名竹帛非我事存亡貴賤<lb/>
付皇天<lb/>
對案不能食拔劍擊柱長歎息丈夫生世㑹幾時安能<lb/>
蹀躞垂羽翼棄置罷官去還家自休息朝出與親辭暮<lb/>
還在親側弄兒牀前戲看婦機中織自古聖賢盡貧賤<lb/>
何况我輩孤且直<lb/>
愁思忽而至跨馬出北門舉頭四顧望但見松柏園荆<lb/>
棘鬱蹲蹲中有一鳥名杜䳌言是古時蜀帝魂聲音哀<lb/>
<pb n="KR4h0134_WYG_069-27a"/>
苦鳴不息羽毛憔悴似人髠飛走樹間啄蟲蟻豈憶往<lb/>
日天子尊念此死生變化非常理中心惻愴不能言<lb/>
中庭五株桃一株先作花陽春妖冶二三月從風簸蕩<lb/>
落西家西家思婦見悲惋零淚霑衣撫心歎初送我君<lb/>
出戸時何言淹留節廻換牀席生塵明鏡垢纎腰瘦削<lb/>
髪蓬亂人生不得恒稱意惆悵徙倚至夜半<lb/>
剉蘗染黄絲黄絲歴亂不可治我昔與君始相值爾時<lb/>
自謂可君意結帶與君言死生好惡不相置今日見我<lb/>
<pb n="KR4h0134_WYG_069-27b"/>
顔色衰意中索寞與先異還君金釵玳瑁簮不忍見之<lb/>
<hi>一作此</hi>益愁思<lb/>
君不見蕣華不終朝須㬰奄冉零落銷盛年妖艶浮華<lb/>
輩不久亦當詣塜頭一去無還期千秋萬歲無音詞孤魂<lb/>
㷀㷀空隴間獨魄徘徊遶墳基但聞風聲野鳥吟豈憶<lb/>
平生盛年時為此令人多悲悒君當縱意自熈怡<lb/>
君不見枯籜走階庭何時復青著故莖君不見亡靈䝉<lb/>
享祀何時傾杯竭壺罌君當見此起憂思寧反得與時<lb/>
<pb n="KR4h0134_WYG_069-28a"/>
人争人生倐忽如絶電華年盛徳幾時見但令縦意存<lb/>
髙尚㫖酒嘉肴相胥讌持此從朝竟夕暮差得亡憂消<lb/>
愁怖胡為惆悵不能已難盡此曲令君忤<lb/>
今年陽初花滿林明年冬末雪盈岑推移代謝紛交轉<lb/>
我君邉戍獨稽沈執袂分别已三載邇来寂淹無分音朝<lb/>
悲慘慘遂成滴暮思遶遶最傷心膏沐芳餘久不御蓬<lb/>
首亂鬢不設簮徒飛輕埃舞空帷粉筐黛器靡復遺自<lb/>
生留世苦不幸心中惕惕恒懐悲<lb/>
<pb n="KR4h0134_WYG_069-28b"/>
春禽喈喈旦暮鳴最傷君子憂思情我初辭家從軍僑<lb/>
榮志溢氣干雲霄流浪漸冉經三齡忽有白髪素髭生<lb/>
今暮臨水拔已盡明日對鏡復已盈但恐羇死為鬼客<lb/>
客思寄滅生空精每懐舊鄉野念我舊人多悲聲忽見<lb/>
過客問何我寧知我家在南城答云我曾居君鄉知君<lb/>
遊宦在此城我行離邑已萬里今方羇役去逺方來時<lb/>
聞君婦閨中孀居獨宿有貞名亦云悲朝泣閒房又聞<lb/>
暮思淚霑裳形容憔悴非昔恱蓬鬢衰顔不復粧見此<lb/>
<pb n="KR4h0134_WYG_069-29a"/>
令人有餘悲當願君懐不暫忘<lb/>
君不見少壯從軍去白首流離不得還故鄉窅窅日夜<lb/>
隔音塵斷絶阻河闗朔風蕭條白雲飛胡笳哀急邉氣<lb/>
寒聽此愁人兮奈何登山逺望得留顔將死胡馬跡能<lb/>
見妻子難男兒生世轗軻欲何道綿憂摧抑起長歎<lb/>
君不見柏梁臺今日丘墟生草萊君不見阿房宫寒雲<lb/>
澤雉棲其中歌妓舞女今誰在髙墳纍纍滿山隅長袖<lb/>
紛紛徒兢世非我昔時千金軀隨酒逐樂任意去莫令<lb/>
<pb n="KR4h0134_WYG_069-29b"/>
含歎下黄壚<lb/>
君不見冰上霜表裏隂且寒雖䝉朝日照信得幾時安<lb/>
民生故如此誰令摧折强相看年去年來自如削白髪<lb/>
零落不勝冠<lb/>
君不見春鳥初至時百草含青俱作花寒風蕭索一旦<lb/>
至竟得幾時保光華日月流邁不相饒令我愁思怨恨<lb/>
多<lb/>
諸君莫歎貧富貴不由人丈夫四十彊且仕余當二十<lb/>
<pb n="KR4h0134_WYG_069-30a"/>
弱冠辰莫言草木委冬雪㑹應蘇息遇陽春對酒叙長<lb/>
篇窮途運命委皇天但願樽中九醖滿莫惜牀頭百個<lb/>
錢直須優㳺卒一歲何勞辛苦事百年<lb/>
　　　梅花落<lb/>
中庭雜樹多偏為梅咨嗟問君何獨然念其霜中能作<lb/>
花露中能作實搖蕩春風媚春日念爾零落逐寒風徒<lb/>
有霜華無霜質<lb/>
　　　代淮南王<hi>玉臺分朱城以下别作一首</hi>
<pb n="KR4h0134_WYG_069-30b"/>
淮南王好長生服食錬氣讀仙經琉璃作盌牙作盤金鼎<lb/>
玉匕合神丹合神丹戲紫房紫房綵女㺯明璫鸞歌鳯<lb/>
舞斷君腸朱城九門門九閨願逐明月入君懐入君懐<lb/>
結君佩怨君恨君恃君愛築城思堅劒思利同盛同衰<lb/>
莫相棄<lb/>
　　　代雉朝飛<lb/>
雉朝飛振羽翼專場挾雌恃彊力媒已驚翳又逼蒿間<lb/>
潛彀盧矢直刎繡頸碎錦臆絶命君前無怨色握君手<lb/>
<pb n="KR4h0134_WYG_069-31a"/>
執杯酒意氣相傾死何有<lb/>
　　　代北風涼行<lb/>
北風涼雨雪雱京洛女兒多妍粧遥豔帷中自悲傷沈<lb/>
吟不語若有忘問君何行何當歸苦使妾坐自傷悲慮<lb/>
年至慮顔衰情易復恨難追<lb/>
　　　代空城雀<lb/>
雀乳四鷇空城之阿朝食<hi>一作拾</hi>野粟夕飲冰河髙飛畏<lb/>
䲭鳶下飛畏網羅辛傷伊何言怵迫良已多誠不及青<lb/>
<pb n="KR4h0134_WYG_069-31b"/>
鳥逺食玉山禾猶勝呉宫燕無罪得焚窠賦命有厚薄<lb/>
長歎欲如何<lb/>
　　　代夜坐吟<lb/>
冬夜沈沈夜坐吟含聲未發已知心霜入幕風度林朱<lb/>
燈滅朱顔尋體君歌逐君音不貴聲貴意深<lb/>
　　　代春日行<hi>三言</hi>
獻歳發吾將行春山茂春日明園中鳥多嘉聲梅始發栁<lb/>
始青汎舟艫齊櫂驚奏採菱歌鹿鳴㣲風起波微生絃亦<lb/>
<pb n="KR4h0134_WYG_069-32a"/>
發酒亦傾入蓮池折桂枝芳袖動芬葉披兩相思兩不知<lb/>
　　詩<lb/>
　　　侍宴覆舟山二首<hi>勑為柳元景作  以下五言</hi>
息雨清上郊開雲照中縣游軒越丹居暉燭集涼殿凌<lb/>
髙躋飛楹追焱起流宴枑苑含靈羣嵓庭藏物變明輝<lb/>
爍神都麗氣冠華甸目逺幽情周醴洽深恩遍<lb/>
繁霜飛玉闥愛景麗皇州清蹕戒馳路羽盖佇宣游神<lb/>
居既崇盛嵓嶮信環周禮俗陶徳聲昌㑹溢民謳慙無<lb/>
<pb n="KR4h0134_WYG_069-32b"/>
勝化質謬從雲雨遊<lb/>
　　　從拜陵登京峴<lb/>
孟冬十月交殺盛隂欲終風烈無勁草寒甚有凋松軍<lb/>
井氷晝結士馬氊夜重晨登峴山首霜雪凝未通息鞍<lb/>
循隴上支劒望雲峯表裏觀地險升降究天容東嶽覆<lb/>
如礪瀛海安足窮傷哉良永矣馳光不再中衰賤謝逺<lb/>
願疲老還舊邦深德竟何報徒令田陌空<lb/>
　　　蒜山被始興王命作<lb/>
<pb n="KR4h0134_WYG_069-33a"/>
暮冬霜朔嚴地閉泉不流𤣥武藏木陰丹鳥還養羞勞<lb/>
農澤既周役車時亦休髙薄符好舊藻駕及時遊鹿苑<lb/>
豈淹睇兎園不足留升嶠眺日軌臨逈望滄洲雲生<lb/>
玉堂裏風靡銀臺陬陂石類星懸㠘木似烟浮形勝信<lb/>
天府珍寶麗皇州白日迴清景芳艷洽歡柔參差出寒<lb/>
吹飉戾江上謳王徳愛文雅飛瀚灑鳴球美哉物㑹昌<lb/>
衣道服光猷<lb/>
　　　登廬山<lb/>
<pb n="KR4h0134_WYG_069-33b"/>
懸装亂水區薄旅次山楹千巖盛阻積萬壑勢迴縈巃<lb/>
嵸髙昔貌紛亂襲前名洞澗窺地脉聳樹隠天經松磴<lb/>
上迷密雲竇下縦横陰氷實夏結炎樹信冬榮嘈噆晨<lb/>
鵾思呌嘯夜猿清深崖伏化跡穹岫閟長靈乗此樂山<lb/>
性重以逺遊情方躋羽人途永與煙霧并<lb/>
　　　登廬山望石門<lb/>
訪世失隠淪從山異靈士明發振雲冠升嶠逺棲趾髙<lb/>
岑隔半天長崖斷千里氛霧承星辰潭壑洞江汜嶄絶<lb/>
<pb n="KR4h0134_WYG_069-34a"/>
類虎牙㠝屼象熊耳埋氷或百年韜樹必千祀雞鳴清<lb/>
澗中猨嘯白雲裏瑤波逐穴開霞石觸峯起迴互非一<lb/>
形參差悉相似傾聽鳯管賓緬望釣龍子松桂盈膝前如<lb/>
何穢城市<lb/>
　　　從登香爐峯<lb/>
辭宗盛荆夢登歌美鳧繹徒收杞梓饒曽非羽人宅羅<lb/>
景藹雲扄沾光扈龍策御風親列涂乗山窮禹跡含嘯<lb/>
對霧岑延蘿倚峯壁青㝠搖煙樹穹跨負天石霜崖滅<lb/>
<pb n="KR4h0134_WYG_069-34b"/>
土膏金澗測泉脉旋淵抱星漢乳竇通海碧谷館駕鴻<lb/>
人巖棲咀丹客殊物藏珍怪竒心隠仙籍髙世伏音華<lb/>
綿古遁精魄蕭瑟生哀聽參差逺驚覿慙無獻賦才洗<lb/>
汙奉毫帛<lb/>
　　　從庾中郎遊園山石室<lb/>
荒塗趣山楹雲崖隠靈室岡澗紛縈抱林障㳫重密昏<lb/>
昏磴路深活活梁水疾幽隅秉晝燭地牖窺朝日怪石<lb/>
似龍章瑕壁麗錦質洞庭安可窮漏井終不溢沈空絶<lb/>
<pb n="KR4h0134_WYG_069-35a"/>
景聲崩危坐驚慄神化豈有方妙象竟無述至哉鍊玉<lb/>
人處此長自畢<lb/>
　　　登翻車峴<lb/>
髙山絶雲霓深谷斷無光晝夜淪霧雨冬夏結寒霜淖<lb/>
坂既馬領磧路又羊腸畏塗疑旅人忌轍覆行箱升岑<lb/>
望原陸四眺極川梁游子思故居離客遲新鄉新知有客<lb/>
慰追故游子傷<lb/>
　　　登黄鶴磯<lb/>
<pb n="KR4h0134_WYG_069-35b"/>
木落江渡寒鴈還風送秋臨流斷商絃瞰川悲棹謳適<lb/>
郢無東轅還<hi>藝文作過</hi>夏有西浮三崖隠丹磴九𣲖引滄流<lb/>
淚竹感湘别弄珠懐漢遊豈伊藥餌泰得奪旅人憂<lb/>
　　　登雲陽九里埭<lb/>
宿心不復歸流年抱衰疾既成雲雨人悲緒終不一徒<lb/>
憶江南聲空錄齊后瑟方絶縈絃思豈見繞梁日<lb/>
　　　自礪山東望震澤<lb/>
瀾漫潭洞波合㳫崿嶂雲漲島遠不測岡澗近難分幽<lb/>
<pb n="KR4h0134_WYG_069-36a"/>
篁愁暮見思鳥傷夕聞以此藉沈痾棲迹别人羣結言<lb/>
非盡書有念豈敷文<lb/>
　　　三日遊南苑<lb/>
採蘋及華月追節逐芳雲騰蒨溢林疏麗日曄山文清<lb/>
潭圓翠㑹花薄緣綺紋合樽遽景斜折榮吝組芬<lb/>
　　　贈故人馬子喬六首<lb/>
躑躅城上羊攀隅食𤣥草俱共日月輝昏明獨何早夕<lb/>
風飄野籜飛塵被長道親愛難重陳懐憂坐空老<lb/>
<pb n="KR4h0134_WYG_069-36b"/>
寒灰滅更然夕華晨更鮮春冰雖暫解冬水復還堅佳<lb/>
人捨我去賞愛長絶緣歡至不畱日感物輒傷年<lb/>
松生隴坂上百尺下無枝東南望河尾西北隠崑崖野<lb/>
風振山籟朋鳥夜驚離悲涼貫年節蔥翠恒若斯安得<lb/>
草木心不怨寒暑移<lb/>
種橘南池上種杏北池中池北既少露池南又多風早<lb/>
寒逼晚嵗衰恨滿秋容湘濱有靈鳥其字曰鳴鴻一挹<lb/>
繒繳痛長别逺無雙<lb/>
<pb n="KR4h0134_WYG_069-37a"/>
皎如川上鵠赫似握中丹宿心誰不欺明白古所難憑<lb/>
楹觀皓露灑酒盪憂顔永念平生意窮光不忍還淹留<lb/>
徒攀桂延佇空結蘭<lb/>
雙劒將離别先在匣中鳴烟雨交將夕從此遂分形雌<lb/>
沈吳江裏<hi>玉臺作水</hi>雄飛入楚城呉江深無㡳楚闗有崇扄<lb/>
一為天地别豈直限幽明神物終不隔千祀儻還并<lb/>
　　　答客<lb/>
幽居屬有念合意未連詞㑹客從外來問君何所思澄<lb/>
<pb n="KR4h0134_WYG_069-37b"/>
神自惆悵嘿慮久廻疑謂賓少安席方為子陳之我以<lb/>
蓽門士負學謝前基愛賞好徧越放縱少矜持專求遂<lb/>
性樂不訃緝名期歡至獨斟酒憂來輒賦詩聲交稍希<lb/>
歇此意更堅滋浮生急馳電物道險絃絲深憂寡情謬<lb/>
進伏兩暌時願賜卜身要得免後賢嗤<lb/>
　　　和王丞<lb/>
限生歸有窮長意<hi>一作憶</hi>無已年秋心日逈絶春思坐連<lb/>
綿銜協曠古願斟酌髙代賢遯迹俱浮海採藥共還山<lb/>
<pb n="KR4h0134_WYG_069-38a"/>
夜聽横石波朝望宿巖烟明澗子沿越飛蘿予縈牽性<lb/>
好必齊遂迹幽非妄傳滅志身世表藏名琴酒間<lb/>
　　　日落望江贈荀丞<lb/>
旅人乏愉樂薄暮増思深日落嶺雲歸延頸望江陰亂<lb/>
流灇大壑長霧匝髙林林際無窮極雲邊不可尋惟見<lb/>
獨飛鳥千里一揚音惟其感物情則知游子心君居帝<lb/>
京内髙㑹日揮金豈念慕羣客咨嗟戀景沈<lb/>
　　　秋日示休上人<lb/>
<pb n="KR4h0134_WYG_069-38b"/>
枯桑葉易零疲客心易驚今兹亦何早已聞絡緯鳴迴<lb/>
風滅且起巻蓬息復征愴愴簟上寒悽悽帳裏情物色<lb/>
延暮思霜霧逼朝榮臨堂觀秋草東西望楚城百物方<lb/>
蕭瑟坐歎從此生<lb/>
　　　答休上人<lb/>
酒出野田稻菊生髙岡草味貌復何竒能令君傾倒玉<lb/>
椀徒自羞為君慨此秋金盖覆牙柈何為心獨愁<lb/>
　　　吳興黄浦亭庾中郎别<lb/>
<pb n="KR4h0134_WYG_069-39a"/>
風起洲渚寒雲上日無輝連山眇烟霧長波迴難依旅<lb/>
鴈方南過浮客未西歸已經江海别復與親眷違奔景<lb/>
易有窮離袖安可揮懽觴為悲酌歌服成泣衣溫念終<lb/>
不渝藻志逺存追役人多牽滯顧路慙奮飛昧心附逺<lb/>
翰炯言藏佩韋<lb/>
　　　與伍侍郎别<lb/>
民生如野鹿知愛不知命飲齕具攅聚翹陸歘驚迸傷<lb/>
我慕類心感爾食苹性漫漫鄢郢途渺𣺌淮海逕子無<lb/>
<pb n="KR4h0134_WYG_069-39b"/>
金石質我有犬馬病憂樂安可言離㑹孰能定欽哉慎<lb/>
所宜砥徳乃為盛貧游不可忘久交念敦敬<lb/>
　　　送别王宣城<lb/>
發郢流楚思涉淇興衛情既逢青春獻復值白蘋生廣<lb/>
望周千里江郊藹微明舉爵自惆悵歌管為誰清潁隂<lb/>
騰前藻淮陽流昔聲樹道慕髙華屬路佇深馨<lb/>
　　　送從弟道秀别<lb/>
參差生密念躑躅行思悲悲思戀光景密念盈<hi>一作彌</hi>嵗<lb/>
<pb n="KR4h0134_WYG_069-40a"/>
時嵗時多阻折光景乏安怡以此苦風情日夜驚懸旗<lb/>
登山臨朝日揚袂别所思浸淫旦潮廣瀾漫宿雲滋天<lb/>
陰懼先發路逺常早辭篇詩後相憶杯酒今無持游子<lb/>
苦行役冀㑹非逺期<lb/>
　　　贈傅都曹别<lb/>
輕鴻戲江潭孤鴈集洲沚邂逅兩相親緣念共無已風<lb/>
雨好東西一隔頓萬里追憶栖宿時聲容滿心耳落日<lb/>
川渚寒愁雲繞天起短翮不能翔徘徊烟霧裏<lb/>
<pb n="KR4h0134_WYG_069-40b"/>
　　　和傅大農與僚故别<lb/>
絶節無緩響傷鴈有哀音非同年嵗意誰共<hi>一作異</hi>别離<lb/>
心伊昔謬通塗冠屣預人林浮江望南嶽登潮窺海陰<lb/>
孰謂游居淺慕美久相深萋萋春草秀嚶嚶喜候禽辰<lb/>
物盡明茂尊盛獨幽沈之子安所適我方栖舊岑墜歡<lb/>
豈更接明愛邈難尋<lb/>
　　　送盛侍郎餞候亭<lb/>
霑霜襲冠帶驅駕越城闉北臨出塞道南望入鄉津髙<lb/>
<pb n="KR4h0134_WYG_069-41a"/>
墉宿寒霧平野起秋塵君為坐堂子我乃負羈人欣悲<lb/>
豈等志甘苦誠異身結涕園中草憔悴悲此春<lb/>
　　　與荀中書别<lb/>
勞舟厭長浪疲斾倦行風連翩感孤志契濶傷賤躬親<lb/>
交篤離愛眷戀置酒終敷文勉征念發藻慰愁容思君<lb/>
吟涉洧撫已謠渡江慙無黄鶴翅安得久相從願遂宿<lb/>
知意不使舊山空<lb/>
　　　從過舊宫<lb/>
<pb n="KR4h0134_WYG_069-41b"/>
肅裝屬雲旅奉靷承末塗嚴恭履桑梓加敬覽枌榆靈<lb/>
命藴川瀆帝寳伏篇圖虎變由石紐龍翔自鼎湖功冠<lb/>
生民始道妙神器初宫陛留前制歌思溢今衢餘祥見<lb/>
雲物遺像存陶漁泉流信清泌原野實甘荼豈伊愛酆<lb/>
鄗天險兼上腴東秦邦北門非親誰克居仁聲日月懋<lb/>
惠澤雲雨敷盧令美何歇唐風久不渝微臣逢世慶征<lb/>
賦備人徒空費行葦徳採束謝生芻<lb/>
　　　從臨海王上荆初發新渚<lb/>
<pb n="KR4h0134_WYG_069-42a"/>
客行有苦樂但問客何行扳龍不待翼附驥絶塵㝠梁<lb/>
珪分楚牧羽鷁指全荆雲艫掩江汜千里被連旌戻戻<lb/>
旦風遒嘈嘈晨鼔鳴收纜辭帝郊揚棹發皇京狐兎懐<lb/>
窟志犬馬戀主情撫襟同太息相顧俱涕零奉役塗未<lb/>
啟思歸思已盈<lb/>
　　　還都道中三首<lb/>
悅懌遂還心踊躍貪至勤鳴雞戒征路暮息落日分急<lb/>
流騰飛沫囘風起江濆孤獸啼夜侣離鴻噪霜羣物哀<lb/>
<pb n="KR4h0134_WYG_069-42b"/>
心交横聲切思紛紜歎慨訴同旅美人無相聞<lb/>
風急訊灣浦裝髙偃檣舳夕聽江上波逺極千里目寒<lb/>
律驚窮蹊爽氣起喬木隠隠日沒岫瑟瑟風發谷鳥還<lb/>
暮林諠潮上氷結洑夜分霜下淒悲端出遥陸愁來攅<lb/>
人懐羇心苦獨宿<lb/>
久宦迷逺川川廣每多懼薄止閭邊亭闗歴險程路霮<lb/>
䨴㝠隅岫濛昧江上霧時涼籟爭吹流洊浪奔趣<hi>一作注</hi>
惻焉増愁起搔首東南顧茫然荒野中舉目皆凛素回風揚<lb/>
<pb n="KR4h0134_WYG_069-43a"/>
江泌寒禽棲動樹太息終晨漏企我歸飈遇<lb/>
　　　上潯陽還都道中<lb/>
昨夜宿南陵今旦入蘆洲客行惜日月崩波不可留侵<lb/>
星赴早路畢景逐前儔鱗鱗夕雲起獵獵晚<hi>一作曉</hi>風遒<lb/>
騰沙鬱黄霧翻浪揚白鷗登艫眺淮甸掩泣望荆流絶<lb/>
目盡平原時見逺煙浮倐忽坐還合俄思甚兼秋未嘗違<lb/>
户庭安能千里遊誰令乏古節貽此越鄉憂<lb/>
　　　還都至三山望石頭城<lb/>
<pb n="KR4h0134_WYG_069-43b"/>
泉源安首流川末澄逺波晨光被水族曉氣歇林阿兩<lb/>
江皎平迥三山鬱駢羅南㠶望越嶠北榜指齊河闗扄<lb/>
繞天邑襟帶抱尊華長城非壑嶮峻岨似荆芽攅樓貫<lb/>
白日摛堞隠丹霞征夫喜觀國遊子遲見家流連入京<lb/>
引躑躅望鄉歌彌前歎景促逾近勌路多偕萃猶如兹<lb/>
𢎞易將謂何<lb/>
　　　還都口號<lb/>
分壤蕃帝華列正藹皇宫禮讌及年睱朝奏因嵗通維<lb/>
<pb n="KR4h0134_WYG_069-44a"/>
舟歇金景結棹俟昌風鉦歌首寒物歸吹踐開冬陰沈<lb/>
烟塞合蕭瑟涼海空馳霜急歸節幽雲慘天容旌鼓貫<lb/>
𤣥塗羽鷁被長江君王遲京國游子思鄉邦思世共渝洽<lb/>
身願兩扳逢勉哉河濟客勤爾尺波功<lb/>
　　　行京口至竹里<lb/>
髙柯危且竦鋒石横復仄複澗隠松聲重崖伏雲色冰<lb/>
閉寒方壯風動鳥傾翼斯志逢凋嚴孤游值曛逼兼塗<lb/>
無憩鞍半菽不遑食君子樹令名細人効命力不見長<lb/>
<pb n="KR4h0134_WYG_069-44b"/>
河水清濁俱不息<lb/>
　　　發後渚<lb/>
江上氣早寒仲秋始霜雪從軍乏衣糧方冬與家别蕭<lb/>
條背鄉心悽愴清渚發涼埃晦平皋飛潮隠修樾孤光<lb/>
獨徘徊空烟視昇滅塗隨前峯逺意逐後雲結華志分<lb/>
馳年韶顔惨驚節推琴三起歎聲為君斷絶<lb/>
　　　岐陽守風<lb/>
差池玉繩髙掩藹瑶井没廣岸屯宿陰懸崖棲歸月役<lb/>
<pb n="KR4h0134_WYG_069-45a"/>
人喜先馳軍令申早發洲迥風正悲江寒霧未歇飛雲<lb/>
日東西别鶴方楚越塵衣孰揮瀚蓬思亂光髪<lb/>
　　　發長松遇雪<lb/>
土牛既送寒㝠陸方浹馳振風揺地局封雪滿空枝江<lb/>
渠合為陸天野浩無涯飲泉凍馬骨斵冰傷役疲昆明<lb/>
豈不慘黍谷寧可吹<lb/>
　　　詠史<lb/>
五都矜財雄三川養聲利百金不市死明經有髙位京<lb/>
<pb n="KR4h0134_WYG_069-45b"/>
城十二衢飛甍各鱗次仕子彯華纓游客竦輕轡明星<lb/>
晨未晞軒盖已雲至賓御紛颯㳫鞍馬光照地寒暑在<lb/>
一時繁華及春媚君平獨寂寞身世兩相棄<lb/>
　　　蜀四賢詠<hi>司馬相如王褒</hi>　<hi>嚴君平揚雄</hi>
渤渚水浴鳬春山玉扺鵲皇漢方盛明羣龍滿階閣君<lb/>
平因世閒得還守寂寞閉簾注道徳開卦述天爵相如<lb/>
達生㫖能屯復能躍陵令無人事毫墨時灑落褒氣有<lb/>
逸倫雅繢信炳博如令聖納賢金璫易羈絡良遮神明<lb/>
<pb n="KR4h0134_WYG_069-46a"/>
遊豈伊覃思作𤣥經不期賞蟲篆憂散樂首路或參差<lb/>
投駕均逺託身表既非我生内任豐薄<lb/>
　　　擬古八首<lb/>
魯客事楚王懐金襲丹素既荷主人恩又䝉令尹顧日<lb/>
宴罷朝歸鞍馬塞衢路宗黨生光輝賓僕逺傾慕富貴<lb/>
人所欲道得亦何懼南國有儒生迷方獨淪誤伐木清<lb/>
江湄設置守毚兎<lb/>
十五諷詩書篇翰靡不通弱冠參多士飛步游秦宫側<lb/>
<pb n="KR4h0134_WYG_069-46b"/>
覩君子論預見古人風兩說窮舌端五車摧筆鋒羞當<lb/>
白璧貺恥受聊城功晩節從世務乗障逺和戎解佩襲<lb/>
犀渠巻袠奉盧弓始願力不及安知今所終<lb/>
幽并重騎射少年好馳逐氊帶佩雙鞬象弧挿雕服獸<lb/>
肥春草短飛鞚越平陸朝遊鴈門上暮還樓煩宿石梁<lb/>
有餘勁驚雀無全目漢虜方未和邊城屢翻覆留我一<lb/>
白羽將以分虎竹<lb/>
鑿井北陵隈百文不及泉生事本瀾漫何用獨精堅幼<lb/>
<pb n="KR4h0134_WYG_069-47a"/>
壯重寸陰衰暮及輕年放駕息朝歌提爵止中山日夕<lb/>
登城隅周廻視洛川街衢積凍草城郭宿寒烟繁華悉<lb/>
何在宫闕久崩填空謗齊景非徒稱夷叔賢<lb/>
伊昔不治業倦游觀五都海岱饒壯士䝉泗多宿儒結<lb/>
髪起躍馬垂白多講書呼我升上席陳觶發瓢壺管仲<lb/>
死已久墓在西北隅後面崔嵬者桓公舊塜廬君來誠<lb/>
既晚不覩崇明初玉琬徒見𫝊交友義漸疎<lb/>
束薪幽篁裏刈黍寒澗隂朔風傷我肌號鳥驚思心嵗<lb/>
<pb n="KR4h0134_WYG_069-47b"/>
暮井賦訖程課相追尋田租送函谷獸藁輸上林河渭<lb/>
冰未開闗隴雪正深笞擊官有罰阿辱吏見侵不謂乗<lb/>
軒意伏櫪還至今<lb/>
河畔草未黄胡鴈已矯翼秋螢扶户吟寒婦成夜織去<lb/>
嵗征人還流傳舊相識聞君上隴時東望久歎息宿昔<lb/>
改衣帶朝旦<hi>玉臺作旦暮</hi>異容色念此憂如何夜長愁更多<lb/>
明鏡塵匣中瑤琴生網羅<lb/>
蜀漢多竒山仰望與雲平隂崖積夏雪陽谷散秋容朝<lb/>
<pb n="KR4h0134_WYG_069-48a"/>
朝見雲歸夜夜聞猿鳴憂人本自悲孤客易傷情臨堂<lb/>
設樽酒留酌思平生石以堅為性君勿輕素誠<lb/>
　　　紹古辭七首<lb/>
橘生湘水側菲陋人莫傳逢君金華宴得在玉几前三<lb/>
川窮名利京洛富妖妍恩榮難久恃隆寵易衰偏觀席<lb/>
妾悽愴覩翰君泫然徒抱忠孝志猶為葑菲遷<lb/>
昔與君别時蠶妾初獻絲何言年月駛寒衣已擣治縧<lb/>
繡多廢亂篇帛久塵緇離心壯為劇飛念如懸旗石席<lb/>
<pb n="KR4h0134_WYG_069-48b"/>
我不爽徳音君勿欺<lb/>
瑟瑟涼海風竦竦寒山木紛紛羈思盈慊慊夜弦促訪<lb/>
言山海路千里歌别鶴絃絶空咨嗟形音誰賞錄辛苦<lb/>
異人狀美貌改如玉徒畜巧言鳥不解心欵曲<lb/>
孤鴻散江㠘連翩遵渚飛合嘶衡桂浦馳顧河朔畿攅<lb/>
攅勁秋木昭昭浄冬暉牕前滌歡爵帳裏縫舞衣芳嵗<lb/>
猶自可日夜望君歸<lb/>
憑楹翫夜月迥眺出谷雲還山路已逺往海不及羣徘<lb/>
<pb n="KR4h0134_WYG_069-49a"/>
徊清淮汭顧慕廣江濆物情乖喜歇守操古難聞三越<lb/>
豐少姿容態傾動君<lb/>
開黛覩容<hi>一作朝</hi>顔臨鏡訪遥塗君子事河源彌祀闕還<lb/>
書春風掃地起飛塵生綺疏文袿為誰設羅帳空巻舒<lb/>
不怨身孤寂但念星隠隅<lb/>
暖嵗節物早萬萌迎春達春風夜㛹娟春霧朝晻靄軟<lb/>
蘭葉可採柔桑條易捋怨咽對風景悶瞀守閨闥天賦<lb/>
愁民命含生但契濶憂來無行伍歴亂如覃葛<lb/>
<pb n="KR4h0134_WYG_069-49b"/>
　　　學古<lb/>
北風十二月雪下如亂巾實是愁苦節惆悵憶<hi>一作别</hi>情<lb/>
親㑹得兩少妾同是洛陽人嬛緜好眉目閑麗美腰身<lb/>
凝膚皎若雪明浄色如神嬌愛生盼矚聲媚起朱唇衿<lb/>
服襍緹繢首飾亂瓊珍調絃俱起舞為我唱梁塵人生<lb/>
貴得意懐願待君申幸值嚴冬暮幽夜方未晨齊衾久<lb/>
兩設角枕已雙陳願君早休息留歌待三春<lb/>
　　　古辭<lb/>
<pb n="KR4h0134_WYG_069-50a"/>
容華不待年何為客遊梁九月寒陰合悲風斷君腸歎<lb/>
息空房婦幽思坐自傷勞心結逺路惆悵獨未央<lb/>
　　　擬青青陵上栢<lb/>
涓涓亂江泉綿綿横海烟浮生旅昭世空事歎華年書<lb/>
翰幸閒暇我酌子縈絃飛鑣出荆路騖服指秦川渭濱<lb/>
富皇居鱗館匝河山輿童唱秉椒櫂女歌采蓮孚愉鸞<lb/>
閤上窈窕鳯楹前娛生信非謬安用求多賢<lb/>
　　　學劉公幹體五首<lb/>
<pb n="KR4h0134_WYG_069-50b"/>
欲宦乏王事結主逺恩私為身不為名散書徒滿帷連<lb/>
冰上冬月披雪拾園葵聖靈燭區外小臣良見遺<lb/>
曀曀寒野霧蒼蒼隂山栢樹迥霧縈集山寒野風急嵗<lb/>
物盡淪傷孤貞為誰立賴樹自能貞不計迹幽澀<lb/>
胡風吹朔雪千里度龍山集君瑶臺上飛舞兩楹前兹<lb/>
晨自為美當避艶陽天艶陽桃李節皎潔不成妍<lb/>
荷生淥泉中碧葉齊如規迴風蕩流霧珠水逐條垂彪<lb/>
炳此金塘藻耀君玉池不愁世賞絶但畏盛明移<hi>藝文作張</hi>
<pb n="KR4h0134_WYG_069-51a"/>
<hi>華</hi>
白日正中時天下共明光北園有細草當晝正含霜乖<lb/>
榮頓如此何用獨芬芳抽琴為爾歌絃斷不成章<lb/>
　　　擬阮公夜中不能寐<lb/>
漏分不能臥酌酒亂繁憂惠氣憑夜清素景緣隟流鳴<lb/>
鶴時一聞千里絶無儔佇立為誰久寂寞空自愁<lb/>
　　　學陶彭澤體<hi>奉和王義興</hi>
長憂非生意短願不須多但使尊酒滿朋舊數相過秋<lb/>
<pb n="KR4h0134_WYG_069-51b"/>
風七八月清露潤綺羅提瑟當户坐歎息望天河保此<lb/>
無傾動寧復滯風波<lb/>
　　　數詩<lb/>
一身仕闗西家族滿山東二年從車駕齋祭甘泉宫三<lb/>
朝國慶畢休沐還舊邦四牡曜長路輕盖若飛鴻五侯<lb/>
相餞送髙㑹集新豐六樂陳廣坐組帳揚春風七盤起<lb/>
長袖庭下列歌鍾八珍盈雕俎綺肴紛錯重九族共瞻<lb/>
遲賓友仰徽容十載學無就善宦一朝通<lb/>
<pb n="KR4h0134_WYG_069-52a"/>
　　　建除詩<lb/>
建旗出燉煌西討屬國羗除去徒與騎戰車羅萬箱滿<lb/>
山又填谷投鞍合營牆平原亘千里旗鼓轉相望定舍後<lb/>
未休候騎敕前裝執戈無暫頓彎弧不解張破滅西零<lb/>
國生虜郅支王危亂悉平蕩萬里置闗梁成軍入玉門<lb/>
士女獻壺漿収功在一時歴世荷餘光開壤襲朱紱左<lb/>
右佩金章閉帷草太𤣥兹事殆愚狂<lb/>
　　　白雲<lb/>
<pb n="KR4h0134_WYG_069-52b"/>
探靈喜解骨測化善騰天情髙不戀俗厭世樂尋仙錬<lb/>
金宿明館屑玉止瑤淵鳳歌出林闕龍駕戻蓬山凌崖<lb/>
采三露攀鴻戲五烟昭昭景臨霞湯湯風媚泉命娥雙<lb/>
月際要媛兩星間飛虹眺巻河汎霧㺯輕絃笛聲謝廣<lb/>
賓神道不復傳一逐白雲去千齡猶未旋<lb/>
　　　臨川王服竟還田里<lb/>
送舊禮有終事君慚懦薄稅駕罷朝衣歸志願巢壑尋<lb/>
思邈無報退命愧天爵捨耨將十齡還得守場藿道經<lb/>
<pb n="KR4h0134_WYG_069-53a"/>
盈竹笥農書滿塵閣愴愴秋風生戚戚寒緯作豐霧粲<lb/>
草華髙月麗雲崿屏跡勤躬稼衰疾倚芝藥顧此謝人<lb/>
羣豈直止商洛<lb/>
　　　行藥至城東橋<lb/>
雞鳴闗吏起伐鼔早通晨嚴車臨迥陌延瞰歴城闉蔓<lb/>
草緣髙隅修楊夾廣津迅風首旦發平路塞飛塵擾擾<lb/>
遊宦子營營市井人懐金近從利撫劒逺辭親争先萬<lb/>
里塗各事百年身開芳及稚節含綵吝驚春尊賢永照<lb/>
<pb n="KR4h0134_WYG_069-53b"/>
灼孤賤長隠淪容華坐銷歇端為誰苦辛<lb/>
　　　園中秋散<lb/>
負疾固無豫晨衿悵已單氣交蓬門疎風數園草殘荒<lb/>
墟半晚色幽庭憐夕寒既悲月户清復切夜蟲酸流枕<lb/>
商聲苦騷殺年志闌臨歌不知調發興誰與歡儻結絃<lb/>
上情豈孤林下彈<lb/>
　　　觀圃人藝植<lb/>
善賈笑蠶漁巧宦賤農牧逺養遍闗市深利窮海陸乘<lb/>
<pb n="KR4h0134_WYG_069-54a"/>
軺實金羈當壚信珠服居無逸身技安得坐梁肉徒承<lb/>
屬生幸政緩吏平睦春畦及耘藝秋場早芟築澤閲既<lb/>
繁髙山營又登熟抱揷壠上餐結茅野中宿空織已尚<lb/>
淳寧知俗翻覆<lb/>
　　　遇銅山掘黄精<lb/>
土肪閟中經水芝韜内策<hi>一作籍</hi>寶餌緩童年命藥駐衰<lb/>
厯矧蓄終古情重拾烟霧迹羊角棲斷雲榼口流隘石<lb/>
銅谿晝森沈乳竇夜涓滴既類風門磴復象天井壁蹀<lb/>
<pb n="KR4h0134_WYG_069-54b"/>
蹀寒葉離灇灇秋水積松色隨野深月露依草白空守<lb/>
江海思豈懐梁鄭客得仁古無怨順道今何惜<lb/>
　　　見賣玉器者<hi>并序</hi>
　　見賣玉器者或人欲買疑其是珉不肯成市聊作<lb/>
　　此詩以戲買者<lb/>
涇渭不可雜珉玉當早分子實舊楚客䝉俗謬前聞安<lb/>
知理孚采豈識質明温我方歴上國從洛入函轅揚光<lb/>
十貴室馳譽四豪門竒聲振朝邑髙價服鄉村寧能與<lb/>
<pb n="KR4h0134_WYG_069-55a"/>
爾曹瑜瑕稍辨論<lb/>
　　　懐逺人<lb/>
哀樂生有端離㑹起無因去事難重念恍惚似如神屬<lb/>
期眇起逺後遇邈無辰馳風掃遥路輕蘿含夕塵思君<lb/>
成首疾欲息眉不伸<lb/>
　　　夢歸鄉<hi>玉臺作夢還詩</hi>
銜淚出郭門撫劒無人逵沙風暗空<hi>玉臺作塞</hi>起離心眷鄉<lb/>
畿夜分就孤枕夢想暫言歸孀婦當户歎繅絲<hi>外編作搔首</hi>
<pb n="KR4h0134_WYG_069-55b"/>
復鳴機慊欵論乆别相將還綺闈厯厯簷下涼朧朧帳裏暉<lb/>
刈蘭爭芬芳採菊競葳蕤開奩奪香蘇探袖解纓徽夢中長<lb/>
路近覺後大江違驚起空嘆息恍惚神魂飛白水漫浩浩<lb/>
髙山壯巍巍波瀾異往復風霜改榮衰此土非吾土慷<lb/>
慨當告誰<lb/>
　　　春羈<lb/>
征人歎道遐去鄉愒路邇佳期每無從淮陽非尺咫春<lb/>
日起游心勞情出徙倚岫逺雲烟綿谷屈泉靡迤風起<lb/>
<pb n="KR4h0134_WYG_069-56a"/>
花四散露濃條<hi>闕</hi>　暄妍正在兹摧抑多嗟思嘶聲名<lb/>
<hi>一作召</hi>邊堅豈我箱中紙染翰餉君琴新聲憶解子<lb/>
　　　歳暮悲<lb/>
霜露迭濡潤草木互榮落日夜改運周今悲復如昨書<lb/>
色苦沈隂白雪夜迴薄皦潔冒霜鴈飄揚出風鶴天寒<lb/>
多顔苦妍容逐丹壑絲罥千里心獨宿乏然諾歳暮美<lb/>
人還寒壺與誰酌<lb/>
　　　在江陵歎年傷老<lb/>
<pb n="KR4h0134_WYG_069-56b"/>
五難未易夷三命戒淵抱方瞳起松髓頳髪疑桂腦役<lb/>
生良自休大患安足保開簾窺景夕備屬雲物好翾翾<lb/>
燕㺯風嫋嫋柳垂道池瀆亂蘋萍園楥美花草節如驚<lb/>
灰異零落就衰老<lb/>
　　　夜聽妓二首<lb/>
夜來坐幾時銀漢傾露落澄滄入閨景葳蕤被園藿絲<lb/>
管感暮情哀音繞梁作芳盛不可恒及歳共為樂天明<lb/>
坐當散琴酒駛絃酌<lb/>
<pb n="KR4h0134_WYG_069-57a"/>
蘭膏消耗夜轉多亂筵雜坐更絃歌傾情逐節寧不苦<lb/>
特為盛年惜容華<lb/>
　　　翫月城西門廨中<lb/>
始見西南樓纎纎如玉鈎末映東北墀娟娟似娥眉娥<lb/>
眉蔽珠櫳玉鈎隔鎻牕三五二八時千里與君同夜移<lb/>
衡漢落徘徊帷户<hi>玉臺作幌</hi>中歸華先委露别葉蚤辭風客<lb/>
游厭苦辛仕子倦飄塵休澣自公日宴慰及私辰蜀琴<lb/>
抽白雪郢曲發<hi>玉臺作繞</hi>陽春肴乾酒未闋金壺啟夕淪迴<lb/>
<pb n="KR4h0134_WYG_069-57b"/>
軒駐輕盖留酌待情人<lb/>
　　　喜雨<hi>奉敇作</hi>
營社達羣陰屯雲<hi>藝文作連宫</hi>揜積陽河井起龍蒸日魄斂<lb/>
游光族雲飛泉室震風沈羽鄉升雰浹地維傾潤瀉天<lb/>
潢平灑周海嶽曲潦溢川莊驚雷鳴桂渚迴涓流玉堂<lb/>
珍木抽翠條炎卉擢朱芳闗市欣九賦京廩開萬箱無<lb/>
謝尭為君何用知栢皇<lb/>
　　　苦雨<lb/>
<pb n="KR4h0134_WYG_069-58a"/>
連隂積澆灌滂沱下霖亂沈雲日夕昏驟雨淫朝旦蹊<lb/>
濘走獸稀林寒鳥飛晏密霧㝠下溪聚雲屯高岸野雀無<lb/>
所依羣雞聚空館川梁日已廣懐人邈渺漫徒酌相思<lb/>
酒空急促明彈<lb/>
　　　詠白雪<lb/>
白珪誠自白不如雪光妍工隨物動氣能逐勢方圎無<lb/>
妨玉顔媚不奪素繒鮮投心障苦節隠迹避榮年蘭焚<lb/>
石既斷何用恃芳堅<lb/>
<pb n="KR4h0134_WYG_069-58b"/>
　　　三日<lb/>
氣暄動思心柳青起春懐時艷憐花藥服淨俛登臺提觴<lb/>
野中飲愛心烟未開露色染春草泉源潔冰苔泥泥濡<lb/>
露條嫋嫋承風裁鳬雛掇苦薺黄鳥銜櫻梅解衿欣景<lb/>
預臨流競覆杯美人竟何在浮心空自摧<lb/>
　　　詠秋<lb/>
秋蘭徒晩綠流風漸不親飈我垂罳幕驚此梁上塵沈<lb/>
隂安可久豐景將遂淪何由忽靈化暫見别離人<lb/>
<pb n="KR4h0134_WYG_069-59a"/>
　　　秋夕<lb/>
慮涕擁心用夜黙發思機幽閨溢涼吹閒庭滿清暉紫<lb/>
蘭花已歇青梧葉方稀江上淒海戾漢曲驚朔霏髪班<lb/>
悟壯晚物謝知歳微臨宵嗟獨對撫賞怨情違躊躇空<lb/>
明月惆悵徒深帷<lb/>
　　　秋夜二首<lb/>
夜久膏既竭啟明旦未央環情倦始復空閨起晨裝幸<lb/>
承天光轉曲影入幽堂徘徊集通隟宛轉燭迴梁帷風<lb/>
<pb n="KR4h0134_WYG_069-59b"/>
自巻舒簾露視成行歳役急窮晏生慮備温涼絲紈夙<lb/>
染濯綿綿夜裁張冬雪旦夕至公子乏衣裳華心愛零<lb/>
落非直惜容光願君剪衆念且共覆前觴<lb/>
遁迹避紛喧貨農棲寂寞荒徑馳野䑕空庭聚山雀既<lb/>
逺人世歡還賴泉卉樂折柳樊場圃負綆汲潭壑霽旦<lb/>
見雲峯風夜聞海鶴江介早寒來白露先秋落麻壟方<lb/>
結葉𤓰田已掃籜傾暉忽西下迴景思華幕攀蘿席中<lb/>
軒臨觴不能酌終古自多恨幽悲共淪鑠<lb/>
<pb n="KR4h0134_WYG_069-60a"/>
　　　和王䕶軍秋夕<lb/>
散漫秋雲逺蕭蕭霜月寒驚飈西北起孤鴈夜往還開<lb/>
軒當户牖取琴試一彈停歌不能和終曲久辛酸金氣<lb/>
方勁殺隆陽微且單泉涸甘井竭節徙芳嵗殘生事各<lb/>
多少誰共知易難投章心藴結千里途輕紈願託孤老<lb/>
暇觴思暫開餐<lb/>
　　　和王義興七夕<lb/>
宵月向掩扉夜霧方當白寒機思孀婦秋堂泣征客匹<lb/>
<pb n="KR4h0134_WYG_069-60b"/>
命無單年偶影有雙夕暫交金石心須臾雲雨隔<lb/>
　　　冬至<lb/>
舟遷莊甚笑水流孔急歎景移風度改日至晷迴換眇<lb/>
眇負霜鶴皎皎帶雲鴈長河結瓓玕層冰如玉岸哀哀<lb/>
古老容慘顔愁嵗晏催促時過逼迫聚離散美人還未<lb/>
央鳴箏誰與彈<lb/>
　　　冬日<lb/>
嚴風亂山起白日欲還次曛霧蔽窮天夕隂晦寒地烟<lb/>
<pb n="KR4h0134_WYG_069-61a"/>
霾有氛氲精光無明異風急野田空饑禽稍相棄含生<lb/>
共通閉懐賢敦為利天窺茍平圓寧得已偏媚瀉海有<lb/>
歸潮衰容不還穉君今且安歌無念老方至<lb/>
　　　望水<lb/>
刷鬢垂秋日登髙觀水長千澗無别源萬壑共一廣流<lb/>
駛巨石轉湍迴急沫上苕苕嶺岸髙照照寒洲爽東歸<lb/>
難忖惻日逝誰與賞臨川憶古事目孱千載想河伯自<lb/>
矜大海若沈渺莽<lb/>
<pb n="KR4h0134_WYG_069-61b"/>
　　　望孤石<lb/>
江南多暖谷雜樹茂寒峯朱華抱白雪陽條熈朔風蚌<lb/>
節流綺藻輝石亂烟虹泄雲去無極馳波往不窮嘯歌<lb/>
清漏畢徘徊朝景終浮生㑹當幾歡酌每盈衷<lb/>
　　　山行見孤桐<lb/>
桐生䝉石裏根孤地寒隂上倚崩岸勢下帶洞阿深奔<lb/>
泉冬激射霧雨夏霖霪未霜葉已肅不風條自吟昏明<lb/>
積苦思晝夜叫哀禽棄妾望掩淚逐臣對撫心雖以慰<lb/>
<pb n="KR4h0134_WYG_069-62a"/>
單危悲涼不可任幸願見雕斵為君堂上琴<lb/>
　　　詠雙燕二首<lb/>
雙燕戲雲崖羽翰始差池出入南閨裏經過北堂陲意<lb/>
欲巢君幕層楹不可窺沈吟芳嵗晚徘徊韶景移悲歌<lb/>
辭舊愛銜淚覓新知<lb/>
可憐雲中燕旦去暮來歸自知羽翅弱不與鵠争飛寄<lb/>
聲謝飛鵠往事子毛衣𤨏心誠貧薄叵吝節榮衰隂山<lb/>
饒苦霧危節多勁威豈但避霜雪當儆野人機<lb/>
<pb n="KR4h0134_WYG_069-62b"/>
　　　酒後<lb/>
晨節無兩淹年意不俱處自非羽酌歡何用慰愁旅<lb/>
　　　講易<lb/>
雲澤翔羽姬横盖招益人賁園無金尚履道易書紳<lb/>
　　　可愛<lb/>
風帷閃珠帶月幌垂霧羅魏粲縫秋裳趙艷習春歌<lb/>
　　　夜聽聲<lb/>
辭鄉不覺逺歡寡憂自繁何用慰秋望清燭視夜翻<lb/>
<pb n="KR4h0134_WYG_069-63a"/>
　　　咏老<lb/>
軟顔收紅蘂𤣥鬢生素華冉冉逝將老咄咄奈老何<lb/>
　　　春咏<lb/>
節運同可悲莫若春光甚和風未及燠遺涼清且凜<lb/>
　　　字謎三首<lb/>
二形一體四支八頭四八一八飛泉仰流<hi>井字</hi>
頭如刀尾如鈎中央横廣四角六抽右面負兩刃左邊<lb/>
雙屬牛<hi>龜字</hi>
<pb n="KR4h0134_WYG_069-63b"/>
乾之一九隻立無偶坤之二六宛然雙宿<hi>土字</hi>
　　　贈顧墨曹<lb/>
昏明易逺離㑹難揆雲轍泉分西艫東軌<lb/>
　　聨句<lb/>
　　　在荆州與張使君李居士聨句<lb/>
橋磴支吾轍篁路拂輕鞍三尹無喜色一適或垂竽<lb/>
　　　與謝尚書莊三聨句<lb/>
霞輝兮澗朗日靜兮川澄風輕桃欲開露重蘭未勝水<lb/>
<pb n="KR4h0134_WYG_069-64a"/>
光溢兮松霧動山烟疊兮石露凝掩映晨物綵連綿夕<lb/>
羽興<lb/>
　　　月下登樓聨句<lb/>
髴髣蘿月光繽紛篁霧隂樂來亂憂念酒至歇憂心<hi>鮑博</hi>
<hi>士</hi>露入覺牖髙螢蜚測苑深清氣澄永夜流吹不可臨<lb/>
<hi>王延秀</hi>密峯集浮碧疎瀾道瀛尋𠻳玉延幽性攀桂藉知<lb/>
音<hi>荀原之</hi>辰意事淪晦良歡戒勿祲昭景有遺駟疏賈無<lb/>
留金<hi>荀中書萬秋</hi>
<pb n="KR4h0134_WYG_069-64b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　漢魏六朝百三家集巻六十九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>漢魏六朝百三家集巻十二</head> <lb/>
    <p>
<pb n="KR4h0134_WYG_012-1a"/>
欽定四庫全書<lb/>
　漢魏六朝百三家集巻十二<lb/>
　　漢崔駰集題詞<lb/>
　　　漢肅宗好崔亭伯文章稱於竇憲有真龍之目<lb/>
　　　憲遂揖為上客自古文人遭時遇主未或無因<lb/>
　　　而前趙良嬖人長卿狗監作合之始不辭汙泥<lb/>
　　　亭伯以四頌結知天子躬親薦達貴臣曳履迎<lb/>
　　　門其榮重亦百世一時也竇氏驕恣屢獻規誡<lb/>
<pb n="KR4h0134_WYG_012-1b"/>
　　　忤意見疎樂浪小邑竟長甘肥遯披其文詞十<lb/>
　　　過杜欽之説王鳳矣亭伯少與班傅齊名未遑<lb/>
　　　仕進時或譏其𤣥静乃作達㫖以匹解嘲立言<lb/>
　　　之致初若符節及其終也子雲抱恨於投閣亭<lb/>
　　　伯成名於遼隂文之為文非言之難行之難也<lb/>
　　　崔氏顯人西漢代有崔發諂事王莽官至司空<lb/>
　　　崔篆羞之閉門滎陽重自傷悼而賦慰志言及<lb/>
　　　建新其耻同於氓詩之垝垣復關也亭伯處士<lb/>
<pb n="KR4h0134_WYG_012-2a"/>
　　　年少箴刺貴戚翻然髙蹈無忝先子此之謂乎<lb/>
　　　何必銘昆吾之鼎勒景襄之鐘然後名得意哉<lb/>
　目録<lb/>
　　賦<lb/>
　　　反都賦<hi>有序</hi>
　　　大將軍西征賦<hi>有序</hi>
　　　大將軍臨洛觀賦<lb/>
　　著述<lb/>
<pb n="KR4h0134_WYG_012-2b"/>
　　　達㫖<lb/>
　　書<lb/>
　　　與竇憲書<lb/>
　　牋<lb/>
　　　與竇憲牋<lb/>
　　　又<lb/>
　　　又<lb/>
　　箴<lb/>
<pb n="KR4h0134_WYG_012-3a"/>
　　　太尉諸箴<lb/>
　　　司徒箴<lb/>
　　　大理箴<lb/>
　　　虎賁中郎箴<lb/>
　　　河南尹箴<lb/>
　　　酒箴<lb/>
　　銘<lb/>
　　　仲山父鼎銘<lb/>
<pb n="KR4h0134_WYG_012-3b"/>
　　　車左銘<lb/>
　　　車右銘<lb/>
　　　車後銘<lb/>
　　　樽銘<lb/>
　　　襪銘<lb/>
　　　縫銘<lb/>
　　　刀劎銘<lb/>
　　　又<lb/>
<pb n="KR4h0134_WYG_012-4a"/>
　　　刻漏銘<lb/>
　　　六安枕銘<lb/>
　　　扇銘<lb/>
　　頌<lb/>
　　　上四巡頌表<lb/>
　　　西巡頌<hi>有序</hi>
　　　南巡頌<hi>有序</hi>
　　　東巡頌<lb/>
<pb n="KR4h0134_WYG_012-4b"/>
　　　北巡頌<lb/>
　　　漢明帝頌<lb/>
　　　北征頌<lb/>
　　　杖頌<lb/>
　　議<lb/>
　　　章帝諡議<lb/>
　　論<lb/>
　　　博徒論<lb/>
<pb n="KR4h0134_WYG_012-5a"/>
　　　又<lb/>
　　七<lb/>
　　　七依<lb/>
　　雜文<lb/>
　　　婚禮結言<lb/>
　　詩<lb/>
　　　安封侯詩<lb/>
　　　七言詩<lb/>
<pb n="KR4h0134_WYG_012-5b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　漢魏六朝百三家集巻十二目録<lb/>
<pb n="KR4h0134_WYG_012-6a"/>
欽定四庫全書<lb/>
　漢魏六朝百三家集巻十二<lb/>
　　　　　　　　　　　　　明　張溥　輯<lb/>
　漢崔駰集<lb/>
　　賦<lb/>
　　　反都賦<hi>有序</hi>
漢厯中絶京師為墟光武受命始遷洛都客有陳西土<lb/>
之富云洛邑𥚹小故畧陳禍敗之機不在險也<lb/>
<pb n="KR4h0134_WYG_012-6b"/>
建武龍興奮旅西驅虜赤睂討髙明斬銅馬破骨都收<lb/>
翡翠之駕據天下之圖上帝受命將昭其烈濳龍初九<lb/>
真人乃發上貫紫宫裵徊天闕掘狼狐蹈參伐陶以乾<lb/>
坤始分日月觀三代之餘烈察殷湯之遺風背崤函之<lb/>
固即周雒之中興四郊建三雍禪梁父封岱宗<lb/>
　　　大將軍西征賦<hi>有序</hi>
主簿駰言愚聞昔在上世義兵所克工歌其詩賢陳其<lb/>
頌書之庸器列在明堂所以顯武功也<lb/>
<pb n="KR4h0134_WYG_012-7a"/>
於是襲孟秋而西征跨雍梁而逺蹤陟隴阻之峻坂升<lb/>
天梯以髙翔旗旐翼如遊風羽毛紛其覆雲金光皓以<lb/>
奪目武鼓鏗而雷震<lb/>
　　　大將軍臨洛觀賦<lb/>
濵曲洛而立觀營髙壤而作廬處崇顯以閒敞超絶鄰<lb/>
而特居列阿閣以環匝表髙臺而起樓歩輦道以周流<lb/>
臨軒楹以觀魚於是迎夏之首末春之垂桃枝夭夭楊<lb/>
栁猗猗既乃日垂卥陽中曜内光㢮銜縱策逸如奔颺<lb/>
<pb n="KR4h0134_WYG_012-7b"/>
　　著述<lb/>
　　　達㫖<lb/>
或説已曰易稱備物致用可觀而有所合故能扶陽以<lb/>
出順隂而入春發其華秋收其實有始有極爰登其質<lb/>
今之韞櫝六經服膺道術厯世而游髙談有日俯鉤深<lb/>
於重淵仰探逺乎九乾窮至賾於幽微測濳隱之無源<lb/>
然下不步卿相之廷上不登王公之門進不黨以讚已<lb/>
退不黷於庸人獨師友道德合符曩真抱景特立與士<lb/>
<pb n="KR4h0134_WYG_012-8a"/>
不羣葢髙樹靡隂獨木不林隨時之宜道貴從凡於時<lb/>
太上運天德以君世憲王僚而布官臨雍泮以恢儒疏<lb/>
軒冕以崇賢率惇德以厲忠孝揚茂化以砥仁義選利<lb/>
器於良材求鏌鋣於明智不以此時攀台階闚紫闥據<lb/>
髙軒望朱闕夫欲千里而咫尺未發䝉竊惑焉故英人<lb/>
乘斯時也猶逸禽之赴深林蝱蚋之趣大沛胡為嘿嘿<lb/>
而乆沉滯也答曰有是言乎子茍欲勉我以世路不知<lb/>
其跌而失吾之度也古者隂陽始分天地初制皇綱亡<lb/>
<pb n="KR4h0134_WYG_012-8b"/>
緒帝紀乃設傳序厯數三代興滅昔大庭尚矣赫胥㒺<lb/>
識淳樸散離人物錯乖髙辛攸降厥趣各違道無常稽<lb/>
與時張㢮失仁為非得義為是君子通變各審所履故<lb/>
士或掩目而淵濳或盥耳而山棲或草耕而僅飽或木<lb/>
茹而長饑或重聘而不來或屢黜而不去或冒詢以干<lb/>
進或望色而斯舉或以役夫發夢於王公或以漁父見<lb/>
兆於元龜若夫紛繷塞路凶虐播流人有昏墊之戹主<lb/>
有疇咨之憂條垂藟蔓上下相求於是乎賢人授手援<lb/>
<pb n="KR4h0134_WYG_012-9a"/>
世之災䟦渉赴俗急斯時也昔堯含慼而臯陶謨髙祖<lb/>
歎而子房慮禍不散而曹絳奮結不解而陳平權及其<lb/>
策合道從克亂弭衝乃將鏤𤣥珪冊顯功銘昆吾之冶<lb/>
勒景襄之鍾與其有事則褰裳濡足冠挂不顧人溺不<lb/>
拯則非仁也當其無事則躐纓整襟規矩其步德讓不<lb/>
修則非忠也是以險則救俗平則守禮舉以公心不私<lb/>
其體今聖上之育斯人也樸以皇質雕以唐文六合怡<lb/>
怡比屋為仁壹天下之衆異齊品類之萬殊參差同量<lb/>
<pb n="KR4h0134_WYG_012-9b"/>
坏冶一陶羣生得理庶績其凝家家有以樂和人人有<lb/>
以自優威械藏而爼豆布六典陳而九刑厝濟兹兆庶<lb/>
出於平易之路雖有力牧之畧尚父之厲伊皋不論奚<lb/>
事范蔡夫廣厦成而茂木暢逺求存而良馬縶隂事終<lb/>
而水宿藏場功畢而大火入方斯之際處士山積學者<lb/>
川流衣裳被宇冠葢雲浮譬猶衡陽之林岱隂之麓伐<lb/>
尋抱不為之稀蓺拱把不為之數悠悠㒺極亦各有得<lb/>
彼採其華我收其實舍之則藏已所學也故進動以道<lb/>
<pb n="KR4h0134_WYG_012-10a"/>
則不辭執珪而秉柱國復静以理則甘糟糠而安藜藿<lb/>
夫君子非不欲仕也恥夸毗以求舉非不欲室也惡登<lb/>
牆而摟處呌呼衒鬻縣旌自表非隨和之寶也暴智燿<lb/>
世因以干禄非仲尼之道也游不倫黨茍以狥已汗血<lb/>
競時利合而友子笑我之沉滯吾亦病子屑屑而不已<lb/>
也先人有則而我弗虧行有枉徑而我非隨臧否在予<lb/>
唯世所議固將因天質之自然誦上哲之高訓詠太平<lb/>
之清風行天下之至順懼吾躬之穢德勤百畆之不耘<lb/>
<pb n="KR4h0134_WYG_012-10b"/>
縶余馬以安行俟性命之所存昔孔子起威於夾谷晏<lb/>
嬰發勇於崔杼曹劌舉節於柯盟卞嚴克捷於彊禦范<lb/>
蠡錯埶於㑹稽伍員樹功於柏舉魯連辯言以退燕包<lb/>
胥單辭而存楚唐且華顛以悟秦甘羅童牙而報趙原<lb/>
衰見廉於壺食宣孟收德於束脯吳札結信於丘木展<lb/>
季効貞於門女顔囘明仁於度轂程嬰顯義於趙武僕<lb/>
誠不能編德於數者竊慕古人之所序<lb/>
　<hi>華嶠書曰駰譏揚雄以為范蔡鄒衍之徒乘釁相傾誑曜諸侯者也而云彼我異時又曰竊貲卓氏割炙</hi>
<pb n="KR4h0134_WYG_012-11a"/>
　<hi>細君斯皆士之贅行而云不能與此數公者同以為失類而改之也</hi>
　　書<lb/>
　　　與竇憲書<lb/>
駰聞交淺而言深者愚也在賤而望貴者惑也未信而<lb/>
納忠者謗也皆所不宜而或蹈之者思効其區區憤盈<lb/>
而不能已也竊見足下體純淑之姿躬髙明之量意美<lb/>
志厲有上賢之風駰幸得充下館序後陳是以竭其拳<lb/>
拳敢進一言傳曰生而富者驕生而貴者傲生富貴而<lb/>
<pb n="KR4h0134_WYG_012-11b"/>
能不驕傲者未之有也今寵禄初隆百僚觀行當堯舜<lb/>
之盛世處光華之顯時豈可不庶幾夙夜以永衆譽𢎞<lb/>
申伯之美致周召之事乎語曰不患無位患所以立昔<lb/>
馮野王以外戚居位稱為賢臣近隂衛尉克已復禮終<lb/>
受多福郯氏之宗非不尊也陽侯之族非不盛也重侯<lb/>
累將建天樞執斗柄其所以獲譏於時垂愆於後者何<lb/>
也葢在滿而不挹位有餘而仁不足也漢興以後迄於<lb/>
哀平外家二十保族全身四人而已書曰鑒于有殷可<lb/>
<pb n="KR4h0134_WYG_012-12a"/>
不慎哉竇氏之興肇自孝文二君淳淑守道成名先日<lb/>
安豐以佐命著德顯自中興内以忠誠自固外以法度<lb/>
自守卒享祚國垂祉於今夫謙德之光周易所美滿溢<lb/>
之位道家所戒故君子福大而愈懼位隆而益㳟逺察<lb/>
近覽俯仰有則銘諸几杖刻諸盤杅兢兢業業無殆無<lb/>
荒如此則百福是荷慶流無窮矣<lb/>
　　牋<lb/>
　　　與竇憲牋<lb/>
<pb n="KR4h0134_WYG_012-12b"/>
主簿崔駰言今旦漢陽太守稜吏卒數十人皆臂鷹牽<lb/>
狗陳於道側云欲上幕府駰聞傳曰禽獸之皮不足以<lb/>
備器用其肉不可以將獻養則公不舉焉禮公侯非麋<lb/>
兕射且以服猛為民除害因以登臨器械也故晉唐叔<lb/>
射兕於徒林以為大甲夫鷹犬所獲不過雉兔而有厯<lb/>
險阻之難斯乃細人匹夫之事非王侯大人所為要資<lb/>
也駰幸得充下館序在衆賢後乘是以竭其惓惓敢進<lb/>
一言<hi>北堂書鈔載牋云主簿職在拾遺夙夜致思智慮淺短何益也文選注載奏記云珥筆持牘拜謁曹</hi>
<pb n="KR4h0134_WYG_012-13a"/>
<hi>下</hi>
　　　與竇憲牋<hi>南單于請兵北伐拜憲車騎將軍金印紫綬官屬依司空</hi>
君侯以野幕為府前世封青故事也<lb/>
　　　與竇憲牋<lb/>
將軍窮絶天阻萬里長途<lb/>
　　箴<lb/>
　　　太尉諸箴<lb/>
天官冡宰庶僚之率師錫有帝命虞作尉爰叶台極妥<lb/>
<pb n="KR4h0134_WYG_012-13b"/>
平國域制軍詰禁王旅惟式九州用綏羣公咸治干戈<lb/>
載戢宿纒其紀上之云據下之云戴茍非其人斁我帝<lb/>
載昔周人思文公而召南詠甘棠昆吾隆夏伊摯盛商<lb/>
季世頗僻禮用不匡無曰我强莫余敢䘮無曰我大輕<lb/>
戰好殺紂師百萬卒以不艾宰臣司馬敢告在際<lb/>
　　　司徒箴<lb/>
天監在下仁德是興乃立司徒亂兹黎烝茫茫庶域率<lb/>
土祁祁民具爾瞻四方是維乾乾夕惕靡怠靡違恪恭<lb/>
<pb n="KR4h0134_WYG_012-14a"/>
爾職以勤王機敬敷五教九德咸事嗇人用章黔甿是<lb/>
富無曰余恃忘余爾輔無曰余聖以忽執政匪用其良<lb/>
乃荒厥命庶績不怡疚于爾禄豐其折右而鼎覆其餗<lb/>
書歌股肱詩刺南山尹氏不堪國度斯愆徒臣司衆敢<lb/>
告執藩<lb/>
　　　大理箴<lb/>
邈矣皋陶翊唐作士設為犴狴九刑允理如石之平如<lb/>
淵之清三槐九棘以質以聽罪人斯殛凶旅斯并熈乂<lb/>
<pb n="KR4h0134_WYG_012-14b"/>
帝載旁施作明昔在仲尼哀矜聖人子罕禮刑衛人釋<lb/>
艱釋之其忠勲亮孝文于公哀寡定國廣門夐哉邈矣<lb/>
舊訓不遵主慢臣驕虐用其民賞以崇欲刑以肆忿紂<lb/>
作炮烙周人滅殷夏用淫刑湯誓其軍衛鞅酷烈卒殞<lb/>
于秦不疑加害禍不反身嗟茲大理慎于爾官賞不可<lb/>
不思斷不可不䖍或有忠能被害或有孝而見殘吳沉<lb/>
伍胥殷割比干莫遂爾情是截是刑無遂爾心以速以<lb/>
殛天鑒在顏無細不錄福善災惡其效甚速理臣思律<lb/>
<pb n="KR4h0134_WYG_012-15a"/>
敢告執獄<lb/>
　　　虎賁中郎箴<lb/>
赫矣帝臣爰奮厥武桓桓征夫矯矯其旅王師是成戎<lb/>
事是禦惟鳥之鶡惟霆之發出翼王路入司階闥功成<lb/>
閑邪憂其萌孽<lb/>
　　　河南尹箴<hi>御覽作揚雄誤西漢無河南尹</hi>
茫茫天區畫冀為京商邑翼翼四方是營唐虞商周河<lb/>
洛是居成王郟鄏以處鶉墟諸夏勁强是從是横徹我<lb/>
<pb n="KR4h0134_WYG_012-15b"/>
牆屋而師尹不匡霸奪其權宗器以分圖籍遷齊九鼎<lb/>
入秦爰作卿士以尹王州風化攸興萬國承流<hi>爰作四句太平</hi>
<hi>御覽案入秦下有闕句  一作之經</hi>
　　　酒箴<lb/>
豐侯沉酒荷甖負缶自戮於世圖形戒後<lb/>
　　銘<lb/>
　　　仲山父鼎銘<lb/>
鼎耳革其行塞雉膏不食方雨虧悔終吉有福足勝其<lb/>
<pb n="KR4h0134_WYG_012-16a"/>
任公餗乃珍於髙思危在滿戒溢可以永年天之大律<lb/>
　　　車左銘<hi>三銘古文苑作傅毅</hi>
虞夏作車取象璣衡君子建左法天之陽正位受綏車<lb/>
不内顧塵不出軌鸞以節步彼言不疾彼指不躬𤣥覽<lb/>
于道永思厥中<hi>夏文苑作氏</hi>
　　　車右銘<lb/>
擇御卜右採德用良詢納耆老于我是匡惟賢是師惟<lb/>
道是式箴闕旅賁内顧自敕匪皇其度匪愆其則越戒<lb/>
<pb n="KR4h0134_WYG_012-16b"/>
敦儉禮以華國<hi>儉文苑作約</hi>
　　　車後銘<lb/>
敬其在路體貌思恭望衡顧轂允慎兹容無或好失匪<lb/>
盤于遊顧省厥遺虎尾斯求昭德塞違抑盈以無雖有<lb/>
三晉欿然若虚<hi>失音逸</hi>
　　　樽銘<lb/>
惟嵗之元朝賀奉樽金罍犧象嘉禮具存獻酬交錯萬<lb/>
圀咸歡<hi>圀古國字</hi>
<pb n="KR4h0134_WYG_012-17a"/>
　　　襪銘<lb/>
機衡建子萬物含滋黄鍾育化以養元基長履景福至<lb/>
于億年皇靈既祐祉禄來臻本枝萬世子子孫孫<lb/>
　　　縫銘<lb/>
惟嵗之始承天嘉德皇靈<hi>闕</hi>願<hi>闕/</hi>國絲綏克贄以<hi>闕</hi>朝<lb/>
迪<lb/>
　　　刀劎銘<lb/>
歐冶運巧鑄鋒成鍔麟角鳳體玉飾金錯<lb/>
<pb n="KR4h0134_WYG_012-17b"/>
　　　又<lb/>
龍淵太阿干將莫邪帶以自禦燁燁吐花<lb/>
　　　刻漏銘<lb/>
天德順動人以立信乃作斯策以咸渥潤封傳今覽爰<lb/>
暨四極<lb/>
　　　六安枕銘<hi>言六面皆安也</hi>
枕有規矩恭一其德承元寧躬終始不忒<lb/>
　　　扇銘<lb/>
<pb n="KR4h0134_WYG_012-18a"/>
有圓者扇誕此秀儀晞露散霾擬日定規朗姿玉暢惠<lb/>
風時披<lb/>
　　頌<lb/>
　　　上四巡頌表<lb/>
臣聞陽氣發而鶬鶊鳴秋風厲而蟋蟀吟氣之動也唐<lb/>
虞之世樵夫牧豎擊轅中韶感于和也臣不知手足之<lb/>
動音聲敢獻頌云<lb/>
　　　西巡頌<hi>有序</hi>
<pb n="KR4h0134_WYG_012-18b"/>
惟永平三年八月已丑行幸河東志曰君舉必書是故<lb/>
工歌其詩史立春秋若夫聲管不發雅頌㒺記<lb/>
惟秋榖既登上將省斂平秩西成巡畿于西郊因斯萬<lb/>
物凝德緩俗昔既春遊今乃秋稼<lb/>
　　　南巡頌<hi>有序</hi>
建初九年秋榖始登猶斯嘉時舉先王之大禮假于章<lb/>
陵遂南巡楚路臨江川以望衡山顧九嶷嘆虞舜之風<lb/>
是時庶績咸熈㒺可黜陟<lb/>
<pb n="KR4h0134_WYG_012-19a"/>
惟休蒸之鴻德允天覆而無遺壯雲行之博惠淑雨施<lb/>
於庶黎<lb/>
　　　東巡頌<hi>元和二年章帝東巡狩  一作傅毅</hi>
伊漢中興三葉於皇惟烈允迪厥倫矩坤度以範物規<lb/>
乾則以陶鈞於是考上帝以質中總列宿於北辰開太<lb/>
微敞禁庭延儒林以諮詢岱嶽之事于時典司耆耉載<lb/>
華抱實逌爾而造曰盛哉大漢既重雍而襲熈世増其<lb/>
德唯斯嶽禮乆而不脩此神人之所慶幸海内之所想<lb/>
<pb n="KR4h0134_WYG_012-19b"/>
思頌有喬山之征典有徂嶽之巡時邁其邦民斯攸勤<lb/>
不亦宜哉乃命太僕訓六騶閑路馬戒師徒於是乘輿<lb/>
登天靈之威路駕太一之象車升九龍之華旗建掃霓<lb/>
之旌旄裒胡耉之元老賞孝行之畯農<hi>闕</hi>三軍霆激羽<lb/>
騎火烈天動雷霆隱隱轔轔登天靈之威輅駕太乙之<lb/>
象車躬東作之上務始八正於南行<hi>古文苑厥倫下有纉王命𦙍漢興句</hi>
<hi>民作人訓作馴騶作轡</hi>
　　　北巡頌<hi>有序</hi>
<pb n="KR4h0134_WYG_012-20a"/>
元和三年正月上既畢郊祀之事乃東巡出于河内納<lb/>
青兖之郊囘冀州禮北嶽聖澤流浹黎元被德嘉瑞竝<lb/>
集乃作頌曰<lb/>
禋潔享祈歆嘗百神爰始賦政授務于人雍容清廟謐<lb/>
爾無虞垂拱穆穆神行化馳<hi>闕</hi>　　　登中山<hi>闕</hi>天帝<lb/>
觀神農將省陽榖相天功巡東作<lb/>
　　　漢明帝頌<lb/>
帝乃負扆執胄覆珪運斗杓以酬酢酌酒旗之玉巵<lb/>
<pb n="KR4h0134_WYG_012-20b"/>
　　　北征頌<lb/>
人事恊兮皇恩得金精揚兮水靈伏順天機兮把刑德<lb/>
戈所指兮罔不剋<lb/>
　　　杖頌<lb/>
爰植根於湘浦承雷夏之洪澤寓浮雲而貽我合天生<lb/>
之質直用以為杖飾以犀角王母扶持永保百禄壽如<lb/>
南極子孫千億<lb/>
　　議<lb/>
<pb n="KR4h0134_WYG_012-21a"/>
　　　章帝諡議<lb/>
臣聞號者功之表諡者行之迹據德録功各當其實孝<lb/>
經曰天地明察神明章矣<lb/>
　　論<lb/>
　　　博徒論<lb/>
博徒見農夫戴笠持耨以芸蓼荼面色驪黑手足胼胝<lb/>
膚如桑朴足如熊蹄蒲望壠畆汗出調泥乃謂曰子觸<lb/>
熱耕耘背上生鹽脛如燒椽皮如領革錐不能穿行歩<lb/>
<pb n="KR4h0134_WYG_012-21b"/>
狼跋蹄戾脛酸謂子草木支體屈伸謂子禽獸形容似<lb/>
人何受命之薄禀性不純<lb/>
　　　又<lb/>
牛臛羊膾炙鴈煮鳬雞寒狗熱重案滿盈<hi>闕</hi>　適逢長<lb/>
史撫綏于車蒸羔炰鱉餁鵠煎魚但到酒罏不醉無歸<lb/>
　　七<lb/>
　　　七依<lb/>
客曰乃導𤣥山之粱不周之稻礱以絺綌砥以柔韋洞<lb/>
<pb n="KR4h0134_WYG_012-22a"/>
庭之鮒灌水之鰩滋以陽樸之薑蔌以壽木之華鹺以<lb/>
大夏之壃酢以越裳之梅反宇垂阿洞門金鋪丹柱雕<lb/>
楹飛閣層樓於是置酒乎讌遊之堂張樂乎長娛之臺<lb/>
酒酣樂中美人進以承晏調歡欣以解容迴顧百萬一<lb/>
笑千金振飛縠以長舞袖裊細腰以務抑揚當此之時<lb/>
孔子傾於阿谷栁下忽而更婚老聃遺其虛静揚雄失<lb/>
其太𤣥此天下之逸豫宴樂之至盤也公子豈能興乎<lb/>
客曰彭蠡之鳥萬萬而羣荆山之獸億億而屯雲合風<lb/>
<pb n="KR4h0134_WYG_012-22b"/>
散隱隱震震乃命長狄使驅獸夷羿作虞人騰句喙以<lb/>
追飛騁韓盧以逐奔弓彈交錯把弧弦彎繁弱鼓千鈞<lb/>
死獸籍聚如山選取上鮮獻之庖人<lb/>
　　雜文<lb/>
　　　婚禮結言<lb/>
乾坤其德恒乆不已爰定天綱夫婦作始乃降英媛有<lb/>
淑其儀姬姜是侔比則姚媯載納嘉贄申結鞶褵<lb/>
　　詩<lb/>
<pb n="KR4h0134_WYG_012-23a"/>
　　　安封侯詩<lb/>
戎馬鳴兮金鼓震壯士激兮忘身命被光甲兮跨良馬<lb/>
揮長㦸兮彀强弩<hi>彀藝文作廓</hi>
　　　七言詩<lb/>
鸞鳥髙翔時來儀應治歸德合望規啄食竹實飲華池<lb/>
　<lb/>
　<lb/>
　<lb/>
<pb n="KR4h0134_WYG_012-23b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　漢魏六朝百三家集巻十二<lb/>
</p>
<p>
</p>
  </div>
</body>
</text>
</TEI>
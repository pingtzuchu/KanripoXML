<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>漢魏六朝百三家集巻五十三</head> <lb/>
    <p>
<pb n="KR4h0134_WYG_053-1a"/>
欽定四庫全書<lb/>
　漢魏六朝百三家集巻五十三<lb/>
　　晉張載張協集題詞<lb/>
　　　晉代文人有二陸三張之稱三張者孟陽載景<lb/>
　　　陽協季陽亢也季陽才藻不逮二昆文不甚顯<lb/>
　　　孟陽濛汜司𨽻延譽景陽七命舉世稱工安平<lb/>
　　　棣華名豈虚得然揆其㫖趣語亦猶人不能不<lb/>
　　　遠慚枚叔近媿平原也劒閣一銘文章典則礲<lb/>
<pb n="KR4h0134_WYG_053-1b"/>
　　　石蜀山古今榮遇景陽文稍讓兄而詩獨勁出<lb/>
　　　葢二張齊驅詩文之間互有長短若論才家庭<lb/>
　　　則伯難為兄仲難為弟矣二子守道嫉衆貪位<lb/>
　　　高尚之懷每形詩詠時或疵其𤣥之尚白及觀<lb/>
　　　二鳳齊傾金谷並隕華亭上蔡嗟呼歎晚然後<lb/>
　　　知達人蚤識長謡二疏高歌招隱所以能自脱<lb/>
　　　于巫山之火也<lb/>
　目錄<lb/>
<pb n="KR4h0134_WYG_053-2a"/>
　　賦<lb/>
　　　濛汜池賦<lb/>
　　　敘行賦<lb/>
　　　酃酒賦<lb/>
　　　扇賦<lb/>
　　　安石榴賦<lb/>
　　論<lb/>
　　　𣙜論<lb/>
<pb n="KR4h0134_WYG_053-2b"/>
　　頌<lb/>
　　　平吳頌<lb/>
　　銘<lb/>
　　　劒閣銘<lb/>
　　　洪池陂銘<lb/>
　　　七首銘<lb/>
　　詩<lb/>
　　　登成都白莵樓<lb/>
<pb n="KR4h0134_WYG_053-3a"/>
　　　贈虞顯度<lb/>
　　　招隱詩<lb/>
　　　七哀詩<lb/>
　　　　其一<lb/>
　　　　其二<lb/>
　　　霖雨<lb/>
　　　擬四愁詩<lb/>
　　　　其一<lb/>
<pb n="KR4h0134_WYG_053-3b"/>
　　　　其二<lb/>
　　　　其三<lb/>
　　　　其四<lb/>
　　　述懷詩<lb/>
　　　失題<lb/>
　　　又<lb/>
　　　又<lb/>
　漢魏六朝百三家集巻五十三目録<lb/>
<pb n="KR4h0134_WYG_053-4a"/>
欽定四庫全書<lb/>
　漢魏六朝百三家集巻五十三<lb/>
　　　　　　　　　　　　　明　張溥　輯<lb/>
　晉張載集<lb/>
　　賦<lb/>
　　　濛汜池賦<lb/>
麗華池之湛澹開重壌以停源激通渠於千金承纒洛<lb/>
之長川挹洪流之汪濊包素瀨之寒泉旣乃北通醴泉<lb/>
<pb n="KR4h0134_WYG_053-4b"/>
東入紫宫左面九市右帶閬風周墉建乎其表洋波㢠廻<lb/>
乎其中幽瀆傍集潜流獨注仰承河漢吐納雲霧緣以<lb/>
采石葅以嘉樹水禽育而萬品珍魚産而無數蒼苔汎<lb/>
濫條修無榦綠葉覆水元隂夾㟁紅蓮煒而秀出繁葩<lb/>
赩以煥爛遊龍曜翼而上征翔鳳因儀而下觀想白日<lb/>
之納光覩洪暉之皓旰於是天子乗玉輦時遨遊排金<lb/>
門出千秋造綠池鏡淸流翳華葢以逍遥攬魚釣之所<lb/>
收纎緒挂而鱣鮪來芳餌沉而鰋鯉浮豐夥踰於巨壑<lb/>
<pb n="KR4h0134_WYG_053-5a"/>
信可樂以忘憂<lb/>
　　　敘行賦<lb/>
歲大荒之孟夏余將往乎蜀都脂輕車而秣馬循路軌<lb/>
以西徂朝發軔於京㝢兮夕予宿於糓洛踐有周之舊<lb/>
墟陟邱荒以寥廓讃王孫於北門問九鼎於東郭寔公<lb/>
目之所卜曷斯水之濆薄入函谷而長驅歴新安之西<lb/>
阜行逶迤以登降渉二崤之重阻經嶔岑之險巇想姬<lb/>
文之避雨出潼關以㢠廻逝仰華岳之崔嵬動大禹之疏<lb/>
<pb n="KR4h0134_WYG_053-5b"/>
導豁龍門之洞開舍予車以歩趾玩卉木之璀錯翳靑<lb/>
青之長松䕃肅肅之高柞緣阻岑之絶崖蹈偏梁之懸<lb/>
閣石壁立以切天岌<graphic n="KR1041" url="https://raw.githubusercontent.com/kanripo/KR-Gaiji/master/images/KR1041.png" mimeType="image/png"/>瑰其欲落超陽平而越白水稍<lb/>
幽薆以㢠廻深乗重巒之百層轉木末於九岑浮雲起於<lb/>
轂下零雨集於麓林上昭昧以青陽下杳㝠而晝陰聞<lb/>
山鳥之晨鳴聽元猿之夜唫雖處者之所樂嗟寂寞而<lb/>
愁予心造劔閣之崇關路盤曲以晻藹山崢嶸以峻狹<lb/>
仰青天其如帶兼習坎之重固形束隘以要害豈乾坤<lb/>
<pb n="KR4h0134_WYG_053-6a"/>
之分域將隔絶乎内外<lb/>
　　　酃酒賦<lb/>
惟賢聖之興作貴垂功而不泯加康狄之先識亦應天<lb/>
而順人擬酒旂於𤣥象造甘醴以頥神雖賢愚之同好<lb/>
似大化之齊均物無往而不變獨居舊而彌新經盛衰<lb/>
而無廢歴百代而作珍若乃中山冬啓醇酎秋發長安<lb/>
春御洛浪夏設漂蟻萍布分香酷烈播殊美於聖載信<lb/>
人神之所悅末聞珍酒出於湘東既丕顯於皇都乃潜<lb/>
<pb n="KR4h0134_WYG_053-6b"/>
淪於吳邦往逢天地之否運今遭六合之開通播殊美<lb/>
于聖代宣至味而大同匪徒法用之窮理信泉壤之所<lb/>
鍾故其為酒也殊功絶倫三事既節五齊必均造釀在<lb/>
秋告成在春備味滋和體色淳淸宣御神志導氣養形<lb/>
遣憂消患適性順情言之者嘉其㫖美味之者棄事忘<lb/>
榮於是糾合同好以遨以遊嘉賓雲會矩坐四周設金<lb/>
樽於南楹酌浮觴以施流備鮮肴以綺進錯時膳之珍<lb/>
羞禮義攸序是獻是酬赬顔既發溢思凱休德音晏晏<lb/>
<pb n="KR4h0134_WYG_053-7a"/>
宏此徽猷咸德至以自足願棲遲於一邱於是懽樂既<lb/>
洽日薄西隅主稱湛露賓歌驪駒僕夫整馬言旋其居<lb/>
乃馮軾以廻軌騁輕駟於通衢反衡門以隱跡覧前聖<lb/>
之典謨感夏禹之防㣲悟儀氏之見疏鍳往事而作戒<lb/>
罔非酒而惟愆哀秦穆之既醉纎良人而棄賢嘉衛武<lb/>
之能悔著屢舞於初筵察成敗於往古垂將來於兹篇<lb/>
　　　扇賦<lb/>
有翔雲之素鳥體自然之至潔飄縞羽於淸霄擬妙姿<lb/>
<pb n="KR4h0134_WYG_053-7b"/>
於白雪俯濯素於河漢仰晞光於日月雙趾蹶而騰虚<lb/>
六翮揮而風厲於是傲世公子俶儻踔躒遺物獨出樂<lb/>
此天爵飛蒲氏之修蟠縈子余之纎繳弋翔㝠之鵾雞<lb/>
連王子之白鶴裁輕翼以為扇發淸風於勁翮若乃捜<lb/>
竒選妙絶色寡雙鵠質皦鮮元的點鋒修短雖異而光<lb/>
彩齊同故易稱可以為儀詩美肅肅之容是以停之如<lb/>
栖鵠揮之如驚鴻飄纓蕤於軒幌發暉曜於羣龍夫裂<lb/>
素製圓剖竹為方五明起於名都九華興於上京<lb/>
<pb n="KR4h0134_WYG_053-8a"/>
　　　安石榴賦<lb/>
有石榴之竒樹肇結根於西海仰靑春以啓萌晞希夏<lb/>
以發采輝光垂緑擢幹曜鮮熻若羣翡俱栖爛若百枝<lb/>
並然煥乎郁郁焜乎煌煌仰映淸霄俯燭蘭堂似西極<lb/>
之若木譬東谷之扶桑於是天㢠廻節移龍火西夕流風<lb/>
晨激行露朝白紫房既熟赬膚自坼剖之則珠散含之<lb/>
則氷釋<lb/>
　　論<lb/>
<pb n="KR4h0134_WYG_053-8b"/>
　　　𣙜論<lb/>
夫賢人君子將立天下之功成天下之名非遇其時曷<lb/>
由致之哉故嘗試論之殷湯無鳴條之事則伊尹有莘<lb/>
之匹夫也周武無牧野之陣則呂牙渭濱之釣翁也若<lb/>
兹之類不可勝紀葢聲發響應形動影從時平則才伏<lb/>
世亂則奇用豈不信歟設使秦莽脩三王之法時致隆<lb/>
平則漢祖泗上之徤吏光武舂陵之俠客耳况乎附麗<lb/>
者哉故當其有事也則足非千里不入於輿刅非斬鴻<lb/>
<pb n="KR4h0134_WYG_053-9a"/>
不韜於鞘是以駑蹇望風而退頑鈍未試而廢及其無<lb/>
事也則牛驥共牢利鈍齊列而無長塗犀革以决之此<lb/>
離朱與瞽者同眂之説也處守平之世而欲建殊常之<lb/>
勳居太平之際而吐違俗之謀此欲却步而登山鬻章<lb/>
甫於越也漢文帝見李廣而歎曰惜子不遇當高祖時<lb/>
萬户侯豈足道哉故智無所運其籌勇無所奮其氣則<lb/>
勇怯一也才無所騁其能辨無所展其説則頑慧均也<lb/>
是以吳榜越船不能無水而浮青虬赤螭不能無雲而<lb/>
<pb n="KR4h0134_WYG_053-9b"/>
飛故和璧之在荆山隋珠之潜重川非遇其人焉有連<lb/>
城之價照車之名乎靑骹繁霜縶於籠中何以效其撮<lb/>
東郭於鞲下也白猨元豹藏於靈檻何以知其接垂條<lb/>
於千仞也孱夫與烏獲訟力非龍文赤鼎無以明之葢<lb/>
聶政與荆卿争勇非强秦之威孰能辨之故餓夫庸𨽻<lb/>
抱關屠釣之倫一旦而都卿相之位建金石之號者或<lb/>
有懷顔孟之術抱伊管之略没世而不齒者此言有事<lb/>
之世易為功無為之時難為名也若斯湮滅而不稱曾<lb/>
<pb n="KR4h0134_WYG_053-10a"/>
不足以多説况夫庸庸之徒少有不得意者則自以為<lb/>
枉伏莫不飾小辨立小善以偶時結朋黨聚虚譽以驅<lb/>
俗進之無補於時退之無損於化而世主相與雷同齊<lb/>
口吹而喣之豈不哀哉今士循常習故規行矩步積階<lb/>
級累閥閲碌碌然以取世資若夫魁梧儁傑卓躒俶儻<lb/>
之徒直將伏死嶔岑之下安能與歩驟共争道里乎至<lb/>
如軒冕黻班之士苟不能匡化輔政佐時益世而徒俯<lb/>
仰取容要榮求利厚自封之資豐私家之積此沐猴而<lb/>
<pb n="KR4h0134_WYG_053-10b"/>
冠耳尚焉足道哉<lb/>
　　頌<lb/>
　　　平吳頌<hi>并序</hi>
聞之前志堯有丹水之陣舜有三苖之誅此聖帝明王<lb/>
平暴静亂未有不用兵而制之也夫太上成功非頌不<lb/>
顯情動於中非言不彰獫狁旣攘出車以興淮夷既平<lb/>
江漢用作斯故先典之明志不刋之美事烏可闕歟遂<lb/>
作頌曰<lb/>
<pb n="KR4h0134_WYG_053-11a"/>
上哉仁聖曰惟皇晉光澤四表繼天垂𦙍帝道煥於唐<lb/>
堯義聲邈乎虞舜蠢爾鯨吳慿山阻水肆虐播毒而作<lb/>
豺虺菁茅闕而不貢越裳替其白雉正九伐之明典申<lb/>
號令之舊章布亘地之長羅振天網之修綱制征期於<lb/>
一朝並箕驅而幕張爾乃援丹陽之峻壁屠西陵之高<lb/>
墉日不移晷羣醜率從望會稽而振鐸臨吳地而奮旅<lb/>
衆軍競趣烽颷具舉挫其輕鋭走其守禦<lb/>
　　銘<lb/>
<pb n="KR4h0134_WYG_053-11b"/>
　　　劒閣銘<lb/>
巖巖梁山積石峨峨遠屬荆衡近綴岷嶓南通卭僰北<lb/>
達褎斜狹過彭碣高踰嵩華惟蜀之門作固作鎭是曰<lb/>
劒閣壁立千仞窮地之險極路之峻世濁則逆道淸斯<lb/>
順閉由往漢開自有晉秦得百二并吞諸侯齊得十二<lb/>
田生獻籌矧兹狹隘土之外區一人荷㦸萬夫趦趄形<lb/>
勝之地非親勿居昔在武侯中流而喜山河之固見屈<lb/>
呉起興實在德險亦難恃洞庭孟門二國不祀自古迄<lb/>
<pb n="KR4h0134_WYG_053-12a"/>
今天命匪易慿阻作昏鮮不敗績公孫旣滅劉氏衘璧<lb/>
覆車之軌無或重跡勒銘山阿敢告梁益<lb/>
　　　洪池陂銘<lb/>
開源東注出自城池魚鱉熾殖水鳥盈涯菱藕狎獦秔<lb/>
稻連畦漸臺中起列館參差惟水泱泱厥大難訾<lb/>
　　　匕首銘<lb/>
先民造制戒豫惟詳匕首之設應速用近既不忽備亦<lb/>
無輕忿利以形彰功以道隱<lb/>
<pb n="KR4h0134_WYG_053-12b"/>
　　詩<lb/>
　　　登成都白莵樓<lb/>
重城結曲阿飛宇起層樓<hi>一作區</hi>累棟出雲表嶢<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>臨太<lb/>
虛高軒啓朱扉㢠廻望暢八隅西瞻岷山嶺嵯峨似荆巫<lb/>
蹲鴟蔽地生原隰殖嘉蔬雖遇堯湯世民食恆有餘鬰<lb/>
鬰少城中岌岌百族居街術紛綺錯高甍夾長衢借問<lb/>
楊子宅想見長卿廬程卓累千金驕侈擬五侯門有連<lb/>
騎客翠帶腰吳鉤鼎食隨時進百和妙且殊披林採秋<lb/>
<pb n="KR4h0134_WYG_053-13a"/>
橘臨江釣春魚黑子過龍醢果饌踰蟹蝑芳茶冠六淸<lb/>
溢味播九區人生茍安樂兹土聊可娛<lb/>
　　　贈虞顯度<lb/>
疇昔協蘭芳繾綣在華年嘉好結平素分著寮友前謂<lb/>
得終遐日綢繆永周旋吾子遭不造遘閔丁憂艱俾我<lb/>
失良朋誰與吐話言一日為三秋歲况乃三年離居一<lb/>
何濶結思如㢠廻川<lb/>
　　　招隱詩<lb/>
<pb n="KR4h0134_WYG_053-13b"/>
出處雖殊塗居然有輕易山林無悔恡人閒實多累鵷<lb/>
雛翔窮㝠蒲且不能視鸛鷺遵皋渚數為矰所繫隱顯<lb/>
雖在心彼我共一地不見巫山火芝艾豈相離去來捐<lb/>
時俗超然辭世偽得意在邱中安事愚與智<lb/>
　　　七哀詩二首<lb/>
北芒<hi>一作邙</hi>何壘壘高陵有四五借問誰家墳皆云漢世<lb/>
主恭文遙相望原陵鬰膴膴季世<hi>一作葉</hi>喪亂起賊盗如<lb/>
豺虎毁壤過一坏便房啓幽戶珠柙<hi>一作匣</hi>離玉體珍寳<lb/>
<pb n="KR4h0134_WYG_053-14a"/>
見剽虜園寢化為墟周墉無遺堵蒙蘢荆棘生蹊逕登<lb/>
童𥪡狐兎窟其中蕪穢不復埽頽隴並墾發萌𨽻營農<lb/>
圃昔為萬乘君今為邱中土感彼雍門言悽愴哀今<hi>一作</hi>
<hi>往</hi>古<lb/>
　　　其二<lb/>
秋風吐商氣蕭瑟掃前林陽鳥<hi>一作烏</hi>收和響寒蟬無餘<lb/>
音白露中<hi>一作朝</hi>夜結木落柯條森朱光馳北陸浮景忽<lb/>
西沉顧望無所見唯覩松栢陰肅肅高桐枝翩翩棲孤<lb/>
<pb n="KR4h0134_WYG_053-14b"/>
禽仰聽離鴻鳴俯聞蜻蛚吟哀人易感傷觸物增悲心<lb/>
邱隴日已遠纒綿彌思深憂來令髪白誰云愁可任裴<lb/>
徊向長風淚下沾衣襟<lb/>
　　　霖雨<lb/>
霖雨餘旬朔濛昧日夜墜何以解愁懷置酒招親類啾<lb/>
啾絲竹作伶人奏奇秘悲歌結流風逸響㢠廻秋氣<lb/>
　　　擬四愁詩四首<lb/>
我所思兮在南巢欲往從之巫山高登崖遠望涕泗交<lb/>
<pb n="KR4h0134_WYG_053-15a"/>
我之懷矣心傷勞佳人遺我笥中布何以贈之流黄素<lb/>
願因飄風超遠路終然莫致增永慕<lb/>
　　　其二<lb/>
我所思兮在朔湄欲往從之白雪飛登崖遠望涕泗頽<lb/>
<hi>一作垂</hi>我之懷矣心傷悲佳人遺我雲中翮何以報之連<lb/>
城璧願因歸鴻超遐翮終然莫致增永積<lb/>
　　　其三<lb/>
我所思兮在隴原欲往從之隔太山登崖遠望涕泗漣<lb/>
<pb n="KR4h0134_WYG_053-15b"/>
我之懷矣心傷煩佳人遺我雙角端何以贈之雕玉環<lb/>
願因行雲超重巒終然莫致增永嘆<lb/>
　　　其四<lb/>
我所思兮在營州欲往從之路阻修登崖遠望涕泗流<lb/>
我之懐矣心傷憂佳人遺我綠綺琴何以贈之雙南金<lb/>
願因流波超重深終然莫致增永吟<lb/>
　　　述懷詩<lb/>
跋踄山川千里告辭楊子哭岐墨氏感絲雲乖雨絶心<lb/>
<pb n="KR4h0134_WYG_053-16a"/>
乎愴而<lb/>
　　　失題<lb/>
江南都蔗醸液豐沛三巴黄甘𤓰州素柰凡此素品殊<lb/>
美絶快渇者所思銘之常帶<lb/>
　　　同前<lb/>
白日隨天㢠廻暾暾圓如規踊躍湯谷中上登扶桑枝<lb/>
　　　同前<lb/>
氣力漸哀損髩髪終以皓昔為春月華今為秋日艸<lb/>
<pb n="KR4h0134_WYG_053-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　漢魏六朝百三家集巻五十三<lb/>
</p>
<p>
</p>
  </div>
</body>
</text>
</TEI>
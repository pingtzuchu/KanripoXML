<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>漢魏六朝百三家集巻六十八</head> <lb/>
    <p>
<pb n="KR4h0134_WYG_068-1a"/>
欽定四庫全書<lb/>
　漢魏六朝百三家集巻六十八<lb/>
　　鮑照集題詞<lb/>
　　　鮑明逺才秀人微史不立傳服官年月考論鮮<lb/>
　　　據差可慿者虞散騎奉勑一序耳明逺松栢篇<lb/>
　　　自敘危病中讀傅休奕集見長逝辭惻然酸懐<lb/>
　　　草豐人滅憂生良深後掌臨海書記竟死亂兵<lb/>
　　　謝康樂云夭枉兼常其斯人乎臨川好文明逺<lb/>
<pb n="KR4h0134_WYG_068-1b"/>
　　　自恥燕雀貢詩言志文帝矜才又自貶下就之<lb/>
　　　相時投主善用其長非襧正平楊徳祖流也集<lb/>
　　　中文章實無鄙言累句不知當時何以相加江<lb/>
　　　文通遭逢梁武年華望暮不敢以文陵主意同<lb/>
　　　明逺而䝉譏才盡史臣無表而出之者沈休文<lb/>
　　　竊笑後人矣鮑文最有名者蕪城賦河清頌及<lb/>
　　　登大雷書南齊文學傳所謂發唱驚挺操調險<lb/>
　　　急雕藻淫艶傾炫心魂殆指是耶詩篇創絶樂<lb/>
<pb n="KR4h0134_WYG_068-2a"/>
　　　府五言李杜之髙曽也顔延年與康樂齊名私<lb/>
　　　問優劣於明逺誠心折之士顧才何如耳寧論<lb/>
　　　官閥哉<lb/>
　目録<lb/>
　　賦<lb/>
　　　遊思賦<lb/>
　　　觀漏賦<hi>有序</hi>
　　　傷逝賦<lb/>
<pb n="KR4h0134_WYG_068-2b"/>
　　　蕪城賦<lb/>
　　　芙蓉賦<lb/>
　　　園葵賦<lb/>
　　　舞鶴賦<lb/>
　　　野鵝賦<hi>有序</hi>
　　　尺蠖賦<lb/>
　　　飛蛾賦<lb/>
　　表疏<lb/>
<pb n="KR4h0134_WYG_068-3a"/>
　　　為桞令讓驃騎表<lb/>
　　　謝秣陵令表<lb/>
　　　解褐謝侍郎表<lb/>
　　　謝解禁止表<lb/>
　　　皇孫誕育上表<lb/>
　　　征北世子誕育上表<lb/>
　　　拜侍郎上疏<lb/>
　　　侍郎報滿辭閤疏<lb/>
<pb n="KR4h0134_WYG_068-3b"/>
　　　轉常侍上疏<lb/>
　　　謝隨恩被原疏<lb/>
　　啓<lb/>
　　　論國制啓<lb/>
　　　謝上除啓<lb/>
　　　謝賜藥啓<lb/>
　　　謝永安令解禁止啓<lb/>
　　　通世子自解啓<lb/>
<pb n="KR4h0134_WYG_068-4a"/>
　　　重與世子啓<lb/>
　　　請假啓<lb/>
　　　又<lb/>
　　　奉始興王白紵舞曲啓<lb/>
　　書<lb/>
　　　登大雷岸與妺書<lb/>
　　頌<lb/>
　　　河清頌<lb/>
<pb n="KR4h0134_WYG_068-4b"/>
　　　佛影頌<lb/>
　　銘<lb/>
　　　凌煙樓銘<lb/>
　　　石㠶銘<lb/>
　　　飛白書勢銘<lb/>
　　　藥奩銘<lb/>
　　文<lb/>
　　　𤓰步山褐文<lb/>
<pb n="KR4h0134_WYG_068-5a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0134_WYG_068-5b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　漢魏六朝百三家集巻六十八目録<lb/>
<pb n="KR4h0134_WYG_068-6a"/>
欽定四庫全書<lb/>
　漢魏六朝百三家集巻六十八<lb/>
　　　　　　　　　　　　　明　張溥　輯<lb/>
　鮑照集<lb/>
　　賦<lb/>
　　　遊思賦<lb/>
雲徑兮海衝上潮兮送風秋水兮駕浦涼煙兮冒虹暮<lb/>
氣起兮逺岸黒陽精滅兮天際紅波沄沄兮無底山森<lb/>
<pb n="KR4h0134_WYG_068-6b"/>
森兮萬重平隰兮亘岸通川兮瀉壑仰盡兮天經俯窮<lb/>
兮地絡望波際兮曇曇眺雲間兮灼灼乃江南之斷山<lb/>
信海上之飛鶴指煙霞而問鄉窺林嶼而訪泊撫身事<lb/>
而識苦念親愛而知樂苦與樂其何言悼人生之長役<lb/>
捨堂宇之密親坐江潭而為客對蒹葭之遂黄視零露<lb/>
之方白鴻晨驚以響湍泉夜下而鳴石結中洲之雲蘿<lb/>
託綿思於遙夕瞻荆吳之遠山望邯鄲之長陌塞風馳<lb/>
兮邉草飛胡沙起兮鴈揚翮雖燕越之異心在禽鳥而<lb/>
<pb n="KR4h0134_WYG_068-7a"/>
同戚悵收情而抆淚遣繁悲而自抑此日中其幾時彼<lb/>
月滿而將蝕生無患於不老奚引憂以自逼物因節以<lb/>
巻舒道與運而升息賤賣卜以當壚隠我耕而子織誠<lb/>
愛秦王之竒勇不願絶筋而稱力已矣哉使豫章生而<lb/>
可知夫何異乎叢棘<lb/>
　　　觀漏賦<hi>有序</hi>
客有觀於漏者退而歎曰夫及逺者箭也而定逺非箭<lb/>
之功為生者我也而制生非我之情故自箭而為心不<lb/>
<pb n="KR4h0134_WYG_068-7b"/>
可憑者絃因生以觀我不可恃者年憑其不可恃故以<lb/>
悲哉况乎沈華密逺輕波潛耗而感神嬰慮者又自外<lb/>
而傷壽以是思生生亦勤矣乃為賦云<lb/>
佩流歎於馳年纓華思於奔月結蘭苕以望楚弄㕘差<lb/>
以歌越撫凝肌於遷滯鑑雕容於髣髴景有墜而易昬<lb/>
憂無方而難歇歴玫階而升隩訪金壺之盈闕觀騰波<lb/>
之吞寫視驚箭之登没箭既沒而復登波長瀉而弗歸<lb/>
注沈穴而海漏射懸塗而電飛墐户牖而知天掩雲霧<lb/>
<pb n="KR4h0134_WYG_068-8a"/>
而測暉創百齡於纎隠積千里於空微彼崢崢而行溢<lb/>
此冉冉而逾衰撫寸心而未改指分光而永違昔傷矢<lb/>
之奔禽聞虚弦之顛仆徒嬰刅而知懼豈潛機之能覺<lb/>
惟生經之靃靡亦悲長而懽促恒證古而秉心抱空意<lb/>
其如玉波沈沈而東注日滔滔而西屬落繁馨於纎草<lb/>
殞豐華於喬木對昃離而後歌據窮蹊而方哭雖接薪<lb/>
之更傳寧絶明之還續貫古今而并念信寡易而多難<lb/>
時不留乎激矢生乃急於走丸既河源之莫壅又吹波<lb/>
<pb n="KR4h0134_WYG_068-8b"/>
而助瀾神怵逈而多慮心轁□而尠歡望天涯而佇念擢<lb/>
雄劒而長歎嗟生民之永迷躬與後而皆恤死零落而無<lb/>
二生差池之非一理幽分於化前筭𠖇定於天秩與艾<lb/>
骨而招病猶刳腸而興疾情殊用而俱盡事離方而同<lb/>
失聊弭志以髙歌順煙雨而沈逸於是隨秋鴻而汎渚<lb/>
逐春鷰而登梁進賦詩而展念退陳酒以排傷物不可<lb/>
以兩大時無得而雙昌薰晩華而後落槿早秀而前亡<lb/>
姑屏憂以愉思樂茲情於寸光從江河之紆直委天地<lb/>
<pb n="KR4h0134_WYG_068-9a"/>
之圓方漏盈兮漏虚長無絶兮芬芳<lb/>
　　　傷逝賦<lb/>
晨登南山望美中阿露團秋槿風巻寒蘿悽愴傷心悲<lb/>
如之何盡若窮煙離若翦絃如影滅地猶星殞天棄華<lb/>
宇於明世閉金扄於下泉永山河以自畢𦕈千齡而弗<lb/>
旋思一言於向時邈衆代於古年逝稍逺而變體浸幽<lb/>
明而改時覽篇迹之如旦婉遺意而在茲忽若謂其不<lb/>
然自惆悵而驚疑循堂廡而下降歴幃户而升基服委<lb/>
<pb n="KR4h0134_WYG_068-9b"/>
襟而褫帶器蒙管而韜絲志存業而遺績身先物而長<lb/>
辭豈重歡而可覯追前感之無期寒往暑來而不窮哀<lb/>
極樂反而有終燧已遷而禮革月既逾而慶通心微微<lb/>
而就遠跡離離而絶容白日藹而回陰閨館寂而深重<lb/>
冀憑靈於前物佇美目乎房櫳徒望思於永久邈歸來<lb/>
其何從結單心於暮條掩行淚於晨風念沈悼而誰劇<lb/>
獨嬰哀於逝躬草忌霜而逼秋人惡老而逼衰誠衰耄<lb/>
之可忌或甘願而志違彼一息之短景乃累恨之長暉<lb/>
<pb n="KR4h0134_WYG_068-10a"/>
尋平生之好醜成黄塵之是非將滅耶而尚在何有去<lb/>
而無歸惟桃李之零落生有促而非夭觀龜鶴之千祀<lb/>
年能富而情少反靈質於二塗亂感悦於雙抱日月飄<lb/>
而不留命倐忽而誰保譬明隙之在梁如風露之停草<lb/>
髮迎憂而送華貌先悴而收藻共甘苦其幾人曾無得<lb/>
而偕老拂埃琴而抽思啓陳書而遐討自古來而有之<lb/>
夫何怨乎天道<lb/>
　　　蕪城賦<lb/>
<pb n="KR4h0134_WYG_068-10b"/>
濔迆平原南馳蒼梧漲海北走紫塞鴈門拖以漕渠軸<lb/>
以崑岡重江複闗之奥四㑹五達之莊當昔全盛之時<lb/>
車挂轊人駕肩㕓閈撲地歌吹沸天孶貨鹽田鏟利銅<lb/>
山才力雄富士馬精妍故能侈秦法佚周令劃崇墉刳<lb/>
濬洫圖修世以休命是以板築雉堞之殷井幹烽櫓之<lb/>
勤格髙五嶽袤廣三墳崪若㫁岸矗似長雲製磁石以<lb/>
禦衝糊頳壤以飛文觀基扄之固護將萬祀而一君出<lb/>
入三代五百餘載竟𤓰剖而豆分澤葵依井荒葛罥途<lb/>
<pb n="KR4h0134_WYG_068-11a"/>
壇羅虺蜮階鬬<graphic n="KR0874" url="https://raw.githubusercontent.com/kanripo/KR-Gaiji/master/images/KR0874.png" mimeType="image/png"/>鼯木魅山鬼野鼠城狐風嘷雨嘯昏<lb/>
見晨趨饑鷹厲吻寒鴟嚇雛伏<graphic n="KR1373" url="https://raw.githubusercontent.com/kanripo/KR-Gaiji/master/images/KR1373.png" mimeType="image/png"/>藏虎乳血餐膚崩榛<lb/>
塞路崢嶸古馗白楊早落寒草前衰稜稜霜氣蔌蔌風<lb/>
威孤蓬自振驚沙坐飛灌莽杳而無際叢薄紛其相依<lb/>
通池既已夷峻隅又已頹直視千里外唯見起黄埃凝<lb/>
思寂聽心傷已摧若夫藻扄黼帳歌堂舞閣之基璇淵<lb/>
碧樹弋林釣渚之館吳蔡齊秦之聲魚龍爵馬之玩皆<lb/>
薰歇燼滅光沈響絶東都妙姬南國麗人蕙心紈質玉<lb/>
<pb n="KR4h0134_WYG_068-11b"/>
貌絳唇莫不埋魂幽石委骨窮塵豈憶同輦之愉樂離<lb/>
宫之苦辛哉天道如何吞恨者多抽琴命操為蕪城之<lb/>
歌歌曰邉風起兮城上寒井徑滅兮丘隴殘千齡兮萬<lb/>
代共盡兮何言<lb/>
　　　芙蓉賦<lb/>
感衣裳於楚賦詠憂思於陳詩訪羣英之艶絶標髙名<lb/>
於澤芝㑹春陂乎夕張搴芙蓉而水嬉抽我衿之桂蘭<lb/>
㸃子吻之瑜辭選羣芳之徽號<hi>闕</hi>　　　　　抱茲性<lb/>
<pb n="KR4h0134_WYG_068-12a"/>
之清芬稟若華之驚絶單蓲陽之妙手測滮池之光潔<lb/>
爍彤輝之明媚粲雕霞之繁悦顧椒丘而非偶豈園桃<lb/>
而能埒彪炳以蒨藻翠莖而紅波青房兮規接紫的兮<lb/>
圓羅樹妖淫之弱幹散菡萏之輕荷上星光而倒景下<lb/>
龍鱗而隠波戲錦鱗而夕映濯繡羽以晨過結游童之<lb/>
湘吹起榜妾之江歌備日月之温麗非盛夏而謂何若<lb/>
乃當融風之暄盪承暑雨之平渥被瑶塘之周流繞金<lb/>
渠之屈曲排積霧而揚芬鏡洞泉而含綠葉折水以為<lb/>
<pb n="KR4h0134_WYG_068-12b"/>
珠條集露而成玉潤蓬山之瓊膏輝葱河之銀燭冠五<lb/>
華於仙草超四照於靈木雜衆姿於開巻閲羣貌於昏<lb/>
明無長袖之容止信不笑之空城森紫葉以上擢紛湘<lb/>
蘂而不傾根雖割而琯徹柯既解而絲縈感盛衰之可<lb/>
懷質始終而常清故其為芳也綢繆其為媚也奔發對<lb/>
妝則色殊比蘭則香越汎明彩於宵波飛澄華於曉月<lb/>
陋荆姬之朱顔□夏女之光髮恨狎世而貽賤徒愛存<lb/>
而賞沒雖凌羣以擅竒終從嵗而零歇<lb/>
<pb n="KR4h0134_WYG_068-13a"/>
　　　園葵賦<lb/>
風煖凌開土昌泉動游塵曝日鳴雉依隴主人拂黃冠<lb/>
拭藜杖布蔬種平圻壤通畔脩直膏畝夷敞白莖紫蔕<lb/>
豚耳鴨掌溝東陌西行三畦兩既區既鉏乃露乃映勾<lb/>
萌欲伸藂牙將放爾乃晨露夕陰霏雲四委沈雷逺震<lb/>
飛雨輕灑徐未及晞疾而不靡柔莩爰秀剛甲以解稚<lb/>
葉萍布弱陰競抽萋萋翼翼沃沃油油下葳蕤而被逕<lb/>
上參差而覆疇承朝陽之麗景得傾柯之所投仕非魯<lb/>
<pb n="KR4h0134_WYG_068-13b"/>
相有不拔之利賓非二仲無逸馬之憂顧堇荼而莫偶<lb/>
豈蘋藻之薦羞若乃鄰老談稼女嫗歸桑拂此葦席炊<lb/>
彼穄粱甃壺援醢曲瓢巻漿乃羹乃瀹堆鼎盈筐甘㫖<lb/>
蒨脆柔滑芬芳消淋逐水潤胃調腸於是既飫徹盤投<lb/>
筯回小人之腹為君子之慮近觀物運逺訪師聖聲數<lb/>
後彰律理前定烏非黔黒鶴豈浴淨彼圓行而方止固<lb/>
得之於天性伊冬箑而夏裘無雙功而並盛盪然任心<lb/>
樂道安命春風夕來秋日晨映獨酌南軒擁琴孤聽篇<lb/>
<pb n="KR4h0134_WYG_068-14a"/>
章間作以歌以詠魚深沈而鳥髙飛孰知美色之為正<lb/>
　　　舞鶴賦<lb/>
散幽經以驗物偉胎化之仙禽鍾浮曠之藻質抱清逈<lb/>
之明心指蓬壺而飛翰望崐閬而揚音匝日域以迴<graphic n="KR1405" url="https://raw.githubusercontent.com/kanripo/KR-Gaiji/master/images/KR1405.png" mimeType="image/png"/>
窮天步而髙尋踐神區其既逺積靈祀而方多精含丹<lb/>
而星耀頂凝紫而煙華引圓吭之纎婉頓脩趾之洪姱<lb/>
疊霜毛而弄影振玉羽而臨霞朝戲於芝田夕飲乎瑶<lb/>
池厭江海而游澤掩雲羅而見覊去帝鄉之岑寂歸人<lb/>
<pb n="KR4h0134_WYG_068-14b"/>
寰之喧卑嵗崢嶸而催暮心惆悵而哀離於是窮陰殺<lb/>
節急景凋年凉沙振野箕風動天嚴嚴苦霧皎皎悲泉<lb/>
冰塞長河雪滿羣山既而雰昏夜歇景物澄廓星翻漢<lb/>
迴曉月將落感寒雞之早晨憐霜鴈之違漠臨驚風之<lb/>
蕭條對流光之照灼唳清響於丹墀舞飛容於金閣始<lb/>
連軒以鳳蹌終宛轉而龍躍躑躅徘徊振迅騰摧驚身<lb/>
蓬集矯翅雪飛離綱别赴合緒相依將興中止若往而<lb/>
歸颯㳫矜顧遷延遲暮逸翮後塵翺翥先路指㑹規翔<lb/>
<pb n="KR4h0134_WYG_068-15a"/>
臨岐矩步態有遺妍貌無停趣奔機逗節角睞分形長<lb/>
揚<hi>一作揚翹</hi>緩騖並翼連聲輕迹凌亂浮影交橫衆變繁姿<lb/>
參差洊密煙交霧凝若無毛質風去雨還不可談悉既<lb/>
散魂而盪目迷不知其所之忽星離而雲罷整神容而<lb/>
自持仰天居之崇絶更惆愓以驚思當是時也燕姬色<lb/>
沮巴童心恥巾拂兩停丸劒雙止雖邯鄲其敢倫豈陽<lb/>
阿之能擬入衛國而乗軒出吳都而傾市守馴養於千<lb/>
齡結長悲於萬里<lb/>
<pb n="KR4h0134_WYG_068-15b"/>
　　　野鵝賦<lb/>
有獻野鵝於臨川王世子愍其樊縶命為之賦其辭曰<lb/>
集陳之隼以自逺而稱神栖漢之雀乃出幽而見珍此<lb/>
瑣禽其何取亦厠景而承仁捨水澤之驩逸對鐘鼓之<lb/>
悲辛豈徇利而輕命將感愛而投身入長羅之逼脅悵<lb/>
髙繳之樊縈邈辭朋而别偶超煙霧而風行跨日月以<lb/>
遥逝忽瞻國而望城踐菲迹於瑶塗昇弱羽於丹庭瞰<lb/>
東西之繡户眺左右之金扄貌纎殺而含悴心翻越而<lb/>
<pb n="KR4h0134_WYG_068-16a"/>
慙驚若墜淵而墮谷怳不知其所寧惟君囿之珍麗實<lb/>
妙物之所殷翔海澤之輕鷗巢天宿之鳴鶉鶡程材於<lb/>
梟猛翬薦體之雕文既敷容以照景亦避翮而排雲雖<lb/>
居物以成偶終在我以非羣望征雲而延悼顧委翼而<lb/>
自傷無青雀之銜命乏赤鴈之嘉祥空穢君之園池徒<lb/>
慙君之稻粱願引身而剪迹抱末志而幽藏於是流嵗<lb/>
遂逺慘節方崇雲纒海岱風拂崤潼飛雰馳霰飄沙舞<lb/>
蓬視清池之初涸望綠林之始空立菰蒲之寒渚託隻<lb/>
<pb n="KR4h0134_WYG_068-16b"/>
影而為雙宛拔啄而掩眥悲結悵而滿胷處朝晝而雅<lb/>
念假外見而遷排涉脩夜之長寂信專思而知哀風梢<lb/>
梢而過樹月蒼蒼而照臺冰依岸而早結霜託草而先<lb/>
摧斂雙翮於水裔翹孤趾於林隈情無方而雨集事有<lb/>
限而星乖在俄頃而猶悼矧窮生之所懷聞宿世之髙<lb/>
賢澤無微而不均育草木而明義愛禽鳥而昭仁全殞<lb/>
卵而來鳳放乳麑而感麟雖陋生於萬物若沙漠之一<lb/>
塵茍全軀而畢命庶魂報以自申<lb/>
<pb n="KR4h0134_WYG_068-17a"/>
　　　尺蠖賦<lb/>
智哉尺蠖觀機而作伸非向厚屈非向薄當静泉渟遇<lb/>
躁風驚起軒軀以曠跨伏累氣而併形冰炭弗觸鋒刅<lb/>
靡迕逢嶮蹙蹐值夷舒步忌好退之見猜哀必進而為<lb/>
蠧每驤首以瞰途常佇景而翻露故身不豫託地無前<lb/>
期動静必觀於物消息各隨乎時從方而應何慮何思<lb/>
是以軍筭慕其權國容擬其變髙賢圖之以隠淪智士<lb/>
以之而藏見笑靈蛇之久蟄羞龍徳之方戰理害道而<lb/>
<pb n="KR4h0134_WYG_068-17b"/>
為尤事傷生而感賤茍見義而守勇豈專取於弦箭<lb/>
　　　飛蛾賦<lb/>
仙䑕伺闇飛蛾候明均靈舛化詭欲齊生觀齊生而欲<lb/>
詭各㑹住以憑方凌燋煙之浮景赴煕燄之明光拔身<lb/>
幽草下畢命在此堂本輕死以邀得雖糜爛其何傷豈<lb/>
學山南之文豹避雲霧而巖藏<lb/>
　　表疏<lb/>
　　　為柳令讓驃騎表<lb/>
<pb n="KR4h0134_WYG_068-18a"/>
臣言伏承詔書加臣驃騎將軍餘如故顧循空薄屢墜<lb/>
成命仰當天寵伏抱慙灼臣素陋人本絶分望適野謝<lb/>
山川之志輟耕無鴻鵠之歎宦希鄉部富期農牧夙當<lb/>
昌朝早值恩洽天綱紛横皇厯歸聖左輪不殷良馬未<lb/>
汗功半下列爵超上賞奮迹騰光參駕龍服翰起雲飛<lb/>
拂翼虹路雖曩之脱駕拖紫弛擔丹轂方之微臣彼安<lb/>
足齒齊此而歸懼塵王度況遂頻煩重彰濫越伏願天<lb/>
徳曲成資始令終雨露之惠自華及殞特屈慈奬降申<lb/>
<pb n="KR4h0134_WYG_068-18b"/>
愚固則綢繆之施復踰造物不勝感躍惶駭之情謹拜<lb/>
表以聞<lb/>
　　　謝秣陵令表<lb/>
臣照言即日被尚書召以臣為秣陵令臣負鍤下農執<lb/>
覊末皂情有局塗志無遠立遘命逢天得汙官牒不悟<lb/>
恩澤無窮謬當奬試用謝刀筆猥承宰職豈是闇懦所<lb/>
能克任今便抵召違離省闥係戀罔極不勝下情謹拜<lb/>
表以聞<lb/>
<pb n="KR4h0134_WYG_068-19a"/>
　　　解褐謝侍郎表<lb/>
臣照言臣孤門賤生操無炯迹鶉棲草澤情不及官不<lb/>
悟天明廣矚騰滯援沈觀光幽節聞道朝年榮多身限<lb/>
思非終報<lb/>
　　　謝解禁止表<lb/>
臣言被宣令解臣禁止天光鄭重不可勝逢飛走知感<lb/>
矧臣人類臣聞獲過于神或憑尸祝以請得罪於君可<lb/>
因左右而謝臣自惟孤賤盜幸榮級闇澁大誼猖狂世<lb/>
<pb n="KR4h0134_WYG_068-19b"/>
禮竒非阮籍無保持之助才愧馮衍有轁□之因自非<lb/>
聖朝超然覽臣於視聽之外則今日渥澤更成妄遭來<lb/>
辰萎葉終先朝草小人嵗暮知能何報徒厚恩華憂懼<lb/>
歎息不任下情謹詣拜表以聞<lb/>
　　　皇孫誕育上表<lb/>
兼郎中令侍郎臣照言伏承東儲積慶皇孫誕育國啓<lb/>
昌期民迎福運臺禁稱祉井廬相賀伏惟聖懷載深鴻<lb/>
悆不任下情謹詣閣上表以聞<lb/>
<pb n="KR4h0134_WYG_068-20a"/>
　　　征北世子誕育上表<lb/>
臣等言臣聞本枝無疆布諸前典衆多彌貴信之華封<lb/>
故徳積則慶深業昌則祚廣伏承王子以中氣正月鍾<lb/>
靈納和誕躬紫閣膺祚朱紱弧矢夙陳珪璋攸覿雲光<lb/>
麗輝巖澤昭采嘉祥爰孚柔顔載晬凡在氓𨽻莫不忭<lb/>
悦臣霑恩踰物慶倍自中不勝殊歡溢喜謹奉表以聞<lb/>
　　　拜侍郎上疏<lb/>
臣言臣北州衰淪身地孤賤衆善必違百行無一生丁<lb/>
<pb n="KR4h0134_WYG_068-20b"/>
昌運自比人曹操乏端槩業謝成迹徂年空往瑣心靡<lb/>
述褫轡投簮於斯終志束菜負薪期與相畢安此定命<lb/>
忝彼公朝不悟乾羅廣收圓明兼覽雕瓠飾笙備雲和<lb/>
之品潢汙流藻充金鼎之實鎩羽暴鱗復見翻躍枯楊<lb/>
寒炭遂起烟華未識微躬猥能及此未知陋生何以為<lb/>
報祗奉恩命憂愧增灼不勝感荷屏營之情謹詣閣拜<lb/>
疏以聞<lb/>
　　　侍郎報滿辭閤疏<lb/>
<pb n="KR4h0134_WYG_068-21a"/>
臣言臣所居職限滿今便收迹金閨雲路從茲自逺鮪<lb/>
<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>沈藏方絶光景祗戀遲迴結涕濡泗臣嚚杌窮賤情<lb/>
嗜踳昩身弱涓甃地幽井谷本應守業墾畛剿芿牧雞<lb/>
圏豕以給征賦而㓜性猖狂因頑慕勇釋擔受書廢耕<lb/>
學文畫虎既敗學歩無成反拙歸跂還陋鷰雀日晏途<lb/>
逺塊然自喪加以無良根孤伎薄既同馮衍負困之累<lb/>
復抱相如消渴之疾志逐運離事與衰合束馬埋輪絶<lb/>
游息世宿福餘慶爰遘聖明煦蒸霜霰莩甲雲露得從<lb/>
<pb n="KR4h0134_WYG_068-21b"/>
下走叨迹人行操勒負覉班榮扈𨽻矜愚訓短哀有弗<lb/>
及奉此而歸足以沒齒雖摩肌髮無報天徳更翼營魂<lb/>
還能結草不勝感戀之情謹詣闕拜疏奉辭以聞<lb/>
　　　轉常侍上疏<lb/>
臣言即日被中曹板轉臣為左常侍臣自惟常人觸事<lb/>
無可謬被拔擢實為光榮臣既無髣髴上報殊絶之恩<lb/>
有分每豐其過前後輕重輒得原恕奬以君子之方赦<lb/>
其不閑教訓大愆不責矜澤必加是臣所以夙夜自念<lb/>
<pb n="KR4h0134_WYG_068-22a"/>
知遭遇之至深至厚也未冀未望便荷今榮欣喜感悦<lb/>
不敢偽讓庶保終始身命為初不勝下情謹詣閤拜疏<lb/>
謝以聞<lb/>
　　　謝隨恩被原疏<lb/>
臣言即日被曹宣命元統内外五刑以下浩澤盪汰臣<lb/>
亦預焉得從漢律故謬之辨闇遭周典肆𤯝之科大喜<lb/>
卒至非願所圖魚愕雞睨且悚且慙臣誠下愚不達義<lb/>
方然君尊臣泰豈同犬馬且常侍臣淵穆疏草即臣所<lb/>
<pb n="KR4h0134_WYG_068-22b"/>
作助人為恭猶加敬憶自已率禮寧敢慢忘繇臣悴賤<lb/>
可侮可誣曽參殺人臣豈無過寢病幽栖無援朝列身<lb/>
孤節卑易成論硋幸大明臨下仁道毓物澤泊翾走臣<lb/>
覃末慶然古人有言楊者易生之木也一人植之十人<lb/>
拔之無生楊矣何則植之者難拔之者易况臣一植之<lb/>
功不立衆拔之過屢至同彼風霜異此貞脆書稱天秩<lb/>
有禮易載神福在謙臣之謙禮理謝福秩仰銜俯媿行<lb/>
歎坐戚即欲顛沛拜恩下庭但臣病久柴羸不堪冐涉<lb/>
<pb n="KR4h0134_WYG_068-23a"/>
小得趨馳星駕登路不勝荷佩之誠謹上疏以聞<lb/>
　　啓<lb/>
　　　論國制啓<lb/>
臣啓臣聞尺之量錦工者裁之袤丈之木繩墨在焉事<lb/>
無巨細非法不行當今世閒政睦藩國相望君舉必書<lb/>
動成准式息躬聖壤十有餘載條制節文宜其備矣諸<lb/>
王列封動静兼該而竊見國之處事未盡善臣之暗蔽<lb/>
私心有措伏見彭城國舊制猶有數巻雖多殊革大綱<lb/>
<pb n="KR4h0134_WYG_068-23b"/>
可依愚謂宜令掌故刋而撰之上著朝典藩邦之度下<lb/>
揆國訓繁簡之誼傍酌州府寛猛之中章程久具永為<lb/>
恒制豈伊今美乃足貴之將來臣忝充直員脱以啓聞<lb/>
煩而非要伏追慙悚謹啓<lb/>
　　　謝上除啓<lb/>
臣言被宣賜臣上除臣伏事日淺蒙荷已豐天澤所及<lb/>
且喜且懼但臣自丁常梪來塗階級非所敢冀今日榮<lb/>
願直爾不少冒乞停止上除伏願重許干穢悚息<lb/>
<pb n="KR4h0134_WYG_068-24a"/>
　　　謝賜藥啓<lb/>
臣衛躬不謹養命無術情淪五難妙謝九法飈落先傷<lb/>
衰疴早及遐澤近臨猥委存䘏<graphic n="KR2096" url="https://raw.githubusercontent.com/kanripo/KR-Gaiji/master/images/KR2096.png" mimeType="image/png"/>同山嶽蒙靈藥之賜<lb/>
惠非河間謬仙使之屈恩逾脯糗惠重帷席荷對銜慙<lb/>
伏抱衿渥<lb/>
　　　謝永安令解禁止啓<lb/>
臣田茅下第質非謝品志終四民希絶三仕邀世逢辰<lb/>
謬及推擇恩成曲積榮秩兼過雖誓投纎生昊天罔極<lb/>
<pb n="KR4h0134_WYG_068-24b"/>
迄無犬馬孤慙星嵗加以淪節雪飈沈誠欵晦值天光<lb/>
燭幽神照廣察澡舋從宥與物更稟遂晞曬陽春湔汰<lb/>
秋水綴翼雲條葺鮮決沼洗膽明目抃手太平重甄再<lb/>
造含氣孰比不悟乾陶彌運復垂埏飾矯迹升等改觀<lb/>
非服振纓珥筆聯承貴寵豈臣浮朽所可恭從實非愚<lb/>
瞢所宜循踐瑣族易灰脆漏已迫空荷載燾終責仰復<lb/>
飲氷肅事懷火畢命不勝屏營之情謹啓事以聞<lb/>
　　　通世子自解啓<lb/>
<pb n="KR4h0134_WYG_068-25a"/>
僕以短梪無用於世遭逢謬幸被受恩榮誠願論畢久<lb/>
宜捐落仁眷篤終復獲淹停感今惟昔銜佩無已但自<lb/>
無堪尸素累載腹心之愧寤寐為憂今請解所職願䝉<lb/>
矜許自奉清塵于茲六祀墜辰永往遺恩在心執紙哽<lb/>
咽言不自宣<lb/>
　　　重與世子啓<lb/>
奉還誨深承殷勤篤眷之重披讀未終悲愧交集僕以<lb/>
常人所䝉隆厚乆應知退非適今日銜恩戀徳用缺進<lb/>
<pb n="KR4h0134_WYG_068-25b"/>
心今者之請必願鑒許且僕棲遲無事咫尺館第餐稟<lb/>
風微非旦則夕居職還私兩者無異而於僕無用有以<lb/>
自處豈非仁念始終之惠重致于日彌深慙感<lb/>
　　　請假啓<lb/>
臣啓臣居家之治上漏下濕暑雨將降有懼崩壓比欲<lb/>
完葺私寡功力板鍤綯塗必須躬役冒欲請假三十日<lb/>
伏願天恩賜垂矜許于啓復追悚息謹啓<lb/>
　　　又<lb/>
<pb n="KR4h0134_WYG_068-26a"/>
臣啓臣所患彌留病軀沈痼自近䝉歸頻更頓處日夜<lb/>
間困或數四委然一弊瞻景待化加以凶衰嬰遘慘悼<lb/>
終鮮兄弟仲由所哀臣實百罹孤苦風雨天倫同氣實<lb/>
惟一妺存沒永訣不獲計見封瘞泉壤臨送私懷感恨<lb/>
情痛兼深臣母年老經離憂傷服麄食淡羸耗增疾心<lb/>
計焦迫進退罔躓冒乞申假百日伏願天慈賜垂矜許<lb/>
臣違福履身事屯悴歎息和景掩淚春風執啓涕結伏<lb/>
追惶悚謹啓<lb/>
<pb n="KR4h0134_WYG_068-26b"/>
　　　奉始興王白紵舞曲啓<lb/>
侍郎臣鮑照啓被教作白紵舞歌辭謹竭庸陋裁為四<lb/>
曲附啓上呈識方淟悴思塗猥局言既無雅聲未能文<lb/>
不足以宣賛聖㫖抽拔妙實謹遣簡餘慙隨悚盈謹啓<lb/>
　　書<lb/>
　　　登大雷岸與妺書<lb/>
吾自發寒雨全行日少加秋潦浩汗山溪猥至渡泝無<lb/>
邊險徑遊棧石星飯結荷衣水宿旅客貧辛波路壯闊<lb/>
<pb n="KR4h0134_WYG_068-27a"/>
始以今日食時僅及大雷塗登千里日踰十晨嚴霜慘<lb/>
節悲風㫁肌去親為客如何如何向因涉頓憑觀川陸<lb/>
遨神清渚流睇方曛東顧五洲之隔西眺九𣲖之分窺<lb/>
地門之絶景望天際之孤雲長圖大念隠心者久矣南<lb/>
則積山萬狀争氣負髙含霞飲景參差代雄凌跨長隴<lb/>
前後相屬帶天有匝横地無窮東則砥原逺隰亡端靡<lb/>
際寒蓬夕巻古樹雲平旋風四起思鳥羣歸静聽無聞<lb/>
極視不見北則陂池濳演湖脈通連苧蒿攸積菰蘆所<lb/>
<pb n="KR4h0134_WYG_068-27b"/>
繁栖波之鳥水化之蟲智吞愚彊捕小號噪驚䀨紛乎<lb/>
其中西則迴江永指長波天合滔滔何窮漫漫安竭創<lb/>
古迄今舳艫相接思盡波濤悲滿潭壑煙歸八表終為<lb/>
野塵而是注集長寫不測修靈浩盪知其何故哉西南<lb/>
望廬山又特驚異基壓江潮峯與辰漢連接上常積雲<lb/>
霞雕錦縟若華夕曜巖澤氣通傳明散綵赫似絳天左<lb/>
右青靄表裏紫霄從嶺而上氣盡金光半山以下純為<lb/>
黛色信可以神居帝郊鎮控湘漢者也若潨洞所積溪<lb/>
<pb n="KR4h0134_WYG_068-28a"/>
壑所射鼓怒之所豗擊湧澓之所宕滌則上窮荻浦下<lb/>
至狶洲南薄鷰𤓰北極雷澱削長埤短可數百里其中<lb/>
騰波觸天髙浪灌日吞吐百川寫泄萬壑輕烟不流華<lb/>
鼎振涾弱草朱靡洪漣隴蹙散渙長驚電透箭疾穹溘<lb/>
崩聚坻飛嶺覆回沬冠山奔濤空谷碪石為之摧碎碕<lb/>
岸為之䪠落仰視大火俯聽波聲愁魄脅息心驚慓矣<lb/>
至於繁化殊育詭質怪章則有江鵞海鴨魚鮫水虎之<lb/>
類豚首象鼻芒鬚針尾之族石蟹土蚌燕箕雀蛤之儔<lb/>
<pb n="KR4h0134_WYG_068-28b"/>
折甲曲牙逆鱗返舌之屬掩沙漲被草渚浴雨排風吹<lb/>
澇弄翮夕景欲沈曉霧將合孤鶴寒嘯逰鴻逺吟樵蘇<lb/>
一歎舟子再泣誠足悲憂不可說也風吹雷飈夜戒前<lb/>
路下弦内外望達所届寒暑難適汝專自慎夙夜戒䕶<lb/>
勿我為念恐欲知之聊書所覩臨塗草蹙辭意不周<lb/>
　　頌<lb/>
　　　河清頌<hi>有序</hi>
臣聞善談天者必徵象於人工言古者先考績於今鴻<lb/>
<pb n="KR4h0134_WYG_068-29a"/>
羲以降遐哉邈乎鏤山嶽雕篆素昭徳垂勲可謂多矣<lb/>
而史編唐堯之功載格于上下樂登文王之操稱於昭<lb/>
于天素狐𤣥玉聿彰符命朴牛文螾爰定祥厯魚鳥動<lb/>
色禾雉興讓皆物不盈眥而美溢金石詩人於是不作<lb/>
頌聲為之而寢庸非惑歟自我皇宋之承天命也仰符<lb/>
應龍之精俯協河龜之靈君圖帝寳粲爛瑰英固以業<lb/>
光曩代事華前徳矣聖上天飛踐極迄兹二十有四載<lb/>
道化周流𤣥澤汪濊地平天成上下含熈文同軌通表<lb/>
<pb n="KR4h0134_WYG_068-29b"/>
裏禔福曜徳中區黎庶知讓觀英遐表夷貊懐惠恤勤<lb/>
秩禮散露臺之金舒國賑民傾鉅橋之粟約違迫脅奢<lb/>
去泰甚讌無留飲畋不盤樂物色異人優㳺鯁直顯靡失<lb/>
心幽無怨魄精炤日月事洞天情故不勞仗斧之臣號<lb/>
令不嚴而自肅無辱鳯舉之使靈恠不召而自彰萬里<lb/>
神行飈塵不起農商野廬邉城偃拆兾馬南金填委内<lb/>
府馴象西爵充羅外囿阿紈纂組之饒衣覆宗國魚鹽<lb/>
杞梓之利傍瞻荒遐士民殷富五陵既有慙徳宫宇宏<lb/>
<pb n="KR4h0134_WYG_068-30a"/>
麗三川莫之能比閭閈有盈歌吹無絶朱輪疊轍華冕<lb/>
重肩豈徒世無窮人民獲休息朝呼韓罷酤鐵而已哉<lb/>
是以嘉祥累仍福應尤盛青丘之狐丹穴之鳥栖阿閣<lb/>
遊禁園金芝九莖木禾六仞秀銅池發膏畝宜以謁薦<lb/>
郊廟和協律吕烟霏霧集不可勝紀然而聖上猶昧旦<lb/>
夙興若有望而未至宏規逺圖如有追而莫及神明之<lb/>
貺推而弗居也是以琬碑鏐檢盛典蕪而不治朝神省<lb/>
方大化抑而未許崇文協律之士蘊儛頌於外坐朝陪<lb/>
<pb n="KR4h0134_WYG_068-30b"/>
宴之臣懐揄揚於内三靈佇睠九壤注心既有日矣<lb/>
嵗宫乾維月躔蒼陸長河巨濟異源同清澄波萬壑潔<lb/>
瀾千里斯誠曠世偉觀昭啓皇明者也語曰影從表瑞<lb/>
從徳此其效焉宣尼稱鳳鳥不至河不出圖傳曰俟河<lb/>
之清人壽幾何皆傷不可見者也然則古人所未見者<lb/>
今殫見之矣孟軻曰千載一聖是旦暮也豈不信哉夫<lb/>
四皇六帝樹聲長世大寳也澤浸羣生國富刑清鴻徳<lb/>
也制禮裁樂惇風遷俗文教也殊華逋羯束顙絳闕武<lb/>
<pb n="KR4h0134_WYG_068-31a"/>
功也鳴鳥躍魚滌穢河渠至祥也大寶鴻徳文教武功<lb/>
其崇如此幽明協賛民祗與能厥應如彼唯天為大堯<lb/>
實則之皇哉唐哉疇與為讓抑又聞之勢之所覃者淺<lb/>
則美之所傳者近道之所感者深則慶之所流者逺是<lb/>
以豐功韙命潤色縢䇿盛徳形容藻被歌頌察之上代<lb/>
則奚斯吉甫之徒鳴玉鑾於前視之中古則相如王襃<lb/>
之屬馳金覊於後絶景揚光清埃繼路故班固稱漢成<lb/>
之世奏御者千有餘篇文章之盛與三代同風繇是言<lb/>
<pb n="KR4h0134_WYG_068-31b"/>
之斯迺臣子舊職國家通議不可輟也臣雖不敏敢不<lb/>
勉乎乃作頌曰<lb/>
窺刋崩石捃逸殘竹巢風寂寥羲埃綿邈鉅生大年贍<lb/>
學淵聞鞶繡成景粉繢顓軒徒翫井科未覩天河亘古<lb/>
通今明鮮晦多千齡一見書史登歌旋我皇駕揆景方<lb/>
塗凌周躐殷蹶唐轢虞如彼七緯累璧重珠髙祖撥亂<lb/>
首物定靈更開天地再鑄羣生帝御三傑龍步八坰朔<lb/>
南暨教海北騰聲淪深格髙浹遐洞㝠毚鼎遷宋𤣥圭<lb/>
<pb n="KR4h0134_WYG_068-32a"/>
告成大明方徽鴻光中㣲聖命誰堪皇厯攸歸謀從筮協<lb/>
神與民推黄旗西映紫盖東輝納瑞螭玉升政衡璣金<lb/>
輪約飾珠冕龍衣正位北辰垂拱南面天下何思日用<lb/>
罔倦復禮歸仁觀恒通變一物有違戚言毁膳非躬簡<lb/>
法厚下安宅謙徳彌光損道滋益孝崇饗祀勤隆耕藉<lb/>
饘酎秋羊封墐春骼嬰耄兼梁鰥孤重帛體由學染俗<lb/>
以教遷禮導刑清樂鬯風宣分衢讓齒折訟推田野旌<lb/>
伏彦朝賞登賢儒訓優柔武節焱鷙文憲精𢎞戎容犀<lb/>
<pb n="KR4h0134_WYG_068-32b"/>
利樞鈐明審程彠周備吏礪平端民羞幸覬桴皷凝埃<lb/>
烽驛垂轡銷我長劍歸為農器閩外水鄉鄣表炎國隴<lb/>
首西南渤尾東北赩赩嶺丹渾渾泉黑移琛雲勉轉集<lb/>
卬僰狼歌薦功鳥譚陳徳治博化光民阜財盛班白行<lb/>
謠清綺髙詠雲表幽和物章明慶麗植雕質蠢行藻性<lb/>
仁草晨莩徳宿宵映海無隠飈山有黄落牛羊内首閭<lb/>
户外拓瑞木朋生祥禽輩作薫風蕩閨飴露流閤器範<lb/>
神妙劑調象藥匪直也斯偉慶方溱注彼四瀆媚此雙<lb/>
<pb n="KR4h0134_WYG_068-33a"/>
川㐲靈遙紀閟貺遐年澄波海嶽鏡流䓗山泉室凝澱<lb/>
水府清涓俛瞰夷都降眡驪淵朱宫潛耀紫閣隂鮮昔<lb/>
在爽徳王風不昌迺溢迺竭或壅或亡潔源濫壑曾是<lb/>
未央先民永慨大道悠長云何其瑞實鍾我皇聞諸師<lb/>
說天竦聽密介焉如響匪逺惟疾矧是皇心妙夫貞一<lb/>
左右天經户牖人術許謩布簡絲言盈室穢有綿祀清<lb/>
豈崇日一人之慶吹萬稟和靈根方固脩源重波副睿<lb/>
貳哲帝體皇柯景雲蔚嶽秀星駢羅垂光九野騰響四<lb/>
<pb n="KR4h0134_WYG_068-33b"/>
遐輔車鼎足槃石虎牙世匹周室基永漢家泰階既平<lb/>
洪河既清大人在上區宇文明樵夫議道漁父濯纓臣<lb/>
照作頌鋪徳樹聲<lb/>
　　　佛影頌<lb/>
形生麗怪神照潭寂驗幽以明考心者迹六塵煩苦五<lb/>
道綿劇乃炳舟梁爰悟淪溺色丹貌繢留相瓊石金光<lb/>
絕見玉毫遺覿俾昏作朗效順去逆<lb/>
　　銘<lb/>
<pb n="KR4h0134_WYG_068-34a"/>
　　　凌烟樓銘<hi>有序</hi>
臣聞慿飈薦響唱微效長垂波鑒景功少致深是以冰<lb/>
臺築乎魏邑鳯閣起於漢京皆所以賛生通志感恱幽<lb/>
情者也伏見所製凌烟樓棲置崇逈延瞰平寂即秀神<lb/>
皋因基地勢東臨呉甸西眺楚闗奔江永寫鱗嶺相葺<lb/>
重樹窮天通原盡目悲積陳古賞絶舊年誠可以暉曠<lb/>
髙明藻澈逺心矣夫識緣感傾事待言彰匪言匪述綿<lb/>
世罔傳敢作銘曰<lb/>
<pb n="KR4h0134_WYG_068-34b"/>
巖巖崇樓藐藐層隅階基天削户牖雲區瞰江列楹望<lb/>
景延除積清風路合綵烟塗俯窺淮海俛眺荆呉我王<lb/>
結駕藻思神居宜此萬春修靈所扶<lb/>
　　　飛白書勢銘<lb/>
秋毫精勁霜素凝鮮霑此瑶波染彼松烟超工八法盡<lb/>
竒六文鳥企龍躍珠解泉分輕如游霧重似崩雲絶鋒<lb/>
劍摧驚勢箭飛差池鷰起振迅鴻歸臨危制節中險騰<lb/>
機圭角星芒明麗爛逸絲縈髪垂平理端宻盈尺錦兩片<lb/>
<pb n="KR4h0134_WYG_068-35a"/>
字金溢故仙芝煩弱既匪足雙蟲虎𤨏碎又安能匹君<lb/>
子品之是最神筆<lb/>
　　　藥奩銘<lb/>
歲霣走丸生猒隤墻時無驟得年有遐方水玉出煙靈<lb/>
飛生光龜文電衣龍綵雲裳九芝八石延正盪斜二脂<lb/>
六體振衰返華毛姬餌葉鳯子藏花景絶翠虬氣隠頳<lb/>
霞深神罕别妙竒不揚或繁虎杖或亂蛇牀故不世不可<lb/>
以服未達不可以嘗眩睛逆目是乃為良<lb/>
<pb n="KR4h0134_WYG_068-35b"/>
　　　石帆銘<lb/>
應風剖流息石横波下潨地軸上獵星羅吐湘引漢歙<lb/>
蠡吞沱西歴岷冢北瀉淮河𦕈森𢎞藹積廣連深淪天<lb/>
測際亘海窮隂雲旌未起風柯不吟崩濤山墜鬰浪雷<lb/>
沈在昔鴻荒刋啓源陸表裏民邦經緯鳥服瞻貞視晦<lb/>
坎水巽木乃剡乃鏟既刳既斵飛深浮逺巢潭館谷涉<lb/>
川之利謂易則難臨淵之戒曰危乃安泊潛輕濟㝠表<lb/>
勤言穆戎遂㽜昭御不還徒悲猿鶴空駕滄煙君子彼<lb/>
<pb n="KR4h0134_WYG_068-36a"/>
想祗心載惕林簡松栝水採龍鷁覘氣涉潮投祭沈璧<lb/>
揆檢含圖命辰定厯二崤虎口周王夙趨九折羊腸漢臣<lb/>
電驅潛鱗浮翼争景乘虚衡石頳鰩帝子察殂青山斷<lb/>
河后父沈軀川吏掌津敢告訪途<lb/>
　　　𤓰步山楬文<lb/>
歲舍龍紀月巡鳥張鮑子辭吳客楚指兖歸揚道出闗<lb/>
津升髙問途北眺氊鄉南曬炎國分風代川揆氣閩澤<lb/>
四睨天宫窮曜星絡東窺海門候景落日㳺精八表駃<lb/>
<pb n="KR4h0134_WYG_068-36b"/>
視四遐超然永念意類交横信哉古人有數寸之籥持<lb/>
千鈞之闗非有其才施處勢要也𤓰步山者亦江中眇小<lb/>
山也徒以因逈為髙據絶作雄而凌清瞰逺擅竒含秀<lb/>
是亦居勢使之然也故才之多少不如勢之多少逺矣<lb/>
仰望穹垂俯視地域涕洟江河痝贅丘嶽雖奮風漂石<lb/>
驚電剖山地綸維陷川鬬毁宫毫盈髪虗曽未注言況<lb/>
乎沈河浮海之髙遺金椎璧之竒四遷八聘之策三黜<lb/>
五逐之疵販交買名之薄吮癕䑛痔之卑安足議其是<lb/>
<pb n="KR4h0134_WYG_068-37a"/>
非<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0134_WYG_068-37b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
漢魏六朝百三家集巻六十八<lb/>
</p>
<p>
</p>
  </div>
</body>
</text>
</TEI>
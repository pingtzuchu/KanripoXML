<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>漢魏六朝百三家集巻四十四</head> <lb/>
    <p>
<pb n="KR4h0134_WYG_044-1a"/>
欽定四庫全書<lb/>
　漢魏六朝百三家集巻四十四<lb/>
　　晉夏侯湛集題詞<lb/>
　　　潘安仁之誄夏侯孝若也曰執㦸疲楊長沙投<lb/>
　　　賈余讀其詞竊嘆文人相惜死生尤見抵疑之<lb/>
　　　作班固賔戱蔡邕釋誨流也髙才淹躓含文寫<lb/>
　　　懐鋪張問難聊代萱蘓縱觀西晋𤣥居㩁論釋<lb/>
　　　勸釋時文皆近是追踪西漢邈乎後塵矣昆弟<lb/>
<pb n="KR4h0134_WYG_044-1b"/>
　　　誥總訓郡子紹聞穆侯人倫長者之書也但規<lb/>
　　　模帝典僅能形似刻鵠畫虎不無譏焉周詩上續<lb/>
　　　白華志猶束晢補亡安仁誦之亦賦家風友朋<lb/>
　　　具爾殆文以情生乎賈謐二十四友安仁居首<lb/>
　　　母氏數誚不知省改白首之䜟貽親以僇孝若<lb/>
　　　連璧未或同熱長歸雖先幸不及禍其離親詠<lb/>
　　　有云茍違親以從利兮匪曽閔之攸寶余為三<lb/>
　　　復泣下孝弟文雅盛名得全者此爾東漢趙威<lb/>
<pb n="KR4h0134_WYG_044-2a"/>
　　　豪猶嘔血未及况他人乎<lb/>
　目録<lb/>
　　賦<lb/>
　　　雷賦<lb/>
　　　春可樂賦<lb/>
　　　秋夕哀賦<lb/>
　　　秋可哀賦<lb/>
　　　大暑賦<lb/>
<pb n="KR4h0134_WYG_044-2b"/>
　　　禊賦<lb/>
　　　梁田賦<lb/>
　　　夜聽笳賦<lb/>
　　　鞞舞賦<lb/>
　　　雀釵賦<lb/>
　　　缸燈賦<lb/>
　　　繳彈賦<lb/>
　　　觀飛鳥賦<lb/>
<pb n="KR4h0134_WYG_044-3a"/>
　　　𤣥鳥賦<lb/>
　　　獵兔賦<lb/>
　　　愍桐賦<lb/>
　　　芙蓉賦<lb/>
　　　石榴賦<lb/>
　　　宜男花賦<lb/>
　　　朝華賦<lb/>
　　　浮萍賦<lb/>
<pb n="KR4h0134_WYG_044-3b"/>
　　　薺賦<lb/>
　　　𤓰賦<lb/>
　　設難<lb/>
　　　抵疑<lb/>
　　序<lb/>
　　　羊秉序<lb/>
　　　從祖叔權幼權序<lb/>
　　誥<lb/>
<pb n="KR4h0134_WYG_044-4a"/>
　　　昆弟誥<lb/>
　　贊<lb/>
　　　東方朔畫贊<lb/>
　　　虞舜贊<lb/>
　　　左丘明贊<lb/>
　　　顔子贊<lb/>
　　　閔子騫贊<lb/>
　　　莊周贊<lb/>
<pb n="KR4h0134_WYG_044-4b"/>
　　　管仲贊<lb/>
　　　鮑叔贊<lb/>
　　　范蠡贊<lb/>
　　　魯仲連贊<lb/>
　　傳<lb/>
　　　外祖母憲英傳<lb/>
　　詩<lb/>
　　　周詩<lb/>
<pb n="KR4h0134_WYG_044-5a"/>
　　　山路吟<lb/>
　　　江上泛歌<lb/>
　　　離親詠<lb/>
　　　長夜謠<lb/>
　　　寒苦謠<lb/>
　　　征邁辭<lb/>
　<lb/>
　<lb/>
<pb n="KR4h0134_WYG_044-5b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　漢魏六朝百三家集巻四十四目録<lb/>
<pb n="KR4h0134_WYG_044-6a"/>
欽定四庫全書<lb/>
　漢魏六朝百三家集巻四十四<lb/>
　　　　　　　　　　　　　明　張溥　輯<lb/>
　晉夏侯湛集<lb/>
　　賦<lb/>
　　　雷賦<lb/>
伊朱明之季節兮暑燻赫以盛興扶桑煒以揚燎兮雷<lb/>
火曄以南升大明黯其濳曜兮天地鬱以同蒸掣丹霆<lb/>
<pb n="KR4h0134_WYG_044-6b"/>
之皓琰兮奮迅雷之崇崇馳壯音於天上兮激駮響於<lb/>
地中徒觀其霰雹之所種鑿火石之所燒鑠雲雨之所<lb/>
澆沃流潦之所淹濯當衝則擢破遇披則纖溺山林為<lb/>
之崩盪羣生為之震辟是以大聖變於烈風小雅肅於天<lb/>
髙嗟乾坤之神祗兮信靈化之誕昭故先王之制刑擬<lb/>
雷霆於征伐恢文德以經化兮耀武義以崇烈茍不合<lb/>
於大象兮焉濟道以成哲<lb/>
　　　春可樂賦<lb/>
<pb n="KR4h0134_WYG_044-7a"/>
春可樂兮樂東作之良時嘉新田之啓萊悦中疇之發<lb/>
菑桑冉冉以奮條麥遂遂以揚秀澤苗翳渚原卉耀阜<lb/>
春可樂兮樂崇陸之可娱登夷岡以廻眺超矯駕乎山<lb/>
隅綴雜華以為葢集繁㽔以飾裳散風衣之馥氣納戢<lb/>
懐之潜芳鸎交交以弄音翠翾翾以輕翔招君子以偕<lb/>
樂擕淑人以微行<lb/>
　　　秋夕哀賦<lb/>
秋夕兮遥長哀心兮永傷結帷兮中宇屣履兮閑房聽<lb/>
<pb n="KR4h0134_WYG_044-7b"/>
蟋蟀之濳鳴覩遊雁之雲翔尋修廡之飛檐覽明月之流<lb/>
光木蕭蕭以被風階縞縞以受霜玉機兮環轉四運兮<lb/>
驟遷銜恤兮迄今忽将兮渉年日往兮哀深嵗暮兮思<lb/>
繁<lb/>
　　　秋可哀賦<lb/>
秋可哀兮哀秋日之蕭條火廻景以西流天既清而氣<lb/>
髙壤含素霜山結𤣥霄月延路以増夜日遷行以收暉<lb/>
屏絺綌於篋笥納綸縞以授衣秋可哀兮哀新物之陳<lb/>
<pb n="KR4h0134_WYG_044-8a"/>
蕪綢篠朔以歛絺密葉摵以隕疎雁擢翼於太清燕蟠<lb/>
形乎榛墟秋可哀兮哀良夜之遥長月翳翳以隱雲時<lb/>
籠籠以投光映前軒之踈幌炤後帷之閑房拊輕衾而<lb/>
不寐臨虚檻而搴裳感時邁以興思情愴愴以含傷<lb/>
　　　大暑賦<lb/>
惟青春之謝兮接朱明之季月何太陽之赫曦乃鬰陶<lb/>
以興熱於是大呂統律祝融紀節蒸澤外熈太隂内閉<lb/>
若乃三伏相仍徂暑肜肜上無纖雲下無微風扶桑赩<lb/>
<pb n="KR4h0134_WYG_044-8b"/>
其增燌天氣曄其南升爾乃土墳墜坼谷枯川竭寒泉<lb/>
潜沸氷井騰沬洪液蒸於單簟兮珠汗霑乎絺葛温風<lb/>
翕其至兮若灑湯於玉質沃新水以達夕振輕箑以終<lb/>
日<lb/>
　　　禊賦<lb/>
羡暮春之嘉辰美靈氣之和柔結方軌於泰路敷令節<lb/>
而宣遊爾乃<hi>闕</hi>　　　鈴鳴擢翠旗垂繁纓微雲乘軒<lb/>
清風巻旌飛輪焱起良馬電驚車駕鱗萃男女霧㑹服<lb/>
<pb n="KR4h0134_WYG_044-9a"/>
煥羅縠翠翳連葢縈香丸於素襟結九齡乎時外粲爛<lb/>
虺韡焜曄發越若乎朝春挺葩夕霞抱月爾乃臨清流<lb/>
背緑柯雲幕髙接丹組四羅<lb/>
　　　梁田賦<lb/>
嬉於夷寧之廣陸歩于大野之長京察田疇之疆畔觀<lb/>
遊雉之逸形<lb/>
　　　夜聽笳賦<lb/>
越鳥戀乎南枝胡馬懐夫朔風惟人情之有思乃否滯<lb/>
<pb n="KR4h0134_WYG_044-9b"/>
而發中南閭兮拊掌北閲兮鳴笳鳴笳兮恊節分唱兮<lb/>
相和相和兮諧慘激暢兮清哀奏烽燧之初驚展從由<lb/>
之歎乖伸棄兮更纒遷調兮故顏披凉州之妙操掣飛<lb/>
龍之竒引垂幽蘭之游響來楚妃之絶歎放鵾鷄之弄<lb/>
音散白雪之清變<lb/>
　　　鞞舞賦<lb/>
專竒巧於樂府兮苞殊妙乎伶人匪繁手之末流兮乃<lb/>
皇世之所珍在廟則格祖考兮在郊則䧏天神納和氣<lb/>
<pb n="KR4h0134_WYG_044-10a"/>
於兩儀兮通克諧乎君臣協至美於九成兮等太上乎<lb/>
睿文<lb/>
　　　雀釵賦<lb/>
覽嘉藝之機巧特精思於雀釵收泉珍於八極納瓌異<lb/>
以表竒布太陽而擬法妙團團而應規於是妍姿英妙<lb/>
之徒相與競嬖飛寵並修勑理袿襟整服飾黛𤣥睂之<lb/>
琰琰收紅顏而發色流盼閒歩輕袂翼翼恃炫豔以相<lb/>
邈常逍遥而侍側昔先王興道立教崇冲讓以致賢不<lb/>
<pb n="KR4h0134_WYG_044-10b"/>
留志於華好<lb/>
　　　缸燈賦<lb/>
殊珍寶器竒像妙工取光藏烟致巧金銅融冶甄流陶<lb/>
形定容爾乃隱以金翳疏以華籠融素膏於囘槃發朱<lb/>
曜於綺窗宣耀蘭堂騰明廣宇焰煜爚于茵筵煥炤<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
乎屏組<lb/>
　　　繳彈賦<lb/>
張弱弓理繁繳望大羣以送丸審追放而必獲<lb/>
<pb n="KR4h0134_WYG_044-11a"/>
　　　觀飛鳥賦<lb/>
見逸遊之髙鳥邈飃颺而殊逝擢華毛以迅鶩廻勁翼<lb/>
以揚勢披六翮之聮翩振輕體之迢逓遂乃矜形遼廓<lb/>
馮虚安翔翩翻徘徊上下頡頏動素羽之習習亂白質<lb/>
於日光玩流氣以差池弄長風以抑揚攝雙翅以髙舉<lb/>
舒修頸以儴佯目悦妙勢心嘉羽儀愛惠音之嚶嚶美<lb/>
弱翰之參差蹔髙凌於景外又抑身乎雲崕乍來乍往<lb/>
若懸若垂象流星之離天似圓物之墜危何斯遊之自<lb/>
<pb n="KR4h0134_WYG_044-11b"/>
得諒逸豫之可希茍臨川而羡魚亦觀翔而樂飛<lb/>
　　　𤣥鳥賦<lb/>
觀羽族之羣類美𤣥鳥之翔集順隂陽以出處隨寒暑<lb/>
而遊蟄擢翾翾之麗容揮連翩之𤣥翼挺參差之修尾<lb/>
發緇素之鮮色及至大火西景啇風吹衣遂匿形於深<lb/>
穴歛六翮而不飛含静泊以充肌噏至和之精粹澹恬<lb/>
心以去欲故保生而不匱虞衆物之為害獨棄林而憑<lb/>
人不驚畏以自疏永歸馴而附親有受祥而皇祗故遺<lb/>
<pb n="KR4h0134_WYG_044-12a"/>
卵而生殷惟帝皇之嘉美置髙禖以表神類鸞皇之知<lb/>
德象君子之安仁爾乃衘泥構巢營居傳桷積一喙而<lb/>
不已終累泥而成屋拾柔草以自藉採懦毛以為蓐吐<lb/>
清惠之泠音永吟鳴而自足<lb/>
　　　獵兎賦<lb/>
爾乃乘露箱御良馬盾戈接於廣漠弓矢連於曠野端<lb/>
眺蒿萊摘盱榛穢落日攅慨傍窺蓊薈視毚兎之所隱<lb/>
乃精望而審發弦絶箭激驚伏並斃捜陵危險覓厯岡<lb/>
<pb n="KR4h0134_WYG_044-12b"/>
阜留罾挂於重林疎罝結於通藪密驚視於草間暫見<lb/>
之於䝉茸擬以鋭殳規以良弓覩毫末而放鏃乃殪之<lb/>
於窟中或紛歘赫以驚騖影跳竦而揚白擢輕足之㷀<lb/>
㷀振遊形之躍躍弓不暇彎罝不及幕爾乃鷹鷂翻以<lb/>
飄揚勁翼謖而下猘馬釋控以長騁鬰騰空而陵厲翕<lb/>
習於迴阻之間繚繞於山澤之際盤紆遊田其樂泄泄<lb/>
心既倦兮日遷命輿駕兮将還息徒蘭圃秣驥華田目<lb/>
送歸鴻乎揮五絃優哉游哉聊以永年<lb/>
<pb n="KR4h0134_WYG_044-13a"/>
　　　愍桐賦<lb/>
有南國之陋寢植嘉桐乎前庭闡洪根以誕茂豐修榦<lb/>
以繁生納谷風以疏葉含春雨以濯莖濯莖夭夭布葉<lb/>
藹藹蔚童童以重茂䕃蒙接而相葢蔽隂澹之南表覆<lb/>
陽阿之北外於是詰朝之暇歩趾前廡春以遊目夏以<lb/>
清暑昔詩人之所稱美厥生之攸竒植匪崗其不滋識<lb/>
非條其不儀<lb/>
　　　芙容賦<lb/>
<pb n="KR4h0134_WYG_044-13b"/>
臨清池以遊覽觀芙容之麗華潜靈藕於𤣥泉擢修莖<lb/>
乎清波煥然䕃沼灼爾星羅若乃廻縈外散菡蓞内離<lb/>
的出豔發葉恢花披緑房翠蔕紫飾紅敷黄螺圓出垂<lb/>
㽔散舒纓以金牙㸃以素珠固陂池之麗觀尊終世之<lb/>
特殊爾乃採淳葩摘圓質析碧皮食素實味甘滋而清<lb/>
美同嘉異乎橙橘參嘉果以作珍長充御乎口實<lb/>
　　　石榴賦<lb/>
覽華圃之嘉樹兮羡石榴之竒生滋𤣥根於夷壤兮擢<lb/>
<pb n="KR4h0134_WYG_044-14a"/>
繁榦於蘭庭霑靈液之粹色兮含渥霧以深榮若乃時<lb/>
雨新稀微風扇物藹萋萋以鮮茂兮紛扶輿以蓊鬱枝<lb/>
摻稔以環柔兮葉鱗次以周密纎條參差以窈窕兮洪<lb/>
柯流離以相拂於是乎青陽之末朱明之初翕微煥以<lb/>
摛采兮的窟㻧以揚敷接翠蕚於綠蔕兮冐紅芽以丹<lb/>
鬚赩然含㽔璀爾散珠若乃叢紈始裏聚葩方離濳暉<lb/>
蜿豔綠采未披照灼攅列熒熒𤣥垂雪酲解䬼怡神實<lb/>
氣冠百品以竒仰邁衆果而持貴<lb/>
<pb n="KR4h0134_WYG_044-14b"/>
　　　宜男花賦<lb/>
淑大邦之竒草兮應則百之休祥禀至貞之靈氣兮顯<lb/>
嘉名以自彰冠衆卉之挺生兮承木德于少陽體柔性<lb/>
剛蕙潔蘭芳結纎根以立本兮靈渥液於青雲順隂陽<lb/>
於滋茂兮笑含章之有文逺而望之若丹霞照青天近<lb/>
而觀之若芙蓉鑒綠泉萋萋翠葉灼灼朱華曄若珠玉<lb/>
之樹煥若景宿之羅充后妃之盛飾兮登紫微之内庭<lb/>
回日月之暉光兮隨天運以虚盈<lb/>
<pb n="KR4h0134_WYG_044-15a"/>
　　　朝華賦<lb/>
咨神樹之修異實積陽之純精蜿潜根以誕節據川壤<lb/>
以擢莖皎日升而朝華𤣥景逝而夕零逮明晨而繁沸<lb/>
若静夜之衆星長莖攅起柔條列布濯靈柯於時雨滋<lb/>
逸采於豐露灼煌煌以煒煒獨崇朝而達暮於是茂樹<lb/>
蒼蒼纎枝翩翩潜光玉朗綠葉翠鮮<lb/>
　　　浮萍賦<lb/>
歩長渠以遊目兮覽隨波之微草紛漂潎以澄茂兮羗<lb/>
<pb n="KR4h0134_WYG_044-15b"/>
孤生於靈沼因纎根以自滋兮乃逸蕩乎波表散圓葉<lb/>
以舒形兮發翠綠以含縹䕃修魚之華鱗兮翳蘭池之<lb/>
清潦既淡澹以順流兮又雝容以隨風有纒薄於崖側<lb/>
兮或廻滯乎湍中紛上下其靡常兮漂徃來其無窮仰<lb/>
熈陽曜俯慿綠水渟不安處行無定軌流息則寧濤擾<lb/>
則動浮輕善移勢危易盪似孤臣之介立隨排擠之所<lb/>
徃内一志以奉朝兮外結心以絶黨萍出水而立枯兮<lb/>
士失據而身枉覩斯草而慷慨兮固知直道之難爽<lb/>
<pb n="KR4h0134_WYG_044-16a"/>
　　　薺賦<lb/>
寒冬之日余登乎城跬歩乎北園覩衆艸之萎悴覽林<lb/>
果之零殘悲纎條之槁摧慜枯葉之飄殫見芳薺之時<lb/>
生被畦疇而獨繁鑚重氷而挺茂䝉嚴霜以發鮮含盛<lb/>
陽而弗萌在太隂而斯育永安性於猛寒羗無寧乎煖<lb/>
燠齊精氣於欵冬均貞固乎松竹<lb/>
　　　𤓰賦<lb/>
入菓林造𤓰田摘虎掌拾黄班落蒂離母潰於清泉<lb/>
<pb n="KR4h0134_WYG_044-16b"/>
　　設難<lb/>
　　　抵疑<lb/>
當路子有疑夏候湛者而謂之曰吾聞有其才而不遇<lb/>
者時也有其時而不遇者命也吾子童㓜而岐嶷弱冠<lb/>
而著德少而流聲長而垂名抜萃始立而登宰相之朝<lb/>
揮翼初儀而受卿尹之舉盪典籍之華談先王之言入<lb/>
閶闔躡丹墀染彫管吐洪煇干當世之務觸人主之威<lb/>
有效矣而官不過散郎舉不過賢良鳳棲五期龍蟠六<lb/>
<pb n="KR4h0134_WYG_044-17a"/>
年英耀秃落羽儀摧殘而獨雝容藝文蕩駘儒林志不<lb/>
輟著述之業口不釋雅頌之音徒費精而耗力勞神而<lb/>
苦心此術亦已薄矣而終莫之辯宜吾子之陸沈也且<lb/>
以言乎才則吾子優矣以言乎時則子之所與二三公<lb/>
者義則骨肉之固交則明道之觀也富於德貴於官其<lb/>
所發明雖叩牛操築之客傭賃抱關之隷負俗懐譏之<lb/>
士猶将登為大夫顯為卿尹於何有寶咳唾之音愛錙<lb/>
銖之力向若垂一鱗回一翼令吾子攀其飛騰之勢挂<lb/>
<pb n="KR4h0134_WYG_044-17b"/>
其羽翼之末猶奮迅於雲霄之際騰驤於四極之外今<lb/>
乃金口玉音漠然沉黙使吾子棲遲窮巷守此困極心<lb/>
有窮志貌有饑色吝江河之流不以濯舟船之畔惜東<lb/>
壁之光不以寓貧婦之目抑亦二三公之蔽賢也寔吾<lb/>
子之拙惑也夏侯子曰噫湛也幸有過人必知之矣吾<lb/>
子所以褒飾之大矣斟酌之喻非小醜之所堪也然過<lb/>
承古人之誨抑因子大夫之沗在敝室敢布其腹心豈<lb/>
能隱几以覽其槩乎客曰敢祗以聽夏侯子曰吾聞先<lb/>
<pb n="KR4h0134_WYG_044-18a"/>
大夫孔聖之言德之不修學之不講聞義不能徙不善<lb/>
不能改是吾憂也四德具而名位不至者非吾任也是<lb/>
以君子求諸已小人求諸人僕也承門户之業受過庭<lb/>
之訓是以得接冠帶之末充乎士大夫之列頗闚六經<lb/>
之文覽百家之學弱年而入公朝䝉蔽而當顯舉進不<lb/>
能抜羣出萃却不能抗排當世志則乍顯乍昧文則乍<lb/>
幽乍蔚知之者則謂之欲逍遥以養生不知之者則謂<lb/>
之欲遑遑以求達此皆未是僕之所匱也僕又聞世有<lb/>
<pb n="KR4h0134_WYG_044-18b"/>
道則士無所執其節黜陟明則下不在量其力是以當<lb/>
舉而不辭入朝而酬問僕東野之鄙人頑直之陋生也<lb/>
不識當世之便不達朝廷之情不能倚靡容悦出入﨑<lb/>
傾逐巧㸃妍嘔喁辯佞隨羣班之次伏簡墨之後當此<lb/>
之時若失水之魚䘮家之狗行不勝衣言不出口安能<lb/>
干當世之務觸人主之威適足以露狂簡而増塵垢縱<lb/>
使心有至言言有偏直此委巷之誠非朝廷之欲也今<lb/>
天子以茂德臨天下以八方六合為四境海内無虞萬<lb/>
<pb n="KR4h0134_WYG_044-19a"/>
國𤣥静九夷之從王化猶洪聲之收清響黎苗之樂函<lb/>
夏若遊形之招惠景鄉曲之徒一介之士曽諷急就習<lb/>
甲子者皆奮筆揚文議制論道出草茅起林藪御青𤨏<lb/>
入金墉者無日不有充三臺之寺盈中書之閣有司不<lb/>
能竟其文當年不能編其籍此執政之所厭聞也若乃<lb/>
羣公百辟卿士常伯被朱佩紫耀金帶白坐而論道者<lb/>
又充路盈寢黄幄玉階之内飽其尺牘矣若僕之言皆<lb/>
糞土之説消磨灰爛垢辱招穢適可克衛士之㸑盈掃<lb/>
<pb n="KR4h0134_WYG_044-19b"/>
除之器譬猶投盈寸之膠而欲使江海易色燒一羽之<lb/>
毛而欲令大鑪増勢若燎原之烟彌天之雲噓之不益<lb/>
其熱噏之不減其氣今子見僕入朝蹔對便欲坐望髙<lb/>
位吐言數百便謂陵嶒一世何吾子之失評也僕固脂<lb/>
車以須放秣馬以待却反耕於枳落歸志乎渦瀬從容<lb/>
乎農夫優游乎卒嵗矣古者天子畫土以封羣后羣后<lb/>
受國以臨其邦懸大賞以樂其成列九伐以討其違興<lb/>
衰相形安危相傾故在位者以求賢為務受任者以進<lb/>
<pb n="KR4h0134_WYG_044-20a"/>
才為急今也則九州為一家萬國為百郡政有常道法<lb/>
有恒訓因循而禮樂自定揖讓而天下大順夫道學之<lb/>
貴游閭邑之搢紳皆髙門之子世臣之𦙍𢎞風長譽推<lb/>
成而進悠悠者皆天下之彥也諷詁訓傳詩書講儒墨<lb/>
説𤣥虛僕皆不如也二三公之簡僕於凡庸之肆顯僕<lb/>
於細猥之中則為功也重矣時而清談則為親也周矣<lb/>
且古之君子不知士則不明不安是以居逸而思危對<lb/>
食而肴乾今也則否居位者以善身為静以寡交為慎<lb/>
<pb n="KR4h0134_WYG_044-20b"/>
以弱斷為重以怯言為信不知士者無公誹不得士者<lb/>
不私愧彼在位者皆稷契咎益伊吕周召之倫叔豹仲<lb/>
熊之儔稽古則踰黄唐經緯則越虞夏蔑昆吾之功嗤<lb/>
桓文之勲抵㧙管仲蹉跎晏嬰其逺則欲升鼎湖近則<lb/>
欲超太平方将保重嗇神獨善其身𤣥白冲虛仡爾養<lb/>
真雖力挾太山将不舉一羽揚波萬里将不濯一鱗咳<lb/>
唾成珠玉揮袂出風雲豈肻䠥<graphic n="KR0887" url="https://raw.githubusercontent.com/kanripo/KR-Gaiji/master/images/KR0887.png" mimeType="image/png"/>鄙事取才進人此又<lb/>
吾子之失言子獨不聞夫神人乎噏風飲露不食五榖<lb/>
<pb n="KR4h0134_WYG_044-21a"/>
登太清遊山嶽靡芝草弄白玉不因而獨備無假而自<lb/>
足不與人路同嗜欲不與世務齊榮辱故能入無窮之<lb/>
門享不死之年以此言之何待進賢客曰聖人有言曰<lb/>
邦有道貧且賤焉耻也今子值有道之世當太平之㑹<lb/>
不攘袂奮氣發謀出竒使鳴鶴受和好爵見縻抑乃沈<lb/>
身郎署約志勤卑不亦羸哉且伊尹之干成湯寗戚之<lb/>
迕桓公或投已鼎爼或庸身飯牛眀廢興之機歌白水<lb/>
之流德入殷王義感齊侯故伊尹起庖厨而登阿衡寗<lb/>
<pb n="KR4h0134_WYG_044-21b"/>
戚出車下而階大夫外無微介内無請謁矯身擢手徑<lb/>
躡名位吾子亦何不慕賢以自厲希古以慷慨乎夏侯<lb/>
子曰嗚呼是何言歟富與貴是人之所欲非僕之所惡<lb/>
也夫干将之劒陸斷狗馬水截蛟龍而鉛刀不能入泥<lb/>
騏驥驊騮之乘一日而致千里而駑蹇不能邁畆百錬<lb/>
之鑑别鬚眉之數而壁土不見泰山鴻鵠一舉横四海<lb/>
之區出青雲之外而尺鷃不陵桑榆此利鈍之較優劣<lb/>
之决也夫欲進其身者不過千萬乘而僕已上朝堂荅<lb/>
<pb n="KR4h0134_WYG_044-22a"/>
世問不過顯所知而僕已竭心思盡才學意無雅正可<lb/>
凖論無片言可採是以頓於鄙劣而莫之能起也以此<lb/>
言之僕何為其不自衒哉子不嫌僕德之不劭而疑其<lb/>
位之不到是猶反鏡而索照登木而下釣僕未以此為<lb/>
不肖也若乃伊尹負鼎以干湯吕尚隱遊以徼文傅説<lb/>
操築以寤主寗戚擊角以要君此非僕所能也莊周駘<lb/>
蕩以放言君平賣卜以自賢接輿陽狂以蔽身梅福棄<lb/>
家以求仙又非僕之所安也若乃季札抗節於延陵揚<lb/>
<pb n="KR4h0134_WYG_044-22b"/>
雄覃思於太𤣥伯玉和柔於仕懐桞惠三絀於士官僕<lb/>
雖不敏竊頗彷彿其清塵<lb/>
　　序<lb/>
　　　羊秉序<lb/>
　　　<hi>羊秉為撫軍叅軍少亡冇令譽夏侯孝若為之叙極相讃悼羊權為黄門侍郎侍簡文坐帝問</hi>
　　　<hi>曰夏侯湛作羊秉序絶可想是卿何物</hi>
秉字長達太山平陽人漢南陽太守續曽孫大父魏郡<lb/>
府君即車騎掾元子也府君夫人鄭氏無子乃養秉齠<lb/>
<pb n="KR4h0134_WYG_044-23a"/>
齓而佳小心敬慎十嵗而鄭夫人薨秉思容盡哀俄而<lb/>
公府掾及夫人並卒秉羣從父率禮相承人不間其親<lb/>
雝雝如也仕參撫軍将軍事将奮千里之足揮冲天之<lb/>
翼惜乎春秋三十有二而卒昔罕虎死子産以為無與<lb/>
為善自夫子之沒有子産之歎矣亡後有子男又不育<lb/>
是何行善而禍繁也豈非司馬生之所惑歟<lb/>
　　　從祖叔權㓜權序<lb/>
稱字叔權自孺子而好合聚童兒為之渠帥戲必為軍<lb/>
<pb n="KR4h0134_WYG_044-23b"/>
旅戰陳之事有違者輒嚴以鞭捶衆莫敢逆淵隂竒之<lb/>
使讀項羽傳及兵書不肯曰能則自為耳安能學人年<lb/>
十六淵與之田見奔虎稱驅馬逐之禁之不可一箭而<lb/>
倒名聞太祖太祖把其手喜曰我得汝矣與文帝為布<lb/>
衣之交每讌㑹氣陵一坐辯士不能屈世之髙名者多<lb/>
從之游年十八卒弟榮字㓜權㓜聰慧七嵗能屬文誦<lb/>
書日千言經目輒識之文帝聞而請焉賓客百餘人人<lb/>
一奏刺悉書其鄉邑名氏世所謂爵里刺也客示之一<lb/>
<pb n="KR4h0134_WYG_044-24a"/>
寓目使之遍談不謬一人帝深竒之漢中之敗榮年十<lb/>
三左右提之走不肻曰君親在難焉所逃死乃奮劎而<lb/>
戰遂沒陣<lb/>
　　誥<lb/>
　　　昆弟誥<lb/>
惟正月才生魄湛若曰咨爾昆弟淳琬瑫謨總瞻古人<lb/>
有言孝乎惟孝友于兄弟死䘮之威兄弟孔懐又曰周<lb/>
之有至德也莫如兄弟於戱古之載于訓籍傳于詩書<lb/>
<pb n="KR4h0134_WYG_044-24b"/>
者厥乃不思不可不行爾其專乃心一乃聽砥礪乃惟<lb/>
以聽我之格言淳等拜手稽首湛若曰嗚呼惟我皇乃<lb/>
祖滕公肇釐厥德厥功以左右漢祖𢎞濟于嗣君用垂<lb/>
祚于後世世増敷前軌濟其好行美德明允相繼冠冕<lb/>
胥及以逮于皇曽祖愍侯寅亮魏祖用康乂厥世遂啓<lb/>
土宇以大綜厥勲于家我皇祖穆侯崇厥基以允釐顯<lb/>
志用恢闡我令業維我后府君侯祗服哲命欽明文思<lb/>
以熙柔我家道丕隆我先緒欽若稽古訓用敷訓興藉<lb/>
<pb n="KR4h0134_WYG_044-25a"/>
乃綜其微言嗚呼自三墳五典八索九丘圖緯六藝及<lb/>
百家衆流罔不探賾索隐鉤深致逺洪範九疇彛倫攸<lb/>
叙乃命世立言越用繼尼父之大業斯文在兹且九齡<lb/>
而我王母薛妃登遐我后孝思罔極惟以奉于穆侯之<lb/>
繼室蔡姬以致其子道蔡姬登遐隘于穆侯之命厥禮<lb/>
乃不得成用不祔于祖始惟乃用騁其永慕厥乃以疾<lb/>
辭位用遜于厥家布衣席槀以終于三載厥乃古訓無<lb/>
文我后丕孝其心用假于厥制以穆于世父使君侯惟<lb/>
<pb n="KR4h0134_WYG_044-25b"/>
伯后聰明睿智奕世載德用慈友于我后我惟烝烝是<lb/>
䖍罔不克承厥誨用増茂我敦篤以播休美于一世厥<lb/>
乃可不遵惟我用夙夜匪懈日鑚其道而仰之彌髙鑚<lb/>
之彌堅我用欲罷不敢豈惟予躬是懼寔令跡是奉厥<lb/>
乃晝分而食夜分而寢豈唯令跡是畏寔爾猶是儀嗚<lb/>
呼余其敬哉俞余聞之周之有至德有婦人焉我母氏<lb/>
羊姬宣慈愷悌明粹篤誠以撫訓羣子厥乃我齔齒則<lb/>
受厥教于書學未遑惟寧敦詩書禮樂孳孳弗倦我有<lb/>
<pb n="KR4h0134_WYG_044-26a"/>
識惟與汝服厥誨惟仁義惟孝友是尚憂深思逺祗以<lb/>
防于微翳義形於色厚愛平恕以濟其寛裕用緝和我<lb/>
七子訓廸我五妹惟我兄弟姊妹束修慎行用不辱于<lb/>
冠帶寔母氏是憑余其為政蕞爾惟母氏仁之不行是<lb/>
戚余其望色思寛獄之不情教之不泰是訓予其納戒<lb/>
思詳嗚呼惟母氏信著于不言行感于神明若夫㳟事<lb/>
于蔡姬敦穆于九族乃髙于古之人古之人厥乃千里<lb/>
承師矧我惟父惟母世德之餘烈服膺之弗可及景仰<lb/>
<pb n="KR4h0134_WYG_044-26b"/>
之弗可階汝其念哉俾羣弟天祚于我家俾爾咸休眀<lb/>
是履淳英哉文明柔順琬乃沉毅篤固惟瑫厥清粹平<lb/>
理謨茂哉雋哲寅亮總其𢎞肅簡雅瞻乃純鑠恵和惟<lb/>
我䝉蔽極否于義訓嗟爾六弟汝其滋義洗心以補予<lb/>
之尤余乃亦不敢忘汝之闕嗚呼小子瞻汝其見予之<lb/>
長于仁未見予之長于義也瞻曰俞以何如湛若曰我<lb/>
之肇于總角以逮于弱冠暨于今之二毛受學于先載<lb/>
納誨于嚴父慈母予其敬怠于厥身而匡予之纎介翼<lb/>
<pb n="KR4h0134_WYG_044-27a"/>
予之小疵使予有過未曽不知余知之逌改惟冲子是<lb/>
賴予親于心愛于中敬于貌厥乃口無擇言柔惠且直<lb/>
㢘而不劌肅而不厲厥其成予哉用集我父母之訓庻<lb/>
明厲翼邇可遠在兹瞻拜手稽首曰俞湛曰都在修身<lb/>
在愛人瞻曰吁惟聖其難之湛曰都厥不行惟難厥行<lb/>
惟易淳曰俞明而昧崇而俾冲而恒顯而賢同而疑厲<lb/>
而柔和而務湛曰俞乃言厥有道淳曰俞祗服訓湛曰<lb/>
來琬汝亦昌言琬曰俞身不及於人不敢墮於勤厥故<lb/>
<pb n="KR4h0134_WYG_044-27b"/>
惟新湛曰俞瑫亦昌言瑫曰俞滋敬于已不滋敬于已<lb/>
惟敬乃恃無忘有耻湛曰俞謨亦昌言謨曰俞無忘於<lb/>
不可不虞形貎以心訪心於虞湛曰俞總亦昌言總曰<lb/>
俞若憂厥憂以休湛曰俞瞻亦昌言瞻曰俞復外惟内<lb/>
取諸内不忘諸外湛曰俞休哉淳等拜手稽首湛亦拜<lb/>
手稽首乃歌曰明德復哉家道休哉世祚悠哉百祿周<lb/>
哉又作歌曰訊德恭哉訓翼從哉内外康哉皆拜曰欽<lb/>
哉<lb/>
<pb n="KR4h0134_WYG_044-28a"/>
　　賛<lb/>
　　　東方朔畫賛<hi>有序</hi>
大夫諱朔字曼倩平原厭次人也魏建安中分厭次以<lb/>
為樂陵郡故又為郡人焉事漢武帝漢書具載其事先<lb/>
生瓌瑋博達思周變通以為濁世不可以富貴也故薄<lb/>
游以取位茍出不可以直道也故頡頏以傲世傲世不<lb/>
可以垂訓也故正諫以明節明節不可以乆安也故詼<lb/>
諧以取容㓗其道而穢其迹清其質而濁其文弛張而<lb/>
<pb n="KR4h0134_WYG_044-28b"/>
不為邪進退而不離羣若乃逺心曠度贍智宏材倜儻<lb/>
博物觸類多能合變以明筭幽贊以知來自三墳五典<lb/>
八索九丘隂陽圖緯之學百家衆流之論周給敏㨗之<lb/>
辯支離覆逆之數經脉藥石之藝射御書計之術乃研<lb/>
精而究其理不習而盡其功經目而諷於口過耳而闇<lb/>
於心夫其明濟開豁包含𢎞大陵轢卿相嘲哂豪傑籠<lb/>
罩靡前跆藉貴勢出不休顯賤不憂戚戲萬乗若寮友<lb/>
視儔列如草芥雄節邁倫髙氣葢世可謂㧞乎其萃游<lb/>
<pb n="KR4h0134_WYG_044-29a"/>
方之外者已譚者又以先生噓吸冲和吐故納新蟬蜕<lb/>
龍變棄俗登僊神交造化靈為星辰此又竒怪惚恍不<lb/>
可備論者也大人來守此國僕自京都言歸定省覩先<lb/>
生之縣邑想先生之髙風徘徊路寢見先生之遺像逍<lb/>
遙城郭觀先生之祠宇慨然有懐乃作頌焉其辭曰<lb/>
矯矯先生肥遯居貞退不終否進亦避榮臨世濯足希<lb/>
古振纓湼而無滓既濁能清無滓伊何髙明克柔能清<lb/>
伊何視汚若浮樂在必行處淪罔憂跨世陵時逺蹈獨<lb/>
<pb n="KR4h0134_WYG_044-29b"/>
游瞻望徃代爰想遐蹤邈邈先生其道猶龍染迹朝隱<lb/>
和而不同棲遲下位聊以從容我來自東言適兹邑敬<lb/>
問墟墳企佇原隰墟墓徒存精靈永戢民思其軌祠宇<lb/>
斯立徘徊寺寢遺像在圖周旋祠宇庭序荒蕪榱棟傾<lb/>
落草萊弗除肅肅先生豈焉是居是居弗形悠悠我情<lb/>
昔在有德㒺不遺靈天秩有禮神監孔明彷彿風塵用<lb/>
垂頌聲<lb/>
　　　虞舜贊<lb/>
<pb n="KR4h0134_WYG_044-30a"/>
有虞愔愔揖讓鼓琹垂拱臨民詠彼南音世澄道𤣥天<lb/>
下混心民思王度如玉如金<lb/>
　　　左丘明贊<lb/>
世亂讒勝君子道憂丘明達聖致志春秋微言逃難旁<lb/>
行不流庶幾斯文希志訓猷<lb/>
　　　顔子贊<lb/>
知章知微體深研機明象介石量同聖師探賾㒺滯在<lb/>
言靡遺仰之惟髙瞻之攸希<lb/>
<pb n="KR4h0134_WYG_044-30b"/>
　　　閔子騫贊<lb/>
聖既擬天賢亦希聖蒸蒸子騫立體忠正干祿辭親事<lb/>
親盡敬勉心景迹擢辭流詠<lb/>
　　　莊周贊<lb/>
邁邁莊周騰世獨遊遯時放言齊物絶尤垂釣一壑取<lb/>
戒犧牛望風寄心託志清流<lb/>
　　　管仲贊<lb/>
堂堂管生忘存興仁仁道在已唯患無身包辱逺害思<lb/>
<pb n="KR4h0134_WYG_044-31a"/>
濟彞倫心寄鮑子動成生民<lb/>
　　　鮑叔贊<lb/>
鮑叔愔愔式昭德音綢繆敬叔二人同心厥芳猶蘭其<lb/>
堅如金遙遙景迹君子攸欽<lb/>
　　　范蠡贊<lb/>
悠悠范子求仁在已進報危國退𢎞妙理身與勲偕名<lb/>
與身否逸羣逺遊永齊終始<lb/>
　　　魯仲連贊<lb/>
<pb n="KR4h0134_WYG_044-31b"/>
峩峩先生有邈其節流仁憂亂抗道自絜隨事抑揚與<lb/>
時開闔在幽能泰處悶惟悦<lb/>
　　傳<lb/>
　　　外祖母憲英傳<lb/>
憲英聰明有才鑒初文帝與陳思王争為太子既而文<lb/>
帝得立抱毗頸而喜曰辛君知我喜不毗以告憲英憲<lb/>
英歎曰太子代君主宗廟社稷者也代君不可以不戚<lb/>
主國不可以不懼宜戚而喜何以能乆魏其不昌乎弟<lb/>
<pb n="KR4h0134_WYG_044-32a"/>
敞為大将軍曹爽參軍司馬宣王将誅爽因爽出閉城<lb/>
門大将軍司馬魯芝将爽府兵犯門斬關出城門赴爽<lb/>
來呼敞俱去敞懼問憲英曰天子在外太傅閉城門人<lb/>
云将不利國家於事可得爾乎憲英曰天下有不可知<lb/>
然以吾度之太傅殆不得不爾明皇帝臨崩把太傅臂<lb/>
以後事付之此言猶在朝士之耳且曹爽與太傅俱受<lb/>
寄託之任而獨專權勢行以驕奢與王室不忠與人道<lb/>
不直此舉不過以誅曹爽耳敞曰然則事就乎憲英曰<lb/>
<pb n="KR4h0134_WYG_044-32b"/>
得無殆就爽之才非太傅之偶也敞曰然則敞可以無<lb/>
出乎憲英曰安可以不出職守人之大義也凡人在難<lb/>
猶或恤之為人執鞭而棄其事不祥不可也且為人死<lb/>
為人任親昵之職也從衆而已敞遂出宣王果誅爽事<lb/>
定之後敞歎曰吾不謀於姊幾不獲於義逮鍾㑹為鎮<lb/>
西将軍憲英為從子羊祜曰鍾士季何故西出祜曰将<lb/>
為滅蜀也憲英曰㑹在事縱恣非特乆處下之道吾畏<lb/>
其有他志也祜曰季母勿多言其後㑹請子琇為參軍<lb/>
<pb n="KR4h0134_WYG_044-33a"/>
憲英憂曰他日見鍾㑹之出吾為國憂之矣今日難至<lb/>
吾家此國之大事必不得止也琇固請司馬文王文王<lb/>
不聽憲英語琇曰行矣戒之古之君子入則致孝於親<lb/>
出則致節於國在職思其所司在義思其所立不遺父<lb/>
母憂患而已軍旅之間可以濟者其惟仁恕乎汝其慎<lb/>
之琇竟以全身憲英年至七十有九泰始五年卒<lb/>
　　詩<lb/>
　　　周詩<lb/>
<pb n="KR4h0134_WYG_044-33b"/>
　　叙曰周詩者南垓白華華黍由庚崇丘由儀六篇<lb/>
　　有其義而亡其辭湛續其亡故云周詩也<lb/>
既殷斯䖍仰説洪恩夕定晨省奉朝侍昏宵中告退雞<lb/>
鳴在門孳孳恭誨夙夜是敦<lb/>
　　　山路吟<lb/>
夙駕兮待明陟山路兮遐征冐晨朝兮入大谷道逶迤<lb/>
兮嵐氣清攬轡兮抑馬踟蹰兮曠野曠野<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>兮遼落崇<lb/>
岳兮嵬㠋丘陵兮連離卉木兮交錯淥水兮長流驚濤<lb/>
<pb n="KR4h0134_WYG_044-34a"/>
兮拂石<lb/>
　　　江上泛歌<lb/>
悠悠兮逺征倐倐兮暨南荆南荆兮臨長江臨長江兮<lb/>
討不庭江水兮浩浩長流兮萬里洪浪兮雲轉陽侯兮<lb/>
奔起驚翼兮垂天鯨魚兮岳時䕷蕪紛兮被臯陸修竹<lb/>
鬱兮翳崖趾望江之南兮遨目桂林桂枝蓊鬱兮鵾雞<lb/>
揚音凌波兮願濟舟檝不具兮江水深沈嗟廻盼於北<lb/>
夏何歸軫之難尋<lb/>
<pb n="KR4h0134_WYG_044-34b"/>
　　　離親詠<lb/>
剖符兮南荆辭親兮遐征發軔兮皇京夕臻兮泉亭撫<lb/>
首兮内顧按轡兮安歩仰戀兮後塗俯歎兮前路既感<lb/>
物以永思兮且歸身乎懐抱茍違親以從利兮匪曾閔<lb/>
之攸寶視微榮之𤨏𤨏兮知吾志之愈小獨申愧於一<lb/>
心兮慙報德之彌少<lb/>
　　　長夜謡<lb/>
日暮兮初晴天灼灼兮遐清披雲兮歸山垂景兮照庭<lb/>
<pb n="KR4h0134_WYG_044-35a"/>
列宿兮皎皎星稀兮月明亭檐隅以逍遙兮盼太虛以<lb/>
仰觀望閶闔之昭晰兮麗紫微之暉煥<lb/>
　　　寒苦謠<lb/>
惟立冬之初夜天慘懔以降寒霜皚皚以被庭冰溏瀩<lb/>
於井幹草械械以疏葉木蕭蕭以零殘松隕葉於翠條<lb/>
竹槯柯於緑竿<lb/>
　　　征邁辭<lb/>
上伊闕兮臨川拊駿馬兮授鞍中衢兮截歎歛鞚兮盤<lb/>
<pb n="KR4h0134_WYG_044-35b"/>
桓<lb/>
　<lb/>
　<lb/>
　<lb/>
　<lb/>
　<lb/>
　<lb/>
　漢魏六朝百三家集巻四十四<lb/>
</p>
<p>
</p>
  </div>
</body>
</text>
</TEI>
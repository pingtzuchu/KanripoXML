<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>漢魏六朝百三家集巻十九</head> <lb/>
    <p>
<pb n="KR4h0134_WYG_019-1a"/>
欽定四庫全書<lb/>
　漢魏六朝百三家集巻十九<lb/>
　　漢蔡邕集<lb/>
　目錄<lb/>
　　箴<lb/>
　　　衣箴<lb/>
　　銘<lb/>
　　　黄鉞銘<lb/>
<pb n="KR4h0134_WYG_019-1b"/>
　　　東鼎銘<lb/>
　　　中鼎銘<lb/>
　　　西鼎銘<lb/>
　　　朱公叔鼎銘<lb/>
　　　胡太傅祠前銘<lb/>
　　　京兆尹樊徳雲銘<lb/>
　　　樽銘<lb/>
　　　盤銘<lb/>
<pb n="KR4h0134_WYG_019-2a"/>
　　　警枕銘<lb/>
　　碑<lb/>
　　　太尉橋公廟碑<lb/>
　　　太尉橋公碑<lb/>
　　　太傅文恭矦胡公碑<lb/>
　　　太傅胡公碑<lb/>
　　　胡公碑<lb/>
　　　太尉汝南李公碑<lb/>
<pb n="KR4h0134_WYG_019-2b"/>
　　　太尉楊公碑<lb/>
　　　司空文烈矦楊公碑<lb/>
　　　漢太尉楊公碑<lb/>
　　　文烈矦楊公碑<lb/>
　　　司空房楨碑<lb/>
　　　司空袁逄碑<lb/>
　　　荆州刺史庾矦碑<lb/>
　　　朱公叔墳前石碑<lb/>
<pb n="KR4h0134_WYG_019-3a"/>
　　　陳畱太守胡公碑<lb/>
　　　太守胡公碑<lb/>
　　　陳太丘碑<lb/>
　　　陳太丘廟碑<lb/>
　　　文範先生陳仲弓碑<lb/>
　　　郭有道林宗碑<lb/>
　　　貞節先生范史雲碑<lb/>
　　　彭城姜伯淮碑<lb/>
<pb n="KR4h0134_WYG_019-3b"/>
　　　翟先生碑<lb/>
　　　汝南周巨勝碑<lb/>
　　　處士圂叔則碑<lb/>
　　　光武濟陽宫碑<lb/>
　　　王子喬碑<lb/>
　　　伯夷叔齊碑<lb/>
　　　九疑山碑<lb/>
　　　陳畱東昏庫上里社碑<lb/>
<pb n="KR4h0134_WYG_019-4a"/>
　　　瑯琊王傅蔡公碑<lb/>
　　　𤣥文先生李子材碑<lb/>
　　　郡掾史張𤣥祠堂碑<lb/>
　　　袁滿來墓碑<lb/>
　　　童㓜胡根碑<lb/>
　　　眞定直父碑<lb/>
　　靈表<lb/>
　　　太傅胡公夫人靈表<lb/>
<pb n="KR4h0134_WYG_019-4b"/>
　　　司徒袁公夫人馬氏靈碑<lb/>
　　誄<lb/>
　　　濟北相崔君夫人誄<lb/>
　　神誥<lb/>
　　　漢交趾都尉胡公夫人黄氏神誥<lb/>
　　哀讚<lb/>
　　　議郎胡公夫人哀讚<lb/>
　　祝辭<lb/>
<pb n="KR4h0134_WYG_019-5a"/>
　　　宗廟祝嘏辭<lb/>
　　　九祝辭<lb/>
　　　祝社文<lb/>
　　　祖餞祝文<lb/>
　　　禊文<lb/>
　　弔文<lb/>
　　　弔屈原文<lb/>
　　文<lb/>
<pb n="KR4h0134_WYG_019-5b"/>
　　　篆勢<lb/>
　　　𨽻勢<lb/>
　　　九惟文<lb/>
　　詩<lb/>
　　　飲馬長城窟行<lb/>
　　　答對元式詩<lb/>
　　　答卜元嗣詩<lb/>
　　　翠鳥<lb/>
<pb n="KR4h0134_WYG_019-6a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0134_WYG_019-6b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　漢魏六朝百三家集巻十九目録<lb/>
<pb n="KR4h0134_WYG_019-7a"/>
欽定四庫全書<lb/>
　漢魏六朝百三家集巻十九<lb/>
　　　　　　　　　　　　　明　張溥　輯<lb/>
　漢蔡邕集<lb/>
　　箴<lb/>
　　　衣箴<lb/>
今人務在奢嚴志好美飾帛必薄細衣必輕煖或一朝<lb/>
之晏再三易衣私居移坐不因故服<lb/>
<pb n="KR4h0134_WYG_019-7b"/>
　　銘<lb/>
　　　黄鉞銘<lb/>
孝桓之季年鮮卑入塞盜起匈奴左部梁州叛羗逼迫<lb/>
兵誅滛衍東夷高句麗嗣子百固逆謀並發三垂騷然<lb/>
為國憂念西府表橋公昔在涼州柔逺能邇不煩軍師<lb/>
克定及在上谷漢陽連在營郡膂力方剛明集士衆徵<lb/>
拜度遼将軍始受旄鉞鉦鼓之任扞禦三垂公以吏士<lb/>
頻年在外勤於犇命人馬疲羸撓鈍請且息州營横發<lb/>
<pb n="KR4h0134_WYG_019-8a"/>
之役以補困憊朝廷許之於是儲廪豐饒室罄不懸人<lb/>
逸馬畜弓勁矢利而經用省息官有餘資執事無放散<lb/>
之尤簿書有進入之贏治兵示威戎士踊躍旌旗耀日<lb/>
金鼓雷奮守有山嶽之固攻有必克之勢羌戎授首于<lb/>
西疆百固氷散于東鄰鮮卑収迹烽燧不舉眎事三年<lb/>
馬不帶鈌弓不受彄是用鏤石作兹鉦鉞軍鼓陳之東<lb/>
階以昭公文武之勛焉銘曰<lb/>
帝命将軍秉兹黄鉞威靈振耀如火之烈公之在位羣<lb/>
<pb n="KR4h0134_WYG_019-8b"/>
狄斯柔齊斧㒺設人士斯休<lb/>
　　東鼎銘<lb/>
維建寧三年秋八月丁丑延公于玉堂前廷乃詔曰其<lb/>
以大鴻臚橋𤣥為司空再拜稽首以讓帝曰俞徃哉三<lb/>
讓然後受命公乃䖍恭夙夜帝采勤施八方旁作穆穆<lb/>
以對揚天子丕顯休命越在先民毗于天子罔不著其<lb/>
股肱畢其思心式率天行式昭徳音公亦克紹厥猷鍳<lb/>
于法㒺敢不法憲于誡罔敢不誡用總是羣后保乂帝<lb/>
<pb n="KR4h0134_WYG_019-9a"/>
家勛在方冊民咸曰休哉惟帝念功越若来二月丁丑<lb/>
遷於司徒<lb/>
　　　中鼎銘<lb/>
維建寧四年三月丁丑延公登于玉堂前廷乃制詔曰<lb/>
其以司空橋𤣥為司徒公拜稽首以讓帝曰俞徃哉三<lb/>
讓然後受命公允廸厥徳宣力肆勤戰戰兢兢以役帝<lb/>
事率夫百辟媚于天子天子曰都慎厥身修思永同寅<lb/>
恊恭以和天𠂻徳則昭之違則塞之回乃不敢不弼枉<lb/>
<pb n="KR4h0134_WYG_019-9b"/>
乃不敢不匡股肱之事既充三事之繇允備災𤯝作見<lb/>
乃引其責曰凡庶徵不若彛倫不叙是惟臣之職祗以<lb/>
疾告表越十月庚午記此<lb/>
　　　西鼎銘<lb/>
維光和元年冬十二月丁巳延公入崇徳殿前乃制詔<lb/>
曰其以光禄大夫𤣥為太尉公拜稽首曰臣聞之三讓<lb/>
莫或克從臣不敢辭臣犬馬齒七十可以生可以死其<lb/>
戮力閑私悉心在公以盡為臣之節于時侍從陛階與<lb/>
<pb n="KR4h0134_WYG_019-10a"/>
聞公之昌言者莫不惕厲如履薄氷既乃碑表百代<lb/>
　　　朱公叔鼎銘<lb/>
忠文朱公名穆字公叔有殷之胄微子啓以帝乙元子<lb/>
周武王封諸宋以奉成湯之祀至元子啓生公子朱其<lb/>
孫氏焉後自沛遷于南陽之宛遂大於宋爵位相襲烈<lb/>
祖尚書令肅宗之世守于臨淮考曰實為陳畱太守乃<lb/>
及忠文克慎明徳以紹服祖禰之遺風悉心臣事用媚<lb/>
天子顯允其勲蹟尋綜六藝契濶馳思所以啓前惑而<lb/>
<pb n="KR4h0134_WYG_019-10b"/>
覺後疑者亹亹焉雖商偃其猶病諸初舉孝亷除郎中<lb/>
尚書侍郎獨念運際存亡之要乃陳五事諫謀深切退<lb/>
處畎畆以察天象驗應著焉孝順晏駕賊發江淮時辟<lb/>
大将軍府實掌其事用拜宛陵令非其好也遂以疾辭<lb/>
復辟大将軍再拜博士髙第作侍御史明司國憲以齊<lb/>
百僚矯枉董直罔肯阿順以黜其位濳于郎中羣公並<lb/>
表乃遷議郎登于東觀纂業前司于時冀州凶荒年饉<lb/>
民匱而貪婪之徒乘之為虐錫命作牧靜其方隅乃攄<lb/>
<pb n="KR4h0134_WYG_019-11a"/>
洪化奮靈武昭令徳塞羣違貞良者封植殘戾者芟夷<lb/>
去惡除盜無俾比而作慝用䧟于非辜復徵拜議郎病<lb/>
免官徵拜尚書清一以考其素正直以醇其徳出納帝<lb/>
命乃無不允雖龍作納言山甫喉舌靡以尚之享年六<lb/>
十有四漢皇二十一世延熹六年夏四月乙巳卒于官<lb/>
天子痛悼詔曰尚書朱穆立節忠亮世篤爾行䖍恪機<lb/>
任守死善道不幸而卒朝廷憫焉今使權謁者中郎楊<lb/>
賁贈穆益州刺史印綬魂而有靈嘉其寵榮嗚呼哀哉<lb/>
<pb n="KR4h0134_WYG_019-11b"/>
肆其孤用作兹寳鼎銘載休功俾後裔永用享祀以知<lb/>
其先之徳<lb/>
　　　胡太傅祠前銘<lb/>
天鍳有漢山嶽降靈於肅文恭應期誕生好是懿徳柔<lb/>
恵且貞爰在初服皇嘉其聲納于機宻機宻恪清守于<lb/>
三邦三邦事寧越尹三卿百揆時序七受帝命作此元<lb/>
輔左右六世靖綏土宇蠢彼羣生保賴亶叙紹跡龍夷<lb/>
繼軌山甫遭國不造仍世短祚援立聖嗣得公之謨帝<lb/>
<pb n="KR4h0134_WYG_019-12a"/>
曰文恭朕嘉君功為邑安樂以祐其庸登位特進干異<lb/>
羣公休命丕顯光寵克章公拜稽首是對是揚藹藹惟<lb/>
公民斯攸望春秋既暮倐爾乃䘮不憖是遺俾屏於皇<lb/>
新廟奕奕於以蒸嘗子子孫孫承嗣無疆<lb/>
　　　京兆尹樊徳雲銘<lb/>
於顯哲尹誕徳孔彰膺帝休命謂篤不忘爰納忠式規<lb/>
悟聖皇欽崇園邑大孝允光九命車服昭示采章軒軺<lb/>
四牡承祀蒸嘗多士時貢徭役永息道路孔夷民清險<lb/>
<pb n="KR4h0134_WYG_019-12b"/>
棘同體諸舊兆氓䝉福恵垂無疆守以罔極<lb/>
　　　樽銘<lb/>
酒以成禮弗愆以滛徳将無醉過則荒沈盈而不冲古<lb/>
人所箴尚鍳兹噐懋朂厥心<lb/>
　　　盤銘<lb/>
華盤就用以享嘉賓内納其實外若𤣥真<lb/>
　　　警枕銘<lb/>
應龍蟠蟄濳徳保靈制噐象物示有其形哲人降鍳居<lb/>
<pb n="KR4h0134_WYG_019-13a"/>
安聞傾<lb/>
　　碑<lb/>
　　　太尉橋公廟碑<lb/>
橋氏之先出自皇帝帝𦵏于橋山子孫之紹基立姓者<lb/>
咸以為氏漢興世以禮樂為業高祖諱仁位至大鴻臚<lb/>
列名於儒林祖侍中廣川相考東莱太守公禀性貞純<lb/>
㓜有𢎞姿剛而不虐威而不猛聞仁必行睹義斯居文<lb/>
以典術守以純固弱冠從政當官而行刺史周公辟舉<lb/>
<pb n="KR4h0134_WYG_019-13b"/>
從事所部二千石受取有驗公糾發贓罪致之於理時<lb/>
有椒房桂戚之託周公累息公不為之動史魚之勁直<lb/>
山甫之不阿於是始形舉孝亷除郎中洛陽左尉特進<lb/>
潁王梁不疑為河南尹當事以對是時畏其權寵而為<lb/>
屈辱者多矣公不折節解印綬去辟司徒舉髙第補侍<lb/>
御史以詔書考司𨽻校尉趙祁事廷尉郭貞私與公書<lb/>
非接使御命之宜公封書以聞貞以文章得用鬼薪公<lb/>
離司㓂辟大将軍梁公幕府屢以救正干其隆指将軍<lb/>
<pb n="KR4h0134_WYG_019-14a"/>
嘉之無言不酬又以髙第補侍御史在職旬月羌戎匪<lb/>
茹震驚隴漢西府舉公拜涼州刺史威名克宣凶虜革<lb/>
心清風席巻至則無事車師後部阿羅多卑君相與争<lb/>
國興兵作亂公遣從事牛稱何傳舉輕騎奉辭責罪収<lb/>
阿羅多卑君繫燉煌正處以聞阿羅多為王卑君侯稱<lb/>
以奉使副指除侯部不動干戈揮鞭而定西域之事人<lb/>
以為美談又值饉荒諸郡饑餒公開倉廩以貸救其命<lb/>
主者以舊典宜先請公曰若先請民已死廩訖乃上之<lb/>
<pb n="KR4h0134_WYG_019-14b"/>
詔報曰邊穀不得妄出𤣥擅出於是𤣥有汲黯憂民之<lb/>
心後不以為常公達于事情剖斷不疑皆此類也遷齊<lb/>
相視民如保赤子討惡若赴水火刑明賞遂民知勸懼<lb/>
臨淄令賂財贓多罪正受鞠就刑沒齒無怨竟以不先<lb/>
請免官徴拜上谷太守民有父子俱行凶人人惡言當<lb/>
道曉之不止其子殺人而捕得公以其見悔辨直不舉<lb/>
文書以遇赦令蕃縣有帝舜廟以故事齋祠戸曹史張<lb/>
機有懲罰貨祠巫自託以舜命約公云不得譴公覺其<lb/>
<pb n="KR4h0134_WYG_019-15a"/>
奸態収考首伏即日伏辜遷漢陽太守上邽令皇甫禎<lb/>
贓罪明審収考髠鉗死于冀市後以病去徵拜議郎司<lb/>
徒長史循王悝桓帝同産以懐逆謀黜封癭陶王以公<lb/>
長於襟帶拜鉅鹿太守悝畏怖明憲檢于靜息自将作<lb/>
大匠徵未到而章謗先入故轉拜議郎遂用免官徵度<lb/>
遼将軍遷河南尹少府大鴻臚司徒司空託病而去悉<lb/>
引衆災雖非巳負公皆以自劾遜位嵗餘拜尚書令時<lb/>
河間相葢升以朝廷在藩國時隣近舊恩歴河南太守<lb/>
<pb n="KR4h0134_WYG_019-15b"/>
太中大夫在郡受取數億以上創毒深刻公表升貪放<lb/>
狼籍不顧天罔損辱國家為上招怨當肆市朝以謝兆<lb/>
民幸遇贖令罪除惡在可免升官禁錮終身沒入財賂<lb/>
非法之物以充帑藏懲戒羣下連表上不納而升遷為<lb/>
侍中公稱病辭徙拜光禄大夫復拜太尉如前遜位復<lb/>
拜少府病不就職拜太中大夫凡所獲禄皆公府所特<lb/>
表選臨難受位自九列之後乃以丕貤公紀綱張弛勇<lb/>
决不回是非明作速於察機燕居從容申申夭夭和樂<lb/>
<pb n="KR4h0134_WYG_019-16a"/>
寛裕愛士親仁凡見公容貌聞公聲音莫不熈怡恱懌<lb/>
思樂模則来者忘歸去者願還雅性謙克不吝於利欲<lb/>
雖衆子羣孫並在仕次曽無順媚一言之求身沒之日<lb/>
無獲大位在百里者莫得好縣比方公孫未有若兹者<lb/>
也初公為舍於舊里弟卒推與其孤至於即世柩殯無<lb/>
所清儉仁與之効於斯為著巍巍乎若徳允世之表儀<lb/>
也已公諱𤣥字公祖少辟孝亷辟司徒大将軍府為侍<lb/>
御史牧一州典五郡出将邊營入掌機宻歴三卿同三<lb/>
<pb n="KR4h0134_WYG_019-16b"/>
司享年七十五光和七年夏五月甲寅以太中大夫薨<lb/>
于京師朝廷所以弔贈如前傳之儀九月乙酉葬于某<lb/>
所三孤故臣門人相與述公言行咨度禮制文徳銘于<lb/>
三鼎武功勒于鉦鉞官簿次第事之實録書于碑隂俾<lb/>
爾昆裔永有仰于碑隂云銘曰<lb/>
光光烈考伊漢元公克明克哲實叡實聰如淵之浚如<lb/>
嶽之嵩威壮虓虎文繁雕龍撫柔疆垂戎狄率從敷敎<lb/>
中夏五典攸通帝謂我后朕嘉君功命君三事時亮天<lb/>
<pb n="KR4h0134_WYG_019-17a"/>
工公拜稽首翼翼惟恭左右天子祗厥勲庸庶績既熈<lb/>
黎民時雍上下謐寧八方和同丕顯伊徳作憲萬邦<lb/>
　　　大尉橋公碑<lb/>
公諱𤣥字公祖梁國睢陽人也大鴻臚之曾孫廣川相<lb/>
之孫東莱大守之元子也膺受純性誕有特表岐嶷而<lb/>
超等總角而逸羣至於初紳髙明卓異為衆傑雄其性<lb/>
疾華尚朴有百折不撓臨大節而不可奪之風經藝傳<lb/>
記周覧博渉瑰竒在前靡所不識當世是以服重噐歸<lb/>
<pb n="KR4h0134_WYG_019-17b"/>
髙名州郡交請待以訪斷歴端首則義可行處爪牙而<lb/>
威以布察孝亷除郎中洛陽左尉以公事去辟司徒舉<lb/>
髙第侍御史直道而徃用光其任辟大将軍西府表拜<lb/>
涼州刺史遷齊相以公事去詔書印綬即家拜上谷太<lb/>
守遷漢陽太守徵拜議郎司徒長史鉅鹿太守被詔書<lb/>
為将作大匠為受罰者所章拜議郎即徵拜度遼将軍<lb/>
遷河南尹少府大鴻臚遂陟司空司徒託痾遜位起家<lb/>
拜尚書令以疾篤請拜光禄大夫後拜太尉乆病自替<lb/>
<pb n="KR4h0134_WYG_019-18a"/>
復為少府太中大夫春秋七十五光和七年五月甲寅<lb/>
薨公性質直不憚强禦在憲臺則有盡規之忠領州郡<lb/>
則有虎胗之威其拔賢如旋流討惡如霆擊每所臨向<lb/>
清風先翔逺近豫震兹可謂超越衆庶彰于逺邇者已<lb/>
于是故吏司徒博陵崔烈廷尉河南吳整等以為至徳<lb/>
在已揚之由人茍不皦述夫何考焉乃共勒嘉石永昭<lb/>
芳烈遂作頌曰<lb/>
赫矣橋公秉文握武内為宗榦出為藩輔在憲彈枉竟<lb/>
<pb n="KR4h0134_WYG_019-18b"/>
由厥矩允牧于涼刈彼裔土爰将度遼亦用齊斧敷敎<lb/>
四畿旋統京宇敦兹五服衆庶是與膺踐七命翼我哲<lb/>
聖登空補衮陟徒訓敬尹尉清宸熈帝之政終始為貞<lb/>
典章以定遺愛在民皇哀其命立石刋銘莫遁斯聽魂<lb/>
而有靈萬億其盛<lb/>
　　　太傅文恭侯胡公碑<lb/>
公諱廣字伯始交趾都尉之元子也公應天淑靈履性<lb/>
貞固九徳咸修百行畢備遭家不造童而夙孤上奉繼<lb/>
<pb n="KR4h0134_WYG_019-19a"/>
親下慈弱弟﨑嶇儉約之中以盡孝友之道及至入學<lb/>
從訓歴觀古今生而知之聞一覩十兼以周覧六經博<lb/>
總羣議旁貫憲法通識國典年二十七察孝亷除郎中<lb/>
尚書侍郎尚書左丞尚書僕射幹練機事綢繆樞極忠<lb/>
亮唯允簡于帝心智畧周宻冠于庶事遷濟隂太守其<lb/>
為政也寛裕足以容衆和柔足以安物剛毅足以威暴<lb/>
體仁足以勸俗故禁不用刑勸不用賞其下望之如日<lb/>
月從之如影響思不可忘度不可革遺愛結于人心超<lb/>
<pb n="KR4h0134_WYG_019-19b"/>
無窮而垂則徵拜大司農遂作司徒遷太尉以援立之<lb/>
功封安樂鄉侯録尚書事稱疾屢辭䇿賜就第復拜司<lb/>
空功成身退俾位特進又拜太尉復以特進致命休神<lb/>
又拜太尉遜位歸爵旋于舊土徵拜太中大夫尚書令<lb/>
太僕太常司徒永康之初以定䇿元功復封前邑録尚<lb/>
書事疾病就第又授太傅入叅機衡五蹈九列七統三<lb/>
事諒闇之際三據冢宰和神人于宗伯理水土于下台<lb/>
訓五品于司徒耀三辰于上階光弼六世歴載三十自<lb/>
<pb n="KR4h0134_WYG_019-20a"/>
漢興以来鼎臣元輔耋袠老成勲被萬方與國終始未<lb/>
有若公者焉春秋八十二建寧五年三月壬戍薨于位<lb/>
天子悼惜羣后傷懐詔五官中郎将任崇奉冊贈以太<lb/>
傅安樂鄉侯印綬拜室家子一人郎中賜東園秘噐賜<lb/>
絲帛含歛之備中謁者董詡弔祠䕶䘮錢布賻賜率禮<lb/>
有加賜諡曰文恭昭顯行迹四月丁酉塟于洛陽塋故<lb/>
吏濟陰池喜感公之義率慕黄鳥之哀推尋雅意彷徨<lb/>
舊土休績丕烈宜宣于此乃樹石作頌用揚徳音詞曰<lb/>
<pb n="KR4h0134_WYG_019-20b"/>
於皇上徳懿鑠孔純大孝昭備思順履信膺期命世保<lb/>
兹舊門淵泉休茂彪炳其文爰賛天機翼翼唯恭夙夜<lb/>
出納紹跡虞龍賦政于外神化𤣥通普被汝南越用熈<lb/>
雍帝曰休哉命公三事乃耀柔嘉式是百司股肱元首<lb/>
庶績咸治二氣爕雍五徵來備勲格皇天澤洽后土封<lb/>
建南藩受兹介祜玉藻在冕毳服艾輔駱車雕驂四牡<lb/>
修扈贊事上帝祗祀宗祖陟降盈虧與時消息既明且<lb/>
哲保身遺則同軌旦奭光充區域生榮死哀流統罔極<lb/>
<pb n="KR4h0134_WYG_019-21a"/>
　　　太傅胡公碑<lb/>
維漢二十有一世建寧五年春三月既生魄八日壬戌<lb/>
太傳安樂鄉侯胡公薨越若来四月辛酉塟我君文恭<lb/>
侯於是掾太原王允鴈門畢整屬扶風曾宙潁川殷歴<lb/>
等僉謂公之徳也柔而不犯威而不猛文而不華實而<lb/>
不朴静而不滯動而不躁總天地之中和覧生民之上<lb/>
操聰明膚敏兼質先覺渉觀憲法契闊文學睹臯陶之<lb/>
闈閫探孔子之房奥然而約之以禮守之以恭寛之以<lb/>
<pb n="KR4h0134_WYG_019-21b"/>
納衆汎愛多容其誘人也恂恂焉怡怡焉能使䝉惑開<lb/>
析偽戻優順逸惰勤信及其創基發跡機宻聖朝其知<lb/>
其能夙夜惟寅以允帝命是以頻繁機極三升而不出<lb/>
焉乃還譚其舊章彌綸古訓貫萬品研精㣲用補前臣<lb/>
之所闕十年而無愆强記同乎富平周慎過于博士偶<lb/>
山甫乎喉舌匹虞龍而納言唯帝命公以二郡其為政<lb/>
也導人以徳帥物以已敦以忠肅勵以知耻人悅其化<lb/>
天樂其和士相勉于公朝民勸行于私家徽纆縈而靡<lb/>
<pb n="KR4h0134_WYG_019-22a"/>
係鞭朴棄而無加洋洋乎若徳豈直嚴以為威寛以為<lb/>
福而已哉五作卿士七蹈相位大僕司農太傅司空各<lb/>
一司徒特進各二太常太尉各三光輔六世歴載三十<lb/>
有餘其致治也通水泉于潤下蕃后土于稼穡訓五品<lb/>
于羣黎叅人物于區域耀三辰於渾元協大中於皇極<lb/>
傅聖徳於㓜冲率旦奭於舊職譬彼四時功成則退在<lb/>
盈思中升隆以順建封域於南土踐殊號於特進榮祚<lb/>
統業垂乎来𦙍公自二郡及登相位凡所辟用遂至大<lb/>
<pb n="KR4h0134_WYG_019-22b"/>
位者故司徒中山祝括其餘登堂閣據賦政䇿勲樹功<lb/>
流化者葢不可勝載唯我末臣頑蔽無聞仰慕羣賢惡<lb/>
乎可及自公寝疾至于薨斃叅與嘗禱列位䘮位雖庶<lb/>
物戮力不愆於禮進暏墳塋几筵空設退顧堂廡音儀<lb/>
永闕感悼傷懐心肝若割相與累次徳行撰舉功勲刋<lb/>
之于碑用慰哀思其詞曰<lb/>
煥文徳伊朝后應期運作漢輔嘉中興膏民庶澤洪渟<lb/>
亶攸序亘地區充天宇轔髙達踵遐武揚景烈垂不朽<lb/>
<pb n="KR4h0134_WYG_019-23a"/>
仰邃古耀昆後<lb/>
　　　胡公碑<lb/>
公諱廣字伯始南郡華容人也其先自媯姓建國南土<lb/>
曰胡子春秋書焉列于諸侯公其後也考以徳行純懿<lb/>
官至交趾都尉公寛裕仁愛覆載博大研道知幾窮理<lb/>
盡性凡聖哲之遺敎文武之末墜罔有不綜年二十七<lb/>
察孝亷除郎中尚書侍郎左丞尚書僕射内正機衡允<lb/>
釐其職文敏暢乎庶事宻靜周乎樞機帝用嘉之遷濟<lb/>
<pb n="KR4h0134_WYG_019-23b"/>
隂太守公乃布愷悌宣柔嘉通神化導靈和揚恵風以<lb/>
飬真激清流以盪邪取忠肅于不言消奸宄於爪牙是<lb/>
以君子勤禮小人知耻鞠推息於官曹刑戮廢于朝市<lb/>
餘貨委于路衢餘種棲于畎畆遷汝南大守増修前業<lb/>
考績既明入作司農實掌金穀之淵藪和均關石王府<lb/>
以充遂作司徒昭敷五敎進作太尉宣暢渾元人倫輯<lb/>
睦日月重光遭國不造帝祚無主援立孝桓以紹宗緒<lb/>
用首謀定䇿封安樂鄉侯戸邑之數加于羣公入録機<lb/>
<pb n="KR4h0134_WYG_019-24a"/>
事聽納總巳致位就第復拜司空敷土導川俾順其性<lb/>
功遂身退告疾固辭乃為特進爰以休息又拜太常典<lb/>
司三禮敬恭禋祀神明嘉歆永世豐年聿懐多福復拜<lb/>
太尉尋申前業又以特進逍遥致位又拜太常遘疾不夷遜<lb/>
位歸爵遷於舊都徴拜太中大夫延熹末年聖主革正幸<lb/>
臣誅斃引公為尚書令以二千石居官委以閫外之事<lb/>
釐改度量以新國家𢎞綱既整衮闕以補乃拜太僕車<lb/>
正馬閑六騶習馴遷太常司徒成宗晏駕推建聖嗣復<lb/>
<pb n="KR4h0134_WYG_019-24b"/>
封故邑與叅機宻寝疾告退復拜太傅録尚書事于時<lb/>
春秋髙矣繼親在堂朝夕定省不違子道旁無几杖言<lb/>
不稱老居䘮致哀率禮不越其接下答賓雖幼賤降等<lb/>
禮從謙厚尊而彌恭勞思萬機身勤心苦雖老莱子嬰<lb/>
兒其服方叔克壮其猷公旦納於台屋正考父俯而循<lb/>
禮曷以尚兹夫蒸蒸至孝徳本也體和履忠行極也博<lb/>
聞周覧上通也勤勞王家茂功也用能七登三事篤受<lb/>
介祉亮皇業于六王嘉丕績于九有窮生人之光寵享<lb/>
<pb n="KR4h0134_WYG_019-25a"/>
黄耉之遐紀蹈明徳以保身與福禄乎終始年八十有<lb/>
二建寧五年春壬戌薨于位天子悼痛贈䇿賜誄諡曰<lb/>
文恭如前傳之儀而有加焉禮也故吏司徒許詡等相<lb/>
與欽慕崧髙蒸民之作取言時計功之則論集行跡銘<lb/>
諸琬琰其詞曰<lb/>
伊漢元輔時惟文恭聰明叡哲思心瘁容畢力天機帝<lb/>
休其庸賦政於外有邈其蹤進作卿士粤登上公百揆<lb/>
時序五典克從萬拜黎獻共唯時雍勲烈既建爵土乃<lb/>
<pb n="KR4h0134_WYG_019-25b"/>
封七被三事冄作特進𢎞唯㓜冲作傅以訓赫赫猗公<lb/>
邦家之鎮澤被華夏遺愛不倫日與月與齊光並運存<lb/>
榮亡顯沒而不泯<lb/>
　　　太尉汝南李公碑<lb/>
公諱咸字元卓汝南西平人蓋秦将李信之後孝武大<lb/>
将軍廣之胄也枝流葉布家于兹土文武繼踵世為著<lb/>
姓曾祖父江夏太守伯父東郡太守公受純懿之資萃<lb/>
忠清之節夙夜嚴慄孝配大舜敦詩書而悅禮樂觀天<lb/>
<pb n="KR4h0134_WYG_019-26a"/>
文而察地理動與神合契叶乾行操邁伯夷徳追孔父<lb/>
舉孝亷除郎中光禄茂才遷衞國公相受髙宻令勤恤<lb/>
民隠政成功簡遷徐州刺史百司震肅饕餮風靡惡直<lb/>
醜正恭事法宫帝念其勤屢被榮命漁陽太守還遷度<lb/>
遼将軍協徳魏綘和戎綏邉徵河南尹母憂乞行服闋<lb/>
奔命孝和皇帝時機宻久缺百僚僉允詔拜尚書歴僕<lb/>
射令納言危行不絀以公事去民神憤怒羣公薦之帝<lb/>
曰俞哉徵作将作大匠大司農大鴻臚大僕射公所蒞<lb/>
<pb n="KR4h0134_WYG_019-26b"/>
任憲天心以敎胄激垢濁以揚清懿鑠之美昭登於上<lb/>
丕顯之化宣聞于下及遷台司位太尉補衮闕叙彛倫<lb/>
天人交格終始無疵雖元凱翼虞周召輔姬未之或踰<lb/>
功遂身退以疾自遜求歸田里告老致仕七十有六熹<lb/>
平四年薨海内咨嗟莫不惻焉故吏潁川太守張温等<lb/>
相與歎曰名莫隆於不朽徳莫盛于萬世銘勒顯于鐘<lb/>
鼎清烈光于来裔刋石立碑徳載不泯詞曰<lb/>
天垂三台地建五岳降生我公應鼎之足奕世載徳名<lb/>
<pb n="KR4h0134_WYG_019-27a"/>
昭圗録既文且武桓桓紹續外則折衝内則大麓惟清<lb/>
惟敏品物以熈告老懸車天人靡欺曾不百齡圯我國<lb/>
基人之云亡八極悼思申徳作頌光寵宣流鐫紀斯石<lb/>
鴻烈顯休<lb/>
　　　太尉楊公碑<lb/>
公諱秉字叔節𢎞農華隂人其先葢周武王之穆晉唐<lb/>
叔之后也末葉以支子食邑于楊因氏焉周室既㣲裔<lb/>
胄無緒暨漢興烈祖楊喜佐命征伐封赤泉侯嗣子業<lb/>
<pb n="KR4h0134_WYG_019-27b"/>
紱冕相繼公之丕考以忠蹇亮弼輔孝安登司徒太尉<lb/>
公承夙緒世篤儒敎以歐陽尚書京氏易誨授四方學<lb/>
者自逺而至葢踰三千初辟司空舉髙第拜侍御史遷<lb/>
豫州兖州刺史任城相徵入勸講拜太中大夫左中郎<lb/>
将尚書出補右扶風畱拜光禄大夫遭權嬖貴盛六年<lb/>
守静外戚火燔乃遷太僕寺卿公事絀位浹辰之間俾<lb/>
位河南憤疾豪强見遘姦黨用嬰疾廢起家復拜太常<lb/>
遂陟三司沙汰虚冗料簡貞實抽援表達與之同蘭芳<lb/>
<pb n="KR4h0134_WYG_019-28a"/>
任鼎重從駕南廵為朝碩徳然知權過於寵私富侔國<lb/>
大臣苛察望變復還條表以聞啓導上怒其時所免州<lb/>
牧郡守五十餘人饕戾是黜英才是列善否有章京夏<lb/>
清肅在位七載年七十有四延熹八年五月丙戌薨朝<lb/>
廷惜焉寵賜有加公自奉嚴敕動遵禮度量材授任當<lb/>
官而行不為義絀疾是苛政益固其守厨無宿肉噐不<lb/>
鏤雕夙䘮嬪儷妾不嬖御可謂立身無過之地正直清<lb/>
儉該備者矣昔仲尼嘗垂三戒而公免焉故能匡朝盡<lb/>
<pb n="KR4h0134_WYG_019-28b"/>
直獻可去奸忠侔前後聲塞宇宙非黄中純白窮達一<lb/>
致其惡能立功立事敷聞于下昭升于上若兹巍巍者<lb/>
乎于是門人學徒相與刋石樹碑表勒鴻勲讃懿徳傳<lb/>
億年於戲公唯嶽靈天挺徳翼赤精氣絪緼仁哲生應<lb/>
台任作邦楨帝欽亮訪典刑道不惑迄有成光遐邇穆<lb/>
其清<lb/>
　　　司空文烈侯楊公碑<lb/>
曰漢有國師司空文烈侯楊公公唯司徒之孫太尉公<lb/>
<pb n="KR4h0134_WYG_019-29a"/>
之𦙍子皇祖考以懿徳胥及肄勤式建休勲啓洪範公<lb/>
祗服𢎞業克丕堂構小乃不敢不慎大亦不敢不戒用<lb/>
罔有擇言失行在于其躬洎在辟舉先志載言罔不攸<lb/>
該乃自宰臣以從王事立功不有用辭其禄逮作御史<lb/>
允執國憲納于侍中在帝左右爰董武事王師孔閑羣<lb/>
公以舊徳碩儒道通術明宜建師保延入華光侍宴露<lb/>
寝敷典誥之精㫖達聖王之聰叡帝以機宻齊栗常伯<lb/>
劇任鮮克知臧以釐其采命公再作少府俾率其屬以<lb/>
<pb n="KR4h0134_WYG_019-29b"/>
熈庶績天地作險國家丕承軍門祛禁式遏㓂虐命公<lb/>
再作光禄勲總其熊羆之士不貳心之臣保乂帝家巖<lb/>
巖大理惟制民命命公作廷尉惟刑之恤旁施四方惟<lb/>
明折獄蔽罪于憲之中亦惟三禮六樂國之元幹命公<lb/>
作太常明徳惟馨八音克諧神人以和永世豐年溥天<lb/>
率土而衆莫外命公作司空公唯戢之翊明其政時惟<lb/>
休哉惟天隂隲下民彛倫所由順序命公作司徒而敬<lb/>
敷五敎以親百姓父義母慈兄友弟恭子孝時惟休哉<lb/>
<pb n="KR4h0134_WYG_019-30a"/>
昭敎于辟雍命公作三老帝躬以祗敬遵有虞于上庠<lb/>
茫茫大運垂光烈曜命公作太尉璇璣運周七精循軌<lb/>
時惟休哉帝欲宣力于四方公則翼之辟道或違公則<lb/>
弼之䖍恭夙夜不敢荒寧用對揚天子丕顯休命天子<lb/>
大簡其勲用授爵賜封侯于臨晉功成化洽景命有傾<lb/>
帝乃震慟執書以泣命于左中郎将郭儀作䇿賜公驃<lb/>
騎将軍臨晉侯印綬兼號特進謚以文烈寵命畢備而<lb/>
後即世肆其孤彪敢儀古式昭銘景烈銘曰<lb/>
<pb n="KR4h0134_WYG_019-30b"/>
天鍳有漢誕生元輔世作三事勛在王府乃及伊公克<lb/>
光前矩悉心畢力𦙍其祖武化洽羣生澤霑區宇帝曰<lb/>
文烈朕嘉君功為邑河渭建兹土封申備九錫以祚其<lb/>
庸位此特進于異羣公昔在申吕匡佐周宣崧髙作頌<lb/>
大雅揚言今我文烈帝載用熈參光日月比功四時身<lb/>
歿名存永世慕思<lb/>
　　　漢太尉楊公碑<lb/>
公諱賜字伯猷𢎞農華隂人姬姓之國有楊侯者公其<lb/>
<pb n="KR4h0134_WYG_019-31a"/>
後也其在漢室赤泉侯佐髙丞相翼宣咸以盛徳㶢于<lb/>
前朝祖司徒考太尉繼跡宰司咸有勛烈公承家崇軌<lb/>
受天醇素欽承奉構閑于伐柯烈風維變不易其趣文<lb/>
藝典籍尋道入奥操清行朗濳晦幽閒不答州郡之命<lb/>
辟大将軍府不得已而應之遷陳倉令公乃因是行退<lb/>
居廬公車特徵以病辭司空舉髙第拜侍中越騎校尉<lb/>
帝篤先業将問故訓公以羣公之舉進授尚書于禁中<lb/>
遷少府光禄勲敬揆百事莫不時序庶尹知恤閶闔推<lb/>
<pb n="KR4h0134_WYG_019-31b"/>
清列作司空地平天成隂陽不忒功遂身避託疾告退<lb/>
又以光禄大夫受命司徒敬敷五品宣洽人倫爕和化<lb/>
理股肱耳目之任靡不克明及至太尉四時順動三光<lb/>
耀潤羣生豐遂太和交薄三作六卿五蹈三階受爵開<lb/>
國應位特進非盛徳休功假于天人孰能該備寵榮兼<lb/>
包令錫如公之至者乎公體資明哲長於知見凡所辟<lb/>
選升諸帝朝者莫非瑰才逸秀并叅諸佐惟我下流二<lb/>
三小臣穢損清風愧于前人乃糾合同寮各述所審紀<lb/>
<pb n="KR4h0134_WYG_019-32a"/>
公勲績刋石立銘以慰永懐銘曰<lb/>
天降純嘏篤生柔嘉俾𦙍祖考光輔國家三業在服帝<lb/>
載用和粤暨我公尤執忠貞在棟伊隆于鼎斯寧徳被<lb/>
宇宙華夏以清受兹介福履祚孔成為邑河渭衮冕紱<lb/>
珽以佐天子祗事三靈丕顯伊徳萬邦作程爰銘爰賛<lb/>
式昭懿聲<lb/>
　　　文烈侯楊公碑<lb/>
公諱賜字伯猷兼通五典周覧篇籍以為尚書帝王之<lb/>
<pb n="KR4h0134_WYG_019-32b"/>
要政有國之大本也是以三葉相承研其精義五代之<lb/>
㣲言王政之約綱罔不尋其端源究其條貫凛乎其見<lb/>
聖人之情㫖也葢以蹈騰餘蹤思髙游夏初濳山澤授<lb/>
誨童冠後生賴以發袪䝉蔽文其材素者葢不可勝數<lb/>
乃由宰府遂作帝臣于時聖㓜将入學羣公以公温故<lb/>
知新徳宜師保乃以越騎校尉援侍華光之内帝坐巳<lb/>
北面以納大誨其敎人善誘則恂恂焉罔不伸也引情<lb/>
致喻則誾誾焉㒺不釋也迄用有成緝熈光明惟帝念<lb/>
<pb n="KR4h0134_WYG_019-33a"/>
功六在九卿三事勛假皇天澤充區域疆土建封申増<lb/>
戸邑人臣之極位兼而有之然處豐益約九命滋恭可<lb/>
謂髙朗令終有始有卒者已於是門生大将軍何進等<lb/>
瞻仰洙泗公䘮之禮糾合朋徒稽諸典制僉以為匡弼<lb/>
之功政事之實詔䇿之文則史臣志其詳若夫道術之<lb/>
美授之方䇿則是門人二三小子所特貫綜敢竭不才<lb/>
譔録所審言于碑乃申頌曰<lb/>
巍巍聖猷匪師不昭士子困䝉匪師不敎於皇文父邈<lb/>
<pb n="KR4h0134_WYG_019-33b"/>
哉伊超如玉之固如嶽之喬鑚之斯堅仰之彌髙示我<lb/>
顯徳授我無隠正席傳道承帝之問誨兹一人萬邦作<lb/>
順㣲㣲我徒實賴遺訓文武作式元勛既奮光啟爵土<lb/>
垂統末𦙍存榮亡哀沒而不泯<lb/>
　　　司空房植碑<lb/>
公言非法度不出于口行非至公不萌于心治身則伯<lb/>
夷之潔也儉嗇則季文之約也盡忠則史魚之直也剛<lb/>
平則山甫之勵也總兹四徳式是百辟夙夜匪懈以事<lb/>
<pb n="KR4h0134_WYG_019-34a"/>
一人枉絲髪樹私恩不為也討無禮當彊禦弗避也是<lb/>
以功隆名顯在世孤特不獲愷悌寛厚之譽享年垂老<lb/>
至于積世門無立車堂無宴客衣不變裁食不兼味雖<lb/>
易之貞厲詩之羔羊無以加也<lb/>
明明在公實惟皇后誕應正徳式作漢輔邪慝是仇直<lb/>
亭是與剛則不吐柔則不茹媚兹天子以靖土字<lb/>
　　　司空袁逢碑<lb/>
凡所臨君明而先覺故能敎不肅而化成政不嚴而事<lb/>
<pb n="KR4h0134_WYG_019-34b"/>
治其恵和也晏晏然其博大也洋洋焉信可謂兼三才<lb/>
而該剛柔無射于人斯矣銘曰<lb/>
天鑒有漢賜兹世輔顯允厥徳昭𦙍休序峩峩雍宫禮<lb/>
樂備舉穆穆天子孝敬允叙降拜屏著奉饋西序威儀<lb/>
聿修化溢區宇乃尹京邑總齊禁旅<lb/>
　　　荆州刺史庾侯碑<lb/>
君資天地之正氣含太極之純精明潔鮮於白珪貞操<lb/>
厲乎寒松視鍳出于自然英風發乎天受事親以孝則<lb/>
<pb n="KR4h0134_WYG_019-35a"/>
行侔於曾閔結交以信則契明於黄石温温然𢎞裕虚<lb/>
引落落然髙風起世信荆山之良寳靈川之明珠也爰<lb/>
在弱冠英風固以揚于四海矣拜為荆州刺史仗冲靜<lb/>
以臨民施仁義以接物恩恵著于萬里誠信暢于殊俗<lb/>
由是撫亂以治綏擾以靜帝嘉其功錫以車服方将掃<lb/>
除㓂逆清一宇宙廓天歩之艱難寧陵夷之屯否<lb/>
　　　朱公叔墳前石碑<lb/>
維漢二十一世延熹六年粤四月丁巳忠文公益州刺<lb/>
<pb n="KR4h0134_WYG_019-35b"/>
史朱君名穆字公叔卒于京師其五月丙申𦵏于宛邑<lb/>
北萬嵗亭之陽舊兆域之南其孤野受顧命曰古者不<lb/>
崇墳不封墓祭服雖三年無不於寝今則易之吾不取<lb/>
也爾其無拘于俗無廢予誡野欽率遺意不敢有違封<lb/>
墳三板不起棟宇乃作祠堂于邑中南陽舊里備噐鑄<lb/>
鼎銘功載徳懼墳封彌久夷于平壤於是依徳像縁雅<lb/>
則設兹方石鎮表靈域用慰其孤罔極之懐乃申詞曰<lb/>
歆惟忠文時惟朱父實天生徳丕承洪緒彌綸典術允<lb/>
<pb n="KR4h0134_WYG_019-36a"/>
廸聖矩好是貞厲疾彼强禦斷剛若仇柔亦不茹仍用<lb/>
明夷遘難受侮帝曰休哉朕嘉乃功命汝納言𦙍汝祖<lb/>
蹤父拜稽首翼翼惟恭篤棐不忘夙夜在公昊天不弔<lb/>
䧏兹殘殃不遺一父俾屏我皇我皇悼心錫詔孔傷位<lb/>
以益州贈之服章用刋彛噐宣昭遺光子子孫孫永載<lb/>
寳藏<lb/>
　　　陳畱太守胡公碑<lb/>
君諱碩字季叡交趾都尉之孫太傅安鄉侯少子也其<lb/>
<pb n="KR4h0134_WYG_019-36b"/>
先與楚同姓别封于胡以國為氏臻乎漢奕世載徳不<lb/>
替舊勲君㓜有嘉表克岐克嶷不見異物習與性成孝<lb/>
于二親飬色寧意蒸蒸雍雍雖曾閔顔莱無以尚也總<lb/>
角入學治孟氏易歐陽尚書韓氏詩博綜古文周覧篇<lb/>
籍言語造次必以經綸加之行已忠儉事施順恕公體<lb/>
所安與衆共之驕吝不萌于内喜慍不形於外可謂無<lb/>
競伊人溫恭淑慎者也初以公在司徒除郎中宿衞十<lb/>
年遭叔父憂以疾自免州郡交辟皆不就後以大将軍<lb/>
<pb n="KR4h0134_WYG_019-37a"/>
髙第拜侍御史遷諫議大夫以将軍事免官舉賢良方<lb/>
正不詣公車建寧元年召拜議郎納忠盡規匪懈于位<lb/>
遷侍中虎賁中郎将是年遭疾屢上印綬詔書聴許以<lb/>
侍中飬疾其年七月被尚書召不任應命詔使謁者劉<lb/>
悝齎印綬即拜陳畱太守君聞使者至加朝服拖紳使<lb/>
者致詔君以手自擊陳辭謝恩其明二十一日遣吏奉<lb/>
章報謝意氣精朗是日疾大漸刻漏末分奄忽而卒時<lb/>
年四十一天子憫悼詔使者王謙送𦵏以中牢具祠賜<lb/>
<pb n="KR4h0134_WYG_019-37b"/>
錢五萬布百疋贈榖三十斛同位畢至赴弔雲集生榮<lb/>
未艾沒有餘哀於是遐邇搢紳爰暨門人相與歎述君<lb/>
徳追痛不寘恒切情憭無不永懐行由已作名自人成<lb/>
先民既邁頼兹頌聲嗟我明哲如何勿銘乃作辭曰<lb/>
猗歟懿徳令聞有彰祗服其訓克構克堂孝思唯則文<lb/>
藝丕光敦厚忠恕衆悦其良綏弱以仁不云我强爰自<lb/>
登朝進退以方見幾而作如鴻之翔乃位常伯恪處左<lb/>
右兼掌虎賁禁戎允理遘兹虐痾帝用悼止俾守陳畱<lb/>
<pb n="KR4h0134_WYG_019-38a"/>
庶篤其祉王人既詔景命不俟嗚呼昊天殱我英士如<lb/>
何贖也命不自已哀哉永傷萬年是紀<lb/>
　　　太守胡公碑<lb/>
君諱碩字季叡交趾都尉之孫太傅安樂侯之子也順<lb/>
帝時為郎中桓帝時遭叔父憂以疾自免荆州将軍每<lb/>
辟輙辭疾後以髙等拜侍御史遷諫議大夫舉賢良方<lb/>
正病不詣公車建寧元年七月拜陳畱太守病劇不任<lb/>
應召詔使謁者劉悝即授印綬二十一日卒詔遣使者<lb/>
<pb n="KR4h0134_WYG_019-38b"/>
王謙以中牢具祠特賜錢五萬布一百疋贈穀三十斛<lb/>
儔類赴送逺近鱗集於時陳畱主簿髙吉蔡軫等咸以<lb/>
郡選充備官屬来迎者三十四人奔驚跋渉願承清化<lb/>
逢天之戚不獲延祚痛心絶望忉怛永慕乃相與衰經<lb/>
庭位號咷靈柩将窆申敕脩儀疚在輿服寮御部引各<lb/>
執其職路人感愴觀者歎息遂樹碑作銘以表令徳銘<lb/>
曰<lb/>
於藐下國瞻仰俊乂欽見我君爰綏我恵式昭績恩有<lb/>
<pb n="KR4h0134_WYG_019-39a"/>
勞其悴昊天不弔景命顛墜悠悠蒸黎惆悵䘮氣政雖<lb/>
未宣古之遺愛祁祁我君習習冠葢修誠以迓曾不東<lb/>
邁靈魂徘徊靡所瞻逮惟其傷矣胸肝摧碎勒銘告哀<lb/>
傳千萬代<lb/>
　　　陳太丘碑<lb/>
先生諱實字仲弓潁川許昌人也含元精之和應期運<lb/>
之數兼資九徳總修百行於鄉黨則恂恂焉斌斌焉善<lb/>
誘善導仁而愛人使夫少長咸安懐之其為道也用行<lb/>
<pb n="KR4h0134_WYG_019-39b"/>
舍藏進退可度不徼訐以干時不遷貳以臨下四為郡<lb/>
功曹五辟豫州六辟三府再辟大将軍宰聞喜半嵗太<lb/>
丘一年徳務中庸敎敦不肅政以禮成化行有謐㑹遭<lb/>
黨事禁錮二十年樂天知命澹然自逸交不諂上愛不<lb/>
黷下見幾而作不俟終日及文書赦宥時年已七十遂<lb/>
隠丘山懸車告老四門備禮閑心静居大将軍何公司<lb/>
徒袁公前後招辟使人曉諭云欲特表便可入踐常伯<lb/>
超補三事紆佩金紫光國垂勲先生曰絶望已久飾巾<lb/>
<pb n="KR4h0134_WYG_019-40a"/>
待期而已皆遂不至𢎞農楊公東海陳公每在衮職羣<lb/>
僚賀之皆舉手曰潁川陳君命世絶倫大位未躋慚于<lb/>
文仲竊位之負故時人髙其徳重于公相之位也年八<lb/>
十有三中平三年八月丙子遭疾而終臨沒顧命畱塟<lb/>
所卒時服素棺槨財周櫬䘮事唯約用過乎儉羣公百<lb/>
僚莫不咨嗟巖藪知名失聲揮涕大将軍弔祠錫以嘉<lb/>
諡曰徵士陳君禀嶽瀆之精苞靈曜之純天不憖遺一<lb/>
老俾屏我王梁崩哲萎于時靡憲縉紳儒林論徳謀績<lb/>
<pb n="KR4h0134_WYG_019-40b"/>
諡曰文範先生傳曰郁郁乎文哉書曰洪範九疇彛倫<lb/>
攸叙文為徳表範為士則存誨沒號不亦宜乎三公遣<lb/>
令史祭以中牢刺史敬弔太守南陽曹府君命官作誄<lb/>
曰赫矣陳君命世是生含光醇徳為士作程資始既正<lb/>
守終有令奉禮終沒休矣清聲遣官屬掾吏前後赴㑹<lb/>
刋石作銘府丞與比縣㑹塟荀慈明韓元長等五百餘<lb/>
人緦麻設位哀以送之逺近㑹塟千人以上河南尹种<lb/>
府君臨郡追歎功徳述録髙行以為逺近鮮能及之重<lb/>
<pb n="KR4h0134_WYG_019-41a"/>
部大掾以成斯銘可謂存榮沒哀死而不朽者也乃作<lb/>
銘曰<lb/>
峩峩崇嶽吐符降神於皇先生抱寳懐珍如何昊穹既<lb/>
䘮斯文微言圮絶来者曷聞交交黄鳥爰集于棘命不<lb/>
可贖哀何有極<lb/>
　　　陳太丘廟碑<lb/>
維中平五年春三月癸未豫州刺史典以褒功述徳政<lb/>
之大經是以作諡封墓興於周禮衞鼎晉銘其昭有實<lb/>
<pb n="KR4h0134_WYG_019-41b"/>
故太丘長潁川許昌陳實字仲弓含聖哲之清和盡人<lb/>
才之上美光明配于日月廣大資乎天地辟四府宰三<lb/>
城神化著於民物形表圗於丹青巍巍乎其不可尚也<lb/>
洋洋乎其不可測也儉約違時懸車致仕徵辟交至遂<lb/>
不屑就春秋八十有三寝疾而終大将軍賜諡羣后建<lb/>
碑國人立廟先生有二子季方元方皆命世希有繼期<lb/>
特立季方盛年早亡亦圗容加諡元方在䘮毁瘁消形<lb/>
嘔血純孝過哀率禮不越于時嘉異畫像郡國欽盛徳<lb/>
<pb n="KR4h0134_WYG_019-42a"/>
之休明懿鐘鼎之碩義乃樹碑鐫石垂世寵光詞曰<lb/>
於皇先生冠耀八荒闡徳之宇探道之綱繼期立表以<lb/>
訓四方惟亮天工羣生之望髙明允實有馥其芳載徳<lb/>
奕世休有烈光欽慕在人舊有憲章過牧斯州庶奉清<lb/>
塵棄予而邁靡瞻靡聞嗟哉懐矣曷所咨詢告哀金石<lb/>
式昭其勤<lb/>
　　　文範先生陳仲弓碑<lb/>
君諱實字仲弓潁川許人也其先出自有虞氏中葉當<lb/>
<pb n="KR4h0134_WYG_019-42b"/>
周之盛徳有媯滿者武王配以太姬而封諸太昊之墟<lb/>
是為陳胡公春秋之末失其爵土遂以國氏焉世篤懿<lb/>
徳令聞不顯君膺皇靈之清和受明哲之上資憑先民<lb/>
之遐迹秉𤣥妙之淑行投足而襲其軌施舍而合其量<lb/>
夫其仁愛溫柔足以孕育羣生廣大寛裕足以包覆無<lb/>
方剛毅強固足以威暴矯邪正身體化足以陶冶世心<lb/>
先生有四徳者故言斯可象静斯可效是以邦之子弟<lb/>
遐方後生莫不同情瞻仰由其模範從其趣尚戾很斯<lb/>
<pb n="KR4h0134_WYG_019-43a"/>
和爭訟化讓雖嚴威猛政迫以刑戮未若先生潛導之<lb/>
速也其立朝事上也恭順貞厲含章方直無顯諫以彰<lb/>
直不割髙而引長常幹州郡腹心之任義則進之以達<lb/>
道否則退之以光操然後徳立名宣蓋于當世辟司徒<lb/>
府納規陳謀匡弼三事人用昭明台階允寧遷聞喜長<lb/>
清風暢於所漸儉節溢於監司郡政有錯爭之不從即<lb/>
解綬去復辟太尉府遷太丘長民之治情歛慾反於端<lb/>
懿者猶草木之偃於翔風百卉之挺于春陽也以所執<lb/>
<pb n="KR4h0134_WYG_019-43b"/>
不協所屬色斯舉矣不俟終日辟大将軍府道之行廢<lb/>
有分於命乃罹宻綱以就禁錮濳伏不試十有八年大<lb/>
忌蠲除舉賢良方正大将軍司徒並辟君曰七十有懸<lb/>
車之禮况我過諸遂不應其命容止法度老而彌壮凡<lb/>
所履行事類博審不可勝數畧舉首目具實録記在乎<lb/>
其傳春秋八十有三中平三年八月丙子卒大将軍三<lb/>
公使御屬徃弔祠㑹𦵏作誄諡曰文範先生刺史太守<lb/>
樹碑頌徳許令以下至于國人立廟舊邑四時蒸嘗歡<lb/>
<pb n="KR4h0134_WYG_019-44a"/>
哀承祀具如祖禰先生存獲重稱亡歆血食修行于巳<lb/>
得斯于人固上世之所罕有前哲之所不過也孤嗣紀<lb/>
御恤在疚敢録言行終始所守乃有二三友生咨度禮<lb/>
則咸曰君化道神速行于有國法施於民祀典所宗鄉<lb/>
人之祠非此遺孤所得專也昔者先生甚樂兹土築室<lb/>
講誨精靈所寧紀順奉雅意遂定兆域宜有銘勒表墳<lb/>
墓俾後生之歌詠徳音者如丘封之存斯也乃作銘曰<lb/>
於熈文考天授𢎞造淵𤣥其深巍峩其髙剛而無虐柔<lb/>
<pb n="KR4h0134_WYG_019-44b"/>
而不撓誕鋪模憲示世作敎君之誨矣民胥効矣道行<lb/>
斯進廢乃斯止鮮我顯㤗既多幽否舍榮取辱湼而不<lb/>
緇徳之休明賤不為耻超邈其猷莫與方軌<lb/>
　　　郭有道林宗碑<lb/>
先生名泰字林宗太原界休人也其先出自有周王季<lb/>
之穆有虢叔者實有懿徳文王咨焉建國命氏或謂之<lb/>
郭即其後也先生誕膺天衷聰叡明哲孝友溫恭仁篤<lb/>
慈惠夫其噐量𢎞深姿度廣大浩浩焉汪汪焉奥乎不<lb/>
<pb n="KR4h0134_WYG_019-45a"/>
可測已若乃砥節勵行直道正辭貞固足以幹事隠括<lb/>
足以矯時遂考覧六籍探綜圗緯周流華夏㳺集帝學<lb/>
収文武之将墜拯㣲言之末絶于時纓緌之徒紳佩之<lb/>
士望形表而景附聆嘉聲而響和者猶百川之歸巨海<lb/>
鱗介之宗龜龍也爾乃濳隱衡門收朋勤誨童䝉賴焉<lb/>
用祛其蔽州郡聞徳虚已備禮莫之能致羣公休之遂<lb/>
辟司徒掾又舉有道皆以疾辭将蹈洪崖之遐跡紹巢<lb/>
由之絶軌翔區外以舒翼超天衢以髙峙稟命不融享<lb/>
<pb n="KR4h0134_WYG_019-45b"/>
年四十有三以建寧二年正月乙亥卒凡我四方同好<lb/>
之人永懐哀悼靡所置念乃相與推先生之徳以圖不<lb/>
朽之事僉以為先民既沒而徳音猶存者亦賴之于紀<lb/>
述也今其如何而闕斯禮于是建碑表墓昭銘景行俾<lb/>
芳烈奮乎百世令聞顯于無窮其詞曰<lb/>
於休先生明徳通𤣥純懿淑靈受之自天崇壮幽濬如<lb/>
山如淵禮樂是恱詩書是敦匪惟摭華乃尋厥根宫牆<lb/>
重仞允得其門懿乎其純確乎其操洋洋搢紳言觀其<lb/>
<pb n="KR4h0134_WYG_019-46a"/>
髙棲遲泌丘善誘能敎赫赫三事幾行其招委辭召貢<lb/>
保此清妙降年不永民斯悲悼爰勒兹銘摛其光耀嗟<lb/>
爾来世是則是效<lb/>
　　　貞節先生范史雲碑<lb/>
先生諱丹字史雲陳畱外黄人陶唐氏之後也其在周<lb/>
室有士㑹者為晉大夫以受范邑遂以為氏漢文景之<lb/>
際爰自南陽来家于成安生恵延熹二年官至司農廷<lb/>
尉君則其後也君受天正性志髙行潔在乎㓜弱固已<lb/>
<pb n="KR4h0134_WYG_019-46b"/>
藐然有烈節矣時人未之或知屈為縣吏亟從仕進非<lb/>
其好也退不可得乃託死遁去親戚莫知其謀遂隠竄<lb/>
山中渉五經覧書傳尤篤易與尚書學立道通久而後<lb/>
歸遊集太學知人審友茍非其類無所容納介操所在<lb/>
不顧貴賤其鄉黨也事長惟敬飬稚惟愛言行舉動<lb/>
斯為楷式郡縣請召未嘗屈節其有備禮招延虚已迓<lb/>
止亦為謀奏盡其忠直以處士舉孝亷除郎中莱蕪長<lb/>
未出京師䘮母行服故事服闋後還郎中君遂不從州<lb/>
<pb n="KR4h0134_WYG_019-47a"/>
郡之政凡其事君過則弼之闕則補之通清夷之路塞<lb/>
邪枉之門舉善不拘階次黜惡不畏強禦其事繁多不<lb/>
可詳載雅性謙儉體勤能苦不樂假借與從事荷負徒<lb/>
行人不堪勞君不勝其逸辟太尉府俄而冠帶或以羣<lb/>
黨見嫉時政用受禁錮君罹其罪閉門靜居九族中表<lb/>
莫見其面晩節禁寛困于屢空而性多檢括不治産業<lb/>
以為卜筮之術得因吉凶道治民情以受薄償且無咎<lb/>
累乃鬻卦于梁宋之域好事者覺之應時輙去禁既蠲<lb/>
<pb n="KR4h0134_WYG_019-47b"/>
除太尉張公司徒崔公前後四辟皆不就仕不為禄故<lb/>
不牽於位謀不茍合故特立于時是則君之所以立節<lb/>
明行亦其所以後時失途也年七十有四中平二年四<lb/>
月卒太尉張公兖州劉君陳畱太守淳于君外黄令劉<lb/>
君僉有休命使諸儒叅按典禮作誄著謚曰貞節先生<lb/>
昭其功行録記所履謀于耆舊刋石樹銘光示来世銘<lb/>
曰<lb/>
於顯貞節天授懿度誕兹明哲允廸徳譽如淵之清如<lb/>
<pb n="KR4h0134_WYG_019-48a"/>
玉之素溷之不濁湼之不汙用行思忠舍藏思固伯夷<lb/>
是師史鰌是慕榮貧安樂不恡窮迕甘死善道遺名之<lb/>
故身沒譽存休聲載路<lb/>
　　　彭城姜伯淮碑<lb/>
先生諱肱字伯淮彭城廣戚人也其先出自帝𦙍在皇<lb/>
唐葢與四岳共葉能禮于神舜命秩宗爰封于吕其裔<lb/>
吕望佐周克殷俾侯齊國姓有姜氏即其後也髙祖祖<lb/>
父皆豫章太守潁隂令先生既蹈先世之純徳體英妙<lb/>
<pb n="KR4h0134_WYG_019-48b"/>
之髙姿立性純固百行修備故其平生所能事親惟孝<lb/>
如大舜五十而慕友于兄弟有棠棣之華蕚韡之度體<lb/>
恵理和有上徳之素安静守約恩及嬰兒至操動信邑<lb/>
中化之外戸不閉治藏無隱及其學而知之者三墳五<lb/>
典八索九丘俯仰占候推歩隂陽有名物定事之能獨<lb/>
見先覩之効然猶學而不厭誨人不倦童冠自逺方而<lb/>
集者葢千餘人夫水盈而流徳交而形是故徳行外著<lb/>
洪聲逺布華夏同稱名振當世凡十辟公府九舉賢良<lb/>
<pb n="KR4h0134_WYG_019-49a"/>
方正公車特徴𤣥纁禮聘又家拜犍為太守大中大夫先<lb/>
生盤桓育徳莫之肯就不隕穫于貧賤不充詘于富貴㧞<lb/>
乎其萃出乎其類生民之傑也年七十有七熹平二年四<lb/>
月辛巳卒于是從遊弟子陳留申屠蟠等悲悼傷懐懼㣲<lb/>
言之欲絶感絶倫之盛事乃建碑于墓甄述景行銘曰<lb/>
邈矣先生應天淑靈孝友是備上徳是經𢎞此文藝耽<lb/>
怡是寧恂恂善誘童冠來誠有燁其譽有煥其聲顯顯<lb/>
羣公並加辟命赫赫聖皇仍獲其聘委䇿避國守此𤣥<lb/>
<pb n="KR4h0134_WYG_019-49b"/>
静綽乎其裕確乎其操疇昔洪崖雙名並髙嗟乎殞没<lb/>
搢紳永悼依依我徒靡則靡效勒銘金石彌逺益曜<hi>舊本</hi>
<hi>蔡中郎集載伯淮碑誤書建安二年卒宋人謂邕建安前已先逝因疑此碑為偽不知後漢書伯淮之没盖熹</hi>
<hi>平二年也在邕為先輩大儒此碑實出邕筆今改正建安二字為熹平可耳</hi>
　　翟先生碑<lb/>
世以仁義為質學問為業爰暨先生固天縱徳應運立<lb/>
言繼期五百實行形于州里明哲與聖合契該通五經<lb/>
兼洞墳籍為萬里之場圃九隩之林澤挹之若江湖仰<lb/>
<pb n="KR4h0134_WYG_019-50a"/>
之若華岳𤣥𤣥焉測之則無源汪汪焉酌之則不竭可<lb/>
謂生民之英者巳國失元傳學失表式凡百搢紳哀矣<lb/>
泣血人百其身匪云来復于是鄉黨乃相與豋山伐石<lb/>
而勒銘曰<lb/>
邈矣先生厥徳孔貞腹心𢎞道深髙入神王錫三命觀<lb/>
國之賓其視富貴忽若浮雲既不降志亦不辱身<lb/>
　　　汝南周巨勝碑<lb/>
君諱勰字巨勝陳畱太守之孫光禄勲之子也君應坤<lb/>
<pb n="KR4h0134_WYG_019-50b"/>
乾之淳靈繼命世之期運𤣥懿清朗貞厲精粹體仁足<lb/>
以長人嘉徳足以合禮總六經之要括河洛之幾援天<lb/>
心以立釣贊幽明以揆時沉靜㣲宻淪于無内寛裕𢎞<lb/>
博含乎無外巨細洪纎罔不總也是以實繁于華徳盈<lb/>
乎譽初以父任拜郎中疾去官察孝亷是時郡守梁氏<lb/>
外戚貴寵非其好也遂以病辭太守復察孝亷乃俯而<lb/>
就之以明可否然猶私存衡門講誨之樂不屑已也又<lb/>
委之而旋故大将軍梁冀專國作威海内從風世之雄<lb/>
<pb n="KR4h0134_WYG_019-51a"/>
材優逸之徒莫不委質從命而顛覆者葢亦多矣聞君<lb/>
洪名前後三辟卒不降身由是搢紳歸髙羣公事徳太<lb/>
尉司徒再辟三辟察賢良方正州舉孝亷皆病不就擾<lb/>
攘之際災𤯝仍發聖上詢諮師錫䇿命公車特徵君仰<lb/>
瞻天象俯察人事世路多險進非其時乃托疾杜門静<lb/>
居里巷外無人跡庭生蓬蒿如此者十餘年強禦不能<lb/>
奪其守王爵不能滑其慮至延熹二年乃更闢門延賓<lb/>
享宴娛樂及秋而梁氏誅滅十二月君卒然則識幾知<lb/>
<pb n="KR4h0134_WYG_019-51b"/>
命可觀於斯矣洋洋乎若徳雖崇山千仞重淵百尺未<lb/>
足以喻其髙究其深也夫三精垂耀處者有表爰在上<lb/>
世作者七人焉有該百行備九徳齊光日月洞靈神明<lb/>
如君之至者與亶所謂天明之秀也享年五十不登期<lb/>
考遐邇歎悼痛心失圗乃相與建碑勒銘以旌休美其<lb/>
辭曰<lb/>
厥初生民天賜之性有龎有醇有否有聖伊惟周君允<lb/>
卜其政誕兹明徳自貽哲命煥乎其文如星之布確乎<lb/>
<pb n="KR4h0134_WYG_019-52a"/>
不拔如山之固追踪先緒應期作度濳心大猷覃思徳<lb/>
謨遁世無悶屢辭王寮洋洋泌丘于以逍遥蔑爾童䝉<lb/>
是訓是敎瞻彼榮寵譬諸雲霄優哉游哉侔此𢎞髙名<lb/>
振華夏光耀昆苖清風丕揚徳音孔昭<lb/>
　　　處士圂叔則碑<lb/>
伊漢二十有一世處士有圂典字叔則者夫其生也天<lb/>
真淑性清理條暢精㣲周宻包括道要致思無形深總<lb/>
厯部纎入藝文藻分葩列如春之榮守根據窮不虚其<lb/>
<pb n="KR4h0134_WYG_019-52b"/>
聲偉徳若兹惟世之英乃遂隱身髙藪稼穡孔勤童䝉<lb/>
来求彪之用文不義富貴譬諸浮雲州郡禮招休命交<lb/>
集徒加名位而已莫之能起也博士徵舉至孝恥已處<lb/>
而復出若有初而無終潔耿介于丘園慕七人之遺風<lb/>
年七十有五建寧二年六月卒臨沒顧命曰知我者其<lb/>
蔡邕乃為銘載書休美俾来世昆裔永有諷誦于先生<lb/>
之徳其辭曰<lb/>
民之齊敏卓時挺生思心精叡綜物通靈術有𤣥妙于<lb/>
<pb n="KR4h0134_WYG_019-53a"/>
時游情聞道睹異惕然若驚守死善操與世無營渾其<lb/>
若濁徐然後清綽其若煥終其益貞有恒實難獨秉其<lb/>
經嗟爾来世是瞻是聽<lb/>
　　　光武濟陽宫碑<lb/>
惟漢再受命曰世祖光武皇帝考南頓君初為濟陽令<lb/>
濟陽有武帝行過宫常封閉帝将生考以令舍下濕開<lb/>
宫後殿居之建平元年十二月甲子夜帝生時有赤光<lb/>
室中皆明使卜者王長卜之長曰此善事不可言嵗有<lb/>
<pb n="KR4h0134_WYG_019-53b"/>
嘉禾一莖生九穂長于凡禾因為尊諱王室中微哀平<lb/>
短祚姦臣王莽偷有神噐十有八年罪盈惡熟天人致<lb/>
誅帝乃龍見白水淵躍昆滍破前隊之衆殄二公之師<lb/>
収兵畧地經營河朔戮力戎功翼戴更始義不即命帝<lb/>
位闕焉於是羣公諸将據河洛之文叶符瑞之珍僉曰<lb/>
厯數在帝踐祚允宜乃以建武元年六月乙未即位鄗<lb/>
縣之陽五成之陌祀漢配天不失舊物享國三十六年<lb/>
方内乂安蠻夷率服巡狩泰山禪梁父皇代之遐迹帝<lb/>
<pb n="KR4h0134_WYG_019-54a"/>
者之上儀罔不畢舉道徳餘慶延于無窮先民有言樂<lb/>
樂其所自生而禮不忘其本是以虞稱媯汭姬美周原<lb/>
皇天乃眷神宫實始于此厥跡邈哉所謂神麗顯融越<lb/>
不可尚小臣河南尹鞏瑋先祖銀艾封侯歴世卿尹受<lb/>
漢厚恩瑋以商箕餘烈郡舉孝亷為大官丞来在濟陽<lb/>
顧見神宫追惟桑梓褒述之義用敢作頌頌曰<lb/>
赫矣炎光爰耀其輝篤生聖皇貳漢之㣲稽度䖍則誕<lb/>
育靈姿黄孽作慝簒握天機帝赫斯怒爰整其師應期<lb/>
<pb n="KR4h0134_WYG_019-54b"/>
濳見扶陽而飛禍亂克定羣凶殄夷匡復帝載萬國以<lb/>
綏巡于四嶽展義省方登封䧏禪升于中皇爰兹初基<lb/>
天命孔彰子子孫孫保之無疆<lb/>
　　　王子喬碑<lb/>
王孫子喬者葢上世之真人也聞其僊舊矣不知興于<lb/>
何代博問道家或言潁川或言彦䝉初建斯域則具斯<lb/>
丘傳承先人曰王氏墓紹𦙍不繼荒而不祠歴載彌年<lb/>
莫之能紀暨于永和元年十有二月當臘之夜上有哭<lb/>
<pb n="KR4h0134_WYG_019-55a"/>
聲其音甚哀附居者徃聞而恠之明則登其墓察焉時<lb/>
天洪雪下無人踪見一大鳥跡有祭祀之處左右或以<lb/>
為神其後有人着絳冠大衣杖竹䇿立冢前呼樵孺子<lb/>
尹秃謂曰我王子喬也爾勿復取吾先人墓前樹也須<lb/>
㬰忽然不見時令太山萬熈稽古老之言感精瑞之應<lb/>
咨訪其驗信而有徵乃造靈廟以休厥神於是好道之<lb/>
儔自逺来集或絃歌以詠太一或談思以歴丹田其疾<lb/>
病尫瘵者靜躬祈福即獲祚若不䖍恪輙顛踣故知至<lb/>
<pb n="KR4h0134_WYG_019-55b"/>
徳之宅兆真人之先祖也延熹八年秋八月皇帝遣使<lb/>
者奉犧牲以致祀祇懼之敬肅如也相國東萊王章字<lb/>
伯義以為神聖所興必有銘表昭示後世是以頼鄉仰<lb/>
伯陽之踪關民慕尹喜之風乃㑹長史邊乾訪及士𨽻<lb/>
遂樹𤣥石紀遺烈俾志道者有所覧焉詞曰<lb/>
伊王君徳通靈含光耀秉純貞應大道羡久榮棄世俗<lb/>
飛神形翔雲霄浮太清乘螭龍載鶴軿戴華笠奮金齡<lb/>
揮羽旗曳霓旌懽罔極壽億齡昭篤孝念所生嵗終闋<lb/>
<pb n="KR4h0134_WYG_019-56a"/>
發丹情存墓冢舒哀聲遺鳥跡覺舊城被絳衣垂紫纓<lb/>
呼孺子告姓名由此悟感怖驚修祠宇反几筵饋饎進<lb/>
甘香陳時傾顧馨明禋匡流祉熈帝庭祐邦國相黔民<lb/>
光景福耀無垠<lb/>
　　　伯夷叔齊碑<lb/>
熹平五年天下大旱禱請名山求獲答應時處士平陽<lb/>
蘓騰字𤣥成夢陟首陽有神馬之使在道明覺而思之<lb/>
以其夢陟状上聞天子開三府請雨使者與郡縣戸曹<lb/>
<pb n="KR4h0134_WYG_019-56b"/>
掾吏登山升祠手書要曰君况我聖主以洪澤之福天<lb/>
尋興雲即降甘雨因樹碑為銘曰<lb/>
惟君之質體清良分昔佐殷姬忠孝彰兮委國捐爵諫<lb/>
國亡兮譏武伐紂欲喻匡兮時不可救歴運蒼兮追念<lb/>
先侯受命皇兮憂懐感兮雖沒不朽名字芳兮<lb/>
　　　九疑山碑<lb/>
巖巖九疑峻極于天觸石膚合興播連雲時風嘉雨浸<lb/>
潤下民芒芒南土實頼厥勛逮于虞舜聖徳光明克諧<lb/>
<pb n="KR4h0134_WYG_019-57a"/>
頑傲以孝蒸蒸師錫帝世堯乃授徵受終文祖璇璣是<lb/>
承泰階以平人以有終遂𦵏九疑解體而升登此崔嵬<lb/>
託靈神仙<lb/>
　　　陳留東昏庫上里社碑<lb/>
社祀之建尚矣昔在聖帝有五行之官而共工子勾龍<lb/>
為后土及其沒也遂為社祀故曰社者土地之主也周<lb/>
禮建為社位左宗廟右社稷戎醜攸行於是受脤土膏<lb/>
恒動於是祈農又頒之于兆民春秋之中命之供祠故<lb/>
<pb n="KR4h0134_WYG_019-57b"/>
自有國至于黎庶莫不祀焉惟斯庫里古陽武之戸牖<lb/>
鄉也春秋時有子華為秦相漢興陳平由此社宰遂<lb/>
佐高帝克定天下為右丞相封曲逆侯永平之世虞延<lb/>
為太尉司空封公至延熹中延弟曾孫放字子卿為尚<lb/>
書令外戚梁冀乘寵作亂首䇿誅之王室以績封召都<lb/>
亭侯太僕大常司空毗天子而維四方克措其功徃烈<lb/>
有常于是司監爰暨邦人僉以為宰相繼踵咸出斯里<lb/>
秦一漢三而虞氏世焉雖有積善餘慶修身之致亦斯<lb/>
<pb n="KR4h0134_WYG_019-58a"/>
社之所相也乃相與樹碑作頌以示後昆云<lb/>
唯王建祀明事百神乃顧斯社于我兆民明徳惟馨其<lb/>
慶聿彰自嬴及漢四輔代昌爰我虞宗乃世重光元勲<lb/>
既立錫兹土疆乃公乃侯帝載用康神人協祚且巨且<lb/>
長凡我里人盡受嘉祥刋銘金石永世不忘<lb/>
　　　瑯琊王傳蔡公碑<lb/>
君諱朗字仲明葢倉頡之精𦙍姬稷之末胄也昔叔度<lb/>
文王之昭建侯于蔡以國氏焉迄于平襄周祚㣲缺王<lb/>
<pb n="KR4h0134_WYG_019-58b"/>
室遂卑齊晉交争強楚侵陵昭侯徙于州来公族分遷<lb/>
氏家于圉奕葉載徳常歴官尹以逮于兹君雅操明允<lb/>
威厲不猛履孝悌之性懐文藝之才包洞典籍刋摘沉<lb/>
秘知幾達要通含神契既討三五之術又采二南之業<lb/>
以魯討敎授生徒雲集莫不自逺並至栖遲不易其志<lb/>
簞食曲肱不改其樂心棲清虚之域行在玉石之間是<lb/>
以徳行儒林智周當代四岳稱名帝曰予聞元和元年<lb/>
徵拜博士舒演奥秘贊理闕文所立卓爾度躡雲蹤其<lb/>
<pb n="KR4h0134_WYG_019-59a"/>
選士也抑頑錯枉進聖擢偉極遺逸於九臯揚明徳于<lb/>
側陋拔茅以彚幽滯用濟加以清敏廣平好是正直規<lb/>
誨之䇿日諫王庭忠讜著烈令聞流行聖朝以藩國貴<lb/>
胄先帝遺體或以繼絶襲位正于阿保未洽雅訓驕盈<lb/>
僣差或蹈憲理非𢎞直碩儒莫能匡弼蔡君審行修徳<lb/>
進退可度遷河間中尉瑯琊王傳乃從經術之方示以<lb/>
棐諶之威率禮莫違其國用靖雖安國之輔梁孝仲舒<lb/>
之相江都靡以加焉勲績既盛帝簡其功将授上位遷<lb/>
<pb n="KR4h0134_WYG_019-59b"/>
于紫宫賦壽不永遘此疾凶年五十八永興六年夏卒<lb/>
嗚呼哀哉凡百君子咨痛罔極殷懐傷悼含涕流惻如<lb/>
何昊天喪我師則爰勒斯銘式昭其徳<lb/>
天敏明哲於赫我君含𢎞光大𤣥覽孔真潛樂教思韞<lb/>
玉衡門雲龍感應養徒三千珠藏外耀鶴鳴聞天若時<lb/>
徴庸登祚王臣綜彼前疑定此典文參佐七徳俾相大<lb/>
藩身没稱顯永遺令勲表行揚名垂示後昆<lb/>
　　　𤣥文先生李子材碑<lb/>
<pb n="KR4h0134_WYG_019-60a"/>
𤣥文先生名休字子材南陽宛人也其祖李伯陽周柱<lb/>
下史覿衰世而遁焉其後雄俊豪傑徃徃崛出自戰國<lb/>
及漢名臣繼踵支胄散逸其遷于宛尚矣王莽竊位漢<lb/>
祚中移考翼佐世祖匡復郊廟錫封茅土卿相牧守于<lb/>
時相逐休少以好學游心典謨既宗七經又精羣緯鈎<lb/>
深極奥窮覧妙㫖居則玩其辭動則察其變雲物不顯<lb/>
必考其占故能獨見前識以先神意若古今常難疑義<lb/>
錯繆前人所希論後學所不覧休盡剖判剝散幽暗靡<lb/>
<pb n="KR4h0134_WYG_019-60b"/>
不昭爛猶發憤于目所不覩體所不閑遂登東岳觀百<lb/>
王遺風習容闕里以協禮𠂻退而講誨童冠仰焉僔僔<lb/>
如也郡署五官掾功曹司空胡公顯以儒譽特進大鴻<lb/>
臚仍優禮固請秉讓執虚辭此三命不為利回不為義<lb/>
疚臨寵審已不動其守可謂純潔皓素綽有餘裕者已<lb/>
其於鄉黨細行敦睦九族篤信交友不可得而詳也初<lb/>
娶配出後配未字年既五十苖𦙍不嗣以永壽二年夏<lb/>
五月乙未卒凡其親昭朋徒相與大㑹而𦵏之鼎爼之<lb/>
<pb n="KR4h0134_WYG_019-61a"/>
禮節文曲備時令戴君臨䘮命謚郡遣丞掾冠葢咸届<lb/>
既定而後罷焉于是故好朋舊僉以仲尼既沒文不在<lb/>
兹韞櫝美玉䘮莫賈之求而無繼慺爾永思乃刋斯石<lb/>
懿徳是丕<lb/>
吁兹先生秉徳恭勤天啟哲心其學孔純經緯是綜雅麗是<lb/>
分行已守道匪禮不遵處約不戚聞寵不欣榮不能華威不<lb/>
能震天淑厥命以讓以仁有惠云載惟邦之珍按典考謚謚<lb/>
以𤣥文身没名彰配黔作隣遺譽㒺極丕昭億年嗚呼哀哉<lb/>
<pb n="KR4h0134_WYG_019-61b"/>
　　　郡掾史張𤣥祠堂碑<lb/>
掾諱𤣥字伯雅河南偃師人也其先張仲者實以孝友<lb/>
為名左右周室大漢初興張蒼為丞相封北平侯其後<lb/>
自河内遷于兹土世為顯姓掾天姿恭恪宣慈恵和允<lb/>
恭博敏惻隠仁恕正身履道以恊閨庭損用節財以贍<lb/>
疏族動中規矩言合典式不知名彰不飾行著可謂仁<lb/>
粹淑貞自然之素者已論者嘉之州郡禮招署致掾史<lb/>
沉静寡欲不求榮禄是以豐于天爵薄于人位某月日<lb/>
<pb n="KR4h0134_WYG_019-62a"/>
遭疾而卒掾孫翻以貞固之質受過庭之訓獲執㦸出<lb/>
宰相邑遷太守得大夫之禄奉烝嘗之祀尋原祚之所<lb/>
由而至于此先考積善之餘慶隂徳之陽報乃于是立<lb/>
祠堂假碑勒銘式明令徳以示乎後辭曰<lb/>
於惟我考允廸懿徳治信斯順其儀不忒仁恵周洽行<lb/>
惟模則篤垂餘慶貽此燕翼邈矣遺孫周懐多福刋名<lb/>
金石流于罔極<lb/>
　　　袁滿来墓碑<lb/>
<pb n="KR4h0134_WYG_019-62b"/>
茂徳休行曰袁滿来太尉公之孫司徒公之子逸才淑<lb/>
姿實天所授聰逺通敏越齔在闕明習易學從誨如流<lb/>
百家衆氏遇目能識事不再舉問一及三具始知終情<lb/>
性周備夙有竒節孝智所生順而不驕篤友兄弟和而<lb/>
無忿氣决泉達無所凝滯雖冠帶之中士校材考行無<lb/>
以加焉允公族之殊異國家之輔佐衆律其噐士嘉其<lb/>
良雖則童稚令聞芬芳降生不永年十有五四月壬寅<lb/>
遭疾而卒既苖而不穂凋殞華英嗚呼悲夫乃假碑旌<lb/>
<pb n="KR4h0134_WYG_019-63a"/>
于墓表嗟其傷矣唯以告哀<lb/>
　　　童㓜胡根碑<lb/>
故陳畱太守胡君子曰根字仲原生有家表㓜而克才<lb/>
角犀豐盈光潤玉顔聰明敏恵好問早識言語所及智<lb/>
思所生雖成人之徳無以加焉禀命不長夙罹凶災年<lb/>
七嵗建寧二年遭疾夭逝慈母悼痛昆娣孔懐感襁褓<lb/>
之親愛憐國城之乖離乃權宜就封二祖墓側親屬李<lb/>
陶等相與追慕先君悲悼遺嗣樹碑刋辭以慰哀思辭<lb/>
<pb n="KR4h0134_WYG_019-63b"/>
曰<lb/>
於惟仲原應氣淑靈實有令儀而氣如瑩明之之性與<lb/>
體俱生聞言斯識覩物知名傅者太勤受誨則成柔和<lb/>
順美與人靡争忿不怨懟喜不驕盈當受福永為光為<lb/>
榮如何昊天䧏此短齡惜繁華之方曄兮望嚴霜而凋<lb/>
零嗟童孺之夭逝兮傷慈母之肝情從皇祖乎靈兆兮<lb/>
庶神魄之斯寧哀慘戚以流涕兮念汚軫之不停顧永<lb/>
懐于不杇兮乃託辭于斯銘<lb/>
<pb n="KR4h0134_WYG_019-64a"/>
　　　真定直父碑<lb/>
其接友也審辨真偽明于知人度終始而後交情不踈<lb/>
而貌親<lb/>
　　靈表<lb/>
　　　太傅胡公夫人靈表<lb/>
夫人編縣舊族章氏之長女也字曰顯章令儀小心秉<lb/>
操塞淵仁孝婉順率禮無遺體季蘭之姿蹈思齊之跡<lb/>
永初二年年十有五爰初来嫁誕成家道仰奉慈姑竭<lb/>
<pb n="KR4h0134_WYG_019-64b"/>
歡致敬俯誨膝下化導周悉至徳修於幾㣲徽音暢于<lb/>
神明故能叅任姒之功兼生人之榮朝春路寝贊桑蠶<lb/>
宫光寵有祭祭服有珫前後奉斯禮者三十餘載夫人<lb/>
生五男長曰整伯齊次曰千億叔韡次曰寧穉威次曰<lb/>
碩季叡伯仲各未加冠遭厲氣同時夭折叔上郡孝廉<lb/>
季更歴州郡舉茂才葉令京令為議郎季以髙第為侍<lb/>
御史諫議大夫侍中虎賁中郎将陳㽞太守皆早即世<lb/>
夫人哀悼劬悴由是被疾遭太夫人憂篤年七十七建<lb/>
<pb n="KR4h0134_WYG_019-65a"/>
寧三年薨夫人之存也契濶中饋婉孌供飬依生奉仁<lb/>
紹述雅意其閠月附于太夫人窀穸于兹地魂而有靈<lb/>
欽明定省神心欣焉其實寧之元女金盈追慕永思㦧<lb/>
怛罔極遂及斯表鐫著堅珉頌曰<lb/>
悲母氏之不永懐殷恤以摧傷惟子道之無窮惜聞誨之<lb/>
未央庶黄耉以期頥胡委我以夙䘮恒思心以溵切亦割<lb/>
肝以絶腸昔先聖之遺辭言仁者其夀長嗟母氏之憂患<lb/>
體愷悌以慈良失延年之報祐獨何棄於穹蒼日月忽以<lb/>
<pb n="KR4h0134_WYG_019-65b"/>
將暮抱長結以含愁尋修念於在昔原疾病之所由遭元<lb/>
子之弱夭心傷悴以自憂暨叔季之殞終哀情結以彌綢<lb/>
皇姑沒而中感遂大漸兮速流疾𦦨𦦨而日遘氣微微以<lb/>
長浮銷精魂以遐翔曾不可乎援留爾乃順缺㫖於㝠㝠<lb/>
繼存意於不違爰祔靈於皇姑尚魂魄之有依潛幽室<lb/>
之黯漠惜昭明之景輝一徃超以末及傾徂邈其彌遲<lb/>
顧新廟以累欷伏几筵而增悲嗟既逝之益逺耿悠悠<lb/>
而莫追<lb/>
<pb n="KR4h0134_WYG_019-66a"/>
　　　司徒袁公夫人馬氏靈表<lb/>
維光和七年司徒袁公夫人馬氏薨其十一月𦵏哀子<lb/>
懿達仁達衘恤哀痛靡所寫懐乃撰録母氏之徳履示<lb/>
公之門人覩文感義采石于南山諮之羣儒假貞石以<lb/>
書焉夫人右扶風平陵人也曾祖中水侯祖将作大匠<lb/>
考南郡太守中水侯弟伏波将軍女在淑媛作合孝明<lb/>
誕生孝章婚姻帝室世為名族夫人生應靈和徳精性<lb/>
玅角犀豐盈實有偉表溫慈恵愛慎而寡言㓜從師氏<lb/>
<pb n="KR4h0134_WYG_019-66b"/>
四禮之教早達窈窕徳象之儀及笄求匹明哲供治婦<lb/>
業孝敬婉孌畢力中饋後生仰則以為模憲自公歴據<lb/>
王官至宰相夫人營克家道扶翼政事聰明達乎中外<lb/>
隱括及乎無方不出其機化導宣暢童子無驕逸之尤<lb/>
婦妾無捨力之愆故能窮生人之光寵獲福禄之豐報<lb/>
朝春政於王室躬桑繭於蠶宫春秋六十有三寝疾不<lb/>
永懿等追想定省尋思髣髴哀窮念極不知所裁乃申<lb/>
辭曰<lb/>
<pb n="KR4h0134_WYG_019-67a"/>
於穆母氏其徳孔休思齊先姑百行聿修宣慈恵和恩<lb/>
澤並周義方之訓如川之流俾我小子䝉昧以滮不享<lb/>
遐年以永春秋徃而不返濳淪大幽嗚呼哀哉几筵虚<lb/>
設幃帳空陳品物猶在不見其人魂氣飄颻焉所安神<lb/>
兄弟何依姊妹何親號咷忉怛曾不我聞吁嗟上天何<lb/>
辜而然傷逝不續徃者不旋<lb/>
　　誄<lb/>
　　　濟北相崔君夫人誄<lb/>
<pb n="KR4h0134_WYG_019-67b"/>
維延熹四年故濟北相崔夫人卒嗚呼哀哉世䘮母儀<lb/>
宗殞憲師哀哀孝子靡所瞻依凡百赴弔至止增悲投<lb/>
涕歔欷共叙赫姿乃為誄曰<lb/>
清和有鑠時惟哲母令儀令色爰以資始塞淵其心淑<lb/>
慎其止于母斯勤在子斯敏仰覧篇籍俯釐絲枲多才<lb/>
多藝于何不有休譽邈焉允女之英乃及崔君惟徳是<lb/>
行其徳伊何實粹實明䖍恭事幾契闊中饋敦此婉順<lb/>
疾彼攸遂思齊徽音晨興夜寝穆穆其猷莫之與二天<lb/>
<pb n="KR4h0134_WYG_019-68a"/>
祚明徳底之方穀於赫崔君膺兹祉禄夫人有𦙍翼此<lb/>
清淑仁風溫潤義恵優渥推恩中外施浹疏族食不兼<lb/>
膳服不纎縠以儉為榮以奢為辱堂堂其𦙍惟世之良<lb/>
於其令母受兹義方訓以柔和董以嚴剛怒不傷愛喜<lb/>
不亂荘納之軌度終然允臧是用登隮享其寵光雖則<lb/>
崇盛猶匪寧息同其婦子茂帥其職服貴無荒尊不舍<lb/>
力密勿不忘惟徳之極昔在共姜陪臣之母勞謙紡績<lb/>
仲尼是紀矧兹夫人帝室命婦猶日孜孜復禮克已人<lb/>
<pb n="KR4h0134_WYG_019-68b"/>
亦有言仁者壽長宜登永年黄耉無疆昊天不弔降此<lb/>
殘殃寝疾彌畱精爽悴傷慘怛孝子惴惴其惶靡神不<lb/>
舉無藥不将嗚呼哀哉於是孝子長叫氣絶復蘇號呼<lb/>
告哀不知其辜昊天上帝忍弔遺孤尋想遊靈焉識所<lb/>
徂嗚呼哀哉既殯神柩薄言于歸冢宰䘮儀循禮無遺<lb/>
切切䘮主瘠羸哀哀情兮長慕涕兮無晞行旅揮涕千<lb/>
里于咨乃謀卜筮言考其良建彼兆域于時翳藏㝠㝠<lb/>
窀穸無時有陽燈燭既㓕馬道納光形景不見定省何<lb/>
<pb n="KR4h0134_WYG_019-69a"/>
望嗟其哀矣不可弭忘日月代序古有如䘮由斯夫人<lb/>
榮烈有章配彼哲彦既隆且昌顧景赫奕饋供孔将惟<lb/>
以慰懐庶無永傷嗚呼哀哉<lb/>
　　神誥<lb/>
　　　漢交趾都尉胡公夫人黄氏神誥<lb/>
夫人江陵黄氏之季女字曰列嬴其先出自伯翳别封<lb/>
于黄以國氏焉髙祖父汝南太守曾祖父延城大尹祖<lb/>
父番禺令父以主簿嘗證太守事奉明君以立臣節漢<lb/>
<pb n="KR4h0134_WYG_019-69b"/>
南之士以為美談初都尉君娶于故豫州刺史即黄君<lb/>
之姊生太傅安樂侯廣及巻令康而卒繼室以夫人生<lb/>
童紀未齔而夭夫人懐聖善之姿韜慈母之仁撫育二<lb/>
孤導以義方思齊先姑神罔時恫故能迄用有成誕膺<lb/>
繁祉廣歴五卿七公再封之禄康亦由孝廉宰牧二城<lb/>
九鼎之義夫人是享爰暨稚孫更仕三宫或典百里或<lb/>
作虎臣銀艾貂蟬近侍顯尊受兹介福于我夫人自郡<lb/>
尉仕于京師及廣兄弟式叙漢朝夫人居京師六十有<lb/>
<pb n="KR4h0134_WYG_019-70a"/>
餘載其乘輅執贄朝皇后採柔桑于蠶宫手三盆于繭<lb/>
館者葢三十年上有帝室寵光之休下有堂宇斤斤之<lb/>
祚心耽其榮體安其逺圖長慮逈用遺舊居欲畱此焉<lb/>
康寧之時亟以為言太夫人年九十一建寧二年薨于<lb/>
太傅府是月辛酉公之季子陳畱太守碩卒于洛陽左<lb/>
池里舍公銜哀悼祇慎其屬遵奉遺意不敢失墜乃俾<lb/>
元孫顯咨度羣儒以考其𠂻僉曰昔帝舜沒于蒼梧殯<lb/>
于虞郊二妃薨于江湘不即兆于九疑延陵季子實惟<lb/>
<pb n="KR4h0134_WYG_019-70b"/>
吳人長子道終卜𦵏嬴博夫遭時而制不逺遷徙魂氣<lb/>
所之不繫丘壠帝舜以之神罔時怨季札以之仲尼嘉<lb/>
焉鍳帝籍之髙論綜精靈之幽情稽先人之遐迹順母<lb/>
氏之所寧兹事體通而義同允不可替於是公乃為辭<lb/>
昭告先考然後卜定宅兆龜筮悉從遂營窀穸之事舉<lb/>
封樹之禮十月既望粤翌日已酉𦵏我夫人黄氏及陳<lb/>
畱太守碩于此髙原雒陽東界關亭之阿天子使中常<lb/>
侍謁者李納弔且送𦵏時賻錢二十萬布二百疋再以<lb/>
<pb n="KR4h0134_WYG_019-71a"/>
中牢祠羣后畢㑹榮哀孔備于時濟陽故吏舊民中常<lb/>
侍勾陽于肅等二十三人思應慕化推本議銘著斯碑<lb/>
石俾諸昆裔瞻仰以知禮之用是為神誥乃申頌曰<lb/>
於穆夫人家邦之媛昔在嬴代黄國氏建至于近祖亦<lb/>
降于漢天祚明徳福禄流衍既作母儀履信思順登壽<lb/>
耄耋用永蕃孌子孫以仁追稽先典厝兹洛濱齊跡湘<lb/>
靈配名古人休矣耀光千億斯年<lb/>
　　哀讚<lb/>
<pb n="KR4h0134_WYG_019-71b"/>
　　　議郎胡公夫人哀讚<lb/>
議郎夫人趙氏字曰永姜允有令徳秉心塞淵舒詳閒<lb/>
雅儀節孔備女師四典窈窕徳象罔不習熟以供婦道<lb/>
議郎早世檢誨㓜孤義方以導其性中禁以閑其情孤<lb/>
顥儉節用免咎悔少辟侍中襲先公之爵以議郎出為<lb/>
濟隂太守是時夫人寝疾未薨而國家方有滎陽㓂賊<lb/>
震驚帝師簡選州辟授任進衛不得辭王命親醫藥夫<lb/>
人乃自矜精禀氣力俛起若愈以勸遣顥到官月餘所<lb/>
<pb n="KR4h0134_WYG_019-72a"/>
疾暴盛春秋五十八中平四年薨于京師顥有剖符之<lb/>
寄偪于國典疾篤不得顧親増感氣絶不能自宥慎終<lb/>
之事闕焉永廢雖不毁以随沒亦困悴而傷懐知我如<lb/>
此不如勿生號咷告哀以乞骸骨踰年然後獲聽追惟<lb/>
考君存時之命迎棺舊土同穴此城孤心摧割靡所底<lb/>
念仰瞻二親或有神誥靈表之文敢曰亮闇叙我憂痛<lb/>
作哀讚書之于碑<lb/>
愍予小子夙罹孔艱嚴考殞沒我在齠年母氏鞠育載<lb/>
<pb n="KR4h0134_WYG_019-72b"/>
矜載憐殷斯勤斯慈愛備存匪惟驕之範我軌度敎誨<lb/>
嚴肅昭示好惡俾我克類畏威忌怒用免咎悔踐繼先<lb/>
祖即爵其土二将是臨與帝剖符守于濟隂夫人寝疾<lb/>
榮此寵休疾用歡痊翊日斯瘳将征将邁從飬陶丘景<lb/>
命徂逝不愍少畱疾大漸以危亟兮精㣲㣲而浸衰逼<lb/>
王職於憲典兮子孫忽以替違目不臨此氣絶兮手不<lb/>
親夫含飯陳衣衾而不省兮合綆棺而不見昔予考之<lb/>
即世兮安宅兆于舊邦依存意以奉亡兮遷靈柩而同<lb/>
<pb n="KR4h0134_WYG_019-73a"/>
来考妣痛以慘兮離乖神柩集而移兮増哀黄壚密而<lb/>
無閒兮出入閴其無門舁柩在兹兮不知魂景之所存<lb/>
悼孤𠂻之不遂兮思情憭以傷肝幽情淪于后坤兮精<lb/>
哀達乎昊乾<lb/>
　　祝辭<lb/>
　　　宗廟祝嘏辭<lb/>
嗣曾孫皇帝某敢昭告于皇祖髙皇帝各以后配昔受<lb/>
命京師都于長安享國十有一世歴年二百一十載遭<lb/>
<pb n="KR4h0134_WYG_019-73b"/>
王莽之亂宗廟隳壊世祖復帝祚遷都洛陽以服土中<lb/>
享國一十一世歴年一百六十五載予末小子遭家不<lb/>
造早統洪業奉嗣無疆關東吏民敢行稱亂總連州縣<lb/>
擁兵聚衆以圗叛逆震驚王師命将征服股肱大臣推<lb/>
皇天之命以已行之事遷都舊京昔周徳缺而斯干作<lb/>
應運變通自古有之於是乃以三月丁亥来自雒越三<lb/>
月丁巳至于長安飭躬不慎寝疾旬日賴祖宗之靈以<lb/>
獲有瘳吉旦齊宿敢用潔牲一元大武柔毛剛鬛商祭<lb/>
<pb n="KR4h0134_WYG_019-74a"/>
明視薌合嘉蔬香萁醎鹺豐本明粢醴酒用告遷来尚<lb/>
饗<lb/>
　　　九祝辭<lb/>
髙皇帝使工祝承致多福無疆于爾嗣曾孫皇帝使爾<lb/>
受禄于天宜此舊都萬國和同兆民康乂眉壽萬年子<lb/>
子孫孫永守民庶勿替引之<lb/>
　　　祝社文<lb/>
元正令午時惟嘉良乾坤交泰太簇運陽乃祀社靈以<lb/>
<pb n="KR4h0134_WYG_019-74b"/>
祈福祥<lb/>
　　　祖餞祝文<lb/>
今嵗淑月日吉時良爽應孔加君當遷行神龜吉兆林<lb/>
氣煌煌蓍卦利貞天見三光鸞鳴雍雍四牡彭彭君既<lb/>
升輿道路開張風伯雨師洒道中央陽遂求福蚩尤辟<lb/>
兵倉龍夾轂白虎扶行朱雀道引𤣥武作侣勾陳居中<lb/>
厭伏四方徃臨邦國長樂無疆<lb/>
　　　禊文<lb/>
<pb n="KR4h0134_WYG_019-75a"/>
洋洋暮春厥日除已尊卑煙騖惟女與士自求百福在<lb/>
洛之涘<lb/>
　　弔文<lb/>
　　　弔屈原文<lb/>
鸋鴂軒翥鸞鳯挫翮啄碎琬琰寳其瓴甋皇車犇而失<lb/>
轄執轡忽而不顧卒壊覆而不振顧抱石其何補<lb/>
　　文<lb/>
　　　篆勢<lb/>
<pb n="KR4h0134_WYG_019-75b"/>
字畫之始因於鳥跡蒼頡循聖作則制文體有六篆巧<lb/>
玅入神或象龜文或比龍鱗紓體放尾長趐短身頽若<lb/>
黍稷之垂穎藴若蟲蛇之棼緼揚波振擊鷹峙鳥震延<lb/>
頸脅翼勢欲凌雲或輕舉内投微本濃末若絶若連似<lb/>
露縁絲凝垂下端從者如懸衡者如編抄者邪趣不方<lb/>
不圓若行若飛岐岐翾<hi>音喧<graphic n="KR1537" url="https://raw.githubusercontent.com/kanripo/KR-Gaiji/master/images/KR1537.png" mimeType="image/png"/>飛貎</hi>翾逺而望之若鴻鵠羣<lb/>
遊絡繹遷延迫而視之湍際不可得見指揮不可勝原<lb/>
研桑不能數其詰屈離婁不能覩其隙間般倕揖讓而<lb/>
<pb n="KR4h0134_WYG_019-76a"/>
辭巧籀誦拱手而韜翰處篇籍之首目粲粲彬彬其可<lb/>
觀摛華豔於紈素為學藝之範閑嘉文徳之𢎞懿藴作<lb/>
者之莫刋思字體之俯仰舉大畧而論旃<hi>古文苑起句云鳥遺跡皇</hi>
<hi>頡循聖作則制斯文體有六篆為真形要妙巧入神或龜文斜列櫛比龍鱗餘同</hi>
　　　𨽻勢<lb/>
鳥跡之變乃惟佐𨽻蠲彼繁文崇此簡易厥用既行體<lb/>
象有度奐若星陣鬱若雲布其大徑尋細不容髪隨事<lb/>
從宜靡有常制或穹窿恢廓或櫛比鍼列或砥䋲平直<lb/>
<pb n="KR4h0134_WYG_019-76b"/>
或蜿蜒繆戾或長邪角趣或規旋矩折修短相副異體<lb/>
同勢奮華輕舉離而不絶纎波濃㸃錯落其間若鍾<graphic n="KR1206" url="https://raw.githubusercontent.com/kanripo/KR-Gaiji/master/images/KR1206.png" mimeType="image/png"/>
設張庭燎飛煙嶄嵓崔嵯髙下屬連似崇臺重宇層雲<lb/>
冠山逺而望之若飛龍在天近而察之心亂目眩竒姿<lb/>
譎誕不可勝原研桑所不能計宰賜所不能言何草篆<lb/>
之足算而斯文之未宣豈體大之難覩将秘奥之不傳<lb/>
聊佇思而詳觀舉大畧而論旃<lb/>
　　　九惟文<lb/>
<pb n="KR4h0134_WYG_019-77a"/>
八惟困乏憂心殷殷天之生我星宿值貧六極之厄獨<lb/>
遭斯勤居處浮<graphic n="KR1934" url="https://raw.githubusercontent.com/kanripo/KR-Gaiji/master/images/KR1934.png" mimeType="image/png"/>無以自存冬日栗栗上下同雲無衣<lb/>
無褐何以自温六月徂暑炎赫来臻無絺無綌何以蔽<lb/>
身無食不飽永離歡欣<lb/>
　　詩<lb/>
　　　飲馬長城窟行<lb/>
青青河邊草綿綿思逺道逺道不可思宿昔夢見之夢<lb/>
見在我旁忽覺在他鄉他鄉各異縣展轉不可見枯桑<lb/>
<pb n="KR4h0134_WYG_019-77b"/>
知天風海水知天寒入門各自媚誰肯相為言客從逺<lb/>
方来遺我雙鯉魚呼童烹鯉魚中有尺素書長跪讀素<lb/>
書書中竟何如上有加餐食下有長相憶<lb/>
　　　答對元式詩<lb/>
伊余有行爰戾兹邦先進博學同類率從濟濟羣彦如<lb/>
雲如龍君子博文貽我徳音辭之集矣穆如清風<lb/>
　　　答卜元嗣詩<lb/>
斌斌碩人貽我以文辱此休辭非余所希敢不酬答賦<lb/>
<pb n="KR4h0134_WYG_019-78a"/>
誦以歸<lb/>
　　　翠鳥<lb/>
庭陬<hi>一作前</hi>有若橊綠葉含丹榮翠鳥時来集振翼脩形<lb/>
容囘顧生碧色動揺揚標青幸脱虞人機得親君子庭<lb/>
馴心托君素雌雄保百齡<lb/>
　<lb/>
　<lb/>
　<lb/>
<pb n="KR4h0134_WYG_019-78b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　漢魏六朝百三家集巻十九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>漢魏六朝百三家集巻四十九</head> <lb/>
    <p>
<pb n="KR4h0134_WYG_049-1a"/>
欽定四庫全書<lb/>
　漢魏六朝百三家集巻四十九<lb/>
　　陸機集<lb/>
　目録<lb/>
　　樂府<lb/>
　　　短歌行<lb/>
　　　秋胡行<lb/>
　　　隴西行<lb/>
<pb n="KR4h0134_WYG_049-1b"/>
　　　日出東南隅行<lb/>
　　　挽歌三首<lb/>
　　　長歌行<lb/>
　　　君子行<lb/>
　　　從軍行<lb/>
　　　苦寒行<lb/>
　　　豫章行<lb/>
　　　長安有狹邪行<lb/>
<pb n="KR4h0134_WYG_049-2a"/>
　　　塘上行<lb/>
　　　折楊柳行<lb/>
　　　飲馬長城窟行<lb/>
　　　門有車馬客行<lb/>
　　　櫂歌行<lb/>
　　　太山吟<lb/>
　　　梁甫吟<lb/>
　　　東武吟行<lb/>
<pb n="KR4h0134_WYG_049-2b"/>
　　　班媫妤<lb/>
　　　駕言出北闕行<lb/>
　　　君子有所思行<lb/>
　　　悲哉行<lb/>
　　　齊謳行<lb/>
　　　吳趨行<lb/>
　　　前緩聲歌<lb/>
　　　吳趨行<lb/>
<pb n="KR4h0134_WYG_049-3a"/>
　　　飲酒樂<lb/>
　　　董桃行<lb/>
　　　上留田行<lb/>
　　　飲酒樂<lb/>
　　　燕歌行<lb/>
　　　猛虎行<lb/>
　　　鞠歌行<lb/>
　　　順東西門行<lb/>
<pb n="KR4h0134_WYG_049-3b"/>
　　　日重光行<lb/>
　　　月重輪行<lb/>
　　　百年歌十首<lb/>
　　詩<lb/>
　　　皇太子宴𤣥圃宣猷堂有令賦詩<lb/>
　　　皇太子賜讌詩<lb/>
　　　贈馮文熊遷斥丘令<hi>八章</hi>
　　　答賈謐<hi>十一章有序</hi>
<pb n="KR4h0134_WYG_049-4a"/>
　　　贈弟士龍<hi>十章有序</hi>
　　　贈潘尼<lb/>
　　　贈潘尼<lb/>
　　　贈馮文羆<lb/>
　　　於承明作與弟士龍<lb/>
　　　贈弟士龍<lb/>
　　　贈尚書郎顧彦先二首<lb/>
　　　贈顧交趾公貞<lb/>
<pb n="KR4h0134_WYG_049-4b"/>
　　　答張士然<lb/>
　　　贈從兄車騎<lb/>
　　　為顧彦先贈婦二首<lb/>
　　　為陸思逺婦作<lb/>
　　　為周夫人贈車騎<lb/>
　　　祖道畢雍孫劉邊仲潘正叔<lb/>
　　　赴洛二首<lb/>
　　　赴洛道中作二首<lb/>
<pb n="KR4h0134_WYG_049-5a"/>
　　　吳王郎中時從梁陳作<lb/>
　　　擬行行重行行<lb/>
　　　擬今日良宴㑹<lb/>
　　　擬迢迢牽牛星<lb/>
　　　擬渉江采芙蓉<lb/>
　　　擬青青河畔草<lb/>
　　　擬明月何皎皎<lb/>
　　　擬蘭若生朝陽<lb/>
<pb n="KR4h0134_WYG_049-5b"/>
　　　擬靑靑陵上栢<lb/>
　　　擬東城一何高<lb/>
　　　擬西北有高樓<lb/>
　　　擬庭中有竒樹<lb/>
　　　擬明月皎夜光<lb/>
　　　招隱詩<lb/>
　　　遨遊出西城<lb/>
　　　園葵詩二首<lb/>
<pb n="KR4h0134_WYG_049-6a"/>
　　　贈波丘令馮文羆<lb/>
　　　贈顧彦先<lb/>
　　　贈紀士<lb/>
　　　贈潘正叔<lb/>
　　　招隱二首<lb/>
　　　尸鄉亭<lb/>
　　　三月三日<lb/>
　　　春詠<lb/>
<pb n="KR4h0134_WYG_049-6b"/>
　　　詠老<lb/>
　　　講漢書詩<lb/>
　　　秋詠<lb/>
　　　失題二首<lb/>
　<lb/>
　<lb/>
　<lb/>
漢魏六朝百三家集巻四十九目録<lb/>
<pb n="KR4h0134_WYG_049-7a"/>
欽定四庫全書<lb/>
　漢魏六朝百三家集巻四十九<lb/>
　陸機集<lb/>
　　樂府<lb/>
　　　短歌行<hi>以下四言</hi>
置酒高堂悲歌臨觴人夀幾何逝如朝霜時無重至華<lb/>
不再揚蘋以春暉蘭以秋芳來日苦短去日苦長今我<lb/>
不樂蟋蟀在房樂以㑹興悲以别章豈曰無感憂為子<lb/>
<pb n="KR4h0134_WYG_049-7b"/>
忘我酒旣㫖我肴既臧短歌有詠長夜無荒<lb/>
　　　秋胡行<lb/>
道雖一致塗有萬端吉凶紛藹休咎之源人鮮知命命<lb/>
未易觀生亦何惜功名所歎<lb/>
　　　隴西行<lb/>
我靜如鏡民動如煙事以形兆應以象懸豈曰無才世<lb/>
鮮興賢<lb/>
　　　日出東南隅行<hi>或曰羅敷艷歌  以下五言</hi>
<pb n="KR4h0134_WYG_049-8a"/>
扶桑升朝暉照此高臺端高臺多妖麗濬房出清顔淑<lb/>
貎耀皎日惠心清且閑美目揚玉澤蛾眉象翠翰鮮膚<lb/>
一何潤秀色若可餐窈窕多容儀婉媚巧笑言暮春春<lb/>
服成粲粲綺與紈金雀垂藻翹玉佩結瑶璠方駕揚清<lb/>
塵濯足洛水瀾藹藹風雲㑹佳人一何繁南崖充羅幕<lb/>
北渚盈軿軒清川含藻景高岸被華丹馥馥芳袖揮泠<lb/>
泠纎指彈悲歌吐清響雅舞播幽蘭丹唇含九秋妍迹<lb/>
陵七盤赴曲迅驚鴻蹈節如集鸞綺態隨顔變沈姿無<lb/>
<pb n="KR4h0134_WYG_049-8b"/>
定<hi>一作乏</hi>源俯仰紛阿那顧步咸可懽遺芳結飛飈浮景<lb/>
映清湍冶容不足詠春遊良可歎<lb/>
　　　挽歌三首<lb/>
卜擇考休貞嘉命咸在兹夙駕警徒御結轡頓重基龍<lb/>
㡛被廣柳前驅矯輕旗殯宫何嘈嘈哀響沸中闈中闈<lb/>
且勿喧聽我薤露詩死生各異倫祖載當有時舍爵兩<lb/>
楹位啓殯進靈轜飲餞觴莫舉出宿歸無期帷衽曠遺<lb/>
影棟宇與子辭周親咸犇凑友朋自逺來翼翼飛輕軒<lb/>
<pb n="KR4h0134_WYG_049-9a"/>
駸駸䇿素騏案轡遵長薄送子長夜臺呼子子不聞泣<lb/>
子子不知歎息重櫬側念我疇昔時三秋猶足收萬世<lb/>
安可思殉没身易亡殺子非所能含言言哽咽揮涕涕<lb/>
流離<lb/>
流離親友思惆悵神不泰素驂佇轜軒𤣥駟騖飛葢哀<lb/>
鳴興殯宫迴遲悲野外魂輿寂無響但見冠與帶備物<lb/>
象平生長旌誰為斾悲風徽行軌傾雲結流靄振策指<lb/>
靈丘駕言從此逝<lb/>
<pb n="KR4h0134_WYG_049-9b"/>
重阜何崔嵬𤣥廬竄其間磅礴立四極穹隆放蒼天側<lb/>
聽隂溝涌臥觀天井懸壙<hi>五臣作廣</hi>宵何寥廓大暮安可晨<lb/>
人往有返嵗我行無歸年昔居四民宅今託萬鬼隣昔<lb/>
為七尺軀今成灰與塵金玉素所佩鴻毛今不振豐肌<lb/>
饗螻蟻妍姿永夷泯壽堂延魑魅虚無自相賔螻蟻爾<lb/>
何怨魑魅我何親拊心痛荼毒永歎莫為陳<lb/>
　　　長歌行<lb/>
逝矣經天日悲哉帶地川寸隂無停晷尺波豈徒旋年<lb/>
<pb n="KR4h0134_WYG_049-10a"/>
往信勁矢時來亮急弦逺期鮮克及盈數固希全容華<lb/>
夙夜零體澤坐自捐兹物茍難停吾壽安得延俛仰逝<lb/>
將過倐忽幾何間慷慨亦焉訴天道良自然但恨功名<lb/>
薄竹帛無所宣迨及嵗未暮長歌乘我閑<lb/>
　　　君子行<lb/>
天道夷且簡人道險而難休咎相乘躡翻覆若波瀾去<lb/>
疾苦不逺疑似實生患近火固宜熱履氷豈惡寒掇蜂<lb/>
滅天道拾塵惑孔顔逐臣尚何有棄友焉足歎福鍾恒<lb/>
<pb n="KR4h0134_WYG_049-10b"/>
有兆禍集非無端天損未易辭人益猶可歡朗鑒豈逺<lb/>
假取之在傾冠近情苦自信君子防未然<lb/>
　　　從軍行<lb/>
苦哉逺征人飄飄<hi>五臣作颻</hi>窮四遐南陟五嶺巔北戍長城<lb/>
阿深<hi>五臣作谿</hi>谷邈<hi>五臣作深</hi>無底崇山鬱嵳峩奮臂攀喬木振<lb/>
迹渉流沙隆暑固已慘凉風嚴且苛夏條焦鮮藻寒氷<lb/>
結衝波胡馬如雲屯越旗亦星羅飛鋒無絶影鳴鏑自<lb/>
相和朝飡不免胄夕息常荷戈苦哉逺征人撫心悲如<lb/>
<pb n="KR4h0134_WYG_049-11a"/>
何<lb/>
　　　苦寒行<lb/>
北遊幽朔城涼野多險難<hi>五臣作艱</hi>俯入窮谷底仰陟高山<lb/>
盤凝氷結重磵積雪被長巒陰雲興巖側悲風鳴樹端<lb/>
不覩白日景但聞寒鳥喧猛虎慿林嘯𤣥猿臨岸歎夕<lb/>
宿喬木下慘愴恒鮮歡渇飲堅氷漿飢待零露餐離思<lb/>
固已久寤寐莫與言劇哉行役人慊慊恒苦寒<lb/>
　　　豫章行<lb/>
<pb n="KR4h0134_WYG_049-11b"/>
汎舟清川渚遥望高山陰川陸殊塗軌懿親將逺尋三<lb/>
荆歡同株四鳥悲異林樂㑹良自古悼别豈獨今寄世<lb/>
將幾何日昃無停陰前路旣已多後塗隨年侵促促薄<lb/>
暮景亹亹鮮克禁曷為復以兹曾是懷苦心逺節嬰物<lb/>
淺近情能不湥行矣保嘉福景絶繼以音<lb/>
　　　長安有狹邪行<lb/>
伊洛有岐路岐路交朱輪輕葢承華景騰歩躡飛塵鳴<lb/>
玉豈樸儒慿軾皆俊民烈心厲勁秋麗服鮮芳春余本<lb/>
<pb n="KR4h0134_WYG_049-12a"/>
倦游客豪彦多舊親傾葢承芳訊欲鳴當及晨守一不<lb/>
足矜岐路良可遵規行無曠迹矩歩豈逮人投足緒已<lb/>
爾四時不必循將遂殊塗軌要子同歸津<lb/>
　　　塘上行<lb/>
江蘺生幽渚㣲芳不足宣被䝉風雲㑹移居華池邊發<lb/>
藻玉臺下垂影滄浪泉霑潤既已渥結根奥且堅四節<lb/>
逝不處繁華難久鮮淑氣與時殞餘芳隨風捐天道有<lb/>
遷易人理無常全男懽智傾愚女愛衰避妍不惜微軀<lb/>
<pb n="KR4h0134_WYG_049-12b"/>
退恒懼蒼蠅前願君廣末光照妾薄暮年<lb/>
　　　折楊柳<lb/>
邈矣垂天景壯哉奮地雷豐隆豈久響華光但西隤日<lb/>
落似有竟時逝恒若催仰悲朗月運坐觀旋葢迴盛門<lb/>
無再入衰房莫苦開人生固已短出處鮮為諧慷慨惟<lb/>
昔人興此千載懷升龍悲絶處葛藟變條枚寤寐豈虚<lb/>
歎曾是感與摧弭意無足歡願言有餘哀<lb/>
　　　飲馬長城窟行<lb/>
<pb n="KR4h0134_WYG_049-13a"/>
驅馬陟陰山山高馬不前往問陰山候勁虜在燕然戎<lb/>
車無停軌旌斾屢徂遷仰慿積雪巖俯渉堅冰川冬來<lb/>
秋未反去家邈以緜獫狁亮未夷征人豈徒旋末徳爭<lb/>
先鳴凶器無兩全師克薄賞行軍没㣲軀捐將遵甘陳<lb/>
迹收功單于旃振旅勞歸士受爵藳街傳<lb/>
　　　門有車馬客行<lb/>
門有車馬客駕言發故鄉念君久不歸濡跡渉江湘投<lb/>
袂赴門塗攬衣不及裳拊膺攜客泣掩淚叙溫涼借問<lb/>
<pb n="KR4h0134_WYG_049-13b"/>
邦族間惻愴論存亡親友多零落舊齒皆彫喪市朝互<lb/>
遷易城闕或丘荒墳壟日月多松栢鬱芒芒天道信崇<lb/>
替人生安得長慷慨惟平生俛仰獨悲傷<lb/>
　　　櫂歌行<lb/>
遲遲暮春日天氣柔且嘉元吉隆初已濯穢遊黄河龍<lb/>
舟浮鷁首羽旗垂藻葩乗風宣飛景逍遥戲中波名謳<lb/>
激清唱榜人縱棹歌投綸沈洪川飛繳入紫霞<lb/>
　　　太山吟<lb/>
<pb n="KR4h0134_WYG_049-14a"/>
太山一何高迢迢造天庭峻極周已逺曽雲鬱㝠㝠梁<lb/>
甫亦有館蒿里亦有亭幽塗延萬鬼神房集百靈長吟<lb/>
太山側慷慨激楚聲<lb/>
　　　梁甫吟<lb/>
玉衡旣已驂羲和若飛凌四運循環轉寒暑自相承冉<lb/>
冉年時暮迢迢天路徴招搖東北指大火西南昇悲風<lb/>
無絶響𤣥雲互相仍豐冰慿川結零<hi>一作寒</hi>露彌天凝年<lb/>
命時相逝慶雲鮮克乗履信多愆期思順焉足慿愾愾<lb/>
<pb n="KR4h0134_WYG_049-14b"/>
臨川響非此孰為興哀吟梁甫巔慷慨獨拊膺<lb/>
　　　東武吟行<lb/>
投跡短世間高歩長生闈濯髮冒雲冠浣身被羽衣飢<lb/>
從韓衆餐寒就佚女棲<lb/>
　　　媫妤怨<lb/>
媫妤去辭寵淹留終不見寄情在玉階託意惟團扇春<lb/>
苔暗階除秋草蕪高殿黄昏<hi>一作昏黄</hi>履綦絶愁來空雨面<lb/>
　　　駕言出北闕行<lb/>
<pb n="KR4h0134_WYG_049-15a"/>
駕言出北闕躑躅遵山陵長松何鬱鬱丘墓互相承念<lb/>
昔徂殁子悠悠不可勝安寢重㝠廬天壌莫能興人生<lb/>
何所促忽如朝露凝辛苦百年間戚戚如履冰仁智亦<lb/>
何補遷化有明徴求仙鮮克仙太虚不可凌良㑹罄美<lb/>
服對酒宴同聲<lb/>
　　　君子有所思行<lb/>
命駕登北山延佇望城郭㕓里一何盛街巷紛漠漠甲<lb/>
第崇高闥洞房結阿閣曲池何湛湛清川帶華薄邃宇<lb/>
<pb n="KR4h0134_WYG_049-15b"/>
列綺窓蘭室接羅幕淑貌色斯升哀音承顔作人生誠<lb/>
行邁容華隨年落善哉膏粱士營生奥且博宴安消靈<lb/>
根鴆毒不可恪無以肉食資取笑葵與藿<lb/>
　　　悲哉行<lb/>
游客芳春林春芳傷客心和風飛清響鮮雲垂薄隂蕙<lb/>
草饒淑氣時鳥多好音翩翩鳴鳩羽喈喈倉庚音<hi>五臣作吟</hi>
幽蘭盈通谷長秀被高岑女蘿亦有託蔓葛亦有尋傷<lb/>
哉客遊士憂思一何深目感隨氣草耳悲詠時禽寤寐<lb/>
<pb n="KR4h0134_WYG_049-16a"/>
多逺念緬然若飛沈願託歸風響寄言遺所欽<lb/>
　　　齊謳行<lb/>
營丘負海曲沃野爽且平洪川控河濟崇山入高㝠東<lb/>
被姑尤側南界聊攝城海物錯萬類陸産尚千名孟諸<lb/>
吞楚夢百二侔秦京惟師恢東表桓后定周傾天道有<lb/>
迭代人道無久盈鄙哉牛山歎未及至人情爽鳩茍已<lb/>
徂吾子安得停行行將復去長存非所營<lb/>
　　　吳趨行<lb/>
<pb n="KR4h0134_WYG_049-16b"/>
楚妃且勿歎齊娥且勿謳四坐並清聽聽我歌吳趨吳<lb/>
趨自有始請從閶門起閶門何峩峩飛閣跨通波重欒<lb/>
承游極囘軒啟曲阿藹藹慶雲被泠泠祥風過山澤多<lb/>
藏育土風清且嘉泰伯導仁風仲雍揚其波穆穆延陵<lb/>
子灼灼光諸華王迹隤陽九帝功興四遐大皇自富春<lb/>
矯手頓世羅邦彦應運興粲若春林葩屬城咸有士吳<lb/>
邑最為多八族未足侈四姓實名家文德熈淳懿武功<lb/>
侔山河禮讓何濟濟流化自滂沱淑美難窮紀商㩁為<lb/>
<pb n="KR4h0134_WYG_049-17a"/>
此歌<lb/>
　　　前緩聲歌<lb/>
游仙聚靈族高㑹層城阿長風萬里舉慶雲鬱嵯峨宓<lb/>
妃興洛浦王韓起太華北徴瑤臺女南要湘川娥肅肅<lb/>
宵駕動翩翩翠葢羅羽旗棲瓊鸞玉衡吐鳴和太容揮<lb/>
髙絃洪崖發清歌獻酬既已周輕舉乗紫霞總轡扶桑<lb/>
枝濯足暘谷波清輝溢天門垂慶惠皇家<lb/>
　　　吳趨行<lb/>
<pb n="KR4h0134_WYG_049-17b"/>
蠒滿葢重簾唯有逺相思藕葉清朝釧何見早還時<lb/>
　　　飲酒樂<lb/>
飲酒須飲多人生能幾何百年須受樂莫厭管絃歌<lb/>
　　　董桃行<hi>以下六言</hi>
和風習習薄林柔條布葉垂陰鳴鳩拂羽相尋倉庚喈<lb/>
喈弄音感時悼逝傷心　日月相追周旋萬里倐忽幾<lb/>
年人皆冉冉西遷盛時一往不還慷慨乖念悽然　昔<lb/>
為少年無憂常恡秉燭夜遊翩翩宵征何求于今知此<lb/>
<pb n="KR4h0134_WYG_049-18a"/>
有繇但為老去年遒　盛固有衰不疑長夜㝠㝠無期<lb/>
何不驅馳及時聊樂永日自怡齎此遺情何之　人生<lb/>
居世為安豈若及時為歡世道多故萬端憂慮紛錯交<lb/>
顔老行及之長歎<lb/>
　　　上畱田行<lb/>
嗟行人之藹藹駿馬陟原風馳輕舟泛川雷邁寒往暑<lb/>
來相尋零雪霏霏集宇悲風徘徊入襟嵗華冉冉方除<lb/>
我思纒綿未紓感時悼逝悽如<lb/>
<pb n="KR4h0134_WYG_049-18b"/>
　　　飲酒樂<hi>樂府作還臺樂謂陳陸瓊詩誤</hi>
蒲萄四時芳醇瑠璃千鍾舊賔夜飲舞遟銷燭朝醒絃<lb/>
促催人春風秋月恒好驩醉日月言新<lb/>
　　　燕歌行<hi>七言</hi>
四時代序逝不追寒風習習落葉飛蟋蟀在堂露盈墀<lb/>
念君客遊常苦悲君何緬然久不歸賤妾悠悠心無違<lb/>
白日既没明燈輝夜<hi>一作寒</hi>禽赴林匹鳥棲雙鳩關關宿<lb/>
河湄憂來感物涕不晞非君之念思為誰别日何早㑹<lb/>
<pb n="KR4h0134_WYG_049-19a"/>
何遲<lb/>
　　　猛虎行<hi>以下雜言</hi>
渇不飲盜泉水熱不息惡木陰惡木豈無枝志士多苦<lb/>
心整駕肅時命杖䇿將逺尋飢食猛虎窟寒棲野雀林<lb/>
日歸功未建時往嵗載陰崇雲臨岸駭鳴條隨風吟靜<lb/>
言幽谷底長嘯高山岑急絃無懦響亮節難為音人生<lb/>
誠未易曷云開此衿眷我耿介懷俯仰愧古今<lb/>
　　　鞠歌行<lb/>
<pb n="KR4h0134_WYG_049-19b"/>
　序曰按漢宫閤有含章鞠室靈芝鞠室後漢馬防第<lb/>
　宅卜臨道連閣通池鞠城彌於街路鞠歌將謂此也<lb/>
　又東阿王詩連騎擊壤或謂蹙鞠乎三言七言雖奇<lb/>
　寶名器不遇知已終不見重願逢知已以託意焉<lb/>
朝雲升應龍攀乗風逺遊騰雲端鼓鐘歇豈自歡急絃<lb/>
高張思和彈時希值年夙愆循已雖易人知難王陽登<lb/>
貢公歡罕生既没國子歎嗟千載豈虚言邈矣逺念情<lb/>
愾然<lb/>
<pb n="KR4h0134_WYG_049-20a"/>
　　　順東西門行<lb/>
岀西門望天庭陽谷旣虚崦嵫盈感朝露悲人生逝者<lb/>
若斯安得停桑樞戒蟋蟀鳴我今不樂嵗聿征迨未暮<lb/>
及時平置酒高堂宴友生激朗笛彈哀筝取樂今日盡<lb/>
歡情<lb/>
　　　日重光行<lb/>
日重光奈何天迴薄日重光冉冉其遊如飛征日重光<lb/>
今我日華華之盛日重光倐忽過亦安停日重光盛往<lb/>
<pb n="KR4h0134_WYG_049-20b"/>
衰亦必來日重光譬如四時固恒相催日重光惟命有<lb/>
分可營日重光但惆悵才志日重光身没之後無遺名<lb/>
　　　月重輪行<lb/>
人生一時月重輪盛年安可持月重輪吉凶倚㐲百年<lb/>
莫我與期臨川曷悲悼兹去不從肩月重輪功名不朂<lb/>
之善哉古人揚聲敷聞九服身名流何穆既自才難既<lb/>
嘉運亦易愆俛仰行老存没將何所觀志士慷慨獨長<lb/>
歎獨長歎<lb/>
<pb n="KR4h0134_WYG_049-21a"/>
　　　百年歌十首<lb/>
一十時顔如蕣華曄有暉體如飄風行如飛孌彼孺子<lb/>
相追隨終朝出遊薄暮歸六情逸豫心無違清酒漿炙<lb/>
奈樂何清酒漿炙奈樂何<lb/>
二十時膚體彩澤人理成美目淑貎灼有榮被服冠帶<lb/>
麗且清光車駿馬遊都城高談雅歩何盈盈清酒漿炙<lb/>
奈樂何清酒漿炙奈樂何<lb/>
三十時行成名立有令聞力可扛鼎志干雲食如漏巵<lb/>
<pb n="KR4h0134_WYG_049-21b"/>
氣如熏辭家觀國綜典文高冠素帶煥翩紛清酒漿炙<lb/>
奈樂何清酒漿炙奈樂何<lb/>
四十時體力克壯志方剛跨州越郡還帝鄉出入承明<lb/>
擁大璫清酒漿炙奈樂何清酒漿炙奈樂何<lb/>
五十時荷旄仗節鎮邦家鼓鐘嘈噆趙女歌羅衣綷粲<lb/>
金翠華言笑雅舞相經過清酒漿炙奈樂何清酒漿炙<lb/>
奈樂何<lb/>
六十時年亦耆艾業亦隆驂駕四牡入紫宫軒冕婀那<lb/>
<pb n="KR4h0134_WYG_049-22a"/>
翠雲中子孫昌盛家道豐清酒漿炙奈樂何清酒漿炙<lb/>
奈樂何<lb/>
七十時精爽頗損膂力愆清水明鏡不欲觀臨樂對酒<lb/>
轉無歡攬衣羞<hi>一作翛</hi>髪獨長歎<lb/>
八十時明已損目聰去耳前言往行不復紀辭官致禄<lb/>
歸桑梓安車駟馬入舊里樂事告終憂事始<lb/>
九十時日告耽瘁月告衰形體雖是志意非言多謬誤<lb/>
心多悲子孫朝拜或問誰指景玩日慮安危感念平生<lb/>
<pb n="KR4h0134_WYG_049-22b"/>
涙交揮<lb/>
百嵗時盈數已登肌肉單四支百節還相患目苦濁鏡<lb/>
口垂涎呼吸嚬慼反側難茵褥滋味不復安<lb/>
　　詩<lb/>
　　　皇太子宴𤣥圃宣猷堂有令賦詩<lb/>
三正迭紹洪聖啟運自昔哲王先天而順群辟崇替降<lb/>
及近古黄暉旣渝素靈承祜乃眷斯顧祚之宅土三后<lb/>
始基世武丕承協風旁駭天晷仰澄淳曜六合皇慶攸<lb/>
<pb n="KR4h0134_WYG_049-23a"/>
興自彼河汾奄齊七政時文惟晉世篤其聖欽翼昊天<lb/>
對揚成命九區克咸謳歌以詠皇上纂隆經敎𢎞道于<lb/>
化旣豐在工載考俯釐庶績仰荒大造儀刑祖宗妥綏<lb/>
天保篤生我后克明克秀體輝重光承規景數茂徳淵<lb/>
沖天姿玉裕蕞爾小臣邈彼荒遐弛厥負擔振纓承華<lb/>
匪願伊始惟命之嘉<lb/>
　　　皇太子賜讌詩<lb/>
明明隆晉茂德有赫思媚上帝配天光宅誕育皇儲儀<lb/>
<pb n="KR4h0134_WYG_049-23b"/>
刑在昔徽言時宣福禄來格勞謙降貴肆敬下臣肇彼<lb/>
先驅翻成嘉賔<lb/>
　　　贈馮文羆遷斥丘令<hi>八章</hi>
於皇聖世時文惟晉受命自天奄有黎獻閶闔旣闢承<lb/>
華再建明明在上有集惟彦<lb/>
奕奕馮生哲問允迪天保定子靡徳不鑠邁心𤣥曠矯<lb/>
志崇邈遵彼承華其容灼灼<lb/>
嗟我人斯戢翼江潭有命集止翻飛自南出自幽谷及<lb/>
<pb n="KR4h0134_WYG_049-24a"/>
爾同林雙情交暎遺物識心<lb/>
人亦有言交道實難有頍者弁千載一彈今我與子曠<lb/>
世齊歡利斷金石氣惠秋蘭<lb/>
群黎未綏帝用勤止我求明徳肆于百里僉曰爾諧俾<lb/>
民是紀乃眷北徂對揚帝祉<lb/>
疇昔之遊好合纒綿借曰未給<hi>五臣作洽</hi>亦既三年居陪華<lb/>
幄出從朱輪方驥齊鑣比迹同塵<lb/>
之子旣命四牡項領遵塗逺蹈騰軌高騁慶雲扶質清<lb/>
<pb n="KR4h0134_WYG_049-24b"/>
風承景嗟我懷人其邁惟永<lb/>
否泰有<hi>善作茍</hi>殊窮達有違及子春華後爾秋暉逝將去<lb/>
我陟彼朔陲非子之念心孰為悲<lb/>
　　　答賈謐<hi>十一章有序</hi>
　余昔為太子洗馬魯公賈長淵以散騎常侍侍東宫<lb/>
　積年余出補吳王郎中令元康六年入為尚書郎魯<lb/>
　公贈詩一篇作此詩答之云爾<lb/>
伊昔有皇肇濟黎烝先天創物景命是膺降及羣后迭<lb/>
<pb n="KR4h0134_WYG_049-25a"/>
毁迭興邈矣終古崇替有徴<lb/>
在漢之季皇綱幅裂大辰匿暉金虎曜質雄臣馳騖義<lb/>
夫赴節釋位揮戈言謀王室<lb/>
王室之亂靡邦不泯如彼墜景曾不可振乃眷三哲俾<lb/>
乂斯民啟土綏難改物承天<lb/>
爰兹有魏即宫天邑吳實龍飛劉亦岳立干戈載揚俎<lb/>
豆載戢民勞師興國玩凱入<lb/>
天厭霸德黄祚告釁獄訟違魏謳歌適晉陳留歸藩我<lb/>
<pb n="KR4h0134_WYG_049-25b"/>
皇登禪庸岷稽顙三江改獻<lb/>
赫矣隆晉奄宅率土對揚天人有秩斯祜惟公太宰光<lb/>
翼二祖誕育洪胄纂戎于魯<lb/>
東朝旣建淑問峩峩我求明德濟同以和魯公戾止衮<lb/>
服委蛇思媚皇儲高歩承華<lb/>
昔我逮兹時惟下僚及子棲遲同林異條年殊志此服<lb/>
舛義稠游跨三春情固二秋<lb/>
祗承皇命出納無違往踐蕃朝來歩紫㣲升降祕閣我<lb/>
<pb n="KR4h0134_WYG_049-26a"/>
服載暉孰云匪懼仰肅明威<lb/>
分索則易攜手實難念昔良游兹焉永歎公之云感貽<lb/>
此音翰蔚彼高藻如玉之䦨<lb/>
惟漢有木曾不踰境惟南有金萬邦作詠民之胥好狷<lb/>
狂厲聖儀刑在昔予聞子命<lb/>
　　　贈弟士龍<lb/>
　余弱年夙孤與弟士龍銜䘏喪庭續㑹逼王命墨絰<lb/>
　即戎時並縈髮悼心告别漸歴八載家邦顛覆凡厥<lb/>
<pb n="KR4h0134_WYG_049-26b"/>
　同生彫落殆半收迹之日感物興哀而龍又先在四<lb/>
　時迫當祖載二昆不容逍遙銜痛東徂遺情西慕故<lb/>
　作是詩以寄其哀苦焉<lb/>
於穆予宗稟精東嶽誕育祖考造我南國南國克靖實<lb/>
繇洪績惟帝念功載繁其鍚其鍚惟何𤣥冕衮衣金石<lb/>
假樂旄鉞授威匪威是信稱平逺德奕世台衡扶帝紫<lb/>
極<lb/>
篤生三昆克明克俊遵塗結轍承風襲問帝曰欽哉纂<lb/>
<pb n="KR4h0134_WYG_049-27a"/>
戎列祚雙組式帶綬章載路即命荆楚對揚休顧肇敏<lb/>
厥績武功聿舉烟煴芳素綢繆江滸昊天不弔胡寧棄予<lb/>
嗟予人斯胡德之㣲闕彼遺軌則此頑違王事匪盬旍<lb/>
斾屢振委籍舊戈統厥征人祈祈征人載肅載閑騤騤<lb/>
戎馬有<hi>原闕</hi>有翰昔子翼考惟斯伊撫今予小子繆尋末<lb/>
緒<lb/>
有命自天崇替靡常王師乘運席巻江湘雖<hi>原闕</hi>守守<lb/>
從武臣守局下列譬彼飛塵洪彼雷擊與衆同泯顛䟦<lb/>
<pb n="KR4h0134_WYG_049-27b"/>
西夏收迹舊京俯慚堂搆仰懜<hi>藝文類聚作惟</hi>先靈孰云忍愧<lb/>
寄之我情<lb/>
伊我俊弟咨爾士龍懷襲瑰瑋播殖清風非德莫勤非<lb/>
道莫𢎞垂翼東畿耀穎名邦綿綿洪統非爾孰崇依依<lb/>
同生恩篤情結義存並濟胡樂之悅願爾偕老攜手黄<lb/>
髮<lb/>
昔我西征扼腕川湄掩涕即路耀袂長辭六龍促節逝<lb/>
不我待自往迄兹曠年八祀悠悠我思非爾焉在昔並<lb/>
<pb n="KR4h0134_WYG_049-28a"/>
垂髪今也将老銜哀茹慼契濶充飽嗟我人斯胡䘏之<lb/>
早<lb/>
天步多艱性命難誓常懼隕斃孤魂殊裔存不阜物没<lb/>
不増壤生若朝風死猶絶景視我浮遊方之僑客眷此<lb/>
黄廬譬之斃宅匪身是吝亮㑹伊惜其惜伊何言紆其<lb/>
思其思伊何悲彼曠載<lb/>
出車戒塗言告言歸蓐食驚駕夙興宵馳濛雨之隂照<lb/>
月之輝陸陵峻岅川越洪漪爰届爰止步彼髙堂失爾<lb/>
<pb n="KR4h0134_WYG_049-28b"/>
羽邁良願中荒我心永懐匪悦匪康<lb/>
昔我斯逝兄弟孔仁今我來思或彫或疚昔我斯逝族<lb/>
有餘榮今我來思堂有哀聲我行其道鞠為茂草我履<lb/>
其房物存人亡拊膺涕泣血淚彷徨<lb/>
企佇朔路言送爾歸心存言宴日想容輝廹彼窀穸載<lb/>
驅東路繼其桑梓肆力丘墓婉兮孌兮興懐罔極眷言<lb/>
顧之使我心惻<lb/>
　　　贈潘尼<lb/>
<pb n="KR4h0134_WYG_049-29a"/>
水㑹于海雲翔于天道之所混孰後孰先及子雖殊同<lb/>
升太𤣥舍彼𤣥冕襲此雲冠遺情市朝永志丘園靜猶<lb/>
幽谷動若揮蘭<lb/>
　　　答潘尼<lb/>
於穆同心如瓊如林我東日徂來餞其琛彼美潘生實<lb/>
綜我心探我玉懐疇爾惠音<lb/>
　　　贈馮文羆<hi>以下五言</hi>
昔與二三子游息承華南拊翼同枝條翻飛各異尋茍<lb/>
<pb n="KR4h0134_WYG_049-29b"/>
無凌風翮徘徊守故林慷慨誰為感願言懷所欽發軫<lb/>
清洛汭驅馬大河隂佇立望朔塗悠悠迥且深分索古<lb/>
所悲志士多苦心悲情臨川結苦言隨風吟愧無雜佩<lb/>
贈良訊代兼金夫子茂逺猷欵誠寄惠音<lb/>
　　　於承明作與弟士龍<lb/>
牽世嬰時網駕言逺徂征飲餞豈異族親戚弟與兄婉<lb/>
孌居人思紆鬰遊子情明發遺安寐晤言涕交纓分途<lb/>
長林側揮袂萬始亭佇眄要遐景傾耳玩餘聲南歸憇<lb/>
<pb n="KR4h0134_WYG_049-30a"/>
永安北邁頓承明永安有昨軌承明子棄予俯仰悲林<lb/>
薄慷慨含辛楚懐往歡絶端悼來憂成緒感别慘舒翮<lb/>
思歸樂遵渚<lb/>
　　　贈弟士龍<lb/>
行矣怨路長惄焉傷别促指途悲有餘臨觴歡不足我<lb/>
若西流水子為東峙岳慷慨逝言感徘徊居情育安得<lb/>
攜手俱契濶成騑服<lb/>
　　　贈尚書郎顧彦先二首<lb/>
<pb n="KR4h0134_WYG_049-30b"/>
大火貞朱光積陽熈自南望舒離金虎屏翳吐重隂凄<lb/>
風迕時序苦雨遂成霖朝游忘輕羽夕息憶重衾感物<lb/>
百憂生纒綿自相尋與子隔蕭牆蕭牆阻且深形影曠<lb/>
不接所託聲與音音聲日夜濶何用慰吾心<lb/>
朝遊遊層城夕息旋直廬迅雷中宵激驚電光夜舒𤣥<lb/>
雲拖朱閣振風薄綺疏豐注溢修霤潢潦<graphic n="KR1171" url="https://raw.githubusercontent.com/kanripo/KR-Gaiji/master/images/KR1171.png" mimeType="image/png"/>階除停陰<lb/>
結不解通衢化為渠沈稼湮梁潁流民泝荆徐眷言懷<lb/>
桑梓無乃將為魚<lb/>
<pb n="KR4h0134_WYG_049-31a"/>
　　　贈顧交趾公真<lb/>
顧侯體明德清風肅已邁發迹翼藩后改授撫南裔伐<lb/>
鼓五嶺表揚旌萬里外逺績不辭小立德不在大高山<lb/>
安足凌巨海猶縈帶惆悵瞻飛駕引領望歸斾<lb/>
　　　答張士然<lb/>
潔身躋秘閣秘閣峻且𤣥終朝理文案薄暮不遑眠<hi>善作</hi>
<hi>暝</hi>駕言巡明祀致敬在祈年逍遙春王圃<hi>五臣作囿</hi>躑躅千<lb/>
畝田迴渠繞曲陌通波扶直阡嘉榖垂重穎芳樹發華<lb/>
<pb n="KR4h0134_WYG_049-31b"/>
顛余固水鄉士總轡臨清淵戚戚多逺念行行遂成篇<lb/>
　　　贈從兄車騎<lb/>
孤獸思故藪離鳥悲舊林翩翩游宦子辛苦誰為心髣<lb/>
髴谷水陽婉孌崑山隂營魄懷兹土精爽若飛沈寤寐<lb/>
靡安豫願言思所欽感彼歸途艱使我怨慕深安得忘<lb/>
憂草言樹背與襟斯言豈虚作思鳥有悲音<lb/>
　　　為顧彦先贈婦二首<lb/>
辭家逺行游悠悠三千里京洛多風塵素衣化為緇修<lb/>
<pb n="KR4h0134_WYG_049-32a"/>
身悼憂苦感念同懷子隆思亂心曲沈歡滯不起歡沈<lb/>
難克興心亂誰為理願假歸鴻翼飜飛游江汜<lb/>
東南有思婦長歎充幽闥借問歎何為佳人眇天末游<lb/>
宦久不歸山川脩且濶形影參商乖音息曠不達離合<lb/>
非有常譬彼絃與筈願保金石軀慰妾長飢渇<lb/>
　　　為陸思逺婦作<lb/>
二合兆嘉偶女子禮有行潔已入德門終逺母與兄如<lb/>
何躭時寵游宦忘歸寧雖為三載婦顧景媿虚名嵗暮<lb/>
<pb n="KR4h0134_WYG_049-32b"/>
饒悲風洞房涼且清拊枕循薄質非君誰見榮離君多<lb/>
悲心寤寐勞人情敢忘桃李陋側想瑤與瓊<lb/>
　　　為周夫人贈車騎<lb/>
碎碎織細練為君作<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>繻君行豈有顧憶君是妾夫昔<lb/>
者得君書聞君在髙平今時得君書聞君在京城京城<lb/>
華麗所璀璨多異人男兒多逺志豈知妾念君昔者與<lb/>
君别嵗律薄將暮日月一何速素秋墜湛露湛露何冉<lb/>
冉思君嵗隨晚對食不能飡臨觴不能飯<lb/>
<pb n="KR4h0134_WYG_049-33a"/>
　　　祖道畢雍孫劉邊仲潘正叔<lb/>
皇儲延髦俊多士出幽遐適值<hi>一作遂</hi>時來運與子游承<lb/>
華執笏崇賢内振纓層城阿畢劉賛文武潘生莅邦家<lb/>
感别懷逺人願言歎以嗟<lb/>
　　　赴洛二首<lb/>
希世無高符營道無烈心靖端肅有命假檝越江潭親<lb/>
友贈予邁揮涙廣川隂撫膺解攜手永歎結遺音無迹<lb/>
有所匿寂寞聲必沈肆目眇不及緬然若雙潛南望泣<lb/>
<pb n="KR4h0134_WYG_049-33b"/>
𤣥渚北邁渉長林谷風拂脩薄油雲翳高岑亹亹孤獸<lb/>
騁嚶嚶思鳥吟感物戀堂室離思一何深佇立愾我歎<lb/>
寤寐涕盈衿惜無懷歸志辛苦誰為心<lb/>
羇旅逺遊宦託身永華側撫劍遵銅輦振纓盡祗肅嵗<lb/>
月一何易寒暑忽已革載離多悲心感物情悽惻慷慨<lb/>
遺安豫<hi>五臣作愈</hi>永歎廢餐食思樂樂誰誘曰歸歸未克憂<lb/>
苦欲何為纒綿胸與臆仰瞻凌霄鳥羨爾歸飛翼<lb/>
　　　赴洛道中作二首<lb/>
<pb n="KR4h0134_WYG_049-34a"/>
總轡登長路嗚咽辭密親借問子何之世網嬰我身永<lb/>
歎遵北渚遺思結南津行行遂已逺野途曠無人山澤<lb/>
紛紆餘林薄杳阡眠虎嘯深谷底鷄鳴高樹巔哀風中<lb/>
夜流孤獸更我前悲情觸物感沈思鬰纒綿佇立望故<lb/>
鄉顧影悽自憐<lb/>
逺遊越山川山川脩且廣振策陟崇丘安轡遵平莽夕<lb/>
息抱影寐朝征銜思往頓轡倚嵩巖側聼悲風響清露<lb/>
墜素輝明月一何朗撫几不能寐振衣獨長想<lb/>
<pb n="KR4h0134_WYG_049-34b"/>
　　　吳王郎中時從梁陳作<lb/>
在昔䝉嘉運矯迹入崇賢假翼鳴鳯條濯足升龍淵𤣥<lb/>
冕無醜士冶服使我妍輕劍拂鞶厲<hi>五臣作礪</hi>長纓麗且鮮<lb/>
誰謂伏事淺契濶踰三年薄言肅後命改服就藩臣夙<lb/>
駕尋清軌逺遊越梁陳感物多逺念慷慨懷古人<lb/>
　　　擬行行重行行<lb/>
悠悠行邁逺戚戚憂思深此思亦何思思君徽與音音<lb/>
徽日夜離緬邈若飛沈王鮪懐河岫晨風思北林遊子<lb/>
<pb n="KR4h0134_WYG_049-35a"/>
眇天末還期不可尋驚飈褰反信歸雲難寄音佇立想<lb/>
萬里沈憂萃我心攬衣有餘帶循形不盈衿去去遺情<lb/>
累安處撫清琴<lb/>
　　　擬今日良宴㑹<lb/>
閑夜命懽友置酒迎風館齊僮梁甫吟秦娥張女彈哀<lb/>
音繞棟宇遺響入雲漢四座咸同志羽觴不可筭高談<lb/>
一何綺蔚若朝霞爛人生無幾何為樂常苦晏譬彼伺<lb/>
晨鳥揚聲當及旦曷為恒憂苦守此貧與賤<lb/>
<pb n="KR4h0134_WYG_049-35b"/>
　　　擬迢迢牽牛星<lb/>
昭昭清漢輝粲粲光天歩牽牛西北迴織女東南顧華<lb/>
容一何冶揮手如振素怨彼河無梁悲此年嵗暮跂彼<lb/>
無良縁睆焉不得度引領望大川雙涕如霑露<lb/>
　　　擬渉江采芙蓉<lb/>
上山采瓊蘂窮谷饒芳蘭采采不盈掬悠悠懷所歡故<lb/>
鄉一何曠山川阻且難沈思鍾萬里躑躅獨吟歎<lb/>
　　　擬青青河畔草<lb/>
<pb n="KR4h0134_WYG_049-36a"/>
靡靡江蘺草熠燿生河側皎皎彼姝女阿那當軒織粲<lb/>
粲妖容姿灼灼美顔色良人遊不歸偏棲獨隻翼空房<lb/>
來悲風中夜起歎息<lb/>
　　　擬明月何皎皎<lb/>
安寢北堂上明月入我牗照之有餘輝攬之不盈手涼<lb/>
風繞曲房寒蟬鳴高柳踟蹰感節物我行永已久游宦<lb/>
㑹無成離思難常守<lb/>
　　　擬蘭若生朝陽<lb/>
<pb n="KR4h0134_WYG_049-36b"/>
嘉樹生朝陽凝霜封其條執心守時信嵗寒終不彫美<lb/>
人何其曠灼灼在雲霄隆想彌年月長嘯入飛飈引領<lb/>
望天末譬彼向陽翹<lb/>
　　　擬青青陵上柏<lb/>
冉冉高陵蘋習習隨風翰人生當幾時譬彼濁水瀾戚<lb/>
戚多滯念置酒宴所歡方駕振飛轡逺遊入長安名都<lb/>
一何綺城闕鬰盤桓飛閣纓虹帶層臺冒雲冠高門羅<lb/>
北闕甲第椒與蘭俠客控絶景都人驂玉軒遨遊放情<lb/>
<pb n="KR4h0134_WYG_049-37a"/>
願慷慨為誰歎<lb/>
　　　擬東城一何高<lb/>
西山何其峻層曲鬰崔嵬零露彌天墜蕙葉慿林衰寒<lb/>
暑相因襲時逝忽如頽三閭結飛轡大耋嗟落暉曷為<lb/>
牽世務中心若有違京洛多妖麗玉顔侔瓊㽔閒夜撫<lb/>
鳴琴惠音清且悲長歌赴促節哀響逐高徽一唱萬夫<lb/>
歎再唱梁塵飛思為河曲鳥雙游灃水湄<lb/>
　　　擬西北有高樓<lb/>
<pb n="KR4h0134_WYG_049-37b"/>
高樓一何峻迢迢<hi>善作苕苕</hi>峻而安綺窓出塵㝠飛陛躡雲<lb/>
端佳人撫琴瑟纎手清且閒芳氣隨風結哀響馥若蘭<lb/>
玉容誰能<hi>五臣作得</hi>顧傾城在一彈佇立望日昃躑躅再三<lb/>
歎不怨佇立久但願歌者歡思駕歸鴻羽比翼雙飛翰<lb/>
　　　擬庭中有竒樹<lb/>
歡友蘭時往迢迢匿音徽虞淵引絶景四節逝若飛芳<lb/>
草久已茂佳人竟不歸躑躅遵林渚惠風入我懷感物<lb/>
戀所歡采此欲貽誰<lb/>
<pb n="KR4h0134_WYG_049-38a"/>
　　　擬明月皎夜光<lb/>
嵗暮涼風發昊天肅明明招搖西北指天漢東南傾朗<lb/>
月照閒房蟋蟀吟户庭翻翻歸鴈集嘒嘒寒蟬鳴疇昔<lb/>
同宴友翰飛戻高㝠服美改聲聽居愉遺舊情織女無<lb/>
機杼大梁不架楹<lb/>
　　　招隱詩<lb/>
明發心不夷振衣聊躑躅躑躅欲安之幽人在浚谷朝<lb/>
采南澗藻夕息西山足輕條象雲搆宻葉承翠幄激楚<lb/>
<pb n="KR4h0134_WYG_049-38b"/>
佇蘭林回芳薄秀木山溜何泠泠飛泉潄鳴玉哀音附<lb/>
靈波頽響赴曾曲至樂非有假安事澆淳樸富貴茍難<lb/>
圖税駕從所欲<lb/>
　　　遨遊出西城<lb/>
遨遊出西城按轡循都邑逝物隨節改時風肅且熠遷<lb/>
化有常然盛衰自相襲靡靡年時改冉冉老已及行矣<lb/>
勉良圖使爾脩名立<lb/>
　　　園葵詩二首<lb/>
<pb n="KR4h0134_WYG_049-39a"/>
種葵北園中葵生鬰萋萋朝榮東北傾夕穎西南晞零<lb/>
露垂鮮澤朗月耀其輝時逝柔風戢嵗暮商猋飛曽雲<lb/>
無溫液嚴霜有凝威幸䝉高墉德𤣥景䕃素蕤豐條並<lb/>
春盛落葉後秋衰慶彼晩彫福忘此孤生悲<lb/>
翩翩晩彫葵孤生寄北藩被䝉覆露惠㣲軀後時殘庇<lb/>
足周一智生理各萬端不若聞道易但傷知命難<lb/>
　　　贈波丘令馮文羆<lb/>
夙駕出東城送子臨江曲宻席接同志羽觴飛酃淥登<lb/>
<pb n="KR4h0134_WYG_049-39b"/>
樓望峻陂時逝一何速<lb/>
　　　贈顧彦先<lb/>
清夜不能寐悲風入我軒立影對孤軀哀聲應苦言<lb/>
　　　贈紀士<lb/>
瓊瓌俟豐價窈窕不自鬻有美蛾眉子惠音清且淑脩<lb/>
姱協姝麗華顔婉如玉<lb/>
　　　贈潘正叔<lb/>
過䝉時來運與爾遊承華執笏崇資内振纓曽城阿<lb/>
<pb n="KR4h0134_WYG_049-40a"/>
　　　招隱二首<lb/>
駕言尋飛遯山路鬰盤桓芳蘭振蕙葉玉泉涌㣲瀾嘉<lb/>
卉獻時服靈术進朝飡<lb/>
尋山求逸民穹谷幽且遐清泉盪玉渚文魚曜中波<lb/>
　　　尸鄉亭<lb/>
東遊觀鞏洛逍遙丘墓間秋草漫長柯寒水入雲煙發<lb/>
軫有夙宴息駕無愚賢<lb/>
　　　三月三日<lb/>
<pb n="KR4h0134_WYG_049-40b"/>
遲遲暮春日天氣柔且佳元吉隆初已濯穢遊黄河<lb/>
　　　春詠<lb/>
節運同可悲莫若春氣甚和風未及燠遺凉清且凛<lb/>
　　　詠老<lb/>
軟顔收紅蘂𤣥鬢吐素華冉冉逝將老咄咄柰老何<lb/>
　　　講漢書詩<lb/>
稅駕金華講學袐館有集惟髦芳風雅宴<lb/>
　　　秋詠<lb/>
<pb n="KR4h0134_WYG_049-41a"/>
肅肅素秋節湛湛濃露凝太陽夙夜降少隂忽已升<lb/>
　　　失題<hi>二首</hi>
太素卜令宅希㣲啓奥基𤣥沖纂懿文虚無承先師<lb/>
澄神𤣥漠流棲心太素域弭節欣高視俟我大夢覺<lb/>
　<lb/>
　<lb/>
　<lb/>
　<lb/>
<pb n="KR4h0134_WYG_049-41b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　漢魏六朝百三家集巻四十九<lb/>
</p>
<p>
</p>
  </div>
</body>
</text>
</TEI>
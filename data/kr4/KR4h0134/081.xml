<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>漢魏六朝百三家集巻八十一</head> <lb/>
    <p>
<pb n="KR4h0134_WYG_081-1a"/>
欽定四庫全書<lb/>
　漢魏六朝百三家集巻八十一<lb/>
　　梁蕭統集題詞<lb/>
　　　梁武八男唯豫章性殊餘各有文武才略昭明<lb/>
　　　簡文同母令徳文學友于曹子桓兄弟弗如也<lb/>
　　　昭明夭薨簡文敘其遺集頌徳十四合之史傳<lb/>
　　　俱非虛美南史所云埋鵞啟釁蕩舟寢疾世疑<lb/>
　　　其誣於是論昭明者斷以姚書為質矣昭明述<lb/>
<pb n="KR4h0134_WYG_081-1b"/>
　　　作文選最有名後人見其選即可以知其志集<lb/>
　　　中諸篇笵金合土雖天趣微損而章程頗宻亦<lb/>
　　　文家之善慮彼已者也潯陽陶潛宋之逸民昭<lb/>
　　　明既為立傳又特序之以萬乗元良恣論山澤<lb/>
　　　唐堯汾陽子晉洛濵若有同心擿譏閒情示戒<lb/>
　　　麗淫用申繩墨游於方内不得不然然洛神放<lb/>
　　　蕩未嘗刪之而偏訿此賦於孔子存鄭衛豈有<lb/>
　　　當焉二諦法身解義詳析即𢎞宣未及厥考而<lb/>
<pb n="KR4h0134_WYG_081-2a"/>
　　　清淨實出胸懐識者以為則賢乎爾<lb/>
　目録<lb/>
　　賦<lb/>
　　　殿賦<lb/>
　　　銅博山香鑪賦<lb/>
　　　扇賦<lb/>
　　　鸚鵡賦<lb/>
　　　芙蓉賦<lb/>
<pb n="KR4h0134_WYG_081-2b"/>
　　疏<lb/>
　　　止三郡民丁就役疏<lb/>
　　令<lb/>
　　　與晉安王令<lb/>
　　　與殷芸令<lb/>
　　　貽明山賔令<lb/>
　　　答𤣥圃園講頌令<lb/>
　　　詳東宫禮絶傍親議令<lb/>
<pb n="KR4h0134_WYG_081-3a"/>
　　書<lb/>
　　　答晉安王書<lb/>
　　　答湘東王求文集及詩苑英華書<lb/>
　　　與何𦙍書<lb/>
　　　與張纉論張緬書<lb/>
　　　與殷鈞書<lb/>
　　　答法雲請開講書<lb/>
　　　重答法雲師書<lb/>
<pb n="KR4h0134_WYG_081-3b"/>
　　啟<lb/>
　　　謝勅賚地圖啟<lb/>
　　　謝勅賚水犀如意啟<lb/>
　　　謝勅賚制㫖大湼槃經講疏啓<lb/>
　　　謝勅賚看講啓<lb/>
　　　謝勅參解講啓<lb/>
　　　謝勅賚制㫖大集經講疏啓<lb/>
　　　東宫掘得慈覺寺鐘啟<lb/>
<pb n="KR4h0134_WYG_081-4a"/>
　　　十二月啟<lb/>
　　　　太蔟正月<lb/>
　　　　夾鍾二月<lb/>
　　　　姑洗三月<lb/>
　　　　中呂四月<lb/>
　　　　蕤賓五月<lb/>
　　　　林鍾六月<lb/>
　　　　夷則七月<lb/>
<pb n="KR4h0134_WYG_081-4b"/>
　　　　南呂八月<lb/>
　　　　無射九月<lb/>
　　　　應鍾十月<lb/>
　　　　黄鍾十一月<lb/>
　　　　大呂十二月<lb/>
　　序<lb/>
　　　文選序<lb/>
　　　陶靖節集序<lb/>
<pb n="KR4h0134_WYG_081-5a"/>
　　七<lb/>
　　　七契<lb/>
　　賛<lb/>
　　　弓矢賛<lb/>
　　　制法則賛<lb/>
　　　蟬賛<lb/>
　　傳<lb/>
　　　陶靖節傳<lb/>
<pb n="KR4h0134_WYG_081-5b"/>
　　義<lb/>
　　　解二諦義<hi>并問答</hi>
　　　解法身義<lb/>
　　樂府<lb/>
　　　有所思<lb/>
　　　相逢狹路間<lb/>
　　　三婦豔<lb/>
　　　飲馬長城窟行<lb/>
<pb n="KR4h0134_WYG_081-6a"/>
　　　長相思<lb/>
　　　將進酒<lb/>
　　　上林<lb/>
　　詩<lb/>
　　　示徐州弟<lb/>
　　　詒明山賓<lb/>
　　　春日宴晉熈王<lb/>
　　　美人晨粧<lb/>
<pb n="KR4h0134_WYG_081-6b"/>
　　　宴闌思舊<lb/>
　　　詠山濤王戎詩二首<hi>并序</hi>
　　　和武帝遊鍾山大愛敬寺<lb/>
　　　開善寺法㑹<lb/>
　　　同泰僧正講<hi>并序</hi>
　　　鍾山解講<lb/>
　　　𤣥圃講<lb/>
　　　東齋聽講<lb/>
<pb n="KR4h0134_WYG_081-7a"/>
　　　講席將訖賦三十韻詩依次用<lb/>
　　　林下作妓詩<lb/>
　　　擬古<lb/>
　　　賦書帙<lb/>
　　　詠同心蓮<lb/>
　　　詠彈筝人<lb/>
　　　餞庾仲容<lb/>
　　　貌雪<lb/>
<pb n="KR4h0134_WYG_081-7b"/>
　　　示雲麾弟<lb/>
　　　擬古<lb/>
　　　大言<lb/>
　　　細言<lb/>
　<lb/>
　<lb/>
　<lb/>
　漢魏六朝百三家集巻八十一目録<lb/>
<pb n="KR4h0134_WYG_081-8a"/>
欽定四庫全書<lb/>
　漢魏六朝百三家集巻八十一<lb/>
　　　　　　　　　　　　　明　張溥　輯<lb/>
　梁蕭統集<lb/>
　　賦<lb/>
　　　殿賦<lb/>
觀華䂄之美者莫若高殿之麗也高殿博敞華色照朗<lb/>
内備雜藻外發珍象延脰觀之欣然俯仰闌檻參差棟<lb/>
<pb n="KR4h0134_WYG_081-8b"/>
宇齊畟𤣥黄旣具鮮麗亦發椽并散節若山若谷或象<lb/>
翔鳥或擬森竹藻棁鮮華而粲色山節珍形而曜目旅<lb/>
視刑則委累嵯峨雕丹文於簷際鏤華形以列羅若乃<lb/>
日照珠簾彪炳灼爍輕風吹幌乍揚乍薄接長棟之耿<lb/>
耿簷垂溜於四隅建廂廊於左右造金墀於前廡巻高<lb/>
帷於玉楹且散志於琴書<lb/>
　　　銅博山香鑪賦<lb/>
禀至精之純質産靈岳之幽深經般倕之妙㫖運公輸<lb/>
<pb n="KR4h0134_WYG_081-9a"/>
之巧心有薫帶而巖隠亦霓裳而升仙寫嵩山之巃嵸<lb/>
象鄧林之芊眠方夏鼎之瓌異類山經之俶詭制一器<lb/>
而備衆質諒兹物之為侈於時青女司寒紅光繄景吐<lb/>
圓舒於東岳匿丹曦於西嶺翠帷已低蘭膏未屏爨松<lb/>
栢之火焚蘭麝之芳熒熒内曜芬芬外揚似慶雲之呈<lb/>
色如景星之舒光齊姬合歡而流盼燕女巧笑而蛾揚<lb/>
超公聞之見錫粤文若之留香信名嘉而器美永服玩<lb/>
於華堂<lb/>
<pb n="KR4h0134_WYG_081-9b"/>
　　　扇賦<lb/>
匠人之巧製女工之妙織九折翠竹之枝直截飛禽之<lb/>
翼雖復草木燋枯金沙銷鑠火山熾寒泉涸能使凄兮<lb/>
似秋隆暑斯却<lb/>
　　　鸚鵡賦<lb/>
有能言之竒鳥每知來而發聲乍青質而翠暎或體白<lb/>
而雪明喙前鈎而趨步翼高舞而翩翾足若丹而三布<lb/>
目如金而雙圓<lb/>
<pb n="KR4h0134_WYG_081-10a"/>
　　　芙蓉賦<lb/>
色兼列綵體繁衆號初榮夏芬晚花秋曜興澤陂之徽<lb/>
章結江南之流調<lb/>
　　疏<lb/>
　　　止三郡民丁就役疏<lb/>
伏聞當發王弁等上東三郡民丁開漕溝渠導泄震澤<lb/>
使吳興一境無復水災誠矜恤之至仁經畧之逺㫖暫<lb/>
勞永逸必獲後利未萌難覩竊有愚懐所聞呉興累年<lb/>
<pb n="KR4h0134_WYG_081-10b"/>
失收民頗流移呉郡十城亦不全熟唯義興去秋有稔<lb/>
復非常役之民卽日東境榖稼猶貴刼盜屢起在所有<lb/>
司不皆聞奏今征戍未歸彊丁疎少此雖小舉竊恐難<lb/>
合吏一呼門動為民蠧又出丁之處逺近不一比得齊<lb/>
集已妨蠶農去年稱為豐嵗公私未能足食如復今兹<lb/>
失業慮恐為弊更深且草竊多伺候民間虚實若善人<lb/>
從役則抄盜彌増呉興未受其益内地已罹其弊不審<lb/>
可得權停此功待優實以行聖心垂矜黎庶神量乆已<lb/>
<pb n="KR4h0134_WYG_081-11a"/>
有在臣意見庸淺不識事宜茍有愚心願得上啟<lb/>
　　令<lb/>
　　　與晉安王令<lb/>
明北兖到長史遂相係凋落傷怛悲惋不能已巳去歳<lb/>
陸太常殂歿今兹二賢長謝陸生資忠履貞冰清玉潔<lb/>
文該四始學遍九流高情勝氣逌然直上明公儒學稽<lb/>
古淳厚篤誠立身行道始終如一儻值夫子必升孔堂<lb/>
到子風神開爽文義可觀當官莅事介然無私皆海内<lb/>
<pb n="KR4h0134_WYG_081-11b"/>
之俊乂東序之秘寳此之嗟惜更復何論但遊處周旋<lb/>
並淹歲序造膝忠規豈可勝説幸免祗悔實二三子之<lb/>
力也談對如昨音言在耳零落相仍皆成異物每一念<lb/>
至何時可言天下之寳理當惻愴近張新安又致故其<lb/>
人文筆𢎞雅亦足嗟惜隨弟府朝東西日乆尤當傷懐<lb/>
也比人物零落特可傷惋屬有今信乃復及之<lb/>
　　　與殷芸令<lb/>
北兖信至明常侍遂至殞逝聞之傷怛此賢儒術該通<lb/>
<pb n="KR4h0134_WYG_081-12a"/>
志用稽古温厚淳和倫雅𢎞篤授經以來迄今二紀若<lb/>
其上交不諂造膝忠規非顯外迹得之胸懐者葢亦積<lb/>
矣攝官連率行當言歸不謂長往𦕈成疇日追憶談緒<lb/>
皆為悲端往矣如何昔經聯事理當酸愴也<lb/>
　　　貽明山賔令<lb/>
明祭酒雖出撫大藩擁旄推轂珥金拖紫而恒事屢空<lb/>
聞構宇未成今送薄助<lb/>
　　　答𤣥圃園講頌令<lb/>
<pb n="KR4h0134_WYG_081-12b"/>
得書并所製講頌首尾可觀殊成佳作辭典文豔旣温<lb/>
且雅豈直斐然有意可謂卓爾不羣覽以迴環良同愈<lb/>
疾至於雙因八辯彌有法席之致銀草金雲殊得物色<lb/>
之美吾在原之意甚用欣懌遲面乃悉此不盡言統報<lb/>
　　　詳東宫禮絶傍親議令<lb/>
張鏡儀記云依士禮終服月稱慕悼又云凡三朝發哀<lb/>
者踰月不舉樂劉僕射議云傍絶之義義在去服服雖<lb/>
可奪情豈無悲卒哭之後依常舉樂稱悲竟此理例相<lb/>
<pb n="KR4h0134_WYG_081-13a"/>
符尋情悲之説非止卒哭之後縁情為論此自難一也<lb/>
用張鏡之舉樂棄張鏡之稱悲一鏡之言取捨有異此<lb/>
自難二也陸家令止云多歴年所恐非事證雖復累稔<lb/>
所用意常未安近亦常經以此問外由來立意謂猶應<lb/>
有慕悼之言張豈不知舉樂為大稱悲事小所以用小<lb/>
而忽大良亦有以至如元正六佾事為國章雖情或未<lb/>
安而禮不可廢鐃吹軍樂比之亦然書疏方之事則成<lb/>
小差可縁心聲樂自外書疏自内樂自他書自巳劉僕<lb/>
<pb n="KR4h0134_WYG_081-13b"/>
射之議即情未安可令諸賢更共詳衷<lb/>
　　書<lb/>
　　　答晉安王書<lb/>
得五月二十八日疏并詩一首省覽周環慰同促膝汝<lb/>
本有天才加以愛好無忘所能日見其善首尾裁淨可<lb/>
為佳作吟玩反覆欲罷不能相如奏賦孔璋呈檄曹劉<lb/>
異代並號知音發歎凌雲興言愈病嘗謂過差未以信<lb/>
然一見來章而樹萲忘痗方證昔談非為妄作炎凉始<lb/>
<pb n="KR4h0134_WYG_081-14a"/>
貿觸興自高覩物興情更向篇什昔梁王好士淮南禮<lb/>
賢逺致賔游廣招英俊非唯籍甚當時故亦傳聲不朽<lb/>
必能虗已自來慕義含毫屬意差有起予攝養得宜與<lb/>
時無爽耳旣責伐有寄居多暇日殽核墳史漁獵詞林<lb/>
上下數千年間無人致足樂也知少行游不動亦静不<lb/>
出户庭觸地丘壑天游不能隠山林在目中冷泉石鏡<lb/>
一見何必勝於傳聞松塢杏林知之恐有逾就吾静然<lb/>
終日披古為事汎觀六籍雜玩文史見孝友忠烈之跡<lb/>
<pb n="KR4h0134_WYG_081-14b"/>
覩治亂驕奢之事足以自慰足以自言人師益友森然<lb/>
在目嘉言誠至無俟旁求舉而行之念同乎此但清風<lb/>
朗月思我友于各事藩維未克棠棣興言屆此夢寐増<lb/>
勞善䕶風寒以慰懸想指復立此促遲還書某疏<lb/>
　　　答湘東王求文集及詩苑英華書<lb/>
得疏知須詩苑英華及諸文製發函伸紙閱覽無輟雖<lb/>
事涉烏有義異擬倫而清新卓爾殊為佳作夫文典則<lb/>
累野麗則傷浮能麗而不浮典而不野文質彬彬有君<lb/>
<pb n="KR4h0134_WYG_081-15a"/>
子之致吾嘗欲為之但恨未遒耳觀汝諸文殊與意㑹<lb/>
至於此書彌見其美逺兼䆳古傍槩典墳學以聚益居<lb/>
焉可賞吾少好斯文迄兹無倦譚經之暇㫁務之餘陟<lb/>
龍樓而静拱掩鶴關而高卧與其飽食終日寧游思於<lb/>
文林或日因春陽其物韶麗樹花發鶯鳴和春泉生暄<lb/>
風至陶嘉月而熙游籍芳草而眺矚或朱炎受謝白藏<lb/>
紀時玉露夕流金風時扇悟秋山之心登高而逺託或<lb/>
夏條可結倦於邑而屬詞冬雪千里覩紛霏而興詠宻<lb/>
<pb n="KR4h0134_WYG_081-15b"/>
親離則手為心使昆弟宴則墨以硯露又愛賢之情與<lb/>
時而篤冀同市駿庶匪畏龍不追子晉而事似洛濵之<lb/>
游多愧子桓而興同漳川之賞漾舟𤣥圃必集應阮之<lb/>
儔徐輪博望亦招龍淵之侶校覈仁義源本山川㫖酒<lb/>
盈罍嘉殽益俎曜靈旣隠繼之以朗月高舂旣夕申之<lb/>
以清夜並命連篇在兹彌博又往年因暇搜採英華上<lb/>
下數十年間未易詳悉猶有遺恨而其書已傳雖未為<lb/>
精覈亦粗足諷覽集乃不工而並作多麗汝旣須之皆<lb/>
<pb n="KR4h0134_WYG_081-16a"/>
遣送也某啓<lb/>
　　　與何𦙍書<lb/>
某叩頭叩頭昔園公道勝漢盈屈節春卿經明漢莊北<lb/>
面况乃義兼乎此而顧揆不肖哉但經途千里眇焉莫<lb/>
因何嘗不夢姑胥而鬱陶想具區而杼軸心往形畱於<lb/>
兹有年載矣方今朱明受謝清風戒寒想攝養得宜與<lb/>
時休適耽精義味𤣥理息囂塵玩泉石激揚碩學誘接<lb/>
後進志與秋天競高理與春泉爭溢樂可言乎豈與口<lb/>
<pb n="KR4h0134_WYG_081-16b"/>
厭芻豢耳聆絲竹之娯者同年而語哉方今泰階端平<lb/>
天下無事修日養夕差得從容鑚閲六經汎濫百氏研<lb/>
尋物理領畧清言旣以自慰且以自儆而才性有限思<lb/>
力匪長熱疹惛憒多慙過目釋巻便忘是以䝉求之懐<lb/>
於兹彌軫聊遣典書陳顯宗申其藴結想敬<hi>缺</hi>宜此豈<lb/>
盡意<lb/>
　　　與張纉論張緬書<lb/>
賢兄學業該通莅事明敏雖倚相之讀墳典郤縠之敦<lb/>
<pb n="KR4h0134_WYG_081-17a"/>
詩書惟今望古蔑以斯過自列宫朝二紀將及義惟僚<lb/>
屬情實親友文筵講席朝遊夕宴何曽不同兹勝賞共<lb/>
此言寄如何長謝奄然不追且年甫强仕方申才力摧<lb/>
苗落穎彌可傷惋念天倫素睦一旦相失如何可言言<lb/>
及増哽擥筆無次<lb/>
　　　與殷鈞書<lb/>
　　　　<hi>鈞為臨川内史母憂去職居喪過禮太子憂之手書戒諭</hi>
知比諸徳哀頓為過又所進殆無一溢甚以酸耿迥然<lb/>
<pb n="KR4h0134_WYG_081-17b"/>
一身宗奠是寄毁而滅性聖教所不許宜微自遣割俯<lb/>
存禮制饘粥果蔬少加勉彊憂懐旣深指故有及并令<lb/>
繆道臻口具<lb/>
　　　答法雲請開講書<lb/>
統覽近示知欲見令道義夫釋教凝深至理淵粹一相<lb/>
之道杳然難測不二之門寂焉無響自非深逹𤣥宗精<lb/>
解玅義若斯之處豈易輕辨至於宣揚正教在乎利物<lb/>
耳弟子之於内義誠自好之樂之然鉤深致逺多所未<lb/>
<pb n="KR4h0134_WYG_081-18a"/>
悉為利之理葢何足論諸僧並入法門游道日廣至於<lb/>
法師彌不俟説云欲見飡稟良所未喻想得此意不復<lb/>
多云統和南<lb/>
　　　重答法雲師書<lb/>
重覽來示知猶欲令述義不辨為利具如前言丼露之<lb/>
開彌慙來説若止是略標義宗無為不爾但愧以魚目<lb/>
擬法師之夜光耳統和南<lb/>
　　啓<lb/>
<pb n="KR4h0134_WYG_081-18b"/>
　　　謝勅賚地圖啓<lb/>
漢氏輿地形兹未擬晉世方丈比此非妙匹之長樂惟<lb/>
畫古賢儔之未央止圖將帥未有洞該八藪混觀六合<lb/>
域中天外指掌可求地角河源户庭不出豈問千秋自<lb/>
識烏桓之地脱逢壯武方著博物之書<lb/>
　　　謝勅賚水犀如意啓<lb/>
臣統啓應勅左右伯佛掌奉宣勅㫖垂賚水犀如意一<lb/>
柄式是道義所須白玉照彩方斯非貴珊瑚挺質匹此<lb/>
<pb n="KR4h0134_WYG_081-19a"/>
未珍雕剞旣成先被庸薄如䝉漢帝之簮似獲趙堯之<lb/>
印謹仰承威神陳諸講席方使歡喜羅漢懐棄鉢之嗟<lb/>
王式碩儒忻驪駒之辨熊飾寳刀子桓恧其大賚犛牛<lb/>
輕拂張敞慙其舊儀殊恩特降伏深荷躍不任下情謹<lb/>
啓事以聞謹啓<lb/>
　　　謝勅賚制㫖大湼槃經講疏啓<lb/>
臣統啓後閤應勅木佛子奉宣勅㫖垂賚制㫖大般湼<lb/>
槃經講疏一部十袠合目百一巻寒鄉覩日未足稱竒<lb/>
<pb n="KR4h0134_WYG_081-19b"/>
採藥逢仙曽何譬喜臣伏以六爻所明至䆳窮於幾象<lb/>
四書所總施命止於域中豈有牢籠因果辨斯寳城之<lb/>
教網羅眞俗開兹月滿之文方當道洽大千化均百億<lb/>
雲彌識種雨遍身田豈復論唐帝龜書周王策府何待<lb/>
刋寢孟津屛黜丘索甘露妙典先降殊恩揣已循愚不<lb/>
勝慶荷不任頂戴之至謹奉啓<lb/>
　　　謝勅賚看講啓<lb/>
臣統啓主書管萬安奉宣勅㫖以臣今講竟曲垂勞問<lb/>
<pb n="KR4h0134_WYG_081-20a"/>
伏以正言深奥總一羣經均斗杓以命四時等太陽而<lb/>
照萬國臣不涯庸淺輕敢奉宣莫測天文徒觀玉府慙<lb/>
悚交并寢興無寘仰降中使俯賚光臨榮荷殊慈靡知<lb/>
啓處不任下情謹附啓事謝聞謹啓<lb/>
　　　謝勅㕘解講啓<lb/>
臣統啟主書周昻奉宣勅㫖垂㕘臣今解講伏以至理<lb/>
希夷微言淵奥非所能鑽仰遂以蕪庸叨兹宣釋將應<lb/>
讓齒反降教胄之恩允宜尚學翻荷説經之詔竊以挾<lb/>
<pb n="KR4h0134_WYG_081-20b"/>
八威之䇿則神物莫干服九丹之華則仙徒可役臣仰<lb/>
承皇威訓兹學侶奉揚聖㫖洞曉羣儒鼓冶異師陶鈞<lb/>
乆滯方使恵施恧其短長公孫罷其堅白王生挫辯旣<lb/>
盡神氣法開受屈永隠東峰中使曲臨彌光函席仰戴<lb/>
殊慈不知啟處不任下情謹奉啟事謝聞謹啟<lb/>
　　　謝勅賚制㫖大集經講疏啟<lb/>
臣統啟宣詔王慧寳奉宣勅㫖垂賚制㫖大集經講疏<lb/>
二袠十六卷甘露入頂慧水灌心似闇遇明如饑獲飽<lb/>
<pb n="KR4h0134_WYG_081-21a"/>
伏以非色非欲二界同坊匪文匪理三詮雲集四辯言<lb/>
而未極八聲闡而莫窮俯應天機垂兹聖作同眞如而<lb/>
無盡與日月而俱懸但觀寳舂山獲珠大海臣實何能<lb/>
恒䝉誘被張奏含筆豈足陳心抗袖長言未伸歌舞不<lb/>
任喜荷之至謹奉啟謝聞謹啟<lb/>
　　　東宫掘得慈覺寺鐘啟<lb/>
竊以白亭舊室絶顯禎祥之氣闕里故堂暫聞鐘石之<lb/>
響猶復存諸良史汗彼篆素豈如杏梁遺飾迴成紺殿<lb/>
<pb n="KR4h0134_WYG_081-21b"/>
椒墀昔處仍構寳階啟彞鐘於殊里記靈文於福地雖<lb/>
魏廟出璽魯祠現璧固以推兹孝感恧此禎契將郭令<lb/>
鄙其開金羊田陋其産玉豈直季武庭樹愧韓起之譽<lb/>
蜀相宅基慙孝安之碣伏惟覽啟増思撫瑞深悲慟切<lb/>
視奩哀喻封篋<lb/>
　　　十二月啓<lb/>
　　　　太蔟正月<lb/>
伏以北斗周天送𤣥英之故節東風拂地啟青陽之芳<lb/>
<pb n="KR4h0134_WYG_081-22a"/>
辰梅花舒兩歲之<graphic n="KR1019" url="https://raw.githubusercontent.com/kanripo/KR-Gaiji/master/images/KR1019.png" mimeType="image/png"/>柏葉汎三元之酒飄颻餘雪入簫<lb/>
管以成歌皎潔清冰對蟾光而寫鏡敬想足下神游書<lb/>
帳性縱琴堂談叢發流水之源筆陣引崩雲之勢昔時<lb/>
文㑹長思風月之交今日言離永歎參商之隔但某執<lb/>
鞭賤品耕鑿庸流沈形南畆之間滯迹東臯之上長懐<lb/>
盛徳聊吐愚衷謹慿黄耳之傳佇望白雲之信<lb/>
　　　　夾鍾二月<lb/>
伏以節應佳辰時登令月和風拂逈淑氣浮空走野馬<lb/>
<pb n="KR4h0134_WYG_081-22b"/>
於桃源飛少女於李徑花明麗月光浮竇氏之機鳥哢<lb/>
芳園韻響王喬之管敬想足下優游泉石放曠煙霞尋<lb/>
五栁之先生琴尊雅興謁孤松之君子鸞鳳騰翩成萬<lb/>
世之良規實百年之令範但某席户幽人蓬門下客三<lb/>
冬勤學慕方朔之雄才萬卷常披習鄭𤣥之逸氣旣而<lb/>
風塵頓隔仁智並乖非無衰侣之憂誠有離羣之恨謹<lb/>
伸數字用寫寸誠<lb/>
　　　　姑洗三月<lb/>
<pb n="KR4h0134_WYG_081-23a"/>
伏以景逼徂春時臨變節啼鶯出谷爭傳求友之音翔<lb/>
蘂飛林競散佳人之靨魚游碧沼疑呈遠道之書燕語<lb/>
雕梁狀對幽閨之語鶴帶雲而成葢遥籠大夫之松虹<lb/>
跨澗以成橋遠現美人之影對兹節物寧不依然敬想<lb/>
足下聲馳海内名播雲間持郭璞之毫鸞詞瑒月白吞<lb/>
羅含之彩鳳辯囿日新某山北逸人墻東隠士龍門退<lb/>
水望冠冕以何年鷁路頽風想簪纓於幾載旣違語黙<lb/>
且阻江湖聊寄八行之書代申千里之契<lb/>
<pb n="KR4h0134_WYG_081-23b"/>
　　　　中吕四月<lb/>
節屆朱明晷鍾丹陸依依聳葢俱臨帝女之桑鬱鬱丹<lb/>
城並挂陶潛之栁梅風拂户牖之内麥氣擁宫闕之前<lb/>
敬想足下聲聞九臯詩成七步涵蚌胎於學海卓爾超<lb/>
羣藴鵲抵于文山儼然孤秀但某窮途異縣岐路他鄉<lb/>
非無阮籍之悲誠有楊朱之泣每遇秋風振響鶉驚子<lb/>
夏之衣夜月流輝鵲繞將軍之樹旣乖連璧之契終隔<lb/>
㫁金之情中心藏之卑誠至矣今因去鴈聊寄芻蕘如<lb/>
<pb n="KR4h0134_WYG_081-24a"/>
遇回鱗希垂玉翰<lb/>
　　　　蕤賓五月<lb/>
麥隴移秋桑律漸暮蓮花汎水豔如越女之顋蘋葉漂<lb/>
風影亂秦臺之鏡炎風以之扇户暑氣于是盈樓涷雨<lb/>
洗梅樹之中火雲燒桂林之上敬想足下追涼竹徑托<lb/>
蔭松間彈伯牙之素琴酌嵇康之緑酒縱横流水酩酊<lb/>
頽山實君子之佳游乃王孫之雅事某沈疴漳浦卧病<lb/>
泉山頓懐劉幹之勞鎭抱相如之酷是知枯榮莫測生<lb/>
<pb n="KR4h0134_WYG_081-24b"/>
死難量驗風燭之不停如水泡之易滅聊伸弊札以代<lb/>
勞人佇觀芳詞希垂愈病<lb/>
　　　　林鍾六月<lb/>
三伏漸終九夏將謝螢飛腐草光浮帳裏之書蟬噪繁<lb/>
柯影入機中之鬢濯枝遷而潦溢芳槿茂而發榮山土<lb/>
焦而流金海水沸而漂爍敬想足下藏形月府遁跡冰<lb/>
床披莊子之七篇逍遙物外玩老聃之兩卷恍惚懐中<lb/>
但某白社狂人青緗末學不從州縣之職聊立松篁之<lb/>
<pb n="KR4h0134_WYG_081-25a"/>
間時假徳以為鄰或借書而取友三千年之獨鶴暫逐<lb/>
雞羣九萬里之孤鵬權潛燕侣旣非得意正可忘言諸<lb/>
不具伸應俟面㑹<lb/>
　　　　夷則七月<lb/>
素商驚辰白藏屆節金風曉振偏傷征客之心玉露夜<lb/>
凝眞泫仙人之掌桂吐花于小山之上棃翻葉於大谷<lb/>
之中故知節物變衰草木揺落敬想足下時稱獨步世<lb/>
號無雙萬頃澄波黄叔度之器量千尋聳幹嵇中散之<lb/>
<pb n="KR4h0134_WYG_081-25b"/>
楷模但某一介庸才三隅頑學懐經問道不遇披雲負<lb/>
笈尋師罕逢見日俛仰興歎形影自憐不知龍前不知<lb/>
牛後鷽鵬雖異風月是同幸矣擇交希垂影拂<lb/>
　　　　南吕八月<lb/>
一歎分飛三秋限隔遐思盛徳將何以伸白雲㫁而音<lb/>
信稀青山暝而江湖逺敬想足下羽儀勝睠領褎嘉賔<lb/>
傾玉醅于風前弄瓊駒于月下但某登山失路涉海迷<lb/>
津聞猿嘯而寸寸斷腸聽鳥聲而雙雙下淚當以黄花<lb/>
<pb n="KR4h0134_WYG_081-26a"/>
笑冷白羽悲秋旣傳蘇子之書更汎陶公之酌聊因三<lb/>
鳥略叙二難面㑹取書不能盡述或叨風念不黜魚緘<lb/>
　　　　無射九月<lb/>
宿昔親朋平生益友不謂窮通有分雲雨將乖旣深伐<lb/>
木之聲更問採葵之詠屬以重陽變叙節景窮秋霜抱<lb/>
樹而擁柯風拂林而下葉金堤翠栁帶星彩而均調紫<lb/>
塞蒼鴻追風光而結陣敬想足下秀標東箭價重南金<lb/>
才過吞鳥之聲徳邁懐蛟之智但某衡門賤士甕牖微<lb/>
<pb n="KR4h0134_WYG_081-26b"/>
生旣無白馬之談且乏碧雞之辯歎分飛之有處嗟㑹<lb/>
面以無期聊申佈復之言用述併糧之志<lb/>
　　　　應鍾十月<lb/>
節屆𤣥靈鍾應陰律愁雲拂岫帶枯葉以飄空翔氣浮<lb/>
川映危樓而疊迥胡風起截耳之凍趙日興曝背之思<lb/>
敬想足下山岳鍾神星辰挺秀潛明晦跡隠於朝市之<lb/>
間縱法化人不混鄉閭之下某陋巷孤游穿牆自活終<lb/>
朝息爨若孔子之為貧竟日停炊如范生之在職牛衣<lb/>
<pb n="KR4h0134_WYG_081-27a"/>
常被畏見王章犢鼻親操恐逢犬子雖此慙賤而不羞<lb/>
貧綺服有時此言何述<lb/>
　　　　黄鍾十一月<lb/>
日往月來灰移火變暫乖語黙頓隔秦呉旣傳蘇李之<lb/>
書更共范張之志冷風盛而結鼻寒氣切而凝脣虹入<lb/>
漢而藏形鶴臨橋而送語彤雲垂四面之葉玉雪開六<lb/>
出之花敬想足下世號冰壺時稱武庫命長袂而留客<lb/>
施大被以招賢酌醇酒而攄切骨之寒温獸炭而袪透<lb/>
<pb n="KR4h0134_WYG_081-27b"/>
心之冷某攜戈日乆荷㦸年深揮白刅而萬定死生引<lb/>
虹旗而千決成敗退龍劒而却步月下開營進鯨鼓而<lb/>
横行雲前起陣徒勞斬斫豈用功勲諸不具陳謹伸微<lb/>
意<lb/>
　　　　大吕十二月<lb/>
分手未遥翹心且積引領企踵朝夕不忘眷友思仁行<lb/>
坐未捨旣屬嚴風極冷苦霧添寒冰堅漢地之池雪積<lb/>
袁安之宅敬想足下棲神鶴駕眷想龍門披玩之間願<lb/>
<pb n="KR4h0134_WYG_081-28a"/>
無捐徳某種瓜賤士賣餅貧生入爨竈以揚聲不逢蔡<lb/>
子駕鹽車而顯跡罕遇孫陽徒懐叩角之心終想暴腮<lb/>
之患旣為乆要聊吐短章紙盡墨窮何能懇露<lb/>
　　序<lb/>
　　　文選序<lb/>
式觀元始𦕈覿𤣥風冬穴夏巢之時茹毛飲血之世世<lb/>
質民淳斯文未作逮乎伏羲氏之王天下也始畫八卦<lb/>
造書契以代結繩之政由是文籍生焉易曰觀乎天文<lb/>
<pb n="KR4h0134_WYG_081-28b"/>
以察時變觀乎人文以化成天下文之時義逺矣哉若<lb/>
夫椎輪為大輅之始大輅寧有椎輪之質増冰為積水<lb/>
所成積水曽微増冰之凛何哉葢踵其事而増華變其<lb/>
本而加厲物旣有之文亦宜然隨時變改難可詳悉嘗<lb/>
試論之曰詩序云詩有六義焉一曰風二曰賦三曰比<lb/>
四曰興五曰雅六曰頌至於今之作者異乎古昔古詩<lb/>
之體今則全取賦名荀宋表之於前賈馬繼之於末自<lb/>
兹以降源流實繁述邑居則有慿虚亡是之作戒畋遊<lb/>
<pb n="KR4h0134_WYG_081-29a"/>
則有長楊羽獵之制若其紀一事詠一物風雲草木之<lb/>
興魚蟲禽獸之流推而廣之不可勝載矣又楚人屈原<lb/>
含忠履潔君匪從流臣進逆耳深思逺慮遂放湘南耿<lb/>
介之意旣傷壹鬱之懐靡愬臨淵有懐沙之志吟澤有<lb/>
憔悴之容騷人之文自兹而作詩者葢志之所之也情<lb/>
動於中而形於言闗雎麟趾正始之道著桑間濮上亡<lb/>
國之音表故風雅之道粲然可觀自炎漢中葉厥塗漸<lb/>
異退傅有在鄒之作降將著河梁之篇四言五言區以<lb/>
<pb n="KR4h0134_WYG_081-29b"/>
别矣又少則三字多則九言各體互興分鑣並驅頌者<lb/>
所以游揚徳業褒讃成功吉甫有穆若之談季子有至<lb/>
矣之歎舒布為詩旣言如彼總成為頌又亦若此次則<lb/>
箴興於補闕戒出於弼匡論則析理精微銘則序事清<lb/>
潤美終則誄發圖像則讃興又詔誥敎令之流表奏牋<lb/>
記之列書誓符檄之品弔祭悲哀之作答客指事之制<lb/>
三言八字之文篇詞引序碑碣誌狀衆制鋒起源流間<lb/>
出譬陶匏異器並為入耳之娯黼黻不同俱為悦目之<lb/>
<pb n="KR4h0134_WYG_081-30a"/>
翫作者之致葢云備矣余監撫餘閒居多暇日歴觀文<lb/>
囿泛覽辭林未嘗不心遊目想移晷忘倦自姫漢以來<lb/>
眇焉悠邈時更七代數逾千祀詞人才子則名溢於縹<lb/>
囊飛文染翰則卷盈乎緗帙自非略其蕪穢集其清英<lb/>
葢欲兼功大半難矣若夫姬公之籍孔父之書與日月<lb/>
俱懸鬼神爭奥孝敬之准式人倫之師友豈可重以芟<lb/>
夷加之剪截老莊之作管孟之流葢以立意為宗不以<lb/>
能文為本今之所選又亦略諸若賢人之美詞忠臣之<lb/>
<pb n="KR4h0134_WYG_081-30b"/>
抗直謀夫之話辯士之端冰釋泉湧金相玉振所謂坐<lb/>
狙丘議稷下仲連之却秦軍食其之下齊國留侯之發<lb/>
八難曲逆之吐六竒葢乃事美一時語流千載概見墳<lb/>
籍旁出子史若斯之流又亦繁博雖傳之簡牘而事異<lb/>
篇章今之所集亦所不取至於記事之史繫年之書所<lb/>
以褒貶是非紀别異同方之篇翰亦已不同若其讃論<lb/>
之綜緝辭采序述之錯比文華事出於沈思義歸乎翰<lb/>
藻故與夫篇什雜而集之逺自周室迄於聖代都為三<lb/>
<pb n="KR4h0134_WYG_081-31a"/>
十巻名曰文選云爾凢次文之體各以彚聚詩賦體既<lb/>
不一又以類分類分之中各以時代相次<lb/>
　　　陶靖節集序<lb/>
夫自衒自媒者士女之醜行不忮不求者明達之用心<lb/>
是以聖人韜光賢人遁世其故何也含徳之至莫踰於<lb/>
道親已之切無重於身故道存而身安道亡而身害處<lb/>
百齡之内居一世之中倐忽比之白駒寄遇謂之逆旅<lb/>
宜乎與大塊而盈虛隨中和而任放豈能戚戚勞於憂<lb/>
<pb n="KR4h0134_WYG_081-31b"/>
畏汲汲役於人間齊謳趙女之娯八珍九鼎之食結駟<lb/>
連騎之榮侈袂執圭之貴樂既樂矣憂亦隨之何倚伏<lb/>
之難量亦慶弔之相及智者賢人居之甚履薄冰愚夫<lb/>
貪士競之若洩尾閭玉之在山以見珍而終破蘭之生<lb/>
谷雖無人而自芳故莊周垂釣於濠伯成躬耕於野或<lb/>
貨海東之藥草或紡江南之落毛譬彼鴛雛豈競鳶鴟<lb/>
之肉猶斯雜縣寧勞文仲之牲至於子常寗喜之倫蘇<lb/>
秦衛鞅之匹死之而不疑甘之而不悔主父偃言生不<lb/>
<pb n="KR4h0134_WYG_081-32a"/>
五鼎食死則五鼎烹卒如具言豈不痛哉又楚子觀周<lb/>
受折於孫滿霍矦驂乘禍起於負芒饕餮之徒其流甚<lb/>
衆唐堯四海之主而有汾陽之心子晉天下之儲而有<lb/>
洛濵之志輕之若脱屣視之若鴻毛而况於他人乎是<lb/>
以至人達士因以晦迹或懐釐而謁帝或被褐而負薪<lb/>
鼓枻清潭棄機漢曲情不在於衆事寄衆事以忘情者<lb/>
也有疑陶淵明詩篇篇有酒吾觀其意不在酒亦寄酒<lb/>
為迹者也其文章不羣辭彩精拔跌宕昭彰獨超衆類<lb/>
<pb n="KR4h0134_WYG_081-32b"/>
抑揚爽朗莫之與京横素波而傍流干青雲而直上語<lb/>
時事則指而可想論懐抱則曠而且眞加以貞志不休<lb/>
安道苦節不以躬耕為恥不以無財為病自非大賢篤<lb/>
志與道汚隆孰能如此乎余素愛其文不能釋手尚想<lb/>
其徳恨不同時故加捜校粗為區目白璧微瑕惟在閑<lb/>
情一賦揚雄所謂勸百而諷一者卒無諷諌何足揺其<lb/>
筆端惜哉亡是可也并粗㸃定其傳編之於録嘗謂有<lb/>
能觀淵明之文者馳競之情遣鄙吝之意祛貪夫可以<lb/>
<pb n="KR4h0134_WYG_081-33a"/>
㢘懦夫可以立豈止仁義可蹈抑乃爵禄可辭不必傍<lb/>
游泰華逺求柱史此亦有助於風教也<lb/>
　　七<lb/>
　　　七契<lb/>
奚斯逸士肥遁棄榮蓮峰於焉剗跡灌木是用庇形口<lb/>
不悦於五味心不娯於八聲鄙巢父之稱哲笑蘇門之<lb/>
為英鵠葢龍旗初不闗意鳳吹鼉鼓終不屑情跨四海<lb/>
而擅美邁三古而振名居山林而不返終無慮而無營<lb/>
<pb n="KR4h0134_WYG_081-33b"/>
於是辯博君子詞若湧泉言踰却秦之魯辯超稷下之<lb/>
田欲抑則大鵬垂趐欲抗則尺鷃冲天聞逸士之懐寳<lb/>
乃拂衣而造焉駕兩驂之如手乘輕車之若流爰自畿<lb/>
甸徑造山周傍瞻虹見俯眺雲浮鳴禽聒耳零霧蔽眸<lb/>
唯一壑之為阻無三徑之可求於是披榛陟路援蘿踐<lb/>
崿雖跋涉而不休覩逸士之所託其為居也寂焉而靡<lb/>
所聽瞑然而無所瞻三椿蔓户八桂攅簷蓽門鳥宿圭<lb/>
竇狐潛風來室揺露下窻霑實人跡之罕至逸士於此<lb/>
<pb n="KR4h0134_WYG_081-34a"/>
而獨淹<lb/>
君子曰葢聞智士不希狷介仁者莫有迷邦傅説終受<lb/>
殷爵吕望遂啟齊封余敬吐誠而畢慮子能留志而見<lb/>
從乎逸士曰鄙人固陋自潛幽藪必枉話言敬聆金口<lb/>
君子曰若夫夾鍾之節春景依遲碧樹初蘂緑草含滋<lb/>
春䑓之樂信矣熈熈於是百金之士萬鍾之家招揺隆<lb/>
富徵集豪華駕紫騮之馬乘青葢之車出自高宇行無<lb/>
狹斜陶嘉月而結交遊藉芳辰而宴朋友望宜春以隨<lb/>
<pb n="KR4h0134_WYG_081-34b"/>
肩入長楊以攜手金盤薦美藉之珍玉杯沈縹清之酒<lb/>
義曰和神事非爽口於是娛樂未終留光將夕飛觴引<lb/>
滿奮袖舉白投轄安坐歡甚促席以㑹雕蟲之賔加有<lb/>
清談之客論同炙輠藻若凌雲戴憑不能高其説相如<lb/>
不能擅其文無𤣥不折無細不分搦簡玉振下筆蘭芬<lb/>
乃亦六郡莫擬非直三蜀蔑聞屬虞泉氣晚朗月潛曜<lb/>
清巵未闌宵景方照竒舞逓作名謳斯召約綽妍姿婵<lb/>
嫣宜笑綺縠風吹珠璣星耀齊竽颺參差之響趙瑟奏<lb/>
<pb n="KR4h0134_WYG_081-35a"/>
鏗鏘之妙兹亦遊讌之至娛子能偕此而為樂乎逸士<lb/>
曰輕蕩遊觀非予所躭得性行樂從好山南<lb/>
君子曰輔性和神實惟至味非直方今見重乃亦自古<lb/>
攸貴不周之和調腸補胃雜以龍肝玃炙豹舌猩脣劉<lb/>
氏之醢范公之麟鶬出雲際鱘來江岷蒲俎芬馥古聖<lb/>
所珍其酒則蒼梧九醖中山千日取譬湛露擬之飴蜜<lb/>
百味交馳三雅間出若其珍異則修筵斯溢千品萬類<lb/>
不可詳悉西母靈桃南楚萍實東陵之𤓰北燕之栗湖<lb/>
<pb n="KR4h0134_WYG_081-35b"/>
畔之柿江隂之橘張掖白柰恒陽黄棃河東洗犬隴蜀<lb/>
蹲鴟並怡神甘口窮美極滋加以伊公調和易氏燔爨<lb/>
傳車渠之椀置青玉之案瑶俎既已麗竒雕盤復為美<lb/>
玩子能與予而享之乎逸士曰甘膬腸腐五味口爽伊<lb/>
人素蓄無羨方丈<lb/>
君子曰千里之駒出自余吾伯樂所選伏波所模通肩<lb/>
合相平腹應圖激電比速躡景競驅騰黄弗敢擬駿赤<lb/>
兎莫與争途異態蹥踡竒姿猗倚逸足驟反遊雲移駛<lb/>
<pb n="KR4h0134_WYG_081-36a"/>
形函遊華日不暇徙迺飾金羈之昭晰加以玉鞍之輝<lb/>
煥連乾麗靡輕蘇燦爛逸氣既為勝矚美飾重成壯觀<lb/>
蹄蹶紅塵膺流絳汗風起龍驤灰聲鳥散自古迄今人<lb/>
誰不玩逸士能就予而乘之乎逸士曰遊逸輕佻策馬<lb/>
爭驅粤今樂静豈能感娯<lb/>
君子曰光形飾體莫過解衣冠鵕䴊之長纓若曽雲之<lb/>
零霏琅玕珩珮言飾于背飄颺輕裾是用曜軀方空之<lb/>
綬弱紈之蕉暑纔炙而已却風未至而先揺既唯照麗<lb/>
<pb n="KR4h0134_WYG_081-36b"/>
兼以輕鏘似朝霞之發彩若夕景之舒光至夫杪秋既<lb/>
謝寒緒中人則輕狐稱美豐貂表珍斯乃赤也所以去<lb/>
魯孟嘗所以出秦步光之妙櫑具之華君子武備所用<lb/>
禦邪標以珠玉飾以蓮花其任則百冶精鋭利擬秋霜<lb/>
豈止在身為美服襲稱臧固乃龍躍於襄水見氣於南<lb/>
昌幽通神化其妙難詳將與逸士服之以相羊逸士曰<lb/>
袗絺避暑緼袍禦冬鮮麗綺靡未之或從<lb/>
君子曰寔有喬桐抽葉青葱結根善地擢幹華嵩栖鳳<lb/>
<pb n="KR4h0134_WYG_081-37a"/>
曽山之側藏龍平陵之東拂靉靆之高雲鼓捎殺之雄<lb/>
風岧亭萬仞寔造天中乃使匠石運斤班輸琢錘製起<lb/>
𤣥修形踰緑綺與金石而鏗鏘共絲竹而曼靡托北方<lb/>
之佳人命高樓之杞氏間以巴隴才僮邯鄲妙妓騁獸<lb/>
為之輟馳飛禽為之不徙加以荆和之飾照耀柘絲之<lb/>
絃激揚三聲吐韻四結流唱辭高薫奏響溢芝房竹來<lb/>
嶰谷律寫歸昌再鼓而𤣥鶴集九成而儀鳳翔初音魚<lb/>
踊餘妙繞梁何止田文慨慷劉靖心傷而已哉中山青<lb/>
<pb n="KR4h0134_WYG_081-37b"/>
曲若折而和揚美目以流眄啟玉齒而安歌歌曰陽阿<lb/>
奏兮激楚流望洛水兮有好仇縱輕櫂兮汎龍舟將與<lb/>
逸士陟彼華堂憩諸閎館玉宇明華文階燦爛璇題昭<lb/>
晰珠簾彪煥身託瑇瑁之筵目寓瓊華之玩且以悦諸<lb/>
和性之樂豈非綺麗之觀哉逸士曰居兹四郭寧辨五<lb/>
音靡曼不極君子弗欽雖聞贍辭之鋭無㑹野人之心<lb/>
君子曰白藏肅殺天高野清玉樹始落金蘂初榮幕鷰<lb/>
北反沙鴈南征寔秋收之美節將校獵以娛情使櫪無<lb/>
<pb n="KR4h0134_WYG_081-38a"/>
伏馬巷靡遺行執戈於芊眠之野彎弧於曠浪之隂養<lb/>
由輕盼則林摧鷙獸蒲且效技則虛下翔禽騰猿蹷其<lb/>
足虓虎不擇音掩兎轔鹿既蔑古之烏有填坑滿谷亦<lb/>
眇昔之上林至於輕繳纔飛則連鴻解羽微纎始放則<lb/>
並鱗失波豈論𤣥泉之則寧願將遨之歌弭節言旋禽<lb/>
不可筭周旋眺覽足為京觀子雖山栖其從此玩逸士<lb/>
曰解網垂仁殷王美則聞聲不食孔聖淑音害蠢類而<lb/>
為樂豈君子之用心<lb/>
<pb n="KR4h0134_WYG_081-38b"/>
君子曰葢聞地美養禾君人愛士澤被無垠光照郊鄙<lb/>
蒲輪必鄒魯之儒宗紆青必洛陽之才子大漢愧得人<lb/>
之盛有周慙以寧之美萬國若翕從四海同使指刑措<lb/>
弗用囹圄斯虛既講禮於太學亦論詩於石渠戈有載<lb/>
戢史無絶書銅律應度玉燭調和黄髮擊壤青衿興歌<lb/>
元帥竒士庠序鴻生求禮義之汲汲行仁義之明明隆<lb/>
采椽之義却瑇瑁之榮當朝有仁義之睦邊境無煙塵<lb/>
之驚信如四氣明並三光厨萐挺茂堦蓂吐芳瑞鹿摛<lb/>
<pb n="KR4h0134_WYG_081-39a"/>
素祥熊耀黄靈禽樂囿儀鳳栖堂太平之瑞寳鼎樂協<lb/>
之應玉羊丹烏表色玉露呈瀼野絲垂木嘉苗貫桑固<lb/>
以徳苞子姒道邁虞唐六合寧泰四宇咸康不煩一㦸<lb/>
東甌膜拜詎勞一卒西域獻琛鹿蠡稽顙以悛惡樓蘭<lb/>
面縛而革音吾皆去鼻飲之穴棄烏舉之深固己澤流<lb/>
無外恩被遐方福比嵩岱道則穹蒼豈有聞若斯之化<lb/>
而藏其皮冠哉逸士曰鄙人寡識守節山隅不聞智士<lb/>
之教將自潛以糜軀請伏道而從命願開志以滌慮<lb/>
<pb n="KR4h0134_WYG_081-39b"/>
　　賛<lb/>
　　　弓矢賛<lb/>
弓用筋角矢製良工亦以觀徳非止臨戎楊葉命中猿<lb/>
墮長空<lb/>
　　　制法則賛<lb/>
惟斯法則信如四時嚴此刑政刑輕罪疑霜威以振民<lb/>
不敢欺<lb/>
　　　蟬賛<lb/>
<pb n="KR4h0134_WYG_081-40a"/>
兹蟲清潔惟露是餐寂寞秋序咽哳夏闌豈伊不美曜<lb/>
彼華冠<lb/>
　　傳<lb/>
　　　陶靖節傳<lb/>
陶淵明字元亮或云潛字淵明潯陽柴桑人也曽祖侃晉<lb/>
大司馬淵明少有高趣博學善屬文穎脱不羣任真自得<lb/>
嘗著五栁先生傳以自况曰先生不知何許人也亦不詳<lb/>
姓氏宅邊有五栁樹因以為號焉閑静少言不慕榮利好<lb/>
<pb n="KR4h0134_WYG_081-40b"/>
讀書不求甚解每有㑹意欣然忘食性嗜酒而家貧不能<lb/>
恒得親舊知其如此或置酒招之造飲輒盡期在必醉既<lb/>
醉而退曽不悋情去留環堵蕭然不蔽風日短褐穿結簞<lb/>
瓢屢空晏如也嘗著文章自娛頗示已志忘懐得失以此<lb/>
自終時人謂之實録親老家貧起為州祭酒不堪吏職少<lb/>
日自解歸州召主簿不就躬耕自資遂抱羸疾江州刺史<lb/>
檀道濟往候之偃卧瘠餒有日矣道濟謂曰賢者處世天<lb/>
下無道則隠有道則至今子生文明之世奈何自苦如此<lb/>
<pb n="KR4h0134_WYG_081-41a"/>
對曰潛也何敢望賢志不及也道濟餽以粱肉麾而去之<lb/>
後為鎮軍建威參軍謂親朋曰聊欲弦歌以為三徑之資<lb/>
可乎執事者聞之以為彭澤令不以家累自隨送一力給<lb/>
其子書曰汝旦夕之費自給為難今遣此力助汝薪水之<lb/>
勞此亦人子也可善遇之公田悉令吏種秫曰吾常得醉<lb/>
於酒足矣妻子固請種秔乃使二頃五十畆種秫五十畆<lb/>
種粳嵗終㑹郡遣督郵至縣吏請曰應束帶見之淵明歎<lb/>
曰吾豈能為五斗米折腰向鄉里小兒即日解綬去職賦<lb/>
<pb n="KR4h0134_WYG_081-41b"/>
歸去來徴著作郎不就江州刺史王𢎞欲識之不能致也<lb/>
淵明嘗往廬山𢎞命淵明故人龎通之齎酒具於半道<lb/>
栗里之間邀之淵明有脚疾使一門生二兒舁籃輿既<lb/>
至欣然便共飲酌俄頃𢎞至亦無迕也先是顔延之為<lb/>
劉栁後軍功曹在潯陽與淵明情欵後為始安郡經過<lb/>
潯陽日造淵明飲焉每往必酣飲至醉𢎞欲邀延之坐<lb/>
彌日不得延之臨去留二萬錢與淵明淵明悉遣送酒<lb/>
家稍就取酒嘗九月九日出宅邊菊叢中坐久之滿手<lb/>
<pb n="KR4h0134_WYG_081-42a"/>
把菊忽值𢎞送酒至即便就酌醉而歸淵明不解音律<lb/>
而蓄無弦琴一張每酒適輒撫弄以寄其意貴賤造之<lb/>
者有酒輒設淵明若先醉便語客我醉欲眠卿可去其<lb/>
真率如此郡將常候之值其釀熟取頭上葛巾漉酒漉<lb/>
畢還復著之時周續之入廬山事釋慧逺彭城劉遺民<lb/>
亦遁迹匡山淵明又不應徴命謂之潯陽三隠後刺史<lb/>
檀韶苦請續之出州與學士祖企謝景夷三人共在城<lb/>
北講禮加以讐校所住公廨近於馬隊是故淵明示其<lb/>
<pb n="KR4h0134_WYG_081-42b"/>
詩云周生述孔業祖謝響然臻馬隊非講肆校書亦已<lb/>
勤其妻翟氏亦能安勤苦與其同志自以曽祖晉世宰<lb/>
輔恥復屈身後代自宋高祖王業漸隆不復肯仕元嘉<lb/>
四年將復徴命㑹卒時年六十三世號靖節先生<lb/>
　　義<lb/>
　　　解二諦義<hi>并問答</hi>
二諦理實深𤣥自非虛懷無以通其𢎞遠明道之方其<lb/>
由非一舉要論之不出境智或時以境明義或時以智<lb/>
<pb n="KR4h0134_WYG_081-43a"/>
顯行至於二諦即是就境明義若迷其方三有不絶若<lb/>
達其致萬累斯遣所言二諦者一是真諦二名俗諦真<lb/>
諦亦名第一義諦俗諦亦名世諦真諦俗諦以定體立<lb/>
名第一義諦世諦以襃貶立目若以次第言説應云一<lb/>
真諦二俗諦一與二合數則為三非直數過於二亦名<lb/>
有前後於義非便真既不因俗而有俗亦不由真而生<lb/>
正可得言一真一俗真者是實義即是平等更無異法<lb/>
能為雜間俗者即是集義此法得生浮偽起作第一義<lb/>
<pb n="KR4h0134_WYG_081-43b"/>
者就無生境中别立美名言此法㝡勝㝡妙無能及者<lb/>
世者以隔别為義生滅流動無有住相湼槃經言出世<lb/>
人所知名第一義諦世人所知名為世諦此即文證襃<lb/>
貶之理二諦立名差别不同真俗世等以一義説第一<lb/>
義諦以二義説正言此理徳既第一義亦第一世既浮<lb/>
偽更無有義所以但立世名諦者以審實為義真諦審<lb/>
實是真俗諦審實是俗真諦離有離無俗諦即有即無<lb/>
即有即無斯是假名離有離無此為中道真是中道以<lb/>
<pb n="KR4h0134_WYG_081-44a"/>
不生為體俗既假名以生法為體<lb/>
南澗寺慧超諮曰浮偽起作名之為俗離於有無名之<lb/>
為真未審浮偽為當與真一體為當有異令㫖答曰世<lb/>
人所知生法為體出世人所知不生為體依人作論應<lb/>
如是説若論真即有是空俗指空為有依此義明不得<lb/>
别異又諮真俗既云一體未審真諦亦有起動為當起<lb/>
動自動不闗真諦令㫖又答真理寂然無起動相凡夫<lb/>
惑識自横見起動又諮未審有起動而凡夫横見無起<lb/>
<pb n="KR4h0134_WYG_081-44b"/>
動而凡夫横見令㫖又答若有起動則不名横見以無<lb/>
動而見動所以是横又諮若法無起動則唯應一諦令<lb/>
㫖又答此理常寂此是一諦横見起動復是一諦唯應<lb/>
有兩不得言一又諮為有横見為無横見令㫖又答依<lb/>
人為語有此横見又諮若依人語故有横見依法為談<lb/>
不應見動令㫖又答法乃無動不妨横者自見其動<lb/>
丹陽尹晉安王蕭綱諮曰解㫖依人為辨有生不生未<lb/>
審浮虚之與不生只是一體為當有異令㫖答曰凡情<lb/>
<pb n="KR4h0134_WYG_081-45a"/>
所見見其起動聖人所見見其不生依人為論乃是異<lb/>
體若語相即則不成異具如向釋不復多論又諮若真<lb/>
不異俗俗不異真豈得俗人所見生法為體聖人所見<lb/>
不生為體令㫖答即俗知真即真見俗就此為談自成<lb/>
無異約人辨見自有生不生殊又諮未審俗諦之體既<lb/>
云浮幻何得於真實之中見此浮幻令答真實之體自<lb/>
無浮幻惑者横構謂之為有無傷真實體自虚𤣥又諮<lb/>
聖人所見見不流動凡夫所見自見流動既流不流異<lb/>
<pb n="KR4h0134_WYG_081-45b"/>
愚謂不得為一令答不謂流不流各是一體正言凡夫<lb/>
於不流之中横見此流以是為論可得成一又諮真寂<lb/>
之體本自不流凡夫見流不離真體然則但有一真不<lb/>
成二諦令答體恒相即理不得異但凡見浮虚聖覩真<lb/>
寂約彼凡聖可得立二諦名<lb/>
招提寺慧琰諮曰凡夫見俗以生法為體聖人見真以<lb/>
不生為體未審生與不生但見其異復依何義而得辨<lb/>
一令答曰凡夫於無稱有聖人即有辯無有無相即此<lb/>
<pb n="KR4h0134_WYG_081-46a"/>
談一體又諮未審此得談一一何所名令答正以有不<lb/>
異無無不異有故名為一更無異名又諮若無不異有<lb/>
有不異無但見其一云何為二令答凡夫見有聖人見<lb/>
無兩見既分所以成二又諮聖人見無無可稱諦凡夫<lb/>
見有何得稱諦令答聖人見無在聖為諦凡夫審謂為<lb/>
有故於凡為諦<lb/>
栖𤣥寺曇宗諮曰聖人為見世諦為不見世諦令答曰<lb/>
聖知凡人見有世諦若論聖人不復見此又諮聖人既<lb/>
<pb n="KR4h0134_WYG_081-46b"/>
不見世諦云何以世諦教化衆生令答聖人無惑自不<lb/>
見世諦無妨聖人知凡夫所見故曲隨物情説有二諦<lb/>
又諮聖人知凡見世諦即此凡夫不令答此凡即是世<lb/>
諦聖人亦不見此凡又諮聖既不見凡焉知凡見世諦<lb/>
令答聖雖自無凡亦能知有凡自謂為有故曲赴其情<lb/>
為説世諦<lb/>
司徒從事中郎王規諮曰未審真俗既不同豈得相即<lb/>
之義令答聖人所得自見其無凡人所得自見其有見<lb/>
<pb n="KR4h0134_WYG_081-47a"/>
自不同無妨俗不出真外又諮未審既無異質而有二<lb/>
義為當義離於體為當即義即體令答更不相出名為<lb/>
一體愚聖見殊自成異義又諮凡夫為但見俗亦得見<lb/>
真令答止得見俗不得見真又諮體既相即寧不覩真<lb/>
令答凡若見真不應覩俗覩俗既妄焉得見真<lb/>
靈根寺僧遷諮曰若第一以無過為義此是讃歎之名<lb/>
真離於俗亦應是讃歎之名令答曰即此體真不得言<lb/>
歎第一義諦既更立美名所以是歎又諮無勝我者既<lb/>
<pb n="KR4h0134_WYG_081-47b"/>
得稱讃歎我體即真何故非歎令答無勝我者所以得<lb/>
稱讃歎我體即真亦是我真故非讃歎又諮我無過者<lb/>
所以得稱讃歎我是不偽何得非讃令答不偽直是當<lb/>
體之名如人體義謂之解義正足稱其實體豈成讃歎<lb/>
又諮此法無能出者焉得即是讃歎令答既云無出非<lb/>
讃如何<lb/>
羅平矦蕭正立諮曰未審俗諦是生法以不令答曰俗<lb/>
諦之體正是生法又諮俗既横見何得有生令答横見<lb/>
<pb n="KR4h0134_WYG_081-48a"/>
為有所以有生又諮横見為有實自無法實既無法説<lb/>
何為生令答即此生法名為横見亦即此横見名為生<lb/>
法又諮若是横見不應有生若必有生何名横見令答<lb/>
既云横見實是無生但横見為有有此横生<lb/>
衡山侯蕭恭諮曰未審第一義諦既有義目何故世諦<lb/>
獨無義名令答曰世既浮俗無義可辨又諮若無義可<lb/>
辨何以稱諦令答凡俗審見故立諦名又諮若凡俗見<lb/>
有得受諦名亦應凡俗見有得安義字令答凡俗審見<lb/>
<pb n="KR4h0134_WYG_081-48b"/>
故諦名可立浮俗無義何得強字為義又諮浮俗雖無<lb/>
實義不無浮俗之義既有此浮俗何得不受義名令答<lb/>
正以浮俗故無義可辯若有義可辯何名浮俗<lb/>
中興寺僧懷諮曰令㫖解言真不離俗俗不離真未審<lb/>
真是無相俗是有相有無相殊何得同體令答曰相與<lb/>
無相此處不同但凡所見有即是聖所見無以此為論<lb/>
可得無别又諮既是一法云何得見為兩見既有兩豈<lb/>
是一法令答理乃不兩隨物所見故得有兩又諮見既<lb/>
<pb n="KR4h0134_WYG_081-49a"/>
有兩豈不相違令答法若實兩可得相違法常不兩人<lb/>
見自兩就此作論焉得相乖又諮人見有兩可説兩人<lb/>
理既是一豈得有兩令答理雖不兩而約人成兩<lb/>
始興王第四男蕭映諮曰第一義諦其義第一徳亦第<lb/>
一不令答曰義既第一徳亦第一又諮直言第一已包<lb/>
徳義何得復加義字以致繁複令答直言第一在義猶<lb/>
昧第一見義可得盡美又諮若加以義字可得盡美何<lb/>
不加以徳字可得盡美令答第一是徳豈待復加但加<lb/>
<pb n="KR4h0134_WYG_081-49b"/>
義字則徳義雙美又諮直稱第一足見其美偏加義字<lb/>
似有所局令答第一表徳復加義字二美俱陳豈有所<lb/>
局<lb/>
呉平世子蕭勵諮曰通㫖云第一義諦世諦褒貶立名<lb/>
真俗二諦定體立名尋真諦之理既妙絶言慮未審云<lb/>
何有定體之㫖令答曰談其無相無真不真寄名相説<lb/>
以真定體又諮若真諦無體今寄言辯體未審真諦無<lb/>
相何不寄言辨相令答寄言辯體猶恐貶徳若復寄言<lb/>
<pb n="KR4h0134_WYG_081-50a"/>
辯相則有累虛𤣥又諮真諦𤣥虛離於言説今既稱有<lb/>
真豈非寄言辯相令答寄有此名名自是相無傷此理<lb/>
無相虚寂又諮未審此寄言辯體為是當理為不當理<lb/>
令答無名而説名不合當理又諮若寄言辯名名不當<lb/>
理未審此寄將何所説令答雖不當理為接引衆生須<lb/>
名相説<lb/>
宋熙寺慧令諮曰真諦以不生為體俗諦以生法為體<lb/>
而言不生即生生即不生為當體中相即為當義中相<lb/>
<pb n="KR4h0134_WYG_081-50b"/>
即令答云體中相即義不相即又諮義既不即體云何<lb/>
即令答凡見其有聖覩其無約見成異就體恒即又諮<lb/>
體既無兩何事須即令答若體無别兩縁見有兩見既<lb/>
兩異須明體即又諮若如解㫖果是就人明即令答約<lb/>
人見為二二諦所以名生就人見明即此亦何妨<lb/>
始興王第五男蕭曄諮曰真諦稱真是實真不令答曰<lb/>
得是實真又諮菩薩㑹真之時為忘俗忘真不令答忘<lb/>
俗忘真故説㑹真又諮若忘俗忘真故説㑹真忘俗忘<lb/>
<pb n="KR4h0134_WYG_081-51a"/>
真何謂實真令答若存俗存真何謂實真正由兩遣故<lb/>
謂實真又諮若忘俗忘真而是實真亦應忘真忘俗而<lb/>
是實俗令答忘俗忘真所以見真忘真忘俗彌見非俗<lb/>
又諮菩薩㑹真既忘俗忘真今呼實真便成乖理令答<lb/>
假呼實真終自忘真兩忘稱實何謂乖理<lb/>
興皇寺法宣諮曰義㫖云俗諦是有是無故以生法為<lb/>
體未審有法有體可得稱生無是無法云何得有生義<lb/>
令答曰俗諦有無相待而立既是相待故並得稱生又<lb/>
<pb n="KR4h0134_WYG_081-51b"/>
諮若有無兩法並稱為生生義既一則有無無異令答<lb/>
俱是凡夫所見故生義得同是有是無焉得不異又諮<lb/>
若有無果别應有生不生令答既相待立名故同一生<lb/>
義<lb/>
程鄉矦蕭祗諮曰未審第一之名是形待以不令答曰<lb/>
正是形待又諮第一無相有何形待令答既云第一豈<lb/>
得非待又諮第一是待既稱第一世諦待於第一何不<lb/>
名為第二若俗諦是待而不稱第二亦應真諦是待不<lb/>
<pb n="KR4h0134_WYG_081-52a"/>
名第一令答若稱第一是待於義已足無假説俗第二<lb/>
方成相待又諮若世諦之名不稱第二則第一之稱無<lb/>
所形待令答第一褒真既云相待世名是待直置可知<lb/>
光宅寺法雲諮曰聖人所知之境此是真諦未審能知<lb/>
之智為是真諦為是俗諦令答曰能知是智所知是境<lb/>
智來㝠境得言即真又諮有智之人為是真諦為是俗<lb/>
諦令答若呼有智之人即是俗諦又諮未審俗諦之人<lb/>
何得有真諦之智令答聖人能忘於俗所以得有真智<lb/>
<pb n="KR4h0134_WYG_081-52b"/>
又諮此人既㝠無生亦應不得稱人令答㝠於無生不<lb/>
得言人既名相説常自有人<lb/>
霛根寺慧令諮曰為於真諦中見有為俗諦中見有令<lb/>
答曰於真諦中横見有俗又諮俗諦之有為實為虚令<lb/>
答是虚妄之有又諮為當見妄為當見有令答見於妄<lb/>
有又諮無名相中何得見有名相令答於無名相見有<lb/>
名相所以妄有又諮於無名相妄見為有譬如火熱惑<lb/>
者言冷得就熱中有冷相不若於無相而有名相亦於<lb/>
<pb n="KR4h0134_WYG_081-53a"/>
火中應有此冷令答火自常熱妄見有冷此自惑冷熱<lb/>
不嘗異<lb/>
湘宫寺慧興諮曰凡夫之惑為當但於真有迷於俗亦<lb/>
迷令答曰於真見有此是迷真既見有俗不成迷俗又<lb/>
諮若使解俗便成解真若不解真豈得解俗令答真理<lb/>
虚寂惑心不解雖不解真何妨解俗又諮此心不解真<lb/>
於真可是惑此心既解俗於惑應非惑令答實而為語<lb/>
通自是惑辨俗森羅於俗中各解<lb/>
<pb n="KR4h0134_WYG_081-53b"/>
莊嚴寺僧旻諮曰世俗心中所得空解為是真解為是<lb/>
俗解令答可名相似解又諮未審相似為真為俗令答<lb/>
習觀無生不名俗解未見無生不名真解又諮若能照<lb/>
之智非真非俗亦應所照之境非真非俗若是非真非<lb/>
俗則有三諦令答所照之境既即無生無生是真豈有<lb/>
三諦又諮若境即真境何不智即真智令答未見無生<lb/>
故非真智何妨此智未真而習觀真境豈得以智未真<lb/>
智而使境非真境<lb/>
<pb n="KR4h0134_WYG_081-54a"/>
宣武寺法寵諮曰真諦不生不滅俗諦有生有滅真俗<lb/>
兩義得言有異談其法體只得是一未審體從於義亦<lb/>
得有二不令答曰體亦不得合從於義又諮未審就凡<lb/>
聖兩見得言兩義亦就凡聖兩見得言兩體令答理不<lb/>
相異所以云一就凡聖兩見得有二體之殊又諮若使<lb/>
凡者見有聖人見無便應凡夫但見世諦有聖人應見<lb/>
太虛無令答太虛亦非聖人所見太虛得名由於相待<lb/>
既由待生並凡所見又諮凡夫所見空有得言是一不<lb/>
<pb n="KR4h0134_WYG_081-54b"/>
令答就凡為語有實異無約聖作談無不異有<lb/>
建業寺僧愍諮曰俗人解俗為當解俗參差而言解俗<lb/>
為當見俗虛假而言解俗令答曰只是見俗參差而言<lb/>
解俗又諮俗諦不但參差亦是虛妄何故解參差而不<lb/>
解虛妄令答若使凡夫解虚妄即是解真不解虚妄所<lb/>
以名為解俗<lb/>
光宅寺敬脱諮曰未審聖人見真為當漸見為當頓見<lb/>
令答曰漸見又諮無相虚懷一見此理萬相並寂未審<lb/>
<pb n="KR4h0134_WYG_081-55a"/>
何故見真得有由漸令答自凡之聖解有淺深真自虛<lb/>
寂不妨見有由漸又諮未審一得無相並忘萬有為不<lb/>
悉忘令答一得無相萬有悉忘又諮一得無相忘萬有<lb/>
者亦可一得虛懐窮彼真境不應漸見令答如來㑹寂<lb/>
自是窮真淺行聖人恒自漸見又諮若見真有漸不可<lb/>
頓㑹亦應漸忘萬有不可頓忘令答解有優劣故有漸<lb/>
見忘懐無偏故萬有並寂<lb/>
　　　解法身義<hi>并問答</hi>
<pb n="KR4h0134_WYG_081-55b"/>
法身虛寂逺離有無之境獨脱因果之外不可以智知<lb/>
不可以識識豈是稱謂所能論辨將欲顯理不容默然<lb/>
故隨從言説致有法身之稱天竺云達摩舍利此土謂<lb/>
之法身若以當體則是自性之目若以言説則是相待<lb/>
立名法者軌則為㫖身者有體之義軌則之體故曰法<lb/>
身略就言説粗陳其體是常住身是金剛身重加硏覈<lb/>
其則不爾若定是金剛即為名相定是常住便成方所<lb/>
所謂常住本是寄名稱曰金剛本是譬説及談實體則<lb/>
<pb n="KR4h0134_WYG_081-56a"/>
性同無生故云佛身無為不墮諸法故湼槃經説如來<lb/>
之身非身是身無量無邊無有足迹無知無形畢竟清<lb/>
浄無知清浄而不可為無稱曰妙有而復非有離無離<lb/>
有所謂法身<lb/>
招提寺慧琰諮曰未審法身無相不應有體何得用體<lb/>
以釋身義令答曰無名無相乃無體可論寄以名相不<lb/>
無妙體又諮若寄以名相不無妙體則寄以名相不成<lb/>
無相令答既云寄以名相足明理實無相又諮若寄以<lb/>
<pb n="KR4h0134_WYG_081-56b"/>
名相而理實無相理既無相云何有體令答寄言軌物<lb/>
何得無體又諮亦應寄言軌物非復無相令答軌物義<lb/>
邊理非無相所言無相本談妙體又諮真實本來無相<lb/>
正應以此軌物何得隠斯真實强生言相令答真實無<lb/>
相非近學所窺是故接諸庸淺必須寄以言相<lb/>
光宅寺法雲諮曰未審法身常住是萬行得不令答曰<lb/>
名相道中萬行所得又諮既為萬行所得豈是無相若<lb/>
必無相豈為萬行所得令答無名無相何曾有得寄以<lb/>
<pb n="KR4h0134_WYG_081-57a"/>
名相假言有得又諮實有萬行實得佛果安可以無相<lb/>
全無所得令答問者住心謂實有萬行今謂萬行自空<lb/>
豈有實果可得又諮現有衆生修習萬行未審何故全<lb/>
謂為無令答凡俗所見謂之為有理而撿之實無萬行<lb/>
又諮經説常住以為妙有如其假説何謂妙有令答寄<lb/>
以名相故説妙有理絶名相何妙何有<lb/>
莊嚴寺僧旻諮曰未審法身絶相智不能知絶相絶知<lb/>
何得猶有身稱令答曰無名無相曽有何身假名相説<lb/>
<pb n="KR4h0134_WYG_081-57b"/>
故曰法身又諮亦應假名相説是智所照何得不可以<lb/>
智知不可以識識令答亦得寄名相慧眼所見又諮若<lb/>
慧眼能見則可以智知若智不能知則慧眼無見令答<lb/>
慧眼無見亦無法可見又諮若云無見有何法身令答<lb/>
理絶聞見實無法身又諮若無法身則無正覺正覺既<lb/>
有法身豈無令答恒是寄言故有正覺正覺既在寄言<lb/>
法身何得定有<lb/>
宣武寺法寵諮曰未審法身之稱為正在妙本金姿丈<lb/>
<pb n="KR4h0134_WYG_081-58a"/>
六亦是法身令答曰通而為論本迹皆是别而為語止<lb/>
在常住又諮若止在常住不應有身若通取丈六丈六<lb/>
何謂法身令答常住既有妙體何得無身丈六亦能軌<lb/>
物故可通稱法身又諮若常住無累方稱法身丈六有<lb/>
累何謂法身令答衆生注仰妄見丈六丈六非有有何<lb/>
實累又諮若丈六非有指何為身令答隨物見有謂有<lb/>
應身又諮既曰應身何謂法身令答通相為辨故兼本<lb/>
迹覈求實義不在金姿<lb/>
<pb n="KR4h0134_WYG_081-58b"/>
霛根寺慧令諮曰未審為以極智名曰法身為以絶相<lb/>
故曰法身令答曰無名無相是集藏法身圓極智慧是<lb/>
實智法身又諮無名無相則無身不身既有法身何謂<lb/>
無相令答正以無相故曰法身又諮若以無相故曰法<lb/>
身則智慧名相非復法身令答既是無相智慧豈非法<lb/>
身又諮如其有身何名無相若是無相何得有身令答<lb/>
於無名相假説法身又諮若假説法身正存名相云何<lb/>
直指無相而謂法身令答既於無相假立名相豈得異<lb/>
<pb n="KR4h0134_WYG_081-59a"/>
此無相而説法身<lb/>
靈味寺静安諮曰未審法身乘應以不令答曰法身無<lb/>
應又諮本以應化故稱法身若無應化何謂法身令答<lb/>
曰本以軌則之體名為法身應化之談非今所軌又諮<lb/>
若無應化云何可軌既為物軌豈無應化令答衆生注<lb/>
仰蒙益故云能為物軌化縁已畢何所應化又諮若能<lb/>
益衆生便成應化若無應化何以益物令答能生注仰<lb/>
軌則自成何勞至人俯應塵俗又諮既生注仰豈無應<lb/>
<pb n="KR4h0134_WYG_081-59b"/>
化若無應化注仰何益令答正由世尊至極神妙特深<lb/>
但令注仰自然蒙祐若應而後益何謂至神不應而益<lb/>
故成窮美若必令實應與菩薩豈殊<lb/>
　　樂府<lb/>
　　　有所思<lb/>
公子<hi>一作佳人</hi>遠千隔乃在天一方望望江山阻悠悠道路<lb/>
長别前秋葉落别後春花芳雷歎一聲響雨淚忽成行<lb/>
悵望情無極傾心還自傷<lb/>
<pb n="KR4h0134_WYG_081-60a"/>
　　　相逢狹路間<lb/>
京華有曲巷巷曲不通輿道逢一俠客縁路問君居君<lb/>
居在城北可尋復易知朱門間皓壁刻桷映晨離階植<lb/>
若<hi>一作苕</hi>華草光景逐飈移輕幰委四屋蘭膏然百枝長<lb/>
子飾青紫中子任以貲小子始總角方作啼弄兒三子<lb/>
俱入門赫奕盛羽儀華騮服衡轡白玉鏤鞿羈容止同<lb/>
規矩賔從盡恭卑雅鄭時間作孤竹乍參差雲翔雜水<lb/>
宿弄吭滿清池歡樂無終極流目豈知疲門下非毛遂<lb/>
<pb n="KR4h0134_WYG_081-60b"/>
坐上盡英竒大婦成貝錦中婦飭粉絁<hi>一作冶粉施</hi>小婦獨<lb/>
無事理曲步簷垂丈人暫徙倚行使流風吹<lb/>
　　　三婦豔<lb/>
大婦舞輕巾中婦拂華茵小婦獨無事紅黛潤芳津良<lb/>
人且高卧方欲薦梁塵<lb/>
　　　飲馬長城窟行<hi>一云擬青青河畔草</hi>
亭亭山上柏悠悠逺行客行客行路遥故鄉日迢迢迢<lb/>
迢不可見長望涕如霰如霰獨留連長路邈綿綿胡馬<lb/>
<pb n="KR4h0134_WYG_081-61a"/>
愛北風越燕見日喜藴此望鄉情沈憂不能止有朋西<lb/>
南來投我用木李并有一札書行止風雲起扣封披書<lb/>
札書札竟何有前言節所愛後言别離久<lb/>
　　　長相思<lb/>
相思無終極長夜起歎息徒見貌嬋姢寧知心有憶寸<lb/>
心無所因願附歸飛翼<lb/>
　　　將進酒<lb/>
洛陽輕薄子長安遊俠兒宜城溢磲盌中山浮羽巵<lb/>
<pb n="KR4h0134_WYG_081-61b"/>
　　　上林<lb/>
千金腰褭騎萬寳流水車爭遊上林裏高葢逗春華<lb/>
　　詩<lb/>
　　　示徐州弟<hi>四言</hi>
宴君書室静眺銅池三墳既覽四始兼摛高宇既清虛<lb/>
堂復静義府載陳𤣥言斯逞<lb/>
　　　詒明山賓<hi>以下五言</hi>
平仲古稱竒夷齊昔擅美令則挺伊賢東秦固多士築<lb/>
<pb n="KR4h0134_WYG_081-62a"/>
室非道傍置宅歸仁里庚桑方有係原生今易擬必來<lb/>
三徑人將招五經士<lb/>
　　　春日宴晉熈王<lb/>
百六鍾期數三七厄時中國難悲如燬親離歎數窮藩<lb/>
哲遊沮夢揚化撫邊戎幸兹同宴醑引滿愛樽空<lb/>
　　　美人晨粧<hi>玉臺作簡文帝</hi>
北窻向朝鏡錦帳復斜縈嬌羞不肯出猶言粧未成散<lb/>
黛隨眉廣臙脂逐臉生試將持出衆定得可憐名<lb/>
<pb n="KR4h0134_WYG_081-62b"/>
　　　宴䦨思舊<lb/>
孝若<hi>明山賔</hi>信儒雅稽古文敦淳茂㳂<hi>到洽</hi>實俊朗文義縱<lb/>
横陳佐公<hi>陸倕</hi>持方介才學罕為隣灌蔬<hi>殷芸</hi>實温雅摛藻<lb/>
每清新余非狎異者惟舊且懐仁綢繆似河曲契濶等<lb/>
漳濵如何離災盡𦕈漠同埃塵一起應劉念泫泫欲沾<lb/>
巾<lb/>
　　　詠山濤王戎詩二首<hi>并序</hi>
　　顔生五君詠不取山濤王戎余聊詠之焉<lb/>
<pb n="KR4h0134_WYG_081-63a"/>
山公𢎞識量早厠竹林歡聿來值英主身游廊廟端位<lb/>
隆五教職才周五品官為君翻已易居臣良不難<lb/>
濬冲如蕭散薄莫至中台徴神歸鑒景晦行屬聚財嵇<lb/>
生襲𤣥夜阮籍變青灰留連追宴緒壚下獨徘徊<lb/>
　　　和武帝遊鍾山大愛敬寺<lb/>
唐遊薄汾水周載集瑶池豈若欽明后迴鑾鷲嶺岐神<lb/>
心鑒無相仁化育有為以兹惠日照復見法雨垂萬邦<lb/>
躋仁壽兆庶滌塵羈望雲雖可識日用豈能知鴻名冠<lb/>
<pb n="KR4h0134_WYG_081-63b"/>
子姒徳澤邁軒羲班班仁獸集匹匹翔鳳儀善遊兹勝<lb/>
地兹岳信靈竒嘉木互紛糺層峯鬱蔽虧丹藤繞垂幹<lb/>
緑竹䕃清池舒華匝長阪好鳥鳴喬枝霏霏慶雲動靡<lb/>
靡祥風吹谷虛流鳳管野緑映丹麾帷宫設㕓外帳殿<lb/>
臨郊垂俯同南風作斯文良在斯伊臣限監國即事阻<lb/>
陪隨顧惟實庸菲冲薄竟奚施至理徒興羡終然類管<lb/>
窺上聖良善誘下愚慚不移<lb/>
　　　開善寺法㑹<lb/>
<pb n="KR4h0134_WYG_081-64a"/>
栖烏猶未翔命駕出山莊詰屈登馬嶺迴互入羊腸稍<lb/>
看原藹藹漸見岫蒼蒼落星埋遠樹新霧起朝陽隂池<lb/>
宿早鴈寒風催夜霜兹地信閒寂清曠惟道場玉樹琉<lb/>
璃水羽帳鬱金牀紫柱珊瑚地神幢明月璫牽蘿下石<lb/>
磴攀桂陟松梁澗斜日欲隠煙生樓半藏千祀終何邁<lb/>
百代歸我皇神功照不極睿鏡湛無方法輪明暗室<hi>藝文</hi>
<hi>作智日</hi>慧海渡慈航塵根乆未洗希霑垂露光<lb/>
　　　同泰僧正講<hi>并序</hi>
<pb n="KR4h0134_WYG_081-64b"/>
　　大正以貞俗兼解鬱為善歌璡師以行有餘力縁<lb/>
　　情繼響余自法席既闌便思和寂杼軸二年濡翰<lb/>
　　兩器大正今春復為同泰建講法輪將半此作方<lb/>
　　成所以物色不同序事或異<lb/>
放光聞鷲岳金牒秘香城窮源絶有際離照歸無名若<lb/>
人聆至寂寄説表真㝠能令梵志遣亦使羣魔驚寳珠<lb/>
分水相須彌㑹色形學徒均染疊遊士譬春英伊予寡<lb/>
空智徒深愛恡情舒金起祗苑開筵慕肅成年鍾儵從<lb/>
<pb n="KR4h0134_WYG_081-65a"/>
變弦望驟舒盈今聞火林聚淨土接承明掖影連高塔<lb/>
法鼓亂嚴更雷聲芳樹長月出地芝生已知法味樂復<lb/>
悦𤣥言清何因動飛轡暫使塵勞輕<lb/>
　　　鍾山解講<lb/>
清宵出望園詰晨屆鍾嶺輪動文學乘笳鳴賓從静暾<lb/>
出巖隠光月落林餘影糺紛八桂宻坡陁再城永伊予<lb/>
愛丘壑登高至節景迢逓覩千室迤邐觀萬頃即事已<lb/>
如斯重兹遊勝境精理既已詳𤣥言亦兼逞方知蕙帶<lb/>
<pb n="KR4h0134_WYG_081-65b"/>
人囂虛成易屏眺瞻情未終龍鏡忽遊騁非曰樂逸遊<lb/>
意欲識箕潁<lb/>
　　　𤣥圃講<lb/>
白藏氣已暮𤣥英序方及稍覺螿聲悽轉聞鳴鴈急穿<lb/>
池狀浩汗築峯形嶫岋旰雲縁宇隂晚景乘軒入風來<lb/>
幔影轉霜流樹條濕林際素羽翾漪間頳尾吸試欲遊<lb/>
寳山庻攸信根立名利白巾談筆札劉王給兹樂踰笙<lb/>
磬寧止消涓邑<hi>疑作悁悒</hi>雖娛慧有三終寡聞知十<lb/>
<pb n="KR4h0134_WYG_081-66a"/>
　　　東齋聽講<lb/>
昔聞孔道貴今覩釋化珍至理乃悟寂承稟實能仁示<lb/>
教雖三徹妙法信平均信言一鄙俗延情方慕真庶兹<lb/>
祛八倒兾此遣六塵良思大車道方願寳船津長延永<lb/>
生肇庶席諒徐陳是節朱明季灼爍治渠新霏雲出翠<lb/>
嶺涼風起清蘋既飡甘露㫖方欲書諸紳<lb/>
　　　講席將訖賦三十韻詩依次用<lb/>
法苑稱嘉柰慈園羡修竹靈覺相招影神仙共棲宿惠<lb/>
<pb n="KR4h0134_WYG_081-66b"/>
義比瑶瓊薫染等蘭菊理𤣥方十算功深似九築華水<lb/>
警銀舟方衢列金軸微言絶已久煩勞多累蓄因兹闡<lb/>
慧雲欲使心塵伏八水潤焦芽三明啓羣目寳鐸旦參<lb/>
差名香晩芬郁暫捨六龍駕<hi>一作驚</hi>微祛二䑕蹙意樹發<lb/>
空花心蓮吐輕馥喻斯滄海變譬彼菴羅熟妙智方縟<lb/>
錦深詞同霧縠善學同梵爪真言異銅腹逶迤合葢城<lb/>
葳蕤布金郁珠華䕃八溪玉流通九谷青禽乍下上雲<lb/>
鴈飛翻覆高談屬時聽寡聞終自恧日麗鴛鴦瓦風度<lb/>
<pb n="KR4h0134_WYG_081-67a"/>
踟蹰屋落蘤散逺香霏雲巻遥族曠濟同象園中乘如<lb/>
佇獨後燄難堅明初心易驚縮應當離花水無令乖漆<lb/>
木投巖不足貴棘林安可宿器月希留影心灰庻方撲<lb/>
視愛同採蜂遊善如原菽八邑仙人山四寳神龍澳藥<lb/>
樹永繁稠禪枝詎凋槭<hi>一作縬</hi>以兹悦聞道庻此優馳逐<lb/>
願追露寳車脱屣親推轂<lb/>
　　　林下作妓詩<lb/>
炎光向夕斂徙宴臨前池泉將影相得花與面相宜管<lb/>
<pb n="KR4h0134_WYG_081-67b"/>
聲如鳥弄舞袖寫風枝懽樂不知醉千秋長若斯<lb/>
　　　擬古<lb/>
晨風被庭槐夜露傷堦草霧苦瑶池黒霜凝丹墀皓疏<lb/>
條索無隂落葉紛可掃安得紫芝術終然獲難老<lb/>
　　　賦書帙<lb/>
擢影兎園池抽莖淇水側朝映出嶺雲莫聚飛歸翼幸<lb/>
襍緗囊用聊因班女織一合軒羲曲千齡如可即<lb/>
　　　詠同心蓮<lb/>
<pb n="KR4h0134_WYG_081-68a"/>
江南採蓮處照灼本足觀况等連枝樹俱耀紫莖端同<lb/>
踰並根草雙異獨鳴鸞以兹代萱草必使愁人歡<lb/>
　　　詠彈筝人<lb/>
故筝猶可惜應度幾<hi>一作新</hi>人邊塵多澁移柱風燥脆調<lb/>
絃還信三洲曲誰念九重泉<lb/>
　　　餞庾仲容<lb/>
　　　　<hi>梁書仲容為太子舍人後除安成王中記室當出隨府太子以舊恩特隆餞宴賜詩時輩</hi>
　　　　<hi>榮之</hi>
<pb n="KR4h0134_WYG_081-68b"/>
孫生陟陽道呉子朝歌縣未若樊林華<hi>一作舉</hi>置酒臨高<lb/>
殿<lb/>
　　　貌雪<hi>六言</hi>
既同標梅萼散復似大谷花飛宻如公超所起皓如淵<lb/>
客所揮無羡崑巖列素豈匹振鷺羣飛<lb/>
　　　示雲麾弟<hi>七言</hi>
白雲飛兮江上阻北流分兮山風舉山萬仞兮多高峯<lb/>
流九派兮饒江渚山岧嶤兮乃逼天雲微濛兮復興雨<lb/>
<pb n="KR4h0134_WYG_081-69a"/>
實覽歴兮此名地故遨遊兮兹勝所爾登陟兮一長望<lb/>
理化顧兮忽憶予想玉顔兮在目中徒踟蹰兮増延佇<lb/>
　　　擬古<lb/>
窺紅對鏡斂雙眉含愁拭淚坐相思念人一去許多時<lb/>
眼語笑靨近來情心懐心想甚分明憶人不忍語銜恨<lb/>
獨吞聲<lb/>
　　　大言<lb/>
觀修鵾其若轍鮒視滄海之如濫觴經二儀而跼蹐跨<lb/>
<pb n="KR4h0134_WYG_081-69b"/>
六合以翺翔<lb/>
　　　細言<lb/>
坐卧鄰空塵憑附蟭螟翼越咫尺而三秋度毫釐而九<lb/>
息<lb/>
　<lb/>
　<lb/>
　<lb/>
　漢魏六朝百三家集巻八十一<lb/>
</p>
<p>
</p>
  </div>
</body>
</text>
</TEI>
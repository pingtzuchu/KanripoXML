<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>漢魏六朝百三家集巻一百十八</head> <lb/>
    <p>
<pb n="KR4h0134_WYG_118-1a"/>
欽定四庫全書<lb/>
　漢魏六朝百三家集巻一百十八<lb/>
　　薛道衡集題詞<lb/>
　　　張曲江登薛公逍遥堂感歎言詩懷湘浦弔賦<lb/>
　　　漢川沈碑此豈無意其人哉𤣥卿才名蚤盛官<lb/>
　　　于齊周不免仕隋無特爾之操然時主遷易年<lb/>
　　　更代促南北俯仰士人盡然不足云怪髙祖革<lb/>
　　　命久典文書儲君國相爭交引重乃嶺表配防<lb/>
<pb n="KR4h0134_WYG_118-1b"/>
　　　襄州出鎮謝山濤之啓事嗟汲黯之淮陽仕路<lb/>
　　　風雲豈能盡如人意煬帝宿卻成于江陵年老<lb/>
　　　入内夜行宜止而文皇一頌致殞厥軀今觀其<lb/>
　　　文鋪叙前徽頌禱為忠何故召怒盖事非其主<lb/>
　　　言違其時對子諛父猶有罪焉伐陳四克籌略<lb/>
　　　分明奚啻子房前箸獨江淮祭文才思少進無<lb/>
　　　論逺不逮古即比杜弼檄梁曾幾何時風已下<lb/>
　　　矣詩篇英麗名下無虚然得之蹋壁失之馬足<lb/>
<pb n="KR4h0134_WYG_118-2a"/>
　　　遺亡如國僑贊辭盤石諸制者又不知幾何也<lb/>
　目録<lb/>
　　賦<lb/>
　　　宴喜賦<lb/>
　　表<lb/>
　　　奉使表<lb/>
　　書<lb/>
　　　弔延法師書<lb/>
<pb n="KR4h0134_WYG_118-2b"/>
　　碑<lb/>
　　　老氏碑<lb/>
　　頌<lb/>
　　　隋髙祖頌<hi>有序</hi>
　　祭文<lb/>
　　　祭江文<lb/>
　　　祭淮文<lb/>
　　樂府<lb/>
<pb n="KR4h0134_WYG_118-3a"/>
　　　出塞二首和楊處道<lb/>
　　　昭君辭<lb/>
　　　昔昔鹽<lb/>
　　　豫章行<lb/>
　　詩<lb/>
　　　從駕幸晉陽<lb/>
　　　奉和月夜聽軍樂應詔<lb/>
　　　奉和臨渭源應詔<lb/>
<pb n="KR4h0134_WYG_118-3b"/>
　　　秋日遊昆明池<lb/>
　　　敬酬楊僕射山齋獨坐<lb/>
　　　重酬楊僕射山亭<lb/>
　　　入郴江<lb/>
　　　渡北河<lb/>
　　　和許給事善心戲場轉韻<lb/>
　　　展敬上鳳林寺<lb/>
　　　從駕天池應詔<lb/>
<pb n="KR4h0134_WYG_118-4a"/>
　　　梅夏應教<lb/>
　　　人日思歸<lb/>
　　　夏晩<lb/>
　　　嵗窮應教<lb/>
　　　詠苔紙<lb/>
　<lb/>
　<lb/>
　<lb/>
<pb n="KR4h0134_WYG_118-4b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　漢魏六朝百三家集巻一百十八目録<lb/>
<pb n="KR4h0134_WYG_118-5a"/>
欽定四庫全書<lb/>
　漢魏六朝百三家集巻一百十八<lb/>
　　　　　　　　　　　　　明　張溥　輯<lb/>
　薛道衡集<lb/>
　　賦<lb/>
　　　宴喜賦<lb/>
梁孝王帝子帝孫藉寵承恩名髙西漢禮盛東蕃引雍<lb/>
容文雅之客坐檀欒修竹之園水逶迤而繞砌風清泠<lb/>
<pb n="KR4h0134_WYG_118-5b"/>
而入軒直凝神而迴矚乃惆悵而興言顧謂枚乗曰予<lb/>
聞氣序環周人生䓑浮補天立地之聖不能止日光西<lb/>
落疏山奠川之力不能停河水東流韓王酸棗之觀荒<lb/>
疎蕪漫楚國陽雲之臺空見塵埃固可以縱志縱心以<lb/>
遊以逸窮宴樂于長夜混是非而為一于時霜重庭蘭<lb/>
秋深氣寒横長河之耿耿挂孤月之團團乃有丹墀縹<lb/>
碧柘館椒宫徘徊宛轉掩映玲瓏妖姬淑媛玉貌花叢<lb/>
織女下而星落姮娥来而月空澄粧影于歌扇散衣香<lb/>
<pb n="KR4h0134_WYG_118-6a"/>
于舞風圖雲刻雷之樽潰桂釀花之酒拭珠瀝于羅袂<lb/>
傳金杯於素手<lb/>
　　表<lb/>
　　　奉使表<lb/>
江東蕞爾一隅僭擅遂久實由永嘉己後華夏分崩劉<lb/>
石苻姚慕容赫連之輩妄竊名號尋亦滅亡魏氏自北<lb/>
徂南未遑逺畧周齊兩立務在兼併所以江表逋誅積<lb/>
有年祀陛下聖德天挺光膺寶祚比隆三代平一九州<lb/>
<pb n="KR4h0134_WYG_118-6b"/>
豈容使區區之陳久在天網之外臣今奉使請責以稱<lb/>
藩<lb/>
　　書<lb/>
　　　弔延法師書<lb/>
八月二十三日薛道衡和南俗界無常延法師遷化情<lb/>
深悲怛不能已已惟哀慕摧割當不可任法師弱齡捨<lb/>
俗髙蹈塵表志度恢宏理識精悟靈臺神宇可仰而不<lb/>
可窺智海法源可涉而不可測同夫明鏡屢照不疲譬<lb/>
<pb n="KR4h0134_WYG_118-7a"/>
彼洪鐘有来斯應往逢道喪𤣥維落紐栖志幽巖確乎<lb/>
不拔髙位厚禮不能迴其慮嚴威峻法未足懼其心經<lb/>
行宴坐夷險莫二戒德律儀始終如一聖皇啓運像法<lb/>
重興卓爾緇林鬱為稱首屈宸極之重伸師資之義三<lb/>
寶由其𢎞護二諦藉以宣揚信足以追蹤澄什超邁安<lb/>
逺而法柱忽傾仁舟遽沒匪直悲纒四部固亦酸感一<lb/>
人師等杖錫挈瓶夙承訓導升堂入室具體而㣲在三<lb/>
之情理百恒慟徃矣奈何無常奈何疾礙不獲展慰但<lb/>
<pb n="KR4h0134_WYG_118-7b"/>
深悲結謹白書慘愴不次弟子薛道衡和南<lb/>
　　碑<lb/>
　　　老氏碑<lb/>
自太極權輿上元開闢舉天維而懸日月横地角而載<lb/>
山河一消一息之精靈上生下生之氣候固以財成庶<lb/>
類亭毒羣品有人民焉有君長焉至若上皇䆳古夏巢<lb/>
冬穴靜神息智鶉居鷇飲大禮與天地同節非析疑于<lb/>
俎豆大樂與天地同和豈考擊于鐘鼓逮乎失道後德<lb/>
<pb n="KR4h0134_WYG_118-8a"/>
失德後仁皇王有步驟之殊民俗有淳漓之變于是儒<lb/>
墨爭鶩名法並馳禮經三百不能檢其情性刑典三千<lb/>
未足息其奸宄故知潔其流者澄其源直其末者正其<lb/>
本源源本本其唯大道乎老君感星載誕莫測受氣之<lb/>
由指樹為姓未詳吹律之本含靈在孕七十餘年生而<lb/>
白首因以老子為號其狀也三門雙柱表耳鼻之竒蹈<lb/>
五把十影手足之異爰自伏羲至于周氏綿祀歴代見<lb/>
質變名在文王武王之時居藏史柱史之職市朝屢易<lb/>
<pb n="KR4h0134_WYG_118-8b"/>
容貌不改宣尼一覩嘆龍德之難知關尹四望識真人<lb/>
之將隱乃發揮衆妙著書二篇率性歸道以無為用<lb/>
其辭簡而要其㫖深而逺飛龍成卦未足比其精㣲獲<lb/>
麟筆削不能方其顯晦用之治身則神清志靜用之治<lb/>
國則反朴還淳旣而鍊形物表巻迹方外蜺裳鶴駕往<lb/>
来紫府金漿玉酒讌衍清都參日月之光華與天地而<lb/>
終始涉其流者則擯落囂塵得其門者則騰驤雲霧大<lb/>
椿凋茂非蜉蝣之所知溟渤淺深豈馮夷之能測盛矣<lb/>
<pb n="KR4h0134_WYG_118-9a"/>
哉固無德而稱也莊周云老𣆀死秦佚弔之三號而出<lb/>
是謂遁天之形雖復傲吏之寓言抑亦蟬蜕之㣲㫖皇<lb/>
帝誕靈縱叡接統膺期照舂陵之赤光發芒山之紫氣<lb/>
珠衡月角天表冠于百王明鏡衢罇聖德㑹於千祀周<lb/>
道云季多難在時九鼎共海水同飛兩日與洛川俱鬬<lb/>
天齊地軸之所蛇食鯨吞銅陵玉壘之區狼顧䲭跱黄<lb/>
延奸宄鄭阻兵禍大縱毒螫將遍函夏神謀内斷靈武<lb/>
外馳應欃槍而掃除仗旄鉞而斬伐共工旣翦重立乾<lb/>
<pb n="KR4h0134_WYG_118-9b"/>
坤蚩尤就戮更調風雨宰制同造化之功生靈荷魂魄<lb/>
之賜萬方欣戴九服謳歌乃允答天人祗膺揖讓升泰<lb/>
壇而禮上帝坐明堂而朝羣后昔軒轅顓頊建國不同<lb/>
大昊少昊邦畿各異舜改堯都夏遷虞邑歴選前辟義<lb/>
存創造惜十家之産愛兆民之力經始帝君不移天府<lb/>
規摹紫極仍據皇圖下宇上棟務存卑儉右平左墄聿<lb/>
遵制度朝夕正殿不别起於鴛鸞升降靈臺豈更營于<lb/>
鳷鵲憂勞庶績矜育蒼生念兹在兹發于寤寐棘林肺<lb/>
<pb n="KR4h0134_WYG_118-10a"/>
石特降皇情祝網泣辜深存寛簡草纓知恥畫服興慙<lb/>
天無入牢之星地絶城牛之氣延閣廣内考集羣典石<lb/>
渠璧水闡揚儒業綴五禮于將壊正六樂于己崩總章<lb/>
溺志之音太師咸功之頌承華養德作貳東朝外正萬<lb/>
邦内𢎞三善兩離炳曜重日垂明永固洪基克隆鼎祚<lb/>
重以維城磐石多蓺多才良佐寶臣允文允武為王室<lb/>
之藩屏成神化之丹青致世俗于潤塗納烝民于壽域<lb/>
旄頭垂象窮變成形獯獫作患其来久矣無上算以制<lb/>
<pb n="KR4h0134_WYG_118-10b"/>
之用下策而難服自我開運耀德戢兵感義懷仁稱藩<lb/>
請朔稽顙欵塞匍匐投掌䍧牱夜郎之所靡漢桑乾之<lb/>
地咸被聲教並入提封閩越勾吳不愆貢職夫餘肅慎<lb/>
無絶夷邸遐邇禔福文軌大同自三代之餘六雄競逐<lb/>
秦居閏位漢雜霸道魏氏則虐深華夏有晉則化成戎<lb/>
狄降斯以後稡駁不分帝迹皇風寂寥千載天命聖德<lb/>
㑹昌神道變億兆之視聽復三五之規模固以幽明贊<lb/>
協符瑞彪炳千年靈蔡著天性以効徵三足神烏感陽<lb/>
<pb n="KR4h0134_WYG_118-11a"/>
精而表質春泉如醴出自京師秋露凝甘遍于竹葦星<lb/>
光若月雲氣飛烟三農應銅爵之鳴五緯叶珠囊之度<lb/>
信可以揚鑾動蹕肆覲東后玉檢金繩登封岱岳而謙<lb/>
以自牧為而不宰尚寢馬卿之書未允梁松之奏在青<lb/>
蒲之上常若乗奔處黄屋之下無忘夕惕雖蒼璧黄琮<lb/>
事天事地南正火正屬神之禔猶恐祀典未𢎞秩宗廢<lb/>
禮永言仁里尚想𤣥極壽宮靈座麋鹿徙倚華盖罽壇<lb/>
風霜凋弊乃詔上開府儀同三司亳州刺史武陵公元<lb/>
<pb n="KR4h0134_WYG_118-11b"/>
胄考其故迹營建祠堂皇上往因歴試總斯藩部猶漢<lb/>
光司𨽻之所魏武兖州之地對苦相之兩城繞渦穀之<lb/>
三水芝田柳路北走梁園沃野平臯東連譙國望水置<lb/>
𣙗揆景瞻星擬𤣥圃以疏基横玉京而建宇雕楹畫栱<lb/>
磊砢相扶方井員淵參差交映尊容肅穆僊衛儼而無<lb/>
聲神館虚閒滴瀝降而成響清心潔行之事存𤣥守一<lb/>
之儔四方輻凑千里波屬知如在之敬申醮祀之禮顯<lb/>
仁助于王者㝠福資于黎獻允所謂天大道大難幾者<lb/>
<pb n="KR4h0134_WYG_118-12a"/>
矣若夫名言頓絶幽泉之路莫開形器不陳妙物之功<lb/>
難著騰茂實飛英聲圖丹書鏤金石不可以己而在兹<lb/>
乎嵗次敦牂律中姑洗大隋馭天下之六載也乃詔下<lb/>
臣建碑作頌其詞曰<lb/>
悠哉振古邈矣帝先四紀維地八柱承天業生類聚廣<lb/>
谷大川至道靈運神功自然五精應感三㣲相繼樹以<lb/>
司牧執其象契帝迹慙皇王猷謝帝上德逾逺淳風漸<lb/>
替時乖澹泊俗異冲和尚賢飾智懸法張羅内修樽俎<lb/>
<pb n="KR4h0134_WYG_118-12b"/>
外事干戈魚驚網宻鳥亂弓多真人出世星精下斗龍<lb/>
德在躬鶴髮垂首解紛挫鋭去薄歸厚日角月角天長<lb/>
地久小兹五嶽隘此九州逝將髙蹈超然逺遊青牛已<lb/>
駕紫氣光浮𤣥門洞啓神化潛流賴鄉舊里渦川遺迹<lb/>
古徃今来時移世易靈廟凋毁祠壇虚寂九井生祠雙<lb/>
碑碎石惟皇受命乃神乃聖響發地鐘光垂天鏡宇宙<lb/>
開朗妖氛蕩定曜魄同尊參神取正流沙蟠木鳳穴龜<lb/>
林異類歸欵萬方宅心鴻臚納賮王㑹書琛青雲干呂<lb/>
<pb n="KR4h0134_WYG_118-13a"/>
薰風<hi>闕</hi>琴化致鼎平家興禮讓永言柱下猶慙太上乃<lb/>
建清祠式圖靈狀原隰爽塏亭臯彌望梅梁桂棟曲檻<lb/>
叢楹烟霞舒巻風霧凄清僊官就位羽客来庭穰穰簡<lb/>
簡降福明靈至神不測理存繫象大音希聲時振髙響<lb/>
遐邇讃頌幽明資仰敬刋金石永播天壤<lb/>
　　頌<lb/>
　　　隋髙祖頌<hi>有序</hi>
太始太素荒茫造化之初天皇地皇杳冥書契之外其<lb/>
<pb n="KR4h0134_WYG_118-13b"/>
道絶其迹逺言談所不詣耳目所不追至于入穴登巢<lb/>
鶉居鷇飲不殊于羽族取類于毛羣亦何貴于人靈何<lb/>
用于心識羲軒已降爰曁唐虞則乾象而施法度觀人<lb/>
文而化天下然後帝王之位可重聖哲之道為尊夏后<lb/>
殷周之國禹湯文武之主功濟生民聲流雅頌然陵替<lb/>
於三五慙德於干戈秦居閏位任刑名為政本漢執靈<lb/>
圖雜霸道而為業當塗興而三分峙典午末而四海亂<lb/>
九州封域窟穴鯨鯢之羣五都遺黎蹴踏戎馬之足雖<lb/>
<pb n="KR4h0134_WYG_118-14a"/>
𤣥行定嵩洛水運據崤函未正滄海之流詎息崑山之<lb/>
燎叶千齡之旦暮當萬葉之一朝者其在大隋乎粤若<lb/>
髙祖文皇帝誕聖降靈則赤光照室韜神晦迹則紫氣<lb/>
騰天龍顔日角之竒玉理珠衡之異著在圖籙彰乎儀<lb/>
表而帝系靈長神基崇峻類邠岐之累德異豐沛之勃<lb/>
起俯膺歴試納揆賓門位長六卿望髙百辟猶重華之<lb/>
為太尉若文命之任司空蒼厯將盡率土麋沸玉弩驚<lb/>
天金鋩照野奸雄挺禍據河朔而連海岱猾長縱惡杜<lb/>
<pb n="KR4h0134_WYG_118-14b"/>
白馬而塞成臯庸蜀逆命慿銅梁之險鄖黄背誕引金<lb/>
陵之寇三川已震九鼎將飛髙祖龍躍鳳翔濡足授手<lb/>
應赤伏之符受𤣥狐之籙命百下百勝之將動九天九<lb/>
地之師平共工而殄蚩尤翦猰窳而戮鑿齒不煩二十<lb/>
八将無假五十二征曽未踰時妖逆咸殄廓氛霧于區<lb/>
宇出黎元于塗炭天柱傾而還正地維絶而更紐殊方<lb/>
稽顙識牛馬之内向樂師伏地懼鐘石之變聲萬姓所<lb/>
以樂推三靈于是改卜壇場已備猶𢎞五讓之心億兆<lb/>
<pb n="KR4h0134_WYG_118-15a"/>
難違方從四海之請光臨寶祚展禮郊丘舞六代而降<lb/>
天神陳四圭而饗上帝乾坤交泰品物咸亨酌前王之<lb/>
令典改易徽號因庶萌之子来移創都邑天文上當朱<lb/>
鳥地理下據黑龍正位辨方揆景于日月内宮外座取<lb/>
法于辰象懸政教于魏闕朝羣后于明堂除舊布新移<lb/>
風易俗天街之表地脉之外獯獫孔熾其来自久横行<lb/>
十萬樊噲于是失辭提步五千李陵所以陷沒周齊兩<lb/>
盛競結旄頭娉狄后于漠北未足息其侵擾傾珍藏于<lb/>
<pb n="KR4h0134_WYG_118-15b"/>
山東不能止其貪暴炎靈啓祚聖皇馭㝢運天策于帷<lb/>
扆播神威于沙朔柳室氊裘之長皆為臣𨽻瀚海蹛林<lb/>
之地盡充池苑三吳百越九江五湖地分南北天隔内<lb/>
外談黄旗紫盖之氣恃龍蟠獸據之嶮恒有僭偽之君<lb/>
妄竊帝王之號時經五代年移三百爰降皇情永懐大<lb/>
道愍彼黎獻獨為匪人今上利建在唐則哲居代地慿<lb/>
宸極天縱神武受脤出車一舉平定于是八荒無外九<lb/>
服大同四海為家萬里為宅乃休牛散馬偃武修文自<lb/>
<pb n="KR4h0134_WYG_118-16a"/>
華夏亂離緜積年代人造戰爭之具家習澆偽之風聖<lb/>
人之遺訓莫存先王之舊典咸墜爰命秩宗刋定五禮<lb/>
申勅太史改正六樂玉帛樽俎之儀節文乃備金石匏<lb/>
革之奏雅俗始分而留心政術垂神聽覽早朝晏罷廢<lb/>
寢忘食憂百姓之未安懼一物之失所行先王之道夜<lb/>
思待旦革百王之弊朝不及夕見一善事喜彰于容㫖<lb/>
聞一愆犯歎深于在予薄賦輕徭務農重穀倉廩有紅<lb/>
腐之積黎萌無阻飢之慮天性𢎞慈聖心惻隱恩加禽<lb/>
<pb n="KR4h0134_WYG_118-16b"/>
獸胎卵于是獲全仁霑草木牛羊所以勿踐至于憲章<lb/>
重典刑名大辟申法而屈情决斷于俄傾故能彞倫攸<lb/>
叙上下齊肅左右絶諂䛕之路縉紳無勢力之門小心<lb/>
翼翼敬事于天地終日乾乾誡慎于亢極陶黎萌于德<lb/>
化致風俗于太康公卿庶尹遐邇岳牧僉以天平地成<lb/>
千載之嘉㑹登封降禪百王之盛典宜其金泥玉檢展<lb/>
禮介丘飛聲騰實常為稱首天子為而不恃成而不居<lb/>
冲㫖凝邈固辭弗許而雖休勿休上德不德更乃潔誠<lb/>
<pb n="KR4h0134_WYG_118-17a"/>
岱岳遜謝愆咎方知六十四卦謙撝之道為尊七十二<lb/>
君告成之義為小巍巍蕩蕩無得以稱焉而深誠至德<lb/>
感達于穹壤和氣薫風充溢于宇宙二儀降福百靈薦<lb/>
祉日月星象風雲屮樹之祥山川玉石鱗介羽毛之瑞<lb/>
嵗見月彰不可勝紀至于振古所未有圖籍所不載目<lb/>
所不見耳所未聞古語稱聖人作萬物覩神靈滋百寶<lb/>
用此其效矣旣而遊心姑射脱屣之志已深鑄鼎荆山<lb/>
升天之駕遂逺凡在黎獻共惟帝臣慕深考妣哀纒弓<lb/>
<pb n="KR4h0134_WYG_118-17b"/>
劍塗山幽峻無復玉帛之禮長陵寂寞空見衣冠之遊<lb/>
若乃降精熛怒飛名帝籙開運握圖創業垂統聖德也<lb/>
揆亂反正濟國寜人六合八紘同文共軌神功也𤣥酒<lb/>
陶匏雲和孤竹禋祀上帝尊極配天大孝也偃伯戢戈<lb/>
正禮裁樂納民壽域驅俗福林至政也張四維而臨萬<lb/>
㝢侔三皇而竝五帝豈直錙銖周漢么麽魏晉而己雖<lb/>
五行之舞每陳于清廟九德之歌無絶于樂府而𤣥功<lb/>
暢洽不局于形器懿業逺大豈盡于揄揚臣經生多幸<lb/>
<pb n="KR4h0134_WYG_118-18a"/>
命偶興運趨事紫宸驅馳丹陛一辭天闕奄隔鼎湖空<lb/>
有攀龍之心徒懐蓐蟻之意庶慿毫翰敢希賛述昔堙<lb/>
海之禽不增于大地泣河之士非益于洪流盡其心之<lb/>
所存忘其力之所及輒緣斯義不覺斐然乃作頌曰<lb/>
悠哉䆳古邈矣季世四海九州萬王千帝三代之後其<lb/>
道逾替爰逮金行不勝其弊戎狄猾夏羣凶縱慝竊號<lb/>
淫名十有餘國怙威逞暴悖禮亂德五嶽塵飛三象霧<lb/>
塞𤣥精啓厯發迹幽方并呑寇偽獨擅雄强載祀二百<lb/>
<pb n="KR4h0134_WYG_118-18b"/>
比祚前王江湖尚阻區域未康勾吳閩越河朔渭涘九<lb/>
縣𤓰分三方鼎跱狙詐不息干戈競起東夏雖平亂離<lb/>
瘼矣五運叶期千年肇旦赫矣髙祖人靈攸賛聖德迥<lb/>
生神謀獨斷癉惡彰善夷凶靖難宗伯撰儀太史練日<lb/>
孤竹之管雲和之瑟展禮上𤣥飛煙太一珪璧朝㑹山<lb/>
川望秩占揆星景移建邦畿下慿赤壤上叶紫㣲布政<lb/>
衢室懸法象魏帝宅天府固本崇威匈河瀚海龍荒狼<lb/>
望種落陸梁時犯亭障皇威逺懾帝德遐暢稽顙歸誠<lb/>
<pb n="KR4h0134_WYG_118-19a"/>
稱臣内向吳越提封斗牛星象積有年代自稱君長大<lb/>
風未繳長鯨漏網授鉞天人豁然清蕩戴日戴斗太平<lb/>
大䝉禮教周被書軌大同復禹之迹成舜之功禮以安<lb/>
上樂以移風憂勞庶績矜宥黔首三面解羅萬方引咎<lb/>
納民軌物驅時仁壽神化隆平生靈熙阜䖍心恭己奉<lb/>
天祀地協氣横流休徵紹至壇場望幸云亭虚位推而<lb/>
不居聖道彌粹齊跡姬文登發嗣聖道類漢光傳莊寶<lb/>
命知来藏往𤣥覽幽境鼎業靈長洪基隆盛崆峒問道<lb/>
<pb n="KR4h0134_WYG_118-19b"/>
汾射窅然御駢遐逝乗雲上仙哀纒率土痛感穹𤣥流<lb/>
澤萬葉用教百年尚想叡圖永惟聖則道洽幽顯仁霑<lb/>
動植爻象不陳乾坤將息㣲臣作頌用申罔極<lb/>
　　祭文<lb/>
　　　祭江文<lb/>
維開皇元年行軍元帥晉王謹以太牢之奠敬祭南瀆<lb/>
大江之神仰惟靈性包平智德擅靈長上膺東井下紀<lb/>
南國引雙流而分九派長四瀆而納百川自晉永嘉乾<lb/>
<pb n="KR4h0134_WYG_118-20a"/>
靈落綱蕞爾吳越僭偽相承陳賊叔寶世濟其凶士庶<lb/>
為其塗炭人神所以怨憤忝司九伐清彼一方分命將<lb/>
士乗流南渡仰慿靈佑咸蒙利涉今申命蒼兕躬總精<lb/>
鋭直趨金陵行登石首庶蛟螭竄于洲渚帷盖靜於波<lb/>
濤江表克平海内清泰謹申禮薦惟神尚享<lb/>
　　　祭淮文<lb/>
元帥晉王謹以清滌制幣太牢之奠敬祭于東瀆大淮<lb/>
之靈盖聖德應期神功宰物上齊七政下括四海自晉<lb/>
<pb n="KR4h0134_WYG_118-20b"/>
人喪道彝倫攸斁天隔内外地毁東南三吳成危亂之<lb/>
邦百越為逋逃之藪皇帝肇開鼎業光有神器圖出龜<lb/>
龍鏡懸金玉憂勞庶績無忘寤寐言念蒼生情深矜養<lb/>
河源海外莫不来庭冐頓呼韓嵗時拜誦偽陳蕞爾尚<lb/>
阻聲教妖賊叔寶僭竊遺緒毒流江左寃結人神上軫<lb/>
皇情義申弔代猥䝉朝寄撫寜淮甸仰惟導源桐柏長<lb/>
邁蓬莱標四瀆而引百川擅五材而含七德庶慿流惡<lb/>
之靈克成除暴之舉使水陸旌旗所向無前吳㑹君長<lb/>
<pb n="KR4h0134_WYG_118-21a"/>
束手歸服謹申薦醴惟神尚饗<lb/>
　　樂府<lb/>
　　　出塞二首和楊處道<hi>以下五言</hi>
髙秋白露團上將出長安塵沙塞下暗風月隴頭寒轉<lb/>
蓬隨馬足飛霜落劍端凝雲迷代郡流水凍桑乾烽㣲<lb/>
桔橰逺橋峻轆轤難從軍多惡少召募盡才官伏堤時<lb/>
臥鼓疑兵乍解鞍柳<hi>一作龍</hi>城擒冒頓長坂納呼韓受降<lb/>
今更築燕然已重刋還嗤傅介子辛苦刺樓蘭<lb/>
<pb n="KR4h0134_WYG_118-21b"/>
邊庭烽火驚挿羽夜徵兵少昊騰金氣文昌動將星長<lb/>
驅鞮汗北直指夫人城絶漠三秋暮窮隂萬里生寒夜<lb/>
哀笛曲霜天斷鴈聲連旗下鹿塞疊鼓向龍庭妖雲墜<lb/>
虜陣暈月繞胡營左賢皆頓顙單于己繫纓絏馬登𤣥<lb/>
闕釣鯤臨北溟當知霍驃騎髙第起西京<lb/>
　　　昭君辭<lb/>
我本良家子充選入椒庭不䝉女史進更失畫師情蛾<lb/>
眉非本質蟬鬢改真形專由妾命薄誤使君恩輕啼霑<lb/>
<pb n="KR4h0134_WYG_118-22a"/>
渭橋路歎别長安城夜依寒草宿朝逐轉蓬征却望關<lb/>
山迥前瞻沙漠平胡風帶秋月嘶馬雜笳聲毛裘易羅<lb/>
綺氊帳代金屏自知蓮臉歇羞看菱鏡明釵落終應棄<lb/>
髻解不須縈何用單于重詎假閼氏名駃騠聊彊食筒<lb/>
<hi>一作桐</hi>酒未能傾心隨故鄉斷愁逐塞雲生漢宮如有意<lb/>
為視旄頭星<lb/>
　　　昔昔鹽<lb/>
垂柳覆金堤蘼蕪葉復齊水溢芙蓉沼花飛桃李蹊採<lb/>
<pb n="KR4h0134_WYG_118-22b"/>
桑秦氏女織錦竇家妻關山别蕩子風月守空閨恒斂<lb/>
千金笑長垂雙玉啼盤龍隨鏡隱彩鳳逐帷低飛魂同<lb/>
夜鵲倦寢憶晨雞暗牖懸蛛網空梁落燕泥前年過代<lb/>
北今嵗徃遼西一去無消息那能惜馬啼<lb/>
　　　豫章行<hi>七言</hi>
江南地逺接閩甌山東英妙屢經遊前瞻疊障千重阻<lb/>
却帶驚湍萬里流楓葉朝飛向京落文魚夜過歴吳洲<lb/>
君行逺度茱茰嶺妾住長依明月樓樓中愁思不開嚬<lb/>
<pb n="KR4h0134_WYG_118-23a"/>
始復臨窻望早春鴛鴦水上萍初合鳴鶴園中花併新<lb/>
空憶常時角枕處無復前日畫眉人照骨金環誰用許<lb/>
見膽明鏡自生塵蕩子從来好留滯況復關山逺迢逓<lb/>
當學織女嫁牽牛莫作姮娥叛夫壻偏訝思君無限極<lb/>
欲罷欲忘還復憶願作王母三青鳥飛去飛来傳消息<lb/>
豐城雙劍昔曾離經年累月復相隨不畏將軍成久别<lb/>
只恐封侯心更移<lb/>
　　詩<lb/>
<pb n="KR4h0134_WYG_118-23b"/>
　　　從駕幸晉陽<lb/>
省方遵徃册遊豫叶前經金吾朝戒道校尉晚巡營重<lb/>
巒下飛騎絶浦渡連旌澗水寒逾咽松風逺更清方觀<lb/>
翠華反簪筆上云亭<lb/>
　　　奉和月夜聽軍樂應詔<lb/>
旌門臨古堞徼道度深隍月泠疑秋夜山寒落夏霜遥<lb/>
空澄暮色清景散餘光笳聲喧隴水鼓曲噪漁陽沈鬱<lb/>
興神思晀聽發天章嵩岱終難學丘陵徒自强<lb/>
<pb n="KR4h0134_WYG_118-24a"/>
　　　奉和臨渭源應詔<lb/>
𤣥功復禹迹至德去湯羅玉關亭障逺金方水石多八<lb/>
川兹一態萬里導長波驚流注陸海激浪象天河鸞旗<lb/>
歴巖谷龍穴暫經過西老陪遊宴南風起詠歌庶品䝉<lb/>
仁澤生靈穆太和㣲臣惜暮景願駐魯陽戈<lb/>
　　　秋日遊昆明池<lb/>
灞陵因靜退靈沼暫徘徊新船木蘭檝舊宇豫章材荷<lb/>
心宜露泫竹徑重風来魚潛疑刻石沙暗似沈灰琴逢<lb/>
<pb n="KR4h0134_WYG_118-24b"/>
鶴欲舞酒遇菊花開羈心與秋興陶然寄一杯<lb/>
　　　敬酬楊僕射山齋獨坐<lb/>
相望山河近相思朝夕勞龍門竹箭急華岳蓮花髙岳<lb/>
髙嶂重疊鳥道風烟接遥原樹若薺逺水舟如葉葉舟<lb/>
旦旦浮驚波夜夜流露寒洲渚白月冷函關秋秋夜清<lb/>
風發彈琴即鑑月雖非莊舄歌吟詠常思越<lb/>
　　　重酬楊僕射山亭<lb/>
寂寂無與晤朝端去總戎空庭聊步月閒坐獨臨風臨<lb/>
<pb n="KR4h0134_WYG_118-25a"/>
風時太息步月山泉側朝朝散霞彩暮暮澄秋色秋色<lb/>
遍臯蘭霞彩落雲端吹旌朔氣冷照劍日光寒光寒塞<lb/>
草平氣泠咽笳聲將軍獻凱入靄靄風雲生<lb/>
　　　入郴江<lb/>
仗節遵嚴㑹揚舲泝急流征塗非白馬水勢類黄牛跳<lb/>
波鳴石磧濺沬擁沙洲岸迴槎倒轉灘長船却浮縁崖<lb/>
頻斷挽挂壁屢移鈎還憶青絲騎東方来上頭<lb/>
　　　渡北河<lb/>
<pb n="KR4h0134_WYG_118-25b"/>
連旌映溆浦疊鼔拂沙<hi>一作河</hi>洲桃花長新浪竹箭下奔<lb/>
流塞雲臨逺艦胡風入陣樓劍拔蛟將出驂驚黿欲浮<lb/>
鴈書終立效燕相果封侯勿恨關河逺且寛邊地愁<lb/>
　　　和許給事善心戲場轉韻<lb/>
京洛重新年復屬月輪圓雲間璧獨轉空裏鏡孤懸萬<lb/>
方皆集㑹百戲盡来前臨衢車不絶夾道閣相連驚鴻<lb/>
出洛水翔鶴下伊川艷質迴風雪笙歌韻管絃佳麗儼<lb/>
成行相攜入戲場衣類何平叔人同張子房髙髙城裏<lb/>
<pb n="KR4h0134_WYG_118-26a"/>
髻峩峩樓上妝羅裙飛孔雀綺帶垂鴛鴦月映班姬扇<lb/>
風飄韓壽香竟夕魚負燈徹夜龍銜燭歡笑無窮已歌<lb/>
詠<hi>一作吹</hi>還相續羌笛隴頭吟胡舞龜兹曲假面飾金銀<lb/>
盛服揺珠玉宵深戲未闌競為人所難臥驅飛玉勒立<lb/>
騎轉銀鞍縱横旣躍劍揮霍復跳丸抑揚百獸舞盤跚<lb/>
五禽戲狻猊㺯斑足巨象垂長鼻青羊跪複跳白馬迴<lb/>
旋騎<hi>一作駛</hi>忽覩羅浮起俄看鬱昌至峯嶺旣崔嵬林叢<lb/>
亦青翠麋鹿<hi>一作麏䴥</hi>下騰倚猴猿或蹲跂金徒列舊刻玉<lb/>
<pb n="KR4h0134_WYG_118-26b"/>
律動新灰甲荑垂陌柳殘花散苑梅繁星漸寥落斜月<lb/>
尚徘徊王孫猶勞戲公子未歸来共酌瓊酥酒同傾鸚<lb/>
鵡杯普天逢聖日兆庶喜康哉<lb/>
　　　展敬上鳳林寺<lb/>
淨土連幽谷寶塔對危峯林棲丹穴鳳地邇白沙龍獨<lb/>
巖樓迥出複道閣相重洞開朝霧斂石濕曉雲濃髙篠<lb/>
低雲盖風枝響和鐘簷隂翻細柳澗影落長松珠桂浮<lb/>
明月蓮座吐芙蓉隱淪徒有意心迹未相從<lb/>
<pb n="KR4h0134_WYG_118-27a"/>
　　　從駕天池應詔<lb/>
上聖家寰宇威畧振邊陲八維窮眺覽千里曳旌旗駕<lb/>
黿臨碧海控驥踐瑶池曲浦騰烟霧深浪駭鯨螭<lb/>
　　　梅夏應教<lb/>
長廊連紫殿細雨應黄梅浮雲半空上清吹隔池来集<lb/>
鳳桐花散勝龜蓮葉開幸逢為善樂頻降濟時才<lb/>
　　　人日思歸<lb/>
入春纔七日離家已二年人歸落鴈後思發在花前<lb/>
<pb n="KR4h0134_WYG_118-27b"/>
　　　夏晩<lb/>
流火稍西傾夕影遍曾城髙天澄逺色秋氣入蟬聲<lb/>
　　　嵗窮應教<lb/>
故年隨夜盡初春逐曉生方驗從軍樂飲至入西京<lb/>
　　　詠苔紙<lb/>
昔時應春色引淥泛清流今来承玉管布字改銀鈎<lb/>
　<lb/>
　漢魏六朝百三家集巻一百十八<lb/>
</p>
<p>
</p>
  </div>
</body>
</text>
</TEI>
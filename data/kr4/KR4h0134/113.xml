<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>漢魏六朝百三家集巻一百十三</head> <lb/>
    <p>
<pb n="KR4h0134_WYG_113-1a"/>
欽定四庫全書<lb/>
　漢魏六朝百三家集巻一百十三<lb/>
　　王褒集題詞<lb/>
　　　王子淵羈迹宇文寵班朝右及周汝南自陳來<lb/>
　　　聘贈詩致書漢節楚冠凄凉在念又言覽九仙<lb/>
　　　懷五嶽有飄遙遺世之感蓋外縻周爵而情切<lb/>
　　　土風流離寄歎亦徐孝穆之報尹義尚庾子山<lb/>
　　　之哀江南也瑯琊世胄文學名位照耀江左子<lb/>
<pb n="KR4h0134_WYG_113-1b"/>
　　　淵又以蕭祭酒姻戚聲華萼附遂至王女下降<lb/>
　　　國嫡用賓梁元削亂召列台端遭逢人地莫居<lb/>
　　　其前然荆郢定都匡諫不力圍城督戎敗北隨<lb/>
　　　降總文武之任蹈臣虜之譏末流不振賢者猶<lb/>
　　　然昔曾祖仲寶劉宋國戚販附蕭齊士林交貶<lb/>
　　　子淵委蛇乃其門風幸不至賣國耳周朝著作<lb/>
　　　王庾齊稱其麗密相近而子淵微弱平日作燕<lb/>
　　　歌行能盡塞北苦寒梁朝君臣競和其詞竟成<lb/>
<pb n="KR4h0134_WYG_113-2a"/>
　　　符䜟今觀子淵詩文多燕歌類也建章樓閣長<lb/>
　　　安陵樹傷心久矣<lb/>
　目録<lb/>
　　詔<lb/>
　　　赦詔<lb/>
　　　省徴發詔<lb/>
　　　立通道觀詔<lb/>
　　表<lb/>
<pb n="KR4h0134_WYG_113-2b"/>
　　　百僚請立皇太子表<lb/>
　　　上祥瑞表<lb/>
　　　上新定鐘表<lb/>
　　啓<lb/>
　　　謝賚馬啟<lb/>
　　　謝賚絹啟<lb/>
　　書<lb/>
　　　寄梁處士周𢎞讓書<lb/>
<pb n="KR4h0134_WYG_113-3a"/>
　　序<lb/>
　　　象經序<lb/>
　　箴<lb/>
　　　皇太子箴<lb/>
　　銘<lb/>
　　　漏刻銘<lb/>
　　　四瀆祠碑銘<lb/>
　　碑<lb/>
<pb n="KR4h0134_WYG_113-3b"/>
　　　上庸公陸騰勒功碑<lb/>
　　　靈壇碑<hi>二首</hi>
　　　太子太保中都公陸逞碑<lb/>
　　　京師突厥寺碑<lb/>
　　　善行寺碑<lb/>
　　　温湯碑<lb/>
　　　周太傅燕文公于謹墓碑<lb/>
　　　周太保尉遲綱墓碑<lb/>
<pb n="KR4h0134_WYG_113-4a"/>
　　　故陜州刺史馮章碑<lb/>
　　祭文<lb/>
　　　為梁元帝祭王僧辯母貞敬太夫人文<lb/>
　　文<lb/>
　　　周經藏願文<lb/>
　　　幼訓<lb/>
　　樂府<lb/>
　　　闗山篇<lb/>
<pb n="KR4h0134_WYG_113-4b"/>
　　　從軍行<hi>二首</hi>
　　　長安有狹邪行<lb/>
　　　飲馬長城窟<lb/>
　　　輕舉篇<lb/>
　　　凌雲臺<lb/>
　　　出塞<lb/>
　　　入塞<lb/>
　　　闗山月<lb/>
<pb n="KR4h0134_WYG_113-5a"/>
　　　長安道<lb/>
　　　陌上桑<lb/>
　　　明君詞<lb/>
　　　遊俠篇<lb/>
　　　古曲<lb/>
　　　高句麗<lb/>
　　　燕歌行<lb/>
　　　日出東南隅行<lb/>
<pb n="KR4h0134_WYG_113-5b"/>
　　　牆上難為趨<lb/>
　　詩<lb/>
　　　九日從駕<lb/>
　　　入朝守門開<lb/>
　　　贈周處士<lb/>
　　　別陸子雲<lb/>
　　　奉和趙王途中五韻<lb/>
　　　和張侍中㸔獵<lb/>
<pb n="KR4h0134_WYG_113-6a"/>
　　　和庾司水修渭橋<lb/>
　　　𤣥圃濬池臨泛奉和<lb/>
　　　和從弟祐山家二首<lb/>
　　　詠鴈<lb/>
　　　送觀寧侯葬<lb/>
　　　送劉中書葬<lb/>
　　　別王都官<lb/>
　　　送別裴儀同<lb/>
<pb n="KR4h0134_WYG_113-6b"/>
　　　渡河北<lb/>
　　　詠月贈人<lb/>
　　　和殷廷尉嵗暮<lb/>
　　　㸔鬭雞<lb/>
　　　彈棊<lb/>
　　　從駕北郊<lb/>
　　　和趙王隠士<lb/>
　　　始發宿亭<lb/>
<pb n="KR4h0134_WYG_113-7a"/>
　　　山池落照<lb/>
　　　詠霧應詔<lb/>
　　　入闗故人別<lb/>
　　　過藏矜道館<lb/>
　　　明慶寺石壁<lb/>
　　　雲居寺高嶺<lb/>
　　　詠定林寺桂樹<lb/>
　<lb/>
<pb n="KR4h0134_WYG_113-7b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　漢魏六朝百三家集巻一百十三目録<lb/>
<pb n="KR4h0134_WYG_113-8a"/>
欽定四庫全書<lb/>
　漢魏六朝百三家集巻一百十三<lb/>
　　　　　　　　　　　　　明　張溥　輯<lb/>
　王褒集<lb/>
　　詔<lb/>
　　　赦詔<lb/>
民生而靜純懿之性本均感物而遷嗜欲之情斯起雖<lb/>
復雲鳥殊世文質異時莫不限以隄防示之禁令朕君<lb/>
<pb n="KR4h0134_WYG_113-8b"/>
臨萬㝢覆養黎元思振頽綱納之軌式比因人有犯與<lb/>
衆棄之所在羣官有愆過者咸聽首露莫不輕重畢陳<lb/>
纎毫無隠斯則風行草偃從化無違導德齊禮庶幾可<lb/>
致但上失其道有自來矣凌夷之弊反本無由宜加蕩<lb/>
滌與民更始可大赦天下<lb/>
　　　省徴發詔<lb/>
民亦勞止則星動于天作事不時則石言于國故知為<lb/>
政欲靜靜在寧民為治欲安安在息役頃興造無度徴<lb/>
<pb n="KR4h0134_WYG_113-9a"/>
發不已加以頻嵗師旅農畝廢業去秋災蝗年穀不登<lb/>
民有散亡家空杼軸朕每旦恭已夕愓兢懷自今正調<lb/>
以外無妄徴發庶時殷俗阜稱朕意焉<lb/>
　　　立通道觀詔<lb/>
至道𢎞深混成無際體包空有理極幽𤣥但岐路既分<lb/>
派源逾逺淳離朴散形氣斯乖遂使三墨八儒朱紫交<lb/>
競九流七畧異説相騰道隠小成其來舊矣不有㑹歸<lb/>
爭驅靡息今可立通道觀聖哲微言先賢典訓金科玉<lb/>
<pb n="KR4h0134_WYG_113-9b"/>
篆祕蹟𤣥文所以濟養黎元扶成教義者竝宜𢎞闡一<lb/>
以貫之俾夫翫培塿者識嵩岱之崇崛守磧礫者悟渤<lb/>
澥之泓澄不亦可乎<lb/>
　　表<lb/>
　　　百寮請立皇太子表<lb/>
臣聞洊雷居震春方應守器之禮明兩作離少陽纂重<lb/>
暉之業是以三善昭德載祀之祚克隆一人元良貞國<lb/>
之基永固至于軒轅得姓高陽才子上嗣佇賢前星虛<lb/>
<pb n="KR4h0134_WYG_113-10a"/>
位魯國公斌親居元子屬當儲貳具寮仰則列辟式瞻<lb/>
臣等參議請立為皇太子事隆監撫教資審諭問安寢<lb/>
門視膳天幄<lb/>
　　　上祥瑞表<lb/>
明王孝治岳瀆所以效靈至人澤及風雲以之懸感是<lb/>
以若霧非霧天道叶至德之符似煙非煙觸石表嘉祥<lb/>
之氣𤣥黄蕭索之輝丹紫輪囷之狀豈止唐帝沈璧氣<lb/>
合金方姬后望河形如車蓋<lb/>
<pb n="KR4h0134_WYG_113-10b"/>
　　　上新定鐘表<lb/>
萬物生象始乎筭數天道運行基乎步術量有輕重平<lb/>
以權衡音有清濁協乎律吕是以周發聽聲候春冬之<lb/>
生殺師曠吹律知晉楚之衰亡數始黄鍾琯終仲吕還<lb/>
宫變徴參天兩地三分損益累黍相乘四時發斂忽微<lb/>
斯測皇帝治厯明時推元受命八音七始之奏五聲六<lb/>
律之和斟酌繁簡分析節度推之以升斛正之以權衡<lb/>
稽之以古今覈之以經傳<lb/>
<pb n="KR4h0134_WYG_113-11a"/>
　　啓<lb/>
　　　謝賚馬啟<lb/>
邊城無草來自東南塞外饒沙經從西北漢時樂府偏<lb/>
愛權奇晉世桑門特憐神駿黄金作勒足度西河白玉<lb/>
為鐙方傳南國儻逢漢帝仍駕鼓車若値魏王應驚香<lb/>
氣<lb/>
　　　謝賚絹啟<lb/>
似逐安車之徴如輕殿中之對臣善識山川應圖方丈<lb/>
<pb n="KR4h0134_WYG_113-11b"/>
脱能臨水必不棄書<lb/>
　　書<lb/>
　　　寄梁處士周𢎞讓書<lb/>
嗣宗窮塗楊朱岐路征蓬長逝流水不歸舒慘殊方炎<lb/>
凉異節木皮春厚桂樹冬榮想攝衞惟宜動靜多豫賢<lb/>
兄入闗敬承欵曲猶依杜陵之水尚保池陽之田鏟跡<lb/>
幽蹊銷聲窮谷何其愉樂幸甚幸甚弟昔因多疾亟覽<lb/>
九仙之方晩涉世途常懷五嶽之舉同夫闗令物色異<lb/>
<pb n="KR4h0134_WYG_113-12a"/>
人譬彼客卿服膺高士上經説道屢聽𤣥牝之談中藥<lb/>
養神每稟丹沙之説頃年事遒盡容髮衰謝芸其黄矣<lb/>
零落無時還念生涯繁憂總集視隂愒日猶趙孟之徂<lb/>
年負杖行吟同劉琨之積慘河陽北臨空思鞏縣霸陵<lb/>
南望還見長安所冀書生之魂來依舊壤射聲之鬼無<lb/>
恨他鄉白雲在天長離別矣㑹見之期邈無日矣援筆<lb/>
攬紙龍鍾横集<lb/>
　　序<lb/>
<pb n="KR4h0134_WYG_113-12b"/>
　　　象經序<lb/>
一曰天文以觀其象天日月星是也二曰地理以法其<lb/>
形地水火金木土是也三曰隂陽以順其本陽數為先<lb/>
本于天隂數為後本于地是也四曰四時以正其序東<lb/>
方之色青其餘三色例皆如之是也五曰筭數以通其<lb/>
變俯仰則為天地日月星變通則為水火金木土是也<lb/>
六曰律吕以宣其氣在子取未在午取丑是也七曰八<lb/>
卦以定其位至震取兑至離取坎是也八曰忠孝以惇<lb/>
<pb n="KR4h0134_WYG_113-13a"/>
其教出則盡忠入則盡孝是也九曰君臣以事其禮不<lb/>
可以貴凌賤直而為曲不可以卑䙝尊隠而無犯是也<lb/>
十曰文武以成其務武論七德文表四教是也十一曰<lb/>
禮義以制其則居上不驕為下盡敬進退有度可法是<lb/>
也十二曰觀德以考其行定而後求義而後取時而後<lb/>
言樂然後笑是也或升進以報德義取遷善或黜退以<lb/>
貶過事在懲惡或以沈審為貴正其瞻視或以徇齊為<lb/>
功明其糾察得失表于隆替在賤必申怠敬彰于勸沮<lb/>
<pb n="KR4h0134_WYG_113-13b"/>
處尊思屈片言崇于拱璧一德踰于華袞<lb/>
　　箴<lb/>
　　　皇太子箴<hi>有序</hi>
臣聞教化爰始詠歌不足政俗既移風雅斯變伏惟皇<lb/>
明御宇功均造物改文為質斵雕成素皇太子洊雷居<lb/>
震明兩作離春夏干戈秋冬羽籥叔譽慙五稱之對師<lb/>
曠降四馬之恩竊以太史官箴虞書所誡永樹芳烈丞<lb/>
相所以垂文深覩安危太傅以之陳訓敢自斯義獻箴<lb/>
<pb n="KR4h0134_WYG_113-14a"/>
云爾<lb/>
天生蒸民司牧斯樹咸熈庶績式昭王度惠民垂統元<lb/>
良繼體麗止離暉惟機天啟令問令望聞詩聞禮從曰<lb/>
撫軍守曰監國秋坊通夢春宫養德桓榮獻書荀攸觀<lb/>
則元子為士齒卿命秩朝服寢門迴車作室正陽君位<lb/>
喬枝父道臣子所崇忠孝為寶勿謂居尊禍福無門勿<lb/>
謂親賢王道無偏無為慮始無為事先損之又損全之<lb/>
亦全無往不復無平不陂美疢甘言鮮不為累則哲惟<lb/>
<pb n="KR4h0134_WYG_113-14b"/>
難知人未易居室為善分隂無棄亡保其存危安其位<lb/>
神聽不惑天妭斯忌文昌著于前星秬鬯由于守器庶<lb/>
僚司箴敢告閽寺<lb/>
　　銘<lb/>
　　　漏刻銘<hi>有序</hi>
竊以混元開闢天迴地旋厯象運行暑來寒往二分同<lb/>
道烏靈正其昏夕兩至相遇表圭測其長短雖則晦朔<lb/>
先後失于公羊之説次舍盈縮惑于丘明之傳至乎出<lb/>
<pb n="KR4h0134_WYG_113-15a"/>
夘入酉黄道青緑季孟相推啟閉從序挈壺掌分數之<lb/>
令太史陳立成之法軍將以之懸井壺郎以之趍奏百<lb/>
王垂訓千祀餘烈者焉銘曰<lb/>
𤣥儀西運逝水東流甘川浴日深壑藏舟測兹祕象是<lb/>
曰神謀正震治厯下武惟周忽微以則積空成數圭表<lb/>
弗差光隂斯赴箭水無絶靈虬長注徑寸日輪四分天<lb/>
度器遵昔典景移新刻荆山既鐫昆吾且勒以福眉壽<lb/>
百王垂則<lb/>
<pb n="KR4h0134_WYG_113-15b"/>
　　　四瀆祠碑銘<lb/>
靈祠嶽立貝闕雲浮寂寥詭怪髣髴神遊姬嬴分國河<lb/>
渭合流桃花春水靈草孤洲潼鄉河曲汾隂雎壤亂流<lb/>
不度龍門難上河魚送迎江妃來往水開通跡山臨髙<lb/>
掌智以藏往神以知來榮光離合雲氣徘徊水仙遺操<lb/>
津吏餘杯波息川后浪靖瞻臺<lb/>
　　碑<lb/>
　　　上庸公陸騰勒功碑<lb/>
<pb n="KR4h0134_WYG_113-16a"/>
在昔洞庭彭蠡三苗有逺竄之君太室陽城九州無同<lb/>
姓之國是知周衞設險所務非山川河岳作固所寶惟<lb/>
休德至于三峽蹇産九折崢嶸髙峰尋雲深谷無景秦<lb/>
開漢閉雖阻荷㦸之虞魏塞晉通終因束馬之利我大<lb/>
周開闢宇宙混同文軌御六氣于天樞頓八紘于地絡<lb/>
彭濮未恭卭笮不討外憑劍道之難内負銅梁之阨大<lb/>
將軍上庸公仗國威靈奉辭伐罪長㦸萬隊巨艦千舳<lb/>
板楯酋豪斯褕君長厯稔逋冦累代稽誅廓清江源蕩<lb/>
<pb n="KR4h0134_WYG_113-16b"/>
滌巴濮若夫荆門千里蜀置永安之宫巴水三迴吳阻<lb/>
夷陵之縣巫峽使君之灘淪波洽没建平督郵之道棧<lb/>
徑威紆路阻蠻陬途横夷落擅强專險輕法侮史天子<lb/>
爰詔有司公奉天討星言載塗指日遄邁冊授公大將<lb/>
軍信州刺史韓信召拜軍中致設壇之禮衞青出征臨<lb/>
河聞後距之令夫鐘鼎大禮之器昭德必書金石不朽<lb/>
之質庸勲斯樹某等乃建碑于某地敢作頌云<lb/>
遐觀命氏眇求世禄龍圖紀河鴻漸于陸霸楚傳姓命<lb/>
<pb n="KR4h0134_WYG_113-17a"/>
吳啟族君子篤生降靈惟岳朝陽擢彩荆山曜璞巴庸<lb/>
自擅彭濮稱王南泊僰道西通夜郎内憑玉壘外阻銅<lb/>
梁介視荒服斗絶邊疆赫赫南仲堂堂方叔天子命我<lb/>
遐征越逐竇氏車騎去病冠軍封山刋石鐫銘刻勲逺<lb/>
隔年代懸感風雲盛德必祀千載斯文<lb/>
　　　靈壇碑<lb/>
悠悠五緯乃欽若於堯典茫茫九州是致功于禹跡猶<lb/>
以天步懸逺𨽻首筭而弗窮地載遐荒章亥馳而未極<lb/>
<pb n="KR4h0134_WYG_113-17b"/>
浩庭霄度吐納天和崐閬滄溟胞胎元一九靈之府神<lb/>
液所以降祥五英之闕蓂華以之昭應推刼運之短長<lb/>
校河源之廣狹谷永上書譬流風之不繫桓譚作論明<lb/>
弱水之難航豈知迴天金簡惟傳上聖洞神玉䇿尚隔<lb/>
中仙于時金風戒辰三光澄曜香雨乘空天花入室帝<lb/>
乃升法座説𤣥言肴覆洞微闡揚衆玅洪鐘應叩衢樽<lb/>
待酌銘曰<lb/>
鐘鳴上界梵響𤣥宫紫辰濯水青樹揺風八覺修行七<lb/>
<pb n="KR4h0134_WYG_113-18a"/>
教𢎞通神機詣理秋毫坼空函席廣開法輪徐轉入神<lb/>
精義談天勝辨逐境晦明逗機深淺或照盛業方圓雲<lb/>
篆<lb/>
　　　又<lb/>
雲橋啟館景曜開扉明庭朝禮僊館羽衣鷰履霄去鳧<lb/>
舄晨歸鍊石三轉燒丹七飛昆吾陶鑄丹陽鋈銑畫寫<lb/>
龍文圖開雕篆聲隨地氣調均天辯九宫方應萬靈稱<lb/>
善<lb/>
<pb n="KR4h0134_WYG_113-18b"/>
　　　京師突厥寺碑<lb/>
夫六合之内存乎方冊四天之下聞諸象教百億閻浮<lb/>
塵沙筭而不盡三千日月世界數而無邊至於周星夕<lb/>
隕漢宫宵夢身髙梵世力減須彌應現十方分身百佛<lb/>
上極天中下窮地際轉法輪於稔國留玅象於罽賓至<lb/>
於善見神通缻沙瑞相波斯鑄金優填雕木莫不歸依<lb/>
等覺迴向佛乘棄形骸而入道捨國城而離俗突厥大<lb/>
伊尼温水汗夏后餘基惟天所置威加窮髮兵歴無革<lb/>
<pb n="KR4h0134_WYG_113-19a"/>
小大當戸左右賢王麟膠角觸之弓鷲羽射鵰之箭跨<lb/>
䓤嶺之酋豪靡不從化踰天山之君長咸皆賓屬人敦<lb/>
信契國寶親隣太祖文皇帝道被寰中化覃無外提羣<lb/>
品于萬福濟蒼生于六道大冢宰晉國公功髙寅亮位<lb/>
隆光輔命司空而度地監匠人而置臬帶三條之逸陌<lb/>
面九市之通鄽圖木緹錦雕楹礱密香隨微雨自灑風<lb/>
塵幡雜天花常調絲竹四禪大患凈界無毁六珠芬盡<lb/>
法身常住銘曰<lb/>
<pb n="KR4h0134_WYG_113-19b"/>
七華玅覺三空勝境意樹已彫心猿斯靜靈城偃色空<lb/>
衣滅影索隠窮源振衣提領<lb/>
　　　善行寺碑<lb/>
蓋聞在天成象羣星仰于北辰在地成形百川起於東<lb/>
海是知璿璣盈縮竝運天樞江漢所宗爭環地軸塵沙<lb/>
日月同渤澥之輪迴百億鐵圍等閻浮之數量章亥步<lb/>
驟豈盡世界之邊𨽻首忽微寧窮刼海之筭象牛觕力<lb/>
方十行之階梯兔馬渡河譬三乘之等級定水壊須彌<lb/>
<pb n="KR4h0134_WYG_113-20a"/>
之山智炬然金剛之刹敬表六和現沙門之進止永垂<lb/>
四教示聲聞之律儀至於千疊火然鵠林變色四禪災<lb/>
起鴿影傳輝羽林出使漢開濯龍之祀桒門傳譯晉䖍<lb/>
洛陽之拜<lb/>
　　　温湯碑<lb/>
原夫二儀開闢雷風以之通響五材運行水火因而竝<lb/>
用炎上作苦既麗純陽之德潤下作鹹且協凝隂之度<lb/>
至於遷陵熱谿沈魚涌浪炎洲燒地穴䑕含煙火井飛<lb/>
<pb n="KR4h0134_WYG_113-20b"/>
泉垂天逺扇焦源沸水衝流迸集甘州浴日跳波邁椒<lb/>
丘之野湯谷揚濤激水疾龍門之箭故以地伏流黄神<lb/>
泉愈疾云云其銘曰<lb/>
挺此温谷驪岳之隂白礬上徹丹砂下沈華清駐老飛<lb/>
流瑩心谷神不死川德愈深<lb/>
　　　周太傅燕文公于謹墓碑<lb/>
古者六等官人師傅崇其匡輔一命作牧侯伯揔其專<lb/>
征南仲成薄伐之功吉甫作來歸之頌若乃仰叶宸曜<lb/>
<pb n="KR4h0134_WYG_113-21a"/>
上屬台階錫之以彝器明之以車服隆名盛業太傅燕<lb/>
國公其有焉西曄開其命緒東海傳其世禄父曽致平<lb/>
法之科廷尉稱無寃之頌駟馬方駕髙門繼軌公稟山<lb/>
岳之上靈含風雲之秀氣雕良玉於亷劌錬貞金于鍌<lb/>
鋈于時王業締搆國步權輿太祖地雖二分功猶再駕<lb/>
忠誠簡帝有志興王公運策帷帳參謀幕府封齊定文<lb/>
成之計間楚資曲逆之奇仲華訪輿地之圖林叔參兵<lb/>
車之右魏恭帝元年為大司冦正刑糾慝國無害馬之<lb/>
<pb n="KR4h0134_WYG_113-21b"/>
倫翦暴詰姦民亡飲羊之俗三刺薦無簡之文兩造陳<lb/>
禁邪之憲大周受命寶厯攸歸表髙惠之功臣紀山河<lb/>
之著命封燕公邑萬戸姬氏建國君奭始封昭王禮賢<lb/>
郭隗開館又授太傅本官如先保定五年賜金石樂一<lb/>
部公世為邊將少習兵書當敵制機臨戎應變増壘減<lb/>
竈之圖題樹繫桑之畧軍中罷戰無廢雅歌壯士志驕<lb/>
時觀投石及乎名髙衞霍爵重韓彭錫邑増于鄭僑賜<lb/>
乘同于魏絳丹節比司𨽻之貴緹騎將金吾之寵座闕<lb/>
<pb n="KR4h0134_WYG_113-22a"/>
倡歌之娛堂無鐘鼓之奏辭功坐樹不伐征西之勲還<lb/>
第角巾無競龍驤之賞銘曰<lb/>
惟岳降神膺期命世量苞川藪道𢎞兼濟昴宿協符佐<lb/>
旌㝠契匪躬諒直武節横厲函崤重險鐘鼎淪覆潛龍<lb/>
勿用瞻烏在屋道贊上台功匡下瀆條教斯理彝倫載<lb/>
睦懋官惟德明試以功既移上將實董元戎傳呼甚寵<lb/>
徽草載隆居髙能降處貴思沖寶命惟新王猷允塞爵<lb/>
班異姓禮均同德林胡以南易州之北帝曰爾諧俾侯<lb/>
<pb n="KR4h0134_WYG_113-22b"/>
燕國駸駸過隙滔滔逝川明哲詎寶館舍長捐立言不<lb/>
沒遺愛在旃三河斥土駟馬開泉丹旐毁宗𤣥堂啟殯<lb/>
寵贈虚加鸞和空引晏子悼齊隋武懷晉謂天蓋髙如<lb/>
何不憖<lb/>
　　　周太保尉遲綱墓碑<lb/>
昔者王室藩屏周德謂之宗親列國諸侯異姓稱為伯<lb/>
舅元勲懿德姬崇齊楚之封疏爵疇庸漢重韓吳之秩<lb/>
司勲載其𢎞烈典冊備其徽章山甫式列辟之功紀迹<lb/>
<pb n="KR4h0134_WYG_113-23a"/>
廟器莊叔匡成獻之難昭德彞鼎鴻名盛業公實兼焉<lb/>
公命世挺生應期間出嵩華峻極降維嶽之上靈霜露<lb/>
所均體中和之秀氣危松擢本且觀後彫之質貞桂挺<lb/>
生便體冬華之秀是故以辰昴膺慶風雲𤣥感者焉公<lb/>
柔順内凝英華外發斧藻仁義珪璋令範危勁之節冠<lb/>
四序而踰秀堅貞之操經百錬而不銷加以逵門射法<lb/>
逺中㦸支養由箭神遥穿懸葉巧極將軍之伎精窮校<lb/>
尉之官及年踰艾服任隆台袞甲第當衢傳呼啟路不<lb/>
<pb n="KR4h0134_WYG_113-23b"/>
以寵貴驕人每以卑恭自牧易簀之言無忘寢瘵城郢<lb/>
之志終于瞑目銘曰<lb/>
珠角應期山廷表德出忠入孝自家刑國人物冠冕彞<lb/>
章表則任屬屯警官聨極侍行部六條議班三吏逝水<lb/>
詎停光隂不借遽辭逆旅俄悲怛化旌舒夏練棺陳衞<lb/>
幕北郭人稀西山景落三千不見九原誰作銘兹鼎鼐<lb/>
永傳嵩霍<lb/>
　　　太子太保中都公陸逞碑銘<lb/>
<pb n="KR4h0134_WYG_113-24a"/>
公本居三吳郡三吳縣丞相遜後也宋武匡定鍾鼎底<lb/>
平涵洛公曽祖載實贊軍謀及返斾南轅以司武留守<lb/>
赫連作亂見拘夏州以江右名家為中山太守地既鮮<lb/>
虞途通靈壽呼沲易水仗武乘邊趙北燕南申威河外<lb/>
祖營州使君長於戎馬稱雄朔漠南中都督猶纘奕世<lb/>
之基西校國門無墜承家之業公識度深詳標尚閒逺<lb/>
處衆撝謙居簡行敬風鑒外明潛機内敏建章門戸張<lb/>
華立成原陵松栢虞延盡記昔處文房又居内職或傳<lb/>
<pb n="KR4h0134_WYG_113-24b"/>
氷華時遊甲邸魏祖軍謀還豫南陂之宴梁王師傅猶<lb/>
對宣室之談出内優隆通籍榮寵升降榮步便頌宫禁<lb/>
銘曰<lb/>
淮海惟揚具區之藪水朝江漢星纒牛斗盛德遺風神<lb/>
明厥後龍章八命鸞旂四牡賓階昔遇風月相思卿門<lb/>
今別宿草何悲輪環不已零落無時永矣元伯長從此<lb/>
辭<lb/>
　　　故陜州刺史馮章碑<lb/>
<pb n="KR4h0134_WYG_113-25a"/>
其先陶唐氏之苗裔堯少子生而手有馮字因以為氏<lb/>
俾侯于魯義等房心之地余與之廣事符河汾之邑使<lb/>
君稟靈河嶽比德璁珩閨門和美譽聖開宗握文命氏<lb/>
濁水北流秦闗東徙巖險襟帶山河枕倚陸離組甲從<lb/>
容青紫<lb/>
　　祭文<lb/>
　　　為梁元帝祭王僧辯母貞敬太夫人文<lb/>
維爾世基武子族懋陽元金相比映玉德齊温既稱女<lb/>
<pb n="KR4h0134_WYG_113-25b"/>
則兼循婦言書圖鏡覽辭章討論教貽爼豆訓及平原<lb/>
楚發將兵孟軻成德盡忠資敬自家刑國顯允其儀惟<lb/>
民之則反命師旅既修我戎補兹袞職奄有龜䝉母由<lb/>
子貴亶爾斯崇嘉命允集寵章既隆居髙能降處貴思<lb/>
冲慶資善始榮兼令終崦嵫既夕蒹葭蚤秋奔駟難返<lb/>
衝濤詎留背龍門而西顧過夏首而東浮越三宫之遐<lb/>
嶽經三江之派流鬱鬱増嶺浮雲蔽虧滔滔江漢逝者<lb/>
如斯銘旌故旐宇毁遺碑即虚舟而談奠想徂魂之有<lb/>
<pb n="KR4h0134_WYG_113-26a"/>
知嗚呼哀哉<lb/>
　　文<lb/>
　　　周經藏願文<lb/>
蓋聞九河疏迹策藴靈丘四徹中繩書藏羣玉亦有青<lb/>
丘紫府三皇刻石之文緑檢黄繩六甲靈飛之字豈若<lb/>
如來祕藏譬彼明珠諸佛所師同夫淨鏡鹿苑四諦之<lb/>
法尼園八犍之文香山巨力豈云能負以嵗在昭陽龍<lb/>
集天井奉為云云奉造一切經藏始乎生滅之教訖于<lb/>
<pb n="KR4h0134_WYG_113-26b"/>
泥洹之説論議希有短偈長行責首銀函𤣥文玉匣陵<lb/>
陽餌藥止觀仙字闗尹望氣裁受𤣥言未有龍樹利根<lb/>
㸔題不遍斯陀淺行同座未聞盡天竺之音窮貝多之<lb/>
葉灰分八國文徙罽賓石盡六銖書還大海仰願過去<lb/>
神靈乘兹道力得無生忍具足威儀又願國祚遐長臣<lb/>
民休慶四方内附萬福現前六趣怨親同登正覺<lb/>
　　　幼訓<lb/>
陶士行曰昔大禹不吝尺璧而重寸隂文士何不誦書<lb/>
<pb n="KR4h0134_WYG_113-27a"/>
武士何不馬射若乃𤣥冬修夜朱明永日肅其居處崇<lb/>
其牆仞門無糅雜坐闕號呶以之求學則仲尼之門人<lb/>
也以之為文則賈生之升堂也古者盤盂有銘几杖有<lb/>
誡進退循焉俯仰觀焉文王之詩曰靡不有初鮮克有<lb/>
終立身行道終始若一造次必於是君子之言歟儒家<lb/>
則尊卑等差吉凶降殺君南面而臣北面天地義也鼎<lb/>
俎奇而籩豆偶隂陽之義也道家則墮支體黜聰明棄<lb/>
義絶仁離形去智釋氏之義見苦斷習證滅循道明因<lb/>
<pb n="KR4h0134_WYG_113-27b"/>
辨果偶凡成聖斯雖為教等差而義歸汲引吾始乎幼<lb/>
學及于知命既崇周孔之教兼循老釋之談江左以來<lb/>
斯業不墜汝能修之吾之志也<lb/>
　　樂府<lb/>
　　　闗山篇<hi>以下五言</hi>
從軍出隴阪驅馬度闗山闗山恒掩藹髙峯白雲外遥<lb/>
望秦川水千里長如帶好勇自秦中意氣多豪雄少年<lb/>
便習戰十四已從戎遼水深難渡榆闗斷未通<lb/>
<pb n="KR4h0134_WYG_113-28a"/>
　　　從軍行二首<lb/>
兵書久閑習征戰數曽經講戎平樂觀學戲<hi>一作覽劒</hi>羽林<lb/>
亭西征度疎勒東驅出井陘牧馬濱長渭營軍毒上涇<lb/>
平雲如陣色半月類城形羽書封信璽詔使動流星對<lb/>
岸流沙白縁河栁色青將幕恒臨斗旌門常背邢勲封<lb/>
瀚海石功勒燕然銘兵勢因麾下軍圖送掖庭誰憐下<lb/>
玉筯向暮掩金屏<lb/>
黄河流水急驄馬逺征人谷望河陽縣橋渡小平津年<lb/>
<pb n="KR4h0134_WYG_113-28b"/>
少多遊俠結客好輕身代風愁櫪馬胡霜宜角筋羽書<lb/>
勞警急邊鞍倦苦辛康居因漢使盧龍稱魏臣荒戍唯<lb/>
㸔栁邊城不識春男兒重意氣無為羞賤貧<lb/>
　　　長安有狹邪行<lb/>
威<hi>一作逶</hi>紆狹邪道車騎動相喧博徒稱劇孟遊俠號王<lb/>
孫勢傾魏侯府交盡翟公門路邪勞夾轂塗艱倦折轅<lb/>
日斜宣曲觀春還御宿園塗歌楊栁曲巷飲榴花樽獨<lb/>
有遊梁倦<hi>一作客</hi>還守孝文園<lb/>
<pb n="KR4h0134_WYG_113-29a"/>
　　　飲馬長城窟<lb/>
北走長安道征騎每經過戰垣臨八陣旌門對兩和屯<lb/>
兵戍隴北飲馬傍城阿雪深無復道氷合不生波塵飛<lb/>
連陣聚沙平騎跡多昏昏壠坻月耿耿霧中河羽林猶<lb/>
角觝將軍尚雅歌臨戎常拔劔䝉險屢提戈秋風鳴馬<lb/>
首薄暮欲如何<lb/>
　　　輕舉篇<lb/>
天地能長久神仙壽不窮白玉東華檢方諸西岳童俄<lb/>
<pb n="KR4h0134_WYG_113-29b"/>
瞻少海北暫別扶桑東俯觀雲似蓋低望月如弓㸔棊<lb/>
城邑改辭家墟巷空流珠餘舊竈種杏發新叢酒釀瀛<lb/>
洲玉劔鑄昆吾銅誰能攬六博還當訪井公<lb/>
　　　凌雲臺<lb/>
髙臺懸百尺中夕殊未窮北臨酸棗寺西眺明光宫城<lb/>
傍抵雙府林裏對相風書題鹿盧牓觀寫飛亷銅牕開<lb/>
神女電梁映美人虹虞捐濫天寵鄭瞀特懷忠莊生垂<lb/>
翠釣昭儀拒<hi>一作抵</hi>鬬熊馳輪有盈缺人道亦汙隆還念<lb/>
<pb n="KR4h0134_WYG_113-30a"/>
西陵舞非復鄴城中<lb/>
　　　出塞<hi>一作塞下曲</hi>
飛蓬似征客千里自長驅塞禽唯有雁闗樹但生榆背<lb/>
山㸔故疊繫馬識餘蒲還因麾下騎來送月支圖<lb/>
　　　入塞<lb/>
戍久風塵色勲多意氣豪建章樓閣迥長安陵樹髙度<lb/>
氷傷馬骨經寒墜節旄行當見天子無假用錢刀<lb/>
　　　闗山月<lb/>
<pb n="KR4h0134_WYG_113-30b"/>
闗山夜月明秋色照孤城影虧<hi>一作半形</hi>同漢陣輪滿<hi>一作全影</hi>
逐胡兵天寒光轉白風多暈欲生寄言亭上吏遊客解<lb/>
鷄鳴<lb/>
　　　長安道<lb/>
槐衢囘北第馳道度西宫樹隂連袖色塵影雜衣風採<lb/>
桑逢五馬停車對兩童喧喧許史座鐘鳴賓未窮<lb/>
　　　陌上桑<lb/>
人傳陌上桑未曉已含光重重相䕃映軟弱自芬芳秋<lb/>
<pb n="KR4h0134_WYG_113-31a"/>
胡始倚馬羅敷未滿筐春蠶朝已老安得久徬徨<lb/>
　　　明君詞<lb/>
蘭殿辭新寵椒房餘故情鴻飛漸南陸馬首倦西征寄<lb/>
書參漢使銜涕望秦城唯餘馬上曲猶作出闗聲<lb/>
　　　遊俠篇<hi>英華作俠客行</hi>
京洛出名謳豪俠競交遊河南期四姓闗西謁五侯鬭<lb/>
鷄横大道走馬出長楸桑隂徙將夕槐路轉淹留<lb/>
　　　古曲<hi>一作雜曲</hi>
<pb n="KR4h0134_WYG_113-31b"/>
青樓臨大道遊俠盡<hi>一作任</hi>淹留陳王金被馬秦女桂為<lb/>
鈎馳輪洛城巷鬬鷄南陌頭薄暮風塵起聊為清夜遊<lb/>
　　　髙句麗<hi>六言</hi>
蕭蕭易水生波燕趙佳人自多傾盃覆盌漼漼垂手奮<lb/>
袖婆娑不惜黄金用盡只畏白日蹉跎<lb/>
　　　燕歌行<hi>七言</hi>
初春麗景<hi>一作日</hi>鶯欲嬌桃花流水沒河橋薔薇花開百<lb/>
重葉楊栁拂地數千條隴西將軍號都䕶樓蘭校尉稱<lb/>
<pb n="KR4h0134_WYG_113-32a"/>
嫖姚自從昔別春燕分經年一去不相聞無復漢地闗<lb/>
山月<hi>一作長安月</hi>唯有漠北薊城雲淮南桂中明月影流黄<lb/>
機上織成文充國行軍屢築營陽史討虜陷平城城下<lb/>
風多能却陣沙中雪淺詎停兵屬國小婦猶年少羽林<lb/>
輕騎數征行遥聞陌頭採桑曲猶勝邊笳胡笳聲胡笳<lb/>
向暮使人泣長望<hi>一作還使</hi>閨中空佇立桃花落地杏花舒<lb/>
桐生井底寒葉疎試為來㸔上林雁應有遥寄隴頭書<lb/>
　　　日出東南隅行<hi>以下雜言</hi>
<pb n="KR4h0134_WYG_113-32b"/>
曉星西北沒朝日東南隅陽牕臨玉女蓮帳照金鋪鳯<lb/>
樓稱獨立絶世良所無鏡懸四龍網枕畫七星圖銀鏤<lb/>
明光帶金地織成襦調弦大垂手歌曲鳯將雛採桑三<lb/>
市路賣酒七條衢道逢五馬客夾轂來相趨將軍多事<lb/>
勢夫聓好形模髙箱照雲母壯馬飾當顱單衣火浣布<lb/>
利劔水精珠自知心所愛仕宦執金吾飛甍彫翡翠<hi>玉臺</hi>
<hi>作翠羽</hi>繡桷畫屠蘇銀燭附彈映鷄羽黄金步揺動襜褕<lb/>
兄弟五日時來歸髙車竟道生光輝名唱兩行堂上起<lb/>
<pb n="KR4h0134_WYG_113-33a"/>
鴛鴦七十階前飛少年任俠輕年月珠丸出彈遂難追<lb/>
　　　牆上難為趨<lb/>
昔稱梁孟子兼聞魯孔丘訪政聊為述問陳豈相詶末<lb/>
代多僥倖卿相盡經由臺郎百金價台司千萬求當朝<lb/>
少直筆趨代皆曲鈎廷尉十年不得調將軍百戰未封<lb/>
侯夜伏擁門作常伯自有蒲萄得涼州白璧求善價明<lb/>
珠難暗投髙牆不可踐井水自難浮風胡有年嵗銛利<lb/>
比吳鈎<lb/>
<pb n="KR4h0134_WYG_113-33b"/>
　　詩<lb/>
　　　九日從駕<hi>以下五言</hi>
黄山獵地廣青門官路長律改三秋節氣應九鐘霜曙<lb/>
影初分地暗色始成光髙斾長楸坂緹幕杏間堂射馬<lb/>
垂雙帶豐貂佩兩璜苑寒梨樹紫山秋菊葉黄華露霏<lb/>
霏冷輕飈颯颯涼終慙屬車對空假侍中郎<lb/>
　　　入朝守門開<hi>梁簡文有守東華門開詩</hi>
鳯池<hi>一作直城</hi>通複道嚴駕早凌晨鐵符行警曙銀棨未開<lb/>
<pb n="KR4h0134_WYG_113-34a"/>
闉塹暗城無影晴新路不塵屯兵引畫劍騎吹動班輪<lb/>
徒知仰睿藻抽辭殊未申<lb/>
　　　贈周處士<lb/>
我行無嵗月征馬屢盤桓崤曲三危岨闗重九折難猶<lb/>
持漢使節尚服楚臣冠巢禽疑上幕驚羽畏虚彈飛蓬<lb/>
去不已客思漸無端壯志與時歇生年隨事闌百齡悲<lb/>
促命數刻念餘歡雲生隴坻黑桑疎薊北寒鳥道無蹊<lb/>
徑清漢有波瀾思君化羽翮要我鑄金丹<lb/>
<pb n="KR4h0134_WYG_113-34b"/>
　　　别陸子雲<hi>藝文作别陸才子</hi>
解纜出南浦征棹且凌晨還㸔分手處唯餘送别人中<lb/>
流揺葢影邊江落騎塵平湖開曙日細栁發新春滄波<lb/>
不可望行雲聊共因<lb/>
　　　奉和趙王途中五韻<lb/>
飄飄映車幕出沒望連旗度雲還翊陣迴風即送師峽<lb/>
路沙如月山峯石似眉村桃拂紅粉岸栁被青絲錦城<lb/>
遥可望迴鞍念此時<lb/>
<pb n="KR4h0134_WYG_113-35a"/>
　　　和張侍中看獵<lb/>
上林冬狩返囘中講射歸還登宣曲觀更獵黄山圍嚴<lb/>
冬桑柘慘寒霜馬騎肥緤盧隨兔起髙鷹接雉飛獨嗟<lb/>
來逺客辛苦倦邊衣<lb/>
　　　和庾司水修渭橋<lb/>
東流仰天漢南渡似牽牛長堤通甬道飛梁跨造舟使<lb/>
者開金堰太守擁河流廣陵候濤水荆峽望陽侯波生<lb/>
從故舶沙漲湧新洲天星識辨對撿玉應沈鈎空悦浮<lb/>
<pb n="KR4h0134_WYG_113-35b"/>
雲賦非復採蓮謳<lb/>
　　　𤣥圃濬池臨泛奉和<lb/>
長洲春水滿臨泛廣川中石壁如明鏡飛橋類飲虹垂<lb/>
楊夾浦緑新桃縁徑紅對樓還泊岸迎波蹔守風漁舟<lb/>
釣欲滿蓮房採半空於兹臨北闕非復坐牆東<lb/>
　　　和從弟祐山家二首<lb/>
採藥名山頂時節無春冬散雲非一色連嵓異衆峯合<lb/>
沓似無徑間關定有蹤山牕臨絶頂檐溜俯危松空林<lb/>
<pb n="KR4h0134_WYG_113-36a"/>
鳴暮雨虚谷應朝鐘仙童時可遇羽客屢相逢若値韓<lb/>
衆藥當御長房龍<lb/>
結交非俗士仙侣自招攜少華隠日月太乙尋虹霓衆<lb/>
林積為籟圍竹茂成埤幽谷曙無景荒途晝欲迷滴瀝<lb/>
寒泉澑叫嘯秋猿啼白雲帝鄉起神禽丹穴棲箭篠時<lb/>
通徑桃李復成蹊今身得其所羣物可令齊<lb/>
　　　詠鴈<lb/>
伺潮聞曙響妬壟有春翬豈若雲中鴈秋時塞外歸河<lb/>
<pb n="KR4h0134_WYG_113-36b"/>
長猶可涉海濶故難飛霜多聲轉急風疎行屢稀園池<lb/>
若可至不復怯虞機<lb/>
　　　送觀寧侯葬<lb/>
䝉羽髙峻極淮泗導清源邢茅廣裂地跗萼盛開蕃紛<lb/>
綸彤艧彩從容瓊玉温衝飈揺栢榦烈火壯曽崐疇昔<lb/>
同羈旅辛苦涉涼暄觀風方聽樂垂淚遽傷魂造舟虚<lb/>
客禮髙閈掩賓垣桂樹思公子芳草惜王孫今晨向郊<lb/>
郭猶似背轘轅丹旐書空位素帳設虚樽楚琴南操絶<lb/>
<pb n="KR4h0134_WYG_113-37a"/>
韓詩舊説存西靡傷新樹東陵惜故園自憐悲谷影彌<lb/>
愴<hi>一作念</hi>玉闗門餘輝盡天末夕霧擁<hi>一作起</hi>山根平原㸔<lb/>
獨樹臯亭望列村寂寥還葢靜荒茫歸路昬挽鐸已流<lb/>
唱歌童行自喧睠言千載後誰將遊九原<lb/>
　　　送劉中書葬<lb/>
昔別傷南浦今歸去北邙書生空託夢久客每思鄉塞<lb/>
近邊雲黑塵昏野日黄陵谷俄遷變松栢易荒涼題銘<lb/>
無復迹何處驗龜長<lb/>
<pb n="KR4h0134_WYG_113-37b"/>
　　　別王都官<lb/>
連翩憫流客悽愴惜離羣東西御溝水南北㑹稽雲河<lb/>
橋兩堤絶横岐數路分山川遥不見懷袖逺相聞<lb/>
　　　送別裴儀同<lb/>
河橋望行旅長亭送故人沙飛似軍幕蓬捲若車輪邊<lb/>
衣苦霜雪愁<hi>一作秋</hi>貌損風塵行路皆兄弟千里念相親<lb/>
　　　渡河北<hi>苑詩類選作范雲者非</hi>
秋風吹木葉還似洞庭波常山臨代郡亭障繞黄河心<lb/>
<pb n="KR4h0134_WYG_113-38a"/>
悲異方樂腸斷隴頭歌薄暮臨征馬失道北山阿<lb/>
　　　詠月贈人<lb/>
月色當秋夜斜暉映薄帷上弦如半璧初魄似蛾眉渡<lb/>
雲光忽駛中天影更遲髙陽懷許掾對此益相思<lb/>
　　　和殷廷尉嵗暮<lb/>
嵗晩悲窮律他鄉念索居寂寞灰心盡摧殘生意餘産<lb/>
空交道絶財殫密親疎空悲趙壹賦還著虞卿書<lb/>
　　　㸔鬬鷄<lb/>
<pb n="KR4h0134_WYG_113-38b"/>
躞蹀始横行意氣欲相傾妬敵金芒起猜羣芥粉生入<lb/>
場疑挑戰逐退似追兵誰知函谷下人去獨開城<lb/>
　　　彈棊<lb/>
投壺生電影六博値仙人何如鏡奩上自有拂輕巾隔<lb/>
澗疑將別隴頭如望秦握筆如思賦辭短竟無陳<lb/>
　　　從駕北郊<lb/>
維皇敬明祀望拜出河東地靈開複道營星發紫宫衡<lb/>
街響清蹕偵候起相風森沈羽林騎肅穆虎賁弓<lb/>
<pb n="KR4h0134_WYG_113-39a"/>
　　　和趙王隠士<lb/>
鳧鵠均長短鵬鷃共逍遥清襟藴秀氣虚席滿風飇斷<lb/>
絃唯續葛獨酌止傾瓢菖蒲九重節桑薪七過燒<lb/>
　　　始發宿亭<lb/>
送人亭上別被馬櫪中嘶漠漠村烟起離離嶺樹齊落<lb/>
星侵曉沒殘月半山低<hi>闕</hi>
　　　山池落照<lb/>
竹館掩金扉池光晦晩暉孤舟隠荷出輕棹染苔歸浴<lb/>
<pb n="KR4h0134_WYG_113-39b"/>
禽時侣竄驚羽忽單飛<hi>闕</hi>
　　　詠霧應詔<lb/>
七條開早陌五里闇朝氛帶樓疑海氣含葢似浮雲方<lb/>
從河水上預奉緑圖文<lb/>
　　　入闗故人別<lb/>
百年餘古樹千里闇黄塵闗山行就近相㸔成逺人<lb/>
　　　過藏矜道館<lb/>
松古無年月鵠去復來歸石壁藤為路山牕雲作扉<lb/>
<pb n="KR4h0134_WYG_113-40a"/>
　　　明慶寺石壁<lb/>
夏水懸臺際秋泉帶雨餘石生銘字長山久谷神虚<lb/>
　　　雲居寺高嶺<lb/>
中峯雲已合絶頂日猶晴邑居隨望近風烟對眼生<lb/>
　　　詠定林寺桂樹<lb/>
嵗餘彫晚葉年至長新圍月輪三五映烏生八九飛<lb/>
　<lb/>
　<lb/>
<pb n="KR4h0134_WYG_113-40b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　漢魏六朝百三家集巻一百十三<lb/>
</p>
<p>
</p>
  </div>
</body>
</text>
</TEI>
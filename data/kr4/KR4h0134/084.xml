<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>漢魏六朝百三家集巻八十四</head> <lb/>
    <p>
<pb n="KR4h0134_WYG_084-1a"/>
欽定四庫全書<lb/>
　漢魏六朝百三家集巻八十四<lb/>
　　梁元帝集題詞<lb/>
　　　間讀梁元帝與武陵王書言兄肥弟瘦讓棗推<lb/>
　　　梨上林聞鳥宣室披圖友于之情三復流涕漢<lb/>
　　　明東海詞無以加乃縱兵六門參夷流血同室<lb/>
　　　之鬬甚于宼讎外為可憐之言内無急難之痛<lb/>
　　　狡人好語固難以嘗測也荆南定蹕强虜叩城<lb/>
<pb n="KR4h0134_WYG_084-1b"/>
　　　地非王氣自速其災然召師覆國禍發岳陽帝<lb/>
　　　好殺家人卒殺之者家人也驪山之火君子緩<lb/>
　　　誅申戎而先咎幽王有以哉帝不好聲色頗有<lb/>
　　　高名獨為詩賦婉麗多情妾怨廻文君思出塞<lb/>
　　　非好色者不能言而徐娘角枕垂刺金樓内教<lb/>
　　　之闕不能謂當璧無過也釋典諸文雕鏤匠意<lb/>
　　　威鳯紺馬增其爛熳顧湼槃徳宗讓悟父兄道<lb/>
　　　心三降其風薄矣詔令書表咄咄火攻挾陳思<lb/>
<pb n="KR4h0134_WYG_084-2a"/>
　　　之才攘子桓之坐眇僧化身固一神物哉<lb/>
　目録<lb/>
　　賦<lb/>
　　　𤣥覽賦<lb/>
　　　言志賦<lb/>
　　　春賦<lb/>
　　　秋興賦<lb/>
　　　臨秋賦<lb/>
<pb n="KR4h0134_WYG_084-2b"/>
　　　對燭賦<lb/>
　　　採蓮賦<lb/>
　　　鴛鴦賦<lb/>
　　　蕩婦秋思賦<lb/>
　　詔<lb/>
　　　即位詔<lb/>
　　　蠲免力田詔<lb/>
　　　次建業詔<lb/>
<pb n="KR4h0134_WYG_084-3a"/>
　　　諡王僉詔<lb/>
　　　詔贈杜崱<lb/>
　　　詔封王僧辯<lb/>
　　　詔裒庾詵與劉之遴<lb/>
　　令<lb/>
　　　答勸進羣下令<lb/>
　　　復答<lb/>
　　　又答王僧辯等<lb/>
<pb n="KR4h0134_WYG_084-3b"/>
　　　答南平王恪等令<lb/>
　　　解嚴令<lb/>
　　　課耕令<lb/>
　　　下四方令<lb/>
　　　赦餘黨令<lb/>
　　勅<lb/>
　　　勅報司徒王僧辯<lb/>
　　　别勅王僧辯<lb/>
<pb n="KR4h0134_WYG_084-4a"/>
　　　勅杜龕<lb/>
　　敎<lb/>
　　　召學生敎<lb/>
　　表<lb/>
　　　薦鮑㡬表<lb/>
　　　請於州置學挍表<lb/>
　　　薦顧協表<lb/>
　　　上忠臣傳表<lb/>
<pb n="KR4h0134_WYG_084-4b"/>
　　　遷荆州輸江州節表<lb/>
　　啓<lb/>
　　　東宫薦石門侯啓<lb/>
　　　慶東耕啓<lb/>
　　　慶南郊啓<lb/>
　　　謝東宫賜白牙鏤管筆啓<lb/>
　　　謝勅送齊王瑞像還啓<lb/>
　　　上東官古跡啓<lb/>
<pb n="KR4h0134_WYG_084-5a"/>
　　　謝上畫䝉勅裒賞啓<lb/>
　　　謝東宫賚陸探徴畫啓<lb/>
　　　謝東宫賜彈棊局啓<lb/>
　　　謝敕賜第啓<lb/>
　　　為妾夏玉安豐謝東宫賚錦啓<lb/>
　　　謝東宫賚辟邪子錦白褊等啓<lb/>
　　　謝東宫賚貂蟬啓<lb/>
　　　謝勅賜褥啓<lb/>
<pb n="KR4h0134_WYG_084-5b"/>
　　　謝東宫賚寳枕啓<lb/>
　　　謝東宫賚花釵啓<lb/>
　　　上榖充軍糧啓<lb/>
　　　謝東宫賚𤓰啓<lb/>
　　　為妾𢎞夜姝謝東宫賚合心花釵啓<lb/>
　　　謝晉安王賜馬啓<lb/>
　　　謝東宫賚蒸栗牛啓<lb/>
　　　謝賚車螯蛤蜊啓<lb/>
<pb n="KR4h0134_WYG_084-6a"/>
　　　謝東宫賚塵尾錦帔團扇等啓<lb/>
　　　謝賜功徳淨饌一頭啓<lb/>
　　　又謝賚功徳食一頭啓<lb/>
　　書<lb/>
　　　與蕭<graphic n="KR1460" url="https://raw.githubusercontent.com/kanripo/KR-Gaiji/master/images/KR1460.png" mimeType="image/png"/>議等書<lb/>
　　　答廣信侯書<lb/>
　　　答齊國雙馬書<lb/>
　　　又<lb/>
<pb n="KR4h0134_WYG_084-6b"/>
　　　與學生書<lb/>
　　　答晉安王叙南康簡王薨書<lb/>
　　　答劉縮求述制旨義書<lb/>
　　　與蕭挹書<lb/>
　　　與武陵王書<lb/>
　　　又<lb/>
　　　與魏書<lb/>
　　　與劉孝綽書<lb/>
<pb n="KR4h0134_WYG_084-7a"/>
　　　與劉智藏書<lb/>
　　　與武陵王書<lb/>
　　　又<lb/>
　　　與鮑泉<lb/>
　　　與劉璠<lb/>
　　　報顔之儀献神洲頌<lb/>
　　　遺周𢎞直書<lb/>
　　　與周𢎞正書<lb/>
<pb n="KR4h0134_WYG_084-7b"/>
　　　答王僧辯書<lb/>
　　　下荆州<lb/>
　　　遺王僧辯書<lb/>
　　　與王僧辯帛書<lb/>
　　檄<lb/>
　　　討侯景檄<lb/>
　　論<lb/>
　　　全徳志論<lb/>
<pb n="KR4h0134_WYG_084-8a"/>
　　　鄭衆論<lb/>
　　議<lb/>
　　　高祖武皇帝謚議<lb/>
　　序<lb/>
　　　簡文帝法寳聯璧序<lb/>
　　　内典碑銘集林序<lb/>
　　　職貢圖序<lb/>
　　　忠臣傳序<lb/>
<pb n="KR4h0134_WYG_084-8b"/>
　　　忠臣傳死節篇序<lb/>
　　　孝徳傳序<lb/>
　　　全徳志序<lb/>
　　　丹陽尹傳序<lb/>
　　　懐舊志序<lb/>
　　　洞林序<lb/>
　　　廬山碑序<lb/>
　　　忠臣傳諫諍篇序<lb/>
<pb n="KR4h0134_WYG_084-9a"/>
　　　揚州梁安寺碑序<lb/>
　　　贈張纉詩<hi>存序</hi>
　　贊<lb/>
　　　忠臣傳寄託篇贊<lb/>
　　　忠臣傳諫争篇贊<lb/>
　　　忠臣傳執法篇贊<lb/>
　　　孝徳傳皇王篇贊<lb/>
　　　孝徳傳天性篇贊<lb/>
<pb n="KR4h0134_WYG_084-9b"/>
　　　職貢圖贊<lb/>
　　銘<lb/>
　　　漏刻銘<lb/>
　　　東宫後堂仙室山銘<lb/>
　　　香爐銘<lb/>
　　　梁安寺刹下銘<lb/>
　　碑<lb/>
　　　皇太子講學碑<lb/>
<pb n="KR4h0134_WYG_084-10a"/>
　　　鍾山飛流寺碑<lb/>
　　　曠野寺碑<lb/>
　　　郢川晉安寺碑<lb/>
　　　攝山栖霞寺碑<lb/>
　　　歸來寺碑<lb/>
　　　南岳衡山九貞舘碑<lb/>
　　　青谿山舘碑<lb/>
　　　隱居先生陶𢎞景碑<lb/>
<pb n="KR4h0134_WYG_084-10b"/>
　　　荆州長沙寺何育王像碑<lb/>
　　　莊嚴寺僧旻法師碑<lb/>
　　　光宅寺大僧正法師碑<lb/>
　　　𤣥圃牛渚磯碑<lb/>
　　　善覺寺碑<lb/>
　　　荆州放生亭碑<lb/>
　　墓誌<lb/>
　　　庾先生承先墓誌<lb/>
<pb n="KR4h0134_WYG_084-11a"/>
　　　特進蕭琛墓誌銘<lb/>
　　　中書令庾肩吾墓志銘<lb/>
　　　侍中新渝侯墓志銘<lb/>
　　　黄門侍郎劉孝綽墓志銘<lb/>
　　　散騎常侍裴子野墓志銘<lb/>
　　　太常卿陸倕墓志銘<lb/>
　　　侍中吳平光侯墓志銘<lb/>
　　祭文<lb/>
<pb n="KR4h0134_WYG_084-11b"/>
　　　祭東耕文<lb/>
　　　釋奠祭孔子文<lb/>
　　　祭顔子文<lb/>
　　騷<lb/>
　　　秋風揺落<lb/>
　　樂府<lb/>
　　　長歌行<lb/>
　　　芳樹<lb/>
<pb n="KR4h0134_WYG_084-12a"/>
　　　巫山高<lb/>
　　　關山月<lb/>
　　　隴頭水<lb/>
　　　折楊柳<lb/>
　　　洛陽道<lb/>
　　　長安道<lb/>
　　　紫騮馬<lb/>
　　　驄馬驅<lb/>
<pb n="KR4h0134_WYG_084-12b"/>
　　　劉生<lb/>
　　　飛來雙白鶴<lb/>
　　　班媫妤<lb/>
　　　半路谿<lb/>
　　　採蓮曲<lb/>
　　　呉趨行<lb/>
　　　燕歌行<lb/>
　　　烏棲曲<lb/>
<pb n="KR4h0134_WYG_084-13a"/>
　　　其二<lb/>
　　　其三<lb/>
　　　其四<lb/>
　　詩<lb/>
　　　登隄望水<lb/>
　　　赴荆州泊三江口<lb/>
　　　藩難未静述懐<lb/>
　　　和劉尚書兼明堂齋宫<lb/>
<pb n="KR4h0134_WYG_084-13b"/>
　　　和劉尚書侍五明集<lb/>
　　　和鮑常侍龍川舘<lb/>
　　　登顔園故閣<lb/>
　　　代舊姬有怨<lb/>
　　　夕出通波閣下觀妓<lb/>
　　　去丹陽尹尹荆州<lb/>
　　　又<lb/>
　　　示吏民<lb/>
<pb n="KR4h0134_WYG_084-14a"/>
　　　後臨荆州<lb/>
　　　别荆州吏民<lb/>
　　　宫殿名詩<lb/>
　　　縣名詩<lb/>
　　　姓名詩<lb/>
　　　將軍名詩<lb/>
　　　屋名詩<lb/>
　　　車名詩<lb/>
<pb n="KR4h0134_WYG_084-14b"/>
　　　船名詩<lb/>
　　　歌曲名詩<lb/>
　　　藥名詩<lb/>
　　　鐵宂名詩<lb/>
　　　龜兆名詩<lb/>
　　　獸名詩<lb/>
　　　鳥名詩<lb/>
　　　樹名詩<lb/>
<pb n="KR4h0134_WYG_084-15a"/>
　　　草名詩<lb/>
　　　相名詩<lb/>
　　　望江中月影<lb/>
　　　詠霧<lb/>
　　　春日篇<lb/>
　　　納凉<lb/>
　　　賦得渉江採芙蓉<lb/>
　　　賦得蘭澤多芳草<lb/>
<pb n="KR4h0134_WYG_084-15b"/>
　　　詠石榴<lb/>
　　　看摘薔薇<lb/>
　　　賦得竹<lb/>
　　　從軍行<hi>一作王僧辯從軍</hi>
　　　詠池中燭影<lb/>
　　　晩棲烏<lb/>
　　　登江州百花亭懐荆楚<lb/>
　　　汎蕪湖<lb/>
<pb n="KR4h0134_WYG_084-16a"/>
　　　早發龍巢<lb/>
　　　夜宿栢齋<lb/>
　　　落日射熊<lb/>
　　　後園看騎馬<lb/>
　　　春日<hi>一作和劉上黄</hi>
　　　戲作艷詩<lb/>
　　　和林下詠姬應令<hi>和昭明</hi>
　　　閨怨<lb/>
<pb n="KR4h0134_WYG_084-16b"/>
　　　祀伍相廟<lb/>
　　　詠風<lb/>
　　　詠霧<lb/>
　　　賦得蒲生我池中<lb/>
　　　詠雲陽樓簷柳<lb/>
　　　五言詩<lb/>
　　　晩景遊後園<lb/>
　　　逰後園<lb/>
<pb n="KR4h0134_WYG_084-17a"/>
　　　古意<lb/>
　　　雜詠二首<lb/>
　　　　秋夜<lb/>
　　　　寒閨<lb/>
　　　和彈筝人<lb/>
　　　其二<lb/>
　　　出江陵縣還<lb/>
　　　其二<lb/>
<pb n="KR4h0134_WYG_084-17b"/>
　　　詠歌<lb/>
　　　贈到溉洽<lb/>
　　　遺武陵王詩<lb/>
　　　别荆州吏目<lb/>
　　　其二<lb/>
　　　細雨<lb/>
　　　望春詩<lb/>
　　　綠栁<lb/>
<pb n="KR4h0134_WYG_084-18a"/>
　　　詠梅<lb/>
　　　宜男草<lb/>
　　　細草<lb/>
　　　賦得春荻<lb/>
　　　詠螢火<lb/>
　　　離合<lb/>
　　　後園作廻文詩<lb/>
　　　賦登山馬<lb/>
<pb n="KR4h0134_WYG_084-18b"/>
　　　古意詠燭<lb/>
　　　春别應令六首<lb/>
　　　其二<lb/>
　　　其三<lb/>
　　　其四<lb/>
　　　其五<lb/>
　　　其六<lb/>
　　　送西歸内人<lb/>
<pb n="KR4h0134_WYG_084-19a"/>
　　　宴清言殿作栢梁體<lb/>
　　　幽逼詩四首<lb/>
　　　其二<lb/>
　　　其三<lb/>
　　　其四<lb/>
　<lb/>
　<lb/>
　<lb/>
<pb n="KR4h0134_WYG_084-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　漢魏六朝百三家集巻八十四目録<lb/>
<pb n="KR4h0134_WYG_084-20a"/>
欽定四庫全書<lb/>
　漢魏六朝百三家集巻八十四<lb/>
　　　　　　　　　　　　　　明　張溥　輯<lb/>
　梁元帝集<lb/>
　　賦<lb/>
　　　𤣥覽賦<lb/>
歲次旃蒙月建司空變凌陰之吕扇廣莫之風蕭子褰<lb/>
帷九水作牧三宫乃盱衡而言曰惟天為大惟堯則之<lb/>
<pb n="KR4h0134_WYG_084-20b"/>
惟地盖厚惟王國之粤我皇之握鏡實乃神而乃聖陳<lb/>
六聯於八則𢎞九職於三令運璇樞而御宇執玉衡而<lb/>
齊政大矣廣矣無徳而稱俯齱齵於軒羲諒斗筲於子<lb/>
姒包河圖與洛書括龍官乎鳯紀超大徳於百王髙鴻<lb/>
名於萬祀惟天縱於副后踰唘誦而惟首既倫儒於肅<lb/>
成復斷獄於長夀豈止丕莊屈膝將令班鄭捧箒譬衢<lb/>
樽而待酌若懸鐘之須扣前踰繫象之外聲髙洙泗之<lb/>
右伊俯已之顓愚謬聯蕚於天衢筮東門而畫野創南國<lb/>
<pb n="KR4h0134_WYG_084-21a"/>
而分墟詔伯宗以為儐誥内史而䇿書用分兹於茅社<lb/>
從侯服而俾予類金獸以封建非桐珪以錫處爾其湘<lb/>
水之東即我龜䝉魏甘露而分邑呉太平而定中鎮麟<lb/>
山之崔嵬傍龍跡其穹窿金城髙而相屬石燕起而依<lb/>
風豈連鏕於分陜羨追縱於二公彼琅臺之作守有彭<lb/>
泗之嘉名殊並海之分地異魚石之所城經沈子之髙<lb/>
墉蓋水運之堤封謝禮樂之干櫓閲武騎之輣衝軾錦<lb/>
車而前騖驅魚軒而繼蹤無復鸞歌鳯舞唯對緑栁青<lb/>
<pb n="KR4h0134_WYG_084-21b"/>
松留呉宫之宿鷰響平陵之夜鐘飛余轡而西征戍太<lb/>
真之舊營鳴節鼓之金鐲屯戎車於石城戮滔天之封<lb/>
豕斬横海之長鯨每輟書而歎息景樹徳之風聲從王<lb/>
役於鏡中浮文鷁而載鴻經謝亭而帳飲想彦伯之髙<lb/>
風度五城而騁望見三冀之無窮故以飛雲蒼隼白鱧<lb/>
青桐金吾舎利鳴鶴紫宫眺方嶽乎雲間望赤坂之朱<lb/>
殷想真長之送别懐思曠之還山此檜檝而方逺彼松<lb/>
舟而未閒倦旅泊於新丘同渭水之不流或千人而並<lb/>
<pb n="KR4h0134_WYG_084-22a"/>
唱乍萬人之相鈎毁橋由於瑗度鑿空資扵仲謀睇三<lb/>
茅之靈秘懐九轉之仙記紫臺石室之文青首銀函之<lb/>
字獨有披霧之心彌軫凌雲之志捫殷碑之愴望挹延<lb/>
州之髙讓井觱沸而䖤蟺勢崎嶇而低昻見傳巴之度<lb/>
曲開安歌之浩唱想觀樂乎朝陽憶紆衣乎夕張迴余<lb/>
舲之美風聳余棹乎雲陽彼桑梓之必敬況枌榆之舊<lb/>
鄉將遊目於五湖乃浩覽於姑蘇臨閶門之跨水聳重<lb/>
闕而開都睇太伯之卜祀爰避國於勾呉去西滸之樂<lb/>
<pb n="KR4h0134_WYG_084-22b"/>
政尊東夷之楷模時渡谷水之陽尚想嘉禾之方壯慶<lb/>
亭於吳后雄檇李於越王觀泉亭之涌波崖巍巍而峩<lb/>
峩張素盖而縈洲嶼馳白馬而越江沲鼓洪濤於萬里<lb/>
曾未動於纎羅及戾止乎東甌登玉笥與銅牛山東武<lb/>
而遥集雁南海而飛浮巖亭亭其似盖氣苕苕其若樓<lb/>
登舜橋而延首瞰禹井而淹留御史之状猶在督䕶之<lb/>
門不修雖濫同於借宼愧人瘼之何求皇覽揆余之忠<lb/>
誠詔入謁於承明既攝州於淮海且作尹乎中京慕張<lb/>
<pb n="KR4h0134_WYG_084-23a"/>
生之擿伏挹邊延之勵精珥金貂而待問鳴玉佩而趨<lb/>
庭兼三河及三輔惣九緯乎九經揚王庭之俊選聞褎<lb/>
然於前則時濫假於中台掌邦教之觀國乍南宫而薦<lb/>
士且右鄉而表徳判辟雍之樂語辨金馬之儒墨驅安<lb/>
居以騁望壮天居之麗極詳夫皇王爰處本無定所堯<lb/>
都平陽舜在冀方𤣥王居亳成周卜洛故知黄旗紫盖<lb/>
域中為天地之所合風雨之所會蔭美氣之葱葱浮卿<lb/>
雲之靄靄聳梁山而成闕縈長淮而似帶昔者甘泉暉<lb/>
<pb n="KR4h0134_WYG_084-23b"/>
章平樂未央凌霄飛雨麒麟鳯凰九華仁夀百福明光<lb/>
玉階紫闈雕柱錦牆木蘭為棟文杏為梁温臺冬燠秋<lb/>
忩夏凉甲乙之帳庚辛之枋未有秖園之右齊之仁夀<lb/>
用擬舟航長為稱首日殿月宫金池珠叢七重迢逓千<lb/>
柱玲瓏虹橋左跨雁苑南通紫紺之堂臨水青蓮之臺<lb/>
帶風及夫皦光未旭更籌曙促猶然陽燧之火尚執驪<lb/>
龍之燭或帶桃花之綬乍響𤣥山之玉爰八命而建旟<lb/>
誠非親而勿居應鳴鞞於龍角覆緹幕於熊車開轅門<lb/>
<pb n="KR4h0134_WYG_084-24a"/>
於淮渚泛艅皇之容與吟紫騮之長歌奏𤣥雲之疊鼓<lb/>
開右座而納文設左廣而投武既風起而雲飛復摧班<lb/>
而拉虎泛樓船而鬱紆憶霸楚之雄圖悲騅馬之不逝<lb/>
忘逐鹿之長驅豈烏江之天險資赤帝之神符於是途<lb/>
經灌壘水分當利彼呉王之連和延魏后之交質趙將<lb/>
軍之建節辛侍中之奉使亮鼎足其何言限修江而為<lb/>
二泊九井而問津盖六服之都會方函谷之設險譬魯<lb/>
陽之襟帶觀棄繻之裂帛見髙車之輔軑顧濡須之故<lb/>
<pb n="KR4h0134_WYG_084-24b"/>
巘每當食而忘飯鬭二虎於江干争兩龍於修坂既凱<lb/>
㨗而来旋遂鳴鐃而獨返彼銅山之可傷何驕容之無<lb/>
方已築長洲之苑復實海陵之倉遂稱兵而内侮宜朝<lb/>
起而夕亡原西陵以肇基始衝梯於士治載為前茅之<lb/>
首實表勤王之師同薏苡之興謗成貝錦之深疑良弓<lb/>
藏而髙鳥盡入不謙而出不辭遊雷中而徜徉遇日吉<lb/>
而辰良祀公瑾以桂酒薦忠肅以椒漿實討曹之英䇿<lb/>
盖謀桓之秘方衣披披而屢舞神欣欣而樂康弔劉安<lb/>
<pb n="KR4h0134_WYG_084-25a"/>
於下雉聊載懐於惇史或䇿杖而龍飛或叱石而羊起<lb/>
將雞鳴於天上遂埋魂於蒿里匪仙道之云偽盖為仁<lb/>
其由已經釣臺而髙邁過鄂渚而西浮變青門之三襲<lb/>
為黄塵之一丘城逶迤而中斷階坂陁而半留分沙羨<lb/>
而唘鎮即開蕃於夏州星尚連於翼軫舎兼分於斗牛<lb/>
麗滄浪之水清良信美乎濯纓嗟其釣而非釣復何慮<lb/>
而何營羗有願而不獲拂蘭橈而上征冬已謝而春辭<lb/>
聊方舟而水嬉㸔白沙而似雪望却月而成眉臨石渚<lb/>
<pb n="KR4h0134_WYG_084-25b"/>
其如鏡玩弱栁其猶絲停赤壁而延佇聊愴望而方思<lb/>
吳水鄉之舟檝魏陸産之皋貔本呉長而魏短況地利<lb/>
與天時結憤風而炎上燎原火於驚颸灰霧霏而擊馬<lb/>
箭參差而麗龜成班車之逸氣碎當途於鹿麋分洞庭<lb/>
於呉上限東益於巴丘如淄澠之相别似涇渭之分流<lb/>
雖滔滔而直瀉終耿耿而横浮想蘭香之薦枕懐娥皇<lb/>
之夜遊若夫子瑜設險之記閻遨遊泳之地既下車而<lb/>
踐境早詢求於方志曉泊鬻拳之津夕瞻荒谷之寺居<lb/>
<pb n="KR4h0134_WYG_084-26a"/>
栁下而布徳坐棠陰而髙視班六條於宰邑賢十部於<lb/>
從事每題輿於仲舉豈虛名乎叔治藉務隙於登臨乃<lb/>
紛吾之本志時復設羽蓋揚旌斾乗雕玉從貝帶浮雲<lb/>
起登髙唐泛枉渚望涔陽荆棘生於龍門之下狐兎穴<lb/>
於馬牧之旁臨章華而流盼見舊楚之凄凉試極目乎<lb/>
千里何春心之可傷其舊渚宫也夾江帶阡布䕶井田<lb/>
通達交道髙門接連人要水心之劍家有給耕之田既<lb/>
追隨而得性實燕處而超然若平臺之中觀閣相通雄<lb/>
<pb n="KR4h0134_WYG_084-26b"/>
梁渡水壯翼臨空金堤之路銅鞮之宫閣寫凌霄樓布<lb/>
麗譙横走馬而為觀擬牽牛而作橋爾乃樹之榛栗椅<lb/>
桐梓漆三色黄甘千戶朱橘桃蔭井而成蹊萍浮江而<lb/>
泛實蟬鳴枝而候稻范飛冠而吐蜜復有水底石髪山<lb/>
筋地骨書帶新抽屏風互發反魂長生靈夀女貞金鹽<lb/>
玉豉堯韭舜榮交讓之目代謝之名忘憂長樂枇杷鼔<lb/>
筝竹則篔簹緑篆交戰策皮淚沾虞后龍還葛陂便娟<lb/>
防露檀欒夾池聊右書而左琴且繼踵於華陰彼門人<lb/>
<pb n="KR4h0134_WYG_084-27a"/>
之問道各家求而有心先鉛擿於魚魯乃紛定於陶陰<lb/>
識三家之云謬知五門之可㝷時仰禀於皇猷計巴濮<lb/>
於禆鯈乃稜威於華墨出車檻之云脩觀月窟之入附<lb/>
覩日勒之来遊既虎牙而成號又龍額而為侯仰皇徳<lb/>
之洪深疑朱離於侏任見白題之蹋鼓㸔烏孫之學琴<lb/>
獻桂條之良賮奉桃枝之怪琛嗤聚米於馬援哂畫地<lb/>
於臧旻彼蠢爾之為鯁伊慿陵而未靜異黄巾於黒山<lb/>
非緑林於青嶺余喟然以指蹤實濟寛而持猛負歩光<lb/>
<pb n="KR4h0134_WYG_084-27b"/>
之文劍驚漢陽之夕景麾靈琚之左轉光玳簮而右篸<lb/>
白雲生而陣合紅塵起而軍暗於是驅驌驦命蹶張迴<lb/>
翠盖之金𤓰臨絳宫之玉堂擬都䕶之戊巳模荆尸之<lb/>
甲裳作齊軍之減竈斆燕師之卧牆觀田畯於虞澤命<lb/>
車右而前驅猶從戎於細栁若驅馬於長榆矜猿鳴之<lb/>
抱木傷兎走之依株每愀然而作色方載馳而轉軾閲<lb/>
放麑而興憫對亂鱗而動惻矧髙宴於城隅駐五馬而<lb/>
踟蹰乃有青琴碧玉絳樹緑珠西河王豹東野綿駒蘭<lb/>
<pb n="KR4h0134_WYG_084-28a"/>
缸夕然合璧斜天照流風之迴雪映出水之初蓮非吾<lb/>
心之所悦曾未始而流連濫叨榮於分陜踰一紀之星<lb/>
躔子既生而冠字嗟留滯以迴邅罷臨邊之瑞節觀楚<lb/>
黎之卧轍向秋野之蒼茫對寒江之幽咽散歸雲之鬱<lb/>
蓊吐長風之飉□聞𦍑笛之哀怨聽胡笳之悽切慘余<lb/>
袂兮淚成行攀余轅兮不忍别奉信珪而入朝驅駟馬<lb/>
而乗軺既總司於戎旅亦兼飾於豐貂登贙踞而目極<lb/>
忽平原之巳超帶方逵之九軌接馳道之三條彼重門<lb/>
<pb n="KR4h0134_WYG_084-28b"/>
之擊析馮霞起以建標雜丹樓以藻井間青山於綺寮<lb/>
瞰落星之嵸巃覩㸌火之迢遶鬱如蓬莱之臨滄海憬<lb/>
如崑崙之出絳霄函夏之所覿江漢之所朝若夫天不<lb/>
愛道地不愛寳賔連紫達華平朱草麒麟五色飛兎雙<lb/>
翼集我君圃之旁遊我帝梧之側于斯時也天子郊禘<lb/>
於員丘髙玉簡於東漢邁金版於西周奏蒼璧而服大<lb/>
裘樂有雲翹之舞牲非蠒栗之牛設黄琮而禮地望方<lb/>
澤乎神州節會咸池之琯冕無繁露之旒觀三農乎九<lb/>
<pb n="KR4h0134_WYG_084-29a"/>
榖薦黍稷之穜稑命甸師而清塵詔封人而出宿敬青<lb/>
壇而致虞動翠耜而祈榖時季春之上巳臨祓禊乎沼<lb/>
沚杏花發於露寒棘實浮於濛氾爰長久之御節採日<lb/>
精於山趾天策夜而動星鈎陳朝而按軌予是時也陪<lb/>
玉軑飾金羈驅騄駬躍翠羆乗倜儻控權奇寳劒昭晰<lb/>
綵□陸離乍俯馬足時仰月支見靈烏之占㢲觀司南<lb/>
之候離習執鞭而珥筆雖日夕而忘疲奥重明堂地景<lb/>
已乎正陽乃八牕而四達開上圓而下方置陰鑒之明<lb/>
<pb n="KR4h0134_WYG_084-29b"/>
水設珪瓉而盈觴誶天官乎冢宰服端委而辯方䖍植<lb/>
物之藴藻鄙將饗之牛羊藉鴻私而置傳復推轂而懐<lb/>
方沂蛟川於匯澤㳂鵠塞於潯陽何蠡川之浩浩而匡<lb/>
岫之蒼蒼其匡岫也盤紆崷崪嶾嶙鬱律峻極於天干<lb/>
霄秀出岑嶔崎<graphic n="KR2337" url="https://raw.githubusercontent.com/kanripo/KR-Gaiji/master/images/KR2337.png" mimeType="image/png"/>烏兎蔽虧㟏岈豁闓背原靣野噴飛<lb/>
流於天末鼓雷霆於巖下聳髙館於雲中聯藂祠於星<lb/>
社雕甍綺閣吁可畏其欲落雲霧杳㝠縈萬嶺而俱青<lb/>
照曜山莊岧嶤石梁雁門餘帳隆安故床鏡臨江而分<lb/>
<pb n="KR4h0134_WYG_084-30a"/>
影爐銜光而共香若乃羽族徘徊察風應雷鴛鴦感夢<lb/>
乾鵲知来露華挾雌而肅侣銜環帶壟而含猜孔接影<lb/>
而䬙颺鶄交頸而毰毸爾其彭蠡際天用長百川沸渭<lb/>
渝溢瀲淡連延大則浩汗滉漾細則澆灌潺湲遇神颷<lb/>
之沸爽彼所報之無愆且搏揺以九萬乍髙颷而三千<lb/>
其中則有瀺灂嘉魚鷰羽龍鬚戴星含石蒲身雉軀乍<lb/>
浮圓鏡時泛明珠報蕩子之長信送仙人之短書恥觀<lb/>
魚而為樂解舒雁於髙繳必冀孔愉之龜當如噲參之<lb/>
<pb n="KR4h0134_WYG_084-30b"/>
鶴愾衝冠而發憤嗟吾人之施薄觀進退於我生每篤<lb/>
靖而居貞羞為金谷之富不矯石閭之清每鞠躬而遵<lb/>
節藉王道之既平貴静者人所便予得之於自然非三<lb/>
百之不足惜五十於豐年笑汗斜之行潦喜甘雨於石<lb/>
田飛新梅於倡粉拂輕絮於房綿月芝抽而曉落燈花<lb/>
開而夜燃菊從風而金散荷帶水而珠圓已寤歌於折<lb/>
栁復行吟而採蓮課七分與六日推兩地於參天夕章<lb/>
程而鈎股亦刺注而參連㓜墳藉以自娯迄方今而不<lb/>
<pb n="KR4h0134_WYG_084-31a"/>
渝雲氣芝英之簡懸針倒薤之書緘乎蒸栗之帙飾乎<lb/>
酸棗之珠擬河獻之留真希淳儒之席珍笑彭耼之下<lb/>
士聊重義而自欣鑿戶牖而長望混水雁而兼陳嗟今<lb/>
来而古徃方絶筆於獲麟<lb/>
　　　言志賦<lb/>
天文既表人文可觀知負扆之未易信握鏡之云難差<lb/>
立極而補天驗璧合而珠連有庖犧之八索稱朱襄之<lb/>
五絃聞夏王之鑄鼎重農皇之播田雖車軌之未同亶<lb/>
<pb n="KR4h0134_WYG_084-31b"/>
彌媿於棟隆戮封豕於海内斬長狄於區中懐宿昔之<lb/>
璵璠並来遊於莵園悲元瑜之已逝歎靈光之獨存想<lb/>
延賔之北閣因寘酒於南軒聞鶯鳴而懐友聽長笛其<lb/>
何言夙有尚於清靜叨再人於鄢郢東窺文命之穴南<lb/>
望鴻崖之井遂撫運而登庸謬垂旒而巻領雖有愧於<lb/>
前英每求衣於未明召司烜而照夜觀執珪而滿庭誠<lb/>
雖休以勿休寔㫖酒之忘憂絶何楊之妙舞廢綿駒之<lb/>
善謳彼知止與知足復何營而何欲柱何用於黄金案<lb/>
<pb n="KR4h0134_WYG_084-32a"/>
寧勞於青玉爾乃髙步北園用蕩囂煩桂偃蹇而臨棟<lb/>
石穹隆而架門對灌木之修聳觀激水之飛奔澗不風<lb/>
而自響天無雲而晝昏聞賔鴻之夜飛想過沛而霑衣<lb/>
況登樓而作賦望淮海而思歸<lb/>
　　　春賦<lb/>
洛陽小苑之西長安大道之東苔染池而盡緑桃含山<lb/>
而併紅露霑枝而重葉網縈花而曵風<lb/>
　　　秋興賦<lb/>
<pb n="KR4h0134_WYG_084-32b"/>
秋何興而不盡興何秋而不傷傷二情之本背更同来<lb/>
而匪方復有登山望别臨水送歸洞庭之葉初下塞外<lb/>
之草前衰攸征人與行子必承臉而霑衣紛吾閒居有<lb/>
怡優游多暇乃息書幌之勞以命北園之駕爾乃從玩<lb/>
池曲遷坐林間淹留而蔭丹岫徘徊而搴木蘭為興未<lb/>
巳升彼懸崖臨風長想馮髙俯窺察游魚之息澗憐驚<lb/>
禽之换枝聽夜籖之響殿聞懸魚之扣扉將據梧於芳<lb/>
杜欲連留而不歸<lb/>
<pb n="KR4h0134_WYG_084-33a"/>
　　　臨秋賦<lb/>
火歇兮秋氣生風起兮秋潦清覽時興而自得聊飛轡<lb/>
而娯情遵二條之廣路背九仞之髙城爾乃登長坂息<lb/>
余驥攬筆舒情沈吟属思草色雜而相同樹影齊而花<lb/>
異遥峰迢逓縈沙斷絶雲出山而相似水含天而難别<lb/>
　　　對燭賦<lb/>
月似金波初映空雲如玉葉半從風恨九重兮夕掩怨<lb/>
三秋兮不同爾乃傳芳醁揚清曲長袖留賔待華燭燭<lb/>
<pb n="KR4h0134_WYG_084-33b"/>
燼落燭華明花抽珠漸落珠懸花更生風来香轉散風<lb/>
度焰還輕本知龍燭應無偶復訝魚燈有舊名燭火燈<lb/>
光一雙炷詎照誰人兩處情<lb/>
　　　採蓮賦<lb/>
紫莖兮文波紅蓮兮芰荷綠房兮翠盖素實兮黄螺於<lb/>
時妖童媛女蕩舟心許鷁首徐迴兼傳羽杯棹將移而<lb/>
藻挂船欲動而萍開爾其纎腰束素遷延顧歩夏始春<lb/>
餘葉嫩花初恐沾裳而淺笑畏傾船而斂裾故以水濺<lb/>
<pb n="KR4h0134_WYG_084-34a"/>
蘭橈蘆侵羅<graphic n="KR3309" url="https://raw.githubusercontent.com/kanripo/KR-Gaiji/master/images/KR3309.png" mimeType="image/png"/>菊澤未反梧臺逈見荇濕霑衫菱長繞<lb/>
釧泛柏舟而容與歌採蓮於江渚歌曰碧玉小家女来<lb/>
嫁汝南王蓮花亂臉色荷葉雜衣香因持薦君子願襲<lb/>
芙蓉裳<lb/>
　　　鴛鴦賦<lb/>
青田之鶴晝夜俱飛日南之雁從来共歸雙飛兮不息<lb/>
自憐兮何極一别兮經年相去兮㡬千雄飛入𤣥兎雌<lb/>
去往朱鳶豈如鴛鴦相逐俱棲俱宿勝林鳥之同心邁<lb/>
<pb n="KR4h0134_WYG_084-34b"/>
池魚之比目朝浮兮浪華夜集兮江沙萍隨流而傅㟁<lb/>
網因風而綴花見虹梁之春色復相鳴而戢翼蘭渚兮<lb/>
相依同盛兮同衰魂上相思之樹文生新市之機金雞<lb/>
玉鵲不成羣紫鶴紅雉一生分願學鴛鴦鳥連翩恒逐<lb/>
君<lb/>
　　　蕩婦秋思賦<lb/>
蕩子之别十年倡婦之居自憐登樓一望惟見逺樹含<lb/>
烟平原如此不知道路㡬千天與水兮相逼山與雲兮<lb/>
<pb n="KR4h0134_WYG_084-35a"/>
共色山則蒼蒼入漢水則涓涓不測誰復堪見鳥飛悲<lb/>
鳴雙翼秋何月而不清月何秋而不明況乃倡樓蕩婦<lb/>
對此傷情於時露萎庭蕙霜封階砌坐視帶長轉㸔腰<lb/>
細重以秋水文波秋雲似羅日黯黯而將暮風騷騷而<lb/>
渡河妾怨迴文之錦君思出塞之歌相思相望路逺如<lb/>
何髩飄蓬而漸亂心懐愁而轉歎愁縈翠眉斂啼多紅<lb/>
粉漫已矣哉秋風起兮秋葉飛春花落兮春日暉春日<lb/>
遲遲猶可至客子行行終不歸<lb/>
<pb n="KR4h0134_WYG_084-35b"/>
　　詔<lb/>
　　　即位詔<lb/>
夫樹之以君司牧黔首帝堯之心豈貴黄屋誠弗獲已<lb/>
而臨莅之朕皇祖太祖文皇帝積徳岐梁化行江漢道<lb/>
應在田具瞻斯属皇考髙祖武皇帝明並日月功格區<lb/>
宇應天從民惟睿作聖太宗簡文皇帝地侔啓誦方符<lb/>
文景羯寇憑凌時難孔棘朕大拯横流克復宗社羣公<lb/>
卿士百辟庶僚咸以皇靈睠命歸運斯及天命不可以<lb/>
<pb n="KR4h0134_WYG_084-36a"/>
久淹宸極不可以久曠粤若前載憲章令範畏天之威<lb/>
算隆寳厯用集神器於予一人昔虞夏商周年無嘉號<lb/>
漢魏晉宋因循以久朕雖云撥亂且非創業思得上繫<lb/>
宗祧下惠億兆可改太清六年為承聖元年逋租宿責<lb/>
並許𢎞貸孝子義孫可悉賜爵長徒鏁士特加原宥禁<lb/>
錮奪勞一皆曠蕩<lb/>
　　　蠲免力田詔<lb/>
食乃民天農為治本垂之千載貽諸百王莫不敬授民<lb/>
<pb n="KR4h0134_WYG_084-36b"/>
時躬耕帝籍是以稼穡為寳周頌嘉其樂章禾麥不成<lb/>
魯史書其方冊秦人有農力之科漢氏開屯田之利頃<lb/>
歲屯否多難薦臻干戈不戢我則未暇廣田之令無聞<lb/>
於郡國載師之職有陋於官方今元惡殄殲海内方一<lb/>
其大庇黔首庶拯横流一㕓曠務勞心日灰一夫廢業<lb/>
潟鹵無遺國富刑清家給民足其力田之身在所蠲免<lb/>
外既宣勒稱朕意焉<lb/>
　　　次建業詔<lb/>
<pb n="KR4h0134_WYG_084-37a"/>
夫爰始居亳不廢先王之都受命於周無改舊邦之頌<lb/>
頃戎旃既息關析無警去魯興歎有感宵分過沛殞涕<lb/>
實勞夕寐仍以瀟湘作亂庸蜀阻兵命將受律指期克<lb/>
定今八表乂清四郊無壘宜從青盖之典言歸白水之<lb/>
鄉江湘委輸方船連舳巴峽舟艦精甲百萬先次建業<lb/>
行實京師然後六軍遄征九旂揚斾拜謁塋陵修復宗<lb/>
社主者詳依舊典以時宣力<lb/>
　　　諡王僉詔<lb/>
<pb n="KR4h0134_WYG_084-37b"/>
賢而不伐曰恭諡恭子<lb/>
　　　詔贈杜崱<lb/>
崱京兆舊姓元凱苗裔家傳學業世載忠貞自驅傳江<lb/>
渚政號廉能推轂淺源實聞清靜奄致殞喪惻愴於懐<lb/>
可贈車騎將軍加鼓吹一部諡曰武<lb/>
　　　詔封王僧辯<lb/>
贊俊遂賢稱於秦典自上安下聞之漢制所以仰協台<lb/>
曜俯佐𢎞圖使持節侍中司徒尚書令都督楊南徐東<lb/>
<pb n="KR4h0134_WYG_084-38a"/>
揚三州諸軍事鎮衛將軍揚州刺史永寧郡開國公僧<lb/>
辯器宇凝深風格詳逺行為士則言表身文學貫九流<lb/>
武該七畧頃歲征討自西徂東師不疲勞民無怨讟王<lb/>
業艱難實兼夷險宜其燮此中台膺兹上將寄之經野<lb/>
匡我朝猷加太尉車騎大將軍餘悉如故<lb/>
　　　詔褎庾詵與劉之遴<lb/>
荆南信多君子雖美歸田鳯清屬桓階賞徳標奇未過<lb/>
此子<lb/>
<pb n="KR4h0134_WYG_084-38b"/>
　　令<lb/>
　　　答勸進羣下令<lb/>
　　　　<hi>大寳二年太宗崩王僧辯累表勸即尊位世祖答讓</hi>
孤以不徳天降之災枕戈飲膽扣心泣血風樹之酷萬<lb/>
始不追霜露之哀百憂總萃甫聞伯升之禍彌切仲謀<lb/>
之悲若封豕既殱長蛇即戮方欲追延陵之逸軌繼子<lb/>
臧之髙讓豈資秋亭之壇安事繁陽之石侯景項藉也<lb/>
蕭棟殷辛也赤泉未賞劉邦尚曰漢王白旗弗懸周發<lb/>
<pb n="KR4h0134_WYG_084-39a"/>
猶稱太子飛龍之位孰謂可躋附鳯之徒既聞来議羣<lb/>
公卿士其諭孤之志無忽<lb/>
　　　復答<lb/>
省示復具一二孤聞天生蒸民而樹之以君所以對揚<lb/>
天休司牧黔首攝提合雒以前栗陸驪連之外書契不<lb/>
傳無得稱也自阪泉彰其武功丹陵表其文徳有人民<lb/>
焉有社稷焉或歌謠所歸或惟天所相孤遭家多難大<lb/>
恥未雪國賊則蚩尤弗剪同姓則有扈不賔卧而思之<lb/>
<pb n="KR4h0134_WYG_084-39b"/>
坐以待旦何以應寳厯何以嗣龍圖庶一戎既定罪人<lb/>
斯得祀夏配天方申来議也<lb/>
　　　又答王僧辯等<lb/>
　　　　<hi>大寳三年二月王僧辯衆軍發自㝷陽世祖馳檄告四方及僧辯等平侯景傳其首於江</hi>
　　　　<hi>陵又奉表勸即尊位世祖答之</hi>
省表復具一二羣公卿士億兆夷人咸以皇天睠命歸<lb/>
運所属用集寳位於予一人文叔金吾之官事均往願<lb/>
孟徳征西之位且符前説今淮海長鯨雖云授首襄陽<lb/>
<pb n="KR4h0134_WYG_084-40a"/>
短狐未全革靣太平玉燭爾乃議之<lb/>
　　　答南平王恪等令<lb/>
數鍾陽九時惟百六鯨鯢未剪寤寐痛心周粤天官秦<lb/>
稱相國東至於海西至於河南次朱鳶北漸𤣥塞率兹<lb/>
小宰𢎞斯大徳將何用繼蹤曲阜擬跡桓文終建一匡<lb/>
肅其五拜雖義屬隨時事無虚紀傳稱皆讓象著鳴謙<lb/>
瞻言前典再懐哽恧<lb/>
　　　解嚴令<lb/>
<pb n="KR4h0134_WYG_084-40b"/>
軍容不入國國容不入軍雖子産獻㨗戎服從事亞夫<lb/>
弗拜義止將兵今凶醜殲夷逆徒殄潰九有既截四海<lb/>
乂安漢官威儀方陳盛禮衛多君子寄是式瞻便可觧<lb/>
嚴以時宣勒<lb/>
　　　課耕令<lb/>
軍國多虞戎旃未静青領雖熾黔首宜安時惟星鳥表<lb/>
年祥於東秩春紀宿龍歌歲取於南畯況三農務業尚<lb/>
㸔夭桃敷水四人有令猶及落杏飛花化俗移風常在<lb/>
<pb n="KR4h0134_WYG_084-41a"/>
所急勸耕且戰彌須自許豈直燕垂寒谷積黍自温寧<lb/>
可墮此𤣥苖坐餐紅粒不植鷰□空候蟬鳴可悉深耕<lb/>
溉種安堵復業無棄民力並分地利班勒州郡咸使遵<lb/>
承<lb/>
　　　下四方令<lb/>
大壯承乾明夷垂翼璿度亟移玉律屢徙四岳頻遣勸<lb/>
進九棘比者表聞譙沛未復塋陵永逺于居于處寤寐<lb/>
疚懐何心何顔撫兹歸運自今表奏所由並斷若有唘<lb/>
<pb n="KR4h0134_WYG_084-41b"/>
疏可寫此令施行<lb/>
　　　赦餘黨令<lb/>
君子赦過著在周經聖人解網聞之湯令自獫狁孔熾<lb/>
長蛇薦食赤縣阽危黔黎塗炭終宵不寐志在雪恥元<lb/>
惡稽誅本属侯景王偉是其心膂周石珍負背恩義今<lb/>
並烹諸鼎鑊肆之市朝但比屯邅冦擾為歲已積衣冠<lb/>
舊貴被逼偷生猛士勲豪和光茍免凡諸惡侣諒非一<lb/>
族今特闡以王澤削以刑書自太清六年五月二十日<lb/>
<pb n="KR4h0134_WYG_084-42a"/>
昧爽以前咸使惟新<lb/>
　　勅<lb/>
　　　勅報司徒王僧辯<lb/>
　　　　<hi>僧辯先下辟書引孔奐為左西曹掾除丹陽左丞元帝於荆州即位徴奂及沈烱僧辯累</hi>
　　　　<hi>表請留帝手勅報之</hi>
孔沈二士今且借公<lb/>
　　　别勅王僧辯<lb/>
　　　　<hi>承聖三年十月西魏相宇文黒獺遣兵及岳陽王衆合五萬將襲江陵世祖遣主書李膺</hi>
<pb n="KR4h0134_WYG_084-42b"/>
　　　　<hi>徴僧辯於建康為大都督荆州刺史别勅僧辯</hi>
黑獺背盟忽便舉斧國家猛將多在下流荆陜之衆悉<lb/>
非勁勇公宜率貔虎星夜就路倍道兼行赴倒懸也<lb/>
　　　勅杜龕<lb/>
　　　　<hi>顔晃字元明瑯琊臨沂人承聖初為中書侍郎龕為呉興太守專好勇力其所部多輕險</hi>
　　　　<hi>少年世祖患之乃使晃管其書翰仍勅龕</hi>
卿年時尚少習讀未既顔晃文學之士使相毗佐造次<lb/>
之間必宜諮禀<lb/>
<pb n="KR4h0134_WYG_084-43a"/>
　　教<lb/>
　　　召學生教<lb/>
閣下昔楚王好詩沛王傳易猶且傳之不朽以為盛事<lb/>
況吾親承天㫖聞禮聞詩方欲化行南國被於西楚<lb/>
　　表<lb/>
　　　薦鮑㡬表<lb/>
臣聞思皇多士仄陋所以明敭疇咨熙載髦俊所以並<lb/>
作斯固殷殿初基拾龍淵之寳虞祠始構獻鳯管之玉<lb/>
<pb n="KR4h0134_WYG_084-43b"/>
旌蒲出魯賁帛歸齊頌聲既興盛業斯在伏惟陛下則<lb/>
天緯地乗正馭才沙汰八風澄明六合叶龜登夢之客<lb/>
日賁於丘園韋轂投鈞之臣相望於魏闕故以物無遺<lb/>
寳矣振鷺有充庭之謳白駒罕空谷之詠洋洋濟濟無<lb/>
得而稱者焉臣誠愧知才識職非選舉竊以進賢上賞<lb/>
蔽賢顯戮敢縁斯義用舉所知伏見鮑㡬門庭雍睦立<lb/>
身貞退博渉文史頗閑刀筆忠公抗直出宰廉平雅志<lb/>
𢎞深安貧專靜解巾入仕三十餘年自遊臣府一紀於<lb/>
<pb n="KR4h0134_WYG_084-44a"/>
兹前宰東邑實有二魯之風近處南臺欲尊兩鮑之則<lb/>
伏揆天嚴已當簡在脱蒙顯居良局登以清貫將齊毛<lb/>
玠古人之服實同呉隠酌水之廉昔丁隈牧州陳顧翟<lb/>
之好禮徐靖為郡薦袁涣之篤學桓範驅傳先舉管寧<lb/>
朱則剖符亦稱董直臣才非往哲識愧前修輕塵聽覽<lb/>
伏待斧鉞<lb/>
　　　請於州置學校表<lb/>
臣聞公宫之南四術四教司樂成均六詩六律韶濩既<lb/>
<pb n="KR4h0134_WYG_084-44b"/>
舞羽籥之道行焉黨塾兹備離經之志辯焉故不升嵩<lb/>
霍豈識乾行之峻不臨溟渤安知地載之厚洎乎秦焚<lb/>
金篆周亡玉鏡羣言争亂諸子相騰書則夏侯歐陽易<lb/>
則神輸道訓詩乃齊魯毛韓傳稱周左張夾禮有曲臺<lb/>
王史之異樂有龍徳趙定之殊伏惟陛下撫五辰而建<lb/>
五長播九徳而道九州容成為厯興景雲之瑞伶倫吹<lb/>
律應黄鍾之琯撥亂反正經武也制禮作樂緯文也若<lb/>
非六經庖厨百家異饌三墳為瑚璉五典為笙簧豈能<lb/>
<pb n="KR4h0134_WYG_084-45a"/>
暴以秋暘紆就望之景濯以江漢播垂天之澤<lb/>
　　　薦顧協表<lb/>
臣聞貢玉之士歸之潤山論珠之人出於枯岸是以芻<lb/>
蕘之言擇於廊廟者也臣府兼記室參軍呉郡顧協行<lb/>
稱鄉閭學兼文武服膺道素雅量䆳逺安貧專靜奉<lb/>
公抗直傍闕知已志不自營年方六十家無妻子臣欲言<lb/>
於官人申其屈滯協必苦執貞退立志難奪可謂東南<lb/>
之遺寳矣伏惟陛下未明求衣思賢如渇爰發明詔各<lb/>
<pb n="KR4h0134_WYG_084-45b"/>
舉所知臣識非許郭雖無知人之鑒若守固無言懼貽<lb/>
蔽賢之咎昔孔愉表韓纘之才庾亮薦翟湯之徳臣雖<lb/>
未齒二臣協實無慙兩士<lb/>
　　　上忠臣傳表<lb/>
資父事君實曰嚴敬求忠出孝義兼臣子是以冬温夏<lb/>
凊盡事君之節進思將美懐出奉之義羲軒改物殷周<lb/>
受命三能十亂九棘五臣靡不夙夜在公忠為令徳若<lb/>
使縉雲得姓之子姬昌魯衛之臣是知理合君親孝忠<lb/>
<pb n="KR4h0134_WYG_084-46a"/>
一體性與率由因心致極臣連華霄漢慿暉日月三握<lb/>
再吐夙奉紫庭之慈春詩秋禮早蒙丹扆之訓宣帝褒<lb/>
徳麟閣畫充國之形顯宗念功雲臺圖仲華之像<lb/>
　　　遷荆州輸江州節表<lb/>
周有掌節之職漢有符節之令所以子孫慷慨忠肅勤<lb/>
劬無絶終古有髙前載臣自擁麾鶴塞執兹龍節幸逮<lb/>
銀山自溢玉燭調年雖免茂𢎞之譏竟微辛毗之勇<lb/>
　　唘<lb/>
<pb n="KR4h0134_WYG_084-46b"/>
　　　東宫薦石門侯唘<lb/>
竊以鳯鳴朝陽必資藍田之寳龍門㸃額亦俟堂溪之<lb/>
珍是以紫玉見稱黄金為貴文傳夢鳥學重靈蛇㸃漆<lb/>
凝脂事逾衛玠渾金璞玉才匹山濤昔翟陽隠逸見稱<lb/>
庾亮陳平器局被薦無知以人廢言誠增竦讋進賢上<lb/>
賞伏待慈照<lb/>
　　　慶東耕唘<lb/>
伏惟陛下敬授民時造幄藉圃漢之元鳯未足捧覊晉<lb/>
<pb n="KR4h0134_WYG_084-47a"/>
之太始非堪扶轂但承明侍從即事末由周南留滯伏<lb/>
深戀仰<lb/>
　　　慶南郊唘<lb/>
大裘而冕陶匏以質黄鍾既奏雲門斯舞樂諧六變歌<lb/>
陳九徳感天動神式展誠敬<lb/>
　　　謝東宫賜白牙鏤管筆唘<lb/>
春坊漆管曲降深恩北宫象牙猥䝉霑逮雕鐫精巧似<lb/>
遼東之仙物圖寫奇麗笑蜀郡之儒生故知稽賦非工<lb/>
<pb n="KR4h0134_WYG_084-47b"/>
王銘未善昔伯喈致贈纔屬友人葛龔所酬止聞通識<lb/>
豈若逺降鴻慈曲覃庸陋方覺瑠璃無當隋珠過侈但<lb/>
有羨卜商無因則削徒懐曹植恒願執鞭<lb/>
　　　謝勅送齊王瑞像還唘<lb/>
臣聞非晦非明法身凝寂有感有見渴仰赴㡬伏惟陛<lb/>
下百姓為心宜觀種覺十方皆見普照王畿將使化行<lb/>
南國乃睠西顧江水安流大川利渉鮮雲靉靆暫掩晨<lb/>
離甘雨霏微猶藏宿霧髙明可仰與天花而俱落清梵<lb/>
<pb n="KR4h0134_WYG_084-48a"/>
騰空雜塤篪以相韻頂禮最勝敬謁法王瞻彼堵牆不<lb/>
足為喻立處針鋒弗云易擬臣身持淨戒心抃法流接<lb/>
足道周膜拜路左得未曾有喜躍充遍<lb/>
　　　上東宫古跡唘<lb/>
師宜八分之巧元常三體之妙史籕李斯之篆梁鴻曹<lb/>
喜之書莫不總萃桂宫盈滿甲館竊以鸞驚之勢既聞<lb/>
之於索靖鷹跱之巧又顯之於蔡邕是以遊霧重雲傳<lb/>
敬禮之法鳥頡魚頏表楊泉之賦頗好六文多慙三禮<lb/>
<pb n="KR4h0134_WYG_084-48b"/>
尚方大篆既其牢落柱下方書何曾彷彿空慕河間之<lb/>
聚書竟微東平之獻表齊攸尺牘顧已缺然北海楷𨽻<lb/>
終成難擬<lb/>
　　　謝上畫蒙勅褒賞唘<lb/>
臣簿領餘暇竊愛丹青雲臺之像終微髣髴宣室之圖<lb/>
更難擬議成蠅罕術畫馬疎文人非世將恩深晉帝之<lb/>
賞跡愧景山寵踰魏皇之詔<lb/>
　　　謝東宫賚陸探微畫唘<lb/>
<pb n="KR4h0134_WYG_084-49a"/>
工踰畫馬巧邁圖龍試應玉池即㸔魚動還傍金屏復<lb/>
疑蠅集史遷暫覩懸識留侯之貌漢帝一瞻便見王嬙<lb/>
之像<lb/>
　　　謝東宫賜彈棊局唘<lb/>
繹本慙遊藝彌愧拂巾鳯峙鷹揚信難議擬鳥跂星懸<lb/>
曾何髣髴蓮花未易玉屑不工縁邊之法庶遵細栁之<lb/>
陣徘徊之勢方希明月之樓子桓有錫聞於邃古季緒<lb/>
蒙賜即事可傳<lb/>
<pb n="KR4h0134_WYG_084-49b"/>
　　　謝敇賜第唘<lb/>
竊以漢賜五倫實云清吏魏寵衛臻用旌庸直未如靈<lb/>
光輪奂睢陽爽塏北連城闕有似甄侯之舍東望市鄽<lb/>
榮深豫章之圃昔狼望未平冠軍辭宅馬池猶隔雍丘<lb/>
讓邸臣慙霍曹逺志但識君命無違再思庸陋九殞非<lb/>
答<lb/>
　　　為妾夏玉安豐謝東宫賚錦唘<lb/>
舒將並石堪来暮雨榮持結纜剰可蕩舟秦川書字妙<lb/>
<pb n="KR4h0134_WYG_084-50a"/>
能八體鄴縣登髙真堪九日宋姬贈馬未足為榮馮媛<lb/>
乗車方兹非寵<lb/>
　　　謝東宫賚辟邪子錦白楄等唘<lb/>
江波可濯豈藉成都之水登髙為豔取映鳯凰之文至<lb/>
如鮮潔齊紈聲髙趙縠色方藍浦光譬靈山試以照花<lb/>
含銀燭之状將持比月亂含璧之暉<lb/>
　　　謝東宫賚貂蟬唘<lb/>
挹婁之毳曲䧏鴻恩麗水之珍復蒙殊奬東平紫貂之<lb/>
<pb n="KR4h0134_WYG_084-50b"/>
賜非聞暖額中山黄金之錫豈曰附蟬坐變仲尼之容<lb/>
增暉允南之貌<lb/>
　　　謝勅賜褥唘<lb/>
昔漢后錫貂魏君送褥未有𤣥兎来王黄龍作貢便覺<lb/>
肅眘非遥挹婁無逺<lb/>
　　　謝東宫賚寳枕唘<lb/>
泰山之藥既使延齡長生之枕能令益夀黄金可化豈<lb/>
直劉向之書陽燧含火方得葛洪之説況復重安玳瑁<lb/>
<pb n="KR4h0134_WYG_084-51a"/>
獨勝瑰材方松非匹稱榴未擬<lb/>
　　　謝東宫賚花釵唘<lb/>
茝亂九衢花含四照田文之珥慙於寳葉王粲之詠恧<lb/>
此乗蓮九官之璫豈直黄香之賦三珠之釵敢髙崔瑗<lb/>
之説況以麗玉澄暉逺過玳瑁之飾精金曜首髙踐翡<lb/>
翠之名<lb/>
　　　上榖充軍糧唘<lb/>
臣聞金城千仞必資守粟革車千乗其在饋實願武車<lb/>
<pb n="KR4h0134_WYG_084-51b"/>
綏旌列飛鴻之行陳奉辭受賑掩摯獸於貙虎賈逵渠<lb/>
水雖曰難蹤梁習勸農竊知自勉<lb/>
　　　謝東宫賚瓜唘<lb/>
金榮始薦瓊蘂載珍味奪蔗漿甘踰石蜜<lb/>
　　　為妾𢎞夜姝謝東宫賚合心花釵唘<lb/>
未得投壺先應含笑不因鸞鳯自能歌舞夜姝昔往陽<lb/>
臺雖逢四照曾遊灃浦慣識九衢未有仍伐爵釵還勝<lb/>
翠羽飾以南金装兹麗玉修靡夫人本分章華之裏中<lb/>
<pb n="KR4h0134_WYG_084-52a"/>
山孺子獨荷春宫之恩有志當熊無期投閣<lb/>
　　　謝晉安王賜馬唘<lb/>
繹武媿仲都遂䝉大驪之錫儒謝春卿空頒名馬之賚<lb/>
故以取方驎友自匹龍媒不待景公婉如齊畫無勞馬<lb/>
援翻等漢銅豈有滅沒黑龍連翩白馬錢文見重津名<lb/>
取貴相彼騏驥猶深戀主矧伊伏櫪彌結懐恩<lb/>
　　　謝東宫賚蒸栗牛唘<lb/>
色似秘府之書毛類陳王之玉騂角未奇瑩蹄非貴<lb/>
<pb n="KR4h0134_WYG_084-52b"/>
　　　謝賚車螯蛤蜊唘<lb/>
車螯味髙食部名陳物志蛤蜊聲重前論見珍若士並<lb/>
東海波臣西王母藥雀文始化羽燕猶在體潤珠胎形<lb/>
隨月減<lb/>
　　　謝東宫賚麈尾錦帔團扇等唘<lb/>
楊雄口訥夲貴談端田蚡貌寢終於麗飾始興之扇方<lb/>
斯非擬鄴中之錦匹此為輕方願𢎞此仁風既動承華<lb/>
之氣服兹懐䄂復比文若之香<lb/>
<pb n="KR4h0134_WYG_084-53a"/>
　　　謝賜功徳浄饌一頭唘<lb/>
瑶器自滿金鼎流味漿含都蔗味資石蜜<lb/>
　　　又謝賚功徳食一頭唘<lb/>
天厨浄饌菴羅法果<lb/>
　　書<lb/>
　　　與蕭諮議等書<lb/>
盖聞圓光七尺上映真珠之雲靣門五色傍臨珊瑚之<lb/>
地化為金案奪麗水之珍變同珂雪髙𤣥霜之彩豈不<lb/>
<pb n="KR4h0134_WYG_084-53b"/>
有機則感感而遂通有神則智智而必斷故碧玉之樓<lb/>
升堂未易紫紺之殿入室為難必須五根之信以信為<lb/>
首六度之擅以檀為上故能捨財從信去有即空率斯<lb/>
而談良可知矣竊以瑞像放光倐將旬日蹈舞之深形<lb/>
於寤寐抃躍之誠結於興寢稍覺十字之蒸嗤何曾之<lb/>
饌五鼎之味笑主偃之辭黿羮麟脯空聞其説羊酪猩<lb/>
脣曷足云也困於酒食未若過中不餐螺蚳登俎豈及<lb/>
春蔬為淨欲吾於三日潔齋自寅至戌一中而已自有<lb/>
<pb n="KR4h0134_WYG_084-54a"/>
米如玉鋭鹽類虎形雲夢之芹遼東之藻十斤之棃千<lb/>
樹之橘青筍紫薑固栗霜棗適口充腸無索弗獲八功<lb/>
徳水並入法流四土俱至偕讓𢎞道同志為友豈不盛<lb/>
歟<lb/>
　　　答廣信侯書<lb/>
王白仰承比往開善聽講湼槃縱賞山中游心人外青<lb/>
松白霧處處可悦奇峰怪石極目忘歸加以法水晨流<lb/>
天華夜落往而忘返有會昔言王率物從務無由獨往<lb/>
<pb n="KR4h0134_WYG_084-54b"/>
仰此髙蹤寸心如結<lb/>
　　　答齊國雙馬書<lb/>
名重桂條形圖栁谷襄陽地穴近求未易滇池水裏逺<lb/>
訪猶難價匹龍媒聲齊驥子河精曜采似伏波之鑄銅<lb/>
震象飛文笑東瀛之刻玉加以控斯銀勒利此金銜鞍<lb/>
揭鏤衢光含兩月纒縈紫縷色麗雙絲方嗤晉后恒乗<lb/>
鄭國之駟更鄙曹君經餉蜀王之馬<lb/>
　　　又答齊國雙馬書<lb/>
<pb n="KR4h0134_WYG_084-55a"/>
於戲馬之為用逺矣大矣斯所以乾為脊馬震為馵足<lb/>
有是哉有是哉何則泮涣而馳可以及日躊躇而蹀可<lb/>
以追風赤兎之騰聲的盧之濟主陳王有照羈之説班<lb/>
生有韁絆之談抑聞斯美逺勞此費懐哉懐哉老生不<lb/>
云乎雖有拱璧以先駟馬良用此道中心藏之何日忘<lb/>
之<lb/>
　　　與學生書<lb/>
吾聞斵玉為器喻乎知道惟山出泉譬乎從學是以執<lb/>
<pb n="KR4h0134_WYG_084-55b"/>
射執御雖聖猶然為弓為箕不無以矣抑又聞曰漢人<lb/>
流麥晉人聚螢安有挾䇿讀書不覺風雨以至朗月章<lb/>
奏不知爝火為微所以然者良有以夫可久可大莫過<lb/>
乎學求之於巳道在則尊<lb/>
　　　答晉安王叙南康簡王薨書<lb/>
南康兄器宇冲貴風神英挺魏之中山徒聞退讓晉之<lb/>
扶風雖號師範用今方昔若吞雲夢及㝷陽私疾孝感<lb/>
神明殆不勝喪扶而後起猶冀天道可期豈謂福善虚<lb/>
<pb n="KR4h0134_WYG_084-56a"/>
説且分違易久嘉會難逢綢繆宫閫不過紈綺之事離<lb/>
羣作鎮動迴星紀之厯志異雙鸞之集遽切四鳥之悲<lb/>
松茂柏悦夙昔歡忭芝焚蕙歎今用嗚咽<lb/>
　　　答劉縮求述制㫖義書<lb/>
學山學海未臻其極為龍為光或從王事所賴昔經陜<lb/>
服頗足良書憑凡據梧靜供遊目枕中之記即用為枕<lb/>
帷前之帙仍可為帷對此自娯敬而待命叩而必應已<lb/>
謝懸鏡汲而無竭復乖井養<lb/>
<pb n="KR4h0134_WYG_084-56b"/>
　　　與蕭挹書<lb/>
濶别清顔忽焉已久未復音信勞望情深暑氣方隆恒<lb/>
保清善握蘭雲閣解紱龍樓允膺妙選良為幸甚想同<lb/>
僚多士方駕連曹雅歩南宫容與自玩士衡已後唯在<lb/>
兹日唯昆與季文藻相暉二陸三張豈獨擅美比暇日<lb/>
無事時復含毫頗有賦詩别當相簡但衡巫峻極漢水<lb/>
悠長何時把袂共披心腹<lb/>
　　　與武陵王書<lb/>
<pb n="KR4h0134_WYG_084-57a"/>
蜀中斗絶易動難安弟可鎮之我自當滅賊<lb/>
　　　又<lb/>
地擬孫劉各安境界情深魯衛書信恒通<lb/>
　　　與魏書<lb/>
　　　　<hi>武陵王紀帥兵東下梁主繹甚懼與魏書宇文泰曰取蜀制梁在兹一舉遣尉遲迴自散</hi>
　　　　<hi>關伐蜀下之</hi>
子糾親也請君討之<lb/>
　　　與劉孝綽書<lb/>
<pb n="KR4h0134_WYG_084-57b"/>
　　　　<hi>孝綽為廷尉正攜妾入府被劾免官時世祖為湘東王出鎮荆州與孝綽書孝綽答之</hi>
君屏居多暇差得肆意典墳吟詠情性比復希數古人<lb/>
不以委約而能不技癢且虞卿史遷由斯而作想摛属<lb/>
之興益當不少洛地紙貴京師名動彼此一時何其盛<lb/>
也近在道務閒微得㸃翰雖無紀行之作頗有懐舊之<lb/>
篇至此已来衆諸屑役小生之詆恐取辱於廬江遮道<lb/>
之姦慮興謀於從事方且搴帷自厲求瘼不休筆墨之<lb/>
功曾何暇豫至於心乎愛矣未嘗有歇思樂惠音清風<lb/>
<pb n="KR4h0134_WYG_084-58a"/>
靡聞譬夫夢想温玉饑渴明珠雖愧卞隨猶為好事新<lb/>
有所製想能示之勿等清慮徒虚其請無由賞悉遣此<lb/>
代懐數路計行遲還芳札<lb/>
　　　與劉智藏書<lb/>
菩薩蕭法車置郵大士劉智藏侍者自林宗遄反𤣥度<lb/>
言歸以結元禮之心彌益真長之歎故以臨風望美對<lb/>
月懐賢有勞寤寐無忘興寢方今𤣥㝠在節歲聿云遒<lb/>
日似青緹雲浮紅蘂清臺炭重北宫井溢想禪説為娯<lb/>
<pb n="KR4h0134_WYG_084-58b"/>
稍符九次成誦之功轉探三宻山間芳杜自有松竹之<lb/>
娯巖穴鳴琴非無薜蘿之致修徳之暇差足樂也昔韓<lb/>
梅兩福求羊二仲鄭林騰名於馮翊周黨傳芳於太原<lb/>
或有百鎰可捐千金非貴松子為餐蒲根是服未有髙<lb/>
蹈真儒歸宗法海梵王四鶴集林籞而相鳴帝釋千馬<lb/>
經丘園而跼歩有一於此猶或稱奇兼而總之何其盛<lb/>
也故知南臨之水已類吕梁之川北眺之山彌同武安<lb/>
之嶺豈復還思溆浦尚想彊臺睠彼漢池載懐荒谷以<lb/>
<pb n="KR4h0134_WYG_084-59a"/>
此相求心可知矣僕乆厭塵邦本懐人外加以服膺常<lb/>
住諷咏了因彌用思齊每增求友常欲登却月之嶺蔭<lb/>
偃蓋之松挹璇玉之源解蓮華之劔藩維有限脱屣無<lb/>
由每坐向詡之牀恒思管寧之榻夢匡山而太息想桓<lb/>
亭而延佇白雲間之蒼江不極未因扺掌我勞如何想<lb/>
無金玉數在郵示弱水難航猶致書於青鳥流川弗逺<lb/>
佇芳音於赤玉鶴望還信以待萱蘇得志忘言此寧多<lb/>
述法車叩頭叩頭<lb/>
<pb n="KR4h0134_WYG_084-59b"/>
　　　與武陵王書<lb/>
皇帝敬問假黄鉞太尉武陵王自九黎侵軼三苗宼擾<lb/>
天常喪亂獯醜慿陵䖍劉象魏黍離王室朕枕戈東下<lb/>
泣血西浮殞愛子於二方無諸侯之八百身被屬甲手<lb/>
貫流矢俄而風樹之酷萬恨始纒霜露之悲百憂繼集<lb/>
扣心飲膽志不圖全直以宗社綴旒鯨鯢未剪嘗膽待<lb/>
旦龔行天討獨運四聰坐揮八柄雖復結壇待將褰帷<lb/>
納士拒赤壁之兵無謀於魯肅燒烏巢之米不訪於荀<lb/>
<pb n="KR4h0134_WYG_084-60a"/>
攸才智將殫金貝殆竭傍無寸助險阻備嘗遂得斬長<lb/>
狄於駒門挫蚩尤於楓木怨恥既雪天下無塵經營四<lb/>
方專資一力方與岳牧同兹清靜隆暑炎赫弟比如何<lb/>
文武具僚當有勞弊今遣散騎常侍光州刺史鄭安忠<lb/>
指宣徃懐<lb/>
　　　又與武陵王書<lb/>
甚苦大智季月煩暑流金鑠石聚蚊成雷封狐千里以<lb/>
兹王體辛苦行陣乃眷西顧我勞如何自獯醜慿陵羯<lb/>
<pb n="KR4h0134_WYG_084-60b"/>
胡叛涣吾年為一日之長属有平亂之功膺此樂推事<lb/>
歸當璧儻遣使乎良所遲也如曰不然於此投筆友于<lb/>
兄弟分形共氣兄肥弟瘦無復相見之期讓棗推梨永<lb/>
罷歡愉之日上林静拱聞四鳥之哀鳴宣室披圖嗟萬<lb/>
始之長逝心乎愛矣書不盡言<lb/>
　　　與鮑泉<lb/>
靣如冠玉還疑木偶鬚似蝟毛徒勞繞喙<lb/>
　　　與劉璠<lb/>
<pb n="KR4h0134_WYG_084-61a"/>
鄧禹文學尚或執戈葛洪書生且云破賊前修無逺属<lb/>
望良深<lb/>
　　　報顔之儀獻神洲頌<lb/>
枚乘二葉俱得游梁應貞兩世並稱文學我求才子鯁<lb/>
慰良深<lb/>
　　　遺周𢎞直書<lb/>
適有都信賢兄博士平安但京師縉紳無不附逆王克<lb/>
巳為家臣陸緬身充卒伍唯有周生確乎不拔言及西<lb/>
<pb n="KR4h0134_WYG_084-61b"/>
軍潺湲掩淚恒思吾至如望歲焉松柏後凋一人而已<lb/>
　　　與周𢎞正書<lb/>
獯醜逆亂寒暑亟離海内相識零落畧盡韓非之智不<lb/>
免秦獄劉歆之學猶弊亡新音塵不嗣每以耿灼常欲<lb/>
訪山東而尋子雲間西關而求伯起遇有今信方附相<lb/>
聞遲比来銜慰其延佇<lb/>
　　　答王僧辯書<lb/>
昔文康獻橘十有二子用今方古彼有慙色今景之兇<lb/>
<pb n="KR4h0134_WYG_084-62a"/>
惡既稔凱歌之聲已及嘉瑞逺臻但増鯁慰<lb/>
　　　下荆州<lb/>
處士河東韓懐明南平韓望南郡庾承先河東郭麻並<lb/>
脱落風塵髙蹈其事兩韓之孝友純深庾郭之形骸枯<lb/>
槁或橡飯菁羮惟日不足或葭牆艾席樂在其中昔伯<lb/>
武貞堅就仕河内史雲孤劭屈志陳留豈曰塲苗實惟<lb/>
攻玉可加引辟並遣喻意既同魏侯致禮之請庶無辟<lb/>
疆三緘之歎<lb/>
<pb n="KR4h0134_WYG_084-62b"/>
　　　遺王僧辯書<lb/>
　　　　<hi>僧辯等討侯景軍至巴陵聞郢州陷因留戍之湘東王繹遺僧辯書</hi>
賊既乗勝必將西下不勞逺擊但守巴丘以逸待勞無<lb/>
慮不克<lb/>
　　　與王僧辯帛書<lb/>
　　　　<hi>西魏兵伐江陵于謹令築長圍中外信命殆絶元帝裂帛為書趣王僧辯入援</hi>
吾忍死待公可以至矣<lb/>
　　檄<lb/>
<pb n="KR4h0134_WYG_084-63a"/>
　　　討侯景檄<lb/>
夫剝極生災乃及龍戰師貞終吉方制豶豕豈不以侵<lb/>
陽蕩薄源之者亂階定戡艱難成之者忠義故羿澆滅<lb/>
於前莽卓誅於後是故使桓文之勲復興於周代温陶<lb/>
之績彌盛於金行粤若梁興五十餘載平一宇内徳惠<lb/>
悠長仁育蒼生義征不服左伊右瀍咸皆仰化濁涇清<lb/>
渭靡不向風建翠鳯之旗則六龍驤首擊靈鼉之鼓則<lb/>
百神警肅風牧方邵之賢衛霍辛趙之將羽林黄頭之<lb/>
<pb n="KR4h0134_WYG_084-63b"/>
士獸賁緹騎之夫叱咤則風雲興起鼓動則嵩華倒拔<lb/>
自桐栢以北孤竹以南碣石之前流沙之後延頸舉踵<lb/>
交臂屈膝胡人不敢牧馬秦士不敢彎弓協和萬邦平<lb/>
章百姓十堯九舜曷足云也賊臣侯景匈奴叛臣鳴鏑<lb/>
餘噍懸弧空城本非國寳夀春畿要賞不踰月開海陵<lb/>
之倉賑常平之米檄九府之費錫三官之錢冒干貨賄<lb/>
不知紀極敢興逆亂梗我王畿賊臣正徳阻兵安忍日<lb/>
者結怨江芉逺適單于簡牘屢彰彭生之魂未弭聚斂<lb/>
<pb n="KR4h0134_WYG_084-64a"/>
無度景卿之誚已及為獸傳翼逺相招致䖍劉我生民<lb/>
離散我兄弟我是以董率皋貔躬擐甲胄霜戈照日則<lb/>
晨離奪暉龍騎蔽野則平原掩色信與江水同流氣與<lb/>
寒風俱憤兇醜畏威委命下吏乞活淮肥茍存徐兖渙<lb/>
汗既行絲綸爰被我是以班師凱歸休牛息馬賊猶不<lb/>
悛遂復矢流王屋兵躔象魏總章之觀非復聽訟之堂<lb/>
甘泉之宫永乖避暑之地坐召憲司卧制朝宰矯託天<lb/>
命偽作符書重増賦斂肆意裒剝生者逃竄死者暴尸<lb/>
<pb n="KR4h0134_WYG_084-64b"/>
道路以目庶僚鉗口刑戮失衷爵賞由心老弱波流士<lb/>
女塗炭臧獲之人五宗及賞縉紳之士三族見誅榖粟<lb/>
騰踴自相吞噬惵惵黔首路有銜索之哀蠢蠢黎民家<lb/>
有隕山之泣偃師南望無復儲胥露寒河陽北臨或有<lb/>
穹廬氊帳南山之竹未足言其愆西山之兎不足書其<lb/>
罪外監陳瑩之至伏承先帝登遐宫車宴駕奉諱驚號<lb/>
五内摧裂州寃本毒無地容身景阻饑既甚民且狼顧<lb/>
遂侵軼我彭蠡慿陵我郢邑竊據我江夏掩襲我巴丘<lb/>
<pb n="KR4h0134_WYG_084-65a"/>
我是以義勇争先忠貞盡力斬馘兇渠不可稱算沙同<lb/>
赤岸水若絳河任約泥首於安南化仁面縛於漢口子<lb/>
仙乞活於鄢郢希榮敗績於柴桑侯景奔竄十鼠争穴<lb/>
郭黙清夷晉熙附義計窮力屈反殺後主畢原酆郇並<lb/>
離禍患凡蔣邢茅皆伏鐡鑕是可忍也孰不可容幕府<lb/>
據有上流實惟分陕投袂荷戈志在畢命昔周依晋鄭<lb/>
漢有虚牟彼惟末属猶能如此況聯華日月天下不賤<lb/>
為臣為子兼國兼家者哉咸以義旗既建宜須總一共<lb/>
<pb n="KR4h0134_WYG_084-65b"/>
推幕府實用主盟粤以不佞謬董連率逺惟國艱不遑<lb/>
寧處中權後勁龔行天罰提戈蒙險隕越以之天馬千<lb/>
羣長㦸百萬驅賁獲之士資智勇之力大楚踰荆山淺<lb/>
源度彭蠡舳艫汎水以犄其南輜軿委輸以衝其北華<lb/>
夷百濮贏糧景從雷震風駭直指建業按劍而叱江水<lb/>
為之倒流抽戈而揮皎日為之退舎方駕長驅百道俱<lb/>
入夷山殄谷充原蔽野挾輈曵牛之侣拔距磔石之夫<lb/>
騎則逐日追風弓則吟猿落雁捧崑崙而壓卵傾渤海<lb/>
<pb n="KR4h0134_WYG_084-66a"/>
而灌螢如駟馬之載鴻毛若奔牛之觸魯縞以此衆戰<lb/>
誰能禦之脱復蜂蠆若毒獸窮則鬬謂山盖髙則四郊<lb/>
多壘謂地盖逺則三千弗違如彼怒蛙譬諸鼷䑕豈費<lb/>
萬鈞無勞百鎰加以日臨黄道兵起絳宫三門既唘五<lb/>
將咸發舉整整之旗掃亭亭之氣故以臨機宻運非賊<lb/>
所解奉義而誅何罪不服今遣使持節大都督征東將<lb/>
軍開府儀同三司江州刺史尚書令長寧縣開國侯王<lb/>
僧辯率衆十萬直掃金陵鳴鼓聒天摐金振地朱旗夕<lb/>
<pb n="KR4h0134_WYG_084-66b"/>
建如赤城之霞起戈船夜動若滄海之奔流計其同惡<lb/>
不盈一族君子在野小人比周荷挍滅耳匪朝伊夕舂<lb/>
長狄之喉繫郅支之頸今司宼明罰鑕鈇所誅止侯景<lb/>
而已黎元何辜一無所問諸君或世樹忠貞身荷寵爵<lb/>
羽儀鼎族書勲王府俛眉滑豎無由自效豈不下慙泉<lb/>
壤上愧皇天失忠與義難以日立懸誠南風迺眷西顧<lb/>
因變立功轉禍為福有能縛侯景及送首者封萬戶開<lb/>
國公絹布五萬匹有能率動義衆以應官軍保全城邑<lb/>
<pb n="KR4h0134_WYG_084-67a"/>
不為賊用上賞方伯下賞剖符並裂山河以紆青紫昔<lb/>
由余入秦禮同卿佐日磾降漢且珥金貂必有其才何<lb/>
䘏無位若執迷不反拒逆王師大軍一臨刑兹罔赦孟<lb/>
諸焚燎芝艾俱盡宣房河決玉石同沈信賞之科有如<lb/>
皎日黜陟之制事均白水檄布逺近咸使知聞<lb/>
　　論<lb/>
　　　全徳志論<lb/>
物我俱忘無貶廊廟之器動寂同遣何累經綸之才雖<lb/>
<pb n="KR4h0134_WYG_084-67b"/>
坐三槐不妨家有三徑但接五侯不妨門垂五栁使良<lb/>
園廣宅面水帶山饒甘果而足花卉葆筠篁而玩魚鳥<lb/>
九月肅霜時饗田畯三春捧繭乍酬蠶妾酌升酒而歌<lb/>
南山烹羔豚而擊西缶或出或處並以全身為貴優之<lb/>
游之咸以忘懐自逸若此衆君子可謂得之矣<lb/>
　　　鄭衆論<lb/>
漢世銜命匈奴困而不辱者二人而已子卿手持漢節<lb/>
卧伏冰霜仲師固無下拜隔絶水火況復風生稽落日<lb/>
<pb n="KR4h0134_WYG_084-68a"/>
隠龍堆翰海飛沙皋蘭走雪豈不酸鼻痛心憶雒陽之<lb/>
宫陛屑泣横悲想長安之城闕直以為臣之道義不為<lb/>
生事君之節生為義盡豈望拔幽泉出重仞經長樂抵<lb/>
未央及還望塞亭来依候火傍觀上郡側眺雲中雖在<lb/>
已之願自隆而於時之報未盡<lb/>
　　議<lb/>
　　　髙祖武皇帝諡議<lb/>
臣聞翼善傳聖曰堯仁聖盛明曰舜受禪成功曰禹除<lb/>
<pb n="KR4h0134_WYG_084-68b"/>
虐去殘曰湯諡者行之跡號者功之表雖賤不誄貴卑<lb/>
不誄尊而彰乎名者盛徳之嘉號也被於物者治定之<lb/>
實録也斯所以聲名煥乎鐘石昭晰備於絃管者焉伏<lb/>
惟天縱欽明惟睿作聖功超三五聲踰七十仰之彌髙<lb/>
就之彌逺載潛載躍乃武乃文先是木運告終羣后改<lb/>
属乾維罔搆地紐如崩桃紀阽危公卿旰食九牧有淪<lb/>
胥之悲八表興横流之歎乃凝威黑水表瑞丹陵雲合<lb/>
景從表裏禔福受終文祖允恭克讓知黔首不可以無<lb/>
<pb n="KR4h0134_WYG_084-69a"/>
歸蒼生不可以無主降汾陽之逺志不得已而臨之於<lb/>
是類帝禋宗革命創制禘郊式展殷薦斯潔臨兹大寳<lb/>
化與和氣俱宣扇此王風政與秋霜並肅言懸日月功<lb/>
格區宇不以紫宸為貴不以黄屋為尊政謐刑措民殷<lb/>
國阜虹旌式巻堡燧載清胥象相因環楛無曠天衢亨<lb/>
泰王道升平南海候風東溟奉貢膏露凝枝慶雲觸石<lb/>
山開蒼璧地出𤣥珪驃騎把鉞則休屠欵塞大尉抗旌<lb/>
則名王蹷角聲教所漸浹靈蛇之都威令所行通燭龍<lb/>
<pb n="KR4h0134_WYG_084-69b"/>
之外開庠建序布濩於成均正俗移風氛氲於司樂虚<lb/>
納十亂引諒直之規廣闢四門𢎞招賢之徳青衿知擊<lb/>
壤之性黄髪恣鼔腹之歡加以鑚味微言研精至道文<lb/>
終所牧之典史倚所讀之書無輟萬機日且千遍馳郁<lb/>
郁之聲表乾乾之徳允所謂皇哉日用而不知者矣方<lb/>
且告成岱嶽鏤升平之玉簡昭事梁甫秘禮首之金繩<lb/>
而文王明夷事侔往冊黄帝橋山痛深前典萬有淪傷<lb/>
三辰掩曜人祇軫慕山海含悲慟切陟方哀深遏宻煩<lb/>
<pb n="KR4h0134_WYG_084-70a"/>
<graphic n="KR2817" url="https://raw.githubusercontent.com/kanripo/KR-Gaiji/master/images/KR2817.png" mimeType="image/png"/>荼毒貫切心髓風樹不静陟岵何期思所以欽若九<lb/>
功仰稽七徳<lb/>
　　序<lb/>
　　　簡文帝法寳聯璧序<lb/>
竊以觀乎天文日月所以貞麗觀乎人文藻火所以昭<lb/>
發況復玉毫朗照出天人之表金牒空解生文章之外<lb/>
雖境智㝠焉言語斯絶詠歌作焉可畧談矣粤乃書稱<lb/>
湯誥篇陳夢説昔則王畿居亳今則帝業維揚功施天<lb/>
<pb n="KR4h0134_WYG_084-70b"/>
下我之自出豈與姚墟石紐譙城温縣御龍居夏唐杜<lb/>
入周而已哉皇帝垂衣負扆辨方正位車書之所會同<lb/>
南暨交趾風雲之所沾被西漸流沙武實止戈秉宜生<lb/>
之劒樂彰治定減庖犧之瑟相兼二八知微知彰將稱<lb/>
四七如貔如虎寧俟容成翠屋之遊廣成石室之㑹故<lb/>
以宗心者忘相歸慿者常樂昔轉輪獲法南宫有金龍<lb/>
之瑞梵天請道東朝開寳盖之祥盡善盡美獨髙皇代<lb/>
古者所以出師入保冬羽秋籥實以周頌㓜冲用資端<lb/>
<pb n="KR4h0134_WYG_084-71a"/>
士漢盈末學取慿通議大傳之論孟侯小戴之談司業<lb/>
山川珍異俟郊迎而可知帷幄後言藉墾田而求騐以<lb/>
今方昔事則不然我副君業邁宣尼道髙唘筮之作聲<lb/>
超姬發寧假卞蘭之頌譬衡華之峻極如渤澥之波瀾<lb/>
顯忠立孝行修言道博施尚仁動微成務智察舞雞爻<lb/>
分封蟻爰初登仕明試以功徳加三輔威行九流董師<lb/>
虎據操鈹蟬冕津鄉沈濟物仰平分之恩沂岱卭岷民<lb/>
思後来之政陳倉留反裘之化淮海髙墨幘之聲威漸<lb/>
<pb n="KR4h0134_WYG_084-71b"/>
黄支化行赤谷南通舜玉北平堯栁朝鮮航海夜郎款<lb/>
塞然後體道方震雨施雲行漢用戊申晉維庚午增暉<lb/>
前曜獨擅元貞恩若春風惠加冬日履道為輿策賢成<lb/>
駟降意韋編留神緗帙許商算術王圍射譜南龜異説<lb/>
東馳雜賦任良奕棊羨門式法箴興琴劒銘自盤盂無<lb/>
不若指諸掌㝷涇辯渭重以鳯艶風飛鸞文颷䜿纎者<lb/>
入無倫大者含元氣韻調律吕藻震𤣥黄豈俟取讚彦<lb/>
先詢聞雅主至於鹿苑深義龍宫奥説逺命學徒親登<lb/>
<pb n="KR4h0134_WYG_084-72a"/>
講肆詞為憲章言成楷式往復王粲事軼魏儲酬答蔡<lb/>
謨道髙晉兩似懸鐘之應響猶衢尊之待酌率爾者踵<lb/>
武逖聽者風聲是使金堅閉法寳㝠夕夢無懐不滅華<lb/>
胥夜感自非建慧橋明智劒薫戒香沐定水何以空積<lb/>
忽微塵賢劫而終現黍累迴榦藴珠藏而方傳加以大<lb/>
秦之籍非符八體康居之篆有異六爻二乗始闢譬馬<lb/>
傳兎一體同歸棄犀崇象潤業滋多見思平積本有凝<lb/>
邈了正相因雖談假績不攝單影即此後心還蹤初燄<lb/>
<pb n="KR4h0134_WYG_084-72b"/>
俱宗出倒蓮華起乎淤泥並會集藏明珠曜於貧女性<lb/>
相常空般若無五時之説不生煩惱湼槃為萬徳之宗<lb/>
無不酌其菁華撮其㫖要採彼玳鱗拾兹翠羽潤珠隨<lb/>
水抵玉崑山每至鶴關旦唘黄綺之儔朝集魚燈夕爛<lb/>
陳呉之徒晩侍皆仰禀神規躬承睿㫖爰錫嘉名謂之<lb/>
聯璧聯含珠而可擬璧與日而俱升以今歲次攝提星<lb/>
在監徳百法明門於兹總備千金不刋獨髙斯典合二<lb/>
百二十巻號曰法寳聯璧雖玉杯繁露若傍兼葭金臺<lb/>
<pb n="KR4h0134_WYG_084-73a"/>
鑿楹似吞雲夢繹自伏櫪西河攝官南國十迴鳯琯一<lb/>
奉龍光筆削未勤徒榮卜商之序稽古盛則文慙安國<lb/>
之製謹抄纂爵位陳諸左右<lb/>
使持節平西將軍荆州刺史湘東王繹年二十七字世<lb/>
誠<lb/>
侍中國子祭酒南蘭陵蕭子顯年四十八字景暢<lb/>
散騎常侍御史中丞彭城劉溉年五十八字茂灌<lb/>
散騎常侍歩兵挍尉東官侍南琅邪王修年四十二字<lb/>
<pb n="KR4h0134_WYG_084-73b"/>
彦逺<lb/>
吴郡太守前中庶子南琅邪王規年四十三字威明<lb/>
都官尚書領右軍將軍彭城劉孺年五十五字孝穉<lb/>
太府卿歩兵挍尉河南褚球年六十三字仲寳<lb/>
中軍長史前中庶子陳郡謝僑年四十五字國美<lb/>
中庶子彭城劉遵年四十七字孝陵<lb/>
中庶子南瑯邪王穉年四十五字孺通<lb/>
宣城王友前僕射京兆韋稜年五十五字威直<lb/>
<pb n="KR4h0134_WYG_084-74a"/>
前御史中丞河南褚澐年六十字士洋<lb/>
北中郎長史南蘭陵太守陳郡袁君正年四十六字世<lb/>
忠<lb/>
中散大夫金華宫家令呉郡陸襄年五十四字師卿<lb/>
中散大夫瑯邪王藉年五十五字文海<lb/>
新安太守前家令東海徐摛年六十四字士繢<lb/>
前尚書左丞沛國劉顯年五十三字嗣芳<lb/>
中書侍郎南蘭陵蕭㡬年四十四字徳𤣥<lb/>
<pb n="KR4h0134_WYG_084-74b"/>
雲麾長史㝷陽太守前僕射東海徐喈年四十二字彦邕<lb/>
前國子博士范陽張綰年四十三字孝卿<lb/>
輕車長史南蘭陵蕭子範年四十九字景則<lb/>
庶子吳郡陸罩年十八字洞元<lb/>
庶子南蘭陵蕭瑱年四十字文唘<lb/>
祕書丞前中舎人南瑯邪王許年二十五字㓜仁<lb/>
宣城王文學南瑯邪王訓年二十五字懐範<lb/>
洗馬權兼太府卿彭城劉孝儀年四十九字子儀<lb/>
<pb n="KR4h0134_WYG_084-75a"/>
洗馬陳郡謝禧年二十六字休度<lb/>
中軍録事前洗馬彭城劉藴年三十三字懐芬<lb/>
前洗馬吳郡張孝總年四十二字孝總<lb/>
南徐州治中南蘭陵蕭子開年四十四字景發<lb/>
平西中錄事參軍典書通事舎人南郡庾肩年四十八<lb/>
字子慎<lb/>
北中記室參軍潁川庾仲容年五十七字仲容<lb/>
宣惠記室參軍南蘭陵蕭滂年三十二字希𫝊<lb/>
<pb n="KR4h0134_WYG_084-75b"/>
舎人南蘭陵蕭清年二十七字元專<lb/>
宣惠主簿前舍人陳郡謝嘏年二十五字茂範<lb/>
尚書都官郎陳郡殷勸年三十字𢎞善<lb/>
安北兵曹參軍彭城劉孝威年三十九字孝威<lb/>
前尚書殿中郎南蘭陵蕭愷年二十九字元才<lb/>
　　内典碑銘集林序<lb/>
夫法性空寂心行處斷感而遂通隨力引接故鵲園善<lb/>
誘馬苑𢎞宣白林將謝青樹已列是宣金牒方寄銀身<lb/>
<pb n="KR4h0134_WYG_084-76a"/>
自象教東流化行南國吳主至誠歴七霄而光曜晉王<lb/>
畫像經五帝而彌新次道孝伯嘉賔𤣥度斯數子者亦<lb/>
一代名人或脩理止於伽藍或歸心盡扵談論銘頌所<lb/>
稱興公而已夫披文相質博約温潤吾聞斯語未見其<lb/>
人班固碩學尚云讃頌相似陸機鉤深猶聞碑賦如一<lb/>
唯伯喈作銘林宗無媿徳祖能誦元常善書一時之盛<lb/>
莫得係踵況般若𤣥淵真如妙宻觸言成累係境非真<lb/>
金石何書銘頌誰闡然建塔紀功招提立寺或興造有<lb/>
<pb n="KR4h0134_WYG_084-76b"/>
由或誓願所記故鐫之立石傳諸不朽亦有息心應供<lb/>
是曰桑門或謂智囊或稱印手髙座擅名預伊師之席<lb/>
道林見重陪飛龍之座峩眉廬阜之賢鄴中苑鄧之哲<lb/>
昭哉史冊可得而詳故碑文之興斯焉尚矣夫世代亟<lb/>
改論文之理非一時事推移屬詞之體或異但䌓則傷<lb/>
弱率則恨省存華則失體從實則無味或引事雖博其<lb/>
意猶同或新意雖奇無所倚約或首尾倫帖事似牽課<lb/>
或<hi>闕</hi>復博渉體製不工能使艶而不華質而不野博而<lb/>
<pb n="KR4h0134_WYG_084-77a"/>
不繁省而不率文而有質約而能潤事隨意轉理逐言<lb/>
深所謂菁華無以間也予㓜好雕蟲長而彌䔍遊心釋<lb/>
典寓目詞林頃常搜聚有懐著述譬諸法海無讓波瀾<lb/>
亦等須彌同歸一色故不擇髙卑唯能是與倘未詳悉<lb/>
隨而足之名為内典碑銘集林合三十巻庶將来君子<lb/>
或禆觀見焉<lb/>
　　　職貢圖序<lb/>
竊聞職方氏掌天下之圖四夷八蠻七閩九貉其所由<lb/>
<pb n="KR4h0134_WYG_084-77b"/>
来久矣漢氏以来南𦍑旅距西域慿陵創金城開玉關<lb/>
絶夜郎討日逐覩犀甲則建朱崖聞蒲萄則通大宛以<lb/>
徳懐逺異乎是哉皇帝君臨天下之四十載垂衣裳而<lb/>
賴兆民坐巖廊而彰萬國梯山航海交臂屈膝占雲望<lb/>
日重譯至焉自塞以西萬八千里路之狭者尺有六寸<lb/>
髙山㝷雲深谷絶景雪無冬夏與白雲而共色冰無早<lb/>
晩與素石而俱貞踰空桑而歴昆吾度青丘而跨丹穴<lb/>
炎風弱水不革其心身熱頭痛不改其莭故以明珠翠<lb/>
<pb n="KR4h0134_WYG_084-78a"/>
羽之珍細而弗有龍文汗血之驥郤而不乘尼丘乃聖<lb/>
猶有圖人之法晉帝君臨實聞樂賢之象甘泉冩閼氏<lb/>
之形後宫玩單于之圖臣以不佞推轂上游夷歌成章<lb/>
胡人遥集欵開蹶角沿泝荆門瞻其容貌訢其風俗如<lb/>
有来朝京輦不渉漢南别加訪採以廣聞見名為貢職<lb/>
圖云爾<lb/>
　　　忠臣傳序<lb/>
夫天地之大徳曰生聖人之大寳曰位因生所以盡孝<lb/>
<pb n="KR4h0134_WYG_084-78b"/>
因位所以立忠事君事父資敬之理寧異為臣為子率<lb/>
由之道斯一忠為令徳竊所景行且孝子烈女逸民咸<lb/>
有别傳至於忠臣曾無述製今將發箧陳書備加論討<lb/>
　　　忠臣傳死節篇序<lb/>
自非識君臣之大體鑒生死之𢎞分何以能滅七尺之<lb/>
軀殉一顧之感然平路康衢從容之道進危塗險徑忠<lb/>
貞之節興登平路者易為功渉險塗者難為力從容之<lb/>
用世不乏人忠貞之概時難屢有<lb/>
<pb n="KR4h0134_WYG_084-79a"/>
　　　孝徳傳序<lb/>
夫天經地義聖人不加原始要終莫踰孝道能使甘泉<lb/>
自滔鄰火不焚地出黄金天降神女感通之至良有可<lb/>
稱<lb/>
　　　全徳志序<lb/>
老子言全徳歸厚荘周云全徳不刑吕覽稱全徳之人<lb/>
故以全徳創其名也此志隆大夫為首伊人有學有辯<lb/>
不夭不貧寳劍在前鼓琴從後連環灸輠雍容卒歲駟<lb/>
<pb n="KR4h0134_WYG_084-79b"/>
馬髙車優遊宴喜既令公侯踞掌復使要荒蹶角入室<lb/>
生光豈非盛矣若乃河宗九䇿事等神鈎陽雍雙璧理<lb/>
歸𤣥感南陽樊重髙閣連雲北海公沙門人成市咨此<lb/>
八龍各傳一藝夾河兩郡家有萬石人生行樂止足為<lb/>
先但使樽酒不空坐客恒滿寧與孟嘗問琴承睫淚下<lb/>
中山聽樂悲不自禁同年而語也<lb/>
　　　丹陽尹傳序<lb/>
傳曰大夫受郡漢書曰尹者正也及其用人實難授受<lb/>
<pb n="KR4h0134_WYG_084-80a"/>
廣漢和顔接下子髙自輔經術孫寳行嚴霜之誅袁安<lb/>
留冬日之愛自二京板蕩五馬南渡固乃上燭天文下<lb/>
應地理爾其地勢可得而言東以赤山為成皋南以長<lb/>
淮為伊洛北以鍾山為華阜西以大江為黄河既變淮<lb/>
海為神州亦即丹陽為京尹雖得人之盛頗愧前賢而<lb/>
眄遇之深多用宰輔皇上受圖負扆寳厯惟新制禮以<lb/>
告成功作樂以彰治定豈直四三皇六五帝孕夏陶周<lb/>
而已哉若夫位以徳叙徳以位成每念忝莅京河茲焉<lb/>
<pb n="KR4h0134_WYG_084-80b"/>
四載以入安石之門思勤王之政坐真長之室想清談<lb/>
之風求瘼餘晨頗多暇景今綴采英賢為丹陽尹傳<lb/>
　　　懐舊志序<lb/>
吾自北守琅臺東探禹穴觀濤廣陵面金湯之設險方<lb/>
舟宛委眺玉笥之干霄臨水登山命儔嘯侣中年承乏<lb/>
攝牧神州戚里英賢尚冠髦俊蔭真長之弱栁觀茂𢎞<lb/>
之舞鶴清酒繼進甘果徐行長安郡公為其延譽扶風<lb/>
長者刷其羽毛於是駐伏熊迴結駟命鄒湛召王祥顧<lb/>
<pb n="KR4h0134_WYG_084-81a"/>
而言曰斯樂難長誠有之矣日月不居零露相半素車<lb/>
白馬徃矣不追春華秋實懐哉何已獨軫魂交情深宿<lb/>
草故備書爵里陳懐舊焉<lb/>
　　　洞林序<lb/>
盖聞𤣥枵之野鬼方難測朱鳥之舍神道莫知而緹幔<lb/>
曉披既辯黄鍾之氣靈臺夕望便知玉井之色復以談<lb/>
乎天者雖絶名言之外存乎我者還居稱謂之中余㓜<lb/>
學星文多歴歲稔海中之書畧皆尋究巫咸之説偏得<lb/>
<pb n="KR4h0134_WYG_084-81b"/>
研求雖紫微迢逓如觀掌握青龍顯晦易乎窺覽羨門<lb/>
五將亟經玩習韓終六王常所寳愛至如周王白雉之<lb/>
筮殷人飛燕之卜蓍名聚雪非關地極之山卦有宻雲<lb/>
能擁西郊之氣爻通七聖世經三古山陽王氏真解談<lb/>
𤣥河東郭生纔能射覆兼而兩之竊自許矣<lb/>
　　　廬山碑序<lb/>
夫日月麗天皇穹所以貞觀川嶽帶地后土所以維寧<lb/>
廬山者亦南國之徳鎮雖林石異勢而雲霞共色長風<lb/>
<pb n="KR4h0134_WYG_084-82a"/>
夜作則萬流俱響晨鼯曉吟則百嶺齊應東瞻洪井識<lb/>
曵白之在兹西望石梁見指寳之可拾誠復慕類易悲<lb/>
山中難久攀蘿結桂多見淹留<lb/>
　　　忠臣傳諌諍篇序<lb/>
富貴寵榮人所不能忘也刑戮流放人所不能甘也而<lb/>
士有冐雷霆犯顔色吐一言終知自投鼎鑊取離刀鋸<lb/>
而曾不避者其故何也盖傷茫茫禹跡毁於一朝赫赫<lb/>
宗周滅成禾黍何者百世之後王化漸頽欽若之信既<lb/>
<pb n="KR4h0134_WYG_084-82b"/>
盡解網之仁已冺徒以繼體所及守器攸歸出則清警<lb/>
傳路處則慿玉負扆事無暫舛意有必從所謂生於深<lb/>
宫之中長於婦人之手未嘗知憂未嘗知懼況惑褒人<lb/>
之巧笑迷陽阿之妙舞重之以刳斮用之以逋逃亦有<lb/>
傾天滅地汗宫瀦社之罪拔本塞源裂冠毁冕之釁於<lb/>
是䇿名委質守死不二之臣以剛膓疾惡之心確乎貞<lb/>
一之性不忍見霜露麋鹿棲於宫寢麥穗黍離被於宗<lb/>
廟故瀝血抽誠披胸見欵赴焦爛於危年甘滅亡於昔<lb/>
<pb n="KR4h0134_WYG_084-83a"/>
日冀桐宫有返道之明望夷無不言之恨而九重懸逺<lb/>
百雉嚴絶丹心莫亮白刃先指見之者掩目聞之者傷<lb/>
心然後鳴條有不収之魂商郊至白旗之戮<lb/>
　　　揚州梁安寺碑序<lb/>
竊以陽之有宗者莫擬於靈鳥夜之有光者孰踰於陰<lb/>
兎故以日門見羲和之色月殿望奔娥之象而合璧迢<lb/>
遞丈尺猶且莫量朗鏡悠逺積空之所不算復有紫鳯<lb/>
青龍之水却月朝霞之山白珪𤣥璧餞瑶池之上銀闕<lb/>
<pb n="KR4h0134_WYG_084-83b"/>
金宫出瀛州之下空臺四柱隨仙衣而俱颺寳壍三重<lb/>
映瑞園而涵影旃檀散馥無復圓覺之風地涌神龕皆<lb/>
成多寳之塔<lb/>
　　　與張纘詩序<lb/>
簡憲之為人也不事王侯負才任氣見余則申旦達夕<lb/>
不能已巳懐夫人之徳何日忘之<lb/>
　　贊<lb/>
　　　忠臣傳寄託篇贊<lb/>
<pb n="KR4h0134_WYG_084-84a"/>
太真英挺投袂勤王伯猷蹈節身殞名揚嶷嶷景倩主<lb/>
亡與亡嗟乎尚矣惟國之良<lb/>
　　　忠臣傳諌諍篇贊<lb/>
子政鏗鏗誠存社稷朱雲折檻遂其婞直<lb/>
　　　忠臣傳執法篇贊<lb/>
設官分職咸曰師師彼已之子邦之直司豺狼當路安<lb/>
問狐狸昏明有世直道無時<lb/>
　　　孝徳傳皇王篇贊<lb/>
<pb n="KR4h0134_WYG_084-84b"/>
天子之孝曰聖與仁重瞳表徳參漏通神皇矣髙祖連<lb/>
鑣舜禹天經地義重規沓矩道踰七十聲超三五<lb/>
　　　孝徳傳天性篇贊<lb/>
生之育之長之畜之顧我復我答施何時欲報之徳不<lb/>
可方思涓塵之孝河海之慈廢書歎息泣下漣洏<lb/>
　　職貢圖贊<lb/>
北通𤣥兎南漸朱鳶交河悠逺合浦迴邅兹海無際陰<lb/>
山接天遐哉鳥穴永矣雞田<lb/>
<pb n="KR4h0134_WYG_084-85a"/>
　　銘<lb/>
　　　漏刻銘<lb/>
玉衡稱物金壺博施司南司火未符兹義帝曰欽哉納<lb/>
隍斯譬實惟簡在窮神體智宫槐晩合月桂宵暉清臺<lb/>
莫爽解谷胥依七分六日五祀三微事齊幽贊乃會通<lb/>
㡬碧海有乾絳川猶竭飛流五色涓涓靡絶龍首旁注<lb/>
仙衣俯裂箭不停晷聲無暫輟用天之貞分地之平如<lb/>
弦斯直如渭斯清<lb/>
<pb n="KR4h0134_WYG_084-85b"/>
　　　東宫後堂仙室山銘<lb/>
太華削成本擅奇聲峰如雪委嶺若蓮生雲除紫蓋霞<lb/>
通赤城金壇是籙玉記題名鳯依桐樹鶴聽琴聲殿接<lb/>
南箕橋連北斗秋河從帶春禽銜綬朱鳥安牕青龍作<lb/>
牖<lb/>
　　　香爐銘<lb/>
蘓合氤氲非烟若雲時穠更薄乍聚還分火微難盡風<lb/>
長易聞孰云道力慈悲所薰<lb/>
<pb n="KR4h0134_WYG_084-86a"/>
　　　梁安寺刹下銘<lb/>
阿閣峞<graphic n="KR3325" url="https://raw.githubusercontent.com/kanripo/KR-Gaiji/master/images/KR3325.png" mimeType="image/png"/>洞房䆗窕似靈光之金扇類景福之銀舖垂<lb/>
琬琰之文璫飾琅玕之仙寳神童戾止亟連翩於威鳯<lb/>
薩埵来遊屢徘徊於紺馬有識之所䖍仰無著之所招<lb/>
提觀慧樓而下拜望天街而興善辭曰塵沙無始造色<lb/>
無先飛蛾不息縈蠶自纒篋蛇未斷藤鼠方縁苦流長<lb/>
汎愛火仍燃髻珠孰曉懐寳詎宜挺兹靈覺時惟天仙<lb/>
真藉表聖化乳稱權寳刹千道髙翻四懸鳯樓含日龍<lb/>
<pb n="KR4h0134_WYG_084-86b"/>
臺吐煙紫山翠羽紅水青蓮雪宫月殿晨暉夜圓宵長<lb/>
梵響風逺鐘傳仙衣有拂靈刹無邊<lb/>
　　碑<lb/>
　　　皇太子講學碑<lb/>
皇太子洊雷種徳重離作兩業冠孟侯道髙上嗣宫牆<lb/>
累仞髙山仰止承華之闈更似通徳之門博望之園反<lb/>
類華陰之市家丞庶子并入四科洗馬後車俱通六學<lb/>
轉金路而下辟雍晬玉容而經槐市詳其懸鏡髙堂衢<lb/>
<pb n="KR4h0134_WYG_084-87a"/>
樽待酌瞻後忽前博文約禮將使東極長男之宫不獨<lb/>
銘於銀牓南皮太子之序豈徒擅於金碑<lb/>
　　　鍾山飛流寺碑<lb/>
清梵夜聞風傳百常之觀寳鈴朝響聲揚千秋之宫同<lb/>
符上隴望長安之城闕有類偃師瞻洛陽之臺殿瞰連<lb/>
薨而如綺雜卉木而成帷銘曰<lb/>
雲聚峰髙風清鐘徹月如秋扇花疑春雪極目千里平<lb/>
原迢逓<lb/>
<pb n="KR4h0134_WYG_084-87b"/>
　　　曠野寺碑<lb/>
雲楣膠葛桂棟陰崇刻虬龍於洞房倒蓮花於綺井月<lb/>
殿朗而相暉雪宫穆以華壮䡾䡾璇題虹梁生扵暮雨<lb/>
嶫嶫銀牓飛觀入乎雲中銘曰<lb/>
圓璫旦輝方諸夜朗金盤曜色寳鈴成響<lb/>
　　　郢川晉安寺碑<lb/>
鳯凰之嶺芊綿映色蓮花之洞照曜增暉山云黄鶴疑<lb/>
鈞天之夜響城稱却月似輕雲之霄蔽銘曰<lb/>
<pb n="KR4h0134_WYG_084-88a"/>
虹梁紫柱螭桷丹牆綺井飛棟華榱璧璫應龍若動威<lb/>
鳯疑翔玉磶霄潤金池夕光朱城却税紫陌潛通塹栁<lb/>
朝緑江暉暝紅落霞將暮鮮雲夕布峰下陽烏林生陰<lb/>
兎分珮隔浦皇檣隠霧俱聽法鐘同觀寳聚<lb/>
　　　攝山栖霞寺碑<lb/>
金池無底已通寳壍之側玉樹生風傍臨綵船之上七<lb/>
重欄楯七寳蓮花通風承露含香映日銘曰<lb/>
苔依翠屋樹隠丹楹澗浮山影山傳澗聲風来露歇日<lb/>
<pb n="KR4h0134_WYG_084-88b"/>
度霞輕三災不毁得一而貞<lb/>
　　　歸来寺碑<lb/>
幡影颺於絳臺梵聲依於應塔三相不留蕭蠶終壊八<lb/>
苦遐長燈蛾未巳銘曰<lb/>
鈴隨風振盤依露泫丹桂無枝朱楊自剪九苑萌枯三<lb/>
昧葉巻疏樹揺落翻流清淺<lb/>
　　　南岳衡山九貞館碑<lb/>
簫鼓騰空烟霞相接星辰奪采燈燭非明風牖雲梁千<lb/>
<pb n="KR4h0134_WYG_084-89a"/>
門萬户樓施九柱已同瀨鄉之地山帶五城復類𤣥州<lb/>
之所玉版之經猶藴金丹之處存焉上月臺而遺愛登<lb/>
景雲而忘老欣欣然不知所以而然日暉石瓦東眺靈<lb/>
夀之峰月蔭玉牀西瞻華盖之嶺竹類黄金既葳㽔而<lb/>
防露木似紅蓮且芬披而拂日杯傳九醖隠淪之車晨<lb/>
至堂開四扇西楹之鐘夜響<lb/>
　　　青谿山館碑<lb/>
原夫法象莫過於天地著明莫過扵日月鼓之以雷電<lb/>
<pb n="KR4h0134_WYG_084-89b"/>
潤之以風雨咸秩無文所以名山致祭峻極於天青谿<lb/>
山者荆南之中岳也隠隠干霄亭亭無際雲蓋三層如<lb/>
在帝臺之側桂林八樹非異景山之傍輕霞亘起影落<lb/>
照於陽谿清風逺至響猿鳴於巫峽西臨百丈之穴南<lb/>
帶千仞之水洪源湛淡長波縈復<lb/>
　　　隠居先生陶𢎞景碑<lb/>
昔太和中有許逺遊者乃雲霄之勝賔太虚之選客先<lb/>
生規同矩合實踵髙歩曩基先搆即駕胥宇千㝷危聳<lb/>
<pb n="KR4h0134_WYG_084-90a"/>
慿牖以望奔星百拱髙懸倚櫺而觀朝日飛流界道似<lb/>
天漢之横波觸石起雲若奇峰之出岫銘曰<lb/>
肇彼𡨕黙翻成協贊身託外臣心同有亂重道尊徳爰<lb/>
積叡衷顧懐紛射璽問遥通朱楊鬱起華搆方崇靜臺<lb/>
冠月經榭迎風嶕嶢髙棟窅靄修櫳極望山川周觀京<lb/>
陸碧嶂千嶺清流萬谷景落崖重烟生岫複<lb/>
　　　荆州長沙寺阿育王像碑<lb/>
盖聞璇璣玉衡穹昊所以紀物金版玉文淳精所以播<lb/>
<pb n="KR4h0134_WYG_084-90b"/>
氣何則咸秩社首義盡於寰中鑄鼎馮翊未窮於系表<lb/>
況復道冠萬靈理超千聖智周十地行圓四等變海成<lb/>
蘇移山入芥針鋒廣説藕絲見道惠音八種面門五色<lb/>
組鉢生華入青樓而吐曜金牀照采出紫殿而相輝纔<lb/>
度蓮河即處天冠之寺始遊羅衛便居堅固之林斯盖<lb/>
俯應閻浮未臻常樂降情誘接豈窮妄相若乃鏡無引<lb/>
汲智生淺深明同一體惑起十重七地初刃方稱變易<lb/>
三違後心因窮智種然俱㝠四徳脱屣雙林示表金棺<lb/>
<pb n="KR4h0134_WYG_084-91a"/>
現焚檀椁浩浩焉不可知巳却望五津距青蓮之洞傍<lb/>
臨三天帶明月之流<lb/>
　　　荘嚴寺僧旻法師碑<lb/>
夫宏才妙物雲液之所降生獨振孤標倫類之所逺絶<lb/>
是故隨光燭魏非折水之恒珍和璧入秦豈潤山之常<lb/>
寳僧旻法師盖天地之淳精宇宙之瓌器本姓孫氏有<lb/>
吳開國大皇帝其先也法師道藹二儀徳充四海含春<lb/>
夏之生長抱日月之貞明辭㫖清新置言閒逺千門萬<lb/>
<pb n="KR4h0134_WYG_084-91b"/>
户必臻其奥九部五時若指諸掌坦然夷易豁爾洞開<lb/>
故緇素結轍華戎延道晨風之鬱北林龍魚之趣深澤<lb/>
哲人云逝指南誰屬銘曰<lb/>
永離百非聞之寂滅茍云未樹共歸今轍方墳結構伽<lb/>
藍罷設朱火一潛青松長列<lb/>
　　　光宅寺大僧正法師碑<lb/>
昻昻千里孰辨騏驎之蹤汪汪萬頃誰識波瀾之際望<lb/>
之若披雲霧覩之如觀日月至乃耆年宿望蓄思搆疑<lb/>
<pb n="KR4h0134_WYG_084-92a"/>
懸鐘無盡短兵有倦猶若分旦望景履冰待日莫不傾<lb/>
河注燭虚徃實歸皇帝革命受圖補天紉地轉金輪扵<lb/>
忍土䇿紺馬於閻浮逸翮方超圖南輟軌豈直盡兹相<lb/>
府署彼義年方當髙歩仙階永編金牒繁霜凝而旦委<lb/>
松風凄而暮来悲馬鳴之不反望龍樹而心哀銘曰<lb/>
澄月夜虧清氣旦巻層巒逺岸蒼江傍緬<lb/>
　　　𤣥圃牛渚磯碑<lb/>
竊以增城九重仙林八樹未有船如雁鶴時度宓妃橋<lb/>
<pb n="KR4h0134_WYG_084-92b"/>
似牽牛能分織女丹鳯為羣紫柱成列清風韻響即代<lb/>
仙歌桂影浮池仍為月浦璧月朝暉金樓唘扉畫船向<lb/>
浦錦纜牽磯花飛拂袖荷香入衣山林朝市併覺忘歸<lb/>
　　　善覺寺碑<lb/>
金盤上疏非求承露玉舄前臨寧資潤礎飛軒絳屏若<lb/>
丹氣之為霞綺井緑泉如青雲之入吕寳繩交映無慙<lb/>
紫紺之宫花臺照日有跡白林之地銘曰<lb/>
聿遵勝業代彼天工四園枝翠八水池紅花疑鳯翼殿<lb/>
<pb n="KR4h0134_WYG_084-93a"/>
若龍宫銀城映沼金鈴響風露臺含月珠幡拂空<lb/>
　　　荆州放生亭碑<lb/>
魚從流水本在桃花之源龍處大林恒捻浮雲之路豈<lb/>
謂陵陽垂釣失雲失水荘子懸竿吞鈎吞餌雖復𤣥龜<lb/>
夜夢終見取於宋王朱鷺晨飛尚張羅於漢后譬如黄<lb/>
雀伺蟬不知隨彈應至青鸇逐兎詎識杠鼎方前北海<lb/>
之飡鸚鵡未始非人西王之使傳信誰云賤鳥故知魚<lb/>
鳥一觀俱在好生欲使金牀之雁更反衡陽之侣雪山<lb/>
<pb n="KR4h0134_WYG_084-93b"/>
之鹿不充食苹之宴<lb/>
　　墓誌<lb/>
　　　庾先生承先墓誌<lb/>
悠哉掌庾興自陶唐伯舅居晉連鑣渭陽爰斯厥後丗<lb/>
挺珪璋乃登靈岳言遵洞府乃渉石山將從輕舉實惟<lb/>
貞吉實惟退讓皎皎不羣超超髙尚本同夀夭寧論得<lb/>
喪諸方未遊佳城已望蓬生蔣徑釣罷磻谿檟悲新壠<lb/>
桃餘故蹊風翻嶺背月下松西揚名不朽髙蹈夷齊<lb/>
<pb n="KR4h0134_WYG_084-94a"/>
　　　特進蕭琛墓誌銘<lb/>
山東流水關西城市義府辭鋒風飛雲起游楚宦梁桂<lb/>
馥蘭芳蓮花可賦迷迭成章學類五行書倅三篋已研<lb/>
金匱兼探玉牒石詞既擬欒社兹同桃李成徑松柏為<lb/>
叢天地長久永扇髙風<lb/>
　　　中書令庾肩吾墓志銘<lb/>
荆山萬重地産卞和之玉隋流千仞水出靈蛇之珠故<lb/>
能𦙍兹屈景育斯唐宋掌庾命族丗濟琳琅遂昌開國<lb/>
<pb n="KR4h0134_WYG_084-94b"/>
蟬聯冠冕父易髙尚其道肥遯貞吉關吏早逢夙表真<lb/>
人之氣少微晩映還彰隠士之星肩吾氣識淹通風神<lb/>
間逸鐘鼓辭林笙簧文苑入為度支尚書任同北斗錫<lb/>
韓稜之劍朝入南宫識鄭崇之履余以其為人也瑚璉<lb/>
之器無慚垂棘杞梓之材有均廊廟故贈散騎常侍盖<lb/>
旌賢也<lb/>
　　　侍中新渝侯墓志銘<lb/>
爰始降神誕兹初載方琮有燭圓珠無纇義若聯環文<lb/>
<pb n="KR4h0134_WYG_084-95a"/>
同藻繪三分竹使再徙建旟朱帷自舉白鹿隨車武實<lb/>
威邊文能懐逺乍歌去速時謠来晩昔我徃矣千駟連<lb/>
輈今兹旋斾雙雁隨舟山迴素旐水導丹旒寂寥原野<lb/>
揺落徂秋<lb/>
　　　黄門侍郎劉孝綽墓志銘<lb/>
蔡墨攸陳有草有苗梁荆丗樻或魏或秦積善餘慶時<lb/>
推俊民孝乎惟孝其徳有鄰曰風曰雅文章動神鶴開<lb/>
阮瑀鵬翥楊循身兹惟屈扶揺未申人罔石火山有楸<lb/>
<pb n="KR4h0134_WYG_084-95b"/>
椿佳城無曙寒野方春<lb/>
　　　散騎常侍裴子野墓志銘<lb/>
㡬原博聞裁為典墳比良班馬等麗卿雲薰蕕既别涇<lb/>
渭以分聖皇御極欽賢盱顧儲后特聖降情文苑既匹<lb/>
嚴朱復同徐阮如何不憗卜期不逺<lb/>
　　　太常卿陸倕墓誌銘<lb/>
如金有鑛如竹有筠體二方擬知十可鄰兩升鳯詔三<lb/>
侍龍樓南皮朝宴西園夜游詞峰飈竪逸氣雲浮日徃<lb/>
<pb n="KR4h0134_WYG_084-96a"/>
月來暑流寒襲東曜方逺北芒已及墜露曉團悲風暮<lb/>
急<lb/>
　　　侍中呉平光侯墓志銘<lb/>
惟嶽䧏神表山甫之徳敬如君所顯成季之徵潔静精<lb/>
微岐嶷天挺學兼義府談均理窟歴太子洗馬八人掌<lb/>
籍為崇賢之領袖五日来朝冠承華之模楷遷豫章内<lb/>
史法井鸞峰甘露歲下蕭崖鶴嶺連理成陰徵為太子<lb/>
左衛率遘疾薨於道頗類陶基民號燕北取譬羊祜巷<lb/>
<pb n="KR4h0134_WYG_084-96b"/>
哭荆南副軍早垂隆眄憫其石火瞻斯翠蓋忽變丹旒<lb/>
方使桓侯石椁載銘盛夏滕令佳城式鐫韶濩<lb/>
　　祭文<lb/>
　　　祭東耕文<lb/>
三農九榖為政所先萬箱億庾是曰民天繫稱斵耜書<lb/>
美厥田花開杏樹凍解新泉當使黍稷莫莫民翳胥樂<lb/>
甘雨祈祈遂及我私我私之熟表裏禔福禔福中田歲<lb/>
取十千是藨是蓘登頌有年<lb/>
<pb n="KR4h0134_WYG_084-97a"/>
　　　釋奠祭孔子文<lb/>
粤若宗師猗歟乃聖惟岳䧏神惟天所命上善如水至<lb/>
人若鏡<lb/>
　　　祭顔子文<lb/>
欽哉體一亞彼至人乍分介石時知落鱗不先稱寳席<lb/>
上為珍致虚守靜曲巷安貧欽風味道其徳有鄰<lb/>
　　騷<lb/>
　　　秋風揺落<lb/>
<pb n="KR4h0134_WYG_084-97b"/>
秋風起兮寒雁歸寒蟬鳴兮秋草腓萍青兮水澈葉落<lb/>
兮林稀翠為蓋兮玳為席蘭為室兮金作扉水周兮曲<lb/>
堂花交兮洞房樹參差兮密稍紫荷紛披兮疏且黄雙<lb/>
飛兮翡翠並泳兮鴛鴦神女雲兮初度雨班妾扇兮始<lb/>
藏光且淹留兮日云暮對華燭兮歡未央<lb/>
　　樂府<lb/>
　　　長歌行<lb/>
當壚擅㫖酒一巵堪十千無勞蜀山鑄扶授采金錢人<lb/>
<pb n="KR4h0134_WYG_084-98a"/>
生行樂爾何處不留連朝為洛生詠夕作據梧眠忽兹<lb/>
忘物我優游得自然<hi>授一作受</hi>
　　　芳樹<lb/>
芬芳君子樹交柯御宿園桂影含秋色桃花染春源落<lb/>
英逐風聚輕香帶蘂翻藂枝臨北閣灌木隠南軒交讓<lb/>
良宜重成蹊何用言<lb/>
　　　巫山髙<lb/>
巫山髙不窮逈出荆門中灘聲下濺石猨鳴上逐風樹<lb/>
<pb n="KR4h0134_WYG_084-98b"/>
雜山如畫林暗澗疑空無因謝神女一為出房櫳<lb/>
　　　關山月<lb/>
朝望青波道夜上白登臺月中有桂樹流景自徘徊寒<lb/>
沙逐風起春花向雪開夜長無與晤衣單誰為裁<hi>向一作犯</hi>
　　　隴頭水<lb/>
銜悲别隴頭關路漫悠悠故鄉迷逺近征人分去留沙<lb/>
飛晩成幕海氣夜如樓欲識秦川處隴水向東流<lb/>
　　　折楊栁<lb/>
<pb n="KR4h0134_WYG_084-99a"/>
巫山巫峽長垂栁復垂楊同心且同折故人懐故鄉山<lb/>
似蓮花艶流如明月光寒夜猿聲徹遊子淚沾裳<lb/>
　　　洛陽道<lb/>
洛陽開大道城北達城西青槐隨幔拂緑栁逐風低玉<lb/>
珂鳴戰馬金爪鬭塲雞桑萎日行暮多逢秦氏妻<lb/>
　　　長安道<lb/>
西接長楸道南望小平津飛甍臨綺翼輕軒影畫輪雕<lb/>
鞍承赭汗槐路起紅塵燕姬雜趙女淹留重上春<lb/>
<pb n="KR4h0134_WYG_084-99b"/>
　　　紫騮馬<lb/>
長安美少年金絡鐡連錢宛轉青絲鞚照耀珊瑚鞭依<lb/>
槐復依栁躞蹀復隨前方逐幽并去西北共聯翩<lb/>
　　　驄馬驅<lb/>
朔方寒氣重胡關饒苦霧白雪晝凝山黄雲夙埋樹連<lb/>
翩行役子終朝征馬驅試上金微山還㸔玉關路<lb/>
　　　劉生<lb/>
任俠有劉生然諾重西京扶風好驚坐長安恒借名菊<lb/>
<pb n="KR4h0134_WYG_084-100a"/>
花連夜飲竹葉解朝酲結交李都尉遨遊佳麗城<lb/>
　　　飛來雙白鶴<lb/>
紫盖學仙成能令呉市傾逐舞隨疎節聞琴應别聲集<lb/>
田遥赴影隔霧近相鳴時從洛浦渡飛向遼東城<lb/>
　　　班媫妤<lb/>
媫妤初選入含媚向羅幃何言飛燕寵青苔生玉墀誰<lb/>
知同輦愛遂作裂紈詩以兹自傷苦終無長信悲<lb/>
　　　半路谿<lb/>
<pb n="KR4h0134_WYG_084-100b"/>
相逢半路溪隔溪猶不度望望判知是翩翩識行歩摘<lb/>
贈蘭澤芳欲表同心句先將動舊情恐君疑妾姤<lb/>
　　　採蓮曲<lb/>
碧玉小家女来嫁汝南王蓮花亂臉色荷葉雜衣香因<lb/>
持薦君子願襲芙蓉裳<lb/>
　　　吴趨行<lb/>
水裏生葱翅池心恒欲飛蓮花逐牀返何時乗䑽歸<lb/>
　　　燕歌行<lb/>
<pb n="KR4h0134_WYG_084-101a"/>
燕趙佳人本自多遼東少婦學春歌黄龍戍北花如錦<lb/>
𤣥莬城中月似蛾如何此時别夫婿金羈翠眊往交河<lb/>
還聞入漢去燕營怨妾心中百恨生漫漫悠悠天未曉<lb/>
遥遥夜夜聽嚴更自從異縣同心别偏恨同時成異節<lb/>
横波滿臉萬行啼翠眉漸斂千重結并海連天合不開<lb/>
那宜春日上春臺唯見逺舟如落葉復㸔遥舸似行盃<lb/>
沙汀夜鶴嘯羈雌妾心無怨生别離翻嗟漢使音塵絶<lb/>
空傷賤妾燕南垂<lb/>
<pb n="KR4h0134_WYG_084-101b"/>
　　　烏棲曲<lb/>
沙棠作船桂為檝夜渡江南採蓮葉復值西施新浣紗<lb/>
共向江干眺月華<lb/>
　　　其二<lb/>
月華似璧星如佩流影澄明玉堂内邯鄲九枝朝始成<lb/>
金巵玉椀共君傾<lb/>
　　　其三<lb/>
交龍成錦鬬鳯紋芙蓉為帶石榴裙日下城南兩相望<lb/>
<pb n="KR4h0134_WYG_084-102a"/>
月沒參横掩羅帳<lb/>
　　　其四<lb/>
七彩隨珠九華玉蛺蝶為歌明星曲蘭房椒閣夜方開<lb/>
那知歩歩香風逐<lb/>
　　詩<lb/>
　　　登隄望水<lb/>
驅馬河隄上非謂城隅遊懐山殊未巳徒然勞九愁旅<lb/>
泊依村樹江槎擁戍樓髙岸翻成浦曲港反通舟棗野<lb/>
<pb n="KR4h0134_WYG_084-102b"/>
良知歎瓠河今可儔願假宣尼術泗水却横流<lb/>
　　　赴荆州泊三江口<lb/>
渉江望行旅金鉦間彩斿水際含天色虹光入浪浮栁<lb/>
條恒掃岸花氣盡薰舟叢林多故社單戍有危樓疊鼔<lb/>
隨朱鷺長簫映紫騮蓮舟夾羽<graphic n="KR0769" url="https://raw.githubusercontent.com/kanripo/KR-Gaiji/master/images/KR0769.png" mimeType="image/png"/>畫舸覆緹油榜歌殊<lb/>
未息於此泛安流<lb/>
　　　藩難未静述懐<lb/>
玉節威雲夢金鉦韻渚宫霜戈臨塹白日羽映流紅簞<lb/>
<pb n="KR4h0134_WYG_084-103a"/>
醪結猛將芳餌引羣雄箭擁淇園竹劍聚若耶銅亟覩<lb/>
周王駿多逢鮑氏驄謀出河南賈威寄隴西馮谿雲連<lb/>
陣合却月半山空樓前飄密栁井上落疎桐差營逢霔<lb/>
雨立壘挂長虹<lb/>
　　　和劉尚書兼明堂齋宫<lb/>
質明攝上宰詰旦乗軺軒四圭邸蒼玉六變舞雲門香<lb/>
浮鬱金酒烟繞鳯凰樽貂冕交輝映珩珮自相喧微風<lb/>
颺清管輕雨發陳根新花臨御陌春色起天園河間獻<lb/>
<pb n="KR4h0134_WYG_084-103b"/>
樂語斯道愧能論<lb/>
　　　和劉尚書侍五明集<lb/>
帝徳洽區宇垂衣彰太平黄唐慙懋實子姒恧嘉聲治<lb/>
家陳五禮功成奏六英汲引為宸鑒舟航動睿情法王<lb/>
唯一法無生信不生因因從此見果果自斯明元良仰<lb/>
副后含一震鴻名龜藏踰唘筮魯史冠春卿日宫佳氣<lb/>
滿月殿善風清綺錢蔽西觀緹幔巻南榮金門練朝鼓<lb/>
玉壺休夜更宫槐當曉合城烏侵曙鳴露光枝上動霞<lb/>
<pb n="KR4h0134_WYG_084-104a"/>
影水中輕虚薄今何事徒知戀法城<lb/>
　　　和鮑常侍龍川館<lb/>
珍臺接閒館迢遞山之旁多解三真術俱善四明方玉<lb/>
題書仙篆金牓燭神光桂影侵檐進藤枝繞檻長苔衣<lb/>
隨溜轉梅氣入風香<lb/>
　　　登顔園故閣<lb/>
髙樓三五夜流影入丹墀先時留上客夫壻美容姿粧<lb/>
成理蟬鬢笑罷斂蛾眉衣香知歩近釧動覺行遲如何<lb/>
<pb n="KR4h0134_WYG_084-104b"/>
舞館樂翻見歌梁悲猶懸北忩幌未捲南軒帷寂寂空<lb/>
郊暮非復少年時<lb/>
　　　代舊姬有怨<lb/>
寧為萬里隔無作死生離那堪眼前見故愛逐新移未<lb/>
展春花落遽被凉風吹怨黛舒還斂啼紅拭復垂誰能<lb/>
巧為賦黄金妾不貲<lb/>
　　　夕出通波閣下觀妓<lb/>
娥月漸成光燕姬戯下堂胡舞問齊閣鈴盤出歩廊起<lb/>
<pb n="KR4h0134_WYG_084-105a"/>
龍調節鼓却鳯㸃笙簧樹交臨舞席荷生夾妓航竹宻<lb/>
無分影花疎有異香提盃時笑語歡兹樂未央<lb/>
　　　去丹陽尹尹荆州<lb/>
驂駕乗駟馬謁帝朝承明分符莅閩越終然慚勵精<hi>闕</hi>
　　　又<lb/>
副君垂奨眄仁慈穆且敦終朝陪北閣清夜侍西園降<lb/>
貴深知已寧思食椹恩未嘗辭畫室誰忍去轘轅<hi>闕</hi>
　　　示吏民<lb/>
<pb n="KR4h0134_WYG_084-105b"/>
闕里尚撝謙瀨鄉裁知足咨余再分陕少思宜寡欲霞<lb/>
出浦流紅苔生岸泉緑方令江漢士變為鄒魯俗<lb/>
　　　後臨荆州<lb/>
擁旄去京縣褰帷辭未央弱冠從王役從容遊豈張不<lb/>
學胡威絹寧挂裴潛牀所冀方留犢行當息飲羊戲蝶<lb/>
時飄粉風花乍落香髙欄来蕙氣疎簾度晚光綺錢臨<lb/>
仄宇阿閣繞長廊<lb/>
　　　别荆州吏民<lb/>
<pb n="KR4h0134_WYG_084-106a"/>
玉節居分陜金貂總上流麾軍時舉扇作賦且登樓年<lb/>
光徧原隰春色滿汀洲日華三翼舸風轉七星斿向解<lb/>
青絲纜將移丹桂舟<lb/>
　　　宫殿名詩<lb/>
林間花欲然竹徑露初圓鬬雞東道上走馬北塲邊合<lb/>
歡依暝巻蒲萄向日鮮旗亭覔張放香車迎董賢定隔<lb/>
天淵水相思夜不眠<lb/>
　　　縣名詩<lb/>
<pb n="KR4h0134_WYG_084-106b"/>
長陵新市北鄭衛好容儀先過上蘭苑還牽髙栁枝薄<lb/>
籹宜入鏡舒花堪照池蒲洲涵水色俶壁雜風吹此時<lb/>
方夜飲平臺傳羽巵<lb/>
　　　姓名詩<lb/>
征人習水戰辛苦配戈船夜城隨偃月朝軍逐避年龍<lb/>
吟澈水度虹光入夜圓濤来如陣起星上似烽然經時<lb/>
事南越還復討朝鮮<lb/>
　　　將軍名詩<lb/>
<pb n="KR4h0134_WYG_084-107a"/>
虎旅皆成陣龍騎盡能<graphic n="KR1568" url="https://raw.githubusercontent.com/kanripo/KR-Gaiji/master/images/KR1568.png" mimeType="image/png"/>鳴鞭俱破虜決勝往長榆細<lb/>
栁浮輕暗大樹繞栖烏樓船寫退鷁檣鳥狎飛鳬度河<lb/>
還自許偏與功名俱<lb/>
　　　屋名詩<lb/>
梁園氣色和斗酒共相過玉柱調新曲畫扇掩餘歌深<lb/>
潭影菱菜絶壁挂輕蘿木蓮恨花晚薔薇嫌刺多含情<lb/>
戲芳節徐歩待金波<lb/>
　　　車名詩<lb/>
<pb n="KR4h0134_WYG_084-107b"/>
長墟帶江轉連甍映日分佳人坐椒屋接膝對蘭薫繞<lb/>
砌縈流水邊梁圖畫雲錦色懸殊衆衣香遥出羣日暮<lb/>
輕帷下黄金妾贈君<lb/>
　　　船名詩<lb/>
天際浮雲飛三翼自相追池模白鵠舞檐知青雀歸華<lb/>
淵通轉塹伏檻跨相磯松澗流星影桂牕斜月暉思君<lb/>
此無極髙樓淚染衣<lb/>
　　　歌曲名詩<lb/>
<pb n="KR4h0134_WYG_084-108a"/>
啼烏怨别偶曙烏憶離家石闕題書字金燈飄落花東<lb/>
方曉星沒<hi>一作度</hi>西山晩日斜縠衫迴廣袖團扇掩輕紗<lb/>
暫借青驄馬来送黄牛車<lb/>
　　　藥名詩<lb/>
戍客恒山下常思衣錦歸況㸔春草歇還見燕南飛蠟<lb/>
燭凝花影重臺閉綺扉風吹竹葉袖網綴流黄機詎信<lb/>
金城裏䌓露曉霑衣<lb/>
　　　鐡穴名詩<lb/>
<pb n="KR4h0134_WYG_084-108b"/>
金椎五百里日晩唱歸来車轉承光殿歩上通天臺釵<lb/>
臨曲池影扇拂玉堂梅先取中庭入罷逐歩廊迴下關<lb/>
那早閉人迎已復開<lb/>
　　　龜兆名詩<lb/>
土膏春氣生倡女協春情魚遊連北水鵠作遼東鳴折<lb/>
梅還挿鬢盪柱更移聲銀燭含朱火金罏對寳笙百枝<lb/>
凝夕燄却月隠髙城<lb/>
　　　獸名詩<lb/>
<pb n="KR4h0134_WYG_084-109a"/>
豹韜求秘術虎畧選良臣水渉黄牛浦山過白馬津摧<lb/>
鋒上狐塞畫象入麒麟果下新花落桃枝芳樹春王孫<lb/>
及公子熊席復横陳<lb/>
　　　鳥名詩<lb/>
方舟去鳷鵲鵠引欲相要晨鳬移去舸飛燕動歸橈雞<lb/>
人憐夜刻鳯女念吹簫雀釵照輕幌翠的繞纎腰復聞<lb/>
朱鷺曲鉦管雜迴潮<lb/>
　　　樹名詩<lb/>
<pb n="KR4h0134_WYG_084-109b"/>
桃李競追隨輕衫露弱枝杏梁始東照柘火未西馳香<lb/>
因玉釧動佩逐金衣移栁葉生眉上珠璫揺鬢垂逢君<lb/>
桂枝馬車下覔親知<lb/>
　　　草名詩<lb/>
胡王迎娉主塗經蒯北遊金錢買含笑銀缸影梳頭初<lb/>
控游龍馬仍移巻柏舟中江離思切蓬鬢不堪秋況度<lb/>
菖蒲海落月似懸鈎<lb/>
　　　相名詩<lb/>
<pb n="KR4h0134_WYG_084-110a"/>
仙人賣玉杖乗鹿去山林浮杯度池曲摩鏡往河陰井<lb/>
内書銅板竈裏化黄金妻揺五明扇妾弄一絃琴暫遊<lb/>
忽千里中天那可㝷<lb/>
　　　望江中月影<lb/>
　　　　<hi>文苑英華作簡文帝今從藝文初學作元帝</hi>
澄江涵皓月水影若浮天風来如可泛流急不成圓秦<lb/>
鈎<hi>一作鏡</hi>斷復接和璧碎還聯裂紈依岸草斜挂逐行船<lb/>
即此春江上無俟百枝然<lb/>
<pb n="KR4h0134_WYG_084-110b"/>
　　　詠霧<lb/>
三晨生逺霧五里暗城闉從風疑細雨映日似游塵乍<lb/>
若輕烟散時如佳氣新不妨鳴樹鳥時蔽摘花人<lb/>
　　　春日篇<lb/>
春還春節美春日春風過春色日日異春情處處多處<lb/>
處春芳動日日春禽變春意春已䌓春人春不見不見<lb/>
懐春人徒望春光新春愁春自結春結詎能申欲道春<lb/>
園趣復憶春時人春人意何在空爽上春期獨念春花<lb/>
<pb n="KR4h0134_WYG_084-111a"/>
落還似惜春時<lb/>
　　　納凉<lb/>
髙舂斜日下佳氣滿欄楹池紅早花落水緑晩萍生星<lb/>
稀月稍上雲開河尚横白鳥翻帷暗丹螢入帳明朱綦<lb/>
趨北閣玳瑁徙南榮金鋪掩夕扇玉壺傳夜聲<lb/>
　　　賦得渉江採芙蓉<lb/>
江風當夏清桂檝逐流縈初疑京兆劍復似漢冠名荷<lb/>
香帯風逺蓮影向根生葉巻珠難溜花舒紅易輕日暮<lb/>
<pb n="KR4h0134_WYG_084-111b"/>
鳬舟滿歸来度錦城<lb/>
　　　賦得蘭澤多芳草<lb/>
春蘭本無艶春澤最葳蕤燕姬得夢罷尚書奏事歸臨<lb/>
池影入浪從風香拂衣當門已芬馥入室更芳菲蘭生<lb/>
不澤逕十歩豈難稀<lb/>
　　　詠石榴<lb/>
塗林未應發春暮轉相催然燈疑夜火連珠勝早梅西<lb/>
域移根至南方釀酒来葉翠如新剪花紅似故裁還憶<lb/>
<pb n="KR4h0134_WYG_084-112a"/>
河陽縣映水珊瑚開<lb/>
　　　㸔摘薔薇<lb/>
倡女倦春閨迎風戲玉除近叢㸔影宻隔樹望釵疎横<lb/>
枝斜綰袖嫩葉下牽裾牆髙舉不及花新摘未舒莫疑<lb/>
挿鬢少分人猶有餘<lb/>
　　　賦得竹<lb/>
嶰谷管新抽淇園節復脩作龍還葛水為馬向并州柯<lb/>
亭臨絶澗桃枝夾細流冠學芙蓉勢花堪威鳯游卭王<lb/>
<pb n="KR4h0134_WYG_084-112b"/>
若有獻張騫應拜侯<lb/>
　　　從軍行<hi>一作王僧辯從軍</hi>
寳劍飾龍烟長虹畫彩旃山虚和鐃管水静瀉樓船連<lb/>
雞隨火度燧象帶烽然洞庭曉風急瀟湘夜月圓荀令<lb/>
多文藻臨戎賦雅篇<lb/>
　　　詠池中燭影<lb/>
魚燈且滅燼鶴焰暫停輝自有銜龍燭青火入朱扉映<lb/>
水疑三燭翻池類九微入林如燐影度渚若螢飛河低<lb/>
<pb n="KR4h0134_WYG_084-113a"/>
扇月落霧上珠星稀章華終宴所飛盖且相追<lb/>
　　　晩棲烏<lb/>
日暮連翩翼俱向上林棲風多前鳥駚雲暗後羣迷路<lb/>
逺聲難徹飛斜行未齊應從故鄉返㡬過入蘭閨借問<lb/>
倡樓妾何如蕩子妻<lb/>
　　　登江州百花亭懐荆楚<lb/>
極目纔千里何由望楚津落花灑行路垂楊拂砌塵栁<lb/>
絮飄春雪荷珠漾水銀試酌新豐酒遥勸陽臺人<lb/>
<pb n="KR4h0134_WYG_084-113b"/>
　　　汎蕪湖<lb/>
桂潭連菊岸桃李映成蹊石文如濯錦雲飛似散珪橈<lb/>
度菱根反船来荇葉低颿隨迎雨燕鼓逐伺潮雞<lb/>
　　　早發龍巢<lb/>
征人喜放溜曉發晨陽隈初言前浦合定覺近洲開不<lb/>
疑行舫動唯㸔逺樹来還瞻起漲岸稍隠陽雲臺<lb/>
　　　夜宿栢齋<lb/>
獨暗行人静簾開雲影入風細雨聲遲夜短更籌急能<lb/>
<pb n="KR4h0134_WYG_084-114a"/>
下班姬淚復使倡樓泣況此客遊人中宵空佇立<lb/>
　　　落日射羆<lb/>
促宴引枚鄒中園觀獸侯日度堋陰廣風横旗影浮移<lb/>
竿標入箭疊鼓送争籌附枝時可息言從清夜遊<lb/>
　　　後園㸔騎馬<lb/>
良馬出蘭池連翩驅桂枝鳴珂隨跼駛輕塵逐影移香<lb/>
來知驟近汗斂覺風吹遥望黄金絡懸識幽并兒<lb/>
　　　春日<hi>一作和劉上黄</hi>
<pb n="KR4h0134_WYG_084-114b"/>
新鶯隠葉囀新燕向牕飛栁絮時依酒梅花任入衣玉<lb/>
珂隨風度金鞍照日暉無令春色晩獨望行人歸<hi>任一作乍</hi>
　　　戲作艶詩<lb/>
入堂值小婦出門逢故夫含辭未及吐絞袖且踟蹰揺<lb/>
兹扇似月掩此淚如珠今懐固無已故情今有餘<lb/>
　　　和林下詠姬應令<hi>和昭明</hi>
日斜下北閣髙宴出南榮歌清隨澗響舞影向池生輕<lb/>
花亂粉色風篠雜絃聲獨念陽臺下願待洛川笙<lb/>
<pb n="KR4h0134_WYG_084-115a"/>
　　　閨怨<lb/>
蕩子從遊宦思妾守房櫳塵鏡朝朝掩寒衾夜夜空若<lb/>
非新有悦何事久西東知人相憶否淚盡夢啼中<lb/>
　　　祀伍相廟<lb/>
石城寧足拒金陣詎能追楚關開六塞吴兵入九圍山<lb/>
水猶縈帶城池失是非空餘夀宫在日暮舞靈衣<lb/>
　　　詠風<lb/>
樓上試朝籹風花下砌傍入鏡先飄粉翻衫好染香度<lb/>
<pb n="KR4h0134_WYG_084-115b"/>
舞飛長袖傳歌共繞梁欲因吹少女還將拂大王<lb/>
　　　詠霧<lb/>
曉霧晦階前垂珠帶葉邊五里浮長隰三辰晦逺天傍<lb/>
通似佳氣却望若飛烟疎簾還復密新棟更疑連還思<lb/>
逢樂廣能令雲霧褰<lb/>
　　　賦得蒲生我池中<lb/>
池中種蒲葉葉影蔭池濵未好宫中薦行堪隠士輪為<lb/>
書聊可截匹栁復宜春瑞葉生符苑鏤碧獻周人<lb/>
<pb n="KR4h0134_WYG_084-116a"/>
　　　詠陽雲樓簷栁<lb/>
楊栁非花樹依樓自覺春枝邊通粉色隙裏映紅巾帶<lb/>
日交簾影因吹掃牕塵拂簷應有意偏宜桃李人<lb/>
　　　五言詩<hi>梁詞人麗句云梁世宗作</hi>
寒浞猶稽命新都久未平留滯淹三楚㠝岏保一城終<lb/>
當撫期運伐罪弔蒼生<lb/>
　　　晚景遊後園<lb/>
髙軒聊騁望煥景入川梁波横山渡影雨罷葉生光日<lb/>
<pb n="KR4h0134_WYG_084-116b"/>
移花色異風散水紋長<lb/>
　　　遊後園<lb/>
暮春多淑氣斜景落髙春日照池光淺雲歸山望濃入<lb/>
林迷曲徑渡渚隔危峰<lb/>
　　　古意<lb/>
妾在成都縣願作髙唐雲樽中石榴酒機上蒲萄紋停<lb/>
梭還斂色何時勸使君<lb/>
　　　雜詠二首<lb/>
<pb n="KR4h0134_WYG_084-117a"/>
　　　秋夜<lb/>
秋夜九重空蕩子怨房櫳燈光入綺帷簾影穿屏風金<lb/>
徽調玉軫兹夜撫離鴻<lb/>
　　　寒閨<lb/>
烏鵲夜南飛良人行未歸池水浮明月寒風送搗衣願<lb/>
織迴衣錦因君寄武威<lb/>
　　　和彈筝人<lb/>
横筝在故帷忽憶上絃時舊柱未移處銀帶手經持悔<lb/>
<pb n="KR4h0134_WYG_084-117b"/>
道啼將别教成今日悲<lb/>
　　　其二<lb/>
瓊柱動金絲秦聲發趙曲流徴含陽春美手過如玉<lb/>
　　　出江陵縣還<lb/>
遊魚迎浪上雊雉向林飛逺村雲裏出遥船天際歸<lb/>
　　　其二<lb/>
朝出屠羊縣夕反仲宣樓水滿還侵岸沙盡稍開流<lb/>
　　　詠歌<lb/>
<pb n="KR4h0134_WYG_084-118a"/>
汗輕紅粉濕坐久翠眉愁傳聲入鐘磬餘轉雜箜篌<lb/>
　　　贈到溉洽<lb/>
　　　　<hi>梁書曰時以溉洽兄弟比之二陸故世祖贈詩曰</hi>
魏丗重雙丁晉朝稱二陸何如今兩到復似凌寒竹<lb/>
　　　遺武陵王詩<lb/>
回首望荆門驚浪且雷奔四鳥嗟長别三聲悲夜猿<lb/>
　　　别荆州吏民<lb/>
寄言謝桀黠無乃氣干雲安知㶚陵下復有李將軍<lb/>
<pb n="KR4h0134_WYG_084-118b"/>
　　　其二<lb/>
莫言江漢逺烟霞隔數千何必黄丞相重應臨潁川<lb/>
　　　細雨<lb/>
風輕不動葉雨細未霑衣入樓如霧上拂馬似塵飛<lb/>
　　　望春詩<lb/>
葉濃知栁密花盡覺梅疎蘭生未可握蒲小不堪書<lb/>
　　　緑栁<lb/>
長條垂拂地輕花上逐風露霑疑染緑葉小未障空<lb/>
<pb n="KR4h0134_WYG_084-119a"/>
　　　詠梅<lb/>
梅含今春樹還臨先日池人懐前歲意花發故年枝<lb/>
　　　宜男草<lb/>
可愛宜男草垂采映倡家何時如此葉結實復含花<lb/>
　　　細草<lb/>
依堦疑緑蘚傍渚若青苔漫生雖欲遍人跡會應開<lb/>
　　　賦得春荻<lb/>
翠菼玉池前遥映江南蓮非秋無有眊未燒不生烟<lb/>
<pb n="KR4h0134_WYG_084-119b"/>
　　　詠螢火<lb/>
著人疑不熱集草訝無烟到来燈下暗翻往雨中然<lb/>
　　　離合<lb/>
泬寥雲物淨水木備春光龕定方無逺合浦不難航<lb/>
　　　後園作迴文詩<lb/>
斜峰繞徑曲聳石帶山連花餘拂細鳥樹宻隠鳴蟬<lb/>
　　　賦登山馬<lb/>
登山馬逕小逕小馬纔通汗赭疑霑勒衣香不逐風何<lb/>
<pb n="KR4h0134_WYG_084-120a"/>
殊隴頭望遥識祁連東<lb/>
　　　古意詠燭<lb/>
花中燭焰焰動簾風不見来人影迴光持向空<lb/>
　　　春别應令四首<lb/>
昆明夜月光如練上林朝花色如霰朝花月夜動春心<lb/>
誰忍相思不相見<lb/>
　　　其二<lb/>
試㸔機上交龍錦還瞻庭裏合歡枝映日通風影珠幔<lb/>
<pb n="KR4h0134_WYG_084-120b"/>
飄花拂葉度金池不聞離人當重合唯悲合罷㑹成離<lb/>
　　　其三<lb/>
門前楊栁亂如絲直置佳人不自持適言新作裂紈詩<lb/>
誰悟今成織素辭<lb/>
　　　其四<lb/>
日暮徙倚渭橋西正見流月與雲齊若使月光無近逺<lb/>
應照離人今夜啼<lb/>
　　　其五<lb/>
<pb n="KR4h0134_WYG_084-121a"/>
别罷花枝不共攀别後書信不相關欲覔行人寄消息<lb/>
依常潮水暝應還<lb/>
　　　其六<lb/>
三月桃花合靣脂五月新油好煎澤莫復臨時不寄人<lb/>
漫道江中無估客<lb/>
　　　送西歸内人<lb/>
秋氣蒼茫結孟津復送巫山薦枕神昔時慊慊應愁去<lb/>
今日勞勞長别人<lb/>
<pb n="KR4h0134_WYG_084-121b"/>
　　　宴清暑殿作栢梁體<lb/>
玉衡七政轉璇璣<hi>帝</hi>升降端揆而才非<hi>侍中尚書僕射臣裒</hi>澄鏡<lb/>
朱紫眇難追<hi>吏部尚書臣榖</hi>
　　　幽逼詩四首<lb/>
　　　　<hi>南史曰元帝避建鄴而都江陵外迫强敵内失人和魏師至方徵兵四方未至而城見尅</hi>
　　　　<hi>在幽逼求酒飲之製詩四絶後為梁王詧所害</hi>
南風且絶唱西陵最可悲今日還蒿里終非封禪時<lb/>
　　　其二<lb/>
<pb n="KR4h0134_WYG_084-122a"/>
人生逢百六天道異貞恒何言異螻蟻一旦損鯤鵬<lb/>
　　　其三<lb/>
松風侵曉哀霜雰當夜来寂寥千載後誰畏軒轅臺<lb/>
　　　其四<lb/>
夜長無嵗月安知秋與春原陵五樹杏空得動耕人<lb/>
　<lb/>
　<lb/>
　<lb/>
<pb n="KR4h0134_WYG_084-122b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　漢魏六朝百三家集巻八十四<lb/>
</p>
<p>
</p>
  </div>
</body>
</text>
</TEI>
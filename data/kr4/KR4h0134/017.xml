<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>漢魏六朝百三家集巻十七目録</head> <lb/>
    <p>
<pb n="KR4h0134_WYG_017-1a"/>
欽定四庫全書<lb/>
　漢魏六朝百三家集巻十七目録<lb/>
　　荀悅集題詞<lb/>
　　　西豪荀氏楚蘭陵令後裔也季和八龍名稱極<lb/>
　　　盛諸孫若仲豫文若並為時所知然文若娶婦<lb/>
　　　中官依身逆賊夀春飲藥進退觸藩雖何顒目<lb/>
　　　以王佐曹操詡為子房徒虚聲耳豈及仲豫周<lb/>
　　　旋故君志存獻替哉文若佐操舉事擒吕布破<lb/>
<pb n="KR4h0134_WYG_017-1b"/>
　　　袁紹奉迎車駕徙都許昌咸出其謀以彼英才<lb/>
　　　説詩書論禮樂言論滿堂寧遜北海而掌握從<lb/>
　　　横疲精軍旅鴻毛一死銅雀先驅萬世而下竟<lb/>
　　　無一巻足傳者仲豫性沈靜好著述隱居託疾<lb/>
　　　不入閹官網羅及事獻帝談論近省憤曺氏之<lb/>
　　　執政哀天子之恭已旣作申鑒復撰漢紀余觀<lb/>
　　　立典五志知其永懐西京悁悁不寐也諸論上<lb/>
　　　倣過秦下儗驃騎較班馬挹諱其辭直矣髙陽<lb/>
<pb n="KR4h0134_WYG_017-2a"/>
　　　才子徳業世濟能立言者慈明仲豫耳余於此<lb/>
　　　益悲敬侯之無年也<lb/>
　目録<lb/>
　　序<lb/>
　　　漢紀序<lb/>
　　　又<lb/>
　　　後序<lb/>
　　論贊<lb/>
<pb n="KR4h0134_WYG_017-2b"/>
　　　酈食其謀立六國論<lb/>
　　　家令説太公論<lb/>
　　　貫髙張敖論<lb/>
　　　髙祖贊<lb/>
　　　立張氏為恵帝后論<lb/>
　　　列侯論<lb/>
　　　禄制論<lb/>
　　　災異論<lb/>
<pb n="KR4h0134_WYG_017-3a"/>
　　　髙后贊<lb/>
　　　時務論<lb/>
　　　立制度論<lb/>
　　　除田租<lb/>
　　　馮唐論<lb/>
　　　文帝遺詔短喪論<lb/>
　　　文帝贊<lb/>
　　　景帝賜江都王非天子旌旗論<lb/>
<pb n="KR4h0134_WYG_017-3b"/>
　　　髙帝封王侯約論<lb/>
　　　封匈奴徐盧等論<lb/>
　　　三游論<lb/>
　　　丞相封侯論<lb/>
　　　神怪論<lb/>
　　　斬任安論<lb/>
　　　昌邑王論<lb/>
　　　王吉請改正尚主之禮論<lb/>
<pb n="KR4h0134_WYG_017-4a"/>
　　　單于朝位論<lb/>
　　　石顯論<lb/>
　　　赦論<lb/>
　　　矯制立功論<lb/>
　　　漢治迹論<lb/>
　　　經籍論<lb/>
　　　王商論<lb/>
　　　立定陶王昕為太子論<lb/>
<pb n="KR4h0134_WYG_017-4b"/>
　　　成帝贊<lb/>
　　　罷司空官論<lb/>
　　　州牧論<lb/>
　　　阿保乳母論<lb/>
　　　原涉論<lb/>
　　　鄭崇論<lb/>
　　　哀帝贊<lb/>
　　著述<lb/>
<pb n="KR4h0134_WYG_017-5a"/>
　　　申鑒大略<lb/>
　　　又<lb/>
　　　又<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0134_WYG_017-5b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　漢魏六朝百三家集巻十七目録<lb/>
<pb n="KR4h0134_WYG_017-6a"/>
欽定四庫全書<lb/>
　漢魏六朝百三家集巻十七<lb/>
　　　　　　　　　　　　　明　張溥　輯<lb/>
　荀悅集<lb/>
　　序<lb/>
　　　漢紀序<lb/>
凡漢紀十二世十一帝通王莽二百二十九年一祖三<lb/>
宗髙祖定天下孝恵髙后值國家無事百姓安集太宗<lb/>
<pb n="KR4h0134_WYG_017-6b"/>
昇平世宗建功中宗治平昭景稱治元成哀平歴世陵<lb/>
遲莽遂簒國也凡祥瑞黄龍見鳳凰集麒麟臻神馬出<lb/>
神鳥翔神雀集白虎仁獸獲寳鼎昇寳磬神光見山稱<lb/>
萬嵗甘露降芝艸生嘉禾茂𤣥稷降醴泉涌木連理凡<lb/>
灾異大者日蝕五十六地震十六天開地裂五星集于<lb/>
東井各一太白再經天星孛二十四山崩三十四隕石<lb/>
十一星隕如雨二星晝見三火災二十四河漢水大汎<lb/>
溢為人害十河汎一冬雷五夏雪三冬無氷二天雨血<lb/>
<pb n="KR4h0134_WYG_017-7a"/>
雨艸雨魚死人復生男子化為女子嫁為人婦生子枯<lb/>
木更生大石自立建安元年上巡省幸許昌以鎮萬國<lb/>
外命元輔征討不庭内齊七政允亮聖業綜練典籍博<lb/>
覽傳記其三年詔給事中秘書監荀悅抄撰漢書略舉<lb/>
其要假以不直尚書給紙筆虎賁給書吏悅於是約集<lb/>
舊書撮序表志總為帝紀通比其事例繫年月其祖宗<lb/>
功勲先帝事業國家綱紀天地災異功臣名賢竒策善<lb/>
言殊徳異行法式之典凡在漢書者本末體殊大略麄<lb/>
<pb n="KR4h0134_WYG_017-7b"/>
舉其紀傳所遺闕者差少而表志勢有所不能盡繁重<lb/>
之語凡所行之事出入省要刪畧其文凡為三十巻數<lb/>
十餘萬言作為帝紀省約易習無妨本書有便於用其<lb/>
㫖云爾㑹悦遷為侍中其五年書成乃奏記云四百有<lb/>
一十六載謂書奏之嵗嵗在庚辰㫺晉之乘楚之檮杌<lb/>
魯之春秋虞夏商周之書其揆一也皆古之令典立之<lb/>
則成其法棄之則墜於地瞻之則存忽焉則廢故君子<lb/>
重之漢書紀其義同矣凡漢紀有法式焉有監戒焉有<lb/>
<pb n="KR4h0134_WYG_017-8a"/>
廢亂焉有持平焉有兵略焉有政化焉有休祥焉有災<lb/>
異焉有華夏之事焉有四夷之事焉有常道焉有權變<lb/>
焉有策謀焉有詭説焉有術藝焉有文章焉斯皆明主<lb/>
賢臣命世立業羣后之盛勳髦俊之遺事是故質之事<lb/>
實而不誣通之萬方而不泥可以興可以治可以動可<lb/>
以靜可以言可以行懲惡而勸善奬成而懼敗兹亦有<lb/>
國之常訓典籍之淵林雖云撰之者陋淺而本末存焉<lb/>
爾故君子可觀之矣<lb/>
<pb n="KR4h0134_WYG_017-8b"/>
　　　又序<lb/>
昔在上聖唯建皇極經緯天地觀象立法乃作書契以<lb/>
通宇宙揚于王庭厥用大焉先王以光演大業肆於時<lb/>
夏亦惟翼翼以監厥後永世作典夫立典有五志焉一<lb/>
曰達道義二曰彰法式三曰通古今四曰著功勲五曰<lb/>
表賢能於是天人之際事物之宜粲然顯著罔不能備<lb/>
矣世濟其軌不殞其業損益盈虚與時消息雖臧否不<lb/>
同其揆一也是以聖上穆然惟文之䘏瞻前顧後是紹<lb/>
<pb n="KR4h0134_WYG_017-9a"/>
是維臣悦職監秘書攝官承乏秖奉明詔竊惟其宜謹<lb/>
約撰舊書通而叙之總為帝紀列其年月比其時事撮<lb/>
要舉凡存其大體㫖少所缺務從省約以副本書以為<lb/>
要紀未克厥中亦各其志如其得失以俟君子焉<lb/>
　　　後序<lb/>
凡漢紀其稱年本紀表志傳者書家本語也其稱論者<lb/>
臣悦所論粗表其大事以參得失以廣視聽也惟漢四<lb/>
百一十有六載皇帝撥亂反正統武興文永惟祖宗之<lb/>
<pb n="KR4h0134_WYG_017-9b"/>
洪業思光啟于萬嗣闡綜大猷命立國典以及羣籍於<lb/>
是乃作考舊通連體要以述漢紀易稱多識前言往行<lb/>
以畜其徳詩云古訓是式中興以前一時之事明主賢<lb/>
臣䂓模法則得失之軌亦足以監矣撰漢書百篇以綜<lb/>
往事庻幾來者亦有監乎此其辭曰<lb/>
茫茫上古結繩而治書契爰作典謨云備明徳惟馨光<lb/>
於萬祀其在中葉實有陶唐丕顯伊則配天惟明蕩蕩<lb/>
厥猷有煥其章至于有周對日重光於赫大漢綂辟元<lb/>
<pb n="KR4h0134_WYG_017-10a"/>
功穆穆惟秪二祖六宗明明皇帝纂承洪緒遭國閔凶<lb/>
困於荼蓼實天生徳應運建主矯矯俊臣惟國作輔綏<lb/>
我思成有徳思祜撥亂反正大建惟序武功既列迺替<lb/>
斯文禮惟前軌命我小臣爰著典籍以立舊勳綜往昭<lb/>
來永監後昆侍中悦上<lb/>
　　論贊<lb/>
　　　酈食其謀立六國論<lb/>
夫立策决勝之術其要有三一曰形二曰勢三曰情形<lb/>
<pb n="KR4h0134_WYG_017-10b"/>
者言其大體得失之數也勢者言其臨時之宜也進退<lb/>
之機也情者言其心志可否之意也故策同事等而功<lb/>
殊者何三術不同也初張耳陳餘説陳涉以復六國自<lb/>
為樹黨酈生亦説漢王所以説者同而得失異者陳涉<lb/>
之起也天下皆欲亡秦而楚漢之分未有所定時天下<lb/>
未必欲亡項也且項羽率從六國攻滅强秦之時勢則<lb/>
不能矣故立六國於陳涉所謂多巳之黨而益秦之敵<lb/>
也且陳涉未能専天下之地也所謂取非其有以與人<lb/>
<pb n="KR4h0134_WYG_017-11a"/>
行虚恵而獲實福也立六國於漢王所謂割已之有以<lb/>
資敵設虚名而受實禍也此同事而異形也及宋義待<lb/>
秦趙之斃與昔卞莊刺虎同説者也施之戰國之時隣<lb/>
國相攻無臨時之急則可也戰國之立其日久矣一戰<lb/>
勝敗未必以存亡也其勢非能急於亡敵國也進乘利<lb/>
退自保故累力待時乘敵之斃其勢然也今楚趙所起<lb/>
其與秦勢不竝立安危之機呼吸成變進則成功退則<lb/>
受禍此同事而異勢者也伐趙之役韓信軍於泜水之<lb/>
<pb n="KR4h0134_WYG_017-11b"/>
上而趙不能敗彭城之難漢王戰於濉水之上士卒皆<lb/>
赴入濉水而楚兵大勝何則趙兵出國迎戰見可而進<lb/>
知難而退懐内顧之心無必死之計韓信軍孤於水上<lb/>
士卒必死無有二心此信之所以勝也漢王深入敵國<lb/>
飲酒髙㑹士卒逸豫戰心不固楚以强大之威而喪其<lb/>
國都項羽自外而入士卒皆有憤激之氣救敗赴亡之<lb/>
急以决一旦之命此漢之所以敗也且韓信選精兵以<lb/>
守而趙以内顧之士攻之項羽選精兵以攻而漢以怠<lb/>
<pb n="KR4h0134_WYG_017-12a"/>
惰之卒應之此同事而異情者也故曰權不可預設變<lb/>
不可先圗與時遷移應物變化設策之機也<lb/>
　　　家令説太公論<lb/>
孝經云故雖天子必有尊也言有父也王者必父事三<lb/>
老以示天下所以明有孝也無父猶設三老之禮况其<lb/>
存者乎孝莫大於嚴父故后稷配天尊之至也禹不先<lb/>
鯀湯不先契文王不先不窋古之道子尊不加於父母<lb/>
家令之言於是過矣<lb/>
<pb n="KR4h0134_WYG_017-12b"/>
　　　貫高張敖論<lb/>
貫髙首為亂謀殺主之賊雖能證明其王小亮不塞大<lb/>
逆私行不贖公罪春秋之義大居正罪無赦趙王掩高<lb/>
之逆心失將而必誅之義使髙得行其謀不亦殆乎無<lb/>
藩國之義減死可也侯之過歟<lb/>
　　　高祖讚<lb/>
髙祖起於布衣之中奮劒而取天下不繇唐虞之禪不<lb/>
階湯武之王龍行虎變率從風雲征亂伐暴廓清帝宇<lb/>
<pb n="KR4h0134_WYG_017-13a"/>
八載之間海内克定遂何天之衢登建皇極上古已來<lb/>
書籍所載未嘗有也非雄俊之才寛明之畧厯數所授<lb/>
神祗所相安能致功如此夫帝王之作必有神人之助<lb/>
非徳無以建業非命無以定衆或以文昭或以武興或<lb/>
以聖立或以人崇焚魚斬蛇異功同符豈非精靈之感<lb/>
哉書曰天工人其代之易曰湯武革命順乎天而應乎<lb/>
人其斯之謂乎故觀秦項之所亡察大漢之所興得失<lb/>
之驗可見於兹矣太史公曰夏政忠政忠之弊野故殷<lb/>
<pb n="KR4h0134_WYG_017-13b"/>
承之以敬以敬之弊鬼故周承之以文以文之弊薄救<lb/>
薄莫若忠三王之道周而復始周秦之間可謂文弊秦<lb/>
不改文酷刑漢承秦弊得天綂矣<lb/>
　　　立張氏為恵帝后論<lb/>
夫婦之際人道之大倫也詩稱刑于寡妻至于兄弟以<lb/>
御于家邦易稱正家道家道正而天下大定矣姊子而<lb/>
為后昏於禮而黷於人情非所以示天下作民則也羣<lb/>
臣莫敢諫過哉<lb/>
<pb n="KR4h0134_WYG_017-14a"/>
　　　列侯論<lb/>
諸侯之制所繇來尚矣易曰先王建萬國親諸侯孔子<lb/>
作春秋為後世法譏世卿不改世侯昔者聖王之有天<lb/>
下非所以自為所以為民也不得専其權利與天下同<lb/>
之唯義而已無所私焉封建諸侯各世其位欲使親民<lb/>
如子愛國如家於是為置賢卿大夫考績黜陟使有分<lb/>
土而無分民而王者總其一統以御其政故有暴禮於<lb/>
其國者則民叛於下王誅加於上是以計利慮害勸賞<lb/>
<pb n="KR4h0134_WYG_017-14b"/>
畏威各兢其力而無亂心及至天子失道諸侯正之王<lb/>
室微弱則大國輔之雖無道不得虐於天下賢人君子<lb/>
有所周流上下左右皆相夾輔凡此所以輔相天地之<lb/>
宜以左右民者也故民主兩利上下俱便是則先王之<lb/>
所以能永有其世也然古之建國或小或大監前之弊<lb/>
變而通之夏殷之時葢不過百里故諸侯微而天子强<lb/>
桀紂得肆其虐紂脯鄂侯而醢九侯以文王之上徳不<lb/>
免於羑里周承其弊故大國方五百里所以崇寵諸侯<lb/>
<pb n="KR4h0134_WYG_017-15a"/>
而自抑損也至其末流諸侯强大更相侵伐周室卑微<lb/>
禍亂用作秦承其弊不能正其制以求其中而遂廢諸<lb/>
侯改為郡縣以一威權以専天下其意主以自為非以<lb/>
為民深淺之慮徳量之殊豈不逺哉故秦得擅其海内<lb/>
之弊無所拘忌肆行奢淫暴虐天下然十四年而滅亡<lb/>
故人主失道則天下遍被其害百姓一亂則魚爛土崩<lb/>
莫之匡救賢人君子復無息肩衆庶無所遷徙此民主<lb/>
俱害上下兩危漢興承周秦之弊故兼而用之六王七<lb/>
<pb n="KR4h0134_WYG_017-15b"/>
國之難作者誠失之於强大非諸侯治國之咎其後遂<lb/>
皆郡縣治民而絶諸侯之權矣當時之制未必百王之<lb/>
法也<lb/>
　　　禄制論<lb/>
先王之制禄也下足以代耕上足以充祀故食禄之家<lb/>
不與下民爭利所以厲其公義塞其私心其或犯逾之<lb/>
者則繩以政法是以君子勸慕小人無怨若位茍禄薄<lb/>
外而不充憂匱是䘏所求不贍則私利之智萌矣放而<lb/>
<pb n="KR4h0134_WYG_017-16a"/>
聽之則貪利之心濫矣以法繩之則下情怨矣故位必<lb/>
稱徳禄必稱爵故一物而不稱則亂之本也今漢之賦<lb/>
禄薄而吏非員者衆在位者貪於財産規奪官民之利<lb/>
則殖貨無厭奪民之利不以為恥是以清節毁傷公義<lb/>
損缺富者比公室貧者匱朝夕非所為濟俗也然古今<lb/>
異制爵賦不同禄亦如之雖不及古度時有可嘉也<lb/>
　　　災異論<lb/>
凡三光精氣變異此皆隂陽之精也其本在地而上發<lb/>
<pb n="KR4h0134_WYG_017-16b"/>
於天也政失於此則變見於彼猶影之象形響之應聲<lb/>
是以明王見之而悟勑身正已省其咎謝其過則禍除<lb/>
而福生自然之應也詩云上天之載無聲無臭其詳難<lb/>
得而聞矣豈不然乎災祥之報或應或否故稱洪範咎<lb/>
徴則有堯湯水旱之災稱消災復異則有周宣雲漢寜<lb/>
莫我聽稱易積善有慶則有顔冉夭疾之凶善惡之效<lb/>
事物之類變化萬端不可齊一是以視聽者惑焉若乃<lb/>
稟其自然之數揆性命之理稽之經典挍之古今乘其<lb/>
<pb n="KR4h0134_WYG_017-17a"/>
三勢以通其精撮其兩端以御其中參伍以變錯綜其<lb/>
紀則可以髣髴其畧矣夫事物之性有自然而成者有<lb/>
待人事而成者有失人事不成者有雖加人事終身不<lb/>
可成者是謂三勢凡此三勢物無不然以小知大近取<lb/>
諸身譬之疾病不治而以瘳者有治之則瘳者有不治<lb/>
則不瘳者有雖治而終身不可愈者豈非類乎昔虢太<lb/>
子死扁鵲治而生之鵲曰我非能治死為生也能使可<lb/>
生者生耳然太子不遇鵲亦不生矣若夫膏肓之疾雖<lb/>
<pb n="KR4h0134_WYG_017-17b"/>
毉和亦不能治矣故孔子曰死生有節又曰不得其死<lb/>
然又曰幸而免死生有節其正理也不得其死未可以<lb/>
死而死幸而免者可以死而不死凡此皆性命三勢之<lb/>
理推此以及教化則亦如之何哉人有不教而自成者<lb/>
待教而成者無教化則不成者有加教化而終身不可<lb/>
成者故上智下愚不移至於中人可上下者也是以推<lb/>
此以及天道則亦如之灾祥之應無所謬矣故堯湯水<lb/>
旱者天數也洪範咎徴人事也魯僖澍雨乃可救之應<lb/>
<pb n="KR4h0134_WYG_017-18a"/>
也周宣旱應難變之勢也顔冉之凶性命之本也猶天<lb/>
迴日轉大運推移雖日遇禍福亦在其中矣今人見有<lb/>
不移者因曰人事無所能移見有可移者因曰無天命<lb/>
見天人之殊逺者因曰人事不相干知神氣流通者因<lb/>
曰天人共事而同業此皆守其一端而不究終始易曰<lb/>
有天道焉有地道焉有人道焉言其異也兼三才而兩<lb/>
之言其同也故天人之道有同有異據其所以異而責<lb/>
其所以同則成矣守其所以同而求其所以異則弊矣<lb/>
<pb n="KR4h0134_WYG_017-18b"/>
孔子曰好智不好學其弊也蕩末俗見其紛亂事變乖<lb/>
錯則異心横出而失其所守于是放蕩反道之論生而<lb/>
誣神非聖之義作夫上智下愚雖不移而教之所以移<lb/>
者多矣大數之極雖不變然人事之變者亦衆矣且夫<lb/>
疾病有治而未瘳瘳而未平平而未復教化之道有教<lb/>
而未行行而未成成而有敗故氣類有動而未應應而<lb/>
未終終而有變遲速深淺變化錯于其中矣是故參差<lb/>
難得而均矣天地人物之理莫不同之凡三勢之數深<lb/>
<pb n="KR4h0134_WYG_017-19a"/>
不可識故君子盡心力焉以任天命易曰窮理盡性以<lb/>
至於命其此之謂乎<lb/>
　　　高后贊<lb/>
本紀稱孝恵高后之時海内得離戰爭之苦君臣俱無<lb/>
為故恵帝拱已髙后女主制政不出房闥而天下宴然<lb/>
刑罰罕用民務稼穡衣食滋殖及福祚諸吕大過漸至<lb/>
縱横殺戮鴆毒生於豪强賴朱虚周陳惟社稷之重顧<lb/>
山河之誓殱討簒逆匡救漢祚豈非忠哉王陵之徒精<lb/>
<pb n="KR4h0134_WYG_017-19b"/>
潔心過於丹青矣<lb/>
　　　時務論<lb/>
論曰聖王之制務在綱紀明其道義而已矣若夫一切<lb/>
之計必推其公義度其時宜不得已而用之非有大故<lb/>
則不由之<lb/>
　　　立制度論<lb/>
先王立政以制為本三正五行服色厯數承天之制經<lb/>
國序民列官布職疆理品類辨方定物人倫之度自上<lb/>
<pb n="KR4h0134_WYG_017-20a"/>
已下降殺有序上有常制則政不頗下有常制則民不<lb/>
二官無淫度則事不悖民無淫制則業不廢貴不専寵<lb/>
富不獨奢民雖積財無所用之故世俗易足而情不濫<lb/>
姦究不興禍亂不作此先王所以綱紀天下綂成大業<lb/>
立徳興功為政之徳也故曰謹權量審法度修廢官四<lb/>
方之政行矣本傳曰先王之制自天子公侯卿大夫已<lb/>
下至於抱闗擊柝者其爵禄奉養死生之制各有差别<lb/>
小不得僭大賤不得逾貴夫然故上下有序而民志悉<lb/>
<pb n="KR4h0134_WYG_017-20b"/>
定于是裂土地之宜教之種殖畜養以時而用之有節<lb/>
艸木未落斤斧不入於山林豺獺未祭羅網不布於野<lb/>
澤鷹隼未擊罾弋不施於蹊隧既順時而取物然而山<lb/>
不槎孽田不伐夭䐁魚麛卵咸有常禁所以順時宣氣<lb/>
蕃阜庶物畜足功用如此之備然後從四民因其土宜<lb/>
任其智力安其居樂其業甘其食而美其服欲寡而事<lb/>
節財足而不爭及至周室道衰禮法隳壞諸侯刻桷丹<lb/>
楹大夫山節藻梲其流至於士庶莫不離制度稼穡之<lb/>
<pb n="KR4h0134_WYG_017-21a"/>
人少商賈之人多榖不足而貨有餘陵遲至於桓文之<lb/>
後禮義大壞上下相冐國異政家殊俗奢靡不制僭差<lb/>
無極於是商通難得之貨工作無用之器士設反道之<lb/>
行以追時好而取世資偽民倍實而要名姦夫犯難而<lb/>
求利簒殺取國者為王公刧奪成家者為侯伯禮義不<lb/>
足以制君子刑戮不足以威小人富者木土被文繡犬<lb/>
馬餧菽粟貧者短褐不完食疏飲水俱為編户齊民而<lb/>
以財力相窘雖為僕虜猶無愠色故夫飾變詐為姦軌<lb/>
<pb n="KR4h0134_WYG_017-21b"/>
自足乎一世之間守道隨理不免乎飢寒之患其化自<lb/>
上興繇法度之無限也故易曰君以財成輔相天地之<lb/>
宜以左右民備物致用立象成器以為天下利立制度<lb/>
之謂也<lb/>
　　　除田租<lb/>
古者什一而税以為天下之中正也今漢氏或百一而<lb/>
税可謂鮮矣然豪强富人占田逾侈輸其賦太半官收<lb/>
百一之税民收太半之賦官家之恵優於三代豪强之<lb/>
<pb n="KR4h0134_WYG_017-22a"/>
暴酷於亡秦是上恵不通威福分於豪强也今不正其<lb/>
本而務除租税適足以資富强夫土地者天下之本也<lb/>
春秋之義諸侯不得専封大夫不得専地今豪民占田<lb/>
或至數百千頃富過王侯是自専封也買賣繇巳是自<lb/>
專地也孝武時董仲舒嘗言宜限民占田至哀帝時乃<lb/>
限民占田不得過三十頃雖有其制卒不得施行然三<lb/>
十頃有不平矣且夫井田之制宜於民衆之時地廣民<lb/>
稀勿為可也然欲廢之於寡立之於衆土地既富列在<lb/>
<pb n="KR4h0134_WYG_017-22b"/>
豪强卒而規之竝有怨心則生紛亂制度難行繇是觀<lb/>
之若髙帝初定天下及光武中興之後民人稀少立之<lb/>
易矣就未悉備井田之法宜以口數占田為立科限民<lb/>
得耕種不得買賣以贍民弱以防兼并且為制度張本<lb/>
不亦宜乎雖古今異制損益隨時然紀綱大略其致一<lb/>
也<lb/>
　　　馮唐論<lb/>
以孝文之明也本朝之治百寮之賢而賈誼見逐張釋<lb/>
<pb n="KR4h0134_WYG_017-23a"/>
之十年不見省用馮唐白首屈於郎署豈不惜哉夫以<lb/>
綘侯之忠功存社稷而猶見疑不亦痛乎夫知賢之難<lb/>
用人不易忠臣自古之難也雖在明世且猶若兹而况<lb/>
亂君闇主者乎然則屈原赴湘水子胥鴟夷於江安足<lb/>
恨哉周勃質朴忠誠高祖以為安劉氏者必勃也既定<lb/>
漢室建立明主眷眷之心豈有異哉狼狽失據塊然囚<lb/>
執俛首撫襟屈於獄吏豈不愍哉夫忠臣之於其主猶<lb/>
孝子之於其親盡心焉盡力焉進而喜非貪位退而憂<lb/>
<pb n="KR4h0134_WYG_017-23b"/>
非懐寵結志於心慕戀不已進得及時樂行其道故仲<lb/>
尼去魯曰遲遲而行孟軻去齊三宿而後出境彼誠仁<lb/>
聖之心夫賈誼過湘水弔屈原惻愴慟懐豈徒忿怨而<lb/>
已哉與夫茍患失之者異類殊意矣及其傅梁王梁王<lb/>
薨哭泣而從死豈可謂不忠乎然人主不察豈不哀哉<lb/>
及釋之屈而思歸馮唐困而後達有可悼也此忠臣所<lb/>
以泣血賢俊所以傷心也<lb/>
　　　文帝遺詔短喪論<lb/>
<pb n="KR4h0134_WYG_017-24a"/>
論曰書云高宗諒闇三年不言孔子曰古之人皆然三<lb/>
年之喪天下之通喪繇來者尚矣今而廢之以虧大化<lb/>
非禮也雖然以國家之重慎其權柄雖不諒闇存其大<lb/>
體可也<lb/>
　　　文帝贊<lb/>
讚曰本紀稱孝文皇帝宫室苑囿車馬御服無所增益<lb/>
有不便輒弛以利民身衣弋綈慎夫人雖幸衣不曳地<lb/>
幃帳無文繡以示敦朴愛費百金不為露臺及治覇陵<lb/>
<pb n="KR4h0134_WYG_017-24b"/>
皆瓦器不得以金銀銅錫為飾因其山不起墳南越王<lb/>
尉佗自立為帝以徳懐之匈奴背約令守邊備不發兵<lb/>
深入無動勞百姓吳王詐病不朝賜以几杖羣臣袁盎<lb/>
等諌説雖切常假借之張武等受賂金錢重加賞賜以<lb/>
愧其心專務以徳化民是以海内殷富興於禮義斷獄<lb/>
數百幾致刑措登顯洪業為漢太宗甚盛矣哉揚雄有<lb/>
言文帝親屈帝尊以申亞夫之軍令曷為不能用頗牧<lb/>
彼將有所感激云爾<lb/>
<pb n="KR4h0134_WYG_017-25a"/>
　　　景帝賜江都王非天子旌旗論<lb/>
江都王賜天子旌旗過矣夫唯盛徳元功有天子之勳<lb/>
乃受異物則周公其人也凡功者有賞而巳孔子曰必<lb/>
也正名乎唯器與名不可以假人人君之所司也夫名<lb/>
設於外實應於内事制於始志成於終故王者慎之<lb/>
　　　髙帝封王侯約論<lb/>
高皇帝刑白馬而盟曰非劉氏不王非有功不侯不如<lb/>
約者當天下共擊之是教下犯上而興兵亂之階也若<lb/>
<pb n="KR4h0134_WYG_017-25b"/>
後人不修是盟約不行也書曰法惟上行不惟下行若<lb/>
以為典未可通也<lb/>
　　　封匈奴徐盧等論<lb/>
論曰春秋之義許夷狄者不一而足也若以利害繇之<lb/>
則以功封其逋逃之臣賞有等差可無列土矣<lb/>
　　　三游論<lb/>
世有三游徳之賊也一曰游俠二曰游説三曰游行立<lb/>
氣勢作威福結私交以立强於世者謂之游俠飾辨辭<lb/>
<pb n="KR4h0134_WYG_017-26a"/>
設詐謀馳逐於天下以要時勢者謂之游説色取仁以<lb/>
合時好連黨類立虚譽以為權利者謂之游行此三游<lb/>
者亂之所繇生也傷道害徳敗法惑世失先王之所慎<lb/>
也國有四民各修其業不繇四民之業者謂之姦民姦<lb/>
民不生王道乃成凡此三㳺之作生於季世周秦之末<lb/>
尤甚焉上不明下不正制度不立綱紀廢弛以毁譽為<lb/>
榮辱不核其真以愛憎為利害不論其實以喜怒為賞<lb/>
罰不察其理上下相冐萬事乖錯是以言論者計薄厚<lb/>
<pb n="KR4h0134_WYG_017-26b"/>
而吐辭選舉者度親疎而舉筆善惡謬於衆聲功罪亂<lb/>
於王法然則利不可以義求害不可以道避也是以君<lb/>
子犯禮小人犯法奔走馳騁越職潛度飾華廢實競趨<lb/>
時利簡父兄之尊而崇賓客之禮薄骨肉之恩而篤朋<lb/>
友之愛忘修身之道而求衆人之譽割衣食之業以供<lb/>
饗宴之好苞苴盈於門庭聘問交於道路書記繁於公<lb/>
文私務衆於官事於是流俗成矣而正道壞矣游俠之<lb/>
本生於武毅不撓久要不忘平生之言見危授命以救<lb/>
<pb n="KR4h0134_WYG_017-27a"/>
時難而濟同類以正行之者謂之武毅其失之甚者至<lb/>
於為盗賊也游説之本生於使乎四方不辱君命出境<lb/>
有可以安社稷利國家則専對解結辭之繹矣民之莫<lb/>
矣以正行之者謂之辨智其失之甚者至於為詐紿徒<lb/>
衆矣游行之本生於道徳仁義汎愛容衆以文㑹友和<lb/>
而不同進徳及時樂行其道以立功業於世以正行之<lb/>
者謂之君子其失之甚者至於因事害私為姦軌矣其<lb/>
相去殊逺豈不哀哉故大道之行則三游廢矣是以聖<lb/>
<pb n="KR4h0134_WYG_017-27b"/>
王在上經國序民正其制度善惡要于公罪而不淫於<lb/>
毁譽聽其言而責其事舉其名而指其實故實不應其<lb/>
聲者謂之虚情不覆其貌者謂之偽毁譽失其真者謂<lb/>
之誣言事失其類者謂之罔虚偽之行不得設誣罔之<lb/>
辭不得行有罪惡者無僥倖無罪過者不憂懼請謁無<lb/>
所行貨賂無所用民志定矣民志既定於是先之以德<lb/>
義示之以好惡奉業勸功以用本務不求無益之物不<lb/>
畜難得之貨絶靡麗之飾遏利欲之巧則淫流之民定<lb/>
<pb n="KR4h0134_WYG_017-28a"/>
矣而貪穢之俗清矣息華文去浮辭禁偽辨絶淫智放<lb/>
百家之紛亂一聖人之至道則虚誕之術絶而道徳有<lb/>
所定矣尊天地而不瀆敬鬼神而逺之除小忌去淫祀<lb/>
絶竒怪正人事則妖偽之言塞而性命之理得矣然後<lb/>
百姓上下皆反其本人人親其親尊其尊修其身守其<lb/>
業於是養之以仁恵文之以禮樂則風俗定而大化成<lb/>
矣<lb/>
　　　丞相封侯論<lb/>
<pb n="KR4h0134_WYG_017-28b"/>
丞相始拜而封非典也夫封必以功不聞以位孔子曰<lb/>
如有可譽必有所試矣譽必待試况於賞乎易曰鼎折<lb/>
足覆公餗其刑渥凶若不勝任覆亂鼎實刑将加之况<lb/>
於封乎<lb/>
　　　神怪論<lb/>
易稱有天道焉有地道焉有人道焉各當其理而不相<lb/>
亂也過則有故氣變而然也若夫大石自立僵栁復起<lb/>
此形神之異也男子化為女死人復生此含氣之異也<lb/>
<pb n="KR4h0134_WYG_017-29a"/>
鬼神髣髴在於人間言語音聲此精神之異也夫豈形<lb/>
神之怪異哉各以類感因應而然善則為瑞惡則為異<lb/>
瑞則生吉惡則生禍精氣之際自然之符也故逆天之<lb/>
理則神失其節而妖神妄興逆地之理則形失其節而<lb/>
妖形妄生逆中和之理則含血失其節而妖物妄生此<lb/>
其大㫖也若夫神君之類精神之異非求請所能致也<lb/>
又非可以求福而禳災矣且其人不自知其所然而然<lb/>
况其能為神乎凡物之怪亦皆如之春秋傳曰作事不<lb/>
<pb n="KR4h0134_WYG_017-29b"/>
時怨讟起於民則有非言之物而言者當武帝之世賦<lb/>
役煩衆民力凋弊加以好神仙之術迂誕妖怪之人四<lb/>
方竝集皆虚而無實故無形而言者至矣於洪範言僭<lb/>
則生時妖此葢怨讟所生時妖之類也故通於道正身<lb/>
以應萬物則精神形氣各返其本矣<lb/>
　　　斬任安論<lb/>
論曰任安之斬也是開後人遂惡而無變計也易曰不<lb/>
逺復无祇悔元吉<lb/>
<pb n="KR4h0134_WYG_017-30a"/>
　　　昌邑王論<lb/>
昌邑之廢豈不哀哉書曰殷王紂自絶於天易曰斯其<lb/>
所取災言自取之也故曰有六主焉有王主有治主有<lb/>
存主有衰主有危主有亡主體正性仁心明志固動以<lb/>
為人不以為已是謂王主尅已恕躬好問力行動以從<lb/>
義不以縱情是謂治主勤事守業不敢怠荒動以先公<lb/>
不以先私是謂存主悖逆交爭公私並行一得一失不<lb/>
純道度是謂衰主情過於義私多於公制度殊限政令<lb/>
<pb n="KR4h0134_WYG_017-30b"/>
失常是謂危主親用䜛邪放逐忠賢縦情遂欲不顧禮<lb/>
度出入游放不拘儀禁賞賜行私以越公用忿怒施罰<lb/>
以逾法制遂非文過知而不改忠信擁塞直諫誅戮是<lb/>
謂亡主故王主能興平治主能行其政存主能保其國<lb/>
衰主遭無難則庻幾得全有難則殆危主遇無難則幸<lb/>
而免有難則亡亡主必亡而已矣夫亡主為人而後已<lb/>
利焉治主從義而後情得焉存主先公而後私立焉故<lb/>
遵亡主之行而求存主之福行危主之政而求治主之<lb/>
<pb n="KR4h0134_WYG_017-31a"/>
業蹈衰主之跡而求王主之功不可得也夫為善之至<lb/>
易莫易於人主立業之至難莫難於人主至福之所隆<lb/>
莫大於人主至禍之所加莫深於人主夫行至易以立<lb/>
至難便計也興至福而隆至禍厚實也其要不逺在乎<lb/>
所存而已矣雖在下才可以庶㡬然迹觀前後中人左<lb/>
右多不免於亂亡何則沈於宴安誘於諂導放於情欲<lb/>
不思之咎也仁逺乎哉存之則至是以昔者明王戰戰<lb/>
兢兢如履虎尾勞謙日昃夙夜不怠誠達於此理也故<lb/>
<pb n="KR4h0134_WYG_017-31b"/>
有六主亦有六臣有王臣有良臣有直臣有具臣有嬖<lb/>
臣有佞臣以道事君匪躬之故達節通方立功興化是<lb/>
謂王臣忠順不失夙夜匪懈順理處和以輔上徳是謂<lb/>
良臣犯顔逆意抵失不撓直諫遏非不避犯罪是謂直<lb/>
臣奉法守職無能徃來是謂具臣便辟茍容順意從䛕<lb/>
是謂嬖臣傾險䜛害誣下惑上専權擅寵唯利是務是<lb/>
謂佞臣或有君而無臣或有臣而無君同善則治同惡<lb/>
則亂雜則交爭故明主慎所用也六主之有輕重六臣<lb/>
<pb n="KR4h0134_WYG_017-32a"/>
之有簡易其存亡成敗之機在於是矣可不盡而深覽<lb/>
乎<lb/>
　　　王吉請改正尚主之禮論<lb/>
尚公主之制人道之大倫也昔堯降釐二女於媯汭嬪<lb/>
於虞易曰帝乙歸妹以祉元吉春秋稱王姬歸於齊古<lb/>
之達禮也男替女凌則淫暴之變生矣禮自上降則昏<lb/>
亂於下者衆矣三綱之首可不慎乎夫成大化者必稽<lb/>
古立中務以正其本也凡吉所言古之道也<lb/>
<pb n="KR4h0134_WYG_017-32b"/>
　　　單于朝位論<lb/>
春秋之義王者無外欲一於天下也書曰西戎即序言<lb/>
皆順從其序也道里遼逺人物介絶人事所不至血氣<lb/>
所不沾不告諭以文辭故正朔不及禮義不加非導之<lb/>
也其勢然也王者必則天地天無不覆地無不載故盛<lb/>
徳之主則亦如之九州之外謂之藩國蠻夷之君列於<lb/>
五服詩云自彼氐羌莫敢不來王故要荒之地必奉王<lb/>
貢若不供職則有辭讓號令加焉非敵國之謂也故逺<lb/>
<pb n="KR4h0134_WYG_017-33a"/>
不間親狄不亂華輕重有序賞罰有章此先王之大禮<lb/>
故舞四夷之樂於四門之外不備其禮故不見於先祖<lb/>
獻其志意音聲而已望之欲待以不臣之禮加之以王<lb/>
公之上僭度失序以亂天常非禮也若以權時之宜則<lb/>
異論矣<hi>時蕭望之議故云</hi>
　　　石顯論<lb/>
夫佞臣之惑君主也甚矣故孔子曰逺佞人非但不用<lb/>
而巳乃逺而絶之隔塞其源戒之極也察觀其言行未<lb/>
<pb n="KR4h0134_WYG_017-33b"/>
必合於道者必此人也此亦察人情之一端也偽生於<lb/>
多巧邪生於多慾是以君子不尚也禮與其奢也寜儉<lb/>
事與其煩也寧畧言與其華也寧質行與其綵也寧朴<lb/>
孔子曰政者正也夫要道之本正已而巳矣平直真實<lb/>
者正之主也故德必核其真然後授其位能必核其真<lb/>
然後授其事功必核其真然後授其賞罪必核其真然<lb/>
後授其刑行必核其真然後貴之言必核其真然後信<lb/>
之物必核其真然後用之事必核其真然後修之一物<lb/>
<pb n="KR4h0134_WYG_017-34a"/>
不稱則榮辱賞罰從而繩之故衆正積於上萬事實於<lb/>
下先王之道如斯而巳矣<lb/>
　　　赦論<lb/>
夫赦者權時之宜非常典也漢興承秦兵革之後大愚<lb/>
之世比屋可刑故設三章之法大赦之令蕩滌穢流與<lb/>
民更始時勢然也後世承業襲而不革失時宜矣若恵<lb/>
文之世無所赦之若孝景之時七國皆亂異心並起姦<lb/>
邪非一及武帝末賦役繁興羣賊竝起加太子之事巫<lb/>
<pb n="KR4h0134_WYG_017-34b"/>
蠱之禍天下紛然百姓無聊人不自安及光武之際撥<lb/>
亂之後如此之比宜無赦矣君臣失禮政教陵遲犯法<lb/>
者衆亡命流竄而不擒獲前後相積布滿山野勢窮刑<lb/>
蹙將為羣盗或刑政失中猛暴横作怨枉繁多天下憂<lb/>
慘羣役姦昏難得而治承此之後宜為赦也或赦大逆<lb/>
或赦輕罪或赦一方或赦天下期於應變濟時也<lb/>
　　　矯制立功論<lb/>
成其功義足封追録前可也春秋之義毁泉臺則惡之<lb/>
<pb n="KR4h0134_WYG_017-35a"/>
舍中軍則善之各繇其宜也夫矯制之事先王之所慎<lb/>
也不得已而行之若矯大而功小者罪之可也矯小而<lb/>
功大者賞之可也功過相敵如斯而已可也權其輕重<lb/>
而為之制宜焉<lb/>
　　　漢治迹論<lb/>
自漢興以來至於兹祖宗之治迹可得而觀也髙祖開<lb/>
建大業綂辟元功度量䂓矩不可尚也時天下初定庶<lb/>
事草創故韶夏之音未有聞焉孝文皇帝克已復禮躬<lb/>
<pb n="KR4h0134_WYG_017-35b"/>
行𤣥默遂至昇平而刑罰㡬措時稱古典未能悉備制<lb/>
度𤣥雅禮樂之風闕焉故太平之功不興孝武皇帝䂓<lb/>
恢萬世之業安固後嗣之基内修文學外耀武威延天<lb/>
下之士濟濟盈朝興事創制無所不施先王之風燦然<lb/>
復存矣然猶好其文不盡其實發其始不要其終奢侈<lb/>
無限窮兵極武百姓空竭萬民疲弊當此之時天下騷<lb/>
動海内無聊而孝文之業衰矣孝宣皇帝任法審刑綜<lb/>
核名實聽斷精明事業修理下無隱情是以功光前世<lb/>
<pb n="KR4h0134_WYG_017-36a"/>
號為中宗然不甚用儒術孝元皇帝從諌如流下善齋<lb/>
肅賓禮舊老優容寛直其仁心文徳足以為賢主矣而<lb/>
佞臣石顯用事隳其大業明不照姦决不斷惡豈不惜<lb/>
哉昔齊桓公任管仲以霸任䜿刁以亂一人之身唯所<lb/>
措之夫萬事之情常立於得失之原治亂榮辱之機可<lb/>
不惜哉楊朱哭多岐墨翟悲素絲傷其本同而末殊孔<lb/>
子曰逺佞人詩云取彼䜛人投畀豺虎疾之深也若夫<lb/>
石顯可以痛心泣血矣豈不疾之哉初宣帝任刑法元<lb/>
<pb n="KR4h0134_WYG_017-36b"/>
帝諫之勸以用儒術宣帝不聽乃歎曰亂我家者必太<lb/>
子也故凡世之論政治者或稱教化或稱刑法或言先<lb/>
教而後刑或言先刑而後教或言教化宜詳或曰教化<lb/>
宜簡或曰刑法宜畧或曰刑法宜重<hi>此處有衍文已刪去</hi>皆引為<lb/>
政之一方未究治體之終始聖人之大徳也聖人之道<lb/>
必則天地制之以五行以通其變是以博而不泥夫徳<lb/>
刑並行天地常道也先王之道上教化而下刑法右文<lb/>
徳而左武功此其義也或先教化或先刑法所遇然也<lb/>
<pb n="KR4h0134_WYG_017-37a"/>
撥亂抑强則先刑法扶弱綏新則先教化安平之世則<lb/>
刑教並用大亂無教大治無刑亂之無教勢不行也治<lb/>
之無刑時不用也教初必簡刑始必畧則其漸也教化<lb/>
之隆莫不興行然後責備刑法之定莫不避罪然後求<lb/>
宻未可以備謂之虐教未可以宻謂之峻刑虐教傷化<lb/>
峻刑害民君子弗繇也設必違之教不量民力之未能<lb/>
是陷民於惡也故謂之傷化設必犯之法不度民情之<lb/>
不堪是陷民于罪也故謂之害民莫不興行則豪毛之<lb/>
<pb n="KR4h0134_WYG_017-37b"/>
善可得而勸也然後教備莫不避罪則纎芥之惡可得<lb/>
而禁也然後刑宻故孔子曰不嚴以蒞之則民不敬也<lb/>
嚴以蒞之動之不以禮未善也是言禮刑之竝施也吾<lb/>
末如之何言教之不行也可以勝殘去殺矣言刑之不<lb/>
用也周禮曰治新國用輕典畧其初也春秋之義貶纎<lb/>
芥之惡備至宻也孔子曰行有餘力則可以學文簡於<lb/>
始也繪事後素成有終也夫通於天人之理達於變化<lb/>
之數故能達於道故聖人則天賢者法地考之天道參<lb/>
<pb n="KR4h0134_WYG_017-38a"/>
之典經然後用於正矣<lb/>
　　　經籍論<lb/>
經稱立天之道曰隂與陽立地之道曰柔與剛立人之<lb/>
道曰仁與義隂陽之節在於四時五行仁義之大體在<lb/>
於三綱六紀上下咸序五品有章淫則荒越民失其性<lb/>
於是在上者則天之經因地之義立度宣教以制其中<lb/>
施之當時則為道徳垂之後世則為典經皆所以總綂<lb/>
綱紀崇立王業及至末俗異端並生諸子造誼以亂大<lb/>
<pb n="KR4h0134_WYG_017-38b"/>
倫於是微言絶羣議繆焉故仲尼畏而憂之詠歎斯文<lb/>
是聖人篤文之至也若乃季路之言何必讀書然後為<lb/>
學棘子成曰君子質而巳矣何以文為夫潛地窟者而<lb/>
不覩天明守冬株者而不識夏榮非通照之術也然博<lb/>
覽之家不知其穢兼而善之是大田之莠與苗並興則<lb/>
良農之所悼也質樸之士不擇其美兼而棄之是崑山<lb/>
之玉與石俱捐則卞和之所痛也故孔子曰博學於文<lb/>
約之以禮亦可以弗畔矣夫孝武皇帝時董仲舒推崇<lb/>
<pb n="KR4h0134_WYG_017-39a"/>
孔氏抑絀百家至劉向父子典校經籍而新義分方九<lb/>
流區别典籍益彰矣自非至聖之崇孰能定天下之疑<lb/>
是以後賢異心各有損益中興之後大司農鄭衆侍中<lb/>
賈逵各為春秋左氏傳作解注孝桓帝時故南郡太守<lb/>
馬融著易解頗生異説及臣悅叔父故司徒爽著易傳<lb/>
據爻象承應隂陽變化之義以十篇之文解說經意繇<lb/>
是兖豫之言易者咸傳荀氏學而馬氏亦頗行於世爽<lb/>
又著詩傳皆附正義無他説又去聖久逺道義難明而<lb/>
<pb n="KR4h0134_WYG_017-39b"/>
古之尚書毛詩左氏春秋周官通人學者多尚好之然<lb/>
希各得立於學官也<lb/>
　　　王商論<lb/>
王商言水不至非以見智也非以傷鳳也將欲忠主安<lb/>
民事不得已而鳳以為慨恨馮婕妤之當熊非欲見勇<lb/>
也非欲求媚也非以髙左右也惻怛於心將以救上而<lb/>
傳昭儀以為隙皆至於死真可痛乎夫獨智不容於世<lb/>
獨行不畜於時是以昔人所以自退也雖退猶不得自<lb/>
<pb n="KR4h0134_WYG_017-40a"/>
免是以離世深藏以天之高而不敢舉首以地之厚而<lb/>
不敢投足詩云謂天葢高不敢不跼謂地葢厚不敢不<lb/>
蹐哀今之人胡為虺蜴本不敢立於人間况敢立於朝<lb/>
乎自守猶不免患况敢守於時乎無過猶見誣枉而况<lb/>
敢有罪乎閉口而獲誹謗况敢直言乎雖隱身深藏猶<lb/>
不得免是以寗武子佯愚接輿為狂困之至也人無狂<lb/>
愚之慮者則不得自安於世是以屈原怨而自沈鮑焦<lb/>
憤而矯死悲之甚也雖死猶懼形骸之不深魂神之不<lb/>
<pb n="KR4h0134_WYG_017-40b"/>
逺故徐衍負石入海申屠狄蹈甕之河痛之極也悲夫<lb/>
以六合之大匹夫之微而一身無所容焉豈不哀哉是<lb/>
以古人畏患茍免以計安身撓直為曲斵方為圎穢素<lb/>
絲之潔摧亮直之心是以羊舌職受盜於王室蘧伯玉<lb/>
可巻而懐之以死易生以存易亡難乎哉<lb/>
　　　立定陶王昕為太子論<lb/>
聖人立制必有所定所以防忿爭一綂序也春秋之義<lb/>
立嫡以長立子以貴是以言嫡無二也貴有常也以弟<lb/>
<pb n="KR4h0134_WYG_017-41a"/>
及兄則貴有常矣兄弟之子非一也不可以為典雖立<lb/>
其長猶非正也且兄弟近而親所以繼父也兄弟子疎<lb/>
而卑所以承亡也俱非正綂捨親取疎廢父立子非順<lb/>
也以弟繼父近於義矣春秋傳曰太子亡則立母弟無<lb/>
則立長立均以順義均則卜之道也<lb/>
　　　成帝讃<lb/>
讃曰本紀稱孝成帝善修容儀陞車正立不内顧不疾<lb/>
言不親指臨朝淵黙尊嚴若神可謂穆穆天子之容貌<lb/>
<pb n="KR4h0134_WYG_017-41b"/>
也博覽古今容受直言公卿稱職威儀可述遭世承平<lb/>
上下和睦然沈於酒色趙氏内亂外家擅朝言之可為<lb/>
於邑建始已後王氏始執國命迄於哀平莽遂簒位葢<lb/>
其威福所繇來漸矣劉向朱雲之忠信明矣若得而用<lb/>
之福祚未已張禹不吐直言佞於垂死亦可痛哉<lb/>
　　　罷司空官論<lb/>
論曰丞相三公之官而數變易非典也初丞相秦之制<lb/>
本次國命卿故置左右丞相無三公之官詩云夙夜匪<lb/>
<pb n="KR4h0134_WYG_017-42a"/>
懈以事一人一人者謂天子也自上已下必參而成位<lb/>
易曰鼎足以喻三公所以參事統職立官定制三公葢<lb/>
其宜也<lb/>
　　　州牧論<lb/>
州牧數變易非典也古者諸侯之國百里而已故易曰<lb/>
震驚百里以象諸侯之國也夫國小人衆易統也古諸<lb/>
侯皆久其位視民如子愛國如家於是建諸侯之賢者<lb/>
以為牧故以考績黜陟不統其政不御其民恵無所績<lb/>
<pb n="KR4h0134_WYG_017-42b"/>
權無所并故牧伯之位宜合古也惟周制為不然大國<lb/>
不過五百里而公侯伯子男以次小焉今漢廢諸侯之<lb/>
制以郡縣治民者本以强幹弱枝一統于上使權柄不<lb/>
分于下也今之州牧號為萬里總郡國威尊勢重與古<lb/>
之牧伯同號異勢當周之末天下戰國十有餘而周室<lb/>
寥矣今牧伯之制是近於戰國之迹而無治民之實刺<lb/>
史令為監御史出督州郡而還奏事可矣<lb/>
　　　阿保乳母論<lb/>
<pb n="KR4h0134_WYG_017-43a"/>
夫内寵嬖近阿保御豎之為亂自古所患故尋及之<hi>李尋</hi>
<hi>上言也</hi>孔子曰唯女子與小人為難養性不安於道智不<lb/>
周於物其所以事上也唯欲是從唯利是務飾便假之<lb/>
容供耳目之好以姑息為忠以茍容為智以伎巧為材<lb/>
以佞諛為美而親近於左右翫習於朝夕先意承㫖因<lb/>
間隨隙以惑人主之心求贍其私欲慮不逺圖不恤大<lb/>
事人情不能無懈怠或忽然不察其非而從之或知其<lb/>
非不忍割之或以為小事而聴之或心迷而篤信之或<lb/>
<pb n="KR4h0134_WYG_017-43b"/>
眩曜而不疑之其事皆始於纎微終於顯著反亂𢎞大<lb/>
其為害深矣其傷徳甚矣是以明主唯大臣是任惟正<lb/>
直是用内寵便辟請求之事無所聴焉事有損之而益<lb/>
益之而損物有善而不居惡而不可避甘醴有鴆毒藥<lb/>
酒有治病是以君子以道折中不肆心焉不縱體焉惟<lb/>
義而後已<lb/>
　　　原涉論<lb/>
天子建國諸侯立家自卿大夫已下至於士庶人為有<lb/>
<pb n="KR4h0134_WYG_017-44a"/>
等差是以民服其上而下無覬覦孔子曰天下有道政<lb/>
不在大夫百官有司奉治令以修所職失職有誅侵官<lb/>
有罪夫然故上下相順庶事治焉周室既衰禮樂征伐<lb/>
自諸侯出桓文之後大夫世權陪臣執國命陵遲以至<lb/>
於戰國合從連衡易政爭强繇此列國公子魏有信陵<lb/>
趙有平原楚有春申齊有孟嘗皆藉王公之勢競為游<lb/>
俠鷄鳴狗盗無不賓禮而趙相虞卿棄國捐君以周窮<lb/>
交拔魏齊之厄信陵無忌竊符矯命殺將專師以赴平<lb/>
<pb n="KR4h0134_WYG_017-44b"/>
原之急皆取重諸侯顯名天下搤腕遊談者以四豪為<lb/>
稱首於是背親死黨之義成守職奉上之道廢矣及漢<lb/>
興禁網疎濶未之匡正是以代相陳豨從車千乘而吳<lb/>
濞淮南皆有賓客以千數外戚魏其武安之徒皆競逐<lb/>
於京師布交游于天下劇孟郭解之徒皆馳騖於閭閻<lb/>
權行州郡力折公卿衆庶覬其名迹榮而慕之雖陷刑<lb/>
辟自為殺身成名若季路仇牧死而不悔也故曾子曰<lb/>
上失其道民散久矣非明王在上示之以好惡齊之以<lb/>
<pb n="KR4h0134_WYG_017-45a"/>
禮法民何繇知禁而反正乎古之正法五伯三王之罪<lb/>
人也六國五伯之罪人也夫四豪六國之罪人也况郭<lb/>
解之倫以匹夫之細竊生殺之權罪已不容於誅矣然<lb/>
觀其温良汎愛賙急謙退不伐亦有絶異之資惜乎不<lb/>
入道徳茍放縱於末流殺身亡宗非不幸也自魏其武<lb/>
安淮南之徒天子切齒至於衛霍改節然郡國豪傑處<lb/>
處皆有京師親戚冠葢相望亦古今之常莫足言者唯<lb/>
王氏五侯賓客為盛而樓䕶為師諸公之間陳遵為雄<lb/>
<pb n="KR4h0134_WYG_017-45b"/>
桀閭里之俠獨涉為魁首<lb/>
　　　鄭崇論<lb/>
夫臣之所以難言者何也其故多矣言出於口則咎悔<lb/>
及身舉過揚非則有干忤之禍勸勵教誨則有刺上之<lb/>
譏下言而當則以為勝已不當賤其鄙愚先已而明則<lb/>
惡其奪已之明後已而明則以為順從違下從上則以<lb/>
為諂諛違上從下則以為雷同與衆共言則以為專美<lb/>
言而淺露則簡而薄之深玅𢎞逺則不知而非之特見<lb/>
<pb n="KR4h0134_WYG_017-46a"/>
獨知則衆以為葢已雖是而不見稱與衆同之則以為<lb/>
附隨雖得之不以為功據事而盡理則以為専必謙讓<lb/>
不爭則以為易窮言不盡則以為懐隠盡説竭情則為<lb/>
不知量言而不効則受其怨責言而事効則以為固當<lb/>
或利於上不利於下或便於左不便於右或合於前而<lb/>
忤於後或應事當理決疑定功超然獨見值所欲聞不<lb/>
害上下無妨左右言立䇿成終無咎悔若此之事百不<lb/>
一遇其知之所見萬不及一也且犯言致罪下之所難<lb/>
<pb n="KR4h0134_WYG_017-46b"/>
言也怫㫖忤情上之所難聞也以難言之臣干難聞之<lb/>
主以萬不及一之時求百不一遇之知此下情所以不<lb/>
上通非但君臣而凡言百姓亦如之是乃仲尼所以憤<lb/>
歎予欲無言也<lb/>
　　　哀帝讚<lb/>
讚曰本紀稱孝哀自為藩王及太子文辭博敏幼有令<lb/>
聞雅性不好聲色時覽卞射武戲覩孝成之世禄去公<lb/>
室權柄外移是故臨朝務攬主威以則武宣然董賢用<lb/>
<pb n="KR4h0134_WYG_017-47a"/>
事大臣誅傷有覆餗棟撓之凶自初即位有痿痺之疾<lb/>
末年寖劇享國不永亂臣乘間豈不哀哉世主覽此足<lb/>
以見成敗之基收后族之權清儉愛民可垂統也<lb/>
　　著述<lb/>
　　　申鑒大略<lb/>
夫道之本仁義而已矣五典以經之羣籍以緯之詠之<lb/>
歌之弦之舞之前監既明後復申之故古之聖王其於<lb/>
仁義也申重而已致政之術先屏四患乃崇五政一曰<lb/>
<pb n="KR4h0134_WYG_017-47b"/>
偽二曰私三曰放四曰奢偽亂俗私壊法放越軌奢敗<lb/>
制四者不除則政末繇行矣夫俗亂則道荒雖天地不<lb/>
得保其性矣法壊則世傾雖人主不得守其度矣軌越<lb/>
則禮亡雖聖人不得全其道矣制敗則欲肆雖四表不<lb/>
得充其求矣是謂四患興農桑以養其性審好惡以正<lb/>
其俗宣文教以章其化立武備以秉其威明賞罰以統<lb/>
其法是謂五政人不畏死不可懼以罪人不樂生不可<lb/>
勸以善雖使契布五教皋陶作士政不行焉故在上者<lb/>
<pb n="KR4h0134_WYG_017-48a"/>
先豐人財以定其志帝耕籍田后桑蠶宫國無遊人野<lb/>
無荒業財不賈用力不妄加以周人事是謂養生君子<lb/>
之所以動天地應神明正萬物而成王化者必本乎真<lb/>
定而已故在上者審定好醜焉善惡要乎功罪毁譽効<lb/>
於凖驗聴言責事舉名察實無或詐偽以蕩衆心故事<lb/>
無不覈物無不切善無不顯惡無不章俗無姦怪民無<lb/>
淫風百姓上下覩利害之存乎已也故肅恭其心慎脩<lb/>
其行内不回惑外無異望則民志平矣是謂正俗君子<lb/>
<pb n="KR4h0134_WYG_017-48b"/>
以情用小人以刑用榮辱者賞罰之精華也故禮教榮<lb/>
辱以加君子化其情也桎梏鞭撲以加小人治其刑也<lb/>
君子不犯辱况於刑乎小人不忌刑况於辱乎若教化<lb/>
之廢推中人而墜於小人之域教化之行引中人而納<lb/>
於君子之塗是謂章化小人之情緩則驕驕則恣恣則<lb/>
怨怨則叛危則謀亂安則思欲非威强無以懲之故在<lb/>
上者必有武備以戒不虞以遏冦虐安居則寄之内政<lb/>
有事則用之軍旅是謂秉威賞罰政之柄也明賞必罸<lb/>
<pb n="KR4h0134_WYG_017-49a"/>
審信慎令賞以勸善罸以懲惡人主不妄賞非徒愛其<lb/>
財也賞妄行則善不勸矣不妄罸非矜其人也罸妄行<lb/>
則惡不懲矣賞不勸謂之止善罸不懲謂之縱惡在上<lb/>
者能不止下為善不縱下為惡則國法立矣是謂統法<lb/>
四患既蠲五政又立行之以誠守之以固簡而不怠疎<lb/>
而不失無為為之使自施之無事事之使自交之不肅<lb/>
而成不嚴而化垂拱揖讓而海内平矣是謂為政之方<lb/>
　　　又<lb/>
<pb n="KR4h0134_WYG_017-49b"/>
尚主之制非古釐降二女陶唐之典歸妹元吉帝乙之<lb/>
訓王姬歸齊宗周之禮以陰乘陽違天以婦陵夫違人<lb/>
違天不祥違人不義<lb/>
　　　又<lb/>
古者天子諸侯有事必告于廟朝有二史左史記言右<lb/>
史書事事為春秋言為尚書君舉必記善惡成敗無不<lb/>
存焉下及士庶茍有茂異咸在載籍或欲顯而不得或<lb/>
欲隠而名章得失一朝而榮辱千載善人勸焉淫人懼<lb/>
<pb n="KR4h0134_WYG_017-50a"/>
焉宜於今者備置史官掌其典文紀其行事每於歳盡<lb/>
舉之尚書以助賞罸以𢎞法教<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0134_WYG_017-50b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　漢魏六朝百三家集巻十七<lb/>
</p>
<p>
</p>
  </div>
</body>
</text>
</TEI>
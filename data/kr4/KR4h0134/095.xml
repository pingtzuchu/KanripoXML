<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>漢魏六朝百三家集巻九十五</head> <lb/>
    <p>
<pb n="KR4h0134_WYG_095-1a"/>
欽定四庫全書<lb/>
　漢魏六朝百三家集巻九十五<lb/>
　　梁王筠集題詞<lb/>
　　　沈隱侯之知王元禮猶蔡伯喈之知王仲宣當<lb/>
　　　日兩人情好相得詩文互賞郊居佳句惟元禮<lb/>
　　　能讀好詩彈丸非隱侯莫為知音也隱侯遺文<lb/>
　　　頗廣元禮則寥寥鮮存無論洗馬以來諸集斷<lb/>
　　　闕即傳中所稱芍藥賦與草木十詠俱歸烏有<lb/>
<pb n="KR4h0134_WYG_095-1b"/>
　　　因歎治亂異數彼此一時國門洛下之書空井<lb/>
　　　寒灰之泣其文傳不傳亦各有命也昭明哀䇿<lb/>
　　　中朝嗟賞然辭麗寡哀風人致短東漢以後文<lb/>
　　　尚聲華漸爽情實誄死之篇應詔公庭尤矜組<lb/>
　　　練即顏延年哀宋元后謝𤣥暉哀齊敬后一代<lb/>
　　　名作皆文過其質何怪後生學步者哉楚妃吟<lb/>
　　　句法雖異未備古體行路難善敘縫婦抑詩所<lb/>
　　　謂摻摻女手也元禮筆法似詩優於文七葉重<lb/>
<pb n="KR4h0134_WYG_095-2a"/>
　　　光人人有集若此者誠足為世家標準矣<lb/>
　目錄<lb/>
　　賦<lb/>
　　　蜀葵花賦<lb/>
　　表<lb/>
　　　為第六叔讓重除吏部尚書表<lb/>
　　　為從兄讓侍中表<lb/>
　　　為王儀同瑩初讓表<lb/>
<pb n="KR4h0134_WYG_095-2b"/>
　　　上太極表<lb/>
　　牋<lb/>
　　　答湘東王示忠臣傳牋<lb/>
　　書<lb/>
　　　與諸兒論家世集書<lb/>
　　　與長沙王别書<lb/>
　　　與東陽盛法師書<lb/>
　　　與雲僧正書<lb/>
<pb n="KR4h0134_WYG_095-3a"/>
　　　答釋法雲書<lb/>
　　　與瑗律師書<lb/>
　　序<lb/>
　　　自序<lb/>
　　記<lb/>
　　　雲陽記<lb/>
　　碑<lb/>
　　　開善寺碑<lb/>
<pb n="KR4h0134_WYG_095-3b"/>
　　　國師草堂寺智者約法師碑<lb/>
　　哀策文<lb/>
　　　昭明太子哀策文<lb/>
　　樂府<lb/>
　　　有所思<lb/>
　　　陌上桑<lb/>
　　　俠客篇<lb/>
　　　三婦豔<lb/>
<pb n="KR4h0134_WYG_095-4a"/>
　　　雜曲二首<lb/>
　　　行路難<lb/>
　　　楚妃吟<lb/>
　　詩<lb/>
　　　侍宴餞臨川王北伐應詔<lb/>
　　　早出廵行矚望山海<lb/>
　　　北寺寅上人房望岫翫前池<lb/>
　　　和衞尉新渝侯廵城口號<lb/>
<pb n="KR4h0134_WYG_095-4b"/>
　　　寓直中庶坊贈蕭洗馬<lb/>
　　　奉和皇太子懴悔應詔<hi>有序</hi>
　　　和皇太子懴悔<lb/>
　　　和吳主簿六首<lb/>
　　　　春日二首<lb/>
　　　　秋夜二首<lb/>
　　　　遊望二首<lb/>
　　　代牽牛答織女<lb/>
<pb n="KR4h0134_WYG_095-5a"/>
　　　苦暑<lb/>
　　　五日望採拾<lb/>
　　　奉酬從兄臨川桐樹<lb/>
　　　摘安石榴贈劉孝威<lb/>
　　　東南射山<lb/>
　　　春遊<lb/>
　　　春日<lb/>
　　　向曉閨情<lb/>
<pb n="KR4h0134_WYG_095-5b"/>
　　　望夕霽<lb/>
　　　和孔中丞雪裏梅花<lb/>
　　　摘園菊贈謝僕射舉<lb/>
　　　答元金紫餉朱李<lb/>
　　　詠輕利舟應臨汝侯教<lb/>
　　　詠燈檠<lb/>
　　　詠蠟燭<lb/>
　　　和蕭子範入元襄王第<lb/>
<pb n="KR4h0134_WYG_095-6a"/>
　　　閨情<lb/>
　　　東陽還經嚴陵瀨贈蕭大夫<lb/>
　　　遊望<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0134_WYG_095-6b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　漢魏六朝百三家集巻九十五目録<lb/>
<pb n="KR4h0134_WYG_095-7a"/>
欽定四庫全書<lb/>
　漢魏六朝百三家集巻九十五<lb/>
　　　　　　　　　　　　　明　張溥　輯<lb/>
　梁王筠集<lb/>
　　賦<lb/>
　　　蜀葵花賦<lb/>
惟兹竒草遷花西道凌金坂之威夷跨玉津之浩浩值<lb/>
油雲之廣臨屬光風之長掃仰椒屋而敷榮值蘭房而<lb/>
<pb n="KR4h0134_WYG_095-7b"/>
舒藻邁衆芳而秀出冠雜卉而當闈既扶疎而雲蔓亦<lb/>
灼爍而星微布濩交加蓊葺紛葩疏莖宻葉翠萼丹華<lb/>
　　表<lb/>
　　　為第六叔讓重除吏部尚書表<lb/>
臣聞剸犀截鴈必俟昆吾之鋒逐日追風信資伯樂之<lb/>
駿未有驂駕蹇足而方騁遥塗採藝鉛刀而求其斷割<lb/>
伏惟則哲為體事艱歴代明别攸寄義重前王必使玉<lb/>
石薰蕕區别靡雜涇渭𤣥黄條流不爽自非伯豪之天<lb/>
<pb n="KR4h0134_WYG_095-8a"/>
下能稱仲子之時人歸徳孝先之㧞真抑偽巨源之黜<lb/>
惡舉善然後可以銓鏡流品平均衡石<lb/>
　　　為從兄讓侍中表<lb/>
至如元勲舊儒之胄積徳累仁之基九世七葉之華相<lb/>
韓事漢之資不然則子駿之學洞古今平子之思侔造<lb/>
化仲宣之辯識無滯次重之解經不窮然後可以喻㫖<lb/>
公卿問對帷扆陪六尺之輿通四方之意求之微臣此<lb/>
塗頓隔<lb/>
<pb n="KR4h0134_WYG_095-8b"/>
　　　為王儀同瑩初讓表<lb/>
執玉獻金卒先五等親冕迎軺光導百辟坐階逺大遂<lb/>
致隆滿自位昇朝首職冠禮闈辭滿之願將際致仕之<lb/>
請方奏而思渥恩皆昭奬必被寵章爰降朝野驚矚是<lb/>
以安石歸禾固請元規終以致讓况臣才質空疎器量<lb/>
庸淺而可以妄參鉉席靦貎槐庭<lb/>
　　　上太極殿表<lb/>
四海為家義存威重萬國來朝事惟壯觀憲北辰之居<lb/>
<pb n="KR4h0134_WYG_095-9a"/>
所正南面之尊貴繡栭鏤檻延曜光輝虬柱虹梁杳㝠<lb/>
雲霧非許鄴之敢倫豈雍豫之能擬且工徒樂業庶民<lb/>
日競一勞永逸不日而成信可以宴饗百神朝覲羣后<lb/>
者矣臣過荷寵勞祿秩優潤謹率丹欵上夫一千不足<lb/>
微申鳬躍伏深慙悚<lb/>
　　牋<lb/>
　　　答湘東王示忠臣傳牋<lb/>
竊以孝實天經忠為令徳百行攸先一心靡忒昔淮南<lb/>
<pb n="KR4h0134_WYG_095-9b"/>
鴻烈事無的准沛王通論義止儒術東平獲譽良為片<lb/>
言臨淄見稱文辭小道孰若理冠君親義兼臣子謹當<lb/>
宣示遐邇光揚徳音<lb/>
　　書<lb/>
　　　與諸兒論家世集書<lb/>
史傳稱安平崔氏及汝南應氏並累世有文才所以范<lb/>
蔚宗世擅雕龍然不過父子兩三世耳非有七葉之中<lb/>
名德重光爵位相繼人人有集如吾門世者也沈少傳<lb/>
<pb n="KR4h0134_WYG_095-10a"/>
約語人云吾少好百家之言身為四代之史自開闢已<lb/>
來未有爵位蟬聯文才相繼如王氏之盛者也汝等仰<lb/>
觀堂構思各努力<lb/>
　　　與長沙王别書<lb/>
筠頓首頓首高秋凄爽體中何如願比勝納承入東禮<lb/>
拜用深傾仰昔藩后遨遊不無是事或龍舟水嬉或臨<lb/>
川送逺摐金飛斾汎此安流猶復見重良書以為盛徳<lb/>
未有選日簡辰歸誠繫念尋法城之遊逗祗園之聚翹<lb/>
<pb n="KR4h0134_WYG_095-10b"/>
心讚歎無以譬説僕夙昔増瘵蹇廢蓬門不獲執離彌<lb/>
深傾懣願敬朂白書不次王筠頓首頓首<lb/>
　　　與東陽盛法師書<lb/>
菩薩戒弟子王筠灋名慧炬稽首和南問訊東陽盛法<lb/>
師弟子昔因多幸早蒙覲接嵗月推流踰三十載欽慕<lb/>
風徳獨盈懷抱間以山川無由禮敬司馬參軍仰述存<lb/>
眷曲垂訪憶既荷錄舊之情兼佩慇懃之㫖歡欣頂戴<lb/>
難為譬説仰承垂和履福享年九十有四嗤絳人之未<lb/>
<pb n="KR4h0134_WYG_095-11a"/>
高同殷宗之遐夀且耳長直已過頂齒剛㑹不先落延<lb/>
華駐彩怡神輔性自非宿殖善因何以招斯勝果尊年<lb/>
尚齒之誠懷徳敦舊之欵依風慕道之深欣羡景仰之<lb/>
至興居在念寤寐載懷弟子恨此樊籠迫兹纓繅無由<lb/>
問道撫躬如失庶心期㝠㑹咫尺江山道術相忘棄置<lb/>
形迹惟願敬朂保此期頥赤松朱髪復何足貴飛錫騰<lb/>
軀真在旦夕指陳丹欵殊未伸暢儻惠一言豈不幸甚<lb/>
弟子筠稽首和南<lb/>
<pb n="KR4h0134_WYG_095-11b"/>
　　　與雲僧正書<lb/>
弟子孤子筠頓首稽首和南弟子釁結幽明備嬰荼蓼<lb/>
攀援崩踴肌髓糜潰尋繹煩寃肝膓寸斷號天叩地永<lb/>
隔精誠捨命捐軀終無補益思欲仰福廣為灋事以伸<lb/>
罔極之痛少寄追慕之誠鑄像度僧仰遵法教建齋設<lb/>
㑹務依經典敷説大乘誘度羣生其福不淺仰惟大正<lb/>
法師道心純淑至徳凝深智包空有照通真俗多聞不<lb/>
窮機辯無硋一代師匠四海推崇弟子宿值善因早蒙<lb/>
<pb n="KR4h0134_WYG_095-12a"/>
親眷情同骨肉義等金蘭外書所謂㝠契神交内典則<lb/>
為善友知識敬藉微緣敢陳大願來歳夏中欲仰請講<lb/>
説𢎞法之情既無彼此眷愛之深特希降屈公私道俗<lb/>
要請既多故預諮聞必願允遂豈圖一旦忽有斯白臨<lb/>
紙崩衂厝言無次弟子孤子王筠頓首頓首稽首和南<lb/>
　　　答釋法雲書<lb/>
筠和南辱告垂示上答臣下審神滅論竊聞僾然有見<lb/>
禮典之格言今則不滅法教之𢎞㫖但妙相虛𤣥神功<lb/>
<pb n="KR4h0134_WYG_095-12b"/>
凝靜自非體道者豈能黙領其宗不有知機者無由㝠<lb/>
應其㑹聖主迹同萬機心游七淨哀愍羣生嫗煦庶物<lb/>
滌彼葢纒朂以解慧祛其蒙惑躋之仁夀信大哉為君<lb/>
善於智度者也弟子世奉法言家傳道訓而學淺行疎<lb/>
封累猶軫既得餐稟聖教預聞𢎞誘一音得解萬善可<lb/>
偕抃躍之情無以譬説弟子王筠和南<lb/>
　　　與瑗律師書<lb/>
筠和南至節過念哀慕深至情不可任寒凝道體何如<lb/>
<pb n="KR4h0134_WYG_095-13a"/>
想比清豫弟子羸勞每惡惙弊何理眷請勤御比日來<lb/>
敘遣白王筠和南<lb/>
　　序<lb/>
　　　自序<lb/>
余少好書老而彌篤雖遇見瞥觀皆即疏記後重省覽<lb/>
懽欣彌深習與性成不覺筆倦自年十三四齊建武二<lb/>
年乙亥至梁大同六年四十載矣幼年讀五經皆七八<lb/>
十遍愛左氏春秋吟諷常為口實廣畧去取凡三過五<lb/>
<pb n="KR4h0134_WYG_095-13b"/>
抄餘經及諸官儀禮國語爾雅山海經本草並再抄子<lb/>
史諸集皆一遍未嘗倩人假手並躬自抄錄大小百餘<lb/>
巻不足傳之好事葢以備遺忘而已<lb/>
　　記<lb/>
　　　雲陽記<lb/>
車箱阪下有黎園一頃樹數百株青翠繁密望如車蓋<lb/>
　　碑<lb/>
　　　開善寺碑<lb/>
<pb n="KR4h0134_WYG_095-14a"/>
玅門關鍵闢之者既難法海波瀾游之者未易是以軒<lb/>
稱俊聖堯曰欽明韶濩有美善之風文武致時雍之業<lb/>
地平天成惟事即世移風易俗匪止今身至如訪道峒<lb/>
山乘風獨逺凝神汾水窅然自喪或宗仰黄老之談景<lb/>
慕神僊之術斯蓋不度羣生事局諸已篤而為論道有<lb/>
未𢎞熏風璚露㪚馥流甘璧月珠星聯華颺葉修旛繞<lb/>
於雲根和鈴響於天外玉池動而揚文寳樹揺而成樂<lb/>
銘曰<lb/>
<pb n="KR4h0134_WYG_095-14b"/>
亭亭忉漢耿介凌烟層薨霞聳飛棟星懸<lb/>
　　　國師草堂寺智者約法師碑<lb/>
結宇山椒疏壤幽岫蓄雲泄雨靄映房櫳浴日涵星飜<lb/>
光池沼震居暇豫留思幽微研精經藏探求法寳香城<lb/>
實相之談金河常樂之説䆒竟微妙洞達幽𤣥掖庭為<lb/>
道心之宫華林構重雲之殿師子之座高廣於燈王聽<lb/>
法之筵衆多於方丈開寳函之奥典闡金字之微言顯<lb/>
證一乘宣揚三慧辯才無閡遊戲神通莫不皆悟無生<lb/>
<pb n="KR4h0134_WYG_095-15a"/>
咸知忘想隨類得解俱㑹真如銘曰<lb/>
形在江湖心超祗鷲思恊風雲量包宇宙軒瞰蒼波忩<lb/>
承翠嶺須枕烟露掔持光景<lb/>
　　哀策文<lb/>
　　　昭明太子哀策文<lb/>
蜃輅俄軒龍驂跼歩羽翿前驅雲旂北傃皇帝哀繼明<lb/>
之寢耀痛嗣徳之殂芳御武帳而悽慟臨甲觀而増傷<lb/>
式稽令典載揚鴻烈詔撰徳於旌旒永傳徽於舞綴其<lb/>
<pb n="KR4h0134_WYG_095-15b"/>
辭曰<lb/>
式載明兩實惟少陽既稱上嗣且曰元良儀天比峻儷<lb/>
景騰光奉祀延福守器傳芳睿哲膺期旦暮斯在外𢎞<lb/>
莊肅内含和愷識洞機深量苞瀛海立徳不器至公弗<lb/>
宰寛綽居心温恭成性循時孝友率由嚴敬咸有種徳<lb/>
惠和齊聖三善逓宣萬國同慶軒緯掩精陰羲弛位纒<lb/>
哀在疚殷夏銜恤孺泣無時蔬饘不溢禫遵踰月哀號<lb/>
未畢實惟監撫亦嗣郊禋問安肅肅視膳恂恂金華玉<lb/>
<pb n="KR4h0134_WYG_095-16a"/>
璪𤣥駟斑輪隆家幹國主祭安民光奉成務萬機是理<lb/>
矜慎庶獄勤恤關市誠存隱惻容無愠喜殷勤博施綢<lb/>
繆恩紀爰初敬業離經斷句奠爵崇師卑躬待傅寧資<lb/>
導習匪勞審諭博約是司時敏斯務辯究空微思探幾<lb/>
賾馳神圖緯硏精爻畫沉吟典禮優遊方冊饜飫膏腴<lb/>
含咀肴核括囊流略包舉藝文遍該緗素殫極丘墳幐<lb/>
帙充積儒墨區分瞻河闡訓望魯揚芬吟詠性靈豈惟<lb/>
薄伎屬辭婉約緣情綺靡字無㸃竄筆不停紙壯思泉<lb/>
<pb n="KR4h0134_WYG_095-16b"/>
流清漳雲委總覽時才網羅英茂學窮優洽辭歸繁富<lb/>
或擅談叢或稱文囿四友推徳七子慙秀望苑招賢華<lb/>
池愛客託乘同舟連輿接席摛文掞藻飛觴汎醳恩隆<lb/>
置醴賞逾賜璧徽風遐被盛業日新仁器非重徳輶易<lb/>
遵澤流兆庶福降百神四方慕義天下歸仁雲物告徵<lb/>
祲沴褰象星霾恒耀山頺朽壤靈儀上賓徳音長往具<lb/>
僚無蔭諮承安仰嗚呼哀哉皇情卓愍忉心纒痛胤嗣<lb/>
長號跗蕚増慟慕結親友悲動氓衆憂若殄邦懼同折<lb/>
<pb n="KR4h0134_WYG_095-17a"/>
棟嗚呼哀哉首夏司開麥秋紀節容衞徒警菁華委絶<lb/>
書幌空張談筵罷設虛饋饛饛孤燈翳翳嗚呼哀哉簡<lb/>
辰請日筮合龜貞幽埏夙啓𤣥宫獻成武校齊列文物<lb/>
増明昔遊漳滏賓從無聲今歸郊郭徒御相驚嗚呼哀<lb/>
哉昔絳闕以逺徂轥青門而徐轉指馳道而拒前望國<lb/>
都而不踐陵脩阪之威夷遡平原之悠緬驥蹀足以酸<lb/>
嘶挽悽鏘而流泫嗚呼哀哉混哀音於簫籟變愁容於<lb/>
天日雖夏木之森陰返寒林之蕭瑟既將反而復疑如<lb/>
<pb n="KR4h0134_WYG_095-17b"/>
有求而遂失謂天地其無心遽永濳於容質嗚呼哀哉<lb/>
即𤣥宫之㝠漠安神寢之清閟傳聲華於懋典觀徳業<lb/>
於徽諡懸忠貞於日月播鴻名於天地惟小臣之紀言<lb/>
實含毫而無媿嗚呼哀哉<lb/>
　　樂府<lb/>
　　　有所思<lb/>
丹墀生細草紫殿納輕陰曖曖巫山逺悠悠湘水深徒<lb/>
歌鹿盧劍空貽玳瑁簪望君終不見屑淚且長<hi>一作微</hi>吟<lb/>
<pb n="KR4h0134_WYG_095-18a"/>
　　　陌上桑<lb/>
人傳陌上桑未曉已含光重重相蔭映軟弱<hi>一作軟軟</hi>自芬<lb/>
芳秋胡始倚馬羅敷未滿筐春蠶朝巳老安得久彷徨<lb/>
　　　俠客篇<lb/>
俠客趨名利劍氣坐相矜黄金塗鞘尾白玉飾鈎膺晨<lb/>
馳逸廣陌日暮返平陵舉鞭向趙李與君方代興<lb/>
　　　三婦艶<lb/>
大婦留芳褥中婦對華燭小婦獨無事當軒理清曲丈<lb/>
<pb n="KR4h0134_WYG_095-18b"/>
人且安卧豔歌方斷續<lb/>
　　　雜曲二首<lb/>
烏還夜已逼蟲飛曉尚賖桂月徒留影蘭燈空結花<lb/>
可憐洛城東芳樹揺春風丹霞映白日細雨帶輕虹<lb/>
　　　行路難<lb/>
千門皆閉夜何央百憂俱集斷人腸林揣箱中取刀尺<lb/>
拂拭機上斷流黄情人逐情雖可恨復畏邊逺乏衣裳<lb/>
已繰一蠒催衣縷復擣百和薰衣香猶憶去時腰大小<lb/>
<pb n="KR4h0134_WYG_095-19a"/>
不知今日身短長裲襠雙心共一袜袙複兩邊作八襊<lb/>
襻帶雖安不忍縫開孔裁穿猶未達胸前却月兩相連<lb/>
本照君心不照天願君分明得此意勿復流蕩不如先<lb/>
含悲含怨判不死封情忍思待明年<lb/>
　　　楚妃吟<lb/>
花早飛林中明鳥早歸庭前日暖春閨香氣亦霏霏香<lb/>
氣漂當軒清唱調獨顧暮含怨復含嬌蝶飛蘭復裊裊<lb/>
輕風入裙春可遊歌聲梁上浮春遊方有樂沉沉下羅<lb/>
<pb n="KR4h0134_WYG_095-19b"/>
慕<lb/>
　　詩<lb/>
　　　侍宴餞臨川王北伐應詔<lb/>
金版韜英玉牒藴精帝徳乃武王威有征軒習弧矢夏<lb/>
陳干戚周騖戎車漢馳羽檄我皇俊聖千年踵武徳洞<lb/>
十<hi>一作千</hi>門威加八柱金正圮徳水行失道胡馬南牧戎<lb/>
徒西保薦食伊瀍整居豐鎬金關<hi>一作閣</hi>揚塵銅臺茂草<lb/>
命彼膳夫爰詔協律樂賦出車絃操吉日玉饌駢羅瓊<lb/>
<pb n="KR4h0134_WYG_095-20a"/>
漿泛溢聖徳温温賓儀秩秩<lb/>
　　　早出廵行矚望山海<lb/>
王生臨廣隰潘子望洪河同軫懷歸思俱興年逝歌曰<lb/>
余異二子承睫淚滂沱剖符瀛海外結綬層山阿因心<lb/>
留惻憫恕已息煩苛繕築循時隟興動藉民和高門惟<lb/>
壯麗修雉亦駢羅層樓亦攀陟複道亦經過昧旦清音<lb/>
上風氣入纎蘿雲起垂天翼水動連山波奔濤延瀾汙<lb/>
積翠逺嵳峩鄉關屢廻曲還顧杳蹉跎曾微肅肅羽望<lb/>
<pb n="KR4h0134_WYG_095-20b"/>
路空如何<lb/>
　　　北寺寅上人房望岫翫前池<lb/>
安期逐長往交甫稱高讓逺跡入滄溟輕舉馳昆閬良<lb/>
田心獨善兼且情由放豈若尋幽棲即目窮清曠激水<lb/>
周堂下屯雲塞檐向閒牖聽奔濤開忩延疊嶂前階復<lb/>
虛㳂濔迤成洲漲雨㸃㪚圓文風生起斜浪游鱗互瀺<lb/>
灂羣飛皆哢吭蓮葉蔓田田菱花動摇漾浮光曜庭廡<lb/>
流芳襲帷帳匡坐足忘懷詎思江海上<lb/>
<pb n="KR4h0134_WYG_095-21a"/>
　　　和衞尉新渝侯廵城口號<lb/>
閶闔曖已昏鈎陳杳將暮棲烏城上返<hi>一作喧</hi>晚雀林中<lb/>
度屯衞時廵警凝威肆安步閣道趨文昌禁兵連武庫<lb/>
銅烏迎早風金掌承朝露罘罳分曉色睥睨生秋霧維<lb/>
城任寄隆空想靈均賦伊余方病免丘園保恬素<lb/>
　　　寓直中庶坊贈蕭洗馬<lb/>
龍樓實九重薄寒殊復早玉堦泫清露銅池結秋潦霜<lb/>
被守宫槐風驚䕶門草之子擅文華縱横富辭藻舒錦<lb/>
<pb n="KR4h0134_WYG_095-21b"/>
慙光麗握珠謝竒寳媿予非工文何用披懷抱<lb/>
　　　奉和皇太子懴悔應詔<hi>有序</hi>
　　奉和皇太子懴悔詩仍上皇宸極聖㫖即疏降同<lb/>
　　所用十韻私心慶躍得未曾有招採餘韻更題鄙<lb/>
　　拙<lb/>
一聖智比明帝徳光四海荷負誠悠屬度脱實斯在懴<lb/>
説濟蒙愚推心屏欺殆名僧引定慧朝纓列元凱還迷<lb/>
依善導反心由真宰和鈴混吹音勝幡榮雪彩早蒲欲<lb/>
<pb n="KR4h0134_WYG_095-22a"/>
抽葉新篁向舒䈚翹勤諒懇到歸誠信兼倍睿艶似烟<lb/>
霞欄杆若珠琲善誘雖欲繼含毫愧文彩<lb/>
　　　和皇太子懴悔<lb/>
習惡歸禮懴有過稱能改聖徳及羣生唱説信兼採翹<lb/>
心蕩十惡邈誠銷五罪三縳解智門六塵清法海超然<lb/>
故無著逍遙新有待<lb/>
　　　和吳主簿六首<lb/>
　　　　春日二首<lb/>
<pb n="KR4h0134_WYG_095-22b"/>
日照鴛鴦殿萍生鴈鶩池游塵隨影入弱桞帶風垂青<lb/>
骹<hi>一作鶻</hi>逐黄口獨鶴慘羈雌同衾逺逰説結愛久相離<lb/>
於今方溘死寧須萱草枝<lb/>
菤葹心未發蘼蕪葉欲齊春蠶方曳緒新燕正衘泥野<lb/>
雉呼雌雊庭禽挾子棲從君客梁後方晝掩春閨山川<lb/>
隔道里芳草徒萋萋<lb/>
　　　　秋夜二首<lb/>
九重依夜館四壁慘無暉招搖顧西落烏鵲向東飛流<lb/>
<pb n="KR4h0134_WYG_095-23a"/>
螢漸收火絡緯欲催機爾時思錦字持製行人衣所望<lb/>
丹心達嘉客倘能歸<lb/>
露華初泥泥桂枝行栜栜煞氣下重軒輕陰滿四屋别<lb/>
寵增修夜逺征悲獨宿愁牽翠羽睂淚滿横波目長門<lb/>
絶往來含情空杼軸<lb/>
　　　　遊望二首<lb/>
落日照紅妝挾瑟當忩牖寧復歌蘼蕪唯聞歎楊桞結<lb/>
好在同心離别由衆口徒設露葵羹誰酌蘭英酒㑹日<lb/>
<pb n="KR4h0134_WYG_095-23b"/>
杳無期蕣華安得久<lb/>
相思不安席聊至狹斜東愁眉倣戚里高髻學城中雙<lb/>
眉偏照日獨蕋好縈風自知心所愛獻賦甘泉宫傳聞<lb/>
方鼎食詎憶春閨容<lb/>
　　　代牽牛答織女<lb/>
新知與生别繇來儻相值如何<hi>一作豈如</hi>寸心中一宵懷兩<lb/>
事歡娛未繾綣倐忽成離異終日遥相望秪益生愁思<lb/>
猶想今春悲尚有故年淚忽遇長河轉獨喜涼颷至奔<lb/>
<pb n="KR4h0134_WYG_095-24a"/>
精翊鳯軫纎阿警龍轡<lb/>
　　　苦暑<lb/>
日坂<hi>一作域</hi>㪚朱雰天隅歛青靄飛颷<hi>一作光</hi>煥南陸炎津<lb/>
通北瀨繁星聚若珠密雲屯似蓋月至每開襟風過時<lb/>
解帶<lb/>
　　　五日望採拾<lb/>
裁縫逗早夏㸃畫守初晨綃紈既妍媚脂粉亦香新長<lb/>
絲表良節命<hi>一作金</hi>縷應嘉辰結蘆同楚客採艾異詩人<lb/>
<pb n="KR4h0134_WYG_095-24b"/>
折花競鮮彩拭露染芳津含嬌起斜盻斂笑動微嚬獻<lb/>
璫依洛浦懷佩似江濵須待恩光接中夜奉衣巾<lb/>
　　　奉酬從兄臨川桐樹<lb/>
伊昔擅羽儀待價龍門垂優游清露㸃徽<hi>一作□</hi>穆惠風<lb/>
吹月上陰陽榦雲覆死生枝公子存高尚聊用影華池<lb/>
棲鸞既不重舞鶴復何施方同㪚木㸑清響竟誰知<lb/>
　　　摘安石榴贈劉孝威<lb/>
中庭有竒樹當户發華滋素莖表朱實綠葉厠紅㽔既<lb/>
<pb n="KR4h0134_WYG_095-25a"/>
標太冲賦復見安仁詩宗生仁夀殿族代<hi>疑作茂</hi>河陽湄<lb/>
有美清淮北如玉又如龜退書寫蟲篆進對<hi>一作封</hi>多好<lb/>
辭我家新置側可求不難識相望阻盈盈相思滿胸臆<lb/>
高枝為君採請寄西飛翼<lb/>
　　　東南射山<lb/>
　　　　<hi>阮籍詠懷詩曰東南有射山汾水出其陽言神仙之事</hi>
還丹改容質握髓駐流年口含千里霧掌流五色煙瓊<lb/>
漿汎金鼎瑶池溉玉田倐忽整龍駕相遇鳯臺前<lb/>
<pb n="KR4h0134_WYG_095-25b"/>
　　　春遊<lb/>
藂蘭已飛蝶楊柳半藏鴉物色相煎蕩微歩出東家既<lb/>
同翡翠翼復如桃李花欲以千金笑廻君流水車<lb/>
　　　春日<lb/>
金堤草非舊玉池泉已新風生似羊角雲上若魚鱗幽<lb/>
閨多怨思停織坐嬌春芳華既零落方作向隅人<lb/>
　　　向曉閨情<lb/>
北斗行欲沒東方稍已晞晨雞初下棲<hi>玉臺作振羽</hi>曉露尚<lb/>
<pb n="KR4h0134_WYG_095-26a"/>
<hi>作方</hi>霑衣衾裯<hi>作錦/衾</hi>徒有設信誓<hi>作蘭/約</hi>果相違詎<hi>作誰</hi>忍開<lb/>
朝鏡差恨掩空扉<lb/>
　　　望夕霽<hi>帝王集作簡文者非</hi>
連山捲亂<hi>一作族</hi>雲長林息衆籟宻樹含綠滋遥峯凝翠<lb/>
靄石溜正潨潺<hi>一作潺湲</hi>山泉始澄汰物華方入賞跂予心<lb/>
期會<lb/>
　　　和孔中丞雪裏梅花<lb/>
水泉猶未動庭樹已先知翻光同雪舞落素混<hi>一作汨</hi>冰<lb/>
<pb n="KR4h0134_WYG_095-26b"/>
池今春競時發猶是昔年枝惟有長顦顇對鏡不能窺<lb/>
　　　摘園菊贈謝僕射舉<lb/>
霛茅挺三脊神芝曜九明菊花偏可憙碧葉媚金英重<lb/>
九惟嘉節抱一應元貞泛酌宜長久聊薦野人誠<lb/>
　　　答元金紫餉朱李<lb/>
穠華春發彩結實下成蹊潘生詠金谷魏后沉寒溪逢<lb/>
君重妖麗移翫入崇閨慙無瓊玖報徒用萃幽棲<lb/>
　　　詠輕利舟應臨汝侯教<lb/>
<pb n="KR4h0134_WYG_095-27a"/>
君侯飾輕利揺蕩邁飛雲凌波漾鷁彩汎水渙皎文電<lb/>
流已光絶鳥逝復超羣倐忽方千里戀兹岐路分<lb/>
　　　詠燈檠<lb/>
百華曜九枝鳴鶴映冰池朱光本内照丹花復外垂流<lb/>
暉悦嘉容翻影泣生離自銷良不晦明白願君知<lb/>
　　　詠蠟燭<lb/>
執燭引佳期流影度單帷朣朧别繡被依稀見蛾眉莢<lb/>
明不足貴燋燼豈為疑所恐恩情改照君尋履綦<lb/>
<pb n="KR4h0134_WYG_095-27b"/>
　　　和蕭子範入元襄王第<lb/>
昔入睢陽苑連步披風雲今遊故臺處囘望閴無人皓<lb/>
壁留餘篆蕙圃有餘芬行人皆隕涕何獨孟嘗君<lb/>
　　　閨情<lb/>
月出宵將半星流曉未央空閨易成響虛室自生光嬌<lb/>
羞悦人夢猶言君在傍<lb/>
　　　東陽還經嚴陵瀨贈蕭大夫<lb/>
子陵狥高尚超然獨長往釣石宛如新故態依可想<lb/>
<pb n="KR4h0134_WYG_095-28a"/>
　　　遊望<lb/>
晨登黄馬坡遥望白龍堆風威盡撩折路險車輪摧<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0134_WYG_095-28b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　漢魏六朝百三家集巻九十五<lb/>
</p>
<p>
</p>
  </div>
</body>
</text>
</TEI>
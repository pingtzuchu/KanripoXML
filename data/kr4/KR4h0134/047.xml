<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>漢魏六朝百三家集巻四十七</head> <lb/>
    <p>
<pb n="KR4h0134_WYG_047-1a"/>
欽定四庫全書<lb/>
　漢魏六朝百三家集巻四十七<lb/>
　　潘尼集題詞<lb/>
　　　史稱潘正叔著論究人道之綱裁箴懸乗輿之<lb/>
　　　鑒此二文者非徒龍甲鳯毛亦其生平所以自<lb/>
　　　立也元康薦亂八王鬬爭從父安仁一門罹酷<lb/>
　　　正叔知幾歸掃墳墓後得封公顯職壽終塢壁<lb/>
　　　當安仁初任河陽贈詩祖道美其天姿刑僇之<lb/>
<pb n="KR4h0134_WYG_047-1b"/>
　　　後樹碑紀事増慟覆醢其於叔父情篤猶中郎<lb/>
　　　也存没異路榮辱天壤逃死須臾之間垂聲三<lb/>
　　　王之際至今誦閒居者笑黄門之乾没讀安身<lb/>
　　　者重太常之居正人物短長亦懸禍福泉下嘿<lb/>
　　　嘿烏誰雌雄即有不平能更收召魂魄抗睂争<lb/>
　　　列哉傅長虞㑹定九品正叔作詩規之其為人<lb/>
　　　也無詭隨其為文也無戲謔大致類然若琴有<lb/>
　　　八分之書賦著琉璃之盌適文人餘韻也<lb/>
<pb n="KR4h0134_WYG_047-2a"/>
　目録<lb/>
　　賦<lb/>
　　　東武館賦<hi>有序</hi>
　　　西道賦<lb/>
　　　又<lb/>
　　　懷退賦<lb/>
　　　武庫賦<lb/>
　　　釣賦<lb/>
<pb n="KR4h0134_WYG_047-2b"/>
　　　火賦<lb/>
　　　苦雨賦<lb/>
　　　琉璃椀賦<lb/>
　　　瑇瑁椀賦<lb/>
　　　扇賦<lb/>
　　　石榴賦<lb/>
　　　桑樹賦<lb/>
　　　芙蓉賦<lb/>
<pb n="KR4h0134_WYG_047-3a"/>
　　　鼈賦<hi>有引</hi>
　　　朝菌賦序<lb/>
　　頌<lb/>
　　　釋奠頌<hi>有序</hi>
　　　後園頌<lb/>
　　箴<lb/>
　　　乗輿箴<hi>有序</hi>
　　論<lb/>
<pb n="KR4h0134_WYG_047-3b"/>
　　　安身論<lb/>
　　序<lb/>
　　　送二李郎詩序<lb/>
　　銘<lb/>
　　　戴侍中銘<lb/>
　　碑<lb/>
　　　益州刺史楊恭侯碑<lb/>
　　　給事黄門侍郎潘君碑<lb/>
<pb n="KR4h0134_WYG_047-4a"/>
　　詩<lb/>
　　　七月七日侍皇太子宴𤣥圃<lb/>
　　　贈陸機出為吳王郎中令<hi>六章</hi>
　　　答陸士衡<lb/>
　　　答傅咸詩<hi>并序</hi>
　　　皇太子集應令<lb/>
　　　皇太子社<lb/>
　　　三月三日洛水作<lb/>
<pb n="KR4h0134_WYG_047-4b"/>
　　　贈河陽詩<lb/>
　　　贈侍御史王元貺<lb/>
　　　贈長安令劉正伯<lb/>
　　　贈隴西太守張正治<lb/>
　　　贈滎陽太守吳子仲<lb/>
　　　答楊士安<lb/>
　　　送盧景宣<lb/>
　　　迎大駕<lb/>
<pb n="KR4h0134_WYG_047-5a"/>
　　　逸民吟<lb/>
　　　釋奠詩<lb/>
　　　送大將軍掾盧晏<lb/>
　　　贈汲郡太守李茂彦<lb/>
　　　贈劉佐<lb/>
　<lb/>
　<lb/>
　<lb/>
<pb n="KR4h0134_WYG_047-5b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　漢魏六朝百三家集巻四十七目録<lb/>
<pb n="KR4h0134_WYG_047-6a"/>
欽定四庫全書<lb/>
　漢魏六朝百三家集巻四十七<lb/>
　　　　　　　　　　　　明　張溥　輯<lb/>
　潘尼集<lb/>
　　賦<lb/>
　　　東武館賦<hi>有序</hi>
東武館者葢東武陽侯之館也俄而遷居謂余曰吾將<lb/>
老焉故有終焉之心而無移易之志子且為我賦之<lb/>
<pb n="KR4h0134_WYG_047-6b"/>
嘉大雅之洪操美明哲之保身懲都邑之迫險厭里巷<lb/>
之囂塵慕古公之胥宇羡孟氏之審隣將遷居于爽塏<lb/>
乃投迹於里仁前則行旅四湊通衢交㑹水泛輕舟陸<lb/>
方羽葢後則崇山崔嵬茂林幽藹彌望逺覧滉瀁夷泰<lb/>
表裏山河出入襟帶若乃濳流旁注飛渠脉散芙蓉映<lb/>
渚靈芝蔽岸於是逍遥靈沼遊豫華林彎弓撫彈娱志<lb/>
蕩心栝不空縱綸不茍沈遊鱗雙躍落羽相尋膳夫進<lb/>
俎虞人獻鮮春醴九醞嘉豆百籩隨波泝流乍往乍旋<lb/>
<pb n="KR4h0134_WYG_047-7a"/>
　　　西道賦<lb/>
異山河之岨阨倦關谷之盤紆車低佪於濳軌馬侘傺<lb/>
於險塗狗肘還勾羊角互戾葂窟連投十數億計石子<lb/>
之澗坎埳之穴支體為之危竦形骸為之疲曵此亦行<lb/>
者之艱難覊旅之困敝若其名坂則羊腸美人成臯黄<lb/>
馬迴波激浪飛沙飄瓦馬則頓躓狼傍虺頺𤣥黄牛則<lb/>
體疲力竭損食喪膚□蹄穿領摩髖脱軀<lb/>
　　　又<lb/>
<pb n="KR4h0134_WYG_047-7b"/>
道深地狹坂峭軌長輪輿顛覆人馬仆僵<lb/>
　　　懐退賦<lb/>
伊疇昔之懐憤思天飛以逺迹望循塗而投軌遡翔風<lb/>
以理翮冀雲霧之可憑希天路之開闢何時願之多違<lb/>
奄就覉以服役困吴坂之峻岨畏鹽車之嚴策嗟遊處<lb/>
之弗遇奚鬱悒之難任背宇宙之寥廓羅網罟之重深<lb/>
常屏氣以斂迹焉遊豫以娱心傅釋板以亮殷望投竿<lb/>
而相姬窮獨善以全質達兼利以濟時聃安志於柱史<lb/>
<pb n="KR4h0134_WYG_047-8a"/>
由抗迹於嵩箕理殊塗而同歸雖百慮其何思敢因虚<lb/>
以託談遂逡廵而造辭<lb/>
　　　武庫賦<lb/>
若夫大刀寳劒曠世絶殊煉質於昆吾之竈定形於薛<lb/>
燭之罏<lb/>
　　　釣賦<lb/>
抗余志於浮雲樂余身於蓬廬尋渭濵之逺跡且游釣<lb/>
以自娱左援脩竹右縱飛綸金鉤厲鉅甘餌埀芬衆鯤<lb/>
<pb n="KR4h0134_WYG_047-8b"/>
奔涌游鱗横集觸餌見擒值鉤被執長繳繽紛輕竿翕<lb/>
熠雲往颷馳光飛電入曜靈未及驚策葢已獲其數十<lb/>
且夫燔炙之鮮煎熬之味百品千變殊芳異氣隨心適<lb/>
好不可勝紀乃命宰夫膾此潛鯉名工習巧飛刀逞伎<lb/>
電剖星流芒散縷解隨風離鍔連翩雪累西戎之蒜南<lb/>
夷之薑醎酸調適齊和有方紅麺之飯糅以菰粱五味<lb/>
道洽餘氣芬芳和神安體易思難忘<lb/>
　　　火賦<lb/>
<pb n="KR4h0134_WYG_047-9a"/>
覽天人之至周嘉火徳之為貴含太陽之靈暉體淳剛<lb/>
之正氣先聖仰觀通神悟靈窮物盡數研幾至精形生<lb/>
於未兆聲發於無象盡之不得其根聽之不聞其響來<lb/>
則莫見其跡去則不知其往似大道之未離而元氣之<lb/>
灝瀁故能博贍羣生資育萬類盛而不暴施而不費其<lb/>
變無方其用不匱鑽燧造火陶冶羣形恊和五味革變<lb/>
羶腥酒醴烹飪于斯獲成爾乃狄牙典膳百品既陳和<lb/>
羮酋醳㫖酒醲醇烹黿煑鼉灼龜臛鱗若乃流金化<lb/>
<pb n="KR4h0134_WYG_047-9b"/>
石鑠鐡融銅造制戎器以戒不恭砥鍊兵械整飾軍容<lb/>
四海康乂邉境無寇韜弓戢劒解甲釋胄銷鏑為耒鑄戈<lb/>
為耨戰士反於耕農戎馬放乎外廐及至焚野燎原一<lb/>
火赫曦林木摧拉沙粒並糜騰光絶覽雲散電披遂及<lb/>
衝風激揚炎光奔逸𤣥煙四合雲蒸霧萃山陵為之崩<lb/>
弛川澤為之涌沸去若風驅疾如電逝芬綸紆轉倐忽<lb/>
横厲蕭條長空野無孑遺無隰不灰無坰不斃震響達<lb/>
乎八㝠流光燭乎四裔榛蕪既除九野謐清蕩枝瘁於<lb/>
<pb n="KR4h0134_WYG_047-10a"/>
凜秋候來春而改生其揚聲發怒則雷電之威也明照<lb/>
逺鍳則日月之暉也甄陶品物則造化之制也濟育羣<lb/>
生則天地之恵也是以上聖人擬火以制禮鄭僑據猛<lb/>
以立政功用關乎古今勲績著乎百姓<lb/>
　　　苦雨賦<lb/>
氣觸石而結蒸兮雲膚合而仰浮雨紛射而下注兮潦<lb/>
波湧而横流豈信宿之云多乃踰月而成霖瞻中唐之<lb/>
浩汗聽長霤之涔涔始濛瀎而徐墜終滂沛而難禁悲<lb/>
<pb n="KR4h0134_WYG_047-10b"/>
列宿之匿景悼太陽之幽沈雲暫披而驟合雨乍息而<lb/>
亟零旦漎漎以達暮夜淋淋以極明黿鼉逰於門闥蛙<lb/>
蝦嬉乎中庭懼二源之并合畏黔首之為魚處者含瘁<lb/>
於窮巷行者歎息於長衢<lb/>
　　　琉璃椀賦<lb/>
覽方貢之彼珍瑋兹椀之獨竒濟流沙之絶險越葱嶺<lb/>
之峻危其由來也阻逺其所託也幽深據重巒之億仞<lb/>
臨洪溪之萬尋接玉樹以瓊瑶鄰沙棠與碧林瞻閬風<lb/>
<pb n="KR4h0134_WYG_047-11a"/>
之崔嵬顧𤣥圃之蕭森於是逰西極望大䝉歴鍾山闚<lb/>
燭龍覲王母訪仙童取琉璃之攸華詔曠世之良工纂<lb/>
𤣥儀以取象准三辰以定容光映日曜圓盛月盈纎瑕<lb/>
罔麗飛塵靡停灼爍旁燭表裏相形凝霜不足方其㓗<lb/>
澄水不能喻其清剛過金石勁勵瓊玉磨之不磷涅之<lb/>
不濁舉兹椀以酬賔榮密坐之曲宴流景炯晃以内澈<lb/>
清醴瑶琰而外見<lb/>
　　　瑇瑁椀賦<lb/>
<pb n="KR4h0134_WYG_047-11b"/>
有瑇瑁之竒寳亦同旅于介蟲下法川以矩夷上擬乾<lb/>
而規隆或歩趾於清源或掉尾於泥中隨隂陽以濳躍<lb/>
與龜龍乎齊風包神藏智備體兼才高下斯處水陸皆<lb/>
能文若綺波背負蓬萊爾乃遐夷效珍越裳貢職横海<lb/>
萬里踰嶺千億挺璞荒巒摛藻辰極光曜炫晃昭爛熻<lb/>
赩嘉斯寳之兼美料衆珍而靡對文不煩於錯<graphic n="KR0866" url="https://raw.githubusercontent.com/kanripo/KR-Gaiji/master/images/KR0866.png" mimeType="image/png"/>采不<lb/>
假乎藻繢豈翡翠之足儷胡犀象之能逮<lb/>
　　　扇賦<lb/>
<pb n="KR4h0134_WYG_047-12a"/>
夫器有經粗用有踈密安衆以方為體五明以圓為質<lb/>
或託形於竹素或取固於膠漆方圓應於規矩制度由<lb/>
於䋲墨始顯用於荒蠻終表竒于上國<lb/>
　　　石榴賦<lb/>
安石榴者天下之竒樹九州之名果是以屬文之士或<lb/>
叙而賦之葢感時而騁思覩物而興辭余遷舊宇爰造<lb/>
新居前臨曠澤却背清渠實有斯樹植于堂隅華實並<lb/>
麗滋味亦殊可以樂志可以充虚朱芳赫奕紅蕚參差<lb/>
<pb n="KR4h0134_WYG_047-12b"/>
含英吐秀乍合乍披遥而望之煥若隋珠耀重川詳而<lb/>
察之灼若列宿出雲間湘涯二后漢川逰女攜類命疇<lb/>
逍遥避暑託斯樹以栖遲遡祥風而容與爾乃擢纎手<lb/>
兮舒皓腕羅䄂靡分流芳散披緑葉於脩條綴朱華兮<lb/>
弱幹豈金翠之足珍寔兹葩之可翫商秋授氣収華斂<lb/>
實千房同蔕十子如一繽紛磊落垂光耀質滋味浸液<lb/>
馨香流溢<lb/>
　　　桑樹賦<lb/>
<pb n="KR4h0134_WYG_047-13a"/>
從明儲以省膳憇便房以偃息觀兹樹之特偉感先皇<lb/>
之攸植蔚蕭森以四射邈洪傭而端直爾乃徘徊周覽<lb/>
俯仰逍遥俛睨靈根上眺脩條洞芳泉於九壤含溢露<lb/>
於清霄倚増城之飛觀拂綺窻之疏寮下迢逓以極望<lb/>
上扶疏而參差匪衆鳥之攸萃相皇鸞之羽儀理有微<lb/>
而至顯道有隠而應期豈皇晉之貞瑞兆先見而啓兹<lb/>
起尋抱於纎毫崇萬簣於始基<lb/>
　　　芙蓉賦<lb/>
<pb n="KR4h0134_WYG_047-13b"/>
或擢莖以髙立似彫輦之翠葢或委波而布體擬連璧<lb/>
之攢㑹<lb/>
　　　鼈賦<hi>有序</hi>
皇太子逰於𤣥圃遂命釣魚有得鼈而獻之者令侍臣<lb/>
賦之<lb/>
翩銜釣以振掉吁駭人而可惡既顛墜於巖岸方盤跚<lb/>
而雅步或延首以鶴顧或頓足而鷹距或曵尾於塗中<lb/>
或縮頭於殻裏若乃秋水暴駭百川沸流有東海之巨<lb/>
<pb n="KR4h0134_WYG_047-14a"/>
鼈乃負山而吞舟<lb/>
　　　朝菌賦序<lb/>
朝菌者葢朝華而暮落世謂之木槿或謂之日及詩人<lb/>
以為舜華宣尼以為朝菌其物向晨而結建明而布見<lb/>
陽而盛終日而殞不以其異乎何名之多也<lb/>
　　頌<lb/>
　　　釋奠頌<hi>有序</hi>
元康元年冬十二月上以皇太子富於春秋而人道之<lb/>
<pb n="KR4h0134_WYG_047-14b"/>
始莫先於孝悌初命講孝經於崇政殿實應天縱生知<lb/>
之量㣲言奥義發自聖問業終而體達至三年春閏月<lb/>
將有事於上庠釋奠于先師禮也越二十四日丙申侍<lb/>
祠者既齊輿駕次于太學太傅在前少傅在後恂恂乎<lb/>
𢎞保訓之道宫臣畢從三率備衛濟濟乎肅翼贊之敬<lb/>
乃掃壇為殿懸幕為宫夫子位于西序顔回侍于北墉<lb/>
宗伯掌禮司儀辨位二學儒官搢紳先生之徒垂纓佩<lb/>
玉規行矩步者皆端委而陪於堂下以待執事之命設<lb/>
<pb n="KR4h0134_WYG_047-15a"/>
樽篚於兩楹之閒陳罍洗於阼階之左几筵既布鐘懸<lb/>
既列我后乃躬拜俯之勤資在三之義謙光之美彌劭<lb/>
闕里之教克崇穆穆焉邕邕焉真先王之徽典不刋之<lb/>
美業允不可替已於是牲饋之事既終享獻之禮已畢<lb/>
釋𤣥衣御春服弛齋禁反故式天子乃命内外羣司百<lb/>
辟卿士蕃王三事至于學徒國子咸來觀禮我后皆延<lb/>
而與之燕金石簫管之音八佾六代之舞鏗鏘闛閤般<lb/>
辟俛仰可以澂神滌欲移風易俗者罔不畢奏抑淫哇<lb/>
<pb n="KR4h0134_WYG_047-15b"/>
屏鄭衛逺佞邪釋巧辯是日也人無愚智路無逺邇離<lb/>
鄉越國扶老攜幼不期而俱萃皆延頸以視傾耳以聽<lb/>
希道慕業洗心革志想洙泗之風歌来蘇之恵然後知<lb/>
居室之善著應乎千里之外不言之化洋溢于九有之<lb/>
内於熈乎若典固皇代之壯觀萬載之一㑹也尼昔忝<lb/>
禮官嘗聞俎豆今厠末列親覩盛美瀐漬徽猷沐浴芳<lb/>
潤不知手舞口詠竊作頌一篇義近辭陋不足測盛徳<lb/>
之形容光聖明之遐度其辭曰<lb/>
<pb n="KR4h0134_WYG_047-16a"/>
三元迭運五徳代徽黄精既亢素靈乃暉有皇承天造<lb/>
我晉畿祚以大寳登以龍飛宣基誕命景熈遐緒三分<lb/>
自文受終惟武席巻要蠻蕩定荒阻道濟羣生化流率<lb/>
土後帝承式丕隆曽構奄有萬方光宅宇宙篤生上嗣<lb/>
繼期挺秀聖敬日躋濬哲閎茂留精儒術敦閲古訓遵<lb/>
道讓齒降心下問鋪以金聲光以玉潤如日之升如乾<lb/>
之運乃延台保乃命學臣聖容穆穆侍講誾誾抽演㣲<lb/>
言啓發道真探幽窮賾温故知新講業既終精義既研<lb/>
<pb n="KR4h0134_WYG_047-16b"/>
崇聖重師卜日告奠陳其三牢引其四縣既戒既式乃<lb/>
盥乃薦恂恂孔聖百王攸希亹亹顔生好學無違曰皇<lb/>
儲后體神合機兆吉先見知來洞㣲濟濟二宫藹藹庶<lb/>
寮俊乂鱗萃髦士盈朝如彼和肆莫匪瓊瑶如彼儀鳯<lb/>
樂我雲韶瓊瑶誰剖四門洞開雲韶奚樂神人允諧蟬<lb/>
冕耀庭細珮振階徳以謙光仁以恩懐我酒惟清我肴<lb/>
惟馨舞以六代歌以九成莘莘胄子祁祁學生洗心自<lb/>
百觀國之榮學猶蒔苗化若偃草博我以文𢎞我以道<lb/>
<pb n="KR4h0134_WYG_047-17a"/>
萬邦蟬蜕矧乃俊造鑽蚌瑩珠剖石摛藻絲匪𤣥黄水<lb/>
罔方圓引之斯流染之斯鮮若金受範若埴在甄上好<lb/>
如雲下效如川昔在周興王化之始曰文曰武時惟世<lb/>
子今我皇儲濟聖通理緝熈重光於穆不巳於穆伊何<lb/>
思文哲后媚兹一人實副元首孝洽家邦光照九有純<lb/>
嘏自晉永世昌阜㣲㣲下臣過充近侍猥躡風雲鸞龍<lb/>
是厠身藻芳流目玩盛事竭誠作頌祗詠聖志<lb/>
　　　後園頌<lb/>
<pb n="KR4h0134_WYG_047-17b"/>
芒芒在昔悠悠結繩太樸未散𤣥化霑凝羲皇繼踵三<lb/>
代相承五徳更王文質迭興天命匪諶祐謙輔信乃眷<lb/>
我皇光有大晉應期納祚天人是順和氣四充恵澤旁<lb/>
潤神祗告祥四靈效質㳺龍升雲儀鳯翳日甘露晨流<lb/>
醴泉涌溢華夏既寧八荒静謐人亦有言我何以休乃<lb/>
延卿士從皇以遊長筵逺布廣幕四周嘉肴惟芳㫖酒<lb/>
思柔巖巖峻岳湯湯𤣥流翔鳥鼓翼㳺魚載浮明明<lb/>
天子肅肅庶官文士濟濟武夫桓桓講藝華林肄射後園<lb/>
<pb n="KR4h0134_WYG_047-18a"/>
威儀既具弓矢斯閑恂恂謙徳穆穆聖顔賜以晏飲詔<lb/>
以話言黍稷既登貨財既豐仁風潛運皇化彌隆征夫<lb/>
釋甲戰士罷戎遐夷慕義絶域望風無或慢易在始慮<lb/>
終無或安逸在盈思沖<lb/>
　　箴<lb/>
　　　乘輿箴<lb/>
易稱有天地然後有人倫有父子然後有君臣傳曰大<lb/>
者天地其次君臣然君臣父子之道天地人倫之本未<lb/>
<pb n="KR4h0134_WYG_047-18b"/>
有以先之者也故天生蒸人而樹之君使司牧之将以<lb/>
導羣生之性而理萬物之情豈以寵一人之身極無量<lb/>
之欲如斯而已哉夫古之為君者無欲而至公故有茅<lb/>
茨土階之儉而後之為君有欲而自利故有瑶臺瓊室<lb/>
之侈無欲者天下共推之有欲者天下共爭之推之之<lb/>
極雖禪代猶脱屣争之之極雖刼殺而不避故曰天下<lb/>
非一人之天下乃天下之天下安可求而得辭而已者<lb/>
乎夫脩諸已而化諸人出乎邇而見乎逺者言行之謂<lb/>
<pb n="KR4h0134_WYG_047-19a"/>
也故人主所患莫甚於不知其過而所美莫美於好聞<lb/>
其過若有君於此而曰予必無過唯其言而莫之違斯<lb/>
孔子所謂其庶幾乎一言而喪國者也葢君子之過如<lb/>
日月之蝕過也人皆見之更也人皆仰之雖以堯舜湯<lb/>
武之盛必有誹謗之木敢諫之鼔盤杅之銘無諱之史<lb/>
所以閑其邪僻而納諸正道其自維持如此之備故箴<lb/>
規之興將以救過補闕然猶依違諷喻使言之者無罪<lb/>
聞之者足以自誡先儒既援古義舉内外之殊而高祖<lb/>
<pb n="KR4h0134_WYG_047-19b"/>
亦序六官論成敗之要義正辭約又盡善矣自虞人箴<lb/>
以至于百官非唯規其所司誠欲人主斟酌其得失焉<lb/>
春秋傳曰命百官箴王闕則亦天子之事也尼以為王<lb/>
者膺受命之期當神器之運總萬機而撫四海簡羣才<lb/>
而審所授孜孜於得人汲汲於聞過雖廷爭面折猶将<lb/>
祈請而求焉至於箴規諫之順者曷為獨闕之哉是以<lb/>
不量其學陋思淺因負擔之餘嘗試撰而述之不敢斥<lb/>
至尊之號故以乘輿目篇葢帝王之事至大而古今之<lb/>
<pb n="KR4h0134_WYG_047-20a"/>
變至衆文繁而義詭意局而辭野將欲希企前賢髣髴<lb/>
崇軌譬猶丘坻之望華岱恒星之繫日月也其不逮明<lb/>
矣頌曰<lb/>
元元遂初芒芒太始清濁同流𤣥黄錯跱上下弗形尊<lb/>
卑靡紀赫胥悠哉大庭尚矣皇極啓建兩儀旣分彞倫<lb/>
永序萬邦已紛國事明王家奉嚴君各有攸尊德用不<lb/>
勤羲農已降暨于夏殷或禪或傳乃質乃文太上無名<lb/>
下知有之仁義不存而人歸孝慈無為無執何欲何思<lb/>
<pb n="KR4h0134_WYG_047-20b"/>
忠信之薄禮刑實滋旣譽旣畏以侮以欺作誓作盟而<lb/>
人始叛疑煌煌四海藹藹萬乗匪誓焉憑左輔右弼前<lb/>
疑後丞一日萬機業業兢兢夫出其言善則千里是應<lb/>
而莫余違亦喪邦有徴樞機之動式以廢興殷監不逺<lb/>
若之何勿徴且厚味腊毒豐屋生災辛作璇室而夏興<lb/>
瑤臺糟丘酒池象筯玉杯厥肴伊何龍肝豹胎惟此哲<lb/>
婦職為亂階殷用喪師夏亦不恢是以帝堯在位茅茨<lb/>
不翦周文日昃昧旦丕顯夫德輶如毛而或舉之者鮮<lb/>
<pb n="KR4h0134_WYG_047-21a"/>
故湯有慙德武未盡善下世道衰末俗化淺耽樂逸遊<lb/>
荒淫沈湎不式古訓而好是佞辯不遵王路而覆車是<lb/>
踐成敗之效載在先典匪唯陵夷厥世用殄故曰樹君<lb/>
如之何將人是司牧視之猶傷而知其寒燠故能撫之<lb/>
斯柔而敦之斯睦無逺不懷靡思不服夫豈厭縱一人<lb/>
而玩其耳目内迷聲色外荒馳逐不脩政事而終於顛<lb/>
覆昔唐氏授舜舜亦命禹受終納祖丕承天序放桀惟<lb/>
湯尅殷伊武故禪代非一姓社稷無常主四嶽三塗九<lb/>
<pb n="KR4h0134_WYG_047-21b"/>
州之阻彭蠡洞庭殷商之旅虞夏之隆非由尺土而紂<lb/>
之百尅卒於絶緒故王者無親唯在擇人傾葢惟舊白<lb/>
首乃新望由釣夫伊起有莘負鼎鼓刀而謀合聖神<lb/>
夫豈借官左右而取介近臣葢有國有家者莫云我聰<lb/>
或此面從莫謂我智聽受未易甘言美疢尠不為累由<lb/>
夷逃寵逺於脫屣奈何人主位極則侈知人則哲惟帝<lb/>
所難唐朝旣泰四族作奸周室旣隆而管蔡不䖍匪我<lb/>
二聖孰弭斯患若九德咸受儁乂在官君非臣莫治臣<lb/>
<pb n="KR4h0134_WYG_047-22a"/>
非君莫安故書美康哉而易貴金蘭有皇司國敢告納<lb/>
言<lb/>
　　論<lb/>
　　　安身論<lb/>
葢崇德莫大乎安身安身莫尚乎存正存正莫重乎無<lb/>
私無私莫深乎寡欲是以君子安其身而後動易其心<lb/>
而後語定其交而後求篤其志而後行然則動者吉凶<lb/>
之端也語者榮辱之主也求者利病之幾也行者安危<lb/>
<pb n="KR4h0134_WYG_047-22b"/>
之决也故君子不妄動也動必適其道不徒語也語必<lb/>
經於理不茍求也求必造於義不虚行也行必由於正<lb/>
夫然用能免或繫之凶享自天之祐故身不安則殆言<lb/>
不從則悖交不審則惑行不篤則危四者行乎中則患<lb/>
憂接於外矣憂患之接必生於自私而興於有欲自私<lb/>
者不能成其私有欲者不能濟其欲理之至也欲茍不<lb/>
濟能無爭乎私茍不從能無伐乎人人自私家家有欲<lb/>
衆欲並爭羣私交伐爭則亂之萌也伐則怨之府也怨<lb/>
<pb n="KR4h0134_WYG_047-23a"/>
亂旣構危害及之得不懼乎然棄本要末之徒知進忘<lb/>
退之士莫不飾才銳智抽鋒擢穎傾側乎勢利之交馳<lb/>
騁乎當塗之務朝有彈冠之朋野有結綬之友黨與熾<lb/>
於前榮名扇其後握權則赴者鱗集失寵則散者瓦觧<lb/>
求利則託刎頸之懽爭路則構刻骨之隙於是浮偽波<lb/>
騰曲辯雲沸寒暑殊聲朝夕異價駑蹇希奔放之跡鉛<lb/>
刀競一割之用至於愛惡相攻與奪交戰誹謗噂沓毁<lb/>
譽縱横君子務能小人伐技風頺於上俗弊於下禍結<lb/>
<pb n="KR4h0134_WYG_047-23b"/>
而恨爭之不彊患至而悔伐之未辯大者傾國喪家次<lb/>
則覆身滅祀其故何邪豈不始於私欲而終於爭伐哉<lb/>
君子則不然知自私之害公也然後外其身知有欲之<lb/>
傷德也故逺絶榮利知爭競之遘災也故犯而不校知<lb/>
好伐之招怨也故有功而不德安身而不為私故身正<lb/>
而私全慎言而不適欲故言濟而欲從定交而不求益<lb/>
故交立而益厚謹行而不求名故行成而名美止則立<lb/>
乎無私之域行則由乎不爭之塗必將通天下之理而<lb/>
<pb n="KR4h0134_WYG_047-24a"/>
濟萬物之性天下猶我故與天下同其欲已猶萬物故<lb/>
與萬物同其利夫能保其安者非謂崇生生之厚而躭<lb/>
逸豫之樂也不忘危而已有其進者非謂窮貴寵之榮<lb/>
而藉名位之重也不忘退而已存其治者非謂嚴刑政<lb/>
之威而明司察之禁也不忘亂而已故寢蓬室隱陋巷<lb/>
披短褐茹藜藿環堵而居易衣而出茍存乎道非不安<lb/>
也雖坐華殿載文軒服黼繡御方丈重門而處成列而<lb/>
行不得與之齊榮用天時分地利甘布衣安藪澤沾體<lb/>
<pb n="KR4h0134_WYG_047-24b"/>
塗足耕而後食茍崇乎德非不進也雖居高位饗重禄<lb/>
執權衡握機祕功葢當時勢侔人主不得與之比逸遺<lb/>
意慮没才智忘肝膽棄形器貎若無能志若不及茍正<lb/>
乎心非不治也雖繁計䇿廣術藝審刑名峻法制文辯<lb/>
流離議論絶世不得與之爭功故安也者安乎道者也<lb/>
進也者進乎德者也治也者治乎心者也未有安身而<lb/>
不能保國家進德而不能處富貴治心而不能治萬物<lb/>
者也然思危所以求安慮退所以能進懼亂所以保治<lb/>
<pb n="KR4h0134_WYG_047-25a"/>
戒亡所以獲存也若乃弱志虚心曠神逺致徙倚乎不<lb/>
拔之根浮遊乎無垠之外不自貴於物而物宗焉不自<lb/>
重於人而人敬焉可親而不可慢也可尊而不可逺也<lb/>
親之如不足天下莫之能狎也舉之如易勝而當世莫<lb/>
之能困也達則濟其道而不榮也窮則善其身而不悶<lb/>
也用則立於上而非爭也舎則藏於下而非讓也夫榮<lb/>
之所不能動者則辱之所不能加也利之所不能勸者<lb/>
則害之所不能嬰也譽之所不能益者則毁之所不能<lb/>
<pb n="KR4h0134_WYG_047-25b"/>
損也今之學者誠能釋自私之心塞有欲之求杜交爭<lb/>
之原去矜伐之態動則行乎至通之路靜則入乎大順<lb/>
之門泰則翔乎寥廓之宇否則淪乎渾𡨕之泉邪氣不<lb/>
能干其度外物不能擾其神哀樂不能盪其守死生不<lb/>
能易其真而以造化為工匠天地為陶鈞名位為糟粕<lb/>
勢利為埃塵治其内而不飾其外求諸已而不假諸人忠<lb/>
肅以奉上愛敬以事親可以御一體可以牧萬民可以處<lb/>
富貴可以居賤貧經盛衰而不改則庶幾乎能安身矣<lb/>
<pb n="KR4h0134_WYG_047-26a"/>
　　序<lb/>
　　　贈二李郎詩序<lb/>
元康六年尚書吏部郎汝南李光彦遷汲郡太守都亭<lb/>
矦江夏李茂曽遷平陽太守此二子皆弱冠知名歴職<lb/>
顯要旬月之間繼踵名郡離儉劇之勤就放曠之逸枕<lb/>
鳴琴以俟逺致離别之際各斐然賦詩<lb/>
　　銘<lb/>
　　　戴侍中銘<lb/>
<pb n="KR4h0134_WYG_047-26b"/>
雅論𢎞博逸藻波騰<lb/>
　　碑<lb/>
　　　益州刺史楊恭侯碑<lb/>
君乾靈之醇德挺一世之殊量稟天然不渝之操體蘭<lb/>
石芳堅之質夫其器膺𢎞濟知能周達窮不怨否顯不<lb/>
矜泰履行則為模楷吐言則成隱括德實充於内而光<lb/>
華發乎外也君發迹州國委質明主自景皇帝攝政文<lb/>
皇帝繼業值天下多虞疆場未靜以君先帝所拔懷寶<lb/>
<pb n="KR4h0134_WYG_047-27a"/>
後時而深達逺識有經國之量故為腹心謀臣而監度<lb/>
政事焉君出則簡練熊羆職司是圖入則從容諷議盡<lb/>
規帷幄其所以進可替否决疑定䇿者皆言効於旣往<lb/>
而事簡於帝心君再臨司官三撫名郡方将宣文徳以<lb/>
來逺建武功於所牧銘曰<lb/>
天生蒸民有類有則誕育恭表應期秀特文兼六行武<lb/>
備七德忠肅𢎞毅柔嘉温克機事無瑕臨疑不惑我謀<lb/>
旣精我化旣清澤流河朔勲著王庭西南未夷侯其是<lb/>
<pb n="KR4h0134_WYG_047-27b"/>
寧上天不惠早世濳靈<lb/>
　　　給事黄門侍郎潘君碑<lb/>
君遇孫秀之難□門受禍故門生感覆醢以增慟乃樹<lb/>
碑以紀事<lb/>
　　詩<lb/>
　　　七月七日侍皇太子宴𤣥圃<lb/>
商風初授辰火微流朱明送夏少昊迎秋嘉禾茂園芳<lb/>
草被疇於時我后以豫以遊<lb/>
<pb n="KR4h0134_WYG_047-28a"/>
　　　贈陸機出為吳王郎中令<hi>六章</hi>
東南之美曩惟延州顯允陸生於今尠<hi>五臣作鮮</hi>儔振鱗南<lb/>
海濯翼清流婆娑翰林容與墳丘<lb/>
玉以瑜潤隨以光融乃漸上京羽<hi>善作乃</hi>儀儲宫玩爾清<lb/>
藻味爾芳風泳之彌廣挹之彌沖<lb/>
崑山何有有瑶有珉及爾同僚具惟近臣予渉素秋子<lb/>
登青春愧無老成厠彼日新<lb/>
祁祁大邦惟桑惟梓穆穆伊人南國之紀帝曰爾諧惟<lb/>
<pb n="KR4h0134_WYG_047-28b"/>
王卿士俯僂從命奚恤奚喜<lb/>
我車旣巾我馬旣秣星陳夙駕載脂載轄婉孌二宫徘<lb/>
徊殿闥醪澄莫饗孰慰饑渇<lb/>
昔子忝私貽我蕙蘭今子徂東何以贈旃寸晷惟寶豈<lb/>
無璵璠彼美陸生可與晤言<lb/>
　　　答陸士衡<lb/>
顧兹蓬蔚厠根蘭陂膏澤雖均華不足披逮春不茂未<lb/>
秋先萎子濯鱗翼我挫羽儀願言難常載合載離昔遊<lb/>
<pb n="KR4h0134_WYG_047-29a"/>
禁闥祗畏夕惕今放丘園縱心夷易口詠新詩目玩文<lb/>
跡予志耕圃爾勤王役慙無琬琰以詶尺璧<lb/>
　　　答傅咸詩<hi>并序</hi>
　司徒左長史傅長虞㑹定九品左長史宜得其才屈<lb/>
　為此職執天下清議宰割百國而長虞性直而行或<lb/>
　有不堪余與之親作詩以規焉<lb/>
悠悠羣吏非子不整嗷嗷衆議非子不靖忽荷畧紐握<lb/>
綱提領矯矯貞臣惟國之屏<lb/>
<pb n="KR4h0134_WYG_047-29b"/>
　　　皇太子集應令<lb/>
聖朝命方岳爪牙司北鄰皇儲延篤愛設餞送逺賔誰<lb/>
應今日宴具惟廊廟臣置酒宣猷庭擊鼓靈沼濵羽觴<lb/>
飛醽醁芳饌備竒珍巴渝二八奏妙舞鼓鐸振長袪<hi>一作</hi>
<hi>袂</hi>生迴飈曲裾揚輕塵<lb/>
　　　皇太子社<lb/>
太簇恊青陽履端發嵗首孟月渉初旬吉日唯上酉我<lb/>
后邇天休設社祈遐耉<lb/>
<pb n="KR4h0134_WYG_047-30a"/>
　　　三月三日洛水作<lb/>
晷運無窮已時逝焉可追斗酒足為歡臨川胡獨悲暮<lb/>
春春服成百草敷英㽔聊為三日遊方駕結龍旂廊廟<lb/>
多豪俊都邑有艷姿朱軒蔭蘭臯翠幙映洛湄臨崖濯<lb/>
素手步水搴輕衣沈鈎出比目舉弋落雙飛羽觴乘波<lb/>
進素俎隨<hi>初學作逐</hi>流歸<lb/>
　　　贈河陽詩<hi>叔潘岳為河陽令</hi>
虙生化單父子竒蒞東阿桐鄉建遺烈武城播絃歌逸<lb/>
<pb n="KR4h0134_WYG_047-30b"/>
驥騰夷路潛龍躍洪波弱冠步鼎鉉旣立宰三河流聲<lb/>
馥秋蘭摛藻豔春華徒美天姿茂豈謂人爵多<lb/>
　　　贈侍御史王元貺<lb/>
崑山積瓊玉廣厦構衆材游鱗萃靈沼撫翼希天階膏<lb/>
蘭孰為消濟治由賢能王侯厭崇禮迴迹清憲臺蠖屈<lb/>
固小往龍翔迺大來恊心毘聖世畢力讃康哉<lb/>
　　　贈長安令劉正伯<lb/>
遊鸞慿太虚騰鱗託浮霄過䝉嘉時㑹假翼陵扶摇疲<lb/>
<pb n="KR4h0134_WYG_047-31a"/>
憊克時乏及余再同僚並跡侍儲宫攜手登皇朝劉侯<lb/>
撫西都邁績參豹喬德厚化必深政明姦自消萬尋由<lb/>
積簣千里一步超爾其騁逸軌逺塗固可要<lb/>
　　　贈隴西太守張正治<lb/>
二八由唐顯周以多士隆羣靈感韶運理翤應翔風張<lb/>
生拔幽華蘋蘩登二宫未幾振朱錦剖符撫西戎及子<lb/>
仍同僚贈言貽爾躬威刑有時用唯德可令終<lb/>
　　　贈滎陽太守吳子仲<lb/>
<pb n="KR4h0134_WYG_047-31b"/>
大晉盛得人儲宫畜髦士吳侯降高質剖符授千里垂<lb/>
覆豈他鄉迴光臨桑梓寮類感岐路黎庶思知恥老氏<lb/>
踰小鱗曹參寄獄市無謂敝邑陋覆簣由兹起<lb/>
　　　答楊士安<lb/>
逝將辭儲宫栖遲集南畿不悞百里賤徒惜年志衰躊<lb/>
躇顧城闕怨戀慕端闈俊德貽妙詩敷藻發清徽媿彼<lb/>
褒崇過感此岐路悲<lb/>
　　　送盧景宣<lb/>
<pb n="KR4h0134_WYG_047-32a"/>
楊朱焉所哭岐路重别離屈原何傷悲生離情獨哀知<lb/>
命雖無憂倉卒意低徊歎氣從中發灑淚隨襟頽九重<lb/>
不常鍵閶闔有時開愧無貯衣獻貽言取諸懷<lb/>
　　　迎大駕<lb/>
南山鬱岑崟洛川迅且急青松蔭脩嶺緑蘩被廣隰朝<lb/>
日順長塗夕暮無所集歸雲乗幰浮凄風尋帷入道逢<lb/>
深識士舉手對吾揖世故尚未夷崤函方嶮澁狐狸夾<lb/>
兩轅豺狼當路立翔鳯嬰籠檻騏驥見維縶俎豆昔嘗<lb/>
<pb n="KR4h0134_WYG_047-32b"/>
聞軍旅素未習且少停君駕徐待干戈戢<lb/>
　　　逸民吟<lb/>
我顧傲世自遺舒志六合由巢是追沐浴洪池迅羽衣<lb/>
陟彼名山採此芝薇朝雲靉靆行露未晞遊魚羣戲翔<lb/>
鳥雙飛逍遥博觀日晏忘歸嗟哉四士從我者誰<lb/>
　　　釋奠詩<lb/>
敦書請業研幾通理尊師重道釋奠崇祀德成教倫孰<lb/>
云不祉<lb/>
<pb n="KR4h0134_WYG_047-33a"/>
　　　送大將軍掾盧晏<lb/>
贈物雖陋薄識意在忘言瓊琚尚交好桃李貴往還蕭<lb/>
艾茍見納貽我以芳蘭<lb/>
　　　贈汲郡太守李茂彦<lb/>
離索何惆悵後㑹未可希河朔貴相忘岐路安足悲<lb/>
　　　贈劉佐<lb/>
要言將誰苦聊以貽友生念我二三賢規我無隱情<lb/>
　<lb/>
<pb n="KR4h0134_WYG_047-33b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　漢魏六朝百三家集巻四十七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>漢魏六朝百三家集巻七十</head> <lb/>
    <p>
<pb n="KR4h0134_WYG_070-1a"/>
欽定四庫全書<lb/>
　漢魏六朝百三家集巻七十<lb/>
　　宋袁淑集題詞<lb/>
　　　史載袁氏世多忠烈若陽源死於元凶名為風<lb/>
　　　霜松筠不虚也或責彼既志不從亂曷不疾驅<lb/>
　　　告變出君險阨然事發倉猝身閉宫省翹首君<lb/>
　　　門呌呼莫屬儒者雍容亦莫可如何耳陽源俳<lb/>
　　　諧集文皆調笑其於藝苑亦博簺之類也禦虜<lb/>
<pb n="KR4h0134_WYG_070-1b"/>
　　　議世譏其誕然文采遒艷才辯鮮及即不得為<lb/>
　　　儀秦縱横方諸燕然勒銘廣成作頌意似欲無<lb/>
　　　多讓詩章雖寡其摹古之篇風氣竟逼建安此<lb/>
　　　人不死顔謝未必能出其上也彭城少文情好<lb/>
　　　不接劉湛貴盛未輕襒裾文人寡合其落拓之<lb/>
　　　性固然<lb/>
　目録<lb/>
　　賦<lb/>
<pb n="KR4h0134_WYG_070-2a"/>
　　　桐賦<lb/>
　　　秋晴賦<lb/>
　　議<lb/>
　　　禦虜議<lb/>
　　章<lb/>
　　　謝中丞章<lb/>
　　書<lb/>
　　　與始興王濬書<lb/>
<pb n="KR4h0134_WYG_070-2b"/>
　　　與何尚之書<lb/>
　　傳<lb/>
　　　眞隱傳<lb/>
　　襍文<lb/>
　　　弔古文<lb/>
　　　雞九錫文<lb/>
　　　賀表<lb/>
　　　驢山公九錫文<lb/>
<pb n="KR4h0134_WYG_070-3a"/>
　　　大蘭王九錫文<lb/>
　　　常山王九錫文<lb/>
　　　遊新亭曲水詩序<lb/>
　　詩<lb/>
　　　效子建白馬篇<lb/>
　　　效古<lb/>
　　　詠冬至<lb/>
　　　種蘭<lb/>
<pb n="KR4h0134_WYG_070-3b"/>
　　　登宣城郡<lb/>
　　　啄木詩<lb/>
　<lb/>
　<lb/>
　<lb/>
　<lb/>
　<lb/>
　漢魏六朝百三家集巻七十目録<lb/>
<pb n="KR4h0134_WYG_070-4a"/>
欽定四庫全書<lb/>
　漢魏六朝百三家集巻七十<lb/>
　　　　　　　　　　　　　明　張溥　輯<lb/>
　宋袁淑集<lb/>
　　賦<lb/>
　　　桐賦<lb/>
越衆木之薰狥勝襍樹之藻縟信爽榦以弱枝實裏素<lb/>
而表綠若乃根荑條茂跡曠心冲貞觀於曾山之陽抽<lb/>
<pb n="KR4h0134_WYG_070-4b"/>
景於少澤之東被籍兮煙霞懐珮兮星虹儀丹丘之瑞<lb/>
羽棲清都之仙宫<lb/>
　　　秋晴賦<lb/>
是月也聲晷合朝夜分霆收耀虹戢文炎都塞埃旻㝢<lb/>
滌氛曳悲泉之凝霧轉絶垠之嚴雲<lb/>
　　議<lb/>
　　　禦虜議<lb/>
　　　　<hi>淑元嘉末為御史中丞時索虜南侵至瓜步太祖使百官議防禦之術淑上議</hi>
<pb n="KR4h0134_WYG_070-5a"/>
臣聞函車之獸離山必斃絶波之鱗宕流則枯羯寇遺<lb/>
醜趨致畿甸蟻萃螽集聞已崩殪天險巖曠地限深遐<lb/>
故全魏戢其圖盛晉輟其議情屈力殫氣挫勇竭諒不<lb/>
虞於來臨本無怵於能濟矣乃者爕定攜逺阻違授律<lb/>
由將有弛拙故士少鬬志圍潰之衆匪寇傾淪攻制之<lb/>
師空自班散濟西勁騎急戰蹵旅淮上訓卒簡備靡旗<lb/>
是由綏整寡衷戎昭多昧遂使栲潞入患泉伊來擾紛<lb/>
殄姬風泯毒禹績騰書有渭陰之迫懸鋒均咸陽之警<lb/>
<pb n="KR4h0134_WYG_070-5b"/>
然而切揣虚實伏匿先彰挍索伎能譎詭既顯綿地千<lb/>
里彌行阻深表裏躓硋後先介逼捨陵衍之習競湍沙<lb/>
之利今虹見萍生土膏泉動津陸陷溢痁禍洊興芻藁<lb/>
已單米粟莫係水㝢衿帶進必傾霣河溢扁固退亦隳<lb/>
滅所謂栖烏於烈火之上養魚於叢棘之中或謂損緩<lb/>
江右寛繕淮内竊謂拯扼閩城舊史為乆棄遠涼土前<lb/>
言稱非限此要荒猶弗委割况連被京國咫尺神甸數<lb/>
州摧掃列邑殱夷山淵反覆艸木塗地今丘賦千乘井<lb/>
<pb n="KR4h0134_WYG_070-6a"/>
笇萬集肩摩倍於長安締袂百於臨淄什一而籍實慊<lb/>
民願履畝以稅既協農和戶競戰心人含銳志皆欲贏<lb/>
糧請奮釋緯乘城謂宜懸金鑄印要壯果之士重幣甘<lb/>
辭招摧決之將舉薦板築之下抽登臺皂之間賞之以<lb/>
焚書報之以相爵俄而招才賀闕異能間至戎貪而無<lb/>
謀肆而不整迷乎向背之次謬於合散之宜犯軍志之<lb/>
極害觸兵家之甚諱咸畜憤矣僉策戰矣稱願影從謠<lb/>
言緍命宜選敢悍數千騖行潛掩偃旗裹甲鉗馬銜枚<lb/>
<pb n="KR4h0134_WYG_070-6b"/>
旝稽而起晨壓未陣旌譟亂軍火鼓四臨使景不暇移<lb/>
塵不及起無不禽鎩獸讋氷解霧散埽洗哨類漂鹵浮<lb/>
山如有決罦漏網逡窠逗穴命淮汝戈船遏其還逕兖<lb/>
部勁卒梗其歸塗必翦元雄懸首麾下乃將隻輪不返<lb/>
戰轊無旋矣於是信臣騰威武士繕力緹組接陰鞞柝<lb/>
聯響若其偽遁羸張出沒無際楚言漢斾顯黙如神固<lb/>
已日月蔽虧川谷蕩貿負塞殘孽阻山燼黨收險竊命<lb/>
憑城借土則當因威席巻乘機芟剿泗汴秀士星流電<lb/>
<pb n="KR4h0134_WYG_070-7a"/>
燭徐阜嚴兵雨湊雲集蹷亂桑溪之北揺潰瀚海以南<lb/>
絶其心根勿使能植銜索之枯幾何不蠧是由涸澤而<lb/>
漁焚林而狩若浚風之儛輕籜杲日之拂浮霜既而尉<lb/>
洽荷掠之餘望弔網悲之鬼然後天行樞運猋舉烟升<lb/>
青葢西巡翠華東幸經啓州野滌一軫策俾高闕再勒<lb/>
燕然復銘方乃奠山沈河創禮輯策闡燿炎昊之遺則<lb/>
貫軼商夏之舊文今衆賈拳勇而將術疎怯意者稔泰<lb/>
日積承平嵗久邑無驚赴之急家緩餽戰之勤闕閱訓<lb/>
<pb n="KR4h0134_WYG_070-7b"/>
之禮簡參屬之飾且亦薦採之法庸未蔇歟若乃邦造<lb/>
里選攉論深切躬擐盡幽斬帶尋遠設有沈明能照俊<lb/>
偉自宣誠感泉雨流通金石氣懾飛賁知窮苴起審邪<lb/>
正順逆之數達昏明損益之宜能揆合民心愚叡物性<lb/>
登丹墀而敷策躡青蒲而揚謀上說辰鍳下弭素言足<lb/>
以安民紓國救災恤患則宜拔過寵貴之上褒升戚舊<lb/>
之右别其旂章榮其班禄出得專譽使不稟命降席折<lb/>
節同廣武之請設壇致禮均淮陰之授必有要盟之功<lb/>
<pb n="KR4h0134_WYG_070-8a"/>
竊符之㨗夷裔暴狠内外侮棄始附之衆分茷無序蠱<lb/>
以威利勢必攜離首順之徒靡然自及今淶繹故典瀍<lb/>
土纓緌翦焉幽播折首凶狡是猶眇者願明痿之思步<lb/>
動商遄㑹功終易感劫晉在於善覘全鄭實寄良諜多<lb/>
縱反間汨惑心耳發險易之前抵興喪之術衝其猜伏<lb/>
拂其嫌嗜汨以連率之貴餌以析壤之資罄筆端之用<lb/>
展辭鋒之鋭振辯則堅圍可解馳羽而巖邑易傾必府<lb/>
鬲土崩枝幹瓦裂故燕樂相侮項范交疑矣或乃言約<lb/>
<pb n="KR4h0134_WYG_070-8b"/>
功深事邇應廣齊圉反駕趙養還君盡輿誦之道畢能<lb/>
事之效臣幸得出内層禁游心明代澤與身泰恩隨年<lb/>
行無以逢迎昌運潤飾鴻法今塗有遺鏃蠆未息蜂敢<lb/>
思涼識少酬閎施但坐幕既乏昭文免胄不能致果竊<lb/>
觀都䕶之邊論屬國之兵謨終晁之抗辭杜耿之言事<lb/>
咸云及經之棘猶闕上笇燭郛之敬裁收下策自恥懦<lb/>
木智不綜微敢露昧見無㑹昭採<lb/>
　　章<lb/>
<pb n="KR4h0134_WYG_070-9a"/>
　　　謝中丞章<lb/>
竊惟此職昭贊實預損益必須兼資威正刺骨窮文使權<lb/>
家勲族不敢藉强而侮物戚門右姓不得稱雄以掩衆<lb/>
昔傅咸秉治臣僚戢懼孫寳移疾卿尹皆怠<lb/>
　　書<lb/>
　　　與始興王濬書<lb/>
　　　　<hi>濬嘗送錢三萬餉淑一宿復遣追取謂使人謬誤欲以戲淑淑與濬書</hi>
袁司直之視館敢寓書於上國之宫尹日者猥枉泉賦<lb/>
<pb n="KR4h0134_WYG_070-9b"/>
降委弊邑弊邑敬事是遑無或違貳懼非郊贈之禮覲<lb/>
饗之資不虞君王惠之於是也是有懵焉弗圖旦夕發<lb/>
咫尺之記藉左右而請以為胥授失㫖爰速先幣曾是<lb/>
附庸臣委末學孤聞者如之何弗疑且亦聞之前志曰<lb/>
七年之中一與一奪義士猶或非之况密邇旬次何其<lb/>
裒益之亟也藉恐二三諸侯有以觀大國之政是用敢<lb/>
布心腹弊室弱生砥節清廉好是潔直以不邪之故而<lb/>
貧聞天下寜有昧夫嗟金者哉不腆供賦束馬先璧以<lb/>
<pb n="KR4h0134_WYG_070-10a"/>
俟命惟執事所以圖之<lb/>
　　　與何尚之書<lb/>
　　　　<hi>尚之為尚書令領太子詹事致仕於方山着退居賦以明所守而議者咸謂尚之不能固</hi>
　　　　<hi>志淑為太子左衛率與尚之書詔書敦勸尚之復攝職</hi>
昨遣修問承丈人已晦志山田雖曰年禮宜遵亦事難<lb/>
斯貴俾疎班邴魏通美於前策龔貢山衛淪慙乎曩篇<lb/>
規迨休告雪滌素懐冀尋幽之歡畢<hi>缺</hi>𤣥之適但淑逸<lb/>
操偏迥野性瞢滯果滋冲寂必沈樂忘歸然而已議塗<lb/>
<pb n="KR4h0134_WYG_070-10b"/>
聞者謂丈人徽明未耗譽業方籍儻能屈事康道降節<lb/>
徇務含南瀕之操淑此行求決矣望眷有積約日無誤<lb/>
<hi>尚之宅在南澗寺側故云南瀕</hi>
　　傳<lb/>
　　　眞隱傳<lb/>
鬼谷先生不知何許人也隱居韜智居鬼谷山因以為<lb/>
稱蘇秦張儀師之遂立功名先生遺書責之曰若二君<lb/>
豈不見河邊之樹乎僕御折其枝波浪盪其根上無徑<lb/>
<pb n="KR4h0134_WYG_070-11a"/>
尺之陰身被數尺之痕此木豈與天地有仇怨所居然<lb/>
也子不見嵩岱之松栢華霍之檀桐乎上枝干於青雲<lb/>
下根通於三泉千秋萬嵗不受斧斤之患此木豈與天<lb/>
地有骨肉哉葢所居然也<lb/>
　　襍文<lb/>
　　　弔古文<lb/>
賈誼發憤於湘江長卿愁悉於園邑彦眞因文以悲出<lb/>
伯喈衒史而求入文舉疏誕以殃速徳祖精宻而禍及<lb/>
<pb n="KR4h0134_WYG_070-11b"/>
夫然不患思之貧無苦識之淺士以伐能見斥女以驕<lb/>
色貽遣以往古為鏡鑒以未來為鍼艾書余言於子紳<lb/>
亦何勞乎蓍蔡<lb/>
　　　雞九錫文<lb/>
維神雀元年歳在辛酉八月已酉朔十三日丁酉帝顓<lb/>
頊遣征西大將軍下雉公王鳯西中郎將白門侯扁鵲<lb/>
咨爾浚鷄山子維君天姿英茂乗機晨鳴雖風雨之如<lb/>
晦抗不已之奇聲今以君為使持節金西蠻校尉西河<lb/>
<pb n="KR4h0134_WYG_070-12a"/>
太守以揚州之㑹稽封君為㑹稽公以前浚雞山子為<lb/>
湯沐邑君其祗承予命使西海之水如帶浚鷄之山如<lb/>
礪國以永存爰及苗裔<lb/>
　　　賀表<lb/>
浚山侍郎丁鴻舎人鳬亭男梁鴻郎中蘇鵠死罪伏惟<lb/>
君徳著朝野勲加鵷鷟故天王鳯皇特錫位封今鳯鵲<lb/>
等在柏外願時拜受不勝欣豫之情謹詣栖下以聞<lb/>
　　　驢山公九錫文<lb/>
<pb n="KR4h0134_WYG_070-12b"/>
若乃三軍陸邁種運艱難謀臣停筭武夫吟歎爾乃長<lb/>
鳴上黨慷慨應䢴崎嶇千里荷囊致餐用㨗大勳歴世<lb/>
不刋斯實爾之功者也音隨時興晨夜不黙仰契𤣥象<lb/>
俯協漏刻應更長鳴毫分不忒雖挈壺著稱未足比徳<lb/>
斯又爾之智也若乃六合昏晦三辰幽㝠猶憶天時用<lb/>
不廢聲斯又爾之明也青脊絳身長頭廣額修尾後垂<lb/>
巨耳雙磔斯又爾之相也嘉麥既熟實須精麫負荷迴<lb/>
衡迅若轉電惠我衆庶神祗獲薦斯又爾之能也爾有<lb/>
<pb n="KR4h0134_WYG_070-13a"/>
濟師旅之勳而加之以衆能是用遣中大夫閭丘騾加<lb/>
爾使銜勒大鳴鴻臚班脚大將軍宫亭侯以揚州之廬<lb/>
江江州之廬陵吳國之桐廬合浦之朱廬封爾為驢山<lb/>
公<lb/>
　　　大蘭王九錫文<lb/>
大亥十年九月乙亥朔十三日丁亥北燕伯使使者豪<lb/>
豨冊命大蘭王曰咨惟君稟太陰之沈精標羣形於𤣥<lb/>
質體肥腯而洪茂長無心以遊逸資豢養於人主雖無<lb/>
<pb n="KR4h0134_WYG_070-13b"/>
爵而有秩此君之純也君昔封國殷商號曰豕氏業隆<lb/>
當時名垂于世此君之美也白蹢彰於周詩涉波應乎<lb/>
隆象歌詠出於人口經千載而流響此君之徳也君相<lb/>
與野遊唯君為雄顧羣數百自西徂東俯歕沫則成霧<lb/>
仰奮鬛則生風猛毒必噬有敵必攻長驅直突陳無全<lb/>
鋒此君之勇也<lb/>
　　　常山王九錫文<lb/>
及至圖身失所羈束人門馴纓服制惟意所牽登楹而<lb/>
<pb n="KR4h0134_WYG_070-14a"/>
遨抱梁而眠拾摭遺餘恣口所便<lb/>
　　　游新亭曲水詩序<lb/>
離榭修幕陵𡑞彌阜鑣容斾綵裛野麗雲<lb/>
　　詩<lb/>
　　　效子建白馬篇<lb/>
　　　　<hi>詩藪云宋齊之末靡極矣而袁陽源白馬虞子陽北伐大有建安風骨何從得之</hi>
劒騎何翩翩長安五陵間秦地天下樞八方湊才賢荆<lb/>
魏多壯士宛洛富少年意氣深自負肯事郡邑權籍籍<lb/>
<pb n="KR4h0134_WYG_070-14b"/>
關外來車徒傾國鄽五侯競書幣羣公亟為言義分明<lb/>
於霜信行直如弦交歡池陽下留宴汾陰邊一朝許人<lb/>
諾何能坐相捐彯節去函谷投珮出丼泉嗟此務逺圖<lb/>
心為四海懸但營身意遂豈校耳目前俠烈良有聞古<lb/>
來共知然<hi>負一作許</hi>
　　　效古<lb/>
誶此倦遊士本家自遼東昔𨽻李將軍十載事西戎結<lb/>
車高闕下極望見雲中四面各千里從横起嚴風寒燠<lb/>
<pb n="KR4h0134_WYG_070-15a"/>
豈如節霜雨多異同夕寐北河陰夢還甘泉宫勤役未<lb/>
云已壯年徒為空迺知古時人所以悲轉蓬<lb/>
　　　詠冬至<lb/>
連星貫初厯令月臨首歲薦樂行陰政登金<hi>一作歌</hi>贊陽<lb/>
滯收涼降天徳萌華宣地惠司瑞記<hi>初學記作紀</hi>夜晞書雲<lb/>
掌朝誓<lb/>
　　　種蘭<lb/>
　　　　<hi>南史云袁淑從母兄劉湛欲淑附已而淑不為改意由是大相乖失淑乃賦詩尋以病免</hi>
<pb n="KR4h0134_WYG_070-15b"/>
種蘭忌當門懐璧莫向楚楚少别玉人門非植蘭所<lb/>
　　　登宣城郡<lb/>
悵焉訊舊老兹前乃楚居十代闕州記百祀絶方書<hi>闕</hi>
　　　啄木詩<lb/>
南山有鳥自名啄木饑則啄樹暮則巢宿無干於人唯<lb/>
志所欲性清者榮性濁者辱<lb/>
　<lb/>
　漢魏六朝百三家集巻七十<lb/>
</p>
<p>
</p>
  </div>
</body>
</text>
</TEI>
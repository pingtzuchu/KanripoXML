<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>漢魏六朝百三家集巻一百二</head> <lb/>
    <p>
<pb n="KR4h0134_WYG_102-1a"/>
欽定四庫全書<lb/>
　漢魏六朝百三家集巻一百二<lb/>
　　陳後主集題詞<lb/>
　　　世言陳後主輕薄最甚者莫如黄鸝留玉樹後<lb/>
　　　庭花金釵兩鬢垂等曲今曲不盡傳惟見玉樹<lb/>
　　　一篇寥落寡致不堪男女唱和即歌之亦未極<lb/>
　　　哀也史稱後主標徳儲宫繼業允望遵故典𢎞<lb/>
　　　六藝金馬石渠稽古雲集梯山航海朝貢嵗至<lb/>
<pb n="KR4h0134_WYG_102-1b"/>
　　　辭雖誇詡審其平日固與鬱林東昏殊趨矣臨<lb/>
　　　春三閣徧居麗人竒樹天花往來相望學士狎<lb/>
　　　客主盟文壇新詩方奏千女學歌辭采風流官<lb/>
　　　家未有梁朝羊祖忻豪侈善音姬妾數百窮玅<lb/>
　　　歌舞終日賓㳺同其醉醒初不聞以此貶徳使<lb/>
　　　後主生當太平次為諸王歩竟陵之文藻賤臨<lb/>
　　　川之黷貨開館讀書不失令譽即假列通侯世<lb/>
　　　閥魚𢎞羊侃數輩亦掃門不及乃繫以大寶困<lb/>
<pb n="KR4h0134_WYG_102-2a"/>
　　　之萬幾豈所堪乎鶴不能亡國而國君不可好<lb/>
　　　鶴後主葢與衛懿公同類而悲矣漢武李夫人<lb/>
　　　歌與落葉哀蟬曲憂傷過於後代而四夷服威<lb/>
　　　陳主詞非絶淫亡且忽焉哀而不起者在聲音<lb/>
　　　之間乎非獨篇章己也詔命書銘秋冬氣多即<lb/>
　　　作者亦不自知日暮矣<lb/>
　目録<lb/>
　　賦<lb/>
<pb n="KR4h0134_WYG_102-2b"/>
　　　夜亭渡雁賦<lb/>
　　　棗賦<lb/>
　　詔<lb/>
　　　即位詔<lb/>
　　　諮詢詔<lb/>
　　　舉賢詔<lb/>
　　　求言詔<lb/>
　　　柔逺詔<lb/>
<pb n="KR4h0134_WYG_102-3a"/>
　　　勸農詔<lb/>
　　　恤民詔<lb/>
　　　禁奢詔<lb/>
　　　訊獄詔<lb/>
　　　赦詔<lb/>
　　　又<lb/>
　　　又<lb/>
　　　宣聖禮典詔<lb/>
<pb n="KR4h0134_WYG_102-3b"/>
　　　答姚察詔<lb/>
　　　追贈徐陵詔<lb/>
　　　追封吴明徹詔<lb/>
　　　追贈程文季詔<lb/>
　　　追贈司馬申詔<lb/>
　　　葬伯固以庶人禮詔<lb/>
　　　原伯固諸子詔<lb/>
　　勑<lb/>
<pb n="KR4h0134_WYG_102-4a"/>
　　　答江總等勑<lb/>
　　　報謝貞勑<lb/>
　　制<lb/>
　　　討叔陵制<lb/>
　　䇿<lb/>
　　　授江總尚書令䇿<lb/>
　　書<lb/>
　　　與詹事江總書<lb/>
<pb n="KR4h0134_WYG_102-4b"/>
　　銘<lb/>
　　　䕶軍孫暘銘<lb/>
　　樂府<lb/>
　　　採桑<lb/>
　　　日出東南隅行<lb/>
　　　三婦艷詞十一首<lb/>
　　　飛來雙白鶴<lb/>
　　　採蓮曲<lb/>
<pb n="KR4h0134_WYG_102-5a"/>
　　　昭君怨<lb/>
　　　朱鷺<lb/>
　　　巫山髙<lb/>
　　　有所思三首<lb/>
　　　雉子班<lb/>
　　　臨髙臺<lb/>
　　　隴頭<lb/>
　　　隴頭水二首<lb/>
<pb n="KR4h0134_WYG_102-5b"/>
　　　折楊栁二首<lb/>
　　　闗山月二首<lb/>
　　　洛陽道五首<lb/>
　　　長安道<lb/>
　　　梅花落二首<lb/>
　　　紫騮馬二首<lb/>
　　　雨雪曲<lb/>
　　　劉生<lb/>
<pb n="KR4h0134_WYG_102-6a"/>
　　　飲馬長城窟行<lb/>
　　　楊叛兒曲<lb/>
　　　舞媚娘三首<lb/>
　　　估客樂<lb/>
　　　三洲歌<lb/>
　　　前有一樽酒行<lb/>
　　　自君之出矣六首<lb/>
　　　玉樹後庭花<lb/>
<pb n="KR4h0134_WYG_102-6b"/>
　　　烏棲曲三首<lb/>
　　　東飛伯勞歌<lb/>
　　　長相思二首<lb/>
　　　古曲<lb/>
　　　獨酌謡四首<hi>有序</hi>
　　詩<lb/>
　　　同江僕射逰攝山棲霞寺<lb/>
　　　同平南弟元日思歸<lb/>
<pb n="KR4h0134_WYG_102-7a"/>
　　　立春日泛舟𤣥圃各賦一字六韻成篇<lb/>
　　　獻嵗立春風光具美汎舟𤣥圃各賦六韻<lb/>
　　　上已宴麗暉殿各賦一字十韻<lb/>
　　　上已𤣥圃宣猷堂褉飲同共八韻<lb/>
　　　春色褉辰盡當曲宴各賦十韻<lb/>
　　　祓褉汎舟春日𤣥圃各賦七韻<lb/>
　　　上已𤣥圃宣猷褉酌各賦<lb/>
　　　七夕宴宣猷堂各賦一韻詠五物用得帳屏風<lb/>
<pb n="KR4h0134_WYG_102-7b"/>
　　　　案唾壺履<lb/>
　　　七夕宴重詠牛女各為五韻<lb/>
　　　同管記陸琛七夕五韻<lb/>
　　　七夕宴樂修殿各賦六韻<lb/>
　　　七夕宴𤣥圃各賦五韻<lb/>
　　　同管記陸瑜九日觀馬射<lb/>
　　　畵堂良夜履長在節歌管賦詩列筵命酒十韻<lb/>
　　　　成篇<lb/>
<pb n="KR4h0134_WYG_102-8a"/>
　　　同管記陸瑜七夕四韻<lb/>
　　　初伏七夕己覺㣲凉既引應徐且命燕趙清風<lb/>
　　　　朗月以望七襄之駕置酒陳樂各賦四韻之<lb/>
　　　　篇<lb/>
　　　晩宴文思殿<lb/>
　　　宴光璧殿詠遥山燈<lb/>
　　　三善殿夕望山燈<lb/>
　　　入隋侍宴應詔<lb/>
<pb n="KR4h0134_WYG_102-8b"/>
　　　幸𤣥武湖餞吴興太守任惠<lb/>
　　　宴詹事陸繕省<lb/>
　　　聴箏<lb/>
　　　戲贈沈后<lb/>
　　　隋渠詩<lb/>
　　　小牕詩<lb/>
　　　寄碧玉詩<lb/>
　漢魏六朝百三家集巻一百二目録<lb/>
<pb n="KR4h0134_WYG_102-9a"/>
欽定四庫全書<lb/>
　漢魏六朝百三家集巻一百二<lb/>
　　　　　　　　　　　　　明　張溥　輯<lb/>
　陳後主集<lb/>
　　賦<lb/>
　　　夜亭度鴈賦<lb/>
春望上楹日煖苔生雲隨竹動月共水明暫逍遥於夕<lb/>
逕聴霜鴻之度聲度聲已悽切猶含闗塞鳴從風兮前<lb/>
<pb n="KR4h0134_WYG_102-9b"/>
侣駛帶暗兮後羣驚帛久兮書字滅蘆束兮斷銜輕行<lb/>
雜響時亂響雜行時散已定空閨愁還長倡樓歎空閨<lb/>
倡樓本寂寂况此寒夜褰珠幔心悲調管曲未成手撫<lb/>
絃聊一彈一彈管且陳歌翻使怨情多<lb/>
　　　棗賦<lb/>
芳園列幹森梢繁羅蘂餘莖少葉暗枝多復有竒樹風<lb/>
間臨摩良夜影來未若丹心美實絳質嘉枝重針共暗<lb/>
枝瓠同瑰羞金盤于氷水薦玉案于深杯此歡心之未<lb/>
<pb n="KR4h0134_WYG_102-10a"/>
已方夢腸而屢迴<lb/>
　　詔<lb/>
　　　即位詔<lb/>
上天降禍大行皇帝奄棄萬國攀號擗踊無所迨及朕<lb/>
以哀煢嗣膺寶厯若渉巨川罔知攸濟方賴羣公用匡<lb/>
寡薄思播遺徳覃被億兆凡厥遐邇咸與惟新可大赦<lb/>
天下在位文武及孝悌力田為父後者並賜爵一級孤<lb/>
老鰥寡不能自存者賜榖人五斛帛二匹<lb/>
<pb n="KR4h0134_WYG_102-10b"/>
　　　諮詢詔<lb/>
堯施諫鼓禹拜昌言求之異等久著前徽舉以淹滯復<lb/>
聞昔典斯乃治道之深規帝王之切務朕以寡昧丕承<lb/>
鴻緒未明虛已日旰興懐萬機多紊四聰弗達思聞謇<lb/>
諤採其謀計王公己下各薦所知㫄詢管庫爰及輿皂<lb/>
一介有能片言可用朕親加聴覽佇於啓沃<lb/>
　　　舉賢詔<lb/>
夫體國經野長世字氓雖因革儻殊弛張或異至於㫄<lb/>
<pb n="KR4h0134_WYG_102-11a"/>
求俊乂爰逮側微用道和羮是隆大厦上智中主咸由<lb/>
此術朕以寡薄嗣膺景祚雖哀疚在躬情慮惛舛而宗<lb/>
社任重黎庶務殷無由自安拱黙敢忘康濟思所以登<lb/>
顯髦彦式備周行但空勞宵夢屢勤史卜五就莫来五<lb/>
能不至是用甲旦凝慮丙夜損懐豈以食玉炊桂無因<lb/>
自達將懐寶迷邦咸思獨善應内外衆官九品已上可<lb/>
各薦一人以㑹彚征之㫖且取備實難舉長或易小大<lb/>
之用明言所施勿得南箕北斗名而非實其有負能仗<lb/>
<pb n="KR4h0134_WYG_102-11b"/>
氣擯壓當時著賔戲以自憐草客嘲以慰志人生一世<lb/>
逢遇誠難亦宜去此幽谷翔兹天路趨銅駞以觀國望<lb/>
金馬而来庭便當隨彼方圓飭之矩矱<lb/>
　　　求言詔<lb/>
昔睿后宰民哲王御㝢雖徳稱汪滅明能普燭猶復紆<lb/>
已乞言降情訪道髙咨岳牧下聴輿臺故能政若神明<lb/>
事無悔吝朕纂承丕緒思隆大業常懼九重己䆳四聰<lb/>
未廣欲聴昌言不疲痺足若逢廷折無憚批鱗而口柔<lb/>
<pb n="KR4h0134_WYG_102-12a"/>
之辭儻聞於在位腹誹之意或隠於具僚非所以𢎞理<lb/>
至公緝熈帝載者也内外卿士文武衆司若有智周政<lb/>
術心練治體救民俗之疾苦辨禁網之疎宻者各進忠<lb/>
讜無所隠諱朕將虚已聴受擇善而行庻深鑒物情匡<lb/>
我王度<lb/>
　　　柔逺詔<lb/>
中嵗克定淮泗爰渉青徐彼土首豪並輸罄誠欵分遣<lb/>
親戚以為質任今舊土淪陷復成異域南北阻逺未得<lb/>
<pb n="KR4h0134_WYG_102-12b"/>
㑹同念其分乖殊有愛戀夷狄吾民斯事一也何獨譏<lb/>
禁使彼離析外可即檢任子館及東館并帶保任在外<lb/>
者並賜衣糧頒之酒食遂其鄉路所之阻逺便發遣船<lb/>
仗衛送必令安達若已預仕宦及别有事義不欲去者<lb/>
亦隨其意<lb/>
　　　勸農詔<lb/>
躬推為勸義顯前經力農見賞事昭往誥斯乃國儲是<lb/>
資民命攸屬豐儉隆替靡不由之夫入賦自古輸藁惟<lb/>
<pb n="KR4h0134_WYG_102-13a"/>
舊沃饒貴于十金磽确至於三易腴□既異盈縮不同<lb/>
詐偽日興簿書嵗改稻田使者著自西京不實峻刑聞<lb/>
諸東漢老農懼於祗應俗吏因而侮文輟耒成羣㳺手<lb/>
為伍永言妨蠧良可太息今陽和在節膏澤潤下宜展<lb/>
春耨以望秋坻其有新闢塍畎進墾蒿莱廣袤勿得度<lb/>
量征租悉皆停免私業久廢咸許占作公田荒縱亦隨<lb/>
肆勤儻良守教耕淳民載酒有兹督課議以賞擢外可<lb/>
為格班下稱朕意焉<lb/>
<pb n="KR4h0134_WYG_102-13b"/>
　　　恤民詔<lb/>
耕鑿自足乃曰淳風貢賦之興其来尚矣葢由庚亟務<lb/>
不獲己而行焉但法令滋章奸盜多有俗尚澆詐政鮮<lb/>
惟良朕日旰夜分矜一物之失所泣辜罪已愧三千之<lb/>
未措望訂初下使疆䕃兼出如聞貧冨均起單弱重弊<lb/>
斯豈振窮扇暍之意歟是乃下吏箕斂之苛也故曰百<lb/>
姓不足君孰與足自太建十四年望訂租調逋未入者<lb/>
並悉原除在事百僚辯斷庶務必去取平允無得便公<lb/>
<pb n="KR4h0134_WYG_102-14a"/>
害民為己聲績妨紊政道<lb/>
　　　禁奢詔<lb/>
朕臨御區宇撫育黔黎方欲康濟澆薄蠲省繁費奢僭<lb/>
乖衷實宜防斷應鏤金銀薄及庶物化生土木人綵花<lb/>
之屬及布帛幅尺短狭輕疎者並傷財廢業尤成蠧患<lb/>
又僧尼道士挟邪左道不依經律民間淫祀袄書諸珍<lb/>
怪事詳為條制並皆禁絶<lb/>
　　　訊獄詔<lb/>
<pb n="KR4h0134_WYG_102-14b"/>
夫議獄緩刑皇王之所垂範勝殘去殺仁人之所用心<lb/>
自畫冠既息刻吏斯起法令滋章手足無措朕君臨區<lb/>
宇屬當澆末輕重之典在政未康小大之情興言多愧<lb/>
眷兹狴犴有軫哀矜可克日於大政殿訊獄<lb/>
　　　赦詔<lb/>
朕以寡薄嗣守鴻基哀惸切慮疹恙纒織訓俗少方臨<lb/>
下靡筭懼甚踐氷慄同馭朽而四氣易流三光遄至纓<lb/>
紱列陛玉帛充庭具物匪新節序疑舊緬思前徳永慕<lb/>
<pb n="KR4h0134_WYG_102-15a"/>
昔辰對軒闥而哽心顧扆筵而慄氣思所以仰遵遺構<lb/>
俯勵薄躬陶鑄九流休息百姓用𢎞寛簡取叶陽和可<lb/>
大赦天下<lb/>
　　　又赦詔<lb/>
惟刑止暴惟徳成物三才是資百王不改而世無抵角<lb/>
時鮮犯鱗渭橋驚馬弗聞廷爭桃林逸牛未見其㫖雖<lb/>
剽悍輕侮理從鉗鈫蠢愚杜黙宜肆矜𢎞政乏良哉明<lb/>
慙則哲求諸刑措安可得乎是用屬寤寐以軫懐負黼<lb/>
<pb n="KR4h0134_WYG_102-15b"/>
扆而於邑復兹合璧輪缺連珠緯舛黄鍾獻吕和氣始<lb/>
萌𤣥英告終履長在御因時宥過抑乃斯得可大赦天<lb/>
下<lb/>
　　　又赦詔<lb/>
柏皇大庭鼓淳和於曩日姬王嬴后被澆風於末載刑<lb/>
書已鑄善化匪融禮義既乖奸宄斯作何其淳朴不反<lb/>
浮華競扇者歟朕居中御物納隍在睠頻恢天網屢絶<lb/>
三邊元元黔庶終罹五辟葢乃康哉寡薄抑焉法令滋<lb/>
<pb n="KR4h0134_WYG_102-16a"/>
章是用當宁弗怡矜此向隅之意今三元具序萬國朝<lb/>
辰靈芝獻於始陽膏露凝於聿嵗從春施令仰乾布徳<lb/>
思與九有惟新七政可大赦天下<lb/>
　　　宣聖禮典詔<lb/>
宣聖誕膺上哲體資至聖祖述憲章之典並天地而合<lb/>
徳樂正雅頌之奥與日月而偕明垂後昆之訓範開生<lb/>
民之耳目梁季湮微靈寢忘處鞠為茂草三十餘年敬<lb/>
仰如在永惟愾息今雅道雍熈由庚得所斷琴故履零<lb/>
<pb n="KR4h0134_WYG_102-16b"/>
落不追閲笥開書無因循復外可詳之禮典改築舊廟<lb/>
蕙房桂棟咸使惟新芳蘩潔潦以時饗奠<lb/>
　　　答姚察詔<lb/>
　　　　<hi>察居父憂以忠毅將軍起秉東宫通事舍人頻有陳讓不許詔答之俄勑知著作郎事</hi>
省表具懐卿行業淳深聲譽素顯理徇情禮未膺刀筆<lb/>
但參務承華良所期寄允兹抑奪不得致辭也<lb/>
　　　追贈徐陵詔<lb/>
慎終有典抑乃舊章令徳可甄諒宜追逺侍中安右將<lb/>
<pb n="KR4h0134_WYG_102-17a"/>
軍左光禄大夫太子少傳南徐州大中正建昌縣開國<lb/>
侯陵弱齡學尚登朝秀穎業髙名輩文曰詞宗朕近嵗<lb/>
承華特相引狎雖多卧疾方期克壯奄然殞逝震悼于<lb/>
懐可贈鎮右將軍特進其侍中左光禄鼓吹侯如故并<lb/>
出舉哀喪事所須量加資給謚曰章<lb/>
　　　追封吴明徹詔<lb/>
李陵矢竭不免請降于禁水漲猶且生獲固知用兵上<lb/>
術世罕其人故侍中司空南平郡公明徹爰初躡足迄<lb/>
<pb n="KR4h0134_WYG_102-17b"/>
届元戎百戰百勝之竒决機决死之勇斯亦侔於古焉<lb/>
及招定淮淝長驅彭汴覆勍冦如舉毛掃鋭師同沃雪<lb/>
風威慴於異俗功效著於同文方欲息駕隂山解鞍瀚<lb/>
海既而師出已老數亦終竒不就結纓之功無辭入褚<lb/>
之屈望封崤之為易冀平翟之非難雖志在屈伸而奄<lb/>
中霜露埋恨絶域甚可嗟傷斯事已往累逢肆赦凡厥<lb/>
罪戾皆䝉灑濯獨此孤魂未霑寛惠遂使爵土湮没饗<lb/>
醊無主棄瑕録用宜在兹辰可追封邵陵縣開國侯食<lb/>
<pb n="KR4h0134_WYG_102-18a"/>
邑一千户以其息惠覺為嗣<lb/>
　　　追贈程文季詔<lb/>
故散騎常侍前重安縣開國公文季纂承門緒克荷家<lb/>
聲早嵗出軍雖非元帥啓行為最致果有聞而覆喪車<lb/>
徒允從黜削但靈洗之立功扞禦久而見思文季之埋<lb/>
䰟異域有足可憫言念勞舊傷兹廢絶宜存廟食無使<lb/>
餒而可降封重安縣侯邑一千户以子饗襲封<lb/>
　　　追贈司馬申詔<lb/>
<pb n="KR4h0134_WYG_102-18b"/>
慎終追逺欽若舊則闔棺定諡抑乃前典故散騎常侍<lb/>
右衛將軍文始縣開國伯申忠肅在公清正立已治繁<lb/>
處約投軀殉義朕任寄情深方康庶績奄然化往傷惻<lb/>
于懐可贈侍中䕶軍將軍進爵為侯增邑為五百户諡<lb/>
曰中給朝服一具衣一襲尅日舉哀喪事所須隨由資<lb/>
給<lb/>
　　　葬伯固以庶人禮詔<lb/>
伯固同兹悖逆殞身途路今依外議意猶弗忍可特許<lb/>
<pb n="KR4h0134_WYG_102-19a"/>
以庶人禮葬<lb/>
　　　原伯固諸子詔<lb/>
伯固隨同巨逆自絶於天俾無遺育抑有恒典但童<g n="孑*_焉-正+?">]□</g>
靡識兼預葭莩寘之甸人良以惻憫及伯固所生王氏<lb/>
可並特宥為庶人<lb/>
　　勑<lb/>
　　　答江總等勑<lb/>
　　　　<hi>吏部尚書蔡徴移中書令後主方擇其人總等咸共薦察勑答之</hi>
<pb n="KR4h0134_WYG_102-19b"/>
姚察非惟學蓺優博亦是操行清修典選難才今得之<lb/>
矣<lb/>
　　　報謝貞勑<lb/>
　　　　<hi>貞為南平王友掌記室事以母憂去職頃之勑起還府貞累啓固辭勑報之貞竟以毁卒</hi>
省啓具懐雖知哀焭在疚而官俟得才禮有權奪可便<lb/>
力疾還府也<lb/>
　　策<lb/>
　　　授江總尚書令策<lb/>
<pb n="KR4h0134_WYG_102-20a"/>
於戲夫文昌政本司㑹治經韋彪謂之樞機李固方之<lb/>
斗極况其五曹斯綜百揆是諧同冢宰之司專臺閣之<lb/>
任惟爾道業標峻㝢量𢎞深勝範清規風流以為凖的<lb/>
辭宗學府衣冠以為領袖故能師長六官具瞻允塞明<lb/>
府八座儀形載逺其端朝握揆朕所望焉往欽㢤懋建<lb/>
爾徽猷亮采我邦國可不慎歟<lb/>
　　制<lb/>
　　　討叔陵制<lb/>
<pb n="KR4h0134_WYG_102-20b"/>
凶逆梟獍反噬宫闈賴宗廟之靈時從釋滅撫情語事<lb/>
酸憤兼懐朝議有章宜從所奏也<lb/>
　　書<lb/>
　　　與詹事江總書<lb/>
管記陸瑜奄然殂化悲傷悼惜此情何己吾生平愛好<lb/>
卿等所悉自以學渉儒雅不逮古人欽賢慕士是情尤<lb/>
篤梁室亂離天下靡沸書史殘缺禮樂崩淪晚生後學<lb/>
匪無墻面卓爾出羣斯人而己吾識覽雖局未曾以言<lb/>
<pb n="KR4h0134_WYG_102-21a"/>
議假人至於片善小才特用嗟賞况復洪識竒士此故<lb/>
忘言之地論其博綜子史諳究儒墨經耳無遺觸目成<lb/>
誦一褒一貶一激一揚語𤣥析理披文摘句未嘗不聞<lb/>
者心伏聴者解頥㑹意相得自以為布衣之賞吾監撫<lb/>
之暇事隙之辰頗用譚笑娱情琴樽間作雅篇艶什迭<lb/>
互鋒起每清風朗月美景良辰對羣山之參差望巨波<lb/>
之滉瀁或翫新花時觀落葉既聴春鳥又聆秋雁未嘗<lb/>
不促膝舉觴連情發藻且代琢磨間以嘲謔俱怡耳目<lb/>
<pb n="KR4h0134_WYG_102-21b"/>
並留情致自謂百年為速朝露可傷豈謂玉折蘭摧遽<lb/>
從短運為悲為恨常復何言遺跡餘文觸目增泫絶絃<lb/>
投筆恒有酸恨以卿同志聊復敘懐涕之無從言不冩<lb/>
意<lb/>
　　銘<lb/>
　　　䕶軍孫瑒銘<lb/>
　　　　<hi>瑒卒江總為其誌銘後主又題銘後四十字遣蔡徵宣勑就宅鐫之</hi>
秋風動竹煙水驚波幾人樵徑何處山阿今時日月宿<lb/>
<pb n="KR4h0134_WYG_102-22a"/>
昔綺羅天長路逺地久雲多功臣未勒此意如何<lb/>
　　樂府<lb/>
　　　採桑<lb/>
春樓髻梳罷南陌競相隨去後花叢散風來香處移廣<lb/>
袖承朝日長鬟碍聚枝柯新攀易斷葉嫩摘前萎採蘩<lb/>
鈎手弱微汗雜粧垂不應歸獨早堪為使君知<lb/>
　　　日出東南隅行<lb/>
重輪上瑞暉西北照南威南威年二八開牗敞重闈當<lb/>
<pb n="KR4h0134_WYG_102-22b"/>
壚送客去上苑逐春歸髩下珠勝月牕前雲帶衣紅裙<lb/>
結未解緑綺自難徽<lb/>
　　　三婦艶詞十一首<lb/>
大婦避秋風中婦夜牀空小婦初兩髻含嬌新臉紅得<lb/>
意非霰日可憐那可同<lb/>
大婦西北樓中婦南陌頭小婦初粧㸃回眉對月鈎可<lb/>
憐還自覺人看反更羞<lb/>
大婦主<hi>一作弄</hi>縑機中婦裁春衣小婦新粧冶拂匣動琴<lb/>
<pb n="KR4h0134_WYG_102-23a"/>
徽長夜理新曲餘嬌且未歸<lb/>
大婦妬蛾眉中婦逐春時小婦最年少相望捲羅幃羅<lb/>
幃夜寒巻相望人來遲<lb/>
大婦上髙樓中婦蕩蓮舟小婦獨無事撥帳掩嬌羞丈<lb/>
夫應自解更㴱難道留<lb/>
大婦初調箏中婦飲歌聲小婦春粧罷弄月當宵楹季<lb/>
子時將意相看不用爭<lb/>
大婦愛恒偏中婦意常堅小婦獨嬌笑新來華燭前新<lb/>
<pb n="KR4h0134_WYG_102-23b"/>
來誠可惑為許得新憐<lb/>
大婦酌金杯中婦照粧臺小婦偏妖冶下砌折新梅衆<lb/>
中何假問人今最後來<lb/>
大婦怨空閨中婦夜偷啼小婦獨含笑正柱作鳥棲河<lb/>
低帳未掩夜夜畵眉齊<lb/>
大婦正當壚中婦裁羅襦小婦獨無事淇上待吴姝烏<lb/>
歸花復落欲去却踟蹰<lb/>
大婦年十五中婦當春户小婦正横陳含嬌情未吐所<lb/>
<pb n="KR4h0134_WYG_102-24a"/>
愁曉漏促不恨燈銷炷<lb/>
　　　飛來雙白鶴<lb/>
朔吹已蕭瑟愁雲屢合開𤣥冬辛苦地白鶴從風催音<lb/>
響已清切毛羽復殘催飛來進宇下但為失雙回儻逄<lb/>
噲參徳當共銜珠來<lb/>
　　　採蓮曲<lb/>
相催暗中起妝前日已光隨宜巧注口薄落㸃花黄風<lb/>
住疑衫宻舩小畏裾長波文散動檝茭花拂度航低何<lb/>
<pb n="KR4h0134_WYG_102-24b"/>
亂翠影采袖新蓮香歸時㑹被喚且試入蘭房<lb/>
　　　昭君怨<lb/>
圖形漢宫裡遥聘單于庭狼山聚雲暗龍沙飛雪輕笳<lb/>
吟度隴咽笛轉出闗鳴啼粧寒葉下愁眉塞月生只餘<lb/>
馬上曲猶作别時聲<lb/>
　　　朱鷺<lb/>
參差蒲未齊沈漾若浮緑朱鷺戲蘋藻裵徊流澗曲澗<lb/>
曲多巖樹逶迤復斷續振振雖以明湯湯今又矚<lb/>
<pb n="KR4h0134_WYG_102-25a"/>
　　　巫山髙<lb/>
巫山巫峽㴱峭壁聳春林風巖朝蕋落霧嶺晚猨吟雲<lb/>
來足薦枕雨過非感琴仙姬將夜月度影自浮沈<lb/>
　　　有所思三首<lb/>
蕩子好蘭期留人獨自思落花同淚臉初月似愁眉階<lb/>
前看草蔓牕中對網絲不言千里别<hi>一作望</hi>復是三春時<lb/>
杳杳與人期遥遥有所思山川千里間風月兩邊時相<lb/>
對春那劇相望景偏遲當由分别久夢來還自疑<lb/>
<pb n="KR4h0134_WYG_102-25b"/>
佳人在北燕相望渭橋邊團團落日樹耿耿曙河天愁<lb/>
多明月下淚盡鴈行前别心不可寄惟餘琴上絃<lb/>
　　　雉子班<lb/>
四野秋原暗十歩啄方前雊聲風處逺翅影雲間連箭<lb/>
射妖姬笑裘值盛明然己足南皮賞復㑹北宫篇<lb/>
　　　臨髙臺<lb/>
晩景登髙臺迴望春光來霧濃山後暗日落雲傍開煙<lb/>
裏看鴻小風來望葉回臨窻己響吹極眺且傾杯<lb/>
<pb n="KR4h0134_WYG_102-26a"/>
　　　隴頭<lb/>
隴頭征戍客寒多不識春驚風起嘶馬苦霧雜飛塵投<lb/>
錢積石水斂轡交河津四面夕冰合萬里望佳人<lb/>
　　　隴頭水二首<lb/>
塞外飛蓬征隴頭流水鳴漠處揚沙暗波中燥葉輕地<lb/>
風冰易厚寒㴱溜轉清登山一回顧幽咽動邊情<lb/>
髙隴多悲風寒聲起夜叢禽飛暗識路鳥轉逐征蓬落<lb/>
葉時驚沬移沙屢擁空回頭不見望流水玉門東<lb/>
<pb n="KR4h0134_WYG_102-26b"/>
　　　折楊栁二首<lb/>
楊栁動春情倡園妾屢驚入樓含粉色依風雜管聲武<lb/>
昌識新種官渡有殘生還將出塞曲仍共胡笳鳴<lb/>
長條黄復緑垂絲宻且繁花落幽人徑步隠將軍屯谷<lb/>
暗宵鉦響風髙夜笛喧聊特暫攀折空足憶中園<lb/>
　　　闗山月二首<lb/>
秋月上中天逈<hi>一作迴</hi>照闗城前暈缺隨灰減光滿應珠<lb/>
圓帶樹還添桂銜峯乍似弦復教征戌客長怨久連翩<lb/>
<pb n="KR4h0134_WYG_102-27a"/>
戍邊嵗月乆恒悲望舒耀城遥接暈髙澗風連影揺寒<lb/>
光帶岫徙冷色含山峭看時使人憶為似嬌娥照<lb/>
　　　洛陽道五首<lb/>
諠譁照邑里遨遊出洛京霜枝嫩栁發水塹薄苔生停<lb/>
鞭回去影駐軸敞前甍臺上經相識城下屢逢迎踟蹰<lb/>
還借問只重未知名<lb/>
日光朝杲杲照耀東京道霧帶城樓開啼侵曙色早佳<lb/>
麗嬌南陌香氣含風好自憐釵上纓不歎河邊草<lb/>
<pb n="KR4h0134_WYG_102-27b"/>
建都開洛汭中地乃城陽縱横肆八達左右闢康莊銅<lb/>
溝飛栁絮金谷落花光忘情伊水側税駕河橋傍<lb/>
百尺瞰金埒九衢通玉堂栁花塵裏暗槐色露中光游<lb/>
俠幽并客當壚京兆粧向夕風煙晚金羈滿洛陽<lb/>
青槐夾馳道御水映銅溝逺望凌霄闕遥看井幹樓黄<lb/>
金彈俠少朱輪盛徹侯桃花雜渡馬紛披聚陌頭<lb/>
　　　長安道<lb/>
建章通未央長樂屬明光大道移甲第甲第玉為堂逰<lb/>
<pb n="KR4h0134_WYG_102-28a"/>
蕩新豐裏戲馬渭橋傍當壚晩留客夜夜苦紅粧<lb/>
　　　梅花落二首<lb/>
春砌落芳梅飄零上鳳臺拂粧疑粉散逐溜似萍開映<lb/>
日花光動迎風香氣來佳人早挿髻試立且裵徊<lb/>
楊栁春樓邊車馬飛風煙連娉烏孫伎屬客單于氊鴈<lb/>
聲不見書蠶絲欲斷弦欲持塞上蕋試立將軍前<lb/>
　　　紫騮馬二首<lb/>
嫖姚紫塞歸蹀躞紅塵飛玉珂鳴廣路金絡耀晨輝葢<lb/>
<pb n="KR4h0134_WYG_102-28b"/>
轉時移影香動屢驚衣禁門猶未閉連騎恣相追<lb/>
蹀躞紫騮馬照耀白銀鞍直去黄龍外斜趨𤣥莵端垂<lb/>
鞬還細栁揚塵歸上蘭紅臉桃花色客别重羞看<lb/>
　　　雨雪曲<lb/>
長城飛雪下邊闗地籟吟濛濛九天暗霏霏千里㴱樹<lb/>
冷月恒少山霧日偏沈况聴南歸鴈切思胡笳音<lb/>
　　　劉生<lb/>
逰俠長安中置驛過新豐擊鐘蒲璧磬鳴弦楊葉弓孟<lb/>
<pb n="KR4h0134_WYG_102-29a"/>
公正驚客朱家始賣僮羞作荆卿笑捧劍出遼東<lb/>
　　　飲馬長城窟行<lb/>
征馬入他鄉山花此夜光離羣嘶向影因風屢動香月<lb/>
色含城暗秋聲襍塞長何以酬天子馬革報疆場<lb/>
　　　楊叛兒曲<lb/>
青春上陽月結伴戲京華龍媒玉珂馬鳯軫繡香車水<lb/>
映臨橋樹風吹夾路花日昏歡宴罷相將歸狹斜<lb/>
　　　舞媚娘三首<lb/>
<pb n="KR4h0134_WYG_102-29b"/>
樓上多嬌艶當牕并三五爭弄逰春陌相邀開繡户轉<lb/>
態結紅裙含嬌拾翠羽留賓乍拂絃託意時移柱<lb/>
淇水變新臺春壚當夏開玉面含羞出金鞍排夜來<lb/>
春日好<hi>一作多</hi>風光尋觀向市傍轉身移佩響牽袖起衣<lb/>
香<lb/>
　　　估客樂<lb/>
三江結儔侣萬里不辭遥恒隨鷁首舫屢逐雞鳴潮<lb/>
　　　三洲歌<lb/>
<pb n="KR4h0134_WYG_102-30a"/>
春江聊一望細草遍長洲沙汀時起伏畫舸屢淹留<lb/>
　　　前有一樽酒行<lb/>
殿髙絲吹滿日落綺羅鮮莫論朝漏促傾巵待夕筵<lb/>
　　　自君之出矣六首<lb/>
自君之出矣霜暉當夜明思君若風影來去不曾停<lb/>
自君之出矣房空帷帳輕思君如晝燭懐心不見明<lb/>
自君之出矣不分道無情思君若寒草零落故心生<lb/>
自君之出矣塵網暗羅幃思君如落日無有暫還時<lb/>
<pb n="KR4h0134_WYG_102-30b"/>
自君之出矣緑草遍堦生思君如夜燭垂淚著雞鳴<lb/>
自君之出矣愁顔難復覩思君如蘗條夜夜只交苦<lb/>
　　　玉樹後庭花<lb/>
麗宇芳林對髙閣新妝艶質本傾城映户凝嬌乍不進<lb/>
出帷含態笑相迎妖姬臉似花含露玉樹流光照後庭<lb/>
　　　烏棲曲<lb/>
陌頭新花歴亂生葉裏啼烏送春情長安逰俠無數伴<lb/>
白馬驪珂路中滿<lb/>
<pb n="KR4h0134_WYG_102-31a"/>
金鞍向暝欲相連玉面俱要來帳前含態眼語懸相解<lb/>
<hi>音蟹</hi>翠帶羅裙人為解<lb/>
合歡襦薰百和香牀中被織兩鴛鴦烏啼漢没天應曙<lb/>
只持懐抱送郎去<lb/>
　　　東飛伯勞歌<lb/>
池側鴛鴦春日鸎緑珠絳樹相逄迎誰家佳麗過淇上<lb/>
翠釵綺袖波中漾雕軒繡户花恒發珠簾玉砌移明月<lb/>
年時二七猶未笄轉顧流盼鬟髩低風飛蕋落将<hi>一作時</hi>
<pb n="KR4h0134_WYG_102-31b"/>
何故可惜可憐空擲度<lb/>
　　　長相思二首<lb/>
長相思久相憶闗山征戍何時極望風雲絶音息上林<lb/>
書不歸迴文徒自織羞將别後面還似初相識<lb/>
長相思怨成悲蝶縈草樹連絲庭花飄散飛入帷帷中<lb/>
看隻影對鏡斂雙眉兩見同見月兩别共春時<lb/>
　　　古曲<lb/>
桂鉤影桂枝開紫綺袖逐風迴日明珠色偏亮葉盡衫<lb/>
<pb n="KR4h0134_WYG_102-32a"/>
香更來<lb/>
　　　獨酌謡四首<hi>冇序</hi>
　齊人淳于髠善為十酒偶效之作獨酌謡<lb/>
獨酌謡獨酌且獨謡一酌豈陶暑二酌斷風飇三酌意<lb/>
不暢四酌情無聊五酌盂易覆六酌懽欲調七酌累心<lb/>
去八酌髙志超九酌忘物我十酌忽凌霄凌霄異羽翼<lb/>
任致得飄飄寜學世人醉揚波去我遥爾非浮丘伯安<lb/>
見王子喬<lb/>
<pb n="KR4h0134_WYG_102-32b"/>
獨酌謡獨酌起中宵中宵照春月初花發春朝春花春<lb/>
月正裵徊一尊一絃當夜開聊奏孫登曲仍斟畢卓杯<lb/>
羅綺徒紛亂金翠轉遲回中心本如水凝志更同灰逍<lb/>
遥自可樂世語世情哉<lb/>
獨酌謡獨酌酒難消獨酌三兩盌㺯曲兩三調調絃忽<lb/>
未畢忽值出房朝更似逰春苑還如逢麗譙衣香逐嬌<lb/>
去眼語送杯嬌餘罇盡復益自得是逍遥<lb/>
獨酌謡獨酌一尊酒尊酒傾未酌明月正當牖是牖非<lb/>
<pb n="KR4h0134_WYG_102-33a"/>
圓甕吾樂非擊缶自任物外懽更齊椿菌久巻舒乃一<lb/>
巻忘情且十斗寜復語綺羅因情即山藪<lb/>
　　詩<lb/>
　　　同江僕射逰攝山棲霞寺<hi>以下五言</hi>
時宰磻溪心非闗狎竹林鷲嶽青松遶雞峯白日沈天<lb/>
迥浮雲細山空明月湥摧殘枯樹影零落古藤隂霜村<lb/>
夜烏去風路寒猿吟自悲堪出俗詎是欲抽簪<lb/>
　　　同平南弟元日思歸<lb/>
<pb n="KR4h0134_WYG_102-33b"/>
至徳掩羲黄成功邁禹湯儀刑元四海來庭盛萬方鳴<lb/>
玉觀升降擊石乃鏗鏘三春氣色早九疑煙霧長浮雲<lb/>
斷更續輕花落復香北宫曕逺岫南服阻遥江爾言想<lb/>
伊洛我思屬瀟湘<lb/>
　　　立春日汎舟𤣥圃各賦一字六韻成篇<lb/>
春光反禁苑曖日暖源桃霄煙近漠漠暗浪逺滔滔石<lb/>
苔侵緑蘚岸草發青袍迴歌逐轉檝浮冰隨度刀遥看<lb/>
栁色嫩迴望鳥飛髙自得欣為樂忘意若臨濠<lb/>
<pb n="KR4h0134_WYG_102-34a"/>
　　　獻嵗立春光風具美汎舟𤣥圃各賦六韻<lb/>
寒輕條已翠春初未囀禽野雪明巖曲山花照迥林苔<lb/>
色隨水溜樹影帶風沈沙長見水落歌遥覺浦湥餘輝<lb/>
斜四户流風颺八音既此留連席道欣放曠心<lb/>
　　　上已宴麗暉殿各賦一字十韻<lb/>
芳景滿闢牕暄光生逺阜更以登臨趣還勝祓褉酒日<lb/>
照源上桃風揺城外栁斷雲仍合霧輕霞時映牖逺樹<lb/>
帶山髙嬌鶯含響偶一峯遥落日數花飛映綬度鳥或<lb/>
<pb n="KR4h0134_WYG_102-34b"/>
遛檐飄絲屢薄藪言志逓為樂置觴方薦夀文學且迾<lb/>
筵羅綺令陳後干戈幸勿用寜須勞馬首<lb/>
　　　上已𤣥圃宣猷堂褉飲同共八韻<lb/>
綺殿三春晩玉燭四時平藤交近浦暗花照逺林明百<lb/>
戲堦庭滿八音絃調清鶯喧雜管韻鐘響帶風生山髙<lb/>
雲氣積水急溜杯輕簪纓今盛此俊乂本多名帶才盡<lb/>
壯思文采發雕英樂是西園日歡茲南館情<lb/>
　　　春色褉辰盡當曲宴各賦十韻<lb/>
<pb n="KR4h0134_WYG_102-35a"/>
餘春尚芳菲中園飛桃李是時乃季月兹日叶上已既<lb/>
有逰伊洛可以祓溱洧得性足為娱髙堂聊復擬髙堂<lb/>
亦有趣圖繢此芳軌棲遁稱式驂善政日馴雉蘭桂觀<lb/>
往轍簪裙躡前趾啼禽静或喧花落低還起水霧遥混<lb/>
襍山雲逺相似坐客聴一言隨吾祛俗鄙<lb/>
　　　祓禊汎舟春日𤣥圃各賦七韻<lb/>
園林多趣賞祓禊樂還尋春池己𣺌漫髙枝自嵸森日<lb/>
裏絲光動水中花色沉安流淺易㮄峭壁逈難臨野鶯<lb/>
<pb n="KR4h0134_WYG_102-35b"/>
添管響深岫接鐃音山逺風煙麗苔輕激浪侵置酒來<lb/>
英雅嘉賢良所欽<lb/>
　　　上已𤣥圃宣猷禊酌各賦六韻<lb/>
園開簪帶合亭迥春芳過鶯度逰絲斷風駛落花多峯<lb/>
幽來鳥囀洲横擁浪波歌聲初出牖舞影乍侵柯面玉<lb/>
同釵玉衣羅異草蘿既悦弦筒暢復歡文酒和<lb/>
　　　七夕宴宣猷堂各賦一韻詠五物用得帳屏風<lb/>
　　　　案唾壺履<lb/>
<pb n="KR4h0134_WYG_102-36a"/>
錦作明玳牀黼垂光粉壁帶日芙蓉照因吹芳芬拆<hi>帳</hi>
織成如繢綵琉璃畏風擊秦宫得絶超漢座殊斑敵<hi>屏風</hi>
已羅七俎滿兼逢百品易張陳答贈言梁室齊眉席<hi>案</hi>
藴仙此還異掌漏翻非役侍臣乃執捧良賓乃投擲<hi>唾壺</hi>
賢舍觀穴踵𤓰田覩躡迹矩步今有儀用此前嘉客<hi>履</hi>
　　　七夕宴重詠牛女各為五韻<lb/>
明月照髙臺仙駕忽裵徊雷徙聞車度霞上見粧開房<lb/>
移看動馬斗轉望斟杯靨色隨星去髻影襍雲來更覺<lb/>
<pb n="KR4h0134_WYG_102-36b"/>
今宵短只遽日輪催<lb/>
　　　同管記陸琛七夕五韻<lb/>
亭亭秋月明團團夕露輕鳳駕今時度霓騎此宵迎疏<lb/>
上綵霞動粉外白雲生故嬌隔分别新歡起舊情含笑<lb/>
不終夜香風空自停<lb/>
　　　七夕宴樂修殿各賦六韻<lb/>
秋初芰荷殿寶帳芙蓉開玉笛隨弦上金鈿逐照迴釵<lb/>
光揺玳瑁柱色輕玫瑰笑靨人前斂衣香動處來非同<lb/>
<pb n="KR4h0134_WYG_102-37a"/>
七襄駕詎隔一春梅神仙定不及寜用流霞杯<lb/>
　　　七夕宴𤣥圃各賦六韻<lb/>
殿深炎氣少日落夜風清月小看針暗雲開見縷明絲<lb/>
調聴魚出吹響間蟬聲度更銀燭盡陶暑玉巵盈星津<lb/>
雖可望詎得似人情<lb/>
　　　同管記陸瑜九日觀馬射<lb/>
晴朝麗早霜秋景照堂皇幹慘風威切荷彫池望荒樓<lb/>
髙看雁下葉散覺山凉歇霧含空翠新花濕露黄飛禽<lb/>
<pb n="KR4h0134_WYG_102-37b"/>
接斾影度日轉鈹光連翻北幽騎馳射西園傍勒移碼<lb/>
碯色鞭起珊瑚揚己同過隙逺更異良弓蔵且觀千里<lb/>
汗仍瞻百歩揚非為從逸賞方追塞外羌<lb/>
　　　畵堂良夜履長在節歌管賦詩列筵命酒十韻<lb/>
　　　　成篇<lb/>
季冬初陽始寒氣尚蕭颯原葉成委低岫雲時吐欱雕<lb/>
樹乍疎逈逺峯自重㳫雲興四山霾風動萬籟答肅肅<lb/>
凝霜下峩峩層冰合複殿可以娱於兹多延納迢迢百<lb/>
<pb n="KR4h0134_WYG_102-38a"/>
尺觀杳杳三休閤前後訓導屏左右文衛匝進退簪纓<lb/>
移縱横壯思襍幸矣天地泰當無范雎拉<lb/>
　　　同管記陸瑜七夕四韻<lb/>
河漢言清淺相望限煙霄雲生劍氣没槎還客宿遥月<lb/>
上仍為鏡星連可作橋唯當有今夕一夜不迢迢<lb/>
　　　初伏七夕己覺微凉既引應徐且命燕趙清風<lb/>
　　　　朗月以望七襄之駕置酒陳樂各賦四韻之<lb/>
　　　　篇<lb/>
<pb n="KR4h0134_WYG_102-38b"/>
廣席多才俊重合引珠妍管絃檐外響羅綺樹中鮮舉<lb/>
針還向月上儛復依筵度河將<hi>闕</hi>殿相看併是<graphic n="KR0726" url="https://raw.githubusercontent.com/kanripo/KR-Gaiji/master/images/KR0726.png" mimeType="image/png"/>
　　　晩宴文思殿<lb/>
晩日落餘暉宵園翠葢飛荷影侵池浪雲色入山扉螢<lb/>
光息復起暗鳥去翻歸樂極未言醉杯深猶恨稀<lb/>
　　　宴光璧殿詠遥山燈<lb/>
照耀浮輝明飄颻落燼輕枝多含樹影煙上帶珮生雜<lb/>
桂還如月依栁更疑星園中鶴未麗池上鳬飛驚<lb/>
<pb n="KR4h0134_WYG_102-39a"/>
　　　三善殿夕望山燈<lb/>
重岫多風煙華燈此岫邊涸浦如珠露彫樹似花鈿依<lb/>
樓雜度月帶石影開蓮既有常滿照羞與曉星連<lb/>
　　　入隋侍宴應詔<lb/>
日月光天徳山河壯帝居太平無以報願上東封<hi>一作萬年</hi>
書<lb/>
　　　幸𤣥武湖餞吴興太守任恵<lb/>
寒雲輕重色秋水去來波待我戎衣定然送大風歌<lb/>
<pb n="KR4h0134_WYG_102-39b"/>
　　　宴詹事陸繕省<lb/>
禁闥九重中宴賞三春日雲收上樹隠葉長宫槐宻水<lb/>
緑己浮苔花舒正含實<hi>闕</hi>
　　　聴箏<hi>雜言</hi>
文牕玳瑁影嬋娟香帷翡翠出神仙促柱㸃唇鶯欲語<lb/>
調絃繫爪鴈相連秦聲本自楊家解吴歙那知謝傳憐<lb/>
秪愁芳夜促蘭膏無那煎<lb/>
　　　戲贈沈后<lb/>
<pb n="KR4h0134_WYG_102-40a"/>
留人不留人不留人也去此處不留人自有留人處<lb/>
　　　隋渠詩<lb/>
　　　　<hi>隋焬帝夕泛舟北海忽見水上有小舟至乃陳後主也帝起迎之後主曰聞陛下開隋渠</hi>
　　　　<hi>引洪河之水東逰維揚因作詩以奏</hi>
隋室開兹水初心謀大賖一千里力役百萬民吁嗟水<lb/>
殿不復返龍舟成小瑕溢流隨陡岸濁浪噴黄沙兩人<lb/>
迎客至三月栁飛花日脚沈雲外榆梢噪暝鴉如今逰<lb/>
子俗異日便天家且樂人間景休尋海上槎人喧舟艤<lb/>
<pb n="KR4h0134_WYG_102-40b"/>
岸風細錦帆斜莫言無後利千古壯京華<lb/>
　　　小牕詩<lb/>
　　　　<hi>煬帝昏酒嘗逰吴公宅雞臺忽與陳後主相遇後主復書數十篇帝止記小牕及寄侍兒</hi>
　　　　<hi>碧玉詩</hi>
午醉醒來晩無人夢自驚夕陽如有意偏傍小牕明<lb/>
　　　寄碧玉詩<lb/>
離别腸應斷相思骨合銷愁魂若飛散慿仗一相招<lb/>
　漢魏六朝百三家集巻一百二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>漢魏六朝百三家集巻九十七</head> <lb/>
    <p>
<pb n="KR4h0134_WYG_097-1a"/>
欽定四庫全書<lb/>
　漢魏六朝百三家集巻九十七<lb/>
　　梁劉潛集題詞<lb/>
　　　劉士章文章談義領袖後進七子三女多擅才<lb/>
　　　學孝綽品藻羣弟嘗云三筆六詩三謂孝儀六<lb/>
　　　謂孝威也第五弟孝勝第七弟孝先無預焉侯<lb/>
　　　景宼亂孝儀遣子入援身受賊逼失郡病亡孝<lb/>
　　　威困躓危城自㧞得出崎嶇西上亦抱疾不起<lb/>
<pb n="KR4h0134_WYG_097-1b"/>
　　　假使時清國晏兄弟連騎續𤣥圃之舊遊領高<lb/>
　　　齋之述作扶風世業鄴苑清吟重篇大帙必偉<lb/>
　　　觀聽而長鯨疾驅迯死不暇林焚池竭遺章濶<lb/>
　　　如就所披涉則孝儀筆勝孝威詩勝伯兄之言<lb/>
　　　良不謬也士章掌齊詔誥孝綽年十四輒使代<lb/>
　　　草父子相知異於謝方明之有謝惠連然士章<lb/>
　　　知子孝綽知弟二者固並美天倫焉<lb/>
　目錄<lb/>
<pb n="KR4h0134_WYG_097-2a"/>
　　賦<lb/>
　　　歎别賦<lb/>
　　表<lb/>
　　　為江侍中薦士表<lb/>
　　　為江僕射禮薦士表<lb/>
　　　為雍州柳津請留刺史晉安王表<lb/>
　　　為臨川王解司空表<lb/>
　　　為晉安王讓丹陽尹表<lb/>
<pb n="KR4h0134_WYG_097-2b"/>
　　　為安成王讓江州表<lb/>
　　　又<lb/>
　　　為臨川王解揚州表<lb/>
　　　為南平王讓徐州表<lb/>
　　　為臨川王奉詔班師表<lb/>
　　　為始興王上毛龜表<lb/>
　　彈文<lb/>
　　　彈賈執傅湛文<lb/>
<pb n="KR4h0134_WYG_097-3a"/>
　　啓<lb/>
　　　謝女出門官賜紋絹燭等啓<lb/>
　　　除建康令謝啓<lb/>
　　　上東宫啓<lb/>
　　　為晉安王謝東宫賜玉環刀啓<lb/>
　　　為晉安王謝賜鵝鴨啓<lb/>
　　　謝東宫賜橘啓<lb/>
　　　謝東宫賚酒啓<lb/>
<pb n="KR4h0134_WYG_097-3b"/>
　　　謝晉安王賜銀<graphic n="KR1149" url="https://raw.githubusercontent.com/kanripo/KR-Gaiji/master/images/KR1149.png" mimeType="image/png"/>絲帶啓<lb/>
　　　謝晉安王賜柑啓<lb/>
　　　謝晉安王賚蝦醬啓<lb/>
　　　謝豫章王賜牛啓<lb/>
　　　謝豫章王賜馬啓<lb/>
　　　為武陵王謝賜第啓<lb/>
　　　謝始興王賜車牛啓<lb/>
　　　謝始興王賜花紈簟啓<lb/>
<pb n="KR4h0134_WYG_097-4a"/>
　　　謝始興王賜奈啓<lb/>
　　　謝鄱陽王賜鉢啓<lb/>
　　　為王儀同謝宅啓<lb/>
　　　為王儀同謝國姻啓<lb/>
　　書<lb/>
　　　北使還與永豐侯書<lb/>
　　連珠<lb/>
　　　探物作豔體連珠二首<lb/>
<pb n="KR4h0134_WYG_097-4b"/>
　　碑<lb/>
　　　雍州金像寺無量夀佛像碑<lb/>
　　銘<lb/>
　　　平等刹下銘<hi>有序</hi>
　　樂府<lb/>
　　　從軍行<lb/>
　　詩<lb/>
　　　和昭明太子鍾山解講<lb/>
<pb n="KR4h0134_WYG_097-5a"/>
　　　和簡文帝賽漢高廟<lb/>
　　　行過康王故第苑<lb/>
　　　閨怨<lb/>
　　　帆渡吉陽洲<lb/>
　　　詠簫<lb/>
　　　詠織女<lb/>
　　　詠石蓮<lb/>
　　　和詠舞<lb/>
<pb n="KR4h0134_WYG_097-5b"/>
　　　又和<lb/>
　　　舞就行<lb/>
　<lb/>
　<lb/>
　<lb/>
　<lb/>
　<lb/>
　漢魏六朝百三家集巻九十七目録<lb/>
<pb n="KR4h0134_WYG_097-6a"/>
欽定四庫全書<lb/>
　漢魏六朝百三家集巻九十七<lb/>
　　　　　　　　　　　　　明　張溥　輯<lb/>
　梁劉潛集<lb/>
　　賦<lb/>
　　　歎别賦<lb/>
在覊旅兮為思每居常而不樂意難偕於駘蕩情易邀<lb/>
於隕穫愁非招而自來憂試排而不却退求己以自省<lb/>
<pb n="KR4h0134_WYG_097-6b"/>
慨撫衿而太息位不俟於一進髪徒彰於二色各有似<lb/>
於務耕學無均於譬織在初歸之為慶庶因拙而自收<lb/>
保私庭之宴喜共昆弟而嬉遊校小文於搖筆比楷式<lb/>
於臨流止每歡於接膝行如喜於同輈忽一去而數千<lb/>
遂離居而别域阻同被於當寐乖共餐於終食唯慿逺<lb/>
望以代歸負相思其無力<lb/>
　　表<lb/>
　　　為江侍中薦士表<lb/>
<pb n="KR4h0134_WYG_097-7a"/>
臣聞天道不言資寒暑而成歳宸居垂拱寄守宰以宣<lb/>
風若夜魚不欺朝琴在奏則殘殺自去汾射可追伏見<lb/>
鎮北府水曹叅軍濟陽江興字休恭立身貞白操業清<lb/>
廉頗涉書記彌閑刀筆前攝縣沮漳無傷錦製廵行淮<lb/>
海不黍繡衣若處以百里之邑使導一鄉之賦必能治<lb/>
文無害迄用有成臣舉不避族非欲異姓居後知人為<lb/>
難實緣所悉而薦<lb/>
　　　為江僕射禮薦士表<lb/>
<pb n="KR4h0134_WYG_097-7b"/>
陛下緝禮裁樂化俗移風當扆思治分宵夢相枯岸之<lb/>
珠既掄潤山之玉已薦伏見兼太學博士㑹稽賀瑒字<lb/>
徳璉㓜能斧藻長則琢磨結巻就賢擔簦來學鄉塾染<lb/>
其丹采朋友扣其洪鍾聲無愧於東筠材有踰乎西杞<lb/>
如使聯事宗伯握蘭建禮庶用得其才人知自朂臣鑒<lb/>
非止水職豫捜揚前竭䛕聞先自鄉曲<lb/>
　　　為雍州栁津請留刺史晉安王表<lb/>
楚備寳臣秦兵不入齊多君子魏珠恥照足使文公懼<lb/>
<pb n="KR4h0134_WYG_097-8a"/>
而側席孟軻歎而廢寢敢言借㓂之願切望申耿之恩<lb/>
陛下昔在濳龍因兹或躍固以陋膴膴於周原包蔥蔥<lb/>
之佳氣昔次君出撫近駕班輪喬卿在政遥授衮服焉<lb/>
馮熊軾而督盗御龍章而行部無虧爕理有光司牧<lb/>
　　　為臨川王解司空表<lb/>
臣以庸薄謬竊隆重職班三事任總六條衣衮坐槐既<lb/>
闕論道馳傳憇棠尤慚為政而俯司土地仰爕陰陽棟<lb/>
撓之譏已彰愆伏之咎爰著今水沴乃作旱魃為災山<lb/>
<pb n="KR4h0134_WYG_097-8b"/>
山無薈蔚雲成煙火陛下曲私未垂䇿免臣職是當逃<lb/>
責乞降兹台步恊此天人<lb/>
　　　為晉安王讓丹陽尹表<lb/>
臣聞盈尺徑寸易取琢磨南箕北斗難為簸挹何則良<lb/>
工質美在器成珍假名責實涉求必殆<lb/>
　　　為安成王讓江州表<lb/>
臣聞失晨之雞雖不忘於改旦敗駕之馬終取忸於衘<lb/>
鑣臣昔牧淮岱皇風咫尺一變至道易以為政而亂政<lb/>
<pb n="KR4h0134_WYG_097-9a"/>
莫理美錦徒傷豈可復宣六條闡化千里<lb/>
　　　又<lb/>
臣聞六轡沃若不策𤣥黄之馬九成輪奐無求擁腫之<lb/>
材何則跳跼之路已窮梁棟之用斯闕<lb/>
　　　為臨川王解揚州表<lb/>
臣自馳傳斗牛作牧淮海政形兩空璿璣六運既昧弛<lb/>
張之要猶慚大小之獄故以結泳濡翼取愧能官每一<lb/>
進思無忘退食誠復恩私可慿而彜倫難紊敢恃慈𢎞<lb/>
<pb n="KR4h0134_WYG_097-9b"/>
冐披心欵乞解州任少弭素餐<lb/>
　　　為南平王讓徐州表<lb/>
竊以淮岱務殷事乖坐嘯枌榆望重非可卧治臣緜頓<lb/>
枕席動移旬晦恒恐尺波易流寸陰難保寧可復冐此<lb/>
寵膺兹恩榮<lb/>
　　　為臨川王奉詔班師表<lb/>
臣自受服廟堂申威塞表既驅熊羆之衆兼禀帷幄之<lb/>
謀登濟河山夷滅趙魏將繫軹道之頸且屈渭橋之膝<lb/>
<pb n="KR4h0134_WYG_097-10a"/>
而𤣥陰届節祁寒方始降此慈𢎞愍兹介胄使燕然之<lb/>
石願勒而不刋函谷之土將封而莫遂雖荷杕杜之恩<lb/>
終慙采薇之㫖<lb/>
　　　為始興王上毛龜表<lb/>
臣聞嘉瑞五靈既著方策故名千載可得而傳是以𤣥<lb/>
蔡赤文來表軒黄之政神龜青純用顯姬公之徳出自<lb/>
江安實荷謙夷之慶甲生毳羽寧非銷鏑之徵實皇家<lb/>
之巨瑞庶民之休幸<lb/>
<pb n="KR4h0134_WYG_097-10b"/>
　　彈文<lb/>
　　　彈賈執傅湛文<lb/>
長兼御史中丞劉孝儀稽首言南康嗣王府行叅軍知<lb/>
譜事賈執與前中書舍人傳湛在王座飲酒時上不安<lb/>
人從臺還聖體已和湛乃揚眉瞋目謂執曰卿念天子<lb/>
我不見闕出悖慢言語連及於上共執忿爭湛昔經殺<lb/>
牛誤父自殺近效殘貪賄賂狼藉特逢解網宥其餘命<lb/>
自被棄廢尢懷怨憤謗訕不遜謹按前兼通事舍人臣<lb/>
<pb n="KR4h0134_WYG_097-11a"/>
傅湛才薄駑蹇特荷抽擢自預左右頻蹈極刑押對鞠<lb/>
書累逢闕過未聞報効反懷恚憤聖體不安臣下憂懼<lb/>
而湛敢生怨望輕肆慢辭醜爭及父心無愛敬戲語連<lb/>
上罪同悖逆未央馬瘦不覩廐令之忠甘泉道蕪遽見<lb/>
扶風之罪宜其狥乎東市尸彼轂門南康嗣王府參軍<lb/>
臣賈執始聞湛語初無逐雀之心末因私忿遂顯懷鴆<lb/>
之逆雖迹似拆奸意由肆憾惡慢於人自彰穢醜見辱<lb/>
父子已㑹季倫之辭爭及其父復入梁蚡之數是使王<lb/>
<pb n="KR4h0134_WYG_097-11b"/>
嬙悲於連累黑要喜於得用太子舍人始興蕃王臣蕭<lb/>
毅幸因祉祚爵預藩屏而散金失所設醴乖人雍容之<lb/>
賓未遊於雕苑號怒之客日醉於雷池致使博徒跅弛<lb/>
慢醉盈路靦顏受辱曽無發紏並恕伯厚之心俱鳴路<lb/>
粹之責臣等叅議請以見事依法免毅所居官解執知<lb/>
譜事請議貶黜付之卿論不得厮預官流刺尚施行輙<lb/>
不禁止<lb/>
　　啓<lb/>
<pb n="KR4h0134_WYG_097-12a"/>
　　　謝女出門官賜紋絹燭等啓<lb/>
臣孝儀啓左右袁文成奉宣㫖宜知臣私營發遣垂賜<lb/>
紋絹二十疋燭二十挺臣家本貧黻事多蹇闕桓室金<lb/>
縷本非所宜孟姬作具猶苦未周殊澤未臨珍華兼重<lb/>
制為美服雙綺易儔秉而不息三夜有待臣名品卑末<lb/>
事隔榮賜慈渥之墜實見因心小人賤微豈能勝報<lb/>
　　　除建康令謝啓<lb/>
所恐長安少年易為操彈渭城游徼矜其獨勇清路道<lb/>
<pb n="KR4h0134_WYG_097-12b"/>
奴固知難慴輕綏飛駕且見為榮<lb/>
　　　上東宫啓<lb/>
亡從弟遵百行無㸃千里立志同氣三荆之友假寢十<lb/>
起之慈皆體之於自然行之如俛拾自碣宮陪宴釣臺<lb/>
從幸攀附鱗翼三十餘載茫昧與善一旦長辭劍匿光<lb/>
芒璧碎符采躬揺神筆親動妙思雖每想南皮書憶阮<lb/>
瑀行經北館歌悼子侯不足輩此深仁齊兹舊愛<lb/>
　　　為晉安王謝東宫賜玉環刀啓<lb/>
<pb n="KR4h0134_WYG_097-13a"/>
苖密珍鋌利極鉤鋩謹當擁以雄身藉而安體不令北<lb/>
海小雍孤擅穿膝之竒廬江佩刀獨表不欺之騐<lb/>
　　　為晉安王謝賜鵝鴨啓<lb/>
形類沈文經符陶記晉臣羞筮吳覡未占復有背如車<lb/>
葢胷垂却月口疑犀□脚似魚懸出九芝之池去千金<lb/>
之沼<lb/>
　　　謝東宫賜橘啓<lb/>
多置守民晉為厚秩坐入縑素漢譬封君固以俛匹穰<lb/>
<pb n="KR4h0134_WYG_097-13b"/>
橙俯聯楚柚寧似魏𤓰借清泉而得冷豈如蜀食待飴<lb/>
蜜而成甜重似倒影陽池垂華金堞信可珍若榴於式<lb/>
乾貴蒲萄於别館<lb/>
　　　謝東宫賚酒啓<lb/>
異五齊之甘非九醖之法屬車未曾載油囊不得酤試<lb/>
儔仙樹葛𤣥泥首才比蒲桃孟他衘璧固知託之養性<lb/>
妙解怡神擬比聖人差得連類<lb/>
　　　謝晉安王賜宜城酒啓<lb/>
<pb n="KR4h0134_WYG_097-14a"/>
孝儀啓奉教垂賜宜城酒四器歳暮不聊在陰即慘惟<lb/>
斯二里總萃一時少府鬬猴莫能致笑大夫落雉不足<lb/>
解顏忽值瓶瀉椒芳壺開玉液漢遵莫遇殷杯未逢方<lb/>
平醉而遁仙羲和耽而廢職仰慿殊塗便申私飲未矚<lb/>
罍恥已觀幘岸傾耳求音不聞霆擊澄神宻眡豈覿山<lb/>
高愈疾消憂於斯已騐遺榮勿賤即事不欺酩酊之中<lb/>
猶知銘荷<lb/>
　　　謝晉安王賜銀<graphic n="KR1149" url="https://raw.githubusercontent.com/kanripo/KR-Gaiji/master/images/KR1149.png" mimeType="image/png"/>絲帶啓<lb/>
<pb n="KR4h0134_WYG_097-14b"/>
雕鏤新奇織製精潔越中玉女不得關思上方名匠莫<lb/>
能議巧人情駭觀如見買臣之綬望貌移姿似逢子訓<lb/>
之術<lb/>
　　　謝晉安王賜柑啓<lb/>
便得削彼金衣咽兹玉液甘踰萍實冷亞水圭立消煩<lb/>
䬼頓除酩酊追嗤齊相進不剖之實逺笑魏君逢裂牙<lb/>
之味<lb/>
　　　謝晉安王賚蝦醬啓<lb/>
<pb n="KR4h0134_WYG_097-15a"/>
龍醬傳甘退誠可陋蚳醢稱貴追覺失言上聖聞雷未<lb/>
之能覆嘉賓流歠羞無辭窶<lb/>
　　　謝豫章王賜牛啓<lb/>
觀其毛角相合骨像應圖曳流水而生光驚高限其如<lb/>
接遂使上阜輒駕下澤是驅馮軾脩途既獲坐馳之致<lb/>
馴拳廣庭方念載憂之朂<lb/>
　　　謝豫章王賜馬啓<lb/>
出自北冀來從東道儛越兩驂駈同八駿脩坂且厲無<lb/>
<pb n="KR4h0134_WYG_097-15b"/>
復良樂之鳴長楸可走不假幽并之䇿<lb/>
　　　為武陵王謝賜第啓<lb/>
竊以南望朱鳥北距蒼龍右帶御溝左廻青路卑晏嬰<lb/>
之湫隘同潘岳之閒居臣幼自宫掖長游城府雖輪奐<lb/>
之美多門而館第之私未暇今輕舟將反高門遽錫遂<lb/>
葺宇築室百堵皆興雲屋連甍一朝𢎞敞<lb/>
　　　謝始興王賜車牛啓<lb/>
下官安於躡屩習以成性乘堅驅駿未所厝心慈渥無<lb/>
<pb n="KR4h0134_WYG_097-16a"/>
涯每垂奬飾無復難載之朋將申共弊之美濯龍望水<lb/>
未足儔光長門聽雷不能均響<lb/>
　　　謝始興王賜花紈簟啓<lb/>
麗兼桃象周洽昏明便覺夏室已寒冬裘可襲雖九日<lb/>
煎沙香粉猶棄三旬沸海團扇可捐<lb/>
　　　謝始興王賜柰啓<lb/>
酒泉之實稱於王賦𤓰州之味記自張文亦有太冲嗟<lb/>
其夏成子建暢其寒熟潘園曜白孫井浮朱並見重於<lb/>
<pb n="KR4h0134_WYG_097-16b"/>
昔時而霑恩於兹日<lb/>
　　　謝鄱陽王賜鉢啓<lb/>
珍窮貨貢製極範金用貴寳樽文包龍鼎雕鏤海籍圖<lb/>
載山經閲衆靈於器中弄神姦於掌裏足令任后所欲<lb/>
逺慙漢世少君有覿遙荒齊寢<lb/>
　　　為王儀同謝宅啓<lb/>
昔晏嬰湫隘齊景營其爽塏孫歴無家晉武為之築館<lb/>
或功高千載徳重一時故蒙考室之榮以降葺宇之澤<lb/>
<pb n="KR4h0134_WYG_097-17a"/>
並辭而處傳芳前載臣才愧昔人恩同往哲豈宜妄荷<lb/>
重増疵吝但匈奴未滅遽當輪奐之美環堵為室遂得<lb/>
歌哭於斯<lb/>
　　　為王儀同謝國姻啓<lb/>
即日主書王靜民宣勑安吉主降嬪臣第三息實臣素<lb/>
里庸族蓬衡賤品事隔伊緍之理望絶下嫁之姬而聖<lb/>
慈猥洽皇姻曲逮荆布陋飾已膺凡奬負薪微𦙍復䧏<lb/>
肅邕頻煩叨荷内外榮抃<lb/>
<pb n="KR4h0134_WYG_097-17b"/>
　　書<lb/>
　　　北使還與永豐侯書<lb/>
足踐寒地身犯朔風暮宿客亭晨炊謁舍飄颻辛苦迄<lb/>
届氈鄉雜種覃化頗慕中國兵傳李緒之法樓擬衞律<lb/>
所治而毳幙難淹酪漿易厭王程有限時及玉關射鹿<lb/>
胡奴乃共歸國刻龍漢節還持入塞馬銜苜蓿嘶疑故<lb/>
墟人獲蒲萄歸種舊里稚子出迎善鄰相勞倦握蟹螯<lb/>
亟覆蝦椀每取朱顔略多自醉用此終日亦以自娛<lb/>
<pb n="KR4h0134_WYG_097-18a"/>
　　連珠<lb/>
　　　探物作豔體連珠二首<lb/>
妾聞洛妃高髻不姿於芳澤𤣥妻長髮無藉於金鈿故<lb/>
雲名由於自美蟬稱得於天然是以梁妻獨其妖艶衞<lb/>
姬專其可憐<lb/>
妾聞芳性深情雖欲忘而不歇薰芬動慮事逾久而更<lb/>
思是以津亭掩馥抵結秦婦之恨爵臺餘妬追生魏妾<lb/>
之悲<lb/>
<pb n="KR4h0134_WYG_097-18b"/>
　　碑<lb/>
　　　雍州金像寺無量夀佛像碑<lb/>
昔堯乃則天莫能名其聖丘纔譬日無得稱其道况復<lb/>
欲宣五品將歎三法固使迦葉恥其無智龍樹羞其非<lb/>
辯猶聞獻葢長者頌以七言無學比丘陳其百句至有<lb/>
九輩性生一身補處塵洗玉池神聞金葉樹聲繁㑹趙<lb/>
簡於是未聞地實焜煌周穆之所不見昔者出城石轉<lb/>
還林現疾夢樹既沉梵花獨反猶有香杖疊衣紅爪紺<lb/>
<pb n="KR4h0134_WYG_097-19a"/>
髮可得崇以妙利顯用珍函彼彌陁感化殊攝日輪照<lb/>
曜月靣從容毫㪚珠輝脣開異色似含微笑俱注日於<lb/>
瞻仰如出軟言咸傾耳於諦聽像復以其夕出住寺門<lb/>
始則映顯巖間猶對鷲山之禮末又徘徊閫外似救毗<lb/>
城之疾空中生樹豈曰難思火内披蓮未為多有銘曰<lb/>
奄有凈國寳應多祉葉産𣑽童花開釋子玉蓮交映銀<lb/>
荷逓起伊尹慙桑伯陽羞李<lb/>
　　銘<lb/>
<pb n="KR4h0134_WYG_097-19b"/>
　　　平等刹下銘<hi>有序</hi>
香薪已燎花疊盡然頻果絶其軟言綿毫收其廣照紺<lb/>
鉢遺采託慕所依紅爪餘暉申悲是寄因使金表爭構<lb/>
玉刹競脩豈止天界飾其四園龍宫陳其七寳樹似菴<lb/>
林峯疑鷲色孕吐仙霧湧漱靈泉燕室緣雲精廬切漢<lb/>
制兼秘殿采美御房羲和假道於罘罳翔鸞廻翼於飛<lb/>
棟建章厭勝未及雕礱甘泉避暑豈窮輪奐檻綴玫瑰<lb/>
階填粟玉絡以如意飾用沉檀火齊勝明燭銀颺采釋<lb/>
<pb n="KR4h0134_WYG_097-20a"/>
梵奪其身光日車貶其輪照辭曰<lb/>
惟兹寳塔妙跡可傳盤稱鄴境樓美湆川雙龍虛繞九<lb/>
鳯徒懸豈如神刹耿介凌煙珠含魄月幡垂淨天寳鐸<lb/>
夜響銀地朝鮮檐栖逈霧砌巻香蓮翻蠡下梵墜鶴歸<lb/>
仙洹沙擾擾世界綿綿踐兹勝影袪彼盖纒<lb/>
　　樂府<lb/>
　　　從軍行<lb/>
冠軍親挾射長平自合圍木落雕弓燥氣秋征鴈肥賢<lb/>
<pb n="KR4h0134_WYG_097-20b"/>
王皆屈膝幕府復申威何謂從軍樂往返速如飛<lb/>
　　詩<lb/>
　　　和昭明太子鍾山解講<lb/>
詔<hi>一作韶</hi>樂臨東序時駕出西園雖窮理遊盛終為塵俗<lb/>
喧豈如𢎞七覺揚鸞啓四門夜氣清簫管曉陣爍郊原<lb/>
山風亂采眊初景麗文轅林開前騎騁逕曲羽旄屯煙<lb/>
壁浮青翠石瀨響飛奔廻輿下重閣降道訪真源談空<lb/>
匹泉涌綴藻邁弦繁輕生逢遇誤並作輩龍鵷顧已同<lb/>
<pb n="KR4h0134_WYG_097-21a"/>
偏爵何用挹衢樽<lb/>
　　　和簡文帝賽漢高廟<lb/>
珪幣崇明祀牲樽禮貴神風驚如集廟光至似來陳徘<lb/>
徊靈駕入呌咷倡歌新將言非為已致敬乃祈民多才<lb/>
與多事今古獨為鄰<lb/>
　　　行過康王故第苑<lb/>
入梁逢故苑度薛見餘宫尚識招賢閣猶懷愛士風靈<lb/>
光一超逺衡館亦蒙籠洞門餘舊色甘棠留故藂送禽<lb/>
<pb n="KR4h0134_WYG_097-21b"/>
悲不去過客慕難窮池竹徒如在林堂曖已空逺橋隔<lb/>
樹出廻澗隱岸通芳流小山桂塵起大王風具物咸如<lb/>
此是地感余衷空想陵前劍徒悲壟上童<lb/>
　　　閨怨<lb/>
本無金屋寵長作玉階悲一乖西北麗寧復城南期永<lb/>
巷愁無歇<hi>玉臺作盡</hi>應門閉有時空勞纎素巧徒為團扇辭<lb/>
匡牀終不共何由横自私<lb/>
　　　帆渡吉陽洲<lb/>
<pb n="KR4h0134_WYG_097-22a"/>
揚帆乘浪華<graphic n="KR0757" url="https://raw.githubusercontent.com/kanripo/KR-Gaiji/master/images/KR0757.png" mimeType="image/png"/>鼓要風力近樹儵而遐遥山俄已逼欲<lb/>
比驚龍掣將頓陽烏翼客行悲道逺唯須前路極<lb/>
　　　詠簫<lb/>
危聲合鼓吹絶弄混笙箎管饒知氣促釵動覺唇移蕭<lb/>
<hi>一作仙</hi>史安為貴能令秦女隨<lb/>
　　　詠織女<lb/>
金鈿已照曜白日未蹉跎欲待黄昏後含嬌渡淺河<lb/>
　　　詠石蓮<lb/>
<pb n="KR4h0134_WYG_097-22b"/>
蓮名堪百萬石姓重千金不解無情物那得似人心<lb/>
　　　和詠舞<lb/>
廻履裾香㪚飄衫鈿響傳低釵依促管曼睇入繁絃<lb/>
　　　又和<lb/>
轉袖隨歌發頓履赴絃餘度行過接手廻身乍歛裾<lb/>
　　　舞就行<lb/>
依歌移弱步傍竹艶新粧徐來翻應節亂去反成行<lb/>
　漢魏六朝百三家集巻九十七<lb/>
</p>
<p>
</p>
  </div>
</body>
</text>
</TEI>
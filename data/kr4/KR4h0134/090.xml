<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>漢魏六朝百三家集巻九十</head> <lb/>
    <p>
<pb n="KR4h0134_WYG_090-1a"/>
欽定四庫全書<lb/>
　漢魏六朝百三家集巻九十<lb/>
　　　丘遲集題詞<lb/>
　　　南史文學傳首呉興丘氏靈鞠在宋孝武時獻<lb/>
　　　殷貴妃挽歌特䝉嗟賞希範於梁王踐祚之日<lb/>
　　　勸進殊禮専典文字父子曲筆非東南之蹇蹇<lb/>
　　　者也然靈鞠面折褚彦囘語頗强切東觀祭酒<lb/>
　　　自謂終身不恨仕宦情淺蓬髪遲鈍無媿名士<lb/>
<pb n="KR4h0134_WYG_090-1b"/>
　　　希範少挫抑即獻責躬詩志在求進出守永嘉<lb/>
　　　負乘騰刺令非武帝憐才為寢白簡維鵜濡翼<lb/>
　　　能長有鞶帯乎革命諸文連珠唱和世不多見<lb/>
　　　其最有聲者與陳將軍伯之一書耳隗囂反背<lb/>
　　　安豐責讓楊廣附逆伏波曉勸咸出腹心之言<lb/>
　　　示涕泣之意不能發其順心使之囘首獨希範<lb/>
　　　片紙强將投戈松柏墳墓池臺愛妾彼雖有情<lb/>
　　　不可謂文章無與其英靈也鍾仲偉詩評云希<lb/>
<pb n="KR4h0134_WYG_090-2a"/>
　　　範取賤文通秀於敬子余未唯唯或其時尚循<lb/>
　　　沈詩任筆之稱遂輕髙下耳<lb/>
　目録<lb/>
　　賦<lb/>
　　　還林賦<hi>有序</hi>
　　　思賢賦<lb/>
　　表<lb/>
　　　為王博士謝表<lb/>
<pb n="KR4h0134_WYG_090-2b"/>
　　　為范尚書拜表<lb/>
　　　為范衛軍讓梁臺侍中表<lb/>
　　　為何尚書重讓侍中領驍騎表<lb/>
　　　為栁僕射讓光禄表<lb/>
　　啓<lb/>
　　　答舉秀才啓<lb/>
　　　為范雲謝示毛龜啓<lb/>
　　教<lb/>
<pb n="KR4h0134_WYG_090-3a"/>
　　　永嘉郡敎<lb/>
　　書<lb/>
　　　與陳伯之書<lb/>
　　銘<lb/>
　　　硯銘<lb/>
　　誄<lb/>
　　　侍中吏部尚書何府君誄<lb/>
　　詩<lb/>
<pb n="KR4h0134_WYG_090-3b"/>
　　　九日侍宴樂遊苑<lb/>
　　　侍宴樂遊苑送張徐州應詔詩<lb/>
　　　旦發漁浦潭<lb/>
　　　夜發宻巖口<lb/>
　　　敬酬栁僕射征怨<lb/>
　　　答徐侍中為人贈婦<lb/>
　　　贈何郎<lb/>
　　　題琴朴<hi>一作材</hi>奉栁呉興<lb/>
<pb n="KR4h0134_WYG_090-4a"/>
　　　芳樹<lb/>
　　　望雪<lb/>
　　　玉堦春草<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0134_WYG_090-4b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　漢魏六朝百三家集巻九十目録<lb/>
<pb n="KR4h0134_WYG_090-5a"/>
欽定四庫全書<lb/>
　漢魏六朝百三家集巻九十<lb/>
　　　　　　　　　　　　　眀　張溥　輯<lb/>
　丘遲集<lb/>
　　賦<lb/>
　　　還林賦<hi>有序</hi>
爰自京師言歸舊嶺今風古轍毎動寸衷因事而書不<lb/>
覺成巻非謂為文聊記行途所經云爾<lb/>
<pb n="KR4h0134_WYG_090-5b"/>
太皥弭節祝融聳駕炎鍾汎响青籥静吹丘子税轅畿<lb/>
路總舳川湄禠魂故嶺結夢舊墀揆身世而載懐鏡古<lb/>
今而興辭驗難停於楊轍昭易改于墨絲匪追舉而辯<lb/>
命豈適尹而問蓍擔簦無白璧之想負書靡黒貂之悲<lb/>
䌫解山潮首顧京澨仰絳堞之紛迴與素津之容裔荃<lb/>
橈往來芰盖經過依俙子陵之釣髣髴滄浪之謌出入<lb/>
風霞游息雲露階迥禽飛忩髙月度踟蹰七教徘徊五<lb/>
禮永翦帯於關上長緝巾乎林底<lb/>
<pb n="KR4h0134_WYG_090-6a"/>
　　　思賢賦<lb/>
豈顧問哉相然信死斯則結深念於撫翼跂雄飛而但<lb/>
起知我於財利之間何足多于鮑子目擊而道存至味<lb/>
其如水未見其人吾聞其理矣夫子長之託意甘執鞭<lb/>
於異世在慈眀之慕義聊慙馭而追税况至徳之可師<lb/>
無兼裘以共弊有樂安之任子偉羣才而稱傑備百行<lb/>
之髙致該九流之洪藝諒可雜而非染迹毎同而常别<lb/>
墻易入而難窺關無鍵而有閉思若神而泉湧翰如雲<lb/>
<pb n="KR4h0134_WYG_090-6b"/>
而積袂沈潛於懐抱之間蕭散於天人之際日下愧其<lb/>
未雙關西慙於上喆紛吾既有此固陋荷君子之渥恵<lb/>
塵非府而分深葉未移而好結尋宿草之宴處歴三紀<lb/>
於兹日性有同於杞梓心獲變於丹漆文何屬而不辯<lb/>
理何疑而匪質問不休而鐘扣答無窮而座謐<lb/>
　　表<lb/>
　　　為王博士謝表<lb/>
臣聞撫臆可以言心量能則知所止是故矯親魯門簡<lb/>
<pb n="KR4h0134_WYG_090-7a"/>
業事亡雜吹齊雅分聲遽逝臣才行過汚文質無亷疏<lb/>
達謝於谷杜浹洽乖夫劉楊非除部養之勤豈通掌故<lb/>
之業<lb/>
　　　為范尚書拜表<lb/>
昔滕公移晷於泗亭陳遂留權於博進禄止一守官窮<lb/>
九列臣獲照秋陽取沃淮海發蒙去吝巳若松喬匪富<lb/>
伊榮須㬰至此賞參十亂窮越五水歴覧前載孰與為<lb/>
匹<lb/>
<pb n="KR4h0134_WYG_090-7b"/>
　　　為范衛軍讓梁臺侍中表<lb/>
是以懐鉛蚤歲不以隕穫累心躡履晩坐豈以充詘在<lb/>
念易農伊泰仕焉已幸遂復分竹九嶷擁旄百越值天<lb/>
地中開神武再廓麻絲是蓄菅蒯靡遺今霸運肇基四<lb/>
海眀目樞<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>規獻實在得人况處庸微何用膺荷<lb/>
　　　為何尚書重讓侍中領驍騎表<lb/>
臣擢自散輩之中寘彼周行之上既慙伯蒙使天下慎<lb/>
選又乖平叔令内外得人且玉壺獨掌見榮昌期當天<lb/>
<pb n="KR4h0134_WYG_090-8a"/>
可參必簡英俊<lb/>
　　　為栁僕射讓光禄表<lb/>
竊聞敬孫以規獻為職彞品常貴飛翠鳴玉升降禁眀<lb/>
臣以痁疾豈伊或忝匪稱其服終朝三褫近取諸身皎<lb/>
日非喻臣之庸薄久塵物論假以克壯報効無階而嬰<lb/>
離沈痼日月滋甚聖朝留簪履之舊愍降帷葢之餘矜<lb/>
榮不徒行事存寵渥<lb/>
　　啓<lb/>
<pb n="KR4h0134_WYG_090-8b"/>
　　　答舉秀才啓<lb/>
方今八友盈庭五承在幄七教畢修九功具舉猶乃物<lb/>
色關屠夢想巖釣故巳天不愛寳野無遺賢輒仰宣皇<lb/>
猷俯罄愚蔽覘察衡閻詢事茅草如有片言入善一介<lb/>
可題謹聞絳闕恭奏青蒲<lb/>
　　　為范雲謝示毛龜啓<lb/>
𤣥甲應於姬渚青髯符於夏室翺翔巻耳之隂浮游蓮<lb/>
葉之上藏采千載獻狀一朝斯誠陛下至徳動天窮神<lb/>
<pb n="KR4h0134_WYG_090-9a"/>
為化寳瑞開圗珍祥映諜懐星抱月負字銜書間出蕃<lb/>
畿繼踵郊甸<lb/>
　　教<lb/>
　　　永嘉郡教<lb/>
貴郡控帯山海利兼水陸實東南之沃壤一都之巨㑹<lb/>
而曝背拘牛屢空於畎畝績麻治絲無聞於窐巷其有<lb/>
耕灌不修桑榆靡樹遨遊鄽里酣酺卒嵗越伍乖鄰流<lb/>
宕忘返才異相如而四壁獨立髙慚仲蔚而三徑没人<lb/>
<pb n="KR4h0134_WYG_090-9b"/>
雖謝文翁之正俗庶幾龔遂之移風<lb/>
　　書<lb/>
　　　與陳伯之書<lb/>
遲頓首陳將軍足下無恙幸甚幸甚將軍勇冠三軍才<lb/>
為世出棄燕雀之小志慕鴻鵠以髙翔昔因機變化遭<lb/>
遇時主立功立事開國稱孤朱輪華轂擁旄萬里何其<lb/>
壯也如何一旦為奔亡之虜聞鳴鏑而股戰對穹廬以<lb/>
屈膝又何劣邪尋君去就之際非有他故直以不能内<lb/>
<pb n="KR4h0134_WYG_090-10a"/>
審諸巳外受流言沈迷猖獗以至於此聖朝赦罪責功<lb/>
棄瑕録用推赤心於天下安反側於萬物此將軍之所<lb/>
知非假僕一二談也朱鮪渉血於友于張繡剚刃於愛<lb/>
子漢主不以為疑魏君待之若舊况將軍無昔人之罪<lb/>
而勲重於當代夫迷途知反往哲是與不逺而復先典<lb/>
攸高主上屈法申恩吞舟是漏將軍松柏不剪親戚安<lb/>
居髙臺未傾愛妾尚在悠悠爾心亦何可言今功臣名<lb/>
將雁行有序佩紫懐黄讃帷幄之謀乘軺建節奉疆場<lb/>
<pb n="KR4h0134_WYG_090-10b"/>
之任竝刑馬作誓傳之子孫將軍獨靦顔借命馳驅氈<lb/>
裘之長寜不哀哉夫以慕容超之强身送東市姚泓之<lb/>
盛面縳西都故知霜露所均不育異類姬漢舊邦無取<lb/>
雜種北虜僭盜中原多歴年所惡積禍盈理至燋爛况<lb/>
偽孽昏狡自相夷戮部落攜離酋豪猜貳方當繫頸蠻<lb/>
邸懸首藁街而將軍魚游於沸鼎之中燕巢於飛幕之<lb/>
上不亦惑乎暮春三月江南草長雜花生樹羣鶯亂飛<lb/>
見故國之旗鼓感生平於疇日撫弦登陴豈不愴恨所<lb/>
<pb n="KR4h0134_WYG_090-11a"/>
以亷公之思趙將吳子之泣西河人之情也將軍獨無<lb/>
情哉想早勵良規自求多福當今皇帝盛眀天下安樂<lb/>
白環西獻楛矢東來夜郎滇池解辮請職朝鮮昌海蹶<lb/>
角受化惟北狄野心崛强沙塞之間欲延嵗月之命耳<lb/>
中軍臨川殿下眀德茂親摠茲戎重方弔民洛汭伐罪<lb/>
秦中若遂不改方思僕言聊布往懐君其詳之丘遲頓首<lb/>
　　銘<lb/>
　　　硯銘<lb/>
<pb n="KR4h0134_WYG_090-11b"/>
　<lb/>
　<lb/>
　<lb/>
　　誄<lb/>
　　　侍中吏部尚書何府君誄<lb/>
逺量夷雅淹姿英茂進德方新循名以舊分鑣先達爭<lb/>
驅俊秀匪直羽儀實惟領袖知人斯哲在帝之難僉謂<lb/>
往諧是則能官園阿望幣釣嶼投竿金張之貴允茲七侍<lb/>
<pb n="KR4h0134_WYG_090-12a"/>
有美一人柔貂三珥服冕乘軒鳴玉飛翠不貪為寶貴而<lb/>
能貧唯静是悦惟寂是珍履信茲從積善方慶如何斯德<lb/>
曾是知命彼髙者天與人焉咏𦕈望周行式瞻林壑灑沃<lb/>
紛埃擯揚流俗言必𤣥逺神唯珠玉色恬喜愠心豈榮辱<lb/>
　　詩<lb/>
　　　九日侍宴樂遊苑<lb/>
朱眀已謝蓐収司禮爰理秋祓備揚旌棨奉璋峩峩金貂<lb/>
濟濟上林宏敞離宫非一綵殿迴風丹樓映日隨珠甲悵<lb/>
<pb n="KR4h0134_WYG_090-12b"/>
屯衛周悉晬容徐動天儀澄謐雲物游颺光景髙麗枯葉<lb/>
未落寒花委砌絲桐激舞楚雅閒慧參差繁響殷勤流詣<lb/>
　　　侍宴樂遊苑送張徐州應詔詩<lb/>
詰旦閶闔開馳道聞鳯吹輕荑承玉輦細草藉龍騎風遲山尚<lb/>
響雨息雲猶積巢空初鳥飛荇亂新魚戲實為北門重匪親<lb/>
孰為寄參差别念舉肅穆恩波被小臣信多幸投生豈酬義<lb/>
　　　旦發漁浦潭<lb/>
漁潭霧未開赤亭風已颺櫂歌發中流鳴鞞響沓障<hi>一作</hi>
<pb n="KR4h0134_WYG_090-13a"/>
<hi>嶂</hi>村童忽相聚野老時一望詭怪石異象嶄絶峰殊狀<lb/>
森森荒樹齊析析寒沙漲藤垂島易陟崖傾嶼難傍信<lb/>
是永幽棲豈徒暫清曠坐嘯昔有委卧治今可尚<lb/>
　　　夜發宻巖口<lb/>
弭棹纔假寐擊汰已爭先敞朗朝霞澈驚明曉魄懸萬<lb/>
尋仰危石百丈窺重泉叢枝上㸃㸃崩溜下填填<lb/>
　　　敬酬柳僕射征怨<lb/>
清歌自信妍雅舞空僊僊耳中解眀月頭上落金鈿雀<lb/>
<pb n="KR4h0134_WYG_090-13b"/>
飛且近逺暮入綺忩前魚戲雖南北終還荷葉邉惟見<lb/>
君行久新年非故年<lb/>
　　　答徐侍中為人贈婦<lb/>
丈夫吐然諾受命本遺家糟糠且棄置蓬首亂如麻側聞洛陽<lb/>
客金葢翼高車謁帝時來下光景不可奢幽房一洞啓二八盡<lb/>
芳華羅裙有長短翠鬢無低斜長眉横玉臉皓腕巻輕紗俱<lb/>
看依井蝶共取落簷花何言征戍苦抱膝空咨嗟<lb/>
　　　贈何郎<lb/>
<pb n="KR4h0134_WYG_090-14a"/>
向夕秋風起野馬雜塵埃憂至猶如繞詎是故人來檐<lb/>
際落黄葉堦前網緑苔遥情不入酒望美信難哉<lb/>
　　　題琴朴<hi>一作材</hi>奉栁呉興<lb/>
邊山此嘉樹揺影出雲垂清心有素體直幹無曲枝凡<lb/>
耳非所别君子特見知不辭去根本造膝仰光儀<lb/>
　　　芳樹<lb/>
芳葉已漠漠嘉賓復離離發景傍雲屋凝暉覆華池輕<lb/>
蜂掇浮頴弱鳥隠深枝一朝容色茂千春長不移<lb/>
<pb n="KR4h0134_WYG_090-14b"/>
　　　望雪<lb/>
氛氲發紫漢雜沓被朱城倐忽銀臺搆俄頃玉樹生綿<lb/>
綿九軌合昭昭四區眀<lb/>
　　　玉堦春草<lb/>
發溜始參差扶堦方沃若雜葉半藏蜻叢花未隠雀葳<lb/>
蕤亂碧紫蒼黄間濃薄<lb/>
　<lb/>
　漢魏六朝百三家集巻九十<lb/>
</p>
<p>
</p>
  </div>
</body>
</text>
</TEI>
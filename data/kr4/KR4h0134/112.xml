<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>漢魏六朝百三家集巻一百十二</head> <lb/>
    <p>
<pb n="KR4h0134_WYG_112-1a"/>
欽定四庫全書<lb/>
　漢魏六朝百三家集巻一百十二<lb/>
　　庾信集<lb/>
　目録<lb/>
　　樂府<lb/>
　　　周祀圜丘歌十二首<lb/>
　　　　昭夏<hi>降神</hi>
　　　　皇夏<hi>皇帝入門</hi>
<pb n="KR4h0134_WYG_112-1b"/>
　　　　昭夏<hi>爼入</hi>
　　　　昭夏<hi>奠玉帛</hi>
　　　　皇夏<hi>皇帝升壇</hi>
　　　　雲門舞<hi>初獻</hi>
　　　　雲門舞<hi>初獻配帝</hi>
　　　　登歌<hi>初獻及獻配帝畢奏</hi>
　　　　皇夏<hi>飲福酒</hi>
　　　　雍夏<hi>撤奠</hi>
<pb n="KR4h0134_WYG_112-2a"/>
　　　　皇夏<hi>就望燎位</hi>
　　　　皇夏<hi>還便殿</hi>
　　　周祀方澤歌四首<lb/>
　　　　昭夏<hi>降神</hi>
　　　　昭夏<hi>奠玉帛</hi>
　　　　登歌<hi>初獻</hi>
　　　　皇夏<hi>望坎位</hi>
　　　周祀五帝歌十二首<lb/>
<pb n="KR4h0134_WYG_112-2b"/>
　　　　皇夏<hi>奠玉帝</hi>
　　　　皇夏<hi>初獻</hi>
　　　　青帝雲門舞<hi>以下並初獻奏</hi>
　　　　配帝舞<lb/>
　　　　赤帝雲門舞<lb/>
　　　　配帝舞<lb/>
　　　　黄帝雲門舞<lb/>
　　　　配帝舞<lb/>
<pb n="KR4h0134_WYG_112-3a"/>
　　　　白帝雲門舞<lb/>
　　　　配帝舞<lb/>
　　　　黒帝雲門舞<lb/>
　　　　配帝舞<lb/>
　　　周宗廟歌十二首<lb/>
　　　　皇夏<hi>皇帝入廟門</hi>
　　　　昭夏<hi>降神</hi>
　　　　皇夏<hi>爼入皇帝升階</hi>
<pb n="KR4h0134_WYG_112-3b"/>
　　　　皇夏<hi>獻皇髙祖</hi>
　　　　皇夏<hi>獻皇曽祖德皇帝</hi>
　　　　皇夏<hi>獻皇祖太祖文皇帝</hi>
　　　　皇夏<hi>獻文宣皇太后</hi>
　　　　皇夏<hi>獻閔皇帝</hi>
　　　　皇夏<hi>獻眀皇帝</hi>
　　　　皇夏<hi>獻髙祖武皇帝</hi>
　　　　皇夏<hi>飲福酒</hi>
<pb n="KR4h0134_WYG_112-4a"/>
　　　　皇夏<hi>還便殿</hi>
　　　周大祫歌二首<lb/>
　　　　昭夏<hi>降神</hi>
　　　　登歌<hi>奠玉帛</hi>
　　　周五聲調曲二十四首<hi>有序</hi>
　　　　宫調曲五首<lb/>
　　　　變宫調二首<lb/>
　　　　商調曲四首<lb/>
<pb n="KR4h0134_WYG_112-4b"/>
　　　　角調曲二首<lb/>
　　　　徴調曲六首<lb/>
　　　　羽調曲五首<lb/>
　　　對酒歌<lb/>
　　　昭君辭應詔<lb/>
　　　王昭君<lb/>
　　　出自薊北門行<lb/>
　　　結客少年塲行<lb/>
<pb n="KR4h0134_WYG_112-5a"/>
　　　道士步虚詞十首<lb/>
　　　烏夜啼<lb/>
　　　怨歌行<lb/>
　　　舞媚娘<lb/>
　　　烏夜啼<lb/>
　　　燕歌行<lb/>
　　　楊栁歌<lb/>
　　詩<lb/>
<pb n="KR4h0134_WYG_112-5b"/>
　　　奉和泛江<lb/>
　　　奉和山池<lb/>
　　　陪駕幸終南山和宇文内史<lb/>
　　　和宇文内史春日遊山<lb/>
　　　逰山<lb/>
　　　和宇文京兆逰田<lb/>
　　　奉報寄洛州<lb/>
　　　奉和窮秋寄隐士<lb/>
<pb n="KR4h0134_WYG_112-6a"/>
　　　上益州上柱國趙王二首<lb/>
　　　謹贈司冦淮南公<lb/>
　　　正旦上司憲府<lb/>
　　　任洛州酬薛文學見贈别<lb/>
　　　將命至鄴<lb/>
　　　將命至鄴酬祖正員<lb/>
　　　入彭城館<lb/>
　　　同州還<lb/>
<pb n="KR4h0134_WYG_112-6b"/>
　　　從駕觀講武<lb/>
　　　奉報趙王出師在道賜詩<lb/>
　　　和趙王送峽中軍<lb/>
　　　奉和趙王途中五首<lb/>
　　　侍從徐國公殿下軍行<lb/>
　　　同盧記室從軍<lb/>
　　　伏聞逰獵<lb/>
　　　見征客始還遇獵<lb/>
<pb n="KR4h0134_WYG_112-7a"/>
　　　奉和闡𢎞二教應詔<lb/>
　　　至老子廟應詔<lb/>
　　　奉和趙王逰仙<lb/>
　　　奉和同泰寺浮圖<lb/>
　　　奉和法筵應詔<lb/>
　　　和從駕登雲居寺塔<lb/>
　　　和何儀同講竟述懐<lb/>
　　　奉和趙王隐士<lb/>
<pb n="KR4h0134_WYG_112-7b"/>
　　　擬咏懐二十七首<lb/>
　　　和張侍中述懐<lb/>
　　　奉和示内人<lb/>
　　　奉和趙王美人春日<lb/>
　　　奉和趙王春日<lb/>
　　　夢入堂内<lb/>
　　　和詠舞<lb/>
　　　夜聞搗衣<lb/>
<pb n="KR4h0134_WYG_112-8a"/>
　　　預麟趾殿校書和劉儀同<lb/>
　　　和宇文内史入重陽閣<lb/>
　　　忝在司水看治渭橋<lb/>
　　　北園新齋成應趙王教<lb/>
　　　同㑹河陽公新造山池聊得寓目<lb/>
　　　登州中新閣<lb/>
　　　嵗晚出横門<lb/>
　　　北園射堂新成<lb/>
<pb n="KR4h0134_WYG_112-8b"/>
　　　園庭<lb/>
　　　歸田<lb/>
　　　寒園即目<lb/>
　　　幽居值春<lb/>
　　　卧病窮愁<lb/>
　　　山齋<lb/>
　　　望野<lb/>
　　　蒙賜酒<lb/>
<pb n="KR4h0134_WYG_112-9a"/>
　　　奉報趙王惠酒<lb/>
　　　有喜致酒<lb/>
　　　喜晴應詔<lb/>
　　　同顔大夫初晴<lb/>
　　　奉和趙王喜雨<lb/>
　　　和李司録喜雨<lb/>
　　　郊行值雪<lb/>
　　　奉和趙王西京路春旦<lb/>
<pb n="KR4h0134_WYG_112-9b"/>
　　　奉和夏日應令<lb/>
　　　和樂儀同苦熱<lb/>
　　　和裴儀同秋日<lb/>
　　　詠園花<lb/>
　　　西門豹廟<lb/>
　　　和王少保遥傷周處士<lb/>
　　　傷王司徒褒<lb/>
　　　仰和何僕射還宅懐故<lb/>
<pb n="KR4h0134_WYG_112-10a"/>
　　　過炅法師墓<lb/>
　　　和人日晚景晏昆明池<lb/>
　　　對宴齊使<lb/>
　　　聘齊秋晚館中飲酒<lb/>
　　　奉和濬池初成清晨臨泛<lb/>
　　　和炅法師逰昆明池二首<lb/>
　　　見逰春人<lb/>
　　　别周尚書𢎞正<lb/>
<pb n="KR4h0134_WYG_112-10b"/>
　　　别張洗馬樞<lb/>
　　　别庾七入蜀<lb/>
　　　將命使北始渡𤓰步江<lb/>
　　　反命河朔始入武州<lb/>
　　　冬狩行四韻連句應詔<lb/>
　　　和王内史從駕狩<lb/>
　　　入道士館<lb/>
　　　奉和永豐殿下言志十首<lb/>
<pb n="KR4h0134_WYG_112-11a"/>
　　　率爾成詠<lb/>
　　　慨然成詠<lb/>
　　　奉和賜曹美人<lb/>
　　　和趙王看妓<lb/>
　　　奉答賜酒<lb/>
　　　奉答賜酒鵞<lb/>
　　　正旦䝉趙王賚酒<lb/>
　　　衛王贈桑落酒奉答<lb/>
<pb n="KR4h0134_WYG_112-11b"/>
　　　就蒲州使君乞酒<lb/>
　　　蒲州刺史中山公許乞酒一車未送<lb/>
　　　答王司空餉酒<lb/>
　　　舟中望月<lb/>
　　　望月<lb/>
　　　對雨<lb/>
　　　喜晴<lb/>
　　　詠春近餘雪應詔<lb/>
<pb n="KR4h0134_WYG_112-12a"/>
　　　奉和初秋<lb/>
　　　晩秋<lb/>
　　　和潁川公秋夜<lb/>
　　　詠畫屏風詩一十五首<lb/>
　　　鏡<lb/>
　　　梅花<lb/>
　　　詠樹<lb/>
　　　鬬鷄<lb/>
<pb n="KR4h0134_WYG_112-12b"/>
　　　應令<lb/>
　　　杏花<lb/>
　　　集周公處連句<lb/>
　　　寄徐陵<lb/>
　　　寄王琳<lb/>
　　　奉和趙王<lb/>
　　　和劉儀同臻<lb/>
　　　和庾四<lb/>
<pb n="KR4h0134_WYG_112-13a"/>
　　　和侃法師三絶<lb/>
　　　送周尚書𢎞正二首<lb/>
　　　重别周尚書二首<lb/>
　　　贈别<lb/>
　　　徐報使來止得一相見<lb/>
　　　行途賦得四更應詔<lb/>
　　　和江中賈客<lb/>
　　　奉和平鄴應詔<lb/>
<pb n="KR4h0134_WYG_112-13b"/>
　　　送衛王南征<lb/>
　　　仙山二首<lb/>
　　　山齋<lb/>
　　　野步<lb/>
　　　山中<lb/>
　　　閨怨<lb/>
　　　和趙王看妓<lb/>
　　　看舞<lb/>
<pb n="KR4h0134_WYG_112-14a"/>
　　　聽歌<lb/>
　　　暮春野興賦得傾壺酒<lb/>
　　　對酒<lb/>
　　　春日極飲<lb/>
　　　春望<lb/>
　　　新月<lb/>
　　　秋日<lb/>
　　　望渭水<lb/>
<pb n="KR4h0134_WYG_112-14b"/>
　　　塵鏡<lb/>
　　　和淮南公聽琴聞絃斷<lb/>
　　　㺯琴二首<lb/>
　　　詠羽扇<lb/>
　　　題結綫袋子<lb/>
　　　賦得鸞臺<lb/>
　　　賦得集池鴈<lb/>
　　　詠鴈<lb/>
<pb n="KR4h0134_WYG_112-15a"/>
　　　忽見㯽榔<lb/>
　　　賦得荷<lb/>
　　　移樹<lb/>
　　　奉梨<lb/>
　　　傷往二首<lb/>
　　　春日離合二首<lb/>
　　　和湘東王後園迴文<lb/>
　　　問疾示封中録<lb/>
<pb n="KR4h0134_WYG_112-15b"/>
　　　示封中録二首<lb/>
　　　秋夜望单飛鴈<lb/>
　　　代人傷往二首<lb/>
　<lb/>
　<lb/>
　<lb/>
　<lb/>
　漢魏六朝百三家集巻一百十二目録<lb/>
<pb n="KR4h0134_WYG_112-16a"/>
欽定四庫全書<lb/>
　漢魏六朝百三家集巻一百十二<lb/>
　　　　　　　　　　　　　明　張溥　輯<lb/>
　庾信集<lb/>
　　樂府<lb/>
　　　周祀圜丘歌十二首<lb/>
　　　　<hi>隋書樂志曰周閔帝受禪居位日淺明帝雖革魏氏之樂而未臻雅正天和元年武帝初</hi>
　　　　<hi>造山雲舞以備六代南北郊雩壇太廟禘祫俱用之六舞者大夏大濩大武正徳武徳山</hi>
<pb n="KR4h0134_WYG_112-16b"/>
　　　　<hi>雲也於是正定雅音為郊廟樂宣帝嗣位皆循用之</hi>
　　　　昭夏<hi>降神</hi>
重陽禋祀大報天丙午封壇肅且圜孤竹之管雲和弦<lb/>
神光未<hi>樂府作來</hi>下風肅然王城七里通天臺紫微斜照影<lb/>
徘徊連珠合璧重光來天䇿蹔轉鈎陳開<lb/>
　　　　皇夏<hi>皇帝入門</hi>
旌迴外壝蹕靜郊門千乗按轡萬騎雲屯藉茅無咎掃<lb/>
地唯尊揖讓展禮衡璜節步星漢就列風雲相顧取法<lb/>
<pb n="KR4h0134_WYG_112-17a"/>
于天降其永祚<lb/>
　　　　昭夏<hi>俎入</hi>
日至大禮豐犧上辰牲牢脩牧繭栗毛純俎豆斯立陶<lb/>
匏以陳大報反命居陽兆日六變鼓鐘三和琴瑟俎竒<lb/>
豆偶惟誠惟質<lb/>
　　　　昭夏<hi>奠玉帛</hi>
員玉已奠蒼幣斯陳瑞形成象璧氣含春禮從天數智<lb/>
總圓神為祈為祀至敬咸遵<lb/>
<pb n="KR4h0134_WYG_112-17b"/>
　　　　皇夏<hi>皇帝升壇</hi>
七里<hi>一作星</hi>是仰八陛有慿就陽之位如日之升思䖍肅<lb/>
肅致敬繩繩祀史陳信𤣥象斯格惟類之典唯靈之澤<lb/>
幽顯對揚人神咫尺<lb/>
　　　　雲門舞<hi>初獻</hi>
獻以誠鬱以清山罍舉沈齊傾惟尚饗洽皇情降景福<lb/>
通神明<lb/>
　　　　雲門舞<hi>初獻配帝</hi>
<pb n="KR4h0134_WYG_112-18a"/>
長丘逺厯大電遥源弓藏髙隴鼎沒寒門人生于祖物<lb/>
本于天奠神配徳迄用康年<lb/>
　　　　登歌<hi>初獻及獻配帝畢奏</hi>
歳之祥國之陽蒼靈敬翠雲長象為飾龍為章乗長日<lb/>
坯蟄户列雲漢迎風雨大吕歌雲門舞省滌濯奠牲牷<lb/>
鬱金酒鳳凰樽迴天眷顧中原<lb/>
　　　　皇夏<hi>飲福酒</hi>
國命在禮君命在天陳誠唯肅飲福唯䖍洽斯百禮福<lb/>
<pb n="KR4h0134_WYG_112-18b"/>
以千年鈎陳掩映天駟徘徊彫禾飾斚翠羽承罍受斯<lb/>
茂祉從天之來<lb/>
　　　　雍夏<hi>撤奠</hi>
禮將畢樂將䦨迴日轡動天闗翠鳳揺和鸞響五雲飛<lb/>
三步上風為馭雷為車無轍迹有烟霞暢皇情休靈命<lb/>
雨留甘雲餘慶<lb/>
　　　　皇夏<hi>就望燎位</hi>
六典聨事九司咸則率由舊章于焉允塞掌禮移次燔<lb/>
<pb n="KR4h0134_WYG_112-19a"/>
柴在焉烟升玉帛氣斂牲牷休氣馨香膋芳昭晰翼翼<lb/>
䖍心明明上徹<lb/>
　　　　皇夏<hi>還便殿</hi>
玉帛禮畢神人事分嚴承乃睠瞻仰迴雲輦路千門王<lb/>
城九軌式道移候司方迴指得一惟清于萬斯寧受兹<lb/>
景命于天告成<lb/>
　　　周祀方澤歌四首<hi>方澤舞辭同圜丘</hi>
　　　　昭夏<hi>降神</hi>
<pb n="KR4h0134_WYG_112-19b"/>
報功隂澤展禮𤣥郊平琮鎮瑞方鼎升庖調歌絲竹縮<lb/>
酒江茅聲舒鐘鼓器質陶匏列燿秀華凝芳都茘川澤<lb/>
茂祉丘陵容衛雲飾山罍蘭浮汎齊日至之禮歆兹大<lb/>
祭<lb/>
　　　　昭夏<hi>奠玉帛</hi>
曰若厚載欽明方澤敢以敬恭陳之玉帛徳包含養功<lb/>
藏靈迹斯箱既千子孫則百<lb/>
　　　　登歌<hi>初獻</hi>
<pb n="KR4h0134_WYG_112-20a"/>
質明孝敬求隂順陽壇有四陛琮分八方牲牷蕩滌蕭<lb/>
合馨香和鑾戾止振鷺來翔威儀簡簡鐘鼓喤喤聲和<lb/>
孤竹韻入空桑封中雲氣坎上神光下元之主功深蓋<lb/>
藏<lb/>
　　　　皇夏<hi>望坎位</hi>
司筵撤席掌禮移次迴顧封壇恭臨坎位瘞玉埋俎藏<lb/>
芬斂氣是曰就幽成斯地意<lb/>
　　　周祀五帝歌十二首<lb/>
<pb n="KR4h0134_WYG_112-20b"/>
　　　　皇夏<hi>奠玉帛</hi>
嘉玉惟芳嘉幣惟量成形惟<hi>一作依</hi>禮稟色隨方神班其<lb/>
次歲禮惟常威儀抑抑率由舊章<lb/>
　　　　皇夏<hi>初獻</hi>
惟令之月惟嘉之辰司壇宿設掌史誠陳敢用明禮言<lb/>
功上神鈎陳旦闢閶闔朝分旒垂象冕樂奏山雲將迴<lb/>
霆䇿蹔轉天文五運周環四時代序鱗次玉帛循迴樽<lb/>
俎神其降之介福斯許<lb/>
<pb n="KR4h0134_WYG_112-21a"/>
　　　　青帝雲門舞<hi>以下並初獻奏</hi>
甲在日鳥中星禮東后奠蒼靈樹春旗命青史候雁還<lb/>
東風起歌木徳舞震宫泗濱石龍門桐孟之月陽之天<lb/>
億斯慶兆斯年<lb/>
　　　　配帝舞<lb/>
帝出于震蒼徳于神其明在日其位居春勞以定國功<lb/>
以施人言從配祀近取諸身<lb/>
　　　　赤帝雲門舞<lb/>
<pb n="KR4h0134_WYG_112-21b"/>
招揺指午對南宫日月相㑹實沈中離光布政動温風<lb/>
純陽之月樂炎精赤雀丹書飛送迎朱絃絳鼓罄䖍誠<lb/>
萬物含養各長生<lb/>
　　　　配帝舞<lb/>
以炎為政以火為官位司南陸享配離壇三和實俎百<lb/>
味浮蘭神其茂豫天步艱難<lb/>
　　　　黄帝雲門舞<lb/>
三光儀表正四氣風雲同戊巳行初厯黄鐘始變宫平<lb/>
<pb n="KR4h0134_WYG_112-22a"/>
琮禮内鎮隂管奏司中齋壇芝曄曄清野桂馮馮夕牢<lb/>
芬六鼎安歌韻八風神光乃超忽嘉氣恒葱葱<lb/>
　　　　配帝舞<lb/>
四時咸一徳五氣或同論猶吹鳳凰管尚對梧桐園器<lb/>
圜居土厚位總配神尊始知今奏樂還用我雲門<lb/>
　　　　白帝雲門舞<lb/>
肅靈兊景承配秋壇雲髙火落露白蟬寒帝律登年金<lb/>
精行令瑞獸霜耀祥禽雪映司藏肅殺萬寳咸宜厥田<lb/>
<pb n="KR4h0134_WYG_112-22b"/>
上上收功在斯<lb/>
　　　　配帝舞<lb/>
金行秋令白帝朱宣司正五雉歌庸九川執文之徳對<lb/>
越彼天介以福祉君子萬年<lb/>
　　　　黒帝雲門舞<lb/>
北辰為政𤣥壇北陸之祀員官宿設𤣥璜浴蘭坎徳隂<lb/>
風御寒次律將迴窮紀微陽欲動細泉管猶調于隂竹<lb/>
聲未入于春絃待歸餘于送厯方履慶于斯年<lb/>
<pb n="KR4h0134_WYG_112-23a"/>
　　　　配帝舞<lb/>
地始坼虹始藏服𤣥玉居𤣥堂沐蕙氣浴蘭湯匏器潔<lb/>
水泉香陟配彼福無疆君欣欣此樂康<lb/>
　　　周宗廟歌十二首<lb/>
　　　　皇夏<hi>皇帝入廟門</hi>
肅肅清廟巖巖寢門欹器防滿金人戒言應<graphic n="KR0615" url="https://raw.githubusercontent.com/kanripo/KR-Gaiji/master/images/KR0615.png" mimeType="image/png"/>懸鼓崇<lb/>
牙樹羽階變升歌庭紛象舞閑安象設緝熙清奠春鮪<lb/>
初登新萍先薦僾然入室儼乎在位悽愴履之非寒之<lb/>
<pb n="KR4h0134_WYG_112-23b"/>
謂<lb/>
　　　　昭夏<hi>降神</hi>
永維祖武?慶靈長龍圖革命鳳厯歸昌功移上墋徳<lb/>
耀中陽清廟肅肅猛<graphic n="KR1607" url="https://raw.githubusercontent.com/kanripo/KR-Gaiji/master/images/KR1607.png" mimeType="image/png"/>煌煌曲髙大夏聲和盛唐牲牷<lb/>
蕩滌蕭合馨香和鑾戾止振鷺來翔永敷萬國是則四<lb/>
方<lb/>
　　　　皇夏<hi>俎入皇帝升階</hi>
年祥辨日上協龜言奉酎承列來庭駿奔雕禾飾斚翠<lb/>
<pb n="KR4h0134_WYG_112-24a"/>
羽承樽敬殫如此恭惟執燔<lb/>
　　　　皇夏<hi>獻皇髙祖</hi>
慶緒千重秀洪源萬里長無時猶戢翼有道故韜光盛<lb/>
徳必有後仁義終克昌明星初兆慶大電久呈祥<lb/>
　　　　皇夏<hi>獻皇曽祖徳皇帝</hi>
克昌光上烈基聖穆西藩崇仁髙涉渭積徳被居原帝<lb/>
圖張往迹王業茂前尊重芬徳陽廟疊慶夀陵園百靈<lb/>
光祖武千年福孝孫<lb/>
<pb n="KR4h0134_WYG_112-24b"/>
　　　　皇夏<hi>獻皇祖太祖文皇帝</hi>
雄圖屬天造宏略遇羣飛風雲猶聽命龍躍遂乗機百<lb/>
二當天險三分拒樂推函谷風塵散河陽氛霧晞濟弱<lb/>
淪風起扶危頺運歸地紐崩還正天樞落更追原祠乍<lb/>
超忽畢隴或緜微終封三尺劍長巻一戎衣<lb/>
　　　　皇夏<hi>獻文宣皇太后</hi>
月靈興慶沙祥發源功參禹迹徳賛堯門言容典禮䄖<lb/>
狄徽章儀形温徳令問昭陽日月不居歳時晼晩瑞雲<lb/>
<pb n="KR4h0134_WYG_112-25a"/>
纒心閟宫惟逺<lb/>
　　　　皇夏<hi>獻閔皇帝</hi>
龍圖基代徳天步屬艱難謳歌還受瑞揖讓乃登壇升<lb/>
輿芒刺重入位據闗寒巻舒雲汎濫游揚日浸微出鄭<lb/>
終無反居桐竟不歸祀夏今惟舊尊霛諡更追<lb/>
　　　　皇夏<hi>獻明皇帝</hi>
若水逢降居窮桑屬帷政丕哉馭帝籙鬱矣當天命方<lb/>
定五雲官先齊八風令文昌氣似珠太史河如鏡南宫<lb/>
<pb n="KR4h0134_WYG_112-25b"/>
學已開東觀書還聚文辭金石韻毫翰風飈豎清室桂<lb/>
馮馮齊房芝詡詡寧思玉管笛空見靈衣舞<lb/>
　　　　皇夏<hi>獻髙祖武皇帝</hi>
南河吐雲氣北斗降星辰百靈咸仰徳千年一聖人書<lb/>
成紫微動律定鳳凰馴六軍命西土甲子陳東隣戎衣<lb/>
此一定萬里更無塵烟雲同五色日月並重輪流沙既<lb/>
西靜蟠木又東臣凱樂聞朱雁鐃歌見白麟今為六代<lb/>
祀還得九疑賓<lb/>
<pb n="KR4h0134_WYG_112-26a"/>
　　　　皇夏<hi>飲福酒</hi>
禮殫祼獻樂極休成長離前掞宗祀文明縮酌浮蘭澄<lb/>
罍合鬯磬折禮容旋迴靈貺受釐撤俎飲福移樽惟光<lb/>
惟烈文子文孫<lb/>
　　　　皇夏<hi>還便殿</hi>
庭闋四始筵終三薦顧步堦墀徘徊餘奠六龍矯首七<lb/>
萃警途鼓移行漏風轉相烏翼翼從事緜緜四時惟神<lb/>
降嘏永言保之<lb/>
<pb n="KR4h0134_WYG_112-26b"/>
　　　周大祫歌二首<lb/>
　　　　昭夏<hi>降神</hi>
律在夾鍾服居蒼衮杳杳清思緜緜長逺就祭于合班<lb/>
神于本來庭有序助祭有章樂舞六代賓歌二王和鈴<lb/>
以節鞗革斯鏘齊宫饌玉鬱斚浮金洞庭鐘鼓龍門瑟<lb/>
琴其樂已變惟神是臨<lb/>
　　　　登歌<hi>奠玉帛時餘同宗廟  享</hi>
神惟顯思不言而令玉帛之禮敢陳莊敬奉如弗勝薦<lb/>
<pb n="KR4h0134_WYG_112-27a"/>
如受命交于神明慤于言行<lb/>
　　　周五聲調曲二十四首<lb/>
　　序曰元正饗㑹大禮賓至食舉稱觴薦玉六律既<lb/>
　　從八風斯暢以歌大業以舞成功<lb/>
　　　　宫調曲五首<lb/>
氣離清濁剖元開天地分三才初辨正六位始成文繼<lb/>
天爰立長安民乃樹君其明廣如日其澤厚如雲惟昔<lb/>
我文祖撥亂拒謳歌三分未撫運八百不陵河禮敷天<lb/>
<pb n="KR4h0134_WYG_112-27b"/>
下信樂正神人和風塵行息警江海欲無波<lb/>
我皇承下武革命在君臨應圖當舜玉嗣徳受堯琴沈<lb/>
首多推運陽城有讓心就日先知逺觀淵早見深𤣥精<lb/>
實委御蒼正乃皆平履端朝萬國年祥慶百靈玉帛咸<lb/>
觀禮華戎各在庭鳳響中夷則天文正玉衡皇基自天<lb/>
保萬物乃由庚<lb/>
握衡平地紀觀象正天樞祺祥鍾赤縣靈瑞炳皇都更<lb/>
受昭華琯還披蘭葉圖金波來白兔若木下蒼烏玉斗<lb/>
<pb n="KR4h0134_WYG_112-28a"/>
調元協金沙富國租青丘還擾圃丹穴更巢梧安樂新<lb/>
城慶長生百福符<lb/>
明明九族序穆穆四門賓隂陵朝北附蟠木引東臣澗<lb/>
途求版築溪源取釣綸多士歸賢戚維城屬茂親貴位<lb/>
連南斗髙榮據北辰迎時乃推䇿司職且班神日月之<lb/>
所照霜露之所均永從文軌一長無外户人<lb/>
鬱盤舒棟宇峥嶸侔大壯拱木詔林衡全模徵梓匠千<lb/>
櫨綺翼浮百栱長虹抗北去邯鄲道南來偃師望龍首<lb/>
<pb n="KR4h0134_WYG_112-28b"/>
載文㮰雲楣承武帳居者非求隘卑宫豈難尚壯麗天<lb/>
下觀是以從蕭相<lb/>
　　　　變宫調二首<lb/>
帝遊光出震君明擅在離巖廊惟眷顧欽若尚無為龍<lb/>
穴非難附鸞巢欲可窺具茨應不逺汾陽寧足隨烝民<lb/>
播植重溝洫劬勞多桑林還注雨積石遂開河明徵逢<lb/>
永命平秩值年和更有薫風曲方聞晨露歌<lb/>
移風廣軒厯崇徳盛唐年成文興大雅出豫動鈞天黄<lb/>
<pb n="KR4h0134_WYG_112-29a"/>
鐘六律正閶闔八風宣孤竹調陽管空桑節雅弦舞林<lb/>
鸞更下歌山鳳欲前聞音能辨俗聽曲乃思賢感物觀<lb/>
治亂心恒防未然君子得其道太平何有焉<lb/>
　　　　商調曲四首<lb/>
君以宫唱寛大而謨明臣以商應聞義則可行有熊為<lb/>
政訪道于容成殷湯受命委任于阿衡忠其敬事有罪<lb/>
不逃刑誦其箴諫言之無隠情有剛有斷四方可以寧<lb/>
既頌既雅天下乃升平専精一致金石為之開動其兩<lb/>
<pb n="KR4h0134_WYG_112-29b"/>
心妻子恩情乖茍利社稷無有不盡懐昊天降祐元首<lb/>
唯康哉<lb/>
百川俱㑹大海所以深羣材既聚故能成鄧林猛虎在<lb/>
山百獸莫敢侵忠臣處國天下無異心昔我文祖執心<lb/>
且危慮驅剪豺狼經營此天步今我受命又無敢逸豫<lb/>
惟爾弼諧各可知兢懼<lb/>
禮樂既正神人所以和玉帛有序志欲静干戈各分符<lb/>
瑞俱誓裂山河今日相樂對酒且當歌道徳以喻聽撞<lb/>
<pb n="KR4h0134_WYG_112-30a"/>
鐘之聲神姦不若觀鑄鼎之形鄷宫既朝諸侯于是穆<lb/>
岐陽或狩淮夷自此平若涉大川言憑于舟檝如和鼎<lb/>
實有寄于鹽梅君臣一體可以靜氛埃得人則治何世<lb/>
無竒才<lb/>
風力是舉而台階序平重黎既登而天地位成功無與<lb/>
讓銘太常之旌世不失職受騂毛之盟輯瑞班瑞穆穆<lb/>
于堯門惟翰惟屏膴膴于周原功成而治定禮樂斯存<lb/>
復子而明辟姬旦何言<lb/>
<pb n="KR4h0134_WYG_112-30b"/>
　　　　角調曲二首<lb/>
止戈見于絶轡之野稱伐聞于丹水之征信義俱存乃<lb/>
先忘食五材並用誰能去兵雖聖人之大寳曰位實天<lb/>
地之大徳曰生涇渭同流清濁異能琴瑟並御雅鄭殊<lb/>
聲擾擾烝人聲教不一茫茫禹迹車軌未并志在四海<lb/>
而尚恭儉心包宇宙而無驕盈言而無文行之不逺義<lb/>
而無立動則無成惻隠其心訓以慈恵流宥其過哀矜<lb/>
典刑<lb/>
<pb n="KR4h0134_WYG_112-31a"/>
匡賛之士或從漁釣雲雨之才乍嘆幽谷尋芳者追深<lb/>
徑之蘭識韻者探<hi>一作採</hi>窮山之竹克明其徳貢以三事<lb/>
樹之風聲言于九牧協用五紀風若從時農用八政甘<lb/>
作其榖殊風共軌見之周南異畝同穎聞之唐叔祁寒<lb/>
暑雨是無胥怨天覆雲油滋焉滲漉幸無謝上古之淳<lb/>
人庶可以封之于比屋<lb/>
　　　　徵調曲六首<lb/>
乾坤以含養覆載日月以貞明照臨達人以四海為務<lb/>
<pb n="KR4h0134_WYG_112-31b"/>
明君以百姓為心水波瀾者源必逺樹扶疎者根必深<lb/>
雲雨所施無不洽廊廟求才多所任<lb/>
淳風布政常無欲至道防人能變俗求仁義急于水火<lb/>
用禮讓多于菽粟屈軼無佞人可指獬豸無繁刑可觸<lb/>
王道蕩蕩用無為天下四人誰不足<lb/>
聖人千年始一生黄河千年始一清攝提以之而從紀<lb/>
玉燭于是而文明東南可以補地缺西北可以正天傾<lb/>
浮黿則東海可厲運鍤則南山可平衆仙就朝于瑶水<lb/>
<pb n="KR4h0134_WYG_112-32a"/>
羣帝受享于明庭懐和則韎任並奉功烈則鐘鼎俱銘<lb/>
三光以記物呈形四時以裁成正位雷風大山岳之響<lb/>
寒暑通隂陽之氣武功則六合攸同文教則二儀經緯<lb/>
有道則咸浴其徳好生則各繁其類白日經天中則移<lb/>
明月横漢滿而虧能虧能缺既無為雖盈雖滿則不危<lb/>
開信義以為苑囿立道徳以為城池周監二代所損益<lb/>
郁郁乎文其可知庖犧之親臨佃漁神農之躬秉耕稼<lb/>
湯則救旱而憂勤禹則正冠而無暇草上之風無不偃<lb/>
<pb n="KR4h0134_WYG_112-32b"/>
君子之甿知可化將欲比徳于三皇未始追蹤于五霸<lb/>
纎纎不絶林薄成涓涓不止江河生事之毫髪無謂輕<lb/>
慮逺防微乃不傾雲官乃垂拱大君鳳厯唯欽明元首<lb/>
類上帝而禋六宗望山川而朝羣后地鏡則山澤俱開<lb/>
河圖則魚龍合負我之天網莫不該閶闔九闗天門開<lb/>
卿相則風雲𤣥感匡賛則星辰下來既興周室之三聖<lb/>
乃舉唐朝之八才莘臣參謀于左相天老教政于中台<lb/>
其宜作則于明哲故無崇信于姦回<lb/>
<pb n="KR4h0134_WYG_112-33a"/>
正陽和氣萬類繁君王道合天地尊黎人耕植于義圃<lb/>
君子翺翔于禮園落其實者思其樹飲其流者懐其源<lb/>
咎繇為謀不仁逺士㑹為政羣盜奔克寛則昆蟲内向<lb/>
彰信則殊俗宅心浮橋有月支抱馬上苑有烏孫學琴<lb/>
赤玉則南海輸賮白環則西山獻琛無勞鑿空于大夏<lb/>
不待蹶角于蹛林<lb/>
　　　　羽調曲五首<lb/>
樹君所以牧人立法所以靜亂首惡既其南巢元兇于<lb/>
<pb n="KR4h0134_WYG_112-33b"/>
是北竄居休氣而四塞在光華而兩旦是以雨施作解<lb/>
是以風行唯渙周之文武洪基光宅天下文思千載克<lb/>
聖咸熙七百在我應期實昊天有成命惟四方其訓之<lb/>
運平後親之俗時亂先疎之雄踰桂林而驅象濟弱水<lb/>
而承鴻既浮干吕之氣還吹入律之風錢則都内貫朽<lb/>
倉則常平粟紅火中乃寒乃暑年和一風一雨聽鐘磬<lb/>
念封疆聞笙竽思蓄聚瑶琨篠簜既從怪石鉛松即序<lb/>
長樂善馬成廏水衡黄金為府<lb/>
<pb n="KR4h0134_WYG_112-34a"/>
百川乃宗巨海衆星是仰北辰九州攸同禹跡四海合<lb/>
徳堯臣朝陽栖于鳴鳳靈畤牧于般麟雲玉葉而五色<lb/>
月金波而兩輪涼風迎時北狩小暑戒節南巡山無藏<lb/>
于紫玉地不愛于黄銀雖南征而北怨實西略而東賓<lb/>
既永清于四海終有慶于一人<lb/>
定律零陵玉管調鐘始平銅尺龍門之下孤桐泗水之<lb/>
濱鳴石河靈于是讓珪山精所以奉璧滌九川而賦稅<lb/>
乗三危而納錫北里之禾六穂江淮之茅三脊可以玉<lb/>
<pb n="KR4h0134_WYG_112-34b"/>
檢封禪可以金繩探冊終永保于鴻名足揚光于載籍<lb/>
太上之有立徳其次之謂立言樹善滋于務本除惡窮<lb/>
于塞源冲深其智則厚昭明其道乃尊仁義之財不匱<lb/>
忠信之禮無繁動天無有不届唯時無幽不徹作徳心<lb/>
逸日休作偽心勞日拙自非剛克掩義無所離于𠞰絶<lb/>
　　　對酒歌<hi>以下五言雲文苑英華作范  非</hi>
春水望桃花春洲藉芳杜琴從<hi>一作隨</hi>緑珠借酒就文君<lb/>
取牽馬向渭橋日曝<hi>一作落</hi>山頭晡山簡接䍦倒王戎如<lb/>
<pb n="KR4h0134_WYG_112-35a"/>
意舞箏鳴金谷園笛韻平陽塢人生一百年觀笑惟三<lb/>
五何處覔錢刀求為洛陽賈<lb/>
　　　昭君辭應詔<lb/>
斂眉光禄塞還望夫人城片片紅顔落雙雙淚眼生氷<lb/>
河牽馬渡雪路抱鞍行胡風入骨冷夜月照心明方調<lb/>
馬上曲變入<hi>一作作</hi>胡笳聲<lb/>
　　　王昭君<lb/>
拭啼辭戚里回顧望昭陽鏡失菱花影釵除却月梁圍<lb/>
<pb n="KR4h0134_WYG_112-35b"/>
腰無一尺垂淚有千行緑衫承馬汗紅袖拂秋霜别曲<lb/>
真多恨哀絃須更張<lb/>
　　　出自薊北門行<lb/>
薊門還北望役役盡傷情闗山連漢月隴水向秦城笳<lb/>
寒蘆葉脆弓凍紵弦鳴梅林能止渴複姓可防兵將軍<lb/>
朝挑戰都䕶夜巡營燕山猶有石須勒幾人名<lb/>
　　　結客少年場行<lb/>
結客少年場春風滿路香歌撩李都尉果擲潘河陽隔<lb/>
<pb n="KR4h0134_WYG_112-36a"/>
花遥勸酒就水更移牀今年喜夫壻新拜羽林郎定知<lb/>
劉碧玉偷嫁汝南王<lb/>
　　　道士步虚詞十首<lb/>
渾成空教立元始正圖開赤玉靈文下朱陵真氣來中<lb/>
天九龍館倒景八風臺雲度弦歌響星移空殿迴青衣<lb/>
上少室童子向蓬萊逍遥聞四㑹倐忽度三災<lb/>
無名萬物始有道百靈初寂絶乗丹氣𤣥明上玉虚三<lb/>
元隨建節八景逐迴輿赤鳳來銜璽青烏入獻書壊机<lb/>
<pb n="KR4h0134_WYG_112-36b"/>
仍成机枯魚還作魚栖心浴日館行樂止雲墟<lb/>
凝真天地表絶想<hi>一作相</hi>寂寥前有象猶虚豁忘形本自<lb/>
然開經壬子世值道甲申年迴雲隨舞曲流水逐歌絃<lb/>
石髓香如飯芝房脆似蓮停鸞讌瑶水歸路上鴻天<lb/>
道生乃太乙守靜即𤣥根中和煉九氣甲子謝三元居<lb/>
心受善水教學重香園鳬留報闗吏鶴去畫城門更以<lb/>
忻無迹還來寄絶言<lb/>
洞靈尊上徳虞石㑹明真要妙思𤣥牝虚無養谷神丹<lb/>
<pb n="KR4h0134_WYG_112-37a"/>
丘乗翠鳳𤣥圃御斑麟移藜付苑吏種杏乞山人自此<lb/>
逢何世從今復幾春海無三尺水山成數寸塵<lb/>
東明九芝蓋北燭五雲車飄颻入倒景出沒上烟霞春<lb/>
泉下玉霤青鳥向金華漢帝看桃核齊侯問棗花上元<lb/>
應送酒來向蔡經家<hi>石刻云應逐上元酒同來訪蔡家</hi>
歸心遊太極迴向入無名五香芬紫府千燈照赤城鳳<lb/>
林採珠實龍山種玉榮夏簧三舌響<hi>一作夏笛三</hi>春鐘九乳<lb/>
鳴絳河應逺别黄鵠來相迎<lb/>
<pb n="KR4h0134_WYG_112-37b"/>
北闕臨𤣥水南宫生絳雲龍泥印玉䇿大火煉真文上<lb/>
元風雨散中天歌吹分靈駕千尋上空香萬里聞<lb/>
地境堦基逺天窓影迹深碧玉成雙樹空青為一林鵠<lb/>
巢堪煉石蜂房得煮金漢武多驕慢淮南不小心蓬萊<lb/>
入海底何處可追尋<lb/>
麟洲一海濶𤣥圃半天髙浮丘迎子晉若士避盧敖經<lb/>
餐林慮李舊食綏山桃成丹須竹節刻髓用蘆刀無妨<lb/>
隠士去即是賢人逃<lb/>
<pb n="KR4h0134_WYG_112-38a"/>
　　　烏夜啼<lb/>
桂樹懸知逺風竿詎肯低獨憐明月夜孤飛猶未栖虎<lb/>
賁誰見惜御史詎相攜誰言入絃管終是曲中啼<lb/>
　　　怨歌行<hi>以下六言</hi>
家住金陵縣前嫁得長安少年回頭望鄉淚落不知何<lb/>
處天邊胡塵幾日應盡漢月何時更圓為君能歌此曲<lb/>
不覺心隨斷絃<lb/>
　　　舞媚娘<lb/>
<pb n="KR4h0134_WYG_112-38b"/>
朝來户前照鏡含笑盈盈自看眉心濃黛直㸃額角輕<lb/>
黄細安秖疑落花漫去復道春風不還少年唯有歡樂<lb/>
飲酒那得留殘<lb/>
　　　烏夜啼<hi>以下七言</hi>
促柱繁絃非子夜歌聲舞態異前溪御史府中何處宿<lb/>
洛陽城頭那得棲彈琴蜀郡卓家女織錦秦川竇氏妻<lb/>
詎不自驚長淚落到頭啼烏恒夜啼<lb/>
　　　燕歌行<lb/>
<pb n="KR4h0134_WYG_112-39a"/>
代北雲氣晝昏昏千里飛蓬無復根寒雁嗈嗈渡遼水<lb/>
桑葉紛紛落薊門晉陽山頭無箭竹疎勒城中乏水源<lb/>
屬國征戍久離居陽闗音信絶能疎願得魯連飛一箭<lb/>
持寄思歸燕將書渡遼本自有將軍寒風蕭蕭生水紋<lb/>
妾驚甘泉足烽火君訝漁陽少<hi>一作多</hi>陣雲自從將軍出<lb/>
細栁蕩子空牀難獨守盤龍明鏡餉秦嘉辟惡生香寄<lb/>
韓夀春分燕來能幾日二月蠶眠不復久<hi>玉臺作不能食</hi>洛陽<lb/>
遊絲百丈連黄河春氷千片穿桃花顔色好如馬榆筴<lb/>
<pb n="KR4h0134_WYG_112-39b"/>
新開巧似錢蒲桃一杯千日醉無事九轉學神仙定取<lb/>
金丹作幾服能令華表得千年<lb/>
　　　楊栁歌<lb/>
河邊楊栁百丈枝别有長條踠地垂河水衝激根株危<lb/>
倐忽河中風浪吹可憐巢裏鳳凰兒無故當年生别離<lb/>
流槎一去上天池織女支機當<hi>一作將</hi>見隨誰言從來廕<lb/>
數國直用東南一小枝昔日公子出南皮何處相尋𤣥<lb/>
武陂駿馬翩翩西北馳左右彎弧仰月支連錢障泥渡<lb/>
<pb n="KR4h0134_WYG_112-40a"/>
水騎白玉手板落盤螭君言丈夫無意氣試問燕山那<lb/>
得碑鳳凰新管簫史吹朱鳥春窓玉女窺銜雲酒盃赤<lb/>
瑪瑙照日食螺紫琉璃百年霜露奄離披一旦功名不<lb/>
可為定是懐王作計誤無事翻覆用張儀不如飲酒髙<lb/>
陽池日暮歸時倒接䍦武昌城下誰見移官渡營前那<lb/>
可<hi>一作得</hi>知獨憶飛絮鵝毛下非復青絲馬尾垂欲與梅<lb/>
花留一曲共將長笛管中吹<lb/>
　　詩<lb/>
<pb n="KR4h0134_WYG_112-40b"/>
　　　奉和泛江<hi>藝文作王臺卿非  以下五言</hi>
春江下白帝畫舸向黄牛錦纜回沙磧蘭橈避荻洲濕<lb/>
花隨水泛空巢逐樹流建平船柹下荆門戰艦浮岸社<lb/>
多喬木<hi>一作羣樹</hi>山城足迥樓日落江風靜龍吟迴上遊<lb/>
　　　奉和山池<lb/>
樂宫多暇豫望苑暫迴輿鳴笳陵絶浪飛蓋歴通渠桂<lb/>
亭花未落桐門葉半疎荷風驚浴鳥橋影聚行魚日落<lb/>
含山氣雲歸帶雨餘<lb/>
<pb n="KR4h0134_WYG_112-41a"/>
　　　陪駕幸終南山和宇文内史<lb/>
玉山乗四載瑶池宴八龍黿橋浮少海鵠蓋上中峰飛<lb/>
狐横塞路白馬當河衝水奠三川石山封五樹松長虹<lb/>
雙瀑布圎闕兩芙蓉戍樓鳴夕鼓山寺響晨鐘新蒲節<lb/>
轉促短筍籜猶重樹宿含櫻鳥花留釀蜜蜂迎風下列<lb/>
缺灑酒召昌容且欣陪北上方欲待東封<lb/>
　　　和宇文内史春日遊山<lb/>
遊客值春輝金鞍上翠微風逆花迎面山深雲濕衣雁<lb/>
<pb n="KR4h0134_WYG_112-41b"/>
持一足倚猿將兩臂飛戍樓侵嶺路山村落獵圍道士<lb/>
封君達仙人丁令威煮丹於此地居然未肯歸<lb/>
　　　遊山<hi>一作遊仙</hi>
聊登𤣥圃殿更上増城山不知髙幾里低頭看世間唱<lb/>
歌雲欲聚彈琴鶴欲舞澗底百重花山根一片雨婉婉<lb/>
藤倒垂亭亭松直豎<lb/>
　　　和宇文京兆遊田<lb/>
小苑禁門開長楊獵客來懸知畫眉罷走馬向章臺澗<lb/>
<pb n="KR4h0134_WYG_112-42a"/>
寒泉反縮山晴雲倒回熊飢自舐掌雁驚獨銜枚美酒<lb/>
餘杭醉<hi>一作至</hi>芙蓉即奉杯<lb/>
　　　奉報寄洛州<lb/>
舟師㑹孟津甲子陣東隣雷轅驚戰鼓劒室動金神幕<lb/>
府風雲氣軍門闗塞人長旍析鳥羽合甲抱犀麟星芒<lb/>
一丈燄月暈七重輪黎陽水稍渌官渡栁應春無庸奉<lb/>
天睠驅傳牧南秦繁詞勞簡牘雜俗弊風塵上洛逢都<lb/>
尉商山見逸民留滯終南下唯當一史臣<lb/>
<pb n="KR4h0134_WYG_112-42b"/>
　　　奉報窮秋寄隠士<hi>詩彚作王褒詩非</hi>
王倪逢齧缺桀溺偶長沮藜牀負日卧麥隴帶經鋤自<lb/>
然曲木几無名科斗書聚花聊飼雀穿池試養魚小村<lb/>
治澁路低田補壊渠秋水牽沙落寒藤抱樹疎空枉平<lb/>
原騎來過仲蔚廬<lb/>
　　　上益州上柱國趙王二首<lb/>
銅梁影棠樹石鏡寫褰帷兩江如漬錦雙峰似畫眉穿<lb/>
荷低晚蓋衰栁掛殘絲風流盛儒雅泉湧富文詞無因<lb/>
<pb n="KR4h0134_WYG_112-43a"/>
同子淑暫得侍臨淄<lb/>
寂寞嵗隂窮蒼茫雲貌同鶴毛飄亂雪車轂轉飛蓬雁<lb/>
歸知向暖烏巢解背風寒沙兩岸白獵火一山紅願想<lb/>
懸鶉敝時嗟陋巷空<lb/>
　　　謹贈司冦淮南公<lb/>
危邦久亂徳天䇿始乗機九河聞誓衆千里見連旂虢<lb/>
亡垂棘返齊平寳鼎歸乆弊風塵俗殊勞闗塞衣絆驥<lb/>
還千里垂鵬更九飛猶憐馬齒進應念節旄稀迴軒入<lb/>
<pb n="KR4h0134_WYG_112-43b"/>
故里園栁始依依舊竹侵行徑新桐益幾圍寒谷梨應<lb/>
重秋林栗更肥美酒還參聖雕文本入微促歌迎趙瑟<lb/>
遊絃召楚妃小人司刺舉明敭<hi>一作時</hi>實濫吹南部治都<lb/>
尉軍謀假建威商山隱士石<hi>一作宅</hi>丹水鳳凰磯野亭長<lb/>
被馬山城早掩扉傳呼擁絳節交㦸映彤闈遂令忘楚<lb/>
操何但食周薇三十六水變四十九條非丹竈風烟歇<lb/>
年齡蒲栁衰同僚敢不盡疇日懼難追<lb/>
　　　正旦上司憲府<lb/>
<pb n="KR4h0134_WYG_112-44a"/>
詰旦啓門闌繁辭湧筆端蒼鷹下獄吏獬豸飾刑官司<lb/>
朝引玉節盟載捧珠盤窮紀星移次歸餘律未殫雪髙<lb/>
三尺厚氷深一丈寒短笋猶埋竹香心未啓蘭孟門久<lb/>
失路扶揺忽上摶栖烏還得府棄馬復歸欄榮華名義<lb/>
重虚薄報恩難枚乗還起疾貢禹遂彈冠方垂蓮葉劒<lb/>
未用竹根丹一知懸象法誰思垂釣竿<lb/>
　　　任洛州酬薛文學見贈别<lb/>
子居河之曲英彦本連蹤鹽形或變虎鼎氣乍成龍若<lb/>
<pb n="KR4h0134_WYG_112-44b"/>
人承載徳宫牆定數重五衢開辨路四照起文烽曰余<lb/>
濫推轂民願始天從上洛分都尉𢎞農開附庸羊腸連<lb/>
九阪熊耳對雙峰白石仙人芋青林隠士松北梁送孫<lb/>
楚西堤别葛龔故人倘書札黎陽土足封<lb/>
　　　將命至鄴<lb/>
大國修聘禮親隣自此敦張旜事原隰負扆報成言西<lb/>
過犯風露北指度轘轅交歡值公子展禮覿王孫何以<lb/>
譽嘉樹徒欣賦采蘩四牢盈折俎三獻滿罍樽人臣無<lb/>
<pb n="KR4h0134_WYG_112-45a"/>
境外何由欣此言風俗既殊阻山河不復論無因旅南<lb/>
館空欲祭西門眷然惟此别夙期幸共存<lb/>
　　　將命至鄴酬祖正員<lb/>
我皇臨九有聲教洎無隄興文盛禮樂偃武息氓黎承<lb/>
乏驅騏驥旌旗事琬珪古碑文字盡荒城年代迷被隴<lb/>
文𤓰熟交塍香穂低投瓊實有慰報李更無蹊<lb/>
　　　入彭城館<lb/>
襄君前建國項氏昔稜威鶂飛傷楚戰雞鳴悲漢圍年<lb/>
<pb n="KR4h0134_WYG_112-45b"/>
<hi>一作世</hi>代殊氓俗風雲更盛衰水流浮磬動山喧雙翟飛<lb/>
夏餘花欲盡秋近燕將稀槐庭垂緑穂蓮浦落紅衣徒<lb/>
知日云暮不見舞雩歸<lb/>
　　　同州還<lb/>
赤岸繞新村青城臨綺門范雎新入相穰侯始出蕃上<lb/>
林催獵響河橋爭渡喧竄雉飛横澗藏狐入斷原將軍<lb/>
髙宴晚來過青竹園<lb/>
　　　從駕觀講武<lb/>
<pb n="KR4h0134_WYG_112-46a"/>
校戰出長楊兵欄入鬬場置陣横雲起開營雁翼張門<lb/>
嫌磁石礙馬畏鐵菱傷龍淵觸牛斗繁弱駭天狼落星<lb/>
奔驥騄浮雲上驌驦急風吹戰鼓髙塵擁貝裝駭猿時<lb/>
落木驚鴻屢斷行樹寒條更直山枯菊轉芳豹略推全<lb/>
勝龍圖揖所長小臣欣寓目還知奉㑹昌<lb/>
　　　奉報趙王出師在道賜詩<lb/>
上將出東平先定下江兵彎<hi>一作弧</hi>弓伏石動振鼓沸沙<lb/>
鳴横海將軍號長風駿馬名雨歇殘虹斷雲歸一雁征<lb/>
<pb n="KR4h0134_WYG_112-46b"/>
暗巖朝石濕空山夜火明低橋澗底渡狹路花中行錦<lb/>
車同建節魚軒異泊營軍中女子氣塞外夫人城小人<lb/>
乖攝養岐路阻逢迎幾月芝田熟何年金竈成哀笳闗<lb/>
塞曲嘶馬别離聲王子身為寳深思不倚衡<lb/>
　　　和趙王送峽中軍<lb/>
樓船聊習戰白羽試撝軍山城對却月岸陣抵平雲赤<lb/>
虵懸弩影流星抱劍文胡笳遥警夜塞馬暗嘶羣客行<lb/>
明月峽猿聲不可聞<lb/>
<pb n="KR4h0134_WYG_112-47a"/>
　　　奉和趙王途中五韻<hi>藝文云王褒作舊集載此疑誤收也</hi>
飄飄映車幕出沒望連旗度雲還翊陣迴風即送師峽<lb/>
路沙如月山峰石似眉村桃拂紅粉岸栁被青絲錦城<lb/>
遥可望迴鞍念此時<lb/>
　　　侍從徐國公殿下軍行<lb/>
八風占陣氣六甲候兵韜置府仍張幕麾軍即秉旄長<lb/>
旗臨廣武烽火照成皋巡寒重挾纊酌水勝單醪陣後<lb/>
雲逾直兵深星轉髙電燄驅龍馬山精鏤寳刀塞迥翻<lb/>
<pb n="KR4h0134_WYG_112-47b"/>
榆葉闗寒落雁毛既得從神武何須念久勞<lb/>
　　　同盧記室從軍<hi>樂府作從軍行</hi>
河圖論陣氣金匱辨星文地中鳴鼓角天上下將軍函<lb/>
犀恒七屬浴鐵本千羣飛梯聊度絳合弩暫凌汾冦陣<lb/>
先中斷妖營即兩分連烽對嶺度嘶馬隔河聞箭飛如<lb/>
疾雨城崩似壊雲英王於此戰何用武安君<lb/>
　　　伏聞遊獵<lb/>
虞旗喜旦晴獵馬向山横石闗魚貫上山梁雁翅行雪<lb/>
<pb n="KR4h0134_WYG_112-48a"/>
平尋兔跡林藂聽雉聲馬嘶山谷響弓寒桑柘鳴聞弦<lb/>
鳥自落望火獸空驚無風樹即正不凍水還平誰知茂<lb/>
陵下願入雎陽城<lb/>
　　　見征客始還遇獵<lb/>
貳師新受詔長平正凱歸猶言乗戰馬未得解戎衣上<lb/>
林遇逐獵宜春蹔合圍漢帝熊猶憤秦王雉更飛故人<lb/>
迎借問念舊始依依河邊一片石不復肯支機<lb/>
　　　奉和闡𢎞二教應詔<lb/>
<pb n="KR4h0134_WYG_112-48b"/>
五明教已設三元法復開魚山將鶴嶺清𣑽兩邊來香<lb/>
烟聚為塔花雨積成臺空心論佛性貞氣辨仙才露盤<lb/>
髙掌滴風鳥平翅迴無勞問<hi>一作訪</hi>待詔自識昆明灰<lb/>
　　　至老子廟應詔<lb/>
虛無推馭辨寥廓本乗蜺三門臨苦縣九井對靈谿盛<lb/>
丹須竹節量藥用刀圭石似臨卭芋芝如封禪泥毻毛<lb/>
新鵠小盤根古樹低野戍孤烟起春山百鳥啼路有三<lb/>
千别途經七聖迷唯<hi>一作行</hi>當别關吏直向流沙西<lb/>
<pb n="KR4h0134_WYG_112-49a"/>
　　　奉和趙王遊仙<lb/>
藏山還採藥有道得從師京兆陳安世成都李意期玉<lb/>
京傳相鶴太乙授飛龜白石香新芋青泥美熟芝山精<lb/>
逢照鏡樵客值圍棋石紋如碎錦藤苗似亂絲蓬萊在<lb/>
何處漢后欲遥祠<lb/>
　　　奉和同泰寺浮圖<hi>和梁簡文帝</hi>
岧岧凌太清照殿比東京長影臨雙闕髙層出九城拱<lb/>
積行雲礙幡揺度鳥驚鳳飛如始泊蓮合似初生輪重<lb/>
<pb n="KR4h0134_WYG_112-49b"/>
對月滿鐸韻擬鸞聲畫水流全住圖雲色半輕<hi>一作行</hi>露<lb/>
晚盤猶滴珠朝火更明雖連博望苑還接銀沙城天香<lb/>
下桂殿仙𣑽入伊笙庶聞八解樂方遣六塵情<lb/>
　　　奉和法筵應詔<lb/>
五城隣北極百雉壯西昆鈎陳横複道閶闔抵靈軒千<lb/>
柱蓮花塔由旬紫紺園佛影胡人記經文漢語翻星窺<lb/>
朱鳥牖雲宿鳳凰門新禽解雜囀春栁卧生根早雷驚<lb/>
蟄户流雪長河源建始移交讓徽音種合昏風飛扇天<lb/>
<pb n="KR4h0134_WYG_112-50a"/>
辯泉湧屬絲言羈臣從散木無以預中天<hi>闕二字</hi>遥可望<lb/>
終類仰鵾弦<lb/>
　　　和從駕登雲居寺塔<hi>一作和趙王遊雲居寺</hi>
重巒千仞塔危磴九層臺石闗恒逆上山梁乍斗迴堦<lb/>
下雲峰出窓前風洞開隔嶺鐘聲度中天𣑽響來平時<lb/>
欣侍從於此蹔徘徊<lb/>
　　　和何儀同講竟述懐<lb/>
無名即講道有動定論機安經讓禮席正業理儒衣似<lb/>
<pb n="KR4h0134_WYG_112-50b"/>
得遊焉趣能同捨講歸石渠人少歇華隂市暫稀秋雲<lb/>
低晚氣短景側餘輝螢排亂草出雁捨斷蘆飛别有平<lb/>
陵逕蕭條客鬢衰飢噪空倉雀寒驚嬾婦機實欣懐䛕<lb/>
問逢君理入微<hi>䛕音小</hi>
　　　奉和趙王隠士<lb/>
洛陽徵五隠東都别二賢雲氣浮函谷星光集潁川霸<lb/>
陵採樵路<hi>一作徑</hi>成都賣卜錢鹿裘披稍裂藜牀坐欲穿<lb/>
阮籍唯長嘯嵇康訝一弦澗險無平石山深足細泉短<lb/>
<pb n="KR4h0134_WYG_112-51a"/>
松猶百尺少鶴已千年野鳥繁弦囀山花焰火然洞風<lb/>
吹户裏石乳滴忩前雖無亭長識終見野人傳<lb/>
　　　擬詠懐二十七首<lb/>
步兵未飲酒中散未彈琴索索無真氣昏昏有俗心涸<lb/>
鮒常思水驚飛<hi>一作羽</hi>每失林風雲能變色松竹且悲吟<lb/>
由來不得意何必往長岑<lb/>
赭衣居傅巖垂綸在渭川乗舟能上月飛幰欲捫天誰<lb/>
知志不就空有直如弦洛陽蘇季子連衡不復連既無<lb/>
<pb n="KR4h0134_WYG_112-51b"/>
六國印飜思二頃田<lb/>
俎豆非所習帷幄復無謀不言班定逺應為萬里侯燕<lb/>
客思遼水秦人望隴頭倡家遭强娉質子值仍留自憐<lb/>
才智盡空傷年鬢秋<lb/>
楚材稱晉用秦臣即趙冠離宫延子産羈旅接陳完寓<lb/>
衛非所寓安齊獨未安雪泣悲去魯悽然憶相韓唯彼<lb/>
窮途慟知余行路難<lb/>
惟忠且惟孝為子復為臣一朝人事盡身名不足親吳<lb/>
<pb n="KR4h0134_WYG_112-52a"/>
起甞辭魏韓非遂入秦壯情已消歇雄圖不復申移住<lb/>
華隂下終為闗外人<lb/>
疇昔國士遇生平知已恩直言珠可吐寧知炭可<hi>一作欲</hi>
吞一顧重尺璧千金輕一言悲傷劉孺子悽愴史皇孫<lb/>
無因同武騎歸守灞陵園<lb/>
榆闗斷音信漢使絶經過胡笳落淚曲羌笛斷腸歌纎<lb/>
腰減束素别淚損横波恨心終不歇紅顔無復多枯木<lb/>
期填海青山望斷河<lb/>
<pb n="KR4h0134_WYG_112-52b"/>
白馬向清波乗氷始渡河置兵須近水移營喜竈多長<lb/>
坂初垂翼鴻溝遂倒戈的顱於此去虞兮奈若何空營<lb/>
衛青塜徒聽田横歌<lb/>
北臨𤣥菟郡南戍朱鳶城共此無期别俱知萬里情昔<lb/>
甞遊令尹今時事客卿不特貧謝富安知死羨生懐秋<lb/>
獨悲此平生何謂平<lb/>
悲歌渡燕水弭節出陽闗李陵從此去荆卿不復還故<lb/>
人形影滅音書兩俱絶遥看塞北雲懸想闗<hi>一作天</hi>山雪<lb/>
<pb n="KR4h0134_WYG_112-53a"/>
遊子河梁上應將蘇武别<lb/>
揺落秋為氣凄凉多怨情啼枯湘水竹哭壊杞梁城天<lb/>
亡遭憤戰日蹙值愁兵直虹朝映壘長星夜落營楚歌<lb/>
饒恨曲南風多死聲眼前一杯酒誰論身後名<lb/>
周王逢鄭忿楚后值秦寃梯衝已鶴列冀馬忽雲屯武<lb/>
安檐瓦振昆陽猛獸奔流星夕照鏡烽火夜燒原古獄<lb/>
饒寃氣空亭多枉魂天道或可問微兮不忍言<lb/>
横流遘屯慝上墋結重氛哭市聞妖獸頽山起怪雲緑<lb/>
<pb n="KR4h0134_WYG_112-53b"/>
林多散卒清波有敗軍智士今安用忠臣且未聞惜無<lb/>
萬金産東求滄海君<lb/>
吉士長為吉善人終日善大道忽云乖生民隨事蹇有<lb/>
情何可豁忘懐固難遣麟窮季氏罝虎振周王圏平生<lb/>
幾種意一旦衝風巻<lb/>
六國始咆哮縱横未定交欲競連城玉翻徵縮酒茅析<lb/>
骸猶換子登爨已懸巢壯氷初開地盲風正折膠輕雲<lb/>
飄馬足明月動弓弰楚師正圍鞏秦兵未下崤始知千<lb/>
<pb n="KR4h0134_WYG_112-54a"/>
載内無復有申包<lb/>
横石三五片長松一兩株對君俗人眼真興理當無野<lb/>
老披荷葉家童掃栗跗竹林千户封甘橘萬頭奴君見<lb/>
愚公谷真言此谷愚<lb/>
日晩荒城上蒼茫餘落暉都䕶樓蘭返將軍疎勒歸馬<lb/>
有風塵氣人多闗塞衣陣雲平不動秋蓬巻欲飛聞道<lb/>
樓船戰今年不解圍<lb/>
尋思萬户侯中夜忽然愁琴聲遍屋裡書巻滿牀頭雖<lb/>
<pb n="KR4h0134_WYG_112-54b"/>
言夢蝴蝶定自非莊周殘月如初月新秋似舊秋露泣<lb/>
連珠下螢飄碎火流樂天乃知命何時能不憂<lb/>
憒憒天公曉精神殊乏少一郡催曙雞數處驚眠鳥其<lb/>
學乃于于其憂惟悄悄張儀稱行薄管仲稱器小天下<lb/>
有情人居然性靈夭<lb/>
在死猶可忍為辱豈不寛古人持此性遂有不能安其<lb/>
面雖可熱其心長自寒匣中取明鏡披圖自照看幸無<lb/>
侵餓理差有犯兵欄擁節時驅傳乗亭不據鞍代郡蓬<lb/>
<pb n="KR4h0134_WYG_112-55a"/>
初轉遼陽桑欲乾秋雲粉絮結白露水銀團一思探禹<lb/>
穴無用鏖皋蘭<lb/>
倐忽市朝變蒼茫人事非避䜛應采葛忘情遂食薇懐<lb/>
愁正揺落中心愴有違獨憐生意盡空驚槐樹衰<lb/>
日色臨平樂風光滿上蘭南國美人去東家棗樹完抱<lb/>
松傷别鶴向鏡絶孤鸞不言登隴首唯得望長安<lb/>
鬭麟能食日戰水定驚龍鼓鞞喧七萃風塵亂九重鼎<lb/>
湖去無返蒼梧悲不從徒勞銅雀妓遥望西陵松<lb/>
<pb n="KR4h0134_WYG_112-55b"/>
無悶無不悶有待何可待昏昏如坐霧漫漫疑行海千<lb/>
年水未清一代人先改昔日東陵侯唯見𤓰園在<lb/>
懐抱獨惛惛平生何所論由來千種意併是桃花源糓<lb/>
皮兩書帙壺盧一酒樽自知費天下也復何足言<lb/>
蕭條亭障逺悽慘風塵多闗門臨白狄城影入黄河秋<lb/>
風别蘇武寒水送荆軻誰言氣蓋世晨起帳中歌<lb/>
被甲陽雲臺重雲久未開雞鳴楚地盡鶴唳秦軍來羅<lb/>
梁猶下礌楊排久飛灰出門車軸折吾王不復回<lb/>
<pb n="KR4h0134_WYG_112-56a"/>
　　　和張侍中述懐<lb/>
陽窮乃悔吝世季誠屯剥奔河絶地維折柱傾天角成<lb/>
羣海水飛如雨天星落負鍤遂移山藏舟終去壑生民<lb/>
忽已魚君子徒為鶴疇昔逢知已生平荷恩渥故組竟<lb/>
無聞程嬰空寂寞永嘉獨流寓中原惟鼎鑊道險卧轆<lb/>
轤身危累素殻漂流從木梗風巻隨秋籜張翰不歸吳<lb/>
陸機猶在洛漢陽錢遂盡長安米空索時占季主龜乍<lb/>
販韓康藥伏轅終入絆垂翅猶離繳徒懐琬琰心空守<lb/>
<pb n="KR4h0134_WYG_112-56b"/>
黄金諾虢鄶終無寄齊秦竟何託大夫唯閔周君子常<lb/>
思亳寂寥共羈旅蕭條同負郭農談止榖稼野膳唯藜<lb/>
藿操樂楚琴悲<hi>一作澁</hi>忘憂魯酒薄渭濱觀坐釣谷口看<lb/>
秋穫唯有丘明恥無復榮期樂夷則火星流天根秋水<lb/>
涸冬嚴日不暖歳晚風多朔揚桴有怪雲細凌聞災雹<lb/>
木皮三寸厚涇泥五斗濁雖忻曲轅樹猶懼雕陵鵲生<lb/>
涯實有始天道終虚槖且悦善人交無疑朋友數何時<lb/>
得雲雨復見翔寥廓<lb/>
<pb n="KR4h0134_WYG_112-57a"/>
　　　奉和示内人<lb/>
然香鬱金屋吹管鳳凰臺春朝迎雨去秋夜隔河來聽<lb/>
歌雲即斷聞琴鶴倒回春窓刻鳳下寒壁畫花開定取<lb/>
流霞氣時添承露杯<lb/>
　　　奉和趙王美人春日<lb/>
直將劉碧玉來過隂麗華秖言滿屋裏併作一園花新<lb/>
藤亂上格春水漫吹沙步揺釵梁動紅輸被<hi>一作輸帔</hi>角斜<lb/>
今年逐春處先向石崇家<lb/>
<pb n="KR4h0134_WYG_112-57b"/>
　　　奉和趙王春日<lb/>
城傍金谷苑園裏鳳凰池細管調歌曲長衫教舞兒向<lb/>
人長曼臉由來薄面皮梅花絶解作樹葉本能吹香烟<lb/>
龍口出蓮子帳心垂莫畏無春酒須花但見隨<lb/>
　　　夢入堂内<lb/>
雕梁舊刻杏香壁本泥椒幔繩金麥穂簾鈎銀蒜條畫<lb/>
眉千度拭梳頭百遍撩小衫裁裹臂纒絃搯抱腰日光<lb/>
釵燄動窓影鏡花揺歌曲風吹韻笙簧火炙調即今須<lb/>
<pb n="KR4h0134_WYG_112-58a"/>
戲去誰復待明朝<lb/>
　　　和詠舞<lb/>
洞房花燭明燕餘雙舞輕頓履隨疎節低鬟逐上聲步<lb/>
轉行初進衫飄曲未成鸞迴鏡欲滿鶴顧市應傾已曽<lb/>
天上學詎是世中生<lb/>
　　　夜聽搗衣<lb/>
秋夜搗衣聲飛度長門城今夜長門月應如晝日明小<lb/>
鬟宜粟瑱圓腰運織成秋砧調急節亂杵變新聲石燥<lb/>
<pb n="KR4h0134_WYG_112-58b"/>
砧逾響桐虚杵絶鳴鳴石出華隂虛桐採鳳林北堂細<lb/>
腰杵南市女郎砧擊節無勞鼓調聲不用琴並結連枝<lb/>
縷雙穿長命針倡樓驚别怨征客動愁心同心竹葉椀<lb/>
雙去雙來滿裙裾不奈長衫袖偏宜短龍文鏤剪刀鳳<lb/>
翼纒篸管風流響和韻哀怨聲悽斷新聲繞夜風嬌轉<lb/>
滿空中應聞長樂殿判徹昭陽宫花鬟醉眼纈龍子細<lb/>
文紅濕摺通夕露吹衣一夜風玉堦風轉急長城雪應<lb/>
闇新綬始欲縫細錦行須纂聲煩廣陵散杵急漁陽撡<lb/>
<pb n="KR4h0134_WYG_112-59a"/>
新月動金波秋雲泛濫過誰憐征戍客今夜在交河栩<lb/>
陽<hi>一作羽觴</hi>離别賦臨江愁思歌復令悲此曲紅顔餘幾多<lb/>
　　　預麟趾殿校書和劉儀同<lb/>
止戈興禮樂修文盛典謨壁開金石篆河浮雲霧圗芸<lb/>
香上延閣碑石向鴻都誦書徵博士明經拜大夫璧池<lb/>
寒水落學市舊槐疎髙譚變白馬雄辯塞飛狐月落將<lb/>
軍樹風驚御史烏子雲猶汗簡温舒正削蒲連雲雖有<lb/>
閣終欲想江湖<lb/>
<pb n="KR4h0134_WYG_112-59b"/>
　　　和宇文内史入重陽閣<lb/>
北原風雨散南宫容衛疎待詔還金馬儒林歸石渠徒<lb/>
懸仁夀鏡空聚茂陵書竹淚垂秋筍蓮衣落夏<hi>集作故</hi>蕖<lb/>
顧成始移廟陽陵正徙居舊蘭憔悴長殘花爛漫舒别<lb/>
有昭陽殿長悲故<hi>一作班</hi>婕妤<lb/>
　　　忝在司水看治渭橋<lb/>
大夫㕘下位司職渭之陽富平移鐵鏁<hi>一作鏁柱</hi>甘泉運石<lb/>
梁跨虹連絶岸浮黿續斷航春洲鸚鵡色流水桃花香<lb/>
<pb n="KR4h0134_WYG_112-60a"/>
星精逢漢帝釣叟直周王平隄石岸直髙堰栁隂長羨<lb/>
言杜元凱河橋獨舉觴<lb/>
　　　北園新齋成應趙王教<lb/>
虹枌跂鳥翼山節拱蘭枝畫梁雲氣繞雕窓玉女窺月<lb/>
懸唯返照蓮開長倒垂盤根紐壊石行雨暴澆池長藤<lb/>
連格徙髙樹帶巢移鳥聲唯雜曲花風直亂吹白虎題<lb/>
書觀𤣥熊帖射皮文弦入舞曲月扇掩歌兒玉節調笙<lb/>
管金船代酒巵若論曹子建天人本共知<lb/>
<pb n="KR4h0134_WYG_112-60b"/>
　　　同㑹河陽公新造山池聊得寓目<lb/>
横階仍鑿澗對户即連峰暗石疑藏虎盤根似卧龍沙<lb/>
洲聚亂荻洞口礙横松引泉恒數派開巖即十重北閣<lb/>
聞吹管南鄰聽擊鐘菊寒花正合杯香酒絶濃由來魏<lb/>
公子今日始相逢<lb/>
　　　登州中新閣<lb/>
跨虛凌倒景連雲詎少陽璇極龍鱗上雕甍鵬翅張千<lb/>
尋文杏照十里木蘭香開忩對髙掌平坐望河梁歌響<lb/>
<pb n="KR4h0134_WYG_112-61a"/>
聞長樂鐘聲徹建章賦用王延夀書須韋仲將龍來隨<lb/>
畫壁鳳起逐吹簧石作芙蓉影池如明鏡光花梁反披<lb/>
葉蓮井倒垂房徒然思燕賀無以預鵾翔<lb/>
　　　歳晚出横門<lb/>
年華改歳隂遊客喜登臨據鞍垂玉帖横腰帶錦心水<lb/>
弱浮橋沒沙虚馬跡深倚弓依石岸回牀向栁隂智瓊<lb/>
來勸酒文君過聽琴明朝雲雨散何處更相尋<lb/>
　　　北園射堂新成<lb/>
<pb n="KR4h0134_WYG_112-61b"/>
軒臺聊可習仙的不難登轉箭初調筈横弓先望堋驚<lb/>
心一雁落連臂兩猿騰直知王濟巧誰覺魏舒能空心<lb/>
不死樹無葉未枯藤擇賢方至此傳巵欣得朋<lb/>
　　　園庭<lb/>
杖鄉從物外養學事閑郊窮愁方汗簡無遇始觀爻谷<lb/>
寒已吹律簷空更剪茒樵隠恒同路人禽或對巢水蒲<lb/>
開晚結風竹解寒苞古槐時變火枯楓乍落膠倒屣迎<lb/>
懸榻停琴聽解嘲香螺酌美酒枯蚌藉蘭殽飛魚時觸<lb/>
<pb n="KR4h0134_WYG_112-62a"/>
釣翳雉屢懸庖但使相知厚當能來結文<lb/>
　　　歸田<lb/>
務農勤九穀歸來嘉一㕓穿渠移水碓燒棘起山田樹<lb/>
隂逢歇馬魚潭見洒船苦李無人摘秋𤓰不直錢社雞<lb/>
新欲伏原蠶始更眠今日張平子翻為人所憐<lb/>
　　　寒園即目<lb/>
寒園星散居揺落小村墟遊仙半壁畫隠士一牀書子<lb/>
月泉心動陽爻地氣舒雪花深數尺氷牀厚尺餘蒼鷹<lb/>
<pb n="KR4h0134_WYG_112-62b"/>
斜望雉白鷺下看魚更想東都外羣公别二疏<lb/>
　　　幽居值春<lb/>
山人久陸沈幽逕忽春臨决渠移水碓開園掃竹林欹<lb/>
橋久半斷崩岸始邪侵短歌吹細笛低聲泛古琴錢刀<lb/>
不相及耕種且須深長門一紙賦何處覔黄金<lb/>
　　　卧疾窮愁<lb/>
危慮風霜積窮愁歳月侵留蛇常疾首映弩屢驚心稚<lb/>
川求藥録君平問卜林野老時相訪山僧或見尋有菊<lb/>
<pb n="KR4h0134_WYG_112-63a"/>
翻無酒無絃則有琴詎知長抱膝獨為梁父吟<lb/>
　　　山齋<lb/>
寂寥尋靜室䝉密就山齋滴瀝泉澆路穹窿石卧階淺<lb/>
槎全不動盤根唯半埋圎珠墜晚菊細火落空槐直置<lb/>
風雲慘彌憐心事乖<lb/>
　　　望野<lb/>
試䇿千金馬來登五丈原有城仍舊縣無樹即新村水<lb/>
向蘭池泊日斜細栁園涸渚通沙路寒渠塞水門但得<lb/>
<pb n="KR4h0134_WYG_112-63b"/>
風雲賞何須人事論<lb/>
　　　䝉賜酒<lb/>
金膏下帝臺玉瀝在蓬莱仙人一遇飲分得兩三杯忽<lb/>
聞桑葉落正值菊花開阮籍披衣進王戎含笑來從今<lb/>
覔仙藥不假向瑶臺<lb/>
　　　奉報趙王恵酒<lb/>
梁王修竹園冠蓋風塵喧行人忽枉道直進桃花源稚<lb/>
子還羞出驚妻倒閉門始聞傳上命定是賜中樽野鑪<lb/>
<pb n="KR4h0134_WYG_112-64a"/>
然樹葉山杯捧竹根風池還更煖寒谷遂長暄未知稻<lb/>
粱雁何時能報恩<lb/>
　　　有喜致醉<lb/>
忽見庭生玉聊欣蚌出珠蘭芬猶載寢蓬箭始懸弧既<lb/>
喜枚都尉能歡陸大夫頻朝中散客連日步兵㕑襍曲<lb/>
隨琴用殘花聽酒須脆梨裁數實甘查唯一株兀然已<lb/>
復醉揺頭歌鳳雛<lb/>
　　　喜晴應詔勅自疏韻<lb/>
<pb n="KR4h0134_WYG_112-64b"/>
御辨誠膺録維皇稱有建雷澤昔經漁負夏時從販柏<lb/>
梁驂駟馬髙陵馳六傳有序屬賓連無私表平憲河堤<lb/>
崩故栁秋水髙新堰心齋愍昏墊樂徹憐胥怨禪河秉<lb/>
髙論法輪開勝辯王城水鬭息洛浦河圖獻伏泉還習<lb/>
坎歸風已回巽桐枝長舊圍蒲節抽新寸山藪欣藏疾<lb/>
幽棲得無悶有慶兆民同論年天子萬<lb/>
　　　同顔大夫初晴<lb/>
夕陽含水氣反景照河堤濕花飛未逺隂雲斂向低燕<lb/>
<pb n="KR4h0134_WYG_112-65a"/>
燥還為石龍殘更是泥香泉酌冷澗小艇釣蓮溪但使<lb/>
心齊物何愁物不齊<lb/>
　　　奉和趙王喜雨<lb/>
𤣥霓臨日谷封蟻對雲臺投壺欲起電倚柱稍驚雷白<lb/>
沙如濕粉蓮花類洗杯驚烏灑翼度濕雁斷行來浮橋<lb/>
七星起髙堰六門開猶言祀蜀帝即似望荆臺厥田終<lb/>
上上原野自莓莓<lb/>
　　　和李司録喜雨<lb/>
<pb n="KR4h0134_WYG_112-65b"/>
純陽實久亢雲漢乃昭回臨河沈璧玉夾道畫龍媒離<lb/>
光初繞殿震氣始乗雷海童還碣石神女向陽臺雲逐<lb/>
魚鱗起渠隨龍骨開崩沙雜水去卧樹擁槎來嘉禾雙<lb/>
合穎熟稻再含胎屬此欣膏露逢君摛掞才愧乏瓊將<lb/>
玖無酬美且偲<lb/>
　　　郊行值雪<lb/>
風雲俱慘慘原野共茫茫雪花開六出氷珠映九光還<lb/>
如驅玉馬暫似獵銀獐陣雲全不動寒山無物香薛君<lb/>
<pb n="KR4h0134_WYG_112-66a"/>
一狐白唐侯兩驌驦寒闗日欲暮披雪渡河梁<lb/>
　　　奉和趙王西京路春旦<lb/>
直城龍首抗横橋天漢分風烏疑近日露掌定髙雲新<lb/>
渠還入渭舊鼎更開汾漢獵熊攀檻秦田雉失羣宜年<lb/>
動春律御宿斂寒氛弄玉迎簫史東方覔細君楊栁成<lb/>
歌曲蒲桃學繡文鳥鳴還獨解花開先自薫誰知灞陵<lb/>
下猶有故將軍<lb/>
　　　奉和夏日應令<lb/>
<pb n="KR4h0134_WYG_112-66b"/>
朱簾捲麗日翠幕蔽重陽五月炎蒸氣三時刻漏長麥<lb/>
隨風裏熟梅逐雨中黄開氷帶井水和粉雜生香衫含<lb/>
蕉葉氣扇動竹花凉早菱生軟角初蓮開細房願陪仙<lb/>
鶴舉洛浦聽笙黄<lb/>
　　　和樂儀同苦熱<lb/>
火井沈熒散炎洲髙燄通鞭石未成雨鳴鳶不起風思<lb/>
為鸞翼扇願借明光宫臨淄迎子禮中散就安豐美酒<lb/>
含蘭氣甘𤓰開蜜筒寂寥人事屏還得隠牆東<lb/>
<pb n="KR4h0134_WYG_112-67a"/>
　　　和裴儀同秋日<lb/>
蕭條依白社寂寞似東皋學異南宫敬貧同北郭騷䝉<lb/>
吏觀秋水莱妻紡落毛旅人嗟歳暮田家厭作勞霜天<lb/>
林木燥秋氣風雲髙栖遑終不定方欲涕沾袍<lb/>
　　　詠園花<lb/>
暫往春園傍聊過看果行枝繁類金谷花雜映河陽自<lb/>
紅無假染真白不須粧燕送歸菱井蜂銜上蜜房非是<lb/>
金鑪氣何闗柏殿香裛衣偏定好應持奉魏王<lb/>
<pb n="KR4h0134_WYG_112-67b"/>
　　　西門豹廟<lb/>
君子為利博達人樹徳深蘋藻由斯薦樵蘇幸未侵恭<lb/>
聞正臣<hi>一作直</hi>祀良識佩韋心容範雖年代徽猷若可尋<lb/>
菊花隨酒馥槐影向窓臨鶴飛疑逐舞魚驚似聽琴漳<lb/>
流鳴磴石銅雀影秋林<lb/>
　　　和王少保遥傷周處士<lb/>
㝠漠爾遊岱悽凉余向秦雖言異生死同是不歸人昔<lb/>
余仕冠蓋值子避風塵望氣求真隠伺闗待逸民忽聞<lb/>
<pb n="KR4h0134_WYG_112-68a"/>
泉石友芝桂不防身悵然張仲蔚悲哉鄭子真三山猶<lb/>
有鶴五栁更應春遂令從渭水投弔往江濱<lb/>
　　　傷王司徒褎<lb/>
昔聞王子晉輕舉逐神仙謂言君積善還得嗣前賢四<lb/>
海皆流寓非為獨播遷豈意中台坼君當風燭前自君<lb/>
鍾鼎族江東<hi>集作南</hi>三百年寳刀仍世載琱戈本舊傳緑<lb/>
紱紆槐綬黄金飾侍蟬地建忠臣國家開孝子泉自能<lb/>
枯木潤足得流水圎以君承祖武諸侯無間然青衿已<lb/>
<pb n="KR4h0134_WYG_112-68b"/>
對日童子即論天潁隂珠玉麗河陽脂粉妍名髙六國<lb/>
共價重十城連辯足觀秋水文堪題馬鞭迴鸞抱書字<lb/>
别鶴繞琴絃擁旄裁甸服垂帷非被邊靜亭空繫馬閑<lb/>
烽直起烟不廢披書案無妨坐釣船茂陵忽多病淮陽<lb/>
實未痊侍醫逾黙黙神理遂綿綿永别張平子長埋王<lb/>
仲宣柏谷移松樹陽陵買墓田陜路秋風起寒堂已颯<lb/>
焉丘楊一揺落山火即時然昔為人所羨今為人所憐<lb/>
世途旦復旦人情𤣥又𤣥故人傷此别留恨滿秦川定<lb/>
<pb n="KR4h0134_WYG_112-69a"/>
名於此定全徳以斯全唯有山陽笛悽余思舊篇<lb/>
　　　仰和何僕射還宅懐故<lb/>
紫閣旦朝罷中臺夕奏稀無復千金笑徒勞五日歸步<lb/>
簷朝未掃蘭房晝掩扉苔生理曲處網積迴文機故瑟<lb/>
餘絃斷歌梁秋雁飛朝雲雖可望夜帳定難依願憑甘<lb/>
露入方假慧燈輝寧知洛城晚還淚獨沾衣<lb/>
　　　送炅法師葬<lb/>
龍泉今日掩石洞即時封玉匣摧談柄懸河落辯鋒香<lb/>
<pb n="KR4h0134_WYG_112-69b"/>
鑪猶是柏麈尾更成松郭門未十里山迴已數重尚聞<lb/>
香閣梵猶聽竹林鍾送客風塵擁寒郊霜露濃性靈如<lb/>
不滅神理定何從<lb/>
　　　和春日晚景宴昆明池<lb/>
春餘<hi>一作餘春</hi>足光景趙李舊經過上林栁腰細新豐酒徑<lb/>
多小船行釣鯉新盤待摘荷蘭皋徒稅駕何處有凌波<lb/>
　　　對宴齊使<lb/>
歸軒下賓館送蓋出河堤酒正離杯促歌工别曲悽林<lb/>
<pb n="KR4h0134_WYG_112-70a"/>
寒木皮厚沙迥雁飛低故人倘相訪知余已執珪<lb/>
　　　聘齊秋晚館中飲酒<lb/>
欣兹河朔飲對此洛陽才殘秋欲屏扇餘菊尚浮杯漳<lb/>
流鳴二水日色下三臺無因侍清夜同此月徘徊<lb/>
　　　奉和濬池初成清晨臨泛<lb/>
千金髙堰合百頃浚源開翻逢積翠<hi>一作草</hi>浪更識昆明<lb/>
灰猿嘯風還急雞鳴潮即來時看青雀舫遥逐桂舟<hi>一作</hi>
<hi>洲</hi>迴<lb/>
<pb n="KR4h0134_WYG_112-70b"/>
　　　和炅法師遊昆明池二首<lb/>
遊客重相懽連鑣出上蘭值泉傾蓋飲逢花駐馬看平<lb/>
湖泛玉舳髙堰歇金鞍半道聞荷氣中流覺水寒<lb/>
秋光麗晩天鷁舸泛中川密菱障浴鳥髙荷沒釣船碎<lb/>
珠縈斷菊殘絲繞折蓮落花催十酒栖烏送一絃<lb/>
　　　見遊春人<lb/>
長安有狹斜金穴盛豪華連盃勸上馬亂菓擲行車深<lb/>
紅蓮子豔細錦鳳凰花那能學噀酒無處似欒巴<lb/>
<pb n="KR4h0134_WYG_112-71a"/>
　　　别周尚書𢎞正<hi>一作别周處士𢎞正</hi>
扶風石橋北函谷故闗前此中一分手相逢知幾年黄<lb/>
鵠一反顧徘徊應愴然自知悲不已徒勞減瑟絃<lb/>
　　　别張洗馬樞<lb/>
别席慘無言離悲兩相顧君登蘇武橋我見楊朱路闗<lb/>
山負雪行河水乗氷渡願子著朱鳶知余在𤣥菟<lb/>
　　　别庾七入蜀<lb/>
峻嶺拂陽烏長城連蜀都石銘懸劒壁沙洲聚陣圖山<lb/>
<pb n="KR4h0134_WYG_112-71b"/>
長半股斷樹古半心枯由來兄弟别共念一荆株<lb/>
　　　將命使北始度𤓰步江<lb/>
校尉始辭國樓船欲渡河輴軒臨磧岸旌節映江沱觀<lb/>
濤想帷蓋争長憶干戈雖同燕市泣猶聽趙津歌<lb/>
　　　反命河朔始入武川<lb/>
輕車初逐李定逺未隨班受詔祈連返申威疎勒還飛<lb/>
蓬損腰帶和鬢落容顔寄言舊相識知余生入闗<lb/>
　　　冬狩行四韻連句應詔<lb/>
<pb n="KR4h0134_WYG_112-72a"/>
三川羽檄馳六郡良家選觀兵細栁城校獵長楊苑驚<lb/>
雉逐鷹飛騰猿看箭轉鳴笳河曲還猶憶南皮返<lb/>
　　　和王内史從駕狩<lb/>
冬狩出離宫還過獵武功澗横偏礙馬山虚絶響弓更<lb/>
羸承落雁韓盧鬬蟄熊猶開三面網誰肯一山重<lb/>
　　　入道士館<lb/>
金華開八景玉洞上三危雲袍白鶴度風管鳳凰吹野<lb/>
衣縫蕙葉山巾篸<hi>去聲</hi>笋皮何必淮南館淹留攀桂枝<lb/>
<pb n="KR4h0134_WYG_112-72b"/>
　　　奉和永豐殿下言志十首<lb/>
立徳齊今古資仁一毁譽無機抱甕汲有道帶經鋤處<lb/>
下唯名恵能言本姓蘧未論驚寵辱安知係慘舒<lb/>
王子從邊服臨卭惜第如星橋擁冠蓋錦水照簮裾論<lb/>
文報潘岳詠史答應璩帳幕參三顧風流盛七輿<lb/>
茫茫實宇宙與善定馮虚大夫傷魯道君子念殷墟程<lb/>
鄉既開國安平遂徙居詎能從小隠終然遊太初<lb/>
直城風日美平陵雲霧除來往金張館絃歌許史閭鳳<lb/>
<pb n="KR4h0134_WYG_112-73a"/>
臺迎弄玉河陽送婕妤五馬遥相問雙童來夾車<lb/>
託情忻六學遊目愛三餘覆局能懸記看碑解暗疏詎<lb/>
甞遊魏冉那時說范雎池水朝含墨流螢夜聚書<lb/>
興雲榆莢晩燒薙杏花初滮池侵黍稷谷水播菑畬六<lb/>
月蟬鳴稻千金龍骨渠含風揺古度防露動林於<hi>古度樹名</hi>
<hi>見呉都賦林於竹名越女試劒竹也見竹譜又曰上密防露下疎來風</hi>
自憐循短綆方欲問長沮茂陵體猶瘠淮陽疾未祛翻<lb/>
疑承毒水忽似遇昌葅漢陽嗟欲盡咎繇懼忽諸<lb/>
<pb n="KR4h0134_WYG_112-73b"/>
弱齡參顧問疇昔濫吹嘘緑槐垂學市長楊映直廬連<lb/>
盟翻滅鄭仁義反亡徐還思建鄴水終憶武昌魚<lb/>
崩堤壓故栁衰社卧寒樗野鶴能自獵江鷗解獨漁漢<lb/>
隂逢荷篠緇林見杖挐阮籍長思酒嵇康懶著書<lb/>
披林求木實拂雪就園蔬濁醪非鶴髓蘭肴異蠏蛆<hi>一作</hi>
<hi>胥</hi>野情風月曠山心人事疏徒知守瓴甓空欲報璠璵<lb/>
　　　率爾成詠<lb/>
昔日謝安石求為淮海人彷彿新亭岸猶言洛水濱南<lb/>
<pb n="KR4h0134_WYG_112-74a"/>
冠今别楚荆玉遂遊秦倘使如楊僕寧為闗外人<lb/>
　　　慨然成詠<lb/>
新春光景麗遊子離别情交讓未全死梧桐唯半生值<lb/>
熱花無氣逢風水不平寳雞雖有祀何時能更鳴<lb/>
　　　奉和賜曹美人<lb/>
月光如粉白秋露似珠圎絡緯無機織流螢帶火寒何<lb/>
年迎弄玉今朝得夢蘭訝許能含笑芙蓉宜熟看<lb/>
　　　和趙王看伎<lb/>
<pb n="KR4h0134_WYG_112-74b"/>
緑珠歌扇薄飛燕舞衫長琴曲隨流水簫聲逐鳳凰細<lb/>
縷纒鐘格圓花釘鼓牀<hi>一作膺風蟬鬢亂映日鳳釵光</hi>懸知曲不誤無<lb/>
事畏<hi>一作顧</hi>周郎<lb/>
　　　奉荅賜酒<lb/>
仙童下赤城仙酒餉王平野人相就飲山鳥一羣驚細<lb/>
雪翻沙下寒風戰鼓鳴此時逢一醉應枯反更榮<lb/>
　　　奉答賜酒鵞<lb/>
雲光偏亂眼風聲特噤心冷猿披雪嘯寒魚抱凍沈今<lb/>
<pb n="KR4h0134_WYG_112-75a"/>
朝一壺酒實是勝千金負恩無以謝惟知就竹林<lb/>
　　　正旦䝉趙王賚酒<lb/>
正旦辟惡酒新年長命杯柏葉隨銘至椒花逐頌來流<lb/>
星向椀落浮蟻對春開成都已救火蜀使何時迴<lb/>
　　　衛王贈桑落酒奉答<lb/>
愁人坐狹邪喜得送流霞跂忩催酒熟停杯待菊花霜<lb/>
風亂飄葉寒水細澄沙髙陽今日晩應有接䍦斜<lb/>
　　　就蒲州使君乞酒<lb/>
<pb n="KR4h0134_WYG_112-75b"/>
蕭瑟風聲慘蒼茫雪貌愁鳥寒栖不定池凝聚未流蒲<lb/>
城霜葉落灞岸菊花秋願持河朔飲分勸東陵侯<lb/>
　　　蒲州刺史中山公許乞酒一車未送<lb/>
細栁望蒲臺長河始一迴秋桑幾過落春蟻未曽開瑩<lb/>
角非難馭搥輪稍可催只言千日飲舊逐中山來<lb/>
　　　答王司空餉酒<lb/>
今日小園中桃花數樹紅開君一壺酒細酌對春風未<lb/>
能扶畢卓猶足舞王戎仙人一捧露判不及盃中<lb/>
<pb n="KR4h0134_WYG_112-76a"/>
　　　舟中望月<lb/>
舟子夜離家開舲望月華山明疑有雪岸白不闗沙天<lb/>
漢看珠蚌星橋視桂花灰飛重暈闕蓂落獨輪斜<lb/>
　　　望月<lb/>
夜光流未曙金波影尚賖照人非七子含風異九華蓂<lb/>
新半璧上桂滿獨輪斜乗舟聊可望無假逐仙<hi>一作靈</hi>槎<lb/>
　　　對雨<lb/>
繁雲猶暗嶺積雨未開庭階含侵角路鑊滿溜疏萍濕<lb/>
<pb n="KR4h0134_WYG_112-76b"/>
楊生細椹爛草變初螢徒勞看蟻封無事祀靈星<lb/>
　　　喜晴<lb/>
比日思光景今朝始暫逢雨住便生熱雲晴即作峰水<lb/>
白澄還淺花紅燥更濃已歡無石燕彌欲棄泥龍<lb/>
　　　詠春近餘雪應詔<lb/>
送寒開小苑迎春入上林絲條變栁色香氣動蘭心待<lb/>
花將對酒留雪擬彈琴陪遊愧並作空見奉恩深<lb/>
　　　奉和初秋<lb/>
<pb n="KR4h0134_WYG_112-77a"/>
落星初伏火秋霜正動鐘北閣連横漢南宫應鑿龍祥<lb/>
鸞棲竹實靈蔡上芙蓉自有南風曲還來吹九重<lb/>
　　　晚秋<lb/>
凄清臨晩景疎索望寒階濕庭凝墜露摶風巻落槐日<lb/>
氣斜還冷雲峰晩更霾可憐數行雁㸃㸃逺空排<lb/>
　　　和潁川公秋夜<hi>初學作上官儀非</hi>
泬寥空色逺葉黄凄序變洞浦落遵鴻長飈送巢燕千<lb/>
秋流夕景百籟含宵囀峻雉聆金柝曽臺切銀箭<lb/>
<pb n="KR4h0134_WYG_112-77b"/>
　　　詠畫屏風詩二十五首<lb/>
俠客重連鑣金鞍被桂條細塵鄣路起驚花亂眼飄酒<lb/>
醺人半醉汗濕馬全驕歸鞍畏日晚争路上河橋<lb/>
浮橋翠蓋擁平旦雍門開石崇迎客至山濤載妓來水<lb/>
紋恒獨轉風花直亂迴誰能惜紅袖寧<hi>一作迎</hi>用捧金杯<lb/>
停車小苑外下渚長橋前澁菱迎擁楫平荷直蓋船殘<lb/>
絲繞折藕芰葉映低蓮遥望芙蓉影只言水底然<lb/>
昨夜鳥聲春驚鳴動四隣今朝梅樹下定有詠花人流<lb/>
<pb n="KR4h0134_WYG_112-78a"/>
星浮酒泛粟瑱繞杯脣何勞一片雨喚作陽臺神<lb/>
逍遥遊桂苑寂絶到<hi>藝文作想</hi>桃源狹石分花徑長橋映水<lb/>
門管聲驚百鳥人衣香一園定知歡未足横琴坐石根<lb/>
三春冠蓋聚八節管絃遊石險松横植巖懸澗豎流小<lb/>
橋飛斷岸髙花出迥樓定須催十酒將來宴五侯<lb/>
髙閣千尋起長廊四注連歌聲上扇月舞影入琴絃澗<lb/>
水纔窓外山花即眼前但願長歡樂從今盡百年<lb/>
日晩金槌絡<hi>一作路</hi>朱軒流水車<graphic n="KR1707" url="https://raw.githubusercontent.com/kanripo/KR-Gaiji/master/images/KR1707.png" mimeType="image/png"/>拂縁堤栁甍飄夾路<lb/>
<pb n="KR4h0134_WYG_112-78b"/>
花定迎劉碧玉將過隂麗華非是髙陽路莫畏接䍦斜<lb/>
徘徊出桂苑徙倚就花林下橋先勸酒跂石始調琴蒲<lb/>
低猶抱節竹短未空心絶愛猿聲近唯憐花徑深<lb/>
千尋木蘭館百尺芙蓉堂日落低蓮井行雲礙芰梁流<lb/>
水桃花色春洲杜若香就階猶不進催來上伎床<lb/>
搗衣明月下静夜秋風飄錦石平砧面蓮房接杵腰急<lb/>
節迎秋韻新聲入手調寒衣須及早將寄霍嫖姚<lb/>
出沒看樓殿間闗望綺羅翔禽逐節舞流水赴絃歌細<lb/>
<pb n="KR4h0134_WYG_112-79a"/>
管吹藂竹新杯捲半荷南宫冠蓋下日暮風塵多<lb/>
玉柙珠簾捲金鈎翠幔懸荷香薫水殿閣影入池蓮平<lb/>
沙臨浦口髙栁對樓前上橋還倚望遥看採菱船<lb/>
髙閣千尋跨重簷百丈齊雲度三分近花飛一倍低吹<lb/>
簫迎白鶴照鏡舞山雞何勞愁日暮未有夜烏啼<lb/>
河流值淺岸斂轡暫經過弓衣濕濺水馬足亂横波半<lb/>
城斜出樹長林直枕河今朝遊俠客不畏風塵多<lb/>
度橋猶徙倚坐石未傾壺淺草開長埒行營繞細㕑沙<lb/>
<pb n="KR4h0134_WYG_112-79b"/>
洲兩鶴迥石路一松孤自可尋丹竈何勞憶酒壚<lb/>
上林春逕密浮橋栁路長龍媒逐細草鶴氅映垂楊水<lb/>
似桃花色山如甲煎香白石春<hi>一作清</hi>泉上誰能待月光<lb/>
白石春泉滿黄金新埒開戚里車先度蘭池馬即來落<lb/>
花承舞席春衫拭酒杯行㕑半路待載妓一雙迴<lb/>
將軍息邊務校尉罷從戎池臺臨戚里絃管入新豐浮<lb/>
雲隨走馬明月逐彎弓比來多射獵唯有上林中<lb/>
三危上鳳翼九坂度龍鱗路髙山裏樹雲低馬上人懸<lb/>
<pb n="KR4h0134_WYG_112-80a"/>
巖泉溜響深谷鳥聲春住馬來相問應知有姓秦<lb/>
聊開鬱金屋暫對芙蓉池水光連岸動花風合樹吹春<lb/>
杯猶雜泛細菓尚連枝不畏歌聲盡先看箏柱欹<lb/>
洞靈開靜室雲氣滿山齋古松裁數樹盤根無半埋愛<lb/>
静魚争樂依人鳥入懐仲春徵隠士蒲輪上計偕<lb/>
今朝好風日園苑足芳菲竹動蟬争散蓮揺魚暫飛面<lb/>
紅新著酒風晩細吹衣跂石多時望蓮船始復歸<lb/>
金鞍聚磧岸玉舳泛中流畫鷁先防水媒龍即負舟沙<lb/>
<pb n="KR4h0134_WYG_112-80b"/>
城疑海氣石岸似江樓崩槎時半沒壊舸或空浮定是<lb/>
汾河上戈船聊試遊<lb/>
竟日坐春臺芙蓉承酒杯水流平澗下山花滿谷開行<lb/>
雲數畨過白鶴一雙來水影揺藂竹林香動落梅直上<lb/>
山頭路羊腸能幾迴<lb/>
　　　鏡<lb/>
玉匣聊開鏡輕灰暫拭塵光如一片水影照兩邊人月<lb/>
生無有桂花開不逐春試挂淮南竹堪能見四隣<lb/>
<pb n="KR4h0134_WYG_112-81a"/>
　　　梅花<lb/>
當年臘月半已覺梅花䦨不信今春晩俱來雪裡看樹<lb/>
動懸氷落枝髙出手寒早知覔不見真悔著衣單<lb/>
　　　詠樹<lb/>
交柯乍百頃擢本或千尋楓子留為式桐孫待作琴殘<lb/>
核移桃種空花植棗林幽居對䝉密蹊徑轉深沈<lb/>
　　　鬭雞<hi>以下三首闕文</hi>
開軒望平子驟馬看陳王狸膏燻鬭敵芥粉壒春場解<lb/>
<pb n="KR4h0134_WYG_112-81b"/>
翅蓮花動猜羣錦臆張<lb/>
　　　應令<lb/>
望别非新館開舟即舊灣浦喧征棹發亭空送客還路<lb/>
塵猶向水征帆獨背闗<lb/>
　　　杏花<lb/>
春色方盈野枝枝綻翠英依稀暎村塢爛漫開山城好<lb/>
折待賓客<hi>類苑作旅</hi>金盤襯紅瓊<lb/>
　　　集周公處連句<lb/>
<pb n="KR4h0134_WYG_112-82a"/>
市朝一朝變蘭艾本同焚故人相借問平生如所聞<lb/>
　　　寄徐陵<lb/>
故人倘思我及此平生時莫待山陽路空聞吹笛悲<lb/>
　　　寄王琳<lb/>
玉闗道路逺金陵信使疎獨下千行淚開君萬里書<lb/>
　　　奉和趙王<lb/>
花徑日相攜花林鳥未棲比看中郎醉堪聞烏夜啼<lb/>
　　　和劉儀同臻<lb/>
<pb n="KR4h0134_WYG_112-82b"/>
南登廣陵岸迴首落星城不言臨舊浦烽火照江明<lb/>
　　　和庾四<lb/>
離闗一長望别恨幾重愁無妨對春日懐抱只言秋<lb/>
　　　和侃法師三絶<hi>一作和侃法師别詩</hi>
秦闗望楚路灞岸想江潭幾人應落淚看君馬向南<lb/>
客遊經歳月灞旅故情多近學衡陽雁秋分俱渡河<lb/>
迴首河堤望眷眷嗟離絶誰言舊國人到在他鄉别<lb/>
　　　送周尚書𢎞正二首<lb/>
<pb n="KR4h0134_WYG_112-83a"/>
交河望合浦𤣥菟想朱鳶共此無期别知應復幾年<lb/>
離期定已促别淚轉無從惟愁郭門外應足數株松<lb/>
　　　重别周尚書二首<lb/>
陽闗萬里道不見一人歸唯有河邊雁秋來南向飛<lb/>
河橋兩岸絶横岐數路分山川遥不見懐袖逺相聞<lb/>
　　　贈别<lb/>
藏啼留送别拭淚强相參誰言畜衫袖長代手中浛<lb/>
　　　徐報使來止得一相見<lb/>
<pb n="KR4h0134_WYG_112-83b"/>
一面還千里相思那得論更尋終不見無異桃花源<lb/>
　　　行途賦得四更應詔<lb/>
四更天欲曙落月垂闗下深谷暗藏人欹松横礙馬<lb/>
　　　和江中賈客<hi>樂府作賈客詞</hi>
五兩開船頭長橋發新浦懸知岸上人遥振江中鼓<lb/>
　　　奉和平鄴應詔<lb/>
天䇿引神兵風飛掃鄴城陣雲千里散黄河一代清<lb/>
　　　送衛王南征<lb/>
<pb n="KR4h0134_WYG_112-84a"/>
望水初横陣移營冦未降風塵馬足起先暗廣陵江<lb/>
　　　仙山二首<lb/>
金竈新和藥銀臺舊聚神相看但莫怯先師應識人<lb/>
石軟如香飰鉛銷似熟銀蓬莱暫近别海水遂成塵<lb/>
　　　山齋<lb/>
石影横臨水山雲半繞峰遥想山中店懸知春酒濃<lb/>
　　　野步<lb/>
值泉仍飲馬逢花即舉杯稍看城闕逺轉見風雲來<lb/>
<pb n="KR4h0134_WYG_112-84b"/>
　　　山中<lb/>
澗暗泉偏冷巖深桂絶香住中能不去非獨淮南王<lb/>
　　　閨怨<lb/>
明鏡圓花發空房故怨多幾年留織女還應聽渡河<lb/>
　　　和趙王看妓<lb/>
長思浣紗石空想<hi>一作定憶</hi>搗衣砧臨卭若有便<hi>一作使</hi>為說<lb/>
解琴心<lb/>
　　　㸔舞<lb/>
<pb n="KR4h0134_WYG_112-85a"/>
鸞迴不假學鳳舉自相闗到嫌衫袖廣恒長礙舉鬟<lb/>
　　　聽歌<lb/>
協律新教罷河陽始學歸但令聞一曲餘聲三日飛<lb/>
　　　暮秋野興賦得傾壺酒<lb/>
劉伶正捉酒中散欲彈琴但使逢秋菊何須就竹林<lb/>
　　　對酒<lb/>
數盃還已醉風雲<hi>一作春風</hi>不復知唯有龍吟笛桓伊能獨<lb/>
吹<lb/>
<pb n="KR4h0134_WYG_112-85b"/>
　　　春日極飲<lb/>
檻前聞鳥囀園裏對花開就中言不醉紅袖捧金杯<lb/>
　　　春望<lb/>
春望上春臺春窓四面開落花何假拂風吹㑹併來<lb/>
　　　新月<lb/>
鄭環唯半出秦鈎本獨懸若交臨酒影堪言照弩弦<lb/>
　　　秋日<lb/>
蒼茫望落景羇旅對窮秋賴有南園菊殘花足解愁<lb/>
<pb n="KR4h0134_WYG_112-86a"/>
　　　望渭水<lb/>
樹似新亭岸沙如龍尾灣猶言吟暝浦應有落帆還<lb/>
　　　塵鏡<lb/>
明鏡如明月恒常置匣中何須照兩鬢終是一秋蓬<lb/>
　　　和淮南公聽琴聞絃斷<lb/>
嗣宗看月夜中散對行雲一絃雖獨韻猶足動文君<lb/>
　　　弄琴二首<lb/>
雉飛催晩别烏啼驚夜眠若交新曲變惟須促一絃<lb/>
<pb n="KR4h0134_WYG_112-86b"/>
不見石城樂惟聞鳥噪林新聲逐絃轉應得動春心<lb/>
　　　詠羽扇<lb/>
揺風碎朝翮拂汗落毛衣定似回谿路將軍垂翅歸<lb/>
　　　題結綫袋子<lb/>
交絲結龍鳳鏤彩織雲霞一寸同心縷千年長命花<lb/>
　　　賦得鸞臺<lb/>
九成吹玉琯百尺上瑶臺能將秦女去終是鳳凰來<lb/>
　　　賦得集池雁<lb/>
<pb n="KR4h0134_WYG_112-87a"/>
逢風時迥度逐侣乍争飛猶憶方塘水今秋已復歸<lb/>
　　　詠雁<hi>初學作周𢎞正非</hi>
南思洞庭水北想雁門闗稻粱俱可戀飛去復飛還<lb/>
　　　忽見檳榔<lb/>
緑房千子熟紫穂<hi>集作穟</hi>百花開莫言行萬里曽經相識<lb/>
來<lb/>
　　　賦得荷<lb/>
秋衣行欲製風蓋漸應欹若有千年蔡須巢但見隨<lb/>
<pb n="KR4h0134_WYG_112-87b"/>
　　　移樹<lb/>
酒泉移赤柰河陽徙石榴雖言有千樹何處似封侯<lb/>
　　　奉梨<lb/>
接枝秋轉脆含情落更香擎置仙人掌應添瑞露漿<lb/>
　　　傷往二首<lb/>
見月長垂淚看花定斂眉從今一别後知作幾年悲<lb/>
鏡塵言苦厚蟲絲定幾重還是臨忩月今秋迥照松<lb/>
　　　春日離合二首<lb/>
<pb n="KR4h0134_WYG_112-88a"/>
秦青初變曲未有逐琴心明年花樹下月月來相尋<hi>春字</hi>
田家足閒暇士友暫流連三春竹葉酒一曲鵾雞弦<hi>日字</hi>
　　　和湘東王後園迴文<lb/>
旱蓮生竭鑊嫩菊養秋隣滿池留浴鳥分橋上戲人<lb/>
　　　問疾封中録<lb/>
形骸違學宦狹巷幸為閒虹迴或有雨雲合又含寒横<lb/>
湖韻鶴下迴溪峽猿還懐賢為榮衛和緩恵綺紈<hi>疑是何丸</hi>
　　　示封中録二首<hi>似吃語詩</hi>
<pb n="KR4h0134_WYG_112-88b"/>
貴客居金谷闗扄隔稿街冀君見果顧郊間光景佳<lb/>
髙階既激澗廣閣更交柯葛巾久乖角菊逕簡經過<lb/>
　　　秋夜望單飛雁<hi>以下七言</hi>
失羣寒雁聲可憐夜半單飛在月邊無奈人心復有憶<lb/>
今暝將渠俱不眠<lb/>
　　　代人傷往二首<lb/>
青田松上一黄鶴相思樹下兩鴛鴦無事交渠更相失<lb/>
不及從來莫作雙<lb/>
<pb n="KR4h0134_WYG_112-89a"/>
雜樹本唯金谷苑諸花舊滿洛陽城正是古來歌舞處<lb/>
今日看時無地行<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0134_WYG_112-89b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　漢魏六朝百三家集巻一百十二<lb/>
</p>
<p>
</p>
  </div>
</body>
</text>
</TEI>
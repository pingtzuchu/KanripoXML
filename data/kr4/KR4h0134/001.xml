<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>漢魏六朝百三家集巻一</head> <lb/>
    <p>
<pb n="KR4h0134_WYG_001-1a"/>
欽定四庫全書<lb/>
　漢魏六朝百三家集巻一<lb/>
　　漢賈誼集題詞<lb/>
　　　屈原為楚懐王左徒入議國事出對諸侯深見<lb/>
　　　親任賈生年二十餘呉廷尉言于漢文帝一歳<lb/>
　　　中超遷至大中大夫此兩人者始何常不遇哉<lb/>
　　　讒積忌行欲生無所比古之懐才老死終身不<lb/>
　　　得見人主者悲傷更甚即漢大臣若絳灌東陽<lb/>
<pb n="KR4h0134_WYG_001-1b"/>
　　　數短賈生亦武夫天性不便文學未必讒人罔<lb/>
　　　極如上官子蘭也太史公傳而同之悼彼短命<lb/>
　　　無異沉江漢廷公卿莫能材賈生而用也蔽于<lb/>
　　　不知猶楚譛人耳賈生治安䇿其大者無過減<lb/>
　　　封爵重本業教太子禮大臣數者于天子甚忠<lb/>
　　　敬于功臣宿將無不利也怒之深而逺之疾何<lb/>
　　　為乎史記不載疏䇿班固始條列之世謂于賈<lb/>
　　　生有功然身既疎退哭泣而死焉用文為太史<lb/>
<pb n="KR4h0134_WYG_001-2a"/>
　　　公闕而不録其哀生者深也時政諸疏雜見新<lb/>
　　　書顧倫理博通不如本疏揣摹家庭登獻華屋<lb/>
　　　草創潤色意者亦有殊途乎騷賦辭清而理哀<lb/>
　　　其宋玉景差之徒歟西漢文章莫大乎是非賈<lb/>
　　　生其誰<lb/>
　目録<lb/>
　　賦<lb/>
　　　弔屈原賦<lb/>
<pb n="KR4h0134_WYG_001-2b"/>
　　　旱雲賦<lb/>
　　　虡賦<lb/>
　　　同前<lb/>
　　　服賦<lb/>
　　騷<lb/>
　　　惜誓<lb/>
　　疏<lb/>
　　　論時政疏<lb/>
<pb n="KR4h0134_WYG_001-3a"/>
　　　論積貯疏<lb/>
　　　上都輸疏<lb/>
　　　諫鑄錢疏<lb/>
　　　請封建子弟疏<lb/>
　　　諫立淮南諸子疏<lb/>
　　論<lb/>
　　　過秦論<hi>上</hi>
　　　過秦論<hi>中</hi>
<pb n="KR4h0134_WYG_001-3b"/>
　　　過秦論<hi>下</hi>
　<lb/>
　<lb/>
　<lb/>
　<lb/>
　<lb/>
　<lb/>
　漢魏六朝百三家集巻一目録<lb/>
<pb n="KR4h0134_WYG_001-4a"/>
欽定四庫全書<lb/>
　漢魏六朝百三家集巻一<lb/>
　　　　　　　　　　　　　明　張溥　輯<lb/>
　漢賈誼集<lb/>
　　賦<lb/>
　　　弔屈原賦<lb/>
恭承嘉惠兮竢罪長沙仄聞屈原兮自湛汨羅造託湘<lb/>
流兮敬弔先生遭世罔極兮迺隕厥身烏虖哀哉兮逢<lb/>
<pb n="KR4h0134_WYG_001-4b"/>
時不祥鸞鳯伏竄兮鴟鴞翺翔闒茸尊顯兮讒諛得志<lb/>
賢聖逆曳兮方正倒植謂隨夷溷兮謂跖蹻亷莫邪為<lb/>
鈍兮鉛刀為銛于嗟黙黙生之亡故兮斡棄周鼎寳康<lb/>
瓠兮騰駕罷牛驂蹇驢兮驥垂兩耳服鹽車兮章父薦<lb/>
屨漸不可久兮嗟苦先生獨離此咎兮誶曰巳矣國其<lb/>
莫吾知兮子獨壹鬰其誰語鳯縹縹其髙逝兮夫固自<lb/>
引而逺去襲九淵之神龍兮沕淵濳以自珍偭蟂獺以<lb/>
隠處兮夫豈從蝦與蛭螾所貴聖之神徳兮逺濁世而<lb/>
<pb n="KR4h0134_WYG_001-5a"/>
自臧使麒麟可係而羈兮豈云異夫犬羊般紛紛其離<lb/>
此郵兮亦夫子之故也厯九州而相其君兮何必懐此<lb/>
都也鳯皇翔于千仞兮覽徳輝而下之見細徳之險微<lb/>
兮遥增擊而去之彼尋常之汙瀆兮豈容吞舟之魚横<lb/>
江湖之鱣鯨兮固將制于螻螘<lb/>
　　　旱雲賦<lb/>
惟昊天之大旱兮失精和之正理遥望白雲之蓬勃兮<lb/>
滃滃澹澹而妄止運清濁之澒洞兮正重沓而並起嵬<lb/>
<pb n="KR4h0134_WYG_001-5b"/>
隆崇以崔巍兮時彷彿而有似屈巻輪而中天兮象虎<lb/>
驚與龍駭相搏據而俱興兮妄儷倚而時有遂積聚而<lb/>
合沓兮相紛薄而慷慨若飛翔之從横兮揚波怒而澎<lb/>
濞正雲布而雷動兮相擊衝而破碎或窕電而四塞兮<lb/>
誠若雨而不墜陰陽分而不相得兮更惟貪婪而狼戾<lb/>
終風解而霧散兮遂陵遲而堵潰或深濳而閉藏兮爭<lb/>
離剌而並逝廓蕩蕩其若條兮日昭昭而蕪穢隆盛暑<lb/>
而無聊兮煎砂石而爛煟陽風吸習而熇熇羣生悶懣<lb/>
<pb n="KR4h0134_WYG_001-6a"/>
而愁憒壠畆枯槁而失澤兮壤石相聚而為害農夫埀<lb/>
拱而無事兮釋其耰鉏而下涕悲疆畔之遭禍痛皇天<lb/>
之靡惠惜稚稼之早夭兮離天災而不遂懐怨心而不<lb/>
能已兮竊託咎於在位獨不聞唐虞之積烈兮與三代<lb/>
之風氣時俗殊而不還兮恐功久而壞敗何操行之不<lb/>
得兮政治失中而違節陰氣辟而留滯兮厭暴戾而沈<lb/>
沒嗟乎作孽大劇何辜于天恩澤弗宣嗇夫寡徳羣生<lb/>
不福來何暴也去何躁也孶孶望之其可悼也憭兮慓<lb/>
<pb n="KR4h0134_WYG_001-6b"/>
兮以鬰怫兮念思白雲腸如結兮終怨不雨甚不仁兮<lb/>
布而不下甚不信兮白雲何懟奈何人兮<lb/>
　　　虡賦<lb/>
攷太平以深志象巨獸之屈竒妙彫文以刻鏤舒循尾<lb/>
之采垂舉其鋸牙以左右相指負大鍾而欲飛<lb/>
　　　同前<lb/>
妙彫文以刻鏤兮象巨獸之屈竒兮戴髙角之峩峩負<lb/>
大鍾而顧飛羙哉爛兮亦天地之大式<lb/>
<pb n="KR4h0134_WYG_001-7a"/>
　　　服賦<lb/>
單閼之歳四月孟夏庚子日斜服集余舍止於坐隅貎<lb/>
甚閒暇異物來崪私怪其故發書占之䜟言其度曰野<lb/>
鳥入室主人將去問於子服余何去之吉虖告我凶言<lb/>
其災淹速之度語余其期服乃太息舉首奮翼口不能<lb/>
言請對以意萬物變化固亡休息斡流而遷或推而還<lb/>
形氣轉續變化而嬗沕穆亡間胡可勝言禍兮福所倚<lb/>
福兮禍所伏憂喜聚門吉凶同域彼呉彊大夫差以敗<lb/>
<pb n="KR4h0134_WYG_001-7b"/>
越棲㑹稽句踐伯世斯遊遂成卒被五刑傅説胥靡乃<lb/>
相武丁夫禍之與福何異糾纆命不可測孰知其極水<lb/>
激則旱矢激則逺萬物囘薄震蕩相轉雲蒸雨降糾錯<lb/>
相紛大鈞播物坱圠無垠天不可與慮道不可與謀遲<lb/>
速有命烏識其時且夫天地為鑪造化為工陰陽為炭<lb/>
萬物為銅合散消息安有常則千變萬化未始有極忽<lb/>
然為人何足控揣化為異物又何足患小智自私賤彼<lb/>
貴我逹人大觀物亡不可貪夫狥財烈士狥名夸者死<lb/>
<pb n="KR4h0134_WYG_001-8a"/>
權品庻每生怵迫之徒或趨西東大人不曲億變齊同<lb/>
愚士繫俗僒若囚拘至人遺物獨與道俱衆人惑惑好<lb/>
惡積意真人恬漠獨與道息釋智遺形超然自䘮寥廓<lb/>
忽荒與道翺翔乘流則逝得坎則止縱軀委命不私與<lb/>
已其生兮若浮其死兮若休澹虖若深淵之靚氾虖若<lb/>
不繫之舟不以生故自寳養空而游徳人無累知命不<lb/>
憂細故芥蔕何足以疑<lb/>
　　騷<lb/>
<pb n="KR4h0134_WYG_001-8b"/>
　　　惜誓<lb/>
惜余年老而日衰兮歳忽忽而不反登蒼天而髙舉兮<lb/>
厯衆山而日逺觀江河之紆曲兮臨四海之霑濡攀北<lb/>
極而一息兮吸沆瀣以充虚飛朱鳥使先驅兮駕太一<lb/>
之象輿蒼龍蚴虬於左驂兮白虎騁而為右騑建日月<lb/>
以為葢兮載玉女於後車馳騖於杳㝠之中兮休息虖<lb/>
崑崙之墟樂窮極而不厭兮願從容乎神明渉丹水而<lb/>
駝騁兮右大夏之遺風鴻鵠之一舉兮知山川之紆曲<lb/>
<pb n="KR4h0134_WYG_001-9a"/>
再舉兮睹天地之圜方臨中國之衆人兮託囘飈乎尚<lb/>
羊乃至少原之壄兮赤松王喬皆在旁二子擁瑟而調<lb/>
均兮余因稱乎清商澹然而自樂兮吸衆氣而翺翔念<lb/>
我長生而久僊兮不如反余之故鄉黄鵠後時而寄處<lb/>
兮鴟梟羣而制之神龍失水而陸居兮為螻蟻之所裁<lb/>
夫黄鵠神龍猶如此兮况賢者之逢亂世哉壽冉冉而<lb/>
日衰兮固儃囘而不息俗流從而不止兮衆枉聚而矯<lb/>
直或偷合而茍進兮或隠居而深藏若稱量之不審兮<lb/>
<pb n="KR4h0134_WYG_001-9b"/>
同權槩而就衡或推迻而茍容兮或直言之諤諤傷誠<lb/>
是之不察兮并紉茅絲以為索方世俗之幽昏兮眩白<lb/>
黑之羙惡放山淵之龜玉兮相與貴夫礫石梅伯數諫<lb/>
而至醢兮來革順志而用國悲仁人之盡節兮反為小<lb/>
人之所賊比干忠諌而剖心箕子被髮而佯狂水背流<lb/>
而源竭兮木去根而不長非重軀以慮難兮惜傷身之<lb/>
無功巳矣哉獨不見夫鸞鳯之髙翔兮乃集太皇之壄<lb/>
循四極而囘周兮見盛徳而後下彼聖人之神徳兮逺<lb/>
<pb n="KR4h0134_WYG_001-10a"/>
濁世而自藏使麒麟可得羈而係兮又何以異乎犬羊<lb/>
　　疏<lb/>
　　　論時政疏<lb/>
臣竊惟事埶可為痛哭者一可為流涕者二可為長太<lb/>
息者六若其它背理而傷道者難徧以䟽舉進言者皆<lb/>
曰天下巳安巳治矣臣獨以為未也曰安且治者非愚<lb/>
則諛皆非事實知治亂之體者也夫抱火厝之積薪之<lb/>
下而寢其上火未及燃因謂之安方今之埶何以異此<lb/>
<pb n="KR4h0134_WYG_001-10b"/>
本末舛逆首尾衡決國制搶攘非甚有紀胡可謂治陛<lb/>
下何不一令臣得熟數之於前因陳治安之䇿試詳擇<lb/>
焉夫射獵之娯與安危之機孰急使為治勞智慮苦身<lb/>
體乏鐘鼔之樂勿為可也樂與今同而加之諸侯軌道<lb/>
兵革不動民保首領匈奴賓服四荒鄉風百姓素朴獄<lb/>
訟衰息大數既得則天下順治海内之氣清和咸理生為<lb/>
明帝沒為明神名譽之美垂於無窮禮祖有功而宗有<lb/>
徳使顧成之廟稱為太宗上配太祖與漢亡極建久<lb/>
<pb n="KR4h0134_WYG_001-11a"/>
安之埶成長治之業以承祖廟以奉六親至孝也以幸<lb/>
天下以育羣生至仁也立經陳紀輕重同得後可以為<lb/>
萬世法程雖有愚幼不肖之嗣猶得䝉業而安至明也<lb/>
以陛下之明逹因使少知治體者得佐下風致此非難<lb/>
也其具可素陳於前願幸無忽臣謹稽之天地騐之往<lb/>
古按之當今之務日夜念此至熟也雖使舜禹復生為<lb/>
陛下計亡以易此夫樹國固必相疑之埶下數被其殃<lb/>
上數爽其憂甚非所以安上而全下也今或親弟謀為<lb/>
<pb n="KR4h0134_WYG_001-11b"/>
東帝親兄之子西鄉而擊今呉又見告矣天子春秋鼎<lb/>
盛行義未過徳澤有加焉猶尚如是况莫大諸侯權力<lb/>
且十此者乎然而天下少安何也大國之王幼弱未壯<lb/>
漢之所置傅相方握其事數年之後諸侯之王大抵皆<lb/>
冠血氣方剛漢之傅相稱病而賜罷彼自丞尉以上徧<lb/>
置私人如此有異淮南濟北之為邪此時而欲為治安<lb/>
雖堯舜不治黄帝曰日中必熭操刀必割今令此道順<lb/>
而全安甚易不肯早為巳迺墮骨肉之屬而抗剄之豈<lb/>
<pb n="KR4h0134_WYG_001-12a"/>
有異秦之季世乎夫以天子之位乘今之時因天之助<lb/>
尚憚以危為安以亂為治假設陛下居齊桓之處將不<lb/>
合諸侯而匡天下乎臣又知陛下有所必不能矣假設<lb/>
天下如曩時淮陰侯尚王楚黥布王淮南彭越王梁韓<lb/>
信王韓張敖王趙貫高為相盧綰王燕陳豨在代令此<lb/>
六七公者皆亡恙當是時而陛下即天子位能自安乎<lb/>
臣有以知陛下之不能也天下殽亂髙皇帝與諸公併<lb/>
起非有仄室之埶以豫席之也諸公幸者迺為中涓其<lb/>
<pb n="KR4h0134_WYG_001-12b"/>
次厪得舍人材之不逮至逺也髙皇帝以明聖威武即<lb/>
天子位割膏腴之地以王諸公多者百餘城少者乃三<lb/>
四十縣徳至渥也然其後十年之間反者九起陛下之<lb/>
與諸公非親角材而臣之也又非身封王之也自髙皇<lb/>
帝不能以是一歳為安故臣知陛下之不能也然尚有<lb/>
可諉者曰疏臣請試言其親者假令悼惠王王齊元王<lb/>
王楚中子王趙幽王王淮陽共王王梁靈王王燕厲王<lb/>
王淮南六七貴人皆亡恙當是時陛下即位能為治乎<lb/>
<pb n="KR4h0134_WYG_001-13a"/>
臣又知陛下之不能也若此諸王雖名為臣實皆有布<lb/>
衣昆弟之心慮亡不帝制而天子自為者擅爵人赦死<lb/>
辠甚者或戴黄屋漢法令非行也雖行不軌如厲王者<lb/>
令之不肯聽召之安可致乎幸而來至法安可得加動<lb/>
一親戚天下圜視而起陛下之臣雖有悍如馮敬者適<lb/>
啟其口七首已䧟其匈矣陛下雖賢誰與領此故疏者<lb/>
必危親者必亂巳然之效也其異姓負彊而動者漢巳<lb/>
幸勝之矣又不易其所以然同姓襲是跡而動既有徵<lb/>
<pb n="KR4h0134_WYG_001-13b"/>
矣其埶盡又復然殃旤之變未知所移明帝處之尚不<lb/>
能以安後世將如之何屠牛坦一朝解十二牛而芒刃<lb/>
不頓者所排擊剝割皆衆理解也至於髖髀之所非斤<lb/>
則斧夫仁義恩厚人主之芒刃也權埶法制人主之斤<lb/>
斧也今諸侯王皆衆髖髀也釋斤斧之用而欲嬰以芒<lb/>
刃臣以為不缺則折胡不用之淮南濟北埶不可也臣<lb/>
竊跡前事大抵彊者先反淮陰王楚最彊則最先反韓<lb/>
信倚胡則乂反貫髙因趙資則又反陳豨兵精則又反<lb/>
<pb n="KR4h0134_WYG_001-14a"/>
彭越用梁則又反黥布用淮南則又反盧綰最弱最後<lb/>
反長沙迺在二萬五千户耳功少而最完埶疏而最忠<lb/>
非獨性異人也亦形埶然也曩令樊酈絳灌據數十城<lb/>
而王今雖以殘亡可也令信越之倫列為徹侯而居雖<lb/>
至今存可也然則天下之大計可知巳欲諸王之皆忠<lb/>
附則莫若令如長沙王欲臣子勿𦵔醢則莫若令如樊<lb/>
酈等欲天下之治安莫若衆建諸侯而少其力力少則<lb/>
易使以義國小則亡邪心令海内之埶如身之使臂臂<lb/>
<pb n="KR4h0134_WYG_001-14b"/>
之使指莫不制從諸侯之君不敢有異心輻輳並進而<lb/>
歸命天子雖在細民且知其安故天下咸知陛下之明<lb/>
割地定制令齊趙楚各為若干國使悼惠王幽王元王<lb/>
之子孫畢以次各受祖之分地地盡而止及燕梁他國<lb/>
皆然其分地衆而子孫少者建以為國空而置之須其<lb/>
子孫生者舉使君之諸侯之地其削頗入漢者為徙其<lb/>
侯國及封其子孫也所以數償之一寸之地一人之衆<lb/>
天子亡所利焉誠以定治而已故天下咸知陛下之亷<lb/>
<pb n="KR4h0134_WYG_001-15a"/>
地制一定宗室子孫莫慮不王下無倍畔之心上無誅<lb/>
伐之志故天下咸知陛下之仁法立而不犯令行而不<lb/>
逆貫髙利㡬之謀不生柴竒開章之計不萌細民鄉善<lb/>
大臣致順故天下咸知陛下之義臥赤子天下之上而<lb/>
安植遺腹朝委裘而天下不亂當時大治後世誦聖一<lb/>
動而五業附陛下誰憚而久不為此天下之埶方病大<lb/>
瘇一脛之大㡬如要一指之大㡬如股平居不可屈信<lb/>
一二指搐身慮亡聊失今不治必為痼疾後雖有扁鵲<lb/>
<pb n="KR4h0134_WYG_001-15b"/>
不能為已病非徒瘇也又苦<graphic n="KR0979" url="https://raw.githubusercontent.com/kanripo/KR-Gaiji/master/images/KR0979.png" mimeType="image/png"/>盩元王之子帝之從弟<lb/>
也今之王者從弟之子也惠王親兄子也今之王者兄<lb/>
子之子也親者或亡分地以安天下疏者或制大權以<lb/>
偪天子臣故曰非徒病瘇也又苦<graphic n="KR0979" url="https://raw.githubusercontent.com/kanripo/KR-Gaiji/master/images/KR0979.png" mimeType="image/png"/>盩可為痛哭者此<lb/>
病是也天下之埶方倒縣凡天子者天下之首何也上<lb/>
也蠻夷者天下之足何也下也今匈奴嫚娒侵掠至不<lb/>
敬也為天下患至亡已也而漢歳致金絮采繒以奉之<lb/>
夷狄徴令是主上之操也天子共貢是臣下之禮也足<lb/>
<pb n="KR4h0134_WYG_001-16a"/>
反居上首顧居下倒縣如此莫之能解猶為國有人乎<lb/>
非亶倒縣而已又類辟且病痱夫辟者一靣病痱者一<lb/>
方痛今西邉北邉之郡雖有長爵不輕得復五尺以上<lb/>
不輕得息斥候望烽燧不得卧將吏被介胄而睡臣故<lb/>
曰一方病矣醫能治之而上不使可為流涕者此也陛<lb/>
下何忍以帝王之號而為戎人諸侯埶既卑辱而旤不<lb/>
息長此安窮進謀者率以為是固不可解也亡具甚矣<lb/>
臣竊料匈奴之衆不過漢一大縣以天下之大困於一<lb/>
<pb n="KR4h0134_WYG_001-16b"/>
縣之衆甚為執事者羞之陛下何不試以臣為屬國之<lb/>
官以主匈奴行臣之計請必係單于之頸而制其命伏<lb/>
中行説而笞其背舉匈奴之衆唯上之令今不獵猛敵<lb/>
而獵田彘不搏反冦而搏畜兎翫細娯而不圗大患非<lb/>
所以為安也徳可逺施威可逺加而直數百里外威令<lb/>
不信可為流涕者此也今民賣僮者為之繡衣絲履偏<lb/>
諸縁内之閑中是古天子后服所以廟而不宴者也而<lb/>
庻人得以衣婢妾白縠之表薄紈之裏緁以偏諸羙者<lb/>
<pb n="KR4h0134_WYG_001-17a"/>
黼繡是古天子之服今富人大賈嘉㑹召客者以被牆<lb/>
古者以奉一帝一后而節適今庻人屋壁得為帝服倡<lb/>
優下賤得為后飾然而天下不屈者殆未有也且帝之<lb/>
身自衣皁綈而富民牆屋被文繡天子之后以縁其領<lb/>
庻人㜸妾以縁其履此臣所謂舛也夫百人作之不能<lb/>
衣一人欲天下亡寒胡可得也一人耕之十人聚而食<lb/>
之欲天下亡饑不可得也饑寒切於民之肌膚欲其亡<lb/>
為姦邪不可得也國巳屈矣盜賊直湏時耳然而獻計<lb/>
<pb n="KR4h0134_WYG_001-17b"/>
者曰毋動為大耳夫俗至大不敬也至亡等也至冒上<lb/>
也進計者猶曰毋為可為長太息者此也商君遺禮誼<lb/>
棄仁恩并心於進取行之二歳秦俗日敗故秦人家富<lb/>
子壯則出分家貧子壯則出贅借父耰鉏慮有徳色母<lb/>
取箕箒立而誶語抱哺其子與公併倨婦姑不相説則<lb/>
反脣而相稽其慈子嗜利不同禽獸者亡㡬耳然并心<lb/>
而赴時猶曰蹷六國兼天下功成求得矣終不知反亷<lb/>
愧之節仁義之厚信并兼之法遂進取之業天下大敗<lb/>
<pb n="KR4h0134_WYG_001-18a"/>
衆掩寡智欺愚勇威怯壯陵衰其亂至矣是以大賢起<lb/>
之威震海内徳從天下曩之為秦者今轉而為漢矣然<lb/>
其遺風餘俗猶尚未改今世以侈靡相競而上亡制度<lb/>
棄禮誼捐亷恥日甚可謂月異而歳不同矣逐利不耳<lb/>
慮非顧行也今其甚者殺父兄矣盜者剟寢戸之簾搴<lb/>
兩廟之器白晝大都之中剽吏而奪之金矯偽者出㡬<lb/>
十萬石粟賦六百餘萬錢乘傳而行郡國此其亡行義<lb/>
之尤至者也而大臣特以簿書不報期㑹之間以為大<lb/>
<pb n="KR4h0134_WYG_001-18b"/>
故至於俗流失世壞敗因恬而不知恠慮不動於耳目<lb/>
以為是適然耳夫移風易俗使天下囘心而鄉道類非<lb/>
俗吏之所能為也俗吏之所務在於刀筆筐篋而不知<lb/>
大體陛下又不自憂竊為陛下惜之夫立君臣等上下<lb/>
使父子有禮六親有紀此非天之所為人之所設也夫<lb/>
人之所設不為不立不植則僵不修則壞筦子曰禮義<lb/>
亷恥是謂四維四維不張國乃滅亡使筦子愚人也則<lb/>
可筦子而少知治體則是豈可不為寒心哉秦滅四維<lb/>
<pb n="KR4h0134_WYG_001-19a"/>
而不張故君臣乖亂六親殃戮姦人並起萬民離叛凡<lb/>
十三歳而社稷為墟今四維猶未備也故姦人㡬幸而<lb/>
衆心疑惑豈如今定經制令君君臣臣上下有差父子<lb/>
六親各得其宜姦人亡所㡬幸而羣臣衆信上不疑惑<lb/>
此業一定世世常安而後有所持循矣若夫經制不定<lb/>
是猶渡江河亡維楫中流而遇風波船必覆矣可為長<lb/>
太息者此也夏為天子十有餘世而殷受之殷為天子<lb/>
二十餘世而周受之周為天子三十餘世而秦受之秦<lb/>
<pb n="KR4h0134_WYG_001-19b"/>
為天子二世而亡人性不甚相逺也何三代之君有道<lb/>
之長而秦無道之暴也其故可知也古之王者太子迺<lb/>
生固舉以禮使士負之有司齊肅端冕見之南郊見于<lb/>
天也過闕則下過廟則趨孝子之道也故自為赤子而<lb/>
教固己行矣昔者成王幼在繦抱之中召公為太保周<lb/>
公為太傅太公為太師保保其身體傅傅之徳義師道<lb/>
之教訓此三公之職也於是為置三少皆上大夫也曰<lb/>
少保少傅少師是與太子宴者也故迺孩提有識三公<lb/>
<pb n="KR4h0134_WYG_001-20a"/>
三少固明孝仁禮義以道習之逐去邪人不使見惡行<lb/>
於是皆選天下之端士孝悌博聞有道術者以衛翼之<lb/>
使與太子居處出入故太子迺生而見正事聞正言行<lb/>
正道左右前後皆正人也夫習與正人居之不能毋正<lb/>
猶生長於齊不能不齊言也習與不正人居之不能毋<lb/>
不正猶生長於楚之地不能不楚言也故擇其所嗜必<lb/>
先受業乃得嘗之擇其所樂必先有習迺得為之孔子<lb/>
曰少成若天性習貫如自然及太子少長知妃色則入<lb/>
<pb n="KR4h0134_WYG_001-20b"/>
于學學者所學之官也學禮曰帝入東學上親而貴仁<lb/>
則親疏有序而恩相及矣帝入南學上齒而貴信則長<lb/>
幼有差而民不誣矣帝入西學上賢而貴徳則聖智在<lb/>
位而功不遺矣帝入北學上貴而尊爵則貴賤有等而<lb/>
下不隃矣帝入太學承師問道退習而考於太傅太傅<lb/>
罰其不則而匡其不及則徳智長而治道得矣此五學<lb/>
者既成於上則百姓黎民化輯於下矣及太子既冠成<lb/>
人免於保傅之嚴則有記過之史徹膳之宰進善之旌<lb/>
<pb n="KR4h0134_WYG_001-21a"/>
誹謗之木敢諌之鼔瞽史誦詩工誦箴諫大夫進謀士<lb/>
傳民語習與智長故切而不愧化與心成故中道若性<lb/>
三代之禮春朝朝日秋暮夕月所以明有敬也春秋入<lb/>
學坐國老執醬而親餽之所以明有孝也行以鸞和歩<lb/>
中采齊趣中肆夏所以明有度也其於禽獸見其生不<lb/>
忍其死聞其聲不食其肉故逺庖厨所以長恩且明有<lb/>
仁也夫三代之所以長久者以其輔翼太子有此具也<lb/>
及秦而不然其俗固非貴辭讓也所上者告訐也固非<lb/>
<pb n="KR4h0134_WYG_001-21b"/>
貴禮義也所上者刑罸也使趙髙傳胡亥而教之獄所<lb/>
習者非斬劓人則夷人之三族也故胡亥今日即位而<lb/>
明日射人忠諫者謂之誹謗深計者謂之妖言其視殺<lb/>
人若艾草菅然豈惟胡亥之性惡哉彼其所以道之者<lb/>
非其理故也鄙諺曰不習為吏視己成事又曰前車覆<lb/>
後車誡夫三代之所以長久者其已事可知也然而不<lb/>
能從者是不法聖智也秦世之所以亟絶者其轍跡可<lb/>
見也然而不避是後車又將覆也夫存亡之變安危之<lb/>
<pb n="KR4h0134_WYG_001-22a"/>
機其要在是矣天下之命縣於太子太子之善在於早<lb/>
諭教與選左右夫心未濫而先諭教則化易成也開於<lb/>
道術智誼之指則教之力也若其服習積貫則左右而<lb/>
已夫胡粤之人生而同聲嗜欲不異及其長而成俗累<lb/>
數譯而不能相通行者有雖死而不相為者則教習然<lb/>
也臣故曰選左右早諭教最急夫教得而左右正則太<lb/>
子正矣太子正而天下定矣書曰一人有慶兆民賴之<lb/>
此時務也凡人之智能見巳然不能見將然夫禮者禁<lb/>
<pb n="KR4h0134_WYG_001-22b"/>
於將然之前而法者禁於巳然之後是故法之所用易<lb/>
見而禮之所為難知也若夫慶賞以勸善刑罸以懲惡<lb/>
先王執此之政堅如金石行此之令信如四時據此之<lb/>
公無私如天地耳豈顧不用哉然而曰禮云禮云者貴<lb/>
絶惡於未萌而起教於微𦕈使民日遷善逺辠而不自<lb/>
知也孔子曰聽訟吾猶人也必也使毋訟乎為人主計<lb/>
者莫如先審取舍取舍之極定於内而安危之萌應於<lb/>
外矣安者非一日而安也危者非一日而危也皆以積<lb/>
<pb n="KR4h0134_WYG_001-23a"/>
漸然不可不察也人主之所積在於取舍以禮義治之<lb/>
者積禮義以刑罸治之者積刑罸刑罸積而民怨背禮<lb/>
義積而民和親故世主欲民之善同而所以使民善者<lb/>
或異或道之以徳教或敺之以法令道之以徳教者徳<lb/>
教洽而民氣樂敺之以法令者法令極而民風哀哀樂<lb/>
之感禍福之應也秦王之欲尊宗廟而安子孫與湯武<lb/>
同然而湯武廣大其徳行六七百載而弗失秦王治天<lb/>
下十餘歳則大敗此亡它故矣湯武之定取舍審而秦<lb/>
<pb n="KR4h0134_WYG_001-23b"/>
王之定取舍不審矣夫天下大器也今人之置器置諸<lb/>
安處則安置諸危處則危天下之情與器亡以異在天<lb/>
子之所置之湯武置天下於仁義禮樂而徳澤洽禽獸<lb/>
草木廣裕徳被蠻貊四夷累子孫數十世此天下所共<lb/>
聞也秦王置天下於法令刑罰徳澤亡一有而怨毒盈<lb/>
於世下憎惡之如仇讐旤㡬及身子孫誅絶此天下之<lb/>
所共見也是非其明效大驗邪人之言曰聽言之道必<lb/>
以其事觀之則言者莫敢妄言今或言禮誼之不如法<lb/>
<pb n="KR4h0134_WYG_001-24a"/>
令教化之不如刑罸人主胡不引殷周秦事以觀之也<lb/>
人主之尊譬如堂羣臣如陛衆庻如地故陛九級上亷<lb/>
逺地則堂髙陛亡級亷近地則堂卑髙者難攀卑者易<lb/>
陵理埶然也故古者聖王制為等列内有公卿大夫士<lb/>
外有公侯伯子男然後有官師小吏延及庻人等級分<lb/>
明而天子加焉故其尊不可及也里諺曰欲投鼠而忌<lb/>
器此善諭也鼠近於器尚憚不投恐傷其器况於貴臣<lb/>
之近主乎亷恥節禮以治君子故有賜死而亡戮辱是<lb/>
<pb n="KR4h0134_WYG_001-24b"/>
以黥劓之辠不及大夫以其離主上不逺也禮不敢齒<lb/>
君之路馬蹵其芻者有罸見君之几杖則起遭君之乘<lb/>
車則下入正門則趨君之寵臣雖或有過刑戮之辠不<lb/>
加其身者尊君之故也此所以為主上豫逺不敬也所<lb/>
以體貎大臣而厲其節也今自王侯三公之貴皆天子<lb/>
之所改容而禮之也古天子之所謂伯父伯舅也而令<lb/>
與衆庻同黥劓髠刖笞傌棄市之法然則堂不亡陛乎<lb/>
被戮辱者不泰迫虖亷耻不行大臣無迺握重權大官<lb/>
<pb n="KR4h0134_WYG_001-25a"/>
而有徒𨽻亡恥之心虖夫望夷之事二世見當以重法<lb/>
者投鼠而不忌器之習也臣聞之履雖鮮不加於枕冠<lb/>
雖敝不以苴履夫嘗已在貴寵之位天子改容而體貌<lb/>
之矣吏民嘗俯伏以敬畏之矣今而有過帝令廢之可<lb/>
也退之可也賜之死可也滅之可也若夫束縛之係緤<lb/>
之輸之司冦編之徒官司冦小吏詈罵而搒笞之殆非<lb/>
所以令衆庻見也夫卑賤者習知尊貴者之一旦吾亦<lb/>
迺可以加此也非所以習天下也非尊尊貴貴之化也<lb/>
<pb n="KR4h0134_WYG_001-25b"/>
夫天子之所嘗敬衆庻之所嘗寵死而死耳賤人安宜<lb/>
得如此而頓辱之哉豫讓事中行之君智伯伐而滅之<lb/>
移事智伯及趙滅智伯豫讓釁面吞炭必報襄子五起<lb/>
而不中人問豫子豫子曰中行衆人畜我我故衆人事<lb/>
之智伯國士遇我我故國士報之故此一豫譲也反君<lb/>
事讐行若狗彘已而抗節致忠行出乎列士人主使然<lb/>
也故主上遇其大臣如遇犬馬彼將犬馬自為也如遇<lb/>
官徒彼將官徒自為也頑頓亡恥□詬亡節亷恥不立<lb/>
<pb n="KR4h0134_WYG_001-26a"/>
且不自好茍若而可故見利則逝見便則奪主上有敗<lb/>
則因而挻之矣主上有患則吾茍免而已立而觀之耳<lb/>
有便吾身者則欺賣而利之耳人主將何便於此羣下<lb/>
至衆而主上至少也所託財器職業者粹於羣下也俱<lb/>
亡恥俱茍妄則主上最病故古者禮不及庻人刑不至<lb/>
大夫所以厲寵臣之節也古者大臣有坐不亷而廢者<lb/>
不謂不亷曰簠簋不飭坐汚穢滛亂男女無别者不曰<lb/>
汙穢曰帷薄不修坐罷軟不勝任者不謂罷軟曰下官<lb/>
<pb n="KR4h0134_WYG_001-26b"/>
不職故貴大臣定有其罪矣猶未斥然正以謼之也尚<lb/>
遷就而為之諱也故其在大譴大訶之域者聞譴訶則<lb/>
白冠氂纓盤水加劔造請室而請辠耳上不執縛係引<lb/>
而行也其有中罪者聞命而自弛上不使人頸盭而加<lb/>
也其有大罪者聞命則北面再拜跪而自裁上不使捽<lb/>
抑而刑之也曰子大夫自有過耳吾遇子有禮矣遇之<lb/>
有禮故羣臣自憙嬰以亷恥故人矜節行上設亷恥禮<lb/>
義以遇其臣而臣不以節行報其上者則非人類也故<lb/>
<pb n="KR4h0134_WYG_001-27a"/>
化成俗定則為人臣者主耳㤀身國耳㤀家公耳㤀私<lb/>
利不茍就害不茍去唯義所在上之化也故父兄之臣<lb/>
誠死宗廟法度之臣誠死社稷輔翼之臣誠死君上守<lb/>
圄扞敵之臣誠死城郭封疆故曰聖人有金城者此物<lb/>
此志也彼且為我死故吾得與之俱生彼且為我亡故<lb/>
吾得與之俱存夫將為我危故吾得與之皆安顧行而<lb/>
㤀利守節而仗義故可以託不御之權可以寄六尺之<lb/>
孤此厲亷恥行禮義之所致也主上何䘮焉此之不為<lb/>
<pb n="KR4h0134_WYG_001-27b"/>
而顧彼之久行故曰可為長太息者此也<lb/>
　　　論積貯疏<lb/>
筦子曰倉廪實而知禮節民不足而可治者自古及今<lb/>
未之嘗聞古之人曰一夫不耕或受之飢一女不織或<lb/>
受之寒生之有時而用之亡度則物力必屈古之治天<lb/>
下至纎至悉故其畜積足恃今背本而趨末食之者甚<lb/>
衆是天下之大殘也滛侈之俗日月以長是天下之大<lb/>
賊也殘賊公行莫之或止大命將泛莫之振救生之者<lb/>
<pb n="KR4h0134_WYG_001-28a"/>
甚少而靡之者甚多天下財産何得不蹷漢之為漢㡬<lb/>
四十年矣公私之積猶可哀痛失時不雨民且狼顧歳<lb/>
惡不入請賣爵子既聞耳矣安有為天下阽危者若是<lb/>
而上不驚者世之有飢穰天之行也禹湯被之矣即不<lb/>
幸有方二三千里之旱國胡以相恤卒然邉境有急數<lb/>
十百萬之衆國胡以餽之兵旱相乘天下大屈有勇力<lb/>
者聚徒而衡擊罷夫羸老易子而齩其骨政治未畢通<lb/>
也逺方之能疑者並舉而争起矣迺駭而圗之豈將有<lb/>
<pb n="KR4h0134_WYG_001-28b"/>
及乎夫積貯者天下之大命也茍粟多而財有餘何為<lb/>
而不成以攻則取以守則固以戰則勝懐敵附逺何招<lb/>
而不至今敺民而歸之農皆著於本使天下各食其力<lb/>
末技游食之民轉而縁南畮則畜積足而人樂其所矣<lb/>
可以為富安天下而直為此廩廩也<lb/>
　　　上都輸疏<lb/>
天子都長安而以淮南東道為奉地鏹道數千不輕致<lb/>
輸郡或乃越諸侯而逺調均發徵至無狀也古者天子<lb/>
<pb n="KR4h0134_WYG_001-29a"/>
之地方千里中之而為都輸將繇使其逺者不在五百<lb/>
里而至公侯地百里中之而為都輸將繇使逺者不在<lb/>
五十里而至輸者不苦其繇繇者不傷其費故遠方人<lb/>
安及秦不能分人寸地欲自有之輸將起海上而來一<lb/>
錢之賦數十錢之費不輕而致也上之所得甚少而人<lb/>
之苦甚多也<lb/>
　　　諫鑄錢疏<hi>孝文五年為錢多而輕乃更鑄四銖錢其文為半兩除盜鑄錢令使民放</hi>
　　　<hi>鑄誼諫不聽</hi>
<pb n="KR4h0134_WYG_001-29b"/>
法使天下公得顧租鑄銅錫為錢敢雜以鉛鐵為它巧<lb/>
者其罪黥然鑄錢之情非殽雜為巧則不可得贏而殽<lb/>
之甚微為利甚厚夫事有召禍而法有起奸今令細民<lb/>
人操造幣之勢各隠屏而鑄作因欲禁其厚利微奸雖<lb/>
黥罪日報其埶不止迺者民人抵罪多者一縣百數及<lb/>
吏之所疑榜笞奔走者甚衆夫縣法以誘民使入䧟阱<lb/>
孰積於此曩禁鑄錢死罪積下今公鑄錢黥罪積下為<lb/>
法若此上何賴焉又民用錢郡縣不同或用輕錢百加<lb/>
<pb n="KR4h0134_WYG_001-30a"/>
若干或用重錢平稱不受法錢不立吏急而壹之虖則<lb/>
大為煩苛而力不能勝縱而弗呵虖則市肆異用錢文<lb/>
大亂茍非其術何鄉而可哉今農事棄捐而采銅者日<lb/>
蕃釋其耒耨冶鎔炊炭奸錢日多五糓不為多善人怵<lb/>
而為奸邪愿民䧟而之刑戮刑戮將甚不詳奈何而忽<lb/>
國知患此吏議必曰禁之禁之不得其術其傷必大令<lb/>
禁鑄錢則錢必重重則其利深盜鑄如雲而起棄市之<lb/>
罪又不足以禁矣奸數不勝而法禁數潰銅使之然也<lb/>
<pb n="KR4h0134_WYG_001-30b"/>
故銅布於天下其為禍博矣今博禍可除而七福可致<lb/>
也何謂七福上收銅勿令布則民不鑄錢黥罪不積一<lb/>
矣偽錢不蕃民不相疑二矣采銅鑄作者反於耕田三<lb/>
矣銅畢歸於上上挾銅積㠯御輕重錢輕則㠯術斂之<lb/>
重則㠯術散之貨物必平四矣㠯作兵器㠯假貴臣多<lb/>
少有制用别貴賤五矣㠯臨萬貨㠯調盈虚㠯収竒羡<lb/>
則官富實而末民困六矣制吾器財㠯與匈奴逐爭其<lb/>
民則敵必懐七矣故善為天下者因禍而為福轉敗而<lb/>
<pb n="KR4h0134_WYG_001-31a"/>
為功今久退七福而行博禍臣誠傷之<lb/>
　　　請封建子弟疏<lb/>
陛下即不定制如今之埶不過一傳再傳諸侯猶且人<lb/>
恣而不制豪植而太强漢法不得行矣陛下所以為蕃<lb/>
扞及皇太子之所恃者唯淮陽代二國耳代北邉匈奴<lb/>
與强敵為鄰能自完則足矣而淮陽之比大諸侯厪如<lb/>
黒子之著面適足以餌大國耳不足以有所禁禦方今<lb/>
制在陛下制國而令子適足以為餌豈可謂工哉人主<lb/>
<pb n="KR4h0134_WYG_001-31b"/>
之行異布衣布衣者飾小行競小亷以自託於鄉黨人<lb/>
主唯天下安社稷固不耳高皇帝𤓰分天下以王功臣<lb/>
反者如蝟毛而起以為不可故蔪去不義諸侯而虚其<lb/>
國擇良日立諸子雒陽上東門之外畢以為王而天下<lb/>
安故大人者不牽小行以成大功今淮南地逺者或數<lb/>
千里越兩諸侯而縣屬於漢其吏民繇役往來長安者<lb/>
自悉而補中道衣敝錢用諸費稱此其苦屬漢而欲得<lb/>
王至甚逋逃而歸諸侯者巳不少矣其埶不可久臣之<lb/>
<pb n="KR4h0134_WYG_001-32a"/>
愚計願舉淮南地以益淮陽而為梁王立後割淮陽北<lb/>
邉二三列城與東郡以益梁不可者可徙代王而都睢<lb/>
陽梁起於新郪以北著之河淮陽包陳以南揵之江則<lb/>
夫諸侯之有異心者破膽而不敢謀梁足以扞齊趙淮<lb/>
陽足以禁呉楚陛下髙枕終亡山東之憂矣此二世之<lb/>
利也當今恬然適遇諸侯之皆少數歳之後陛下且見<lb/>
之矣夫秦日夜苦心勞力以除六國之禍今陛下力制<lb/>
天下頥指如意髙拱以成六國之禍難以言智茍身亡<lb/>
<pb n="KR4h0134_WYG_001-32b"/>
事畜亂宿禍熟視而不定萬年之後傳之老母弱子將<lb/>
使不寜不可謂仁臣聞聖主言問其臣而不自造事故<lb/>
使人臣得畢其愚忠唯陛下裁幸<lb/>
　　　諫立淮南諸子疏<lb/>
竊恐陛下接王淮南諸子曾不與如臣者熟計之也淮<lb/>
南王之悖逆亡道天下孰不知其辠陛下幸而赦遷之<lb/>
自疾而死天下孰以王死之不當今奉尊罪人之子適<lb/>
足以負謗於天下耳此人少壯豈能忘其父哉白公勝<lb/>
<pb n="KR4h0134_WYG_001-33a"/>
所為父報仇者大父與伯父叔父也白公為亂非欲取<lb/>
國代主也發忿快志剡手以衝仇人之匈固為俱靡而<lb/>
巳淮南雖小黥布嘗用之矣漢存特幸耳夫擅仇人足<lb/>
以危漢之資於䇿不便雖割而為四四子一心也予之<lb/>
衆積之財此非有子胥白公報於廣都之中即疑有剸<lb/>
諸荆軻起於兩柱之間所謂假賊兵為虎翼者也願陛<lb/>
下少留計<lb/>
　　論<lb/>
<pb n="KR4h0134_WYG_001-33b"/>
　　　過秦論<hi>上</hi>
秦孝公據殽函之固擁雍州之地君臣固守以窺周室<lb/>
有席巻天下包舉宇内囊括四海之意并吞八荒之心<lb/>
當是時商君佐之内立法度務耕織修守戰之備外連<lb/>
衡而鬬諸侯於是秦人拱手而取西河之外孝公既沒<lb/>
恵文武昭䝉故業因遺䇿南取漢中西舉巴蜀東割膏<lb/>
腴之地収要害之郡諸侯恐懼㑹盟而謀弱秦不愛珍<lb/>
器重寳肥羙之地以致天下之士合從締交相與為一<lb/>
<pb n="KR4h0134_WYG_001-34a"/>
當是時齊有孟嘗趙有平原楚有春申魏有信陵此四<lb/>
君者皆明智而忠信寛厚而愛人尊賢而重士約從離<lb/>
衡并韓魏燕楚齊趙宋衛中山之衆於是六國之士有<lb/>
寗越徐尚蘇秦杜赫之屬為之謀齊明周最陳軫召滑<lb/>
樓緩翟景蘇厲樂毅之徒通其意呉起孫臏帶佗兒良<lb/>
王廖田忌亷頗趙奢之倫制其兵常以十倍之地百萬<lb/>
之衆叩闗而攻秦秦人開闗而延敵九國之師逡巡遁<lb/>
逃而不敢進秦無亡矢遺鏃之費而天下諸侯巳困矣<lb/>
<pb n="KR4h0134_WYG_001-34b"/>
於是從散約解爭割地而賂秦秦有餘力而制其敝追亡逐<lb/>
北伏尸百萬流血漂鹵因利乘便宰割天下分裂河<lb/>
山彊國請服弱國入朝延及孝文王莊襄王享國日淺<lb/>
國家無事及至始皇奮六世之餘烈振長䇿而御宇内<lb/>
吞二周而亡諸侯履至尊而制六合執敲扑以鞭笞天<lb/>
下威振四海南取百越之地以為桂林象郡百越之君<lb/>
俛首係頸委命下吏乃使䝉恬北築長城而守藩籬却<lb/>
匈奴七百餘里胡人不敢南下而牧馬士不敢彎弓而<lb/>
<pb n="KR4h0134_WYG_001-35a"/>
報怨於是廢先王之道焚百家之言以愚黥首墮名城<lb/>
殺豪俊収天下之兵聚之咸陽銷鋒鑄鐻以為金人十<lb/>
二以弱天下之民然後踐華為城因河為池據億丈之<lb/>
城臨不測之谿以為固良將勁弩守要害之處信臣精<lb/>
卒陳利兵而誰何天下已定始皇之心自以為闗中之<lb/>
固金城千里子孫帝王萬世之業也始皇既沒餘威振<lb/>
於殊俗然而陳涉甕牖繩樞之子甿𨽻之人而遷徙之<lb/>
徒才能不及中庸非有仲尼墨翟之賢陶朱猗頓之富<lb/>
<pb n="KR4h0134_WYG_001-35b"/>
躡足行伍之間而倔起阡陌之中率罷散之卒將數百<lb/>
之衆轉而攻秦斬木為兵揭竿為旗天下雲集響應贏<lb/>
糧而景從山東豪俊遂並起而亡秦族矣且夫天下非<lb/>
小弱也雍州之地殽函之固自若也陳涉之位非尊於<lb/>
齊楚燕趙韓魏宋衛中山之君也鉏耰棘矜非銛於鉤<lb/>
㦸長鎩也適戍之衆非抗於九國之師也深謀逺慮行<lb/>
軍用兵之道非及曩時之士也然而成敗異變功業相<lb/>
反試使山東之國與陳渉度長絜大比權量力則不可<lb/>
<pb n="KR4h0134_WYG_001-36a"/>
同年而語矣然秦以區區之地致萬乘之權招八州而<lb/>
朝同列百有餘年矣然後以六合為家殽函為宮一夫<lb/>
作難而七廟堕身死人手為天下笑者何也仁義不施<lb/>
而攻守之勢異也<lb/>
　　　過秦論<hi>中</hi>
秦并海内兼諸侯南面稱帝以養四海天下之士斐然<lb/>
鄉風若是者何也曰近古之無王者久矣周室卑微五<lb/>
覇既沒令不行於天下是以諸侯力勁彊侵弱衆暴寡<lb/>
<pb n="KR4h0134_WYG_001-36b"/>
兵革不休士民罷敝今秦南面而王天下是上有天子<lb/>
也即元元之民冀得安其性命莫不虚心而仰上當此<lb/>
之時守威定功安危之本在於此矣始皇懐貪鄙之心<lb/>
行自奮之智不信功臣不親士民廢王道立私權禁刑<lb/>
書而酷刑法先詐力而後仁義以暴虐為天下始夫并<lb/>
兼者髙詐力安定者貴順權此言取與守不同術也秦<lb/>
離戰國而王天下其道不易其政不改是其所以取之<lb/>
守之者異也孤獨而有之故其亡可立而待借使始皇<lb/>
<pb n="KR4h0134_WYG_001-37a"/>
計上世之事並殷周之迹以制御其政後雖有滛驕之<lb/>
主猶未有傾危之患也故三王之建天下名號顯羙功<lb/>
業長久今秦二世立天下莫不引領而觀其政夫寒者<lb/>
利裋褐而飢者甘糟糠天下之嗸嗸新主之資也此言<lb/>
勞民之易為仁也鄉使二世有庸主之行而任忠賢臣<lb/>
主一心而憂海内之患縞素而正先帝之過裂地分民<lb/>
以封功臣之後建國立君以禮天下虚囹圄而免刑戮<lb/>
除去収帑汙穢之罪使各反其鄉里發倉廩散財幣以<lb/>
<pb n="KR4h0134_WYG_001-37b"/>
振孤獨窮困之士輕賦少事以佐百姓之急約法省刑<lb/>
以持其後使天下之人皆得自新更節脩行各慎其身<lb/>
塞萬民之望而以盛徳與天下天下集矣即四海之内<lb/>
皆讙然各自安樂其處唯恐有變雖有狡猾之民無離<lb/>
上之心則不軌之臣無以飾其智而暴亂之奸止矣二<lb/>
世不行此術而重之以無道壞宗廟與民更始作阿房<lb/>
宮繁刑嚴誅吏治刻深賞罸不當賦斂無度天下多事<lb/>
吏弗能紀百姓困窮而主不收恤然後奸偽並起而上<lb/>
<pb n="KR4h0134_WYG_001-38a"/>
下相遁䝉罪者衆刑戮相望於道而天下苦之自君卿<lb/>
以下至於衆庻人懐自危之心親處窮苦之實咸不安<lb/>
其位故易動也是以陳渉不用湯武之賢不藉公侯之<lb/>
尊奮臂於大澤而天下響應者其民危也故先王見始<lb/>
終之變知存亡之機是以牧民之道務在安之而已天<lb/>
下雖有逆行之臣必無響應之助矣故曰安民可與行<lb/>
義而危民易與為非此之謂也貴為天子富有天下身<lb/>
不免於戮殺者政傾非也是二世之過也<lb/>
<pb n="KR4h0134_WYG_001-38b"/>
　　　過秦論<hi>下</hi>
秦并兼諸侯山東三十餘郡繕津闗據險塞修甲兵而<lb/>
守之然陳渉以戍卒散亂之衆數百奮臂大呼不用弓<lb/>
㦸之兵鉏耰白挺望屋而食横行天下秦人阻險不守<lb/>
闗梁不闔長㦸不刺彊弩不射楚師深入戰於鴻門曾<lb/>
無藩籬之艱於是山東大擾諸侯並起豪俊相立秦使<lb/>
章邯將而東征章邯因以三軍之衆要市於外以謀其<lb/>
上羣臣之不相信可見於此矣子嬰立遂不寤藉使子<lb/>
<pb n="KR4h0134_WYG_001-39a"/>
嬰有庸主之材僅得中佐山東雖亂三秦之地可全而有宗<lb/>
廟之祀未當絶也秦地被山帶河以為固四塞之國也<lb/>
自繆公以來至於始皇二十餘君常為諸侯雄豈世世<lb/>
賢哉其勢居然也且天下嘗同心并力而攻秦矣當此<lb/>
之時賢智並列良將行其師賢相通其謀然困於阻險<lb/>
而不能進秦乃延入戰而為之開闗百萬之徒逃北而<lb/>
遂壞豈勇力智慧不足哉形不利勢不便也秦雖小邑<lb/>
并大城守險塞而軍髙壘毋戰閉闗據阨荷㦸而守之諸<lb/>
<pb n="KR4h0134_WYG_001-39b"/>
侯起於匹夫以利合非有素王之行也其交未親其下<lb/>
未附名為亡秦其實利之也彼見秦阻之難犯也必退<lb/>
師安土息民以待其敝收弱扶罷以令大國之君不患<lb/>
不得意於海内貴為天子富有天下而身為禽者其救<lb/>
敗非也始皇足已不問遂過而不變二世受之因而不<lb/>
改暴虐以重禍子嬰孤立無親危弱無輔三主惑而終<lb/>
身不悟亡不亦宜乎當此時也世非無深慮知化之士<lb/>
也然所以不敢盡忠拂過者秦俗多忌諱之禁忠言未<lb/>
<pb n="KR4h0134_WYG_001-40a"/>
卒於口而身為戮沒矣故使天下之士傾耳而聽重足<lb/>
而立箝口而不言是以三主失道忠臣不敢諫智士不<lb/>
敢謀天下已亂奸不上聞豈不哀哉先王知壅蔽之傷<lb/>
國也故置公卿大夫士以飾法設刑而天下治其彊也<lb/>
禁暴誅亂而天下服其弱也五伯征而諸侯從其削也<lb/>
内守外附而社稷存故秦之盛也繁法嚴刑而天下振<lb/>
及其衰也百姓怨望而海内畔矣故周王序得其道而<lb/>
千餘歳不絶秦本末並失故不長久由此觀之安危之<lb/>
<pb n="KR4h0134_WYG_001-40b"/>
統相去逺矣野諺曰前事之不忘後事之師也是以君<lb/>
子為國觀之上古騐之當世參以人事察盛衰之理審<lb/>
權勢之宜去就有序變化有時故曠日長久而社稷安<lb/>
矣<lb/>
　<lb/>
　<lb/>
　<lb/>
　漢魏六朝百三家集巻一<lb/>
</p>
<p>
</p>
  </div>
</body>
</text>
</TEI>
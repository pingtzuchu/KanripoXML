<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>漢魏六朝百三家集巻九十二</head> <lb/>
    <p>
<pb n="KR4h0134_WYG_092-1a"/>
欽定四庫全書<lb/>
　漢魏六朝百三家集巻九十二<lb/>
　　王僧孺集題詞<lb/>
　　　南史言王僧孺中年遭躓有桑濮之疑而梁書<lb/>
　　　顧稱南康王典籖湯道愍怨僧孺裁抑彼寵遂<lb/>
　　　行謗訟余以其生平攷之出守南海不取越裝<lb/>
　　　入參大選杜絶請謁節槩若此豈不堪託色者<lb/>
　　　哉南史言非也致書何炯自明已意憂患之餘<lb/>
<pb n="KR4h0134_WYG_092-1b"/>
　　　文辭危惻子長流連於少卿文通呌號於建平<lb/>
　　　有同情乎僧孺書藏異本富埒沈任文用新事<lb/>
　　　人多未見今集中諸篇杼軸雲霞激越鐘管新<lb/>
　　　聲代變於此稱極文人不博不能致竒碩學之<lb/>
　　　効其班班者訪砭石譔譜事特豹半耳江侍中<lb/>
　　　少孤貧采薪而得貂蟬竟成休徵王中丞幼避<lb/>
　　　鹵簿墮溝後乃鳴騶清道二事相類虎鼠湏㬰<lb/>
　　　誠達觀者可付之東暾西[山*弇]秉電畫水乎<lb/>
<pb n="KR4h0134_WYG_092-2a"/>
　目録<lb/>
　　賦<lb/>
　　　賦體<lb/>
　　表<lb/>
　　　吏部郎表<lb/>
　　　為臨川王讓太尉表<lb/>
　　　為南平王讓儀同表<lb/>
　　　為韋雍州致仕表<lb/>
<pb n="KR4h0134_WYG_092-2b"/>
　　　為南平王妃拜改封<lb/>
　　　謝厯表<lb/>
　　牋<lb/>
　　　逮詣南司辭府牋<lb/>
　　啟<lb/>
　　　謝除吏部郎啟<lb/>
　　　謝賜于陁利國所獻檳榔啟<lb/>
　　　謝齊竟陵王使撰衆書啟<lb/>
<pb n="KR4h0134_WYG_092-3a"/>
　　　為蕭監利求入學啟<lb/>
　　　答釋法雲啟<lb/>
　　教<lb/>
　　　南海郡求士教<lb/>
　　書<lb/>
　　　與何烱書<lb/>
　　　答江琰書<lb/>
　　　與陳居士書<lb/>
<pb n="KR4h0134_WYG_092-3b"/>
　　序<lb/>
　　　詹事徐府君集序<lb/>
　　　臨海伏府君集序<lb/>
　　碑<lb/>
　　　中寺碑<lb/>
　　　栖𤣥寺雲法師碑<lb/>
　　墓誌銘<lb/>
　　　豫州墓誌銘<lb/>
<pb n="KR4h0134_WYG_092-4a"/>
　　傳<lb/>
　　　太常敬子任府君傳<lb/>
　　誄<lb/>
　　　從子永寧令誄<lb/>
　　祭文<lb/>
　　　祭禹廟文<lb/>
　　佛事文<lb/>
　　　禮佛唱導發願文<lb/>
<pb n="KR4h0134_WYG_092-4b"/>
　　　懴悔禮佛文<lb/>
　　　初夜文<lb/>
　　樂府<lb/>
　　　朱鷺<lb/>
　　　鼓瑟曲有所思<lb/>
　　　白馬篇<lb/>
　　　古意<lb/>
　　　登髙臺<lb/>
<pb n="KR4h0134_WYG_092-5a"/>
　　　湘夫人<lb/>
　　詩<lb/>
　　　侍宴<lb/>
　　　又<lb/>
　　　落日登髙<lb/>
　　　中川長望<lb/>
　　　贈顧倉曹<lb/>
　　　秋日愁居答孔主簿<lb/>
<pb n="KR4h0134_WYG_092-5b"/>
　　　至牛渚憶魏少英<lb/>
　　　寄何記室<lb/>
　　　忽不任愁聊示固逺<lb/>
　　　為何庫部舊姬擬蘼蕪之句<lb/>
　　　何生姬人有怨<lb/>
　　　為人傷近而不見<lb/>
　　　月夜詠陳南康新有所納<lb/>
　　　詠擣衣<lb/>
<pb n="KR4h0134_WYG_092-6a"/>
　　　與司馬治書同聞隣婦夜織<lb/>
　　　為人述夢<lb/>
　　　侍宴景陽樓<lb/>
　　　春日寄鄉友<lb/>
　　　夜愁示諸賓<lb/>
　　　送殷何兩記室<lb/>
　　　春閨怨<lb/>
　　　秋閨怨<lb/>
<pb n="KR4h0134_WYG_092-6b"/>
　　　詠寵姬<lb/>
　　　在王晉安酒席數韻<lb/>
　　　為人寵姬有怨<lb/>
　　　為姬人自傷<lb/>
　　　為人有贈<lb/>
　　　見貴者初迎盛姬聊為之詠<lb/>
　　　傷乞人<lb/>
　　　春思絶句<lb/>
<pb n="KR4h0134_WYG_092-7a"/>
　　　為徐僕射妓作<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0134_WYG_092-7b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　漢魏六朝百三家集巻九十二目録<lb/>
<pb n="KR4h0134_WYG_092-8a"/>
欽定四庫全書<lb/>
　漢魏六朝百三家集巻九十二<lb/>
　　　　　　　　　　　　　明　張溥　輯<lb/>
　王僧孺集<lb/>
　　賦<lb/>
　　　賦體<lb/>
雜㳫兮翠旌容與兮龍駕新桐兮始華孔雀兮初化思<lb/>
治兮終朝求人兮仄夜竟大徳之未酬何飛光之徒舍<lb/>
<pb n="KR4h0134_WYG_092-8b"/>
　　表<lb/>
　　　吏部郎表<lb/>
臣生輕飛籜品細疏壤寂寞州閭取淪窐竇不自求於<lb/>
善管寧許人以能官從班隨牒自安疎逺豈望翰飛終<lb/>
知跡滯一逢浸漉幾聞昭晉假拙為心變竒成偶寧為<lb/>
天覆地長復與雨露相滋秋成春發必如暄寒無爽自<lb/>
變泥塗多超嵩鄧屢考固其比越在累誠於可聞方愧<lb/>
朱紫永懵鈞衡固惟許李終非王畢取其清尚同所經<lb/>
<pb n="KR4h0134_WYG_092-9a"/>
企求之碎宻寧可庶幾<lb/>
　　　為臨川王讓太尉表<lb/>
臣聞一匹以長望千里而成累空輪易聘觸三尺而不<lb/>
豋茍曰違方難用適逺安車駟馬望髙闕而朝至繡服<lb/>
緹麾<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>康衢而暮返行瞻畵虎居對蒼龍陛下海涵春<lb/>
育日鏡雲伸追大道之無私惜㣲臣之宜極<lb/>
　　　為南平王讓儀同表<lb/>
臣聞石瓠難剖用謝缾罍瘣木云疵事乖丹艧逢聖徼<lb/>
<pb n="KR4h0134_WYG_092-9b"/>
天一朝賞至非能聲均呉楚譽埒梁陳故以神夢紫霄<lb/>
心飛丹掖品同儀比愧眩莫殊<lb/>
　　　為韋雍州致仕表<lb/>
一旦攀附遂無涯限排雲矯漢飛捧待翼陸離蟬組照<lb/>
灼旛旗受脤推轂執珪奉酎變狹室於髙門改小冠於<lb/>
侯服况復還周紐其六印歸齊列其五鼎常懼輪輕載<lb/>
積基薄墉髙噐覆巵傾人指鬼瞰老與年并疾隨衰及<lb/>
途遥齒截漏迫鐘鳴髙舂之景一斜不周之風忽至菌<lb/>
<pb n="KR4h0134_WYG_092-10a"/>
蟪夕隂倐駛無幾堇蕣朝采飄零已及仰朱闕而掩涕<lb/>
俯濛谷而自悲豈復式瞻拱黙仰接鐘鼓儻帷葢未親<lb/>
東岳稍駐擊壤鼓腹其賜猶多<lb/>
　　　為南平王妃拜改封表<lb/>
拜妾為南平王妃奉命震慙有灼丹寸妾瞻絲望帨且<lb/>
或多慙鏡史觀圖是焉知愧以兹𦕈薄有儷蕃儀紃組<lb/>
不聞饘<graphic n="KR0755" url="https://raw.githubusercontent.com/kanripo/KR-Gaiji/master/images/KR0755.png" mimeType="image/png"/>葢闕不悟𤣥造曲被徽渥愈臻改服遞名事<lb/>
華品貴恩深外邸榮照下庭豈期輶弱所能勝荷<lb/>
<pb n="KR4h0134_WYG_092-10b"/>
　　　謝厯表<lb/>
竊以龍馭不爽靡見侵薄鳯職是司曾無昃朓璧聨珠<lb/>
燦輪映階平義實明時事惟均政固以先天候其餘始<lb/>
執杓驗其平分九瀛仰化萬㝢依朔<lb/>
　　牋<lb/>
　　　逮詣南司辭府牋<lb/>
下官不能避溺山隅而正冠李下既貽疵辱方致徽繩<lb/>
解籙收簮且歸初服竊以董生偉噐止相驕王賈子上<lb/>
<pb n="KR4h0134_WYG_092-11a"/>
才爰傅卑主下官生年有值謬仰清塵假翼西雍竊步<lb/>
東閣多慙袨服取亂長裾髙榻相望直居坐右長階如<lb/>
畫獨在僚端備其從容之詞假以寛和之色恩禮逺過<lb/>
申白榮望多厠應徐厚徳難逄小人易説方謂離腸隕<lb/>
首不足以報一言露膽披誠何能以酬屢顧寧謂罻羅<lb/>
裁舉㣲禽先落閶闔始吹細草仍墜一辭九畹方去五<lb/>
雲縱天網是漏聖恩可恃亦復孰寄心骸何施眉目方<lb/>
當横潭亂海就魚鼈而為羣披榛捫樹從虺虵而相伍<lb/>
<pb n="KR4h0134_WYG_092-11b"/>
豈復仰聽金聲式瞻玉色顧步髙軒悲如霰委踟蹰下<lb/>
席淚若綆縻<lb/>
　　啟<lb/>
　　　謝除吏部郎啟<lb/>
自一遇休明多逄渥澤出斯溝壤置之霄漢清塗華轍<lb/>
叨厠累仍顯職名階俄來倐至而智効必其無取尤怠<lb/>
忽焉已彰不意涵養更滋霶霈愈此始職樞華紛體恒<lb/>
選知非腆族必待俊民何言賤劣所或叨假循涯測限<lb/>
<pb n="KR4h0134_WYG_092-12a"/>
生所不勝瞻恩奉徳死何能報<lb/>
　　　謝賜于陁利國所獻㯽榔啟<lb/>
竊以文軌一覃充仞斯及入侍請朔航海梯山獻琛奉<lb/>
貢充庖盈府故其取題任賦多述俞書萍實非甘荔葩<lb/>
慙美<lb/>
　　　謝齊竟陵王使撰衆書啟<lb/>
伏惟殿下銅爵始成早摛從后之句柏梁初搆首屬驂<lb/>
駕之辭楚史所受曾不云述沛獻斯陳良未足採徒以<lb/>
<pb n="KR4h0134_WYG_092-12b"/>
願托後車以望西園之客攝齊下坐有糅南皮之游謬<lb/>
服同於魯儒竊吹等乎齊樂<lb/>
　　　為蕭監利求入學啟<lb/>
竊以矯首伺飛不如脩弋踠足念逺莫若驅鑣故樸斲<lb/>
成於丹雘篠簜資於栝羽敢因莩末有志庠均為山資<lb/>
於一簣學海漸其㣲流<lb/>
　　　答釋法雲啟<lb/>
辱告惠示并主上所答羣臣仰諮神㓕論伏覽循環載<lb/>
<pb n="KR4h0134_WYG_092-13a"/>
深鑽奉發䝉袪蔽朗若披雲竊以事藴難形非聖莫闡<lb/>
理寂區位在愚成惑若非神超繫表思越機前豈能燭<lb/>
此㣲言若開金石洞兹玅境曾靡榛蹊喻之以必薦示<lb/>
之以如在使夫持論者不終泥於遥轍專謬者無永沈<lb/>
於惑海預奉淵謩孰不懽肅裁此酬白不申擊舞王僧<lb/>
孺呈<lb/>
　　教<lb/>
　　　南海郡求士教<lb/>
<pb n="KR4h0134_WYG_092-13b"/>
文舉下車寤夢於根矩長孫入境明發於龍丘此境三<lb/>
閩奥壤百越舊都漢開呉别分星畫部風序泱泱衣簮<lb/>
斯盛其川岳所産豈直明珠大貝桂蠧翠羽而巳哉孝<lb/>
實人經則有羅威唐頌學惟業本又聞陳元士爕至於<lb/>
髙尚獨徃相望於<graphic n="KR1778" url="https://raw.githubusercontent.com/kanripo/KR-Gaiji/master/images/KR1778.png" mimeType="image/png"/>巗懐仁抱義繼蹤於前史<lb/>
　　書<lb/>
　　　與何烱書<lb/>
近别之後将隔暄寒思子為勞未能忘弭昔季叟入秦<lb/>
<pb n="KR4h0134_WYG_092-14a"/>
梁生適越猶懐悵恨且或吟謡况岐路之日将離嚴網<lb/>
辭無可憐罪有不測葢畫地刻木昔人所惡叢棘既累<lb/>
於何可聞所以握手戀戀離别珍重弟愛同鄒季滛滛<lb/>
承睫吾猶復抗手分背羞學婦人素鍾肇節金飈戒序<lb/>
起居無恙動静履宜子雲筆札元瑜書記信用既然可<lb/>
樂為甚且使目明能祛首疾甚善甚善吾無昔人之才<lb/>
而有其病癲眩屢動消渴頻增委化任期故不復呼醫<lb/>
飲藥但恨一旦離大辱蹈明科去皎皎而非自汙抱欝<lb/>
<pb n="KR4h0134_WYG_092-14b"/>
結而無誰告丁年蓄積與此銷亡徒竊髙價厚名横叨<lb/>
公噐人爵智能無所報筋力未之酬所以悲至撫膺泣<lb/>
盡而繼之以血顧惟不肖文質無所底葢困於衣食迫<lb/>
於饑寒依隱易農所志不過鍾庾乆為尺板斗食之吏<lb/>
以從皂衣黒綬之役非有竒才絶學雄略髙謨吐一言<lb/>
可以匡俗振民動一議可以固邦興國全璧歸趙飛矢<lb/>
救燕偃息藩魏甘卧安郢腦日逐髓月支擁十萬而横<lb/>
行提五千而深入将使執圭裂壤功勒景鐘錦繡為衣<lb/>
<pb n="KR4h0134_WYG_092-15a"/>
朱丹被轂斯大丈夫之志非吾曹之所能及巳直以章<lb/>
句小才蟲篆末藝含吐緗縹之上翩躚罇爼之側委曲<lb/>
同之鍼縷繁碎譬之米鹽孰致顯榮何能至到加性疎<lb/>
澁拙於進取未嘗去來許史遨遊梁竇俛首脅肩先意<lb/>
承㫖是以三葉靡遘不與運并十年未徙孰非能薄及<lb/>
除舊布新清晷方旦抱樂銜圖訟謳有主而猶限一吏<lb/>
於岑石隔千里於泉亭不得奉板中涓預衣裳之㑹提<lb/>
戈後勁厠龍豹之謀及其投劾歸來恩均舊𨽻升文石<lb/>
<pb n="KR4h0134_WYG_092-15b"/>
豋玉陛一見而降顔色再覩而接話言非藉左右之容<lb/>
無勞羣公之助又非同席共研之夙逄笥餌巵酒之早<lb/>
識一旦陪武帳仰文陛備𣆀佚之柱下充嚴朱之席上<lb/>
入班九棘出專千里據操撮之雄官參人倫之顯職雖<lb/>
古之爵人不次取士無名未有躡景追風奔驟之若此<lb/>
者也葢基薄牆髙塗遥力躓傾蹷必然顛匐可俟竟以<lb/>
福過災生人指鬼瞰将均宥噐有驗傾巵是以不能早<lb/>
從曲影遂乃取疑邪徑故司𨽻懔懔思得應弦譬縣厨<lb/>
<pb n="KR4h0134_WYG_092-16a"/>
之獸如離繳之鳥将充庖鼎以餌鷹鸇雖事異鑽皮文<lb/>
非刺骨猶復因兹舌杪成此筆端上可以投畀北方次<lb/>
可以論輸左校變為丹赭充彼舂薪幸聖主留善貸之<lb/>
徳紆好生之施解網祝禽下車泣罪愍兹恚詬憐其觳<lb/>
<graphic n="KR1100" url="https://raw.githubusercontent.com/kanripo/KR-Gaiji/master/images/KR1100.png" mimeType="image/png"/>加肉朽胔布葉枯株輟薪止火得不銷爛所謂還魂<lb/>
斗極追氣泰山止復除名為民幅巾家巷此五十年之<lb/>
後人君之賜焉木石感隂陽犬馬識厚薄員首方足孰<lb/>
不戴天而竊自有悲者葢士無賢不肖在朝見嫉女無<lb/>
<pb n="KR4h0134_WYG_092-16b"/>
美惡入宫見妬家貧無苞苴可以事朋類惡其鄉原耻<lb/>
彼戚施何以從人何以狥物外無奔走之友内乏强近<lb/>
之親是以構市之徒隨相媒蘖及一朝捐棄以快怨者<lb/>
之心呼悲可矣葢先貴後賤古富今貧季倫所以發此<lb/>
哀音雍門所以和其悲曲又迫以嚴秋殺氣具物多悲<lb/>
長夜展轉百憂俱至况復霜銷草色風揺樹影寒蟲夕<lb/>
呌合輕重而同悲秋葉晩傷雜黄紫而俱墜蜘蛛絡幕<lb/>
熠燿争飛故無車轍馬聲何聞鳴雞吠犬俛眉事妻子<lb/>
<pb n="KR4h0134_WYG_092-17a"/>
舉手謝賔遊方與飛走為隣永用蓬蒿自沒愾其長息<lb/>
忽不覺生之為重素無一㕓之田而有數口之累豈曰<lb/>
匏而不食方當長為傭保糊口寄身溘死溝渠以實螻<lb/>
蟻悲夫豈復得與二三士友抱接膝之歡履足差肩摛<lb/>
綺縠之清文談希㣲之道徳唯呉馮之遇夏馥范彧之<lb/>
值孔嵩愍其留賃憐此行乞耳儻不以垢累時存寸札<lb/>
則雖先犬馬猶松喬焉去矣何生髙樹芳烈裁書代面<lb/>
筆涙俱下<lb/>
<pb n="KR4h0134_WYG_092-17b"/>
　　　答江琰書<lb/>
猥惠嘉音用蠲疾首發函伸紙朗若披雲等嶰谷之清<lb/>
音比洞庭之髙曲辭則美矣而擬其非倫譬享海鳥以<lb/>
醇醪嘉膳栖林狖以崇楹曾拱茍非其實立有驚怖况<lb/>
復以一離訴棄賔實漼然豈復能使一笥可輕八厨斯<lb/>
引且豋清漢乍棄黄汙望影析支争塗再楫其或蹲林<lb/>
卧石籍卉班荆不過田畯野老漁父樵客酌醴焚枯嗚<lb/>
嗚相勞羹藜含糗果然滿腹寧有幡旗貴客車馬大賔<lb/>
<pb n="KR4h0134_WYG_092-18a"/>
獻書盡先賢之徳作頌罄前皇之美豈不俯拾青紫坐<lb/>
享大夫况復詠髙梧而賦脩竹背清淮而遊長苑留東<lb/>
閤以從容豋石室而髙視豈與夫身沒名隕同年而共<lb/>
毁譽哉<lb/>
　　　與陳居士書<lb/>
雲波遥夐燕越數千行雲欝術征禽難使用隔巾車未<lb/>
能搦札引領南望悵矣心飛幸因劣薄懐章貴壤依然<lb/>
谷口覺子真之咫尺静睇巖灘信子陵之非逺巳入虚<lb/>
<pb n="KR4h0134_WYG_092-18b"/>
白之室用披蓬蒿之徑稟紛綸之髙論承希㣲之妙㫖<lb/>
虚徃實歸用祛塵惑<lb/>
　　序<lb/>
　　　詹事徐府君集序<lb/>
君稟靈川岳懸精辰象早照珪璋夙表岐嶷孝睦天稟<lb/>
友愛㝠深故以事顯家庭聲著同族年十八見召為國<lb/>
子生曳裾持巻實華庠璧有均閉户靡因餘竈每攝齊<lb/>
函丈左右屬目蓄以鄰幾之性加以入神之資聞一知<lb/>
<pb n="KR4h0134_WYG_092-19a"/>
二師逸功倍遊魏闕而不殊江海入朝廷而靡異山林<lb/>
未嘗投刺權門驅車戚里遨遊梁董去來賈郭時春秋<lb/>
猶少人爵未崇而清風嘉譽震灼朝野非直俯致貴仕<lb/>
故可坐享通侯而緤馬懸車閉門髙枕耻為詭遇試此<lb/>
行藏及皇運聿興重氛載廓君藏噐待時合猶符契陵<lb/>
扶揺而髙騖排閶闔而容與故位隨徳顯任與事隆重<lb/>
以姿儀端潤趨眄淹華寳佩嗚風豐貂映日從容帷扆<lb/>
綽有餘輝自綢繆軒陛十有餘載温樹靡答露事不詶<lb/>
<pb n="KR4h0134_WYG_092-19b"/>
省中之言無漏席下之迹不疑故以主聖臣賢應同<graphic n="KR3671" url="https://raw.githubusercontent.com/kanripo/KR-Gaiji/master/images/KR3671.png" mimeType="image/png"/>
璽以石投水如鱗縱壑行稱表綴言成模楷猶復忘彼<lb/>
豐愉安兹素薄衣同屢補食等三杯車服不事鮮明室<lb/>
宇畏其雕奐九徳無遺百行備舉至於專心六典精賾<lb/>
必深汎遊羣籍菁華無棄搦札含毫必𢎞靡麗摛綺縠<lb/>
之思鬰風霞之情質不傷文麗而有體<lb/>
　　　臨海伏府君集序<lb/>
袁粲領袖一時儀形物右聲逾裴樂譽出王劉士有懐<lb/>
<pb n="KR4h0134_WYG_092-20a"/>
道藴義望塵而趨者或三年而未識乍四旬而一見與<lb/>
君道合神遇投分披衿敷文研理匪晨伊暮至於神經<lb/>
怪牒緑笥丹筒金版玉箱錦文緹帙並藏諸靈府秘在<lb/>
瑶臺而君莫不徧探㝠賾具閲局檢常以前賢徃學亟<lb/>
與聖違賈馬盧鄭非無紕越荀郭何王彌多蹐謬二義<lb/>
可辨未值髙卿之疑九事非難不逢平叔之問其詩賦<lb/>
銘誄所作猶多<lb/>
　　碑<lb/>
<pb n="KR4h0134_WYG_092-20b"/>
　　　中寺碑<lb/>
夫玉律追天故躔次之期不變緹室候景則發歛之氣<lb/>
㒺踰是以忘言種覺絶累於後心寄像聲形啟機於前<lb/>
教兼真假之雙燭均空有而兩忘藴三明而過十地圓<lb/>
萬行而包四等道周百億化起大千奨𨗳羣有滋濡萬<lb/>
類是用發廣大心吐㣲妙理将同商主取喻醫王開方<lb/>
便門示真實相固以濯之慈水銷以慧刀永言六趣用<lb/>
均一子中寺者晉太元五年㑹稽王司馬道子之所立<lb/>
<pb n="KR4h0134_WYG_092-21a"/>
也斜出旗亭事非湫隘傍超璧水望異狹斜天監十五<lb/>
年上坐僧慈等更揆日禘架赫然霞立信以填金可埒<lb/>
引繩斯擬寫妙金樓模麗瓊閣岧嶤偃蹇故三休而可<lb/>
至<graphic n="KR0772" url="https://raw.githubusercontent.com/kanripo/KR-Gaiji/master/images/KR0772.png" mimeType="image/png"/>窱周流方中宿而斯盡萬楹百拱合㳫相持繡棁<lb/>
玉題分光争映燭龍夭矯将舉復還威鳯鏗鏘如鳴更<lb/>
戢旁攀鏤檻斜豋鈿砌煜爚金鋪玲瓏綺欂無風自響<lb/>
不沸而净耽耽肅肅信息心之勝地穆穆愔愔固忘想<lb/>
之嘉所銘曰<lb/>
<pb n="KR4h0134_WYG_092-21b"/>
𤣥黄雖弭權輿未測生㓕相輪成壊不極篋虵争赴藤<lb/>
䑕無息情塵莫捨心火方赫是用三明實開五力湛寂<lb/>
無方示現多所踟蹰吉樹殷勤禪渚斯道誰匡蒸哉我<lb/>
王施踰寳鉢供等檀牀蕭宫改構梵宇方壮階飛瑞采<lb/>
地起泥香日流閃爍風度清鏘道踰厥極固與天長<lb/>
　　　栖𤣥寺雲法師碑<lb/>
𣺌𣺌大家茫茫真樸多淪愛有莫辯塵測猗歟息心言<lb/>
髙理邈居之匪絢得之靡學刻情幾種厲想𤣥覺且説<lb/>
<pb n="KR4h0134_WYG_092-22a"/>
且定以披以握來遵北渚至依西岳西岳峩峩北渚廻<lb/>
波庭棲弱羽簷挂輕蘿甘麤衣惡棄厚安薄㓕意囂湫<lb/>
寄心寥廓<lb/>
　　墓誌銘<lb/>
　　　豫州墓誌銘<lb/>
自姬發系因魏傳緒留路在趙名賢世襲相秦将漢英<lb/>
雄係踵忘寵辱無愠喜靡矜夸慎嗜欲其行軍用武動<lb/>
合竒正乃治邊御衆威裕兼行常懍懍然以中原為巳<lb/>
<pb n="KR4h0134_WYG_092-22b"/>
任或欲十萬而横行乍思五千而深入尅反舊京飲馬<lb/>
函渭然後髙卧閒帷晤言空谷思魯連之辭賞慕田疇<lb/>
之髙蹈而火傳川逝長途巳迫雖景鐘良史有功必書<lb/>
刻板鏤石宜兼不朽銘曰<lb/>
髙勲藹藹長旌髙斾入作爪牙出司襟帯民謡不息王<lb/>
言有㑹功為上等政稱九最日隆寵秩方豋逺大義轡<lb/>
難留濛水易收祕丘𤣥户杳杳悠悠<lb/>
　　傳<lb/>
<pb n="KR4h0134_WYG_092-23a"/>
　　　太常敬子任府君傳<lb/>
耻一物之不知惜寸隂之徒靡下帷閉户投斧懸梁雖<lb/>
𤣥晏書滛文勝經溢康成之忽忘所徃公叔之顛墜硎<lb/>
岸無以異也若夫天才卓爾動稱絶妙辭賦極其精深<lb/>
筆記尤盡典實若聞金石似注河海少孺速而未工長<lb/>
卿工而未速孟堅辭不逮理平子意不及文孔璋傷於<lb/>
健仲宣病於弱其有集論借書窮文質之敏駐馬停信<lb/>
極亹亹之功莫尚於斯焉君職等曹張聲髙左陸時乃<lb/>
<pb n="KR4h0134_WYG_092-23b"/>
髙闢雪宫廣開雲殿秋忩春户冬燠夏清九醖斯浮百<lb/>
羞並薦雲銷月朗聿兹遊客朋來旅見辭人才子辯圃<lb/>
學林莫不含毫咀思争髙競敏乃整袂端襟翰飛紙落<lb/>
豪人貴仕先逹後進莫不心服貎慚神氣将殫顧余不<lb/>
敏厠夫君子之末可稱㝠契是為神交二三君子唯以<lb/>
從游日暮亭號昭仁庶子雲咫尺康成斯在借此嘉言<lb/>
将無絶乎千載<lb/>
　　誄<lb/>
<pb n="KR4h0134_WYG_092-24a"/>
　　　從子永寧令誄<lb/>
余之從子謙字㓜光以昭陽紀嵗蕤賔旅月啟足閩喁<lb/>
瞑目泉岫是殱才子實䘮俊民若其孝親睦友故非天<lb/>
墮地出異才絶學如有鬼告神授玉懐瑕而可指桂含<lb/>
蠧其取傷孰與九徳彰於造次百行動為表徴<hi>一作綴</hi>吐<lb/>
論含毫宣赴鍾琯標心用巳懸符矩彠惠響棲道清心<lb/>
可鏡和而靡屈簡而周爽䆳若凝雲潔如止水無慙座<lb/>
右不愧屋漏蒼苔繞路素塵滿席蕭索庭户靡事鮮明<lb/>
<pb n="KR4h0134_WYG_092-24b"/>
沉淪典籍将絶弔賀室如夏甫状等安期所有清塵唯<lb/>
不能忘懐藝而巳斯美宜乆宜長而驥騄之步中徂鸞<lb/>
鷟之翅未矯一歸寥廓長反虚無雖東隅再瞑鉗丙之<lb/>
御無及北顧相望𨽻首之數不盡而怛化非常人所不<lb/>
免况風雲萬里間此山川客思故鄉次房之念何極輕<lb/>
棺反蜀允南之思可知而魂兮𣺌𣺌扁舟靡靡生人之<lb/>
望已㝠死歸之期又阻痛心傷目豈伊一事無以少寄<lb/>
辛傷故復誄之云爾<lb/>
<pb n="KR4h0134_WYG_092-25a"/>
昭昭洪胄映策光書違嬴避項從衛遷徐基忠踐孝抱<lb/>
約懐虚有顯而黙匪屈伊舒如兹邴魏譬彼董踈入豋<lb/>
髙闕出啟精廬瞻星畫野望閫推車履仁不匱蹈道有<lb/>
餘九世盛矣七葉光諸徃弼睿主來傅英儲峨峨三祖<lb/>
羅室並居前瞻紫闕傍望白渠髙軒霞被四馬龍攎温<lb/>
温司武皎皎秘書義髙松竹價重璠璵元昆世父重規<lb/>
疊矩容與學丘徘徊詞府青紫巳拾大夫斯取盛藩徃<lb/>
相名畿來撫暉光不巳驚生之子謖謖萬尋昻昻千里<lb/>
<pb n="KR4h0134_WYG_092-25b"/>
實鳯匪雜真龍非似均情蘧寗得意荘李室有虚白門<lb/>
無囂滓遺心沮勸忘懐愠喜貧靡斯攝富其無耻險而<lb/>
不峭方而能理徳有潤身學斯為巳逸羽難集孤峰易<lb/>
峙南邁瑶琨西踰杞梓人亦有言名為實使譽傾邦國<lb/>
價鶱州里崇蘭自芳珏玉自光汪汪巨壑曖曖重牆靡<lb/>
造靡請不迎不将乆而愈敬狎而愈荘即無矯資此有<lb/>
循常黙非蓄短顯弗用長豈伊墜岸如彼懸梁唯學巳<lb/>
聚待問則强偏在三篋兼下五行亦税其巾于彼王吏<lb/>
<pb n="KR4h0134_WYG_092-26a"/>
如龍宫楚有斯内侍藴此上才安兹下位儲扉始闢傳<lb/>
府初開爾其戻止辟彼昔才從斯簡帝仍此追陪何以<lb/>
<hi>闕</hi>　自兹翰飛傍佐戎列來攝儒衣儒衣濟濟訪對斯<lb/>
歸是義㒺惑唯禮無違悠悠越嶂泱泱閩海薄言銅墨<lb/>
蒲宻斯在孰云識吏政均舊宰循猛是兼絃韋無怠補<lb/>
袍方服治情莫改增貲匪課歸民自倍十郡為則百城<lb/>
斯採化日未逢政稱異等斯痛斯傷䘮善殱良妖同武<lb/>
擔疾甚清漳闔棺陋邑掩櫬蕪鄉嗚呼哀哉𦕈𦕈輕艫<lb/>
<pb n="KR4h0134_WYG_092-26b"/>
悠悠長塗風生閶闔日去昆吾空歸故國寧識舊都水<lb/>
鳴秋鶴岸集寒烏寒不夜哭惟獨呱呱茫茫大塊杳杳<lb/>
𤣥墟嗚呼哀哉伊吾與爾大别唯名肥泉猶接𤓰瓞未<lb/>
輕義雖子道思實友生歡憂共日險泰均情如菊有芬<lb/>
如蘭有薫别唯慕類居實呼羣盡日持論遥夜披文漸<lb/>
漬羲老祖述淵雲唯昏及旦自旭徂曛人道實難譬彼<lb/>
徂湍驅車崤嶝執手河干三川縈薄七嶺悠漫自兹不<lb/>
見心譬廻瀾嵗佇㑹面日望音翰歡無一緒悲有萬端<lb/>
<pb n="KR4h0134_WYG_092-27a"/>
濛隂遽戢扶景易殘即斯大暮為此一棺山足難曉壟<lb/>
首易寒秋蟲相呌暮羽來摶宿草行沒宰樹方攢昭塗<lb/>
長巳大夜斯安孰知㝠黙徒此汎瀾嗚呼哀哉<lb/>
　　祭文<lb/>
　　　祭禹廟文<lb/>
惟帝禀圖上昊貽則下民五聲窮聽四乗兼徃輕璧惜<lb/>
景既捨冠履愛人忘我不顧胼胝下車以泣事深罪已<lb/>
慿舟靡懼義存拯物盛業方來遺神如在愛被昆蟲理<lb/>
<pb n="KR4h0134_WYG_092-27b"/>
有好生之徳事安菲素固無厚味之求是用黍稷非馨<lb/>
蘋蘩以薦克誠斯享慿心可答<lb/>
　　佛事文<lb/>
　　　禮佛唱導發願文<lb/>
夫至覺𤣥湛本絶聲言妙慮虚通固略筌象雖事絶百<lb/>
非而有來斯應理亡四句故無感不燭皇上道照機前<lb/>
思超繫表凝神汾水則心謝寰中屈道軒丘則形勞宇<lb/>
内斯乃法忍降迹示現閻浮之境大權住地俯應娑婆<lb/>
<pb n="KR4h0134_WYG_092-28a"/>
之域故欲洗㧞萬有度脱羣生濯浄水於寳池䕃髙枝<lb/>
於道樹折伏攝受之仁遇縁而咸拯苦言軟語之徳有<lb/>
感而斯唱日用不知利益莫限衆等相與增到奉逮至<lb/>
尊五體歸敬禮<hi>云云</hi>仰願皇帝陛下至道與四時並<lb/>
運𤣥風與八埏共廣反淳源於三古捨澆波於九代至<lb/>
治已覩於今日大道復屬於此時虎豹蹈而不驚虺蛇<lb/>
蹍而莫噬埋金坻玉毁契焚文嘉禾生醴泉出金車玉<lb/>
馬自相暉曜𤣥鶴丹鳯飛鳴來徃光景之所照燭舟車<lb/>
<pb n="KR4h0134_WYG_092-28b"/>
之所驅汎若不屈膝係頸廻首革音入侍藁街迎拜渭<lb/>
水與天地而長乆等金石而逾固中岳可轉長河有清<lb/>
而我聖皇愈温愈晬不言而化行無為而教肅<lb/>
夫道備監撫望表元良察逺知㣲貫宗勾極不勞斧藻<lb/>
無待審諭况復静悟空有同觀貞俗能行能説既信既<lb/>
持衆等齊誠奉逮儲君殿下歸命敬禮<hi>云云</hi>仰願皇太<lb/>
子殿下厚徳體於蒼莾廣載侔於磻礴前星照曜東離<lb/>
煥炳淑聞自逺和氣熏天異才争入端人並至玉體怡<lb/>
<pb n="KR4h0134_WYG_092-29a"/>
清金聲妙越<lb/>
夫茂實英聲道周徳廣秉珪襲衮之貴坐槐憇棠之尊<lb/>
猶應共惜東暾俱吝西[山*弇]悟蕉蘆之非實知鏡月之虚<lb/>
衒信秉電之不留鑒畫水之隨合惟宜照之智炬灌以<lb/>
寳瀾增此睿根成斯妙植又各增到奉逮太尉等諸王<lb/>
殿下歸命敬禮<hi>云云</hi>仰願諸王既明且哲聲跨於河楚<lb/>
令聞令望道均於旦奭徳貫右戚義藹周親作鉉則與<lb/>
二曜相終臨岳則與四維等固若彭涓之遐永譬松筠<lb/>
<pb n="KR4h0134_WYG_092-29b"/>
之貞悦<lb/>
夫天枝峻宻帝葉英芬莫不玉震蘭揺金鏘桂縟覩寸<lb/>
文而驗錦觀一毛而測鳯並能才髙銅爵詞富雲臺彬<lb/>
彬亹亹超超灼灼以斯勝善奉逮諸王殿下歸命敬禮<lb/>
<hi>云云</hi>仰願諸王殿下穆穆與清風並扇英英将白雲共<lb/>
朗永鍾清祉長享元吉出牧則聲髙民上入朝則譽光<lb/>
物右徳重山王智超海藏鏗鏘麗於珠樹皎鏡光於玉<lb/>
田<lb/>
<pb n="KR4h0134_WYG_092-30a"/>
夫道流雲幄徳感椒闈必以前藉勝因宿禀嘉數况重<lb/>
霑法雨更披慧日雖異姜后解珥請罪於周王不待樊<lb/>
姬捨肉有激於荆后而遵恭儉去嗜欲拚彫璣撤靡麗<lb/>
了心不滯正見無疑衆等齊誠奉為六宫眷屬歸命敬<lb/>
禮<hi>云云</hi>願六宫眷屬業華姬日聲麗媯辰震彩鐫圖傳<lb/>
芳詩史位齊寳印行等月光具六神通得四無礙<lb/>
夫稟閒明之徳懐深妙之心豈非脩習有本故能依止<lb/>
無倦義興等諸公主忘斯華重甘此翹到並宿世之所<lb/>
<pb n="KR4h0134_WYG_092-30b"/>
記别故現前所以信了影響至真寤寐𤣥極人各增到<lb/>
仰為諸公主歸命敬禮<hi>云云</hi>願諸公主日增智性彌長<lb/>
慧根四攝四依已遵巳蹈七善七定靡退靡輟盛此王<lb/>
姬光兹帝女長享湯沐與河山而同固永服緹綺貫寒<lb/>
暑而無窮<lb/>
夫三相雷奔八苦電激或方火宅乍擬駛河故以尺波<lb/>
寸景大力所不能駐月御日車雄才莫之能遏其間飲<lb/>
苦餐毒抱痛衘悲身口為十使所由意思乃八疵之主<lb/>
<pb n="KR4h0134_WYG_092-31a"/>
衆等相與彼我齊到懴悔業纒無始巳來至於今日所<lb/>
為十惡自作教他見善不讚聞惡隨善焚林涸澤走犬<lb/>
揚鷹窮鄭衛之響極甘㫖之味戲笑為惡倐忽成非侮<lb/>
慢形像陵踐塔寺不敬方等毁離和合自定權衡棄他<lb/>
斗斛愧心負理昧主欺親雖七尺非他方寸在我而能<lb/>
性其情在人未易恣此心口衆罪所集各運丹懇五體<lb/>
自投歸命敬禮<hi>云云</hi>願現前衆等身口清浄行願具足<lb/>
消三障業朗三逹智五眼六通得意自在<lb/>
<pb n="KR4h0134_WYG_092-31b"/>
　　　懴悔禮佛文<lb/>
夫有非自有有取所以有無非自無無著所以無故有<lb/>
取之惑興倐成萬累無著之念起一超九刼是知道之<lb/>
所貴空有兼忘行之所重真假雙照禀氣含靈莫聞斯<lb/>
本肖形賦影靡測由來故發兹識窟猶綿䝉其莫辨導<lb/>
此愚相尚窈㝠而未悟茫茫有同暗海幽幽實在危城<lb/>
業風縈薄三有長騖惑水邅廻二死相屬以苦捨苦從<lb/>
暗入暗尋本不離色心即事莫非生㓕是用抱此纒葢<lb/>
<pb n="KR4h0134_WYG_092-32a"/>
輪廻生死恣其六愛興其八邪或徂詐而克昌乍仁義<lb/>
而溘死或才均智等此賤彼豪或共日並時人升我墜<lb/>
唯言報施寂寥不知因對皎徹曩縁今果過現殖成有<lb/>
如符契不謬毫髪而欲以促生運其長術浮命廻其㝠<lb/>
數當知刹那交謝瞬息不留東榑纔吐西崦巳仄譬閲<lb/>
川之駛流若栖葉之輕露偽城易弛毒樹自攻若非假<lb/>
實兩明真俗俱辨豈能寫誠廻向刻意脩習不退不沒<lb/>
愈堅愈固南平大王殿下含辰象之正氣畜海嶽之淳<lb/>
<pb n="KR4h0134_WYG_092-32b"/>
靈宿侍八恒早遊七覺藉妙因於永刼招勝果於兹地<lb/>
若真金之愈鎣美玉之載琢是用未積已散不藏而捨<lb/>
故今式招靈指仰屈神儀建此齊肅譬兹闗楗盛來緇<lb/>
素濟濟洋洋名香遍室寳華覆地髙梵宛轉寧止震木<lb/>
遏雲清桴遥奕非直騰魚御馬仰願四部至誠五體歸<lb/>
命東方<hi>云云</hi>願大王殿下五畏内遣十力外扶百福荘<lb/>
嚴萬祉周集愕夢無忤其慮甘寝有恬其神更闢寳衢<lb/>
愈興慧業<lb/>
<pb n="KR4h0134_WYG_092-33a"/>
夫𤣥極凝淡非學者所窺妙本難思豈恒人能測是以<lb/>
十地云覩有羅縠之疑三乗見稱懐狂羊之惑自非鑒<lb/>
窮機覺照極㝠虚窮理盡性體元含一安能濟世仁壽<lb/>
拯物阽危道包碧海聲髙赤縣昔堯曜唯在即世舜黒<lb/>
不兼來果四廵疲於禹迹六事倦於湯身並域中之勤<lb/>
勞方内之成益豈有度元元於苦海㧞冗冗於畏途運<lb/>
神刀震法吼究香城之妙理窮金河之奥説慧髙龍樹<lb/>
智出馬鳴必欲洗濯臣民奨導緇白天覆地養水産陸<lb/>
<pb n="KR4h0134_WYG_092-33b"/>
生咸降慈悲悉䝉平等奉為皇帝陛下儲君太子歸命<lb/>
敬禮<hi>云云</hi>仰願皇帝陛下景祚與七政相齊皇基與二<lb/>
曜均永地平天成樂和禮洽玉燭道正氛氤無爽條風<lb/>
祥雨膏潤相屬却馬偃伯鑄㦸銷戈南泊北臨西被東<lb/>
漸灑甘雨布慧雲唯繩可結在冠巳盡唐哉皇哉為導<lb/>
為首又願皇太子殿下睿業清暉與貞明而並燭粹範<lb/>
温儀從嵩霍而俱峻聲出姬誦道越漢荘永沐智水長<lb/>
照慧日上妙居身至仁在巳自雙樹八枝潛光匿曜寳<lb/>
<pb n="KR4h0134_WYG_092-34a"/>
城不闢慧扇方掩而聖后騖法輪於長路棹寳舟於遥<lb/>
壑道浹人祇福隆祧墠肅事園寢䖍奉宗祏藉斯妙果<lb/>
奉逮七廟聖靈歸命敬禮<hi>云云</hi>仰願重明累聖僾然如<lb/>
在騰神浄國總駕天宫託化金蕖遨遊寳殿<lb/>
夫誠心内惻則至覺如在形力外殫則法身咫步衆等<lb/>
相與增到為諸王兄弟妃主戚屬歸命敬禮<hi>云云</hi>願諸<lb/>
王殿下裂壤盛於諸姬磐石過於隆漢徳髙魯衛義重<lb/>
間平論道則百辟依風作翰則羣黎仰化𢎞闡至教紹<lb/>
<pb n="KR4h0134_WYG_092-34b"/>
隆季像第内少長並膺此多福若百華之春麗譬萬寳<lb/>
之秋成信解堅深翹向無怠<lb/>
夫小乗志劣事唯一巳大士意均乃包六趣今日檀主<lb/>
信等明珠無勞傍鏡質同挺玉不待外光常欲物我均<lb/>
心怨親等觀衆等各歸誠為二十八天四王釋梵人間<lb/>
貧病地獄辛楚敬禮尊儀靈像菩提寳塔<hi>云云</hi>大乗奥<lb/>
藏妙法深經大身無邊身大力無量力四向四果八賢<lb/>
八聖願六氣氛氤四序熈穆至治光萬宇𤣥化洞九幽<lb/>
<pb n="KR4h0134_WYG_092-35a"/>
襲介披鱗濕生卵化八苦六窮三塗五道俱䝉惠利並<lb/>
識遵依刀林輟刃劍樹揺險迷域開道直指四衢闇室<lb/>
生明大啟三曜俱向道塲同豋種覺<lb/>
　　　初夜文<lb/>
夫逺自無始至於有身生死輪騖塵轢莫之比明暗遞<lb/>
來薪火不能譬逝水非駛千月難保蓼蟲習苦桂蠧喜<lb/>
甘大睡劇於據梧長昏甚於枕麯義非他召事實巳招<lb/>
曾不知禀此形骸所由而至将斯心識竟欲何歸唯以<lb/>
<pb n="KR4h0134_WYG_092-35b"/>
勢位相髙争驕華於一旦車徒自盛競馳騖於當年莫<lb/>
不恃其雄心壮齒紅顔緇髪口恣肥醲身安輕靡繁絃<lb/>
促柱極滔湮而不厭玉牀象席窮靡曼而無已謂悲泉<lb/>
若木出沒曾不闗人蹲鳥顧兎升落常自在彼殊不知<lb/>
命均脆草身為苦噐何異犬羊之趣屠肆麋鹿之入膳<lb/>
厨秋蛾拂燄而不疑春蠶縈絲而靡悟未辨先對不識<lb/>
因習及其一觸畏途孟門非險轘裂肢解方斯不臻其<lb/>
痛斷趾鑿肩比兹未極其苦輪廻起伏杳杳悠悠是以<lb/>
<pb n="KR4h0134_WYG_092-36a"/>
天中之天降悲提引壅夏河之長瀉撲秋原之猛燎或<lb/>
同商主乍等醫王形遍三千教傳百億或恣其神力或<lb/>
寂諸梵境言則三塗離苦笑則四生受樂乃應病投機<lb/>
解紛説理制之日夜稱為八闗以八正鑰為法闗楗斯<lb/>
實出世之妙津在家之雄行衆等相與運誠奉逮南平<lb/>
王殿下歸命敬禮<hi>云云</hi>仰願大王殿下睿業清暉與南<lb/>
嶽而相固貞心峻節等東溟而共廣萬累烟消百災霧<lb/>
㓕巧幻所不惑彊魔莫能嬈逐惨舒而適體隨暄凉而<lb/>
<pb n="KR4h0134_WYG_092-36b"/>
得性自禀儀天之氣永固膳衛之道得六神通力具四<lb/>
無礙智夫日在昆吾則慮繁事擾景落濛氾則神静志<lb/>
怡璧月珠星含華相照輕雲薄霧朗然自戢鳴鐘浮響<lb/>
光燈吐輝法幢巻舒拂髙軒而徐薄名香郁馥出重檐<lb/>
而輕轉金表含映珠柱洞色况復天尊端嶷威光四照<lb/>
煥發青蓮容與珂雪覺祇衛之咫尺若林園之斯在大<lb/>
招離垢之賔廣集應真之侣清梵含吐一唱三嘆宻義<lb/>
抑揚連環不輟南平王體得機之敏資入神之㣲抱徳<lb/>
<pb n="KR4h0134_WYG_092-37a"/>
含和經仁緯義善無細而不窮累有輕而必捨受同虚<lb/>
籥照如懸鏡忘魯衛之尊髙略柎蕚之華重建希有之<lb/>
勝席臨難遇之法場相與五體歸命敬禮<hi>云云</hi>仰願大<lb/>
王殿下入不二門豋一相道徳階不動智超逺行洋溢<lb/>
惠聲與八風而共逺優游玉體等六律而相調餐雪山<lb/>
之良藥挹露城之甘味衮服瓛珪與四時而永乆朱輪<lb/>
緹幟貫千祀而常然<lb/>
　　樂府<lb/>
<pb n="KR4h0134_WYG_092-37b"/>
　　　朱鷺<lb/>
因風弄玉水映日上金堤猶持畏羅繳未得異鳬鷖聞<lb/>
君愛白雉兼因重碧雞未能聲似鳯聊變色如珪願識<lb/>
昆明路乗流飲復棲<lb/>
　　　鼓瑟曲有所思<lb/>
夜風吹熠燿朝光照昔耶<hi>昔耶瓦松也一作辟邪</hi>幾銷䕷蕪葉空<lb/>
落蒲桃<hi>一作萄</hi>花不堪長織素誰能獨浣沙光隂復何極<lb/>
望促反成賒知君自蕩子奈妾亦倡家<lb/>
<pb n="KR4h0134_WYG_092-38a"/>
　　　白馬篇<lb/>
千里生冀北玉鞘黄金勒散蹄去無巳揺頭意相得豪<lb/>
氣發西山雄風擅東國飛鞚出秦隴長驅繞岷棘承謨<lb/>
若有神禀筭良不惑瀄汨河水黄參差嶂雲黒安能對<lb/>
兒女垂帷弄毫墨兼弱不稱雄後得方為特此心亦何<lb/>
巳君恩良未塞不許誇天山何由報皇徳<lb/>
　　　古意<lb/>
青絲控燕馬紫艾飾呉刀朝風吹錦帯落日映珠袍陸<lb/>
<pb n="KR4h0134_WYG_092-38b"/>
離闗右客照耀山西豪雖非學詭遇終是任逢遭人生<lb/>
㑹有死得處如鴻毛寧能偶雞騖寂寞隱蓬蒿<lb/>
　　　豋髙臺<lb/>
試出金華殿聊豋銅雀臺九路平如掌<hi>一作砥</hi>千門洞已<lb/>
開軒車映日過簫管逐風來若非邯鄲美便是洛陽才<lb/>
　　　湘夫人<lb/>
桂棟承薜帷𦕈𦕈川之湄白蘋徒可望緑芷竟空滋日<lb/>
暮思公子銜意嘿無辭<lb/>
<pb n="KR4h0134_WYG_092-39a"/>
　　詩<lb/>
　　　侍宴<lb/>
麗景屬春餘清隂澄夏首交枝隱脩逕廻流影遥阜徙<lb/>
帷轢輕筠移鑾拂髙栁去矣勞茂績勉哉報嘉誘小臣<lb/>
良不才涓塵愧所守何用勝雕斵譬木良如朽<lb/>
　　　又<lb/>
廻輿避暑宫下輦迎風館散漫輕烟轉霏㣲商雲散蔓<lb/>
草亘巖垂髙枝起天半回風稍驚水落光漸斜岸妙儛<lb/>
<pb n="KR4h0134_WYG_092-39b"/>
駐行雲清歌入層漢晬顔暢有懌徳音良已粲<lb/>
　　　落日豋髙<lb/>
慿髙且一望目極不能捨東北指青門西南見白社軫<lb/>
軫河梁上紛紛渭橋下争利亦争名驅車復驅馬寧訪<lb/>
蓬蒿人誰憐寂寞者<lb/>
　　　中川長望<lb/>
長川杳難即四望四無極安流寧可值憤風方未息危<lb/>
帆渡中懸孤光巖下昃岸際樹難辨雲中鳥易識莫恨<lb/>
<pb n="KR4h0134_WYG_092-40a"/>
東復西誰知迂且直故鄉相思者當春愛顔色獨寫千<lb/>
行涙誰同萬里憶<lb/>
　　　贈顧倉曹<lb/>
洛陽十二門樓闕似西崑曖曖罘罳下相望隔畫垣畫<lb/>
垣向阿閣棲鳯復棲鴛五曹均趨奏六尚等便煩朝爐<lb/>
何馥馥夜錦有餘温日中驅上駟驤首遍京宛晨趨魏<lb/>
公子夕宿韓王孫夙昔今何在生平棄不論譬如菤葹<lb/>
草心謝葉空存誰復三乗睫獨念九飛魂<lb/>
<pb n="KR4h0134_WYG_092-40b"/>
　　　秋日愁居答孔主簿<lb/>
首秋雲物善晝暑旦猶清日華隨水汎樹影逐風輕依<lb/>
簾野馬合當户昔耶生物我一無際人鳥不相驚儻過<lb/>
北山北聊訪法髙卿<lb/>
　　　至牛渚憶魏少英<lb/>
楓林曖似畫沙岸浄如掃空籠望懸石回斜見危島緑<lb/>
草閑遊蜂青葭集輕鴇徘徊洞初月浸滛潰春潦非願<lb/>
嵗物華徒用風光好<lb/>
<pb n="KR4h0134_WYG_092-41a"/>
　　　寄何記室<lb/>
思君不得見望望獨長嗟夜風入寒水晩露拂秋花何<lb/>
由假日御暫得寄風車<lb/>
　　　忽不任愁聊示固逺<lb/>
去秋客舊呉今春投故越涙逐東歸水心挂西斜月未<lb/>
應嵗貶顔直以憂殘髪<lb/>
　　　為何庫部舊姬擬蘼蕪之句<lb/>
出户望蘭薫褰簾正逄君歛容裁一訪新知詎可聞新<lb/>
<pb n="KR4h0134_WYG_092-41b"/>
人含笑近故人含涙隱妾意在寒松君心逐朝槿<lb/>
　　　何生姬人有怨<lb/>
寒樹棲羈雌月映風復吹逐臣與棄妾零落心可知寳<lb/>
琴徒七絃蘭燈空百枝顰容不足效啼妝拭復垂同衾<lb/>
成楚越異國非仳離<lb/>
　　　為人傷近而不見<lb/>
嬴女鳯凰樓漢姬栢梁殿詎勝仙将死音容猶可見我<lb/>
有一心人同鄉不異縣異縣不成隔同鄉更胍胍胍胍<lb/>
<pb n="KR4h0134_WYG_092-42a"/>
如牛女何由得一語<lb/>
　　　月夜詠陳南康新有所納<lb/>
二八人如花三五月如鏡開簾一種色當户兩相映重<lb/>
價出秦韓髙名入燕鄭十城屢請易千金幾争聘君意<lb/>
自能專妾心本無競<lb/>
　　　詠擣衣<lb/>
足傷金管遽多愴緹光促露團池上紫風飄庭裏緑下<lb/>
機騖西眺鳴砧遽東旭芳汗似蘭湯雕金辟龍燭散度<lb/>
<pb n="KR4h0134_WYG_092-42b"/>
廣陵音<graphic n="KR0757" url="https://raw.githubusercontent.com/kanripo/KR-Gaiji/master/images/KR0757.png" mimeType="image/png"/>冩漁陽曲别鶴悲不已離鸞斷還續尺素在<lb/>
魚腸寸心慿鴈足<lb/>
　　　與司馬治書同聞隣婦夜織<lb/>
洞房風巳激長廊月復清藹藹夜庭廣飄飄曉帳輕雜<lb/>
聞百蟲思偏傷一鳥聲鳥聲長不息妾心復何極猶恐<lb/>
君無衣夜夜當忩織<lb/>
　　　為人述夢<lb/>
工知想成夢未信夢如此皎皎無片非的的一皆是以<lb/>
<pb n="KR4h0134_WYG_092-43a"/>
親芙蓉褥方開合歡被雅步極嬌妍含辭恣委靡如言<lb/>
非倐忽不意成俄爾及寤盡空無方知悉虚詭<lb/>
　　　侍宴景陽樓<lb/>
金鋪爍可鏡桂棟儼臨雲沾觴均飲徳服道驗朝聞詎<lb/>
論禹無間非恥堯為君小臣亦何者短翮屢追羣<lb/>
　　　春日寄鄉友<lb/>
旅心巳多恨春至尚離羣翠枝結斜影緑水散圓文戲<lb/>
魚兩相顧遊鳥半藏雲何時不憫黙是日最思君<lb/>
<pb n="KR4h0134_WYG_092-43b"/>
　　　夜愁示諸賔<lb/>
簷露滴為珠池水合成璧萬行朝涙瀉千里夜愁積孤<lb/>
帳閉不開寒膏盡復益誰知心眼亂看朱忽成碧<lb/>
　　　送殷何兩記室<lb/>
掩袖出南浦驅車送上征飄飄曉雲駛瀁瀁旦潮平不<lb/>
肖余何惜無貲爾勿輕倘有還書便一言訪死生<lb/>
　　　春閨怨<lb/>
愁來不理鬢春至更攢眉悲看蛺蝶粉泣望蜘蛛絲月<lb/>
<pb n="KR4h0134_WYG_092-44a"/>
映寒蛩褥風吹翡翠帷飛鱗難託意駛翼不銜辭<lb/>
　　　秋閨怨<lb/>
斜光隱西璧暮雀上南枝風來秋扇屏月出夜燈吹深<lb/>
心起百際遥涙非一垂徒勞妾辛苦終言君不知<lb/>
　　　詠寵姬<lb/>
及君髙堂還值妾妍妝罷曲房褰錦帳廻廊步珠屣玉<lb/>
釵時可挂羅襦詎難解再顧連城易一笑千金買<lb/>
　　　在王晉安酒席數韻<lb/>
<pb n="KR4h0134_WYG_092-44b"/>
窈窕宋華容但歌有清曲轉盼非無以斜眉幸相矚詎<lb/>
減許飛瓊多<hi>玉臺作絶</hi>勝劉碧玉何因送欵欵半飲杯中醁<lb/>
　　　為人寵姬有怨<lb/>
可憐獨立樹枝輕根易揺已為露所挹復為風所飄錦<lb/>
衾襞不開端坐夜及朝是妾愁成瘦非君重細腰<lb/>
　　　為姬人自傷<lb/>
自知心裏恨還向影中羞廻持昔慊慊變作今悠悠還<lb/>
君與妾扇<hi>一作釵</hi>歸妾奉君裘斷弦猶可續心去最難留<lb/>
<pb n="KR4h0134_WYG_092-45a"/>
　　　為人有贈<lb/>
碧玉與緑珠張盧復雙女曼聲古難匹長袂世無侣似<lb/>
出鳯凰樓言發瀟湘渚幸有褰裳便含情寄一語<lb/>
　　　見貴者初迎盛姫聊為之詠<lb/>
乆想專房麗未見傾城者千金訪繁華一朝遇容冶家<lb/>
本薊門外來戲叢臺下長卿幸未匹文君復新寡<lb/>
　　　傷乞人<lb/>
少年空扶轍白首竟填溝葦蓆何由足菽藿不能周自<lb/>
<pb n="KR4h0134_WYG_092-45b"/>
顧非好乞行且欲包羞勞君欵曲問冒此殷勤酬<lb/>
　　　春思絶句<lb/>
雪罷枝即青氷開水便緑復聞黄鳥聲全作相思曲<lb/>
　　　為徐僕射妓作<lb/>
日晩應歸去上客强盤桓稍知玉釵重漸見羅襦寒<lb/>
　<lb/>
　<lb/>
　漢魏六朝百三家集巻九十二<lb/>
</p>
<p>
</p>
  </div>
</body>
</text>
</TEI>
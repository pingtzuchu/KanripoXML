<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>心泉學詩稿巻三</head>
    <p>
<pb n="KR4d0415_WYG_003-1a"/>
欽定四庫全書<lb/>
　心泉學詩稿巻三　　　　宋　蒲夀宬　撰<lb/>
　　七言古詩<lb/>
　　　神駿歌送趙委順就漕<lb/>
神駿不受羈豈知日千里小試秋風前爍爍電光起何<lb/>
須金絡腦不用珊瑚鞭徐看血汗沫透出青連錢飛去<lb/>
度赤水横行抹燕山持歸獻天子髙列十二閑渴飲水<lb/>
底月饑餐草頭珠輕揺玉麈尾側碾青氍毹振鬛長鳴<lb/>
<pb n="KR4d0415_WYG_003-1b"/>
謝伯樂千秋萬古八駿圗<lb/>
　　　子别母呈所翁陳先生<lb/>
子别母欲别牽衣意何苦母有衆兒俱母憐兒無别母<lb/>
兒誰乳海惡寧匪蛟山饕莫如虎小大不相棄髙深自<lb/>
為扈萬古天地中何得如母所披絮成踟蹰履霜正凄<lb/>
楚不見城上烏相隨八九子反哺何足云慈烏乃如此<lb/>
引翼且莫髙短翅將千里<lb/>
　　　醉歌<lb/>
<pb n="KR4d0415_WYG_003-2a"/>
有人八百嵗作鬼三千年如此豈不夭或者稱其綿大<lb/>
椿一春秋為嵗各八千乆矣摧為塵朝菌猶目前燕坐<lb/>
一息頃直到羲農邊誰謂未來事如漆未來龜鏡已在<lb/>
先天地一指掌日月雙跳丸摶沙小兒戯滄海為桑田<lb/>
南華達生亦已死伯倫半醉不是顛讀書堂上眼如月<lb/>
輪扁釋鑿乃囅然髙車本桎梏更被繩墨牽利澤苟未<lb/>
諧仁義空自煎有客區區老山澤不鳴不食稱神仙呼<lb/>
來飲酒不肯飲月明騎鶴遊青天舉杯邀明月舞影各<lb/>
<pb n="KR4d0415_WYG_003-2b"/>
自憐必求至樂何者為至樂今也不樂何用空拳拳<lb/>
　　　菊露謡<lb/>
清晨採黄菊露滴露花叢黄花泣白露白露晞秋風秋<lb/>
風莫相試菊薤心不同薤露明朝落不落黄華獨老秋<lb/>
風中<lb/>
　　　送劉童子試藝天京<hi>神童八嵗能文能射陣圗先天圗揲蓍法皆能之</hi>
磽磽頭角出羣玉炯炯瞳人剪秋漪神光現作照書月<lb/>
一覽千古無復遺殊科自可獻上國况能文藝超等夷<lb/>
<pb n="KR4d0415_WYG_003-3a"/>
河洛圗書識藴奥更明爻象通神蓍陣分八勢演古法<lb/>
操弓挾矢動有儀眼前大要固如此有人頭白俱不知<lb/>
當今所重不在寳弓旌聘召方四馳豈無古人已成筭<lb/>
時乖事異難設施秋風邊塵浩無際綸巾羽扇思見之<lb/>
終軍棄繻繻尚在劉晏正字字或欹終身願秉清忠節<lb/>
芳猷可繼大年詩<lb/>
　　　送沈保叔國諭試藝右庠<lb/>
讀書讀心不讀跡以言易言竟何益射弓射志不射箭<lb/>
<pb n="KR4d0415_WYG_003-3b"/>
以力假力何足羡因蹄得兎蹄安用以虎視石虎則中<lb/>
設科取藝良已拘分毫得失如摴蒱㣲官况復多繩墨<lb/>
千里思馳困羈勒生女嫁屬他人屋生男不出出許國<lb/>
堂堂八尺無創瘢如斗金印梔蠟顔一條秋水持贈君<lb/>
腰間願看生風雲君不見唐家將相婁師徳也曽應詔<lb/>
紅抹額撾鐘飲酒皆兒嬉握拳透爪真男兒<lb/>
　　　君不來詞寄雲㡌上人梅坡翁<lb/>
君不來山中底事堪嫌猜積雨愁人不可道至今聲跡<lb/>
<pb n="KR4d0415_WYG_003-4a"/>
何寥哉竹風㣲動攬衣起使我一日腸九回君不來門<lb/>
前日日添蒼苔<lb/>
　　　送林城山歸上饒<lb/>
平生喜誦城山句一誦千回起狂慕夣魂夜夜峨眉巔<lb/>
峨眉只在家西住照人樓蜃嘘青紅落筆天虬走雲霧<lb/>
㝠搜古髓生潤芳坐演正聲入韶濩蘭宫璧水俱雋功<lb/>
金馬玉堂豈迂歩何人為呌閶闔雲試使琅玕一披露<lb/>
男兒豈暇謀温飽丹心要使輝青素水潮方仰昌黎韓<lb/>
<pb n="KR4d0415_WYG_003-4b"/>
日邊又起長沙傅玉山萬仞髙岧嶤叢玉琤琤悦朝暮<lb/>
嗟哉精衛愚復愚海石悠悠力安措傍人齲齒看癡狂<lb/>
持此癡狂向誰訴古來離别惟有酒此别情酸酒如醋<lb/>
萍蓬萬里終有家而今更把家為路<lb/>
　　　送孫畊山<lb/>
梅落癡風寒贔屭海鴈驚春動歸思蹇驢石磴空踟蹰<lb/>
黄犢青山勞夣寐千載休疑潄石訛幾人堪説種𤓰事<lb/>
南州髙士不可攀俗吏空餐抱深媿<lb/>
<pb n="KR4d0415_WYG_003-5a"/>
　　　贈日者馮鼎山<lb/>
馮君胷中爛星斗測人窮達誰與偶得錢便據青旗亭<lb/>
北斗還堪把漿酒醉來訪我梅花傍索飲哦詩恣狂吼<lb/>
平生許予皆公侯大軸長篇玩盈手不言于麓神仙人<lb/>
泣雨滂沱氣填口與君生長醉鄉國借箸前籌為君剖<lb/>
東坡固類韓昌黎伯倫何如畢吏部何處有酒三百壺<lb/>
姓字甘書酒人簿畏死安能抱仁義貪生不解推子午<lb/>
酒星此去住何宫相從且作糟丘主<lb/>
<pb n="KR4d0415_WYG_003-5b"/>
　　　濯足瀑下<lb/>
石峽轟轟作雷吼白虹飛趨電光走老蛟攪起隂壑藏<lb/>
電雪當空射瓊玖禪僧倚錫疑欲飛兒童驚呼不停口<lb/>
山夫伸足承下沫隂風凛凛生毛髪雨飛如箭任不知<lb/>
旁人休猜鐵為骨<lb/>
　　　壯哉亭觀龍湫作<lb/>
雪車冰柱劉义狂玉川更與相頡頏車聲羊膓幾盤折<lb/>
飛冰走雪何茫茫天公矜此老怪物六丁直下白晝驅<lb/>
<pb n="KR4d0415_WYG_003-6a"/>
阿香豐龍列缺一時起千車百柱摧靡靡玉蚪銀闕掀<lb/>
霜髯藥兎蟾宫𢷬瑶髓濤驚浪駭不可摹璧碎珠傾詎<lb/>
堪擬長風吹雨一座寒兒童不敢正靣看狂客何心助<lb/>
鼓譟磽田萬頃思波瀾被髪行歌愜狂想寳華天雨寧<lb/>
専賞炎天上火下如湯一𣲖清泠浹隣壤勸君飲酒君<lb/>
莫疑有酒不飲吾何痴夜光魚目紛紛雜錯烏可辨眼<lb/>
中如露如電醉來大笑俱不知<lb/>
　　　登北山真武觀試泉<lb/>
<pb n="KR4d0415_WYG_003-6b"/>
莫誇陽羡茗在彼山之巔莫誇惠山溜試此山之泉不<lb/>
生陸鴻漸渴死盧玉川且共春風裏不鬬社雨前雀舌<lb/>
最嫩弱植耳嘉樹一發如針然靈苗合讓武夷貢清香<lb/>
不與羅浮専北山古丘神所授以泉名郡天下傳置郵<lb/>
縱可走千里不如一掬清且鮮人生適意在所便物各<lb/>
有産盡隨天蹇驢破㡌出近郭褁茶汲井手自煎泉鮮<lb/>
水活别無法甌中沸出酥雪妍山中道士不識此彈口<lb/>
咋舌稱神仙從今决意修茗事典衣買樹蒔井邊道士<lb/>
<pb n="KR4d0415_WYG_003-7a"/>
且莫顛古人作善戒所先山中種茶一百頃不如山下<lb/>
數畆田饑餐渴飲無長物何患敲門驚晝眠<lb/>
　　　遊金山寺呈茂老<lb/>
長江氣勢何雄雄波心幻出青蓮宫江流萬古浮不去<lb/>
疑有根蒂誰能窮遡流逺見一培塿傳聞壯觀疑談空<lb/>
風㠶漸廹驚詭異金碧還遶深蒙茸小船破浪與客去<lb/>
繫纜階石穿玲瓏門前筆架水靣立波濤日夕相撞舂<lb/>
重樓複道費登陟靣靣竒怪陡不同丹徒西望聳觀閣<lb/>
<pb n="KR4d0415_WYG_003-7b"/>
淮海大塊居其東倚欄簷外水轉窄飛鴻没處明雙瞳<lb/>
與僧煮茗話今古莫窮幻眇窺鴻濛瀛洲方丈在何許<lb/>
騎牛覔牛休憧憧遥指危檣夜泊處驚飈飄簸如飛蓬<lb/>
禪闗深閉浪打屋夜定不動猜遊龍清遊適值九月九<lb/>
汲泉細摘黄花叢水上登髙復誰信證明頼有今逺公<lb/>
登堂恍惚見坡印瓣香起敬仙佛蹤想像形容記言語<lb/>
涕零心惻生不逢未窮清興下山去扁舟一瞬在閬風<lb/>
作詩聊復紀遊跡來尋此跡何時重<lb/>
<pb n="KR4d0415_WYG_003-8a"/>
　　　遊西巖<hi>劉元城赴貶僑居之所</hi>
誰扇洪爐欲煮鐵一寸如冰不曽熱嵗寒心事梅花知<lb/>
炭事如何與冰説西巖結屋煙作罩斑斑不露如隐豹<lb/>
人生大欲剛斷除静處生涯乃仁樂碧梧翠竹如琅玕<lb/>
寒泉玉佩鳴珊珊終焉為計亦不惡豈知白日生羽翰<lb/>
翻思一夜鐘鳴時先生髙臥如希夷何人更嗔瘴鬼瘧<lb/>
及鋒而用皆驚疑薦泉采菊想遺跡奚其與侣昌黎伯<lb/>
薫蕕已定人所知聊把曽遊紀巖石<lb/>
<pb n="KR4d0415_WYG_003-8b"/>
　　　書草屋壁<lb/>
天地無終窮萬物乃芻狗勿誇杏為梁何如甕作牖昔<lb/>
聞巢氏民仁義亦奚有蠢蠢不識知居居自醇厚今<lb/>
來豐屋士文法困繩紐力競蝜蝂蟲計生養狙叟誰<lb/>
家甲第巍入雲何人鶉衣不掩肘豈知鬼瞰因高明<lb/>
安得春陽到窮蔀蝸廬能幾何蠻觸勝亦負憶我柴<lb/>
桑翁荒宅十餘畝草屋八九間柴門五株柳野水滋<lb/>
粳<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>春畦足葱韮永日為琴書停雲念親友儀秦枉<lb/>
<pb n="KR4d0415_WYG_003-9a"/>
饒舌施龍漫多口白衣蒼狗安可知不夷不恵自可<lb/>
否<lb/>
　　　愁劇忽失笑<lb/>
愁劇忽失笑不覺心夷然量珠成斗笑不賣鎔金為海<lb/>
愁不煎蜜蜂與蓼蟲生死甘苦縁今也不為樂人有幾<lb/>
百年士龍莫笑跌落水水中不著此笑仙<lb/>
　　　九日<lb/>
芙蓉披靡秋水寒呉姝越艷芳思單漫把黄花事佳節<lb/>
<pb n="KR4d0415_WYG_003-9b"/>
黄花不入歌舞歡昔人戲馬足強健今我無酒空㠝岏<lb/>
黄花無言不可詰青山落日明歸翰<lb/>
</p>
<p>
</p>
  </div>
</body>
</text>
</TEI>
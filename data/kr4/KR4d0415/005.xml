<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>心泉學詩稿巻五</head>
    <p>
<pb n="KR4d0415_WYG_005-1a"/>
欽定四庫全書<lb/>
　心泉學詩稿巻五　　　　宋　蒲夀宬　撰<lb/>
　　七言律詩<lb/>
　　　用翁雪舟送春韻三首<lb/>
錦衣年少不知愁風雨無端惱客遊萬㸃殘紅空過眼<lb/>
一畨新緑又從頭夕陽細草堪横笛野渡垂楊可繫舟<lb/>
三百六旬渾是醉餞春何用苦綢繆<lb/>
隙駒如箭未堪憐晴雨悲歡付自然九十春光能幾日<lb/>
<pb n="KR4d0415_WYG_005-1b"/>
一畨花信又明年殘紅數㸃心終在垂栁千絲意許妍<lb/>
説與游人莫惆悵綠隂幽草一般天<lb/>
底事黄鸝喚不休出門欣見綠隂稠殘花滿地無人掃<lb/>
芳草連天起客愁淚落田間聞牧笛醉歸江上問漁舟<lb/>
杜鵑也合催春去何處而今孟浪遊<lb/>
　　　送擇齋先生徐大監赴建倉<lb/>
帝命元臣選外臺南州聲望乆崔嵬倉箱早辦九年集<lb/>
原隰欣迎四牡來父老此時方見日吏饕平晝忽驚雷<lb/>
<pb n="KR4d0415_WYG_005-2a"/>
錦衣翠節鄉邦重耿耿文星照上台<lb/>
　　　用老竹與子晦韻<lb/>
冰清玉潔好風襟老屋凄凉興味深身世已非塵外蹟<lb/>
語言猶是竹邊音且陪此日鶯花樂休憶當年燈火心<lb/>
白髪相看能幾許樽前須要惜光隂<lb/>
　　　和楊芸齋送枯崕住興福韻<lb/>
一夜春光到竹門東風拂拂動閒雲鉗鎚粗了人間債<lb/>
缾錫蹔抛林下羣烟塔忽驚當户立霜鐘猶記舊山聞<lb/>
<pb n="KR4d0415_WYG_005-2b"/>
髙談亹亹天花落老衲廊頭意自欣<lb/>
　　　寄石隠老嶼上人<lb/>
已約巖頭同數宿如何消息竟茫然抱琴有意彈明月<lb/>
采藥無心到絶巓不過虎溪安得笑偶逢醉石便欹眠<lb/>
山林此樂而今少一日相從是宿縁<lb/>
　　　和倪梅村<lb/>
偶擕琴冊傍林泉坐對梅花記往年鴻燕何心成巧避<lb/>
䕫蚿無語自相憐才唫瘦影黄昬月又見殘紅細雨天<lb/>
<pb n="KR4d0415_WYG_005-3a"/>
擬把楚騷重載酒掀髯抵掌話前縁<lb/>
　　　再用韻和葦航<lb/>
長江不直一杯寛自笑狂生筆力慳有酒何須誇戱馬<lb/>
遶籬豈必强登山世無劉表誰知已人説淵明我厚顔<lb/>
風雨滿城都過了多簪黄菊出松闗<lb/>
　　　與小兒助子遊江横作<lb/>
葺荷偶憶湘纍句築屋還尋杜若汀孤樹每留殘日白<lb/>
片㠶徐度逺山青海鷗知我斷機慮漁父與誰分醉醒<lb/>
<pb n="KR4d0415_WYG_005-3b"/>
何處扁舟横短笛月明風裊不堪聽<lb/>
　　　江横暮景<lb/>
獨倚闌干對落霞垂楊古渡欲棲鴉漁翁何處烟藏浦<lb/>
白鷺成羣月浸沙淚落西風呌黄鵠酒闌深夜聽琵琶<lb/>
誰人得似鴟夷子一葉浮雲總是家<lb/>
　　　再題江横<lb/>
一榻虚明懐抱幽水天無際望悠悠潮來不覺沙洲没<lb/>
浪打只疑茅屋浮何處漁人横短笛有時婺婦泣孤舟<lb/>
<pb n="KR4d0415_WYG_005-4a"/>
忘機何必曽相狎説與江邊羣白鷗<lb/>
　　　遊鼓山題天風海濤亭<lb/>
翛翛白髪倚欄干笑仰髙峯巾袂仙但見烟霞相逺近<lb/>
不知宇宙有中邊宦途人在非凡境客裏身遊極樂天<lb/>
自歎情懐今潦倒重來未識是何年<lb/>
　　　送使君趙寺丞泰先生<lb/>
别郡安知寄此州攀轅合借我公留求仁而得又何怨<lb/>
蔽美豈其為好修花逕怕風宜落絮秧田足雨恐妨牟<lb/>
<pb n="KR4d0415_WYG_005-4b"/>
春歸誰識春心苦才説思春欲白頭<lb/>
　　　寄何我軒<lb/>
十年不見此髯翁笑我而今鬢亦蓬幾度因詩親水部<lb/>
一廻看劍泣山公無心塵世雲移岫極目仙壺浪拍空<lb/>
痛飲劇談非是夣寸丹長與荔枝紅<lb/>
　　　閒坐海觀興致悠然是時月白如晝<lb/>
一笑靈龜尾曵塗扁舟聊復寄菰蒲潮生潮落帆來去<lb/>
雲巻雲舒山有無風定若教胥怒息月明空憶蠡遊孤<lb/>
<pb n="KR4d0415_WYG_005-5a"/>
漁翁不識人間事白髪青蓑酒滿壺<lb/>
　　　嶺後山莊<lb/>
感慨重來嵗月深手栽松栢巳成林萬山自此無南北<lb/>
一水長流不古今先訓丁寧猶在耳老吾寂寞自沾襟<lb/>
君恩已遂祈閒請莘野歸耕是本心<lb/>
　　　回謁藍主簿道傍見梅偶成<lb/>
誰家一樹銕斜欹的皪踈花出短籬黄葉乆隨風捲地<lb/>
幽姿當與雪同時白頭朔漠窮蘇武瘦骨西山餓伯夷<lb/>
<pb n="KR4d0415_WYG_005-5b"/>
三嗅清芬一杯水徘徊無語笑掀眉<lb/>
　　　題深省庵<lb/>
結草為庵寄一枝鐘魚聊復事清䂓野蔬入供無人識<lb/>
古柏為香有佛知頻去飲泉非為渴偶來坐石忽忘飢<lb/>
常談且接頭陀伴欲説上乘空費辭<lb/>
　　　依韻寄呈林城山<lb/>
隣蛩深夜語幽幽猶此塵埃一敝裘甘菊已荒歸栗里<lb/>
蒲萄堪醉勝涼州知心海上千年鶴極目雲間五色樓<lb/>
<pb n="KR4d0415_WYG_005-6a"/>
白髪正殷松栢念不因泉石老斯丘<lb/>
　　　即席用委順聽甘師琴韻<lb/>
獨抱琴聲感嵗年𡨕捜趣外欲無絃廣陵寂寂嵇生去<lb/>
秋木幽幽鳴犢賢一㸃山泉巖竇雨數聲瑶佩泬寥天<lb/>
音徽千載何人㑹願和薫風殿閣前<lb/>
　　　與興福老枯崖乘月觀濤<lb/>
無心携起碧笻條偶爾來從漁父招山色多情似呉越<lb/>
濤聲牽夣到金焦魚龍一任風雲便鷗鷺不知天海遥<lb/>
<pb n="KR4d0415_WYG_005-6b"/>
共倚欄干秋月白豈期真樂在今宵<lb/>
　　　西巖<hi>有蜂巢鶴柵</hi>
石路層層碧蘚花矮窓低户足烟霞愁聞獨鶴悲寒角<lb/>
静閱羣蜂凑晩衙野菜旋挑奚待糝石泉新汲自煎茶<lb/>
爐熏銷盡抛書巻閒倚䦨干看日斜<lb/>
　　　贈洪都髙士蕭野鶴<hi>亦號野田</hi>
自從華表去蹁蹮縠頂丹深不計年萬里孤光中夜月<lb/>
一聲清唳九重天偶然夣覺思遼海不是饑驅向野田<lb/>
<pb n="KR4d0415_WYG_005-7a"/>
赤壁秋髙風露下無心曽喚老坡仙<lb/>
　　　贈呉仰雲<lb/>
雲巾羽扇得真如不用羞慙非故吾入手千般休説巧<lb/>
轉頭一著不為愚塵中羈絆無還有物外逍遥有若無<lb/>
我若忘機曽悟此烟波鷗鷺是吾徒<lb/>
　　　嵗旦勉田隣<lb/>
嵗律從新泰道亨出門欣見麥青青已無闗外石壕吏<lb/>
遥望城頭紫氣星往事莫追由世數寛恩頻下為生靈<lb/>
<pb n="KR4d0415_WYG_005-7b"/>
而今頗覺農為重説與村村父老聽<lb/>
　　　端午<lb/>
鬢符腰艾去紛紛荷葉荷花匝水濵思逺樓前雖有曲<lb/>
若邪溪畔豈無人莫將楚恨悲兒女聊把騷章託鬼神<lb/>
濁酒滿壺漁父笑江邊鷗鷺正相親<lb/>
　　　山園芍藥忽有花喜而賦<lb/>
披草籬根問舊花一畨春事又萌芽非因老態逢時感<lb/>
祗怨昏瞳作霧遮何處而今尋爛熳不圗於此見英華<lb/>
<pb n="KR4d0415_WYG_005-8a"/>
翻堦自合流芳詠可惜飄零野客家<lb/>
　　　夣故人郭推官元用詩以奠之<lb/>
鷄絮才陳淚已傾故人旌旐尚禪扄塵中愧我頭空白<lb/>
夣裏逢君眼更青束髪論交真意氣傷心無語負幽㝠<lb/>
求銘敢後朋儕事况復原頭有鶺鴒<lb/>
　　　夜聞隣笛<lb/>
幽夣初回漏未央起聞隣笛倍凄凉不知何處石崖裂<lb/>
忽送一聲江水長短棹清風懐赤壁斷垣斜月隠山陽<lb/>
<pb n="KR4d0415_WYG_005-8b"/>
猶疑吹到梅花落不見梅花空攪腸<lb/>
　　　風雨終夜獨坐不寐<lb/>
風雨瀟瀟到夜終夜寒一室坐虚空何當樂與二三子<lb/>
免使凄其六一翁老大自甘為老大窮通休苦較窮通<lb/>
此心不作窺園想流水落花春夣中<lb/>
　　　田園秋興<lb/>
草屋柴門風露凉寒瓜收蔓力鋤荒新栽莙薘恰逢雨<lb/>
欲剪芹藍猶待霜牧䜿歸來煨芋熟田翁相就潑醅香<lb/>
<pb n="KR4d0415_WYG_005-9a"/>
里胥偶報徴苖急自闢閒畦早築場<lb/>
　　　郊行有感<lb/>
鷄犬不鳴何處村頽簷破壁問誰門蓬蒿滿地田園在<lb/>
瓦礫如山井臼存青草髑髏疑是夢白頭老父泣無言<lb/>
諮諏隣舊多為鬼倚杖徘徊堪斷魂<lb/>
　　　近重陽作<lb/>
滿城風雨近重陽梧竹蕭蕭欲斷腸敢望白衣來送酒<lb/>
擬將黄菊去為糧繫茰安得山堪避落帽豈無人在旁<lb/>
<pb n="KR4d0415_WYG_005-9b"/>
千載風流心獨㑹飲泉亦足慰凄凉<lb/>
　　　賦枸杞<lb/>
神草如蓬世不知壁間墻角自離離辛盤空芼仙人杖<lb/>
藥斧惟尋地骨皮千嵗未逢朱孺子四時堪供陸天隨<lb/>
霜晨忽訝春櫻熟閒摘殷紅遶斷籬<lb/>
　　　畵船<lb/>
世路羊腸姑已之扁舟我欲問冰夷祗因吏部酷好酒<lb/>
豈是鷄林要售詩萬事不如潮有信寸心唯頼月相知<lb/>
<pb n="KR4d0415_WYG_005-10a"/>
斜風細雨休歸去此政老翁沉醉時<lb/>
　　　遊武夷九曲<lb/>
紫縵紅裀事有根緑函金鎻蜕猶存無縁得到千巖頂<lb/>
試問而今幾代孫漢祀昔曽陳玉脯晉人方始識桃源<lb/>
不因大隠屏中老未易抽簪扣洞門<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>心泉學詩稿巻六</head>
    <p>
<pb n="KR4d0415_WYG_006-1a"/>
欽定四庫全書<lb/>
　心泉學詩稿巻六　　　　宋　蒲夀宬　撰<lb/>
　　五言絶句<lb/>
　　　寄石隠<lb/>
閉門十日雨破屋砌生苔此意何人㑹抱琴來不来<lb/>
　　　題葉寄楊芸夫<lb/>
吟得秋風老敲忩意轉深憑將林下事為寄與知音<lb/>
　　　心泉二首<lb/>
<pb n="KR4d0415_WYG_006-1b"/>
涓涓萬古意湛湛一塵無明月來窺鏡宵寒露滴珠<lb/>
驟来驚辟易久視益虛無咫尺星堪摘波揺又走珠<lb/>
　　　菊泉詩<lb/>
䟽泉得古髓種菊䝉秋潭願與村中人一瓢共清甘<lb/>
　　　聞泉<lb/>
山椒一雨過石罅百泉鳴應接都不暇更兼秋月明<lb/>
　　　澗亭麈尾泉<lb/>
泉揮玉麈尾岫擁翠雲裘盡日看不足倚䦨生古愁<lb/>
<pb n="KR4d0415_WYG_006-2a"/>
　　　江横信筆<lb/>
潮汐有贏縮江横無古今魚龍任掀舞孤月在天心<lb/>
　　　書滴翠巖壁<lb/>
蘿衣濕寒翠苔錦上嶙峋一榻千峯裡因詩憶古人<lb/>
　　　書香爐瀑布圖後<lb/>
飛流三百丈日射碧琉璃一氣何終極淋漓自不知<lb/>
　　　青霞西亭<lb/>
長松被薜荔怪石生煙霞簷牙木杪見上有山人家<lb/>
<pb n="KR4d0415_WYG_006-2b"/>
　　　滄浪亭<lb/>
曉色桃蒸霞春隂栁垂霧為問橋下船㳂流到何處<lb/>
　　　心泉<lb/>
冷冷一澗泉炯炯千樹雪嵗寒鐵石心山中玩芳潔<lb/>
　　　讀可翁閒坐偈<lb/>
夜久風浪息驪龍弄頷珠水怪不敢動明月滿江湖<lb/>
　　　白鬚詩<lb/>
月照當襟雪終剪施摩詰我作白鬚行而得飬生術<lb/>
<pb n="KR4d0415_WYG_006-3a"/>
　　　題石<lb/>
巖石多意氣松樹留髙齡倚仗𦕈雲濤天風吹泠泠<lb/>
　　　怡雲<lb/>
把作一片畫晴隂渾不同不知誰是畫佇立意無窮<lb/>
　　　寒食有感<lb/>
杏粥因懷舊榆羮豈為春慿將禁火事説與乞墦人<lb/>
　　　郊意<lb/>
清晨起搔頭荷鋤出門去露濕野草花香來不知處<lb/>
<pb n="KR4d0415_WYG_006-3b"/>
　　　題畫竹扇寄友<lb/>
明月二千里清風一萬竿相思寫不得寫出夢来看<lb/>
　　　春日聞禽戯題寓廨<lb/>
隔墻聽幽哢入坐春融融午夢恬不成始知身在籠<lb/>
　　　棹歌<lb/>
鼔枻歸去来蓑風鳴策策明月傾我壺滄浪天一碧<lb/>
　　　牧童歌十首<lb/>
荷笠小蒼頭犢裩乘水牛揚鞭自叱咤度隴復慿溝<lb/>
<pb n="KR4d0415_WYG_006-4a"/>
軟坡便佇犢凉䕃聚羣髫一竪忽然起恐牛殘荳苖<lb/>
隔溪騎度水浮去似鴟夷莫話五湖事且㸔牛背兒<lb/>
倦来牛背卧一覺度前岡牛飽兒呼餒歸来煨芋香<lb/>
前山飛暮雨牛上展青蓑囘首牛呼犢哀音兒唱歌<lb/>
斜陽歸處險路熟了無疑結草為衣著圏葭作竹吹<lb/>
野花簮短笠露濕蔓青青莫笑兒童小人間河鼔星<lb/>
老翁分社酒匕箸小孩提黃犢今堪駕明年學把犂<lb/>
生来在田野少小學耕鋤敢望多名譽隨人角掛書<lb/>
<pb n="KR4d0415_WYG_006-4b"/>
芳郊望無際逐草任西東世上千塲夢人間一笛風<lb/>
　　七言絶句<lb/>
　　　山中秋曉<lb/>
命策空山風露冷野花無數不知名林叢深處無人問<lb/>
時吐秋芬一様清<lb/>
　　　書隠者壁<lb/>
鵑啼花落春已非秧老蠶眠雨初霽牛衣夢覺山日髙<lb/>
風前猶是巢由世<lb/>
<pb n="KR4d0415_WYG_006-5a"/>
　　　飛泉<lb/>
蘚壁輕飛霧雨寒一簾清漱玉珊珊遊鱗莫羡層瀾去<lb/>
鏤雪雕氷滿肺肝<lb/>
　　　題贈枯崖<lb/>
玉麈無心試出拈山房春静燕窺簷相思獨上青霞頂<lb/>
閒倚欄干望塔尖<lb/>
　　　贈老溪孚上人<lb/>
玉澗雙盤略彴過對人捫蝨坐雞窠煮茶與客早歸去<lb/>
<pb n="KR4d0415_WYG_006-5b"/>
落日前山路更多<lb/>
　　　石室閒坐憶東坡漁舟一葉江吞天句成一絶<lb/>
漁舟一葉江吞天誦翁此句心茫然不知何處有此景<lb/>
而今忽墮吾眼前<lb/>
　　　錫老弟山居<lb/>
君住南山我北山隔溪斜照見炊煙相尋懶趂溪邉路<lb/>
村酒時沽上釣船<lb/>
　　　閨意<lb/>
<pb n="KR4d0415_WYG_006-6a"/>
聘得深村玉雪姿力勝杵臼案齊眉笑他老大専房寵<lb/>
猶把房幃比舊時<lb/>
　　　酒量减<lb/>
少年一日㡬鴟夷瓦甓而今力不支莫笑盃中酒量减<lb/>
至和全在半醺時<lb/>
　　　題武夷<lb/>
九曲諸峯向背殊丹青雖巧不能模堂堂標致髙如許<lb/>
靈迹何須問有無<lb/>
<pb n="KR4d0415_WYG_006-6b"/>
　　　重逰武夷偶成櫂歌一首<lb/>
一𣲖彎環九曲溪溪深溪淺净無泥鷺鷥不作窺魚計<lb/>
飛入屏風也似迷<lb/>
　　　月巖<lb/>
皎皎應如欲下弦為誰長掛此巖前行人莫笑中空洞<lb/>
空洞中間盡是天<lb/>
　　　青霞<lb/>
百尺長松巖下風一輪明月屋西峯夢囘細数登山路<lb/>
<pb n="KR4d0415_WYG_006-7a"/>
知在青霞第㡬重<lb/>
　　　玉女峯<lb/>
玉女攅空擁霧鬟鐵心千古照溪灣願分一滴清溪水<lb/>
去洗人間脂粉顔<lb/>
　　　題西山靈峯感應寺<lb/>
路入靈峯西復西桄榔葉暗古招提山僧更在雲深處<lb/>
花落蒼苔幽鳥啼<lb/>
　　　題純陽洞<lb/>
<pb n="KR4d0415_WYG_006-7b"/>
道士當年九日山側身西望翠雲間一枝乞倚純陽洞<lb/>
萬仞崔嵬不可攀<lb/>
　　　次枯崖上人催梅韻<lb/>
黄葉蕭蕭雨滴階夢魂飛到瀑邊梅遥知楖栗山中老<lb/>
一日花間一百囘<lb/>
　　　百花洲梅<lb/>
孤根寧不在栽培枝北枝南春一回盡道㳺魚是佳䜟<lb/>
不知洲上有花魁<lb/>
<pb n="KR4d0415_WYG_006-8a"/>
　　　早梅<lb/>
荷已全凋菊未殘一枝的皪照江干暖風莫詫攙先意<lb/>
留取清芬待嵗寒<lb/>
　　　瀑上見梅有懐老溪上人<lb/>
野水横斜最老枝一生心事雪霜知世人重眼不重鼻<lb/>
祇愛花光與補之<lb/>
　　　雨中見梅泫然而作<lb/>
夢遶孤山欲斷魂竹籬茅舍雨紛紛何心更作廵簷事<lb/>
<pb n="KR4d0415_WYG_006-8b"/>
眀月枝頭照淚痕<lb/>
　　　次韻<lb/>
絶頂秋髙風露寒倚闌心事到梅間誰知嵗晩相思意<lb/>
欲種梅花滿此山<lb/>
　　　贈林愚庵墨梅<lb/>
色空已解花光意香影難隨逋老蹤此叟芒端不著蜜<lb/>
㡬囘曽誤壁間蜂<lb/>
　　　題蕭照畫山水漁父四軸<lb/>
<pb n="KR4d0415_WYG_006-9a"/>
裂石㫁崖如赤壁暗想當年學士蘇巨口細鱗新網得<lb/>
一樽惟有月相娛<lb/>
輕蓑短棹下滄浪不是尋常黄㡌郎料應江上青山色<lb/>
肯博人間白玉堂<lb/>
火雲収盡天逾闊野艇歸来日未斜秋思滿江禁不得<lb/>
又吹長笛出蘆花<lb/>
野航偶繋梅花下人在梅花與雪俱直釣情知魚不食<lb/>
一絲終日掛氷壺<lb/>
<pb n="KR4d0415_WYG_006-9b"/>
　　　又漁父四首<lb/>
昨日賣魚到城郭暑氣千門正炮烙買酒歸来風露凉<lb/>
始信人間漁父樂<lb/>
釣得魚来日又斜潮廻無路可歸家炙魚當飯且一飽<lb/>
閒㸔白鷗飛浪花<lb/>
海光㶑灔月團圎一顆明珠落玉盤鷗鷺不知何處宿<lb/>
白頭閒坐把魚竿<lb/>
青山淡淡水悠悠有客江邉孟浪逰漁父相逢欲借問<lb/>
<pb n="KR4d0415_WYG_006-10a"/>
掉頭吟詠不相酬<lb/>
　　　七夕<lb/>
盈盈一水望牽牛欲渡銀河不自由月照纎纎織素手<lb/>
為君裁出翠雲裘<lb/>
　　　江上聞笛<lb/>
笛聲何處水茫茫潮落沙寒月照廊嵇吕成塵不可覔<lb/>
滿襟清淚憶山陽<lb/>
　　　春曉聞禽<lb/>
<pb n="KR4d0415_WYG_006-10b"/>
唤囘春夢幾聲禽澗草巖花動此心搔首偶然自失笑<lb/>
不知何處是山林<lb/>
　　　聞雞<lb/>
無數窮簷苦夜悠一聲驚散枕邉愁天家合把黄金鑄<lb/>
置向竿頭赦九州<lb/>
　　　聞蟬<lb/>
閉息含真抱葉枯春風將盡蛻寒膚緑槐忽作仙人嘯<lb/>
長曵一聲山日晡<lb/>
<pb n="KR4d0415_WYG_006-11a"/>
　　　賦竹間禽<lb/>
晴哢連林春翕翕一片勞心不堪縶竹間勿作么鳳吟<lb/>
何處飛来羽衣濕<lb/>
　　　飯牛歌<lb/>
新秧挿遍水盈疇童穉相呼去飯牛極目平坡煙草細<lb/>
歌聲何處雨颼颼<lb/>
　　　水碓<hi>閒過枯崖丈室午困假榻起聞碓聲偶成</hi>
午枕閒隨夢出塵覺来不記是城闉寂無人語惟聞碓<lb/>
<pb n="KR4d0415_WYG_006-11b"/>
恐有穿腰持石人<lb/>
　　　詠狸<lb/>
買魚日日與狌狸捕䑕有心奚待飢但免翻盆與覆碗<lb/>
何須要見血淋漓<lb/>
　　詩餘<lb/>
　　　滿江紅<hi>登樓偶作</hi>
樓倚虚空覺人世不知何處身縹緲半簷星斗一窓風<lb/>
露潮退沙平鳬雁静夜深月黒魚龍怒把清樽獨自笑<lb/>
<pb n="KR4d0415_WYG_006-12a"/>
餘生成何事　塵埃外談髙趣煙波上題新句這美景<lb/>
良宵且休虚度夢覺宦情甜似蠟老来况味酸如醋念<lb/>
兒曹南北㡬時歸情朝暮<lb/>
　　　賀新郎<hi>贈鐵笛</hi>
鐵笛穿花去問長安市上生涯而今何似破㡌青衫塵<lb/>
滿面不識何人共語且面壁聽風雨惟我虚中元識破<lb/>
笑人間日月無停杼名與利莫輕許　人生窮逹皆天<lb/>
鑄試燈前為問靈龜勸君休怒心肯命通元有數何幸<lb/>
<pb n="KR4d0415_WYG_006-12b"/>
知音記取季主也應留得住百嵗光隂弹指過算伯夷<lb/>
盗跖俱塵土心一寸人千古<lb/>
　　　漁父詞十三首<lb/>
萬里長江一釣絲蕭蕭蓬鬢任風吹微雨過片帆欹青<lb/>
山濃淡更多竒<lb/>
江渚春風澹蕩時斜陽芳草鷓鴣飛蓴菜滑白魚肥浮<lb/>
家泛宅不曾歸<lb/>
煙浦廻環㡬百灣無人知此橛頭船風露冷月姢姢雲<lb/>
<pb n="KR4d0415_WYG_006-13a"/>
間一過㸔飛仙<lb/>
野䌫間移石筍江旁人爭㸔老眉厖鋪月席展風<graphic n="KR1084" url="https://raw.githubusercontent.com/kanripo/KR-Gaiji/master/images/KR1084.png" mimeType="image/png"/>飛<lb/>
來何處白鷗雙<lb/>
葭荻横披衆木東浪花如雪晩來風雲母幌水精宫蓮<lb/>
花一葉白頭翁<lb/>
飄忽狂風一霎間長魚吹浪勢如山牢繫䌫蓼花灣白<lb/>
鷗沙上伴人閒<lb/>
清曉朦朧古渡頭煙中人語艣聲柔雲五色蜃成樓雞<lb/>
<pb n="KR4d0415_WYG_006-13b"/>
鳴日出似羅浮<lb/>
搔首推篷曉色新雪花飄瞥大江濱漁父醉不収緡白<lb/>
髭紅頰玉為人<lb/>
明月愁人夜未央篷<graphic n="KR1084" url="https://raw.githubusercontent.com/kanripo/KR-Gaiji/master/images/KR1084.png" mimeType="image/png"/>如畫水浪浪何處笛起凄凉梅<lb/>
花噴作一天霜<lb/>
白首漁郎不解愁長歌箕踞亦風流江上事寄蜉蝣靈<lb/>
均那更恨悠悠<lb/>
琉璃為地水精天一葉漁舟浪滿顛風肅肅露姢姢家<lb/>
<pb n="KR4d0415_WYG_006-14a"/>
在蘆花何處邉<lb/>
江上浪花飛灑天拍堦鞺鞳屋如船月不夜水無邉何<lb/>
處笛聲人未眠<lb/>
逺入茫茫無盡邉漁舟來往似行天欹枕㸔不成眠誰<lb/>
識人間太乙仙<lb/>
　　　又漁父詞二首<hi>書𤣥真祠壁</hi>
白水塘邉白鷺飛龍湫山下鯽魚肥欹雨笠着雲衣𤣥<lb/>
真不見又空歸<lb/>
<pb n="KR4d0415_WYG_006-14b"/>
巖下無心雲自飛塘邉足雨水初肥龜曵尾緑毛衣荷<lb/>
盤無数爾安歸<lb/>
　　　欸乃詞<hi>贈漁父劉四</hi>
白頭翁白頭翁江海為田魚作粮相逢秖可唤劉四不<lb/>
受人呼劉四郎<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>心泉學詩稿巻一</head>
    <p>
<pb n="KR4d0415_WYG_001-1a"/>
欽定四庫全書<lb/>
　心泉學詩稿巻一　　　　宋　蒲壽宬　撰<lb/>
　　賦<lb/>
　　　古賦二首<lb/>
始余卜於斯丘兮倚白雲而為廬豈其有所使兮爰舍<lb/>
吾之故居擷秋菊以為糧兮曰寒泉之與㪺無饑渴之<lb/>
害已兮騁予駕其焉如朝飡氣於沆瀣兮夕撫景於望<lb/>
舒瀉靈汞以為鏡兮結層冰而為壺流涓涓以不息兮<lb/>
<pb n="KR4d0415_WYG_001-1b"/>
其原一而𣲖殊念區區之抱甕兮決山雨以為腴環碧<lb/>
澗之方流兮知此樂之非魚落方潔之潺湲兮潄瓊瑶<lb/>
而飛珠噴玉布以珊珊兮謂未足以為娛走東岡之嶻<lb/>
嵲兮驅電駕而雷車始雌霓之連蜷兮忽河漢之飛趨<lb/>
彼匡廬之雖大兮愧吾馬其已瘏語猿鶴以毋怨兮盟<lb/>
千載而弗渝<lb/>
捫青霞之絶頂兮倚千仞而為髙聞丹丘之有人兮期<lb/>
萬里之與遨追遐踪而不見兮悵靈物之難遭豈不同<lb/>
<pb n="KR4d0415_WYG_001-2a"/>
乎穹壤抑有異乎山河東瞻兖濟西望岷峨儻輕風兮<lb/>
可躡衣欲結兮薜蘿念故園之燕麥悲荆棘之銅駞爾<lb/>
乃託延陵之厚俗曰夷獠之同波苟聲教之所暨豈古<lb/>
道之有他笑淳于之螘夢慨寗戚之牛歌昔子奇兮往<lb/>
矣今鮑叔兮奈何豈無泉石可以婆娑問競日之夸父<lb/>
與奔月之羿娥我欲從兮何所豈復怨兮蹉跎<lb/>
　　　瀑布泉賦<lb/>
昔披榛而導泉愛其流之涓涓居焉而為清冷出之而<lb/>
<pb n="KR4d0415_WYG_001-2b"/>
為潺湲跨蒼崖而直下瀉鳴瀑其如騫忽浣布於火日<lb/>
俄飛帛於天門毋乃氷蠶之織得鮫室之所傳滎瀯渨<lb/>
㵽虺虺隆隆或散如凌空之毳鶴或聚如飲澗之流虹<lb/>
其光怪也如此欲想像其奚窮嘗聞吕梁之水懸三十<lb/>
仞沫四十里黿鼉魚鱉不可游處被髪行歌或蹈于此<lb/>
羅嶺掛泉倒注崩<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>石樓鐵橋逈不可即衡山三峯最<lb/>
為竦桀噴薄横飛匪凘而結分映青林日光玉潔自非<lb/>
素朝翳莫能撤香爐奇秀實甲寰海傳之有三千尺賦<lb/>
<pb n="KR4d0415_WYG_001-3a"/>
之今幾百載其自天而下也耿耿長河其赴壑而趨也<lb/>
錚錚萬鎧納兹細流不知幾倍或曰香山草堂布水三<lb/>
尺㵼階隅落渠石或垂練於終朝或鳴琴於永夕非其<lb/>
狀之可傳因其事之可摭於兹瀑也非曰干尋豈無匹<lb/>
素使遇昌黎必云振鷺舞風中之仙裳響松間之寶璐<lb/>
非假力於人為果何心乎天雨予聞斯語斐焉而狂躍<lb/>
然而悟頓消鄙吝之胷如餐沆瀣之露復何騖乎川涂<lb/>
粗可娛乎朝暮苟猶誇彼之雄寧不失吾之故嗟夫其<lb/>
<pb n="KR4d0415_WYG_001-3b"/>
源雖殊塗其流則同赴決合黎而西傾環崑崙而東注<lb/>
非胼胝之聖功豈聲教之所暨利萬物而不爭如方圓<lb/>
之隨器原上善之所稱本天一之初氣<lb/>
　　　和倪梅村梅花賦<lb/>
昔湘纍之託諷兮顧何芳之不萃念草木之凋零兮貫薜<lb/>
荔之落蘤嗟蘭艾之與處兮亦固知其蕪纇於梅柟之偶<lb/>
缺兮非忿顧而疾視今靈山之獨立兮豈不類乎江渾之<lb/>
憔悴忽繽紛於暮臘兮駭南雪之落地俾孤山之美人兮得<lb/>
<pb n="KR4d0415_WYG_001-4a"/>
以樹夫高致彼桃李之暄妍兮疑此黨人之獨異惟貞潔<lb/>
余一心兮又奚必擇乎都鄙薋菉葹以盈室兮固何足以<lb/>
蔽美攬羣物之紛糾兮初何私於一氣立耿耿於霜晨兮<lb/>
豈欲别一醒於衆醉彼徘徊于清淺兮亦猶行吟於湘水<lb/>
　　五言古詩<lb/>
　　　七愛詩贈程鄉令趙君<lb/>
吾愛西門豹其事深可傚波神豈荒滛巫言亦機巧大<lb/>
嫗去不來小嫗足踸踔豪長涕叩頭從此識政教<lb/>
<pb n="KR4d0415_WYG_001-4b"/>
　　　　右魏鄴令西門豹<lb/>
吾愛魯仲康治效多致祥害稼螟犬牙中牟了無傷掾<lb/>
驚雉馴擾兒念雛方將河南有府尹其美乃播揚<lb/>
　　　　右漢中牟令魯恭<lb/>
吾愛卓子康作邑非尋常口不及人惡撫字若弗遑禮<lb/>
律乃並用化嚚以為良解馬以與人不較人自償<lb/>
　　　　右漢密令卓茂<lb/>
吾愛鍾離意錦製與人異荒縣民無廬茅竹畢繕事亦<lb/>
<pb n="KR4d0415_WYG_001-5a"/>
有多怖人憯憯惑禍祟祝土矢乃盡神譴不敢避<lb/>
　　　　右漢堂邑令鍾離意<lb/>
吾愛劉淑方禮遜以化彊諄諄耳提訓語味深且長忿<lb/>
恚為可忍莫入鳴絃堂訟者各感去從今無他腸<lb/>
　　　　右漢雍丘令劉矩<lb/>
吾愛傳季珪為事求端倪羣愚亦智詐不辨袪厥迷感<lb/>
深賣針媪靦以食豆鷄一縣稱神明䑕輩榛其蹊<lb/>
　　　　右齊山隂令傅琰<lb/>
<pb n="KR4d0415_WYG_001-5b"/>
吾愛元紫芝卓爾不可移盗虎孰小大許囚虎歸尸音<lb/>
樂第勝負蔿于遭殊知歲滿何所為柴車一縑隨<lb/>
　　　　右唐魯山令元德秀<lb/>
　　　詠史八首<lb/>
坩鮓有幾許直欲致一甘豈知聖善意見此轉不堪此<lb/>
毋天下毋清風使人慙<hi>坩音堪土器也</hi>
　　　　右陶侃母<lb/>
明知正不足不若斜有餘破衾有何好錦繡乃不如卓<lb/>
<pb n="KR4d0415_WYG_001-6a"/>
哉婦人言賢於五車書<lb/>
　　　　右黔婁妻<lb/>
當時詠雪句誰能出其右雅人有深致錦心而繡口此<lb/>
事難效顰畵虎恐類狗<lb/>
　　　　右謝道韞<lb/>
琴彈十八拍聽此雙淚流一死固已難萬言復誰尤九<lb/>
原見衛子何語可以酬<lb/>
　　　　右蔡文姬<lb/>
<pb n="KR4d0415_WYG_001-6b"/>
幡然棄舊習布裙牽鹿車拜姑禮云畢提甕汲自如富<lb/>
貴此一時何可忘厥初<lb/>
　　　　右鮑宣妻<lb/>
拾遺戒不受見金等沙泥對姑不能食又愧他舍鷄其<lb/>
視取棗人氷炭恐不齊<lb/>
　　　　右樂羊子妻<lb/>
白首携一壺亂流去何之婦呼吻欲裂彼乃昏不知箜<lb/>
篌彈復彈河水風瀰瀰<lb/>
<pb n="KR4d0415_WYG_001-7a"/>
　　　　右朝鮮婦<lb/>
色不諧朱鈆力可舉杵臼貧賤何足云持敬在悠乆相<lb/>
對如嘉賔旁人莫嫌醜<lb/>
　　　　右孟光<lb/>
　　　示兒<lb/>
種榖一嵗事讀書一生期方春不下種竟嵗常餒飢少<lb/>
年不向學終身成愚癡飢猶一家愁愚被衆人欺彼蒼<lb/>
念吾父爾輩得令師欲速成揠苖計日如耘耔程文國<lb/>
<pb n="KR4d0415_WYG_001-7b"/>
有式體製須及時弱冠無所聞出語人見嗤爾勞我則<lb/>
恤我憂爾奚知中夜不遑寐作此勸學詩<lb/>
　　　明月篇<lb/>
海賈不愛死適值驪龍眠深淵頃刻命平地千丈川丈<lb/>
夫豈無志固為兒女煎彼美頭上粲它人口中涎鮫人<lb/>
一滴淚不肯随漪漣眼見懸珠人明月㡬缺圓<lb/>
　　　拙婦吟<lb/>
生為矮屋女本乏超世姿苟焉執絲枲安得組繡竒人<lb/>
<pb n="KR4d0415_WYG_001-8a"/>
各愛厥子驕養随所宜今晨嫁朱門裝束弗適時尊嫜<lb/>
不厭拙鄰曲莫見嗤或有勸我言學掃長蛾眉妾婦前<lb/>
致辭拙性不可移誰能事膏沐随人作妍媸采采南澗<lb/>
蘋心事澗水知在家盡子職為婦盡婦儀如何織錦字<lb/>
更製廻文詩<lb/>
　　　和博古直五首<lb/>
聖門藹徒衆㡬人得稱賢美哉全玉人履行師淵騫寒<lb/>
日辟蘆絮飢倚負郭田所樂者何事至道森乎前豈必<lb/>
<pb n="KR4d0415_WYG_001-8b"/>
挾日月地行即飛仙刀圭儻可覔何處今赤泉<lb/>
少壯能㡬時轉盻成白首俯仰百年中蠅營復狗苟規<lb/>
規一世士禮法自繩糾不趂蟻磨旋空嗟兎株守杞菊<lb/>
為餱糧雲山作賔友空泥堅白鳴夷恵徒可否<lb/>
涉世思夷塗理生有常道抱甕灌我園充盤戒鄰棗秋<lb/>
色何蒼然愓焉履霜早偉哉騎鯨人期兹浣花老𣺌𣺌<lb/>
無窮門何由拾瑶草惟愛柴桑翁稱心固云好<lb/>
迂踈我何有然諾君不輕卓爾異衆嗜矧兹藹文鳴面<lb/>
<pb n="KR4d0415_WYG_001-9a"/>
壁愧空腹伐木思友生方當與世混疇能别涇清奚因<lb/>
一簪盍使此雙眼明欲引萬古脉賴君辨豨苓<lb/>
曠兹歴億刼矧此浮雲身桑樞弗言病駟馬休笑貧棲<lb/>
棲魯中叟救世誠艱辛鳥獸豈同羣由也徒問津人世<lb/>
彈指頃滄海三揚塵揚塵不可詰濟川豈無人<lb/>
　　　梅陽壬申劭農偶成書呈同官<lb/>
舉酒勸爾農更為我儂勸車笠雖不同所諧此盂飯或<lb/>
耕在菑畬或耕在方寸膏雨足一犁田頭怯呼喚五百<lb/>
<pb n="KR4d0415_WYG_001-9b"/>
維莠驕胥徒乃蟊患與國充耘耔勿使地蒿蔓幻體飢<lb/>
渴同世味甘苦半盤中一粒飡鋤下㡬滴汗光隂駛歴<lb/>
塊彼此不可玩豈為許行言勸課在兹旦老父傾耳聽<lb/>
童稚繞屏看相顧持我語取信如執劵安得慵耕人從<lb/>
今不言勌<lb/>
　　　感興<lb/>
晨起自理髪握髪雙涙流不見結髪人惆悵空白頭君<lb/>
留白髪種種作一叚愁茁哉秋蓬根念此春荑柔<lb/>
<pb n="KR4d0415_WYG_001-10a"/>
　　　送使君給事常東軒先生<lb/>
鋒車洛陽道秋日旌旗光松隂父老語何計攀夕郎南<lb/>
泉昔樂土畫㦸深凝香今為彫瘵區鹽米憂倉皇一食<lb/>
不遑暇衆哺安能忘時哉異真倪心乎愛龔黄報政未<lb/>
期年丹詔飛十行正陽初繼離化瑟方再張豈無蘭蕙<lb/>
叢所思在孤芳履聲到星辰泰階列寒芒睠懐赤子情<lb/>
啟齒玉帝旁唐相有遺烈至今留甘棠<lb/>
　　　投後村先生劉尚書<lb/>
<pb n="KR4d0415_WYG_001-10b"/>
采松北山下日與樵者親寸尺拾遺墜時以供炊薪朝<lb/>
躋白雲岡暮宿芳草濵疏泉溉其本鏡心澄爾神上有<lb/>
千嵗鶴羽儀何振振清唳返華表感時懐鳯麟下有千<lb/>
年苓剥落惟夲真乆乃瑩雪玉服之袪凡塵清風發萬<lb/>
籟天竅鳴驚人嚴霜肅四宇玉立古栢身桃李衆自托<lb/>
六合惟一根梅竹亦有性嵗寒争卜隣蔦蘿爾㣲彚願<lb/>
乞<hi>音棄</hi>青雲津逡廵不敢止百年在兹辰<lb/>
　　　柬曽梅坡二首<lb/>
<pb n="KR4d0415_WYG_001-11a"/>
終嵗不相見相逢傾肺肝堪嗟半生事安得舊時歡梅<lb/>
蘂先春白桂華清露寒㡌雲行雨意薄暮倚欄干<lb/>
靡靡秋已駛𦕈焉幽思殷美人百尺樓修㡌千丈雲白<lb/>
駒古難縶寒蛩今畏聞得酒且共陶莫惑紙上文<lb/>
　　　送淮東田制幹囘司<lb/>
青青拱把木人見毫芒時只恐不早種既種何用疑枝<lb/>
條日已茂雨露日已滋揺本固不可爪膚復奚為驚颷<lb/>
屢欲折積雪乆自支昔日靖郭君四十餘男兒中有不<lb/>
<pb n="KR4d0415_WYG_001-11b"/>
舉子其事乃甚竒馳聲自薛起有誰敢齊窺君今已騎<lb/>
鶴莫問腰纒資主人今晉公相量千頃陂溲勃且並用<lb/>
參苓恐無遺相如諭蜀檄昌黎從軍詩倘可露一斑豈<lb/>
無諸公知君來甫兩月雲霧才一披非敢事偃蹇禽鹿<lb/>
不可覊勿詫我泉石恐為君瑕疵吾且自笑我人知我<lb/>
為誰<lb/>
　　　寄窺堂莊使君<lb/>
煌煌列㦸第皎皎深衣人菟符藹夙望駒谷韜絶珍苟<lb/>
<pb n="KR4d0415_WYG_001-12a"/>
不守厥素曷以當兹晨情敦脊令急心怛鴻鴈賔餓死<lb/>
甘其薇至徳文其身耿耿抱孤月悠悠仰蒼旻何時一<lb/>
握臂漉我頭上巾呼風振我襮與君爽心神欲洗塵萬<lb/>
斛何處覔一塵<lb/>
　　　送使君右司趙是齋<lb/>
皦皦恵山泉脉脉天上潢中含五色文時吐千丈光人<lb/>
間塵土腥聊復褰我裳南州六月暑千里暍欲狂借此<lb/>
一掬潤氷雪生肝腸誰起心中炎奪我腦上凉我願去<lb/>
<pb n="KR4d0415_WYG_001-12b"/>
為龍為雨膏八荒年年刺桐華樹樹皆甘棠<lb/>
　　　贈無庵道人風鑑<lb/>
採霞以為食搴雲以為衣飽煖無所為騎風去如飛閒<lb/>
將電作鏡照見人精㣲欲説不得説天機本無機<lb/>
　　　梅陽寄委順趙君<lb/>
别來栁初茁今見蘭吐芳懐哉佩蘭人欲製芙蓉裳山<lb/>
空蕙帳冷鶴怨秋夜長羣峯暮聳峭蟻夢猶一場乗傳<lb/>
媿已添刻意思所償蚩蚩瘴土氓見此淚欲滂鍼石一<lb/>
<pb n="KR4d0415_WYG_001-13a"/>
時投若為起羸尫常恐二䜿黠神被膏與肓欲盡棄其<lb/>
舊安得師之良夜夢毎插羽飛到琴冊旁非貪舐鼎事<lb/>
欲窺枕中方緘縢倘寄翼寛此百迴腸<lb/>
　　　寄丘釣磯<lb/>
高丘逺望海秋思窮渺瀰苦吟有鬼泣直釣無人知有<lb/>
時捲龜殻箕踞食蛤蜊落日明雲霞狂風舞蛟螭全生<lb/>
帶笭箵聱叟漫奚為一笑横大江列岫浮修眉畫圖障<lb/>
我目隔此天一涯欲携我蓑笠風雨從所之漁僮緩皷<lb/>
<pb n="KR4d0415_WYG_001-13b"/>
枻驚我白鷺鶿我欲從伊人薄酒分一巵<lb/>
　　　寄梅坡<lb/>
喬木聳下翠好鳥鳴嚶嚶豈不愛吾廬感此求友聲獨<lb/>
酌歌停雲懷人淚如傾昔我柴桑翁五栁貧亦榮今予<lb/>
富干樹况有野艇横鱸魚亦可膾如此夜月明誰諧彼<lb/>
蒼意澗谷敦孤惸青山只依舊沽酒尋前盟矯首雲帽<lb/>
人兩臂羽欲生故人來不來盤俎無人爭<lb/>
　　　與石巖方常簿游白水塘觀龍湫<lb/>
<pb n="KR4d0415_WYG_001-14a"/>
孤燈照不寐獨起行遶床命駕欲千里千里債已償可<lb/>
憐太拙計弗學時世粧癖嗜鐫聱牙拄彼枯腎腸柴桑<lb/>
賦移居取友勝面墻竒文與疑義相與窺抑揚願給薪<lb/>
水役懐此一瓣香自分參也魯或笑道士狂吁嗟古之<lb/>
人踽踽而涼凉我不欲富貴修短由上蒼齊奴爾何事<lb/>
彭祖今何方莊周蝶體態淳于蟻侯王龍湫一瞬息珠<lb/>
琲萬斛強汎汎蓮葉舟淼淼白水塘薜荔為我衣芙蓉<lb/>
為我裳握石為我飴採菊為我粻興懐自千載有酒且<lb/>
<pb n="KR4d0415_WYG_001-14b"/>
一觴<lb/>
　　　己夘六月十一日書石室壁<lb/>
晏坐圖畫出銀屏列郡山几案空水接舟檝牕竇間清<lb/>
風蕩炎瘴異趣起<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>頑夣随白鷗去静看飛鳥還夜深<lb/>
忽聞笛何處明月灣<lb/>
</p>
<p>
</p>
  </div>
</body>
</text>
</TEI>
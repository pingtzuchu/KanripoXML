<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
                <head>忠穆集巻一</head>
    <p>
<pb n="KR4d0160_WYG_001-1a"/>
欽定四庫全書<lb/>
　忠穆集巻一　　　　　宋　呂頤浩　撰<lb/>
　　奏議<lb/>
　　　上邊事備禦十䇿<lb/>
准尚書吏部牒備坐尚書省劄子臣僚上言邊事乞大<lb/>
詢衆庶奉聖㫖行在職事官以上各具所聞實封聞奏<lb/>
仍限五日者伏惟陛下即位以來仁民愛物之心孚於<lb/>
四海憂勤恭儉之德格於上天是宜邊境安寜萬邦䝉<lb/>
<pb n="KR4d0160_WYG_001-1b"/>
福然而乘兵政敗壞之後敵人以百戰之師投隙而南<lb/>
所向無前適丁斯時實勞措畫傳曰天下多事聖哲馳<lb/>
騖而不足兹誠多事之際而聖哲馳騖不足之時仰䝉<lb/>
大詢備禦之䇿臣本以儒學進身然嘗任西北沿邊差<lb/>
遣敵人情偽與夫戰陣之略粗聞一二犬馬之齒今已<lb/>
六十筋力不能勝甲胄衰邁不能從軍旅顧有愚見不<lb/>
敢緘黙輒陳今日備禦十䇿一曰收民心二曰定廟算<lb/>
三曰料彼已四曰選將材五曰明斥堠六曰訓彊弩七<lb/>
<pb n="KR4d0160_WYG_001-2a"/>
曰分器甲八曰備水戰九曰控浮橋十曰審形勢謹條<lb/>
具如後<lb/>
　　　　收民心<lb/>
臣聞治天下之道莫先於得民心昔漢髙祖入關中約<lb/>
法三章除去秦之暴政民大悦服雖有項氏之强而終<lb/>
為所擒唐德宗被圍奉天内嬰孤城外迫彊冦所恃者<lb/>
人心未去故卒能誅彊暴而復社稷陛下清心省事約<lb/>
已便民慨然願治可謂勤矣然金人因破滅契丹之勢<lb/>
<pb n="KR4d0160_WYG_001-2b"/>
乘中原弛備之時北破河朔河東諸郡西陷京西陜右<lb/>
諸州近復引兵渡河駐兵于開封大名府濮州境内環<lb/>
地數千里被其荼毒可勝嘆哉今敵騎漸迫京東州郡<lb/>
若民心畏禍一有動揺竊恐京東州縣及淮南宿亳等<lb/>
州縣望風而下則不可支吾矣伏望陛下發至誠之心<lb/>
下哀痛之詔逺法商周之罪已近考奉天之詔書曲赦<lb/>
河北京東兩路蠲免夏秋二税除放積年欠負凡破陷<lb/>
州軍及鄉村人户避兵而南來者令州縣優加存恤及<lb/>
<pb n="KR4d0160_WYG_001-3a"/>
防䕶家小勿令賊盜殺害凡此號令斷在必行播告逺<lb/>
近使之周知所有逐州軍軍糧却令轉運司條具措置<lb/>
以聞況京東州縣累經大兵殘破之後民失耕業不曽<lb/>
種植雖不放免無可輸納矣嘗考自古外國不善攻城<lb/>
惟金人剽勇堅悍輕生不畏死長於攻城諸路州郡縁<lb/>
大兵縱横之後鄉村有力人户盡挈其家屬牛畜資産<lb/>
入州城居止金人既破一城縁此所得倍廣伏望聖慈<lb/>
詔三省宻院詳議利害如京東淮南諸路城壁堅壯守<lb/>
<pb n="KR4d0160_WYG_001-3b"/>
禦足備糧儲不乏去處責令死守如或不然緩急之際<lb/>
縱官吏與民避兵或入山林或入陂澤庶免全郡生靈<lb/>
皆為魚肉為此一路之民開此生路昔李光弼與史思<lb/>
明相拒知洛陽不可守沮韋陟之虚誕縱民避賊退保<lb/>
河陽卒獲大㨗臣所願收民心者此也<lb/>
　　　　定廟算<lb/>
臣契勘金人駐兵於澶魏之郊祈請之使屢行而彼未<lb/>
有講和之報范瓊韓世忠統兵北去而未有決戰之期<lb/>
<pb n="KR4d0160_WYG_001-4a"/>
致聖慮焦勞大詢羣䇿迺主憂臣辱之時而大將主兵<lb/>
官多言彊弱不敵不敢交戰百官之心皆願鑾輿渡江<lb/>
夫渡江一事不得已必為之但迎敵拒戰之計豈可少<lb/>
緩哉昔魏武帝以中原之盛引兵南征周瑜決䇿以舟<lb/>
師挫之苻堅舉百萬之衆欲投馬箠渡江伐晉謝安遣<lb/>
兵以敗之況主上躬有天命祖宗德澤在人而金人堅<lb/>
忍果悍恃彊殄物安知我之弱不為彊彼之彊不遂弱<lb/>
耶昔韓信論項氏謂其彊易弱與此相類伏望聖慈明<lb/>
<pb n="KR4d0160_WYG_001-4b"/>
詔大臣議定廟算隂為過江之備而大為拒戰之資申<lb/>
敕主將修武備講陣法訓彊弩料彼已明斥堠以竢夾<lb/>
淮一戰此不易之䇿也昔范蔚宗論光武之略以為淮<lb/>
隂論項王審料成敗則知髙祖之廟勝耿弇決策河北<lb/>
定計南陽則知光武之業成夫廷論決䇿不可二三蹉<lb/>
跌臣願定廟算者此也<lb/>
　　　　料彼已<lb/>
臣聞用兵之道在知彼已知彼而不知已必敗知已而<lb/>
<pb n="KR4d0160_WYG_001-5a"/>
不知彼亦敗自金人入邊以來百戰百敗非止百戰百<lb/>
敗徃徃望風奔潰不暇交鋒者以將帥不知彼已亦未<lb/>
嘗講究彼已之長短也臣頃在鄜延環慶路見我師與<lb/>
夏人接戰毎迭勝迭負未有敗衂如今日之甚者盖鄜<lb/>
延環慶皆山險之地騎兵非所利故也金人起燕薊厯<lb/>
趙魏絶大河至汴宋皆平原廣野騎兵馳突四通八達<lb/>
步人不能抗此所以多敗也夫彼之所長在騎兵我之<lb/>
所恃惟步人以步人抗騎兵則平原廣野決不能立惟<lb/>
<pb n="KR4d0160_WYG_001-5b"/>
阻險用竒可以掩擊為將者不可不知也金人用兵在<lb/>
秋冬之後每年四月放馬入泊逐水草號曰入澱<hi>原注山西</hi>
<hi>州軍及燕薊諸處契丹有國時擇美水草之地數千頃禁人畊鑿留以養馬謂之馬入澱</hi>入澱之後<lb/>
馬不喂料止食青草七八月間馬乃出澱之際敵人畏<lb/>
大暑之時出其不意而攻之庶可勝也翰林學士孫洙<lb/>
制策論契丹其畧曰以一月之糧興六月之師破之必<lb/>
矣豈虚言哉臣宣和四年任河北轉運使五月下旬隨<lb/>
种師道與契丹相持於白溝是年大暑契丹以酷熱不<lb/>
<pb n="KR4d0160_WYG_001-6a"/>
可忍不顧性命躍入白溝河以水浸其軀其畏熱可知<lb/>
矣自用兵以來每於春冬交戰正彼之所利我之不利<lb/>
此又所以多敗也臣嘗觀晁錯議兵事曰匈奴之長技<lb/>
三中國之長技五山林積石經川邱阜草木所在步兵<lb/>
之地也車騎二不當一土山邱陵平原曠野車騎之地<lb/>
也步兵十不當一有深意存焉厯考自古論兵能知彼<lb/>
知已未有出晁錯之右者願詔諸將用我所長擊彼所<lb/>
短講求其説以保萬全臣所謂知彼知已者此也<lb/>
<pb n="KR4d0160_WYG_001-6b"/>
　　　　選將材<lb/>
臣聞之孫武曰兵者國之大事將者材之至難傳曰有<lb/>
必勝之將無必勝之兵又曰將者人之司命審如是將<lb/>
帥之材要當遴選委任若非其人則禍敗不可勝計然<lb/>
人材難知功業寓於智識就其智識觀之則人材或可<lb/>
得矣蘇轍有言曰道藝文章勉彊積習而可至惟有知<lb/>
人之明不可勉彊譬如蕭何之知韓信此豈有法可以<lb/>
授人者轍之言雖可信然孔子所謂視其所以觀其所<lb/>
<pb n="KR4d0160_WYG_001-7a"/>
由察其所安莊周之論九證豈虚語哉今彊敵在境天<lb/>
下多事將材為急臣願陛下詔行在從官及統制官三<lb/>
衙臣僚各舉材堪將佐之人各二人監察御史以上職<lb/>
事官各舉一人委官問其謀慮試其材武如或可用從<lb/>
而擢試庶幾將材自此塗出昔范蔚宗有言曰事苦則<lb/>
矜全之情薄生厚故安存之慮深夫以中人易流之性<lb/>
享厚禄膏粱之奉安存之慮既深則臨敵用命者鮮矣<lb/>
嘗觀太祖太宗皇帝駕馭將帥嘗令有歉然不滿之意<lb/>
<pb n="KR4d0160_WYG_001-7b"/>
如曹彬下江南王全斌下蜀未嘗過與官爵郭進守山<lb/>
西李漢超守關南亦未嘗妄進官資以其饑則着人飽<lb/>
則颺去故也以近事驗之巨師古未知名之人能佐趙<lb/>
哲平建冦此類既衆將材出矣臣願陛下選將材者此<lb/>
也<lb/>
　　　　明斥堠<lb/>
臣契勘金人用兵無斥堠軍無行伍止是選擇强壯有<lb/>
材力之人乘上等壯馬四五人為一隊齎弓箭及手刀<lb/>
<pb n="KR4d0160_WYG_001-8a"/>
不帶衣甲前去探亊號曰硬探其探亊精審日馳二百<lb/>
餘里而中國諸軍自來斥堠不明萬一金人南來須揀<lb/>
選有材武心力使臣將校百人分為二十隊給弓箭手<lb/>
刀及選擇壯馬乘騎前去分頭探報遇有警急令奔馳<lb/>
前來逐人給金字牌與之所至村民官私驗認牌子給<lb/>
與飲食草料盖敵騎之行若飄風驟雨郵傳步人探報<lb/>
不及近年之弊徃徃縁此臣宣和七年陷于金人次年<lb/>
正月在金人寨中親見金人引兵到上德橋而京師猶<lb/>
<pb n="KR4d0160_WYG_001-8b"/>
不知是年十一月金人已渡河破鄭州執知州宋伯友<lb/>
縱之使歸京師伯友詣都堂陳述而大臣以謂破鄭州<lb/>
者河北彊冦非金人夫斥堠乖謬如此之甚誠可怪駭<lb/>
又如累年以來敵騎渡河縁北岸無探報不知戎馬所<lb/>
聚令治舟楫絞簰筏致南岸無由掩擊臣願陛下明斥<lb/>
堠者此也<lb/>
　　　　訓彊弩<lb/>
臣嘗考近年以來金人入境我師遇之不暇成列輒奔<lb/>
<pb n="KR4d0160_WYG_001-9a"/>
潰敗走者以平原曠野我之步人不能抗彼之騎兵故<lb/>
也又金人遇中國之兵徃徃以鐵騎張兩翼前來圍掩<lb/>
為將者全不預謀分兩翼而射之所以不能立臣嘗觀<lb/>
史冊所載及以近事驗之邊人之長實在騎兵我之所<lb/>
長莫若彊弩今欲禦騎兵捨彊弩將安用哉晁錯曰上<lb/>
下山坂出入谿澗且馳且射此匈奴之長技也材官騶<lb/>
發矢道同的匈奴之革笥木薦弗能支也此中國之長<lb/>
技也其理亦明矣蘇㤗合從説韓曰谿子少府時力距<lb/>
<pb n="KR4d0160_WYG_001-9b"/>
來皆射六百步之外韓卒超足而射百發不暇止逺者<lb/>
括臂洞脅近者鏑弇心又曰以韓之卒被堅甲蹠勁弩<lb/>
帶利劍一人當百不足道也夫史冊所載兹可驗矣以<lb/>
近事言之崇寜年環慶路築大砦泉种師中將前軍羌<lb/>
帥比精者<hi>原注號磨貳比精一時雄傑之首領</hi>鐡騎萬餘人前來奔衝師<lb/>
中下馬號令以彊弩射之乃退雖相持數日不敗吾軍<lb/>
中必有老將見此事者宣和四年冬契丹大帥四軍太<lb/>
師引精鋭來冦霸州大戰於永清縣北郭藥師用河北<lb/>
<pb n="KR4d0160_WYG_001-10a"/>
第六第八第十五將馬黄弩神臂弓藥師本將人馬分<lb/>
隊相間擺布對列以馬黄弩神臂弓射之敵騎少却我<lb/>
師乘之遂大敗今淮東提刑薛彦國時為第十五將可<lb/>
召而問也近日用兵多係孤軍獨進為將者不知彊弩<lb/>
之利遂致中原之長技無由施設且如萬人為軍千人<lb/>
操弩敵人騎兵驟至奔突使三百步内彊弩並發人人<lb/>
只發兩箭則敵人必卻敵人既卻我師乃可立我師立<lb/>
定然後可以語戰近時之敗以我師每為騎兵衝突措<lb/>
<pb n="KR4d0160_WYG_001-10b"/>
足不定所以敗也神臂弓箭在軍器中雖最能及逺然<lb/>
其藝難精自來逐將能射神臂弓者不過三四百人兼<lb/>
臨陣對敵緩急之際施放不快不若彊弩之輕㨗臣願<lb/>
訓彊弩者此也<lb/>
　　　　分器甲<lb/>
臣嘗觀金人之軍兵器便利衣甲堅宻所以多勝中國<lb/>
之軍兵器不便利衣甲不堅宻所以多敗何以言之金<lb/>
人之軍皆是民兵平時賦斂至薄而緩急以丁㸃軍<hi>原注</hi>
<pb n="KR4d0160_WYG_001-11a"/>
<hi>謂如兩丁㸃一丁之類</hi>器甲鞍馬無非自辦平時家居日逐擐甲<lb/>
胄而習弓矢所以器甲各適用中國之軍莫非黥卒器<lb/>
甲從官給身軀短小者或得長甲修長者或得短甲力<lb/>
能挽七斗弓者或授以一石弓力能勝兩石弩者或付<lb/>
之以三石弩致弓弩不適用反與短兵同寒餓之卒無<lb/>
力自辦器甲可勝嘆哉昔馬燧製衣甲必分三等盖有<lb/>
深意晁錯曰甲不堅宻與袒裼同射不能及逺與短兵<lb/>
同夫驅人於行陣之間以肌肉冒鋒刃而甲不堅宻器<lb/>
<pb n="KR4d0160_WYG_001-11b"/>
不適用良可哀也又北兵遇敵步人騎兵皆全裝所以<lb/>
心固而敢戰漢兵遇敵馬軍全裝步人則衣甲不具所<lb/>
以心怯而畏戰<hi>原注步人戴笠子不能禦箭有弇心則無披膞之類是也</hi>非特此也<lb/>
金人軍行有車乘牛畜<hi>原注多係三五十人共一車</hi>搬載器甲所以<lb/>
步人可以全裝我師之行無搬載器甲之具步人全裝<lb/>
則困於負擔矣此又為將者當講議措畫也臣願詔五<lb/>
軍統制官使之講論其事今日合如何措置條具以聞<lb/>
庶使士卒之心堅固敢戰臣所謂分器甲者此也<lb/>
<pb n="KR4d0160_WYG_001-12a"/>
　　　　備水戰<lb/>
臣契勘金人既殘破京東州郡而京西路州軍去年殘破<lb/>
外止存金州與順昌府金人志在刼掠向北州軍既無<lb/>
所有則秋冬之交睥睨淮南必矣江淮水戰之具在今日<lb/>
豈可不講然防淮難防江易是防淮不若防江也臣已<lb/>
條具夾淮一戰之計矣防江之事莫若備水戰今朝廷<lb/>
雖於鎮江府擺泊海船以備禦敵而上流州軍自荆南<lb/>
府抵真州凡可以濟渡處並未聞措置豈可不預為之<lb/>
<pb n="KR4d0160_WYG_001-12b"/>
計哉昔魏武帝既得荆州引兵窺吳周瑜䇿曰曹操捨<lb/>
鞍馬仗舟楫與吳越爭衡本非中國所長觀曹操軍方<lb/>
連船艦首尾相接可燒而走乃取䝉衝鬭艦數十艘實<lb/>
以薪草膏油灌其中褁以帷幕上建牙旗又預備走舸<lb/>
大破曺公於赤壁所謂䝉衝鬭艦當講求其法製造於<lb/>
長江所謂走舸者亦不可忽也又觀王濬伐吳造大船<lb/>
連舫方百二十步受二千餘人以木為城起樓櫓開四<lb/>
出門其上皆得馳馬所謂大船連舫今亦可作也又造<lb/>
<pb n="KR4d0160_WYG_001-13a"/>
大筏數十方百餘步今若可用亦不可廢也今古之戰<lb/>
艦或曰樓船或曰海鶻或曰游艇臣又嘗於雄霸州見<lb/>
備戰輕舟或曰刀魚或曰雲梯皆不可闕也伏望聖慈<lb/>
專置使二員一員自荆南府至池州一員自池州至鎮<lb/>
江府專切提舉製造戰船教習水軍及詢訪古今備戰<lb/>
舟船設施利害申明措置不可省緩臣所謂備水戰者<lb/>
此也<lb/>
　　　　控浮橋<lb/>
<pb n="KR4d0160_WYG_001-13b"/>
臣契勘泗州夀春府各有浮橋除夀春府浮橋因大水<lb/>
漂壊未曽修治外朝廷已差兵防守泗州浮橋矣竊恐<lb/>
斥堠不明探報不的萬一賊兵或馳至緩急無以措手<lb/>
不可不防也靖康元年正月間金人到磁州邯鄲縣先<lb/>
遣郭藥師提騎兵三千夜馳三百里比明至濬州奪浮<lb/>
橋是時内侍梁方平雖領精鋭人兵在黄河北岸以失<lb/>
於探報不意賊騎遽至人兵倉卒奔潰幸南岸守橋人<lb/>
望見敵中旗幟急以猛火焚斷纜索遂不得濟金人既<lb/>
<pb n="KR4d0160_WYG_001-14a"/>
不得濟乃沿河上下尋覔舟船編排巨筏又四五日乃<lb/>
得濟欲望聖慈詳酌委官宻窺前去措置若可解拆即<lb/>
權暫解拆其浮橋脚船并大纜物料並擺泊於南岸却<lb/>
以舟船濟渡過徃之人如未可解拆即南岸措置猛火<lb/>
油准備緩急焚爇纜索比之倉卒荒擾事不侔矣臣所<lb/>
謂控浮橋者此也<lb/>
　　　　審形勢<lb/>
臣仰惟陛下聖德龍飛前年五月即位於睢陽聖心慮<lb/>
<pb n="KR4d0160_WYG_001-14b"/>
逺究觀損益謂汴都之境距大河止百里過大河乃金<lb/>
人界也誠未可以還闕乃時巡淮甸駐蹕維揚逮今踰<lb/>
嵗矣兹者金人攻破河北京東州郡尚未退師若駸駸<lb/>
南來則大駕必須渡江此勢之必然人情之所共知也<lb/>
夫金人過大河已不能控扼我乃渡淮既渡淮矣又不<lb/>
能控扼則我必渡江若渡江之後又不能控扼則敵騎<lb/>
亦須逼江此實忠臣義士殺身徇國決死一戰之秋臣<lb/>
已於前篇條具夾淮一戰之計矣又請大習水戰為備<lb/>
<pb n="KR4d0160_WYG_001-15a"/>
江之計矣臣願陛下明詔大臣及統制大將講論一戰<lb/>
之計可以圖萬全之䇿夫以金人善用兵善料敵彼知<lb/>
聖駕駐蹕維揚楚泗之間必有禦備則必遣重兵由夀<lb/>
春府或光濠州境内渡淮南來及以輕兵由宿泗前來<lb/>
牽制我師兼光濠州界淮河淺狹幾可徒涉此尤不可<lb/>
不防者要當分擘兩軍以一軍屯泗州盱眙縣以一軍<lb/>
屯夀春府花壓鎮以備衝突臣契勘自金人入邊以來<lb/>
我師遇之望風奔潰不暇接戰是以邊塵所向大將膽<lb/>
<pb n="KR4d0160_WYG_001-15b"/>
落士卒心驚亦未嘗布為一陣使人自為戰若非據淮<lb/>
阻險以決一戰必至於糜爛不振又至於不可支持也<lb/>
金人用兵雖號驍勇然而無紀律無陣法若遇節制之<lb/>
兵一敗之後必至於顛沛但令我師倣古陣法遵用節<lb/>
制人人不退走迎敵角勝負則可以語一戰矣常山蛇<lb/>
勢雖茫昧不傳而兵法具存則有陣圗可考昔漢髙祖<lb/>
望黥布置陣如項羽甚心惡之且黥布一卒能置陣如<lb/>
此今之大將豈不厚顔耶臣前所論金人所向盡用騎<lb/>
<pb n="KR4d0160_WYG_001-16a"/>
兵平原曠野我之步兵決不能抗若非阻險用竒決不<lb/>
能勝則夾淮一戰伏願疾速處畫揀閱人兵布列行陣<lb/>
如何據險如何進止以竢一舉臣又聞有必勝之將無<lb/>
必勝之兵今大將人人畏怯各陳引避之說可謂無必<lb/>
勝之將矣又安得必勝之兵哉加以近年以來朝廷駕<lb/>
馭將帥賞罰未明人不孚信敗軍失律之將未嘗明正<lb/>
典刑致令統兵者畏死不畏法何以示天下耶昔孟氏<lb/>
之敗責其將士曰吾父子以温衣美食養士四十年一<lb/>
<pb n="KR4d0160_WYG_001-16b"/>
旦臨敵不能為吾東向放一隻箭今日大將誰肯率衆<lb/>
北向放一箭哉昔唐太宗征王世充陣於洛陽之西竇<lb/>
建德舉山東之衆號三十萬以助世充諸將怯懼太宗<lb/>
奮獨見之明引兵趨洛陽陣於賊間不憂世充襲其後<lb/>
一戰而擒建德夫唐太宗敢陣於兩賊間而夾淮之戰<lb/>
在吾境内有糧草有地利我為主彼為客諸將尚躊躇<lb/>
而不敢進國之爪牙將安用哉昔周世宗征河東劉旻<lb/>
率衆犯陣兵始交大將樊徽何愛能退走其騎軍亂世<lb/>
<pb n="KR4d0160_WYG_001-17a"/>
宗躬督戰將士皆奮遂敗旻軍世宗休軍潞州斬樊徽<lb/>
何愛能以徇軍威大振近時用兵未嘗行此誅責然則<lb/>
孰肯用命哉臣究觀金人之勢若二三月間不趨淮甸<lb/>
則秋冬之間南牧必矣備禦之策不過如此臣所願審<lb/>
形勢者此也<lb/>
</p>
<p>
</p>
  </div>
<div>
                <head>忠穆集巻二</head>
    <p>
<pb n="KR4d0160_WYG_002-1a"/>
欽定四庫全書<lb/>
　忠穆集巻二　　　　　　宋　吕頤浩　撰<lb/>
　　奏議<lb/>
　　　上邊事善後十策<lb/>
臣今月十七日准入内内侍省遞到金字牌降付臣詔<lb/>
書一道臣巳望闕祗受外臣仰惟陛下聖徳日躋睿謨<lb/>
天縱方逆臣作亂唱𨗳敵人侵陵淮甸之初奮發獨㫁<lb/>
親御六飛巡幸近邊號令諸將上下用命屢奏竒功遂<lb/>
<pb n="KR4d0160_WYG_002-1b"/>
使彊敵退兵生靈按堵凡所謂善後之策固不能逃於<lb/>
聖筭矣尚且發徳音下明詔俯詢舊弼問以方略仰見<lb/>
陛下盛徳謙冲將屈羣策以圖中興之大業也臣雖老<lb/>
且病然荷陛下非常之眷懐天地莫報之恩輙以所見<lb/>
析為十事凡今攻戰之利守備之宜措置之方綏懐之<lb/>
略具在十事内雖智識蹇淺無所取材然臣生長西北<lb/>
兩邊出入行陣踰二紀耳聞目見粗為習熟謹繕冩進<lb/>
呈所冀螢燭末光増輝日月冒凟天聰臣無任兢惶戰<lb/>
<pb n="KR4d0160_WYG_002-2a"/>
懼激切之至<lb/>
　　　　論用兵之䇿<lb/>
臣契勘臣在河北塞上守官嵗久目覩金人與契丹相<lb/>
持二十年今嵗戰次年和次年復戰而契丹主天祚不<lb/>
悟其詐卒致顛覆仰惟陛下天性聖孝痛北狩之未還<lb/>
悼生靈之荼毒屢遣信使卑辭屈已祈請講和以紓父<lb/>
兄之阨以救生民之命而敵性貪婪呑噬不巳自王倫<lb/>
之回迄四年矣嵗嵗舉兵侵掠川口去年雖不曽出兵<lb/>
<pb n="KR4d0160_WYG_002-2b"/>
而移師南來大入淮甸又與劉豫同惡相濟其志豈小<lb/>
哉今幸金人巳退若不用兵則五月間必傳箭於國中<lb/>
<hi>原注金人五月間傳箭于國中令郷民備戰八月㸃集</hi>秋冬間復舉兵至淮甸在<lb/>
我支吾賦歛終至財力困竭此不可不用兵也况不用<lb/>
兵則二聖必不得還中原之地必不可復偽齊資糧必<lb/>
不可焚或曰如此遂廢講和一事耶臣對曰不然古者<lb/>
兵交使在其間既不可因戰而廢和又不可因和而忘<lb/>
戰間遣使命再貽書以驕之復示弱以紿之而我急為<lb/>
<pb n="KR4d0160_WYG_002-3a"/>
備出其不意乘時北伐<hi>原注乘時一事開具在後</hi>此用兵之利也<lb/>
　　　　論彼此形勢<lb/>
臣契勘金人本契丹附庸之國契丹主天祚侵陵其民<lb/>
誅求無厭以致憤怨舉兵交戰遂㓕耶律氏政和年間<lb/>
内侍童貫奉使大遼得趙良嗣於蘆溝河聽其狂計遣<lb/>
使由海道至女真國通好<hi>原注女真於宣和四年方建國號大金</hi>女真既<lb/>
㓕耶律氏兵益衆勢益張知中國太平日久都無戰備<lb/>
必可圖也遂陷中原勢愈肆横二十年間主張國事者<lb/>
<pb n="KR4d0160_WYG_002-3b"/>
國相尼瑪哈也為之謀臣者劉彦宗固新貝勒蕭三太師<lb/>
高慶裔王芮張愿恭之徒是也為之將帥者斡喇布扎<lb/>
木伊都洛索貝勒逹賚三子四太子逹賚郎君之徒是<lb/>
也謀無不成戰無不克横行天下又近十年<hi>原注天㑹三年金人</hi>
<hi>方盛大</hi>彼之勢可謂强矣然尼瑪哈之性好殺而喜戰用兵<lb/>
不已昧於不戢自焚之禍部曲離心巳久將士厭苦從<lb/>
軍皆謳吟思其鄉土勢必潰散有將亡之兆<hi>原注臣於宣和七年</hi>
<hi>十一月陷于金次年二月得歸朝廷在敵中時其衆毎夜嗟嘆皆云與契丹交兵十年不得歸今又向南去不</hi>
<pb n="KR4d0160_WYG_002-4a"/>
<hi>知何時到家鄉</hi>又其性嗜殺將兵所至族其强壮老弱掠其婦<lb/>
女財寳悖天道結民怨窮極巳甚此亦將亡之兆劉彦<lb/>
宗斡喇布伊都扎木國王洛索貝勒皆已死所存者才<lb/>
氣皆在數人下其將士所有子女玉帛充牣于室志驕<lb/>
意滿此亦將亡之兆凡此皆彼之形勢也我之形勢比<lb/>
之數年前則不同何以言之數年以前金人所向我之<lb/>
戰兵未及交鋒悉巳遁走近年以來陛下留神軍政揀<lb/>
擇精鋭汰去孱弱今二三大將下兵巳精矣<hi>原注臣竊料劉光世</hi>
<pb n="KR4d0160_WYG_002-4b"/>
<hi>韓世忠張俊揚沂中王<graphic n="KR0645" url="https://raw.githubusercontent.com/kanripo/KR-Gaiji/master/images/KR0645.png" mimeType="image/png"/>下兵數約二十萬人除輜重火頭外戰士不下十五萬人</hi>陛下聖性精<lb/>
于器械製作工巧數年以來卑宮室菲飲食而輟那財<lb/>
用修造器甲今器械略備矣<hi>原注外域之兵自來以全装衣甲禦敵中國甲士自</hi>
<hi>來止有前後弇心副膞有皮笠子而無兠鍪故怯戰臣在河北嘗觀太宗皇帝於北京武庫排垜下河北十七</hi>
<hi>將軍器並無全装今日皆不堪用祁溝之敗恐由軍器不全</hi>兵既精器械又備將士<lb/>
之心曽經戰陣膽氣不怯勇於赴敵故頃者韓世忠扼<lb/>
金於鎮江張俊獲㨗於明州陳思恭邀撃於長橋去年<lb/>
金人初到淮南世忠首挫其鋒諸將屢得勝㨗至於呉<lb/>
<pb n="KR4d0160_WYG_002-5a"/>
玠累次大㨗於川口此我之形勢也夫太祖太宗皇帝<lb/>
有兵十四萬而平定諸國遂取天下况今有兵十五萬<lb/>
察賊之勢如彼度我之勢如此若不用兵恢復中原則<lb/>
必有後時之悔豈可少緩哉<lb/>
　　　　論舉兵之時<lb/>
臣在河北陜西縁邊備見金人風俗每於逐年四月初<lb/>
盡括官私戰馬逐水草牧放號曰入澱<hi>原注澱乃不耕之地美水草去</hi>
<hi>處其地虚凉宜馬</hi>入澱之後禁人乘騎八月末各令取馬出澱<lb/>
<pb n="KR4d0160_WYG_002-5b"/>
飼以麥豆准備戰鬬又金人所長者在弧矢之利而暑<lb/>
月弓力怯弱射不能及逺故自古至今凡外國犯邊未<lb/>
嘗出於盛暑之時歴代將帥儒臣皆不知此惟唐杜牧<lb/>
嘗獻言于宰相李徳裕曰漢伐匈奴率以秋冬當邊人<lb/>
勁弓折膠童馬免乳之際與之較勝負故敗多勝少今<lb/>
若以仲夏月發兵出其意外一舉無遺類矣嗚呼世稱<lb/>
杜牧知兵善論事豈虚言哉臣於紹興二年十一月初<lb/>
八日嘗備引杜牧之論具劄子陳奏次日進呈之際䝉<lb/>
<pb n="KR4d0160_WYG_002-6a"/>
聖諭以為夏月舉兵乃周宣王六月北伐之意也然時<lb/>
方議和未暇及此去嵗秋末朝廷再遣使人北去請和<lb/>
而豫賊之子巳與金帥引兵過淮信義俱棄可知矣然<lb/>
則和議豈可憑信在我之計豈可中巳縱令今年秋末<lb/>
復為邊患臣願陛下奮發睿㫁乘此機㑹有不可失之<lb/>
時宻與大臣决䇿定議隂敕大將速為之備於今年四<lb/>
月初舉兵北伐若乃進兵之路趍汴之計供餉之方招<lb/>
懐之畧臣一一條陳于後伏望睿明深思熟計廣詢博<lb/>
<pb n="KR4d0160_WYG_002-6b"/>
訪施行乞賜睿察<lb/>
　　　　論分道進兵之䇿<lb/>
臣本東北人自中原淪陷以來傳聞京西路殘破為甚<lb/>
京畿次之惟京東路河北東路不曽經兵火百姓按堵<lb/>
如舊然苦于劉豫苛虐思望本朝之心至今未冺兹盖<lb/>
祖宗徳澤感民之所致若乘斯民徯望之深出敵人不<lb/>
意之際舉兵北伐必有大功縱未能盡有其地亦可以<lb/>
收人心慰民望也臣巳條具今年四月舉兵之䇿矣臣<lb/>
<pb n="KR4d0160_WYG_002-7a"/>
欲乞於即今所有戰兵數内差撥五萬人選大將一員<lb/>
統之由泗州擣南京至汴京<hi>原注其糧運開具在後篇</hi>仍差大將一<lb/>
員統兵二萬人駐泗州為應援又别選大將一員統舟<lb/>
師二萬人由明州趁今年四月内便風泛海前去攻沂<lb/>
宻至青濰州<hi>原注宻州到濰州陸路一百六十里又一百二十里到青州</hi>京東之民<lb/>
企望王師日久所至必望風而下又遣大將一員提兵<lb/>
二萬駐濠州以張聲勢此兵不可深入以糧運艱阻但<lb/>
時遣竒兵渡淮𢷬順昌府陳州則京西北路諸郡傳檄<lb/>
<pb n="KR4d0160_WYG_002-7b"/>
亦可下惟是申敕大將所至不得殺人不得刼掠務要<lb/>
宣諭朝廷徳意蠲除劉豫一切之政明出黄榜除二税<lb/>
之外更不行青苗預買之法所下州縣選差逐處豪傑<lb/>
為衆推伏者主管事務七八月間且班師過淮次年復<lb/>
出臣巳於去年十二月二十八日具奏兵法所謂彼入<lb/>
我出彼出我入不二三年間中原之地黄河以南必先<lb/>
為我有者盖謂是也乞賜睿察<lb/>
　　　　論運糧供軍事<lb/>
<pb n="KR4d0160_WYG_002-8a"/>
臣契勘臣巳條具分三路進兵以窺中原事其糧食亦<lb/>
合分項應副一項自明州由海道趍沂宻州兵二萬<lb/>
人每人日支米二升二萬人每日合支米四百石一月<lb/>
合支米一萬二千石臣乞於明州支上件米充一月之<lb/>
糧令海舡附帶前去到宻州板橋鎮左右住岸則有糧<lb/>
可因矣<hi>原注宻州界卿民不曽廢耕種米糧易得</hi>一項駐軍濠州策應入界<lb/>
大兵所有軍糧由淮河水運可到濠州岸下則此項人<lb/>
馬不患乏糧也<hi>原注臣嘗任蔡河撥發自承楚州運糧至濠州城門下卸</hi>惟是自泗<lb/>
<pb n="KR4d0160_WYG_002-8b"/>
州趨汴京之兵五萬人縁泗州以北汴水不通諸軍合<lb/>
齎十日之糧至有糧地分乞委江浙漕臣揀選净米五<lb/>
萬石前期運至泗州准備諸軍附帶入界<hi>原注兼准備應副為聲援</hi>
<hi>軍二萬人口食</hi>南京以北鄉民稍有耕種則可以因糧矣仍乞<lb/>
申敕大將軍兵所至曉諭鄉村使民通知王師弔伐除<lb/>
糧食必藉鄉村百姓供應外一行軍士如敢攘奪財物<lb/>
刼掠婦女並行軍法及處分大將凡王師所至捜索劉<lb/>
豫父子所聚糧料准備資給金人者並行焚毁紹興二<lb/>
<pb n="KR4d0160_WYG_002-9a"/>
年臣在政府日已定計北伐嘗請韓世忠到都堂諭以<lb/>
焚毁劉豫糧料事世忠曰此乃清野之法不可不行合<lb/>
具奏知<lb/>
　　　　論大兵進發日乞聖駕駐蹕鎮江府事<lb/>
臣於建炎四年春末車駕在紹興府日嘗具奏韓世忠<lb/>
巳於鎮江府江心艤舟邀截住金帥四太子人馬未得<lb/>
濟渡乞車駕進幸浙西號令諸將前去江上夾撃金人<lb/>
又具奏聞以萬乘之尊仗雷霆之勢車駕所至自可以<lb/>
<pb n="KR4d0160_WYG_002-9b"/>
聳動人心銷弭羣慝此議未决而臣罷政其事不行<hi>原注</hi>
<hi>臣罷左僕射告詞云下呉門之詔則有失於先時請浙右之行則力違于衆議</hi>去嵗秋末敵騎<lb/>
初到淮甸陛下奮然决䇿下親征之詔大駕進幸平江<lb/>
諸將罔敢退縮斬獲既衆金遂退師此乃皇天悔禍開<lb/>
悟聖衷宗社有靈遂將恢復之兆也臣嘗考五代時耶<lb/>
律氏方彊徳光舉兵破汴京之際大遼彊盛自古亦罕<lb/>
聞也不數年周世宗即位慨然有攘卻之心親統諸軍<lb/>
巡行塞上其出師也自乾寜軍御樓舡入黄河順流而<lb/>
<pb n="KR4d0160_WYG_002-10a"/>
下故北取三關兵不血刃<hi>原注瓦橋關乃雄州高陽關乃河間府益津關乃霸州</hi>
歐陽修撰五代史云世宗英武之材可謂雄傑其料强<lb/>
弱較彼我非眀於决勝者孰能至哉伏望睿眀深思熟<lb/>
慮若夏初進兵北伐乞暫時移蹕權駐鎮江訓飭大將<lb/>
撫循戰士訖遣之此帝王之盛舉也嘗觀漢高祖唐太<lb/>
宗取天下櫛風沐雨躬臨行陣况陛下天資聖武精於<lb/>
馳射何憚而不行哉乞賜睿察<lb/>
　　　　論經理淮甸<lb/>
<pb n="KR4d0160_WYG_002-10b"/>
臣契勘淮南東西路平原曠野皆天下之沃壤自建炎<lb/>
三年金人殘破之後居民稀少曠土彌望數百里今又<lb/>
重困金人蹂踐焚蕩一空正當選擇守臣經理之際不<lb/>
可緩也夫總兵統衆破敵决戰當責武臣撫存凋瘵招<lb/>
集流移當用文臣欲望聖慈更命輔臣詳議可否應淮<lb/>
南州郡除濠泗州夀春府<hi>原注今治夀春縣</hi>差武臣外其餘並<lb/>
差文臣使之大講經理之政乃勸率鄉村於三月間多<lb/>
種早禾六七月間成熟可濟艱食比至防秋埸圃畢矣<lb/>
<pb n="KR4d0160_WYG_002-11a"/>
其東西二帥可委者因任之不可委者别差官仍敕令<lb/>
講求羊祜治襄陽之故事踵行之其通泰州産鹽地方<lb/>
尤宜選任能吏收鹽息以助軍興臣於宣和元年任太<lb/>
府少卿嘗考𣙜貨務入納大率淮南路入納嵗得一千<lb/>
四五百萬貫浙東西嵗收七八百萬貫下户部勘當便<lb/>
見昔年所收實數盖通泰楚州産鹽浩瀚倍如浙東西<lb/>
有此數事豈可不遴選守臣乎或曰金人若近邊文臣<lb/>
豈可委臣對曰不然去年宣撫司嘗奏武臣楚序等守<lb/>
<pb n="KR4d0160_WYG_002-11b"/>
承楚泗州矣金人相近望風遁去大率東南州郡無城<lb/>
壁守禦之備若小小冦盗有兵者猶可禦捍若大敵至<lb/>
不問文武官皆不能保守也但當較其利害大小事體<lb/>
輕重而圖之綏懷之略應自此始此其要也乞賜睿察<lb/>
　　　　論機㑹不可失<lb/>
臣在陜西縁邊見中國與夏人相持前後五十年每出<lb/>
兵接戰勝負各相半惟自金人侵軼以來中國之兵未<lb/>
嘗交鋒望塵奔潰者是豈金人真不可敵哉我之兵不<lb/>
<pb n="KR4d0160_WYG_002-12a"/>
精耳故自宣和七年以來金人一舉而圍汴京再舉而<lb/>
破京城又再舉而入揚州又再舉而渡大江并陜西亦<lb/>
失之數年以來朝廷深究其弊修軍政備器械又金人<lb/>
過江之時戰士屢經得㨗膽氣不怯人人皆敢迎敵則<lb/>
金人豈復能强梁横行如徃年哉以近事言之呉玠初<lb/>
撃退於和尚原再禦退於饒風嶺又大㨗於仙人闗去<lb/>
嵗九月直趨淮甸我師累㨗金人頓兵百餘日師老糧<lb/>
匱無所得而遁則情見勢屈可知矣夫侵陵中國如此<lb/>
<pb n="KR4d0160_WYG_002-12b"/>
之久侮嫚如此之甚今王師已振敵衆向衰若不發兵<lb/>
攻撃則終無討伐之期矣或曰得汴京而未能守何益<lb/>
於事臣對曰不然昔漢高祖入闗約法三章除秦煩苛<lb/>
之令民心歸之項羽雖以其地析為三秦徙高祖於漢<lb/>
中然闗中之地終為漢有因之以取天下况此舉必可<lb/>
以擒劉豫平僣偽使中原之民知神器不可以非望得<lb/>
又可以示我宋不忘中國土地人民之意兼彼入我出<lb/>
彼出我入無大悔吝乎臣甞考宣和年間國家以富有<lb/>
<pb n="KR4d0160_WYG_002-13a"/>
四海之事力而戸部支費每月不過九十五萬貫<hi>原注臣是</hi>
<hi>時任太府少卿</hi>紹興三年臣在政府日㑹計户部經費每月一<lb/>
百一十萬貫臣閑退以來切料户部經費必有増添之<lb/>
數<hi>原注臣甞考毎月支用十分中八分係五軍下費耗</hi>夫飬兵二十萬不能北向<lb/>
争天下則東南民力何可支吾豈不寒心哉况中原之<lb/>
人彊悍壮實東南之人柔脆怯弱數年之後見管戰兵<lb/>
漸次衰老消磨既盡雖欲北向争天下亦難矣臣冒死<lb/>
為陛下喋喋言之乞賜睿察<lb/>
<pb n="KR4d0160_WYG_002-13b"/>
　　　　論舟楫之利<lb/>
臣嘗觀晁錯論兵以謂中國之長技五匈奴之長技三<lb/>
未嘗不歎服錯之知兵也以今日論之金人便鞍馬每<lb/>
以騎兵取勝國家駐蹕東南當以舟楫取勝盖舟楫者<lb/>
非金人之長技乃今日我之長技棄而不用可勝惜哉<lb/>
臣巳乞舟師二萬照應北伐之兵矣臣甞廣行詢問海<lb/>
上北來之人皆云南方木性與水相宜故海舟以福建<lb/>
船為上廣東西船次之温眀州船又次之北方之木與<lb/>
<pb n="KR4d0160_WYG_002-14a"/>
水不相宜海水鹹苦能害木性故舟船入海不能耐久<lb/>
又不能禦風濤徃徃有覆溺之患今者國家與金人相<lb/>
持之際天以舟楫之利賜我助中興之大業朝廷當訪<lb/>
詢臣自少壮時遍走両浙京東河北及敵中沿海地分<lb/>
通知海道可徃去處是宜大講海船之利以擾偽齊京東<lb/>
諸郡<hi>原注濰宻登萊青州皆海道地分自來客旅載南貨至宻州板橋鎮下卸</hi>河北諸郡<hi>原注</hi>
<hi>濵滄州乃海道地分自來商旅販鹽行徑</hi>及敵中諸郡<hi>原注契丹營平州地分唐太宗伐高麗自</hi>
<hi>營州登船昨趙良嗣馬政初使女真時徑由此道至女真國蘇州界出陸</hi>今當聚集福建等<lb/>
<pb n="KR4d0160_WYG_002-14b"/>
路海船於眀州岸下先補船主梢工一官<hi>原注非承信郎不可</hi>依<lb/>
臣所論齎一月之糧前去沂宻州<hi>原注京東河北界邊海去處亦如浙東海</hi>
<hi>岸邊有居民市井既齎一月糧食到京東界則所在皆有糧</hi>仍選差曽在京東界與<lb/>
人接戰將兵授以全装鐵甲使之北去范温者本京東<lb/>
界不肯臣劉豫之人在海山間聚衆屢與豫賊相抗可<lb/>
遣也崔邦弼在青州為將官數年間與金人於青濰州<lb/>
界交兵一方之人極喜之可遣也王進本係登州界逓<lb/>
舖兵士後來為兵官甞屠戮金人留在青州者人亦喜<lb/>
<pb n="KR4d0160_WYG_002-15a"/>
之可遣也臣自離朝廷不知諸將下見管人兵之數遥<lb/>
計崔邦弼下有兵約三千人王進下約二千人范温初<lb/>
到時有兵六千人後來併入中軍或汰徃諸州軍充廂<lb/>
軍若盡行剗刷歸范温處約得五千人巳一萬人矣又<lb/>
於諸軍中補足二萬人之數遣行所至去處遇偽齊海<lb/>
船可用者即留之其不可用者即焚之趁南風而去得<lb/>
北風乃歸金人雖有鐵騎百萬必不能禦夫此行在我<lb/>
無浩瀚之費到彼資東北之糧萬全之計豈可緩哉乞<lb/>
<pb n="KR4d0160_WYG_002-15b"/>
賜睿察<lb/>
　　　　論并謀獨斷事<lb/>
臣甞考古之帝王舉大事决大議謀不可不廣而斷不<lb/>
可不獨晉武帝欲伐呉羣臣以謂未可惟張華賛成其<lb/>
計故一舉而平江表唐憲宗欲伐蔡衆議排沮惟裴度<lb/>
與帝意合一舉而擒呉元濟韓愈頌其功曰凡此蔡功<lb/>
惟斷乃成不赦不疑由天子眀是也今陛下以聖眀英<lb/>
武之資方金人退兵之際首以善後之計下詢於前宰<lb/>
<pb n="KR4d0160_WYG_002-16a"/>
相臣料諸臣者或以謂當用兵或以謂不當用兵或欲<lb/>
且保江南或欲經理淮甸或欲堅守和議或以謂上策<lb/>
莫如自治或以謂來則拒之去則勿追乃禦戎之道人<lb/>
人所見既不同則議論必不一若夫稽考巳然之事斟<lb/>
酌今日之勢孰利孰害孰緩孰急是非可否在聖主獨<lb/>
斷而巳臣事陛下之久出入將相踰五年平日甞以謂<lb/>
若不舉兵則必不能還二聖復中原牽制川陜敵兵紹<lb/>
興三年春臣巳定計北伐樞宻院機速房具有案底遇<lb/>
<pb n="KR4d0160_WYG_002-16b"/>
潘致堯高公繪自尼瑪哈䖏奉使回恐害和議其事中輟<lb/>
今又二年矣夫敵情反復近尤難測其操心堅忍必欲<lb/>
吞噬我國家陛下屈巳極矣去秋忽然兵至其意不淺<lb/>
今其去也必大為之備秋冬間若本國别無牽制必舉<lb/>
兵南來或併兵以窺四川在我之計决不可茍暫時之<lb/>
安而忘北向争天下事萬一欲舉兵更乞質諸大臣㕘<lb/>
訂禁從博訪卿士謀及庶人謀及卜筮所貴慮無遺䇿<lb/>
動有成功臣年已衰老待盡於畎畆間妄陳所見不中<lb/>
<pb n="KR4d0160_WYG_002-17a"/>
事機惟陛下赦其萬死乞賜睿察<lb/>
　　　　貼黄<lb/>
臣契勘自金人搆難以來天下之論或以謂必講和議<lb/>
或以謂必須用兵二説膠擾曽無一定之論伏覩自建<lb/>
炎元年至今前後所遣使命差宇文虚中王倫朱弁郭<lb/>
元邁魏行可崔縱洪皓龔璹張邵輩前後祈請非不切<lb/>
至近又遣潘致堯高公繪韓肖胄胡松年章誼孫近魏<lb/>
良臣相繼入國竊料金人國書必無果决之言亦有難<lb/>
<pb n="KR4d0160_WYG_002-17b"/>
從之請姑欲欵我爾伏望聖眀深賜洞察祈請十年略<lb/>
無顯效勘量和議可成或不可成如和議可成則臣乞<lb/>
大舉之䇿置而不用可也如和議决不可成則臣衰愚<lb/>
之言或可備收採謹具奏知<lb/>
　　　　又貼黄<lb/>
臣恐今日士論或以謂金人纔退我國家事力未全財<lb/>
用未充未能大舉臣曰不然若吝惜用兵之費則秋冬<lb/>
間敵騎必再來所費愈不貲矣况此舉乃因糧之䇿無<lb/>
<pb n="KR4d0160_WYG_002-18a"/>
大費哉今將兵閒坐縻費錢糧與舉兵北去所費均也<lb/>
但少有飛輓之勞爾謹具奏知<lb/>
</p>
<p>
</p>
  </div>
<div>
                <head>忠穆集巻三</head>
    <p>
<pb n="KR4d0160_WYG_003-1a"/>
欽定四庫全書<lb/>
　忠穆集巻三　　　　　宋　吕頤浩　撰<lb/>
　　劄子<lb/>
　　　除右僕射乞復元祐臣僚恩數劄子<lb/>
臣自歴官以來荷累朝黼扆之知兹者又䝉聖恩為臣<lb/>
比經艱難粗立功效擢寘宰輔臣敢不仰體眷禮優厚<lb/>
雖糜骨粉身亦恐未能圖報天地父母之德茍有所見<lb/>
安忍不為陛下别白詳言之臣竊攷祖宗留意人才度<lb/>
<pb n="KR4d0160_WYG_003-1b"/>
越前代是以元祐間名儒鉅公相繼而出人亦各盡已<lb/>
長陛下聖學髙明博觀圖史此不能逃睿鑒矣是惟王<lb/>
安石首先變亂祖宗法度紹聖問章惇蔡京蔡卞兄弟<lb/>
之徒各快私意以忠為邪以邪為忠將元祐諸人累更<lb/>
竄逐衣食不繼殁於遐荒海嶠者甚多子孫禁錮貧悴<lb/>
異常人至於今寃之而此軰忍為是舉豈不有負國家<lb/>
耶臣區區愚見今陛下六飛雖暫駐吳㑹然臣恭料宸<lb/>
𠂻仰思二聖之心瞻念陵寢恢復境土則未始一日而<lb/>
<pb n="KR4d0160_WYG_003-2a"/>
忘也如元祐諸人經隔嵗月並未曽追復官職依條格<lb/>
合得恩數亦不曽給付雖其間有子孫族屬縁兵火之<lb/>
後捨鄉里墳墓隨車駕南來者甚衆然尚有淪陷北界<lb/>
者亦多欲乞聖慈廓獨照之明廣好生之恵不以臣為<lb/>
僭率貸其狂妄將元祐臣僚令有司條具曽經遷謫之人<lb/>
並例復原授官爵子孫合陳乞恩數照應格法放行庶<lb/>
幾南來之族無不感戴鴻覆之澤在北界之家亦知陛<lb/>
下懐思中原淪陷名臣之族痛念向來皆由姦邪誤國<lb/>
<pb n="KR4d0160_WYG_003-2b"/>
宗社播遷而一朝盡還其父祖官爵恩澤人非木石安<lb/>
得不銘佩陛下耶臣今所乞亦恐敵情叵測先將元祐<lb/>
之家子孫用之則本朝所失愈多後雖欲為亦無及矣<lb/>
更望睿慈不下臣此章只作聖意批出庶幾逺邇存没<lb/>
皆戴陛下矣冒瀆天聰臣無任惶懼戰慄之至取進止<lb/>
　　　　貼黄<lb/>
臣契勘神宗皇帝熙寧間以觀文殿學士歐陽修知太<lb/>
原府仍除宣徽南院使後因歐陽修力辭太原依舊觀<lb/>
<pb n="KR4d0160_WYG_003-3a"/>
文殿學士知蔡州祖宗故事灼然可攷臣今日辭免少<lb/>
傅之命有此體例臣䝉陛下眷遇之深倘未容納禄即<lb/>
乞改除一階官外任宫祠乞賜睿察<lb/>
　　　辭免男職名劄子<lb/>
臣伏覩進奏院報狀臣長男抗次男摭並䝉聖恩除職<lb/>
名賜章服者臣聞命震驚不知所措臣竊惟祖宗以來<lb/>
宰執子弟不敢使之應舉恐其與寒畯爭進自宣和之<lb/>
後僥倖路開宰執子弟躐除貼職天下指目不特為公<lb/>
<pb n="KR4d0160_WYG_003-3b"/>
議不容至今尚為逐人終身之害亦可以為戒矣况臣<lb/>
二男前後所得差遣並係臣未執政及罷政之日除授<lb/>
臣病中忽聞此命惶惑増甚伏望聖慈亮察血誠特降<lb/>
指揮寢罷取進止<lb/>
　　　第二劄子<lb/>
臣伏覩進奏院報臣兩男並䝉除職名章服者臣具奏<lb/>
辭免外續准進奏院報兩男並除直秘閣主管萬夀觀<lb/>
賜緋魚袋并姪挺改合入官者竊惟自古輔弼有大勲<lb/>
<pb n="KR4d0160_WYG_003-4a"/>
勞慶澤所加一門華顯然當時難逃指議旋踵不免招<lb/>
憂况如臣者本乏技能素無望實出入屢淹於嵗月事<lb/>
功不補於毫釐敢意天慈横加寵數倘敢冒授必致煩<lb/>
言雖天譴之未加諒鬼瞰之可必伏望聖慈特降處分<lb/>
將男抗摭直秘閣賜章服主管萬夀觀及姪挺特改官<lb/>
指揮並行寝罷取進止<lb/>
　　　辭免赴都堂治事劄子<lb/>
臣早來奏事面奉聖㫖日下赴都堂治事臣即時已恭<lb/>
<pb n="KR4d0160_WYG_003-4b"/>
依仍具榜子奏聞外臣輙陳愚誠仰干洪造臣昨䝉聖慈<lb/>
差都督江淮等路諸軍事縁臣疾病未施薄効方此防<lb/>
秋之際衆人避事之時臣若不身先諸將再往江上孰<lb/>
肯趨事赴功為國禦敵此一事也臣昨被召命尋即具<lb/>
奏乞且往江東再奏聖㫖令依已降指揮發赴行在奏<lb/>
事臣方敢起發今若留朝廷則衆議必以謂夤縁疾病<lb/>
遂免江淮之行復涉避事之嫌此又一事也伏望聖慈<lb/>
特降處分許臣且往江東竢防秋過日倘未顛隮足可<lb/>
<pb n="KR4d0160_WYG_003-5a"/>
仰備驅䇿取進止<lb/>
　　　任江東安撫制置大使日乞宫觀劄<lb/>
臣五月二十九日有入内内侍省内侍殿頭睿思殿祗<lb/>
應黄彦節到饒州伏䝉聖慈賜臣御筆一封除已具表<lb/>
奏聞外臣草芥㣲生仰䝉聖眷優異訓詞温厚至有卿<lb/>
其體朕始終之遇憫時艱難之極亟出視事以卒大功<lb/>
之言臣伏讀至此不勝感咽流涕臣齒髪衰暮疾病餘<lb/>
生迫切之誠不能自已須至再具奏陳臣自䝉陛下擢<lb/>
<pb n="KR4d0160_WYG_003-5b"/>
用以來凡遇金人侵軼未嘗不自請提兵乞與諸將前<lb/>
去迎敵去年正月間在台州港臣屢乞總兵前去臨安<lb/>
府𢷬賊之虚陛下不忍使臣蹈危險之地賜以御筆不<lb/>
允前年十月末聖駕駐蹕平江府巨師古下偏將葉隆<lb/>
作過於虎邱山臣恐中夜震驚聖聰不敢遽奏遂親擐<lb/>
甲胄整備御營使司人馬欲去擒賊逮至質明臣已到<lb/>
城門得御筆追回今䝉聖訓以謂臣決無避事之意仰<lb/>
䝉聖明照察肝膽臣自去年五六月間因乘海舟來往<lb/>
<pb n="KR4d0160_WYG_003-6a"/>
冒暑致疾去冬今春暴露累月氣血虚羸小有勞動則<lb/>
怔忪健忘衆疾乘之不易將理今在假已月餘本路地<lb/>
分闊逺又兼夀春府滁濠等州自揆心力非往時之比<lb/>
必難勝此責任伏望聖慈檢㑹臣累奏落鎮南軍節度<lb/>
使開府儀同三司帯元舊階官外宫觀一次取進止<lb/>
　　　辭免知池州乞宫觀劄<lb/>
臣比者以罪罷政伏䝉聖慈貸其罪戾不數月差知池<lb/>
州仍令赴行在奏事訖之任近時宰執罷政之後無此<lb/>
<pb n="KR4d0160_WYG_003-6b"/>
異數恭惟天地父母之恩没齒無以論報縁有血誠合<lb/>
具聞奏臣年已六十今夏一病幾至委頓形體衰羸聖<lb/>
鑒所見池州今係控扼重地深恐老病之人不能當此<lb/>
劇任兼建康一路㳂江地分最為闊逺若不得兵五萬<lb/>
則難以分俵使喚縁本路刼掠之後錢糧單匱若一一<lb/>
仰給朝廷則朝廷事力臣所素知今日必難應副若不<lb/>
藉兵則不惟難以捍禦金人江北大冦動至數萬不測<lb/>
渡江恐不能控扼又臣素無將佐亦無部曲雖有烏合<lb/>
<pb n="KR4d0160_WYG_003-7a"/>
之衆而無正兵相制緩急亦難使喚臣生長東北在陕<lb/>
西河北極邊仕宦二十餘年出入行陣十餘次粗知兵<lb/>
政不敢如周望不能辦宣撫司職任而謬膺委寄致誤<lb/>
國事伏望聖慈察臣平日曽與兵政不曽辭難念臣疾<lb/>
病餘生已老垂盡改差近上統制官為江東路帥臣許<lb/>
臣依舊宫觀取進止<lb/>
　　　辭免少保左僕射劄<lb/>
臣伏奉制命除臣尚書左僕射者臣衰朽之質昨任江<lb/>
<pb n="KR4d0160_WYG_003-7b"/>
東帥臣累具奏聞乞除外任一宫觀忽被召命俾赴行<lb/>
朝踧踖趦趄不敢就道縁累有中使傳詔促行臣力疾<lb/>
而來近方朝見豈期聖鑒俯察孤忠曽未浹旬有此除<lb/>
授重念臣大病之後氣體虚羸才不能酬機務之繁力<lb/>
不能任今日之責垂老且悴已試無功加以驟陞亞保<lb/>
之崇資再畀東臺之重寄皆近時稀闊之盛禮豈愚臣<lb/>
窳陋之敢當伏望聖慈矜念愚誠追還成命敷求人傑<lb/>
寅亮天工取進止<lb/>
<pb n="KR4d0160_WYG_003-8a"/>
　　　任左僕射乞宫觀劄子<lb/>
臣以衰邁愚陋之資䝉陛下置之宰輔之任罪多效淺<lb/>
福過災生累月以來疾疢屢作比乞宫觀差遣伏䝉聖<lb/>
恩宣押赴都堂治事臣雖黽勉供職自覺支持不前伏<lb/>
望聖慈曲賜睿察除臣一宫觀差遣稍親藥石或保餘<lb/>
齡取進止<lb/>
　　　又<lb/>
臣昨日具表聞奏以臣衰老乞罷政除一在外宫觀<lb/>
<pb n="KR4d0160_WYG_003-8b"/>
伏䝉聖恩宣押隨班起居奏事臣一介賤㣲無可比喻<lb/>
重念臣年六十有三疾病尫殘思慮迂暗艱難之際不<lb/>
能勝機務之重豈敢愛身恐誤國事伏望聖慈早降處<lb/>
分除臣一宫觀差遣任便居住取進止<lb/>
　　　乞免給降空名告敕劄子<lb/>
臣前任江淮兩浙制置使日縁李安奏乞降空名告敕<lb/>
劄曽䝉朝廷降下付臣契勘臣三十年前曽在陕西鄜<lb/>
延環慶等路每見出師用兵成功則賞敗事則罸罕曽<lb/>
<pb n="KR4d0160_WYG_003-9a"/>
給降空名告敕劄自童貫開邊後來統制官乘國家<lb/>
多事每遇出兵過有要求多乞空名告劄軍前書填與<lb/>
親舊技術無功之人致名器太輕無以激勸赴功力戰<lb/>
之士今乞將所降空名敕告等更不給降若實有功之<lb/>
人即具姓名保奏乞從朝廷推恩庶革僥冒豈勝幸甚<lb/>
　　　辭免觀文殿大學士劄子<lb/>
臣伏䝉聖恩授臣依前特進觀文殿大學士提舉臨安<lb/>
府洞霄宫任便居住者聞命震懼莫知所安臣本乏寸<lb/>
<pb n="KR4d0160_WYG_003-9b"/>
長早縁遭遇叨塵二府僅及四年報國無涓埃之㣲論<lb/>
罪有邱山之積仰䝉覆照曲賜保全既寛斧鉞之誅又<lb/>
畀祠宫之禄惟秘殿之峻職實本朝之寵名仰兾聖慈<lb/>
俯察㣲悃追還成命以穆師言取進止<lb/>
　　　條具兼提舉修國史劄子<lb/>
臣准尚書省劄子三省同奉聖㫖差臣兼提舉修國史<lb/>
者臣竊以祖宗朝宰相各兼舘殿之職以一員為昭文<lb/>
舘大學士一員兼監修國史一員為集賢殿大學士若<lb/>
<pb n="KR4d0160_WYG_003-10a"/>
監修國史闕即昭文舘大學士兼領自元豐年間更改<lb/>
官制以來並罷但以左僕射提舉修國史左僕射闕即<lb/>
差右僕射由元祐至於宣和遵用此制臣伏䝉聖恩差<lb/>
臣兼提舉修國史縁稽之典故有合討論事件欲望聖<lb/>
慈命有司詳悉契勘即今有無合修正史外伏自陛下<lb/>
臨御以來編修日歴一事在今日誠為闕典亦望聖慈<lb/>
下有司㸔詳如合先次修纂即乞改命輔臣以允公議<lb/>
取進止<lb/>
<pb n="KR4d0160_WYG_003-10b"/>
　　　　貼黄<lb/>
臣契勘元祐間范祖禹為翰林學士兼國史院修撰兼<lb/>
修國史盖縁元祐年間既有國史院係編修日歴有修<lb/>
撰官係范祖禹又别有修國史院修神宗皇帝正史修<lb/>
史官亦係范祖禹屬官張來等今來若只修日歴合與<lb/>
不合帶提舉修國史亦乞下有司討論乞賜睿察<lb/>
　　　擬進郭子儀李晟列傳劄子<lb/>
臣聞陸贄曰國不能馭將將不能馭兵乃大亂之道昔<lb/>
<pb n="KR4d0160_WYG_003-11a"/>
太祖皇帝有言曰吾遇將士不吝爵賞茍犯吾法特有<lb/>
劒耳是以太祖太宗平蜀平江南下吳越下河東指揮<lb/>
諸將頤指如意王師所在秋毫無犯今敵人方彊兵革<lb/>
未息倘國能馭將將能馭兵則不惟國家有無疆之休<lb/>
將帥亦有無窮之福不然則非特國家之利害將帥亦<lb/>
不能逃禍矣臣嘗考近世將帥事上盡忠持軍嚴整而<lb/>
又循䂓矩道禮法者莫如郭子儀李晟故其慶澤所鍾<lb/>
累世昌盛謹繕寫逐人列傳為一冊進呈伏望聖慈明<lb/>
<pb n="KR4d0160_WYG_003-11b"/>
詔有司寫録十餘册以賜諸統制官使之閱視亦動激<lb/>
之一端也取進止<lb/>
　　　辭免男抗恩命劄子<lb/>
伏念臣男抗人才凡陋學術空疎臣頃年罷政在外雖<lb/>
䝉朝廷兩次除授提舉茶鹽縁臣復叨輔弼不曽到任<lb/>
今來輙膺選除必致煩言兼恐祖宗以來未有似此體<lb/>
例至於遷陞職名尤為非據伏望聖慈將男直徽猷閣<lb/>
添差浙東提舉茶鹽並賜寢罷取進止<lb/>
<pb n="KR4d0160_WYG_003-12a"/>
　　　第二劄子<lb/>
臣昨日已具奏辭免男抗恩命縁於義未安五情震恐<lb/>
如抱氷炭須至牢辭臣契勘祖宗以來官有彛訓堅若<lb/>
金石内外臣僚孰敢干紊比年以來因天下多事乃有<lb/>
添差通判之類至於監司未嘗添差今以臣男首開此<lb/>
端臣為舊弼目覩此事戰懼怔忪疾勢増劇伏望聖慈<lb/>
將男抗恩命並行寢罷取進止<lb/>
　　　陳乞亢旱待罪劄子<lb/>
<pb n="KR4d0160_WYG_003-12b"/>
臣輔政無功不能助陛下慰安元元上當天心振萬物<lb/>
和理之氣乃夏秋之交不雨嘉榖方茂而將槁雲氣屢<lb/>
覆而復收殆陛下有膏澤天下之心有惠養小民之實<lb/>
而至化未宣氣應弗效壅閼湛恩其咎在臣合從罷斥<lb/>
以塞災異之變臣更不敢隨班起居及赴都堂治事伏<lb/>
望聖慈速降處分取進止<lb/>
　　　辭免知潭州劄子<lb/>
臣准尚書省劄子三省同奉聖㫖除臣荆湖南路安撫<lb/>
<pb n="KR4d0160_WYG_003-13a"/>
制置大使兼知潭州不候授告前去之任者臣聞命震<lb/>
驚莫知所措臣猥以非才兩司鈞軸人㣲任重薦致煩<lb/>
言仰頼天慈特加保庇竊禄祠舘以便養疾今者復䝉<lb/>
睿斷付之一路湖南劇部大盗方平必頼能者使之撫<lb/>
輯臣夙有氣痛之疾比因初寒舊疾發動難以趣事赴<lb/>
功深恐仰誤陛下寄委欲望聖慈矜恤血誠許臣依舊<lb/>
宫觀竢疾病稍平别圖補報取進止<lb/>
　　　第二劄子<lb/>
<pb n="KR4d0160_WYG_003-13b"/>
臣伏䝉聖恩除前件差遣尋具奏辭免伏奉詔書所請<lb/>
宜不允依已降指揮日限起發之任臣有血誠須至冒<lb/>
死再干天聽臣觀古人事君之道方其彊壯之時必竭<lb/>
力盡瘁以報國逮其衰悴之後閑退以乞身臣遭遇睿<lb/>
明屢更器使今兹晚景疾病之餘仰荷陛下日月照臨<lb/>
之德起於閑廢之中付以方靣之寄感恩深厚九殞何<lb/>
言但湖南一路西連巴蜀北控江湖大冦初平年饑艱<lb/>
食顧兹羸瘵之資何以克勝責任倘或一誤使令又致<lb/>
<pb n="KR4d0160_WYG_003-14a"/>
人言㣲臣何施面目重念臣自陛下臨御以來蚤䝉簡<lb/>
㧞首尾八年未嘗避一事祗縁年已六十有五思慮耗<lb/>
昏不堪驅䇿伏望聖慈貸其犬馬已疲之力保其螻蟻<lb/>
垂盡之生别擇能臣使當閫寄俾臣依舊宫觀取進止<lb/>
　　　第三劄子<lb/>
臣近具奏辭免前件差遣乞依舊宫觀續奉詔書所請<lb/>
宜不允不得再有陳請疾速前去之任臣已望闕謝恩<lb/>
祇受訖臣危迫之懇不避刑誅上凟冕旒之聴臣年已<lb/>
<pb n="KR4d0160_WYG_003-14b"/>
六十五嵗方壯少之時在西北沿邊凡二十年屢統兵<lb/>
將被堅執銳筋力早衰紹興二年在左蠡下寨與李成<lb/>
相持䝉陛下親灑宸翰俯賜崇奬至有卿躬臨行陣親<lb/>
冒矢石之訓則臣未嘗避事仰荷陛下聖知葢有素矣<lb/>
今湖南一路年榖雖不登然大寇已平招徠流移撫綏<lb/>
疲瘵在臣之義豈敢辭難但臣自到台州以寓居卑濕<lb/>
得氣痛之疾調理未効春初一子已長立因病淪謝憂<lb/>
患相仍宿疾再作方靣之寄必難勝任伏望聖慈矜念<lb/>
<pb n="KR4d0160_WYG_003-15a"/>
臣衰殘之久力賜保全别擇循良付以一路俾臣依舊<lb/>
提舉洞霄宫取進止<lb/>
　　　辭免少保劄子<lb/>
臣近具辭免少保兼行宫留守續奉詔書所乞不允臣<lb/>
已望闕謝恩臣契勘行宫留守職事臣已恭依聖㫖供<lb/>
職外所有除授少保誠以叨冒太過於分難安伏念臣<lb/>
昨自右僕射除金紫光禄大夫尚書左僕射臣力陳故<lb/>
事乞納七官止帶通議大夫紹興元年除少保尚書左<lb/>
<pb n="KR4d0160_WYG_003-15b"/>
僕射臣又固辭乃授特進逮及今經隔六年已迫桑榆<lb/>
志氣彫落承流湖外嗟報效之蔑然代匱浙西顧分毫<lb/>
之未展是宜澄汰敢意甄陞比於賜對之初已有乞骸<lb/>
之請仰䝉聖鑒矜念孤蹤付以便藩兼司留鑰臣衰邁<lb/>
之分已是踰涯竊惟陛下臨御以來内外文臣未嘗有<lb/>
此除授豈容垂白之人當此非常之寵伏望聖慈念臣<lb/>
迫切之懇察臣閑退之心使之福過而災生曷若惡盈<lb/>
而知止收還成命以協輿議取進止<lb/>
<pb n="KR4d0160_WYG_003-16a"/>
　　　乞宫觀劄子<lb/>
臣輙有誠懇上干天聴臣去年十月内䝉恩除授今任<lb/>
以年老多病累具辭免尋奉御筆處分以湖南旱荒催<lb/>
促赴任臣不敢固辭遂倍道兼程於二月二十八日到<lb/>
任初至之日斗米一貫五六百文人民阻饑老稚轉徙<lb/>
餓殍相望賊徒充斥臣恭依聖訓召到鄉村上户具宣<lb/>
徳意令出粟賑糶人人聴從稍濟艱食又多方勸率流<lb/>
移之人使之還業耕植漸廣偶幸雨暘以時年榖豐熟<lb/>
<pb n="KR4d0160_WYG_003-16b"/>
今則新米每斗四百文倉米每斗三百文諸處盗賊招<lb/>
捕幾盡一路寧息帥司職事人人皆可辦集伏望聖慈<lb/>
憐臣六十六嵗自夏涉秋脾疾大作目視昏闇心苦怔<lb/>
忪常恐顛仆有誤寄委許臣納鎮南軍節度使旄印除<lb/>
臣一近下階官外任宫觀一次取進止<lb/>
　　　又<lb/>
臣輙具愚誠上凟淵聴伏念臣昨任河北路都轉運使<lb/>
因金人入邊飲食不時因得嘔吐之疾自此每嵗時或<lb/>
<pb n="KR4d0160_WYG_003-17a"/>
一發近因冒寒宿疾再作欲在假將治則留司職事無<lb/>
人權管不免扶病入省勞動氣血幾至顛踣重念臣六<lb/>
十七嵗在於禮典甫合致仕伏望陛下憐臣久從羈絏<lb/>
念臣已迫崦嵫尫悴摧殘必誤寄委特軫睿慈蚤降處<lb/>
分又還旄印除臣一在外宫觀取進止<lb/>
　　　又<lb/>
臣自五月十一日至平江即苦瘧疾二十三日至鎮江<lb/>
疾勢加甚不免歇泊醫治今月初三日瘧疾雖止飲食<lb/>
<pb n="KR4d0160_WYG_003-17b"/>
起居全未復舊至初九日䝉聖慈差到醫官樊彦端方<lb/>
欲調治間於初十日早寒熱再作羸劣難堪切慮淹延<lb/>
未即安愈縁臣職任所繫非輕今來防秋不逺臣既前<lb/>
去建康未得凡百備禦措置後時必失機㑹上負陛下<lb/>
所以委付之意臣若止留鎮江調治誠恐招置人言倘<lb/>
三兩日問病勢稍愈即力疾前去建康如尚未痊减不<lb/>
免且留鎮江醫治欲望聖慈察其衰病以臣職事改命<lb/>
重任除臣一在外宫觀差遣以便醫治取進止<lb/>
<pb n="KR4d0160_WYG_003-18a"/>
　　　又<lb/>
臣近以年老疾病乞在外宫觀伏奉詔書不允所請臣<lb/>
有血誠再干天聴伏念臣自紹聖元年䝉恩賜第久在<lb/>
河北陕西仕宦三十餘年累任劇邊差遣出入行陣薦<lb/>
經艱厄身有金瘡復陷敵境因此得疾邇來發作頗頻<lb/>
難以復被驅䇿今雖防秋之際未是丐閑之時然臨安<lb/>
係屬内地别無邊防臣精力已疲實難勉彊伏望聖慈<lb/>
推天地生成之恩檢㑹臣前奏除臣一外任宫觀或許<lb/>
<pb n="KR4d0160_WYG_003-18b"/>
臣納節致仕庶幾犬馬將盡之年猶獲覆露保全之徳<lb/>
誠意迫切不覺煩凟瀝血叩閽俯伏待罪取進止<lb/>
　　　乞致仕劄子<lb/>
臣輙具忱誠仰干天聴臣於今十六日因治事之際忽<lb/>
覺兩臂沉重言語蹇澁疑是風疾遂召醫官陸近評脉<lb/>
係是風證調理兩日不效遂召醫官王繼先㸔視亦云<lb/>
風證所作與臣靈寳丹及袪風散煎服之又令醫官杜<lb/>
楫㸃穴灼艾灸十餘處未見如舊今則思慮不寧心神<lb/>
<pb n="KR4d0160_WYG_003-19a"/>
恍惚少有勞動疾疢増加臣自料虚風所中必不能日<lb/>
近平復伏望聖慈檢㑹臣前後累奏乞收還旄印除臣<lb/>
一近下階官致仕取進止<lb/>
　　　辭免少保兼行宫留守劄子<lb/>
臣伏䝉聖恩特授臣少保依前官充兩浙西路安撫制<lb/>
置大使兼知臨安府兼行宫留守聞命震驚莫知所<lb/>
措臣奮身寒素禀性顓愚親逢上聖之作興首冠羣賢<lb/>
而進用被遇恩榮者一紀出入將相者十年報國無功揣<lb/>
<pb n="KR4d0160_WYG_003-19b"/>
躬有罪今者年齡已迫於遲暮疾病久困於尫殘比因<lb/>
賜對於嚴宸力乞退歸於農畝仰䝉淵造俯念孤忠卻<lb/>
其告老之章諭以委任之意感深隕涕愧極汗顔惟亞<lb/>
保之崇資兼留都之重寄豈容凡陋所克欽承伏望聖<lb/>
慈憐其悃愊之誠大擴照臨之徳收還成命庶獲少安<lb/>
取進止<lb/>
　　　辭免知臨安府乞宫觀劄<lb/>
臣伏奉聖㫖除臣兩浙西路安撫制置大使兼知臨安<lb/>
<pb n="KR4d0160_WYG_003-20a"/>
府不候授告先次赴行在奏事訖發赴新任臣已望闕<lb/>
謝恩恭依聖㫖赴行在所奏事外臣衰老餘生上荷聖<lb/>
慈俯賜記錄除臣要藩天恩厚深萬死莫酬伏念臣承<lb/>
乏潭湘將及一年卑濕之地疾病易生見今中乾下痢<lb/>
筋力彫殘深慮臨安府係行宫所在應辦事煩非臣尫<lb/>
瘁之資所能勝任伏望睿慈檢㑹臣去年八月内所奏<lb/>
除臣一宫觀庶獲少就休養倘能可以支持異日或備<lb/>
驅䇿取進止<lb/>
<pb n="KR4d0160_WYG_003-20b"/>
　　　　貼黄<lb/>
臣契勘臣係前兩府伏䝉聖恩許令赴行在奏事早來<lb/>
已上殿訖臣契勘紹聖間吕惠卿因差知延安府過闕<lb/>
遲留兩旬致臺章論列惠卿不即赴任意在規圖柄用<lb/>
臣不敢久留行在伏望聖慈早降處分謹具奏知<lb/>
　　　辭免大禮進封成國公兼加恩劄子<lb/>
臣伏䝉聖恩進封臣成國公加食邑實封者合宫講三<lb/>
嵗之儀上聖來四海之助禮成牲玉慶協天人爰逮守<lb/>
<pb n="KR4d0160_WYG_003-21a"/>
臣亦䝉繁祉輙殫悃愊仰凟睿明竊以大毖祀於明堂<lb/>
作恭先於天下赳赳虎貔之士振振鴛鷺之班肅爾駿<lb/>
奔翼然顯相如臣者崦嵫暮景蒲栁衰殘捧豆侍祠阻<lb/>
陪盛祀充庭獻力有愧羣工敢圖渙汗之頒亦預加恩<lb/>
之寵衍户封之真實増井邑之爰田裂地疏封叨榮過<lb/>
厚虚受益深於靦靣投誠敢惮於循牆伏望陛下若日<lb/>
溥臨如天廣覆察臣爵位之已極念臣涼薄之難勝收<lb/>
成命於已行庶頹齡之可保取進止<lb/>
<pb n="KR4d0160_WYG_003-21b"/>
　　　辭免除少傅兩鎮建康府劄子<lb/>
臣准尚書省劄子已降制除臣少傅鎮南定江軍節度<lb/>
使充江南東路安撫制置大使兼知建康府兼行宫留<lb/>
守者伏念臣自去年十二月十六日忽感風疾乞納節<lb/>
致仕至正月初七日䝉聖恩詔赴行在所奏事臣年齡<lb/>
衰暮得疾不輕藥石難效日益増重見今口角喎斜語<lb/>
言蹇澁又因寒濕臟腑洞下飲食頓减臣已披誠瀝仰<lb/>
凟威尊天聴髙逺未賜矜察方朝夕戰慄竢命之際忽<lb/>
<pb n="KR4d0160_WYG_003-22a"/>
拜異恩禮遇之厚感極涕零竊念臣草芥之賤平日不<lb/>
量愚分凡被使令不敢不盡瘁今疾病至深難保旦暮<lb/>
臣若祗在此乞賜殘骸則久稽詔令百死莫贖臣恭聞<lb/>
車駕用二月七日自建康進發臣已力疾前去不數日<lb/>
到巡幸所至欲望特降指揮差官相騐臣疾病實狀堪<lb/>
與不堪任使庶幾螻蟻㣲誠得䝉聖明照知前後所陳<lb/>
即非誕妄取進止<lb/>
　　　辭免少傅兩鎮劄子<lb/>
<pb n="KR4d0160_WYG_003-22b"/>
臣伏䝉聖恩除臣少傅鎮南定江軍節度使醴泉觀使<lb/>
任便居住者臣聞命震駭跼蹐不遑伏念臣器資窳陋<lb/>
性禀惷愚比者被命造朝䝉恩引對恭承聖眷存撫再<lb/>
三感咽之深涕淚横臆臣契勘上件恩命本為差知建<lb/>
康有此除授今來臣縁疾病力乞休致豈敢叨冒以速<lb/>
人言况臣衰病餘生沉疴未愈倘若祗受必致顛隮伏<lb/>
望聖慈矜念血誠收還成命檢㑹元奏乞納節致仕取<lb/>
進止<lb/>
<pb n="KR4d0160_WYG_003-23a"/>
　　　第二劄子<lb/>
臣伏奉詔書以臣辭免少傅兩鎮恩命不允者臣伏祗<lb/>
睿訓猶閟俞音敢再貢於忱辭庶必回於聦聴臣聞爵<lb/>
禄所以礪世名器不可假人倘受授之非宜必顛隮而<lb/>
莫保嘗考本朝自有國以來文臣未嘗除授兩鎮列聖<lb/>
遵守故事具存在神宗時兩朝定䇿如韓琦在哲宗時<lb/>
四朝大老如文彦博皆不敢受顧臣何者乃越彛章况<lb/>
臣久竊寵榮粗知亷恥既辭劇任退養沉疴而乃冒亞<lb/>
<pb n="KR4d0160_WYG_003-23b"/>
傅之隆名兼元戎之䨇節縱臣心之不愧豈公議之可<lb/>
容伏望聖慈檢㑹臣已奏事理收還上件恩命仍許臣<lb/>
納節改授一階官致仕庶幾不至滿盈獲寛衰病取進<lb/>
止<lb/>
　　　第三劄子<lb/>
臣近再具奏辭免少傅兩鎮乞納鎮南軍節鉞改授一<lb/>
階官致仕續奉詔書所乞辭免定江軍節度使可依奏<lb/>
餘不允不許再有陳請者此葢陛下俯納臣言以其有<lb/>
<pb n="KR4d0160_WYG_003-24a"/>
違故事不可輙加兩鎮聴辭其一而三孤極品猶俾幸<lb/>
遷節鉞盛儀姑仍舊領所以寵光愚臣無所不至陛下<lb/>
待遇始終之意可謂厚矣臣即合祗禀睿訓拜服恩章<lb/>
而義有未安情不敢已薦陳悃愊疊犯雷霆煩瀆再三<lb/>
甘竢誅殛臣昨先以疾病乞納節致仕屢形奏凟未奉<lb/>
俞音忽降制書除守建康縁有此任使故加恩數向令臣<lb/>
别無疾恙可以勉副驅䇿則亦何敢固辭及臣扶病就<lb/>
道獲對清光幸䝉陛下憫其衰瘁特免重寄雖未容納<lb/>
<pb n="KR4d0160_WYG_003-24b"/>
祿而授以醴泉觀使俾得退養沉疴仰荷陛下天地父<lb/>
母生成之大德苟未填溝壑則向去餘年皆陛下所賜<lb/>
俯伏感泣圖報無期顧臣平昔事國未嘗辭難輙求自<lb/>
便今建康之任乃因病免已負素心矧敢遂冒所加恩<lb/>
數因以為已利乎非特人言可畏在於神理亦將不容<lb/>
重以艱虞多事之際爵位名器正欲待功而勸勞今乃<lb/>
使臣據保傅之絶班食祠宫之厚禄擁旄仗鉞卧疾家<lb/>
居上乖陛下礪世磨鈍之方下増愚臣貪得無厭之恥<lb/>
<pb n="KR4d0160_WYG_003-25a"/>
搢紳有識其將謂何事干國體臣何足道伏望聖慈詳<lb/>
酌特降睿㫖檢會臣前奏收還少傅制命并許臣納節<lb/>
改授一階官致仕庶寛咎罰獲保殘軀臣稽違詔㫖罪<lb/>
不可逃尚恃皇明終賜矜察取進止<lb/>
　　　第四劄子<lb/>
臣准詔書以臣三具劄子乞檢㑹臣前奏收還少傅制<lb/>
命并許臣納節改授一階官致仕所請不允仍不許再<lb/>
有陳請者薦煩鐫諭深切驚惶敢恃眷私重陳危悃臣<lb/>
<pb n="KR4d0160_WYG_003-25b"/>
昨縁抱病先請休官㑹除守金陵旋䝉矜免則其所加<lb/>
恩數豈可虚受葢嘗紊凟睿聴至於再三臣詞已窮尚<lb/>
復何說顧臣年衰氣索福過招災涉夏以來病軀益憊<lb/>
瘧痢繼作皮骨僅存藥艾交攻形神俱敝而猶處隆髙<lb/>
非所據之位被優渥不應得之寵倘貪榮而不止則速<lb/>
禍而愈深雖無人非必有鬼責竊惟陛下平昔待遇之<lb/>
厚始終保全不忍使至於此是用輙稽威命更瀝血誠<lb/>
伏望聖慈哀憐裁察特降睿㫖檢㑹臣累奏施行所有<lb/>
<pb n="KR4d0160_WYG_003-26a"/>
告命臣終不敢祗受取進止<lb/>
　　　辭免陕西劄子<lb/>
臣今月十四日奉親筆處分朕以陕西重寄非卿宿徳<lb/>
素望不能任此可即日就道俟到面議當處畫事臣伏<lb/>
讀再三出自睿斷臣衰老垂盡之人荷淵𠂻齒記之厚<lb/>
披味至此不覺涕流縁事闗利害不敢愛惜殘生須至<lb/>
披告君父臣自去年三月到台州不交人事屏絶思慮<lb/>
將養百餘日方始少安而氣血已衰瘧痢繼作直至冬<lb/>
<pb n="KR4d0160_WYG_003-26b"/>
深方始漸愈然病不除所感風邪時時發動每次則語<lb/>
言蹇澁累日昏塞臣壯年性便鞍馬日馳百里去年十<lb/>
二月間欲試乘騎因往葢竹觀燒香行至中途不覺墜<lb/>
馬幾至顛踣十目所視不敢欺天若當國家責任思慮<lb/>
必多在道途之逺恐致勞動豈不上誤國事何以彈壓<lb/>
將佐臣之所以深慮決不能勝陕西重寄也臣又讀聖<lb/>
訓令臣即日就道面議處畫事尤見陛下大徳撝謙將<lb/>
屈羣䇿以安新附之邦遂有此處分日後若因聖問陕<lb/>
<pb n="KR4d0160_WYG_003-27a"/>
西利害臣茍有所見尚可以思索節次聞奏若使臣前<lb/>
去陕西則年齡衰暮疾病尫殘實不能勉彊縱令到官<lb/>
必致有誤國事萬萬無疑伏望聖明曲加軫恤特降處<lb/>
分免臣此行庶幾不致敗事取進止<lb/>
　　　第二劄子<lb/>
臣准進奏院報已降指揮差中使宣押臣赴行在者臣<lb/>
仰體睿私必將起用俯循孱懦愈切凌兢更露愚𠂻庶<lb/>
回天聴臣昨縁大病之後猶未復常顦顇衰殘不堪任<lb/>
<pb n="KR4d0160_WYG_003-27b"/>
事已累具奏乞罷召命不敢喋喋重凟聖聰而臣自聞<lb/>
恩㫖以來自度不能上副陛下使令之意夙夜憂懼不<lb/>
知所為致舊疾發動暴作下痢精神恍惚心志不寧竊<lb/>
慮因縁復成大病見今醫工調治倘旦夕未效又須灼<lb/>
艾其勢未能就道伏念臣素荷國恩久違軒陛今䝉促<lb/>
召又煩遣中使宣押在臣子之情豈不願陳力一報君<lb/>
父顧臣乃以憂畏在心疾勢復來未可遽任道途之役<lb/>
若淹留使命稽違詔㫖雖伏斧鑕何以塞責是以不避<lb/>
<pb n="KR4d0160_WYG_003-28a"/>
萬死再此披誠伏望聖慈憫憐衰朽疾病如此特降睿<lb/>
㫖寢罷召命追還中使稍得安養實陛下天地父母再<lb/>
生之賜取進止<lb/>
　　　辭免赴召乞納節致仕劄子<lb/>
臣近准親筆召赴行在奏事臣以疾病具奏乞寢罷赴<lb/>
召指揮仍乞檢㑹臣未被召以前累具奏陳事理特降<lb/>
處分許臣納節致仕今月二十二日再奉親筆催促赴<lb/>
召臣捧詔戰恐泣涕無從伏念臣羸病之軀心之精㣲<lb/>
<pb n="KR4d0160_WYG_003-28b"/>
言不逮意不能感悟天心仰煩聖造再御翰墨鐫諭衰<lb/>
愚臣以疾病未能就道仰䝉天地父母哀憐尚寛顯戮<lb/>
臣伏自思念陛下踐阼之初首降詔命俾赴行朝繼擢<lb/>
版曹寖膺榮遇出入將相逮今十年晚景殘齡倘可以<lb/>
仰報國家一身豈可畏避重念臣事陛下日久平時驅<lb/>
䇿雖親臨行陣冒犯矢石猶不畏避者以彊壯無病可<lb/>
以任事故也今來召赴行在奏事乃臣子之至榮而累<lb/>
具辭免者以六十八嵗之殘生忽感風疾手足戰掉醫<lb/>
<pb n="KR4d0160_WYG_003-29a"/>
士以為不可再有勞動而朝廷之儀不可不懼欲望聖<lb/>
慈特降處分勒醫官陸近等供具臣去年得疾之因服<lb/>
藥灼艾次第及差官按驗臣目今病狀如是托疾自當<lb/>
明正典刑如委實抱病伏望天慈放臣閑退異日倘未<lb/>
填溝壑尚或少圖報効取進止<lb/>
　　　致仕辭闕劄子<lb/>
臣聞騏驥壯嵗一日千里及其老也伏櫪悲鳴戀軒不<lb/>
已臣䝉聖恩廣厚况陛下方欲建立中興之功而臣老<lb/>
<pb n="KR4d0160_WYG_003-29b"/>
病不能少效尺寸志與願違涕隨言出瞻望宸極臣無<lb/>
任感戴隕越之至<lb/>
</p>
<p>
</p>
  </div>
<div>
                <head>忠穆集巻四</head>
    <p>
<pb n="KR4d0160_WYG_004-1a"/>
欽定四庫全書<lb/>
　忠穆集巻四　　　　　　宋　呂頤浩　撰<lb/>
　　表<lb/>
　　　謝特轉朝奉郎表<lb/>
繕修城壘慚無補助之勞陞進官資猥預褒嘉之典省<lb/>
循忝冒俯伏怔忪<hi>中謝</hi>伏念臣識謝通方器非適用泮<lb/>
宫十暑佔畢何功宗學三霜傳經甚陋間䝉推擇稍與<lb/>
選掄煑海摘山初除官於淛右飛蒭輓粟俄易任於畿<lb/>
<pb n="KR4d0160_WYG_004-1b"/>
西洊被宸綸就更使節惟魏都之襟帶控朔部之吭喉<lb/>
聖慮防微念城隍之圮塞守臣祗命庀徒旅以興修樓<lb/>
櫓一新金湯四合虎貔奮力成於旬月之間雉堞凌空<lb/>
隠若雲霄之上載惟駑鈍綿力何施忽拜龍光誤恩俯<lb/>
及此盖皇帝陛下堯仁廣大湯政中和好生以洽民心<lb/>
常徳以立武事功惟從重用敦勸於羣材賞不失勞示<lb/>
無私於庶類肆令庸賤亦玷寵榮臣敢不跂詠前修激<lb/>
昂素節實墉實壑叨恩巳愧於無功迺積廼倉率職尚<lb/>
<pb n="KR4d0160_WYG_004-2a"/>
期於小補<lb/>
　　　謝特轉朝散郎表<lb/>
救荒布惠方祗温詔之音懋賞遷官忽拜中天之命省<lb/>
循非據戰恐交懐<hi>中謝</hi>伏念臣本乏才能誤登科第横<lb/>
經勸講首尾十年随牒宦逰棲遲二紀間䝉推擇稍預<lb/>
使令惟髙陽一路之衝總朔部十城之逺河流横亘穡<lb/>
事艱勤塘水瀰漫地形卑下薄有雨淫之患類多菜色<lb/>
之虞上聖勃興邁禹湯之獨智匹夫不獲軫堯舜之深<lb/>
<pb n="KR4d0160_WYG_004-2b"/>
仁至乃親灑宸毫洊頒詔檢廣給散以惠細弱營居䖏<lb/>
以寓流移大開倉廩之儲蠲免税租之入展閣借貸遵<lb/>
奉成書拯救撫存不拘常法精誠感格品類昭蘇舉無<lb/>
疾疫之災各保安全之慶羹藜茹糗變饑饉而為豐年<lb/>
里頌塗歌改呻吟而成和氣於穆帝王之徳克配乾坤<lb/>
孑然螻蟻之生何禆毫髮逮茲進秩尤懼瘝官此盖皇<lb/>
帝陛下明協照臨功㕘化育敷徳澤以厚下操威福以<lb/>
馭臣視民如傷既恤災而有政勸功以賞又録善以無<lb/>
<pb n="KR4d0160_WYG_004-3a"/>
私是致妄庸亦叨甄奨臣敢不夙興自勉夕惕載思永<lb/>
堅忠孝之心益勵報酬之節<lb/>
　　　謝直秘閣表<lb/>
祗領使權乆乏涓埃之効進聨冊府誤膺綸綍之恩省<lb/>
分踰涯汗顔増愧<hi>中謝</hi>竊以承明金馬昔云著作之庭<lb/>
延閣芸臺今號圖書之府四部森羅於編簡九流輝曜<lb/>
於籖縢内則掌校秘文必求材雋外則帶為貼職宜命<lb/>
時髦自非黄巻潜心青錢馳譽或負瑰竒之業或髙經<lb/>
<pb n="KR4d0160_WYG_004-3b"/>
緯之文素推博習之通儒乃使寓名於蔵室伏念臣性<lb/>
類棗膏之昬鈍才同蟠木之輪囷講學十年傳經甚陋<lb/>
効官二紀補報何功稍預選除浸更任使屬朔方之小<lb/>
歉軫淵慮之深憂凡恤民施利之方若移粟救荒之政<lb/>
經畫悉遵於睿訓奉行僅免於刑章豈期至薄之勞上<lb/>
達盖髙之聽特頒宸翰俯飭孱蹤兼示優恩肆令原任<lb/>
身㕘秘省安知闗塞之遥名入道山頓覺蓬莱之近此<lb/>
盖皇帝陛下深仁博愛洪造曲成操八柄以馭羣臣奉<lb/>
<pb n="KR4d0160_WYG_004-4a"/>
三無而惠萬有芃芃棫樸備薪槱以無遺汎汎楊舟均<lb/>
浮沉而俱載致茲冗賤亦玷寵光臣敢不激勵懦衷布<lb/>
宣睿澤考察盈虚之理斟量開闔之權仍偷暇於簿書<lb/>
復究心於鈆槧葵心常在敢忘傾向之誠駑馬未疲誓<lb/>
竭馳驅之報<lb/>
　　　謝河北轉運副使表<lb/>
外府備員方懼曠尤之責朔方将漕復遭臨遣之恩揣<lb/>
分踰涯汗顔増愧<hi>中謝</hi>伏念臣草茆寒士章句腐儒偶<lb/>
<pb n="KR4d0160_WYG_004-4b"/>
塵俊造之科獲玷官常之路横經勸講首尾十年抗俗<lb/>
奔馳徊翔二紀使節薦持於南北事功何補於毫分逮<lb/>
供職於中都尚未淹於數月忽䝉推擇再預使令陞峻<lb/>
職以寵行造大廷而賜對親聞法語熟知四海之憂仰<lb/>
揆淵衷凜出百王之上夫何頑鈍有此遭逢矧是奥區<lb/>
乃臣舊部闗河控扼無匪昔㳺金糓支移粗為素習單<lb/>
車就道攬轡増榮此盖伏遇皇帝陛下剛健有為聰明<lb/>
作哲乾開坤闢均覆幬於羣生雷動風行普恩威於萬<lb/>
<pb n="KR4d0160_WYG_004-5a"/>
物挈提大器駕御羣材肆令冗賤之資亦備驅馳之列<lb/>
臣敢不激昂疲鈍趨赴事功舜陛堯廷方逺趨朝之路<lb/>
朔風塞雪益深戀闕之思永誓糜捐少圖報效<lb/>
　　　天申節賀表<lb/>
華渚流虹兆興王之瑞應樞纒繞電昭元聖之休符㑹<lb/>
逢彌月之辰仰祝後天之算<hi>中賀</hi>恭惟皇帝陛下睿明<lb/>
天縱剛健日新當國歩之艱難膺昊穹之眷佑興衰撥<lb/>
亂將開混一之祥濟世安民方懋憂勤之徳協氣横流<lb/>
<pb n="KR4d0160_WYG_004-5b"/>
於上下歡心徧接於寰區臣頃代匱於冡司屬省愆於<lb/>
海嶠逺効封人之頌傳聞嵩嶽之呼夢想堯階神馳舜<lb/>
陛乾坤簡易既夙荷於生成日月光明願永依於臨照<lb/>
　　　生日謝賜羊酒米麵表<lb/>
慶澤如天寵頒於異數措躬無地自悼於孤生難名洪<lb/>
造之恩罔極劬勞之慕<hi>中謝</hi>伏念臣少無竒節早際盛<lb/>
時荷三朝聖神之知乏一日忠嘉之報逮真人之臨御<lb/>
躐羣俊以超升適丁載育之辰俄被既繁之錫此盖皇<lb/>
<pb n="KR4d0160_WYG_004-6a"/>
帝陛下仁深洽物禮厚馭臣每軫念於股肱故曲加於<lb/>
體貎榮迂中使慶溢外庭五鼎徒陳弗及遺羹之日萬<lb/>
鍾雖竊莫追負米之年惟勤夙夜之思庶答生成之賜<lb/>
　　　辭免少保左僕射表<lb/>
綸制誕敷俾還宰路囊封懇避尚閟俞音仰祈從欲之<lb/>
仁終遂知難之請<hi>中謝</hi>伏念臣性資剛僻學術迂䟱屬<lb/>
委質以策名誓捐軀而報國夙際風雲之㑹乆依日月<lb/>
之光時適艱虞義惟黽勉飛龍正御何施汗馬之勞霖<lb/>
<pb n="KR4d0160_WYG_004-6b"/>
雨無功巳愧代天之用昨叨注倚寵畀藩宣願殫螻蟻<lb/>
之微誠庶答乾坤之大造而臣心志已竭疾病交攻琳<lb/>
館投閑方陳於剡牘鋒車促召亟對於凝旒載登左揆<lb/>
之崇仍陟貳公之峻蚊負山而力小是懼鶴乗軒而寵<lb/>
過為虞跼地靡容循墻知畏伏望皇帝陛下垂恩簪履<lb/>
加照桑榆察臣惓惓之忠素非避事念臣區區之意大<lb/>
懼妨賢更選時髦俾持政柄聖時得濟川之助微臣當<lb/>
擊壤而歌蒲質雖衰儻未淪於溝壑葵心常在猶期效<lb/>
<pb n="KR4d0160_WYG_004-7a"/>
於涓埃<lb/>
　　　第二表<lb/>
忱辭屢達期仰動於天心温詔曲頒俾恪共於衮職罄<lb/>
陳㣲悃重冒威尊<hi>中謝</hi>竊以政總中臺僕射實百僚之<lb/>
表朝列左棘三孤居羣士之先體貎既隆安危所寄雖<lb/>
置員而乆曠信受任之非輕况當國歩之艱難敢累聖<lb/>
君之畀付伏念臣禀生竒蹇賦性顓䝉早擢禁途晚陪<lb/>
樞筦心每存於王室功何有於太常當軸䖏中初乏姚<lb/>
<pb n="KR4d0160_WYG_004-7b"/>
崇之十事折衝禦侮奚堪李靖之一行况未施横草之<lb/>
勞而乆困負薪之疾方籲天而求佚乃播命以登庸外<lb/>
憂難彊之筋骸内畏非常之爵寵力不能而當止技巳<lb/>
試而何堪俯伏投誠彷徨失據恭惟皇帝陛下乾剛獨<lb/>
運離照旁施念輔弼之臣實闗治亂非文武之備孰繋<lb/>
重輕遴擇時材益隆國棟儻不嫌於反汗庶大振於宏<lb/>
綱顧惟進退之間終賴生成之造<lb/>
　　　謝左僕射表<lb/>
<pb n="KR4d0160_WYG_004-8a"/>
出分帥閫曽無禦侮之勞仰奉制恩再冒䖏中之寄牢<lb/>
辭不獲荷寵為憂<hi>中謝</hi>竊以惟昔大有為之君必得不<lb/>
世出之士靖寜禍亂保乂邦家式丁千載之時遂定萬<lb/>
年之業成湯以三聘相伊尹克享天心姚崇以十事獻<lb/>
明皇再造王室究觀亨㑹宜屬真賢伏念臣初乏寸長<lb/>
徒堅一節出入三紀乆玷恩私勤勞百為備嘗艱險晚<lb/>
託風雲之㑹繼叨衮鉞之榮邉騎南馳嘗分憂於柱石<lb/>
冦鋒宵遁復備位於藩垣仰賴天威漸平冦難曽何施<lb/>
<pb n="KR4d0160_WYG_004-8b"/>
於尺寸惟竊戴於寵光敢圖渙汗之頒歸冠上台之位<lb/>
念皇綱之未振復天歩之多艱事巳試而可知固慚重<lb/>
任恩彌隆而未報尚竭孤忠此盖皇帝陛下明照庶工<lb/>
區别羣品與天同徳茂化育於蟲魚如日之升被光華<lb/>
於草木肆令衰朽再冒使令尊主庇民敢負平生之志<lb/>
節興衰撥亂庶寛當宁之憂勤<lb/>
　　　任左僕射乞宫觀表<lb/>
贊元經體慚賢路之乆妨告老乞身叩帝閽而有請退<lb/>
<pb n="KR4d0160_WYG_004-9a"/>
惟僣越甘竢刑誅<hi>中謝</hi>伏念臣世貫寒鄊早塵仕版繡<lb/>
衣持節十年猥被於馳驅鐵馬從軍二鄙徧嘗於險阻<lb/>
㑹真人之臨御偕羣俊以陞遷初擢貳於樞庭繼延登<lb/>
於揆路摠戎京口距强鄰於一水之間置陣江東禦大<lb/>
冦於半舍之近但憑睿算曽乏寸功逮重玷於冡司巳<lb/>
再更於嵗籥侵尋甲子六十有三補報朝廷萬分無一<lb/>
逼崦嵫之將暮加蒲栁之易衰素嬰伏暑之沉疴發在<lb/>
連年之盛夏向匪嚴宸軫念丹劑屢頒遣中使而撫存<lb/>
<pb n="KR4d0160_WYG_004-9b"/>
勅良醫而調䕶至於今日豈保餘生重念臣遭遇聖明<lb/>
兩叨鼎軸出入将相五換星霜禄位豐盈形神衰薾茲<lb/>
屬艱虞之際難勝機務之繁伏地投誠籲天瀝懇伏望<lb/>
皇帝陛下乾坤覆燾日月照臨憐老馬之虺隤難堪鞭<lb/>
䇿憫病樗之朽腐宜謝雕鐫俾斂跡於公朝獲庇身於<lb/>
真舘豈特尫羸之弱質稍遂休閑庶令孤拙之危蹤得<lb/>
全名節<lb/>
　　　謝兼湖南路營田大使表<lb/>
<pb n="KR4d0160_WYG_004-10a"/>
祗守屛藩退慚衰朽就加使指彌荷寵靈<hi>中謝</hi>竊以兵<lb/>
食所先耕戰為急漢屯西域充國陳十二事之便宜魏<lb/>
田許都任峻得百萬斛之蓄積是為有邦之大計宜乎<lb/>
厯世以相沿國家屬時多艱稽古創立乃眷宿兵之地<lb/>
是嚴積榖之科外杜姦謀内强國勢乃合兵民之力以<lb/>
紓飛輓之勤雖經始於暫勞庶成功於永逸亶惟時望<lb/>
始合奉承而臣齒髮已衰精神俱耗任雖專於帥閫情<lb/>
實在於衡門忽承明詔之頒例付司農之責此盖皇帝<lb/>
<pb n="KR4d0160_WYG_004-10b"/>
陛下大明並照厚徳無疆謂臣粗知稼穡之勤憐臣侍<lb/>
從靮鞭之乆逮茲承乏盡出優恩臣敢不誓竭惷愚仰<lb/>
圖報効惟知黽勉踐仲由有勇之言儻或豐盈覬羊祜<lb/>
季年之積<lb/>
　　　謝除男抗摭職名并姪挺改官表<lb/>
運逢千載莫知補報之方寵被一門益犯滿盈之戒既<lb/>
累辭而弗獲徒負愧以彌深<hi>中謝</hi>伏念臣世貫寒鄉家<lb/>
傳末學繩樞甕牖素非閥閲之餘韋帶布衣僅繼簮纓<lb/>
<pb n="KR4d0160_WYG_004-11a"/>
之後晚膺睿睠再冒台司欲効涓埃徒殫夙夜歎殘年<lb/>
之多病思解政機顧賤息之何功同升冊府身居子舎<lb/>
名在道山賞典頻繁必速續貂之誚聖恩優渥益憐䑛<lb/>
犢之情復因猶子之從軍俾脱南宫之銓調睠私若此<lb/>
灰滅以之此盖皇帝陛下太極函三乾元用九執賞罰<lb/>
之大柄駕馭英豪恢道徳之宏綱包容纎芥故令衰緒<lb/>
亦被榮光臣敢不益懼顛隮愈懐祗畏行惟訓儉傳清<lb/>
白以承家言必教忠誓糜捐而報國<lb/>
<pb n="KR4d0160_WYG_004-11b"/>
　　　謝除依前特進尚書左僕射都督江淮兩浙荆<lb/>
　　　　湖軍事表<lb/>
恩頒宸宇誕揚渙汗之音誠叩天閽莫動盖髙之聴揣<lb/>
躬凉薄拜命兢營<hi>中謝</hi>伏念臣奮跡寒鄉致身近弼逢<lb/>
時器使寜無中外之殊被睠優隆不見初終之異頃祗<lb/>
嚴召再秉洪鈞鳳閣鸞臺顧叨逾之巳甚琱戈玉節思<lb/>
報稱之謂何皎皎不忘區區自効况崦嵫景逼乆無意<lb/>
於功名而鼯䑕技窮猶誤䝉於驅䇿過膺異數兼總元<lb/>
<pb n="KR4d0160_WYG_004-12a"/>
戎惟兹八路之權厯考四封之逺長江繚繞屬部彌延<lb/>
北接偽疆地犬牙而錯䖏南連蜀壤勢猨臂以交通號<lb/>
令實遥撫循攸重必資豪傑仰副倚毗如羊祜之懐柔<lb/>
方成逺業若武侯之籌略庶定中原顧臣何人辱國斯<lb/>
舉既籲天而莫獲徒跼地以難安此盖皇帝陛下睿智<lb/>
日新聰明時憲誕敷文徳本聖人之用心有此武功亦<lb/>
王者之能事迺肇新於督府作巨屏於行朝而臣日侍<lb/>
清光備聞睿訓肅将天罰少寛明主之深憂克復神州<lb/>
<pb n="KR4d0160_WYG_004-12b"/>
尚覬蒼穹之悔禍<lb/>
　　　謝特進觀文殿大學士提舉洞霄宫表<lb/>
待罪台司弗勝重任奉祠真舘仰累寛恩仍兼秘殿之<lb/>
隆名俯示淵衷之至意念循墻而莫避惟感涕以無從<lb/>
<hi>中謝</hi>伏念臣本乏藝能蚤䝉推選十年持橐荷累朝黼<lb/>
扆之知二紀從戎冒極塞干戈之險晚縁遭際寖冒使<lb/>
令瞻天表於敵營巳䝉眷奨奉時廵於海甸復被甄陞<lb/>
驅馳七換於星霜出入再叨於魁柄念中原之未復每<lb/>
<pb n="KR4d0160_WYG_004-13a"/>
深撻市之慚庸王國之多虞敢憚摧鋒之役而臣侵尋<lb/>
晚境顛倒迷塗既無經逺之謀又乏防微之智念積年<lb/>
之罪釁顧擢髮以奚窮誤當宁之倚毗雖殺身而莫贖<lb/>
方言章之交上實邦憲之難逃力扶顛躓之蹤孰非帡<lb/>
幪之造此盖皇帝陛下至仁兼愛大徳有容念簮履之<lb/>
微材乆䝉親近貽搢紳之後福特屈刑誅禄食優衰悴<lb/>
之身終始盡保全之賜臣敢不甘心蓬蓽逺跡海山闔<lb/>
門銜戴於恩私沒齒不忘於循省儻有捐軀之所不改<lb/>
<pb n="KR4d0160_WYG_004-13b"/>
初心庶幾結草之前尚期小補<lb/>
　　　潭州乞宫觀表<lb/>
不能者止恐貽覆餗之譏有疾則辭敢怠負薪之訓輙<lb/>
陳愚悃上凟淵聰<hi>中謝</hi>伏念臣頃以孤忠誤䝉器使憤匈奴<lb/>
之未滅何以家為思天下之未平猶如己溺枕戈必報<lb/>
嘗膽不忘嗟志大而才踈終遇豐而効淺賴中宸之覆<lb/>
露從祠舘之優閑庶保殘年不虧素守㑹長沙之闕守<lb/>
選舊弼以分行首尾五六辭既難囬於渙汗奔馳數千<lb/>
<pb n="KR4d0160_WYG_004-14a"/>
里遂逺渉於修塗重惟承乏之初偶屬大荒之後羣盗<lb/>
弄兵非一路編氓餓踣於四郊戮渠魁而撫脅從俾安<lb/>
田里勸豪宗而發私積以賑貧窮晝旦忘飱夜分置寢<lb/>
適雨暘之協序致年穀之順成緑林無嘯聚之徒赤子<lb/>
返耕桑之業因兹乞退豈曰辭難傾肺腑以籲天望雲<lb/>
霄而俟命重念臣頹齡巳迫弱質易衰自夏渉秋常苦<lb/>
怔忪之患從朝至暮第懐顛沛之憂藥石交攻形神浸<lb/>
耗既難膺於重寄敢貪戀於寵榮豈待人言所宜自省<lb/>
<pb n="KR4d0160_WYG_004-14b"/>
伏望皇帝陛下擴推明徳曲示優恩俯憐螻蟻之誠深<lb/>
念盖帷之舊使其全進退之義察其非矯激之為蚤降<lb/>
俞音俾安賤迹丹心懇切仰祈從欲之仁白首涕零猶<lb/>
誓捐軀之報<lb/>
　　　謝賜御筆并乞宫觀表<lb/>
仰貢囊封披腹心而自達俯頒宸翰輝耳目以増榮輙<lb/>
殫螻蟻之誠重凟冕旒之聴<hi>中謝</hi>竊以父母之愛子唯<lb/>
欲其生疾痛則呼天固非得巳伏念臣自叨閫寄思報<lb/>
<pb n="KR4d0160_WYG_004-15a"/>
國恩亦嘗親緫師干冒渉風濤之險身先士卒以當豺<lb/>
虎之羣義在除兇誠非愛死徒以崦嵫将暮蒲栁易衰<lb/>
厲氣潛乗雨淫為梗悵心神之揺落寂若寒灰顧肢體<lb/>
之凋摧僅同枯枿力陳悃愊獲遂退閑豈期睿眷之豐<lb/>
隆更賜湛恩之優渥灑為聖作播在訓詞倬然雲漢之<lb/>
章照臨萬物疾若風雷之令鼓動羣心捧讀凌兢退思<lb/>
感泣自惟蹤跡乆被眷知豈敢心欲仕而丐閑身尚安<lb/>
而託病上負生成之大徳永為名教之罪人顧雖無知<lb/>
<pb n="KR4d0160_WYG_004-15b"/>
亦不為此伏望皇帝陛下擴施洪造深憫忱辭察臣信<lb/>
以事君寜忍為欺君之行念臣勤於涖事且素無避事<lb/>
之名矜貸餘生俾全晚節收形骸於行陣獲保殘年奉<lb/>
香火於閒庭庶安賤迹<lb/>
　　　又<lb/>
轅門移病屢仰貢於忱辭使馹踵塗復下頒於宸翰寵<lb/>
加心悸感劇涕零<hi>中謝</hi>伏念臣蚤玷儒科晚陪興運入<lb/>
塵揆路出擁戎旃念膺明主之知頗慕古人之節誠通<lb/>
<pb n="KR4d0160_WYG_004-16a"/>
白日雖慚魯子之揮戈志復中原每效陶公之運甓固<lb/>
嘗親持桴鼓止泣江山第縁日暮之年復困雨淫之疾<lb/>
心號神明之舎動輙怔忪胃為倉廩之官愈増虚弱數<lb/>
上章而自劾冀引分以投閑敢謂聖明益深眷注特攄<lb/>
睿思親灑雲章迅若風雷鼓動貔貅之勇燦如奎壁下<lb/>
為草木之光縱使糜捐莫能報塞然念衰殘之質乆嬰<lb/>
疾疢之憂恐終誤於使令必再干於聴覽伏望皇帝陛<lb/>
下體天行健如日方中俯念疲癃聞越吟而軫慮加憐<lb/>
<pb n="KR4d0160_WYG_004-16b"/>
耋艾錫漢帛以疏恩改命英材俾専劇任肆令孱懦獲<lb/>
遂退休横槊賦詩尚憶當年之意氣求田問舎少延末<lb/>
路之光隂<lb/>
　　　謝傳宣撫問賜茶藥表<lb/>
中使遄臻仰訓詞之下逮外藩無補䝉錫予之殊榮祗<lb/>
服睿私惟深感涕<hi>中謝</hi>伏念臣少諳寒苦晚幸遭逢學<lb/>
古而不適於時才䟱而無取於世荐沐雲天之澤乆叨<lb/>
将相之權巳迫衰殘甘退歸於邱壑再䝉除用乃復領<lb/>
<pb n="KR4d0160_WYG_004-17a"/>
於麾符祗命戒塗涓辰視印云何報効尚辱記存頒北<lb/>
苑之名團能袪滯思出上方之珍劑可起沉疴此盖皇<lb/>
帝陛下需澤旁流晉明蕃錫憐臣簮笏之舊未忍遐遺<lb/>
以臣桑榆之年猶加返照臣敢不仰銜恩遇勉竭疲駑<lb/>
儻未畢於餘生誓少酬於洪造<lb/>
　　　辭免除依前特進尚書左僕射都督江淮兩浙<lb/>
　　　　荆湖諸軍事加食邑表<lb/>
乆塵揆路屢伸閑退之誠兼緫元戎更冒倚毗之重輙<lb/>
<pb n="KR4d0160_WYG_004-17b"/>
布牢辭之義仰祈從欲之仁<hi>中謝</hi>伏念臣渉道弗深見<lb/>
幾尤淺天資拙直之外無所甚長世路艱險之間頗知<lb/>
自信偶陪聖運再玷宰司殫夙夜之微勤冀涓埃之小<lb/>
補志期靖亂常止泣於江山心在酬恩每捐軀於矢石<lb/>
終無異效仰副虛懐敢謂皇明照知忠樸内襲三台之<lb/>
任外專八路之權非王導之材猷孰膺遴選捨武侯之<lb/>
智略曷副褒陞况乃入當相印之榮出擁戎旃之寄踰<lb/>
涯是懼揣分奚堪伏望皇帝陛下天地兼容神明獨斷<lb/>
<pb n="KR4d0160_WYG_004-18a"/>
憐臣巳老素無避事之名知臣至愚徒有愛君之志偶<lb/>
縁衰病恐誤使令特軫淵衷收還成命敷求人傑佐佑<lb/>
邦基庶令衰瘁之餘生獲保退休之晚景<lb/>
　　　第二表<lb/>
囊封上達具陳悃愊之辭詔檢下頒復拜丁寜之訓輙<lb/>
再干於洪造冀必奉於俞音<hi>中謝</hi>竊惟将相之大臣實<lb/>
繫國家之重任都督之號起於魏晉之間僕射之名盛<lb/>
於隋唐之際並居朝著各執事樞能效一官巳為稱職<lb/>
<pb n="KR4d0160_WYG_004-18b"/>
併持二柄允屬英材儻匪寅亮天工克任棟梁之寄兼<lb/>
資将略素深帷幄之謀必致顛隮難當憂責如臣者文<lb/>
慚經緯止為章句之儒武昧韜鈐粗通軍旅之事輙膺<lb/>
異數大駭羣情伏望皇帝陛下覆燾無私照臨有赫察<lb/>
臣無功名於承平之日矧值艱難憐臣乏材力於少壯<lb/>
之時况茲衰病收還成命改付真賢庶於授受之間不<lb/>
失邇遐之望<lb/>
　　　謝封成國公加食邑表<lb/>
<pb n="KR4d0160_WYG_004-19a"/>
侯邦假守每深尸素之慚禋祀慶成濫被寵光之典懇<lb/>
辭不遂撫已増憂<hi>中謝</hi>竊以分國擬於上公爰田畀之<lb/>
多賦名噐所寓輕重有倫儻乖授受之宜奚副遐邇之<lb/>
望伏念臣奮由寒素晚遇聖神初從樞筦之嚴再冒鈞<lb/>
衡之重罪戾有邱山之積報酬無尺寸之微荷哲后之<lb/>
記憐推天慈而覆燾逮司留鑰畏甚履冰方合宫欵謁<lb/>
之辰乏捧豆走祠之力敢期褒命誤及孤蹤此盖皇帝<lb/>
陛下舜徳格天堯仁浹物駿奔得四海之助聖孝來萬<lb/>
<pb n="KR4d0160_WYG_004-19b"/>
國之心致是衰殘亦叨賁飾臣敢不仰思睿渥彌激懦<lb/>
衷斧鉞在前豈憚捐軀之所絲毫或補益堅戴上之誠<lb/>
</p>
<p>
</p>
  </div>
<div>
                <head>忠穆集卷五</head>
    <p>
<pb n="KR4d0160_WYG_005-1a"/>
欽定四庫全書<lb/>
　忠穆集卷五　　　　　　宋　呂頤浩　撰<lb/>
　　狀<lb/>
　　　乞留直筆兼管内侍省事狀<lb/>
臣早來奏事恭禀聖訓隆祐太后欲行六宫合留行在<lb/>
人數親承聖訓六宫並隨太后行此中更不留人臣尋<lb/>
奏記得臣知揚州日親奏御筆内尚書省直筆留一半<lb/>
在南京一半於揚州州治安下今若不留直筆之類即<lb/>
<pb n="KR4d0160_WYG_005-1b"/>
内省職事令何人掌管䝉聖訓欲令内臣權管臣即時<lb/>
已奏令内侍權管内省職事深屬不便臣即至都堂與<lb/>
執政商議此事有合奏陳者陛下以隆祐太后及先朝<lb/>
房院人數稍多痛懲二月間倉猝之禍遂先遣行誠得<lb/>
策也然近日議者多以為陛下雖有固守建康之詔而<lb/>
隂為避敵之計如曾楙尚疑之况無知之民乎今不量<lb/>
分嬪御留行在則民心不固流言紛紛此不可一也兼<lb/>
内宰之職自成周有之董正女御之屬今内尚書掌批<lb/>
<pb n="KR4d0160_WYG_005-2a"/>
出四方奏牘及臨時處分亦自古設官之制宫禁峻深<lb/>
與外人不相見故號令嚴謹若令内臣權管深恐不宻<lb/>
亦恐不可開端此不可二也伏望聖慈詳酌少留六宫<lb/>
在此以安人心及分撥内尚書直筆在此以嚴命令乞<lb/>
賜睿察<lb/>
　　　論乞移蹕平江府狀<lb/>
臣有迫切之懇久欲仰冒天聰然朝夕思念深懼輕凟<lb/>
冕旒之聽是以踟蹰累旬未敢陳述欲隱忍不言復恐<lb/>
<pb n="KR4d0160_WYG_005-2b"/>
懐情不盡上誤國事身為舊弼仰荷陛下恩遇之深既<lb/>
有所見豈敢緘黙不言臣竊見今年二月間移蹕建康<lb/>
與諸大將兵屯去處相近指麾號令事勢順便漸圗中<lb/>
原此上策也然自三月至八月敵人騎兵弓弱馬瘦之<lb/>
際既未能舉事今已秋深矣正敵騎得志之秋不可不<lb/>
嚴為隄備惟建康之為郡與偽境相去宻邇敵人用兵<lb/>
能避實撃虚既知韓世忠與張浚兩軍人馬精鋭分屯<lb/>
楚泗兩州必引兵西去由上流渡江敵騎所向如飄風<lb/>
<pb n="KR4d0160_WYG_005-3a"/>
驟雨之來朝發太平州上下州軍午未之間已馳至建<lb/>
康斥堠探報安可及哉萬一奔衝兵馬蹂踐倉猝顛沛<lb/>
又如在揚州時不可不防也伏望聖慈為宗廟社稷計<lb/>
長慮却顧天下幸甚且陛下近降指揮改駐蹕為廵幸<lb/>
法漢髙祖唐太宗之事願明詔大臣熟議於九月下旬<lb/>
且移蹕平江前倚陂湖沮洳之險背負松江長橋之阻<lb/>
緩急不至狼狽進退不至倉黄候來春復幸建康乃萬<lb/>
舉萬全之計乘輿永無後患之策也臣頃在河北與金<lb/>
<pb n="KR4d0160_WYG_005-3b"/>
人相持累年熟知其情大槩善示弱善設伏若近日别<lb/>
無警報此尤不可不慮安危之機國之大事仰冀聖明<lb/>
深賜洞察臣昨於建炎三年䝉陛下擢任左僕射是年<lb/>
四月扈蹕往建康至八月下旬懇告陛下廵幸浙東仰<lb/>
䝉聖慈浩然開納進幸温台等州是年金人渡江聖駕<lb/>
往來迄無驚擾之患前事未逺龜鑑昭昭雖敵兵未必<lb/>
至江然在我之計思患預防不得不然也臣衰病餘生<lb/>
常恨無以報國輙貢芻蕘之言仰祈天造貸其萬死臣<lb/>
<pb n="KR4d0160_WYG_005-4a"/>
無任激切之至<lb/>
　　　論邊防機事狀<lb/>
臣歴官四朝䝉國厚恩仰荷陛下眷遇之深雖糜骨粉<lb/>
身無以論報臣自聞豫賊與金人入邊以來縁不知探<lb/>
報之詳無由條具備禦之計而數日來收宰相趙鼎書<lb/>
云敵騎尚留淮甸詐不可測又得右軍統制張俊及一<lb/>
二掌兵官書云將士之心皆願悉兵過江與金人接戰<lb/>
縁事關利害輙有愚見冒昧塵述夫王師纔渡江便有<lb/>
<pb n="KR4d0160_WYG_005-4b"/>
大禍福何以言之蓋淮南之地金之騎兵可前可却而<lb/>
我師易進難退不可不審也竊料敵人二三月間糧盡<lb/>
必勢窘何以知之蓋京西及徐亳諸郡全未有耕鑿糧<lb/>
運所出自來止藉東平濟南府及淄青徳博等數州而<lb/>
已今偽齊漕運由北清河泝流至濟州山口鎮<hi>原注上水約一</hi>
<hi>千里</hi>自山口鎮入黄河經由徐州淮陽軍轉漕入淮極為<lb/>
艱阻兼黄河自來難行舟船則齊人所儲糧食必不廣<lb/>
數年以來劉豫父子雖於南京淮陽軍陳潁數州積聚<lb/>
<pb n="KR4d0160_WYG_005-5a"/>
資儲然供給敵軍今已數月非久軍食必盡糧食既盡<lb/>
必謀退去但明遣探報候其欲退分遣精鋭追襲掩撃<lb/>
必獲大㨗兵法所謂料兵筭食古之善為將者常以兵<lb/>
食相須豫賊不知用兵之策而金人狃於常勝不知慮<lb/>
敵深入吾境此天亡之時也願陛下於此沍寒之時金<lb/>
人弓健馬壯之際且敇諸大將謹守江岸竢其糧盡欲<lb/>
退併力追襲此萬全之策也金人大帥如洛索扎木國<lb/>
王斡喇布皆已物故今次南來者逹賫郎君四太子臣<lb/>
<pb n="KR4d0160_WYG_005-5b"/>
在燕山府皆聞之逹賚有謀而怯戰四太子乏謀而麤<lb/>
勇然四太子所統部曲比之逹賚極衆且精鋭四太子<lb/>
所向尤宜隄防也臣螻蟻之情不勝憂憤之至仰乞照<lb/>
察<lb/>
　　　再論邊防機事狀<lb/>
臣契勘禦敵之計臣已條具其畧臣所謂王師纔過江<lb/>
便有大禍福者蓋用兵之法要在知彼知此金人因大<lb/>
遼及中國太平日久民不知戰遂致縱横又外國之性<lb/>
<pb n="KR4d0160_WYG_005-6a"/>
惟知附彊昨金人既得志於此地諸羌附之乃驅率諸<lb/>
國人民使之先登冒犯鋒鏑何嘗有愛惜兵民之意哉<lb/>
國家自渡江之後數年以來陛下宵衣旰食竭力養兵<lb/>
近方聚得戰兵十五萬器甲粗足豈可容易渡江與不<lb/>
顧危亡之衆决一旦之勝負哉自有萬全之策望陛下<lb/>
熟計之今已歲盡但乞謹守長江俟來年金人欲退之<lb/>
時須明遣探報選差大將揀擇精鋭急急追襲若乗勝<lb/>
可前引兵至南京亳州界以撼汴京則劉豫父子必震<lb/>
<pb n="KR4d0160_WYG_005-6b"/>
恐北走惟不可殺人不可刼掠續觀兵勢相去逺近若<lb/>
王師尚可北去即長驅至汴京既到汴京選差土豪守<lb/>
之來年七月間我乃班師過淮以待次年再出兵法所<lb/>
謂彼出我入彼入我出不過三數年間中原之地黄河<lb/>
以南必先為我有矣臣所謂萬全之策漢髙祖所謂吾<lb/>
寜鬬智不能鬬力者此也臣年老衰病識見蹇淺憂國<lb/>
之心不能自已乞賜睿察<lb/>
　　　論乞定駐蹕之地狀<lb/>
<pb n="KR4d0160_WYG_005-7a"/>
臣契勘金人自建炎二年引兵渡淮三年正月遂直走<lb/>
揚州去年十月以大兵分路渡江皆有深意近者蕭願<lb/>
中引兵逼江今復稍退此皆天祐本朝聖徳昭格之所<lb/>
致也夫金人本年既不渡江則諸事可以措手矣將以<lb/>
創中興之業伏願陛下發中興之誠心行中興之實事<lb/>
今當先定駐蹕之地據都㑹之要使號令易通于川陜<lb/>
將兵順流而可下漕運不至於艱阻然後速發大兵一<lb/>
頭項往江西湖南以平羣冦一頭項往池州至建康府<lb/>
<pb n="KR4d0160_WYG_005-7b"/>
處置已就招安尚懐反側之人於明年二三月間使民<lb/>
得務耕桑則大江以南在我之根本立矣然後乗大暑<lb/>
之際遣精鋭之兵與劉光世渡淮掎角而北去由淮陽<lb/>
軍沂州入宻州以揺青鄆命張浚躬親統兵由河中府<lb/>
入絳州以撼河東乗兩路餘民心懐我宋未泯之時知<lb/>
王師有收復中原之意則中興之業可覬也若不速為<lb/>
之逡廵過春夏則金人他日再來不惟大江以南我之<lb/>
根本不可立而日後之患不可勝言矣臣嘗觀自古有<lb/>
<pb n="KR4d0160_WYG_005-8a"/>
為之君將以取天下者弗躬弗親則不能戡禍亂定海<lb/>
内伏望聖慈考漢髙祖馬上治之之跡法唐太宗櫛風沐<lb/>
雨之事速圖之不可緩也臣在西北二邊出入行陣二<lb/>
十餘年今者年逾六十近在軍中頓覺筋力衰<graphic n="KR0629" url="https://raw.githubusercontent.com/kanripo/KR-Gaiji/master/images/KR0629.png" mimeType="image/png"/>非復<lb/>
昔時之强壯也日望陛下賜骸骨而歸所幸未填溝壑<lb/>
之前一見中興之業爾乞賜睿察<lb/>
　　　論車駕乗馬事狀<lb/>
臣昨日留身奏事仰䝉聖諭朕欲親幸軍營按視諸將<lb/>
<pb n="KR4d0160_WYG_005-8b"/>
教習陣隊而前此宰執力陳不可近日自杭州舟行到<lb/>
常州縁諸軍陸路不易遂登㟁乗馬欲與衆人同艱辛<lb/>
而范漴又以為不可縁此欝欝臣仰聞聖言不覺感歎<lb/>
竊以方今天下多難乃用武戡定之時馬上治之之日<lb/>
按行營陣出入御馬乃其宜也而儒士書生尚欲依太<lb/>
平之際必欲備法駕具儀仗非此不行是猶欲以干戚<lb/>
之舞解平城之圍也昔周武王師踰孟津左仗黄鉞右<lb/>
秉白旄載於經籍未聞有非之者漢文帝親屈帝尊往<lb/>
<pb n="KR4d0160_WYG_005-9a"/>
來於棘門灞上細栁營勞軍以今觀之自咸陽東南西<lb/>
漢故都至灞上道路約五六十里計其往還必須三兩<lb/>
日是時臣僚亦不以為非唐太宗躬擐甲胄平定禍亂<lb/>
如榆窠園之役與單雄信親角勝負虎牢之戰帝麾軍<lb/>
先登率史大奈秦叔寳纒麾幟馳出賊陣後遂擒竇建<lb/>
徳皆聖人英武之畧但陛下今日不當親臨戰陣不當<lb/>
履危冒險不當馳騁畋獵不當身屬櫜鞬若按視軍營<lb/>
出郊跨馬何損於治哉臣願陛下以剛斷為心以神武<lb/>
<pb n="KR4d0160_WYG_005-9b"/>
為事勿拘俗儒之論自為欝欝以圖中興之業臣不勝<lb/>
幸甚<lb/>
　　　論黜浮薄之士狀<lb/>
臣前日與宰執進呈潘棐差充川陜宣諭官李愿下幹<lb/>
辦公事面奉聖訓令説與李愿潘棐比因上殿觀其為<lb/>
人頗輕浮不可全信此行祗以棐久在西方知川陜人<lb/>
意備詢問爾夫潘棐臣素不識之但曾召至都堂觀其<lb/>
為人有口辯善談論然舉止輕儇議論捭闔政如聖訓<lb/>
<pb n="KR4d0160_WYG_005-10a"/>
臣與宰執退而仰歎睿照精明以此推之人之才否忠<lb/>
佞豈能少逃於聖鑒臣嘗觀自古立功立事之人皆剛<lb/>
毅木訥重厚寡言其輕儇辯㨗之人聽其言雖可喜使<lb/>
之臨事非惟鮮克有濟亦往往至于敗事故自聴言之<lb/>
際尤不敢忽昔張釋之對漢文帝以謂絳侯東陽侯言<lb/>
事曾不能出口豈效嗇夫喋喋利口今以嗇夫口辯而<lb/>
超遷之恐天下風靡不可不察釋之之論是矣唐徳宗<lb/>
寵任裴延齡每奏對恣為詭譎皆衆所不敢言延齡處<lb/>
<pb n="KR4d0160_WYG_005-10b"/>
之不疑徳宗雖頗知其詭譎但一好詆毁人冀聞外事<lb/>
故親厚之韋渠牟形神浮躁有口辯徳宗親信之此二<lb/>
人者皆以辯㨗變亂是非唐政不綱孔子謂惡利口之<lb/>
覆邦家者此也臣願陛下日後引對臣僚之際更加詳<lb/>
審察其趣向而用之庶幾所進擢者皆重厚沉毅之人<lb/>
而退黜輕儇浮薄之士使小人不得間君子則可以立<lb/>
功立事協濟中興之大業矣臣不勝拳拳之至<lb/>
　　　論乞於邕州置買馬司狀<lb/>
<pb n="KR4d0160_WYG_005-11a"/>
臣世為北人聞諸宿將皆曰平原淺草可前可却乃用<lb/>
騎之地騎兵之一可禦步兵之十山林川澤出入險阻<lb/>
乃用歩之地歩兵之一可禦騎兵之十自金人南牧以<lb/>
來中原之兵與金人相持未交鋒而輙奔潰者以平原<lb/>
曠野敵人騎兵衆而中國騎兵少故也昔馬伏波於交<lb/>
趾得駱越銅鼔乃鑄為馬式因表曰行天莫如龍行地<lb/>
莫如馬遂鑄銅馬式於魯班門外號曰金馬門又西漢<lb/>
元狩以後不復撃匈奴者以漢馬少故也恭惟陛下臨<lb/>
<pb n="KR4d0160_WYG_005-11b"/>
御以來留意馬政然關陜諸州半陷敵中四川道路通<lb/>
塞不常戰馬難到行在惟廣西一路與西南諸蕃接連<lb/>
宻邇黎雅等州日進綱馬節次到來諸軍頗以謂堪備<lb/>
出入行陣欲望明詔有司於邕州置買馬司差有風力<lb/>
臣僚一員充提舉官收買綱馬契勘四川秦鳳路祖宗<lb/>
以來以茶易馬故川路各有茶馬司竊聞西南諸蕃貴<lb/>
重中國絹帛每歲不惜十萬縑可以買馬數千匹今欲<lb/>
禦捍彊敵經理中原較量輕重十萬縑或可輟那所有<lb/>
<pb n="KR4d0160_WYG_005-12a"/>
起發綱馬事乞命有司採訪秦鳳路茶馬條法參酌施<lb/>
行<lb/>
　　　乞依舊宫觀狀<lb/>
臣聞周文王謂鬻熊曰先生老矣而熊自言以臣入山<lb/>
林逐麋鹿則臣誠老若使坐而策事則臣尚少秦穆公<lb/>
作誓亦曰詢兹黄髪則罔所愆昔人所以獨取老者之<lb/>
謀而又謂老者不以筋力為禮蓋以其歴年久更事多<lb/>
世間變故人事情偽盡能知之而驅馳䝉犯非為克堪<lb/>
<pb n="KR4d0160_WYG_005-12b"/>
也臣昨䝉聖恩閔其衰病退就閑散以終餘齡而臣年<lb/>
將七十坐以待盡自意此生不復瞻望天日之光矣又<lb/>
况無謀可詢無事能策豈謂睿慈記憐舊物宸翰屢頒<lb/>
使人促召而臣卧病日久皮骨僅存氣息奄奄全不入<lb/>
食形骸支離久立則仆寔已不可支吾再念平生喜於<lb/>
鞍馬不畏霜露軍旅錢榖之徧歴險阻艱難之備嘗今<lb/>
以老疾氣血既衰筋力憊矣雖欲奮不顧身竭盡犬馬<lb/>
以報陛下天地父母之恩而臣曉夜以思垂盡㣲軀固<lb/>
<pb n="KR4d0160_WYG_005-13a"/>
不足惜萬一有誤國家大事隕命䘮身死有餘責臣實<lb/>
危殆朝不保夕委是不能乗騎冲冒寒暑誠不敢輙當<lb/>
重任恐負使令盡棄前功晚節掃地惟陛下眷遇哀憐<lb/>
保全終始俾臣致仕或依舊宫觀臣雖在林泉猶思結<lb/>
草<lb/>
　　書<lb/>
　　　上時政書<lb/>
某皇恐頓首再拜某昨於宣和五年八月内嘗具奏燕<lb/>
<pb n="KR4d0160_WYG_005-13b"/>
山府一路開邊闊逺其勢難守及條具河北燕山路危<lb/>
急五事以聞尋奉聖㫖吕某所奏意有包藏情不可貸<lb/>
可先次落職如軍糧闕誤令宣撫使王安中枷項上件<lb/>
行遣並在朝廷去年二月到尚書省亦常陳述金人八<lb/>
月必侵邊十一月必大舉不䝉省察以今日之事料之<lb/>
金人釁隙又甚於前日不待言而可知也若秋冬不能<lb/>
捍禦必又渡河分道並入一道由青滄以趨徳博自京<lb/>
東東路西來<hi>原注以河北路京東東路未經殘破故也</hi>一道由磁相濟滑南<lb/>
<pb n="KR4d0160_WYG_005-14a"/>
來一道由河東趨西洛東來㑹兵於梁宋之郊徐議所<lb/>
向不知朝廷何以支吾某伏思今日之計莫若逺斥堠<lb/>
明探報不入境即已儻或復來速避地於江外以為後<lb/>
圖此事誠不可忽去年秋冬間祗縁廟論不同或和或<lb/>
戰膠擾不决又百官内少有知邊事謀臣陳畫利害致<lb/>
令朝廷受禍天下痛心今日之事不容更有蹉跌伏願<lb/>
某官深思熟慮以保萬全蓋金人恃其彊勇故示不測<lb/>
與契丹相持二十年今歲講和明年大戰前後反覆卒<lb/>
<pb n="KR4d0160_WYG_005-14b"/>
吞契丹今日之勢講和亦不可恃欲戰則力不逮若非<lb/>
遷避更無上策議者多以為鑾輿南渡必失中原是大<lb/>
不然赤壁之戰魏彊吳弱然而魏武大衂者江淮之間<lb/>
沮洳之地又有長江之險非北人用重兵之利此吳所<lb/>
以勝也戰勝則勢張豈有失中原之理哉議者又曰敵<lb/>
人既能渡大河豈不能渡大江亦不然黄河水狹霜降<lb/>
之後水面不過一二里又無水戰之具敵人渡河所以<lb/>
不能制大江則不然水面闊逺狹處不下七八里若於<lb/>
<pb n="KR4d0160_WYG_005-15a"/>
南岸預集水戰俟其半渡由南岸以輕舟戰艦順流而<lb/>
下頃刻追及雖百萬之師可挫也且以夏人號為善用<lb/>
兵與我相持迭勝迭負我師未嘗如今日敗衂者以涇<lb/>
原環慶等路皆山險之地非騎兵所利故也自金人入<lb/>
邊我師遇之不待接戰而輙奔潰不暇成列者蓋平原<lb/>
曠野步人不能抗騎兵故也某之意欲遷避者又以二<lb/>
十年童貫掌兵柄軍政盡壊賞罰不明人無鬬志所以<lb/>
先革此弊然後可以語戰兼自燕山之敗金人連二年<lb/>
<pb n="KR4d0160_WYG_005-15b"/>
逼境後來數路官私馬刼掠已盡步人之勢終難抗騎<lb/>
兵霍去病傳云自後更不議伐匈奴者以無馬故也豈<lb/>
不可鑒哉竊望某官長慮却顧俯察愚夫之言况防秋<lb/>
在近機事甚迫梁宋間諸州環地千里城壁不固雖欲<lb/>
増修已不及矣伏願發於誠心開悟天意先遷宗廟於<lb/>
江外大駕且駐南京若無探報只駐南京萬一有警速<lb/>
駕南來江淮地熱又馬無稈草必不能久留俟其既往<lb/>
我復北去未為失計也兵法所謂彼入我出彼出我入<lb/>
<pb n="KR4d0160_WYG_005-16a"/>
兹誠今日備禦之策若乃江淮荆湖兩浙等路如何練<lb/>
兵如何飬馬如何選將佐如何修城壁如何備器械如<lb/>
何聚糧食此六者尤為今日急務惟速圖之不可緩也<lb/>
某衰病餘生夙荷知遇不忍緘黙伏望恕其狂瞽而詳<lb/>
擇焉不勝戰恐之至某皇恐頓首再拜<lb/>
</p>
<p>
</p>
  </div>
<div>
                <head>忠穆集巻六</head>
    <p>
<pb n="KR4d0160_WYG_006-1a"/>
欽定四庫全書<lb/>
　忠穆集巻六　　　　　　宋　吕頤浩　撰<lb/>
　　書<lb/>
　　　與張德逺書<lb/>
伏䝉寵記始生貺以香幣夫何身在髙位而不忘貧賤<lb/>
之交任兼将相而不遺外方守土之舊俾寳元慶歴間<lb/>
韓忠獻范文正忠厚之風今日復見下情感佩雖重畨<lb/>
疊幅不能道萬分之一也昨䝉頒惠色羅今復有涇段<lb/>
<pb n="KR4d0160_WYG_006-1b"/>
之貺此近嵗東南所無者區區不敢以多物効誠顧初<lb/>
冬在候塞上鐵衣寒早有禦寒衣物數件輙以拜納方<lb/>
公閑居閩中時此禮不敢廢是以塵浼幸賜矜亮<lb/>
　　　與李伯紀書<lb/>
某閑居無所營為昨於丹邱東郊創園築室求詩為貺<lb/>
乃䝉不鄙愚陋寵惠兩篇調髙陽春詞掩騷雅累日諷<lb/>
咏燥吻霑濡泉石增輝山林改色自此始矣道阻且長<lb/>
無由謁謝伏惟亮察荷蒙寵諭禅刹之旁借地為園此<lb/>
<pb n="KR4d0160_WYG_006-2a"/>
亦王子猷借宅種竹之意浮雲不繫於去留雅意孰分<lb/>
於物我逹人大觀歎仰不已十二詠尤見製作之工依<lb/>
韻和呈資千里一笑續貂之罪尚幸容恕上梁文得獲<lb/>
披讀筆勢縱放欽服欽服<lb/>
　　　與李漢老書<lb/>
承定居泉南婚嫁漸畢名邦繁㑹何樂如之某力辭兩<lb/>
鎮朝廷從之惟少傳之除辭至六七引永叔差知太原<lb/>
除宣徽使改差知蔡州復帯觀文例方荷睿慈照察俯<lb/>
<pb n="KR4d0160_WYG_006-2b"/>
從愚願居閑以來頗得杜門修心養性之法此外無可<lb/>
言者比於東郊小圃棲止以狹隘伏熱渉夏卧病近得<lb/>
秋深風露稍寒乃獲安健道夫簡重而誠實昨知台州<lb/>
一毫不擾雖治郡不久極有去思劉彦修警敏有才智<lb/>
二弟所不及其他非面莫究萬一<lb/>
　　　與張全真書<lb/>
治閩且二年兵習教令民安田畝千里八郡肅清無事<lb/>
可以為左右賀台明諸州昨苦愆亢六月間得霖雨數<lb/>
<pb n="KR4d0160_WYG_006-3a"/>
尺嵗已大熟得來問知福建亦遂豐稔惟常湖兩郡下<lb/>
田有水潦之灾為患亦不廣也連年苦瘧痢今夏幸稍<lb/>
安但衰晚老態增甚䝉貺荔子差來人由海道六日而<lb/>
至丹邱色味香俱未盡變北客所未嘗見歐陽永叔以<lb/>
謂荔枝果一絶牡丹花一絶誠可信也珍感珍感<lb/>
　　　與范元長書<lb/>
閒退以來屛跡山郡親知書問因循不講忽辱垂教仰<lb/>
佩髙誼嵗寒不忘之意元長以世德碩學徊翔列卿頗<lb/>
<pb n="KR4d0160_WYG_006-3b"/>
自得否某自前年初冬來丹邱寓居無鄉閭故舊杜門<lb/>
養拙日益衰殘毎念甲戌同榜所存者僅四五十人不<lb/>
老即病四十年間怱怱如過隙良可慨歎<lb/>
　　　與汪彦章書<lb/>
承編次詔令旁捜逺討漸已就緒若繕寫不辦且以十<lb/>
年上之亦可雖洪儒大筆素所留意然勤勩可知矣某<lb/>
被㫖付以此事辭不獲巳頃在布衣時屢謁范純夫是<lb/>
時此公為内翰兼國史修撰兼知院事兼修國史比已<lb/>
<pb n="KR4d0160_WYG_006-4a"/>
畧具聞奏乞下禮部訂正庶不差互也<lb/>
　　　與黄嗣深書<lb/>
錢塘江岸之别行且再期去秋䝉枉教翰尋以不詳知<lb/>
棲隠之地無由上状嗣深盛德大雅蒞官行已皆前軰<lb/>
忠厚之風於故舊交契有綈袍戀戀之心豈勝感服某<lb/>
向者連年疾病閑退以來稍覺頑健城東小圃增植小<lb/>
花木今春起屋三數間不輟攜稚子徃㳺亦足以寓目<lb/>
寄懐荷嗣深愛念之至恐欲知衰老動止之詳也<lb/>
<pb n="KR4d0160_WYG_006-4b"/>
　　　與綦叔厚書<lb/>
自聞領帥浙東念下車之初事勝繁劇不應以書尺浼<lb/>
聽覽必䝉情照兹辱墜教荷髙誼厚德不遺遐逺之意<lb/>
曷可勝言公在詞掖翰苑累年文章妙天下昨呉玠制<lb/>
辭入作數聯造語警㧞竊原雅意以謂既失秦川之利<lb/>
則銅梁劔閣不敢恃險以為難取而擊退賊兵也長安<lb/>
驛舍牓曰秦川驛咸陽縣北門額曰咸秦驛衰老素不<lb/>
善為文但筦見如此爾<lb/>
<pb n="KR4d0160_WYG_006-5a"/>
　　　與李德升書<lb/>
寄惠佳什佩荷桑梓之意輙依韻和呈浙東今嵗大熟<lb/>
兹可為慶湖湘舊號卑濕縁兵火後四向未有人煙通<lb/>
風地乾比之丹邱極髙燥老者尤便但既欲歸興不可<lb/>
遏惟幸速與德升尋鷄黍之約為樂爾<lb/>
　　　與康平仲書<lb/>
頃在維揚同班列之次備見注措無不中理又髙文博<lb/>
學至今不廢讀書䔍信忠厚第深歎仰而毎有啟擬煩<lb/>
<pb n="KR4d0160_WYG_006-5b"/>
言紛紛豈非天耶命耶或者輔相造物之乖耶然杜門<lb/>
日久所養益純固居易俟之足矣温台相去四五驛偶<lb/>
公與台守有嫌衰晚又不敢輕動遂阻良集某來春欲<lb/>
㳺鴈蕩不知車從可來山間僧寺為數日之欵否他惟<lb/>
順序保嗇以副區區之祝<lb/>
　　　與劉彦修書<lb/>
向聞謫貶以居閑不知所至無從上状但於令弟學士<lb/>
書中重疊歴叙逺别依黯之情亦不能盡登山臨水之<lb/>
<pb n="KR4d0160_WYG_006-6a"/>
意然頗謂吾友氣禀剛大臨患難必不懾繼収令弟書<lb/>
云聞命之初翩然就道不勝歎服曾未數月已聞自便<lb/>
指揮此乃聖主記功宥過之厚恩次則忠義可以感鬼<lb/>
神誠信可以動金石之明驗也他惟将愛以副願言<lb/>
　　　與沈元用書<lb/>
承僑寓松陽諸况安適念惟天下多事之時經濟有用<lb/>
之才周旋設施無徃不可豈命有通塞而奮發自有時<lb/>
耶䝉諭二月末欲為天台之㳺謹不出以俟文馭之來<lb/>
<pb n="KR4d0160_WYG_006-6b"/>
庶獲相從以盡平日所欲面叙者紹興元年九月某再<lb/>
被誤恩承乏政府具奏天下之勢先平内冦然後經畫<lb/>
外禦仰承聖度開納初遣大将削平羣盗擒桀驁者誅<lb/>
之蓋聖德昭格天将悔禍也衰老待盡於山林濁醪麤<lb/>
飯獲送殘年幸甚念如元用今日謀臣富有春秋不應<lb/>
如老者閑放也<lb/>
　　　與折中古書<lb/>
伏承進位貳卿想惟慶慰常觀范蔚宗有言三代為将<lb/>
<pb n="KR4d0160_WYG_006-7a"/>
道家所忌而耿氏累葉以功名顯豈非用兵能以殺止<lb/>
殺乎頃見遵正先太尉總兵數十年以去殺勝殘為心<lb/>
進築都天一帯城寨愛惜財力為務軍前折服姚醇之<lb/>
惡其用刑太深慶澤所鍾蓋未易量也輙以此為左右<lb/>
賀<lb/>
　　　與向伯恭書<lb/>
某大病之後氣血虚弱初感寒瘧繼作痢疾一夏伏枕<lb/>
僅存皮骨比得秋凉方有向安之望天台寄居衆多無<lb/>
<pb n="KR4d0160_WYG_006-7b"/>
僧寺駐足近於城中葺一草舍蓬茅環堵粗庇風雨毎<lb/>
念臨江髙隠薌林雅致喬木翠竹翛然有塵外之趣未<lb/>
嘗不想像而馳神也<lb/>
　　　與劉資深書<lb/>
自㑹稽南門夜别屈指九年念欲少欵而相望每若秦<lb/>
越自古相知之深相㑹益尠樂天寄元㣲之詩云閑人<lb/>
逢盡不逢君是也湖湘士人北來者云下車浸久政事<lb/>
施設無不中理盗賊衰息兵民綏靖實今日濟時適用<lb/>
<pb n="KR4d0160_WYG_006-8a"/>
之才也某承乏已三月矣累乞宫祠聖恩未允他非握<lb/>
手莫布萬一所冀珍愛以副依向之誠<lb/>
　　　與程晉道書<lb/>
寵貺佳醖副以荔子新薑皆珍物也某衰年不飲早晚<lb/>
服藥各一杯自到此毎月釀四五斗雖氣味濃香不逮<lb/>
兵厨自有野醪真趣恨不能與晉道相從如瓦橋信安<lb/>
道中聮轡飛觴之時吾曹老矣念欲促席道舊而不可<lb/>
得第增慨歎爾戰袍輙易拜俛不惟與綵衣相鮮公方<lb/>
<pb n="KR4d0160_WYG_006-8b"/>
進用作大帥横槊賦詩時亦不可乏此也<hi>原注信乃廣信軍安乃安</hi>
<hi>肅軍</hi>
　　　與趙道夫書<lb/>
向台斾在泉南使人囬上状幸塵視末永嘉下車之初<lb/>
嘗䝉枉教聞掖垣之召因本州急促徃婺州持書令前<lb/>
路投納繼而収德升書知此書不獲通呈諒䝉昭察近<lb/>
時士大夫力辭侍從之召者百無一二豈意難進易退<lb/>
之風前軰髙節今日復見第增欽仰丹邱小邦不足煩<lb/>
<pb n="KR4d0160_WYG_006-9a"/>
施設然民淳事簡軍糧可以足用地僻少過客永嘉所<lb/>
不逮也如聞戒塗有日道中尚祈厚自持養以慰所至<lb/>
　　　與姚庭輝書<lb/>
承遂得請亦未獲具聞忽奉教墨如接晤言區區不任<lb/>
慰懌庭輝以學問取髙科以官業登顯仕數年以來遍<lb/>
歴艱危今寄居孝義村想日有燕處之樂嵗得租米㡬<lb/>
何霅川别業曾料理否衣食之分各有厚薄隨所遇而<lb/>
安可也中大夫所得恩數與從官不相逺但村居太僻<lb/>
<pb n="KR4d0160_WYG_006-9b"/>
不知可以遷來邑中否<lb/>
　　　與賀子忱書<lb/>
遷居兠率已兩月矣地不卑濕稍覺疎快衰晚之所宜<lb/>
也天台勝概朝夕馳想俟八月㣲凉即單騎一徃遍到<lb/>
諸山寺可以欵陪下風頃嵗寄居南京及維揚自釀玉<lb/>
友親知以為妙嘗著玉友補遺一巻自過江以來雖精<lb/>
意醖造輙爾不成䝉惠雙樽清冽可愛如對故人而揖<lb/>
清風也<lb/>
<pb n="KR4d0160_WYG_006-10a"/>
　　　與劉仲忱書<lb/>
作日勉彊成詩以謝厚意復蒙屬和感佩尤深兩日來<lb/>
披咏佳篇不能釋手古詩髙妙不愧元祐年間作者之<lb/>
風律詩警句可愛如奉天一絶編入牧之集中恐學詩<lb/>
者未易區别也某承先人詩賦之學以雕蟲末技忝竊<lb/>
科名今日見公佳作恍然自失矣<lb/>
　　　與張安世書<lb/>
承閑居山中諸况粗安便出處行止非人力所能為吾<lb/>
<pb n="KR4d0160_WYG_006-10b"/>
曹隨所過而安之可也某連年冒暑總兵今嵗得閑幸<lb/>
稍健但晚景侵尋衰態增甚䝉諭冬初下訪極荷鄉契<lb/>
冬中澤國宜雪作若乗興一來不異子猷之訪戴也區<lb/>
區縷悉非面莫既<lb/>
　　　與劉仲髙書<lb/>
仲髙才學政事髙出一時翺翔法從獻納論思乃其職<lb/>
業尚淹外臺何也念昔宛邱聮事二十年間凋零無㡬<lb/>
良可驚歎政車到閩部已久諸况何如先正奏議已領<lb/>
<pb n="KR4d0160_WYG_006-11a"/>
可見前軰之出處立朝之梗概兹承寄惠司馬温公手<lb/>
帖石刻某元豐未侍先考過洛中嘗瞻見温公儀範又<lb/>
嘗至温公故居喬木尚存鄉人懐想不異甘棠之思召<lb/>
公也題䟦續寄納次温公文集編次甚工冠之以雄文<lb/>
為序欽仰大手筆衰老得以熟讀感佩至深<lb/>
　　　與馬永卿書<lb/>
㑹稽南浦之别忽忽遂改嵗華相從之久相知至深逺<lb/>
别之際惘然自失昨承欲徃鈆山寓居今領來誨乃知<lb/>
<pb n="KR4d0160_WYG_006-11b"/>
迎侍雙親在令兄官所都昌雖經兵火而居民不至流<lb/>
徙自縣趨左里重崗複嶺喬木蔽映而兩山之間皆良<lb/>
田沃壤可愛也陶公太尉廟毎至祠下想其英概志在<lb/>
中原尤可師仰大年髙文大筆嘗有吟詠否登臨之時<lb/>
必亦見念也承愛秋冬間見訪切不須逺來雙親年尊<lb/>
且奉晨昏為便相距二千里豈可命駕輕出耶<lb/>
　　　與陳祖禮書<lb/>
承山居僻左必得玩意書史如昆仲才噐人雖忌嫉終<lb/>
<pb n="KR4d0160_WYG_006-12a"/>
能抑之乎某平生行陣金瘡在體投老垂白得獲閑退<lb/>
涵泳聖澤豈不知幸但干戈未戢而大恩莫報永為憤<lb/>
恨爾米十斛以助晨炊杜詩云故人供禄米鄰舍與園<lb/>
蔬不相逺矣<lb/>
　　　與范正輿書<lb/>
兹承從開府公移屯建康諒惟賛畫軍務少勞神觀先<lb/>
文正以次繪像特䝉惠示感佩不可勝言頃在陜右有<lb/>
四軸因兵火失之今再獲見如披雲霧而覩泰山北斗<lb/>
<pb n="KR4d0160_WYG_006-12b"/>
也<lb/>
　　　與雪峯清了書<lb/>
自頃艤舟四明辱書為貺尋亦拜問之後一向在江東<lb/>
境上置寨於彭澤左蠡之間與李成之兵相持踰年再<lb/>
䝉召還政府衮衮不獲上状便至忽奉來教佩意良厚<lb/>
吾師道業識觧超然絶類雪峯大刹聚衆甚廣人所信<lb/>
向方大盜甫平助國家名教使人為善豈小補哉某㓜<lb/>
年聞真定賾老云良田萬頃日食二升廣厦千間夜眠<lb/>
<pb n="KR4d0160_WYG_006-13a"/>
八尺推此語則所向足矣某壮嵗在西北塞上親緫軍<lb/>
旅出入行陣十五年所至除殘去害未嘗妄戮一人佛<lb/>
書有因果報應之理毎以自警也晚遇上聖出入将相<lb/>
五六年備歴艱危中間屢乞閑退而所請不獲再叨柄<lb/>
用二年分遣諸将平蕩江湖福建羣盜使民安業乃行<lb/>
其所見非敢忘意功名然衰年識慮顛錯罪戻滋多上<lb/>
荷聖恩處之宫祠布衣蔬食可以送老伏承存問因以<lb/>
布左右幸希亮察<lb/>
<pb n="KR4d0160_WYG_006-13b"/>
　　啟<lb/>
　　　謝陳龍圖舉自代啟<lb/>
持槖轉輸方被光華之渥剡章論薦不遺貧賤之交風<lb/>
義聳聞兢慚無地竊以聖朝席累洽之運開用人共治<lb/>
之門從官於拜命之初有舉賢自代之法倘非精誠相<lb/>
格臭味攸同如管鮑之深知若王貢之相引敢覬齒牙<lb/>
之譽以為聲氣之先如某者樗櫟凡資輪囷奚取豆棧<lb/>
下品淺俗何言素無孝友之髙風見知里閈囬視簡編<lb/>
<pb n="KR4d0160_WYG_006-14a"/>
之舊學日甚荒蕪雖薦試於劇煩迄未聞於彊濟况在<lb/>
公之竒節與享上之精忠雖有寸心未施薄効嗟虎皮<lb/>
之弱質恐累知人誦衮字之褒章殆成虚語忽驚題品<lb/>
遽及凡庸此蓋某官識度淵冲神鋒秀拔卓爾公輔之<lb/>
望慨然前軰之風眷言富貴無相忘肯使朋友之道缺<lb/>
輕艘重艦交馳整整之旗封豕長蛇首挫堂堂之陣竚<lb/>
召還於鈞柄猶懐戀於綈袍伏念某自逺台符寖更嵗<lb/>
籥鵬程萬里方奮翼以圖南鷦巢一枝正卑棲而在北<lb/>
<pb n="KR4d0160_WYG_006-14b"/>
久曠馳誠於竿牘固非自棄於門墻忽迂翰墨之記憐<lb/>
為借雌黄而馳譽某敢不益堅操履永副薦揚惟仰託<lb/>
於師門庶終全於晚節過此以徃未知所裁<lb/>
　　　賀大理孫少卿啟<lb/>
伏審拜命楓宸陞榮棘寺除音所逮公論僉諧伏以某<lb/>
官學洞古今才兼經濟决儒科而振藻夙擅文名從士<lb/>
版以服休茂揚政績再躋郎省薦領使權果膺上聖之<lb/>
知擢貳列卿之職議刑從恕本欽恤之寛仁懋賞旌賢<lb/>
<pb n="KR4d0160_WYG_006-15a"/>
佇入遷于嚴近某從㳺有素辱眷良深欣抃之私喻言<lb/>
奚既<lb/>
　　　與華殿院問候啟<lb/>
伏審光膺睿渥改莅雄藩已擇剛辰榮開盛府伏惟慶抃<lb/>
恭以某官淵泉涵潤嵩岱儲英趨聖域以甚優躡亨衢<lb/>
而特起㑹逢昭代遴選副端眷從鵷鷺之班擢領風霜<lb/>
之任論事有敢言之氣直繩無附下之私鵰鶚横秋豈<lb/>
衆禽之可偶松筠挺節異凡木之空摧出處誠繫於重<lb/>
<pb n="KR4d0160_WYG_006-15b"/>
輕屬任不殊於中外顧濟南之要壤號畿左之名邦褰<lb/>
絳帳以談經範模雖舊乗朱轓而撫俗襦袴惟新豈容<lb/>
坐席之温行被賜環之召别躋近侍益懋逺猷某昔處<lb/>
鄉庠載馳朔部豈謂雲霄之志得施桑梓之邦潔已虚<lb/>
心願奉一言之教摳衣望履遥修百拜之恭瞻嚮之誠敷<lb/>
宣罔既<lb/>
　　　賀呉顯謨閣啟<lb/>
伏遇拜命中宸陞華内閣除音所逮輿論交欣伏以某<lb/>
<pb n="KR4d0160_WYG_006-16a"/>
官勲德傳家材能邁俗自翺翔於仕版久踐歴於要塗<lb/>
問俗觀風雅副皇華之遣承流宣化獨髙循吏之聲豈<lb/>
容坐席之温佇見賜環之召入躋嚴近益展猷為顧簡<lb/>
牘之未修辱緘縢而寵逮永言傾頌莫罄敷陳<lb/>
　　　賀建康張龍圖啟<lb/>
伏審光膺睿渥榮領巨藩音驛遥傳輿情允協伏以某<lb/>
官規模宏逺噐宇軒昻蚤以疏通之才薦歴劇繁之任<lb/>
惟金陵之㑹府號江左之要邦方六飛駐驆之時聚諸<lb/>
<pb n="KR4d0160_WYG_006-16b"/>
路錯居之衆雲屯萬旅豈無調䕶之方棊布百司毎勞<lb/>
應辦之力爰自下車之始已聞㳺刄之餘宜妙簡於嚴<lb/>
宸佇陞華於要近某側聞成命第切欣愉愧尺牘之未<lb/>
修辱緘縢之逺逮永言感篆曷罄敷陳<lb/>
　　　賀姚侍郎除待制啟<lb/>
伏審光膺宸綍進陟從班成命播聞輿情均穆伏以某<lb/>
官學通倫類識照㡬先少决儒科抱經綸之噐業早登<lb/>
膴仕更中外之艱虞勤勞偏歴於百為夷險不移於一<lb/>
<pb n="KR4d0160_WYG_006-17a"/>
節輟自貳卿之近侍兼参戎幕之淵源避劇請閑樂舊<lb/>
山之泉石興䜛起謗駭平地之風波頼公議之辯明宜<lb/>
湛恩之漙博榮躋次對允副僉諧諒倚席之未温即賜<lb/>
環而促召某㳺從有素欣抃尤深悵竿牘之未修辱緘<lb/>
縢之逺逮永言愧感未易敷陳<lb/>
　　　賀中山帥沈待制到任啟<lb/>
伏審光膺帝制榮陟從班郵傳疾馳輿情均穆恭以某<lb/>
官禀氣剛大受材敏通夙遭際於昌辰久翺翔於膴仕<lb/>
<pb n="KR4d0160_WYG_006-17b"/>
薦揚中外勤勞蚤著於百為遍歴險夷終始自持於一<lb/>
節比趨召命入覲中宸首登文石之嚴從容賜對宻邇<lb/>
前旒之䆳讜直具聞訏謨大契於淵𠂻超拜宜先于多<lb/>
士眷中山之襟帯控朔部之咽喉出殿大邦副朝廷之<lb/>
重寄兼持從槖為儒者之至榮佇觀功業之隆别被倚<lb/>
毗之任某頃縁趨佐最荷知憐方大厦之賀成阻賓閎<lb/>
之展慶傾頌之至叙述奚殚<lb/>
　　　賀河間帥呉述古遷職再任啟<lb/>
<pb n="KR4d0160_WYG_006-18a"/>
伏審光奉睿恩榮遷峻職併昭異數原任雄藩伏惟慶<lb/>
抃恭以某官璞玉凝姿桂林挺秀世濟䕫龍之盛美並<lb/>
逢堯舜之昌期服禁職於西清久持從槖暢天威於北<lb/>
道倚若長城比上囊封丐閑琳館輿議固難於擇代聖<lb/>
心方切於懋功寵陞祕殿之名仍緫中權之重載惟雅<lb/>
望竦動羣瞻出鎮大邦雖上觀於逺畧入参庶政已屬<lb/>
望於宗工諒倚席之未温即賜環而促召坐開材館方<lb/>
嗣立於規模手斡化鈞竚一新於陶冶某猥慚疲鈍獲<lb/>
<pb n="KR4d0160_WYG_006-18b"/>
托帡幪欣聞成命之傳彌切懦心之慶其為鼓舞未易<lb/>
殚陳<lb/>
　　　與知建州魏侍御啟<lb/>
一别台符屢移嵗籥霜臺峻極敢通候問之儀治閫迢<lb/>
遥第切傾依之愫遐想鎮臨之暇茂膺戩榖之祥伏以<lb/>
某官天骨韜竒神鋒擢秀富淵源之奥學早决賢科挺<lb/>
巖壑之英姿素髙多士剛毅有敢言之氣特逹推獨立<lb/>
之風顧中外之洊更豈超騰之可後鄱陽布治敦愷悌<lb/>
<pb n="KR4d0160_WYG_006-19a"/>
以宜民閩郡承流尚威稜而警俗調和有術寛猛適中<lb/>
豈容卧治之優行奉追鋒之召某崦嵫遲暮蒲柳衰殘<lb/>
比觧印於湖南復易麾於浙右方祈嚴召入覲中宸言<lb/>
瞻數仭之墻阻陪賓謁逺貢十行之札冐凟記曹春序<lb/>
應期陽和在候願䕶節宣之術永綏福禄之宜<lb/>
　　　賀趙相除左僕射啟<lb/>
伏審光膺中制進陟上台隆體貎於一時大勲勞於百<lb/>
辟神祗助順華夏交驩恭以某官識造㡬㣲氣函剛大<lb/>
<pb n="KR4d0160_WYG_006-19b"/>
智勇獨推為人傑文武兼禀於天資屬上聖之作興踐<lb/>
要途而遍履疇濟中興之運蚤膺爰立之求㑹逆種之<lb/>
嘯凶引鋒車而逼境謀臣猛将遲回懐不斷之疑讜論<lb/>
嘉謨慷慨决親征之䇿敵兵宵遁邊境塵清破蔡之功<lb/>
孰先裴令却秦之戰無出謝公已懋元勲冠冡司而渙<lb/>
號佇頒顯冊面槐位以尊賢某聧别累年瞻依有素雖<lb/>
衰遲暮景阻陪振鷺之㳺而沐浴餘波幸遂潜魚之志<lb/>
永言欣幸曷盡敷宣<lb/>
<pb n="KR4d0160_WYG_006-20a"/>
　　　賀知越州綦内翰啟<lb/>
伏審光膺睿㫖出鎮帥藩郵傳所聞士夫胥悦竊惟慶<lb/>
抃伏以某官量澄玉海學富金籯蔚為學者之師夙擅<lb/>
儒林之秀玉堂金馬久煩摛藻之才皂蓋朱轓暫付承<lb/>
流之寄載惟雅望播在羣僉誦銅梁劔閣之辭蓋一時<lb/>
之竒作惟鳯閣鸞臺之詔誠萬目之具瞻某託契有年<lb/>
索居浸久棲遲陋巷悵竿牘之未修眷戀綈袍辱緘縢<lb/>
之寵逮永言感佩曷罄敷陳<lb/>
<pb n="KR4d0160_WYG_006-20b"/>
　　　賀新知台州曹大卿啟<lb/>
伏審申命嚴宸領麾便郡除音所逮輿論僉諧伏以某<lb/>
官廸德忱恂抱材通敏承勲德光華之胄蚤著令名歴<lb/>
中外繁劇之除亟登顯仕擢参天府之治進聨卿寺之<lb/>
班惟浙部之要邦有丹邱之福地爰資宿望綏撫黎民<lb/>
佇聞召節之頒入簉鴛行之近式符輿議益展大猷某<lb/>
一别風儀寖更嵗月兹有親仁之便預深仰德之誠欣<lb/>
抃良深敷陳罔既<lb/>
<pb n="KR4d0160_WYG_006-21a"/>
　　　賀周中丞知秀州啟<lb/>
伏審光奉宸綸榮分郡寄涓辰協吉視事宣風伏以某<lb/>
官氣禀中和道涵方大出際艱難之㑹蚤膺旒扆之知<lb/>
眷自郎曹擢居言路剛風勁節素傾朝野之心正色直<lb/>
言屢落姦邪之膽去同汲黯寜薄淮陽居異子牟不遥<lb/>
魏闕行奉紫泥之召遄歸玉筍之班益懋逺猷用符輿<lb/>
望某辱知有素為别累年欣聞開府之初彌甚周邦之<lb/>
喜限拘職守阻造門闌祝頌良深喻言罔既<lb/>
<pb n="KR4d0160_WYG_006-21b"/>
　　　賀郭節使加檢校少傅啟<lb/>
伏審黼座對揚被九重之厚眷宸廷頒命陞亞傅之崇<lb/>
資仍易鎮於雄藩畀寵還於舊治除音所至輿論均驩<lb/>
伏以某官學洞孫呉才兼冦鄧山西氣概素髙破敵之<lb/>
竒功嶺外威名世有征蠻之異績出則分符於邊閫入<lb/>
則帥兵於殿廬鴈門騰來暮之謡瓦橋有去思之念自<lb/>
守四明之奥壤屹當北敵之要衝增秩賜金聊慰借留<lb/>
之望建牙植纛益彰重外之光某追伏海山阻趨賓仭<lb/>
<pb n="KR4d0160_WYG_006-22a"/>
永言欣抃罔罄敷宣<lb/>
　　　謝趙都運啟<lb/>
承乏湘南方懼黜幽之典分符浙右遽叨易地之恩靦<lb/>
面弗勝汗顔增愧伏念某家傳朴學世貫寒鄉親逢睿<lb/>
智之作興濫逐英賢而進用一塵樞府本兵無經逺之<lb/>
謀再秉洪鈞佐國乏賛元之業荷聖明之全度保顛躓<lb/>
之餘生惟㑹府之劇繁豈衰遲之可辦已抗章而懇避<lb/>
丐閑退以歸休此蓋某官德量兼容仁襟汎愛綈袍興<lb/>
<pb n="KR4d0160_WYG_006-22b"/>
念不忘故舊之情鄰壤相依毎借揄揚之助肆令駑鈍<lb/>
仰玷龍光感佩良深敷陳罔既<lb/>
　　　賀張参政福州到任啟<lb/>
伏審榮奉宸恩移鎮七閩之壤肇開幙府俯臨八郡之<lb/>
民凡預朋僚率同欣慰伏惟某官學通倫類識造本原<lb/>
醖藉如張曲江聞望同孔北海誠心接物極髙明而道<lb/>
中庸厚德鎮浮先噐識而後文藝晚陪興運自結主知<lb/>
徧歴清華亟登丞弼聲猷彌著德業愈隆載惟東粤之<lb/>
<pb n="KR4d0160_WYG_006-23a"/>
區比苦潢池之盗屬兹綏靖半已凋殘如脱沉疴未絶<lb/>
呻吟之苦若保赤子宜推鞠育之恩廼屈大臣徃宣至<lb/>
意雖路門之勸講允頼真儒顧棠境之拊循尤資良牧<lb/>
纔及下車之始已聞歌袴之謡上寛宵旰之憂下慰簮<lb/>
纓之望某行年老矣報國蔑然欣承綸綍之頒媿後緘<lb/>
縢之賀敢煩記室先枉教函感佩良深喻言罔既<lb/>
　　　賀胡樞宻啟<lb/>
伏審光膺睿渥擢任洪樞朝廷得人翕爾一時之慶俊<lb/>
<pb n="KR4d0160_WYG_006-23b"/>
傑在位聳然四海之瞻恭以某官學洞三才智周萬變<lb/>
際風雲而摛藻蔚為王國之華依日月以蜚英逈出廷<lb/>
臣之右自躋榮於法從益簡在於宸𠂻越陞右府之嚴<lb/>
仰賛聖謨之宻豈特受成於将帥又将制勝於邊陲經<lb/>
武本兵已宣威於逺服代天理物行進位於洪鈞某晚<lb/>
幸披風夙嘗託契崦嵫暮景方待盡於山林槎枿餘生<lb/>
亦並霑於膏澤厚德不遺於閑退髙風念及於衰殘忻<lb/>
幸良深敷宣罔既<lb/>
</p>
<p>
</p>
  </div>
<div>
                <head>忠穆集巻七</head>
    <p>
<pb n="KR4d0160_WYG_007-1a"/>
欽定四庫全書<lb/>
　忠穆集巻七　　　　　宋　吕頤浩　撰<lb/>
　　序<lb/>
　　　御書蘭亭後序<lb/>
紹興七年三月臣頤浩䝉恩趣召入覲對於建康宫既<lb/>
陛辭行次近舎皇帝遣中使賜以御書晉王羲之蘭亭<lb/>
脩禊序臣下拜捧觀如凌玉宵遡紫清雲章奎畫爛然<lb/>
絢目而不知巻數之在手也自鍾張而降以書名家惟<lb/>
<pb n="KR4d0160_WYG_007-1b"/>
羲之為冠而蘭亭存藁又其絶筆陛下天縱多能博通<lb/>
衆藝翰墨之妙前兼古人顧如此書雖下法羲之而天<lb/>
資髙邁神意自得直出其上非若世人臨倣摹擬拘於<lb/>
筆畫形似之問者也臣伏思太宗皇帝宸翰之工實逼<lb/>
二王於時臣下名善書者莫能望其髣髴然方繼承藝<lb/>
祖卒其功伐屢征不庭初未遑暇神武既定文徳誕敷<lb/>
如字學一事猶能獨擅天下而傳美於後况於紀綱法<lb/>
度之垂裕者乎今陛下乘中興之運躬撫六師志戡多<lb/>
<pb n="KR4d0160_WYG_007-2a"/>
難期復大業需時偃革則還以人文化成天下寳書傳<lb/>
美又將貽萬世以紹我太宗之懿葢有待焉臣老矣念<lb/>
終無以仰禆聖志尚庶幾及見大勲之集也刋諸琬琰<lb/>
竊以為志少保鎮南軍節度使充兩浙西路安撫制置<lb/>
大使馬歩軍都總管兼知臨安軍府事兼管内勸農使<lb/>
兼行宫留守臣吕頤浩謹書<lb/>
　　䟦<lb/>
　　　䟦范堯夫范彛叟范徳孺墨迹<lb/>
<pb n="KR4d0160_WYG_007-2b"/>
范文正公幼孤隨其母嫁長山朱氏既長知其家世感泣<lb/>
而去之京南刻意苦學富貴貧賤毁譽歡戚不動其心<lb/>
而有志於天下其立朝行已忠言嘉謨見於歐陽永叔<lb/>
所撰神道碑其平生踐履進退出處具載國史公生四<lb/>
子長曰純佑有才識早卒次曰純仁字堯夫元祐中為<lb/>
尚書右僕射次曰純禮字彛叟建中靖國元年任尚書<lb/>
右丞次曰純粹字德孺仕至龍圖閣待制元豐末堯<lb/>
夫守濟南府某為府學生已獲參識元祐九年集英唱<lb/>
<pb n="KR4d0160_WYG_007-3a"/>
名公位丞相而徳孺知己尤深崇寧初為邠州州學教<lb/>
授學有三范祠堂葢邠州屬環慶路而文正公堯夫徳<lb/>
孺皆嘗為環慶路帥德澤在民邦人懐之黨籍起獨祠<lb/>
堂得不壊兵亂以來范氏子孫流落幾盡紹興二年四<lb/>
月下休徳孺之子正輿見訪擕堯夫彛叟德孺墨迹相<lb/>
示披閱久之葢寳元慶歴間士大夫忠厚諒直之風槩<lb/>
見於字畫矣仍以所記二詩題於巻末紹興二年四月<lb/>
日濟南吕某記<lb/>
<pb n="KR4d0160_WYG_007-3b"/>
　　　䟦宣和御畫<lb/>
臣事道君皇帝踰二十年今寓止台州獲觀宣和御畫<lb/>
念北狩之未還望孤雲而隕涕紹興五年二月十二日<lb/>
特進觀文殿大學士提舉臨安府洞霄宫臣吕頤浩謹<lb/>
題<lb/>
　　　䟦王逢原小傳後<lb/>
僕晩生不及識廣陵先生然嘗與先生之猶子雲雩㳺<lb/>
熟聞先生之風槩范蔚宗論黄叔度云隤然其處順淵<lb/>
<pb n="KR4d0160_WYG_007-4a"/>
乎其似道淺深莫臻其分清濁未議其方先生是歟雲<lb/>
字子飛仕至工部尚書死於國事雩字子與仕至虞部<lb/>
員外郎今亦亡矣紹興五年二月十二日濟南吕某謹<lb/>
題<lb/>
　　　䟦王仲至詩<lb/>
王仲至詩十巻仲至名欽臣世為睢陽人博學善屬文<lb/>
尤工於詩元豐間守官陕右有宿華嶽觀詩云凌空老<lb/>
樹雲垂葉壓屋梨花雪照人此詩傳入禁中神宗皇帝<lb/>
<pb n="KR4d0160_WYG_007-4b"/>
喜之吕汲公㣲仲為相薦其才浸擢用紹聖元年為吏<lb/>
部侍郎坐汲公罷按國史王洙字原叔至和中為翰林<lb/>
學士仲至乃原叔次子也建炎二年八月濟南吕某題<lb/>
於維揚户部直舎<lb/>
　　　䟦送朱景仁詩<lb/>
建中靖國辛已年僕寓居淄州長山縣邑宰朱景仁替<lb/>
歸姑蘇以詩送别後三十四年僕寄蹟台州再閱舊詩<lb/>
恍然如昨日光隂易逝良可慨歎景仁早以才幹聞嘗<lb/>
<pb n="KR4d0160_WYG_007-5a"/>
為省郎屢典劇郡所至有聲今為中散大夫提舉臨安<lb/>
府洞霄宫寄居婺州浦江縣紹興甲寅七月已未濟南<lb/>
吕某題<lb/>
　　　䟦蔡天啟詩<lb/>
僕政和初為宗學博士有客自丹陽來誦蔡天啟七夕<lb/>
諸王調馬圖後丹青引三詩愛其辭語警絶紹興二年<lb/>
承乏政地天啟之子佑擕其詩集兩編見訪正月初十<lb/>
日舟行長橋因得閱濟南吕元直題<lb/>
<pb n="KR4d0160_WYG_007-5b"/>
　　　䟦奪標錄<lb/>
元符卯年二月初二日夜覽於燈下自恨昔時文字不<lb/>
工雖得一等然碌碌行間深可恥也要須激昻壯志脩<lb/>
宦業以紹復先人之意某記<lb/>
　　詩<lb/>
　　　龍興寺閣<lb/>
危梯凌碧空不與㕓閭通朝煙翳髙棟靄靄猶從龍遥<lb/>
睇辨滄海縱觀分岱宗常山與馬耳歴歴在目中良時<lb/>
<pb n="KR4d0160_WYG_007-6a"/>
無停景逺宦如飄蓬汨没困簿領何以舒心胷公餘頻<lb/>
登臨勿使酒樽空行看五六月下視零雨濛<lb/>
　　　同侯徳裕登邠州凌峯閣<lb/>
招提掛層峯朱檻倚天半冷風閣底回暑晝消清汗危<lb/>
躋出<graphic n="KR0772" url="https://raw.githubusercontent.com/kanripo/KR-Gaiji/master/images/KR0772.png" mimeType="image/png"/>窱俯視羣峯亂吾人家東州官學各羇絆玆游<lb/>
豈易得勿訝金樽滿終期汗漫游醉卧雲巒畔<lb/>
　　　宗學寓宿貽謝任宿<lb/>
煌煌文徳門絳殿髙巍巍朔望奉朝謁自覺身光輝吾<lb/>
<pb n="KR4d0160_WYG_007-6b"/>
家濟水南舊隠掩雙扉三徑雖就荒松菊猶依依歸歟<lb/>
懐魏闕倦宦念東歸游子行未已江湖鴈南飛去就兩<lb/>
無䇿躊躇送殘暉<lb/>
　　　扈從至西城道中作<lb/>
霜風捲霧散天日増光明警蹕轉前路百鳥相和鳴邊<lb/>
塵暗長淮今歲幸西城野店翠華過縱觀滿簷楹豐年<lb/>
髙廪多薄飯猶香秔衰鈍猶何者厚顔羞大烹鹽梅乏<lb/>
滋味終恐傷和羮干戈幾時休憂國心如酲歸歟魏闕<lb/>
<pb n="KR4d0160_WYG_007-7a"/>
念老矣滄洲情勉力謂諸將為時請長纓<lb/>
　　　次韻劉省元希範題孫伯温舫齋<lb/>
昔年曽伴江湖客泛宅浮家煙水濶蘭旌桂棹去夷猶<lb/>
醉吟爛賞湖山色即今别來四五年漁蓑煙艇想依然<lb/>
驅車終歲走塵土夢魂猶在苕霅間主人好事誰能敵<lb/>
鑿蘚誅茅開一室宛如畫舫到江南左列圖書右經籍<lb/>
嗟予蹤蹟若飛蓬笑談偃息幸相從有時睡覺驚四顧<lb/>
恍然身在船忩中經營雅協滄洲趣祇欠雲濤破煙霧<lb/>
<pb n="KR4d0160_WYG_007-7b"/>
蕭蕭風雨夜深時憶著扁舟横野渡羡君腹大飽詩書<lb/>
筆端摛藻飛瓊琚行看乘槎犯牛斗吾知此舍真蘧廬<lb/>
　　　和沈和仲同胡少汲河朔道中<lb/>
投分縁心合相從與道俱歸途聨寳勒佳句握靈珠笑<lb/>
語調征賦間闗恤老孤獨憐撫字謬本計自䟱蕪<lb/>
　　　襄城大熱喜雨<lb/>
大暑方蒸濕雲興忽蔽空俄然飄細雨快矣濯清風變<lb/>
化誰能測炎凉逈不同馬前襄漢路山色有無中<lb/>
<pb n="KR4d0160_WYG_007-8a"/>
　　　懐臨濟舊居四首<lb/>
古邑吾鄉閈閑居况可嘉膏腴環百里市井簇千家南<lb/>
郭連山色東郊接水涯秋風故軍路縱目賞荷花<lb/>
出郭遥墻路行行到舊莊春深楊葉閙雨足稻花香草<lb/>
色連三徑槐枝罩一堂挂冠他日事投老此徜徉<lb/>
鄉黨吾兄弟家居孝友風北堂諧力養南畝幸年豐婚<lb/>
嫁朱陳比交游管鮑同南枝真可戀倦翼厭樊籠<lb/>
古邑西門外煙村逺市㕓呼鷹白草際調馬緑楊邊持<lb/>
<pb n="KR4d0160_WYG_007-8b"/>
節東西路離家五六年永懐豪横樂半老尚依然<lb/>
　　　元祐甲戌二月省試夜分論經理詩<hi>以題中平聲字為韻</hi>
睿聖崇儒治嚴宸夜已分講論經理切紬繹帝心勤銅<lb/>
鼓三更漏牙籖六藝文游心通二典刻意究三墳玉殿<lb/>
澄寒月楓庭藹慶雲邇英如厠蹟所學獻吾君<lb/>
　　　家學書懐<lb/>
儒林從昔藹英猷蚤歩亨衢孰比儔四坐俊翹環䇿府<lb/>
一時名位冠瀛洲九苞丹鳳標文采五總靈龜擅智謀<lb/>
<pb n="KR4d0160_WYG_007-9a"/>
東觀退朝何所似廣文詩徤欲凌秋<lb/>
窮經投老變書滛兩鬢塵埃老欲侵滿院好風炎日晚<lb/>
一庭疎雨夜堂深十年塵坌無髙步萬里雲霄有素心<lb/>
誰謂腐儒何所用試將肝膽報知音<lb/>
　　　感舊書懐<lb/>
宦塗忽忽六周星萬事於今一未成但著青衫趨冉冉<lb/>
不知華髮欲莖莖驅馳翻憶林泉卧頑鈍宜歸畎畝耕<lb/>
頼有鄉人端契誼相逢時慰寂寥情<lb/>
<pb n="KR4d0160_WYG_007-9b"/>
　　　雄州道中寄沈和仲侍郎<lb/>
扁舟隠隠馬駸駸重到燕山感念深水陸共時同偃薄<lb/>
雲途今日異升沉<hi>原注范蔚宗云用之則為虎不用則為鼠抗之則在青雲之上抑之則在</hi>
<hi>泥塗之下某與和仲屢聫轡按部凡二年而和仲以侍郎被召</hi>青山豈乏歸耕路白髪<lb/>
難忘報國心木落鴈飛秋復盡惘然懐抱寄幽吟<lb/>
　　　李希中祉故門下侍郎邦直次子有文章器業<lb/>
　　　嘗任淮南兩浙轉運使及江淮發運使靖康元<lb/>
　　　年三月僕寓維揚游開元寺見公題名感槩成<lb/>
<pb n="KR4d0160_WYG_007-10a"/>
　　　詩<lb/>
當年對䇿大明宫曾見揮毫氣吐虹楚客才華推宋玉<lb/>
漢儒文賦許揚雄漳濱墓木皆成拱洛汭池臺半已空<lb/>
經濟才髙英槩盡感恩垂淚向東風<hi>原注希中有第在洛陽塟於相州臨漳縣</hi>
　　　離京師<lb/>
春光冉冉過皇州桂棹東歸汴水流滿岸風光連别浦<lb/>
兩行煙栁送歸舟麤官自不隨時用拙宦安能為已謀<lb/>
香寺故人來話别一樽清酒散牢愁<lb/>
<pb n="KR4d0160_WYG_007-10b"/>
　　　送朱景行<lb/>
學士文章早擅名<hi>原注景仁兄伯元中甲科嘗為舘職文名甚著</hi>大夫官業久<lb/>
馳聲暫分雷土三年政佇看雲衢萬里程顧我飄蓬非<lb/>
夙契辱公傾葢若平生尋蹤曾醉姑蘇酒水逺山長愴<lb/>
别情<lb/>
　　　次韻台守晁子莫見貽<lb/>
去嵗乘桴暫得閑忽驚三命促登壇向來彊健思投筆<lb/>
老去衰遲懶據鞍玉帳夢回烽燧曉水鄉春盡鐵衣寒<lb/>
<pb n="KR4d0160_WYG_007-11a"/>
海山深處幽棲地為我經營貯<hi>原缺</hi>
　　　次韻台守劉仲忱<lb/>
瓦橋傾葢暫徘徊自渡江南蹟屢陪衰謝未能髙隠去<lb/>
依棲還傍故人來青蒲諫諍推公望皂葢承宣屈大才<lb/>
但恐政成公促召異時懷抱向誰開<lb/>
　　　次韻陳國佐喜雨<lb/>
吾皇懇惻念三農聖徳昭昭格昊穹丹詔丁寧祈雨澤<lb/>
幽人歌詠願年豐焦枯已有生成意膏潤全歸造化功<lb/>
<pb n="KR4d0160_WYG_007-11b"/>
竊食太倉真厚幸况聞湖外奏膚公<lb/>
　　　送張徳逺宣撫川陕二首<lb/>
維揚傾葢意相投國事當時已共憂鐵馬勤王曾並轡<lb/>
戎衣䕶聖每同舟山西氣槩終須在塞北煙塵漫不收<lb/>
宗社有靈天悔禍尚期一戰掃邊愁<lb/>
子房雲裔擅英名位冠樞庭獨本兵毎憤中原淪半壁<lb/>
擬將孤劒斬長鯨漢中險阻真堪據闗内安危繫此行<lb/>
勉力功名扶帝業臨風何用愴離情<lb/>
<pb n="KR4d0160_WYG_007-12a"/>
　　　次韻崔彊恕墜馬見貽<lb/>
昔叅幕府事從軍躍馬翩翩犯塞塵舞劒未饒横槊客<lb/>
屬鞬何羡佩鈎人中年衰鈍難堪事一跌支離近浹旬<lb/>
多謝故人情意厚佳篇惟待細書紳<lb/>
　　　謝劉仲忱寵惠詩編<lb/>
久欽文采動簪紳晚見佳篇妙入神金自鷄林酬去貴<lb/>
珠從驪頷探来珍越羅蜀錦工誰擬陣馬風檣勇莫倫<lb/>
四十年来無此作<hi>原注自罷詞賦迨今四十年</hi>睢陽今繼少陵人<lb/>
<pb n="KR4d0160_WYG_007-12b"/>
　　　次韻姜光彦移居<lb/>
仕途憂患久相隨老去求閑遂燕私隴笛不聞吹舊曲<lb/>
彩牋時見賦新詩清宵好月穿蓬户落日凉風動桂枝<lb/>
兩鬢霜毛如舊少按絃無意望鍾期<lb/>
　　　次韻盧虞卿樞宻見寄之什<lb/>
維揚初記接英躔日月飛馳已十年政路翺翔常在後<lb/>
祠宫閑退蚤輸先欲陪清㑹時顒首辱惠新詩思湧泉<lb/>
幸有㑹稽棲隠地約公歸老釣魚船<lb/>
<pb n="KR4d0160_WYG_007-13a"/>
　　　登第後道中燈下讀書<lb/>
十載燈前筆下耕如今鴈塔幸題名他年若遂平生志<lb/>
肯為長檠棄短檠<lb/>
　　　行次澠池道中<lb/>
十年兩度到秦川每憶東歸意浩然何况驅車度殽澠<lb/>
眼前都是好風煙<lb/>
　　　偶成<lb/>
金風蕭瑟動疎簾細雨霏㣲拂畫簷籬菊半開家釀熟<lb/>
<pb n="KR4d0160_WYG_007-13b"/>
自慙生理勝陶潜<hi>原注古詩云山僧須不飲沽酒引陶潜</hi>
　　　重和改元冬至<lb/>
至後光隂爭一線竹軒小閣獸爐新捲簾賸放冬曦入<lb/>
暖律渾如洞府春<lb/>
　　　題樊將軍廟<lb/>
排危盛氣冠英雄逆耳忠言悟沛公何事時人太求備<lb/>
欲將瑕翳掩前功<hi>原注題詩者皆以噲横行匈奴中為非</hi>
　　　承乏河北東路不得為天平之㳺偶成小詩呈<lb/>
<pb n="KR4d0160_WYG_007-14a"/>
　　　　沈和中殿撰胡少汲龍圖<lb/>
夢想天平紫府開却嗟匏繫在銅臺山靈有意憎塵俗<lb/>
不許尋芳暫到來<lb/>
　　　寄劉聖可楊如晦賈習之三首<lb/>
清暉堂下相從夜見說崔橋自昔游别後不知能幾日<lb/>
却來橋上繫扁舟<lb/>
霜汀野岸清宵月偏照蓬牕不寐人遥想塞垣千里共<lb/>
可憐名宦阻相親<lb/>
<pb n="KR4d0160_WYG_007-14b"/>
北山逋客今何在西塞從軍各未歸欲訪草堂尋舊隠<lb/>
恐教猿鶴謾依依<lb/>
　　　新酒金橘寄李徳升<lb/>
稻䤃初熟鵝兒色金橘方包弹子新寄與鄉朋供一醉<lb/>
捧觴應笑獨醒人<lb/>
　　　舟次魏村阻風<lb/>
扁舟深入水雲鄉浩𣺌渾疑帶逺江蓼岸阻風還度日<lb/>
夕陽依約照篷牕<lb/>
<pb n="KR4d0160_WYG_007-15a"/>
　　真定城中聞鶯聲方響和賈明仲<lb/>
誰家方響聞鶯聲恰似年時在帝京寳馬金鞍芳草路<lb/>
却教潘鬢二毛生<lb/>
　　　夢室<lb/>
丹心憂國夢魂間祗恐清霄亦未閑枕上幾回游魏闕<lb/>
覺來聊且看閩山<lb/>
　　　蘭室<lb/>
秋蘭馥郁有幽香不謂無人不吐芳最好移根来一室<lb/>
<pb n="KR4d0160_WYG_007-15b"/>
試紉幽佩意何長<lb/>
　　　雙蓮閣<lb/>
雙蓮爭秀漾清波霧巻煙收認兩娥楓落澄江秋欲盡<lb/>
半池霜倒奈愁何<lb/>
　　　菖蒲澗<lb/>
溪蓀得地恣芬芳三尺揮空劒刃長聞道仙人嘗採掇<lb/>
澗邊栽植對朝陽<lb/>
　　　題臨濟所居<lb/>
<pb n="KR4d0160_WYG_007-16a"/>
鳴鐘列鼎心無累茹糗羮藜樂亦全解把窮通為一致<lb/>
此生何處不超然<lb/>
　　　襄邑道中贈孫天予子禮三首<lb/>
咸平岸下分襟日襄邑亭前把臂時十載光隂驚一夢<lb/>
塞塵踏盡鬢如絲<lb/>
霜毛一别各毶毶興味年来老不堪横槊賦詩休塞北<lb/>
扁舟垂釣漸江南<lb/>
弟兄交契比雷陳白首相看意轉親收拾壯懐同老去<lb/>
<pb n="KR4d0160_WYG_007-16b"/>
江臯他日幸相隣<lb/>
　　　圭沼<lb/>
鑿沼因方類介圭雨餘泉石轉増輝排空恨乏乘風術<lb/>
去傍滄浪濯我衣<lb/>
　　　桂齋二首<lb/>
雙桂亭亭傍竹齋忩前㑹見紫花開它時釀入椒漿後<lb/>
香逐和羮滿座來<lb/>
團團雙桂拂茅齋虚幌疎櫺盡日開㑹待髙秋風露下<lb/>
<pb n="KR4d0160_WYG_007-17a"/>
清香飄泛月中來<lb/>
　　　竹亭<lb/>
此君瀟灑緑筠抽直幹凌雲碧翠浮想見風枝陪宴坐<lb/>
囊封草就告嘉猷<lb/>
　　　橘亭<lb/>
翠葉田田粲緑雲黄金苞實露華新遶亭雖乏千株廣<lb/>
不羡當年萬户人<lb/>
　　　荔枝亭<lb/>
<pb n="KR4d0160_WYG_007-17b"/>
水晶絳雪舊馳名<hi>原注見蔡君謨荔枝譜</hi>珍重移來近野亭看取<lb/>
薫風炎暑際丹苞萬顆粲繁星<lb/>
　　　題汝南縣䝉溪亭二首<lb/>
門外行人困鬱蒸不知蕭寺有溪亭暫鋪氷簟閑伸展<lb/>
一枕清風午夢醒<lb/>
暑途白晝倦趨程月暗泥深夜阻行却羡野僧無一事<lb/>
布衣蔬飯任平生<hi>原注䝉溪南有山</hi>
　　　頃為河北東路常平㕔事後有便坐㕔兩檻植<lb/>
<pb n="KR4d0160_WYG_007-18a"/>
　　　竹春時僕别栽新竹去其舊本後二十年脩榦<lb/>
　　　森聳遂成茂林友人郭仲思嘗為本路提刑寓<lb/>
　　　此廨有書因回信寄一絶<lb/>
昔年官守在銅臺兩檻疎篁手自栽勁節濃隂還在否<lb/>
清風應為故人來<hi>原注銅臺北京地名</hi>
　　詩餘<lb/>
　　　水調歌頭<hi>紫㣲觀石牛</hi>
一片蒼崖璞孕秀自天鍾渾如煖煙堆裏乍放力猶慵<lb/>
<pb n="KR4d0160_WYG_007-18b"/>
疑是犀眠海畔貪翫爛光彩精魄入蟾宫潑墨隂雲妒<lb/>
蟾影淡朦朧　溈山頌戴生筆寫難窮些兒造化憑誰細<lb/>
與問元工那用牧童鞭索不入千羣萬隊扣角起雷同<lb/>
莫怪作詩手偷入錦囊中<lb/>
</p>
<p>
</p>
  </div>
<div>
                <head>忠穆集巻八</head>
    <p>
<pb n="KR4d0160_WYG_008-1a"/>
欽定四庫全書<lb/>
　忠穆集巻八　　　　　　宋　吕頤浩　撰<lb/>
　　雜記<lb/>
　　　燕魏雜記<lb/>
相州北三十五里梨園鎮有西門豹祠堂史記載西門<lb/>
豹甞為鄴令叙河伯娶婦事甚詳豹發民引漳河水鑿<lb/>
十二渠引河水灌民田當時民治渠老少皆煩苦之豹<lb/>
曰民可與樂成不可與慮始今父老子弟雖患苦我然<lb/>
<pb n="KR4d0160_WYG_008-1b"/>
百歳後期令父老子孫思我言其後民果得其利家以<lb/>
富足至漢時鄴之長吏以十二渠橋相比近經絶馳道<lb/>
欲合三渠為一橋鄴民父老皆不從曰此西門君所為<lb/>
不可更也長吏終不能易故西門豹祠至今祭祀不絶<lb/>
懐相二州境上有朝歌城傳曰里名勝母曾子不入邑<lb/>
號朝歌墨子回車此地也<lb/>
北京真定府西至獲鹿縣七十里又九十里至井陘縣<lb/>
縣東近十里井陘口有淮隂侯廟韓信常置背水陣於<lb/>
<pb n="KR4d0160_WYG_008-2a"/>
井陘口按信傳信遣人間探陳餘不用廣武君䇿乃敢<lb/>
進兵走至井陘口三十里止舍此其地也韓魏公題詩<lb/>
云破趙降燕漢業成兎亡良犬日圗烹家僮上變安知<lb/>
實史筆加誣貴有名功盖一時誠不冺恨埋千古欲誰<lb/>
眀荒祠尚枕陘間道澗水空傳哽咽聲<lb/>
真定府南三十里道旁有趙王廟破屋數間僅庇風雨<lb/>
讀其碑非趙王歇乃成安君陳餘廟韓信傳云斬成安<lb/>
君於泜水上今泜水在其北伐趙由井陘路入僕甞過<lb/>
<pb n="KR4d0160_WYG_008-2b"/>
井陘縣今天威軍是也李左車所謂車不得方軌騎不<lb/>
得成列真控扼之地使陳餘納廣武君言信安能越井<lb/>
陘破趙哉豈厯數歸漢人謀不能支耶<lb/>
涿州西南二十里有蜀先主廟以闗羽張飛配鄉老言<lb/>
祖父相傳先主故居也廟左右大木環繞云先主為兒<lb/>
童時嬉戯於木下所説與蜀志所載畧相合<lb/>
李邕以文章氣節聞天下字畫尢工李嶠張廷珪薦邕<lb/>
文髙氣直甞為北海太守天下名為北海李林甫素所<lb/>
<pb n="KR4d0160_WYG_008-3a"/>
不喜遣羅希奭殺之杜甫作八哀詩云憶昔李公存詞<lb/>
源有根柢又云干謁走其門碑碣照四裔今邕碑見於<lb/>
世者尚多燕山府良鄉縣有邕所書雲麾将軍李公神<lb/>
道碑筆勢豪放尢可愛重金人不學書不知碑之存亡<lb/>
可惜也<lb/>
唐李賀金銅仙人辭漢歌造語竒特首云茂陵劉郎秋<lb/>
風客指漢武帝言也今長安西有茂陵古塜巍然乃漢<lb/>
武帝陵墓又云魏官牽車指千里此言魏武帝遣人遷<lb/>
<pb n="KR4d0160_WYG_008-3b"/>
金銅仙人於鄴也又云官将漢月出宫門憶君清淚如<lb/>
鈆水此語尢警㧞非撥去筆墨畦徑安能及此世傳金<lb/>
銅仙人被遷目有淚下事雖不經亦可駭矣今鄴城荒<lb/>
廢居民纔數十家昔時宫殿化為荆棘所見者千仭之<lb/>
西山耳所謂金銅仙人安在哉<lb/>
古云馬出冀北故韓退之送温造序云伯樂一過冀北<lb/>
之野馬羣遂空今河北冀州不産良馬此所謂冀北者<lb/>
疑今秦州是也按隗囂傳漢光武遣吴漢耿弇攻囂囂<lb/>
<pb n="KR4d0160_WYG_008-4a"/>
将妻子奔西城<hi>原注今秦州上邽縣</hi>及囂将陳元等决圍死戰漢<lb/>
軍退陳元遂入城迎囂歸冀今秦州接連熈河州及青<lb/>
唐羌界乃自古産良馬之地宋朝以茶易馬於秦州置<lb/>
提舉茶馬司凡中國戰馬皆自此路得之豈其地耶僕<lb/>
雖甞以職事到秦州然未詳所以君子於不知盖闕之<lb/>
以竢博古者考焉<lb/>
大名府留宫門街東有何公徳政碑乃魏博節度使何<lb/>
進滔碑也栁公權撰并書公權書畫冠絶當代文宗甞<lb/>
<pb n="KR4d0160_WYG_008-4b"/>
歎美其書曰鍾王無以尚也當是時大臣家碑誌非其<lb/>
筆人以子孫為不孝此碑字大而尢為端謹嚴重魏人<lb/>
愛之碑樓極宏壮故歳久而字不訛缺按唐史進滔治<lb/>
魏十餘年民安之後累遷檢校司徒同中書門下平章<lb/>
事宣和年間内侍譚禎奉使河朔遂磨滅此碑邦人憤<lb/>
恨可惜也<lb/>
杜牧罪言以謂山東之地王者不得不為王霸者不得不<lb/>
為霸猾賊得之足以致天下不安其確論乎所謂山東<lb/>
<pb n="KR4d0160_WYG_008-5a"/>
者盖指太行山言之今河北路州軍皆山東之地也故<lb/>
牧曰禹畫九土曰冀州程其水土與河南等其人沈鷙<lb/>
多材力重許可能辛苦敦五種習兵矢又産健馬下者<lb/>
日馳二百里所以兵常足以當天下唐自安史之亂盡<lb/>
失河北地至穆宗時兩河底定朝廷悉收三鎮而劉總<lb/>
又以幽冀七州獻於朝且懼部将為亂乃先籍豪鋭不<lb/>
檢者送京師而朱克融在籍中於時宰相崔植杜元穎<lb/>
不知兵謂藩鎮且平不復料天下安危克融等羈旅寒<lb/>
<pb n="KR4d0160_WYG_008-5b"/>
躓願得官自效日訴於前皆抑而不與及遣張宏靖為<lb/>
盧龍節度使縱克融等還俄幽州亂推克融為留後縱<lb/>
兵南掠自是復失河朔終唐之世不復得河北矣皇甫<lb/>
湜有言昔者神堯以一旅取天下而後世子孫不能以<lb/>
天下取河北盖痛憤之辭也<lb/>
忠獻韓王趙普保州人相太祖太宗開基創業謨謀行<lb/>
事具載國史公於真定府居今真定府大㑹院乃其故<lb/>
宅府城有廟邦人奉之甚謹真定府乃常山郡唐成徳<lb/>
<pb n="KR4d0160_WYG_008-6a"/>
軍節度使治所王鎔承祖父百年之業士馬彊而蓄積<lb/>
厚為唐世藩臣鎔承龍年雖少藉其家世以取重方唐<lb/>
末諸鎮相弊於戰鬬而趙獨安樂王氏無事飾亭宇事<lb/>
嬉㳺今真府使廨雄盛冠於河北一路府城周圍三十<lb/>
里居民繁庶佛宫禪刹掩映於花竹流水之間世云塞<lb/>
北江南府治後有潭園圍九里古木參天臺沼相望蔡<lb/>
京知府日拆王武俊徳政碑樓於園為廣厦今熈春閣<lb/>
是也鎔乃武俊之孫<lb/>
<pb n="KR4d0160_WYG_008-6b"/>
東嶽廟在兖州奉符縣封天齊仁聖帝西嶽在華州華<lb/>
隂縣封金天順聖帝南嶽在潭州衡山縣封司天昭聖<lb/>
帝中嶽在西京登封縣封中天崇聖帝惟北嶽在大茂<lb/>
山山大半陷敵境移廟於中山府曲陽縣縣在中山府<lb/>
北七十里封安天元聖帝殿前有一亭沈括筆談載亭<lb/>
中有李克用題名云克用親領歩騎五十萬問罪幽陵<lb/>
乃出兵討盧龍節度使劉仁恭時留題也<lb/>
李師中字誠之少擢進士第兼資文武有經濟才仕至<lb/>
<pb n="KR4d0160_WYG_008-7a"/>
天章閣待制甞為秦鳳路經畧使髙陽闗路安撫使兼<lb/>
知河間府治邉有威名邦人畏愛至今欽頌元豐年間<lb/>
王安石變更祖宗法度㑹有災異神廟詔求直言師中<lb/>
上書其大槩云皇天改容比屋咸慶當此之際不言謂<lb/>
何天生愚臣盖謂聖世文武之道識其大者是時司馬<lb/>
光蘇軾蘇轍方以言王安石新法不便於民被譴師中<lb/>
因言願詔司馬光軾轍赴闕條問急政神考批出云李<lb/>
師中朋邪㒺上愚弄朕躬摭其姦誣所宜不赦遂落職<lb/>
<pb n="KR4d0160_WYG_008-7b"/>
竄逐後歳餘神考感悟乃令分司南京鄆州居住其謝<lb/>
表云伏念臣抗䟽仁朝皁嚢猶在受知先帝訓誥具存<lb/>
爰持此心以事陛下以憂國為心故有二三之論以愛<lb/>
君為志故無喜慍之私進微卓爾之能退守浩然之正<lb/>
易衰之栁既已分於先顛難㧞之葵終不移於所向伏<lb/>
遇皇帝陛下還臣舊物分務别都便臣家私許在汶上<lb/>
有田園衣食之計更欲何求雖天地父母之恩不過如<lb/>
此又曰臣謹當刻骨銘肌研精覃思頌一時之盛事庶<lb/>
<pb n="KR4d0160_WYG_008-8a"/>
㡬清廟之聲詩告三代之成功敢後泰山之父老一時<lb/>
士大夫讀其文者莫不嘉歎而憐之師中汶上人蘇軾<lb/>
尢尊禮之軾與交㳺書云李六丈者謂誠之也<lb/>
李師中文章外詩什尤髙嘉祐間唐介子方以言切直<lb/>
忤仁廟被責誠之以詩送行云孤忠自許衆不與獨立<lb/>
敢言人所難去國一身輕似葉髙名千古重於山並㳺<lb/>
英俊顔何厚未死姦諛骨已寒天為吾皇宗社計肯教<lb/>
夫子不生還此詩士大夫莫不傳誦在髙陽闗有詩云<lb/>
<pb n="KR4d0160_WYG_008-8b"/>
鑑中雙鬢已蹉跎無計重揮却日戈已是園林春欲暮<lb/>
那堪風雨夜来多詩成白也知無敵花落虞兮可奈何<lb/>
<hi>下闕</hi>
賈昌朝除武勝軍節度使判大名府妖人王則謀舉大名<lb/>
及河南北使其黨投檄於大名昌朝疑其為姦考問具<lb/>
服則以事急遂據貝州反昌朝遣兵進討而朝廷已發<lb/>
兵討賊平之移昌朝山南東道加檢校太師楊偕言賊<lb/>
發昌朝所部至遣大臣乃能平有罪不合賞朝廷不從<lb/>
<pb n="KR4d0160_WYG_008-9a"/>
偕言嘉祐元年以樞宻使召罷侍中而以同中書門下<lb/>
平章事為樞宻使三年諫官御史言昌朝别為客位以待<lb/>
宦官乃出知許州改左僕射觀文殿大學士判尚書都省<lb/>
薨年六十八歳諡曰文元<lb/>
趙師旦單州人頃知康州儂智髙叛既破邕州列城長<lb/>
吏望風棄城遁惟師旦聚兵三百人與賊血戰康州無<lb/>
城壁賊入城師旦坐㕔事智髙麾兵而入欲脅師旦降<lb/>
師旦罵賊被害賊平朝廷恩數甚厚<lb/>
<pb n="KR4d0160_WYG_008-9b"/>
後唐莊宗之末趙徳鈞鎮幽州於鹽溝置良鄉縣又於<lb/>
幽州東五十里築城皆戍以兵及破赫邈等又於其東<lb/>
置三河縣由是幽薊之人始得耕牧而輸餉可通至晉<lb/>
石敬塘即位割幽州涿薊檀順瀛莫蔚朔雲應新媯<lb/>
儒武寰一十六州以入於契丹至本朝太宗皇帝時<lb/>
易州又䧟於契丹環地千餘里淪於絶漠不復為王民<lb/>
可勝歎哉<lb/>
北京隆興寺佛殿西楹簷下有魏宫弹棊局魏文帝時<lb/>
<pb n="KR4d0160_WYG_008-10a"/>
欵識存焉王欽臣賦詩云鄴城臺殿付塵埃玉局依然<lb/>
獨未灰妙手一弹那復得寳奩當日為誰開飄零乆已<lb/>
抛紅子埋沒惟斯近紫苔此藝不傳真可惜摩挱聊記<lb/>
再㸔来此局因沈積中為朔漕進入禁中不復見矣弹<lb/>
棊一藝今亦不傳於世欽臣字仲至仕至吏部侍郎博<lb/>
學善屬文尢工於詩<lb/>
衛州共城縣北門外三里羣山聳秀壁立千仭山下衆<lb/>
泉湧出於地泉底皆碎石清澈可鑒鬚髪浸灌十餘里<lb/>
<pb n="KR4d0160_WYG_008-10b"/>
匯為御河元祐年間黄河行河東北路自大名府東流<lb/>
入永静軍由滄州至獨流寨入海故御河之水入北京<lb/>
城由恩州接塘泊以通漕運紹聖以来大河行河北西<lb/>
路御河水灌太河漕運遂不通自中原陷沒堤防圮壊<lb/>
大河自滑州入曹州廣濟軍濟州注梁山泊至南清河<lb/>
趨入海今南河故地變為桑田詩云髙岸為谷深谷為<lb/>
陵可歎也<lb/>
祁州城堅池深與安肅廣信軍犬牙相制以捍北邊北<lb/>
<pb n="KR4d0160_WYG_008-11a"/>
城之巔有清風樓元豐年間先公為本州司理是時河<lb/>
北大儒李洪巨川有詩題清風樓先公属和云祁陽要<lb/>
郡冠邉州池壘深髙北控幽欹岸緑楊浮水面銜山紅<lb/>
日照簷頭立功慷慨思投筆鬻已卑汚耻飯牛獨使燕<lb/>
然銘漢徳百年忠憤遣人愁時韓子華絳帥中山路見<lb/>
詩喜之遂剡薦<lb/>
　　　<hi>附</hi>從祀髙宗廟庭省劄<lb/>
大中大夫試兵部尚書兼侍講兼權禮部尚書兼吏部<lb/>
<pb n="KR4d0160_WYG_008-11b"/>
尚書宇文价翰林學士正奉大夫知制誥兼侍講兼修<lb/>
國史洪邁通奉大夫權刑部尚書兼侍講兼太子詹事<lb/>
葛邲中奉大夫權工部尚書兼知臨安府韓彦質降授<lb/>
朝奉郎試尚書戸部侍郎葉翥中奉大夫試尚書刑部<lb/>
侍郎劉决瑞朝請大夫試給事中兼修玉牒官王信大<lb/>
中大夫中書舍人兼詳定一司勑令所陳居仁中大夫<lb/>
守中書舍人兼直學士院兼同修國史李巘朝散郎試<lb/>
右諫議大夫謝諤朝奉大夫充敷文閣待制提舉佑神<lb/>
<pb n="KR4d0160_WYG_008-12a"/>
觀吴琚朝奉大夫權尚書吏部侍郎章森中奉大夫權<lb/>
尚書兵部侍郎林栗朝散大夫守起居舍人兼太子侍<lb/>
講鄭僑准尚書省劄子奉聖㫖令臣等詳議髙宗聖神<lb/>
文武憲孝皇帝祔廟配享功臣者恭惟髙宗聖神文武<lb/>
憲孝皇帝天錫勇智紹開中興撥亂之勲同符於藝祖<lb/>
揖遜之徳光嫓於唐堯一時将相名臣著在彛鼎宜列<lb/>
侍太室序於大烝丕昭雋聲式協舊典伏見故宰臣太<lb/>
師秦國公諡忠穆吕頤浩再登鼎司能斷大事主盟義<lb/>
<pb n="KR4d0160_WYG_008-12b"/>
舉取日虞淵訖於瀛海無波復安宗社艱難之際厥功<lb/>
茂焉特進觀文殿犬學士諡忠簡趙鼎智慮湛眀學識<lb/>
醇固北邉受敵力贊親征國本未正建萬世之長䇿望<lb/>
實髙劭斯民具瞻太師蘄王諡忠武韓世忠身更百戰<lb/>
義勇横秋建炎勤王投袂奮發連營淮椘虎視無前名<lb/>
聞諸軍至今落膽太師循王諡忠烈張俊䇿翊霸府披<lb/>
荆棘以立朝廷禦侮鄞川靖冦江左功名之盛溢於旂<lb/>
常而秉心忠勤始終一節四人皆有名節見稱於世宜<lb/>
<pb n="KR4d0160_WYG_008-13a"/>
如眀詔伏請並配享髙宗廟庭謹議三月十七日三省<lb/>
同奉聖㫖依右劄付故太師吕國公本家<lb/>
　　　<hi>附</hi>吕搢謝表<lb/>
臣搢言臣近者輙以先臣頤浩向来倡義統諸将乞復<lb/>
光堯夀聖憲天體道太上皇帝眀辟編類到勤王事跡<lb/>
及當時印下勤王檄書一軸并先臣頤浩家傳及遺事<lb/>
文集共八件投進乞降付兩浙轉運司鏤版伏䝉聖恩<lb/>
不以臣為僣率恕其萬死親灑宸翰特依所乞者衛上<lb/>
<pb n="KR4d0160_WYG_008-13b"/>
輸忠欲稍伸於先志立言行事懼寝蔑於前聞輙陳狂<lb/>
瞽之愚冀黷淵沖之聴肆頒俞訓式慰孝思稽首拜恩<lb/>
銘心流涕臣搢誠惶誠懼頓首頓首伏念臣先臣頥浩<lb/>
蚤繇自奮旋際多艱建炎以来誓丹𠂻而許國渡江而<lb/>
後罄素蘊以事君取日而授五龍傳檄而定四海獨任<lb/>
時之輕重遑恤身之存亡追徃昔以未遥愴音容之如<lb/>
在殘編粗備偶㑹萃以成書微跡可尋敢從容而奏御<lb/>
遂塵乙夜親灑奎章許鋟版以流傳徒撫躬而震惕方<lb/>
<pb n="KR4d0160_WYG_008-14a"/>
公朝興故家之歎錄用已霑於寵私逮璽書加廷閣之<lb/>
除克紹仍形於褒詔更使遺言之未墜益知聖度之兼<lb/>
容此盖伏遇皇帝陛下業紹丕圗恩隆庶位爰念勲庸<lb/>
之後曲加體貌之優曾是衰遲亦勞顧恤父有作而子<lb/>
述人所欲而天從臣敢不仰副簡知俯殚勤瘁大書於<lb/>
䇿為一門存歿之榮移忠於君酬千載遭逢之幸臣無<lb/>
任感天荷聖激切屏營之至謹奉表稱謝以聞臣搢誠<lb/>
惶誠懼頓首頓首謹言<lb/>
</p>
<p>
</p>
  </div>
        </body>
</text>\m</TEI>
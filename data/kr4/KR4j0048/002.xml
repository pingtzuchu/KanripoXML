<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>夢窗乙稿巻二</head> <lb/>
    <p>
<pb n="KR4j0048_WYG_002-1a"/>
欽定四庫全書<lb/>
　夢窗乙稿巻二<lb/>
　　　　　　　　　　　宋　吳文英　撰<lb/>
　　江神子<hi>李别駕招飲海棠花下</hi>
翠紗籠袖映紅霏冷香飛洗凝脂睡足嬌多還是夜深<lb/>
宜翻怕迴廊花有影移燭暗放簾垂　尊前不按駐雲<lb/>
詞料花枝妒蛾睂丁祝東風莫送片紅飛春重錦堂人<lb/>
盡醉和曉月帶花歸<lb/>
<pb n="KR4j0048_WYG_002-1b"/>
　　又<hi>送桂花吳憲時已有檢詳之命未赴闕</hi>
天街如水翠塵空建章宫月明中人未歸來玉樹起秋<lb/>
風寶粟萬釘花露重催賜帶過垂虹　夜涼沉水綉<lb/>
簾櫳酒香濃霧濛濛釵列吳娃腰裊帶金蟲三十六<lb/>
宫蟾觀冷留不住珮丁東<lb/>
　　又<hi>十日荷塘小隠賞桂呈朔翁</hi>
西風来晚桂開遲月宫移到東籬䔩䔩驚塵吹下半<lb/>
冰規擬喚阿嬌來小隠金屋底亂香飛　重陽還是隔<lb/>
<pb n="KR4j0048_WYG_002-2a"/>
年期蝶相思客情知吳水吳烟愁裏更多詩一夜看承<lb/>
應未别秋好處雁來時<lb/>
　　又<hi>送翁五峯自鶴江還都</hi>
西風一葉送行舟淺遲留艤汀洲新浴紅衣緑水帶香<lb/>
流應是離宫城外晚人竚立小簾鈎　新歸重省别來<lb/>
愁黛眉頭半痕秋天上人間斜月繡針樓湘浪莫迷花<lb/>
蝶夢江上約負輕鷗<lb/>
　　風入松<hi>為友人訪琴客賦</hi>
<pb n="KR4j0048_WYG_002-2b"/>
春風吳柳幾番黄懽事小蠻窗梅花正結雙頭夢玉<lb/>
龍吹散幽香昨夜燈前欹黛今朝陌上啼妝　最憐無<lb/>
侣伴雛鸎桃葉已春江曲屏先暖鴛衾慣夜寒深都是<lb/>
思量莫道藍橋路遠行雲只隔幽坊<lb/>
　　又<hi>春晚感懷</hi>
聽風聽雨過清明愁草瘞花銘樓前緑暗分攜路一絲<lb/>
柳一寸柔情料峭春寒中酒交加曉夢啼鸎　西園<lb/>
日日掃林亭依舊賞新晴黄蜂頻撲秋千索有當時<lb/>
<pb n="KR4j0048_WYG_002-3a"/>
纎手香凝惆悵雙鴛不到幽堦一夜苔生<lb/>
　　又<hi>桂</hi>
蘭舟高蕩漲波涼愁被矮橋坊暮煙疎雨西園路誤秋<lb/>
娘淺約宫黄還泊郵亭喚酒舊曾送客斜陽　蟬聲<lb/>
空曳别枝長似曲不成商御羅屏底翻歌扇憶西湖臨<lb/>
水開窻和醉重尋幽夢殘衾已斷薰香<lb/>
　　又<hi>鄰舟妙香</hi>
畫船簾密不藏香飛作楚雲狂傍懷半捲金罏燼怕<lb/>
<pb n="KR4j0048_WYG_002-3b"/>
暖消春日朝陽清馥晴薰殘醉斷烟無限思量　凭<lb/>
闌心事隔垂楊樓燕鎖幽粧梅花偏惱多情月慰溪橋<lb/>
流水昏黄哀曲霜鴻悽斷夢魂寒蝶悠颺<lb/>
　　豐樂樓<hi>節齋新建此樓夢窗淳熙十一年二月甲子作是詞大書于壁望幸焉</hi>
天吳駕雲閬海凝春空燦綺倒銀海蘸影西城四碧天<lb/>
鏡無際綵翼曳扶搖宛轉雩龍降尾交新霽近玉虚高<lb/>
處天風笑語吹墜　清濯緇塵快展曠眼傍危欄醉倚<lb/>
面屏障一一鶯花薜蘿浮動金翠慣朝昏晴光雨色燕<lb/>
<pb n="KR4j0048_WYG_002-4a"/>
泥動紅香流水步新梯藐視年華頓非塵世　麟翁衮<lb/>
舄領客登臨座有誦魚美翁笑起離席而語敢詫京兆<lb/>
以後為功落成竒事明良慶㑹賡歌熙載隆都觀國多<lb/>
閒暇遣丹青雅飾繁華地平瞻太極天街潤納璇題露<lb/>
牀夜沉秋緯　清風觀闕麗日罘罳正午長漏遲為洗<lb/>
盡脂痕茸唾淨捲麴塵永晝低垂繡簾十二髙軒駟馬<lb/>
峩冠鳴珮班囘花底修禊飲御爐香分朝衣袂碧桃數<lb/>
㸃飛花湧出宫溝遡春萬里<lb/>
<pb n="KR4j0048_WYG_002-4b"/>
　　又<hi>春晚感懷</hi>
殘寒政欺病酒掩沉香繡戸燕來晚飛入西城似説春<lb/>
事遲暮畫船載清明過却晴烟冉冉吳宫樹念羈情遊<lb/>
蕩隨風化為輕絮　十載西湖傍柳繫馬趂嬌塵輭霧<lb/>
遡紅漸招入仙溪錦兒偷寄幽素倚銀屏春寛夢窄斷<lb/>
紅溼歌紈金縷暝堤空輕把斜陽總還鷗鷺　幽蘭旋<lb/>
老杜若還生水鄉尚寄旅别後訪六橋無信事往花委<lb/>
瘞玉埋香幾番風雨長波妒盼遥山羞黛漁燈分影春<lb/>
<pb n="KR4j0048_WYG_002-5a"/>
江宿記當時短檝桃根渡青樓彷彿臨分敗壁題詩淚<lb/>
墨慘澹塵土　危亭望極草色天涯嘆鬢侵半苧暗<lb/>
㸃檢離痕歡唾尚染鮫綃嚲鳳迷歸破鸞慵舞殷勤<lb/>
待寫書中長恨藍霞遼海沈過雁漫相思彈入哀箏<lb/>
柱傷心千里江南怨曲重招斷魂在否<lb/>
　　又<hi>詠荷和趙修全韻</hi>
横塘穿棹艷錦引鴛鴦弄水斷霞晚笑折花歸紺紗低<lb/>
護燈蕊潤玉瘦冰輕倦浴斜拖鳳股盤雲墜聽銀牀<lb/>
<pb n="KR4j0048_WYG_002-5b"/>
聲細梧桐漸覺凉思　窗隙流光過如迅羽愬空梁燕<lb/>
子誤驚起風竹敲門故人還又不至記琅玕新詩細掐<lb/>
早陳迹香痕纎指怕因循羅扇恩疎又生秋意　西湖<lb/>
舊日畫舸頻移嘆幾縈夢寐霞佩冷疊瀾不定麝藹<lb/>
飛雨乍濕鮫綃暗盛紅淚練單夜共波心宿處瓊簫吹<lb/>
月霓裳舞向明朝未覺花容悴嫣香易落囘頭淡碧銷<lb/>
烟鏡空畫羅屏裏　殘蟬度曲唱徹西園也感紅怨翠<lb/>
念省慣吳宫幽憩暗柳追凉曉岸參斜露零漚起絲<lb/>
<pb n="KR4j0048_WYG_002-6a"/>
縈寸藕留連懽事桃笙平展湘浪影有昭華穠李冰<lb/>
相倚如今鬢㸃凄霜半篋秋詞恨盈蠧紙<lb/>
　　天香<hi>蠟梅</hi>
蟬葉粘霜蠅苞綴凍生香遠帶風峭嶺上寒多溪頭月<lb/>
冷北枝瘦南枝小玉奴有姊先占立牆隂春早初試宫<lb/>
黄淡薄偷分夀陽纎巧　銀燭淚深未曉酒鍾慳貯愁<lb/>
多少記得短亭歸馬暮衙蜂鬧荳蔻釵梁恨裊但悵<lb/>
望天涯歲華老遠信難封吳雲雁杳<lb/>
<pb n="KR4j0048_WYG_002-6b"/>
　　玉漏遲<hi>春情</hi>
絮花寒食路晴絲罥日緑隂吹霧客帽欺風愁滿畫船<lb/>
烟浦綵挂秋千散後悵塵鎖燕簾鶯戸從間阻夢雲無<lb/>
凖鬢霜如許　夜久綉閣藏嬌記掩扇傳歌剪燈留語月<lb/>
約星期細把花鬚頻數彈指一襟怨恨漫空倩啼鵑聲<lb/>
訴深院宇黄昏杏花微雨<lb/>
　　又<hi>春情古腔</hi>
杏香飄禁苑須知自古皇州春早燕子來時繡陌漸薰<lb/>
<pb n="KR4j0048_WYG_002-7a"/>
芳草蕙圃夭桃過雨弄碎影紅篩碧沼深院悄緑楊盡<lb/>
日鶯聲爭巧　早是賦得多情更對景臨風鎮辜歡笑<lb/>
數曲闌干故人漫勞登眺天際微雲過盡亂峯鎖一竿<lb/>
殘照歸路杳東風淚零多少<lb/>
　　金盞子<hi>賦秋壑西湖小築</hi>
卜築西湖種翠蘿猶傍軟紅塵裏來往載清吟為偏愛<lb/>
吾廬畫船頻繫笑攜雨色晴光入春明朝市石橋鎖烟<lb/>
霞五百名仙第一人是　臨酒論深意流光轉鶯花任<lb/>
<pb n="KR4j0048_WYG_002-7b"/>
亂委泠然九秋肺腑應多夢岩扃冷雲空翠潄流枕石<lb/>
幽情寫漪蘭緑綺轉城處他山小隊登臨待西風起<lb/>
　　又<hi>吳城連日賞桂一夕風雨悉已零落獨寓窻晚花方作小蕾未及見開有新邑之役朅來西館</hi>
　　　<hi>籬落間嫣然一枝可愛見似人而喜為賦此解</hi>
賞月梧園恨廣寒宫樹曉風搖落莓砌掃珠塵空腸斷<lb/>
薰爐燼消殘萼殿秋尚有餘花鎖烟窗雲幄新雁又無<lb/>
端送人江上短亭初泊　籬角夢依約人一笑惺忪翠<lb/>
袖薄悠然醉魂喚醒幽叢畔凄香霧雨漠漠晚吹乍<lb/>
<pb n="KR4j0048_WYG_002-8a"/>
顫秋聲早屏空金雀明朝想猶有數㸃蜂黄伴我斟酌<lb/>
　　永遇樂<hi>過李氏晚粧閣見壁間舊所題詞遂再賦</hi>
春酌沉沉晚粧的的仙夢遊慣錦溆維舟青門倚葢還<lb/>
被籠鶯喚裴郎歸後崔娘沉恨漫客請傳芳巻聨題在<lb/>
頻經翠袖勝隔紺紗塵幔　桃根杏葉膠粘緗縹幾囘<lb/>
凭闌人換峨髻愁雲蘭香膩粉都為多情褪離巾拭淚<lb/>
征袍染醉强作酒朋花伴留連怕風姨浪妒又吹雨斷<lb/>
　　又<hi>探梅次時齋韻</hi>
<pb n="KR4j0048_WYG_002-8b"/>
閣雪雲低巻沙風急驚雁失序戸掩寒宵屏閒冷夢燈<lb/>
颭脣語似堪憐窻景都閒刺綉但續舊愁一縷鄰歌散<lb/>
羅襟印粉袖濕蒨桃紅露　西湖舊日留連清夜愛酒<lb/>
幾將花誤遺襪塵消題裙墨黯天遠吹笙路吳臺直下<lb/>
緗梅無限未放野橋香度重謀醉揉香弄影水清淺處<lb/>
　　玉蝴蝶<hi>秋感</hi>
角斷籖鳴疎㸃倦螢透隙低弄書光一寸悲秋生動萬<lb/>
種凄凉舊衫染唾凝花碧别淚想粧洗蜂黄楚魂傷雁<lb/>
<pb n="KR4j0048_WYG_002-9a"/>
汀沙冷來信微茫　都忘孤山舊賞水沉熨露岸錦<lb/>
宜霜敗葉題詩御溝應不到流湘數客路又隨淮月羨<lb/>
故人還買吳航兩凝望滿城風雨催送重陽<lb/>
　　又<hi>秋恨</hi>
晚雨未催宫樹可憐閒葉猶抱凉蟬短景歸秋吟思又接<lb/>
愁邊漏初長夢魂難禁人漸老風月俱寒想幽歡土花<lb/>
庭甃蟲網闌干　無端啼蛄攪夜恨隨團扇苦近秋蓮<lb/>
一曲當樓謝娘懸淚立風前故園晚强留詩酒新雁遠<lb/>
<pb n="KR4j0048_WYG_002-9b"/>
不致寒暄隔蒼烟楚香羅袖誰伴嬋娟<lb/>
　　絳都春<hi>元夕</hi>
融和又報乍瑞靄霽色皇都春早翠幰競飛玉勒爭<lb/>
馳都門道鼇山綵結蓬萊島向晚景雙龍銜照絳綃<lb/>
樓上彤芝盖底仰瞻天表　縹緲風傳帝樂慶三殿共<lb/>
賞羣仙同到迤邐御香飄滿人間聞嬉笑須臾一㸃星<lb/>
球小漸隠隠鳴鞘聲香遊人月下歸來洞天未曉<lb/>
　　又<hi>為郭清華内子壽</hi>
<pb n="KR4j0048_WYG_002-10a"/>
香深霧煖正人在錦瑟年華深院舊日漢宫分得紅<lb/>
蘭滋吳苑臨池羞落梅花片弄水月初勻妝靣紫烟籠<lb/>
處雙鸞共跨洞簫低按　歌管紅圍翠袖凍雲外似覺<lb/>
東風先轉綉畔晝遲花底天寛春無限仙郎驕馬瓊林<lb/>
宴待捲上珠簾敎看更傳鶯入新年寶釵夢燕<lb/>
　　又<hi>為李篔房量珠賀</hi>
情粘舞綫悵駐馬灞橋天寒人遠旋剪露痕移得春<lb/>
嬌栽瓊苑流鶯長語烟中怨恨三月飛花零亂艷陽歸<lb/>
<pb n="KR4j0048_WYG_002-10b"/>
後紅藏翠掩小坊幽院　誰見新腔按徹背燈暗共倚<lb/>
寶屏葱蒨綉被夢輕金屋裝深沉香換梅花重洗春<lb/>
風面正溪上參横月轉並禽飛上金沙瑞香雲煖<lb/>
　　又<hi>燕亡久矣京口適見似人悵怨有感</hi>
南樓墜燕又燈暈夜凉疎簾空捲葉吹暮喧花露晨晞<lb/>
秋光短當時明月娉婷畔悵客路幽扃俱遠霧鬟依約<lb/>
除非照影鏡空不見　别館秋娘乍識似人處最在雙<lb/>
波凝盼舊色舊香閒雨閒雲情終淺丹青難畫真真面<lb/>
<pb n="KR4j0048_WYG_002-11a"/>
便只作梅花頻看更愁花變梨霙又隨夢散<hi>畔當作伴</hi>
　　又<hi>余往來清華池館六年賦咏屢以感昔傷今益不堪懷乃復作此解</hi>
春來雁渚弄艷冶又入垂楊如許困舞瘦腰啼濕宫黄<lb/>
池塘雨碧沿蒼蘚雲根路尚追想凌波微步小樓重上<lb/>
憑誰為唱舊時金縷　凝竚烟蘿翠竹欠羅袖為倚天<lb/>
寒日暮强醉梅邊招得花奴來尊俎東風須惹春雲<lb/>
住莫把飛瓊吹去便教移取薰籠夜温綉戸<lb/>
　　惜秋華<hi>重九</hi>
<pb n="KR4j0048_WYG_002-11b"/>
細響殘蛩傍燈前似説深秋懷抱怕上翠微傷心亂烟<lb/>
殘照西湖鏡掩塵沙翳曉影秦鬟雲擾新鴻喚凄凉<lb/>
漸入紅萸烏帽　江上故人老視東籬秀色依然娟<lb/>
好晚夢趂鄰杵斷乍將愁到秋娘涙濕黄昏又滿城<lb/>
雨輕風小閒了看芙蓉畫船多少<lb/>
　　又<hi>七夕</hi>
露罥蛛絲小樓隂墮月秋驚華鬢宫漏未央當時鈿<lb/>
釵送遺恨人間夢隔西風算天上年華一瞬相逢縱相<lb/>
<pb n="KR4j0048_WYG_002-12a"/>
疎勝却巫陽無準　何處動凉訊聽露井梧桐楚騷成<lb/>
韻綵雲斷翠羽散此情難問銀河萬古秋聲但望中<lb/>
婺星清潤輕俊度金針漫牽方寸<lb/>
　　又<hi>七夕前一日送人歸鹽官</hi>
數日西風打秋林棗熟還催人去𤓰菓夜深斜河擬看<lb/>
星度怱怱便倒離尊悵遇合雲銷萍聚留連有殘蟬韻<lb/>
晚時謌金縷　緑水暫如許奈南牆冷落竹烟槐雨此<lb/>
去杜曲已近紫霄尺五扁舟夜宿吳江正水珮霓裳無<lb/>
<pb n="KR4j0048_WYG_002-12b"/>
數眉嫵問别來解相思否<lb/>
　　又<hi>木芙蓉</hi>
路遠仙城自玉郎去却芳卿憔悴錦段鏡空重鋪步幢<lb/>
新綺凡花瘦不禁秋幻膩玉腴紅鮮麗相攜試新粧乍<lb/>
畢交扶輕醉　長記斷橋外驟玉驄過處千嬌凝睇昨<lb/>
夢頓醒依約舊時眉翠愁邊暮合碧雲倩唱入六么聲裏<lb/>
風起舞斜陽闌干十二<hi>大曲六么王子喬芙蓉城事有樓名碧雲</hi>
　　惜黄花慢<hi>次吳江小泊夜飲僧窻惜别邦乂趙簿㩦小妓侑尊連歌數闋皆清真詞酒盡</hi>
<pb n="KR4j0048_WYG_002-13a"/>
　　　<hi>已四鼓賦此詞餞尹梅津</hi>
送客吳臯正試霜夜冷楓落長橋望天不盡背城漸杳<lb/>
離亭黯黯恨水迢迢翠香零落紅衣老暮愁鎖殘柳<lb/>
眉梢念瘦腰沈郎舊日曾繫蘭橈　仙人鳳咽瓊簫悵<lb/>
斷魂送遠九辯難招醉鬟留盼小窗剪燭歌雲載恨<lb/>
飛上銀霄素秋不解隨船去敗紅趂一葉寒濤夢翠翹<lb/>
怨紅料過南譙<lb/>
　　十二郎<hi>垂虹橋屬上有垂虹亭  吳江</hi>
<pb n="KR4j0048_WYG_002-13b"/>
素天際水浪拍碎凍雲不凝記曉葉題霜秋燈吟雨曾<lb/>
繫長橋過艇又是賔鴻重來後猛賦得歸期纔定嗟綉<lb/>
鴨解言香鱸堪釣尚廬人境　幽興爭如共載越娥粧<lb/>
鏡念倦客依前貂裘茸帽重向淞江照影酹酒滄茫<lb/>
倚歌平遠亭上玉虹腰冷迎醉面暮雪飛花幾㸃黛愁<lb/>
山暝<lb/>
　　燭影搖紅<hi>壽嗣榮王</hi>
天桂飛香御花簇座千秋宴笑從王母摘仙桃瓊醴雙<lb/>
<pb n="KR4j0048_WYG_002-14a"/>
金盞掌上龍珠照眼映羅圖星暉海潤浮槎遠到水淺<lb/>
蓬萊秋明河漢　寶月將弦晚鈎斜掛西簾捲未須十<lb/>
日便中秋爭看清光滿淨洗紅塵障靣賀朝霖催班<lb/>
正殿喜囘天上紫府開筵瑤池宣勸<lb/>
　　又<hi>賦徳清縣圃古紅梅</hi>
莓鎖虹梁稽山祠下當時見横斜無分照溪光珠網空<lb/>
凝徧姑射青春對面駕飛虬羅浮路遠千年春在新<lb/>
月苔池黄昏山館　花滿河陽為君羞褪晨妝蒨雲根<lb/>
<pb n="KR4j0048_WYG_002-14b"/>
直下是銀河客老秋槎變雨外紅鉛洗斷又晴霞驚飛<lb/>
暮管倚闌只怕弄水鱗生乘東風便<lb/>
　　醜奴兒<hi>麓翁飛翼樓觀雪</hi>
東風未起花上纎塵無影峭雲濕凝酥深塢乍洗梅青<lb/>
鈎簾愁絲冷浮虹氣海空明若耶門閉扁舟去懶客思<lb/>
鷗輕　幾度問春倡紅冶翠空媚隂晴看真色千岩一<lb/>
素天淡無情醒眼重開玉鉤簾外曉峰青相扶輕醉越<lb/>
王臺上更最髙層<lb/>
<pb n="KR4j0048_WYG_002-15a"/>
　　又<hi>雙清樓在錢塘門外</hi>
空濛乍斂波影簾花晴亂正西子梳粧樓上鏡舞青鸞<lb/>
潤逼風襟滿湖山色入闌干天虛鳴籟雲多易雨長帶<lb/>
秋寒　遙望翠凹隔江時見越女低鬟算堪羨烟沙白<lb/>
鷺暮往朝還歌管重城醉花春夢半香殘乘風邀月持<lb/>
盃對影雲海人間<lb/>
　　木蘭花慢<hi>陪倉幕遊虎丘時魏益齋已被親擢陳芬窟李方菴皆將滿秩</hi>
紫騮嘶凍草曉雲銷岫眉顰正蕙雪初消松腰玉瘦顦<lb/>
<pb n="KR4j0048_WYG_002-15b"/>
顇真真輕蔾漸穿險磴步荒苔猶認瘞花痕千古興亡<lb/>
舊恨半丘殘日孤雲　開尊重弔吳魂嵐翠冷洗微<lb/>
醺問㡬曾夜宿月明起看劍水星紋登臨總成去客更<lb/>
軟紅先有探芳人囘首滄波故苑落梅烟雨黄昏<lb/>
　　又<hi>重遊虎丘</hi>
步層丘翠莽處更春寒漸晚色催隂風花弄雨愁起闌<lb/>
干驚翰帶雲去杳任紅塵一片落人間青塜麒麟有恨<lb/>
卧聽簫鼓遊山　年年葉外花前嬌艷楚鬢成皤嘆<lb/>
<pb n="KR4j0048_WYG_002-16a"/>
寶奩瘞久青萍共化裂石空磐塵縁酒沾粉汚問何人<lb/>
從此濯清泉一笑掀髯付與寒松瘦倚蒼巒<lb/>
　　又<hi>重泊</hi>
酹清盃問水慣曾見幾逢迎自越棹輕飛秋蓴歸後杞<lb/>
菊荒荆孤鳴舞鷗慣下又漁歌忽斷晚烟生雪浪閒銷<lb/>
釣石冷楓頻落江汀　長亭春恨何窮目易盡酒微醒<lb/>
悵斷魂西子凌波去杳環珮無聲陰晴最無定處被浮<lb/>
雲多翳鏡華明<hi>缺</hi>曉東風霽色緑楊樓外山青<lb/>
<pb n="KR4j0048_WYG_002-16b"/>
　　又<hi>施芸隠隨綉節過浙東作詞留别用其韻以餞</hi>
幾臨流送遠漸荒落舊郵亭念西子初來當時望眼啼<lb/>
雨難晴娉婷素紅共載到越吟翻調倚吳聲得意東風去<lb/>
棹怎憐㑹重離輕　雲零夢轉浮觴流水畔叙幽情恨<lb/>
賦筆分攜江山委秀桃李荒荆經行問春在否過汀洲<lb/>
暗憶百花名鶯縷爭堪細折御黄堤上重盟<lb/>
　　喜遷鶯<hi>同丁基仲過希道家看牡丹</hi>
凡塵流水正春在絳闕瑤階十二暖日明霞天香盤錦<lb/>
<pb n="KR4j0048_WYG_002-17a"/>
低映曉光梳洗故苑涴花沉恨化作妖紅斜紫困無力<lb/>
倚闌干還倩東風扶起　公子留意處羅葢牙籖一<lb/>
一花名字小扇翻歌密圍留客雲葉翠温羅綺艷波紫<lb/>
金盃重人倚妝臺微醉夜和露剪殘枝㸃㸃花心清淚<lb/>
　　又<hi>福山蕭寺歲除</hi>
江亭年暮趁飛雁又聽數聲柔櫓藍尾盃單膠牙餳淡<lb/>
重省舊時羈旅雪舞野梅籬落寒擁漁家門戸晚風峭<lb/>
做初番花訊春還知否　何處圍艷冶紅燭畫堂博簺<lb/>
<pb n="KR4j0048_WYG_002-17b"/>
良宵午誰念行人愁先芳草輕送年華如羽自剔短<lb/>
檠不睡空索綵桃新句便歸好料鵞黄已染西池千縷<lb/>
　　探芳信<hi>與李方菴聨舟入杭時方菴至嘉興索舊燕同載是夕雪大作林麓洲渚皆瓊瑤方</hi>
　　　<hi>菴馳小序求詞且約訪蔡公甫</hi>
夜寒重見羽葆將迎飛瓊入夢整素妝歸處中宵按瑤<lb/>
鳳舞春歌夜棠梨岸月冷和雲凍畫船中太白仙人錦<lb/>
袍初擁雖應過浯溪否試笑挹中郎還叩清弄粉黛湖<lb/>
山欠攜酒共飛鞚洗盃時換銅觚水待作梅花供問何<lb/>
<pb n="KR4j0048_WYG_002-18a"/>
時帶雨鋤煙自種<lb/>
　　又<hi>丙申歲吳燈市盛常年余借宅幽坊一時名勝遇合置盃酒接殷勤之懽甚盛事也分鏡字韻</hi>
暖風定正賣花吟春去年曾聽旋自洗幽蘭銀瓶釣金<lb/>
井斗窗香暖慳留客街鼓還催瞑調雛鶯試遣深盃喚<lb/>
將愁醒　燈市又重整待醉勒遊韁緩穿斜徑暗憶芳<lb/>
盟綃帕淚猶凝吳宫十里吹笙路桃李都羞靚繡簾人<lb/>
怕惹飛梅翳鏡<lb/>
　　聲聲慢<hi>詠桂花</hi>
<pb n="KR4j0048_WYG_002-18b"/>
藍雲籠曉玉樹懸秋交加金釧霞枝人起昭陽禁寒粉<lb/>
粟生肌濃香最無著處漸冷香風露成霏繡茵展怕空<lb/>
堦驚墜化作螢飛　三十六宫愁重問誰持金鍤和月<lb/>
都移掣鎖西廂清尊素手重攜秋來鬢華多少任烏<lb/>
紗醉壓花低正搖落嘆淹留客又未歸<lb/>
　　又<hi>四香客友人以梅蘭瑞香水仙供  曰四香分韻得風字</hi>
雲深山塢烟冷江臯人生未易相逢一笑燈前釵行兩<lb/>
兩春容清芳夜爭真態引生香撩亂東風探花手與安<lb/>
<pb n="KR4j0048_WYG_002-19a"/>
排金屋懊惱司空　憔悴欹翹委珮恨玉奴消瘦飛趂<lb/>
輕鴻試問知心尊前誰最情濃連呼紫雲伴最小丁香<lb/>
纔吐微紅還解語待攜歸行雨夢中<hi>最當作醉</hi>
　　又<hi>飲時貴家即席三姬求詞</hi>
春星當戸眉月分心羅屏繡幕圍香歌緩輕塵暗䔩文<lb/>
梁秋桐泛商絲雨恨未囘飄雪垂楊連寶鏡更一家姊<lb/>
妺曾入昭陽　鶯燕堂深誰到為殷勤須放醉客疎狂<lb/>
量減離懷孤負蘸甲清觴曲中倚嬌佯誤算只圖一顧<lb/>
<pb n="KR4j0048_WYG_002-19b"/>
周郎花鎮好駐年華長在鎖窗<lb/>
　　又<hi>宏菴宴席客有持桐子侑俎者自云其姬親剥之</hi>
寒簫驚墜香豆初收銀牀一夜霜深亂寫明珠金盤來<lb/>
薦清斟緑窗細剥擅皺料水晶微損春簪風韻處惹手<lb/>
香酥潤櫻口脂侵重省追凉前事正風吟莎井月碎苔<lb/>
隂顆顆相思無情漫攪秋心銀臺剪花盃散夢阿嬌金<lb/>
屋沉沉甚時見露拾香釵燕墜金<lb/>
　　又<hi>贈藕花洲</hi>
<pb n="KR4j0048_WYG_002-20a"/>
六銖衣細一葉舟輕黄蘆堪笑浮槎何處汀洲雲瀾錦<lb/>
浪無涯秋姿淡凝水色艷真香不染春華笑歸去傍金<lb/>
波開戸翠屋為家　囘首紅粧青鏡與一川平緑五月<lb/>
晴霞頳玉盃中西風不到窗紗端的舊連深意料采菱<lb/>
新曲羞誇秋瀲灧對年年人勝似花<lb/>
　　又<hi>餞魏綉使泊吳江為友人賦</hi>
旋移輕鷁淺傍垂虹還因送客遲留淚雨横波遙山眉<lb/>
上新愁行人倚闌心事問誰知只有沙鷗念聚散幾楓<lb/>
<pb n="KR4j0048_WYG_002-20b"/>
丹霜渚蓴緑春洲　漸近香菰炊黍想紅絲織字未遠<lb/>
青樓寂寞漁鄉爭如連醉温柔西窗夜深剪燭夢頻<lb/>
生不放雲收共悵望認孤烟起處是洲<lb/>
　　又<hi>夏景</hi>
梅黄金重柳細絲輕園林暮烟如織殿角風微簾外燕<lb/>
喧鶯寂池塘綵鴛乍起露荷翻千㸃珠滴閒晝永稱瀟<lb/>
湘竿叟爛柯仙客　日午槐隂低轉茶甌罷清風頓生<lb/>
兩腋撚玉盤中朱李淨沉寒碧朋儕閒歌白雪卸紗巾<lb/>
<pb n="KR4j0048_WYG_002-21a"/>
尊俎狼籍有皓月照黄昏眠又未得<lb/>
　　髙陽臺<hi>豐樂樓</hi>
脩竹凝粧垂楊駐馬憑闌淺畫成圖山色誰題樓前有<lb/>
雁斜書東風𦂳送斜陽下弄舊寒晚酒醒餘自銷凝能<lb/>
幾花前頓老相如　傷春不在高樓上在燈前欹枕雨<lb/>
外薰爐怕艤遊船臨流可奈清癯飛紅若到西湖底攪<lb/>
翠瀾總是愁魚莫愁來吹盡香綿淚滿平蕪<lb/>
　　又<hi>落梅</hi>
<pb n="KR4j0048_WYG_002-21b"/>
宫粉雕痕仙雲墮影無人野水荒灣古石埋香金沙鎖<lb/>
骨連環南樓不恨吹横笛恨曉風千里闗山半飄零庭<lb/>
上黄昏月冷闌干　壽陽宫裏愁鸞問誰調玉髓暗補<lb/>
香瘢細雨歸鴻孤山無限春寒離魂難倩招清些夢縞<lb/>
衣解珮溪邊最愁人啼鳥晴明葉底清圓<lb/>
　　又<hi>送王厯陽以右曹赴闕</hi>
淝水秋寒淮堤柳色别來幾換年光紫馬行遲纔生夢<lb/>
草池塘便乘丹鳳天邊去禁漏催春殿稱觴過松江雪<lb/>
<pb n="KR4j0048_WYG_002-22a"/>
弄飛花冰解鳴璫　芳洲酒社詞塲賦髙臺陳迹曾<lb/>
醉吳王重上逋山詩清月瘦昏黄春風侍女衣篝畔早<lb/>
鵲袍已煖天香到東園應費新題千樹苔蒼<lb/>
　　又<hi>壽毛荷塘</hi>
風裊垂楊雪消蕙草何如清潤潘郎風月襟懷揮毫倚<lb/>
馬成章仙都觀裏桃千樹映麴塵十里荷塘未歸來應<lb/>
戀花洲醉玉吟香　東風晴晝如酒正十分皓月一半<lb/>
春光燕子重來明朝傅夢西窗朝寒幾煖金爐燼料<lb/>
<pb n="KR4j0048_WYG_002-22b"/>
洞天日月偏長杏園詩應待先題嘶馬平康<lb/>
　　倦尋芳<hi>上元</hi>
海霞倒影空霧飛香天市催晚暮靨宫梅相對畫樓<lb/>
簾捲羅襪輕塵花笑語寶釵爭艷春心眼亂簫聲正風<lb/>
柔柳弱舞肩交燕　念窈窕東鄰深巷燈外歌沉月<lb/>
上花淺夢雨離雲㸃㸃漏壺清怨珠絡香銷空念住紗<lb/>
窗人老羞相見漸銅壺閉春隂曉寒人倦<lb/>
　　三姝媚<hi>詠春情</hi>
<pb n="KR4j0048_WYG_002-23a"/>
吹笙池上道為王孫重來旋生芳草水石清寒過半春<lb/>
猶自燕沉鶯悄穉柳闌干晴蕩漾禁烟殘照往事依<lb/>
然爭忍重聽怨紅凄調　曲榭方亭初掃印蘚迹雙鴛<lb/>
記穿林窈頓隔年華似夢囘花上露晞平曉恨逐孤鴻<lb/>
客又去清明還到便鞚牆頭歸騎青梅已老<lb/>
　　又<hi>過都城舊居有感</hi>
湖山徑醉慣漬春衫啼痕酒痕無限又客長安嘆斷衿<lb/>
零袂汙塵誰浣紫曲門荒沿敗井風搖青蔓對語東鄰<lb/>
<pb n="KR4j0048_WYG_002-23b"/>
猶是曾巢謝堂雙燕　春夢人間須斷但惟得當年夢<lb/>
縁能短繡屋秦箏傍海棠偏愛夜淺開宴舞歇歌沉<lb/>
花未減紅顔先變竚久河橋欲去斜陽淚滿<lb/>
　　晝錦堂<hi>有感</hi>
無影燈前簫聲酒外獨鶴華表重歸舊雨殘雲仍在門<lb/>
巷都非愁結春情迷醉眼老憐秋鬢倚蛾眉難忘處猶<lb/>
恨綉籠無端誤放鶯飛　當時征路遠懽事差十年輕<lb/>
負心期楚夢秦樓相遇共嘆相違淚香沾溼孤山雨瘦<lb/>
<pb n="KR4j0048_WYG_002-24a"/>
腰折損六橋絲何時向忩下剪殘紅燭夜杪參移<lb/>
　　又<hi>過種山即越文種墓</hi>
帆落迴潮人歸故國山椒感慨重遊弓折霜寒機心已<lb/>
墮沙鷗燈前寶劒清風斷正五湖雨笠扁舟最無情岩<lb/>
上閒花腥染春愁　當時白石蒼松路解勒囘玉輦霧<lb/>
掩山羞木客歌闌青春一夢荒丘年年古苑西風到雁<lb/>
怨啼緑水葓秋暮登臨幾樹殘烟西北髙樓<lb/>
　　漢宫春<hi>追和尹梅津賦俞園牡丹</hi>
<pb n="KR4j0048_WYG_002-24b"/>
花姥來時帶天香國艷羞掩名姝日長半嬌半困宿酒<lb/>
微蘇沉香檻北比人間風異烟殊春恨重盤雲墜髻碧<lb/>
花翻吐瓊盂　洛苑舊移仙譜向吳娃深館曾奉君娛<lb/>
猩脣露紅未洗客鬢霜鋪蘭詞沁壁過西園重載雙壺<lb/>
休漫道花扶人醉醉花却要人扶<lb/>
　　花心動<hi>郭清華新軒</hi>
入眼青紅小玲瓏飛<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>度雲微溼繡檻展春金屋寛花<lb/>
誰管采菱波狹翠深知是深多少都不放夕陽紅入待<lb/>
<pb n="KR4j0048_WYG_002-25a"/>
粧綴新漪漲翠小圓荷葉　此去春風滿篋應時鎖蛛<lb/>
絲淺虚塵榻夜雨試燈晴雪次梅趂取玳簪重盍捲簾<lb/>
不解招新燕春須笑酒慳歌澁半窗掩日長困生翠睫<lb/>
　　又<hi>柳</hi>
十里東風褭垂楊長似舞時腰瘦翠館朱樓紫陌青門<lb/>
處處燕鶯晴晝乍看搖曳金絲袖春淺映鵞黄如酒嫩<lb/>
隂裏煙滋露染翠嬌紅溜　此際雕鞍去久空追念郵<lb/>
亭短枝盈首海角天涯寒食清明淚㸃絮花沾袖遠年<lb/>
<pb n="KR4j0048_WYG_002-25b"/>
折贈行人逺今年恨依然纎手斷腸也羞眉畫應未就<lb/>
　　八聲甘州<hi>陪庚幕諸公遊靈岩</hi>
渺空烟四遠是何年青天墜長星幻蒼崖雲樹名娃金<lb/>
屋殘霸宫城箭逕酸風射眼膩水染花腥時靸雙鴛響<lb/>
廊葉秋聲　宫裏吳王沉醉倩五湖倦客獨釣醒醒問<lb/>
蒼天無語華髪奈山青水涵空闌干髙處送亂鴉斜日<lb/>
落漁汀連呼酒上琴臺去秋與雲平<lb/>
　　又<hi>姑蘇臺和施芸隠韻</hi>
<pb n="KR4j0048_WYG_002-26a"/>
步晴霞倒影洗閒愁深盃灔風漪望越來清淺吳歈杳<lb/>
靄江鴈初飛輦路凌空九險粉冷濯粧池歌舞煙霄頂<lb/>
樂景沉暉　别是青紅闌檻對女墻山色碧澹空眉問<lb/>
當時遊鹿應笑古臺非有誰招扁舟漁隠但寄情西子<lb/>
却題詩閒風月暗消磨盡浪打鷗磯<lb/>
　　又<hi>和梅津</hi>
記行雲夢影步凌波仙衣剪芙蓉念盃前燭下十香揾<lb/>
袖玉煖屏風分種寒花舊盎蘚土蝕吳蛬人遠雲槎渺<lb/>
<pb n="KR4j0048_WYG_002-26b"/>
煙海沉蓬　重訪樊姬隣里怕等閒易别那忍相逢試<lb/>
潛行幽曲心蕩怱怱井梧凋銅鋪低亞映小眉瞥見<lb/>
立驚鴻空惆悵醉秋香畔往事䑃朧<lb/>
　　新鴈過粧樓<hi>秋感</hi>
夢醒芙蓉風簷近渾疑珮玉丁東翠微流水都是惜别<lb/>
行蹤宋玉秋花相比瘦賦情更苦似秋濃小黄昏紺雲<lb/>
暮合不見征鴻　宜城當時放客認燕泥舊迹返照樓<lb/>
空夜闌心事燈外敗壁寒蛩江寒夜楓怨落怕流作題<lb/>
<pb n="KR4j0048_WYG_002-27a"/>
情腸斷紅行雲遠料澹蛾人在秋香月中<lb/>
　　又<hi>中秋後一夕李方菴月庭延客命小妓過新水令坐間賦詞</hi>
閬苑髙寒金樞動冰宫桂樹年年剪秋一半難破萬户<lb/>
連環織錦相思樓影下鈿釵暗約小簾間共無眠素娥<lb/>
慣得西墜闌干　誰知壺中自樂正醉圍夜玉淺鬭嬋<lb/>
娟鴈風自勁雲氣不上凉天紅牙潤沾素手聽一曲清<lb/>
歌雙霧鬟徐郎老恨斷腸聲在離鏡孤鸞<lb/>
　　凄凉調<hi>合肥巷陌皆種柳秋風夕起騷騷然余客居闔戸時聞馬嘶出城四顧則荒煙野草</hi>
<pb n="KR4j0048_WYG_002-27b"/>
　　　<hi>不勝凄黯乃著此解琴有凄凉調假以為名凡曲言犯者謂以宫犯商商犯宫之類如道調宫</hi>
　　　<hi>上字住雙調亦上字住所住字同故道調曲中犯雙調或于雙調曲中犯道調其他準此唐人</hi>
　　　<hi>樂書云犯有正旁偏側宫犯宫為正宫犯商為旁宫犯角為偏宫犯羽為側此説非也十二宫</hi>
　　　<hi>所住字各不同不容相犯十二宫特可犯商角羽耳余歸行都以此曲示國上田正徳使以亞</hi>
　　　<hi>觱篥吹之其韻極美亦曰瑞鶴仙影</hi>
緑楊巷陌秋風起邊城一弓離索馬嘶漸遠人歸甚處<lb/>
戍樓吹角情懷甚惡更衰草寒煙澹薄似當時將軍<lb/>
部曲迤邐度沙漠　追念西湖上小舫攜歌晚花行樂<lb/>
<pb n="KR4j0048_WYG_002-28a"/>
舊遊在否想如今翠凋紅落漫寫羊裙等新鴈來時繫<lb/>
着怕怱怱不肯寄與悞後約<lb/>
　　尾犯<lb/>
夜雨滴空堦孤館夢囘情緒蕭索一片閒愁想丹青難<lb/>
摸秋漸老蛩聲正苦夜將闌燈花漸落最無端處忍把<lb/>
良宵只恁孤眠却　佳人應怪我自别後寡信輕諾記<lb/>
得當時剪香雲為約甚時向幽閨深處按新詞流霞共<lb/>
酌再同歡笑肯把金玉珠珍博<lb/>
<pb n="KR4j0048_WYG_002-28b"/>
　　東風第一枝<hi>情</hi>
傾國傾城非花非霧春風十里獨步勝如西子妖嬈更<lb/>
比太真淡竚鉛華不御漫道有巫山洛浦似恁地標格<lb/>
無雙鎮鎖畫樓深處　曾被風容易送去曾被月等閒<lb/>
留住似花翻使花羞似柳任從柳妬不敎歌舞恐化綵<lb/>
雲輕舉信下蔡陽城俱迷看取宋玉詞賦<lb/>
　　夜合花<hi>自鶴江入京泊葑門外有感</hi>
柳瞑河橋鶯暗臺苑短縈頻惹春香當時夜泊温柔便<lb/>
<pb n="KR4j0048_WYG_002-29a"/>
入深鄉詞韻窄酒盃長剪蠟花壺箭催忙共追遊處凌<lb/>
波翠陌連棹横塘　十年一夢凄凉似西湖燕去吳館<lb/>
巢荒重來萬感依前喚酒銀缸溪雨急岸花狂趂殘鴉<lb/>
飛過滄茫故人樓上憑誰指與芳草斜陽<lb/>
　<lb/>
　<lb/>
　<lb/>
　<lb/>
<pb n="KR4j0048_WYG_002-29b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　夢窗乙稿巻二<lb/>
</p>
<p>
</p>
  </div>
</body>
</text>
</TEI>
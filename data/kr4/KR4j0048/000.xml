<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>夢窻稿</head>
    <p>
<pb n="KR4j0048_WYG_000-1a"/>
欽定四庫全書　　　　　集部十<lb/>
　夢窻稿　　　　　　　　詞曲類一<hi>詞集之屬</hi>
　　提要<lb/>
　　　　<hi>臣</hi>等謹按夢窻稿四巻補遺一巻宋吳文英<lb/>
　　　　撰文英字君特夢窻其自號也慶元人所著<lb/>
　　　　詞有甲乙丙丁四稿毛晉初得其丙丁二稿<lb/>
　　　　刻於宋詞第五集中復摭其絶筆一篇佚詞<lb/>
　　　　九篇附于巻末續乃得甲乙二稿刻之第六<lb/>
<pb n="KR4j0048_WYG_000-1b"/>
　　　　集中晉原跋此本即晉所刻而四稿合為一<lb/>
　　　　集則又後人所移併也所録絶筆鶯啼序一<lb/>
　　　　首殘缺過半而乃有全文在乙稿補遺之中<lb/>
　　　　綘都春一首亦先載乙稿之中今巻末仍未<lb/>
　　　　削去是亦刋非一時失于檢校之故矣其分<lb/>
　　　　為四集之由不甚可解晉跋稱文英謝世之<lb/>
　　　　後同遊集其丙丁兩年稿釐為二巻按文英<lb/>
　　　　卒于淳祐十一年辛亥不應獨丙丁二年有<lb/>
<pb n="KR4j0048_WYG_000-2a"/>
　　　　詞且丙稿有乙已所作永遇樂甲辰所作滿<lb/>
　　　　江紅而甲午嵗旦一首乃介于其中丁稿有<lb/>
　　　　癸卯所作思佳客壬寅所作六醜甲辰所作<lb/>
　　　　鳯棲梧而丙午所作西江月亦在巻内則丙<lb/>
　　　　丁二稿不應分属丙丁二年且甲稿有癸卯<lb/>
　　　　作乙稿有端平丙申作淳祐辛亥作亦絶不<lb/>
　　　　以編年為序疑其初不自收拾後裒輯舊作<lb/>
　　　　得一巻即為一集以十干為之標目原未嘗<lb/>
<pb n="KR4j0048_WYG_000-2b"/>
　　　　排比先後耳文英及與姜䕫辛棄疾游倡和<lb/>
　　　　具載集中而又有夀賈似道諸作殆亦晚節<lb/>
　　　　頹唐如朱希真陸游之比其詞則卓然南宋<lb/>
　　　　一大宗沈泰嘉樂府指迷稱其深得清真之<lb/>
　　　　妙但用事下語太晦處人不易知張炎樂府<lb/>
　　　　指迷亦稱其如七寳樓臺炫人眼目折碎下<lb/>
　　　　來不成片段所短所長評品皆為平允盖其<lb/>
　　　　天分不及周邦彦而研錬之功則過之詞家<lb/>
<pb n="KR4j0048_WYG_000-3a"/>
　　　　之有文英亦如詩家之有李啇隠也其稿屢<lb/>
　　　　經傳寫多有訛脫如朱存理鐵網珊瑚載文<lb/>
　　　　英手書江南春詞題下註張筠荘杜衡山荘<lb/>
　　　　而刻本佚上三字是其明証他如夜飛鵲後<lb/>
　　　　闋輕冰潤句輕字上當脫一字解語花門横<lb/>
　　　　皺碧一首後闋冷雲荒翠句翠字與全首之<lb/>
　　　　韻不叶塞翁吟别一首後闋吳女暈濃句女<lb/>
　　　　字據譜當作平聲髙山流水後闋唾碧牕噴<lb/>
<pb n="KR4j0048_WYG_000-3b"/>
　　　　花茸句音律不叶文義亦不可解惜紅衣一<lb/>
　　　　闋仿白石調而作後闋當時醉近繡箔夜吟<lb/>
　　　　句止八字考姜䕫原詞作維舟試望故國𣺌<lb/>
　　　　天北句實九字不惟少一字且脫一韻齊天<lb/>
　　　　樂尾句畫旗塞鼓據譜尚脫一字垂絲釣前<lb/>
　　　　闋波光掩映燭花黯淡二句掩字不應叶又<lb/>
　　　　不宜作四字句繞佛閣舊霞艶錦一首前闋<lb/>
　　　　東風揺颺花絮下闕三字然花絮二字乃句<lb/>
<pb n="KR4j0048_WYG_000-4a"/>
　　　　尾押韻以前詞怕教徹膽寒光見懷抱句推<lb/>
　　　　之則闕字當在花絮二字之上毛本校刋皆<lb/>
　　　　未及是正至乙亥之醜奴兒慢丙稿又易其<lb/>
　　　　名曰愁春未醒則因潘元質此詞以愁春未<lb/>
　　　　醒作起句故後人又有此名據以追改舊題<lb/>
　　　　尤乖舛矣乾隆四十六年十月恭校上<lb/>
　　　　　　　總纂官<hi>臣</hi>紀昀<hi>臣/</hi>陸鍚熊<hi>臣</hi>孫士毅<lb/>
　　　　　　　總　校　官　<hi>臣</hi>　陸　費　墀<lb/>
</p>
<p>
</p>
  </div>
</body>
</text>
</TEI>
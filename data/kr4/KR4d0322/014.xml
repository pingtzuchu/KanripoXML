<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>滄洲塵缶編巻十四</head>
    <p>
<pb n="KR4d0322_WYG_014-1a"/>
欽定四庫全書<lb/>
　滄洲塵缶編巻十四　　　宋　程公許　撰<lb/>
　　䇿問<lb/>
　　　試閤職䇿<lb/>
問聖人以天下為一家以中國為一人方其文軌之同<lb/>
而聲教之無不被也庶土交正登載於禹貢之書串夷<lb/>
載路洋溢於周雅之詠奚必地險以為固而闗塞以為<lb/>
阻乎然王公設險以守其國素具於習坎之彖辭而重<lb/>
<pb n="KR4d0322_WYG_014-1b"/>
門擊柝以待暴客黄帝堯舜已有取乎豫備之義則因<lb/>
險以為守固天地自然之勢而先事以制變亦有國者<lb/>
之所不可忽者乎自今觀之裂土以封建王畿不過千<lb/>
里而君尊臣卑内中國而外夷狄分位森著民物無不<lb/>
適其安意者公天下而不以為一已之私故能長治而<lb/>
久安耶自小雅盡廢中國始困於四夷之交侵阡陌開<lb/>
井田廢罷侯置守合天下以奉一人富無倫貴無敵矣<lb/>
而天下之變常伏乎人之所不慮由秦漢而下以及隋<lb/>
<pb n="KR4d0322_WYG_014-2a"/>
唐理亂廢興先後一轍然則先王公天下之意不亦思<lb/>
之熟而計之審歟我國家自建炎南渡事體適與吳蜀<lb/>
東晉同然孫呉不能并蜀蜀不能兼吳而荆州則三國<lb/>
交争彼此未嘗全有其勝勢也東晉立國蜀境已不𨽻<lb/>
職方桓温尅復旋得旋失終晉之世經理中夏落落難<lb/>
成天下大勢離之易而合之艱抑亦有數存焉茍人為<lb/>
之不周而一諉之於數可乎孔明之初見昭烈也首論<lb/>
荆州北據漢沔利盡南海東連吳㑹西通巴蜀為用武<lb/>
<pb n="KR4d0322_WYG_014-2b"/>
之國此特為昭烈畫取荆州計耳而異日蒋琬亦謂東<lb/>
西并力首尾掎角雖未能速得如志且當分裂蠶食先<lb/>
摧其支黨則二相所見固畧同矣曷為而昭烈下峽為<lb/>
羽報讐孔明明知其不然而不以諫乃追悼於已死之<lb/>
法孝直乎魯肅吕䝉皆孫氏智謀之臣也肅欲撫羽與<lb/>
之同仇及䝉為之代遂欲急取羽以全據長江羽斃而<lb/>
南郡並為䝉有吳之形勢張矣然鼎足屹峙併力掎角<lb/>
之始謀不可復就蜀固失之吳亦豈為善計乎抑孔明<lb/>
<pb n="KR4d0322_WYG_014-3a"/>
琬肅猶未忘驅馳於中原而䝉之志不過盡有長江以<lb/>
為守乎庾元規事晉以興復自任表其弟懌為梁州刺<lb/>
史鎮魏興翼為南郡太守鎮江陵陳囂為梁州刺史趣<lb/>
漢中遣參軍李松攻巴郡江陽若有意連綴荆蜀而名<lb/>
浮才短妄意乎神州之圖石城未徙而邾城先陷則其<lb/>
所謂蜀弱胡强先有事於趙者無乃攻堅攻瑕先後之<lb/>
不審耶亮死而翼繼之戎政嚴明經畧深逺滅胡取蜀<lb/>
意向已定襄陽移鎮不為失䇿向使家國情事未至嬰<lb/>
<pb n="KR4d0322_WYG_014-3b"/>
懐天假之年積榖繕軍克奮後舉詎知其不能取蜀以<lb/>
圖趙乎厥後桓温以雄材英略談笑取蜀如振槁遂由<lb/>
江陵襄陽趣武闗别命司馬勲出子午道軍威之振前<lb/>
所未有然渡㶚水而不至長安則温之失也秦堅之入<lb/>
寇也東西萬里水陸齊進而蜀漢之兵亦順流而下使<lb/>
非淮淝奏捷之神速則江左事力寧不艱扵運掉由是<lb/>
言之吳荆蜀連衡之勢可全而不可虧可合而不可散<lb/>
也審矣雖然吳蜀依山阻水劉備有雄才諸葛亮善治<lb/>
<pb n="KR4d0322_WYG_014-4a"/>
國孫權識虛實陸遜見兵勢據險守要汎舟江湖皆難<lb/>
猝謀此賈詡為魏主慮也謝安桓冲江表偉才君臣和<lb/>
睦上下一心未易可圖此權翼為秦堅謀也據此而論<lb/>
則立國雖以山川為險而非人才以為之用則地險其<lb/>
可専恃乎今日蜀境已空而猶幸其未為敵據荆州孤<lb/>
立而猶幸其能為我守然漢中門户久為彼家計之儲<lb/>
襄樊喉衿又為彼蹈藉之久以今鑒昔猶可得而支綴<lb/>
否乎夫孔明用一隅之蜀連嵗出師而人不告勞不過<lb/>
<pb n="KR4d0322_WYG_014-4b"/>
曰賞罰必信開誠心布公道顧雍逺不逮孔明亦能以<lb/>
江東數十郡抗全魏之師不過曰選用文武将吏隨能<lb/>
任使若夫王導寛和得衆歴事三帝備歴艱難而遂能<lb/>
立國江左者一百年謝安石以徳度鎮物處分素定從<lb/>
容應敵而終能奏捷淮淝克永晉祚大抵守邊禦敵雖<lb/>
託之疆塲之臣而制勝折衝當屬之廟堂之上事不素<lb/>
備謀不素講人才不素蓄視敵之來去以為欣戚茍以<lb/>
之撐拄目前可也若夫扶顛持危而自任以天下之重<lb/>
<pb n="KR4d0322_WYG_014-5a"/>
者夫豈無其道耶蜀将如闗張龎統吳将如周瑜魯肅<lb/>
志長命短天下重惜之而馬超黄忠趙雲費禕吕䝉程<lb/>
普歩隲甘寧輩皆智勇絶倫足以當一面魏延驍勇欲<lb/>
以竒兵間道與大軍㑹孔明信用其説安知三秦之不<lb/>
歸於漢而陸遜抗父子謂夷陵為國之西門如其有虞<lb/>
當傾國争之其精識逺慮卓然有大過人者何吳蜀将<lb/>
才之富也夫古之所謂名将者要必挾才畧渉史傳臨<lb/>
機料敵知彼知己而不但以一鬬為能事一勝為絶人<lb/>
<pb n="KR4d0322_WYG_014-5b"/>
不然碌碌庸材㧞起行伍而屬之以三軍之司命不亦<lb/>
殆乎哉古今同是天下也而人才之乏若此可不思所<lb/>
以作新之乎曹公破荆州下江陵有席巻江東之志迎<lb/>
拒之説未决周公瑾遽畫四䇿與劉葛併力破之赤壁<lb/>
之下魏使至吳張昭折其驕蹇使退而有江東将相豈<lb/>
能下人之嘆而鄧芝之為蜀報聘於孫氏也從容應答<lb/>
并魏之後王未識天命則戰争方始専對之才若是敵<lb/>
情烏得而不攝國威烏得而不張而典午過江中外大<lb/>
<pb n="KR4d0322_WYG_014-6a"/>
臣惟知厲兵秣馬為禦寇之謀而未嘗啟口及一和字<lb/>
人心未泯於正理故能轉弱以為强茍邊備不輯於平<lb/>
時狡謀輕信於黠敵以堂堂之中國而甘心為讐人役<lb/>
曽是為得計乎二君學自聖門思以才奮習孫吳韜畧<lb/>
以擢上第惟朱華剏置舍人之員阜陵所以寵異右科<lb/>
為将帥儲材也掖垣給札邦有故常其以今日之事機<lb/>
參之方䇿之成敗條析派别明著於篇昔司馬徳操有<lb/>
云儒生俗士豈識時務識時務者當在俊傑願從二君<lb/>
<pb n="KR4d0322_WYG_014-6b"/>
質其所以然有司當第以獻<lb/>
　　　試上舍生䇿題<hi>己亥秋</hi>
湯之盤有銘武王受太公之戒所御器物咸有銘古先<lb/>
哲王明睿生知道徳純備一動息一顰笑無非天理之<lb/>
流行而戒謹恐懼其嚴若此豈人心之易於弛雖聖人<lb/>
亦不可一日而忘其規警耶唐太宗以十漸不克終之<lb/>
疏列屏障以自省後世稱之曰賢君明皇以山水圖代<lb/>
無逸圖開元天寳之理亂以判敬肆勞逸一念之嵳信<lb/>
<pb n="KR4d0322_WYG_014-7a"/>
可畏耶我國家自藝祖造邦欽重儒學太宗繼之盖用<lb/>
意於稽古禮文之事嘗書孝經勒碑於祕書監又自以<lb/>
聖意製座右欹器真宗為之論所御玉宸殿儲經史八<lb/>
千巻不雜他書仁宗在御嵗久孫奭所上無逸圖揭之<lb/>
講閣聖徳光大謹終如始哲宗以吕公所纂尚書論語<lb/>
孝經要義百篇書寫觀覽又用吕大防之奏圖仁宗三<lb/>
十六事於坐隅髙宗中天投戈講義而九經皆手書石<lb/>
刻孝宗嗣服亦於清燕之所掲敬天之圖奕葉繼承心<lb/>
<pb n="KR4d0322_WYG_014-7b"/>
法相授以至於我皇上甫登大寳即營緝熙殿髹漆金<lb/>
刻為座右銘罷朝則御講帷閲章疏寒暑不輟一十六<lb/>
年於兹矣頃又摘六經之有闗於天道者章分句析親<lb/>
御翰墨為敬天十二圖製叙䟦係其顛末步趨乎祖宗<lb/>
之典訓規範乎聖賢之格言仍命道山摹勒琬琰斯文<lb/>
之重天下之福也季秋吉日辛夘九筵穆卜先期申警<lb/>
蔬食齋居言欵清宫凍雨飄灑祼饗世室隂凝未舒逮<lb/>
羽衛導行玉輅趣駕雲翳一掃晴景四開都人駢首以<lb/>
<pb n="KR4d0322_WYG_014-8a"/>
觀天仗之森嚴天顔之肅穆而後喜可知也丙夜禁門<lb/>
啟鑰臣工駿奔上端冕入就次月星明朗樂舞和愉穹<lb/>
示顧歆克竣熙事頒賀肆赦典儀備舉質以前三嵗烈<lb/>
風雷雨之變異思成之慶寧易致耶豈敬天圖之作忱<lb/>
念孚格不専於犧牲玉帛之薦乎天人相與之際殆未<lb/>
可以私意測然以上之遜志典學豈今之寅畏而昔乃<lb/>
不然乎意者鼎雉申戒雲漢懼災天固以是啟商周之<lb/>
中興與不然隂晴轉移於飜覆手間雖父母之於子<lb/>
<pb n="KR4d0322_WYG_014-8b"/>
訓告保恵亦不如是之懇惻也善言天者必有以證於<lb/>
人璿璣玉衡以齊七政舜之察天文以審已之當天心<lb/>
與否也二曜薄蝕五緯錯行日官所書殆無虚月則乾<lb/>
象之失其軌豈無其故歟地平天成六府三事允治禹<lb/>
之治水以九疇彛倫之敘而成功也炎官甫戢海若加<lb/>
横隄揵衝决生民昏墊則五行之失其性亦豈無所兆<lb/>
歟致中和天地位萬物育盈宇宙之間有一物不得其<lb/>
所君人者之責也旱魃肆虐飛蝗遺種近畿一稔㡬出<lb/>
<pb n="KR4d0322_WYG_014-9a"/>
天幸東浙薦饑寧無後憂則玉燭之不調得無有任其<lb/>
咎者歟春秋謂一為元外吳楚而内中國小雅盡廢則<lb/>
吳楚交侵而中國微聖人之所憂也今敵既滅兵備不<lb/>
輯國威不張疆土日蹙則天道之助順何乃寂無其應<lb/>
歟雖然氣運之有盈虚物理之有信屈如前所述猶可<lb/>
諉之造化以俟天定至於人事之與天理參者抑亦有<lb/>
當議焉無曠庶官天工人其代之今班序布滿簪弁森<lb/>
列若不乏才也而白駒空谷猶不免於金玉其音經營<lb/>
<pb n="KR4d0322_WYG_014-9b"/>
四方或無預於出入風議則好惡之拂人性無乃枉直<lb/>
有未辨耶天佑下民作之君師今赦宥數頒寛恤有詔<lb/>
若不忘吾民也而中洲鴻鴈四境之流離莫救魴魚頳<lb/>
尾内地之根本日撥則載舟覆舟之可畏無乃思慮有<lb/>
未及耶洪範八政食貨為先今公私儲積匱於軍興而<lb/>
縣官之費用不為之裁損風俗之僭奢不為之限量楮<lb/>
幣日濫増錢不已銅鏹日耗銷毁莫戢節以制度豈無<lb/>
術以救其弊耶王公設險法象天地今襄漢形勢荒殘<lb/>
<pb n="KR4d0322_WYG_014-10a"/>
日久淮蜀奥壤䖍劉幾盡閫制角立遇敵而莫相為援<lb/>
兵将怯懦濫賞而未嘗加罰折柳樊圃将何䇿以起其<lb/>
弱耶天意之未孚者既如彼人為之未至者又如此反<lb/>
覆參騐則禋祀之饗祐固可以覘悔禍於上蒼而徳政<lb/>
之有闕恐未足以銷咎徴於既往或謂上之篤意務學<lb/>
小心事帝非不恭且恪也而隂陽家所謂百六之數適<lb/>
相參㑹其交度也固有時九曜運行迭相盈縮其進退<lb/>
也自有序審如是則恵廸吉從逆凶如影響惟先格王<lb/>
<pb n="KR4d0322_WYG_014-10b"/>
正厥事乃為虚語乎諦觀敬天之圖心畫謹嚴先後如<lb/>
一退朝燕坐聲色翫好决莫能為徳性之移而道途竊<lb/>
議尚有過於責難者皇自敬徳要不必以人言為忤而<lb/>
益當以髙明光大加之意非茍知之亦允蹈之無徇其<lb/>
名而既其實則怨汝詈汝其有補於學問者不既多乎<lb/>
天不逺人隨念昭格聖學就将而不已聖徳日新而又<lb/>
新易危為安用祈天永命豈不同此一機耶諸君詠皇<lb/>
化於辟雍之涯歴嵗滋久菑畬經籍佩服禮義銖積寸<lb/>
<pb n="KR4d0322_WYG_014-11a"/>
累由是而升堯舜君民乃無負於所學豈特區區為利<lb/>
禄温飽計哉其探索天人性命之源發揚帝王心法之<lb/>
奥有可以匡世屯禆聖治者正學以言有司将㧞其尤<lb/>
以獻於上<lb/>
　　箴<lb/>
　　　敬天圖箴<lb/>
　　　　臣公許恭覩陛下尊御宸極十有六載究心<lb/>
　　　　圖治食息靡遑退御緝熙尚以燕閒摘六經<lb/>
<pb n="KR4d0322_WYG_014-11b"/>
　　　　之訓有闗於省躬修行弭災兆祥者親御翰<lb/>
　　　　墨纂為十有二圖繫以聖製序䟦揭諸殿幄<lb/>
　　　　仍命祕館摹刻堅珉㑹季秋吉辛肇禋重屋<lb/>
　　　　先期蔬食備整齋荘欵謁道祖入太室祼隂<lb/>
　　　　雲閣雨綏我思成玉輅戒嚴羽衛森列晴曦<lb/>
　　　　穿漏塗潦以乾逮中夕皇帝入自崑崙素壁<lb/>
　　　　流空珠緯交粲天顔肅穆不懈益䖍端冕危<lb/>
　　　　立以須拜貺辟公左右樂舞和懌望燎而退<lb/>
<pb n="KR4d0322_WYG_014-12a"/>
　　　　班賀紫宸移仗御樓肆大宥於天下嘉氣布<lb/>
　　　　濩歡聲翕合較以嵗丙申雷雨之異兹為慶<lb/>
　　　　成無疑矣嗚呼敬與肆一念之分而影響之<lb/>
　　　　不爽若是天逺人乎哉臣以卑鄙供職於著<lb/>
　　　　庭郎省被過誤之寵復使分直掖垣奎壁之<lb/>
　　　　光焜燿凡目而跪奉祝冊又得覩禮容之盛<lb/>
　　　　職在議論文墨責難陳善不當以菲拙廢用<lb/>
　　　　採虞人之遺意拜手稽首裁成敬天圖箴一<lb/>
<pb n="KR4d0322_WYG_014-12b"/>
　　　　篇昧死獻之闕下寸忠毣毣望陛下以天戒<lb/>
　　　　之不可忽天庥之不可玩晝思夕惕致知力<lb/>
　　　　行拯天歩之艱用祈天永命臣公許不勝拳<lb/>
　　　　拳伏惟睿慈俯賜採擇箴曰<lb/>
莫髙者天蒼蒼其色孰主張是以生以殖名之曰帝統<lb/>
御三極帝何言哉疇得而測何視聴自我民而降災祥<lb/>
在徳王受天命作民父母民之戚休即上帝喜怒無曰<lb/>
不可俄而度監觀有赫無曰不可階而升不顯亦臨在<lb/>
<pb n="KR4d0322_WYG_014-13a"/>
昔帝王允蹈斯理無一步而非靈承無一念而非顧諟<lb/>
惟時惟幾相儆於有虞之朝夙夜毖祀申戒於成周之<lb/>
世於穆我后亦惟鑒兹念天命之難諶永言保之垂拱<lb/>
御朝緝熙清燕一十二圖經訓之鉤纂百千萬言心畫<lb/>
之精贍以内省致其粹精以力行體其剛健嚴恭奚待<lb/>
於圭幣之執馨香豈専於黍稷之薦嗚呼惟命之申以<lb/>
徳克配惟徳之配匪學則怠載籍所傳成憲斯在自後<lb/>
世之道學不明而先王之心法斯晦祠官祕祝之除五<lb/>
<pb n="KR4d0322_WYG_014-13b"/>
畤路車之増孝文非不知秉心之祗肅夫何神氣集為<lb/>
五彩玉杯刻曰延夀乃誤以譎詐為可慿美氣浮雲陽<lb/>
之壇白雲出肅然之封世宗非不知備物以尊崇夫何<lb/>
寳鼎神䇿之授白玉鏤牒之祕乃妄意於神人之通斯<lb/>
皆悖經籍之訓惟異學之宗茍祭祀之黷奚祉福之䝉<lb/>
我祖宗則不然酌情文而益損圓丘之柴燎有取乎郊<lb/>
特牲九筵之禋享匪殢於公玉帶翼翼一忱洋洋如在<lb/>
曽孫篤之十有六期被衮冕以見上帝五宗祀而一郊<lb/>
<pb n="KR4d0322_WYG_014-14a"/>
祠往在丙申祼太室而景氣明霽胡烈風雷雨大警於<lb/>
登謌合享之際乃今嵗秋謁清宫而霧雨慄慘胡璧月<lb/>
珠星輝映於壇陛陟降之宵得非遇晴而喜喜則肆而<lb/>
敬心弛敬心一弛帝動威而警之以抑畏因雨而懼懼<lb/>
則戒而聖心悟聖心一悟帝鑒觀而賚之以眷顧故曰<lb/>
惟上帝不常作善降之百祥作不善降之百殃又曰天<lb/>
之所助者順人之所助者信位乎兩間奈何不敬勿謂<lb/>
日月薄蝕星曜錯行為躔度交㑹之常徳政失則謫見<lb/>
<pb n="KR4d0322_WYG_014-14b"/>
三光勿謂旱乾水溢陽愆隂伏雖盛世所不免徳政失<lb/>
則兆為災變勿謂已往之咎證可置而勿問譴告所加<lb/>
曷嘗虚其應勿謂晴景之協禱可卜於眷祐怠忽一萌<lb/>
或移為眚咎相古之人樂不忘憂已治若未治雖休弗<lb/>
敢休其在於今可弗深戒外焉强敵之慿陵内則百度<lb/>
之蠱壊渉大水罔知津涯寝積薪厝火其下是宜念辛<lb/>
螫之徴可不聞善言而拜欽哉莫見乎隠瞻威咫尺莫<lb/>
顯乎微舉足千里無徇其名而汩其真無縟於文而薄<lb/>
<pb n="KR4d0322_WYG_014-15a"/>
於誠蠖濩蜵蜎必如我将我享之不敢愆嚮晦入息必<lb/>
如在廟在宫之不敢斁天命不已謹終如始天命不易<lb/>
罔俾失墜位曰天位保之以祗畏禄曰天禄守之以謙<lb/>
牧天官不可任非才以瘝厥職天爵不可牽私恩而厚<lb/>
親昵天民所當矜毋若楚茨之傷吾仁天倫所當睦盍<lb/>
念角弓之親九族禮曰天秩其謹察於内庭崇卑之式<lb/>
罪則天討其無忘於淮蜀䖍劉之暴敢言之氣伸猶埃<lb/>
氛不能滓天徳之清明蠧財之穽窒猶妖眚不能癘天<lb/>
<pb n="KR4d0322_WYG_014-15b"/>
産之民物國勢之弱可强當若威弧之射天狼國威之<lb/>
僨可植當如列星之拱天極於戲敬天有嗇應天以<lb/>
實一念感移桴鼓其疾胡不觀申公之説顧力行何如<lb/>
荀卿之言真積力久則入敬則日强學則日益方寸湛<lb/>
然與天為一天心克享天變乃息天步斯寧天休其格<lb/>
於萬斯年子孫千億小臣司文伸紙濡筆敢告丞弼所<lb/>
其無逸<lb/>
　　偈<lb/>
<pb n="KR4d0322_WYG_014-16a"/>
　　　上後溪劉閣學<hi>以金銀字金剛經説偈</hi>
　　　　恭以某官先生繇大乘果伍應縁示現福慧<lb/>
　　　　具足慈威雙運與佛菩薩同一妙明就養五<lb/>
　　　　綿載逢初度夀開九袠神清氣和且内梱夫<lb/>
　　　　人設帨紀祥甫後十日備福昌熾榮耀緌紳<lb/>
　　　　某幸以三生香火縁親䝉授記被檄劒外阻<lb/>
　　　　於稱觴大人以舊藏金銀字大士頌金剛經<lb/>
　　　　一軸命某為先生夀敢託此述成偈語一篇<lb/>
<pb n="KR4d0322_WYG_014-16b"/>
　　　　少伸善頌<lb/>
如來藏有大經巻無古無今無成壊巻之可納一毫端<lb/>
舒之彌綸於法界衆生與佛同受持謂有定法便虛假<lb/>
祇園食飽洗鉢坐何曽有意一塲話空生强起鑿太虚<lb/>
立字安名為般若三十二相不可著况有卵胎并濕化<lb/>
要知人與法俱空何須到岸筏方舍雙林大士更周遮<lb/>
來對蕭翁閒拍報至今唱頌四十九同此經傳四天下<lb/>
稽首後溪老尊宿第一義諦最深解以宿誓願悲濟心<lb/>
<pb n="KR4d0322_WYG_014-17a"/>
具堅固力清浄戒父子孫曽一道塲良窳精粗大爐冶<lb/>
綵衣堂上春融融後先十日㪺夀斝耆齡天為開九袠<lb/>
後學心知宗大雅吾親千里意勤劬授我軸書字端楷<lb/>
金銀絢爛滿雲藍是不誑語真語者鬼神祕䕶知幾年<lb/>
持以夀翁翁勿詫願翁覺性日圓明願翁眉夀備純嘏<lb/>
如金剛體不可壊以大方便福朝野亦願吾親夀似翁<lb/>
嵗嵗持觴拜堂下<lb/>
　　　鴈湖先生揆初在旦某以家藏唐畫熾盛光如<lb/>
<pb n="KR4d0322_WYG_014-17b"/>
　　　來像一軸祝先生夀稽首説偈云<lb/>
十方世界香水海如微塵數無邊億諸佛各以本誓願<lb/>
遍坐道塲作饒益稽首兩足熾盛光具有廣大神通力<lb/>
剛風其上羅諸天日月星宿與梵釋手持宫殿充妙供<lb/>
雨香花雲作嚴飾慈悲為車衆寳聚載以萬行波羅蜜<lb/>
周游三界一彈指善行何曾有轍迹我曽禮足持祕呪<lb/>
寳繪偶得唐人筆素縑一幅幾斷爛丹青慘澹古顔色<lb/>
巍巍趺坐寳蓮臺冠佩環趨星拱極未論畫手入何品<lb/>
<pb n="KR4d0322_WYG_014-18a"/>
成壊難以有相詰龍天守䕶敢不戒一㑹靈山儼如昔<lb/>
恭惟鴈湖老尊宿佛地位人人不識偶年與世作依怙<lb/>
意倦還歸弄泉石願持畫本祝修齡往與浄名分半席<lb/>
刀兵之刼遍大地三界同聚一火宅要須開士運悲心<lb/>
立大津梁拯羣溺豈同小乘専利已塊守空山縛禪寂<lb/>
金輪慈光耀今古願與我公占夀籍向來摩頂經授記<lb/>
堅拂許令親入室夜深急雪欲齊腰少室巖前好消息<lb/>
</p>
<p>
</p>
  </div>
</body>
</text>
</TEI>
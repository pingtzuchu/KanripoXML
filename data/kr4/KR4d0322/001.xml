<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>滄洲塵缶編巻一</head>
    <p>
<pb n="KR4d0322_WYG_001-1a"/>
欽定四庫全書<lb/>
　滄洲塵缶編巻一　　　　宋　程公許　撰<lb/>
　　賦<lb/>
　　　孔山賦<hi>并序</hi>
　　　　少傅平章益國公喬先生應運挺生以宿學<lb/>
　　　　夀雋為國蓍蔡為善類司命皇上宵旰念治<lb/>
　　　　慨中外之多虞舉元祐盛典尊禮以示眷留<lb/>
　　　　而天下亦介公以眉夀康寧之福津梁四海<lb/>
<pb n="KR4d0322_WYG_001-1b"/>
　　　　鼎台斯文是有闗於世運者甚大非後學謏<lb/>
　　　　聞可得而擬議也九陽朔旦弧矢紀祥眉山<lb/>
　　　　程某以文字受知謹抒鄙思因公所居之墅<lb/>
　　　　為孔山賦以祝千億載夀<lb/>
客有自蜀趣吴徘徊瞻顧愕城闕之顯敞壮龍虎之盤<lb/>
踞屹帝閽之九重儼凝旒而當宁運臂指於百工託羽<lb/>
翼於四輔巋然一老之山立天使屏余以尊御有一徳<lb/>
克享天心則殷保衡聴規諌以禮自防則猶衛武願擁<lb/>
<pb n="KR4d0322_WYG_001-2a"/>
篲於舍人之門覬一覘於百官之富想徳容之瑟僴殷<lb/>
金石於音吐徳盛豈易以形容故一言曰忠恕所謂言<lb/>
彌髙而徳彌邵華髮之為元龜者吾何幸而一旦遇哉<lb/>
意者運㑹所鍾穹蒼祐助景星卿雲轇轕而兆祥名山<lb/>
大川英淑之裒聚願從主人訂其然庶㡬戴盆而快天<lb/>
日之睹主人於是斂容拜手而對曰子獨不見夫無極<lb/>
之初是為氣祖溟涬一散判而二五辨方正位咸有依<lb/>
據温厚之氣盛於東南文物之興嫓乎齊魯矧東陽之<lb/>
<pb n="KR4d0322_WYG_001-2b"/>
奥壤分景爍於寳婺金華崢嶸而擅秀縠水滂洋而西<lb/>
注標乎一境之鎮曰孔山乃介然而中處吐吞煙霞蓄<lb/>
洩雲雨其大體則蛟螭結蟠其藴異則鸞鳳騫舞聳檜<lb/>
栢以干雲霄艷葩卉以晞晨露下維五畝之宫猶崧髙<lb/>
之降申甫皇肇錫以嘉名舉世莫能詰其故浮濟逹河<lb/>
惟兖州百年南北之間阻擬岱宗之峻極悵未列於職<lb/>
方之譜幸斯文之未墜繄我公以宗主想瑞應於玉麟<lb/>
滃神光之繞户繇初學而壮仕一以聖賢為規矩經訓<lb/>
<pb n="KR4d0322_WYG_001-3a"/>
厚其菑畬心地築之場圃禮義以為佩服辭章以為繡<lb/>
組五十年進造之科晩乃由雍從而升政路念昔金困<lb/>
於韃䝉廷議頗惑於進取公獨軫憂於未然請力固於<lb/>
吾圉逮蔡息夹攻之師未旋而三京即謀於大舉搢紳<lb/>
蓄縮而拱眎公復慨然宻陳於諌䟽使忠謀獲伸於當<lb/>
時何遽甞試於一擲之誤詢黄髪則罔有愆是宜皇明<lb/>
之悔悟二年首鉉乞身莫許優以辨章尊之保傅在昔<lb/>
元祐盛時有若臣博與臣著皆以宿徳而尊重務禮貌<lb/>
<pb n="KR4d0322_WYG_001-3b"/>
之隆則均然難易未可同日而語追想杏壇之将聖道<lb/>
大與時而齟齬固甞嘆有用我者可使為東周憮然吾<lb/>
非斯人之徒與而誰與莫我知其奈何猶幸而樂正雅<lb/>
頌之各得其所美哉我公得君之専貴極而無改其素<lb/>
風雲翕合精神㑹聚稷契股肱周召心膂奎章八字之<lb/>
熒煌足以洗遺恨於千古客聞斯言頓首悚怖妄謂道<lb/>
之合不合時之遇不遇聖賢治之泊如来不迎而去不<lb/>
拒痛痒切於體膚獨遑安於寢寤禄萬鍾於我何加官<lb/>
<pb n="KR4d0322_WYG_001-4a"/>
一品於余奚與慨世運之多難積事端之弊蠱刈葵遑<lb/>
復恤根本之傷樊栁何以為制狂之禦茍扶持猶可與<lb/>
有為䄂手而亟尋於山墅繩愆紏繆以弼聖徳進賢去<lb/>
佞以張治具戢貪舉亷以固民心選将練兵以銷外侮<lb/>
茍元氣之内充奚客邪之足慮諒宋徳格於皇天夀喬<lb/>
松以作明堂之柱吾將見戰氛息於三垂祥風浹乎寰<lb/>
宇聖主恨無官之可醻訂師尚父之稱於太公吕當兹<lb/>
時也駕言返乎孔山味芝英而吸瓊醑孫曽列綵衣之<lb/>
<pb n="KR4d0322_WYG_001-4b"/>
庭佩衿集戸外之屨詠舞雩之春風以夀斯文之脉縷<lb/>
論四代之禮樂以復治象於粹古使後覺咸榘範於六<lb/>
經而素域還通於率普小子不敏請因魯頌而謌之歌<lb/>
曰戎狄是膺荆舒是懲俾爾昌而熾俾爾夀而富酌大<lb/>
斗以跪獻於公千億嵗而為衆父於是主人矍然而作<lb/>
請泚筆而書之以為孔山之賦<lb/>
　　　葛仙山賦<hi>并序</hi>
　　　　余甞讀孫興公天台賦觀其標竒領異雲興<lb/>
<pb n="KR4d0322_WYG_001-5a"/>
　　　　霞蔚兼言外𤣥趣冥與道㑹意竊慕之宰邑<lb/>
　　　　古唐昌一再因臺檄周覽<graphic n="KR2165" url="https://raw.githubusercontent.com/kanripo/KR-Gaiji/master/images/KR2165.png" mimeType="image/png"/>山之勝作記及<lb/>
　　　　詩若干首紀載粗悉最後登葛璝仙治巖洞<lb/>
　　　　深窈林巒竒峭賞嘆不足賦以識之固不敢<lb/>
　　　　睎前文人或可與山中道侣班荆商論耳<lb/>
我思古人託吏為隠或避世而待詔金馬門或采砂而<lb/>
求補句漏令雖未能耦耕嫓沮溺洗耳同箕潁賜鑑湖<lb/>
一曲如賀知章名山中宰相若陶𢎞景然觀其心樂天<lb/>
<pb n="KR4d0322_WYG_001-5b"/>
遊跡與俗混冥機乎寵辱之途韜智於得失之境信與<lb/>
余而神晤竊太息以起敬繆撫字於一同幸福庭之接<lb/>
畛間捧檄以周遊得探竒於曠静聞葛仙之故棲擅西<lb/>
山之最勝<hi>李文簡公謂此山為西山第一</hi>諏辰良月六矢標慶撫蓼莪<lb/>
以含悽資塵露以報本問津白鶴之屯<hi>山下名鶴屯常有鶴来棲宿</hi>
梯歩青雲之逕眩采翠於羣峯劃蒼崖於千仞訊仙治<lb/>
於寥閴爛金碧於絶頂於是静慮凝神屏息以進門闥<lb/>
嚴敞陛級崇峻儼帝御於中天班列真於清禁飈輪泛<lb/>
<pb n="KR4d0322_WYG_001-6a"/>
八㑹之音星壇繞虚歩之韻訂靈跡於往牒肇葛翁之<lb/>
棲遁黛滀巖泉之流<hi>丹井自巖竇注瀦為一沼甘寒不竭</hi>玉舂溪碓之<lb/>
粉<hi>茶粉亦葛仙故事</hi>清塵嗣踵於蒲楊<hi>葛仙之後又有蒲楊二仙</hi>營定聿嚴<lb/>
於韋尹<hi>南康鎮蜀以本命道塲興創此觀今遂為道塲主豐碑具在</hi>薦蘭燎以薰心<lb/>
擷澗毛以寓敬上𤣥陟降於左右一念昭徹而響應朝<lb/>
禮既周羽節前引環齋館於四阿繚丹雘於楹楯藹净<lb/>
侣之如雲競延客以瀹茗莫不竹户風清紙窻日冏<hi>觀中</hi>
<hi>諸寮窻户皆雅潔與他觀不侔</hi>䕃栢纛之幽森羅怪石之<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>嶙遊目乎<lb/>
<pb n="KR4d0322_WYG_001-6b"/>
泰初之鄰緩歩乎北真之嶺<hi>泰初為鄰一亭乃范漕所剏張憲扁顔北真菴息齊</hi>
<hi>李公所居</hi>荒尋未厭林壑俄暝歸休風露之界泂酌玻瓈之<lb/>
醖<hi>風露界方丈前閣山中酒極佳</hi>清言中夕倦憇投枕暢逰仙之夢酣<lb/>
愕震雷於龍簨起披衣而周眄浩一氣之溟涬覘紫炁<lb/>
於白馬匄刀圭於丹鼎<hi>白馬老君洞葛仙丹爐</hi>二十四峯聮嵐而<lb/>
競爽八十一洞歴遊而難盡乃借御於箯輿仍乞火於<lb/>
束緼縱屐齒於䝉茸探洞户於深靚風開煙闔霞捲霧<lb/>
噴初谽谺以偪仄俄披豁以幽迥冰凝鍾乳之溜玉立<lb/>
<pb n="KR4d0322_WYG_001-7a"/>
巖壁之瑩或懸空以寳葢或四匝以珠幰或捲綃於深<lb/>
幄或繪雪於崇屏<hi>已上皆状葛仙洞之竒勝</hi>歩折旋而欲迷路若窮<lb/>
而復逺豈余行之憚阻懼日晏而盍返悵簮紱之身縻<lb/>
奈巖壑之味永引車躑躅回顧悽惋静念覆載同一蓋<lb/>
軫混淪初判於祖炁山澤潜通於𤣥牝妙大化融結之<lb/>
工慨百靈走犇之駿不然何以盪磨日月凌駕參井毓<lb/>
秀孕英棲仙宅聖俯仰四海如一家出入浩刼如一瞬<lb/>
然甞索至理於貝梵披𤣥機於瓊緼十方香水之刹海<lb/>
<pb n="KR4d0322_WYG_001-7b"/>
九穹莽蒼之刼刃下風輪以持厚坤兼洪纎以該庶品<lb/>
歛之吾身納之方寸非古非今孰逺孰近吾將謹韁索<lb/>
於猿馬豁視聽於鼃黽祓熏聲利之膏火逺避色塵<lb/>
之坑穽挹靈源以斟酌即寸田以耕墾觀六用於真空<lb/>
朝虚皇於内景當斯時也雖禦冦莫能詰其至遊七聖<lb/>
亦有迷於大隗而况人間之朽腐何異蟪蛄與朝菌儻<lb/>
三仙可挟而逰尚吾言之有證<lb/>
　　　北定堂賦<hi>并序</hi>
<pb n="KR4d0322_WYG_001-8a"/>
　　　　起部尚書眉山楊公以西清學士縂戎左蜀<lb/>
　　　　作鎮三瀘開幕府之二年威令神行恵化川<lb/>
　　　　流民氣以和邊堠不警乃築堂於北巖扁以<lb/>
　　　　北定邑子程某竊窺盛心實與忠武侯尚友<lb/>
　　　　千載敢竭昧陋酌古揆今而為之賦若夫山<lb/>
　　　　川風物之勝登臨覽觀之樂非千里意想所<lb/>
　　　　能模冩他日操几杖以從尚書尚能伸紙援<lb/>
　　　　毫以為後賦云<lb/>
<pb n="KR4d0322_WYG_001-8b"/>
客有遊於瀘而咤曰導江西来百川所宗内江附庸匯<lb/>
而歸東有國於斯屹屹其墉枕玉壘之崇岡帶三峽<lb/>
之怒洪控六詔為外拒羅萬山為四封由益州而下蓋<lb/>
節度府之最雄者也南定有樓曩昔誰剏作鎮南服莫<lb/>
我敢抗瞻彼北巖崢嶸列嶂忽髙堂之幻出抗霄極而<lb/>
顯敞揭北定之璇題隔川流而相向安得與子鼓枻乗<lb/>
流跕屣而上周覽面勢徴其扁榜有聞客言欣然而笑<lb/>
者曰子獨不聞諸葛忠武侯之事乎卯金之㣲霧塞飈<lb/>
<pb n="KR4d0322_WYG_001-9a"/>
馳昭烈以帝室之胄間闗百戰晚脫鞅於坤維天授雄<lb/>
圖傅之羽翼南陽之墟龍奮其蟄片詞乳水千載膠漆<lb/>
非不知鼎峙於一隅何以逞志乎中國人事有興廢天<lb/>
運有通塞當其輟躬耕之耒抱長吟之膝蓋伊吕王佐<lb/>
之儔豈管樂伯圖之匹彼有田一成有衆一旅乃能祀<lb/>
夏配天不失舊物而况蜀漢冨饒髙皇帝所以奠四百<lb/>
基業於磐石者哉五月渡瀘深入不毛以斬以夷以櫛<lb/>
以薅偉七縱而七擒奚天威之可逃蓋将定南方以恢<lb/>
<pb n="KR4d0322_WYG_001-9b"/>
逺畧寧采薇逺戍之憚勞想其建旐設旌禡牙于征徒<lb/>
御嘽嘽有聞無聲峒溪縈曲篁竹阻深載清飈兮捲霧<lb/>
瘴注甘澤兮滌煙氛鐃歌鏗鍧凱旋獻俘乃息斂輸乃<lb/>
休卒徒顧神州而深矉慨妖孽之未除追渥惠於先朝<lb/>
忍棄捐於半塗爾乃稱戈比干陳師鞠旅男子戰而女<lb/>
子運衆志一而義旗舉流涕抗表規復漢祚雜耕渭濵<lb/>
延頸子午凛規置之綽綽目何有於孱虜雖殘灰莫起<lb/>
於炎精然大義可伸於萬古揆今瀘川豈昔瀘溪蓋寓<lb/>
<pb n="KR4d0322_WYG_001-10a"/>
名於都督之府使如心腹之運四肢王制所紀交趾雕<lb/>
題沐浴皇化蔽遮南垂委命下吏貢琛逺来繄撫御之<lb/>
得人屹金城與湯池中興四葉金運垂盡戍役未撤軍<lb/>
民交病乃眷西顧勢靡有定環劒以東瀘為重鎮疇咨<lb/>
邇列孰堪事任當斯時也起部尚書楊公方峨弁垂紳<lb/>
拱備顧問再拜請行屏息惟命先皇曰吁汝無去朕予<lb/>
違汝弼斡我樞柄尚書於是九頓首固以請帝曰俞趣<lb/>
刻印入辭便殿欲别未忍灧宣勤之玉巵疊匪頒之宫<lb/>
<pb n="KR4d0322_WYG_001-10b"/>
錦修門兮九重回首兮萬里十七年兮出入禁闥三千<lb/>
牘兮劘切黼扆歩出晝以徬徉屯余乗其千騎茸纛兮<lb/>
金節彤幨兮轡組前驅兮塞途往開兮幕府風霆命令<lb/>
之信雨露徳澤之普協氣洽而水紅並蔕有年書而繭<lb/>
栗同乳乃先事而防患乃整軍而經武籌帷宻運莫余<lb/>
敢侮熟窺盛心固将尚友忠武侯於千古是則北定堂<lb/>
之建也豈必拱坐隅侍談塵而後詰其故也哉客斂祍<lb/>
而對曰北定取義則聞之矣地以人重子亦聞之否乎<lb/>
<pb n="KR4d0322_WYG_001-11a"/>
蓐收御辰素煒中外珠履集兮紅蕖幕笳鼓沸兮細栁<lb/>
營尚書乃揮羽扇岸綸巾㨿胡床令三軍陳角觝簸紅<lb/>
旌射命中馬嘶騰程勇力簡伎能笑呼喧闐酒炙繽紛<lb/>
人百其勇惟所使令飲中樂酣投𬒮而起慨昔武侯南<lb/>
征道此千里馳驅僕夫瘁止獨我治朝聲教逺被誦弦<lb/>
比屋耕牧四履邊柝夕沉閣鈴晝閉上恬下穆可無事<lb/>
治奈之何南國幸安北塵騷屑龍蛇則山澤交興<graphic n="KR1748" url="https://raw.githubusercontent.com/kanripo/KR-Gaiji/master/images/KR1748.png" mimeType="image/png"/>蚌<lb/>
之隂晴莫决姦豪側睨以旁伺戰守一無於定説尾大<lb/>
<pb n="KR4d0322_WYG_001-11b"/>
不掉財殫力竭孰能為國家刷渭橋之恥䕶金甌之缺<lb/>
志感激以思奮諒非余而誰責陟斯堂以遐觀髪上指<lb/>
而眥裂使子斯時操几杖綴下客寧不慷慨激昻為尚<lb/>
書而撃節也嗚呼噫嘻今不與古並世事或與勢異宜<lb/>
忠武侯信於已而阨於運得於人而違於時蓋天厭漢<lb/>
徳之日乆故大厦非一木之支於皇藝祖得天下以仁<lb/>
聖聖相傳翼翼繩繩嗣聖御圖側席雋英天其或者相<lb/>
興復之景運錫勇智於大君縂乾綱以獨斷闢泰途以<lb/>
<pb n="KR4d0322_WYG_001-12a"/>
彚征揮氛翳於九有耀景光於太清恢張聖徳圖任舊<lb/>
人愚竊料尚書之徳業庶㡬乎周室之甫申弼宣后以<lb/>
復古何王業偏安之足云小子不敏敢誦所聞酌大斗<lb/>
而祈耄耋跪敷祍而祝升平乃歌曰王遣申伯路車乗<lb/>
馬我圖爾居莫如南土載歌曰四牡騤騤八鸞喈喈仲<lb/>
山甫徂齊式遄其歸客曰泱泱乎歌矣哉徳盛者非斯<lb/>
文無以被金石功髙者非斯文無以流管弦請濡毫於<lb/>
三瀘之川磨墨於三瀘之山書以為北定堂之賦而附<lb/>
<pb n="KR4d0322_WYG_001-12b"/>
之崧髙烝民之篇<lb/>
　　　幽思賦<hi>并序</hi>
　　　　賦以幽思名幽憂而慨所思也所思維何有<lb/>
　　　　宋華文閣學士光禄大夫陽安侯後溪劉先<lb/>
　　　　生也先生之薨以嘉定十五年六月十四日<lb/>
　　　　葬以明年三月十八日門生程某幽思無涯<lb/>
　　　　倣楚騷之大招以聲其哀也維先生言為天<lb/>
　　　　下則行為天下法人無知愚皆知為君子之<lb/>
<pb n="KR4d0322_WYG_001-13a"/>
　　　　中庸正色立朝難進易退孔子所謂大臣以<lb/>
　　　　道事君不可則止者先生其人歟太史編摩<lb/>
　　　　奉常節恵萬古傳信國有彛章承學鄙儒敢<lb/>
　　　　犯不韙摹繪日月伏念攝齊升堂嵗一周星<lb/>
　　　　先生不以為愚許其與於斯文孜孜誨之曰<lb/>
　　　　資禀自天充養以學子其勉之某頓首書諸<lb/>
　　　　紳間甞執訊請益顧謂小子知慕古文削牘<lb/>
　　　　薦朝可使備數從搢紳諸儒以鉛槧於萬一<lb/>
<pb n="KR4d0322_WYG_001-13b"/>
　　　　某懼不敢當也辛巳春晉拜全徳里第徳容<lb/>
　　　　穆若黄髪皤然而憂天下若已之飢渴迨安<lb/>
　　　　輿就飬古涪某職勸學從事從容撰杖屨又<lb/>
　　　　得聞所未聞爾乃肖夀象於學官率諸生北<lb/>
　　　　面再拜簮弁雲集衿佩肅趨講經乞言飲酒<lb/>
　　　　序齒藹乎三代之餘風居無㡬某捧行䑓檄<lb/>
　　　　北度劒外四閲月得手書一甫趣之旋而凶<lb/>
　　　　問踵至矣嗚呼哀哉哲人萎邦國瘁矣人百<lb/>
<pb n="KR4d0322_WYG_001-14a"/>
　　　　其身莫可贖矣天降酷罰陟岵痛鉅苴絰銜<lb/>
　　　　恤匍匐愧古想素車千兩㑹葬清溪之岡形<lb/>
　　　　留神馳傷父師之逝而藐余小子之無依也<lb/>
　　　　拊膺一慟而賦之其詞曰<lb/>
閔吾之生離阨兮天降割其孔殷父我鞠師我誨兮逝<lb/>
将託焉而終身粤龍蛇之嵗度兮梁壊悲乎哲人颼颼<lb/>
風木重以哀兮上下求索又莫覿於吾親既縣封而反<lb/>
虞兮感陽春以増悼西余首悲無涯兮俄逺日之余告<lb/>
<pb n="KR4d0322_WYG_001-14b"/>
嗚呼先生兮一朝倐然其何之其生有自来兮其死必<lb/>
有歸望寝門已䟽兮安所得而陳詞鳳凰承詔而翼車<lb/>
兮軼浮雲乃曽舉周流四極經營八荒兮渺不知税駕<lb/>
之奚所抑将羾絶炎儔傳説以綴列耀兮無乃嘘紫炁<lb/>
謁柱史而扈西征憑緒風以誰訊兮九天不可梯而升<lb/>
佇影響之不可得兮杳茫茫之不可明士一善斯可録<lb/>
兮矧衆芳之能并皇皇仁義之廣居兮坦坦道徳之九<lb/>
逵茍肖形皆可與為善兮志皓首而不衰春秋八十有<lb/>
<pb n="KR4d0322_WYG_001-15a"/>
一兮士榘□而國蓍龜隘世路莫能乆此淹兮趨無為<lb/>
隣泰始其奚疑竊悲夫五百年之間生兮艱於遭遇而<lb/>
易失徳容玉瓉之黄流兮斯文清廟之遺瑟氣盈虚烏<lb/>
可常兮道汚隆又何能必逝川不可挽而回兮後將焉<lb/>
所考徳世坎窞日阽危兮俗冥行而莫止悵已徃之莫<lb/>
追兮惕来者之將躓天蒼蒼莫可詰兮胡一老之不憗<lb/>
遺震余𠂻而私有感兮憶往日舂粮而求仁聞一言曰<lb/>
充養兮書諸紳今十年再跪履於里門兮願卒業乎涪<lb/>
<pb n="KR4d0322_WYG_001-15b"/>
濵北面拜手槐杏之隂兮吾今而知師道之尊紛戸履<lb/>
之三千兮奚狂簡之下取愕風雩之詠歸兮變薤露之<lb/>
惻楚哭匍匐以無因兮塊獨茹哀於廬處愧端木之事<lb/>
師兮躑躅六年而不忍去茍逝者而有知兮尚觀過而<lb/>
我恕嗚呼哀哉三石孱顔兮後溪之堂萬松蓊薆兮清<lb/>
溪之岡子孫兮孺慕嵗時兮烝嘗化鶴歸兮何時山嵳<lb/>
峩兮流水洋洋睨故邦兮顰蹙尚弭節兮相羊千秋兮<lb/>
萬禩先生兮不亡<lb/>
<pb n="KR4d0322_WYG_001-16a"/>
　　　南樓賦<hi>并序</hi>
　　　　武昌在今為上流巨鎮南樓得名以庾公重<lb/>
　　　　雖風流邁往而勲業無聞焉悦齋先生李公<lb/>
　　　　由館殿瓌望乆更外庸上念荆州已試之績<lb/>
　　　　醻沬水南定之功陞直圖書載頒英簜就領<lb/>
　　　　征鎮以世厥官推平日經綸之盛心運神州<lb/>
　　　　規恢之長算以一洗江左之陋其在是行門<lb/>
　　　　生程某追送江干想南樓偉觀恨不能羾翮<lb/>
<pb n="KR4d0322_WYG_001-16b"/>
　　　　而從也詠歌不足為賦以獻<lb/>
帝奠國於南服迤長江以設屏紛裂土以作鎮錯犬牙<lb/>
其接畛考形勢之雄峙壮武昌之名藩扼上流之要衝<lb/>
天設險之自然偉南樓之顯敞壓睥睨而連騫曲雕楯<lb/>
之縹緲翼繡藻以回旋蔽虧日月吞吐雲烟曼余曩賦<lb/>
於逺遊心軫紆以煩迷想危眺以流豁企斯樓而神馳<lb/>
於是落風桅振霞袂縁百雉之嶻嶪倚層軒而矚睇悵<lb/>
南北之𤓰分獨惆悵而累欷風號怒兮浪飜空日晻曖<lb/>
<pb n="KR4d0322_WYG_001-17a"/>
兮雲改容弔江右之陳迹遡元規之緒風想其羽衣褊<lb/>
<graphic n="KR1862" url="https://raw.githubusercontent.com/kanripo/KR-Gaiji/master/images/KR1862.png" mimeType="image/png"/>佩玦鏘鳴據胡床以笑傲鍳月采於空明雖老子之<lb/>
興復不淺而奈何西風之塵汙人也嗚呼介吴楚而建<lb/>
國匯江漢以為池控淮甸之平衍回大别之嶔<graphic n="KR2404" url="https://raw.githubusercontent.com/kanripo/KR-Gaiji/master/images/KR2404.png" mimeType="image/png"/>上洞<lb/>
庭之深阻下九江之淼瀰地非人而莫守是為委金湯<lb/>
而棄之我宋南渡鍳在典午眷此重鎮為國之阻括湖<lb/>
外之轉輸寄千里之鎮撫孰能屹一面之長城守北門<lb/>
而卧護有天下士巽巖之子其翰墨發揮如芳葩之麗<lb/>
<pb n="KR4d0322_WYG_001-17b"/>
春其丰神灑落如璧月之湛水磅礴乎萬物之表轥藉<lb/>
乎羣士之軌曩讐書於天禄儼正色乎朝端孤忠表乎<lb/>
獨立百壬為之熱顔竟柄鑿之難投逺修門其㡬年秉<lb/>
姱節以事君何中外之間然夫文以緯國學以用世舍<lb/>
是而求土苴而已自非括今古於方寸何以融體用於<lb/>
一致卓哉我公周情孔思險夷不能揉其操仕止無以<lb/>
奪其志使之謀謨廟堂必蹇蹇以匪躬經綸宇宙固恢<lb/>
恢乎餘地彼其七縱七擒使敵人繫首請命於下吏<lb/>
<pb n="KR4d0322_WYG_001-18a"/>
者此特公事業之緒餘耳皇明燭逺萬里如見陞圖書<lb/>
寓直之華仍禮樂使華之遣輦車驪駕爍風采於雲煙<lb/>
髙牙大纛振籌䇿於方靣吾想夫南樓之上翠琰深刻<lb/>
爛巽巖之遺墨嫓雄深於古作今也江山眩耀烟雲雜<lb/>
沓先聲隠谹三軍改色坐嘯事簡觀風時隙驅貔虎於<lb/>
列屯出驪騵於華櫪擁珠履其雜遝粲雕俎其繁飾旗<lb/>
建十丈鐘撞千石駐目鸚鵡洲以酧正平之英魂流盻<lb/>
烟波江以弔崔顥之詩魄酒中樂酣乃命武士駕樓船<lb/>
<pb n="KR4d0322_WYG_001-18b"/>
棹䝉衝飈輪激濤粉雉翔空出沒蛟蜃悲嘯魚龍嚴武<lb/>
衛於整暇壯尊俎之折衝豈徒襲守江之誤計抑将收<lb/>
北定之成功豈與夫詫石頭戍就而貽難於賊峻倚方<lb/>
嶽道勝而過猜於茂洪昧經邦之逺畧而矯迹以風流<lb/>
者同哉皇帝坐宣室思賈生悵去國之日邁軫朕懐其<lb/>
不寧盍賜環以趣歸呼順風以揚舲邈修門其九重寧<lb/>
虎豹之復獰矧苖裔之蟬聫評家世其第一鴈湖夜雨<lb/>
之蕭瑟鶴嶺秀氣之鬰積紅藥飜兮北門紫薇爛兮西<lb/>
<pb n="KR4d0322_WYG_001-19a"/>
掖汗簡青兮蘭䑓鼎鉉調兮台席平武兮天朝舊物兮<lb/>
世職蹇余生之落寞尚玻瓈之味同企龍門其千仞願<lb/>
為御而無從金躍冶以成鑄玉藴璞以希礱歩躑躅兮<lb/>
江沚意欲往而忡忡望南樓其何許眇天末之孤鴻援<lb/>
長毫以欲賦慙抽思之匪工綴余佩兮瓊枝岌余冠兮<lb/>
芙蓉何當借以樓頭之黄鶴送以九萬之順風竦身以<lb/>
攀若士之袂而一逰夫蓬莱道山之宫也<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>滄洲塵缶編巻十二</head>
    <p>
<pb n="KR4d0322_WYG_012-1a"/>
欽定四庫全書<lb/>
　滄洲塵缶編巻十二　　　宋　程公許　撰<lb/>
　　七言絶句<lb/>
　　　積雪未晴正旦朝賀大慶殿口號八章<lb/>
雪瑞連宵未肯晴粧排光景待朝正八盤嶺轉宫城近<lb/>
惝怳身登白玉京<lb/>
清蹕轟雷輦出房赭紅一㸃殿中央天知聖主憂邊久<lb/>
剰放飛霙兆歲穰<lb/>
<pb n="KR4d0322_WYG_012-1b"/>
萬㸃華星續續來宫門未放玉<graphic n="KR1630" url="https://raw.githubusercontent.com/kanripo/KR-Gaiji/master/images/KR1630.png" mimeType="image/png"/>開忍寒少待晨光透<lb/>
不住催班引上台<lb/>
東西廊轉靣朝天緋綠斕斑紫綬褰萬歲聲中陪率舞<lb/>
野麋終羨草芊綿<lb/>
凝旒憂顧念三邊詔撒鼇山罷秩筵天眷仁明宜悔禍<lb/>
眼看千里息烽烟<lb/>
六龍不動玉鞭迷霧靄荒寒五鳯癡静閲天機消復長<lb/>
未應氷谷晛消遲<lb/>
<pb n="KR4d0322_WYG_012-2a"/>
玉階再拜巻班回一炷心香憫刼灰六合風塵須一洗<lb/>
八荒夀域會重開<lb/>
擾擾勞生祗自嘆依依鄉夢五更寒臨流釣石應無恙<lb/>
歸逐隣翁整釣竿<lb/>
　　　工侍國史李丈奉御香禱雪上竺前一夕雪瑞<lb/>
　　　已應道間志喜成詩以示敬借韻同賦<lb/>
夜窻細跋燭花紅窻外那知雪墮空危坐不如眠較煖<lb/>
紙衾休要水沉烘<lb/>
<pb n="KR4d0322_WYG_012-2b"/>
列仙朝罷玉皇家一色中單襯白紗纔得東皇呈上瑞<lb/>
萬年枝上早開花<lb/>
未問含章眩曉粧巧将珪璧疊宫牆愛民天子心堯舜<lb/>
猶自黄封降御香<lb/>
阿佛常時奮老拳為銜詔㫖意精専且煩大士開顔笑<lb/>
吹散曼陀黼扆前<lb/>
憂旱憂蝗恰一年未春喜見六花妍極知氣脉艱調䕶<lb/>
須得醫和為保全<lb/>
<pb n="KR4d0322_WYG_012-3a"/>
灞橋風景渺荒寒最好騎驢物色看得似西湖湖上境<lb/>
被公驅使入毫端<lb/>
聞道孤山未有梅春郊早已艷玫瑰何當結伴林家去<lb/>
共擷香英酎一杯<lb/>
　　　又省闈鎖宿十月十三日夜月獨酌<lb/>
霜月鋪銀灧瓦溝憶曾盡醉作中秋侵天圍棘孤吟夜<lb/>
且著紅爐為暖愁<lb/>
兩月重來月又圓寺鐘驚夢五更殘此情誰遣啼鵶覺<lb/>
<pb n="KR4d0322_WYG_012-3b"/>
飛過東牆代訴寒<lb/>
　　　臨卭試士<lb/>
沉沉鎖棘春風晩漠漠重簾晝景移白紵曉寒疑夢事<lb/>
袖間猶記墨淋漓<lb/>
　　　再和賀及甫領西清先生薦牘<lb/>
薦圅引重一何頻盡餅充饑恐誤人公道晩遭諸葛相<lb/>
且煩輿致倚經綸<lb/>
萬里因人作逺遊眼明西北有髙樓蛾眉嫁晩貞心在<lb/>
<pb n="KR4d0322_WYG_012-4a"/>
閒倚春風唱石州<lb/>
功名壯節易華顛揚簸翻羞糠粃前老子鑪錘無別巧<lb/>
精粗良窳任天然<lb/>
　　　謁侍郎李先生<hi>自潼移鎮武陵</hi>
賦就凌霄意欲僊却飛霞佩武陵源桃花總是甘棠舊<lb/>
重與郎君憩鹿轓<lb/>
異時乗月喚胡床便羾青鸞到玉堂見説紫清虛佇久<lb/>
漁船休戀落花香<lb/>
<pb n="KR4d0322_WYG_012-4b"/>
公歸帝所斡鈞衡早為乾坤洗甲兵第一人才須汲引<lb/>
泰階平待拔茅征<lb/>
春風曾得曳長裾再見應知勝百書從此修門天萬里<lb/>
可能誦賦憶相如<lb/>
平生知己兩蘇公乞與宫商發爨桐歸日鴈湖談夜雨<lb/>
南枝有信待東風<lb/>
　　　䕫門邂逅同年汪丈奉議示詩和吟三首<lb/>
萬里吳天問去程停橈峽口約偕行蒼顔相對曾相識<lb/>
<pb n="KR4d0322_WYG_012-5a"/>
千佛經中記姓名<lb/>
鵬風九萬是修程駟馬何妨緩轡行聖治今方法元祐<lb/>
白頭儘耐立功名<lb/>
造朝敢不戒期程鼉鼓明朝又趣行好趂雪晴同訪古<lb/>
東屯詩老舊知名<lb/>
　　　羅漢洞<hi>青衣中巖洞與潼川牛頭洞相通此洞乃其後門也</hi>
中巖洞透牛頭洞後洞門從此處開刹刹塵塵皆住處<lb/>
勝逰何必限天台<lb/>
<pb n="KR4d0322_WYG_012-5b"/>
　　　内機知府郎官再和示敎清拔遒美手不能置<lb/>
　　　用韻以答嘉貺愧不足以當瓊瑶之報也<lb/>
新詩俊敵鮑參軍結字歐虞瞠後塵我亦平生違俗嗜<lb/>
與君交似醉陽春<lb/>
莫倚鳴髐力有餘天扶興運要驅除可須測象疑蓬埽<lb/>
<hi>時邸報太史呈有彗孛之災</hi>便擬排雲上諫書<lb/>
長憐杞菊老天隨未必無才可濟時蓋代功成一炊黍<lb/>
清名過取恐非宜<lb/>
<pb n="KR4d0322_WYG_012-6a"/>
愛閒天未許君閒國步扶持奠鼎安千古淮淝一棋局<lb/>
土山盟在未應寒<lb/>
世味輕於玉斗撞向來驕氣為君降蹔離約㑹春風早<lb/>
催逐飛䑺下楚江<lb/>
　　　廬陵劉兄焱袖詩編藁相訪借所和施從可唱<lb/>
　　　酬韻答以三絶句<lb/>
天憎我輩韻孤清故遣催科塵汚人幸有新詩為湔祓<lb/>
英瓊瑶未足為珍<lb/>
<pb n="KR4d0322_WYG_012-6b"/>
拙與時乖勿誤謀可能騎鶴更揚州翹英似子寧終困<lb/>
玉帛何時來蹇修<lb/>
清愁如海𣺌無邊強整衰容傍酒船若許白鷗同保社<lb/>
五湖秋水碧於天<lb/>
　　　送楊元光隨編修李季才出守衡陽<lb/>
逃虛喜聽足音跫况是鄉人萬里逢江海茫茫天盡處<lb/>
又攜書劒入湘中<lb/>
君到瀟湘漸迫秋鄉關音問轉悠悠思歸少忍煙塵息<lb/>
<pb n="KR4d0322_WYG_012-7a"/>
回鴈峯前莫浪愁<lb/>
君家屋近我先塋累世交逰意氣親夢斷金梯山下路<lb/>
欲談往事恐傷神<hi>余先世眉之丹稜與元光諸院為隣金梯祖墓在焉</hi>
萍梗天涯幸有依魚兮川泳鳥雲飛祝融紫蓋題詩了<lb/>
早趂賢侯召駕歸<lb/>
　　　自永康還連日又告旱懇祈勤恪初四五日再<lb/>
　　　得甘霔農疇無髙下沛然沾渥因賦絶句志喜<lb/>
井花湔手寶香焚一念何曾隔紫清半夜瓦溝飛急響<lb/>
<pb n="KR4d0322_WYG_012-7b"/>
化工元不吝生成<lb/>
穉苗蘇醒曉風凉老魃匆匆遽俶裝旬浹望霓心肺渴<lb/>
蹔須一啜露華香<lb/>
去年西浙颶風髙瞬息三州汨海濤欲倚人謀銷咎證<lb/>
扶持那可欠英豪<lb/>
茂陵何識瑞乾封遑恤蕭條四海空魴尾如今較勞止<lb/>
廟謨端不倖邊功<lb/>
雨餘遙翠抹飛霞風送蛟龍恰到家一夜凉侵蘄竹簟<lb/>
<pb n="KR4d0322_WYG_012-8a"/>
最宜欹枕聽鳴鼃<lb/>
　　　虞使君示春日喜雨六絶和韻<lb/>
相思一日似三秋况是三年急景流一笑玉華池上路<lb/>
春風為我盪牢愁<lb/>
入國洋洋頌借留二年髙廪趂時收可能萬物盡吐氣<lb/>
邦伯人人元道州<lb/>
世故紛紜劇蝟毛利名海裏火銷膏何如道院三更雨<lb/>
稽古功成秋兎毫<lb/>
<pb n="KR4d0322_WYG_012-8b"/>
記擘吟箋手欲皴至今滿篋玉湖春郢人妙質何曾死<lb/>
乞與風斤運用神<lb/>
悠悠千古意茫然婭姹誰非倚市妍心事相期流俗外<lb/>
牽聨玉海儻同編<lb/>
引袂天風几席傍滿城無處不甘棠定知丹雀衘書近<lb/>
趣擁弓旌入帝鄉<lb/>
　　　和虞使君春雨<lb/>
詩翁髙卧滄江上㡬為憂民霜鬢毛推枕中宵賦春雨<lb/>
<pb n="KR4d0322_WYG_012-9a"/>
筆鋒如瑩鸊鵜膏<lb/>
　　　宿旌陽風月無盡藏和虞凔江二首<lb/>
玉塔界山松靄外荻花翻雪晩風前輪蹄漠漠紅塵裏<lb/>
不著藤蘿鎖洞天<lb/>
仙翁飈馭何方去猶記淘丹冽井中莫倚危欄長引嘯<lb/>
恐驚鸞鶴下罡風<lb/>
　　　牡丹<lb/>
春工殫巧萬花叢晩見昭儀擅漢宫可惜芳時天不借<lb/>
<pb n="KR4d0322_WYG_012-9b"/>
三更雨歇五更風<lb/>
　　　改作池亭子安弟賦二絶因和韻<lb/>
凌波微步玉亭亭華豔深遮萬蓋青能使官曹饒野趣<lb/>
小煩月斧敞風櫺<lb/>
榿隴低風呈遠碧稻塍分溜溢方池簿書課辦心如水<lb/>
獨岸烏紗細琢詩<lb/>
　　　移住郭婆井官廨二絶句<lb/>
絶知家具少於車伴我奔馳幾篋書賴是官清饒暇日<lb/>
<pb n="KR4d0322_WYG_012-10a"/>
忍敎書冊與人踈<lb/>
官居何得似僧居著穏層樓望眼舒繞檻湖光與山色<lb/>
可無佳句與消除<lb/>
　　　中秋和姜主簿韻<lb/>
中秋月白古來慳孤坐寒窻思黯然懶近舞腰花十八<lb/>
恨無珠履客三千<lb/>
三更露氣滿秋堂祕訣新傳食月芒安得南樓三百尺<lb/>
暫容老子據胡床<lb/>
<pb n="KR4d0322_WYG_012-10b"/>
　　　被檄北征從宣威幕崔公之招也<lb/>
芹藻浮香水半環官曹得似廣文閒羽書趣上将軍馬<lb/>
却擁貂裘度劒關<lb/>
　　　和内幕季美<lb/>
武帳宵寒漏箭傳元戎威望響秦川機籌整暇一横槊<lb/>
寒澁何能强比肩<lb/>
　　　再和二首<lb/>
敵技無多莫浪傳西京元是宋山川書生但可謀帷幄<lb/>
<pb n="KR4d0322_WYG_012-11a"/>
壯士得無須彘肩<lb/>
五丁鑿劒古今傳屹立崇墉蔽兩川滿目風寒無處避<lb/>
祗今由徑競摩肩<lb/>
　　　謁告得歸拜呈内機知府郎官五首<lb/>
一屋堆鞋笑領軍人間滄海幾揚塵巻舒不與心為累<lb/>
琪樹瑶林別有春<lb/>
家貧儋石欠贏餘恩許西歸度嶻除只恐期程催趣駕<lb/>
羞顔挿架舊藏書<lb/>
<pb n="KR4d0322_WYG_012-11b"/>
違覆由來諱詭隨民勞未有甚今時一分寛受一分賜<lb/>
喜見留屯奏便宜<lb/>
公餘賡載不曽閒一段風流嗣建安霜月西牎誰畫取<lb/>
詩人雙聳玉樓寒<lb/>
膏車忍待曉鐘撞浩蕩歸情不可降一笑朔風寒掠面<lb/>
緩吟疎影蘸清江<lb/>
　　　成都一月奔走人事喜於賦歸<lb/>
輪蹄霧漲九衢塵役役人間祗是親隨分世緣聊復爾<lb/>
<pb n="KR4d0322_WYG_012-12a"/>
蹔歸還我自由身<lb/>
　　　賀秀巖李工侍七首<lb/>
　　　　工侍累章告老上命以西清候對加三秩華<lb/>
　　　　其歸借往歲天竺雪詩韻賦七章寄賀<lb/>
桐帽棕鞵帶染紅誰能仰箭著虛空乞身何幸天從欲<lb/>
贏得溪堂一笑烘<lb/>
瀟洒精廬此託家暑風一幅岸烏紗客來祗可烹茶待<lb/>
旋督山童汲水花<lb/>
<pb n="KR4d0322_WYG_012-12b"/>
白板扉無黛堊粧碧琅玕漸出垣牆巻藏汗簡編摩手<lb/>
賸與離騷譜衆芳<lb/>
封章三上意拳拳却恨歸無一壑専商畧浮生皆寄耳<lb/>
直須勘破刼空前<lb/>
雙檜蟠根不記年儘饒紅紫競春妍箯輿來往清苕岸<lb/>
坡頴那能此樂全<lb/>
徹桑那復慮風寒羇客相逢各好看誰辦草堂棲子美<lb/>
會扶藜杖過蘇端<lb/>
<pb n="KR4d0322_WYG_012-13a"/>
擬結三間剰種梅要令繞屋積瓊瑰與公酥酪元同味<lb/>
投老時須共一杯<lb/>
　　　惜別五首<lb/>
里社婆婆五六年戍瓜催促上舲船官情得似交情好<lb/>
去意其如別意牽<lb/>
方舟追送愧情親水宿風餐兩日程欹枕清灘醒醉夢<lb/>
此中强半是離聲<lb/>
憂患磨人鬢易皤近來更覺別情難霜筠雪柏圖堅耐<lb/>
<pb n="KR4d0322_WYG_012-13b"/>
願保貞心共歲寒<lb/>
酒莫多斟且緩觴停舟沙步更徜徉清江後夜長相憶<lb/>
賸撚梅花訴斷腸<lb/>
珠樹森森秀阮林髙堂有母各歡心蘭陔娛養時多暇<lb/>
勿遣平安闕嗣音<lb/>
　　　春晩客中雜吟四絶句<lb/>
憶伴梅花醉短亭驚心紅藥餞餘春不知九十日光景<lb/>
辦得晴窻幾欠伸<lb/>
<pb n="KR4d0322_WYG_012-14a"/>
昨夜青皇駕趣旋星榆散漫晩風顛一春無緒供陶寫<lb/>
滿硯塵埃費洗湔<lb/>
桑隂翳翳響繅車麥熟多時稻吐芽若使征輸寛一半<lb/>
人生最樂只田家<lb/>
怒風轉暖作隂寒春盡如何衣怯單最憶就林煨苦筍<lb/>
六年輕失此清歡<lb/>
　　　臨途届郫値雨<lb/>
仙人念我世緣輕貸與山行幾日晴䄂有碧岑三十六<lb/>
<pb n="KR4d0322_WYG_012-14b"/>
不妨風雨過鵑城<lb/>
　　　梁山客邸雨後月色佳甚寄懷及甫<lb/>
雨過青空月一痕風襟留爽到黄昏持杯未嚥思𤣥度<lb/>
今夜微吟何處村<lb/>
　　　石佛道間見梅二絶句<lb/>
一冬川陸盡奔馳開盡南枝又北枝玉立世間塵土外<lb/>
子真那不笑人癡<lb/>
慘澹汀沙集暝煙林間飛下羽衣仙與君夙昔同心事<lb/>
<pb n="KR4d0322_WYG_012-15a"/>
可與悲絲白作𤣥<lb/>
　　　山間桃花盛開<lb/>
槿籬繩屋間桃花晴日蒸紅片片霞物色為人揩病眼<lb/>
亂山深處詫奢華<lb/>
　　　正月二十五日過真溪見桃花<lb/>
窈窕溪山狹徑通輕輿飛幰御東風倚天蒼壁人煙外<lb/>
也有桃花簇簇紅<lb/>
桃花簇簇有人家寂歴炊煙晩照斜滿眼芳春無處著<lb/>
<pb n="KR4d0322_WYG_012-15b"/>
一機新錦濯煙霞<lb/>
　　　衢信道間見紫薇花<lb/>
紫薇花自非凡品何事栖根枳棘叢白髪舎人羞見道<lb/>
相逢那敢恨飄蓬<lb/>
　　　暑行聞黄鸝聲<lb/>
人行午倦渇思氷黄栗留鳴綠樹隂安得故山歸燕坐<lb/>
竹風牕户一披襟<lb/>
　　　投宿中巖口酒家<lb/>
<pb n="KR4d0322_WYG_012-16a"/>
漁艇衝烟巖口泊村醪注瓦甕頭嘗雨聲夜襍灘聲怒<lb/>
借與行人一枕涼<lb/>
　　　遊下巖崇封院<lb/>
鼓枻前春過下巖空将目力寄雲端而今真箇巖頭去<lb/>
領取煙雲潑袂寒<lb/>
石扉深鎻一龕雲未必人間隻履存持鉢欲尋劉道者<lb/>
鏌鎁不在刻舟痕<lb/>
殘麥從渠官奪之山僧何用怨長饑人間六月紅塵裏<lb/>
<pb n="KR4d0322_WYG_012-16b"/>
無此玉龍千丈飛<lb/>
二蘇屐齒尚班日憔悴涪翁竄逐還卧虎跳龍遺筆墨<lb/>
祗今精悍滿江山<lb/>
清虚堂裏話襟期友似蘇黄從可知墨寶惜無人愛䕶<lb/>
漫令遶寺覔殘碑<lb/>
　　　曉晴度青城繩橋二絶句<lb/>
大皁江頭寒雨歇蠶崖關外數峯明丹青誰會開平逺<lb/>
著我繩橋度曉晴<lb/>
<pb n="KR4d0322_WYG_012-17a"/>
怒濤噴雪戰魚龍架篾成橋裊半空世路險夷那不有<lb/>
此心安處本來同<lb/>
　　　汲恵山泉烹日鑄<lb/>
小艇衝風過恵山石螭引脰佇漪漣白頭未了紅塵債<lb/>
再酌人間第二泉<hi>辛未冬嘗經行酌泉</hi>
瓦缾挹注溢微瀾仙掌兩分瑞露漙自候燎爐烹日鑄<lb/>
杜陵肺渇耐甘寒<lb/>
　　　泛霅溪<lb/>
<pb n="KR4d0322_WYG_012-17b"/>
旱暵連旬塘水渾移舟來泛霅溪雲溪邊釣隠如無恙<lb/>
那不嗤人骨俗氛<lb/>
白蘋波動栁塘風散漫芙蕖稱意紅午夢驚回船轉柁<lb/>
買魚前港一樽同<lb/>
　　　龍洞閣<lb/>
崢嶸罅石蛟潭閟偪仄懸崖閣棧危横目不虞雙足蠒<lb/>
子長心事未忘奇<lb/>
　　　文耀閣<lb/>
<pb n="KR4d0322_WYG_012-18a"/>
　　　　李鍊師即中天臺之側開窻面東余為摘顔<lb/>
　　　　魯公麻壇碑中語扁為文耀閣併題兩絶句<lb/>
中天臺畔敞東軒滄海桑田且勿論欲問飛仙參要訣<lb/>
晨興來就日華吞<lb/>
宴罷瑶池趣駕歸海風飄冷六銖衣霞舒霧捲知何處<lb/>
五色毫端借發揮<lb/>
　　　墨妙堂<lb/>
斷石殘碑聚一堂螭蟠鳯舞費平章顔蘓喜得初平侣<lb/>
<pb n="KR4d0322_WYG_012-18b"/>
名節知無愧范滂<hi>墨妙堂使君新命工摹刻山谷所書孟博傳于顔蘓帖之右</hi>
　　　洪城沈運幹新園三首<lb/>
花壓牆頭栁映門紅城一曲沈家園意行自與春風約<lb/>
休問新亭賣酒喧<lb/>
栢梢結翠鬬尖新未問花枝挿寳瓶最好狻猊對雛鳳<lb/>
向人翔躍似天成<lb/>
方池面矗石叢叢後掩前遮一徑通蒼蘚修筠加愛䕶<lb/>
等閒幻出小玲瓏<lb/>
<pb n="KR4d0322_WYG_012-19a"/>
　　　伯謙招飲龍潭攀桂亭<lb/>
碧潭四繞水仙墳老桂團團䕃綠尊拚與故人償一醉<lb/>
梅花吹夢過前村<lb/>
　　　宿金山院<lb/>
犯暑驅車潑面塵招提暝色喚休程竹風滿院凉無價<lb/>
最好移床就月明<lb/>
　　　繼榮上人求無本庵頌<lb/>
自性元來一法無更於何處著工夫横擔拄杖長安去<lb/>
<pb n="KR4d0322_WYG_012-19b"/>
才出門時盡坦途<lb/>
　　　為滄江虞使君賦客室三首<lb/>
丈室縱横獅子坐仙裾雜遝蘃珠宫世人莫笑渠荒幻<lb/>
且驗靈臺一㸃中<lb/>
四達皇皇一廣居此中妙用絶方隅客來請問名齋意<lb/>
拈與床頭太極圖<lb/>
屋下何妨架屋重規模不與俗人同君看萬象森羅處<lb/>
豈有纎毫礙太空<lb/>
<pb n="KR4d0322_WYG_012-20a"/>
　　　次韻感懷<lb/>
稱意人生不待多誅茅只愛傍滄波萬間方丈均容膝<lb/>
苦志疲形能幾何<lb/>
四海堂堂范與蘇斯文價重百車渠頴昌舊第歸無日<lb/>
且向蟇津穏僦居<lb/>
雨淫蕭艾掩嘉蔬况敢堆盤薦腹腴借問素餐顔有忸<lb/>
河邊寧作鮑生枯<lb/>
盛時饑渴佇嘉謀慮逺何難彌近憂搔首風塵彌北望<lb/>
<pb n="KR4d0322_WYG_012-20b"/>
馳心江漢入東流<lb/>
緑水油油記插秧轉頭風露稻花香秋來田井熈春晝<lb/>
畫手難為顧長康<lb/>
　　　立冬節齋宿竹宫悼姚髙士<hi>髙士卒之先一日為菊澗葬賦小絶</hi>
　　　<hi>用其韻</hi>
竹宫冬孟嚴齋祀深炷爐香跋燭花凋盡庭梧風摵摵<lb/>
幽思也到羽人家<lb/>
燕坐心源如止水餘工吟筆爛生花誰知此老真三昧<lb/>
<pb n="KR4d0322_WYG_012-21a"/>
孔老瞿曇共一家<lb/>
金鯽魚猶涵藻澗玉㽔香未破梅花人生轉眼皆泡幻<lb/>
勘破須饒老作家<lb/>
把茅未就橐懸罄奎畫飛來天雨花欲識髙人歸宿處<lb/>
佩霞長侍玉皇家<lb/>
認取太虚無一物本無幻翳况空花桃椎思邈還知否<lb/>
佳傳寧無良史家<lb/>
　　　題宋器之煙波圖<lb/>
<pb n="KR4d0322_WYG_012-21b"/>
萬頃煙波一釣翁𤣥真心事偶相同平生我亦輕軒冕<lb/>
分取苕溪半席風<lb/>
　　　題詩巻<lb/>
嚼雪哦詩格外清誰今失脚入紅塵錦囊二十篇中景<lb/>
長與西山面目親<lb/>
　　　嘲清徳堂前紫薇花仍代答<lb/>
襞積仙裾耀紫霞西清兩月擅芳華託身塵土寧非誤<lb/>
何不西垣侍判花<lb/>
<pb n="KR4d0322_WYG_012-22a"/>
文章不辨演絲綸失脚塵勞勿更論茵壤飛花適然耳<lb/>
一觴聊復伴黄昏<lb/>
　　　寒食上巳雜吟八章<lb/>
一百五日風雨過二十七種鮭菜慳三年客裏作寒食<lb/>
得似今年身暫閒<lb/>
手劚蒿萊三畝園紅雲一片小桃源無端風雨連宵惡<lb/>
檢校殘英有幾存<lb/>
碧桃花底小寒輕綽約仙姿格外清錦繡巻還春去了<lb/>
<pb n="KR4d0322_WYG_012-22b"/>
藍橋風露放雲英<lb/>
春寒十日意無憀酒竭從敎壁掛瓢新火暖開晴色快<lb/>
疾風吹盡積隂銷<lb/>
渺渺江村一掌平春風何處不堪行誰知方外有司馬<lb/>
更合江東稱步兵<lb/>
新栽楊栁舞風弱老去海棠烘日殘且問筍根新茁幾<lb/>
䕶持留作釣魚竿<lb/>
雪糝酴醿壓樹香松花蔌蔌墮輕黄牛岡西路歸來晩<lb/>
<pb n="KR4d0322_WYG_012-23a"/>
時有烏鳶舞夕陽<lb/>
萬里弓旌喧特招無能分合侣漁樵論心幸有西隣老<lb/>
拄杖敲門話寂寥<lb/>
　　　季夏郊墅即事<lb/>
皛皛飛雲挾暑驕江郊幸可逺煩囂道人方寸虛生白<lb/>
燕几風清扇罷摇<lb/>
碧琅玕繞碧梧桐面面軒窻面面風剰著圖書圍几席<lb/>
何妨門徑擁蒿蓬<lb/>
<pb n="KR4d0322_WYG_012-23b"/>
小築新成面勢寛探囊羞澁一錢看也知歲晩須棲宿<lb/>
敢向明時詠考槃<lb/>
手鋤荒梗藝瑶華敢覬諸公借齒牙通塞非人能計度<lb/>
貞心祗自保修姱<lb/>
儒林冠冕國蓍龜黄髮同時二老歸<hi>崔李二先生同召</hi>出處古<lb/>
今難一槩青天未可戴盆窺<lb/>
午窻讀倦枕書眠起拆茶包手自煎大地衆生愁暍死<lb/>
清風一壑可能傳<lb/>
<pb n="KR4d0322_WYG_012-24a"/>
自隨官牒却居閒樵叟漁童慣往還種竹且敎疎見月<lb/>
開窻莫遣礙看山<lb/>
性僻隣牆亦懶過日長何事可銷磨雲藍展向風櫺寫<lb/>
恨未疏池養白鵝<lb/>
心閒萬籟響韺莖古調何人細與評招手洪崖天萬里<lb/>
<hi>謂洪中書</hi>佩霞惝怳會瑶京<lb/>
力貧藏得五車書趁就炎歊曬壁魚安得身閒饒目力<lb/>
年年鉛槧課三餘<lb/>
<pb n="KR4d0322_WYG_012-24b"/>
事業悠悠雪滿頭流光那會與人謀作勞輸與田間叟<lb/>
紫芋黄鷄滿意秋<lb/>
怒雷送雨五更殘文石花藤探借寒腥穢百年須一洗<lb/>
五雲深處是長安<lb/>
　　　桂花<lb/>
露香消渴桂花芳天氣偏饒八月涼不是窅窊分得種<lb/>
人間那得許清香<lb/>
　一秋無雨亦無風比似常年逈不同鼻觀了無分別想<lb/>
<pb n="KR4d0322_WYG_012-25a"/>
道人結習本來空<lb/>
雨花那得著衣裾遍界香分佛飯餘金粟如來元一㸃<lb/>
横陳妙供儘從渠<lb/>
　　　書室以黄花圍坐二絶句<lb/>
枯禪不羨阿嬌屋静俟寧須郭隗臺天憫羇貧大癡絶<lb/>
喚将金色界中來<lb/>
給園光景無邊際趺坐西窻日落時欲識當時黄面老<lb/>
莫将色相等閒窺<lb/>
<pb n="KR4d0322_WYG_012-25b"/>
　　　丙子重陽觸事有賦得絶句七首<lb/>
槃水平生謹自持苦為痎病費醫治一秋偏識端居味<lb/>
餘事何妨讀杜詩<lb/>
䇿䇿窻前落葉乾晩香空自傲霜寒力貧未辦傾家釀<lb/>
一酌親顔也自歡<lb/>
去年今日枕江樓對酒談經夜不休聞道黄花滿仙谷<lb/>
莫敎兒輩覺風流<lb/>
雅志求仁苦力難知他隔許利名關流光俛仰一彈指<lb/>
<pb n="KR4d0322_WYG_012-26a"/>
與世浮沉祗强顔<lb/>
薄宦羇縻兔落罝西阡不到一年賖銷魂霜露増悽愴<lb/>
陟屺瞻思晩日斜<lb/>
風雨連宵苦淚澘可憐半作冢纍然鍾情叔氏如酥酪<lb/>
歲晩相隨對榻眠<lb/>
寂寞隨人藥市行可能金石盡知名飛仙未必真違世<lb/>
長使癡氓學衛生<lb/>
　　　重九前一日到家<lb/>
<pb n="KR4d0322_WYG_012-26b"/>
霜日晶熒水尚肥順風一舸送将歸黄花笑我猶牽俗<lb/>
得似淵明勇拂衣<lb/>
　　　親友招呼鼎至簡以二絶句<lb/>
勌客歸來住不多頗思散策日相過膠膠擾擾敗人意<lb/>
那得長閒共切磋<lb/>
璀璨堆盤水陸珍自量薄福可能勝何如小摘春畦綠<lb/>
共話西園夜雨燈<lb/>
　　　慧明王道士贈蜜黄精<lb/>
<pb n="KR4d0322_WYG_012-27a"/>
慧明道士別經年肘後飛金秘不傳崖蜜黄精分遺我<lb/>
氷容或可覬飛仙<lb/>
　　　和家恭伯韻別曹揚休還涪陵五首<lb/>
春風有客夢刀頭政好将軍侍太丘為惜交情留信宿<lb/>
無端檣燕聒離愁<lb/>
精藍靖館手同携細與重論文暇時須信有方藏肘後<lb/>
可能無藥起支離<lb/>
膠漆論心忽離羣栁邊躞蹀馬蹄塵清風朗月相思夜<lb/>
<pb n="KR4d0322_WYG_012-27b"/>
依舊江山面目親<lb/>
朶頥渠可換靈龜世事艱如整亂絲執手應須細商畧<lb/>
古來成敗幾枰棋<lb/>
讀易巖前訪徳人分明枯菌茁芽新趨庭領會傳心法<lb/>
一笑陳編萬古春<lb/>
嶺雪融春水漲溪留連尊酒話精微藍田膝上還相憶<lb/>
半偈何當問指歸<lb/>
　　　晩晴登樓和叔存姪<lb/>
<pb n="KR4d0322_WYG_012-28a"/>
日澹霜明雨意慳楓林稻隴褧衣斑小樓觸目秋容好<lb/>
得似蕭晨起看山<lb/>
放浪煙霞我亦曽誤憑宵夢繞觚棱眼明一片蠶崖雪<lb/>
便擬搘笻最上層<lb/>
　　　再疊前韻<lb/>
一秋吟思奈天慳醉面無因㸃纈斑衮衮簿書成底事<lb/>
朝來爽氣在西山<lb/>
錐刀較計我何曾商畧人生且摸棱九萬里風鵬背濶<lb/>
<pb n="KR4d0322_WYG_012-28b"/>
倚欄不隔碧霄層<lb/>
　　　又雨霽登樓<lb/>
雨霽憑欄物色佳鬅鬙疊嶂斂烟霾羈愁要著誰陶寫<lb/>
且把昏眵為一揩<lb/>
　　　晩日<lb/>
西崦落照暈金鉦斂退癡雲作嫩晴忽忽暝烟行十里<lb/>
前頭燈火是䳌城<lb/>
　　　五月十九日夜雨<lb/>
<pb n="KR4d0322_WYG_012-29a"/>
三日炎歊不可當一宵風雨夜微涼羣龍莫吝為霖手<lb/>
且與乾坤洗戰塲<lb/>
　　　三溪隂雨青山一峯穹秀可愛<lb/>
山色溪流共蔚藍此中有句為誰參老蛟噴霧舒還斂<lb/>
依舊攙空碧玉簮<lb/>
　　　上朝天坡<lb/>
舊逰幕府無餘俸載得雲根幾片歸愛此嶔㟢蒼玉質<lb/>
剰判莎屩滑煙飛<lb/>
<pb n="KR4d0322_WYG_012-29b"/>
　　　過茶坡栗坡回望平川杳靄<lb/>
上到茶坡又栗坡瘦笻倚倦碧嵳峩那知一片煙雲澹<lb/>
望眼偏於此處多<lb/>
　　　和眉山楊清父龍淵小舫四絶句<lb/>
誰能投筆規萬户但可短篷稱散人偪側世途何處避<lb/>
千金難買是閒身<lb/>
嬋娟倚市為誰好膏火置身空自煎何似濯纓歌一曲<lb/>
秋江淼淼碧如天<lb/>
<pb n="KR4d0322_WYG_012-30a"/>
　　　題西林寺<lb/>
覿面江千千尺像一州勝處說西林雪濤欲驗青衣漲<lb/>
步轉雲堂向後尋<lb/>
　　　小圃茅亭初成即事十絶句<lb/>
手劚西牆擇地偏踈篁慣與養風煙鋤荒當得經綸否<lb/>
聊作仙曹小有天<lb/>
一時花木斬新栽露萼煙苞逐漸開好事人人能愛惜<lb/>
莫敎容易擁蒿萊<lb/>
<pb n="KR4d0322_WYG_012-30b"/>
小築分明是隠淪何妨隨分樂青春諸君莫笑茅茨陋<lb/>
野意蕭疎更覺真<lb/>
詩情不慣吏塵囂心事偏耽野趣幽縱使酒尊空北海<lb/>
客來一笑也風流<lb/>
海棠數㸃漸嬌春匝地何時簇錦茵不耐汲泉勞日課<lb/>
夜來一雨陡精神<lb/>
未能手劒血長鯨只合瓜田老邵平斗粟驅人成底事<lb/>
漫将吟嘯寄髙情<lb/>
<pb n="KR4d0322_WYG_012-31a"/>
鑿池取月未傷廉何必蓮峯詫藕船少待清渠通綠溜<lb/>
醉歌綠幰鑑明蠲<lb/>
北風眯目漲煙塵寒勒花容也自顰袖手何能供草檄<lb/>
等閒題遍錦江春<lb/>
五百風光巧作寒晚春未可試衣單只應殺氣迷關棧<lb/>
便覺人情有兩般<lb/>
醉裏眉攅萬國愁杜陵聊復傲滄洲扶持何代無人物<lb/>
魚鳥飛沉得自由<lb/>
<pb n="KR4d0322_WYG_012-31b"/>
　　　除夕和唐人張繼張祐即事四絶句<lb/>
六花集瑞九重天禁漏催朝夜不眠流落那知新厯換<lb/>
楓橋寺外看漁船<lb/>
經世無才慕管蕭風塵搔首故鄉遙瘦藤忽夢尋梅去<lb/>
裊裊寒溪獨木橋<lb/>
一笑升沉休問天賛房贏得日高眠五湖浪透門前港<lb/>
何不乗風穏放船<lb/>
一簮華髪雪蕭蕭流景星馳道轉遙撥倦寒爐雞唱曉<lb/>
<pb n="KR4d0322_WYG_012-32a"/>
春風攜手趙州橋<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>滄洲塵缶編卷五</head>
    <p>
<pb n="KR4d0322_WYG_005-1a"/>
欽定四庫全書<lb/>
　滄洲塵缶編卷五　　　　宋　程公許　撰<lb/>
　　五言古詩<lb/>
　　　理舟入奉大對臨發有賦<lb/>
弱齡誦書史所慕在經世靦顔科目中頗恨愆素志天<lb/>
府兩貢書恥逐時粧媚諸公誤賞音偶玷春官第王明<lb/>
渇疇咨臨軒有故事明當鼓枻下陛對去天咫采蘭有<lb/>
常供胡為輕萬里趨庭願有聞丁寜汝其識謹無曲學<lb/>
<pb n="KR4d0322_WYG_005-1b"/>
阿恐作儒冠恥士當志逺大富貴餘事耳百拜請書紳<lb/>
誓言其敢替萬古洙泗傳豈為青紫計<lb/>
　　　良月十六日以祈晴宿齋郊壇寺僧拉登梅嵒<lb/>
　　　讀髙孝兩朝宸翰記事<lb/>
祝册頒九重郊丘以晴禱小臣職駿奔單車勌塗潦崇<lb/>
阜踰巘崿層壇敷秸藳中興念經始面勢若天造濤雲<lb/>
日兩潮幄霧山四抱袍毳亦可人杖藜共幽討枯梅傲<lb/>
嵗晚隂壑得寒早勲華昔同来奎文絢麗藻山靈沐髙<lb/>
<pb n="KR4d0322_WYG_005-2a"/>
澤虹彩軼晴昊苔蹊幾窘步椶榦撐健倒嵌竇咽泉流<lb/>
金石韻擊考齋廬耿燈青簷花垂帶縞苦憐風力癡未<lb/>
快霾隂掃排雲出烏輪測景進黄道六合還清明烟霞<lb/>
願投老<lb/>
　　　和憲使張郎中<lb/>
四海一竒男象賢真柬之繡斧外執法滯淹猶在斯氷<lb/>
壑棟梁具鳯梭雲錦機粉省趨含香璽書嗇封泥生平<lb/>
方寸丹雲端雙闕齊小試川檝手晒網蘆中磯以道拯<lb/>
<pb n="KR4d0322_WYG_005-2b"/>
世溺先事防繻袽三江昔怒號一席今淪漪平波淨縠<lb/>
浪祥風浹瑶池八極滙濤瀾四顧蛟涎危孰能戒維楫<lb/>
重與謌平夷<lb/>
　　　上茶使鄒郎中孟卿<lb/>
四海一道鄉千古有生意元宗得君侯風流是以似窅<lb/>
然天機深寜以物欲累丈夫要如此步步皆實地<lb/>
政術自學術本來同一機後生溺華采用世理或違恭<lb/>
惟自孔氏六籍探指歸心清事自簡吏瘠民則肥<lb/>
<pb n="KR4d0322_WYG_005-3a"/>
忍話去年事令我膽欲碎公獨於此時砥柱衆流滙事<lb/>
難見君子爾曹費車載海山危風濤當有巨鼇戴<lb/>
節傳擁玉帳天遣西南來怦怦朱絲䋲皎皎明鏡臺稂<lb/>
莠亟芟夷本根費栽培度外廣物色世豈真乏才<lb/>
廣文官獨冷博士冗不治况此侯國頖贅哉童子師蕭<lb/>
散非鄭老文章慙退之可能氷雪地一借春風吹<lb/>
　　　喜雨上西清崔先生<lb/>
東皇司發生何以忽僤怒旱乾遍兩川隂陽錯常度侍<lb/>
<pb n="KR4d0322_WYG_005-3b"/>
晨秉清徳方嶽煩卧䕶隠憂切四體曉夕煎百慮尫暴<lb/>
奚以為丘禱元有素皇明一頷首膏澤倐如霔豐隆鼓<lb/>
増氣耕父愁失據苧桑鬰華滋餅餌當厭飫乃知天九<lb/>
重不隔香一炷宇宙滿戈甲椎剥劇刀鋸殺氣惨未除<lb/>
衆慼那得籲毋以休咎徴諉曰水旱數憂端轉搶攘邦<lb/>
本須愛䕶願公遲東歸為帝寛西顧以萬金良藥起衆<lb/>
兆沉痼使民安農疇櫜弓藏武庫為霖澤四海嫓迹商<lb/>
巖傅<lb/>
<pb n="KR4d0322_WYG_005-4a"/>
　　　工侍國史奉御香禱雪上竺前一夕雪瑞已應<lb/>
　　　道間志喜成詩以示敬借韻同賦<lb/>
庚子嵗維夏亢陽一何驕侵尋徂暑廹惻怛聖慮焦祈<lb/>
禱喧三農雩祀奔百僚商飈忽以厲老魃意愈囂萬井<lb/>
沸湯釡四野烜赤熛俄聞罪已詔還下中興朝寳香欵<lb/>
太一嘉薦羞廟祧移蹕給孤園熏心梵音潮芝葢屏不<lb/>
御鸞扇亦罷摇還宫慘玉色轉燭翻天瓢小臣忝侍祠<lb/>
囊封叩層霄帝念亦勞止暵災殊未消良月始沾洽封<lb/>
<pb n="KR4d0322_WYG_005-4b"/>
畿轉蕭條白瑞彌渇望沍隂那易料測景展繡紋飛霜<lb/>
困青要麥芒鬰不吐蔬甲半已凋足蹷叢祠趨潔蠲沉<lb/>
水燒忱念交肸蠁同雲散瓊瑶夜忩訝明皎曉檻俄紛<lb/>
飄天意竟作慳瞬息倐已消冬瘟幸稍壓蝗蟄故自饒<lb/>
東皇趣命駕北斗將旋杓更須絮亂撥間作珠碎跳儻<lb/>
幸尺許積庶幾食可邀<hi>莊子邀食於地</hi>民脉餘幾何邦儲况復<lb/>
枵但知骨髓瀝遑恤膏火焦老我雜班綴素絲颯飄蕭<lb/>
强令典綸綍拙不工琢雕炯兹方寸丹敢以後福徼世<lb/>
<pb n="KR4d0322_WYG_005-5a"/>
味本枯淡癙思劇蒸敲灑血書緑章飛神羾清飂玉食<lb/>
自不甘黄竹寜復謡扶持倚梁棟諮詢及芻蕘正途㑹<lb/>
四闢賢旌欲旁招上帝如悔禍盗賊非難梟斂盡戰鋒<lb/>
慘重使農畝劭玉燭調氣機黼扆寛旰宵量才愧擁腫<lb/>
賦分甘漁樵經綸有管樂議論付董鼂故山歸去來嵗<lb/>
晚樂逍遥曝背茅簷日擊壤歌帝堯<lb/>
　　　代上䕫帥丁文伯<lb/>
璧月行素空流魄寒潭水水非與月期月豈待濯洗天<lb/>
<pb n="KR4d0322_WYG_005-5b"/>
光發於定妙契元一理士生無南北樂在相知心同行<lb/>
不同調有如辰與參一言針芥投山水皆知音畏齋天<lb/>
下士執鞭愧我後當時儉府蓮最説庾公秀十年一欠<lb/>
伸西樓黯回首油幢古䕫子鎖棘外南宫寳鑑貯英裁<lb/>
氊筆題至公訊舊一以悽浩蕩華表風宇縣莽烟塵人<lb/>
物嘆今眇蘭芷閟其芳所御或荼蓼隠思不遑寐令我<lb/>
憂心悄古今幾枰棋勝敗無常形世豈欠國手一著何<lb/>
可輕但恐當局迷渠知死可生向來一寸心行世幾濩<lb/>
<pb n="KR4d0322_WYG_005-6a"/>
落矯性動有妨幽思誰與豁為君歌慨慷長風起天末<lb/>
　　　入都一年餘舍館五遷最後得楊園空屋僻逺<lb/>
　　　市囂寛㓗爽塏火後莊文府以中㫖攘奪倉皇<lb/>
　　　徙寓奉常之寅清堂成五言長篇<lb/>
瀆江萬里来武林一年客飄摇無定棲一一得安宅委<lb/>
巷逺塵囂八窻耿虗白氷曹省造請公退味禪寂乃者<lb/>
赤熛怒横為閭井厄羇貧幸我貰安坐有慙色侯門意<lb/>
睥睨府檄加峻廹倉皇襆衣被包裹到書冊曲臺許借<lb/>
<pb n="KR4d0322_WYG_005-6b"/>
居虗堂暫休息砌蛩伴宵吟樹鵶趣晨汲隨寓亦足娯<lb/>
一枝更須擇是身如浮雲何所為定跡顧憐性梗野雅<lb/>
嗜祇泉石陳力怯荷殳康屯况無䇿强顔雜班綴頗覺<lb/>
非本色時清早得歸永願守蓬蓽<lb/>
　　　去嵗重陽日得彦威信附六月間二小姪及從<lb/>
　　　弟姪所寄書自蜀閫遞中附至厯言去冬今春<lb/>
　　　所遭兵禍及有司督廹科調之苦喜其存全哀<lb/>
　　　其窘蹙灑涕如霰寄訊邀其下峽而邊事又告<lb/>
<pb n="KR4d0322_WYG_005-7a"/>
　　　急未知其達與否也㑹杪冬見邸報宣諭使者<lb/>
　　　余公侍郎改命授鉞盡䕶蜀師意欲以此事歸<lb/>
　　　控骨肉㑹聚兹事其諧矣喜極涕零遂成長篇<lb/>
令節恩賜沐把菊開清尊天涯信音來拆緘為一欣展<lb/>
視未竟幅淚雨溢帨帉辭家甫八年邊塵覆全坤平生<lb/>
幾親故半為兵死魂縱脱虎口涎亦復馬鬛墳所幸二<lb/>
猶子從弟偕諸孫﨑嶇矛㦸中偶得性命存意欲守丘<lb/>
壠死不去榆枌是時陳理卿受命開帥垣奮身艱危際<lb/>
<pb n="KR4d0322_WYG_005-7b"/>
勉圖戡濟勲鏟壕峙城壁鋤荒列營屯敵至誓固守為<lb/>
力良艱勤變故起肘腋轅帳塞轒輼一死事則已萬恨<lb/>
誰與論遺氓能幾何天未許貸原貔虎蹔斂退冦盗還<lb/>
紛紛哀我數子者挈孥競驚奔亦不免維縶恐廹甚溺<lb/>
焚掠奪幸得脱歸來匿空村生涯蕩無餘暴斂何寡恩<lb/>
萬里逺訴我重我憂心熏爾苦我得知爾創我得捫豈<lb/>
不憶松檟嵗時薦炮燔永惟宗祀計忍自遏其源威也<lb/>
託我乆尚以窮愁言寜不思爾曹命危豺虎羣安得田<lb/>
<pb n="KR4d0322_WYG_005-8a"/>
二頃有屋休寒暄順風招之來相與共饔飱皇后職生<lb/>
化蟄蟄庻且蕃胡忍趣其斃獮割如羔豚夙傳老上殞<lb/>
國亂猶絲棼若為秋風髙已復羣吠狺呼童具黑瀋襞<lb/>
紙當前軒萬一郵傳通庻幾信息聞嚴装理航棹及春<lb/>
下荆門余公新受鉞尚義氣薄雲感我骨肉念不難隻<lb/>
手援茲計不早决噬臍何復云憤極思一吐聲出輒復<lb/>
吞長謡欲上訴九穹隔重閽刼運極必復玉石可不分<lb/>
　　　感事建除體二首<lb/>
<pb n="KR4d0322_WYG_005-8b"/>
建國維藝祖受命同有虞除苛五閏後返朴邃古初滿<lb/>
盈持以道徳澤乆不渝平治二百年中原忽榛蕪定亂<lb/>
得髙皇如日升昏衢執中嗣堂播奕葉垂範模破碎今<lb/>
已殘敵人踵闚𨵦危哉武休破漢沔幾丘墟成功頼諸<lb/>
將三蜀仍覆盂收藏問何時官已廹征輸開倉儲百榖<lb/>
為我供軍須閉闗且堅守民力庻少蘇<lb/>
建大將旗鼔遴選兹維艱除授得其人國勢維泰山滿<lb/>
朝綬若若熟謀須萬全平生想衞霍摧枯無留難定論<lb/>
<pb n="KR4d0322_WYG_005-9a"/>
真黷武亦足激懦孱執爵酹太宫感慨清淚澘破敵豈<lb/>
無䇿百年祗長嘆危機屢反復地險失故闗成敗雖運<lb/>
數人謀忌訑謾收民心第一根本無創殘開納智與勇<lb/>
及時䕶風寒閉口勿多言天道諒好還<lb/>
　　　木皮口紀事為故沔戎帥何進賦也<lb/>
驅車木皮口地接嘉陵市山川鬰盤紆草木慘憔悴昔<lb/>
在嵗辛卯大將何憨子行營與賊遇力戰遂死此道逄<lb/>
田舍翁欵曲問所以耳目親見聞朴忠今無比沉鷙老<lb/>
<pb n="KR4d0322_WYG_005-9b"/>
不衰甘苦同戰士以此得士心急難不相棄閫制力主<lb/>
和豈虞敵情詭幣篚方交馳羽書俄狎至初冬二十五<lb/>
坌入我内地或渡河而馳或截路以伺俄然斡腹來陡<lb/>
若自天墜諸軍抽摘餘精鋭能有幾千兵僅烏合轉鬬<lb/>
殊未已可忍負將軍同生亦同死落日塵土昏鼓寒聲<lb/>
不起至今堆阜間白骨猶紛委語罷聲悽哽相顧潛灑<lb/>
淚念昔佐戎軒世屯未云弭主公極仁明慘惻念此事<lb/>
露章求恤典爵子嚴廟祀意將勸忠臣為國當盡瘁儒<lb/>
<pb n="KR4d0322_WYG_005-10a"/>
守陳西和武將田與李<hi>田燧李冲</hi>後先被褒録名姓編國史<lb/>
敵知吾有人心寜不畏忌自古重徂征司命在主帥委<lb/>
託或非人險阻那可恃嗚呼數君子一死甘若薺推原<lb/>
其本心死奚益於世事大繆不然舍生而取義乃知丈<lb/>
人吉易自有深㫖往轍忍復云方來那得諱長謡激凄<lb/>
風嗚咽嘉陵水<lb/>
　　　祖餞三山趙茂實二首<lb/>
　　　　茂實毓秀麟定振采鵷班由掌故籍田令試<lb/>
<pb n="KR4d0322_WYG_005-10b"/>
　　　　館職厯正字校書秘書郎載筆史筵轉丞容<lb/>
　　　　臺兼南宫舍人權直學士院晉貳戎監擢宗<lb/>
　　　　正少卿駸駸禁塗遽請外補宰相以上意留<lb/>
　　　　行茂實請益力詔直煥章閣佩以永嘉郡二<lb/>
　　　　千石印組二三執政及在庭百執事咸愕眙<lb/>
　　　　惜其去於是館閣諸彦以茂實為冊府舊游<lb/>
　　　　請置酒道山堂祖餞飲酣有誦大蘇公東海<lb/>
　　　　獨來㸔出日石橋先去踏長虹之句相約賦<lb/>
<pb n="KR4d0322_WYG_005-11a"/>
　　　　詩為贈分韻凡十一人餘三韻三人各補一<lb/>
　　　　篇淳祐改元龍集辛丑中元節也分韻得東<lb/>
　　　　字踏字二首<lb/>
煌煌洛陽城衢術萬國通車塵日交騖襟期那易同目<lb/>
成者誰歟言笑春怡融我自商聲歌君亦手絲桐西風<lb/>
忽以厲髙情逐雲鴻輟筆金鑾坡一麾滄海東補過要<lb/>
汲直草詔須陸公盈庭愕相顧蹇蹇胡不容君去我獨<lb/>
留我闕誰與攻况復狗尾續羞顔蓮炬紅<lb/>
<pb n="KR4d0322_WYG_005-11b"/>
三生巖壑姿失脚紅塵踏羡君得郡去勝事踵康樂雲<lb/>
海𣺌無津烟霞互開闔似聞石門蘚猶帶屐齒蠟惜哉<lb/>
荒遊誤竟為時論薄秉誼以事君奚間暌與合矧是侯<lb/>
社貴艱哉保障託宣室恐渇思趣歸職獻納我拙念請<lb/>
閒鴈蕩恣飛屩及君留郡齋為我拂塵榻<lb/>
　　　送本仲聘君分韻得良字<lb/>
國家全盛時幅貟萬里長委幣到空谷靡才不周行豈<lb/>
其貴自珍而病匿弗彰南渡今百年蜀逺天一方彞典<lb/>
<pb n="KR4d0322_WYG_005-12a"/>
僅嵗貢幾人與庭揚况復多沮撓誰不甘摧藏戎軒起<lb/>
耆哲禮羅極精詳頴脱者家父玉質而金相邂逅志念<lb/>
同惻怛根本傷㧞尤首推轂有詔催嚴裝吾黨一吐氣<lb/>
彚征類破荒慨昔升璧水瀝血籲紫皇百壬眩縮頸斯<lb/>
文彌耿光倫魁合騫飛吏選何回翔孰知五色絲未盡<lb/>
一皂囊殺氣昏宇宙洚流𣺌津梁何以郤外侮盍先正<lb/>
皇綱翕合賢徳聚更須股肱良壽脉庻可續客邪不難<lb/>
防癙思耿宵寤傾耳鳴朝陽名節勉自立官職那得忙<lb/>
<pb n="KR4d0322_WYG_005-12b"/>
大難我同榜諸老競剡章渠豈州縣材籍甚英俊塲相<lb/>
期上連璧少待同飛航我自分斂退為君喜激昻流目<lb/>
大江滿執手薫風凉豈無佩繽紛奮起相頡頏世味竟<lb/>
落寞暇日聊相羊友誼古所重心知逺難忘嵗晚有良<lb/>
約岷山瑶草芳<lb/>
　　　以堰事走永康宿金馬早行見雪山排霄極明<lb/>
　　　麗因感行役之苦卭守程叔達郎中便民五事<lb/>
　　　欲牛溪轉船朝廷下其議於帥臣監司不知衆<lb/>
<pb n="KR4d0322_WYG_005-13a"/>
　　　議僉諧否也<lb/>
雨響清客夢雨晴催客行㢠野曉寥落界天玉崢嶸銀<lb/>
海眩雙照瓊鈎對孤明英雲强吐吞杲日還晶熒邂逅<lb/>
得竒觀瞻相愜幽情意疑邃古初立極扶西傾誰知絶<lb/>
險外復有蓬婆城青天危輓輸剽攘加怖驚奏函籲衆<lb/>
慼仁言韙宗英早願虎口奪少紓魴尾赬不勞嚴僕射<lb/>
分弓窺敵營<lb/>
　　　又以堰事滯留姜主簿學父載酒相勞於離堆<lb/>
<pb n="KR4d0322_WYG_005-13b"/>
　　　新繁宰鮮於子清永康理曹季徳夫導江士鮮<lb/>
　　　於才卿同㑹<lb/>
穿江慨秦守曕岷懐子長成書著不刋明徳益難忘千<lb/>
載志尚友百里職勸相毎負伐檀恥欲期盡心償籠石<lb/>
飽冬霽雲車喧春陽經始愧前哲憫勞得仇香選勝山<lb/>
水窟浣我氷雪腸飛幰集諸彦引睇周八荒暖翠凝黛<lb/>
面晴雲抹川梁清歌勸引滿佳趣殊未央舉頭萬仞雪<lb/>
中有千斯倉采薇亦勞止薄斂恐未遑何當洗甲兵無<lb/>
<pb n="KR4d0322_WYG_005-14a"/>
以累廟堂文移寛郡邑靴鞭郤藩方源清流乃浚葉瘁<lb/>
根必傷念此意惝怳憑髙歌慨慷不如邀飛仙更與釂<lb/>
一觴<lb/>
　　　李西清先生創凌霄觀於潼川府治紅樓之上<lb/>
　　　賦詩敬和韻<lb/>
丈人氣湖海合卧百尺樓引袖麾八極無處豁前眸肯<lb/>
以治城志而忘天下憂窘步爭徑㨗危炊迷劍頭攀天<lb/>
限九閽起家先一州顧瞻衆山㑹慘澹春色浮憑髙展<lb/>
<pb n="KR4d0322_WYG_005-14b"/>
遐眺幾幅烟雨秋象緯逼紫宸飈輪通十洲吏衙散鳬<lb/>
鶩野盟參鷺鷗所思隔秋水倚天㸔吳鉤寄懐廣莫外<lb/>
任運逍遥遊遐哉郝使君一往嵗月遒名字著不朽實<lb/>
繄杜參謀後先五百年意氣有此不不須蘇門嘯我自<lb/>
商聲謳烟霞雜揮灑風月共獻醻跡忝梁苑舊目送涪<lb/>
江流可能呼小艇醉歌賡四愁宇縣暗矛㦸田原輟耡<lb/>
耰念公志經綸季孟忠武侯肯䄂斵泥手江海寂寞休<lb/>
檻前水東注鼓枻不可留撫翼附青雲忍滯鸎谷幽<lb/>
<pb n="KR4d0322_WYG_005-15a"/>
　　　送考功劉大著出守嘉禾分韻得相字<lb/>
夙昔抱竒志取友周四方逺遊阻風塵隠思鬱𠂻腸羞<lb/>
以麋鹿性綴茲鴛鷺行三年去復還同省皆望郎劉侯<lb/>
交最乆徳履金玉相佩瓊矯衆嫮製荷耿孤芳暫寄錦<lb/>
衾直倚登白玉堂忽以刺郡請翻然整歸裝安輿擁鶴<lb/>
髮懐綬榮錦鄉那知檇李城騎竹喧道傍矯首候鳴騶<lb/>
如渇須飲漿紫禁屢入對從前幾封章肯袖活國手春<lb/>
疇課耕桑納約易為入公寜乆回翔熟㸔氣𢎞毅致逺<lb/>
<pb n="KR4d0322_WYG_005-15b"/>
可易量蹇我歸未能遲留重慙惶亦思丐一麾庻以毫<lb/>
髮償樂莫樂心知執手歌慷慨安得飛霞佩雲霄相頡<lb/>
頏<lb/>
　　　送李季才户部出守衡陽<lb/>
君來我去國我還君得州世事巧違人參辰不同謀庚<lb/>
午蜀貢琛君名亞龍頭回翔三十年班序晚見收邊聲<lb/>
震宇縣樞筦須良籌心期白粉闈晉扈翠雲裘忽以外<lb/>
庸請髙軒擁前騶展也清廟器若為南國侯事㑹轉轇<lb/>
<pb n="KR4d0322_WYG_005-16a"/>
轕材難費捜求似聞石廪峯瓊佩鬱飛浮其下維清湘<lb/>
杜蘭滿汀洲官閒足娯玩聊以寛隠憂良㑹當有期玉<lb/>
泉來蹇修芳聲保不沫嵗晏終綢繆我迂諒無補行世<lb/>
况鮮儔言歸承明直塵容祗含羞思土重紆軫風埃苦<lb/>
淹留佇君建名業同理溯峽舟白首三間茅相依岷峨<lb/>
陬<lb/>
　　　遂寜喻生畵鹿甚精介同官梁知丞謁余因令<lb/>
　　　作八幅圖帳適赤城觀主惠一鹿甚馴未數日<lb/>
<pb n="KR4d0322_WYG_005-16b"/>
　　　忽又一鹿犇至縣圃非邑士所豢養者竟不詳<lb/>
　　　其所自來物理感召畫龍而致真龍似未足為<lb/>
　　　誕也借邑士張權父詩韻以贈之<lb/>
生不逮治古郊藪觀鳳麟頗愛麋鹿性似是我輩人食<lb/>
苹詠周雅祝網依湯仁幸不主八卦非闗十二辰無魂<lb/>
休我欺掇皮詳皆真佳哉喻生筆能與元吉倫雅可簿<lb/>
書堆坐有澗壑春適意自起卧匿樹如徼廵便思投手<lb/>
板長嘯岸白綸藉爾為我駕仙㑹陪末陳人生幾蕣華<lb/>
<pb n="KR4d0322_WYG_005-17a"/>
洞天自靈椿謹䕶此畵本勿遣侵俗塵<lb/>
　　　縣齋秋懐<lb/>
璣衡斡霄極裘葛參嵗功榮瘁均一氣何獨悲秋風往<lb/>
哲不我待今俗誰與同渥丹易槁木鬢鬒忽飛蓬丈夫<lb/>
秉壯節自信無終窮願勒羲和鞭長繫扶桑東<lb/>
弱齡去激昻漸老増感慨所親日以疎既往不可貸世<lb/>
途轉艱棘意行懼顛沛乾坤一戰場今古幾變態超超<lb/>
浮丘伯何修獨堅耐駕言從之游永嘯塵刼外<lb/>
<pb n="KR4d0322_WYG_005-17b"/>
㓜學自魯鄒素心卑管商誰令簡書縛課我星火忙我<lb/>
自友古人渠肯兄孔方飛檄浩盈几泛窺隠中腸閣束<lb/>
且登樓雲鴻秋着行<lb/>
春渠鍼緑秧秋畦壓黄雲積憂稍緩帶轉手俄空囷况<lb/>
彼東人子石田加灼焚算緍方趣辦䝉袂須勸分誰為<lb/>
本根慮天髙聞不聞<lb/>
瞿瞿彼奚窺樊圃漫折柳金甌費將䕶鼎餗戒顛覆屯<lb/>
雲曖將夕西風一掻首沉思扶持計誰是頴脱手需臑<lb/>
<pb n="KR4d0322_WYG_005-18a"/>
母乆翫利處那得乆癙思恐傷人聊復一杯酒<lb/>
雲濤扶胥口烟雨匯澤涯知心隔湖海悠悠我之思玉<lb/>
堂真學士衡門且棲遲那知古渠陽無地逃駭機昔在<lb/>
肩洪崖風騷屹相推道逺苦莫致孰與一解頥皎皎彼<lb/>
白駒空谷誰縶維吉士國元氣須造物扶持<lb/>
蜀西金天晶氣禀勇於義時臺紬書樂一麾豈其志堂<lb/>
堂蜀公孫加璧不可致語黙未易闚經綸那得避君㸔<lb/>
西山岑鬱積好雲氣膚寸澤四海斂退無一事持以問<lb/>
<pb n="KR4d0322_WYG_005-18b"/>
亨泉寒洌忍自閟<lb/>
暁案環吏牘朱墨勘舛差自公借隙光書函昡眼花千<lb/>
里有命駕同心樂無涯秋空霜月明秋山雲氣佳留連<lb/>
忽重陽列坐粲九華良㑹不可失醉酣整烏紗<lb/>
古人日以逺古心誰與共陳編如有覿整袂神自竦晝<lb/>
短疲衆喧夜永息羣動頼此一炷膏假我數行誦古今<lb/>
費探討心力老賔送世味乆已空餘業此偏重嵗晩儻<lb/>
得閒只願書冊擁<lb/>
<pb n="KR4d0322_WYG_005-19a"/>
學仙宗無為學禪空萬縁自昔抱竒志師心為真傳失<lb/>
脚墮世網茲事幾棄捐惟有一念息不受物欲牽空花<lb/>
起滅處我心長泊然冷暖渠自知妙處非言筌<lb/>
　　　勞農安徳鎮古刹過句徳華園二首<lb/>
青煒留中分風日和且釅氷綃熨逺空雲錦織方甸農<lb/>
政自古然長官欲身勸皤皤彼黄髮懇懇余素念胼胝<lb/>
無乃勞推瀝不敢怨文移窘星火日夕靦顔靣所欣嵗<lb/>
洊熟况復江可堰䝉袂奚自來儲粟何以贍瓣香企璇<lb/>
<pb n="KR4d0322_WYG_005-19b"/>
穹徧界雨美饍<hi>天宫雨美饍華嚴經偈</hi>使民樂耕桑為國罷征戰<lb/>
堯俗可盡封嗚呼何日見<lb/>
招提欵松竹古碣閲楷籀惠然二友佳共此一巵釂扶<lb/>
擕涉幽園邂逅展遐晀海棠飲未酣芳檻破㣲笑何如<lb/>
老桂叢傲睨幾年少清言愜襟期轉首俄夕照箯輿度<lb/>
杳靄石梁穿窈窕留連得竒賞傲朗可無誚聊憑一餉<lb/>
歡緩我憂心悄明知古難挽嫌與俗同調民勞儻得醫<lb/>
氣脉猶可夀<lb/>
<pb n="KR4d0322_WYG_005-20a"/>
　　　送平章解機政以保寜之節榮還里第<lb/>
孔山髙嵳峩其下一區宅敷床萬牙籖寜取籯金積委<lb/>
身事君子星駕莫遑息豈不念林巖政爾柄樞極巨川<lb/>
爾杭之陛下心以懌累章拜俞㫖告廷敡顯冊一笑堂<lb/>
印抛我友浮丘伯士以名徳重如䕶萬金璧受寵惕臨<lb/>
深持滿常懼溢恭惟學古胷富有經世䇿探懐取二三<lb/>
興運際五百賢人如參术足以壯國脉茲理要宻庸寜<lb/>
復膠於迹肘後可無傳能使夀金石先生還孔山宸奎<lb/>
<pb n="KR4d0322_WYG_005-20b"/>
掲素壁似勝平泉墅林立萬株石向來翹材館楹桷富<lb/>
山積終焉愧輪囷可能補寸尺淛潮浪拍天歸颿風借<lb/>
力百拜壽斯文華皓配南極何當脱拘攣日侍維摩室<lb/>
</p>
<p>
</p>
  </div>
</body>
</text>
</TEI>
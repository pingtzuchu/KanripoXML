<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>滄洲塵缶編巻七</head>
    <p>
<pb n="KR4d0322_WYG_007-1a"/>
欽定四庫全書<lb/>
　滄洲塵缶編巻七　　　　宋　程公許　撰<lb/>
　　七言古詩<lb/>
　　　觀浩齋楊先生偕後溪劉先生白鶴魏校書潼<lb/>
　　　川南樓唱酬三復嘆仰馳介詢問以古篆體書<lb/>
　　　西銘為壽並和元韻<lb/>
一日不見如三秋人如湘浦春風樓危途崔嵬坂九折<lb/>
萬事變滅水一漚我公方寸湛古井砥柱四海之頽流<lb/>
<pb n="KR4d0322_WYG_007-1b"/>
藝蘭九畹媚幽處公暇獨立誰為儔畏虎一悟真知説<lb/>
亡羊不向諸子搜黙叅鄒軻論直養長與潛聖同四憂<lb/>
綉衣方看霄漢立青雲忽賦汎濫浮平生得趣稽古樂<lb/>
如水赴海無時休考槃棲我書萬巻有意晚歲專一丘<lb/>
時無子西賦招隠貪伴漁翁歸釣涪澗瀍脉絡元不斷<lb/>
洙泗氣象端可侔身縻簡書去無繇夜夢䇿蹇霜滿裘<lb/>
悠悠底是歸宿處願聞一語歸而求勇撤臯比誰復見<lb/>
訂頑之訓萬古留篆書為公揭素壁千里持寄寛離愁<lb/>
<pb n="KR4d0322_WYG_007-2a"/>
元關道祕杳莫授玉鑰為我一啓不<lb/>
　　　池口昭明太子釣磯蜀僧住山相邀訪古和壁<lb/>
　　　間韻<lb/>
繫船池口汎濫逰老禪邀我半日留岸莎堤桞度窈窕<lb/>
初暑忽送風雨秋蕭郎釣臺三間屋萬頃煙波媚幽獨<lb/>
長令千載好事人貪為淮山流逺目芊芊蔓草迷長竿<lb/>
臺城直作平野寛那知萬古文選理不盡詞源八節灘<lb/>
英䰟逺逝招不得謫仙小杜底處覔挿天<graphic n="KR0886" url="https://raw.githubusercontent.com/kanripo/KR-Gaiji/master/images/KR0886.png" mimeType="image/png"/>崒九芙蓉<lb/>
<pb n="KR4d0322_WYG_007-2b"/>
試與憑高閒物色<lb/>
　　　多勝亭<lb/>
　　　　宜春以韓公重東湖尤一郡勝處祖侯營剏<lb/>
　　　　亭臺碣記古雅且南軒題評盧石扁牓如新<lb/>
　　　　而委之荒落可乎稍加繕修頗復舊觀仍摘<lb/>
　　　　昌黎詩句扁新亭為多勝紀以長韻<lb/>
昌黎文章緯河漢只合彯纓侍香案帝遣騎麟下大荒<lb/>
肯為吾州一笑粲至今千里被膏沐猶自霱雲餘絢燦<lb/>
<pb n="KR4d0322_WYG_007-3a"/>
後二百年來祖侯不以左官興寤歎西園作堂娛歲豐<lb/>
東城選勝湖波漫不知此湖孰經始秀水之涯矗堤垾<lb/>
花嶼逶迤雙徑通荷蕩淼莽三塘貫慿堤築臺夐清曠<lb/>
羇官賴此泄憤惋嘉二三子南渡來營葺頗能還舊觀<lb/>
風流轉燭冷如鐵仆雨摧風存者半蹇余意倦直承明<lb/>
次補適來忝藩翰腐不能通柱後文拙尤不辨牙籌算<lb/>
自公正須豁滯懣時屈何能事輪奐支傾補壊聊復爾<lb/>
䕶邃培高足娛玩江山入手要彈壓風月無邊供判斷<lb/>
<pb n="KR4d0322_WYG_007-3b"/>
高賢一語真實録勝游雖多此為冠水花岸草錯雲錦<lb/>
雨瘴清嵐無界畔忘機自與鷗鷺親無事從渠鳬鶩散<lb/>
老仙音塵可得追移得盧家石堅悍題評倚重南軒翁<lb/>
瞻相如瑟黄流瓉迂頑我豈經世具乞身去詠南山矸<lb/>
作詩聊與來者期何去後思可稱讚尚友三賢自不差<lb/>
時復慿熊一來看<lb/>
　　　和賈伯用架橋築堤韻<lb/>
䇿蹇僕僕忘寒温勞心惻惻桑棗村長虹卧穏煙雨面<lb/>
<pb n="KR4d0322_WYG_007-4a"/>
千金屹障波濤㾗涉川利作初九益括囊肯為六四坤<lb/>
道旁築室勿與議可使正論成排根<lb/>
　　　六和塔寺館三宿和秀江亭詩牌韻<lb/>
鯨呿鼇擲三神山幻境起滅指顧間東西颿檣來復去<lb/>
得似上方僧獨閒看山看水知多少詩債責償殊未了<lb/>
膠膠擾擾竟何如早結把茅佚吾老<lb/>
　　　雪峯道院<lb/>
　　　　寺評劉侯分竹石紐創此院賦詩落成左綿<lb/>
<pb n="KR4d0322_WYG_007-4b"/>
　　　　勸學從事某借韻寄題<lb/>
琅函真筌何所云丈人嵳峩五嶽尊矞雲晝䕶耀魄寶<lb/>
玉繩夜低天市垣瓊瑶其上矗千仞氷雪為人醒醉魂<lb/>
飛鴻沒處杳難辨飼虎遺跡應猶存甘泉使君趣丘壑<lb/>
薫爐黙坐存崑崙<hi>真誥有想崑崙得仙者</hi>高齋圖史羅左右大厦<lb/>
風月相吐吞巖泉酒熟芳桂蘂茶鼎火活蒼松根坐邀<lb/>
麻姑來擘脯祗恐摩詰難亡言界天之雪滿窻戸喚起<lb/>
老仙重與論丁寧來者時汛掃燕寢可避蜂衙喧<lb/>
<pb n="KR4d0322_WYG_007-5a"/>
　　　凌雲李聖可西郊别墅創小亭屬余作風月無<lb/>
　　　邊古篆四字為扁顔平岡馮炳仲賦詩和者盈<lb/>
　　　軸因賦此<lb/>
我不願築受降城朔方職總管又不願金狨繫馬西池<lb/>
萬人看只願寛閒寂寞濵倚醉高吟青玉案秋霜斫蟹<lb/>
草泥滑春浪叉魚楊桞貫江湖長恐寸心違世界饒君<lb/>
左手斷水寒軒檻碧萬頃山掃巫娥雲一叚鶴唳那愁<lb/>
蕙帳空羊裘未讓嚴陵岸是家太白孕英精待詔鑾坡<lb/>
<pb n="KR4d0322_WYG_007-5b"/>
摛藻翰藕船駕得玉井來荔支腰重金章煥至今人物<lb/>
説淳熈可並成周歌伴奐誰令七葉侍中貂風月無邊<lb/>
奉娛翫犧尊屢喚㪺玉液科斗何能體先漢相期雲路<lb/>
早騫翔分明世澤流波漫<hi>聖可乃淳熈從官李公昌圖之孫先世自華州入蜀者</hi>
　　　諸友載酒飲滄江海棠下公許以上壽親庭不<lb/>
　　　克與勝賞翌日招飲出示新作敬和元韻<lb/>
杜陵老翁身轉蓬浣花溪頭詩更工向來隠語最沉著<lb/>
錦宮花里看曉紅想當繞樹經營時吟思拍拍春醅醲<lb/>
<pb n="KR4d0322_WYG_007-6a"/>
重跗疊萼今勝昔五百年逺誰為容使君結廬滄江上<lb/>
補處不隔牛馬風竹蹊花塢穿窈窕佳趣似是桃源同<lb/>
一年好春海棠擅隔牆恨不載酒從頗聞花隂喧語笑<lb/>
何似橘仙隠巴卭主人眼底有青白風流駭俗阮嗣宗<lb/>
化工不耐凌鑠苦故使分薄阿堵中那知陽春恣陶寫<lb/>
何物芥此雲夢胸玉湖亭上一尊酒栁花漠漠江溶溶<lb/>
錦機轉眼雪糝逕還有明年春再逢要知造物無盡藏<lb/>
那肯一日居成功商謳為公不成調誰呌閶闔箋天公<lb/>
<pb n="KR4d0322_WYG_007-6b"/>
晚紅一醉亦聊爾休逐滄浪垂釣翁<lb/>
　　　楊子春酌飲清節亭示諸公舊賦索和<lb/>
雨餘熱喘思澡雪有客叩門笻九節相携欵竹墨池家<lb/>
竹間張飲碧筒折樅樅玉立肩相齊何羡掖垣歌紫㣲<lb/>
會須把臂入林去山王掉首麾去之骨相恐難飛食肉<lb/>
功名浪費殺青竹渭川自有千戸封持此較彼差不俗<lb/>
平生我亦厭榮觀為君醉眠蘄簟寒人間有此碧玉鏡<lb/>
那怕火繖張炎官<lb/>
<pb n="KR4d0322_WYG_007-7a"/>
　　　滿戍有日置酒學宮為諸友贈别<lb/>
左綿山川平且寛周遭四境皆竒觀廣文官曹氷雪寒<lb/>
摧風剥雨無時安巧手無麪良獨難慚汗如瀋時一歎<lb/>
浪浪春雨紅杏壇堆盤苜蓿空䦨干三年轉燭槐夢殘<lb/>
明當西郊掛征鞍平生但知取友端忍御艾蕭捐杜蘭<lb/>
丁寧何須勸加飡活計不但故紙鑚孔轍囬環顔一簞<lb/>
君民堯舜無兩般此印萬古元不刓聚奎堂中儼衣冠<lb/>
尚友謹勿輕杇墁丈夫事業期不刋脚根牢取百尺竿<lb/>
<pb n="KR4d0322_WYG_007-7b"/>
　　　九日以酒贈雪江胡賢良䝉惠詩和韻<lb/>
蓀壁辛楣芰荷屋靜揖秋風酣聖讀占斷湖天拓户封<lb/>
不待詔書賜一曲紅塵車馬交衢術渠肯冠霞立於獨<lb/>
滿城風雨又重陽念子蕭踈對寒菊雙壺遣贈灔蛆浮<lb/>
想見羈愁盡蛾伏高人一巢有餘地底須駟馬駕車軸<lb/>
但得長年交酒聖不妨一笑命騷僕若云歸隠須買田<lb/>
巢由嗤人未免俗<lb/>
　　　碧雲程道士自清江相過示以玉淵劉清叔詩<lb/>
<pb n="KR4d0322_WYG_007-8a"/>
　　　借韻同賦<lb/>
掣鈴者誰金門客神秀廹人似曾識八返未問龍虎交<lb/>
一杯且薦琳腴碧我昔卜隠大面山招旌驅人難得閒<lb/>
梗野自適麋鹿性逡廵遠引鵷鷺班始青一氣色非色<lb/>
此中自有金丹訣政須趺坐共商量忍向塵勞磨歲月<lb/>
　　　為玉汝賦蓴湖借田家樂府韻<lb/>
蓴湖何物堪怡悦與鑑湖境無差别<hi>蓴湖與鑑湖相近</hi>詩人胸<lb/>
貯氷雪清湖邊吟作寒螿鳴紫蓴可羮菰可飯把茅自<lb/>
<pb n="KR4d0322_WYG_007-8b"/>
足了一生食前方丈位鈞軸何如深林一枝足寛閒之<lb/>
野寂寞濵釣有緡竿耕有犢男兒何須嗟命薄富貴不<lb/>
淫貧賤樂<lb/>
　　　李宰和唐子西芙蓉溪詩索同賦<lb/>
子西詩律傷於嚴掉頭沉吟春飲酣何曽一字低處著<lb/>
有似國工精手談千古江山長媚好水曹依舊清風掃<lb/>
只慙次補較非才更願乞靈依此老天涯憔悴一詩窮<lb/>
溪流泯泯山叢叢事須登臨作酬賞剰破酒榼官泥紅<lb/>
<pb n="KR4d0322_WYG_007-9a"/>
　　　李季實以龍鶴山菜餅見惠長句將之呂兄亦<lb/>
　　　有和章借韻答謝<lb/>
山林逺志久封殖誤隨小草輒輕出得似乾淳太史公<lb/>
萬古不磨董狐筆太史龍鶴山中人翫心竹素如醉醒<lb/>
鍊師喜為作妙供靈苗相間叢卉生七年飄摇湖海客<lb/>
生怕魚鯉腐關膈圓規得自太史孫清苦本來同氣質<lb/>
十洲地産富瓊芝龍鶴何曽欠蕨薇與君約歸如有期<lb/>
躍鯉何用薑芥胹<hi>李錬師山中仙者躍鯉亦女仙故事也</hi>
<pb n="KR4d0322_WYG_007-9b"/>
　　　和鍾道士若谷投贈韻<lb/>
流年衮衮灘頭浪蕭騷白髪三千丈人生榮禄底須多<lb/>
何嗟及矣負米養滄溟不禁尾閭泄養素畧窺道家説<lb/>
庶幾真一復保全可以衆言强分裂瀛洲醉揮碧霞盃<lb/>
集雲峯前偶此來吏衙鳬散鈴索靜恠有飛佩鏘瓊瑰<lb/>
紫霄洞經曽熟讀歸來煙霞繞冠服嵯峨千仭獅子峯<lb/>
寒棲旋營數間屋飈逰為我晷刻停汲泉引滿如海鯨<lb/>
要學旌陽累功行不妨天詔遲飛昇岷峨念歸可輕發<lb/>
<pb n="KR4d0322_WYG_007-10a"/>
枉辦青鞋并布襪禁闥侯藩信所遭幾曽仰空虛咄咄<lb/>
爐薫浪擬叩𤣥微何如趙州東院西了知此理只麽是<lb/>
亡羊何必惑多蹊自心有疑須自斷勿用周遮添着一<lb/>
重案錬師錬師為我印證之六合同風兮九州共貫<lb/>
　　　和陸放翁笑詩呈雲端子<lb/>
道人身佩含景蒼精龍灑落不與流俗同酒酣興逸不<lb/>
覺一捧腹那似義府有刀藏其中人間萬事誰醜復誰<lb/>
好兒童何知不必便驚倒試問虎溪三士之樂如此不<lb/>
<pb n="KR4d0322_WYG_007-10b"/>
霜寒夜永勿遣虛<graphic n="KR1553" url="https://raw.githubusercontent.com/kanripo/KR-Gaiji/master/images/KR1553.png" mimeType="image/png"/>籌<lb/>
　　　别雲端子和元字韻<lb/>
玉樓雙聳吟肩寒自孔氏出參𤣥元荒尋得君相指似<lb/>
清吐對我如瀾飜歸歟金華葺茅屋間有洞户通麻源<lb/>
世塵轇轕勿浪出執手且須空此尊<lb/>
　　　寄謝碧雲張高士<lb/>
臨卭自昔多仙才鶴鳴神丹夜昭囬唐鴻都客尤竒俊<lb/>
飛神碧落超蓬萊宋采石戰强敵摧少微褒封自公台<lb/>
<pb n="KR4d0322_WYG_007-11a"/>
𤣥風寥寥閟寒灰那知軒髯張心印今復傳雲來儒釋<lb/>
老氏鼎立如三才凡囿形數由剸裁授非其人委煙埃<lb/>
如碧雲張亦異哉幾年願見心渴梅吾徒笑我老尚孩<lb/>
三生髣髴同侍刼刃臺羊腸百折何獨行虺隤赤城醮<lb/>
盟三月齋青雲有梯攀崔嵬星冠禹步旋斗魁天門蕩<lb/>
蕩金碧堆章函歴上九虎開津梁爽靈帝所哀瞬息命<lb/>
令傳風雷帝宸留侍非不佳眷此濁海多刼災力扶道<lb/>
法授沉埋三千功行之積仙可階世人汩沒井底蛙各<lb/>
<pb n="KR4d0322_WYG_007-11b"/>
主其教相觝排吾師思以一理該與我心契無復猜何<lb/>
當歲晩棄置塵累棲巖一龕煙雲相與儕芝术可庖露<lb/>
可杯商略道藴生死裁左携羡門安期右洪崖超塵沙<lb/>
劫馭氣凌九垓<lb/>
　　　和小阮沇感時韻<lb/>
豆籩列炙凌丘垤有酒如澠㫖且洌得似年豐世小康<lb/>
漁樵結社談蜚屑畏途羊腸徧宇縣二十年間行未徹<lb/>
憂時無力為支撑問計商顔未能决頻年水旱釀災眚<lb/>
<pb n="KR4d0322_WYG_007-12a"/>
况復刀兵值空刼剜瘡補肉不遑恤椎膚瀝髓供一切<lb/>
詩歌碩䑕想樂郊澤自無魚可堪竭何時天狼隕芒熖<lb/>
盡驅狐兎縶故穴危機欲濟重坎䧟暴征須戢猛火烈<lb/>
所期世路靜風塵甘隠𤓰疇耘露瓞阿咸年少知激昻<lb/>
勉法前修立功業<lb/>
　　　先兄叔逢種花盆池秋初開一朶二姪感悼成<lb/>
　　　韻作栢梁體答之<lb/>
懐昔三昆皆青春揮毫翻水驚鬼神我方丱角瞠後塵<lb/>
<pb n="KR4d0322_WYG_007-12b"/>
有如犇林鹿甡甡高堂壽朋鬢嚲銀時節歌舞綵服新<lb/>
二十年間存幾人叔氏終老一葛巾盆池折花秋中旬<lb/>
共房感我雙𤓰辛無窮生意根陳陳寸卉雖微均我身<lb/>
㙲培涵浸宜及辰一氣之運屈必伸子如不信有蒼旻<lb/>
　　　一冬無雪和陸放翁梅詩陸句豪誇余句清苦<lb/>
　　　要自不失梅兄本分家風也<lb/>
清羸怯問黄昏月呵手寒忩寄幽絶一枝幽艷棖觸人<lb/>
花與詩人皆本色孤山飛鶴舞空去詩家何曽絶正脉<lb/>
<pb n="KR4d0322_WYG_007-13a"/>
經營慘澹空亡竒不如倚筆珊瑚格滕六冬來偏放惰<lb/>
暖日暄風渾坼破便擬飛章上訴天怕主林神合連坐<lb/>
我昔與梅同謫堕隨分世塵聊贖過薫天肉食休問渠<lb/>
萬古清芬首陽餓<lb/>
　　　制幕孫君即益昌舍館疊石栽竹於盆池索賦<lb/>
好山意度如高人偃蹇那肯來朱門青油幕中盛快士<lb/>
愛山惟恐不能致昭亭東望天一涯武擔亦復歸遲遲<lb/>
開忩延得竹君瘦借竹為媒來石友煙雲吐吞一席間<lb/>
<pb n="KR4d0322_WYG_007-13b"/>
瓦盆取月湖海寛羽書撤警文書省一炷水沉銷日永<lb/>
不嗔鄰客喚門頻支頥對翫玉嶙峋平生我亦煙霞痼<lb/>
强擬為君援筆賦破除幾許白雲腴腸枯捜攪一句無<lb/>
昨宵夢怕大刀折詩債未償寧許别從君差樂休念歸<lb/>
賸借前箸禆籌帷主公威聲劘敵壘斾旌行拂終南翠<lb/>
若携諸吏上峥嶸容我後乘陪載賡<lb/>
　　　别馮伯昭新班歸三榮末句乞呈似使君王萬<lb/>
　　　里年兄<lb/>
<pb n="KR4d0322_WYG_007-14a"/>
東郭滄江市橋柳邂逅論心成二友仙曹如水往復來<lb/>
永晝論文間巵酒十五年間如掣電屋梁落月幾回首<lb/>
愛君冲静天機深玉雪照我驚老醜寶屏兩月同舍館<lb/>
青眼相看祗如舊秋風一鶚空百鷙四海知心悦齋老<lb/>
鵲聲查查客當還鶴髪倚門春一笑榮途埃壒倦馳騖<lb/>
聖域工夫窺窔奥挐雲豈無九霄志緩轡徐驅千里道<lb/>
平生我亦重擇交與君同盟期耐久紛紜歸夢促嚴裝<lb/>
黯淡羈情更分手旭川夙檀溪壑勝雌堂况得文章守<lb/>
<pb n="KR4d0322_WYG_007-14b"/>
贏粮寧憚兩日程龍洞煙霞共幽討<lb/>
　　　投贈洪倅司令舜俞<hi>崔侍郎入蜀首䝉檄召剡薦舜俞侍郎客也</hi>
博陵先生天下士圭瓚鼎彞宗廟器駕風閶闔駐參旗<lb/>
要與疲氓起憔悴同來誰是儉府僚一朶庾蓮吐秋水<lb/>
義以取人道自任河陽主賔信竒偉誰云風月立分鼎<lb/>
待借前籌答知已峨岷其下十六城魴魚鱍鱍更赬尾<lb/>
情傷涸轍轉清波陡覺濠梁復生意井梧幕府省文書<lb/>
雪界松圍絶烟燧餘事何妨筆墨工浣谿新沐煙雲膩<lb/>
<pb n="KR4d0322_WYG_007-15a"/>
老翁補處待公續燕外鷗邊儘吟思主公佇還丹地峻<lb/>
携上峥嶸去天咫社樗愧我本亡竒冷落官曹窮五技<lb/>
何階方便來相招醪醴一朝饗厚味燕臺嶻嶪萬金黄<lb/>
豈意謙勤從隗始𦕈然人物索扶持勿惜㧞茅多引類<lb/>
君不見璇杓一夜摇天東人間萬物皆春風<lb/>
　　　和謝孟彛祕丞館中書懐<lb/>
虎頭一生信癡絶虛名誤人可多竊蕭踈白髪寧可貸<lb/>
流浪紅塵幾時歇三神山夐隔囂紛衆君子聚瑩氷雪<lb/>
<pb n="KR4d0322_WYG_007-15b"/>
麈犀時接寶唾香𤣥關要待玉<graphic n="KR1630" url="https://raw.githubusercontent.com/kanripo/KR-Gaiji/master/images/KR1630.png" mimeType="image/png"/>掣緬懐元祐載賡唱<lb/>
誰為崇丘補亡缺直廬竹帛不停披酺池齋盂寧浪出<lb/>
故都何在渺煙埃湖山也自佳風月擬結齊盟修故事<lb/>
莫向深杯辭百罰烝哉與我心事同詩來可作成規揭<lb/>
甚慙老醜强塗抹得與嬋娟夸二八静思世故殊未艾<lb/>
澒洞憂端不可掇由來館殿育英髦期為朝家效絲髪<lb/>
不然坐費玉帛招奚異信手沙土撮天閽何曽九關隔<lb/>
愚慮或補萬分一諸君信是廊廟具老我已愧瓶罌溢<lb/>
<pb n="KR4d0322_WYG_007-16a"/>
驚看淋漓灑巨軸豈比呻吟㸃枯筆吾儕立名要不朽<lb/>
榮禄過眼才一瞥從今朝謁得休暇勿使文㑹多間濶<lb/>
摩挲尊罍品書畵上下古今商得失乞歸早得隠林巖<lb/>
誇與漁樵舊人説<lb/>
　　　和使君王子堅㳺鄧氏天開圖畵韻<lb/>
春風滿城開笑顔使君明當出逰山東州山川北佳麗<lb/>
凌雲耀日季孟間紫絲步障元不要飛檻層欄一慿眺<lb/>
歲豐民樂征調寛挾四老仙共舒嘯使君吟肩李杜齊<lb/>
<pb n="KR4d0322_WYG_007-16b"/>
落筆便覺三山低招來倦客同賡載韻險令我窘見擠<lb/>
煙霞風月無疆界不憂寒具油侵壊寄謝摩詰休苦心<lb/>
使君詩是有聲畵<lb/>
　　　壽悦齋李先生<lb/>
君不見温公崇福十五年上下千載書法嚴又不見蜀<lb/>
公静退不待耄鐘律製成天一笑樂則行之憂則違出<lb/>
處無非聖之時一朝都人擁馬首留相天子不得辭潁<lb/>
昌胡為屹不動各以就去揭榘儀悦齋先生天下士琬<lb/>
<pb n="KR4d0322_WYG_007-17a"/>
琰琮璜國鎮瑞盛名姱節耀古今歲晚松階猶候對時<lb/>
臺劇談鋸蜚屑志堂析疑<graphic n="KR1630" url="https://raw.githubusercontent.com/kanripo/KR-Gaiji/master/images/KR1630.png" mimeType="image/png"/>啓鑰夜歸風雨一龕燈目<lb/>
電窺書光爍爍禹貢山川如指掌漆園之解無郭象更<lb/>
將次五訂箕疇不妨後覺勤鑽仰年來岷峨殊愴悽公<lb/>
與潔齋名徳齊長庚磊磊配曉月士有司命國蔡蓍卧<lb/>
架詩書差足樂慿高忍見楚氛惡豈不望公勇拂衣正<lb/>
恐百姓須公活願公相業追元祐以一至誠服雄狡願<lb/>
公眉壽如東軒黄髪皤皤國元老雲蒸雨族霈作霖賢<lb/>
<pb n="KR4d0322_WYG_007-17b"/>
以類聚治乃興巻舒在公亦何心四海矯首西山岑薫<lb/>
風自南一披襟起舞稱壽千黄金洗耳五絃虞氏琴為<lb/>
公緩軫歌嗣音<lb/>
　　　壽李子先<lb/>
正陽用事月初吉騎鯨之孫生此日滴露能將三畫吞<lb/>
積風少忍六月息平生最耐反復看其文炳彪心地直<lb/>
骨肉十年長眼青今年差覺叢談密一尊稱處薫風曉<lb/>
紅藥丫頭香露濕誰令絶艷殿光景羣葩斂避表獨立<lb/>
<pb n="KR4d0322_WYG_007-18a"/>
洗盡人間丹粉妍傾國傾城須正色文章瑞世寧論晩<lb/>
時來造物能借力為君折花起長歌請君滿引無餘瀝<lb/>
丹霄一武不難梯更看飛階弄吟筆<lb/>
　　　壽廷邁叔祖<lb/>
吾宗譜牒祖通義蟬聯到公十五世五𣲖之分同一源<lb/>
如木有本𤓰有蔕公家門戸最赫奕簮紱相承真鮮儷<lb/>
堂堂鐵面渠州牧能以方寸永來裔用之不盡地自寛<lb/>
信有詩書為可繼龍駒墮地汗流赭修途萬里自迢逓<lb/>
<pb n="KR4d0322_WYG_007-18b"/>
箭鋒巧中由基的桂香慳與春官第誰知風雨短檠燈<lb/>
慣作儒生窮活計彤檐問俗歴三州和平斂退鋒芒鋭<lb/>
羮黎任笑庖煙冷嚼蠟倦親歌舌脆似聞皇華催遣送<lb/>
斗城未必能留滯廣平傳緒五百年凛凛千鈞若旒綴<lb/>
藉公一力為挽回澡刷家聲舊芳桂平生况耐反覆看<lb/>
穮蓘懸知多斂穧鼎來富貴正黒頭粲粲芝蘭滿庭砌<lb/>
周盟有幸聨肺腑魯頖居然覺疣贅所願宗風振寂寥<lb/>
敢將末路竊聲勢霧雨濛濛梅子黄廉泉堂上薫風細<lb/>
<pb n="KR4d0322_WYG_007-19a"/>
千金稱壽意何如自倚情親為新製<lb/>
　　　壽漕使者權帥黄大監<lb/>
金華仙人紫綺裘朝戱三山暮十洲偶經劍浦弭節留<lb/>
浪花噴雪躍兩虯海若禠氣馮夷愁精英為公一日收<lb/>
義理之窟探魯鄒詞章之工廹韓歐榮途砥平不停輈<lb/>
盛名何自徹冕旒粉省賜香馥衣裯萬里持節寛顧憂<lb/>
更煩幕府開碧油文書堆案如陵丘焦心靡憚勤咨諏<lb/>
賔朋遝進奚所求否臧吾豈無陽秋吏姦膽破民病瘳<lb/>
<pb n="KR4d0322_WYG_007-19b"/>
肯綮可見才刃優孰知學富用力周取之不窮繭絲抽<lb/>
寶書移監交置郵斗水那能局吞舟事機鼎來寧易投<lb/>
紫清側席渴告猶東風破冷初和柔皇覽揆度當孟陬<lb/>
矞雲我亦分餘庥無階稱壽㪺玉甌眼明西南百尺樓<lb/>
繡天錦地十六州雅拜何以祈寵休早徵環召飛鵠頭<lb/>
頴川歸趣鼎鉉調偉業定自追前修承家有子文炳彪<lb/>
燈燈之傳天與謀殿前峩冠進鴻疇杏園亦復聨俊㳺<lb/>
斯文壽脉江漢流何羡韋平世通侯<lb/>
<pb n="KR4d0322_WYG_007-20a"/>
　　　壽程使君和獲白鴈詩韻<lb/>
流膏千里喧笑聲祥心萬丈南極星祈年未了香火債<lb/>
饌客肯汙刀鑊腥此心與民同疴癢出令可忍奔風霆<lb/>
仙人飛來丹楓闕俗眼詫見白鶴翎蟻封縈䇿屈良御<lb/>
牛軱輟刃煩庖丁立談千仗環鐵甕傾耳千行頒紫㝠<lb/>
雅知方寸厚培殖未覺雙鬢輕飄零馬蹄去踏東華塵<lb/>
猿吟恐辜北山靈賸將石田沃雨露更為嘉穀除蟊螟<lb/>
寥寥宗風特扶起懇懇善頌何丁寧長生祕籙啓雲笈<lb/>
<pb n="KR4d0322_WYG_007-20b"/>
紫府丹臺元不扄<lb/>
　　　壽制使董侍郎<lb/>
秋雲隂隂壓邊城秋風颯颯飛邊塵淮堧夕烽連峴首<lb/>
徃來羽檄無時停那知籌邊樓上一長嘯環六十郡皆<lb/>
陽春老翁哺兒誇説尹連年我倉歌既盈皇明如在殿<lb/>
西角恩許借留為福星六弧標慶當揆度載途鼎沸歌<lb/>
謡聲請公細酌成都酒拄笏看度西山雲只將祭酒瞪<lb/>
目意坐鎮坤軸如砥平可憐兒輩見坎井孰知我公身<lb/>
<pb n="KR4d0322_WYG_007-21a"/>
逺萬里心朝廷天生人物關運數豈為爾較山重輕浙<lb/>
江時廵今四葉上流地險如建瓴强敵逆天天久厭力<lb/>
困尚逞牙距獰膽折棧雲不敢向介胄酣眠宵徹明雅<lb/>
知折衝妙方略胸中歴歴不啻風雪身經行我聞四海<lb/>
如一體手足雖異脉絡元相親癢疴何適不關我仁者<lb/>
頃刻安得寧吾皇盛徳堯舜主包瑕匿垢韜厥靈一朝<lb/>
震怒詔薄伐天戈所指壺漿迎西南倚公九鼎重草木<lb/>
亦自知威名寶書斑斕真學士陣圖指授諸將軍頻來<lb/>
<pb n="KR4d0322_WYG_007-21b"/>
寵光對赫奕富有學問規經綸蜀才自昔比齊魯公既<lb/>
崇學揚其文更須度外廣物色聲病未可拘豪英蜀民<lb/>
生理日艱急公既减賤矜其貧張弓何時可復弛一分<lb/>
可寛寛一分蜀邊儲峙僅虛籍公既檄吏探其囷餽糧<lb/>
千里憂不繼渭上可無人雜耕蜀兵十萬今有幾公既<lb/>
選練蒐其精將驕易置端在我尾大安得平如衡公心<lb/>
渾如古井水沄沄外物何關情公才信是澗壑松大厦<lb/>
安樂扶其傾勿謂蜀漢彈丸土酇侯用之開西京間關<lb/>
<pb n="KR4d0322_WYG_007-22a"/>
武侯亦良苦千古大分垂丹青願公為國一引手饑食<lb/>
渴飲心經營從前規模㑹展拓蓋世事業看崢嶸斾旌<lb/>
揚風出子午笳鼓動地超三秦毋使酇侯武侯得專美<lb/>
蜀山豈無齊天之石可磨亦可銘少徐帶礪河山盟命<lb/>
圭相印酬元勲胙土奕葉疏恩榮却歸麻壇之山命仙<lb/>
侶脯麟酌醴一曲歌長生<lb/>
　　　壽東師楊尚書<lb/>
去年拜公北定堂中秋翫月喧絲簧長風趣駕泝江艇<lb/>
<pb n="KR4d0322_WYG_007-22b"/>
恨不初度㪺一觴轉頭玉鑑秋又滿北定風景遙相望<lb/>
寸心炯炯千里共欲往從之川路長五年為帝屏南服<lb/>
掃清塞塵為樂鄉盡捐歲糴為丁壯米斛二萬饒積倉<lb/>
民無箕歛士宿飽一面屹立如金湯平安遙夜飛炬火<lb/>
燕寢永晝凝清香雅知烹鮮不可擾豈無發硎善而藏<lb/>
官閒選勝極曠奥天巧為公時雨暘五峯講席環子佩<lb/>
北巖布金開道場要將名教植根本參以佛法芟莠稂<lb/>
君不見海觀煙濤碧萬頃衛公心眼周八荒又不見開<lb/>
<pb n="KR4d0322_WYG_007-23a"/>
福浮屠玉千尺給事願力同覺皇得如我公志淑艾未<lb/>
許二老相頡頏𦕈然人物殊乏使鼎來事會那可常維<lb/>
北有斗天喉舌乃作福星私一方何不喚歸坐巖廊五<lb/>
色線補舜衣裳拓開賢路舊荆棘勿遣旄頭森角芒腐<lb/>
儒憂世心慷慨百未一成鬢蒼浪公憐不麾客倚牆肯<lb/>
借齒頬加雌黄頌言我豈知已私民亦勞止須小康岐<lb/>
山之顛豈無巢鳯凰何時口衘瑞圖飛高岡我亦刷翅<lb/>
相從千仞翔引吭一聲鳴朝陽請賦巻阿之詩之九章<lb/>
<pb n="KR4d0322_WYG_007-23b"/>
　　　壽史丞相<lb/>
君不見唐朝郭元振退朝愉色奉温凊又不見國初王<lb/>
文康黒頭拜相歸捧觴台衮崇嚴親壽考歴數古今良<lb/>
亦少而况二老偕耆頥如二公者那易有四窻爽氣舒<lb/>
雲霞相業之盛專一家父子弟昆踵科級到公名業尤<lb/>
榮華蔡州擒吳抑何壯開幕江淮䕶諸將手提黄鉞郤<lb/>
欃槍即軍中冊右丞相我乘馳驅亦勞止衮衣趣覲天<lb/>
顔喜垂紳列弁競趨迎恩遇之隆昔無比<lb/>
<pb n="KR4d0322_WYG_007-24a"/>
　　　書懐<lb/>
字民能使民和悦儒術信與吏道别十年妖祲滓太清<lb/>
有耳厭聴鼙皷鳴創殘之餘忍椎剥逃生要不如無生<lb/>
願絜乾綱奠坤軸罷兵寛賦家給足聖躬示朴吏亷平<lb/>
歲歲蠶登牛産犢宦情我自春雲薄何日西歸田舍樂<lb/>
</p>
<p>
</p>
  </div>
</body>
</text>
</TEI>
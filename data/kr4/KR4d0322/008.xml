<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>滄洲塵缶編巻八</head>
    <p>
<pb n="KR4d0322_WYG_008-1a"/>
欽定四庫全書<lb/>
　滄洲塵缶編巻八　　　　宋　程公許　撰<lb/>
　　五言律詩<lb/>
　　　送㳺提刑祕閣赴召三首<lb/>
舊聞㳺監簿姱節紹熈朝有子登臺省危言動冕旒不<lb/>
容求外補親政復旌招四海澄清志無寧久使軺<lb/>
日馭中天運冰山失勢多可能羣枉杜端藉衆賢和公<lb/>
去應前席人言合上坡調停前轍誤國事竟如何<lb/>
<pb n="KR4d0322_WYG_008-1b"/>
外敵日侵伐滋為元氣傷憂心耿不寐洗耳待封章弱<lb/>
植如羇羽知音念五羊因書及疎賤决起尚榆枋<lb/>
　　　送成都倅黎徳升赴召崔侍郎薦士召者五人<lb/>
　　　三首<lb/>
憶侍西征幕叢談夜達晨别來青鬢換喜見紫泥新宸<lb/>
極拱朝幘曉星看蜀珍一朝樓五鳳積憤洗峨岷<lb/>
塵暗朔風急雨淫晨景昏憂心長似擣欲語吐還吞持<lb/>
底舒天步云何塞亂源熱官餳裏鴆名節貴璵璠<lb/>
<pb n="KR4d0322_WYG_008-2a"/>
已往嗟奚及方來當若何幸無疎藥石庶可起沈疴讎<lb/>
偽半盧扁滌腸須華佗康時付公等隨分且絃歌<lb/>
　　　送别魏校書借參預李先生韻<lb/>
斯文天未椓世復有斯人縹帙磨鉛舊泥封染墨新詞<lb/>
華班馬富道術魯鄒醇滿腹經綸願逢時氣益振<lb/>
雙闕一囘首滯留今十連河圖元國鎮泗石待宮縣南<lb/>
紀浪飜雪北風塵暗天經營倚天定九軌達山川<lb/>
搔首暮雲碧懐人酒淺斟萬鍾心不動九鼎力能任夜<lb/>
<pb n="KR4d0322_WYG_008-2b"/>
雨青綾直春風紫禁深愛君須引類一念帝來臨<lb/>
　　　送别長翁制幹赴審察<lb/>
戎幕接談笑薦函聫姓名自憐風退鷁快見浪飜鯨知<lb/>
已方圖任聫鑣夐有榮明堂足材具社櫟復何營<lb/>
屯雲開宇宙八表歛風塵獵徳恢天網充庭詫蜀珍一<lb/>
編元祐學雙闕武林春赤汗青絲鞚修途欵問津<lb/>
機欲審而發瑟調音自諧况思萬全計可畏一毫差囘<lb/>
斡須羣彦輪囷疊寸懐樵漁暫相狎鴛鷺豈其儕<lb/>
<pb n="KR4d0322_WYG_008-3a"/>
　　　到闕政府以辟郡未下隔對<lb/>
練紙宻銜袖宫門報隔班衷腸鬱未吐殿檻可容攀巨<lb/>
用須桴棟旁捜及蒯菅對揚當有日傾盡不須刪<lb/>
　　　和龔彦質韻送别趙税院<lb/>
譏征傍南海何遽别同盟漫仕不妨學能詩新有聲煙<lb/>
濤千里隔書劍一航輕榘範求諸近菊坡氷雪清<lb/>
　　　别家仲行得成都尉西歸<lb/>
逺役得佳伴天涯還摻袪憂端今轉甚漫仕意何如落<lb/>
<pb n="KR4d0322_WYG_008-3b"/>
筆敏無敵軒髯豪不除市橋春好在勿共酒杯踈<lb/>
　　　華陽尉授代喜成二首<lb/>
唱第八年久折腰三考書上官容我拙樸學與時疎冷<lb/>
落隨陽鴈蹣跚上竹魚平生經世志窮達豈闗渠<lb/>
冉冉嵗云暮齊邱促戍忙倦憑南郭几静寄贊公房夢<lb/>
想蠶絲軟涎流蟻杓香循陔歸潔養一笑樂哄堂<lb/>
　　　用光弟攜兒送至南定<lb/>
親友逺追送後先還故鄉殷勤仲光父嫪戀及江陽執<lb/>
<pb n="KR4d0322_WYG_008-4a"/>
手哽無語修名那易量歸來訓子姪椿桂㑹聫芳<lb/>
　　　挾文薛君自賦五首克己讀書安貧擇交訓子<lb/>
　　　為題戒其子婿王叔儼萬里索和<lb/>
為人非外鑠已與物同之私欲陰霾蔽良心日月虧若<lb/>
能無窒礙底用苦思惟天理渾然處吾生自有涯<lb/>
静得山林趣閒知日月長清風披竹素小雨潤芸香外<lb/>
飾謝文繡饑餐須稻梁人生有同嗜只此絶難忘<lb/>
賦予有常分非闗智力求違行能自信顯晦復何憂瓢<lb/>
<pb n="KR4d0322_WYG_008-4b"/>
飲賢顔子𤓰疇隠邵侯胷中吉祥宅何處不天㳺<lb/>
士能知尚友豈必盡同時雜鮑蘭胥化亡羊路或岐醴<lb/>
甘知易絶絲素亦奚悲可以交難擇而忘伐木詩<lb/>
萬事煙雲過須留尾段㸔芝蘭庭砌茂風雨夜燈寒楚<lb/>
澤荷紉緑燕山桂染丹詩書門戸壯何待侈重欒<lb/>
　　　夀李悦齋五首和送三榮使君韻<lb/>
南薫諧玉軫舜殿載賡歌天憫蒼生苦人如安石何無<lb/>
心書咄咄有術辦多多肯學癯山澤楸枰詫爛柯<lb/>
<pb n="KR4d0322_WYG_008-5a"/>
宇縣風塵暗軍需色目繁時機寧我待心事向誰論羶<lb/>
聚螘争慕泉深驥渇奔非公能借箸猛虱恐徒捫<lb/>
國鎮重雙璧寵光均一時姱修甘俗忤忠憤倚天知聞<lb/>
道徴環急難忘側席思分明調鼎味梅熟雨垂垂<lb/>
衡泌春無盡湖天風快哉書堂三夀語仙籍幾生來一<lb/>
髪扶周鼎千金築隗臺人心索調䕶根本更須培<lb/>
磊磊松椿幹淵淵金石聲功名寧貰我富貴本無情陛<lb/>
對三千牘胷竒百萬兵扶持天意在容我請長纓<lb/>
<pb n="KR4d0322_WYG_008-5b"/>
　　　送道傳姪旅中赴省<lb/>
上國友多士三年期一鳴藝須専必勝禄逮養為榮門<lb/>
戸久灰冷雲霄如砥平五豪同着便一為起家聲<lb/>
　　　㕘選成都親友追送月夕飲江上<lb/>
乆聚未知樂蹔離能許愁清江一輪月後夜兩般秋語<lb/>
倦且呼酒寒侵頻索裘鼎湖龍去逺憂憤涕滂流<lb/>
　　　留别李貫之大著二首<lb/>
車馬紅塵裏閲人誰似君洚流傾世論砥柱倚斯文籍<lb/>
<pb n="KR4d0322_WYG_008-6a"/>
甚詩書譽超然利欲醺相從期嵗晚蘭佩襲芳熏<lb/>
二老俱黄髮遙憐望倚門淒凉逰子意慚愧主人恩酒<lb/>
舫湖光灔書燈夜雨昏三山𣺌雲海何日聴重論<lb/>
　　　楓橋寺侍悦齋先生誨語三日而别<lb/>
唐人舊題處那復有江楓寺近闔閭國門當岝㟧峯清<lb/>
風三宿戀紫氣一尊同恨與心知别煙波千萬重<lb/>
　　　雨中送客觀魚閣<hi>即少陵東津觀魚賦詩處也</hi>
送客觀魚閣山光水色中最憐秋慘澹况復雨溟濛坐<lb/>
<pb n="KR4d0322_WYG_008-6b"/>
久覺衣薄杯行到手空恨無佳句子喚醒少陵翁<lb/>
　　　風雨過南溪<lb/>
小艇泝洄穏短蓬興寢勞斷崖榕倒影亂石水翻濤過<lb/>
雨山如沐終風晚更饕愁須詩自遣吟罷轉蕭騷<lb/>
　　　三江曉渡<lb/>
喚渡三江㟁停車兩眼明煙涵秋日澹露洗曉寒輕山<lb/>
色晴逾爽波流怒未平詩翁舊㳺處有句不堪呈<lb/>
　　　陪憲節飯石堂書院渡江㳺雙泉墅即席和韻<lb/>
<pb n="KR4d0322_WYG_008-7a"/>
箯輿杭野渡竹逕繞平疇紅蓼前宵漲黄花幾日秋談<lb/>
鋒蜚屑玉巖竇答鳴球山水饒心賞能忘恤緯憂<lb/>
　　　仲春八日自成都起程度劍閣<lb/>
蕭寺深居穏春深殊未知偶然成逺役猶幸及芳時麥<lb/>
浪含風軟花光眩日遲客行無復恨隨處可尋詩<lb/>
　　　秉炬㳺麻仙玉華洞<lb/>
雲峯環翠幄洞戸閟瓊臺勝處難名狀飛仙此徃來近<lb/>
應通玉局逺或接蓬萊安得一伸臂乘風遍九垓<lb/>
<pb n="KR4d0322_WYG_008-7b"/>
　　　送劉時可縣丞奉母㳺岷山<lb/>
西爽抗層霄南牆日見招乗春扶鶴馭披霧過龍橋香<lb/>
火祈親夀煙霞逺俗囂歸來索吟稿起我意逍遙<lb/>
　　　過中嵒渡月出峨眉山上<lb/>
返照中嵒渡峨眉分外清一彎新吐月共我兩忘形露<lb/>
下沙逾白宵寒酒易醒荻花風索索擁被不堪聴<lb/>
　　　山中戱雲端子<lb/>
追路歸山後開闗喚客眠那知言在耳已作醉逃禪急<lb/>
<pb n="KR4d0322_WYG_008-8a"/>
雪濃篩瓦中宵冷透氊清愁分不盡惜别意淒然<lb/>
　　　題丹景山<lb/>
原廟標丹景神㳺想岱宗寳龕嚴石像紺殿鎖雲峯浪<lb/>
說侵疆復何當檢玉封天門東北望漠漠曉煙濃<lb/>
　　　題信州半月巖<lb/>
巖際半輪月神工幻怪竒本來無顯晦何自有盈虧嵐<lb/>
霧凝蟾彩藤蘿影桂枝能令萬里客為爾憶峨眉<lb/>
　　　炷香至徳山<lb/>
<pb n="KR4d0322_WYG_008-8b"/>
異時聞至徳滴水洗沈寃<hi>唐悟達國禪師遇十三尊者洗人面瘡解宿負</hi>空寂<lb/>
等三世悟迷同一源松杉膏宿雨樓閣麗朝暾猶恨髙<lb/>
峯頂藤蘿未得捫<lb/>
　　　自船莊過化城留宿翌旦炷香宣石橋卯塔<lb/>
路欲轉前嶺僧邀宿化城飯抄青飢軟茶瀹乳花輕嵐<lb/>
雨侵衣潤松風入夜清瓣香宣老塔坐待日華生<lb/>
　　　侍飲寳子山逰忠武侯祠<lb/>
一郡最髙處元戎領客逰雲根棲萬井城角帶雙流日<lb/>
<pb n="KR4d0322_WYG_008-9a"/>
薄樓臺暝風悲鼓角秋卧龍千古恨煙靄隔神州<lb/>
　　　題馬溪寺二首<lb/>
乆客愁多雨清逰喜驟晴雲藍猶獨踞玉嶺忽雙撑洞<lb/>
口龍方卧山腰虎尚獰方池竟何在一水至今清<lb/>
先子舊逰此余時方五齡風神見圖像雲體想儀刑衰<lb/>
髮年年白遙山面面青不須論舊事欲説喚誰聴<lb/>
　　　留題馬溪寺二首即用前韻<lb/>
玉筍競秋爽翠屏張曉晴天開金地勝鼎峙紫霄撑見<lb/>
<pb n="KR4d0322_WYG_008-9b"/>
説禪心静能調異物獰十方薌水海何處不澄清<hi>水觀禪師</hi>
<hi>三峯屹立如屏</hi>
翠珉瞻手澤六十有餘齡嚢錦傳宗旨錐沙更典刑髪<lb/>
縁憂世白眼獨為山青蕙帳搖歸夢秋猿正可聴<lb/>
　　　香積寺午齋<lb/>
峻陟龍門路來㕘雞骨師樓臺春雨霽魚鼓午齋時倦<lb/>
憩僧留話荒尋僕憚隨一笻支野步且以暮為期<lb/>
　　　挽桃源使君虞公二首<lb/>
<pb n="KR4d0322_WYG_008-10a"/>
疇昔交諸季曽聞説長公聖涯探窔奥詞藻亦精工偶<lb/>
幸趨徴詔方當順下風飈斿無處問延佇鬢飛蓬<lb/>
解印桃源後卜居梅溆幽秉心難偶俗樂道自忘憂故<lb/>
國八千里妖氛六十州公䰟如不冺時作玉芝㳺<lb/>
　　　挽前眉州使君廖子長二首<lb/>
二老金蘭好諸昆筆硯交坐隅親問字投分漆如膠决<lb/>
眥雲間步驚心水上泡屋梁耿殘月含涕祖西郊<lb/>
卧羆花石戍夢蝶古渝津秀子嗣榮禄諸郎皆聘珍笄<lb/>
<pb n="KR4d0322_WYG_008-10b"/>
珈陪墓窆霧雨暗車塵今代誰班范牽連漢傳循<lb/>
　　　挽永康守成寺簿同年二首<lb/>
模楷親前哲丰姿自軼羣囘翔垂白髪凌厲即青雲幕<lb/>
府列功簿詩書清塞氛寳仙催命駕拱木漫新墳<lb/>
友愛根天性今人古與俱棣華雖殄瘁玉樹更扶疎經<lb/>
濟終齎恨循良誰讀書慈恩共心賞霜月淚霑裾<lb/>
　　　挽潼帥許侍郎成子三首<lb/>
天地英靈氣風雲感㑹期龍頭推蜀産骨鯁自天知雨<lb/>
<pb n="KR4d0322_WYG_008-11a"/>
露榮三接江湖滯一麾甲兵何日洗逺慮憶蓍龜<lb/>
正色趨文石危言竦列紳直前香案曉批敕瑣闈春天<lb/>
要明堂柱人閒匠石斤汲公寧妄發軒冕付平津<lb/>
雪慘龍沙節春濃豹尾班難銷方寸赤不待二毛斑力<lb/>
盡三醫謁憂深九虎攀丁寧尸諌語端不愧家山<lb/>
　　七言律詩<lb/>
　　　元正書懐<lb/>
甲子循環六十年手披新厯意茫然了知自性覺元妙<lb/>
<pb n="KR4d0322_WYG_008-11b"/>
寧與世間寒暑遷寡過得如蘧瑗化諾惺要了瑞巖禪<lb/>
故園未卜西歸日遇好溪山且數椽<lb/>
　　　立春<lb/>
月墮霜空發上亭土牛今日却鞭春六花度臘慳呈瑞<lb/>
二麥何時飽食新四序斡旋均一氣萬殊元化託洪鈞<lb/>
已煩元帥調新律早願三邊静戰塵<lb/>
　　　正月二十日雪<lb/>
東皇弭節未多時忽作漫空六出飛商畧田功興嗣嵗<lb/>
<pb n="KR4d0322_WYG_008-12a"/>
翕張天巧惜陰機麥才覆土欣蘇醒梅久烘晴稍發揮<lb/>
蕭寺掩關終日卧忍寒不著獸紅圍<lb/>
　　　正月念三日以南床劾論去國憩浄慈客館蘇<lb/>
　　　稅院惠二詩和韻<lb/>
意不求全那得毁本來知足豈須多世途何處非乗險<lb/>
古井如今已不波縁督更須師漆吏乞墦可使愧鄒軻<lb/>
君看野馬難羈束寧羨天街想玉珂<lb/>
寄色古刹客過門煨芋殘爐晚未温萬里風塵迷逺望<lb/>
<pb n="KR4d0322_WYG_008-12b"/>
三峯文獻接諸孫湖山春動饒佳趣杖履時來共至言<lb/>
一笑老仙堤栁畔人間誰怨復誰恩<lb/>
　　　仲春再雪與禪衲夜話<lb/>
蓬萊不肯著癡仙放去湖山一任顛術不競時甘斂退<lb/>
僧知同趣喜留連春深半地雪盈尺雲破遙林月一弦<lb/>
撥盡灰寒吟未穏不如欹枕愜昬眠<lb/>
　　　寒食<lb/>
賣餳簫咽紙鳶飛愁思驚隨節物來誓墓可能同逸少<lb/>
<pb n="KR4d0322_WYG_008-13a"/>
操音誰復憫鍾儀松楸此日空瞻望桃李當年奉宴嬉<lb/>
投老與公同一恨淒風撩亂我心哀<lb/>
　　　清明日郡圃逰觀者如織余以趙園之約至夕<lb/>
　　　乃還若水賦詩後四日偶因小疾謁吿清坐始得<lb/>
　　　奉答<lb/>
老怯尊前倒玉山清晨有約夕曛還似知是日笙簫沸<lb/>
趂賞羣芳綺纈班細閱餘妍能幾許喜因小疾得端閒<lb/>
持觴不釂春應笑若欠題詩亦厚顔<lb/>
<pb n="KR4d0322_WYG_008-13b"/>
　　　三衢道士鄭自得即天慶寮舍種梅疏池為小<lb/>
　　　亭扁曰横清有詔住南岳道觀復以此扁其亭<lb/>
　　　解官事言歸袖詩相訪為次韻<lb/>
髙人乆已悟空花養就丹田日月華方丈有誰來晤語<lb/>
横枝相對慮無邪雲開衡岳重囘首雪滿柯山遲到家<lb/>
乞得歸閒來叩戸摘將青子薦流霞<lb/>
　　　和虞使君賦山茶花二首<lb/>
眼明絶艷照凋年傲雪凌霜分外妍鶴頂染砂那得似<lb/>
<pb n="KR4d0322_WYG_008-14a"/>
犀棱削角自蒼然若為白瑞三冬裏獨抱丹心一節堅<lb/>
嵗晚須公與商畧儘渠春晝萬紅嫣<lb/>
梅花蘸影碧江潯似怪髙人金玉音詠絮可憐清寡伴<lb/>
冠霞來與共論心定知句迫瓊瑤響莫惜杯浮琥珀深<lb/>
姑射清寒西子醉一時嫵媚索髙吟<lb/>
　　　道傳山丹一本兩花舉以見遺夜牕翻書偶見<lb/>
　　　劉潜夫嘗賦云偶然避雨過民舍一本山丹恰<lb/>
　　　盛開種久樹身樛似葢澆頻花面大如杯怪疑<lb/>
<pb n="KR4d0322_WYG_008-14b"/>
　　　朱草非時出驚問紅雲甚處來可惜書生無事<lb/>
　　　力千金移入畫欄栽因借韻同賦一首<lb/>
種類山茶花較大一根恰有兩枝開鉛砂煉熟大還鼎<lb/>
琥珀琢成雙勸杯威鳳想從丹穴下飛仙近自赤城來<lb/>
便船惟㑹加培養寄伴階庭芍藥栽<lb/>
　　　仲秋池塘荷葢方宻有四五朶花<lb/>
公暇羽衣凴水檻漸多翠葢倚紅粧想應三伏怯袢熱<lb/>
待到仲秋吐艷香藻澗魚跳晴景眩樹陰蝉嘒晚風凉<lb/>
<pb n="KR4d0322_WYG_008-15a"/>
意行偶與欣佳㑹門外催科正自忙<lb/>
　　　擬玉谿體賦醴泉墅海棠二首<lb/>
東皇張飲錦周遭華艷偏宜望處髙結綺樓深迷玉樹<lb/>
銷金帳暖醉羊羔先驅瑞節眩穠李近侍舞衫環舊桃<lb/>
乞得巫雲來芘䕶蜚亷作横未應饕<lb/>
濯錦波光繞百遭<hi>花覆池面下映緑水如濯文錦</hi>夜寒秉燭更須髙恨<lb/>
無麗藻供摛翰聊復重裘索俊羔長笑董仙癡守杏可<lb/>
憐曼倩坐偷桃若教入侍紅雲殿應悔從前俗慮饕<lb/>
<pb n="KR4d0322_WYG_008-15b"/>
　　　昌元郡圃看海棠紅苞爛然未有開者問訊以<lb/>
　　　詩<lb/>
畫本争如覿面竒含苞香露已霏霏阿嬌早合貯金屋<lb/>
南子似羞褰錦帷花信定因寒較晚賞心何事巧相違<lb/>
壁題恨欠江城句綵筆誰能為發揮<lb/>
　　　崇女擷菜煮羮<lb/>
穉女春間繞舎嬉手挑野菜滿籃歸細㪺碧澗和根煮<lb/>
旋掬香粳芼糝稀久識道腴知雋永更從禪悦悟精微<lb/>
<pb n="KR4d0322_WYG_008-16a"/>
投床忽作還鄉夢雪暖西山筍蕨肥<lb/>
　　　督堰至岷下借館南浦張叔全家臨别惠以潤<lb/>
　　　石香几一峯挺㧞于白雲杳靄間殊有逺意小<lb/>
　　　詩謝之<lb/>
飛幰輕輿御暖風欵門何事日憧憧芳榮滿檻丹青麗<lb/>
穠秀當軒紫翠重石几拜嘉才徑尺雲天無際挺孤峯<lb/>
更煩指似麻壇路萬壑千巖借一笻<lb/>
　　　同家徳清侍尚書楊寳學山行先過上嵒訪家<lb/>
<pb n="KR4d0322_WYG_008-16b"/>
　　　諧季<hi>諧季乃恭伯本仲之季弟其先人累承制垣以學行薦</hi>
鶴書杳杳上巖雲錦里安車忽暮曛二陸乆當為世瑞<lb/>
一䕫留與䕶香芸中春澗壑晴如暝亭午松蘿氣自薫<lb/>
倚檻欲歌招隠賦客塵痼我不成文<lb/>
　　　北新橋借孫氏宅内有井甘寒又有栁陰度夏<lb/>
　　　為宜<lb/>
幸有安居暫寄包拙如鳩不費營巢日長有井供茶課<lb/>
客至移床蔭樹梢無事莫將吟思攪儘閒且把舊書抄<lb/>
<pb n="KR4d0322_WYG_008-17a"/>
心知守道惟𤣥黙不用援毫賦解嘲<lb/>
　　　樊丈子思以予兄弟三年端居招飲山房為破<lb/>
　　　愁寂賦詩以謝<lb/>
銜恤三年意緒凋嘉招為我破無憀露秋爽借談鋒利<lb/>
霜月寒侵酒力消心事寂無機事擾詩情何似道情饒<lb/>
平生我亦輕簮紱安得長年共一瓢<lb/>
　　　再賦<lb/>
物華過眼半黄凋萬竅號風夜慄憀一寸古心難石轉<lb/>
<pb n="KR4d0322_WYG_008-17b"/>
三生妄念易冰消鉛黄汗筆千年夢白黒文枰幾路饒<lb/>
勘破古今無一事省煩更好去風瓢<lb/>
　　　借東溪巷錢莊寓居<lb/>
蕩蕩青天隔九門攜孥飄泊此江村漁蓑且當青綾被<lb/>
賜酒何如老瓦盆萬軸書籖須細閱九還火候要重温<lb/>
少陵有句須㕘透政藉幽居拙養尊<lb/>
　　　同振之徳久分韻賦坐石東坡得坡字<lb/>
千年間氣落岷峨驚世聲名鎮不磨唫詠西湖雖有案<lb/>
<pb n="KR4d0322_WYG_008-18a"/>
經年儋耳却無波細看㨿石横藜坐想見騎龍跨海過<lb/>
山谷老人猶剰語是非元不到東坡<lb/>
　　　移住西門之溪上<lb/>
罷官來就湖州住為愛雙流貫一城僦屋本非嫌僻静<lb/>
開窻正要納空明魚蝦幸可隨宜買饘粥何妨逐漸營<lb/>
况有雙梅供索笑昭琴底處有虧成<lb/>
　　　雨晴後同兄姪逰開元寺一覧亭飲道傳書院<lb/>
勝賞幾為雨罷休霽光俄湧屋山頭松根煙暖留飛屐<lb/>
<pb n="KR4d0322_WYG_008-18b"/>
蓼岸波寒緩泝舟霧斂長江青眼對雪消逺岫翠眉浮<lb/>
郊原浩蕩春無價漫索枯腸唱且酬<lb/>
山色撩人共一杯夜堂淺酌不須催醉吟兀兀驚頽玉<lb/>
睡思齁齁易轉雷蠟炬烘殘三寸㷔水流潤浥一爐灰<lb/>
西㳺歸趂桃紅暖相約清尊陸續開<lb/>
　　　三髙亭二首<lb/>
一棹松江朔雪饕椒漿曽此酹三髙逺逰借與薫風便<lb/>
偉觀還如昔日遭喚起玉龍嘘霧雨饒教綵蜺戰雲濤<lb/>
<pb n="KR4d0322_WYG_008-19a"/>
平生最愛登髙賦盍為豐碑續擬騷<lb/>
水仙要我小遲留探借五湖風雨秋三萬頃波融一鑑<lb/>
八千里客只孤舟望迷漁荻荒寒境思挾琴髙汗漫㳺<lb/>
模寫自知才未稱天隨有集更精搜<lb/>
　　　避暑鏘璆亭<lb/>
老怯新秋暑鬱蒸晚風水檻一披襟試教通閘喧雷鼓<lb/>
何似穿崖響玉琴黙坐自能醒渇夢微吟時與和清音<lb/>
専城大似専丘壑不待山行記蔚深<lb/>
<pb n="KR4d0322_WYG_008-19b"/>
　　　重陽後一日陪憲節登清音亭飲見易亭即席<lb/>
　　　和韻<lb/>
一封諌疏徹銀臺感憤題詩醉墨堆喚醒菊邊秋寂寞<lb/>
爛㳺松下逕縈囘參軍逸韻頻欹㡌詩老多情不放杯<lb/>
勝日追隨容湛軰從容歸騎不須催<lb/>
　　　煇父道父攜酒相伴飲飛赴寺四望亭<hi>吕汲公所創</hi>
四望竒觀廣莫同瘦藤拄入畫圖中晴煙杳靄景無盡<lb/>
醉眼糢糊鳶墮空邑蕞也曽基相業井眢誰復現神通<lb/>
<pb n="KR4d0322_WYG_008-20a"/>
漫勞二妙相追逐勝處宜捜未易工<lb/>
　　　移居北新橋彦質恵詩和答<lb/>
束書欲去意遲遲從此寧無一㑹期客路相逢如宿契<lb/>
人生難得是閒時虚廊過午陪行食浄院中宵共説詩<lb/>
此樂何時仍共賞底須簮佩侍彤墀<lb/>
繡叚輕投報苦遲隔關那復共襟期艱虞敢自求安宅<lb/>
懶慢欣知不入時王粲登樓初有賦杜陵屏跡可無詩<lb/>
邊聲又逐秋風勁誰有良籌動玉墀<lb/>
<pb n="KR4d0322_WYG_008-20b"/>
　　　計煇父訪予上皇山中拉歸龍溪欵話一夕和<lb/>
　　　前韻相贈仍為賡賦<lb/>
憶曽欵竹憩神輿賡賦傳抄勌小胥偶復縁雲尋勝踐<lb/>
忽驚響屐慰逃虚卜鄰也擬營環堵飽飯何當共趂墟<lb/>
浮世升沈何足計得如一室静翻書<lb/>
　　　子春再約避暑和樊子思韻<hi>興元事變後聞已收復</hi>
憂端引起鬢絲長喜報梁州復故疆相約楊園舒野步<lb/>
頻呼竹葉沃剛腸颼颼翠篠風生檻灔灔紅蕖水滿塘<lb/>
<pb n="KR4d0322_WYG_008-21a"/>
剰殖芳榮好看客春風勿吝費除堂<lb/>
　　　張伯修令君賦詩同韻稱慶<lb/>
玉節何如素節髙歸來喜氣溢東臯存耕元自有餘地<lb/>
嘉植何曽生不毛采石勲名須世濟陵陽今昔幾人豪<lb/>
含飴一笑春無價授簡梁園可憚勞<lb/>
　　　七曲和魏校書韻<lb/>
神理之公參造化簡書千古豈虚傳權衡無意物輕重<lb/>
水鏡何心人醜妍天爵一身元不欠人生萬事且隨縁<lb/>
<pb n="KR4d0322_WYG_008-21b"/>
椒漿跪奠無餘禱擬續離騷愧斐然<lb/>
　　　揆初之日承父用晦以余前嵗登玉華樓翫月<lb/>
　　　借宋青山詩韻賦詩稱夀仍和答之并示甥姪<lb/>
防意由來似守城澗潢潔祀及良辰命名猶念記閭史<lb/>
學道粗知存谷神欲誦蓼莪心楚愴愧投木李句清新<lb/>
何當共覔長生訣去逐商顔四老人<lb/>
　　　和答括蒼龔彦質<lb/>
不慣參禪不學仙不婚不宦忽華顛前身疑是林和靖<lb/>
<pb n="KR4d0322_WYG_008-22a"/>
好句多於謝惠連投贈頗堪華錦繡擇交當勝佩韋弦<lb/>
鷄蟲得失何時了洗耳松風共醉眠<lb/>
　　　和樓大參韻贊史伯謙少弼二同年掛冠<lb/>
俚耳驚聞古曲彈地行元不慕僊官方看鳳穴將雛上<lb/>
<hi>伯謙父子同登</hi>已悟羊腸涉世難蟻夢未酣誰喚醒魚逰自樂<lb/>
與誰觀不妨散策三巖路聴徹松風度百灘<lb/>
琴自無絃不用彈嵗寒姱節傲蒼官青衫吏隠非吾願<lb/>
綵服兒啼畏色難<hi>少弼孝侍孀母</hi>三徑歸尋元約在萬縁囘向<lb/>
<pb n="KR4d0322_WYG_008-22b"/>
自心觀何時欵竹雲莊去洗耳香山八節灘<lb/>
　　　小詩謝霅川使君幇祠庭薄俸<lb/>
地行不必羨飛仙驤首青雲恐疾顛但得一㕓耕谷口<lb/>
底須萬騎戰祁連齋房盡日清如水吾道從來直似絃<lb/>
頼有故人供禄米飽餐贏得枕書眠<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>提要<lb/>
                </head>
    <p>
<pb n="KR4d0322_WYG_000-1a"/>
欽定四庫全書　　　　　集部四<lb/>
　提要<lb/>
　　滄洲塵缶編十四巻　　别集類三<hi>宋</hi>
　　　　<hi>臣</hi>等謹案滄洲塵缶編十四巻宋程公許撰<lb/>
　　　　公許字季與一字希頴叙州宣化人舉嘉定<lb/>
　　　　四年進士歴官權刑部尚書寳章閣學士知<lb/>
　　　　隆興府事蹟具宋史本傳公許冲澹自守而<lb/>
　　　　在朝讜直敢言不避權倖屢為羣小齮齕不<lb/>
<pb n="KR4d0322_WYG_000-1b"/>
　　　　安其位而去當代推其風節初不以文采見<lb/>
　　　　長然所作才氣磅礴風發泉湧往往下筆不<lb/>
　　　　能自休本傳稱所著有塵缶文集内外制奏<lb/>
　　　　議奉常擬諡掖垣繳奏金華講義進故事行<lb/>
　　　　世今皆散佚不傳惟永樂大典載有公許詩<lb/>
　　　　文題曰滄洲塵缶編又有公許自序一篇末<lb/>
　　　　署淳祐改元辛丑盖公許為秘書少監時所<lb/>
　　　　自編也案公許當日所論列如應詔言事乞<lb/>
<pb n="KR4d0322_WYG_000-2a"/>
　　　　留杜範乞還言官言蜀事四條請蠲和糴乞<lb/>
　　　　罷龔基先論徐元杰事諸疏宋史皆撮其大<lb/>
　　　　綱著于本傳其全文必更剴切詳明而詳檢<lb/>
　　　　永樂大典均未之載殆以内外制奏議諸編<lb/>
　　　　當時皆别本單行今惟文集僅存故其他遂<lb/>
　　　　不復見歟至古今體詩據自序本以一官為<lb/>
　　　　一集而其目為永樂大典所割裂原第已無<lb/>
　　　　可考雜文亦僅有序記䇿問等寥寥數篇尤<lb/>
<pb n="KR4d0322_WYG_000-2b"/>
　　　　非完帙今姑就所存者裒輯掇拾分類編次<lb/>
　　　　釐為十四巻大抵直抒胸臆暢所欲言雖不<lb/>
　　　　以鍜鍊為工而詞㫖昌明議論切實終為有<lb/>
　　　　道之言其格在彫章繪句上也乾隆四十六<lb/>
　　　　年九月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　總　校　官　<hi>臣</hi>陸　費　墀<lb/>
<pb n="KR4d0322_WYG_000-3a"/>
自序<lb/>
余自童丱從師習舉子藝業每竊窺古文章輒欣然慕<lb/>
之日課有程度稍間則滌筆研屛處一室中試為詩章<lb/>
騷賦等作父兄宻窺進而責之曰士生今世舍科舉何<lb/>
自致身而所嗜獨不爾得無左乎拱手對曰小子不敏<lb/>
敢不歛手於父兄之命雖然竊甞聞之匠石為人營宫<lb/>
室小大廣狹圓方短長視主人所欲為度羣材㑹衆工<lb/>
以迄於成亦惟規矩繩墨運於心而措諸手者何如耳<lb/>
<pb n="KR4d0322_WYG_000-3b"/>
若曰我能是我不能是奚取於匠石為父兄若然其言<lb/>
未甞不深抑之也逮冠用志益苦甞病記問不能過人<lb/>
而伐柯取則粗究端緒再貢里選充賦於類省主司皆<lb/>
竒其文以為脱去時文窠臼辛未忝綴末第自是始得<lb/>
肆力於翰墨之林蜀之儒先若後溪劉公鴈湖恱齋二<lb/>
李公浩齋楊公皆辱進之函丈指示繩尺而東南哲艾<lb/>
則有菊坡崔公昌谷蘧經二曹公先後推挽㳺揚引重<lb/>
是數先生者其學行風節薫炙日乆所得不但文字而<lb/>
<pb n="KR4d0322_WYG_000-4a"/>
已獨浩齋謂文非學者先務每侍坐必誨以䝉荘文滅<lb/>
質博溺心二語余固服膺其言勉自謹飭而宿習深痼<lb/>
文思一動伸紙濡筆飈激泉湧沛然不得而遏亦不暇<lb/>
於擇也日月邁矣甲子一周學不足以通古今才不足<lb/>
以勝煩劇謬當推擇職忝詞翰公暇閱所藏藁編盈箱<lb/>
累篋因取筮仕以来次第編綴古律詩以一官為一集<lb/>
賦騷箴頌銘賛書序記誌表啓各以類相從奏篇諡議<lb/>
内外進退故事則自為一帙追念三四十年間㓜而壮<lb/>
<pb n="KR4d0322_WYG_000-4b"/>
壮而老所遇有逆順所作有工拙固當搜剔龎雜采綴<lb/>
精英以必其傳之乆披編一閱堅白同異無非前塵分<lb/>
别影事而敝敝然猶欲追記其一字一語之精與否勞<lb/>
形怵心老而不知息鮮不為逺觀之一笑乎蘧伯玉行<lb/>
年六十而六十化是以始於是之之為非也寧知今以<lb/>
非之之為是也後日不又以為非乎余自中年喜交方<lb/>
外粗聞至道之要方當落華取實反求其一性之元而<lb/>
友朋尚欲索我於文字言語間用采陸士衡懼䝉塵於<lb/>
<pb n="KR4d0322_WYG_000-5a"/>
叩缶顧取笑於鳴玉之句名其編曰塵缶併叙所以未<lb/>
暇蒐擇之本意友朋見者幸無强之以雲雷之飾責之<lb/>
以宫商之音庶㡬萬一不以吴楚之僣取辠於當代作<lb/>
者是編成於淳祐改元嵗辛丑之中秋嗣有譔述續綴<lb/>
右方程公許書於翰苑之摛文堂<lb/>
王邁序<lb/>
西山真先生文忠公不喜作詩嘗語門人曰予每不滿<lb/>
班史古今人物表且有感程正公且作第一等人之言<lb/>
<pb n="KR4d0322_WYG_000-5b"/>
頃詮次聖賢别為一表以傳道者為第一徳行次之節<lb/>
義又次之而後及於講明學術之儒先建列論議之公<lb/>
卿植立功業之將相曰循吏曰逸民皆品列臚分之若<lb/>
文藝則在數等之下詩又其下矣僕有請曰若然則刪<lb/>
後信無詩乎先生曰有之寛閒寂寞之濵寄興冲澹惟<lb/>
有陶靖節流離顛沛之際一飯不忘君惟有杜少陵其<lb/>
餘則有之不為補亡之不為缺先生雖不喜作詩而其<lb/>
言則深於詩矣今滄洲程公以道徳文章之緒餘發而<lb/>
<pb n="KR4d0322_WYG_000-6a"/>
為大篇短章無慮千百題方濯纓虖滄浪偃盖虖僊谷<lb/>
覽峨眉象耳之勝吸錦江瀘水之清落筆成章神閒韻<lb/>
逺寘之經曲阿游桃源及雜詩中所謂何其聲之似我<lb/>
君者旋罹兵旤脫身豺虎中冒瞿唐灔澦而東下也念<lb/>
家懐土雪涕行塗前有思治行後有感懐成都十絶可<lb/>
與北征同工異曲他如大地衆生愁暍死清風一壑可<lb/>
能専等句疊見層書極其惻怛謂非從窮年憂黎元嘆<lb/>
息腸内熱得乎使吾師文忠公見此帙必喜陶杜之後<lb/>
<pb n="KR4d0322_WYG_000-6b"/>
有人矣抑僕所訝者年来評詩往往北面晩唐恍惚形<lb/>
似争相位置共觀其自謂得意者其格卑而猥者其氣<lb/>
餒榮者其意纎以壯澁為平淡以淺俳為閒雅以要褭<lb/>
婉弱為得幽深之趣公則不然其勢雄健如靈鼇之擘<lb/>
泰華其歩驟迅㨗如峻岅之走銅丸時乎綺麗如晴空<lb/>
彩霞竒譎百態時乎蕭散如孤雲野鶴不受羈<graphic n="KR0919" url="https://raw.githubusercontent.com/kanripo/KR-Gaiji/master/images/KR0919.png" mimeType="image/png"/>盖其<lb/>
學饜經飫史含莊咀騷采掇菁華材料飽足故能兼陶<lb/>
杜之體而有之長䄂善舞理固應爾詩乎詩乎晩唐云<lb/>
<pb n="KR4d0322_WYG_000-7a"/>
乎哉僕非能詩僣為後序先之以詩説人必不以為非<lb/>
終之以臆説常有謂其嗜好背時老獨不改且笑且罵<lb/>
者公亦能為之解紛否臞軒王邁敬書<lb/>
<pb n="KR4d0322_WYG_000-8a"/>
滄州塵缶編序考證<lb/>
第四頁前五行　案思治行及感懐成都十絶永樂大<lb/>
　典内俱已佚去今無可校補附識於此<lb/>
</p>
<p>
</p>
  </div>
</body>
</text>
</TEI>
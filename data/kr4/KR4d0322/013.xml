<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>滄洲塵缶編巻十三</head>
    <p>
<pb n="KR4d0322_WYG_013-1a"/>
欽定四庫全書<lb/>
　滄洲塵缶編巻十三　　　宋　程公許　撰<lb/>
　　記<lb/>
　　　寶慶府改建設㕔記<lb/>
皇帝御極之明年紀年寶慶制詔在昔潛躍之地命有<lb/>
司搜典故以聞邵陽郡得以寶慶名其府後二十二年<lb/>
升為軍節度至是長沙趙侯由著作郎兼户部郎官參<lb/>
江淮督視軍馬行府幕議未及期以親老丐便郡上俞<lb/>
<pb n="KR4d0322_WYG_013-1b"/>
其請若曰邵距京僻且逺爾父母國之比鄰也其往為<lb/>
朕撫循其旄倪州境介潭衡控湖右地磽産薄民魯而<lb/>
勤穡事士愿而無異習侯審其易理始至諏咨利病簡<lb/>
節條目待之猶父兄之於子弟令行化洽人喻其心賦<lb/>
輸以時庭無留訟公暇周覽官寺位置卑狹率不中程<lb/>
度而黄堂為甚丹堊漫漶搘拄欹傾楹柱蠧敗過者怵<lb/>
惕若將壓焉侯愕曰郡由偏壘升節鎮而饗軍之堂圮<lb/>
敝若此將何以飭侯度肅視瞻於吏民吾將擴大而更<lb/>
<pb n="KR4d0322_WYG_013-2a"/>
張之合二邑嵗入供上送使具有彞制而留州之數殆<lb/>
無以給用度前此堂寢之加葺園池之茍有不亦艱乎<lb/>
哉吾聞之㢘可以律衆勤可以集事儉可以無煩於民<lb/>
矧吾州阻山為國非通都大邑車馬馳騖之衝非公燕<lb/>
庖厨經旬朔閴無㸑烟約已節用是究是圖庶克有濟<lb/>
謀之掾屬信期㑹覈登耗節浮冗苞苴不以交鄰無名<lb/>
錢不入私府日積月累期嵗而帑藏之儲有羨乃度面<lb/>
勢拓其尺度悉撤而更新之以廣壯革隘陋以輪奐易<lb/>
<pb n="KR4d0322_WYG_013-2b"/>
腐撓堅宻宏鉅可支久逺即此宣布條教延接寮吏平<lb/>
理訟訴及大賓客大宴饗始足以嚴等威之辨備禮樂<lb/>
之容問梓匠奚所取則選衆以募之淛右問章箇奚自<lb/>
致則計直以貨之士民胥吏以稽簿書營卒以供役使<lb/>
費錢米以緡計一萬有竒以斛計七百有竒司理參軍<lb/>
眉山楊辰應莅其事肅賔有館司饔有所以次繕治皆<lb/>
底於成惟麗譙及軍資公使常平等庫方將以餘力撤<lb/>
而新之侯以内艱不克受代解印組去參佐相與謀曰<lb/>
<pb n="KR4d0322_WYG_013-3a"/>
侯之牧州也焦思以軫民瘼嗇已以裕公儲更造斯堂<lb/>
匪事遊覽將礱石求記於舊同朝程子而侯也棘心之<lb/>
疾方新士曹於程子有葭莩契侯意所屬盍介以請伻<lb/>
來以圖義不可郤聞之春秋之書新作譏不時也是役<lb/>
也僝工己酉之冬竣事庚戌之秋易故為新而不奪農<lb/>
時不傷民力刻辭紀事可無愧侯名<graphic n="KR1643" url="https://raw.githubusercontent.com/kanripo/KR-Gaiji/master/images/KR1643.png" mimeType="image/png"/>字希周擢嘉熙<lb/>
戊戌進士第三人第文學行誼蔚然為時聞人乘一障<lb/>
萬山中治行焯焯若此一堂之建未足展才而營建顛<lb/>
<pb n="KR4d0322_WYG_013-3b"/>
末弗可以弗志也乃大書而夀之石俾來者有考淳祐<lb/>
十有一年龍集辛亥夏四月吉日中大夫寶章閣待制<lb/>
新知婺州軍事兼管内勸農營田使眉山縣開國子食<lb/>
邑五百户賜紫金魚袋程公許纂朝請郎荆湖南路提<lb/>
㸃刑獄公事髙斯得書并篆額<lb/>
　　序<lb/>
　　　周鑑序<lb/>
昔者孟軻氏嘗述夫子之言曰王者之迹熄而詩亡詩<lb/>
<pb n="KR4d0322_WYG_013-4a"/>
亡然後春秋作晉之乘楚之檮杌魯之春秋一也蓋列<lb/>
國皆有史官周天王為天下共主禮樂征伐所自出焉<lb/>
得獨無紀載歟周禮春官之屬有外史掌書外令掌四<lb/>
方之志掌三王五帝之書此即周史官之職也墳典達<lb/>
之四方人人得以誦讀故能長存於世周史不知何自<lb/>
散逸幾與晉乘楚擣杌偕泯沒而無聞甚可惜也猶幸<lb/>
魯史經聖人筆削得與易詩書二禮並傳年月日之間<lb/>
加一王字所以示賞罰予奪非周天子不得專名曰魯<lb/>
<pb n="KR4d0322_WYG_013-4b"/>
史實周史也書法謹嚴賴左氏傳旁採列國史詳記其<lb/>
事使後世沿事以求經不為無補然周自后稷基王業<lb/>
至文王受命作周武王克殷以有天下成康以守成繼<lb/>
統宣王以勵精中興平王東遷訖於季末歴三十四世<lb/>
享祚八百六十七年其間理亂得失散見於詩書六典<lb/>
大小戴記諸子百家之文可為萬世鑑者莫容勝紀惜<lb/>
未有博採精擇輯為一書以補墜典翼聖經者豈一代<lb/>
謨訓闡揚固有其時耶吾友宋煇彦祥幼嗜古及壯自<lb/>
<pb n="KR4d0322_WYG_013-5a"/>
知命不偶時棄去科舉銳精典籍剏義例著成周鑑一<lb/>
書因系序之後先摭經傳之紀述研核同異斷以己見<lb/>
積二十年薈萃之功始克脫藁蜀罹敵難彦祥避地峩<lb/>
眉山中寢食與俱間闗出峽届洪都探篋校所亡失借<lb/>
屋蕭寺杜門省記久之而成全書余時以少蓬直西掖<lb/>
移檄江右俾索本上秘府有司視為迂緩弗之省㑹出<lb/>
守宜春招彦祥館郡齋為裒札翰集小史抄錄移書達<lb/>
之部使者江公子逺子逺嘉賞欲轉以上聞留備乙覽<lb/>
<pb n="KR4d0322_WYG_013-5b"/>
亡幾罷去彦祥以余悉其論著之苦匄為序引記以永<lb/>
其傳竊惟三代有道之長周為盛此無他仁之涵養也<lb/>
厚禮之維持也固而已行葦之序以仁及草木或以福<lb/>
祿言王通氏亦云周禮其敬天命茲其證也誠使文武<lb/>
成康之後子孫繩繩世守勿墮則召旻之詩安得隠然<lb/>
以池之竭矣不云自頻為刺而天下蕩蕩無綱紀文章<lb/>
衞武公寧遽為之戚嗟乎以古為鑑可知興替彦祥此<lb/>
書之作所以為萬世有天下者之戒意甚切也成周逺<lb/>
<pb n="KR4d0322_WYG_013-6a"/>
矣即是編求之一得一失一理一亂如鑑對形萬古猶<lb/>
目前也彦祥眉山人先考君擢慶元丙辰鄒某榜進士<lb/>
第以文墨議論推重搢紳彦祥與兄光載熟聞過庭之<lb/>
訓常以所學質疑於鄉長老雁湖恱齋二李先生源委<lb/>
濬深其得之父師者蓋有自云淳祐四年嵗在甲辰良<lb/>
月五日同郡程某序<lb/>
　　　送軍器監丞秦侯入覲序<lb/>
安岳秦侯以儒學起家為二千石其為人碩大頎整器<lb/>
<pb n="KR4d0322_WYG_013-6b"/>
識稱之文章自作一家體不為陳言理體宻察而本以<lb/>
寛恕由銅梁更巴郡所至籍籍有治行㑹西垂連年用<lb/>
師武備單弱敵兵坌入天漢三泉武休潰卒相挻為變<lb/>
侯以偏壘遏其鴟張列柵近郊意有憚而不敢肆逡巡<lb/>
引郤騖入他境武不足以折其暴誠不足以戢其偷燎<lb/>
原炎炎寢不可遏閬果遂之民其孰不以巴民為天幸<lb/>
而恨秦侯之施局於千里也㑹有詔起節度使儀同安<lb/>
公于家授鉞專征督諸將合圍進擊不淹月妖腰亂領<lb/>
<pb n="KR4d0322_WYG_013-7a"/>
併膏鈇鑕幕府上功簿安公愀然變色曰爪牙之衞而<lb/>
腹心之梗赤子於昔而蟊賊於今是孰使之然哉有告<lb/>
於公方變作之初秦侯嘗有意於招降之策矣人情不<lb/>
大相逺捨逆為順不過翻覆手間斯策果行禍不若是<lb/>
慘也既往何咎方來可圖世故多端人物滋𦕈有才若<lb/>
此不以白之吾君公之天下而私以為賔介之選於心<lb/>
獨無愧歟飛章籲天上頷其奏詔以軍器監丞入覲士<lb/>
大夫交手相慶不但為秦侯一吐氣抑亦幸公道之獲<lb/>
<pb n="KR4d0322_WYG_013-7b"/>
伸而蜀産之不遂終棄也重南輕壮昔人有逺識謂為<lb/>
分裂之萌邇年以來廟堂意忽遐外士之進用者落落<lb/>
如辰星不能獨當東南一郡憤氣鬱積天用疾威假時<lb/>
運之搶攘彰才具於艱棘而侯也首以瑰望為蜀士召<lb/>
用之倡秋濤噴薄鼓枻東去延頸乎登仙之慕拜手乎<lb/>
三接之禱愛人以德者所不當爾耶公許嘗拜侯於成<lb/>
都再侍於武信望其容毅而温接其詞莊而裕退而欿<lb/>
然若有失已而充然如有得夫遇合之難自昔為病或<lb/>
<pb n="KR4d0322_WYG_013-8a"/>
失之於交臂或迷之於目睫然世固有一言之契不由<lb/>
紹介而意氣相許者殆天授非人合也未同而言古訓<lb/>
所戒然後學所以事長者不當援此以自晦敢誦所聞<lb/>
請於侯侯其許之乎西南一面幸奪命於蛟涎改絃更<lb/>
張未可中輟事有可否見有異同裁之以公雖怫何病<lb/>
然上流之託以今揆昔其難百倍若非公朝推誠委任<lb/>
使得以展布四體即諸葛復生亦無所措手昔威愍宗<lb/>
公留守東京經理有緒異議中沮憤不得伸遂使王業<lb/>
<pb n="KR4d0322_WYG_013-8b"/>
偏安中原淪沒遺恨千古言之痛心愚以為今日所當<lb/>
鑒殘敵窮蹙相挻為變兩河山東雄傑環起兵交始此<lb/>
憂端日滋蜀自古以陸海擅名以天險立國今財殫兵<lb/>
弱險為虛設變故繼扇人心易搖所當中外一心上下<lb/>
併力往復可否協濟艱難如韓范以西事並命宣威陜<lb/>
西河東之時范議増兵韓與之異杜富當國主韓抑范<lb/>
而范意亦不以為忤也愚以為今日所當法侯以儉府<lb/>
元僚入為中都官面對宸扆退謁宰相於政事堂安知<lb/>
<pb n="KR4d0322_WYG_013-9a"/>
不以西事咨焉從容敷陳所以沃帝心贊朝算者取之<lb/>
胸腹如繭抽絲緯文經武何適非用蜀父母邦也言之<lb/>
可不盡乎公許少讀書知所趨向見有抱才藴識可期<lb/>
以古人者私竊企慕恨不為之執鞭聞之伯修張君嘗<lb/>
辱侯之譽以齒牙也於其行義不可以無贈詩不云乎<lb/>
我儀圖之愛莫助之請書以為送侯之序<lb/>
　　　送果州使君楊文叔赴召序<lb/>
公許童丱粗省事侍儒林文人評當代人物聞有古遺<lb/>
<pb n="KR4d0322_WYG_013-9b"/>
直曰老圃楊先生學粹行芳日光玉潔拱手問姓字不<lb/>
覺神悚形肅私願為之執鞭而生晩無由窺牆仞常怏<lb/>
怏為終身恨嘉泰癸亥始識今果州太守楊徵君於左<lb/>
綿郡泮知其為老圃之嫡子竊自以心語口此生何幸<lb/>
得端士為楷模而後喜可知也流風不競以多自證以<lb/>
同自慰求如徵君父子一家後先相望譬之朱絃疏越<lb/>
清廟之遺音天球粹温有國之鎮瑞俗眼之所眩而俚<lb/>
耳之所愕獨何怪歟老圃以直言擢上第以㢘平稱吏<lb/>
<pb n="KR4d0322_WYG_013-10a"/>
師累辭旌招持節建閫藹有聲聞晩節不樂通訊權倖<lb/>
白首卧家十餘年士論歸重以為范景仁劉器之一等<lb/>
人也徵君胚胎先烈正直强毅得於生知輔以趨庭義<lb/>
方之訓麗澤講習之功以名節行義為膏梁視軒冕金<lb/>
玉如塵土先皇帝在御宣威大臣露章薦於朝一再命<lb/>
召循牆固避㑹丹成鼎湖嗣聖訪落收攬耆舊協濟艱<lb/>
難以徵君為賢有詔趣召徴君躍然投袂而起吾黨之<lb/>
士一為公朝賀一為徴君疑公許曰不然凡出處去就<lb/>
<pb n="KR4d0322_WYG_013-10b"/>
何常惟適於義而已晨門之吏以知其不可而為之為<lb/>
夫子譏荷蕢之夫以有心哉擊磬乎為夫子疑二子勇<lb/>
於避世果於忘世者也聖人以利澤生民為心視天下<lb/>
無不可為之時而忍於避忍於忘之乎不寧惟是公山<lb/>
弗擾召佛肸召子皆欲往而子路不恱彼師友函丈薰<lb/>
而炙之如由也勇於義尚不能盡知聖人之心則亦無<lb/>
怪乎晨門荷蕢之流也已故曰夫召我者而豈徒哉如<lb/>
有用我者吾其為東周乎又曰吾豈匏瓜也哉焉能繫<lb/>
<pb n="KR4d0322_WYG_013-11a"/>
而不食徴君行矣士大夫風俗一壊於嘉泰開禧之學<lb/>
禁再壞於嘉定之更化三十年間方刓為圓剛揉而柔<lb/>
波蕩風靡拱視天下事變之極如大厦之仆風雨漏舟<lb/>
之沉江湖猶且委曲遮䕶相與誦歌談笑若無事時其<lb/>
間毅然有特操能以忠言讜論為國家扶綱常於綴旒<lb/>
續氣脉於沉痼屈指中外落落幾何人徴君行矣直已<lb/>
以信其道至誠以盡其言隂極而陽剥盡而復安知夫<lb/>
不能牖聖君於一聽聞之頃乎雖然磨而不磷涅而不<lb/>
<pb n="KR4d0322_WYG_013-11b"/>
緇惟至堅至白者能之堅白未至而欲嘗試於磨涅此<lb/>
滔滔者所以甘心乎磷緇而莫之悟也若徴君者其堅<lb/>
之至而白之至者歟昔逡巡而避今飜然而往徴君之<lb/>
於進退語黙權衡之審矣道之行不行是則有命焉若<lb/>
徴君者其能磨而不磷涅而不緇也決矣先兄伯剛父<lb/>
仲遜父於徴君為同年生某疇昔又從徴君遊故其贈<lb/>
行請以聖門出處去就之大義為士大夫釋所疑他日<lb/>
持斯文以證當知老圃為有子而某為知言也寳慶元<lb/>
<pb n="KR4d0322_WYG_013-12a"/>
年九月日序<lb/>
　　　送前益部漕寶謨寺丞范公赴召序<lb/>
始朝廷以江西范公戍安豐有異績擢守涪㑹尋改鎮嘉<lb/>
邸所至不待黔突至是持節將漕益部久駐踰六年中<lb/>
間以備禦奏功璽書加賜顯秩由中秘郎拜太府寺丞<lb/>
陞寶謨閣恩寵赫奕同時乘軺車使西南者不逮也公<lb/>
感渥恩殫勞厥官久益不懈累疏請代詞㫖懇切制詔<lb/>
入奏事公使蜀日久樂其風俗之媺教化之易以施也<lb/>
<pb n="KR4d0322_WYG_013-12b"/>
時其喜怒哀樂而調適之剔其螟蟊稂莠而扶植之故<lb/>
惠利之洽於民者深民愛之若父母誠心之孚於士大<lb/>
夫者一士大夫尊之若師保父母之顧復而師保之振<lb/>
德不虞一朝之舍我而惸惸其無依也是以驛召之始<lb/>
至也其君子抃手以相慶其小民蹙額以相告其抃手<lb/>
以相慶也幸其功之見知而公之所施者溥也其蹙額<lb/>
以相告也畏二天之奪去而蜀之所芘者遐也人情不<lb/>
大相逺或欣或戚無非發於誠而厚於公者有質於某<lb/>
<pb n="KR4d0322_WYG_013-13a"/>
曰子昔以文贄范公一見賞晤命掌記室旋擬為左綿<lb/>
文學掾削牘論薦游談引重公之門多士雲滃而子則<lb/>
薦臺之隗也於公之行也將何詞以寛其小人之戚又<lb/>
何說以答其君子之望某薰炙公道誼嵗月逺矣其明<lb/>
練靜宻者不敢臆度論也其劬躬而惻民隠泛愛而别<lb/>
品流則未知與古人何如耳蜀自更多故利在齊民取<lb/>
無遺算行齎居送公疇昔軫如傷之視而汲汲乎一分<lb/>
之寛不啻已之饑渴入對便殿必能為上開陳圖所以<lb/>
<pb n="KR4d0322_WYG_013-13b"/>
利其後岷峨悽愴未嘗一息不在公思慮間而尚奚戚<lb/>
乎雖然寛小民之戚也易而答君子之望也難今中外<lb/>
事勢沸渭紛紜如杭漏舟涉大川海飈起濤洶莫知所<lb/>
屆而執事者未有深思碩畫為國家固基本排患難之<lb/>
道奏疏之傳四方類皆鈎摭微細茍以塞責免咎豈朝<lb/>
廷之大獨無一士諤諤昌言者乎習俗弊其前名位怵<lb/>
其後自非秉志剛强其不淪胥以溺者鮮矣文正公先<lb/>
天下之憂而憂後天下之樂而樂以終其身忠文公十<lb/>
<pb n="KR4d0322_WYG_013-14a"/>
九疏請建儲卧家百日鬚髮為白此公之家法也大丈<lb/>
夫願忠於君不以官之崇卑二其志公由儒學超擢官<lb/>
不為卑矣榮晝日之三接效朝陽之一鳴茲非其時歟<lb/>
某受知於公也厚感恩於公也深而所以期於公也逺<lb/>
且大倚廬銜恤竊慕昔人上書時宰論天下事而聲迹<lb/>
冗賤瘖不敢吐夫善類不常有有則天下之責四面至<lb/>
矣此某所以妄臆其易者之無不言而期其難者之能<lb/>
盡言也憤懣感激因或者之問矢詞以答而書以為送<lb/>
<pb n="KR4d0322_WYG_013-14b"/>
行之序詩不云乎誰能烹魚溉之釡鬵誰將西歸懐之<lb/>
好音嘉定十七年二月日門人程某序<lb/>
　　　送制置閣學侍郎崔公赴召序<lb/>
先是北敵乗勝奮長驅之師闖我三邊蜀口以不戒禍<lb/>
尤慘武休潰卒倒戈挻變既芟既夷民志未固上當宁<lb/>
太息亟命冬官侍郎五羊崔公以鈇鉞鎮益部入辭便<lb/>
殿玉音隠然蜀逺且陋民警於多難惟是吏治臧否邊<lb/>
防緩急合六十四郡咸汝咨公頓首奉詔即日戒途始<lb/>
<pb n="KR4d0322_WYG_013-15a"/>
公奮自孤逺遊膠庠擢名第以清忠端亮為廟堂簡注<lb/>
立功立事藹有聲實龜鶴萬里未至而人已孚入境下<lb/>
車刑賞信必官祗厥事民無惰遊軍律以修吏姦以戢<lb/>
未期年治成制定㑹旬宣虛位公以便宜宻㫖往莅其<lb/>
軍旋有詔由候對陞雜學士真除四川制置使邊不撤<lb/>
戍至是五年矣將驕卒惰怯戰而怙亂重以士大夫溺<lb/>
心功利之說不奪不厭民病警警訴天靡所公疇昔軫<lb/>
念於斯牽掣而莫得伸者一朝如轉圜石於千仞之山<lb/>
<pb n="KR4d0322_WYG_013-15b"/>
決積水於千丈之堤民氣太和無憤不洩易諸將蒐練<lb/>
卒乘號令風采能使人畏而愛之某幸甚辱公深知於<lb/>
入蜀問士之初十乘啓行命執鉛槧從賔客後侍言笑<lb/>
於碧油之幕凡六閲月握吐接士則姬公旦夙夜匪懈<lb/>
則仲山甫諸葛亮之公道范孟博之清德羊叔子之方<lb/>
略凡異時想像於簡冊者幸薰而炙之請别轅門歸遭<lb/>
酷罰伏苴絰以奉喪𦵏尚公之德宇焉依郵音飛傳上<lb/>
有閔勞賜環之詔搢紳戀嫪介胄愕顧賈議於途農蹙<lb/>
<pb n="KR4d0322_WYG_013-16a"/>
於畆昔公未來有銜莫吐公既來止如病得愈天胡忍<lb/>
此奪我慈母客有聞而諗之曰國家南渡今茲百年中<lb/>
原瓜分敵亡無日銀夏諸部不可以為援山東新附尤<lb/>
難於堅凝師老力殫隠憂轇轕此固不待智者而後知<lb/>
也況中外寒心於國本而儲極未正尚不能無疑於憂<lb/>
國者之懐論人才則軟熟者容鯁直者斥天下大勢危<lb/>
若綴旒而士大夫恬不知畏得如公數十輩坐廟堂主<lb/>
國論庶乎其砭鍼於斯世奚西南一隅獨能私其利哉<lb/>
<pb n="KR4d0322_WYG_013-16b"/>
聞者愀然變乎色曰子之言諒矣雖然公之未專事任<lb/>
於全蜀也將佐之能否無所辨卒伍之功罪無所别户<lb/>
籍檢括鹽酒規贏營田屯田騷然椎剥威假於狐䑕冠<lb/>
竊於沐猴公之開府也髮櫛而苗薅之事聞於朝久乃<lb/>
不決夫去數汙吏難若拔山於公心寧不拂鬱於此使<lb/>
公而入贊樞軸吾知其決不能模棱兩端容容以取厚<lb/>
福也審矣客聞斯言疑以質於某曰子獲私於崔公盍<lb/>
為訂其說某竊嘗聞之孟子夫天未欲平治天下也如<lb/>
<pb n="KR4d0322_WYG_013-17a"/>
欲平治天下當今之世舍我其誰也蓋時運有興替吾<lb/>
道有汙隆謂之命直道而行不可枉者謂之義君子信<lb/>
其在已惟義之從君子不謂命也公之心若權衡因物<lb/>
以見輕重不能為物作輕重彼黷貨讎民而莫知夫禍<lb/>
人刑之可畏者公固因民之怒執而付之有司矣網漏<lb/>
吞舟則有任其責者公心其何慊歟天祐國家錫公以<lb/>
康寧夀考使之儀刑百揆宰制六合則凡志士仁人為<lb/>
吾君癙思而不得釋者吾將有望矣詩不云乎籊籊竹<lb/>
<pb n="KR4d0322_WYG_013-17b"/>
竿以釣于淇豈不邇思逺莫致之某素韠端憂聞公之<lb/>
去不得再拜以别懐恩未報望逺悽斷掻首秋風渺不<lb/>
知再侍之何日也嘉定十七年二月日門人程某拜手<lb/>
謹序<lb/>
　　　送新懐安使君度侯西歸成都序<lb/>
浩齋先生楊公為益部詳刑使者忠厚欽恤事存大體<lb/>
公退引賔客人士與之講學漢嘉舊𨽻臺治郡丞合陽<lb/>
度侯與公為師友每請見談經析理往往卜夜不能罷<lb/>
<pb n="KR4d0322_WYG_013-18a"/>
官滿當代上命為金堂守未及瓜為楊公留七閱月江<lb/>
風清暑扁舟至成都士與民咸惜其去客有聞而諗之<lb/>
曰地方千里齒民版者不啻數萬丞貳郡政事任之專<lb/>
非牧守比度侯何以得此於民也曰不然今薦紳之論<lb/>
鮮不曰為州縣之難而為州縣之難不若為民之難男<lb/>
耕女絲應縣官之須日不遑給憔悴困苦未有甚於此<lb/>
時而為之上者方且掌握三尺假公以濟其私一有怨<lb/>
嗟又從而讐之曰是有分焉如之何其不使民厲且戚<lb/>
<pb n="KR4d0322_WYG_013-18b"/>
也侯之丞吾州也亦豈家至户到人人恱之耶寛大樂<lb/>
易凡前後守將以慘毒為能侯從容贊決隂以義理化<lb/>
其悍强使之感愧而無所肆如斯而已矣余聞之憮然<lb/>
昔明道先生所居官每書視民如傷一語於左右常恐<lb/>
其行之有愧士大夫茍能一日用其力於斯則所謂若<lb/>
保赤子心誠求之雖不中不逺矣者其慈愛之實固非<lb/>
外鑠而强為之也侯自蚤嵗讀伊洛書有所省入齎粮<lb/>
萬里請問於晦翁先生得求放心之一言由是而後充<lb/>
<pb n="KR4d0322_WYG_013-19a"/>
其所知體驗力行覃思不舍今德益懋行益粹而欿然<lb/>
於懐翫索講求無一息之間斷自其與楊公游也志合<lb/>
道同神㑹心契其於一事一理格之至而發之審譬之<lb/>
水盈科而進燈加膏而光固亦理之常北風驛騷機不<lb/>
容髮懲羮吹虀之論滔滔滿天下而嫠緯隠憂則有大<lb/>
可寒心者愚以謂今日扶持國家之本在得民心得民<lb/>
心有道在革士大夫之心士大夫之心之蠧也甚矣誠<lb/>
使知味乎講學之樂致察乎義利之分移愛子孫之心<lb/>
<pb n="KR4d0322_WYG_013-19b"/>
以愛民推為己之念以為國天下之事奚足慮哉以侯<lb/>
之博大純實其欲已立而立人已達而達人蓋自以聖<lb/>
學為重任聲名暴白當有引類而進之者行將去是而<lb/>
羽儀天朝願有以告於吾君起民病於沈痼導人心於<lb/>
公直夀國脉於無窮事在今日如拯溺救焚不可緩矣<lb/>
公許不敏承學於楊公之門且幸朝夕辱從侯游不鄙<lb/>
其陋以為可教演充養之義為之銘坐右觀省敢不求<lb/>
所以克私補過重拜侯賜詩云心乎愛矣遐不謂矣中<lb/>
<pb n="KR4d0322_WYG_013-20a"/>
心藏之何日忘之於其行請誦斯語為序以别嘉定八<lb/>
年六月庚子眉山程某謹序<lb/>
　　　送江油使君司令洪公赴召四川制屬項公入<lb/>
　　　候班引序<lb/>
璧瓚瑚璉煇煌乎宗廟之美杞梓楩楠委輸乎匠石之<lb/>
門國有鉅人焉其寶器之府而異材之藪歟五羊崔先<lb/>
生之鎮蜀也其賔介皆一時選曰於潛洪公宣城孫公<lb/>
括蒼季公後一年而永嘉項公始至先生清峻威重居<lb/>
<pb n="KR4d0322_WYG_013-20b"/>
今行古劬躬而務博施宻察而崇大體其為文章尤精<lb/>
勁雅健搢紳大夫造其門踧踖悸悼斤輟於手絃縮於<lb/>
袖而四君子者從之游獨久而不渝大率人奮所長畢<lb/>
知無隠而言行皆以先生為凖的故能情親若父子義<lb/>
重若師友殆天作之合非茍然也公許蜀之鄙人不自<lb/>
意一言之孚攜手而升之堂上退得與四君子者相周<lb/>
旋雜蒹葭於琬琰之林藝艾蕭於蘭茝之徑光采之所<lb/>
照耀芬馨之所薰襲縱未能化而同退而察其私則亦<lb/>
<pb n="KR4d0322_WYG_013-21a"/>
幸而不為善類之棄也先生匪躬盡瘁拯蜀民於險阨<lb/>
至是三年餘矣治定制成奉詔入覲洪公守江油期月<lb/>
同賜命召而項公亦以通籍入侍班引舟自嘉陵銜尾<lb/>
下三峽獨孫季二君子以官守宿留未即去搴芳杜若<lb/>
之浦排雲蒼龍之闕志同而氣合蔚相扶而炳相輝鴛<lb/>
鷺歸僊仗之詩彰義主賔未得專媺於前也公許孤苦<lb/>
病羸壯志銷蝕千金敝帚拜貺於先生者厚矣游談引<lb/>
重曷敢復以累諸君子嘗竊自念洪公下筆妙天下而<lb/>
<pb n="KR4d0322_WYG_013-21b"/>
屈與商論項公温雅有檢柙而辱為同年親喪未除銜<lb/>
恤丘隴離羣索居之感安得而嘿耶太史公有言曰同<lb/>
明相照同類相求閭巷之人欲砥行立名非附青雲之<lb/>
士惡能施於後世諸君子得先生而事之終身其為名<lb/>
也逺矣君子疾沒世而名不稱驥尾蒼蠅千里可致先<lb/>
生抑有意乎願從諸君子證之<lb/>
　　　北巖序<lb/>
徽學尚書𢎞農公授鉞鎮瀘以無事治暇日領客北巖<lb/>
<pb n="KR4d0322_WYG_013-22a"/>
憑髙四顧景與心㑹乃即仁祠之舊剏為禪林左有五<lb/>
峯連娟競秀作書院其下以來四方之游學者追漢忠<lb/>
武侯遺志為北定堂因山之崇卑搜竒抉勝壓以小亭<lb/>
危榭覆苫鱗瓦簡朴幽雅而曠如奥如之境皆擅其妙<lb/>
公許晉謁節下一再侍杖屨相徉觀覽每欲選義考辭<lb/>
有所紀述而文不逮意間得數語隨筆抄記歸舟容與<lb/>
乃能編綴為北巖二十詠思荒語澁無以摹繪勝槩庶<lb/>
幾萬一託不朽於名世如太虛賦黄樓云寶慶嵗丁亥<lb/>
<pb n="KR4d0322_WYG_013-22b"/>
重陽節前四日門人程某拜手謹序<lb/>
　　　送胡侊子仁序<lb/>
杜少陵﨑嶇戈㦸間轉徙巴蜀簡成華諸子詩自訴其<lb/>
飢餓彌旬敝衣百結空堂日晩吞聲灑淚阨窮亦甚矣<lb/>
賴嚴中丞為結屋浣花溪上舉家始有棲託盧玉川洛<lb/>
師破屋數間怪辭驚衆韓吏侍時為河南令愧鄰僧之<lb/>
送米捐餘俸以助其祭祀自昔騷人墨客類皆拙於謀<lb/>
生而鉅公達官則不以傾身下士為憚風流相尚千載<lb/>
<pb n="KR4d0322_WYG_013-23a"/>
猶可想見其髙致也金華胡君子仁雋永書傳嘗以多<lb/>
聞自列落落不偶則退而殫思於詩詩益工而家益貧<lb/>
西山鶴山二君子盛稱道之負笈京都以明道明經明<lb/>
學三論進闕下不報朝紳髙其義為白大尹延致三賢<lb/>
堂戊戌七月颶風大作蘇堤之栁拔者十之三四有司<lb/>
規以為薪給酒人之須子仁曰不可此蘇公手植愛其<lb/>
人而思其樹忍加之斧斤乎家餘良田二十畆走僕鬻<lb/>
於鄉之大姓得錢緡課丁夫盡舉而築之緑隂界湖還<lb/>
<pb n="KR4d0322_WYG_013-23b"/>
復舊觀身之寒餓不遑恤而懇懇乎惟蘇公茇憩之是<lb/>
謀人之迂子仁者衆矣子仁方且移胡床嘯歌於清䕃<lb/>
之下攬湖山穠秀於几席間休休自得不知其為迂也<lb/>
葯房荷屋蓀壁辛楣三賢之與儕而風月之與鄰子仁<lb/>
之取於世也能幾何而尚不容一朝寧其居嗚呼嚴中<lb/>
丞韓吏侍代豈無其人哉子仁之游道甚廣凡今之大<lb/>
夫士以勲業聲名暴天下者半為子仁之知已子仁奚<lb/>
旅瑣之病而不即以謀之乎子仁行矣鼴䑕之腹奚耗<lb/>
<pb n="KR4d0322_WYG_013-24a"/>
乎河流鷦鷯之巢奚侵乎喬木然而湖漘三間之茅以<lb/>
燕以處於子仁不啻足矣衡門之下可以棲遲泌之洋<lb/>
洋可以樂饑載歌此章豫為子仁賀厦<lb/>
　　　送道傳姪補中國學序<lb/>
吾姪道傳父以詞賦試中紹定元年類省附試待補生<lb/>
理舟入膠庠期以名業自奮先是道傳父之母太孺人<lb/>
孫氏歸我從兄貢士希文期年而嫠居矢死靡他父母<lb/>
不能奪道傳父自近屬入繼鞠育教誨以克有立郡太<lb/>
<pb n="KR4d0322_WYG_013-24b"/>
守髙其節義表聞於朝前後三奏始有㫖命州縣長吏<lb/>
旌其門閭適道傳父補中當理舟東征宗族鄉黨榮之<lb/>
維聖朝表節義以勸風俗雖著在令甲而䝉被渥惠者<lb/>
實為希闊之遭太孺人躬其艱而食其報可無愧道傳<lb/>
父謹佩慈訓篤志修名期無忝於所後斯可尚已膠庠<lb/>
英俊之藪上國衣冠之㑹道傳父自遐逺遊其間所見<lb/>
者大所交者廣氣當益充學當益進文當益工令聞廣<lb/>
譽歸恱其親科級之華抑又其次也道傳父立志甚𢎞<lb/>
<pb n="KR4d0322_WYG_013-25a"/>
不以已之一得為矜而惟以親之節義顯著為喜方將<lb/>
移孝於忠精行藝以答聖天子教育造物當有以相其<lb/>
逺者大者於其行贈以詩而冠之以序<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>滄洲塵缶編巻十一</head>
    <p>
<pb n="KR4d0322_WYG_011-1a"/>
欽定四庫全書<lb/>
　滄洲塵缶編巻十一　　　宋　程公許　撰<lb/>
　　五言排律<lb/>
　　　行黒水谷三十里以耳目聞見有賦<lb/>
自過三泉境紆回谷道中居民雖漸復生理頓成空敗<lb/>
屋翳蒿逕頽牆荒棘叢稻田多宿莽麥隴間鋪茸耕織<lb/>
豈當廢傷殘甘忍窮遑憐已死骨使得掩幽宫梨粉偏<lb/>
饒白桃腮也自紅羇游愁滿眼感憤氣填胷家計艱營<lb/>
<pb n="KR4d0322_WYG_011-1b"/>
葺人謀有異同熟為根本慮無使浪施功<hi>末句謂招納秦鞏</hi>
　　　大雪同楊景韓程子敬登寺樓<lb/>
雪中佳士集同倚寺樓㸔晃蕩迷滄海空明迫廣寒重<lb/>
城和氣浹萬井語聲歡瑞接三冬白憂寛一寸丹漁船<lb/>
尋剡曲戰馬渡桑乾天意俱慳與無氊分冷官<lb/>
　　　遊東坡和柯山潘邠老舊賦<lb/>
㳟惟廊廟具歲晚落江湖豈不三緘舌深慙七尺軀若<lb/>
為周士貴翻作楚囚拘詩欵催供上皇聰莫可呼孔融<lb/>
<pb n="KR4d0322_WYG_011-2a"/>
成幸免桞子豈眞愚瓢酒那能醉叉錢可得腴貧雖無<lb/>
四壁夢不到清都赤壁一枝笛寒溪十幅蒲故交同縞<lb/>
紵廢壘借耰耡未分徑爭㨗可憐錐也無是非端自定<lb/>
流落坐成迂四海老泉水一時丹穴雛士皆憐大器手<lb/>
不轉洪樞擬問靈蓍卜難憑造化爐喑喑櫪下馬汎汎<lb/>
水中鳬富貴危探虎烟波夢釣鱸定知鏗舍瑟終不亂<lb/>
吹竽榛莽開金地江山稱畫圖何當麾斗柄相與第天<lb/>
呉生世須如此不然非丈夫<lb/>
<pb n="KR4d0322_WYG_011-2b"/>
　　　送憲使江寺簿赴召<lb/>
沃野三千里春風十六城顧憂寧易釋遣送定非輕憶<lb/>
昔光華賦随軒老稚迎根株探吏蠧疴癢察人情漢網<lb/>
寧疎漏周原數按行堰渠豐䆉稏犴户絶笞榜六詔寂<lb/>
無警三農容雜耕與民為父母歛惠到孤<graphic n="KR1137" url="https://raw.githubusercontent.com/kanripo/KR-Gaiji/master/images/KR1137.png" mimeType="image/png"/>江漢今猶<lb/>
昔人才世載英頽流無砥柱公道莽榛荆能使薫蕕别<lb/>
端由藻鑑明綱條雖整肅襟度乃恢宏行路無思犯濡<lb/>
絲已載賡前旒應渇見方底趣終更豈有坳堂水能容<lb/>
<pb n="KR4d0322_WYG_011-3a"/>
碧海鯨佇翔幽谷羽入囀上林鶯聞道宗風媺推髙月<lb/>
旦評榮非同象笏愛亦異金籯博士尤姱節端公更直<lb/>
聲流芳鎸琬琰仍世盛簪纓早並膠庠彦同為館下生<lb/>
詩書勤澡濯聲譽響鏗鍧棘路仙班近麻壇守紱榮徒<lb/>
勞將使指未足展修名王事猶多難朝陽待一鳴吾君<lb/>
元盛徳廟筭豈佳兵鷸蚌牢相守貔貅滯逺征秋砧霜<lb/>
滿户曉角月連營縱幸齊疆復難輕海上盟所憂新鬼<lb/>
大何日泰階平世論難撐拄天時㑹擴清狼心寧易厭<lb/>
<pb n="KR4d0322_WYG_011-3b"/>
魴尾恐加赬椎剰無餘算絲何忍取贏急須元氣䕶可<lb/>
使内憂并否極當逢泰屯餘合遇亨絲綸九天下羽翼<lb/>
一朝成已卜皇圖永寕憂敵勢勍公歸瞻負扆朝罷謁<lb/>
阿衡勿吝謀猶吿頻將底裏傾致身須豹尾平武即鵬<lb/>
程有客青衫陋逢人白眼瞠愧無長䄂舞愁對短燈檠天<lb/>
憫龍鍾極身遭鍳賞精鹽車華錦繡土皷發韺䪫披豁<lb/>
叨深眷暌違耿素誠誰云鴛序逺忍欠鯉魚烹願效鷹<lb/>
鸇擊生憎虎豹獰送公騰召駕撩我動心旌湔祓慙褒<lb/>
<pb n="KR4d0322_WYG_011-4a"/>
衮凄凉乏報瓊松筠青不落㸔取歲崢嶸<lb/>
　　　又上座主李左史八十韻<lb/>
江路三年别心旌萬里摇登龍空有夢蟄蟻困無聊側<lb/>
聴除書峻深期廟論調方㸔儀玉筍胡遽理蓀橈在昔<lb/>
推華族於今壯本朝談遷承緒逺坡頴更難超江漢英<lb/>
風逈堪輿間氣饒文傳千户印和備九成簫撼地喧雷<lb/>
鼓當空插斗杓靈龜韜逺見瘦鶴峙孤標乆矣駑陵驥<lb/>
凄其鵠避鵰與時為凖的立已有科條蚤歲趨嚴詔修<lb/>
<pb n="KR4d0322_WYG_011-4b"/>
名聳百僚青藜窺夜讀紈箑障塵飄洊綰藩侯紱連驅<lb/>
使者軺通才期用世所至藹騰謡將畧雄諸葛皇靈格<lb/>
有苖帝思前席問命下賜環招敷奏趨丹陛䟽榮逼紫<lb/>
霄一朝驚玉立三館㸔纓彯曉露坳螭潤春風砌藥嬌<lb/>
倚才兼夕拜專對禠天驕草詔鑾坡夜横經鶴禁朝紫<lb/>
荷班已峻黄閣路非遙感激君恩重傷嗟世論澆維時<lb/>
憂旱暵大地徧炎熇公道荒荆棘輿情渇蓼蕭直前臣<lb/>
語戅蹙聽帝心怊剪爪晨頒綍濡膏夕灑瓢孤鳴知鳯<lb/>
<pb n="KR4d0322_WYG_011-5a"/>
瑞衆疾奈鳩佻賈勇封囊上嘘囘士氣消防門獰九虎<lb/>
利吻譟羣鴞自古譏簧巧傷人甚骨銷吾身任江海公<lb/>
論付芻蕘姱節寒冰雪歸情遡汐潮鷺鷗波浩蕩龍鶴<lb/>
夢岧嶤雅量陂難撓身心栢後凋不妨閒袖手冷㸔疾<lb/>
揚鑣詠草春波緑移牀夜雨瀟湖邉鴻並影夢裏鹿藏<lb/>
蕉庸俗偏酣豢清風乆寂寥菉葹紛蔽户蕭艾服盈腰<lb/>
甘作墦間乞真成陌上挑迷途爭窘歩俚耳怪聞韶主<lb/>
自明如舜人寧免吠堯與時雖落落任運獨囂囂正論<lb/>
<pb n="KR4d0322_WYG_011-5b"/>
何曽冺羣公莫誤料邦基期奠鼎隣火逼回飈漫倚泥<lb/>
封谷徒嫌斗擊刁䕶疽雖蹔逸廢食可禁枵嘗膽當忘<lb/>
食求衣合在宵若為人杞梓空使侣漁樵蠟潤東山屐<lb/>
塵漫北闕貂牙籖搜蠹槁畫舫㸔魚跳囬首堯天濶驚<lb/>
心郢路迢僕夫悲馬跼詹尹拂龜燋忍使遐心寫懸知<lb/>
睿想翹天街催並轡里社恥題橋慨念材成就艱如器<lb/>
琢雕扶持非有素運用恐無繇康世先營度猶農待勸<lb/>
劭可容苗亂莠莫使榝侵椒議必和平勃忠無棄董晁<lb/>
<pb n="KR4d0322_WYG_011-6a"/>
皇皇賢路闢汲汲將才驍不廢菁莪育精分玉石燒人<lb/>
心如眷眷天理自昭昭蓄銳勤耕渭乘機速渡遼定應<lb/>
人激厲可使氣嫖姚催促元勲紀歡呼敵首梟明知霖<lb/>
雨渇不用鼎烹要豫卜中興漢毋徒小惠僑寒儒鑽蠧<lb/>
簡雅志自垂髫有夢騫鵬浪無心翫翠苕憶曽持鐵寸<lb/>
誤辱采桐焦歩想長楸展癡成大瓠呺長懐梧鳯表屢<lb/>
賦草蟲喓官冗盆繅繭身覊甲附蜩不辭行役倦願奉<lb/>
燕居夭抱璞求礲琢荒疇待蓘穮木𤓰如許贈誓志報<lb/>
<pb n="KR4d0322_WYG_011-6b"/>
瓊瑤<lb/>
　　　上曹憲使五十韻<hi>曹公名器字叔逺</hi>
驥不稱其力文當與德兼褊能多悻悻小器或惉惉行<lb/>
世吾誰與窺公意自厭秉心温以恪植操靜而亷信矣<lb/>
天資媺加之學力漸巖巖疑壁立灔灔乃淵潛李杜波<lb/>
瀾闊黄陳律令嚴鏗鈜諧律吕璀璨溢緗縑振采賢關<lb/>
闢䟽榮物議僉董帷終日下戴席幾重添江漢荆之望<lb/>
龜䝉魯所瞻鷁飛俄引郤蝶夢一何恬萬里紆朱紱孤<lb/>
<pb n="KR4d0322_WYG_011-7a"/>
峯對白鹽清吟憑月檻長嘯倚風簷偶過伊川洞髙褰<lb/>
刺史䄡簡寛踈訟缿惻怛到窮閻治行流江海除書降<lb/>
陛亷六條頒屬部五聴察蒼黔紫塞塵方暗紅巾黨未<lb/>
殱人情彌震洶鄰境倍危阽所恃福星照能令妖熖熸<lb/>
民皆欣抃手公亦笑掀髯鳯綍摉才切驪珠信手拈春<lb/>
雷掀舊蟄秋月吐新蟾平似衡加石明如鏡出奩薦賢<lb/>
應受賞端䇿不須占世路吁猶梗宸𠂻秪自惔飛書星<lb/>
較速多壘日相覘曀霧中原慘何時聖化霑廟謀須謹<lb/>
<pb n="KR4d0322_WYG_011-7b"/>
宻人意惡猜嫌裘葛如無定膏盲豈易砭内須和鼎鉉<lb/>
外亦倚珠鈐頃者益謀帥胡然心執謙有才空置散蓄<lb/>
憤可能忺人物何其眇公朝忌者憸幾曽明察察競作<lb/>
息奄奄我自芻蕘侣情酣筍蕨甜輟耕憐觳觫貪餌强<lb/>
喁噞昔戀龜頭縮今愁馬口箝何階羣玉府入手萬牙<lb/>
籖憔悴投林翼蹣跚上竹鮎自窺談屑璨屢詫筆鋒銛<lb/>
愧甚享金帚慙如倚玉蒹素懷長北闕流景恐西崦天<lb/>
乆思平治公當賛景炎入應扶紫極出則擁朱綅謀必<lb/>
<pb n="KR4d0322_WYG_011-8a"/>
先康濟才宜抜滯淹豈聞春發育而間物洪纎執御心<lb/>
無斁題詩筆欠尖清波一引手濁水脱膠粘<lb/>
　　　上瀘州楊尚書四十韻<lb/>
清瑩玻璃水巉巖石筍峯孕才供世用有道致時雍閥<lb/>
閱宋清節源流唐靖恭異時先太史司匭事光宗忠憤<lb/>
排黄闥憂危溢皁封扶顛重立極渉筆但司農餘地勤<lb/>
菑穫連城薦璧琮羽毛參薛鳯頭角半荀龍赫奕誇分<lb/>
鼎鏗鍧響大鏞雲霄才直上時運快遭逢袖馥麋丸賜<lb/>
<pb n="KR4d0322_WYG_011-8b"/>
芸繙蠧簡重亨衢無齟齬按轡獨從容監寺雖平進班<lb/>
行歎乏供賜茶經幄暝濡筆殿㘭彤曉陛荷囊擁春墀<lb/>
革履跫時來如邂逅慮逺妙彌縫霖雨睿思渇雲山歸<lb/>
興濃入辭親黼座宣勸灩金鐘可使安耕稼無勞訪枸<lb/>
笻錦衣華故里茸纛拂遐衝龍駕攀無及烏號涕莫從<lb/>
嗣皇初訪落達孝極思庸故老尤紆眷庭臣孰比蹤威<lb/>
名震滇僰治體嗣黄龔白羽閒春燕黄埃歛夕烽官刑<lb/>
懲縱暴民氣化醇醲北定風簷敞西來雪浪舂憑欄聊<lb/>
<pb n="KR4d0322_WYG_011-9a"/>
放目憂國若為悰褒詔煩因任真祠未許慵定知頻側<lb/>
席胡不趣追鋒念昔聨𤓰葛㳺談及菲葑駑駘勞剪拂<lb/>
礦質費陶鎔氷谷窘寒凍石田加藴<graphic n="KR0885" url="https://raw.githubusercontent.com/kanripo/KR-Gaiji/master/images/KR0885.png" mimeType="image/png"/>攝齋時緩緩御<lb/>
感志忪忪世論方膠柱人情謹䕶癰遲公歸爕理為國<lb/>
掃䝉茸遡日孤忠炯飛霜兩鬢鬆欲酬青玉案何有色<lb/>
絲胷自笑踈頑甚猶須砭劑攻兎絲雖小草千丈託長<lb/>
松<lb/>
　　　壽茶使三十韻<lb/>
<pb n="KR4d0322_WYG_011-9b"/>
湖海裒英氣星凰瑞聖朝黄鍾囘暖律紫毳下層霄平<lb/>
武登巍選髙才局下僚一朝翻渤海萬里羾扶搖遷次<lb/>
更州牧澄清奉漢條帑藏參㑹計閫寄竦嫖姚帝想重<lb/>
闗阻雲連八水遼近知敵運盡不復舊時驕遣送紆天<lb/>
寵將輸伏使軺艱難須力濟氛祲覺潜銷還把天隅繡<lb/>
來題駟馬橋留良無復恨擷秀自應饒倚重藩條布尤<lb/>
先政理調根株探吏蠹𥜗袴藹民謡流地金錢溢褰風<lb/>
錦幄飄異時司𣙜牧永日但逍遙誰似躬行美能知燕<lb/>
<pb n="KR4d0322_WYG_011-10a"/>
處超兵厨踈螘味訟牘列牛腰苦節同儒素清風起俗<lb/>
囂世途猶梗塞士氣况隂消竭澤無餘算何時罷擊刁<lb/>
定知虗宁乆可卜賜環招經世須材畧猶農力蓘穮牧<lb/>
時宜解瑟渇治急聞韶豹尾催持橐蟬冠合珥貂致身<lb/>
期丙魏耐老並松喬笑我同溝斷惟公賞㸑焦窮棲官<lb/>
署冷阻侍燕居夭春信梅先覺霜天栢後凋殷勤眉壽<lb/>
祝持用報瓊瑶<lb/>
　　七言排律<lb/>
<pb n="KR4d0322_WYG_011-10b"/>
　　　餞秘書郎劉侯出守龍舒分韻得亭字<lb/>
皖伯䟽封有故城新堂猶寳李翺銘三峯秀出塵區外<lb/>
二水空流戰血腥在昔建邦專地勢祗今誤計寄沙汀<lb/>
集鴻底處容棲宿冠鶡何人稱使令輪對適當三館彦<lb/>
忠純能聳四聰聴俄聞命綰邦侯組應是名題御坐屏<lb/>
地有險夷何可擇事方艱棘不遑寧扶持羸憊為耕叟<lb/>
収歛奸雄作戰丁遺愛重尋朱邑廟壯圖仍訪吕蒙亭<lb/>
可能舊觀珠還浦試拓新規刃發硎少待烽煙清紫塞<lb/>
<pb n="KR4d0322_WYG_011-11a"/>
却持筆槖侍彤庭男兒莫作分攜恨勲業相期汗簡青<lb/>
　　　代夀李參預鴈湖先生五十韻<lb/>
仙李蟬嫣系緒長丹崖譜牒自曹王滔滔江漢流波漫<lb/>
濯濯芝蘭奕葉芳陵井已偕儒術顯巽巖尤擅史才良<lb/>
榆枌倍借千鈞重閥閱髙騰萬丈光在昔五之皆瑞晉<lb/>
祇今三薛共推唐何人説似公初誕趺坐從來見未嘗<lb/>
不是老耼鍾瑞異也應太白减精芒直從上界飄霞佩<lb/>
來向塵寰艷織㐮疑夢無因嗤衛玠問炊不饀比元方<lb/>
<pb n="KR4d0322_WYG_011-11b"/>
鯉庭早熟蘭膏讀蟾窟濃分桂子香祕館繙書推博洽<lb/>
著庭紬史極精詳歸來兩郡驅紅斾還入修門荷紫囊<lb/>
議禮挽囘周典制代言直似漢文章一朝誰作兵端啓<lb/>
萬里應勞使指將射鴈子卿歸亦幸棄豚竇憲勢方張<lb/>
披肝九陛獰羣吠囘首三邊已戰塲妙選何心榮寵利<lb/>
扶顛有意為周防事難忍作抽身計幾宻方明疾惡腸<lb/>
鸞鳯得朋應漸集鴟鴞鎩羽可能翔魚頭熟念衣寛帶<lb/>
虎士歡趨氣涌湯詔下九天銜袖滿人知二府畫謀臧<lb/>
<pb n="KR4d0322_WYG_011-12a"/>
古來所貴真儒用天定何憂敵國强刑典已先明兩觀<lb/>
和盟便許復侵疆論功自合專台席䜛口胡為弄巧簧<lb/>
三載峩峯聽鶴唳九年里社祗龜藏踈踈竹色横青𤨏<lb/>
灔灔湖光映畫廊曉案聖經研藴奥夜窗古史閲興亡<lb/>
煙霞雅趣疑成痼風雨清吟樂對床誰遣白駒歌逸豫<lb/>
未應緑野乆徜徉情知蕭艾糅芳澤手藝衡蘭儲糗粮<lb/>
擬輔皇輿休僨軸莫令中道嘆無航新銜寵自乾坤施<lb/>
繼廪恩疏雨露瀼公論在人元不冺精忠報國諒難忘<lb/>
<pb n="KR4d0322_WYG_011-12b"/>
慨思周道憂如擣常恐豳風怨缺斨九世陵園無復理<lb/>
百年玉帛不能償鸞旂龍馭猶西淛貂㡌狐裘滿大梁<lb/>
休恠窮猿能倔强且防新羯重披猖夢疑謝駕逰春墅<lb/>
望渴商霖澤旱秧借問孤舟横野渡誰為一柱屹明堂<lb/>
㑹㸔馬首遮于叟併遣籌帷出子房勤恤民心延命脉<lb/>
精搜人物整朝綱國威乆憤寧終屈事㑹時來豈有常<lb/>
決眥三階明象緯為渠一矢殞天狼日髙宫線初添繡<lb/>
霧滃門弧記設桑盛事滿堂皆象服榮觀三夀簇霞觴<lb/>
<pb n="KR4d0322_WYG_011-13a"/>
擬將善頌祈周斗空有遐思戀孔牆期與八荒開夀域<lb/>
也榮枯枿舞春陽詩書澤厚床堆笏竹帛勲髙繡織裳<lb/>
與國同休山若礪錫公難老壽如岡丹成却結喬松侶<lb/>
駕鶴三清樂未央<lb/>
　　　送别制置董侍郎東歸<lb/>
荷囊曉趂紫宸朝玉立堂堂侍冕旒帝為蠶叢精擇帥<lb/>
詔頒虎節徃分憂旌幢雲合三千乘錦繡春濃六十州<lb/>
儀鳯雅應為國瑞烹鮮何忍與民仇陽和嘘暖松州雪<lb/>
<pb n="KR4d0322_WYG_011-13b"/>
膏澤長隨錦水流酒賤途歌喧夜市彘肥社鼓響春疇<lb/>
教條寛簡難輕犯鑑戒髙明不暗投建學文翁先美俗<lb/>
雄邊徳裕有良籌若為殿角頻憂顧何恨天涯乆逗遛<lb/>
幾度璽書頒北闕四時朱履簇西樓神全削堊無機露<lb/>
徳厚如山鎮俗浮邊騎誰令輕犯塞羽書忽訝急飛郵<lb/>
禡牙徃度重闗險建旐那容一刻留明月三更悲鼓角<lb/>
晴烟萬竈宿貔貅乗墉妄意窺吾境奠枕何由奈敵讐<lb/>
忠孝全軍齊縞素嫖姚列校奮戈矛金牌不與全腰膂<lb/>
<pb n="KR4d0322_WYG_011-14a"/>
鐵胄安能芘髑髏戰勝遊魂驚鋌鹿凱旋享士趣椎牛<lb/>
三秦席巻非難事偏將星奔悵寡謀坐屈戎昭親䟦履<lb/>
申嚴師律戢姦偷人知福德如中令誰省恩威似武侯<lb/>
過眼七年勞節制焦心九陛渇才猷賜環笑拆封泥詔<lb/>
疊鼓催裝下峽舟織錦何傷䜛口㨗憩棠翻作去思愁<lb/>
雅懐納納湖千頃外物區區海一漚書怪無心疑咄咄<lb/>
委懐何事不悠悠紛紜歸夢尋猿鶴浩蕩詩盟狎鷺鷗<lb/>
世事未知何日定才難莫若舊人求病深根本宜加䕶<lb/>
<pb n="KR4d0322_WYG_011-14b"/>
脉在參苓或未瘳德望定須歌赤舄姓名佇見啓金甌<lb/>
蹇余政自臞山澤漫仕都縁迫釡區綵棒乏材供擊斷<lb/>
鏤氷無技苦雕鎪豈期吏責寛三尺誤辱儒宗放一頭<lb/>
袖有神鞭驅欵叚意令蹇歩逐驊騮生遭名徳為知己<lb/>
誓企清塵力好修桂檝稳飛三峽浪蒲帆歸赴五湖秋<lb/>
百年幾見輕成别萬斛清愁黯莫収倚俟泰階明紫極<lb/>
未愁弱水限瀛洲槐庭何日堤沙築玉食須渠鼎鉉調<lb/>
議有異同宜審擇人無近逺要旁搜非才忍負知音遇<lb/>
<pb n="KR4d0322_WYG_011-15a"/>
引臂追隨萬里遊<lb/>
　　　代夀安宣相<lb/>
帝祐炎圖合中興風雲嘉㑹契千齡石田旱暵須膏澤<lb/>
蟄戸隂凝聳震霆審象巖間同説命絶韋聖處見羲經<lb/>
立談解使梟羮爛餘事能空兎窟腥岌岌危機還奠枕<lb/>
恢恢㳺刃發新硎坐令含哺娯黄耉忍使供徭困白丁<lb/>
河帶已知申漢誓雲和聊復訪湘靈歸來旌節華仁里<lb/>
寄傲壺觴等大庭天厭㳺氛侵上國風傳飛羽警邉亭<lb/>
<pb n="KR4d0322_WYG_011-15b"/>
汗顔何限指空血膠柱誰云瑟可聽斧鉞重開都督府<lb/>
緌紳盛集小朝廷白波坐壓風濤洶黄紙恩濃雨露泠<lb/>
重與蜀民司命脉定知天陛渴儀形着髙何病棊難活<lb/>
事定端如醉得醒萬里車書寧久隔三邉鼙鼓幾時停<lb/>
西南屹立擎天柱子午長驅建屋瓴㑹見輿圖恢故境<lb/>
便紆公衮坐頭㕔無窮壽福由忠赤不朽功名付汗青<lb/>
自笑此生同塞馬若為有幸列侯鯖誦詩起為蒼生賀<lb/>
南極星環帝座星<lb/>
<pb n="KR4d0322_WYG_011-16a"/>
　　五言絶句<lb/>
　　　同諸友山行分袂言别五首<lb/>
共蠟登山屐俄尋下水船到家人怪問滿袖挾風煙<lb/>
大面窈深處神仙碧玉壺孫郎妙心眼催作後山圖<lb/>
神都旬浹住大面欠窮探未盡山中趣重來賦蔚藍<lb/>
羅家隔香積天國近花坪何日同搜覧題詩索載賡<lb/>
名山遍宇宙歴歴紀輿圖安得身雲水孤笻自給扶<lb/>
　　　楓橋寺小憩<lb/>
<pb n="KR4d0322_WYG_011-16b"/>
　　　　追憶丙申維夏與悦齋先生㑹留連三日而<lb/>
　　　　别拂拭舊刻凄然乆之主僧留話借悦齋先<lb/>
　　　　生韻賦四首<lb/>
雲已安排雪天仍慘淡風䌫船投古刹撥火共談空<lb/>
寂歴少林壁酸寒飯顆山相逢如有舊示我亦無還<lb/>
徃事驚心折三年撚指間西州門外淚華屋遽青山<lb/>
唐人舊吟處古殿晝多隂欲去有餘戀片雲飛碧岑<lb/>
　　　鎻宿餘半月得閒讀書喜而有賦<lb/>
<pb n="KR4d0322_WYG_011-17a"/>
日月疾跳丸簡篇浩煙海弓旌誤誘去歎息可中悔<lb/>
馬瘏僕亦倦得休苦無多剥啄復剥啄奈此分隂何<lb/>
薫風鎖重棘襆被去何勇私我幾日閒此意千金重<lb/>
晴檐䕃虚白夜燈耿閴寥自憐聲吾伊亦復如聞韶<lb/>
王事有期程稱意不可再寄言山中友勿誤青衫愛<lb/>
　　六言絶句<lb/>
　　　和雁湖先生病起自警八章<lb/>
觀空得舍筏喻示病無散花天從渠幻起幻滅我自燕<lb/>
<pb n="KR4d0322_WYG_011-17b"/>
處超然<lb/>
葆光悟老子説㳺仙續景純詩木鑚可使石透槃水猶<lb/>
嚴手持<lb/>
專氣如嬰兒相觀心得宿命通認取無聲無色了知非<lb/>
瞽非聾<lb/>
三關中隠玉閣七言味在蘂珠妙得養生真訣善刀四<lb/>
顧躊躇<lb/>
學仙寧復華念為士苦畏四鄰鐵彈茅茨何在兩翁心<lb/>
<pb n="KR4d0322_WYG_011-18a"/>
豈違人<hi>鐵彈張四郎故事茅茨賦朱祭酒也先生作小室以奉二仙</hi>
殘編幸出壊宅滴露何能闡㣲萬古聖賢心法未饒西<lb/>
竺傳衣<lb/>
永夜朝元騫樹蕭晨晞髪扶桑妙處本來一貫何異心<lb/>
齋坐忘<lb/>
貪夫孜孜為利烈士汲汲徇名誰似先生元尚名標七<lb/>
寳宫城<hi>道書𤣥都玉京有七寳城太乙眞人頌舊璨七寳林晃朗日月精楪香稽首禮族行遶宫城</hi>
　　　郡事多冗命繩翁拉彦翔則明德素遊趙園彦<lb/>
<pb n="KR4d0322_WYG_011-18b"/>
　　　翔歸以五章示教用韻<lb/>
戰氛塞蠶叢國决䇿下勝峯山避地客江湖久著書無<lb/>
頃刻閒<lb/>
世溷溷爭捷徑髪種種不勝簪欵門恰來石友倚檻同<lb/>
觀玉岑<lb/>
簡編得趣自熟軒冕於我何加喜為勝遊着句未須歸<lb/>
賦落霞<lb/>
俗氛妨人選勝危坐待歸啜茶聴渠説山説水撩我清<lb/>
<pb n="KR4d0322_WYG_011-19a"/>
夢還家<lb/>
浮生何適非寄百慮非言可宣誰能尋訪樂土籲天僑<lb/>
立西川<lb/>
　　　與子先兄及伯暢甥别投宿明月山客邸悵然<lb/>
　　　有賦<lb/>
相思命千里駕慘别緩三疊歌幸祖帳得少住奈征夫<lb/>
催發何<lb/>
岐路暫須執手髙城忍更囬頭大家制兒女涙努力為<lb/>
<pb n="KR4d0322_WYG_011-19b"/>
名業謀<lb/>
鍾情慨左右手舍我作汗漫游渭陽政須數面南浦約<lb/>
送行舟<lb/>
　　七言絶句<lb/>
　　　上元即事四首<lb/>
放燈時節快晴天紅杏梢頭璧月圓物色似嫌人意懶<lb/>
故撩吟思着風煙<lb/>
昭覺芙蕖萬炬紅馬蹄無處避香風勝逰似夢難重省<lb/>
<pb n="KR4d0322_WYG_011-20a"/>
最憶瓊酥㸃綴工<lb/>
懶慢無才可熱官良辰何以博親歡翻思田舍朋簪盍<lb/>
濁酒青燈語夜䦨<lb/>
不用長檠換短檠一窗圖史任縱横定知太乙青藜杖<lb/>
合向書邊分外明<lb/>
　　　元夕題燈龕四首<lb/>
緑綺新調正始音紅蕖小放上元燈遊人莫誚遨頭懶<lb/>
只願年豐歳事登<lb/>
<pb n="KR4d0322_WYG_011-20b"/>
圍棘侵天催速戰土膏得雨要深耕儒風鼎盛田多稼<lb/>
早願三邊洗甲兵<lb/>
期㑹從教迫星火絃歌我自樂春風欲知政理和平處<lb/>
都在邦人笑語中<lb/>
水晶簾映寳燈明海上移來不夜城何似圖書羣玉府<lb/>
青藜静對月三更<lb/>
　　　和程及甫迎春三首<lb/>
語脉留連燭跋頻也知同姓異他人筆花枉着藍田紙<lb/>
<pb n="KR4d0322_WYG_011-21a"/>
誰直金鑾夜演綸<lb/>
劒棧雲深爛漫逰知非吾土且登樓薫風十里陌堤上<lb/>
打伴明當還益州<lb/>
萬生寧不念扶顛澗壑今猶挽莫前過眼舜華開落幾<lb/>
功名好在鬢皤然<lb/>
　　　和虞滄江梅花四絶句<lb/>
横枝借與月傳神相對無言自目成好在玉壺清夜裏<lb/>
冷香孤艷浸空明<lb/>
<pb n="KR4d0322_WYG_011-21b"/>
園林春到杳無蹤恰似靈犀一㸃通賸著新題問花信<lb/>
從頭二十四畨風<lb/>
銅彛深養玉膚肌更着圖書繞四圍千古離騷誰與續<lb/>
襲人清韻自芳菲<lb/>
暖日籠寒意小忺為君索笑一廵簷細挼玉糁浮杯面<lb/>
猶自詩腸未屬厭<lb/>
　　　和司令洪文詠梅花兩絶句<lb/>
人間何處覔瓊華元住瑶池阿母家應念維摩室無侍<lb/>
<pb n="KR4d0322_WYG_011-22a"/>
來隨天女供天花<lb/>
舊逰無處問芳華<hi>合江亭舊有樓名芳華為賞梅勝處</hi>身似禅僧處處家<lb/>
聊共梅花娱歲晚又催元日頌椒花<lb/>
　　　再和<lb/>
聞道溪橋澁欲乾黄昬縞袂不禁寒愛之不見空掻首<lb/>
玉立亭亭可得干<lb/>
一冬已放酒杯乾三復名章敵露寒著我瑶林瓊樹裡<lb/>
何須初雪畫江干<hi>王摩詰有江干初雪圖事見石林避暑録</hi>
<pb n="KR4d0322_WYG_011-22b"/>
　　　和若水賦郡圃梅花三絶句<lb/>
踏雪㣲吟分外清藍橋底處覔雲英客來何物供娱玩<lb/>
竹葉新蒭玉糁羮<lb/>
瓊玉林中笑語親色香原不著根塵淡煙踈雨靜相對<lb/>
聊藉詩篇管領春<lb/>
氷池媚影早春時轉眼纍纍子着枝調飪可能無好手<lb/>
太羮真味付誰知<lb/>
　　　春明日侍親輿逰海雲寺四首<lb/>
<pb n="KR4d0322_WYG_011-23a"/>
和風釅日又春明茶事驚呼探火新整頓安輿扶鶴骨<lb/>
晴郊滿意賞青春<lb/>
琴鶴清風乆寂寥谷居忠憤絢銀鉤龕中片石費錐鑿<lb/>
還為兩翁須㸃頭<hi>寺有清獻像忠定詩刻</hi>
休問霜林鶴頂丹空庭三尺緑新攢從渠五老掀髯笑<lb/>
我自與師盟歲寒<lb/>
翛翛竹色蘸清尊更借隂風蕩午暄博得親顔開一笑<lb/>
佳名須記壽星軒<lb/>
<pb n="KR4d0322_WYG_011-23b"/>
　　　黄香梅<lb/>
緗枝滌露最鮮明瓊佩歸來帶宿酲莫向人間强分别<lb/>
一般品職列三清<lb/>
　　　緑萼梅<lb/>
縹緲南山萼緑華春宵侍宴玉皇家定知飲釂玻瓈椀<lb/>
去擁雲軿併六花<lb/>
　　　紅梅<lb/>
羣仙遙夜倚欄時東閣詩成一段竒休遣北人輕辨認<lb/>
<pb n="KR4d0322_WYG_011-24a"/>
杏繁較似乏清姿<lb/>
　　　題花十絶句<lb/>
憶昨劉園共一杯花雖多品未全開芳郊是處堪行樂<lb/>
正用此時特事來<lb/>
穀雨猶賖半月期禁烟花事已紛披吏塵眯目春餘幾<lb/>
却被名花喚覔詩<lb/>
楊花漠漠亂晴空翠幰箯輿御晚風試與徐園評絶品<lb/>
紫毬曲柄状元紅<lb/>
<pb n="KR4d0322_WYG_011-24b"/>
何相家庭僅百窠擁培力厚得春多羣妃舞散瑶臺晚<lb/>
盡醉東皇金叵羅<lb/>
花城最好穆家亭一樹雙跗疊彩雲<hi>穆知和園有瑞雲一朶雙苞極竒麗</hi>
似是將雛有先兆主林神為瑞斯文<lb/>
簿書投我夢沉迷有客相攜兩日嬉餳粥催人歸供節<lb/>
蔡莊猶恨欠題詩<hi>蔡莊有三千窠以雨甚忽歸供節不得迂訪</hi>
一欄養就數窠花却辨牙牌定等差我自色塵無染着<lb/>
試將道眼㸔芳華<lb/>
<pb n="KR4d0322_WYG_011-25a"/>
臙脂樓與瑞雲紅疊萼重跗剪刻工元利滋為人偽奪<lb/>
不如傾倒付東風<lb/>
絡繹筠籃為我分古銅雲罍井花温無情風雨連宵惡<lb/>
數朶忩紗故自存<lb/>
饑腸可忍麥登塲寒索衣裘繭飫桑莫為花殘恨風雨<lb/>
深恩何以答東皇<lb/>
　　　小詩柬道傳覔花栽<lb/>
分我幽園花數栽滄洲三徑劚蒿萊殷勤雨露親培植<lb/>
<pb n="KR4d0322_WYG_011-25b"/>
小待春風共一杯<lb/>
　　　施兄折贈苔梅將以二絶和韻謝之<lb/>
老幹查牙裹緑苔雪中能有幾花開杜陵不耐香愁亂<lb/>
更㸔幽人輕折來<lb/>
枯木巖前不受寒幾曽披腹詫琅玕春風何限閒花草<lb/>
歲晚貞心要耐㸔<lb/>
　　　和虞使君擷素馨花遺張立蒸沉香四絶句<lb/>
平章江淛素馨種小白花山𤓰葛親借取水沉薫玉骨<lb/>
<pb n="KR4d0322_WYG_011-26a"/>
便如屏障喚真真<lb/>
長訝詩人巧奪胎天心月脇句中來更將花譜通香譜<lb/>
輸與博山烘炭煤<lb/>
緑雲影覆白雲英馥郁秋風不易陳休遣江南誇艶曲<lb/>
朝朝瓊樹眼中新<lb/>
風露髙寒醉夢清小窻香霧逺囂塵不須殷七戲三昧<lb/>
始信司花女有神<lb/>
</p>
<p>
</p>
  </div>
</body>
</text>
</TEI>
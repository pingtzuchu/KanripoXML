<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>滄洲塵缶編巻九</head>
    <p>
<pb n="KR4d0322_WYG_009-1a"/>
欽定四庫全書<lb/>
　滄洲塵缶編巻九　　　　宋　程公許　撰<lb/>
　　七言律詩<lb/>
　　　正旦上夀紫宸微臣以祀太一初獻不預賜茶<lb/>
　　　酒退就殿門少歇俟追班拜正旦賀表<lb/>
去嵗楓橋度嵗除寒燈一盞自抄書誰知東觀歸繙史<lb/>
仍許西垣綴佩琚四闢不憂獰虎豹九成猶恐眩鶢鶋<lb/>
彤墀百拜陳金鑑只願中興似國初<lb/>
<pb n="KR4d0322_WYG_009-1b"/>
　　　元日即事四首<lb/>
鳳銜丹詔紀初元餘恨難忘杞國天賢路會當三接晝<lb/>
宅家可卜中興年出車未可忘多難覃耜尤須祝大田<lb/>
千古逃吳稱至德有周篤慶更綿延<lb/>
端居俄換嵗華三荼苦於吾若薺甘照影菱花驚雪白<lb/>
强顔柏葉借春酣人間擾擾多岐路聖世悠悠欠指南<lb/>
一穟黄雲晴晝永叩門誰辨與同參<lb/>
憧憧行李不曾休消遣年華古渡頭得似青衿專挾册<lb/>
<pb n="KR4d0322_WYG_009-2a"/>
浪隨黄帽熟操舟歸裝趁得椒花頌洗盞連呼柏葉浮<lb/>
容易一年春又換賞心可欠七年酬<lb/>
屠蘇最後釂銀杯嵗月侵尋老景催離坎新工幾銖火<lb/>
乾坤生意一聲雷君親未報鬢驚雪名業倘來心欲灰<lb/>
一笑山頭氷萬仞曉晴還見翠屏開<lb/>
　　　元正和洪司令紀事二首<lb/>
寸心炯炯水朝東雲繞通明一朶紅螭籀薦祥天眷顧<lb/>
鷄竿銜赦日冲融遙知萬國趨堯彩可使前旒隔舜瞳<lb/>
<pb n="KR4d0322_WYG_009-2b"/>
京闕陵園須汛掃聖心原不慕邊功<lb/>
兎魄烏輪西復東流光那肯駐顔紅禮羅君不見温造<lb/>
志廣吾寧如孔融難策材駑攀逸武相期親夀轉方瞳<lb/>
飛騰景暮何須問聖處慙無一髪功<lb/>
　　　再和前韻<lb/>
條風吹轉斗杓東護日祥雲一段紅聖主慶成神璽重<lb/>
老親喜動夀杯融塵沙自染雙蓬鬢嵗月難磨兩碧瞳<lb/>
斗印垂腰吾分耳早看兒輩策新功<lb/>
<pb n="KR4d0322_WYG_009-3a"/>
　　　和彥威紀事二首<lb/>
久戍兵殘將亦驕幸時轇轕與民仇邊關撤警久階厲<lb/>
甲胄棄殘尤誤謀淮浦方期三就緒王官忍賦四宜休<lb/>
江城永夜欹寒枕數盡殘更有幾籌<hi>三關不守反以綿襖代甲胄卒徒之</hi>
<hi>易潰由此得之老將云</hi>
民勞無訴卒長征安得天河洗甲兵虎出柙誰當任責<lb/>
鳥傷弓後可無驚峽山風雪清尊共楚澤雲濤去棹輕<lb/>
憂國寧㤀絲髮補忍隨時態慕鮮榮<lb/>
<pb n="KR4d0322_WYG_009-3b"/>
　　　聞山東捷報<lb/>
幾年豢虎費隄虞一旦芟夷快决疽黼扆可曾輕赫怒<lb/>
金甌幸未失枝梧戎車喜奏膚公捷獨栁寧煩傴僂誅<lb/>
更願清朝懲徃轍剰須汲直折姦覦<lb/>
　　　連日得關表捷報聞敵騎無復留境上者志喜<lb/>
　　　成詩<lb/>
十里旌幢轉曉風行營日報捷書同悠悠何補青油畫<lb/>
栩栩驚回畫角雄壯士有懐時㧞劒仁人無策弛張弓<lb/>
<pb n="KR4d0322_WYG_009-4a"/>
天機翕闢一翻手看取桃林騎火紅<lb/>
　　　題巻子㑹<lb/>
龍飛景運詔賓興將相之階自此升毛頴銛鋒須快戰<lb/>
楮生衷甲作先登精思可使文加㸃抄冩能令價倍增<lb/>
努力殺青男子事功名未盡剡溪藤<lb/>
　　　送彥威姪赴類省試<lb/>
吾兄僊去幾何年情未能忘一綫傳相見幽明參勇决<lb/>
正須行藝兩渾全世科從此傳燈廣親黨同時奏凱旋<lb/>
<pb n="KR4d0322_WYG_009-4b"/>
孝友令恭天所祐修途萬里穏加鞭<lb/>
　　　送句甥持敬赴省試<lb/>
外祖憐孫肇錫名瓊林宴匝兩周星果能冠嵗露頭角<lb/>
須信故家猶典刑笑問兩昆眉底白喜覘二老鬢猶青<lb/>
遄飛借與秋風便側耳英聲駭震霆<lb/>
　　　送家朝南徵君二首<lb/>
萬里岷峨入貢琛怒風摶上九霄鵬人才於國猶元氣<lb/>
天步如今甚薄冰家父憂心宜有誦嗣王求助可無懲<lb/>
<pb n="KR4d0322_WYG_009-5a"/>
男兒不朽須名節黄木之灣又一燈<lb/>
獵獵霜風不滿旗留連尊酒話襟期紛紜世上無窮事<lb/>
慘淡江頭欲别時未必交枰無活着只憂起死欠神醫<lb/>
踈頑我亦宣州客傾耳囊封慰所思<lb/>
　　　鹿鳴宴貢士<lb/>
蜀莊故里好揚鄰<hi>唐昌莊君平所生處名君平鄉衡山有故宅讀書臺墨池丹井皆無恙與</hi>
<hi>郫之子雲鄉為鄰</hi>不盡斯文萬古存漢詔十行銜彩鳳禹門三<lb/>
級躍潛鱗傾心射策恩方渥努力摧堅語忌陳一第摘<lb/>
<pb n="KR4d0322_WYG_009-5b"/>
髭容易耳直須名業任千鈞<lb/>
　　　聞喜宴恭和御製賜進士詩<lb/>
九五天臨德有元自應皇化軼羲軒囊封何日無忠諫<lb/>
延策今年許盡言端藉多材戡世難盡銷殺氣作春温<lb/>
萬間華屋非難就杗桷應須妙選掄<lb/>
　　　甲午嵗除即事二首初被聘召之命末章感遇<lb/>
　　　述懐<lb/>
行年半百又加三隔一宵還一嵗添邱壑甚慙心賞誤<lb/>
<pb n="KR4d0322_WYG_009-6a"/>
軒裳可與道情兼醱醅酒熟頻㪺玉耐冷燈青宻下簾<lb/>
絶愛緗梅開較晩雪晴要我日巡簷<lb/>
乞州如斗苦難諧遣戍蓬婆也自佳嚴詔自天疑過誤<lb/>
虚心造物與安排轒輼猶未空三輔鼙皷何當靜兩淮<lb/>
經世無才羞汲引寸丹咫尺是堯階<hi>制閫初辟富順廟堂欲以威茂相處</hi>
<hi>俄有入秦之命</hi>
　　　閲邸報上臨朝召用二三耆德志喜有賦過眉<lb/>
　　　山呈悦齋<lb/>
<pb n="KR4d0322_WYG_009-6b"/>
人間二十八年事天運盈虛一刹那金塢漫憂無處着<lb/>
冰山想復誤人多問唐偃月消磨幾奈魯靈光岌嶪何<lb/>
黄道方看升日轂洗兵馬更挽天河<lb/>
　　　叅選銓曹<lb/>
竽瑟明知繆所操才疎分不與時遭扶犂輕失田家計<lb/>
斂版來趨吏部曹邂逅功名嫌預借馳驅州縣敢辭勞<lb/>
憂時空有崢嶸憤九鑰天關守護牢<lb/>
　　　分直玉堂有懐<lb/>
<pb n="KR4d0322_WYG_009-7a"/>
儤直稍寛庚伏暑傳宣來自玉皇家冰盤滿掬三危露<lb/>
金榼頻㪺九醖霞衙鼔驟驚行抱牘索鈴猶誤吏催麻<lb/>
叵堪厨釀甜如蜜漫倚橋欄看水花<lb/>
　　　和史子修投贈二首韻時被命至玉堂<lb/>
儒習平生祗自酸可能學古到商盤風塵世路知難抝<lb/>
潢潦詞源恐易乾已愧登瀛聨俊彦那堪上水費嘲彈<lb/>
饕榮愧乏經時策安得軍中有范韓<lb/>
厯盡羊腸足力酸湖山正好暫遊盤羈愁等是如鴻集<lb/>
<pb n="KR4d0322_WYG_009-7b"/>
鄉信難忘問鵲乾瓦屋三間非易借蒯緱長鋏莫多彈<lb/>
玉川那用輕參尹沽酒誰為赤令韓<hi>史欲謁京尹嘗力止之</hi>
　　　直舍紀事二首<lb/>
獨冷官曹可得禁近來冷過玉壺冰無錢沽酒休煩送<lb/>
有馬知誰許借乗罷謁最宜吟慘淡愛閒贏得睡懵騰<lb/>
鸞凰自合翔千仞誰遣人間罣弋矰<lb/>
豈不懷歸畏簡書人生何處不蘧廬靜看世態冥心久<lb/>
貪問生涯畫計疎休作勞神狙賦芧可同貪啄鳥馴除<lb/>
<pb n="KR4d0322_WYG_009-8a"/>
飯疏有味親長健此樂千金莫換渠<lb/>
　　　歸班之明日以六參入趁起居<lb/>
湖海飄搖誤召環春風入綴紫宸班恭聞聘幣及巖穴<lb/>
不以多材遺蒯菅靜念升沉皆命分喜因蹈舞拜天顔<lb/>
承明莫作官曹看汗簡須慿直筆刪<lb/>
　　　題高廟宸翰<lb/>
古錦囊開兩軸書宸奎騰采動山墟能令使者分王命<lb/>
想見中興似國初九鼎可為宗社重萬年誰謂草茅疎<lb/>
<pb n="KR4d0322_WYG_009-8b"/>
襲藏何但傳家寶汗簡他年或作諸<hi>孫氏所藏高宗宸翰其一軸使敵回</hi>
<hi>趣入奏事其一軸殿試編排上親擢鼎甲三人王十朋閻安中梁介試巻號皆聖語褒美閻公論國本尤忠鯁</hi>
　　　以西省職事被差孟夏景靈宮朝饗跪進茶酒<lb/>
　　　齋宿道山<lb/>
承明三入笑陳人樂砌翻紅又一春英轂並馳慙領袖<lb/>
斐章何自稱絲綸駿奔數幸天顔近駑拙難勝寵渥頻<lb/>
月蠹腐紅無以報囊封敢不罄披陳<lb/>
　　　上茶使鄒監丞秘閣<lb/>
<pb n="KR4d0322_WYG_009-9a"/>
年時觸熱曵長裾重拜劉公一紙書駑駟何堪䝉錦繡<lb/>
木𤓰無復報瓊琚還因持檄親犀節恐趁追鋒侍玉除<lb/>
九萬扶摇鵬運濶可能倦翮借吹嘘<lb/>
　　　西省齋宿陪侍左史曹舍人話舊以除當字賦<lb/>
　　　詩下教和答<lb/>
一行奎畫寵新除左陛濡毫要直書何幸鵷班連省闥<lb/>
誤令䑕璞雜瓊琚雲窻霧閣非官府璧月珠星近帝居<lb/>
二十年前舊騷律琢磨今乃過黄初<lb/>
<pb n="KR4d0322_WYG_009-9b"/>
潑面緇塵不易當佩蘭誰與共祗芳迂頑羞問飜階藥<lb/>
邂逅容分夾案香且可埋頭繙竹素底須繫肘詫銀黄<lb/>
看公自致青雲上老我何妨誚斗量<lb/>
　　　寄呈座主李左史三首<lb/>
絲絇趁曉紫宸朝憫俗超然賦逺遊富貴儻來心止水<lb/>
隠思不耐鬢先秋誰知皓首太𤣥草獨對青山大白浮<lb/>
只恐萬牛勤挽致未須封户橘千頭<lb/>
九萬雲程不作遙暫教六月息鵬遊騷情吟徹湖天曉<lb/>
<pb n="KR4d0322_WYG_009-10a"/>
義膽寒生石劒秋想見床頭談屑堕時澆椀面乳花浮<lb/>
雲山不隔師牆戀憑仗緘書乞㸃頭<hi>石劒一峯髙丈許立三益堂前</hi>
世紛棖觸不勝憂尚憶薰風故國遊惝怳夢回身八翼<lb/>
凄凉别久日三秋願馳玉[車*犬]天津阻擬問星槎海浪浮<lb/>
千載指南先覺在行迷未逺却回頭<lb/>
　　　夀楊浩齋二首<lb/>
駕鶴飛來白玉京疎髯秀色自仙真要看轉物天機宻<lb/>
更念居閒學力新孔孟以來扶墜緒羲黄向上屬誰人<lb/>
<pb n="KR4d0322_WYG_009-10b"/>
雅知仁靜宜黄耉仙谷煙霞不盡春<lb/>
澒洞風塵漲九垓萬牛何事首空回隱思未易甲兵洗<lb/>
商畧須先根本培望望璽封頒紫閣駸駸鼎味熟黄梅<lb/>
頌言豈為摳衣舊黄道方期日月開<lb/>
　　　立秋後隂雨踰旬新拜禮寺司直之除寓大卿<lb/>
　　　㕔一窻清邃<lb/>
伏熱翻成十日隂鬱蒸還復似梅霖常疑兵結蚩尤祲<lb/>
猶喜刑清貫索沈借得一窻堆簡册浪憑三尺替山林<lb/>
<pb n="KR4d0322_WYG_009-11a"/>
方池不斷簷花滴欹枕中宵響玉琴<lb/>
　　　夏旱奉詔餘杭疎决歸上封事<lb/>
桑林忱禱極焦勞奉詔寛刑輟省曹玉食不怡先損已<lb/>
璇穹何忍尚屯膏運河今乃通車轍眢井誰能舉桔橰<lb/>
飽食太倉心自愧封章不隔九天髙<lb/>
　　　久旱禱雨羅仙有應使君再賦索和<lb/>
未饒風伯怒吹雲且為仙翁薦寳熏光奪鍾山耕父室<lb/>
令傳古道阿香墳流膏泫泫溝塍溢喜氣酣酣麴糵醺<lb/>
<pb n="KR4d0322_WYG_009-11b"/>
太守同憂亦同樂兵厨餘瀝不難分<lb/>
　　　禱雨有應和郡廣文希白韻<lb/>
金氣胚渾火尚流亢陽漸已裂龜疇沛然一雨酧精禱<lb/>
暫與羣黎緩隱憂千里耕桑猶樂土三邊鼙鼔又防秋<lb/>
白頭底是寛閒日欵段令人羡少游<lb/>
　　　郡以閔雨勞民曹顔若春有禱於仰山塔誠念<lb/>
　　　感格甘澤随應辱教佳製借韻以謝<lb/>
鵲尾爐香半未灰古潭瞥地撼風雷單車陟降固勞止<lb/>
<pb n="KR4d0322_WYG_009-12a"/>
萬壑喧豗亦壯哉高廪正須端策騐應門已報送詩來<lb/>
憂時更願人才富重與南山詠有臺<lb/>
　　　題射洪顯惠廟<hi>余以邊事有禱得籖今朝好晴景久雨不妨農</hi>
靈皇夙嗜祗江山卜宅煙霞縹緲間帶水淨涵青黤黮<lb/>
畫屏中嵌玉孱顔眈眈洞府自宮闕裊裊天風來佩環<lb/>
一炷爐烟通肸蠁願開晴景遍人間<lb/>
　　　再遊鳳凰山寺<lb/>
　　　　嘉定辛巳冬十一月南海崔尚書自成都帥<lb/>
<pb n="KR4d0322_WYG_009-12b"/>
　　　　攝行宣威府事余同於潛洪舜俞以掌記從<lb/>
　　　　一宿鳳凰山寺後十二年鄉先生内翰侍郎<lb/>
　　　　隴西公以制置使自左綿進治小益復以幕<lb/>
　　　　介陪後乘瓣香再為定慧大士祈印證許刻<lb/>
　　　　像為全坤銷釀兵刼留館方丈借熈寧詩將<lb/>
　　　　劉景文詩韻記事二首<lb/>
人生出處豈前謀嵗一星周再此遊世故鼎來憂似海<lb/>
壯心空在鬢先秋戎車擁路抽身去僧鉢分香勸我留<lb/>
<pb n="KR4d0322_WYG_009-13a"/>
擾擾戰爭何日定從前變滅幾浮漚<lb/>
西康州隔暮雲邊風去不來今幾年神睠此山良有以<lb/>
客行何恨獨澘然瑞圖那復來阿閣王澤何當復下泉<lb/>
定慧光中祈印證等慈心與佛齊肩<lb/>
　　　已嘗早稻晩禾得雨亦驟長出城按行阡陌厯<lb/>
　　　諸寺而還成七言二章<lb/>
歡謡千里慶西成小隊傳呼畧按行雨足陳根重穎栗<lb/>
眼明多稼盡坻京靈君禪恱屏燔炙樂嵗人和喧送迎<lb/>
<pb n="KR4d0322_WYG_009-13b"/>
老守何功享成事祇憑一念輯和平<lb/>
稻壠楓林錦纈文秋郊樂事壓芳春為山谷訪竹尊者<lb/>
介衛公尋石丈人午暑緩觴休北寺夕曛趣駕度東津<lb/>
勝遊偶際文書暇一笑溪山面目親<lb/>
　　　中秋節侍楊尚書待月南樓<lb/>
羽扇風清夙靄收元戎邀月上南樓巻回天外連宵雨<lb/>
借與人間一夕秋六合掃清知有待微雲㸃綴故宜休<lb/>
䦨干直北頻掻首何限關山笛裏愁<lb/>
<pb n="KR4d0322_WYG_009-14a"/>
　　　久雨快晴侍楊尚書燕鎮逺樓<lb/>
瘴雨彌旬快作晴小山香馥晩風清髙秋幕府閒書檄<lb/>
落日江山擁斾旌形勢自應專一面關河猶未息交枰<lb/>
雅知牧御須才望盍早還朝洗甲兵<lb/>
　　　和前送吳季永工侍韻二首寄宣城使君吳尚<lb/>
　　　書叔永時季永尚留宣城郡齋<lb/>
對床有約二蘇公湖海何曾出處同得似公家情繾綣<lb/>
相看嵗晚樂冲融宛陵信是佳山水公館翛然若翠蓬<lb/>
<pb n="KR4d0322_WYG_009-14b"/>
吏散不妨談陸續是非馬耳射東風<lb/>
詞林巨擘久心降萬斛龍文隻手扛革履似因求見數<lb/>
朱衣蹔隔引前雙明當歸闢翹材館想未能忘濯錦江<lb/>
剰向雲間籠白鶴他年携伴讀書窻<lb/>
　　　嘉平八日禱雪崇福觀集霰隨車至晚大雪凡<lb/>
　　　三日廣文邵文志喜賦詩勉和元韻<lb/>
集霰纔隨紫馬回散花天已御風來塵寰瞥地開仙境<lb/>
和氣融春入酒杯寒沍潛消人物癘清吟肯傍簿書堆<lb/>
<pb n="KR4d0322_WYG_009-15a"/>
南枝陡覺精神别探借東皇信息催<lb/>
　　　除夕立春送姪女歸句氏娣家兄弟甥姪皆會<lb/>
　　　席上<lb/>
嵗除還有嵗更新華髪相看手足親千古風流企王謝<lb/>
兩家情味匹朱陳纒紅飲徹椒觴曉剪綵歡生綺席春<lb/>
𤓰葛綢繆寧易有况兼樂事與良辰<lb/>
　　　禱雪麻仙洞前立春一日湫壓縣境而雪霰已<lb/>
　　　集連日六花呈瑞以元宵設供權父及士友皆<lb/>
<pb n="KR4d0322_WYG_009-15b"/>
　　　賦詩二首和韻以謝<lb/>
駑怯深慙政理愆驕陽積擅北風權青鸞趣駕賓蒼皥<lb/>
白鳳先驅從列仙坯蟄夢驚離貝闕裂龜渴飲變瓊田<lb/>
空餐那有涓埃報只辦爐薰薦洞天<lb/>
陽烏且緩浴虞淵瑞白春花勝臘前臺笠看人爭播種<lb/>
扶犁撩我夢歸田千金何術能醫國十雨從今更問天<lb/>
暫駐飈游須淨供元宵未暇寳燈燃<lb/>
　　　觀壁間鄭宣威早春賞杏花之作司令洪丈命<lb/>
<pb n="KR4d0322_WYG_009-16a"/>
　　　余即事用韻<lb/>
乍聴歸燕語窻櫳催放蓮燈萬炬紅掃盡妖氛春色外<lb/>
喚回和氣雨聲中時機飜覆須天定人事扶持願歳豐<lb/>
幕府賢勞愧羣彥吟詩留俟採民風<lb/>
　　　再用前韻<lb/>
過雨麴塵繰淺緑倚風綬帶娜殷紅稍知春在酒深處<lb/>
尤覺日長書課中典記誤令參鄴下封囊也擬學新豐<lb/>
黄雲催熟崆峒麥破敵何須鶴唳風<lb/>
<pb n="KR4d0322_WYG_009-16b"/>
　　　邑令招講上元故事與簿尉同賦二首<lb/>
星弁熒煌鼎足三河陽春意十分添和𠂻總是清時瑞<lb/>
令節應須樂事兼山徑晚陪瓊玉佩訟堂夜醉水晶簾<lb/>
羽書撤警年方熟賸折梅花挿帽簷<lb/>
人情恱豫樂音諧新覺華譙氣象佳璧月輝輝三夕永<lb/>
榆星歴歴九霄排笙歌圍坐花如海殽核堆山酒若淮<lb/>
富貴方來付公等五雲深處豈無階<lb/>
　　　借寓楊和王府秀芳空屋寛靜爽潔意甚樂之<lb/>
<pb n="KR4d0322_WYG_009-17a"/>
紅塵難得安棲處借屋三間委巷深地僻喜無車馬過<lb/>
官閒不廢簡編尋傍牆幸有數竿竹護筍看成滿院隂<lb/>
須信市朝為大隠心無事累即山林<lb/>
　　　李德夫司理即永康官居闢小軒賦詩二首求<lb/>
　　　京花和韻遣送<lb/>
老於俗嗜異酸鹹枯木無心倚碧巖花事因循渾漫與<lb/>
吟邊荒落幾曾芟似聞公館小軒闢遙揖靈峯萬石漸<lb/>
竹素堆床官事省燕梁日永語呢喃<lb/>
<pb n="KR4d0322_WYG_009-17b"/>
西洛風流壓衆芳十分國艷與天香護持翠幕千窠錦<lb/>
羞澁青銅兩鬢霜不怕眼花疑保福<hi>羅漢和尚一日同保福長慶三人見</hi>
<hi>牡丹障子保福道好一朶花長慶云莫眠花羅漢云可惜許一朶花</hi>且將色相問空王書<lb/>
窻不要笙歌雜茗椀相娛味更長<lb/>
　　　賀府尹董侍郎落成貢院<lb/>
縱壑潛蛟變化秋岷精表瑞協人謀萬間指顧璇杓運<lb/>
千柱穹窿玉斧修小試鳳樓心匠巧快看蟻陣戰功收<lb/>
向來三策天人學盍為諸生一㸃頭<lb/>
<pb n="KR4d0322_WYG_009-18a"/>
　　　廣漠亭二首和陳憲益之舊韻<hi>吕汲公所剏</hi>
百乘去為天下宰暮年嶺瘴隔京都君看封禁嚴邊瑣<lb/>
力碎調停此範模赤舄儻來金鉉貴青衫依舊紙屏糊<lb/>
秦關北望煙雲渺何日重還舊地圖<lb/>
萬峯銀雪排天險千里封溝闢蜀都盡揖瀆靈趨几席<lb/>
始知國相妙規模心同典午深衣樂褊笑荆文紙閣糊<lb/>
元祐風流如可問羣賢登用是良圖<lb/>
　　　陪憲節飲見易亭及萬里樓和韻二首<lb/>
<pb n="KR4d0322_WYG_009-18b"/>
郭洞春深物象妍得陪繡斧漾觥船連山<graphic n="KR0886" url="https://raw.githubusercontent.com/kanripo/KR-Gaiji/master/images/KR0886.png" mimeType="image/png"/>崒檐楹外<lb/>
六畫分明几席前記就儘教騰紙價碑成還恐費松煙<lb/>
<hi>見易亭憲使新創并作碑記</hi>熟知邱壑饒心賞正未能忘賦下泉<lb/>
天宇修眉分外妍雷垣波靜穩行船向來蛟鰐驕無奈<lb/>
今日鳬鷖戲滿前爽氣逼人溥瑞露醉題眩眼爛非煙<lb/>
薄才羞與雲龍啜脫骨端須第一泉<lb/>
　　　余為華陽尉三年事制置使𣙜牧都漕兩使者<lb/>
　　　皆以文字辱知不盡責以吏也既滿戍擬濛陽<lb/>
<pb n="KR4d0322_WYG_009-19a"/>
　　　丞歸親旁范使者為改註左緜學官瘧病再作<lb/>
　　　未即就戍成二詩呈兄長及諸友<lb/>
錦江傲吏真癡絶公事無多日賦詩風月諱人貪捃拾<lb/>
烟霞痼我費醫治非關瘧鬼工為厲豈有詩人不耐飢<lb/>
三月不曾吟一句汗顔何以有毛錐<lb/>
挂笏西山興已濃蚌溪邀我採芙蓉客遊舊有詩盟在<lb/>
<hi>余冠嵗隨侍仲兄遍游涪上十景皆有賦咏</hi>官冷新添野性慵世路今方悲<lb/>
梗塞家山暫許樂從容等閒袖手棋枰外紫電中宵掣<lb/>
<pb n="KR4d0322_WYG_009-19b"/>
劒鋒<lb/>
　　　和馮潔已節夜見過二首<lb/>
我生恨不際休嘉浩蕩憂思未有涯書劍伴人常作客<lb/>
氍毹暖夢暫還家葭灰漸喜回陽律麥隴時須潤雪花<lb/>
休沐許寛書檄繞靜中較似日長些<lb/>
破悶孤斟莫厭深風箏時為送清音平生遇境無餘戀<lb/>
令節因君忽愴心梅角吹殘愁不寐栁枝放去杳難尋<lb/>
蛾眉列屋功成後未用凄涼學越吟<lb/>
<pb n="KR4d0322_WYG_009-20a"/>
　　　載酒泛芙蓉溪游富樂伯用再和前韻牽課同<lb/>
　　　作<lb/>
霸氣凄凉憶豫州薜蘿掩映小山幽不知今古幾枰誤<lb/>
空使英雄兩淚流借問長槍威塞外何如短棹老滄洲<lb/>
臨分更隔芙蓉語投贈慙無玉可舟<lb/>
　　　江漲有感<lb/>
　　　　余歸期尚緩於黄池度嵗賦絶句云趁取青<lb/>
　　　　梅煮酒時意謂必可及此時歸家矣沙津留<lb/>
<pb n="KR4d0322_WYG_009-20b"/>
　　　　滯半月入峽後江漲為阻日不行二三十里<lb/>
　　　　自離古渝以後雖抵家不逺而約日尚賖沿<lb/>
　　　　江荔子爛熟見之有感<lb/>
惆悵天涯私自憐錦囊有句愧重編忍心寛作青梅約<lb/>
眩眼俄驚丹荔燃浩蕩修途今幾驛紛紜歸思日如年<lb/>
不因煤穎相料<hi>平</hi>理何以遣懐風月前<lb/>
　　　買舟至崖祀陸使君<lb/>
水曹羈我窘于囚貸與潼江一釣舟柂轉清灘微觱沸<lb/>
<pb n="KR4d0322_WYG_009-21a"/>
棹移曲巷且夷猶偶因㰕岸穿沙徑絶愛寒煙簇晚洲<lb/>
明日玉屏重覩面九歌待續水安流<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>滄洲塵缶編巻六</head>
    <p>
<pb n="KR4d0322_WYG_006-1a"/>
欽定四庫全書<lb/>
　滄洲塵缶編巻六　　　　宋　程公許　撰<lb/>
　　七言古詩<lb/>
　　　瀘水清<lb/>
　　　　吏部秘閣二江范公以東帥治瀘更七年令<lb/>
　　　　行化孚今年春北鄙用師計臺下令征夫役<lb/>
　　　　於兩蜀州縣奉行急如星火公斥帑中之儲<lb/>
　　　　為瀘民代輸其半餘以嵗糴軍糧米本先為<lb/>
<pb n="KR4d0322_WYG_006-1b"/>
　　　　敷納瀘民晏然不知有夫調之擾余於公無<lb/>
　　　　夙昔之好曩辛未春㑹公来攝帥事尾賔客<lb/>
　　　　一拜後塵盖心敬其為古遺直宦㳺西州有<lb/>
　　　　自富義来者為余言之慨然有感援筆以賦<lb/>
　　　　将以表公論於吾黨非有私於范公也作瀘<lb/>
　　　　水清<lb/>
瀘水清瀘水之清如鏡平蜀江西来流沄沄内江胥命<lb/>
如逡廵兩江合處聳百雉表裏益梓巴䕫分如户有限<lb/>
<pb n="KR4d0322_WYG_006-2a"/>
齒有唇雲南與夜郎甫隔東西鄰山川之險守在人武<lb/>
侯氣燄千古猶長存有来范侯人中英蜀國忠文之子<lb/>
孫清姿勁氣排秋旻立朝物望髙縉紳睥睨衆醉甘獨<lb/>
醒烏臺縱好羞呈身十年江海心朝廷瀘水清我歌慷<lb/>
慨君試聽蜀東諸鎮瀘最重范侯之来更覺一面如金<lb/>
城東軍之驕昔所患南詔之黠那易馴我侯方寸澄止<lb/>
水鎮以寡欲撫以誠重門嚴柝夕烽冷紫邏雜耕膏雨<lb/>
勻七年逗遛不得去邊民愛侯有如父母親今年北邊<lb/>
<pb n="KR4d0322_WYG_006-2b"/>
羽書急兩川夫調紛苛征吏敲門農輟耕期限迫星火<lb/>
頃刻那得停黄金棄賣如土賤楮幣翔踴餘貫緡立談<lb/>
之頃富作貧縣官忍復䂓其贏五十六州洶洶如浪沸<lb/>
獨有三瀘之江清復清有客東州来為我委曲陳范侯<lb/>
疇昔澹無累貫朽之積本為民二分官與輸一分一分<lb/>
猶恐民顰呻軍儲糴本仍借給少待秋熟寛作程風和<lb/>
日晏江上村老醉稚擁争扶迎吏呼何曽怒目瞠只有<lb/>
提壺布穀日日喧曉晴樂哉三瀘之國有如華胥與大<lb/>
<pb n="KR4d0322_WYG_006-3a"/>
庭九重天逺呼不聞侯忍棄我歸鄉枌强敵游䰟尚三<lb/>
秦邊頭何時能撤屯帑無羡帛粟空囷將驕卒惰難使<lb/>
令義徒星散自嘯聚往往千百相為羣秋霖滛溢稼不<lb/>
登仲冬虺虺雷鼓轟我心隠思鼻酸辛人情玩愒渾不<lb/>
悟有才空使棲巖扄我聞瀘民愛侯心不釋祝侯夀考<lb/>
備福如忠文侯雖潔身翫泉石獨忍一息忘吾君何時璽<lb/>
書自天下詔侯起家朝紫清扶持國論開太平整頓宇<lb/>
宙驅妖氛却學忠文挂冠神武門筍輿野服歸游峨與<lb/>
<pb n="KR4d0322_WYG_006-3b"/>
岷杜陵昔覽舂陵行知元使君實國禎悠悠千載缺嗣<lb/>
音擊節為侯歌斯文瀘水清瀘水清采詩之官今何人<lb/>
歌成肝膽空輪囷<lb/>
　　　青山髙為宋郎中徳之作<lb/>
青山髙六六峯瑶鐫嵽嶫千萬仞斗起西南天半空蒸<lb/>
嵐噴薄不得洩翠屛掩靄深幾重不知丹梯委曲到何<lb/>
許飛樓傑觀縹緲疑神功丈人天上足官府愛此疊嶂<lb/>
髙巃嵸奏疏白玉京此山上帝之離宫臣請為帝守宫鑰<lb/>
<pb n="KR4d0322_WYG_006-4a"/>
檢課列僊功行之異同帝憑玉几頷其奏導以絳節雙<lb/>
青童岳靈嶪峩逺奔命其下瀆鬼趨濛鴻丹書校錄曉<lb/>
繼夕朱衣執侍嚴且恭赤眀龍漢屈指今幾刼珠幢羽<lb/>
帔可想不可蹤雲璈鏗鍧洞天曉步虛寥亮閶闔風有<lb/>
時山空夜永斗柄出復沒眩眼千炬煜煜燈吐紅嗚呼<lb/>
青山髙兮六六峯丈人宫闕兮逺層穹飛僊来往兮安<lb/>
得逢山中人兮媚幽獨烜山緒兮雪谿翁形癯霄漢舞<lb/>
皓鶴神茂晴巒森老松三生曽侍丈人之左右出入孔<lb/>
<pb n="KR4d0322_WYG_006-4b"/>
老竺乾之學該以通把茅山間二十年幽棲活計那韓<lb/>
窮白雲四壁兮風月窻櫳玉泉如飴兮栢實可饔丈人<lb/>
憫世日混濁勑遣下山開瞽矇被髪鞭麒麟駕霆呵靈<lb/>
霳髙岡一鳴衆鳥瘖不吐修門再入九虎獰以攻飄然<lb/>
整我飛霞佩佳山水處挟冊從僊槎尚有樓突兀蕩漾<lb/>
萬頃風濤中酒酣浩歌蘂珠三疊之險韻出沒蛟蜃悲<lb/>
魚龍<hi>公自東南歸舟檝象浮槎有樓壓其上</hi>道逢仇池老僊伯握手一笑<lb/>
蟇鼻煙溟濛混成菴中據梧黙數息眀霞閣上彈鋏看<lb/>
<pb n="KR4d0322_WYG_006-5a"/>
飛鴻丈人嗔不歸鸞歌鳯舞瞻聴慵我聞至人離世不<lb/>
忘世肯學山澤之臞塊獨守此虎豹叢歐子来自神清<lb/>
洞樂天故棲蓬海東手携天孫雲漢之機杼下與世俗<lb/>
一洗組纂之拙工後先相望幾百年帝命何獨私與公<lb/>
青山之阻煙霞濃六時滴水聲玲瓏猿鶴何知强悽怨<lb/>
祝公不用思<graphic n="KR0885" url="https://raw.githubusercontent.com/kanripo/KR-Gaiji/master/images/KR0885.png" mimeType="image/png"/>
                    <graphic n="KR0885" url="https://raw.githubusercontent.com/kanripo/KR-Gaiji/master/images/KR0885.png" mimeType="image/png"/>我願飛章夜扣丈人九僊之寶室世<lb/>
路荆棘人心蓬洗氛滌祲待雨露驚瞶醒醉湏笙鏞乞<lb/>
公且住千百嵗要使民有司命儒有宗色絲不盡今古<lb/>
<pb n="KR4d0322_WYG_006-5b"/>
胷帝衮何闕須彌縫笑談變俗為時雍青山青山長好<lb/>
在洞天氣物何曽改歸来瑶簡朝丈人坐看桑田變滄<lb/>
海<lb/>
　　　岷峩歎<lb/>
　　　　坤文之秀世載其英行義詞章史不輟筆頃<lb/>
　　　　嵗以来堙厄不振長安日逺人情鬱憤作岷<lb/>
　　　　峩歎<lb/>
出門厭氛囂歸卧集萬感憑髙一以眺忽覺岷峩慘岷<lb/>
<pb n="KR4d0322_WYG_006-6a"/>
峩山色千古同非煙非霧愁溟濛杜陵昔歎珠玉走彼<lb/>
猶有幸天府供人才何但珠玉貴不得與爾包貢同上<lb/>
眀光宫山靈對我有慙色兹事如何專汝責非闗地氣<lb/>
有衰旺直恐峡山之流日夜蕩潏傷土脉不然君相造<lb/>
命天地同其公車書萬里文軌通南金東箭輸不竭岷<lb/>
峩之産何獨窮沉思夜繼日嘆息復嘆息忽夢神官自天<lb/>
下手持山靈一尺檄鴻濛昔剖分帝命作鎮主坤文石紐<lb/>
之禹為帝平水土周家創業繫我彭濮人紀信忠漢世甘<lb/>
<pb n="KR4d0322_WYG_006-6b"/>
受黄屋焚何武仗劔起義不屈莽新費貽任永恥為井<lb/>
蛙辱張綱李固義烈排秋旻炎精熖冷國鼎峙惟我全<lb/>
蜀倔强為漢臣人人名節九鼎重餘事文章兼隠淪子<lb/>
雲相如王子淵康山之李金華陳涪江釣叟卜君平千<lb/>
載猶能想清塵皇皇藝祖得天統北辰中天衆星拱蜀<lb/>
逺只在殿西頭一言撤盡藩牆壅陳蘓范氏奮孤寒事<lb/>
業詞華兩推重渡江勲績張與虞太史之李如晉董江<lb/>
漢炳靈世載英摭之前牒如丹青昔何烜兮今昧昧山<lb/>
<pb n="KR4d0322_WYG_006-7a"/>
靈未必真忘情富貴由来多㨗徑强聒最為蜀人病君<lb/>
不見山澤之臞宋郎中奏篇語泄經逺屏經眀行修李<lb/>
兵部陛對萬言傷骨鯁氣豪最説薛袐書去國七年惟<lb/>
日飲陛下何曽讐讜言睢盱萬目寧汝捐傷哉三君皆<lb/>
九原抵玉於地那得全幸今耆舊滿巖穴一一無非爽<lb/>
邦哲柱史徳望國蓍龜開府忠丹老彌烈參政未起東<lb/>
山卧李也立螭著名節少卿僊谷勤著書渡瀘歸釣二<lb/>
江雪侍郎斥還病少瘳校書執䘮憤尤切廟堂何忍蜀<lb/>
<pb n="KR4d0322_WYG_006-7b"/>
才棄渠自方頭觸人忌岷峩為渠方含羞渠不知悔尚<lb/>
我尤汝行為我丁寧説與諸賢道二府榮途豈難到九<lb/>
重天上列僊班厚禄髙官清且要鑿方何能入枘圓使<lb/>
少貶之寧不然我聞斯言意戃怳夢覺披衣獨惆悵窮<lb/>
達其如天命何為士當先識趣嚮諸賢等是儒中英秉<lb/>
心那知有得䘮憑誰為我謝山靈彼達觀兮寧可誑嗚<lb/>
呼參井之躔五十有六州文風自古能與齊魯侔三光<lb/>
氣全愛䕶猶如心與腹今半天下視之乃若贅與疣戀<lb/>
<pb n="KR4d0322_WYG_006-8a"/>
芻伏下姑汝留不然朝奏暮斥急理泝峡之扁舟君看<lb/>
兩三使節晨星猶下此六六州縣皆依流縱有志士能<lb/>
姱修長安日逺可想不可遊立賢無方自古訓誰能叩<lb/>
閽上訴十二之冕旒才生於世養之艱而折之易譬諸<lb/>
豫章杞梓倉猝寜可求風塵澒洞暗宇縣不有烝徒誰<lb/>
與謀白駒空谷長逍遥可能縶之永今朝我歌慷慨兮<lb/>
豈獨私為岷峩愁勞心悄悄兮實與天地先其憂<lb/>
　　　憶昔行送李成之徴君<lb/>
<pb n="KR4d0322_WYG_006-8b"/>
憶昔與君同射策同舟同館心膠漆萬言入奏甘棄置<lb/>
頼有湖山好看客歸装濡滯及黄池半菽寒菹作除夕<lb/>
慨慷相與期古人聊復名塲借梯級君家三秀立分鼎<lb/>
太阿覺君鋒更頴吏行鳬鶩閧塵坌寒露玉壺夐光<lb/>
炯五羊僊伯兩眼眀月秋薦書萬里徹冕旒四賢同時<lb/>
一網收朔風扶柂長江流遲頑我自費推激隠憂百罹<lb/>
霜鬢出未能勇决便幽棲寜免隨陽睨殘粒送君矯翮<lb/>
玉霄去為我一破胸怏悒向来四海李兵部正色立朝<lb/>
<pb n="KR4d0322_WYG_006-9a"/>
古遺直九原凛凛有生氣餘憤須與君湔滌世故飜覆<lb/>
况多端沉思使我心膽寒誰生厲階今為梗涓涓不窒<lb/>
驚濤瀾不知聚幾州鐵鑄此錯百尺竿頭一步底處著<lb/>
天位天職特用軒輊人眀眼勘破定何物波流何可金<lb/>
石轉鮑肆詎能蘭麝奪君不見考功望郎諌䟽瀝忠赤<lb/>
垂紳滿朝皆太息信有宗工妙繩尺<hi>洪舜俞應詔上封事甚剴切蜀士得</hi>
<hi>東南書云朝紳見之皆服崔尚書先生知人之眀</hi>梁園我亦塵下客法當冗散<lb/>
逃百謫滿意諸賢拱霄極讜言正論囊封溢國勢不難<lb/>
<pb n="KR4d0322_WYG_006-9b"/>
一枰活正途未易荆榛闢有謀勿憚時造膝救溺拯焚<lb/>
奚可失海南波寛老龍蟄朝朝滿澗翫泉石當為諸賢<lb/>
失衰疾我亦三呌喜動色早願采薇休戍役<lb/>
　　　涪州荔子園行和友人韻<lb/>
愁雲暖日愁無邊荔枝園下客艤船嗚呼宴安毒於鴆<lb/>
燎原戒之爝火燃楊家妖女去復入開元天寶治亂如<lb/>
手飜覆間緑雲一縷天上去食自不旨寢不安長生昵<lb/>
語月皎皎沉香醉夢春酣酣羯鼓數聲花破萼霓裳<lb/>
<pb n="KR4d0322_WYG_006-10a"/>
一曲天開顔薫風殿開苦嫌熱驪山聨轡来遊盤汗綃<lb/>
紅透心渴煩荔枝不来慘不懽飛塵一騎闗山曉奔騰<lb/>
那知血濺道一朝羽檄漁陽来决策西狩殊匆草百年<lb/>
宗社棄若遺何計奈渠春風貎雨鐸琅璫驚昨夢雲棧<lb/>
崎嶇回馬首凄凉故驛疾揚鞭嵗月轉眼弩落弦張后<lb/>
李父自一時西内荒階滿苔錢金鑑難忘曲江相浯頌<lb/>
長憐聱叟元涪陵荔枝不須辨故物紫金鱸骨何幸還<lb/>
陵園<hi>舊詩話以杜牧之一騎紅塵之詩謂眀皇以十月幸華清荔枝熟時未嘗在驪山然咸通中袁郊作</hi>
<pb n="KR4d0322_WYG_006-10b"/>
<hi>甘澤謡載許雲封所得荔枝香苗曲云天寶十四年六月一日貴妃誕辰駕幸驪山命小部奏樂長生殿求曲</hi>
<hi>未有名㑹南海獻荔枝因名荔枝香則知荔枝熟時嘗在驪山小杜詩乃傳信也</hi>
　　　蘂珠歌<lb/>
　　　　三華真士鍾若谷㝠心北極創築靖館於宜春<lb/>
　　　　郡西三十里之獅子峯勢極雄秀足以駐天<lb/>
　　　　真飈馭延國家景福藏室經始工力宏大郡<lb/>
　　　　守岷下程某為歌蘂珠七言一章俾持以謁<lb/>
　　　　檀度者<lb/>
<pb n="KR4d0322_WYG_006-11a"/>
五雲欝勃天九重俯視人境塵濛濛元和遷校品秩穹<lb/>
以帝命鎮北坎宫𤣥袍金鎧丁甲從洞陰戰勝魔絶蹤<lb/>
際江之涯鍾氏童宿運㝠契晞𤣥風躡屩千里心忡忡<lb/>
戃恍忽與師匠逢桑梓歸愒敢不共精廬築就鈴岡東<lb/>
州西一舍獅子峯煙霞萬壑鎻欝葱勢與紫霄争長雄<lb/>
樓觀營築擬翠蓬真遊下駐鳴笙鏞可無法言牖羣䝉<lb/>
帝何言哉層穹窿溟涬未辨奚所宗五文開眀日曈曨<lb/>
三洞流出金口中瑶函錦囊宻緘封飈輪八面轟靊霳<lb/>
<pb n="KR4d0322_WYG_006-11b"/>
駿奔百靈翔六龍一念與誦萬過同登揖金母朝木公<lb/>
六天獰戾數有終申命校錄帝所恫保制刼運禳災㐫<lb/>
剪馘鬼怪囚北酆邊垂罷戰年屢豐妖氛退掃正道隆<lb/>
臣許職牧羞妄庸願見皇圖還時雍蘂珠七言歌舂容<lb/>
為師勸相鳩僝工咄嗟千桂凌碧空開度益廣積累功<lb/>
丹臺列名僊籍通伐石著詞傳無窮長與此山同峻崇<lb/>
　　　唐彭州改剏南樓為賦長歌<lb/>
小洛陽城春日釅<hi>彭州牡丹花品極多西南號為小洛陽城</hi>翠幙家家誇國<lb/>
<pb n="KR4d0322_WYG_006-12a"/>
艷圍花命酒十日狂何如水月山雲日日長相見西州<lb/>
藩牧最佳處古木隂森湖㶑灔湖漘傑觀倚南牆剝雨<lb/>
催風嵗久不能繕後先知有幾賢牧因循何啻閲亭傳<lb/>
算緡懼不貸主計星火那能䘏諸縣丹崖唐侯来布宣<lb/>
世故平生金百錬能将姦穽先杜敜不勞民膜加鍼砭<lb/>
焦心常念足公儲退食遑暇娱賔燕迨兹再稔治最成<lb/>
聊爾計工財力羡岧嶤飛檻抗雲表顯敞華堂屹湖面<lb/>
捜攬一州勝處尋丈間恍覺蓬莱鼇首抃樓成侯已迫<lb/>
<pb n="KR4d0322_WYG_006-12b"/>
𤓰戍澹雲寒烟有餘戀君不見髙詹事吟詩花嶼巴箋<lb/>
絢又不見宋朝散照坐鞋紅玉壺勸至今子美子瞻詩<lb/>
集中能使吾州千古風流擅唐侯美政前哲同能自勒<lb/>
文比黄絹謭陋愧我拙吟咏漫綰秋蛇汙碑篆江山風<lb/>
月今猶昔墨客詞人元不欠誰能落筆萬丈飛晴虹九<lb/>
鼎雪山之銀堋江練<lb/>
　　　送仲嘉弟東歸赴湖州長興尉<lb/>
喬松天與嵗寒節直從拱把禁霜雪如君生小樂真筌<lb/>
<pb n="KR4d0322_WYG_006-13a"/>
衆說咻之莫能奪青春閉閤蛾眉怨永日啖茹庖煙絶<lb/>
交朋勸止徒爾為我亦無言可開説老親坐堂眉不開<lb/>
姑請聊向人間来人間可欲如涕唾此心久已同寒灰<lb/>
太虛浮雲漫塵㸃眀鏡過影常往回宰官居士等人耳<lb/>
捨喧取静非兼該知君心量已超越去盡障塞真奇哉<lb/>
王城蝸屋欣再睹燭盡鴉啼夜深語云從投足窺吏曹<lb/>
始知敝屣人爭恥長興風物吾所羡朝拏扁舟晚叩縣<lb/>
霜刄割魚慎莫嘗唯有青銅可照面我行作吏三十秋<lb/>
<pb n="KR4d0322_WYG_006-13b"/>
日暮不歸鳥飛倦臨分欲效昔人言畏子機鋒如閃電出<lb/>
門揮手即江湖猛利應無兒女戀<lb/>
　　　題㑹慶建福宫長歌<lb/>
赤城峩峩五嶽尊<hi>青城亦名赤城</hi>帝命作鎮西南坤崇岡逺自<lb/>
太白分旁騫三峩下荆門黛面負扆如帝宸羣峰翼趨<lb/>
候臨軒耽耽千柱棲雲根黍禾之福此駿奔叢霄其上<lb/>
為崑崙上帝宫闕森五雲統御三界庀列真精廬福地<lb/>
周八垠稽首丈人希夷君鼎峙潜廬猶弟昆<hi>道書赤城山九天丈</hi>
<pb n="KR4d0322_WYG_006-14a"/>
<hi>人與潜山司命廬山採訪使者同為三山真君</hi>僊班峻極何司存事嚴跡秘誰<lb/>
得聞我亦三生師𤣥元失脚世網如籠樊雨淚懴洗一<lb/>
炷熏琅函蘂笈披靈文龍蹻無路尋軒轅洪崖何處避<lb/>
俗喧上皇羅家揷青旻麻姑公逺相為鄰欲往從之躡<lb/>
颷輪凡骨未蛻空逡廵白雲英爽恐未冺似聞樵叟猶<lb/>
花坪髙尚無為黙不言遺世獨立非不仁世自廹隘汙<lb/>
我清一杯聊共雲端論松風忽作天籟鳴浮雲富貴何<lb/>
足云度世可不保此身寸田荆棘當鋤耘欝儀結璘時<lb/>
<pb n="KR4d0322_WYG_006-14b"/>
吐吞不願泛海尋蓬瀛不願駕鶴朝玉京只願餐霞餌<lb/>
黄精閉息黙坐持洞經長與玉皇為外臣<lb/>
　　　儲福觀謁唐玉真公主祠<lb/>
華萼樓前花㝠㝠三郎雅知睦天倫脂田恩厚脫屣輕<lb/>
獨将泡影觀此身碧瑶六六秀蜀岷朝来欝勃連夕<lb/>
曛石壇虛呵存谷神笳鼓驚散羯鼓春兄来問信杳莫<lb/>
聞<hi>玉真入道修行於青城莫知所終𤣥宗女弟也</hi>瑶池宴酣歸未醒千巖萬壑<lb/>
空煙雲一念之差隔幾塵蓬莱誰信有太真平生我亦<lb/>
<pb n="KR4d0322_WYG_006-15a"/>
厭俗氛秘籙曽受金闕君𤣥機儻有三生因不妨牧羊<lb/>
學初平<lb/>
　　　謝新胥口監征趙立之<lb/>
　　　　立之名聞禮以聲氣相求袖詩訪我欲賡而<lb/>
　　　　未暇也後數日裒箧中所藏漢魏隋唐碑刻<lb/>
　　　　七十種相遺且逐一題識所自得特以長歌辭<lb/>
　　　　義與字畫皆遒勁有英氣自念好而莫能精<lb/>
　　　　鑒習篆𨽻而未得活法愧無以勝此兼金疊<lb/>
<pb n="KR4d0322_WYG_006-15b"/>
　　　　璧之贈借韻以舒感臆<lb/>
魯壁嶧碑逺莫覩艱哉河漢訊鼗鼓披荒摸搭不厭多<lb/>
繙閲端能助稽古向来四壁風雨秋誰遣彯纓羣玉府<lb/>
終年骯髒甘謫墮采采蒿菁不盈筥豈無蠧簡供咀味<lb/>
竟恨白石費烹煮有来剝啄契襟期眀誠無乃同而祖<lb/>
千金凑買不知惜傾囊要我細摩撫評書已愧老蕭翁<lb/>
作歌况擬昌黎愈臨池强自學㸃<graphic n="KR1709" url="https://raw.githubusercontent.com/kanripo/KR-Gaiji/master/images/KR1709.png" mimeType="image/png"/>效顰寧容避譏侮<lb/>
𨽻畫聊從祖逖窺篆體那與陽冰侣拜嘉深恐傷亷甚<lb/>
<pb n="KR4d0322_WYG_006-16a"/>
贈詩想更用心苦擔夫爭道大娘舞精思神悟失寒暑<lb/>
銛鋒未易畫錐沙拱璧暗投等黄土羊棗共嗜能幾何<lb/>
圓規寜免齟方矩岷峨之陽一茅宇門無雜賔况市賈<lb/>
圖書悔不偕載行瞻佇崇朝不能俯遥憐兵火暗跌蕩<lb/>
守䕶童僕何不武辱君珍贈補闕亡金薤龍梭粲可數<lb/>
我不能捨我靈龜觀朶頥炊煙不動睡味恰與破衲宜<lb/>
殷盤周鼎愧君古人以相期瓠壺呺然問字無一奇試<lb/>
烹苦茗能来與我共商畧功名兒戲可須千字淮西碑<lb/>
<pb n="KR4d0322_WYG_006-16b"/>
　　　牛頭山寺<lb/>
菩薩住處牛頭山應真亦復棲其間寶坊樓觀疊髙下<lb/>
新城粉雉相回環崎嶇石磴雲生屐眼波不盡涪江碧<lb/>
江外青山春自浮曽與詩翁格椽筆<lb/>
　　　為建平詹使君賦山泉<lb/>
秋風慄憀宋玉宅湍波磕湧三閭祠行人莫蚩我邦陋<lb/>
離騷千古芳菲菲使君玉立筍班上得州如斗不薄之<lb/>
冠峩切雲佩陸離欲與二子論襟期官居髣髴蓬島似<lb/>
<pb n="KR4d0322_WYG_006-17a"/>
翠霧白雲山四圍向来專情在巖壑愛此線溜来逶迤<lb/>
捜巖剔藪作幽事便有一𣲖銀河垂釀泉為酒旨且冽<lb/>
環滁之樂同一時有時痛飲挟騷讀聲和泉石含餘悽<lb/>
天涯有客倦行李雲間小隊来追隨窺公心源瑩澄徹<lb/>
亦如此水涅不緇里無追胥闗薄征峡山今是春臺熈<lb/>
邦人恐公日邊在誰䘏我老字我蚩何人勒銘泉上石<lb/>
後千萬年甘棠詩<lb/>
　　　和南風歌<lb/>
<pb n="KR4d0322_WYG_006-17b"/>
　　　　悦齋先生於寶慶丙戌為那君叔眀賦南風<lb/>
　　　　之歌寄意深婉後五年自遂寧藩牧開府盡<lb/>
　　　　䕶蜀師又三年端平改元以憲部尚書召叔<lb/>
　　　　眀袖詩渡瀘訪余於滄洲書堂輒賡元韻<lb/>
華清舞徹霓裳散五音繁㑹宵達旦人間何限失意人<lb/>
西商凄切離騷亂我所思兮在東周小雅盡廢心之憂<lb/>
更堪羌調日嘈雜徑欲洗耳寒江流那君十指含清風<lb/>
家無卓錐心願豐僊翁賞音那易得水流益濬山益崇<lb/>
<pb n="KR4d0322_WYG_006-18a"/>
疲氓望翁起憔悴蒲輪加璧幸可致請君抱琴往從之<lb/>
解愠阜財皇有意<lb/>
　　　喜雨歌<lb/>
　　　　部使者鏡齋梁先生以二江灌溉之利為西<lb/>
　　　　州民所寄督有司以時繕修㑹久不雨夏畦<lb/>
　　　　告病齋居蔬食遍走羣望誠意孚格雨澤昭<lb/>
　　　　蘇門人華陽尉掾程某以職事出入田畆間<lb/>
　　　　聞民謡之康樂也採為聲詩以咏歌之<lb/>
<pb n="KR4d0322_WYG_006-18b"/>
去年堰决秋雨霪南畆粒米如黄金縣官只道嵗中熟<lb/>
輸租歸家雷隠腹老翁戒兒力鋤耰忍饑少待眀年秋<lb/>
那知六月又不雨二江之流幾齟齬揵石震撼渠欲枯<lb/>
天逺不聞人號呼皇華使者民司命腸日九回恐民病<lb/>
齋居蔬食勤箋天灌口牲幣加眀蠲燎煙升空忽黮䨴<lb/>
須㬰六合澤霶霈連宵簷響未渠休溝塍泫泫膏乳流<lb/>
疲氓彈指拜公賜枵腸便覺有生意邊城十年戢干戈<lb/>
鄰焰逼我将奈何可憐十室九垂罄倉卒軍需何以應<lb/>
<pb n="KR4d0322_WYG_006-19a"/>
人情但知樂茍偷更須熟為根本謀察公憂民意懇懇<lb/>
定知憂國慮深逺為公志喜商聲謳願公為霖澤九州<lb/>
　　　喜雨上使君<lb/>
塞垣昬昬纒殺氣春陽暵旱慘如燬老蛟熟睡呼不起<lb/>
暴尫鞭巫徒為耳雲将族兮俄披靡飛亷之怒誰或使<lb/>
綿州刺史亦勞止寝不遑安食不旨瀝膽濡毫肝作紙<lb/>
封章夜訴天尺咫電幟簸紅雷虺虺一篩時有萬絲委<lb/>
旬浃頻占垤封蟻半夜流膏沃千里瓦溝佳聲宻飄灑<lb/>
<pb n="KR4d0322_WYG_006-19b"/>
簫韶九奏未堪擬焦巻一朝有生意夢魚之占立可俟<lb/>
中原格鬬何時已軍儲急須問庚癸剥膚駸駸㡬及髓<lb/>
國脉所寄将奚恃腐儒流浪半環水月蠹太倉三斛米<lb/>
干時無䇿顙有泚况忍懶書酣晝寐知元道州漢良吏<lb/>
可無長歌為志喜北風漲塵目易眯安得天河一湔洗<lb/>
豐年髙廪萬億秭重見周道平如砥<lb/>
　　　西瞻堂<lb/>
子長愛奇隘八荒岷雪千仭瓊珮鏘太守徳厚民不忘倚<lb/>
<pb n="KR4d0322_WYG_006-20a"/>
公筆椽輝耿光西瞻大書揭髙堂倚欄起我意激昻鏤<lb/>
冰刻楮非文章男子可不志四方<lb/>
　　　送李㣲之以史學召<lb/>
鴻蜚㝠㝠天宇空誰令矯翮修門羾承平在昔朝多賢<lb/>
猶念丘園天爵共泰山豹林来復去河南白雲堅不動<lb/>
斯文程伊嗣興起露門日日峩冠誦雖然去就跡參差<lb/>
髙風等是光吾宋秀巖素心非少室萬巻本期供世用<lb/>
當家幸有二仲賢不妨老子琴三弄紛披竹素勤日課<lb/>
<pb n="KR4d0322_WYG_006-20b"/>
蕭索松風酣午夢有来虞旌賁空谷例與蜀珍入包貢<lb/>
中興鉅典未殺青千古傳疑須折衷文孫嗣服渴延佇<lb/>
太史泚筆待錯綜姦䛕已死不難誅古今一轍猶聚訟<lb/>
緇衣信能心愛士白駒誰復語含諷丈夫出處亦何常<lb/>
毫芒難博丘山重勿學退之憂史禍勿似子長誇雍從<lb/>
孤騫終不嚇腐䑕覽輝未易来翔鳳平生我亦煎百憂<lb/>
四月長江逺追送丁寧寄語季成甫東華冠盖真一閧<lb/>
時撑小舫漾湖光莫遣紅塵撲飛鞚扶持姱節早歸来<lb/>
<pb n="KR4d0322_WYG_006-21a"/>
世故紛紛付時棟<lb/>
　　　送別周憲使<lb/>
春風浩蕩龍泓口逢逢船鼓驚雷吼皇華使者捧徴書<lb/>
萬里飛帆上南斗岷峩上下十六城後先持節知幾人<lb/>
公来非争赫赫名止水何曽風浪生腕裏權衡一丹筆<lb/>
與天通處惟欽恤孰知疾惡有剛腸乃似霜空鷹隼擊<lb/>
撓之不濁澄不清渠自好醜吾何心蔽以一言仁者勇<lb/>
嗜欲淺者天機深疇昔聲華塞穹壤旰食遙知渴忠讜<lb/>
<pb n="KR4d0322_WYG_006-21b"/>
紛紛鰍鱔困掇拾縱壑之鱗多漏網公歸便合横南床<lb/>
或袖諫紙朝眀光好将外臺督姦手鋤却廿年荆棘荒<lb/>
功名時来寧我貸不朽之傳軒冕外攬轡埋輪自一時<lb/>
至今日月炳前載才踈意廣一腐儒青㝠倚公借吹嘘<lb/>
病卧錦江八十日出門掻首空踟蹰西南望逺長安日<lb/>
寒雋陸沉幾千百乞與開陳政事堂更把夾囊細收拾<lb/>
軍興料須色目繁師老力屈民煩寃養疽一朝思潰裂<lb/>
廟謀得不憂本根三年福星耀參井愛士如渴民如命<lb/>
<pb n="KR4d0322_WYG_006-22a"/>
只今歸覲太㣲庭勿忘棠郊日延頸腐儒州縣甘浮沉<lb/>
骯髒羞作附驥蠅佇公入和南風琴磨崖大書頌中興<lb/>
　　　送崔吉甫外刺安康分韻得客字<lb/>
崔郎神駿如天馬兮来西極霜蹄蹴踏汗流赤不令長<lb/>
楸嘶風扈屬車亦合交河涉冰摧敵魄世無善御如王<lb/>
良可能帖耳受鞭策棧雲嵳峩漢江碧一眼長淮天不<lb/>
隔風寒幾處索調䕶我有奇謀同藥石囊書行萬里三<lb/>
載京華客浮雲黯黮一掃空歸来雙劍翔鳬舄行臺岌<lb/>
<pb n="KR4d0322_WYG_006-22b"/>
嶪立分鼎叱咤風霆人辟易文書曉夜来急急吏衙事<lb/>
繁牘山積那知退食清心堂萬巻敷床客滿席落落一<lb/>
世誰憐才令我推枕三太息翺翔半刺頭欲雪袖長奈<lb/>
何地褊迫我聞安康坦途走洛師内與荆襄梁益通血<lb/>
脉軍興生聚計蕭條嗷嗷悲鴻尚中澤鼓鼙何日當罷<lb/>
警濟時孰是良籌畫薫風催熟崆峒麥本根須人為<lb/>
愛惜志士慘淡意則同摻袪况復念行役君看老驥久<lb/>
伏櫪一蹴千里如咫尺醉歸為君慨慷擊唾壺天雞三<lb/>
<pb n="KR4d0322_WYG_006-23a"/>
呌東方白<lb/>
</p>
<p>
</p>
  </div>
</body>
</text>
</TEI>
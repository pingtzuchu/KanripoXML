<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
<head>竹山詞</head> <lb/>
    <p>
<pb n="KR4j0053_WYG_001-1a"/>
欽定四庫全書<lb/>
　竹山詞<lb/>
　　　　　　　　　　　　　宋　蔣捷　撰<lb/>
　　賀新郎<hi>秋曉</hi>
𣺌𣺌啼鴉了亘魚天寒生峭嶼五湖秋曉竹几一鐙人<lb/>
做夢嘶馬誰行古道起搔首窺星多少月有微黄籬無<lb/>
影挂牽牛數朶青花小秋太淡添紅棗　愁痕倚賴西<lb/>
風埽被西風翻催鬢鬒與秋俱老舊院隔霜簾不捲金<lb/>
<pb n="KR4j0053_WYG_001-1b"/>
粉屏邊醉倒計無此中年懷抱萬里江南吹簫恨恨參<lb/>
差白雁横天杪煙未歛楚山杳<lb/>
　　又<hi>約友三月旦飲</hi>
雁嶼晴嵐薄倚層屏千樹髙低粉纖紅弱雲隘東風藏<lb/>
不盡吹豔生香萬壑又散入汀蘅洲葯擾擾囱囱塵土<lb/>
面看歌鸎舞燕逢春樂人共物知誰錯　寳釵樓上圍<lb/>
簾幙小嬋娟雙調彈箏半霄鸞鶮我輩中人無此分琴<lb/>
思詩情當却也勝似愁横眉角芳景三分才過二便綠<lb/>
<pb n="KR4j0053_WYG_001-2a"/>
隂門巷楊花落沽斗酒且同酌<lb/>
　　又<hi>吳江</hi>
浪湧孤亭起是當年蓬萊頂上海風飄墜帝遣江神長<lb/>
守䕶八柱蛟龍纒尾鬬吐出寒煙寒雨昨夜鯨翻神軸<lb/>
動巻雕翬擲向虚空裏但留得絳虹住　五湖有客扁<lb/>
舟艤怕羣仙重游到此翠旌難駐手拍䦨干呼白鷺為<lb/>
我慇勤寄語奈鷺也驚飛沙渚星月一天雲萬壑覽茫<lb/>
茫宇宙知何處鼓雙楫浩歌去<lb/>
<pb n="KR4j0053_WYG_001-2b"/>
　　又<hi>懷舊</hi>
夢冷黄金屋嘆秦箏斜鴻陣裏素絃塵撲化作嬌鸎飛<lb/>
歸去猶認紗窗舊綠正過雨荆桃如菽此恨難平君知<lb/>
否似瓊臺湧起彈棊局消瘦影嫌明燭　鴛樓碎瀉東<lb/>
西玉問芳踪何時再展翠釵難卜待把宫眉横雲様描<lb/>
上生綃畫幅怕不是新來粧束綵扇紅牙今都在恨無<lb/>
人解聽開元曲空掩袖倚寒竹<lb/>
　　又<hi>兵後寓吳</hi>
<pb n="KR4j0053_WYG_001-3a"/>
深閣簾垂繡記家人軟語燈邊笑渦紅透萬叠城頭哀<lb/>
怨角吹落霜花滿袖影厮伴東奔西走望斷鄉闗知何<lb/>
處羨寒鴉到著黄昏後一㸃㸃歸楊栁　相看只有山<lb/>
如舊歎浮雲本是無心也成蒼狗明日枯荷包冷飯又<lb/>
過前頭小阜趂未發且嘗村酒醉探枵囊毛錐在問隣<lb/>
翁要寫牛經否翁不應但揺手<lb/>
　　沁園春<hi>為老人書南堂壁</hi>
老子平生辛勤幾年始有此廬也學那陶潛籬栽些菊<lb/>
<pb n="KR4j0053_WYG_001-3b"/>
依他杜甫園種些蔬除了雕梁肻容紫燕誰管門前長<lb/>
者車怪近日把一庭明月却借伊渠　鬢邊白髪紛如<lb/>
又何苦招賓納客歟但夏榻宵眠面風欹枕冬檐晝短背<lb/>
日觀書若有人尋只敎僮道這屋主人今日居休羨彼<lb/>
有揺金寳轡織翠華裾<lb/>
　　又<hi>次强雲卿韵</hi>
結算平生風流債負請一筆勾葢攻性之兵花圍錦陣<lb/>
毒身之鴆笑齒歌喉豈識吾儒道中樂地絶勝珠簾十<lb/>
<pb n="KR4j0053_WYG_001-4a"/>
里樓因底嘆晴乾不去待雨淋頭　休休著甚來由<lb/>
硬䥫漢從來氣食牛但只有千篇好詩好曲都無半㸃<lb/>
閒悶閒愁自古嬌波溺人多矣試問還能溺我不髙擡<lb/>
眼看牽絲傀儡誰弄誰收<lb/>
　　女冠子<hi>元夕</hi>
蕙花香也雪晴池館如畫春風飛到寳釵樓上一片笙<lb/>
簫琉璃光射而今燈謾掛不是暗塵明月那時元夜况<lb/>
年來心嬾意怯羞與蛾兒爭耍　江城人悄初更打問<lb/>
<pb n="KR4j0053_WYG_001-4b"/>
繁華誰解再向天公借剔殘紅灺但夢裏隱隱鈿車羅<lb/>
帕吳牋銀粉砑待把舊家風景寫成閒話笑綠鬟隣女<lb/>
綺窗猶唱夕陽西下<lb/>
　　又<hi>競渡</hi>
電旂飛舞雙雙還又爭渡湘灕雲外獨醒何在翠葯紅<lb/>
蘅芳菲如故深衷全未語不似素車白馬巻潮起怒但<lb/>
悄然千載舊跡時有閒人弔古　生平慣受椒蘭苦甚<lb/>
魄沉寒浪更被饞蛟妬結瓊紉璐料貝闕隱隱騎鯨煙<lb/>
<pb n="KR4j0053_WYG_001-5a"/>
霧楚妃花倚暮莫便玉簫吹了凌波同歩待月明洲渚<lb/>
小留旌節朗吟騷賦<lb/>
　　大聖樂<hi>陶成之生日</hi>
笙月涼邊翠翹雙舞夀仙曲破更聽得豔拍流星慢唱<lb/>
夀詞初了羣唱蓮歌主翁樓中披鶴氅展一笑微微紅<lb/>
透渦襟懷好縱炎官駐繖長是春和　千年鼻祖事業<lb/>
記曾趂雷聲飛快梭但也曾三徑撫松採菊隨分吟哦<lb/>
冨貴浮雲榮華風過淡處還他滋味多休辭飲有碧荷<lb/>
<pb n="KR4j0053_WYG_001-5b"/>
貯酒深似金荷<lb/>
　　解連環<hi>岳園牡丹</hi>
妬花風惡吹青隂漲却亂紅池閣駐媚景别有仙葩遍<lb/>
瓊甃小臺翠油疎箔舊日天香記曾遶玉奴絃索自長<lb/>
安路逺膩紫肥黄但譜東洛　天漢霽虹似昨聽鵑聲<lb/>
度月春又寥寞散豔魄飛入江南轉湖𣺌山茫夢境難<lb/>
託萬疊花愁正困倚鈎闌斜角待攜尊醉歌醉舞勸花<lb/>
自落<lb/>
<pb n="KR4j0053_WYG_001-6a"/>
　　永遇樂<hi>綠隂</hi>
清逼池亭潤浸山閣雲氣凝聚未有蟬前已無蝶後花<lb/>
事隨逝水西園支徑今朝重到半碍醉笻吟袂除非是<lb/>
鸎身瘦小暗中引雛穿去　梅簷溜滴風來吹斷放得<lb/>
斜照一縷玉子敲枰香綃落剪聲度深幾許層層離恨<lb/>
淒迷如此㸃破謾煩輕絮應難認爭春舊館倚紅杏處<lb/>
　　花心動<hi>南塘元夕</hi>
春入南塘粉梅花盈盈倚風微笑虹暈貫簾星毬攢巷<lb/>
<pb n="KR4j0053_WYG_001-6b"/>
徧地寳光交照湧金門外樓臺影參差<graphic n="KR1171" url="https://raw.githubusercontent.com/kanripo/KR-Gaiji/master/images/KR1171.png" mimeType="image/png"/>西湖波渺莫<lb/>
天逺芙容萬朶是誰移到　鬒鬢雙仙未老陪玳席佳<lb/>
賔㬉香雲繞翠簨叩氷銀管噓霜瑞露滿鍾頻釂醉歸<lb/>
深院重歌舞琱盤轉珍珠紅小鳯洲栁絲絲淡煙弄曉<lb/>
　　金盞子<hi>秋思</hi>
練月縈窗夢乍醒黄花翠竹庭館心字夜香消人孤另<lb/>
雙鶼被他羞看擬待告訴天公減秋聲一半無情雁正<lb/>
用恁時飛來呌雲尋伴　猶記杏櫳㬉銀燭下纖影缷<lb/>
<pb n="KR4j0053_WYG_001-7a"/>
佩驪春渦暈紅豆小鶯衣嫩珠痕淡印芳汗自從信誤<lb/>
青鸞想籠鸎停喚風刀快剪盡畫簷梧桐怎剪愁斷<lb/>
　　喜遷鸎<hi>暮春</hi>
游絲纖弱謾著意絆春春難憑託水㬉成紋雲晴生影<lb/>
芳草漸侵裙幄露添牡丹新豔風擺秋千閒索對此景<lb/>
動髙歌一曲何妨行樂　行樂君聽取鸎囀綠窗也似<lb/>
來相約粉壁題詩香街走馬爭奈鬢絲輸却夢回晝長<lb/>
無事聊倚䦨干斜角翠深處看悠悠幾㸃楊花飛落<lb/>
<pb n="KR4j0053_WYG_001-7b"/>
　　又<hi>改前詞</hi>
游絲纖弱謾著意絆春春難憑託水暖成紋雲晴生影<lb/>
雙燕又窺簾幙露添牡丹新豔風擺秋千閒索對此景<lb/>
動髙歌一曲何妨行樂　行樂春正好無奈綠窗孤負<lb/>
敲棊約錦幄調笙銀瓶索酒爭奈也曾迷著自從髪凋<lb/>
心倦常倚釣䦨斜角翠深處看悠悠幾㸃楊花飛落<lb/>
　　晝錦堂<hi>荷花</hi>
染栁煙消敲菰雨斷歴歴猶寄斜陽掩冉玉妃芳袂擁<lb/>
<pb n="KR4j0053_WYG_001-8a"/>
出靈塲倩他鴛鴦來寄語駐君舴艋亦何妨漁榔靜獨<lb/>
奏櫂歌邀妃試酌清觴　湖上雲漸暝秋浩蕩鮮風支<lb/>
盡蟬糧贈我非環非佩萬斛生香半蝸茆屋歸雲影數<lb/>
螺苔石壓波光鴛鴦笑何似且留雙檝翠隱紅藏<lb/>
　　水龍吟<hi>傚稼軒體招落梅魂</hi>
醉兮瓊瀣浮觴些招兮遣巫陽些君毋去此颶風將起<lb/>
天微黄些野馬塵埃汚君楚楚白霓裳些駕空兮雲浪<lb/>
茫洋東下流君往他方些　月滿兮西廂些呌雲兮笛<lb/>
<pb n="KR4j0053_WYG_001-8b"/>
淒涼些歸來兮為我重倚蛟背寒鱗蒼些俯視春紅浩<lb/>
然一笑吐幽香些翠禽兮弄曉招君未至我心傷些<lb/>
　　瑞鶴仙<hi>紅葉</hi>
縞霜飛霽雪漸翠減涼痕猩浮寒血山窗夢淒切短吟<lb/>
笻猶倚鸎邊新樾花魂未歇似追惜芳消豔滅挽西風<lb/>
再入柔柯誤染紺雲成纈　休説深題錦翰淺泛瓊漪<lb/>
暗春曾泄情條萬結依然是未愁絶最憐他南苑空堦<lb/>
堆遍人隔仙蓬怨别鎻芙容小殿秋深碎蛩訴月<lb/>
<pb n="KR4j0053_WYG_001-9a"/>
　　又<hi>鄉城見月</hi>
紺煙迷雁迹漸斷鼓零鐘街喧初息風檠背寒壁放氷<lb/>
蜍飛到絲絲簾隙瓊魂暗泣念鄉闗霜蕪似織謾將身<lb/>
化鶴歸來忘却舊逰端的　懽極蓬壺蕖浸花院梨溶醉<lb/>
連春夕柯雲罷奕櫻桃在夢難覓勸清光乍可幽窗相<lb/>
伴休照紅樓夜笛怕人間換譜伊涼素娥未識<lb/>
　　又<hi>夀東軒立冬前一日</hi>
玉霜生穗也𣺌洲雲翠痕雁繩低也層簾四垂也錦堂<lb/>
<pb n="KR4j0053_WYG_001-9b"/>
寒早近開爐時也香風逓也是東籬花深處也料此花<lb/>
伴我仙翁未肯放秋歸也　嬉也繒波穩舫鏡月危樓<lb/>
釂瓊<graphic n="KR0755" url="https://raw.githubusercontent.com/kanripo/KR-Gaiji/master/images/KR0755.png" mimeType="image/png"/>也籠鸎睡也紅粧旋舞衣也待紗燈客散紗窗<lb/>
月上便是嚴凝序也換青氊小帳圍春又還醉也<lb/>
　　又<hi>買妾名雪香</hi>
素肌元是雪向雪裏帶香更添奇絶梅花太孤潔問梨<lb/>
花何似風標難説長洲漾楫料鴛邊嬌蓉乍折對珠籠<lb/>
自剪涼衣愛把淡羅輕疊　清徹螺心翠靨龍吻瓊涎<lb/>
<pb n="KR4j0053_WYG_001-10a"/>
總成虚設微微醉纈窗燈暈弄明滅算銀臺高處芳菲<lb/>
仙佩歩徧纖雲萬葉覺來時人在紅幬半廊界月<lb/>
　　木蘭花慢<hi>氷</hi>
傍池䦨倚徧問山影是誰偷但鷺歛瓊絲鴛藏繡羽礙<lb/>
浴妨浮寒流暗衝片響似犀椎帶月靜敲秋因念涼荷<lb/>
院宇粉丸曾泛金甌　粧樓曉澀翠罌油倦鬢理還休<lb/>
更有何意緒憐他半夜缾破梅愁紅裯淚乾萬㸃待穿<lb/>
來寄與薄情收只恐東風未轉悞人日望歸舟<lb/>
<pb n="KR4j0053_WYG_001-10b"/>
　　又<hi>再賦前題</hi>
𣺌琉璃萬頃冷光射夕陽洲見敗栁漂枝殘蘆泛葉欲<lb/>
去仍留羅幬少年夢裏正窺簾月浸素肌柔誰念衰翁<lb/>
自老斷髭凍得成虬　凝眸一望絶飛鷗宇宙正清幽<lb/>
謾細敲紫硯輕呵翠管吟思難抽颼颼晩風又起但時<lb/>
聽碎玉落簷頭多少梅花片腦醉來誤整香篝<lb/>
　　珍珠簾<hi>夀岳君選</hi>
書樓四面筠簾捲微薰起翠弄懸纖絲軟樓上讀書仙<lb/>
<pb n="KR4j0053_WYG_001-11a"/>
對寳狻霏轉繡館釵行雲度影灩夀<graphic n="KR1553" url="https://raw.githubusercontent.com/kanripo/KR-Gaiji/master/images/KR1553.png" mimeType="image/png"/>盈盈爭勸爭勸<lb/>
奈芸邊事切花中情淺　金奏未響昏蜩早傳言放却<lb/>
舞衫歌扇栁雨一窩涼再展開湘巻萬顆蕖心瓊珠輥<lb/>
細滴與銀朱小硯深院待月滿廊腰玉笙又逺<lb/>
　　高陽臺<hi>芙容</hi>
霞鑠簾珠雲蒸篆玉環樓婉婉飛鈴天上王郎飈輪此<lb/>
地曾停秋香不斷臺隍逺溢萬樷錦豔鮮明事成塵鸞<lb/>
鳯簫中空度歌聲　臞翁一㸃清寒性慣飱英菊嶼飲<lb/>
<pb n="KR4j0053_WYG_001-11b"/>
露蘭汀透屋髙紅新營小様花城霜濃月淡三更夢夢<lb/>
曼仙來倚吟屏共襟期不是瓊姬不是芳卿<lb/>
　　又<hi>送翠英</hi>
燕捲晴絲蜂黏落絮天敎綰住閒愁閒裏清明囱囱粉<lb/>
澀紅羞燈搖縹暈茸窗冷語未闌娥影分収好傷情春<lb/>
也難留人也難留　芳塵滿目總悠悠問縈雲珮響還<lb/>
繞誰樓别酒纔斟從前心事都休飛鸎縱有風吹轉奈<lb/>
舊家苑已成秋莫思量楊栁灣西且櫂吟舟<lb/>
<pb n="KR4j0053_WYG_001-12a"/>
　　又<hi>閙元宵</hi>
橋尾星沉街心塵歛天公還把春饒桂月黄昏金絲栁<lb/>
換星揺相逢小曲方嫌冷便㬉薰珠絡香飄却憐他隔<lb/>
嵗芳期枉費囊綃　人情終似娥兒舞到頻翻宿粉怎<lb/>
比初描認得游蹤花驄不住嘶驕梅梢一寸殘紅炬喜<lb/>
尚堪移照櫻桃醉醺醺不記元宵只道花朝<lb/>
　　春夏兩相期<hi>夀謝令人</hi>
聽深深謝家庭館東風對語雙燕似説朝來天上婺星<lb/>
<pb n="KR4j0053_WYG_001-12b"/>
光現金裁花誥紫泥香繡裹藤輿紅茵軟散蠟宫輝行<lb/>
鱗厨品至今人羨　西湖萬栁如線料月仙當此小停<lb/>
飈輦付與長年敎見海心波淺縈雲玉佩五侯門洗雲<lb/>
華洞三春苑慢拍調鸎急鼓催鸞翠隂生院<lb/>
　　念奴嬌<hi>夀薛稼堂</hi>
稼翁居士有幾多抱負幾多聲價玉立繡衣霄漢表曾<lb/>
覽八州風化進退行藏此時正要一著髙天下黄埃撲<lb/>
面不成也控羸馬　人道雲出無心纔離山後豈是無<lb/>
<pb n="KR4j0053_WYG_001-13a"/>
心者自古達官酣富貴往往遭人描畫只有青門種瓜<lb/>
閒客千載傳佳話稼翁一笑吾今亦愛吾稼<lb/>
　　絳都春<hi>春愁</hi>
春愁怎畫正鸎桃帶綠酴醿花謝細雨院深淡月廊斜<lb/>
重簾挂歸時記約燒燈夜早拆盡秋千紅架縱然歸近<lb/>
風光又是翠隂初夏　婭姹嚬青泫白恨玉珮罷舞芳<lb/>
塵凝榭幾擬倩人付與蘭香秋羅帕知他墮策斜籠馬<lb/>
在底處垂楊樓下無言暗擁嬌鬟鳯釵溜也<lb/>
<pb n="KR4j0053_WYG_001-13b"/>
　　聲聲慢<hi>秋聲</hi>
黄花深巷紅葉低窗淒涼一片秋聲豆雨聲來中間夾<lb/>
帶風聲疎疎二十五㸃麗譙門不鎖更聲故人逺問誰<lb/>
揺玉珮簷底鈴聲　彩角聲吹月墮漸連營馬動四起<lb/>
笳聲閃爍鄰燈燈前尚有砧聲知他訴愁到曉碎噥噥<lb/>
多少蛩聲訴未了把一半分與㕍聲<lb/>
　　尾犯<hi>寒夜</hi>
夜倚讀書床敲碎唾壺燈暈明滅多事西風把亝鈴頻<lb/>
<pb n="KR4j0053_WYG_001-14a"/>
掣人共語温温芋火㕍孤飛蕭蕭蘆雪徧䦨干外萬頃<lb/>
魚天未了予愁絶　雞邊長劒舞念不到此様豪傑瘦<lb/>
骨稜稜但淒其衾鐵是非夢無痕堪記似雙瞳繽紛翠<lb/>
纈浩然心在我逢著梅花便説<lb/>
　　滿江紅<lb/>
一掬鄉心付杳杳露莎煙葦來相伴淒然客影謝他窮<lb/>
鬼新綠舊紅春又老少𤣥老白人生幾况無情世故盪<lb/>
摩中凋英偉　詞塲筆行羣蟻戰塲胄藏羣蟻問如何<lb/>
<pb n="KR4j0053_WYG_001-14b"/>
清晝倚藤凭棐流水青山屋上下束書壺酒船頭尾任<lb/>
垂涎斗大印黄金狂周顗<lb/>
　　又<hi>秋旅</hi>
秋本無愁奈客裏秋偏岑寂身老大懽敲秦缶嬾移陶<lb/>
甓萬誤曾因疎處起一閒且向貧中覓笑新來多事是<lb/>
征鴻聲嘹嚦　雙戸掩孤燈剔書束架琴懸壁笑人間<lb/>
無此小窗幽閴浪逺微聽葭葉響雨殘細數梧梢滴正<lb/>
依稀夢到故人家誰橫笛<lb/>
<pb n="KR4j0053_WYG_001-15a"/>
　　探芳信<hi>菊</hi>
醉吟嘯似有人黄裳孤竚塵表漸老侵芳歳識君恨不<lb/>
早料應陶令吟魂在凝此秋香妙傲霜姿尚想前身倚<lb/>
窗餘傲　回首醉年少控駿馬花邊紅軃茸㡌淡泊東<lb/>
籬有誰肯夢飛到正襟三誦悠然句聊遣花微笑酒休<lb/>
賖醒眼看花正好<lb/>
　　梅花引<hi>荆溪阻雪花或作江城梅  引</hi>
白鷗問我泊孤舟是身留是心留心若留時何事鎻眉<lb/>
<pb n="KR4j0053_WYG_001-15b"/>
頭風拍小簾燈暈舞對閒影冷清清憶舊遊　憶舊遊<lb/>
舊遊今在不花外樓栁下舟夢也夢也夢不到寒水空<lb/>
流漠漠黄雲溼透木綿裘都道無人愁似我今夜雪有<lb/>
梅花似我愁<lb/>
　　洞仙歌<hi>對雨思友</hi>
世間何處最難忘盃酒唯是停雲想親友此時無一盞<lb/>
千種離愁西風外長伴枯荷衰栁　去年深夜語傾倒<lb/>
書忩短燭心懸小紅豆記得到門時雨正蕭蕭嗟今雨此<lb/>
<pb n="KR4j0053_WYG_001-16a"/>
情非舊待與子相期采黄花又未卜重陽果能晴否<lb/>
　　又<hi>栁</hi>
枝枝葉葉受東風調弄便是鸎穿也微動自鵞黄千縷<lb/>
數到飛綿閒無事誰管將春迎送　輕柔心性在敎得<lb/>
遊人酒舞花吟恣狂縱更誰家鸞鏡裏貪學纖蛾移來<lb/>
傍粧樓新種總不道江頭鎻清愁正雨𣺌煙茫翠隂如<lb/>
夢<lb/>
　　最髙樓<hi>催春</hi>
<pb n="KR4j0053_WYG_001-16b"/>
新春景明媚在何時宜早不宜遲軟塵巷陌青油幰重<lb/>
簾深院畫羅衣要些兒晴日照暖風吹　一片片雪兒<lb/>
休要下一㸃㸃雨兒休要灑纔恁地越愆期悠悠不趂<lb/>
梅花到囱囱枉帶栁花飛倩黄鸎將我話報春歸<lb/>
　　祝英臺<hi>次韵</hi>
栁邊樓花下館低捲繡簾半簾外天絲擾擾似情亂知<lb/>
他蛾綠纖眉鵝黄小袖在何處閒遊閒玩　最堪嘆箏<lb/>
面一寸塵深玉柱網斜雁譜字紅鸞剪燭記同看㡬<lb/>
<pb n="KR4j0053_WYG_001-17a"/>
回傳語東風將愁吹去怎奈向東風不管<lb/>
　　風入松<hi>戲人去妾</hi>
東風方到舊桃枝仙夢已雲迷畫䦨紅子樗蒲處依然<lb/>
是春晝簾垂恨殺河東獅子驚回海底鷗兒　尋芳小<lb/>
歩莫嫌遲此去却慵移斷腸不在分襟後元來在襟未<lb/>
分時栁㟁猶攜素手蘭房早掩朱扉<lb/>
　　解珮令<hi>春</hi>
春晴也好春隂也好著些兒春雨越好春雨如絲繡出<lb/>
<pb n="KR4j0053_WYG_001-17b"/>
花枝紅裊怎禁他孟婆合皁　梅花風小杏花風小海<lb/>
棠風驀地寒峭嵗歳春光被二十四風吹老楝花風爾<lb/>
且慢到<lb/>
　　一剪梅<hi>宿龍游朱氏樓</hi>
小巧樓臺眼界寛朝巻簾看莫巻簾看故鄉一望一心<lb/>
酸雲又迷漫水又迷漫　天不敎人客夢安昨夜春寒<lb/>
今夜春寒梨花月底兩眉攢敲遍闌干拍遍䦨干<lb/>
　　又<hi>舟過吳江</hi>
<pb n="KR4j0053_WYG_001-18a"/>
一片春愁待酒澆江上舟揺樓上帘招秋娘度與泰娘<lb/>
嬌風又飄飄雨又蕭簫　何日歸家洗客袍銀字笙調<lb/>
心字香燒流光容易把人抛紅了櫻桃綠了芭蕉<lb/>
　　唐多令<hi>夀東軒</hi>
秋碧瀉晴灣樓臺雲影閒記仙家元在蓬山飛到雁峯<lb/>
塵更少三萬頃玉無邊　金醆倒垂蓮歌揺香霧鬟任<lb/>
芙容月轉朱䦨天氣已涼猶未冷重九後小春前<lb/>
　　栁梢青<hi>感舊</hi>
<pb n="KR4j0053_WYG_001-18b"/>
小飲微吟殘燈斷雨靜戸幽窗幾度花開幾番花謝又<lb/>
到昏黄　潘娘不是潘郎料應也霜黏鬢傍鸚鵡闌空<lb/>
鴛鴦壺破煙𣺌雲茫<lb/>
　　阮郎歸<hi>客中思馬跡山</hi>
雪飛燈背雁聲低寒生紅被池小屏風畔立多時閒看<lb/>
番馬兒　新搵淚舊題詩一般羅帶垂瓊簫夜夜挾愁<lb/>
吹梅花知不知<lb/>
　　金蕉葉<hi>秋夜不寐</hi>
<pb n="KR4j0053_WYG_001-19a"/>
雲褰翠幙滿天星碎珠迸索孤蟾䦨外照我看看過轉<lb/>
角　酒醒寒砧正作待眠來夢魂怕惡枕屏那更畫了<lb/>
平沙斷雁落<lb/>
　　小重山<lb/>
晴浦溶溶明斷霞樓臺揺影處是誰家銀紅裙襇皺宫<lb/>
紗風前坐閒鬬鬱金芽　人散樹啼鴉粉團黏不住舊<lb/>
繁華雙龍尾上月痕斜而今照冷淡白菱花<lb/>
　　又<lb/>
<pb n="KR4j0053_WYG_001-19b"/>
曾伴芳卿鏘珮環西風吹夢斷墮人寰假饒無分入雕<lb/>
䦨窺粧鏡也令小溪灣　此地有誰憐斜陽半卧處牧<lb/>
童攀勸花休苦恨天慳從來道薄命是朱顔<lb/>
　　白苧<lb/>
正春晴又春冷雲低欲落瓊苞未剖早是東風作惡旋<lb/>
安排一雙銀蒜鎮羅幙幽壑水生漪皺嫩綠潛鱗初躍<lb/>
愔愔門巷桃樹紅纔約畧知甚時霽華烘破青青萼<lb/>
憶昨引蝶花邊近來重見身學垂楊瘦削問小翠眉山<lb/>
<pb n="KR4j0053_WYG_001-20a"/>
為誰攢却斜陽杜宇任蛛絲罥徧玉箏絃索戸外惟聞放<lb/>
剪刀聲深在粧閣料想裁縫白苧春衫薄<lb/>
　　蝶戀花<hi>風蓮</hi>
我愛荷花花最軟錦拶雲挨朶朶嬌如顫一陣微風來<lb/>
自逺紅低欲蘸涼波淺　莫是羊家張靜婉抱月飄煙<lb/>
舞得腰肢倦偷把翠羅香被展無眠却又頻翻轉<lb/>
　　虞美人<hi>梳樓</hi>
絲絲楊栁絲絲雨春在溟濛處樓兒忒小不藏愁幾度<lb/>
<pb n="KR4j0053_WYG_001-20b"/>
和雲飛去覓歸舟　天憐客子鄉闗逺借與花消遣海<lb/>
棠紅近綠䦨干纔巻朱簾却又晩風寒<lb/>
　　又<hi>聽雨</hi>
少年聽雨歌樓上紅燭昏羅帳壯年聽雨客舟中江闊<lb/>
雲低斷雁呌西風　而今聽雨僧廬下鬢已星星也悲<lb/>
歡離合總無情一任堦前㸃滴到天明<lb/>
　　南鄉子<lb/>
泊雁小汀洲冷淡湔裙水浸秋裙上唾花無覓處重游<lb/>
<pb n="KR4j0053_WYG_001-21a"/>
隔栁惟存月半鈎　凖擬架層樓望得伊家見始休還<lb/>
怕粉雲天末起悠悠化作相思一片愁<lb/>
　　又<hi>塘門元宵</hi>
翠<graphic n="KR0955" url="https://raw.githubusercontent.com/kanripo/KR-Gaiji/master/images/KR0955.png" mimeType="image/png"/>夜游車不到山邊與水涯隨分紙燈三四盞鄰家<lb/>
便做元宵好景誇　誰解倚梅花思想燈毬墜絳紗舊<lb/>
説夢華猶未了堪嗟纔百餘年又夢華<lb/>
　　歩蟾宫<hi>木犀</hi>
綠華剪碎嬌雲瘦賸粧㸃菊前蓉後涓涓月也染成香<lb/>
<pb n="KR4j0053_WYG_001-21b"/>
又何況纖羅襟袖　秋窗一夜西風驟翠奩鎖瓊珠花<lb/>
鏤人間富貴總浮雲且和露攀花三嗅<lb/>
　　又<hi>春景</hi>
玉窗掣鎖香雲漲喚綠袖低敲方響流蘇拂處字微訛<lb/>
但斜倚紅梅一晌　濛濛月在簾衣上做池館春隂模<lb/>
様春隂模様不如晴這催雪曲兒休唱<lb/>
　　玉樓春<hi>桃花灣馬跡</hi>
秦人占得桃源地説道花深堪避世桃花灣内豈無花<lb/>
<pb n="KR4j0053_WYG_001-22a"/>
吕政馬來攔不住　明朝與子穿花去去看霜蹄剜石<lb/>
處茫茫秦事是耶非萬一問花花解語<lb/>
　　戀繡衾<lb/>
蒨金小袖花下行過橋亭倚樹聽鸎被栁線低縈鬢紺<lb/>
雲垂釵鳯半横　紅薇影轉晴窗盡漾蘭心未到繡屏<lb/>
奈一㸃春恨在青娥彎處又生<lb/>
　　浪淘沙<hi>夜景</hi>
人愛曉粧鮮我愛粧殘翠釵扶住欲欹鬟印了夜香無<lb/>
<pb n="KR4j0053_WYG_001-22b"/>
事也月上涼天　新譜學筝難愁湧蛾灣一床衾浪未<lb/>
紅翻聽得人催佯不采去洗珠鈿<lb/>
　　又<hi>重九</hi>
明露浴疎桐秋滿簾櫳揜琹無語意忡忡搯破東窗窺<lb/>
皓月早上芙容　前事𣺌茫中煙水孤鴻一尊重九又<lb/>
成空不解吹愁吹㡌落恨殺西風<lb/>
　　燕歸梁<hi>風蓮</hi>
我夢唐宫春晝遲正舞到曵裙時翠雲隊仗絳霞衣慢<lb/>
<pb n="KR4j0053_WYG_001-23a"/>
騰騰手雙垂　忽然急鼓催將起似綵鳯亂驚飛夢回<lb/>
不見萬瓊妃見荷花被風吹<lb/>
　　歩蟾宫<hi>中秋</hi>
去年雲揜氷輪皎喜今歳微隂俱埽乾坤一片玉琉璃<lb/>
怎算得清光多少　無歌無酒癡頑老對愁影翻嫌分<lb/>
曉天公元不負中秋我自把中秋誤了<lb/>
　　南鄉子<hi>黄葵</hi>
冷淡是秋花更比秋花冷淡些到處芙蓉供醉賞從他<lb/>
<pb n="KR4j0053_WYG_001-23b"/>
自有幽人處士誇　寂莫兩三葩晝日無風也帶斜一<lb/>
片西窗殘照裏誰家捲却湘裙薄薄紗<lb/>
　　行香子<hi>舟宿蕳灣</hi>
紅了櫻桃綠了芭蕉送春歸客尚蓬飄昨宵穀水今夜<lb/>
蘭臯奈雲溶溶風淡淡雨瀟瀟　銀字笙調心字香<lb/>
燒料芳踪乍整還凋待將春恨都付春潮過窈娘堤秋<lb/>
娘渡泰娘橋<lb/>
　　粉蝶兒<hi>殘春</hi>
<pb n="KR4j0053_WYG_001-24a"/>
啼鴂聲中春光化成春夢問東君仗誰將送燕憐晴鸎<lb/>
愛㬉一窗方閧奈囱囱催他栁綿狂縱　輕羅小扇桐<lb/>
花又飛么鳯記寒吟沁梅霜凍古今來人易老莫閒雙<lb/>
鞚尚堪遊荼䕷粉雲香洞<lb/>
　　翠羽吟<lb/>
紺露濃映素空樓觀峭玲瓏粉凍霽英冷光揺蕩古青<lb/>
松半規黄昏淡月梅氣山影溟濛有麗人歩依脩竹瀟<lb/>
然態若游龍　綃袂微皺水溶溶仙莖清瀣淨洗斜紅<lb/>
<pb n="KR4j0053_WYG_001-24b"/>
勸我浮香桂酒環珮暗解聲飛芳靄中弄春弱栁垂絲<lb/>
慢按翠舞嬌童醉不知何處驚剪剪淒緊霜風夢醒尋<lb/>
痕訪蹤但留殘月掛蒼穹梅花未老翠羽雙吟一片曉<lb/>
峯<lb/>
　　賀新郎<hi>鄉士以狂得罪賦此餞行</hi>
甚矣君狂矣想胸中些兒磊磈酒澆不去㨿我看來何<lb/>
所似一似韓家五鬼又一似楊家風子怪鳥啾啾鳴未<lb/>
了被天公捉在樊籠裏這一錯鐵難鑄　濯溪雨漲荆<lb/>
<pb n="KR4j0053_WYG_001-25a"/>
溪水送君歸斬蛟橋外水光清處世上恨無樓百尺裝<lb/>
著許多俊氣做㺯得栖栖如此臨别贈言朋友事有殷<lb/>
懃六字君聽取節飲食慎言語<lb/>
　　又<hi>贈彈琵琶者</hi>
妾有琵琶譜抱金槽慢撚輕攏栁梢鸎妬羽調六么彈<lb/>
遍了花底靈犀暗度奈敲斷玉釵纖股紙畫屏深朱戸<lb/>
揜捲西風滿地吹塵土芳事往蝶空訴　天公把妾芳<lb/>
心誤小樓東隱約誰家鳯簫鼉鼓淚㸃染衫雙袖翠修<lb/>
<pb n="KR4j0053_WYG_001-25b"/>
竹淒其又莫背燈影蕭條情互捐佩洲前裙屐冷𣺌無<lb/>
邊一片相思苦春去也亂紅舞<lb/>
　　又<hi>題後院畫像</hi>
綠墮雲垂領背琵琶盈盈裹手粉間紅靚依約春游歸<lb/>
來倦又似春眠未醒灩寒泚低迷蓉影鸎帶鬆聲飛過<lb/>
也栁窗深尚記停針聽魂浩蕩孤芳景　金釵斷股瓶<lb/>
沉井問蘇城香銷巻子倩誰題詠燈暈青紅殘醉在小<lb/>
院屏昏帳暝誤嗔怪眉心慵整人道眞眞招得下任千<lb/>
<pb n="KR4j0053_WYG_001-26a"/>
呼萬喚無言應空對此淚花冷<lb/>
　　摸魚兒<hi>夀東軒</hi>
軃吟鞭雁峰髙處曾游長夀仙府年年長見瑶簪㑹霞<lb/>
杪葢芝輕度開繡户有萬朶芙容賸染秋光素清簫麗<lb/>
芳任灩玉盃深鸞酣鳯醉猶未洞天莫　塵緣誤迷却<lb/>
桃源舊歩飛瓊芳夢同賦朝來聞道仙童晏翹首翠房<lb/>
𤣥圃雲又霧身恍到微茫認得胎禽舞遥汀近浦便一<lb/>
葦漁航撑煙載雨歸去伴寒鷺<lb/>
<pb n="KR4j0053_WYG_001-26b"/>
　　沁園春<hi>夀岳君舉</hi>
昔裴晉公生甲辰歳秉唐相鈞向東都治第纔娛老眼<lb/>
北門建節又絆閒身燠館花濃涼臺月淡不記弓刀千<lb/>
騎塵誰堪羡羨南塘居士做㪚仙人　南塘水滿晴雲<lb/>
三百樹鳯洲楊栁春有緑衣奏曲金<hi>闕</hi>小雁綵衣勸酒玉<lb/>
跪雙麟前後同年逸勞異趨中立翻成雌甲辰斯言也<lb/>
是梅花説與竹里山民<lb/>
　　喜遷鸎<hi>金港阻風</hi>
<pb n="KR4j0053_WYG_001-27a"/>
風濤如許被閒鷗誚我君行良苦槲葉深灣蘆窠窄港<lb/>
小憇倦篙慵櫓壯年夜吹笛去驚得魚龍嘷舞悵今老<lb/>
但篷窗緊揜荒涼愁愫　别浦雲斷處低雁一繩攔斷<lb/>
家山路佩玉無詩飛霞乏序滿席快飈誰付醉中幾番<lb/>
重九合度芳尊孤負便晴否怕明朝蝶冷黄花秋圃<lb/>
　　又<hi>春晴</hi>
晴天寥廓被孤雲畫出離愁消索玉局彈棊金釵剪燭<lb/>
芳思可勝揺落鏡粧為慵遲晩笙曲緣愁差錯倒纖指<lb/>
<pb n="KR4j0053_WYG_001-27b"/>
更從頭細數年旹同樂　寂寞花院悄昨夜醉眠夢也<lb/>
難憑託車角生旹馬足方後才始斷伊漂泊悶無半分<lb/>
消遣春又一番擔閣倚䦨久奈東風忒冷紅綃單薄<lb/>
　　齊天樂<hi>元夜閱夢華錄</hi>
銀蟾飛到觚稜外娟娟下窺龍尾電紫鞘輕雲紅筤曲<lb/>
雕玉輿穿燈底峰繒岫綺沸一簇人聲道隨竿媚侍女<lb/>
迎鑾燕嬌鸎姹炫珠翠　華胥仙夢未了被天公澒洞<lb/>
吹換塵世淡栁湖山濃花巷陌惟説錢塘而已回頭汴<lb/>
<pb n="KR4j0053_WYG_001-28a"/>
水望當日宸遊萬里發處但有寒蕪夜深青燐起<lb/>
　　念奴嬌<hi>夢有奏方響而舞者</hi>
夜深清夢到樷華深處滿襟氷雪人在璚雲方響樂杳<lb/>
杳衝牙清絶翠簨翔龍金樅躍鳯不是㽔賔鐵淒鏘仙<lb/>
調風敲珠樹新折　中有五色光開參差披影對舞仙<lb/>
香徹霧閣雲窗歸去也笑擁靈君旌節六曲䦨干一<lb/>
聲鸚鵡霍地花空滅夢回孤館秋笳霜外嗚咽<lb/>
　　應天長<hi>次清眞韵</hi>
<pb n="KR4j0053_WYG_001-28b"/>
栁湖載酒梅墅賖棊東風袖裏寒色轉翠籠池閣含櫻<lb/>
薦鸎食囱囱過春是客㺯細雨晝隂生寂似瓊花滴下<lb/>
紅裳再返仙籍　無限倚䦨愁夢斷雲簫鵑呌度青壁<lb/>
漫有戲龍盤盈盈住花宅驕驄馬嘶巷陌户半揜墮鞭<lb/>
無迹但追想白苧裁縫燈下初識<lb/>
　　賀新郎<hi>櫽栝松詩</hi>
絶代幽人獨揜芳姿深居何處亂雲深谷自説闗中良<lb/>
家子零落聊依草木世䘮敗誰收骨肉輕薄兒郎為夫<lb/>
<pb n="KR4j0053_WYG_001-29a"/>
壻愛新人窈窕顔如玉千萬事風前燭　鴛鴦一旦成<lb/>
孤宿最堪憐新人歡笑舊人哀哭侍婢賣珠回來後相<lb/>
與牽蘿補屋謾采得栢枝盈掬日莫山中天寒也翠綃<lb/>
衣薄甚肌生粟空歛袖倚修竹<lb/>
　　玉漏遲<hi>夀東軒</hi>
客窗空翠杪前生飲慣長生瓊醥回首紅塵換了<hi>闕</hi>花<lb/>
<graphic n="KR0955" url="https://raw.githubusercontent.com/kanripo/KR-Gaiji/master/images/KR0955.png" mimeType="image/png"/>草隔水神仙洞府但只有飛霞能到誰信道西風送<lb/>
我還陪清嘯　縹緲栁側䨥樓正繡幙圍春露深煙悄<lb/>
<pb n="KR4j0053_WYG_001-29b"/>
魚尾傍旹雪上鬒雲猶少醉傍芙容目語願來此年年<lb/>
簮㡌青嶼小鶴立淡煙秋曉<lb/>
　　又<hi>傅巖叟初如武林納浴堂徐氏女子于客樓其歸也亦貯之所居樓上而圖西湖景于樓壁</hi>
翠鴛雙穗冷鸎聲喚轉春風芳景花湧袖香此度徐粧<lb/>
偏稱水月仙人院宇到處有西湖如鏡煙岫暝纖蔥誤<lb/>
指蓮峰篁嶺　料想小閣初逢正浪拍紅猊袖飛金餅<lb/>
樓倚斜暉賸把佳期重省萬種惺忪笑語一㸃溫柔情<lb/>
性釵倦整盈盈背燈嬌影<lb/>
<pb n="KR4j0053_WYG_001-30a"/>
　　髙陽臺<hi>江隂道中有懷</hi>
宛轉憐香徘徊顧影臨分更倚苔身多謝殘英飛來逺<lb/>
逺隨人回頭却望晴簷下等幾番小摘微薰到而今獨<lb/>
裊鞭梢笑不成春　愁吟未了煙林曉有垂楊夾路也<lb/>
為輕顰今夜山窗還應夢繞梨雲行囊不是吳牋少問<lb/>
倩誰去寫花真待歸時葉底紅肥細雨如塵<lb/>
　　探春令<hi>春怨</hi>
玉窗蠅字記春寒滿茸絲紅處畫翠鴛雙展金蜩翅未<lb/>
<pb n="KR4j0053_WYG_001-30b"/>
抵我愁紅膩　芳心一㸃天涯去絮濛濛遮住對花彈<lb/>
阮纖瓊指為粉靨空彈涙<lb/>
　　秋夜雨<hi>秋雨</hi>
黄雲水驛秋笳咽吹人雙鬢如雪愁多無奈處謾碎把<lb/>
寒花輕撧　紅雲轉入香心裏夜漸深人語初歇此際<lb/>
愁更别雁落影西窗殘月<lb/>
　　又<hi>春冬蔣正夫令作春夏  各一闋次前韵</hi>
金衣露溼鸎喉咽春情不解分雪寳箏絃斷盡但萬縷<lb/>
<pb n="KR4j0053_WYG_001-31a"/>
閒愁難撧　長紅小白誰亭館過禁煙彈指芳歇今夜<lb/>
休要别且醉宿緗桃花月<lb/>
　　又<hi>夏</hi>
髹車轉急風吹咽氷絲鬆藕新雪有人涼滿袖怕汗溼<lb/>
紅綃猶撧　三更夢斷敲荷雨細聽來疎㸃還歇茉莉<lb/>
標致别占斷了紗㡡香月<lb/>
　　又<hi>冬</hi>
紅麟不㬉缾笙咽爐灰一片晴雪醉無香嗅醒但手把<lb/>
<pb n="KR4j0053_WYG_001-31b"/>
新橙閒撧　更深凍損梅花也聽畫堂簫鼓方歇想是<lb/>
天氣别豫借與春風三月<lb/>
　　少年遊<hi>春思</hi>
梨邊風𦂳雪難晴千㸃照溪明吹絮簾低唾茸窗小人<lb/>
隔翠隂行　而今白鳥横飛處煙樹𣺌鄉城兩袖春寒<lb/>
一襟春恨斜日淡無情<lb/>
　　又<hi>秋思</hi>
楓林紅透晚煙青客思滿鷗汀二十年來無家種竹猶<lb/>
<pb n="KR4j0053_WYG_001-32a"/>
借竹為名　春風未了秋風到老去萬緣輕只把平生<lb/>
閒吟閒詠譜作櫂歌聲<lb/>
　　栁梢青<hi>游女達或刻蔣</hi>
學唱新腔秋千架上釵股敲雙栁雨花風翠鬆裙褶紅<lb/>
膩鞵幫　歸來門揜銀釭淡月裏疎鐘漸撞嬌欲人扶<lb/>
醉嫌人問斜倚樓窗<lb/>
　　霜天曉角<hi>折花</hi>
人影窗紗是誰來折花折則從他折去知折去向誰家<lb/>
<pb n="KR4j0053_WYG_001-32b"/>
　簷牙枝最佳折時髙折些説與折花人道須揷向鬢<lb/>
邊斜<lb/>
　　如夢令<hi>村景</hi>
夜月谿篁鸞影曉露巖花鶴頂半世踏紅塵到底輸他<lb/>
村景村景村景樵斧畊蓑漁艇<lb/>
　<lb/>
　<lb/>
　竹山詞<lb/>
</p>
<p>
</p>
  </div>
<div> <lb/>
    <p>
<pb n="KR4j0053_WYG_002-1a"/>
竹山詞跋<lb/>
昔人評詞盛稱李氏晏氏父子及耆卿子野子㳺子瞻<lb/>
美成堯章止矣蔣勝欲冺焉無聞今讀竹山詞一巻語<lb/>
語纎巧真世説靡也字字妍倩真六朝隃也豈其稍劣<lb/>
於諸公耶或讀招落梅魂一詞謂其磊落横放與辛㓜<lb/>
安同調其殆以一班而失全豹矣湖南毛晉識<lb/>
</p>
<p>
</p>
  </div>
        </body>
</text>\m</TEI>
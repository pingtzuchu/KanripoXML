<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
                <head>秋巖詩集卷上</head>
    <p>
<pb n="KR4d0470_WYG_001-1a"/>
欽定四庫全書<lb/>
　秋巖詩集卷上　　　　　元　陳宜甫　撰<lb/>
　　樂府歌行<lb/>
　　　飲馬長城窟<lb/>
我來長城下飲馬長城窟積此古怨基悲哉築城卒當<lb/>
時掘土深望望築城髙縈紆九千里死者如牛毛骨浸<lb/>
窟中水魂作泉下鬼朝風暮雨天啾啾哭不已昔人飲<lb/>
馬時辛苦事甲兵今我飲馬來邊境方清寧馬飲再三<lb/>
<pb n="KR4d0470_WYG_001-1b"/>
嗅似疑戰血腥昔人有哀吟吟寄潺湲聲潺湲聲不住<lb/>
欲向何人訴青天不得聞白日又欲莫此恨應綿綿平<lb/>
沙結寒霧<lb/>
　　　望鄉歌寄盧疎齋<lb/>
天漠漠兮夜茫茫草蕭颯兮金風凉白日淡兮霧慘沙<lb/>
磧冷兮雲黄有人兮獨立而惆悵悲歌兮南望而思鄉<lb/>
遡孤鴻之影滅兮書不得而遠寄驚兔走之伏莽兮那<lb/>
思馳騁而發狂上駞車于半坡𣺌啞軋之餘響認寒廬<lb/>
<pb n="KR4d0470_WYG_001-2a"/>
之㡬㸃兮浮炊爨之烟蒼天将寒兮感物變歳欲暮兮<lb/>
單衣裳三載不浴兮黧瘦質之塵垢鬢根㸃雪兮亂飛<lb/>
蓬之秋霜心一去兮萬餘里望不及兮雲飛揚懐千載<lb/>
之向上兮人已云逺留萬古之遺恨兮綿綿久長髙臺<lb/>
荒兮哀李陵節旄落兮感蘇郎蔡琰悲憤兮兒呼母而<lb/>
失聲公主悲歌兮願為鵠而鶱翔彼丈夫女子之不同<lb/>
兮其情况則一耳今我之念昔兮誰後我而悲傷<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>天<lb/>
宇之開廓兮去留野鶴之容易垂我王之憫顧兮總歸<lb/>
<pb n="KR4d0470_WYG_001-2b"/>
吾土而徜徉如醉夣兮意撩亂重悵望兮廻中腸悵望<lb/>
兮苦歌思之沉欝抱琴兮託遺調于宫商<lb/>
　　　夜聞隴西歌有懐牧庵左丞<lb/>
君莫唱楊柳枝遊子多别離君莫唱金縷衣人老更無<lb/>
年少時自古唱歌易悲感思入碧雲愁黯黯陽闗三叠<lb/>
不堪聞河滿一聲腸已斷君不見大風雲飛揚漢歌思<lb/>
沛鄉又不見楚王氣葢世泣下愁烏江英雄勝負總塵<lb/>
土一様蕭蕭白楊墓山河大地只如昨歌聲暗促年華<lb/>
<pb n="KR4d0470_WYG_001-3a"/>
度我來隴西成浪遊寂寞春殘又到秋斜陽已落荒壘<lb/>
暝片月自照交河流此時旅腸悲火熱隴西歌客歌清<lb/>
切學将鸚鵡樹頭聲化作杜鵑枝上血寒風不動馬不<lb/>
鳴餘音嫋嫋含餘情却疑古來出塞曲至今流落傳邉<lb/>
庭我為沉吟愁不寐懐古思鄉賦歌意歌聲已斷歌思<lb/>
長白雲衰草天茫茫<lb/>
　　　氈車行<lb/>
北方氈車千萬兩徤牛服力駱駝壮清晨排作鴈陣行<lb/>
<pb n="KR4d0470_WYG_001-3b"/>
落日分屯夾氈帳轍分古道辨東西白雪黄雲不可迷<lb/>
後人迤邐循舊迹那知創自軒轅時兩輪奔奔如日月<lb/>
經年轣轆何時歇輾教沙草緑還枯㡬過河氷凍仍裂<lb/>
江南野客慣乘舟北來只夣烟波秋於今天下皆王土<lb/>
欲得回轅到彼遊<lb/>
　　　夜静聽道友董舒隠彈李陵思漢因賦長歌以<lb/>
　　　寫其當時之意云呈傅初菴<lb/>
幽人南來彈玉琴泠泠一曲悲南音况作李陵思漢調<lb/>
<pb n="KR4d0470_WYG_001-4a"/>
使我夜聽憂難禁将軍雖云去已久得君為寫千古艱<lb/>
難心初撚指下纔輕舉黄金殿上聞天語将軍肯行天<lb/>
子許戰勝良功立須取大絃忽變軒昂聲指揮劔客真<lb/>
竒兵倐然百騎合争戰亂箭如雨強弓鳴小絃喑嗚復<lb/>
抑欝不覺計窮力應屈微臣慮逺深自謀莫逆帝心果<lb/>
安出須臾聲答鴈聲長雁來無書徒憶鄉孤忠空照日<lb/>
耿耿慚愧強謝蘇中郎續續泛音轉迢遞遥望長空㡬<lb/>
千里髙臺揮淚落斜陽望斷漢宫五雲起司馬忠言猶<lb/>
<pb n="KR4d0470_WYG_001-4b"/>
且疑臣心只願蒼旻知臣雖不歸築䑓在後人或為臣<lb/>
傷悲我為聽琴哀此意何况飄蓬沙漠地㡬年屢過将<lb/>
軍臺雲淡霜寒草憔悴今宵聽君彈此曲喜為将軍鳴<lb/>
不平曲終夜長萬籟静使我歸興欲戀岩上松風清<lb/>
　　　四歌行<lb/>
有父有父溪村居蒼顔白髪七尺軀醉時髙歌樂疎曠<lb/>
家無擔石常晏如東鄰西舍邀即去不復晚景悲桑榆<lb/>
有兒流落在天末未得歸隠同樵漁嗚呼一歌兮重長<lb/>
<pb n="KR4d0470_WYG_001-5a"/>
嘆遥望家書寄廻鴈<lb/>
有母有母年七十家中倚門望兒泣昔年典衣供學書<lb/>
惟願功名當早立去年縫衣念逺遊老眼穿針恐行急<lb/>
兒也驅馳荷聖明薄俸寄歸嗟晚及嗚呼二歌兮心悲<lb/>
傷白雲萬里閩天長<lb/>
有兄有兄純且良少年餬口遊四方前載相隨逺歸侍<lb/>
三人戱綵登髙堂胡為伯氏早云殁使我不得如鴈行<lb/>
如今逺求養親禄仲氏有頼常在傍嗚呼三歌兮悲百<lb/>
<pb n="KR4d0470_WYG_001-5b"/>
種姜被孤寒不成夢<lb/>
有姊有姊在建陽夫家辛苦事農桑兵後全身喜相見<lb/>
陳情未已酸離腸留錢漫效故人意悲啼寄語思爺娘<lb/>
别來三載消息斷也應憶弟留他鄉嗚呼四歌兮懐昔<lb/>
日抱我聽書近鄰室<lb/>
　　五言古詩<lb/>
　　　初春月寄王眉叟<lb/>
嬌娥對春初新畫一眉月脉脉天涯心迢迢拜瑶闕微<lb/>
<pb n="KR4d0470_WYG_001-6a"/>
光射邊壘行客憶離别今年十三度隨處見圓缺料得<lb/>
山中人憐我冐風雪素衣塵欲緇𤣥髪星忽忽惟此哉<lb/>
生明偏照歸心切<lb/>
　　　涇河詩一首寄王克齋同知<lb/>
古人云涇河水流本渾濁今我來涇州見水繞城郭塵<lb/>
顔照清泚似怪纓可濯古來有讒士曽厭清流惡<lb/>
　　　讀灌夫傳呈傅初菴學士<lb/>
堂堂灌将軍非與侯者儔挺身入吳壘發憤報父讎聲<lb/>
<pb n="KR4d0470_WYG_001-6b"/>
名震朝野意氣凌斗牛鴻毛視貴戚加敬貧賤流及其<lb/>
去官日只結魏其侯武安約無信是啟怒所由况於行<lb/>
酒間一語輙不投遂乃致竒禍魏其甘與侔朝臣兩可<lb/>
奏太后魚肉憂上書竟不辨棄市渭城休地下為鬼雄<lb/>
怒目亟復讎武安族已矣一死俱荒丘雖云冥漠事亦<lb/>
是朝廷羞<lb/>
　　　道友黄石崖寄恵李伯時所畫石鼎聫句圗詩<lb/>
　　　題其後<lb/>
<pb n="KR4d0470_WYG_001-7a"/>
美哉劉進士天賦俊逸才堂堂校書郎琢句如瓊瑰相<lb/>
逄一夜語持論無塵埃蒼髯醜道士骨瘦撑枯柴癡坐<lb/>
黙以哂二子不足排等閒指石鼎共賦聊攄懐𡨕心運<lb/>
巧思下筆神鬼哀二子技漸窮道士方咍咍疊出險怪<lb/>
語不自人間來更闌燭見跋爐火成寒灰詩成各假寐<lb/>
鼻息聲如雷曙光己不見莫挽仙蹤回明朝語昌黎嘆<lb/>
服稱竒哉雄文照千古事迹不可埋龍眠畫入神寫意<lb/>
兼形骸厓翁秘之久寄贈來金䑓披圗再玩味使我昏<lb/>
<pb n="KR4d0470_WYG_001-7b"/>
眸開精神儼如在恨不吾同儕長歌續遺響清風繞茅<lb/>
齋<lb/>
　　　雙耳忽鳴<lb/>
雙耳忽爾鳴似非人籟傳晴雷殷白晝石澗奔寒泉曽<lb/>
瑟固宜捨陶琴可無絃𡨕心試静想觸類問蒼天<lb/>
　　　徐州讀黄樓碑<lb/>
黄樓灰燼餘基峙東門外雄碑刻石賦烈火燒不壊美<lb/>
哉詞翰人光熖好文彩世間兩竒絶呵䕶有神在風流<lb/>
<pb n="KR4d0470_WYG_001-8a"/>
尚可想山川見英邁清河通𣺌茫黄河急流㑹隄防太<lb/>
守功一力去民害重城不沮洳至今感遺愛我來立斜<lb/>
陽一讀一再拜企慕賢弟兄清光照千載<lb/>
　　　送琴與閻子静承㫖<lb/>
我從西陲來只挾書與琴書以閲古道琴将回古心誰<lb/>
謂今之人寥落無知音先生一邂逅磊磊開胸襟慨然<lb/>
志氣合起我擊節吟請君彈文王周雅尚可尋再理杏<lb/>
壇操魯風尤所欽莫調出塞曲游子悲難禁君歸抑何<lb/>
<pb n="KR4d0470_WYG_001-8b"/>
贈所愧無瑶琳舉琴以送君聊比雙南金<lb/>
　　　舊扇吟寄程雪樓㢘使<lb/>
去秋藏篋中依舊明月在攜持骨格輕發揮力量大四<lb/>
海蒙清風炎官悉除害不以用舍期握手永相愛<lb/>
　　　留忠齋承㫖南歸蒙寄廣香鹽梅作别<lb/>
渴心久生塵鼻孔徒撩天豈意留夫子修書念臞仙竒<lb/>
香清垢衣鹽梅止饞涎氣味憶吾土安得隨歸鞭<lb/>
　　　范侍郎自燕都來恵韭<lb/>
<pb n="KR4d0470_WYG_001-9a"/>
久居大漠天不見生芻束慣儲狐<graphic n="KR0693" url="https://raw.githubusercontent.com/kanripo/KR-Gaiji/master/images/KR0693.png" mimeType="image/png"/>味飽啖牛羊肉故<lb/>
人燕山來新韭剪春緑藤筐慎愛䕶道里經十宿抖擻<lb/>
猶芳鮮恵我意良篤紅盤飣翠霧下筯興已足一洗腥<lb/>
羶腸稍慰藜莧腹永懐夜雨吟歌聲繞梁屋<lb/>
　　　龍虎山靖通菴前有古樹腹空忽生新竹自腹<lb/>
　　　中而出同山諸友吟詠甚多予乃繼韻<lb/>
山中有古樹矯矯蟠深根磅礴數十圍秀色何氤氲鐡<lb/>
幹霜雪老蒼皮苔蘚㾗虚心守貞固衆木同推尊堂堂<lb/>
<pb n="KR4d0470_WYG_001-9b"/>
此君種深感母子恩四月剖脇生蒼蒼凌天門胡為老<lb/>
龍精養此幻小孫拳拳慎懐抱器質如瑶琨恐是孤竹<lb/>
君見此再世魂或疑費長房化杖從飛奔峥嶸日已長<lb/>
期汝未易言清風滿巖谷直節挺乾坤扶持得神力呵<lb/>
䕶嚴虎賁俯憐老大身有頼清䕃存天寒藉垂芘風撼<lb/>
為屏藩相依若唇齒氣味同蘭蓀許容女蘿附削去荆<lb/>
棘繁我歌美真宰髙標在淇園<lb/>
　　　蟻出一首同張太監賦<lb/>
<pb n="KR4d0470_WYG_001-10a"/>
三月春雷鳴朔方啟萬蟄茫茫沙穴中衆蟻出如翕亂<lb/>
走若經營引隊類出征相逄共耳語得食同羶<graphic n="KR2509" url="https://raw.githubusercontent.com/kanripo/KR-Gaiji/master/images/KR2509.png" mimeType="image/png"/>我亦<lb/>
蟻蝨臣飄零寄兹土不招南柯夣顧盻重憐汝歌詩為<lb/>
徐行惟恐傷汝生<lb/>
　　　富陽李宗勉丞相墳<lb/>
丞相何年薨欝哉此佳城石羊卧烟雨兩馬矯欲鳴翁<lb/>
仲喚不譍夜語招山精徃昔朱旐來人詫死塟榮鑿山<lb/>
進深邃砌石宏經營結廬慎呵䕶樵牧焉敢行豈不有<lb/>
<pb n="KR4d0470_WYG_001-10b"/>
子孫嵗嵗酹酒傾豈期百年後返使神鬼驚風濤翻浙<lb/>
水亂卒交縱横民居擄掠盡猶記死者名操戈立塜上<lb/>
嘯動疑山崩舂鋤鬬揮手舉石犂為坑紅棺碎霞色體<lb/>
貎渾如生提撕解寳帯收拾金滿籯一錐控渠口採出<lb/>
珠光明形骸委泥草老樹飢鴉聲恐公徳不及身後禍<lb/>
乃萌或為此財累以致害不輕未從史書見重感空墳<lb/>
塋舟人指示予歴説為愴情長林落日暝逺浦寒煙晴<lb/>
歌詩弔㝠漠江濶愁波平<lb/>
<pb n="KR4d0470_WYG_001-11a"/>
　　七言古詩<lb/>
　　　謝平原趙郡公贈山桃杖<lb/>
君不見少陵桃竹杖拔劒或與蛟龍争又不見東坡鐵<lb/>
拄杖迸火石上飛裂星二公去已久今遇平原叟吾衰<lb/>
氣未餒欲趁牛馬走美君出入真如飛山桃拄杖長相<lb/>
隨秋巖老人<graphic n="KR1025" url="https://raw.githubusercontent.com/kanripo/KR-Gaiji/master/images/KR1025.png" mimeType="image/png"/>所好慚愧慷慨擲與之赤蛇入手鱗甲<lb/>
縮可游天下棄車轂大道徐行鬼神哭探出一指豺虎<lb/>
伏横挑百錢尋酒家不須經卷掛南華春風好訪瑶池<lb/>
<pb n="KR4d0470_WYG_001-11b"/>
去試問蟠桃㡬度花<lb/>
　　　京兆廉訪使趙彦澤贈椰瓢稯扇<lb/>
昔聞趙廣漢治民立政為銗筩又聞趙悦道宦歸只有<lb/>
琴鶴從觀君矯矯真華胄如神擿伏清廉同我來相逄<lb/>
再相别感贈二美情攸隆瓢分海南煙雨之椰子扇裁<lb/>
華山雲壑之七㯶左手攜瓢汎春酒澆除磥砢生顔紅<lb/>
右手攜扇却夏熱煩襟蕭爽香塵空酣歌慷慨意不俗<lb/>
自笑鄙語難形容願君飲氷去酷吏我當斟酌元氣揚<lb/>
<pb n="KR4d0470_WYG_001-12a"/>
仁風<lb/>
　　　隆徳縣望火臺<lb/>
近山一臺突兀勢逺山一臺出天際何時築此望烽火<lb/>
留及如今太平世六十年來無甲兵西方樂土邊陲清<lb/>
君王神武今混一藩籬大剖無金城尚餘此臺屹山頂<lb/>
照月愁風拄孤影昔人觸目心膽寒今日空迷野烟瞑<lb/>
行歌為我重悲傷願臺萬年無火光<lb/>
　　　李陵臺<lb/>
<pb n="KR4d0470_WYG_001-12b"/>
将軍少年真英雄隴西家世凌邊鋒竒材劒客五千士<lb/>
自當一隊馳威風浚稽山前突戎騎被圍未蹈生擒計<lb/>
強弓勁弩百萬兵流血成丹皆戰驚誰知管敢漏機密<lb/>
遂使空弮冒鋒鏑歸無面目見君王将身未免降勍敵<lb/>
繼曽殺李緒尚欲謀歸去蒙恩雖已深實起懐鄉心髙<lb/>
陵築臺望鄉國中郎去後空哀吟累土髙一尺望天近<lb/>
一尺誰為削平山望見長安陌望鄉不見春復秋将軍<lb/>
一去臺空留我家住在南海上今日登臺重凄愴遼天<lb/>
<pb n="KR4d0470_WYG_001-13a"/>
漠漠飛黄雲草中但見牛羊羣家山不識在何處教人<lb/>
空自憶将軍<lb/>
　　　題金城縣漢李夫人墓<lb/>
延年歌發漢主惑縁何傾城再傾國為言美人絶姿色<lb/>
曠代不遇難再得瑶臺金屋流春風夫人綽約真天容<lb/>
等閒承恩媚一笑六宫爍伏花顔紅寵深體弱忽寝疾<lb/>
不願君王顧衰質兒将有托即瞑目死别那知恨無極<lb/>
玉簫聲斷知何許落日悲風愁萬古一從香骨塟金城<lb/>
<pb n="KR4d0470_WYG_001-13b"/>
芳草青連茂陵土<lb/>
　　　額葉布哈觸網得雙白魚燒以待予為歌長句<lb/>
一雙白魚不受釣截流有網無由逃銀刀鼓躍眼光轉<lb/>
濡沫濕喣空喁嗷城門失火幸免耳爛額焦頭那及此<lb/>
旋㸔二美出凌煙天池快意燒龍尾雪肉肥鮮慰老饕<lb/>
金鍾釂酒發詩豪醉來還唱漁家曲欲駕雲帆釣巨鼇<lb/>
　　　橐駞雛一首寄吳成季<lb/>
槖駞雛生來已髙三尺餘昂頭便覺氣貎殊學跪有禮<lb/>
<pb n="KR4d0470_WYG_001-14a"/>
端荘如主人念幼寒廹膚覆以錦毯花糢糊母歩亦歩<lb/>
趨亦趨一旦百里力不瘏有時跳梁挽駿駒恥在牛後<lb/>
嗤黔驢沙泉足飲草滿墟肉峰易聳身魁梧㸔爾負重<lb/>
行天衢<lb/>
　　　一蠓吟同留承㫖賦<lb/>
一蠓飛從何處來泊我書葉如㸃埃眼明細辨見形状<lb/>
喙潛脚動翼稍開雖云區區至微命汝亦含靈存本性<lb/>
不隨蚋蟆噆人膚獨立暫時那忍屏君不見荘生廣論<lb/>
<pb n="KR4d0470_WYG_001-14b"/>
萬物齊蚊睫可托焦螟栖仲尼一聼老聃語自媿聞道<lb/>
猶醯雞嗚呼古人已徃不復返對汝興思重嗟嘆<lb/>
　　五言排律<lb/>
　　　和吏部趙子昂久雨見寄<lb/>
屯營襄武地秋雨久難禁雲色浮天近客愁連海深隂<lb/>
迷山寂寞冷滴樹蕭森鴈濕低垂翅馬行淹壮心少陵<lb/>
憂草色無已笑鳶吟泥濘難相屈徒懐誼斷金<lb/>
　　　謝張疇齋恵筆<lb/>
<pb n="KR4d0470_WYG_001-15a"/>
深感贈予筆江淹好夣醒聽陳古人意吟取與君聽毛<lb/>
髪欲上指鋒芒初發硎黒雲蒸九澤硯水捲滄溟造化<lb/>
寧無補江山助有靈峽流春汹汹溪霧晝㝠㝠大手誇<lb/>
無敵英賢得寧馨我才慚朽木吟思蕩浮萍縱欲窺天<lb/>
巧那能瑞帝庭徒扛九鼎重難釣五侯鯖蛇悔多添足<lb/>
蠅知誤㸃屏班超投有志王述怒空形㝠歛浮光彩閒<lb/>
修静典刑養生抄素問學道寫黄庭批註鑽龜䇿標題<lb/>
相鶴經詩瓢宜泛水文冢合書銘適意添花譜垂名厭<lb/>
<pb n="KR4d0470_WYG_001-15b"/>
竹青品茶追陸羽頌酒繼劉伶白髪為何事青山可暮<lb/>
齡慇勤祝毛頴爾勿歎伶俜<lb/>
　　　過華清宫和温庭筠詩二十二韻<lb/>
前王遺構地今我獨來遊渭水煙如昨驪山樹己秋苔<lb/>
荒老姥殿草滿夕陽樓下馬山腰曲朝元雲頂頭週廻<lb/>
認故跡想像走諸侯春暖回龍駕天寒進翠裘時平安<lb/>
御極曙早肅宸旒節鎮威咸服農家稼倍收温泉媚池<lb/>
沼和氣舞旌斿歘盛真妃寵驕生義子羞寰區平似掌<lb/>
<pb n="KR4d0470_WYG_001-16a"/>
逆黨曲如鉤眷顧迷方寸須臾撼九州眉愁太液柳齒<lb/>
嚙未央榴龍子扶新日猪兒殺怒虬蜀山旋六御桃野<lb/>
放羣牛豈不天神力能消父過尤山人禆聖徳猛将運<lb/>
兵籌既復安巢鳥難忘汗血騮紛紛史上記忽忽夢中<lb/>
休故國雄三輔嵬坡怨一丘日邊通路逺天際斷雲愁<lb/>
嘆息人何在山泉依舊流<lb/>
　<lb/>
　<lb/>
<pb n="KR4d0470_WYG_001-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　秋巖詩集卷上<lb/>
</p>
<p>
</p>
  </div>
<div>
                <head>秋巖詩集巻下</head>
    <p>
<pb n="KR4d0470_WYG_002-1a"/>
欽定四庫全書<lb/>
　秋巖詩集巻下　　　　　元　陳宜甫　撰<lb/>
　　五言律詩<lb/>
　　　讀改元詔<lb/>
詔下改新元元貞體大乾風雲開景運日月麗中天桃<lb/>
實三千嵗蘿圖億萬年微臣仰春澤早潤及窮邊<lb/>
　　　元貞丙申十月扈從晉王領降兵入京朝覲<lb/>
奏凱引降騎長歌入帝都人皆帶弓箭我獨載詩書考<lb/>
<pb n="KR4d0470_WYG_002-1b"/>
績慚無補懐歸盍早圖故交相慰勞尊酒話勤劬<lb/>
　　　丙申秋同錫喇平章重過和林城故宫<lb/>
昔日憲皇帝和林建此宫中原盡朝貢嘉運㑹英雄沙<lb/>
漠皇風逺蒿萊古殿空最傷西蜀道六御不回龍<lb/>
　　　庚辰春再隨駕北行二首<lb/>
天地蒼茫濶其如旅况何氷融河水濁沙接塞雲多土<lb/>
穴居黄䑕氈車駕白駞栖栖無所樂逺近聴朝歌<lb/>
四更催蓐食結束閙比隣人去留殘跡車行擁後塵雲<lb/>
<pb n="KR4d0470_WYG_002-2a"/>
開還有月風冷不知春幸得狐裘在温存逆旅身<lb/>
　　　梁王春宴<lb/>
碧草春光合青雲羽衛屯和風生帳殿遲日轉轅門樂<lb/>
緩新聲奏歌長倚和喧微吟動髙興未數漢梁園<lb/>
　　　晚霞<lb/>
紅霞散天外掩映夕陽時織女抛殘錦蚩尤播火旗江<lb/>
風吹葉落野火傍山移愛此光華好沉吟欲去遲<lb/>
　　　秋夕一首寄李明府<lb/>
<pb n="KR4d0470_WYG_002-2b"/>
獨坐真無賴清吟誰與同壮心惟浩嘆往事已成空明<lb/>
月秋砧起西風畫角雄如何今夕夢多在故鄉中<lb/>
　　　秋蓬<lb/>
秋蓬元脆弱蟠結强扶持一夕因風斷孤根到處移行<lb/>
人搔白首書客感龎眉莫使心如此朝朝可自治<lb/>
　　　九日明朝是寄吳成季<lb/>
九日明朝是征人未到家書無來使便菊有故園花秋<lb/>
鬢霜根短西風雪片斜持螯閑老手愁思滿天涯<lb/>
<pb n="KR4d0470_WYG_002-3a"/>
　　　九月九日有懐平原郡公趙五山<lb/>
經年留朔漠此日又重陽遊子淚沾雨行軍氣挾霜沙<lb/>
場愁草白籬落憶花黄忽念登髙處凄凉更一觴<lb/>
　　　同盧疎齋學士泊舟桃源縣<lb/>
客行河水上倚棹望桃源近有人來住新栽桑滿園沙<lb/>
鷗宜緑水驛馬又黄昏忽聴漁歌響武陵愁客魂<lb/>
　　　舟中負暄次趙吏部韻<lb/>
燠燠耀紅輪熙熙曝背人晴消兩㟁雪滿載一船春天<lb/>
<pb n="KR4d0470_WYG_002-3b"/>
地温存意江湖冷落身因思獻君去歡喜整烏巾<lb/>
　　　洛陽<lb/>
一出新安道停驂㸔洛京草埋東漢殿樹暗則天城風<lb/>
月渾依舊山河幾戰爭客行懐往事更值暮猿聲<lb/>
　　　晚行渭南道中同張太監賦<lb/>
驛路多酸棗行人翠色中凉風生渭水落日照新豐犬<lb/>
吠前村逺鴉飛暝靄空客逰便水竹去馬惜匆匆<lb/>
　　　隆徳縣徳勝寨<lb/>
<pb n="KR4d0470_WYG_002-4a"/>
　　　　五代以來隴右之地為吐蕃所有宋祥符間<lb/>
　　　　曹武穆公復其地築寨屯兵以守之古碑猶<lb/>
　　　　在李時傑請予賦詩以紀勲臣之遺跡焉<lb/>
将軍拓邊地曽此立竒勲野草生空寨荒城鎖暮雲山<lb/>
留舊耕跡苔暗古碑文得失如翻掌後人徒憶君<lb/>
　　　夏日旅中<lb/>
五月駸駸過遷營又轉車乳禽鳴野草亂螘走荒沙雨<lb/>
老蕁麻葉風吹大㦸花地凉無苦熱自是客思家<lb/>
<pb n="KR4d0470_WYG_002-4b"/>
　　　聞塞笛有懐趙詹澤㢘使<lb/>
客行思故鄉聞笛轉凄凉不見梅花落空愁塞草黄鴈<lb/>
聲沉逺漢牛背送斜陽出塞翻新曲誰知恨更長<lb/>
　　　次盧疎齋韻<lb/>
不聴琵琶久攜琴為寫憂黄鍾明月夜青塜白雲秋悲<lb/>
怨當時語凄凉此日愁曲終意不盡鳴鴈過幽州<lb/>
　　　塞上聞雞呈崔中丞<lb/>
塞翁帶雞至啁哳塞垣深喚醒征人夢遥思君子心霜<lb/>
<pb n="KR4d0470_WYG_002-5a"/>
寒秋草短月落曉星沉擬促劉琨輩相同舞劔吟<lb/>
　　　次程雪樓御史見寄韻<lb/>
昨擬賦歸去那知又再來黄雲馳驛道落日喚鷹臺得<lb/>
句懐三影通靈慕萬回知君重思逺難寄隴人梅<lb/>
　　　晚立<lb/>
晚立動詩興凉風吹角巾空山答犬吠殘照送行人天<lb/>
外五湖思邊陲萬里身家書春暮寄何日到南閩<lb/>
　　　懐川晚立<lb/>
<pb n="KR4d0470_WYG_002-5b"/>
清川繞縣衙小立共汀沙暝色催歸鳥春愁對落花江<lb/>
湖頻戀闕風雨更思家出處成何事唯添兩鬢華<lb/>
　　　得家書報父病憂悶而作<lb/>
親年逾八十隨分老江村舊喜更生齒今憂病不言孤<lb/>
雲憐白首薄日畏黄昏幸得加飡外猶能飲一尊<lb/>
　　　張叔紀自燕寄書賦此以答<lb/>
六年書兩得意重語殷勤夢話薊門雨行吟沙塞雲蒼<lb/>
蠅思驥尾野鶴笑雞羣南望空惆悵天寒日又曛<lb/>
<pb n="KR4d0470_WYG_002-6a"/>
　　　理髪一首寄傅初菴學士<lb/>
清晨獨理髪髪短似鬚長白日行何速蒼顔秪自傷林<lb/>
間空水石馬上亦風霜憔悴今如此詩歌未減狂<lb/>
　　　賦紙被呈王克齋同知<lb/>
楮糜秋水滑造出已端方一片雪如席㡬多春滿床梅<lb/>
花頻有夣龍腦不沾香只抱天然白綺羅難久長<lb/>
　　　觀曹娥廟碑同張師道學士賦<lb/>
㳂流七日哭竟與水浮沉河伯不敢受父屍終可尋斷<lb/>
<pb n="KR4d0470_WYG_002-6b"/>
碑秋雨暗古廟暮雲深忠孝男兒事吁嗟女子心<lb/>
　　　歌風臺<lb/>
髙祖去已久歸如魂魄何俗傳西漢事碑刻大風歌山<lb/>
逺分滕壤氷開響沛河荒臺兩間屋衰草夕陽多<lb/>
　　　陪趙左丞晚過臨潼<lb/>
臨潼天欲暮騎馬去駸駸翠湧驪山秀清流渭水深路<lb/>
繁酸棗樹市接古槐隂明日長安道新詩擬共吟<lb/>
　　　徐浩然任西京經歴考滿回京訪子於城西寓<lb/>
<pb n="KR4d0470_WYG_002-7a"/>
　　　舎賦此以寄<lb/>
燕山逢舊友喜欲舞婆娑屈指三年别論心半夜過車<lb/>
輕寒馬徤囊澁薦書多却問西京地民風近若何<lb/>
　　　次詹天游學士見寄韻<lb/>
悵望日邊客天遥雲水重書中曽寄語夢裏忽相逢細<lb/>
雨埋芳草寒烟入古松何時一晤語尊酒又從容<lb/>
　　　送京兆侯伯偉歸覲<lb/>
十年江海上英邁已超倫斗酒辭狂客千金夀老親隂<lb/>
<pb n="KR4d0470_WYG_002-7b"/>
風吹北塞明月照西秦驛馬天涯去中原花正春<lb/>
　　　寄史蘭谷少監李海一尚書<lb/>
天寒幽薊逺懐友苦勞心最喜加官秩曽煩寄俸金雪<lb/>
消蘭玉秀春暖海濤深何日蓬萊館觴飛共醉吟<lb/>
　　　送徐留村之上饒教授<lb/>
聖朝方選士補治舉𢎞綱此道重昭灼惟公妙左張燕<lb/>
臺秋月白葛水曉風凉同是江南客離情易慘傷<lb/>
　　　懐李明府在閩<lb/>
<pb n="KR4d0470_WYG_002-8a"/>
别來經兩載出處喜平安舉世多權吏惟君獨冷官林<lb/>
霜黄橘熟山雨緑榕寒邊使歸來日音書定得㸔<lb/>
　　　失馬次張疇齋學士韻<lb/>
想因貪草去杳莫聽嘶鳴失豈不為福無之何以行雪<lb/>
深空有跡鞍在未忘情只合在驢背吟詩興轉清<lb/>
　　　悲獵兔<lb/>
淺草卧纔穏俄驚獵騎鳴塵迷三穴失電過㡬坡平㨗<lb/>
疾飛鷹攫踉蹡走犬争月中那得路搗藥乞長生<lb/>
<pb n="KR4d0470_WYG_002-8b"/>
　七言律詩<lb/>
　　　扈蹕作<lb/>
丹詔香傳紫禁泥九重臺殿曉雲低碧桃露重初鸎語<lb/>
青草風微去馬嘶劒佩元依新日月旌旗慣識舊山溪<lb/>
野人扈從慚無補空落詩名在隴西<lb/>
　　　贈汪總帥<lb/>
風嚴帥府氣昂霄三十青春貴不驕将相一門多厚禄<lb/>
功勲百世重清朝珂鳴紫陌春行馬箭入黄雲晚射鵰<lb/>
<pb n="KR4d0470_WYG_002-9a"/>
武略不施邊塞静㡬廻氊帳話逍遥<lb/>
　　　后賜狐裘<lb/>
青紫貂蟬分不容狐裘猶得賜微躬恩來窈窕宫庭内<lb/>
春在蒙茸領袖中披拂㶚橋驢背雪侵凌薊北馬頭風<lb/>
何時詔許江南去著向煙波理釣篷<lb/>
　　　讀忠齋題西游稾詩有懐<lb/>
治由經濟信真儒周度諮詢用厥謨嘉爵已崇承㫖貴<lb/>
至尊常獨状元呼吳天歳月頻清夣燕地風霜久白鬚<lb/>
<pb n="KR4d0470_WYG_002-9b"/>
展巻有懐歌雅什可慚魚目暎驪珠<lb/>
　　　讀舅氏歐耐軒遺槀<lb/>
舅没於今二十年文章零落更誰傳朝廷不喜劉蕡䇿<lb/>
風月空留李賀篇得米養親供子職有才無命豈天然<lb/>
人言我貎偏相似收讀羣書即舊氊<lb/>
　　　題張騫乗槎圗<lb/>
雪湧銀濤八月秋風吹巾袂興悠悠坐來蓬島千年樹<lb/>
穏勝蓮花一葉舟星照横機問織女月明清渚立牽牛<lb/>
<pb n="KR4d0470_WYG_002-10a"/>
偶然得石歸來後却厭金章萬户侯<lb/>
　　　題吳綵鸞寫韻軒詩<lb/>
衣染紅塵㡬歳除琪花瑶樹憶清都光寒秋月歌明鏡<lb/>
香暖春風曳繡襦仙態自來天上别韻書應怪世間無<lb/>
彩雲夢㪚簫聲逺日落江山空畫圗<lb/>
　　　鐡柱宫<lb/>
大冶飛紅役鬼兵南昌雄鎮得清寧地神肅䕶天風静<lb/>
鐡氣遥浮江水腥銅柱石髙空有信金盤露冷竟無靈<lb/>
<pb n="KR4d0470_WYG_002-10b"/>
還知許令神功異直對西山萬古青<lb/>
　　　仙巖<lb/>
颯颯松風吹鬢毛溪流洗耳逺塵勞七千餘鶴春歸晚<lb/>
二十四巖秋正髙露滴桂香浮酒盞山蒸雲氣潤詩袍<lb/>
扁舟半是乘槎客吟振雷聲撼海濤<lb/>
　　　鳯凰臺<lb/>
白雲蒼蘚古臺基憶得當年鳯去時深慕楚狂歌往諫<lb/>
空懐虞徳見來儀英雄磨滅青山在梧竹凄凉落日悲<lb/>
<pb n="KR4d0470_WYG_002-11a"/>
草滿鷺洲吟思逺薄材難和謫僊詩<lb/>
　　　同狄子玉司馬登和林佛閣留題<lb/>
邊城寂寞磧雲黄興廢令人重感傷鴉噪夕陽迷佛宇<lb/>
烟凝秋色暗宫牆十年故國人何處九月隂山草又霜<lb/>
共倚欄杆懐徃事金仙無語塞天長<lb/>
　　　同張尚書趙侍郎飲于長安酒肆主人從予乞<lb/>
　　　對句標題予為題曰萬斛香浮金掌露四時人<lb/>
　　　醉洞庭春上馬後足成一詩<lb/>
<pb n="KR4d0470_WYG_002-11b"/>
偶從酒肆樂天真又見羲皇化俗淳萬斛香浮金掌露<lb/>
四時人醉洞庭春休官最喜陶元亮荷鍤當隨劉伯倫<lb/>
晉代風流無復見更誰傳此醉鄉神<lb/>
　　　聞崔中丞舉薦李明府<lb/>
牕螢乾死冊塵埃滿擬功名寄酒杯富貴逼人從分定<lb/>
等閒乘興出山來馬鳴曉入皇都府鶚薦秋飛御史臺<lb/>
君與石温同去就烏公元自識竒材<lb/>
　　　沛豐懐古寄程雪樓御史<lb/>
<pb n="KR4d0470_WYG_002-12a"/>
大蛇中斷戰旗紅一旦興亡起沛豐三月灰飛秦事業<lb/>
四方雲合漢英雄張良雖有運籌力項伯當全舞劒功<lb/>
帝業如今何處是歌臺荒草自春風<lb/>
　　　送東崖劉大使重赴上都朝覲<lb/>
氣與嶽雲相盪摩詔催驛騎渡天河江南徧覽湖山秀<lb/>
薊北重來雨露多逸思可齊鸚鵡賦閒愁休續伯勞歌<lb/>
佇㸔醫國陳竒術春養蒼生合太和<lb/>
　　　咸陽懐古寄李叔固尚書<lb/>
<pb n="KR4d0470_WYG_002-12b"/>
鹿走咸陽王氣微㡬朝争戰㡬安危水聲如説隋唐事<lb/>
山色不殊秦漢時春事管絃宜進酒故陵烟雨易生悲<lb/>
向來豪傑俱成夣空費行人弔古詩<lb/>
　　　寄友人作<lb/>
年壮共嗟吾與君苦愁詩思亂紛紛邊城古路開殘雪<lb/>
夜月孤鴻呌斷雲天逺望鄉懐渺渺嵗窮流水嘆沄沄<lb/>
眠醒獨更堪清冷烟隴空寒山笛聞<lb/>
　　　有感<lb/>
<pb n="KR4d0470_WYG_002-13a"/>
爾因何事多湮鬱俛首長鳴苦不休憶載浩然寒鍊句<lb/>
思從果老舊仙遊戍樓風起角初咽戰地雲昏鬼亦愁<lb/>
莫笑窮途悲歳晚帝城春近逐驊騮<lb/>
　　　憶梅懐傅初菴學士<lb/>
十年不見梅花樹長憶暗香氷雪顔心逐暮雲飛庾嶺<lb/>
夢隨寒月到孤山縞衣叩户來何晚翠羽傳書去未還<lb/>
一自西湖幽響絶豈無詩句落人間<lb/>
　　　用閻子静承㫖贈行韻奉寄<lb/>
<pb n="KR4d0470_WYG_002-13b"/>
喚醒舊夢十年前老得清閒似散仙㡬度行吟燕下月<lb/>
遥思家住海雲邊蒲團夜學修丹術花宴春忘舞錦纒<lb/>
好信不來鴻鴈逺斷腸人在幕南天<lb/>
　　　得姚牧菴左丞書賦此以答<lb/>
憶從相别醉吟鄉漠北燕南㡬雪霜四海競傳三語掾<lb/>
一書偏慰九廻腸智囊賸有安民術荷橐能無薦士章<lb/>
拭目㸔君承寵渥春風花對紫㣲郎<lb/>
　　　重接劉介臣書<lb/>
<pb n="KR4d0470_WYG_002-14a"/>
記得登舟惜别離天涯相望兩依依㡬回夢裏尋君去<lb/>
三度書來約我歸閩海浪肥春雨過和林沙逺曉雲飛<lb/>
今秋擬逐歸鴻便為説家中莫寄衣<lb/>
　　　聞艣聲一首寄張子有尚書<lb/>
汎汎扁舟緑𣺌茫艣聲吚<graphic n="KR2374" url="https://raw.githubusercontent.com/kanripo/KR-Gaiji/master/images/KR2374.png" mimeType="image/png"/>送凄凉孟郊句澁沉吟苦<lb/>
賈誼書成太息長響答漁歌來近浦清摇人影舞斜陽<lb/>
縱然喚醒江湖夢遊子難禁鐵石腸<lb/>
　　　懐李海一尚書<lb/>
<pb n="KR4d0470_WYG_002-14b"/>
記得去年寒食後君從北上我西遊山川總入英豪氣<lb/>
風雨不堪離别愁歸馬有知元識路來鴻無信動經秋<lb/>
燕臺又擬相逢日共説長安古帝州<lb/>
　　　寄舅氏歐澹菴<lb/>
南海山村别業成有園堪種地堪耕攜書自教兒孫讀<lb/>
對客曽談宅相榮飲酒頗同康節興年髙肯慕太公名<lb/>
遥知散歩秋風外吟㸔寒潮落又生<lb/>
　　　北方松子寄天師希微真人<lb/>
<pb n="KR4d0470_WYG_002-15a"/>
窮髪之北有山岡松花結子成千章蒼皮已䕶霜雪操<lb/>
玉齒偏凝雨露香未論封公羡丁固更思辟榖學張良<lb/>
殷勤好向仙巖種生意林林㸔緑秧<lb/>
　　　弔李時傑<lb/>
忠殁誰稱叔又賢屬官隨母入幽燕将門氣槩終無忝<lb/>
詩筆英華早已傳廣不封矦知有分賀悲短命却同年<lb/>
寡妻幼子哀哀哭地逺天寒最可憐<lb/>
　　　西山晉柏<lb/>
<pb n="KR4d0470_WYG_002-15b"/>
當日旌陽種此株千年霜雪不曽枯葉驚蛟泣秋江雨<lb/>
榦作龍拏夜目珠定有丹培資地脉許容藤附入山圗<lb/>
不知諸葛祠前樹得似仙壇一様無<lb/>
　　　石竹花次留忠齋状元<lb/>
瘦小琅玕聚碧叢雕紅鏤白靚芳容詞人彩筆摛文錦<lb/>
玉女羅衣唾繡茸鳯擬結巢非所托蜂因採蜜巧相逢<lb/>
一枝欲寄仙娥去雲隔蓬萊水萬重<lb/>
　　　同張學士賦蓮房<lb/>
<pb n="KR4d0470_WYG_002-16a"/>
霞衣零落㸃煙波香結驪珠聚碧窠齊露玉纎含翠袖<lb/>
圓同佛頂湧青螺柄持絡繹絲綸出心展勾萌造化多<lb/>
今夕扁舟湖上興醉來同和採蓮歌<lb/>
　　　同張子友尚書賦芭蕉<lb/>
榮瘁根苖換嵗年緑雲光照玉闌前雙開掌扇平遮日<lb/>
一卷新書直奏天自可題詩供醉筆不堪聽雨攪愁眠<lb/>
若教種滿人間世得鹿紛紛到夢邊<lb/>
　　　孤鴈寄王眉叟<lb/>
<pb n="KR4d0470_WYG_002-16b"/>
澹澹長空㡬陣横西風吹斷獨飛鳴可憐落落失朋侣<lb/>
似我行行憶弟兄影度墨河秋月冷聲沉紫塞暮雲平<lb/>
江湖自有重逢處努力圗南不用驚<lb/>
　　　弔馬骨<lb/>
逐電追風意氣休尚留枯骨委荒丘龍姿寂寞歸圗畫<lb/>
雪片糢糊慘髑髏露濕寒沙殘月曉風搖衰草白雲秋<lb/>
千金不遇涓人買空有啼鴉弔汝愁<lb/>
　　五言絶句<lb/>
<pb n="KR4d0470_WYG_002-17a"/>
　　　聞鷄<lb/>
度闗人己逺倚劒夜初分我亦待清曙前村多白雲<lb/>
　　七言絶句<lb/>
　　　駕行道中見老農<lb/>
老農村裏别無營飽飯惟知樂太平天子駕來應下顧<lb/>
低頭鞭犢自春耕<lb/>
　　　同汪總帥賦秦王馬跑泉<lb/>
勞苦逺行飢渴煎霜蹄輕跑湧寒泉如今又照驊騮影<lb/>
<pb n="KR4d0470_WYG_002-17b"/>
不似當初出戰年<lb/>
　　　呼鷹臺<lb/>
當日呼鷹意氣雄髙臺揮羽立秋風自從一飽飛揚去<lb/>
空有鴉啼夕照紅<lb/>
　　　題明皇遊月宫圗為賽音平章賦<lb/>
内亂俱平外攘生著心㸔到月華明若能慣歩蟾宫路<lb/>
何必龍輿望蜀行<lb/>
　　　昭君出塞圗為姚承㫖賦<lb/>
<pb n="KR4d0470_WYG_002-18a"/>
低撥琵琶怨思長不禁塵染漢衣裳君王豈是無竒䇿<lb/>
閒却将軍用女郎<lb/>
　　　渭水<lb/>
萬古清流繞郡廻㡬朝宫殿化飛灰釣璜人去秋波冷<lb/>
嵗嵗西風鴈影來<lb/>
　　　過交河作<lb/>
黄昏飲馬伴交河吟著唐人出塞歌後四百年來到此<lb/>
夕陽衰草意如何<lb/>
<pb n="KR4d0470_WYG_002-18b"/>
北去李陵經㡬秋築臺憔悴望鄉愁可憐隴右天窮處<lb/>
不見交河只淚流<lb/>
　　　次張斯道學士韻<lb/>
不是金華眠石化成羣逺出黒山隂蘇郎一去無人管<lb/>
散入寒煙野草深<lb/>
　　　和林城北唐闕特勒墳<lb/>
特勒魂飛已寂然閒華落盡草芊芊大唐碑碣秋風裏<lb/>
猶是開元二十年<lb/>
<pb n="KR4d0470_WYG_002-19a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0470_WYG_002-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　秋巖詩集卷下<lb/>
</p>
<p>
</p>
  </div></body>
</text>\m</TEI>
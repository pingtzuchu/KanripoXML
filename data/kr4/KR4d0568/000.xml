<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>静思集</head>
    <p>
<pb n="KR4d0568_WYG_000-1a"/>
欽定四庫全書　　　　集部五<lb/>
　静思集　　　　　　　别集類四<hi>元</hi>
　　提要<lb/>
　　　　<hi>臣</hi>等謹案静思集十巻元郭鈺撰鈺字彦章<lb/>
　　　　吉水人江西通志稱其元末遭辭隠居不仕<lb/>
　　　　明初以茂才徴辭疾不就集首有洪武二年<lb/>
　　　　廬陵羅大已序亦稱其有經濟能自守今按<lb/>
　　　　集中有辛亥秋詔舉秀才余以耳聾足躄縣<lb/>
<pb n="KR4d0568_WYG_000-1b"/>
　　　　司逼迫非情因成短句一詩辛亥為洪武四<lb/>
　　　　年又在作序後二年則所謂能自守者信矣<lb/>
　　　　又癸丑首正詩中有盲廢倦題新甲子醉來<lb/>
　　　　謾説舊山川貞元朝士今誰在東郭先生每<lb/>
　　　　自憐之句是其不忘故國抗跡行吟志操可<lb/>
　　　　以槩見又有乙邜新元六十生辰詩則其入<lb/>
　　　　明已八年矣跡其生平太抵轉側兵戈流離<lb/>
　　　　道路目撃時事阽危之狀故見諸吟咏者每<lb/>
<pb n="KR4d0568_WYG_000-2a"/>
　　　　多愁苦之詞如悲廬陵悲武昌諸篇慷慨激<lb/>
　　　　昻於元末盜賊殘破郡邑事實言之確鑿尤<lb/>
　　　　足裨史傳之闕其遺集本藏於家嘉靖間羅<lb/>
　　　　洪先始為序而傳之而其孫廷詔等不知編<lb/>
　　　　次之法前後舛錯殊無義例以行世既久今<lb/>
　　　　亦姑仍其舊録之云爾乾隆四十六年十月<lb/>
　　　　恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
<pb n="KR4d0568_WYG_000-2b"/>
　　　　　　　總　校　官　　<hi>臣</hi>　陸　費　墀<lb/>
<pb n="KR4d0568_WYG_000-3a"/>
静思集原序<lb/>
桂林郭君彦章自其先世林磵先生得紫陽朱子之學<lb/>
於静春劉公子孫世守以為家法後来若西牕先生諟<lb/>
溪先生皆能沈潜精敏深有造詣其所自得於先儒之<lb/>
議多所發明彦章固守其家法者也經亂以来遇事感<lb/>
觸情之所至勃鬱於中不能自已則輒形之歌詠或登<lb/>
髙而嘯或臨流而歎扣壺撃節慷慨激揚商歌之聲隠<lb/>
隠動林壑聞者知其為妙也錄成編帙間以示予予愛<lb/>
<pb n="KR4d0568_WYG_000-3b"/>
其題無泛作必有闗渉章無羡句必有警發雖其片詞<lb/>
單言特出諧謔然亦未嘗不使聴者為之怡然喜赧然<lb/>
愧其於世道人物天理民彜有所感發是真得古詩人<lb/>
諷刺之義者歟亦其所飬固有異於人歟使余序之余<lb/>
非能詩者也將何以為之言哉雖然余於彦章之詩亦<lb/>
不能無所感焉何也國風雅頌大抵皆古之樂章固必<lb/>
以音節為之主而詩本性情者也夫中人之性情不能<lb/>
不有所偏隨其所偏狥其所至則溢而為聲音發而為<lb/>
<pb n="KR4d0568_WYG_000-4a"/>
言笑亦各有自得之妙焉是豈可以人力强同之哉漢<lb/>
魏而下詩之合作莫盛於唐然凡稱名家文章雖有淺<lb/>
深髙下不可一槩論而未有不本於性情掩巻讀之使<lb/>
人自辨未有不得其人之彷彿者此不可强同之驗也<lb/>
以是知學詩者固當以涵飬性情為本而不當専求工<lb/>
於詞也而近年以来江湖作者則徃徃托以音節之似<lb/>
必求工於詞而不本於性情譬之刻木為人衣之寳玉<lb/>
面目機發似則似矣被服瑰竒美則美矣然求其神情<lb/>
<pb n="KR4d0568_WYG_000-4b"/>
色態出於天然自得之妙者終莫知其所在也又且專<lb/>
掇取古人一二勝處藻繢織組驟而讀之動心駭目又如<lb/>
八珍之饌五侯之鯖幾使下筯無可揀擇後生晚進慕<lb/>
而效之如恐不及直謂太羮𤣥酒為淡泊清廟明堂為<lb/>
樸斵又詩道之一變也嗟夫抵掌談笑似孫叔敖豈果<lb/>
似孫叔敖哉亦强為之詞耳彦章之於詩規矩音節盡<lb/>
出唐人而不拘拘焉擬規以為圓摹矩以畫方而自得<lb/>
之妙固在言外此余之所深愛也故書之巻末而歸之<lb/>
<pb n="KR4d0568_WYG_000-5a"/>
彦章將以吾言為然乎不然乎彦章有經濟能自守觀<lb/>
其詩可見矣洪武二年己酉廬陵羅大已伯剛序<lb/>
元鄙儒術七八十年間科舉詔不歳下山林之士無他<lb/>
慕因各肆力於文學於是多為古辭詩歌以道己志在<lb/>
吾族鄰而婣者有郭静思先生與先翠屏諸公倡和徃<lb/>
来而先竹軒公及里中宋周李楊諸君子固皆一時傑<lb/>
出者也茲數人者不獨能為古辭詩歌而已尤善測微<lb/>
隠明道理言又足以發之至其處貧遭遇卓然自守不<lb/>
<pb n="KR4d0568_WYG_000-5b"/>
少湼流俗皆以為當然無用矯强使得一命所立必有<lb/>
可觀顧老於蓬藋不少概見餘其精神僅寓於聲律可<lb/>
哀也己靜思名鈺字彦章髙村桂林人吾族志行甥壯<lb/>
年奔走資筆以為飬晚際明興徴茂才辭疾不就年踰<lb/>
六十竟貧死常訪其家孑然無遺獨幸詩歌猶有錄者<lb/>
盖平生經歴時勢艱危閭里流離之狀若目見之所載<lb/>
郡邑失沒日月與當時死事故實可裨野史有闗懲勸<lb/>
而一時傑出相從唱和又皆世家文獻之徴不忍其冺<lb/>
<pb n="KR4d0568_WYG_000-6a"/>
沒也因校訛舛屬其八世從孫廷昭入梓以傳憶静思<lb/>
贈吾族秀賓詩有云聖賢去我遠糜茲糟粕味當其得<lb/>
意時何如卿相貴嗚呼此詩人所以窮餓終身而不悔<lb/>
也静思詩未知去古何若然一時傑出者役志止是不<lb/>
亦可以觀國乎静思酷好泉石所居去余蓮洞三里許<lb/>
吟眺獨未一至將猶少之然歟必有為觧嘲者嘉靖四<lb/>
十年辛酉仲夏癸未蓮洞病樵羅洪先譔并書於念菴<lb/>
之止止齋中<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>浪語集卷二十六</head> <lb/>
    <p>
<pb n="KR4d0264_WYG_026-1a"/>
欽定四庫全書<lb/>
　浪語集卷二十六<lb/>
　　　　　　　　　　　　宋　薛季宣　撰<lb/>
　劄　狀<lb/>
　　上諸司論金牛置尉劄子<lb/>
契勘本縣金牛馬跡靈溪賢庾符石五鄉在本縣南隔<lb/>
絶大冶縣界一百三十餘里阻水帶湖東北抵永興大<lb/>
冶縣界西南江夏咸寧縣界直南接連洪州分寧等縣<lb/>
<pb n="KR4d0264_WYG_026-1b"/>
幅員凡數百里居數路之衝商旅往來最為徑便近嵗<lb/>
以人烟稍盛而無官府遂至盜賊充斥不住作過巡尉<lb/>
聲迹相逺無縁敗獲數邑界内民不安處某伏見金牛<lb/>
鎮舊有監官一員紹興初以荒涼減罷今來本鎮人煙<lb/>
近四百戸市井比之本縣大段翕集而酒務買撲一嵗<lb/>
止一千貫若分本縣弓手之額招三十名創置南尉一<lb/>
員兼監本鎮酒務盜賊煙火公事非惟可以整葺鎮市<lb/>
遂可彈壓南鄉盜賊利害甚明欲乞鈞慈詳酌建置使<lb/>
<pb n="KR4d0264_WYG_026-2a"/>
千里之民自此得以安迹如蒙施行即乞就撥都統司<lb/>
廢罷酒務以為廨宇本州本縣各為量借酒本俾隨息<lb/>
錢解納鎮尉請給令本務管認舊來所收土税却行住<lb/>
罷酒息之數止以貫撲為額除少少寨屋須當以漸經<lb/>
理既無分毫騷擾而數州界内盜賊自此遂當衰息委<lb/>
是公私兩便乞賜施行<lb/>
　　上王守議后服劄子<lb/>
上僊皇后奄棄六宮在率土之情共難堪處某輒有管<lb/>
<pb n="KR4d0264_WYG_026-2b"/>
見上論節文之末不敢露言賓次惟所採擇某竊覩尅<lb/>
擇官狀選定初十日申時發哀不知本州舊事如何然<lb/>
陰陽家者流使人拘而多泥禮聞朝晡入臨晡而不朝<lb/>
不可也如以十二日晡釋服則是闕一朝臨今於漢氏<lb/>
權制不應重有加損禮失之薄寧過于厚若延至十三<lb/>
日復有四日之嫌昔明道先生嘗遇國喪江寧官吏欲<lb/>
以三日之朝免服明道曰服當三日也茲事體大前輩<lb/>
謹之如此在郡府不可不察有如製服未具則雖移日<lb/>
<pb n="KR4d0264_WYG_026-3a"/>
可矣某舊蒙恩庇之厚於今不敢忘於大君子之門敢<lb/>
以姑息為愛知公禮重故敢言之伏幾審處而行如鄙<lb/>
言有可采納則乞直以台意處分甚幸甚幸<lb/>
　　上王守論絶戸田租劄子<lb/>
某竊見四邑各將去嵗水死之家田畝所收糓子不以<lb/>
立後塟送除官收三分之二外又拘逐人合得分數穀<lb/>
子官收一年既從官收自合除放苗税目今夏料不住<lb/>
催理兩無所出符帖紛然計會枝掌貧者先受其弊切<lb/>
<pb n="KR4d0264_WYG_026-3b"/>
縁風水之後立後之家初無留財為之數并收葬者不<lb/>
過惇子孫宗族之誼先以已物為之殮葬失其屍者亦<lb/>
為祭享薦拔而官司除附撿括費用百端莫不指准今<lb/>
嵗田租以償其費去嵗唐郎中奏請皆給全産是固聖<lb/>
朝美政而監司之不知體者横議沮格至今為梗官司<lb/>
又為此舉其何以堪立後之家目今為之俱困咸謂樂<lb/>
清顔宰實為倡始怨謗嚻然訢之職司未必不由于此<lb/>
即使去嵗災變不作言賦者亦欲取此物邪為政患無<lb/>
<pb n="KR4d0264_WYG_026-4a"/>
恩惠及民其可幸其災而求倉廩之富虐遺孤以為利<lb/>
哉意者利未入於公家必且聞于朝路是在仁政不能<lb/>
無累竊恐寄居見任未有為台座言者伏惟勇義安仁<lb/>
聞之必不能已也伏乞台慈特賜愍念即作訪聞行下<lb/>
止從分數官收仍命官收之田不復催其常賦無人耕<lb/>
種之地官租常賦並從蠲免為惠甚大如能更賜存䘏<lb/>
申明唐使之請庶使為人後者不失先人之業是在主<lb/>
上必樂聞之此議發於守臣聽許必速陰徳尤大惟台<lb/>
<pb n="KR4d0264_WYG_026-4b"/>
座更審圖之趣詔有期伏願當仁勿遜捐小利以成國<lb/>
家美事此百世利也伏惟軫思幸察<lb/>
　　上臺諫劄子<lb/>
某聞鼠慿社木莫可灌熏蔓草難圖當鋤芽蘖恭以主<lb/>
上英明神武抗志有為漢祖唐宗未足為輩治效久而<lb/>
不著天下莫知謂何静思其所由然微傷小人之蔽然<lb/>
上明並日月去邪不疑察梁珂之姦而逐梁珂察龍大<lb/>
淵曽覿之姦而逐龍大淵曽覿睿斷英發仰比天之聰<lb/>
<pb n="KR4d0264_WYG_026-5a"/>
明然而小人實繁難退易進驅之或去旋復踵來其始<lb/>
甚微辨之常晚近者道聽途説有武臣王抃者象胥輩<lb/>
耳以邊事進其心未易測量比嘗屢使軍前或不出于<lb/>
朝命自謂天子訪以人物無識知者往往趨之間見廟<lb/>
堂分行窺伺持反覆兩端之説干君相謀謨之地熒惑<lb/>
主聽居之不疑雖未必盡如所傳不可遂謂言之者妄<lb/>
此聲之出不為無累于聖徳萌芽不翦將恐或害於斧<lb/>
柯在崇寧中初遣童貫使邊不由宣敕處分青唐既啓<lb/>
<pb n="KR4d0264_WYG_026-5b"/>
惟亂之階視往者之所為來事當益深戒矣某嘗學易<lb/>
觀乾坤復剥否泰之象知君子小人之進退其實相為<lb/>
盛衰消一陰爻必一陽來於内惟今患之大者莫如左<lb/>
右小人一去一生何損于數消復之道惟須君子國家<lb/>
以心腹寄之二府二府未有見幾之人就能知其為姦<lb/>
不過氣沮而止臺諫上為天子耳目其可寘不言乎及<lb/>
今攻之尚可為也它時聲熖赫烜恠以自神黨附成羣<lb/>
交亂四國雖有拔山之力若五丁如彼何哉天下推本<lb/>
<pb n="KR4d0264_WYG_026-6a"/>
其所從來必將追過當言責者觸邪指佞不可以後於<lb/>
他人某官以道事君願賜省納圖難於易以幸社稷蒼<lb/>
生尸祝代庖某不敢逃踰分之責死罪死罪惟幸察之<lb/>
　　上王正言劄子<lb/>
某永嘉鄙人也生於海陬斥鹵之地素乏朋友磨礱之<lb/>
益直縁糊口不給藉蔭而仕不敢齒于士夫之列然於<lb/>
天下賢人君子未能無慕苟有幸會未嘗不請見焉茲<lb/>
蒙朝廷過聽荐被旌拔閲嵗有半七辭不獲懼涉詭異<lb/>
<pb n="KR4d0264_WYG_026-6b"/>
之蹟强顔此來濫叨京職之除媿極而畏自抵都下即<lb/>
聞正言重望賢徳且恬進取要官罕識其面每以得侍<lb/>
同朝私喜趨造往復竟未及見方謀親請教誨伏承天<lb/>
子旌識英俊不次超擢榮登諌職善人之慶啟沃之際<lb/>
人士悚服未見施設既已風動四方宗社實幸蒼生實<lb/>
幸某間者雖嘗修敬門下伏蒙顧遇甚寵自念庸逺雖<lb/>
懐請益之願竊有援上之懼不敢數詣賔館頗聞台慈<lb/>
逺鑒亦埀與進之意内顧無以取此未敢𡨕行自獻竊<lb/>
<pb n="KR4d0264_WYG_026-7a"/>
勝感激私情不避僣越輒効一得之見未見顔色幾度<lb/>
外期之求進門牆願自茲始某伏聞無為軍教授沈清<lb/>
臣者比縁正言進用敢以曲士之見狂妄有言沽激云<lb/>
云無所不至等之蠅蚋在寛洪當不之責為祠禄禮則<lb/>
宜之九重重道尊賢於清臣不可無罰下之天獄所以<lb/>
風示天下是則君臣千載一會顧知之者少耳以某愚<lb/>
見在主上在正言者固已曲盡清臣言雖無狀要為獻<lb/>
納于時斥之逺方體自應耳付之刻木聞者不能無疑<lb/>
<pb n="KR4d0264_WYG_026-7b"/>
建請寛之惟正言為當然耳清臣于某初不相識聲聞<lb/>
畧不相聞其人賢愚某亦未知端的非為清臣者意正<lb/>
言遇合方始不當縁已罪人之言將使後謂士不得言<lb/>
始於今日其於門下國體所關不細況復放言横議士<lb/>
俗之常寛之益足以見君子之兼容罪之亦殆無足快<lb/>
不識仁者之見或有取于斯乎且犯不校者顔淵之事<lb/>
王猛殺樊世興之譖已也何足為盛世道哉彼吾詈而<lb/>
吾寛其罪此裕徳之盛以直報怨之翹翹者惟正言念<lb/>
<pb n="KR4d0264_WYG_026-8a"/>
之某狂瞽冒聞死罪死罪密書字不謹正惟大度容之<lb/>
得非台意施行毋以告人大幸<lb/>
　　武昌休官白郡劄子<lb/>
某契勘本縣當天下孔道靖康之際實為兵衝鐵官鼓<lb/>
鑄之徒無非天下亡命故罹兵禍眎諸縣為最酷今主<lb/>
戸雖數百皆東西南北之人累政失于拊循將不堪命<lb/>
加之比嵗力役不能自存縣賦至微不給上供之半吏<lb/>
官給俸賔旅傳食至亡一錢粒粟可以枝梧自某到任<lb/>
<pb n="KR4d0264_WYG_026-8b"/>
以來朝夕疲瘁雖心勞撫字亡補秋毫而鞭箠盈庭虐<lb/>
害滋甚仰愧俯怍無以自容伏蒙某官推仁䘏之心曲<lb/>
加庇覆殆將一稔未嘗馳一介下縣追須區區之心謂<lb/>
可受恩終任不圖事與心戾横賦踵來車船畢工逺作<lb/>
營舎木植離岸即科經總制錢補解未終又為和糴民<lb/>
羸如許其何以堪固知作事有端非郡府之意也然才<lb/>
單力弱粗嘗學問政而知慮不周顧此一方山澤竭矣<lb/>
又為此舉民必流亡把國之憂或大于此乃心憒亂恍<lb/>
<pb n="KR4d0264_WYG_026-9a"/>
如病狂已具狀乞備申請賜骸骨如蒙終始之惠聽以<lb/>
周旋誓畢此生不敢忘徳重念某官情素薄自分甚明<lb/>
初蔑寸長可以從政力云不足非敢憚煩敢控哀誠尚<lb/>
幾痛察<lb/>
　　再白郡劄子<lb/>
某十五日以心氣惝恍不計僣差狂率有請日虞呵譴<lb/>
之至俯伏以俟今數日矣迄未蒙府之報命豈眷憐素<lb/>
厚而難其請邪將以為詐而不足聽邪某之所以朝夕<lb/>
<pb n="KR4d0264_WYG_026-9b"/>
狂悸而不避再三之凟也伏念某賦才譾薄仕宦固非<lb/>
本心姑欲一試所聞庶幾少有所濟力微而廢謂之何<lb/>
哉誠非敢犯台嚴亦非干百姓之譽一身之計端有在<lb/>
焉盖某爰自之官非惟身自廢學一兒一姪皆失從師<lb/>
眷先人之遺書久貯箱篋鬰蒸蟫鼠之患惟日憂之矧<lb/>
樗散之姿雅多閒放讀書之外問不及家託庇于茲遂<lb/>
有官守之責事無巨細不敢不盡其誠以此勞心殆成<lb/>
糜潰屯營之役一起歸思乳柑政黄不能自已以周易<lb/>
<pb n="KR4d0264_WYG_026-10a"/>
筮遇遯之旅以為此意可以質諸天地神明故斷之不<lb/>
疑請辭而去亦嘗妄有所作不敢冒昧投陳而此及之<lb/>
丐察其非詐耳竊念某故鄉尚逺貧乏為甚坐食於外<lb/>
饑寒且將及之如蒙蚤賜備申得遂其志啜菽飲水皆<lb/>
執事之賜也云云<lb/>
　　被召辭免劄子<lb/>
某淮三省樞蜜院劄子奉聖㫖召赴行在竊以命召小<lb/>
臣禮無俟駕進退之際關乎立身與其貪冒以事君寧<lb/>
<pb n="KR4d0264_WYG_026-10b"/>
若省躬而辭命伏念某不學牆面才乏寸長慿籍賞延<lb/>
為貧而仕再辟藩府亡補秋毫調令武昌亦欲少効萬<lb/>
一交政無幾即際邊興外則荆州起營信陽陸運内則<lb/>
供贍征戍惟日相仍百役並興無須㬰暇加以盜賊多<lb/>
有風塵數驚以千戸之羸氓應無涯之師役雖心存撫<lb/>
字實惠何施而政急催科滿目瘡痏學不素講臨事乃<lb/>
知其累每一念此芒棘在懐間者調補掾曹雖為合入<lb/>
差遣良以治獄事省可以專志一官撥置之餘乘暇得<lb/>
<pb n="KR4d0264_WYG_026-11a"/>
以為學庶幾它日尚可有成朝端過聽而舉之甚非愚<lb/>
分之所當得切惟主上天資英鋭方大有為朝廷之上<lb/>
英儁如林如某駑鈍之資徒知撲拙自守學不足以成<lb/>
已故于應對進退皆非所能必恐進見之間儀容踈野<lb/>
無以仰承清問上當君相之知伏望鈞慈特賜矜憫許<lb/>
終今任就其卒業之志他時有以見君某不任惓惓之<lb/>
誠俯伏候命之至欲乞敷奏施行<lb/>
　　再召辭命劄子<lb/>
<pb n="KR4d0264_WYG_026-11b"/>
某准尚書省劄子奉聖㫖令赴都堂審察竊以間年再<lb/>
召殊異乎常倫顧影多慙豈加于曩日祇可循牆以走<lb/>
難從不駕之行伏念某才不踰人學非適用仕之藉蔭<lb/>
禄以代耕曽微一善之可稱以得九重之過聽弓招下<lb/>
逮取諸選調之中扆座為前擢眎王官之列顧雨露草<lb/>
木之恩非薄如海岳涓塵之補則亡下拜靦顔迄今汗<lb/>
背敢謂下才之樗散旋蒙命召之鼎來得之若驚睠前<lb/>
増媿在進退而惟谷誠若古人之言不往來之憚煩竊<lb/>
<pb n="KR4d0264_WYG_026-12a"/>
懐友朋之畏所願廟堂之俯察許遲縣邑之終更尚冀<lb/>
修為以圖報稱某下情無任惶懼戰慄俯伏俟命之至<lb/>
伏乞鈞慈特賜敷奏施行<lb/>
　　上大理寺長貳劄子<lb/>
某茲者叨冒誤恩備數簿領月十一日赴寺供職本㕔<lb/>
即無人吏雖供職文狀亦是自行修冩當時惟有胥長<lb/>
二三輩至直舎參謁並不睹羣吏之面本寺之籍深所<lb/>
未曉遂求教於判寺莫少卿伏蒙諭以本寺之制左斷<lb/>
<pb n="KR4d0264_WYG_026-12b"/>
刑右治獄自少卿丞正評事而下皆有分職獨主簿不<lb/>
然凡文書之期會簿籍之勾攷在兩司者悉當兼掌此<lb/>
職不修久矣可呼問知雜吏某亦詢知本㕔舊例差破<lb/>
人吏一名意者知雜一司職當關領尋呼知雜司者問<lb/>
以職則曰無事問以吏則曰闕人且言寺簿不治文書<lb/>
但請十日一至直舎簽押簿厯某欲一見簿厯則又泛<lb/>
然不應竟無一事不免逡循出局某來自逺外誠不識<lb/>
朝廷事體切詳國朝官制以長貳綜領大綱不可自治<lb/>
<pb n="KR4d0264_WYG_026-13a"/>
凡目故設主簿専職勾校内之寺監外之縣邑小大雖<lb/>
異所掌宜同則凡應干行遣期程及簿書銷注之屬其<lb/>
事無不當預稽違漏落責有所歸簿厯有當十日一簽<lb/>
亦有日當攷視者主簿之職況不秖此今也不得知其<lb/>
條目雖廢簽書可也張官置吏恐不為是虚設胥輩惟<lb/>
恐主簿之得舉其職也故多方壅蔽不示之籍將使不<lb/>
得輒有所問不與之吏將使不得輒有所為㫖意甚深<lb/>
察此可見某無狀仕實為貧廟堂過聽處以在京職事<lb/>
<pb n="KR4d0264_WYG_026-13b"/>
期待之意寧古乘田委吏之比有如本職不得效其區<lb/>
區媿于前人多矣仰惟主上勵精為治盡心庶獄刑寺<lb/>
之職所繫至重他官禄仕可也此豈苟禄地邪綜覈之<lb/>
朝責以名實之效失職至是將何辭以對乎長貳勉以<lb/>
職事之修交逰望以職分之内其所為不能稱事有奉<lb/>
身而退耳伏惟台慈鑒念詳思所以處當其宜某責重<lb/>
位卑不敢不告伏乞台察<lb/>
　　請祠申省狀<lb/>
<pb n="KR4d0264_WYG_026-14a"/>
准敕授前件差遣續准尚書省劄子三省同奉聖㫖令<lb/>
赴都堂審察某竊伏自念嵬瑣之質術業淺陋已嘗賜<lb/>
對亡補徒冒寵榮材能不易于前人問學無加於往日<lb/>
而復容容昧進非心所安輙敢上干堂陛之嚴屢伸終<lb/>
任之請仰蒙廟堂眷私敦促至於數四恐孤所以期遇<lb/>
每欲進而趦趄雖惓惓之誠久之頗見幸察而由衷之<lb/>
懇彌年尚未聽從今常熟縣見任人趙善括去替在一<lb/>
兩月間某以有上項恩㫖未敢専輙前去之任更合申<lb/>
<pb n="KR4d0264_WYG_026-14b"/>
取朝廷指揮竊縁某比嵗以來得疾異甚精華日耗大<lb/>
懼損生所授號劇繁難必不勝任況又家貧累重待闕<lb/>
十年久客他州非禄無以糊口伏望僕射相公叅政鈞<lb/>
慈矜憫特賜陶鑄祠廟差遣一次庶幾少安微分養痾<lb/>
之外得以盡意學業或備異時器使之列須至申聞者<lb/>
右謹具狀申尚書省伏望檢會累申劄狀特賜敷奏所<lb/>
有昨降審察指揮欲乞更不施行謹狀<lb/>
　　再辭召命申省狀<lb/>
<pb n="KR4d0264_WYG_026-15a"/>
　准尚書省劄子奉聖㫖令赴都堂審察某尋具劄子<lb/>
　申僕射相公參政府乞終常熟新任未蒙施行再准<lb/>
　尚書省劄子催某疾速起發前來須至申稟者<lb/>
右某伏聞人有常言小官不當辭命竊謂心之辭遜不<lb/>
在官之崇卑當辭而不辭者貪也可進而不進者偽也<lb/>
惟貪與偽何以事君其有誼或可辭禮未容進均之失<lb/>
也寧偽無貪伏念某素乏技能蚤蒙薦對備嘗罄竭無<lb/>
益聰明沓冒寵榮秪深媿靦方期下邑少效秋毫何賢<lb/>
<pb n="KR4d0264_WYG_026-15b"/>
於人弓招洊及庸敢為偽請固以辭且某才不加長學<lb/>
非至到强揠其智則固何堪遷就其言又所不敢縱蒙<lb/>
審察豈過前時如某之流世固不乏進為貪也孰以為<lb/>
賢使某得為天下知退之人實可仰副朝廷勵俗之意<lb/>
此某所以不避小官之嫌輙冒尊嚴而進再三之凟也<lb/>
謹具狀申尚書省伏乞檢會某前此呈劄特賜敷奏俯<lb/>
從所請施行<lb/>
　　劄子<lb/>
<pb n="KR4d0264_WYG_026-16a"/>
某才非適用伏蒙廟堂睠然無已再賜促召有此遭遇<lb/>
豈敢自愛然某牢辭再三非狂則詐雖愚不肖何忍自<lb/>
棄如此盖聞大臣致君進人為重士之取信繫乎亷恥<lb/>
周公寧以戯封諸侯開成王不敢玩人之心酇侯不難<lb/>
身追亡將移髙祖慢士之習竊原二公之意不在一時<lb/>
之得失其所以感動主聽敦奬士流周漢之隆實基于<lb/>
此故某以為上方登用賢宰不遺纎芥之善凡百臣下<lb/>
焉可妄自菲薄奔競速售以累至公之舉某敢爾辭遜<lb/>
<pb n="KR4d0264_WYG_026-16b"/>
亦欲有以仰報期待之隆已具狀申朝廷伏乞鈞慈鑒<lb/>
察并賜檢會某前此呈劄特敷奏之蚤賜聽許庶幾小<lb/>
人得以安分于下異時圖報誓不後於他人某不任區<lb/>
區之誠俯伏俟命之至<lb/>
　　又狀<lb/>
　先准尚書省劄子奉聖㫖令赴都堂審察某嘗再具<lb/>
　劄子并狀申乞敷奏請終縣任未蒙俯賜聽從節次<lb/>
　三准都省劄子催某疾速起發前來湏至申聞者<lb/>
<pb n="KR4d0264_WYG_026-17a"/>
右某伏自念無一毫長誤蒙君相過聽間年再召某豈<lb/>
不欲進而復逡循退避近於不情某非敢自賢固非憚<lb/>
事亦非敢有欺世盜名之意内省不稱故趦趄而止爾<lb/>
即某無嗛于志其何敢久違朝命寧欲以棲遲偃仰自<lb/>
為髙邪伏蒙廟堂好賢樂善之心有加無替每一辭遜<lb/>
促召已班螻螘微誠屏不上達陶鎔槖籥之意於某則<lb/>
厚矣非愚不肖拳拳懇懇所欲以事君上者也曲成其<lb/>
志非明朝廷惡所望之故某不避再三上干堂陛之嚴<lb/>
<pb n="KR4d0264_WYG_026-17b"/>
期於得請而後已也謹具狀申云云<lb/>
　　湖州請祠劄子一<lb/>
某輙瀝誠懇仰扣鈞嚴伏蒙恩授前件差遣自八月初<lb/>
四日到州交割職事訖經今四月竊縁本州係是近輔<lb/>
大藩前此無非重臣名徳臨鎮某資歴素淺加以綿薄<lb/>
之才誤蒙超擢使令甚願勉䇿駑鈍其如力小任重鞭<lb/>
督不前無以填服同僚不能芘覆民吏帑廩空竭曽無<lb/>
術以捄之設若尸禄强顔積久必致曠敗上負主上臨<lb/>
<pb n="KR4d0264_WYG_026-18a"/>
遣訓飭下貽郡人之患捫心知媿夙夜靡遑不免控告<lb/>
廟堂乞賜陶鑄宫觀若逺小州軍差遣一次庶安愚分<lb/>
免致坐占窠闕有妨郡政欲望鈞慈特賜敷奏施行<lb/>
　　二<lb/>
伏念某自去嵗十一月間以本州畿甸名郡非某愚賤<lb/>
所以安處加之財賦窘乏曽無術以捄之累嘗具申丐<lb/>
陶鑄一祠禄庶安愚分免致久占窠闕迨今數月不蒙<lb/>
卑聽已窮五技汔無寸補錢粟益以窮匱百為彌更費<lb/>
<pb n="KR4d0264_WYG_026-18b"/>
力日雖痛自鞭䇿食息弗暇心力單耗宿疾又作升斗<lb/>
失血略無痊瘥若不瀝誠申訢大則一郡不理在已亦<lb/>
須委頓公私兩有未便厲如熏心欲乞鈞慈俯鑒其衷<lb/>
檢會前狀即賜化筆差注祠廟差遣一次得以就閒養<lb/>
治勉强進學報在他日無有面牆之累凌犯崇威某無<lb/>
任<lb/>
　<lb/>
　浪語集卷二十六<lb/>
</p>
<p>
</p>
  </div>
</body>
</text>
</TEI>
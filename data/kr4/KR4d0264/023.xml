<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>浪語集巻二十三</head> <lb/>
    <p>
<pb n="KR4d0264_WYG_023-1a"/>
欽定四庫全書<lb/>
　浪語集巻二十三<lb/>
　　　　　　　　　　　　宋　薛季宣　撰<lb/>
　書<lb/>
　　淮西與周侍郎書<lb/>
某去嵗之秋趨召京邑以未朝謁諸公都未克見侍郎<lb/>
初無一面之雅何所聞見先枉車騎臨訪逆旅强相抆<lb/>
拭延譽於諸公問留官中都惟此之故以門庭之清峻<lb/>
<pb n="KR4d0264_WYG_023-1b"/>
某日被延接又愛之如手足視之若友朋洎假節之行<lb/>
凡所以為忠告善謀者無所不用其至啓途之後非惟<lb/>
室家日被存撫而蒙念慮羇孤之跡賜問朝夕相繼雖<lb/>
古王公待士何以加此交情之厚殆未之覩某小醜何<lb/>
足當盛意耶自媿妄庸曽乏一言之助慊焉内顧負負<lb/>
何言自齊安奉書者還伏領回教之後嘗三附置拜狀<lb/>
皆不克關聽覽兒姪以都不知台斾所往盡留之於家<lb/>
某雖有承問之心亦不克知所寄也旋聞去國兒輩遂<lb/>
<pb n="KR4d0264_WYG_023-2a"/>
不及送聞之惘惘宜蒙不以怠慢責之伏承出處之道<lb/>
綽綽有裕其視近時名流尤更合節不敢有姑息之愛<lb/>
敢以為賀雖然晉公去矣如蒼生何某碌碌疎賤甚恨<lb/>
不得追逐衆君子後塵然亦不敢輕躁動歸心即數月<lb/>
之後遂當求一外補京官俸薄非私計所便淺中狹量<lb/>
詎宜久在都輦獨行踽踽復何聊賴但苦無人借助有<lb/>
請之為難耳齊安合肥賑贍各不過三百四五十戸餘<lb/>
雖萬計皆客食主家在民猶在官也用度方窘復不欲<lb/>
<pb n="KR4d0264_WYG_023-2b"/>
强收之夀春有歸正數百家十年請佃不得不括取包<lb/>
占未耕田畝均給取彼予此在土人能無得失之患而<lb/>
亦不可謂擾損有餘補不足天之道也不識台意以為<lb/>
如何某本擬中夏東歸近又得㫖覈實二麥禾稲略無<lb/>
可以稽據不過取其税籍考之文具之事雖有所不免<lb/>
然在誕謾之喙誠有不可㒺者此外别無可著手處只<lb/>
得爾也諸郡文書略皆來集季夏上澣或可東泛恐欲<lb/>
知此端緒故詳及之不能推廣主恩媿於期望多矣傳<lb/>
<pb n="KR4d0264_WYG_023-3a"/>
聞旌車已歸廬陵甲第故因景望便郵伸問啟處庶幾<lb/>
必達不暇䘏浮沈也令弟光膺召節伏惟歡慶某未被<lb/>
斥汰尚可求侍都輦慰懌之至台眷上下伏惟均受繁<lb/>
衍<lb/>
　　與張左司書<lb/>
即日秋氣澄肅伏惟徜徉閭閈台候神相萬福某先君<lb/>
右史先伯待制皆受知於先正忠獻致位從班辛巳嵗<lb/>
某備縣鄂陵伏遇元戎即鎮金陵得迎拜於廬州江步<lb/>
<pb n="KR4d0264_WYG_023-3b"/>
時已昏暮伏蒙畧去貴賤等威賜之坐席温言慰藉詳<lb/>
問存没區區感戴鑒寐不忘伏自忠獻薨背某僻在海<lb/>
濵都失犇問徒切慊然比年待次毗陵日聞左司以道<lb/>
學為諸儒唱嘉猷悟主幾振吾道非獨為先世私喜實<lb/>
為善類公慶某方辭審察之召雖恨不得摳衣几席而<lb/>
友朋陳君舉輩仰荷予進獲聞至正大中之論所幸已<lb/>
多且蒙不察其愚乃欲力相汲引某自顧觸藩之久懼<lb/>
涉其恠又貪承教去夏遂謀入都以欲一見鄭景望吏<lb/>
<pb n="KR4d0264_WYG_023-4a"/>
部取道宛陵忽聞出鎮宜春行次苕水與林擇之秀才<lb/>
疾走呉興郡下至則鷁舫已西到都乃知謀過義興枉<lb/>
道臨訪差池至此彌更惘然合并之難一至於是然而<lb/>
千里明月奚逺近之拘耶某自去秋中備數京輦雖與<lb/>
伯恭子充親洽然以人情益薄不敢顯白相從到官之<lb/>
初一謁當路是後弗敢復見至前忽蒙假節淮西悤悤<lb/>
徑行以臘月中旬至部江饒流移既已賑之無及而淮<lb/>
北歸正無非守將之欺小人黨與强盛不敢顧身三以<lb/>
<pb n="KR4d0264_WYG_023-4b"/>
實聞僅能寘之於理過元夕至江浦始與趙帥俊民收<lb/>
流移之未業者為官莊以處之齊安二十二區合肥復<lb/>
三十六圩之舊各不過三百四五十戸其餘土人招為<lb/>
客戸無慮數千人情不欲聞官所籍止三千五百戸主<lb/>
惠至渥不能有所推廣不學無術臨事乃知其累所甚<lb/>
為朝廷歎者荒田蕪於包占經理害於無謀歸節之際<lb/>
不敢一毫隱聖恩過厚職秩皆蒙超次之除還都百緒<lb/>
一新進退若谷偶呉興闕守驟蒙中㫖之授用踰其分<lb/>
<pb n="KR4d0264_WYG_023-5a"/>
誠劇畏悚而在一身出處私計雖自為謀不過如此然<lb/>
而近圻名郡千瘡百痏甚非綿薄之所宜居況又蹤跡<lb/>
見目於人危如秋葉吹竽鼓瑟孰非孤露未知所以善<lb/>
後惟在我者不敢不勉是外付之造物人事詎易必耶<lb/>
念未參識宜當道術相忘竊思記問不通人情有所不<lb/>
可輒盡藴庶幾有以察之復念古今異時變態萬狀謂<lb/>
非在已無惡無必於人用能觀感化服異端會將有濟<lb/>
騰口無益於事祇招謗訾適以害道甚矣要當深思宻<lb/>
<pb n="KR4d0264_WYG_023-5b"/>
用退藏是乃待時之計鄙見如此不識有取于斯乎辱<lb/>
以聲氣相求無惜鞭其不逮至懇至祝某復有少稟先<lb/>
正幕府所繪被邊形勢頗得表裏之要輒欲就乞傳本<lb/>
以廣未聞人旋得蒙垂示甚幸台眷上下均受如山之<lb/>
祉淛中有可委者無巨細辱示去就之誼未知當作何<lb/>
處且欲為卒嵗計不識可乎可以警其過萬乞疏示承<lb/>
晤邈未有日敢祝加飡進業行以大學光明於時<lb/>
　　與朱編修書<lb/>
<pb n="KR4d0264_WYG_023-6a"/>
某永嘉之世先子舎人嘗從文定胡先生學某少失怙<lb/>
恃世父哀而字之未冠世父亦亡迫於婚宦家學淪替<lb/>
掃地非復遺餘竊不自量念弓冶之將墜痛䇿駑鈍料<lb/>
理書學雖夙夜兢兢惟憂間斷其如天資凡下易為廢<lb/>
闕狂奴故態每每投間而作自治不給乃與事物應酬<lb/>
方寸勃豀動輙傷事士夫喜以自聽謂之曰能豈不自<lb/>
知但無可入耳思得有道取正倀倀然未知所之竊聞<lb/>
講道甌閩作成善類鄒魯之教西洛之學彷彿尚猶見<lb/>
<pb n="KR4d0264_WYG_023-6b"/>
之正始之風何意復聞於此喜幸喜幸所恨一官匏繫<lb/>
願摳衣而求教未能也飢渇之況未足形容願見之心<lb/>
久欲奉尺一之書疑於無因而至念托士夫之後盍以<lb/>
聲氣相求必識面而後交嵗月不吾與也鄉人鄭郎中<lb/>
景望某所畏事者林擇之學於門下嘗與之進景望辱<lb/>
知遇矣某過景望因獲交於擇之擇之弟擴之見訪呉<lb/>
興自言亦門下士不因其歸求教幾自絶爾在禮士不<lb/>
介不見兹某庶幾焉者琢磨之賜繼今方有望焉某不<lb/>
<pb n="KR4d0264_WYG_023-7a"/>
自詭交之淺敢有謏聞之獻伏審明揚昭代屢賜弓招<lb/>
引義牢辭不忍屑就此固足以亷頑敦薄誠近世所無<lb/>
有區區之見竊有所疑仲尼出處周旋某謂盡可師法<lb/>
他人過與不及以為賢則有之曰可通行非中庸之道<lb/>
也居身過厚蒿目斯人不一援手捄之此遯世絶俗之<lb/>
士意非執事所與今百姓病矣惟明於醫國者為能再<lb/>
生之聖人於魯定衛靈未嘗不切切於遇納約自牖要<lb/>
非一日之積必若伊尹之學恐不可以望人於秦漢之<lb/>
<pb n="KR4d0264_WYG_023-7b"/>
後也某守身不固已失足於時矣通記之初乃效鄙夫<lb/>
之見取予皆未必是尚須察而聽之必不可為徐去非<lb/>
晚伏幸念存湖學權輿於胡安定本朝人物之盛由來<lb/>
造端於此今也齋室如故流風冺滅某假手無術日夕<lb/>
疲於期會困於鞭督雖戴星出入曽救過之不暇教養<lb/>
之事未遑議也未知何以處此惟幾不屑教誨或能黽<lb/>
勉從事尚有補耳何當覲見一洗我心伏祈進徳惟時<lb/>
頤養蒙正以斯道光明于世<lb/>
<pb n="KR4d0264_WYG_023-8a"/>
　　又與朱編修書<lb/>
即日新春尚凜伏惟養蒙黨里自天祐之台候動止萬<lb/>
福某仰徳之髙聞風之説於今盖有年矣以無因而前<lb/>
無介而見有所不敢去秋林擴之見過具道其兄擇之<lb/>
不以某之庸不肖亟以姓名誤聽宜蒙誘掖之意以故<lb/>
忘其愚且鄙也輒冒貢以尺書仰蒙大度納汙不見誅<lb/>
絶教翰寵答慰藉勤拳自顧何人奚以取此感媿之劇<lb/>
未易名言誨喻諄諄仰見嚴於出處之際某滔滔昧進<lb/>
<pb n="KR4d0264_WYG_023-8b"/>
固不足以知此然而仁人蒿目其將如蒼生何將毋有<lb/>
莘之耕必待禮而應也某意無可無不可不猶愈於甚<lb/>
耶想惟髙明不以狂言動愚見如此其敢有隱情乎丐<lb/>
一思之勿以人廢言也下問湖學其興廢之所由來誠<lb/>
如髙㫖甚可惜者異時作人之地今為利害之場與刑<lb/>
名之習耳慶厯所取則今學規與夫作院制器之法故<lb/>
府焚於延火求之畧無可證詢之耆舊亦無存者惟聞<lb/>
學之齋館與伸道義勝澡徳誠明四齋為安定舊名餘<lb/>
<pb n="KR4d0264_WYG_023-9a"/>
不可見時雖分藝以教盖初不以名齋士雖學書不廢<lb/>
騎射琴瑟今齋館中射堂尚存泮池之旁猶有樂齋之<lb/>
目門人之盛後皆鑱名登科記中學中舊存當時賜書<lb/>
與孔子伯魚畫像亡軼殆盡比方畧整齊之此外無傳<lb/>
可為傷歎為之師匠某何者而辱望以此耶然與朋友<lb/>
共成之不敢不勉方懼罪斥詎能如所欲哉教以安定<lb/>
之傳盖不出乎章句誦説校之近嵗髙明自得之學其<lb/>
效逺不相逮要終而論真確實語也某何足以知此蒙<lb/>
<pb n="KR4d0264_WYG_023-9b"/>
誨之及故敢言之子路何必讀書孔子惡其佞子夏必<lb/>
謂之學不可謂不知言二者豈無説耶昧者盍少思之<lb/>
嘗謂翼之先生所以教人得於古之洒掃應對進退知<lb/>
其説者徐仲車爾餘子類能有立於世是皆舉其一端<lb/>
介甫詩以宰相期之特窺其緒餘耳成人成己衆人未<lb/>
足以知之且君子道無精粗無小大是故致廣大者必<lb/>
盡精微極髙明者必道中庸滯於一方要為徒法徒法<lb/>
徒善漢儒之陋則有所謂章句家法異端之教則有所<lb/>
<pb n="KR4d0264_WYG_023-10a"/>
謂不立文字稽於政在方冊人存乃舉禮儀威儀待人<lb/>
以行智者觀之不待辨而章矣民之秉彞向也明於西<lb/>
洛今焉泯泯舎門下其誰取正傾囷自獻庶幾擊而發<lb/>
之毋惜鑪錘痛加橐籥尚祈階以有立免為小人之歸<lb/>
此區區所望於下執者萬丐哀而藥之胡先生言行録<lb/>
范淳夫集謾備藏史輕瀆至媿程易胡易郡有模板不<lb/>
敢獻所厭飫林擇之書以凂門史丐求端便送之<lb/>
　　答尤溪石宰書<lb/>
<pb n="KR4d0264_WYG_023-10b"/>
某僑寓延陵獲聞武進之政與朋友交又知淵源之學<lb/>
悉臨下之有本恨承望之未階顧無因而進前不敢造<lb/>
次修記林擴之見訪逺勤先賜教筆承撝謙之過厚蒙<lb/>
期待之非宜退省其私洒然汗背某不肖嗣先人之遺<lb/>
業奪於急禄舊學委地雖日勉加淬厲如頑頓何若新<lb/>
安朱文公張南軒呂博士之賢皆無待而興者某且不<lb/>
敢望其涯涘迺以諸公望之責之共還濓溪西洛之風<lb/>
何可當也左右以聲為律擬人必於其倫某豈不自知<lb/>
<pb n="KR4d0264_WYG_023-11a"/>
猥欲寘諸爐炭之上荷眷雖厚然非愛人以徳之意也<lb/>
尤溪雖逺得賢者父母之致仕與賢一方幸甚某將命<lb/>
亡狀曽無毫髪之補叨冒重沓遽有霅川之命力小任<lb/>
重未知攸處湖學國朝人物所起惟故館在未知教養<lb/>
之道殊無術以興之有可警督其愚無惜規誨乃荷方<lb/>
今善類牢落之甚如事尚淹逺邑某不幸失足知曠敗<lb/>
是虞耳何當承晤寫此願懐别紙之多非我輩往來之<lb/>
禮不敢遵也<lb/>
<pb n="KR4d0264_WYG_023-11b"/>
　　答沈縣尉書<lb/>
道周之别轉首更年緇染京塵日蔽蓁塞思挹清風一<lb/>
浣濯之而不可得鄉望當如何耶比者于交游間備聞<lb/>
學力甚進議論日新駸駸焉純亦不已之風覺我形穢<lb/>
甚矣健羨健羨何當覿面以釋羣疑某自去八月在都<lb/>
三月不見當路始者意若相向自是浸覺已疎至日後<lb/>
使淮壖至則冬杪才力短淺不能推廣主恩況已後時<lb/>
流亡漸定過合肥修築三十六圩之舊齊安置官莊二<lb/>
<pb n="KR4d0264_WYG_023-12a"/>
十二區來者哺以路糧至者處以廬舎牛具之給種糧<lb/>
之賜計費緍錢不過二萬米六千斛二郡仰賑糴者通<lb/>
不滿七百家大姓以傭客徠招餘三千五百戸前此轉<lb/>
徙襄漢以復其田里者不知幾萬家也所以成立祗此<lb/>
言之可笑主上過相期望再被超躐之寵氣不及定剖<lb/>
竹呉興受之不辭可無慙色茲蒙警教之辱尤益靦顔<lb/>
顧淮甸時有所發擿者所論薦往往任心而舉惟功罪<lb/>
之所宜不知其與貴要背馳憤悱之甚歸對之際竊慕<lb/>
<pb n="KR4d0264_WYG_023-12b"/>
詩人詢謀諏度之㫖循行所見具以實聞縱論及於蔽<lb/>
欺為此大怒適當一畨遷改之後獨行夐夐方擬求補<lb/>
外於二三月之間庶無潔去之迹而主上不察遽以輔<lb/>
郡處之得之如昇仙然豈暇他顧諄諄之諭極荷愛予<lb/>
此事景孟固嘗言之妄意今日朝家不可謂弱正患衆<lb/>
人蓄縮賢者自處之髙以故狂妄之徒得為欺誕國勢<lb/>
日以微削須得天下共維持之觀於孔氏不復贖人之<lb/>
譏以為不當形迹之累是雖入于自恕猶幸君子識之<lb/>
<pb n="KR4d0264_WYG_023-13a"/>
呉興浩穰然實空匱其可不問都鄉互有綿薄處此自<lb/>
知手足之露將重得罪不知何以救之某惟喜讀書深<lb/>
不好米鹽細故為郡則當反是不得不勉雖日强加鞭<lb/>
䇿如不進何湖學經始於胡翼之先生今惟齋館在爾<lb/>
本朝人物權輿之地文獻無足考者年來法家之學却<lb/>
有師傳士大夫之家知習此爾狂瀾既倒未知所以囘之<lb/>
更須日月圖之不可則已儻未罪斥尚望為我籌之不<lb/>
徒惠此一方所關端不細也<lb/>
<pb n="KR4d0264_WYG_023-13b"/>
　　答定逺于宰書<lb/>
某向者僑寓延陵竄迹農畝士之賢者都不克見比來<lb/>
假節淮甸環走三千里經城邑以二十數雖識見愚闇<lb/>
不足以知當世士然求長人之吏有以獲于上下如左<lb/>
右者曽未之得自至封界得左右之治于民得左右之<lb/>
才於郡意謂非苟爾也方將退而察之旋返借途伏蒙<lb/>
采聽之過示以長牋發語驚人術業純正熟復降歎不<lb/>
能已巳洎安教備盡條理到合肥郡以語方帥幕屬同<lb/>
<pb n="KR4d0264_WYG_023-14a"/>
聲交譽如出一人乃知天下未嘗無才亦不在逺蝸宿<lb/>
田里失親炙於數年之前為可尤者然所獲亦多矣惟<lb/>
是學業蕪短既不足以仰當期望悤悤竟決奚寫我心<lb/>
以左右之力之賢見諸小試已有滔滔不窮之勢加之<lb/>
好學不已不恥下問某且將北面乃欲有資于我過矣<lb/>
古人之學固非俄而可效大扺文章之煥事業之偉無<lb/>
非由此出者才者時乎出入要非根本中來不有見焉<lb/>
非基徳之具也心之精微不能宣之於口纎煤寸楮將<lb/>
<pb n="KR4d0264_WYG_023-14b"/>
何自而陳之某匪曰能賢每思益友良朋誠不多遇辱<lb/>
許之以交好覬共由斯道爾請違逾半月矣嚮用何如<lb/>
置中祇被劄誨仍示圖經石刻珍荷某已分遣人督促<lb/>
諸郡只待文書之集便謀歸計儻逃罪戾天中節後遂<lb/>
到濡須不過季夏東矣方賖面命修報徒有依依<lb/>
　　答陳同父書<lb/>
某自戊子入都得左右之文於景望四三哥之舎於四<lb/>
三哥王樞使聞賔從之學業氣志每以未及識面聆謦<lb/>
<pb n="KR4d0264_WYG_023-15a"/>
欬之音為歉及趨召道宛陵四三哥寄朋友書二其一<lb/>
左右一君舉也洎訪舊知於學則聞二陳之名籍甚京<lb/>
師旋沐從者訪臨獲親名理之益從知名下之無虚士<lb/>
諺非虛語私以得與從游為喜己辱開懐傾冩臨途要<lb/>
無可道然而别不及面寧無惘惘被教敬審即日冬序<lb/>
正寒温侍有相尊候萬福學官秋試遂遺賢者士夫不<lb/>
能無恨得失有命時運故應然耶向使舉無留才則何<lb/>
以為造化但在我本無患得之意未始低頭就之則吾<lb/>
<pb n="KR4d0264_WYG_023-15b"/>
同父之失較之君舉之得亦復何愧沖天驚人之軒奮<lb/>
豈有遲速間哉體用之誨備認髙㫖某何足知此然不<lb/>
敢以不敏而罷夫道之不可邇未遽以體用論見之時<lb/>
措體用欵若可識卒之何者為體何者為用即以徒善<lb/>
徒法為體用之别體用固如是耶上形下形曰道曰器<lb/>
道無形埓舎器將安適哉且道非器可名然不逺物則<lb/>
常存乎形器之内昧者離器於道以為非道遺之非但<lb/>
不能知器亦不知道矣下學上達惟天知之知天而後<lb/>
<pb n="KR4d0264_WYG_023-16a"/>
可以得天之知決非學異端遺形器者之求之見禮儀<lb/>
威儀待夫人而後行耳尚不至徳誰能知味日用自知<lb/>
之謂其切當矣乎曽子且日三省其身吾曹安可輒廢<lb/>
檢察且不識不知順帝之則者古人事業學不至此恐<lb/>
至道之不凝此事自得則當深知殆未可以言言之也<lb/>
以同父天資之髙檢察之至信如有見必能自隱諸心<lb/>
如曰未然則凡平日上論古人下觀當世舉而措之於<lb/>
事者無非小知謏聞之累未可認以為實第于事物之<lb/>
<pb n="KR4d0264_WYG_023-16b"/>
上習於心無適莫則將天理自見持之以久會當知之<lb/>
洪範無黨無偏大學不得其正真萬病之鍼石獨無意<lb/>
於斯乎某非曰能之冀共事斯語耳葬議甚韙近過伯<lb/>
恭不遇尚須續報誌銘某豈敢何故舎四三哥發潛徳<lb/>
之幽光某媿焉多矣妥齋銘文本欲相名如周公之與<lb/>
君舉以為君奭王事表徳朋友之誼也名近師道有所<lb/>
不可不然何惜一換試更思之某碌碌素餐强顔留處<lb/>
於朝家無毫髪補未能決去為媿同父望以世道譬如<lb/>
<pb n="KR4d0264_WYG_023-17a"/>
覔金於窶者何不知我之深耶輪對當在來春只等一<lb/>
見後求外補州縣差可及物尸素欲何為哉不足為人<lb/>
言之恐欲知何所向爾<lb/>
　　答石應之書<lb/>
古人以小學訓習童蒙皆大學之具也大學之道但神<lb/>
而明之爾小學之廢久矣為大學者失其養心之地流<lb/>
於異教不過空寂之歸開物成物之功宜無望於賢者<lb/>
但令良心不冺天理豈外于人耶反而求之莫若存其<lb/>
<pb n="KR4d0264_WYG_023-17b"/>
大者積小以成其大是又不可忽也惟能平其忿懥恐<lb/>
懼好樂憂患復六情之未發心不失正良知良能其何<lb/>
逺之有向用之讀書用之正身用之事物與人皆是物<lb/>
也非能洗濯心源蕩除舊習去小智之穿鑿全吾天之<lb/>
聰明塵掃隨生猶未艾也孝悌忠恕無非發吾誠意之<lb/>
中況小者乎況庶物乎帝典以欽明文思稱堯洪範思<lb/>
睿作聖書不他道曰欽曰敬而已無小無大是為得之<lb/>
第能用志不分則精義入神矣某學雖不足以知此嘗<lb/>
<pb n="KR4d0264_WYG_023-18a"/>
聞諸君子矣素絲何告願無以人廢言也<lb/>
　　與喻郎中書<lb/>
去嵗抵城闉兩侍座席重蒙旌車臨訪雖得承奉指教<lb/>
實獲我心而悤悤拜違益深怏㒺旋歸村落不敢以無<lb/>
益之記塵溷主書妄意當然非敢慢也斗山之仰三秋<lb/>
何足多耶某有愚見敢凟聽聞故丞相安邑先生忠獻<lb/>
趙公前輩冠冕扶危定傾勲在王室不幸遭罹讒嫉放<lb/>
死海嶠私史之禁仿彿焚書告訐之風不幾削跡公之<lb/>
<pb n="KR4d0264_WYG_023-18b"/>
功業冺没殆亡傳焉近鄉人陳傅良秀才識其孫於新<lb/>
昌訪以遺書得公自為墓誌獨書遷官次第問其事則<lb/>
不知劉東嘉夙掌著作時述名臣傳求公行事一無所<lb/>
得愾憤之極拊几而歎為名流嗟惜如此及今聲迹未<lb/>
逺故老仍存篹而録之尚可十得四五因循愈久將甚<lb/>
於今後人指擿先賢必有任其咎者伏思當時人物惟<lb/>
郎中丈及徐侍郎胡侍郎汪尚書四人實為耆舊汪胡<lb/>
後進無易郎中丈及徐侍郎者自丞相公去國先大夫<lb/>
<pb n="KR4d0264_WYG_023-19a"/>
與時宰廷争得疾下世士夫争逐時好挂冠而去惟郎<lb/>
中丈一人忠獻之薨無敢會其葬者郡吏承望風㫖至<lb/>
用私釀逮捕忠獻家人郎中奮不顧身不逺千里臨哭<lb/>
其墓時宰為問以實告之於忠獻公可以為無媿矣竊<lb/>
惟伊尹之事非皋單莫能訓問禮周室舎伯陽父將安<lb/>
之忠獻出處之詳譔而述焉附見諸公之事繼沃丁之<lb/>
作接柱史之告其惟郎中文洎徐侍郎乎有如尊年倦<lb/>
於簡削汪尚書老于文學<hi>其聓也</hi>又嘗為忠獻公所知足<lb/>
<pb n="KR4d0264_WYG_023-19b"/>
可與共成之唐韓退之栁子厚與張睢陽段太尉初無<lb/>
雅故尚為傅益其傳上逸事于史官古人之於前賢懼<lb/>
其埋没乃爾忠獻于郎中丈知已其何辭乎某方貽秀<lb/>
州鄭伯英判官書屬以此告徐侍郎尚幾一二老成存<lb/>
神故實慨然直筆俾後生有𫐠焉其為訓益來世大矣<lb/>
不識台意以為如何<lb/>
　鄭景元書屬以語徐侍郎者略同<hi>但字君舉賔之耳</hi>必有任<lb/>
　其咎者之下云伏思當時人物惟侍郎丈及喻郎中<lb/>
<pb n="KR4d0264_WYG_023-20a"/>
　汪尚書胡侍郎四人尚無恙郎中疏矣汪在一時為<lb/>
　後進公所尊重無易侍郎丈者昔先大夫與侍郎丈<lb/>
　俱為忠獻公所知遇忠獻鎮東淛侍郎不旋踵又去<lb/>
　先大夫為忠獻稟目字侍郎曰稚山去矣某其可留<lb/>
　因與時宰廷争得疾還舎遂弃諸孤思之痛心不忍<lb/>
　復道竊惟伊尹云云倦于簡削知府固大手筆足可<lb/>
　口授書之云云某于侍郎為通家子外舅孫帥亦與<lb/>
　侍郎父子厚善某皆曽參拜然不敢率然冒貢函書<lb/>
<pb n="KR4d0264_WYG_023-20b"/>
　懼無因而至前重得罪于門下因見為以愚意白之<lb/>
　所望老成云云<lb/>
人還祇領報章辭情諄復忠厚之意形于外言感服歆<lb/>
歎書不得宣某晚生不及多識前輩典型之訓于老成<lb/>
人見之矣甚幸甚幸稟目見賜非所以象賢簡牘章程<lb/>
抑損皆過將由事父之執未至謙尊所以督教之也及<lb/>
復榮翰愧汗亡極即日首夏云云某昨者不自揣度竊不<lb/>
自知其後進大懼忠獻公風節蟠準天地隱而未見後<lb/>
<pb n="KR4d0264_WYG_023-21a"/>
生何述伏見郎中丈人與先大夫一時諸公俱為忠獻<lb/>
知重知公之事為悉自先子歿忠獻諸公相次淪謝郎<lb/>
中獨享髙夀意天之未喪斯道欲以載述之事託付於<lb/>
郎中乎以故竊敢薦言所願及時有所記録伏蒙賜報<lb/>
忠獻家禍皆得之而未詳者茲乃備見首末讀之涕下<lb/>
天不相道一何至於此極邪條例盡能如此之詳忠獻<lb/>
諸公為不冺矣意者郎中有所譔述未欲顯行于時某<lb/>
竊謂不然書之流傳常苦不廣孔氏兼藏屋壁孫盛播<lb/>
<pb n="KR4d0264_WYG_023-21b"/>
之海外然今六經晉史尚多亡佚況宻而不出邪要在<lb/>
傳信闕疑使聞見之所及者有所攷問以信君子之道<lb/>
但不至如崔氏國紀之過則儇子何䘏哉萬幾以身任<lb/>
之毋復多讓勿輕付人之戒盖謹之也雖台意為甚韙<lb/>
某小子何足為輕重乎每思舊事散落天下非得當世<lb/>
故老各記所聞諸公施為必多遺闕矧惟事有本末難<lb/>
可厚誣司馬謗書何損孝武李衛公操縱中人之術實<lb/>
自牛李之黨書之某以為雖非其人未足為害銘志世<lb/>
<pb n="KR4d0264_WYG_023-22a"/>
不多信若晉文靖謝公有碑無文益足以見其賢前事<lb/>
之非何足靳也小人之見不識台意以為如何何當摳<lb/>
衣几格之前細論此事居貧難動徒㒺㒺爾友朋見過<lb/>
乃吾人之常傳言過當至于上達聽聞吁可怪也某茲<lb/>
冒恩寵洊蒙命召實資誨飭揄揚之素知愧知感顧惟<lb/>
學術淺陋前既亡補受爵不讓迄今慊焉人不加賢頭<lb/>
顱可見而復貪榮舎義所不敢也已告廟堂辭之期于<lb/>
得請乃已云云<lb/>
<pb n="KR4d0264_WYG_023-22b"/>
　　與喻郎中書<lb/>
間者遣力入都附拜函牘其歸值都騎方出不復留俟<lb/>
寂不聞問又兩月矣念欲扁舟圖侍函几庶欵名誼求<lb/>
厭飫所未聞屬以卧病彌月方且力辭旌命而仙邑當<lb/>
道又里之重臣方承顧遇嫌涉𤓰李未果如願悵怏殊<lb/>
劇沈上舎便伏辱台翰存撫慰懌交至忠獻遺事乃蒙<lb/>
惻然軫念斯文之不喪繄丈人是賴生能一其朋類殁<lb/>
乃紀其徳業雖忠獻去國不能盡公之用端不負知人<lb/>
<pb n="KR4d0264_WYG_023-23a"/>
之鑒矣承許博謀詢訪廣記備言真古記之法必使一<lb/>
時遺落乃為盡善金陵猜間似非人力所及其初忠獻<lb/>
不能不疑此老而門下士多不謂然雖忠獻持之甚堅<lb/>
然不能遂平江過闕之際先大夫知其必隙嘗諷忠獻<lb/>
不果從也又正人不能得之秦氏豈非天邪某曩在閩<lb/>
嶠忠獻之南以嫌雖不入城當時黨禁未嚴泉义福之<lb/>
隣郡二公交情於此加厚乃今知丈人之力不勝欽歎<lb/>
嚴州頗聞留意學問未之識也汪尚書補外吾道為有<lb/>
<pb n="KR4d0264_WYG_023-23b"/>
光矣然善人繼去將如蒼生何某本以興化薦召如聞<lb/>
相期太過有非力所能任者故辭之似今不當復行幾<lb/>
得情乃已爾竢聞報罷當謀趨侍矣即日云云<lb/>
　　荅沈應先書<lb/>
君舉相見所談謂何得無多過其實大抵愛之不知其<lb/>
惡何容盡信諄諄之諭何敢當某所行天下閲士多矣<lb/>
好善篤信道深求如吾應先者曽未之見然而以此見<lb/>
望近乎不知而作夫人未能為己安能為人某之自為<lb/>
<pb n="KR4d0264_WYG_023-24a"/>
若何其何以承盛意然聞責善朋友之道於此不當有<lb/>
隐又不知野芹遼豕不見笑于大方之家乎自大學之<lb/>
不明其道散在天下得其小者往往自名一家髙者淪<lb/>
入虚無下者凝滯于物狂狷異俗要非中庸先王大經<lb/>
遂皆指為無用滔滔皆是未易奪也故須拔萃豪傑超<lb/>
然逺見道揆法守渾為一途蒙養本根源泉時出使人<lb/>
心悦誠服得之觀感而化乃可謂耳此事甚大既非一<lb/>
日之積又非盡智窮力所到故聖人難言之後世昧于<lb/>
<pb n="KR4d0264_WYG_023-24b"/>
誠明明誠之分遂謂有不學而能者彼天之道何與於<lb/>
人之道致曲未盡何以能有誠哉孟氏必有事焉而勿<lb/>
正心勿忘勿助長也之説雖非聖人優之柔之使自求<lb/>
之之意學者於此從事過半矣顔氏之子其過與怒寧<lb/>
與人異不可及處正在不以怒遷不以過貳一節法守<lb/>
之事此吾聖人所以異於貳本者空無之家不可謂無所見<lb/>
迄無所用不知所謂不貳者爾未明道揆通于法守之<lb/>
務要終不為無用洒掃進退雖為威儀之一古人以謂<lb/>
<pb n="KR4d0264_WYG_023-25a"/>
道無本末者其視任心而作居然有間然云文武之道<lb/>
具在方冊其人存其政舉苟非其人道不虚行要須自<lb/>
得之也學不至于不識不知順帝之則竞亦何用有如<lb/>
未辦澡心藏宻莫若去故去智古人言讀書百徧其義<lb/>
自見未易以淺近奪信能反復涵泳會當有得得之小<lb/>
大則繫乎精誠所至時文稱于一經之内有一言之悟<lb/>
則六經之義燦然矣不可以人廢言也事非筆舌可道<lb/>
而言之不無覼縷遐不謂矣政須體悉不足為它人道<lb/>
<pb n="KR4d0264_WYG_023-25b"/>
也喻文書承寄示甚感遂能不廢芻蕘之論尤見前輩<lb/>
忠厚之風前事賴以有傳非小補也向聞彼知舊間有<lb/>
方輿記望為經營一借如不可則己之君舉見告藏室<lb/>
中有越絶書未之見曩得其一二事未詳始末輒欲求<lb/>
假一尋繹之師友之目向來朋友間嘗有見被者其知<lb/>
非是則亦已矣相知不在相奉寘人于鑪炭上非所以<lb/>
愛之也毋以驚世駭俗嗣音尚爾敬當回納勿訝某比<lb/>
以莆陽薦召雖辭不得命今不可復去矣尚遲報罷専<lb/>
<pb n="KR4d0264_WYG_023-26a"/>
圖一見既所欲言<lb/>
　　與趙漕書<lb/>
某聞一言之道不以人之無言而廢其所當言亦不身<lb/>
訥于言而黙其所難言在人之為言無所苟而已矧茲<lb/>
民之休戚利病結于下而弗達于上有真儒當道宣王<lb/>
化以移風俗言之者無罪而又能救其災若居令之職<lb/>
以身訥于言而黙其所難言廢其所當言而從人之無<lb/>
言使民之疾苦不得一聞於上而求息肩于下是亦何<lb/>
<pb n="KR4d0264_WYG_023-26b"/>
假於令為之令者不亦名教之罪人乎斯某所以竊不<lb/>
自量而敢言於執事者湖右瘡痍甚矣武昌又其甚者<lb/>
遺民千戸非流移轉徙則兵荒盜賊之餘偷生一時鮮<lb/>
知本業田萊不闢何財之聚旱乾水溢之患仍嵗有之<lb/>
令失職而行者踵相接于途知安集勞來以稱明天子<lb/>
之徳意者茲邑所罕見比年戍兵屢勤蹂踐弗堪重以<lb/>
大治戰船作屯營於二千里之外耕男逺役紅女下機<lb/>
二稔于茲不少休息而又䑕偷侵冦生發不時居草莽<lb/>
<pb n="KR4d0264_WYG_023-27a"/>
間無聊生者民羸若此為邑奈何禮法政刑所不暇及<lb/>
某嵬瑣之質于民事本非所長方此效官敢不自盡而<lb/>
當凋弊窘急之次束于簡書撫字之心廢為殘暴禮徳<lb/>
之道遷為苛虐民失依賴夫何告哉茲幸自天恭遇某<lb/>
官執事以憂民之心副裕民之寄施不忍人之政充博<lb/>
愛之仁弭節之初究求民瘼歸仁美徳諒人皆有之告<lb/>
病以民恐未有陳於執事之前者雖執事之賢下車伊<lb/>
始民之困弊何自得焉可以言而不言某懼不自迯于<lb/>
<pb n="KR4d0264_WYG_023-27b"/>
咎不敢自黙廢所當言惟執事推愛物之心為民深慮<lb/>
藥其彫瘵使之休息固執事愛人之實非有待於猥吏<lb/>
之言至于自快其私取容于上攘人之大利以給公家<lb/>
之小利存人臣之小節而忘其大節是近時淺丈夫之<lb/>
所為事在某非敢為亦不敢煩執事者之慮瞽言冒進<lb/>
惟執事幸察其心<lb/>
　　與王彦恭經畧書<lb/>
某頃者試令武昌伏承持節湖右名位遼絶勢相萬也<lb/>
<pb n="KR4d0264_WYG_023-28a"/>
初無蟠木先容之助又無牖間半面之雅庭參一見即<lb/>
蒙禮異教詔警䇿凡可以安全之者無所不至趨事之<lb/>
日雖淺一邑之庇居多既而台施行部荆南遂遷淮甸<lb/>
道出境上某適微恙弗克請違乃辱台翰撫存告以方<lb/>
藥未幾淛西旋斾獲于東坡江步一瞻台表悤悤訣去<lb/>
深用耿耿繼於鄂陵知後吏處領所賜教墨道左罕便<lb/>
既不時報謝于今凡五閲嵗而起居之問不一通于記<lb/>
史顔之厚矣負負何言自惟賦性過疎拙于援上詒怒<lb/>
<pb n="KR4d0264_WYG_023-28b"/>
當路有矣能見亮者夫豈無之其間亦有同舟遇風權<lb/>
相成濟利涉之後勢合相忘獨於門牆初無絲髪之補<lb/>
在官則帡幪厦屋既去則恩意綢繆非徒此也又以無<lb/>
似之迹為延譽于士夫間某非强交之人台座又非有<lb/>
資於某者睠顧如此未之前聞上論於古之人或可以<lb/>
一二數耳愚陋何以得此言之増愧然聞媢賢醜正實<lb/>
繁有徒自分無以逾人虚名適足為累兼恐上負知人<lb/>
之鑒不可不察知我足矣何足以為人道哉既沐愛憐<lb/>
<pb n="KR4d0264_WYG_023-29a"/>
敢布以情承開府畨禺倚眷方渥旋抗章髙舉竟獲成<lb/>
命請祠之奏遂能自出機杼無所蹈襲其言直而不肆<lb/>
婉而成章當有識者知之衆人固不識也東坡侍見嘗<lb/>
聞君子餘論以為進退有義得失有命君子贏為君子<lb/>
小人謬為小人仰知將以教督其愚然亦有以卜知我<lb/>
公自處之地獨善可矣如天下何世衰道微士風骩骳<lb/>
藩垣使節其能不為身計稱股肱耳目之寄如台座者<lb/>
不知其誰適用之才濟時之具況不秖此此何時也而<lb/>
<pb n="KR4d0264_WYG_023-29b"/>
猶侍祠于外得非明鏡寃于醜婦抑厲掲淺深之計固當<lb/>
然邪岳下雅多英雋之逰今無改舊俗否衡鏡平皎所<lb/>
得當日富也某里居待次經涉四年雖家徒四壁日憂<lb/>
餬口之不繼而單貧無事得以料理書學無當官箠楚<lb/>
患亦足以為樂然性質凡下既無簡書之畏而狂躁之<lb/>
態投閒復作尤一身之累也金華闕期在明夏决曹雖<lb/>
事省於縣而人命所繫懼非智慮所及矧時有難易制<lb/>
不在已每一念此如負芒刺益知湛州縣今亦良難台<lb/>
<pb n="KR4d0264_WYG_023-30a"/>
座政為吏師雅辱憐眷有可見教願與聞之某雖下材<lb/>
不敢不勉自同衆人敬以幅書通記伏幸台察<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0264_WYG_023-30b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　浪語集巻二十三<lb/>
</p>
<p>
</p>
  </div>
</body>
</text>
</TEI>
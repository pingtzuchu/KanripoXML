<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>浪語集巻二十五</head> <lb/>
    <p>
<pb n="KR4d0264_WYG_025-1a"/>
欽定四庫全書<lb/>
　浪語集巻二十五<lb/>
　　　　　　　　　　　　宋　薛季宣　撰<lb/>
　書<lb/>
　　答葉適書<lb/>
某聞之務博學者必自約樂教人者必自修執事通百<lb/>
氏諸子之書可以為博矣為人師而學不厭又知所謂<lb/>
約矣聽於塗説不以某之不肖惠然肯顧投以尺書望<lb/>
<pb n="KR4d0264_WYG_025-1b"/>
我以急難扣我以學問以諸葛武鄉之英特謂我聞風<lb/>
而慕之以王梅谿鄭著作一鄉之善士許以雁行而肩<lb/>
隨某雖至愚自知甚悉未能為己何以為人未克自明<lb/>
于何明物若武鄉則吾豈敢王梅谿之方正鄭著作之<lb/>
沖養是皆吾黨之望願學焉而未能者其又何可擬邪<lb/>
讀誦靦顔不知何自而得此也范文正公鎮陜右孫泰<lb/>
山張橫渠初以逰客干之公能資以讀書告之名教之<lb/>
樂二先生賴以有立卒為天下大儒范公得位時大任<lb/>
<pb n="KR4d0264_WYG_025-2a"/>
非吾事也名教之樂願與執事同之執事秀發妙齡多<lb/>
聞多識通于古明于文行不自賢不恥下問一日千里<lb/>
吾知方發軔焉及于八陳為邦將無著鞭之太蚤而某<lb/>
庸敢當也約文以禮顔氏所以立于仲尼之門執事方<lb/>
以教人敢請從事于此若夫夏時商輅周冕韶樂四代<lb/>
損益孔子非亞聖弗之告先王寓兵丘井建之邦國舞<lb/>
之行綴教民後戰不以軍容入國有本有末躐等之學<lb/>
難矣乎言志而賢舞雩問陳而稱爼豆為學自有次第<lb/>
<pb n="KR4d0264_WYG_025-2b"/>
仲尼豈欺我哉故欲執事先之軍旅為邦願執事之姑<lb/>
舎是也抑某又嘗聞之子夏曰君子敬而無失與人恭<lb/>
而有禮四海之内皆兄弟也士患敬恭之不立夫不容<lb/>
奚病焉修道教人執事其從容于是矣執事有親之奉<lb/>
日虞甘㫖之弗給不抵人而抵我其所望于我者甚厚<lb/>
且深其方空腹而逰獨行踽踽不足相為軒輊以孤從<lb/>
來之意甚恐姑誦所聞于博約之説者復之將命執事<lb/>
之不我弃庶幾能諒之乎<lb/>
<pb n="KR4d0264_WYG_025-3a"/>
　　答象先姪書<lb/>
某啟八吾姪上舎攜别浸久方切懸思僕歸收書審知<lb/>
即日首夏鄉炎啟處佳勝仍聞肄業湖上挹山泉之清<lb/>
秀以資涵養供筆力之助甚善尚須力自勉勵毋以時<lb/>
學而小之得失付之於天務為深醇盛大以求經學之<lb/>
正講明時務本末利害必周知之無為空言無戾於行<lb/>
則前輩之事何逺之有學無今古適睹時學益人之大<lb/>
耳位中上下皆安某以交代尚欲補填一月夏中可以<lb/>
<pb n="KR4d0264_WYG_025-3b"/>
即路交事不出六月上中旬間房下粗安它亡足道王<lb/>
樞書未欲作方以州縣竊禄自喜姓名詎可關諸政路<lb/>
悠悠之議自非衆人所謂人情服習苟且宜吠所怪然<lb/>
道路籍籍頗云有兵意良工之不示人以璞莫無是否<lb/>
羸病未藥而求孟賁手摶聞其他日之論當不若是疏<lb/>
也作事若筦夷吾可矣其不切致主以求欲速之功令<lb/>
人多恨況僥倖成事必無是理論者謂晉淝水之役以<lb/>
天幸議謝文靖公父子每思軍中欲害萬石不忍于一<lb/>
<pb n="KR4d0264_WYG_025-4a"/>
處士所以用衆非一日之積矣方其命將内拔諸不經<lb/>
事少年以韓康伯與𤣥之疎固已許之擊賊郄詵怨也<lb/>
知其必辭𤣥問計而安不應荆援至而安不喜方賭墅<lb/>
於王師之出視捷書如無事有孚盈缶寧徼天之幸邪<lb/>
身危死外功弃不卒其弊安出亦若夷吾而已張魏公<lb/>
劉開府望實俱喪龜鑑不逺要此一著不容再錯前日<lb/>
尚可如今大事去矣詳思朝中人物未見其輩觀棊静<lb/>
處每髙當局未能忘情于物故不能不睠睠于若人因<lb/>
<pb n="KR4d0264_WYG_025-4b"/>
報及之火之為望開館相延固善然公府不易作客千<lb/>
萬審處無勞輕動景望失得有命所謂舉而不能先者<lb/>
之命歟<lb/>
　　答徐元徳書<lb/>
某不肖之跡見疑于世久矣茲蒙三兄眷顧特達然若<lb/>
有不相亮者敢盡底藴冀一知之某不夭蚤失義方之<lb/>
教仕縁世蔭以惰不為科學之習居官無有治蹟可以<lb/>
求知上官心非不欲為衆所為顧不能耳士夫過聽或<lb/>
<pb n="KR4d0264_WYG_025-5a"/>
意其尚古人之學不知我者遂有衆多之論二者于我<lb/>
雖異其不相知一也前某伏蒙軒車見過不以愚鄙見<lb/>
絀洊辱名刺則以學生自居昔者徂徠先生與泰山先<lb/>
生徳比名齊舉相似也徂徠自謂不及拜泰山而師之<lb/>
天下方知有師後世不以為過以二先生道誼之重天<lb/>
下信之不疑回既倒之狂瀾故不難也執事之舉將無<lb/>
欲效之乎師道不明此風之不作也久矣某小醜其何<lb/>
徳以堪之在執事自處則賢為人謀者不幾乎厝諸鑪<lb/>
<pb n="KR4d0264_WYG_025-5b"/>
炭之上矣某雖不學其自知甚明非其有而取之何逺<lb/>
於盜此所以逡循退辟不敢當大禮之盛也茲蒙鑴諭<lb/>
諄復敢固以辭且執事之下交夫豈徒然者也某所期<lb/>
於大君子者端不在是不我遐棄固所願也尚幾以道<lb/>
為度毋以過禮見加姑為朋友相從亦足以講藝為學<lb/>
無駭俗目使某不墮于好為人師之誚愛人以徳之意<lb/>
想執事樂為之用布腹心切希財量<lb/>
　　抵楊敬仲簡<lb/>
<pb n="KR4d0264_WYG_025-6a"/>
某景嚮有年矣姪子每自庠序歸省輙能具道問學之<lb/>
妙行誼之美及所以提誨之甚寵顧以未嘗識面為恨<lb/>
鄉來幸會獲合并於武林雖承教悤悤弗及詳欵養養<lb/>
之至然一面而悔吝釋接奉而羣疑亡所得固已多矣<lb/>
幸甚幸甚分決之後竊審擢榮上第雖為宏材本分内<lb/>
事然而藴畜之富可以次第見諸施為未能絶意于時<lb/>
尤為善類喜也占賀方阻乃蒙尺書下問情親意厚愧<lb/>
荷兼之寵諭不可曉知之言足驗天有顯道義命之重<lb/>
<pb n="KR4d0264_WYG_025-6b"/>
非仁賢惡所望之雨晦鷄鳴乃今見其人矣世道漸迫<lb/>
不尚勉旃某辱譽過情非所當有不知何以取此令人<lb/>
愧汗因諭之及請得一言滅學以來言行判為兩途舊<lb/>
矣其矯情之過者語道乃不及事論以天何言哉之意<lb/>
其為不知等爾某雖不敏于此竊有所好而清談脱俗<lb/>
之論誠未能無惡焉前此對人未嘗言之間因當路縱<lb/>
談不免加之鍼砭非得已也反求未為無累慙顔厚于<lb/>
重甲良工之不示人以樸吾罪大矣察人倫明庶物幾<lb/>
<pb n="KR4d0264_WYG_025-7a"/>
吾曹共勉之爾不貳于物非所敢知僑居荒僻新除尚<lb/>
未知何地何日之官有家姪便可寄聲時蒙發藥是幸<lb/>
　　抵沈叔晦<hi>㬇</hi>
某僑止他州未辨旋返陸陸亡可言者竊知調尉上虞<lb/>
良便仙里戍期不大逺否人情咸以久次為苦而兄承<lb/>
有投閒講學之喜漆雕子若之善而今為兄有之騁騏<lb/>
驥以御長途知其莫之禦也甚善甚善某學問未之有<lb/>
見仕本為禄而諸公過相拂拭出應事物之變觸目疏<lb/>
<pb n="KR4d0264_WYG_025-7b"/>
謬咎皆自取士夫望之又過何可當也加意之誨非甚<lb/>
憐愛我者疇肯及此已事不足復為兄語所為誠畔中<lb/>
道然而拯溺救焚之計有不暇顧拖泥爛額之患者傷<lb/>
亷一事寧無多餒于中忍而不辭無怪乎人士之紛紛<lb/>
也强顔處此負負何言蒙警䇿之其敢不勉他有可以<lb/>
鞭其後者非左右焉取哉勿鄙夷之萬萬加賜為祝承<lb/>
諭學不躐等之説某與家姪曽何足與知之察兄所安<lb/>
端不愧斯言也既蒙鑴誨敢索言之以某所聞于不躐<lb/>
<pb n="KR4d0264_WYG_025-8a"/>
等者自明明徳以至于知所止齊家治國而天下平其<lb/>
序端如貫珠不可易也唐氏時雍之化盖由此作焉古<lb/>
人以為洒掃應對進退之于聖人道無本末之辨中庸<lb/>
曲能有誠之論豈外是邪學者昡於誠明明誠之文遂<lb/>
有殊途之見且誠之者人之道安有不由此而能至于<lb/>
天之道哉今之異端言道而不及物躬行君子又多味<lb/>
於一貫不行之歎聖人既知之矣可與學者未可適道<lb/>
所以曠百世而莫之明也信言果行夫子謂之小人之<lb/>
<pb n="KR4d0264_WYG_025-8b"/>
事以為禮儀威儀待人而行不虚行存乎徳行不知何<lb/>
者為等又將何者為躐邪必以小學大學為之等差則<lb/>
吾屬異于成童而下孟氏之欲自得之也果何物乎某<lb/>
於此不敢自謂知之然願學焉者也所識如此未嘗敢<lb/>
以告人明難瞞一掊擊之幸也輸寫以復來教將無甚<lb/>
類衒鬻之為乎一眄丙之毋重吾過<lb/>
　　與柴察院<hi>瑾</hi>
某竊謂天子明聖誠不世出之主然有治道未洽非有<lb/>
<pb n="KR4d0264_WYG_025-9a"/>
他故羣臣鉗黙太甚患事不上聞耳比某與趙俊臣來<lb/>
言邉鄙數事二人相為先後其間雖有甚難合者數日<lb/>
之後靡不聽從由是言之臣下負焉多矣昨者濡須相<lb/>
語台座不過請郡某未知所處今某補郡矣察院乃居<lb/>
言責之地回瀾浴日其復何辭惟今天下疵瑕未易毛<lb/>
舉要先正本然實良難察院謹重沈潛不勞多視尚口<lb/>
乃窮之戒某嘗與聞之雖然苦無功每縁不宻人之不<lb/>
宻凡以徇名苟以天下為心行無迹出口入耳感合以<lb/>
<pb n="KR4d0264_WYG_025-9b"/>
誠金石可穿況茲血氣之類事有成効何患世不我知<lb/>
惟無要譽之嫌乃可入也仲尼相魯未嘗以樸示人雖<lb/>
僣禮如大雩當時猶不暇去㫖意可見謂當師之察院<lb/>
方為士類根抵萬幸念某陸陸比居郡曽無尺寸之補<lb/>
雖戴星出入日來漸覺省事然苦府廩空匱未知所以<lb/>
處之非惟望督其愚亦有幸雲天之庇矣郡學胡安定<lb/>
經始國家人物權輿之地於今只齋館在風化之隕甚<lb/>
矣念之如負芒棘更祈有以誨之<lb/>
<pb n="KR4d0264_WYG_025-10a"/>
　　與潘文叔<hi>友文</hi>
某獲從端叔昆季游願見之日甚久驅馳擾擾恨未承<lb/>
望茲蒙華翰之貺辱臨之以師弟子禮悾侗自視何敢<lb/>
當盛意邪繼今如不鄙夷略之是望示諭為學之道某<lb/>
何足以知之過聽之求仰見好問不恥然而索金貧子<lb/>
終何以副所欲乎抑某聞之君子雖極髙明道實中庸<lb/>
虚受謙持之無有偏頗好惡自無不得其正之患君臣<lb/>
之義父子之親天理昭昭不容與易惟居之以平蕩持<lb/>
<pb n="KR4d0264_WYG_025-10b"/>
之以競業終身可以無畔其至要當有見必自得而後<lb/>
能安之也若以恬漠為進某恐難乎應事於紛紜耳所<lb/>
惡於知正謂其鑿空無之説于此不與存焉承問之厪<lb/>
聊及爾耳斯道要非語言所及纎寸筆舌詎能冩方寸<lb/>
哉又蒙于某求師某學焉不足顧將何以為獻懼塗公<lb/>
之耳目無以祇復將命切幾照亮<lb/>
　　答少卿舅氏書<lb/>
某伏蒙嚴諭廟堂遲待之意下情感激何已某前在湖<lb/>
<pb n="KR4d0264_WYG_025-11a"/>
外辱丞相公見知於眉睫間非有先容之助一日之雅<lb/>
也此來既蒙拂拭收召已復三被催劄下材賤吏朝廷<lb/>
見待如此固知近時所無不竢舅教詔之然后識知㤙<lb/>
睠之厚某之所以牢辭固遜不辟四三者豈以丞相為<lb/>
不相知故不欲就亦非輕信昨者傳聞之過有辭難之<lb/>
心誠思前日亡補秋毫已蒙増秩之寵設復容容冒進<lb/>
豈能有所禆益榮利之地非心所安人之多言亦可畏<lb/>
也區區所以干廟堂者良欲借重九鼎上關聞聽庶幾<lb/>
<pb n="KR4d0264_WYG_025-11b"/>
閶闔之内少知某非陸陸無恥貪昧苟得之人萬一他<lb/>
時事君儻或有所濟耳已再申省計在丞相度内必能<lb/>
諒察而俯從之信如朝廷顧遇亡已亦何惜曲成鄙志<lb/>
仕固求用某非甘匏繫者也蒙問敢及不足為他人道<lb/>
以某為行詐者至祝至懇<lb/>
　　復潘秀才必勝書<lb/>
某聞士俯仰以求人不若修身而約處僥求而得位不<lb/>
若守道而安貧是故甕牖蓬樞原思絃誦而不輟豆羮<lb/>
<pb n="KR4d0264_WYG_025-12a"/>
簞食顔子獨樂而有餘夫二子之賢學仲尼之道是非<lb/>
無意于世志抗浮雲而厲世矯俗者惟所存者大固將<lb/>
以有為耳執事鄉兄奮布衣之下懐濟時之策歴聘王<lb/>
公以求得意其志畧亦大矣抑某嘗聞之曰四郊多壘<lb/>
卿大夫之辱也居斯時履斯位任斯責者固當開幕府<lb/>
以下士闢東閣以禮賢汲汲營營惟恐失天下之士而<lb/>
無與成慮定功亦何敢傲當世之賢者士無官守無言<lb/>
責政當以道自處待時而動必在上者不若魏侯之於<lb/>
<pb n="KR4d0264_WYG_025-12b"/>
干木昭烈之于孔明隆其禮聽其言亦不屑就之矣我<lb/>
國家取士之法不許以它求致國有庠鄉有貢苟以叙<lb/>
進青紫可如芥而拾是雖未足以擬原思顔子之事然<lb/>
比之僥求而俯仰者為有問矣執事鄉兄夫豈無意于<lb/>
此四年僕僕夫何為哉願一思鄉巷之言自反之也國<lb/>
之鴻儒有若泰山先生横渠先生者弱冠盖嘗俱以䇿<lb/>
略歴干邊帥為執事之事矣得范文正韓魏公一語退<lb/>
而學道遂為當世宗師在聖人之門將不愧於二子鄉<lb/>
<pb n="KR4d0264_WYG_025-13a"/>
使往而不反果得一官齒於轅門厠於赤籍二人埋没<lb/>
久矣將何以名於世而況未可必邪某雖託在里閭方<lb/>
逺官以糊口𤓰期云及歸計茫如顧且自悔自憐懼無<lb/>
以當盛意雖不敢自同先正猶思所以仰報鏗金之語<lb/>
大言無當執事鄉兄其諒之乎<lb/>
　　復程秀才書<hi>時行</hi>
某聞之君子以道義為重爵禄為輕王公大人立乎人<lb/>
之本朝一嚬呻一呼吸足為天下利病繫生民之休戚<lb/>
<pb n="KR4d0264_WYG_025-13b"/>
而韋布之士窮居約處樂先王之道不求聞達於諸侯<lb/>
其相望為甚殊而其實無異道苟在位者不能以身任<lb/>
道則為士者誼亦不屑求知於人何哉道義之在亡而<lb/>
已窮達何有于我果能此道也則簞瓢陋巷青瑣玉堂<lb/>
易地皆然夫何貴賤之有是則舜之飯糗茹草與夫居<lb/>
堯之位又何加焉某不才為貧而仕每以治無善狀不<lb/>
敢妄求知已間者當路有過聽者與某音容之不接聲<lb/>
聞之不通不以某之不肖而為之剡章且附置以達時<lb/>
<pb n="KR4d0264_WYG_025-14a"/>
俗之禮通為啟謝某不工偶儷强為數語而致其意焉<lb/>
語前所謂道義之交修者以周公之賢惟恐失天下之<lb/>
士而伊尹之任何以為王者之師妄意士之所以自任<lb/>
者當然不然亦不足以為士矣執事之於某初非牖問<lb/>
半面之舊又無研席論交之雅邂逅一遇貽我以書某<lb/>
讀其文望其容竊自知其幸也盛意于我良厚故敢因<lb/>
前書之語而請復之執事謂位卑則道不存焉又謂貴<lb/>
賤分殊而尊卑勢異此言之發似未之盡雖然亦前相<lb/>
<pb n="KR4d0264_WYG_025-14b"/>
望甚殊之意特未言道義之在亡而已在詩有必酬之<lb/>
誼故某即之以相規横渠之詩不云乎出異歸同禹與<lb/>
顔未分黄閣與青山明道亦云統軍百萬曲肱飲水在<lb/>
其中矣此古人道義所在之驗願執事持之以自廣施<lb/>
之他日無負于今若夫某之作斐然之文胥失道真何<lb/>
足為執事道若以為賢則某豈敢惟執事財察是幸<lb/>
　　復張人傑學諭書<lb/>
某竊嘗喜易讀之將數百過而弗知其際也夫以先天<lb/>
<pb n="KR4d0264_WYG_025-15a"/>
之卦見之三畫重易之象繫之六爻天地之大昆蟲之<lb/>
細與夫聖人之道先王之治君子小人之事工師卜祝<lb/>
之流幽而鬼神逺而造化凡有可推之數可形之象可<lb/>
行之事靡不備在此書微若書不可言亦求斯得之矣<lb/>
六經之義于易備焉以通為足以盡之則太極之體未<lb/>
嘗動以定為足以周之則作易之道變為占是皆本諸<lb/>
吾身叅諸天地擬諸變化可由而不可測者某安足以<lb/>
知之不知易而施諸民猶宵行瞽者也思得通儒而與<lb/>
<pb n="KR4d0264_WYG_025-15b"/>
之論未之能得執事不以某為不肖惠然辱枉臨之貽<lb/>
我以書縱言而及于易也惟學有倫有要執事其知之<lb/>
矣善乎書之論政體也曰當仁明而通變捨是則為姑<lb/>
息而苛察矣易曰通其變使民不倦此黄帝堯舜之治<lb/>
某何徳以堪之髙山仰止敢不欽服訓誨雖然切有必<lb/>
酬之誼故某謹布其腹心今夫喣喣之仁察察之明而<lb/>
後有姑息苛察之事信能仁並天地明等日月則何二<lb/>
弊之能有某學也未造乎此其能億二儀二曜之仁明<lb/>
<pb n="KR4d0264_WYG_025-16a"/>
若夫易之變通後世失之逺矣執中無方猶執一也苟<lb/>
知變而不知止則必若晉人之為通大傳有之無思也<lb/>
無為也寂然不動感而遂通天下之故變通之道盡此<lb/>
贊矣某甌東狂妄人耳焉知易道因執事之有是言也<lb/>
故敢及之至於易之為書聖人晚學以無過以為仁明<lb/>
而通於易也實非下走之所敢當書不盡言財察是幸<lb/>
　　復龔秀才書<lb/>
子路有言君子之仕也行其義也行其義則不俟乎其<lb/>
<pb n="KR4d0264_WYG_025-16b"/>
外者矣仕而道不行者近世以為深患非有他也不能<lb/>
盡已之道固無以盡物也苟盡已以行道則凡自外至<lb/>
者有常態而吾所以應之者有常法無俟乎其外而天<lb/>
下之理無不得矣盡已之道夫豈它術哉亦在乎熟之<lb/>
而不學面墻盖未之習也時習焉則吾固有之者卓焉<lb/>
而立乎内煥焉而章乎外紛紜萬變觸睫過耳而吾不<lb/>
為亂則其于從政也何有此某朝夕之所願學而未能<lb/>
得者昏昏焉而以施諸事顧不悖哉伏惟祕省執事好<lb/>
<pb n="KR4d0264_WYG_025-17a"/>
學而知其要臨事而通其理惠然我顧而無私曲之問<lb/>
投以長牋而為治民之説凡某素所願聞而不可得者<lb/>
稔聞而熟見之如擊蒙昧如發豐蔀其為賜也豈兼金<lb/>
之況哉以觀其學之所到知不如斯而已信能進乎此<lb/>
道則於異時之政將見其有及物之惠矣雖然仕而學<lb/>
者恒有單聞之患學而仕者其于人情必得勢使然也<lb/>
某不幸而寠仕而未能有學視執事者學而未仕其于<lb/>
盡已之道猶霄壤之為間也尚惟不已斯道充其所學<lb/>
<pb n="KR4d0264_WYG_025-17b"/>
日新達徳而知我之為戒待時而動不亦偉乎某不敏<lb/>
切慕古人相成之誼惟執事財察而加勵焉幸甚<lb/>
　<lb/>
　<lb/>
　<lb/>
　<lb/>
　<lb/>
　浪語集卷二十五<lb/>
</p>
<p>
</p>
  </div>
</body>
</text>
</TEI>
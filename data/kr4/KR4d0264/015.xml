<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>浪語集巻十五</head> <lb/>
    <p>
<pb n="KR4d0264_WYG_015-1a"/>
欽定四庫全書<lb/>
　浪語集巻十五<lb/>
　　　　　　　　　　　　宋　薛季宣　撰<lb/>
　文<lb/>
　　武昌祈晴祝文<lb/>
伏自師役之興民疲奔命南畎之事力不暇給䝉神之<lb/>
惠稼穡登場秋雨霖霪將有萌芽之患一日不霽一嵗<lb/>
之農功殆矣罪將誰執吏實為之神其撫諸賜之終始<lb/>
<pb n="KR4d0264_WYG_015-1b"/>
　　謝晴祝文<lb/>
惟民卒嵗之計望屬秋成用畢農功繫於旬日徴恒雨<lb/>
若惟吏之辜賜以時暘敢忘答貺<lb/>
　　補漢封汁防侯雍齒冊文<lb/>
高皇帝肇興豐沛命將雍齒居豐雍齒以漢之微入豐<lb/>
于魏載以趙將從平諸侯齒舊用財豪里中屢窘辱高<lb/>
皇帝皇帝奠都櫟邑諸將軍盡封留侯請邑諸汁防諸<lb/>
將咸說<lb/>
<pb n="KR4d0264_WYG_015-2a"/>
惟六年皇帝使御史大夫昌廟立趙將軍齒為汁防侯<lb/>
曰於戲趙將軍齒受兹赤社朕承天序惟崇稽古建爾<lb/>
國家封於南土為漢藩輔於戲念之哉恭朕之詔維古<lb/>
先哲王置侯設官於以貴德崇功非予好人之干命越<lb/>
有小大之刑於以警於兆人非予惡肆人臣之在下亦<lb/>
罔不正厥心弗貳其行共承厥辟君臣同德無有顧疑<lb/>
庸能格上帝之心致其誠一天錫之祚國以永長朕惟<lb/>
法古奉天敢忘大信爾之伉勇氣義令問夙聞朕徃於<lb/>
<pb n="KR4d0264_WYG_015-2b"/>
田肇基自豐沛繄藉乃丕烈興兹丕祚厥後入豐於魏<lb/>
時惟朕計之失非爾之辜衆大正於四方實萬夫之力<lb/>
是慿是賴爾將趙衆以來助克樹乃豐功肆予有萬邦<lb/>
時乃德朕懋乃績嘉乃舊事爾之窘我則惟我之休爾<lb/>
之詬我亦底予於道朕於惡不念舊矧無惡之疑庸大<lb/>
啟爾土田俾侯蜀甸徃就乃國欽哉爾尚希乃怨惡一<lb/>
於忠貞毋或狐疑謂朕弗大惟天監於黔首作之君師<lb/>
司循善良惟務强屏爾其心翼翼眡人如傷毋暴困窮<lb/>
<pb n="KR4d0264_WYG_015-3a"/>
毋取悍愎式臻於道貽厥後以永謀則余一人汝嘉德<lb/>
成斯報於戲保國艾民可不敬侯其戒哉<lb/>
　　勸農文<lb/>
洪惟我國家惇俗重農時務本發號施令罔非民事之<lb/>
攸急肆監司帥守越我邑之令佐凡厥字民任舉曰勸<lb/>
農司營田小臣祇領縣條教敢不供天子之明詔簡乃<lb/>
賦役勿敢急於追須圖惟爾之力田成勸農之實務乃<lb/>
中春幾望東作方興說於農郊相穡事爾尚一乃心力<lb/>
<pb n="KR4d0264_WYG_015-3b"/>
蒔乃稻粱毋失天時毋事末作靖共爾職遲厥有秋嵗<lb/>
之豐則於爾躬有獲乃其或饉室家胥免於流亡於乎<lb/>
念哉弗種胡獲弗為胡成業荒於嬉勤乃克降年有稔<lb/>
有不稔若其知此之云憂律乃子孫克勤克儉節乃用<lb/>
思惟永爾思不永時惟爾家有恤<lb/>
　　以漕司命祈雨祝文<lb/>
某不敏適時多艱縣政不修澤不下逮積怨於民獲罪<lb/>
於神乃嵗仲秋亢陽不雨黍稷薿薿害於垂成受命祈<lb/>
<pb n="KR4d0264_WYG_015-4a"/>
田憂心靡見神其降監哀此下民興雨祁祁實函斯活<lb/>
致天之罰於令之身神道聰明崇朝其澤<lb/>
　　謝雨祝文<lb/>
某為令無狀結怨於民天積愆陽害於稼穡重民之害<lb/>
以貽部使者憂奉命禱祈誠心安在惟神䧏監雨不崇<lb/>
朝禾黍其成繄神之惠薄醪告謝内疚増多<lb/>
　　祈晴祝文<lb/>
伏以師旅未休札瘥為鯁繭蠺斯起宿麥云秋日仰曦<lb/>
<pb n="KR4d0264_WYG_015-4b"/>
陽而窘隂雨中流千里穀價方騰民將弗堪神其寛貸<lb/>
庻乎開濟保此餘生吏職罔終不敢逃責<lb/>
　　謝晴祝文<lb/>
某治無終始隂沴為菑乃春夏之交霖霪不息蠺麥之<lb/>
望人情闕焉䝉神之休晴不及禜告謝禮薄文不逮情<lb/>
　　謁文宣王廟文<lb/>
某不敏不學安知從政顧承弓冶之舊常恐或墜於家<lb/>
聲乃者調補選曹司此邑社懼德弗類如慿太虛惟嘗<lb/>
<pb n="KR4d0264_WYG_015-5a"/>
聞夫子之道於經於此不敢不勉事無小大敢言惟政<lb/>
之共違道以干譽於人某則亦不暇敢以誠告神其聽<lb/>
之<lb/>
　　謁諸廟文<lb/>
惟神以聰明正直血食是邦令調補於選曹司此邑社<lb/>
神人雖異其責惟均故某以涖事之初躬詣祠下請與<lb/>
神約惟隂隲於下民時其雨暘消其厲疾吏如有罪惟<lb/>
神殛之無傷此民重神之累民之過誤亦惟吏教使然<lb/>
<pb n="KR4d0264_WYG_015-5b"/>
其降灾於吏之身無為困此聾瞽此誠意也毋作神羞<lb/>
　　祈雨祝文<lb/>
某涖事武昌於今嵗三渉矣其誠不能感物積怨結於<lb/>
人心嵗有水旱之菑輙歸之雩禜而神不吾違也寧不<lb/>
多愧乃嵗中夏苗斯茂矣雨澤不䧏龜拆於田荏苒更<lb/>
旬秋成何望屬當師役民將弗堪神其憐之副此哀禱<lb/>
　　謝雨祝文<lb/>
吏憂旱暵將愬於神不及禱祠賜之甘雨終朝通夕霖<lb/>
<pb n="KR4d0264_WYG_015-6a"/>
<graphic n="KR0584" url="https://raw.githubusercontent.com/kanripo/KR-Gaiji/master/images/KR0584.png" mimeType="image/png"/>滂霈苗勃其興惟神之澤願終斯惠以迄於成<lb/>
　　謝廟祝文<lb/>
某試令武昌治無善狀軍旅數起力役方興䝉神之休<lb/>
禳禱輙應螟蝗不作以全其民民無流離失業之灾而<lb/>
某得以善罷時惟幸矣誠不敢忘請謁於神以永終譽<lb/>
　　謝文宣王祝文<lb/>
某不才試令三嵗於今弗率先王之教以得罪於上下<lb/>
之交者不知其有幾也終幸逃譴祇益慙顏<lb/>
<pb n="KR4d0264_WYG_015-6b"/>
　　諭保伍文<lb/>
惟紹興二十有七年盜生自鄂邑剽殺人於晝塗炭延<lb/>
於軍市民莫適莫居守侯博愛以其仁唯死刑匪殺宼<lb/>
曹昌熾爰假力於屯兵荼毒元靈是浮㓙盜逮三十年<lb/>
既三祀生肇命行鄂長仍革新貫政厥紀綱始共命於<lb/>
后皇定民聯於保伍井閭駭愕懼弗潰於成惟七月生<lb/>
肅衆於庭越以誠告生若曰嗚呼有衆其審聽無譁余<lb/>
誓告汝汝不聞曰謀有大小見有淺深厥有大謀不愆<lb/>
<pb n="KR4d0264_WYG_015-7a"/>
於小見矇於淺惟究於深人毋以淺見遺深毋以小謀<lb/>
大作爾罔不孝乃父母慈乃妻孥爾有孝慈宜其衞爾<lb/>
㒺不安乃室家寧乃鄉閭爾有安寧宜其衞衞之不至<lb/>
惟姦宄之萌心盜賊公行將不寧於爾室老弗克孝㓜<lb/>
弗克慈猶鄉邑之沸騰矧乃在昔先王在上寄軍賦於<lb/>
農田時未有黥師惟嚴惟衞今其爾衞謂之何其驚吳<lb/>
國之屠牛夫豈不戒今惟我謀我見不知其大為深眡<lb/>
爾不臧既其淺小爾無回遹慢我大謀爾惟人乃知兵<lb/>
<pb n="KR4d0264_WYG_015-7b"/>
盜何自作飭躬繕甲惟永逸於微勞將誨盜以慢藏兹<lb/>
其可保自昔淮甸惟寇之區由保伍之有成用不取遺<lb/>
於道瞭然大可見矧夫王命之從生若曰嗚呼有衆爾<lb/>
尚一乃志比乃聮礪乃戈兵斆乃擊刺非徒井閭爾賴<lb/>
爾惟怙衆以寧家劉侯作牧於廬江由保甲安身報國<lb/>
焉知不嗣於來今浹旬民豫以成軍惟甲午<lb/>
　　湖州到任告文宣王廟文<lb/>
某聞諸夫子曰政者正也子率以正孰敢不正某雖不<lb/>
<pb n="KR4d0264_WYG_015-8a"/>
敏願學焉交政之初敢以誠告<lb/>
　　到任告諸廟文<lb/>
某䝉恩假守實與神祇分掌幽明吏逭隂誅願於其身<lb/>
不於其民尚免天災以供天職敢與神約臨涖之初<lb/>
　　祈晴祝文<lb/>
終嵗勤動望屬秋成苦雨霖霪害於農畆將無吏之初<lb/>
政無以上當天心罪不敢逃尚幾開霽事不可緩神之<lb/>
聽之<lb/>
<pb n="KR4d0264_WYG_015-8b"/>
　　滴漏祝文<lb/>
挈壺解紐夙暮不時舊尹新之敢以成告<lb/>
　　謝晴祝文<lb/>
天作淫雨厥咎惟人人欲之從神之聽也顏斯厚矣荅<lb/>
貺隤然<lb/>
　　諸廟祈雨祝文<lb/>
某薄德不知政務治失其道積怨於民魃作亢陽致天<lb/>
之罰咎惟自作民罪伊何瘡痍未瘳重之虐政庻幾一<lb/>
<pb n="KR4d0264_WYG_015-9a"/>
稔尚保室家愾惟澇田既淪於水高原且固望絶秋成<lb/>
凡厥庻民藴蓄何有奪之廪食父母胡生神道依人母<lb/>
靳膏沐維時䧏監雨彼稻粱小吏有愆不敢逃責<lb/>
　　諸廟謝晴祝文<lb/>
素秋之孟旱乾浹月田疇多荒兹疵政之累也敢不知<lb/>
罪請禱於神神之聽之三賜霡霂雖大田禾黍既云無<lb/>
救而沾濡沮洳少霽惔焚凡以為民非誠心之所格也<lb/>
願終此惠以福斯民菑不可移及身是幸<lb/>
<pb n="KR4d0264_WYG_015-9b"/>
　　祈晴祝文<lb/>
仲秋之月陽愆不雨神䧏甘澤浹日成霖虐吏積寃不<lb/>
能終始神貺過隂之罰黍稷將不潰於成顧此民勞又<lb/>
奪之食神道正直其賜哀憐閉北吁嗟庻幾晴霽吏身<lb/>
之沴毋累於民<lb/>
　　祈晴祝文<lb/>
麥粃於田繭寒於館又窘隂雨傷如之何屬當多事之<lb/>
秋妨農已甚奪之衣食害無大焉禮禜嗚哀庻解倒懸<lb/>
<pb n="KR4d0264_WYG_015-10a"/>
之急積疵罔赦惟爾有神<lb/>
　　謝晴祝文<lb/>
旱雩而雨雨禜而晴吏道多疵神專為德就民粒食神<lb/>
無負焉寛吏傷民為菑已大祇増慚畏何謝神天<lb/>
　　磨李固碑文<lb/>
　　　興元南鄭有漢故太尉李公之碑其刻文皆古<lb/>
　　　佐書遺漢之珉寶也紹興中楊太尉安撫利州<lb/>
　　　東路其鎮在興元作舍落成求石為誌甚亟尉<lb/>
<pb n="KR4d0264_WYG_015-10b"/>
　　　無以塞命磨是碑應之太尉聞而怒曰而豈不<lb/>
　　　知李太尉先漢名臣以予武人寘諸有過地爾<lb/>
　　　謀黜尉不果世以李公之正漢碑之古字書之<lb/>
　　　法刻畫之妙所宜傳示來世永永無窮一旦没<lb/>
　　　於庸人可為碑弔走則異是故以悱辭發之其<lb/>
　　　辭曰<lb/>
太極渾渾權輿地天兮嘻品物流行貞於本原兮嘻摠<lb/>
摠林林孰識其然兮嘻顧之無後望之無前兮嘻竅心<lb/>
<pb n="KR4d0264_WYG_015-11a"/>
有九莫適窮研兮嘻開闢來今胡得而言兮嘻胡得而<lb/>
言是以為全兮嘻自古在昔聖人有作兮嘻無遵一行<lb/>
無宗一學兮嘻絶地通天際克寥廓兮嘻窮仁非仁至<lb/>
樂非樂兮嘻蕩蕩無名無能以度是以為先覺兮嘻君<lb/>
子愛人當以道兮嘻皇極神人元灝灝兮嘻萬古無言<lb/>
寧可攷兮嘻老也後天名壽考兮嘻惟后侯之修直兮<lb/>
嘻亶䧏精於神靈兮嘻冠芙蓉而纓蓀兮嘻懷明珠而<lb/>
佩蘭兮嘻更漢祚之中衰兮嘻蹇正揆而扶持兮嘻紛<lb/>
<pb n="KR4d0264_WYG_015-11b"/>
蕭艾之塞途兮嘻抵黨人於囏危兮嘻名礫坯為美玉<lb/>
兮嘻指驪珠為魚目兮嘻余執金而寧斃兮嘻眡衮章<lb/>
如牢狴兮嘻揭車余服有遺芳兮嘻萋斐貝錦漫成章<lb/>
兮嘻地久天長同久長兮嘻美好善兮惟昔人嘻豐碑<lb/>
勒銘兮頌成仁嘻嗟嗟節義兮等太虛之無垠嘻是何<lb/>
為兮為堅久之道信嘻亘千齡而猶建兮其誰知夫至<lb/>
真嘻秉山石兮鄭之尉嘻知李公兮達其意嘻磨貞珉<lb/>
兮明至義嘻唯公道兮不以兹而興替嘻子瞻之栁伐<lb/>
<pb n="KR4d0264_WYG_015-12a"/>
於山東兮嘻仲尼之栢殘於杏壇兮嘻一聖二公復何<lb/>
非兮嘻樹伐碑亡行當不疑兮嘻<lb/>
　　誠臺禮復文<lb/>
嵗在執徐季旦之月武昌令東甌薛季宣始種竹於縣<lb/>
庭之背人力斯至清隂已成誠臺出焉既賦而銘尉番<lb/>
陽王君枏揚袂而起曰我聞之有功斯賞有德斯報惟<lb/>
今之宜猶古之道在昔庭背鞠為茂草公有意於蒔竹<lb/>
也而猶豫未決我實言之曰竹之為物雖瑣而道可重<lb/>
<pb n="KR4d0264_WYG_015-12b"/>
也古之人謂不可一日無此雖宅猶種焉况於公府朝<lb/>
夕從政之地荆榛翳目可不於此君圖事邪君實我聽<lb/>
而修篁鬱然爰及崇丘誠臺立焉公雖樂其雅正而無<lb/>
意於作也我實督之曰誠臺天成不可無記緑竹蘢䓗<lb/>
賦之何已公乃記而銘之賦而稱之然則是林之茂是<lb/>
臺之峭與公二書之就皆我之成也可無報哉季宣矍<lb/>
然而應唯然而興進肅王君與子偕行遊竹林放誠臺<lb/>
睇角山指寒溪貫疎篁而為䇿託清風而言之季宣若<lb/>
<pb n="KR4d0264_WYG_015-13a"/>
曰於假爾尉其靜聽台言惟天隂隲下民作之元命惟<lb/>
皇建極惟若道之攸行積於善厥有常福懋乃績先王<lb/>
致當功之賞越我有宋基天命賞惟天子之攸司我不<lb/>
敢知曰爾稱乃職帥守監司惟爾進我亦不敢知曰爾<lb/>
勤厥守府州掩若之善惟我縣庭舊蕪穢我乃荒之時<lb/>
惟爾言予有獲我未有佳思怠於文時惟爾言啟予不<lb/>
逮肆乃邑之清靜涼颷襲於青林誠臺卓然惟爾德我<lb/>
修辭之有立亦惟爾言有賴我微賞罰之柄疇報爾之<lb/>
<pb n="KR4d0264_WYG_015-13b"/>
勲今台方試從爾遊登臺極睇窮於濛汜沃方寸以山<lb/>
川惟篁竹之蕭然共灑落圖惟爾報公其敬哉嗚呼我<lb/>
聞曰大德不報大功不賞余惟報功賞德將恐弗稱於<lb/>
丕圖皇致曲於有誠非徒語<lb/>
　　擬祭海神英烈忠亮李公文<hi>德裕</hi>
繄惟先君奄有四國中葉不綱棄其典則兩河要都既<lb/>
於寇賊太極降精亶生英特先宰元和事功昭晰德種<lb/>
我公若禾之植生長綺䊵克歧克嶷執德不回優游不<lb/>
<pb n="KR4d0264_WYG_015-14a"/>
迫鄙笑鯫生棘圍角力分甘麄官禮毋苟得坦坦仕途<lb/>
何假羽翼險夷一致敢忘王國帝與善人補天立極攸<lb/>
叙彛倫捕燔蟊賊笇無失籌輩疑儔惑巨孽根蟠靡功<lb/>
不克剗平八州返日於昃四主三宗參功契稷觳觫太<lb/>
牢敢為姦慝黨與成羣㸃訛白黑壇級公宫栫之荆棘<lb/>
射影藏形詭浮鬼蜮疾首惟公誓將誅殛有志弗伸殄<lb/>
讒誰堲畫蠲南桅游乎不測正士心權盜形得色公身<lb/>
不容公道彌直哀哀太宗於焉迹熄凡今之人死兮神<lb/>
<pb n="KR4d0264_WYG_015-14b"/>
寂惟公英靈乾乾不息見夢王人言歸先域生福斯民<lb/>
禮有報德混漭滄溟允宜配食乃眷眘川慶善家積屹<lb/>
峍祠房爰都爰宅人到於今受神惠澤曰惟李君秉心<lb/>
踧踧望公屢朝罔間夙昔無言不酬無求不獲下走承<lb/>
先敢踰先閾願言事神永永無斁<lb/>
　　哀韓大將軍文<lb/>
紬塵編於史漢閱君王之行已茹千古之沈寃悵伊誰<lb/>
之一洗當秦嬴之失鹿名雄項而劉雌自夫人之一盻<lb/>
<pb n="KR4d0264_WYG_015-15a"/>
從虎噬而龍飛乃若浮罌絶魏囊沙決楚拔趙燕連駢<lb/>
闐幟鼔兹衆人所共見音吐登壇興亡前列君去蕭追<lb/>
多竒計出乃有獲於先生長者之論而絶未睹明君王<lb/>
之臣節者也方季入闗不王實遷蜀漢卒士思歸漼然<lb/>
泮散未將之前夙聞高論収失職之三秦異道聞於子<lb/>
午孔費從而成憤竒正生於垓下巍巍乎登漢業之隆<lb/>
一怒同諸文武將軍之有勲勞視鷹揚之尚父矣至若<lb/>
狂巫之相心石之如義斬鍾離金堅不渝亟奪軍而莫<lb/>
<pb n="KR4d0264_WYG_015-15b"/>
憾奚末路之為濡葢漢夙有圖王之志而王殊不有漢<lb/>
氏之虞也伊青齊之新定田宗存而未服推權道而王<lb/>
之誰有心於形迹屬鴻溝之講觧䣙成侯之攸信軍始<lb/>
罷而還徴胡後期之為問噫權臣之謀豈有典則不幸<lb/>
遭焉坐成罅隙躡足封而猜已甚西楚裂而事彌乖竟<lb/>
襲齊而王楚遂縛楚而侯淮惟執成於騎虎威已重而<lb/>
身危非五湖之得泛寧前悔於先幾擅興者有誅匪曰<lb/>
興於兵衞謂告反足信如彭王之踵至傷哉從中之計<lb/>
<pb n="KR4d0264_WYG_015-16a"/>
誰聞誰語所謂伊人孰為輕舉矧狂謀之先定可為人<lb/>
之刼取將呂氏有謀漢之心曰翦除其牙距嗟不用蒯<lb/>
通之言端有待乎後之知者於乎仁義之途非可覬一<lb/>
馬而侯功大見参夷之㓕繄人事之常然於何誅於欒<lb/>
說<lb/>
　　弔遺骴文<lb/>
武昌西江東為邏州川匯崢嶸旋回復流在嵗辛巳水<lb/>
縮黃花有骴隨波委暴汀沙尉王行而見之蹙然内感<lb/>
<pb n="KR4d0264_WYG_015-16b"/>
扁舟返棹謂走哀憐走曰今尉之官職司循撫使生者<lb/>
得其養死者歸其所暴骨遺骴舍予曷主固以職斯其<lb/>
舉也乃命手力周壽馳而視之培而瘞之重為文而弔<lb/>
之曰嗚呼天邪胡為乎若子而然邪物歸於盡子何暴<lb/>
骨江濡邪念子之生為女為男為智而亷為鄙而貪為<lb/>
壽而愚為仁而夭為妄而顛為賢而矯為罪惡貫盈為<lb/>
君子不遇為仕而遊為軍而戍為賈於川為商於路為<lb/>
天誅所及為非命致然為水化江為覆溺於船為身不<lb/>
<pb n="KR4d0264_WYG_015-17a"/>
自聊求死於淵為令失刺姦成子之寃是皆不可知也<lb/>
痛子之生孰為魂魄及子之死不自収其骼氏姓為何<lb/>
子孫何處歎室倚門曷知曷語風波蕩子腸鳶魚甘子<lb/>
肉収而瘞焉曽何為乎子之榮辱也嗚呼人生莫不欲<lb/>
貴子貴為能居莫不欲富子富為能守莫不欲高子高<lb/>
為能益莫不欲壽子壽為能久素骨流沙雖身不有則<lb/>
富貴高年果不堪為不朽矣子知之乎子之暴骨猶不<lb/>
自知葬之中野於子奚為露食鴟鴉藏食螻蟻生而告<lb/>
<pb n="KR4d0264_WYG_015-17b"/>
子子寧自喜及子之死亦復爾耳於子何加於我何得<lb/>
然則収子之骨者何哉亦充吾之隠惻而已慿耳目之<lb/>
見聞葢已不勝其窄矣由今而寃知庸有極嗚呼哀哉<lb/>
神其自釋<lb/>
　<lb/>
　<lb/>
　<lb/>
　浪語集巻十五<lb/>
</p>
<p>
</p>
  </div>
</body>
</text>
</TEI>
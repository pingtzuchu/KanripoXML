<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>浪語集巻五</head> <lb/>
    <p>
<pb n="KR4d0264_WYG_005-1a"/>
欽定四庫全書<lb/>
　浪語集巻五<lb/>
　　　　　　　　　　　　宋　薛季宣　撰<lb/>
　詩<lb/>
　　漁父二首<lb/>
蹤跡五湖浪生涯千尺綸是非寧入耳榮辱不闗身獵<lb/>
獵菰蒲暮凄凄浦溆春何時共蓑笠和雨釣青蘋<lb/>
紅蓼白蘋岸清風江月明萬波千尺動四海一漚輕濁<lb/>
<pb n="KR4d0264_WYG_005-1b"/>
酒醉獨釣鮮魚饑旋烹興來歌欵乃煙雨過前汀<lb/>
　　筠郷新筍<lb/>
根節凌槐夏風霜閲草春此君椽筆健稚子錦綳新有<lb/>
待瞻淇澳行將滿渭濱狂鞭任奔迸我不是饞人<lb/>
　　白菊<lb/>
不著金縷衣寒窓弄明月端宜妝淡泊自是香蓬馞臭<lb/>
味真可人風流到華髮試為問東籬定得淵明骨<lb/>
　　丁香花<lb/>
<pb n="KR4d0264_WYG_005-2a"/>
别是南州種寒花七里香<hi>鄂人號七里香</hi>玉笄駢寳䯻金粟綴<lb/>
銀鐺自得山林趣不為時世妝紫霞休騁瑞未及野梅<lb/>
芳<lb/>
　　立春<lb/>
誰得東君信風生十萬家土牛占穀麥灰律動蒹葮嫩<lb/>
綠萌芳蘂新紅茁綻芽未能都免俗春勝揷春花<lb/>
　　雪<lb/>
怪得寒風瘦窓明積漸加起來裘潑水逆視竹生花厚<lb/>
<pb n="KR4d0264_WYG_005-2b"/>
貌紛羣品新妝副六珈飄零飛落葉轉動絞回車無定<lb/>
從高下忘形變邇遐郊坰鋪毳罽堦砌撒江沙灑壁侵<lb/>
修飾填坑旋下窪屋頭昻怪獸山脊走長蛇萬木枝都<lb/>
亞中庭石盡遮獅符蹲陡踞龍井噴増呀撲面輕盈甚<lb/>
装衣㸃綴斜礎閒開匣鏡碑仆揷梳牙同色連千里虚<lb/>
光合萬家壓災時世重為瑞老農誇勢極雲天際威凌<lb/>
凍水涯凹兠坡崿岞條突樹牙槎客子衣裳怯王孫酒<lb/>
力奢影浮垂綉幌香帶落梅華籭簸知神女門屯想夜<lb/>
<pb n="KR4d0264_WYG_005-3a"/>
义未能三十韻旋㵸試烹茶<lb/>
　　郊迎趙漕<lb/>
叱御逆軺車愁先負弩驅虎頭晴在望羊角淖盈途草<lb/>
莽迷行跡湖山出畫圖傷今又懐古坐睡覺吳歈<lb/>
　　梅雨<lb/>
霡霂雨黄梅凝雲綰不開心知飬苗稼眼見長莓苔蜜<lb/>
箧幾如漬崇墉勢欲隤鬱蒸任炎熱誰解酌金罍<lb/>
　　遊飛霞洞<lb/>
<pb n="KR4d0264_WYG_005-3b"/>
横塘富花栁杳杳鏡中行樓觀朱涵壁洞天珉掩閎林<lb/>
深暮雲合地僻夏寒生康樂屏巖靜鳴榔時一聲<lb/>
　　龍翔寺<lb/>
二江涵古寺雙嶼聳平沙翠浪環流浄金城到眼奢水<lb/>
光搖殿閣塔景動龍蛇不減蓬壺意屯雲未許遮<lb/>
　　酬張縣尉<lb/>
久客多塵滓心懐為子開文知龍有種名苦雉為媒但<lb/>
得貧無絫何嗟去不來吳門衆多士待爾和羮梅<lb/>
<pb n="KR4d0264_WYG_005-4a"/>
　　元夕憶世母<hi>三八母生日</hi>
蒼天毒我生顧復自孩嬰元夜銀花合三山夀斚傾星<lb/>
毬明烜赫鼇島峻峥嶸樂事都如夢傷心母道情<lb/>
　　拒霜花<lb/>
蘸染木芙蓉深紅間淺紅錦籠烘夕照翠袖揖秋風艶<lb/>
冶歸尤物凄涼識化工拒霜髙節在丹藥謾成叢<lb/>
　　早行<lb/>
旅枕罷殘夢明星懸屋椽不辭風露冷欲了東西緣雲<lb/>
<pb n="KR4d0264_WYG_005-4b"/>
馭方擎日月輪猶御天波波定何事羞死地行仙<lb/>
　　天隂<lb/>
梅月乍開霽油雲閒巻舒溢光穿隙日浮祲出清虚皷<lb/>
吹蛙聲亂笙簧竹影疎雨來三四㸃靜覺打籧篨<lb/>
　　告歸郡不得請倦於將迎之勞<lb/>
閒居百不憂何事武昌逰旦旦三江口時時十里頭箇<lb/>
中都是妄此外竟何求生被浮名累將迎卒未休<lb/>
　　昧爽寒溪送客<lb/>
<pb n="KR4d0264_WYG_005-5a"/>
攀援長者車昧爽踏汀沙片玉山銜水堆金日蘸霞風<lb/>
來雲外嶺露重竹間花好景看如客心閒即是家<lb/>
　　二十三日送客寒溪還視邑事食時過節推周文<lb/>
　　　猶高卧未起愒然嗟羨以詩戲之<lb/>
驚起周公夢三竿日倍髙被氊吟不用州縣職徒勞脂<lb/>
轄驅郵置金車困賊曹幾如陳處士龍卧楚江臯<lb/>
　　夏日江濱<lb/>
鳥迹鋪天篆金波漾日沙鷺拳巖積雪風勺浪飛花江<lb/>
<pb n="KR4d0264_WYG_005-5b"/>
㫁客帆入岸回山影斜峰雲青漢上畧約二三家<lb/>
　　聞黄仲益雲夢辟書報命<lb/>
三府書交上羣公座盡傾量包雲夢澤名動洛陽城雞<lb/>
肋刀焉用牛腰軸定盈江南望江北無可贈梅英<lb/>
　　讀蕭銑傳<lb/>
不假成田勢寧堪麥秀悲青氊梁舊物赤幟漢威儀剛<lb/>
被農家誤俄推鼎祚移江湖百郡地只自黍離離<lb/>
　　讀九國志悶書<lb/>
<pb n="KR4d0264_WYG_005-6a"/>
弔古因紬巻傷神却皺眉蜂房開自牖蟻穴積成堤不<lb/>
苦南風競長懐北馬悲陽曦曜星月還有餞西時<lb/>
　　被甲<lb/>
儒服便章甫戎装乍鐡衣幾曽生共樂猶有死同歸著<lb/>
屨惟何甚乘車未遽非愧酬軍旅問先見少知幾<lb/>
　　曽陽回棹<lb/>
沔曲回晨棹驚飛羨水禽波紋沙隠見山影浪浮沈色<lb/>
動蘆花雪光搖日脚金扁舟歸未得惆悵五湖心<lb/>
<pb n="KR4d0264_WYG_005-6b"/>
　　讀三國志<lb/>
左角蠻攻觸南柯檀伐槐俳諧記名字人物委塵埃錦<lb/>
里昔曾到樊川今此來遺風不可見觀古意悠哉<lb/>
　　讀史<lb/>
信乃噲等伍宏與滔比肩饗士未為過出胯真能賢物<lb/>
外體三極環中無二天傷哉千古恨顰蹙翫陳編<lb/>
　　仵落回路得家書是夕有歸夢<lb/>
夢入江南路依然識舊廬家人話生計兒子督程書繚<lb/>
<pb n="KR4d0264_WYG_005-7a"/>
繞俗緣在纒綿習氣餘金雞驚悮我安問未為疎<lb/>
　　三月七日按雲陂莊還宿舊州寺懐松楸後作<lb/>
不學老農稼而為田舍翁劬勞方軫慮定集竟何功心<lb/>
測焄蒿氣時寒疾甚風年時尚壇祭廢絶意奚窮<lb/>
　　山舍三首<lb/>
彿彷依蠻室林端鳥道縈煙疑雲異色松接澗同聲樹<lb/>
古龍蛇蚴巖巍虎豹獰野花舞狂蝶栩栩夢莊生<lb/>
塢闊屠蘇小竒峰疊翠屏巖頭通鳥跡山脊走龍形峽<lb/>
<pb n="KR4d0264_WYG_005-7b"/>
㫁風偏勁林幽天欲㝠流泉不知處虚谷響泠泠<lb/>
寂寞無塵事茅茨秀嶺連密蘿蒙灌木亂石隠流泉蝉<lb/>
噪雲間樹鳥飛山外天孤雲自明滅應達主人𤣥<lb/>
　　觀碁<lb/>
戰伐徒形似死生俱妄為争先明有法當局自成迷多<lb/>
筭非闗刼成功定出竒兩情深海若不比看人知<lb/>
　　昇山寺<lb/>
羽翼假真仙飛來秀嶺巔道髙還自正境寂若為然寓<lb/>
<pb n="KR4d0264_WYG_005-8a"/>
目山如礪昻頭浪拍天閩城多少地羃歴帶平煙<lb/>
　　丙子嵗春<lb/>
物極雖云反寒威何大衰東風入簾幕生意滿林畦古<lb/>
木含新綠仙葩吐舊枝隂晴苦不定中夜忍聞規<lb/>
　　江行即事<lb/>
春信潮聲急滔滔掩岸沙客船離浦溆漁笛起蒹葭盪<lb/>
漿水光碎轉山帆影斜篙工指煙樹依約有人家<lb/>
　　雪銷<lb/>
<pb n="KR4d0264_WYG_005-8b"/>
旬浹雨銀花山林盡綺羅東風雲氣減南紀日光和皓<lb/>
皓汚應易㳙㳙滴轉多氷生又氷釋天道竟如何<lb/>
　　誠臺雪望懐子都五首<lb/>
不見子都子誠臺一壯觀爛開梅骨峭髙聳玉峰寒誰<lb/>
共雲霄日詩亡錦綉肝夢魂千里道應更酒腸寛<lb/>
故人一相遇七返霰瀌瀌辭采應竒甚顛狂即在不尋<lb/>
思落帽㑹乘興錦官逰皎皎誠臺暮詩腸獨自搜<lb/>
白也今良嗣千年璧一雙文思泉漱石色照月明窓樸<lb/>
<pb n="KR4d0264_WYG_005-9a"/>
樕空樊渚飄零逺漢江此情誰與度木介響琤瑽<lb/>
狂逰失可人萍聚我和君千里共明月幾山空白雲擊<lb/>
鵰飛墮毳嚼雪冷冰齦百嵗無多子離居困索羣<hi>李性剛直</hi>
<hi>同官目為鵰李</hi>
掩脛誠臺雪吟頭祇自昻梅花開嶺路冰玉皺池塘良<lb/>
馬日千里美人天一方尺書不可寄道義兩相忘<lb/>
　　和賈簿<lb/>
官冷君休歎浮名陌路車冰山逢燠泮豆粥併寒除但<lb/>
<pb n="KR4d0264_WYG_005-9b"/>
酌樽中酒従堆架上書未酬題柱志終不羨相如<lb/>
　　忌日雪<lb/>
荼毒惟何甚同時失所天哀傷逢此日懐抱憶初年白<lb/>
雪明心素青松㸃墓埏不堪陳几席罪罟欲誰寃<lb/>
　　大雪<lb/>
江市彌旬雪人行失舊蹤梅藏香骨瘦冰結浪花重彷<lb/>
彿門前栁昏迷郭外峰屋簷天漢在一鴈没遥空<lb/>
　　喜雨<lb/>
<pb n="KR4d0264_WYG_005-10a"/>
麥穗雖乾耳秧苗未吐心正須雲潑墨生怕日流金氣<lb/>
鬱山堂潤風回竹逕隂稱人三四㸃争道即為霖<lb/>
　　春老雨寒酴醿竟爛<lb/>
無定若逰絲神人薦玉衣飄搖思逺舉婀娜怯空歸曉<lb/>
色檀心重春寒酒力微牽腸無栁眼香絮雪花飛<lb/>
　　讀史<lb/>
閒是等閒非沈迷不自知黄粱一夜夢白雪數人詩身<lb/>
後輸杯酒生前對局棊幾多亡國恨窓几靜榰頥<lb/>
<pb n="KR4d0264_WYG_005-10b"/>
　　延陵感懐<lb/>
延陵七春夢悲切意更微頗復吴牛喘還多代馬依去<lb/>
來紛混混今昨是非非況在遼東鶴千年方始歸<lb/>
　　雪霽和智叔次諸即曺韻二首<lb/>
風洗朔雲靜愁蠲泪眼晴夜闌灰欲冷目眩室生明客<lb/>
子逺鄉巷天公偏世情布衾寒潑水墜葉也心驚<lb/>
同雲起飛絮忽作無意晴夢破客愁絶魂銷天夜明聞<lb/>
雞悲壯節哀鴈切鄉情夜靜羣動息空牀時自驚<lb/>
<pb n="KR4d0264_WYG_005-11a"/>
　　元日<lb/>
鳯厯回龍紀羲和御物新﨑嶇萬里道牢落五年春羇<lb/>
客聞哀鴈傷懐念昔人米鹽能幾許還自不由身<lb/>
　　夢回二首<lb/>
憶到梯雲巷哀傷韡卾叢舞鸞悲引鏡傷鴈落空弓清<lb/>
夢回時雨繁聲發夏蟲情鍾在吾輩匡坐泣薫風<hi>梯雲走家</hi>
<hi>坊名</hi>
吾宗鮮兄弟何事日飄零凋落皆鵷鳯相従謝脊令世<lb/>
<pb n="KR4d0264_WYG_005-11b"/>
緣那可了魂夢也非寧屈指傷心事端如欲曙星<lb/>
　　鄉思<lb/>
達仕租千石虚名酒五經豈能千日醉未勝九年耕識<lb/>
取杯中趣知従袋裏乘讀書無一事官宦汨平生<lb/>
　　寒食二首<lb/>
異縣臨寒食為情覺大難焄蒿五精氣破散六祠壇堕<lb/>
淚紛朝雨回腸減夜餐誰家簫鼓咽懽舞欲槃跚<lb/>
五嵗懐歸夢言歸巳得歸未能逃俗累旋復著征衣子<lb/>
<pb n="KR4d0264_WYG_005-12a"/>
貢當何戰燕人切自悲無堪一百五春雨作霏微<lb/>
　　感事<lb/>
狐死正丘首鳶飛翰戾天乃如司馬晉不若慕容燕濟<lb/>
亂須人傑投機赧世賢長江千古恨南北幾陳編<lb/>
　　鸂䳵<lb/>
鸂䳵滄江外雌雄萬里心浪花浮彩翠煙雨弄清音蓼<lb/>
岸無端艶蓮塘底處尋鴛鴦誰著色知誤幾金針<lb/>
　　讀邸報二首<lb/>
<pb n="KR4d0264_WYG_005-12b"/>
大漠煙塵靜三公計畫竒定安唐廟貌行復漢官儀㨗<lb/>
奏騰千里除書滿四維自然禽頡利蚤晚贊無為<lb/>
世味刀頭蜜人情屋上烏榮華葉子格升黜選仙圖豺<lb/>
祭知生獸虵銜欲報珠不將魂夢到反是憶蓴鱸<lb/>
　　九月十日菊<lb/>
不改天香細無端人意疎重陽把盃者今夕尚來與白<lb/>
羽搖依舊黄裳笑反初知時自凡俗冷暖欲焉如<lb/>
　　夜聞捷音<lb/>
<pb n="KR4d0264_WYG_005-13a"/>
圓覺聲聞夜蒙頭大比丘上功來幕府如用復東周行<lb/>
即昇平舊還従汗漫逰慿誰問淮蔡元濟莫擒不<lb/>
　　悶成<lb/>
春鳥弄輕㵟凝隂滿院飛蠶姑云力作杜宇不如歸世<lb/>
變知音少人亡解語希汗顔多反仄濺淚濕單衣<lb/>
　　春隂<hi>讀王黄州小畜集</hi>
春晝閣春愁無情若隠憂柔腸牽栁眼困淚㸃花頭不<lb/>
放春風度從教暮雨休哀怜無限意小畜閔黄州<lb/>
<pb n="KR4d0264_WYG_005-13b"/>
　　燈花<lb/>
自得天然艶書窓氣吐虹有心惟燭物無種到施工不<lb/>
管三春候平分兩曜功報人知喜事誰辨悉歸空<lb/>
　　送鄭景望赴國子丞詩二首并序<lb/>
　　　淛之江潬<hi>但</hi>漫<hi>平聲</hi>而委長有山焉截乎江之口<lb/>
　　　其潮也尾閭盈而濆瀑海水溢而羣飛回江之<lb/>
　　　波倒流而反觸於山其濤怒衝乎潬其波激委<lb/>
　　　之至也逺其為憤也滀崩騰洶洶洄潏藏昻驟<lb/>
<pb n="KR4d0264_WYG_005-14a"/>
　　　蹙而軒乍旋而入竚盈淵谷前無髙岸一川矗<lb/>
　　　立突如來如屹如銀山犇如陳馬轟如雷鼓激<lb/>
　　　如摶鵬子胥奮躍於濤頭文種昌揚其暗浪雖<lb/>
　　　共工氏折不周之柱左伯母彈恒山之目拔山<lb/>
　　　如項羽驅石若始皇未足以擬其壯天河裂龍<lb/>
　　　門發吕梁洩汾防決淮隄撤猶不得形模其彷<lb/>
　　　彿也操舟者逆而取之順而方之呼吸之中恬<lb/>
　　　然已無事矣濤之力也有既故吳兒可狎而弄<lb/>
<pb n="KR4d0264_WYG_005-14b"/>
　　　其去也有時故行人可厲而涉走嘗聞諸濱江<lb/>
　　　之老叟曰江之産有煩苛其涉有陷沙煩苛豸<lb/>
　　　也蠔族比也形如飄瓦呀吻衆多狎者遭焉則<lb/>
　　　著身而不寘沙之雜也多淖則人之履踐不實<lb/>
　　　涉者俄而陷溺則僵為汐之濫君子者曰操舟<lb/>
　　　者子其神乎慿乎虚舟凌乎巨浪逆而取之不<lb/>
　　　害其為正順而方之不害吾之止故雖濤水掀<lb/>
　　　天而吾不為之蕩横流溢壑而吾不為之撓持<lb/>
<pb n="KR4d0264_WYG_005-15a"/>
　　　危涉險亶黙而成之其眎涉者吳兒為有全安<lb/>
　　　之數矣子鄭子一鄉之望其赴國子丞也固當<lb/>
　　　為時世用鄉人又將儀之夫國子清官子鄭子<lb/>
　　　和而不流者也既清且和利用安身而崇徳矣<lb/>
　　　其行也必將問津於浙走期之以舟檝之利琢<lb/>
　　　詩為贈且序陷沙煩苛之説所聞於父老者而<lb/>
　　　冠諸篇端<lb/>
風喜檣烏順知難喚酒杯好溪寒已半京洛暖應回僧<lb/>
<pb n="KR4d0264_WYG_005-15b"/>
舍方飄雪江籬欲放梅不須愁國步之子棟梁材<lb/>
愾我論交晚何堪又索居朝陽鳴必鳯清水察無魚百<lb/>
惱愁成斛羣疑鬼載車否臧亡可道贏得腹詩書<lb/>
　<lb/>
　<lb/>
　<lb/>
　<lb/>
　浪語集巻五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>浪語集巻十三</head> <lb/>
    <p>
<pb n="KR4d0264_WYG_013-1a"/>
欽定四庫全書<lb/>
　浪語集巻十三<lb/>
　　　　　　　　　　　　宋　薛季宣　撰<lb/>
　琴曲附哀挽<lb/>
　　神人暢<lb/>
　　　堯事天理人堯民賡歌其聖作<lb/>
莫莫昊天莫夥烝民感兮格兮君之仁混茫萬宇自都<lb/>
于野余一人爰主於何道兮暢浹神人於何道兮人神<lb/>
<pb n="KR4d0264_WYG_013-1b"/>
我與<lb/>
蕩蕩兮帝德高高兮不極吾不知其名兮命焉弗得其<lb/>
人則天兮天乎其仁吾不知其際兮究焉無適伊神人<lb/>
之交暢兮其帝之力<lb/>
　　思歸操<hi>亦曰思親操</hi>
　　　舜耕歴山見鳩母子相哺思念父母作<lb/>
彼美鳩雛歸哺嗚嗚所哺伊何曰父母且匪生何父匪<lb/>
育何母歴山之居居庸可久念念思歸不歸何俟<lb/>
<pb n="KR4d0264_WYG_013-2a"/>
　　舜操<lb/>
　　　舜立為天子思事親之樂謂巍巍之位不足保<lb/>
　　　作<lb/>
黄屋兮巍巍人道兮委蛇念父母兮庭闈三牲日饋兮<lb/>
夫豈不時也<graphic n="KR0579" url="https://raw.githubusercontent.com/kanripo/KR-Gaiji/master/images/KR0579.png" mimeType="image/png"/>不如在野兮親几履也惟昔樂而勞今<lb/>
兮吾將已也<lb/>
　　南風歌<lb/>
　　　舜治天下作<lb/>
<pb n="KR4d0264_WYG_013-2b"/>
愾彼夏日熇熇其暑毒我下民辟焉無所愾彼夏夜鬱<lb/>
蒸其兩民之愠結莫安其處凱風自南發於茂林實彼百<lb/>
穀紓我愠心<lb/>
　　襄陵操<lb/>
　　　禹治水作<lb/>
湯湯洚水兮懷山襄陵浩浩滔天兮昏墊生靈導之入<lb/>
于海兮王事有程啟呱弗子兮匪我忘情<lb/>
　　霹靂引<lb/>
<pb n="KR4d0264_WYG_013-3a"/>
　　　禹僇防風氏作<lb/>
天地肅兮伏陽陽以時出兮萬物攸行聲碎訇兮蟄蟲<lb/>
咸作蟄蟲不作兮自底夭亡象震出兮惟君王發號令<lb/>
兮驚四方惽封禺之守臣兮自為聾瞶死霹靂之下兮<lb/>
式彼天常噫余非好殺兮刑憲有章<lb/>
　　適薄歌<lb/>
　　　夏民去桀歸湯作<lb/>
瞻彼薄兮俗灝灝兮父母邦兮蔑强暴兮瞻彼薄兮俗<lb/>
<pb n="KR4d0264_WYG_013-3b"/>
洋洋兮父母邦兮蔑暴强兮茫茫禹迹紊其經紀適彼<lb/>
薄兮言歸父母<lb/>
　　箕子操<lb/>
　　　箕子為奴作<lb/>
天道渾渾兮不享繄神器從神兮適彼西鄰惽社稷之<lb/>
阽危兮君無與守將正而斃兮誰善其後負罪囚奴兮<lb/>
九疇我保庻湯孫之復兮載興商道<lb/>
　　文王操<lb/>
<pb n="KR4d0264_WYG_013-4a"/>
　　　商末鳯鳥集於周作<lb/>
鳯兮鳯兮鳥之王兮覽德輝兮為嘉祥兮匪下昌兮我<lb/>
王明兮<lb/>
　　克商操<lb/>
　　　武王作<lb/>
天命文考翦㓕大商發將天命戈矛有光非余武兮獨<lb/>
夫自亡非余武兮天啟先王<lb/>
　　采薇歌<lb/>
<pb n="KR4d0264_WYG_013-4b"/>
　　　伯夷叔齊餓於首陽作<lb/>
陟彼首陽言采其薇可以充腸可以樂饑采薇采薇首<lb/>
陽之下可以全身可以安處采薇采薇首陽之巔可以<lb/>
適己可以窮年在彼亦食在此亦食雖傾天爾力父子<lb/>
有常職<lb/>
　　麥秀歌<lb/>
　　　箕子過殷墟作<lb/>
麥秀漸漸殷商宮兮肅肅清廟儼惟墉兮城郭依然澮<lb/>
<pb n="KR4d0264_WYG_013-5a"/>
畎通兮惻我心摧悼人亡兮寤彼盛時阜雍熙兮車蓋<lb/>
幢幢來朝宗兮自我成湯德顒顒兮恍如夢驚留眼中<lb/>
兮今我不見内猶霿兮<lb/>
　　神鳯操<lb/>
　　　成王以鳯鳥至歸美周公作<lb/>
大樂和諧兮神鳯來儀彼周公之聖兮余何德以當之<lb/>
　　丘陵歌<lb/>
　　　孔子歸魯傷道不行作<lb/>
<pb n="KR4d0264_WYG_013-5b"/>
陟彼丘陵岡阜逶迤莫適所窮曷知所止泰山蒼昻四<lb/>
國之望人之弗登道舊云亡顧瞻周道坦平如砥捷徑<lb/>
斜欹小人所履亶不由乎此式遵乎彼彼大路棘矣何<lb/>
能久矣<lb/>
　　梁山歌<lb/>
　　　曽子耕於泰山雨雪旬日思歸溫父母而不得<lb/>
　　　作<lb/>
雨雪霏霏梁山之下樸遫其凝皓其郊野凜其寒矣曷<lb/>
<pb n="KR4d0264_WYG_013-6a"/>
藏曷御親庭孔邈孰為温者台不能此處歸途無所台<lb/>
不能此處曷其疾去<lb/>
　　歸耕操<lb/>
　　　曽子學於孔子十年眷然念二親之養不備作<lb/>
我欲仁違離二親自我不見於今十春心雖不去情不<lb/>
親聞師教有年子不曰夫孝終立身而始事親求仁斯<lb/>
得仁事斯語足以窮吾年歸耕乎休歴山之下有良田<lb/>
參來其誰芸歸耕乎休以一貫道者吾夫子之言也去<lb/>
<pb n="KR4d0264_WYG_013-6b"/>
不我留者年也不可得而再事者親也歸耕乎休耘秬<lb/>
足以待豐年也禾黍足以奉吾親也樂道足以富吾仁<lb/>
也歸耕乎休如是夫豈食吾貧也<lb/>
　　汾亭操<lb/>
　　　文中子去隋作<lb/>
我思周道兮適彼鎬京遵逵孔直兮踖踖其行驅車潼<lb/>
華兮草莽罥余軸限河渭兮濟無津梁日啣山兮天欲<lb/>
夜愁雲結兮不成雨我心惻兮思故鄉汾亭寂兮汾之<lb/>
<pb n="KR4d0264_WYG_013-7a"/>
陽陶唐氏之遺風泯然其若亡睠吾徒兮狷或狂振還<lb/>
轅兮去京邑戾塗泥兮道猶澀汾亭上兮有六世之遺<lb/>
書野有田兮汾有魚宵續經兮晝狎佃漁闢闕里兮薙<lb/>
萊蕪倡弦誦兮開羣儒神交周孔兮獨樂有餘神交周<lb/>
孔兮獨樂有餘<lb/>
　　水仙操<lb/>
　　　伯牙學琴於成連成連與東之海山操舟而去<lb/>
　　　伯牙居嵗所因觀感而得琴道作<lb/>
<pb n="KR4d0264_WYG_013-7b"/>
海山中兮四無居人海之濤兮𣺌漠而無垠浮空輿地<lb/>
兮風雲濫其出没朝而潮夕而汐兮浩兔烏之吐呑彼<lb/>
鳥兮飛鳴彼鹿兮跂跂聊淹留兮嵗聿其莫鼓絲桐兮<lb/>
從夫君而與歸<lb/>
　　沈舟操<hi>走夢濟江而船首折作九月九日</hi>
悠悠之川兮汎彼淘河一江動蕩兮恬風靜而騰波瀾<lb/>
翻下瀨聲渢渢兮柁師不可以告語沈舟折首兮天其<lb/>
奈何愚夫婦兮中倉不濡行褚遷於高岸兮婦沾漬之<lb/>
<pb n="KR4d0264_WYG_013-8a"/>
長吁身之亡矣與存不殊𣺌江波之瀰漫走於行之不<lb/>
濟也嘻命矣夫<lb/>
　　傷劉復之三首<lb/>
交情不在久還有白頭新雨礎知同氣斤墁喪善人薰<lb/>
焚雖有恨玉折豈無因世事都如此蒼天何不仁<lb/>
聞憶鱸魚去嗟君獨見幾若何車軸折未迨草廬歸殄<lb/>
瘁吾心懼云亡世德稀南風方不競民援欲誰依<lb/>
世念吾衰久為之慟却哀知言非語到見事直心開吾<lb/>
<pb n="KR4d0264_WYG_013-8b"/>
道傷麟出韶音憶鳯來州鄉桃李地編户想悲摧<lb/>
　　劉復之哀詞<lb/>
　　　走罷令鄂陵就舍永寧劉君復之始鄉貢自莆<lb/>
　　　田校藝南宮第一試郡之户曹掾郡人亟稱其<lb/>
　　　賢參之友生百口如一走不敢知也已而嵗大<lb/>
　　　灾饑癘比屋復之請粟於郡身挾醫拉鄉士夫<lb/>
　　　家至户到以哺以藥作舍作粥養視亡歸道之<lb/>
　　　棄兒畢見収乳州將不樂不為沮殭胔礙途不<lb/>
<pb n="KR4d0264_WYG_013-9a"/>
　　　為止頃之從者染疾死毉者繼而死親識為懼<lb/>
　　　復之志益堅用是疾者瘳餓者飽孩者長死者<lb/>
　　　葬一郡四城惠濟如一民有知者字司户曰劉<lb/>
　　　父其蚩蚩者但謂官之生我而不知司户之德<lb/>
　　　走心乃大服介鄉先生鄭景望吏部一見於是<lb/>
　　　始定交曽未及親復之有公事其謀必見及走<lb/>
　　　難出入官府然不敢不應復之垂被代征兵有<lb/>
　　　潰歸者聚城南仁王寺且將起為變復之因人<lb/>
<pb n="KR4d0264_WYG_013-9b"/>
　　　見語期會於城南走謂復之信德在人可喻而<lb/>
　　　解疾馳如會則復之固已前至潰卒聽命罷休<lb/>
　　　矣走感復之又當為軍政地復曰主命者何若<lb/>
　　　相視笑而罷郡人至今鮮有知其事者復之已<lb/>
　　　受代走及朋從復之為數日遊言有至難發端<lb/>
　　　如響噫誰曰復之世士不曉天下之務邪趣召<lb/>
　　　而朝幸其語合分社司牧尚未為棄何意長沙<lb/>
　　　之鵩又止賈生之座走勉復之不潔去就是不<lb/>
<pb n="KR4d0264_WYG_013-10a"/>
　　　為無恨矣聞病良已弓招踵門啟沃簡衷芸閤<lb/>
　　　校讎不繇召試用以為天之相道真可為善類<lb/>
　　　喜旋即以參佐出尚高其勇退走之再召多復<lb/>
　　　之推挽之力於走辭命復之開譬以書謄答亡<lb/>
　　　何价以亟返復之道次三衢死矣嗚呼音容如<lb/>
　　　接緘墨尚新人已隔生有慟而不自知者每恨<lb/>
　　　民之無援賢於人者輒死孰有若復之之賢之<lb/>
　　　志且有其地方起為天下用而發軔軸折是則<lb/>
<pb n="KR4d0264_WYG_013-10b"/>
　　　當世之感於故人尚何道復之之逝走嘗哭之<lb/>
　　　以詩懷不巳巳故志其德在吾鄉與未聞於人<lb/>
　　　者與走之事契始末為文以哀之且以寛釋其<lb/>
　　　親與其兄著作公復之名朔紹興三十年進士<lb/>
　　　年若干辭曰<lb/>
天胡不仁兮瘼此下民良苦乏賢兮賢人名去而僊繄<lb/>
世途之好徑兮正路榛塞閶闔重重有栗階而進兮不<lb/>
崇朝而折翼鴟鴞司政兮蝙蝠之晨猿仁何咎兮擯自<lb/>
<pb n="KR4d0264_WYG_013-11a"/>
王孫寧是不思兮天實為之皇浩浩之充天兮豈其已<lb/>
而鴻翺翔而遵逵兮退飛者再摶扶搖之直上兮竟翷<lb/>
翩而長逝夫豈人為兮呼天不聞人莫不死兮不亡者<lb/>
存小官之不卑兮賢聲載路視彭鏗其猶夭兮後昆有<lb/>
裕楙實雙而一瘁兮哀哀者毋紛孺弱之呱前兮蒼天<lb/>
太苦生者作徳兮死者有仁嗚呼哀哉家國無人非余<lb/>
患兮余悲夫抱志之不伸<lb/>
　　外舅孫帥挽詩<lb/>
<pb n="KR4d0264_WYG_013-11b"/>
行誼推前輩繄公學大成博通行祕府威德隠長城筆<lb/>
力千鈞重詞源三峽傾懷珠飈躍浪杖䇿穏登瀛竒節<lb/>
為純直危言襲鳯鳴絃歌風四甸領袖服諸生任付即<lb/>
山鑄章分煮海程錢流邦貨重利半國租贏政抑豪民<lb/>
折人知公道行繡衣休直指彤矢賜專征劍㦸森營壘<lb/>
邊陲卧鼓鉦正辭平楚獄折簡罷蠻兵治水防云固為<lb/>
魚患不萌藴含荆玉潤廉挹蜀江清流馬追前躅輕裘<lb/>
擁後旌鸞聲仍噦噦蠅矢自營營毋謂鏐金鑠其如衡<lb/>
<pb n="KR4d0264_WYG_013-12a"/>
石平功名書冊在冠冕擲瓢輕棠棣輝方韡瓊瑰夢忽<lb/>
驚人間傅說謝天上嵗星明有美稱遺愛無窮企令聲<lb/>
泪碑兼陌祭西蜀又南荆<lb/>
　　故使制置閣學蕭公挽章<lb/>
萬夫卬止配高山德望巍峩履道安容貌誾誾服鄉黨<lb/>
風稜凜凜冠朝端鳯鳴徃格君心正鸇擊曽聞奸膽寒<lb/>
八葉相家長已矣空教有識涕瀾汍<lb/>
陜服他時帥五侯盡心分主顧西憂為民發廪成歸節<lb/>
<pb n="KR4d0264_WYG_013-12b"/>
揖盜開闗記釋謀澤施人生追灌口法垂當世說遨頭<lb/>
華陽舊志今誰續巷祭餘哀可見収<lb/>
履賜西州事可尋稅軺無在不棠隂憶參盛府開巴峽<lb/>
忍送靈輀入鳯林語上故藏應筆鑑家傳清尚只龜琴<lb/>
自傷下走青衫少慟哭無人知此心<lb/>
脫巾自責為兒非叱馭辭舟識洞微不辨盜金縁重義<lb/>
危言料虎自知幾惠霑神物能通夢節感鄉閭憶葬衣<lb/>
今見我公公又徃後生學古欲疇依<lb/>
<pb n="KR4d0264_WYG_013-13a"/>
　　高邦貢挽詩<lb/>
世道久衰息惟君尚典刑好詩清臘雪醇德醉春醽考<lb/>
筴窮三易傳家守一經高風不可見誰與勒真銘<lb/>
　　張端明挽詩<hi>闡</hi>
凋落傷前輩風流屬老成和羮方爾用接淅已吾行卜<lb/>
筮占先志儀刑式後生贈同開府相哀誄易佳名<lb/>
帝功成贊育天道與為徒祖帳霸陵岸扁舟笠澤湖送<lb/>
鞋非李泌哭市有郇謨已矣龍輀稅依然曳尾塗<lb/>
<pb n="KR4d0264_WYG_013-13b"/>
　　張思豫挽詩<lb/>
蝗食虛來鳯牛刀第割雞解紛誰俠行懷惠或嬰啼寤<lb/>
歎傷凋落虞歌思惨悽鄴侯家傳在蘭佩可童觿<lb/>
　　許深父母挽詩<lb/>
載德稱賢母宜家起令郎背萱傷蚤謝蟾桂籍流芳負<lb/>
米思何報啼狶教叵忘一篇勝得第應喜賽錢塘<hi>羅隠當辟</hi>
<hi>錢塘令令狐綯不喜其子得第喜得隠一篇</hi>
　　陳蕃仲侍郎挽詩<lb/>
<pb n="KR4d0264_WYG_013-14a"/>
鄉黨名卿有幾人如公學術兩離倫貢金政告忠嘉舊<lb/>
春草詩傳語句新北使皇華申昨好西岑野色近來親<lb/>
忍觀封鬛眠牛地藴我東朝法從臣<lb/>
　　孫元式挽詩<lb/>
世盡宗韓栁君期振古今文塲聲籍籍武庫入森森未<lb/>
契千年運終孤百戰心一官端溷子遐及贊鳴琴<lb/>
凛凛東門㑹巖巖烈士風語高文筆外懽溢酒杯中契<lb/>
濶從暌隔綢繆見始終之人而不壽吾欲問蒼穹<lb/>
<pb n="KR4d0264_WYG_013-14b"/>
　　周詹事操挽詩<lb/>
前輩傷凋落如君尚典刑政聲喧劇郡直節挺明庭江<lb/>
海理歸棹乾坤託旅亭相知不相見如洗涙吾零<lb/>
　　周待制淙挽詩<lb/>
昭代開昌運名臣取世資權謀乘保障彈壓治京師方<lb/>
接清風㑹俄驚汗漫期此情誰與論虞殯屬篇詩<lb/>
　　走作復之哀辭將寄諸賓之旋聞賓之下世道中<lb/>
　　　哀痛之劇<lb/>
<pb n="KR4d0264_WYG_013-15a"/>
虛傳流水遶壺公興化衣冠轉盻空擬比三君扶漢室<lb/>
肯同二陸起吳中泗川始訝沈神鼎劍浦俄驚合化龍<lb/>
齠齓滿前垂白母此情何處問蒼穹<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0264_WYG_013-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　浪語集巻十三<lb/>
</p>
<p>
</p>
  </div>
</body>
</text>
</TEI>
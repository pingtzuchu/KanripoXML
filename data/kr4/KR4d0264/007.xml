<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>浪語集巻七</head> <lb/>
    <p>
<pb n="KR4d0264_WYG_007-1a"/>
欽定四庫全書<lb/>
　浪語集巻七<lb/>
　　　　　　　　　　　　宋　薛季宣　撰<lb/>
　詩<lb/>
　　樊口候參政暮歸<lb/>
搖兀孤舟東復西颷從赤鼻下樊溪驚鱗斜日銀刀亂<lb/>
飛鵠滄波羽扇低江漲清泠舞洄洑岸頽浩蕩汨塵泥<lb/>
黄昏盪槳窊樽上笑指天閨認沐鷖<lb/>
<pb n="KR4d0264_WYG_007-1b"/>
　　聞中司還斾清旦踰樊嶺候之不遇自黄子磯乘<lb/>
　　　舟而歸<lb/>
萬松晨過馬蹄疾五水春來湖草長官栁弄煙天已曙<lb/>
山花無人風自香濤痕石磧記江劑檜楫蘭舟搖夕陽<lb/>
送我不如歸去也啼規夾岸切愁腸<lb/>
　　夜憶呉江<lb/>
虹梁新霽倚東隅還憶松江枕太虚味比蓴羮下鹽豉<lb/>
賢為菰菜憶鱸魚清風帆幔輸歸客落日蒹葭稱晚漁<lb/>
<pb n="KR4d0264_WYG_007-2a"/>
㑹帶笭箵鎮浮浪扁舟斜掛一籧篨<lb/>
　　過樊山<lb/>
誰將春信過中江草木無情取次芳妝罷美人梅破額<lb/>
愁成行客栁牽腸江灘鑿鑿添新漲沙塞茫茫反夕陽<lb/>
欵段趷蹄樊嶺道幾多畦町雜蒼黄<lb/>
　　樊山春望<lb/>
飛出仙人壺外天壺中日月故依然虚明百雉龍鱗動<lb/>
空翠千巒翡羽鮮咫尺畫圖藏世界侵尋錦綉簇山川<lb/>
<pb n="KR4d0264_WYG_007-2b"/>
歸來身入寒谿路恍若瑤林一夢還<lb/>
　　濟江逆田開府過西陽俞氏家林<lb/>
輕舟時復到齊安一過漁家一黯顔江打頽牆開野徑<lb/>
篁生故壘上家山蕭騷城郭塵埃外縹緲煙霞雲水間<lb/>
便好繫船終日卧官曹不許片時閒<lb/>
　　聞呉王城中軍戍嚴鼓<lb/>
年時芳草碧䝉戎䀨耳新聞甲夜風軍吏誤應非進鼔<lb/>
天王錫忍廢彤弓剛言苻氏難傾晉不信文王可伐崇<lb/>
<pb n="KR4d0264_WYG_007-3a"/>
擊柝杜闗無箇事釣臺江月靜朦朧<lb/>
　　宿大城寺與寺僧行鄀子故城於壁壘間得銅矢<lb/>
　　　鏃土中螺殻往往不壞僧言初作此寺發殿基<lb/>
　　　下有古甎渠宫城中得銅矛矢鏃百數南城中<lb/>
　　　土窖積灰埋鵝首骨猶具自甕城北望有郡王<lb/>
　　　墓僧云其傍墟塚甚多王墓常有巫者發之未<lb/>
　　　開被蜂毒死巫家於懷袖間得蜂乃黄金所化<lb/>
二千逆數到春秋戰國興亡一轉眸壘壁詎銷埋蚌殻<lb/>
<pb n="KR4d0264_WYG_007-3b"/>
刼灰寧燼斬鵝頭墳緣開發金成范殿為焚修瓦出溝<lb/>
哨矢燋銅傷我意古來争戰幾曽休<lb/>
　　祈晴車中望安樂宫故址<lb/>
罷休祈雨又祈晴天道難知得好生鐘鼓鏗鏘西佛寺<lb/>
草芽荒穢古王城温輿即就凉輿便陰氣潜消煖氣盈<lb/>
棲鳳未堪雲尚密照人日脚尚微明<lb/>
　　寒食甚雨中泛東舍溪偶晴遊張公石室三首<lb/>
籧篨煙靄入浮槎罨畫溪干阿果家浩蕩天風飛羽蓋<lb/>
<pb n="KR4d0264_WYG_007-4a"/>
繽紛法雨落曇華阪懸飲澗猿連臂魄褫投牢虎落牙<lb/>
豈是仙翁未神聖笑談為我放靈鴉<lb/>
天遊無事月中槎物外仙靈别是家老蝠有方精不化<lb/>
白驢絶迹昡生華竈餘丹藥清毛骨澗吐清泉厲齒牙<lb/>
囘首周郎斬蛟處晚雲當面舞神鴉<lb/>
天河重泛客星槎便好成都訪卜家渭水未成浮竹葉<lb/>
武陵猶記落桃華傳聞鐵騎充牛口暗想樓船破虎牙<lb/>
濁酒一杯山水綠棹歌三疊百啼鴉<lb/>
<pb n="KR4d0264_WYG_007-4b"/>
　　周將軍廟觀岳侯石像<hi>侯祠初毁道士不忍壞侯像沈荆溪中因得不壞</hi>
　　　二首<lb/>
萬死何知獄吏尊威名葢代古難存<hi>侯初下大理獄吏執筆請辭大書其</hi>
<hi>紙尾而脅之曰汝觀今世烏有大臣繫獄而生者趣具成案吾為汝書</hi>二桃豈以功高賜<lb/>
一舸不容身退論幾見飲江思道濟繆為圖像削王敦<lb/>
沈碑千古蛟川恨留與無窮客斷䰟<lb/>
軍聲良苦聴南風説禮敦詩也不容鬬螘達聰良是病<lb/>
戰蝸流血可同宗親疎間入聯鑣話真假言從躡足封<lb/>
<pb n="KR4d0264_WYG_007-5a"/>
趣詔河陽長巳矣隆中悲切起人龍<lb/>
　　雨後<lb/>
攪人無賴是東風掃盡春菲一雨中窓外逺山裝暗綠<lb/>
眼前佳卉夢新紅梅生樂圃枝如綴草合誠臺路詎通<lb/>
芍藥牡丹知漸老折來瓶水翫芳叢<lb/>
　　連日自退谷路抵袁口<lb/>
晚煙暝雨不勝愁改日仍為退谷遊司事守田如有意<lb/>
催歸脫袴感行休連營谷里旌旗暮細草杯湖荷芰秋<lb/>
<pb n="KR4d0264_WYG_007-5b"/>
果下馬拖泥水去石頭路滑且夷猶<lb/>
　　雨後憶龍翔寺<lb/>
好溪東赴海門秋中有禪居湧碧流潮信往來雙别嶼<lb/>
世緣生滅幾浮漚菱歌面面來漁鼓燈火層層到客舟<lb/>
何事𤓰期外留滯短窓斜雨不堪愁<lb/>
　　春遊懷古<lb/>
登臨一度一傷神功業蹉跎萬物新飛鳥逺歸雲外嶺<lb/>
賞花頻對眼前人茸茸雨脚南郊暮種種茅鍼太極春<lb/>
<pb n="KR4d0264_WYG_007-6a"/>
鼓掌只供漁父笑朅來生水拍江漘<lb/>
　　寒食遣興<lb/>
介子龍蛇亦大靈禁煙猶復雨霖零時風未辦作寒食<lb/>
春事無過醉醁酃取士語乾三禮宂延賔為屈五經瓶<lb/>
明年此日家山路滄漠從君看水萍<lb/>
　　縣舍酴醿始有開意㑹走遷居簿㕔<lb/>
芳叢纍纍結珠璣雨後芬香郁麝臍半醉半醒春晝永<lb/>
載行載笑洞仙迷青蛇眼見遊飛霧綠綬生愁解佩觹<lb/>
<pb n="KR4d0264_WYG_007-6b"/>
舉袂與君為此别幸傳薫徳絳囊攜<lb/>
　　落梅<hi>過仲尹於東園隨所見而賦</hi>
東風一夕報春來管領羣芳次第開出岫白雲如有意<lb/>
照人明月幾難囘縞衣聊復歸三島綠醑無辭舉百杯<lb/>
真味不須談鼎寔等閒誰識鏁梁材<lb/>
　　折枝水仙<lb/>
西子苧蘿溪浣紗李白捉月千丈波風流東迆去不盡<lb/>
玉釧猶傳金叵羅芰荷蒲荇爭清泚微香密與和風起<lb/>
<pb n="KR4d0264_WYG_007-7a"/>
可將齊潔祀王明為言酌獻持杯水<hi>錢湖有水仙王廟</hi>
　　月下酴醿<lb/>
噴人清馥徧閒庭心醉銀釭對醁醽高髻月娥呈素面<lb/>
孤雲天蓋拂明星腰支夭裊愁縈緒玉佩招搖尚典型<lb/>
著意政須延永夜新條明月定飄零<lb/>
　　和許簿牡丹二首<lb/>
天與花王化日舒可堪買酒共提壺荒凉洛苑芳菲甚<lb/>
落寞揚州氣味殊傾國幾迷狂舞蝶還錢不得迅飛鳬<lb/>
<pb n="KR4d0264_WYG_007-7b"/>
清愁懷抱多春感一葦懸知此意無<lb/>
清江不解蹋長蘆悶向花前問玉壺秀色可飱誰是伴<lb/>
濃裝獨立自應殊醉傾鏡外歸鍾酒飛盡人間幾血鳬<lb/>
多占春風稱第一檀心知有謝來無<lb/>
　　復和仲蟠二首<lb/>
開緘豁豁皺眉舒一首新詩酒一壺寒食禁煙春已半<lb/>
佳人傾國態懸殊園荒不減遊羣鹿才盡應悲短續鳬<lb/>
有墨牡丹君種否鄉邦能借一畦無<lb/>
<pb n="KR4d0264_WYG_007-8a"/>
一見春紅意已舒何須幻化入懸壺含芳鎮日香千和<lb/>
作態臨風色萬殊曲檻乍開金鏤鳳清池斜照玉為鳬<lb/>
洛陽擬問名園在王石如今解接無<lb/>
　　思鄉奉和<lb/>
杯室開門傍石泉平生活計枕書眠但知身世非人界<lb/>
不信方家說洞天陋巷分甘顔子樂一瓢所得許由賢<lb/>
年來把板塵埃去笑殺商山四皓仙<lb/>
　　和錢都官<lb/>
<pb n="KR4d0264_WYG_007-8b"/>
道學從初小況雄丈光萬丈吐長虹凌霜壯節生來勁<lb/>
噴玉清詩老更工折檻定須囘日御嘂閽端復悟天聰<lb/>
願公赤舄安狼㚄豳國何曽有變風<lb/>
　　和元直<lb/>
疇昔相要學屢空蹉跎行即歎龍鍾三千牘欠東方奏<lb/>
十萬兵無小范胷大愧入闗歌一箭終期出塞傳三烽<lb/>
<hi>太宗征遼故事</hi>蓬萊有願占雲氣又美江山筆墨供<lb/>
　　和元可贈别<lb/>
<pb n="KR4d0264_WYG_007-9a"/>
惟憐蹤跡負平生愧予秋空萬里清體道信能忘聚散<lb/>
論交曽復俟將迎愁多人物輸前輩恨有天公也世情<lb/>
陽羨買田雖舊約虞歌喜起欲誰賡<lb/>
　　王朴<lb/>
海㝢煎熬沸鼎時先生靜付一支頥單辭隱几三<hi>闕</hi>在<lb/>
大畧平邊百世知到了勲庸成底事由來用捨出先幾<lb/>
長槍不用毛錐子應使毛錐自用為<lb/>
　　酬朱張二秀才皆次其首章韻二首<lb/>
<pb n="KR4d0264_WYG_007-9b"/>
殃民政虐恐風傳鎮日窮愁蟬腹然化物未能參物格<lb/>
高談無當若談天雅歌清唱俱流徵善聴多慙可絶弦<lb/>
何事攔腰撞君價絶塵奔逸正吾前<lb/>
萬緣政爾未能佳繪句彫鎪直謾誇客裏懸知君有謂<lb/>
宦遊當念我何奢幾時西塞歌飛鷺指日東籬采菊花<lb/>
五斗折腰良自苦奈今無粟飯胡麻<lb/>
　　觀法帖<lb/>
字學從前小藝林誰論終古可傳心毛錐劃剨龍蛇動<lb/>
<pb n="KR4d0264_WYG_007-10a"/>
筆陣縱横劒㦸森須省六書兼八法由來一字直千金<lb/>
世人不解張顛聖剛把碑文鎮日臨<lb/>
　　夜聞桂香<lb/>
秋香烈烈鎖房櫳龍麝腥羶不易同清素月中流夜魄<lb/>
芬芳林下有家風記惟密雪開梅蕚憶過疎籬採菊叢<lb/>
獨有平泉舊詩句浪誇金粟竟非工<lb/>
　　蓼花<lb/>
不矜秀色傲春風笑倚斜陽露氣濃秋草淒涼風索索<lb/>
<pb n="KR4d0264_WYG_007-10b"/>
江天寂靜水溶溶岸移晴漪飄仙袂葉起丹霞照玉容<lb/>
可奈少香香似可為傳滋味入醺醲<lb/>
　　社日<lb/>
年去年來春復秋田豐土穀浪言醻敗家謔善崔文紀<lb/>
宰社均無曲逆侯燈燭靈壇三告祀燕鴻邊塞兩淹留<lb/>
不須飲福傾樽酒聾過今生方始休<lb/>
　<lb/>
　浪語集巻七<lb/>
</p>
<p>
</p>
  </div>
</body>
</text>
</TEI>
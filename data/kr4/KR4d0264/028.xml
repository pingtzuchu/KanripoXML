<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>浪語集卷二十八</head> <lb/>
    <p>
<pb n="KR4d0264_WYG_028-1a"/>
欽定四庫全書<lb/>
　浪語集卷二十八<lb/>
　　　　　　　　　　　　宋　薛季宣　撰<lb/>
　策問<lb/>
　　擬策一道<hi>并問</hi>
問寓兵於農古之大政也周家之制則周官司馬兵法<lb/>
具存田以九夫為井四井為邑四邑為丘四丘為甸四<lb/>
甸為縣四縣為都以令貢賦軍以五人為伍五伍為兩<lb/>
<pb n="KR4d0264_WYG_028-1b"/>
四兩為卒五卒為旅五旅為師五師為軍郷有州黨旅<lb/>
閭比伍遂有遂縣鄙酇里鄰王之六軍偏取而足司馬<lb/>
法以夫三為屋屋三為井井十為通通十為成成十為<lb/>
終終十為同同方百里提封萬井為三萬家革車百乗<lb/>
士千人徒二千人又謂一甸出一乘車甲士三人卒七<lb/>
十二人參諸禮經名數乖錯自求其說互有不同管仲<lb/>
以内政治齊制工商之鄉六士郷十五三分齊國以主<lb/>
三軍五家之軌為五人之伍十軌之里為五十之小戎<lb/>
<pb n="KR4d0264_WYG_028-2a"/>
四里之連為四小戎之卒十連之鄉為旅帥五鄉之帥<lb/>
為萬人之軍五鄊帥公及髙子國子為之夷吾之書復<lb/>
有伍鄙之法三十家為邑十邑為卒十卒為鄉三鄉為<lb/>
縣十縣為屬五屬立五大夫一國三軍革車至八百乘<lb/>
長勺之戰桓公稱有帶甲十萬車五千乗得毋誇過其<lb/>
實乎禮法皆周家遺書管氏一家之說而其乖迕至是<lb/>
作法之意寧自有不同歟将由久逺之傳疑抑考求之<lb/>
未至云爾當周之末諸侯自為兵法備矣有如齊之募<lb/>
<pb n="KR4d0264_WYG_028-2b"/>
士晉之前行秦之陷陳越之君子逮戰國之騎射技擊<lb/>
武卒銳士與夫楚之二廣鄭之魚麗吳之徹行一陳一<lb/>
軍自有制度曷為本始一皆無稽而妄作耶周家賦卒<lb/>
之差及其車乗什伍諸侯之為變亂其同異多少為如<lb/>
何雖唐李靖嘗略以告文皇其詳未有所究願為徧舉<lb/>
商㩁於篇<lb/>
對善乎荀卿子之論兵曰仁者愛人故惡其害之義者<lb/>
循理故惡其亂之仁人之兵聚則成卒散則成列延若<lb/>
<pb n="KR4d0264_WYG_028-3a"/>
莫邪之長刄嬰之者斷兊若莫邪之利鋒當之者潰圜<lb/>
居方止有如磐石觸之者角靡而退以桀詐桀猶有巧<lb/>
拙之幸以桀詐堯誰肯賊其父母謂桓文之節制不足<lb/>
以敵湯武之仁義故論兵要舍湯武何法哉今之兵家<lb/>
一本之孫吳氏孫武力足以破荆入郢而不能禁夫槩<lb/>
王之亂吳起威加諸侯百越而不能消失職者之變詐<lb/>
力之尚仁義之略速亡貽禍迄用自焚是故兵足戒也<lb/>
孔子於子貢之問政告之以足食足兵衛靈公之問陳<lb/>
<pb n="KR4d0264_WYG_028-3b"/>
對之以爼豆之學聖言天逺厥有㫖哉商之頌曰武王<lb/>
載斾有䖍秉鉞如火烈烈則莫我敢遏苞有三蘖莫遂<lb/>
莫達九有有截周之武曰於皇武王無競維烈允文文<lb/>
王克開厥後嗣武受之勝殷遏劉耆定爾功二王皆以<lb/>
弭亂為功宜其兵之無敵於天下也商事逺矣愚於牧<lb/>
誓見武王用師之法不愆於六步七步不愆於四伐五<lb/>
伐六伐七伐弗迓克奔以役西土易之所謂師出以律<lb/>
古之聰明睿智神武而不殺者夫故舍周家之制為兵<lb/>
<pb n="KR4d0264_WYG_028-4a"/>
皆苟然之道也周家制兵之法其要略具於周官其詳<lb/>
司馬兵法言之法雖穰苴之書然皆當世常行之事耳<lb/>
目所際去宗周為不逺其言不悖於禮不可誣也去古<lb/>
既逺二書皆出亡逸之餘然舍禮法而討論周家則将<lb/>
焉所取制明問下及疑其乖迕之多意其作法自有不<lb/>
同考求之未至焉者撝謙挹損蓋将以啟發諸生乎愚<lb/>
以為禮法無有不同患不深考第加考索自無乖迕之<lb/>
疑周禮之所謂縣即司馬法之所謂成也縣都以令貢<lb/>
<pb n="KR4d0264_WYG_028-4b"/>
賦之法終同以施疆理之政特名號有不同耳司馬法<lb/>
甸出戎車一乗甲士三人卒七十二人即稍人所掌丘<lb/>
乗之法甸田八里加方十里是為一成之田三分去一<lb/>
為田六十四井以五百一十二家出車一乗士三人則<lb/>
一車七十五人之賦一成百井為三百家車一乗士十<lb/>
人徒二十人則一同萬井為三萬家車百乗士千人徒<lb/>
二千人之賦周家兵賦率七夫而賦一兵一通為三十<lb/>
家固二分而去一矣甸四分而去三則一車七十五人<lb/>
<pb n="KR4d0264_WYG_028-5a"/>
之數其曰如千家者謂非兵賦之常不得已而大發之<lb/>
多不加於是也一士二徒之設率三十家而置一吏禮<lb/>
有卿士大夫胥徒之制非甲卒比矣論禮者以謂賦卒<lb/>
有天子諸侯之異未之詳也孫武固謂興師十萬日費<lb/>
千金内外騷動怠於道路不得操事者七十萬家周之<lb/>
賦兵於此可見雖不得已猶不至扵盡發者先王忠厚<lb/>
之至不欲窮民之力也齊之内政以八百乗之國而立<lb/>
三軍車八百乗軍萬人加工商之鄉六為軍萬二千人<lb/>
<pb n="KR4d0264_WYG_028-5b"/>
兵車十乗卒七百五十人則周二兩之制五屬四十五<lb/>
萬家以供三軍之賦率十五家而賦一兵則周賦兵之<lb/>
制雖損其數用之夥矣桓公自謂帶甲十萬車五千乗<lb/>
通國之衆未為誇也周之賦政始於丘井而成扵一甸<lb/>
什伍之制萬世法也六軍之法即六鄉之法六鄉之法<lb/>
即六遂之法軍國異名而不異制簡易之道也管子固<lb/>
謂内政之作卒伍定乎里而軍政成乎郊軌里之法不<lb/>
大更於鄉遂伍鄙之法往往因於夫屋然其間不能無<lb/>
<pb n="KR4d0264_WYG_028-6a"/>
異而惟徑便是取軍國殊制至扵變法遂更求速得志<lb/>
於諸侯此内政存心之可誅者李靖以為管仲實脩太<lb/>
公治周之法為知賦政之贏虚矣愚嘗謂王制之在天<lb/>
下後世有不可得而變者紀綱是也有當時不能自無<lb/>
出入者法度是也言之兵陳則紀綱什伍也法度卒乗<lb/>
也知紀綱之不可得變而法度之可以出入者而後可<lb/>
與言兵乗車七十五人周之制也武王牧野之㑹蓋戎<lb/>
車三百乗虎賁三千人甲卒四萬五千人戎車少而甲<lb/>
<pb n="KR4d0264_WYG_028-6b"/>
士多至倍加於常數然則周法之在當世猶未免乎有<lb/>
時而出入也諸侯變周之制為可責矣隨時而具卒乗<lb/>
王法何誅乎仲尼於魯春秋於何以書作丘甲用田賦<lb/>
皆變周也周法甸出七十五人為三甲士則丘何一甲<lb/>
之有成公之作丘甲則是甸賦百人賦以丘乗為差哀<lb/>
公初以田賦則是井地之内民力無遺藴矣丘之賦五<lb/>
家而出一田之賦一家而出一地不加大民不加多恣<lb/>
其變更而何强大之能益故論春秋之法雖齊之内政<lb/>
<pb n="KR4d0264_WYG_028-7a"/>
猶無所逃其罪而況竭民之力哉周禮之在諸侯諸侯<lb/>
之事守也范昭不能犯齊之禮知齊之不可伐仲孫以<lb/>
為魯秉周禮言魯之未可動諸侯之守其國舍周禮何<lb/>
居乎當周之衰周禮蓋不行於天下矣諸侯略能循周<lb/>
之法雖甚無道猶足以為强率意妄為未有不底於亂<lb/>
亡者蒍敖擇楚之二廣廣有一卒卒偏之兩左轅右追<lb/>
蓐挾轅而戰以轅為法百官象物而動軍政不戒而備<lb/>
周制五伍為兩四兩為卒楚徒多而車少車之一偏有<lb/>
<pb n="KR4d0264_WYG_028-7b"/>
卒與兩一車之徒二百五十陳曰荆尸未見其變周者<lb/>
李靖以為挾轅之士一偏為五十人兩二十五人二廣<lb/>
凡一百五十人靖號知兵殆未之思也鄭子元繻葛之<lb/>
陳為左右拒前偏後伍伍承彌縫前偏輕也後伍重也<lb/>
五矩方也周制偏車二十五乗伍車百二十五乗前輕<lb/>
後重鱗次彌縫陳曰魚麗未見其變周者衆多而備魚<lb/>
麗豈謂是乎夫差陳於黄池百人以為徹行百行頭皆<lb/>
官帥十行一嬖大夫一将軍三十嬖大夫軍帶甲三萬<lb/>
<pb n="KR4d0264_WYG_028-8a"/>
吳有徒而無車所為方陳亦未見其變周者申公巫臣<lb/>
以兩之一卒適吳舍偏兩之一教之戰陳吳之軍陳其<lb/>
本諸此巫臣車徒二乗以兩之强半予吳杜預以謂予<lb/>
之兩士與九乗車何其乗車之衆也愚所謂諸侯略能<lb/>
循周之法雖甚無道猶足以為强者齊與三國是也趙<lb/>
以騎射變戎服齊以技擊受賜金魏之武卒以中試復<lb/>
家秦之銳士以功賞相長荀卿固以為干賞冒利庸徒<lb/>
鬻賣之道未有安制矜節之理故謂齊之技擊不可以<lb/>
<pb n="KR4d0264_WYG_028-8b"/>
遇魏之武卒魏之武卒不可以值秦之鋭士秦之鋭士<lb/>
不可以當桓文之節制趙武靈王僥一切之利騎射變<lb/>
於古者又荀卿所不道何足論哉惟秦商鞅耕戰之法<lb/>
獲五甲首而𨽻五家什伍之意或存焉尚不害於兵農<lb/>
之一卒兼六國此其效歟以詐力相為雄長一變先王<lb/>
之法制愚謂未有不底於亂亡戰國之兵是也齊之募<lb/>
士五萬晉之前行四萬秦之陷陳三萬事不它見名獨<lb/>
見於吳起之書越之習流二千教士四萬諸御千與所<lb/>
<pb n="KR4d0264_WYG_028-9a"/>
謂君子六千法不詳見事獨見於外傳國語募士前行<lb/>
之號其内政之所寄被廬清原所作之異名乎疑以傳<lb/>
疑未可謂必然也管子固嘗以教士目内政之軍其名<lb/>
或在是乎陷陳之力著於韓原之戰君子之用効於笠<lb/>
澤之師是皆恩信有以結之其詳不可得聞矣循周之<lb/>
故效如彼更周之制害如此周之禮法為天下之紀綱<lb/>
者顧不大乎雖然紀綱之於周猶為法度而已如其仁<lb/>
義此周之所以得民存乎其人則禮樂詩書在也文中<lb/>
<pb n="KR4d0264_WYG_028-9b"/>
子之居家也不暫捨周禮曰先師以為王道極是也如<lb/>
有用我則執周禮曰先師以王問禮法其敢舍周禮而<lb/>
對<lb/>
　　策問二十道<lb/>
問語曰道不同不相為謀夫彼重則此輕天下必然之<lb/>
勢也孟子之拒楊墨苟氏之詘孫吳與韓氏之闢佛老<lb/>
凡以此也夷考其事乃若有大可疑者老子與孔子同<lb/>
時荘子與孟子同時老子之書推提仁義絶滅禮樂宜<lb/>
<pb n="KR4d0264_WYG_028-10a"/>
得罪於聖人者而夫子從之問禮至欲竊比老彭孟子<lb/>
當戰國之時尊聖人之道楊墨之外雖若神農之言桓<lb/>
文之事尚皆辨其非是莊周詆訾孔氏曽無一語及之<lb/>
至若荀卿論詘孫吳而躬未免於談兵韓愈深闢佛老<lb/>
而與大顚彌明之徒逰從多所假借西方之教葢百家<lb/>
之晚出者其清靜類莊老其自了類楊朱其慈悲明鬼<lb/>
非樂不喪又甚似墨者之言三三柏子之機乃其極至<lb/>
語也然實本於宋鈃恵施公孫龍堅白異同之辯宜儒<lb/>
<pb n="KR4d0264_WYG_028-10b"/>
者之所不予王通祖述六經之學斷然以聖人許之先<lb/>
正司馬公作偈破禪猶是說也學者疑之久矣必有能<lb/>
辨者焉<lb/>
問山河有定勢攻守有定規奕者置碁不定猶不勝其<lb/>
偶況兵乎是故因思歸之衆舉蜀漢之師収三秦從韓<lb/>
魏食敖倉之粟杜成臯之險塞飛狐之口守白馬之津<lb/>
東鄉以争天下者漢之髙祖也自淮入泗捨舟下邳舉<lb/>
琅邪入大峴㓕燕之後息兵三年或開鉅野<hi>王徳仲</hi>或通<lb/>
<pb n="KR4d0264_WYG_028-11a"/>
石門<hi>沈林子</hi>或出淮肥<hi>檀道/濟</hi>或趨陽城<hi>胡/藩</hi>或入武關<hi>沈田子</hi>
通舟於河推鋒入渭者<hi>王鎮惡</hi>宋之武帝也乗夏水之浩<lb/>
汗汎河道之通流走碻磝覆滑䑓虎牢洛陽自然不固<lb/>
者宋之文帝也然或以有功或以取敗又若桓温枋頭<lb/>
之舉謝𤣥淝水之役心存恢復勝敗何殊田祿伯桓将<lb/>
軍之謀吳王不用而敗二子遺術或可舉而行乎乃若<lb/>
吳蜀之所以抗中原西有關頭陽平樂漢東有江陵夏<lb/>
口濡須京城之鎮魏人之備不過祁山襄陽合肥三城<lb/>
<pb n="KR4d0264_WYG_028-11b"/>
晉宋以還乃有彭城泗口鍾離夀陽安陸疆埸逺近固<lb/>
曰隨時之宜必若韓雍之襲南沙孫恩之走郁洲滄海<lb/>
之濱古未之方何也都邑之設所以控制方面為民之<lb/>
極六朝皆在建業而孫吳或都武昌南唐或遷豫章将<lb/>
有說也國家渡江雖錢塘為行所留鑰之守實在建康<lb/>
屯戍之兵不及江外出戰入守之計大率不同於古将<lb/>
時異事變已陳之迹而今不足為乎即使兵交淮南守<lb/>
在江面運道難礙諸處交急饋運之出備禦之計古所<lb/>
<pb n="KR4d0264_WYG_028-12a"/>
未暇猶當謀之而况方册所書者乎必欲進圖中原取<lb/>
還舊物退守重江饋輸亡乏雖曰廟堂自有成筭學士<lb/>
大夫要當知之願聞規模以觀逺業<lb/>
問古者用民之力嵗毋過三日而庶人在官與夫鄰酇<lb/>
之長無非民也居則治溝井出則奉征戰亦無非民也<lb/>
嬴秦而降大革先王之典惟民役扵公上未之有改而<lb/>
民不以為病近世以衙前押綱運主和買而民始困於<lb/>
為吏保正職催科承文引而民始困於差徭熙豐以來<lb/>
<pb n="KR4d0264_WYG_028-12b"/>
更法以捄其弊者屢矣而弊日滋甚盖嘗賦錢免役矣<lb/>
則有役不免而錢之出也如故且州縣有吏豪之病又<lb/>
嘗官僱耆户長矣則有雇直上供而民之傜也自若重<lb/>
之以里胥侮弄之奸法之擾民無甚於此是故小民憚<lb/>
於充役而田業歸於官户之兼并於是有限田之制混<lb/>
差之法且官亦役也而役錢不免仕足貴也而賤役仍<lb/>
在説者謂漢法雖丞相子不免顧更卒之戍果其遺意<lb/>
歟或者乃欲復科耆户長之雇錢則前已有免役之綸<lb/>
<pb n="KR4d0264_WYG_028-13a"/>
後未保将來之役亦恐役人亡頼官事殆将不舉第守<lb/>
官户子孫名田減半之法人情苦不易行使與民户通<lb/>
差則仕者不能兼治而官户之役反重罷免役之上供<lb/>
邦計亦不可闕一仍其舊又将無以寛民意者古今異<lb/>
宜而民不可復役不然何以屢更役法而民終未之便<lb/>
将祖宗之成憲自足遵守而徒為是紛紛不能達其意<lb/>
歟諸生學古通今無所不講兹民事也有司願究其宜<lb/>
問水利尚矣農田之灌漑漕運之轉輸公私之交急也<lb/>
<pb n="KR4d0264_WYG_028-13b"/>
至於設險守國其所繫者益重淮浙當承平之世非惟<lb/>
國用之所仰頼蘇湖熟天下足則又發扵田家之諺今<lb/>
也行都所在内奉萬乗外供六師而水利之講不詳號<lb/>
稱十年九潦古者塘堰陂湖之地顧已變為桑田之野<lb/>
皇上究求民瘼知無不為蓋嘗决圩岸之遏流抑沙田<lb/>
之專利通五㵼之堰導申季之港徳至溥也而旱潦之<lb/>
害未聞加損或者以謂吳江之岸實障震澤陂湖堙塞<lb/>
漲起横流决而通之未覩其利漕舟凝滯軍食乃不可<lb/>
<pb n="KR4d0264_WYG_028-14a"/>
闕佃者已為成業立将見其流散興役動衆又不可以<lb/>
輕舉置而不問非安國利民之意也先正翰林蘇公之<lb/>
帥浙右嘗欲起千橋於吳江之岸文正范公守姑蘇則<lb/>
欲盡通吳東入海之浦一則言而未試一則試而不卒<lb/>
迨今百嵗弊云極矣監司帥守豈無愛民憂國若二公<lb/>
者歴年之久何寂寥之無聞也将古人治水之道二公<lb/>
有未之盡不然二公之業未究必有説也鄧艾大田淮<lb/>
甸而魏軍大振何洙復鄧故業而南唐之政遂衰馬臻<lb/>
<pb n="KR4d0264_WYG_028-14b"/>
興起鑑湖鑑湖成而臻敗謝公作堰丘頭淮人比之召<lb/>
伯利害反覆其故何哉中朝鎮守北門舊興塘濼之利<lb/>
水田之阻况此輦轂之下淮沔之塞事切平世将何道<lb/>
而為之諸生論古通今水學蓋所詳練必也農田不失<lb/>
灌漑運道不至艱阻邉險以設民力無困而公私享富<lb/>
實之効豈無術耶願詳聞之将復於上<lb/>
問文王旣没文不在兹乎孔子語也悦周公仲尼之道<lb/>
孟軻説也適堯舜文王為正道揚雄學也虙羲而降神<lb/>
<pb n="KR4d0264_WYG_028-15a"/>
聖之君以十數孔孟曾不之尚顧獨尊於文王周孔非<lb/>
其賢於先聖将以無位故邪揚雄論道而歸堯舜文王<lb/>
然則周公仲尼豈不足法也三千之徒皆學於孔子者<lb/>
而七十子尤章章焉史記所傳七十有七家語所録七<lb/>
十有二其人與數旣已不同而其强半言行不聞果何<lb/>
以異於三千徒也叔孫武叔公伯寮毁仲尼愬子路者<lb/>
不聞回心鄉道言行之美而猶見錄何歟大戴禮經其<lb/>
言子貢論弟子之行以答衞將軍文子之問其人裁十<lb/>
<pb n="KR4d0264_WYG_028-15b"/>
有二<hi>顔冉由求赤參師商滅明偃南宫縚柴</hi>孔子自言從我陳蔡及門者<lb/>
十無非門人之傑而其去取參錯不可考知姑為訂以<lb/>
聖人之言則子我短喪之問似非能言之流季路不正<lb/>
衞君冉求附益季氏其扵政事何有似孔子如有若唯<lb/>
忠恕如曾參門人之所共尊乃不數扵徳行又如曾蒧<lb/>
之言志子賤之不欺傳易若馯臂商瞿曾不許以言語<lb/>
政事文學四科所列猶或未之盡邪聖人之門柴愚參<lb/>
魯師僻由喭而皆進於夫子之道耕稼之學至斥之以<lb/>
<pb n="KR4d0264_WYG_028-16a"/>
小人其謹向背之途所成就之速如此堂堂張也其傳<lb/>
乃有堯行而舜趨商之洒掃應對進退流為嗛然終日<lb/>
㳺之貴本抑末至扵偷懦憚事又言語之子貢推扵縱<lb/>
横之雄以參商之大賢比扵孟施舍北宫黝之勇聖人<lb/>
之學何其愈逺而愈不似邪得其所傳子弓子夏子輿<lb/>
三人而已子弓之學於荀卿李斯而廢子夏之傳至田<lb/>
子方荘周而極惟子輿之道子思孟軻皆不失其所傳<lb/>
将毋師法不同本有次第抑其流傳之逺自有幸不幸<lb/>
<pb n="KR4d0264_WYG_028-16b"/>
歟荀卿非十二子而子思孟軻皆未免為有罪莊周論<lb/>
天下道術身與老𥅆闗尹猶自列於一家卿言子思孟<lb/>
軻自謂子㳺之説周稱田子方語又曰學扵谿工古人<lb/>
尊道嚴師安有聞見之異疑信相亂其故何哉諸生學<lb/>
於聖人之門所盡心焉爾者道學之統源流之辨與夫<lb/>
門人髙弟所聞所得厚薄淺深之間宜固知之詳著扵<lb/>
篇庶見所藴<lb/>
問三皇皇也五帝帝也孔子序書斷自唐虞論易稱虙<lb/>
<pb n="KR4d0264_WYG_028-17a"/>
羲神農黄帝太史氏紀五帝則首黄帝略少昊大戴氏<lb/>
記宰予答問亦止於黄帝髙陽髙辛而已古者祖功宗<lb/>
德與夫郊禘祭報之祖皆不在昭穆之數祭之報乃不<lb/>
知為何禮虞之幕亦不知為何君商之三宗宗也遷亳<lb/>
商如盤庚其無逸如祖甲商民求復其政周公亟稱其<lb/>
賢而皆不列於宗周宗武王嚴矣若成王之守成康王<lb/>
之刑厝曾不曰宗其道宣王中興之治徳非盛於成康<lb/>
於傳有世宗之名得非三代以前經傳疏略不可得而<lb/>
<pb n="KR4d0264_WYG_028-17b"/>
詳説不然皆彰灼特孤陋未知通乎漢唐以來祀豐扵<lb/>
昵功德之論廢而不行求諸先儒史氏之言盛徳豐功<lb/>
之君自有不可沒漢七制唐三宗其人也漢之二祖三<lb/>
宗唐之太宗固天下無異見以世宗之窮奢黷武庸詎<lb/>
賢於節儉愛民之景以中宗之聰察雜霸豈多過乎明<lb/>
於成王之昭明皇憲宗皆有始而無卒以武宗之幾振<lb/>
唐室宣宗之政比太宗且無二君晩節之瑕而七制三<lb/>
宗去彼取此何也在漢光武嚴恭祖宗之制遷吕后之<lb/>
<pb n="KR4d0264_WYG_028-18a"/>
有罪躋薄氏之有子所以崇髙廟之配登中宗之宣帝<lb/>
没元帝之髙宗所以明先帝之賢至於景昭之號世宗<lb/>
之宗無損益焉豈非功徳汚隆雖孝子慈孫自有百世<lb/>
不能改者宜乎後世非復異同之論況有先儒史氏之<lb/>
證而天下之議至今曾莫能一豈無説邪諸生其推所<lb/>
由來却我胸中膏肓之惑<lb/>
問孔子嘗聞者俎豆未學者軍旅其論政曰足食足兵<lb/>
以信自謂我戰則克豈徒然哉在書甘誓有之左不攻<lb/>
<pb n="KR4d0264_WYG_028-18b"/>
于左汝不共命右不攻于右汝不共命御非其馬之正<lb/>
汝不共命牧誓有之不愆于五步六步七步乃止齊焉<lb/>
不愆于四伐五伐六伐乃止齊焉盖陳法也禮大司馬<lb/>
春教振旅夏教苃舍秋教治兵冬教大閱坐作進退如<lb/>
戰之陳曲禮行前朱鳥而後𤣥武左青龍而右白虎招<lb/>
摇在上急繕其怒進退有度左右有局各司其局葢陳<lb/>
形也然則聖人果不學歟自軍禮司馬法亡兵家不知<lb/>
有陳諸葛武侯治軍蜀漢推演八陳而載之圖今廣都<lb/>
<pb n="KR4d0264_WYG_028-19a"/>
魚復皆有之其圖行列皆八象地之方一有九六相函<lb/>
如偃月状晉桓司馬以為常山虵埶後世曾莫之省唐<lb/>
李衛公始引軍志以明四頭八尾合於古之井制觸處<lb/>
為首之意於是稍可究之然聞先漢都肄已有孫吳六<lb/>
十四陳竇憲常勒八陳擊匃奴矣至晉馬隆又用八陳<lb/>
以復凉州陳勰持白虎幡以亮遺法教五營士是則武<lb/>
侯之前旣有八陳後亦未嘗亡也今有馬隆握竒圖贊<lb/>
其傳起於風后李筌繪而圖之見於太白隂經又有曰<lb/>
<pb n="KR4d0264_WYG_028-19b"/>
雜兵書頗有黄帝太公孫吳武侯遺術裴緒變而通之<lb/>
著於兵法新令其形皆八不與武侯陳圖相似筌乃定<lb/>
而無變緒又方圖非整俱曰八陳是邪非邪唐太宗尢<lb/>
習扵兵其作破陳之樂用代古之武舞八旙四表自以<lb/>
生於八陳干戚振萬之意果如是乎古有鵝鸛魚麗范<lb/>
蠡又論隂陽牝牡隂陽家者亦有太一五陳遁甲八門<lb/>
之術衛公益以六花為十四陳至曹成王則有所謂團<lb/>
力李臨淮則有所謂校旗原本從來将毋皆八陳之變<lb/>
<pb n="KR4d0264_WYG_028-20a"/>
不然各一法歟荀卿有言仁人之兵聚則成卒散則成<lb/>
列延若莫邪之長刃嬰之者斷兊若莫邪之利鋒當之<lb/>
者潰員居方止若盤石然觸之者角靡而退以為綦制<lb/>
安節之理其古之軍陳歟今之為兵固有常教之陳無<lb/>
用於戰講肄而已説者遂謂戰而言陳非知兵者張真<lb/>
源名習戰陳然未嘗用古法乃使大将各以意教止使<lb/>
士知将意将悉士情然則古之陳圖果不足法矣先王<lb/>
為是紛紛無益之教無乃厲使其民乎武侯有言八陳<lb/>
<pb n="KR4d0264_WYG_028-20b"/>
旣成自今用兵行師庶不覆敗陳固用之戰謂之無用<lb/>
何也眞源武鄉皆古之知兵者何其言之反邪古人以<lb/>
陳肄兵由來何所法象後世用與不用其為成敗何如<lb/>
可以文可以武者聖人之徒毋以古所難言而遂略其<lb/>
説也<lb/>
問兵家之法萬變而其大校有三曰戰曰守曰和以祖<lb/>
宗行之不過各守一事皆能得志於契丹金人之强非<lb/>
徒契丹比也其戰克攻取自其先世則然惟我二宫躬<lb/>
<pb n="KR4d0264_WYG_028-21a"/>
行堯舜之道待鄰國者不一而足三者迭用如環無端<lb/>
校徳則彼暴我仁用師則我直彼曲然自海陵渝盟於<lb/>
今将五嵗矣邉鄙之上旣未聞朝甘泉焚龍廷之奏雖<lb/>
保固疆塲議者猶以為未詳豈古今異宜祖宗之法不<lb/>
可盡用抑和戰異勢三者不可並時而出也諸生學道<lb/>
尊王必有以决天下之疑樽俎折衝為不可勝之略以<lb/>
戰則克以守則固以和則久者有司願與聞之将抉所<lb/>
長言之執政<lb/>
<pb n="KR4d0264_WYG_028-21b"/>
問古者量事設官官有常守而無溢員之患未聞待次<lb/>
而授者降自近世入仕之途日廣而官有常員吏部注<lb/>
官至逆用八九年闕内而職事外而監司亦或以數人<lb/>
而待一官置吏以還無此其弊進士古之鄉舉任子世<lb/>
禄之舊也於今旣不可廢軍功以賞戰士鬻爵流外漢<lb/>
唐亦多得人今欲一切暫停則賢愚有同滯之嘆姑仍<lb/>
其故弊将日深諸生講論其宜必有便扵今而不戻於<lb/>
古之法國家将采而用其詳著之於篇<lb/>
<pb n="KR4d0264_WYG_028-22a"/>
問三王兵出於農有征無戰故無宿師漕輓之費秦漢<lb/>
用兵疆外芻運力單議者始為屯田世收其利在今長<lb/>
征戰士非征役之士也平時惰㳺廢業往往去而從軍<lb/>
使之營田非本情也非人情而强之事将不免於怨謗<lb/>
迯逸或為罷議屯田且不可成饋餉之勞何當休息今<lb/>
欲講明其説将使戰士力於農田而無怨棄之尢或為<lb/>
屯田而無煩於戰士計将安出諸生其詳説之<lb/>
問歴觀前古良将之兵未始非因糧於敵敵之積聚皆<lb/>
<pb n="KR4d0264_WYG_028-22b"/>
我之資也近人謀不及逺故皆計費而後出師費之不<lb/>
供不可進以尺寸設能克敵又多頓挫而不得前堅壘<lb/>
相持費不勝計輸運則民不堪命屯田則軍不樂從進<lb/>
退孔艱遂有中道而廢何術可使士安南畆飛輓不勞<lb/>
何策可以因敵取資而無不給之患此軍計也願條其<lb/>
數之詳<lb/>
問古者天子建國置命卿之相諸侯立邑設大夫之宰<lb/>
雖其職有内外官有崇卑所以司牧其民輔佐其君一<lb/>
<pb n="KR4d0264_WYG_028-23a"/>
也夫天生烝民不能使之自治相籠以知相加以力而<lb/>
争競獄訟由此作善為吏者治之有術臨之有政民不<lb/>
之犯至於無欺足矣傳稱子産治鄭民不能欺子賤治<lb/>
單父民不忍欺西門豹治鄴民不敢欺三子之為世無<lb/>
能優劣之至於烹魚之詐樂其得所猶未免乎不智之<lb/>
嗤惡在其為不能欺也河聚之沃仍而未革猶不免乎<lb/>
沈巫之虐惡在其為不敢欺也宓子學乎聖師美政行<lb/>
乎單父之域漁人逺在幽獨不忍欺其大夫故雖孔子<lb/>
<pb n="KR4d0264_WYG_028-23b"/>
大之惜其所治之小四科之設其不立於政事何也抑<lb/>
夫三子之政其猶未臻於道将有説乎皇上以舜紹堯<lb/>
以民為天下本置吏二千石必親問之於朝宰守初除<lb/>
亦必中書審察命吏之法何減治古然而不欺之俗未<lb/>
聞如三子者之風不識古今異時将人事之不同也将<lb/>
使今之君子其守宰郡縣致治之美無欺之俗皆不愧<lb/>
夫三子其道何由<lb/>
問六藝折衷於夫子夫子之學六藝不與存焉論語輯<lb/>
<pb n="KR4d0264_WYG_028-24a"/>
錄夫子之言六藝之喉襟也難疑問答之辭蓋聖人之<lb/>
門講明道學之奥者詩書禮樂旣稔聞而熟道之易者<lb/>
性命之原春秋聖人筆削夫子曽不之及而門人弟子<lb/>
又殊不問何哉仁義之途禮樂之事皆聖人所以教弟<lb/>
子求仁之問不一而止夫子之答不過曰如是而為仁<lb/>
曰可謂仁之方於仁卒未嘗言於義非獨不言然亦莫<lb/>
之問也且先進於禮樂聖人以野人名之後進於禮樂<lb/>
以君子稱之曰如用之則吾從先進然則禮樂之用棄<lb/>
<pb n="KR4d0264_WYG_028-24b"/>
君子而從野人矣空之一語六藝未嘗言囘也庶乎其<lb/>
屢空者何謂惟禮文之博約固所以竭其才而曰非多<lb/>
學而識之曰君子多乎哉不多也鄙夫空空如者聖人<lb/>
焉問至竭兩端而告寧與顏子同乎然則六藝之歸仁<lb/>
義禮樂之教顏氏所學聖人之道果何適邪老子瞿曇<lb/>
其學與聖人異今其教與聖人並行者道不同古不相<lb/>
為謀觀於老氏之無佛氏之空則疑若聖人之所以教<lb/>
而顏氏庶幾焉者是邪非邪諸生學於聖人沈?久矣<lb/>
<pb n="KR4d0264_WYG_028-25a"/>
明以告我毋秘知言<lb/>
問漢唐文體三變而班馬韓桞為之宗二班工情理之<lb/>
言愈倡六經之學其揆一也然漢之體製日趣卑弱唐<lb/>
文駸駸近古桞文章與時髙下将班韓諸公其才自有<lb/>
優劣邪帝堯孔子之文章於書論語備矣漢唐文士未<lb/>
嘗不以是為宗師屢有變更舉不相似意者古今異世<lb/>
堯孔之文不同後世之作歟諸生飽於學文幸為開辨<lb/>
其惑<lb/>
<pb n="KR4d0264_WYG_028-25b"/>
問漢唐基命中興之主肇造函夏紹復先王之大業雖<lb/>
曰人君之略而其名臣輔佐之績與為多焉時君康其<lb/>
臣佐之功厥有圖贊論述之事在漢髙帝時有若十八<lb/>
侯在宣帝時有若十一名臣在世祖時有若二十八将<lb/>
唐貞觀間有若二十四功臣位次所列麒麟雲臺凌烟<lb/>
閣之所畫至或藏之宗廟為之銘贊其事重矣是宜去<lb/>
取極當時之選史籍無傳疑之謬求之於策則大不然<lb/>
顧或元功佐命維時名人而不在諸公之列中才列将<lb/>
<pb n="KR4d0264_WYG_028-26a"/>
容有濫吹其間又或同功一時而去取不同均有親嫌<lb/>
而棄留特異或不終而尚録或遂絶而不書必有説焉<lb/>
何以不著十八侯名位封國史記楚漢春秋固已不同<lb/>
漢表泗水亭碑同出班固論次自有差别凌烟所圖二<lb/>
十四人尚矣唐書闕一不書曰荆州都督譙國公紹者<lb/>
兩京記稱柴紹功臣贊稱許紹二人官爵無異容或並<lb/>
存而二書有髙士㢘焉未詳何者為是研窮其事傳必<lb/>
有之夫古之所以貽今今之所以觀古者惟慿史籍而<lb/>
<pb n="KR4d0264_WYG_028-26b"/>
陸賈司馬遷班固吳兢韋述呂温皆著書於當代或一<lb/>
人而自相乖背果何以哉諸生探討古文究之熟矣當<lb/>
時去取之說書傳所以不同扵此必能言之其明辨之<lb/>
毋略<lb/>
問周道東風化熄先王之迹蕩滅無餘仲尼繼文王而<lb/>
興脩六經之教師法後進以為萬世準式當時之士有<lb/>
能潔已而進者殆無所拒絶是以三千之徒從聲而至<lb/>
杏壇洙泗絃歌不輟而七十子者遂速肖於聖人所以<lb/>
<pb n="KR4d0264_WYG_028-27a"/>
誘掖之作成之其亦至矣觀夫子之見互鄉見南子雖<lb/>
佛肸公山弗擾以畔人召之而欲往聖門廣納於此可<lb/>
見子張之非子夏亦有於人何所不容之語陽貨孺悲<lb/>
之見何聖人拒之之深邪一者拜而時亡一者辭而鼔<lb/>
瑟應對絃歌之際厥有㫖哉彼夷俟之原壤将命之童<lb/>
子自人而論可以無譏叩脛之云或人之答所為言動<lb/>
其故何邪誅姦囘於旣死發潛徳之幽光真學士大夫<lb/>
之事况在論語之書乎諸生必究其端其明著之無略<lb/>
<pb n="KR4d0264_WYG_028-27b"/>
問人之大倫友其一也取友之際古人難之道之不明<lb/>
友朋道喪曠千百嵗才可以一二數而埶利之交在焉<lb/>
夫莊周惠施皆以老氏為宗其論交固善也周經施墓<lb/>
有斤墁之歎其相與者不薄矣而鯈魚之辯鵷鼠之喻<lb/>
蚉䖟之論獨何自而發歟當唐之時李杜韓桞皆以詩<lb/>
文名世單父之樂論文之思雪日之况託子之際亦可<lb/>
謂久要矣而欲殺之句飯顆之嘲實錄誌銘略不假借<lb/>
安坐甘食見之於書此又不可得而通者豈盛名之下<lb/>
<pb n="KR4d0264_WYG_028-28a"/>
人情不無相軋將相成之道於義固當然哉有司未達<lb/>
其所以然諸生其明告我<lb/>
問傳道之序自孔子曽子子思孟軻端若貫珠蓋無可<lb/>
疑者然論語記顏淵死孔子以況伯魚史記鯉年五十<lb/>
其亡先孔子三嵗囘少孔子三十嵗三十二而死則是<lb/>
先伯魚九年也取信論語則伯魚之亡久矣世家家語<lb/>
曾子少孔子四十六嵗子思年六十二則曾子於仲尼<lb/>
之卒也未壯子思猶逮事其先祖孔叢子有子思及孔<lb/>
<pb n="KR4d0264_WYG_028-28b"/>
子曾子孟子車問答檀弓孟子漢藝文志皆稱子思與<lb/>
魯繆公同時孔叢又逮於繆公卒孟子題辭列女傳孟<lb/>
軻學於孔子之孫子思孟子傳學於子思之弟子資治<lb/>
通鑑外紀繆公訪子思之嵗距孔子卒七十有三年而<lb/>
周紀魯繆公薨子思見衛謹侯後此又三十有一嵗下<lb/>
距孟軻見梁惠王之嵗凡四十又一年上下一百四十<lb/>
五年之間而道學三傳未足多過子思之年無乃過於<lb/>
夀考乎由此言之史記殆為不妄而孔氏所記畧同孟<lb/>
<pb n="KR4d0264_WYG_028-29a"/>
子檀弓孟子劉向班固趙岐司馬公劉道原皆非無稽<lb/>
而妄作者記事參錯雖道原亦不能無疑諸生論古人<lb/>
於數千百載之間皆有以祛其妄而辨其惑傳道之次<lb/>
所當尤謹焉者近在眉睫固将先之幸為開發其疑明<lb/>
引据依於下<lb/>
問古者賢士大夫逢時遇主以道光明於時有徳有言<lb/>
世所希仰遭秦滅學其姓名固多湮没後無傳焉惟舜<lb/>
之五臣商之三仁武王十亂周之八士作者七人與夫<lb/>
<pb n="KR4d0264_WYG_028-29b"/>
所謂逸民者始皆卓然章章有以自見得聖人一語而<lb/>
後其道愈明葢其髙深視河華昭晰齊日月不其偉乎<lb/>
雖與天地並存可也奈何諸儒傳其姓名人有一說言<lb/>
其年代乃大不同惟三仁孔子旣詳言之朱張之行蓋<lb/>
闕如也作者之數或以為十字之訛夫人固不逃乎六<lb/>
經史傳之間儒者宜當深考先儒之説㑹有一定孰得<lb/>
孰失生其辨晰詳之<lb/>
問兵法莫難扵用間莫深於用間田單復齊秦滅六國<lb/>
<pb n="KR4d0264_WYG_028-30a"/>
漢髙亡楚句踐報吳皆藉間以成功微乎微乎間言一<lb/>
入敵情盡見彼君臣締合之交判然離而我計行矣故<lb/>
曰五間俱起莫知其道是謂神紀孫武之書曰商之興<lb/>
也伊摯在夏周之興也吕牙在商夫商周之王伊吕之<lb/>
佐决非行間以圖人之國者求之書傳則升陑出其不<lb/>
意乘黎而商始咎周誠有似於兵法豈二王之道神至<lb/>
於無形哉少康夏之盛王用衆一旅光復夏祀亦二王<lb/>
之舉也其使女艾諜澆季杼誘豷襲澆於逐犬易首於<lb/>
<pb n="KR4d0264_WYG_028-30b"/>
縫裳者見之傳記不可誣也伊吕之事未可遂以為無<lb/>
有為之其亦可道乎誘敵以間尢難入者計将何自而<lb/>
出邪方國家當敵人之强未雪大恥聖上懐冰握火思<lb/>
復東都之㑹前古之事不識可用於今歟何用行之有<lb/>
司敢請<lb/>
　<lb/>
　<lb/>
　浪語集卷二十八<lb/>
</p>
<p>
</p>
  </div>
</body>
</text>
</TEI>
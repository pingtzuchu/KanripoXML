<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>浪語集巻十</head> <lb/>
    <p>
<pb n="KR4d0264_WYG_010-1a"/>
欽定四庫全書<lb/>
　浪語集巻十<lb/>
　　　　　　　　　　　　宋　薛季宣　撰<lb/>
　詩<lb/>
　　送張漕還停舟樊港訪退谷<lb/>
送客過樊谿停橈退谷口不見元次山靜立躊躇久巉<lb/>
嵓兩石峯猶疑入户牖杯湖正宜泛堙塞僅盈肘糞壤<lb/>
瘞杯樽勿復堪貯酒扁舟泛然者長歌挈敝笱浩無風<lb/>
<pb n="KR4d0264_WYG_010-1b"/>
塵意將恐是聱叟自知干進客對面弗敢扣從之人甚<lb/>
逺慙顔為之厚武昌非昔人望絶不得友它時賦歸歟<lb/>
湖谷定吾受此心介如石自誓何樊毋<lb/>
　　登怡亭故址<lb/>
江濵篆真石渾謂有神畫閒作故亭遊心知古人迹竹<lb/>
疎徑微通天逺荒自闢長江浩無涯滄溟贏咫尺<lb/>
　　行戍西山徒步抵寒溪寺<lb/>
杖履竹林遊陟降西山道悤悤不是閒倍覺寒溪好潭<lb/>
<pb n="KR4d0264_WYG_010-2a"/>
魚戲憑虛注水喧幽草埋荒古人迹樹伐庭如掃桴鼔<lb/>
又相聞我心為之懆<lb/>
　　感事<lb/>
潼華覆哥舒陳濤僨次律賴有李猪兒發憤扶唐室長<lb/>
城賢已逺惟嶽峻方崇借問南朝事江流第一功<lb/>
　　陪劉提㸃遊西山<lb/>
我家西山下早晚空翠滴漫仕鄂王城西山悵難覔不<lb/>
知寒溪上好景天意錫舉趾異川陸千里共岑寂丘原<lb/>
<pb n="KR4d0264_WYG_010-2b"/>
動歸念䰟夢時歴歴東呉賽甌粤信美心愈慼古見似<lb/>
人喜鄉聞今有覿且作西山游笑顔忻自赥<lb/>
　　送中司抵巴口<lb/>
將迎苦不易浮沈良亦難櫜鞬候使客無時弄江灘上<lb/>
磧下南浦風雲怒濤間一葉舞軒昻五水戲觀瀾朝湖<lb/>
暮淮西此遊今等閒看盡楚山碧信宿相與還晴巒挂<lb/>
天衣水石鳴佩環輕舠蓑笠翁勿與人事闗相彼塵外<lb/>
意心清緒為闌何時買扁舟從公看潺顔<lb/>
<pb n="KR4d0264_WYG_010-3a"/>
　　病起<lb/>
蒸鬱斷梅天薫風故微細夢春今已度避暑如何計樹<lb/>
老山一色蛙喧草無藝病興意愕然到眼多蕪穢<lb/>
　　晚雨朝霽林端煜然望之皆寶珠也戲作四十字<lb/>
晚雨在林麓朝來弄晴曦瀾飜漾明月粲爛生摩尼撒<lb/>
殿固無事雨天亦何為少須風景麗去去將安之<lb/>
　　賞雪<lb/>
晃朗長江北天地都無色扁舟撑短蓬一鳥歸飛亟遮<lb/>
<pb n="KR4d0264_WYG_010-3b"/>
莫凍凌兢如人酒量増鼇山不是照天地一明燈<lb/>
　　二十五日雪<lb/>
裘褐透膚寒□刺春將半雪作絮花飛滚滚攙零亂天<lb/>
地合清明虛極浮江岸鳥窮棲樹端走狗欣跳攛埋路<lb/>
已旬浹四野都瀰漫郊行峭無跡惟有神光燦茅簷過<lb/>
尺摧爐火生無炭凍死未能詩達人方大觀<lb/>
　　和賈簿雪<lb/>
早起怪吾廬去天才一尺始疑大朴還掩盡几陳迹比<lb/>
<pb n="KR4d0264_WYG_010-4a"/>
屋皆可封列地班圭璧照我爛輕明却似初出日仰頭<lb/>
不可見恐是老鴉食擬倩玉川子叫閽聞帝席穹壤合<lb/>
為容事乃非人力心膽為之寒且退然枯荻曲身今已<lb/>
直促織休唧唧此意可告客苦乏鄭莊驛履霜至堅氷<lb/>
何當介如石鵓鴣有逐婦相從如娣姪飢蹲苦樹顛到<lb/>
夜無入室自蠟登山屐借問何所適我亦無所適皜皜<lb/>
期太乙庶見太昊氏鷁視剖我臆<lb/>
　　黄楊生拳石間王彦材以為贈且賦之走命曰孤<lb/>
<pb n="KR4d0264_WYG_010-4b"/>
　　　山真榦次韻以酬<lb/>
孤山有真榦不比尋常木蟠根怪石巔亭亭自生育百<lb/>
物進相高位閏知蹙縮散葉傲風霜樛枝外林<graphic n="KR0554" url="https://raw.githubusercontent.com/kanripo/KR-Gaiji/master/images/KR0554.png" mimeType="image/png"/>琴桐<lb/>
嶧之陽逍遙兩俱足夸父徙我庭如仁示其目股掌翫<lb/>
何言遂可移風俗<lb/>
　　夜深<lb/>
為問夜何其明滅燈將半雨雪濺聲繁霆電流光爛初<lb/>
筵向闌珊遊子紛繚亂誠知宴樂娯不怕泥塗漶齊居<lb/>
<pb n="KR4d0264_WYG_010-5a"/>
靜無他天徳全弗畔吟徹借笻頭假山餘一爟<lb/>
　　偶書<lb/>
天公不好事月夜雲埋月遊人且勿遊辜負良時節霖<lb/>
霪漲塗淖雷電騰飛雪蓮花燈可憐對明不同滅<lb/>
　　中秋對月戲呈覔舉諸兄<lb/>
君不見決明混沌江之湄含胎吸月懷清輝圓淨唾將<lb/>
珠與璣又不見明視中原雲月靜跳擲囘旋顧形影生<lb/>
兒往往皆毛穎由來逐物未忘機勞生吞吐知惟時觀<lb/>
<pb n="KR4d0264_WYG_010-5b"/>
美為人奚以為獨坐金風塵慮省皓月斜河星耿耿草<lb/>
頭漙露侵膚冷平生不解飲和歌無人對月醉顔酡月<lb/>
朗清秋奈月何睡思朅來剛引領林岫參差弄光景不<lb/>
知月已沈西嶺<lb/>
　　開窓<lb/>
溽暑欲成雨密雲猶在郊開窓挹涼飈逺山見林梢木<lb/>
葉已成陰野鳥鳴啁啁鏡靜碧池湛清泠無混淆㑹意<lb/>
紛萬途錢荷貫叢茭寂坐一堂上黙黙神明交<lb/>
<pb n="KR4d0264_WYG_010-6a"/>
　　子規恨<lb/>
風篠扣吾扉有人來我語語好不須多都不如歸去開<lb/>
門我見客客子今何許竹下得流虹人言為杜宇杜宇<lb/>
昔王蜀不自安當宁相歸密淫遊微行時踽踽蛟龍失<lb/>
水困哀怨成飛羽規名釋爾雅兹事則然否揚雄蜀本<lb/>
紀望帝亦賢主仙去正啼規去思傳往古不妄信斯言<lb/>
王去非輕舉蒼天悲此民故使規聲苦脫屣感斯意八<lb/>
極歸客與到今惟一人後躅追無侣所以百世下直指<lb/>
<pb n="KR4d0264_WYG_010-6b"/>
不得數聲盡斷以血空教瀝肝腑其然豈其然臣事君<lb/>
看取<lb/>
　　聞齊安雜詠板成從沈守求印䝉以為贈<lb/>
[車*犬]縣西南弦子國使君昭代文章伯氣吞雲夢納東坡<lb/>
心在江湖輕赤壁月波蕩漾春山色峥嶸洲草芊芊碧<lb/>
政平訟簡暇居多杖屨逍遙神自適到眼風光看如畫<lb/>
罨畫溪千舊遊者高亭矗立畫不如坐歗雲屏自天冩<lb/>
使君好客非春申一憂已足無餘人哦詩五百盡清警<lb/>
<pb n="KR4d0264_WYG_010-7a"/>
立使江山景物新江山景物古來有前賢相與天長久<lb/>
近來百草漸埋没賴有此詩為一剖使君好善人如已鋟<lb/>
板巾箱波逺邇良知何獨此麻城天下行聞為商起我<lb/>
拘官禁儃杭葦跋望亭高衣帶水高唐想像賦神遊遊<lb/>
客言詩詩信美空書從學穆清風得見異書人見同解<lb/>
嘲不用潘邠老只在先生指顧中<lb/>
　　永嘉行<lb/>
夷甫清談平子醉晉俗浮虛輕節義都城萬戸哭桑林<lb/>
<pb n="KR4d0264_WYG_010-7b"/>
九伯五侯無一至洛陽宫中塞馬嘶晉家天子行酒巵<lb/>
驅出如羊晉卿士婦辱面前争敢知勢驅威逼入軍營<lb/>
不許紛紜但含泣刃加頸上始知憂追悔前時又何及<lb/>
烟塵坌起昏中土人死如麻骼如阜草萊萬里無舍煙<lb/>
健馬明駝自來去烏旗霧合邊笳咽無援邊城斷腸絶<lb/>
琅琊匹馬竟浮江弃寘存心堅片鐵回思昔日昭陽殿<lb/>
九鼎遷移如轉電禁聲不得悲楚囚白版金陵謾龍變<lb/>
數奇督運淳于伯誅斬無名血流逆若思不識是何人<lb/>
<pb n="KR4d0264_WYG_010-8a"/>
却使帥師臨祖逖<lb/>
　　雪中送客寒溪堂<lb/>
前年送客寒溪堂桃李璀璨寒生光今年送客寒溪道<lb/>
滿望六花形欲槁前嵗今年時不同同為送客溪光中<lb/>
寒光山積都相似誰信冬春長有此廣寒宫殿不勝寒<lb/>
世界瓊瑤無乃是如何名此作寒溪炎天風色鎮凄凄<lb/>
不縁送客不易到送客情懷將何為君不見瑤池高宴<lb/>
非不奇穆王猶有賦吾歸<lb/>
<pb n="KR4d0264_WYG_010-8b"/>
　　可憐<lb/>
可憐甌越湖山主厭向黄紬聴衙鼔鬭鴨能言名自呼<lb/>
子規歸去啼聲苦傷情羈鴈却離羣適意馴猫哺相乳<lb/>
端是三年貧客官方春定得離南浦<lb/>
　　假山次葉師文韻<lb/>
大隱城居無世喧疑超塵外非人間武都聊試五丁力<lb/>
一笑天公為解顔翠蘿散作麻姑髻枕潄從宜長飯毳<lb/>
青山元自野人物版築徒然飾東第無論千假須一真<lb/>
<pb n="KR4d0264_WYG_010-9a"/>
坐對北山南起雲一丘一壑丈夫事安在窮遊探古文<lb/>
平生樂處天其假還視王功猶土苴它時買山歸敝廬<lb/>
定須作屐隨高下<lb/>
　　蘆花<lb/>
秋風摘索鋪寒雪敗葉枯條互明滅淡蕩閒塘搖夕陽<lb/>
横斜斷岸凌高節無言咄咄日書空執禮拳拳意綿蕝<lb/>
望極氍毹鋪糾結漁歌何處聲凄切<lb/>
　　栁絮<lb/>
<pb n="KR4d0264_WYG_010-9b"/>
駘蕩風光將欲暮柔條繫日縈非霧寂歴閒庭芳草路<lb/>
眉開青眼多情度脈脈依依愁不茹欲翔未定邅容與<lb/>
體輕委脫韶華去飄泊晴天離又聚高低上下當何住<lb/>
捲春匪蹴毬先赴小院深沉鋪月素卿雲暗逐凌波步<lb/>
樸樕追隨無定處氷霜峭覺為寒沍梁王有客能辭賦<lb/>
蒼涼雪苑知誰訴浮玉神山攻寶璐屑屑虛花奈憑據<lb/>
還思道藴驚人語<lb/>
　　香棠<lb/>
<pb n="KR4d0264_WYG_010-10a"/>
　　　舊說海棠無香惟昌州海棠有香驗之蜀道信<lb/>
　　　然以為不易之論樂圃有棠三本其花亦香乃<lb/>
　　　知非蜀棠獨香香棠自有種耳<lb/>
世間元有無窮恨海外棠花宫錦爛燒炙東風春未半<lb/>
濃妝獨立情繚亂博山鑪冷沈煙斷記語洛妃池側畔<lb/>
袿衣透濕飄香汗舞罷霓裳高燭看呉苑散花灘彼岸<lb/>
亦有當初舊遊觀棠梨古逕霞光燦薔薇露冷衣新盥<lb/>
袖巻燕支紅入腕噴人蘭芷芳都貫天然種性珍奇玩<lb/>
<pb n="KR4d0264_WYG_010-10b"/>
嶺海誠知煎可爨擬擷柔柯燃熾炭裛取緗巾永傳翫<lb/>
它年留得重公案<lb/>
　<lb/>
　<lb/>
　<lb/>
　<lb/>
　<lb/>
　浪語集卷十<lb/>
</p>
<p>
</p>
  </div>
</body>
</text>
</TEI>
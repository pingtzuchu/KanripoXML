<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>浪語集巻一</head> <lb/>
    <p>
<pb n="KR4d0264_WYG_001-1a"/>
欽定四庫全書<lb/>
　浪語集巻一<lb/>
　　　　　　　　　　　　宋　薛季宣　撰<lb/>
　賦<lb/>
　　靈芝賦<lb/>
宋興二百有三年封陲載寧狼烽不驚上乃髙揖凝旒<lb/>
棲神泰清天之與子法舜承堯祇載夔夔齋栗以朝帝<lb/>
被衮章舁䇿寳列旌麾羅羽葆太師輔前少師保後工<lb/>
<pb n="KR4d0264_WYG_001-1b"/>
瞽登歌奉常賛道有覺彤庭皇拜稽首上天子之父號<lb/>
曰光堯夀聖太上皇帝母曰夀聖太上皇后宫維徳夀<lb/>
康夀其堂色養無違儀型四方二聖相歡用惟其至仰<lb/>
孝俯慈假天凖地二氣之精百物之英誕秀靈草乘時<lb/>
挺生隆興惟甲申嵗之陽羲皇御寅斗直東方有茁者<lb/>
芝有粲其房不植不根于殿之梁輪囷扶疎馨香有馝<lb/>
紫色氛氲交光曄日歘騰龍而翥鳯追金相而玉質煥<lb/>
燿宸居清明帝闥閲之者神驚瞻之者目奪一本同柯<lb/>
<pb n="KR4d0264_WYG_001-2a"/>
支生十二錯地分州蟠天列次瞻彼日月膺期嗣嵗亦<lb/>
有律吕八音以諧僊館玉樓光於泰階皇帝乃命東觀<lb/>
啟鑰書披瑞命之篇參瑞應之圖驗通儒於白虎稽神<lb/>
契於孝經僉曰王者孝慈則芝茂又曰養老則芝生深<lb/>
仁是加於草木祥應是接於仙靈故肅宗養親而産延<lb/>
英之座孝武嚴帝而秀甘泉之庭於是聖心悦懌稱賀諠<lb/>
譁皇上賦玉華之詩太上發芝房之歌君臣動色室家<lb/>
胥慶被之于服章聲之于謳詠蜑獠以之輸琛海波以<lb/>
<pb n="KR4d0264_WYG_001-2b"/>
之愉靜戴白之叟成黄之兒爰及閨房笑語嬉嬉自慶<lb/>
未始識也若豈天降而人為哉粤有狂生小子樂稱古<lb/>
徳喜溢於顔憂形於色謂和氣致祥允天子之慈孝天<lb/>
施地産誠聖人之達徳也乃若漢之宣章號稱七制仁<lb/>
民得天休符接至桓靈何道而産中黄之藏有芝英之<lb/>
瑞也由是言之妖祥叵測爾雅離騷乃尋乃繹乃列芝<lb/>
蘭乃識菌芝或云産於嵒阿采於山而有之蓋希出堂<lb/>
殿髙華之所有沾濡鬱結而為曽胡多之可尚青龍之<lb/>
<pb n="KR4d0264_WYG_001-3a"/>
際乃一柯而三十有六支此何敞所稱生庭之怪草崔<lb/>
光以謂蒸氣而生之也乃其竒祥有取蔑聞往古方士<lb/>
多岐有傳漢武逮乎季末諛辭麕至鬼目呈符菌宫賀<lb/>
瑞豈黄精鉤吻有時而亂亦雞蘓狶苓有時而帝也於<lb/>
惟我后秉文之徳昊天景貺三辰耀色雖無此芝何損<lb/>
於治生禁之庭亦孔之異此不可不察者誠何足以當<lb/>
上意也悵天居之髙逺羌欲告而誰言聊陳辭而寫志<lb/>
庶有發於塵編亂曰靈芝秀兮爍宫庭春秋易色兮隨<lb/>
<pb n="KR4d0264_WYG_001-3b"/>
月而生神父慈兮君至孝貺珍符兮天之云告我欲排<lb/>
閶闔兮雲路迢遙物怪司閽兮翹折之招爰攄懐兮作<lb/>
賦儻六丁兮下来持去<lb/>
　　唐風賦<lb/>
有唐氏之封國都蟠木之甬東馬牛逺其不及舟車絶<lb/>
而不通其民穴處比屋開房王宅中都深嚴九重拓甬<lb/>
道之交馳敞離宫之虛邃猨臂接其鉤連拱周廬之環<lb/>
衞舉袂歘其風生發語轟其皷合繁邑居之浩穰紛往<lb/>
<pb n="KR4d0264_WYG_001-4a"/>
來之雜遝循有國之彛倫正君臣之上下有一姓之常<lb/>
尊越啟邦乎邃古曽篡殺之無聞信戰争之無取王屬<lb/>
烏姓其民黄氏服色所尚烏黄而已民佩觿以為飾宫<lb/>
室壮而虛居偉敦厖之厚貌極骯髒而睢盱王之儀表<lb/>
特多竒異翹然出類胡然極貴望之不似人君就之而<lb/>
不見可畏王好細腰邦人謹飭王好長裾邦人慿翼上<lb/>
不令之攸行民戴君以為命力作而不敢告勞焉以奉<lb/>
王之同姓所謂主在與在主亡與亡一國待一人而治<lb/>
<pb n="KR4d0264_WYG_001-4b"/>
萬室同一家之政者也載朝載夕御於君所有覺彤庭<lb/>
坎其擊皷濟秩秩之朝儀迅翩<graphic n="KR1473" url="https://raw.githubusercontent.com/kanripo/KR-Gaiji/master/images/KR1473.png" mimeType="image/png"/>之抃舞胡風雨之蕭<lb/>
騷振衣裳之楚楚寄邦刑於警吏法惟牢戸之填罰有<lb/>
犯而惟行拉腰膂而蜎蠉上無酤𣙜之禁民習釀以成<lb/>
風醖百花而家給亶公私之大同賦税之法以臘而征<lb/>
獵取於敖甘如飲餳苦辛之卒嵗嗟誰為之營營民俗<lb/>
喜逰其行無迹御非煙之翕合履空虛之絡繹粲芳菲<lb/>
之芬馥一花樹之離披交燕賞之駢闐匪寒温之載罹<lb/>
<pb n="KR4d0264_WYG_001-5a"/>
既醉而歸式歌且舞紉香葩以為佩惹衣芳而返處懲<lb/>
野宿之王誅用不闗於外戸粤有渠搜之戎諸种之族<lb/>
由慢藏之致寇以盜招於天禄將掃除之靡力創侵陵<lb/>
之云殆爰巽處於新都有遷民而逺害王息生而已長<lb/>
錫茅土而封諸中邦甸而分民即新封於大都送之者<lb/>
至門而返制初絶於交如國之大事莫如卜宅相攷隂<lb/>
陽乃謀舊徳審輿情之胥悦王揆日而于行瞻一人之<lb/>
鸞翥儼千官之景従峩冠嶪岌進其前佩劔峥<graphic n="KR1478" url="https://raw.githubusercontent.com/kanripo/KR-Gaiji/master/images/KR1478.png" mimeType="image/png"/>踵其<lb/>
<pb n="KR4d0264_WYG_001-5b"/>
後飛騎蓊其如煙翊衞雰其如雨弓弩彀而空張競周<lb/>
章而禦侮載行載止載回載翔王人興而樂舉鏦夔皷<lb/>
與龍鐘警従官之行節洵輯集其雍容動不違於車下<lb/>
抑何誅於亂行逺而眺之摶如鵬翼之奮長風即而視<lb/>
之宛如雲蒸雷起之應翔龍達郊闗而近止居整飭於<lb/>
威儀以次即于新城正班列之離離其行有序其至如<lb/>
歸大一王而入邑宣新令之無譁攻王室之渠渠力公<lb/>
餘而後家百堵翕其皆作更畨出而樵蘓王巡狩於崇<lb/>
<pb n="KR4d0264_WYG_001-6a"/>
朝徇邦人而有誅凡所以維綱其國者尚同人之疾夫<lb/>
走聞唐人之俗有五善五殆焉以徳而王一善也世有<lb/>
常尊二善也上下均一三善也公而後私四善也民勤<lb/>
於力五善也斯五善者所以正王居於南面者也世嫡<lb/>
無統一殆也大都偶國二殆也王族侵民三殆也征之<lb/>
無度或時不取四殆也諸种侵軼五殆也斯五殆者皆<lb/>
人力之所不逮焉者也有兹五善屏除五殆而邦無絶<lb/>
奉衰微之厄俗寡宗姓侵漁之害業無惰而無勞或罔<lb/>
<pb n="KR4d0264_WYG_001-6b"/>
窺其障塞走將見夫可封之俗永無聞於淪敗者矣慨<lb/>
有唐之𥚹小可言大國之風無五善之綢繆而五殆之<lb/>
云崇走知其為邦之效不難乎神禹之功也感微生之<lb/>
含性稟忠諒於天然聊託賦於斯文庶夫人之勉旃已<lb/>
焉哉天實為之其又何言<lb/>
　　懐騷賦<lb/>
　　　觀競渡而得屈原之所以死作<lb/>
江水滔淫兮恢台中陽桂枻蘭舟兮泝洄翺翔周章通<lb/>
<pb n="KR4d0264_WYG_001-7a"/>
國兮社里亶出赫奕炳明兮象龍偶濟筒粮煥結兮招<lb/>
祭先生今古回環兮顯允人之故誠蹇産予心兮緬懐<lb/>
墟郢騏驥伏箱兮駑駘馳騁變緇以為白兮珍寳甘蠅<lb/>
蒔艾穫蘭兮將誰與明蛾眉粲其嬋娟兮羌被離於衆<lb/>
醜纍蠲埃而為竊飯兮蓀孰知其内守視羣輕之折軸<lb/>
兮舟沈於積羽繄直木之致斤兮信夫君之有取堯徂<lb/>
舜陟兮人自為家媢嫉異采兮憎人心之所加耿著夜<lb/>
光兮浮雲結而慘黯忘衣裳之昌被兮不自知其顑頷<lb/>
<pb n="KR4d0264_WYG_001-7b"/>
眺丹陽而侘傺兮黄沙之莽莽拔髙丘之松桂兮删寄<lb/>
根於非土鸞鳯翔於千仞兮來下棲於荆棘豢龍烹兮<lb/>
同雞鶩於人食鄂渚徜徉兮思要𦕈之故步永懐流烈<lb/>
兮聞髙風於競渡時移世變地益逺而年益邁兮孰孜<lb/>
孜其愈勤飄風發而白雪飛兮蘭含香而自焚重曰崦<lb/>
嵫嗟峨前介西兮服翼昌揚𤣥鳥棲兮子胥鴟夷比干<lb/>
逝兮逍遙沅汨將永世兮崇莠言文在羑兮人吾歸知<lb/>
何有兮雷霆奮聲輼輪兮拯溺風千萬春兮椒蘭穢庸<lb/>
<pb n="KR4d0264_WYG_001-8a"/>
有止兮懐留夷曷其已兮<lb/>
　　春霖賦<lb/>
皇八世之隆興兮元正直於青陽遭霖<graphic n="KR0584" url="https://raw.githubusercontent.com/kanripo/KR-Gaiji/master/images/KR0584.png" mimeType="image/png"/>之嫣緜兮竊<lb/>
獨悲此衆芳氛䘲鬱其繽紛兮蔽皇蒼之淟涊既困人<lb/>
以沈著兮又申之以紆軫斡渾天以為蓋兮星辰爛其<lb/>
昭灼仰横空之靉靆兮日飛霺余靡樂坤輿磅礴以蒸<lb/>
漬兮漲塗潦之狂流草莽莽以侵堦兮蒼蘚汨其孔蘨<lb/>
藥丹赬以豔顔兮荃胡獨罹此患上飄風而下淫注兮<lb/>
<pb n="KR4d0264_WYG_001-8b"/>
霣芬葩於未晏蠶蠢□以三蜕兮麰棲畆之云秋胡彼<lb/>
蒼為此沍寒兮産鬆䰒之耳頭情徊徨余靡遡兮幾鳴<lb/>
哀於閶闔羌被離於霧露兮雖衷腸誰與答創余懐而<lb/>
若刈兮涕紛零其如雨庶庚申之輔夏兮鎖支祁於淮<lb/>
浦烏乎悲哉兮人生復幾春嵗流邁而多隂兮皇淈滑<lb/>
於東君不如歸嘂鷤鴂之凋萬卉兮傷靄昧而幽憂叱<lb/>
神龍俾潜淵兮馭羲和而逺逰<lb/>
　　感沐賦<lb/>
<pb n="KR4d0264_WYG_001-9a"/>
　　　壬午中春十有九日走沐見二毛焉因感而賦<lb/>
沐余髮兮中春感余心兮泯紛烏頭白兮道䝉若不壯<lb/>
年兮兆衰落元始昆侖閱嵗華之垓載兮飈如宿昔人<lb/>
生百齡月過千之云積兮羌虧盈之不可度羲和叱馭<lb/>
而莫之挽兮倐焉歸於窅漠視權輿為一欠呻兮矧吾<lb/>
生之畧約彼顔子二十九而白頭兮親聖師而忘悔思<lb/>
文君於鼓琴兮儃沈吟於本始春歸園而秀木兮果覿<lb/>
花而知實人間世兮苟託棲於兹室多文飾兮華髮班<lb/>
<pb n="KR4d0264_WYG_001-9b"/>
其可喜一<hi>闕</hi>此之蹔然兮嘻其云異視老彭為非望兮<lb/>
若殤子者吾其至愉皇蒼之司夀夭兮繄余何意寄悲<lb/>
歌而寫志兮曰生之忽也庶彚由天俱斯物也春蕚榮<lb/>
華幾其日也班白顛兮猶之一也於乎樂兮終歸沒也<lb/>
　　感除賦<lb/>
感寸隂之云暮將嵗華之就除陽曦赫兮已入天昏昏<lb/>
兮方夜惽余生之沈窒年垂加兮有室蹇無進於成徳<lb/>
而徒為乎積日先考去台兮愈逺二紀閲兮痛音容之<lb/>
<pb n="KR4d0264_WYG_001-10a"/>
不可見視兒曹之日長慚慘怛而惘惘思既往而沈吟<lb/>
時不同兮實勞我心官匏繫之更載下下考兮書之云<lb/>
再悲盛年兮去不我留知有期兮樂舍是而優㳺儺鼓<lb/>
韸兮震渠屋倡侲童兮逐逐山臊神兮難知爆竹庭除<lb/>
兮夫勞爾為靜曰嗟嗟兮若人年暗易兮時新不知駒<lb/>
之過隙旦曰旦兮王春<lb/>
　　本生賦<lb/>
元始鴻濛兮肈太初惟皇極聲色恍其無眹兮希微夷<lb/>
<pb n="KR4d0264_WYG_001-10b"/>
為至徳天墜生而滋數兮是分人紀人本生於父母兮<lb/>
體隂陽之萃美羌圎顱而足方兮二儀之性也紛坐作<lb/>
之更王兮惟動靜也九竅作而四支行兮孰司其柄也<lb/>
強不息而運乾乾兮於穆惟皇之命也余既克格此至<lb/>
誠兮又將之以至愚冠芙蓉之芳馨兮扈荃蘭以為繻<lb/>
珮明玉兮長劔履瓊華兮㶑灔病世俗之顓䝉兮思將<lb/>
以免畏修名之不立兮悁悁登崇邱而攬桂兮踐草茅<lb/>
於溝瀆仰髙山兮瞰谷既瘏兮我馬茫洋兮厭若悠揚<lb/>
<pb n="KR4d0264_WYG_001-11a"/>
兮莫之我持余惝怳而侘傺兮命巫咸以占之巫咸啟<lb/>
余以其兆兮曰而慊焉如有失耿營皇之隠憂兮浮切<lb/>
身之疢疾宜沐芷之芳潔兮以歸毋昏迷於糞壤兮驅<lb/>
馳宜飲水於華池兮自潤毋力爭於虎狼兮騁俊宜種<lb/>
菊於籬東兮卒嵗優㳺毋習嘗彼野葛兮懼外物之余<lb/>
仇感春秋之川逝兮日與月其相除反視其多過兮越<lb/>
美人之軌度弗忙遽而言旋兮荏苒嵗其將莫駕騏驥<lb/>
而驂白虬兮揖旬始其為御勾芒蓐收趨走夾余輈兮<lb/>
<pb n="KR4d0264_WYG_001-11b"/>
祝融用之先路豐隆飛㢘共洒掃而従輿兮列𤣥㝠為<lb/>
犇屬帶浮雲而乗太微兮招搖邈其容與凌崑崙而放<lb/>
於六漠兮鼂徜徉而逰處九陽駕言夕歸兮顥顥洋洋<lb/>
期泰初而為交逰兮將叱咄乎黔嬴嫓淑申申其証余<lb/>
兮曰胡為而不為卓行混茫彷像兮徒為訿病求異世<lb/>
之落落兮嗟倫類之緬邈人斯與而不羣於鳥獸兮巍<lb/>
巍乎古之先覺帝鴻氏余鼻祖兮惟大宗曰伯陽侯於<lb/>
薛而姓惟任兮芳澤三王奚仲萊朱之思誠兮左右夏<lb/>
<pb n="KR4d0264_WYG_001-12a"/>
王洎商武誥明明如日月兮祖已追於臣扈摯仲任之<lb/>
京配兮嬪文公而接魯粲三秀之偕芳兮天香郁乎往<lb/>
古秦漢世之足蓬艾兮丕南辟於丹陽轔七朝而軋唐<lb/>
李兮令之作於閩方牓龍虎之肇名兮天荒是破日晻<lb/>
靄兮粤言旋於故處四百齡兮我祖光禄道蘭洲兮逺<lb/>
追前躅菊香流兮宜黄中冀體石蓮之剛固兮菡萏芬<lb/>
敷而廣被右史君兮含月精衣卿雲兮帶青萍信杜衡<lb/>
兮縈薜芷服荷裳兮腰蕙茞冠獬首兮珥汗青武光祖<lb/>
<pb n="KR4d0264_WYG_001-12b"/>
兮在楓庭剛百錬兮有折視氛朕兮無刑懼前修兮弗<lb/>
稱聊相羊兮往行反曰川瀆委蛇道幽通兮波澤淪漪<lb/>
徳涵溶兮清靜沈潜浸淙鴻兮泥滓隄坊混而窮兮澄<lb/>
澈滔滔反流東兮浩蕩汪洋惟太空兮邈其無象將何<lb/>
從兮<lb/>
　<lb/>
　<lb/>
　浪語集巻一<lb/>
</p>
<p>
</p>
  </div>
</body>
</text>
</TEI>
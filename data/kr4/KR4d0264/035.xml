<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>浪語集卷三十五</head> <lb/>
    <p>
<pb n="KR4d0264_WYG_035-1a"/>
欽定四庫全書<lb/>
　浪語集卷三十五<lb/>
　　　　　　　　　　　　宋　薛季宣　撰<lb/>
　附録<lb/>
　　祭文<lb/>
　　　祭薛公文<hi>失名</hi>
學博而知約行髙而不孤政嚴而無苛論正而不迂求<lb/>
之海内未見其比意者天生斯人其必將逥狂瀾於千<lb/>
<pb n="KR4d0264_WYG_035-1b"/>
載之絶學建功名于萬里之亨途纔小試而奪之蒼蒼<lb/>
者又何其忍乎公之守呉余在故廬我來剖符公歸里<lb/>
居固嘗服髙風於踐履之舊聴宏論於謦欬之餘方將<lb/>
日親直諒多聞之益盡讀篋中未見之書曾不見於幾<lb/>
日驚死生之頓殊寓哀情之短章灑衰淚於生芻嗚呼<lb/>
吾老矣不知餘生尚復見人物如公者乎<lb/>
　　　前温州州學敎授樓鑰<lb/>
登門最晚受知獨深人之云亡百身何贖解組東去莫<lb/>
<pb n="KR4d0264_WYG_035-2a"/>
與執紼英爽如生諒歆菲誠知己之報嗟無及矣尚行<lb/>
所知母羞九京淚盡辭窮嗚呼痛哉<lb/>
　　　文林郎新平海軍節度推官鄭伯英<lb/>
嗚呼哀哉我之知公越自少年有友王子數為予言五<lb/>
代史記公謂簡畧綴拾舊聞期於改作公於是時年未<lb/>
弱冠有志史筆予用駭嘆辛巳之役如風振蘀大將鼓<lb/>
旗亦既前却公令武昌屹然不移以義訓民曰死守之<lb/>
大江有靈俾君不試堅壁睢陽公實有志我益壯公恨<lb/>
<pb n="KR4d0264_WYG_035-2b"/>
未識面亦恨斯世知公者鮮屬予塵第獲交常路尺書<lb/>
渠渠亦莫予顧歳在甲申公歸里居始獲從公公始我<lb/>
知日探所有莫見其止如以<graphic n="KR0902" url="https://raw.githubusercontent.com/kanripo/KR-Gaiji/master/images/KR0902.png" mimeType="image/png"/>杓㪺彼大水乃昔知者<lb/>
得公之膚古有成人繄公之徒聖賢不作道䘮文敝問<lb/>
學事功岐而為二事功維何惟材與力問學維何書癡<lb/>
傳癖學不適用用者無學為己為人在在乖錯公之探<lb/>
討専用律身推而放之於以及人公之初召訪我嘉興<lb/>
公之再入遇我宣城凡公有言我得預聞上劘君德下<lb/>
<pb n="KR4d0264_WYG_035-3a"/>
紏世紛匪亟匪徐不詭不迂斷如五糓可以療飢予曰<lb/>
有聞將理兩淮將畀公郡爾其往哉公曰其然當辟置<lb/>
我我曰從公夫豈不可儻公作牧式殿大邦臂指諸郡<lb/>
庶成厥功若曰専城旁非已助豈謂掣肘將敗乃事縱<lb/>
公有材能整其旅小敵之堅竟亦可補既而聞公將命<lb/>
行邊雖曰有㫖招集屯田公所經見㒺不歸告欺誰亡<lb/>
實情狀斯暴出守苕霅民匱財殫席不暇煖畢以上聞<lb/>
帝實謂子知無不為如彼側目惡觸其幾奉祠之章旬<lb/>
<pb n="KR4d0264_WYG_035-3b"/>
月十至帝不庸釋姑俾須次公之來歸謂我時難瓜時<lb/>
俯及當力丏閒嗚呼哀哉辰浹不見忽謂疾革亟往撫摩<lb/>
僅餘微息瞠目視我欲語不能反席之頃失我良朋嗚<lb/>
呼哀哉公之絶慾亦既十載罹此短折無乃刑制周子<lb/>
千里唁我以書謂觀吾徒皃狀多癯潭潭其居廣顙豐<lb/>
頷時則使然在公何憾我每念公音容具存望之凛凛<lb/>
即之粹温縱論今古衮衮忘疲旁及制度援筆而圖雖<lb/>
則云然匪曰公長公之貟貟諸葛子房治官訓農理財<lb/>
<pb n="KR4d0264_WYG_035-4a"/>
練兵厥有成算亶其可行我曰冀公大竟設施勉策駘<lb/>
鈍與公馳驅今其已矣屬之何人運斤成風袖手莫陳<lb/>
公之大節亦既炳炳特書大書合垂乆永我獨有見謂<lb/>
當少須匪曰畏禍道有卷舒鹽梅之適不惟其同公尚<lb/>
有知我願折衷修奠矢辭我匪我後硯墨屢乾悲哽莫<lb/>
就遣車在門有慟為誰上為天下下為己私嗚呼哀哉<lb/>
嗚呼哀哉<lb/>
　　　友人張淳鄭伯熊<lb/>
<pb n="KR4d0264_WYG_035-4b"/>
公不夀臧誰為之咎怨天尤人非公攸好公之問學君<lb/>
舉嘗道傾倒見聞窮極要妙我叙二者一語奚了由前<lb/>
怨尤由後襲蹈故皆略之惟矢情抱自從公遊十見重<lb/>
九半其合離常恨靡乆我所未聞公必析剖一事一辭<lb/>
據引精到語妥理從出我意表箴過質疑每見輙有論<lb/>
所未及詎一二數直諒多聞其倫盖少求之古人實我<lb/>
良友我齒視公十年以老公之敬愛每知其舊我履險<lb/>
難公鋭為救進退揚譽公不輟口信義昭然具見肺腑<lb/>
<pb n="KR4d0264_WYG_035-5a"/>
淳伏窮閻茹藜待槁伯熊亦歸相與執手每一念公西<lb/>
望引脰公守苕霅始半厥考俄改毗陵其次尤後歸為<lb/>
我言數奇不偶説則多矣於時何取行亦丏祠從容農<lb/>
畝待次來歸已過我料况聞斯言不悶而笑私度㑹期<lb/>
豈一昏晝接陪數四别恨方澡若公立朝以及出守中<lb/>
間兩淮銜命奔走論議罷行辭受去就渇欲問公曽未<lb/>
詳扣何事之違而變之早我悼宋卿尚餘戚繞今又哭<lb/>
公不但疾首同誦此辭以薦羞酒<lb/>
<pb n="KR4d0264_WYG_035-5b"/>
　　　宣教郎知温州永嘉縣主管學事周<graphic n="KR3602" url="https://raw.githubusercontent.com/kanripo/KR-Gaiji/master/images/KR3602.png" mimeType="image/png"/>
天之不佑斯文耶如公之道學而施不昌天之未欲平<lb/>
治耶如公之宏才而用不彰議論之醇撡履之剛根六<lb/>
經而貫百子闡微言而蹈大方破千載利慾之謬妄掃<lb/>
諸儒章句之披猖盖書無不通事無不練一話一言皆<lb/>
絶人意表横騖别驅窮極幽眇而䆒其㫖歸貫之以一<lb/>
初無相去之尋常施之政事見之文章真所謂不見其<lb/>
短又烏知其所長者也斯人也而不及中夀福善禍淫<lb/>
<pb n="KR4d0264_WYG_035-6a"/>
奈何乎蒼蒼嗚呼公之聲名海内所尊然形之於外者<lb/>
不苟徇乎哀俗之見藴之於中者人亦莫䆒其所存故<lb/>
不知者以為徒剛而已也而知者亦僅稱其直諒而多<lb/>
聞知公之深不過幾人言之則大而似夸矣尚何言哉<lb/>
相向而哭失聲者盖嘗登公之門者也巵酒之奠相與<lb/>
悼善類之不幸一哀而出涕又何止為薛君而已耶<lb/>
　　　永康友人陳亮諉陳傅良<lb/>
余行天下竊有志於斯世其道德純明可為師表者執<lb/>
<pb n="KR4d0264_WYG_035-6b"/>
贄進見獲聴微言於下風退而從磊磈不覊之士接杯<lb/>
酒之歡嘯歌舞往往自以為一世之雄至於山巔水涯<lb/>
與夫窮閻委巷之間抱負所有分與世絶足所可及則<lb/>
必一見縱力不能自致而聲音姓字之與通晚將歸休<lb/>
始獲見公握手一笑語言從容心滿意愜俯首來東三<lb/>
年之間竟安此窮人誰不死寜公是逢又殺斯文昊天<lb/>
鞠凶生迺如此實死與同俯仰皇皇未知所從<lb/>
　　　持服黄度<lb/>
<pb n="KR4d0264_WYG_035-7a"/>
始度試官於永嘉友陳子以尚賢溯先生之髙風每服<lb/>
膺而拳拳迨承贄而敬謁接清音之琅然天光發而外<lb/>
映神邃靜而藏淵繄下學兮上逹左右取而逢原㑹九<lb/>
流於一貫瑩神機之通圓憫俗學之失傳徴空言於簡<lb/>
編儻詩書之不可應世殆孔壁之無傳若夫樂易䟽通<lb/>
沈深靜専其識造微其動中權有如風雲之感遇籌帝<lb/>
幄而經綸乎徐元直李鄴侯之事業而識者謂度為知<lb/>
言嗟乎先生其已矣倐訃音之來前將人世之迫窄乘<lb/>
<pb n="KR4d0264_WYG_035-7b"/>
箕尾而追羣仙吾獨哭而不知其慟恐斯文之鬱淪彼<lb/>
後生之謭薄將安仰夫北斗與泰山也念公昔者中都<lb/>
庀官我將從之公使淮堧改轅而歸日竢公還公出守<lb/>
霅我有家艱公書招我我行實難伊㑹之期夫何屢遷<lb/>
天實毖兮一見維余頑兮莫鐫奔九原兮不作咎昔行<lb/>
兮匪䖍嗚呼哀哉殮弗與兮舉衾𦵏弗助兮引棺命炙<lb/>
雞兮漬酒侑以文兮涕湲<lb/>
　　　學生迪功郎新臨江軍軍學教授王遇<lb/>
<pb n="KR4d0264_WYG_035-8a"/>
人孰不有死有不知慟之為誰兮聚散固有常奈何名<lb/>
世之不易得兮昔遇聞風既乆幸及今而登門兮吁嗟<lb/>
我公世方倚以為津梁兮始學志古今人心則在乎天<lb/>
下兮清明曠達樂於聞善而大者逺者不與兹兮百未<lb/>
施一乃如斯而已兮則行則藏固不在先生兮學未及<lb/>
傳而其徒將焉之兮世道寂寥而復不憖遺兮先生固<lb/>
不亡而斯人其何如耶矧遇小子受教未幾兮豈謂一<lb/>
見而遽為終身之恨兮臨風一酹以發吾哀兮上為天<lb/>
<pb n="KR4d0264_WYG_035-8b"/>
下慟而下以哭吾私兮<lb/>
　　　迪功郎潘景憲<lb/>
詹望門牆十年未得幸㑹適諧兩旬几席迺爐迺陶迺<lb/>
子迺姪公曰可教我懼不克嗚呼哀哉事㑹之乖痛將<lb/>
奈何違離三月來音不嘉爇我菽粟剪我桑麻我復貧<lb/>
窶其何以家嗚呼哀哉季夏之書誘掖勤卷中塗留梗<lb/>
與訃俱前匍匐不及彼蒼者天尚曰庶幾執紼南阡嗚<lb/>
呼哀哉友朋亟告大塟有期枚日不十病軀莫支銜哀<lb/>
<pb n="KR4d0264_WYG_035-9a"/>
抱愧矢心此辭話言容止終身之思嗚呼哀哉惟公問<lb/>
學純粹汪洋洙泗家法澗瀍王章百不一施衣冠閟藏<lb/>
繢畫日月我謂不量嗚呼哀哉予末小子稟資滯固淵<lb/>
源有來竊識所據登門之晚失節之遽敢不夙夜無忝<lb/>
所付<lb/>
　　　從政郎新漢陽軍軍學教授石斗文迪功郎新<lb/>
　　　　州昌國縣主簿主管學事髙宗商迪功郎新<lb/>
　　　　州司户參軍石宗昭<lb/>
<pb n="KR4d0264_WYG_035-9b"/>
自周之徂棄置儒術百家競馳莫返於一豈其作者曽<lb/>
不一二匪時之還儻復旋否我宋敎興斯文是矜是長<lb/>
是崇是庸是登乃生諸儒以倡學士六經之明千古之<lb/>
秘藍青氷寒裕我後昆惟今之人有如先生顧其髙明<lb/>
而寔中庸顧其挺持而乃疏通靡觕靡精天人之際彼<lb/>
佛與老無用其技靡違靡從九流㑹同探周索孔萬法<lb/>
之宗匪今薦紳而才之匱繄吾先生一有根蒂匪今師<lb/>
友而道之孤繄吾先生與事物俱天之生人夫豈無意<lb/>
<pb n="KR4d0264_WYG_035-10a"/>
不大於施尚淑其類忽焉其已其夢其非日既零落忍<lb/>
不是遺是之不遺亦已太刻我酹之慟匪直報德<lb/>
　　　迪功郎紹興府上虞縣尉沈煥<lb/>
自公罷湖守東歸煥因循不拜書仙里諸友兄亦不時<lb/>
通問九月十七日所識道越來語他事及公不祥之傳<lb/>
煥直意其妄不復致詰走書問楊敬仲王孚仲未報樓<lb/>
大防書至其月二十八日也嗚呼平生師資之地考德<lb/>
就正未測津涯不圖當公春秋鼎盛使煥哭諸寢也公<lb/>
<pb n="KR4d0264_WYG_035-10b"/>
之問學者驗於開物成務已而知其不可為而返學問<lb/>
閭里日寖光明謂不得於彼而可得於斯豈意亦不得<lb/>
於此耶道學未立於至聖之域朋友未得其傳授之全<lb/>
公志願未竟而終天乎命也夫何為使朋友至此極也<lb/>
煥拘繫尉曹不獲犇赴與朋友相向而哭羣居而經薄<lb/>
奠逺將不任悲愴尚惟精誠鑒之<lb/>
　　　迪功郎新差監提㸃製造御前軍器所門孫觀<lb/>
　　　　正<lb/>
<pb n="KR4d0264_WYG_035-11a"/>
惟公少抗志以不回學師心而有得𦕈淹貫乎九流探<lb/>
淵源於六籍召見帝所名震京邑逢辰之休取位若拾<lb/>
報政藩輔改臨吾州眷邦人之景慕庶不鄙而來游嗚<lb/>
呼惡蔓易滋嘉殖難遂何痬之進毒不浹旬而委蜕嗚<lb/>
呼埋璧於山沉珠於淵返其本真公寜復還弱冠之好<lb/>
厥惟姻連公疾我同我後公先云胡不悲幽思茫然緘<lb/>
詞千里淚如迸泉<lb/>
　　　學生陳牧之等<lb/>
<pb n="KR4d0264_WYG_035-11b"/>
不得其心視其所履不知其人觀其所與唯公之學浩<lb/>
然莫窺其裏吾考之其身則家人起愛鄉人起敬雖好<lb/>
議論者無所容其訾毁而求之當世則賢者欲與共學<lb/>
能者欲與共功自豪放猛起不屑為人下者亦悉意下<lb/>
風而願為之役使公無利勢無借人辭色獨何為至此<lb/>
牧之等所以交淺而情深未及委質掃門事公於生而<lb/>
相與哭拜奠公於死也於乎與歸或燠休而居或傴僂<lb/>
而趨或危言駭世或清濁分睽殷鑒不逺宣政蓍龜公<lb/>
<pb n="KR4d0264_WYG_035-12a"/>
則往矣我還我車嗚呼哀哉嗚呼痛哉夫安知天之不<lb/>
果欲䘮斯文耶公之不果有意於髙舉逺逝耶然則和<lb/>
扁復生竟何為哉竟何為哉而今而後敢不遵奉法訓<lb/>
以無負我公也修身養性之餘誦詩讀易以畢此世也<lb/>
上以事父母下以聫兄弟而不復有志於其外也死而<lb/>
有知尚其念之<lb/>
　　　友張淳等<lb/>
曰身可愛矣愛或以愆攻非其攻禍不踵旋誰謂在公<lb/>
<pb n="KR4d0264_WYG_035-12b"/>
而有是焉如公材識於今幾人聞博記强貫穿古先制<lb/>
度之微探賾索𤣥時之所須天曷舎旃公遇吾儕如父<lb/>
如昆疾莫克救徒涕滂然六載還鄉㑹接未歡若何永<lb/>
違一轉首間來陪弔賓可無一言展我哀思其日必涓<lb/>
　　　姪溶<lb/>
溶少不天早失所怙每念及此痛切骨髓義方之教賴<lb/>
有叔父矜我孤惸視我猶子載撫載育載詔載語顧我<lb/>
愚戅欲報無所胡為微恙輙成酷禍庸醫妄投竟爾勿<lb/>
<pb n="KR4d0264_WYG_035-13a"/>
悟屈指三日噬臍莫措命也何如天乎無據而今而後<lb/>
私門誰主痛膓摧割何所怨訴奠以告哀涕淚如雨<lb/>
　　　兄髙<lb/>
嗚呼士龍克配天地人謂伊何存誠之至嗚呼士龍克<lb/>
紹周孔人謂伊何傳道之統卓然自立匪求已知貌醜<lb/>
言訥恬不干進博學有守遇事敢為凡此四語廷臣薦<lb/>
辭一遇君相草木知名吾家之瑞天下之英規模宏逺<lb/>
粗見一二文章事業乃其餘事一歳三遷驟至五馬殊<lb/>
<pb n="KR4d0264_WYG_035-13b"/>
不驕人姁姁儒者德修於已翕然丕應有不逺復宻受<lb/>
以正神鍼一砭釋我至疑分雖吾弟道實我師摻别游<lb/>
宦寤寐心馳間致安問真情寓詩尚覬顯用行其所學<lb/>
為世指南覺所未覺乞歸待次雖慰拳拳應酬百日未<lb/>
暇盤旋如何輕信不憗於天比䘮兄弟復悼惠連罹此<lb/>
劇禍我心傷悲一動一靜如將見之生平行事宛類叔<lb/>
父有子可託以光宗祖嗚呼士龍衆方仰德溘然朝露<lb/>
孰不嘆惜嗚呼士龍我病方瘉來告斯文慟哭流雨<lb/>
<pb n="KR4d0264_WYG_035-14a"/>
　　　姪純伯僅仲任綱紹叔似繹洪瀛泳濬等<lb/>
嗚呼蒼天何寃如之匪直我家我身疇依惟我叔父道<lb/>
學一時識與不識祥鸞瑞芝况我諸姪同門共枝勤誨<lb/>
勤載金玉與期恩則我父義則我師純等不肖小人其<lb/>
歸奄忽無疾遽兹永違天或可問報施何虧寓誠告奠<lb/>
㒺極之悲<lb/>
　　　鴈蕩山能仁寺住持僧從瑾<lb/>
惟公踐履超古皇前混不自衒人無知焉在彼在此如<lb/>
<pb n="KR4d0264_WYG_035-14b"/>
珠走盤迫而後動乃見一斑應用便便隨寓光鮮渾淪<lb/>
㒺測孰窺其全我之與公乆契忘年歸來一笑風月依<lb/>
然約我秋後蠟屐登山得書旬日遽聞飛仙虚空失色<lb/>
萬口莫言公之所詣同地同天死生來去實非變遷惜<lb/>
乎此道未能廣傳我裒策杖逺出林泉公其鑒兹盃茗<lb/>
爐煙<lb/>
　　　判府趙祕閣墓祭文<lb/>
維嘉定十五年歳次壬午十二月乙亥朔十五日己丑<lb/>
<pb n="KR4d0264_WYG_035-15a"/>
朝請郎直秘閣知温州軍州事趙汝譡謹以清酌庶羞<lb/>
之奠遣迪功郎司户參軍趙希恮致祭于故常州知府<lb/>
寺正薛公之墓夫尚德憲賢扶敎勵俗古人下車盖汲<lb/>
汲焉不敢後也惟公幼孤自立有志當世學本六經貫<lb/>
穿百氏賛猷制幕行峻守端試令巖邑識先備完宥府<lb/>
薦賢前旒錫對淮邦阻飢杖節補外振業流民既居且<lb/>
安王心載欣進秩歸班才髙論崇為時所忌再領州麾<lb/>
遽作長折我生最晚恨不同時朅來假守景慕風規官<lb/>
<pb n="KR4d0264_WYG_035-15b"/>
箴有常阻拜公墓歸心典刑寓誠樽爼尚饗<lb/>
　　挽詩<lb/>
　　　朝散大夫權知温州軍州主管學事莫濟<lb/>
今代論儒學如君德最優是非千古事出入九家流身<lb/>
殁言猶在官卑志未酬儻令興禮樂端不後程仇<lb/>
　　　承議郎通判温州軍州主管學事廖珪<lb/>
大學傳伊雒深仁浹武昌談兵劉子政論事馬賓王屢<lb/>
見温辭寵頻懷輔郡章籌邊殊未究遺恨滿江鄉<lb/>
<pb n="KR4d0264_WYG_035-16a"/>
　　　迪功郎充温州州學敎授徐嘉言<lb/>
卓犖才名四十秋屢攄良策動宸旒傾河議論誰能敵<lb/>
唾手功勲未肯休方快九霄摶□鷟俄驚長坂蹶驊騮<lb/>
天公應叱六丁下著述文章盡捲收<lb/>
宦游將適鄭公鄉衆説膺門氣味長欲效然明畧陳語<lb/>
那知叔向罷登堂毗壇不試新分竹霅水空瞻舊茇棠<lb/>
天不憖遺何太早忍看埋玉向高岡<lb/>
　　　迪功郎温州司法參軍魏興祖<lb/>
<pb n="KR4d0264_WYG_035-16b"/>
奥學傳伊洛生平盡此心多聞推子貢一唯妙曽參知<lb/>
識皆文武才猷冠古今斯人苦斯疾吾黨恨尤深<lb/>
至理窮微妙經綸特緒餘鄂城資豫備淮甸得安居慨<lb/>
慷陸公奏詳明賈誼書今辰恨埋玉慟哭滿鄉閭<lb/>
　　　朝奉郎新權發遣廣德軍主管學事何伯謹<lb/>
剴切憂時論慈祥濟物心賈生年尚少平子慮何深徒<lb/>
抱經綸志俄聞訃告音朔風傳薤挽誰不淚霑襟<lb/>
　　　迪功郎新差監提㸃製造御前軍器所孫觀正<lb/>
<pb n="KR4d0264_WYG_035-17a"/>
眼看嘉木斧斤摧竹路凄凉孰不哀髙論每聞前席聴<lb/>
讜言曾欲挽𥚑回膏銷果見龔生夭<hi>公嘗受道隠者然有濟時之念晚乃</hi>
<hi>迫於從宦不能卒其業盖其業得已而人莫知也</hi>芻奠空悲徐孺來<hi>從公受業多一時少</hi>
<hi>俊者</hi>儒效俗傳今若此蒼蒼福善竟悠哉<lb/>
　　　迪功郎温州司户參軍陳樞才<lb/>
耆舊襄陽傳風流月旦評此翁尤間出當代總銷聲遇<lb/>
事皆迎刃遊談可伐兵孰知死諸葛英氣凛如生<lb/>
晁董科名累向雄利禄儒惟公傳洛學處世類齊竽湖<lb/>
<pb n="KR4d0264_WYG_035-17b"/>
外嚴兵戌神幾析使符恍然成昨夢一弔束徐芻<lb/>
　　　從政郎温州録事參軍錢泌<lb/>
蚤悟傳心學精微造本原讀書殘萬卷落筆動千言孤<lb/>
邑騐英略流民感至恩顔亡雖可痛自有不亡存<lb/>
偉矣萬人傑精神運五兵議屯謀甚婉料敵智尤明謹<lb/>
厚唐劉氏淵源漢賈生斯文嗟遽喪哀挽淚縱横<lb/>
　　　月潭甄龍友<lb/>
驥不由窮巷龍曾演瑞圖衣傳袁道潔夢接邵堯夫四<lb/>
<pb n="KR4d0264_WYG_035-18a"/>
十年全未三千行豈無飄然何太速愁殺奠生芻<hi>士龍不應</hi>
<hi>科詔好周易學</hi>
贈别文章妙分擕六見秋真書藏相府循吏説湖州不<lb/>
作三公入同誰八極游朔風吹壯淚應滿藕池頭<hi>士龍有送</hi>
<hi>龍友赴西外宗敎序今留梁丞相府</hi>
有子才而美知君死不亡刀圭徒有驗兵法豈無妨玉<lb/>
樹新埋没金丹舊渺茫魂兮來止些極樂在西方<hi>士龍深於</hi>
<hi>内樂復嗜談兵亦知佛法云</hi>
<pb n="KR4d0264_WYG_035-18b"/>
　　　徐定<lb/>
今古名流特地奇生平學術得真師纉將管樂為操藴<lb/>
論切周唐入設施經理逺橅歸使節撫循中道稱藩麾<lb/>
堪驚四十成埋玉嘆息襟期有未為<lb/>
　　行狀<lb/>
　　　宋右奉議郎新改差常州借紫薛公行狀<lb/>
　　　　曽祖庠　皇不仕<lb/>
　　　　祖强立　<hi>皇仕江寜府觀察推官累贈左光禄大夫</hi>
<pb n="KR4d0264_WYG_035-19a"/>
　　　　父徽言　皇仕起居舎人<lb/>
公諱季宣字士龍姓薛氏其先世家河東後徙福之長<lb/>
溪亷村至唐補闕令之後义自亷村徙永嘉而光禄公<lb/>
始顯四子司封郎中嘉言敷文閣待制弼及舎人皆第<lb/>
進士昌言為婺州通判舎人從胡安定先生學以丞相<lb/>
趙公鼎薦仕於朝秦公檜相定和議舎人廷爭移晷中<lb/>
寒疾卒母胡氏安人後十三日亦卒公六嵗而孤撫於<lb/>
待制伯父長任以官公從待制宦逰四方尚及見故老<lb/>
<pb n="KR4d0264_WYG_035-19b"/>
聞建炎紹興初將相大臣趙張韓岳諸公事有當世志<lb/>
而樂道其人年十七荆南安撫孫汝翼辟書冩機宜文<lb/>
字孫氏藏書多公一意講説紬繹絶不治科舉業有隠<lb/>
君子袁溉道潔少學於河南程先生聞蜀薛叟名求得<lb/>
之道潔繙六經諸史以觀叟叟笑曰子學博而寡要其<lb/>
相授受嚴約盖如此湖湘間皆高仰道潔公師事焉繇<lb/>
是益自歛制充養蜀制置蕭振辟公務為蜀部將有狠<lb/>
訴統置者公當以犯階級法幕中或論縱之公以軍政<lb/>
<pb n="KR4d0264_WYG_035-20a"/>
爭不克謝去盡其禄直買蜀書以歸為鄂州武昌令故<lb/>
太尉劉公錡鎮鄂渚公論武昌形勢直淮蔡今見戸三<lb/>
千五百弓級財五十人士軍十有九人宜蚤為備因陳<lb/>
屯田分戍保伍以寛民力之策㑹有㫖營田一卒二十<lb/>
畝縣官盡征之公告鄂守宋似孫曰是非漢屯田之㑹<lb/>
漢兵民也使之屯田豈曰不可今非惰游不從軍彼不<lb/>
素知田家事驅之縁畝必不樂曩時王彦營田湖外遣<lb/>
二十將潰者十有八而况盡征之乎且齊民在野環營<lb/>
<pb n="KR4d0264_WYG_035-20b"/>
以軍殆必爭利成閔益戍夏口公曰宜戍武昌備申蔣<lb/>
故樞宻使汪公澈宣諭江淮公上書言自權臣柄國士<lb/>
氣索然趙張之放莫敢尚德岳飛之死莫敢趨功今卒<lb/>
有意外之虞誰其禦之因論邊事甚悉及營田宜亟罷<lb/>
歲餘敵犯襄陽而還兵圍光甚急汪公問策安出公白<lb/>
以蔡要害得蔡則光圍自解成閔克蔡光兵果遁于是<lb/>
敵東道傅合肥王權退次柘皐李顯忠亦不利却成閔<lb/>
束為援公乂白蔡不可失若乘勝拔潁昌道陳汝直趨<lb/>
<pb n="KR4d0264_WYG_035-21a"/>
大梁則廬兵不戰可屈捨蔡援廬是棄投機之㑹為連<lb/>
雞之栖淮沔虚矣又曰敵空國來冦苻秦故計也今我<lb/>
不可復戰惟當畫江固守而以奇兵遮擊首尾阻前顧<lb/>
後勢且自沮輿尸一决其禍必大初公試邑年甚少方<lb/>
天下無事豫陳邊備諸公唯唯未遑也居無何邊吏倉<lb/>
卒興發騷然柴桑遷孔子宫避戍將嘉魚壞學宫繕壁<lb/>
壘江湖間稍騖於武事矣公顧以扣糴傷農三白郡解<lb/>
印綬去為奏罷糴乃已比冦至蘄黄以南列邑無寜居<lb/>
<pb n="KR4d0264_WYG_035-21b"/>
守令竊議内徙宦江湖者歸孥相望於道公迺議死守<lb/>
不去與民期曰吾家即汝家一旦有急吾與汝偕死敵<lb/>
民亦自矜奮三分其衆更壁縣下二總首帥輕舟守安<lb/>
樂口白鹿磯且乞師於汪公得甲三百樓船十艘氣聲<lb/>
張甚渡江來歸者數千家江西恃以無恐諸公繇是翕<lb/>
然稱慕交章繼薦汪公虚幕府官以待比其入也欲以<lb/>
公朝行在所轉運判官王逖劾罷信陽守檄攝軍事既<lb/>
解縣爭欲辟留滿考改官公並辭不就其後營田二十<lb/>
<pb n="KR4d0264_WYG_035-22a"/>
卒田二頃歳得榖六百石廪錢乃七十二萬米一百八<lb/>
十石闊逺或數百里一壯馬負二石榖從以騎士詣諸<lb/>
大軍其費視民間買榖價相若士苦之往往道棄榖去<lb/>
又壅民之水利而掩其善田州縣莫敢如何營田終廢<lb/>
金兵既去明年蔡果不守尋復議和朝廷於此亦棄唐<lb/>
鄧封畧止於沔南矣盖一如公言公治縣事為之經理<lb/>
必曲折盡人心不苟作差役宿戒里胥披籍次第條二<lb/>
十餘家未差已差别為行且疏其强弱某堪一役某堪<lb/>
<pb n="KR4d0264_WYG_035-22b"/>
再役於其末自任某人某歳月序當役以付案案任之<lb/>
付録事録事任之乃差差已有訟不均舉其籍俾訟者<lb/>
自覆視五民五家為保二保為甲六甲為隊若干隊為<lb/>
總不以其鄉分畫惟地之形便諸總旗各為色槍杖皆<lb/>
中度舎姦有禁詰盜有賞其以巡徼遇非常死事者為<lb/>
棺賵之復其家田若牛租三歳總首得與令相問報専<lb/>
達不闗縣胥巡尉非縣檄毋得擅征甲士在邑五日一<lb/>
閲官賦之糧而賞其最鄉惟所欲偶習於總首之射圃<lb/>
<pb n="KR4d0264_WYG_035-23a"/>
母贅聚其為士若大姓附編存之勿籍俾輸財與力佐<lb/>
治戎器其將輸信陽也凡一千八百人致米九百石行<lb/>
必為陳日暮各以部曲相地頓舎以槍為壁鳴刁斗設<lb/>
伏公食飲卧與自同役夫醫䕶病者不偕至不宿府檄<lb/>
治砦屋百數區泝流二千三百餘程日立辦公借材於<lb/>
縣人度長圍大而加償之賦鄉挽舟而五分之以居者<lb/>
之四供行者之一匠人亦各俾一鄉償其僦費舊財賦<lb/>
名色異為籍雜不可省察為都籍以提出入之要鈎摭<lb/>
<pb n="KR4d0264_WYG_035-23b"/>
侵姦以除無名之歛諸案事以其劇易分日乆近為旁<lb/>
行譜每以日加申稽知其决否故不决宿吏于次抄積<lb/>
不銷為走厯日揭其名數以便主簿者之鈎攷而因察<lb/>
其惰民賴其便凡公意趨鄉鼓舞從之豪民衞仲堅王<lb/>
安道更數令不能役及是以次受代安道語人曰失今<lb/>
不為焉能頫首他令創鄂營八百架總隊請分事公約<lb/>
剪伐某所茅某所木竹應日而集縣有鍾呉二盜魁大<lb/>
府屢設方畧求不能得公以諉總首王宗元竟諭呉降<lb/>
<pb n="KR4d0264_WYG_035-24a"/>
之為買田産改業為民鍾滋甚俄斬之而至信陽之役<lb/>
選徒鄉屬而邑二隊首固請從曰吾知縣出矣吾何敢<lb/>
處是役也露次不驚訖歸不惰道邊梨棗下無跡邊民<lb/>
謂閲過軍多矣未有若此肅者他所區處民吏皆化服<lb/>
類此調婺州司理參軍居五年用樞宻使王公炎薦召<lb/>
公懇求之官不報於是上在位七年矣入對進三説一<lb/>
審政本躬細務親鞍馬以權為經本末倒植况動煩宸<lb/>
衷國論靡定權移近宻衮職日輕降人侍從之虞毬獵<lb/>
<pb n="KR4d0264_WYG_035-24b"/>
固寵之術意有所偏患生不察臣願陛下以靜養恬畧<lb/>
小圖大遴三公之選責以進人才張綱紀延端直之士<lb/>
與之講問學求治道歸有司之常務屏馳騁之細娯沉<lb/>
潛待時安往不濟其二冗官冗兵周官惟六漢别九卿<lb/>
自東都有尚書六部唐置内諸司使增員浸多有職盖<lb/>
寡諸路帥臣在古州牧國朝以來置轉運使副判官提<lb/>
㸃刑獄提舉常平茶鹽總領市舶坑冶茶馬諸司屯駐<lb/>
之軍又别置都統制牧伯之任分為五六而州之知通<lb/>
<pb n="KR4d0264_WYG_035-25a"/>
縣之令佐不相統臨各行其意臣之所謂冗官此也太<lb/>
祖皇帝增置禁旅今禁衛與諸州禁軍是神宗皇帝立<lb/>
將兵之法今帥藩係將禁軍是太上皇帝收諸將麾下<lb/>
作三衙御前諸軍今大軍是四者之外復有弓手土軍<lb/>
役兵今惟大軍勝戰將兵而下廢為𨽻役臣之所謂冗<lb/>
兵此也苟得其道更張不驚顧陛下處之何如母憚難<lb/>
也其三虚税武昌絶戸屋租屋亡而租在德安岳飛牛<lb/>
租牛亡而租在永嘉海溢濱鹵之田田亡而租在凡此<lb/>
<pb n="KR4d0264_WYG_035-25b"/>
宜悉蠲除以惠貧下當是時上志在中原王公炎方數<lb/>
進見語合驟登用薦公甚力公未至則謝曰聖上天資<lb/>
英特羣臣亡將順緝熙之具幸得遭時不能格心正始<lb/>
以建中興之業徒僥倖功利夸言以炫聴今俗皆曰中<lb/>
庸大學陳編缺簡然物不兩大心無兼慮天地之道忽<lb/>
畧根本而奔走軍旅之間舛先後之序而却施之雖復<lb/>
中夏猶無益也比至王公再見縱談邊閫事公曰既曰<lb/>
論兵竊嘗評以孫子始計之書未見其可方今人人異<lb/>
<pb n="KR4d0264_WYG_035-26a"/>
意不可謂道災異數起不可謂天以江左爭中原不可<lb/>
謂地以貪御驕不可為將將不恤士士不安法不可謂<lb/>
法集一圖九古人寒心求之時賢誰能辦之况今三衙<lb/>
御前舊卒畧盡江南白丁何以持乆常平錢米在所虚<lb/>
數以此饋師其能繼乎兵交民困或未免蕭牆之悔即<lb/>
幸勝之方上勞廟算伏惟以仁義紀綱為本至於用兵<lb/>
請俟十年之後如曰上獨斷耳去位可也又曰天長可以<lb/>
入維揚清流可以向六合淝水可以下合淝北陕之隘<lb/>
<pb n="KR4d0264_WYG_035-26b"/>
廬江之徑武昌之近新息□歸之地商於子午南達梁<lb/>
洋岷洮東近威茂用兵所徑忽不之備然而獻計者但<lb/>
曰無患非偷則狂有㫖改宣義郎差知平江府常熟縣<lb/>
明年大臣數言上復召審察公固辭其友人秘書省正<lb/>
字劉朔以君命相風厲公雅意亷恥道鮮自一介不宜<lb/>
菲薄遂白丞相陳宣公俊卿曰周公寜以戲封諸侯開<lb/>
成王不敢玩人之心鄼侯身追亡將移漢祖嫚士之習<lb/>
古人格君之業於是乎在有如假令以匹夫之節一感<lb/>
<pb n="KR4d0264_WYG_035-27a"/>
上意亦足以報陳丞相罷免虞公允文相益趣發不懈<lb/>
自召命下公請之任六七不報又請奉祠不報積十有<lb/>
八月而後就道至數日則欲引去侍從有留行者除大<lb/>
理寺簿方虞公鋭意於事一時言利言兵自衒鬻者甚<lb/>
衆守經不阿或被罷斥公見之晚猶冀幸一改聴始從<lb/>
容引番吾君説趙相國公仲連事諷以功業缺然咎在<lb/>
進賢未廣置助不善丞相亦矍然為敬頃之乃反覆切<lb/>
論徼功太速興事太輕速無逺橅輕則中廢經濟天下<lb/>
<pb n="KR4d0264_WYG_035-27b"/>
當與天下士圖之陸陸鄙夫嗜利自市試跡前事今皆<lb/>
反繆願公易慮勉終毋為但悔㑹江湖薦飢民流淮甸<lb/>
邊州又有言歸正人相屬者上命帥臣漕臣共安集之<lb/>
逾月奏不至丞相召公問所當施行俾條列將議遣使<lb/>
公皇恐謝不敏且淮事難隃度固以問因䟽數端一責<lb/>
成帥漕母以遣使使者所過州宿留循行未周已及春<lb/>
夏二新民未見便輙勞苦州縣百役為是懷故鄉無長<lb/>
居之心宜畧如孫呉屯田都尉故事自立營壁他繇使<lb/>
<pb n="KR4d0264_WYG_035-28a"/>
勿與三宜先定要束誠以闢地而已縣官一無科焉悉<lb/>
以故陜西弓箭手法復其租四歳榖既登漕司致布帛<lb/>
茶鹽凡民所須率令榖價視物價稍昂以博糴就藏屯<lb/>
所為後備因言若辟屬吏若移用錢米若括隠田兹事<lb/>
體大必遣使非選擇重臣持節漕帥州縣何以協使翼<lb/>
日有㫖以公將命淮西公即言流民或前散寓山谷依<lb/>
大姓聞今使者必相擕持聚城邑仰食於縣官卒有累<lb/>
萬之衆將安取給且請以淮西諸州縣係省不係省錢<lb/>
<pb n="KR4d0264_WYG_035-28b"/>
一得以便宜調度朝廷尚難之公重謝不敏尋得㫖以<lb/>
見錢米一萬緡二萬石行不足用聴次第以聞是歳乾<lb/>
道七年也十有二月八日公至合肥明年正月抵齊安<lb/>
布宣天子勞來德意分遣才謹吏徇視大抵安豐以東<lb/>
來者畧已𨽻主戸矣即撫勿徙沙窩以南稍稍未有適<lb/>
鄉公親履阡陌間審度山澤曠地以為合肥廢圩可因<lb/>
以設險斷柵江保巢湖而舊黄州古邾城也路直垂瓠<lb/>
置莊旁近異時冦不能潛師徑度迺與安撫趙善俊修<lb/>
<pb n="KR4d0264_WYG_035-29a"/>
復三十六圩且於舊黄東北置二十有二莊居之凡合<lb/>
肥戸三百四十有四口一千九百九十有六勝耕夫八<lb/>
百一十有五為田三百七頃八十有四畝齊安户三百<lb/>
四十有一口二千一百一十有一勝耕夫六百一十有<lb/>
四為田四百四十有四頃五十二畝率戸屋二間二夫<lb/>
牛一頭犂鈀鉏鍫钁鎌刀如牛數三牛犂刀一每甲二<lb/>
轆軸一車其受田人種子錢五千其家以口老壯少為<lb/>
差賦米及秋止凡費錢緡二萬米石六千而夀春歸正<lb/>
<pb n="KR4d0264_WYG_035-29b"/>
及自占若為𨽻農於大姓者亡慮振業三千餘家要約<lb/>
明具器用便利廬舎有伍疆場端正場圃牢牧陂溝路<lb/>
橋率皆治脩病醫死塟所謁輙得遷如歸居迺請還始<lb/>
大臣白遣數人各試其備邊計畫往往設飾為辭以上<lb/>
功天子雖不盡然之姑惟闊畧庶幾或報効公之行也<lb/>
至固始求所謂北歸人者凡一百十有二家皆土著數<lb/>
年而新附者財五家光守宋端友更以舊户比新户詭<lb/>
為奏甚者賊殺歸人掠其善馬公即劾奏端友謾蔽時<lb/>
<pb n="KR4d0264_WYG_035-30a"/>
端友進寘環列根柢連附不可撼動人皆危公奏上天<lb/>
子獨怒下其事於理將窮竟問治端友暴以夏死繇是<lb/>
頗疑邊臣亡狀而所白遣大臣顧無欲得事情之意於<lb/>
公齊安之請還也命覈麥田留累月覈已又命視鐵錢<lb/>
事公歸對卒罄所見聞復上首論州縣田簿甚具而淮<lb/>
地實不加闢臣諏其故大抵主户占田一畝數頃輸租<lb/>
僅斗斛耳而履其産彌日不徧既不能自耕又害他人<lb/>
耕何以聚人保境宜令剗請以徠逺民來者務得居者<lb/>
<pb n="KR4d0264_WYG_035-30b"/>
患失主客力競將無曠土再論今邊郡田野荒蕪勸墾<lb/>
文具總首空設蒐除苟簡循淮而南則有和糴則有鐵<lb/>
炭則有建康草料之征勞逺虚邊以資江左守將數易<lb/>
以苛繼苛一郡三邑二令罷憒險阨非一不過合肥歴<lb/>
陽居巢三戍夫以陛下規畧而稽誤至此或者外治不<lb/>
可成歟臣愚妄意推本自夫不訃而謾為而後外以鹵<lb/>
莽報不思而出令而後外以難行寢號為責實未免徇<lb/>
名則趣辦皆循名之人志在大功却規小利則迎合皆<lb/>
<pb n="KR4d0264_WYG_035-31a"/>
規利之輩誕謾者敗而不誅䛕恱者察而不去言既上<lb/>
壅人多自營宵旰十年竟亦何補臣謂内治不修無以<lb/>
整外惟望責宰輔以坐論其原收賢材以博圖其緒兼<lb/>
聴虚受以去壅閼朝廷正則疆埸理矣惟陛下留神三<lb/>
論左右之人為欺囊橐邇為援則逺堅大為間則小肆<lb/>
彼其刺候辭色占揣意鄉開闔將迎莫狀其巧託正以<lb/>
行邪偽直以售佞薦退人物曾非誦言游揚中傷乃自<lb/>
不意一旦孚號揚庭雖出睿斷喜怒氣燄已歸私門齊<lb/>
<pb n="KR4d0264_WYG_035-31b"/>
威之强不在阿即墨大夫之誅賞而在毁譽者之刑毁<lb/>
譽無證則不行焉胡能禁欺陛下誠幸聴臣無自立我<lb/>
收骨鯁棄軟熟察此非難迺悉數骨鯁軟熟情狀上極<lb/>
開納讀奏至齊威事進曰臣觀近政非無阿即墨之斷<lb/>
柰何毁譽之人自若上曰正待理㑹公益口疏治邊非<lb/>
是曰買馬亡幾習至盜馬敵將寄聲問故卒索歸之國<lb/>
家何至乏此而自傷體若是詔即罷買又曰日城淮郡<lb/>
以臣觀之未知守所合肥板幹方立中使督視卒卒成<lb/>
<pb n="KR4d0264_WYG_035-32a"/>
之迺者臣行過郡一夕風雨<graphic n="KR1089" url="https://raw.githubusercontent.com/kanripo/KR-Gaiji/master/images/KR1089.png" mimeType="image/png"/>樓五堵歴陽南壁缺而<lb/>
居巢庳陋如故迺聞有糜緡錢鉅萬而成城四十餘丈者<lb/>
陛下安取此乎上問千秋澗何若對曰始臣行時方冬<lb/>
水落澗不勝舟比歸夏潦時至江澗合流渺然矣是將<lb/>
焉用上曰聞亦險要對曰若以兵法言之漸車之水足<lb/>
以制敵藉此為險無乃不可又曰外事無足道咎根不<lb/>
除抑臣深憂左右近侍隂擠正士而陽浮稱道陛下誠<lb/>
明聖儻因貌言萬一垂聴臣恐石顯王鳯鄭注之智中<lb/>
<pb n="KR4d0264_WYG_035-32b"/>
也又曰近以好名棄士臣伏思念好名特為臣子學問<lb/>
之累人主為社稷計惟恐士不好名誠人人好名畏義<lb/>
何鄉不立上悦連言極是於所汲引士皆旌賞先是上<lb/>
即道遷移兩官又除寺正有自邊來覲者則曰薛某凡<lb/>
可為國知無不為而又注意傾洽以聴罷行如響故諱<lb/>
缺失者相目矣數日除知湖州朝辭劄子論科折不明<lb/>
示數輸送不即除籍及祖宗分鎮强邊之法曰陜西為<lb/>
五而統於永興河北為三而統於大名有塘濼方田稲<lb/>
<pb n="KR4d0264_WYG_035-33a"/>
田榆塞為之險城堡寨鋪為之防弓箭社弓箭手蕃族<lb/>
熟戸為之羅落他路迭戍悉受節度幕府州縣惟所辟<lb/>
自种折二氏外别帥則以三衙若三司都轉運使為之<lb/>
能績效驗入備政府夫地分則守固勢連則情不隔權<lb/>
壹則足以有為賞明則知勸光堯中興㳂邊置鎮茶鹽<lb/>
之外舉推舉之將以固圉計亡易此臣願按行成憲舉<lb/>
衆建鎮守統帥不限文武忠智是使且無拘文無要小<lb/>
利無以日月為斷卒章尤剴切曰方今䛕媚成俗舉世<lb/>
<pb n="KR4d0264_WYG_035-33b"/>
尚同泛觀設施讙曰盡善偏辭先入異議不斷百辟盈<lb/>
庭幾成孤立是日奏罷上留語良乆公將退特温辭寵<lb/>
藉之大㫖謂書生姑息而辦事者以苛為能煩卿輔郡<lb/>
冀以中道理之公對曰臣學於師以事陛下惟中道爾<lb/>
上曰如此朕復何憂公至郡踰月户部奏言諸州經總<lb/>
制錢皆出場務酒稅雜錢分𨽻以納今多隠餘分𨽻不<lb/>
盡得自便咨用請更為令監司納厯州縣以凡日收錢<lb/>
摭實係厯分𨽻否則劾聞令下吏相顧莫敢建明者公<lb/>
<pb n="KR4d0264_WYG_035-34a"/>
獨首奮為當路言之其畧曰舊額凡雜納錢以十分為<lb/>
率分𨽻四為糴本六為係省錢其後迺始增以二分分<lb/>
𨽻總制錢是時州縣未病之也然亦寖尋於奇羨矣乆<lb/>
之乃衰羨錢校數歳之最為額以十分分隸之七為總<lb/>
制增税三為在州錢愈非舊比已復積有上供月舂大<lb/>
兵打船修船六分贍軍移用降本竹木等錢科色不勝<lb/>
繁矣而𨽻額如故既不足以應計且歳費彌廣郡用彌<lb/>
匱繇此場務鑿空以取贏雖有奉法吏思以寛弛予民<lb/>
<pb n="KR4d0264_WYG_035-34b"/>
而不得騁若復𨽻額外之征掇其强半官吏自救不給<lb/>
民病甚矣且以湖之都務糴本係省初為錢二十三萬<lb/>
五千六百有奇自總制之起為錢五萬八千九百有奇<lb/>
與故合猶日課二十九萬四千餘錢而已重以七分增<lb/>
税為錢二十五萬三千七百有奇又重以上供若大兵<lb/>
之須凡四十萬八千錢有奇使今旦旦得八十萬錢充<lb/>
入經總制之額其餘為上供諸雜須錢且患苦不足况<lb/>
不盈此鄉所謂係省在州之數悉闕亡有約此推見他<lb/>
<pb n="KR4d0264_WYG_035-35a"/>
筦庫盡然郡將安仰如不得已宜以日收錢先樁上供<lb/>
諸雜須之餘迺係厯分𨽻庶或可行不然不敢奉詔版<lb/>
曹恚逮庶胥俾持條法詣曹自解公辨益力臺諌官感<lb/>
發相繼疏爭之上乃寢前奏湖無苗米饟軍歳糴七萬<lb/>
一千五百餘石為緡錢二十一萬自添差武臣路鈐轄<lb/>
下至進勇效士一百七十有一員軍員五百三十有一<lb/>
人其廩稍為緡錢距二十萬以他經費合往歳凡用緡<lb/>
錢五十二萬餘舊例烏程歸安二縣折丁錢歳十三萬<lb/>
<pb n="KR4d0264_WYG_035-35b"/>
緡七年有㫖減折丁錢大半其以全輸者聴以明年除<lb/>
之是歳所失亡十有餘萬而大農和糴六萬石以銀交<lb/>
子髙徒欲用錢二千省得米一石郡不忍裁市直則當<lb/>
補錢萬六千緡僦載之費不與焉益以就禄八十有三<lb/>
人不啻為緡錢二萬明年郊祀進獻賚予之幣齎亦以<lb/>
二萬緡數凡增費十萬三千餘緡以亡加增大都闕緡<lb/>
錢十有五六萬公曰是雖劉晏將奈何亟請於朝乞以<lb/>
市直償民糴錢乞以折帛紬絹錢撥除折丁錢乞汰軍<lb/>
<pb n="KR4d0264_WYG_035-36a"/>
改徒寛郡乞節冗長差授在郡裁三四月自抗論分𨽻<lb/>
後執拒大事累數論日與權貴征利為敵雖或依違郡<lb/>
民少蘇而不能平者滋衆獨賴天子簡記所以見覆䕶<lb/>
甚至始公嘗薦某人有材識他日某官闕員宰報擬數<lb/>
姓名以進竟擢某人為之郡丞趨時好干政引章避之<lb/>
為易他丞嘗遣中使有所亷察浙西諸郡獨不入境用<lb/>
是故不取輙動危之然公歸志決矣即稱病請奉祠不<lb/>
許㑹除代一月章五上已又旬四改除知常州公方鄉<lb/>
<pb n="KR4d0264_WYG_035-36b"/>
用人人期待行所學不數月乆勞於外還七日乃出守<lb/>
守十一月罷罷歸之百日以疾卒年止四十邦君朋友<lb/>
暨後學哭之過乎哀四方賢大夫士千里交相吊也公<lb/>
之學莅事唯謹宅心唯平其燕私坐必危然立必嶷然<lb/>
視聴毋側欹雖所狎笑言不以戲自著抄書及造次訊<lb/>
報字畫不以行草几篋筆研衾枕屏帳皆有銘豪釐靡<lb/>
宻若苦節然要其中坦坦如也故其寡欲信於家行推<lb/>
於鄉正直聞世而居無以逾衆人公自六經之外歴代<lb/>
<pb n="KR4d0264_WYG_035-37a"/>
史天官地理兵刑農下至於隠書小説靡不搜研采獲<lb/>
不以百氏故廢尤邃於古封建井田鄉遂司馬之制務<lb/>
通於今或者疑公之博盖其所自得精一矣名流問質<lb/>
或往復累數百言㫖要無二大抵以古人小學神而明<lb/>
之大學之道傳逺説離故漢儒守器數章句名家小知<lb/>
穿鑿異端之徒乃一切屏事忘言後已髙淪虚無而卑<lb/>
者滯物卒不合合歸於一是為得之讀其書知其博之<lb/>
約也公不求聞達於人有一長薦稱必備居官不出位<lb/>
<pb n="KR4d0264_WYG_035-37b"/>
遇大事義所當為斷為之嘗掇拾管樂事為傳語不及<lb/>
功利平生所推尊濓溪伊洛數先生而已告學者則曰<lb/>
母為徒誦語録有浪語集若干巻書古文訓若干卷詩<lb/>
情性説若干卷春秋經解若干卷㫖要一卷中庸大學<lb/>
説各一卷論語小學若干卷資治通鑑約説止若干卷<lb/>
九州圖志止若干卷餘未就公患五代史闕略修之亦<lb/>
未就若陰符握奇山海經古文道德焦延夀易林及劉<lb/>
恕十國紀年莊綽楪蓍譜林勛本政書姚寛漢書正異<lb/>
<pb n="KR4d0264_WYG_035-38a"/>
之屬皆校讐為之叙其文精確趣實可以濟世其經説<lb/>
不並依先儒其校異書必解剥其不正者娶孫氏父汝<lb/>
翼也初汝翼與舎人友相得舎人死汝翼遣書待制自<lb/>
言吾有女才且淑異日宜善事夫子吾將以室起居之<lb/>
孤比歸公婦行皆應書公卒其友人張淳欲悉遺衣服<lb/>
以歛書銘如古法能俛聴盖不失公意云一子曰澐補<lb/>
國學生公以卒後之百四十有四日十有二月壬申塟<lb/>
於吹臺鄉慈湖之原傅良丙戌丁亥歳授徒城南公間<lb/>
<pb n="KR4d0264_WYG_035-38b"/>
來過教督之明年謝徒束書山間屏居公又過之問治<lb/>
何業竭已所以得對公曰吾懼吾子之累於得也即詔<lb/>
曰宜若是歳己丑冬遂徃依公具區滆上卒學茅茨一<lb/>
間聚書千餘卷日考古次今中明年秋試大學公適赴召<lb/>
於是鄉諸生及他邦之友咸在又日相與從公居逰凡<lb/>
七八年間違公乆者惟公使淮守霅川時為然然亦率<lb/>
不一二月書命輙至至則具道所言與行事故世多知<lb/>
公詳莫如傅良今取其出處事言之大闗治道學術者<lb/>
<pb n="KR4d0264_WYG_035-39a"/>
為狀餘不著乾道九年十二月某某日門人迪功郎新<lb/>
泰州州學教授陳傅良謹狀<lb/>
　　墓誌銘<lb/>
　　　宋右奉議郎新改差常州借紫薛公墓誌銘<lb/>
　　　　　　　　　　　　　　東萊吕祖謙<lb/>
河東之薛有降居閩之長溪者世乆不能迹其始既又<lb/>
家於永嘉其長老之記曰唐補闕令之後遷焉裔孫以<lb/>
庠馴行聞於鄉庠生强立始修補闕之舊續其禄盖終<lb/>
<pb n="KR4d0264_WYG_035-39b"/>
江寜府觀察推官贈左光禄大夫光禄四子嘉言尚書<lb/>
司封郎中昌言通判婺州弼敷文閣待制徽言起居舎<lb/>
人公諱季宣字士龍起居之子也起居學於胡文定公<lb/>
安國而雅為趙忠簡公鼎所厚其立朝皆有本末最後<lb/>
秦丞相檜建與敵和起居自殿坳直前引義固爭反覆<lb/>
數刻中寒疾以卒夫人胡氏亦繼卒於是公生六年矣<lb/>
伯父待制收鞠之任以官公幼逮事過江諸賢聞中興<lb/>
經理大略已能知喜書從老校退卒語得岳韓二三大<lb/>
<pb n="KR4d0264_WYG_035-40a"/>
將兵間事甚悉志尚犖犖與常兒異年十七起從妻父<lb/>
荆南帥孫汝翼辟書冩機宜文字汝翼善袁溉道㓗虚<lb/>
郡齋迎致之公遂委已師焉道㓗及登河南程夫子之<lb/>
門聞蜀隠者薛叟名晚游蜀以物色求之莫能得末至<lb/>
一郡並舎有叟旦荷笈之市午漏下輙扄其户道㓗從<lb/>
壁間覘之方隠几黙坐意象靜深冏諸鄰則曰是鬻香<lb/>
薛翁不知所從來道㓗亟欵門以弟子禮見旦往陳所學<lb/>
叟漠然如不聞乆之乃曰經所以載道聖人作經以明<lb/>
<pb n="KR4d0264_WYG_035-40b"/>
道子何博而寡要也始與深語未幾復捨去道㓗漫浪<lb/>
沔鄂間諱其學絶不為人道獨於公傾倒無所靳公自<lb/>
是篤意於學道㓗語公伊洛軼書多在蜀時同郡蕭振<lb/>
方制置四川乃往為其屬道㓗期至蜀授以書㑹偏禆<lb/>
有誣其所部將者公請正階級法議不合謝去遇道㓗<lb/>
於峡而公既出蜀矣調鄂州武昌令武昌號難治連敗<lb/>
數令公年尚少郡將部使者易之迎謂是邑乆不可為<lb/>
子敢當之乎公曰獨患在上者以縣為可為今知其不<lb/>
<pb n="KR4d0264_WYG_035-41a"/>
可為則可為矣願寛其衘轡俾得自盡皆諾之科徭興<lb/>
發率以公故獨不及唯論和糴始不見荅欲解印綬去<lb/>
卒體其誠得罷公既獲乎上民賴以寛有廢置皆爭趨<lb/>
和乃大治版籍期㑹簡稽出納悉就繩尺宻而不煩嚴<lb/>
而不迫金亮未叛盟公白其長視其要害前備禦輙不<lb/>
省及真郊稍稍即公咨計畫光圍方急公策之曰擣蔡<lb/>
則光解既而成閔克蔡果解圍遁金亮悉衆瞰江詔成<lb/>
閔還師入援時汪樞使澈宣諭荆襄公告以閔得蔡有<lb/>
<pb n="KR4d0264_WYG_035-41b"/>
破竹之勢盍守便宜勿遣令閔乘虚下潁昌徑陳汝趨<lb/>
汴都敵内顧且驚釋此成業而聚屯相仗鮮克以濟不<lb/>
能用閔晝夜馳不頓舎後騎能屬者三之一而陳蔡新<lb/>
附諸城亦踵相接復為敵失江淮仕者大抵無固志紛<lb/>
紛遣其拏繫馬庭木以須公獨留家不遣誓與民俱死<lb/>
縣故多盜鐵冶營田碁布諸鄉亡命姦人出没其間所<lb/>
治即孫呉故宫自古江左重地也公念除盜上策莫如<lb/>
聯保甲疆陲有事唯素整者可不亂乃訪求河北陕右<lb/>
<pb n="KR4d0264_WYG_035-42a"/>
弓箭手保甲法及淮西劉綱保五要束計論甚其㑹有<lb/>
五民之令乃出其法行之五家為保二保為甲六甲為<lb/>
隊因地形便合為總不以鄉為限總首副總首領焉官<lb/>
族士族富族皆附保蠲其身俾其財共總之小用諸總<lb/>
必有射圃民暇則習無蚤暮之節盡禁蒱博獨許以擊<lb/>
刺馳射角五日更至廷閱其尤者勞賞之里閭皆以武<lb/>
力相高氣俗一變旗志總别為色槍杖皆中度候望干<lb/>
掫不幸死者予棺復家三歳諸鄉皆置樓盜發伐皷舉<lb/>
<pb n="KR4d0264_WYG_035-42b"/>
烽以相號召瞬息遍百里盜為衰止總首白事吏母得<lb/>
預追胥興發一以縣檄為驗環邑溝瀆不渫夏潦沒道<lb/>
在事者病之役大莫敢睥睨及保甲成天大雨公出坐<lb/>
通衢傳呼總隊具畚鍾賦丈尺三日而畢武昌自是無<lb/>
水患市多火公戒諸隊鈎繩梯缶各專其一暮夜倉卒<lb/>
隨用而索甚速且整火不能災縣治白鹿磯安樂口皆<lb/>
置戍復請於宣諭司得戰艦十甲三百羅落之守計定<lb/>
訖敵退人心不摇大軍之屯州縣客主不相能多為鬨<lb/>
<pb n="KR4d0264_WYG_035-43a"/>
暴公曲得其歡心以事至者必微見曲直而明假借之<lb/>
皆大喜且大服誓死以報内郡發粟輸邊縣當餫信陽<lb/>
公部以往先是諸將出師部勒無法或侵苦之道殣相<lb/>
望文吏董役者則又甚焉民見調輒與親戚為死訣公<lb/>
語父老曰子弟相從者吾受其無咎皆憮然陽應既發<lb/>
隊伍次舎悉放行軍親與役夫同苦樂病者挾醫䕶視始<lb/>
輕所劇負則皆弛之増劇則以馬若輿載之病者未至<lb/>
隊長母得即安號令齊壹道上擔肩相差如引繩無敢<lb/>
<pb n="KR4d0264_WYG_035-43b"/>
少蹉跌觀者相語曰此誰將軍部曲耶乃整肅如是既<lb/>
而知為武昌白丁相視歎息斯役也在行者千有八百<lb/>
役罷死者一人跌傷者一人其餘全歸還畀其父母妻<lb/>
子如初約當是時諸公爭知之舉辟交至公一無所就<lb/>
從吏部銓婺州司理㕘軍召對首言治體有本末願遴<lb/>
三公之選責以進人材張綱紀延端直之士與之講問<lb/>
學求治道乂論中都官員多職寡牧伯之任分為五六<lb/>
唯大軍勝戰將兵而下廢為𨽻役因道逺方民瘼甚悉<lb/>
<pb n="KR4d0264_WYG_035-44a"/>
王樞使炎前在鄂熟公治行及是新得政求助於公公<lb/>
語之曰上天資英特羣臣幸得遭時乃忽略根本而奔<lb/>
走軍旅之間盍以仁義綱紀為主至於用兵請俟十年<lb/>
之後改宣議郎知平江府常熟縣退待次具區滆上明<lb/>
年復召審察公固辭徘徊踰年乃就道至則除大理寺<lb/>
主簿是歳江湖大旱流民往往北渡江邊吏復奏淮北<lb/>
民多欵塞者虞丞相允文白遣公行淮西收以實邊公<lb/>
持節勞來耄稚滿車下為之表廢田相原隰復合肥三<lb/>
<pb n="KR4d0264_WYG_035-44b"/>
十六圩立二十有二莊於黄州故治東北以户頒屋以<lb/>
丁頒田二丁共一牛犂杷鋤鍬钁鎌具六丁加一錅刀<lb/>
每甲轆軸二水車一種子錢丁五千廩其家至食新罷<lb/>
凡為户六百八十有五分處合肥故黄適等而合肥贏<lb/>
故黄三户户授二室受田之丁合肥八百一十有五為<lb/>
田三萬七千八十有四畝故黄六百一十有四為田四<lb/>
萬四千四百五十有二畝㑹其錢若米之費財二萬緍<lb/>
六千石流民已為大姓有者仍𨽻其主户就撫之並邊<lb/>
<pb n="KR4d0264_WYG_035-45a"/>
歸正者振業之合三千八百餘户始公以乾道七年十<lb/>
二月至淮西反命以明年之夏計道里往來與察邊郡<lb/>
檢麥田覈鐵錢之屬専於田事者僅數月墾築冶鑄斲<lb/>
削皆受成於公賦役省而功堅度可支數十年位置向<lb/>
背經緯條達民生所須不外索而足淮人謂耳目所未<lb/>
覩公曰吾非為今日利也盖合肥之圩邊有警因以斷<lb/>
柵江保巢湖故黄實古邾城地直蔡衝諸莊益輯則西<lb/>
道有屏蔽其措意深逺矣光守宋端友自上招集北歸<lb/>
<pb n="KR4d0264_WYG_035-45b"/>
户一百十七公至固始驗新民止五户餘保塞數年端<lb/>
友混新舊戸為一籍以幸賞異時有以善馬涉淮者殺<lb/>
而要奪之公亟舉奏端友有挾人謂章且不下語聞上<lb/>
感悟屬廷尉治方窮竟端友以憂死習為媒者皆悚而<lb/>
虞丞相始不樂公矣故為多端縻公以緩其歸或迎說<lb/>
公見上盍少自絀母與當路者忤公曰上遣我視邊固<lb/>
欲得利害之實吾而自惜誰當為上言者卒極陳之且<lb/>
曰臣根本其敝不計而謾為而後外以鹵莽報不思而<lb/>
<pb n="KR4d0264_WYG_035-46a"/>
出令而後外以難行寢號為責實未免徇名則趣辦皆<lb/>
徇名之人志在大功反規小利則迎合皆規利之輩誕<lb/>
謾者敗而不誅䛕悦者察而不去左右為欺囊槖邇為<lb/>
援則逺堅大為間則小肆其薦退人物曽非誦言游揚<lb/>
中傷乃自不意齊威之霸不在阿即墨之斷而在毁譽<lb/>
者之刑臣觀近政非無阿即墨之斷奈何毁譽之人自<lb/>
若上欣然開納公復進曰外事無足道咎根不除抑臣<lb/>
深憂左右近侍隂擠正士而陽浮稱道陛下誠聖明倘<lb/>
<pb n="KR4d0264_WYG_035-46b"/>
因貌言萬一垂聴臣恐石顯王鳯鄭注之智中也又曰<lb/>
好名特為臣子學問之累人主為社稷計惟恐士不為<lb/>
名誠人人好名畏義何鄉不立上是之隆興以來經理<lb/>
兩淮受遣者且數十輩發御府金贈聴施置自便閲十<lb/>
年鮮有當上意者及公使事有緒恨得公晚進官二等<lb/>
除大理正側席遲其至顧問紬繹奏請論薦皆報可聞<lb/>
者意公且用矣居七日出守湖州入辭語益懇到上慰<lb/>
勉遣焉公既數摩切左右而湖多權貴人田宅事與相<lb/>
<pb n="KR4d0264_WYG_035-47a"/>
加尤數公平心問理如何不為變益害公合力撼搖上<lb/>
記其忠獨保持之始至書獄多入死訊其由則棄市者<lb/>
民間或竊祠之名傷神惡少遂輕相讐殺不顧公亟屏<lb/>
絶之死獄大減條境内淫祠次第除撤㑹去郡而輟土<lb/>
俗小民悍强甚者數十人為朋私為約無得輸主户租<lb/>
前為政者或從㬰之公嘆曰郡國幸無事而鼠輩頡頏<lb/>
已爾緩急之際將何若取其首惡黥竄逺方民始知有<lb/>
奴主良賤之分初陳亨伯割諸道留州錢輸大農號經<lb/>
<pb n="KR4d0264_WYG_035-47b"/>
制翁彦國復附以總制嗜進者競裒歛以應賞格已而<lb/>
遂定其多數為歳額州用日削而供億稍餼校軍興前<lb/>
五六倍吏骫法摘抉無遺算猶廩不能給至是户部令<lb/>
提㸃刑獄司以厯付埸務一錢已上皆分𨽻經總制如<lb/>
式諸郡被符摶手無策相顧莫敢先公獨言於朝曰自<lb/>
經總制立縣額州縣鑿空以取盈雖有奉法吏思寛弛<lb/>
而不得若復𨽻額外征掇其强半郡調度顧安所取殆<lb/>
復為他謬巧重取之民民何以勝户部鐫譙愈急公争<lb/>
<pb n="KR4d0264_WYG_035-48a"/>
之愈强臺諫亦交䟽助公遂收前令不布凡可以紓民<lb/>
力者知無不言如論和糴賈賤請更平直徙汰軍寛州<lb/>
添差𨽻郡者止今見貟後勿遣函封相繼多格於有司<lb/>
則以病謁祠朝廷惜之却其請至八九知不可奪改知<lb/>
常州未上以乾道九年七月戊申卒於家年四十官止<lb/>
奉議郎娶孫氏子澐補太學生公之没其友張淳治䘮<lb/>
程以古禮公配孫夫人能順聴不違里中觀法焉十二<lb/>
月壬申塟於永嘉縣吹臺鄉慈湖之原自周季絶學古<lb/>
<pb n="KR4d0264_WYG_035-48b"/>
先制作之原晦而不章若董仲舒名田諸葛亮治軍王<lb/>
通河汾之講論雖有牾有逢有支有别千有餘年端倪<lb/>
盖時一見也國朝周敦頤氏程顥氏程頤氏張載氏相<lb/>
道與發揮之於是本原精粗統紀大備門人髙第既盡<lb/>
晚出者或騖於空無不足以涉事耦變識者憂之公之<lb/>
學既有所授博鑑精思幾二十年百氏羣籍山經地志<lb/>
斷章缺簡研索不遺過故墟廢隴步移日以驗其蹟參<lb/>
繹融液左右逢原凡疆里卒乘封國行河乆逺難分明<lb/>
<pb n="KR4d0264_WYG_035-49a"/>
者聴其講畫枝葉扶踈縷貫脉連於經無不合於事無<lb/>
不可行涖官隨廣狹黙寓之於簿書期㑹之間其僚或<lb/>
聯曹經時而不知公為儒者也平生所際文武細麤不<lb/>
同未嘗為町畦崕岸而去就從違之際守義不可奪言<lb/>
兵變化若神而在朝每以不可輕試為主驟見疎快軒<lb/>
豁潛察之自律度嚴飭雖倥偬札翰正楷無一惰筆少<lb/>
年豪舉既知學銷落不留省其私泊如也公為人平實<lb/>
質確本於簡易行於敬恕而豎志强立又足以充踐之<lb/>
<pb n="KR4d0264_WYG_035-49b"/>
善類方倚屬公而公則死矣詩書春秋中庸大學論語<lb/>
皆有訓義他所論著若九州圖志通鑑約説之屬藁方<lb/>
立而未䆒也歳在壬午先君子守黄公夾江為令歸以<lb/>
公所為語祖謙固巳矍然自失後十載乃識公於朝一<lb/>
見莫逆如故交其塟也張淳既誌其壙澐復請詩以揭之<lb/>
䘮不能文今既免䘮不死矣其可不為公一言乎詞曰<lb/>
隊緒茫茫獨求諸野有條有源晝夜不捨繄道之窮匪<lb/>
其尚口不耀其章而躬自厚出孚于長于長于君將一<lb/>
<pb n="KR4d0264_WYG_035-50a"/>
施之乃沒元身故呉之蹟故邾之遺既堙既平其尚有<lb/>
稽<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0264_WYG_035-50b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　浪語集巻三十五<lb/>
</p>
<p>
</p>
  </div>
</body>
</text>
</TEI>
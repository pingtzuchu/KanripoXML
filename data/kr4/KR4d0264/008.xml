<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>浪語集卷八</head> <lb/>
    <p>
<pb n="KR4d0264_WYG_008-1a"/>
欽定四庫全書<lb/>
　浪語集卷八<lb/>
　　　　　　　　　　　　宋　薛季宣　撰<lb/>
　詩<lb/>
　　至樊口三首<lb/>
一霎重為退谷遊扁舟一葉浪如舟人生百嵗渾如許<lb/>
借問都來幾白頭<lb/>
小囘中入大囘中激水那堪括面風退谷未煙聱叟笑<lb/>
<pb n="KR4d0264_WYG_008-1b"/>
釣臺寧是不英雄<lb/>
長安當日碎樊山聞說孫郎鑿峴還舴艋架虛掀舞甚<lb/>
可堪破舶問前灣<lb/>
　　宿大城寺<hi>寺乃郡王故宫</hi>
斷煙疎竹鎖樓臺鄀子如今安在哉明滅故城無限意<lb/>
紫薇花傍夕陽開<lb/>
新蟬無數咽新秋無國伊誰伴我愁夜靜月明風動竹<lb/>
也疑離殿過歌喉<lb/>
<pb n="KR4d0264_WYG_008-2a"/>
　　春草曲<lb/>
　　　二月二日未旦夢遊遇潦旋返見羣女魚貫舞<lb/>
　　　入大第行歌春草之曲其聲宛轉清暢不類今<lb/>
　　　之樂府寤而追記其詩<lb/>
霰雪枝頭寒已老平蕪一夜鋪春草江梅著子怯東風<lb/>
花落滿庭渾不掃<lb/>
　　樊山春望<lb/>
東鄂城東安樂宫李花練絢玉玲瓏畫圖長喜平蕪綠<lb/>
<pb n="KR4d0264_WYG_008-2b"/>
不覺身歸罨畫中<lb/>
　　追和澹泊樓先祖詩韻<lb/>
　　　花木蕭疎一逕深門前綠栁更森森旁人錯比<lb/>
　　　陶潜宅澹泊仍無愛酒心<hi>原韻</hi>
種栁栽花意已深曽樓岳立千丈森可須輪奐翬飛翼<lb/>
㑹見逍遙天地心<lb/>
　　赴調<lb/>
三年蹤跡走泥塗走遍泥塗一事無今日又行當日路<lb/>
<pb n="KR4d0264_WYG_008-3a"/>
旁人為我一揶揄<lb/>
　　王征引<lb/>
盆傾暑雨兩襄陵三插苗心悉□生一草不遺禾黍地<lb/>
若為芻秣事王征<lb/>
　　喜聞<lb/>
苦恨碔砆多亂玉幾能沙礫盡披金虞庠舊意無多子<lb/>
也有蕭韶拊搏音<lb/>
　　帳宿幡竿嶺<lb/>
<pb n="KR4d0264_WYG_008-3b"/>
長笑飛芻饋六軍也敺疲瘁逐征塵楸林卓帳秋風夜<lb/>
山鳥驚啁可笑人<lb/>
　　黄陂縣懷古<lb/>
尼丘非復貳先生逐利滔滔盡舌耕還憶蔡侯當日事<lb/>
郢州知隔幾年程<lb/>
　　記夢<lb/>
　　　二月八夜夢侍東坡先生論靖康後事走謂宗<lb/>
　　　澤不死朝廷少假事權究其施為國家決不至<lb/>
<pb n="KR4d0264_WYG_008-4a"/>
　　　是先生未荅坐中或相詰難先生曰是所謂弸<lb/>
　　　抨然者走問其說先生曰有詩人與樂工言樂<lb/>
　　　詩人取琴鼓之其聲咿嚶然樂工之琴弸抨然<lb/>
　　　也遂寤不詳何謂作詩記之<lb/>
通夢周公不我欺咿嚶無若太音希誰人伎子知誰在<lb/>
一枕鄰雞曙已暉<lb/>
　　病興即事<lb/>
東風細細筀牙綠畏日曛曛天晝清萬緒不舉坐兀兀<lb/>
<pb n="KR4d0264_WYG_008-4b"/>
林端鶗鴃兩三聲<lb/>
　　無題<lb/>
朦朧夜色暗浮雲咫尺氛埃怯戰塵深夜鳴榔到庭户<lb/>
江湖知有釣魚人<lb/>
　　魏勃<lb/>
異姓侯王約重陳誰知興復自陪臣滕公剛笑輕齊尉<lb/>
大勇直須庸妄人<lb/>
怒激三軍豈足言漢庭股戰始能賢齊卿不及公侯貴<lb/>
<pb n="KR4d0264_WYG_008-5a"/>
擎跪偷生雄雉前<lb/>
　　書温公集後<lb/>
不用須藏用即行未分丘壑與朝廷聲名怪得生來盛<lb/>
非但潜心醉六經<lb/>
　　讀舒王日錄<lb/>
立志嘐嘐必致君四方觀聴一時新周家道備驪戎變<lb/>
流俗元來不悞人<lb/>
　　讀鬼谷子<lb/>
<pb n="KR4d0264_WYG_008-5b"/>
捭闔乾坤若有神崎嶇長短困儀秦無聲無臭文王道<lb/>
應是先生浪鼓脣<lb/>
　　新嵗病起<lb/>
牆外梅花渾欲飛縈人無奈栁依依窮愁三識新年面<lb/>
猶喜常陪乳燕歸<lb/>
　　桔橰<lb/>
怪得朝來俯仰頻王明用汲有深仁無為抱甕先生笑<lb/>
機械揶揄已玩人<lb/>
<pb n="KR4d0264_WYG_008-6a"/>
　　聞鳩<lb/>
桃李無情花自妍竹根行復破苔痕新婦抱兒未歸去<lb/>
愧死鵓姑啼滿園<lb/>
　　長湖以南李花彌滿山谷誠臺望之皥如也<lb/>
層氷峨峨春不融璧月皎皎夜常滿明河入望浩無津<lb/>
欲往從之人甚逺<lb/>
　　酴醿花謝有感<lb/>
當初曽醉浣花春席地棠梨當錦茵今日酴醿飄似雪<lb/>
<pb n="KR4d0264_WYG_008-6b"/>
閒忙不比舊時人<lb/>
　　巴口感事<lb/>
曙煙帶栁日希微一簇魚蝦市井遲莫訝上官深致志<lb/>
雲龍曽說鎖牙旗<lb/>
　　十四日從諸同官登西山郊壇岡次孟監務韻<lb/>
催人暖律葭飛灰高㑹蓮燈懶重陪閒到蘇仙舊遊處<lb/>
熙熙不秪登春臺<lb/>
菩薩巖泉湛佛乘澄泓無復現天燈强歌下里酬春雪<lb/>
<pb n="KR4d0264_WYG_008-7a"/>
便好為文弔剡藤<lb/>
清遊無是亦無非陡絶圓壇一强躋赤壁望中公瑾在<lb/>
戰塵何日靜征鼙<lb/>
人間萬事盡浮埃顧影窮遊莫倦陪呉王百世不復在<lb/>
只有九仞郊天臺<lb/>
交神有道非闗我元夜虛張太乙燈擬學昌黎慟西華<lb/>
扳援石磴多藟藤<lb/>
不論人間是與非崇丘礧嵬尚慵躋登臨自有無窮意<lb/>
<pb n="KR4d0264_WYG_008-7b"/>
安得閒愁滚地鼙<lb/>
　　讀史記<lb/>
公旦征淮難疐尾仲尼去魯速吹毛聖賢出處平生事<lb/>
間不容針却中膏<lb/>
　　黄霸<lb/>
稱職闗東漢吏良作公名損浩難量試看鶡雀為神雀<lb/>
無是飛蝗食鳳皇<lb/>
　　假日<lb/>
<pb n="KR4d0264_WYG_008-8a"/>
絁被蒙頭貪睡足莎庭卧鼔喏衙遲賔僚莫訝吾慵甚<lb/>
忙裏偷閒亦暫時<lb/>
　　將歸<lb/>
閱世光陰雲掣電忘形蹤跡浪浮萍翩然行逐西風去<lb/>
聊復人間得此生<lb/>
　　戲寄清虛先生<lb/>
鼾睡懶醒先處士囘光坐照老賔州<hi>陳摶王鞏皆有清虛之號</hi>西來<lb/>
大笑朝天子一宿不為桑下留<lb/>
<pb n="KR4d0264_WYG_008-8b"/>
　　聞前月時事君舉象先皆與南宫之選是日讀易<lb/>
　　　詩春秋作四首<lb/>
一陽萌動黄宫下正是寒威合減時閉戸先生莫惆悵<lb/>
雷行龍躍定前期<lb/>
我行永久亦何傷僕馬痡瘏不是忙田卒汙萊皇甫去<lb/>
憗遺將若守吾王<lb/>
憂河之濁欲清之每笑周人切見幾麟史究觀王室亂<lb/>
異情元不是公非<lb/>
<pb n="KR4d0264_WYG_008-9a"/>
我不知人人知我體交無味亦何為朝陽鳴鳳翔千仞<lb/>
却是梧桐寔未離<lb/>
　　州圖次元修韻三首<lb/>
導水要窮神禹迹驅山每恨始皇移晉家安石非無事<lb/>
高鎮伸頭看著棊<lb/>
瞿𥅆盡道色非色愚聖共知東是東一紙畫圖都掌大<lb/>
誰言遮壁意無窮<lb/>
箋書莫笑蟲魚注善學須通天地心到盡粤南并薊北<lb/>
<pb n="KR4d0264_WYG_008-9b"/>
始知前古是來今<lb/>
　　書敬仲兄枕屏<lb/>
野趣知兄愛泉石風屏少試秋毫力纎煤㸃染出雲天<lb/>
萬里江山安枕席<lb/>
　　歸計二首<lb/>
浮雲何處是生涯念絶營營即是家洗脚渡頭歸去也<lb/>
漢津無用逐靈槎<lb/>
置錐無地也無錐幸可歸來特地疑船子月輪貧未破<lb/>
<pb n="KR4d0264_WYG_008-10a"/>
羅浮焉用石頭為<lb/>
　　青田同七五兄作四首<lb/>
為聞雙鶴訪青田便有孤雲竟目前灘水自鳴山自綠<lb/>
短蓬斜拄得酣眠<lb/>
烏雲送雨過前山白鳥將雛向逺灣獨立溪亭無箇事<lb/>
湍流瀧石鎮潺潺<lb/>
浩歌欵乃客銷䰟一抹煙林瞑逺村花為忘憂人一笑<lb/>
不知風雨作黄昏<lb/>
<pb n="KR4d0264_WYG_008-10b"/>
谿翁夜傍清溪立千尺絲綸一紅粒天空月白不見人<lb/>
無聲露滴蘋蓑濕<lb/>
　　追和寶山晝睡<lb/>
浮生化國總輕塵已自忘真那得真無物從教儘空洞<lb/>
可須容著許多人<lb/>
　　戲作贈别效東坡體次其韻<lb/>
茹菜羮時嘗苦憶摴蒱無路塞行期難逄莫恨絲長斷<lb/>
金鎖開緘自有時<lb/>
<pb n="KR4d0264_WYG_008-11a"/>
　　雨中鶴唳<lb/>
十萬虛屯野次兵不逢苻詔夀陽城愁雲慘淡雨來急<lb/>
鳴鶴一聲天未晴<lb/>
　　啄木<lb/>
蝎噆區區切考求飢腸一飽又何尤要能去蠧無遺種<lb/>
寥落空林死便休<lb/>
　　鸎<lb/>
綿蠻巧語慶清春金線低垂栁色新定自知時厭流蕩<lb/>
<pb n="KR4d0264_WYG_008-11b"/>
歸來空谷混泥塵<lb/>
　　讀鬼詩擬作二首<lb/>
坐對悲風嘯晚山征鴻不記幾囘還青銅蝕破菱花面<lb/>
慵掠烏雲綰髻鬟<lb/>
王樂紛華苦未真至遊無眹亦無身細看浮世多塵坌<lb/>
如我得歸能幾人<lb/>
　　李斯<lb/>
獵盡山東六暴强修明律令起秦皇還思稅駕知無地<lb/>
<pb n="KR4d0264_WYG_008-12a"/>
逐兔應當爾許忙<lb/>
詩書灰燼便秦文便得秦王却誤身斯具五刑秦再世<lb/>
六經還有表章人<lb/>
剛從荀卿學帝王為羞貧賤速危亡威嚴無復人居上<lb/>
自處應慙厠䑕方<lb/>
　　燕太子<lb/>
意氣寧知錯感人姬丹袐計謾危親亡燕拜送於期首<lb/>
政使荆卿趣帝秦<lb/>
<pb n="KR4d0264_WYG_008-12b"/>
　　雨後憶龍翔寺<lb/>
二峯髙峙夾禪扄長路潮音逐磬聲老僧睡起絶無事<lb/>
不管波濤四面生<lb/>
窣堵東西岋兩峰王宫今日𣑽王宫潮船八面來勍敵<lb/>
都入禪師燕坐中<lb/>
　　秋意<lb/>
月娥素魄溢嬋娟金吹凄凉冷淡天野水暝煙楓葉暮<lb/>
黄花紅蓼獨嫣然<lb/>
<pb n="KR4d0264_WYG_008-13a"/>
　　聞蟬<lb/>
自闢筠鄉五畝陰蟬聲無處不相尋炎天喚起秋蕭索<lb/>
便擬乘風遶鄧林<lb/>
新蟬無數咽琅玕引惹涼生六月寒已自東山譽髙潔<lb/>
未須丹翅擬笙鸞<lb/>
　　村居秋暮<lb/>
風囘偃水縠紋平林末它山筆架横場圃未閒黄葉下<lb/>
鵓鳩啼雨忽啼晴<lb/>
<pb n="KR4d0264_WYG_008-13b"/>
　　睡香<lb/>
君子清心省過祖師噩夢尋香莫問兩重公案且須一<lb/>
曲霓裳<lb/>
　　摴蒱<lb/>
一局閒尋五木經橛□盧白意冥冥未能後擲如前擲<lb/>
將奈長亭又短亭<lb/>
　　公叔次開窓詩漫荅<lb/>
不同夷甫坐談空爛醉鳬鷖滅没中聞說詩豪君是否<lb/>
<pb n="KR4d0264_WYG_008-14a"/>
好磨長劒倚崆峒<lb/>
　　幽蘭次十八兄韻六言四首<lb/>
宛在一人空谷居然九畹深林襟袖不盈披拂車轍無<lb/>
蹤可尋<lb/>
有美中郎芝砌言采淵明菊叢㑹取箇中香氣蕭然林<lb/>
下家風<lb/>
舞奏八風薌澤頌聲焱氏遺音允矣不夷不惠悠哉非<lb/>
古非今<lb/>
<pb n="KR4d0264_WYG_008-14b"/>
超出世間凡品叵聞鼻觀餘香春入有花不艶院小無<lb/>
人自芳<lb/>
　<lb/>
　<lb/>
　<lb/>
　<lb/>
　<lb/>
　浪語集巻八<lb/>
</p>
<p>
</p>
  </div>
</body>
</text>
</TEI>
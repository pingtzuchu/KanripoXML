<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>浪語集巻二</head> <lb/>
    <p>
<pb n="KR4d0264_WYG_002-1a"/>
欽定四庫全書<lb/>
　浪語集巻二<lb/>
　　　　　　　　　　　　宋　薛季宣　撰<lb/>
　賦<lb/>
　　呉墟賦<lb/>
命僕兮巾車駕言出兮東隅指圮堞而掲汨濠兮訪吳<lb/>
孫氏之故墟䝉茸煙草兮宻羅城郭黍離離兮秀於塹<lb/>
澤蒼龍東而西白虬兮屹然象魏髙復下兮荆棘塞其<lb/>
<pb n="KR4d0264_WYG_002-1b"/>
堂陛陛㦸九重兮列苞稂與蓬艾左宗廟而右社稷兮<lb/>
惽不知其何在井不改而能遷兮榛蕪既穢紛萬室之<lb/>
鱗鱗兮瓦礫碻磝而布地晝逰麋鹿兮想黎庶之紜紜<lb/>
朝與夕而朝夕兮狼虎為之具臣人既去而城存兮念<lb/>
之何巳意忽荒兮徜徉徙倚睠齊侯之逰豫兮至於亡<lb/>
郭殞穫舊聞兮羌善善而惡惡惡不去善無庸而猶滅<lb/>
兮矧將反是荘蹻為㢘兮伯夷為穢黄女充宫兮南威<lb/>
見棄犬為狼兮豕為虎豹貅剛摯而怯名兮謂之首鼠<lb/>
<pb n="KR4d0264_WYG_002-2a"/>
刑無辜而親有罪兮衣裳反其上下朅如洛之車蓋兮<lb/>
伊其自取懐太帝之英雄兮爰經始於是都樊山以為<lb/>
西障兮三面汲於江湖掄材用而建邑屋兮信微罔棄<lb/>
大者棟梁兮扊扅取之至細柱楣榱桷之適當其用兮<lb/>
木札竹頭以不廢輪奐成此室居兮且以傳之萬世艨<lb/>
艟焚於赤壁兮北何威於大魏竪豹尾而安一怒兮時<lb/>
非時余有俟迭曹馬之泯紛兮蹇代興而一替嗟厥志<lb/>
之已忘兮民膏脂之是嗜謳吟作兮思金陵而引睇誓<lb/>
<pb n="KR4d0264_WYG_002-2b"/>
不此居而活兮寧歸以死此魚飡兮不如彼之飲水人<lb/>
已去兮君不知水龍來兮斯已矣余此逰兮窮逺目下<lb/>
不見人兮上不見屋虎之跡兮衡従聚落蛇逰故宫兮<lb/>
獸馳大麓寄余意兮四達之衢不知淚之盈襟兮俄失<lb/>
聲而以哭亂曰金城湯池草莽莽兮巷無主兮屋傾頽<lb/>
疇告語兮興廢乗除寧有所兮寒與暑兮迭王日而月<lb/>
兮一來一往又安知他日之宫牆不變今之草莽也<lb/>
　　鄂墟賦<lb/>
<pb n="KR4d0264_WYG_002-3a"/>
按籍披圖乃窺鄂墟有邑無民荒城已蕪鄂渚繚乎其<lb/>
前樊山峙於其北有峰有巒有陂有澤林麓蒼蒼環流<lb/>
漾碧萬頃漣漪際天一色吏指圖而告曰此三代之建<lb/>
邦也在楚熊渠始大宗周寖微哉拓東境窮兵極兹乃<lb/>
命子紅王而有之已而知其非是紅歸國廢爰始邑焉<lb/>
吳遷以替是為周晚之荆蠻專封之舊地也走蹙然而<lb/>
應之曰是則然矣而非爾之所及感昔傷懐凄然以泣<lb/>
曰蠻宗以大非熊渠之罪也夫天王至貴徳統萬類猶<lb/>
<pb n="KR4d0264_WYG_002-3b"/>
之在人足元孔異使周王能保文武之基緒不失周公<lb/>
之典制外睦諸侯下安萬彚禮樂征伐惟王是出后稷<lb/>
之功有隆不替蠢爾荆蠻胡寧以害伊其自絶何傷日<lb/>
月不見崇侯俄然已滅自彼成康既亡昭繆志荒京邑<lb/>
昏昏儀於四方廢法專征諸侯是常楚越徐吳於焉僣<lb/>
王則夫荒服之侵凌為天王之政龎也熊渠何罪哉封<lb/>
紅於鄂此其大絫廢紅而復豈無遷善意邪而王不是<lb/>
改也乃有驪戎犯順鼎彛屢震楚及郊畿重輕是問則<lb/>
<pb n="KR4d0264_WYG_002-4a"/>
斯僣竊之狂圖非當時之大璺也且夫百姓何知觀徳<lb/>
攸歸楚之盛強惟能撫之彼社稷宗廟尚為禾黍夫何<lb/>
鄂侯之覆哉若夫都之故城哲夫是成版築經營再千<lb/>
爾齡而猶巍峩弗傾今之為城者反是豈夫人之或異<lb/>
版㰱靡不施工程靡不至在旦落成而夕頽委地觀夫<lb/>
僣竊之荆蠻又匪予今之所喟也走嘗觀中都古先王<lb/>
規橅而今已亡猶存此墟走不知人力斯至邪將皇天<lb/>
之意夫<lb/>
<pb n="KR4d0264_WYG_002-4b"/>
　　坊情賦<lb/>
彼美人兮婉且都容閑閑兮艶春華髮堆雲兮鬢蟬翼<lb/>
瑳皓頸兮凝酥瞬目兮秋波步弓兮飛鳬束素珮兮瓊<lb/>
琚冠集翠兮芙蕖獨立兮牆隈顧景兮徘徊笄丹葩兮<lb/>
栁緑寄芳情兮青梅睠予兮脈脈欲往兮還來矚星眸<lb/>
兮愁予懼一逝兮長乖按轡兮求漿縶馬兮垂楊蹇命<lb/>
坐兮少須跪酌我兮金觴欲言兮無語斂羞蛾兮映朱<lb/>
戸剛撩鬢兮為我容罥游絲兮若無主啟貝齒兮流香<lb/>
<pb n="KR4d0264_WYG_002-5a"/>
與我期兮溱之陽驅輜車兮颭颭情依依兮慿簾稅駕<lb/>
兮同行攜春笋兮摻摻汎漣漪兮清波航木蘭兮素舸<lb/>
驚起兮䨇鵷共飲兮新荷㺯修景兮澄瀾皷桂檝兮長<lb/>
歌歌春日之艶陽兮景浩蕩而舒長栁裊娜其㽔垂兮<lb/>
百卉開而芬芳燕呢喃以並語兮梭對擲其鸝黄嗟物<lb/>
之各有偶兮怨隻鳯之無凰泯予心之閔黙兮見良人<lb/>
以徊徨羹肥羜之羞珍兮可一臠之能嘗載賡曰春景<lb/>
兮熙煕春日兮遲遲願交頸兮同逰羨比翼兮于飛悵<lb/>
<pb n="KR4d0264_WYG_002-5b"/>
形迹之礙夫人兮内也誰欺羌屋漏之足愧兮逝將往<lb/>
而猶疑歌竟兮沈吟迭倡兮嘉音遏行雲兮清徹皷朱<lb/>
絲兮鳴琴思招搖兮不持花微吐兮芳心倚蘭玉兮明<lb/>
珠欵暉映兮坐隅囏自啟兮櫻唇聊搔首兮躊躇逝相<lb/>
親兮莫可正良心兮回我復大禮兮自持倐長揖兮分<lb/>
飛惋悵望兮阻山岳逺相思兮雲霓亂曰色天下之通<lb/>
好兮心放其收禮正已以參天兮莫見乎幽眎十年猶<lb/>
臭兮薫揉於蕕彼鮑魚之肆兮君子曽是之逰紫奪朱<lb/>
<pb n="KR4d0264_WYG_002-6a"/>
兮改色珠有纇兮焉修寧有負於家人兮予心不歉顧<lb/>
不易於去水兮言反其流慨禮教之可樂兮聊卒嵗以<lb/>
優游粲秀色而好不吾移兮夫復何求<lb/>
　　自釋賦<lb/>
太嵗貞於執徐兮涂月季惟方癸農事畢余揆其成兮<lb/>
秕亢陽與襄水飛符命之坌紛兮郡府號余曰有勑緡<lb/>
泉貨惟四千兮五千秔其以糴越土性而謂余求兮郡<lb/>
命違其曷可蚤夜民之飼糠籺兮又掇攘之有叵方千<lb/>
<pb n="KR4d0264_WYG_002-6b"/>
里而為畿甸兮茅莩居其百九人景希兮欲多求之孰<lb/>
有蓀㩁右而左陂兮復前堤而後堰萬斛舟兮望悠揚<lb/>
而罔見苞苴昌兮根微蠧以弗充君門狗之吠狺狺兮<lb/>
圓月曀於雲霧足余進而趦趄兮矢囁嚅之靡入思徜<lb/>
徉而歸印綬兮啜哀傷而雨泣謂何求之喧泯渾兮知<lb/>
此憂云實鮮余中切而深慮兮羌謂之為逺亶憂民於<lb/>
以為國兮胡國憂為毋害敢稱民而自佚兮以求其安<lb/>
泰僥天命之畢罷休兮余心之有得聊遲留兮敶詞而<lb/>
<pb n="KR4d0264_WYG_002-7a"/>
自釋<lb/>
　　金龜賦<lb/>
　　　金龜𤓰蠧也似龜而小首足介尾咸具色若中<lb/>
　　　金焉惟其冒乎外者輕明若雲母有翅附甲而<lb/>
　　　生巨領䨇髯腹下多足與龜為異弗察乎邇無<lb/>
　　　見也名無能得於古世以形象目之慨其似是<lb/>
　　　而非可為童兒戯翫實無所可用其於靈夀何<lb/>
　　　有多竒異而飛不及逺難矣哉因感而賦<lb/>
<pb n="KR4d0264_WYG_002-7b"/>
春氣靄其融和兮東風習習以生庶卉資以茁萌兮屯<lb/>
然而成厥形寂書堂其蕭寥兮聊縱步以抒情行𤓰田<lb/>
而徜徉兮瞥玉靈之異常蹇至微而賤軀兮遵柔柯而<lb/>
微行體渾金之萃美兮色燿日而舒光巨首顒顒兮神<lb/>
屋巋然以隆足孔舒兮甲隤如以豐員上兮天穹爪旁<lb/>
出兮四方背負盤兮峻邱山之昻藏昭以晣兮列宿嘒<lb/>
其同明吁嗟庶物百其形兮同類殊情不可命兮龜生<lb/>
千年巢夫蓮兮萬嵗木居縁而升兮五色備具為可稱<lb/>
<pb n="KR4d0264_WYG_002-8a"/>
兮曠古不聞逰蔓籐兮託質精錬為見情兮疑神物兮<lb/>
出倫類去泥塗兮將自異豈長年兮於此焉極非仙靈<lb/>
兮兹焉嬉戱情恍漭兮無主立躊躇兮不語龜蹣跚兮<lb/>
如顧倐飜然兮飛去驚予心兮駭目歎瑰竒夫龜者神悠<lb/>
揚兮未安俄翩<graphic n="KR1473" url="https://raw.githubusercontent.com/kanripo/KR-Gaiji/master/images/KR1473.png" mimeType="image/png"/>兮來下睨而視之若是而非觸而止<lb/>
之屈信則微予始怪兮載疑反覆之而究兮知豸之象<lb/>
之喙有髭兮磔竪下紛如兮多足雲母薄如翥之覆也<lb/>
靈龜隠如文之著也尾足成形彩之傅也不可覷也矧<lb/>
<pb n="KR4d0264_WYG_002-8b"/>
可度也伊飛蠱之微麽亶資氣而含靈感𤓰滋而賦性<lb/>
腐草出而同螢等蟪蛄之脆弱知何秋之嘗更瑣厥躬<lb/>
之譾薄兮稟非常之妙形神有愧於知來兮夀奚極夫<lb/>
千齡惜形似而蔑有兮亦猥當其美名觀無徳其茫若<lb/>
兮甲疑乎真曖八卦之無象兮千里曷其如繩氣靡服<lb/>
兮芘𤓰葉之靈蓍潜豈伏兮蠧以濟其調飢蠢而蠕兮<lb/>
何識何知内匪明兮莫决乎疑曽可責兮知彰知微泯<lb/>
同形而非類兮性天邈如羌僣竊其虚名兮誰與卜無<lb/>
<pb n="KR4d0264_WYG_002-9a"/>
庸兮藏廟堂宜終年兮於野何親人而詭以求全兮儼<lb/>
如亡兮愚予徳兮安取難兮而後嗟彼服之不稱兮適<lb/>
以焚身將兒曹之爾愛兮斃焉無所亂曰偽亂真兮道<lb/>
之賊若胡為兮象之惑内不靈兮死其文受兹服兮其<lb/>
何獲感微蟲兮作賦庶永監兮夙夜凡百君子念兹無<lb/>
射<lb/>
　　信烏賦<lb/>
　　　南人喜鵲而惡烏北人喜烏而惡鵲好惡之不<lb/>
<pb n="KR4d0264_WYG_002-9b"/>
　　　同有若是故南北更相笑而無有訂焉走實南<lb/>
　　　人以北人好惡為正作信烏賦以辨或庶幾乎<lb/>
　　　不黨也其辭曰<lb/>
有不有翁言與世違行與衆忤動作云為惟背時是主<lb/>
恒笑傲乎江湖經乎罔直之野爰有雅烏上主人之屋<lb/>
者主人瞠若而唾之曰吉吉利利善人其逢惡人余避<lb/>
次有乾鵲噪於其庭主人持飯一盂一甌羮嘻嘻喣喣<lb/>
呪祝前行奠諸地而飼之曰而以喜來將無後時於余<lb/>
<pb n="KR4d0264_WYG_002-10a"/>
婦子等之接之不有翁錯而顧躍而驚進揖主人請問<lb/>
其情主人曰夫子不是聞乎夫鳥烏之性人災其幸來<lb/>
集嘂呼蓋非吉徴須刻不踰厥有非常之應鵲也無然<lb/>
休祥喜傳惟吉惟慶羌來告言應乎弗應行人至惟古<lb/>
説焉夫子曽不是聞乎不有翁啞然笑曰異乎吾所聞<lb/>
君子為善不求福去惡以逺禍福之至也固當然其得<lb/>
禍也非此過於此而無乎戚戚何喜鵲而於烏乎遷怒<lb/>
就子之説言之則鵲是而烏非福禍之來固自巳曽何<lb/>
<pb n="KR4d0264_WYG_002-10b"/>
咎於無知然以災懼我者忠臣之事陳嘉瑞者諛人之<lb/>
辭懼災過可得而改吉慶之在我者去我將安之不告<lb/>
於余固毋損告何貴於先時又况是非無可必夫何一<lb/>
喜而一悲主人邈然不説曰然則夫子喜烏而惡鵲與<lb/>
此北人之常也風土有不同好惡隨以異物不齊者物<lb/>
之情若之何槩之一致不有翁曰否否物情有是知之<lb/>
為貴子自非知我者雖吾言無不既君子惟是之従何<lb/>
容心之有貳北人之好惡爾雖聖人猶無得而弃余小<lb/>
<pb n="KR4d0264_WYG_002-11a"/>
人也於何敢廢主人曰烏亦有異於禽乎何夫子愛之<lb/>
之深耶鵲微可尚足契君子之心邪將鵲聲鄭衞烏為<lb/>
正始之音耶不有翁曰否否子無多言試靜聴吾為若<lb/>
言烏之為烏格而邪説反之正夫烏之為鳥也體旻天<lb/>
之正色稟陽精之至徳縣象乎日中而光被乎四表烏<lb/>
呼之聲有取於聖人而垂世立則禽之性愚可禽取諸<lb/>
爰名曰禽烏乎則殊察夫人之色異舉喑嗚而疾去罻<lb/>
羅謾張於郊藪續長詎發於庭除何施何設㠯保其軀<lb/>
<pb n="KR4d0264_WYG_002-11b"/>
其知如斯為善惟樂太守賢則巢於聽事荆蠻遯則上<lb/>
其軍幕假神靈則飛而接丸應循吏則肉焉下攫至若<lb/>
人之急難父兄遐弃良平無所施其知儀秦無所張其<lb/>
喙於以夜啼所以釋臨川之懼於以白頭所以出燕丹<lb/>
之質在人則難烏行以易又若昭宗西犇唐鹿東走梁<lb/>
王興遷鼎之旅冢宰發謳吟之口相也則然於烏何有<lb/>
扈従乗輿以巡岐守朝夕名聞於漢府成此隨鑾之操<lb/>
守<hi>唐有隨駕烏昭宗西幸日亦従</hi>凡此數端烏之偉節瑣瑣細微無煩<lb/>
<pb n="KR4d0264_WYG_002-12a"/>
競列粤有大致加大焉請更為吾子詳説烏性惟仁生<lb/>
知愛親念鞠育之施大反本誓以終身無論寒暑反哺<lb/>
劬勤永錫爾類不於其身棲冠見曽子之孝塊銜成李<lb/>
母之墳傷口以皷聞逺邇舒翼以助哀昔人將以愧不<lb/>
良之子參乎用匹於先民夫烏反哺歸飛性天常也辟<lb/>
色知幾知識長也出類親仁物之良也解難從君禽之<lb/>
祥也烏之有是四徳也而將之以見事之明執徳之剛<lb/>
子不是貴而區區較鵲於利害之場哉夫鵲雖有辟嵗<lb/>
<pb n="KR4d0264_WYG_002-12b"/>
知風之技而患不免於奪巢探卵又足與烏方駕而比<lb/>
量哉於是主人豁然若悟軒然而步嚥津徹食還其故<lb/>
處<lb/>
　　鳶賦<lb/>
嗟萬彚之叢夥慶稟天而自性或同類而殊時亦異情<lb/>
而一命惟孤鳶之挺質兼鷹隼之神俊凜凌烈之宏厲<lb/>
飈飛揚以時奮真鷙鳥之英標而摶扶之匪迅者也豈<lb/>
皇蒼之好徳毒鵰鶚之靡仁損威稜於搏擊餘毛羽之<lb/>
<pb n="KR4d0264_WYG_002-13a"/>
形存忍癡腸之屢空曠爪吻其徒云彼燕雀之何知唧<lb/>
啁喧乎大厦怛拳如之文鷂蹇桀然為何者鶻孔微而<lb/>
云讋顧匪甘乎乃下相彼翎之文著觀眄瞿其矍落六<lb/>
翮翽其招搖上且慿於無莫何嗜樂之卑汚食孔甘於<lb/>
腐璞舍血飲而毛茹牲體陳而肉攫睢盱漫其何以耿<lb/>
含靈之是度兹有以得侮於羣雛而為禽之彼薄也走<lb/>
觀物之資性𣺌百生之誠一彼目狼以兢戰䝉虎皮而<lb/>
羊質舞獅人之為誑陣象轟其駭逸匪葉公之知畫覩<lb/>
<pb n="KR4d0264_WYG_002-13b"/>
降龍而心失曽不如小鳥之知不視形而忘實也慨髙<lb/>
飛之軒翥逺翺翔於寥廓振衣裳其楚楚爽精神之卓<lb/>
犖毋為是鳶識而鷹章近取輕於烏鵲<lb/>
　　蛆賦<lb/>
有腯而腴有滑其軀不翅而飛不足而趨甘帶而安於<lb/>
汙穢肉食兮肥蝡膚客為余言是曰蝍蛆蝍蛆之形蠢<lb/>
蠢㝠㝠無鼻之馨無目之明孰沸於湯孰爛為羮繄庖<lb/>
厨之靡清斯微物之化生或以為醯酸而聚蚋食露之<lb/>
<pb n="KR4d0264_WYG_002-14a"/>
來蠅也是故蛆之所萃為脩為膾炙湆之味八珍之類<lb/>
食經之貴皆夫人之嗜也設有主賓戒食饌而變色牲<lb/>
殽備薦酒行拜百有蛆蠕而見焉則中筵之上未有不<lb/>
汙茵而噦席者矣若夫溷坑圊廬青蠅每集飫飡而蜕<lb/>
蜕生下濕彼為何來之扇者是亦見聞之氣習也食器<lb/>
而生嘻其何甚蛆聞而躍託言於噤請以事陳世蓋有<lb/>
矢嘗而疽飲者曽何加於我哉不招乃來斯須已孳事<lb/>
有急難無施於事甘蟲孰生嬰童小子蠧心罔覺或濱<lb/>
<pb n="KR4d0264_WYG_002-14b"/>
於死我形我蜕蠶之似耳一杯之水則彼垂亡而倐起<lb/>
矣天胡不仁生此微麽論功於我猶不我可彼龎然八<lb/>
尺之堂堂方蝍蛆而為瑣也食食之餘君子疾夫君庖<lb/>
已蠲蛆焉所居乃藜園蓬室之士猶糲飯之不飽蛆安<lb/>
得而食諸惟君子儒求諸鄙夫蛆言感子余是以書<lb/>
　　哀白鷳賦<lb/>
　　　辛巳春武昌酒官修嵗事植秋千於次有鷳西<lb/>
　　　飛觸之以死為惻然賦之<lb/>
<pb n="KR4d0264_WYG_002-15a"/>
哀白鷳之真特亦性天於純徳冠蓉砂之峩峩素濤飜<lb/>
兮有服林樾居兮幽絶行有常兮時出鷄不仰乎芻豢<lb/>
雉有慙於髙潔嵗曰改兮王春百卉芳兮物新藏淺草<lb/>
之亡幾而奚為乎邇人傷人樂之及時仙半戱兮輕飛<lb/>
鞦韆建兮蹴蹙聊翺翔兮嬉嬉有來者鷳自彼荒苑疾<lb/>
遡風而西翥昧人為之輾轉惟奮焉之靡顧觸㑹遭其<lb/>
東柱碎緌首於倐忽飈□□而舞羽有飃有零渙血流<lb/>
纓降離龍之無首霞爍霧兮丹翎神不及知聲不及舉<lb/>
<pb n="KR4d0264_WYG_002-15b"/>
俄而斃兮曷其有所我心惻其生逺過城市而非宜昧<lb/>
有進而弗視飛災是以罹之信始之安其故處羌髙飛<lb/>
而逺舉矰弋縱其何施寄哀思兮鄙語<lb/>
　　風賦<lb/>
有物營營有迹無形不喙而呀不趾而行得竅而聲撼<lb/>
地雷鳴一息不停千里其程時畏而寒時挹而清萬彚<lb/>
以生庶品以零飛砂一怒草偃遐征小夫不識請謁先<lb/>
生先生曰是非虚隙之産號令於天歟至微至宻惟力<lb/>
<pb n="KR4d0264_WYG_002-16a"/>
之全歟沈潛靜謐可以激致歟發揚隠伏元之噫氣歟<lb/>
鴻鴻濛濛無得無従皷舞萬物名之曰風<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0264_WYG_002-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　浪語集巻二<lb/>
</p>
<p>
</p>
  </div>
</body>
</text>
</TEI>
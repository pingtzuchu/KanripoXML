<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>浪語集</head>
    <p>
<pb n="KR4d0264_WYG_000-1a"/>
欽定四庫全書　　　　　集部四<lb/>
　浪語集　　　　　　　　别集類三<hi>宋</hi>
　　提要<lb/>
　　　　<hi>臣</hi>等謹案浪語集三十五巻宋薛季宣撰季<lb/>
　　　　宣有書古文訓已著録季宣少師事袁溉傳河<lb/>
　　　　南程氏之學晚復與朱子呂祖謙等相徃來<lb/>
　　　　多所商𣙜然朱子喜談心性而季宣則兼重<lb/>
　　　　事功所見微異其後陳傅良葉適等逓相祖<lb/>
<pb n="KR4d0264_WYG_000-1b"/>
　　　　述永嘉之學遂别為一派葢周行己開其源<lb/>
　　　　而季宣導其流也其厯官所至調輯兵民興<lb/>
　　　　除利弊皆有成績在講學之家可稱有體有<lb/>
　　　　用者矣平生所著自書古文訓外有古文周<lb/>
　　　　易古詩說春秋經解春秋指要論語直解小<lb/>
　　　　學詩今多亡佚其中庸大學觧及考正握奇<lb/>
　　　　經則今尚載於集中葢季宣學問最為淹雅<lb/>
　　　　自六經諸史天官地理兵農樂律鄉遂司馬<lb/>
<pb n="KR4d0264_WYG_000-2a"/>
　　　　之法以至於隱書小說名物象數之細靡不<lb/>
　　　　搜採研貫故其持論明晰考古詳核不必依<lb/>
　　　　傍儒先餘緒而立說精確卓然自成一家於<lb/>
　　　　詩則頗工七言極踔厲縱橫之致惜其年止<lb/>
　　　　四十得夀不永又覃思考證不甚專心於詞<lb/>
　　　　翰故遺稿止此然即所存者觀之其精深閎<lb/>
　　　　肆已足凌跨餘子矣是集乃寶慶二年其姪<lb/>
　　　　孫知撫州事旦所編次刋行旦作後序尚存<lb/>
<pb n="KR4d0264_WYG_000-2b"/>
　　　　而自明以來刻本遂絶蔵書家輾轉傳抄譌<lb/>
　　　　脫頗甚謹重為校正而巻帙則悉仍其舊焉<lb/>
　　　　乾隆四十六年九月恭校上<lb/>
　　　　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　總　校　官<hi>臣</hi>陸　費　墀<lb/>
</p>
<p>
</p>
  </div>
</body>
</text>
</TEI>
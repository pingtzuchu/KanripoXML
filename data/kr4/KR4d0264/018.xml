<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>浪語集巻十八</head> <lb/>
    <p>
<pb n="KR4d0264_WYG_018-1a"/>
欽定四庫全書<lb/>
　浪語集巻十八<lb/>
　　　　　　　　　　　　宋　薛季宣　撰<lb/>
　劄子<lb/>
　　淮西與王樞使公明書<lb/>
即日春序向闌和風叶律恭惟衮繡徂齊棠隂蔽芾神<lb/>
明贊相鈞候動止萬福某去嵗在都伏覩樞極之拜竊<lb/>
與斯民同慶加以久失奏記且欲候問興居叨冒京職<lb/>
<pb n="KR4d0264_WYG_018-1b"/>
之除亦當陳謝恩紀家貧不能遣力輒於置中冒貢函<lb/>
牋方以浮沈為念伏䝉鈞翰寵荅非惟慰藉甚厚親札<lb/>
盈紙謙抑過宜非所得當感荷之劇以為王公顧遇末<lb/>
列古則有之世道澆訛此風之不作也久矣一聞正始<lb/>
心目為之開明乃知宏之在人甚幸甚幸前聞鈞履㣲<lb/>
失調衛每恨不得日親醫餌竊知喜遂勿藥固宜天之<lb/>
賚予善人翹望懸懸慰懌大矣某區區之迹自去秋中<lb/>
却職都下一謝宰輔不敢復再見之十一月初上以江<lb/>
<pb n="KR4d0264_WYG_018-2a"/>
湖飢民流移淮甸而光州告多有北人歸正來者忽俾<lb/>
賑贍安集不敢辭難嵗除方抵浮光問歸正則無有但<lb/>
縁中間遣許安道者持金錢寳號入北事泄於咸平獄<lb/>
辭所連凡十七郡有十數家避禍將家渡淮而來郡中<lb/>
遂括舊歸正人二百餘家以方至告又其守將宋端友<lb/>
者被命買馬殺人而奪之者三不免具以實聞頗聞有<lb/>
力强甚不敢自為身謀天子英明已下之廷尉矣某元<lb/>
宵至齊安郡問流移則已挽轉而之四方者不可勝計<lb/>
<pb n="KR4d0264_WYG_018-2b"/>
某皆不及見獨收無所歸者僅四百户以舊州之東北<lb/>
權置官莊二十餘處居之春事已深流者漸已安定先<lb/>
於合肥興修三十六圩之利西來付之趙帥得報亦稍<lb/>
就緒但縁兼覈墾田未徧又須一至㳂淮祗旬日間當<lb/>
東計還奏之期必夏中也湖外饑歉伏蒙移粟賑糶兹<lb/>
三代事也大臣以天下為度於今方一見之故吏門生<lb/>
有光榮矣夏口賑民雖甚無法然而米價賴之而平活<lb/>
此一方為徳甚厚春雨時降自此當少蘓也某至淮上<lb/>
<pb n="KR4d0264_WYG_018-3a"/>
流聞北方困於蒙古塔坦凡女直之守州郡者皆充將<lb/>
帥之任率以同知涖事而㳂淮被邊去冬頗有逰騎出<lb/>
没又於上下表裏置舖相接每舖十人九槍一牌若以<lb/>
我為虞者其被禍來者具言河決垣縣東貫濟宋之間<lb/>
合清泗於彭城流分九道巻埽千里騷動紛然某謂通<lb/>
泗瀆鑿吕梁開石門皆古用兵中原盡力而為之者天<lb/>
道如此非無機㑹然察淮堧虛弱之甚邊臣陸陸無可<lb/>
望以功名者河流南北通共惟今未必有加於彼兹在<lb/>
<pb n="KR4d0264_WYG_018-3b"/>
可慮觀其置舖之役乃若齊之敲冰備周嘗告廟堂謂<lb/>
有謀人之心而使敵人疑之難以速得志矣不知關陜<lb/>
之地事勢何若仰惟規模先定必有不可易者不敢豫<lb/>
度敢祝敬之而已某所見如此不敢不具言之僭越輕<lb/>
狂必蒙恕察<lb/>
　　淮西與梁右相書一<lb/>
間者獲侍閒燕嘗進瞽説伏蒙鈞聼不以為非將命去<lb/>
之未畢前議兹承爰立之拜乃不克面布悃愊欲報之<lb/>
<pb n="KR4d0264_WYG_018-4a"/>
徳不能自已願竟其説庻有補於萬分丞相今已正位<lb/>
三槐雖解事之名不容多取至於進退人物自當有以<lb/>
聳服天下人才盖有定論惟無責備乃可人非大聖誰<lb/>
能無入而不自得惟在處之各得其當一世之士信足<lb/>
了一世用有如長短易置小大倒施無適而宜夫何才<lb/>
術之見若用人者皆如韓滉之於故人之子劉晏以處<lb/>
請求之士豈惟人人自盡故雖牛溲馬勃皆入醫師之<lb/>
劑矣若夫舉直錯枉自有所謂易簡之道㧞茅以彚惟<lb/>
<pb n="KR4d0264_WYG_018-4b"/>
在乎廟堂之上斷而行之爾此事要非章牘可道某遽<lb/>
言之者以為相府急務願先百事而為之非蒙睠顧之<lb/>
隆不敢狂僭如此政須鈞照<lb/>
　　湖州與宰執書<lb/>
已具劄狀禀本州添差武臣路鈐以下至進勇効士一<lb/>
百七十一員軍員五百三十一人錢糧衣賜總計一嵗<lb/>
共支錢十九萬八千七百四十餘貫嵗前又添發下軍<lb/>
員八十三人増多二萬四百八貫有竒乞將前件軍員<lb/>
<pb n="KR4d0264_WYG_018-5a"/>
分下財用寛裕州軍養老或量撥錢糧物帛貼助本州<lb/>
支給仍乞豫戒諸軍今後免將揀汰軍員使臣發下本<lb/>
州收管亦乞照應免有添差某不敢縷縷瀆尊只以添<lb/>
差總管路鈐路分并將副計之雖員數不至甚多為費<lb/>
已大本州先管將副州鈐轄路分都監添差八員請受<lb/>
之數不等每月各不下七八十貫供給皆八十貫數月<lb/>
以來添差益衆如總管宣贊舍人劉炎路鈐轄武經郎<lb/>
黄彦節供給錢皆一百五十貫州鈐轄武顯大夫江昌<lb/>
<pb n="KR4d0264_WYG_018-5b"/>
朝等淮備將武節大夫馬全等皆八十貫而請受不在<lb/>
兹數大者略計月俸供給月節饋遺之類每月不下三<lb/>
百貫文小者一百七八十貫文一嵗計之總管路鈐一<lb/>
員至三四千緡本州用度不充朝廷素所知也如劉炎<lb/>
黄彦節等久居本州皆有田宅如此過分陳乞除授廟<lb/>
堂無自而察切恐本州去都密邇寄居極多人人效尤<lb/>
州郡益困某不敢便有申請欲望鈞慈矜念小州將此<lb/>
等官别賜區處以寛郡之急迫如日後更有添差免於<lb/>
<pb n="KR4d0264_WYG_018-6a"/>
本州駐劄所有續到軍員八十三人併乞特與改撥他<lb/>
郡或量賜支撥應付施行干冒鈞嚴下情無任皇懼之<lb/>
至<lb/>
　　與宰執書二<lb/>
試郡百忙不敢無因奏記惟是斗山之仰與日俱積樂<lb/>
與州人涵泳聖時之澤而已某不避僭越輒有迫切之<lb/>
懇本州軍糧並無苗米可辦以此嵗計極窘糴米七萬<lb/>
一千五百餘石約用錢二十一萬四千餘貫前例係將<lb/>
<pb n="KR4d0264_WYG_018-6b"/>
烏程歸安兩縣折丁錢十三萬貫收樁貼助糴買每丁<lb/>
舊催納錢一貫二百五十文省去嵗均減每丁納錢五<lb/>
百文足嵗計減落五萬八千餘貫今嵗當催七萬一千<lb/>
九百餘貫已是大段欠闕近方催理却據逐縣繳到去<lb/>
年户部減放印榜許將去年折丁未放以前人户先已<lb/>
全納之數並於今年錢内折除㑹計今年管催折丁錢<lb/>
止有二萬三千餘貫委是月糧支遣全然無以收糴某<lb/>
不敢過有陳請已具狀申朝廷乞於上供折帛細綿錢<lb/>
<pb n="KR4d0264_WYG_018-7a"/>
内取撥四萬八千貫文充理豁乾道八年折丁錢補填<lb/>
九年少闕之數貼助本州糴米應付月糧又某昨以鎮<lb/>
江軍中㨂下軍員八十三人日近添差總管路鈐將副<lb/>
等員嵗計支錢三萬餘貫申乞均撥上項官軍俾財計<lb/>
寛裕州軍屯泊未蒙行下適者又准朝省發下乞就本<lb/>
州養老三輩略計本州嵗失二項丁錢十一萬貫却有<lb/>
増起合支三萬并大祀賚錢二萬餘貫通計闕錢十六<lb/>
萬貫委是不容措置無以枝梧伏乞鈞慈俯從申請少<lb/>
<pb n="KR4d0264_WYG_018-7b"/>
寛一郡目下之急不勝大幸某復有悃愊干冒本州財<lb/>
計略可見矣誠得明健長吏未易料理如某才力素薄<lb/>
前此未識理財自被誤恩不敢不力每事撙節補苴罅<lb/>
漏其奈取諸民者已無一孔遺利不可措手略無見效<lb/>
五技已窮形瘁力殫下血不已雖勉强應接然實憊甚<lb/>
得蒙鈞慈矜念特賜陶鑄祠禄選擇有心力官救此一<lb/>
州急闕嵬瑣之跡得少遂所安儻脱罪誅免令委頓終<lb/>
始大惠何有窮極不然日又一日他時手足盡露雖欲<lb/>
<pb n="KR4d0264_WYG_018-8a"/>
帡幪寛貸嗟何及矣某素非避事辭難者自以力之不<lb/>
足知難而求退耳實非敢有他望正賴哀矜及此某不<lb/>
任巻巻懇禱之私<lb/>
　　湖州與宰執書<lb/>
某蒙恩賜郡罷於百役雖時時以職事申懇而禀目之<lb/>
貢寖以闕然節彼巖瞻未嘗一日不在黄扉之下荷睠<lb/>
知之有素必不以踈慢責也某節前疊以祠禄并經總<lb/>
制錢分𨽻溷瀆鈞聼二事皆非某敢為私請貳車於某<lb/>
<pb n="KR4d0264_WYG_018-8b"/>
初無一言之忤其人才力亦髙但縁以趣辦為能不暇<lb/>
存厚下之説場務敗闕料理稍成端緒輒為掣肘傷事<lb/>
其他可容也至於庭叱官吏專閣請給追須紛㳫鞭扑<lb/>
囂然在長吏不能無慙當避之爾分𨽻之事禀劄固詳<lb/>
言之利害不秖一州所係實重想初言之甚易故未察<lb/>
而從之廟堂已知其詳不難改也比得吳郡丘崈劄子<lb/>
亦謂焚林之田夫豈不知特冒行之不顧爾丘不欲為<lb/>
事首必須亦請于朝丞相身佩安危幾㣲不可忽也某<lb/>
<pb n="KR4d0264_WYG_018-9a"/>
苟詭從之而不辨必斥不從劾中以他事亦斥等斥爾<lb/>
孰若一為丞相辨白雅蒙許之誠實或幸俯而聽之某<lb/>
荷知素深吳興幸未闕事比者和糴六萬貼錢已萬六<lb/>
千緡四萬續料尚未糴也近户部於民間所自糴米亦<lb/>
令本州發綱賠費亦數千緡未知繼此云何惴惴然爾<lb/>
郡計素乏冬來場務皆索本柄春衣二萬軍糧酒秫數<lb/>
皆六萬常年皆自夏中積聚政承闕乏之後凡百用度<lb/>
盡解目前之急坐是失於樁辦大懼入春之後手足將<lb/>
<pb n="KR4d0264_WYG_018-9b"/>
俱露矣今不得請且累知人之明萬丐矜憐毋强之以<lb/>
所不能也<lb/>
　　湖州與梁右相書<lb/>
被遇特達希世之知超躐之用龎恩次骨不復多謝惟<lb/>
是霅川號為佳郡且有浙西道院之名南渡已來官守<lb/>
數易紀綱法度蕩然無統兼復衣冠叢萃應接不暇近<lb/>
年之在政者持書生之論末理財之説士夫奉稍拖積<lb/>
數月省府上供虧數十萬賴單守繼其後厲威嚴振條<lb/>
<pb n="KR4d0264_WYG_018-10a"/>
目雖能解目下之急然實未有贏餘其行有積錢數萬<lb/>
緡皆今費耳迎送支衣之後已復枵然某到官之初滯<lb/>
事山積戴星出入食息不暇押到詞訴不復循間日之<lb/>
制簡稽决事朝暮不息閲月後覺漸就繩墨但無如財<lb/>
計何所賴燮理天和嵗事尚或可望然必無逃曠敗不<lb/>
無望於覆幬之兼容也始以啟狀常禮冒瀆聽聰繼蒙<lb/>
尊光寵答感荷之至念欲自具禀目少布胸臆顧左相<lb/>
未克通記嫌於彼此之分不惟不敢亦不暇雅辱眷知<lb/>
<pb n="KR4d0264_WYG_018-10b"/>
之素必蒙俯察之而不罪也某屬者累具劄狀有請廟<lb/>
堂如倚閣之住催積逋之分限丁絹之折錢於計司略<lb/>
無利害在民間郡縣得免倒垂之急受賜實多一皆未<lb/>
蒙周旋自此不免嗣有陳乞萬丐鈞念有如郡中可以<lb/>
黽勉就事亦何敢於干政府也只如和糴一事本州苗<lb/>
米止五萬斛常州三十四萬今嵗抛降皆六萬石既不<lb/>
均當復欲以三千省銀㑹髙估糴取足斗一石銀作三貫<lb/>
五百五十㑹子七百七十科折虧折之數不待辨而後<lb/>
<pb n="KR4d0264_WYG_018-11a"/>
知即令盡支實錢二千足糴一省石猶恐未當本價况<lb/>
如此耶去嵗和糴殃民中外紛紛如此不可不計誠使<lb/>
朝廷無惜小費使當官者皆得展盡以供公上之求何<lb/>
事不可為况損益能幾何須使下人愁嘆往往事又不<lb/>
集卒取君上之訝亦何為也惟丞相念之左相出帥西<lb/>
方諸侯丞相獨秉鈞軸中外責望非向時比矣某外官<lb/>
人㣲不當有所陳述顧蒙知愛甚寵懷不自已竊謂某<lb/>
去年審察所上公仲連相趙烈侯事誠致君之要術事<lb/>
<pb n="KR4d0264_WYG_018-11b"/>
無大於是者惟詳復而采之僭越妄言徒為媿畏<lb/>
　　湖州與樞使王觀文公明書<lb/>
即日初春薄寒伏惟浩養琳宫神天是予鈞候動止萬<lb/>
福某伏審抗章逺引帝鑒其誠均逸祠官寵班書殿伏<lb/>
惟歡慶竊以國朝西府之任自非元老不居人臣之榮<lb/>
無加是者前輩處此能全歸潔之義未可以一二舉自<lb/>
匪浮雲富貴以道義為重輕主眷方隆何有脱屣之事<lb/>
亷頑立懦未足言也時事方日新甚有懷杞人之憂者<lb/>
<pb n="KR4d0264_WYG_018-12a"/>
晉公去矣其將如蒼生何某中冬喜聞元戎之還嘗遣<lb/>
急足馳詣荆鄂奏記尚未歸報不知已嘗徹鈞聼否日<lb/>
俟衮衣歸國與社稷蒼生共依洪庇旌車柅於中道可<lb/>
勝悵惘之誠伏覩丐去之章不審鈞體邇來果何所似<lb/>
天之輔徳自應勿藥有喜少少末疾想今遂脱然也惟<lb/>
是不得親候興寢怏然於懷某兹繇啄菢之恩承乏輔<lb/>
郡踈拙不詳賦政大為催科困苦雖戴星出入曽無毫<lb/>
髪之效黽勉就事不敢告勞但縁去嵗朝廷均減丁錢<lb/>
<pb n="KR4d0264_WYG_018-12b"/>
嵗失常賦七萬今嵗折除已納之數又四萬緡而養老<lb/>
添差奉糧嵗増亦三萬貫如以郊賚二萬通闕錢十四<lb/>
萬緡雖使劉晏居之未易料理綿薄處此自應曠敗見<lb/>
于廟堂丐去未便得請朝夕惴惴以待罪斥而已此外<lb/>
無足上煩鈞念者以久不聞啟處撥忙特此啓聞<lb/>
　　湖州與四川宣撫虞少保書<lb/>
即日秋髙氣清伏惟戎輅啟途百神翊衛鈞候動止萬<lb/>
福某恭審明敭大冊比秩三事盡䕶諸將分正西郊仰<lb/>
<pb n="KR4d0264_WYG_018-13a"/>
惟慶慰某嘗患數十年來亷恥道喪士夫怵於禄利汨<lb/>
於寵榮出處可觀進退以義者寥寥乎其有年矣往往<lb/>
蹈故襲常恬不知怪雖有超詣之士未必不無自見奪<lb/>
於楚咻之衆猶或不能自解矧以公輔之重萬鍾之禄<lb/>
君臣契合間無纎介顧遇方盛褰裳去之古聞其人保<lb/>
相既身之矣亷頑立懦尚何待乎百世之下也某自去<lb/>
秋誤被收召侍坐函席便聞誨教及此迄踐斯言不易<lb/>
介於三公乃今親見之矣皇上親寵逾渥三加彌尊位<lb/>
<pb n="KR4d0264_WYG_018-13b"/>
之師保遂分闗陜用寛西顧誠曰曠世之盛希闊之典<lb/>
也豈徒梁益之幸太平之業在此行矣如蒼生何能無<lb/>
下士之見徐方平定衮繡之歸如周公之任定非晚耳<lb/>
天下實望某在門下東西南北之人爾未嘗有一日之<lb/>
雅自蒙傾盖之遇取之眉睫之間未嘗干簉門牆遽蒙<lb/>
拂拭之用自到都下誼當自斂既閲時不敢見在常人<lb/>
之情必將怒而絶之勞來擇人卒蒙假節亡補毫髪亟<lb/>
被超躐之除歸節旬中便剖符此來恩造如此倫輩靡<lb/>
<pb n="KR4d0264_WYG_018-14a"/>
儔雖保相為官無私某何以取此未知所以報塞徒懐愧<lb/>
畏到郡多事第嘗啟謝萬一又廑謙尊寵答豈所宜蒙<lb/>
郡中積弊如山逋負非一且欲事定自為禀目以求一<lb/>
説少布巻巻感刻尚未遑暇白麻宣告遽起萬里之行<lb/>
不得旅進拜辭恨無羽翼幾百已具雙牘不敢再四瀆<lb/>
尊以某之無庸獨行踽踽洞無城府屢憎於人未嘗與<lb/>
物泛交惟保相之知已朝路識面盖寡冒居劇郡才不<lb/>
副意已為不可如何鈞斾適西自此動須掣肘自知無<lb/>
<pb n="KR4d0264_WYG_018-14b"/>
逃曠敗將為門下累矣依仰牆仞不勝戀慕之誠東南<lb/>
有可使令無大小願備驅䇿<lb/>
　　湖州與曽參政書<lb/>
即日嵗晏凝寒伏惟鎮撫戎華神明協贊鈞候動止萬<lb/>
福某昨者不避僭越輒以二軍害政申禀丐祠禄以避<lb/>
之曲荷睠私為之易地旋拜真翰之賜誨教諄諄自省<lb/>
何人何以得此於廟堂之上顧惟虛辱慙恧無地若齊<lb/>
倅亦健吏但難為下敵已而下或不能堪之耳頗聞甘<lb/>
<pb n="KR4d0264_WYG_018-15a"/>
泉中多賢之者既嘗推轂無怪其為之助自非鈞慈悉<lb/>
力保庇某反為擠陷必矣雖感激之心銘切肺腑事闗<lb/>
公道亦不敢多謝也經總制錢之議未審已蒙力行之<lb/>
否凡曽歴州縣者皆知如此分𨽻可求増羨然而前此<lb/>
版曹諸公無或然者知其不可為耳此事大參居地官<lb/>
日豈不明知如此分𨽻可求贏羨顧念郡邑窮匱生民<lb/>
休戚上闗國家大計故不為耳非不能也設有可行之<lb/>
道又何待乎今日而後行也某既縁齊倅不無所忤又<lb/>
<pb n="KR4d0264_WYG_018-15b"/>
先諸郡有此申明户部見差獄子來追郡胥且以條法<lb/>
為問前此郡縣不盡分𨽻固為非法然而上供支遣無<lb/>
非取於額外是豈盡如條制然而上下恬安之者顧不<lb/>
得已耳其可復於非法之外又為非法之取求應經總<lb/>
制錢分𨽻之法其為廢法不已甚乎萬丐鈞慈熟復蚤<lb/>
賜收還實宗社蒼生之幸本州郡計素窘和糴本錢未<lb/>
蒙盡數支降既多那移之數又將無以接續累求貼降<lb/>
丐賜奏陳若令用度稍可支撐何敢縷縷與朝廷較近<lb/>
<pb n="KR4d0264_WYG_018-16a"/>
鎮江澄汰老弱本州得軍員八十餘人又不知使臣幾<lb/>
何計當亦不減此嵗用仰給驟増數萬未知所以處此<lb/>
不免又須申乞應付不任一事每每僭於廟堂譴斥之<lb/>
誅俯而俟之耳某復有僭踰之懇本州窮乏異甚嵗糴<lb/>
軍糧本柄糯米皆六萬斛軍衣亦數萬襲前此丁錢尚<lb/>
多可以䟎那糴買况又糴買之直例於春夏收樁前政<lb/>
當闕乏時不免隨手支用某又當其後解倒垂之不給<lb/>
丁錢已從減免却有貼陪買發之數入春諸事交切手<lb/>
<pb n="KR4d0264_WYG_018-16b"/>
足遂當盡露已忤貴要知不得免矧冒昧試郡一切付<lb/>
之平心干請類不能從寧能無惡於物所望宫祠逺郡<lb/>
之請速賜俯從免累知人之明實成終之惠也無厭干<lb/>
瀆徒深戰汗伏聞輔相之道感悟日新事有至難回天<lb/>
如響非以精誠之積何以格於上帝社稷寰㝢蒙休至<lb/>
矣然某竊有愚見敢冒陳之周官太宰職在正君故其<lb/>
所統之屬五官之外無非在王所者此事寂寥已久不<lb/>
可以力勝丞相致君有道已有成績盍乗明良之㑹漸<lb/>
<pb n="KR4d0264_WYG_018-17a"/>
㧞茅茹以其彚征消長之於㝠㝠之間兹萬世之澤也<lb/>
若有司存五官正則莫不正矣更乞鈞念某蒙恩異甚<lb/>
故敢言之<lb/>
　　湖州答王樞密書<lb/>
比者伏蒙鈞翰之賜仰荷謙睠之隆嚴諭劉倅積俸本<lb/>
州屬縁窮乏限員以次給俸未嘗輒踰如劉未免破戒<lb/>
給之數多不容盡如其請已為支行一年衣賜料錢三<lb/>
月自後按月皆帶支矣尠少多媿伏幸鈞察某比縁同<lb/>
<pb n="KR4d0264_WYG_018-17b"/>
官强横僭以宫祠逺郡為請仰蒙矜憐俯為去之自顧<lb/>
何人何以取此於廟堂之上感荷之至銘在心腑某近<lb/>
復以經總制錢分𨽻申請必已仰蒙鈞念此事不秖一<lb/>
州利害實係國命民財版曹主之既堅以某獨先諸郡<lb/>
有請見遣獄級追逮都吏見問以法前此郡縣分𨽻固<lb/>
不如法然皆取以租額之外民無所措手足必使盡如<lb/>
經總制司分𨽻一法其為廢天下法不已甚乎方樞相<lb/>
之秉鈞不可不賜深念早收前㫖以幸社稷蒼生本州<lb/>
<pb n="KR4d0264_WYG_018-18a"/>
窘匱異常今嵗和糴本錢未蒙盡數貼降允那錢已萬<lb/>
計糴猶未足州之軍食場務本柄嵗糴皆六萬斛衣數<lb/>
萬端舊於春夏積錢前政頗失樁備某雖粗了目下來<lb/>
春每事交急手足殆將盡露將無所逃曠責此來忤物<lb/>
多矣其何以善後儻蒙矜念終始成其去計感戴恩予<lb/>
其有窮乎僭瀆四三戰兢惴惴某不敢自取踈外至敬<lb/>
無文輒以尺紙通誠伏乞鈞照<lb/>
　　湖州與鎮江守黄侍郎書<lb/>
<pb n="KR4d0264_WYG_018-18b"/>
自拜道中所賜教戴星少暇念欲親具尺紙之記未遑<lb/>
也節中短啟修慶殊媿蕪累筆端無口言不盡意洊蒙<lb/>
寵報函翰仰認尊光誠至文雄伏讀感嘆乾復之戒敬<lb/>
佩徳音顧某何人懼弗克荷然有愚見竊敢復之元規<lb/>
之塵事常然爾形諸竿牘不已傷危孤臣之心更丐裁<lb/>
擇版曹征利深急若牙税之補發經總制之抄撩蛆食<lb/>
浸淫漁取竭澤不知使府何以處此某性樂林野黽勉<lb/>
應酬不知世患為然已決歸計見入文字争議分𨽻牙<lb/>
<pb n="KR4d0264_WYG_018-19a"/>
税則未暇及罪去決矣差可以謝朋友不然戀禄低頭<lb/>
為民貽患所得有幾其忍黙黙為小人之歸哉不知同<lb/>
舟遇風已嘗入深慮否借重九鼎為蒼生陳之言信易<lb/>
從過於小人之譊譊萬矣侍郎忠誠體國以民存心當<lb/>
思其説若行州縣不可復理又須强倍征歛民無所措<lb/>
手足深可為天下憂者宜蒙慨然建白以幸社稷蒼生<lb/>
丹徒百度若何吳興不可料理近火先燋之諺非身逢<lb/>
不信也不能一朝處此為之奈何規模有可遵承願蒙<lb/>
<pb n="KR4d0264_WYG_018-19b"/>
强此庸懦辱知狂僭惟門下亮之<lb/>
　　又書<lb/>
伏蒙手筆之教下諭措置官之無益非荷眷愛之厚何<lb/>
以有此甚幸甚感單虞卿之在郡也四處設措置官其<lb/>
二郡中自撲坊場當仍其故其二長興新市某已盡欲<lb/>
去之矣長興之設誠曰無謂若夫新市虞卿之置誠有<lb/>
不得已者郡有烏墩新市雖曰鎮務然其井邑之盛賦<lb/>
人之多縣道所不及也胡監不職久矣日醉兀兀凡百<lb/>
<pb n="KR4d0264_WYG_018-20a"/>
憒憒郡中傳以為笑其人可想知也虞卿設是措置唯<lb/>
以課利不登故爾某在事之始聞其鎮益不治専欄放<lb/>
縱而無憚諸司訟牒之日聞到任月餘月解官錢略無<lb/>
來者不免追請入郡遣官代之須鎮務之有經徐為之<lb/>
計責以虧欠吏事故應爾耳初某與僚寀約各當盡心<lb/>
職事毋循故態臨以達官之尊按舉一視職業何如他<lb/>
無謂也方一舉手而胡遽以告不知痾痒甚矣顧雖賢<lb/>
如門下未免為有挾也借使某即以重言亟從其便小<lb/>
<pb n="KR4d0264_WYG_018-20b"/>
郡政不可復立斯人放肆益甚亦非所以厚胡監也仰<lb/>
蒙期予之過必將為某惜之諄諄敢不在念萬賴臺察<lb/>
他有可以鞭其後者願不屑教誨之毋以一不受令而<lb/>
遂棄絶焉不勝惓惓至望<lb/>
　<lb/>
　<lb/>
　<lb/>
　浪語集巻十八<lb/>
</p>
<p>
</p>
  </div>
</body>
</text>
</TEI>
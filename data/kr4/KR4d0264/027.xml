<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>浪語集卷二十七</head> <lb/>
    <p>
<pb n="KR4d0264_WYG_027-1a"/>
欽定四庫全書<lb/>
　浪語集卷二十七<lb/>
　　　　　　　　　　　　宋　薛季宣　撰<lb/>
　解　讀　辯　書跋<lb/>
　解<lb/>
　　皇極解<lb/>
　　　洪範九疇次五曰建用皇極次皇極于中數九<lb/>
　　　疇用中於建也堯舜之禪傳是中也孔顔之學<lb/>
<pb n="KR4d0264_WYG_027-1b"/>
　　　明是中也自章句之説起洪範為菑異之書儒<lb/>
　　　者間以意明之其已駁矣無證而民不信故君<lb/>
　　　子難言之雖然極之敷言帝之彛訓也帝訓不<lb/>
　　　明於天下走病焉敷求厥中顓以經學為解<lb/>
大中所謂命中立而百順備矣各正性命民之中中以<lb/>
生也率性之謂道中非自外至也於時保之莫匪爾極<lb/>
也洪範曰皇建其有極歛時五福用敷錫厥庶民惟時<lb/>
厥庶民于汝極錫汝保極人之過也各於其黨人能𢎞<lb/>
<pb n="KR4d0264_WYG_027-2a"/>
道非道𢎞人也是故立之斯立道之斯行綏之斯來動<lb/>
之斯和無入而不自得者惟不害者能之天理之滅人<lb/>
欲害之也反身而誠至誠則無他事矣百為事守造次<lb/>
必於是顛沛必於是而後可以弗畔執中之道無他拳<lb/>
拳服膺而已矣洪範曰凡厥庶民無有滛朋人無有比<lb/>
徳惟皇作極凡厥庶民有猷有為有守汝則念之子言<lb/>
之可與共學未可與適道可與適道未可與立可與立<lb/>
未可與權君子之於天下也無適也無莫也義之與比<lb/>
<pb n="KR4d0264_WYG_027-2b"/>
孟軻有言所謂大人者言不必信行不必果惟義所在<lb/>
執中無權猶執一也是故識輕重之為貴識輕重則知<lb/>
權矣君子之時中時中為權君子所過者化所存者神<lb/>
上下與天地同流夫大受者不可以小知也洪範曰不<lb/>
協于極不罹于咎皇則受之語中徳之盛也性無有不<lb/>
善心無有不正存心養性所以事天也為仁由已而由<lb/>
人乎哉復其見天地之心不逺復無祗悔一日克已復<lb/>
禮而天下歸仁焉一言善而千里之外從之是集義所<lb/>
<pb n="KR4d0264_WYG_027-3a"/>
生也洪範曰而康而色曰予攸好徳汝則錫之福時人<lb/>
斯其惟皇之極道不逺人在推其所為而已有一言而<lb/>
可以終身行之者其恕乎已所不欲勿施於人我不欲<lb/>
人之加諸我也吾亦欲無加諸人夫子之一以貫之非<lb/>
多學而識之也所貴乎坐進此道詩不云乎人亦有言<lb/>
柔則茹之剛則吐之惟仲山甫柔亦不茹剛亦不吐不<lb/>
侮鰥寡不畏彊禦故大人正已而物正修身而天下平<lb/>
洪範曰無虐煢獨而畏髙明人之有能有為使羞其行<lb/>
<pb n="KR4d0264_WYG_027-3b"/>
而邦其昌富有之謂大業充實之謂美淵泉溥博而時<lb/>
出之有本者如是也古之欲明明徳於天下者必先修<lb/>
其身欲修其身必先正其心欲正其心必先誠其意意<lb/>
誠而後心正心正而後身修身修而後家齊家齊而後<lb/>
國治内外正天地之大義也一正家而國定矣舜刑於<lb/>
二女文王刑於寡妻至於兄弟以御于家邦身不行道<lb/>
不行於妻子洪範曰凡厥正人既富方榖汝弗能使有<lb/>
好于而家時人斯其辜有諸中斯必形諸外是故誠之<lb/>
<pb n="KR4d0264_WYG_027-4a"/>
為貴誠之不息則著著則通通則放乎四方上下而凖<lb/>
不誠未有能動者也故曰不誠無物洪範曰于其無好<lb/>
德汝雖錫之福其作汝用咎子言之道其難行矣乎智<lb/>
者過之愚者不及也賢者過之不肖者不及也中庸其<lb/>
至矣乎民鮮能久矣舜執其兩端而用其中于民兩端<lb/>
非執一也其為物也不貳則其動㒺不中在舜之命禹<lb/>
曰人心惟危道心惟微惟精惟一允執厥中人各有心<lb/>
知微之顯則本心灼見而中一之見矣洪範曰毋偏毋<lb/>
<pb n="KR4d0264_WYG_027-4b"/>
頗遵王之義<hi>讀如俄</hi>毋有作好遵王之道毋有作惡遵王<lb/>
之路毋偏毋黨王道蕩蕩毋黨毋偏王道平平毋反毋<lb/>
側王道正直會其有極歸其有極天不言而四時行百<lb/>
物生以行與事示之而已聖人代天理物修辭以盡意<lb/>
知風霆雨露之無非教也則可以言天矣在易恒之繇<lb/>
曰不恒其徳或承之羞故君子言有物而行有常有常<lb/>
之吉不言之教也洪範曰曰皇極之敷言是彛是訓于<lb/>
帝其訓人無有貴賤道無有髙下不獲乎上無以使下<lb/>
<pb n="KR4d0264_WYG_027-5a"/>
不獲乎下無以事上中極之道立九經以行三徳者也<lb/>
故曰欲為君盡君道欲為臣盡臣道中其天下之道本<lb/>
乎記曰喜怒哀樂之未發謂之中發而皆中節謂之和<lb/>
致中和天地位焉萬物育焉不能達之天下而可乎詩<lb/>
云文王陟降在帝左右不識不知順帝之則又曰夙夜<lb/>
匪懈以事一人豈弟君子民之父母於乎其有進於是<lb/>
夫洪範曰凡厥庶民極之敷言是訓是行以近天子之<lb/>
光曰天子作民父母以為天下王<lb/>
<pb n="KR4d0264_WYG_027-5b"/>
　讀<lb/>
　　讀天問<lb/>
走讀天問篇而後知天之大與離騷之本㫖以為楚辭<lb/>
之學本諸天問猶乾坤之為易周召之為詩於傳則説<lb/>
卦序詩易詩之道舉矣夫髙髙在上日月星辰之所燭<lb/>
風雷雨露之所作此天象之可得而見兒童女子無不<lb/>
自已知之者至天之所謂髙髙日月星辰之所為昭昭<lb/>
風雷雨露之所為升降沸騰雖聖人有所不道況又其<lb/>
<pb n="KR4d0264_WYG_027-6a"/>
逺者乎仁如伯夷未免首陽之餓盜跖之暴病死河東<lb/>
質之常情非其理之正則離騷之作端致意于斯云蕩<lb/>
蕩乎民無能名焉茲天之所以為大屈原為是興問栁<lb/>
宗元為之天對何哉傳曰畫蛇而安其足宗元為似之<lb/>
　　讀玉莽傳<lb/>
三季以降王天下者非有徳英傑之士智足以兼天下<lb/>
而仁能守之者皆足以創業詒後漢髙光武其人也新<lb/>
都侯莽之英姿傑出夫豈髙光等輩徒以漢自武宣以<lb/>
<pb n="KR4d0264_WYG_027-6b"/>
後上用剛嚴為理重以元成亡道孝哀很悖而文景之<lb/>
澤未厭於民未斁於天將舉小宗代之是故國統三絶<lb/>
慢蔵誨盜莽藉椒房之勢託宰衡之重竊先王之傳器<lb/>
詐極道窮而舂陵宗室因折箠以笞之矣觀莽竊六經<lb/>
以文姦言幾於用智以籠其民者讀其所為大誥訓典<lb/>
一皆竄易古書之文其將及誅猶曰天生徳於予漢兵<lb/>
其如予何是真泥古不通姿非英物審矣居然已足以敗<lb/>
況天人之棄乎拱揖而能盜取神器劉氏之所以不亡者歟<lb/>
<pb n="KR4d0264_WYG_027-7a"/>
　辨<lb/>
　　知性辯示君舉<lb/>
命天稟也性人稟也道者天人之交際也孔子盖罕言<lb/>
命性與天道不可得而聞矣在古論語亡之命矣夫不<lb/>
知命無以為君子言命止爾性相近習相逺也所謂不<lb/>
可得而聞者既難言之殆未可以言言之也又可以言<lb/>
知乎易説卦曰窮理盡性以至于命非無事也理窮性<lb/>
盡而命已至矣子思論天命謂性而卒之以無聲無臭<lb/>
<pb n="KR4d0264_WYG_027-7b"/>
率性謂道而繼之以不可須㬰離於性無所復道茲微<lb/>
㫖也孟氏論盡其心者知其性知其性則知天猶是言<lb/>
也其曰盡心知性宜非識知之謂曰性無有不善將未<lb/>
免乎以謂知之也無分之論性惡之説由是起曰善惡<lb/>
混果知之乎其曰堯舜性之則天下誰非性者曰君子<lb/>
不謂性命則不可奪矣夫子於命而言知命於道而言<lb/>
知道於性不言知性夫命與道猶可以言知者命有天<lb/>
人之分<hi>去聲</hi>道有時措之宜不可不與知之性者命之在<lb/>
<pb n="KR4d0264_WYG_027-8a"/>
天行而為道知命與道則性可由窮理而盡又可以知<lb/>
言乎文王不識不知順帝之則性之盡也仲尼知命不<lb/>
憂盡性何疑命之至也孟氏醇乎醇者其語自性善而<lb/>
下未免疑乎駁也斷以聖人之學可以黙而識之異教<lb/>
論以真空非知命窮理之謂茲儒者所以不道夫何責<lb/>
焉<lb/>
　　河洛圖書辯<lb/>
易繫天垂象見吉㐫聖人象之河出圖洛出書聖人則<lb/>
<pb n="KR4d0264_WYG_027-8b"/>
之其言盖有叙觀之以理無晦也説者或謂河圖洛書<lb/>
本皆無有聖人為此説者以神道設教也是非惟不知<lb/>
聖人則不達不言而化之義烏足與較是非理道哉或<lb/>
者又以為當伏羲之時河嘗出龍馬負圖自神農至於<lb/>
周公洛水皆出龜書此則似是而非無所攷徴就龍龜<lb/>
之説成無驗之文自漢儒啟之百世宗之徴引釋經如<lb/>
出一口而聖人之道隐巫史之説行末世闇君洎夫亂<lb/>
臣賊子据之假符命惑非彛為天下患害者比比而是<lb/>
<pb n="KR4d0264_WYG_027-9a"/>
聖人憂深慮逺肯為此妖偽殘賊哉盖亦有其説已傳<lb/>
註求其事而弗得於是乎託汗漫以駕其迂誣雖知惑<lb/>
世誣人不暇䘏也且聖人之作易仲尼固已於大傳詳<lb/>
之大傳無文其可鑿以胷臆就如其説垂象為象降自<lb/>
天乎走嘗切痛之為反復以思之者更嵗推之久究之<lb/>
至而後乃得之傳不云乎伏羲氏之作易也仰以觀于<lb/>
天文俯以觀于地理觀鳥獸之文近取諸身逺取諸物<lb/>
始畫八卦圖書之説從可知矣夫易之有卦所以懸法<lb/>
<pb n="KR4d0264_WYG_027-9b"/>
也畫卦之法原于象數則象數者易之根株也河圖之<lb/>
數四十有五乾元用九之數也洛書之數五十有五大<lb/>
衍五十之數也究其終始之數則九實尸之故地有九<lb/>
州天有九野傳稱河洛皆九曲豈取數于是乎春秋命<lb/>
厯序河圖帝王之階圖載江河山川州界之分野䜟緯<lb/>
之説雖無足深信其有近正不可棄也信斯言也則河<lb/>
圖洛書迺山經之類在夏為禹貢周為職方氏所掌今<lb/>
諸路閏年圖經漢司空輿地圖地里志之比也按山海<lb/>
<pb n="KR4d0264_WYG_027-10a"/>
經所言皆地之物産鳥獸蟲魚草木之屬其古史職方<lb/>
之意歟仲尼所言幾不外是其曰河洛之所自出川師<lb/>
上之之名也走不能逺引請以官儀為徴凡今古官書<lb/>
之所為名稱者必以某官司某郡國自謂而後具其職<lb/>
官如春秋他國之事漢官府上尚書其傳于人書於史<lb/>
亦第稱某所行某事言某事上某事而於其職事皆畧<lb/>
聞者皆斷然不惑者以官司郡縣必有主之者非能自<lb/>
爾也然則圖書為川師所名何獨至古而惑者哉或曰是<lb/>
<pb n="KR4d0264_WYG_027-10b"/>
則然矣圖與書奚辯曰圖書者詳畧之云也河之原逺<lb/>
中國不得而包之可得而問者其形之曲直原委之趨<lb/>
向洛原在九州之内經從之地與其所列名物人得而<lb/>
詳之史缺其所不知古道然也是故以書言洛河則第<lb/>
冩於圖理當然耳昔者周天子之立也河圖與大訓並<lb/>
列時九鼎亦寳于周室皆務以辯物象而施地政所謂<lb/>
據九鼎按圖籍者也仲尼作於周末病禮樂之廢壊職<lb/>
方之職不舉所為發歎鳯圖者非有他也龜龍之説果<lb/>
<pb n="KR4d0264_WYG_027-11a"/>
何稽乎第觀垂象之文其義可以自見<lb/>
　　晏子春秋辯<lb/>
聖人之道不掠美以為能不瞽世以為明善者從之非<lb/>
者去之要在乎據中庸之道以折中於物而不以已見<lb/>
為必得此其所以大而無方也栁子厚辯晏子春秋以<lb/>
為墨者齊人尊著晏子之事以増髙為已術者其言信<lb/>
典且當矣雖聖人有不易走見而喜其辯謂其所自見<lb/>
誠有大過人者晚得孔叢子讀之至於詰墨怪其於墨<lb/>
<pb n="KR4d0264_WYG_027-11b"/>
子無見皆晏子春秋語也迺知子厚之辨有自而起嗚<lb/>
呼若子厚者可謂掠美瞽世也與使孔叢出于其前子<lb/>
厚不應無見如在其後出則大業書録具存抉剔異書<lb/>
扳從已出謂他人弗見取像攫金之子不可謂知子厚<lb/>
妙文辭者尚亦為此剽竊之患厥有由來矣孔子曰知<lb/>
之為知之不知為不知也然則君子誠其所知闕其所<lb/>
不知而後為真知奚錯必妄<lb/>
　　辯管子<lb/>
<pb n="KR4d0264_WYG_027-12a"/>
走讀筦子書雜篇觀其纎巧權詐變見兩端要多放利<lb/>
愚民上欺天子下傾同列務强齊國而非遵王之道仲<lb/>
尼之稱管仲曰人也桓公九合諸侯不以兵車管仲之<lb/>
力也微管仲吾其被髪左衽矣仲而為此其民不可得<lb/>
愚將見人人異心諸侯瓦解齊不得霸周不復王中國<lb/>
裂矣何九合之有哉以人許之則管於人情非他道已<lb/>
孔子謂桓公正而不為譎管子雖有是説將何所復施<lb/>
守正而譎行之且非不譎之謂桓公猶不是用而仲為<lb/>
<pb n="KR4d0264_WYG_027-12b"/>
之者乎往行前言當以孔子為信今夫管氏書者出戰<lb/>
國從衡者流求售其書雜之夷吾云爾夷攷其説皆非<lb/>
實事孟子不為管仲端有以哉左氏叙桓公以蔡姬興<lb/>
伐蔡之師亦信書之過<lb/>
　　辯李廷珪墨<lb/>
黟墨二枚其制撱前平後面為香字不正銘曰歙州進<lb/>
務官李廷珪□文有隐起交龍挾之銘曰保大元年正<lb/>
月七日奉㫖造初外舅祕閣鎮郢故相申王以墨餉為<lb/>
<pb n="KR4d0264_WYG_027-13a"/>
螺累百數李墨不能什一舅均之僚屬時走用幾要從<lb/>
事幕府與受一螺舅得一螺亦以相與後十年走莅樊<lb/>
楚梅雨既濟視篋中舊物探囊見墨念舅已修文地下<lb/>
縣又荆州下邑為惻然感動因考見其事云按史南唐<lb/>
元宗保大元年嵗在癸夘當晉帝天福八年距今紹興<lb/>
嗣三十二年壬午歴年二百二十其嵗正月庚辰朔七<lb/>
日丙戌實烈祖昇元七年也烈祖殂以二月庚午元宗<lb/>
以三月己夘朔踐阼改元保大則保大元無正月廷珪<lb/>
<pb n="KR4d0264_WYG_027-13b"/>
父超本奚氏自易徙黟賜姓於唐不容在烈祖世元宗<lb/>
貶號出顯徳之後墨銘奉㫖皆大不同舊稱李墨盖玉<lb/>
質犀文投之水中經年不敗書紙數十耗不二分今又<lb/>
未必盡然本朝剏墨寳堂裒李墨寳蔵幾盡秦氏所得<lb/>
尚衆雖權門容或有此然亦已多事之不然無足多辯<lb/>
走常患近世墨工凡下未嘗知有膠法如潘衡蒲大韶<lb/>
輩墨研未半已膠敗不可復使惟黟人吳滋墨法近古<lb/>
典刑尚在然嗜酒不自知貴聴人竊取其名真滋所為<lb/>
<pb n="KR4d0264_WYG_027-14a"/>
已足貴重膠不易敗惟滋有之誠以滋墨校今所蔵其<lb/>
肌理膠煤畧皆相似李墨但加膩耳斷知墨為滋造而<lb/>
滋之名又為小人竊而有之扁鵲盧人而毉多盧祖李<lb/>
氏墨官而易多祖李盜名欺世知庸有極哉安得潘谷之徒<lb/>
與之共論形模之外易耳目之翫以求制作之正乎走<lb/>
固為秦氏欺而秦氏亦未免見欺于世可為太息端午<lb/>
前夕燈下書<lb/>
　書跋<lb/>
<pb n="KR4d0264_WYG_027-14b"/>
　　書古文周易後<lb/>
古易經二篇彖象文言繫辭説卦序卦雜卦總十篇以<lb/>
參校别異同定著十二篇皆已刋正可誦讀也道徳久<lb/>
矣書存而著可即之見道者聖人之遺經遭秦絶學舉<lb/>
煨燼無完書惟易號數術家故獨免而傳後包羲之卦<lb/>
文王周公之辭仲尼之贊於是乎具在天豈有意斯文<lb/>
哉何其保之之固也他經雖𤣥妙難擬要皆自易出也<lb/>
夫禮樂王政之紀綱詩書春秋其已事也凡名數聲音<lb/>
<pb n="KR4d0264_WYG_027-15a"/>
性命事物之理非易無自見也六經之道易為之宗故<lb/>
他經亡而易傳不殊其書之存也假易亡其數卦其害<lb/>
將可言哉天之所以相後人何如其切至於六經大難<lb/>
之際迺易保全之而人有重不幸者易師為之也夫易<lb/>
之為書廣大悉備盡天地萬物之道者也辭占象數皆<lb/>
其一物而易師者析之以教雖互有啟發於義駁矣易<lb/>
道之隐其肇茲乎且八卦條陳六爻咸列繫辭其下易<lb/>
之教也仲尼贊述其義未嘗不錯以成文分繫卦爻非<lb/>
<pb n="KR4d0264_WYG_027-15b"/>
其㫖矣欲明聖人之意舎故書何稽乎是以差次其書<lb/>
盡復於古古文不可得見故以正𨽻寫之判文言為二<lb/>
篇象有小大之别易經無義不足辯焉惟文言一篇舊<lb/>
失其序雖先儒謂次彖象或以為次繫辭以理言之皆<lb/>
非其舊夫乾坤易之門也非乾坤無以見易故以文言<lb/>
起之而繫之彖辭象若繫辭之後恐非必然先儒所云<lb/>
盖即今文以求古也今文布彖象卦爻之下故文言不<lb/>
得不居後非元在後也雖然不敢以已見為必得姑從<lb/>
<pb n="KR4d0264_WYG_027-16a"/>
其近是者之次以待後之明哲若夫傳註之失得在所<lb/>
不論<lb/>
　　書詩性情説後<lb/>
走述詩反古説州人項頔用中不吾與曰子今人也為<lb/>
古詩傳安知古之不如今也而以反古為説不亦虚乎<lb/>
走初不入其語久而思之曰用中之言正中吾過夫人<lb/>
者中和之萃性情之所鍾也遂古方來其道一而已矣<lb/>
修其性見其情振古如斯何反古之云説項規吾過不<lb/>
<pb n="KR4d0264_WYG_027-16b"/>
亦宜乎更以性情名篇而書其後曰情生乎性性本乎<lb/>
天凡人之情樂得其欲六情之發是皆原於天性者也<lb/>
先王有禮樂仁義養之於内慶賞刑威督之於外君子<lb/>
各得其性小人各得其情於是時也君臣訏謨廟堂尊<lb/>
徳樂道其民養老慈幼含哺鼓腹雅頌之作不過冩心<lb/>
戒勸告厥成功而已後王滅徳而後怨慕興焉於書虞<lb/>
之敕天元首夏之五子之歌於詩豳頌雅南皆是物也<lb/>
言之不足至于形容歌詠有不可以單淺求者此二南<lb/>
<pb n="KR4d0264_WYG_027-17a"/>
之詩為先王之髙㫖上失其道監謗既設道路以目雅<lb/>
風世變觸物見志徃徃託之鳥獸草木蟲魚是非盛世<lb/>
之風有為為之也其發乎情止乎禮義吟咏以諷怨慕<lb/>
之道存焉仲尼參諸風雅之間以情性存焉爾危行言<lb/>
孫將以順適其性而用之利導五諫以諷為上茲其理<lb/>
也周士賦詩見意騷人逺取諸物漢之樂府託閨情以<lb/>
語君臣之際流風餘俗猶有存者諸詩家之説變風變<lb/>
雅一諸雅正先王之風意怨謗為性情指斥言為禮義<lb/>
<pb n="KR4d0264_WYG_027-17b"/>
近求諸内自有不能堪其事者逺又不能參諸楚騷樂<lb/>
府之意其何性情之得而又奚以上通古人之志用情<lb/>
正性古猶今也然則反古之説未若性情之近也曰性情<lb/>
説古人其舎諸<lb/>
　　書莊季綽揲蓍新譜<lb/>
聖人之道行于古聖人之法具于經學者不務窮經泥<lb/>
夫師説故聖人經法則晦以不明士當以經為據依斷<lb/>
然不惑於習畧去衆多之論以盡其心夫然後聖典森<lb/>
<pb n="KR4d0264_WYG_027-18a"/>
然無不得也易六經之源委也作易之道始于揲蓍其<lb/>
法詳著繫辭可按以攷也自脱於秦火師法紛綸而經<lb/>
闇不通舉世㒺知攸定士眂先儒為用久且不疑旅出<lb/>
一途而蓍法隐矣揲蓍新譜毅然易大傳之從始謂一<lb/>
三為奇二四為偶得奇偶之正無偏頗之失契於經㫖<lb/>
有足多者其引徴以張轅揲蓍之法可以為審矣而師<lb/>
春氏説又畧與符同其法用蓍四十九莖總而把之以<lb/>
意中分扐一小指間四揲之第一指揲餘一二足滿五<lb/>
<pb n="KR4d0264_WYG_027-18b"/>
餘三四足滿九第二第三指揲餘一二足滿四餘三四<lb/>
足滿八四五為少八九為多若三多老陰分爻交三少<lb/>
老陽重分兩少一多少陰拆分兩多一少少陽單分是<lb/>
法最為近古然而餘二足五餘三足九與張氏説皆不<lb/>
與易通走嘗聞巫山隐者袁道潔先生言特暗與莊氏<lb/>
會第以四八為多為未盡走甚疑而參攷之惟䇿數為<lb/>
不易何則乾之䇿三十有六坤之䇿二十有四莊氏䇿<lb/>
恒虧二袁氏則竒差而為耦矣以知莊氏之説容有未<lb/>
<pb n="KR4d0264_WYG_027-19a"/>
當何哉繫辭之云盖十八變而成卦夫爻一三小變六<lb/>
爻而數通矣不必皆大變也先儒自陳圖南邵堯夫輩<lb/>
爻之再變已用四十有八莊氏則盡用四十九故從先<lb/>
儒則合於䇿而四十九之用失矣從莊氏則合於用而<lb/>
二篇之策贏矣惟劉禹錫辯易九六論揲以三指其法<lb/>
與師春同既用無四十八之譌而策復與二篇叶是則<lb/>
莊氏之奇偶師春之變卦既可信皆可從作易之道其<lb/>
不外是夫學者當自求之是不必信盖一人之見非敢<lb/>
<pb n="KR4d0264_WYG_027-19b"/>
誠然如意無疑則或可信若猶未也願得復從經正庶<lb/>
偏見之言無以惑經維宋紹興著雍攝提格之嵗如月<lb/>
戊午讀莊季綽揲蓍新譜愛其善而失之變故書<lb/>
　　書林勲本政書<lb/>
林勲本政書十四篇地圖一篇久蔵走家走初學問經<lb/>
史病未盡通不暇習也寘書篋中與故紙不異盖未始<lb/>
拂其埃塵而眎其篇目也暇日撿文籍見之謂人著書<lb/>
必不徒爾其間容有大過人者取而疾讀數過迺知為<lb/>
<pb n="KR4d0264_WYG_027-20a"/>
井地書也言皆叶往則應經義誠亦可舉而行方之中<lb/>
古而不謬措之於今而不悖走恒病先儒之言田制者<lb/>
往往拘名數執死法不能得聖人意可謂傳之將來讀<lb/>
之且茫然厭煩奚暇舉而措之事業勲書則異此不牽<lb/>
於百氏之説一本之經能復引古以驗今即今以求古<lb/>
不逺于古今之夐而得其舊亦不必勞人而曲盡乎事<lb/>
物之變居今之世求古之制識其真則難能矣勲書盖<lb/>
簡且易後之人主思將追迹三王而盡井天下之田此<lb/>
<pb n="KR4d0264_WYG_027-20b"/>
書不可寘也初走未見此書時眎之則故紙若也逮習<lb/>
其言迺知逺甚人之不可易書之不可不讀也如此古<lb/>
人有言曰學然後知不足詎不信然<lb/>
　　書趙烈侯事<lb/>
趙烈侯好音謂相國公仲連曰寡人有愛可以貴之乎<lb/>
公仲曰富之可貴之則否烈侯曰然夫鄭歌者槍石二<lb/>
人吾賜之田人萬畝公仲曰諾不與居一月烈侯從代<lb/>
來問歌者田公仲曰求未有可者頃烈侯復問公仲終<lb/>
<pb n="KR4d0264_WYG_027-21a"/>
不與乃稱病不朝番吾君自代來謂公仲曰君實好善<lb/>
而未知所持今公仲相趙於今四年亦有進士乎公仲<lb/>
曰未也番吾君曰牛畜荀欣徐越皆可公仲乃進三人<lb/>
及朝烈侯復問歌者田何如公仲曰方使擇其善者牛<lb/>
畜侍烈侯以仁義約以王道烈侯逌然明日荀欣侍以<lb/>
選練舉賢任官使能明日徐越侍以節財儉用察度功<lb/>
徳所與無不充君説烈侯使謂相國曰歌者之田且止<lb/>
官牛畜為師荀欣為中尉徐越為内史賜相國衣二襲<lb/>
<pb n="KR4d0264_WYG_027-21b"/>
噫公仲連賢相也不以正義咈君之心番吾君善謀也<lb/>
自以賢賢易君之慮公仲用人惟已烈侯改過不吝賢<lb/>
矣是故大人之格君心之非唯務引之當道<lb/>
　　書鄭威愍公驤遺事<lb/>
世之論李鄴侯張中丞者無不尚其危急存亡之秋曽<lb/>
不思二公之心盖先存乎衰栁之詩氷山之不可倚也<lb/>
鄭威愍死義馮翊其民哀之固宜至於葬於異邦之臣<lb/>
克祔夫人之柩蠻貊忠信不以死生行矣哉某讀公新<lb/>
<pb n="KR4d0264_WYG_027-22a"/>
除謝上章至關陜六七任不挂權臣之横恩崇觀二十<lb/>
秋靡沾故相之餘潤未嘗不于嗟變色歎息於斯人也<lb/>
即使蚤得展其所長先事而戒一死一生之際當與李<lb/>
張易地皆然三百里之强對決不徒死之也熟復遺事<lb/>
不知流涕之横睫<lb/>
　　書周世宗家人傳<lb/>
歐陽公論柴守禮事儗之咎繇為士瞽瞍殺人舜竊其<lb/>
父而逃孟氏假設之言所以通權變者其論咎繇之法<lb/>
<pb n="KR4d0264_WYG_027-22b"/>
至於天子竊父隘矣周世宗為柴氏子盖出於流傳以<lb/>
元舅而不忍臣之縱其殺人之罪傳疑雖過或幾於信<lb/>
矣舜於瞽瞍曲盡事親之道克諧以孝烝烝乂不格奸<lb/>
齋栗而朝瞽亦為之允若益之贊禹嘆其至諴感神殺<lb/>
人逺矣鄉使世宗待守禮以不朝内盡宮中之敬大宗<lb/>
私意可無偏廢於時寘之西京棄之十阿父者殺人細<lb/>
耳又有加于殺人之罪其將何以處之世宗之欲處當<lb/>
其宜大臣輔之無術因䧟而入於罪臣不能無憾於世<lb/>
<pb n="KR4d0264_WYG_027-23a"/>
宗惜其明鋭出于天姿終以無學為累<lb/>
　　書大象賦<lb/>
大象賦舊題漢張衡撰唐李淳風注所記星文贏於晉<lb/>
隋書天文志然眎漢之靈憲遺落多矣賦中自序明其<lb/>
用事及于殷馗之知在魏武帝後也注于淵文民文多<lb/>
為唐諱而昏旦中星全冩月令秦文淳風星官斷可知<lb/>
矣文賦之作于記事為難工大象妙于鋪陳巧依凖實<lb/>
該而質簡而文馳騁其辭不失次舎貫穿經緯端如貫<lb/>
<pb n="KR4d0264_WYG_027-23b"/>
珠雖不得其姓名其人可想而見惜也専本巫咸星贊<lb/>
旁覽不及隋書時君即能致諸芸閣蘭臺坐卧渾圖之<lb/>
下其所論著何秪此邪廢隐刑徒可為愾歎愛其仰括<lb/>
天象而文可習誦故取天官書歴代天文志武經總要<lb/>
天占補注手筆蔵之隨見輙書悔不倫序<lb/>
　　書單鍔呉中水利書後<lb/>
走遊淛西行湖渰上常怪其地庳下古人何以能田道<lb/>
呉江間知長隄之障水也禹貢三江既入震澤底定諸<lb/>
<pb n="KR4d0264_WYG_027-24a"/>
家注疏其言三江皆不可詳第未之考見震澤定於三<lb/>
江之已入求之經㫖三江在震澤下為之叙矣酈道元<lb/>
水經注松江奇分謂之三江口引呉越春秋范蠡乘舟<lb/>
出三江之口謂此别為三江與職方稱謂相亂庾仲方<lb/>
吳都賦注松江下七十里有水口分流東北入海為婁江<lb/>
東南入海為東江與松江而三按姑蘇圖經范文正恨<lb/>
不得導江入海則呉中之水害救之誠有道矣昔者鮌<lb/>
堙洚水禹行其所無事三江入而震澤定真無事也比<lb/>
<pb n="KR4d0264_WYG_027-24b"/>
年呉中荐澇詔書詳求利害而疏通之惜無一人能以<lb/>
古道言者天子之澤從不下究廢格明詔甚無謂也因<lb/>
讀東坡奏議得元祐中去浙西後所上單鍔呉中水利<lb/>
書其言宣泄陂堰之宜曲盡古今之變即采而用禹蹟<lb/>
無難復者所患國家重擾有司憚煩豪强不便己私此<lb/>
事之所以難立也走為三復單説把翫不能釋手惜乎<lb/>
禹書之説單忘援以為據故為表見以備水官之采焉<lb/>
世傳東坡工為文章於政事盖亡可述誦其奏草自可<lb/>
<pb n="KR4d0264_WYG_027-25a"/>
不攻而破蜩鷃笑鯤鵬之大亦何至哉禹之功范公蘇<lb/>
公之志單君之論於呉之水害真膏育之鍼石也讀其<lb/>
書者其可忽諸<lb/>
　　書丹徒五百事<lb/>
紹興甲戌丙子問丹徒五百夜還自郡有方士醉卧道<lb/>
周者時夜禁嚴甚五百念士即得罪遂扶以歸比旦士<lb/>
尤之曰吾懐有白金失之盜必子也五百實亡所得金<lb/>
且弗復辯為買金償之他日遇諸途又從之索酒五百<lb/>
<pb n="KR4d0264_WYG_027-25b"/>
酤命之飲延歸與居越二年方士辭去邀五百餞已共<lb/>
飲野肆酒竟方士起曰吾久客累子無以為報察公之<lb/>
行於今之世無有也我有長年方術將傳之子子能相<lb/>
從即不死能相從乎五百曰人生必死長年奚為士曰<lb/>
吾念若貧有術嘘銅成銀亦嘘銀為金子欲之乎五百<lb/>
曰我持梃日得百錢已足自養復嘘金何為士曰若于<lb/>
酒外無他嗜好吾能變瓶水為美醖酌之可不竭憶子<lb/>
夜不得酒為通夕不寐姑取吾酒須乏酒時試之五百<lb/>
<pb n="KR4d0264_WYG_027-26a"/>
曰夜亡酒飲不寢何傷變水良勞吾不用也方士矍然<lb/>
竦曰昔吾若友今我之師也道已髙於吾矣端拜騰空<lb/>
而没酒家保在旁知狀得其應答語傳之若方士者豈<lb/>
世之所謂僊人耶何其方之異也彼五百庸胥烏知仁<lb/>
義道徳之説觀其所立幾於古之貞人方士服而師之<lb/>
為得師矣私不自勝迄示其方所謂知之非難行之惟<lb/>
艱詎不信然員冠之儒少長於聖人之學及其行事能<lb/>
弗戾者幾希聞五百之風足少愧矣走懼其以方之没<lb/>
<pb n="KR4d0264_WYG_027-26b"/>
也故書<lb/>
　<lb/>
　<lb/>
　<lb/>
　<lb/>
　<lb/>
　<lb/>
　浪語集卷二十七<lb/>
</p>
<p>
</p>
  </div>
</body>
</text>
</TEI>
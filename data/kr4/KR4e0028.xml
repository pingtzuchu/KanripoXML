<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div> <lb/>
    <p>
<pb n="KR4e0028_WYG_001-1a"/>
欽定四庫全書<lb/>
白石山房逸藁巻上<lb/>
　　　　　　　　　　　　明　張丁　撰<lb/>
　郊禋慶成分得霄字四十韻<lb/>
　　宋太史濂序<hi>附</hi>
　皇帝自登大寳主百神即有事於昊天上帝以仁祖<lb/>
　淳皇帝配神作主於今五載弗懈益恭粤洪武壬子<lb/>
　冬十一月辛酉日長至復遘其時前期丙辰上御奉<lb/>
<pb n="KR4e0028_WYG_001-1b"/>
　天殿集臣工於庭告以誓命戊午出宿齋宮有司汜<lb/>
　掃反土鄉為田燭各戒具脩㒺敢弗肅及期行事百<lb/>
　辟卿士後先駿奔牲牷肥腯圭幣温緻器用質雅酒<lb/>
　齊苾芬樂舞具奏升禋上聞皇心内外質文兩盡上<lb/>
　帝居歆福祿攸降既竣事禮部尚書陶凱工部尚書<lb/>
　黄肅工部侍郎牛諒晉府參軍熊鼎磨勘司令吳雲<lb/>
　兵部郎中劉崧工部主事周子諒秘書監丞陶誼晉<lb/>
　府錄事張孟兼呉府錄事呉從善咸謂皇帝升中於<lb/>
<pb n="KR4e0028_WYG_001-2a"/>
　天國之大典幸際熈明與於執豆籩之列不可無篇<lb/>
　什以紀慶成昭示萬世遂以唐詩星臨萬戸動月傍<lb/>
　九霄多為韻各賦詩一章而属濓序之濓聞郊社之<lb/>
　禮始於有虞氏至周大脩秦漢以來寖涉不經且惑<lb/>
　於六天六帝之説莫之適從君國子民者亦罕能躬<lb/>
　嚴祀事往往遣大臣攝之肆惟皇上一據禮經而洗<lb/>
　千古之陋每嵗親升泰壇昭事上帝恪恭寅畏有赫<lb/>
　其臨隂斂陽舒降甘風雨覃及寰宇物無疵癘行見<lb/>
<pb n="KR4e0028_WYG_001-2b"/>
　鳯凰降而龜龍假矣聲歌之發兹非其時乎昔者周<lb/>
　人之誦所謂昊天有成命者郊祀天地也思文者后<lb/>
　稷配天也二詩詞氣奥密卒未能曉然非卜商之序<lb/>
　揚其宏綱後世何自而明之羣公之什優柔而雅馴<lb/>
　整肅而泰豫足以美盛德形容而告於神明善言詩<lb/>
　者謂其有得詩人之微㫖所可愧者濓非卜商之識<lb/>
　僣序作者之意君子其謂斯何雖然一代之成憲後<lb/>
　王之所取法者其大槩亦頗著見於間云是嵗十有<lb/>
<pb n="KR4e0028_WYG_001-3a"/>
　二月甲戌朔金華宋濓謹序<lb/>
后德緜昌厯天心翊聖朝邊塵初滌蕩雲漢已光昭削<lb/>
僣功尤烈來王化愈遥金陵誇地險玉燭羡時調甘露<lb/>
諸祥集嘉禾兩岐天升中酬昊帝殷薦配神堯五稔明<lb/>
禋肅千官縟禮饒嵗将纒赤奮斗正指𤣥枵大報儀應<lb/>
飭長迎意更邵澤宮申誓命宣室禀章條法鼔雞人呌<lb/>
巾車太僕要祝融驅汜埽太乙引招揺矗矗旌常建祁<lb/>
祁旟斾飄三輿尊木輅八騄重華聊貔虎揚璇葢神仙<lb/>
<pb n="KR4e0028_WYG_001-3b"/>
捧玉雕清飈傳警蹕紫陌覘冲鞗爾乃登壇履因之寀<lb/>
殿超衮衣披日月皮弁映星杓薌合羣供焫鸞刀衆啟<lb/>
膋貴誠呈繭栗尚質薦陶匏圭璧繽紛奠尊罍襍㳫標<lb/>
大糦承黍稷廣樂備雲韶孤竹璚笙麗空桑錦瑟嘹九<lb/>
成看舞翟六變聽懸毊祝已将明信巫還告腯臕文真<lb/>
情並至儀果物俱遼聖慮尤旡射臣心總不佻焄蒿神<lb/>
自凛肸蠁祉靡料烈祖咸蒸衎羣神徧悦嗂徳馨瀰紫<lb/>
府仁饗徹丹霄天既齋明假人因頌祝囂百昌歌日彩<lb/>
<pb n="KR4e0028_WYG_001-4a"/>
萬夀禱松喬景福穰穰降神休叠叠徼祥光凝輦轂恊<lb/>
氣靄鑾鑣順備尤磅礴清寜更泬寥尊親懐血氣作睹<lb/>
罄英翹嘉瑞麟遊藪雝喈鳯叶簫九圍精意塞重譯雅<lb/>
聲招允矣三靈荅悠哉百沴消愚臣叨相禮諧尹繼𢋫<lb/>
謡<lb/>
　　夜坐國學玉兔泉聫句<lb/>
　　　宋太史濓序<hi>附</hi>
　洪武五年秋九月十又五日日入酉予與仲子璲過<lb/>
<pb n="KR4e0028_WYG_001-4b"/>
　張錄事孟兼於成均秉燭對夜孟兼方命侍史汲玉<lb/>
　兔泉瀹茗俄熊參軍鼎劉職方崧周虞部子諒皆集<lb/>
　相與談詩至惬心處輒抵掌笑譁呂太常仲善聞之<lb/>
　亦驩然來㑹既啜茗已孟兼出新造玉兎泉銘諷之<lb/>
　且曰今夕何夕勝友如雲不可無以為娯請舉泉聫<lb/>
　詩何如衆皆曰然予年有一日之長俾題其首句餘<lb/>
　則以次而續鬬竒據勝閧閧弗能休至二鼔詩成各<lb/>
　擁衾枕榻逮鷄再號風雨凄迷僕夫載塗官事有程<lb/>
<pb n="KR4e0028_WYG_001-5a"/>
　皆不告而散予亦騎驢去朝天矣明日孟兼將屬梓遂<lb/>
　作小楷繋詩於銘左徴予為之引於戲人事聚散如<lb/>
　風中飛矢其囘旋飄泊曷嘗有一定之踪今幸得與<lb/>
　二三君子岸幘咏詩輾然一笑豈非天哉然此七人<lb/>
　之中楚産者大半獨予父子與孟兼居越西相距僅<lb/>
　半舎他時或後先投簮而歸支九節笻訪孟兼白石<lb/>
　山房溯泳諸賢立霄漢上欲一見不可得取此巻閲<lb/>
　之恍如聚首成均時寜不有慰於寂寥之鄉也耶孟<lb/>
<pb n="KR4e0028_WYG_001-5b"/>
　兼子諒皆以字名熊君字伯頴劉君字子髙予則南<lb/>
　宫散吏金華宋濓也<lb/>
成均地何靈聖澤資灌沃<hi>濓</hi>兔奔兆竒徴井泄廢新斸<lb/>
<hi>鼎</hi>自非三窟深孰湛一川綠<hi>孟兼</hi>儲精本從金生色絶<lb/>
勝玉<hi>子諒</hi>霜毛蘸寒飲雪毳翻夜浴<hi>崧</hi>醸冽補酒經沐<lb/>
丹騐仙籙<hi>仲善</hi>杵㫪蟾窟弃珠噴鱣堂觸<hi>璲</hi>字月生隂<lb/>
精觀天漏晴旭<hi>濓</hi>氷澄毛骨竪鑑徹鬚眉燭<hi>鼎</hi>㕙名徒<lb/>
自竒繪行穢難贖<hi>孟兼</hi>雖涵東郭狡難洗上蔡辱<hi>子諒</hi>
<pb n="KR4e0028_WYG_001-6a"/>
引滿瓶未羸探幽綆頻續<hi>崧</hi>流罌滲銀牀出竇濺瓊粟<lb/>
<hi>仲善</hi>醉沃目暈花凍汲指連瘃<hi>璲</hi>濡毫乃目潤照影從<lb/>
人欲<hi>濓</hi>光沈天上魄祥啟地中躅<hi>鼎</hi>摛辭挹餘清盟薦<lb/>
侑嘉告<hi>子諒</hi>劍刺非貳師池移豈身毒<hi>孟兼</hi>燕支愧浮<lb/>
陳鹽鹵鄙富蜀<hi>崧</hi>不動疑窪雪頻移風笑纛<hi>仲善</hi>天光<lb/>
一眼開雲影片鱗束<hi>璲</hi>劇燕覺瘮瘭蹶足想彳亍<hi>濓</hi>觱<lb/>
沸虎爪跑㪺吸猿臂跼<hi>鼎</hi>潔士濯纓冠濁卒卸刀襡子<lb/>
<hi>諒</hi>情當昴君降夜或井霜督<hi>孟兼</hi>誰知鍾阜分脉與伊<lb/>
<pb n="KR4e0028_WYG_001-6b"/>
洛屬<hi>崧</hi>錫名爾固嘉戰句吾何局<hi>仲善</hi>聫将指鼎比疾<lb/>
勝撃鉢促<hi>璲</hi>驚風落燈燼斜月墜簷曲靈源詎能窮短<lb/>
詠聊可錄<hi>濓</hi>
　　　題義門<lb/>
<hi>丁</hi>嘗因潜溪先生發交扵前太常愽士鄭君仲舒仲舒<lb/>
之文閎通博大汪洋無溪然一裁於理嘗語<hi>丁</hi>以為文<lb/>
之道必根忠孝性情之實而發然後可傳傳斯永久時<lb/>
<hi>丁</hi>初知為文仲舒一見竒之許以有成<hi>丁</hi>兹受知聖天<lb/>
<pb n="KR4e0028_WYG_001-7a"/>
子致榮膴累顯官於丈焉頼歸省邱隴道經義門謁仲<lb/>
舒之廬而宿焉仲舒間示<hi>丁</hi>義門詩巻皆宇内鉅公名<lb/>
文<hi>丁</hi>反覆詳玩赧焉瞠乎其後乃聖天子澄清海甸廣<lb/>
勵學宫𢎞宣教鐸亟取君家義範垂示來兹綸恩指日<lb/>
下矣<hi>丁</hi>賦短歌書之末簡顧<hi>丁/</hi>言何足為義門重庶<hi>丁</hi>
名得藉義門以貽不朽爾里人張丁孟兼拜手書<lb/>
孝不遺厥親義不辭君役克全兹兩端稔足久雍睦世<lb/>
俗習澆漓君家仍朴遫世俗尚浮屠君家尊儒宿文章<lb/>
<pb n="KR4e0028_WYG_001-7b"/>
夙擅名道義素積蓄覃恩表閭門用是敦頽俗末學勉<lb/>
追隨步趨恐不足漫作短歌行聊以将頌祝<lb/>
　　　寄桃源鄭徴士<lb/>
予往山中時賦詩寄桃源鄭徴士有云桑麻别境仍雞<lb/>
犬曉夜空山自鶴猿今來江左每懷舊趣而不可得乃<lb/>
以二句析之為韻賦古體十四首首六句覔便寄之且<lb/>
以表予之思云爾<lb/>
　　　桑字<lb/>
<pb n="KR4e0028_WYG_001-8a"/>
我思桃源山林谷春晝長雲生岩石静花落泉水香笑<lb/>
我不歸客何年返耕桑<lb/>
　　　麻字<lb/>
何年返耕桑與子種桃花山中尋白鹿石上看紅霞竟<lb/>
日得辭后相從飯胡麻<lb/>
　　　别字<lb/>
相從飯胡麻已與塵事絶致身在烟霞此心比冰雪便<lb/>
當賦歸來共話經年别<lb/>
<pb n="KR4e0028_WYG_001-8b"/>
　　　境字<lb/>
共話經年别令人發深省悠悠感飄蓬戀戀依鄉井漫<lb/>
爾結茅屋遁跡桃源境<lb/>
　　　仍字<lb/>
遁跡桃源境日對青崚嶒澗響驚夜雨雲寒沍春冰况<lb/>
此人事絶沈憂豈相仍<lb/>
　　　雞字<lb/>
沈憂豈相仍浩然樂幽棲山空夜花落木密春鳥啼我<lb/>
<pb n="KR4e0028_WYG_001-9a"/>
厭朝市居攬衣起聞雞<lb/>
　　　犬字<lb/>
攬衣起聞雞寤寐恒展轉懷親念已頻覲主顔覺靦欲<lb/>
尋舊籬落聽吠山家犬<lb/>
　　　曉字<lb/>
聽吠山家犬烟霞故深窈上拂穹宇髙下俯人寰小泠<lb/>
然風露涼落月林開曉<lb/>
　　　夜字<lb/>
<pb n="KR4e0028_WYG_001-9b"/>
落月林開曉白雲散幽舎翩翩笙鶴回井井神仙下中<lb/>
有好修人浩歌美清夜<lb/>
　　　空字<lb/>
浩歌美清夜翩翩挾天風采芹碧澗底看奕青雲中洞<lb/>
口有霜瀑飛流落晴空<lb/>
　　　山字<lb/>
飛流落晴空青雲上可攀念子氷雪姿媿我塵土顔長<lb/>
歌采芝曲白雲滿前山<lb/>
<pb n="KR4e0028_WYG_001-10a"/>
　　　自字<lb/>
白雲滿前山杳杳入蒼翠風清鶴在林夜静月墮地惟<lb/>
有屋下泉汨汨來何自<lb/>
　　　鶴字<lb/>
汨汨來何自泉鳴晝寂寞春暖澗草生鳥弄林花落山<lb/>
人盍歸來為伴林間鶴<lb/>
　　　猿字<lb/>
為伴林間鶴松老枝葉繁石爛不復覺丹成竟㤀言幽<lb/>
<pb n="KR4e0028_WYG_001-10b"/>
響亦何䖏雲蘿自啼猿<lb/>
　　　送童良仲歸蘭谿<lb/>
嘗讀登科記猶憶庚子年君名乃亞魁衆口爭稱傳豈<lb/>
惟宗黨重亦為閭里賢授官得要地尚爾客幽燕音書<lb/>
或間至途路動逾千不謂兵革起陵谷成變遷南北遂<lb/>
阻隔相望各一天我思曷怏睹心若揺旌懸君世居蘭<lb/>
谿我家浦水邉相去固甚邇雞犬聲相連胡為萬里别<lb/>
不啻參商然人生出䖏異㑹晤實因緣去年朔方平君<lb/>
<pb n="KR4e0028_WYG_001-11a"/>
挈家南還相逢逆旅中把手話纏綿江城寒雨歇泥淖<lb/>
窮巷偏促席竟及夕剪燭夜忘眠或於風雪際圍爐擁<lb/>
青氊哦詩出險語欲壓石鼎聫君才十倍丕顧我何能<lb/>
先譬諸觕糲女效顰媿妖妍又如低飛鳥斂翮避鷹鸇<lb/>
此情膠漆投此義金石堅還返僅半載慰藉肯弃捐興<lb/>
言久居此浩然鄉思牽今日既得請促装買歸船功名<lb/>
非吾事身世圖生全故山有敝廬讀書可終焉昔有釣<lb/>
遊處西郊及東阡鄰翁縦談謔嵗時羅酒筵非學髙尚<lb/>
<pb n="KR4e0028_WYG_001-11b"/>
隐實且脱憂煎聞之使我驚我亦思林泉我生素狂瞽<lb/>
竊祿徒備員幾欲乞歸養日夕心乾乾念君挽莫留告<lb/>
别一何遄探囊竟何有憐剩三百錢沽酒勸君飲為君<lb/>
冩拳拳蒸雨急如洗薫風爽微肩到家可計程定及秋<lb/>
月圓<lb/>
　　送鄭叔車還鄉<lb/>
　　　蘓太史平仲序<hi>附</hi>
　浦江義門鄭君仲舒北仕於燕二十有餘年不聞問<lb/>
<pb n="KR4e0028_WYG_001-12a"/>
　亦且十年仲舒之子叔車居常皇皇如也王師既下<lb/>
　燕叔車即告行於尊長往迎方燕之下也凡在仕籍<lb/>
　者徙而處之汴京者有之徙而處之兩淮者有之挾<lb/>
　而致之南京者有之而蹤跡仲舒之所之言人人殊<lb/>
　或言南京或言兩淮或言汴京又或言於時仲舒已<lb/>
　解官不在行間仍留燕也然言之南京者十五六從<lb/>
　者惑於所之叔車曰古人之尋其親也無方而獲見<lb/>
　焉者多矣况我父有方乎燕也汴也淮也南京也吾<lb/>
<pb n="KR4e0028_WYG_001-12b"/>
　無不之焉則吾父當無不見焉又奚惑乃行行次京<lb/>
　口遣從者走南京訪焉比從者至於南京則仲舒之<lb/>
　於南京也二日矣方卧病逆旅從者以告叔車叔車<lb/>
　兼程而至仲舒見而悲悲而喜喜而不知病之去體<lb/>
　也内交於仲舒之士僉曰仲舒幸哉有子如此真無<lb/>
　忝義門子弟哉余竊以為叔車之來子職也而其事<lb/>
　則殆有隂隲之者使叔車竟絶江如淮如汴如燕不<lb/>
　先之以從者如南京至不至從何而知之先之以從<lb/>
<pb n="KR4e0028_WYG_001-13a"/>
　者矣使仲舒之至也後一二日則叔車亦且如淮如<lb/>
　汴如燕矣叔車行萬里外而仲舒客南京卧病而愁<lb/>
　居左右就養将仰之誰哉今仲舒甫息肩弛擔而從<lb/>
　者遄至乃若期然叔車遂得共為子職仲舒享其養<lb/>
　而安焉此非人也天也明年春仲舒謀歸拜其先人<lb/>
　墓勿克命叔車代之行張孟兼氏與叔車居同邑且<lb/>
　親喜其能子也為詩以餞之率諸縉紳和之而屬余<lb/>
　序之<lb/>
<pb n="KR4e0028_WYG_001-13b"/>
晚秋氣始肅逺客早知寒登艫越重河長路浩漫漫鄭<lb/>
君去故國水宿更風飱因兹搆沈綿伏枕在江干昔年<lb/>
仕朝簮濟濟儀鵷鸞有子長堦庭娟娟秀芝蘭兵壓隔<lb/>
溫凊恨不生羽翰流言日紛起念之熱肺肝燕山尚氷<lb/>
霰汴水猶波瀾既憂滫瀡闕復恐衣裳單未知親定所<lb/>
豈悼行路難願學朱夀昌厯訪遍川蠻望雲朝屢悵見<lb/>
月宵永歎睽違十五載夣寐何時安一旦遇中途兩恨<lb/>
共相看阿児悲且喜揾淚不能乾阿父病隨愈傾倒為<lb/>
<pb n="KR4e0028_WYG_001-14a"/>
汝歡細詢盡故舊相語夜向闌幾人亂離後骨肉能爾<lb/>
完况乃四十指舉族無一殘㑹當返故里髙堂舞斑斕<lb/>
因事尚留滯遣子先往觀急歸報尊長庶使衆心寛忝<lb/>
予同鄉邑羡伊子職殫移忠諒由孝踵美登王官荆花<lb/>
既燁燁桂樹亦團團好将丹一寸書入青琅玕<lb/>
　　　送鄭仲宗聽宣<lb/>
客裏論心緒山中有隠居毎聽深竹雨還釣碧川魚翻<lb/>
笑歸難得多緣計不踈好将天上語子細報鄉閭<lb/>
<pb n="KR4e0028_WYG_001-14b"/>
　　　咏茶<hi>金華之茶産於龍門者為最佳龍門宋太史讀書處也</hi>
佳品龍門産先春長碧芽瀹泉分玉乳烙火試雲花沁<lb/>
入詩脾瘦香清夢境賒相如故病渇飲啜轉風華<lb/>
　　　過梅節悠故宅<lb/>
梅溪尚可作吾亦溯微湍力罷千金括謀迴萬乘鑾孤<lb/>
忠殉社稷亂石𦵏衣冠依約曽棲䖏楓邱血尚丹<lb/>
　　　登聚寳山分韻得春字<lb/>
蹤跡憐身拙登臨縱目頻江山如好客花烏故餘春落<lb/>
<pb n="KR4e0028_WYG_001-15a"/>
落行藏異悠悠歳月新數莖初白髪朝夕為思親<lb/>
　　　西洲曲<lb/>
送郎下西洲畏儂不回顧恨煞浪頭風轉向烟中樹烟<lb/>
樹冷茫茫風来吹㫁腸贈我雙環鐲不如置道傍<lb/>
　　　金華洞天<lb/>
洞天萬仞落空翠神仙何年上青霄蛟龍已去荒窟宅<lb/>
雞犬無聞遺井瓢氷湍灑灑暗猶落巖雪陰陰春不銷<lb/>
我欲乘風問生術林間黄精深雨苖<lb/>
<pb n="KR4e0028_WYG_001-15b"/>
　　　北山草堂<lb/>
草堂面面近嶙峋白石蒼苔不染塵澗瀑倒吹千嶂雨<lb/>
山花遲發半巖春雲封竹戸常無徑僧到斜陽可結隣<lb/>
松下茯苓今已老那堪車馬悞閒身<lb/>
　　　題鞠隐堂巻<lb/>
玉雪為顔白髪鮮児孫滿眼見曾𤣥彩衣獻夀三春酒<lb/>
黃菊當期九月筵天上蟠桃今已熟堂隂萱草故争妍<lb/>
丹青觧冩名門徳留取家聲奕世傳<lb/>
<pb n="KR4e0028_WYG_001-16a"/>
　　　展聞人先生墓<lb/>
　聞人先生孟兼受業先師也往拜墓側詩以哀之<lb/>
免魄何年掩少微裵回馬鬣涕頻揮十年燈火人何在<lb/>
一代文章事已非衰草含烟天漠漠空林落葉雨霏霏<lb/>
傷情更有山陽笛吹徹梅花未忍歸<lb/>
　　　秋興<lb/>
白露盈盈上碧枝蒹葭正老月明時危樓獨倚聴歌細<lb/>
静榻孤眠琢句遲厯亂松棲烏夢幻縱橫楓落鹿蹤迷<lb/>
<pb n="KR4e0028_WYG_001-16b"/>
琅玕戞玉千竿外疑有髙人住水湄<lb/>
　　　都中贈風鑑僧<lb/>
祖師相法此心通西笑長安只向東自我作災還作福<lb/>
與人言孝復言忠看得定時原不定悟来空處轉非空<lb/>
八識田中橫七尺大家歸認主人翁<lb/>
　　　漫興<lb/>
梨花半開夜雨催無奈李花如雪堆門前美人不見來<lb/>
東風楊栁吹千迴<lb/>
<pb n="KR4e0028_WYG_001-17a"/>
青驄驕嘶金鞿銜美人二月裁春衫江頭麥秀青漸漸<lb/>
西湖放船開錦帆<lb/>
　　　楊栁詞<lb/>
栁色青青栁葉齊送君江上朔雲低妾似栁條全繋恨<lb/>
君如栁絮逐東西<lb/>
槎得鵝児嫩欲黃輕寒初試怯羅裳柔條不禁隨風舞<lb/>
薄恨猶能繋妾腸<lb/>
　　　賦得可憐人度可憐宵<lb/>
<pb n="KR4e0028_WYG_001-17b"/>
燈花剔瘦鬢上蟬梭雞雨聲泣紅綿瓦盆盛水渇如漆<lb/>
埀額不照鴉紋𤣥青奩無脂陂陀小單衾著膝看霜曉<lb/>
飢蟲食粉化蛾飛芙蓉盡乾春燕少去年買塢種楊栁<lb/>
春去采芝秋縛帚荒烟碾塵髙似樹蠐螬樸墨入馬口<lb/>
空條漸老月漸稀月時空有雨灑衣花房遣夢化為蜜<lb/>
醒時不見蝴蝶飛三更食蜜如食澱寒鴉孤棲不穿線<lb/>
鬼母輕揺蜀國絃外孫慵貼邯鄲絹天河水决弓聲催<lb/>
漏板銅銷冷如箭香軿叠綠垂花鈴乙夜采蘭燒至丁<lb/>
<pb n="KR4e0028_WYG_001-18a"/>
忽剪茱萸作秋宛懶從鏡裏留星星龜甲無心老紅暈<lb/>
橫取金蠶報雙鬢鵞黃不度<hi>闕</hi>上風蠟淚新痕為誰盡<lb/>
　　　補牛尾八闋樂歌辭<lb/>
葛天氏之世人民康乂樂由此興始教三人操牛尾投<lb/>
足而歌八闋攷吕氏春秋頗載八闋之名然而樂辭不<lb/>
傳後世間有擬作率以今辭敷古題雖多昌明之氣終<lb/>
鮮邃穆之風乃按其時代以補為歌辭<lb/>
　　　一曰載氏<lb/>
<pb n="KR4e0028_WYG_001-18b"/>
彼民之初生兮靡慝彼熙載兮不知不識彼一人兮操<lb/>
要㑹以立極<lb/>
　　　二曰𤣥鳥<lb/>
鴯之來民迎禖矣鴯之歸民財阜矣相甲厯以制冝之<lb/>
子兮勤施<lb/>
　　　三曰遂草木<lb/>
而萌肇茁而彚彌稷乃攘乃剔蕃其質中我宫室中我<lb/>
琴瑟<lb/>
<pb n="KR4e0028_WYG_001-19a"/>
　　　四曰奮五榖<lb/>
種之嘉播乃畬<hi>叶音賖</hi>出而作趙其鎛倉斯千祝百年乃<lb/>
昭率育乃遊鼓腹<lb/>
　　　五曰敬天常<lb/>
聿康囘自神兮彼天折其柱維民彛俶亂兮疇日監而<lb/>
在兹迺維其斁<hi>叶音妬</hi>迺安其度<lb/>
　　　六曰達地功<lb/>
若掘大象兮調太鴻乘精拱黙兮耳目内通維率九寰<lb/>
<pb n="KR4e0028_WYG_001-19b"/>
以承流兮順軌從風亮天工兮一人斯隆<lb/>
　　　七曰依地徳<lb/>
彼奠而靡隳兮惟厚取財而勿匱兮惟百耕者餘餼宿<lb/>
隴首俾我不武法其隂徳<lb/>
　　　八曰總萬物之極<lb/>
睠羣生氣莫閼芸萬百一何轕應不求兮聚必奪紹物<lb/>
開智兮一物胥逹<lb/>
　白石山房逸藁巻上<lb/>
</p>
<p>
</p>
  </div>
<div>
<head>白石山房逸藁巻下</head> <lb/>
    <p>
<pb n="KR4e0028_WYG_002-1a"/>
欽定四庫全書<lb/>
　白石山房逸藁巻下<lb/>
　　　　　　　　　　　　明　張丁　撰<lb/>
　　　太極宫碑記<lb/>
浦江縣治東南不百步有宫曰太極宋嘉定乙亥間知<lb/>
縣錫山尤君曄以邑祝釐請禱之事逺詣廣福觀觀在<lb/>
仙華山下去縣十餘里許非便謀創此宫前建三清殿<lb/>
後敞層閎以祀星君廊廡翼如重門外闢觀者欣豫莫<lb/>
<pb n="KR4e0028_WYG_002-1b"/>
不起敬遂聞於朝徙仙華舊額揭焉仍命廣福觀道士<lb/>
徐思恭主領宫事崇真靈以居之至正戊戌罹於兵燹<lb/>
宫燬道士王無為乃銖累寸積明年建三清殿又明年<lb/>
建門臺亡何仙去其徒王洞觀圖終先志復建東西廡<lb/>
既而庖庫諸室皆成凡其教之所宜有者嚴奉靡不如<lb/>
式飛甍偉棟金碧交輝視舊觀益有加焉於是介廣福<lb/>
觀夏文班謁余文記之葢常以為天不可得而名言也<lb/>
以其不可得而知也故盡以示之然後日月星辰之所<lb/>
<pb n="KR4e0028_WYG_002-2a"/>
以昭晰風雨雲電之所以變化仰而觀之天之所以為<lb/>
大者無不在於是矣道家以清淨無為為教所謂太極<lb/>
焉者豈名其所不可名而一歸之於天者乎雖然聖人<lb/>
有作治具畢舉将躋億萬生民於仁夀之域生斯世者<lb/>
莫不遂其生養休息之期熙熙皥皥晏然樂於閭閻井<lb/>
陌間則太極者何往而不在乎以是求之天亦無不在<lb/>
矣豈非所謂歸之於天者而名言之也抑古之為仙者<lb/>
不擇地而處若今之所稱琳宫珍館則在於深山密林<lb/>
<pb n="KR4e0028_WYG_002-2b"/>
窮巖絶谷之地往往車轍馬跡所不通太極宫則在于<lb/>
亨衢廣市間無有深密窮絶之可名不亦古仙人之遺<lb/>
意歟有若王君師弟能脩其學以興廢起墜為任述前<lb/>
人之所志可不謂之知道之士乎哉浦江之北有山曰<lb/>
仙華如旌旗鐵馬風井雪壁最號勝竒黃帝少女實升<lb/>
其上縣倚山而為治昔之所以建宮於是者夫豈偶然<lb/>
之故哉至若作新其舊克繼成志庸不可無述以示将<lb/>
來遂為之詩曰<lb/>
<pb n="KR4e0028_WYG_002-3a"/>
仙華之山仙上昇列壁千仞虹電騰其陽作邑治所馮<lb/>
有宫翼然引峻嶒粤有至人道大𢎞窮索妙理非瞢瞢<lb/>
氤氲磅礴判未曾何有下濁清上澄陰陽闔闢姑有稱<lb/>
萬理各具物以承屬之至人道乃凝久視六合儔其能<lb/>
澤流教衍徵替興豈與人世誇雲礽地由森爽驅濁蒸<lb/>
百霛來降鸞鶴乘寳圅玉笈差層層仙籍浩𣺌開金縢<lb/>
紅雲翠霧縈觚稜十洲三島恍在登神光逮賁猶燭燈<lb/>
眷令作者良匪矜聲容巍峩儼若増夀以貞石宜服膺<lb/>
<pb n="KR4e0028_WYG_002-3b"/>
　　　遊禹門記<lb/>
禹門禹貢龍門也亦曰禹門渡兩山石立河出其中廣<lb/>
不百步世謂禹鑿所傳三月鯉魚上渡而為龍處也其<lb/>
東岸曰看鶴堂尤孤峭不可下瞰西為梁山即呂梁也<lb/>
北曰建極宫作於道家者流祀禹神也故刻石十餘多<lb/>
元名臣為文地極幽閒煙雲水石之聚蟲虵㒺象之居<lb/>
相等桃花開時河水方顯殷聲震雷殆異境也并河之<lb/>
東為太史公墓墓前為廟有晉永嘉中殷濟樹碑今皆<lb/>
<pb n="KR4e0028_WYG_002-4a"/>
圯于河裵回良久作龍門之歌下山日已昃是日到子<lb/>
夏墓墓在新豐里新豐之南曰通化里即文中子講學<lb/>
處也問遺跡故老無存皆不得已明日得東臯子黃頰<lb/>
山詩東臯子文中子弟也名績字無功以琴酒自娯隐<lb/>
黃頰山題是詩山壁詩極幽永非唐以來人語宋熈寜<lb/>
初李公夀始訪其地刻石縣學因載所遊其石隂附以<lb/>
龍門之歌龍門兮天開河水兮天來我思古人兮何在<lb/>
哉禹門在今河津縣云<lb/>
<pb n="KR4e0028_WYG_002-4b"/>
　　　商巫臣祠碑記<lb/>
維書曰在太戊巫咸乂我王家又曰在祖乙時則有若<lb/>
巫賢賢咸子也則巫氏父子世為商輔矣而巫咸尤見<lb/>
諸子百氏書夏邑有山曰巫咸頂志以咸隐於是為名<lb/>
頂故有巫咸祠遺甓存焉莫知其所始山麓有廟尋廢<lb/>
葢宋崇寜間邑大旱禱巫咸得雨請於朝賜封王號見<lb/>
㫁刻云洪武八年冬縣令閻畜等即其頂作新祠而以<lb/>
巫賢稱惟巫咸古賢臣也生而為治功在王室没而為<lb/>
<pb n="KR4e0028_WYG_002-5a"/>
冥澤及後世矧能出雲為風雨而民以望嵗者望之其<lb/>
可謂虚也耶是宜食享其土不誣乃為作迎享送神詩<lb/>
使敬祀之而亦以紀其成焉詩曰<lb/>
巫山兮巉巉神隠兮中巖神去兮千古盍睠兮我土神<lb/>
化兮為雨風雲兮上下吁我民兮匪神何怙山雲兮浮<lb/>
浮神宅兮山之幽神降兮我留于薦兮我羞我享兮以<lb/>
雩匪鐘鼔兮為娯吁願我民兮不渝神享兮何之風雨<lb/>
兮其馳神我兮不違我望兮以思吁樂年嵗兮惟神自<lb/>
<pb n="KR4e0028_WYG_002-5b"/>
兹<lb/>
　　　元故十二府君墳記<lb/>
嗚呼是惟我大父公之墳也公生於元至元戊子四月<lb/>
十一日卒於重紀至元庚辰七月二十日以明年十二<lb/>
月一日𦵏於徐山其𦵏也鄉陳箎先生為志方堂後公<lb/>
二十有六年祔以安人陳氏丁生也後既不及表見墓<lb/>
上顧思先美不傳死且不瞑目於是用悉取陳先生之<lb/>
志以繁其辭著兹石焉公諱鎮字安卿號平齋由始祖<lb/>
<pb n="KR4e0028_WYG_002-6a"/>
乾四府君至五府君四世矣自下名或闕而以行稱五<lb/>
府君兄弟七人子六人有十三府君子三人有五府君<lb/>
子一人二府君子五人一為浮屠其四遂支為東西南<lb/>
中𣲖云有五府君娶錢氏生省元頴中是為南𣲖于公<lb/>
為髙祖省元娶胡氏二子維紀維字維之娶陳安人生<lb/>
我博士公曲江諱夢龍娶潘夫人生曾祖諱一清字宗<lb/>
尚娶安人生伯祖山早世次即公也公生而倜儻遇事<lb/>
廓落無阿私意自未冠時即承家料理得撡縦取予之<lb/>
<pb n="KR4e0028_WYG_002-6b"/>
術浸成其業有急告者不問親踈咸怡然濟之鄉豪右<lb/>
有非義必委曲摧阻令不得騁故毁譽毎相半而公卒<lb/>
確行其志不少奪凛然有古任俠之風族人某早世家<lb/>
落有孤女㷀㷀旦夕莫能給公嘆曰古之人尚推其餘<lb/>
以濟不足况同氣耶遂以女歸與諸女居鞠之長成嫁<lb/>
于邑士公欲築室營遷而母卒因慟哭曰母氏勤于内<lb/>
治不能享一日安遽為終古之隔欲養而不可得痛忍<lb/>
言哉凡嵗時祭祀必泣下沾衣自免喪以至於終身無<lb/>
<pb n="KR4e0028_WYG_002-7a"/>
不皆然父性豪邁日具酒享賔客公侍左右有所顧欲<lb/>
輒下視唯唯莫勿如聽毎或至夜分猶溫溫笑語未嘗<lb/>
告倦父亦甚愛之先是公庻弟與人小隙至誣以死事<lb/>
公甚慕義且能幹知其為寃之曰君輩爭利故忍以骨<lb/>
肉害人耶仇乃叩頭謝曰君仁人也某願乞伏改悔厥<lb/>
後果帖帖皆公力也公嗣與豪于甲訟田有隙值道有<lb/>
餓殍近大父居厚遺其屍主誣公吏亦受賕証成其獄<lb/>
弟亦上狀有司請以身代因得明察其奸而罪之於某<lb/>
<pb n="KR4e0028_WYG_002-7b"/>
鄉里稱為二難云公娶陳安人無子次葉徐姚生子四<lb/>
女二孫男七孫女三享年五十有三嗚呼哀哉<hi>丁</hi>初生<lb/>
甫晬而公疾作且呼乳者育<hi>丁</hi>撫<hi>丁</hi>之首而欬曰吾未<lb/>
耄恐斯疾不起得見孫乎茍有成吾願足耳及臨殁猶<lb/>
以為言嗚呼哀哉小子<hi>丁</hi>不能謹公之訓顧未有所就<lb/>
而辱公之言為甚痛尚忍云乎兹懼羣行湮没他日無<lb/>
所攷質姑直記所聞以俟當世盛徳君子請銘焉嵗次<lb/>
乙已秋九月九日孫<hi>丁</hi>謹記<lb/>
<pb n="KR4e0028_WYG_002-8a"/>
　　　元故勉卿府君行狀<lb/>
府君諱邵字勉卿生元大徳癸卯八月二十七日卒至<lb/>
正甲辰九月四日夀六十有二以是年十一月十三日<lb/>
庚申祔𦵏祖妣安人之墓初曾大父娶于氏始生丁大<lb/>
父時以大父孑立寡兄弟殊不懌及得府君則釋然喜<lb/>
髙祖博士公見府君襁褓中嘗撫其首曰他日大吾門<lb/>
者耶博士公既不可作後有以博士公言告府君輒泣<lb/>
下性好學已而幹蠱廢筆硯尤尚本實不喜浮華恒語<lb/>
<pb n="KR4e0028_WYG_002-8b"/>
人今世人自稱我儒士也及觀其言行相戾不啻天淵<lb/>
吾不能儒但求無媿此心而已識者以為名言常題所<lb/>
居之壁曰仰不愧俯不怍以勵子弟謂茍能無背斯言<lb/>
始可為人頂立天地耳中年慕神仙家術嘗從㑹稽真<lb/>
人許旡文遊旡文得至人之學獨授以修煉之訣府君<lb/>
于是謝諸家事獨處一室無晝夜寒暑趺坐木榻身如<lb/>
槁木自是不御衾不交睫者十年其肌骨如百鍊金或<lb/>
按之則肅然可象故人識與不識咸稱為神仙中人先<lb/>
<pb n="KR4e0028_WYG_002-9a"/>
是丁大父與豪于某訟田有隙于指道上餓殍近大父<lb/>
居隂厚其主使誣于官大父府君兄也官為賕惑府君<lb/>
奮身不顧叩大父上状乞以已代已而得明其非罪而<lb/>
罪于某鄉里咸稱府君之賢府君狷介剛正無阿獨意<lb/>
其樹立有卓然不可撓者尤放浪形骸凡事不介蒂於<lb/>
胸臆嗜酒口不談塵世事惡論人臧否遇飲經醉大笑<lb/>
而已俄而寒疾作既愈十日再作又十日竟逝矣先娶<lb/>
方氏次娶鄭生子五人長讌次庸為石峽書院山長次<lb/>
<pb n="KR4e0028_WYG_002-9b"/>
隆次雷次址女二長適于次適洪嗚呼府君無恙時執<lb/>
丁手而語曰汝稍以文墨見稱我死汝其状我丁不敢<lb/>
背謹用列此大概道記其行仍書為兩通一焚諸兆前<lb/>
一藏諸家櫃俟當代盛徳君子尚乞文焉<lb/>
　　　元故賢十九聘君行状<lb/>
府君諱天錫字君予自先清河復遷之祖至府君十三<lb/>
世矣曾大父諱維字維之隠徳弗耀大父諱夢龍字曲<lb/>
江仕元為湖州路學正父諱一寜字宗望娶方氏生府<lb/>
<pb n="KR4e0028_WYG_002-10a"/>
君兄弟凡四人府君其長也府君性至溫謹懷親隣咸<lb/>
有恩人皆稱為長者其讀書則求大義不事章句養親<lb/>
未嘗去左右朝夕問起居寒燠損益其衣服大父甚鍾<lb/>
愛之及長善理家政而無闕失弟妹皆撫育之或築室<lb/>
俾其營遷先是世居南山之麓去今居五里許府君以<lb/>
宗姓衆多懼異時不恒聚見乃造㕔事故基遇嵗時集<lb/>
長㓜序拜其間尤敦於宗親有不給者濟之嘗曰以吾<lb/>
身論之皆吾祖宗所分忍自飽煖乎春秋祭埽先塋禮<lb/>
<pb n="KR4e0028_WYG_002-10b"/>
畢率其子弟列序兆前告之曰某府君𦵏于斯平生修<lb/>
其徳行其善娶某氏生某子言卒必泣下曰汝等謹識<lb/>
之為人極和易一以誠接物或不知而忤之者輒不與<lb/>
較故人亦愛敬而不忍欺毎平居正衣冠坐堂上嚴恪<lb/>
端肅若無人者行步不東西顧視踪跡皆可尺寸數遇<lb/>
僮僕未嘗厲聲色執勤服勞者皆忻忻如也時宗藩有<lb/>
竒府君才者辟為營田都總管府治中辭不赴至正末<lb/>
鄰盗羣起将入縣境鄉里亦乘間竊發燬人室廬獨府<lb/>
<pb n="KR4e0028_WYG_002-11a"/>
君之居相戒不敢犯後府君卒已久鄰里旄倪猶喃喃<lb/>
不㤀一語及府君必舉手加額甚至有灑泣者府君生<lb/>
於元至元壬辰正月十五日卒于至正庚子四月二十<lb/>
日夀六十有九娶朱氏夫人亦生于壬辰四月十三日<lb/>
先府君三年卒於丁酉十一月初五日夀六十有六合<lb/>
𦵏縣西施禮山之原子三長坦翁次㤗次祜女四長適<lb/>
朱某夫人之姪也次適石某次適樓鐵次適陳厚孫男<lb/>
五曰瑶福驥安慶曾孫男八曰叔祥和禎祐禧道襗礿<lb/>
<pb n="KR4e0028_WYG_002-11b"/>
嗚呼哀哉丁於府君為從孫府君在時丁數從過先世<lb/>
墓下語以前人往事丁聞知為尤詳迄今言猶在耳而<lb/>
府君已殁矣慨想羣行不白于後世直記其大畧将求<lb/>
當代立言大人誌之以圖不朽云<lb/>
　　　唐珏傳<lb/>
唐珏字玉潜㑹稽人也少孤能力學以明經敎授鄉里<lb/>
子弟而養其母至元戊寅浮屠總統楊璉真伽利宋殯<lb/>
宫金玉故為妖言惑主聽發之珏獨懷痛忿乃貨家具<lb/>
<pb n="KR4e0028_WYG_002-12a"/>
行資得白金若干為酒食隂召諸年少享于家衆皆驚<lb/>
駭前謂曰平日且不敢見今召我飲又過禮不審欲何<lb/>
為雖死不避珏因泣數行下謂之曰爾輩皆宋人吾不<lb/>
忍陵寝之暴露已造石函六刻紀年一字為號自思陵<lb/>
已下欲隨號收殯之衆皆諾中一人曰此固義舉也然<lb/>
今無有知者恐萬一事露祻不測不得終志奈何珏曰<lb/>
吾已籌之矣更當易以他骨焉衆如珏言夜往收其遺<lb/>
骸瘞蘭陵山後種冬青樹為識約明日復來㑹出金帛<lb/>
<pb n="KR4e0028_WYG_002-12b"/>
為諸人夀戒勿泄也璉又易宋内為諸浮屠乃裒陵骨<lb/>
襍馬牛枯骼築白塔號曰南鎮以為陵骨良已鎮而不<lb/>
知真骨之獨存也亡何汴人袁俊為越治中招珏為子<lb/>
師間問曰吾聞越有唐姓者瘞宋諸陵骨豈君邪坐有<lb/>
指珏者俊大竒之舉手加額曰先生義士豫讓不及也<lb/>
竊聞髙義之日久矣不意得與先生處因訊珏以故甚<lb/>
貧俊亟為買田宅業之先是珏卧疾一日夢吏持文來<lb/>
曰帝召君速之行至見宫闕邃麗一人冕旒中坐旁一<lb/>
<pb n="KR4e0028_WYG_002-13a"/>
人延上殿又數黃衣進揖珏曰頼收遺骸無以報俄曰<lb/>
苐報良田二頃有妻孥以養乃復揖及闕翻然而覺莫<lb/>
省謂何已而㑹俊料理事如夢中有謝翺者文丞相客<lb/>
也與珏友善嘗感珏事為作冬青樹引語甚凄苦時讀<lb/>
者莫不灑涙翺字臯羽閩人亦竒士<lb/>
贊曰予讀晉世家知趙氏有後也非程嬰公孫杵臼莫<lb/>
傅其孤今十七廟不食而有暴骸之難獨珏能瘞之甚<lb/>
義乎哉嗚呼珏一布衣耳其視程公孫何愧哉千載而<lb/>
<pb n="KR4e0028_WYG_002-13b"/>
下有國士之風者非珏其誰與歸<lb/>
　　　釋登西臺慟哭記<lb/>
登西臺慟哭記者粤謝翺之所作也宋丞相文信公值<lb/>
國已數起兵南服翺布衣也倜儻有大志㑹丞相開府<lb/>
時杖䇿軍門署以為諮事參軍後丞相死翺慟知已之<lb/>
不復故登斯臺以竹如意撃石作楚歌招其魂若其慟<lb/>
西臺則慟乎丞相也慟丞相則慟乎宋之三百年也西<lb/>
臺者子陵之西臺也始翺哭於夫差之臺句踐之國又<lb/>
<pb n="KR4e0028_WYG_002-14a"/>
于此升臺而哭者亦登峴踐華之意<lb/>
　始故人唐宰相魯公開府南服予以布衣從戎明年<lb/>
　别公漳水湄<lb/>
釋曰按文公丙子七月開督于南劍時徳祐二年也公<lb/>
時年二十八明年正月文公引兵趨漳州謀入衞道阻<lb/>
不通三月入梅州五月兵出梅嶺其别者是年也按稱<lb/>
唐魯公而不姓者猶韓愈稱董晉為隴西公之類<lb/>
　後明年公以事過張睢陽及顔杲卿所常往來處悲<lb/>
<pb n="KR4e0028_WYG_002-14b"/>
　歌慷慨卒不負其言而從之遊今其詩具在可考也<lb/>
按戊寅十月文公引兵至潮陽十一月兵潰被執遂北<lb/>
徙留燕至至元壬午賜死時年四十七謂其悲歌慷慨<lb/>
卒不負其言而從之遊者葢指其題詩張睢陽廟也<lb/>
　予恨死無以藉手見公而獨記别時語毎一動念即<lb/>
　於夢中尋之或山水池榭雲嵐草木與所别處及其<lb/>
　時適相類則裵徊顧盼悲不敢泣又後三年過姑蘓<lb/>
　姑蘓公初開府舊治也望夫差之臺而始哭公焉<lb/>
<pb n="KR4e0028_WYG_002-15a"/>
按乙亥文公募公於贛州後守呉門除江淛制置使知<lb/>
平江府公過姑蘓而哭也在乙酉之嵗時年三十七乃<lb/>
落魄呉楚間始有屈平逺遊之志而其志誠可哀已又<lb/>
按公祭文公章貢之别言猶在耳水寒天空老目如霰<lb/>
其所以記别時語而不忘可知矣夫差臺在州治之西<lb/>
　又後四年而哭之於越臺<lb/>
此丙戌年也按行述謂公是年過勾踐行禹窆間北鄉<lb/>
而泣焉時有冬青樹引别唐珏玉潜云<lb/>
<pb n="KR4e0028_WYG_002-15b"/>
　又後五年及今而哭於子陵之臺<lb/>
按乙丑年公從先君鑰登臺時年始十七後丁亥公復<lb/>
過而哭焉謂今者在庚寅之冬時年四十二矣公之所<lb/>
以必記其年者葢不㤀其先後本末之事焉<lb/>
　先是一日與友人甲乙若丙約越宿而集午雨未止<lb/>
　買榜江涘登岸謁子陵祠憩祠旁僧舎毁垣枯甃如<lb/>
　入墟墓還與榜人治祭具須臾雨止登西臺設主於<lb/>
　荒亭隅冄拜跪伏祝畢號而一慟者三復冄拜起<lb/>
<pb n="KR4e0028_WYG_002-16a"/>
按友人甲乙若丙者意為呉思齊馮桂芳翁衡也今雖<lb/>
不知其然惟三人同登時詩可攷見也三人者皆知公<lb/>
之心故與之俱而比其名者隠之之辭號慟者三葢節<lb/>
之以禮也<lb/>
　又念予弱冠時往來必謁拜祠下其始至也侍先君<lb/>
　焉今予且老江山人物睠焉若失復東望泣拜不已<lb/>
　有雲從西南來淹浥浡鬱氣薄林木若相助以悲者<lb/>
江山人物睠焉若失云者其乃痛宗社之隕絶乎謂昔<lb/>
<pb n="KR4e0028_WYG_002-16b"/>
從先君及有雲西南來云者其乃念家邑喪亡而思親之<lb/>
不可見乎<lb/>
　乃以竹如意撃石作楚歌招之曰魂朝往兮何極莫<lb/>
　歸來兮闗水黒化為朱鳥兮有咮焉食歌闋竹石俱<lb/>
　碎<lb/>
古之人有遭讒迸逐者或閔其魂魄離散而不復還故<lb/>
為辭哀之其人未嘗死也杜甫剪紙招我魂正此類也<lb/>
然文公既死而公以歌招之者其有得於古道焉葢公<lb/>
<pb n="KR4e0028_WYG_002-17a"/>
雖哀而不過於傷而傷之在彼是皆至誠惻怛得性情<lb/>
之正非若婦人慟而已按朱鳥南方宿也咮鳥首也春<lb/>
秋傳古之火正或食於咮故咮謂之鶉火而火正配食<lb/>
於火星者以其於火有功故也葢宋以火徳王而繋於<lb/>
南化云者以其難化而化必於南文公有功於宋猶星<lb/>
有功於火也亦以朱鳥配於宋焉其友方鳯過公墓有<lb/>
詩懮之朱鳥食何向正此謂也歌闋竹石俱碎葢哀之<lb/>
深而不自知也<lb/>
<pb n="KR4e0028_WYG_002-17b"/>
　于是相向感唶復登東臺撫薈石還憩於榜中榜人<lb/>
　始驚予哭云適有邏舟之過也盍移諸遂移榜中流<lb/>
　舉酒相属各為詩以寄所思薄暮雪作風凛不可留<lb/>
　登岸宿乙家夜復賦詩懷古<lb/>
相向者與客相向而悲也唶嘆聲其或有感而嘆也東<lb/>
臺去西臺若干步云邏舟者巡舟也移榜中流舉酒相<lb/>
属為詩寄所思者葢哭始歇而悲之未㤀也亦性情之<lb/>
正而不為事物所移所感之心始終如一不少變而愈<lb/>
<pb n="KR4e0028_WYG_002-18a"/>
深此君子之心忠厚之至也至於雪作風凛雖不可留<lb/>
又且登岸宿乙家復賦詩懷古其於登臺之心則一而<lb/>
已斯可見公不㤀之意也哉<lb/>
　明日益風雪别甲於江予與丙獨歸行三十里又越<lb/>
　宿乃至其後甲以書及别時來言是日風帆怒駛逾<lb/>
　久而後濟既濟疑有神隂相以著兹遊之偉予曰嗚<lb/>
　呼阮步兵死空山無哭聲且千年矣若神之助固不<lb/>
　可知然兹遊亦良偉其為文辭因以逹意亦誠可悲<lb/>
<pb n="KR4e0028_WYG_002-18b"/>
明日者登臺之明日也别甲者别思齊於江也與丙獨<lb/>
歸者與桂芳同歸又明日至其居也甲後書來謂風帆<lb/>
怒駛葢甲與公同氣其所見者響應若是非真有神之<lb/>
助也葢公之至情逹乎中正而若有見焉其焄蒿悽愴<lb/>
之著也如此按嘆息謂阮步兵者此特援比其哭之一<lb/>
辭若公者又非其比矣<lb/>
　予嘗欲倣太史公著季漢月表如秦楚之際今人不<lb/>
　有知予心後之人必有知予者於此宜得書故紀之<lb/>
<pb n="KR4e0028_WYG_002-19a"/>
　以附季漢事後時先君登臺後二十六年也先君諱<lb/>
　某字某登臺之嵗在乙丑云<lb/>
按公行述謂多所著書如季漢月表皆采獨行倣素之<lb/>
際予未得而盡見也登臺後二十六年者在庚寅之冬<lb/>
其後六年公卒於杭思齊方鳯徑往杭買舟載棺至釣<lb/>
臺而𦵏焉其後㑹稽楊先生維禎為文以哀之而刻之<lb/>
墓上仍題其墓曰粤謝翺墓葢從其初志焉余謹按文<lb/>
公死年四十有七今公之死也如之嗚呼惜哉<lb/>
<pb n="KR4e0028_WYG_002-19b"/>
　　　後跋<lb/>
箕子痛殷亡過故墟而欲泣焉以為近於婦人乃作麥<lb/>
秀之詩以歌詠之歌詠者憂宗社之音也今翺之慟哭<lb/>
西臺也毋亦悼斯人之已非憫亳社之既屋義激乎中<lb/>
而情見乎辭又豈異於箕子歟且翺在勝國時無祿位<lb/>
之寄及運窮物改而能慟夫知已以及於國跡之異於<lb/>
箕子也然則居箕子之位者乃及不見其歌而亦不見<lb/>
其慟也其本心宜何如哉百世之下秉貞尚義以能發<lb/>
<pb n="KR4e0028_WYG_002-20a"/>
乎中心之憤憤者非翺其誰歟予後翺之生私心景慕<lb/>
每誦其文多微言於是㤀其愚陋本諸遺意以詳釋其<lb/>
記使後世知有箕子之歌於前而有翺之慟於後也雖<lb/>
然若翺固未可以喻於箕子也吾獨惜翺之時有箕子<lb/>
之位者而無翺之慟也後之秉史筆者尚庸攷於斯清<lb/>
河張丁識<lb/>
　　　釋冬青樹引别玉潛<lb/>
冬青樹引者宋文丞相軍門諮事參軍謝翺之所作也<lb/>
<pb n="KR4e0028_WYG_002-20b"/>
宋菆宫在㑹稽境内元楊總統欲利其金玉以宋王氣<lb/>
在是矯詔發之當是時山隂唐珏見諸陵已發乃䇿菓<lb/>
夜使人收貯遺骸骨𦵏蘭亭之山種冬青樹為識翺珏<lb/>
之故人也至元丙戌入越嘗登越臺慟哭丞相故時有<lb/>
斯作焉自古忠臣義士所見畧同若唐謝之為豈易所<lb/>
謂同聲相應者耶玉潛珏字也<lb/>
　冬青樹山南陲九日靈禽居上枝<lb/>
釋曰山南陲者山之南邉也九日者暘谷上有扶木九<lb/>
<pb n="KR4e0028_WYG_002-21a"/>
日居上枝一日居下枝昔羿射日中其九日九烏皆墮<lb/>
惟一日焉靈禽者烏也烏者陽精也精為魄今九日居<lb/>
上枝者魂升其上也日者君之象也<lb/>
　知君種年星在尾根到九泉䕶龍髓<lb/>
按至元丙子元兵入錢塘厥後楊總統易宋内為諸浮<lb/>
圖造白塔於興元寺徙置諸陵遺骨及天下民籍戸口<lb/>
其内星在尾者嵗在寅也猶唐薛仁貴為吐渾所敗嘆<lb/>
嵗在庚午星在降婁之類以今所言其必有不利於時<lb/>
<pb n="KR4e0028_WYG_002-21b"/>
者矣<lb/>
　烜星晝隕夜不見七度山南與鬼戰<lb/>
烜星者常見之星隋天文志烜星者在位人君之象也<lb/>
夜不見猶春秋傳曰夜食之類七度未詳山南已見上<lb/>
與鬼戰未詳<lb/>
　願君此心無所移此樹終有開花時山南金粟見離<lb/>
　離白衣人拜樹下起靈禽喙粟枝上飛<lb/>
金粟山名昔唐𤣥宗至睿宗之陵見金粟山岡有龍蟠<lb/>
<pb n="KR4e0028_WYG_002-22a"/>
鳯翥之勢謂近臣曰吾千秋萬嵗後宜𦵏此今宋陵寝<lb/>
既獲安矣故援以比爾離離多貌言其陵之多也白衣<lb/>
者衣以白衣也昔燕丹送荆軻易水上賔客知其事者<lb/>
皆白衣冠况其有君臣之義乎靈禽即烏也杜甫拜蜀<lb/>
烏之魂者良有是乎<lb/>
　　　後跋<lb/>
予既注臯羽登西臺慟哭記又以此詩讀者未易通其<lb/>
詞㫖故為之䟽以便參攷而自質焉適文獻黃先生之<lb/>
<pb n="KR4e0028_WYG_002-22b"/>
門人傅藻氏以書來謂聞之文獻者曰揚總統初欲利<lb/>
殯宫之金玉故為妖言以惑主聽而發之越中王修行<lb/>
一日出金帛與諸惡少衆皆驚駭而請曰平日且不敢<lb/>
見今乃有賜不審欲何為雖死不敢避因徐謂曰爾輩<lb/>
皆宋人也吾不忍陵寝之暴露已造石圅六刻紀年一<lb/>
字為號自思陵以下欲隨號收殯爾衆皆諾遂夜往收<lb/>
貯遺體骨而𦵏種一冬青樹為識此歌詩之所為作也<lb/>
其説如此予以舊注頗有異同亦既以書致鄙見於傅<lb/>
<pb n="KR4e0028_WYG_002-23a"/>
君矣故未即以舊聞非是而未加改定姑書一通寄傅<lb/>
且書來言於此以問該洽者庶幾予言或可再正而未<lb/>
晚也丙午正月十日張丁識<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0028_WYG_002-23b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　白石山房逸藁巻下<lb/>
</p>
<p>
</p>
  </div>
<div> <lb/>
    <p>
<pb n="KR4e0028_WYG_003-1a"/>
　跋張孟兼白石山房詩巻<lb/>
　　　　　　　　　　　　　義門鄭　淵<lb/>
　古人未嘗欲隠也其忠不行然後放情肆志於烟霞<lb/>
　泉石間葢不得已也同邑張君孟兼築室白石山中<lb/>
　為讀書之地其志豈欲隠哉葢欲養其所學以適當<lb/>
　世之用耳方今明良相逢千載一時孟兼負其所學<lb/>
　幡然而起亦既施教成均主事祠曹㓜學壮行之志<lb/>
　将于是而展焉行見道徳文章衣被後學上承聖天<lb/>
<pb n="KR4e0028_WYG_003-1b"/>
　子之寵光是則白石山房将藉之而有餘榮其視指<lb/>
　終南為捷徑者皆見棄於吾孟兼孰得孰失當必有<lb/>
　辨之者矣<lb/>
</p>
<p>
</p>
  </div>
<div> <lb/>
    <p>
<pb n="KR4e0028_WYG_004-1a"/>
　張孟兼集附錄<lb/>
　　　　劉伯温玉兎泉銘<hi>并序</hi>
　自古有以勢軋天下箝人口使和已者鮮不由細微<lb/>
　以及大此奸人之素能也故髙之馬莽之祥瑞惟其<lb/>
　言而莫之違然後大詐行而大欲得矣秦檜之事宋<lb/>
　髙宗也以岳将軍之武之忠且排搆之殺其身以及<lb/>
　其子反以為功而宋之君臣莫不從其指則亦何求<lb/>
　而不得哉玉兔之泉以清美為建業城中第一豈昔<lb/>
<pb n="KR4e0028_WYG_004-1b"/>
　顯而今堙者檜實知之耶或有善察土脈上穿井之<lb/>
　術者密以語檜而神之以白兎耶則皆不可知也夫<lb/>
　檜之网民設詐豈下於髙莽哉白兎之是非無闗天<lb/>
　下之大事是故賢人君子忽之而莫與較于是乎鄙<lb/>
　夫諂子遂探其意而誇之以為佞是益不足辯也金<lb/>
　華張孟兼憫泉之芳潔以奸久所汚而銘以雪其寃<lb/>
　愛物之良心也予亦悲之為之作後玉兎泉銘銘曰<lb/>
　鳴呼泉乎夫何辜為檜所汚世無呉隠之孰昭其誣<lb/>
<pb n="KR4e0028_WYG_004-2a"/>
　嗚呼泉乎尼父大聖猶言其主瘠環與癰疽白兔之<lb/>
　傳夫何傷於爾歟檜死為蛆泉潔自如我作銘詩泉<lb/>
　惑斯祛嗚呼泉乎終古弗渝<lb/>
　　　　宋景濓重題玉兔泉巻後<lb/>
　泉地産初何與人事世目之為貪為盜不過藉其名<lb/>
　以厲人行泉固自若也金陵有泉曰玉兎甘潔異常<lb/>
　或者悼其不幸為奸檜所發或者以檜之惡無汚泉<lb/>
　之清爭出巧辨嘵嘵不自休嗚呼安得荘生齊物之<lb/>
<pb n="KR4e0028_WYG_004-2b"/>
　㫖語之者哉部使者張君孟兼将上山東出示此巻<lb/>
　請重題其後題已孟兼曰先生可為調人之官矣一<lb/>
　笑而别<lb/>
　　　　送部使者張君之官山西憲府序<lb/>
　天地正氣絪緼輪囷不折不回行乎太虚在物受之<lb/>
　則為獬廌為屈軼在人受之則為剛烈之士剛烈之<lb/>
　士貴勢莫能加威力不能變參乎氣化闗乎治體其<lb/>
　重於物又不翅千百焉嗚呼邪正不兩立正氣伸則<lb/>
<pb n="KR4e0028_WYG_004-3a"/>
　邪沴廓清矣我國家始建國江左輒從泰元之請立<lb/>
　按察司設官分職彈劾百僚所以伸正氣也迄今埀<lb/>
　二十年憲度益嚴遴官益精有若山西僉憲張君孟<lb/>
　兼尤號稱職者也孟兼性鯁亮不喜為依阿人有曲<lb/>
　必面白之雖慚沮羞縮不暇顧然亦無它腸當良朋<lb/>
　盍簮酒酣耳熱抵掌笑談胸中森然芒角必盡吐出<lb/>
　乃已其氣衮衮不衰名上中朝選教胄子久之遷南<lb/>
　宮奉常奉常南宫掌禮儀郊祀之事無以攄其耿耿<lb/>
<pb n="KR4e0028_WYG_004-3b"/>
　及今出持使節知孟兼者讙曰孟兼行哉民生休戚<lb/>
　無不得言吾見軺車夕至而封章朝上也貪賕舞法<lb/>
　吏吾見望風畏讋解印綬而避去也民寃之不伸戾<lb/>
　氣鬰結吾見渙然而氷釋也孟兼行哉雖然鷙鳥之<lb/>
　揚揚不如威鳯之雝雝狻猊之彊彊不如祥麟之容<lb/>
　容刑法之堂堂不如德化之雍雍人不務德則已茍<lb/>
　有德焉又何憸壬之不革行哉憸壬革行正氣之復<lb/>
　正道之行也孟兼盍於此而留意哉吾鄉先達自宋<lb/>
<pb n="KR4e0028_WYG_004-4a"/>
　以來繡衣持斧赫赫見稱於時者凡六七人嗣芳猷<lb/>
　而繼遐軌竊於孟兼望之孟兼行矣孟兼精於古之<lb/>
　辭前御史中丞劉公極稱道之尤深名理之學其與<lb/>
　李證應奉往復論性書上徹九重之聽䝉召對左掖<lb/>
　門士林以為光榮云<lb/>
　　　　故葉夫人墓碣銘<lb/>
　山西提刑按察司僉事張孟兼請余銘其大母葉氏<lb/>
　之墓凡三年矣予時供奉詞林日以文墨事上竟弗<lb/>
<pb n="KR4e0028_WYG_004-4b"/>
　暇為今䝉恩休致家居而孟兼亦予告省親道過於<lb/>
　門又復以前事為屬其言極慘戚予何忍不為孟兼<lb/>
　一銘之乎孟兼之言曰大父年踰六袠而未有孫及<lb/>
　生孟兼具牢醴饗賢士大夫且曰吾衰矣不意垂殁<lb/>
　之年獲抱孫焉於是賢士大夫咸起舉觴為壽未幾<lb/>
　大父亡大母見孟兼輒泣尤愛憐之孟兼病創瘍浸<lb/>
　淫被體晝夜啼不休大母與我母范鞠諸房中親為<lb/>
　傅藥節宣其食與衣見其學步學言毎為喜動顔色<lb/>
<pb n="KR4e0028_WYG_004-5a"/>
　已而嘆曰恨不令汝大父見之年十九禮宜使室始<lb/>
　離大母左右遊學城南師事聞人先生辨析六藝采<lb/>
　刺為篇章久之乃歸大母喜倍於前已而復歎曰恨<lb/>
　不令汝大父見之嵗己巳朝廷下詔求賢以圖治安<lb/>
　州縣不以孟兼為不敏交章薦之孟兼将赴京大母<lb/>
　執孟兼手泣而言曰汝大父念汝甚唯寐忘之不幸<lb/>
　不見汝之成立汝今欲入官當夙夜盡心以奉公上<lb/>
　庶幾不辱於前人老身雖即瞑目無恨已孟兼謹佩<lb/>
<pb n="KR4e0028_WYG_004-5b"/>
　服之弗敢違既至䝉恩擢國子錄轉主事儀曺遷丞<lb/>
　奉常凡厯八春秋屢思謁告覲省動有物尼之洪武<lb/>
　五年十一月二十日嚴君以書來曰汝大母今日終<lb/>
　臨終無他言惟曰吾年七十又四分當死百無所歉<lb/>
　於中獨惜不與吾孫一相見耳孟兼讀已五内分裂<lb/>
　恨不即死相從於地下禮部尚書陶公白於丞相府<lb/>
　遂以上聞獲還哭於墓次時大母祔𦵏大父徐山兆<lb/>
　域距卒時已三十四日矣自時厥後孟兼出為今官<lb/>
<pb n="KR4e0028_WYG_004-6a"/>
　尋陞山東提刑按察副使痛念祿足以充養而大母<lb/>
　遽捐館舎䀌然傷心然非辭章無以白大母之行而<lb/>
　洩孟兼無窮之悲焉所以不避譴呵而頻凟於執事<lb/>
　者職是故也予聞之亦為之愴然嗚呼今何忍不為<lb/>
　孟兼一銘之乎葉氏諱某杭之仁和人父信母某氏<lb/>
　世以種善聞年三十歸浦陽張府君鎮初府君娶同<lb/>
　縣陳氏無子葉氏來為之側室性慈惠柔順事陳氏<lb/>
　如事姑復好施與逢單窶無依者捐所有物資之弗<lb/>
<pb n="KR4e0028_WYG_004-6b"/>
　靳三族翕然稱其賢生一子垕二孫長即孟兼次善<lb/>
　一孫女適某四曽孫鈞朝幹全予自少齡恒得驚風<lb/>
　疾數涉阽危賴祖妣金淑人保抱擕持以全性命竊<lb/>
　祿熈朝位躋法近常思有以發揚潜德而一時故老<lb/>
　號稱能文辭者先後澌盡竟無從求之方戰惕不自<lb/>
　寜而孟兼乃惓惓徴銘弗懈亦可謂知其所重而竭<lb/>
　報本之誠者予頗愧焉嗚呼余何忍不為孟兼一銘<lb/>
　之乎雖然孟兼以文章政事著聞當世繡衣直指威<lb/>
<pb n="KR4e0028_WYG_004-7a"/>
　讋暴彊其大父母雖不獲見亦足以慰九泉之望銘<lb/>
　與不銘未足深議也銘曰<lb/>
　君子抱孫以其繼宗也斯勤斯恩奚暇計其瘝恫也<lb/>
　珠之藏槖玉之藴璞寳之俾有終也為盤為敦光燭<lb/>
　於外大顯厥庸也樂石勒銘樹之林塋馬鬛其封也<lb/>
　　　　元故一鄉善士張府君墓版文<lb/>
　浦陽江之上有大姓曰張府君天錫字君與懿然篤<lb/>
　厚人也自成童時輒知孝敬日趨大父母父母側問<lb/>
<pb n="KR4e0028_WYG_004-7b"/>
　衣燠寒而進退之年既長益推錫類之仁凢親故有<lb/>
　弗振者時卹其匱乏後懼族逺情踈築室南山麓為<lb/>
　序拜旅飲之所長幼之節粲然不紊其於惇愛廣順<lb/>
　之道有所賴焉然不是以為足寒食十月朔汎埽先<lb/>
　世諸塋必厯告嗣人曰此為某府君其名行若何支<lb/>
　系若何本末如連珠已而泣曰吾髪種種矣茍不言<lb/>
　爾等當不知土中為何人慎識之勿使牛羊踐履其<lb/>
　上平居正襟危坐終日不妄動即動足跡亦有恒度<lb/>
<pb n="KR4e0028_WYG_004-8a"/>
　撫世酬物一以誠有犯之者任其轇轕兩耳如無聞<lb/>
　尤不喜以疾言厲色加人人愈愛慕之雖僕媵亦從<lb/>
　化俯首趨功驩欣如也及殁不問賢不肖皆歎惋悼<lb/>
　惜有至淚下者至今語及府君猶舉手加額稱之曰<lb/>
　長者長者云府君之裔初自清河遷已厯十有三世<lb/>
　曽大父維大父夢龍湖之儒學正父一寜妣方氏府<lb/>
　君生於某年月日殁於某年月日夀若干以某年月<lb/>
　日𦵏於縣西通化鄉施禮山原配室朱氏婦道克修<lb/>
<pb n="KR4e0028_WYG_004-8b"/>
　前卒竟合𦵏焉子三坦泰祐女四朱某石某樓鐵陳<lb/>
　厚其婿也孫五珤福驥安慶曾孫五某某昔漢之萬<lb/>
　石君家以孝謹聞於郡國雖齊魯諸儒質行咸自以<lb/>
　為不及若府君為人寔有石氏之風奈何士習不古<lb/>
　文有餘而行不逮尚有愧於齊魯諸儒又何敢望君<lb/>
　之藩垣哉是可嘆已坦等遣從孫太常丞丁徴濓勒<lb/>
　銘墓門濓聞至正初宗藩賢王有竒府君才者辟為<lb/>
　營田總管府治中府君辭不赴今故不以為稱而題<lb/>
<pb n="KR4e0028_WYG_004-9a"/>
　之曰一鄉善士張府君墓并感其事而銘之銘曰<lb/>
　生之温守之仁發之淳行之新以飭其身以伉其門<lb/>
　以壽其子孫<lb/>
　　　　髙季迪西臺慟哭詩<lb/>
　　　越人謝翺嘗為宋丞相文山公之客公死之十<lb/>
　　　二年登釣臺祭公以哭自為文識其哀曰西臺<lb/>
　　　慟哭記東陽張孟兼特示求詩僕感其誼遂賦<lb/>
　　　一首<lb/>
<pb n="KR4e0028_WYG_004-9b"/>
　峩峩子陵臺其下大江奔何人此登髙慟哭白日昏<lb/>
　哀哉宋遺臣舊客丞相門丞相既死節有身恥空存<lb/>
　北望萬里天再拜奠酒尊陰雲莫飛來恍如載忠魂<lb/>
　所哭豈窮途中抱千古寃上悲宗周隕下念國士恩<lb/>
　凄涼當世事感慨平生言空山誰知哀惟有猴與猿<lb/>
　豈不畏衆驚聲發不忍吞人言天有耳此哭寜不聞<lb/>
　願因長風還吹此血泪痕往墮燕山隅一灑宿草根<lb/>
　田橫去已逺兹道不復論作歌悼往事庶使薄俗敦<lb/>
<pb n="KR4e0028_WYG_004-10a"/>
　書劉伯温序張孟兼文藁後<lb/>
　　　　　　　　　　　　　龍門宋　濓<lb/>
　濓之友御史中丞劉基伯温負氣甚豪恒不可一世<lb/>
　士常以屈强書生自命一日侍上於謹身殿偶以文<lb/>
　學之臣為問伯温對曰當今文章第一輿論所屬實<lb/>
　翰林學士臣濓華夷無間言者次即臣基不敢他有<lb/>
　所讓又次即太常丞臣孟兼孟兼才甚俊而竒氣燁<lb/>
　然既退往往以此語諸人自以為確論嗚呼伯温過<lb/>
<pb n="KR4e0028_WYG_004-10b"/>
　矣濓以無根葩澤之文何敢先伯温今伯温之言如<lb/>
　此其果可信耶否耶縱使伯温非謬為推讓者才之<lb/>
　優劣濓豈不自知耶伯温誠過矣惟言孟兼之才與<lb/>
　氣則名稱其實爾今觀所造孟兼文藁序嘉其語粹<lb/>
　而辭達他日必耀前而光後其惓惓猶前意也伯温<lb/>
　作土中人将二載俯仰今昔不能不慨然興懷孟兼<lb/>
　請濓題識序後因書伯温昔日之言以表吾愧操觚<lb/>
　之時淚落紙上洪武十年三月二十五日<lb/>
<pb n="KR4e0028_WYG_004-11a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0028_WYG_004-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　白石山房逸藁附錄<lb/>
</p>
<p>
</p>
  </div></body>
</text>\m</TEI>
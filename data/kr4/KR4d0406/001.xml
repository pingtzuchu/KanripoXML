<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>伯牙琴</head>
    <p>
<pb n="KR4d0406_WYG_001-1a"/>
欽定四庫全書<lb/>
　伯牙琴　　　　　　　　　宋　鄧牧　撰<lb/>
　　　見堯賦<lb/>
　　　　吳君自號漁隠富春老儒也以見堯名齋予<lb/>
　　　　為賦之<lb/>
古有聖人作君作師憂民之溺由巳之溺憂民之飢由<lb/>
已之飢故能治九年之昏墊播艱食於烝黎其徳澤所<lb/>
浸如時雨之化其功用所及如春陽之熙蓋聖人在位<lb/>
<pb n="KR4d0406_WYG_001-1b"/>
問之朝野而朝野已不知今也寥寥數千載之下悠悠<lb/>
我思先生見之若之何其先生不言浩然長噫余請逆<lb/>
先生之志而為之辭昔者芒芴之間無形之忽化而為<lb/>
有形也圓而在上者蕩蕩乎無涯方而在下者廣廣乎<lb/>
不可圍紛而處乎中者繇繇乎淫淫乎其相攜而相持<lb/>
蓋終古而融結豈隨時而變移瞻四方之無窮感吾生<lb/>
之有期既不得遊於康衢見堯服之微又不得廬於平<lb/>
陽見堯風之遺撫河洛而念禹功揖南風而思舜詩今<lb/>
<pb n="KR4d0406_WYG_001-2a"/>
吾仰而觀天見日月星辰風雨霜露之晃耀沾滋則必<lb/>
憮然歎曰昔堯之事此天也蓋嘗欽若厯象而授人以<lb/>
時今雖不見其端黻冕以事上帝亦想見咨汝羲和之<lb/>
心事兢兢祇祇則吾俯而觀地見山川草木羽毛鱗介<lb/>
之崔錯柴池則必愴然傷曰昔堯之治此地也蓋嘗平<lb/>
水土烈山澤使百獸率舞而鳯凰來儀今雖不見疏河<lb/>
瀹濟决汝排淮之神績亦想見十有二州之制度畇畇<lb/>
齊齊又吾中而觀人見君臣父子典章文物之雍容委<lb/>
<pb n="KR4d0406_WYG_001-2b"/>
虵則必蹙然憂曰昔堯之愛此人也蓋嘗使契教人倫<lb/>
有典樂之龍有典禮之夷今雖不復見垂衣裳之化然<lb/>
寤寐思服若將見都俞吁咈之氣象堂堂巍巍吾進吾<lb/>
簞豆而餐也則見其糲粱與藿藜吾正吾章甫而出也<lb/>
則見其黄收而純衣吾倚吾蓽門圭竇而以為安也則<lb/>
見其不雕之樸桷不析之素題在萬世以如見豈蘭陵<lb/>
之我欺舜之見堯見於父子之間存没之道君之見堯<lb/>
乃見於君民之隔絶今古之乖暌為舜者慕為君者悲<lb/>
<pb n="KR4d0406_WYG_001-3a"/>
嗚呼茫茫九原龍虵居之衣冠禮樂之封交鳥跡與獸<lb/>
蹄洪水之患豈至此聖人不復起已而已而嗚呼高高<lb/>
巢由言危行危揖讓之水燋然恐汚牛腹若高論怨誹<lb/>
離世異俗今君其庶幾所得同者巢由之心所不得同<lb/>
者巢由之時陶唐世逺吾將誰歸嗚呼千萬世一日之<lb/>
所推千萬人一氣之所為死生不出於天地之間變化<lb/>
不過乎人物之孳反復始終孰知端倪安知君不嘗見<lb/>
堯於黄屋清問之上堯不復見君於耕田鑿井之卑雖<lb/>
<pb n="KR4d0406_WYG_001-3b"/>
然請妄言之奚吾願君澡雪而精神寧極而天機而與<lb/>
四子者逍遙乎無何有放蕩乎遙恣睢御六氣之辯而<lb/>
道不窮游四海之外而物不疵此君所耕之山即藐姑<lb/>
射之陽所釣之澤即汾水之湄堯固將往見君矣君何<lb/>
以見堯為哉<lb/>
　　　君道<lb/>
古之有天下者以為大不得已而後世以為樂此天下<lb/>
所以難有也生民之初固無樂乎為君不幸為天下所<lb/>
<pb n="KR4d0406_WYG_001-4a"/>
歸而不可得拒者天下有求於我我無求於天下也子<lb/>
不聞至徳之世乎飯糲粱啜藜藿飲食未侈也夏葛衣<lb/>
冬鹿裘衣服未備也土堦三尺茅茨不窮宫室未美也<lb/>
為衢室之訪為總章之聽故曰皇帝清問下民其分未<lb/>
嚴也堯讓許由而許由逃舜讓石户之農而石户之農<lb/>
入海終身不反其位未尊也夫然故天下樂戴而不厭<lb/>
惟恐其一日釋位而莫之肯繼也不幸而天下為秦壞<lb/>
古封建六合為一頭會箕斂竭天下之財以自奉而君<lb/>
<pb n="KR4d0406_WYG_001-4b"/>
益貴焚詩書任法律築長城萬里凡所以固位而養尊<lb/>
者無所不至而君益孤惴惴然若匹夫懷一金懼人之<lb/>
奪其後亦巳危矣天生民而立之君非為君也奈何以<lb/>
四海之廣足一夫之用邪故凡為飲食之侈衣服之備<lb/>
宫室之美者非堯舜也秦也為分而嚴為位而尊者非<lb/>
堯舜也亦秦也後世為君者歌頌功徳動稱堯舜而所<lb/>
以自為乃不過如秦何哉書曰酣酒嗜音峻宇雕牆有<lb/>
一於此未或不亡彼所謂君者非有四目兩喙鱗頭而<lb/>
<pb n="KR4d0406_WYG_001-5a"/>
羽臂也狀貎咸與人同則夫人固可為也今奪人之所<lb/>
好聚人之所爭慢藏誨盗冶容誨滛欲長治乆安得乎<lb/>
夫鄉師里胥雖賤役亦所以長人也然天下未有樂為<lb/>
者利不在焉故也聖人不利天下亦若鄉師里胥然獨<lb/>
以位之不得人是懼豈懼人奪其位哉夫懼人奪其位<lb/>
者甲兵弧矢以待盗賊亂世之事也惡有聖人在位天<lb/>
下之人戴之如父母而日以盗賊為憂以甲兵弧矢自<lb/>
衞邪故曰欲為堯舜莫若使天下無樂乎為君欲為秦<lb/>
<pb n="KR4d0406_WYG_001-5b"/>
莫若勿怪盗賊之爭天下嘻天下何嘗之有敗則盗賊<lb/>
成則帝王若劉漢中李晉陽者亂世則治主治世則亂<lb/>
民也有國有家不思所以捄之智鄙相籠强弱相陵天<lb/>
下之亂何時而巳乎<lb/>
　　　吏道<lb/>
與人主共理天下者吏而巳内九卿百執事外刺史縣<lb/>
令其次為佐為吏為胥徒若是者貴賤不同均吏也古<lb/>
者軍民間相安無事固不得無吏而為員不多唐虞建<lb/>
<pb n="KR4d0406_WYG_001-6a"/>
官厥可稽已其去民近故也擇才且賢者才且賢者又不屑<lb/>
為是以上世之士髙隠大山深谷上之人求之切切然<lb/>
恐不至也故為吏者常出不得巳而天下隂受其賜後<lb/>
世以所以害民者牧民而懼其亂周防不得不至禁制<lb/>
不得不詳然後小大之吏布於天下取民愈廣害民愈<lb/>
深才且賢者愈不肯至天下愈不可為矣今一吏大者<lb/>
至食邑數萬小者雖無禄養則亦並縁為食以代其耕<lb/>
數十農夫力有不能奉者使不肖游手往往入於其間<lb/>
<pb n="KR4d0406_WYG_001-6b"/>
率虎狼牧羊豕而望其蕃息豈可得也天下非甚愚豈<lb/>
有厭治思亂憂安樂危者哉宜若可以長治安矣乃至<lb/>
有亂與危何也夫奪其食不得不怒竭其力不得不怨<lb/>
人之亂也由奪其食人之危也由奪其力而號為理民<lb/>
者竭之而使危奪之而使亂二帝三王平天下之道若<lb/>
是然乎天之生斯民也為業不同皆所以食力也今之<lb/>
為民不能自食以日夜竊人貨殖摟而取之不亦盗賊<lb/>
之心乎盗賊害民隨起隨仆不至甚焉者有避忌故也<lb/>
<pb n="KR4d0406_WYG_001-7a"/>
吏無避忌白晝肆行使天下敢怨而不敢言敢怒而不<lb/>
敢誅豈上天不仁崇淫長姦使與虎豹蛇虺均為民害<lb/>
邪然則如之何曰得才且賢者用之若猶未也廢有司<lb/>
去縣令聴天下自為治亂安危不猶愈乎<lb/>
　　　名説<lb/>
善譽人者人譽之善毀人者人毀之施報之常也世有<lb/>
好名之士以其髙天下者自負恐天下之人挾其所長<lb/>
有以軋已於是毀之為不足道為不足與吾並以表見<lb/>
<pb n="KR4d0406_WYG_001-7b"/>
其高天下之人不堪其毀争起而毀之其始也求得美<lb/>
名而終也反為天下之惡所歸是不得取名之道也是<lb/>
以古之君子道髙而愈謙徳尊而愈恭其於人也遏惡<lb/>
而揚善人之有善若已有之唯恐其不得聞而以為已<lb/>
所不逮不幸聞人之過則亦含容覆䕶不忍其不得為<lb/>
君子故天下之人不堪其譽爭起而譽之其始也雖若<lb/>
自貶其終也乃為天下顯人是得取名之道也夫以口<lb/>
勝天下天下之口不猶衆乎或曰吾道髙矣徳尊矣豈<lb/>
<pb n="KR4d0406_WYG_001-8a"/>
天下所得而强毀者曰在已有可譽之實人固不得而<lb/>
毀之然道誠髙徳誠尊者決不至於善毀人而善毀人<lb/>
未有不為道徳之累也奚其髙且尊或曰我誠善譽人<lb/>
不幸人之毀已也惡聲至反之如何曰不然我之譽人<lb/>
也多則人之譽我也亦多一人之毀不足勝衆人之譽<lb/>
矣叔孫武叔毀仲尼仲尼未嘗毀叔孫武叔嬖人臧倉<lb/>
毀孟子孟子未嘗毀臧倉此孔孟之所以為孔孟適所<lb/>
以重毀者之惡歟或曰君子語黙唯義而巳何暇恤人<lb/>
<pb n="KR4d0406_WYG_001-8b"/>
之是非必欲為阿世苟容者乎曰阿世苟容固君子所<lb/>
不取如知語黙之為義也則是非固有分矣夫善譽人<lb/>
者於已為盛徳於人為令名此之謂兩益善毀人者於<lb/>
已為薄徳於人為惡名此之謂兩損兩損兩益之間其<lb/>
相去亦逺矣不可不察也<lb/>
　　　寶説<lb/>
天下有至寶貴甚夜光重甚垂棘而未易識者一介之<lb/>
士是已珠隠於蚌玉藏於璞與螺蛤瓦石未始不類然<lb/>
<pb n="KR4d0406_WYG_001-9a"/>
剖之鑿之愚者知為珠與玉一介之士道徳仁義文章<lb/>
學問藴諸其心胷非如蚌可剖璞可鑿也脱使得天下<lb/>
髙位則禮樂興教化成天地清寧神明降格民物阜殷<lb/>
舉天下至美願見不可得者坐而致之其為至寶豈止<lb/>
如夜光垂棘一可玩而巳哉奈何一蚌一璞至微藴諸<lb/>
大山滄海至深天下盡心力求之蛟鱷虎兕有所不避<lb/>
故為珠玉者迄未嘗不得遇一介之士與人類並居其<lb/>
求之甚易非有高深足以勞其力異類足<hi>原缺九字</hi>
<pb n="KR4d0406_WYG_001-9b"/>
　　　　目棄非如藐然無情之物委諸遐僻幽深而<lb/>
遂已天下既無求於此方且鄙薄非笑不得與螺蛤瓦<lb/>
石均為有用何也夫一事成敗一物完毀莫不有數行<lb/>
其間豈有天地大運治亂廢興非是數所為者一士窮<lb/>
逹常關係天地之大運豈人力哉舉天下非蠢謬無知<lb/>
孰不能憂亂思治哀廢樂興及治亂興廢所分日與同<lb/>
處而卒莫之識則是窮天下智慮卒無以自别於蠢謬<lb/>
無知亦可哀矣故嘗謂一介之士未嘗絶於天下天無<lb/>
<pb n="KR4d0406_WYG_001-10a"/>
日月星辰空然氣耳地無山河草木莽然塊耳人無一<lb/>
士之道徳仁義文章學問蠢然萬物耳日月星辰未嘗<lb/>
一日不麗乎天山河草木未嘗一日不著乎地一士之<lb/>
道徳仁義文章學問乃不得常為人類所宗何人類不<lb/>
幸獨不得如天地之粲然有章炳然有文也要之道徳<lb/>
仁義文章學問亦未嘗一日不與日月星辰山河草木<lb/>
並立不悖特顯晦不同耳當天運之泰則逹為稷契臯<lb/>
陶伊傅周召及天運之否則窮為夷齊孔顔長沮桀溺<lb/>
<pb n="KR4d0406_WYG_001-10b"/>
故雖窮而在下未嘗不隠然為扶植人類地使一日無<lb/>
所扶植人之類絶滅乆矣天下之士常隠被一士之澤<lb/>
而不自知也世之假士自名者侈然曰我良治天下國<lb/>
家世亦徒以為士且惡知真所謂士者與天地相為表<lb/>
裏豈易得哉一介之士足以關係天地大運者世既不<lb/>
之識而號為士者又眇然不足道則是通天下之惑有<lb/>
甚於瞽其何以救之後之欲治天下國家者其亦以求<lb/>
夜光垂棘之心而求一介之士則天地大運不可得泰<lb/>
<pb n="KR4d0406_WYG_001-11a"/>
乎然亦曰有數<lb/>
　　　二戒學栁河東<lb/>
　　　　越人遇狗<lb/>
越人道上遇狗狗下首搖尾人言曰我善獵與若中分<lb/>
越人喜引而俱歸食以粱肉待之禮以人狗得盛禮日<lb/>
益倨獵得獸必盡啖乃巳或嗤越人曰爾飲食之得獸<lb/>
狗輒盡啖將奚以狗為越人悟因與分肉多自與狗怒<lb/>
齧其首斷領足走而去之夫以家人豢狗而與狗爭食<lb/>
<pb n="KR4d0406_WYG_001-11b"/>
幾何不敗也<lb/>
　　　　楚佞鬼<lb/>
楚佞鬼有鬼降於楚曰天帝命我治若土余良威福而<lb/>
人衆愕然共命惟謹祀之廟旦旦薦血食跪而進之將<lb/>
弊市井亡賴附鬼益衆以身若婢妾然不厭及其妻若<lb/>
女鬼氣所入言語動作與鬼無不類乃益倚氣勢驕齊<lb/>
民凡不附鬼者必讃使之禍齊民由是重困天神聞而<lb/>
下之忿且笑曰若妖也而廟食于此作威福不已為興<lb/>
<pb n="KR4d0406_WYG_001-12a"/>
疾霆碎其廟震亡賴以死楚禍遂息彼以鬼氣勢可常<lb/>
倚哉<lb/>
　　　元無人傳<lb/>
西湖之陽有畸士不詳姓氏自稱元無人其言曰昔予<lb/>
祖父所出與少所學業具能識以難故遯逃山谷間予<lb/>
心惴懼若得陽里華子疾今皆忘之有物在吾上空空<lb/>
然捫以手弗及或告予曰其名天有物在吾下廣廣然<lb/>
踐以足弗窮或告予曰其名地又有光景之麗乎空空<lb/>
<pb n="KR4d0406_WYG_001-12b"/>
中者又有形象之突乎埳乎廣廣前者或不盡以名告<lb/>
又有物與吾並交交然憧憧然往來且不巳以目計之<lb/>
不得其數或告予曰其名人自是三物者入吾胷腑予<lb/>
明而闢目巳紛芴錯委而與予心鬪予晦而闔目則四<lb/>
方上下不召而至不觸而應而與予夢為接予怠且病<lb/>
則有教予曰子之未生子目安有雖有三物子安從知<lb/>
今子既生子形日與三物居而使交於目接於夢病於<lb/>
其心猶噓鏡以氣淈水以泥則惡得無累犀牛之角豈<lb/>
<pb n="KR4d0406_WYG_001-13a"/>
有月哉得月而翫之月生其角欲復為完角不可得已<lb/>
今此三物既生子胷腑安得復為完心曷不及子未生<lb/>
明不得而見晦不得而夢子之初心空然如太虛孰能<lb/>
病焉予病愈行歌而去曰元無人風為馬兮霆為輪上<lb/>
天下地三千春俯視萬物如游塵一聚之蟻胡不仁鼠<lb/>
肝蟲臂爭紛紜折股裂喙隤其身天機日淺嗜欲深翛<lb/>
然長嘯登層雲交友混沌揖大鈞百千萬世名無聞名<lb/>
無聞元無人<lb/>
<pb n="KR4d0406_WYG_001-13b"/>
　　　謝臯父傳<lb/>
謝君名翺字臯父延平人蚤事科舉學有志當世中遭<lb/>
兵火室家散亡購得一子軍伍中相與竭力生産僅自<lb/>
給屬繇役繁興不堪迫辱日益憤懣成疾以子初逹時<lb/>
務委而出逰過嚴陵故舊館焉因娶某氏其地與婺接<lb/>
故常往來兩州間積十四五年指授館下生粲然進於<lb/>
文學性耿介不以貧累人所居産薪若炭率秋暮載至<lb/>
杭易米卒歲少裕則資遊江海訪前代故實著家史補<lb/>
<pb n="KR4d0406_WYG_001-14a"/>
唐詩人無傳者三十餘篇傳近世隠逸數篇歲甲午與<lb/>
杭人鄧牧相遇會稽結為方外友牧罕讀古人著述謂<lb/>
文章當出胸臆自成一家而君記問優贍必欲中古人<lb/>
繩墨乃已所見不合日夜論辯互相詆及見牧所為文<lb/>
乃起謝曰君不肯區區有所模擬然法度髙古殆天才<lb/>
也牧因為言杭大都會文士輩出余知若干人盍往見<lb/>
之旬日别去逮牧歸杭君巳挈家錢唐江上問所從遊<lb/>
皆前所聞者其篤信好學也巳未秋牧薄遊山水問君<lb/>
<pb n="KR4d0406_WYG_001-14b"/>
病篤望牧不至懷以詩曰謝豹花開桑葉齊戴勝芊生<lb/>
藥草肥九鎖山人歸未歸蓋絶筆於此故同姓善之新<lb/>
與君交最厚哭其舍累日為著哀辭東西州故人門生<lb/>
不逺数百里來弔咸哭盡哀奉喪去先是君買地釣臺<lb/>
下將葬朋友無歸者至是君葬焉君生不得志閒居常<lb/>
有憂色語聲甚微鬱積不平之氣壹宣于文讀之使人<lb/>
悽愴知其弗夀也婦㷀然無依子逺在二千里外存亡<lb/>
不相聞可謂窮巳嚴陵士風厚將有集君遺藁以傳後<lb/>
<pb n="KR4d0406_WYG_001-15a"/>
者志且不没牧歸悲惋不已誄之曰上世之士以文取<lb/>
顯耀而君窮於文痛哉臯父痛哉臯父<lb/>
　　　寓屋壁記<lb/>
杭往建國湖絶境並湖而家數千率貴臣邸第毀民舍<lb/>
入者十九惟佛寺僅存易世已來歌臺舞榭日就頹圯<lb/>
僅存者或闢而廣良有天數壬午秋余卜數椽葛嶺下<lb/>
靣湖背山景象清美是屋介兩寺間故往不為强有力<lb/>
者所并隣第迄毀故今得湖山最多俯仰三十年非偶<lb/>
<pb n="KR4d0406_WYG_001-15b"/>
然者客過問曰西湖一勺水閱興廢多矣向之鬬豪競<lb/>
奢而今安在吾始也未生本無父母兄弟妻子而今也<lb/>
良有目欲美色耳欲聲音身欲寧居忽忽百年後墳墓<lb/>
荆棘廬舍為瓦礫前日揺精神逐騖耆欲安知至此君<lb/>
知其説乎畫舫日數百登酒肉載歌舞朝出水滸夕去<lb/>
城闕去則不知所之君據梧而觀亦有悟乎余亟取離<lb/>
騷案上鼓唇歌之謝客曰子往矣毋妨吾事<lb/>
　　　逆旅壁記<lb/>
<pb n="KR4d0406_WYG_001-16a"/>
已亥季秋余以貧故館逆旅樓廣不二丈深不八九椽<lb/>
床榻几案外無餘地瓶無粟衣敝履穿漫不省日得尊<lb/>
酒醉吟而巳或者問曰丈夫生不願仕猶當置田數千<lb/>
頃築五畝之宫為子孫門地子居旅客之舍若將乆焉<lb/>
何也余笑應曰子惡乎知予哉余家世相傳不過書一<lb/>
束雖不敢謂盡古人能解然游公卿莫不倒屣行鄉里<lb/>
莫敢不下車自以為富貴不足致方欲南道三湘八桂<lb/>
行薄海乘俘畧扶桑登魯泰山發古封識讀馮冀北西<lb/>
<pb n="KR4d0406_WYG_001-16b"/>
游入秦過昧谷觀日之所入十年然後歸使營一丘一<lb/>
壑老焉今既不得如意且卧琴掛劒歌詩縱酒暫為斯<lb/>
樓遇使數百年後父老過其下者思而稱之何必為子<lb/>
孫計門地之大莫大於劉漢中李晉陽矣傳世不數十<lb/>
子孫已無置錐子謂求田問舍為足以遺子孫邪曰唯<lb/>
余又曰六骸耳目非吾有也自天地委形而不得與之<lb/>
遺及大化之往如土委地向之欲髙名厚利彊有力者<lb/>
而今安在子謂足以乆居乎哉是小逆旅也曰唯余又<lb/>
<pb n="KR4d0406_WYG_001-17a"/>
曰天地者萬物所同有也自古及今幾何百千歲其閲<lb/>
萬物亦多矣計萬物之在天地間隨世隨化乃如劒首<lb/>
一吷子謂足以乆居乎哉是大逆旅也曰唯然則逆旅<lb/>
之舍獨不可以乆焉乎哉因識諸壁<lb/>
　　　永慶院記<lb/>
歲丙戌夏余游杭永慶院主僧勤肅余請云某平日勤<lb/>
瘁不以營吾私罄所儲得史氏故宅闢兹道塲所以酬<lb/>
四恩潤三有非徒游居寢食而已將丐諸當世大手筆<lb/>
<pb n="KR4d0406_WYG_001-17b"/>
必子毋讓為識之曰由杭北郭外驛道行七八里西折<lb/>
走羊角埂逹草營巷是為院凡屋百二十有七楹地三<lb/>
十畝有竒相舊制或因或革經始甲申良月越歲有八<lb/>
月成嘻史故世臣也及其殷時樹棨㦸寘車蓋﨣﨣在<lb/>
門峩峩在庭燕婉綽約在閨閫臺榭之上疲於聲伎庖<lb/>
厨之下飫於珍羞物無常主忽其易人還靣而思夢邪<lb/>
覺邪於是殿其陽以奉佛堂其奥以演法貝葉晨唱木<lb/>
魚晝鳴左香積右雲會丈室巋然壓其後境界變遷榮<lb/>
<pb n="KR4d0406_WYG_001-18a"/>
華消歇蒿目而觀之覺邪夢邪然則廬一也可宅可寺<lb/>
顧其主人一也可凡可聖唯其心又非夢覺所及而説<lb/>
偈言<lb/>
一切境界如幻如夢了無一法何有變動妄有諸見為<lb/>
境所移日改日化匪察匪迷如空中花維目之眩空本<lb/>
無花惑我真見今也伽藍昔公相居當其泰奢清凈如<lb/>
如維此如如不成不壞是為真寶萬古恒在不住名客<lb/>
住名主人盡未來際轉大法輪<lb/>
<pb n="KR4d0406_WYG_001-18b"/>
　　　友古齋記<lb/>
錢君徳平吳越國王後也性嗜讀書扁友古其齋請余<lb/>
記余聞所謂友者其志同其道合也愈巳不得以言友<lb/>
不愈已若不足以為友使抱關擊柝友列國之君蓬户<lb/>
桑樞友千金之子人必惑之古人逺矣辭色弗相接出<lb/>
處弗相及聲名事業又弗得同日語君今人乃奮乎千<lb/>
百世下强與為友豈果前所云者君曰吾取友斯世也<lb/>
多固不敢以人為不巳若又幸愈于已者退然友之㓜<lb/>
<pb n="KR4d0406_WYG_001-19a"/>
而入學以至於居鄉以至於徃來東西槩乎有所益矣<lb/>
安得遺所見而追所間哉顧孟氏子以為友天下善士<lb/>
未足又尚論古之人者竊有慕焉故吾讀古人詩則李<lb/>
杜之羈窮韋栁之放逹李陵蘇武之慷慨激烈如支頤<lb/>
搖膝在我左右以為未也則讀古人文章又如與漢太<lb/>
史公唐韓栁宋歐蘇王黄輩終日辨論而弗巳則猶以<lb/>
為未也正冠肅衽取聖經賢傳讀之於是臯䕫稷契伊<lb/>
傅周召孔孟之大聖大賢與吾神交意接於唐虞三代<lb/>
<pb n="KR4d0406_WYG_001-19b"/>
之上於是悲焉喜焉手舞足蹈而不知焉是之謂友古<lb/>
然乎否乎余曰有一於此齊桓公讀書堂上輪扁笑之<lb/>
以為古人糟粕蓋書所載者古人之粗所不可載者古<lb/>
人之精粗為言精為心也今誠有志於古乃嗜其粗而<lb/>
忽其精泥其書而不得其心所謂友而不心靣友爾敢<lb/>
以為君規君矍然起謝曰可矣遂識其語<lb/>
　　　集虛書院記<lb/>
餘杭孟君字集虛築室苕溪上為讀書地以其字扁之<lb/>
<pb n="KR4d0406_WYG_001-20a"/>
予聞老氏云三十輻共一轂當其無車之用知虛者萬<lb/>
有所從集也竅虛而風集坎虛而水集谷虛而雲集室<lb/>
居之虛也人集焉天地之虛也日月星辰山河草木羽<lb/>
毛鱗介集焉孰謂吾一心虛而不為道所集乎然心為<lb/>
物可虛可窒道之為物惟恍惟惚向焉所謂集皆可得<lb/>
見而此不可知故虛者每為異物所窒恍兮惚兮者將<lb/>
弗集矣一心無樊攻焉者衆喜怒哀樂毒其内是非得<lb/>
喪冦其外欲斯須之虛有不可得者若是求道亦擊鼔<lb/>
<pb n="KR4d0406_WYG_001-20b"/>
而求亡子也吾孟君不然君儒者而寄迹道家者流為<lb/>
詩文咸有法度煉元養素九鎖山中齋居者三年既乃<lb/>
為世故役弗遂其志戚戚然惡之所蓄書數千巻將室<lb/>
成而藏焉且與方外竒士游居講習於此所得殆未可<lb/>
量然余謂君無志於道則巳苟有志書亦累也比見世<lb/>
讀書者四方萬里無所不通上下數千載無所不聞歸<lb/>
而求其本心則虛焉者寡矣聖人之道遂為絶學可嘆<lb/>
也願君悉素所藴於無何有之鄉然後即方寸之地朝<lb/>
<pb n="KR4d0406_WYG_001-21a"/>
而闢焉暮而滌焉使介然之有不得累乎其中君益矣<lb/>
顔子始好學終坐忘唯道集虛蓋深造自得之妙顔何<lb/>
人哉<lb/>
　　　亦山齋記<lb/>
余聞方外士云靜與喧境也所以知靜與喧者心也境<lb/>
無趣舍未嘗以靜為是以喧為非亦未嘗以靜為非以<lb/>
喧為是惟心有趣舍是非生焉於是崇殖貨利馳騖嗜<lb/>
欲之人必舍靜趣喧而之市矣飲氷食蘗怡神養性之<lb/>
<pb n="KR4d0406_WYG_001-21b"/>
士必舍喧趣靜而隠山矣二者莫不自以為是而更相<lb/>
非也知道者則曰趣喧之市非矣趣靜隠山亦豈得為<lb/>
是哉心居魏闕而身在岩穴嬰情好爵而假容江臯山<lb/>
果靜乎屠羊楚國者不願三旌賣卜成都者無求苟得<lb/>
市果喧乎昧者由境不由心逹者由心不由境心苟喧<lb/>
也雖山而亦市心苟靜也雖市而亦山予識之乆矣會<lb/>
四明舒君來杭為予言某性嗜山而家平壤無攀躋之<lb/>
快臨眺之適病之間嘗羅數石庭下冩數峯壁上盤桓<lb/>
<pb n="KR4d0406_WYG_001-22a"/>
其間乆與相忘忽若千岩萬壑自獻左右則欣然笑曰<lb/>
是亦山也故以亦山名齋子謂何如予曰未也舉前説<lb/>
告之君起謝曰得之矣將歸識諸壁<lb/>
　　　雪竇游誌<lb/>
歲癸巳春暮余㳺甬東聞雪竇㳺勝最諸山徃觀焉念<lb/>
四日由石湖登舟二十五里下北<hi>缺</hi>堰逹江江行九折<lb/>
逹江口轉之西大橋横絶溪上覆以棟宇自橋下入溪<lb/>
行九折逹泉口凡舟楫徃還視潮上下頃刻數十里非<lb/>
<pb n="KR4d0406_WYG_001-22b"/>
其時用人力牽挽則勞而緩焉初大溪薄山轉岩壑深<lb/>
窈有曰仙人岩巨石臨水若坐垂踵者有曰金雞洞相<lb/>
傳鑿石破山有金雞鳴飛去不知何年也水益澁曵舟<lb/>
不得進陸行六七里止藥師寺寺負紫芝山僧多讀書<lb/>
不類城府越信宿遂縁小溪益出山左涉溪水四山回<lb/>
環遥望白蛇蜿蜒下赴大壑蓋澗水爾桑畦麥隴髙下<lb/>
聯絡田家隠翳竹樹樵童牧豎相徵逐真行畫圖中欲<lb/>
問地所歴名則輿夫朴野不深解吳語或彊然諾或不<lb/>
<pb n="KR4d0406_WYG_001-23a"/>
應所問率十問僅得二三次度大溪架木為梁首尾相<lb/>
齧廣三尺餘修且二百跬獨野人徃返捷甚次溪口市<lb/>
凡大宅多廢者間有誦聲出廊廡乆聴不知何書殆所<lb/>
謂兔園册邪漸不陟林麓路益峻則睨松林在足下花<lb/>
粉逆風起為黄塵留衣襟不去他香無是清也越二嶺<lb/>
首有亭當道髹書雪竇山字山勢奥處仰見天宇其狹<lb/>
若在陷井忽出林際則廓然開朗一瞬百里次亭曰隠<lb/>
秀翳萬杉間溪聲繞亭址出山去次亭曰寒華多留題<lb/>
<pb n="KR4d0406_WYG_001-23b"/>
不暇讀相對數步為潄玉亭覆泉竇雖小可汲飲之甘<lb/>
次大亭直路所入路析為兩先朝御書應夢名山其上<lb/>
刻石其下蓋昭陵夢遊絶境詔圖天下名山以進兹山<lb/>
是也左折松逕逕逹雪竇自右折入中道因橋為亭曰<lb/>
錦鏡亭之下為圓池逕餘十丈植海棠環之花時影注<lb/>
水涘爛然疑乎錦故名度亭支逕亦逹寺而繚曲主僧<lb/>
少野有詩聲具觴豆勞客相與道錢唐故舊止余宿余<lb/>
度詰旦且雨不果留出寺右偏登千丈岩流瀑自錦鏡<lb/>
<pb n="KR4d0406_WYG_001-24a"/>
出㵼落絶壁下潭中深不可計臨崖端引手援樹下顧<lb/>
率目眩心悸初若大練觸崔石噴薄如急雪飛下故其<lb/>
上為飛雪亭憩亭上時覺霑醉清談元辯觸喉吻動欲<lb/>
發無足與云者坐念平生友悵然乆之寺前秧田平衍<lb/>
山林所環不異平地然側出見在下村落相去已數百<lb/>
丈仰見在上峰巒髙復稱此次妙髙臺危石突岩畔俯<lb/>
視山址環凑不見來路因覽諸山或紺或蒼覆盂者委<lb/>
弁者蛟而躍獸而踞者不可殫狀逺者晴嵐上浮若處<lb/>
<pb n="KR4d0406_WYG_001-24b"/>
子光艷溢出眉宇未必有意自然動人凡陵登勝觀華<lb/>
焉土人云又有為小雪竇為杖錫寺為四明洞天余亦<lb/>
興盡不暇登陟矣<lb/>
　　　代問道書<lb/>
某生無他嗜好以富貴利逹之事為甚可羞大不獲已<lb/>
浮逰塵俗然胷中耿耿者未嘗不欲騎長鯨跨黄鶴與<lb/>
赤松青琴輩相與恣睢遙蕩於無何有之鄉也俗士不<lb/>
足以語大方如榆枋間斥鷃望九萬里扶搖之翼局局<lb/>
<pb n="KR4d0406_WYG_001-25a"/>
然笑之惡知天運無積天年易邁鼠肝蟲臂變化於塵<lb/>
埃糞壤中終為造物所囿至於生而不著死而不亡曠<lb/>
百千萬歲而靈然獨存者唯我爾是以糠粃天地芻豢<lb/>
人物與夫羣動並作並止曾無有介然之累足以溷吾<lb/>
胷次者若是足以為天下逹人矣雖然至道杳㝠深不<lb/>
可測纎芥弗審悔吝及之某自夤縁門下聴教誨之餘<lb/>
其心洒然以澄其神漻然以清其耳目皦然以明逹及<lb/>
環堵之室從容尸居真知八荒之細如一芥而吾精神<lb/>
<pb n="KR4d0406_WYG_001-25b"/>
四逹並流上際於至陽之門下及於至隂之原也今三<lb/>
氏之書雖已貫穿雖已脗契而獨於天地之數所不行<lb/>
鬼神之靈所不知日月星辰之運所不能為尚未有釋<lb/>
然者是以不憚稽顙投地皈命於下執伏望惻然垂憫<lb/>
施一匕之劑釋病起疢使聞所未聞不勝厚幸如尚隠<lb/>
祕天機遷延歲月某恐今日之逝來日復不止怱怱百<lb/>
年後委身墟墓荆棘莽然狐兔穴其中樵人牧豎指而<lb/>
笑之曰公等以仙人自居如何至此乎將必為師門羞<lb/>
<pb n="KR4d0406_WYG_001-26a"/>
　　　蠟屐集序<lb/>
蠟屐非履非舄不足以忘足而阮孚愛之詩發乎情性<lb/>
與蠟屐不類周公謹以名其集豈以阮孚所以忘足者<lb/>
而忘心於詩物無美惡溺於所愛皆不得為情性之正<lb/>
安得與詩同日語然與為阮孚猶愈於祖約畏人况不<lb/>
為阮孚者乎<lb/>
　　　張叔夏詞集序<lb/>
古所謂歌者詩三百止爾唐宋間始為長短句法非古<lb/>
<pb n="KR4d0406_WYG_001-26b"/>
意古然數百年來工者幾人美成白石逮今膾炙人口<lb/>
知者謂麗莫若周賦情或近俚騷莫若姜放意或近率<lb/>
今玉田張君無二家所短而兼所長春水一詞絶唱今<lb/>
古人以張春水目之蓋其父寄閒先生善詞名世君又<lb/>
得之家庭所傳者中間落落不偶北上燕南留宿海上<lb/>
憔悴見顔色至酒酣浩歌不改王孫公子醖藉身外窮<lb/>
逹誠不足動其心餒其氣與歲庚子相遇東吳示予詞<lb/>
若干首使為序云<lb/>
<pb n="KR4d0406_WYG_001-27a"/>
　　　鑑湖修褉序<lb/>
歲丙申三月三日陳用賔劉邦瑞胡汲古與予舉修褉<lb/>
故事㑹於鏡湖一曲舊所謂鴻禧觀今易為寺遙望蘭<lb/>
亭招逸少酹之祝辭云某歲月日敢告晉右將軍王公<lb/>
惟公書法造化胷腑千歲之上不能發其端千歲之下<lb/>
不得方其武彼髙才與逺識夫故不待悉數某等薄逰<lb/>
會稽俛仰今古俯山川其永慨傷歲月之不與蕰藻潢<lb/>
汙用告時序臨風有懷隕涕如雨禮竟主僧持酒出觴<lb/>
<pb n="KR4d0406_WYG_001-27b"/>
客客亦返觴焉問姓名不告以出循栁隂復飲春波橋<lb/>
上歡甚有浩歌者有瞪目視太虛者有連舉大白不置<lb/>
者浮船自禹廟返出橋下仰見咸驚以為異人間有起<lb/>
復坐喧笑亦不暇恤或感慨言曰樂哉兹逰豈減永和<lb/>
時乎此去蘭亭不一舍而近風景猶昔之風景山川猶<lb/>
昔之山川井邑城郭雖時有變更亦豈大異向日之井<lb/>
邑城郭邪天運無情忽其千年晉人風流醖藉庸可復<lb/>
見方其留連觴詠俯仰興懷巳知今日有感於其言者<lb/>
<pb n="KR4d0406_WYG_001-28a"/>
矣後之視今政為我輩發詎知千年後復有高曠如我<lb/>
輩者舉酒相酹其人謂誰哉其言謂何哉於是相顧歎<lb/>
息余解之曰不然千萬世一日之積也千萬人一氣之<lb/>
分也死死生生於天地間如閲傳舍來者不得不往往<lb/>
者不得不來憧憧而未巳也又安知晉人不復為我輩<lb/>
我輩不嘗為晉人也哉而以死生為大者前此蓋未悟<lb/>
爾於是四人相顧而笑相攜扶而下分流觴曲水韻賦<lb/>
詩舟中<lb/>
<pb n="KR4d0406_WYG_001-28b"/>
　　　西湖修禊序<lb/>
今年春予東逰上越三月三日越人士有事蘭亭右軍<lb/>
祠余謝不往適同館人泛舟鏡湖上强與俱飲醉分韻<lb/>
既為序之越數日有自杭歸為予言祖禹領東西州客<lb/>
十有四人修褉事西湖以子不及與怏怏而已余笑曰<lb/>
杭越相去僅百里其在太虛中不翅同處一毫端我醉<lb/>
此若醉彼何與不與有邪又越月歸杭祖禹出所賦詩<lb/>
亦俾余序余追思醉越時坐念西州故人其樂其悲弗<lb/>
<pb n="KR4d0406_WYG_001-29a"/>
得知也西州故人念我獨得知其樂其悲乎哉别未乆<lb/>
也道未逺也其不相知若是則夫方生而知死足悲既<lb/>
死而知生足樂豈通論耶一死一生瞬息間耳其不相<lb/>
知又若是晉人去我千歲矣不知我決矣我去晉人亦<lb/>
千歲矣不知晉人審矣今日風流醖藉與永和數子同<lb/>
乎否乎以地觀之越不知杭杭不知越以人觀之生不<lb/>
知死死不知生以世觀之古不知今今不知古則君與<lb/>
我握手而笑生之類也分袂而往死之類也古人所以<lb/>
<pb n="KR4d0406_WYG_001-29b"/>
嘆别離之難乎天運易流人生有終會靣之不可常也<lb/>
詩云詩云傳云乎哉又惡知杭越所不能限死生所不<lb/>
能化古今所不能<hi>缺</hi>則無伺於詩者<lb/>
　　　代祭和靖祠文<lb/>
嗚呼咸平迨今二百餘年夫豈無人享榮顯於其間泯<lb/>
焉弗宣而先生聲名與孤山俱傳問寒梅之幾花儼清<lb/>
風其在前士以智力取勝者然乎豈然往誦先生之詩<lb/>
寢食殆捐倚而和之未幾絶編是猶折楊皇荂之僅入<lb/>
<pb n="KR4d0406_WYG_001-30a"/>
里耳自擬於咸池鈞天今也使奉祀祠下我心恧焉三<lb/>
拜敬薦秋菊寒泉懷哉懷哉何以作先生於九原<lb/>
　　　代祭胡葦航文<lb/>
嗚呼晴晝花香露晨草翠夫子道意猛雷厲空怒雨擊<lb/>
地夫子文勢黄河東注華岳西峙夫子浩然之氣嗚呼<lb/>
以夫子之才之美胡不為霖雨用棟梁器庇天下澤後<lb/>
世而今也遽止於此嗚呼累辭不就髙尚其志常調待<lb/>
次𦕈焉委吏僑居京師猶逆旅之舍耳夫子有子夫子<lb/>
<pb n="KR4d0406_WYG_001-30b"/>
有女豈清白遺之而已謂宜窮愁羈旅之介必置於胷<lb/>
次而乃賓客不廢於觴咏師弟所論者經義使坐春風<lb/>
立夜雪者恍然皆有所詣今河之廣矣一葦航之舟楫<lb/>
失墜諸生又將安所倚嗚呼遙遙紫帽去國幾千里生<lb/>
既無四壁可歸無一㕓可耔悠悠丹旐之言旋也夫子<lb/>
之精神其往其止雖然人生所可貴者豈六骸耳目之<lb/>
所則夫子與諸生諸生之與夫子雖死生千萬化天地<lb/>
千萬變豈失其所以交際故諸生知夫子之未嘗生未<lb/>
<pb n="KR4d0406_WYG_001-31a"/>
嘗死不過人哭亦哭人祭亦祭也<lb/>
　　　代旌徳觀祭先賢文<lb/>
維諸賢兹土之逹人也或尚以徳或崇以言夫既為百<lb/>
世之師盍通祀乎歴年佳哉吾杭鬱鬱芊芊納以曼原<lb/>
層城繚以崇山徑川兹秀氣之所鍾故其人俶偉而靜<hi>缺</hi>
昔宋之南有尹氏袁介湖塘而建祠立石史而磨鐫自<lb/>
箕山之髙風迄横浦之鴻先三十九人有婦人焉後附<lb/>
祠以為方士之居使之潔粢盛而奉豆籩豈不能厚乎<lb/>
<pb n="KR4d0406_WYG_001-31b"/>
風化作新觀曕使後來其永思彼何恃而得傳夫何歲<lb/>
月不居谷陵變遷屋委蔓草碑沈斷烟雖樵童牧豎過<lb/>
者莫不歎息何有責有守者素餐而不厭某奉檄來居<lb/>
心酸涕連闢西偏以為堂安明靈而告䖍幸當路之景<lb/>
行不謂余以不然噫何地無才何代無賢况東南之鉅<lb/>
邦宜接踵而摩肩自陶唐以來三千六百餘年之間所<lb/>
紀者止若此使生抱痛而死銜寃噫逺莫逺於仲尼畧<lb/>
莫畧於馬遷豈無浮游大方老死邱園偶信史之失稽<lb/>
<pb n="KR4d0406_WYG_001-32a"/>
遂湮没而不宣有神有靈洋洋在天當鞭雲駕風相顧<lb/>
一笑勿以姓名之不及紀而遐蜚獨騫撫大塊而永歎<lb/>
安得盡南山之竹而為編况我輩從容浮沈與時周旋<lb/>
既無高節茂行表表自見幾何不與草木同腐而遺恨<lb/>
於九泉三酹以告孰知余心之拳拳<lb/>
　<lb/>
　<lb/>
　<lb/>
<pb n="KR4d0406_WYG_001-32b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　伯牙琴<lb/>
</p>
<p>
</p>
  </div>
</body>
</text>
</TEI>
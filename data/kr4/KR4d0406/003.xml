<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0406_WYG_003-1a"/>
　　補遺<lb/>
　　　沖天觀記<lb/>
兩浙山水之勝最東南由浙江西杭最由杭西餘杭最<lb/>
逆天目大溪上十有八里曰洞宵宫者是為大滌洞天<lb/>
又餘杭最勝處也未至宫數里兩山翼道折為九鎖佳<lb/>
氣盤鬱是以得道士若晉郭許二真君唐吳貞節暨子<lb/>
虛閭丘元同輩髙蹈其間遺跡具在至今探幽訪古使<lb/>
人飄然欲仙介九鎖外有山名仁壽氣勢特偉衆山所<lb/>
<pb n="KR4d0406_WYG_003-1b"/>
宗然荆棘隠翳過者莫之覿至元壬午前知洞霄宫事<lb/>
周公曰清溪翁得兹地愛甚與其徒張公漢傳命工鑿<lb/>
三靣山趾三百餘丈闢為夷壤棟宇之先是宋咸淳間<lb/>
翁祖靈濟孫先生洎翁師演教龔先生請沖天觀賜額<lb/>
𨽻錢唐者建觀霅溪上尋以難毀至是徙而扁焉四五<lb/>
年間事未竟二公相先後遺世今主席洞霄沈公介石<lb/>
為翁法孫竭力營繕乃完若殿若堂若門廡秩秩有度<lb/>
空翠入房闥清流入庖厨四山環匝百木薈蔚行道上<lb/>
<pb n="KR4d0406_WYG_003-2a"/>
者聞鐘磬聲而不見觀所在住山中者聞車馬聲而不<lb/>
見路所在自後山益峻則迂徑以陟蒔花竹待逰觀者<lb/>
其稍平處間列坐石可憩其最髙甃圓壇可眺逺攜琴<lb/>
詠詩可以永日時延方外士居之公暇日輕車往來與<lb/>
談元理常語衆曰地之勝也人居之則棒莽不得荒吾<lb/>
堦庭豺虎不得闖吾藩牆豈不為天下安宅心之安也<lb/>
心居之則嗜慾不得榛莽其内利害不得豺虎其外豈<lb/>
不為山中隠仙夫善居其心者亦若居其身爾大滌古<lb/>
<pb n="KR4d0406_WYG_003-2b"/>
洞天兹山大滌所從發凡居斯者豈盡出晉唐人下必<lb/>
有脫迹塵渾飛神青冥以不負祖師素願所營與吾中<lb/>
心所期然後足以符沖天之意衆曰唯牧時過沈公法<lb/>
孫孟集虛與聞于此遂為識之時大徳五年庚子上元<lb/>
日石室隠居錢唐鄧牧記<lb/>
　　　超然館記<lb/>
歲壬寅秋余自越西游大滌客超然館燕坐一室若將<lb/>
乆焉或曰大滌天下名山子天下名人也以名人客名<lb/>
<pb n="KR4d0406_WYG_003-3a"/>
山固宜然子十年間乃五六西坐席未暖又翛然而東<lb/>
白髮垂耳漫浪湖海無寧居今之留以歲月期乎余笑<lb/>
曰余本無名奚以山之名不名為哉且天地大也其在<lb/>
虛空中不過一粟耳而况大滌在天地之間哉虛空本<lb/>
也天地猶果也虛空國也天地猶人也一本所生必非<lb/>
一果一國所生必非一人謂天地之外無復天地焉豈<lb/>
通論耶營寧之生人腹中精神所照必以為日月膏液<lb/>
所浸必以為江河筋骨所樹必以為山岳其周流百骸<lb/>
<pb n="KR4d0406_WYG_003-3b"/>
六臓而不見所窮必以為四方萬里若是逺也而告之<lb/>
曰一人之外又有若人者彼不信也人生於天地之間<lb/>
何以異此人之生也自非甚乆天以歲月期之固有積<lb/>
矣計歲月之在人生忽然爾計人生之在古今亦無幾<lb/>
爾今以一天地所見一歲月所期妄計去留其間乎雖<lb/>
然大滌誠名山也前乎居此若我輩者豈無晉郭許二<lb/>
君功滿道備上登於天蓋世俗所甚慕而大滌之所以<lb/>
為名也由今觀之則今日去晉不猶旦暮乎大滌去天<lb/>
<pb n="KR4d0406_WYG_003-4a"/>
不猶咫尺乎我與二君方相從以游相忘以居而又何<lb/>
莫焉乆亦可速亦可為我燕坐亦可為二君沖舉亦可<lb/>
信以為超然乎哉<lb/>
　　　清真道院碑記<lb/>
餘杭西十有八里曰九鎻山逆溪水上左右山趾相錯<lb/>
行者縈其間前直百步外若斷無路為鎖一也迄九鎖<lb/>
山勢差闢直上則為洞霄宫左折為東天柱嶺西北泉<lb/>
石最勝曰青檀山舊志載月窟氷壺鏡潭試劒岩湧翠<lb/>
<pb n="KR4d0406_WYG_003-4b"/>
石壁悉在兹山爾宋咸淳間前知洞霄宫事凝神朱先<lb/>
生以先世諸墓在作祠山陽先生殁至元巳丑其徒沖逸<lb/>
孫法師與其孫今靜逸法師舒公闢而廣之曰清真道<lb/>
院為屋凡五六十楹而門廡殿堂齋閣庖湢咸有法度<lb/>
松杉垂隂花卉迭芳白晝無聲不類人境大門内流泉<lb/>
所直則發石甃址四周若牆址坎為方地畜金鯽百數<lb/>
叩欄檻悉至取食山下飛玉泉懸瀑數仞自是出也歲<lb/>
庚子余過舒公憩暑於此相與觴詠為樂暇日登髙指<lb/>
<pb n="KR4d0406_WYG_003-5a"/>
余諸山慨然曰宫西南為伏虎岩晉郭文舉隠也西昇<lb/>
天壇許逺遊沖舉也其下石室唐吳貞節仙去瘞書劒<lb/>
處也北大滌洞則暨子虛得道長往與吾逺祖元同先<lb/>
生築室後入兹洞以逹華陽也神仙者學雖由内鍊亦<lb/>
山川之靈秀發之俯仰千歲風氣不殊誠有作者豈遽<lb/>
遜晉唐人哉奈何留連光景醉而生夢而死者比比皆<lb/>
是百年榮華與化俱盡千刼流浪其憂無涯何不運靈<lb/>
旗孕火芝囬風返景於寸田尺宅之間馭氣飛神於清<lb/>
<pb n="KR4d0406_WYG_003-5b"/>
都紫㣲之上而與數君子相視一笑若是則内不愧吾<lb/>
先生外不愧乎大滌洞天其可乎余曰唯大徳四年庚<lb/>
子七月錢塘鄧牧記集賢直學士趙孟頫書<lb/>
　<lb/>
　<lb/>
　<lb/>
　<lb/>
　伯牙琴補遺<lb/>
</p>
<p>
</p>
  </div>
</body>
</text>
</TEI>
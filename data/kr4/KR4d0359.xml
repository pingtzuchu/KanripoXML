<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
<head>梅屋集巻一</head> <lb/>
    <p>
<pb n="KR4d0359_WYG_001-1a"/>
欽定四庫全書<lb/>
　梅屋集巻一<lb/>
　　　　　　　　　　　　　宋　許棐　撰<lb/>
　　梅屋詩稿<lb/>
　　　夜泊長河<lb/>
黄㡌貪程夜泊遲市樓燈火歇多時滿懷風月無分付<lb/>
却借漁翁短笛吹<lb/>
　　　訪潘叔明<lb/>
<pb n="KR4d0359_WYG_001-1b"/>
一室寛于養鶴籠荻簾疎透雪花風怪來几案無寒色<lb/>
春在題詩巻子中<lb/>
　　　明妃<lb/>
漢宫睂斧息邊塵功壓貔貅百萬人好把香閨舊脂粉<lb/>
艶粧顔色上麒麟<lb/>
　　　醉起<lb/>
午醉醺醺到日晡起呼茶盌炷熏爐隔窻幾㸃敲花雨<lb/>
仔細聴時却又無<lb/>
<pb n="KR4d0359_WYG_001-2a"/>
　　　帕子<lb/>
萬縷縱横知妾恨一方輕薄似郎恩多時不繫纖腰舞<lb/>
却對花前拭淚痕<lb/>
　　　晚泊臨平<lb/>
晚卸風㠶泊市橋稅亭民屋搃蕭條秦封不到河邊栁<lb/>
送往迎來枉折腰<lb/>
　　　元夕後懷河上作<lb/>
自從樓閣罷燒燈未有今朝一日晴暖拆葑邊氷翼破<lb/>
<pb n="KR4d0359_WYG_001-2b"/>
寒留山頂雪痕輕驕驄已印尋芳跡小妓新翻鬻唱聲<lb/>
每箇旗亭商一醉也應排日到清明<lb/>
　　　沈子夀郊居<lb/>
屋外猶餘地百弓經鋤知費幾年功栽蔬少似於陵仲<lb/>
種菊多于靖節翁偃屈溪山詩巻裏破除風月酒杯中<lb/>
近來又喜禪機透一頋叢林萬衲空<lb/>
　　　贈葉靖逸<lb/>
借我城居一丈寛五車書向腹中安聲華馥似當風桂<lb/>
<pb n="KR4d0359_WYG_001-3a"/>
氣味清于著露蘭朝士時將餘俸贈舖家傳得近詩刋<lb/>
囘看舊隠西湖上誰伴沙鷗度嵗寒<lb/>
　　　鄭介道見訪<lb/>
步頭楊栁種多年今日方維賸客船掃石共看山色坐<lb/>
枕書同聴雨聲眠溪羮旋煑蓴絲滑野飯新炊芡玉圓<lb/>
不管歸心忙似箭强留吟過菊花天<lb/>
　　　贈龔彦質<lb/>
慈湖分與半窻燈照得襟懷徹底明<hi>得一作出明一作清</hi>蒲座夜<lb/>
<pb n="KR4d0359_WYG_001-3b"/>
閒猫占卧筍輿春暖鶴隨行爐香欲盡經猶誦研墨才<lb/>
濃句已成嵗晚弟兄俱白首一樓風雨話深更<lb/>
　　　題常穆仲蘸碧<lb/>
舫様一亭小依山復靠池每來分席坐須憶下湖時竹<lb/>
弄當窻影花添蘸水枝人間風浪惡泛宅幾天涯<lb/>
　　　趙叔魯<lb/>
天上除書絡驛飛謫仙何事得來遲旅懷寛似居家日<lb/>
學力高于未第時山帶晴霏横畫軸水流清響入琴絲<lb/>
<pb n="KR4d0359_WYG_001-4a"/>
世間多少王孫貴無我寒泉一句詩<lb/>
　　　秋江漁父<lb/>
小舟輕似一鷗飛戀月隨風慣不歸因卧蘆花深雪裏<lb/>
夜寒添葢舊蓑衣<lb/>
　　　木山父書院<lb/>
占得文房一丈强地幽雖夏亦清凉瓶花誤倒水侵案<lb/>
書葉亂掀風滿牀薜長宻藤遮半壁桐分疎影出低墻<lb/>
客來莫道無祗待只啜茶甌却味長<lb/>
<pb n="KR4d0359_WYG_001-4b"/>
　　　山間<lb/>
趁得山間笋蕨春借厨烹煮自炊薪倩誰分我桮羮去<lb/>
寄與中朝食肉人<lb/>
　　　䗶梅江梅同瓶<lb/>
苖裔元從庾嶺分兩般標致一般春淡粧西子呈嬌態<lb/>
黄面瞿曇現化身不羡腰金横玉貴來尋嚼蠟飲氷人<lb/>
只愁花謝香狼籍桃李如何接後陳<lb/>
　　　贈畫魚沈秀才<lb/>
<pb n="KR4d0359_WYG_001-5a"/>
冩字摛文不療饑生涯換得頗新竒錦心暗織臨淵網<lb/>
蓬鬂濳繅釣雨絲落筆易于投餌處得錢多似出罾時<lb/>
漁翁枉占烟波濶不及君家小硯池<lb/>
　　　贈北磵<lb/>
天下名山行脚遍依然形影瘦伶俜支吾寒暑袈裟耐<lb/>
變眩烟霞筆硯靈對客敬如堂上佛讀書道似藏中經<lb/>
石頭路滑終難到不是詩禪莫叩扄<lb/>
　　　雪曉<lb/>
<pb n="KR4d0359_WYG_001-5b"/>
臈雪連宵接曉飛錦衾公子未曽知起來㩦杖敲梅樹<lb/>
愁得輕盈壓損枝<lb/>
　　　閨怨五首<lb/>
睂鎻從春不暫開懶移心事向妝臺恩情恰似殘花片<lb/>
去逐東流更不廽<lb/>
别後相思瘦玉肌不堪重著看花衣恨君得似梁間燕<lb/>
社日辭家社日歸<lb/>
月引庭花影上牕悶和簪朶卧空牀春寒翠被無人共<lb/>
<pb n="KR4d0359_WYG_001-6a"/>
閒却熏爐一字香<lb/>
離愁一㸃濃如黛强把金箆掃不開新月幾番呈巧様<lb/>
薄情夫婿未歸來<lb/>
小院東風去住中春愁元不隔簾櫳自家顔色凋零盡<lb/>
却對花枝惜墮紅<lb/>
　　　枯荷<lb/>
萬柄緑荷衰颯盡雨中無可葢眠鷗當時作叠青錢滿<lb/>
肯信池塘有暮秋<lb/>
<pb n="KR4d0359_WYG_001-6b"/>
　　　庭樹<lb/>
今年庭樹著花稀因是耽書失事遲何處結巢雙喜鵲<lb/>
却來刪得幾枯枝<lb/>
　　　春晚<lb/>
推過詩編把酒斟挽春幾句讓鶯吟門前却喜無人掃<lb/>
積得殘花一寸深<lb/>
　　　贈臨上人<lb/>
遶湖山叠翠師住最高層野偈書林葉茶鐺煮澗氷松<lb/>
<pb n="KR4d0359_WYG_001-7a"/>
筠為道友日月是禪燈倘許分峯隠甘為有髮僧<lb/>
　　　客路<lb/>
客路久驅馳秋深兩鬢知田家投夜宿漁竈寄晨炊契<lb/>
分燈前影生涯槖裏詩遙憐故園菊荒草沒霜枝<lb/>
　　　鍾雋卿見訪<lb/>
荒圃知非延客地謾分苔石坐移時杯中淺注三行酒<lb/>
几上同看數板詩樹未經霜飛葉早菊因閏月放花遲<lb/>
自無景物留君住却恨西山日半規<lb/>
<pb n="KR4d0359_WYG_001-7b"/>
　　　題倦庵<lb/>
自扁庵為倦斯名恐未然醉巾頻漉破游履幾磨穿新<lb/>
種竹都活舊栽花更妍門前春水漲催發孝廉船<lb/>
　　　贈元耘軒<lb/>
白髪蕭蕭客帝都故園閒却種𤓰鉏平時不信為儒誤<lb/>
今日方知涉世疎烟浦未尋歸去艇雪窻猶讀借來書<lb/>
詩名壓盡江湖客要在唐人向上居<lb/>
　　　題吳叔清郊居<lb/>
<pb n="KR4d0359_WYG_001-8a"/>
哦松未了賦歸歟旋買田園結草廬數畆竹陰惟欠鶴<lb/>
半池山影不妨魚舉杯多是沽來酒揷架無非讀過書<lb/>
我已倦為都下客願君分與把茅居<lb/>
　　　書郭子度壁<lb/>
禁苑精廬是切隣衣巾雖舊不沾塵鐘魚聲裏吟連曉<lb/>
花栁香中醉過春和土重泥燒藥竈買絲新接釣魚綸<lb/>
遶湖十萬人家住如此清閒有幾人<lb/>
　　　雁字<lb/>
<pb n="KR4d0359_WYG_001-8b"/>
㸃畫分明印碧空逥鸞返鵲勢差同月邊映得銀鈎體<lb/>
雪裏拳成玉箸工斷續似經秦火後悲凉如在楚詞中<lb/>
愁人筆硯俱荒廢倩冩相思寄便風<lb/>
　　　宫詞二首<lb/>
卧聴羊車輥夜雷知從誰處宴酣囬蟾光也解君王意<lb/>
隔箇簾櫳不入來<lb/>
同入宫來幾許人因何䕶妾䕶長門雲鬟半晚香腮瘦<lb/>
却愛菱花鏡子昏<lb/>
<pb n="KR4d0359_WYG_001-9a"/>
　　　古墓<lb/>
石人猶自立蒿萊拂讀殘碑字字哀隣塜已澆寒食酒<lb/>
野風分送紙錢來<lb/>
　　　憶鄭元甫<lb/>
别後黄花兩度殘天涯彼此寄書難幾行雁字斜陽裏<lb/>
聊當平安一紙看<lb/>
　　　贈芸窻<lb/>
能書能畫又能詩除却芸忩别數誰只是霜毫氷蠒紙<lb/>
<pb n="KR4d0359_WYG_001-9b"/>
才經拈起便新竒<lb/>
　　　戍婦詞一首<lb/>
半落缸花午夜䦨戍衣裁就寄君難雁來不帶平安字<lb/>
却帶邊風入帳寒<lb/>
　　　贈陳宗之<lb/>
六月長安熱似焚鄽中清趣總輸君買書人散桐隂晚<lb/>
卧看風行水上文<lb/>
　　　傷春曲<lb/>
<pb n="KR4d0359_WYG_001-10a"/>
日日望郎郎未歸玉肌寛盡縷金衣春心撩亂强拘束<lb/>
碎剪紅綃補舊枝紅綃才向枝頭住殘花又逐東風去<lb/>
願花飛入笑筵中莫入愁人斷腸處愁人見花人自羞<lb/>
花見愁人花也愁飛花有盡愁無盡栁外一聲黄栗留<lb/>
　　　四時宫詞各一首<lb/>
因見落花心覺悟薄羅襟上淚痕乾容顔縱比花枝好<lb/>
能得君王幾日看<lb/>
碧玉凉梳落枕邊懶梳雙鬢學新蟬恩情不及班姬扇<lb/>
<pb n="KR4d0359_WYG_001-10b"/>
縱是炎天亦棄捐<lb/>
凉夜誰同玉簟眠湘波冷浸一枝蓮君王不學中秋月<lb/>
處處分身處處圓<lb/>
雪壓長門消未盡夜衾堆盡舊宫羅鴛鴦瓦下埀氷筯<lb/>
未抵思君玉筯多<lb/>
　　　郭評事<lb/>
廷評滿腹貯陽春筆下從來活幾人㕔小似分幽寺住<lb/>
俸輕如在舊山貧堆書教子猶疑少倒屣迎賓不厭頻<lb/>
<pb n="KR4d0359_WYG_001-11a"/>
欲效林宗巾角墊自嫌雙鬢有紅塵<lb/>
　　　挽吳春伯<lb/>
入門諸子哭褰衣痛說嚴君属纊時病重刀圭難作效<lb/>
家貧襚含不如儀從春屢有登臨約近日方無唱和詩<lb/>
執紼南屏山下路悲風吹亂緑楊絲<lb/>
　　　挽郭子度<lb/>
連年染患貌梔黄盧扁猶無起死方穉女自敲尸畔磬<lb/>
隣僧未炷佛前香生涯漫有千書巻受用惟存一奠觴<lb/>
<pb n="KR4d0359_WYG_001-11b"/>
聴說茶毗心更苦拭乾清淚又成行<lb/>
　　　寄吳宜之<lb/>
文公徒弟無多在學術應如夀數高好句先教諸子和<lb/>
墊巾翻被俗人嘲湖邊茶店同誰坐井畔柴扉許我敲<lb/>
昨夜相思眠不稳月睂斜印落花梢<lb/>
　　　瑛上人<lb/>
十二三時便出家何曽頃刻離烟霞晨經數巻日方上<lb/>
夜梵千聲月未斜洗鉢不經鷗浴水揷瓶嫌採蝶殘花<lb/>
<pb n="KR4d0359_WYG_001-12a"/>
儒冠誤我駸駸老何日蒲團共結跏<lb/>
　　　木芙蓉<lb/>
芙蓉艶金谷秋色錦機中霜樹不知醜葉與花爭紅<lb/>
　　　東歸道中<lb/>
芙蓉波面出罾魚廉似城中買擔蔬欲試膾刀還不忍<lb/>
恐傷千里寄人書<lb/>
　　　雕籠禽怨<lb/>
千金新購入雕籠恨在嬌聲斷續中昨夜羈雌何處宿<lb/>
<pb n="KR4d0359_WYG_001-12b"/>
落花殘月故巢空<lb/>
　　　破鏡詞<lb/>
寶鏡一從分破後不堪磨拭照妝鈿倩誰㩦上青雲去<lb/>
補得今宵缺月圓<lb/>
　　　龔彦質恕可二丈一首<lb/>
兩龔當暑客秦溪旋買黄縑替熱衣想見西湖風月裏<lb/>
藕花凝望載詩歸<lb/>
　　　張聲父<lb/>
<pb n="KR4d0359_WYG_001-13a"/>
城中破屋妻兒住自向招提借小房壁上碑文皆古篆<lb/>
案頭書册半仙方月嫌碎竹遮牕暗風𣢾飛花入座香<lb/>
㸃檢未如僧相處只多髭鬢幾根霜<lb/>
　　　秋齋即事<lb/>
桂香吹過中秋了菊傍重陽未肯開幾日銅瓶無可浸<lb/>
賺他饑蝶入窓來<lb/>
　　　泛剡<lb/>
水濶無風似有風蘆花搖落櫓聲中鷗無一㸃驚猜意<lb/>
<pb n="KR4d0359_WYG_001-13b"/>
認作當時載雪翁<lb/>
　　　醉歸<lb/>
半醉歸來卧不成月華霜彩爛中庭茶鐺凍結香匜冷<lb/>
只把梅花嗅得醒<lb/>
　　　湖上曲<lb/>
新晴旋蠟游春屐半濕香泥恰好行琢得小詞腔未稳<lb/>
往來花下怯歌鶯<lb/>
　　　趙野雲<lb/>
<pb n="KR4d0359_WYG_001-14a"/>
載雨駕雲翻覆頃漏星藏月巻舒聞若將雲與詩人比<lb/>
政恐雲無日日閒<lb/>
　　　古鏡送趙明府<lb/>
一片端州古硯甎翁孫相授當良田寒梅磵下和氷洗<lb/>
秋桂窓前滴露研學字不工空費紙吟詩雖苦未成編<lb/>
贈君㩦去薇花畔草詔閒時枕匣眠<lb/>
　　　戯題花<lb/>
一片落花題一字凑成一句怨春詩縱横貼在窓紗上<lb/>
<pb n="KR4d0359_WYG_001-14b"/>
巧似逥文織錦時<lb/>
　　　寄衣曲<lb/>
蘆花風𦂳雁飛飛便寄邊衣也是遲妾把剪刀猶覺冷<lb/>
況君披甲枕戈時願君百戰圖勲業馘項殱嬴頻獻捷<lb/>
博取貂蟬金印歸無負君王無負妾<lb/>
　　　畫睂曲<lb/>
日印花枝欲漏窓旋磨鸞鏡試新妝恩情只似春睂短<lb/>
睂黛空如栁葉長<lb/>
<pb n="KR4d0359_WYG_001-15a"/>
　　　宿閒林步<lb/>
山禽棲定澗蛙鳴時復鴟梟雜數聲昨夜酒添春睡重<lb/>
幸無憎愛到天明<lb/>
　　　宫女詞<lb/>
妍醜三千衆恩情一例輕妾身雖寂寞天下却昇平<lb/>
　　　真珠園<lb/>
芭蕉葉上題詩字雨後來看半不全餘色未勝濃墨補<lb/>
且㩦巵酒到花前<lb/>
<pb n="KR4d0359_WYG_001-15b"/>
　　　湖邊<lb/>
湖邊開到木芙蓉攘盡荷花十里紅紅蓼莫慙顔色淺<lb/>
榮枯同是一秋風<lb/>
　　　讀南嶽新藁<lb/>
春來游未遍湖山已是風光一半殘細把劉郎詩讀後<lb/>
鶯花雖好不須看<lb/>
　　　花<lb/>
墻頭新露一枝紅壓盡隋人萬彩工香艶便棲雲鬢老<lb/>
<pb n="KR4d0359_WYG_001-16a"/>
也勝飄泊晚西風<lb/>
　　　别友<lb/>
分付離觴莫滿斟酒深還與恨同深自憐不及春江燕<lb/>
一路相隨伴好吟<lb/>
　　　不語僧<lb/>
黙坐蒲龕若塑成客來惟聴小鐘鳴却嫌庭樹無禪力<lb/>
時有風枝雨葉聲<lb/>
　　　孔海翁<lb/>
<pb n="KR4d0359_WYG_001-16b"/>
鑑湖湖上寄間身好景應同賀監分梅下有船供載雪<lb/>
荷邊無地可鉏雲吟人多倩刪詩稿名士爭求作序文<lb/>
畫巻書編藏滿屋就中生計盡輸君<lb/>
　　　題縣樓呈竹坡<lb/>
令君聊試棟梁材結就譙樓亦壯哉疑是海宫新湧出<lb/>
不然仙府乍移來無人敢帶私心入萬户皆知正道開<lb/>
細數代𤓰能幾日曉籌昏鼓莫相催<lb/>
　　　寄題竹坡<lb/>
<pb n="KR4d0359_WYG_001-17a"/>
郭外移來費俸金幾年擡舉玉成林更無餘地栽花樹<lb/>
儘有高枝著卧禽寒影似傳東野貌清聲如冩伯夷心<lb/>
呼童少殺青瑤簡染月濡雲寄我吟<lb/>
　　　數椽<lb/>
數椽茅屋傍林塘幽似山僧獨住房夜靜只慿猿守宅<lb/>
晝閒時有鶴升堂旋収落葉供茶㸑細搗枯花作印香<lb/>
書册滿牀畫满槖别無生計亦無妨<lb/>
　　　送友人為僧<lb/>
<pb n="KR4d0359_WYG_001-17b"/>
知心朋友雲霄裏三尺官綾取不難禪衲乍披身愈瘦<lb/>
儒冠新脫頂㣲寒數編詩稿聊収起一藏經文旋取看<lb/>
惟我塵緣推不去蕭蕭華髮倦漁竿<lb/>
　　　地爐<lb/>
穴地為爐了一寒肉屏氊帳任無緣晨燒樹下沾霜葉<lb/>
夜煑山頭㵼月泉已借陽和歸故絮更分光熖到殘編<lb/>
百年貧富灰埃盡荒塜纍纍夜遶邊<lb/>
　　　春雪<lb/>
<pb n="KR4d0359_WYG_001-18a"/>
東風吹雨作花飛寒勒芳程幾日遲惟有庭前老梅樹<lb/>
謝渠添補落殘枝<lb/>
　　　挽沈晏如<lb/>
不信詩人一例窮交公半世又成空湖邊便欠尋梅友<lb/>
籬下應無採菊翁雪片堆平閒藥竈雨聲敲碎舊漁篷<lb/>
墓銘吟稿兒封寄血淚斑斑浣紙紅<lb/>
　　　贈人<lb/>
澗水溪氷似鏡清自看寒貌已分明煩君别相江湖友<lb/>
<pb n="KR4d0359_WYG_001-18b"/>
來嵗誰魁淡墨名<lb/>
　　　陳裕齋墨戱<lb/>
臨帖鈔書外尤深破墨工萬峯了歸趣片紙尺綃中雲<lb/>
暗孤村月潮生滿樹風自嫌我已老磨硯一無功<lb/>
　　　題吳秋潭隠居圖<lb/>
到處有茅堪葢屋誰家遷槿不成籬秋潭何事經營晚<lb/>
應是無人㑹買詩<lb/>
　　　題摩雲悟師<lb/>
<pb n="KR4d0359_WYG_001-19a"/>
老松陰下訪摩雲仰望青雲隔幾塵不是倚空梯百只<lb/>
只緣中有道高人<lb/>
　　　田間<lb/>
田間冬不到草木半蕭疎鷗占沉舟浴蛩分破壁居僕<lb/>
温㩦剩酒隣送賣殘蔬未說催租事黏窓且讀書<lb/>
　　　題埜處<lb/>
數畆家園枕碧波樹桑疎處補花窠簷低不礙儒冠入<lb/>
橋矮才通釣艇過雲笛旋裁門外竹雨衣新織㩜前莎<lb/>
<pb n="KR4d0359_WYG_001-19b"/>
有時牛背看書罷一曲春風甯戚歌<lb/>
　　　孫祺卿新居<lb/>
幾年銖累束修錢才向湖邊置一㕓種竹庭深難得月<lb/>
養魚池小易為泉山呈好畫當書案栁撒輕絲罩釣船<lb/>
酒力半酣詩思倦矮牀相對白鷗眠<lb/>
　　　招高菊澗時在縣齋<lb/>
歸買秦溪屋一間才如都市僦樓寛門前養草如花賞<lb/>
壁上黏碑當畫看自改舊詩殊未稳獨斟新酒不成歡<lb/>
<pb n="KR4d0359_WYG_001-20a"/>
髯仙只在淵明宅泥濘相邀寸步難<lb/>
　　　李明甫雪中小閱<lb/>
令君䝉雪教千兵一㸃妖氛不敢生和氣旋囬弓力軟<lb/>
寒光㣲映劍花明民居似倚銀城壯海道如鋪玉簟平<lb/>
入蔡歸來方夜半畫堂歌管未収聲<lb/>
　　　西真圖<lb/>
翠水池邉宴早秋雲謠聲裏月西流醉歸不信乗鸞稳<lb/>
却擘蓮花作綵舟<lb/>
<pb n="KR4d0359_WYG_001-20b"/>
　　　書北庵門<lb/>
十度來敲九不譍隔籬空見竹青青不知池裏黄金鯽<lb/>
聴講楞伽幾巻經<lb/>
　　　贈術士張癡<lb/>
伶俐不如癡從來吾亦知才吟詩好日便是命窮時䑕<lb/>
笑瓶無粟蝸嫌壁有碑五行修得否髭鬢已絲絲<lb/>
　　　謝毓齋李尚書惠詩序<lb/>
緑野堂邉種藥成已斑髭鬢復青青謝庭子弟皆英物<lb/>
<pb n="KR4d0359_WYG_001-21a"/>
漢殿公卿半學生爭捧溪藤求妙畫競磨崖石乞新銘<lb/>
如何海角孤吟者文集中間也挂名<lb/>
　　　葉克齋<lb/>
歙浦租船只載詩一廉如此似君希雙親猶道行装重<lb/>
多帶羅紋一硯歸<lb/>
　　　湯婆子<lb/>
一冬専寵道人房不藉華清賜浴湯皤腹却無璋瓦分<lb/>
矮身難稱綺羅妝春生蝴蝶半牀夣暖迫梅花一帳香<lb/>
<pb n="KR4d0359_WYG_001-21b"/>
醉倚肉屏君莫羨北邙多少黑頭郎<lb/>
　　　題趙子固春山上寺圖<lb/>
望得招提見程猶半日間馬嘶曽到處僕指未行山風<lb/>
逓松聲逺雲連草色閒何如添個我坐石聴潺湲<lb/>
　　　送冩神李肖岩入道<lb/>
一掣塵緣去學仙鶴程風露漸高寒白玉樓中逢鼻祖<lb/>
為傳吟貌寄予看<lb/>
　　　寄趙倉<lb/>
<pb n="KR4d0359_WYG_001-22a"/>
麾節交迎出帝城滿朝皆羨錦輿榮一州蹔輟春風暖<lb/>
八郡同瞻霽月明吳苑鶯花新管領秦溪桃李舊生成<lb/>
應憐倦卧寒窓者煮藥爐邉聴雪聲<lb/>
　　　送趙子梁<lb/>
梅福舟行速離觴不暇斟雖然交日淺頗覺别情深宿<lb/>
處雁相伴到時鶯對吟水心新塚下替我一沾襟<lb/>
　　　題錢慶豐醒庵<lb/>
不向桮中物吟邉僅有君自無沈醉分非效獨醒人捲<lb/>
<pb n="KR4d0359_WYG_001-22b"/>
箔進明月開門放宿雲揀茶敲未遍又摘露芽春<lb/>
　　　得閒亭<lb/>
栁風雖小絲絲裊花雨無多㸃㸃香惟有吟毫閒未得<lb/>
染紅濡緑一春忙<lb/>
　　　挽周倅<lb/>
真是分風月歸來無俸錢人皆嗤拙宦天又嗇長年舊<lb/>
宅寒潮外新塋古樹邊一詩哀不盡簷雨對澘然<lb/>
　　　上趙蘭坡<lb/>
<pb n="KR4d0359_WYG_001-23a"/>
身迫雲霄自不知只如師友講論時驅龍駕鳯陽氷字<lb/>
剪月裁霞太白詩雨院炷香熏畫巻晴窓添水浸花枝<lb/>
十年漫走江湖上咫尺蘭坡却到遲<lb/>
　　　上嘉禾趙守<lb/>
邦君一念只寛民真箇龔黄見後身和氣蒸為千耒雨<lb/>
暖雲裁作萬壖春座中長有清吟客庭下渾無健訟人<lb/>
諸郡盡能依此様世間那有一家貧<lb/>
　　　劍言<lb/>
<pb n="KR4d0359_WYG_001-23b"/>
朝潤郅支膏暮澤樓蘭血何如塵土中蝕為無用鐵<lb/>
　　　題常宣仲草堂<lb/>
隔市能幾步幽趣踰山林鑿池小如斗水淺魚自深簷<lb/>
任樹枝礙堦從草色侵不肯一鋤斫恐傷春風心朝出<lb/>
貨仁義暮歸炊古今客來無可欵石鑪添水沉<lb/>
　　　題張俞仲竹屋<lb/>
削成千蠧簡此屋是餘材長有清風至渾無俗客來猿<lb/>
當吟案立鶴趂釣船逥添足嵗寒計栽松復種梅<lb/>
<pb n="KR4d0359_WYG_001-24a"/>
　　　李方庵欵梅<lb/>
梅花惆悵三年别香鎻空庭幾風月今年花發主人歸<lb/>
依舊主人貧徹骨小枝分立硯屏邊無酒酬春燭熖寒<lb/>
數葉殘書繙未了喚起山童敲鳯團<lb/>
　<lb/>
　<lb/>
　<lb/>
　<lb/>
<pb n="KR4d0359_WYG_001-24b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　梅屋集巻一<lb/>
</p>
<p>
</p>
  </div>
<div>
<head>梅屋集巻二</head> <lb/>
    <p>
<pb n="KR4d0359_WYG_002-1a"/>
欽定四庫全書<lb/>
　梅屋集巻二<lb/>
　　　　　　　　　　　　　宋　許棐　撰<lb/>
　　融春小綴<lb/>
　　　開爐十日摒當融春小室為卒歳計亂書中得<lb/>
　　　舊藁數紙藁自甲午至已亥詩不滿三十更散<lb/>
　　　失不得傳則與日月俱棄矣併綴數文為融春<lb/>
　　　小編非千金敝帚是尺璧餘陰也梅屋許棐題<lb/>
<pb n="KR4d0359_WYG_002-1b"/>
　　　樂府<lb/>
妾心如鏡面一規秋水清郎心如鏡背磨殺不分明<lb/>
小窓寒燭夜結紐綴郎襟不結尋常紐結郎長逺心<lb/>
郎心如紙鳶斷線隨風去願得上林枝為妾縈留住<lb/>
　　　題舒王游半山圖<lb/>
驢載新詩僕抱書松聲禽語當傳呼不知邂逅耕田者<lb/>
問著青苗免役無<lb/>
　　　題錢叔恭立齋銘後<hi>蔣魁作銘</hi>
<pb n="KR4d0359_WYG_002-2a"/>
拄義撑仁難著脚十人著脚九斜欹此銘不特為君助<lb/>
今古儒家砥柱碑<lb/>
　　　舊漁竿<lb/>
掣斷江湖幾線風蓑衣閒掛餌瓢空何因獻入君王手<lb/>
持向磻溪釣太公<lb/>
　　　草屨<lb/>
江湖蓑笠舊交情石滑泥深步轉輕恰是草鞵蹤跡險<lb/>
官程高處越難行<lb/>
<pb n="KR4d0359_WYG_002-2b"/>
　　　題贈劉相士<lb/>
滿鏡秋霜鬢影寒此生堪笑復堪憐煩君只相看書眼<lb/>
更對青燈得幾年<lb/>
　　　宗之惠梅窠水玉牋<lb/>
百幅吳氷千蘂雪對吟終日不成詩憶君同在孤山下<lb/>
商畧春風弄筆時<lb/>
　　　月澗惠硯滴梅腦<lb/>
手不題詩已數年硯甎相伴學于禪為君蘸濕元暉筆<lb/>
<pb n="KR4d0359_WYG_002-3a"/>
冩出江山雪後天<lb/>
踏雪尋梅興未償衣襟賴有隔年香銅匜更炷氷花腦<lb/>
不到孤山也不妨<lb/>
　　　春思<lb/>
嫁得蕭郎不戀家幾年流落在天涯滿懐多少傷春思<lb/>
嫌殺門前呌賣花<lb/>
　　　贈墨僧<lb/>
老硯磨穿事不成萬言堆裏鬢星星願隨君去柯山下<lb/>
<pb n="KR4d0359_WYG_002-3b"/>
收拾殘烟冩佛經<lb/>
　　　送趙丞汝諤<lb/>
竹梢風露松梢月未扺吟丞氣味清笑問兩年何所得<lb/>
錦囊詩重俸囊輕<lb/>
　　　重陽乏酒<lb/>
黄花冷笑竹籬邊笑我牀頭乏酒錢帶雨折來無用處<lb/>
碎挼金屑和茶煎<lb/>
　　　燭<lb/>
<pb n="KR4d0359_WYG_002-4a"/>
長身夜占銀臺立熖熖光搖頂上珠貪向華堂照歌舞<lb/>
不知灰得寸心無<lb/>
　　　代術者言<lb/>
不聞沸鼎烹夷叔那有雲臺畫四凶自與君心消息了<lb/>
却將甲乙問窮通<lb/>
　　　贈錢相士<lb/>
我貌君容一種寒鷺漂鷗泊廿來年我詩吟就無人買<lb/>
君相公卿煞得錢<lb/>
<pb n="KR4d0359_WYG_002-4b"/>
　　　觀松巖畫巻<lb/>
老屐相隨四十年慣看蒼翠聴潺湲今朝細玩松巖語<lb/>
猶有行吟未到山<lb/>
　　　吳江道中<lb/>
一别吳淞二十秋敗荷枯栁搃新愁白頭交友凋零盡<lb/>
賴得寒江幾個鷗<lb/>
　　　題陸宣公堂<lb/>
一編奏議從頭讀句句氷聯玉綴成不是徳宗嫌切直<lb/>
<pb n="KR4d0359_WYG_002-5a"/>
自緣唐室未昇平諂魂盡逐殘星㓕義魄長隨霽月明<lb/>
我亦愛君憂國者嵗時來一拜先生<lb/>
　　　送趙蘭坡<lb/>
弟判嘉興藹政聲蘭坡兄又出専城如將天上一蟾影<lb/>
分作人問兩郡明江冷雪隨㠶幅去路晴梅映轎窻行<lb/>
開藩便拜歸班詔也與玉山添重名<lb/>
　　　題趙恕可山臺<lb/>
繞宅無非罨畫山吟臺更對好峯巒錦囊低掛花梢上<lb/>
<pb n="KR4d0359_WYG_002-5b"/>
玉子輕敲竹䕃間小硯買來猿解捧異書編就鶴同㸔<lb/>
主人出赴功名㑹澗水自清雲自閒<lb/>
　　　小蓑道人<lb/>
滿面瘡痍痕胸中一泓雪醒吟鶴背風醉卧鷗邊月不<lb/>
賣嚇鬼符不試煉金訣笑問舊蓑衣秋來添幾結<lb/>
　　　題丘竹坡新地<lb/>
長安富貴海十客九倦還君去不著意君歸無愧顔舊<lb/>
圃一二畆新居十數間花尋直樹種竹簡斜枝刪詩句<lb/>
<pb n="KR4d0359_WYG_002-6a"/>
滿壁冩書編到處安冬簷日暮煖夏戸風晝寒不是時<lb/>
令舛自縁心地寛天下政多事未須牢閉闗<lb/>
　　　題雪林畫<lb/>
亂灑春霙著紙寒玉成天地片時間有人語盡江湖冷<lb/>
却愛尋常罨畫山<lb/>
　<lb/>
　<lb/>
　<lb/>
<pb n="KR4d0359_WYG_002-6b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　梅屋集巻二<lb/>
</p>
<p>
</p>
  </div>
<div>
<head>梅屋集巻三</head> <lb/>
    <p>
<pb n="KR4d0359_WYG_003-1a"/>
欽定四庫全書<lb/>
　梅屋集巻三<lb/>
　　　　　　　　　　　　　宋　許棐　撰<lb/>
　　梅屋第三藁<lb/>
　　　已亥至癸夘詩不滿二十首甲辰一春却得四<lb/>
　　　十餘篇疑詩之多寡遲速似有數也天或夀予<lb/>
　　　予詩之數固不止此然當以貪多務速為戒梅<lb/>
　　　屋許棐題<lb/>
<pb n="KR4d0359_WYG_003-1b"/>
　　　蘭花<lb/>
竹底松聲慣寂寥肯隨桃李媚兒曺高名壓盡離騷巻<lb/>
不入離騷更自高<lb/>
　　　枯樹<lb/>
幾年柴立荒塍下春雨秋風搃不知一㸃陽和到桃李<lb/>
紅紅白白便盈枝<lb/>
　　　郭南湖見訪却適有出一絶為謝<lb/>
一逢風雨偶歸遲見説君來叩我扉童子困眠梅樹下<lb/>
<pb n="KR4d0359_WYG_003-2a"/>
不曽放過鶴雙飛<lb/>
　　　錢謙齋新居<lb/>
住破吳淞江上屋杭州城外結新廬未尋陸羽烹茶具<lb/>
先借淵明種菊鉏山入樓中成好句月來窓下伴殘書<lb/>
御街車馬無行處誰肯抽身覔退居<lb/>
　　　上趙克家太守<lb/>
説著嘉興太守賢野梅官栁亦歡然貧民不識重租苦<lb/>
父老難將一事瞞但有詩書堆几上更無歌舞到樽前<lb/>
<pb n="KR4d0359_WYG_003-2b"/>
凡為郡者皆如此天下何由不治安<lb/>
　　　趙宰瓊花圖<lb/>
祠下靈根無别種凡花誰敢鬬榮枯被君分種鵝谿上<lb/>
從此人間有兩株<lb/>
　　　寄鏡潭<lb/>
鏡潭炯炯秋無底著一纖雲也是多禪外當無些子事<lb/>
如何猶有作詩魔<lb/>
　　　茉莉<lb/>
<pb n="KR4d0359_WYG_003-3a"/>
荔枝鄉裏玲瓏雪来助長安一夏涼情味于人最濃處<lb/>
夣囬猶覺鬢邊香<lb/>
　　　題猗緑堂<lb/>
蕭蕭萬竿竹深䕶讀書堂夢趂秋聲薄詩攙夜色涼敲<lb/>
茶風逓響滴硯露涵香不雜有花樹花紅不久長<lb/>
　　　趙山臺寄詩集<lb/>
海雁呌將秋色去山臺鈔寄好詩來菊花過了梅花未<lb/>
自有花從筆底開<lb/>
<pb n="KR4d0359_WYG_003-3b"/>
　　　寄題東洋<lb/>
東洋占得江山勝安頓亭臺到處宜夜夜中秋明月影<lb/>
朝朝寒食好花枝長箋短幅真行字舊軸新編倡和詩<lb/>
只隔一潮飛不去悵懐惟有白鷗知<lb/>
　　　寄友<lb/>
已奏春班名字了不妨閒作幾時游家僮未要裝詩擔<lb/>
見説三高索唱酬<lb/>
　　　紅梅<lb/>
<pb n="KR4d0359_WYG_003-4a"/>
不堪冷照黄昏月強倚春風作杏粧雖得容顔蹔時好<lb/>
欠他肌骨舊來香<lb/>
　　　迓張宰<hi>堯章</hi>
倦骨畏寒如畏虎何曽一步出柴扉因迎令尹西郊外<lb/>
折得梅花滿把歸<lb/>
　　　謝施雲溪寄詩<lb/>
折得桂花三數枝雲谿又寄幾篇詩詩看入在花香裏<lb/>
韵似龍涎火煖時<lb/>
<pb n="KR4d0359_WYG_003-4b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　梅屋集巻三<lb/>
</p>
<p>
</p>
  </div>
<div>
<head>梅屋集巻四</head> <lb/>
    <p>
<pb n="KR4d0359_WYG_004-1a"/>
欽定四庫全書<lb/>
　梅屋集巻四<lb/>
　　　　　　　　　　　　　宋　許棐　撰<lb/>
　　梅屋第四藁<lb/>
　　　餞梅<lb/>
十日九風雪差見今春寒梅花辦歸計一㸃心欲酸所<lb/>
秉太孤潔有此末路難來年復相見一笑賀平安<lb/>
　　　築城曲<lb/>
<pb n="KR4d0359_WYG_004-1b"/>
日將西杵聲急一聲聲自死腸出城高不特土累成半<lb/>
是鋪填怨夫骨儒坑戰地骨更多十二金人隨鬼泣<lb/>
　　　烏夜啼<lb/>
丈人屋侵雲烏愛丈人屋丈人亦愛烏烏聲喜相續屋<lb/>
底閒蛾睂環坐理絲竹絲竹無新腔冩汝聲為曲丈人<lb/>
一賞音瓦礫棄珠玉移噪隣翁家聞者皆唾逐<lb/>
　　　馬塍種花翁<lb/>
東塍白髮翁勤朴種花户盆賣有根花價重無人頋西<lb/>
<pb n="KR4d0359_WYG_004-2a"/>
塍年少郎荒嬉度朝暮盆賣無根花價廉爭奪去年少<lb/>
傳語翁同業勿相妬賣假不賣真何獨是花樹<lb/>
　　　泥孩兒<lb/>
牧瀆一塊泥裝塑恣華侈所恨肌體㣲金珠載不起雙<lb/>
罩紅紗厨嬌立瓶花底少婦初嘗酸一玩一心喜濳乞<lb/>
大士靈生子願如爾豈知貧家兒呱呱瘦于鬼棄卧橋<lb/>
巷間誰或頋生死人賤不如泥三歎而已矣<lb/>
　　　染絲上春機<lb/>
<pb n="KR4d0359_WYG_004-2b"/>
染絲上春機春濃絲色淺妾心隨梭飛郎心如軸轉<lb/>
染絲上春機錦成貴無價不忍裁成衣怕剪鴛鴦破<lb/>
　　　長門怨<lb/>
妾身如蓮根沉埋淤泥底雖有白玉姿無人為拈洗<lb/>
妾身如亂絲巻藏箱篋底願上鴛鴦機無人為分理<lb/>
　　　三臺春曲<lb/>
昨夜㣲風細雨今朝薄霽輕寒簷外一聲啼鳥報知花<lb/>
栁平安<lb/>
<pb n="KR4d0359_WYG_004-3a"/>
春是人間過客花隨春不多時人比花尤易老那堪終<lb/>
日相思<lb/>
　　　秋風辭<lb/>
颯颯秋風來一葉兩葉墜燕子動歸心薄情知也未<lb/>
颯颯秋風來衣襟愁未整莫作閨中寒且作天涯冷<lb/>
　　　蝴蝶飛<lb/>
蝴蝶飛蝴蝶飛紅邊迷了紫邊迷粉老香乾何處歸不<lb/>
學蜜蜂做家計勤老之中有甘味<lb/>
<pb n="KR4d0359_WYG_004-3b"/>
　　　破琴<lb/>
幸逃煑鶴烟枯羸卧烏几尚來千萬音今在何人耳舊<lb/>
譜傳不真零落幾張紙瓦缶空雷鳴牙夔喚不起<lb/>
　　　破硯<lb/>
碌碌礲磑間得此一雋石磨我三十年貌黧雙鬢白渠<lb/>
亦苦我磨眼穿流淚墨老蟾在旁笑兩窮自相厄<lb/>
　　　對鏡詞<lb/>
烟䕶杏腮寒日襯桃腮暖惟有鏡中花東風都不管<lb/>
<pb n="KR4d0359_WYG_004-4a"/>
　　　織錦詞<lb/>
綵絲愁緒雜春機咿軋聲中日又西織到花枝連理處<lb/>
玉驄門外一驕嘶<lb/>
　　　母忌<lb/>
一别音容嵗幾更紙灰飛盡淚猶傾最憐春雨相將足<lb/>
綿上有田誰共耕<lb/>
　　　春思<lb/>
朝來一陣無情雨敲得庭花半缺殘燕子不知人冷落<lb/>
<pb n="KR4d0359_WYG_004-4b"/>
飛來簾底避春寒<lb/>
　　　春雨<lb/>
老來慵把種花鋤片紫纖紅一任無不忍今春孤負雨<lb/>
自収簷水浸菖蒲<lb/>
　　　燕<lb/>
處處亭臺宴好春唱花歌栁調爭新梁間不用多言語<lb/>
囬耳聴君有幾人<lb/>
　　　石菖蒲<lb/>
<pb n="KR4d0359_WYG_004-5a"/>
一碧生涯水石濱縷風絲雨瘦精神前身恐是巢由輩<lb/>
怕著人間半㸃塵<lb/>
　　　草<lb/>
生長冷階閒砌畔一春知見幾花飛雖沾雨露無多子<lb/>
却到秋來緑轉肥<lb/>
不是東風有愛憎為憐㣲細頗加情胚紅孕紫寧教晚<lb/>
且放青青寸草生<lb/>
　　　池魚<lb/>
<pb n="KR4d0359_WYG_004-5b"/>
深淺生涯足浮沉世念輕莫貪鈎上餌去作鼎中羮<lb/>
　　　栁<lb/>
青青得意春三月撩㺯東風舞腰活莫道長條舞得多<lb/>
長條先被行人折<lb/>
　　　小盆花<lb/>
小小盆中花春風隨分足花肥無賸紅葉瘦無久緑心<lb/>
傾幾㸃香也飽游蜂腹太盛必易衰荒烟鎻金谷<lb/>
　　　花願<lb/>
<pb n="KR4d0359_WYG_004-6a"/>
未到無生無滅地聊為春風露紅紫不願隨風趂蝶飛<lb/>
願就枝頭抱香死<lb/>
　　　諭栁<lb/>
不須嬌逞舞腰支不須巧畫宫粧睂只把千絲萬絲結<lb/>
結住行人無别離<lb/>
　　　選官圖<lb/>
排銜累職甚分明除罷皆由移色行縱有黄金無好采<lb/>
也難平白到公卿<lb/>
<pb n="KR4d0359_WYG_004-6b"/>
　　　猗緑惠燭<lb/>
剪剪春生萬巻堂一花知勝幾螢光癡兒不識半行字<lb/>
只解高燒照海棠<lb/>
　　　落花<lb/>
落花傳語五更風能傍亭臺幾日紅把似悤悤又飛去<lb/>
不消裁染費春工<lb/>
　　　落梅<lb/>
紅杏枝枝嬌似染緑楊處處宻成圍苦無顔色相追逐<lb/>
<pb n="KR4d0359_WYG_004-7a"/>
自趂東風作雪飛<lb/>
　　　贈夀醫師寓雪峯<lb/>
軒窻開處總湖光誦罷難經納晚凉雨濺荷香沾古衲<lb/>
月移松影罩禪牀燃燈就取燒丹火煮藥先留瀹茗湯<lb/>
二豎三彭都見佛人間無病亦無方<lb/>
　　　陳宗之叠寄書籍小詩為謝<lb/>
江海歸來二十春閉門為學轉辛勤自憐兩鬢空成白<lb/>
猶喜雙眸未肯昏君有新刋須寄我我逢佳處必思君<lb/>
<pb n="KR4d0359_WYG_004-7b"/>
城南昨夜聞秋雨又拜新凉到骨恩<lb/>
　　　送趙竹潭<lb/>
已彊詩仙一夜留任教清早放船休恨身不似梅花片<lb/>
飛入寒蓬伴逺遊<lb/>
　　　贈僧虛中<lb/>
僧趂雪前到梅花猶恨遲略譚殘嵗夣便和早春詩僵<lb/>
雁依船宿寒猿捧硯隨吟單未須捲重見是何時<lb/>
　　　　右甲辰一春詩詩共四五十篇録求芸居吟<lb/>
<pb n="KR4d0359_WYG_004-8a"/>
　　　　友印可棐惶恐<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0359_WYG_004-8b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　梅屋集巻四<lb/>
</p>
<p>
</p>
  </div>
<div>
<head>梅屋集巻五</head> <lb/>
    <p>
<pb n="KR4d0359_WYG_005-1a"/>
欽定四庫全書<lb/>
　梅屋集巻五<lb/>
　　　　　　　　　　　　　宋　許棐　撰<lb/>
　　梅屋雜著<lb/>
　　　送旦上人序<lb/>
詩曰琴瑟友之東萊謂無時而不在側若朋友然故曰<lb/>
友今士自時文之外無學不仇何止牙䕫庭户草深三<lb/>
尺哉山僧野道間或習琴亦未能以友友也旦上人禪<lb/>
<pb n="KR4d0359_WYG_005-1b"/>
外一琴朝㩦莫欵調合而氣同予謂若師者始可與言<lb/>
琴之友矣師曰言友琴者惑也言不友琴者亦惑也言<lb/>
友琴不友琴皆惑者尤惑也海上有子春先生吾為子<lb/>
往而問之遂抱琴而去<lb/>
　　　巫說<lb/>
小人倚巫為命一人疾闔衆走巫以巫之在不在候吉<lb/>
凶以神之降不降騐生死巫在衆喜神降衆益喜降曰<lb/>
某有某罪某崇<graphic n="KR1090" url="https://raw.githubusercontent.com/kanripo/KR-Gaiji/master/images/KR1090.png" mimeType="image/png"/>之祀可贖也衆諾雷應惟恐齊餕不<lb/>
<pb n="KR4d0359_WYG_005-2a"/>
嗛其饗疾瘳重謝巫不瘳不巫責也梅屋居士曰我命<lb/>
在我不在天而在神乎不在神而在巫乎葢其中心有<lb/>
愧愧而疑疑而亂亂則邪入矣邪則病病則懼懼則妖<lb/>
興矣邪入妖興而命在我乎命不在我禱猶詛也生猶<lb/>
死也巫小人之尤也大不可倚也作巫説<lb/>
　　　䟦四靈詩選<lb/>
藍田種種玉薝林片片香然玉不擇則不純香不簡則<lb/>
不妙水心所以選四靈詩也選非不多文伯猶以為漏<lb/>
<pb n="KR4d0359_WYG_005-2b"/>
復有加焉嗚呼斯五百篇出自天成歸于神識多而不<lb/>
濫玉之純香之妙者歟芸居不私寶刋遺天下後世學<lb/>
者愛之重之<lb/>
　　　䟦臨上人所藏東坡像<lb/>
平生所見坡像此筆最凡宛然閭里一翁耳那稱如許<lb/>
文章學問然文章學問東坡一生流離萬狀安得如閭<lb/>
里翁優游終老不識半㸃榮辱邪<lb/>
　　　䟦劉季必畫冊<lb/>
<pb n="KR4d0359_WYG_005-3a"/>
讀東坡石氏畫苑記每恨不見其畫此劉氏畫苑惜東<lb/>
坡不及見之<lb/>
　　　題松巖所惠雪屏<lb/>
一玉千山化工之無盡春也為山冩神筆端之無盡意<lb/>
也揭之梅屋往來者之無盡觀也<lb/>
　　　冩真自贊<lb/>
人道女不似我我道别無人似女似我非森森千丈松<lb/>
之精神不似我者非濯濯春月栁之標度似不似皆得<lb/>
<pb n="KR4d0359_WYG_005-3b"/>
人憎然亦有一些好處好處是今人衣冠包著箇古人<lb/>
腸肚<lb/>
　　　䟦竹軒乞藥帖<lb/>
茄不上貴人盤飣賴有山僧野道閒肚皮安著不感徳<lb/>
而反以為戚誠蔬中之小人也<lb/>
　　　書先祖監丞手澤後<lb/>
翁年踰從心猶䟎燈下細字諸父懼非老人所宜又不<lb/>
敢明諫一夕令棐稟翁寒漏下幾刻矣請歸寢翁解意<lb/>
<pb n="KR4d0359_WYG_005-4a"/>
曰吾不愈于埋沒富貴達旦歌舞遺鴆兒孫者邪垂訓<lb/>
四十年洋洋如昨日語真吾家之韶音也<lb/>
　　　硯志<lb/>
此硯雖未佳而陵踰金玉者以先君舊物也先君游宦<lb/>
章貢人硯俱亡後三十年硯歸于棐惟夜臺茫茫人無<lb/>
歸日哀哉痛哉然能朝夕磨滌冩先君胸中未吐之書<lb/>
人硯俱不亡矣<lb/>
　<lb/>
<pb n="KR4d0359_WYG_005-4b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　梅屋集巻五<lb/>
</p>
<p>
</p>
  </div></body>
</text>\m</TEI>
<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
                <head>宋詩紀事巻一</head>
    <p>
<pb n="KR4i0062_WYG_001-1a"/>
欽定四庫全書<lb/>
　宋詩紀事巻一　　　　　　錢塘厲鶚撰<lb/>
　　太祖皇帝<lb/>
　　　帝諱匡𦙍姓趙氏涿郡人仕周為殿前都㸃檢<lb/>
　　　檢校太尉恭帝七年禪位於帝建元建隆乾德<lb/>
　　　開寶在位十七年諡曰英武聖文神德皇帝廟<lb/>
　　　號太祖葬永昌陵大中祥符元年加上尊諡曰<lb/>
　　　啟運立極英武睿文神德聖功至明大孝皇帝<lb/>
<pb n="KR4i0062_WYG_001-1b"/>
　　詠初日<lb/>
太陽初出光赫赫千山萬山如火發一輪頃刻上天衢<lb/>
逐退羣星與殘月<lb/>
　　　<hi>庚溪詩話上微時客有詠初日詩者語雖工而意則淺陋上所不喜其人請上詠之即應聲云</hi>
　　　<hi>云盖本朝以火德王天下及上登極僭竊之國以次削平混一之志先形於言規模宏逺矣</hi>
　　句<lb/>
未離海底千山墨纔到天中萬國明<lb/>
　　　<hi>後山詩話王師圍金陵唐使徐鉉來鉉伐其能欲以口舌解圍謂太祖不文盛稱其主博學多</hi>
<pb n="KR4i0062_WYG_001-2a"/>
　　　<hi>藝冇聖人之能使誦其詩曰秋月之篇天下傳誦之其句云云太祖大笑曰寒士語耳吾不道</hi>
　　　<hi>也鉉内不服謂大言無實可窮也以請殿上驚懼相目太祖曰微時自秦中歸道華下醉卧田</hi>
　　　<hi>閒覺而月出有句云云鉉大驚殿上稱夀</hi>
　　太宗皇帝<lb/>
　　　帝諱炅初名匡乂改賜光義即位之二年改今<lb/>
　　　諱太祖同母弟建元太平興國雍熙端拱淳化<lb/>
　　　至道在位二十二年諡曰神功聖德文武皇帝<lb/>
　　　廟號太宗葬永熙陵有御製集<lb/>
<pb n="KR4i0062_WYG_001-2b"/>
　　　<hi>石林燕語太宗當天下無事留意藝文而琴棊亦皆造極品時從臣應制賦詩皆用險韻往往</hi>
　　　<hi>不能成篇而賜兩制棊勢亦多莫究所以故不得已則相率上表乞免和訴不曉而已王元之</hi>
　　　<hi>嘗有詩云分題宣險韻翻勢得仙棊又云恨無才應副空有表䖍祈盖當時事也</hi>
　　　<hi>玉海祥符五年八月丁巳龍圖閣學士陳彭年表上奉詔編錄太宗御集四十巻君臣賡載集</hi>
　　　<hi>三十巻朱邸集十巻文明政化十巻祕藏銓十巻蓮花偈逍遙詠金剛經疏禪樞要縁識至理</hi>
　　　<hi>篇回文詩心輪圖共五十五巻九絃琴譜二十巻五絃阮譜十七巻棋勢圖譜各一巻詔奉安</hi>
　　　<hi>于太清樓資政殿崇文院祕閣西京三館各一本御撰文字總十八部合二百四十巻十一月</hi>
　　　<hi>丙辰出新編太宗御製文集及御書法帖目一巻凡十五部總三百三十六巻以示輔臣曰先</hi>
<pb n="KR4i0062_WYG_001-3a"/>
　　　<hi>帝嗜學實由天縱屬思援翰必極精妙朕孜孜尋訪文詞筆札殆無遺逸</hi>
　　賜陳摶<lb/>
曾向前朝號白雲後來消息杳無聞如今若肯隨徴召<lb/>
總把三峯乞與君<lb/>
　　　<hi>澠水燕談陳摶周世宗常召見賜號白雲先生太平興國初召赴闕太宗賜御詩先生服華陽</hi>
　　　<hi>巾草履垂縚以賔禮見賜坐上方欲征河東先生諫止㑹軍已興令寢御園百餘日方起兵還</hi>
　　　<hi>果無功恩禮特異賜號希夷</hi>
　　太平興國七年季冬大雪賜學士<lb/>
<pb n="KR4i0062_WYG_001-3b"/>
輕輕相亞凝如酥宫樹花裝萬萬株今賜酒卿時一盞<lb/>
玉堂閒話道情無<hi>孔平仲談苑</hi>
　　句<lb/>
鑾輿臨紫塞朔野凍雲飛<hi>北征途中御製</hi>　<hi>皇朝類苑</hi>
珍重老臣純不已我慙寡昧繼三皇<lb/>
　　　<hi>庚溪詩話宰相李昉罷政家居每宴必宣赴坐昉獻詩曰微臣自媿頭如雪也向鈞天侍玉皇</hi>
　　　<hi>上俯和云云時皆榮之</hi>
欲餌金鉤殊未達磻溪須問釣魚人<lb/>
<pb n="KR4i0062_WYG_001-4a"/>
　　　<hi>庚溪詩話吕端參知政事上一日幸後苑釣魚賜之詩云云端賡以進曰愚臣鉤直難堪用宜</hi>
　　　<hi>問濠梁結網人既而端遂拜相</hi>
　　真宗皇帝<lb/>
　　　帝諱恒太宗第三子建元咸平景德大中祥符<lb/>
　　　天禧乾興在位二十六年葬永定陵諡曰文明<lb/>
　　　武定章聖元孝皇帝廟號真宗慶厯七年加諡<lb/>
　　　膺符稽古神功讓德文明武定章聖元孝皇帝<lb/>
　　　有御製集<lb/>
<pb n="KR4i0062_WYG_001-4b"/>
　　　<hi>庚溪詩話真宗皇帝聽斷之暇唯務觀書每觀一書畢即有篇詠命近臣賡和可謂好文之主</hi>
　　　<hi>也海天禧四年十一月壬戌詔丁謂等作天章玉</hi>
　　　<hi>閣奉安御集五年三月戊戌閣成庚子令具兩街僧道威儀敎坊作樂奉御集御書自玉清昭</hi>
　　　<hi>應宫安于天章閣羣臣稱賀賜宴時輔臣編御集為三百巻頌銘碑文十八巻贊八巻詩三十</hi>
　　　<hi>七巻賜中宫詩七巻賜太子歌詩箴述五巻龍圖閣歌詩四巻水殿詩一巻清景殿詩二巻西</hi>
　　　<hi>園詩三巻三敎詩九巻讀經史詩四巻維城集三巻奉道詩十巻嵗時新詠十巻樂章一巻樂</hi>
　　　<hi>府集并新詞五巻論述十巻序八巻箴七條各一巻記六巻又三巻又一巻書十巻正說十巻</hi>
　　　<hi>承華要畧二十巻靜居集三巻玉宸集五巻法音前集七巻春秋要言五巻試進士題一巻宻</hi>
<pb n="KR4i0062_WYG_001-5a"/>
　　　<hi>表宻詞六十九巻玉京集二十巻至道元年訖大中祥符聖政紀凡一百五十巻並鏤版又以</hi>
　　　<hi>御書石本為九十編命中使岑守素主其事至是畢功焉</hi>
　　賜楊億判祕監<lb/>
瑣闥往年司制誥共嘉藻思類相如蓬山今日詮墳史<lb/>
還仰多聞過仲舒報政列城歸覲後疏恩髙閣拜官初<lb/>
諸生濟濟彌瞻望鉛槧諮詢辨魯魚<hi>石林燕語</hi>
　　賜神童蔡伯俙<lb/>
七閩山水多才俊三嵗奇童出盛時家世應傳清白訓<lb/>
<pb n="KR4i0062_WYG_001-5b"/>
嬰兒自得老成姿初當移步來朝謁方及能言便誦詩<lb/>
更勵孜孜圖進益青雲千里看前期<lb/>
　　　<hi>揮麈後録伯俙字景蕃與晏元獻俱五六嵗以神童侍仁宗于東宫元獻自初梗介蔡最柔媚</hi>
　　　<hi>每太子過門闌高者蔡伏地令太子履其背而登既踐阼元獻被知遇至宰相蔡竟不大用以</hi>
　　　<hi>舊恩常領郡頗不循法令或被劾取旨上識其姓名必曰藩邸舊臣且令轉官凡更四朝元符</hi>
　　　<hi>初致仕已八十嵗矣監司薦之乞落致仕與宫祠其辭畧云蔡伯俙年八十嵗食祿七十五年</hi>
　　　<hi>余謂人生名位固可得䍐得綿長如此者</hi>
　　賜蘇州節度使丁謂<hi>并序</hi>
<pb n="KR4i0062_WYG_001-6a"/>
　卿黄閣同寅實彰於盡瘁碧幢臨鎮方厲於報功言<lb/>
　當入謝之辰特賜褒賢之作今成七言四韻詩一首<lb/>
　賜新授蘇州節度使丁謂依韻和進<lb/>
懿辭碩畫播朝中造膝詢謀禮遇豐文石延登彰順美<lb/>
髙才前導表疇庸書生仗鉞今尤貴舊里分符古䍐逢<lb/>
晝錦買臣安敢比黄樞早日接從容<lb/>
　　又賜丁謂<hi>并序</hi>
　卿名藩出蒞雖極於倚毗文陛言辭良多於眷注特<lb/>
<pb n="KR4i0062_WYG_001-6b"/>
　示寵行之什用增方面之榮今成五言十韻詩一首<lb/>
　賜蘇州節度使丁謂依韻和進<lb/>
踐歴功皆著諮詢務必成懿才符曩彥佳器貫時英俾<lb/>
展經綸業旋陞輔弼榮嘉亨忻盛遇盡瘁罄純誠均逸<lb/>
明恩洽酬勞茂典行白麻三殿曉紅斾九衢平雖輟凝<lb/>
嚴任尤增倚注情擁旄辭帝闕頓轡望都城風景髙秋<lb/>
月烟波幾舍程想卿懷感意常是夢神京<hi>以上吳郡志</hi>
　　天禧三年賜尚書左僕射兼中書門下平章事王<lb/>
<pb n="KR4i0062_WYG_001-7a"/>
　　欽若除太子太保判杭州十韻<lb/>
早自外朝登近侍克符昌運振嘉名一參黄閣推良畫<lb/>
再陟鴻樞顯至榮該博古今常獻納勤勞夙夜每專精<lb/>
石渠撰述多文備日觀封崇大禮成宰府調元心匪懈<lb/>
真宫兼職望彌清龍樓進秩恩尤異熊軾為藩任不輕<lb/>
二浙奥區期惠化三吳佳致悅髙情重重山水舟中見<lb/>
處處壺漿陌上迎既肅邇遐安外域更分宵旰撫黎氓<lb/>
予衷側席方毗倚佇有甘棠播頌聲<hi>乾道臨安志</hi>
<pb n="KR4i0062_WYG_001-7b"/>
　　賜知貢舉學士晁迥<hi>大中祥符五年正月癸酉</hi>
盛時選士貢闈開罄宇聞風獻藝來必以權衡求實效<lb/>
勿令蓬蓽有遺才<hi>金坡遺事</hi>
　　海棠<lb/>
春律行將半繁枝忽競芳霏霏含宿霧灼灼豔朝陽戲<lb/>
蝶棲輕蘂遊蜂逐逺香物華留賦詠非獨務雕章<hi>海棠譜</hi>
　　仁宗皇帝<lb/>
　　　帝諱貞初名受益真宗第六子建元天聖明道<lb/>
<pb n="KR4i0062_WYG_001-8a"/>
　　　景祐康定寶元慶厯皇祐至和嘉祐在位四十<lb/>
　　　二年諡曰神文聖武明孝皇帝葬永昭陵有御<lb/>
　　　製集<lb/>
　　　<hi>玉海治平元年五月丁未命天章閣待制吕公著修起居注邵必編集仁宗御製二年十月甲</hi>
　　　<hi>寅編成一百巻以進詔藏于寶文閣英宗製序曰敘禋祀饗升歌樂章藏于有司薦于郊廟者</hi>
　　　<hi>多矣而登臨遊賞之適割鮮獻獲之樂前世所誇者未始一及焉萬幾之暇泊然凝神不見所</hi>
　　　<hi>好惟躬閱寶訓陳經邇英究鍾律之本元訓師兵之武畧披圖以監古銘物以自戒從事于清</hi>
　　　<hi>閒宴息之餘者不過此類嗚呼大禹之勤儉也永惟聖作鏤之玉版藏之金匱以垂無窮俾知</hi>
<pb n="KR4i0062_WYG_001-8b"/>
　　　<hi>我聖考之所以為仁者自勤儉始</hi>
　　幸後苑召宰執侍從臺諫館閣以下賞花釣魚中<lb/>
　　觴賦詩<lb/>
晴旭暉暉苑籞開氤氲花氣好風來遊絲罥絮縈行仗<lb/>
墮蘂飄香入酒杯魚躍紋波時潑剌鸎流深樹乆徘徊<lb/>
青春朝野方無事故許歡遊近侍陪<lb/>
　　　<hi>閒居詩話章聖朝春月多召兩府兩制三館于後苑賞花釣魚賦詩自元昊背叛西陲用兵廢</hi>
　　　<hi>缺甚乆嘉祐末仁宗修故事韓魏公和御製詩卒章云曾參二十年前㑹今備台司得再陪時</hi>
<pb n="KR4i0062_WYG_001-9a"/>
　　　<hi>内侍都知任守忠以滑稽侍上從容曰韓琦譏陛下仁宗愕然問故守忠曰譏陛下遊宴太頻</hi>
　　　<hi>仁宗為之笑仁宗賞花釣魚賜宴詩執政諸公蘇魏公語録</hi>
　　　<hi>暨禁從館閣皆屬和而徘徊二字無他義諸公進和篇皆押徘徊再坐敎坊雜戲為數人尋訪</hi>
　　　<hi>稅第至一宅入觀之至前堂之後問所以曰徘徊又至後堂東西序亦問之皆曰徘徊也一人</hi>
　　　<hi>笑曰可則可矣徘徊太多</hi>
　　賜梅摯知杭州<lb/>
地有吳山美東南第一州剖符宣政化持橐輟才流暫<lb/>
出論思列遙分旰昃憂循良勤撫俗來暮聽歌謳<lb/>
<pb n="KR4i0062_WYG_001-9b"/>
　　　<hi>庚溪詩話嘉祐初龍圖閣學士尚書吏部郎中梅摯公儀出守杭州上特製詩以寵賜之梅既</hi>
　　　<hi>到杭欲侈上賜遂建堂吳山上名曰有美歐陽修為記</hi>
　　句<lb/>
寒儒逢景運報國合如何<lb/>
　　　<hi>庚溪詩話仁宗皇帝景祐元年聞喜宴賜進士詩末句云云言宏大而有激勵真詔旨也</hi>
恩袍草色動仙籍桂香浮<lb/>
　　　<hi>庚溪詩話瓊管夷人有持錦臂韝鬻於市者其上織成詩一聮云云乃景祐五年賜進士詩也</hi>
　　　<hi>山東李廷臣以千金易之作小屏几硯閒見之者莫不改容瞻敬</hi>
<pb n="KR4i0062_WYG_001-10a"/>
　　神宗皇帝<lb/>
　　　帝諱頊英宗長子建元熙寧元豐在位十八年<lb/>
　　　諡曰英文烈武聖孝皇帝廟號神宗葬永裕陵<lb/>
　　　有御製集<lb/>
　　秦國大長公主挽詞二首<lb/>
曉發城西道靈車望更遙春風空魯館明月斷秦簫塵<lb/>
入羅衣暗香隨玉篆銷芳魂飛北渚那復可為招<lb/>
慶自天源發恩從國愛申歌鐘雖在館桃李不成春水<lb/>
<pb n="KR4i0062_WYG_001-10b"/>
折空還沁樓髙已隔秦區區㑹稽市無復獻珠人<lb/>
　　　<hi>冷齋夜話元豐初魏泰載之于詩話中雖黄竹大風之詞莫可擬其髣髴噫豈特前代帝王盖</hi>
　　　<hi>古今詞章之工者無此作也</hi>
　　徽宗皇帝<lb/>
　　　帝諱佶神宗第十一子建元建中靖國崇寧大觀<lb/>
　　　政和重和宣和宣和七年内禪皇太子尊帝為教<lb/>
　　　主道君太上皇帝靖康二年北狩紹興五年崩於<lb/>
　　　五國城七年凶問至江南遥上尊諡曰聖文仁徳<lb/>
<pb n="KR4i0062_WYG_001-11a"/>
　　　顯孝皇帝廟號徽宗十二年梓宫還臨安權櫕永<lb/>
　　　祐陵十三年加上尊號曰體神合道駿烈遜功聖<lb/>
　　　文仁徳憲慈顯孝皇帝有崇觀宸奎集御製集<lb/>
　　　<hi>避暑録話政和間大臣有不能為詩者因建言詩為元祐學術不可行何丞相伯通適領修敕</hi>
　　　<hi>令因為科云諸士庶傳習詩賦者杖一百是嵗冬初雪太上皇甚喜吳門下居厚作詩三篇以</hi>
　　　<hi>獻謂之口號上和賜之自是聖作時出訖不能禁詩遂盛行于宣和之末</hi>
　　巳亥十一月十三日南郊祭天齋宫即事賜太師<lb/>
報本精禋自國南先期清廟㝛齋嚴層霄初擴同雲霽<lb/>
<pb n="KR4i0062_WYG_001-11b"/>
暖吹俄回海日暹十萬軍容冰作陣九街鴛瓦玉為簷<lb/>
肅雍顯相同元老行慶均釐四海霑<lb/>
　　清廟齋幄嘗有詩賜太師巳曾和進禋祀禮成以<lb/>
　　目擊之事依前韻再進今亦用元韻復賜太師非<lb/>
　　特以此相困葢清時君臣賡載亦一時盛事耳<lb/>
靈鼓黄麾道指南紫壇蒼璧示凝嚴聨翩玉羽層霄下<lb/>
烜赫神光愛景暹為喜鸞輿回鳯闕故留芝葢出虯簷<lb/>
禮天要作斯民福解雨今當萬國霑<lb/>
<pb n="KR4i0062_WYG_001-12a"/>
　　太師以被賜暹字韻詩前後凡三次進和葢欲示<lb/>
　　其韻愈嚴而愈工耳復以前韻又賜太師<lb/>
天位迎陽轉斗南千官山立盡恭嚴共欣奠玉烟初逹爭<lb/>
奉回鸞日巳暹歸問雪中誰詠絮冥搜花底自巡簷禮成<lb/>
郤喜歌盈尺端為來麰萬㝢霑<hi>原注唐杜甫詩巡簷索共梅花笑葢雪事也</hi>
　　上清寳籙宫立冬日講經之次有羽鶴數千飛翔<lb/>
　　空際公卿士庶衆目仰瞻卿時預榮觀作詩紀實<lb/>
　　來上因俯同其韻賜太師以下<lb/>
<pb n="KR4i0062_WYG_001-12b"/>
上清講席鬱蕭臺俄有青田萬侣來蔽翳晴空疑雪舞<lb/>
低回轉影類雲開翻翰清唳遥相續應瑞凝時尚不回<lb/>
歸美一章歌盛事喜今重見謫仙才<hi>以上揮麈餘話</hi>
　　賜燕帥王安中荔枝<lb/>
保和殿下荔枝丹文武衣冠被百蠻思與廷臣同此味<lb/>
紅塵飛鞚過燕山<hi>老學菴筆記</hi>
　　宫詞<lb/>
佑神珍觀五雲開髙倚層霄疊玉臺笑語半空知逺近<lb/>
<pb n="KR4i0062_WYG_001-13a"/>
縱觀飛騎拂塵來<lb/>
玉鉤紅綬挂琵琶七寶輕明撥更嘉捍面折枝新御畫<lb/>
打弦惟恐損珍花<lb/>
湘簟涼生暑氣㣲午天攲枕向紗幃轆轤車扇閒闗處<lb/>
雙月迴廊彩鳯飛<lb/>
苑西廊畔碧溝長修竹森森緑彩凉戲擲水毬争逺近<lb/>
流星一㸃耀波光<lb/>
清晨簷際肅霜鮮曉日初銷萬瓦烟隆徳重陽開小宴<lb/>
<pb n="KR4i0062_WYG_001-13b"/>
競將黄菊作花鈿<lb/>
今嵗閩中别貢茶翔龍萬夀占春芽初開寳篋新香滿<lb/>
分賜師垣政府家<hi>宣和御製宫詞</hi>
　　趙昌江梅山茶<lb/>
趙昌下筆摘韶光一軸黄金滿斗量借我圭田三百畝<lb/>
真須買取作花王<hi>中興館閣續録</hi>
　　賦擊毬<lb/>
錦裘駿馬曉棚分一㸃星馳百騎奔奪得頭籌須正過<lb/>
<pb n="KR4i0062_WYG_001-14a"/>
休令綽撥入斜門<lb/>
　　　<hi>三朝北盟㑹編徽宗北狩至真定金人髙㑹擊毬請帝賦詩云綽撥斜門皆打毬家語也</hi>
　　汧州作<lb/>
投袂汧城北西風又是秋中原心耿耿南渡思悠悠嘗<lb/>
膽期賢佐顒情憶舊遊故宫禾黍徧行役閔宗周<hi>雪舟脞語</hi>
　　在北題壁<lb/>
徹夜西風撼破扉蕭條孤館一燈㣲家山回首三千里<lb/>
目斷天南無雁飛<hi>山房隨筆</hi>
<pb n="KR4i0062_WYG_001-14b"/>
　　題修竹士女圖<lb/>
瑶臺無信託青鸞一寸芳心思萬端莫向東風倚修竹<lb/>
翠衫經得㡬多寒<lb/>
　　題芭蕉士女圖<lb/>
羅韈生香踏輭莎釵横玉燕鬢鬆鴉春心正是芭蕉葉<lb/>
羞見宜男並蒂花<lb/>
　　題滌硯士女圖<lb/>
輭繡屏風小象牀細風亭館玉肌凉含情學寫鴛鴦字<lb/>
<pb n="KR4i0062_WYG_001-15a"/>
墨洗蕉花露水香<lb/>
　　題團扇士女圖<lb/>
濃黛消香淡兩蛾花隂試歩學凌波專房自得傾城色<lb/>
不怕涼風到扇羅<hi>以上郁氏書畫題跋記</hi>
　　髙宗皇帝<lb/>
　　　帝諱構字徳基徽宗第九子宣和三年封康王<lb/>
　　　靖康元年使金見留得還勤王兵奉帝至應天<lb/>
　　　府元祐皇后詔帝即位建元建炎紹興紹興元<lb/>
<pb n="KR4i0062_WYG_001-15b"/>
　　　年移蹕臨安府是為行都三十二年内禪皇太子<lb/>
　　　尊為太上皇帝累上尊號曰光堯夀聖憲天體道<lb/>
　　　性仁誠徳經武緯文紹業興統明謨盛烈太上皇<lb/>
　　　帝淳熙十四年崩諡曰聖神武文憲皇帝廟號髙<lb/>
　　　宗欑㑹稽永思陵紹熙二年加諡受命中興全<lb/>
　　　功至徳聖神武文昭仁憲孝皇帝有御製集<lb/>
　　　<hi>庚溪詩話光堯夀聖太上皇帝當内修外攘之際尤以文徳服逺至于宸章睿藻日星昭垂者</hi>
　　　<hi>非一至紹興二十八年將郊祀有司以太常樂章篇序失次請遵真宗仁宗故事親製詔從之</hi>
<pb n="KR4i0062_WYG_001-16a"/>
　　　<hi>自郊丘宗廟原廟等共十有四章肆筆而成睿思雅正宸文典贍所謂大哉王言也</hi>
　　中和堂詩<hi>并序</hi>
　孟夏壬戌來登斯堂逺矚稽山思夏后之功俯瞰濤<lb/>
　江懷子胥之烈賦古詩一首<lb/>
六龍轉淮海萬騎臨吳津王者本無外駕言蘇逺民瞻<lb/>
彼草木秀感此瘡痍新登堂望稽山懷哉夏禹勤神功<lb/>
既盛大後世䝉其仁願同越句踐焦思先吾身艱難務<lb/>
遵養聖賢有屈伸髙風動君子屬意種蠡臣<lb/>
<pb n="KR4i0062_WYG_001-16b"/>
　　淨明院易安齋梅巖詩<hi>并序</hi>
　款謁泰壇因過易安齋愛其去城不逺巖谷幽邃得<lb/>
　天成自然之趣為賦梅巖云<lb/>
怪石蒼巖映翠霞梅梢疎瘦正横斜得因祀事來尋勝<lb/>
試探春風第一花<hi>以上咸淳臨安志</hi>
　　漁父詞<lb/>
青草開時已過船錦鱗躍處浪痕圓竹葉酒栁花氊有<lb/>
意沙鷗傍我眠<lb/>
<pb n="KR4i0062_WYG_001-17a"/>
扁舟小纜蘆花風四合青山暮靄中明細火倚孤松但<lb/>
願尊中酒不空<lb/>
薄晚烟林淡翠微江邊秋月已明輝縱逺柁適天機水<lb/>
底閒雲片段飛<lb/>
雪灑清江江上船一錢何有買江天催短棹去長川魚<lb/>
蟹來傾酒舍烟<lb/>
水涵微雨湛虛明小笠青蓑未要晴明鑑裏縠紋生白<lb/>
鷺飛來空外聲<lb/>
<pb n="KR4i0062_WYG_001-17b"/>
　　　<hi>庚溪詩話云清新簡逺備騷雅之體</hi>
　　題紅木犀花扇賜從臣<lb/>
月宫移就日宫栽引得輕紅入面來好向烟霄承雨露<lb/>
丹心一㸃為君開<lb/>
秋入幽叢桂影團香深粟粟照林丹應隨王母瑤池宴<lb/>
染得朝霞下廣寒<lb/>
　　　<hi>陳郁話腴明之象山士子史本有木犀忽變紅色異香因接本獻闕下高廟雅愛之畫為扇面</hi>
　　　<hi>仍製詩以賜從臣自是四方爭傳其本嵗接數百史氏由此昌焉</hi>
<pb n="KR4i0062_WYG_001-18a"/>
　　題黄筌芙蓉<lb/>
照水枝枝蜀錦囊年年澤國為誰芳朱顔自得西風意<lb/>
不管千林一夜霜<lb/>
　　題修竹芙蓉<lb/>
寒花婀娜露凝香風葉搖秋鳳尾涼夢入畫堂銀燭下<lb/>
翠屏深處隱紅妝<hi>以上郁氏書畫題跋記</hi>
　　句<lb/>
白雲斷處斜陽轉幾曲青山獻畫屏<hi>題蕭照畫補遺</hi>　<hi>書畫</hi>
<pb n="KR4i0062_WYG_001-18b"/>
　　孝宗皇帝<lb/>
　　　帝諱眘字元永太祖七世孫秦王德芳之後秀<lb/>
　　　王偁子髙宗育于宫中立為皇太子受内禪建<lb/>
　　　元隆興乾道淳熙淳熙十六年禪位皇太子上<lb/>
　　　尊號曰至尊夀皇聖帝紹熙五年崩諡曰哲文<lb/>
　　　神武成孝皇帝廟號孝宗欑永阜陵慶元三年<lb/>
　　　加諡紹統同道冠德昭功哲文神武明聖成孝<lb/>
　　　皇帝有御製集<lb/>
<pb n="KR4i0062_WYG_001-19a"/>
　　召史浩錫宴澄碧殿俯同其韻<lb/>
揖遜荷帝堯寅恭五元禩治道貴清靜聖言有深㫖誰<lb/>
歌元首明自得股肱喜躋民期仁夀詎肯中道止力農<lb/>
樂彼田坐賈安於市嵗行閱豐登國輸銷委靡予力初<lb/>
何能濟濟頼多士矧予有元老中立而不倚居東逾三<lb/>
年不逺來千里未遂赤松遊輟誦青琅蘂皓首持六經<lb/>
日侍明光裏翼乎鴻遇風縱矣魚在水儒行絶瑕疵道<lb/>
心無塵滓挺挺松栢姿巉巉山岳峙予惟日萬幾至仁<lb/>
<pb n="KR4i0062_WYG_001-19b"/>
同一視西成錫小宴促坐才尺咫湛露媿歌周置酒非<lb/>
封齒歸美見新詩如卿能有幾眷言澄碧行勝賞得迂<lb/>
趾亦屢引公卿對此談政理虛心欲受人忠言資逆耳<lb/>
朕瘠天下肥至樂無易此頗念文武疆六合尚殊軌東<lb/>
都㑹諸侯宣王昔于是期爾罄嘉謀使我勲業起勿以<lb/>
方燕頤所書聊復爾巵酒正須釂話言未能已都䕶萬<lb/>
年觴何當至庭戺文章藉老手直筆中興紀載嘉矍鑠<lb/>
翁焉得辭骩骳<hi>玉堂雜記</hi>
<pb n="KR4i0062_WYG_001-20a"/>
　　比幸玉津園縱觀春事適霽色可喜洪邁有詩來<lb/>
　　上因俯同其韻<lb/>
春郊柔綠徧桑麻小駐芳園覽物華應信吾心非暇逸<lb/>
頓回晴意絶咨嗟每思富庶將同樂敢務遊畋漫自誇<lb/>
不似華清當日事五家車騎爛如花<hi>容齋五筆</hi>
　　秋日臨幸祕書省因成近體詩一首賜丞相史浩<lb/>
　　以下<lb/>
玉軸牙籤煥寶章簪紳侍列映秋光宴開芸閣儒風盛<lb/>
<pb n="KR4i0062_WYG_001-20b"/>
坐對蓬山逸興長稽古右文慚菲德禮賢下士法前王<lb/>
欲臻至治觀熙洽更罄嘉謀為贊襄<hi>咸淳臨安志</hi>
　　和御製梅巖<lb/>
秀色環亭擁霽霞修筠冰豔數枝斜東君欲奉天顏喜<lb/>
故遣融和放早花<lb/>
　　　<hi>四朝聞見録光堯親祀南郊因過易安齋為賦梅巖孝宗和詩云云</hi>
　　芙蓉閣觀擊毬賜宴選德殿<lb/>
昊穹垂佑福羣生涼德惟知監守成禾黍三登占叶氣<lb/>
<pb n="KR4i0062_WYG_001-21a"/>
簫韶九奏播歡聲未央秋晚林塘靜太液波閒殿閣明<lb/>
嘉與臣鄰同燕樂益修庶政答丕平<hi>武林舊事</hi>
　　冷泉堂詩<lb/>
山中秀色何佳哉一峯獨立名飛來參差翠麓儼如畫<lb/>
石骨蒼潤神所開忽聞仿像來宫囿指顧已驚成列岫<lb/>
規模絶似靈隱前面勢恍疑天竺後孰云人力非自然<lb/>
千巖萬壑藏雲烟上有崢嶸倚空之翠壁下有潺湲潄<lb/>
玉之飛泉一堂虛敞臨清沼宻蔭交加森羽葆山頭草<lb/>
<pb n="KR4i0062_WYG_001-21b"/>
木四時春閱盡嵗寒長不老聖心仁智情優閒壺中天<lb/>
地非人間蓬萊方丈𣺌空闊豈若坐對三神山日長雅<lb/>
趣超塵俗散步逍遙快心目山光水色無盡時長將挹<lb/>
向杯中淥<lb/>
　　　<hi>武林舊事光堯雅愛湖山之勝恐數蹕煩民鑿大池于北宫内引水注之疊石為山象飛來峯</hi>
　　　<hi>有堂名冷泉孝宗皇帝賦詩云云</hi>
　　新晴雨過述懷<lb/>
平生雄武心覽鏡朱顏在豈惜常憂勤規恢須廣大<lb/>
<pb n="KR4i0062_WYG_001-22a"/>
　　春晴有感<lb/>
春風歸草木曉日麗山河物滯欣逢泰時豐自此多神<lb/>
州應未逺當繼沛中歌<lb/>
　　　<hi>庚溪詩話今上皇帝躬受内禪踐阼以來未嘗一日暫忘中興之圖毎形于詩詞云云觀此則</hi>
　　　<hi>規恢之志大矣</hi>
　　賜虞允文再撫西蜀<lb/>
一德如公豈合閒聊分西面欲憂寛不辭論道虚台席<lb/>
暫假宣威築將壇風敎已興三蜀靜干戈再戢萬方安<lb/>
<pb n="KR4i0062_WYG_001-22b"/>
歸來尚想終霖雨未許鄉人衣錦看<hi>翠屏筆談</hi>
　　賜僧守璋<lb/>
古寺春山青更妍長松修竹翠含烟汲泉擬欲增茶興<lb/>
暫就僧房借榻眠<hi>西湖遊覽志</hi>
　　題刁光引畫册<hi>乾道元年</hi>
一枝殘雪照山城春意原非復後生羞把紅顏媚兒女<lb/>
梅兄知我嵗寒情<lb/>
黄冠翠帔玉為姿何處春風一見之未到湘江清絶地<lb/>
<pb n="KR4i0062_WYG_001-23a"/>
試看山谷老人詩<hi>式古堂畫考</hi>
　　光宗皇帝<lb/>
　　　帝諱惇孝宗第三子受内禪建元紹熙在位五<lb/>
　　　年禪位皇子嘉王慶元元年上尊號曰聖安夀<lb/>
　　　仁太上皇帝慶元六年崩諡曰憲仁聖哲慈孝<lb/>
　　　皇帝廟號光宗嘉泰三年加諡循道憲仁明功<lb/>
　　　茂德温文順武聖哲慈孝皇帝有御製集<lb/>
　　恭和聖製新秋雨過述懷<lb/>
<pb n="KR4i0062_WYG_001-23b"/>
中興日月明王氣山河在萬物飾昭回稽首王言大<hi>庚溪</hi>
<hi>詩話</hi>
　　㑹僚屬賞海棠偶有題詠<hi>為太子時尹臨安府作</hi>
濃淡名花産蜀鄉半含風露浥新妝嬌嬈不減舊時態<lb/>
誰與丹青為發揚<lb/>
　　海棠<lb/>
東風用意施顏色豔麗偏宜著雨時朝詠暮吟看不足<lb/>
羨他逸蝶宿深枝<hi>以上海棠譜</hi>
<pb n="KR4i0062_WYG_001-24a"/>
　　題楊補之紅梅圖賜貴妃<lb/>
去年枝上見紅芳約畧紅葩傅淺妝今日亭中足顏色<lb/>
可能無意謝東皇<hi>式古堂畫考</hi>
　　理宗皇帝<lb/>
　　　帝諱盷太祖十三世孫榮王希瓐子初嗣沂王<lb/>
　　　寧宗違豫立為皇子即位建元寶慶紹定端平<lb/>
　　　嘉熙淳祐寶祐開慶景定在位四十年葬永穆<lb/>
　　　陵諡曰建道備德大功復興烈文仁武聖明安<lb/>
<pb n="KR4i0062_WYG_001-24b"/>
　　　孝皇帝廟號理宗<lb/>
　　淳祐丙午講禮記畢錫宴祕書省賜侍讀少師鄭<lb/>
　　清之以下<lb/>
鼇極開先已降衷上天下澤禮居中三才義理維持力<lb/>
萬世綱常建立功孔聖法言多纂輯漢儒師學共修崇<lb/>
經帷講徹資羣彥克已工夫在廣充<hi>後村詩話</hi>
　　重修復古殿紀事詩<hi>髙宗建理宗重修</hi>
烈祖謀詒燕沖人命紹龜禁嚴瞻復古締創想當時鳳<lb/>
<pb n="KR4i0062_WYG_001-25a"/>
紀因多歴翬飛欲寢隳端居常念此涼德恐羞之勉輯<lb/>
炎興業新還舜禹規棟驤非玉瑱樸斲僅塗茨咫尺羮<lb/>
牆見延洪典則貽緬懷光宅舊儼若煥章垂聖志惟先<lb/>
定鴻名寓有為風烟沈廟算天日俯疇咨屏翰環方召<lb/>
言謨富禹䕫權綱歸總攬制度永維持養士翔鴛鷺蒐<lb/>
兵振虎貔宣王修政日光武中興時文治綏函夏英威<lb/>
鬯逺夷萬年丕顯績三紀太平基繼述慙非稱規恢動<lb/>
慨思肯堂心翼翼景行日孜孜載繹車攻雅宜賡考室<lb/>
<pb n="KR4i0062_WYG_001-25b"/>
詩告成書梗概拜手緝蕪辭<hi>咸淳臨安志</hi>
　　聞喜宴詩賜狀元方逢辰<lb/>
肆予臨御九賔興藹藹盈庭俊乂升喜頼讜言調八事<lb/>
欲垂景運進三登攄忠社稷惟名節濟用邦家必器能<lb/>
豐芑涵濡盛今日勉思德意共欽承<hi>青溪詩集</hi>
　　寧宗皇帝挽詞<lb/>
沖澹凝金汞憂勤失寶丹講餘曦正午班促漏方殘濟<lb/>
野雲生暗蒼梧日轉寒列朝從藝祖天闕㑹金鑾<lb/>
<pb n="KR4i0062_WYG_001-26a"/>
仙御賔空日龍飛杳杳閒五雲呈瑞綵九虎敞重關寶<lb/>
輦扶蒼鶴雲韶擁玉班千年棲佛地今日覩天顏<hi>淵鑑</hi>
<hi>類函</hi>
　　度宗皇帝<lb/>
　　　帝諱禥理宗母弟嗣榮王與芮之子理宗立為<lb/>
　　　皇太子即位建元咸淳在位十年諡曰端文明<lb/>
　　　武景孝皇帝廟號度宗葬永紹陵<lb/>
　　御製晚望<lb/>
<pb n="KR4i0062_WYG_001-26b"/>
鷗鷺歸烟渚秋江挾晚晴老漁閒檥艇坐待月華生<hi>隨隱</hi>
<hi>漫錄</hi>
　　瀛國公<lb/>
　　　公名㬎度宗子咸淳十年即位建元德祐二年<lb/>
　　　元兵入臨安朝於上都降封開府儀同三司瀛<lb/>
　　　國公<lb/>
　　在燕京作<lb/>
寄語林和靖梅花幾度開黄金臺下客應是不歸來<lb/>
<pb n="KR4i0062_WYG_001-27a"/>
　　　<hi>輟耕錄始終二十字含蓄無限凄戚意思讀之而不興感者幾希</hi>
　　鸚鵡<lb/>
毛羽自然可數仙禽不受凡籠銜得梧桐一葉中含無<lb/>
限秋風<hi>乾坤清氣</hi>
　　憲聖慈烈吳皇后<lb/>
　　　后開封人髙宗為康王被選入宫即位封和義<lb/>
　　　郡夫人進封才人紹興十三年立為皇后孝宗<lb/>
　　　即位上尊號曰夀聖太上皇后光宗即位尊為<lb/>
<pb n="KR4i0062_WYG_001-27b"/>
　　　隆慈備福太皇太后寧宗即位加號光祐慶元<lb/>
　　　三年崩諡曰憲聖慈烈欑附永思陵<lb/>
　　　<hi>四朝聞見錄髙宗憲聖吳后侍髙宗航海金騎猝至欲拏御舟后發一矢應弦而倒髙宗重于</hi>
　　　<hi>視師后奏曰若臣妾裹尺五皁紗須一往矣墨書史㑹要憲聖慈烈皇后博習書史妙於翰</hi>
　　　<hi>帝常書六經賜國子監刋石稍倦即命后續書人莫能辨</hi>
　　題徐熙芍藥<lb/>
穠李夭桃掃地無眼明驚見玉盤盂揚州試識春風面<lb/>
看盡羣花總不如<hi>韻石齋筆談</hi>
<pb n="KR4i0062_WYG_001-28a"/>
　　恭聖仁烈楊皇后<lb/>
　　　后少選入宫忘其姓氏或云㑹稽人寧宗慶元<lb/>
　　　元年封平樂郡夫人進封婕妤以楊次山為兄<lb/>
　　　遂姓楊氏進婉儀六年進貴妃立為皇后理宗<lb/>
　　　即位上尊號曰夀明慈睿皇太后寶慶五年崩<lb/>
　　　諡曰恭聖仁烈<lb/>
　　題朱銳雪景册賜大少保<lb/>
風吹醉面不知寒信腳千山與萬山天甃瓊街三十里<lb/>
<pb n="KR4i0062_WYG_001-28b"/>
更飛栁絮與君看<hi>郁氏書畫題跋記</hi>
　　宫詞<lb/>
瑞日曈曈散曉紅乾元萬國佩丁東紫宸北使班纔退<lb/>
百辟同趨德夀宫<lb/>
元宵時節賞宫梅恭請光堯夀聖來醉裏君王扶上輦<lb/>
鑾輿半仗㸃燈回<lb/>
溶溶太液碧波翻雲外樓臺日月閒春到漢宫三十六<lb/>
為分和氣到人間<lb/>
<pb n="KR4i0062_WYG_001-29a"/>
上林花木正芳菲内裏爭傳御製詞春賦新翻入宫調<lb/>
美人羣唱捧瑤巵<lb/>
後院深沈景物幽奇花名竹弄春柔翠華經嵗無遊幸<lb/>
多少亭臺廢不修<lb/>
天中聖節禮非常躬率羣臣上夀觴天子捧盤仍再拜<lb/>
侍中宣達近龍牀<lb/>
水殿鉤簾四面風荷花蔟錦照人紅吾王一曲薰弦罷<lb/>
萬俗泠泠解愠中<lb/>
<pb n="KR4i0062_WYG_001-29b"/>
宫殿鉤簾看水晶時當三伏熾炎蒸翰林學士知誰直<lb/>
今日傳宣與賜冰<lb/>
雲影低涵百子池秋聲輕度萬年枝要知玉宇涼多少<lb/>
正在觀書乙夜時<lb/>
涼秋結束鬭鮮新宣入毬場尚未明一朶紅雲黄蓋底<lb/>
千官下馬起居身<lb/>
秋髙風勁角弓鳴臂健常嫌斗力輕玉陛纔傳看御箭<lb/>
中心雙中謝恩聲<lb/>
<pb n="KR4i0062_WYG_001-30a"/>
用人論理見宸衷賞罰刑威合至公天下監司二千石<lb/>
姓名都在御屏中<lb/>
家傳筆法學光堯聖草真行説兩朝天縱自然成一體<lb/>
謾誇虎卧與龍跳<lb/>
泛索坤寧日一羊自從正位挫詞章好生躬儉超千古<lb/>
風化宫嬪只淡妝<lb/>
擊鞠由來豈作嬉不忘鞍馬是神機牽韁絶尾施新巧<lb/>
背打星毬一㸃飛<lb/>
<pb n="KR4i0062_WYG_001-30b"/>
角黍冰盤餖飣裝酒䦨唱歇泛瑤觴近臣誇賜金書扇<lb/>
御侍爭傳佩帶香<lb/>
一朶榴花插鬢鴉君王長得笑時誇内家衫子新番出<lb/>
淺色新裁艾虎紗<lb/>
簾幙深深四面垂清和天氣漏聲遲宫中閣裏催繅蠒<lb/>
要趁新蠶作五絲<lb/>
小樣盤龍集翠裘金羈緩控五花騮繡旂開處鈞天奏<lb/>
御棒先過第一籌<hi>楊后宫詞</hi>
<pb n="KR4i0062_WYG_001-31a"/>
　　鄆王楷<lb/>
　　　王徽宗第三子始封魏國公進髙宻郡王嘉王<lb/>
　　　政和八年廷䇿進士唱名第一母王妃方有寵<lb/>
　　　遂超拜太傅改王鄆仍提舉皇城司欽宗立改<lb/>
　　　鎮鳳翔彰德軍靖康初與諸王北遷<lb/>
　　　<hi>清波雜志王黼奉敕撰明節和文貴妃墓志云六宫稱之曰韻時以婦人有標致者為韻曾叩</hi>
　　　<hi>于故老宣和閒衣曰韻纈果曰韻梅曲曰韻令乃梁師成為鄆邸倡此讖時趙野春帖子亦有</hi>
　　　<hi>複道宻通蕃衍宅諸王誰似鄆王賢亦迎合之意也</hi>
<pb n="KR4i0062_WYG_001-31b"/>
　　　<hi>蔡鞗北狩行錄太上雖在䝉塵不忘義方之訓每下程後諸王問安必留坐賦詩屬對太上曰</hi>
　　　<hi>方當月白風清夜鄆王楷對曰正是霜髙木落時太上曰落花滿地春光晚莘王植對曰芳草</hi>
　　　<hi>連雲暮色深皆類此</hi>
　　覽夢得所藏李伯時畫吳中三賢因各書絶句<lb/>
已將勲業等浮漚鳥盡弓藏見逺謀越國江山留不住<lb/>
五湖風月一扁舟<hi>范蠡</hi>
西風淅淅動髙梧目送浮雲悟巻舒自是歸心感秋色<lb/>
不應髙興為鱸魚<hi>張翰</hi>
<pb n="KR4i0062_WYG_001-32a"/>
杞菊蕭條繞屋春不敎鵝鴨惱比鄰滿身花影猶沈醉<lb/>
真是江湖一散人<hi>陸龜䝉</hi>　<hi>珊瑚網</hi>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4i0062_WYG_001-32b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋詩紀事巻一<lb/>
</p>
<p>
</p>
  </div>
<div>
                <head>宋詩紀事巻二</head>
    <p>
<pb n="KR4i0062_WYG_002-1a"/>
欽定四庫全書<lb/>
　宋詩紀事巻二　　　　　　　錢塘厲鶚撰<lb/>
　　范　質<lb/>
　　　質字文素大名宗城人後唐長興四年進士晉<lb/>
　　　天福中為翰林學士周廣順初拜中書侍郎同<lb/>
　　　中書門下平章事太祖受禪加兼侍中乾德初<lb/>
　　　封魯國公三年罷為太子太傅卒有集<lb/>
　　　<hi>聞見前錄魯公舉進士和凝為主文愛其文賦凝自以第十三登第謂魯公曰君之文宜冠多</hi>
<pb n="KR4i0062_WYG_002-1b"/>
　　　<hi>士屈居十三者欲君傳老夫衣鉢耳魯公以為榮至先後為相有獻詩者云從此廟堂添故事</hi>
　　　<hi>登庸衣鉢亦相傳周祖舉兵向闕京師亂魯公隱於民閒一日坐封丘巷茶肆中有人貌怪陋</hi>
　　　<hi>前揖曰相公無慮時暑中公所執扇偶書大暑去酷吏清風來故人詩二句其人曰世之酷吏</hi>
　　　<hi>寃獄何止如大暑也公他日當深究此弊因攜其扇去公惘然久之後至祅廟見一土偶短鬼</hi>
　　　<hi>貌肖茶肆見者扇亦在其手中公心異焉</hi>
　　誡兒姪八百字<lb/>
　昨得謝課書希於京秩之中更與遷轉余以諸兒姪<lb/>
　輩生長以來未諳外事艱難損益懵然莫辨因抒古詩<lb/>
<pb n="KR4i0062_WYG_002-2a"/>
　一章曉之<lb/>
去年初釋褐一命到蓬丘<hi>自注謂謝課</hi>青袍春草色白紵棄<lb/>
如仇適㑹龍飛慶王澤天下流爾得六品階無乃太為<lb/>
優凡登進士第四選升校讐歴官十五考敘階與爾儔<lb/>
如何志未滿意欲凌雲遊若言品位卑寄書來我求省<lb/>
之再三歎不覺淚盈眸吾家本寒素門地寡公侯先子<lb/>
有令德樂道尚優游生逢世多僻委任信沈浮仕宦不<lb/>
喜達吏隱同莊周積善有餘慶清白為貽謀伊余奉家<lb/>
<pb n="KR4i0062_WYG_002-2b"/>
訓孜孜務進修夙夜事勤肅言行思悔尤出門擇交友<lb/>
防慎畏薰蕕省躬常懼玷恐掇庭闈羞童年志於學不<lb/>
惰為箕裘二十中甲科頳尾化為虯<hi>自注二十三進士及第今舉成數</hi>
三十入翰苑步武向瀛州四十登宰輔貂冠侍冕旒備<lb/>
位行一紀將何助帝猷既非救旱雨豈是濟川舟天子<lb/>
未遐棄日益素餐憂黄河潤千里草木皆浸漬吾宗凡<lb/>
九人繼踵昇官次門内無白丁森森朱綠紫鵷行洎内<lb/>
職亞尹州從事府掾監省官髙低皆清美悉由僥倖升<lb/>
<pb n="KR4i0062_WYG_002-3a"/>
不因資考至朝廷懸爵秩命之曰公器才者祿及身功<lb/>
者賞於世非才及非功安得霑厚利寒衣内府帛飢食<lb/>
太倉米不蠶復不穡未嘗勤四體雖然一家榮豈塞衆<lb/>
人議顒顒十目窺齪齪千人指借問爾與吾如何不自<lb/>
媿戒爾學立身莫若先孝弟怡怡奉親長不敢生驕易<lb/>
戰戰復兢兢造次必於是戒爾學干祿莫若勤道藝嘗<lb/>
聞諸格言學而優則仕不患人不知惟患學不至戒爾<lb/>
逺恥辱恭則近乎禮自卑而尊人先彼而後已相鼠與<lb/>
<pb n="KR4i0062_WYG_002-3b"/>
茅鴟宜鑒詩人刺<hi>自注左傳茅鴟刺不恭也</hi>戒爾勿曠放曠放非端<lb/>
士周孔垂名敎齊梁尚清議南朝稱八達千載穢青史<lb/>
戒爾勿嗜酒狂藥非佳味能移謹厚性化為凶暴類古<lb/>
今傾敗者歴歴皆可記戒爾勿多言多言衆所忌茍不<lb/>
慎樞機災危從此始是非毁譽閒適足為身累舉世重<lb/>
交遊擬結金蘭契忿怨從是生風波當時起所以君子<lb/>
心汪汪淡如水舉世好承奉昻昻增意氣不知承奉者<lb/>
以爾為玩戲所以古人疾籧篨與戚施舉世重任俠俗<lb/>
<pb n="KR4i0062_WYG_002-4a"/>
呼為義士為人赴急難往往陷刑死所以馬援書殷勤<lb/>
戒諸子舉世賤清素奉身好華侈肥馬衣輕裘揚揚過<lb/>
閭里雖得市童憐還為識者鄙我本羇旅臣遭逢堯舜<lb/>
理位重才不充戚戚懷憂畏深淵與薄冰蹈之唯恐墜<lb/>
爾曹當憫我勿使增罪戾閉門斂蹤跡縮首避名勢名<lb/>
勢不久居畢竟何足恃物盛必有衰有隆還有替速成<lb/>
不堅牢亟走多顛躓灼灼園中花早發還先萎遲遲㵎<lb/>
畔松鬱鬱含晚翠賦命有疾徐青雲難力致寄語謝諸<lb/>
<pb n="KR4i0062_WYG_002-4b"/>
郎躁進徒為耳<hi>宋文鑑</hi>
　　王　溥<lb/>
　　　溥字齊物并州祁人漢乾祐中進士為祕書郎<lb/>
　　　周廣順初拜端明殿學士恭帝嗣位官右僕射<lb/>
　　　宋初進位司空加太子太師封祁國公卒贈侍<lb/>
　　　中諡康獻有集<lb/>
　　　<hi>石林詩話五代王仁裕知貢舉王丞相溥為狀元時年二十六後六年遂相周世宗猶及本朝</hi>
　　　<hi>以太子太保罷歸班年才四十二前此所未有也初溥拜相仁裕致仕無恙以詩和之云一戰</hi>
<pb n="KR4i0062_WYG_002-5a"/>
　　　<hi>文場拔趙旗便調金鼎佐無為白麻驟降恩何極黄髪初聞喜可知跋敕案前人到少䇿沙隄</hi>
　　　<hi>上馬歸遲立班始得遙相見親洽爭知未貴時</hi>
　　謝進士張翼投詩兩軸<lb/>
清河詩客本賢良惠我新吟六十章格調宛同羅給事<lb/>
功夫深似賈司倉登山始覺天髙廣到海方知浪渺茫<lb/>
好去蟾宫是歸路明年應折桂枝香<hi>洛陽搢紳舊聞記</hi>
　　詠牡丹<lb/>
棗花至小能成實桑葉雖柔解吐絲堪笑牡丹如斗大<lb/>
<pb n="KR4i0062_WYG_002-5b"/>
不成一事又空枝<hi>歴代吟譜</hi>
　　趙　普<lb/>
　　　普字則平幽州薊人占籍洛陽周顯德初永興<lb/>
　　　軍節度從事宋乾德中拜門下侍郎平章事太<lb/>
　　　平興國中及端拱初凡三入相薨以佐命功追<lb/>
　　　封真定王諡忠獻配饗太祖廟庭有集<lb/>
　　雪中駕幸敝廬恭紀<lb/>
貞元重數莢滕六劇霏葩漠漠初濡砌皚皚欲聚沙閭<lb/>
<pb n="KR4i0062_WYG_002-6a"/>
閻銀作界宫闕玉為家調鼎慙鹽撒霑温覺絮加瑞凝<lb/>
三殿瓦欣動五雲車冰柱撐茅屋瓊枝擁翠華微行停<lb/>
蹕警冷漏靜街譁具野曽無隗磻溪豈問牙公然門駐<lb/>
輦那信室盤蝸積素堪麟畫飛黄想兔罝一庭看素練<lb/>
十道趣宣麻戎索籌先後雄才辨等差神威殷地軸御<lb/>
指落天花袁臥甘朝穩裵功敢夜誇雪山行獻琯早晚<lb/>
列星槎<hi>陸氏善鳴集</hi>
　　　<hi>鶚按此詩出近人陸氏次雲選本不知其何所據且殷字是宣祖廟諱普不應犯姑存之以俟</hi>
<pb n="KR4i0062_WYG_002-6b"/>
　　　<hi>考</hi>
　　李　昉<lb/>
　　　昉字明逺深州饒陽人漢乾祐中舉進士周顯<lb/>
　　　德中仕至翰林學士入宋歴翰林侍讀學士拜<lb/>
　　　中書侍郎平章事以特進司空致仕卒贈司空<lb/>
　　　諡文正有集<lb/>
　　贈賈黄中<hi>賈以七嵗應童子舉</hi>
七嵗神童古所難賈家門户有衣冠十人科第排頭上<lb/>
<pb n="KR4i0062_WYG_002-7a"/>
五部經書誦舌端見榜不知名字貴登筵未識管弦歡<lb/>
從今穩上青雲去萬里誰能測羽翰<hi>聞見前録</hi>
　　寄孟賓于<lb/>
幼攜書劒別湘潭金榜標名第十三昔日聲塵喧洛下<lb/>
近年詩價滿江南長為邑令情終屈縱處曹郎志未甘<lb/>
莫學馮唐便休去明君晚事未為慚<lb/>
　　　<hi>馬令南唐書賓于歸南唐為塗陽令黷貨當死時李昉事皇朝為翰林學士乃賓于同年進士</hi>
　　　<hi>聞賓于縲紲以詩遺之後主見詩貸之復其官</hi>
<pb n="KR4i0062_WYG_002-7b"/>
　　仙客<lb/>
胎化仙禽性本殊何人攜爾到京都因加美號為仙客<lb/>
稱向閒庭伴野夫警露秋聲雲外逺翹沙晴影月中孤<lb/>
青田萬里終歸去暫處雞羣莫歎吁<lb/>
　　　<hi>青箱雜記昉所畜五禽名五客仙客鶴雪客鷺閒客白鷴隴客南客孔雀西客鸚鵡有詩云</hi>
　　御書飛白玉堂之署四字頒賜禁苑今懸桂已畢<lb/>
　　輒述惡詩一章用歌盛事<lb/>
玉堂四字重千金宸翰親揮賜禁林地望轉從今日貴<lb/>
<pb n="KR4i0062_WYG_002-8a"/>
君恩無似此時深宴回上苑花初發麻就中宵月未沈<lb/>
衣惹御香拖瑞錦筆宣皇澤灑春霖院門不許閒人入<lb/>
<hi>承㫖學士舉舊事置鈴索於院門閒人不許輒入</hi>仙境寧敎外事侵我直承明<lb/>
踰二紀臨川實動羨魚心<hi>昉頃在禁林前後出處凡二十有五載不逢今日之盛事</hi>
<hi>者有七新學士謝恩日賜襲衣金帶寶鞍名馬一也十月朔改賜新様錦袍二也特定草麻例物三也改賜内</hi>
<hi>庫法酒四也月俸並給見錢五也特給親事官隨從六也新學士謝恩後就院賜宴設雖為舊事而無此時供</hi>
<hi>帳之盛七也凡此七事並前例特出異恩以見聖君待文臣之優厚也臨川之羨其在兹乎  翰苑羣書</hi>
　　贈襄陽妓<lb/>
<pb n="KR4i0062_WYG_002-8b"/>
峴山亭畔紅妝女小筆香牋善賦詩顔貌共推傾國色<lb/>
篇章皆是斷腸辭便牽魂夢從今日得見嬋娟在幾時<lb/>
千里關河萬重意夜深無睡暗尋思<hi>能改齋漫録</hi>
　　禁林春直<lb/>
疎簾搖曳日輝輝直閣深嚴半掩扉一院有花春晝永<lb/>
八方無事詔書稀樹頭百囀鶯鶯語梁上新來燕燕飛<lb/>
豈合此身居此地妨賢尸禄自知非<hi>瀛奎律髓</hi>
　　句<lb/>
<pb n="KR4i0062_WYG_002-9a"/>
奠玉五回朝上帝御樓三度納降王<hi>昌陵挽詩代吟譜</hi>　<hi>歴</hi>水<lb/>
光先見月露氣早知秋<hi>古今詩話</hi>
　　王易簡<lb/>
　　　易簡字國寶萬年人梁乾化中進士官右拾遺<lb/>
　　　後唐拜中書舍人周廣順初歴禮刑兵三部尚<lb/>
　　　書入宋召加少傅卒<lb/>
　　　<hi>宋史本傳後唐明宗即位易簡退居華陰作小隱詩二十首以見志好事者多傳誦</hi>
　　拜拾遺辭官歸隱作<lb/>
<pb n="KR4i0062_WYG_002-9b"/>
汨沒朝班媿不才誰能低折向塵埃青山得去且歸去<lb/>
官職有來還自來<hi>歴代吟譜</hi>
　　陶　穀<lb/>
　　　穀字秀實邠州新平人本唐彥謙之孫避晉諱<lb/>
　　　改焉仕晉知制誥倉部郎中仕漢為給事中仕<lb/>
　　　周至兵部侍郎翰林承㫖入宋加户部尚書贈<lb/>
　　　右僕射有清異録行世<lb/>
　　　<hi>畫墁録太祖嘗謂陶穀一雙鬼眼使江南韓熙緗素雜記周世宗時陶尚書穀奉</hi>
<pb n="KR4i0062_WYG_002-10a"/>
　　　<hi>載遣家妓奉盤匜及旦有書謝云巫山之麗質初臨霞侵鳥道洛浦之妖姬自至月滿鴻溝舉</hi>
　　　<hi>朝不能㑹其詞熙載因召家妓訊之云是夕適浣濯焉</hi>
　　　<hi>國老談苑陶穀又嘗奉使兩浙獻詩二十韻於錢俶其末云此生頭已白無路掃王門時穀官</hi>
　　　<hi>是承郎職為學士奉命小邦獻詩已是失體復有掃門之句何辱命之甚也</hi>
　　題玉堂壁<lb/>
官職須由生處有文章不管用時無堪笑斡林陶學士<lb/>
年年依樣畫葫蘆<lb/>
　　　<hi>續湘山野録國初陶尚書以朝廷眷待詞臣不厚乞罷禁林太祖曰此官職甚難作依様葫蘆</hi>
<pb n="KR4i0062_WYG_002-10b"/>
　　　<hi>且作且作不許罷復不進用因題玉堂云云駕幸見之愈不悦卒不大用</hi>
　　　<hi>東軒筆録陶穀意希大用俾其黨因事薦引言穀在詞禁宣力實多太祖笑曰翰林草制皆檢</hi>
　　　<hi>前人舊本改換詞語所謂依様葫蘆耳</hi>
　　寄贈夢英大師<lb/>
是箇碑文念得全聰明靈性自天然離吳別楚三千里<lb/>
入洛遊梁二十年負藝已聞喧世界髙眠長見臥雲煙<lb/>
相逢與我情何厚問佛方知宿有緣<hi>夢英大師詩碑</hi>
　　　<hi>書史㑹要釋夢英號臥雲叟南岳人與郭忠恕同時習篆皆宗李陽冰有所書偏傍字源及集</hi>
<pb n="KR4i0062_WYG_002-11a"/>
　　　<hi>十八體書刻石于長安文廟</hi>
　　曹　翰<lb/>
　　　翰大名人周世宗時仕至德州刺史入宋歴威<lb/>
　　　塞軍節度使判潁州坐事削官終左千牛衛上<lb/>
　　　將軍卒贈太尉淳化中賜諡武毅<lb/>
　　内宴奉詔作<lb/>
三十年前學六韜英名嘗得預時髦曾因國難披金甲<lb/>
不為家貧賣寶刀臂健尚嫌弓力輭眼明猶識陣雲髙<lb/>
<pb n="KR4i0062_WYG_002-11b"/>
庭前昨夜秋風起羞睹盤花舊戰袍<lb/>
　　　<hi>青箱雜記曹翰嘗平江南有功後歸環衛數年不調一日内宴賦詩翰以武人不預乃自陳曰</hi>
　　　<hi>臣少亦學詩亦乞應詔太宗笑而許之曰卿武人宜以刀字為韻翰援筆立進太宗覽之惻然</hi>
　　　<hi>即自環衛驟遷數級</hi>
　　張　昭<lb/>
　　　昭字潛夫濮州范縣人歴仕唐晉漢周四朝至<lb/>
　　　兵部尚書恭帝封舒國公宋初拜吏部尚書進<lb/>
　　　封鄭國公致仕封陳國公卒有嘉善集<lb/>
<pb n="KR4i0062_WYG_002-12a"/>
　　夜吟竇鞏集追思夷門題處已三稔矣悽然感興<lb/>
　　書之<lb/>
往嵗記時梁苑夜今宵題處洛城秋浮生瞥電人何在<lb/>
懷舊傷心淚迸流三徑竹風鄰笛怨一庭霜月井梧愁<lb/>
妻兒未㑹予惆悵只怪燈前不舉頭<lb/>
　　　<hi>北海王崧跋云余家藏和峴所校五竇詩世少其本和所跋甲子嵗乾德二年也祕監尹公者</hi>
　　　<hi>尹拙也致政大夫者吏部尚書致仕張昭也昭字潛夫題鞏詩一篇稱潛夫者即昭也刑部員</hi>
　　　<hi>外郎兼太常和者即峴也</hi>
<pb n="KR4i0062_WYG_002-12b"/>
　　符彥卿<lb/>
　　　彥卿字冠侯陳州宛邱人後唐中書令存審之<lb/>
　　　子仕為慶州刺史入晉歴武寧軍節度同平章<lb/>
　　　事漢乾祐中加中書令封魏國公周世宗改封<lb/>
　　　魏王歸宋加守太師移鳳翔節度<lb/>
　　知汴州作<lb/>
全軍十萬擁雄師正是酬恩報國時汴水波濤喧鼓角<lb/>
隋隄楊栁拂旌旗前驅紅斾關西將環坐青蛾趙國姬<lb/>
<pb n="KR4i0062_WYG_002-13a"/>
為報長安冠蓋道麤官到底是男兒<lb/>
　　　<hi>劉斧青瑣髙議大丞相李公昉嘗言當日目外鎮為麁官符彥卿知汴州有詩云云公之詩意</hi>
　　　<hi>蓋有憾之詞爾</hi>
　　盧多遜<lb/>
　　　多遜懷州河内人周顯德中舉進士累官集賢<lb/>
　　　殿修撰入宋知制誥為翰林學士歴中書侍郎<lb/>
　　　平章事坐事謫崖州<lb/>
　　　<hi>蓉塘詩話丁晉公謂曰盧相多遜在朝行將歴代帝王年歴功臣事迹天下州郡圖誌理體事</hi>
<pb n="KR4i0062_WYG_002-13b"/>
　　　<hi>務沿革典故括成一百二十絶詩以備應對由是太祖太宗每所顧問無不知者以至踐清途</hi>
　　　<hi>登鈞席皆此力耳</hi>
　　新月應制<lb/>
太液池邊看月時好風吹動萬年枝誰家玉匣開新鏡<lb/>
露出清光些子兒<lb/>
　　　<hi>後山詩話太祖夜幸後池對新月置酒召使賦詩請韻曰些子兒其詩云云太祖大喜盡以坐</hi>
　　　<hi>間飲食器賜之</hi>
　　李　濤<lb/>
<pb n="KR4i0062_WYG_002-14a"/>
　　　濤字信臣京兆萬年人唐郇王瑋十一世孫避<lb/>
　　　地湖南馬殷署衡陽令後唐天成初舉進士仕<lb/>
　　　晉為中書舍人仕漢拜中書侍郎平章事周封<lb/>
　　　莒國公入宋拜兵部尚書卒贈右僕射<lb/>
　　春社日寄李學士<lb/>
社翁今日沒心情為乏治聾酒一瓶惱亂玉堂將欲徧<lb/>
依稀巡到第三㕔<lb/>
　　　<hi>李文正公談録吾為翰林學士月給内醖兵部李相濤好滑稽嘗因春社寄此詩蓋俗傳社日</hi>
<pb n="KR4i0062_WYG_002-14b"/>
　　　<hi>酒喫治耳聾兵部小字社翁每於班行呼其名字云</hi>
　　句<lb/>
溪聲長在耳山色不離門　埽地樹留影拂牀琴有聲<lb/>
　落日長安道秋槐滿地花<hi>唐摭言</hi>
　　楊昭儉<lb/>
　　　昭儉字仲寶京兆長安人後唐長興中進士殿<lb/>
　　　中侍御史事晉為翰林學士周改御史中丞宋<lb/>
　　　開寶初以工部尚書致仕太宗即位加禮部尚<lb/>
<pb n="KR4i0062_WYG_002-15a"/>
　　　書卒<lb/>
　　贈夢英大師<lb/>
紀贈歌詩數百人序師多藝各求新未言篆𨽻飛龍鳳<lb/>
且說風騷感鬼神琴有古聲清耳目鶴無凡態惹埃塵<lb/>
英公所學還如此不錯承恩近紫宸<hi>夢英大師詩碑</hi>
　　趙　逢<lb/>
　　　逢字常夫媯州懷戎人漢乾祐中擢甲科授祕<lb/>
　　　書郎周顯德中水部郎中知制誥入宋拜中書<lb/>
<pb n="KR4i0062_WYG_002-15b"/>
　　　舍人乾德初充樞宻直學士開寶中卒<lb/>
　　懷夢英大師<lb/>
林巒影裏有清賢與我相知二十年書札愛工精玉篆<lb/>
利名抛捨住金田吟容賈島稱詩匠醉許劉伶作酒仙<lb/>
别後近聞棲華嶽亂雲應得恣情眠<hi>夢英大師詩碑</hi>
　　王　著<lb/>
　　　著字成象單州單父人漢乾祐中進士仕周為<lb/>
　　　金部郎中知制誥宋初加中書舍人翰林學士<lb/>
<pb n="KR4i0062_WYG_002-16a"/>
　　　卒<lb/>
　　贈夢英大師<lb/>
到處聞人乞篆蹤學來年乆有深功墨池闊類湘江水<lb/>
筆冢髙齊太華峯金錫罷飛新解虎鐵盂收掌舊降龍<lb/>
知師吟戀烟村景不肯回頭望九重<hi>夢英大師詩碑</hi>
　　許仲宣<lb/>
　　　仲宣字希粲青州人漢乾祐中進士宋初授太<lb/>
　　　子中允太宗朝知河南府<lb/>
<pb n="KR4i0062_WYG_002-16b"/>
　　清洛喜英公大師相訪<lb/>
方袍紫染出彤庭乆在林泉養性靈無事撓心長見醉<lb/>
有名傳世不曾醒多年别我頭先白此日逢師眼倍青<lb/>
記得上都相㑹否夜飛杯篆老君經<hi>夢英大師詩碑</hi>
　　蘇德祥<lb/>
　　　德祥宋初官右補闕内供奉<lb/>
　　贈南嶽宣義大師英公<lb/>
學就書聞在道林幾年辛苦用身心九霄雨露酬知早<lb/>
<pb n="KR4i0062_WYG_002-17a"/>
百首風騷立意深青白野雲閒裏臥古今碑碣醉中尋<lb/>
因何負此多般藝可惜敎師鬢雪侵<hi>夢英大師詩碑</hi>
　　趙文度<lb/>
　　　文度宋初官鎮國軍節度使<lb/>
　　贈夢英大師<lb/>
攜笻何日别長沙鳳篆功夫世所嘉秦嶺夜吟殘海月<lb/>
章臺春講雨天花淨缾逺貯湘潭水片衲晴披嶽面霞<lb/>
聖主有恩酬絶藝簾前師號紫袈裟<hi>夢英大師詩碑</hi>
<pb n="KR4i0062_WYG_002-17b"/>
　　郭從義<lb/>
　　　從義其先沙陀部人父紹古事後唐武皇賜姓<lb/>
　　　李氏從義補内職晉天福初復姓郭歴事四朝<lb/>
　　　周世宗時以功加檢校太師兼中書令宋初為<lb/>
　　　河中尹䕶國軍節度使致仕卒<lb/>
　　贈夢英大師<lb/>
雲水僧來説我師換鵝書札轉髙奇揮毫傳下千年事<lb/>
貞石曾留幾處碑混俗市鄽人莫識和光蹤跡鶴應知<lb/>
<pb n="KR4i0062_WYG_002-18a"/>
蓮花結社須容我不似陶潛愛酒巵<hi>夢英大師詩碑</hi>
　　何承裕<lb/>
　　　承裕宋初官侍御史<lb/>
　　寄宣義英公<lb/>
書札精奇已換鵝仍聞依舊臥烟蘿詩成萬首猶嫌少<lb/>
酒飲千鍾不怕多鄉寺夜開雲夢月石房寒鎖洞庭波<lb/>
知師收拾南歸去為憶漁人唱楚歌<hi>夢英大師詩碑</hi>
　　賈　玭<lb/>
<pb n="KR4i0062_WYG_002-18b"/>
　　　玭宋初官尚書兵部郎中<lb/>
　　寄贈宣義大師<lb/>
篆寫千文邁古今感陶承㫖撰碑陰兩朝雨露書中得<lb/>
滿篋詩章物外尋衡嶽水雲長挂夢帝城烟月不關心<lb/>
西遊去後無消息想共陳摶一處吟<hi>夢英大師詩碑</hi>
　　李　鑄<lb/>
　　　鑄宋初官檢校禮部尚書守太常卿致仕<lb/>
　　贈英公大師<lb/>
<pb n="KR4i0062_WYG_002-19a"/>
僧門奇士有英公篆𨽻髙能世莫窮五色彩毫傳夢寐<lb/>
三乘真諦達虚空賜衣深染函關上寵號光呼柰苑中<lb/>
幸對風情添逸趣好陪清話在蓮宫<hi>夢英大師詩碑</hi>
　　師　頏<lb/>
　　　頏宋初官翰林學士尚書刑部郎中知制誥史<lb/>
　　　館修撰<lb/>
　　贈宣義大師英公<lb/>
禪得元機筆得精孤雲光彩甚分明毫端落紙堪為寶<lb/>
<pb n="KR4i0062_WYG_002-19b"/>
海内無人不重名山約終歸雙履在髭因涼剃一刀輕<lb/>
何妨換取鵝羣了却與迷徒指化城<hi>夢英大師詩碑</hi>
　　李若拙<lb/>
　　　若拙宋初官左諫議大夫<lb/>
　　贈宣義大師英公<lb/>
昔嵗髙名動九重衡山别後碧雲空紫袍親授龍墀上<lb/>
白足頻登虎殿中小篆每輕秦相法𨽻書猶鄙晉臣功<lb/>
多才多藝如師少當世羣賢盡嚮風<hi>夢英大師詩碑</hi>
<pb n="KR4i0062_WYG_002-20a"/>
　　梁周翰<lb/>
　　　周翰字元裦管城人周廣順二年進士開寶中<lb/>
　　　為太子中允太平興國中知蘇州召為翰林學<lb/>
　　　士終工部侍郎有集<lb/>
　　禁林讌㑹之什<lb/>
寶書驚絶耀天章飛白親題賜玉堂瑞彩上騰流素月<lb/>
朗河下注映丹牆鶴盤吳嶼雙翎健鵲顧雕陵巨翼長<lb/>
遊霧半收懸組練輕雲斜拂駐鸞皇墨池併獲三奇寶<lb/>
<pb n="KR4i0062_WYG_002-20b"/>
翠琰俱生五色光陪讌禁林知有幸叩頭遙祝萬年觴<lb/>
<hi>翰苑羣書</hi>
　　句<lb/>
百花將盡牡丹坼十雨初晴太液春<hi>玉壺野史</hi>
　　韓　浦<lb/>
　　　浦<hi>一作溥</hi>長安人唐相休之後少俊敏善屬文宋<lb/>
　　　初舉進士官司門郎中<lb/>
　　　<hi>東都事畧溥博學多知唐朝氏族與人談娓娓可聽號為近世肉譜縉紳頗推之</hi>
<pb n="KR4i0062_WYG_002-21a"/>
　　以蜀箋寄弟洎<lb/>
十樣蠻牋出益州寄來新自浣溪頭老兄得此渾無用<lb/>
助爾添修五鳳樓<lb/>
　　　<hi>楊文公談苑韓浦與弟洎皆有辭藻洎語人曰吾兄為文譬如繩樞草舍聊避風雨予之為文</hi>
　　　<hi>是造五鳳樓手浦以蜀箋寄之云云</hi>
　　奉揚英公大師詩匠<lb/>
悟解真空始壯年兩朝供奉近爐烟故鄉夢斷三湘逺<lb/>
應制詩高四海傳晴望野雲生紫閣夜吟蘭燭滴花牋<lb/>
<pb n="KR4i0062_WYG_002-21b"/>
應愁内殿徵書至恐向東林負昔縁<hi>夢英大師詩碑</hi>
　　周　渭<lb/>
　　　渭字得臣昭州恭城人建隆初召試賜同進士<lb/>
　　　出身歴官兩浙東西路轉運使遷侍御史加職<lb/>
　　　方員外郎<lb/>
　　贈道士吳崇岳<lb/>
楮為冠子布為裳吞得丹霞夀最長混俗性靈常樂道<lb/>
出塵風格早休糧枕中經妙誰傳與肘後方新自寫將<lb/>
<pb n="KR4i0062_WYG_002-22a"/>
百尺松梢幾飛步鶴棲枝上禮虛皇<lb/>
　　　<hi>郡閣雅談吳崇岳泉州龍興觀道士辟榖多年嘗登松梢禮拜處松枝可六七十尺福建漕使</hi>
　　　<hi>周渭贈以詩太平興國中詔入京</hi>
　　宋　白<lb/>
　　　白字太素一字素臣開封人建隆二年進士太<lb/>
　　　宗擢為左拾遺權出知兖州改翰林學士與李<lb/>
　　　昉等奉詔篹文苑英華太平御覽歴刑部尚書<lb/>
　　　致仕卒贈左僕射諡文安有廣平集<lb/>
<pb n="KR4i0062_WYG_002-22b"/>
　　贈麻仲英<lb/>
宣毫歙墨川牋紙寄與麻家小秀才七嵗能文天骨異<lb/>
前生已折桂枝來<lb/>
　　　<hi>皇朝類苑麻仲英幼有俊才七嵗能詩侍父官鄜州宋翰林白方謫鄜州而召之坐中賦詩十</hi>
　　　<hi>篇宋大稱賞翌日宋以浣溪牋李廷珪墨諸葛氏筆遺之仍贈以詩云云</hi>
　　中酒<lb/>
中酒事俱妨偷眠就黑房靜嫌鸚鵡鬧渇憶荔枝香病<lb/>
與慵相續心和夢尚狂從今改題品不號醉為鄉<hi>老學菴筆</hi>
<pb n="KR4i0062_WYG_002-23a"/>
<hi>記</hi>
　　宫詞<hi>并序</hi>
　宫中詞名家詩集有之皆誇帝室之輝華敘王遊之<lb/>
　壯觀抉彤庭金屋之思道龍舟鳳輦之嬉然而萬乘<lb/>
　天髙九重淵邃禁衛嚴肅乘輿至尊亦非臣子所能<lb/>
　知所宜言也至於觀往迹以縁情採新聲而結意鼓<lb/>
　舞昇平之化揄揚嘉瑞之徵於以示箴規於以續騷<lb/>
　雅麗以有則樂而不淫則與夫瑤池粉黛之詞玉臺<lb/>
<pb n="KR4i0062_WYG_002-23b"/>
　閨房之怨不猶愈乎是可以鏘絲簧炳緗素使陳王<lb/>
　三閣狎客色羞漢后六宫美人傳誦者矣援筆一唱<lb/>
　因成百篇咏今則思繼頌聲述古則庶幾風諷也大雅<lb/>
　君子其將莞然詞曰<lb/>
樓前宣赦掣金雞大禮新成彩仗歸萬嵗聲髙天地喜<lb/>
慶雲飛上衮龍衣<lb/>
龍腦天香撒地衣錦書新冊太真妃宫官一夜鋪黄道<lb/>
卻踏金蓮步步歸<lb/>
<pb n="KR4i0062_WYG_002-24a"/>
春宵宫女著春綃鈴索無風自動搖書下珠簾猧子睡<lb/>
紅蕉窠下對芭蕉<lb/>
微雲㸃月漢宫秋水殿疎螢黑處流鳳管不調慵進曲<lb/>
卻排銀燭夜藏鉤<lb/>
玉殿金扉夜不扃露華如水照圓靈昭陽女伴新承寵<lb/>
心祝君王拜夀星<lb/>
去年因戲賜霓裳權戴金冠奉玉皇乆著淡黄心覺厭<lb/>
春來不敢便紅妝<lb/>
<pb n="KR4i0062_WYG_002-24b"/>
金堂曲讌夜厭厭仙樂聲清御酒黏不用司宫排蠟燭<lb/>
海人新貢夜明簾<lb/>
紅箋一幅巻明霞纖手題詩寄大家檀口微吟繞廊柱<lb/>
濛濛春雨濕梨花<hi>十家宫詞</hi>
　　一春<lb/>
一春情調淡悠悠閒倚書窗背小樓暖日只添中酒睡<lb/>
晚風頻動惜花愁鶯衝舞蜨侵人過絮逐天絲觸處遊<lb/>
已為韶光發惆悵可堪家近白蘋洲<hi>詩林萬選</hi>
<pb n="KR4i0062_WYG_002-25a"/>
　　句<lb/>
回眸已覺三山近滿壁潛驚五月寒<hi>玉堂賦董羽畫水  宣和畫譜</hi>吉<lb/>
音來碧落帖子報紅牋清夜驚神王曨明到省前風中<lb/>
宫漏盡日出榜繩懸<hi>追念䇿名時作</hi>　<hi>陸放翁題跋</hi>
　　安鴻漸<lb/>
　　　鴻漸洛陽人生宋初<lb/>
　　　<hi>庶齋老學叢談李慶孫有文名時謂洛陽才子安鴻漸天下文章李慶孫</hi>
　　題楊凝式書<lb/>
<pb n="KR4i0062_WYG_002-25b"/>
端州石硯宣城管王屋松烟紫兔毫更得孤卿老書札<lb/>
人間無此五般髙<hi>洛陽搢紳舊聞記</hi>
　　畢士安<lb/>
　　　士安字仁叟代州雲中人乾德四年進士真宗<lb/>
　　　朝與寇準同拜中書門下平章事卒贈太傳諡<lb/>
　　　文簡<lb/>
　　禁林讌㑹之什<lb/>
好文英主古難齊寵重辭臣意勿低睿藻清新刋翠琰<lb/>
<pb n="KR4i0062_WYG_002-26a"/>
神蹤飛動在璇題芸籤許效蓬萊閣花檻容模罨畫溪<lb/>
樂聖朋儕開綺席愛君誠抱挂金閨買臣晩遇知多幸<lb/>
犬子端憂思轉稽天地恩私無以報只將兢慎對芝泥<lb/>
<hi>翰苑羣書</hi>
　　楊照承議蘆雁枕屏<lb/>
畫師不肯傳風蜨故作枯乾逞奇絶清秋未合結繁陰<lb/>
深戸何從灑飛雪雪裏鴨兒苦耐寒眠沙枕浦白雲團<lb/>
黄蘆槭槭枝葉乾江頭鳴雁恰飛起恍如身到瀟湘閒<lb/>
<pb n="KR4i0062_WYG_002-26b"/>
瀟湘洞庭雲水隔山頭坡陁斷行客從來冬景畫已難<lb/>
况有翎毛似崔白已覺冰漫稻粱少更疑水宿溪垠窄<lb/>
生平有道付滄洲今日牀頭動行色屏風主人家近逺<lb/>
我昔曾過潯陽縣田蘆野雁嘗親見出門解榻定相逢<lb/>
借我家鄉令對面<hi>聲畫集</hi>
　　答王黄門寄宻䝉花<lb/>
多病眼昏書嬾讀煩君逺寄宻䝉花愁無内史兼詞翰<lb/>
為寫真方到海涯<lb/>
<pb n="KR4i0062_WYG_002-27a"/>
　　　<hi>栁亭詩話畢文簡此詩其孫將叔注云家有唐人所摹十七帖來禽等四物外又有宻䝉花詩</hi>
　　　<hi>一種黄長睿謂書法要録並未載此事不知何緣畢氏有之楊升菴謂此花可以染紙引晉武</hi>
　　　<hi>帝以大秦獻三萬賜杜預寫春秋釋例則所云真方者染方也</hi>
　　李九齡<lb/>
　　　九齡洛陽人乾德五年進士第一<hi>曰琯按洪邁萬首絶句誤</hi>
　　　<hi>作唐人</hi>
　　贈馬道士<lb/>
水共逍遙雲共孤混時言笑只佯愚經年但醉宜城酒<lb/>
<pb n="KR4i0062_WYG_002-27b"/>
千里唯擔華嶽圖尋野鶴來空碧洞覓琴僧去渡重湖<lb/>
人閒再見知何日乞取先生石轆轤<hi>瀛奎律髓</hi>
　　贈譚先生<lb/>
古觀重重繞翠微松杉深處掩雙扉雲生萬壑投龍去<lb/>
海隔三山放鶴歸花洞宴遊春日永石壇朝禮曙星稀<lb/>
每聽髙論長生理擬向寰中便拂衣<lb/>
　　過相思谷<lb/>
悠悠信馬春山曲芳草和烟鋪嫩綠正被離愁著莫人<lb/>
<pb n="KR4i0062_WYG_002-28a"/>
那堪更過相思谷<lb/>
　　山中寄友人<lb/>
亂雲堆裏結茅廬已共紅塵跡漸疎莫問野人生計事<lb/>
窗前流水枕前書<hi>以上宋藝圃集</hi>
　　上清辭<lb/>
樓鏁彤霞地絶塵碧桃花發九天春東皇近日慵遊宴<lb/>
閒殺瑤池五色麟<lb/>
　　旅舍臥病<lb/>
<pb n="KR4i0062_WYG_002-28b"/>
家隔西秦無逺信身隨東洛度流年病來旅館誰相問<lb/>
牢落閒庭一樹蟬<hi>以上萬首唐人絶句</hi>
　　柴成務<lb/>
　　　成務乾德六年進士第一太宗朝官司封郎中<lb/>
　　　知制誥<lb/>
　　禁林讌㑹之什<lb/>
内署延賔宴玉堂紫闈深啟㑹琳琅雲霏寶額題宸翰<lb/>
金錯瑤編勒御章盤薦異羞羅彩翠盞傾醇醴湛清光<lb/>
<pb n="KR4i0062_WYG_002-29a"/>
栁當朱檻春先到日過花甎影漸長吟客盡容窺綺閣<lb/>
棲禽應許託雕梁歡榮共樂文明代惟願登歌頌聖皇<lb/>
<hi>翰苑羣書</hi>
　　孫光憲<lb/>
　　　光憲字孟文貴平人仕荆南髙從誨為書記歴<lb/>
　　　檢校祕書監兼御史大夫嘗勸繼沖獻三州地<lb/>
　　　宋太祖授黄州刺史乾德中卒有荆臺集筆傭<lb/>
　　　集橘齋集北夢瑣言<lb/>
<pb n="KR4i0062_WYG_002-29b"/>
　　竹枝詞<lb/>
門前春水白蘋花岸上無人小艇斜商女經過江欲暮<lb/>
散抛殘食飼神鴉<lb/>
　　楊栁枝詞<lb/>
閶門風暖落花乾飛徧江城雪不寒獨有晚來臨水驛<lb/>
閒人多凭赤闌干<lb/>
　　採蓮曲<lb/>
菡萏香銷十頃陂小姑貪戲采蓮遲晚來弄水船頭濕<lb/>
<pb n="KR4i0062_WYG_002-30a"/>
更脫紅帬裹鴨兒<hi>以上全唐詩</hi>
　　句<lb/>
曉廚烹淡菜春杼織橦花<lb/>
　　　<hi>北夢瑣言僕早嵗嘗和南越詩云云牛翰林覽而絶倒莫諭其㫖牛公曰吾子只知名安知淡</hi>
　　　<hi>菜非雅物也</hi>
　　王　紳<lb/>
　　　紳<hi>一作伸</hi>乾德中以左補闕知永州<lb/>
　　虎　邱<lb/>
<pb n="KR4i0062_WYG_002-30b"/>
山頭古寺多陳迹故國空餘氣象雄霸業巳隨流水去<lb/>
闔閭墳草又西風<hi>吳郡志</hi>
　　留題浯溪<lb/>
湘川佳致有浯溪元結雄文向此題想得後人難以繼<lb/>
髙名常與白雲齊<hi>零陵總記</hi>
　　歐陽詹<lb/>
　　　詹乾德中獻野史授黄岡宰<lb/>
　　公宇蘆<lb/>
<pb n="KR4i0062_WYG_002-31a"/>
漁家合得兩三莖公退徐吟思倍清官滿不將歸舊隱<lb/>
蕭蕭留與後人聽<lb/>
　　句<lb/>
横琴遮逺洞舉手出髙峯<hi>臥屏</hi>　<hi>以上雅言雜載</hi>
　　耿仙芝<lb/>
　　　仙芝大名進士<lb/>
　　句<lb/>
淺水短蕪調馬地淡雲微雨養花天<hi>歴代吟譜</hi>
<pb n="KR4i0062_WYG_002-31b"/>
　　譚用之<lb/>
　　　用之字藏用五代末人入宋<lb/>
　　　<hi>宋史文苑傳開寶初有頴贄董淳劉從義善為文章張翼譚用之善為詩張之翰善箋啟贄拔</hi>
　　　<hi>萃科至太子中允淳為工部員外郎直史館奉詔撰孟昶紀事從義多藏書嘗纘長安碑文為</hi>
　　　<hi>遺風集二十巻餘皆官不達</hi>
　　贈索處士<lb/>
不將桂子種諸天長得尋君水石邊𤣥豹夜寒和霧隱<lb/>
驪龍春暖抱珠眠山中宰相陶𢎞景洞裏真人葛稚川<lb/>
<pb n="KR4i0062_WYG_002-32a"/>
一度相思一惆悵水寒烟澹落花前<lb/>
　　感懷呈所知<lb/>
十年流落賦歸鴻誰傍昏衢駕燭龍竹屋亂烟思梓澤<lb/>
酒家疎雨夢臨邛千年别恨調琴嬾一片年光覽鏡慵<lb/>
早晚休歌白石爛放敎歸去臥羣峯<lb/>
　　秋宿湘江遇雨<lb/>
江上陰雲鎖夢魂江邉深夜舞劉琨秋風萬里芙蓉國<lb/>
暮雨千家薜荔村鄉思不堪悲橘柚旅遊誰肯重王孫<lb/>
<pb n="KR4i0062_WYG_002-32b"/>
漁人相見不相問長笛一聲歸島門<hi>以上全唐詩</hi>
　　栁　開<lb/>
　　　開字仲塗大名人初慕韓愈栁宗元為古文名<lb/>
　　　肩愈字希元後改焉開寶六年進士第歴官環<lb/>
　　　邠曹代忻滄六州終如京使自號東郊野夫又<lb/>
　　　曰補亡先生有河東集<lb/>
　　諷虞嬪詩<hi>并序</hi>
　湘水導全州城下北走州之境又獨能産筠竹成紋<lb/>
<pb n="KR4i0062_WYG_002-33a"/>
　古書今俗通謂舜二妃溺于沅湘揮淚為竹斑者此<lb/>
　也復東西望九疑山纔可百數里州岸佛寺旁有妃<lb/>
　廟因諷妃事作七言十九句詩一章刻石留于妃廟<lb/>
　中<lb/>
惟堯則天舜弗復誕妃罔極恩膏育遏宻無聞血盈目<lb/>
南巡胡為淚染竹父輕夫重當何淑沅湘岸筠烟莓覆<lb/>
凝紋疊斑殷郁郁猿縁鼯號鉤輈㝛朋悽助惋聲幾哭<lb/>
賸疑下憂禹湮瀆功充民戴荷百禄重暉並曜難停轂<lb/>
<pb n="KR4i0062_WYG_002-33b"/>
元居不寧逝如逐悲啼負寃生莫卜卒顛沈瀾逺昌族<lb/>
謳訟肈私歸永福柔陰慘刻咎深速前睇九山排矗矗<lb/>
到今雲顏愁可掬<hi>栁河東集</hi>
　　塞上曲<lb/>
鳴髇直上一千尺天靜無風聲更乾碧眼羌人三百騎<lb/>
盡提金勒向雲看<lb/>
　　　<hi>倦遊雜録馮太傅端嘗書此詩顧坐客曰此可畫于屏障</hi>
　　楚南樓<lb/>
<pb n="KR4i0062_WYG_002-34a"/>
洗盡蠻烟几案空登臨直見楚山雄坐當鴻鵠髙飛處<lb/>
身在乾坤灝氣中木落有情瞻北闕霜輕無夢入西風<lb/>
凭闌自是蓬瀛客獨對瀟湘興未窮<hi>顧氏積書嵒選</hi>
　　張　觀<lb/>
　　　觀開寶中左司諫<lb/>
　　過衡山留贈廖融<lb/>
未向漆園為傲吏定應明代作徵君傳家奕世無金玉<lb/>
樂道經年有典墳帶雨小舟横别浦隔花幽犬吠深雲<lb/>
<pb n="KR4i0062_WYG_002-34b"/>
到頭終為蒼生起休戀耕烟楚水濵<hi>郡閣雅談</hi>
　　劉　能<lb/>
　　　能開寶中官左補闕<lb/>
　　句<lb/>
窗外秋聲湘瑟怨檻前竹色楚帆飛嬾向九嶷歧路望<lb/>
渡頭雲雨正霏霏<hi>奉詔九嶷留題祁陽縣白沙驛亭零陵總記</hi>
　　王嗣宗<lb/>
　　　嗣宗字希阮汾州人開寶八年進士第一太宗<lb/>
<pb n="KR4i0062_WYG_002-35a"/>
　　　朝累官淮南轉運使真宗朝為樞宻副使以大<lb/>
　　　同軍節度知許州徙知陜州召還以左屯衛上<lb/>
　　　將軍檢校太尉致仕卒贈侍中諡景莊<lb/>
　　　<hi>玉照新志開寶八年廷考王嗣宗與陳識齊納巻藝祖命二人角力以爭之而嗣宗勝焉遂居</hi>
　　　<hi>第一以識為第二守邠土邠舊有狐王庿相傳行營雜録王嗣宗</hi>
　　　<hi>能為人禍福嵗時享祀祈禱不敢少怠嗣宗至郡集諸邑獵户得百餘人以甲兵圍廟薰灌其</hi>
　　　<hi>穴殺百餘狐其妖遂息嗣宗後帥長安處士种放者朝廷所尊禮每帥守至輒面數之嗣宗不</hi>
　　　<hi>服以言拒之放責數嗣宗聲色俱厲嗣宗怒以手批其頰先是真宗有敕書令放有章奏即附</hi>
<pb n="KR4i0062_WYG_002-35b"/>
　　　<hi>驛欲詣闕即乘驛放遂乘驛訴于上前上特于嵩山之陽置書院以處之後嗣宗去郡有人贈</hi>
　　　<hi>詩曰終南處士威風減渭北狐妖窟穴空嗣宗大喜歸告其子孫曰吾死更勿為碑誌但石刻</hi>
　　　<hi>此詩置于墓旁吾其榮矣</hi>
　　題闗右寺壁<lb/>
欲挂衣冠神武門先尋水竹渭南村卻將舊斬樓蘭劒<lb/>
買得黄牛敎子孫<lb/>
　　　<hi>東坡跋云余舊見此詩于闗右寺壁上愛之不知其何人作也蔡寛夫詩話云是王嗣宗詩</hi>
　　劉　兼<lb/>
<pb n="KR4i0062_WYG_002-36a"/>
　　　兼長安人官榮州刺史詩一巻<lb/>
　　　<hi>胡震亨云雲間朱氏得宋刻唐百家詩兼集中有長春節詩為宋太祖誕節其人蓋五代人而</hi>
　　　<hi>入宋者</hi>
　　秋夕書事<lb/>
搖落江天萬木空雁行斜戛塞垣風征閨𢷬月離愁逺<lb/>
舊館眠雲旅夢通郢客豈能陪下里臯禽争肎戀樊籠<lb/>
此心曠蕩誰相㑹盡在南華十巻中<lb/>
　　咸陽懷古<lb/>
<pb n="KR4i0062_WYG_002-36b"/>
髙秋咸鎬起霜風秦漢荒陵樹葉紅七國鬭雞方賈勇<lb/>
中原逐鹿更爭雄南山漠漠雲常在渭水悠悠事旋空<lb/>
立馬舉鞭遙望處阿房遺址夕陽東<lb/>
　　江樓望鄉寄内<lb/>
獨上江樓望故鄉淚襟霜笛共凄涼雲生隴首秋初早<lb/>
月在天心夜正長魂夢只能隨蛺蜨烽烟無計學鴛鴦<lb/>
蜀箋都有三千幅總寫離情寄孟光<lb/>
　　長春節<lb/>
<pb n="KR4i0062_WYG_002-37a"/>
聖朝佳節遇長春跪奉金爐祝又焚寶藏發來天地秀<lb/>
兵戈銷後帝皇尊太平基址千年永混一車書萬古存<lb/>
更有馨香滿芳檻和風遲日在蘭蓀<hi>以上唐音戊籤</hi>
　　李　至<lb/>
　　　至字言幾真定人舉進士太平興國中為翰林<lb/>
　　　學士拜參知政事兼祕書監判國子監真宗朝<lb/>
　　　拜工部尚書知河南府卒贈侍中<lb/>
　　伏䝉承㫖學士特贈寵招慙非嘉客陪列仙于丹<lb/>
<pb n="KR4i0062_WYG_002-37b"/>
　　地觀盛事於玉堂御題禁署之名勢如飛動聖制<lb/>
　　大風之作鏗若宫商一時併耀于蓬瀛三體互成<lb/>
　　于真草昔太宗之優待學士日預論思明皇之寵<lb/>
　　尚集賢時聞臨幸以今況昔異代同榮至謬亞冢<lb/>
　　卿獲司中祕啗牛心而不稱陪麈尾以何<hi>闕二字</hi>銜<lb/>
　　樂聖之杯且乏娛賔之賦嗟嘆不足歌詠輒興雖<lb/>
　　勞燥吻之冥搜終類擊轅之陋唱仰塵髙鑒聊杼<lb/>
　　下情吏部侍郎兼祕書監李至上<lb/>
<pb n="KR4i0062_WYG_002-38a"/>
昔陪羣彥在鼇山今日重來赴玳筵纔向玉堂觀聖札<lb/>
又離瑤席覩宸篇二南絶唱人驚駭三體神蹤鳳折旋<lb/>
坐乆庭柯移午影飲酣宫吹遞香烟吟求視草牋分寫<lb/>
醉假通中枕暫眠俗客不知仙禁近髙歌共樂太平年<lb/>
<hi>翰苑羣書</hi>
　　呈修史錢侍郎桃花犬歌<lb/>
宫中有犬桃花名絳繒圍頸懸金鈴先皇為愛馴且異<lb/>
指顧之閒知上意珠簾未巻扇未開桃花搖尾常先至<lb/>
<pb n="KR4i0062_WYG_002-38b"/>
夜静不離香砌眠朝飢秖傍御牀餧彩雲路熟不勞牽<lb/>
瑤草風微有時吠無何軒后鑄鼎成忽遺弓劒棄寰瀛<lb/>
迢迢松闕伊川上逺逐龍輴十數程兩眥漣漣似流淚<lb/>
骨見寒毛頓顦顇萬人見者俱傷心微物感恩猶若是<lb/>
韓盧備獵何足嘉西旅充庭豈為瑞聞君奉詔修實錄<lb/>
一字為襃應不曲白魚赤雁且勿書願君書此懲浮俗<lb/>
　　　<hi>古今詩話淳化中合州貢桃花犬甚小而性急常馴擾于御牀之側毎坐朝犬必先吠人乃肅</hi>
　　　<hi>然太宗不豫此犬不食及上仙號呼涕泗瘦瘠章聖諭以奉陵即搖尾飲食如故詔造大鐵籠</hi>
<pb n="KR4i0062_WYG_002-39a"/>
　　　<hi>施素裀置鹵簿中行路見者流涕李至作歌以寄史官錢若水</hi>
　　　<hi>宋史錢若水傳太宗畜犬甚馴常在乘輿左右及崩鳴號不食因送永熙陵李至嘗詠其事欲</hi>
　　　<hi>若水書之以戒浮俗若水不從</hi>
　　黄　台<lb/>
　　　台歙人遷宣城宋初任屯田員外郎<lb/>
　　題歙州問政山聶道士所居<lb/>
千尋練帶新安水萬仞花屏問政山自少雲霞居物外<lb/>
不多塵土到人間壺懸仙島吞舟罷椀浸星宫沈水閒<lb/>
<pb n="KR4i0062_WYG_002-39b"/>
寶籙篋垂金縷帶絳囊縧鎖玉連環靜張棊勢鋪還打<lb/>
黙考仙經補又刪牀並葛鞵雙兔伏窗横檉几老龍跧<lb/>
溪童乞火朝敲竹山鬼聽琴夜撼<graphic n="KR1498" url="https://raw.githubusercontent.com/kanripo/KR-Gaiji/master/images/KR1498.png" mimeType="image/png"/>草暗碧潭思句曲<lb/>
松昏紫氣度深關龜成淺甲毛猶綠鶴化幽翎頂更殷<lb/>
阮洞神仙分藥去蔡家兄弟寄書還黄精苗倒眠青鹿<lb/>
紅杏枝低挂白鷴容易煮茶供客用辛勤栽果與猿攀<lb/>
常尋靈穴通三島擬過流沙化百蠻新隱漸開侵月窟<lb/>
舊林猶恍枕沙灣手疏俗禮慵非傲肘䕶靈方祕不慳<lb/>
<pb n="KR4i0062_WYG_002-40a"/>
海上使頻青鳥黠篋中藏乆白驢頑笻枝健拄菖蒲節<lb/>
筍櫛髙簪玳瑁斑花氣熏心香馥馥澗聲冷耳響潺潺<lb/>
髙墳自掩浮生骨短晷難窮不死顏早晚重逢蕭塢客<lb/>
願隨芝蓋出塵寰<hi>苕溪漁隱叢話</hi>
　　　<hi>方輿勝覽唐有于方外者自荆南掌書記棄妻從太白山道士學養氣之術後弟德晦為歙州</hi>
　　　<hi>刺史方外來訪之德晦為築臺于此號問政山房縣人聶師道少師方外後入吳為國師號問</hi>
　　　<hi>政先生</hi>
　　吕　端<lb/>
<pb n="KR4i0062_WYG_002-40b"/>
　　　端字易直幽州安次人以蔭補千牛備身在周<lb/>
　　　為直史館歸宋遷太常丞淳化四年拜參知政<lb/>
　　　事擢户部侍郎同中書門下平章事真宗即位<lb/>
　　　除太子太保卒贈司空諡曰正<lb/>
　　贈李公<lb/>
憶昔僦居明德坊官資俱是校書郎青衫共直昭文館<lb/>
白首同登政事堂佐國廟謨君已展避賢榮路我猶妨<lb/>
主恩至重何時報老眼相看淚兩行<lb/>
<pb n="KR4i0062_WYG_002-41a"/>
　　　<hi>青箱雜記李昉吕端同薦文館各登台輔吕公贈詩云云</hi>
　　送英公大師歸終南<lb/>
衡岳烟蘿紫閣雲名髙湖外晚遊秦清詞古學儒生業<lb/>
圓笠方袍釋子身竹杖拄歸山裏寺篆書留與世閒人<lb/>
我疑簪組成為縛空仰吾師去路塵<hi>夢英大師詩碑</hi>
　　范　杲<lb/>
　　　杲字師回魯公質之姪太宗朝仕至右諫議大<lb/>
　　　夫知濠州召為史館修撰卒<lb/>
<pb n="KR4i0062_WYG_002-41b"/>
　　寄宣義大師英公<lb/>
西遊乆不得師書覩物相思展篆圖情厚未忘蓮社約<lb/>
分深曾伴橘洲居青雲作陣宜長臥白酒資吟莫破除<lb/>
見說近來揮彩筆字皆飛動有功夫<hi>夢英大師詩碑</hi>
　　句<lb/>
千里版圖來浙右一聲金鼓下河東<lb/>
　　　<hi>澠水燕談藝祖收河東杲叩馬進詩云云增秩賜章服</hi>
　　楊徽之<lb/>
<pb n="KR4i0062_WYG_002-42a"/>
　　　徽之字仲猷浦城人南唐時閒道至汴中周顯<lb/>
　　　徳二年進士入宋除著作佐郎知全州太平興<lb/>
　　　國初轉庫部員外郎判南曹詔編文苑英華真<lb/>
　　　宗即位歴禮部侍郎樞宻直學士兼祕書監咸<lb/>
　　　平二年特置翰林侍讀學士命徽之與夏侯嶠<lb/>
　　　吕文仲為之卒贈兵部尚書有集<lb/>
　　禁林讌㑹之什<lb/>
星移嵗律應青陽得奉羣英集玉堂龍鳳雙飛觀御札<lb/>
<pb n="KR4i0062_WYG_002-42b"/>
雲霞五色詠天章禁林漸覺清風暖仙界元知白日長<lb/>
詔出紫泥封去潤朝迴蓮燭賜來香二篇稱奬恩尤重<lb/>
萬國傳聞道更光何幸微才逢盛事願因史册紀餘芳<lb/>
<hi>翰苑羣書</hi>
　　嘉州作<lb/>
俗遇臘辰持藥獻吏逢荷月隔花參耆㝛因來問封部<lb/>
竹籬西畔是雲南<hi>方輿勝覽</hi>
　　漢陽晩泊<lb/>
<pb n="KR4i0062_WYG_002-43a"/>
傍橋吟望漢陽城山徧樓臺徹上層犬吠竹籬沽酒客<lb/>
鶴隨苔岸洗衣僧疎鐘未徹聞寒漏斜月初沈見逺燈<lb/>
夜靜鄰船問行計曉帆相與向巴陵<lb/>
　　寒食寄鄭起侍郎<lb/>
清明時節出郊原寂寂山城栁映門水隔淡烟脩竹寺<lb/>
路經疎雨落花村天寒酒薄難成醉地迥樓髙易斷魂<lb/>
回首故山千里外别離心緒向誰言<lb/>
　　贈譚先生<lb/>
<pb n="KR4i0062_WYG_002-43b"/>
古觀重重遶翠微杉松深處掩雙扉雲生萬壑投龍去<lb/>
海隔三山放鶴歸花洞宴遊春日永石壇朝禮曙星稀<lb/>
每聽髙論長生理擬向塵中便拂衣<hi>以上瀛奎律髓</hi>
　　句<lb/>
犬吠竹籬沽酒客鶴隨苔岸洗衣僧<hi>江行</hi>天寒酒薄難成<lb/>
醉地迥樓髙易斷魂<hi>寒食</hi>戍樓煙自直戰地雨長腥<hi>塞上</hi>偶<lb/>
題嵓石雲生筆閒遶庭松露濕衣<hi>僧舍</hi>新霜染楓葉皓月<lb/>
借蘆花<hi>湘江舟行</hi>廢宅寒塘水荒墳㝛草烟<hi>哭江為</hi>青帝已敎<lb/>
<pb n="KR4i0062_WYG_002-44a"/>
春不老素娥何惜月長圓　浮花水入瞿塘峽帶雨雲<lb/>
歸越雋州<hi>嘉陽川</hi>春歸萬年樹月滿九重城<hi>元夜</hi>開盡菊花<lb/>
秋色老落殘桐葉雨聲寒<hi>㝛東林</hi>
　　　<hi>澠水燕談楊侍讀徽之太宗聞其詩名盡索所著得數百篇奏御仍獻詩以謝卒章曰十年牢</hi>
　　　<hi>落今何幸叨遇君王問姓名上和之以詩謂宰臣曰真儒雅之士操履無玷拜禮部侍郎選集</hi>
　　　<hi>中十聮寫于御屏梁周翰詩曰誰似金華楊學士十聮詩在御屏風</hi>
　　　<hi>古今詩話僧文瑩云必以天池皓露滌筆于冰甌雪椀中方與楊公此詩神骨相副</hi>
　　卞　震<lb/>
<pb n="KR4i0062_WYG_002-44b"/>
　　　震成都人蜀進士為渝州判蜀平入宋仍舊職<lb/>
　　句<lb/>
雨壁長秋菌風枝落病蟬<hi>即事</hi>老笻搘瘦影寒木凭吟身<lb/>
<hi>又</hi>詩債到春無處避離愁因醉暫時無<hi>春日偶題</hi>茶香解睡<lb/>
磨鐺煮山色牽懷著屐登<hi>以上雅言系述</hi>空囊萬里客斜月一<lb/>
牀寒<hi>歴代吟譜</hi>
　　孟　貫<lb/>
　　　貫閩人<lb/>
<pb n="KR4i0062_WYG_002-45a"/>
　　句<lb/>
掃葉林風後拾薪山雨前<hi>寄張山人草堂</hi>
　　　<hi>詩話總龜閩嶺孟貫為性疎野不以名宦為意喜篇章大諫楊徽之稱之</hi>
　　竇　儀<lb/>
　　　儀字可象薊州漁陽人晉天福中進士歴漢周<lb/>
　　　二朝仕至兵部侍郎入宋拜翰林學士加禮部<lb/>
　　　尚書卒贈右僕射<lb/>
　　　<hi>宋史本傳竇儀父禹鈞儀弟儼侃偁僖皆相繼登科馮道與禹鈞有舊嘗贈詩有靈椿一株老</hi>
<pb n="KR4i0062_WYG_002-45b"/>
　　　<hi>丹桂五枝芳之句當時號竇氏五龍整肅每對五朝名臣言行録儀為性嚴重家法</hi>
　　　<hi>客坐即二侍郎三起居四參政五補闕皆侍立焉</hi>
　　過邠州留題<lb/>
多少樊籠不敢開强拘物性要相陪何時得似邠州守<lb/>
德政臨民鶴自來<lb/>
　　　<hi>萬姓統譜龍鐲字琢成乾德初任邠州守有仁政一日羣鶴翔于公庭州民繪來鶴圖以頌其</hi>
　　　<hi>德時學士竇儀以使過邠留題云云</hi>
　宋詩紀事巻二<lb/>
</p>
<p>
</p>
  </div>
<div>
                <head>宋詩紀事巻三</head>
    <p>
<pb n="KR4i0062_WYG_003-1a"/>
欽定四庫全書<lb/>
　宋詩紀事巻三　　　　　　　錢塘厲鶚撰<lb/>
　　幸夤遜<lb/>
　　　夤遜夔州雲安監人<hi>一云成都人</hi>仕後蜀為翰林學<lb/>
　　　士工部侍郎隨昶歸宋授右庶子鎮國行軍司<lb/>
　　　馬<lb/>
　　　<hi>楊伯嵓六帖補孟蜀翰林幸夤遜夢掌中生草不絶掌制草數年</hi>
　　雲<lb/>
<pb n="KR4i0062_WYG_003-1b"/>
因登巨石知來處勃勃元生綠蘚痕靜即等閒藏草木<lb/>
動時頃刻徧乾坤横天未必朋元惡捧日還曾瑞至尊<lb/>
不獨朝朝在巫峽楚王何事謾勞魂<hi>全唐詩</hi>
　　句<lb/>
若敎作鎮居中國爭得泥金在泰山<hi>岷山録</hi>　<hi>吟窗雜</hi>纔<lb/>
聞暖律先偷眼既待和風始展睂<hi>栁</hi>嚼處春冰敲齒冷<lb/>
嚥時雪液沃心寒<hi>梨</hi>　<hi>事文類聚</hi>
　　徐　鉉<lb/>
<pb n="KR4i0062_WYG_003-2a"/>
　　　鉉字鼎臣廣陵人仕南唐累官翰林學士歸宋<lb/>
　　　為直學士院給事中散騎常侍淳化初坐累黜<lb/>
　　　靜難軍司馬卒有騎省集<lb/>
　　　<hi>隱居詩話梅聖俞贈鄰居詩壁隙透燈光籬根分井口徐鉉亦有喜李少保卜鄰云井泉分地</hi>
　　　<hi>脈砧杵共秋聲此句尤閒逺也</hi>
　　夢遊<lb/>
䰟夢悠揚不奈何夜來還在故人家香濛蠟燭時時暗<lb/>
戸映屏風故故斜檀的慢調銀字管雲鬟低綴折枝花<lb/>
<pb n="KR4i0062_WYG_003-2b"/>
天明又是人閒别洞口春深道路賒<lb/>
繡幌銀屏杳靄閒若非䰟夢到應難窗前人静偏宜夜<lb/>
戸内春濃不識寒蘸甲遞觴纖似玉含詞忍笑膩於檀<lb/>
錦書若要知名字滿縣花開不姓潘<lb/>
南國佳人字玉兒芙蓉雙臉逺山睂仙郎有約長相憶<lb/>
阿母無猜不得知夢裏行雲還倏忽暗中攜手乍疑遲<lb/>
因思别後閒窗下織得迴文幾首詩<lb/>
　　餞蒯參軍亮<hi>宦海州作</hi>
<pb n="KR4i0062_WYG_003-3a"/>
昔年聞有蒯先生二十年來道不行抵掌曾談天下事<lb/>
折腰猶忤俗人情老還上國風光薄貧裏歸裝結束輕<lb/>
遷客臨流各惆悵晚風黄葉滿孤城<hi>以上騎省集</hi>
　　　<hi>郡齋讀書志江東布衣蒯亮好大言夸誕鉉喜之客於門下稽神録中事多亮所言</hi>
　　吳王挽辭<lb/>
倏忽千齡盡冥茫萬事空青松洛陽陌白草建康宫道<lb/>
德遺文在興衰自古同受恩無補報反袂泣途窮<lb/>
土德承餘烈江南廣舊恩一朝人事變千古信書存哀<lb/>
<pb n="KR4i0062_WYG_003-3b"/>
挽周原道銘旌鄭國門此生雖未死寂寞已消䰟<lb/>
　　　<hi>翟耆年籀史徐鉉鼎臣從李煜歸朝為銀青光祿大夫右散騎常侍太平興國中李煜薨詔侍</hi>
　　　<hi>臣撰煜神道碑有欲中傷鉉者奏曰吳王事莫若徐鉉為詳遂詔鉉撰鉉泣曰臣舊事李煜陛</hi>
　　　<hi>下容臣存故主之義乃敢奉詔太宗許之鉉但推言厯數有盡天命有歸而已其警句云東鄰</hi>
　　　<hi>搆禍南箕扇疑投杼致慈親之惑乞火無鄰婦之詞始勞因壘之師終後塗山之㑹太宗覽之</hi>
　　　<hi>稱歎不已異日復得鉉所撰吳王挽詞今傳者二首云云鉉被詔撰江南録故有信書之句東</hi>
　　　<hi>鄰謂錢俶也</hi>
　　句<lb/>
<pb n="KR4i0062_WYG_003-4a"/>
蘭橈破浪城陰直玉勒穿花苑樹深<hi>遊木蕳亭</hi>千帆日助<lb/>
陰山勢萬里風馳下瀨聲<hi>觀習水戰</hi>向空咄咄頻書字忘<lb/>
世滔滔莫問津<hi>病中</hi>野日蒼茫悲鵩舍水風陰濕敝貂裘<lb/>
<hi>謫居</hi>三朝恩澤馮唐老萬里江關賀監歸<hi>陳祕監歸泉州</hi>落月依<lb/>
樓閣歸雲擁殿廊<hi>宿山寺</hi>　<hi>玉壺野史</hi>
　　吳　淑<lb/>
　　　淑字正儀潤州丹陽人仕南唐為内史歸宋薦<lb/>
　　　試學士院授大理評事預修太平御覽文苑英<lb/>
<pb n="KR4i0062_WYG_003-4b"/>
　　　華累遷起居舍人職方員外郎卒有文集事類<lb/>
　　　賦江淮異人録祕閣閒談<lb/>
　　句<lb/>
漢殿夜涼初閣筆渚宫秋晚得懸車<lb/>
　　　<hi>詩話總龜荆南朱昻晚以工侍乞骸骨真宗賜坐寵詔留候秋涼還故吳淑贈詩云云</hi>
　　秦南運<lb/>
　　　南運宋初官尚書郎<lb/>
　　題青紗連二枕<lb/>
<pb n="KR4i0062_WYG_003-5a"/>
陰香裝豔入青紗還與攲眠好事家夢裏卻成三色雨<lb/>
沈山不敢鬬清華<lb/>
　　　<hi>清異録舒雅作青紗連二枕滿貯酴醿木犀瑞香散蘂甚益鼻根尚書郎秦南運見之留詩</hi>
　　張　洎<lb/>
　　　洎字師黯改字偕仁滁州全椒人仕南唐知制<lb/>
　　　誥中書舍人歸宋為史館修撰翰林學士淳化<lb/>
　　　中參知政事卒贈刑部侍郎有集<lb/>
　　　<hi>十國春秋初洎將後主命入貢作十詩以詆訾汴京風物至有一堆灰之句蘇易簡得其親書</hi>
<pb n="KR4i0062_WYG_003-5b"/>
　　　<hi>及是與易簡同事不相能語人曰清河更作異即以一堆灰之詩進呈矣洎為少屈</hi>
　　暮春月内署閣前海棠花盛開率爾七言八韻寄<lb/>
　　長卿諫議<lb/>
去嵗海棠花發日曾將詩句詠芳妍今來花發春依舊<lb/>
君已雄飛玉案前驟隔清塵樞要地獨攀紅蘂豔陽天<lb/>
疎枝髙暎銀臺月嫩葉低含綺閣烟花落花開留勝賞<lb/>
春來春去感流年清辭早綴巴人唱妙翰猶緘蜀國牋<lb/>
共仰壯圖方赫耳自嗟衰鬢轉皤然因慿鶯蜨傳消息<lb/>
<pb n="KR4i0062_WYG_003-6a"/>
莫忘蓬萊有病仙<hi>海棠譜</hi>
　　張　佖<lb/>
　　　佖字子澄常州人仕南唐為内史舍人歸宋官<lb/>
　　　虞部郎中<lb/>
　　　<hi>十國春秋太宗朝佖在史館一日問曰卿家每食多客敘談何事佖曰臣之親舊客都下乏食</hi>
　　　<hi>故嘗過臣飯然止菜羮而已明日太宗遣快行者伺之果然喜其不隐遷官郎中人稱菜羮張</hi>
　　　<hi>家佖為人長者後官河南每寒食必親拜後主墓哭之甚哀李氏子孫陵替常分俸贍給焉</hi>
　　寄人<lb/>
<pb n="KR4i0062_WYG_003-6b"/>
别夢依依到謝家小廊回合曲闌斜多情只有春庭月<lb/>
猶為離人照落花<lb/>
　　春江雨<lb/>
雨溟溟風泠泠老松瘦竹臨烟汀空江冷落野雲重村<lb/>
中鬼火微如星夜驚溪上漁人起滴瀝篷聲滿愁耳子<lb/>
規呌斷獨未眠罨岸春濤打船尾<hi>以上全唐詩</hi>
　　邵　拙<lb/>
　　　拙宣城人<lb/>
<pb n="KR4i0062_WYG_003-7a"/>
　　句<lb/>
萬國未得雨孤雲猶在山<lb/>
　　　<hi>馬令南唐書歸明傳邵拙宣城人有詩三百篇命曰廬岳集曹郎趙慶以詩貽之云邁古文章</hi>
　　　<hi>金鸑鷟出塵行止玉麒麟歸皇朝就應制科有司以聞未詔而卒時悼其苦學能文而不得達</hi>
　　　<hi>于名位或議其詩有句云云斯為應矣</hi>
　　劉　吉<lb/>
　　　吉江左人事李煜為傳詔承㫖歸朝為供奉官<lb/>
　　　知河渠利害委以八作務太平興國中河大決<lb/>
<pb n="KR4i0062_WYG_003-7b"/>
　　　吉塞河有方略人目為劉跋河後為崇儀使有<lb/>
　　　詩三百首名釣鼇集<lb/>
　　句<lb/>
一箭不中鵠五湖歸釣魚<hi>贈隐者</hi>　<hi>歴代吟譜</hi>
　　龔　穎<lb/>
　　　頴字同秀邵武人初仕南唐為内史歸宋為殿<lb/>
　　　中侍御史<lb/>
　　次韻贈丁謂之<lb/>
<pb n="KR4i0062_WYG_003-8a"/>
膽怯何由戴鐵冠秖縁昭代奬孤寒曲肱未遂違前志<lb/>
直指無聞是曠官三署每傳朝客説五溪閒凭郡樓看<lb/>
祝君早得文場雋況值天堦正舞干<lb/>
　　　<hi>青箱雜記穎自負文學少許人談論多所折難太宗朝知朗州士䍐造其門獨丁謂贄文求見</hi>
　　　<hi>穎倒屣延迓酬對終日以至忘食曰自唐韓栁後今得子矣異日丁獻詩於穎穎次韻和酬</hi>
　　潘慎修<lb/>
　　　慎修字德成莆田人仕南唐為祕書省正字歸<lb/>
　　　宋為太常博士真宗朝累擢翰林侍讀學士有<lb/>
<pb n="KR4i0062_WYG_003-8b"/>
　　　集<lb/>
　　禁林讌㑹之什<lb/>
紅藥深嚴肅廣筵嘉招仍許厠羣仙忽窺宸翰雲龍動<lb/>
乍揭天辭日月懸散作楷模珍寶惜永刋金石共流傳<lb/>
況當枚馬從容地仍集班揚侍從賢敢竊休明為盛觀<lb/>
願陳風詠播薰弦不辭勝引承歡醉長洽昇平億萬年<lb/>
<hi>翰苑羣書</hi>
　　句<lb/>
<pb n="KR4i0062_WYG_003-9a"/>
如今縱得仙翁術也怯君王四路饒<lb/>
　　　<hi>楊文公談苑太宗棊品第一待詔有賈元者臻于絶格時人以為王積薪之比元嗜酒病死楊</hi>
　　　<hi>希粲蔣元吉李應昌朱懷辟皆國手然非元之敵晚有李仲元棊絶勝可侔于元嵗餘亦卒朝</hi>
　　　<hi>士有蔣居中潘慎修亦善棊至三品内士陳好元四品多得侍棊自元而下皆受三道慎修受</hi>
　　　<hi>四道好元受五道慎修獻詩云云</hi>
　　羅　穎<lb/>
　　　穎南昌人南唐入宋<lb/>
　　句<lb/>
<pb n="KR4i0062_WYG_003-9b"/>
嫚侮羣豪誇大度可憐容得辟陽侯<lb/>
　　　<hi>馬令南唐書穎開寶中詣金陵舉進士第例以黄衣守選及王師問罪後主銜璧穎再應鄉舉</hi>
　　　<hi>下第道經漢髙祖廟題詩落句云云少頃輒自免冠鞠伏廟廷口陳自咎之言掖去數日卒</hi>
　　孟歸唐<lb/>
　　　歸唐湖湘連上人南唐水部郎賔于之子廕受<lb/>
　　　祕書正字吉州民掾歸宋遷大理丞以罪貶袁<lb/>
　　　州司户<lb/>
　　句<lb/>
<pb n="KR4i0062_WYG_003-10a"/>
練色有窮處寒聲無盡時<lb/>
　　　<hi>龍衮江南野史孟賔于入江南生子名歸唐少能詩就廬山國學遂得瀑布詩云云時鄰房儒</hi>
　　　<hi>生亦得此聮遂互訟其句助敎不能理因送江州各以全篇意勢定之而歸唐較勝大為時人</hi>
　　　<hi>所仰</hi>
　　黄夷簡<lb/>
　　　夷簡字明舉福州人少仕吳越為明州判官歸<lb/>
　　　宋累遷都官郎中召試翰林知制誥檢校祕書<lb/>
　　　監<lb/>
<pb n="KR4i0062_WYG_003-10b"/>
　　　<hi>吳越備史補遺開寶二年秋九月忠懿王遣元帥府掌書記黄夷簡入貢太祖謂夷簡曰汝歸</hi>
　　　<hi>語元帥當訓練甲兵江南倔强不朝我將討之元帥當助我無信人言脣亡齒寒王宻表謝且</hi>
　　　<hi>請師期</hi>
　　句<lb/>
宿雨一番蔬甲嫩春山幾焙茗旗香<hi>皇朝類苑</hi>
　　錢惟治<lb/>
　　　惟治字和世吳越廢王倧長子忠懿王俶養為<lb/>
　　　已子歸宋領鎮國軍節度使左驍衛上將軍卒<lb/>
<pb n="KR4i0062_WYG_003-11a"/>
　　　追封彭城郡王生平慕皮陸為詩有集<lb/>
　　　<hi>吳越世家疑辨俶以嫡嗣惟濬無檢故器惟治數俾權發遣軍國之務洎入朝惟濬止奉朝請</hi>
　　　<hi>而委惟治藩任焉</hi>
　　春日登大悲閣迴文<lb/>
聖主欽崇敎千光顯紺容映雲窗綺暖籠月箔花重淨<lb/>
刹香風逺危闌碧霧濃勝因良以詠華國一斯逢<lb/>
碧天臨迥閣晴雪㸃山屏夕烟侵冷箔明月斂閒亭<hi>冰川</hi>
<hi>詩式</hi>
<pb n="KR4i0062_WYG_003-11b"/>
　　　<hi>湖州府志吳越迴文綬帶連環詩碑在法華寺節度使錢惟治作九十首</hi>
　　張　在<lb/>
　　　在青州布衣少能文尤精詩奇蹇不遇老死場<lb/>
　　　屋<lb/>
　　題龍興寺老柏院<lb/>
南鄰北舍牡丹開年少尋芳日幾回惟有君家老柏樹<lb/>
春風來似不曾來<lb/>
　　　<hi>澠水燕談文潞公皇祐中鎮青詣老柏院訪在所題字已漫滅公惜其不傳為大字書于東廊</hi>
<pb n="KR4i0062_WYG_003-12a"/>
　　　<hi>之壁叢話元祐中州學敎授畢仲愈題跋刻石西溪</hi>
　　　<hi>于平嵐亭上</hi>
　　傅　霖<lb/>
　　　霖字逸巖青州人少與張詠同學霖隐不仕詠<lb/>
　　　既顯求霖三十年不可得及詠知陳州乃來謁<lb/>
　　　曰子將去來報子耳翌日别去後一月詠卒<lb/>
　　贈張乖崖<lb/>
忍把浮名賣卻閒門前流水對青山青山不語無人事<lb/>
<pb n="KR4i0062_WYG_003-12b"/>
門外風光任往還<hi>苕溪漁隐叢話</hi>
　　句<lb/>
劇談驅夜瘧幽夢得鄉書<lb/>
　　　<hi>復齋漫録傅霖開寶中嘗與張乖崖㑹于韓城終夕談話鄰有病瘧為之不作公每有書與傅</hi>
　　　<hi>傅必先夢故傅有句云云</hi>
　　陶　彞<lb/>
　　　彞陶穀之猶子<lb/>
　　句<lb/>
<pb n="KR4i0062_WYG_003-13a"/>
生涼好喚雞蘇佛回味宜稱橄欖仙<lb/>
　　　<hi>清異録予讀胡嶠茶詩霑牙舊姓餘甘氏破睡當封不夜侯愛其新奇猶子彞年十二嵗令效</hi>
　　　<hi>法之近晚成篇云云彞亦文辭之有基址者也</hi>
　　張齊賢<lb/>
　　　齊賢字師亮曹州人徙家洛陽太祖幸西都以<lb/>
　　　布衣上書太平興國二年舉進士累官同中書<lb/>
　　　門下平章事以司空致仕卒贈司徒諡文定<lb/>
　　致仕後戲贈故人<lb/>
<pb n="KR4i0062_WYG_003-13b"/>
午橋今得晉公廬花木烟雲興有餘師亮白頭心已足<lb/>
四登兩府九尚書<lb/>
　　　<hi>宋史本傳齊賢歸洛得裴度午橋莊有池榭松竹之盛日與親舊觴詠其間意甚曠適</hi>
　　御書飛白玉堂之署三體宸章併宣禁苑覩兹盛<lb/>
　　事輒動斐然<lb/>
寵深仙署降新牌御筆親題重俊才四字千齡懸日月<lb/>
兩篇三體琢瓊瓌登科郄桂皆同樹入室邱門盡仰回<lb/>
<hi>余與承㫖學士皆御前科選而學士最受聖恩顧遇則前後門生俱深榮羨故有是也</hi>寓直靜封<lb/>
<pb n="KR4i0062_WYG_003-14a"/>
芝檢去宻宣榮對玉泉來職清望峻人稀見地貴扃嚴<lb/>
晝䍐開多幸謬持黄閣柄烟霄時得遂游陪<hi>翰苑羣書</hi>
　　石將軍南征賦贈<lb/>
五花宻布生門出三令重宣宿將聽劃地豈能容賊窟<lb/>
指天不許見妖星醪投漢水期分飲石削巴邱待勒銘<lb/>
洗盡甲兵安草木君山依舊望中青<hi>陸氏善鳴集</hi>
　　吕䝉正<lb/>
　　　䝉正字聖功河南人起居郎龜圖子太平興國<lb/>
<pb n="KR4i0062_WYG_003-14b"/>
　　　二年舉進士第一累知制誥為翰林學士歴司<lb/>
　　　空兼門下侍郎同平章事累封許國公卒贈中<lb/>
　　　書令諡文穆<lb/>
　　　<hi>邵伯温聞見錄公微時行伊水上見賣𤓰者意欲得之無錢可買其人偶遺一枚于地公悵然</hi>
　　　<hi>取食之後作相買園臨伊水起亭以饐𤓰為名</hi>
　　尹洛日作<lb/>
昔作儒生謁貢闈今提相印出黄扉九重鴛鷺醉中别<lb/>
萬里烟霄達了歸鄰叟盡垂新鶴髪故人猶著舊麻衣<lb/>
<pb n="KR4i0062_WYG_003-15a"/>
洛陽謾説多才子自歎遭逢似我稀<lb/>
　　　<hi>青箱雜記洛陽龍門有吕文穆公讀書龕云初有友二人共棲偃于此一人則温尚書仲舒一</hi>
　　　<hi>人忘姓名及唱第文穆狀元温中甲科其一人拂衣歸隐文穆作相太宗問昔誰為友文穆以</hi>
　　　<hi>歸隐者對遽以著作佐郎召不起文穆罷相尹洛作詩云云</hi>
　　讀書龍門山土室作<lb/>
八灘風急浪花飛手把魚竿傍釣磯自是鉤頭香餌别<lb/>
此心終待得魚歸<lb/>
　　鴻溝<hi>在河陰縣即楚漢分界處</hi>
<pb n="KR4i0062_WYG_003-15b"/>
溝中流水已成塵溝畔荒涼起暮雲大抵闗河須一統<lb/>
可能天地更平分烟横緑野山空在樹倚髙原日漸曛<lb/>
方凭征鞍思往事數聲風笛馬前聞<hi>以上開封府志</hi>
　　李虚已<lb/>
　　　虚已字公受建安人太平興國二年進士累官<lb/>
　　　知遂州終工部侍郎與壻晏殊唱酬有雅正集<lb/>
　　　<hi>羅願新安志真宗喜談經命馮元横易謂曰朕不欲煩近臣乆立欲選純孝之士數人止如同</hi>
　　　<hi>人便裘頂帽講經並坐暇則薦茗果盡笑論削去進説之儀遇疲則罷元薦查道及李虚已李</hi>
<pb n="KR4i0062_WYG_003-16a"/>
　　　<hi>行簡三人虚已母喪明醫者曰浮翳泊眼能舌舐千日者可勿藥自愈虚已舐之二年遂復明</hi>
　　　<hi>困學紀聞李虛己初與曾致堯倡酬致堯謂曰子之詩雖工而音韻尤啞虚已初未悟既而得</hi>
　　　<hi>沈休文所謂前有浮聲後須切響遂精于格律</hi>
　　次韻和内翰楊大年見寄<lb/>
鼇冠三峯碧海寛雲謠初下靄芝蘭採珠宫裏驪龍睡<lb/>
織錦機中彩鳳盤藥砌蒼苔錢作㸃粉牆修竹玉為竿<lb/>
閒從莊蜨親鳬舄曾得安期九轉丹<lb/>
　　次韻和汝南秀才遊淨土見寄<lb/>
<pb n="KR4i0062_WYG_003-16b"/>
長松繋馬放吟鞭水殿沈檀一樹烟苔破閒堦幽鳥立<lb/>
草芳深院老僧眠桃花欲放條風後茶蘂新供穀雨前<lb/>
衰㑹賞詩多狎客我無歧路近神仙<hi>以上瀛奎律髓</hi>
　　送何水部䝉出牧袁州<lb/>
宜川三月水東流秀出江南二十州紅斾使君今日去<lb/>
白衣舉子昔年遊<hi>宜春乃公舊遊</hi>海潮賦就藏書府<hi>盧肈進賦宣付史館</hi>
競渡詩成在郡樓國史待修循吏傳早飛聲政達凝旒<lb/>
<hi>袁州府志</hi>
<pb n="KR4i0062_WYG_003-17a"/>
　　曹　衍<lb/>
　　　衍衡陽人<lb/>
　　貧女<lb/>
自恨無媒出嫁遲老來方始遇佳期滿頭白髪為新婦<lb/>
笑殺豪家年少兒<lb/>
　　　<hi>能改齋漫録太平興國初石熙載尚書出守長沙以衍所著野史繳薦之因得召對袖詩二十</hi>
　　　<hi>章上進首篇乃鷺鷥貧女兩絶句蓋託意也太宗大喜召試學士院除東宫洗馬監泌陽酒稅</hi>
　　何　䝉<lb/>
<pb n="KR4i0062_WYG_003-17b"/>
　　　䝉字叔昭洪州人官贊善出守袁州<lb/>
　　句<lb/>
塞日穿痕斷邊雲透影飛縹緲隨黄屋陰沈䕶御衣<lb/>
　　　<hi>玉壺野史太宗親征契丹師還途中御製有鑾輿臨紫塞朔野凍雲飛遂令何䝉進鑾輿臨塞</hi>
　　　<hi>賦凍雲飛詩召對嘉賞授贊善䝉詩有句云云</hi>
　　韓　丕<lb/>
　　　丕字太簡華州鄭人太平興國三年進士歴知<lb/>
　　　制誥右諫議大夫翰林學士工部侍郎出知滁<lb/>
<pb n="KR4i0062_WYG_003-18a"/>
　　　州<lb/>
　　禁林讌㑹之什<lb/>
鼇宫明麗倚春寒讌㑹羣仙喜繼觀聖作照臨新日月<lb/>
御書飛動集龍鸞綺談雅似聞天樂瓊液香勝飲露槃<lb/>
坐乆杳同𤣥圃外吟餘飄若碧雲端演綸視草微才怯<lb/>
<hi>原闕四字</hi>霈澤寛因想前賢倍知幸多云遭值太平難<lb/>
<hi>翰苑羣書</hi>
　　寄岳陽劉從事<lb/>
<pb n="KR4i0062_WYG_003-18b"/>
秋來憶故人寓目臨大野逺近聞清商依稀奏豳雅經<lb/>
霜樹半紅無風葉自下一片洞庭心聊慿塞鴻寫<hi>顧氏積書</hi>
<hi>嵒選</hi>
　　田　錫<lb/>
　　　錫字表聖嘉州洪雅人太平興國三年進士累<lb/>
　　　官左拾遺直史館為河北轉運副使擢右諫議<lb/>
　　　大夫史館修撰卒贈工部尚書有咸平集<lb/>
　　江南曲<lb/>
<pb n="KR4i0062_WYG_003-19a"/>
金蟬飾綠雲細靨蘂黄新南浦解清佩西谿采白蘋宻<lb/>
竹映深花湖山日欲曛春腸知已斷脈脈兩難親<lb/>
吳豔若芙蓉乘舟弄湖水照影不知休雲鬟墮簪珥含<lb/>
笑忽迴頭見人羞欲死歸去入花谿棹濺鴛鴦起<lb/>
金陵王氣銷六朝墮霸業白雲千古恨空江照樓堞虎<lb/>
邱羅蔓草姑蘇委楓葉懷賢思伍員靈濤浩難涉<lb/>
　　倚柱吟<lb/>
暮春慘慘黄昏雨零落櫻桃斜掩户未張燈火簾幙深<lb/>
<pb n="KR4i0062_WYG_003-19b"/>
樓閣巢寒聞燕語昔時常說長安好而今厭走長安道<lb/>
蘇秦辨説長卿才自笑功名何不早人悄悄倚柱時情<lb/>
脈脈無人知憐春惜逺情不盡斜雨兼花闇溼衣<lb/>
　　擬古<lb/>
棠溪出精金百鍊無餘滓鑄得芙蓉劒靈輝若秋水陸<lb/>
可斷兕犀幽亦驚神鬼照物雙影寒中霄靈氣紫有時<lb/>
風雨至欲作龍蛇起海酒與陵肉寶燭延奇士歡飲取<lb/>
傳觀英圖各相視吐氣成虹蜺將平不平事大笑荆軻<lb/>
<pb n="KR4i0062_WYG_003-20a"/>
輩卒如兒女子<lb/>
遊子中夜心功名忽嗟暮黑貂空上書甘泉方獻賦白<lb/>
日驚壯齒青雲有英顧收采茍不時珊瑚亦生蠹<lb/>
　　花雨<lb/>
雨裏飛花片片紅雨微花亂轉冥濛川原何處連天草<lb/>
簾幕無人半日風寂寞劉楨新病後凄迷莊舄苦吟中<lb/>
可堪更是黄昏景燕冷鶯寒恨想同<lb/>
　　秋夜有懷寄副翰宋白舍人<lb/>
<pb n="KR4i0062_WYG_003-20b"/>
秋風蕭瑟北山椒頼有琴樽慰寂寥書幌靜憐斜月鑒<lb/>
窗燈寒帶落花挑乆辭知已來江國少寄音書過海潮<lb/>
因憶玉堂今夜直建章宫漏正迢迢<lb/>
　　題天竺寺<lb/>
三月楊花撲馬飛連鑣來款白雲扉湖邊鐘磬含清籟<lb/>
樹杪樓臺靄翠微野景留人狂欲住春光啼鳥勸思歸<lb/>
萋萋芳草重回首十里松門照落暉<hi>以上咸平集</hi>
　　王　旦<lb/>
<pb n="KR4i0062_WYG_003-21a"/>
　　　旦字子明大名莘人太平興國五年進士及第<lb/>
　　　累官右正言知制誥真宗朝兼工部尚書同中<lb/>
　　　書門下平章事遷右僕射昭文館大學士兼門<lb/>
　　　下侍郎加太尉兼侍中卒贈太師尚書令魏國<lb/>
　　　公諡文正有集<lb/>
　　禁林讌㑹之什<lb/>
喜綴真仙讌禁林玉堂新事好供吟天章刻石興風雅<lb/>
宸翰書牌耀古今勢逸奪迴龍鳳跡調髙流入管弦音<lb/>
<pb n="KR4i0062_WYG_003-21b"/>
光凝玉斝瓊漿潤冷布花甎藥樹陰地貴每朝金殿近<lb/>
景清如到玉壺深得陪嘉㑹榮觀大虔效賡歌樂聖心<lb/>
<hi>翰苑羣書</hi>
　　南恩州西樓<lb/>
江樓横玉虹西山羅畫屏荒城斗樣大此樓何崢嶸炎<lb/>
嶺狀隴蜀三州通蓬瀛人烟幾村落數㸃如晨星誰謂<lb/>
海一涯好山無數青<hi>錦繡萬花谷</hi>
　　李　沆<lb/>
<pb n="KR4i0062_WYG_003-22a"/>
　　　沆字太初肥鄉人太平興國五年進士真宗朝<lb/>
　　　歴參知政事加門下侍郎尚書右僕射卒諡文<lb/>
　　　靖<lb/>
　　伏覩禁林新成盛事輒思歌詠不避荒蕪上李學<lb/>
　　士<lb/>
禁庭多士列華簪嚴樂輝光冠古今御筆騰驤題玉署<lb/>
宸章照耀詠詞林虛堂挂後傳千載翠琰刋成直萬金<lb/>
振復文明知聖作尊崇儒術見天心增修一院烟霞麗<lb/>
<pb n="KR4i0062_WYG_003-22b"/>
曲宴羣英雨露深自我昌朝為盛事鼇山清峻重難尋<lb/>
<hi>翰苑羣書</hi>
　　蘇易簡<lb/>
　　　易簡字太簡梓州銅山人太平興國五年進士<lb/>
　　　累知制誥充翰林學士遷給事中參知政事出<lb/>
　　　知陳州卒贈禮部尚書有集<lb/>
　　　<hi>歴代吟譜蘇易簡舉進士不起草凡三題千餘言數刻而就太宗曰君臣千載遇對曰忠孝一</hi>
　　　<hi>生心晩年贈僧詩憮悴貳卿三十六與師氣味不爭多</hi>
<pb n="KR4i0062_WYG_003-23a"/>
　　贈翰林學士宋公<lb/>
天子昔取士先俾分媸妍濟濟俊兼秀師師麟與鸞小<lb/>
子最承知同輩尋改觀甲等叨薦名髙飛便凌烟遂使<lb/>
拜扆坐果得超神仙迄今纔七嵗相接乘華軒<lb/>
　　　<hi>蔡寛夫詩史蘇參政易簡取開封府解時宋尚書白為試官是嵗登第後十年白為翰林學士</hi>
　　　<hi>易簡亦繼召入贈白詩云云</hi>
　　題臨蘭亭序<lb/>
有若象夫子尚興闕里門虎賁狀蔡邕猶旁文舉樽昭<lb/>
<pb n="KR4i0062_WYG_003-23b"/>
陵自一閉真迹不復存予今獲此本亦可比璵璠<hi>周益公題</hi>
<hi>跋</hi>
　　禁林讌㑹之什<hi>時御書飛白玉堂之署四字頒賜翰苑</hi>
雨晴禁署絶纖塵讌㑹名賢四海聞供職盡居清顯地<lb/>
崇儒同感聖明君翩然飛白璇題字煥若丹青翠琰文<lb/>
梓澤笙歌誠外物蘭亭詩酒不同羣少年已作瀛洲老<lb/>
他日終棲太華雲莫怪坐閒全不飲心中和氣自醺醺<lb/>
<hi>翰苑羣書</hi>
<pb n="KR4i0062_WYG_003-24a"/>
　　樂　史<lb/>
　　　史字子正撫州宜黄人仕南唐祕書郎入宋太<lb/>
　　　平興國五年復登進士歴水部員外郎使兩浙<lb/>
　　　巡撫判西京留司御史臺卒有仙洞集<lb/>
　　鐘山寺<lb/>
千峯夾一徑一徑花枕泉聽泉復看花行到鐘山前古<lb/>
寺雲生屋髙僧月伴禪自慙留一宿匹馬又朝天<hi>撫州府志</hi>
　　向敏中<lb/>
<pb n="KR4i0062_WYG_003-24b"/>
　　　敏中字常之開封人太平興國五年進士累擢<lb/>
　　　右諫議大夫同知樞宻院事真宗朝進右僕射<lb/>
　　　兼門下侍郎又進左僕射昭文館大學士卒贈<lb/>
　　　太尉中書令諡文簡<lb/>
　　酬寇平仲<lb/>
九萬鵬霄振翼時與君同折月中枝細思淳化持衡者<lb/>
得到于今更有誰<lb/>
　　　<hi>合璧事類前集向文簡敏中寇忠愍準二相同以太平興國五年登第後文簡秉鈞忠愍以使</hi>
<pb n="KR4i0062_WYG_003-25a"/>
　　　<hi>相守長安作詩寄文簡有嵗寒唯有公兼我白首猶持將相權之句文簡酬之云云</hi>
　　桃花<lb/>
千朶穠芳倚樹斜一枝枝綴亂雲霞慿君莫厭臨風看<lb/>
占斷春光是此花<hi>全芳備祖</hi>
　　延安守嵗<lb/>
律管風生消暮景塞原烟靜絶妖氛坐移殘燭光陰變<lb/>
故舊年華一夜分<hi>詩林萬選</hi>
　　偶吟遣懷<lb/>
<pb n="KR4i0062_WYG_003-25b"/>
昔為宰輔居黄閤今作元戎控夏臺萬里蒼黔慙受賜<lb/>
一方清晏有何才紫宸杳杳彌年别紅斾翩翩映日開<lb/>
將相官榮如我少不須頻獻手中杯<hi>瀛奎律髓</hi>
　　峽山飛來寺<lb/>
峽山地勝安禪處萬仞危樓壓要津世上豈知名利事<lb/>
浪中空笑往來人倚門怪石狂遮面入座寒雲碎繞身<lb/>
日暮西風嬾回首滿林幽鳥語聲頻<hi>廣東通志</hi>
　　句<lb/>
<pb n="KR4i0062_WYG_003-26a"/>
四時常有烟棚合三月猶無菜甲生<hi>延州作志</hi>　<hi>嘉祐雜</hi>
　　宋　湜<lb/>
　　　湜字持正京兆長安人太平興國五年進士再<lb/>
　　　知制誥真宗朝拜中書舍人改給事中充樞宻<lb/>
　　　副使扈從北巡卒於澶州贈刑部尚書諡忠定<lb/>
　　　有集<lb/>
　　送陳堯叟赴廣西漕<lb/>
憐君將命拜新恩送别都門亦斷䰟雨歇桂林秋更暖<lb/>
<pb n="KR4i0062_WYG_003-26b"/>
瘴連梅嶺月多昏詔頒海徼征徭薄兵罷蠻州市井繁<lb/>
愧我不才居禁近前春灑掃待回轅<hi>桂林府志</hi>
　　戚　綸<lb/>
　　　綸字仲言應天楚邱人維弟太平興國八年進<lb/>
　　　士大中祥符初歴官樞宻直學士出知杭州天<lb/>
　　　禧中太常少卿分司南京卒有集<lb/>
　　送何水部䝉出牧袁州<lb/>
連翩作牧藹嘉聲重疊光華是此行畫隼前驅男子貴<lb/>
<pb n="KR4i0062_WYG_003-27a"/>
錦衣當晝故鄉榮虎溪駐目曾遊熟采石維舟舊吏迎<lb/>
<hi>公舊講學廬阜復經太平州舊治</hi>來暮謳謠應載路遲留桑梓肯忘情<lb/>
郡樓擁翠峯巒合井邑交光竹樹明醇酎豈知千日醉<lb/>
<hi>宜春舊多醇酎</hi>温泉常見四時清<hi>郡下温泉夏冷冬暖春飲之宜人郡得名焉</hi>下車<lb/>
不問山河改布政先期獄訟平何日紫宸偏顧矚聖君<lb/>
留意在編氓<hi>袁州府志</hi>
　　劉昌言<lb/>
　　　昌言字禹謨泉州南安人少工文詞節度陳洪<lb/>
<pb n="KR4i0062_WYG_003-27b"/>
　　　進辟功曹參軍偕洪進歸宋舉太平興國八年<lb/>
　　　進士官至同知樞宻院事工部侍郎卒贈工部<lb/>
　　　尚書<lb/>
　　上吕相公<hi>䝉正</hi>
重名清望徧華夷恐是神仙不可知一舉首登龍虎榜<lb/>
十年身到鳳凰池廟堂只是無言者門館常如未貴時<lb/>
除卻洛京居守外聖朝賢相復書誰<hi>瀛奎律髓</hi>
　　句<lb/>
<pb n="KR4i0062_WYG_003-28a"/>
惟有夜來蝴蜨夢翩翩飛入刺桐花<hi>下第</hi>　<hi>歴代吟譜</hi>
　　李　巽<lb/>
　　　巽字仲權邵武人太平興國八年進士仕至度<lb/>
　　　支郎中兩浙轉運使<lb/>
　　登第遺鄉人<lb/>
當年蹤跡困泥塵不意乘時亦化鱗為報鄉閭親戚道<lb/>
如今席帽已離身<lb/>
　　　<hi>青箱雜記巽累舉不第為鄉人所侮曰李秀才應舉空去空回知席帽甚時得離身至是乃遺</hi>
<pb n="KR4i0062_WYG_003-28b"/>
　　　<hi>鄉人云云蓋國初猶襲唐風士子皆曳袍重戴出則以席帽自隨</hi>
　　李建中<lb/>
　　　建中字得中京兆人太平興國八年進士累官<lb/>
　　　直集賢院掌西京留守司御史臺愛洛中風土<lb/>
　　　遂居之人謂之李西臺官至工部郎中判太府<lb/>
　　　寺卒有集<lb/>
　　　<hi>宣和書譜李西臺居洛中以林泉自娛善篆籀草隷八分于真行尤精當時士大夫得其筆跡</hi>
　　　<hi>莫不爭藏以為楷法</hi>
<pb n="KR4i0062_WYG_003-29a"/>
　　題洛陽華嚴院楊少師書壁後<lb/>
杉松倒澗雪霜乾屋壁麝煤風雨寒我亦平生有書癖<lb/>
一回入寺一回看<lb/>
　　　<hi>蔡寛夫詩史楊凝式仕後唐晉漢閒落魄不任檢束自號楊風子終能以智自完書法髙妙傑</hi>
　　　<hi>出五代可與顏栁並軌今洛中僧寺尚多有其遺跡題華嚴院詩云院似禪心靜花如覺性圓</hi>
　　　<hi>自然知了義爭肯學神仙用筆尤奔放奇逸李西臺建中平生師凝式書題詩于傍書亦自深</hi>
　　　<hi>穏老健前輩所貴重也</hi>
　　懷湘南舊游寄起居劉學士<lb/>
<pb n="KR4i0062_WYG_003-29b"/>
老情詩思闗何處渾是湘南水岸頭殘白晚雲歸嶽麓<lb/>
濃香秋菊滿汀洲靜尋緑徑煎茶寺徧上紅牆賣酒樓<lb/>
西洛分臺素拘檢繡衣不得等閒遊<lb/>
　　　<hi>曲洧舊聞真定康敦復嘗語予曰河東見所在酒壚皆飾以紅牆詢之父老云相沿襲如此不</hi>
　　　<hi>知其所始也後讀李留臺集有懷湘南舊游寄起居劉學士詩云云據此詩則湖南亦有之不</hi>
　　　<hi>獨河東也但留臺不著所出為可恨也</hi>
　　題菩提寺<lb/>
龍門雙闕湧雲烟雪未飛花雁下前徹底清流照車馬<lb/>
<pb n="KR4i0062_WYG_003-30a"/>
分臺御史過伊川<hi>能改齋漫録</hi>
　　澹山巖<hi>在零陵郡秦周貞實之舊居</hi>
常思羽衣人宅此巖崖旁虚室通大道靈闕掩中黄古<lb/>
朴宫殿深偃亞松桂香洞户漏夕月未罅生微陽疊齒<lb/>
上層巔露井連曲房斷壁横廣幕矗石排吟牀蟄痕燕<lb/>
穴空乳溜虯鱗張清泉弄春漲靈草經冬芳自笑老倒<lb/>
容誰與刀圭霜金版佩上籍玉音歌洞章珠幢夜森立<lb/>
絳節朝飛揚咫尺仙路髙喧囂世機忙浮埃走車馬奔<lb/>
<pb n="KR4i0062_WYG_003-30b"/>
迸多事場真地擁烟霞根本無為鄉不到乆歎息一來<lb/>
徒悲傷但聽鏗華鐘所得心耳涼<hi>苕溪漁隠叢話</hi>
　　直㝛<lb/>
春風夜急銅龍漏淡月半斜金井闌已覺亞枝花露重<lb/>
宿鶯猶睡怯餘寒<lb/>
　　早朝<lb/>
著衣香重海棠風人在瀛洲御苑東將對赤墀班未定<lb/>
井幹樓角日先紅<lb/>
<pb n="KR4i0062_WYG_003-31a"/>
　　　<hi>娛書堂詩話李西臺直㝛早朝二詩吕居仁跋云觀西臺詩想見國初太平氣象不逺餘風遺</hi>
　　　<hi>烈足以竦動後世眇想正觀初難與數子諧吾於諸公亦云</hi>
　　桐柏觀<lb/>
永懷閒訪道斗上上仙居瀑布磬聲外桂花林影疎山<lb/>
名孫綽賦觀額葛洪書已負秋來約誅茅興有餘<hi>赤城志</hi>
　　題仙都山<hi>時為兩浙轉運副使</hi>
巖巖仙都山肅肅黄帝宫巨石臨廣澤千仞凌髙穹肇<lb/>
當融結初全得造化功深可蟠厚壤峭疑接冥鴻雲斬<lb/>
<pb n="KR4i0062_WYG_003-31b"/>
去路存丹鼎遺跡空抽潤草心碧敷香蓮葉紅升龍扳<lb/>
矯矯飛鳳鳴噰噰而我集仙署嘗比瀛洲雄星移婺女<lb/>
閒鳳駕析木東到覺毛骨爽坐如羽翼沖萬事皆氛埃<lb/>
一氣歸鴻濛遐哉上聖道邈與元化同金簡奠至誠玉<lb/>
書銘代工功成解冠劒棲息期此中<hi>仙都山志</hi>
　　句<lb/>
山程授館聞鴻夜水國還家欲雪天<hi>送人談苑</hi>　<hi>楊文公</hi>漲<lb/>
烟春氣重貯月夜痕深<hi>西湖</hi>　<hi>歴代吟譜</hi>
<pb n="KR4i0062_WYG_003-32a"/>
　　趙昌言<lb/>
　　　昌言字仲謨汾州孝義人太平興國初進士累<lb/>
　　　官給事中參知政事真宗朝坐事奪官遷户部<lb/>
　　　侍郎卒<lb/>
　　喜英公大師相訪<lb/>
僧中何事最聞名筆札髙奇是夢英十八家書垂墨妙<lb/>
一千年聖遇文明未將六籍重刋石<hi>余惜國家未明師筆如唐朝刋六經</hi>
<hi>于石壁</hi>已駕三車到化城此日勞師相枉訪豁然襟抱慰<lb/>
<pb n="KR4i0062_WYG_003-32b"/>
平生<hi>夢英大師詩碑</hi>
　　臧　丙<lb/>
　　　丙字夢夀大名人太平興國初進士官右諫議<lb/>
　　　大夫知江陵府<lb/>
　　寄贈終南英公上人<lb/>
是箇人言好性靈鎬京碑記念千㕔五言出格為詩匠<lb/>
百盞長杯應酒星曾把篆求身上紫幾將金買面前青<lb/>
多聞國士相尋訪莫把松門晝夜扃<hi>夢英大師詩碑</hi>
<pb n="KR4i0062_WYG_003-33a"/>
　　鄭　起<lb/>
　　　起官左拾遺<lb/>
　　贈英公大師<lb/>
玉殿承恩四十年水雲心已悟南禪李斯篆字功何妙<lb/>
賈島詩章學太𤣥笻在幾嗟無虎鬬鉢腥長笑有龍眠<lb/>
聞今未老休慵墮剩把書蹤石上鐫<hi>夢英大師詩碑</hi>
　　馬去非<lb/>
　　　去非官侍御史知雜事<lb/>
<pb n="KR4i0062_WYG_003-33b"/>
　　寄懷英公大師清交<lb/>
雲隠秋鴻水隠魚相思難得惠休書遙聞養性棲蓮岳<lb/>
不肯攜笻入帝都金殿聖縁應未斷玉堂知己漸凋疎<lb/>
何人曾得陪髙論頭戴神羊馬大夫<hi>夢英大師詩碑</hi>
　　王承衎<lb/>
　　　承衎官尚食使昭州刺史知鳳翔府<lb/>
　　贈英公大師<lb/>
文章篆籀乆傳芳灰志禪門道愈光豐鎬有心營寶刹<lb/>
<pb n="KR4i0062_WYG_003-34a"/>
瀟湘無意臥雲房陶情早著詩千首混俗何妨酒百觴<lb/>
若許宗雷重結社願持香火學空王<hi>夢英大師詩碑</hi>
　　陳文顥<lb/>
　　　文顥官康州刺史知同州軍州事<lb/>
　　喜宣義大師英公相訪<lb/>
三事天衣兩字師長安風月更誰知閒騎劣馬尋碑去<lb/>
醉臥荒廬出寺遲辭贍不容誇犬子興闌兼許吐魚兒<lb/>
左馮假道來看我正值嚴冬大雪時<hi>夢英大師詩碑</hi>
<pb n="KR4i0062_WYG_003-34b"/>
　　穎　贄<lb/>
　　　贄官太子中允知洛陽縣事<lb/>
　　贈英公大師<lb/>
蠻牋象管少年時幾賦簾前祝夀詩三殿荷恩卿相看<lb/>
兩朝承寵帝王知尋窮太華髙低景念盡長安内外碑<lb/>
可惜篆文今絶筆李陽冰後只吾師<hi>夢英大師詩碑</hi>
　　宋温舒<lb/>
　　　温舒官左拾遺知耀州軍事<lb/>
<pb n="KR4i0062_WYG_003-35a"/>
　　贈英公上人<lb/>
粹鍾衡岳誕吾師十九彤廷賜紫衣青簡篆文窮妙絶<lb/>
碧雲詩句入𤣥微降龍鉢裏無塵染迴雁峯前有夢歸<lb/>
他日好同蓮社約逸眠禪坐兩忘機<hi>夢英大師詩碑</hi>
　　李　頌<lb/>
　　　頌官太常博士<lb/>
　　贈英公大師<lb/>
篆髙神品秀爽天骨敏構機先談深理窟濬極蒼源元<lb/>
<pb n="KR4i0062_WYG_003-35b"/>
臻籀闥玉無疵瑕車有輗軏達識圓明靈襟洞豁粹稟<lb/>
飛星胸挂流月大飲陶陶閒遊兀兀肎如常人名利乾<lb/>
沒<hi>英公十八體篆書碑</hi>
　　盧　岳<lb/>
　　　岳官太子中舍<lb/>
　　送英公大師歸終南<lb/>
擬息游方興蘿龕近翠微幾程勞夜夢一錫向秋歸月<lb/>
彩籠清磬嵐光潤紫衣重尋溪上路楓葉下巖扉<hi>英公十八</hi>
<pb n="KR4i0062_WYG_003-36a"/>
<hi>體篆書碑</hi>
　　許道寧<lb/>
　　　道寧官著作佐郎<lb/>
　　贈英公大師<lb/>
業就攜笻别五湖御簾香暖幾曾趨清搜象外吟情逸<lb/>
𤣥達禪中惠性殊江塢秋思霜橘美雲房髙寄海峯孤<lb/>
白蓮共結他年約還放疎慵入社無<hi>英公十八體篆書碑</hi>
　　陳省華<lb/>
<pb n="KR4i0062_WYG_003-36b"/>
　　　省華字善則閬中人官至左諫議大夫堯叟堯<lb/>
　　　佐堯咨其子也<lb/>
　　登慧聚寺上方<lb/>
四望平川獨一峯峯前瀟灑是蓮宫松聲竹韻千年冷<lb/>
水色山光萬古同客到每憐樓閣異僧言因得鬼神功<lb/>
縣民遙喜行春至鼓腹閒歌夕照中<hi>崑山雜詠</hi>
　　夏侯嘉正<lb/>
　　　嘉正字會之江陵人太平興國中進士擢右正<lb/>
<pb n="KR4i0062_WYG_003-37a"/>
　　　言直史館兼直祕閣<lb/>
　　句<lb/>
兩制誠堪羨青雲侍玉輿<lb/>
　　　<hi>宋史文苑傳太宗元夕御乾元門觀燈嘉正獻五言十韻詩末句云云上和賜有狹劣終雖舉</hi>
　　　<hi>通才列上台之句議者以為誡嘉正之好進也</hi>
　<lb/>
　<lb/>
　<lb/>
<pb n="KR4i0062_WYG_003-37b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋詩紀事巻三<lb/>
</p>
<p>
</p>
  </div>
<div>
                <head>宋詩紀事巻四</head>
    <p>
<pb n="KR4i0062_WYG_004-1a"/>
欽定四庫全書<lb/>
　宋詩紀事巻四　　　　　　　錢塘厲鶚撰<lb/>
　　姚　鉉<lb/>
　　　鉉字寶之廬州合肥人太平興國八年進士知<lb/>
　　　鄆州入為起居舎人累遷兩浙轉運使有文集<lb/>
　　賞花釣魚侍宴應制<lb/>
上苑煙花迥不同漢皇何必幸回中花枝冷濺昭陽雨<lb/>
釣線斜牽太液風綺萼惹衣朱檻近錦鱗隨手玉波空<lb/>
<pb n="KR4i0062_WYG_004-1b"/>
小臣侍宴驚凡目知是蓬萊第幾重<lb/>
　　　<hi>詩話總龜淳化中春日苑中賞花釣魚小宴宰相至三館預坐咸使賦詩上覽以第優劣時姚</hi>
　　　<hi>鉉賜白金百兩時輩榮之以比奪袍賜花等故事</hi>
　　松江<lb/>
句吳竒勝絶無儔更見松江八月秋震澤波光連别派<lb/>
洞庭山影落中流汀蘆擁雪藏漁市岸竹香風趁客舟<lb/>
清興不窮聊一望煙空雲霽倚層樓<hi>蘇州府志</hi>
　　句<lb/>
<pb n="KR4i0062_WYG_004-2a"/>
疎鐘天竺曉一雁海門秋<hi>錢塘郡</hi>　<hi>皇朝類苑</hi>
　　歐陽程<lb/>
　　　程營道人太平興國八年進士仕至屯田員外<lb/>
　　　郎<lb/>
　　詠池亭<lb/>
鑿開幽境泛流萍廻合波間小洞庭寒影倒吞凌漢樹<lb/>
冷光髙浴半天星魚翻錦鬛波紋皺鷺洗霜翎水氣腥<lb/>
昨夜蛟龍忽飛去滿軒風雨震雷霆<lb/>
<pb n="KR4i0062_WYG_004-2b"/>
　　　<hi>湖廣通志歐陽程初名和營道人少貧兄為郡吏依之傭書賦池亭詩太守大喜給俸金遣充</hi>
　　　<hi>學官弟子太平興國八年赴試路逢一青衣童子云以今科省榜走報各處城隍因問歐陽和</hi>
　　　<hi>中否曰但有歐陽程因改名程是年登第</hi>
　　王禹偁<lb/>
　　　禹偁字元之鉅野人九嵗能文太平興國八年<lb/>
　　　登進士歴右拾遺拜左司諫廬州妖尼道安誣<lb/>
　　　訟徐鉉禹偁請論道安罪貶商州團練副使累<lb/>
　　　遷翰林學士坐謗訕知滁州眞宗即位召知制<lb/>
<pb n="KR4i0062_WYG_004-3a"/>
　　　誥出知黃州卒有小畜集<lb/>
　　　<hi>晁以道與三泉李奉議書云本朝王元之之後晏公晏公之後歐陽公歐陽之後東坡皆號一</hi>
　　　<hi>代龍門其門下灑掃應對之士後為名公卿將相者不可勝數也</hi>
　　　<hi>西清詩話王元之父本磨家畢文簡士安為州從事元之代其父輸麫至公宇立庭下文簡方</hi>
　　　<hi>命諸子屬句云鸚鵡能言爭比鳯元之抗聲曰蜘蛛雖巧不如蠶文簡曰子精神滿腹將且名</hi>
　　　<hi>世後與公接武朝廷</hi>
　　松江<lb/>
三年為吏住江濵重到江頭照病身滿眼碧波輸野鳥<lb/>
<pb n="KR4i0062_WYG_004-3b"/>
一蓑疎雨屬漁人隨船曉月孤輪白入座晴山數㸃春<lb/>
張翰精靈應笑我綠袍依舊惹埃塵<lb/>
　　汎吳松江<lb/>
帶篷疎薄漏斜陽半日孤吟未過江惟有鷺鷥知我意<lb/>
時時翹足對船窗<lb/>
　　移任長洲<lb/>
移任長洲縣舟中興有餘篷高猶見月棹隱不妨書雨<lb/>
碧蘆枝亞霜紅蓼穗疎此行紆墨綬不是為鱸魚<lb/>
<pb n="KR4i0062_WYG_004-4a"/>
移任長洲縣窮秋入水鄉江涵千頃月船載一篷霜竹<lb/>
密藏魚躍雲疎漏雁行故園漸迢遞烟浪自茫茫<lb/>
　　虎丘<lb/>
蘚牆圍著碧孱顔曾是當年海涌山盡把好峯藏寺裏<lb/>
不教幽境落人間劒池草色經冬在石座苔花自古斑<lb/>
珍重晉朝吾祖宅一回來此便忘還<lb/>
　　絶句<lb/>
謫官無俸突無煙唯擁琴書盡日眠還有一般勝趙壹<lb/>
<pb n="KR4i0062_WYG_004-4b"/>
囊中猶貯御書錢<lb/>
　　　<hi>侯鯖錄前世錢未有草書者淳化中太宗始以宸翰為之即成以賜近臣崇寧大觀中御書錢</hi>
　　　<hi>蓋襲故事也王元之謫商於有詩云云</hi>
　　春日雜興<lb/>
兩株桃杏暎籬斜妝㸃商州副使家何事春風容不得<lb/>
和鶯吹折數枝花<lb/>
　　　<hi>蔡寛夫詩話元之嘗學白樂天詩在商州賦春日雜興云云其子嘉祐謂老杜嘗有恰似春風</hi>
　　　<hi>相欺得夜來吹折數枝花之句語頗相近請易之元之欣然曰吾詩精詣遂能暗合子美耶更</hi>
<pb n="KR4i0062_WYG_004-5a"/>
　　　<hi>為詩曰本擬樂天為後進敢期杜甫是前身卒不復易</hi>
　　齊安郡作<lb/>
憶昔西都看牡丹稍無顔色便心闌而今寂寞山城裏<lb/>
鼓子花開亦喜歡<lb/>
　　　<hi>能改齋漫録王元之謫齊安郡民物荒涼殊無佳况營妓有不佳者公詩云云然唐抒情集記朝</hi>
　　　<hi>士在外地覩野花追思京師舊遊詩云曾過街西看牡丹牡丹未謝郎心闌如今變作村田眼</hi>
　　　<hi>鼓子花開亦喜歡蓋王刋定此詩耳</hi>
　　題錢塘縣羅隱手植海棠<lb/>
<pb n="KR4i0062_WYG_004-5b"/>
江東遺蹟在錢塘手植庭花滿縣香若使當時居顯位<lb/>
海棠今日是甘棠<hi>以上小畜集</hi>
　　别諸生<lb/>
綴行相送我何榮老鶴乘軒媿谷鶯三入承明不知舉<lb/>
看人門下放門生<lb/>
　　　<hi>澠水燕談王元之初知制誥上疏雪徐鉉貶商州召入為學士坐辨孝章皇后不實謫滁州復</hi>
　　　<hi>召知制誥撰太祖尊號册坐輕誣謫黃州作三黜賦以自述時蘇易簡適放㮄奏曰禹偁翰林</hi>
　　　<hi>名儒今將全㮄諸生送於郊上可其奏諸生别元之占一絶付狀元孫何曰為我多謝蘇易簡</hi>
<pb n="KR4i0062_WYG_004-6a"/>
　　　<hi>云</hi>
　　投時相<lb/>
早有虛名達九重宦途流落漸龍鍾散為郎吏同元稹<lb/>
羞見都人看李邕舊日謬吟紅藥樹新朝曾獻皁囊封<lb/>
猶祈少報君恩了歸卧山林作老農<lb/>
　　　<hi>石林燕語王元之初自掖垣謫商州團練副使至道中復自學士謫滁州眞宗即位以刑部郎</hi>
　　　<hi>召知制誥凡再貶還朝不無怏怏時張丞相齊賢李文定沆當國以詩投之齊賢不悦繼有黃</hi>
　　　<hi>州之遷</hi>
<pb n="KR4i0062_WYG_004-6b"/>
　　句<lb/>
元象中台拆皇家上相薨大功銘玉鉉密事在金縢<hi>趙普</hi>
<hi>挽詞</hi>
先帝升遐日詞臣寓直時柩前言顧命筆下定鴻詞<hi>宋湜</hi>
<hi>挽詞</hi>　<hi>以上青箱雜記</hi>
身後聲名文集草眼前衣食簿書堆　澤畔騷人正憔<lb/>
悴道旁山鬼莫揶揄<lb/>
　　　<hi>許彥周詩話元之詩可重大抵語廹切而意雍容有句云云類樂天也</hi>
<pb n="KR4i0062_WYG_004-7a"/>
　　羅處約<lb/>
　　　處約字思純益州華陽人太平興國八年進士<lb/>
　　　知吳縣太宗召試擢著作郎直史館詔授荆湖<lb/>
　　　路廵撫卒蘇易簡王禹偁集其文為東觀集<lb/>
　　泛太湖<lb/>
三萬六千頃湖侵海内田逢山方得地見月始知天南<lb/>
國吞將盡東溟勢欲連何當灑為雨無處不豐年<hi>宋文</hi>
<hi>鑑</hi>
<pb n="KR4i0062_WYG_004-7b"/>
　　鄭文寶<lb/>
　　　文寶字仲賢寧化人仕南唐校書郎宋太平興<lb/>
　　　國八年舉進士歷官陜西轉運使兵部員外郎<lb/>
　　　<hi>東都事畧文寶以詩名家多警句善篆工琴</hi>
　　題王子晉祠<lb/>
秋陰漠漠秋雲輕緱氏山頭月正明帝子西飛仙馭逺<lb/>
不知何處夜吹笙<lb/>
　　　<hi>西清詩話緱氏王子晉昇仙之地有祠在焉鄭工部文寶題一絶云云後晏元獻守洛過見之</hi>
<pb n="KR4i0062_WYG_004-8a"/>
　　　<hi>取白樂天語書其後云此詩在處有神物䕶持</hi>
　　寒食訪僧<lb/>
客舎愁經百五春雨餘溪寺綠無塵金花開處鞦韆鼔<lb/>
粉頰誰家鬬草人水上碧桃流片段梁閒新燕語逡廵<lb/>
高僧不飲客攜酒來勸先朝放逐臣<lb/>
　　郢城新亭<lb/>
每到新亭即厭歸野香經雨長松圍四簷山色消繁暑<lb/>
一局棊聲下翠微冰片角巾簪澗月錦文巻石砌苔磯<lb/>
<pb n="KR4i0062_WYG_004-8b"/>
近來學得籠中鶴廻避流鶯笑不飛<hi>以上玉壺野史</hi>
　　闕題<lb/>
亭亭畫舸繫寒潭直到行人酒半酣不管烟波與風雨<lb/>
載將離恨過江南<lb/>
一夜西風旅雁秋背身調鏃索征裘闗山落盡黄榆葉<lb/>
駐馬誰家唱石州<lb/>
江雲薄薄日斜暉江館蕭條獨掩扉梁燕不知人事改<lb/>
雨中猶作一雙飛<hi>蔡寛夫詩話</hi>
<pb n="KR4i0062_WYG_004-9a"/>
　　送曹緯劉鼎二秀才<lb/>
旦夕春風老離心共黯然小舟聞笛夜微雨養花天手<lb/>
筆人皆有曹劉世所賢郴侯重才子從此看鶯遷<hi>宋文鑑</hi>
　　句<lb/>
百草千花路輕風細雨天　過關已躍樗蒱馬誤喘猶<lb/>
驚顧兔屏<hi>重經貶所</hi>杜曲花光濃似酒灞陵春色老于人<lb/>
<hi>長安送别詩</hi>滿帆西日催行客一夜東風落楚梅<hi>送人歸湖中</hi>失<lb/>
意此中遷客酒多年不見侍臣花<hi>以上皇朝類苑</hi>
<pb n="KR4i0062_WYG_004-9b"/>
沙暖鳧鷖行哺子蹊深桃李卧開花<lb/>
　　　<hi>蔡寛夫詩話歐陽文忠公稱仲賢張僕射園中一聯以為集中少比其詩云云</hi>
　　曽致堯<lb/>
　　　致堯字正臣撫州南豐人太平興國八年進士<lb/>
　　　真宗朝以户部郎知泰泉等州有山亭六詠集<lb/>
　　崇覺寺<lb/>
水深花影地莓苔春色烘人若不開走報鴒原無别事<lb/>
逺將歌管酒壺來<hi>西江詩話</hi>
<pb n="KR4i0062_WYG_004-10a"/>
　　句<lb/>
沙鷺窺吟榻風蟬入座隅<hi>六詠芙蓉閣</hi>雲昏迷候館樹缺辨<lb/>
江湖<hi>六詠望江樓</hi>　<hi>以上輿地紀勝</hi>
　　寇　準<lb/>
　　　準字平仲華州下邽人太平興國中進士淳化<lb/>
　　　五年參知政事眞宗朝累官尚書右僕射集賢<lb/>
　　　殿大學士同中書門下平章事封萊國公乾興<lb/>
　　　初貶雷州司户徙衡州司馬卒仁宗時贈中書<lb/>
<pb n="KR4i0062_WYG_004-10b"/>
　　　令諡忠愍有巴東集<lb/>
　　　<hi>湘山野錄萊公有野水無人渡孤舟盡日横之句深入唐人風格送人使嶺南句云到海只十</hi>
　　　<hi>里過山應萬重人以為警絶晚竄海康至境首問雷吏去海逺近曰只可十里憔悴奔竄已兆</hi>
　　　<hi>于此雜記魏仲先贈萊公詩曰有官居鼎鼐無青箱</hi>
　　　<hi>地起樓臺播傳漠北章聖朝北使至問那箇是無地起樓臺相公時方居散地因召還授北門</hi>
　　　<hi>宫鑰苕溪漁隱叢話忠愍公詩含思悽惋葢富於情者也</hi>
　　江南春<lb/>
波淼淼柳依依孤村芳草逺斜日杏花飛江南春盡離<lb/>
<pb n="KR4i0062_WYG_004-11a"/>
腸斷蘋滿汀洲人未歸<lb/>
杳杳煙波隔千里白蘋香散東風起日落汀洲一望時<lb/>
柔情不斷如春水<lb/>
　　　<hi>湘山野錄萊公富貴之時所作詩皆悽楚愁怨嘗為江南春云云</hi>
　　春日登樓懷歸<lb/>
髙樓聊引望杳杳一川平野水無人渡孤舟盡日橫荒<lb/>
村生斷靄古寺語流鶯舊業遙清渭沈思忽自驚<lb/>
　　水村即事<lb/>
<pb n="KR4i0062_WYG_004-11b"/>
虚齋臨逺水吟釣度朝晡葦岸秋聲合莎庭鶴影孤片<lb/>
雲藏疊巘野燒起寒蕪獨歩時凝望離人隔五湖<lb/>
　　題巴東寺<lb/>
寺在猿啼外門開古澗涯山深微有徑樹老半無枝望<lb/>
逺雲長暝談空日易移恐朝金馬去還失白蓮期<lb/>
　　書河上亭壁<lb/>
暮天寥落凍雲垂一望危亭欲下遲臨水數村誰畫得<lb/>
淺山寒雪未消時<lb/>
<pb n="KR4i0062_WYG_004-12a"/>
　　海康西館有懷<lb/>
風露凄凉西館静悄然懷舊一長歎海雲銷盡金波冷<lb/>
半夜無人獨凭闌<hi>以上寇萊公集</hi>
　　過襄州留題驛亭<lb/>
沙堤築處迎丞相驛吏催時送逐臣到了輸他林下客<lb/>
無榮無辱自由身<hi>石林詩話</hi>
　　和蒨桃<lb/>
將相功名終若何不堪急景似奔梭人間萬事何須問<lb/>
<pb n="KR4i0062_WYG_004-12b"/>
且向樽前聽豔歌<hi>侍兒小名錄拾遺</hi>
　　春晝<lb/>
白晝綠成芳草夢起來幽興有新詩風簾不動黃鸝語<lb/>
坐見庭花日影移<lb/>
　　春恨<lb/>
侵堦草色連朝雨滿地梨花昨夜風蜀魄不來春寂寞<lb/>
楚魂吟夜月朦朧<hi>以上合璧事類前集</hi>
　　李含章<lb/>
<pb n="KR4i0062_WYG_004-13a"/>
　　　含章字時用宣城人太平興國中進士官屯田<lb/>
　　　都官員外郎充三司度支判官出知本郡罷<lb/>
　　遊桃源觀<lb/>
碧草芊綿十洞春青蒼寒疊五溪雲山縈乳竇層層秀<lb/>
路隔桃花處處分苔徑竹深迷鶴跡石壇松古漏星文<lb/>
通宵回想塵寰事好結茅茨向水濵<hi>宛雅</hi>
　　何承矩<lb/>
　　　承矩字正則河南人贈侍中繼筠子㓜為棣州<lb/>
<pb n="KR4i0062_WYG_004-13b"/>
　　　衙内指揮使太平興國中知潭州至齊州團練<lb/>
　　　使<lb/>
　　　<hi>夢溪筆談瓦橋關北與遼為鄰素無闗河為阻六宅使何承矩守關始議瀦水為塞恐謀泄日</hi>
　　　<hi>㑹僚佐汎船置酒賞蓼花作蓼花游數十篇</hi>
　　文昭園聞提壺有感<lb/>
馬家公子好樓臺鑿破青山碧沼開啼鳥不知人事變<lb/>
數聲猶傍水邊來<lb/>
　　　<hi>方輿勝覽文昭園在潭州興國閒何承矩為守園吏云昔屬馬家今歸趙氏因聞提壺有感作</hi>
<pb n="KR4i0062_WYG_004-14a"/>
　　　<hi>詩云云</hi>
　　王　操<lb/>
　　　操字正美江南處士太平興國時上南郊頌授<lb/>
　　　太子洗馬仕至殿中丞<lb/>
　　黃葵<hi>奉使隴右至石濠驛作</hi>
昔年南國看黃葵雲鬢金釵向後垂今日衰容籬落下<lb/>
秋風寂寞兩三枝<hi>雅言系述</hi>
　　題水心寺壁<lb/>
<pb n="KR4i0062_WYG_004-14b"/>
分飛南渡春風晚卻返家林舊業空無限離情似楊柳<lb/>
萬條垂向楚江東<lb/>
　　　<hi>歴代吟譜王操謁宋國老獻詩送數百縑于鍾陵飲酒數日而盡醉中挂帆數百里至落星灣</hi>
　　　<hi>半醉醒煙雨中登水心寺題詩於壁</hi>
　　送人南歸<lb/>
相送當揺落孤舟泛𣺌瀰去帆看已逺臨水立多時别<lb/>
浦寒鴻下空山夜鶴移他年重㑹靣吟鬢共成絲<lb/>
　　喜故人至<lb/>
<pb n="KR4i0062_WYG_004-15a"/>
地僻無賔侣柴門晝始開谿山寒葉落江國故人來話<lb/>
舊驚霜鬢論詩滯酒杯相留喜同宿不寐曙光回<lb/>
　　上李相公<lb/>
弱冠登龍入粉闈少年清貴古來稀袖中詔草朝天去<lb/>
頭上宫花侍燕歸卓筆玉堂寒漏迥巻簾池館水禽飛<lb/>
三台位近猶多遜閒聽秋霖憶翠微<hi>以上宋文鑑</hi>
　　塞上<lb/>
無定河邊路風髙雪灑春沙平寛似海鵰逺立如人絶<lb/>
<pb n="KR4i0062_WYG_004-15b"/>
域居中土多年息虜塵邊城吹暮角久客自悲辛<lb/>
　　村家<lb/>
野景村家好柴籬夾樹身牧童眠向日山犬吠隨人地<lb/>
僻鄉音别年豐酒味醇風光吟有興桑麥暖逢春<hi>以上瀛奎</hi>
<hi>律髓</hi>
　　潘若沖<lb/>
　　　若沖太平興國中官桂林守<lb/>
　　寄南嶽廖融<lb/>
<pb n="KR4i0062_WYG_004-16a"/>
曾經别墅住行蹤春浪和烟撼釣筒共歩幽亭連石蘚<lb/>
寄眠静榻帶松風秋來頻夢岳雲白别後應添鶴頂紅<lb/>
又泛扁舟隨汴水不堪南望思忡忡<hi>雅言雜載</hi>
　　王　周<lb/>
　　　周登進士第曾官巴蜀詩一巻<lb/>
　　　<hi>胡震亨云唐宋藝文志並無其人惟文獻通考載入唐人集目中今考峽船詩序引陸魯望茶</hi>
　　　<hi>具詩其人蓋在魯望之後而詩題紀年有戊寅已卯兩嵗近則梁之貞明逺則宋之太平興國</hi>
　　　<hi>也自註地名又有漢陽軍興國軍為宋郡號殆五代人而入宋者</hi>
<pb n="KR4i0062_WYG_004-16b"/>
　　湖口縣<lb/>
柴桑分邑載圖經屈曲山光展畫屏最是蘆洲東北望<lb/>
人家殘照隔烟汀<lb/>
　　金口歩<hi>在江北漢陽軍下必鐵也</hi>
兩山鬬咽喉羣石矗牙齒行客無限愁橫吞一江水<lb/>
　　宿疎陂驛<lb/>
秋染棠梨葉半紅荆州東望草平空誰知孤宦天涯意<lb/>
微雨蕭蕭古驛中<hi>以上全唐詩</hi>
<pb n="KR4i0062_WYG_004-17a"/>
　　錢　熙<lb/>
　　　熙字大雅泉州南安人善屬文陳洪進愛其才<lb/>
　　　以弟之子妻之將署府職辭不就中雍熙二年<lb/>
　　　進士仕殿中丞直史館坐累出判朗州至道閒<lb/>
　　　加右司諫卒有集<lb/>
　　　<hi>娛書堂詩話錢熙泉南才士曾作四夷來王賦獻太宗愛其才又嘗撰三酌酸文世稱精絕後</hi>
　　　<hi>亦不達而故鄉人李慶孫以詩弔之曰四夷妙賦無人繼三酌酸文舉世傳</hi>
　　雞冠花<lb/>
<pb n="KR4i0062_WYG_004-17b"/>
亭亭高出竹籬閒露滴風吹血未乾學得京城梳洗様<lb/>
舊羅包卻綠雲鬟<hi>全芳備祖</hi>
　　九日溪偶成<lb/>
漁家深處住鷗鷺泊柴扉雨過莎迷徑潮來風滿衣岸<lb/>
幽分遠景波冷漾晴暉卻憶曾遊賞嚴陵有舊磯<hi>清源文獻</hi>
　　句<lb/>
鶴歸已改新城郭牛卧重尋舊墓田<hi>送人金陵拜掃皇朝類苑</hi>
　　陳彭年<lb/>
<pb n="KR4i0062_WYG_004-18a"/>
　　　彭年字永年撫州南城人雍熙二年進士眞宗<lb/>
　　　朝召試為祕書丞直史館翰林學士拜參知政<lb/>
　　　事進兵部侍郎卒贈右僕射諡文僖有集<lb/>
　　　<hi>國老談苑陳彭年在翰林所兼十餘職皆文翰清祕之目時人謂其署銜為一條冰</hi>
　　送申國長公主為尼<hi>曰琯按唐詩紀事作楊邭伯送妓人入道詩字句小異</hi>
盡出花鈿散寶津雲鬟初翦向殘春因驚風燭難留世<lb/>
遂作池蓮不染身貝葉乍翻疑軸錦梵聲纔學誤梁塵<lb/>
從兹豔質歸空後湘浦應無解佩人<lb/>
<pb n="KR4i0062_WYG_004-18b"/>
　　　<hi>湘山野錄章聖朝申國長公主為尼詔兩禁送於寺各賦詩彭年詩云云都下好事者以鷓鴣</hi>
　　　<hi>天曲聲歌之</hi>
　　劉師道<lb/>
　　　師道字損之開封人雍熙二年進士咸平初知<lb/>
　　　潤州累官三司度支副使樞密直學士<lb/>
　　句<lb/>
南浦未傷春草碧北山猶媿曉猿驚<hi>寄别</hi>野馬飛窗日<lb/>
醯雞舞甕天<hi>以上皇朝類苑</hi>
<pb n="KR4i0062_WYG_004-19a"/>
　　陳世卿<lb/>
　　　世卿字光逺南劒州沙縣人雍熙二年進士眞<lb/>
　　　宗朝歴官度支員外郎荆湖北路轉運使以祕<lb/>
　　　書少監知廣州<lb/>
　　思古堂<lb/>
思古堂前酒一尊共談時事出孤村臨期上馬無他囑<lb/>
多買詩書教子孫<hi>延平府志</hi>
　　錢若水<lb/>
<pb n="KR4i0062_WYG_004-19b"/>
　　　若水字澹成一字長卿河南新安人雍熙中舉<lb/>
　　　進士累知制誥歷集賢學士鄧州觀察并代經<lb/>
　　　畧使卒贈户部尚書有集<lb/>
　　禁林讌㑹之什<lb/>
一夜春風滿帝都禁林清曉宴簪裾玉堂乍到驚凡目<lb/>
金鎖徐開見御書<hi>承㫖學士嚴以扃鐍鎖御書于玉堂之上</hi>四字驪龍爭<lb/>
夭矯兩篇瓊樹鬭扶疎詞臣此㑹人應羡聖主多才古<lb/>
不如日上花甎簾捲後柳遮鈴索雨晴初閣前吟罷先<lb/>
<pb n="KR4i0062_WYG_004-20a"/>
沈醉忘卻西垣有直廬<hi>翰苑羣書</hi>
　　送楊大年知處州二首<lb/>
夫子厭承明還求領郡行兩章干負扆數刻對延英豈<lb/>
獨綵衣樂兼為晝錦榮聖朝循吏傳首得見君名<lb/>
汗簡成惇史分符别近班仍聞括蒼郡酷似武夷山捲<lb/>
箔煙霞麗登樓水石閒二年棄官去惟我獨何顔<hi>括蒼彚紀</hi>
　　濟源縣裴公亭<lb/>
裴相亭成未退身空煩舞袖與歌塵至今亭下蕭蕭竹<lb/>
<pb n="KR4i0062_WYG_004-20b"/>
似對秋風怨主人<hi>御選四朝詩</hi>
　　句<lb/>
日上花梢簾捲後柳遮鈴索雨晴初<hi>耆舊續聞</hi>
　　孫　冕<lb/>
　　　冕字伯純新淦人雍熙進士天禧中尚書禮部<lb/>
　　　郎中直史館出守蘇州<lb/>
　　書蘇州㕔壁<lb/>
人生七十鬼為鄰已覺風光屬别人莫待朝廷差致仕<lb/>
<pb n="KR4i0062_WYG_004-21a"/>
早謀泉石養閒身去年河北曽逢李今日淮西又見陳<lb/>
寄語姑蘇孫太守也須抖擻舊精神<lb/>
　　　<hi>湘山野錄孫集賢冕天禧中直史館晚守蘇已及引年大書詩于㕔拂衣而往詔下公已歸矣</hi>
　　焦宗古<lb/>
　　句<lb/>
芳樹高低啼蜀魄朝雲濃淡極巴天<hi>送人遊蜀文皇朝類菀雍熙以來  士句</hi>
　　朱　嚴<lb/>
　　　嚴工篆隸見王元之小畜集<lb/>
<pb n="KR4i0062_WYG_004-21b"/>
　　句<lb/>
寓直有誰同騎省立班獨自戴貂冠<hi>贈徐常侍文皇朝類苑雍熙以來  士句</hi>
　　李　拱<lb/>
　　　拱雍熙閒人<lb/>
　　句<lb/>
犬眠花影地牛牧雨聲坡<hi>題村舎</hi>　<hi>楊文公談苑</hi>
　　趙　復<lb/>
　　　復雍熙閒人<lb/>
<pb n="KR4i0062_WYG_004-22a"/>
　　句<lb/>
船官風破浪關吏鼓侵晨<hi>送晏集賢南歸苑</hi>　<hi>楊文公談</hi>
　　陳　詁<lb/>
　　句<lb/>
籠雞對窗語鬬雀繞門飛<hi>閒居句皇朝類苑雍熙以來文士</hi>
　　胡　則<lb/>
　　　則字子正婺州永康人端拱已丑進士歴太常<lb/>
　　　博士提舉兩浙𣙜茶事兼知睦州又為江淮制<lb/>
<pb n="KR4i0062_WYG_004-22b"/>
　　　置發運使以右諫議大夫知杭州官至兵部侍<lb/>
　　　郎致仕<lb/>
　　别方巖<hi>并序</hi>
　端拱元年春僕與湖湘陳生束書居方巖僧舎暨命<lb/>
　駕求岳牧薦應天子舉將與僧别率為五言十二韻<lb/>
　書於屋壁下卜商曰動天地感鬼神莫近於詩僕罔<lb/>
　敢知而復為或言之者無罪庶幾懐矣知我無所隱<lb/>
　焉仲秋月朔胡則書<lb/>
<pb n="KR4i0062_WYG_004-23a"/>
寓居峯頂寺不覺度炎天山叟頗為約林僧每出禪虚<lb/>
懷思往事宴坐息諸緣照像龕燈暗通宵磬韻傳冥心<lb/>
資寂寞琢句極幽𤣥拾菌寒雲下烹茶翠竹前逺陰臨<lb/>
岳樹清響荅巖泉僻徑無來客新秋足亂蟬松風生井<lb/>
浪溪雨長苔錢自省隨浮世終難駐永年徧遊曾宛轉<lb/>
欲去更留連明日東西路依依獨黯然<hi>永康縣志</hi>
　　陳堯叟<lb/>
　　　堯叟字唐夫閬中人省華子端拱二年進士第<lb/>
<pb n="KR4i0062_WYG_004-23b"/>
　　　一解褐光祿寺丞累遷樞密直學士加三班兼<lb/>
　　　銀臺通進封駮司制置羣牧使大中祥符中與<lb/>
　　　王欽若以本官檢校太尉同平章事尋拜右僕<lb/>
　　　射知河陽卒贈侍中諡文忠<lb/>
　　洞霄宫<lb/>
迥合烟光疊翠屏東南山水此為靈鶯花春壓蓬萊境<lb/>
樓閣夜干牛斗星古檜森羅燒藥竈彩雲飄灑聚仙亭<lb/>
遼天俯近期歸鶴澥谷㫄通駭巨溟紫陌紅塵無一點<lb/>
<pb n="KR4i0062_WYG_004-24a"/>
綠毛仙骨有千齡當時聽法談𤣥者環佩鏘鏘拱上清<lb/>
<hi>杭州府志</hi>
　　披雲亭<lb/>
秦人百二山河固陜服城闉控此中别構棟梁成爽塏<lb/>
俯觀竹樹立青蔥虚簷碩敞迎朝日曲檻縈廻帶晚風<lb/>
登眺自欣襟帶地萬方轍迹坦然同<hi>河南府志</hi>
　　曾　㑹<lb/>
　　　㑹字宗元泉州晉江人端拱二年進士第二由<lb/>
<pb n="KR4i0062_WYG_004-24b"/>
　　　光禄寺丞知宣州祥符末由三司判官出為兩<lb/>
　　　浙轉運使仁宗朝以刑部郎中集賢殿修撰知<lb/>
　　　明州<lb/>
　　重登蕭相樓<lb/>
不見當年李翰林江天為我結層陰九華門外柳三尺<lb/>
蕭相樓前松十尋物在人亡空有涙時殊事變獨傷心<lb/>
隻雞斗酒江干市白首風前些楚吟<hi>池州府志</hi>
　　擣砧詞<hi>曰琯按此詩中吳紀聞作龔宗元</hi>
<pb n="KR4i0062_WYG_004-25a"/>
星斿耿耿寒煙浮白龍衘月臨霜樓誰家砧弄細腰杵<lb/>
一聲擣破江城秋雙桐老翠墮金井髙低冷逐西風緊<lb/>
静如秋籟暗穿雲天半驚鴻斷斜影哀音散落愁人耳<lb/>
何處離情先喚起長信宫中葉滿堦洞庭湖上波平水<lb/>
萬里征夫眠未成搖風擣月何丁丁楚闗秦嶺有歸客<lb/>
一枕夜長無限情<hi>吳氏詩永</hi>
　　盛　度<lb/>
　　　度字公量餘杭人端拱二年進士眞宗朝累官<lb/>
<pb n="KR4i0062_WYG_004-25b"/>
　　　翰林學士仁宗景祐初拜參知政事遷知樞密<lb/>
　　　院事出知應天府以太子少傅致仕卒贈太子<lb/>
　　　太保諡文肅嘗被命與李宗諤楊億王曾李維<lb/>
　　　舒雅任隨石中立同編文苑英華有愚谷銀臺<lb/>
　　　中書中樞四集<lb/>
　　庶子泉<hi>在瑯琊山實應寺唐李幼卿守滁州始有此泉歐陽永叔云庶子泉銘李陽冰撰并</hi>
　　　　　<hi>書</hi>
深藏西竹寺寒擁北譙城石字贊皇古泉銘庶子清<hi>方輿勝覽</hi>
<pb n="KR4i0062_WYG_004-26a"/>
　　陳堯佐<lb/>
　　　堯佐字希元閬中人端拱二年進士歴官同中<lb/>
　　　書門下平章事卒贈司徒兼侍中諡文惠有愚<lb/>
　　　丘集遣興集<lb/>
　　　<hi>澠水燕談陳文惠公堯佐端拱元年程宿下及第同年二十八人時公兄弟俱未仕父省華為</hi>
　　　<hi>小官家極貧魏野以詩賀曰放人少處先登第舉族貧時己授官</hi>
　　　<hi>中山詩話陳文惠以使相致仕年八十有詩云青雲岐路遊將徧白髮光陰得最多構亭號佚</hi>
　　　<hi>老歸政者多效之喜堆墨書深自矜負善為四句詩遊長安佛寺題名從者誤側硯汙鞵公性</hi>
<pb n="KR4i0062_WYG_004-26b"/>
　　　<hi>急遂窒筆于其鼻客笑失聲書㸃畫肥重世謂皇宋書錄陳文惠公善八分</hi>
　　　<hi>之堆墨書領鄭州日伶人戲以一大紙濃墨塗之中以粉筆細書四㸃問曰此何字也曰堆墨</hi>
　　　<hi>書田字也公大笑</hi>
　　湖州碧瀾堂<lb/>
苕溪清淺霅溪斜碧玉光寒照萬家誰向月明中夜聽<lb/>
洞庭漁笛隔蘆花<hi>湘山野錄</hi>
　　吳江<lb/>
平波𣺌𣺌烟蒼蒼菰蒲纔熟楊柳黃扁舟繫岸不忍去<lb/>
<pb n="KR4i0062_WYG_004-27a"/>
秋風斜日鱸魚鄉<hi>歴代吟譜</hi>
　　答張順之<lb/>
有花無酒頭慵舉有酒無花眼倦開正向西園念蕭索<lb/>
洛陽花酒一時來<lb/>
　　　<hi>雲齋廣錄陳文惠退居鄭下張退傅知西京以姚黃魏紫及酒寄之文惠有詩</hi>
　　虎丘<lb/>
雲際樓臺樹杪烟孤松千尺聳平田危闌逸思微吟好<lb/>
隱隱秋帆半入天<lb/>
<pb n="KR4i0062_WYG_004-27b"/>
人間靈蹟徧曾遊秪欠吳門訪虎丘今日偶來無限感<lb/>
闔閭墳左劒池頭<hi>吳郡志</hi>
　　題漳浦縣壁<lb/>
蠻烟漁火接鯨波樹樹花枝處處歌況是天涯好行樂<lb/>
莫教憔悴鬢絲多<hi>方輿勝覽</hi>
　　林處士水亭<lb/>
城外逋翁宅開亭野水寒冷光浮荇葉静影浸魚竿吠<lb/>
犬時迎客饑禽忽上闌疎籬僧舎近嘉樹鶴庭寛拂砌<lb/>
<pb n="KR4i0062_WYG_004-28a"/>
烟絲裊侵窗筍㦸攢小橋橫落日幽境轉層巒好景吟<lb/>
何極清歡盡亦難憐君留我意重疊取琴彈<lb/>
　　遊湖上昭慶寺<lb/>
湖邊山影裏静景與僧分一榻坐臨水片心閒對雲樹<lb/>
寒時落葉鷗散忽成羣莫問紅塵事林閒肻暫聞<hi>以上瀛奎</hi>
<hi>律髓</hi>
　　洞霄宫<lb/>
一帆髙挂出紅塵萬仞長歌入紫雲莫道遊仙别無侣<lb/>
<pb n="KR4i0062_WYG_004-28b"/>
玉清冠蓋許同羣<lb/>
谷口停驂上翠微五雲宫殿闢金扉不知何處朝元㑹<lb/>
卻見龍鸞隊仗歸<lb/>
三天封部稼如雲流水清寒出洞門更愛林間盤石上<lb/>
松花飄落羽人樽<lb/>
娟娟紅樹碧峯前為愛桃花入洞天偶逐霓旌纔百歩<lb/>
卻憂人世已經年<hi>洞霄詩集</hi>
　　　<hi>洞霄宫志在餘杭縣本漢天柱宫祥符五年堯佐奏改今名</hi>
<pb n="KR4i0062_WYG_004-29a"/>
　　芳菲園<hi>錢氏時清源門内有此園</hi>
盡日芳菲園不見芳菲好茂草與斜陽脈脈情多少<hi>湖州</hi>
<hi>府志</hi>
　　望越亭<lb/>
颯颯西風葉葉秋誰家烟火起滄洲乗閒不奈無機性<lb/>
擬動漁翁直釣鉤<hi>杭州府志</hi>
　　智果寺<lb/>
蘿巖山下寺静境絶過從芳草二三月碧雲千萬峯窗<lb/>
<pb n="KR4i0062_WYG_004-29b"/>
閒明落日樓迥響疎鐘卻恐重來晩庭前記偃松<hi>紹興府志</hi>
　　遊西湖<lb/>
附郭水連山公餘獨往還疎烟漁艇逺斜日寺樓閒繫<lb/>
馬芭蕉外移舟菡萏閒天涯逢此景誰信自開顏<hi>廣東通志</hi>
　　題野吏亭<lb/>
野吏厭公堂開軒出郡牆殘花炎帝圃斜日尉佗鄉疊<lb/>
巘分諸粤重城<graphic n="KR0914" url="https://raw.githubusercontent.com/kanripo/KR-Gaiji/master/images/KR0914.png" mimeType="image/png"/>大荒耕桑蠻聚落烟火漢封疆雲勢<lb/>
飄蓬島天形壓夜郎扁舟閒得侣嘉樹逺分行梅雨千<lb/>
<pb n="KR4i0062_WYG_004-30a"/>
林暮春風百草香人家浮浩𣺌鳥道沒青蒼爽塏吟魂<lb/>
健虚明夏景涼佗年重回首牢落媿甘棠<hi>惠州府志</hi>
　　句<lb/>
雨網蛛絲斷風枝鳥夢搖<hi>溫公續詩話</hi>千里好山雲乍斂一<lb/>
樓明月雨初晴<hi>偶成</hi>郡吏百函通爵里從兵千騎屬櫜鞬<lb/>
<hi>送朱荆南</hi>君恩來萬里客路出千山<hi>潮州召還</hi>供帳開天苑<lb/>
傳呼度國門<hi>送种放</hi>風樵若邪路霜橘洞庭秋<hi>送人越州苑以上皇朝類</hi>
　　劉少逸<lb/>
<pb n="KR4i0062_WYG_004-30b"/>
　　　少逸蘇州人以童子賜進士及第官止尚書員<lb/>
　　　外郎<lb/>
　　句<lb/>
無風烟燄直<hi>羅</hi>有月竹陰寒<hi>劉/</hi>日移竹影侵棊局<hi>羅</hi>風<lb/>
遞花香入酒尊<hi>劉</hi>風雨江城暮<hi>王/</hi>波濤海寺秋<hi>劉</hi>一回<lb/>
酒渴思吞海<hi>王</hi>幾度詩狂欲上天<hi>劉</hi>
　　　<hi>續歸田錄蘇州童子劉少逸年十一文辭精敏有老成體其師潘閬攜以見長洲宰王元之吳</hi>
　　　<hi>縣宰羅思純以所作贄二公二公名重當時疑所贄假手因試之與之聮句畧不淹思二公驚</hi>
<pb n="KR4i0062_WYG_004-31a"/>
　　　<hi>異至聞于朝賜進士及第</hi>
　　孫周翰<lb/>
　　　周翰賜童子出身<lb/>
　　句<lb/>
口吹楊柳成新曲<hi>郡侯</hi>頭戴花枝學後生<hi>孫</hi>
　　　<hi>續歸田錄孫周翰亦少逸之流其父穆之攜以見郡侯時賞春作㑹座客簪花郡侯屬周翰聯</hi>
　　　<hi>句笑曰何遽便戯老夫賜童子出身</hi>
　　張　秉<lb/>
<pb n="KR4i0062_WYG_004-31b"/>
　　　秉官監察御史知鄭州<lb/>
　　鄭州聯句<lb/>
函闗秋霽雁初廻六里商於曉色開<hi>秉</hi>四皓有靈應笑<lb/>
我謫官方始入山來<hi>王禹偁</hi>　<hi>小畜集</hi>
　<lb/>
　<lb/>
　<lb/>
　宋詩紀事巻四<lb/>
</p>
<p>
</p>
  </div>
<div>
                <head>宋詩紀事巻五</head>
    <p>
<pb n="KR4i0062_WYG_005-1a"/>
欽定四庫全書<lb/>
　宋詩紀事巻五　　　　　　　錢塘厲鶚撰<lb/>
　　陳從易<lb/>
　　　從易字簡夫晉江人端拱二年進士歷祕書省<lb/>
　　　著作郎直史館知廣州仁宗朝擢知制誥除龍<lb/>
　　　圖閣直學士知杭州有泉山集<lb/>
　　小孤山<lb/>
山稱孤獨字庿塐女郎形過客雖知誤行人但乞靈<hi>春明</hi>
<pb n="KR4i0062_WYG_005-1b"/>
<hi>退朝錄</hi>
　　句<lb/>
千重浪裏平安過百尺竿頭穩下來<hi>王文穆罷相寛夫詩史</hi>　<hi>蔡</hi>
　　梅　詢<lb/>
　　　詢字昌言宣城人端拱二年進士累擢翰林侍<lb/>
　　　讀學士歷給事中知審官院出知許州有許昌<lb/>
　　　集<lb/>
　　寄吕許公<lb/>
<pb n="KR4i0062_WYG_005-2a"/>
十五年前忝一麾公餘嘗得預言詩玉階<hi>闕</hi>歩為霖早<lb/>
雲路風波得志遲浴鳯池深春蕩蕩觀魚臺古草離離<lb/>
重來故老休相問請揭紗籠有舊碑<lb/>
　　　<hi>侯鯖錄梅詢侍讀嘗從真宗東封因卜命于岳神夢三牛鬬于庭有稱相公通謁者雖異之而</hi>
　　　<hi>不曉其兆既而得濠梁州廨有三石牛後吕許公夷簡以殿中丞來倅詢見之疑若所夢謁者</hi>
　　　<hi>于是委遇至厚不數年許公大拜梅為發運使按部至濠上作詩寄之</hi>
　　送楊可及第還鄉<lb/>
君恩兼喜拜維桑路入家山道更光春色殿前初脱白<lb/>
<pb n="KR4i0062_WYG_005-2b"/>
秋風隴上見焚黃偏留名紙呼前輩喜著藍袍到故鄉<lb/>
科第孝思俱已遂卻經劒棧莫凄凉<hi>合璧事類别集</hi>
　　武林山十詠<lb/>
　　　水臺盤<hi>在下天竺</hi>
鶴髪山中人疏泉鑿幽石如憑青玉案分遞白雲液泠<lb/>
泠濺雕俎瑟瑟穿吟席醉坐三伏中煩襟自消釋<lb/>
　　　翻經臺<lb/>
靈運曾此臺冥心住幽寂重譯葉上書深藏林中跡遺<lb/>
<pb n="KR4i0062_WYG_005-3a"/>
文傳竹素野蔓侵苔碧登覽殊未休蒼山日將夕<lb/>
　　　靈隱寺<lb/>
千峯凌紫烟中有梵宫闕靈眄極幽棲塵心自超越松<lb/>
黃發春靄桂實墜秋月爭得謝世人兹焉老華髮<lb/>
　　　北高峯墖<lb/>
高墖列逺岑亭亭幾百載鈴聲荅夜風輪影落滄海閒<lb/>
雲伴危級斜日平烟彩欲下生暮愁千山閉輕靄<lb/>
　　　蓮花峯<lb/>
<pb n="KR4i0062_WYG_005-3b"/>
巨石如芙蕖天然匪雕飾盤礴峯頂邊嬋娟秋江側渉<lb/>
川試誰採作礪當自惜坐與榮辱同正心未嘗易<lb/>
　　　龍泓洞<lb/>
矯矯淵下龍潛神在靈府雲卧雖有時泥沙可長處陰<lb/>
崖寒氣腥峭壁灼痕古何當救旱暵奮起為霖雨<lb/>
　　　冷泉亭<lb/>
古竇鳴幽泉蒼崖結靈宇六月期客遊披襟苦徂暑開<lb/>
窗弄清淺吹鬢疑風雨不見白使君烟蘿為誰語<lb/>
<pb n="KR4i0062_WYG_005-4a"/>
　　　呼猿洞<lb/>
古澗飛白猿寂歷不知處風激石上泉僧疑月中樹微<lb/>
茫認松雪髣髴橫樵路空望增爾思蒼蒼奈烟霧<lb/>
　　　煉丹井<lb/>
仙翁道未泯棲神在巖石酌彼山下泉窮年煉金液洞<lb/>
陰春始綠苔甃秋涵碧緬慕不可期凭闌望鳧舄<lb/>
　　　飛來峯<lb/>
竺慧指此峯飛來自靈鷲猿鳥曾未知烟嵐尚依舊興<lb/>
<pb n="KR4i0062_WYG_005-4b"/>
亡漫千古天地豈關紐祗恐舟壑移他年卻西走<hi>以上咸淳</hi>
<hi>臨安志</hi>
　　呉興道中<lb/>
野闊多桑柘湖平溉沃田採蓮花様女載酒葉兒船黃<lb/>
犢青山下垂楊古道邊行行頻北望戀闕意懸懸<lb/>
　　送夏子喬招討西夏<lb/>
丹墀曾獨繹絲綸御札親題第一人鶯喜上遷張筆力<lb/>
馬諳西討仗威靈亞夫金鼓從天降韓信旌旗背水陳<lb/>
<pb n="KR4i0062_WYG_005-5a"/>
耆致爾功還奏闕圖形仍許上麒麟<hi>以上許昌梅公年譜附</hi>
　　句<lb/>
千重漢圍合一夜楚歌聲<hi>陰陵</hi>　<hi>楊文公談苑</hi>
　　吳簡言<lb/>
　　　簡言字若訥長汀人端拱二年進士累官祠部<lb/>
　　　郎中<lb/>
　　題巫山神女廟<lb/>
惆悵巫娥事不平當時一夢是虚成只因宋玉閒脣吻<lb/>
<pb n="KR4i0062_WYG_005-5b"/>
流盡巴江洗不清<lb/>
　　　<hi>汀州府志是夕夢神女來見曰君詩雅正當以順風相謝明日解纜果然</hi>
　　古成之<lb/>
　　　成之字亞奭惠州河源人五季末避地家增城<lb/>
　　　中端拱二年進士召試除祕書省校書郎張詠<lb/>
　　　帥蜀辟知綿竹縣卒于官<lb/>
　　　<hi>廣東通志宋初干戈甫息嶺嶠文風未振毎取士合一路以一人薦衆推成之雍熙改元充秋</hi>
　　　<hi>賦督府勸駕詩云寰中有道逢千載嶺外觀光只一人蓋紀實也</hi>
<pb n="KR4i0062_WYG_005-6a"/>
　　憶羅浮<lb/>
憶昔羅浮最上峯當年曾得寄仙蹤凭闌月色出滄海<lb/>
攲枕秋聲入古松採藥静尋幽澗洗寄書閒仗白雲封<lb/>
紅塵一下拘名利不聽山間午夜鐘<hi>惠州府志</hi>
　　楊正倫<lb/>
　　　正倫舉進士與陳堯佐同時<lb/>
　　華清宫<lb/>
休罪明皇與貴妃大都衰盛兩隨時惟餘一派溫泉水<lb/>
<pb n="KR4i0062_WYG_005-6b"/>
不逐人心冷暖移<hi>皇朝類苑</hi>
　　孫　何<lb/>
　　　何字漢公汝陽人父鏞知荆門軍遂家焉登淳<lb/>
　　　化三年進士第一歷官兩浙轉運使加起居舎<lb/>
　　　人景德初判太常禮院知制誥賜金紫掌三班<lb/>
　　　院卒有集<lb/>
　　　<hi>涑水紀聞孫何丁謂舉進士第未有時名王禹偁見其文大賞之贈詩云三百年來文不振直</hi>
　　　<hi>從韓柳到孫丁如今便好令修史二子文章似六經二人由此時名大振</hi>
<pb n="KR4i0062_WYG_005-7a"/>
　　　<hi>歷代吟譜孫何嘗作兩晉名賢贊并詩三十篇王禹偁延譽之曰丁謂與孫何便可白衣修撰</hi>
　　汎吳江<lb/>
晚灘如雪起沙鷗咫尺姑蘇亦勝遊逸勢瀉歸滄海逺<lb/>
冷聲分作太湖秋葑田幾處連僧寺橘岸誰家對驛樓<lb/>
魯望不存無可語片帆中夜渡清流<hi>吳江縣志</hi>
　　桐栢觀<lb/>
玉壇三級接秋空此是仙家第幾重羽客有時來駕鶴<lb/>
王人無歲不投龍微吟海月生嵓桂長嘯天風起澗松<lb/>
<pb n="KR4i0062_WYG_005-7b"/>
司馬先生何處去篆碑猶有白雲封<hi>天台山志</hi>
　　句<lb/>
欲謁元戎無介紹薛能詩版在鵰堂<lb/>
　　　<hi>補續高僧傳太平興國末年曹彬出領節制閉閣謝客孫何自京師來久不得見以詩自誚云</hi>
誰如張璪工松石擬裂鮫綃畫作圖<hi>詠吳興譜</hi>　<hi>宣和盡</hi>
　　趙　湘<lb/>
　　　湘字叔靈衢州西安人淳化三年進士清獻公<lb/>
　　　之祖<lb/>
<pb n="KR4i0062_WYG_005-8a"/>
　　春夕偶作<lb/>
一夕衡門獨自開雨陰深巷少塵埃酒醒風傍池邊起<lb/>
坐久月從花上來何處夜歌初欲斷四鄰春夢未知回<lb/>
因思此興無人共時復孤吟歩綠苔<hi>宋文鑑</hi>
　　方廣寺石橋<lb/>
白石峯猶在橫橋一徑微多年無客過落日有雲歸水<lb/>
淨苔生髮山寒樹著衣如何方廣寺千古去人稀<hi>方輿勝覽</hi>
　　剡中齊唐郎中所居<lb/>
<pb n="KR4i0062_WYG_005-8b"/>
古柳垂溪水當門繫雪舟開樽延白鳥掃樹帶清秋閣<lb/>
上看華頂窗中見沃洲尋常投刺少來即是詩流<hi>剡錄</hi>
　　贈水墨巒上人<lb/>
講餘題小筆深院竹修修試墨應磨歲思山忽寫秋静<lb/>
曾窮鶴趣高亦近詩流更擬緣清思和雲狀沃洲<lb/>
　　贈張處士<lb/>
應問秋雲學得閒飄然如不在人間青籐篋裏詩多怪<lb/>
紫栗枝邊藥更瘢江客對棊曾賭鶴野僧分屐借登山<lb/>
<pb n="KR4i0062_WYG_005-9a"/>
仍聞昨日來城市又抱孤琴踏月還<hi>以上瀛奎律髓</hi>
　　秋夜集李式西齋<lb/>
澤國秋光淡詩家夜㑹清雨餘逢月色風静得琴聲小<lb/>
徑幽蟲絶寒階落葉并嘗茶不擬睡自起遶池行<hi>文翰類選</hi>
　　别邪溪諸叔<lb/>
又散邪溪㑹斜陽在古原出門逢落葉去路有啼猨短<lb/>
髪不堪照新詩誰與論如何為逺别風雪㝛孤村<hi>雲門集</hi>
　　遊爛柯山<lb/>
<pb n="KR4i0062_WYG_005-9b"/>
仙人與王質相㑹偶多時落日千年事空山一局棊樹<lb/>
高明月在風動白雲移未得酬身計閒來學採芝<hi>爛柯山洞志</hi>
　　張士遜<lb/>
　　　士遜字順之號退傅陰城人淳化三年舉進士<lb/>
　　　眞宗朝拜禮部尚書同中書門下平章事仁宗<lb/>
　　　朝拜太傅封鄧國公薨贈太師中書令諡文懿<lb/>
　　　<hi>青箱雜記張退傅士遜趙少保叔平概張樞相昇皆壽八十六陳丞相堯佐夀八十二杜丞相</hi>
　　　<hi>衍壽八十一富丞相弼壽八十文惠致政寄退傅詩曰青雲岐路遊將徧白髪光隂得最多</hi>
<pb n="KR4i0062_WYG_005-10a"/>
　　晩春遊金明抵暮入宜秋門閽兵捧門牌請官位因<lb/>
　　書一闋<lb/>
閒遊靈沼送春回關吏何須苦見猜八十哀翁無品秩<lb/>
昔曾三到鳯池來<hi>湘山野錄</hi>
　　題西菴寺<hi>宰邵武作</hi>
西菴深入西山裏算得當年少客遊密密石叢盤小徑<lb/>
涓涓雲竇瀉寒流松皆有節誰青蓋僧盡無心也白頭<lb/>
欲刷粉牌書姓字調卑官冗不堪留<lb/>
<pb n="KR4i0062_WYG_005-10b"/>
　　遊寶蓋巖<lb/>
身為冠冕留心是雲泉客每到雲泉中便擬忘歸跡況<lb/>
兹寶蓋巖天造清涼宅税車官道邊誰知願言適<lb/>
　　公牒至建寧縣道洛陽村而山路險峭穹絶不可<lb/>
　　名狀題二韻於村寺<lb/>
金谷花時醉幾場舊遊無日不思量誰知萬水千山裏<lb/>
枉被人言過洛陽<hi>以上青箱雜記</hi>
　　寄陳希元<lb/>
<pb n="KR4i0062_WYG_005-11a"/>
赭案當年並命時蒹葭衰佩倚瓊枝皇恩乞與桑榆老<lb/>
鴻自高冥鳯在池<hi>倦遊雜錄</hi>
　　知邵武縣禱雨有應任滿作詩紀事<lb/>
乞靈曾爇一爐烟言下滂沱救旱田今日解龜留數字<lb/>
要教來者更恭䖍<hi>詩律武庫</hi>
　　遊峽山飛來寺<lb/>
峽寺一停橈新秋暑乍消幽懷徒易釋肥遯固難招翠<lb/>
擬千峯活紅分數葉凋優遊虚歲月何以報清朝<hi>禺峽山志</hi>
<pb n="KR4i0062_WYG_005-11b"/>
　　錢　昆<lb/>
　　　昆字裕之吳越廢王倧之子歸宋中淳化三年<lb/>
　　　進士仕至祕書監有集<lb/>
　　　<hi>十國春秋昆性嗜蟹常求補外職曰但得有蟹無通判處足慰素願也</hi>
　　題淮陰侯廟<lb/>
築臺拜日恩雖厚躡足封時慮已深隆準皁知同鳥喙<lb/>
將軍應起五湖心<hi>青箱雜記</hi>
　　遊鐵岸<lb/>
<pb n="KR4i0062_WYG_005-12a"/>
晴紅烟綠襯虚亭公退因來得野情落日東風嬾歸去<lb/>
擬將薄禄換溪聲<hi>中州題詠集</hi>
　　吕　言<lb/>
　　　言晉江人淳化三年進士官侍御史廣東轉運<lb/>
　　　使<lb/>
　　寄九日山僧<lb/>
目極閩南道雲山隔幾層深秋城外寺白日定中僧野<lb/>
蔓穿松甲幽泉潄石棱遙思茶話夕敲破玉池冰<hi>清源文獻</hi>
<pb n="KR4i0062_WYG_005-12b"/>
　　謝　濤<lb/>
　　　濤字濟之其先陽夏人父從禮為鹽官令卒于<lb/>
　　　官兩世葬富陽因家焉登淳化三年進士歷官<lb/>
　　　太子賔客<lb/>
　　夢中作讀史一絶<lb/>
百年竒特幾張紙千古英雄一窖塵惟有炳然周孔教<lb/>
至今仁義洽生民<hi>中吳紀聞</hi>
　　高　紳<lb/>
<pb n="KR4i0062_WYG_005-13a"/>
　　　紳廣州鈐轄使<lb/>
　　遊峽山飛來寺<lb/>
古寺清江上維舟夕照前山根盤到海塔影直侵天蘿<lb/>
月空禪石霜鐘落客船秋風嬾回首送目入雲烟<hi>禺峽山志</hi>
　　郭　震<lb/>
　　　震字希聲成都人有漁舟集<lb/>
　　淳化四年作<lb/>
朝出東門遊東門好春色青青原上草莫放征馬食<lb/>
<pb n="KR4i0062_WYG_005-13b"/>
　　　<hi>文獻通考震于淳化四年忽作此詩詣闕上書言蜀利病未幾李順之亂作矣</hi>
　　紙窗<lb/>
偏宜酥壁稱閒情白似溪雲薄似冰不是野人嫌月色<lb/>
免教風弄讀書燈<hi>青瑣後集</hi>
　　㝛漁家<lb/>
幾代生涯傍海涯兩三閒屋蓋蘆花燈前笑説歸來夜<lb/>
明月隨船送到家<lb/>
　　漁者<lb/>
<pb n="KR4i0062_WYG_005-14a"/>
江柳弄風顰翠黛山光著雨濕臙脂卻收短櫂拈長笛<lb/>
一葉舟中仰靣吹<lb/>
　　雲<lb/>
聚散虚空去復還野人閒處倚笻看不知身是無根物<lb/>
蔽月遮星作萬端<hi>以上宋文鑑</hi>
　　題龍華山<hi>在廣都縣有段文昌别業</hi>
昔年曾到此山迴百鳥聲中酒一杯最好寺邊開眼處<lb/>
段文昌有讀書臺<hi>唐詩紀事</hi>
<pb n="KR4i0062_WYG_005-14b"/>
　　路　振<lb/>
　　　振字子發永州祁陽人唐相巖四世孫淳化中<lb/>
　　　舉進士歷官左司諫知制誥充同修起居注有<lb/>
　　　集<lb/>
　　贈安邑簿伍彬歸隱<lb/>
老終秋鬢白歸隱舊峯前庭樹鳥頻啄山房人尚眠寒<lb/>
巖落桂子野水過茶烟已結勞生念䖍心向竺乾<hi>雅言系述</hi>
　　伐棘篇<lb/>
<pb n="KR4i0062_WYG_005-15a"/>
伐棘何所山之巔秋風颾颾棘子丹折根破柢堅且頑<lb/>
斸夫趦趄汗汚顔攢鋒束芒趨道還<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>之森森繚長藩<lb/>
暮冬號風雪暗天漏寒不鳴守犬眠主人堂上多金錢<lb/>
東陵暴客來窺垣舉手觸鋒身隕顚千矛萬㦸爭後先<lb/>
襟袖結裂不可揎蹠破指傷流血殷神離氣沮走蹁躚<lb/>
數尺之牆弗復攀索頭小醜騷河壖朔方屯師連七年<lb/>
木波馬領沙塡塡氣脈不絶如喉咽官軍虎怒思吼軒<lb/>
强弩一發山河穿將不叶謀空即安翫養蟻寇成兇顚<lb/>
<pb n="KR4i0062_WYG_005-15b"/>
推芻挽粟徒喧喧邊臣無心靖國艱為余諷此伐棘篇<lb/>
<hi>宋文鑑</hi>
　　題惠泉師壁<lb/>
漢公嘗説惠泉師解講楞嚴解賦詩今日我來師已去<lb/>
草堂風雨立多時<lb/>
　　　<hi>補續高僧傳孫何遊南臺聞惠泉髙槩叩其門一見如舊識饋勞加厚後二年何為進士舉首</hi>
　　　<hi>同年路振官彭門何盛稱泉好義甚篤振下車詣焉師已去浙矣振歎慕留詩壁間</hi>
　　句<hi>鶚案皇朝類苑作陳堯佐</hi>
<pb n="KR4i0062_WYG_005-16a"/>
君恩來萬里客路出千山<hi>潮州徵還</hi>　<hi>吟窗雜錄</hi>
　　危拱辰<lb/>
　　　拱辰字輝卿南城人淳化進士官至光禄卿<lb/>
　　題初月<hi>十五歲作</hi>
未審初三夜嫦娥怨阿誰懶開十分鏡祗畫一邊眉<hi>江西</hi>
<hi>詩話</hi>
　　王　嵒<lb/>
　　　嵒淳化中隱居蜀川有集<lb/>
<pb n="KR4i0062_WYG_005-16b"/>
　　　<hi>陳氏書録解題洪邁編唐人絶句萬首可謂博矣而多有本朝詩在其中如李九齡郭震滕白</hi>
　　　<hi>王初王嵒之屬是也</hi>
　　回舊山<lb/>
庾家樓上謝家池處處風烟少舊知明日落花誰共醉<lb/>
野猿溪鳥恨歸遲<lb/>
　　貧女<lb/>
難把菱花照素顏試臨春水採花看木蘭船上遊春子<lb/>
笑指荆釵下逺灘<hi>以上萬首唐人絶句</hi>
<pb n="KR4i0062_WYG_005-17a"/>
　　殘冬客次資陽江<lb/>
淡雲殘雪蔟江天䇿蹇遲回客興䦨持盋老僧來咒水<lb/>
倚船商女待搬灘沙翹白鷺非眞靜竹映繁梅奈苦寒<lb/>
阮籍莫嗟岐路異舊山溪畔有漁竿<hi>全蜀藝文志</hi>
　　田　霖<lb/>
　　　霖淳化間人<lb/>
　　燕口洞<lb/>
燕口龍泓氣象清錢眞此處有遺靈仙兄去後師猶在<lb/>
<pb n="KR4i0062_WYG_005-17b"/>
女弟回時洞已扃雲片尚如披素練泉聲長似誦黃庭<lb/>
碧桃花發菖蒲紫留與人間作畫屏<lb/>
　　　<hi>詩話總龜女眞錢氏二姊妺依陶隱居誦黃庭經即茅山燕洞也至今有紫菖蒲碧桃焉其姊</hi>
　　　<hi>披白練衣得道入洞及女弟至則户已扃矣淳化五年田霖作詩題之</hi>
　　賈黃中<lb/>
　　　黃中字媧民南皮人六歲舉童子科十五舉進<lb/>
　　　士太宗召試中書知制誥充翰林學士淳化二<lb/>
　　　年參知政事至道初拜禮部侍郎兼祕書監卒<lb/>
<pb n="KR4i0062_WYG_005-18a"/>
　　　贈禮部尚書有集<lb/>
　　　<hi>宋史本傳黃中㓜聰慧方五歲父玭每旦令正立展書巻比之謂之等身書課其誦讀</hi>
　　　<hi>孔平仲談苑太宗時宋白賈黃中李至吕䝉正蘇易簡五人同拜翰林學士承㫖扈䝉贈詩云</hi>
　　　<hi>五鳯齊飛入翰林其後皆為名臣</hi>
　　伏覩禁林盛事謹賦一章<lb/>
璇題飛白御毫新三體瓊章妙入神特賜禁林為盛事<lb/>
只緣明主重名臣青編輝暎輕前古丹地深嚴隔世塵<lb/>
金籙禎祥非是寶玉堂名號此方貞<hi>玉堂之名從來未著格令今聖君親</hi>
<pb n="KR4i0062_WYG_005-18b"/>
<hi>書玉堂之署四字為千古不朽之事自此名始貞矣</hi>恩榮誰比烟霄客文彩長<lb/>
懸日月輪為報鼇宫主人道蓬萊全勝昔時春<hi>黄中以近離署</hi>
<hi>故不覺有此健羡之句</hi>　<hi>翰苑羣書</hi>
　　桂林還珠洞<lb/>
赫赫威聲震百蠻肻攜筐筥溷谿山無人為起文淵問<lb/>
端的珠還薏苡還<hi>顧氏積書巖選</hi>
　　王欽若<lb/>
　　　欽若字定國臨江軍新喻人進士甲科召試知<lb/>
<pb n="KR4i0062_WYG_005-19a"/>
　　　制誥歷官翰林學士拜樞密使檢校太傅同中<lb/>
　　　書門下平章事進司徒封冀國公卒贈太師中<lb/>
　　　書令諡文穆<lb/>
　　　<hi>西清詩話王文穆欽若未第時寒窘依幕府家時章聖以壽王尹開封府一日晚過其舎左右</hi>
　　　<hi>不虞王至亟取紙屏障風王顧屏閒一聯云龍帶晚烟離洞府雁拖秋色入衡陽大加賞愛曰</hi>
　　　<hi>此語落落有貴氣何人詩也對曰某門客王欽若上遽召之一見欽若如夙素其後信任頗專</hi>
　　　<hi>致位上相風雲之㑹實基於此焉</hi>
　　送天柱馮先生<lb/>
<pb n="KR4i0062_WYG_005-19b"/>
鬱蕭空殿倚雲霓玉氣珠輝冠紫微暫到帝城朝斗㑹<lb/>
卻思巖竇負琴歸日奔内景乾坤静泉潄清音杞菊肥<lb/>
卻到水鄉深邃住晴巒掩映蔟春暉<hi>洞霄詩集</hi>
　　句<lb/>
九重天闕夢掉臂黃雞白酒鄰舎恩<lb/>
　　　<hi>詩律武庫晉陶侃少時家貧有友人見訪無以致誠其鄰人頗賢謂侃曰子門有長者軒車何</hi>
　　　<hi>不延之以論當世事侃曰貧不能備酒醴鄰人密於牆頭度以濁酒隻雞遂成終日之樂本朝</hi>
　　　<hi>王冀公欽若過其廟題詩云云用此事也</hi>
<pb n="KR4i0062_WYG_005-20a"/>
　　胡　旦<lb/>
　　　旦字周父濵州渤海人舉進士第一眞宗朝歷<lb/>
　　　祠部郎中祕書監有集<lb/>
　　句<lb/>
明年春色裏領取一行歸<lb/>
　　　<hi>澠水燕談胡旦少有俊才尚氣凌物隨計之秋郡守坐中聞雁賦詩云云明年果魁天下終以</hi>
　　　<hi>忤物不登顯位</hi>
　　滕　白<lb/>
<pb n="KR4i0062_WYG_005-20b"/>
　　　白太宗時為工部郎中世稱滕工部有集<lb/>
　　題汶川村居<lb/>
種茶巖接紅霞塢灌稻泉生白石根皤腹老翁眉似雪<lb/>
海棠花下戲兒孫<hi>合璧事類前集</hi>
　　觀稻<lb/>
稻穗登塲穀滿車家家雞犬更桑麻漫栽木槿成籬落<lb/>
已得清陰又得花<lb/>
週遭圩岸繚山城一眼圩田翠不分行到秋苗初熟處<lb/>
<pb n="KR4i0062_WYG_005-21a"/>
翠茸錦上織黃雲<hi>全芳備祖</hi>
　　錢昭度<lb/>
　　　昭度字九齡吳越忠懿王俶從弟偓之子仕至<lb/>
　　　西頭供奉官有詩集<lb/>
　　　<hi>楊文公談苑錢氏諸子封守惟濟供奉昭度並有佳句</hi>
　　贈白校書<lb/>
袖裏青鋒秋水寒誰疑雙燕是金丸出門風雨知何去<lb/>
空有霜髭在玉盤<lb/>
<pb n="KR4i0062_WYG_005-21b"/>
　　　<hi>洞微志郭平振武舊將分配錢唐給官屋居之屋在修文坊舊為白校書尤賃燒丹藥未欲往</hi>
　　　<hi>而官吏丁疎因逐之乃破爐而去白因召丁疎同飲謂疎曰大藥為吾子所破有小戯術醒酒</hi>
　　　<hi>乃取盤一靣置于膝上以指敲腕出五色彈子兩枚化為雙燕而飛白曰僕射髭甚繁可減些</hi>
　　　<hi>言未畢二燕化為二小劒長五寸餘鋒刃如雨交舞于疎之頤頷間髭落如雪疎懼甚白呼劒</hi>
　　　<hi>下盤中依前成二丸納于左右腕而去錢昭度贈白詩云云</hi>
　　懷具區<lb/>
平生愛具區島嶼交陂湖竹雨籠鸂鶒花烟溼鷓鴣神<lb/>
仙疑有宅魚鼈自為都何事勞長想機雲本是吳<hi>呉郡志</hi>
<pb n="KR4i0062_WYG_005-22a"/>
　　春陰<lb/>
語燕初飛隴麥青春雲將雨滯行人雲間若有金烏賣<lb/>
應被豪家占得春<hi>後村千家詩</hi>
　　野墅夏晚<lb/>
一抹生紅畫杏腮半園沈綠鎖桐材黃蜂衙退海潮上<lb/>
白蟻戰酣山雨來睡思幾家金帶枕酒香何處玉交杯<lb/>
太陽西落波東去惆悵無人喚得回<hi>瀛奎律髓</hi>
　　句<lb/>
<pb n="KR4i0062_WYG_005-22b"/>
西北髙樓在東南王氣銷<hi>金陵</hi>東北風吹大庾嶺西南日<lb/>
映小寒天<hi>梅花</hi>人間路到三峯盡天下秋隨一葉來<hi>秋日華山</hi>
<hi>以上皇朝類苑</hi>長憶錢塘江上望酒樓人散雨千絲<hi>青箱雜記</hi>
船中聞雁洞庭夜牀下有蛬長信秋<hi>蔡寛夫詩史</hi>磻溪重得<lb/>
吕維嶽再生申<hi>吕申公生日</hi>　<hi>許彥周詩話</hi>
　　范唐公<lb/>
　　　唐公文正公仲淹之祖贈祕書監<lb/>
　　贈華山陳希夷<hi>缺首二句</hi>
<pb n="KR4i0062_WYG_005-23a"/>
曽逢毛女話何事應見巨靈開此山濃睡過春花滿地静<lb/>
林中夜月當闗紛紛詔下忽東去忍使蒲輪倦徃還<hi>過庭録</hi>
　　王　著<lb/>
　　　著字知微成都人太宗朝官翰林侍書行殿中<lb/>
　　　侍御史<hi>曰琯按書史㑹要云别有翰林學士王著自是一人</hi>
　　禁林讌㑹之什<lb/>
文明天子重詞臣聖製褒揚日月新宸翰特頒仙署額<lb/>
皇風先發玉堂春虯龍逸勢誠難伏鸞鶴廻翔信得真<lb/>
<pb n="KR4i0062_WYG_005-23b"/>
齊武任誇非入妙漢章雖巧未通神匪唯衒耀鼇宫客<lb/>
兼是輝華鳯閣人幸接英儒同讚詠輒書狂斐繼清塵<lb/>
<hi>翰苑羣書</hi>
　　曾　璉<lb/>
　　鴻溝和吕聖功韻<lb/>
王霸興亡幾劫塵鴻溝依舊鎖寒雲不將帝業追三代<lb/>
祇把河山割半分故壘已隨流水盡歸鴉空帶夕陽曛<lb/>
西風立馬頻回首那忍猿聲隔岸聞<hi>滎澤縣志</hi>
<pb n="KR4i0062_WYG_005-24a"/>
　　吕文仲<lb/>
　　　文仲官翰林侍讀右正言<lb/>
　　禁林讌㑹之什<lb/>
青蔥溫樹非塵境鼇岫金鑾近日邊石壁天章垂雨露<lb/>
璇題宸翰動雲煙西垣賈馬徵辭客東觀蓬瀛集列仙<lb/>
讌喜馳顔飛玉斚鏗鏘奮藻擘花牋唐虞盛化髙千古<lb/>
葵藿傾心祝萬年自顧薄才誠有媿不知何以奉羣賢<lb/>
<hi>翰苑羣書</hi>
<pb n="KR4i0062_WYG_005-24b"/>
　　吕祐之<lb/>
　　　祐之太宗朝官起居舎人知制誥<lb/>
　　禁林讌㑹之什<lb/>
髙㑹蓬瀛振德音崇賢同慶湛恩深瑞融雲露飛宸翰<lb/>
榮下煙霄飾禁林鳯藻瓌竒清擊石龍文模琢麗雕金<lb/>
辭臣喜適逢時願睿眷殊敦好士心華照北門張組繡<lb/>
祕逾東序敵球琳玉堂宴罷尤知幸御牓天章豈易尋<lb/>
<hi>翰苑羣書</hi>
<pb n="KR4i0062_WYG_005-25a"/>
　　楊允元<lb/>
　　　允元官光禄寺丞直集賢院<lb/>
　　寄館中諸公<hi>鶚按澠水燕談作揚億詩</hi>
聞説宫花滿鬢紅上林絲管侍重瞳蓬萊咫尺無由到<lb/>
始信仙凡迥不同<lb/>
　　　<hi>古今詩話楊允元為光禄寺丞三月後苑曲宴末得貼職不得與以詩寄館中諸公太宗聞之</hi>
　　　<hi>即日直集賢院與晚宴</hi>
　　潘　閬<lb/>
<pb n="KR4i0062_WYG_005-25b"/>
　　　閬字逍遙大名人嘗居錢塘太宗召對賜進士<lb/>
　　　第王繼恩與之善繼恩下獄捕閬弗得咸平初<lb/>
　　　來京尹收繫之眞宗釋其罪以為滁州參軍後<lb/>
　　　卒于泗上小説中謂閬坐盧多遜黨追捕非也<lb/>
　　　有詩集<lb/>
　　　<hi>皇朝類苑好事者以閬遨遊浙江詠潮著名以輕綃寫其形容謂之潘閬詠潮圖宋尚書贈詩</hi>
　　　<hi>曰宋朝歸聖主潘閬是詩人王元之亦贈詩曰江城賣藥常將鶴古寺看碑不下驢其為名公</hi>
　　　<hi>所激賞如此</hi>
<pb n="KR4i0062_WYG_005-26a"/>
　　歲暮自桐廬歸錢塘<lb/>
久客見華髪孤櫂桐廬歸新月無朗照落日有餘暉漁<lb/>
浦風水急龍山烟火微時聞沙上雁一一皆南飛<lb/>
　　　<hi>中山詩話潘閬詩有唐人風格僕謂此詩不減劉長卿</hi>
　　過華山<lb/>
髙愛三峯揷太虚昂頭吟望倒騎驢㫄人大笑從他笑<lb/>
終擬移家向此居<lb/>
　　　<hi>圖畫見聞錄長安許道寧嘗畫潘閬倒騎驢圖</hi>
<pb n="KR4i0062_WYG_005-26b"/>
　　題資福院石井<lb/>
炎炎畏日樹將焚卻恨都無一㸃雲强跨蹇驢來到得<lb/>
皆疑渴殺老參軍<lb/>
　　　<hi>能改齋漫錄閬移太平州參軍過信州鉛山縣作蘇黃門䟦云此詩頗有風味不在石曼卿蘇</hi>
　　　<hi>子美下</hi>
　　曹娥廟<lb/>
曹娥廟前秋草平曹娥廟裏秋月明扁舟一夜炯無寐<lb/>
近聽潮聲似哭聲<hi>㑹稽志</hi>
<pb n="KR4i0062_WYG_005-27a"/>
　　曉泊嶀浦寄剡縣劉貺員外<lb/>
曉汎剡溪水晚見剡溪山徘徊駐行櫂待月思再還漁<lb/>
唱深潭上鳥棲髙樹閒應當金石交念我無暫閒<hi>剡錄</hi>
　　九華山<lb/>
將齊華嶽猶多六若並巫山又欠三好是雨餘江上望<lb/>
白雲堆裏發濃藍<hi>方輿勝覽</hi>
　　贈林處士<lb/>
雲翦烏紗霜翦衣存神養氣語還稀人人盡喚孫思邈<lb/>
<pb n="KR4i0062_WYG_005-27b"/>
只恐身輕白鳥飛<lb/>
　　㝛靈隱寺<lb/>
繞寺千千萬萬峯滿天風雪打杉松地爐火煖黃昏睡<lb/>
更有何人似我慵<hi>以上咸淳臨安志</hi>
　　秋日題瑯邪山寺<lb/>
巖下多幽景且無塵事喧鐘聲晴徹郭山色曉當門深<lb/>
洞藏泉脈懸崖露樹根更期來此㝛絶頂聽寒猿<lb/>
　　渭上秋夕閒望<lb/>
<pb n="KR4i0062_WYG_005-28a"/>
秋色滿秦川登臨渭水邊殘陽初過雨何地不鳴蟬極<lb/>
浦涵明月孤帆沒逺烟漁人空老盡誰似太公賢<lb/>
　　夏日㝛西禪院<lb/>
此地絶炎蒸深疑到不能夜涼知有雨院静若無僧枕<lb/>
潤連雲石窗明照佛燈浮生多賤骨時日恐難勝<hi>以上瀛奎律髓</hi>
　　望湖樓<lb/>
望湖樓上立竟日嬾思還聽水分他界看雲過别山孤<lb/>
舟依岸静獨鳥向人閒回首重門閉蛙聲夕照閒<hi>西湖遊覽志</hi>
<pb n="KR4i0062_WYG_005-28b"/>
　　句<lb/>
清宵無好夢白日有閒愁　髪任莖莖白詩須字字清<lb/>
　長喜詩無病不憂家更貧　何須三呌絶已恨一聲<lb/>
多<hi>峽中聞猿</hi>生前是客曾投巻死後何人與撰碑<hi>哭髙舍人</hi>莫嗟<lb/>
黒髪從頭白終見黄河到底清<hi>寄張永吟以上厯代  譜</hi>土牀安睡<lb/>
穩紙被轉身鳴<hi>客舍作話劉後村詩</hi>窺魚白鳥明殘照抱石幽<lb/>
雲㸃半山<hi>南昌秋屏閣</hi>　<hi>方輿勝覽</hi>
　　湯　悦<lb/>
<pb n="KR4i0062_WYG_005-29a"/>
　　　悦本殷文圭子陳州西華人仕南唐為司空知<lb/>
　　　左右史事入宋避宣祖廟諱改姓湯太宗錄之<lb/>
　　　館中俾修太平御覽等書<lb/>
　　鼎臣學士侍郎以東觀庭梅昔翰苑之豪末今復<lb/>
　　半枯向時同僚零落都盡素髪垂領兹唯二人感<lb/>
　　舊傷懷發於吟詠惠然好我不能無言輒次來韻<lb/>
　　攀和<lb/>
憶見萌芽日還憐合抱時舊歡如夢想物態暗遷移素<lb/>
<pb n="KR4i0062_WYG_005-29b"/>
豔今無幾朱顔亦自衰樹將人共老何暇更悲絲<hi>唐音戊籖</hi>
　　李　度<lb/>
　　　度河南洛陽人官虞部員外郎<lb/>
　　句<lb/>
醉輕浮世事老重故鄉人<lb/>
　　　<hi>宋史文苑傳度周顯德中舉進士工于詩有句云云時翰林學士申文炳知貢舉王朴錄其句</hi>
　　　<hi>薦之即擢第三累官知歙州坐事左遷度嘗以詩刻石石本傳入禁中太宗見之謂宰相曰度</hi>
　　　<hi>今安在即召對便殿擢為虞部員外郎直史館賜緋</hi>
<pb n="KR4i0062_WYG_005-30a"/>
　　郭忠恕<lb/>
　　　忠恕字恕先洛陽人七歲能文舉童子及第周<lb/>
　　　廣順中為宗正丞兼國子書學博士宋太宗即<lb/>
　　　位授國子主簿<lb/>
　　　<hi>宣和畫譜忠恕作篆𨽻凌轢晉魏喜畫樓觀臺榭皆髙古謫官江都逾旬失其所在後閲數歲</hi>
　　　<hi>與陳摶㑹于華山而後不復聞蓋亦仙去矣</hi>
　　句<lb/>
為逢末劫歸依佛不就新恩叙理官<lb/>
<pb n="KR4i0062_WYG_005-30b"/>
　　　<hi>困學紀聞建隆初詔五代時命官投狀叙理復命之郭恕先詩云云飛龍在天利見大人而猶</hi>
　　　<hi>不屈其志如此</hi>
　　陳　摶<lb/>
　　　摶字圖南自號扶搖子亳州真源人後唐長興<lb/>
　　　中舉進士不第隱居華山雲臺觀年近百歳周<lb/>
　　　世宗召至闕下賜號白雲先生宋太宗再召見<lb/>
　　　待以賔禮賜號希夷先生放還山化形于張超<lb/>
　　　谷有髙陽集釣潭集<lb/>
<pb n="KR4i0062_WYG_005-31a"/>
　　歸隱<lb/>
十年蹤跡走紅塵回首青山入夢頻紫陌縱榮爭及睡<lb/>
朱門雖富不如貧愁聞劒㦸扶危主悶聽笙歌聒醉人<lb/>
攜取琴書歸舊隱野花啼鳥一般春<lb/>
　　　<hi>卲伯温學易辨惑云搏隱居華陰山自晉以後每聞一朝革命顰蹙數日人有問者瞪目不答</hi>
　　　<hi>一日乘驢遊華陰市聞太祖登極大笑問其故曰天下自此定矣遁迹之初作此詩云云豈淺</hi>
　　　<hi>丈夫哉</hi>
　　詠毛女<lb/>
<pb n="KR4i0062_WYG_005-31b"/>
曽折松枝為寶櫛又編栗葉作羅襦有時問著秦宫事<lb/>
笑撚仙花望太虚<hi>翰府名談</hi>
　　辭上歸進詩<lb/>
草澤吾皇詔圖南摶姓陳三峯千載客四海一閒人世<lb/>
態從來薄詩情自得眞乞全麞鹿性何處不稱臣<lb/>
　　　<hi>澠水燕談太平興國初召赴闕賜號希夷久之辭歸作</hi>
　　石刻詩<hi>并序</hi>
　因攀奉縣尹尚書水南小酌回捨轡特叩松扃謁髙<lb/>
<pb n="KR4i0062_WYG_005-32a"/>
　公茶話移時偶書二十八字道門弟子圖南上<lb/>
我謂浮榮眞是幻醉來捨轡謁髙公因聆𤣥論冥冥理<lb/>
轉覺塵寰一夢中<lb/>
　　　<hi>老學菴筆記卭州天慶觀石刻希夷詩云云末書太歲丁酉蓋蜀孟㫤時當石晉天福中也文</hi>
　　　<hi>與可䟦云髙公者此觀都威儀何昌一也希夷從之學鎖鼻術</hi>
　　贈張乖厓<lb/>
自吳入蜀是尋常歌舞筵中救火忙乞得金陵養閒散<lb/>
也須多謝鬢邊瘡<lb/>
<pb n="KR4i0062_WYG_005-32b"/>
　　　<hi>古今詩話張忠定公少謁華山陳圖南圖南贈詩一絶始皆不喻其意後忠定更鎮杭益晚年</hi>
　　　<hi>發瘡于鬢移守金陵遂薨悉如其言</hi>
　　西峯<lb/>
為愛西峯好吟頭盡日昻巖花紅作陣溪水綠成行㡬<lb/>
夜礙新月半山無夕陽寄言嘉遯客此處是仙鄉<hi>詩人玉屑</hi>
　　題石水澗<lb/>
銀河灑落翠光冷一派迴環淡晚暉幾恨卻為頑石礙<lb/>
琉璃滑處玉花飛<hi>宋藝圃集</hi>
<pb n="KR4i0062_WYG_005-33a"/>
　　楊　朴<lb/>
　　　朴字契元鄭州人少與畢士安同學士安薦之<lb/>
　　　太宗以布衣召見賦莎衣詩辭官而歸有東里集<lb/>
　　　<hi>蒙齋筆談朴性癖嘗騎驢往來鄭圃每欲作詩即伏草間冥搜得句則躍而出遇之者皆驚</hi>
　　村居感興<lb/>
一壺村酒膠牙酸十數胡皴徹骨乾隨著四婆帬子後<lb/>
杖頭挑去賽蠶官<lb/>
　　　<hi>劉後村䟦楊通老移居圖一㡌而跣者荷藥瓢書巻先行一髫而牧者負布囊驅三羊繼之一</hi>
<pb n="KR4i0062_WYG_005-33b"/>
　　　<hi>女子蓬首挾琴一童子肩猫一童子背一小兒一奴荷薦席筠籃帛槌之屬又繼之處士㡌帶</hi>
　　　<hi>執巻騎驢一奴負琴又繼之細君抱一兒騎牛别一兒坐母前持箠曵繩殿其後處士攢眉凝</hi>
　　　<hi>思若覔句然雖妻子奴婢生生服用之具極天下之酸寒藍縷然猶畜二琴手不釋巻其迂闊</hi>
　　　<hi>野逸之態每一展玩使人意消舊題云楊通老移居圖本朝處士魏野有亭榭林逋無妻子惟</hi>
　　　<hi>楊朴最貧而有累恐是畫朴但朴字契元不字通老明日翻故紙得朴集洛人臧逋為序有朴</hi>
　　　<hi>絶句云云放翁䟦云四婆即處士之配蘇嶠季真家有處士夫妻像野逸如生凡集所載與巻</hi>
　　　<hi>内物色皆合騎牛者四婆作詩送朴赴召者也</hi>
　　七夕<lb/>
<pb n="KR4i0062_WYG_005-34a"/>
未㑹牽牛意若何須邀織女弄金梭年年乞與人間巧<lb/>
不道人間巧已多<hi>後村千家詩</hi>
　　莎衣<lb/>
輭綠柔藍著勝衣倚船吟釣正相宜蒹葭影裏和烟卧<lb/>
菡萏香中帶雨披狂脱酒家春醉後亂堆漁舍晚晴時<lb/>
直饒紫綬金章貴未肯輕輕博換伊<lb/>
　　　<hi>瀛奎律髓此詩對御所賦天下傳誦</hi>
　　絶句<lb/>
<pb n="KR4i0062_WYG_005-34b"/>
昨夜西風爛漫秋今朝東岸獨垂鉤紫袍不識莎衣客<lb/>
曾對君王十二旒<lb/>
　　　<hi>桐江詩話楊朴契元一日秋晴釣于道旁溪中值漕臺陳文惠出從者呵之契元竟不顧文惠</hi>
　　　<hi>怒攝至郵亭中詰之契元丏紙筆供狀乃作絶句云云文惠謝遣之</hi>
　　句<lb/>
就客飲時擔酒去見魚遊處撥萍開<hi>拄杖</hi>　<hi>瀛奎律髓</hi>
　　葛守忠<lb/>
　　　守忠太平興國中使臣<lb/>
<pb n="KR4i0062_WYG_005-35a"/>
　　荅陳摶<lb/>
華嶽三峯客幽居不記年烟霞為活計雲水作家緣種<lb/>
藥茅庭畔栽松澗壑邊暫離仙洞去可應帝王宣<hi>華嶽全集</hi>
　　伍　彬<lb/>
　　　彬郴陽人初事馬氏王師下湖湘授官為安邑<lb/>
　　　簿秩滿歸隱<lb/>
　　題全義分水嶺<lb/>
前賢功及物禹後杳難儔不及古今色平分南北流寒<lb/>
<pb n="KR4i0062_WYG_005-35b"/>
衝山影岸清繞荻花洲盡是朝宗去潺湲早晚休<lb/>
　　句<lb/>
稚子出看莎徑沒漁翁來報竹橋流<hi>夏日喜雨言系述</hi>　<hi>以上雅</hi>
　　凌景陽<lb/>
　　　景陽淳化中鎮國軍節度使<lb/>
　　海棠<lb/>
名園封植幾經春露溼煙梢畫不真多謝許昌傳雅什<lb/>
蜀都曾未識詩人<hi>海棠譜</hi>
<pb n="KR4i0062_WYG_005-36a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4i0062_WYG_005-36b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋詩紀事巻五<lb/>
</p>
<p>
</p>
  </div>
<div>
                <head>宋詩紀事巻六</head>
    <p>
<pb n="KR4i0062_WYG_006-1a"/>
欽定四庫全書<lb/>
　宋詩紀事巻六　　　　　　　錢塘厲鶚撰<lb/>
　　楊　億<lb/>
　　　億字大年建州浦城人七歲善屬文雍熙初年<lb/>
　　　十一召試詩賦授祕書省正字淳化中命試翰<lb/>
　　　林賜進士第眞宗朝歷官知制誥天禧中拜工<lb/>
　　　部侍郎翰林學士兼史館修撰卒贈禮部尚書<lb/>
　　　諡曰文有括蒼武夷潁陰韓城退居汝陽蓬山<lb/>
<pb n="KR4i0062_WYG_006-1b"/>
　　　辭榮冠鼇等集及内外制刀筆<lb/>
　　　<hi>詩林廣記三朝正史云楊億祖文逸為偽唐玉山令億將生文逸夢一道士自稱懷玉山人未</hi>
　　　<hi>幾億生有紫毛被體七尺餘經月乃落筠錢惟儒林公議楊億在兩禁變文章之體劉</hi>
　　　<hi>演軰皆從而斆之時號楊劉三公以新詩更相屬和極一時之麗億復編叙之題曰西崑酬唱</hi>
　　　<hi>集當時佻薄者謂之西崑體其他賦頌章奏雖頗傷于雕摘然五代以來蕪鄙之氣由兹盡矣</hi>
　　　<hi>陳從易頗好古深擯億之文章億亦陋之天禧中從易試别頭進䇿問時文之弊曰或下里如</hi>
　　　<hi>㑹稡或叢脞如急就億黨見者深嫉之詩格而丹陽集咸平景徳中錢惟演劉筠首變</hi>
　　　<hi>楊文公與之鼎立號江東三虎謂之西崑體大率效李義山之為豐富藻麗不作枯瘠語</hi>
<pb n="KR4i0062_WYG_006-2a"/>
　　　<hi>古今詩話楊大年錢文僖晏元獻劉子儀為詩皆宗李義山號西崑體後進效之多竊取義山</hi>
　　　<hi>語嘗御賜百官宴優人有裝為義山者衣服敗裂告人曰為諸館職撏撦至此聞者大噱然大</hi>
　　　<hi>年詠漢武詩云力通青海求龍種死諱文成食馬肝待詔先生齒編貝忍令乞米向長安義山</hi>
　　　<hi>不能過也</hi>
　　漢武<lb/>
蓬萊銀闕浪漫漫弱水回風欲到難光照竹宫勞夜拜<lb/>
露漙金掌費朝餐力通青海求龍種死諱文成食馬肝<lb/>
待詔先生齒編貝那教索米向長安<lb/>
<pb n="KR4i0062_WYG_006-2b"/>
　　無題<lb/>
合歡蠲忿亦休論夢蝶翩翩逐怨魂秪待傾城終未笑<lb/>
不曾亡國自無言風翻林葉迷歸燕露䙚荷池觸戲鴛<lb/>
湘水東流何日竭烟篁千古見啼㾗<lb/>
　　淚<lb/>
錦字梭停掩夜機白頭吟苦怨新知誰聞隴水回腸後<lb/>
更聽巴猿拭袂時漢殿微涼金屋閉魏宫清曉玉壺敧<lb/>
多情不待悲秋意秪是傷春鬢已絲<lb/>
<pb n="KR4i0062_WYG_006-3a"/>
　　洞户<lb/>
洞户飛甍接綺寮一春幽恨寄蘭苕書題枉是藏三歲<lb/>
壺矢誰同賽百嬌水國風霜凋社橘仙山雲霧隔江潮<lb/>
東城劒騎何曾出秪為離愁髀肉銷<lb/>
　　霜月<lb/>
月夕露為霜心知厭燭房吟殘猶擁鼻望極自回腸鬢<lb/>
減前秋綠衣消外國香星津誰待報織素未成章<lb/>
　　劉校理屬疾<lb/>
<pb n="KR4i0062_WYG_006-3b"/>
北窗風勁雪雲繁移疾端居避世喧載酒誰過揚子宅<lb/>
張羅休署翟公門多才最許飄飄氣少别還銷黯黯魂<lb/>
促爾徘徊憶眞賞逺天新月照黃昏<lb/>
　　懷舊居<lb/>
武夷山穴近吾廬鬬鴨䦨摧菌閣虚千匹歳儲妨種橘<lb/>
百金春事廢觀魚北山烟霧迷歸轍南陌風塵化客裾<lb/>
堂上金絲應已歇豈惟蘭菊舊叢疎<lb/>
　　因人話建溪舊居<lb/>
<pb n="KR4i0062_WYG_006-4a"/>
聽話吾廬憶翠微石層懸瀑濺巖扉風和林籟披襟久<lb/>
月射溪光擊汰歸露畹荒涼迷草帶雨牆陰濕長苔衣<lb/>
終年已結南枝戀更羡髙鴻避弋飛<hi>以上西崑酬唱集</hi>
　　宣召赴龍圖閣觀太宗御書應制<hi>五年十月</hi>
非烟蔥蔚蒼龍闕紫府深沉大帝居羣玉中天開䇿府<lb/>
神龜溫洛薦圖書珠宫岑寂經行處金簡熒煌拭目初<lb/>
曾是先朝受恩者因探禹穴涕漣如<lb/>
　　偶書<lb/>
<pb n="KR4i0062_WYG_006-4b"/>
朱輪逺守未成歡薄宦令人意漸闌郡閣政清慵按吏<lb/>
鄉園路近欲休官梅花遶檻驚春早布水當簷覺夏寒<lb/>
已是三年不聞問何如歸去把魚竿<lb/>
　　留題黃山院<lb/>
禾黍離離一逕通遊人攬轡即過從趁齋幽鳥聞疎磬<lb/>
出定髙僧見偃松夜静龕燈凝古殿雨餘巖溜迸前峯<lb/>
昔年曾此題名處素壁攲斜翠蘚重<lb/>
　　坐中朱博士言今荆南張諌議典襄陽日常留意<lb/>
<pb n="KR4i0062_WYG_006-5a"/>
　　一妓公頗畏内終不得近及移郡荆渚泣别郵亭<lb/>
　　乃為歌詞流布巴郢予感其事賡而成詩<lb/>
駸駸五馬江陵去寂寂雙蛾漢水頭一曲歌終眉黛斂<lb/>
十分酒盡淚珠流陽春郢客傳新唱暮雨髙唐夢昔遊<lb/>
瓊樹無人敢親近章臺京兆不勝愁<lb/>
　　武夷山<lb/>
靈嶽標眞牒孤峯入紫氛藤蘿暗仙穴猿鳥駭人羣古<lb/>
道千年在懸流萬壑分漢壇秋蘚駁誰似武夷君<hi>以上武夷新集</hi>
<pb n="KR4i0062_WYG_006-5b"/>
　　詠傀儡<lb/>
鮑老當筵笑郭郎笑他舞袖太郎當若敎鮑老當筵舞<lb/>
轉更郎當舞袖長<hi>後山詩話</hi>
　　貽館閣<lb/>
聞帶宫花滿鬢紅上林弦管侍重瞳蓬萊咫尺無由到<lb/>
始信仙凡迥不同<lb/>
　　　<hi>渑水燕談楊文公初為光禄丞太宗頗愛其才一日後苑賞花釣魚宴詞臣不得預以詩貽諸</hi>
　　　<hi>館閣云云諸公以詩進呈上詰有司所以不召以未貼職例不得預即命直史院免謝令預晚</hi>
<pb n="KR4i0062_WYG_006-6a"/>
　　　<hi>宴時以為榮</hi>
　　夜懷<lb/>
獨倚青桐聽鼓聲參旗歷落上三更涼風巻雨忽中斷<lb/>
明月背雲還倒行賴有清吟消意馬豈無美酒破愁城<lb/>
是非人世何須較方外吾師阮歩兵<hi>詩林萬選</hi>
　　贈張季常<lb/>
疊巘參差翠繞門雕梁賀燕自成羣割雞日夕期嘉客<lb/>
種竹寒暄對此君且向東臯輸黍稷便應北闕降𤣥纁<lb/>
<pb n="KR4i0062_WYG_006-6b"/>
子真漫説耕巖石不奈聲名四逺聞<lb/>
　　　<hi>萬姓綂譜季常名彜憲三與計偕不利絶意功名放懷林壑與文公世親文公自括蒼解印趨</hi>
　　　<hi>朝兩造其居贈之詩</hi>
　　昇山寺<lb/>
層巒連近郭占勝有招提㝛霧昏金像飛泉濺石梯鐘<lb/>
聲空郭荅塔影亂雲齊千騎時來此尋幽獨杖藜<hi>建寧府志</hi>
　　句<lb/>
關榆漸落邊鴻度勸到劉郎酒十分<hi>送劉綜學士出鎮并門  詩話總龜</hi>
<pb n="KR4i0062_WYG_006-7a"/>
　　錢惟演<lb/>
　　　惟演字希聖吳越忠懿王俶之子少補牙門將<lb/>
　　　歸宋累遷翰林學士樞密使罷為鎭國軍節度<lb/>
　　　觀察留後改保大軍節度使知河陽入朝加同<lb/>
　　　中書門下平章事坐事落職為崇信軍節度歸<lb/>
　　　鎭卒諡曰思改諡文僖有擁旄集伊川集<lb/>
　　　<hi>苕溪漁隱叢話歐公花品序云予居府中時嘗謁思公見一小屏立後細書序滿其上思公指</hi>
　　　<hi>之曰欲作花品此是牡丹名几九十餘種然予所見而今人多稱者纔三十許不知思公何從</hi>
<pb n="KR4i0062_WYG_006-7b"/>
　　　<hi>而得之多也東坡云惟演為西都留守如置驛貢洛花識者鄙之此宫妾愛君之意也故于荔</hi>
　　　<hi>枝嘆亦云洛陽相君忠孝家可憐亦進姚黄花蓋為思公惜之也</hi>
　　宣曲二十二韻<lb/>
絳縷初分後銀鐶未解時已障紈扇笑惟捧玉壺悲乞<lb/>
巧長生殿迎風太液池雕屏涵火齊寶帳隔琉璃欲買<lb/>
詞人賦空傳狎客詩蔗漿消内熱瓊蘂療朝飢綺蔕桃<lb/>
初熟紅心草欲披凌波渡羅韈向日翳華芝素臉分丹<lb/>
柰香津滴紫梨龍梭隨振素獺髓補凝脂蓬餌重陽節<lb/>
<pb n="KR4i0062_WYG_006-8a"/>
金針七夕期玉膏嘗滵溢翠蓋逐葳蕤弦急哀隨指歌<lb/>
長恨入眉青鸞惟有舞赤鳯可能疑下蔡迷還易平陽<lb/>
破未知髻高釵自墜腰細佩長垂出恐嚴鐘晩歸嫌鈿<lb/>
幰遲轆轤驚晩夢鸚鵡漏春思魂怨惟愁斷腸柔已自<lb/>
危璧璫螢影度瓊户蘚花滋掩鼻讒難訴披圖悔豈追<lb/>
秪應金帶枕聊為達微辭<lb/>
　　赤日<lb/>
漏淺風微夜未勝雨雲無迹火雲凝簟鋪寒水頻移枕<lb/>
<pb n="KR4i0062_WYG_006-8b"/>
帳巻輕烟更背燈沃頂幾思金掌露滌煩誰借玉壺冰<lb/>
蘭臺知有披襟處宋玉多才獨自登<lb/>
　　明皇<lb/>
山上湯泉架玉梁雲中複道拂瑤光絲囊暗結三危露<lb/>
翠幰時遺百和香枉是金雞親便坐更抛珠被掩方牀<lb/>
悤悤一曲涼州罷萬里橋邊見夕陽<lb/>
　　無題<lb/>
誤語成疑意已傷春山低斂翠眉長鄂君繡被朝猶掩<lb/>
<pb n="KR4i0062_WYG_006-9a"/>
荀令熏爐冷自香有恨豈因燕鳯去無言寧為息侯亡<lb/>
合歡不驗丁香結秪得凄涼對燭房<lb/>
耿耿寒燈照醉羅看朱成碧意如何虎頭辟惡無妨枕<lb/>
犀角涼心更待磨惟有幽蘭啼月露可將尺素許雲波<lb/>
山屏六曲歸來夜秪恐重投折齒梭<lb/>
　　淚<lb/>
家在河陽路入秦樓頭相望秪酸辛江南滿目新亭宴<lb/>
塞外傷心故國春仙掌倚天頻滴露方諸待月自涵津<lb/>
<pb n="KR4i0062_WYG_006-9b"/>
荆王未辨連城價腸斷區區抱璧人<lb/>
　　始皇<lb/>
天極周環百二都六王鍾鐻接流蘇金椎漫築甘泉道<lb/>
匕首還隨督亢圖已覺副車驚博浪更攜連弩望蓬壺<lb/>
不將寸土封諸子劉項由來是匹夫<hi>方虛谷云督亢之亢作平聲作仄聲用亦可</hi>
　　初秋屬疾<lb/>
蜜脾初滿若榴紅秋意如侵玉井桐薤簟自憑南郭几<lb/>
縠巾猶卧北窗風雲迷候雁辭遥塞露溼飛螢起暗叢<lb/>
<pb n="KR4i0062_WYG_006-10a"/>
病已不須傳七發粉箋香墨寄詩筒<lb/>
　　寄靈仙觀舒職方學士<lb/>
方瞳𤣥鬢粉闈郎綘闕齋心奉紫皇徵士高懷雲在嶺<lb/>
騷人秋思水周堂閒園露草開三徑靈宇華燈燭九<lb/>
光知有美田堪種玉幾時春渚逐歸艎<lb/>
　　與客啟明<lb/>
越溪微霰灑寒梅家近嚴陵古釣臺夢欲成魚通夕去<lb/>
書曾憑犬隔秋回干時不為侏儒米樂聖猶銜叔夜杯<lb/>
<pb n="KR4i0062_WYG_006-10b"/>
帝右豈無楊得意漢宫須薦長卿才<lb/>
　　此夕<lb/>
曲瓊斜挂影沈沈火齊屏風六曲深春瘦已寛連理帶<lb/>
夜長誰有辟寒金珠抛月浦空涵淚琴怨蘭臺漫寄心<lb/>
碧玉可能攀貴德阮郎追騎更駸駸<lb/>
　　致齋太乙宫<lb/>
齋潔奉惟馨瑶臺獨自升樓迷五里霧壇燭九枝燈珠<lb/>
館來青雀璇題射玉繩疎鐘平野闊古栢夕霏凝鶴扇<lb/>
<pb n="KR4i0062_WYG_006-11a"/>
真窺月仙衣可縷冰春茶泛雲液曉飯薦蘭蒸鍊藥疑<lb/>
洪井藏書類羽陵回瞻太帝室飛檻更長憑<lb/>
　　戊申年七夕<lb/>
玉露金河顥氣涼辛夷車轉桂旗香嫦娥可是多猜忌<lb/>
不駐瓊輪放夜長<hi>以上西崑酬唱集</hi>
　　對竹思鶴<hi>留守西洛日作</hi>
瘦玉蕭蕭伊水頭風宜清夜露宜秋更教仙驥傍邊立<lb/>
盡是人間第一流<hi>能改齋漫録</hi>
<pb n="KR4i0062_WYG_006-11b"/>
　　句<lb/>
高為天一柱秀作海三峯<hi>㓜時父俶使賦逺山東都事畧</hi>置酒軍中<lb/>
樂聞笳塞上情<hi>送劉綜學士出鎮并門  詩話總龜</hi>日上故陵烟漠漠春歸<lb/>
空苑水潺潺<hi>西洛懐古楊文公談苑</hi>雪意未成雲著地秋聲不斷雁<lb/>
連天<hi>奉使塗中</hi>客亭厭見名長短村酒那能辨聖賢<hi>又</hi>㝛舎<lb/>
孤烟起行衣夢雨涼<hi>送僧遊楚</hi>平檻曉波吳㮄渡遶城春樹<lb/>
越禽飛<hi>章衢州</hi>神宫古栢啼烏起齋室虚簾㝛霧通<hi>太乙宫</hi>
<hi>以上詩話總龜</hi>
<pb n="KR4i0062_WYG_006-12a"/>
　　劉　筠<lb/>
　　　筠字子儀大名人咸平元年進士累遷御史中<lb/>
　　　丞知制誥翰林承㫖兼龍圖閣直學士卒有册<lb/>
　　　府應言榮遇禁林肥川中司汝陰三入玉堂七集<lb/>
　　　<hi>侯鯖錄劉子儀三入翰林頗不懌詩云蟠桃三竊成何味上盡鼇峯迹轉孤移疾不出朝士問</hi>
　　　<hi>候者繼至詢之云虛熱上攻石中立用滑稽在坐云只消一服清涼散意謂兩府始得  青涼傘也</hi>
　　南朝<lb/>
華林酒滿勸長星青漆樓高未稱情麝壁燈迴偏照畫<lb/>
<pb n="KR4i0062_WYG_006-12b"/>
雀航波漲欲浮城鐘聲但恐嚴妝晚衣帶那知敵國輕<lb/>
千古風流佳麗地盡供哀思與蘭成<lb/>
　　休沐端居有懷希聖少卿學士<lb/>
䡾䡾風簷乳燕翔浴蘭衣綌簟流黃雲容倏變千峯險<lb/>
草色相沿百帶長旋製紫荷供橐筆暗移神蔡忍搘牀<lb/>
思君秪欲傾家釀待漏同誰賦柏梁<lb/>
　　代意<lb/>
華池阿閣不相容濁水清塵恨莫窮明月自新班女扇<lb/>
<pb n="KR4i0062_WYG_006-13a"/>
行雲無柰楚王風乳鶯啼曉銷蘭炷媚蜨傷春失蕙叢<lb/>
縱使多才如子建秪能援筆賦驚鴻<lb/>
　　漢武<lb/>
漢武天臺接絳河半涵非霧鬱嵯峨桑田欲看他年變<lb/>
瓠子先成此日歌夏鼎幾遷空象物秦橋未就已沈波<lb/>
相如作賦徒能諷卻助飄飄逸氣多<lb/>
　　館中新蟬<lb/>
庭中嘉樹發華滋可要螳螂共此時翼薄乍舒宫女鬢<lb/>
<pb n="KR4i0062_WYG_006-13b"/>
蜕輕全解羽人尸風來玉女烏先轉露下金莖鶴未知<lb/>
日永聲長兼夜思肻容潘岳到秋悲<lb/>
　　鶴<lb/>
碧樹陰濃釦砌平華亭歸夢曉頻驚仙經若未標奇相<lb/>
琴操何因寄恨聲養氣自憐雞善勝全身卻許雁能鳴<lb/>
芝田玉水春雲伴可得乘軒是所榮<lb/>
　　無題<lb/>
走馬章臺冐雨歸後門猶嘆滯前期荷心出水終無定<lb/>
<pb n="KR4i0062_WYG_006-14a"/>
蘿蔓從風莫自持複帳麝輕難辟惡曲房蠶嬾不成絲<lb/>
漸漸隴麥藏鳴雉更恨如臯一箭遲<lb/>
　　又贈荷花一絶<lb/>
粉白朱紅翡翠翹漢宫等級不相饒風波若未乖前約<lb/>
一死何辭更抱橋<lb/>
　　淚<lb/>
雍門琴罷已浪浪更上牛山半夕陽楚澤雲迷千里目<lb/>
蘇門歌斷九迴腸寒梅帶雨飄離席尺素停燈作報章<lb/>
<pb n="KR4i0062_WYG_006-14b"/>
湘水未乾終未盡豈徒萬㸃寄疎篁<lb/>
　　前檻十二韻<lb/>
垂柳陰森院遊絲曠蕩春蘅臯誰駐馬羅韈自生塵四<lb/>
姓良家子三年賦客鄰折腰行太緩連瑣語何頻倭墮<lb/>
雲爭媚便娟月鬬新滅瘢難辨玉約指不勝銀電笑投<lb/>
壺勝江澄擣練勻東南勞鶴望西北限牛津寶唾凝蘭<lb/>
氣鳴簧咽絳脣籠禽思隴樹洞犬謝秦人詠絮才無對<lb/>
聞琴意始真長安足輕薄愼勿走瓊輪<lb/>
<pb n="KR4i0062_WYG_006-15a"/>
　　宣曲<lb/>
八月收民算三千異典章天機從此淺國豔或非良玉<lb/>
户銅為沓羅幬象作牀驪姬初悔泣飛燕近專房蓮小<lb/>
纔承歩梅新競試妝盡知春可樂終歎夜何長取酒臨<lb/>
卭逺吞聲息國亡難銷守宫血易斷舞鸞腸百草兼花<lb/>
鬭雙鉤映燭藏金人須手鑄虎圏更身當歩輦回長樂<lb/>
飛除接未央琳珉飾歡館藻繡裛周牆厭火雙魚尾鳴<lb/>
弦小雁行雲甍澄顥氣綺井激回光路有斯須隔憂難<lb/>
<pb n="KR4i0062_WYG_006-15b"/>
頃刻忘新聲來樂府别寢近温湯虹跨層臺晩螢飛下<lb/>
苑涼錦帷迎七夕蓬餌薦重陽九畹蘭承露三江橘帶<lb/>
霜方資裂繒笑可要蕩舟狂並釣池魚小重衾穴鳯翔<lb/>
珊瑚分碧樹火齊列清防背枕生幽怨登樓多逺傷下<lb/>
陳無自媿人彘劇豺狼<lb/>
　　　<hi>陸游渭南文集䟦云祥符中嘗下詔禁文體浮豔議者謂是時館中作宣曲詩宣曲見東方朔</hi>
　　　<hi>傳其詩盛傳都下而劉楊方幸或謂頗指宫掖又二妃皆蜀人詩中有取酒臨卭逺之句賴天</hi>
　　　<hi>子愛才士皆置而不問獨下詔諷切而已不然亦殆哉</hi>
<pb n="KR4i0062_WYG_006-16a"/>
　　宋玉<lb/>
楚國驕荒日已深山川朝暮劇登臨曾傷積毁亡師道<lb/>
秪託微詞蕩主心江草東西多恨色峽雲髙下結層陰<lb/>
潘郎千載聞遺韻又説經秋思不任<lb/>
　　送客不及<lb/>
青門祖帳曙烟微片席乗流鳥共飛曲岸馬嘶風嫋嫋<lb/>
短亭人散柳依依灞橋目斷猶回望楚水魂銷為送歸<lb/>
秪自河梁傳怨曲洛塵千古化征衣<lb/>
<pb n="KR4i0062_WYG_006-16b"/>
　　無題<lb/>
曾許千金荅浣紗越溪浪淺不通槎曉樓簾捲還凝霧<lb/>
外院牆低卻映花滿目離愁頻駐馬一春幽夢秪驚鴉<lb/>
柔桑蔽日南城路懊惱羅敷自有家<lb/>
　　懷舊居<lb/>
毛竹千叢蔽野亭曉猿驚後亂峯青漢庭已奏三千牘<lb/>
周室仍繙十二經紫殿深沈頻視草緇幃寂莫自飛螢<lb/>
振衣本為蒼生起肻向荀家秪聚星<lb/>
<pb n="KR4i0062_WYG_006-17a"/>
　　戊申年七夕<lb/>
伯勞東翥燕西飛又報黃姑織女期天帝聘錢還得否<lb/>
晉人求富是虚詞<hi>自注道書牽牛娶織女取天帝錢二萬備禮久不還被驅在營室</hi>
華寢星陳夜未央橫河奕奕度神光一年暫得停機杼<lb/>
不柰秋蟲促織忙<hi>以上西崑酬唱集</hi>
　　舟行淮上遇水暴漲作<lb/>
行行極目天無柱𣺌𣺌橫流浪有花客子方思舟下碇<lb/>
陰蚪自喜海為家村遙樹列清江薺岸闊平分觸氏蝸<lb/>
<pb n="KR4i0062_WYG_006-17b"/>
鳶嘯風髙誠可畏此情難喻坎中蛙<lb/>
　　　<hi>儒林公議丁謂當國恣行威福筠在翰林守正守不阿附謂深嫉之筠乃求出為郡授諫議大夫</hi>
　　　<hi>廬江筠拜章求兼集賢院學士謂沮之不與</hi>
　　召入翰林别同僚<lb/>
一辭鑾署守英藩兩見廬峯媚翠尊政懦每憐民若<lb/>
子歳豐還喜稻成孫離愁且飲閒人酒密對須求長者<lb/>
言入奉清朝同一徳晨趨豈歎鬢霜繁<hi>儒林公議</hi>
　　題林逸士肥上新屋壁<lb/>
<pb n="KR4i0062_WYG_006-18a"/>
久厭侯鯖盡室來卜居鄰近釣魚臺舊山鶴怨無錢買<lb/>
新竹僧同借宅栽載酒誰從揚子學棹舟空訪戴逵回<lb/>
抽毫有汚東陽壁但惜明時老澗才<hi>瀛奎律髓</hi>
　　句<lb/>
雨勢宫城闊秋聲禁苑多<hi>詩人玉屑</hi>
極目關河髙倚漢順風鵰鶚逺凌秋<lb/>
　　　<hi>詩話總龜劉綜學士出鎮并門兩制館閣皆以詩餞其行因進呈章聖深䆒詩雅時方競尚崑</hi>
　　　<hi>體磔裂彫篆親以御筆選其平淡者得八聨後綜寫為御選句圖立石于晉祠</hi>
<pb n="KR4i0062_WYG_006-18b"/>
　　李宗諤<lb/>
　　　宗諤字昌武昉子第進士真宗朝為學士歴右<lb/>
　　　諫議大夫有集<lb/>
　　南朝<lb/>
仙華玉壽曉沈沈三閣齊雲複道深平昔金鋪空廢苑<lb/>
於今瓊樹有遺音珠簾映寢方成夢麝壁飄香未稱心<lb/>
惆悵雷塘能幾日吟魂醉魄已相尋<lb/>
　　代意<lb/>
<pb n="KR4i0062_WYG_006-19a"/>
霧鸞曉影忽參差雲雨陽臺役夢思自是膠弦無續日<lb/>
不同珪月有圓時洞房斗帳承新愛河漢星橋隔後期<lb/>
綺榭凝塵斷消息抒情空擬四愁詩<lb/>
　　館中新蟬<lb/>
雨過新聲出院牆烟輕餘韻度回塘短亭疎柳臨官道<lb/>
平野西風更夕陽八斗陳思饒賦詠二毛潘岳易悲涼<lb/>
感時偏動騷人思不問天涯與帝鄉<hi>以上西崑酬唱集</hi>
　　絶句<lb/>
<pb n="KR4i0062_WYG_006-19b"/>
戴了宫花賦了詩不容重見赭黃衣無憀獨出金門去<lb/>
恰似當年下第歸<lb/>
　　　<hi>國老談苑李宗諤以京秩帶館職不預賞花釣魚故事因賦詩云云太宗覽之大喜特詔御宴</hi>
　　　<hi>即日改官</hi>
　　送何水部䝉出牧袁州<lb/>
三省郎曹素髪垂兩朝頻賜五時衣一麾又守江城去<lb/>
千騎方從澤國歸釃酒河梁秋草闊卸舟湖岸暝烟微<lb/>
宜陽郡客多才子誰伴山公醉夕暉<hi>袁州府志</hi>
<pb n="KR4i0062_WYG_006-20a"/>
　　送士龍兄<lb/>
銅魚四明守竹馬十年兄操袂河梁别鳴橈澤國行登<lb/>
樓知日近傍海見潮生郡政應多暇新詩幾首成<hi>式古堂書考</hi>
　　句<lb/>
一溪曉綠浮鸂鷘萬樹春紅呌杜鵑<hi>春郊</hi>金鑾後記人爭<lb/>
寫玉署新碑帝自書<hi>贈蘇承㫖</hi>　<hi>楊文公談苑</hi>
　　陳　越<lb/>
　　　越字損之開封尉氏人咸平中舉賢良方正歷<lb/>
<pb n="KR4i0062_WYG_006-20b"/>
　　　著作佐郎直史館官至左正言<lb/>
　　休沐端居有懷希聖少卿學士<lb/>
玉甃銀牀蔭碧桐北窗珍簟水紋融衣裁練布如王導<lb/>
扇執蒲葵學謝公瓊屑半和仙掌露蘭苕輕泛楚臺風<lb/>
若非冰雪神仙骨相樂誰同一笑中<hi>西崑酬唱集</hi>
　　句<lb/>
擁路東方騎懸腰左顧龜<hi>送李秦州</hi>　<hi>皇朝類苑</hi>
　　李　維<lb/>
<pb n="KR4i0062_WYG_006-21a"/>
　　　維字仲方肥鄉人平章沆之弟雍熙二年進士<lb/>
　　　真宗初召試中書擢知制誥翰林學士歷刑部<lb/>
　　　尚書相州觀察使出知陳州卒有集<lb/>
　　休沐端居有懷希聖少卿學士<lb/>
銀闕琳房視草餘龍門岑寂斷軒車彩毫閒試金壺墨<lb/>
青案時看玉字書王儉風流希謝傅子雲詞賦敵相如<lb/>
瓊枝不見蕭齋晚蕙草烟微度綺疏<hi>西崑酬唱集</hi>
　　直夜<lb/>
<pb n="KR4i0062_WYG_006-21b"/>
繚垣嶤闕慶雲深畫燭熏爐對擁衾三殿夜籤傳漏箭<lb/>
九秋霜籟入風琴階前槁葉驚寒雨天際孤鴻荅迥砧<lb/>
攲枕便成魚鳥夢豈知名路有機心<lb/>
　　寄田錫舎人<lb/>
當年心計此心知忽忽逢人亦自疑枉是憂公生白髪<lb/>
有何長畧謝清時林僧已怪抽身晩朝侣猶嫌到闕遲<lb/>
多喜通規識幽抱路遙無處寄相思<lb/>
　　歸越東舊隱别秦中知已<lb/>
<pb n="KR4i0062_WYG_006-22a"/>
客亭楊柳葉初殘歌咽秋空慘别顔吟愛好峯歸越路<lb/>
醉衝寒雨出秦關烟蘿庭户重棲倚漁浦人家舊往還<lb/>
縱使功名無分得免教心在怨尤閒<lb/>
　　再㑹傅逸人<lb/>
分到知心意不輕幾年曾是愴離情微風吹雨雁初下<lb/>
落葉滿階蟲正鳴燈静苦嫌論劒畧簟涼頻喜轉琴聲<lb/>
從來共約雲泉老肻向人閒占好名<lb/>
　　郊居寄朝中知已<lb/>
<pb n="KR4i0062_WYG_006-22b"/>
年來流水壞平田客徑窮愁自可憐汀葦亂搖寒夜雨<lb/>
沙鷗閒弄夕陽天狂嫌濁酒難成醉冷笑清詩不直錢<lb/>
碧落故人知我否幾回相憶上漁船<lb/>
　　霜月<lb/>
銀牀葉暗飄霜月夜迢迢寒極犀難辟憂多酒漫消荀<lb/>
爐殘更換湘瑟罷仍調誰道河流淺盈盈萬里遙<hi>以上四朝詩</hi>
　　句<lb/>
故宫芳草在往事暮江流<hi>渚宫亭</hi>謫去賈生身健否秋<lb/>
<pb n="KR4i0062_WYG_006-23a"/>
來潘岳鬢如絲<hi>寄洪湛苑楊文公談</hi>秋聲和暮角膏雨逐<lb/>
行軒<hi>送劉綜學士出鎮并門  詩話總龜</hi>清朝納禄猶强健白首<lb/>
還家正太平<hi>送工部侍郎朱昻致仕歸荆南談</hi>　<hi>澠水燕</hi>
　　丁　謂<lb/>
　　　謂字謂之更字公言蘇州長洲人淳化三年進<lb/>
　　　士累遷知制誥天禧中拜同中書門下平章事<lb/>
　　　封晉公乾興中坐擅改永定陵貶崖州司户參<lb/>
　　　軍更赦徙道州明道末召還卒於光州有集<lb/>
<pb n="KR4i0062_WYG_006-23b"/>
　　　<hi>高齋詩話吕獻可嘗云丁謂詩有天門九重開終當掉臂入王元之讀之曰入公門猶鞠躬如</hi>
　　　<hi>也天門豈可掉臂入乎此人不忠後果如其言洪駒父詩話潘子真為予言晉公詩綠柳垂手</hi>
　　　<hi>舞黃鳥緩聲歌樂府有大垂手小垂手前緩聲後緩聲故丁謂用之其屬對律切如此</hi>
　　代意<lb/>
玦帶珊瑚佩解瓊楚雲無定好傷情臨卭已誤通琴意<lb/>
金谷難尋辨玉聲微警單棲盤露重密含幽思畹蘭平<lb/>
明珠百琲將何當悵望輕軀病欲成<lb/>
　　又贈荷花一絶<lb/>
<pb n="KR4i0062_WYG_006-24a"/>
夢散高唐夜正遥楚天何處不無憀秋風似㑹荆王意<lb/>
露渚烟汀養細腰<hi>以上西崑酬唱集</hi>
　　山居<hi>原注雷化以南山多凌零藿香芬芳襲人動或數里</hi>
洞口清香徹海濵四時芬馥四時春山多綠桂憐同氣<lb/>
谷有幽蘭譲後塵草解忘憂憂底事花能含笑笑何人<lb/>
<hi>自注海南有含笑花</hi>爭如彼美欽天壤長薦芳香奉百神<hi>宋文鑑</hi>
　　　<hi>歸田錄丁晉公在珠崖有詩僅百篇號知命集其警句有云草解忘憂憂㡳事花名含笑笑何</hi>
　　　<hi>人</hi>
<pb n="KR4i0062_WYG_006-24b"/>
　　詠泉州刺桐<lb/>
聞得鄉人説刺桐葉先花發始年豐我今到此憂民切<lb/>
只愛青青不愛紅<lb/>
　　有感<lb/>
今到崖州事可嗟夢中常若在京華程途何啻一萬里<lb/>
户口都無三百家夜聽猿啼孤樹逺曉看潮上瘴煙斜<lb/>
吏人不見中朝禮麋鹿時時到縣衙<lb/>
　　過武陵甘泉寺留題<lb/>
<pb n="KR4i0062_WYG_006-25a"/>
翠影人疎度波光瑟瑟凝帝家金掌露仙署玉壺冰曉<lb/>
井侵星汲宵廚向月澄豈惟蠲肺渴灌頂助三乘<hi>以上方輿</hi>
<hi>勝覽</hi>
　　以詩送宣賜進奉紅綃封龍字茶與璉禪師<lb/>
密緘龍焙火前春翠字紅綃熨眼新名品至高誰合得<lb/>
雙林樹下上乘人<hi>羅湖野錄</hi>
　　途中盛暑<hi>南遷時作</hi>
山木無陰驛路長海風吹熱透蕉裳渴思西漢金莖露<lb/>
<pb n="KR4i0062_WYG_006-25b"/>
困憶南朝石歩廊江上綸竿輸散誕林閒冠褐負清涼<lb/>
下程欲選披襟處滿眼頳桐兼佛桑<hi>事文類聚前集</hi>
　　遊東山<lb/>
數峯回抱隔烟林一蔟招提十里深秪合歩行尋石徑<lb/>
不宜呵喝入松陰遥分畫手援毫意暗起詩人得句心<lb/>
梅嶺笙歌上高處孤猿幽鳥減清音<lb/>
　　煎茶<lb/>
開緘試雨前須汲逺山泉自遶風爐立誰聽石碾眠輕<lb/>
<pb n="KR4i0062_WYG_006-26a"/>
微緣入麝猛沸卻如蟬羅細烹還好鐺新味更全花隨<lb/>
僧箸破雲逐客甌圓痛惜藏書篋堅留待雪天睡醒思<lb/>
滿啜吟困憶重煎秪此消塵慮何須作酒仙<lb/>
　　公舎春日<lb/>
綠楊垂線草鋪茵觸處烟光舉眼新一品也須妨白髪<lb/>
千金莫惜買青春鶯聲圓滑堪清耳花豔鮮明欲照身<lb/>
獨向此時為俗吏風流知是不如人<hi>以上瀛奎律髓</hi>
　　句<lb/>
<pb n="KR4i0062_WYG_006-26b"/>
梅花過嶺路桃葉渡江船<hi>送章南安</hi>珊瑚新筆架雲母舊<lb/>
屏風<hi>和錢易</hi>泣珠泉客通闗市種玉仙人寄版圖<hi>送章明州</hi>
楚子夢雲鈴閣密郢人歌雪射堂開<hi>送陳荆南</hi>千金家累<lb/>
非良寶一品官高是强名<hi>為侍中時作</hi>九萬里鵬重出海一<lb/>
千年鶴再歸巢<hi>自崖召還寄友人  以上皇朝類苑</hi>背裝花屈膝白打<lb/>
大亷斯進前行兩歩蹺去立多時<hi>蹴踘龜詩話總</hi>鷹鶻騰雙<lb/>
眼龍蛇繞四肢躡來行數歩蹺後立多時<hi>蹴踘話溫公詩</hi>鶯<lb/>
驚鳯輦穿花去魚畏龍顏上釣遲<hi>賞花釣魚應制田錄</hi>　<hi>歸</hi>
<pb n="KR4i0062_WYG_006-27a"/>
　　刁　衎<lb/>
　　　衎字元賔昇州人仕南唐為集賢校理歸宋授太<lb/>
　　　常寺太祝真宗朝累遷直祕閣兵部郎中有集<lb/>
　　代意<lb/>
蕙時芳夕九回腸斂袂東窗待曉光秦嶺樹高迷隴塞<lb/>
楚天雲淡隔瀟湘病餘公幹情多詠秋晚安仁鬢足霜<lb/>
休道鮫人落珠淚微波還擬託陳王<hi>西崑酬唱集</hi>
　　任　隨<lb/>
<pb n="KR4i0062_WYG_006-27b"/>
　　　隨仕太常丞直集賢院<lb/>
　　漢武<lb/>
殊庭深恨隔仙曹桂館蜚亷事轉勞銀闕尚沈滄海闊<lb/>
井榦空拂絳河高萯陽弋獵侵多稼朔塞旌旗照不毛<lb/>
苦信憑虚王母説東方三度竊蟠桃<hi>西崑酬唱集</hi>
　　劉　隲<lb/>
　　　隲官工部員外郎直集賢院<lb/>
　　館中新蟬<lb/>
<pb n="KR4i0062_WYG_006-28a"/>
搖落何須宋玉悲齊亭遺恨苦霑衣池中菡蓞香全減<lb/>
井上梧桐葉乍飛風促筝聲隨斷續日移甎影自光輝<lb/>
宜秋門外饒芳樹結駟那堪送客歸<hi>西崑酬唱集</hi>
　　張　詠<lb/>
　　　詠字復之濮州鄄城人太平興國五年進士歷<lb/>
　　　樞密直學士出知益州眞宗初入為御史中丞<lb/>
　　　出知杭州再知益州進禮部尚書卒諡忠定自<lb/>
　　　號乖崖有乖崖集<lb/>
<pb n="KR4i0062_WYG_006-28b"/>
　　　<hi>蔡寛夫詩史乖崖少喜任俠學擊劒尤樂聞神仙事性極清介居無妾媵不事服玩朝衣之外</hi>
　　　<hi>燕處惟紗㡌早縧一黃土布裘而已至今人傳其畫像皆作此飾</hi>
　　　<hi>西清詩話張乖崖少與逸人傅霖同學公既顯達求霖三十年不可得作憶霖詩云寄語巢由</hi>
　　　<hi>莫相笑此生終不羡輕肥晚年守宛丘有被褐騎驢叩門大呼曰語尚書青州傅霖閽吏走白</hi>
　　　<hi>公曰傅先生天下士汝何人敢呼姓名霖笑曰别子一世尚爾童心是豈知世間有我哉公問</hi>
　　　<hi>何昔隱今出霖曰子將去矣來報子耳公曰詠亦自知之霖曰知復何言後一月公薨</hi>
　　館中新蟬<lb/>
脱塵還與比仙遊露腹何妨近品流嫩㱿半遺紅藥地<lb/>
<pb n="KR4i0062_WYG_006-29a"/>
細聲偏傍綠楊樓詩家取象吟難盡畫格偷眞意不休<lb/>
正好儒林擬緌紼憑君無苦預悲愁<hi>西崑酬唱集</hi>
　　寄陳圖南<lb/>
性愚不肻林泉住强要清流擬致君今日星馳劒南去<lb/>
回頭慙媿華山雲<lb/>
　　　<hi>青箱雜記公布衣時素善陳摶嘗因夜話謂摶曰某欲分先生華山一半住得無摶曰餘人則</hi>
　　　<hi>不可先輩則可及旦取别以宣毫十枝白雲臺墨一劑蜀箋一角贈公謂摶曰㑹得先生意取</hi>
　　　<hi>某入閙處去後尹蜀乘傳過華隂寄詩云云</hi>
<pb n="KR4i0062_WYG_006-29b"/>
　　荅傅逸人<lb/>
蕭蕭疎葦對門牆見説新秋鱠味長何事輕抛來帝里<lb/>
至今魂夢繞寒塘<hi>以上乖崖集</hi>
　　贈官妓小英歌<lb/>
天教摶百花作小英明如花住近桃花坊北靣門庭掩<lb/>
映如仙家美人宜稱言不得龍腦熏衣香入骨維揚輭<lb/>
縠如雲英亳郡輕紗似蟬翼我疑天上婺女星之精偷<lb/>
入筵中名小英又疑王母侍兒初失意謫向人閒為飲<lb/>
<pb n="KR4i0062_WYG_006-30a"/>
妓不然何得膚如紅玉初碾成眼似秋波雙臉橫舞態<lb/>
因風欲飛去歌聲遏雲長且清有時歌罷下香砌幾人<lb/>
魂魄遙相驚人㸔小英心已足我見小英心未足為我<lb/>
高歌送一杯我今贈汝新翻曲<hi>青箱雜記</hi>
　　句<lb/>
小桃遮不得深雪放教青<hi>庭竹</hi>每思舊隱歸何許或問前<lb/>
程笑指空<hi>維揚書懐</hi>
　　　<hi>苕溪漁隱叢話乖崖詩句清詞古與郊㠀相先後</hi>
<pb n="KR4i0062_WYG_006-30b"/>
　　舒　雅<lb/>
　　　雅字子正歙人南唐時隨計金陵韓熙載知貢<lb/>
　　　舉擢為第一歸宋累遷職方員外郎咸平末出<lb/>
　　　守舒州秩滿乞致仕就掌靈仙觀大中祥符二<lb/>
　　　年直昭文館卒<lb/>
　　　<hi>馬令南唐書雅以所學謁韓熈載熙載一見如疇昔館給之雅性巧黠應荅如流待之為忘年</hi>
　　　<hi>之交出入臥内曾無間然熙載性嬾不拘禮法常與雅易服燕戲猱雜侍婢入末念酸以為笑</hi>
　　　<hi>樂或云熙載所著格言半雅之辭持獨弦琴俾緗素雜記韓熙載弊衣履作瞽者</hi>
<pb n="KR4i0062_WYG_006-31a"/>
　　　<hi>舒雅執板挽之隨房歌鼔求丏以足日膳旦暮亦不禁其出入</hi>
　　荅内翰學士<lb/>
清貴無過近侍臣多情猶憶舊交親金蓮燭下裁詩句<lb/>
麟角峯前寄隱淪和氣忽飄燕谷暖好風徐起謝庭春<lb/>
緘藏便是山家寶留與兒孫世不貧<hi>西崑酬唱集</hi>
　　荅錢少卿<lb/>
蓬萊閣下舊鄰居偶别俄驚四載餘每見寒葭思倚玉<lb/>
忽臨秋水得雙魚人間貴賤誰能及物外優閒我自如<lb/>
<pb n="KR4i0062_WYG_006-31b"/>
聞説歸艎向春渚深知不與道情疎<lb/>
　　荅劉學士<lb/>
往歳别京畿棲山與衆違君心似松栢雁足寄珠璣學<lb/>
道情難篤燒丹力尚微雲中雞犬在祗候主人歸<hi>以上四朝</hi>
<hi>詩</hi>
　　錢惟濟<lb/>
　　　惟濟字巖夫惟演弟歸宋歷恩州刺史加司空<lb/>
　　　保静軍觀察留後卒諡宣惠有玉季集<lb/>
<pb n="KR4i0062_WYG_006-32a"/>
　　夜讌<lb/>
清讌夜何其南亭露欲稀蹁躚霞袖舞瀲灩羽觴飛鏤<lb/>
楶搖花落金璫照月輝瑶光未西落休賦醉言歸<hi>西崑酬唱集</hi>
　　句<lb/>
鳯簫通碧落星石辨靈源<hi>故主第</hi>庭下焚香連㝛霧林<lb/>
間鳴佩起棲鸞<hi>太乙宫醮</hi>　<hi>以上皇朝類苑</hi>
　　晁　迥<lb/>
　　　迥字明逺澶州清豐人徙家彭門太平興國五<lb/>
<pb n="KR4i0062_WYG_006-32b"/>
　　　年進士擢右正言直史館知制誥為翰林學士<lb/>
　　　承㫖天禧中判西京留司御史臺以太子少保<lb/>
　　　致仕加少傅卒贈太子太保諡文元有翰林集<lb/>
　　　道院集<lb/>
　　屬疾<hi>和錢希聖</hi>
精騖成勤瘁頤貞俟有瘳吟生南越思慈結北堂憂粲<lb/>
枕甘為蜨豐廚厭炙牛𤣥元知寡欲平子尚多愁夕鳥<lb/>
侵階啄宵螢入樹流玉書能静覽柱史倦閒投忽賦行<lb/>
<pb n="KR4i0062_WYG_006-33a"/>
雲什堪聽擊壤謳期君整朝佩仙署在瀛洲<hi>西崑酬唱集</hi>
　　遊文潞公曲水園<lb/>
夭桃穠李豔芳辰丞相園林潩水濵虎節麟符抛不得<lb/>
卻將佳景付遊人<lb/>
　　　<hi>風月堂詩話晁伋為予言文潞公出鎮長安吾祖文元公知許昌遊公曲水園留詩云云公得</hi>
　　　<hi>詩甚喜乃作書并封園劵與文元曰可便作園中主人也伋字仲思文元五世孫</hi>
　　遊虎丘<hi>并序</hi>
　余罷掌賦東陽歸次蘇臺時故人王士龍飲餞乎閶<lb/>
<pb n="KR4i0062_WYG_006-33b"/>
　門且曰虎丘山寺吳中勝概不避數里可能遊乎余<lb/>
　沛然愜心請與偕往由枝派乘水輿長嘯清風目窮<lb/>
　幽趣棹工叢力葉舟如飛拂白英以半開縈紅樹以<lb/>
　傍出簉詣幽境夐無纖塵相與披烟蘿凌磴道杳疑<lb/>
　天外作為佛宫俯臨劒池呀若斷岸磊砢崷崒不能<lb/>
　形容肆凝覽以更周惜頹景之西匿一觴一詠柅興<lb/>
　而還遂裁八章以表嘉㑹時淳化四載自序<lb/>
餞别閶門復少留故人邀我浣離愁旋沽美醖乘漁艇<lb/>
<pb n="KR4i0062_WYG_006-34a"/>
急棹斜陽到虎丘千古劒池呀怪石一方金地抱清流<lb/>
歸時眷戀情無限不得從容秉燭遊<hi>吳郡志</hi>
　　送何水部蒙出牧袁州<lb/>
條教屬惟良乗秋始辦裝朱轓重按部白首尚為郎督<lb/>
課民期富從儒道益光更資談博物千載楚萍鄉<hi>袁州府志</hi>
　　句<lb/>
夙駕都門曉涼風苑樹秋<hi>送劉綜學士出鎮并門壺野史</hi>　<hi>玉</hi>
　　崔遵度<lb/>
<pb n="KR4i0062_WYG_006-34b"/>
　　　遵度字堅白江陵人徙淄州太平興國八年進<lb/>
　　　士咸平中為左司諫直史館仁宗為壽春郡王<lb/>
　　　與張士遜命為王友東宫建遷左諭徳卒官遵<lb/>
　　　度善琴得其深趣嘗自著琴箋有文集<lb/>
　　屬疾<hi>和錢希聖</hi>
李白羮初美相如渴漸瘳八甎非性嬾三昧減心憂筆<lb/>
宛多披鳯<hi>自注公新集號筆宛</hi>詞鋒勝解牛舊山疑鶴怨畏<lb/>
日想雲愁廣内勞揮翰通中羡枕流使星方屢䧏客轄<lb/>
<pb n="KR4i0062_WYG_006-35a"/>
未容投好奏倪寛議何須莊舄謳朝衣熏歇不侍史待<lb/>
仙洲<hi>西崑酬唱集</hi>
　　劉　秉<lb/>
　　　秉官左諫議大夫樞密直學士<hi>曰琯按晁以道清風軒記作張秉</hi>
　　戊申年七夕<lb/>
紅蕖爛漫碧池香羅綺三千侍漢皇阿母暫來成底事<lb/>
茂陵宫樹已蒼蒼<lb/>
香堦寶砌静無塵遙指星河再拜人若把離情今夕説<lb/>
<pb n="KR4i0062_WYG_006-35b"/>
世間生死最傷神<lb/>
珠箔風輕月似鉤還將錦繡結高樓堪傷乞巧年年事<lb/>
未識君王已白頭<hi>西崑酬唱集</hi>
　　薛　映<lb/>
　　　映字景陽蜀人進士及第歴右諫議大夫知杭<lb/>
　　　州仁宗朝官禮部尚書集賢院學士分司南京<lb/>
　　　卒贈右僕射諡文恭<lb/>
　　戊申年七夕<lb/>
<pb n="KR4i0062_WYG_006-36a"/>
銀河耿耿露漙漙綵縷金針玉佩環天媛貪忙為靈匹<lb/>
幾時留巧與人間<hi>西崑酬唱集</hi>
　　曲水亭<hi>在下天竺水臺盤一曰流杯亭</hi>
臺盤疏石渠激流環四靣夏屋有餘清羽觴隨意轉賔<lb/>
告醉言歸主稱情未倦雖非褉飲辰豈謝蘭亭讌<hi>杭州府志</hi>
　　句<lb/>
黃鵠晨霞傍樓起頭陀秋草繞碑荒<hi>送人之鄂州朝類苑</hi>　<hi>皇</hi>
　<lb/>
<pb n="KR4i0062_WYG_006-36b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋詩紀事巻六<lb/>
</p>
<p>
</p>
  </div>
<div>
                <head>宋詩紀事巻七</head>
    <p>
<pb n="KR4i0062_WYG_007-1a"/>
欽定四庫全書<lb/>
　宋詩紀事巻七　　　　　　　錢塘厲鶚撰<lb/>
　　孫　僅<lb/>
　　　僅字鄰幾何弟咸平元年進士第一累官集賢<lb/>
　　　院學士權知開封府後領審刑院進給事中卒<lb/>
　　　有甘棠集<lb/>
　　　<hi>澠水燕談孫何孫僅學行文詞傾動場屋何旣為狀元王黃州覽僅文編書其後曰明年再就</hi>
　　　<hi>堯堦試應被人呼小狀元後榜僅果為第一黄州復以詩寄之云病中何幸忽開顔記得詩稱</hi>
<pb n="KR4i0062_WYG_007-1b"/>
　　　<hi>小狀元粉壁乍懸龍虎榜錦標終屬鶺鴒原并寄何詩曰唯愛君家棣華榜登科記上並龍頭</hi>
　　　<hi>潘逍遙亦有詩曰歸來徧檢登科記未見連年放弟兄而陳堯叟堯咨兄弟亦前後相繼為狀</hi>
　　　<hi>元實士林盛事也</hi>
　　勘書<lb/>
儒官無外事招客勘青編筆墨東西置朱黃次第研頻<lb/>
憂傷㸃竄細恐誤流傳改是文辭正増加字數全端坐<lb/>
窮今古披襟見聖賢得興忘昏曉題名記歳年棲毫思<lb/>
確論廢巻為忘篇魚魯皆刪定誰人敢間然<hi>宋文鑑</hi>
<pb n="KR4i0062_WYG_007-2a"/>
　　贈种徵君放<lb/>
雄名英槩比君難二十髙名滿世間飛詔幾回來北闕<lb/>
草𤣥終不出南山詩篇落處風雷動筆力停時造化閒<lb/>
仙術每將丹訣解史才曽把逸書刪家僮只有猿隨從<lb/>
坐客唯聞鶴往還兩制詞臣求識面九重天子望祗顔<lb/>
處士星孤輕世俗大夫松好賤官班棊殘夜石秦雲斷<lb/>
琴徹秋嵓蜀月彎朝議蒲輪看再降肻教從此老柴關<lb/>
<hi>合璧事類後集</hi>
<pb n="KR4i0062_WYG_007-2b"/>
　　句<lb/>
汾水冷光搖畫㦸蒙山秋色鎖層樓<hi>送劉綜學士出守并門  詩話總龜</hi>
　　李慶孫<lb/>
　　　慶孫泉州惠安人咸平元年進士官水部郎<lb/>
　　句<lb/>
軸裝曲譜泥金字樹記花名玉篆牌<lb/>
　　　<hi>韻語陽秋晏元獻云太乞兒相若諳富貴者不爾也</hi>
　　錢　易<lb/>
<pb n="KR4i0062_WYG_007-3a"/>
　　　易字希白昆之弟歸宋中咸平二年進士仕為<lb/>
　　　翰林學士卒有金閨瀛洲西垣制集<lb/>
　　擬張籍上裴晉公<lb/>
午橋莊上千竿竹緑野堂中白日春富貴極來唯歎老<lb/>
功名髙後轉輕身嚴更未報皇城裏勝賞時遊洛水濵<lb/>
昨日庭趨三節度淮西曽是執戈人<lb/>
　　　<hi>許彦周詩話錢希白作擬唐詩百篇備諸家之體自序曰今之所擬不獨其詞至于題目豈欲</hi>
　　　<hi>抛離本集或有事疏斯亦見之本傳</hi>
<pb n="KR4i0062_WYG_007-3b"/>
　　嵇康小舞詞<hi>并序</hi>
　薛九江南富家子得侍宫中善歌舞嵇康嵇康江南<lb/>
　曲名也學舞於鍾離氏建業破零落於江北予遇於<lb/>
　洛陽福善坊趙春舍飲酣於是歌嵇康其詞卽後主<lb/>
　所製焉嘗感激坐人皆泣春舉酒請舞謝曰老矣腰<lb/>
　腕衰硬無復舊態乃强起小舞終曲而罷座有王生<lb/>
　者請予為嵇康小舞詞<lb/>
薛九三十侍中郎蘭香花態生春堂龍盤王氣變秋霧<lb/>
<pb n="KR4i0062_WYG_007-4a"/>
淮聲哭月浮秋霜宜城酒煙濕羇腹與君强舞當時曲<lb/>
玉樹遺辭莫重聽黃塵染鬢無前緑我聞襄陽白銅鞮<lb/>
荒情古豔傳幽悲淒涼不抵亡國恨座中苦淚飛柔絲<lb/>
洛陽公子擎銀觴跪奴和曲生輝光茂陵旅夢無春草<lb/>
彤管含羞裁短章<hi>補侍兒小名録</hi>
　　西遊曲<lb/>
花銷秋老白日短敗紅荒緑迷空館擬將清血灑昭陵<lb/>
幽谷蛇啼半山晚十年辭家勤獻書王孫不許延公車<lb/>
<pb n="KR4i0062_WYG_007-4b"/>
江頭祖廟祭無血重門生草寒離離我有王孫三尺劒<lb/>
姦骨無痕古波豔佩入函關無故人玉握凋零七星暗<lb/>
<hi>宋文鑑</hi>
　　句<lb/>
緑章封事緘初啓青鳳求凰尾乍開<hi>芭蕉談苑</hi>　<hi>楊文公</hi>雙<lb/>
蜂上簾額獨鵲䙚庭柯<hi>詩人玉屑</hi>
　　李　堪<lb/>
　　　堪字仲任晉陵人咸平二年登第景徳間為古<lb/>
<pb n="KR4i0062_WYG_007-5a"/>
　　　田令官至工部尚書<lb/>
　　仙樓道院<hi>在古田縣五華山</hi>
尋源探雲霞中有金仙家綺疏見飛翬雕闌燦朱華珍<lb/>
禽棲不去靈液流無涯晴旭起風篁空香送天花春雷<lb/>
㑹社鼓寒煙聚海茶竒峰媚如削芳樹一何嘉且將白<lb/>
閣齊絶與紅塵賒終然謝朝紱此地營丹砂<hi>福州府志</hi>
　　句<lb/>
海月隨帆落溪花遶驛流<hi>送周建州</hi>　<hi>皇朝類苑</hi>
<pb n="KR4i0062_WYG_007-5b"/>
　　陳堯咨<lb/>
　　　堯咨字嘉謨堯佐弟咸平三年進士第一歷官<lb/>
　　　翰林學士武信軍節度使知河陽又徙天雄軍<lb/>
　　　卒贈太尉諡康肅<lb/>
　　普濟院<hi>在餘桃</hi>
山逺峯峯碧林疎葉葉紅凭闌對僧語如在畫圖中<hi>㑹稽</hi>
<hi>志</hi>
　　題三桂亭<lb/>
<pb n="KR4i0062_WYG_007-6a"/>
不誇六印滿腰懸二頃仍尋負郭田當日弟兄皆刷羽<lb/>
如今鴻雁盡摩天扶疎巳問新栽竹清淺猶尋舊潄泉<lb/>
大尹今來還又去夕陽旌斾復翩翩<lb/>
　　　<hi>陜西通志三桂亭在長安城南宋諫議大夫陳公之别墅三子堯叟堯佐堯咨皆登科故亭因</hi>
　　　<hi>以名大中祥符間堯咨知永興軍書詩于碑至今猶存</hi>
　　邵　煥<lb/>
　　　煥淳安人咸平三年進士仕至員外郎<lb/>
　　句<lb/>
<pb n="KR4i0062_WYG_007-6b"/>
官船風破浪關吏鼓通晨<hi>送晏集賢南歸</hi>　<hi>皇朝類苑</hi>
　　李　永<lb/>
　　句<lb/>
朝凴玉几言猶在夜啓金縢事巳非<hi>熙陵挽詞退朝録</hi>　<hi>春明</hi>
　　鄭　戩<lb/>
　　　戩字天休吴縣人舉進士累官右諫議大夫樞<lb/>
　　　密副使以資政殿學士知杭州復為陜西四路<lb/>
　　　安撫使拜奉國軍節度使卒贈太尉諡文肅<lb/>
<pb n="KR4i0062_WYG_007-7a"/>
　　句<lb/>
春至不擇地路旁花自開<lb/>
　　　<hi>嘉祐雜志長安北禪寺筍石鄭天休資政題十字刋之</hi>
　　許　式<lb/>
　　　式字叔矜吴郡人咸平三年進士官比部郎中<lb/>
　　　出守南昌終轉運使<lb/>
　　寄洞山聰禪師<lb/>
語言全不滯高躡祖師蹤夜坐連雲石春栽帶雨松鑑<lb/>
<pb n="KR4i0062_WYG_007-7b"/>
分金殿燭山荅月樓鐘有問西來意虛堂對遠峯<hi>林閒録</hi>
　　王　曙<lb/>
　　　曙字晦叔河南人東臯子績之後舉進士咸平<lb/>
　　　中舉賢良方正科策入等仁宗朝歴官樞密使<lb/>
　　　拜同中書門下平章事卒贈太保中書令諡文<lb/>
　　　康有集<lb/>
　　回峯院<lb/>
山勢欲壓海禪扃向此開魚龍腥不到日月影先來樹<lb/>
<pb n="KR4i0062_WYG_007-8a"/>
色秋擎出鐘聲浪荅回何期隨吏役暫得拂塵埃<lb/>
　　　<hi>娱書堂詩話文康王公晦叔嘗宰定海縣賦回峯院詩云云商逸卿得遺墨刻之</hi>
　　句<lb/>
千山送客東西路一樹照人南北枝<hi>苕溪漁隱叢話</hi>
　　許　洞<lb/>
　　　洞字洞天吴郡人太子洗馬仲容之子咸平三<lb/>
　　　年進士以忤知州馬知節奏除名祥符初祀汾<lb/>
　　　陰獻三盛禮賦官烏江主簿有集<lb/>
<pb n="KR4i0062_WYG_007-8b"/>
　　　<hi>歐公詩話許洞進士及第無名子嘲曰張康渾裹馬許洞閙裝妻</hi>
　　　<hi>吴郡圖經續記許洞以文辭稱于吴尤䆳左氏春秋嗜酒嘗從酒家貸飲一日大寫壁作歌數</hi>
　　　<hi>百言鄉人競來觀之售數倍乃盡捐其所負至吴郡志許洞所居常植一竹以表特操吴人</hi>
　　　<hi>今詠之曰許洞門前一竿竹</hi>
　　贈潘閬<lb/>
潘逍遙平生才氣如天高倚天大笑無所懼天公嗔汝<lb/>
口呶呶罰教臨老頭補衲歸中條我願中條山神鎮長<lb/>
在驅雷叱電趕出者老怪<lb/>
<pb n="KR4i0062_WYG_007-9a"/>
　　　<hi>中吴紀聞洞與潘閬錢易為友狂放不羈閬坐盧多遜黨亡命乃變姓名僧服入中條山洞密</hi>
　　　<hi>贈之</hi>
　　王　曾<lb/>
　　　曾字孝先益都人咸平五年鄉貢試禮部廷對<lb/>
　　　皆第一仁宗朝拜右僕射兼門下侍郎平章事<lb/>
　　　集賢殿大學士封沂國公卒贈侍中諡文正<lb/>
　　　<hi>歴代吟譜王曽投吕文穆早梅詩雪中未問和羮事且向百花頭上開吕公曰此生次第安排</hi>
　　　<hi>作狀元宰相矣後果然李文定公廸咸平景徳澠水燕談王文正公曽</hi>
<pb n="KR4i0062_WYG_007-9b"/>
　　　<hi>間相繼狀元及第其後更踐政府及罷相鎮青又為交承故文正送文定移鎮兗海詩有錦標</hi>
　　　<hi>得雋曽相繼金鼎調元亦踐更之句又云并土兒童君再見㑹稽章紱我偏榮蓋文定再鎮兗</hi>
　　　<hi>而青社文正鄉里也</hi>
　　皇帝閣立春帖子<lb/>
北陸凝陰盡千門淑氣新年年金殿裏寶字帖宜春<hi>合璧</hi>
<hi>事類前集</hi>
　　送何水部蒙出牧袁州<lb/>
雉省榮遷拜命新魚符重佩出關頻停驂卻訪枌榆社<lb/>
<pb n="KR4i0062_WYG_007-10a"/>
戀闕廻瞻析木津水薤有誰裨政術江山終日助吟神<lb/>
一麾嶺外遙相望應合趨庭問絹人<hi>江西通志</hi>
　　句<lb/>
欲謝君恩卻無語心前笑指赤靈符<hi>夫人閣端午帖子  合璧事類前集</hi>
　　陳　亞<lb/>
　　　亞字亞之維揚人咸平五年進士嘗為杭之於<lb/>
　　　潛令仕至太常少卿好為藥名詩有澄源集<lb/>
　　　<hi>迂叟詩話陳亞郎中滑稽嘗為藥名詩百首其美者有風月前湖夜軒窗半夏涼不失詩家之</hi>
<pb n="KR4i0062_WYG_007-10b"/>
　　　<hi>體齋讀書志藥名詩始于唐人張籍有江臯嵗郡</hi>
　　　<hi>暮相逢地黃葉霜前半下枝之句人謂起於亞之實不然也</hi>
　　絶句<lb/>
滿室圖書雜典墳華亭仙客岱雲根他年若不和花賣<lb/>
便是吾家好子孫<lb/>
　　　<hi>澠水燕談陳亞少卿畜書數千巻名畫數十軸平生之所寳者晚年退居有華亭雙鶴怪石一</hi>
　　　<hi>株尤竒峭與異花數十本列植于所居為詩戒子孫云云</hi>
　　登湖州銷暑樓<lb/>
<pb n="KR4i0062_WYG_007-11a"/>
重樓肆登賞豈羨石為廊風雨前湖夜軒窗半夏涼罾<lb/>
青識漁浦芝紫認仙鄉卻恐當歸闕靈仙為别傷<hi>宋文鑑</hi>
　　惜竹<lb/>
出檻亦不翦從教長舊叢年年到朱夏葉葉是清風<hi>庚溪</hi>
<hi>詩話</hi>
　　懐舊隱<lb/>
多愧當年未第間卜居人外得清閒排聯花品曽非僭<lb/>
愛惜苔錢不是慳秋閣詩情天淡淡夕溪漁思月彎彎<lb/>
<pb n="KR4i0062_WYG_007-11b"/>
而今慚厚明朝禄敢念藏愚莫買山<hi>瀛奎律髓</hi>
　　句<lb/>
浪平天影接山盡樹根回<hi>翰府名談</hi>棊為臘寒呵子下衣<lb/>
嫌春瘦縮砂裁<hi>藥名</hi>馬嘶曽到寺犬吠乍行村<hi>郊行箱以上青  雜</hi>
<hi>記</hi>
　　章得象<lb/>
　　　得象字希言浦城人咸平五年進士累遷兵部<lb/>
　　　郎中知制誥翰林學士寶元初拜同中書門下<lb/>
<pb n="KR4i0062_WYG_007-12a"/>
　　　平章事集賢殿大學士慶歴中拜鎮安軍節度<lb/>
　　　使封郇國公徙判河南府守司空卒贈太尉兼<lb/>
　　　侍中諡文憲改諡文簡<lb/>
　　巾子山翠微閣<hi>在台州</hi>
步步雲梯徹上層回頭自覺欲飛騰頻來不是塵中客<lb/>
久住偏宜物外僧下寺鐘聲沈地底前峯塔影落堦棱<lb/>
凭闌未盡吟詩興卻擬乘閑更一登<hi>赤城志</hi>
　　玉光亭<hi>在玉山縣</hi>
<pb n="KR4i0062_WYG_007-12b"/>
千層懷玉對軒窗池上新亭號玉光秖此便堪為吏隱<lb/>
神仙官職水雲鄉<hi>方輿勝覽</hi>
　　峽山飛來寺<lb/>
澄江詰曲峽中天遠使歸時駐畫船久别忽經星一紀<lb/>
暫來纔見月三弦勞生草草真徒爾陳迹依依亦愴然<lb/>
回首越城何處是山南渺莽只雲煙<hi>廣東通志</hi>
　　李　冠<lb/>
　　　冠字世英歴城人以文學稱與王樵賈同齊名<lb/>
<pb n="KR4i0062_WYG_007-13a"/>
　　　官乾寧主簿有東臯集<lb/>
　　寄王肩望<lb/>
霜臺御史新為郡棘寺廷評繼下車首謁梓桐王處士<lb/>
教風從此重詩書<lb/>
　　　<hi>澠水燕談王樵字肩望淄川人性超逸深老易善擊劒有槪世之志廬梓桐山稱淄右書生不</hi>
　　　<hi>交塵務山東賈同李冠皆尊仰之咸平中契丹内宼舉族北俘潛入虜中訪其親累年乃歸持</hi>
　　　<hi>諸䘮刻木為親葬奐山東立祠奉侍終身太守劉通詣樵踰垣遁去其後高弁知州事范諷</hi>
　　　<hi>為通判相與就見之李冠以詩寄之晚自號贅世翁為贊書其門曰書生王樵薄命寡志無益</hi>
<pb n="KR4i0062_WYG_007-13b"/>
　　　<hi>於人道號贅世豫卜地累卵名繭室中壘石刻銘其上曰生前殺軀以虞不備没後寄魄以備</hi>
　　　<hi>不虞後感疾卽入室自掩户乃卒以古劒殉葬著遊邊集安邊三䇿説史皆散失濟南李芝為</hi>
　　　<hi>贅世先生傳載其事</hi>
　　王貽永<lb/>
　　　貽永字季長祁人溥之孫咸平中尚太宗女鄭<lb/>
　　　國長公主累官樞密使同中書門下平章事拜<lb/>
　　　尚書右僕射檢校太師卒諡康靖<lb/>
　　句<lb/>
<pb n="KR4i0062_WYG_007-14a"/>
河朔雪深思愛日并門春暖詠甘棠<hi>送劉綜學士出守并門  詩話總龜</hi>
　　李　廸<lb/>
　　　廸字復古鄄城人景徳二年舉進士第一歴翰<lb/>
　　　林學士給事中參知政事拜吏部侍郎兼太子<lb/>
　　　少傅同中書門下平章事致仕卒贈司空侍中<lb/>
　　　諡文定有集<lb/>
　　題河陽後城平嵩閣<lb/>
南指嵩髙北太行大河中出貫靈長君王不恃金湯險<lb/>
<pb n="KR4i0062_WYG_007-14b"/>
自有仁恩結萬方<hi>宋文鑑</hi>
　　晏　殊<lb/>
　　　殊字同叔臨川人七歳能屬文景徳初以神童<lb/>
　　　召試賜進士出身累擢知制誥翰林學士慶厯<lb/>
　　　中拜集賢殿學士同中書門下平章事兼樞密<lb/>
　　　院使出知永興軍徙河南以疾歸京師留侍經<lb/>
　　　筵卒贈司空兼侍中諡元獻有臨川集紫微集<lb/>
　　　<hi>歸田録晏元獻善評詩嘗云老覺腰金重慵便枕玉涼未是富貴語不如笙歌歸院落燈火下</hi>
<pb n="KR4i0062_WYG_007-15a"/>
　　　<hi>樓臺此善言富貴者也人皆以為知言為詩者宋子京筆記云天聖初元以來縉紳間</hi>
　　　<hi>益少唯丞相晏公殊錢公惟演翰林劉公筠數人而已晏丞相末年詩見編集者乃過萬篇唐</hi>
　　　<hi>人以來未有然晏不自貴重其文凡門下客及官屬解聲韻者悉與之酬和云</hi>
　　　<hi>郡齋讀書志殊性剛峻幼孤篤學為文温純應用尤長於詩抒情寓物詞多曠達當世賢士如</hi>
　　　<hi>范文正歐陽文忠皆出其門女適富鄭公楊察世稱其知人云</hi>
　　示張寺丞王校勘<lb/>
元巳清明假未開小園幽徑獨徘徊春寒不定斑斑雨<lb/>
宿醉難禁灩灩杯無可奈何花落去似曽相識燕歸來<lb/>
<pb n="KR4i0062_WYG_007-15b"/>
遊梁賦客多風味莫惜青錢萬選才<lb/>
　　　<hi>復齋漫録晏元獻因觀王琪大明寺詩板大加稱賞召至同飯飯巳又同歩遊池上時春晚有</hi>
　　　<hi>落花晏公每得句書牆壁間或彌年未嘗强對且如無可奈何花落去一句至今未能對也王</hi>
　　　<hi>應聲曰似曽相識燕歸來自此辟置館職遂躋侍從</hi>
　　和宋子京召還學士院<lb/>
網索軒窗䆳鑾坡羽衞重鷁舟還下瀬星駟出飛龍賦<lb/>
待三英集詩須五吏供㑹看邊燧息橫覩紫泥封<hi>復齋漫録</hi>
　　立春祠太乙<lb/>
<pb n="KR4i0062_WYG_007-16a"/>
紫花雙節引青童一片空歌韻曉風太昊兹辰授春令<lb/>
鸞旗應在矞雲中<lb/>
華燈明滅羽衣攢翠柳蕭森矮檜寒千步回廊繞金殿<lb/>
水蒼瑤佩響珊珊<lb/>
　　上巳瓊林苑宴二府同游池上卽事口占<lb/>
殿後花枝白間紅樓前當道緑楊風橫飛綵艦波光外<lb/>
倒寫朱橋水影中<lb/>
曲榭廻廊手伎喧綵樓朱舫鼓聲繁游人巳著濃春去<lb/>
<pb n="KR4i0062_WYG_007-16b"/>
不待歌長舞袖翻<lb/>
　　寒食東城作<lb/>
王城百五車馬繁重帷黕幕紛郊原游人得意惜光景<lb/>
恣尋複樹登高軒平蕪逺水知何許眼裏迢迢空處所<lb/>
梨花澹豔柳絲長百計撩春作烟雨歌哭聲中半落暉<lb/>
琱鞍繡轂尚遲歸荒田野草人間事誰向伶𤣥淚滿衣<lb/>
　　七夕<lb/>
百子池深漲緑苔九光燈迥照浮埃天孫寶駕何年駐<lb/>
<pb n="KR4i0062_WYG_007-17a"/>
阿母飇輪此夜來空外粉筵和霧溼静中珠幌徹明開<lb/>
秋河不斷長相望豈獨人間事可哀<lb/>
　　中秋月<lb/>
一輪霜影轉庭梧此夕羇人獨向隅未必素娥無悵恨<lb/>
玉蟾清冷桂花孤<hi>以上古今嵗時雜詠</hi>
　　詠上竿伎<lb/>
百尺竿頭褭褭身足騰跟挂駭傍人漢陰有叟君知否<lb/>
抱甕區區亦未貧<hi>侯鯖録</hi>
<pb n="KR4i0062_WYG_007-17b"/>
　　弔蘇哥<lb/>
蘇哥風味逼天真恐是文君以上人何日九原芳草緑<lb/>
大家攜酒哭青春<lb/>
　　　<hi>西清詩話元獻初罷政事守亳社每歎士風彫落一日營妓曰劉蘇哥有約終身而其母禁之</hi>
　　　<hi>至苦不勝鬱悒方春物暄妍馳駿馬出郊登髙冢曠望長慟而卒元獻云士大夫受人盼睞隨</hi>
　　　<hi>燥溼變渝如翻覆手曽狂女子不若為序其事以詩弔之云</hi>
　　　<hi>東軒筆録晏元獻當國子京為翰苑晏愛宋之才雅欲旦夕相見遂税一第于旁近延居之其</hi>
　　　<hi>親密如此遇中秋宴客晏召宋出妓飲酒賦詩達旦方罷翌日罷相宋當草詞頗極詆斥至有</hi>
<pb n="KR4i0062_WYG_007-18a"/>
　　　<hi>廣營産以殖私多役兵而規利之語觀者駭歎苕溪漁隱叢話元獻弔劉蘇哥詩序蓋指子京</hi>
　　　<hi>而言也</hi>
　　煮茶<lb/>
稽山新茗緑如烟静挈都籃煮惠泉未向人間殺風景<lb/>
更持醪醑醉花前<lb/>
　　　<hi>西清詩話李義山雜纂品目數十蓋以文滑稽者其一曰殺風景謂清泉濯足花上曬褌背山</hi>
　　　<hi>起樓燒琴煮鶴對花啜茗松下喝道晏元獻守潁以惠山泉烹日注茶從容置酒賦詩云云自</hi>
　　　<hi>此殺風景之語頗著于世</hi>
<pb n="KR4i0062_WYG_007-18b"/>
　　盂蘭盆<lb/>
紅白薇英落朱黃槿豔殘家人愁溽暑計日望盂蘭<lb/>
　　　<hi>老學菴筆記故都殘暑不過七月中旬俗以朢日具素饌享先織竹作盆貯紙錢焚之謂之盂</hi>
　　　<hi>蘭盆以為盂蘭盆倒則寒来矣晏元獻詩云云</hi>
　　張殿院惠古瓦硯<lb/>
鄴城宫殿久荒涼縹瓦隨波出禁牆誰約蘚文成古硯<lb/>
等閒裁破碧鴛鴦<lb/>
已恣玉鋒磨蘚骨更持蟾淚溼雲根欲知千載淒涼意<lb/>
<pb n="KR4i0062_WYG_007-19a"/>
尚有昭陽夜雨痕<hi>硯箋</hi>
　　初秋寓直<lb/>
絡河星斗夜闌干禁署沈沈閉九關上帝册書羣玉府<lb/>
仙人宫殿巨鼇山涼蟾影度秋陰薄促漏聲來夜唱閒<lb/>
擁鼻吟多欲愁絶嚴鐘淒斷樹烏還<hi>合璧事類前集</hi>
　　賦得秋雨<lb/>
㸃滴行雲覆苑牆飄蕭微影度迴塘秦聲未覺朱弦潤<lb/>
楚夢先知薤葉涼野水有波増淡碧霜林無韻溼疎黃<lb/>
<pb n="KR4i0062_WYG_007-19b"/>
螢稀燕寂髙窗暮正是西風玉漏長<lb/>
　　寓意<lb/>
油璧香車不再逢峽雲無迹任西東梨花院落溶溶月<lb/>
柳絮池塘淡淡風幾日寂寥傷酒後一番蕭索禁烟中<lb/>
魚書欲寄何由達水遠山長處處同<lb/>
　　春陰<lb/>
十二重環閟洞房愔愔危樹俯迴塘風迷戲蜨閒無緒<lb/>
露裛幽花冷自香綺席醉吟銷桂酌玉臺愁作澀銀簧<lb/>
<pb n="KR4i0062_WYG_007-20a"/>
梅青麥緑江城路更與登高望楚鄉<hi>以上瀛奎律髓</hi>
　　送凌侍郎歸鄉<hi>一作送林侍郎還知宣州</hi>
江南藩郡古宣城碧落神仙擁使旌津吏戒船東下穩<lb/>
縣僚負弩晝歸榮江山謝守髙吟地風月朱公故里情<lb/>
曽預漢庭三獨坐府中誰敢伴飛觥<hi>曹氏歴代詩選</hi>
　　巢父井<lb/>
稟生值堯年率性在龎厚安巢一枝上豈曰鶉居陋潁<lb/>
波人洗耳曽不汚牛口諒兹耕耒暇鑿飲隈林藪含飴<lb/>
<pb n="KR4i0062_WYG_007-20b"/>
鼓其腹帝力予何有遂令千載外此地存遺甃泓然逼<lb/>
喬木宛若棲塒舊鄉人揭題牓行旅諧瞻覯我來觀古<lb/>
蹟愕立徘徊久淒其望清風不獲見師友願言斟復酌<lb/>
拭面洗心垢翹勤慕髙躅感慨陳巵酒思齊胡可望庶<lb/>
以寛容瞀夙駕恨長途憑髙重回首<hi>汝州志</hi>
　　題東湖涵虛閣<lb/>
水有支流樹有孫重重門巷挂朱軒三君雅望標人傑<lb/>
千里澄波隔世喧西對户庭徐孺宅北傳鐘梵給孤園<lb/>
<pb n="KR4i0062_WYG_007-21a"/>
欲知嗣續無窮勝兩兩榮歸漢使轓<hi>江西詩話</hi>
　　句<lb/>
静尋啄木藏身處閒看遊絲到地時　樓臺冷落收燈<lb/>
夜門巷蕭條掃雪天　已定復搖春水色似紅如白野<lb/>
棠花　春風任花落流水旋杯行<hi>以上歴代吟譜</hi>樓臺側畔楊<lb/>
花過簾幕中間燕子飛<hi>青箱雜記</hi>
　　晏　穎<lb/>
　　　穎殊弟官奉禮郎<lb/>
<pb n="KR4i0062_WYG_007-21b"/>
　　臨蜕遺詩<lb/>
江外三千里人間十八年此時誰復見一鶴上遼天<lb/>
　　　<hi>道山清話晏穎臨川人丞相元獻公之弟童子時有聲真宗召試翰林院賦宫沼瑞蓮賜出身</hi>
　　　<hi>授奉禮郎穎聞報閉書室高臥家人呼之不應掊鎖就視則巳蜕去旁得書一紙云云時年十</hi>
　　　<hi>八</hi>
　　張　及<lb/>
　　　及字之元蜀人景徳二年進士仁宗朝主管三<lb/>
　　　司鹽鐵出為淮南轉運使<lb/>
<pb n="KR4i0062_WYG_007-22a"/>
　　贈黃孫二處士<lb/>
二公髙節厭喧卑同寄蕭宫共展眉玉樹冰壺齊品格<lb/>
野雲臯鶴本追隨泉流指下何人賞岳峭毫端只自知<lb/>
眷戀賢侯美風教故山歸去尚遲遲<lb/>
　　　<hi>茅亭客話黃處士延矩字垂範眉陽人也少為僧性僻而簡常言家習正聲自唐以來待詔金</hi>
　　　<hi>門父隨僖宗入蜀至某四世矣琴最盛于蜀製斲者數家唯雷氏而巳咸平中知州馮公知節</hi>
　　　<hi>召孫知微畫俾處士彈琴二公俱止僧舍嘗㑹愚茅亭進士張及贈詩</hi>
　　贈杜鼎昇<lb/>
<pb n="KR4i0062_WYG_007-22b"/>
家本樊川老蜀都世家冠劒豈寒儒筆耕尚可儲三載<lb/>
酒戰猶能敵百夫僻愛舜琴湘水弄每懸孫畫醉仙圖<lb/>
孟光笑語長相逐喚作梁鴻得也無<lb/>
　　　<hi>茅亭客話杜鼎昇字大舉形神清秀有古人之風鬻書自給夫婦皆八十餘每遇芳時好景選</hi>
　　　<hi>勝偕行人皆羨其髙年逸樂進士張及贈詩云云</hi>
　　郎　簡<lb/>
　　　簡字叔亷一字簡之臨安人<hi>一作錢唐人</hi>景徳二年<lb/>
　　　進士歴官右諫議大夫給事中以工部侍郎致<lb/>
<pb n="KR4i0062_WYG_007-23a"/>
　　　仕家居卒贈吏部侍郎<lb/>
　　　<hi>宋史本傳簡性和易喜賔客卽錢唐城北治園廬自號武林居士導引服餌嵗晚顔如丹尤好</hi>
　　　<hi>醫術人有疾多處方療之有集驗方行于世謝蒙齋筆談郎簡侍郎慶歴中與杜祁公相善</hi>
　　　<hi>事居里中築别館徑山下種菖蒲以自餌山中人目為菖蒲田范文正知錢唐亦重其為人</hi>
　　　<hi>揮麈前録徐度敦立為貳卿明清訪之坐間問曰度今此居號侍郎橋何耶明清應以仁宗朝</hi>
　　　<hi>郎簡以工部侍郎致仕居此杭人徳之遂以名橋</hi>
　　訪徐沖晦<lb/>
湖上訪髙士徑深行緑苔應聞山犬吠知是野人來岸<lb/>
<pb n="KR4i0062_WYG_007-23b"/>
幘出相接柴門自為開林閒清話久薄暮榜舟回<hi>宋文鑑</hi>
　　鮑　當<lb/>
　　　當景徳二年進士為河南府法曹歴職方員外<lb/>
　　　郎有清風集<lb/>
　　　<hi>方勺泊宅編先子至杭創小圃在清波門外有詩云安得斷茅環堵地漁樵終老繼清風方知</hi>
　　　<hi>是圃乃鮑當郎中故居鮑有詩名清風集時號鮑清風</hi>
　　孤雁<lb/>
天寒稻粱少萬里孤難進不惜充君庖為帶邊城信<lb/>
<pb n="KR4i0062_WYG_007-24a"/>
　　　<hi>温公續詩話當為河南法曹初失知府薛暎尚書意因獻孤雁詩薛大嗟賞自是遊宴無不預</hi>
　　　<hi>焉不復以掾屬待之時人謂之鮑孤雁薛嘗暑月詣其廨舍當方露頂狼狽入易服把板而出</hi>
　　　<hi>之忘其幞頭薛嚴重左右莫敢言者坐久之月上當顧見髪影大慙以公服袖掩頭而走</hi>
　　松江夜泊<lb/>
舟閒人已息林際月微明一片清江水中涵萬古情<hi>宋文</hi>
<hi>鑑</hi>
　　寄西湖擇棲公<lb/>
兩信海潮喧曉夕百年事過無遺跡舊住招提有幾人<lb/>
<pb n="KR4i0062_WYG_007-24b"/>
春風苔長湖邊石<lb/>
　　送人南歸<lb/>
凄凄楊柳暮時復一蟬聲滄海不可極風帆難計程微<lb/>
烟生晚浦斜日上孤城欲寄相思札誰傳萬里情<hi>以上前賢</hi>
<hi>小集拾遺</hi>
　　題林和靖隱居<lb/>
湖水春來緑山雲夏亦繁何如隱君子長嘯掩柴門<hi>文翰</hi>
<hi>類選</hi>
<pb n="KR4i0062_WYG_007-25a"/>
　　江　任<lb/>
　　　任建陽人景徳二年進士官祕閣校理知秦州<lb/>
　　句<lb/>
珠盤臨路泣斗印入鄉提<hi>送人</hi>　<hi>皇朝類苑</hi>
　　黃　覺<lb/>
　　　覺字民先浦城人景徳二年進士為殿中丞<lb/>
　　送梅昌言出鎮太原<lb/>
五馬雍容出鎮時都人争看好風儀文章一代諠髙價<lb/>
<pb n="KR4i0062_WYG_007-25b"/>
忠直三朝受聖知帳下軍容生劒戟門前行色擁旌旗<lb/>
雲籠古戍黃榆暗雪滿長郊白草衰出去暫開貔虎幕<lb/>
歸來須占鳳皇池鬢間未有一莖白陶鑄蒼生固不遲<lb/>
　　　<hi>翠屏筆談梅雅自修飾容儀偉如得詩大喜</hi>
　　周啟明<lb/>
　　　啟明字昭回處州縉雲人景徳中舉賢良方正<lb/>
　　　罷歸仁宗朝仕至太常丞<lb/>
　　句<lb/>
<pb n="KR4i0062_WYG_007-26a"/>
一丸童子藥五返使臣車<hi>近臣疾愈朝類苑</hi>　<hi>皇</hi>䲭夷江上畬<lb/>
田稔牛斗星邊貫索空<hi>送皇甫提刑</hi>　<hi>楊文公談苑</hi>
　　戚　維<lb/>
　　　維楚丘人堅素先生同文子大中祥符初累官<lb/>
　　　都官員外郎職方郎中<lb/>
　　送何水部蒙出牧袁州<lb/>
又領親民任星車别紫微隼旟新命重鶴髮故人稀雲<lb/>
樹看如畫風帆去似飛鄉中諸父老榮羨錦衣歸<hi>袁州府志</hi>
<pb n="KR4i0062_WYG_007-26b"/>
　　孫元方<lb/>
　　　元方大中祥符初官殿中丞<lb/>
　　送何水部蒙出牧袁州<lb/>
聖君再命擁朱輪合是南方受賜頻雙鬢任從添白髮<lb/>
六條誰許繼清塵風牽澤國秋帆遠路入豐州晝錦新<lb/>
莫為故鄉延去櫂宜春人望待行春<hi>袁州府志</hi>
　　錢　丕<lb/>
　　　丕惟治子大中祥符初官駕部員外郎終光禄<lb/>
<pb n="KR4i0062_WYG_007-27a"/>
　　　少卿<lb/>
　　送何水部蒙出知袁州<lb/>
白首名郎有幾人雙旌晝錦不如君楚江萍暖烘朝日<lb/>
玉女衣輕挂曉雲極浦仙舟煙澹澹髙秋郡閣葉紛紛<lb/>
政成更與他州别從古宜陽重藝文<hi>袁州府志</hi>
　　盛　元<lb/>
　　　元大中祥符初屯田員外郎<lb/>
　　送何水部蒙出牧袁州<lb/>
<pb n="KR4i0062_WYG_007-27b"/>
文昌郎位改清資乞領魚符賦式微雉省月寒慵夜直<lb/>
隼旟風細喜秋歸宜春酒助新開宴侍史香餘舊賜衣<lb/>
客向西山思井舊莫教漚鳥見人飛<hi>袁州府志</hi>
　　青陽楷<lb/>
　　　楷蜀人<lb/>
　　題玉光亭和章郇公韻<lb/>
鳴琴賢宰有三長吟得新詞敵夜光好是斷章無以和<lb/>
神仙官職水雲鄉<lb/>
<pb n="KR4i0062_WYG_007-28a"/>
　　　<hi>信州圖經玉光亭在玉山縣㕔之東章郇公詩碑在焉蜀人青陽楷和韻云云</hi>
　　髙　覿<lb/>
　　　覿字㑹之宿州蘄人第進士累官集賢院學士<lb/>
　　　進給事中知單州<lb/>
　　海棠<lb/>
錦里花中色最竒妖嬈天付本來稀綺霞忽照迷紅障<lb/>
縠露輕籠設翠幃繁朶有情妝媚景纖枝無力帶殘暉<lb/>
好將繡向羅襟上永作香閨楚楚衣<hi>海棠譜</hi>
<pb n="KR4i0062_WYG_007-28b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋詩紀事巻七<lb/>
</p>
<p>
</p>
  </div>
<div>
                <head>宋詩紀事巻八</head>
    <p>
<pb n="KR4i0062_WYG_008-1a"/>
欽定四庫全書<lb/>
　宋詩紀事巻八　　　　　　　錢塘厲鶚撰<lb/>
　　杜　衍<lb/>
　　　衍字世昌越州山陰人大中祥符元年進士仁<lb/>
　　　宗朝拜同中書門下平章事罷知兗州以太子<lb/>
　　　少師致仕封祁國公卒贈司徒兼侍中諡正獻<lb/>
　　　<hi>石林詩話杜正獻公自少清羸若不勝衣年過四十鬢髮即盡白雖立朝孤峻凛然不可屈而</hi>
　　　<hi>不為竒節危行歐公素出其門公謝事居家歐適來為守相與甚懽公不甚飲酒唯賦詩酬唱</hi>
<pb n="KR4i0062_WYG_008-1b"/>
　　　<hi>是時年八十然憂國之意猶慷慨不巳每見于色歐和詩有貌先年老因憂國事與心違始乞</hi>
　　　<hi>身公得之大喜常自諷誦當時以謂不惟曲盡公志雖其形貌亦在模寫中也</hi>
　　　<hi>蔡寛夫詩史杜正獻公以直諒端方名天下平生踐履未有一事少出禮法年過七十謝事始</hi>
　　　<hi>學草書遂盡其妙今使人每見之其英特爽秀無所降屈之氣猶可想見</hi>
　　林下書懷<lb/>
從政區區到白頭一生寧肯顧恩讐雙鳧乗雁常深媿<lb/>
野馬黃羊亦過憂豈是林泉堪佚老只縁蒲柳不禁秋<lb/>
始終幸㑹承平日樂聖唯能擊壤謳<lb/>
<pb n="KR4i0062_WYG_008-2a"/>
　　　<hi>皇朝類苑野馬黃羊乃張説傳所謂吾肉非黃羊必不畏喫血非野馬必不畏刺是也</hi>
　　幽居卽事<lb/>
寂寂復寂寂告老閒居日徑草高於人林鳥熟如客黃<lb/>
巻不釋手清風常滿室内顧平生心無過此時適<hi>宋文鑑</hi>
　　睢陽五老圖<hi>并序</hi>　<hi>時祁公年八十</hi>
　夫蹈榮名而保終吉都貴勢而躋遐耉白首一節人<lb/>
　生所難今致政官師相國杜公雅度敏識圭璋巖廟<lb/>
　清徳令望龜準當世功成自引得謝君門視所難得<lb/>
<pb n="KR4i0062_WYG_008-2b"/>
　者則安享之謂所難行者則恬居之燕申睢陽與賔<lb/>
　客太原王公故衞尉河東畢卿兵部沛國朱公駕部<lb/>
　始平馮公咸以耆年挂冠優遊鄉梓暇日宴集為五<lb/>
　老㑹賦詩酬唱怡然相得宋人形於繪事以紀其盛<lb/>
　昔唐白樂天居洛陽為九老㑹於今圖識相傳以為<lb/>
　勝事距兹數百載無能紹者以今況昔則休烈鉅美<lb/>
　過之明逸遊公之門久矣以鄉閭世契倍厚常品今<lb/>
　假守留鑰日登翹館因得圖像占述序引以代鄉校<lb/>
<pb n="KR4i0062_WYG_008-3a"/>
　詠謠之萬一至和丙申中秋日錢明逸序<lb/>
五人四百有餘歳俱稱分曹與挂冠天地至仁難補報<lb/>
林泉幽致許盤桓花朝月夕隨時樂雪鬢霜髯滿座寒<lb/>
若也睢陽為故事何妨列向畫圖看<hi>事文類聚前集</hi>
　　　<hi>澠水燕談慶歴末祁公告老退居南京與太子賔客致仕王渙光禄卿致仕畢世長兵部郎分</hi>
　　　<hi>司朱貫尚書郎致仕馮平為五老㑹吟醉相勸士大夫高之祁公以故相耆徳尤為天下傾慕</hi>
　　　<hi>兵部詩云九老且無元老貴莫將西洛一般看五人年皆八十餘康寜爽徤相得甚歡故祁公</hi>
　　　<hi>詩云五人四百有餘歳俱稱分曹與挂冠而畢年最髙時九十餘故其詩云非才忝預最高年</hi>
<pb n="KR4i0062_WYG_008-3b"/>
　　　<hi>是時歐文忠留守睢陽而歎慕借其詩觀之用次韻卒章云聞説優逰多唱和新詩何惜借傳</hi>
　　　<hi>看</hi>
　　和孫珪祕丞説章草書<lb/>
老來楷法不如初試向閒齋習草書下筆何曽見飛動<lb/>
彫章早巳過吹噓伯英比聖功難到懷素稱狂力有餘<lb/>
若謂伊余堪繼踵只應縁木可求魚<hi>苕溪漁隱叢話</hi>
　　睢水卜居<lb/>
無似老且病惟恐歸田遲一旦得引年九天還聽卑為<lb/>
<pb n="KR4i0062_WYG_008-4a"/>
霑二品禄俾盡百年期恩深淪骨髓感極橫涕洟始營<lb/>
菟裘地同向睢水湄城隅最窮僻匠者寜求竒卜築悉<lb/>
由已軒牖亦隨宜外以庇風雨内以安妻兒燕雀莫羣<lb/>
噪鷦鷯纔一枝因念古聖賢名為千古垂何嘗廣居室<lb/>
儉為後人師亞聖樂簞食寢丘無立錐文終防世奪景<lb/>
相恥家為文園四壁立鄭公小殿移伊余具員者適㑹<lb/>
承平時無術毗萬務無才抗四夷為郡亦齪齪勞心徒<lb/>
孜孜保身亦天幸拊已宜自知開巻顔間厚復懼來者<lb/>
<pb n="KR4i0062_WYG_008-4b"/>
嗤朂哉知止足清白猶可追<hi>合璧事類别集</hi>
　　蓮花<lb/>
鑿破蒼苔作小池芰荷分得緑差差曉來一朶烟波上<lb/>
似畫真妃出浴時<hi>後村千家詩</hi>
　　鄉有好事者出君謨行草八分書數幅中有梅聖<lb/>
　　俞詩一首因成拙句以識二美<lb/>
莆田筆健與文豪尤愛南山縣詠髙欲使英辭長潤石<lb/>
每逢佳句卽揮毫清如韶濩諧音律逸似鸞皇振羽毛<lb/>
<pb n="KR4i0062_WYG_008-5a"/>
羲獻有靈應悵望當時不見此風騷<hi>瀛奎律髓</hi>
　　雨中荷花<lb/>
翠蓋佳人臨水立檀粉不匀香汗濕一陣風來碧浪翻<lb/>
真珠零落難收拾<hi>少室山房續筆叢</hi>
　　寶林寺<lb/>
中懷無絆外縁閒深掩禪扉客到難勝景可曽飛錫去<lb/>
好山多秖捲簾看晝升講座天花落夜歩吟軒海月殘<lb/>
今日逢師堪論道歸心愁思一時寛<hi>越詠</hi>
<pb n="KR4i0062_WYG_008-5b"/>
　　題懷素自題巻後<lb/>
狂僧草聖繼張顛巻後兼題大歴年堪與儒門為至寶<lb/>
武功家世久相傳<lb/>
　　逺蒙運使度支以資政范公所寄黃素小字韓文<lb/>
　　公伯夷頌請許昌文公淮西富公題詩於後才翁<lb/>
　　復綴雅什兼寄長安晏公公亦有作衍久兹休退<lb/>
　　人事僅廢不意雅故未移悉以副本為貺俾愚繼<lb/>
　　之斷此怔忪旣感且愧輒爾率强成拙句奉呈敢<lb/>
<pb n="KR4i0062_WYG_008-6a"/>
　　言亦驥之乘聊為續貂之比耳衍上<lb/>
希文健筆妙韓文文為首陽山下人寧止一言旌義士<lb/>
欲教萬古勸忠臣頌聲益與英聲遠事蹟還隨墨蹟新<lb/>
當世宗工復題詠尤宜率爾盡書紳<hi>以上式古堂書考</hi>
　　畢世長<lb/>
　　　世長天聖中以虞部郎中知台州司農卿致仕<lb/>
　　睢陽五老㑹詩<hi>年九十四歳</hi>
非才最忝預髙年分務由來近挂冠敢造鉅賢論軌躅<lb/>
<pb n="KR4i0062_WYG_008-6b"/>
幸依都府得盤桓篇章捧和慙風雅眷待優隆荷歳寒<lb/>
儻許衰容參盛列欲憑繪事永傳看<hi>事文類聚前集</hi>
　　馮　平<lb/>
　　　平駕部郎中致仕<lb/>
　　睢陽五老㑹詩<hi>年八十七歳</hi>
詔恩分務許優閒肯借留都獬豸冠名宦儻來空擾攘<lb/>
丘園歸去且盤桓醉遊春圃烟霞暖吟聽秋潭水石寒<lb/>
退傅況兼為隱伴紅塵那復舉頭看<hi>事文類聚前集</hi>
<pb n="KR4i0062_WYG_008-7a"/>
　　王　渙<lb/>
　　　渙禮部侍郎致仕<lb/>
　　睢陽五老㑹詩<hi>年九十歳</hi>
分曹歸政養耆年李下何由更整冠賢相賦詩同笑傲<lb/>
聖君優詔許盤桓龎眉老叟俱稱壽凌雪喬松豈畏寒<lb/>
屈指五人齊五福鄉人須作二疏看<hi>事文類聚前集</hi>
　　朱　貫<lb/>
　　　貫兵部郎中致仕<lb/>
<pb n="KR4i0062_WYG_008-7b"/>
各還朝政遇堯年鶴髮俱宜預道冠乍到林泉能放曠<lb/>
全抛簪紱尚盤桓君恩至重如天覆相座時親畏地寒<lb/>
九老且無元老貴莫將西洛一般看<hi>事文類聚前集</hi>
　　曹修古<lb/>
　　　修古字述之建安人大中祥符元年進士官監<lb/>
　　　察御史天聖初抗疏忤㫖出知興化軍卒贈右<lb/>
　　　諫議大夫<lb/>
　　池上<lb/>
<pb n="KR4i0062_WYG_008-8a"/>
荷葉罩芙蓉員香暎嫩紅佳人南陌上翠蓋立春風<hi>青箱</hi>
<hi>雜記</hi>
　　題清心堂<hi>在興化軍治詩刻于壁</hi>
天府鞠囚三節日霜臺待漏五更時薰風一覺清涼睡<lb/>
莫問浮名髙與卑<hi>興化府志</hi>
　　曹修睦<lb/>
　　　修睦修古弟大中祥符元年進士官司封員外<lb/>
　　　郎分司南京致仕<lb/>
<pb n="KR4i0062_WYG_008-8b"/>
　　贈仁曉禪師竹簟<lb/>
翠筠織簟寄禪齋半夜秋從枕底來若也此時人問道<lb/>
涼天捲卻暑天開<hi>青箱雜記</hi>
　　葛　宫<lb/>
　　　宫字公雅丹陽人大中祥符元年進士仕至工<lb/>
　　　部侍郎立方之曽伯祖有青暘集<lb/>
　　句<lb/>
翩翻燕子朱門静狼藉梨花小院閒<hi>韻語陽秋</hi>
<pb n="KR4i0062_WYG_008-9a"/>
　　蕭　貫<lb/>
　　　貫字貫之臨江軍新喻人大中祥符二年進士<lb/>
　　　第二累官刑部員外郎知饒州遷兵部員外郎<lb/>
　　宫中曉寒歌<lb/>
十二嶤關隱空緑獸猊呀酒椒壁馥渴烏涓涓不相續<lb/>
轆轤欲轉霏紅玉百刻香殘隕蓮燭五龍吐水漫寒漿<lb/>
紅綃佩魚無左璫兩兩懸足瞻扶桑紅萍半規出波面<lb/>
回首觚棱九霞絢鳴鞘逺從天上來大劒髙冠滿前殿<lb/>
<pb n="KR4i0062_WYG_008-9b"/>
　　　<hi>宋史文苑傳貫初感疾夢緑衣中人召至帝所賦禁中曉寒歌詞語清麗人以比唐李賀</hi>
　　　<hi>豫章詩話蕭貫少時夢至一宫殿羣女如神仙一人授紙云此衍波牋煩賦曉寒歌貫援筆立</hi>
　　　<hi>成云云仙曰子詩甚有竒語異日必貴</hi>
　　程　琳<lb/>
　　　琳字天球博野人祥符四年進士舉服勤詞學<lb/>
　　　科慶歴中官至鎮安軍節度使同平章事卒贈<lb/>
　　　太師中書令諡文簡<lb/>
　　海棠<lb/>
<pb n="KR4i0062_WYG_008-10a"/>
海外移根灼灼竒風情閒麗比應稀晶熒寶萼排珠琲<lb/>
旖旎芳叢蔟繡帷繁極只愁隨暮雨飄多何計駐春暉<lb/>
浣花溪上年年意露濕烟霞拂客衣<hi>海棠譜</hi>
　　司馬池<lb/>
　　　池字和中陜州夏縣人舉進士歴官至天章閣<lb/>
　　　待制知河中府徙同州又徙杭州晉州<lb/>
　　行色<lb/>
冷於陂水淡於秋逺陌初窮到渡頭賴是丹青不能畫<lb/>
<pb n="KR4i0062_WYG_008-10b"/>
畫成應遣一生愁<lb/>
　　　<hi>中都志行色詩石刻在故安豐縣張文潛作記云待制司馬公嘗監安豐酒税作此詩其孫宏</hi>
　　　<hi>知縣事刻于石梅聖俞嘗言詩之工者寫難狀之景如在目前含不盡之意見于言外此詩有</hi>
　　　<hi>焉</hi>
　　燕　肅<lb/>
　　　肅字穆之青州益都人第進士累遷龍圖閣待<lb/>
　　　制知鄧州以禮部侍郎致仕<lb/>
　　　<hi>宋史本傳肅喜為詩能畫入妙品嘗造指南車記里鼓二車及敧器以獻又上蓮花漏法在明</hi>
<pb n="KR4i0062_WYG_008-11a"/>
　　　<hi>州為海潮圖著海潮論二篇繫犀帶遷龍圖閣直青箱雜記本朝之制待制止</hi>
　　　<hi>學士始賜金帶燕公為待制十年不遷乃作陳情詩上時宰曰鬢邊今日白腰下幾時黃時宰</hi>
　　　<hi>憐之未幾遷直學士</hi>
　　僻居<lb/>
茅齋城市遠草徑接漁村白日偶無客青山長對門藥<lb/>
爐留火煖花塢帶烟昏静坐搜新句冥心傍酒樽<hi>宋文鑑</hi>
　　贈惠山慶上人<lb/>
陸羽泉邊倚瘦筇參差臺殿映疎松五天講去春騎虎<lb/>
<pb n="KR4i0062_WYG_008-11b"/>
一鉢擎來晝伏龍像閣磬敲清有韻蘚庭雪過静無蹤<lb/>
相逢多説遊方話知老靈山第幾峯<hi>無錫縣志</hi>
　　蔣　堂<lb/>
　　　堂字希魯宜興人大中祥符五年進士仁宗時<lb/>
　　　歴官江淮發運使禮部侍郎嘗兩守吴郡後謝<lb/>
　　　事因家焉自號遂翁有吴門集<lb/>
　　贈陳虞卿<lb/>
寵秩拜春坊歸休識慮長埽門卑魏勃設醴謝元王一<lb/>
<pb n="KR4i0062_WYG_008-12a"/>
水蓴鱸國羣山橘柚鄉喜君添老社煙駕尚徜徉<lb/>
　　　<hi>中吴紀聞陳之竒字虞卿鄉人以其有賢徳故以君子稱之雖閭巷小兒亦知愛敬有争訟久</hi>
　　　<hi>不决者跨蹇驢至其家以大義感動之皆為之革心自挂冠後閒居十八年熙寜初卒葬花山</hi>
　　　<hi>王岐公為作志題之曰陳君子墓銘始公之謝事也蔣堂侍郎語人曰舉天下皆知有富貴而</hi>
　　　<hi>虞卿獨以知止易衆人之心吾喜林下有人矣</hi>
　　新井歌<hi>并序</hi>
　堯峯顥暹遲禪師有道行居常遊吾門一日且曰山鑿<lb/>
　石造井逾歳僅成旣冽而甘大為叢林之利願得紀<lb/>
<pb n="KR4i0062_WYG_008-12b"/>
　述以永其傳因作歌云<lb/>
白雲莽莽青山頭一穴四面飛泉流其初山間舊井涸<lb/>
枯腸燥吻海衆羞于時大士寶雲者頤指土脈智慮周<lb/>
山靈所感道心爽檀施聿來工力鳩雲鍤齊下遠雷動<lb/>
石火内擊飛星稠百尺虛空廓地表<hi>自注鑿井求水出土一尺卽有一尺</hi>
<hi>虛空見内書</hi>一泓清冽呀深幽人疑從天墮月窟或問何處<lb/>
移龍湫次則其徒駭殊勝競持應器嘗甘柔飢狖連臂<lb/>
喜跳擲渴烏引喙鳴鉤輈碧甃光中轆轤曉銀牀側畔<lb/>
<pb n="KR4i0062_WYG_008-13a"/>
梧桐秋寶坊金地互相映谷鮒坎蛙難此留傍俯江形<lb/>
小衣帶下窺湖面卑浮漚何兹鑿飲有功利一掬入口<lb/>
醍醐優熱者濯之昏鈍洪病者沃之沈痼瘳而我時邀<lb/>
墨客去松澗遠挈都籃遊浄瓶汲引試香荈雅具羅列<lb/>
無腥甌<hi>自注茶經羶鼎腥甌非器也</hi>比之玉乳不差别<hi>自注曲阿有玉乳泉</hi>
誚彼練月多謬悠<hi>自注俗傳天竺有練月井而茶經水記皆不載</hi>今兹泉眼在<lb/>
魯塢所喜雲液鄰莬裘<hi>自注魯塢乃堯峯地予所居去之一舍</hi>苧翁旣往<lb/>
乏鑒者水記未載予將修此山此井永不廢此歌其庶<lb/>
<pb n="KR4i0062_WYG_008-13b"/>
傳南州<lb/>
　　過葉道卿侍讀小園<lb/>
秀野亭連小隠堂紅蕖緑篠媚滄浪卞山居士<hi>自注道卿自號</hi>
<hi>也</hi>無歸意卻借吴儂作醉鄉<hi>自注蘇人多遊飲于此園</hi>
　　隠圃<lb/>
雅得莬裘地清宜隠者心緑葵才有甲青桂漸成陰獨<lb/>
曳山屐往無勞俗駕尋湛然常寂處水月一菴深<lb/>
　　南湖臺<lb/>
<pb n="KR4i0062_WYG_008-14a"/>
危臺竹樹間湖水伴深閒清淺採香徑方圓明月灣放<lb/>
魚隨物性載石作家山自喜歸休早全勝賀老還<lb/>
嶢榭水中央兹為隠遯鄉小園香寂寂一派曉泱泱烟<lb/>
草碧彌岸露桃紅壓牆<hi>自注新植桃一百本</hi>鴟夷儻居此未必入<lb/>
滄浪<lb/>
水次揭危亭烟堤四面平栽蘆延宿鷺種栁待啼鶯雪<lb/>
霽清流漲風來夜艇橫輕微莫臨墍吾老嬾逢迎<hi>以上吴郡</hi>
<hi>志</hi>
<pb n="KR4i0062_WYG_008-14b"/>
　　　<hi>吴郡志隠囿在靈芝坊樞密直學士蔣堂之居堂兩守吴謝事因家焉自號遂翁囿中有巖扃</hi>
　　　<hi>水月菴烟蘿亭風篁亭香嵒峯古井貪山等堂嘗自賦隠圃十二詠結菴池上名水月宅南小</hi>
　　　<hi>溪上結宇十餘柱名溪館又築南湖臺于水中皆有詩</hi>
　　守會稽日修永和故事作<lb/>
一派西園曲水聲水邊終日㑹冠纓幾年詩筆無停綴<lb/>
不似當年有罰觥<hi>㑹稽志</hi>
　　贈惟政禪師<lb/>
禪客尋常入舊都黄牛角上挂瓶盂有時帶笠穿雲去<lb/>
<pb n="KR4i0062_WYG_008-15a"/>
便好和雲作畫圖<lb/>
　　　<hi>西湖髙僧事畧惟政禪師字渙然居功臣山淨土院出入常跨一黃牛慶歴中侍郎蔣公堂贈</hi>
　　　<hi>詩蓋實録也</hi>
　　題<graphic n="KR1432" url="https://raw.githubusercontent.com/kanripo/KR-Gaiji/master/images/KR1432.png" mimeType="image/png"/>亭<lb/>
<graphic n="KR1432" url="https://raw.githubusercontent.com/kanripo/KR-Gaiji/master/images/KR1432.png" mimeType="image/png"/>亭深處枕清溪萬木回環盡翠微梅萼破香知臘近<lb/>
栁梢含緑認春歸風前列嶂琴三疊雪後羣山玉四圍<lb/>
顧我此來盤礴久塵勞瀟灑頓忘機<hi>常州府志</hi>
　　句<lb/>
<pb n="KR4i0062_WYG_008-15b"/>
深鎖煙光在樓閣旋移春色入門牆<hi>題吴殿丞應之新葺兩圃圃中有紅</hi>
<hi>梅閣吴有姬曰紅梅因以名閣</hi>　<hi>吴郡志</hi>
　　蔡　齊<lb/>
　　　齊字子思萊州膠水人大中祥符八年進士第<lb/>
　　　一仁宗朝拜禮部侍郎參知政事出知潁州卒<lb/>
　　　贈兵部尚書諡文忠<lb/>
　　　<hi>孔平仲談苑真宗臨軒策士夜夢牆下有菜一苗甚盛與殿基相高及拆第一巻乃是蔡齊上</hi>
　　　<hi>見其容貌曰得人矣特詔金吾七人清道自齊始</hi>
<pb n="KR4i0062_WYG_008-16a"/>
　　小孤山<lb/>
危峯屹立長江上勢折華胥限百蠻鼇背孤撐青玉柱<lb/>
斗杓斜插翠雲鬟月生西海初三夜潮到東吴第一關<lb/>
安得扁舟多載酒放歌擊楫浪花閒<hi>安慶府志</hi>
　　黃　鑑<lb/>
　　　鑑字唐卿浦城人大中祥符八年進士累遷太<lb/>
　　　常博士為國史院編修官出倅蘇州有楊文公<lb/>
　　　談苑楊公筆苑句圖<lb/>
<pb n="KR4i0062_WYG_008-16b"/>
　　送李殿省赴任常熟<hi>卽都尉元昆</hi>
吴山紫翠倚晴空潘令風流向此中雨飽公田方稼稔<lb/>
春生香徑雜葩紅綵艫銜尾凌波駛頳鯉駢頭薦俎豐<lb/>
玉季情深重暌索南雲延脰接飛鴻<hi>吴都文粹</hi>
　　謝　絳<lb/>
　　　絳字希深濤之子以任補校書郎復登大中祥<lb/>
　　　符八年進士甲科仁宗朝累除知制誥判吏部<lb/>
　　　流内銓太常禮院出知鄧州有集<lb/>
<pb n="KR4i0062_WYG_008-17a"/>
　　　<hi>儒林公議謝絳吴人有詞藻景祐中知制誥然輕黠利脣吻人罕測其心人謂之十一面觀音</hi>
　　小隠園詩<hi>并序</hi>
　余近營别墅於小隱巖忽憶癸酉冬春詔逆虜使於<lb/>
　陳橋驛夢中偶賦及寤寫在牘背今因巖名知所賦<lb/>
　三言前契矣遂足為八句<lb/>
僕本塵外士功名若毫末因尋小隠園忽見羣芳發昔<lb/>
夢宛可記靈契方兹達㑹須挂朝纓歸弄巖前月<lb/>
　　荅梅聖俞問隱<lb/>
<pb n="KR4i0062_WYG_008-17b"/>
聖俞一紙書問我小隠居小隠詎有異築室數畝餘巖<lb/>
壑不峻崪田園非美腴所欲近丘墓歳時來埽除先人<lb/>
夢讀史遵道本聖徒絶筆於此詩子孫無忽諸刻石置<lb/>
中堂但使過者趨題榜為服訓義取銘盤盂後嶺雙松<lb/>
亭徑術何縈迂下臨富春渚萬象生有無東偏作草舍<lb/>
可以施琴壺門前碧塘水萬本栽荷蕖風來觸香氣長<lb/>
著人衣裾溪水決決流黍稻可勿枯柔桑及美果種廣<lb/>
莫記株澗草不識名野禽多異呼坐此易歳晏漸與人<lb/>
<pb n="KR4i0062_WYG_008-18a"/>
世疎在昔東陵侯𤓰壠猶親鉏楊惲謝九列種豆南山<lb/>
隅余嘗考槃賦從我者誰歟近來傅越石趣尚若不殊<lb/>
儻閒丘壑徑不願升斗儲如君美材具日月升雲衢安<lb/>
敢預招挽粗自陳其愚<hi>以上杭州府志</hi>
　　　<hi>富春遺事梅聖俞堯臣與謝希深為詩文友互相切劘希深居富陽小隠山别築室曰讀書堂</hi>
　　　<hi>構雙松亭于前倚山臨江雜植花果沼荷稻圩環流布種頗稱幽人之居聖俞慕悦其風時以</hi>
　　　<hi>詩文問荅倡和一時傳為雅事云</hi>
　　句<lb/>
<pb n="KR4i0062_WYG_008-18b"/>
王貌閒如鶴黃吟苦似猿<lb/>
　　　<hi>職官分紀國朝天聖中修國史王安簡謝陽夏李邯鄲黃唐卿為編修官安簡神情沖澹唐卿</hi>
　　　<hi>刻意篇什謝戲為句云云</hi>
　　范仲淹<lb/>
　　　仲淹字希文其先邠人後徙吴縣大中祥符八<lb/>
　　　年進士仁宗朝擢右司諫歴樞密副使參知政<lb/>
　　　事以資政殿學士為陜西四路宣撫使知邠州<lb/>
　　　徙鄧州荆南杭州青州卒贈兵部尚書諡文正<lb/>
<pb n="KR4i0062_WYG_008-19a"/>
　　　有丹陽集<lb/>
　　　<hi>孔平仲談苑范文正公㓜孤隨母適朱氏因冒朱姓後復本姓啟曰志在投秦入境遂稱于張</hi>
　　　<hi>禄名非霸越乗舟乃效于陶朱止彈履霜一操老學菴筆記范文正公喜彈琴</hi>
　　　<hi>時人謂之范履霜</hi>
　　牡丹<lb/>
陽和不擇地海角亦逢春憶得上林色相看如故人<lb/>
　　　<hi>澠水燕談海陵西溪鹽場初吕文靖公嘗官于此手植牡丹一本有詩刻石後范文正公亦嘗</hi>
　　　<hi>臨莅復題一絶人以二公詩筆貴重䕶欄歳久茂盛每歳花開百朶為海濵竒觀</hi>
<pb n="KR4i0062_WYG_008-19b"/>
　　淮上遇風<lb/>
一櫂危如葉傍觀欲損神他年在平地無忽險中人<lb/>
　　　<hi>后山詩話雖弄翰戯語卒然而作其濟險加澤未嘗忘也</hi>
　　懷慶朔堂<hi>曰琯按饒州府志堂在舊州治内公謫守時建</hi>
慶朔堂前手自栽便移官去未曽開如今憶著成離恨<lb/>
秖託春風管領來<lb/>
　　　<hi>卻掃編春風鄱陽天慶觀道士也其所居之室曰春風軒因以自名公在郡時與之遊今移守</hi>
　　　<hi>丹陽蓋以寄之云陽喜樂籍未幾召還作詩寄西溪叢語公守鄱</hi>
<pb n="KR4i0062_WYG_008-20a"/>
　　　<hi>後政云云到京以綿臙脂寄其人題詩云江南有美人别後長相憶何以慰相思贈汝好顔色</hi>
　　　<hi>至今墨跡在鄱陽士大夫家</hi>
　　贈葉少卿<lb/>
退也天之道東南事了人風波抛舊路花月伴閒身湖<lb/>
外扁舟遠門中駟馬新心從今日泰家似昔時貧見子<lb/>
登西掖攜孫過北隣白雲高閣曙淥水後池春尊酒呼<lb/>
前輩爐香叩上真只應陰徳在八十富精神<lb/>
　　　<hi>中吴紀聞葉參字少列嘗守吴郡旣謝事因居焉其子清臣字道卿登禁從持本路漕節侍養</hi>
<pb n="KR4i0062_WYG_008-20b"/>
　　　<hi>搢紳榮之范文正公贈以詩</hi>
　　觀風樓<lb/>
髙壓郡西城觀風不浪名山川千里色語笑萬家聲碧<lb/>
寺煙中静紅橋栁際明登臨豈劉白滿目是詩情<lb/>
　　　<hi>中吴紀聞子城之西舊建樓其上名觀風在唐但謂之西樓白樂天有西樓命宴詩後改為觀</hi>
　　　<hi>風今復名西樓矣公作守時賦詩</hi>
　　虎丘<lb/>
昔見虎眈眈今為佛子巖雲寒不出寺劒浄未離潭幽<lb/>
<pb n="KR4i0062_WYG_008-21a"/>
步蘿垂徑高禪雪閉菴吴都十萬户烟瓦徧東南<lb/>
　　木蘭堂<hi>堂在郡治後唐張摶自湖州刺史移蘇州于堂前大植木蘭花當盛開時燕郡吏詩</hi>
　　　<hi>客</hi>
堂上列歌鐘多慙不如古卻羨木蘭花曽見霓裳舞<hi>自注</hi>
<hi>白樂天為蘇州刺史常教此舞</hi>
　　野色<lb/>
非烟亦非霧羃羃暎樓臺白鳥忽㸃破殘陽還照開肯<lb/>
隨芳草歇疑逐遠帆來誰㑹山公意登髙醉始回<lb/>
<pb n="KR4i0062_WYG_008-21b"/>
　　　<hi>林下偶談范文正此詩不下司馬池行色之作梅聖俞所謂寫難狀之景如在目前也</hi>
　　芝山寺<hi>在廬山</hi>
樓殿冠崔嵬靈芝安在哉雲飛過江去花落入城來得<lb/>
食鴉朝聚聞經虎夜回偶臨西閣望五老夕陽開<lb/>
　　饒州作<lb/>
三出邊城鬢似絲齋中瀟灑過禪師每疎歌酒縁多病<lb/>
不負雲山賴有詩半雨黃花秋賞健一江明月夜歸遲<lb/>
人間禍福何須道問著衰翁也自知<lb/>
<pb n="KR4i0062_WYG_008-22a"/>
　　送鄞尉竇君<lb/>
片帆飛去若輕鴻一霎春潮過浙東王謝江山久蕭索<lb/>
子真今為起清風<lb/>
　　送丁司理赴明州<lb/>
仙家枝葉令威孫南去司刑庇越民金闕道書微㫖在<lb/>
獄多陰徳是真人<hi>道書謂升真者皆須曽為獄官</hi>
　　瀟灑桐廬郡<lb/>
瀟灑桐廬郡烏龍山靄中使君無一事心與白雲空<lb/>
<pb n="KR4i0062_WYG_008-22b"/>
瀟灑桐廬郡家家竹引泉令人思杜牧無處不潺湲<lb/>
瀟灑桐廬郡全家長道情不過歌舞事繞舍石泉聲<lb/>
瀟灑桐廬郡嚴陵舊釣臺江山如不勝光武肯教來<hi>以上</hi>
<hi>范文正公集</hi>
　　嚴陵祠<lb/>
漢包六合網英豪一箇冥鴻惜羽毛世祖功臣三十六<lb/>
雲臺爭似釣臺髙<hi>湘山野録</hi>
　　北固樓<lb/>
<pb n="KR4i0062_WYG_008-23a"/>
北固髙樓海氣寒使君應此凭闌干春山雨後青無數<lb/>
借與淮南子細看<hi>方輿勝覽</hi>
　　桐廬方正父家藏唐翰林畫白芍藥予來領郡事<lb/>
　　因獲一見感歎久之題二十八字景祐元年十月<lb/>
　　七日<lb/>
治亂興衰甚可嗟徒憐水調訴榮華開元盛事今何在<lb/>
尚有霓裳寄此花<hi>困學齋雜録</hi>
　　滕宗諒<lb/>
<pb n="KR4i0062_WYG_008-23b"/>
　　　宗諒字子京河南人大中祥符八年進士從泰<lb/>
　　　州軍事推官召試學士院改大理寺丞歷左司<lb/>
　　　諫出知湖虢岳蘇四州<lb/>
　　贈回道士<lb/>
華州回道士來到岳州城别我遊何處秋空一劒横<lb/>
　　　<hi>東軒筆録宗亮謫守巴陵郡有華州回道士上謁風骨聳秀神宇清邁滕知為異人口占一詩</hi>
　　　<hi>贈之</hi>
　　遊茅山<lb/>
<pb n="KR4i0062_WYG_008-24a"/>
句曲山中古洞天金堂玉室地相連方當蘧子知非日<lb/>
已過茅君得道年<hi>鎮江府志</hi>
　　王　益<lb/>
　　　益字舜良臨川人荆公之父祥符八年進士任<lb/>
　　　蜀之新繁令至都官員外郎<lb/>
　　和梅公儀留題重光寺羅漢院贈憲上人<lb/>
曉剃吟髭雪半零海窗曽呪鉢龍醒早同西竺能持法<lb/>
應笑南僧不㑹經雲氣晝閒侵麈柄蘚痕春老上銅瓶<lb/>
<pb n="KR4i0062_WYG_008-24b"/>
近來禪觀都無語手指餘花滿寺庭<hi>成都文類</hi>
　　詹中正<lb/>
　　　中正衢州人大中祥符入年甲科時稱詹白雲<lb/>
　　退居<lb/>
宦情文思競闌珊利户名樞莫我關無可奈何新白髮<lb/>
不如歸去舊青山須知百歳都為夢未信千金買得閒<lb/>
珍重尊中賢聖酒非因風月亦開顔<lb/>
　　句<lb/>
<pb n="KR4i0062_WYG_008-25a"/>
吟餘妓散杯中酒歸去蜨隨頭上花<hi>以上瀛奎律髓</hi>
　　田　況<lb/>
　　　況字元均冀州信都人舉進士甲科復舉賢良<lb/>
　　　方正累遷右正言知制誥以右諫議大夫知成<lb/>
　　　都府召為御史中丞樞密使終尚書右丞贈太<lb/>
　　　子太保諡宣簡有金巖集<lb/>
　　琴堂<lb/>
西漢文章世所知相如閎麗冠當時遊人不賞凌雲賦<lb/>
<pb n="KR4i0062_WYG_008-25b"/>
只説琴堂是故基<lb/>
　　成都遨樂詩<lb/>
　　　元日登安福寺塔<lb/>
歳歷起新元錦里春意早詰旦㑹朋寀羣遊僕騶導像<lb/>
塔倚中霄翬檐結重橑隨俗縱危步超若薄清昊千里<lb/>
如指掌萬象可窮討野闊山勢迥寒餘林色老遨賞空<lb/>
閭巷朅來喧稚耄人物事多閒車馬擁行道顧兹歡娱<lb/>
俗良慰羇逺抱第念民政疎無庸荅宸造<lb/>
<pb n="KR4i0062_WYG_008-26a"/>
　　　二十八日謁生禄祠遊浄衆寺<lb/>
千騎出重闉嚴祠浄宇鄰映林沽酒斾迎馬獻花人豔<lb/>
日披紅霧香颸起路塵韶華特明媚不似逺方春<lb/>
　　　三月三日登學射山<lb/>
麗日照芳春良辰重元巳陽濵修袚除華林程射技所<lb/>
尚或不同從俗亦足喜門外盛車徒山半列鄽市彩堋<lb/>
飛鏑逺醉席歌聲起回頭望城郭烟靄相表裏秀色滿<lb/>
郊原遙影落川涘目倦意猶逺思餘情未已登髙貴能<lb/>
<pb n="KR4i0062_WYG_008-26b"/>
賦感物暢幽㫖宜哉賢大夫由斯見春美<lb/>
　　　四月十九日汎浣花谿<lb/>
浣花溪上春風後節物正宜行樂時十里綺羅青蓋密<lb/>
萬家歌吹緑楊垂畫船疊鼓臨芳漵綵閣淩波汎羽巵<lb/>
霞錦漸曛歸櫂促滿城懽醉待旌旗<hi>以上成都文類</hi>
　　种　放<lb/>
　　　放字明逸洛陽人隠終南山之豹林谷後以薦<lb/>
　　　授左司諫累遷諫議大夫辭歸大中祥符八年<lb/>
<pb n="KR4i0062_WYG_008-27a"/>
　　　終工部侍郎有集<lb/>
　　　<hi>湘山野録真宗初詔种隠君至闕以敷對稱㫖日旣高中人送中書膳諸相皆盛服以俟种至</hi>
　　　<hi>止長揖而已楊大年以詩嘲之曰不把一言襌萬乗秖叉雙手揖三公上聞之獨召楊曰知卿</hi>
　　　<hi>有詩戲种某安知無一言裨朕乎出一皁囊内有所奏十議俾大年觀之</hi>
　　　<hi>澄懐録种明逸嗜酒嘗種秫自釀曰空山清寂聊以養和自號雲谿醉侯</hi>
　　　<hi>詩話總龜太平興國中李繼遷以西夏叛朝廷興師迨十餘年至咸平末章聖有厭兵之意處</hi>
　　　<hi>士种放在山中有詩云狂徒負恩信聖主恥干戈章聖聞之卽遣使召至授左司諫㑹景徳初</hi>
　　　<hi>繼遷死其子徳明願納欵遂罷兵放拜官復歸終南終于工部侍郎</hi>
<pb n="KR4i0062_WYG_008-27b"/>
　　瀟湘感事<lb/>
離離江草與江花往事洲邊一歎嗟漢傅有才終去國<lb/>
楚臣無罪亦沈沙淒涼野浦飛寒雁牢落汀祠聚晚鴉<lb/>
無限清忠歸浪底滔滔千頃屬漁家<hi>古今詩話</hi>
　　寄二華隠者<lb/>
我本厭虛名致身天子庭不終高尚事有愧少微星北<lb/>
闕空追悔西山羨獨醒秋風舊期約何日去冥冥<hi>老學菴筆</hi>
<hi>記</hi>
<pb n="KR4i0062_WYG_008-28a"/>
　　夏日山居<lb/>
陰陰林木静寂寂無人境紅綻紫葳香嵐沈玉膏冷看<lb/>
雲時獨坐慎事當中省何客馭風來新篁動疎影<hi>宋文鑑</hi>
　　無題<lb/>
丹樓縹緲路歧傍共説祈真白玉堂珠樹風髙低絳節<lb/>
靈臺香冷醮虛皇名傅六合何昭晰事隔三清限渺茫<lb/>
欲識當年漢家意竹宫梧殿更淒涼<hi>玉照新志</hi>
　　黃康弼<lb/>
<pb n="KR4i0062_WYG_008-28b"/>
　　題廣化寺阿育王塔<lb/>
齊野非吳渚支郎是子陵釣臺千古月寶塔萬年燈<lb/>
　　　<hi>于欽齊乗阿育王塔在臨淄城西唐太和中建寺五代無棣僧道圓居之與宋太祖有舊加號</hi>
　　　<hi>蓋國大師塔増為十二級祥符中更名廣化寺黃康弼詩云云</hi>
　　李　湛<lb/>
　　　湛大中祥符間祕書監<lb/>
　　永慶寺<hi>在常熟</hi>
巖扉開早涼谷鳥分逺翔花氣濕幽徑磬聲清上方雲<lb/>
<pb n="KR4i0062_WYG_008-29a"/>
生松澗底花落蘚池傍致有遺榮意移時坐石牀<hi>吳郡志</hi>
　　破山興福寺<hi>在常熟卽常建題詩處</hi>
雲門十里長殿塔明朝陽半夜風雨至滿山松桂香清<lb/>
猨嘯逺樹好鳥鳴虛廊塵纓斷可濯胡為語滄浪<hi>破山寺志</hi>
　　龍昌期<lb/>
　　　昌期字起之陵州人祥符中遊京師明鎬奏授<lb/>
　　　太子洗馬明堂汎恩改殿中丞有竹軒小集<lb/>
　　　<hi>宋史劉敞傳蜀人龍昌期著書傳經以詭僻惑衆文彥博薦諸朝賜五品服敞與歐陽修俱曰</hi>
<pb n="KR4i0062_WYG_008-29b"/>
　　　<hi>昌期違古畔道學非而博王制之所必誅未使卽少正卯之刑已幸矣又何賞焉乞追還詔書</hi>
　　　<hi>昌期聞之懼不敢受賜</hi>
　　三山卽事<lb/>
百貨隨潮船入市萬家沽酒市垂帘蒼烟巷陌青榕老<lb/>
白露園林紫蔗甜<hi>翰墨大全</hi>
　　蘇　為<lb/>
　　　為祥符間知邵武軍又嘗知宣州湖州<lb/>
　　湖州作<lb/>
<pb n="KR4i0062_WYG_008-30a"/>
野艇閒撐處湖天景亦微春波無限緑白鳥自由飛栁<lb/>
色濃垂岸山光冷照衣時攜一壺酒戀到晚涼歸<lb/>
　　　<hi>青箱雜記為湖州詩數十首惟此篇足為絶唱</hi>
　　宣城花<lb/>
宣城花疊嶂樓前簇綺霞若非翠露陶潛宅卽是紅藏<lb/>
小謝家<lb/>
　　　<hi>青箱雜記為在宣城有詩十首皆以宣城為目内宣城花一首尤為清麗</hi>
　　邵武作<lb/>
<pb n="KR4i0062_WYG_008-30b"/>
愛重八九月登臨髙下樓林紅雲白處寒瀨泊漁舟<hi>同上</hi>
　　句<lb/>
夜浪珠還浦春泥象印蹤<hi>送劉端州</hi>　<hi>楊文公談苑</hi>
　　賈　同<lb/>
　　　同字希得臨淄人舉進士除大理評事通判充<lb/>
　　　州累遷殿中丞知棣州卒門人私諡存道先生<lb/>
　　示蔡通判<lb/>
聖君恩重龍頭選慈母年髙鶴髮垂君寵母恩俱未報<lb/>
<pb n="KR4i0062_WYG_008-31a"/>
酒如成病悔何追<lb/>
　　　<hi>合璧事類蔡文忠公齊喜酒飲量過人旣登第通判濟州日飲醇酎往往至醉是時太夫人年</hi>
　　　<hi>已高頗憂之一日賈存道先生過濟文忠館之數日先生愛文忠之賢慮其以酒廢學生疾乃</hi>
　　　<hi>為詩示文忠云云文忠瞿然起謝自是非親客不對酒終身未嘗至醉</hi>
　　方仲荀<lb/>
　　　仲荀祥符中以尚書屯田員外郎知蘇州<lb/>
　　虎丘<lb/>
海涌起平田禪扉古木閑出城先見塔入寺始知山堂<lb/>
<pb n="KR4i0062_WYG_008-31b"/>
静參徒散巢喧乳鶴還祖龍求寶劒曽此鑿孱顔<hi>吴郡志</hi>
　　陳　綱<lb/>
　　　綱太常博士知晉州<lb/>
　　留題霍山應聖公廟<hi>石刻在霍州</hi>
峻極巍峩勢望雄層巒疊嶂翠重重為神有感興唐祚<lb/>
作鎮無疆福晉封材産十州資構厦泉分數邑潤耕農<lb/>
幽巖舊榻髙人隠絶頂遺墳古帝蹤欲雨片雲生峭壁<lb/>
未明先日照危峯斷崖當午晴雷震深壑經秋積靄濃<lb/>
<pb n="KR4i0062_WYG_008-32a"/>
樵去每逢游洞鹿僧禪時見戲潭龍名光祀典傳千載<lb/>
御祝牲牢致享恭<hi>大中祥符五年六月二十五日岢嵐軍判官鄭世卿書栗再興刻字  求</hi>
<hi>古録</hi>
　　趙宗萬<lb/>
　　　宗萬字仲囦越州人大中祥符間詔舉遺逸被<lb/>
　　　召不起<lb/>
　　句<lb/>
斗懸金印心難動屏列春山眼暫開<lb/>
<pb n="KR4i0062_WYG_008-32b"/>
　　　<hi>萬姓綂譜趙宗萬築室于越郡之照水坊左瞰平湖前挹秦望畜一鶴號丹砂引以為侣讀書</hi>
　　　<hi>鼓琴怡然自適祥符中詔舉遺逸郡守康戩以宗萬薦尋被召因獻跛鼈傳以自見且請自託</hi>
　　　<hi>于道家者流朝廷不奪其志卽其家賜以羽服後十餘年卒嘗為詩云云</hi>
　<lb/>
　<lb/>
　<lb/>
　<lb/>
　宋詩紀事巻八<lb/>
</p>
<p>
</p>
  </div>
<div>
                <head>宋詩紀事巻九</head>
    <p>
<pb n="KR4i0062_WYG_009-1a"/>
欽定四庫全書<lb/>
　宋詩紀事巻九　　　　　　　錢塘厲鶚撰<lb/>
　　蘇　耆<lb/>
　　　耆字國老易簡子大中祥符間以父任仕至工<lb/>
　　　部郎中直集賢院<lb/>
　　題虎丘<lb/>
虎踞標靈跡危樓杳靄間劒池沈石壁金地湧秋山塔<lb/>
映松軒斷雲迷蘚逕斑磬隨靈籟盡鶴伴老僧閒有句<lb/>
<pb n="KR4i0062_WYG_009-1b"/>
慚先哲無辭愈厚顔我來聊寫望頓覺離人寰<hi>虎丘志</hi>
　　王　初<lb/>
　　　初宋初人有歌詩一巻<lb/>
　　　<hi>文獻通考陳氏曰初有延平天慶觀詩當是祥符後人</hi>
　　青帝<lb/>
青帝邀春隔歳還月娥孀獨夜漫漫韓憑舞羽身猶在<lb/>
素女商弦調未殘終古蘭巖棲偶鶴從來玉谷有離鸞<lb/>
幾時幽恨飄然斷共待天池一水乾<lb/>
<pb n="KR4i0062_WYG_009-2a"/>
　　書秋<lb/>
千里南雲度塞鴻秋雲無跡淡平空人間玉嶺清霄月<lb/>
天上銀河白晝風潘賦登山魂易斷楚歌遺佩怨何窮<lb/>
往來未得如張翰欲鱠霜鯨碧海東<lb/>
　　自和書秋<lb/>
隴首斜飛避弋鴻頽雲蕭索見層空漢宫夜結雙莖露<lb/>
閶闔涼生六幕風湘女怨弦愁不禁鄂君香被夢難窮<lb/>
江邊兩槳連歌渡驚散遊魚蓮葉東<lb/>
<pb n="KR4i0062_WYG_009-2b"/>
　　春日詠梅花<lb/>
靚妝纔罷粉痕新迢遞風回散玉塵若遣有情應悵望<lb/>
已兼殘雪又兼春<lb/>
　　卽夕<lb/>
風幌涼生白袷衣星榆纔亂絳河低月明休近相思樹<lb/>
恐有韓憑一處棲<lb/>
　　舟次汴堤<lb/>
曲岸蘭叢鴈飛起野客維舟碧煙裏竿頭五兩轉天風<lb/>
<pb n="KR4i0062_WYG_009-3a"/>
白日楊花滿流水<hi>以上宋藝圃集</hi>
　　任　玠<lb/>
　　　玠字温如蜀人大中祥符末以凌公策薦入京<lb/>
　　　進龍圖紀聖詩一千韻酬以汝州團練推官三<lb/>
　　　讓乞授一子官<lb/>
　　題黃休復茅亭<lb/>
聚散榮枯一夢中西歸親友半成空唯餘大隠茅亭客<lb/>
垂白論交有古風<hi>茅亭客話</hi>
<pb n="KR4i0062_WYG_009-3b"/>
　　魯宗道<lb/>
　　　宗道字貫之亳州譙人舉進士為海鹽令天禧<lb/>
　　　元年擢右正言神宗卽位累拜右諫議大夫參<lb/>
　　　知政事遷禮部侍郎卒贈兵部尚書諡簡肅<lb/>
　　登黃山<lb/>
三十六峯凝翠靄數千餘仞鎖嵐煙軒皇去後無消息<lb/>
白鹿青牛何處眠<lb/>
　　蓮花源<lb/>
<pb n="KR4i0062_WYG_009-4a"/>
花開十丈照峯頭露褪紅衣爛不收太乙真人多逸興<lb/>
穩眠一葉汎中流<hi>以上黃山志</hi>
　　賈昌朝<lb/>
　　　昌朝字子明獲鹿人天禧初召試賜同進士出<lb/>
　　　身慶歴間拜同中書門下平章事英宗卽位加<lb/>
　　　左僕射進封魏國公卒諡文元有集<lb/>
　　題文潞公曲水園<hi>鶚按此詩風月堂詩話作晁迥</hi>
畫船載酒及芳辰丞相園林潩水濵虎節麟符抛不得<lb/>
<pb n="KR4i0062_WYG_009-4b"/>
卻將清景付閒人<lb/>
　　　<hi>石林詩話曲水園在許昌城北有大竹三十餘畝潩河貫其中以入西湖最為佳處初為本州</hi>
　　　<hi>民所有文潞公為守買得之潞公自許移鎮北門而文元為代一日挈家往遊題詩壁間云云</hi>
　　　<hi>遂走使持寄北門潞公得之大喜即以地券歸賈氏文元亦不辭而受後文元居京師亦不復</hi>
　　　<hi>至園今荒廢竹亦殘毁過半矣</hi>
　　凌霄花<lb/>
披雲似有凌雲志向日寧無捧日心珍重青松好依託<lb/>
直從平地起千尋<hi>全芳備祖</hi>
<pb n="KR4i0062_WYG_009-5a"/>
　　王　贄<lb/>
　　　贄字至之廬陵太和人天禧三年進士慶厯中<lb/>
　　　官殿中侍御史歴户部侍郎致仕<lb/>
　　過吳江<lb/>
吳江秋水灌平湖水濶煙深恨有餘因想季鷹當日事<lb/>
歸來未必為蓴鱸<hi>中吴紀聞</hi>
　　蘇　紳<lb/>
　　　紳字儀父晉江人天禧三年進士仁宗朝累官<lb/>
<pb n="KR4i0062_WYG_009-5b"/>
　　　史館修撰擢知制誥翰林侍讀學士集賢殿修<lb/>
　　　撰出知河陽卒<lb/>
　　金山寺<lb/>
九派江流涌化城登臨潛覺骨毛清僧依玉鑑光中住<lb/>
人踏金鼇背上行鍾阜雲開春雨霽海門雷吼夜潮生<lb/>
因思絶頂髙秋夜四面雲濤浸月明<hi>鎮江府志</hi>
　　王　逵<lb/>
　　　逵濮陽人天禧三年進士官刑部郎中<lb/>
<pb n="KR4i0062_WYG_009-6a"/>
　　句<lb/>
下臨廣陌三條濶斜倚危樓百尺髙<lb/>
　　　<hi>詩話總龜福唐有老嫗當壚有舉子謂曰吾能與爾致數十千乃令嫗作酒帘題句云云太守</hi>
　　　<hi>王祠部逵見之大喜呼嫗與錢五千乃王公咏酒旗詩平生最得意者</hi>
　　鄭　修<lb/>
　　　修吳郡人天禧三年進士<lb/>
　　玉簪花<lb/>
玉色瓷盆緑柄深夜涼移向小窗陰兒童莫訝心難展<lb/>
<pb n="KR4i0062_WYG_009-6b"/>
未展心時正似簪<hi>全芳備祖</hi>
　　余　弼<lb/>
　　題慧悟禪師上方<hi>禪師天禧中居錢塘月輪山</hi>
孤峯牢落幾何年臺殿于今插半天巳是精藍誇絶徼<lb/>
更將寶塔在危顛煙霞色任陰晴變鐘磬聲隨上下傳<lb/>
珍重老僧無别境一生幽趣只山川<hi>咸淳臨安志</hi>
　　曹汝弼<lb/>
　　　汝弼字夢得其先青州人南唐時徙歙之休寜<lb/>
<pb n="KR4i0062_WYG_009-7a"/>
　　　祥符天禧間髙蹈有聲與魏野潘閬林逋善有<lb/>
　　　海寧集<lb/>
　　再寄披雲峯誠上人<lb/>
江城從别後聞説在松間度日長扃户終年不下山静<lb/>
為詩所役閒免事相關應喜雲邊客冥搜鬢未斑<lb/>
　　喜友人過隠居<lb/>
忽向新春裏閒過隠士家旋收松上雪來煮雨前茶禽<lb/>
換新歌曲梅妝隔歳花應慚非遁者難久在煙霞<lb/>
<pb n="KR4i0062_WYG_009-7b"/>
　　贈披雲峯岳長老<lb/>
禪外掩松扃閒眠度歳陰雨侵香篆濕苔長屐痕深水<lb/>
在銅瓶冷雲歸玉磬沈前山有靈藥時策杖藜尋<hi>以上瀛奎</hi>
<hi>律髓</hi>
　　宋　綬<lb/>
　　　綬字公垂趙州平棘人以外祖楊徽之遺恩授<lb/>
　　　太常寺太祝真宗召試學士院為集賢校理仁<lb/>
　　　宗朝歴兵部尚書參知政事卒贈司徒兼侍中<lb/>
<pb n="KR4i0062_WYG_009-8a"/>
　　　諡宣獻有文館記事外制禁林甲乙祕殿遺札<lb/>
　　　七集<lb/>
　　上元以修史促成書特免扈從因賦<lb/>
屬官不得陪春豫結客何妨事夜遊還勝南宫假宗伯<lb/>
黃扉深鎖暗登樓<lb/>
　　　<hi>蔡寛夫詩史故事春試進士皆在南省中東廂刑部有樓甚寛壯旁視宣徳門直抵州橋鎖院</hi>
　　　<hi>每以正月五日至元夕例未引試考官往往竊登樓以望御路燈火之盛宋宣獻公在翰林時</hi>
　　　<hi>上元以修史促成書特免扈從嘗賦詩云云葢謂此也至嘉祐中歐陽文忠公知舉梅聖俞作</hi>
<pb n="KR4i0062_WYG_009-8b"/>
　　　<hi>莫登樓詩諸公相與唱和自是遂為禮闈一盛事</hi>
　　送何水部蒙出牧袁州<lb/>
梧楸初謝楚天涼新見腰間換印囊漁浦霧濃沈疊鼓<lb/>
湓江風急下危檣帝城雲表瞻龍首故國星邊認劒光<lb/>
退食齋中多燕喜暖泉春釀泛瑤觴<hi>袁州府志</hi>
　　句<lb/>
竒材劒客當前隊麗賦騷人託後車<hi>皇朝類苑</hi>
江涵帝子翬飛閣山際真君鶴馭天<lb/>
<pb n="KR4i0062_WYG_009-9a"/>
　　　<hi>優古堂詩話豫章事實王子安序之詳矣題咏此邦者往往採之晏元獻云望斗氣沈龍巳化</hi>
　　　<hi>置芻人去榻猶懸陶雍州云劒待張華時巳晚榻延徐孺禮應疎此二聯全是龍光射牛斗之</hi>
　　　<hi>墟徐孺下陳蕃之榻也宋綬公垂云云不襲陳跡甚可佳也</hi>
憶昔唐家扃禁地粉壁曲龍聞曩記承明意義今頓還<lb/>
永與鑾坡為故事<lb/>
　　　<hi>蔡寛夫詩史學士舊院與宣徽院相鄰玉堂兩壁有巨然畫山董羽畫水宋宣獻為學士時燕</hi>
　　　<hi>穆之復寫六幅山水屏寄之遂置于中間宣獻詩云云唐翰林壁畫海曲龍山故引用之</hi>
　　薛　奎<lb/>
<pb n="KR4i0062_WYG_009-9b"/>
　　　奎字宿藝絳州正平人進士及第累官龍圖閣<lb/>
　　　待制權知開封府仁宗朝授樞密直學士知益<lb/>
　　　州召拜參知政事罷為資政殿學士卒贈兵部<lb/>
　　　尚書諡簡肅有集<lb/>
　　　<hi>詩話總龜薛簡肅公尹開封以嚴為治謂之薛出油其後牧成都歳豐人樂作春遊好十首自</hi>
　　　<hi>號薛春遊欲換前稱也</hi>
　　寄金繩院正因大師<lb/>
僧中憶藝本超羣釋氏蒙求見討論儒行合為文暢侣<lb/>
<pb n="KR4i0062_WYG_009-10a"/>
詩名雅作貫休孫心燈久已傳宗意命服仍嘗錫帝恩<lb/>
宴坐栴檀消篆字眼前闤闠任囂喧<hi>成都文類</hi>
　　龐　籍<lb/>
　　　籍字醇之單州武成人舉進士仁宗時為侍御<lb/>
　　　史歴天章閣待制元昊反為陜西安撫使召拜<lb/>
　　　樞密使同中書門下平章事加觀文殿大學士<lb/>
　　　以太子太保致仕封潁國公薨贈司空諡莊敏<lb/>
　　　有清風集子元英朝散大夫著文昌雜録<lb/>
<pb n="KR4i0062_WYG_009-10b"/>
　　　<hi>司馬温公序畧公性喜詩雖相府機務之繁邊庭軍旅之急未嘗一日置凡所以怡神養志及</hi>
　　　<hi>逢時值事一寓之於詩潁公同戊子生陳巳貴東軒筆録陳文惠與龐</hi>
　　　<hi>龐尚為小官嘗戲龐曰君乃小戊子耳後潁公大拜文惠致書賀曰今日大戊子卻為小戊子</hi>
　　　<hi>矣潁公笑之</hi>
　　記異<lb/>
冬至子時陽已生道隨陽長物將萌星辰賜告銘心骨<lb/>
願以寛章輔至平<lb/>
　　　<hi>南窗紀談莊敏公帥延安日因冬至奉祠家廟齋居中夜恍忽間見天象成文云龎某後十年</hi>
<pb n="KR4i0062_WYG_009-11a"/>
　　　<hi>作相當以仁佐天下凡十三字駐視久之方滅公因作詩記之</hi>
　　句<lb/>
田園貧宰相圖史富書生<hi>退老作</hi>　<hi>歴代吟譜</hi>
　　陳執中<lb/>
　　　執中字昭譽南昌人真宗朝以父恕任祕書省<lb/>
　　　正字上建儲議擢右正言皇祐初累官吏部尚<lb/>
　　　書同中書門下平章事拜司徒岐國公卒贈太<lb/>
　　　師兼侍中諡曰恭<lb/>
<pb n="KR4i0062_WYG_009-11b"/>
　　　<hi>東軒筆録陳恭公初罷政事判亳州年六十九遇生日族親往往獻老人星圖以為壽獨其姪</hi>
　　　<hi>世修獻范蠡五湖圖且賛曰賢哉陶朱霸越平吳名遂身退扁舟五湖恭公喜甚即日上表納</hi>
　　　<hi>節明年累表求退遂以司徒致仕</hi>
　　御溝栁<lb/>
一度春來一度新翠光長得照龍津君王自愛天然色<lb/>
恨殺昭陽學舞人<lb/>
　　　<hi>東軒筆録陳恭公以衞尉寺丞知梧州驛遞上疏以乞立儲貳真宗嘉其敢言翊日臨朝袖其</hi>
　　　<hi>疏以示熱政歎奬久之召為右正言然為王冀公所忌一日真宗賦御溝栁詩宣示宰相兩省</hi>
<pb n="KR4i0062_WYG_009-12a"/>
　　　<hi>皆和進恭公因進詩云云</hi>
　　惠安縣齋咏梅<lb/>
去年邊上見梅花醉眼淹留未到家今日嶺南攀折得<lb/>
忽驚身又在天涯<hi>泉州府志</hi>
　　夏　竦<lb/>
　　　竦字子喬江州德安人以父死事補官真宗朝<lb/>
　　　舉賢良除光禄丞仁宗朝累擢知制誥拜同中<lb/>
　　　書門下平章事封英國公後改封鄭卒贈太師<lb/>
<pb n="KR4i0062_WYG_009-12b"/>
　　　中書令諡文莊有集<lb/>
　　江州琵琶亭<lb/>
年光過眼如車轂職事羈人似馬銜若遇琵琶應大笑<lb/>
何須涕泣滿青衫<hi>中山詩話</hi>
　　知杭州到任寄執政<lb/>
造化平分荷大鈞腰間新佩玉麒麟南湖不住栽桃李<lb/>
擬伴沙禽過十春<lb/>
　　題睢陽<lb/>
<pb n="KR4i0062_WYG_009-13a"/>
海鴈橋邊春水深畧無塵土到花陰忘機不管人知否<lb/>
自有沙鷗信此心<hi>以上湘山野録</hi>
　　詠藏擫<lb/>
舞拂跳珠復吐丸遮藏巧技百千般主公端坐無由見<lb/>
卻被傍人冷眼看<lb/>
　　　<hi>墨客揮犀丁晉公與夏英公㑹宴齋宫伶人有雜手技號藏擫者在焉丁顧夏曰古無咏藏擫</hi>
　　　<hi>詩内翰可作一首即席獻詩云云</hi>
　　登通州狼山<hi>侍父監通州狼山鹽場作時年十七</hi>
<pb n="KR4i0062_WYG_009-13b"/>
渡口人稀黯翠煙登臨嘗怯夕陽天殘雲右倚維揚樹<lb/>
逺水南回建業船山引亂猨啼古寺電驅甘雨過閒田<lb/>
季鷹死後無歸客江上鱸魚不直錢<hi>澠水燕談</hi>
　　應廷試<lb/>
殿上衮衣明日月硯中旗影動龍蛇縱橫禮樂三千字<lb/>
獨對丹墀日未斜<lb/>
　　　<hi>青箱雜記夏竦試制科廷對出楊徽之見其年少遽邀與語曰老夫他則不知唯喜吟咏願丐</hi>
　　　<hi>賢良一篇以卜他日之志夏忻然為書此作</hi>
<pb n="KR4i0062_WYG_009-14a"/>
　　再徙西都詠青雀寄張昇諫院<lb/>
弱羽傷弓尚未完孤飛誰敢擬鴛鸞明珠自有千金價<lb/>
莫為遊人作彈丸<hi>古今詩話</hi>
　　上元應制<lb/>
魚龍曼衍六街呈金鎖通宵啓玉京冉冉遊塵生輦道<lb/>
遲遲春箭入歌聲寶坊月皎龍燈淡紫館風微鶴燄平<lb/>
宴罷南端天欲曉廻瞻河漢尚盈盈<hi>詩話總龜</hi>
　　國清寺<lb/>
<pb n="KR4i0062_WYG_009-14b"/>
穿松渡雙澗宫殿五峯圍小院分寒水虛樓半落暉葉<lb/>
從金地下雲向玉京飛欲問西來意誰傳智者衣<lb/>
　　桐栢觀<lb/>
鳥道寒藤結洞門蒼蘚深樓臺在山畔松檜出雲心土<lb/>
暖春長在峯高月易沈羽衣祠太乙香冷石壇陰<hi>以上天台</hi>
<hi>山志</hi>
　　句<lb/>
山勢蜂腰斷溪流燕尾分<lb/>
<pb n="KR4i0062_WYG_009-15a"/>
　　　<hi>東軒筆録夏鄭公竦以父歿王事得三班差使然自少好讀書工為詩一日攜所業伺宰相李</hi>
　　　<hi>文靖沆退朝拜于馬首而獻之文靖讀其句深愛之翊日袖其詩呈真宗及敘死事之後乞與</hi>
　　　<hi>換文資遂改潤州金壇主簿</hi>
野花無主傍人行<hi>嘉祐雜志</hi>
　　張　瓌<lb/>
　　　瓌字唐公洎之孫舉進士召試學士院賜第累<lb/>
　　　擢知制誥進翰林侍讀學士出知濠州<lb/>
　　寄題徑山懷郎簡侍郎<lb/>
<pb n="KR4i0062_WYG_009-15b"/>
天地一洲渚北平南攲危幽并深以厚江浙清且竒武<lb/>
林頗幽秀川滙仍山卑應接殫天巧類非人力為徑山<lb/>
最佳處有巖稱玉芝居防俗士駕地乃賢人宜郎公留<lb/>
名徳平時為羽儀引年歸故里不復衣朝衣留侯黃石<lb/>
心白傅香山期結宇名勝外日與塵事違泉石景物狀<lb/>
盡在諸賢詩伊余來東藩濫持使者麾平生愛山水弗<lb/>
憚命駕之當候秋風髙逺造巖下扉澣濯纓上塵散步<lb/>
松間綦未能繼高躅聊用慰所思<hi>宋文鑑</hi>
<pb n="KR4i0062_WYG_009-16a"/>
　　畢　田<lb/>
　　　田長沙人真宗朝以吏部郎兼王府侍講奏蠲<lb/>
　　　臨湘七都科調里人德之因祀焉曽撰湘中故<lb/>
　　　事<lb/>
　　朱陵洞水簾<lb/>
洞門千尺挂飛流玉碎珠簾冷噴秋今古不知誰巻得<lb/>
緑蘿為帶月為鉤<lb/>
　　凝碧亭<hi>在南岳石橋上</hi>
<pb n="KR4i0062_WYG_009-16b"/>
四面山屏疊萬重古嵐濃翠鎖寒空清秋獨倚危闌立<lb/>
身在琉璃世界中<lb/>
　　石霜寺<hi>石霜寺在溜陽縣南八十里有崇勝禪院昔普㑹禪師居衆千餘名其堂曰枯木蓋</hi>
　　　<hi>取其宴寂也亷使丞相裴公嘗親枉大斾詣之留玉環象笏於此迄今存焉</hi>
石上泉華噴猛霜境竒因此闢禪坊使君環笏留何用<lb/>
枯朩千餘滿一堂<lb/>
　　香水<hi>湘中别記云在縣郭内其水甚香昔年嘗貢此水民多困弊齊末因罷以板覆之上起塔</hi>
　　　<hi>至今存湘鄉本謂之湘香蓋由此而名</hi>
<pb n="KR4i0062_WYG_009-17a"/>
坎上浮圖已拂天椒蘭餘馥尚依然九重無復修常貢<lb/>
空有香名與邑傳<hi>以上湘中故事</hi>
　　穆　修<lb/>
　　　脩字伯長鄆州汶陽人真宗東封詔舉齊魯經<lb/>
　　　行之士預選賜進士出身調海州理掾忤監郡<lb/>
　　　坐削籍𨽻池州遇赦敘潁州文學參軍卒自五<lb/>
　　　代文敝至修始獨為古文有穆參軍集<lb/>
　　　<hi>五朝名臣言行録公登進士第後為潁州文學參軍人稱之曰穆參軍家有唐本韓栁集乃丐</hi>
<pb n="KR4i0062_WYG_009-17b"/>
　　　<hi>于所親得金用工鏤板印數百帙攜入京師相國寺設肆鬻之有儒生數輩至肆輒取閲公奪</hi>
　　　<hi>取怒謂曰先輩能讀一篇不失一句當以一部相送遂終年不售時學者方從事聲律未知古</hi>
　　　<hi>文伯長始為之倡其後尹洙師魯始從之學古文又傳其春秋學</hi>
　　江南寒食<lb/>
江城水國春光饒清明上巳多招要花陰連絡青草岸<lb/>
栁色掩映紅闌橋歌調嘔啞雜吳俗髻鬟疎削傳南朝<lb/>
誰憐北客歸未去楚魄湘魂唯暗消<lb/>
　　燈<lb/>
<pb n="KR4i0062_WYG_009-18a"/>
黯黯有時當永恨依依何處照閒眠静臨客枕愁寒雨<lb/>
逺出漁篷耿暝煙纖影乍攲還自立冷花時結不成圓<lb/>
銷魂猶憶江樓夜曽對離觴賦短篇<lb/>
　　和茅秀才江墅幽居好<lb/>
江墅幽居好溪山數里長徑通茶塢緑門帶橘園香藉<lb/>
石還勝榻聴松不讓簧閒遊驚里巷自作隠淪裝<hi>以上穆參</hi>
<hi>軍集</hi>
　　張　觀<lb/>
<pb n="KR4i0062_WYG_009-18b"/>
　　　觀字思正絳縣人中服勤辭學科為祕書郎仁<lb/>
　　　宗朝歴官同知樞密院事以觀文殿學士知許<lb/>
　　　州卒贈吏部尚書諡文孝<lb/>
　　句<lb/>
保心如止水為行見真書<lb/>
　　　<hi>歴代吟譜張思正平生未嘗草書因自為詩</hi>
　　薛　田<lb/>
　　　田字希稷河中河東人舉進士歴益州轉運使<lb/>
<pb n="KR4i0062_WYG_009-19a"/>
　　　累擢龍圖閣待制樞密直學士知益州遷右諫<lb/>
　　　議大夫知同州<lb/>
　　成都書事一百韻<hi>并序</hi>
　金躔奧壤玉壘名區風物尚饒曠古稱最僕守兹職<lb/>
　任五年再至初則木牛流焉馳八使以均財次則皁<lb/>
　蓋朱轓奉一麾而作鎮歴覽勝異慷慨興懐古人曰<lb/>
　非感發不可以言詩非聲詩不可以導志故言成志<lb/>
　激流為美談偶因公退輒作成都書事七言一百韻<lb/>
<pb n="KR4i0062_WYG_009-19b"/>
　止陳乎益都事蹟罔暇以外景加諸庶幾謬發於斐<lb/>
　然詎敢芳揚於作者詩曰<lb/>
混茫丕變造西阡物像熙熙被一川易覺錦城銷白日<lb/>
難歌蜀道上青天雲敷牧野耕桑雨栁拂旗亭市井煙<lb/>
院鎖玉溪留好景坊題金馬促繁弦風流鋪席堆紅豆<lb/>
瀟灑門庭映碧鮮表狀屢言同穎穗敕書頻奬竝生蓮<lb/>
旋科杞樹吹香稻剰種豌巢沃晚田仁宅不隳由政立<lb/>
議闈無取任情遷民知禮遜蠶叢後俗尚奢華邃古先<lb/>
<pb n="KR4i0062_WYG_009-20a"/>
遶郭波濤來浩浩歸朝歧路去綿綿乍回黑水將成道潛<lb/>
到青羊恐遇仙靚女各攻翻様繡袨商兼制砑綾牋壚<lb/>
邊泛蟻張帬幄江上鳴鼉蔟綵船石筍崚嶒衙對峙琴<lb/>
臺恢濶寺相連羣葩豔裏珍禽語百草香中瑞獸眠喜<lb/>
趣必臻尤佇望勝遊争倦更遷延早荷葉底蹲鴟伏椶<lb/>
樹梢頭亂蜨穿鹺發牢盆渾棄鹵鐵資圜法免肧鉛豐<lb/>
饒物態寜殊越美麗姝姬酷類燕西海號雄彰傳紀南<lb/>
康辭健積銘鐫良工手技髙容學妙隠丹方祕不傳倚<lb/>
<pb n="KR4i0062_WYG_009-20b"/>
劒靈關凌絶頂夢刀孤壘削危巔金華巷陌遺三品石<lb/>
鏡伽藍露一拳信落荆州隨鼓枻檢頒芝闕聴搖鞭若<lb/>
量内地寒暄異且在遐陬水陸全渝舞舊云傳藥府巴<lb/>
談誰曰繫言詮九苞綰就佳人髻三鬧裝成子弟韉欲<lb/>
辨坤維尋地理纔臨益部認郊廛文翁室暗封苔蘚葛<lb/>
亮祠荒享豆籩貨出軍儲推賑濟轉行交子頌輕便氣<lb/>
蒸蒟蒻根鬚潤日罩楩楠樹影圓藥寺風光蟲蟄外花<lb/>
潭遨樂鵙鳴前聚源待擬求鳧氏貯怨那能雪杜鵑叢<lb/>
<pb n="KR4i0062_WYG_009-21a"/>
植森榮還蓊蔚夾流湍迅迥潺湲鮮明機杼知無算細<lb/>
碎錐刀不啻千合伴鴉鬟齊窈窕對陪霓袖競翩翾五<lb/>
門冷映岷峨雪千里爰疏灌堋泉茂盛八紘宜得最髙<lb/>
腴十道比俱偏袁滋不到生無分段相重來宿有緣款<lb/>
召相如登兔苑驟遷太白步花甎葳蕤草木時為瑞竒<lb/>
秀江山代産賢曉後細風紅灼灼夜中微雨碧芊芊錦<lb/>
亭燄燭明歌障繡閣香毬熨煖氊寶塔徘徊停隼旟觀<lb/>
街雜㳫擁輜軿酴醿引架家家郁躑躅攀條處處妍重<lb/>
<pb n="KR4i0062_WYG_009-21b"/>
愛魯儒提徳柄威降曹將董戎旃歡謠少負賨人勇長<lb/>
講多經楚客禪似蔟綺羅偏煥耀如流車馬倍喧闐搘<lb/>
機顯綽名堪録題柱芬芳事莫捐李特鋒鋩徒恃險張<lb/>
儀規畫自持顛鷹揚器業成悠久烏合姦雄敗轉旋漫<lb/>
向鼎分澄霸道却當龜化驗都鄽强貪楚滅悲傾轍廣<lb/>
洽堯詢喜慕羶側弁猖狂抛玉斚歸鞍酩酊墮金鈿氛<lb/>
埃屏息雲常覆稼穡繁滋澤靡愆睿聖宵衣垂乃睠貴<lb/>
臣馳驛每傳宣石牛邁路加歆饗江瀆隆區助潔蠲避<lb/>
<pb n="KR4i0062_WYG_009-22a"/>
暑亭臺珍簟設縱開池沼釣絲牽遮蠻帶礪長能固捍<lb/>
蜀金湯遠益堅何武甲科曽繼踵嚴真卜兆䍐差肩儲<lb/>
書競甲諸家集博識咸修百氏箋紙碓暮舂臨岸滸水<lb/>
樽春注<graphic n="KR0914" url="https://raw.githubusercontent.com/kanripo/KR-Gaiji/master/images/KR0914.png" mimeType="image/png"/>河壖華嚴像閣涼堪愛淨衆松溪僻可憐學<lb/>
射崔嵬橫罨靄放生寛廣媚漪漣蘚庭嫩筍青篸篸風<lb/>
檻新荷綠扇扇守戍貔貅千萬騎采葑簪笏兩三員清<lb/>
江瀉勢方流巽大面盤形正壓乾電掃谷風藏虎嘯雷<lb/>
瞋官樹灑龍涎郃占逖應星舒彩欒噀端聆火撲然令<lb/>
<pb n="KR4i0062_WYG_009-22b"/>
範式驅民缺缺咨謀疇倚道平平性寒甘蔗猱偷齧體<lb/>
膩芭蕉蠹莫沿誌讀備興重掩巻史看唐幸嬾終篇雕<lb/>
盤姹女呈酥作水巷癡童颺紙鳶初下城頭迷鄠杜暫<lb/>
來犀浦誤伊瀍變秦言語生皆㑹戀土情懐死不悛結<lb/>
厦斧斤宗簡易入神丹雘厲精專栁隄夜月珠簾捲花<lb/>
市春風繡幕搴十縣版圖分户籍一城牌肆係民編受<lb/>
辛滋味饒薑蒜劇饌盤飱足鮪鱣月季冒霜秋肻挫荔<lb/>
枝衝瘴夏宜然幾番叢箐鳴虛籟是箇園林噪嬾蟬蠢<lb/>
<pb n="KR4i0062_WYG_009-23a"/>
物乗時先養育菁英屆候别陶甄地丁葉嫩和嵐採天<lb/>
蓼牙新入粉煎平代啓闈聞繼岌監軍憑軾見劉焉蕙<lb/>
蘭馥裛幽蹊畔菱芡交鋪曲島邊繒網晚晴誇蹴踘畫<lb/>
繩寒食戲鞦韆氤氲紫霧濛都邑縹緲丹霞聚偓佺螭<lb/>
伏自然銷劒戟螻翻幾度起戈鋋宦遊止歎音塵闕鄉<lb/>
飲何驚歳月遄靈壽桃枝竒共結金砂銀礫貴相聯埋<lb/>
輪昔按均輸命叱馭今分太守權徒為行春飛皁蓋詎<lb/>
能許國報青錢政經旋考尤多僻民瘼深求尚未痊雖<lb/>
<pb n="KR4i0062_WYG_009-23b"/>
愧袴襦非叔度日期毫墨有馮涓僶遵亷察思從訓克<lb/>
謹操修敢好畋南市醉過攅幟隊西樓歡坐列瓊筵煩<lb/>
囂謹畏傷淳厚惠黜周防近巧諞重禄省心宜致宼薄<lb/>
材莊貌若臨淵扶危頗異巢居幕勸善還同矢在弦叨<lb/>
蒞一麾康遠俗等閒光景又三年<hi>成都文類</hi>
　　王　隨<lb/>
　　　隨字子正河南人舉進士累擢知制誥遷龍圖<lb/>
　　　閣直學士仁宗景祐中拜門下侍郎同中書門<lb/>
<pb n="KR4i0062_WYG_009-24a"/>
　　　下平章事昭文館大學士罷除彰信軍節度使<lb/>
　　　判河陽卒贈中書令諡章惠<lb/>
　　題棲霞山房<lb/>
虛窗殘燭明攲枕旅懐清永夜起松籟半天疑雨聲吟<lb/>
餘閒景象道勝小榮名鐘罷星河曙悠悠迴斾旌<hi>金陵梵刹</hi>
<hi>志</hi>
　　臨終作<lb/>
畫堂燈欲滅彈指向誰説去住本尋常春風埽殘雪<hi>青箱</hi>
<pb n="KR4i0062_WYG_009-24b"/>
<hi>雜記</hi>
　　句<lb/>
好客幾嫌州路僻愛山長上郡樓髙<hi>探春</hi>水村煙暝早山<lb/>
館夜寒多<hi>旅店</hi>掃徑苔痕破開扉竹影分<hi>中庭/録</hi>　<hi>吟窗雜</hi>
一聲啼鳥禁門静滿地落花春日長<hi>宫詞</hi>桑斧劙春色漁<lb/>
歌唱夕陽<hi>歴代吟譜</hi>
　　掌禹錫<lb/>
　　　禹錫字唐卿郾城人中進士第歴官直祕閣英<lb/>
<pb n="KR4i0062_WYG_009-25a"/>
　　　宗卽位遷太子賔客以工部侍郎致仕卒嘗預<lb/>
　　　修皇祐方域圖志及校正類篇本草圖經<lb/>
　　句<lb/>
風定落花深一寸日高啼鳥度千聲　曉鶯林外千聲<lb/>
囀芳草堦前一尺長<lb/>
　　　<hi>過庭録掌禹錫博通子史百家作證類本草而訥于為文時賢頗以此鄙之嘗作詩云云歐公</hi>
　　　<hi>謂忽作人言</hi>
　　王　洙<lb/>
<pb n="KR4i0062_WYG_009-25b"/>
　　　洙字原叔應天宋城人舉進士官直龍圖閣同<lb/>
　　　判太常寺坐事黜知濠州徙襄州召還累遷翰<lb/>
　　　林學士改侍讀兼侍講學士卒諡曰文<lb/>
　　題峴山石幢<lb/>
襄陽南出大路奔小山曰峴名特尊山形卑墮不峻極<lb/>
屹若巨首臨江濆大山半宫不成霍絶水闕左非為亹<lb/>
砠巔贔屓戴危石箕踞曼衍羅芳蓀漢流長騖濵其足<lb/>
東望瀰迤皆平原槎頭下瞰罟罶集蔡洲近眺田園蕃<lb/>
<pb n="KR4i0062_WYG_009-26a"/>
何物兹山匪秀出得使今古聞聴喧自昔羊公好登覽<lb/>
山名直為賢者存鹿門望楚鎮區境鳯林冠蓋延山樊<lb/>
丹巖翠壁互幽勝日月虧蔽煙嵐屯公胡遺彼而樂此<lb/>
談者未始聊診論吾謂聖達竟超豁高覽便欲周乾坤<lb/>
孔登泰山小天下阮升廣武歎豎昏㑹稽探穴禹書出<lb/>
之罘望海雲濤翻此中風景亦虛逺極目見盡江山源<lb/>
東吳未定勞機䇿置酒嘯詠紓憂煩數顧温甫恤躬後<lb/>
誓將百歲游精魂對公盛徳與山永正唯湛輩如公言<lb/>
<pb n="KR4i0062_WYG_009-26b"/>
今兹去公僅千載凛然英氣猶軒軒我來追古一長息<lb/>
舊迹廢毁成悲呑民豪占山童其木嘉植不得容本根<lb/>
利取薪蘇積稇絭粥之陶旊供燒燔羊公無廟忽不祀<lb/>
但縱淫鬼歆牲蘩中庭有碑卽墮淚至今觀者懐仁恩<lb/>
於民何誅不足問非民忘徳由官惽下教里邑復祠宇<lb/>
敘諸祭典躋之元思仁愛樹恭所茇禁止樵伐修壖垣<lb/>
且欲王命得守固謄言狀事馳九閽書聞天子蒙報可<lb/>
金石款刻垂後昆使民永念古遺愛朂爾風化常丕敦<lb/>
<pb n="KR4i0062_WYG_009-27a"/>
<hi>襄陽府志</hi>
　　吕夷簡<lb/>
　　　夷簡字坦夫先世萊州人祖龜祥知壽州遂家<lb/>
　　　焉大理寺丞蒙亨之子宰相蒙正之猶子第進<lb/>
　　　士慶厯初拜司空平章軍國重事封許國公薨<lb/>
　　　贈太師中書令諡文靖有集<lb/>
　　　<hi>陳直齋云吕文靖詩清潤和雅</hi>
　　天花寺<lb/>
<pb n="KR4i0062_WYG_009-27b"/>
賀家湖上天花寺一一軒窗向水開不用閉門防俗客<lb/>
愛閒能有幾人來<hi>老學菴筆記</hi>
　　江南立春<lb/>
灰律何時應江春昨夜來細風先動栁殘雪不藏梅餘<lb/>
冷迷清管微和發凍醅閉門無客到樽俎為誰開<hi>宋文鑑</hi>
　　重遊雁山<lb/>
往來遊海嶠上徹最高層雲外疑無路山中忽見僧虎<lb/>
蹲臨澗石猿掛半巖藤何日抛龜紐孤峯上再登<hi>雁山志</hi>
<pb n="KR4i0062_WYG_009-28a"/>
　　句<lb/>
梅無驛使飄零盡草怨王孫取次生<hi>早春</hi>人為子推初禁<lb/>
火花愁青女再飛霜<hi>寒食</hi>　<hi>楊文公談苑</hi>
　　范　雍<lb/>
　　　雍字伯純世居河東父徳隆葬河陽因家焉舉<lb/>
　　　進士為洛陽簿天聖中累官樞密副使元昊叛<lb/>
　　　拜鎮武軍節度使知延州左遷户部侍郎復吏<lb/>
　　　部侍郎知河南遷禮部尚書卒諡忠獻<lb/>
<pb n="KR4i0062_WYG_009-28b"/>
　　紀西夏事<lb/>
七百里山界飛沙與亂雲虜騎擇虛至戍兵常忌分嘯<lb/>
聚類宿鳥奔敗如驚麕難稽守邊謠應敵若絲棼<lb/>
承平廢邊事備預久已亡萬卒不知戰兩城皆復隍輕<lb/>
敵謂小醜視地固大荒願因狂狡判從此葺兵防<lb/>
劇賊稱中塞<hi>中塞賊之勁悍者也</hi>驅馳甲鎧精昔惟矜突騎<lb/>
今亦教攻城伏險多邀擊驅羸每玩兵拘俘詢虜事肉<lb/>
盡一無聲<lb/>
<pb n="KR4i0062_WYG_009-29a"/>
　　　<hi>儒林公議夏寇旣敗官軍劉平石元孫陷没延事州㡬至不守雍日告朝廷益兵復為詩以言賊</hi>
　　　<hi>凡數十章其傳播者云云蓋為前屢得賊中諜者雖臠其肉且盡終無一言故雍詩有云初朝</hi>
　　　<hi>廷輕視元昊邊臣奏請不甚允從至是方罪樞臣而逐之</hi>
　　王　竒<lb/>
　　　竒字漢謀贛縣人真宗時官至殿中侍御史<lb/>
　　旅中有感<hi>一作秋興</hi>
澤國來遊豈厭重羈孤懐感自無窮鴈聲不到歌樓上<lb/>
秋色偏欺客路中宿寺夢回蓮葉雨渡江衣冷荻花風<lb/>
<pb n="KR4i0062_WYG_009-29b"/>
誰憐未得青雲志琴劒年年西復東<hi>詩林萬選</hi>
　　續縣令題雁詩<lb/>
隻隻銜蘆背曉霜晝隨鴛鷺立寒塘晚來漁櫂驚飛去<lb/>
書破遙天字一行<lb/>
　　　<hi>贛州府志王竒少為縣掾史令題雁詩一聨于屏風竒密續後二句令竒之因激使學後游京</hi>
　　　<hi>師居李文靖沆客位真宗臨奠見屏間秋興詩召對稱㫖特許殿試賜第竒作詩云不拜春官</hi>
　　　<hi>為座主親逢天子作門生官至殿中侍御史</hi>
　　楊　偕<lb/>
<pb n="KR4i0062_WYG_009-30a"/>
　　　偕字次公中部人舉進士歴翰林侍讀學士左<lb/>
　　　司郎中出知越州改杭州召為右諫議大夫以<lb/>
　　　工部侍郎致仕<lb/>
　　郡舍偶書<lb/>
偃息鈴齋度歳華著書人盡笑聱牙斯文自信驚天地<lb/>
吾道誰知繫國家獨愛杉篁寒不變更憐江海濶無涯<lb/>
因思朝市争名地何似優游刺史衙<hi>宋文鑑</hi>
　<lb/>
<pb n="KR4i0062_WYG_009-30b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋詩紀事巻九<lb/>
</p>
<p>
</p>
  </div>
<div>
                <head>宋詩紀事巻十</head>
    <p>
<pb n="KR4i0062_WYG_010-1a"/>
欽定四庫全書<lb/>
　宋詩紀事巻十　　　　　　　錢塘厲鶚撰<lb/>
　　李　淑<lb/>
　　　淑字獻臣徐州豐人少傅若谷子年十二獻文<lb/>
　　　行在真宗賜童子出身授校書郎景祐初知制<lb/>
　　　誥除翰林學士累官户部侍郎出知河中府卒<lb/>
　　　贈尚書右丞有李公詩苑類格及别集<lb/>
　　題周恭帝陵<lb/>
<pb n="KR4i0062_WYG_010-1b"/>
弄楯牽車挽鼓催不知門外倒戈迴荒墳斷隴纔三尺<lb/>
猶認房陵半仗來<lb/>
　　　<hi>東軒筆錄淑在翰林奉詔撰陳文惠公神道碑李為人高亢少許可文章尤尚竒澀碑成殊不</hi>
　　　<hi>稱文惠之功烈文章但云平生能為二韻小詩而已文惠子述古等懇乞改去二韻等字荅以</hi>
　　　<hi>已經進呈不可刋削述古極衘之㑹李出知鄭州奉時祀于恭陵作詩云云述古諷寺僧刻石</hi>
　　　<hi>俄有以詩上聞者學士葉清臣等言本朝以揖遜得天下而淑誣以干戈仁宗亦深惡之遂落</hi>
　　　<hi>李所居職</hi>
　　題滑州廨<lb/>
<pb n="KR4i0062_WYG_010-2a"/>
滑守如今是世官阿戎出守自金鑾郡人莫訝留題别<lb/>
孫息期同住此看<lb/>
　　　<hi>青箱雜記李復圭三世皆知滑州天聖中其祖康靖公若谷知慶厯中其父邯鄲公淑又知後</hi>
　　　<hi>八年復圭又知前此邯鄲公嘗迎侍康靖題詩于州廨云云後復圭刻石記其事曰仰承遺訓</hi>
　　　<hi>允契冥兆兹亦異也</hi>
　　朱　巽<lb/>
　　　巽揚州天長人真宗朝官至工部侍郎守雍州<lb/>
　　　子壽昌因母劉被出棄官尋至同州得焉以孝<lb/>
<pb n="KR4i0062_WYG_010-2b"/>
　　　聞天下<lb/>
　　句<lb/>
塞垣古木含秋色祖帳行塵起夕陽<hi>送劉綜學士出守并門  詩話總龜</hi>
　　成　鋭<lb/>
　　　鋭許州臨潁人應制科高第嘗以詩獻王丞相<lb/>
　　　隨<lb/>
　　句<lb/>
綵檻應無分春風不借恩<hi>野菊</hi>　<hi>詩話總龜</hi>
<pb n="KR4i0062_WYG_010-3a"/>
　　林　坰<lb/>
　　　坰福州羅源人真宗朝特奏名有南華集<lb/>
　　詠瑞檜<lb/>
古殿當年欲葺時槎牙高檜礙簷榱人間斤斧難容手<lb/>
天上風雷為轉枝烟色併來春益重月華饒得夜相宜<lb/>
吾皇一駐鑾輿賞從此聲名四海知<lb/>
　　　<hi>陳郁話腴真廟朝寢殿側有古檜秀茂不羣名御愛檜然横礙殿簷真皇意欲去之一夕風雷</hi>
　　　<hi>轉摺其枝因以為瑞題詠者多唯羅源林坰唐律稱㫖賜號南華翁詩名由此大顯</hi>
<pb n="KR4i0062_WYG_010-3b"/>
　　李　畋<lb/>
　　　畋蜀人與任介郭震為莫逆交仕至尚書郎<lb/>
　　送鈐轄館使王公<lb/>
郤縠詩書奕世傳西人歌徳别戎旃三朝功業標勳府<lb/>
四稔恩綏播蜀川耦射隔花聞破帖分題臨沼間中筵<lb/>
歸朝聖㫖俞僉望畿内封侯養重權<hi>成都文類</hi>
　　程　戡<lb/>
　　　戡字勝之陽翟人舉進士仁宗朝擢再知益州<lb/>
<pb n="KR4i0062_WYG_010-4a"/>
　　　累官户部侍郎樞密副使尋拜鄜延路經畧安<lb/>
　　　撫使英宗卽位召還道卒贈太尉謚康穆<lb/>
　　送鈐轄館使王公<lb/>
歸騎翩翩去路賖鬱蔥佳氣望天涯艱危劒閣三千里<lb/>
惠愛刀州十萬家龍尾道邊瞻日彩鹿頭關外别春華<lb/>
金明扈從宸遊處休憶連年泛浣花<hi>成都文類</hi>
　　靳　宗<lb/>
　　送鈐轄館使王公<lb/>
<pb n="KR4i0062_WYG_010-4b"/>
再任坤維報政成紫泥恩詔下神京搖鞭有客添歸興<lb/>
折栁何人不愴情杜宇江山經鳥道海棠池館憶龜城<lb/>
尊前執手難收淚投分從來比弟兄<hi>成都文類</hi>
　　王　景<lb/>
　　送鈐轄館使王公<lb/>
四稔總兵鈐輕裘叔子慙抗棱遐徼伏敦信逺民諳赴<lb/>
召薰風布離襟臘酒酣吾皇思將帥有意在江南<hi>成都文類</hi>
　　解　程<lb/>
<pb n="KR4i0062_WYG_010-5a"/>
　　送鈐轄館使王公<lb/>
武帳推恩詔十行雍容鳴玉覲清光四年愛日民謠浹<lb/>
五月炎風驛路長劒閣煙雲迷去斾栁營笳鼓慘離觴<lb/>
浣花紙貴傳新集留得詩名繼許昌<hi>成都文類</hi>
　　黃　垍<lb/>
　　送鈐轄館使王公<lb/>
四年軍法表巴邛歸騎俄乗紫漢風家緒舊傳三棨貴<lb/>
將材元藴萬人雄錦城離思雲容斂山國行章斾影紅<lb/>
<pb n="KR4i0062_WYG_010-5b"/>
到日定知新渥重主寮今是黑頭公<hi>成都文類</hi>
　　姚　渙<lb/>
　　送鈐轄館使王公<lb/>
家傳勲力世能賢四載坤維領帥權南詔酋豪彌款附<lb/>
西州士庶賴蕃宣輸忠感慨由誠府接下恩勤自意筌<lb/>
月夕過從多命席花時酬唱旋成編雅歌餘暇軍容肅<lb/>
陟狀升聞帝願延馳驛遽趨三召節執圭俄覲九重天<lb/>
漢廷儀衞咸祗若蜀郡名僚共黯然賜對定應留晷刻<lb/>
<pb n="KR4i0062_WYG_010-6a"/>
疇庸當便進班聯聖神倚注期蕃錫宥密崇高待九遷<lb/>
下客塵勞遇知已願言攀附跂英躔<hi>成都文類</hi>
　　田　瑜<lb/>
　　送鈐轄館使王公<lb/>
閫外膺宸寄坤維握虎兵真純逾璞玉方重敵長城肯<lb/>
構詩名著承家將畧明四年凝茂績一節促歸程水際<lb/>
旌旗影風前鼓吹聲西州懐惠愛北闕被恩榮䕶衞親<lb/>
嚴近雍容侍穆清分攜暫銷黯良㑹在神京<hi>成都文類</hi>
<pb n="KR4i0062_WYG_010-6b"/>
　　高惟幾<lb/>
　　　惟幾官殿丞<lb/>
　　送鈐轄館使王公<lb/>
遊宦俱為關外人與君五看海棠春園林選勝聯鑣徧<lb/>
風月相思命駕頻大斾先時辭蜀道短轅何日見京塵<lb/>
子牟又起離羣恨欲操行袪重愴神<hi>成都文類</hi>
　　海棠<lb/>
故國庸岷外孤根楚苑中使梅休妒白仙杏已饒紅旋<lb/>
<pb n="KR4i0062_WYG_010-7a"/>
恐陽城破尋憂下蔡空幾時夢巫峽獨立怨春風<hi>海棠譜</hi>
　　張　靖<lb/>
　　送鈐轄館使王公<lb/>
保塞昔年嘗閉壘甘陵今嵗又勞師將軍鎮蜀功多少<lb/>
不見干戈出虎皮<lb/>
玉勒嘶風出錦城山光野色助離情行行莫倦神華逺<lb/>
芳草連雲伴去程<hi>成都文類</hi>
　　范　諷<lb/>
<pb n="KR4i0062_WYG_010-7b"/>
　　　諷字補之齊州人舉進士第累官翰林侍讀學<lb/>
　　　士給事中知兖州遷光禄卿<lb/>
　　　<hi>儒林公議范諷性疎誕嘗忤外計求監舒州靈仙觀莊獻太后臨朝聞其俊邁召拜諫官好朋</hi>
　　　<hi>飲高歌噭呼或不冠幘禮法之士深疾之顔太初作東州逸黨詩以譏之</hi>
　　題鼎州甘泉寺<lb/>
平仲酌泉回北望謂之禮佛向南行烟嵐翠鎖門前路<lb/>
轉使高僧厭寵榮<lb/>
　　　<hi>湘山野録鼎州甘泉寺介官道之側嘉泉也便于潄酌行客未有不舍車而留者始宼萊公南</hi>
<pb n="KR4i0062_WYG_010-8a"/>
　　　<hi>遷日題于東檻曰平仲酌泉經此回望北闕黯然而行未幾丁晉公又過之題于西檻曰謂之</hi>
　　　<hi>酌泉禮佛而去後范補之安撫湖南留詩于寺云</hi>
　　題濟南城西張寺丞園亭<lb/>
園林再到身猶健官職全抛夢乍醒惟有南山與君眼<lb/>
相逢不改舊時青<hi>能改齋漫録</hi>
　　石延年<lb/>
　　　延年字曼卿一字安仁其先幽州人家宋城真<lb/>
　　　宗録三舉進士為三班奉職歴太子中允同判<lb/>
<pb n="KR4i0062_WYG_010-8b"/>
　　　登聞鼓院有集<lb/>
　　　<hi>歐公詩話曼卿卒後其故人有見之者云恍惚如夢中言我今為鬼仙也所主芙蓉城欲呼故</hi>
　　　<hi>人往遊不得忿然騎一素騾去如飛其後又云降于亳州一舉子家又呼舉子去不得因留詩</hi>
　　　<hi>一篇與之余亦畧記其一聨云鶯聲不逐春光老花影長隨日腳流神仙事怪不可知其詩頗</hi>
　　　<hi>類曼卿平生語舉子不能道也歸迅逸不可言詩林廣記石曼卿詩如飢鷹乍</hi>
　　　<hi>隠居詩話石延年長韻律詩善敘事其他無大好處籌筆驛銅雀臺留侯廟詩為一集之冠五</hi>
　　　<hi>言小詩如海雲含雨重江樹帶蟬疎平蕪逺更緑斜日寒無輝者幾矣</hi>
　　　<hi>桐江詩話曼卿一日春初見堦砌初生之草其屈如鉤而顔色未變因得一句云草屈金鉤緑</hi>
<pb n="KR4i0062_WYG_010-9a"/>
　　　<hi>未回遂作早春詩一篇旬日方成曰簷垂冰筯晴先滴草屈金鉤緑未回其不逮先得之句逺</hi>
　　　<hi>甚肋集曼卿以天聖四年來令金鄉故詩為此雞</hi>
　　　<hi>邑人作者如題張氏園亭詩云樂意相關禽對語生香不斷樹交花尤為佳句也</hi>
　　　<hi>文獻通考張浮休評曼卿詩如飢雁夜歸巖冰秋拆俊爽有餘不可尋繹</hi>
　　題孫可久别墅<lb/>
南北霑河潤幽深在禁城疊山資逺意讓俸買閒名閉<lb/>
户斷蛛網折花移鳥聲誰人識高趣朝隠石渠生<lb/>
　　　<hi>青箱雜記仁宗朝内臣孫可久賦性恬淡年踰五十卽乞致仕都下有居第堂北有小園城南</hi>
<pb n="KR4i0062_WYG_010-9b"/>
　　　<hi>有别墅每良辰美景以小車載酒優遊自適曼卿過其居題詩云云</hi>
　　平陽代意一篇寄師魯<lb/>
十年一夢花空委依舊山河損桃李雁聲北去燕西飛<lb/>
高樓日日春風裏眉比石州山對起嬌波淚落妝如洗<lb/>
汾河不斷天南流天色無情淡如水<lb/>
　　　<hi>澠水燕談石曼卿天聖寶元間以歌詩豪于一時死後故人關詠夢曼卿曰生平作詩多矣獨</hi>
　　　<hi>常自以為平陽代意一首最為得意而世人罕稱之能令予此詩盛傳于世在永言耳詠覺増</hi>
　　　<hi>廣其詞隠度以迷神引聲韻于是天下争歌之他日復夢曼卿來謝</hi>
<pb n="KR4i0062_WYG_010-10a"/>
　　下第偶成集句<lb/>
一生不得文章力欲上青雲未有因聖主不勞千里詔<lb/>
嫦娥何惜一枝春鳳皇詔下雖霑命豺虎叢中也立身<lb/>
啼得血流無用處著朱騎馬是何人<lb/>
年去年來來去忙為他人作嫁衣裳仰天大笑出門去<lb/>
獨對春風舞一塲<hi>西清詩話</hi>
　　曹太尉西師<lb/>
仁者雖無敵王師尚有征獨乗金廏馬都領鐵林兵肅<lb/>
<pb n="KR4i0062_WYG_010-10b"/>
氣關河暮屯烟部落晴旗光秋燒合甲色夜江横士喜<lb/>
擊中鼔敵疑聞後鉦無私乃時雨不殺是天聲濯濯前<lb/>
誰拒堂堂彼自傾寒踰博望塞春宴隗囂城外使戎心<lb/>
伏旁資帝道平公還如畫像為贊學班生<lb/>
　　金鄉張氏園亭<lb/>
亭館連城敵謝家四時園色鬭明霞窗迎西渭封侯竹<lb/>
地接東陵隠士𤓰樂意相關禽對語生香不斷樹交花<lb/>
縱遊㑹約無留事醉待參横月落斜<hi>以上宋文鑑</hi>
<pb n="KR4i0062_WYG_010-11a"/>
　　籌筆驛<lb/>
漢室虧皇象坤乾未卽寜姦臣與逆子搖嶽復翻溟權<lb/>
表分江域曹袁鬬夏坰虎奔咸逐逐龍臥獨冥冥從衆<lb/>
非無術欺孤迺不經惟思恢正道直起復炎靈管樂韜<lb/>
方畧關徐駭觀聴一言俄遇主三顧已忘形南旣清蠻<lb/>
土東期赤魏庭出師功自著治國志誰銘歴劒兵如水<lb/>
臨秦策若瓴舉聲將潰虜橫勢欲逾涇仲達恥巾幗辛<lb/>
毗嚴壁扃可煩親細務遽見墮長星戰地悲陵谷來賢<lb/>
<pb n="KR4i0062_WYG_010-11b"/>
賞徳刑意中流水逺愁外逺山青想像音徽在侵尋毛<lb/>
骨醒遲留慕英氣沈歎撫青萍<lb/>
　　　<hi>中山詩話石曼卿獨行京師一豪士揖之曰公幸過我同入委巷抵大第歌舞歡醉丏書為揮</hi>
　　　<hi>籌筆驛数詩以金帛數百千贈之他日遇諸塗又遺以白金數兩謂曰詩中意中流水逺愁外</hi>
　　　<hi>逺山青最為佳句蜀中綿州石曼卿為諸葛武蘆浦筆記右驛在</hi>
　　　<hi>侯賦也寶元二年大書以遺朱復之後二年朱為四明節度推官遂刻石于㕔事</hi>
　　春陰<lb/>
寒食少天色春風多栁花倚樓心目亂不覺見棲鴉<hi>前賢</hi>
<pb n="KR4i0062_WYG_010-12a"/>
<hi>小集拾遺</hi>
　　瀑布<lb/>
飛勢挂嶽頂無時向此傾玉虹垂地色銀漢落天聲萬<lb/>
丈寒雲濕千巖暑氣清滄浪不足羨就此濯塵纓<hi>詩林萬選</hi>
　　燈<lb/>
迴鱗抱雙蔕倒鳳吐丹榮冰宇寒生暈風疏動有聲燼<lb/>
垂金藕細影透玉荷清斗帳依東壁誰人夢不成<hi>合璧事類</hi>
<hi>外集</hi>
<pb n="KR4i0062_WYG_010-12b"/>
　　南朝<lb/>
南朝人物盡清賢不是風流卽放言三百年間卻堪笑<lb/>
絶無人可定中原<hi>後村詩話</hi>
　　送人逰杭<lb/>
激激霜風吹黑貂男兒醉别氣飄飄五湖載酒期吳客<lb/>
六代成詩倍楚橋水樹漸青含晚意江雲初白向春嬌<lb/>
前秋亦擬錢唐去共看龍山八月潮<hi>咸淳臨安志</hi>
　　古松<hi>宋趙師旻刻石在四明府治</hi>
<pb n="KR4i0062_WYG_010-13a"/>
直氣森森恥屈盤鐵衣生澀紫鱗乾影搖千尺龍蛇動<lb/>
聲撼半天風雨寒蒼蘚静縁離石上絲蘿高附入雲端<lb/>
報言帝室掄材者便作明堂一柱看<hi>至正四明續志</hi>
　　句<lb/>
行人晚更急歸鳥夕無行　天寒河影淡山凍瀑聲微<lb/>
　水盡天不盡人在天盡頭　草白有時榮髮白不再<lb/>
好人生不如春髮白不如草　弋下失冥鴻網細遺巨<lb/>
鯤　風勁香逾遠天寒色更鮮秋天買不斷無意學金<lb/>
<pb n="KR4i0062_WYG_010-13b"/>
錢　洛渚微波常映步漢宫香水不濡肌　獨步世無<lb/>
吳苑豔渾身天與漢宫香　恥生湯武干戈域寜死唐<lb/>
虞揖遜區　中散向人疎嬾甚步兵因酒過差多<hi>以上後村</hi>
<hi>詩話</hi>
　　狄遵度<lb/>
　　　遵度字元規侍郎棐之子長沙人以父任為襄<lb/>
　　　城簿早卒有集<lb/>
　　　<hi>遯齋閒覽狄遵度幼而聰慧弱冠為文詞氣豪友邁有韓栁之風其為歌詩每以子美為法旣而</hi>
<pb n="KR4i0062_WYG_010-14a"/>
　　　<hi>人有往湘中者乃為文使之耒陽弔子美之墳數日忽夢子美與之反覆諷誦其平生所為詩</hi>
　　　<hi>十餘篇皆世所未聞者及覺彷彿可記纔十餘字</hi>
　　佳城篇續夢中作<hi>時年十六</hi>
佳城鬱鬱頽寒烟孤雛乳獸號荒阡夜臥北斗寒挂枕<lb/>
霜拱木落雁連天浮雲西去伴落日行客東逝隨長川<lb/>
乾坤未毁吾尚在肯與蟪蛄論大年<lb/>
　　　<hi>侯鯖録遵度慕杜子美韓退之句法一夕夢子美自誦其逸詩旣覺猶記其兩句云夜臥北斗</hi>
　　　<hi>寒挂枕木落霜拱雁連天遵度因足成之數月夢溪筆談狄遵度夢中句有丘墓閒意不</hi>
<pb n="KR4i0062_WYG_010-14b"/>
　　　<hi>卒</hi>
　　和渙之深秋月夜書事<lb/>
洞庭葉下涼颼颼凍天頑白凝不流圓月擬缺不忍缺<lb/>
輕露欲浮終未浮憶吹朱籟鳳軿上更采紫芝雲嶠陬<lb/>
玉樓天半幾千尺珠樹玲瓏懸上頭<hi>宋文鑑</hi>
　　詠芭蕉<lb/>
植蕉低簷前雙叢對含雨葉閒求丹心一日視百俯胸<lb/>
中數寸赤不惜為君吐心盡腹亦空況復霜雪苦非無<lb/>
<pb n="KR4i0062_WYG_010-15a"/>
後凋意柔脆不足禦<hi>全芳備祖</hi>
　　魏　野<hi>臧奎</hi>　<hi>陳越</hi>
　　　野字仲先號草堂居士蜀人後居陜州東郊真<lb/>
　　　宗西祀聞其名遣中使召之野閉户踰垣而遁<lb/>
　　　天禧三年卒贈祕書省著作郎有草堂集鉅鹿<lb/>
　　　東觀集<lb/>
　　　<hi>澠水燕談上聞野居有幽致遣人圖之故野有句云幽居帝畫看</hi>
　　　<hi>玉壺野史魏野字仲先其詩固無飄逸俊邁之氣但平朴而常不事虛語爾如贈寇萊公云有</hi>
<pb n="KR4i0062_WYG_010-15b"/>
　　　<hi>官居鼎鼐無地起樓臺及謝寇萊公見訪云驚回一覺遊仙夢村巷傳呼宰相來</hi>
　　　<hi>夢溪筆談野以詩著當世顯人多與之遊北都有妓女美色而舉止生梗人謂之生張八野贈</hi>
　　　<hi>詩有君為北道生張八我是西州熟魏三之句</hi>
　　晨興<lb/>
夜長乆待得晨興耽枕僮猶喚不譍燒葉爐中無宿火<lb/>
讀書窻下有殘燈臨堦短髮梳和月傍岸衰容洗帶冰<lb/>
料得巢禽翻怪訝尋常日午起慵能<lb/>
　　　<hi>六一詩話此詩本是燒葉爐中無宿火或有嫌燒葉之語為貧寒太甚改葉字為藥字不惟壊</hi>
<pb n="KR4i0062_WYG_010-16a"/>
　　　<hi>此一句併下句減氣味矣</hi>
　　閒居書事<lb/>
無才動聖君養拙住西村臨事知閒貴澄心覺道尊成<lb/>
家書滿屋添口鶴生孫仍喜多時雨經春免灌園<lb/>
　　謝寇萊公見訪<lb/>
晝睡方濃向竹齋柴門日午尚慵開驚回一覺遊仙夢<lb/>
村巷傳呼宰相來<lb/>
　　書友人屋壁<hi>曰琯按集作書俞逸人屋壁起結句小異今從方氏</hi>
<pb n="KR4i0062_WYG_010-16b"/>
達人輕禄位居處傍林泉洗硯魚吞墨烹茶鶴避烟閒<lb/>
惟歌聖代老不恨流年静想閒來者還應我最偏<lb/>
　　　<hi>瀛奎律髓真宗祀汾陰遣使召之題此詩壁間遁去使還以詩奏上曰野不來矣先是上嘗圖</hi>
　　　<hi>种放所居野居亦有幽致又令圖之</hi>
　　春日述懐<lb/>
春暖出茅亭攜筇傍水行易諳馴鹿性難辨鬬雞情妻<lb/>
喜栽花活兒誇鬬草贏翻嫌我慵拙不解强謀生<lb/>
　　冬日書事<lb/>
<pb n="KR4i0062_WYG_010-17a"/>
十月天不暖前村到豈能閒聞啄木鳥疑是打門僧壞<lb/>
砌平山雪空堂照瀑冰晚來因出户方始暫攜藤<lb/>
　　題普濟院<lb/>
河上似江邊寺臨河掩關百年人自老一閣意常閒野<lb/>
闊連天碧苔多徧地斑數聲離岸櫓幾點别州山寒食<lb/>
花藏縣重陽菊遶灣懸崖分鳥道隔水似塵寰雨急和<lb/>
僧語雲高共鶴攀磬聲喧水檻旛影落波瀾雁去歸汾<lb/>
曲槎來犯斗間冷齋如有暇到此屢開顔<lb/>
<pb n="KR4i0062_WYG_010-17b"/>
　　暮秋閒望<lb/>
水閣閒登覽郊原欲刈禾壞簷巢燕少積雨病蟬多砧<lb/>
隔寒溪擣鐘隨曉吹過扁舟何日去江上負烟蓑<lb/>
　　夏夜與臧奎陳越會宿河亭聯句三十韻<lb/>
雨破畏日沈月出酷暑歇<hi>野</hi>衙中河亭上静與山不别<lb/>
良朋俱逺來文㑹一何悦<hi>越</hi>箕踞巾舄閒玩好琴樽列<lb/>
<hi>野</hi>煩禮厭拘攣陳言誓擺脱<hi>奎</hi>揮麈影參差飯菜香馥<lb/>
烈<hi>越</hi>酒令時解嚴談鋒久不缺<hi>野</hi>樂天無荒淫飽徳異<lb/>
<pb n="KR4i0062_WYG_010-18a"/>
饕餮<hi>奎</hi>高談聞謔浪正義排詭譎抗俗絶依違評文無<lb/>
詆訐<hi>野</hi>輿論鄙譸張奴學賤剽竊<hi>奎</hi>徵引角競出聯唱<lb/>
更相發<hi>越</hi>較善合權衡馳義同軌轍<hi>野</hi>萬物情難逃千<lb/>
古疑皆決<hi>奎</hi>聖道約扶持淫辭謀劓刖<hi>越</hi>風鑒定妍媸<lb/>
天機藏巧拙<hi>野</hi>是物有廢興惟道無本末<hi>奎</hi>義路自坦<lb/>
夷世途終兀臬<hi>越</hi>烈士死光輝常徒生汨沒<hi>野</hi>逸義小<lb/>
風雲直筆輕斧鉞<hi>奎</hi>孟軻心不動陶潛腰恥折<hi>越</hi>疲倦<lb/>
僕屢更輝映燭頻䟦<hi>野</hi>浩歌不成調狂舞寜赴節<hi>奎</hi>氣<lb/>
<pb n="KR4i0062_WYG_010-18b"/>
候隨斗占分野為星别<hi>越</hi>蛬韻時斷續漁燈乍明滅<hi>野</hi>
河聲疑地震電影若天裂<hi>奎</hi>飄風奪輕紈零露透疎葛<lb/>
<hi>越</hi>酒海傾屢空詩源浩不竭<hi>野</hi>咸平己亥嵗二年時六<lb/>
月<hi>奎</hi>此㑹是何人其名野奎越<hi>越/</hi>　<hi>以上鉅鹿東觀集</hi>
　　貽王魏公<hi>旦</hi>
人間宰相惟三載君在中書十四年西祀東封俱巳了<lb/>
好來平地作神仙<lb/>
　　　<hi>蒙齋筆談天禧末王魏公求退不許野寄以詩魏公亟袖以聞遂得謝</hi>
<pb n="KR4i0062_WYG_010-19a"/>
　　題壁絶句<lb/>
誰人把我狂詩句寫向添蘇繡户中閒暇若將紅袖拂<lb/>
還應勝得碧紗籠<lb/>
　　　<hi>續湘山野録魏處士貌寢性敏志節高尚鳯閣舍人孫僅與野敦縞素之舊尹京兆日寄野詩</hi>
　　　<hi>説府中之事野和之其末有見説添蘇亞蘇小隨軒應是珮珊珊之句添蘇長安名姬也孫頗</hi>
　　　<hi>愛之一日謂添蘇曰魏處士詩中以爾方蘇小如何添蘇曰處士詩名藹于天下著鄙薄在其</hi>
　　　<hi>間是蘇小之不如矣又何方之乎孫大喜以野所和詩贈之添蘇以未見野深懐企慕求善筆</hi>
　　　<hi>札者大署其詩于堂壁夸鬻于人未幾野抵長安好事者密召過添蘇家不言姓氏添蘇見野</hi>
<pb n="KR4i0062_WYG_010-19b"/>
　　　<hi>風貌魯質固不前席野忽舉頭見壁所題添蘇曰魏處士見譽之作野殊不荅乃索筆于其側</hi>
　　　<hi>别紀一絶添蘇知是野大加禮遇</hi>
　　清明<lb/>
無花無酒過清明興味蕭然似野僧昨日鄰翁乞新火<lb/>
曉窻分與讀書燈<hi>合璧事類前集</hi>
　　尋隠者不遇<lb/>
尋真誤入蓬萊㠀香風不動松花老採芝何處未歸來<lb/>
白雲滿地無人掃<hi>古今詩話</hi>
<pb n="KR4i0062_WYG_010-20a"/>
　　句<lb/>
千林蠹如盡一腹餒何妨<lb/>
　　　<hi>庚溪詩話仲先詠啄木鳥句司馬温公頗稱之</hi>
吉凶終在我翻覆謾勞君<hi>竹杯珓  同上</hi>棊退難饒客琴生卻<lb/>
問兒　雁急長天外颿遲落照中　五色中偏貴千花<lb/>
後獨尊<hi>菊</hi>　<hi>以上後村詩話</hi>
　　林　逋<lb/>
　　　逋字君復錢塘人隠西湖之孤山真宗聞其名<lb/>
<pb n="KR4i0062_WYG_010-20b"/>
　　　詔長吏嵗時勞問卒賜諡和靖先生有集<lb/>
　　　<hi>歸田録逋工于書善為詩如梅花詩云疎影横斜水清淺暗香浮動月黃昏評者謂前世詠梅</hi>
　　　<hi>者多矣未有此句也及其臨終為句云茂陵他日求遺稾猶喜曽無封禪書尤為人稱誦自逋</hi>
　　　<hi>之卒湖山寂寥未有繼者恙范文正公亦過其青箱雜記逋景祐初尚無</hi>
　　　<hi>廬贈逋詩曰巢由不願仕堯舜豈遺人又曰風俗因君厚文章到老醇其激賞如此</hi>
　　山村冬暮<lb/>
衡茅林麓下春氣巳微茫雪竹低寒翠風梅落晚香樵<lb/>
期多獨往茶事不全忙雙鷺有時起橫飛過野塘<lb/>
<pb n="KR4i0062_WYG_010-21a"/>
　　宿洞霄宫<lb/>
大滌山相向華陽路暗通風霜唐碣朽草木漢祠空劒<lb/>
石苔花碧丹池水氣紅幽人天柱側茅屋灑松風<lb/>
秋山不可盡秋思亦無垠碧澗流紅葉青林點白雲涼<lb/>
陰一鳥下落日亂蟬分此夜芭蕉雨何人枕上聞<lb/>
　　西湖<lb/>
混元神巧本無形匠出西湖作畫屏春水浄于僧眼碧<lb/>
晚山濃似佛頭青欒櫨粉堵搖魚影蘭杜烟叢閣鷺翎<lb/>
<pb n="KR4i0062_WYG_010-21b"/>
往往鳴榔與橫笛斜風細雨不堪聴<lb/>
　　湖上初春偶作<lb/>
梅花開盡臘亦盡晴暖便如寒食天春色半歸湖岸寺<lb/>
人家多上郭門船文禽相並暎短草翠瀲欲生浮嫩烟<lb/>
幾處酒旗山影下細風時已弄繁弦<lb/>
　　酬晝師西湖春望<lb/>
笛聲風暖野梅香湖上凭闌日漸長一樣樓臺圍佛寺<lb/>
十分烟雨蔟漁鄉鷗橫殘葑多成陳栁映危橋未著行<lb/>
<pb n="KR4i0062_WYG_010-22a"/>
終約吾師指芳草静吟閒步岸華陽<lb/>
　　梅花<lb/>
衆芳搖落獨暄妍占盡風情向小園疎影橫斜水清淺<lb/>
暗香浮動月黃昏霜禽欲下先偷眼粉蜨如知合斷魂<lb/>
幸有微吟可相狎不須檀板共金尊<lb/>
吟懐長恨負芳時為見梅花輒入詩雪後園林纔半樹<lb/>
水邊籬落忽橫枝人憐紅豔多應俗天與清香似有私<lb/>
堪笑羗人亦風味解將聲調角中吹<lb/>
<pb n="KR4i0062_WYG_010-22b"/>
　　　<hi>詩話總龜黃山谷云歐陽文忠公極賞林和靖疎影横斜水清淺暗香浮動月黃昏之句而不</hi>
　　　<hi>知和靖别有詠梅一聨云雪後園林纔半樹水邊籬落忽橫枝似勝前句文章大槪亦如女色</hi>
　　　<hi>好惡止繫于人</hi>
　　詠蜨<lb/>
細眉雙聳敵秋毫荏苒芳園日幾遭清露宿花應自得<lb/>
暖風和絮欲争高情人歿久魂猶在傲吏齊來夢亦勞<lb/>
閒掩遺編苦堪恨不并香草入離騷<lb/>
　　　<hi>深雪偶談精緻不減唐人</hi>
<pb n="KR4i0062_WYG_010-23a"/>
　　頃得宛陵葛生所茹筆每用之如麾百勝之師橫<lb/>
　　行於紙墨間所向無不如意惜其久且弊作詩以<lb/>
　　録其功<lb/>
神鋒雖缺力終存架琢珊瑚欠䇿勲日暮閒窻何所似<lb/>
灞陵憔悴故將軍<hi>以上和靖詩集</hi>
　　　<hi>茗溪漁隠叢話殊有憫勞念舊之意</hi>
　　制誥李舍人以松扇二柄并詩為遺亦次來韻<lb/>
編松為箑寄山中兼得紫薇詩一通入手涼生殊自慰<lb/>
<pb n="KR4i0062_WYG_010-23b"/>
可煩長聴隠居風<lb/>
　　孤山雪中寫望<lb/>
片山兼水遶晴雪復漫漫一徑何人到中林盡日看逺<lb/>
分樵載<hi>昨蓋切</hi>重斜壓葦叢乾樓閣嚴城寺疎鐘動晚<lb/>
寒<lb/>
　　孤山從上人林臺寫望<lb/>
林表秋山白鳥飛此中幽致世還稀誰家岸口人烟晚<lb/>
坐見漁舟兩兩歸<lb/>
<pb n="KR4i0062_WYG_010-24a"/>
　　送史殿省典封川<lb/>
炎方將命選朝倫治行何嘗下古人擁斾肯辭臨逺郡<lb/>
登艫還喜奉慈親水連芳草江南地烟隔寒梅嶺上春<lb/>
若過中塗值歸雁慰懐能與致音塵<lb/>
　　春日齋中偶成<lb/>
空階重疊上垣衣白晝初長社燕歸落盡梅棠人臥病<lb/>
春風時復動齋扉<lb/>
　　　<hi>江村銷夏録載五詩真迹跋云殿直丁君自沂適閩檥舟惠顧晤語未幾且以拙詩為索病中</hi>
<pb n="KR4i0062_WYG_010-24b"/>
　　　<hi>援筆勉書數章少塞好事之意耳時皇上登寶位嵗夏五月孤山北齋手書林逋記</hi>
　　句<lb/>
隠非秦甲子病有晉春秋　水天雲黑白霜野樹青紅<lb/>
　風回時帶笛烟逺忽藏村<lb/>
　　　<hi>後村詩話五言尤難工林和靖一生苦吟自摘出十三聯今惟五聨見集中如句云云皆不在</hi>
　　　<hi>焉</hi>
　　唐　異<lb/>
　　　異字子正<lb/>
<pb n="KR4i0062_WYG_010-25a"/>
　　　<hi>朱長文琴史唐處士子正才藝甚高肥遯不出李西臺建中時謂善書而子正之筆實左右之</hi>
　　　<hi>江東林逋亦稱墨妙一見而歎曰唐公之筆老而彌壯崔諭徳時謂善琴而子正之音嘗唱和</hi>
　　　<hi>焉高平范公從而師之嘗貽之書曰崔公旣沒琴不在兹乎二妙之外尤嗜風雅探幽索竒不</hi>
　　　<hi>知老之將至意淳語真不為憤惋文正公嘗稱其如此</hi>
　　閒居書事<lb/>
幽居經宿雨屐齒徧林塘一徑無過客千峯自夕陽晝<lb/>
禽多獨語夏木有餘涼招隠書慵寄時清誰肯忘<hi>宋文鑑</hi>
　　韓　退<lb/>
<pb n="KR4i0062_WYG_010-25b"/>
　　　退字知止絳州人<lb/>
　　絶句<lb/>
山下跨雪精上便不論程嗅地打不動笑天休始行<lb/>
　　　<hi>温公續詩話韓退處士絳州人放誕不拘浪跡秦晉間以詩自名嘗跨一白驢有詩云云好著</hi>
　　　<hi>寛袖鶴氅醉則鶴舞石曼卿贈詩曰醉狂𤣥鶴舞閒臥白驢號</hi>
　　黃　亢<lb/>
　　　亢字清臣浦城人有東溪集<lb/>
　　　<hi>宋史新編亢年十五以文謁翰林學士章得象得象竒之遊錢唐以詩贈處士林逋逋尤激賞</hi>
<pb n="KR4i0062_WYG_010-26a"/>
　　　<hi>時王隨知杭州奏禁西湖為放生池亢作詩數百言士人争傳之</hi>
　　臨水<lb/>
人生朝復暮水波流不駐去年昨日水今日到何處惆<lb/>
悵雨殘花嫣紅隨水去花落水東流識盡人生事<hi>一作趣</hi>
<hi>宋文鑑</hi>
　　　<hi>荆溪林下偶談文鑑載黃亢臨水詩云去年昨日水今日到何處蓋蹈襲杜牧題安州浮雲</hi>
　　　<hi>樓寄湖州張郎中云當時樓下水今日到何處</hi>
　　令狐揆<lb/>
<pb n="KR4i0062_WYG_010-26b"/>
　　　揆字子先安陸人<lb/>
　　句<lb/>
借書離近郭冒雪渡寒溪<lb/>
　　　<hi>王得臣麈史令狐子先安陸鄉先生也筮仕齊安理掾嵗滿還里卜築溳溪之南耕釣之外著</hi>
　　　<hi>書彈琴而巳時入城至集賢張君房之第借書布衣林逸善繪事乃擬摩詰寫浩然故事以為</hi>
　　　<hi>令狐秋掾雪中渡鄖溪圖其序畧曰張侯畜書萬巻掾嘗就閲或假輟以歸兼出入跨羸馬頂</hi>
　　　<hi>戴華陽紗巾著墨慘布裰繫絛小童攜書簏負琴以隨冬中復來假書時值微雪飄灑景物蕭</hi>
　　　<hi>索掾渡溪以歸常服外加以皁繒暖帽委轡長吟曰借書離近郭冒雪渡寒溪聞者毛骨寒聳</hi>
<pb n="KR4i0062_WYG_010-27a"/>
　　　<hi>是知至人操履倬越風韻體裁乃與天地四時之氣相參焉先生諱揆云</hi>
　　高　言<lb/>
　　　言字明道汴人<lb/>
　　呈友人<lb/>
昨夜陰風透膽寒地爐無火酒缾乾男兒慷慨平生事<lb/>
時復挑燈把劒看<hi>青瑣高議</hi>
　　段　全<lb/>
　　　全與丁謂同時人稱段推官<lb/>
<pb n="KR4i0062_WYG_010-27b"/>
　　句<lb/>
斜搊花腳面闊大打亷搋<lb/>
　　　<hi>上官融友㑹談叢段全薄有才思不拘細行歴幕席浪别陜右務嘲誚取悦于人雷掾丁謂好</hi>
　　　<hi>蹴踘旣貴後亦為之全撰鞠詩二十韻以獻内有句云云稱為中的</hi>
　　張仲威<lb/>
　　　仲威官舒州守<lb/>
　　設醮靈仙觀<lb/>
瑞氣蔥蔥雨露邊璧門金闕倚層巔青霓絳節嚴中夜<lb/>
<pb n="KR4i0062_WYG_010-28a"/>
緑蓋丹輿㑹九天香染舊泥封寶洞聲傳鳴鶴湛靈泉<lb/>
分明步入烟霄上何必餐霞駐少年<hi>宋藝圃集</hi>
　　廖　齊<lb/>
　　永州有感<lb/>
下馬連聲叩竹門主人何事感遺恩回頭泣向兒童道<lb/>
重見甘棠舊子孫<lb/>
　　　<hi>青瑣後集廖齊父爽直嘗為永州刺史齊後遊零陵于民間見父題壁感而成詩</hi>
　　周　序<lb/>
<pb n="KR4i0062_WYG_010-28b"/>
　　經少陵墓<hi>在鞏縣</hi>
杜陵詩客墓遙倚北邙巔斷碣居人識高名信史傳猿<lb/>
聲悲落照樹色翳寒烟唯有文章在輝光夜燭天<hi>河南府志</hi>
　<lb/>
　<lb/>
　<lb/>
　<lb/>
　宋詩紀事巻十<lb/>
</p>
<p>
</p>
  </div>
<div>
                <head>宋詩紀事巻十一</head>
    <p>
<pb n="KR4i0062_WYG_011-1a"/>
欽定四庫全書<lb/>
　宋詩紀事巻十一　　　　　　錢塘厲鶚撰<lb/>
　　宋　庠<lb/>
　　　庠字公序初名郊字伯庠安州安陸人徙開封<lb/>
　　　之雍邱天聖二年舉進士第一入翰林為學士<lb/>
　　　厯檢校太尉平章事樞宻使封莒國公以司空<lb/>
　　　致仕卒贈太尉兼侍中謚元憲有集<lb/>
　　　<hi>西清詩話二宋俱為晏元獻門下士兄弟雖甚貴顯為文必手抄寄公求雕潤嘗見景文寄公</hi>
<pb n="KR4i0062_WYG_011-1b"/>
　　　<hi>書曰莒公兄赴鎮圃田同逰西池作詩云長揚獵罷寒熊吼太乙波閒瑞鵠飛語意警絶因作</hi>
　　　<hi>一聨云白雪久殘梁複道黄頭閒守漢樓船仍注空字扵閒字之旁批云二字未定更望指示</hi>
　　　<hi>晏公書其尾曰空優扵閒且見雖有船不御之意又字好語健盖前輩務求博約情實肫至盖</hi>
　　　<hi>如此也</hi>
　　答葉道卿<lb/>
紙尾勤勤問姓名禁林依舊玷華纓莫驚書錄題臣向<lb/>
便是當時劉更生<lb/>
　　　<hi>西清詩話宋郊字伯庠在翰林有指其姓名傅以他説者因請更名庠嘗移書葉道卿清臣目</hi>
<pb n="KR4i0062_WYG_011-2a"/>
　　　<hi>為同年葉戲答云清臣宋郊榜第六人登第徧閲小錄無宋庠者不知何許人庠答詩云云</hi>
　　展江亭成留題<lb/>
緑鴨東陂已可憐更因雲竇注新泉鑿開魚鳥忘情地<lb/>
展盡江湖極目天向夕舊灘都浸月遏空新樹便留煙<lb/>
使君直欲稱漁叟願得閒州不記年<lb/>
　　　<hi>西清詩話許昌西湖展江亭成宋元憲留題有鑿開魚鳥忘情地展盡江湖極目天之句皆以</hi>
　　　<hi>為曠古未有此詩然本於五代馬殷據潭州時時建明月圃命幕客徐仲雅賦詩云鑿開青帝</hi>
　　　<hi>春風圃移下姮娥夜月樓用古句摹擬詞人類如此但有勝與否耳</hi>
<pb n="KR4i0062_WYG_011-2b"/>
　　落花<lb/>
一夜春風拂苑墻歸來何處剰凄凉漢臯佩冷臨江失<lb/>
金谷樓危到地香淚臉補痕煩獺髓舞臺收影費鸞腸<lb/>
南朝樂府休賡曲桃葉桃根盡可傷<lb/>
　　　<hi>侯鯖錄宋莒公兄弟少作落花詩為時膾炙</hi>
　　莊惠后挽詞<lb/>
媯幄柔明訓堯闈保䕶賢别居長樂寢讓給水衡錢謹<lb/>
疾方加膳收神亟去仙宸襟増服紀追報煥終天<lb/>
<pb n="KR4i0062_WYG_011-3a"/>
昔帝推嬪則吾君頼母慈陪陵漢家葬異室閟宫祠霧<lb/>
暗星軒隠天愁月御移翟車参享路無復廟中期<lb/>
　　莊獻太后挽詞<lb/>
寶慈垂母訓一紀御璿除地有占沙舊天仍補石餘軒<lb/>
星淪夕緯翟輅去宸居異日金縢啟方知復辟書<hi>自注太后</hi>
<hi>上仙後於巾箱中得復辟詔書</hi>
旰昃身無憚寒暄疾有加災生織女柰魂斷濯龍車廞<lb/>
翣浮晨旭邊簫咽暝霞唯留長樂注刋美在皇家<hi>以上合璧</hi>
<pb n="KR4i0062_WYG_011-3b"/>
<hi>事類前集</hi>
　　季秋曉出題山光寺<lb/>
旦夕人語喧汎舟北城曲十里望禪刹飄若塵外躅是<lb/>
日秋宇髙清輝澹晨旭林風唱殘蜩澤稗下飢鵠野實<lb/>
迎露黄川蕪傲霜綠循涯得微徑捨楫步幽麓佛寺訝<lb/>
靚深僧廬互重複山氣導真想天香洗煩欲嗟余秉微<lb/>
尚邱壑返初服失計蹈塵嚻虛名玷纓轂妄排金馬門<lb/>
謬草紫泥牘器偏固自傾綆短良難續何言一麾出尚<lb/>
<pb n="KR4i0062_WYG_011-4a"/>
参九州牧恩深無後疵顔靦有餘恧孔訓懲憚改羲爻<lb/>
許頻復朅來清浄區兾脱泥塗辱醉象或可調藩羝悔<lb/>
前觸萬緣自我空至道非外朂聊謹三載期吾得事棲<lb/>
伏<hi>揚州府志</hi>
　　宋　祁<lb/>
　　　祁字子京天聖二年與兄庠同舉進士奏名第<lb/>
　　　一章獻太后以為弟不可先兄乃擢庠第一而<lb/>
　　　寘祁第十時號大小宋累遷知制誥工部尚書<lb/>
<pb n="KR4i0062_WYG_011-4b"/>
　　　翰林學士承㫖卒謚景文有集<lb/>
　　　<hi>東軒筆錄子京博學能文章天資藴藉好游宴以矜持自喜晚年知成都府帶唐書於本任刋</hi>
　　　<hi>修每宴罷盥潄畢開寢門垂簾燃二椽燭媵婢夾侍和墨伸紙遠近觀者皆知尚書修唐書矣</hi>
　　　<hi>望之如神仙焉多内寵後庭曵羅綺者甚衆嘗宴於錦江偶微寒命取半臂諸婢各送一枚凡</hi>
　　　<hi>十餘枚皆至子京視之茫然恐有厚薄之嫌竟不敢服忍冷而歸</hi>
　　九日食餻<lb/>
飈館輕霜拂曙袍糗餈花飲鬬分曹劉郎不敢題餻字<lb/>
虚負詩中一世豪<lb/>
<pb n="KR4i0062_WYG_011-5a"/>
　　　<hi>聞見後録劉夢得作九日詩欲用餻字以五經中無之輟不復為宋子京以為不然故子京詩</hi>
　　　<hi>云云糗餌粉餈餻類也出周禮詩豪樂天目夢得云</hi>
　　玉堂作<lb/>
粉署重來憶舊逰蟠桃開盡海山秋寧知不是神仙骨<lb/>
上到鼇山更上頭<lb/>
　　　<hi>東軒筆録嘉祐中翰林諸公皆入政府時包拯為三司使宋祁守鄭州二公久著人望而不見</hi>
　　　<hi>用京師諺語曰撥隊為参政成羣作副樞虧他包省主悶殺宋尚書明年包亦為樞宻副使而</hi>
　　　<hi>以翰林承㫖召景文景文以詩寄梁丞相畧云梁園賦罷相如至宣室釐殘賈誼歸盖謂差除</hi>
<pb n="KR4i0062_WYG_011-5b"/>
　　　<hi>兩府足方被召也為承㫖又作詩云云</hi>
　　清明日集西園<lb/>
日日西園春思催攜觴結客上髙臺正緣從事青州至<lb/>
更許書生洛下來早葉已成花半落新巢未定燕千廽<lb/>
芳辰物物皆堪愛併作髙陽倒載媒<hi>時州醖既美又命座客賦詩故有第</hi>
<hi>二聫</hi>
　　中山立秋<lb/>
峯雲曉影破孱顔萬里風生結早寒人在兜零烟外走<lb/>
<pb n="KR4i0062_WYG_011-6a"/>
嵗從鶗鴂口中殘槽聲併滴添新酎笥月兼輪掩故紈<lb/>
白髮光陰誠可惜五年搔首問長安<lb/>
　　八月望夜無月有感<lb/>
素波涼暈淡曽城怊悵三年此夜情獨捲練帷成黙坐<lb/>
暗蟲相命作秋聲<lb/>
　　閏正月二十五日送客尋春集裴氏園<lb/>
尋春選客共流連雨罷春郊物物妍黄抹柳梢初徧後<lb/>
紫黏花蕚未開前朋衿自為交驩惨醉斝誰能辨聖賢<lb/>
<pb n="KR4i0062_WYG_011-6b"/>
猶頼斜陽催跋馬不然離恨損絲弦<lb/>
　　七月二十七日<lb/>
客雁歸何處寒螿鳴不休兼之清夜永副以長年愁家<lb/>
令有移帶中郎餘白頭此懷誠自感何頼怨髙秋<lb/>
　　十日宴江瀆亭<lb/>
節去歡猶在賔來賞更延悠揚初短日凄𦂳乍寒天霽<lb/>
沼元非漲秋花自少妍蟻留新獻酎蕙續不殘烟口鰋<lb/>
衝餘藻游龜避折蓮流芳真可惜從此遂凋年<hi>以上古今嵗時</hi>
<pb n="KR4i0062_WYG_011-7a"/>
<hi>雜詠</hi>
　　過摩訶池<lb/>
十頃隋家舊鑿池池平樹盡但回隄清塵滿道君知否<lb/>
半是當年濁水泥<lb/>
池邊不見帛闌船麥壠連雲樹繞天百嵗興衰已如此<lb/>
争教東海不為田<lb/>
　　余既到郡有詔仍修唐書寄局中諸僚<lb/>
一章通奏領州麾詔許殘書得自隨吾黨成章真小子<lb/>
<pb n="KR4i0062_WYG_011-7b"/>
官中事了是癡兒昏眸視久花爭亂倦手搔餘雪半垂所<lb/>
願弟兄皆傑筆劉生當見汗青期<lb/>
　　司馬相如琴臺<lb/>
故臺千古恨猶對舊家山半夜鸞鳯去他年駟馬還死<lb/>
憂封禪晚生愛茂陵閒唯有飄飄氣仍存天地間<lb/>
　　江瀆亭<lb/>
一翬掀翅壓溪隅吏事初閒此燕居斷岸有時通畧彴<lb/>
輕風盡日戰栟櫚雲鴻送目揮弦後手板看山拄頰餘<lb/>
<pb n="KR4i0062_WYG_011-8a"/>
芰碧蒲青來更數江人多識使君旟<lb/>
　　九日藥市作<lb/>
陽九協嘉神期入始多暇五藥㑹廣廛遊肩閙相駕靈<lb/>
品羅賈區仙芬冒闉舍擷露來山阿斸煙去巖罅係道<lb/>
雜提携盈襜更薦藉乗時物無賤投乏利能射癰苓互<lb/>
作主參薺交相假曹植謹贋令韓康無二價西南嵗多<lb/>
癘卑濕連春夏佳劑止刀圭千金厚相謝刺史主求瘼<lb/>
萬室繫吾化顧頼惡石功捫衿重慚唶<lb/>
<pb n="KR4i0062_WYG_011-8b"/>
　　将歸<lb/>
遠假西南守三逢梅柳新衰令宦情薄老惜嵗華頻郫<lb/>
釀工銷日巴禽巧喚春離家何所恨雁後作歸人<lb/>
　　覽蜀宫故城作<lb/>
國破江山老人亡岸谷摧鴛飛今日屋鹿聚向時臺故<lb/>
苑猶飛雪荒池但刼灰頳遺糊處壤闔記數殘枚恨月<lb/>
窺林下悲風覓隴來依城狐獨速失厦燕裴回廢社纔<lb/>
存樹陰垣自上苔有情惟杜宇長為故王哀<lb/>
<pb n="KR4i0062_WYG_011-9a"/>
　　集海雲鴻慶院<lb/>
地勝祠仍古春餘物徧華山雲時抱石佛雨不萎花嶺<lb/>
挾樓梯峻巖牽殿墄斜淙谿雜環佩怪蔓走龍蛇供坐<lb/>
僧飛鉢香園客戲沙吾逰真草草深意屬青霞<hi>以上成都文類</hi>
　　秋夜<lb/>
西風已飄上林葉北斗直挂建章城人間底事最堪恨<lb/>
絡緯啼時無婦驚<hi>老學庵筆記</hi>
　　咏漢史<lb/>
<pb n="KR4i0062_WYG_011-9b"/>
朱游<hi>朱雲小字</hi>英氣凛生風濵死危言悟帝聰殿檻不修旌<lb/>
直諫安昌依舊漢三公<hi>韻語陽秋</hi>
　　題三泉龍洞<lb/>
蚪洞聳雲峯緣虚一棧通雲披䨇壁敞樹補半巖空穊<lb/>
竹森煙纛飛泉曵玉虹重蘿不肻晝陰壑自然風嶺斷<lb/>
天斜碧崖傾日倒紅浮丘邈難遇留恨翠微中<lb/>
　　　<hi>能改齋漫録三泉龍洞以山為門深數十步復見天日及山水之秀盖自然而成非人力也宋</hi>
　　　<hi>景文公賦詩</hi>
<pb n="KR4i0062_WYG_011-10a"/>
　　蛙<lb/>
越國車前矜勇甚子陽井底太驕生乗時不羡雲溟樂<lb/>
口作儀同鼔吹聲<lb/>
　　蜨<lb/>
撲粉曽過宋玉墻一身生計託流芳不須長結東風願<lb/>
秋菊春蘭各有香<hi>以上合璧事類别集</hi>
　　吳中友人惠蟹<lb/>
秋水江南紫蟹生寄來千里佐吳羮楚人欲使衷留甲<lb/>
<pb n="KR4i0062_WYG_011-10b"/>
齊客何妨死願烹下筯未休資快嚼持螯有味㪚朝酲<lb/>
定知不作蟛蜞悞曽厠西都博士名<hi>蟹畧</hi>
　　臘後晚望<lb/>
寒日繫難定鳴笳弄已休凍崖初辨馬昏谷自量牛漢<lb/>
樹臨關宻胡泉入塞流登髙能賦未風物古堯州<lb/>
　　送越州陸學士<lb/>
梅天霞破候旗乾鄉樹依然越絶閒挾䇿當年逢掖去<lb/>
懷章此日繡衣還亭餘内史浮觴水路入仙人取箭山<lb/>
<pb n="KR4i0062_WYG_011-11a"/>
牛酒盛誇先墅宴不妨春詔得親班<lb/>
　　答勸農李淵宗嘉州江行見寄<lb/>
嘉月嘉州路軻峩按部船山圍杜宇國江入夜郎天霽<lb/>
引溪流望涼供水閣眠愧君舟楫急遂欲濟長川<lb/>
　　贈清逸魏處士<lb/>
奕世依巖石襃恩下帝庭姓名髙士傳父子少微星池<lb/>
溜遥通澗家林近帶坰分明詔書意天極賜鴻冥<lb/>
　　　<hi>瀛奎律髓此魏野之子閑也亦能詩世其隠</hi>
<pb n="KR4i0062_WYG_011-11b"/>
　　長安道中悵然作<lb/>
三輔古風煙征驂悵未前山園蓬顆外<hi>自注賈山議始皇侈葬言後世</hi>
<hi>不得蓬顆蔽冡</hi>宮室黍離邊樹老經唐日碑殘刻漢年便須真<lb/>
隕涕不待雍門弦<lb/>
　　寒食假中作<lb/>
九門煙樹蔽春㕓小雨初晴潑火前草色引開盤馬地<lb/>
簫聲催暖賣餳天縈絲早絮輕無著弄䄂和風細可憐<lb/>
鼇署侍臣貪出沐珉糜珠餡愧頒宣<lb/>
<pb n="KR4i0062_WYG_011-12a"/>
　　擬杜子美峽中意<lb/>
天入虚樓倚百層四方遥謝此登臨驚風借壑為寒籟<lb/>
落日容雲作暝陰峴井北抛王粲宅楚衣南逐女嬃砧<lb/>
十年不識長安道九籥宸開紫氣深<lb/>
　　春宴行樂家園<lb/>
園芿初乾小雨泥飲壺游屐况親携身輕早蜨千囬舞<lb/>
技癢新禽百種啼乗飲草茵侵坐輭畏風桃綬向林低<lb/>
陽暉自有留人意銜照髙樓未遽西<hi>原注芿人去聲</hi>
<pb n="KR4i0062_WYG_011-12b"/>
　　把酒<lb/>
歌管嘈嘈月露前且将身世付酡然漫誇鼷鼠機頭箭<lb/>
不識醯雞甕外天青史有人譏巧宦黄金無術治流年<lb/>
君看醉趣兼醒趣始覺靈均更可憐<lb/>
　　落花<lb/>
墜素翻紅各自傷青樓煙雨忍相忘将飛更作廽風舞<lb/>
已落猶成半面妝滄海客歸珠迸淚章臺人去骨遺香<lb/>
可能無意傳䨇蜨盡付芳心與蜜房<hi>以上瀛奎律髓</hi>
<pb n="KR4i0062_WYG_011-13a"/>
　　　<hi>瀛奎律髓夏英公守安州景文兄弟以布衣游學席上各賦落花詩英公以為有台輔器後元</hi>
　　　<hi>憲狀元景文甲科同榜天下以為二宋</hi>
　　希夷峽<lb/>
仙館三峯下年華百嵗中夢休孤蜨往蛻在一蟬空蘂<lb/>
笈微言袐霄辰浩氣通丹遺䑛後鼎林遣御餘風布霧<lb/>
沈荒白飡霞委暗紅蛾眉有歸約飛步與誰同<hi>華嶽全集</hi>
　　寄大固山嘉祐院長吉上人<hi>上人曽逰京師得宋公以下一百四十五</hi>
　　<hi>人所書般若經建臺以貯之</hi>
<pb n="KR4i0062_WYG_011-13b"/>
名髙身愈隠孤錫倚巖扄園布黄金地臺藏白馬經庵<lb/>
雲吞暝燭澗月㵼虚瓶坐想谿橋路莓苔又㡬青<hi>台州府志</hi>
　　句<lb/>
色映堋雲爛聲迎羽月遲<lb/>
　　　<hi>六一詩話天聖二年省試采侯詩宋尚書祁最擅塲其句云云尤為京師傳誦當時舉子目公</hi>
　　　<hi>為宋采侯</hi>
碧雲謾有三年信明月空為兩地愁<lb/>
　　　<hi>優古堂詩話雲齋廣錄云二宋以文章齊名天下子京守蜀日作詩三百首名曰猥藁有句云</hi>
<pb n="KR4i0062_WYG_011-14a"/>
　　　<hi>云後卒不入兩府人以為詩䜟予以子京用何遜與胡興安夜别詩念此一筵笑分為兩地愁</hi>
　　　<hi>廣録之論不知所自也</hi>
蟹美持螯日鱸香抑鮓天<hi>芥隠筆記</hi>曉日侵簾押春寒到<lb/>
被池<hi>侯鯖錄</hi>青帝回風還習習黄人捧日故遲遲<hi>困學紀聞</hi>虺<lb/>
蔓相結盤虯梢久回曲紛若未結繩繁如巳綸綍<hi>咏藤</hi>
誰言漢樸學正似楚枝官<hi>以上哲匠金桴</hi>
　　吳感<lb/>
　　　感字應之吳郡人天聖二年省試第一九年又<lb/>
<pb n="KR4i0062_WYG_011-14b"/>
　　　中書判拔萃科仕至殿中丞<lb/>
　　如歸亭<lb/>
五柳門南派水東水邊亭上興無窮半窗山色來雲外<lb/>
一枕荷香帶雨中繡被夜歌青翰檝綠波春颺紫莖風<lb/>
塵曹未竊江湖號攜手䦨干早晚同<hi>吳江縣志</hi>
　　呂　造<lb/>
　　　造晉江人言子天聖二年進士<lb/>
　　刺桐城<lb/>
<pb n="KR4i0062_WYG_011-15a"/>
閩海雲霞繞刺桐往年城郭為誰封鷓鴣啼困悲前事<lb/>
荳䓻香銷減舊容<lb/>
　　　<hi>泉南雜記泉州築城時環城皆植刺桐故號桐城吕造詩云云</hi>
　　胡　宿<lb/>
　　　宿字武平常州晉陵人天聖二年進士厯兩浙<lb/>
　　　轉運使召修起居注知制誥翰林學士拜樞宻<lb/>
　　　副使罷知杭州以太子少卿致仕薨贈太子太<lb/>
　　　傅謚文恭有集<lb/>
<pb n="KR4i0062_WYG_011-15b"/>
　　太湖石<lb/>
海岱鉛松妄得名洞庭山腳失寒瓊潄成一朶孤雲勢<lb/>
費盡千年白浪聲誰向機邊逢織女直疑巖下見初平<lb/>
年來賞物多成病日遶蒼苔幾徧行<lb/>
　　宿秀峯寺<hi>在靈巖山</hi>
夕鐘初斷海鯨音投宿香園半翠岑氷簟浸牀消客夢<lb/>
水簾澄月伴僧吟雄風拂衽清涼極珍樹交柯翠翳深<lb/>
一夜漢陰機事息草堂虚論破煩襟<lb/>
<pb n="KR4i0062_WYG_011-16a"/>
　　彭山贈貫之<lb/>
彭山隔重湖落日見孤塔揚舲入空曠煙樹㪚鵝鴨山<lb/>
中老臞仙萬頃纎芥納乗風落珠唾暝色遠相答平生<lb/>
爾汝分磁鐡契已狎萬緣一笑空箇處無剰法方舟過<lb/>
谷隠風雨寒霎霎黎明帶星歸尚及齋鼓踏臨岐戒後<lb/>
㑹梅熟新秧插期我㪚縑楮莫忘鷗盟歃<lb/>
　　送楊中允宰常熟<lb/>
丹舸傍江潯嘔啞遠艫音新科持片玉能政引孤琴美<lb/>
<pb n="KR4i0062_WYG_011-16b"/>
進宮坊秩榮歸里閈心名参天下雋歌著邑中黔地志<lb/>
連香徑家園帶武林呉山幾屏秀楚水一篙深晚鼓停<lb/>
餘疊秋帆卧半陰平時接方驥後夜望横参陶菊何妨<lb/>
醉江毫且剰吟悠悠河上别千里鬱朋簪<lb/>
　　送顯忠上人歸吳郡<lb/>
秋風隨處起振錫不留行卻背嵩雲去迎看淮月生禪<lb/>
通少林黙詩得杼山清㡬夕巖窗下忘眠聽瀑聲<hi>以上吳郡志</hi>
　　過桐廬<lb/>
<pb n="KR4i0062_WYG_011-17a"/>
兩岸山花中有溪山花紅白徧髙低靈源忽若乘槎到<lb/>
仙洞還同採藥迷二月辛夷猶未落五更鴉臼最先啼<lb/>
茶煙漁火遥堪畫一片人家在水西<lb/>
　　塞上<lb/>
漢家神箭定天山煙火相望萬里閒契利請盟金匕酒<lb/>
将軍歸卧玉門關雲沈老上妖氛斷雪照回中探騎閒<lb/>
五餌已行王道勝絶無刁斗至闐顔<lb/>
　　飛将<lb/>
<pb n="KR4i0062_WYG_011-17b"/>
曽從嫖姚立戰功邊庭猶畏紫髯翁雕戈夜綂千廬㑹<lb/>
緹騎秋畋五柞宫後殿拜恩金印重北堂開宴玉壺空<lb/>
從來敵國威名大麾下多稱黑矟公<hi>以上瀛奎律髓</hi>
　　次韻朱沈春雨之什<lb/>
蒼野迷雲黯不歸遠風吹雨入巖扉石牀潤極琴絲緩<lb/>
水閣寒多酒力微夕夢将成還滴滴春心欲斷正霏霏<lb/>
憂花惜月長如此争得東陽病骨肥<lb/>
　　淮南王<lb/>
<pb n="KR4i0062_WYG_011-18a"/>
貪鑄金錢盗寫符何曽七國戒前車長生不待爐中藥<lb/>
鴻寶誰收篋内書碧井牀空天影在小山人去桂叢踈<lb/>
雲中雞犬無消息麥秀漸漸徧故墟<lb/>
　　早夏<lb/>
井轄投多思不禁宻垂珠箔晝沈沈睡驚燕語頻移枕<lb/>
病起蛛絲半在琴雨徑亂花埋宿豔月軒修竹轉涼陰<lb/>
一春酒費知多少探盡囊中換賦金<hi>以上宋藝圃集</hi>
　　芙蓉湖<lb/>
<pb n="KR4i0062_WYG_011-18b"/>
小湖香豔戰芙蓉碧葉田田擁釣篷嵐氣欲飛山隔岸<lb/>
秋光不定水揺空翩翻雪鳥争投浦潑剌霜鱗對擲風<lb/>
正是滄浪濯纓日一竿多謝紫溪翁<hi>咸淳毘陵志</hi>
　　函谷關<lb/>
天開函谷壯關中萬古驚塵向此空望氣竟能知老子<lb/>
棄繻何不識終童謾持白馬先生論未抵鳴雞下客功<lb/>
符命已歸如掌地一丸曽誤隗生東<hi>河南府志</hi>
　　津亭<lb/>
<pb n="KR4i0062_WYG_011-19a"/>
津亭歌闋戒棠舟五兩風來不暫留西北浮雲連魏闕<lb/>
東南初日滿秦樓層城𣺌𣺌人傷别芳草萋萋客倦逰<lb/>
平樂舊懽收不得更憑飛夢到瀛洲<lb/>
　　沖虚觀<lb/>
五粒青松䕶翠苔石門岑寂斷纎埃水浮花片知仙路<lb/>
風遞鸞聲認嘯臺桐井曉寒千乳斂茗園春嫩一旗開馳<lb/>
煙未勒山庭字可是英靈許再來<lb/>
　　淮南發運趙邢州被詔歸闕<lb/>
<pb n="KR4i0062_WYG_011-19b"/>
天臺封詔紫泥馨馬首前瞻北斗城人在函關先望氣<lb/>
帝於京兆最知名一區東第趨晨近數刻西廂接晝榮<lb/>
正是兩宮裁化日百金䨇璧拜虞卿<hi>以上顧氏積書巖選</hi>
　　憶廣福寺牡丹<lb/>
十日春風隔翠岑袛因繁朶自成陰尊前可要人頺玉<lb/>
樹底遥知地側金花界三千春𣺌𣺌銅槃十二夜沈沈<lb/>
雕盤分篸何由得空作西州擁鼻唫<hi>常州府志</hi>
　　尹　洙<lb/>
<pb n="KR4i0062_WYG_011-20a"/>
　　　洙字師魯河南人天聖二年進士知伊陽縣召<lb/>
　　　試為館閣校勘累遷右司諫知渭州兼領涇原<lb/>
　　　路經畧公事坐貶卒有河南集<lb/>
　　　<hi>聞見録本朝古文柳開仲塗穆修伯長首為之倡尹洙師魯兄弟繼其後歐陽文忠早工偶儷</hi>
　　　<hi>之文及官河南始得師魯乃出韓退之文學之盖公與師魯文雖不同公為古文則居師魯後</hi>
　　　<hi>也</hi>
　　皇雅十篇<lb/>
　天監受命也自梁至於周兵難不息宋受命統一萬<lb/>
<pb n="KR4i0062_WYG_011-20b"/>
　方焉<lb/>
天監下民亂靡有定甚武且仁祚厥真聖仁實懷徠武<lb/>
以執競匪䖍匪劉極我天命自昔外禪曰經曰營令以<lb/>
挾制政以陰傾帝初治兵志勤于征奄受神器匪謀而<lb/>
成淮潞弗䖍卒汚叛跡戎路戒嚴皇威有赫彼寇詿民<lb/>
吾勇其百殄厥渠魁貸其反側帝朝法宮左右宗公忮<lb/>
夫悍士以雍以容爾居爾室爾工爾農既息既養惟天<lb/>
子功<lb/>
<pb n="KR4i0062_WYG_011-21a"/>
　　　天監四章章八句<lb/>
　西師征蜀也<lb/>
主用西師岷梁弗賔匪曰負固實交晉人予訓予誓念<lb/>
我将臣正厥有罪無庸傷民矯矯虎士載摧其壁吁嗟<lb/>
孟侯亦果其䇿迎師而降靡抗鋒鏑豈獨身謀完是宗<lb/>
國蜀都既平将臣失律此衆悍驕彼民危慄堂塗呌呶<lb/>
合萬為一匪懷則威帝心是恤帝曰将臣予嘉乃庸廢<lb/>
命毒民爾弗有終邦典用疑惟罪惟功靡殛而削協于<lb/>
<pb n="KR4i0062_WYG_011-21b"/>
厥中帝曰孟侯受封于楚斿旂琱戈備物異數俾爾族<lb/>
姻及乃文武服在王庭靡不有序蜀民呼歌天子威靈<lb/>
保我者封暴我者刑匪功是私匪弱是陵天子惠民疇<lb/>
敢不承<lb/>
　　　西師六章章八句<lb/>
　耆武受俘也命将伐南海平金陵俘二王以獻<lb/>
耆武定功惟時二方淮服其又海南遂荒孰孱而盭孰<lb/>
暴而昌自底不惠乃終滅亡帝戒二俘同即爾誅予惟<lb/>
<pb n="KR4i0062_WYG_011-22a"/>
民無辜休息是圖時其戢矣寧威獨夫帝嗟汙邦久罹<lb/>
于兵或暴下以征或敷虐以刑予命中興協于國經民<lb/>
服德音室家以寧<lb/>
　　　耆武三章二章八句一章六句<lb/>
　憲古令守臣也削其附庸以强帝室焉<lb/>
帝懷永圖治古是憲四方守臣惟屏惟翰在昔艱難弗<lb/>
惠訓典跨都連城髙牙以建有士有民肆乃征繕以息<lb/>
以容終焉叛渙凡今帥臣維厥聞見匪革亂原曷清多<lb/>
<pb n="KR4i0062_WYG_011-22b"/>
難帝告庶邦式是典彜元侯顯父戚臣宗支正乃封圻<lb/>
予一人是毗凡曰附城罔爾俾之畜兵厚賦靡爾得私<lb/>
毋凶而國作福作威天子有命疇敢不祗子孫承承惟<lb/>
萬世規<lb/>
　　　憲古二章章十六句<lb/>
　大鹵王師討晉罪也<lb/>
冀州之强粤惟大鹵俗忮而專地扼而固協彼幽都蕩<lb/>
揺邊圉三垂既夷凶威弗阻帝御六師百萬貔虎翦其<lb/>
<pb n="KR4i0062_WYG_011-23a"/>
附庸至于城下鋒鏑始交梯衝如舞蠢爾孱王請附降<lb/>
虜我士奮揚願究吾武皇帝曰吁念彼黎庶匪鯨匪鯢<lb/>
復為王土晉郊既平九區以寜陳功太廟告假威靈在<lb/>
昔武王于商觀兵惟吾藝祖亦勤于征匪貸晉罪俟厥<lb/>
貫盈聖作聖繼巍巍相承皇矣二后功莫與京<lb/>
　　　大鹵二章一章二十二句一章十四句<lb/>
　帝耤修故典也躬耕以勸農焉<lb/>
帝耤于郊典儀是陳務農以訓供祀以勤勤祀在誠匪<lb/>
<pb n="KR4i0062_WYG_011-23b"/>
勤于人訓農以實匪訓以文帝慎二物乃躬乃親公侯<lb/>
卿士暨厥庶民于甸有制飭哉惟寅帝賚髙年式宴且<lb/>
喜種種黄髪族立而議我生艱難暴亂以繼耳狃金鼓<lb/>
目狎戎器皇其我圖親講農事有子有孫力田孝弟鼓<lb/>
舞至仁薰焉如醉<lb/>
　　　帝耤二章章十四句<lb/>
　庶工任賢也<lb/>
帝咨庶工疇其輔予俊又以登厥勞乃圖匪忘舊勲非<lb/>
<pb n="KR4i0062_WYG_011-24a"/>
賢勿俞巍巍衮台盛德以居任賢伊何昌言是庸勉告<lb/>
爾猷罔恤乃躬豈無狷辭怫于予衷予不爾疵爾無面<lb/>
從始時從官戎容揚揚今帝左右儒冠煌煌朝廷以尊<lb/>
文物典章得人之盛奕世重光<lb/>
　　　庶工三章章八句<lb/>
　帝制北方請盟也<lb/>
帝制萬方罔有弗賔蠢爾化外羈而弗臣威格三方稽<lb/>
顙獻琛單于革心願交使人帝謀公卿列侯庶校咸曰<lb/>
<pb n="KR4i0062_WYG_011-24b"/>
彼心暴戾陰狡既擾我疆復利我寶無若厲兵襲其還<lb/>
道皇曰有衆予實念兹戰無必勝矧其歸師借曰大獲<lb/>
疇能盡之益俾餘醜毒吾朔陲乃俞其盟北州以綏在<lb/>
漢世宗抗威速攻暴農算商經用弗充中土震騷漢南<lb/>
始空降及後世猶稱厥功於穆聖考德無與偕匪勤于<lb/>
兵北人遂來逮是三紀遠俗以懷生民休息嗚呼仁哉<lb/>
　　　帝制五章四章八句一章十句<lb/>
　皇治慎刑也帝仁于用刑在位者以寛恤為治焉<lb/>
<pb n="KR4i0062_WYG_011-25a"/>
皇底其治欽哉惟刑在疑而宥罔察為明愛怒弗肆孰<lb/>
為重輕毋一弗辜惟典之平前世理官倚法以刻匪彼<lb/>
為讎盖曰任職今之決獄務正其辟鑒于前人繄我仁<lb/>
德皇德在仁寖而成風公侯卿士靡不率從麛卵萌生<lb/>
咸保厥終不鄙不天樂哉融融<lb/>
　　　皇治二章章八句<lb/>
　太平封祀告成功也<lb/>
噫噫太平無象兮世烏得而知惟盛德可迹兮其封祀<lb/>
<pb n="KR4i0062_WYG_011-25b"/>
之儀東岱宗兮西汾脽禮上靈兮賔地祇皇有征兮吾<lb/>
民以嬉皇有祈兮吾民是私天敷佑兮俾皇之釐永世<lb/>
億寧兮無疆之基<lb/>
　　　太平一章八句<hi>以上河南集</hi>
　　曾易占<lb/>
　　　易占字不疑致堯次子天聖二年進士知信州<lb/>
　　　玉山縣坐法失官<lb/>
　　題洪州僧寺<lb/>
<pb n="KR4i0062_WYG_011-26a"/>
今朝才是雪泥乾日薄雲移又作寒家山千里何時到<lb/>
溪上梅花正好看<hi>能改齋漫錄</hi>
　　謝伯初<lb/>
　　　伯初字景山晉江人天聖二年進士許州法曹<lb/>
　　　<hi>六一詩話天聖景祐間景山以詩知名余謫夷陵時景山方為許州法曹以長韻見竒頗多佳</hi>
　　　<hi>句余荅云参軍春思亂如雲白髪題詩愁送春盖景山詩有多情未老已白髮野思到春如亂</hi>
　　　<hi>雲之句故余以戲之也又如自種黄花添野景旋移髙竹聽秋聲園林換葉梅初熟池館無人</hi>
　　　<hi>燕學飛之類皆無媿扵唐諸賢而仕宦不偶終以困窮而卒</hi>
<pb n="KR4i0062_WYG_011-26b"/>
　　寄歐陽永叔謫夷陵<lb/>
江流作險似瞿塘滿峽猿聲斷旅腸萬里可堪人謫宦<lb/>
經年應合鬢成霜長官衫色江波綠學士文章蜀錦張<lb/>
異域化為儒雅俗遠民爭識校讎郎才如夢得多為累<lb/>
情似安仁久悼亡下國難留金馬客新詩傳與竹枝娘典<lb/>
辭懸待修青史諫草當來集皁囊莫謂明時暫遷謫便<lb/>
将纓足濯滄浪<hi>六一詩話</hi>
　　許昌公宇書懷呈歐陽永叔韓子華王介甫<lb/>
<pb n="KR4i0062_WYG_011-27a"/>
十年趨競浪求營因得閒曹减宦情亂種黄花看野景<lb/>
旋移髙竹聽秋聲驅馳賤事猶干祿約勒清狂為近名<lb/>
早晚持竿釣鱸鱖䨇溪煙雨一舟横<hi>宋文鑑</hi>
　　句<lb/>
移家尚恐青山淺隠几唯知白日長<hi>劉諷都官致仕古今詩話</hi>
　　葉清臣<lb/>
　　　清臣字道卿長洲人天聖二年進士厯翰林侍<lb/>
　　　讀學士權三司使出知河陽卒贈諫議大夫有<lb/>
<pb n="KR4i0062_WYG_011-27b"/>
　　　集<lb/>
　　逰攝山棲霞寺<lb/>
仙峯多靈草近在東北維僧紹昔捨宅總持嘗作碑髙<lb/>
風一緬邈廢宇亦陵遲清泉潄白石霏霧蒙紫芝松蘿<lb/>
日蕭寂猿鳥自追隨遊人尠或詣隠者誰與期支郎篤<lb/>
清尚千里孤雲飛覽古玩青簡尋幽窮翠微顧予荷㦸<lb/>
守出宿簡書違憑師訪陳迹賸作攝山詩<hi>景定建康志</hi>
　　大慈寺<hi>在天台縣寺門巽隅號佛隴為智顗法師宴坐處</hi>
<pb n="KR4i0062_WYG_011-28a"/>
佛隴山沈茂草平林閒猶作誦經聲一心三觀休分别<lb/>
秋静山髙海月明<hi>天台山志</hi>
　　先照寺<lb/>
一徑涼飈響萬松青霞紫霧祕靈蹤寒生列洞前溪雨<lb/>
聲到諸天午夜鐘山頂月髙猶駕鶴潭陰雲起舊降龍<lb/>
出塵境界無多遠已上金庭第七重<hi>四朝詩</hi>
　　余　靖<lb/>
　　　靖字安道韶州曲江人天聖二年進士累除右<lb/>
<pb n="KR4i0062_WYG_011-28b"/>
　　　正言知制誥出知古州經畧廣西南路安撫使<lb/>
　　　儂賊平遷工部侍郎英宗朝拜工部尚書卒贈<lb/>
　　　刑部尚書諡曰襄有武溪集<lb/>
　　山寺獨宿<lb/>
柴車走縣封窮途秋耿耿急雨帶溪聲殘燈背窗影驅<lb/>
馳下士身凄涼旅人景山寒夢不成愁多知夜永<lb/>
　　留題澄虚亭<lb/>
湖光湛寒碧簾影拂莓苔魚戲應同樂鷗閒亦自來雨<lb/>
<pb n="KR4i0062_WYG_011-29a"/>
餘輕靄合竹外雜花開久欲留詩去慚無綺靡才<lb/>
　　晚至松門僧舍懷寄李太祝<lb/>
日暮倦行役解鞍初息肩霧昏臨水寺風勁欲霜天蓼<lb/>
浦初聞雁人家半在船思君已惆悵黄葉更翩翩<lb/>
　　馬當呼鷗不至偶成呈同行諸官<lb/>
昔年曽汎馬當灣團飯喚鷗篙檝閒今日江邊飛不下<lb/>
應知人世足機關<lb/>
　　送靈谷山人<lb/>
<pb n="KR4i0062_WYG_011-29b"/>
萬樹秋風一路蟬渡頭重檥木蘭船自慚蹙頞非竒骨<lb/>
擬問清朝躍馬年<hi>以上武溪集</hi>
　　曽公亮<lb/>
　　　公亮字明仲㑹子天聖二年進士嘉祐中拜吏<lb/>
　　　部侍郎同中書門下平章事熙寧二年進昭文<lb/>
　　　館大學士累封魯國公旋以太保致仕卒贈太<lb/>
　　　師中書令諡宣靖<lb/>
　　宿甘露僧舍<lb/>
<pb n="KR4i0062_WYG_011-30a"/>
枕中雲氣千峯近牀底松聲萬壑哀要看銀山拍天浪<lb/>
開窗放入大江來<hi>鎮江府志</hi>
　　黄孝先<lb/>
　　　孝先字子思浦城人天聖二年進士為宿州司<lb/>
　　　理以薦遷大理丞知咸陽縣終太常博士<lb/>
　　余嘗守官咸陽縣廨之後臨渭河汀嶼中連嵗中<lb/>
　　有孤雁來棲於葭葦中今嵗冬深不復至矣或已<lb/>
　　在矰弋或去而之他皆不可知也感而為詩題亭<lb/>
<pb n="KR4i0062_WYG_011-30b"/>
　　壁<lb/>
天寒霜落雁來棲嵗晚川空雁不歸江海一身多少事<lb/>
清風明月我霑衣<hi>侯鯖錄</hi>
　　弔宿州妓張温卿<lb/>
人生第一莫多情眼看仙花結不成為報兩京才子道<lb/>
好將詩句弔温卿<lb/>
　　句<lb/>
恩同花上露留得不多時<lb/>
<pb n="KR4i0062_WYG_011-31a"/>
　　　<hi>能改齋漫錄宿州妓張玉姐字温卿色藝冠一時沈子山為獄掾最所鍾愛罷官途次南京念</hi>
　　　<hi>之不忘為剔銀燈一闋云一夜隋河風勁霜混水天如鏡古栁長堤寒烟不起波上月無流影</hi>
　　　<hi>那堪嬾聽踈星外離鴻相應須信道情多足病酒未到愁腸還醒數叠蘭衾餘香未減甚時枕</hi>
　　　<hi>鴛重竝教伊須更將盟誓後言約定其後明道中張子野黄子思相繼為掾尤賞之偶陳師之求</hi>
　　　<hi>古以光祿卿來掌𣙜酤温卿遂托其家僅二年而亡才十九嵗子思以詩弔之云云先是子思</hi>
　　　<hi>有愛姬宜哥客死舟中遺言𦵏堤下冀他日過此得一見以慰孤魂子思從之作詩納棺中其</hi>
　　　<hi>斷章云云二人皆𦵏宿州之東</hi>
日者未知裴令貴世人爭笑禰生狂<hi>詠懐</hi>風簾燕引五六<lb/>
<pb n="KR4i0062_WYG_011-31b"/>
子露井榴開三四花<hi>春明退朝錄</hi>
　　孫　甫<lb/>
　　　甫字之翰陽翟人舉進士歴右正言遷天章閣<lb/>
　　　待制河北轉運使有集<lb/>
　　成都運司園亭詩和章質夫<lb/>
　　　小亭<lb/>
蕭森玊谿南小亭屹相向使華雙軺車禪境二方丈固<lb/>
將物理齊室隘志自廣松竹周四簷足以備幽賞<lb/>
<pb n="KR4i0062_WYG_011-32a"/>
　　　西園<lb/>
小閣連雪峯憑䦨憙幽玩紅接海棠洲緑對篔簹岸有<lb/>
時開尊罍波影浸几案何須架長虹然後沖雲漢<hi>成都</hi>
<hi>文類</hi>
　　句<lb/>
衰病自憐無酒趣塵容猶賴有詩情<hi>乞茶</hi>　<hi>厯代吟譜</hi>
　　周元明<lb/>
　　同胡武平遊南園<lb/>
<pb n="KR4i0062_WYG_011-32b"/>
爛漫花時錦繡張無端下馬繫垂楊山亭水閣笙歌地<lb/>
合與行人作醉鄉<hi>呉郡志</hi>
　　張方平<lb/>
　　　方平字安道宋城人舉茂才異等為校書郎英<lb/>
　　　宗朝累遷禮部尚書出知鄆州神宗即位拜參<lb/>
　　　知政事致仕薨贈司空謚文定有樂全先生集<lb/>
　　　<hi>冷齋夜話張文定慶厯中嘗為滁州遊瑯琊山藏院俛仰久之呼左右取梯升梁得經函發之</hi>
　　　<hi>得楞伽經餘半巻未冩忽悟前身盖知藏僧也冩楞伽經未畢而化因續書殘軸筆蹟宛然如</hi>
<pb n="KR4i0062_WYG_011-33a"/>
　　　<hi>昔因號二生經後以此經授東坡為序其事代冩此經刻於浮玉山龍逰寺</hi>
　　呉江道中寄王君貺侍郎<lb/>
畫船浮震澤煙水接秋空一霎過雲雨滿帆開岸風酒<lb/>
旗蓮蕩裏僧刹橘洲中何似并州路塵髙馬隊雄<lb/>
　　蘇子曕寄鐵藤杖<lb/>
隨書初見一枝藤入手方知鍜錬精遠寄只緣憐我老<lb/>
閒攜常似共君行静軒獨倚身同痩小圃頻遊腳為輕<lb/>
何日歸舟上新洛拄來河岸笑相迎<lb/>
<pb n="KR4i0062_WYG_011-33b"/>
　　題歌風臺<lb/>
落魄劉郎作帝歸樽前感慨大風詩淮陰反接英彭族<lb/>
更欲多求猛士為<lb/>
　　題沛縣漢髙祖廟<lb/>
中酒踈狂不治生中陽有土不歸耕偶因世亂成功業<lb/>
更向翁前與仲爭<hi>以上樂全先生集</hi>
　　　<hi>石林詩話安道未第時貧甚衣食殆不給然意氣豪邁未嘗少貶與劉潛李冠石曼卿往來山</hi>
　　　<hi>東諸郡任氣使酒見者皆傾下之沛縣有漢髙祖廟并歌風臺前後題詩甚多無不推功頌德</hi>
<pb n="KR4i0062_WYG_011-34a"/>
　　　<hi>獨安道詩云云盖自少已不凡矣</hi>
　　送蘇子由監筠州酒稅<lb/>
可憐萍梗飄蓬客自歎匏𤓰老病身從此空齋挂塵榻<lb/>
不知重掃待何人<lb/>
　　　<hi>苕溪漁隠叢話東坡言元豐三年家弟子由謫官筠州安道口占此詩為别巳而涕下安道平</hi>
　　　<hi>生未嘗出涕向人也</hi>
　　王　琪<lb/>
　　　琪字君玉華陽人徙舒舉進士調江都主簿歴<lb/>
<pb n="KR4i0062_WYG_011-34b"/>
　　　官知制誥加樞密直學士<lb/>
　　　<hi>耆舊續聞翰林學士彭乗不訓其子文學参軍范宗翰學士責之曰王氏之琪珪玘琰器盡璠璵韓</hi>
　　　<hi>氏之綜絳縝維才皆經緯非䕃而得由學而然緗素雜記西清詩話言王君玉謂人曰詩家不</hi>
　　　<hi>妨間用俗語尤見工夫雪止未消者俗謂之待伴嘗有雪詩待伴不禁鴛瓦冷羞明常怯</hi>
　　　<hi>玉鉤斜待伴羞明皆俗語而採拾入句了無痕纇此㸃瓦礫為黄金手也</hi>
　　　<hi>鍾山語錄或歌王琪詩句荆公曰琪詩時有竒句然雕鐫不自在</hi>
　　　<hi>石林詩話晏元獻守南都王君玉時巳館閣挍勘公特請於朝以為府僉判朝廷不得巳使帶</hi>
　　　<hi>館職自君玉始賔主相得日以賦詩飲酒為樂佳時勝日未嘗輙廢也嘗遇中秋陰晦齋厨夙</hi>
<pb n="KR4i0062_WYG_011-35a"/>
　　　<hi>為備公適無命既至夜君玉密使人伺公曰巳寢矣君玉亟為詩以入曰只在浮雲最深處試</hi>
　　　<hi>憑弦管一吹開公枕上得詩大喜即索衣起逕召客治具大合樂至夜分果月出遂樂飲逹旦</hi>
　　　<hi>前輩風流固不凡然幕府有佳客亦自如人意也</hi>
　　　<hi>堯山堂外紀王琪張亢同在晏元獻幕張肥大王以太牢目之王痩小張以彌猴目之一日有</hi>
　　　<hi>米綱至八百里村水淺當剥載張往督王曰所謂八百里駁也張曰未若三千年精矣琪嘗嘲</hi>
　　　<hi>亢曰張亢觸藩成八字亢應聲曰王琪望月呌三聲</hi>
　　題揚州九曲池<lb/>
越調誰家曲當年亦九成哀音已亡國廢沼尚留名儀<lb/>
<pb n="KR4i0062_WYG_011-35b"/>
鳯終沈影鳴蛙秖沸聲凄凉不可問落日背蕪城<lb/>
　　　<hi>復齋謾錄晏元獻赴杭州道過維揚憇大明寺瞑目徐行使侍史誦壁間詩戒其勿言姓名終</hi>
　　　<hi>篇者無幾又誦一詩云云問之乃江都尉王琪所作召至同飲又同步池上時春晚巳有落花</hi>
　　　<hi>晏云每得句或彌年未嘗强對且如無可柰何花落去至今未能也王應聲曰何不云似曽相</hi>
　　　<hi>識燕歸來晏大喜由此薦為館職未知杭州復苕溪漁隠叢話昭陵諸臣傳元獻</hi>
　　　<hi>齋所記誤也</hi>
　　金陵賞心亭<lb/>
千里秦淮在玉壺江山清麗壯吳都昔人已化遼天鶴<lb/>
<pb n="KR4i0062_WYG_011-36a"/>
舊畫難尋卧雪圖冉冉流年去京國蕭蕭華髪老江湖<lb/>
殘蟬不㑹登臨意又噪西風入座隅<lb/>
　　　<hi>湘山野錄賞心亭丁晉公出鎮日重建秦淮絶致清在軒楹取所寳周昉袁安卧雪圖張於亭</hi>
　　　<hi>之屏凡經十四守雖極愛而不敢輙覬偶一帥竊去以布畫鴈掩之君玉復守是郡登亭留詩</hi>
　　　<hi>云云詩與江山相表裏為貿畫者之蕭斧也</hi>
　　題招隠寺<lb/>
蒼崖何蟠回嘗為隠君宅<hi>宋戴顒善琴隠居此山</hi>孰謂人琴亡松<lb/>
風正蕭瑟花閒雪英舞<hi>衛公玉蘂詩在焉</hi>鹿去嵓泉冽<hi>山有鹿跑泉唐</hi>
<pb n="KR4i0062_WYG_011-36b"/>
<hi>蒋防為之銘</hi>經聲草堂廻天香中夜發月落山氣深清猿嘯<lb/>
亦絶如何人外迹輕為世網别<hi>玉蘂辨證</hi>
　　聞盗紅梅種遺晏同叔<lb/>
館娃宮北發精神粉痩瓊寒露蘂新園吏無端偷折去<lb/>
鳯城從此有雙身<lb/>
　　　<hi>石湖梅譜承平時紅梅獨盛於姑蘇晏元獻公始移植西岡圃中一□貴逰賂園吏得一枝分</hi>
　　　<hi>接由是都下有二本王君玉時守吳郡聞盗花種事以詩遺公當時罕得如此</hi>
　　秋日白鷺亭向夕有感<hi>一云向夕風晦有作</hi>
<pb n="KR4i0062_WYG_011-37a"/>
白鷺敞西軒檐宇窮爽塏千峯若連環翠色不可解是<lb/>
時天宇曠六幕無纖靄金斗熨秋江素練横衣帶乾坤<lb/>
清且斂氣象朝昏改蘆花作雪風飛舞來滄海九宵汀<lb/>
鷺起萬里檣烏快月上三山頭烏没横塘外蒼茫洲渚<lb/>
寒錯落星斗大開樽屏絲竹披襟向簫籟余生本江湖<lb/>
偃蹇欣所㑹清興雖自發苦嗜亦吾累魚龍憑夜濤四<lb/>
面忽滂湃安得然犀燈煌煌發水怪<lb/>
　　清輝殿觀唐明皇山水石字歌<lb/>
<pb n="KR4i0062_WYG_011-37b"/>
皇家四葉恢聖功天臨日燭清華戎漢條静治洽柔教<lb/>
老心稽古開神聰有唐英主稱好文仙毫灑落驅風雲<lb/>
壯哉山水有竒字煥乎八法存翠珉自從棄置咸陽道<lb/>
蘚駮煙滋委宫草天開神贊㑹休辰甄收再作皇居寶<lb/>
如何淪棄三百春迎逢睿鑒來紫宸奎鉤粲粲光華動<lb/>
羣玉森森氣象新丹籞春妍瑞靄深文梁藻棟結芳林<lb/>
鴻翔鳯翥徑方丈杯流泉湧䝉親臨鯫臣榮幸從金輿<lb/>
鉤婉魂驚拭目初多慚攬筆非清藻惟慶千齡際帝圖<lb/>
<pb n="KR4i0062_WYG_011-38a"/>
　　答永叔問月<lb/>
斑斑踈雨寒無定皎皎圓蟾望欲䦨應在浮雲儘深處<lb/>
更憑絲竹一催看<hi>以上宋文鑑</hi>
　　絶句<lb/>
香溪春老誤尋芳只有愁雲暎夕陽今日重來已如此<lb/>
何須更問海生桑<lb/>
正月初弦二月賖小園春事已如麻强誇力健因移石<lb/>
不減公忙為種花<hi>後村詩話</hi>
<pb n="KR4i0062_WYG_011-38b"/>
　　句<lb/>
疾風甚雨青春老痩馬疲牛緑雨深<hi>優古堂詩話</hi>隴鴈半驚<lb/>
秋似水征人相顧月如霜<hi>聞角話西清詩</hi>露槿東西照風荷<lb/>
向背愁　凉吹易成團扇恨夕陽偏結小窗愁<hi>後村詩話</hi>
　　余良肱<lb/>
　　　良肱字康臣洪州分寧人天聖四年進士調荆<lb/>
　　　南司理参軍厯三司判官光祿卿知宣州提舉<lb/>
　　　玉隆觀<hi>曰璐按汴京遺蹟志載宋登科記天聖三年四年停貢舉而余良肱史作四年</hi>
<pb n="KR4i0062_WYG_011-39a"/>
　　　<hi>進士未知孰是</hi>
　　和蔣穎叔涇溪<lb/>
畫舸夷猶紫翠閒暮雲如埽月如環三山六刺須臾過<lb/>
恰似嚴陵七里灘<hi>寧國府志</hi>
　　韓　琦<lb/>
　　　琦字穉圭安陽人天聖中進士第二厯同中書<lb/>
　　　門下平章事集賢殿大學士累封魏國公薨贈<lb/>
　　　尚書令諡忠獻徽宗論定䇿勲贈魏郡王有安<lb/>
<pb n="KR4i0062_WYG_011-39b"/>
　　　陽集<lb/>
　　　<hi>迂叟詩話韓魏公罷相守北京新進多凌侮之魏公鬱鬱不得志嘗為詩云風定曉枝蝴蜨閙</hi>
　　　<hi>雨匀春圃桔橰閒時人稱其微婉古堂自為記皇朝類苑韓魏公知定州因作閲</hi>
　　　<hi>刻於石後人又畫魏公像於堂上宋子京知定州作樂歌十闋其一曰聽説中山好韓家閲古</hi>
　　　<hi>堂畫圗真宰相刻石好文章魏公聞之不喜</hi>
　　和邃卿學士雪霽登祕閣<lb/>
曉來延閣步層梯春色周圍一望低殘雪半留珠殿冷<lb/>
非煙長䕶綺窗西幽情自逐歸鴻斷芳意還應遠樹迷<lb/>
<pb n="KR4i0062_WYG_011-40a"/>
金匱有書猶未見祕封香篆鎻芝泥<lb/>
　　九日水閣<lb/>
池館隳摧古榭荒此延嘉客㑹重陽雖慚老圃秋容淡<lb/>
且看黄花晚節香酒味已醇新過熱蟹螯先實不須霜<lb/>
年來飲興衰難强漫有髙吟力尚狂<lb/>
　　　<hi>皇朝類苑魏公在北門重陽宴諸曹於後園有詩一聨云不羞老圃秋容淡且看黄花晚節香</hi>
　　　<hi>公居常謂保初節易保晚節難故晚節事尤著所立特完又作喜雪詩一聨云危石盖深鹽虎</hi>
　　　<hi>陷老枝擎重玉龍寒人謂公身雖在外自任以天下之重如此</hi>
<pb n="KR4i0062_WYG_011-40b"/>
　　和御製賞花釣魚詩<lb/>
花蔟香亭萬朶開琱輿髙自九天來輕陰閣雨留天仗<lb/>
寒色凝春送夀杯仙吹徹雲終縹緲恩魚逢餌㡬徘徊<lb/>
曽参二十年前㑹今備台司得再陪<lb/>
　　　<hi>李壁王荆文公詩注公既進詩或言於上曰韓琦譏切陛下上愕然問之對曰琦二十年而得</hi>
　　　<hi>一再侍宴此正譏陛下飲宴無度也上大笑</hi>
　　和春卿學士栁枝詞<lb/>
章臺風曉起新眠寒食輕陰未雨天無限青絲拂遊騎<lb/>
<pb n="KR4i0062_WYG_011-41a"/>
一生芳意負金鞭<hi>以上安陽集</hi>
　　早夏<lb/>
脱幘吏休後凴軒風快餘瀑泉増瀨急新葉補林疎<lb/>
暑初天未熱觀閣進新涼果熟愁枝重荷生覺渚香<lb/>
十里溪源注北塘貯成寛碧澹泱泱新蒲弱荇参差綠<lb/>
去鶩來鳬斷續行一䌫輕波搖鷁舸滿罾斜日曬魚梁<lb/>
使君思拙無清夢髙栁陰成草自長<lb/>
　　　<hi>吳禮部詩話韓魏公手書早夏三詩備蕭㪚閒適之趣安陽集所無</hi>
<pb n="KR4i0062_WYG_011-41b"/>
　　包　拯<lb/>
　　　拯字希仁廬州合肥人天聖五年進士厯官龍<lb/>
　　　圖閣直學士御史中丞知開封府權三司使樞<lb/>
　　　密副使遷禮部侍郎辭不受卒諡孝肅<lb/>
　　書端州郡齋壁<lb/>
清心為治本直道是身謀秀幹終成棟精鋼不作鉤倉<lb/>
充䑕雀喜草盡兔狐愁史冊有遺訓母貽來者羞<hi>廬州</hi>
<hi>府志</hi>
<pb n="KR4i0062_WYG_011-42a"/>
　　吳　奎<lb/>
　　　奎字長文濰州北海人第進士神宗朝厯官樞<lb/>
　　　密副使参知政事以資政殿大學士出知青州<lb/>
　　　卒贈兵部尚書諡文肅<lb/>
　　雲門留運上人房<lb/>
雲門入雲深樹密山轉幽溪亭修竹裏激激玉泉流仁<lb/>
智所遐想古今為勝遊我乗休沐至窮覽浩難周金碧<lb/>
樓殿午寒香松桂秋清風連髙興飄越不可收禪師索<lb/>
<pb n="KR4i0062_WYG_011-42b"/>
題詩投筆事冥搜欲速馳思遠頃刻厯九州象外有真<lb/>
物惝恍難為求徒勞陳熟言羞澀為爾留<lb/>
　　汎五雲溪由鑑湖歸<lb/>
樵風漾歸舟飄然一葉輕曲岸超忽遠四山回抱明幽<lb/>
禽淡容與荷芰相低傾田野多收穫村叟時逢迎歡言<lb/>
無物役得我遊覧情日腳暮雲起湖面寒煙生秋光湛<lb/>
空碧彷彿見重城候吏津亭外稍聞笳鼓聲<hi>以上雲門集</hi>
　　句<lb/>
<pb n="KR4i0062_WYG_011-43a"/>
奚車一牛駕朝馬兩人騎<hi>使北</hi>　<hi>詩話總龜</hi>
　　趙　抃<lb/>
　　　抃字閲道衢州西安人進士及第厯官龍圖閣<lb/>
　　　直學士知成都神宗朝擢参知政事以資政殿<lb/>
　　　大學士出知外郡加太子少保致政卒贈太子少<lb/>
　　　師諡清獻有集<lb/>
　　　<hi>石林詩話趙清獻以清德服一世平生蓄雷氏琴一張鶴與白龜各一所向與之俱始除帥成</hi>
　　　<hi>都蜀風素侈公單車就道以琴鶴龜自隨蜀人安其政治聲籍甚元豐間既罷政事守越再移</hi>
<pb n="KR4i0062_WYG_011-43b"/>
　　　<hi>蜀公時老矣過泗州渡淮前巳放鶴至是復以龜投淮中乃入見先帝問云聞卿前以匹馬入</hi>
　　　<hi>蜀所攜獨琴鶴㢘者固如是乎公頓首謝故其詩有馬尋舊路知歸去龜送長淮不再來自紀</hi>
　　　<hi>其實也</hi>
　　暖風<lb/>
薄袂歌雲散輕雲舞䄂低簾踈蕩樓閣塵暗逐輪蹄絮<lb/>
亂垂楊道香流種藥畦春窗惱春思一枕杜鵑啼<lb/>
　　芳草<lb/>
翠密馴文雉叢深隠畫輪離披金谷曉寂寞茂陵春古<lb/>
<pb n="KR4i0062_WYG_011-44a"/>
渡班荆客長堤走馬人芊芊似袍緑一雨一番新<lb/>
　　杜鵑<lb/>
響亂書窗外人驚夢枕中江城啼曉月澤國愬春風栁<lb/>
道盤飡綠桃園蹀躞紅年年來此地留恨任西東<lb/>
　　寒食郊園即事<lb/>
城郭青煙散郊園䴡日長鬭雞紅錦翅遊騎紫絲韁有<lb/>
蜨俱含粉無人不惜芳儘拚花下飲歸去醉成鄉<lb/>
　　和何節判觀水<lb/>
<pb n="KR4i0062_WYG_011-44b"/>
澄江抵練長極目路蒼茫煙芷差差綠風荷柄柄香西<lb/>
流終古恨南浦鎮時忙擬待傳辭意離人在楚鄉<lb/>
　　題戲綵堂<lb/>
我憇堂中樂可知優游踰月竟忘歸老萊不及吾兒少<lb/>
且著朱衣勝綵衣<hi>以上趙清獻公集</hi>
　　　<hi>蓉塘詩話宋趙㞦崪温州時其父清獻公致仕家居㞦迎以就養作堂名戲綵公題詩堂中云</hi>
　　寄張山人<hi>時再領成都</hi>
不同参政初時入<hi>謂呂餘慶</hi>也學尚書兩次來<hi>謂張乖崖</hi>到日先<lb/>
<pb n="KR4i0062_WYG_011-45a"/>
生應笑我白頭猶自走塵埃<lb/>
　　　<hi>澠水燕談治平初龍圖閣直學士趙公抃鎮成都有張山人者數至李道士舍一日語李曰龍</hi>
　　　<hi>圖公促治裝行當入覲且參大政矣趙聞而異之未㡬果應召命乃參政柄及鎮青社熙寧五</hi>
　　　<hi>年張遺書云當來相見公大喜久之無驗至秋公奉詔再領成都方悟曰山人言來乃吾當往</hi>
　　　<hi>也將行先寄張云云</hi>
　　王　陶<lb/>
　　　陶字樂道京兆萬年人天聖五年進士神宗朝<lb/>
　　　厯簽書樞密宣撫陜西還為侍讀學士知蔡州<lb/>
<pb n="KR4i0062_WYG_011-45b"/>
　　　卒贈吏部尚書諡文恪<lb/>
　　有竇復者世居鎮戎能道邊事<lb/>
君不見鎮戎德順弓箭手耕種官田自防守相團置堡<lb/>
禦蕃軍下視賊庭殊不有殺羊取骨然艾炙試卜賊兵<lb/>
知入寇都校招呼入堡居堡外重圍百里餘牆低城小<lb/>
不難破賊箭如棚城上過堡中不及數十人且鬭且罵<lb/>
且欣欣登陴斫門謂平取應弦死傷已無數窗間走箭<lb/>
射酋豪一箭已聞哭聲舉争將錦囊裹賊屍鳴金收衆<lb/>
<pb n="KR4i0062_WYG_011-46a"/>
唯恐遲不唯城堡依然固吾衆不傷毫與釐自從干戈<lb/>
動西鄙覆軍殺将曽無恥朝廷未省遺邊功何事此勲<lb/>
不能紀安得天兵百萬衆盡如此輩堅且勇<hi>宋文鑑</hi>
　　龔宗元<lb/>
　　　宗元字㑹之崑山人天聖五年進士厯都官員<lb/>
　　　外郎有武丘居士遺槀<lb/>
　　　<hi>吳郡志中隠堂在大酒巷都官員外郎分司南京龔宗元所居取樂天詩大隠住朝市小隠入</hi>
　　　<hi>丘樊不如作中隠隠在留司間乃作中隠堂與屯田員外郎程適太子中允陳之竒遊從極文</hi>
<pb n="KR4i0062_WYG_011-46b"/>
　　　<hi>酒之樂皆耆德碩儒挂冠而歸者吳人謂之三老</hi>
　　六月吟<lb/>
曦輪獵野枯杉松火焚泰華雲如峯天地爐中赤煙起<lb/>
江湖喣沬烹魚龍生獰渇獸辱焦斷峻翮無聲落晴漢<lb/>
饑民逃生不逃熱血迸背皮流若汗玉宇清宮徹羅綺<lb/>
渴嚼氷壺森貝齒炎風隔斷真珠簾池口金龍吐寒水<lb/>
象牀珍簟凝流波瓊樓待月微酣歌王孫晝夜縱娛樂<lb/>
不知苦熱還如何<lb/>
<pb n="KR4i0062_WYG_011-47a"/>
　　夜宴作<lb/>
兔魄侵堦夜三刻蜀錦堆香花院窄風動簾旌玳瑁寒<lb/>
露垂蟲網珍珠白美人正席羅弦管綺幄雲屏爐麝煖<lb/>
只愁金壺漏水空不怕鸞觴琥珀滿勸君莫負秉燭遊<lb/>
曽見古人傷晝短<lb/>
　　贈處士林逋<lb/>
髙蹈遺塵蛻含華傲素園璜溪頻下釣蕙帳不驚猿養<lb/>
浩時清嘯忘機只寓言幾回生蜨翅明月在西軒<lb/>
<pb n="KR4i0062_WYG_011-47b"/>
　　送陳君子之四明<lb/>
短亭祖帳接平川栁拂回波繫畫船漸向落暉分繡袖<lb/>
忍聽離曲怨鵾弦雲連稽嶺應懐古路近光源好訪仙<lb/>
那更憑髙望天際江堤煙重草綿綿<lb/>
　　𢷬砧詞<lb/>
星游耿耿寒煙浮白龍銜月臨霜樓誰家砧弄細腰杵<lb/>
一聲𢷬破江城秋䨇桐老翠墮金井髙低冷逐西風𦂳<lb/>
静如秋籟暗穿雲天末驚鴻斷斜影哀音散落愁人耳<lb/>
<pb n="KR4i0062_WYG_011-48a"/>
何處離情先喚起長信宫中葉滿堦洞庭湖上波平水<lb/>
萬里征夫眠未成揺風𢷬月何丁丁楚關秦嶺有歸客<lb/>
一枕夜長無限情<hi>以上中吳紀聞</hi>
　　丘　濬<lb/>
　　　濬字道源黟縣人天聖五年進士為句容令厯<lb/>
　　　官至殿中丞後在池州一日起盥沐索筆為詩<lb/>
　　　端坐而逝衆謂尸解有洛陽貴尚錄<lb/>
　　　<hi>古今詩話丘濬十嵗謁陳州太守令對弱栁絲絲搓綠線對云春雲片片掲新綿</hi>
<pb n="KR4i0062_WYG_011-48b"/>
　　　<hi>翰府名談丘寺丞失意徧遊諸郡至山陽郡守屢召之夜飲翌日作詩曰醜卻天下美人面正</hi>
　　　<hi>得世間男子心郡守它日再為文字之飲以謝之又至五羊贈太守詩云堦上腥臊堆蜆子口</hi>
　　　<hi>中濃血吐㯽榔又云風腥蠻市合日上瘴雲紅守見之不懌</hi>
　　　<hi>淵聖皇帝要錄靖康中金人圍京城朝廷急於命將有郭京者自云用六甲法可以擒敵朝廷</hi>
　　　<hi>錫以金帛使自募兵有賣線皃京授以將命又有劉無忌乃賣藥道人常倒植泥中乞錢亦作</hi>
　　　<hi>統制官盖取丘濬詩有郭京楊式劉無忌皆在東南卧白雲之讖郭京出前軍為金兵一掃而</hi>
　　　<hi>空城遂陷</hi>
　　寺中聞射因成<hi>十嵗時作</hi>
<pb n="KR4i0062_WYG_011-49a"/>
殿宇時聞燕雀鳴虚庭盡日少人行孤吟獨坐情何限<lb/>
時喜風傳中鵠聲<hi>古今詩話</hi>
　　至儀真太守召看牡丹<lb/>
何事化工情愈重偏教此卉太妖妍王孫欲種無餘地<lb/>
顔巷安貧欠買錢曉檻競開香世界夜闌誰結醉因緣<lb/>
須知村落桑麻處田叟饑耕婦不眠<lb/>
　　贈五羊太守<lb/>
碧晴蠻婢頭蒙布黑面羌人耳帶環㡬處樓臺皆枕水<lb/>
<pb n="KR4i0062_WYG_011-49b"/>
四周城郭半圍山<hi>以上翰府名談</hi>
　　秩滿寄茅山道友<lb/>
鳴鳯相邀覽德輝松蘿從此與心違孤峯萬仭月正照<lb/>
古屋數間人未歸欲助唐虞開有道深慚巢許勸㤀機<lb/>
明朝又引輕帆去紫术年年空自肥<hi>新安志</hi>
　　詠錢塘<lb/>
南屏髙瞰府城西畫舸千艘共醉迷四柱臺邊烟是幕<lb/>
百花橋畔葑連隄龍檀咽路迎轝隼綺繡登山汙粉題<lb/>
<pb n="KR4i0062_WYG_011-50a"/>
暮色沈沈郛郭閉寶燈輝映梵天低<hi>咸淳臨安志</hi>
　　吳　育<lb/>
　　　育字春卿建安人天聖五年進士累官樞密副<lb/>
　　　使參知政事尋以資政殿大學士尚書左丞知<lb/>
　　　河中府徙河南卒贈吏部尚書諡正肅有集<lb/>
　　題峴山石幢<lb/>
羊公千載得清吟芳跡雖遥契昔心更與峴山為故事<lb/>
凛然風格照來今<hi>襄陽府志</hi>
<pb n="KR4i0062_WYG_011-50b"/>
　　王含章<lb/>
　　　含章處州守<lb/>
　　題仙都府<lb/>
三年為郡仰靈蹤咫尺無因到此中長是徘徊看圖畫<lb/>
果然崷崒在虚空雲歸湖頂塵難染鶴立松梢路莫通<lb/>
春過碧溪人玩少古壇牢落雨濛濛<hi>仙都山志</hi>
　　孫　抃<lb/>
　　　抃字夢得眉山人天聖中進士累遷知制誥翰<lb/>
<pb n="KR4i0062_WYG_011-51a"/>
　　　林學士承㫖拜參知政事諡文懿有集<lb/>
　　　<hi>郡齋讀書志孫抃六世祖長孺喜藏書貯以樓蜀人號書樓孫家</hi>
　　端午日皇后閤帖子詞<lb/>
蟠桃映砌晨烟薄紫桂凌霄晝露晞窈窕漢宫三十六<lb/>
齊將綵縷祝坤闈<lb/>
萬功寶笈千齡藥又賜金盤五色𤓰從此仙源昇福遠<lb/>
綿綿不獨頌周家<hi>古今嵗時雜詠</hi>
　　彭應求<lb/>
<pb n="KR4i0062_WYG_011-51b"/>
　　　應求廬陵人渠陽推官思永之父<lb/>
　　宿崇聖院<lb/>
公程無暇日暫得宿清幽始覺空門客不生浮世愁温<lb/>
泉喧古洞晚磬度危樓徹曉都忘寐心疑在沃洲<hi>濓溪先生</hi>
　<lb/>
　<lb/>
　<lb/>
　宋詩紀事巻十一<lb/>
</p>
<p>
</p>
  </div>
<div>
                <head>宋詩紀事巻十二</head>
    <p>
<pb n="KR4i0062_WYG_012-1a"/>
欽定四庫全書<lb/>
　宋詩紀事巻十二　　　　　　錢塘厲鶚撰<lb/>
　　阮　逸<lb/>
　　　逸字天隠建陽人安定先生胡瑗之門人天聖<lb/>
　　　五年進士為鎮江軍節度推官皇祐中與瑗同<lb/>
　　　典樂事遷尚書屯田員外郎<lb/>
　　　<hi>隠居詩話至和中阮逸為王宫記室王能詩與逸唱和有句曰易立太山石難枯上林桞有言</hi>
　　　<hi>其事者朝廷方治之㑹逸坐他事因廢棄</hi>
<pb n="KR4i0062_WYG_012-1b"/>
　　題竹閣<hi>在嚴州能仁寺之南</hi>
僧閣倚寒竹幽襟聊一開清風曽未足明月可重來曉<lb/>
意烟垂草秋姿露滴苔佳賔何以竚雲瑟與霞杯<hi>嚴州府志</hi>
　　張　維<lb/>
　　　維烏程人子野之父仁宗朝衞尉寺丞贈尚書<lb/>
　　　刑部侍郎子野取父平生所自愛詩冩之縑素<lb/>
　　　號十詠圖<lb/>
　　聞砧<lb/>
<pb n="KR4i0062_WYG_012-2a"/>
遥野空林砧杵聲淺沙棲雁自相鳴西風送響暝色静<lb/>
久客感秋愁思生何處征人移塞帳即時新月落江城<lb/>
不知今夜𢷬衣曲欲冩秋閨多少情<lb/>
　　庭鶴<lb/>
戢翼盤桓傍小庭不無清夜夢烟汀静翹月色一團素<lb/>
閒啄苔錢數㸃青終日稻粱聊自足滿前雞鶩漫相形<lb/>
已隨秋意歸詩筆更與幽棲上畫屏<lb/>
　　玉蝴蜨花<lb/>
<pb n="KR4i0062_WYG_012-2b"/>
雪朶中閒蓓蕾齊驟開尤覺繡工遲品髙多説瓊花<lb/>
似曲妙誰将玉笛吹㪚舞不休零晚樹團飛無定撼風<lb/>
枝漆園如有須為夢若在藍田種更宜<lb/>
　　孤帆<lb/>
江心雲破處遥見去帆孤浪濶疑升漢風髙若泛湖依<lb/>
微過遠嶼彷彿落平蕪莫問乘舟客利名同一途<lb/>
　　太守馬大卿㑹六老於南園<lb/>
賢侯美化行南國華髪欣欣奉宴娛政績已聞同水薤<lb/>
<pb n="KR4i0062_WYG_012-3a"/>
恩輝遂喜及桑榆休言身外榮名好但恐人間此㑹無<lb/>
他日定知傳好事丹青寧羨洛中圖<lb/>
　　歸燕<lb/>
社燕秋歸何處鄉羣雛齊老稻青黄猶能時暫棲庭樹<lb/>
漸學稀疎度苑牆已任風庭下簾幕卻隨烟艇過瀟湘<lb/>
前春認得安巢所應免差池揀杏梁<lb/>
　　宿後陳莊<lb/>
臘凍初開苕水清烟村遠郭漫吟行灘頭斜日鳬鷖隊<lb/>
<pb n="KR4i0062_WYG_012-3b"/>
枕上西風鼓角聲一棹寒燈隨夜釣滿犁膏雨趁春耕<lb/>
誰言五福仍須富九十年餘樂太年<lb/>
　　送丁遜秀才赴舉<lb/>
鵬去天池鳯翼隨風雲髙處約先飛青袍賜宴出關近<lb/>
帶取瓊林春色歸<lb/>
　　貧女<lb/>
蒿簪掠鬢布裁衣水鑑雖明亦嬾窺數畝秋禾滿家食<lb/>
一機官帛幾梭絲物為貴寶天應與花有秋香春不知<lb/>
<pb n="KR4i0062_WYG_012-4a"/>
多少年來豪族女總教時様畫蛾眉<lb/>
　　句<hi>其五宿清江小舍破損僅存一句</hi>
菰葉青青緑荇齊<lb/>
　　　<hi>齊東野語孫莘老十詠圗序云張維吳興人少年學書貧不能卒業去而躬耕以為養善教其</hi>
　　　<hi>子至於有成平居好詩以吟咏自娛浮遊閭里上下於溪湖山谷之間遇物發興率爾成章不</hi>
　　　<hi>事雕琢之巧采繪之華而雅意自得徜徉閒肆往往與異時處士能詩者為輩公不出仕而以</hi>
　　　<hi>子封至四品行年九十有一公卒十八年公子尚書都官郎中先亦致仕家居取公生平所自</hi>
　　　<hi>愛詩十首冩之縑素號十詠圖傳示子孫</hi>
<pb n="KR4i0062_WYG_012-4b"/>
　　唐　詢<lb/>
　　　詢字彦猷錢唐人天聖中賜進士及第除工部<lb/>
　　　員外郎擢起居注知制誥出知杭蘓青三州拜<lb/>
　　　翰林學士卒贈禮部侍郎有集<lb/>
　　　<hi>皇宋書錄唐彦猷弟彦範俱擅一時才雅之譽彦猷知書好古彦範文章氣格髙簡不屈竦秀</hi>
　　　<hi>比六朝人物尤精翰墨遺一小札亦必華牋妙管</hi>
　　為杭州日送客舟中<lb/>
山雨霏微不滿空畫船來往疾輕鴻誰知獨卧珠簾裏<lb/>
<pb n="KR4i0062_WYG_012-5a"/>
一榻無塵四面風<hi>咸淳臨安志</hi>
　　顧亭林<lb/>
平林標大道曽是野王居舊里風烟變荒原草樹疎湖<lb/>
波空上下里閈已丘墟往事將誰語淒涼六代餘<lb/>
　　柘湖<lb/>
世厯亡秦遠湖連大海濵柘山標觀望玉女見威神𣺌<lb/>
𣺌旁無地滔滔孰問津何年化魚鼈髣髴厯陽人<hi>以上松江府志</hi>
　　王拱辰<lb/>
<pb n="KR4i0062_WYG_012-5b"/>
　　　拱辰字君貺咸平人天聖八年進士第一元名<lb/>
　　　拱夀仁宗賜今名厯官翰林學士武安軍節度<lb/>
　　　使哲宗立加檢校太師卒贈開府儀同三司諡<lb/>
　　　懿恪<lb/>
　　耆英㑹<hi>年七十一</hi>
西都山水天下竒神嵩景室環清伊<hi>自注上古太室山為景室山</hi>甫<lb/>
申間氣秀不絶生賢㑹聖昌明時衣冠占數盛文雅台<lb/>
符卿月光離離魏京雄奥壓幽朔遊宫御府嚴天威<lb/>
<pb n="KR4i0062_WYG_012-6a"/>
膏田千里翳桑柘犀甲萬旅馴熊羆公當緩帯名三鎮<lb/>
懸赤繼軫承保釐追推契遇最深舊加復雍孟交旌麾<lb/>
仁皇一莊龍虎榜桂堂先後攀髙枝宦遊出處五十載<lb/>
鸞臺驥路俱騰夷三公極位固遼隔五年以長猶肩隨<lb/>
公今復主鳯門鑰僕亦再撫銅臺圻二京相望阻河廣<lb/>
三徑不克陪遊嬉忽聞幹步踵門至投我十二耆英詩<lb/>
整冠肅貌諷章句若坐寶肆羅珠璣為言白傅有髙躅<lb/>
九君結社真可師欲令千載著風迹亟就僧館圖神姿<lb/>
<pb n="KR4i0062_WYG_012-6b"/>
詞宗端殿序篇目滂灑大筆何淋漓眷言履道靡充詘<lb/>
菟裘近邑将營歸敢云繪素得精筆願列霜壁如唐規<lb/>
退居舊相國元老十年還政瀍之涯康寧富貴備五福<lb/>
靈寶盛氣如虹霓昔年大對繼晁董登科賜第同一期<lb/>
<hi>自注皆天聖八年</hi>紫垣步武既通接金沙里閈還鄰比探禪論<lb/>
道劇訓對摩軋太古窮天機二賢勲業冠朝省爵齒官<lb/>
學誰依稀今將圖畫表來世詎可下客聨纓緌既蒙月<lb/>
品定人物不敢循避違風期况承開閣厚賔客富有景<lb/>
<pb n="KR4i0062_WYG_012-7a"/>
物佳園池銅駝坊西福善宅修竹萬箇籠清漪天光臺<lb/>
髙未百尺下眺林嶺如屛帷花王千品盡殊勝風光繡<lb/>
畫三春暉六相街中潞公第碧瓦萬木煙參差左隅廟<lb/>
室本經禮右閣宸翰尊星奎婆娑青鳯舞松柏煥爛素<lb/>
錦薫酴醿石渠飛溜潄寒玉晝夜竽瑟鳴堦墀伊予陋<lb/>
宇治窮僻姑喜地廣為環溪樓名多景可曠望臺號風<lb/>
月延清暉四時花蘤不外假拏舟傲幘聊嬉怡懐歸撫<lb/>
事若饑渴恨無羽翼西南飛人生交舊貴倫輩情親意<lb/>
<pb n="KR4i0062_WYG_012-7b"/>
接心相知豈無晚秀負才蘊髙談大笑拘禮儀洛中故<lb/>
事名義燕二毛第一年相推灑冠登仕荷天寵尊君報<lb/>
國當百為既嗟大耋盍知止納祿謝事皆所宜顧方北<lb/>
道倚煩劇未許解紱披荷衣長篇不令負花約<hi>自注云公貽莫</hi>
<hi>負花前約之句</hi>為指風什歌式微如羮甘露爽心骨似柄玉麈<lb/>
親顔眉蘭叢雖未長羅宅菊英似亦思陶籬子山已著<lb/>
小園賦彦倫猶媿鍾山移聊攄短引謝招隠肯使猿鶴<lb/>
常驚啼<hi>司馬光洛中耆英㑹詩</hi>
<pb n="KR4i0062_WYG_012-8a"/>
　　史院席上奉和首吳相公原韻<lb/>
累聖千春統編年四紀餘官歸柱史筆經約魯麟書班<lb/>
馬才長矣仁英道偉歟恩招宴東觀灑酒荷盈車<hi>揮麈後錄</hi>
　　挽老蘇先生<lb/>
氣得岷峨秀才推賈馬優未承宣室問空有茂陵求玩<lb/>
易窮三聖論書正九疇欲知歆向學二子繼弓裘<hi>蘇集附録</hi>
　　歐陽修<lb/>
　　　修字永叔廬陵人天聖八年省元中進士甲科<lb/>
<pb n="KR4i0062_WYG_012-8b"/>
　　　累擢知制誥翰林學士厯樞密副使參知政事<lb/>
　　　神宗朝遷兵部尚書以太子少師致仕卒贈太<lb/>
　　　子太師諡文忠晚號六一居士有六一居士集<lb/>
　　　<hi>孔平仲談苑慶厯中西師未解晏元獻為樞密使大雪置酒西園歐陽永叔賦詩云須憐鐵甲</hi>
　　　<hi>冷徹骨四十餘萬屯邉兵晏曰昔韓愈亦能作言語赴裴度㑹但云園林窮勝事鐘鼓樂清時</hi>
　　　<hi>不曽如此合閙矯崑體專以氣格為主石林詩話歐公</hi>
　　　<hi>詩林廣記歐陽永叔詩如春服既成春酒既釃登山臨水竟日忘歸</hi>
　　　<hi>雪浪齋日記或疑六一居士詩以為未盡妙以質於子和子和云六一詩只欲平易耳西風酒</hi>
<pb n="KR4i0062_WYG_012-9a"/>
　　　<hi>旗市細雨菊花天豈不佳晚烟寒橘柚秋色老梧桐豈不似少陵</hi>
　　　<hi>優古堂詩話韓子蒼言歐陽文忠寄荆公詩云翰林風月三千首吏部文章二百年吏部盖謂</hi>
　　　<hi>北史謝朓於宋明帝時為尚書吏部郎長五言詩沈約嘗言二百年來無此作也文忠之意直</hi>
　　　<hi>使謝朓事而荆公荅之曰他日若能窺孟子終身安敢望韓公則荆公之意竟指吏部為退之</hi>
　　　<hi>矣陶孫詩評歐公如四瑚八璉止可施之宗廟敖</hi>
　　　<hi>能改齋漫錄歐陽文忠公詩云拂面蜘蛛占喜事入簾蝴蜨報佳人自注云李賀詩柬家蝴蜨</hi>
　　　<hi>西家飛白騎少年今日歸盖用李淳風占怪書云蛺蜨忽入人宅舍及帳幕内者主行人即返</hi>
　　　<hi>又云生貴子吉</hi>
<pb n="KR4i0062_WYG_012-9b"/>
　　廬山髙贈同年劉凝之歸南康<lb/>
廬山髙哉幾千仞兮根盤幾百里嶻然屹立乎長江長<lb/>
江西來走其下是為揚瀾左蠡兮洪濤巨浪日夕相舂<lb/>
撞雲消風止水鏡浄泊舟登岸而遠望兮上摩雲霄之<lb/>
晻靄下壓后土之鴻龎試往造乎其間兮攀緣石磴窺<lb/>
空谾干巖萬壑響松檜懸崖巨石飛流淙水聲聒聒亂<lb/>
人語六月飛雪灑石矼仙翁釋子亦往往而逢兮吾嘗<lb/>
惡其學幻而言哤但見丹霞翠壁遠近映樓閣晨鍾莫<lb/>
<pb n="KR4i0062_WYG_012-10a"/>
鼓杳靄羅幡幢幽花野草不知其名兮風吹露濕香澗<lb/>
谷時有白鶴飛來䨇幽尋遠兮不可極便欲絶世遺紛<lb/>
痝羡君買田築室老其下揷秧盈疇兮有酒盈缸欲令<lb/>
浮嵐㬉翠千萬狀坐卧常對乎軒窗君懐磊砢有至寶<lb/>
世俗不辨珉與玒䇿名為吏二十載青山白首困一邦<lb/>
寵榮聲利不可以苟屈兮自非青雲白石有深趣其氣<lb/>
兀硉何由降丈夫壯節似君少嗟我欲説安得巨筆如<lb/>
長杠<lb/>
<pb n="KR4i0062_WYG_012-10b"/>
　　　<hi>王直方詩話郭功父少時喜誦文忠公詩一日過梅聖俞曰近得永叔書方作廬山髙詩送劉</hi>
　　　<hi>同年自以為得意恨未見此詩功父為誦之聖俞擊節歎賞曰使吾更作詩三十年亦不能道</hi>
　　　<hi>其中一句功父再誦不覺心醉遂置酒又再誦酒數行凡誦十數徧不交一談而罷梅聖俞贈</hi>
　　　<hi>郭功父詩其畧曰一誦廬山髙萬景不得藏設令古畫師極意未能詳</hi>
　　明妃曲和王介甫作<lb/>
單于以鞍馬為家射獵為俗泉甘草美無常處鳥驚獸<lb/>
駭争馳逐誰將漢女嫁單于風沙無情面如玉身行不<lb/>
遇中國人馬上自作思歸曲推手為琵郤手琶羌人共<lb/>
<pb n="KR4i0062_WYG_012-11a"/>
聽亦咨嗟玉顔流落死天涯琵琶卻傳來漢家漢家争<lb/>
按新聲譜遺恨已深聲更苦纖纖女手生洞房學得琵<lb/>
琶不下堂不識黄雲出塞路豈知此聲能斷腸<lb/>
漢宫有佳人天子初未識一朝隨漢使遠嫁單于國絶<lb/>
色天下無一失難再得雖能殺畫工于事竟何益耳目<lb/>
所及尚如此萬里安能逺制伊吾北誠已拙女色難自<lb/>
誇明妃去時淚灑向枝上花狂風日莫起飄泊落誰家<lb/>
紅顔勝人多薄命莫怨春風當自嗟<lb/>
<pb n="KR4i0062_WYG_012-11b"/>
　　　<hi>石林詩話前輩詩文各有平日得意不過數篇然他人未必能盡知也毘陵正素處士張子厚</hi>
　　　<hi>善書余嘗于其家見歐陽公子棐以烏絲䦨絹一軸求子厚書文忠公明妃曲兩篇廬山髙一</hi>
　　　<hi>篇畧云先公平生未嘗矜大所為文一日被酒語棐曰吾詩廬山髙今人莫能為唯李太白能</hi>
　　　<hi>之明妃曲後篇太白不能為唯杜子美能之至於前篇則子美亦不能為唯吾能之也因欲别</hi>
　　　<hi>錄此三篇藏之以誌公意余在汝隂見棐問之亦然今閲公詩者盖未嘗獨異此三篇也</hi>
　　禮部貢院閲進士試<lb/>
紫案焚香暖吹輕廣庭清曉席羣英無譁戰士銜枚勇<lb/>
下筆春蠶食葉聲鄉里獻賢先德行朝廷列爵待公卿<lb/>
<pb n="KR4i0062_WYG_012-12a"/>
自慙衰病心神耗頼有羣公鑑識精<lb/>
　　　<hi>石林詩話至和嘉祐間場屋舉子為文尚竒澀讀或不成句歐公力欲革其弊既知貢舉凡文</hi>
　　　<hi>涉雕刻者皆黜之時范景仁王禹玉梅公儀韓子華同事而梅聖俞為參詳官未引試前唱酬</hi>
　　　<hi>詩極多歐公有無譁戰士銜枚勇下筆春蠶食葉聲聖俞有萬蟻戰酣春晝永五星明處夜堂</hi>
　　　<hi>深亦為諸公所稱及放榜平時有聲如劉暉輩皆不預選士論頗洶洶未幾詩傳遂鬨然以為</hi>
　　　<hi>主司唯唱酬不暇詳考且言以五星自比而待我輩為蠶蟻因造為醜語自是禮闈不復作詩</hi>
　　　<hi>終元豐末幾三十年元祐初雖稍稍為之要不如前日之盛然是榜得蘇子瞻為第二人子由</hi>
　　　<hi>與曽子固皆在選中亦不可謂不得人矣</hi>
<pb n="KR4i0062_WYG_012-12b"/>
　　夢中作<lb/>
夜涼吹笛千山月路暗迷人百種花棊罷不知人換世<lb/>
酒䦨無奈客思家<lb/>
　　　<hi>東坡題跋南嶽李嵓老好睡衆人飽食下棊嵒老輒就枕數局一展轉云我始一局君幾局矣</hi>
　　　<hi>東坡曰李嵒老常用四腳棊盤只着一色黒子昔與邊韶敵手今被陳摶争先着時似有輸贏</hi>
　　　<hi>著了並無一物歐陽公夢中作詩云云殆是謂也</hi>
　　批謝判官紙尾<lb/>
淺深紅白宜相間先後仍湏次第栽我欲四時攜酒去<lb/>
<pb n="KR4i0062_WYG_012-13a"/>
莫教一日不花開<lb/>
　　　<hi>西清詩話歐公守滁陽築醒心醉翁兩亭于瑯耶幽谷且命幕客謝某者雜植花卉其間謝以</hi>
　　　<hi>狀問名品公即題紙尾云云其清放如此</hi>
　　唐崇徽公主手痕<lb/>
故鄉飛鳥尚啁啾何况悲笳出塞愁青冢埋魂知不返<lb/>
翠崖遺迹為誰留玉顔自古為身累肉食何曽與國謀<lb/>
行路至今空歎息巖花野草自春秋<lb/>
　　　<hi>朱文公語錄玉顔自古為身累肉食何人與國謀以詩言之第一等詩以議論言之第一等議</hi>
<pb n="KR4i0062_WYG_012-13b"/>
　　　<hi>論也</hi>
　　早朝感事<lb/>
踈星牢落曉光微殘月蒼龍闕角西玉勒争門隨仗入<lb/>
牙牌當殿報班齊羽儀雖接鴛兼鷺野性終存鹿與麛<lb/>
笑報汝陰常處士十年騎馬聽朝雞<lb/>
　　寄許道人昌齡<lb/>
石唐仙室紫雲深潁陽真人此算心真人已去升寥廓<lb/>
嵗嵗嵒花自開落我昔曽為洛陽客偶向嵒前坐磐石<lb/>
<pb n="KR4i0062_WYG_012-14a"/>
四字丹書萬仞崖神清之洞鎻樓臺雲深路絶無人到<lb/>
鸞鶴今應待我來<hi>以上居士集</hi>
　　　<hi>西清詩話潁陽石唐山絶頂有石室邢和璞算心處治平中許昌齡早得仙術杖䇿來居焉歐</hi>
　　　<hi>陽文忠公守亳社聞之要致郡齋與語豁然有悟一日公問道許告以公屋宅已壊難復語此</hi>
　　　<hi>但明了前境猶庶幾耳且道昔遊嵩山日暮于絶壁上見苔蘚成文云神清之洞語祕不傳後</hi>
　　　<hi>公歸汝隂臨薨以詩寄之云云</hi>
　　寄韓子華<lb/>
人事從來無處定世塗多故踐言難誰知潁水閒居士<lb/>
<pb n="KR4i0062_WYG_012-14b"/>
十頃西湖一釣竿<lb/>
　　　<hi>墨莊漫録歐陽公與韓子華吴長文王禹玉同直玉堂嘗約五十八嵗即致仕子華書于柱上</hi>
　　　<hi>後過限七年方踐前志作詩寄子華曰俗諺云也賣弄得過裏</hi>
　　劉原父再昏以二絶戲之<lb/>
平生志業有誰先落筆文章海内傳明日都城應紙貴<lb/>
開簾卻扇見新篇<lb/>
仙家千載一何長浮世空驚日月忙洞裏桃花莫相笑<lb/>
劉郎今是老劉郎<hi>西清詩話</hi>
<pb n="KR4i0062_WYG_012-15a"/>
　　顔太初<lb/>
　　　太初字醇之徐州人顔子四十七代孫第進士<lb/>
　　　官國子監直講出為臨晉簿掌南京學卒有鳬<lb/>
　　　繹先生集<lb/>
　　　<hi>蘇東坡序畧云昔吾先君適京師與士大夫遊歸語軾曰自今以往文章其日工而道將散矣</hi>
　　　<hi>士慕遠而忽近貴華而賤實吾巳見其兆矣以魯人鳬繹先生之詩文十餘篇示軾曰小子識</hi>
　　　<hi>之後十餘年天下無復為斯文者也</hi>
　　許希<hi>并序</hi>
<pb n="KR4i0062_WYG_012-15b"/>
　鍼工許希下蔡人住梁門西市三十年及天聖中皇<lb/>
　躬違豫有内戚逹其姓名上召見三進鍼而疾平面<lb/>
　授尚藥奉御其賜予不可勝紀謝恩畢西向而拜上<lb/>
　詢其故奏曰臣拜本師扁鵲也上惜其用心不忘本<lb/>
　給錢五十萬為立祠封曰靈應侯或曰人生乎世慎<lb/>
　乎習希失其習者也使希不習醫而習儒其遇主之<lb/>
　日不忘先師明矣若然則讀書為儒乗時取富貴髙<lb/>
　冠長劍昂昂廟堂之上自負自得不知素王之力者<lb/>
<pb n="KR4i0062_WYG_012-16a"/>
　許希之罪人也因為詩云<lb/>
京城名利塗車馬相奔馳其間取富貴往往輸巫醫前<lb/>
後十數輩身没名已隳獨有許希者蘊蓄何瑰竒始自<lb/>
下蔡來所處尤喧卑西市三十年汩汩無人知一朝仗<lb/>
至藝驟登文石墀三鍼愈上疾神速不移時酬以六尚<lb/>
官著籍通端闈旌以三品服佩紫垂金龜于時稱謝畢<lb/>
西向復陳儀當宁驚且問厯厯宣其辭臣傳扁鵲術遇<lb/>
主今得施特此一展謝臣心不自私主上惜其意撃賞<lb/>
<pb n="KR4i0062_WYG_012-16b"/>
為嘘唏仍給水衡錢國西命立祠復加靈應號金額照<lb/>
華榱自此輦轂下求禱何祁祁我過慶成坊見之心且<lb/>
悲秦醫術雖妙五藏及四肢所習得其人千齡祀不虧<lb/>
魯聖術至大帝道與民彛所習非其人一朝反相持小<lb/>
吏師荀況竊為辨説資作相勸焚書詐云愚蚩蚩後之<lb/>
為儒者其心皆李斯昔在布衣日動守先王規朝談十<lb/>
二經夕誦三百詩依憑稽古力榮進無他岐及居廟堂<lb/>
上長劒冠峩巍自謂天所賦焉知有宣尼宣尼斷襲封<lb/>
<pb n="KR4i0062_WYG_012-17a"/>
十經寒暑移他姓為邑官鄉老皆驚疑上章寢不報九<lb/>
重遭面欺諌官不舉失御史不言非盡為許希笑得路<lb/>
忘先師<lb/>
　　　<hi>宋史文苑傳天聖中文宣公孔聖祐卒無子除襲封且十年是時有醫許希以鍼愈仁宗疾拜賜</hi>
　　　<hi>已西向拜扁鵲曰不敢忘師也帝為封扁鵲神應侯立祠城西太初作許希詩指聖祐事以諷</hi>
　　　<hi>在位又致書參政蔡齊齊為言於上遂以聖祐弟襲封</hi>
　　東州逸黨<lb/>
天之有常度躔次絶乖離地之有常理沈潛無變虧人<lb/>
<pb n="KR4i0062_WYG_012-17b"/>
之有常道髙下遵軌儀三才各定位萬古永不移二儀<lb/>
設有變修德可以祈人道或反常其亂何由支昔在典<lb/>
午朝國祚向陵夷日向中夜出赫赫來東陲地向太極<lb/>
裂中有蒼鵝飛髙厚灾且異人妖亦繁滋始有竹林民<lb/>
怪誕名不羈次有夷甫輩髙談慕無為沈湎多越禮阮<lb/>
籍兼輔之虚名能飾詐光逸與王尼何曽有先見不能<lb/>
救其衰張華徒竭力無以扶其危至今西晋書讀之堪<lb/>
涕洟爾來厯千年炎宋運重熙東州有逸黨尊大自相<lb/>
<pb n="KR4i0062_WYG_012-18a"/>
推號曰方外交蕩然絶四維六籍被詆訶三皇遭毁訾<lb/>
阬儒愚黔首快哉秦李斯與世立憲度迂哉魯先師流<lb/>
宕終忘返惡聞有民彛或為童牧飲垂髽以相嬉或作<lb/>
概量歌無非市井辭或作薤露唱發聲令人悲或稱重<lb/>
氣義金帛不為貲或曰外形骸頂踵了無私麀聚復獶<lb/>
雜何者為尊卑遥聞風波民未見如調饑偶逢紳帶士<lb/>
相對如拘縻不知二紀來此風肇自誰都緣極顯地多<lb/>
用寧馨兒斯人之一唱翕然天下隨斯人之一趨靡然<lb/>
<pb n="KR4i0062_WYG_012-18b"/>
天下馳鄉老為品狀不以逸為嗤宗伯主計偕不以逸<lb/>
為非私庭訓子弟多以逸為宜公朝論人物翻以逸為<lb/>
竒家國盡為逸禮法從何施我常病其事中夜起思惟<lb/>
平地三尺限空車登無岐重載厯百仞所來因陵遲萬<lb/>
一染成俗雖悔何由追衆人皆若夢焉能分其糜衆人<lb/>
皆若醉不知啜其醨天下皆病痿俾誰就魯醫天下皆<lb/>
病狂何暇灸其眉幸有名教黨可與决雄雌所嗟九品<lb/>
賤不得立文墀賈誼惟慟哭梁鴻空五噫終削南山竹<lb/>
<pb n="KR4i0062_WYG_012-19a"/>
冒死指其疵願乗九廟靈感悟宸心知赫爾奮獨斷去<lb/>
邪在勿疑分捕復大索憸人無孑遺大者肆朝市其徒<lb/>
竄海湄殺一以戒萬是曰政之基千奴共一膽膽破衆<lb/>
自隳無使永嘉風敗亂昇平時<hi>以上宋文鑑</hi>
　　　<hi>宋史文苑傳山東人范諷石延年劉潛之徒豪放劇飲不循禮法後進多慕之太初作東州逸</hi>
　　　<hi>黨詩</hi>
　　章　傪<lb/>
　　如歸亭<hi>在吳江之東天聖中趙令球建</hi>
<pb n="KR4i0062_WYG_012-19b"/>
吳江江上客亭幽地占姑蘇最上游萬頃重湖朝夕浪<lb/>
幾聲殘櫓往來舟涼生領袖蘋風晚冷射杯盤桂魄秋<lb/>
東道正閒時倒屣笙歌誰惜一遲留<hi>吳江縣志</hi>
　　葉　綱<lb/>
　　如歸亭<lb/>
拍天烟浪接滄溟識盡歸舟是此亭風遞秋香來橘社<lb/>
水資春味驗茶經捲簾江樹差差緑入坐湖山隠隠青<lb/>
魯望幽居在何處白鷗無主滿閒汀<hi>吳江縣志</hi>
<pb n="KR4i0062_WYG_012-20a"/>
　　何永錫<lb/>
　　如歸亭<lb/>
獨臨朱檻愛平波安穏歸舟兩兩過數島雲霞栽橘社<lb/>
一汀烟月採菱歌湖心日定施青黛砌下風恬展碧羅<lb/>
好冩仙源槎閣主便教從此上銀河<hi>吳江縣志</hi>
　　陶伯宗<lb/>
　　如歸亭<lb/>
吾家本住洞庭西烟雨生涯接釣磯今日呉江亭上望<lb/>
<pb n="KR4i0062_WYG_012-20b"/>
水光山色卻如歸<hi>吳江縣志</hi>
　　梅　摰<lb/>
　　　摯字公儀成都新繁人天聖中進士擢殿中侍<lb/>
　　　御史戸部副使出知蘇州進龍圖閣學士知杭<lb/>
　　　州遷右諫議大夫徙江寧河中卒<lb/>
　　自和寒食韻<lb/>
龜堞春遊土著賒青青踏去冒烟華翠停舴艋客尋寺<lb/>
紅䣃羃䍦人上車亭落五重沽卓酒釵行十二步潘花<lb/>
<pb n="KR4i0062_WYG_012-21a"/>
乘歡盡醉髙陽侣倒載歸來不認家<hi>成都文類</hi>
　　琵琶亭<lb/>
陶令歸來為逸賦樂天謫宦起悲歌有弦應被無弦笑<lb/>
何况臨弦泣更多<hi>中山詩話</hi>
　　新橘<lb/>
千頭霜熟摘來新包貢䖍修望紫宸他日功成許髙退<lb/>
社中還結素封人<lb/>
　　五日公宴<lb/>
<pb n="KR4i0062_WYG_012-21b"/>
虎符新合晚芳天良㑹難并樂與賢心媿白公求治切<lb/>
下車三月始開筵<hi>自注白公旬宴詩云下車已三月開筵始今辰</hi>
　　過白頭橋<hi>在蘇州盤門運河上</hi>
白頭橋奈白頭何<hi>自注唐牧白公建因得名近嵗伯純修之人呼孫老橋</hi>舊德如<lb/>
存故老歌不特輿梁起遺愛大都才美服人多<lb/>
　　北軒欹枕<lb/>
苦無勤瘁補臺綱西院西頭冷峭房今日鈴齋一攲枕<lb/>
清風不敢傲羲皇<hi>以上吳郡志</hi>
<pb n="KR4i0062_WYG_012-22a"/>
　　歸雁亭<hi>歐陽公建在滑州</hi>
東風楊柳杏花飛曽伴先生酒一巵前輩風流那復見<lb/>
小亭烟雨漫相思城邊春草路南北山下河梁人别離<lb/>
一尺短書<hi>缺</hi>水闊年年愁絶雁歸時<lb/>
　　偶書小詩寄永叔内翰<hi>知滑州時作</hi>
酒戸棊兵孰與儕月宵曽過六天街南燕到後懷君遠<lb/>
時入樓東畫舫齋<hi>以上大名府志</hi>
　　句<lb/>
<pb n="KR4i0062_WYG_012-22b"/>
涼深荔浦月泠熨桂江秋<hi>昭州月</hi>　<hi>哲匠金桴</hi>
　　富　弼<lb/>
　　　弼字彦國河南人天聖八年舉茂材異等累擢<lb/>
　　　知制誥厯同中書門下平章事封鄭國公進昭<lb/>
　　　文殿大學士監修國史進司徒薨贈太尉諡文<lb/>
　　　忠<lb/>
　　　<hi>玉蓮詩話或傳富鄭公奉使遼國遼使者云蚤登雞子之峯危如累卵荅曰夜宿丈人之館安</hi>
　　　<hi>若泰山又云酒如線因針乃見富答曰餅如月遇食則缺</hi>
<pb n="KR4i0062_WYG_012-23a"/>
　　謝邵堯夫見訪<lb/>
先生自衛客西畿樂道安閒絶世機再命初筵終不起<lb/>
獨甘窮巷寂無依貫穿百代嘗探古吟咏千篇亦造微<lb/>
珍重相知忽相訪醉和風雨夜深歸<lb/>
　　　<hi>聞見前錄公築第與康節天津隠居相邇公曰自此可時相招矣康節曰某冬夏不出春秋時閒過</hi>
　　　<hi>親舊閒公相招未必來不召或自至一日過之作詩云云</hi>
　　伏承留府太尉相公就敝居為耆年之㑹承命賦<lb/>
　　詩謹錄上呈伏惟采覽<hi>時公年七十九</hi>
<pb n="KR4i0062_WYG_012-23b"/>
西洛古帝都衣冠走集地豈惟名利場驟為耆德㑹大<lb/>
尹吾舊相曠懐輕富貴日與退老遊臺閣并省寺予慙<lb/>
最衰老亦許預其次遂欲省儀容爛然形繪事閩嶠訪<lb/>
精筆鮫綃布絶藝今復崇宴衎聊以示慈惠幽居近銅<lb/>
駝荒敝仍湫底塞路移君庖盈車載春醴獻酬互相趣<lb/>
觀處不知止商嶺有四翁晉林惟七子較我集諸賢盛<lb/>
衰何遠邇並事實可矜傳之為千祀<lb/>
　　弼竊覽長篇斷章有十二人中第二人之句又賦<lb/>
<pb n="KR4i0062_WYG_012-24a"/>
　　一絶上呈<lb/>
顧我年齡雖第一在公勲德自無雙不推行業終難敵<lb/>
富貴康寧亦可降<hi>以上司馬光洛中耆英㑹詩</hi>
　　涵虚閣<hi>在南昌東湖北宋國子博士李寅致政居此建</hi>
畫閣髙連百雉城涵虚應不媿標名門前柳色兼旗色<lb/>
座上琴聲雜佩聲肯羨五湖歸范蠡未饒三徑隠淵明<lb/>
我來恰直初晴後山影波光分外清<hi>南昌府志</hi>
　　資政范公以黄素小字韓文公伯夷頌寄才翁壬<lb/>
<pb n="KR4i0062_WYG_012-24b"/>
　　申正月才翁按察因䟦<lb/>
夷清韓頌古皆無更得髙平小楷書舊相嘉篇題巻後<lb/>
蘇家能事復何如<hi>鐵網珊瑚</hi>
　　文彦博<lb/>
　　　彦博字寛夫介休人舉進士厯樞密副使參知<lb/>
　　　政事拜同中書門下平章事封潞國公以太師<lb/>
　　　致仕紹聖中降太子少保卒預元祐黨籍後追復<lb/>
　　　太師諡忠烈有集<lb/>
<pb n="KR4i0062_WYG_012-25a"/>
　　　<hi>蘇東坡云潞公長律無一字無考據代歸呂文邵氏聞見前錄文潞公自兖州通判</hi>
　　　<hi>靖一見竒之問潞公曰有兖州墨攜以來明日潞公進墨文靖熟視之盖欲相潞公手也遂薦</hi>
　　　<hi>為殿中侍御史</hi>
　　閒齋有作<lb/>
鼓吹盡私蛙蒿蓬蔣徑斜梧髙惟待鳯栁密只容鴉度<lb/>
暑巾裁縠迎涼帳巻紗茂陵無奈渴猶有鎮心𤓰<lb/>
　　蘅臯<lb/>
蘅薄頻牽望陽林久駐鑣香囊徒叩叩雲月自苕苕翠<lb/>
<pb n="KR4i0062_WYG_012-25b"/>
佩傳情密曽波託意遥翩鴻漸髙逝翻恨隔神霄<lb/>
　　見山樓<lb/>
雲淡天迷楚樓髙地占秦哀筝兩行雁小字數鉤銀巷<lb/>
陌三條月池塘十步春府門初夜閉多少夜遊人<lb/>
　　閲史有感<lb/>
縹帙青箱次第開慨然英氣轉難裁莫言每事俱長往<lb/>
須有清風屬後來彈鋏始知皆𤨏旅枕戈方信是雄才<lb/>
平生自信真非薄只是休容鴆鳥媒<hi>以上文潞公集</hi>
<pb n="KR4i0062_WYG_012-26a"/>
　　同甲㑹詩<lb/>
四人三百十二嵗况是同生丙午年招得梁園為賦日<lb/>
合成商嶺采芝仙清談亹亹風盈席素髮飄飄雪滿肩<lb/>
此㑹從來誠未有洛中應作畫圖傳<lb/>
　　　<hi>夢溪筆談文潞公保洛日年七十八同時有中㪚大夫程晌朝議大夫司馬旦司封郎中致仕</hi>
　　　<hi>席汝言皆年七十八嘗為同甲㑹各賦詩一首</hi>
　　耆英㑹詩<hi>時公年七十五</hi>
九老舊賢形繪事元豐今勝㑹昌春垂肩素髮皆時彦<lb/>
<pb n="KR4i0062_WYG_012-26b"/>
揮麈清談盡席珍染翰不停詩思健飛觴無算酒行頻<lb/>
蘭亭雅集誇修禊洛社英遊賞序賔自媿空疎陪几杖更<lb/>
容款密奉簪紳當筵尚齒尤多幸十二人中第二人<lb/>
　　　<hi>澠水燕談云富韓公熙寧四年以司空歸洛時年六十八是年司馬端明不拜樞密副使求判</hi>
　　　<hi>西臺時年五十三二公安居沖黙不交世務後十一年當元豐五年文潞公留守西京慕唐白</hi>
　　　<hi>樂天九老㑹于是悉聚洛中大夫賢而老自逸者韓公置酒相樂凡十二人又命鄭奐圖形妙</hi>
　　　<hi>覺僧舍各賦詩時人呼之曰洛陽耆英㑹而司馬公為之序其相聚也用洛中舊俗叙齒不尚</hi>
　　　<hi>官韓公年七十九潞公與司封席汝言字君從皆年七十七朝議大夫王尚恭字安之七十六</hi>
<pb n="KR4i0062_WYG_012-27a"/>
　　　<hi>太常卿趙丙字南正祕書監劉几字伯夀衞州防禦使馮行巳字肅之皆七十五天章閣待制</hi>
　　　<hi>楚建中字正叔七十三朝議大夫王慎言字不疑七十二大中大夫張問字昌言龍圖閣直學</hi>
　　　<hi>士張燾字景元皆七十司馬公六十四故潞公詩云當筵尚齒尤多幸十二人中第二人韓公</hi>
　　　<hi>贈潞公詩云顧我年齡雖第一在公勲德自無䨇潞公再贈韓公詩云惟公福祿并功德合是</hi>
　　　<hi>人間第一人是時宣徽使王公拱宸字君貺年七十留守大名貽書二公預其數凡十三人</hi>
　　彦博代簡上君貺宣猷<lb/>
勿愛大名名遂忘西洛樂銅駝本自佳金鳯亦不惡二<lb/>
月三月春融融千花萬花紅灼灼公乎早歸來莫負花<lb/>
<pb n="KR4i0062_WYG_012-27b"/>
前約同賞狀元紅對酒劉師閣<hi>自注花雖舊房其豔維新</hi>
　　彦博伏覩公詩有第一無雙之句輙成二十八字<lb/>
　　上呈<lb/>
洛下衣冠今最勝當筵尚齒禮容優惟公福夀并勲德<lb/>
合是人間第一流<hi>以上司馬光洛中耆英㑹詩</hi>
　　贈李戡<lb/>
昌元建邑㡬經春百里封疆秀氣新鴨子池邊登第客<lb/>
老鴉山下著棊人<lb/>
<pb n="KR4i0062_WYG_012-28a"/>
　　　<hi>方輿勝覽昌元縣南有老鴉山有李戡李戣兄弟善棊㑹虜索棊戰于國朝詔求天下善奕者</hi>
　　　<hi>蜀帥以戡應詔虜望風知畏不敢措手譙南薫昌元人登皇祐五年進士第文潞公詩云云</hi>
　　題榆次縣鼓樓<lb/>
置向譙樓一任撾撾多撾少不知他如今幸有黄紬被<lb/>
努出頭來放早衙<lb/>
　　　<hi>合璧事類前集世傳太祖謂一縣令曰勿于黄紬被裏放衙潞公詩云云</hi>
　　䨇泉<lb/>
長劔並彈霜氣豪白虹半折秋雲髙濯纓洗耳更何處<lb/>
<pb n="KR4i0062_WYG_012-28b"/>
世人回看輕鴻毛<hi>河南府志</hi>
　　湨水<hi>在孟縣西北春秋㑹于湨梁即此</hi>
潺湲北山水繚繞南城臯晴灘錦石亂擊觸春湍髙誰<lb/>
謂湨梁大不能容魴魛臨流自縮手揭厲應徒勞<hi>孟縣志</hi>
　　宿少林寺<lb/>
六六仙峯繞佛居俗塵至此暫銷除西來未㑹禪師意<lb/>
北去應馳使者車<hi>予方受命移守北都</hi>五品封槐今尚在九年面<lb/>
壁昔何如心知一宿猶難覺花藏重尋貝葉書<hi>嵩陽石刻集記</hi>
<pb n="KR4i0062_WYG_012-29a"/>
　　席汝言<lb/>
　　　汝言字君從官尚書司封郎中致仕<lb/>
　　耆英㑹<hi>年七十七</hi>
繫國安危唐上宰功成身退漢留侯二公閒暇開高宴<lb/>
九老雍容奉勝流共接雅歡恩意洽不矜崇貴禮容優<lb/>
賞心樂事人間盛豈謂今稀古莫儔<lb/>
壯嵗塵埃祿事牽老歸重到舊林泉曽無勲業書青史<lb/>
偶向康寧養老年自分杜門居陋巷敢期序齒預公筵<lb/>
<pb n="KR4i0062_WYG_012-29b"/>
更慙形穢才涼薄不稱圖真接鉅賢<hi>司馬光洛中耆英㑹詩</hi>
　　王尚恭<lb/>
　　　尚恭字安之官朝議大夫致仕<lb/>
　　耆英㑹<hi>年七十六</hi>
端朝風望兩台星珪組參差又十人八百喬年餘總數<lb/>
一千熙運遇良辰席間韻語皆非俗圖上形容盡得真<lb/>
勝事主盟開府盛誤容衰薄混清塵服許便衣更野逸<lb/>
坐從齒列似天倫二公笑指増和氣夜久盤花旋發春<lb/>
<pb n="KR4i0062_WYG_012-30a"/>
<hi>自注燭下盤花開公即指目焉詩</hi>　<hi>司馬光洛中耆英㑹</hi>
　　劉　几<lb/>
　　　几字伯夀洛陽人第進士神宗朝官祕書監致<lb/>
　　　仕上柱國通議大夫<lb/>
　　　<hi>風月堂詩話劉伯夀洛陽九老之一也築室嵩山玉華峯下號玉華菴主有妾名萱草芳草皆</hi>
　　　<hi>秀䴡善音律伯夀出入乗牛吹鐵笛二草以蘄笛和之聲滿山谷出門不言所之牛行即行牛</hi>
　　　<hi>止即止其止也必命壺觴盡醉而歸嵩前人以為地仙云</hi>
　　耆英㑹<hi>年七十五</hi>
<pb n="KR4i0062_WYG_012-30b"/>
司徒碩德今無比太尉殊勲固絶倫偶以暮年陪盛宴<lb/>
喜將白髪照青春八公有穢山空著四皓當衰心且伸<lb/>
元老相望踈迹在不應此㑹媿前人<lb/>
制舉省元推二相龍頭昔日屬宣猷人間盛事并遐算<lb/>
一席㡬盈九百籌<hi>自注十二老共八百九十二歳馬光洛中耆英㑹詩</hi>　<hi>司</hi>
　　馮行巳<lb/>
　　　行已字肅之官衞州防禦使致仕<lb/>
　　耆英㑹<hi>年七十五</hi>
<pb n="KR4i0062_WYG_012-31a"/>
書稱五福夀為先有德人方得夀延自媿櫟樗非遠器<lb/>
誰應齒髮亦遐年立身官未三公貴推老名陪二相賢<lb/>
喜把衰容模梵宇慙無纖效勒燕然當時遭遇承陶冶<lb/>
今日光榮預燕筵從此洛城増勝槩又新重作畫圖傳<lb/>
<hi>司馬光洛中耆英㑹詩</hi>
　　趙　丙<lb/>
　　　丙字南正太常卿致仕<lb/>
　　耆英㑹<hi>年七十五</hi>
<pb n="KR4i0062_WYG_012-31b"/>
新春鼎洛燕英髦主禮雍容下庶僚二相比肩官一品<lb/>
十人華髪事三朝星階並列瞻台曜尊酒時行挹斗杓<lb/>
東潁庸夫最無狀也將顔面趁嘉招<hi>司馬光洛中耆英㑹詩</hi>
　　王謹言<lb/>
　　　謹言字不疑官朝議大夫司農少卿致仕<lb/>
　　耆英㑹<hi>年七十二</hi>
相印貂冠粲六符華顛髙㑹侍臣俱不将官職誇鄉里<lb/>
唯尚年齡入畫圖履道清歡追故事竚瞻陰德見訏謨<lb/>
<pb n="KR4i0062_WYG_012-32a"/>
叨陪几席真榮觀珪璧叢中問珷玞<hi>司馬光洛中耆英㑹詩</hi>
　　楚建中<lb/>
　　　建中字正叔洛陽人第進士官中奉大夫天章<lb/>
　　　閣待制提舉崇福宮<lb/>
　　耆英㑹<hi>年七十二</hi>
自顧頽齡七十餘久慙頑鈍費洪鑪歸逢大老耆年㑹<lb/>
衰朽形骸媿畫圖<lb/>
二相謨猷爛史編諸公才業過前賢好圖儀像傳來世<lb/>
<pb n="KR4i0062_WYG_012-32b"/>
何事頑踈亦比肩<hi>司馬光洛中耆英㑹詩</hi>
　　張　燾<lb/>
　　　燾字景元漢陽人第進士神宗朝厯龍圖閣直<lb/>
　　　學士知成都府通議大夫提舉崇福宮<lb/>
　　耆英㑹<hi>年七十</hi>
洛城今昔衣冠盛韓國園林景物全功在三朝尊二相<lb/>
數逾九老萃羣賢當時鄉社為髙㑹此日居留<hi>闕</hi>欵延<lb/>
多幸不才陪履舄更慙七十是新年<hi>司馬光洛中耆英㑹詩</hi>
<pb n="KR4i0062_WYG_012-33a"/>
　　挽老蘇先生<lb/>
本朝文物盛西州獨得宗公薦冕旒稷嗣草儀書未奏<lb/>
茂陵辭客病無瘳一門歆向傳家學二子機雲並雋遊<lb/>
守蜀無因奠尊酒素車應滿古原頭<hi>蘇集附錄</hi>
　　張　問<lb/>
　　　問字昌言襄陽人進士起家累官祕書監給事<lb/>
　　　中終太中大夫提舉嵩山崇福宮入元祐黨籍<lb/>
　　耆英㑹<hi>年七十</hi>
<pb n="KR4i0062_WYG_012-33b"/>
槐庭二老樂堯仁盛集髙年洛水濵華衮具瞻雖禮絶<lb/>
白頭序齒卻情親清閒几席同禪院山野巾裘似隠淪<lb/>
尊酒椒香纔過節池塘草色已催春白公酣暢吟哦内<lb/>
衞武康强笑語頻豈獨丹青傳不朽潛欣風俗欲還淳<lb/>
芝田鶴戲調形健蓮葉龜遊納息勻商皓寂寥拘小隠<lb/>
漢疏局促止家人莫因氣貌疑丹竈自有光陰寄大椿<lb/>
復得兼謩為重客<hi>自注司馬光未七十</hi>恐遺元爽在編民神仙可<lb/>
學今方信道術相忘久益真滿座交歡祝眉夀羣生五<lb/>
<pb n="KR4i0062_WYG_012-34a"/>
福託鴻鈞<hi>司馬光洛中耆英㑹詩</hi>
　　劉　槩<lb/>
　　　槩字孟節青州夀光人少師种放隠於青州之<lb/>
　　　南冶源山富鄭公為築室以居范文正公文潞<lb/>
　　　公皆優禮之欲薦之朝懇辭不就<lb/>
　　　<hi>温公續詩話槩喜為詩慷慨有氣節舉進士及第為幕僚一任不得志棄官隠居冶源山去人</hi>
　　　<hi>境四十里好遊山常獨挈飯一甖窮探幽險無所不至夜則宿於巖石之下或累日乃返不畏</hi>
　　　<hi>虎豹蛇虺富丞相甚禮重之</hi>
<pb n="KR4i0062_WYG_012-34b"/>
　　府舍西軒作<lb/>
昔年曽作瀟湘客憔悴東秦歸未得西軒忽見好溪山<lb/>
如何尚有楚鄉憶讀書誤人四十年有時醉把闌干拍<lb/>
<hi>閒居詩話</hi>
　　張　望<lb/>
　　句<lb/>
庭下郎君為宰相門前故吏作將軍<lb/>
　　　<hi>邵氏聞見前錄張金部名方為白波三門發運使文潞公父令公异為屬官金部召去薦令公</hi>
<pb n="KR4i0062_WYG_012-35a"/>
　　　<hi>為子弟讀書于孔目官張望家望嘗為舉子頗知書後𨽻軍籍潞公少年好遊令公怪責之潞</hi>
　　　<hi>公乆不敢歸張望白令公曰郎君在某家學問益勤苦不復遊矣因出潞公文數十篇令公為</hi>
　　　<hi>之喜後潞公出入將相望尚無恙公判河南日母申國太夫人生日望自河清獻夀有詩云云</hi>
　　　<hi>望以子通籍封將軍云</hi>
　　劉　沆<lb/>
　　　沆字沖之吉州永新人天聖八年進士第二至<lb/>
　　　和中拜同中書門下平章事集賢殿大學士出<lb/>
　　　知應天府徙陳州卒贈左僕射兼侍中<lb/>
<pb n="KR4i0062_WYG_012-35b"/>
　　小孤山<lb/>
擎天有八柱此一柱仍存石聳千尋勢波流四面痕江<lb/>
湖中作鎮風浪裏盤根平地安然者饒他五岳尊<hi>青箱雜記</hi>
　　送鄉人尹鑑登第歸<lb/>
少年相款老相逢鄉舉雖同遇不同我已位塵三事後<lb/>
君方身列五科中榮登莫計名髙下宦逹須由善始終<lb/>
若到鄉關人見問為言歸思滿秋風<lb/>
　　　<hi>青箱雜記尹劉少同塲屋劉巳登第大拜皇祐中尹以恩榜始登第劉以詩送之</hi>
<pb n="KR4i0062_WYG_012-36a"/>
　　陳希亮<lb/>
　　　希亮字公弼青神人天聖八年進士厯官提㸃<lb/>
　　　江東刑獄入判三司户部句院請補外為京東<lb/>
　　　轉運使移知鳯翔致仕卒第四子慥字季常與<lb/>
　　　蘇軾遊<lb/>
　　和范公希文懷慶朔堂<lb/>
弱柳竒花遞間栽紅芳緑翠對時開主人當日孤真賞<lb/>
魂夢還應屢到來<hi>饒州府志</hi>
<pb n="KR4i0062_WYG_012-36b"/>
　　魏　兼<lb/>
　　　兼官度支員外<lb/>
　　和范公希文懷慶朔堂<lb/>
使君去後堪思處慶朔堂前獨到來桃李無言争不怨<lb/>
滿園紅白為誰開<hi>饒州府志</hi>
　　畢　京<lb/>
　　　京官職方員外<lb/>
　　和范公希文懷慶朔堂<lb/>
<pb n="KR4i0062_WYG_012-37a"/>
花木還依舊逕栽春園不惜為誰開幾多民俗熙熙樂<lb/>
似到老聃臺上來<hi>饒州府志</hi>
　　曹　經<lb/>
　　　經官同提㸃江東刑獄<lb/>
　　和范公希文懷慶朔堂<lb/>
池館名公舊日栽幾畨零落又春開誰人解識紅芳意<lb/>
猶有多情五馬來<hi>饒州府志</hi>
　　　<hi>曰璐按范公詩自懐慶朔堂栽花作讀四和詩可以辨西溪叢語眷憶樂籍之誣并卻埽編春</hi>
<pb n="KR4i0062_WYG_012-37b"/>
　　　<hi>風為道士名亦近附㑹矣</hi>
　　陸　軫<lb/>
　　　軫山陰人官兵部郎<lb/>
　　七嵗作<lb/>
昔時家住海三山日月宫中屢往還無事引來天女笑<lb/>
謫來為吏在人間<lb/>
　　　<hi>耆舊續聞陸太傅軫神采秀異七嵗猶不能語一日乳嫗攜往後園俄而吟詩云云後仕至兵</hi>
　　　<hi>部郎官歸老稽山宋元憲杜祁公皆有詩送行篇中多及神仙事盖公雅志也</hi>
<pb n="KR4i0062_WYG_012-38a"/>
　　魯　交<lb/>
　　　交字叔達梓州人仕至虞部員外郎有三江集<lb/>
　　經戰地<lb/>
西邊用兵地黯惨無人耕戰士報國死塞草迎春生沙<lb/>
飛賊風起晝黑陣雲横夜半烽臺望旄頭星尚明<hi>宋文鑑</hi>
　　遊華山張超谷<lb/>
太華鎻深谷我來真景分有苗皆是藥無石不生雲急<lb/>
瀑和煙㵼清猨帶雨聞幽棲未忍别峯半日將曛<lb/>
<pb n="KR4i0062_WYG_012-38b"/>
　　江樓晴望<lb/>
江干一雨收霽色染新愁遠水碧千里夕陽紅半樓笛<lb/>
寒漁浦晚山翠海門秋更待牛津月袁宏欲泛舟<lb/>
　　清夜吟<lb/>
露華清八極吟上小樓東月色水鋪地雁聲秋滿空明<lb/>
河欲㵼浪痩竹自生風坐久心骨爽此懷誰與同<lb/>
　　有寄<lb/>
思君又是東風起樓倚浮雲目千里芳草不知人斷腸<lb/>
<pb n="KR4i0062_WYG_012-39a"/>
帶煙帶雨連春水<hi>以上前賢小集拾遺</hi>
　　齊　唐<lb/>
　　　唐字祖之廓弟天聖八年進士嘗試制科辟杭<lb/>
　　　州料院仕至職方員外郎致仕有少微集<lb/>
　　　<hi>㑹稽志唐有家園在鑑湖有山小而近湖唐分司東歸命名少微山遂家焉引流為沼萟花為</hi>
　　　<hi>圃山之上下有芳華亭修竹巖真珠泉石室嘉遯亭樵風亭禹穴閣應星亭東山亭釣閣盡湖</hi>
　　　<hi>山之勝自為家山十詠陶冩景物語尤閒遠今詩不存</hi>
　　玉洞<hi>在劔浦山</hi>
<pb n="KR4i0062_WYG_012-39b"/>
白石洞間路吾家在其中琴窗與書閣一半是雲封<hi>㑹稽</hi>
<hi>志</hi>
　　仙茅<lb/>
仙方上品誇靈種忽怪靈芝拆紫苞玉澤返嬰看驗術<lb/>
少微山是小三茅<hi>剡錄</hi>
　　觀潮<lb/>
何意滔天苦作威狂驅海若走馮夷因看平地波翻起<lb/>
知是滄浪鼎沸時初似長平萬瓦震忽如員嶠六鼇移<lb/>
<pb n="KR4i0062_WYG_012-40a"/>
直應待得澄如練㑹有安流往濟時<hi>瀛奎律髓</hi>
　　張　先<lb/>
　　　先字子野烏程人天聖八年進士嘗知吳江縣<lb/>
　　　仕至都官郎中有安陸集<lb/>
　　　<hi>東坡題跋張先子野善戲謔有風味見杭妓有彈琴者忽撫掌曰異哉此筝不見許時乃爾黒</hi>
　　　<hi>痩耶錄張先子野郎中一叢花詞云沈思細恨過庭</hi>
　　　<hi>不如桃杏猶解嫁東風一時盛傳歐陽永叔尤愛之恨未識其人子野家南地以故至都謁永</hi>
　　　<hi>叔閽者以通永叔倒屣迎之曰此乃桃杏嫁東風郎中東坡守杭子野尚在嘗預宴席有南鄉</hi>
<pb n="KR4i0062_WYG_012-40b"/>
　　　<hi>子詞末句云問道賢人聚吳分試問也應傍有老人星盖年八十餘矣</hi>
　　吳江<lb/>
春後銀魚霜下鱸遠人曽到合思吳欲圖江色不上筆<lb/>
静覓鳥聲深在蘆落日未昏聞市㪚青天都浄見山孤<lb/>
橋南水漲虹垂影清夜澄光照太湖<hi>中吳紀聞</hi>
　　往嵗吳興守滕子京席上見小妓兜娘子京賞其<lb/>
　　佳色後十年再見於京口絶非向時容態感之作<lb/>
　　詩<lb/>
<pb n="KR4i0062_WYG_012-41a"/>
十載芳洲撫白蘋移舟弄水賞青春當時自倚青春力<lb/>
不信東風解誤人<hi>侯鯖錄</hi>
　　營妓張溫卿黄子思愛姬宜哥皆葬宿州城東過<lb/>
　　而題詩<lb/>
好物難留古亦嗟人生無物不塵沙何時種樹連䨇冢<lb/>
結就人間並蒂花<hi>能改齋漫錄</hi>
　　題西溪無相院<lb/>
積水涵虚上下清幾家門静岸痕平浮萍破處見山影<lb/>
<pb n="KR4i0062_WYG_012-41b"/>
小艇歸時聞草聲入郭僧尋塵裏去過橋人似鑑中行<lb/>
已憑暫雨添秋色莫放修蘆礙月生<hi>合璧事類前集</hi>
　　和元居中風水洞上祖龍圖韻<lb/>
水色風光近使君浥塵輕雨逐車輪暫來不宿宜無恨<lb/>
多少行春不到人<hi>咸淳臨安志</hi>
　　句<lb/>
愁似鰥魚知夜永嬾同蝴蜨為春忙<lb/>
　　　<hi>石林詩話張先郎中能為詩及樂府至老不衰精居錢唐蘇子瞻作倅時先年已八十餘視聽尚</hi>
<pb n="KR4i0062_WYG_012-42a"/>
　　　<hi>强家猶畜聲妓子瞻嘗贈以詩云詩人老去鶯鶯在公子歸來燕燕忙盖全用張氏故事戲之</hi>
　　　<hi>先和云云極為子瞻所賞俚俗多喜傳詠先樂府遂掩其詩聲識者皆以為恨云</hi>
湖山隠後居空在煙雨詞亡草自青<lb/>
　　　<hi>藝苑雌黄張子野過和靖隠居一聨自注云先生嘗著春草曲有滿地和煙雨之句</hi>
　　李之才<lb/>
　　　之才字挺之青州人天聖八年進士師穆修受<lb/>
　　　易修受之种放放受之陳摶源流甚遠邵雍傳<lb/>
　　　其學官至殿中丞簽書澤州判官<lb/>
<pb n="KR4i0062_WYG_012-42b"/>
　　鳯州絶句<lb/>
去年三月洛城遊今日尋春到鳯州欲把䨇魚附歸信<lb/>
嘉陵江水不東流<lb/>
　　　<hi>西溪叢話時韓中令宣撫河東委之才以秦鳯鑄錢事在鳯州有作</hi>
　　孫　復<lb/>
　　　復字明復平陽人居泰山深于春秋石介以次<lb/>
　　　皆師事之以薦除國子監直講卒有睢陽小集<lb/>
　　八月十四夜月<lb/>
<pb n="KR4i0062_WYG_012-43a"/>
銀漢無聲露欲垂玉蟾初上欲圓時清尊素瑟宜先賞<lb/>
明夜陰晴未可知<hi>孫明復小集</hi>
　　石　介<lb/>
　　　介字守道奉符人天聖八年進士厯嘉州判官<lb/>
　　　居憂躬耕徂徠山下魯人號徂徠先生後遷直<lb/>
　　　集賢院出判濮州卒有徂徠集<lb/>
　　燕脂板浣花牋寄合州徐文職方<lb/>
合州太守鬢将絲聞説歡情尚不衰板與歌娘拍新調<lb/>
<pb n="KR4i0062_WYG_012-43b"/>
牋供狎客寫芳辭木成文理差差動花映溪光瑟瑟竒<lb/>
名得只從嘉郡樹<hi>自注燕脂木嘉州出</hi>様傳仍自薛濤時<hi>自注有薛濤牋</hi>
竒章磊磊馳聲價江令翩翩落酒巵幾首詩成巻魚子<lb/>
<hi>自注有魚子牋</hi>誰人唱罷泣燕脂紅牙管好同牀置紫竹笙宜<lb/>
一處施願助風流向尊席杏花况是未離披<lb/>
　　慶厯聖德詩<lb/>
於惟慶厯三年三月皇帝龍興徐出闈闥晨坐太極晝<lb/>
開閶闔躬攬英才手鋤姦孽大聲渢渢震揺六合如乾<lb/>
<pb n="KR4i0062_WYG_012-44a"/>
之動如雷之發昆蟲蹢躅怪妖藏滅同明道初天地嘉<lb/>
吉初聞皇帝戚然言曰予祖予父付予大業予恐失墜<lb/>
實賴輔弼汝得象殊慎重微密君相予久予嘉乃績君<lb/>
仍相予笙鏞斯協昌明儒者學問該洽與予論政傅以<lb/>
經術汝貳二相庶績咸秩惟汝仲淹汝誠予察太后垂<lb/>
簾湯沸火熱汝時小臣危言嶻嶪為予司諌正予門闑<lb/>
為予京兆堲予讒説賊叛于夏汝往式遏六月酷日大<lb/>
冬積雪汝寒汝暑同于士卒予聞辛酸汝不告乏予晚<lb/>
<pb n="KR4i0062_WYG_012-44b"/>
得弼予心慰悦弼每見予無有私謁以道輔予弼言深<lb/>
切予不堯舜弼自笞罰諫官一年奏疏滿篋侍從周嵗<lb/>
忠力盡竭契丹忘義檮杌饕餮敢侮大國其辭慢悖弼<lb/>
將予命不畏不懾卒復舊好民得食褐沙磧萬里死生<lb/>
一節視弼之膚霜剝風裂觀弼之心煉金煅鐵寵名大<lb/>
官以酬勞竭弼辭不受其志莫奪惟仲淹弼一夔一卨<lb/>
天實賚予予其敢忽並來弼予民無瘥札曰衍汝來予<lb/>
之黄髮事予二紀毛禿齒豁心如一兮率履不越遂長<lb/>
<pb n="KR4i0062_WYG_012-45a"/>
樞府兵政毋蹷予早識琦琦有竒骨其器魁櫑豈視扂<lb/>
楔其人渾樸不施剞劂可屬大事敦厚如勃琦汝副衍<lb/>
知人予哲惟修惟靖立朝讞讞言論磥砢忠誠特逹祿<lb/>
微身賤其志不怯嘗詆大臣亟遭卑黜萬里歸來剛氣<lb/>
不折屢進直言以補予闕素相之後含忠履潔昔為御<lb/>
史幾叩予榻至今諫疏在予箱匣襄雖小官名聞予徹<lb/>
亦嘗獻言箴予之失剛守粹慤尚修儔匹並為諌官正<lb/>
色在列予遏汝言汝無鉗舌皇帝明聖忠邪辨别舉擢<lb/>
<pb n="KR4i0062_WYG_012-45b"/>
俊良埽除妖魃衆賢之進如茅斯拔大姦之去如距斯<lb/>
脱上倚輔弼司予調燮下賴諫諍維予紀結左右正人<lb/>
無有邪孽予望太平日不逾浹皇帝在位二十二年神<lb/>
武不殺其黙如淵聖神不測其動如天賞罰在手不失<lb/>
其權恭已南面退姦進賢知賢弗易非明弗得去邪惟<lb/>
囏惟斷乃克明則不惑斷則不忒既明且斷惟帝之德<lb/>
羣下踧踖重足屏息交相語曰惟正惟直毋作側僻皇<lb/>
帝汝殛諸侯危栗墮玉失舄交相告語皇帝神明四時<lb/>
<pb n="KR4i0062_WYG_012-46a"/>
朝覲謹修臣職四夷走馬墜鐙遺䇿交相告語皇帝神<lb/>
武解兵修貢永為屬國皇帝一舉羣臣懾焉諸侯畏焉<lb/>
四夷服焉臣願皇帝夀千萬年<hi>以上徂徠集</hi>
　　　<hi>東都事畧石介為國子直講是時兵討元昊久無功海内重困仁宗奮然思欲振起威德宰相</hi>
　　　<hi>吕夷簡以疾罷歸第夏竦罷樞密使章得象晏殊為相賈昌朝参知政事用杜衍為樞密使范</hi>
　　　<hi>仲淹韓琦富弼樞密副使王素歐陽修余靖同為諌官介躍然曰此盛德事也雅頌吾職其可</hi>
　　　<hi>已乃作慶厯聖德詩詩出孫復謂介曰子禍始於此矣夏竦見而衘之介既卒竦欲以竒禍中</hi>
　　　<hi>富弼指介以起事謂其詐死北走契丹請發棺仁宗察其誣得不發</hi>
<pb n="KR4i0062_WYG_012-46b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋詩紀事巻十二<lb/>
</p>
<p>
</p>
  </div>
<div>
                <head>宋詩紀事巻十三</head>
    <p>
<pb n="KR4i0062_WYG_013-1a"/>
欽定四庫全書<lb/>
　宋詩紀事巻十三　　　　　　錢塘厲鶚撰<lb/>
　　元　絳<lb/>
　　　絳字厚之錢唐人天聖八年進士神宗朝累官<lb/>
　　　翰林學士拜參知政事出知亳州改潁州致仕<lb/>
　　　卒贈太子少師諡章簡有玉堂集<lb/>
　　　<hi>石林詩話元厚之知荆南夢至仙府三人者聨名書旁有告之曰君三人蓋兄弟也覺而思之</hi>
　　　<hi>莫知所謂未㡬入為學士韓持國維揚元素繪先己在院一日書名三人名皆從絞絲始悟夢</hi>
<pb n="KR4i0062_WYG_013-1b"/>
　　　<hi>兄弟之意己而持國元素外補厚之京尹後三年復與元素還職而鄧文約綰相繼為直院則</hi>
　　　<hi>三人之名又皆從絞絲許大夫選作四翰林詩紀其事厚之和云聨名適似三株樹傳玩驚看</hi>
　　　<hi>五朶雲亦一時之異也</hi>
　　詔修兩朝國史開局日賜筵史院和首相呉公席<lb/>
　　上韻<lb/>
殿帷昕對罷省戸雨隂餘詔賜堯尊酒人探禹穴書䕫<lb/>
龍方客右班馬蓋徒歟徑醉俄歸弁雲西見日車<hi>揮麈後録</hi>
　　郡守章公岵五日開宴會九老於廣化寺次韻<lb/>
<pb n="KR4i0062_WYG_013-2a"/>
五日佳辰郡政閒延賔談笑豁幽關閶門歌舞尊罍上<lb/>
林屋烟霞指顧間德應華星臨潁尾年拘皓髮下商顔<lb/>
昌花美酒疎鐘永坐見斜暉隠半山<lb/>
　　　<hi>中呉紀聞徐師閔字聖徒仕至朝議大夫退老于家日治園亭以文酒自娯樂時太子少保元</hi>
　　　<hi>公絳正議大夫程公師孟朝議大夫閭丘公孝終亦以安居歸老因相與繼會昌洛中故事作</hi>
　　　<hi>九老會章岵為郡守大置酒合樂會諸老於廣化寺又有朝請大夫王珫承議郎通判蘓温與</hi>
　　　<hi>焉王賦詩為倡諸公屬而和之以為呉門盛事</hi>
　　題鼓山元公亭<lb/>
<pb n="KR4i0062_WYG_013-2b"/>
誰書吾姓揭亭顔棟宇飛騰氣象完谷口秋風吹鬢髮<lb/>
海東朝日上䦨干地髙頓覺羣山小天近須知六合寛<lb/>
三到巖扉殊不厭異時長向畫圖看<hi>淳熙三山志</hi>
　　在禁林時有懐荆南舊遊<lb/>
去年曾醉海棠叢聞說新枝發舊紅昨夜夢回花下飲<lb/>
不知身在玉堂中<hi>海棠譜</hi>
　　趙潛叔殉節詩<lb/>
轉戰譙門日欲晡空拳猶自把戈鈇身垂虎口方安坐<lb/>
<pb n="KR4i0062_WYG_013-3a"/>
命在鴻毛更疾呼柱下杲卿存斷節袴中杵臼得遺孤<lb/>
空餘三尺英雄氣不媿山西士大夫<lb/>
　　　<hi>後村詩話皇祐中儂賊犯康州闔郡潰去惟守臣趙師旦死之妻方産子棄之草間亂後訪之</hi>
　　　<hi>尚呱呱然元公挽之云云</hi>
　　元豐辛酉冬予解組歸吳明年過故同年朱光禄<lb/>
　　舊居周覽園榭感事作詩以詒伯原<lb/>
白頭重到故人家境是人非起嘆嗟三徑未荒陶令菊<lb/>
四時長放庾郎花林風光動藏鶯葉溪浪痕生宿鷺沙<lb/>
<pb n="KR4i0062_WYG_013-3b"/>
肯構有材移病久會慿詩酒傲烟霞<hi>蘇州府志</hi>
　　句<lb/>
仙驥籋雲穿仗下佛花吹雨布天流<lb/>
　　　<hi>石林詩話元豐中久旱裕陵禁中齋禱甚力一夕夢有僧乗馬馳空中口吐雲霧覺而大雨翌</hi>
　　　<hi>日命中貴人物色於相國寺五百羅漢中至第十三尊略彷彿即迎入内觀之正所夢也元參</hi>
　　　<hi>政厚之喜雨句云云蓋記此事</hi>
　　刁　約<lb/>
　　　約字景純潤州人衎之子天聖八年進士嘉祐<lb/>
<pb n="KR4i0062_WYG_013-4a"/>
　　　中以兵部員外郎集賢校理知越州<lb/>
　　使契丹戲作<lb/>
押燕移離畢看房賀䟦支餞行三匹裂密賜十貔貍<lb/>
　　　<hi>夢溪筆談刁景純使契丹戲作云云移離畢官名如中國執政賀䟦支如執衣防閣匹裂小木</hi>
　　　<hi>罌以色綾木為之如黄漆貔貍形如鼠而大穴居食榖粱北人為珍膳味如豚肉而脆</hi>
　　遊五洩山<lb/>
西源窮盡到東源直注層崖五磴泉真境無由追汗漫<lb/>
勝游聊得弄潺湲風生虎嘯層崖底月上猿啼古木巔<lb/>
<pb n="KR4i0062_WYG_013-4b"/>
只待歸來林下去好同靈一此安禪<hi>諸暨縣志</hi>
　　朱公綽<lb/>
　　　公綽吳人天聖八年進士曾為鹽官令<lb/>
　　與宋子京唱酬牡丹詩<lb/>
仁帥安全蜀祥葩育至和地寒開既晚春曙力終多翠<lb/>
帟遮蜂蝶朱䦨隔綺羅殷懃慿驛使光景易蹉跎<hi>成都文類</hi>
　　句<lb/>
諫草焚來應見史橐金散盡只畱詩<hi>劉諷都官致仕古今詩話</hi>
<pb n="KR4i0062_WYG_013-5a"/>
　　蔡　襄<lb/>
　　　襄字君謨其先自光州固始入閩家仙遊又遷<lb/>
　　　莆田遂為莆田人天聖八年進士累官龍圖閣<lb/>
　　　學士知開封府徙知泉州召為翰林學士乞為<lb/>
　　　杭州拜端明殿學士以往治平四年卒乾道中<lb/>
　　　諡忠惠有集<lb/>
　　　<hi>苕溪漁隱叢話余觀東坡荔枝歎注謂大小龍茶始于晉公而成于蔡君謨歐陽永叔聞君謨</hi>
　　　<hi>進小龍團歎曰君謨士人也何至作此事今年閩中監司乞進鬭茶許之故其詩云武夷溪邊</hi>
<pb n="KR4i0062_WYG_013-5b"/>
　　　<hi>粟粒芽前丁後蔡相籠加争新買寵各出意今年鬭品充官茶</hi>
　　四賢一不肖詩<lb/>
中朝鸞鵠何儀儀慷慨大體能者誰之人起家用儒業<lb/>
馳騁古今無所遺當年得從諫官列天庭一露胸中竒<lb/>
失身受責甘如薺沃然華實相葳蕤漢文不見賈生久<lb/>
詔書曉落東南涯歸來俯首文石陛尹以京兆天子毗<lb/>
名都翼翼郡國首里區百萬多占辭豪宗貴倖矜意氣<lb/>
半言主上承其頤昂昂孤立中不倚傳經决訟無牽羈<lb/>
<pb n="KR4i0062_WYG_013-6a"/>
老姦黠吏束其手衆口和附歌且怡日朝黄幄邇天問<lb/>
帝前大畫當今宜文陳疏舉時密啓此語多祕世莫知<lb/>
傳者籍籍十得一一者已足為良醫一麾出守蕃君國<lb/>
惜此智慮無所施吾君睿明廣視聽四招俊乂隆邦基<lb/>
廷臣諫列復箝口安得長喙號丹墀晝歌夕寢心如疚<lb/>
咄哉汝憂非汝為<hi>右范仲淹</hi>
南方之強君子居卓然安道襟韻孤詞科判等屢得雋<lb/>
呀然鼔焰天地罏三年待詔處京邑斗粟不足榮妻孥<lb/>
<pb n="KR4i0062_WYG_013-6b"/>
耳聞心慮朝家事螭頭北奏帝曰都校書計課當序進<lb/>
麗賦集仙來顯塗誥墨未乾尋已奪不奪不為君子儒<lb/>
前日希文坐言事手題敇教東南趨希文鯁亮素少與<lb/>
失勢誰復能相扶嶄然安道生頭角氣虹萬丈横天衢<lb/>
臣靖胸中有至語舉嗌不避蕭斧誅使臣仲淹在廷列<lb/>
日獻陛下之嘉謨刺史榮官雖重任奈何一郡巻不舒<lb/>
言非由位固當罪隨漕扁舟盡室俱炎陬此去數千里<lb/>
橐中狼藉唯蠧書髙冠長佩叢闕下千百其羣訶爾愚<lb/>
<pb n="KR4i0062_WYG_013-7a"/>
吾知萬世更萬世懍懔英風激懦夫<hi>右余靖</hi>
君子道合久以成小人利合久以傾世道下衰交以利<lb/>
遂使周雅稱嚶鳴煌煌大都足軒冕綽有風采為名卿<lb/>
髙名重位蓋當世退朝歸舍賔已盈脅肩諂笑不知病<lb/>
指天報遇如要盟一朝勢奪德未改萬鈞已與毫釐輕<lb/>
畏威諛上亦隨毁矧復鼔舌加其評逶迆隂拱質氣厚<lb/>
兩耳塞豆心無營嗚呼古人不可見今人誰與明章章<lb/>
節義尹師魯飭躬佩道為華榮希文被寵激人怒君獨<lb/>
<pb n="KR4i0062_WYG_013-7b"/>
欣慕如平生抗書轂下自論劾惟善與惡宜彚征削官<lb/>
竄逐惟適楚一語不挂離騷經當年亦有大臣逐朋邪<lb/>
隱縮無主名希文若果事姦險何此吉士同其聲髙堂<lb/>
本欲悟人主豈獨區區交友情<hi>右尹洙</hi>
先民至論推天常補袞扶世為儒方圜冠博帶不知本<lb/>
樗櫟安可施青黄帝圖日盛人世出今吾永叔誠有望<lb/>
虚心學古貴適用異端莫得窺其牆子年五月范京兆<lb/>
服天子命臨鄱陽二賢拜疏贖其寵勢若止沸反揚湯<lb/>
<pb n="KR4i0062_WYG_013-8a"/>
敕令百執無越位諫垣何以敢封囊哀求激憤亦復奮<lb/>
強食不得下喉吭位卑無路自聞道日視雲闕髙蒼茫<lb/>
裁書數幅責司諫落筆騄驥騰康莊刃迎縷析解綂要<lb/>
其間大意可得詳書曰希文有本末學古通今氣果剛<lb/>
始從理官來祕閣不五六歲為天章上心倚若左右手<lb/>
日備顧問鄰清光茍爾希文實邪佞曷不開口賦否臧<lb/>
隂觀被遣始醜詆摧枯拉朽奚為強倘曰希文實賢士<lb/>
因言被責庸何傷漢殺王章與長倩當時豈曰誅賢良<lb/>
<pb n="KR4i0062_WYG_013-8b"/>
惟時諫官亦結舌不曰可諫曰罪當遂令百世覽前史<lb/>
往往心憤涕泗滂斯言感切固已重讀者不得令激昻<lb/>
肯圖反我為怨府袖書乞憐天子㫄謫官一邑固分耳<lb/>
恨不剖腹呈琳琅我嗟時輩識君淺但推藻翰高文場<lb/>
斯人滿腹有儒術使之得地能弛張皇家太平幾百歲<lb/>
正當鑑古修紀綱賢才進用忠言録祖述聖德垂無疆<lb/>
<hi>右歐陽修</hi>
人禀天地中和生氣之正者為誠明誠明所鍾皆賢傑<lb/>
<pb n="KR4i0062_WYG_013-9a"/>
從容中道無攲傾嘉言讜論范京兆激姦糾謬揚王庭<lb/>
積羽沈舟毁銷骨正人無徒姦者朋主知膠固未遐棄<lb/>
兩轓五馬猶專城歐陽祕閣官職卑欲雪忠良無路岐<lb/>
累幅長書抉幽憤一責司諫心無疑人謂髙君如撻市<lb/>
出見搢紳無靣皮髙君搆書奏天子游言容色仍怡怡<lb/>
反謂希文謀疎濶投彼南方誠為宜永叔忤意竄西蜀<lb/>
不免一中讒巧辭汲黯嘗糾公孫詐𢎞于上前多謝之<lb/>
上待公孫禮益厚當時史館猶刺譏司諫不能自引咎<lb/>
<pb n="KR4i0062_WYG_013-9b"/>
復將已過揚當時四公稱賢爾不肖讒言易入天難欺<lb/>
朝家若有觀風使此語請與風人詩<hi>右髙若訥</hi>
　　　<hi>澠水燕談景祐中范文正公知開封左右言公朋黨黜知饒州余靖安道論救坐貶尹師魯洙</hi>
　　　<hi>言臣與仲淹義兼師友當從坐貶監郢州税歐陽永叔移書責司諫髙若訥若訥怒繳其書降</hi>
　　　<hi>授夷陵縣蔡君謨作四賢一不肖詩四賢謂希文安道師魯永叔不肖謂若訥也布在都下人</hi>
　　　<hi>争傳冩鬻書者市之頗獲厚利</hi>
　　遊鼔山題靈源洞<lb/>
郡樓瞻東方嵐光瑩人目乗舟逐早潮十里登南麓雲<lb/>
<pb n="KR4i0062_WYG_013-10a"/>
深翳前路樹暗迷幽谷朝雞亂木魚晏日明金屋靈泉<lb/>
注石竇清吹出篁竹飛毫劃峭壁勢力忽驚觸捫蘿躋<lb/>
上峯太空延眺矚孤青浮海山長白挂天瀑况逢肥遯<lb/>
人性尚自幽獨西景復向城淹㽞未云足<lb/>
　　上元應制<lb/>
髙列千峯寳炬森端門方喜翠華臨宸遊不為三元夜<lb/>
樂事還同萬衆心天上清光㽞此夕人間和氣閣春隂<lb/>
要知盡慶華封祝四十餘年惠愛深<lb/>
<pb n="KR4i0062_WYG_013-10b"/>
　　夢中作<lb/>
天際烏雲含雨重樓前紅日照山明嵩陽居士今何在<lb/>
青眼看人萬里情<lb/>
　　書小閣壁上<lb/>
綽約新嬌生眼底侵尋舊事上眉尖問君别後愁多少<lb/>
得似春潮夜夜添<lb/>
　　嘉禾郡偶書<lb/>
盡道瑶池瓊樹新仙源尋到不逢人陳王也作驚鴻賦<lb/>
<pb n="KR4i0062_WYG_013-11a"/>
未必當時見洛神<lb/>
　　宿漁梁驛<lb/>
庭樹疎疎河漢低瓦溝霜白月平西寒鴉不奈單棲苦<lb/>
落泊驚飛到曉啼<lb/>
　　㽞别舊居花檻<lb/>
别意起中夕出門風吹衣側月光艷薄餘花香氣㣲清<lb/>
尊歳相向欲去心有違殘葩勿盡放主人行亦歸<hi>以上蔡忠</hi>
<hi>惠公集</hi>
<pb n="KR4i0062_WYG_013-11b"/>
　　寒食遊西湖<hi>知福州作</hi>
山前雨氣曉才收水際風光翠欲流盡處旌旗停曲岸<lb/>
滿潭鉦鼓競飛舟浮來烟㠀疑相就引去沙禽好自由<lb/>
歸騎不令歌吹歇萬枝燈燭度花樓<hi>淳熙三山志</hi>
　　王　素<lb/>
　　　素字仲儀旦季子賜進士出身擢知諫院出知<lb/>
　　　成都府復尹開封熙寧初入為通進銀臺司轉<lb/>
　　　工部尚書卒諡懿敏<lb/>
<pb n="KR4i0062_WYG_013-12a"/>
　　述夢<lb/>
似去華胥國裏來雲霞深處見樓臺月光冷射雞窗急<lb/>
驚覺遊仙夢一迴<lb/>
　　　<hi>詩話總龜公任御史日嘗夢中至玉京黄闕殿上有紺服翠冠者曰吾東門侍郎公則西門侍</hi>
　　　<hi>郎也昔以奏牘玉帝前語傷鯁訐遂謫于世公夢迴題此</hi>
　　彭思永<lb/>
　　　思永字季長廬陵人舉進士累擢天章閣待制<lb/>
　　　河北都轉運使治平中召為御史中丞熙寧中<lb/>
<pb n="KR4i0062_WYG_013-12b"/>
　　　以戸部侍郎致仕卒<lb/>
　　絶句<lb/>
爭利争名日日新滿城冠盖九逵塵一聲雞唱千門曉<lb/>
誰是髙眠無事人<hi>過庭録</hi>
　　趙師民<lb/>
　　　師民字周翰青州臨淄人第進士官天平軍節<lb/>
　　　度推官歴天章閣侍講刑部郎中判宗正丞有<lb/>
　　　集<lb/>
<pb n="KR4i0062_WYG_013-13a"/>
　　　<hi>張耒明道雜志先君嘗從趙周翰授易與周翰稍密先君嘗與客語周翰作詩極有風味是温</hi>
　　　<hi>飛卿韓致光之流而世以朴儒處之非也</hi>
　　向來<lb/>
向來情思已陳陳旅恨無端不及春潘子形容傷白髮<lb/>
沈郎文字暗丹脣<hi>明道雜志</hi>
　　句<lb/>
露臺枉惜千金費卻把銅山賜幸臣<lb/>
　　　<hi>風月堂詩話趙周翰詠漢文帝云云可與李義山不問蒼生問鬼神之句並驅争先</hi>
<pb n="KR4i0062_WYG_013-13b"/>
麥天晨氣潤槐夏午風清　委地露花啼曉恨拂隄烟<lb/>
栁弄春容<hi>厯代吟譜</hi>霜女遺靈長著素玉妃餘恨結成酸<lb/>
<hi>梅</hi>　<hi>明道雜志</hi>
　　范師道<lb/>
　　　師道字貫之長洲人仲淹姪天聖九年進士知<lb/>
　　　廣德縣擢侍御史以論事忤宰相劉沆出知常<lb/>
　　　州復召為起居舍人同知諫院出知福州復入<lb/>
　　　為三司鹽鐡副使終直龍圖閣知明州有集<hi>曰璐</hi>
<pb n="KR4i0062_WYG_013-14a"/>
　　　<hi>按宋登科記天聖九年停貢舉㧞萃四人師道當是中㧞萃科</hi>
　　題隱圃贈蔣希魯<lb/>
勇退人難事明公識慮長波濤濟舟楫霜雪見松篁林<lb/>
下開前圃花閒出亞槍二疏良宴會老杜好篇章道向<lb/>
清來勝機于静處忘當除印如斗試一較閒忙<hi>中吳紀聞</hi>
　　天平山<lb/>
天地萬物閒或有竒勝迹見賞能㡬人不知今與昔呉<lb/>
門多好山天平為峻極旦暮常白雲表裏皆珍石烟嵐<lb/>
<pb n="KR4i0062_WYG_013-14b"/>
十里光松桂四時色我因一縱遊煩襟為開釋感古懐<lb/>
君子翻然長太息樂天賞雲泉詩章何歴歴垂今數百<lb/>
年繼者漠然寂閒遇希文來䨇旌守鄉國行春三讓原<lb/>
吟哦盡所得子美天與才尋幽多採摭賦詩五十言平<lb/>
地黄金擲三賢固有名山資亦輝赫此去還㡬年不逢<lb/>
好事客<hi>呉郡志</hi>
　　滕　渉<lb/>
　　　渉天聖中諫議大夫<lb/>
<pb n="KR4i0062_WYG_013-15a"/>
　　游泰山靈巖寺<lb/>
山半舊招提捫蘿躡石梯佳名標四絶勝境出三齊殿<lb/>
古烟霞窟庭深檜栢蹊嶽靈分地界雲險接天倪香篆<lb/>
清風褭松廊翠巘低飛塵無路入幽鳥隔巖啼破夢泉<lb/>
聲急飄凉竹韻凄㣲陽生頂上殘月落峯西暫到猶塵<lb/>
慮長居信覺迷致君功業就向卜此幽棲<hi>靈巖詩集</hi>
　　孔道輔<lb/>
　　　道輔字原魯宣聖四十五世孫舉進士天聖閒<lb/>
<pb n="KR4i0062_WYG_013-15b"/>
　　　為右正言累官御史中丞出知鄆州卒贈尚書<lb/>
　　闕里夫子廟<lb/>
秦火自焚寧害聖金絲堂壁閟家書典墳啓發皆天意<lb/>
非謂共王好治居<hi>山東通志</hi>
　　唐　介<lb/>
　　　介字子方江陵人擢進士第為殿中侍御史劾<lb/>
　　　宰相文彦博貶春州别駕神宗朝拜參知政事<lb/>
　　　與王安石争論不勝憤疽發背卒贈禮部尚書<lb/>
<pb n="KR4i0062_WYG_013-16a"/>
　　　諡質肅<lb/>
　　謫官渡淮風欲覆舟而作<lb/>
聖宋非狂楚清淮異汨羅平生仗忠信今日任風波舟<lb/>
楫顚危甚黿鼉出沒多斜陽幸無事沽酒聽漁歌<hi>合璧事類</hi>
<hi>前集</hi>
　　碧落洞<lb/>
余生本孤拙所志在雲石薄宦偶纒鎖未遂林泉適邇<lb/>
來備臺選幸一當言責狂愚抵罪辜遽從邊徼謫區區<lb/>
<pb n="KR4i0062_WYG_013-16b"/>
數千里車馬倦行役湞陽頗善地解轡喜安席官散無<lb/>
所事度日多閒隙太守蘓宣甫邀我訪竒跡西山有石<lb/>
室疑是靈仙窟翛然烟徑入谺若天門闢中瀉一溪清<lb/>
傍暎千峯碧萬穴滴瑶乳兩崖張翠帟爽氣來先秋昏<lb/>
嵐生未夕不知造化意何為置窮僻周生說到難斯文<lb/>
不虚摭怪容誠莫狀勝踐今始獲暫巳瑩耳目久覺生<lb/>
虚白拂拭纓上塵回頭謝朝客雖非吾土樂聊以慰竒<lb/>
隻聖恩未放還屢遊君莫惜<hi>廣東通志</hi>
<pb n="KR4i0062_WYG_013-17a"/>
　　李師中<lb/>
　　　師中字誠之應天府楚丘人舉進士神宗朝歴<lb/>
　　　官天章閣待制河東都轉運使知泰州貶和州<lb/>
　　　團練副使安置徙單州復分司南京提舉太極<lb/>
　　　觀卒有集<lb/>
　　贈御史唐介貶英州别駕<hi>進退格</hi>
孤忠自許衆不與特立敢言人所難去國一身輕似葉<lb/>
髙名千古重如山並遊英俊顔何厚未死姦諛骨已寒<lb/>
<pb n="KR4i0062_WYG_013-17b"/>
天為吾皇扶社稷肯教夫子不生還<lb/>
　　　<hi>東軒筆録唐介始彈張堯佐諌官皆上疏及彈文彦博則呉奎畏縮不前當時謂拽動陣腳及</hi>
　　　<hi>唐争論于上前遂并及奎之背約執政又黜奎而文潞公益不自安遂罷政事時李師中送介</hi>
　　　<hi>詩有並遊英俊顔何厚未死姦諛骨已寒之句為奎發也</hi>
　　韓魏公席上作<lb/>
願得貔貅十萬兵西戎巢穴一時平歸來不用封侯印<lb/>
只問君王乞愛卿<lb/>
　　　<hi>后山詩話魏公為陕西安撫開府長安李待制師中過之席閒使為官妓賈愛卿賦</hi>
<pb n="KR4i0062_WYG_013-18a"/>
　　偶題<lb/>
燕子知時節還從舊宇歸新人方按曲不許傍簾飛<lb/>
　　　<hi>東臯雜録李誠之才致髙妙守邉有威信熙寧初荆公用事議論不合退居汶上題詩云云</hi>
　　客有寫眞者見予因以詩贈之<lb/>
嗟予少也賤到老尚無功方寸浮名外流年兩鬢中對<lb/>
鏡猶慙愧圖寫若為客<hi>聲畫集</hi>
　　詠松<lb/>
半依嵓岫倚雲端獨上亭亭耐歳寒一事頗為清節累<lb/>
<pb n="KR4i0062_WYG_013-18b"/>
秦時曽作大夫官<hi>鶴林玉露</hi>
　　麥積山<hi>在天水縣東狀如麥積為秦地林泉之冠有隗囂避暑宫魏乙弗后墓</hi>
路入青松翠靄閒斜陽倒影下溪灣此中猿鶴休相顧<lb/>
謝傅東歸自有山<hi>方輿勝覧</hi>
　　和李明叔理定道中<lb/>
幽居日日數歸程已寫華嚴兩帙經門外初寒江氣白<lb/>
嶺頭多雨燒痕青曾逢飯顆嘲山笠應載鴟夷笑井缾<lb/>
客土相思多引望天涯風景似新亭<hi>桂林府志</hi>
<pb n="KR4i0062_WYG_013-19a"/>
　　魏　瓘<lb/>
　　　瓘字用之歙州婺源人父羽奏補校書郎累官<lb/>
　　　集賢院學士廣東安撫使進龍圖閣直學士吏<lb/>
　　　部侍郎致仕卒<lb/>
　　感懐<lb/>
羸羸霜髮一衰翁蹤跡年來類斷蓬萬里逺歸䨇闕下<lb/>
一身閒在衆人中螭頭賜對恩雖厚雉堞論功事已空<lb/>
淮上有山歸未得獨揮清涕灑春風<lb/>
<pb n="KR4i0062_WYG_013-19b"/>
　　　<hi>湘山野録魏瓘侍郎知廣州日大築子城儂智髙亂民逃于中獲生者衆朝廷嘉之自以論功</hi>
　　　<hi>久不報故作是詩文潞公采詩進呈加龍圖閣學士尹天府</hi>
　　句<lb/>
誰言嶺外無霜雪何事秋來亦滿頭<hi>五羊書事野録</hi>　<hi>湘山</hi>
　　熊知至<lb/>
　　　知至字意誠建陽人天聖中五舉不第歸隠鼇<lb/>
　　　峯有集<lb/>
　　贈王山人<lb/>
<pb n="KR4i0062_WYG_013-20a"/>
閒拄瘦笻枝衣冠半異時入城人不識賣藥俗長疑飲<lb/>
酒難逢醉餐松自止飢華峯千嶂裏常與白雲期<hi>翰墨大全</hi>
　　句<lb/>
樓臺上下火照火車馬往來人看人<hi>觀燈</hi>　<hi>萬姓統譜</hi>
　　趙　槩<lb/>
　　　槩字叔平南京虞城人第進士累擢龍圖閣學<lb/>
　　　士知鄆州拜參知政事熙寧初轉吏部尚書以<lb/>
　　　太子少師致仕薨贈太子太師諡康靖<lb/>
<pb n="KR4i0062_WYG_013-20b"/>
　　　<hi>澠水燕談歐文忠公與趙少師槩同在中書及告老趙自南京訪文忠于潁上所居之西堂曰</hi>
　　　<hi>會老仍賦詩以志盛事時翰林吕學士公著方牧潁特置酒于堂宴二公文忠親作口號有金</hi>
　　　<hi>馬玉堂三學士清風明月兩閒人之句</hi>
　　挽老蘓先生<lb/>
侍從推詞伯君王問子虚早通金匱學晩就曲臺書露<lb/>
泣時難駐琴亡韻亦疎臧孫知有後里閈待髙車<hi>蘇集附録</hi>
　　郭　稹<lb/>
　　　稹字仲㣲開封祥符人舉進士歴龍圖閣學士<lb/>
<pb n="KR4i0062_WYG_013-21a"/>
　　　權知開封府康定中嘗與王堯臣張觀李若谷<lb/>
　　　宋庠等修崇文總目<lb/>
　　和樞宻侍郎因看海棠憶禁苑此花最盛<lb/>
朱闌明媚照横塘芳樹交加枕短牆傳得東君深意態<lb/>
染成西蜀好風光破紅枝上仍施粉繁翠隂中旋撲香<lb/>
應為無詩怨工部至今含淚作紅妝<hi>海棠譜</hi>
　　陸　經<lb/>
　　　經字子履越州人仁宗朝集賢殿修撰有寓山<lb/>
<pb n="KR4i0062_WYG_013-21b"/>
　　　集<lb/>
　　　<hi>孔平仲談苑陸經多與人寫碑銘頗得濡潤人有問子履近日所寫幾何對曰近日所寫甚少</hi>
　　　<hi>總在街上喝道行裏陸經學士坐謫流落歐陽魏道輔續東軒筆録</hi>
　　　<hi>文忠公憐其貧毎與人作碑誌必先約令陸子履書欲以濡潤助之也由是子履書名亦自此</hi>
　　　<hi>而盛周平原序云公與歐陽文忠公周旋館閣詩文往復相與至厚惜不幸陷于朋黨屢起屢</hi>
　　　<hi>仆晚遇裕陵方嚮于用則己老矣</hi>
　　贈丁元珍中允宰剡<lb/>
塵土官曹㡬處閒君今作邑好開顔落帆直上剡溪口<lb/>
<pb n="KR4i0062_WYG_013-22a"/>
入境先登天姥山魚鳥半和風俗處雲霞多雜簿書間<lb/>
雪晴須去尋安道莫作經宵興盡還<hi>剡録</hi>
　　晩泛秀水<lb/>
落日進扁舟沿迴碧玉流未能追白鳥貪共數游儵翠<lb/>
璧玲瓏倒青天表裏浮誰湔世閒熱灑出洞庭秋<hi>袁州府志</hi>
　　句<lb/>
薄有田園歸去好苦無官况莫來休<hi>為山陽令作瑣高議</hi>　<hi>青</hi>
　　周　鏞<lb/>
<pb n="KR4i0062_WYG_013-22b"/>
　　　鏞仁宗時人<lb/>
　　五洩山<lb/>
路入蒼烟九過溪細穿嵒曲到招提天分五<graphic n="KR1543" url="https://raw.githubusercontent.com/kanripo/KR-Gaiji/master/images/KR1543.png" mimeType="image/png"/>寒傾北<lb/>
地秀諸峯翠插西鑿徑破崖來木杪駕泉鳴竹落榱題<lb/>
當年老黙無消息猶有祠堂一杖藜<hi>越詠</hi>
　　曾　諤<lb/>
　　　諤諸曁令<lb/>
　　五洩山<lb/>
<pb n="KR4i0062_WYG_013-23a"/>
五洩髙寒插太清銀河垂地落天聲玉虹貫日晴空見<lb/>
驄馬翻瓢白晝傾作賦曾聞誇鴈蕩乗槎應可到蓬瀛<lb/>
何當一叱乖龍起手挽商霖洗甲兵<hi>越詠</hi>
　　郭　亢<lb/>
　　五洩山<lb/>
不到此山三十年重來風物自依然兩源秋色排千嶂<lb/>
五級泉聲落半天絶唱傳聞諸老句幽棲猶想黙師禪<lb/>
迴頭迥與塵寰别何必蓬萊始是仙<hi>越詠</hi>
<pb n="KR4i0062_WYG_013-23b"/>
　　張唐卿<lb/>
　　　唐卿景祐元年進士第一<lb/>
　　句<lb/>
一舉首登龍虎榜十年身到鳳凰池<lb/>
　　　<hi>古今詩話張唐卿進士第一人登科期集興國寺題句于壁有人續云君看姚曄并梁固不得</hi>
　　　<hi>朝官未可知後果終于京官</hi>
　　楊　察<lb/>
　　　察字隠甫成都人景祐元年進士歴官知制誥<lb/>
<pb n="KR4i0062_WYG_013-24a"/>
　　　翰林學士權御史中丞端明殿學士户部侍郎<lb/>
　　　三司使卒贈禮部尚書有集<lb/>
　　别信州席上作<lb/>
十二天辰數今宵席客盈位如星占野人若月分卿極<lb/>
醉巫山側聨吟嶰管清他年為舜牧協力濟蒼生<lb/>
　　　<hi>東軒筆録楊侍郎謫信州及召還有士子十二人送于境上察即席賦詩皆用十二事而引諭</hi>
　　　<hi>精切士子無能屬和者</hi>
　　鄭伯玉<lb/>
<pb n="KR4i0062_WYG_013-24b"/>
　　　伯玉字寳臣莆田人景祐元年進士撫州觀察<lb/>
　　　推官韓魏公薦為殿中侍御史有錦囊集<lb/>
　　和王太傅游國清塘<lb/>
寒日一觀眺四天雲色稀水風迎棹起沙鳥背人飛玉<lb/>
縷鱸新膾金膏蟹正肥斜陽促歸斾那得戀漁磯<hi>莆陽文獻</hi>
　　何　郯<lb/>
　　　郯字聖從成都人景祐元年進士累遷殿中侍<lb/>
　　　御史歴龍圖閣學士出知外郡熙寧中以尚書<lb/>
<pb n="KR4i0062_WYG_013-25a"/>
　　　右丞致仕卒有廬江文集<lb/>
　　　<hi>邵氏聞見録文潞公知成都喜行樂有飛語至京師御史何郯字聖從蜀人上遣察之張少愚</hi>
　　　<hi>謂公曰無足慮因迎謁聖從于漢州有妓善舞聖從喜之問其姓曰楊聖從曰所謂楊臺栁也</hi>
　　　<hi>少愚取妓帕題詩云蜀國佳人號細腰東臺御史惜妖嬈從今喚作楊臺栁舞盡春風萬萬條</hi>
　　　<hi>數日聖從至成都頗嚴重潞公一日宴聖從迎妓歌前詞以勸酒聖從毎為之醉竟無所問</hi>
　　益州學聖訓堂詩<lb/>
益為藩捍西南隅物衆地大稱名都擇守來頒兹土政<lb/>
治人頗與他邦殊差跌一有戾條教便宜皆得行黥誅<lb/>
<pb n="KR4i0062_WYG_013-25b"/>
羣姦帖息不敢動無復弄兵覬穿窬任威或謂一時事<lb/>
立政恐非長世圖豈無達識䆒是否重在改作徒嗟呼<lb/>
仲翁<hi>文翁字</hi>裔孫有偉度敢決不以常文拘當官勇欲<lb/>
除弊法伊憂内惻仁心孚視人無異逺方意威行惠政<lb/>
還相須始時歳荒力賑救坐使餓殍成完膚既而為俗<lb/>
思根本其在立學陳師謨大開儒庠務誨導秀民聳慕<lb/>
紛來趨遂言謂署鴻生職使演經傳傳諸徒奏函一上<lb/>
聞法座詔劄即日來諧俞詔云信汝辦治蜀緩任威罰<lb/>
<pb n="KR4i0062_WYG_013-26a"/>
先文儒公心感激侈上賜刻在金石尊神謨覆之大廈<lb/>
牓美稱日久傳著期無渝邦人承風為盛事觀者塡道<lb/>
來于于吁嗟多士其聼命勿即邪徑安夷塗師無訿聖<lb/>
生率教信尚姬孔尊唐虞施之鄉邦勵雅俗仁誼得以<lb/>
相持扶漢皇初始盛文學起自蜀國行中區本朝教化<lb/>
視三代建元安可為齊驅吾君訓辭諭萬里義均盤誥<lb/>
兹宣敷吾守教本樹一國學盛洙泗相涵濡臣謀君從<lb/>
協大義聖哲倡和眞同符欲歌盛節示萬古才不逮志<lb/>
<pb n="KR4i0062_WYG_013-26b"/>
嗟其愚<hi>成都文類</hi>
　　程師孟<lb/>
　　　師孟字公闢吳人景祐元年進士累官知廣州<lb/>
　　　召為給事中充直賢殿修撰判都水監出知越<lb/>
　　　州青州授光禄大夫致仕<lb/>
　　寒食遊九仙烏石二山<lb/>
城中無事喜尋山千里提封並海寛賔客相從筵既冷<lb/>
士民同出食猶寒芳園病葉堆何限古院閒花落幾般<lb/>
<pb n="KR4i0062_WYG_013-27a"/>
誰道異鄉多感慨登臨遲郤十年官<hi>淳熙三山志</hi>
　　楓橋寺<lb/>
門對雲山畫不如師今一念六年居邇來寺好尤瀟灑<lb/>
張繼畱題内翰書<hi>自注今禹玉王内翰丁太夫人憂親寫是詩故不題名</hi>
　　遊楓橋偶成<lb/>
晩泊橋邊寺迎風坐一軒好山平隔岸流水漫過門朱<lb/>
舫朝天路青林對郭村主人頭似雪怪我到多番<hi>以上呉郡</hi>
<hi>志</hi>
<pb n="KR4i0062_WYG_013-27b"/>
　　遊玉尺山寺<lb/>
永日清隂喜獨來野僧題石作吟臺無詩可比顏光禄<lb/>
毎憶登臨郤自回<hi>福州府志</hi>
　　次韻元厚之少保畱題朱伯原祕校園亭<lb/>
碧瓦春城十萬家可憐夫子獨堪嗟園林猶有前朝木<lb/>
冠蓋難尋故主花<hi>園乃錢氏所創</hi>亭瞰夕陽鄰古刹池通野水<lb/>
見晴沙天然操尚無塵滓合住蓬莱弄綵霞<hi>蘇州府志</hi>
　　丁寶臣<lb/>
<pb n="KR4i0062_WYG_013-28a"/>
　　　寶臣字元珍常州晉陵人景祐元年進士歴祕<lb/>
　　　閣校理同知太常禮院出倅永州<lb/>
　　和永叔新晴獨游東山<lb/>
芳辰百五前選勝到林泉萬樹緑初染羣花紅未然隂<lb/>
巖猶貯雪暖谷自生烟婦汲溪頭水人耕草際田日中<lb/>
林影直風静鳥聲圓健令多情甚尋春最占先<hi>瀛奎律髓</hi>
　　五洩山<lb/>
路縁蘿蔦䕃杉松翠碧丹崖不計重天作錦屏環十里<lb/>
<pb n="KR4i0062_WYG_013-28b"/>
僧開珠屋面千峯花閒越鳥鉤輈語溪外秦人彷彿逢<lb/>
早晚車騶到林下籃輿暇日待追從<hi>越詠</hi>
　　題翠麓亭<lb/>
諦看軒窗面翠㣲暫來登此已忘機地連佛寺樓臺古<lb/>
泉落山田稻蟹肥曉徑忽穿清氣入夜船多載白雲歸<lb/>
世人誰識紅塵外終老功名未拂衣<hi>惠山古今考</hi>
　　柳　永<lb/>
　　　永字耆卿初名三變崇安人景祐元年進士為<lb/>
<pb n="KR4i0062_WYG_013-29a"/>
　　　屯田員外郎以樂章擅名有兄三復三接皆工<lb/>
　　　文號柳氏三絶<lb/>
　　　<hi>藝苑雌黄柳三變喜作小詞薄於操行當時有薦其才者上曰得非塡詞栁三變乎曰然上曰</hi>
　　　<hi>且去填詞由是不得志日與儇子縱逰倡館酒樓閒無復檢率自稱云奉聖㫖填詞栁三變</hi>
　　　<hi>獨醒雜志柳耆卿風流俊邁聞于一時既死塟于棗陽縣花山逺近之人毎遇清明日多載酒</hi>
　　　<hi>肴飲于耆卿墓側謂之弔栁㑹十二年太平鎮方輿勝覽范蜀公甞曰仁宗四</hi>
　　　<hi>在翰苑十餘載不能出一語歌詠乃于耆卿詞見之仁宗嘗曰此人任從風前月下淺斟低唱</hi>
　　　<hi>豈可令仕宦遂流落不偶卒于襄陽死之日家無餘財羣妓合金塟之于南門外毎春月上冡</hi>
<pb n="KR4i0062_WYG_013-29b"/>
　　　<hi>謂之弔栁七</hi>
　　贈内臣孫可久<lb/>
故侯幽隠直城東草樹扶蘇一畝宫曾珥貂璫為近侍<lb/>
卻餘絛褐作閒翁高吟擁鼻詩懐壯雅論盱衡道氣充<lb/>
厭盡繁華天上樂始將蹤蹟學冥鴻<hi>青箱雜記</hi>
　　中峯寺<lb/>
攀蘿躡石落崔嵬千萬峯中梵室開僧向半空為世界<lb/>
眼看平地起風雷猿偷曉果升松去竹逼清流入檻來<lb/>
<pb n="KR4i0062_WYG_013-30a"/>
旬月經遊殊不厭欲歸回首更遲迴<hi>建寧府志</hi>
　　鬻海歌<hi>為曉峯鹽場官作</hi>
　鬻海歌憫亭戸也<lb/>
䰞海之民何所營婦無蠶織夫無耕衣食之源太寥落<lb/>
牢盆鬻就汝輸征年年春夏潮盈浦潮退刮泥成㠀嶼<lb/>
風乾日曝鹹味加始灌潮波㙧成滷滷濃鹹淡未得閑<lb/>
採樵深入無窮山豹蹤虎跡不敢避朝陽出去夕陽還<lb/>
船載肩擎未遑歇投入巨竈炎炎熱晨燒暮爍堆積髙<lb/>
<pb n="KR4i0062_WYG_013-30b"/>
才得波濤變成雪自從瀦滷至飛霜無非假貸充餱糧<lb/>
秤入官中得㣲直一緡往往十緡償周而復始無休息<lb/>
官租未了私租逼驅妻逐子課工程雖作人形俱菜色<lb/>
䰞海之民何苦辛安得母富子不貧本朝一物不失所<lb/>
願廣皇仁到海濵甲兵淨洗征輸輟君有餘財罷鹽鐡<lb/>
太平相業爾惟鹽化作夏商周時節<hi>大德昌國州志</hi>
　　句<lb/>
分得天一角織成山四圍<hi>題會景亭</hi>　<hi>會稽志</hi>
<pb n="KR4i0062_WYG_013-31a"/>
　　馬　遵<lb/>
　　　遵字仲塗樂平人景祐元年進士由臺諫轉吏<lb/>
　　　部員外郎直龍圖閣卒<lb/>
　　　<hi>隱居詩話馬遵謫守宣州及其去也郡僚軍民争欲駐㽞至以鐡鎖絶江遵于餞筵倚醉令官</hi>
　　　<hi>妓剝榧實而食眷眷若㽞連狀夜使人絶鎖解舟以水沃櫓牙使之不鳴逮曉舟去逺矣</hi>
　　再入臺作<lb/>
連蹇多年心欲灰厭為俗吏走塵埃豈知黄紙新書下<lb/>
還送青氊舊物來武騎強為終不意河南難問媿無才<lb/>
<pb n="KR4i0062_WYG_013-31b"/>
一麾早晩江湖去相與持螯共酒杯<hi>饒州府志</hi>
　　吕　璹<lb/>
　　　璹字季玉晉江人景祐元年進士歴官光禄卿<lb/>
　　威惠廟<hi>陳元光父子有功于閩而史闕焉</hi>
當年平賊立殊勲時不旌賢事忍聞唐史無人修列傳<lb/>
漳江有廟祀將軍<hi>清源文獻</hi>
　　仲　訥<lb/>
　　　訥字樸翁定陶人景祐元年進士歴尚書屯田<lb/>
<pb n="KR4i0062_WYG_013-32a"/>
　　　員外郎有集<lb/>
　　負暄閒眠<lb/>
茅簷晴日暖於春一枕鈞天樂事新滿眼繁華皆得意<lb/>
午眠安穩卻無人<hi>宋文鑑</hi>
　　送唐子方<lb/>
力犯雷霆衆共危逺投魑魅獨為宜忠州學業真無負<lb/>
髙廟神靈固有知自倚聖明容直道未甘憔悴死荒陲<lb/>
滿朝卿相多公議莫把文章作楚辭<hi>事文類聚前集</hi>
<pb n="KR4i0062_WYG_013-32b"/>
　　楊　諤<lb/>
　　　諤梓州人景祐元年進士<lb/>
　　和燕龍圖海棠<lb/>
西漢欺盧橘東陽愛海棠許昌竒此遇子美欠先揚杜<lb/>
宇三春節蠶叢一國香燕脂點亂雨生色麗斜陽富豔<lb/>
東君主暄妍白帝方錦樓移水色玉壘換山光風格林<lb/>
檎細腰支郁李長天生笑容質時様舞衣裳少吐深深<lb/>
染全開淡淡妝烟媒䕶緑蔕風陣損朱房旋失因臨水<lb/>
<pb n="KR4i0062_WYG_013-33a"/>
閒飄弗過牆佩亡愁殺甫簪脫即連姜蝶舞菱花照鶯<lb/>
啼罨畫堂仙如弄玉少墜似緑珠常不見還成悔相思<lb/>
幾欲狂春深濯錦水日晩浣紗坊臥對移簾押吟看近<lb/>
筆牀池清滿園倒鳥起一枝昻紫燕銜泥急黄蜂趁蜜<lb/>
忙化工眞用意銷得與攜觴<hi>海棠譜</hi>
　　句<lb/>
願前明主席一問洛陽人<hi>省試宣室受釐</hi>行人問宫殿耕者得<lb/>
珠璣<hi>題驪山詩話</hi>　<hi>中山/</hi>草不驚皇轍山能䕶帝輿<hi>省試蒲車  温</hi>
<pb n="KR4i0062_WYG_013-33b"/>
<hi>公詩話</hi>
　　吳中復<lb/>
　　　中復字仲庶興國永興人進士及第累官殿中<lb/>
　　　侍御史歷龍圖閣直學士出知成都<lb/>
　　遊海雲寺唱和詩<hi>并序</hi>
　成都風俗歲以三月二十一日遊城東海雲寺摸石<lb/>
　於池中以為求子之祥太守出郊建髙旟鳴笳鼓作<lb/>
　馳騎之戲大讌賓從以主民樂觀者夾道百重飛蓋<lb/>
<pb n="KR4i0062_WYG_013-34a"/>
　蔽山野讙謳嬉笑之聲雖田野閒如市井其盛如此<lb/>
　渤海吳公下車期月簡肅無事從俗髙會于海雲酒<lb/>
　既中顧謂寮屬曰一觴一詠古人之樂事也首作七<lb/>
　言詩以寫勝賞席客亦有以詩獻者更相酬和得一<lb/>
　十三篇乃命幕下吏會稽王霽為之序<lb/>
錦里風光勝别州海雲寺枕碧江頭連郊瑞麥青黄秀<lb/>
遶路鳴泉深淺流彩石池邊成故事茂林坡上憶前遊<lb/>
<hi>自注予昔陪樞密田公遊此</hi>緑樽好伴衰翁醉十日殘春不少畱<lb/>
<pb n="KR4i0062_WYG_013-34b"/>
　　　<hi>歲華紀麗譜三月二十一日出大東門宴海雲山鴻慶寺登衆春閣觀摸石蓋開元二十三年</hi>
　　　<hi>靈智禪師以是日歸寂邦人敬之入山遊禮因而成俗山有小池士女探石其中以占求子之</hi>
　　　<hi>祥</hi>
　　成都西園十詠<hi>存三首</hi>
　　　西樓<lb/>
信美他鄉地登臨有故樓清風破大暑明月轉髙秋朝<lb/>
暮岷山秀東西錦水流賓朋逢好景把酒為遲畱<lb/>
　　　方物亭<lb/>
<pb n="KR4i0062_WYG_013-35a"/>
草木蟲魚部披尋自古無飛沈天產異生植土風殊物<lb/>
色隨心匠形容記繪圖虛亭玩眞意浩思滿江湖<lb/>
　　　流杯亭<lb/>
結客乗公暇流觴逐浩歌亂峯晴倒影曲水宛逥波小<lb/>
海逢元已蘭亭記永和西州行樂事應比晉賢多<hi>以上成都</hi>
<hi>文類</hi>
　　江左謂海棠為川紅<lb/>
靚妝濃淡蘂蒙茸髙下池臺細細風卻恨韶華偏蜀土<lb/>
<pb n="KR4i0062_WYG_013-35b"/>
更無顏色似川紅尋香只恐三春暮把酒欣逢一笑同<lb/>
子美詩才猶閣筆至今寂寞錦城中<hi>海棠譜</hi>
　　寄題錢公輔衆樂亭<lb/>
賢侯新葺水雲鄉虛閣崢嶸緑渺茫波面長橋歩明月<lb/>
人家疎影帶殘陽風中白鳥侵烟去雨後紅蕖擁袖香<lb/>
從此郡圖添故事歲時遺愛似甘棠<hi>延祐四明志</hi>
　　覽齊山陳鴻斷碑<lb/>
翠琰何年沈朽壤羡師尋訪得其餘應同湘水斷碑字<lb/>
<pb n="KR4i0062_WYG_013-36a"/>
難辨韓陵片石書汨沒身名眞夢幻變遷時序易丘墟<lb/>
收藏且作山中物莫問陳鴻紀事初<hi>齊山詩集</hi>
　　陳　薦<lb/>
　　　薦字彥升邢州沙河人舉進士神宗朝累官龍<lb/>
　　　圖閣直學士河北都轉運使進資政殿學士提<lb/>
　　　舉崇福宫卒贈光禄大夫<lb/>
　　子房廟<lb/>
博浪沙頭觸副車潛游東夏識眞符風雲知略移秦鼎<lb/>
<pb n="KR4i0062_WYG_013-36b"/>
星斗功名啟漢圖商老已來寧少海赤松還約訪仙都<lb/>
雍容進退全天道凛凛髙風萬古無<lb/>
　　燕子樓<lb/>
僕射新阡狐兔遊侍兒猶住水邊樓風清玉簟慵攲枕<lb/>
月好珠簾嬾上鉤寒夢覺來滄海濶新詩吟罷紫蘭秋<lb/>
樂天才思如春雨斷送殘花一夕休<lb/>
　　　<hi>桐江詩話陳舍人彥升有彭城八詠為人所稱多以燕子樓為絶倡殊不知子房廟詩最為警</hi>
　　　<hi>絶彦升髙祖廟詩云塵静山川狂鹿走雷驚天地老龍飛范增墓詩云忿失壯圖撞玉斗豈知</hi>
<pb n="KR4i0062_WYG_013-37a"/>
　　　<hi>天命與金刀皆佳句也八詠今不傳于世惜哉</hi>
　　劉　述<lb/>
　　　述字孝叔湖州人景祐三年進士歴荆州湖南<lb/>
　　　北京西路轉運使神宗立召為侍御史忤王安<lb/>
　　　石謫江州提舉崇禧觀卒紹興初贈祕閣修撰<lb/>
　　仙巖洞禱雨<hi>令諸暨時作</hi>
英英洞口雲觸石纔一縷須臾徧空山霈然作霖雨<hi>會稽</hi>
<hi>志</hi>
<pb n="KR4i0062_WYG_013-37b"/>
　　五洩山<lb/>
翠屏千疊水潺湲一簇青鵷杳靄間惜是晩年逢此景<lb/>
悔將前眼看他山瀑飛蘿磴終難畫龍蟄嵓雲只暫閒<lb/>
薄宦勞人無計住明朝歸去又塵寰<hi>越詠</hi>
　　題竹閣<lb/>
竹閣寒相倚雲窗晚共開閒身方外去幽鳥静中來聲<lb/>
響風隨籜隂移石上苔遲畱更清夜待月露盈杯<hi>嚴州府志</hi>
　　葛　密<lb/>
<pb n="KR4i0062_WYG_013-38a"/>
　　　密字子發江隂人宫弟官太常博士<lb/>
　　近造浮屠之悟空者覩君謨省主給事畱題詩板<lb/>
　　列楣棟間粲然可誦因摭方袍之意成拙句以寄<lb/>
昔年詩板著蓮宫筆力雄豪墨彩豐不日三階平國政<lb/>
山僧應待碧紗籠<hi>蔡忠惠公集附</hi>
　　元積中<lb/>
　　　積中錢唐人景祐初黄巖令熙寧初為司封郎<lb/>
　　　中直史館知桂州軍有江湖堂詩集<lb/>
<pb n="KR4i0062_WYG_013-38b"/>
　　題桐柏觀<lb/>
九峯巍絶亂雲屯石室瓊臺舊址存山險密盤之字徑<lb/>
洞深髙闢丙方門碧桃花爛春溪暖紫玉簫沈月榭昏<lb/>
未覺仙家光景晚人閒歸去見來孫<hi>赤城志</hi>
　　董　淵<lb/>
　　　長樂令<lb/>
　　靈峯院龍龕山和蔡君謨<lb/>
礧硌彌沙界谽谺古洞天門鄰金布地橋枕玉鳴泉庭<lb/>
<pb n="KR4i0062_WYG_013-39a"/>
鶴歸迷主龕龍去失年掃雲嫌俗駕題壁詫詩仙勝景<lb/>
無今古居人有後先不知遊者馭誰見海為田<hi>蔡忠惠公集附</hi>
　　劉嗣隆<lb/>
　　　嗣隆仁宗朝以尚書職方員外郎知袁州<lb/>
　　宜春臺<lb/>
一簇亭臺畫亦難公餘到此幾盤桓山髙不似城中景<lb/>
樹密尤宜雨後看風送江聲穿郡郭日推雲影下峯巒<lb/>
當時吏部曾遊否何事無文石上刋<hi>袁州府志</hi>
<pb n="KR4i0062_WYG_013-39b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋詩紀事巻十三<lb/>
</p>
<p>
</p>
  </div>
<div>
                <head>宋詩紀事巻十四</head>
    <p>
<pb n="KR4i0062_WYG_014-1a"/>
欽定四庫全書<lb/>
　宋詩紀事巻十四　　　　　　錢塘厲鶚撰<lb/>
　　蘇舜欽<lb/>
　　　舜欽字子美其先梓州人家開封易簡孫耆子<lb/>
　　　舜元弟景祐中進士累遷集賢校理監進奏院<lb/>
　　　坐用故紙錢除名居蘇州買水石作滄浪亭以<lb/>
　　　自適終湖州長史卒有滄浪集<lb/>
　　　<hi>耆舊續聞蘇子美監奏邸舊例鬻故官劵以賽神因而宴客獨李定不預遂捃摭其事言于中</hi>
<pb n="KR4i0062_WYG_014-1b"/>
　　　<hi>丞王拱辰御史劉元瑜迎合時宰之意興奏邸之獄一時英雋斥逐殆盡有一網打盡之語故</hi>
　　　<hi>梅聖俞有詩云一客不得食覆鼎傷衆賓蓋指李定也</hi>
　　　<hi>王直方詩話子美嘗作春睡詩云身如蟬蛻一榻上夢似楊花千里飛歐公見之驚曰子美可</hi>
　　　<hi>念未幾果卒</hi>
　　淮中晚泊犢頭<lb/>
春隂垂野草青青時有幽花一樹明晚泊孤舟古祠下<lb/>
滿川風雨看潮生<lb/>
　　夏意<lb/>
<pb n="KR4i0062_WYG_014-2a"/>
别院深深夏簟清石橊開徧透簾明樹隂滿地日卓午<lb/>
夢覺流鶯時一聲<lb/>
　　　<hi>王直方詩話黄山谷最愛此二詩累書之或真草或大字</hi>
　　送人歸吳江<lb/>
江雲春重雨垂垂索莫情懐送客歸不慣東流促迴棹<lb/>
羡他䨇燕逆風飛<lb/>
　　天平山<lb/>
吳會括衆山戢戢不可數其間號天平突兀為之主傑<lb/>
<pb n="KR4i0062_WYG_014-2b"/>
然鎮西南羣嶺争拱輔吾知造物意必以屏大府清溪<lb/>
至峯前仰視勢飛舞偉石如長人肅立欲言路捫蘿縁<lb/>
險磴爛漫松石古中腰有危亭前對翠峰舉石竇迸玉<lb/>
泉泠泠四時雨源生白雲閒顔色若粉乳旱年或播灑<lb/>
潤可足九土奈何但澄澈未為應龍取予方棄塵中巗<lb/>
壑素自許盤桓擇勝處至此快心膂養内聊自清終勝<lb/>
甘於虎<lb/>
　　過蘇州<lb/>
<pb n="KR4i0062_WYG_014-3a"/>
東出盤門刮眼明蕭蕭疎雨更隂晴緑楊白鷺俱自得<lb/>
近水逺山皆有情萬物盛衰天意在一身羈苦俗人輕<lb/>
無窮好景無縁住旅櫂區區暮亦行<lb/>
　　獨歩滄浪亭<lb/>
花枝低攲草生迷不可騎入歩是宜時時攜酒只獨往<lb/>
醉倒惟有春風知<lb/>
　　　<hi>石林詩話姑蘇州學之南積水彌數十頃傍有小山高下曲折相望盖錢氏時廣陵王所作既</hi>
　　　<hi>積土為山因以為池瀦水焉瑞光寺即其宅而此其别圃也慶厯閒子美謫廢以四十千得之</hi>
<pb n="KR4i0062_WYG_014-3b"/>
　　　<hi>為居傍水作亭曰滄浪歐陽公詩所謂清風明月本無價可惜只賣四萬錢者是也子美既死</hi>
　　　<hi>其孤不能保遂屢易主矣道幽獨閒放之趣苕溪漁隐叢話此詩真能</hi>
　　長橋觀魚<lb/>
曙光東向欲朧明漁艇縱横映逺汀濤面白烟昏落月<lb/>
嶺頭殘燒混疎星鳴榔莫觸蛟龍睡舉網時聞魚鼈腥<lb/>
我實宦遊無況者擬來隨爾帶笭箵<lb/>
　　　<hi>苕溪漁隠叢話元次山集自釋云帶笭箵而畫船注云上郎丁下桑荒切竹器也故唐書音訓</hi>
　　　<hi>云讀作郎桑見結本集音訓又音上力丁下息拯切取魚籠也然廣韻集韻于庚清青三韻皆</hi>
<pb n="KR4i0062_WYG_014-4a"/>
　　　<hi>不收此箵字並于上聲迥字韻中收之蘇子美黄魯直秦少遊皆于青字韻中押真誤也</hi>
　　秋日登閶門<lb/>
年光冉冉催人老雲物涓涓又變秋家在鳳凰城闕下<lb/>
江山何事苦相㽞<hi>以上滄浪集</hi>
　　　<hi>古今詩話子美自書此詩旁云江山㽞人也人㽞江山也卒不用亦詩之讖</hi>
　　南園<hi>南園吳越廣陵王元璙之舊圃也歳久摧圯至元豐中猶有流杯四照百花樂堂惹雲風</hi>
　　　　<hi>月等處</hi>
西施臺下見名園百草干花特地繁欲問吳王當日事<lb/>
<pb n="KR4i0062_WYG_014-4b"/>
後來桃李若為言<hi>呉郡志</hi>
　　句<lb/>
玉帳夜嚴冰似水茅齋春静草如烟<hi>窮居和長安帥葉清臣見寄  西清</hi>
<hi>詩話</hi>
　　江休復<lb/>
　　　休復字鄰幾開封陳畱人舉進士充集賢校理<lb/>
　　　坐與蘇舜欽祠神會飲謫監蔡州稅久之復官<lb/>
　　　歴刑部郎中修起居注卒有集<lb/>
<pb n="KR4i0062_WYG_014-5a"/>
　　　<hi>詩話總龜江鄰幾善為詩清淡有古風蘇子美坐進奏院事謫官後死吳中江作詩云郡邸獄</hi>
　　　<hi>寃誰與辨臯橋客死世同悲用事精當嘗有古詩云五十踐衰境如我在明年江天資淳雅喜</hi>
　　　<hi>飲酒鼓琴圍棊人以酒召之未嘗不醉或不能歸即宿人家商度風韻陶靖節之比云江嘗通</hi>
　　　<hi>判廬州有酒官善琴以坐職不得出江旦旦就之郡中沙門道士及里畝能棊者數人呼與同</hi>
　　　<hi>往郡人見之習熟因畫為圖前列趨道一人騎馬青蓋其後沙門道士褐衣數人葛巾芒履累</hi>
　　　<hi>累相尋意思蕭散惜時無名手此畫不足傳後何減稽阮也</hi>
　　　<hi>歐陽公序云鄰幾學問通博文詞雅正詩尤清淡閒肆可喜</hi>
　　秋懐<lb/>
<pb n="KR4i0062_WYG_014-5b"/>
西風萬里至曠然天地秋暮雨生夕凉百蟲鳴啾啾楚<lb/>
山曉蒼蒼楚水亦悠悠騷人試登臨感物增離憂所思<lb/>
在遐方欲往路阻修香草有蕙茝嘉樹有梧楸白露委<lb/>
芳馨彫零使我愁窮年倦羇窘江湖思舊遊紉蘭製芰<lb/>
荷飄泛一葉舟肆情雲水閒意適何所求<lb/>
　　同持國宿太學官舍<lb/>
翳翳雲月薄泠泠雪風清學省夜岑寂天街斷人行廣<lb/>
庭層閣隂尋廊歩餘明松篠遞遙響如聞弦誦聲悠悠<lb/>
<pb n="KR4i0062_WYG_014-6a"/>
子佩詩講座塵埃生迴就直舍休亹亹談道精心會境<lb/>
物融泯然遺世營寒眠屢展轉寤言寫素誠<hi>以上宋文鑑</hi>
　　王官谷司空侍郎故居<lb/>
首陽采薇士商代緬以遐唐季有夫子遯世肥且嘉㧞<lb/>
迹離汚險抗志凌青霞剥運扇頽風姦雄比回邪不然<lb/>
隨波流横噬猰㺄牙吁哉土德衰暌乖鬼盈車英英夫<lb/>
子賢顯晦吾所嗟相見棲隱情遺文搴菁華山藏白駒<lb/>
谷水遶騷人家躊躇碧峯前寒日忽以斜<hi>王官谷集</hi>
<pb n="KR4i0062_WYG_014-6b"/>
　　李　絢<lb/>
　　　絢字見素邛州依政人第進士仕為太子中允<lb/>
　　　宰相杜衍㧞寘臺省坐讒出知潤州累遷起居<lb/>
　　　舍人權判吏部流内銓卒<lb/>
　　送天柱馮先生<lb/>
閒馳風馭恣飄飄因失仙班幾度朝紫閣舊鄰秦樹老<lb/>
赤城新别海山遥飛鳧又說春經嶽叱橘曾令夜探潮<lb/>
不是桃源不歸去故人多半在烟霄<hi>洞霄詩集</hi>
<pb n="KR4i0062_WYG_014-7a"/>
　　句<lb/>
收得桑榆歸物外種成桃李滿人閒<hi>和杜相譜</hi>　<hi>歷代吟</hi>
　　王益柔<lb/>
　　　益柔字勝之曙子仁宗朝用䕃至殿中丞除集<lb/>
　　　賢校理坐蘇舜欽奏邸獄黜監復州酒累遷知<lb/>
　　　制誥兼直學士院以祕書監出知外郡<lb/>
　　遥題錢公輔衆樂亭<lb/>
四明舊說南湖好歳乆瀕厓變涂潦建旟一日得賢侯<lb/>
<pb n="KR4i0062_WYG_014-7b"/>
千里山川真再造偃月隄成車馬道湖光如<graphic n="KR0914" url="https://raw.githubusercontent.com/kanripo/KR-Gaiji/master/images/KR0914.png" mimeType="image/png"/>天如抱<lb/>
鴛鴦瓦影亂鳧鷖緑栁環隄花映㠀珠宫貝闕競來還<lb/>
泉客鮫人争獻寶春風浩蕩波濤起髣髴仙人騎赤鯉<lb/>
金盤下箸飽鱸魚塵事茫茫隔烟水都人士女從如雲<lb/>
絲竹清音兩岸聞飲酣落筆歌緑水爛漫天葩飄逺芬<lb/>
<hi>延祐四明志</hi>
　　張　羣<lb/>
　　　羣仁宗朝太常少卿<lb/>
<pb n="KR4i0062_WYG_014-8a"/>
　　謫袁州道中寄蘇子美<lb/>
憶昨共繫吳門舟我獨千里君獨畱江花粲爾不同醉<lb/>
野月娟然增此愁談笑還令舌本強詩篇頓覺筆鋒柔<lb/>
滄浪書信無消息鴻雁來時數舉頭<hi>袁州府志</hi>
　　鮮于侁<lb/>
　　　侁字子駿閬中人景祐中進士乙科慶厯中遷<lb/>
　　　祕書丞神宗朝為利州路轉運使元祐初拜左<lb/>
　　　諫議大夫出知陳州卒紹聖閒與黨籍有諫議<lb/>
<pb n="KR4i0062_WYG_014-8b"/>
　　　集<lb/>
　　　<hi>郡齋讀書志侁治經術有法論著多出新意晚年為詩與楚詞尤工人以為有屈宋風</hi>
　　新堂夜坐月色皎然由連理亭信歩庭中徘徊久<lb/>
　　之因為五言一首<lb/>
秋風動微凉天雨新霽後閒齋獨隠几明月在高栁振<lb/>
衣歩庭下顥氣入襟袖天空雲漢明隱約辨列宿蒼蒼<lb/>
松檜上零露霏欲澑脫葉滿閒園繁華迨衰朽清宵望<lb/>
蟾彩宜付一杯酒多病謝尊罍城頭轉寒漏<hi>宋文鑑</hi>
<pb n="KR4i0062_WYG_014-9a"/>
　　舜祠<lb/>
道歴山兮逶蛇思古人兮感慨並儲胥兮肅止仰魯雲<lb/>
兮晻曖獸何鳴兮林中鳥何悲兮山上木何為兮不翦<lb/>
草何為兮茂暢帝之神兮在天帝之德兮在人物具兮<lb/>
四海心精兮一純采秀實兮山閒摘其毛兮㵎底玉醴<lb/>
湛兮瓊茅肴脩雜兮蘭茝樂備兮九奏鳳舞兮儀韶人<lb/>
駿奔兮如在君卒享兮神交<hi>兖州府志</hi>
　　和文與可洋州園池<lb/>
<pb n="KR4i0062_WYG_014-9b"/>
千峯起華陽一水連天漢初月正沈鉤隱然飛兩岸<hi>湖橋</hi>
城上望南園園深知幾許啼鳥聞閒關遊人不知處<hi>南園</hi>
琴躋積翠外絺結穹窿閒軒楹最佳處四顧唯江山<hi>二樂</hi>
<hi>榭</hi>
春歸閬風家巧入天匠手能將五色雲點綴當戸牖<hi>披錦</hi>
<hi>亭</hi>　<hi>陕西通志</hi>
　　吕　溱<lb/>
　　　溱字濟叔揚州人寶元元年進士第一累擢知<lb/>
<pb n="KR4i0062_WYG_014-10a"/>
　　　制誥知杭州拜翰林學士神宗朝官至樞密直<lb/>
　　　學士提舉醴泉觀卒贈禮部侍郎<lb/>
　　　<hi>米芾書吕溱事云溱為人簡倨每接賔客不過數言時人目為七字舍人</hi>
　　句<lb/>
九霄離海嶠一夕過天池<hi>試鯤化為鵬</hi>
　　　<hi>東都事畧仁宗見此句曰此當作狀元升為第一</hi>
　　范　鎭<lb/>
　　　鎭字景仁華陽人居洛陽寶元元年舉進士為<lb/>
<pb n="KR4i0062_WYG_014-10b"/>
　　　禮部第一累知制誥英宗立遷翰林學士神宗<lb/>
　　　朝歷端明殿學士提舉崇福宫封蜀郡公卒諡<lb/>
　　　忠文有集<lb/>
　　　<hi>東都事畧鎭為文清麗簡逺少時嘗賦長嘯卻胡騎流傳契丹謂鎭為長嘯公</hi>
　　　<hi>迂叟詩話范景仁喜為詩年六十三致仕一朝思鄉里遂輕行入蜀故人吕才元大臨知梓州</hi>
　　　<hi>景仁枉道過之歸至成都日與鄉人樂飲散財于親舊之貧者遂遊峨嵋青城山下巫峡出荆</hi>
　　　<hi>門凡期歲乃還京師在道作詩凡三百五篇其一聨云不學鄉人誇駟馬未饒吾祖泛扁舟此</hi>
　　　<hi>二事他人所不用也</hi>
<pb n="KR4i0062_WYG_014-11a"/>
　　仲逺龍圖見邀學射之遊先寄五十六言<lb/>
幾年魂夢寄西州春晚歸逢學射遊十里香風塵不動<lb/>
半山晴日雨初收指揮赤隊呈飛騎次第紅妝數勝籌<lb/>
夾道綺羅瞻望處管絃旌斾擁鼇頭<lb/>
　　送羅勝卿同年提舉玉局觀<lb/>
匹馬西歸去知君得意偏人情重鄉里官職更神仙曉<lb/>
後無衙鼔旬頭有俸錢何須駕白鶴辛苦上青天<hi>以上成都</hi>
<hi>文類</hi>
<pb n="KR4i0062_WYG_014-11b"/>
　　送張職方守筠州<hi>職方名正子公紀亦守衢州</hi>
南國一麾守知公安此行家山雖萬里子舍只鄰城驛<lb/>
問中宵至風謡接畛聲定應持課最同命到天京<hi>方輿勝覽</hi>
　　七夕<lb/>
翠幙瑶梯百尺樓樓前星斗自悠悠天家仙會能多少<lb/>
未到平明已别愁<hi>合璧事類前集</hi>
　　再至史局<lb/>
史局逾年别重來已涕零先書未絶筆又欲汗新青<lb/>
<pb n="KR4i0062_WYG_014-12a"/>
　　　<hi>合璧事類後集范蜀公少與栁耆卿同年愛其才美聞作樂章嘗歎曰繆其用心謝事之後親</hi>
　　　<hi>舊閒盛唱栁詞復歎曰仁廟四十二年太平吾身為史官二十年不能贊述而耆卿能盡形容</hi>
　　　<hi>之</hi>
　　黄葵<lb/>
開時閒淡歛時愁蘭菊應容預勝流剩欲持杯相領畧<lb/>
一庭風露不禁秋<hi>合璧事類别集</hi>
　　韓太丞同守成都<lb/>
春色草將深春寒栁未隂青天指行棧緑水蕩離襟後<lb/>
<pb n="KR4i0062_WYG_014-12b"/>
乘何為託前旌喻此心南枝倦飛翼慿為寄歸音<hi>全蜀藝文</hi>
<hi>志</hi>
　　雞鳴臺<hi>在靈寶縣南齊田文客詐雞鳴度關處今人築臺</hi>
古人惟恃衆心城何事秦皇苦好兵本設函關禁姦詐<lb/>
不知夜半有雞鳴<hi>河南通志</hi>
　　和王都尉<lb/>
慣乘霄漢鶴翻說淤泥蓮可惜玉臺處等閒閒幾年<lb/>
　　　<hi>式古堂書考王晋卿䟦云公不喜釋氏故有是句亦可一笑也又云余前年恩移清潁道出許</hi>
<pb n="KR4i0062_WYG_014-13a"/>
　　　<hi>昌前途小阻㽞西湖之别館者幾一月常與韓持國范景仁泛舟嘯咏使人頓忘去國流離之</hi>
　　　<hi>恨也韓公德性温厚風度高雅固已可愛范公雖老而精神不衰議論純正白須紅靣動輒醺</hi>
　　　<hi>酣時余有所賦詠公即取紅蓮葉命筆疾書初不經思佳詞麗句頃刻而成坐客莫不驚歎也</hi>
　　　<hi>比聞朝廷就除端明殿學士以寵之因思方今進任老成如公者若再起之亦足以厚風俗耳</hi>
　　蘇　緘<lb/>
　　　緘字宣甫晉江人紳從弟寶元元年進士知邕<lb/>
　　　州儂寇至嬰城以守城陷自焚死贈奉國軍節<lb/>
　　　度使諡忠勇<lb/>
<pb n="KR4i0062_WYG_014-13b"/>
　　英德碧落洞<lb/>
此洞誰開鑿難窮造化原地幽疑窟室巖透若天閽蘚<lb/>
石髙低路樵聲裏外村雲嵐青欲滴烟壁翠堪捫一帶<lb/>
谿泉急千枝石乳繁鼠飛猶白晝虎嘯近黄昏老木吟<lb/>
風韻枯崖滲雨痕碧瀾秋寸寸寧負羽皇言<hi>清源文獻</hi>
　　司馬光<lb/>
　　　光字君實陜州夏縣人以父池任入官寶元初<lb/>
　　　進士甲科累除知制誥改天章閣待制知諫院<lb/>
<pb n="KR4i0062_WYG_014-14a"/>
　　　英宗朝除龍圖閣直學士改右諫議大夫神宗<lb/>
　　　即位擢翰林學士判西京畱司御史臺拜資政<lb/>
　　　殿學士哲宗即位拜左僕射兼門下侍郎薨于<lb/>
　　　位贈太師温國公諡文正有傳家集<lb/>
　　　<hi>澠水燕談司馬文正公高才全德大得中外之望公之退十有餘年天下日冀其復用故子瞻</hi>
　　　<hi>獨樂園詩曰先生獨何事四海望陶冶兒童誦君實走卒知司馬蓋紀實也</hi>
　　　<hi>孤臣泣血録金人入汴駐青城索監書藏經如資治通鑑蘇黄文集之屬皆指名取索當時朝</hi>
　　　<hi>廷行下諸路盡毁坡谷著作姦黨𫝊會至欲焚資治通鑑頼有神宗御製序文不敢毁而敵國</hi>
<pb n="KR4i0062_WYG_014-14b"/>
　　　<hi>之敬重顧如此正公言行俱高然亦毎有謔語侯鯖録司馬文</hi>
　　　<hi>嘗作詩云由来獄吏少和氣臯陶之狀如削𤓰困學紀聞司馬公早朝詩太白明如李出漢天</hi>
　　　<hi>文志熒惑踰歳星居其東北半寸所如連李又即事云雨不成遊布路歸出左傳自朝布路而</hi>
　　　<hi>罷今集皆注云恐誤蓋不考也</hi>
　　謝孫興宗惠草蟲扇<lb/>
吳僧畫團扇點綴成微蟲秋毫宛皆具獨竊天地功細<lb/>
者及蛛螫大者纔阜螽枯枝擁寒蜩黄蘂黏飛蜂翾然<lb/>
得生意上下相追從徒觀飛動姿寧覩筆墨蹤兒曹取<lb/>
<pb n="KR4i0062_WYG_014-15a"/>
眞物細校無不同恐其遂躍去亟取藏箱中乃知藝無<lb/>
小意精神可通不興誤圖蠅能感紫髯翁子猷狀蟬雀<lb/>
藏本傳河東不知古何如此畫今人雄僧亡已云久其<lb/>
徒頗能工舊法存百一要足超凡庸友人幸為賜物薄<lb/>
意何隆玩之不替手愛重心無窮常如對君子穆穆來<lb/>
清風<lb/>
　　送張兵部中庸知遂州<lb/>
劒嶺横天古棧微相如重駕傳車歸雙親倚門望已久<lb/>
<pb n="KR4i0062_WYG_014-15b"/>
千騎踏雪行如飛人閒富貴非不有似君榮耀世亦稀<lb/>
聞道西州遺像在使我涕泗空霑衣<hi>先人知小溪縣正版籍均賦役聞邑</hi>
<hi>人誦之畫像猶存</hi>
　　衆樂亭<hi>在鄞縣西湖中錢公倚所建</hi>
横橋通廢㠀華宇出荒榛風月逢知已湖山得主人使<lb/>
君如獨樂衆庻必深顰何以知家給笙歌滿水濵<lb/>
　　送章伯鎭知湖州<lb/>
江外饒佳郡吳興天下稀蓴羮紫絲滑鱸膾玉花肥星<lb/>
<pb n="KR4i0062_WYG_014-16a"/>
斗寒相照烟波碧四圍栁侯還作牧草樹轉清輝<lb/>
　　皇后閣春帖子<lb/>
慶壽風烟接未央飛樓複道鬰相望春來無以消長日<lb/>
閒取經書教小王<lb/>
　　夫人閣春帖子<lb/>
聖主終朝視萬機燕居専事飬希夷千門永晝春岑寂<lb/>
不用車前插竹枝<hi>以上傳家集</hi>
　　　<hi>詩林廣記司馬公此帖亦皆寓諷勸之意</hi>
<pb n="KR4i0062_WYG_014-16b"/>
　　始至洛中言懐<lb/>
三十餘年西復東勞生薄宦等飛蓬所存舊業唯清白<lb/>
不負君恩有朴忠早避喧煩真得策未逢危辱好收功<lb/>
太平觸處農桑滿嬴取閭閻鶴髮翁<lb/>
　　　<hi>石林詩話温公熙寧閒自長安得請㽞臺而歸作</hi>
　　過堯夫天津居<lb/>
草輭波清沙路微手攜筇杖著深衣白鷗不信忘機久<lb/>
見我猶穿栁岸飛<lb/>
<pb n="KR4i0062_WYG_014-17a"/>
　　　<hi>聞見前録公判西京畱司御史臺遂居洛買園于尊賢坊以獨樂名之嘗謂康節曰光陜人先</hi>
　　　<hi>生衛人今同居洛即鄉人也有如先生道學之尊當以年德為貴官職不足道也一日著深衣</hi>
　　　<hi>自崇德寺書局散歩洛水隄上因過天津之居謁曰程秀才云既見温公也問其故笑曰司馬</hi>
　　　<hi>出程伯休父故曰程</hi>
　　耆英會<lb/>
洛下衣冠愛惜春相從小飲任天真隨家所有自可樂<lb/>
為具雖微誰笑貧不待珍羞方下筯只將佳景便娛賔<lb/>
庾公此興知非淺藜藿終難作主人<lb/>
<pb n="KR4i0062_WYG_014-17b"/>
　　作真率會伯康君從七十八歲安之七十七歲正<lb/>
　　叔七十四歲不疑七十三歲叔達七十歳光六十<lb/>
　　五歳合五百一十歳口號成詩用安之前韻<lb/>
七人五百有餘歳同醉花前今古稀走馬鬬雞非我事<lb/>
紵衣絲髮且相輝<lb/>
經春無事連翩醉彼此往來能幾家切莫辭斟十分酒<lb/>
儘從他笑滿頭花<hi>以上洛中耆英會詩</hi>
　　和景仁卜居許下景仁頃見許居洛今而倍之故<lb/>
<pb n="KR4i0062_WYG_014-18a"/>
　　詩頗致其怨<lb/>
壯齒相知約歳寒索居今日鬢俱斑拂衣已解虞卿印<lb/>
築室何須謝傅山許下田園雖有素洛中花卉足供閒<lb/>
他年決意歸何處便見交情厚薄間<lb/>
　　次韻謝杜祁公借觀五老圖<lb/>
脫遺軒冕就安閒笑傲丘園縱倒冠白髮憂民雖種種<lb/>
丹心許國尚桓桓鴻冥得路高難慕松老無風韻自寒<lb/>
聞說優遊多唱和新篇何惜畫圖看<hi>鐡網珊瑚</hi>
<pb n="KR4i0062_WYG_014-18b"/>
　　句<lb/>
烟曲香尋篆杯深酒過花<hi>明道雜志</hi>
　　石揚休<lb/>
　　　揚休字昌言眉山人舉進士歷刑部員外郎知<lb/>
　　　制誥同判太常寺遷工部郎中卒<hi>鶚按司馬温公詩自注云</hi>
　　　<hi>釋褐昌言除同州推官光華州判官是與温公同年也</hi>
　　　<hi>東都事畧揚休喜閒放平居飬猿鶴收圖書以自適工于詩什世稱其才</hi>
　　謝文瑩師攜琴見訪<lb/>
<pb n="KR4i0062_WYG_014-19a"/>
鄭衛湮俗耳正聲追不回誰傳廣陵操老盡嶧陽材古<lb/>
意為師復清風尋我來幽隂竹軒下重約月明開<lb/>
　　　<hi>湘山野録皇祐閒館中詩筆石揚休最得唐人風格</hi>
　　海棠<lb/>
開盡妖桃落盡梨淺荂深萼照華池都縁西蜀盤根逺<lb/>
豈是東君屬意遲烟慘别容醺宿酒露凝啼臉溼臙脂<lb/>
須知賈相風流甚曾許神仙品格竒<hi>海棠譜</hi>
　　吕公著<lb/>
<pb n="KR4i0062_WYG_014-19b"/>
　　　公著字晦叔夷簡子舉進士累遷殿中丞神宗<lb/>
　　　朝官資政殿大學士哲宗即位拜右僕射兼中<lb/>
　　　書侍郎元祐三年拜司空同平章軍國事薨贈<lb/>
　　　太師申國公諡正獻入黨籍有集<lb/>
　　分題得癭木壺<lb/>
天地産衆材任材謂之智棟桷與楹杙小大無有棄方<lb/>
者以矩度圓者中規制嗟爾木之癭何異肉有贅生成<lb/>
擁腫姿賦象難取類櫽括所不施鉤繩為爾廢大匠睨<lb/>
<pb n="KR4i0062_WYG_014-20a"/>
而往惻然乃有意孰非造化功而終朽不器刳剔虛其<lb/>
中朱漆為之偽㪺漿挹酒醴施用惟其利犧象非不珍<lb/>
金罍非不貴設之于楹階十目肻注視幸因左右容及<lb/>
見為竒異人之于才性夫豈逺于是性雖有不善在教<lb/>
之揉勵才亡不可用由上所措置飾陋就其長皆得為<lb/>
良士執一以廢百衆功何由備是惟聖人心能通天下<lb/>
志<hi>宋文鑑</hi>
　　　<hi>風月堂詩話歐公居潁上申公吕晦叔作太守聚星堂燕集賦詩分韻公得松字申公得雪字</hi>
<pb n="KR4i0062_WYG_014-20b"/>
　　　<hi>劉原父得風字魏廣得春字焦千之得石字王回得酒字徐無逸得寒字又賦室中物公得鸚</hi>
　　　<hi>鵡螺杯申公得癭木壺劉原父得張越琴魏廣得澄心紙焦千之得金星硯王回得方竹杖徐</hi>
　　　<hi>無逸得月硯屏風又賦席閒果公得橄欖申公得紅蕉子劉原父得温柑魏廣得鳳棲焦千之</hi>
　　　<hi>得金橘王回得荔枝徐無逸得楊梅又賦壁閒畫像公得杜甫申公得李文饒劉原父得韓退</hi>
　　　<hi>之魏廣得謝安石焦千之得諸葛孔明王回得李白徐無逸得魏鄭公詩編成一集流行于世</hi>
　　　<hi>當時四方能文之士及館閣諸公皆以不與此會為恨</hi>
　　　<hi>南窗紀談歐公稱賞此詩以為有宰相器</hi>
　　吕公弼<lb/>
<pb n="KR4i0062_WYG_014-21a"/>
　　　公弼字賔臣夷簡仲子賜進士出身歷樞密直<lb/>
　　　學士知成都府神宗朝進樞密使出知外郡為<lb/>
　　　西太一宫使薨贈太尉諡惠穆<lb/>
　　琴臺<lb/>
煙樹重城側琴臺千古餘早為梁苑客晚向茂陵居賦<lb/>
給尚書筆歸乘使者車清風覿舊隱長自聳鄉閭<lb/>
　　嚴眞觀<lb/>
卜肆垂簾地依然門徑開沈冥時已往思慕客猶來鳥<lb/>
<pb n="KR4i0062_WYG_014-21b"/>
啄虚簷壊狐穿古井摧空餘舊磯石歲歳長春苔<hi>以上成都</hi>
<hi>文類</hi>
　　趙　衆<lb/>
　　　衆官龍州簽判與司馬温公同時<lb/>
　　題倅㕔吏隱堂<lb/>
滿耳江聲滿目山此身疑不在人寰民含古意村村静<lb/>
吏束刑書日日閒<hi>方輿勝覽</hi>
　　張　徵<lb/>
<pb n="KR4i0062_WYG_014-22a"/>
　　　徵字百常陳畱人寶元元年進士甲科<lb/>
　　自然亭<lb/>
久雨妨漁復滯樵自然亭上一逍遥萬縁不是閒中起<lb/>
百事唯于睡裏消老去自知如蠛蠓病來誰悟似芭蕉<lb/>
愛名之世忘名客幸有山林舊市朝<hi>瀛奎律髓</hi>
　　書故三司副使陳公亞之詩軸後<hi>欵題元豐三年</hi>
破錦囊開玉振金舍人胸次右丞心為時黼藻衣冠藪<lb/>
與國丹青翰墨林慷慨似誰雙舞劒風流隨處一歌琴<lb/>
<pb n="KR4i0062_WYG_014-22b"/>
燕貽苦志追先烈子夏何須論淺深<hi>鐡網珊瑚</hi>
　　吳　充<lb/>
　　　充字沖卿建安浦城人育弟寶元元年進士熙<lb/>
　　　寧中累遷檢校太傅樞密使代王安石為中書<lb/>
　　　門下平章事監修國史罷為觀文殿大學士西<lb/>
　　　太一宫使卒贈司空兼侍中諡正獻<lb/>
　　聽讀詩義感事<hi>時修撰經義所初進二南有㫖資政殿進讀</hi>
雪銷鳷鵲御溝融燕見殊恩綴上公晝日乍驚三接寵<lb/>
<pb n="KR4i0062_WYG_014-23a"/>
正風獲聽二南終解頤共仰天顔喜牆面才容聖域通<lb/>
午漏漸長知禹惜侍臣何術補堯聰<hi>王荆文公詩自注</hi>
　　史院席上作<lb/>
蘭臺開史局玉斝賜君餘賔友求三事規摹本八書汗<lb/>
青裁倣此衰白盍歸歟詔許從容會何妨醉上車<lb/>
　　　<hi>揮麈後録神宗朝詔修仁英兩朝國史開局日詔史院賜筵時吳沖卿為首相提舉二府及修</hi>
　　　<hi>史官就席上成詩沖卿唱首</hi>
　　送張君宰吳江<lb/>
<pb n="KR4i0062_WYG_014-23b"/>
全吳風景好之子去弦歌夜犬驚胥少秋鱸餉客多縣<lb/>
樓疑海蜃衙鼔荅江鼉遥想晨鳧下長橋正緑波<hi>明道雜志</hi>
　　題招提院静照堂<lb/>
人說招提好師從静照來親攜玉堂句徐叩蓽門開好<lb/>
事能如此題詩豈易哉明年得東守繫舸一裵回<hi>至元嘉禾</hi>
<hi>志</hi>
　　遥贈錢公輔<lb/>
使君新自四明歸邀我同為衆樂詩山川可愛惜未見<lb/>
<pb n="KR4i0062_WYG_014-24a"/>
晝想夕思心為罷恍然神遇若有得齎身乃在天之涯<lb/>
漲海連空四無岸天吳卻坐鮫人觀以手揮弄日月丹<lb/>
能令桑田變瀰漫海邊偶到山城中山城二月多春風<lb/>
牛羊閒暇夕陽晚樓閣參差朝霧濃一泓山澑佛頭緑<lb/>
環以翠屛風六曲人烟擾擾事嬉遊落花啼鳥滿汀洲<lb/>
中為臺榭鬬十二上有藻井排文楸旁人指點此何許<lb/>
云是四明行樂處此樂為民非為身始知集賢錢使君<lb/>
使君風韻誰之比政事次公詩短李醉憑熊軾勸耕疇<lb/>
<pb n="KR4i0062_WYG_014-24b"/>
狂取螺杯翻舞袂儂愛使君君勿歸詔書奪去何如為<lb/>
閒侍玉皇香案側銀臺深阻無消息意迷卻悟坐空齋<lb/>
忽省君詩昨日來疊紙為君書所見不知衆樂誠然哉<lb/>
<hi>延祐四明志</hi>
　　宋敏求<lb/>
　　　敏求字次道綬子賜進士第為館閣校勘治平<lb/>
　　　中知制誥神宗朝忤王安石以右諫議大夫奉<lb/>
　　　朝請尋除史館修撰集賢院學士加龍圖閣學<lb/>
<pb n="KR4i0062_WYG_014-25a"/>
　　　士卒贈禮部侍郎有書闈前後集西垣制辭文<lb/>
　　　集<lb/>
　　史院席上奉和首相吳公元韻<lb/>
二聖垂鴻烈天臨四紀餘元台來率屬賜會寵刋書世<lb/>
業叨榮甚君恩可報歟衮衣相照爛歸擁鹿鳴車<hi>揮麈後録</hi>
　　題招提院静照堂<lb/>
叢林起新構燕坐水雲鄉本自禪心静能令世累忘幡<lb/>
花圍晝永鐘梵度宵長歸裓新篇富籠紗映寶坊<hi>至元嘉禾</hi>
<pb n="KR4i0062_WYG_014-25b"/>
<hi>志</hi>
　　薛利和<lb/>
　　　利和字天益興化人寶元元年進士歷知春潮<lb/>
　　　惠三州遷屯田員外郎<lb/>
　　謝王介甫<lb/>
一路生靈陡蝢貧廟堂康濟豈無人君侯若問茶租日<lb/>
請把茶租乞與人<lb/>
　　　<hi>莆陽文獻熙寧二年王安石議𣙜茶欲擢利和提舉廣東茶事利和作詩謝之云云遂就常調</hi>
<pb n="KR4i0062_WYG_014-26a"/>
　　　<hi>通判廣州茶法卒不行</hi>
　　栁應辰<lb/>
　　　應辰武陵人寶元元年進士仕至尚書都官員<lb/>
　　　外郎永州通判<lb/>
　　刻浯溪石上<lb/>
浯溪石上大江邊心記閒將此地鐫自有後人來屈指<lb/>
四千六百甲寅年<lb/>
　　　<hi>容齋五筆浯溪石上有大押字題云押字起于心心之所記人不能知大宋熙寧十年甲寅歳</hi>
<pb n="KR4i0062_WYG_014-26b"/>
　　　<hi>武陵栁應辰仍有詩云云閬中陳思䟦云栁都官欲以怪取名者所至㽞押字盈丈莫知其何</hi>
　　　<hi>為押字古人書名之草者施于文記以自識别耳今鐫刻廣博如許已可怪矣好事者謂能袪</hi>
　　　<hi>逐不祥眞大可笑</hi>
　　邵　必<lb/>
　　　必字不疑丹陽人亢從父寶元元年進士官龍<lb/>
　　　圖閣直學士知成都<lb/>
　　題錢公輔衆樂亭<lb/>
海邊民物鮮歡娛太守經營與衆俱園圃新陰多杞栁<lb/>
<pb n="KR4i0062_WYG_014-27a"/>
池塘生意足魚蒲長空不礙髙飛鵠淺水兼容短脛鳧<lb/>
此樂有誰知我趣歸來紅斾日西䀯<hi>延祐四明志</hi>
　　裴若訥<lb/>
　　　若訥常州江陰人寶元元年進士<lb/>
　　江隂絶句<lb/>
紫蓴江上是吾家一葉扁舟一釣車何必陶公種魚法<lb/>
雨汀烟渚盡生涯<hi>錦繡萬花谷</hi>
　<lb/>
<pb n="KR4i0062_WYG_014-27b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋詩紀事巻十四<lb/>
</p>
<p>
</p>
  </div>
<div>
                <head>宋詩紀事巻十五</head>
    <p>
<pb n="KR4i0062_WYG_015-1a"/>
欽定四庫全書<lb/>
　宋詩紀事巻十五　　　　　　錢塘厲鶚撰<lb/>
　　李大臨<lb/>
　　　大臨字才元成都華陽人寶元元年進士累官<lb/>
　　　祕閣校理神宗朝除知制誥天章閣待制<lb/>
　　西園辨蘭亭和韻<lb/>
沙石香叢葉葉青卻因聲誤得蟬名騷人佩處唯荆渚<lb/>
識者知來徧蜀城消得作亭滋九畹便當入室異羣英<lb/>
<pb n="KR4i0062_WYG_015-1b"/>
非逢至鑒分明說汨沒人間過此生<hi>成都文類</hi>
　　題招提院静照堂<lb/>
地勝常新構僧閒晝杜門山林誰樂静城市亦非喧客<lb/>
引空彈指風來不動幡秖應常宴坐對境一無言<hi>至元嘉禾</hi>
<hi>志</hi>
　　謁濂溪周虞部<lb/>
簾前翠靄逼廬山門掩寒流盡日閒我亦忘機澹榮利<lb/>
喜君髙躅到松關<hi>廬山志</hi>
<pb n="KR4i0062_WYG_015-2a"/>
　　周孟陽<lb/>
　　　孟陽字春卿其先成都人徙海陵第進士英宗<lb/>
　　　朝累官集賢殿修撰同判太常寺神宗立拜天<lb/>
　　　章閣待制<lb/>
　　　<hi>孫公談圃周孟陽春卿英宗宫僚聖眷素厚書簡以老丈稱之當議儲副時英宗固辭春卿就</hi>
　　　<hi>臥内諭意上大悟拜春卿牀下遂正儲位裕陵在東宫朝廷復以春卿為翼善春卿為人純直</hi>
　　　<hi>謂不當為父子宫僚上表力辭有親奉堯言躬承禹拜之句</hi>
　　題招提院静照堂<lb/>
<pb n="KR4i0062_WYG_015-2b"/>
羡師遺世網舊隠敞新堂月白秋庭小風清晝磬長逺<lb/>
遊輕勢利歸夢在滄浪滿箧朝賢句孤雲出帝鄉<hi>至元嘉禾</hi>
<hi>志</hi>
　　句<lb/>
地髙多與風雲會天近常為日月鄰<hi>遊徑山話</hi>　<hi>梅礀詩</hi>
　　閻　詢<lb/>
　　　詢字議道鳳翔天興人第進士又中書判拔萃<lb/>
　　　科神宗朝歷右諫議大夫提舉上清宫<lb/>
<pb n="KR4i0062_WYG_015-3a"/>
　　題招提院静照堂<lb/>
浙右僧居盛虚堂葺有功迷來隨萬化淨後照三空夜<lb/>
永松軒月秋深竹岸風我心閒已久夢到水鄉中<hi>至元嘉禾</hi>
<hi>志</hi>
　　林　億<lb/>
　　題招提院静照堂<lb/>
檇李湖山外招提煙靄中静由諸漏盡照覺萬縁空馬<lb/>
祖傳懐海牛頭住法融誰來訪宗㫖現定即家風<hi>至元嘉禾</hi>
<pb n="KR4i0062_WYG_015-3b"/>
<hi>志</hi>
　　張宗永<lb/>
　　　宗永華州人寶元中知建安縣<lb/>
　　題陳相别業<lb/>
喬松翠竹絶纖埃門對寒山盡日開應是主人貪報國<lb/>
功成名遂不歸來<lb/>
　　　<hi>墨客揮犀宗永嘗以事失鄭州陳相意陳公有别業在鄠杜閒宗永知公好絶句詩乗閒詣之</hi>
　　　<hi>于壁大書二韻莊督録以聞公覽而善之待之如初</hi>
<pb n="KR4i0062_WYG_015-4a"/>
　　句<lb/>
大書文字隄防老剩買峯巒准備閒<hi>倦遊雜録</hi>
　　雷簡夫<lb/>
　　　簡夫字太簡郃陽人康定中杜衍薦之以校書<lb/>
　　　郎簽書秦州觀察判官累遷尚書職方員外郎<lb/>
　　寄甘露舒公上人<lb/>
成都多少寺梵學競推能到老不破戒滿城唯此僧池<lb/>
龍聽夜講海客施年燈别後空相憶塵勞正可憎<hi>成都文類</hi>
<pb n="KR4i0062_WYG_015-4b"/>
　　元居中<lb/>
　　　居中錢唐人康定中台州守至太常少卿<lb/>
　　風水洞上祖龍圖無擇<lb/>
洞蔽深雲逺俗塵山中曾未識朱輪自從白傅來遊後<lb/>
五百年閒又一人<hi>咸淳臨安志</hi>
　　蘇　頌<lb/>
　　　頌字子容南安人紳之子徙居丹陽慶厯二年<lb/>
　　　進士神宗朝歷集賢院學士知開封府哲宗即<lb/>
<pb n="KR4i0062_WYG_015-5a"/>
　　　位累遷翰林學士拜右僕射兼中書門下侍郎<lb/>
　　　罷為集禧觀使徽宗立進太子太保累爵趙郡<lb/>
　　　公卒贈司空魏國公有集<lb/>
　　送朱郎中壽昌通判河中<lb/>
弼風詠凱風以成孝子志鄭人復君母傳稱能錫類中<lb/>
郎常有懷生不識所恃登朝雖厚禄當食毎忘饋念昔<lb/>
鞠育勞嗟今出處異倚門豈不待兩求終莫致乳烏思<lb/>
反哺哀鳴自垂翅百草摇春暉寧無謝生意灑血向穹<lb/>
<pb n="KR4i0062_WYG_015-5b"/>
壤解組出臺寺馳驅咸雍郊歷訪經行地至行感神明<lb/>
精誠通夢寐悠悠大道傍親息忽相值紫綬拜北堂白<lb/>
頭歸長嗣悲忻叙契濶怳如隔生事四紀世路殊一朝<lb/>
版輿侍兹事昔未有聞者共驚喟帥守為之言詔趣還<lb/>
官次當年二千石寵名非所利仕或便鄉關安用竹符<lb/>
使蒲中母家近自屈為倅貳受命慰慈顔騰裝惬歸思<lb/>
既徇報德心亦安效官智觴以萬壽薦衣成五綵戲無<lb/>
復興寒泉何須賦大隧令人及聖善孝慈兩不匱贈言<lb/>
<pb n="KR4i0062_WYG_015-6a"/>
述髙風庻用激忠義<lb/>
　　次韻蔣穎叔同遊南屏見惠長篇<lb/>
青山横莽蒼萬石出南麓古刹表耆闍髙聲聳羣玉居<lb/>
惟擇岡巒近靡數松竹郡郭路非遥遊人舂不宿陟巘<lb/>
極躋攀循崖勞傴伏架筒引流泉跨嶺構重屋講坐據<lb/>
妙峯禪堂對枯木幽尋難屢期將往誰能獨偶逢霜臺<lb/>
客暫駐驄馬足聨歩訪叢林終朝走郊牧相期方外遊<lb/>
頓忘河上曲夷路喜君騰髙閣暫予束更聽名理言俯<lb/>
<pb n="KR4i0062_WYG_015-6b"/>
惬心中欲況已證真常詎止齊寵辱願言挹清風可用<lb/>
警浮俗<lb/>
　　贈同事閤使<hi>以下二首使北時作</hi>
山路盡陂陁行人渉險多風頭沙磧暗日上雪霜和草<lb/>
淺鷹飛地冰流馬飲河平生畫圖見不料此經過<lb/>
　　奚山路<hi>出奚山路入中京界道旁店舍頗多人物亦衆</hi>
行盡奚山路更賖路旁時見百餘家風煙不改盧龍<lb/>
俗<hi>唐盧龍節度兼押契丹使</hi>塵土猶兼瀚海沙朱板刻旗村肆食<lb/>
<pb n="KR4i0062_WYG_015-7a"/>
<hi>食邸門挂木刻朱旗</hi>青氊通幰貴人車<hi>貴族之家車屋通以青氊覆之</hi>皇恩百<lb/>
嵗加荒憬物俗依稀亦慕華<lb/>
　　暮春與諸同僚登鍾山望牛首<lb/>
清明天氣和江南春色濃風物正繁富邦人競遊從官<lb/>
曹幸多暇交朋偶相逢并驅出東郊乘興遊北鍾陟險<lb/>
不蠟屐扶危靡搘笻上登道林祠俯觀辟支峯亂山次<lb/>
阡陌長江遶提封蕭條舊井邑茂盛新杉松攬物思浩<lb/>
然懐古心顒顒念昔全盛時兹山衆所宗天都對雙闕<lb/>
<pb n="KR4i0062_WYG_015-7b"/>
霸業基盤龍六朝遞興廢百祀居要衝人情屢改易世<lb/>
事紛交攻當時佳麗地一旦空遺蹤唯有出岫雲古今<lb/>
無變容<lb/>
　　和題李公麟陽關圖<lb/>
三尺冰紈一絶詩翩翩車馬送行時尊前懐古閒開巻<lb/>
看盡關山逺别離<hi>以上魏公集</hi>
　　和右僕射劉公莘老夜直中書省見寄之什<lb/>
五年班綴望䕫龍曾託帲幪庇雨風末路自憐黄髮老<lb/>
<pb n="KR4i0062_WYG_015-8a"/>
早時曾識黑頭公升沈不改交情見出處雖殊趨舍同<lb/>
謾叩蕪音答髙唱終慚下管應清宫<hi>卻埽編</hi>
　　即席獻文潞公<lb/>
髙燕初陪聽拊鼙清談仍許奉揮犀自知伯起難逋峭<lb/>
不及淳于善滑稽舞奏未終花十八酒行先困玉東西<lb/>
荷公德度容狂簡故敢忘懐去町畦<lb/>
　　　<hi>卻埽編熙寧間蘇丞相奉使契丹道過北京時文潞公為畱守燕會款洽文公因問魏收有逋</hi>
　　　<hi>峭難為之語何謂蘇公曰聞之宋元憲公蓋梁上小柱名取有曲折之義耳蘇公以文人多用</hi>
<pb n="KR4i0062_WYG_015-8b"/>
　　　<hi>近語而未及此乃用為一詩紀席上事獻文公云</hi>
　　春帖<lb/>
璇霄一夕斗杓東㶑艷晨曦照九重和氣薰風摩蓋壤<lb/>
競銷金甲事春農<hi>宋藝圃集</hi>
　　王安石<lb/>
　　　安石字介甫臨川人慶厯二年進士神宗朝累<lb/>
　　　除知制誥翰林學士拜同中書門下平章事加<lb/>
　　　尚書左僕射兼門下侍郎封荆國公卒諡曰文<lb/>
<pb n="KR4i0062_WYG_015-9a"/>
　　　崇寧閒追封舒王有臨川集<lb/>
　　　<hi>䝉齋筆談荆公初生家人見有獾入其産室故小字獾郎</hi>
　　　<hi>後山詩話魯直謂荆公之詩莫年方妙然格髙而體下如似聞青秧底復作龜兆坼乃前人所</hi>
　　　<hi>未道又云扶輿度陽焰窈窕一川花雖前人亦未易道也然學三謝失於巧耳</hi>
　　　<hi>石林詩話蔡天啟言荆公毎稱老杜鉤簾宿鷺起丸藥流鶯囀之句以為用意高峭五字之模</hi>
　　　<hi>楷他日公作詩青山捫蝨坐黄鳥挟書眠自謂不减杜詩以為得意然不能舉全篇余頃嘗以</hi>
　　　<hi>語薛肇明肇明時被㫖編公集徧求之終莫之得或云公但得此一聨未嘗成章也</hi>
　　　<hi>西清詩話仁廟嘉祐中開賞花釣魚宴介甫以知制誥預末坐帝出詩示羣臣次第屬和末至</hi>
<pb n="KR4i0062_WYG_015-9b"/>
　　　<hi>介甫日将夕矣亟欲奏御得披香殿字未有對時鄭毅夫獬接席顧介甫曰宜對太液池故其</hi>
　　　<hi>詩有云披香殿上畱朱輦太液池邊送玉盃翌日都下盛傳王舍人竊栁詞太液波翻披香簾</hi>
　　　<hi>巻介甫頗銜之退之喜雪獻裴尚書詩云喜㴱優古堂詩話韓</hi>
　　　<hi>将䇿試驚密仰簷窺又云氣嚴當酒煖灑密聽窗知荆公全用一聨云借問火城將䇿試何如</hi>
　　　<hi>雲屋聽窗知甫作韓魏公挽詩云木稼嘗因逹雞肋編王介</hi>
　　　<hi>官怕山摧今見哲人萎時華山崩京師木冰極為中的人多不見木稼出處按舊唐書五行志</hi>
　　　<hi>開元二十九年十一月二十二日雨木冰凝寒凍冽而數日不解寧王見而歎曰諺云樹稼逹</hi>
　　　<hi>官怕必冇大臣當之其月王薨出其門自以為澠水燕談王荆公之時學者得</hi>
<pb n="KR4i0062_WYG_015-10a"/>
　　　<hi>榮一被稱與往往名重天下公之治經尤尚解字末流務為新竒寖成穿鑿朝廷患之詔學者</hi>
　　　<hi>兼用舊傳注不専治新經禁援引字解于是學者皆變所學至有著書以詆公之學者又諱稱</hi>
　　　<hi>公門人故張芸叟為挽詞曰今日江湖從學者人人諱道是門生及後詔公配享神廟贈官賜</hi>
　　　<hi>諡俾學者復治新經用字解昔之學者稍稍復稱公門人有無名氏改芸叟卒章云人人卻道</hi>
　　　<hi>是門生話荆公題金陵此君亭詩云誰憐直節髙齋詩</hi>
　　　<hi>生來瘦自許高才老更剛賔客毎對公稱頌此句公輒顰蹙不樂晚年與平甫坐亭上觀詩牌</hi>
　　　<hi>曰少時作此題榜一傳不可追改大抵少年題詩可以為戒平甫曰此揚子雲悔其少作也</hi>
　　　<hi>敖陶孫詩評王荆公如鄧艾縋兵入蜀要以險絶為功</hi>
<pb n="KR4i0062_WYG_015-10b"/>
　　團扇<lb/>
玉斧修成寶月團月中仍有女乘鸞青冥風露非人世<lb/>
鬢亂釵横特地寒<lb/>
　　　<hi>天㕑禁臠云讀之令人一唱三歎譬如朱弦疏越有遺音者也</hi>
　　和女詩<lb/>
青燈一㸃暎窗紗好讀楞嚴莫憶家能了諸縁如幻夢<lb/>
世間唯有妙蓮花<lb/>
　　　<hi>冷齊夜話舒王女呉安持妻蓬萊縣君工詩多佳句有詩寄舒王王以楞嚴經新釋付之并和</hi>
<pb n="KR4i0062_WYG_015-11a"/>
　　　<hi>云云</hi>
　　寒穴泉<lb/>
神泉冽冰霜髙穴與雲平空山渟千秋不出嗚咽聲山<lb/>
風吹更寒山月相與清北客不到此如何洗煩酲<lb/>
　　　<hi>墨莊漫録華亭有寒穴泉與無錫惠山泉味相同荆公嘗有詩云</hi>
　　寄蔡氏女<lb/>
建業東郭望城西堠干嶂承宇百泉遶霤青遥遥兮纚<lb/>
屬緑宛宛兮横逗積李兮縞夜崇桃兮炫書蘭馥兮衆<lb/>
<pb n="KR4i0062_WYG_015-11b"/>
植竹娟兮常茂栁蔫綿兮含姿松偃蹇兮獻秀鳥跂兮<lb/>
下上魚躍兮左右顧我兮適我有斑兮伏獸感時物兮<lb/>
念汝遲汝歸兮擕㓜<lb/>
我營兮北渚有懐兮歸女石梁兮以苫蓋緑陰隂兮承<lb/>
宇仰有桂兮俯有蘭嗟女歸兮路豈難望超然之白雲<lb/>
臨清流而長嘆<lb/>
　　　<hi>朱文公楚詞後語云寄蔡氏女者王文公之所作也公以文章節行高一世而尤以道德經濟</hi>
　　　<hi>為己任被遇神宗致位宰相世方仰其有為庻幾復見二帝三王之盛而公乃汲汲以財利兵</hi>
<pb n="KR4i0062_WYG_015-12a"/>
　　　<hi>革為先務引用凶邪排擯忠直躁廹強戾使天下之人囂然䘮其樂生之心卒之羣姦嗣虐流</hi>
　　　<hi>毒四海至於崇宣之際而禍亂極矣公又以女妻蔡卞此其所予之詞也然其言平淡簡遠翛</hi>
　　　<hi>然有出塵之趣視其平生行事心術畧無毫髮肖似此夫子所以有于予改是之歎也歟</hi>
　　絶句<lb/>
穰侯老擅關中事嘗恐諸侯客子來我亦暮年專一壑<lb/>
毎聞車馬便驚猜<lb/>
　　　<hi>侯鯖録元豐末有以王介甫罷相歸金陵後資用不足達裕陵睿聽者上即遣使以黄金二百</hi>
　　　<hi>兩就賜之介甫初喜意召已既知賜金不悅即不受舉送蔣山修寺為朝廷祈福此詩未能忘</hi>
<pb n="KR4i0062_WYG_015-12b"/>
　　　<hi>情在丘壑者也</hi>
　　與外弟飲<lb/>
一自君家把酒杯六年波浪與塵埃不知烏石岡頭路<lb/>
到老相尋得幾回<lb/>
　　　<hi>冷齋夜話山谷言詩意無窮而人才有限以有限之才追無窮之意雖淵明少陵不得工不易</hi>
　　　<hi>其意而造其語謂之換骨法規摹其意形容之謂之奪胎法如顧況詩曰一别二十年人堪幾</hi>
　　　<hi>回别其詞簡緩而意精確荆公與故人詩云云所謂奪胎法也</hi>
　　賞心亭<lb/>
<pb n="KR4i0062_WYG_015-13a"/>
霸氣消磨不復存舊朝臺殿只空村孤城倚薄青天近<lb/>
細草侵尋白日昏稍覺野雲成晩霽却疑山月是朝暾<lb/>
此時江海無窮興醒客無言醉客喧<lb/>
　　自金陵至丹陽道中有感<lb/>
數百年來王氣消難將往事問漁樵苑方秦地皆蕪沒<lb/>
山借揚州更寂寥荒埭暗雞催月曉空場老雉挾春驕<lb/>
豪華只有諸陵在往往黄金出市朝<lb/>
　　　<hi>藝苑雌黄予與鄉人翁行可同舟泝汴因談及詩行可云介甫善下字如空場老雉挾春驕下</hi>
<pb n="KR4i0062_WYG_015-13b"/>
　　　<hi>得挾字最好即孟子挾長挾貴之挾予謂介甫又有紫莧凌風怯蒼苔挾雨驕後山有寒氣挾</hi>
　　　<hi>霜侵敗絮賔鴻將子度微明其用挾字亦與前一聨同末言陵墓遭發金玉出於人閒矣</hi>
　　初夏絶句<lb/>
石梁茅屋有灣碕流水濺濺度兩陂晴日煖風生麥氣<lb/>
緑隂幽草勝花時<lb/>
　　　<hi>娛書堂詩話范石湖云嘗䝉恩獨引觴詠壽皇與行苑中親誦後句以為佳</hi>
　　試院中作<lb/>
少年操筆坐中庭子墨文章頗自輕聖世選才終用賦<lb/>
<pb n="KR4i0062_WYG_015-14a"/>
白頭來此試諸生<lb/>
　　詳定官作<lb/>
童子常誇作賦工暮年羞悔有揚雄當年賜帛倡優等<lb/>
今日論才將相中細甚客卿因筆墨卑於爾雅注魚蟲<lb/>
漢家故事眞當改新詠知君勝弱翁<lb/>
　　　<hi>韻語陽秋荆公以詩賦決科而深不樂詩賦試院中五絶其一云云後作詳定官復有詩云云</hi>
　　　<hi>熙寧四年預政遂罷詩賦專以經義取士蓋平日之志也</hi>
　　歲晩<lb/>
<pb n="KR4i0062_WYG_015-14b"/>
月暎林塘静風涵笑語涼俯窺憐淨渌小立佇幽香攜<lb/>
幼尋新菂扶衰上野航延縁久未已歲晚惜流光<lb/>
　　　<hi>漫叟詩話荆公定林後詩精深華妙非少作之比嘗作歳晚詩自比謝靈運識者以為然</hi>
　　示公佐<lb/>
殘生傷性老躭書年少東來復起予各據槁梧同不寐<lb/>
偶然聞雨落堦除<lb/>
　　壬辰寒食<lb/>
客思似楊栁春風千萬條更傾寒食淚欲漲冶城潮巾<lb/>
<pb n="KR4i0062_WYG_015-15a"/>
髮雪争出鏡顔朱早凋未知軒冕樂但欲老漁樵<lb/>
　　自白土村入北寺<lb/>
雨過百泉出秋聲連衆山獨尋飛鳥外時度亂流閒坐<lb/>
石偶成歇看雲相與還會須營一畮長此聽潺潺<lb/>
　　泊船𤓰洲<lb/>
京口𤓰洲一水閒鍾山秖隔數重山春風又緑江南岸<lb/>
明月何時照我還<lb/>
　　　<hi>容齋續筆吳中士人家藏其草初云又到江南岸圏去到字注曰不好改為過復圏去而改為</hi>
<pb n="KR4i0062_WYG_015-15b"/>
　　　<hi>入旋改為滿凡如是十許字始定為緑</hi>
　　送和甫寄女子<lb/>
荒煙涼雨助人悲淚染衣襟不自知除卻春風沙際緑<lb/>
一如送汝過江時<hi>以上臨川集</hi>
　　　<hi>釋普聞詩論拂去豪逸之氣屏蕩老健之節其意韻幽逺清癯雅麗為得也</hi>
　　寄池州夏太初<lb/>
一水衣巾剪翠綃九華環珮刻青瑶生才故有山川氣<lb/>
卜築兼無市井嚻三葉素風門閥在十年塵跡履綦銷<lb/>
<pb n="KR4i0062_WYG_015-16a"/>
歸榮早晚重攜手莫負幽人久見招<lb/>
　　　<hi>能改齋漫録王荆公有唐律一首寄池州夏太初今集不載序云不到太初郎中兄所居遂已</hi>
　　　<hi>十年以詩攀寄</hi>
　　絶句<lb/>
白馬津頭驛路邊陰森喬木帶漪漣斜陽一馬悤悤過<lb/>
夢寐如今十五年<lb/>
　　　<hi>能改齋漫録荆公題一絶于夏旼扇今集不載</hi>
　　柳　瑾<lb/>
<pb n="KR4i0062_WYG_015-16b"/>
　　　瑾字子玉慶厯二年進士<lb/>
　　句<lb/>
過盡金湯知帝策見求貂虎識君儀男兒本有四方志<lb/>
秖在蓬瀛自不知<hi>王荆文公詩自注</hi>
　　陳　洙<lb/>
　　　洙字師道建陽人慶厯二年進士歷殿中侍御<lb/>
　　　史嘉祐中上疏助司馬光論建儲且飲藥而卒<lb/>
　　　以明無所覬望奏下大計遂定仁宗聞洙死賜<lb/>
<pb n="KR4i0062_WYG_015-17a"/>
　　　錢百萬元祐初用光言官其一子<lb/>
　　吳耿先生還北山舊居<lb/>
蒼浪兩鬢斑盡意六經間有術佐明主無官歸故山釣<lb/>
臺春水碧吟榭暮雲閒見說還家後重將舊史刪<hi>前賢小集</hi>
<hi>拾遺</hi>
　　遊雲際寺<hi>在邵武軍光澤縣</hi>
清曉捫蘿踏嶺雲寒風飛澑溼衣巾上攀霄漢無多地<lb/>
直視城闉幾點塵古木半陰藏宿霧山禽相語厭遊人<lb/>
<pb n="KR4i0062_WYG_015-17b"/>
明年更補閩中吏來看桃花爛漫春<hi>瀛奎律髓</hi>
　　靖安寺<hi>五代時建寧詩人江為故宅</hi>
處士亡來二百年故居牢落變祇園詩名長共江山在<lb/>
寃氣尚磨星斗昏臺榭幾人畱好句漁樵何處問曾孫<lb/>
昔時泉石生涯地日暮寒雲遶寺門<hi>建寧府志</hi>
　　毛維瞻<lb/>
　　　維瞻開封人居三衢慶厯二年進士累遷參知<lb/>
　　　政事<lb/>
<pb n="KR4i0062_WYG_015-18a"/>
　　筠州山房<lb/>
樓上青山繞四陲畫樓百歩引朱扉落成當與公同上<lb/>
一看長江白練飛<hi>江西通志</hi>
　　王　珪<lb/>
　　　珪字禹玉華陽人徙舒琪之從弟慶厯二年進<lb/>
　　　士官翰林學士知開封府兼侍讀學士神宗朝<lb/>
　　　拜尚書左僕射門下侍郎哲宗即位封岐國公<lb/>
　　　卒贈太師諡曰文有華陽集<lb/>
<pb n="KR4i0062_WYG_015-18b"/>
　　　<hi>王文正公日録神廟時毎夕有赤氣見西北隅如火至人定後乃滅人以為皇子生之祥故禹</hi>
　　　<hi>玉作大燕樂詞云未曉清風生殿閣經旬赤氣照乾坤未幾皇子生大燕羣臣于集英殿</hi>
　　文潞公丞相出鎭西京奉詔於瓊林苑燕餞從列<lb/>
　　皆賦詩送行<lb/>
都門秋色滿旌旗祖帳容陪醉御巵功業特髙嘉祐末<lb/>
精神如破貝州時匣中寶劒騰霜鍔海上仙桃壓露枝<lb/>
昨日更聞襃詔下别刋名姓入周彝<hi>墨莊漫録</hi>
　　　<hi>東臯筆録嘉祐中文潞公彦博富鄭公弼為相劉沆王堯臣為參政始議立皇嗣而事祕不傳</hi>
<pb n="KR4i0062_WYG_015-19a"/>
　　　<hi>雖英宗亦莫知也元豐中王公之子同光上書言先帝之立乃先臣在政府始議也其始終事</hi>
　　　<hi>並藏臣家乃宣取上驚歎久之是時富劉王三公皆已薨獨潞公畱守西京遽召至闕慰藉恩</hi>
　　　<hi>禮隆厚册拜太尉及還西都上作詩送行有報在不言功之句兩府並出餞皆有詩王禹玉詩</hi>
　　　<hi>云功業特高嘉祐末精神如破貝州時蓋謂是也</hi>
　　上元應制<lb/>
雪消華月滿仙臺萬燭當樓寶扇開雙鳳雲中扶輦下<lb/>
六鼇海上駕山來鎬京春酒霑周燕汾水秋風陋漢才<lb/>
一曲昇平人共樂君王又進紫霞杯<lb/>
<pb n="KR4i0062_WYG_015-19b"/>
　　　<hi>韻語陽秋元豐中令從臣和元夕觀燈詩蔡持正密叩王公云應制上元詩如何使事禹玉曰</hi>
　　　<hi>鼇山鳳輦外不可使章子厚靣笑之十七日登對神宗獨賞禹玉詩妙於使事</hi>
　　史院席上和首相吳公原韻<lb/>
曉下金門路君筵聽召餘簪纓三壽客筆削兩朝書身<lb/>
老雖逢此恩深盡醉歟傳聞訪餘事應走使臣車<hi>揮麈後録</hi>
　　在翰苑作<lb/>
晨光未動曉驂催又向壇頭飲社杯自笑治聾終不是<lb/>
明年強健更重來<hi>嬾眞子録</hi>
<pb n="KR4i0062_WYG_015-20a"/>
　　和梅公儀琴髙魚<lb/>
三月江南花亂開青溪曲曲水如苔琴高一去無蹤迹<lb/>
枉是漁人尚見猜<hi>賔退録</hi>
　　温成皇后閣立春帖子<hi>曰璐按曲洧舊聞作歐公詩</hi>
昔聞海上有仙山煙鎖樓臺日月閒花下玉容長不老<lb/>
只應春色勝人間<lb/>
　　　<hi>隱居詩話温成皇后初薨會立春進帖子是時歐陽修王珪同在翰苑以其虛閣故不進俄有</hi>
　　　<hi>㫖令進王珪遽口占一首歐陽歎其美麗</hi>
<pb n="KR4i0062_WYG_015-20b"/>
　　端午帖子<lb/>
紫閣曈曨隱曉霞瑶墀九御薦菖華何人又進江心鑑<lb/>
試與君王卻衆邪<hi>容齋五筆</hi>
　　夫人閣端午帖子<lb/>
後苑尋青趁午前歸來競鬬玊闌邉袖中獨有香芸草<lb/>
畱與君王辟蠹編<hi>後村詩話</hi>
　　挽老蘇先生<lb/>
岷峨地僻少人行一日西來譽滿京白首只知聞道勝<lb/>
<pb n="KR4i0062_WYG_015-21a"/>
青衫不及到家榮𤣥猨夜哭銘旌過紫燕朝飛挽鐸迎<lb/>
天禄校書多分薄子雲那得𦵏鄉城<hi>蘇集附録</hi>
　　大饗明堂慶成<lb/>
皇祐更秋律明堂奉帝禋粢盛雖薦德霜露本懐親於<lb/>
赫朝三后無文秩百神九筵交玉幣重屋近星辰邃幄<lb/>
畱飇御清壇墮月津衣冠漢儀舊金石舜韶新受胙開<lb/>
宣室鳴鐘降紫宸羣陰光復旦叶氣斗回春靈貺叢千<lb/>
祝豐恩滲四垠慙非老辭筆徒學煥堯文<lb/>
<pb n="KR4i0062_WYG_015-21b"/>
　　　<hi>瀛奎律髓禹玊為詞臣則摛藻細潤典雅勁健未有後來全句長句之病時號為至寶丹以多</hi>
　　　<hi>用金玉珠璣錦繡之類然亦有不全然者此詩豈不謂之細潤典雅</hi>
　　再登賞心亭<lb/>
六朝遺迹此空存城壓滄波到海門萬里江山來醉眼<lb/>
九秋天地入吟魂於今玉樹悲歌起當日黄旗王氣昏<lb/>
人事不同風物在悵然猶得對芳樽<hi>詩林萬選</hi>
　　宫詞<lb/>
花裏宫鶯曉未啼千牛仗下報班齊銀袍五百趨龍尾<lb/>
<pb n="KR4i0062_WYG_015-22a"/>
天子臨軒賜御題<lb/>
侍輦歸來歩玉階試穿金縷鳳頭鞋堦前摘得宜男草<lb/>
笑插黄金十二釵<lb/>
内苑宫人學打毬青絲飛控紫驊驑朝朝結束防宣喚<lb/>
一様眞珠絡轡頭<lb/>
黄昏鎖院聽宣除翰長平明趁起居撰就白麻先進草<lb/>
金泥降出内中書<lb/>
紗幔薄垂金麥穗簾鉤纖挂玉蔥條樓西别起長春殿<lb/>
<pb n="KR4i0062_WYG_015-22b"/>
香壁紅泥透蜀椒<lb/>
内人稀見木鞦韆争擘珠簾帳殿前第一錦標誰奪得<lb/>
右軍輸卻小龍船<lb/>
盤龍新織翠雲裘簡點黄封玉匣收防備秋來供御著<lb/>
金箱捧入曝衣樓<lb/>
盡日閒窗賭選仙小娃争覓倒盆錢上籌争占蓬萊㠀<lb/>
一擲乘鸞出洞天<hi>十家宮詞</hi>
　　呈永叔書事<hi>嘉祐二年禮部倡和</hi>
<pb n="KR4i0062_WYG_015-23a"/>
誥書初捧下西箱重棘連催暮鑰忙緑繡珥貂畱帝詔<lb/>
<hi>元注元夕有緑衣中使傳宣</hi>紫衣鋪案拜宸香巻如驟雨収聲急<lb/>
筆似飛泉落勢長十五年前出門下最榮今日預東<lb/>
堂<lb/>
　　　<hi>歐陽修歸田録嘉祐二年余與端明韓子華翰長王禹玉侍讀范景仁龍圖梅公儀同知禮部</hi>
　　　<hi>貢舉辟梅聖俞為小試官凡鎖院五十日六人者相與倡和為古律歌詩一百七十餘篇為三</hi>
　　　<hi>巻禹玉余為校理時武成王廟所解進士也至此新入翰林與余同院又同知貢舉故禹玉贈</hi>
　　　<hi>余云十五年前出門下最榮今日預東堂余答云昔時叨入武成官曾看揮毫氣吐虹夢寐閒</hi>
<pb n="KR4i0062_WYG_015-23b"/>
　　　<hi>思十年事笑談今日一尊同喜君新賜黄金帶顧我今為白髪翁</hi>
　　依韻恭和聖製龍圖天章閣觀三聖御書<lb/>
半夜傳君召西清閱帝文筆迴丹穴鳳歌起沛鄉雲御<lb/>
幄金虯轉仙墀羽仗分君王自天縱況復睿心勤<hi>以上曹氏</hi>
<hi>歷代詩選</hi>
　　句<lb/>
披褐曾陳定羌策汗青猶著立儲書春風澤國吟箋落<lb/>
夜雨溪堂宴豆疎<lb/>
<pb n="KR4i0062_WYG_015-24a"/>
　　　<hi>許彦周詩話外祖父邵安簡公布衣時上平元昊䇿又嘗勸仁廟早立太子晚年自樞府出知</hi>
　　　<hi>越州又移鄆州其薨也岐公作挽詞云云不獨語句精練且是著題</hi>
金縷黄龍扇蘭芽翠釡湯<hi>夫人閣端午帖子</hi>繞臂雙條達<lb/>
紅紗晝夢驚<hi>同上</hi>震邸陪經席辰階總化鈞<hi>晏元獻挽詩</hi>未染<lb/>
仙人杏先柔帝女桑<hi>皇后閣帖子</hi>靈宫千福墮清庿一誠專<lb/>
<hi>南郊</hi>舊蠹繙書㰅羣訛正說鈴<hi>校理東觀</hi>曉日破紅浮鬭栱<lb/>
夕雲凝紫䕶周垣<hi>祠太乙宫</hi>官職聲名君自有何妨更絶<lb/>
郢中吟<hi>和石昌言雪</hi>灼灼海棠誰復折差差燕子又還飛<hi>以上</hi>
<pb n="KR4i0062_WYG_015-24b"/>
<hi>海録碎事</hi>
舞急錦腰迎十八酒酣玉琖照東西<lb/>
　　　<hi>墨莊漫録樂府六么曲有花十八古有玉東西杯對甚新</hi>
　　石象之<lb/>
　　　象之字簡夫新昌人慶歴二年進士官太常丞<lb/>
　　詠愁<lb/>
來何容易去何遲半在心頭半在眉門掩落花春去後<lb/>
窗涵殘月酒醒時柔如萬頃連天草亂似千尋帀地絲<lb/>
<pb n="KR4i0062_WYG_015-25a"/>
除却五侯歌舞地人閒何處不相隨<hi>新昌縣志</hi>
　　石聲之<lb/>
　　　聲之新昌人<lb/>
　　遊南明山<lb/>
秖應尋勝到林泉四抱危峯萬朶蓮僧過不知山隱寺<lb/>
客來方見洞開天浮圖照水光相映古木依崖影倒懸<lb/>
風露了非人世界濯纓秋後玉壺仙<hi>越咏</hi>
　　黄　庻<hi>向宗道</hi>
<pb n="KR4i0062_WYG_015-25b"/>
　　　庶字亞夫分寧人慶厯二年進士歷州郡從事<lb/>
　　　攝康州有伐檀集山谷其子也<lb/>
　　宿趙屯<lb/>
蘆花一股水弭棹日已暮山閒聞雞犬無人見煙樹行<lb/>
逐羊豕跡始識入市路菱芡與魚蟹居人足來去漁家<lb/>
無鄉縣滿船載稚乳鞭笞公私急醉眠聼秋雨<lb/>
　　怪石<lb/>
山鬼水怪著薜荔天禄辟邪眠莓苔鉤簾坐對心語口<lb/>
<pb n="KR4i0062_WYG_015-26a"/>
曾見漢唐池館來<lb/>
　　斑石枕聯句同向宗道<lb/>
斸得西山骨磨礱露斑駮凝結一何怪<hi>宗道</hi>形模萬難學<lb/>
直疑彩雲根<hi>庻</hi>又訝紫珉礏中瘦<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>蛟腹<hi>宗道</hi>外文灼龜<lb/>
殻冷剖清泉肝<hi>庶</hi>
                    <graphic n="KR1469" url="https://raw.githubusercontent.com/kanripo/KR-Gaiji/master/images/KR1469.png" mimeType="image/png"/>榰老鼇腳堅方君子性<hi>宗道</hi>清純聖<lb/>
人璞有氣當補天<hi>庻</hi>無瑕應並瑴定漬盤古苔<hi>宗道</hi>想漏<lb/>
神晨藥堪作夢寐寶<hi>庻</hi>尤是炎蒸託眠月病頭愈<hi>宗道</hi>横<lb/>
風醒肺濯珊瑚侈可唾<hi>庻</hi>陶甄脃堪撲夜深魘鬼驚<hi>宗道</hi>
<pb n="KR4i0062_WYG_015-26b"/>
晝冷詩魔愕首愜無俗夢<hi>庻</hi>心清去煩惡蘄簟方敢友<lb/>
<hi>宗道</hi>蜀笻良可攫何必檄愈風<hi>庻</hi>何必文驅瘧質任兒女<lb/>
嗤<hi>宗道</hi>頑宜童僕謔枕流固迂誕<hi>庻</hi>藉糟徒落魄潤生審<lb/>
將雨<hi>宗道</hi>輝發宜有珏髑髏莊生狂<hi>庻</hi>虎魄宋武薄欲鑱<lb/>
中郎銘文章體猶弱欲祕淮南書神仙志可樂<hi>宗道</hi>我疑<lb/>
混沌鑛誰與礱竅鑿可作甘寢輿華胥詣冥寞<hi>庻</hi>子道<lb/>
足施為我拙困嬰縛已謀具巾屨行當老嵩霍子其乞<lb/>
我歸終焉臥雲壑<hi>宗道</hi>嗜好我已癖須求子惟慤氊舊王<lb/>
<pb n="KR4i0062_WYG_015-27a"/>
固惜瓢陋顔不博異時一經子便當千金橐客退獨摩<lb/>
拂臥送山月落<hi>庻</hi>　<hi>以上伐檀集</hi>
　　韓欽聖<lb/>
　　　欽聖慶歴二年進士<lb/>
　　句<lb/>
迎鋒畫幡轉交鏃采文繁<hi>省試勲門賜㦸</hi>　<hi>古今詩話</hi>
　　句龍緯<lb/>
　　　緯蜀人慶厯進士太學博士<lb/>
<pb n="KR4i0062_WYG_015-27b"/>
　　題惠泉寄知軍郎中<hi>在荆門</hi>
﨑嶇荆門山叢起為東阨陽岡盤氣勢陰竇融液脈源<lb/>
濯雲根移流噴石罅拆呀呀兩岸閒平㵎纔數席環㟁<lb/>
貯清泚古鏡照秋色恬風不生紋至底無隱物澄輝泛<lb/>
嵐翠浄影溶天碧潛花深冋冋䕃樹髙崒崒清光照毛<lb/>
髪爽氣灑肌骨如入冰壺中亭宇何鮮飾缾罌日往來<lb/>
舉汲易為力短綆何勞人輕舠恰容客當時竟陵翁老<lb/>
死卻不歴品第十九泉遺此良可惜此泉惠此土唯日<lb/>
<pb n="KR4i0062_WYG_015-28a"/>
流不息作詩頌惠泉勉哉君子德<hi>荆州府志</hi>
　　賈宗諒<lb/>
　　　宗諒官内園洛苑如京崇儀使<lb/>
　　上元日駕幸太乙宫燒香<lb/>
金鑾晨動暖風微比屋歡呼望帝暉天喜宴開新福館<lb/>
雲深香滿侍臣衣九韶鳳舞當雙闕萬燭龍趨䕶六飛<lb/>
為與吾民同樂事月輪猶未下端闈<hi>古今歳時雜詠</hi>
　<lb/>
<pb n="KR4i0062_WYG_015-28b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋詩紀事巻十五<lb/>
</p>
<p>
</p>
  </div>
<div>
                <head>宋詩紀事巻十六</head>
    <p>
<pb n="KR4i0062_WYG_016-1a"/>
欽定四庫全書<lb/>
　宋詩紀事巻十六　　　　　　錢塘厲鶚撰<lb/>
　　蘇　寀<lb/>
　　　寀字公佐磁州滏陽人舉進士神宗朝累官給<lb/>
　　　事中知河南府<lb/>
　　和趙閱道游海雲山<lb/>
笙歌揭虚閣帷幕帀春池且與民同樂都忘天一涯舊<lb/>
遊嗟倏忽故歩喜追隨陌上人如堵歸鞍莫載馳<hi>成都文類</hi>
<pb n="KR4i0062_WYG_016-1b"/>
　　吕夏卿<lb/>
　　　夏卿字縉叔晉江人慶厯二年進士調江寧尉<lb/>
　　　用薦為編修唐書官書成遷直祕閣同知禮院<lb/>
　　　熙寧初遷兵部員外郎知制誥出知潁州卒<lb/>
　　　<hi>泉州府志初歐宋二公典領唐史十七年書始成凡預載筆者皆一時髙選前後十餘人遷徙</hi>
　　　<hi>不常唯夏卿與范鎮自發凡訖于絶筆夏卿又纂新書紀志傳義例摘二公繁文闕誤目為唐</hi>
　　　<hi>書直筆新例一巻唐兵志三巻又集天下碑刻為唐文獻考歴代氏族譜志為古今世系表</hi>
　　春陰<lb/>
<pb n="KR4i0062_WYG_016-2a"/>
海棠隂淺日黄昏畫閣輕寒繡被温春夢醒來能記否<lb/>
賣花聲過忽開門<hi>後村千家詩</hi>
　　陳　襄<lb/>
　　　襄字述古候官人慶歴二年進士歷官知制誥<lb/>
　　　直學士院知陳州徙杭州以樞密直學士知通<lb/>
　　　進銀臺司兼侍讀判尚書都省卒贈給事中有<lb/>
　　　古靈集<lb/>
　　送關都官致仕<lb/>
<pb n="KR4i0062_WYG_016-2b"/>
　鴻雁于飛送關公也公能以禮致仕惜其有老成德<lb/>
　不衰不養于朝天子不用古禮畱之故作是詩也<lb/>
鴻雁于飛歸戾于澤君子于田亦適維則旅力不愆曷<lb/>
云其極庶民之耋職自為愚君子之耋其德有濡旅力<lb/>
不愆曷云其劬有堅松栢君子斧之有實秠稷農夫有<lb/>
之天子有老曷其與歸野有白駒來食我麰君子之往<lb/>
胡為不畱我心悠悠為天子之憂<lb/>
　　幽齋<lb/>
<pb n="KR4i0062_WYG_016-3a"/>
幽境絶塵蹤莓苔上粉墉秋聲連夜雨寒色一溪松學<lb/>
有書千巻歡無酒萬鍾雲屏孤夢斷寂寞掩巫峯<lb/>
　　和子瞻沿牒京口憶西湖出遊見寄<lb/>
春隂漠漠燕飛飛可惜春風與子違半嶺烟霞紅斾入<lb/>
滿湖風月畫船歸緱笙一闋人何在遼鶴重來事已非<lb/>
猶憶去年離别處鳥啼花落客霑衣<lb/>
　　寄逺<lb/>
飛鵲翩翩暮欲棲楚天新月射璇題袖中已滅三年字<lb/>
<pb n="KR4i0062_WYG_016-3b"/>
心曲惟通一㸃犀歩障影迷金谷路桃花香隔武陵溪<lb/>
瑶華好折無人寄腸斷江樓百尺梯<lb/>
　　夜意<lb/>
熏爐香燼蕙烟沈凛冽寒生翡翠衾月國音塵千里絶<lb/>
仙山樓閣五雲深離懐暗耿金壺漏獨夢多驚玉女碪<lb/>
騎省中郎才調逸擬將文筆賦秋心<lb/>
　　使還咸熙館道中作<lb/>
土曠人稀使驛賖山中殊不類中華白沙有路鴛鴦泊<lb/>
<pb n="KR4i0062_WYG_016-4a"/>
芳草無情妯娌花氈館夜燈眠漢節石梁秋吹動胡笳<lb/>
歸來覽照看顔色斗覺霜毛兩鬢加<lb/>
　　韋羌山<hi>在天台山西上有石壁字如科斗</hi>
去年曾覽韋羌圖云有仙人古篆書千尺石巖無路到<lb/>
不知科斗是何書<lb/>
　　中和堂木芙蓉盛開戲贈子瞻<lb/>
千林寒葉正疎黄占得珍叢第一芳容易便開三百朶<lb/>
此心應不畏秋霜<lb/>
<pb n="KR4i0062_WYG_016-4b"/>
　　題寶嚴院垂雲亭<hi>在杭州七寶山</hi>
小亭巉絶出雲間萬象升沈不得閒莫怪詩翁頭白早<lb/>
時來向此冩湖山<hi>以上古靈先生集</hi>
　　連　庠<lb/>
　　　庠字元禮應山人慶厯二年進士為宜城令至<lb/>
　　　都官郎中<lb/>
　　　<hi>宋史隱逸傳連庶字君錫舉進士監陳州税罷歸始與弟庠在鄉里時宋郊兄弟歐陽修皆依之及</hi>
　　　<hi>二宋貴達不可其志退居二十年守道好修非其義秋毫不可汚也庠亦登科敏于政事號良吏</hi>
<pb n="KR4i0062_WYG_016-5a"/>
　　　<hi>終都官郎中</hi>
　　襄州守王侯洙復峴山羊公祠<lb/>
大江西來遶重城猶如叢花疋練縈左山右阜若開避<lb/>
曾是峴首當頭横江湍衝山山不動滔滔雪浪東南傾<lb/>
隤然巨勢壓漢境萬楚不得專雄名四時美景千百狀<lb/>
登臨可以攄襟靈近麓挼藍秋水緑幽巖團纈春葩明<lb/>
寒林蕭疎四靣合夏木延袤長川青危巔碑墊龜螭蟄<lb/>
隂崖檜老蛟龍形俯瞰洲㠀相向背風恬江靣羅紋生<lb/>
<pb n="KR4i0062_WYG_016-5b"/>
漁舠數百集其下瞥然來往一葉輕波底崢嶸沈翠影<lb/>
槎頭鳧雁斂霜翎天然佳致信可尚直是丹青寫不成<lb/>
叔子當年樂山水毎來置酒空壚罌賢達勝士共愛此<lb/>
謂此風景魁南荆荆人被化思不已立祠山椒共祭牲<lb/>
爾來綿亘幾千載瓦飛棟撓誰經營守臣䍐肯著腳到<lb/>
遂至完固屬兼并非憚鳩工繕完葺誠知仁政難繼聲<lb/>
帝眷襄陽曰重鎮宜從館閣擇名卿明公之來百城悅<lb/>
壺漿竹馬相歡迎政成公休屢登覽山前車騎長晶熒<lb/>
<pb n="KR4i0062_WYG_016-6a"/>
傃空寓目看不足詩豪佚發輸精誠乃敕寮屬復祠宇<lb/>
仍從嶺上新虚亭歳時遊憩備言詠荆人愛之猶鉅平<lb/>
羊公之政公之化異時一致當同評兩賢繼美何以況<lb/>
山之永兮水之清<hi>襄陽府志</hi>
　　李　觀<lb/>
　　　觀字夢符自號玉谿叟袁州人慶厯二年試南<lb/>
　　　宫賦偶落韻有司愛其䇿為取特㫖由是登第<lb/>
　　　以著作佐郎知臨江軍清江縣嘗為太學官出<lb/>
<pb n="KR4i0062_WYG_016-6b"/>
　　　判處州<lb/>
　　　<hi>宜春傳信録朝議大夫李觀夢符史傳諸書過目成誦文章如元次山登第歴官知處州不就</hi>
　　　<hi>請監南嶽廟以歸建玉溪洞中有抱一堂水仙亭有梅所曰香雪塢有衆花處曰錦繡塢貯書</hi>
　　　<hi>史處曰文藪終日醉吟溪上於世味淡如也</hi>
　　題處州直廳壁<lb/>
十謁朱門九不開利名淵藪且徘徊自知不是公侯骨<lb/>
夜夜江山入夢來<hi>能改齊漫録</hi>
　　許　當<lb/>
<pb n="KR4i0062_WYG_016-7a"/>
　　　當字當時慶厯初為古田令<lb/>
　　桃溪<lb/>
桃溪一何清想像武陵水所愛春風時灼灼花數里漁<lb/>
艇日來去無人識歸止安知歷幽源不遇神仙子<hi>福州府志</hi>
　　石蒼舒<lb/>
　　　蒼舒字才叔雍人善行草官承事郎通判保安<lb/>
　　　庫<lb/>
　　别韓魏公<lb/>
<pb n="KR4i0062_WYG_016-7b"/>
<hi>闕七字</hi>簾前二聖擁千官唯有埽門霜鬢客卻隨社<lb/>
燕入長安<lb/>
　　　<hi>過庭録石蒼舒與韓魏公有舊韓拜相石至干禄㽞數月無成石作詩以别歸韓覧之惻然遂</hi>
　　　<hi>注一官而去</hi>
　　胡　恢<lb/>
　　　恢金陵人華州推官<lb/>
　　句<lb/>
建業江山千里逺長安風雪一家寒<lb/>
<pb n="KR4i0062_WYG_016-8a"/>
　　　<hi>夢溪筆談金陵胡恢善篆𨽻坐法失官困于京師上韓魏公詩魏公深憐之令篆太學石經得</hi>
　　　<hi>復官任華州推官而卒</hi>
　　姚嗣宗<lb/>
　　　嗣宗關中人韓魏公薦試大理評事<lb/>
　　　<hi>續湘山野録嗣宗關中詩豪忽繩檢坦然自任杜祁公帥長安多裁品人物謂尹師魯曰姚生</hi>
　　　<hi>如何人尹曰嗣宗者使白衣入翰林亦不忝減死一等黥流海㠀亦不屈姚聞之大喜曰所謂</hi>
　　　<hi>善評我者也</hi>
　　書驛壁<lb/>
<pb n="KR4i0062_WYG_016-8b"/>
南越干戈未息肩五原金鼔又轟天崆峒山叟笑無語<lb/>
飽聽松風春晝眠<lb/>
　　　<hi>續湘山野録元昊以河西叛朝廷方羈籠關中豪傑之際嗣宗因題詩二於壁其五言有蹋碎</hi>
　　　<hi>賀蘭石埽清西海塵布衣能效死可惜作窮鱗之句韓忠獻公竒之奏補職官既而一庸生張</hi>
　　　<hi>某亦堂堂人蝟髯黒靣頂青巾緇裘持一詩代刺揺袖以謁杜公有長安有客靣如鐡為報君</hi>
　　　<hi>王早築臺之句杜祁公亦異之奏補乾祐一尉而胸中無一物未幾以贓去任</hi>
　　俞汝尚<lb/>
　　　汝尚字仁廓號退翁又號溪堂居士歸安人慶<lb/>
<pb n="KR4i0062_WYG_016-9a"/>
　　　厯二年進士王安石當國欲寘汝尚御史驛召<lb/>
　　　詣京力辭得免從趙抃於青州以屯田郎中致<lb/>
　　　仕卒<lb/>
　　贈張伯玉倅古睦<lb/>
新定烟霞外溪山清可依夜風泉澑響春雨藥苖肥野<lb/>
鶴眠花圃晴嵐溼案衣預知公暇日垂釣子陵磯<hi>詩林萬選</hi>
　　題三角亭<lb/>
竒哉山中人構此亭上宇蕙徑斜映帶林烟盡吞吐春<lb/>
<pb n="KR4i0062_WYG_016-9b"/>
無四靣花夜欠一簷雨寄傲足有餘何須存廣廡<hi>前賢小集</hi>
<hi>拾遺</hi>
　　久客<lb/>
久客西城裏人家似舊鄰衆知趨事嬾僧厭打門頻倦<lb/>
枕費窗燭閒書破硯塵陰晴消白日門巷忽青春<hi>瀛奎律髓</hi>
　　賈　黯<lb/>
　　　黯字直孺南陽人慶厯六年進士第一嘉祐中<lb/>
　　　累擢翰林學士英宗朝遷給事中權御史中丞<lb/>
<pb n="KR4i0062_WYG_016-10a"/>
　　　以疾乞郡除翰林侍讀學士知陳州卒贈禮部<lb/>
　　　侍郎<lb/>
　　襄州守王侯洙復峴山羊公祠<lb/>
古郡襄水陽羣山繞郛郭其閒峴首者羊公最所樂登<lb/>
臨見洲渚氣象眞磅礴公乎既已沒髙碑此鑱鑿廟食<lb/>
有遺像當時盛丹雘到今僅千載碑廟皆頽落喬木荒<lb/>
榛閒廟址存依約碑倒石屢易文字免缺錯我侯至之<lb/>
初亭廟皆新作為詩道其意風化思所託侯慕羊公心<lb/>
<pb n="KR4i0062_WYG_016-10b"/>
仁政及物博將見襄陽治與古相侔若<hi>襄陽府志</hi>
　　季康伯<lb/>
　　襄州太守王侯洙復峴山羊公祠<lb/>
賢哉西晉鉅平侯刻碑立祠在荆州州民萬家見之者<lb/>
揜面汍瀾雙淚流逮今緜歷幾百祀峴首巍然臨漢水<lb/>
碑鈋廢祠榛莽中蕭蕭只有悲風起内閣深沈侍從臣<lb/>
赤帷皁蓋來行春殷勤拂碑復祠貌一朝舊迹重如新<lb/>
山光葱蒨水清冽天長地久無時别古人今人空茫茫<lb/>
<pb n="KR4i0062_WYG_016-11a"/>
惟是功名不能滅<hi>襄陽府志</hi>
　　張去惑<lb/>
　　襄州太守王侯洙復峴山羊公祠<lb/>
漢江千里清溶溶惟此南夏奠其中因山為城峙險固<lb/>
一國形勝何髙雄嶷然巨首名曰峴回壓靣勢尊且崇<lb/>
東扼迅流疑引翼西峙羣阜如盤龍嶔巇峻拔不可擬<lb/>
絶岸萬丈凌長空下闞澄潭迥無際旁睨比屋幾可封<lb/>
天意造物豈虚設控蠻鎭楚舒隆隆自昔登憩且非一<lb/>
<pb n="KR4i0062_WYG_016-11b"/>
此山振動惟羊公有志平呉運祕略竭心衛晉推元功<lb/>
綏懐逺邇人所服開墾田疇時以豐慨然置酒適清曠<lb/>
中郎幕府賢而通語公令望髙四海當與斯山永無窮<lb/>
自是綿綿歳歴久閲碑墮淚存遺蹤亭祠浸壊詎可窕<lb/>
山歸民籍木以童前知興衰故有日覽者歎息追無從<lb/>
龍圖王公守兹土修舉廢墜詰初終感物思人但長息<lb/>
剡章疾置聞四聰聖宸動色可其請兹山復興氣象融<lb/>
耽耽大廈揭亭宇肅肅眞像嚴祠宫遂使靈光享血食<lb/>
<pb n="KR4i0062_WYG_016-12a"/>
禁樵復祀資恪恭大抵有功及民物盛德期與天地充<lb/>
今之視古皆一致休哉千載懐清風<hi>襄陽府志</hi>
　　王　介<lb/>
　　　介字中父衢州人以制舉登第性聰悟絶人所<lb/>
　　　嘗讀書皆成誦而任氣多忤物以故不達終于<lb/>
　　　館職<lb/>
　　送張君宰呉江<lb/>
乍被軒綏寵新辭計省繁三江吳故國百里漢郎官烟<lb/>
<pb n="KR4i0062_WYG_016-12b"/>
水蓴芽紫霜天橘顆丹優游民政外風月即清歡<hi>明道雜志</hi>
　　句<lb/>
命也豈終否時乎不暫㽞勉哉藏素業以待歳之秋<hi>贈人</hi>
<hi>下第</hi>
　　　<hi>明道雜志中父作詩多用助語作句如贈人落第詩云云此格古未有也</hi>
草廬三顧動幽蟄蕙帳一空生曉寒<lb/>
　　　<hi>石林詩話中甫與王荆公游甚款未嘗降意相下熙寧初荆公以翰林學士被召前此屢召不</hi>
　　　<hi>起至是始受命介以詩寄公云云盖有所諷公得之大笑他日作詩有丈夫出處非無意猿鶴</hi>
<pb n="KR4i0062_WYG_016-13a"/>
　　　<hi>從來自不知之句蓋為介發也</hi>
　　劉　敞<lb/>
　　　敞字原父臨江新喻人慶厯六年進士第二累<lb/>
　　　遷知制誥拜翰林學士改集賢院學士判南京<lb/>
　　　御史臺卒門人私諡曰公是先生有集<lb/>
　　　<hi>郡齋讀書志原父出知永興惑官妓得驚眩疾力求便郡仁宗謂執政曰如敞者豈易得耶賜</hi>
　　　<hi>以新橙五十劉原父晚年病不復識字日月兒劉跂暇日記</hi>
　　　<hi>女皆不能認人言永興中多發冡墓求古物致此</hi>
<pb n="KR4i0062_WYG_016-13b"/>
　　瓊花<hi>并序</hi>
　自淮南遷東平移后土廟瓊花植于濯纓亭此花天<lb/>
　下只一株耳永叔為揚州作無雙亭以賞之彼土人<lb/>
　别號八仙花或云李衛公所賦玉蘂即此種<lb/>
淮海無雙玉蘂花異時來自八仙家魯人未覩天中樹<lb/>
乞與春風賞物華<lb/>
　　鐡漿館<hi>以下二首奉使作</hi>
稍出盧龍塞回看萬壑青曠原開磧口别道入松亭<hi>此館</hi>
<pb n="KR4i0062_WYG_016-14a"/>
<hi>以南屬奚山溪深險以北屬契丹稍平衍漸近磧矣别一道自松亭關入幽州甚徑易敵常祕不欲漢使知</hi>
代馬寒隨草奚車夕戴星忽悲田子泰寂寞向千齡<hi>奚人</hi>
<hi>以車帳為生晝夜移徙</hi>
　　檀州<hi>正月二日</hi>
窮谷迴看盡孤城平望遥<hi>自古北口山至此都盡</hi>市聲衙日集<lb/>
<hi>此州衙日市集</hi>海葢午時消<hi>毎旦海氣如霧至晩消盡土人謂之海葢</hi>冠帶才通<lb/>
漢山川更入遼春風解冰雪最覺馬蹄驕<lb/>
　　春草<lb/>
<pb n="KR4i0062_WYG_016-14b"/>
春草綿綿不可名水邊原上亂抽莖似嫌車馬繁華處<lb/>
纔入城門便不生<lb/>
　　飲子華家醉翁不來令蘂仙彈醉思仙<lb/>
翠睂紅袖拜尊前撩亂春聲入四弦坐少車公還不樂<lb/>
為君重奏醉思仙<hi>以上公是先生集</hi>
　　李士衡硯<hi>劉涇州所得</hi>
李侯寶硯劉侯得上有刺史李元刻云是天寶八年冬<lb/>
端州東溪靈卵石我語二客此不然天寶稱載不稱年<lb/>
<pb n="KR4i0062_WYG_016-15a"/>
刺史為守州為郡此獨云爾奚所傳兩君盧胡為絶倒<lb/>
嗟爾於人幾何寶萬事售偽必眩眞此固區區無足道<lb/>
<hi>硯箋</hi>
　　觀永叔五代史<lb/>
大意晚有屬先生拔書彚是非原正始簡古斥辭費裦<lb/>
善傷獲麟疾邪記有蜚處心必至公撥亂豈多諱何必<lb/>
藏名山端如避羅罻<hi>合璧事類後集</hi>
　　聞鶯<lb/>
<pb n="KR4i0062_WYG_016-15b"/>
醉裏春空盡江邊客未歸可憐鳴睍睆似欲訴芳菲珍<lb/>
樹移時語殘花入眼稀離居亦幽獨求友莫相違<lb/>
　　鴨腳<hi>鶚按此首又見梅堯臣集</hi>
魏帝昧逺圖於吳求鴨腳乃為吳人料重玩志已愜江<lb/>
南有佳木修聳入天插葉如闌邊跡子剥杏中甲持之<lb/>
奉漢宫百果不相壓<lb/>
　　養雞<lb/>
茅茨一畞宫生理備委曲雞豚自古昔豢養隨世俗鑿<lb/>
<pb n="KR4i0062_WYG_016-16a"/>
垣安其棲幼長何碌碌旦出四散飛暮還相投宿頗哀<lb/>
鴻鵠輩飲啄不充腹何事萬里遊羈旅傷局促衣冠相<lb/>
嫵媚庭廡更追逐未悟糞土非豈知稻粱辱物理常有<lb/>
此人情苦不足安見避世翁頽然臥空谷<hi>以上合璧事類别集</hi>
　　贈李才元<lb/>
待詔先生窮巷居簞瓢屢空方晏如自探井臼秣羸馬<lb/>
卻整衣冠迎賜書王人駐車久歎息天子聞之動顔色<lb/>
飽死曾不及侏儒牧民會肯舒筋力詔書朝出蓬萊宫<lb/>
<pb n="KR4i0062_WYG_016-16b"/>
繡衣還鄉由上衷君今已作二千石亦將復為第五公<lb/>
　　　<hi>徐度却埽編李才元大臨仕仁宗朝為館職家貧甚僮僕不具多躬執賤役一日自秣馬會例</hi>
　　　<hi>賜御書使者及門適見之歎息而去歸以白上上大驚異遂命知廣安軍熙寧中知制誥坐封</hi>
　　　<hi>還李定除御史詞頭與宋次道蘇子容俱得罪于是名重</hi>
　　桃花<lb/>
小樓西望那人家出屋香梢幾樹花只恐東風能作惡<lb/>
亂紅如雨墮窗紗<hi>全芳備祖</hi>
　　夏夜<lb/>
<pb n="KR4i0062_WYG_016-17a"/>
涼風響髙樹清露墜明河雖復夏夜短巳覺秋氣多豔<lb/>
膚麗華燭皓齒揚清歌臨觴不作意奈此粲者何<lb/>
　　　<hi>避暑録話此詩當是在長安時作</hi>
　　雜詩效玉川體<lb/>
毁巢鳳不至竭澤龍不游賢者有所歸得非龍鳳儔周<lb/>
公下白屋聖德被九州趙禹謝賔客漢朝以為優澆淳<lb/>
不相襲用舍何其繆茍徇一身利不為萬姓謀哀彼杕<lb/>
杜詩死生遺道周<hi>宋藝圃集</hi>
<pb n="KR4i0062_WYG_016-17b"/>
　　劉　攽<lb/>
　　　攽字貢父與兄敞同舉慶厯六年進士歷祕書<lb/>
　　　少監出知蔡州召拜中書舍人卒弟子私諡曰<lb/>
　　　公非先生有集<lb/>
　　上書行<lb/>
仕不至二千石賈不至五百萬此事夸者憂而非志士<lb/>
歎君不見下邳受書起幄中運籌制千里功成不受二<lb/>
萬戸拂衣歸從赤松子君不見計倪半䇿誅強吳鴟夷<lb/>
<pb n="KR4i0062_WYG_016-18a"/>
扁舟泛五湖三致千金不自擅至今籍籍宗陶朱大賢<lb/>
富貴不為已心事邈與常人殊逢時致身如反手雲蒸<lb/>
龍變無時無君勿愛上書獻賦稱賢豪刺繡倚市相矜<lb/>
髙丈夫昔曾笑徒勞商賈旦旦稱錐刀<lb/>
　　自校書郎出倅秦州作<lb/>
璧門金闕倚天開五見宫花落井槐明日扁舟滄海去<lb/>
卻將雲氣望蓬萊<lb/>
　　長蘆寺<lb/>
<pb n="KR4i0062_WYG_016-18b"/>
越舶吳商倚萬橈紺園金刹起中宵魚龍聽法多因雨<lb/>
江海歸心毎上潮林黑夜深燈影白川平天濶梵聲遥<lb/>
心知水怪俱調伏惜取靈犀不用燒<lb/>
　　送裴二知蘇州<lb/>
著書元尚白送客鬼揶揄積水望江海秋風吹舳艫貴<lb/>
人千騎長紫綬左魚符道愛明南國歡聲接舊吳曉霜<lb/>
繁橘柚過雨熟菰蒲安得如吾子從君飛赤鳧<lb/>
　　賦歐公廳前兩白鶴<lb/>
<pb n="KR4i0062_WYG_016-19a"/>
明公真愛鶴愛鶴選仙骨遂令千里姿為君軒墀物啄<lb/>
腥豈復辭雞羣鎩翼欲比鳧鷖馴聆音發舞似矜客避<lb/>
寒孤警將依人<hi>歐公云此禽畏寒毎舍屋中</hi>吾聞芝田逸翮不如此<lb/>
世上悠悠誰識眞<lb/>
　　詠史<lb/>
自古邊功縁底事多因嬖倖欲封侯不如直與黄金印<lb/>
惜取沙場萬髑髏<lb/>
　　　<hi>齊東野語貢父此詩蓋指當時王韶李憲輩耳</hi>
<pb n="KR4i0062_WYG_016-19b"/>
　　絶句<lb/>
青苔滿地初晴後緑樹無人晝夢餘惟有南風舊相識<lb/>
徑開門户又翻書<hi>以上公非先生集</hi>
　　别茶嬌<lb/>
畫堂銀燭徹宵明白玉佳人唱渭城唱盡一杯須起舞<lb/>
關河風月不勝情<lb/>
　　　<hi>過庭録長安妓有茶嬌者以色慧稱貢父惑之被召造朝茶嬌逺送貢父作詩别之至闕永叔</hi>
　　　<hi>去城四十五里迓貢父適病酒未起永叔日非獨酒能病人茶亦能病人矣</hi>
<pb n="KR4i0062_WYG_016-20a"/>
　　襄州淳于髠墓<lb/>
微言動相國大笑絶冠纓流轉有餘智滑稽全姓名師<lb/>
儒空稷下衡蓋盡南荆贅壻不為辱旅墳知客卿<lb/>
　　　<hi>石林詩話貢父天資滑稽遇可諢諧雖公卿不避與王荆公素厚荆公當國亦屢謔之雖毎為</hi>
　　　<hi>絶倒然意終不能平也元祐初知襄州淳于墓在焉題詩云云盖以自解也</hi>
　　寄韓玉汝<lb/>
嫖姚不復顧家為誰謂東山久不歸巻耳幸容攜婉孌<lb/>
皇華何處有光輝<lb/>
<pb n="KR4i0062_WYG_016-20b"/>
　　　<hi>石林詩話元豐初契丹來議地界韓丞相玉汝出分畫將行與愛妾劉氏劇飲通夕且作詞㽞</hi>
　　　<hi>别翌日忽中批歩軍司遣兵為搬家追送之初莫測所由久之方知自樂府發也貢父玉汝姻</hi>
　　　<hi>黨即作小詩寄之以戲云</hi>
　　黛陁石硯<lb/>
一片蒼山石遥憐巧匠心能存辟雍法宛是馬蹄金氣<lb/>
奪秋雲溼光涵墨海深魚龍隨醉筆變化出幽涔<hi>硯箋</hi>
　　句<lb/>
瀉湯奪得茶三昧覓句還窺詩一斑<lb/>
<pb n="KR4i0062_WYG_016-21a"/>
　　　<hi>優古堂詩話錢唐南屏謙師妙于茶事東坡贈之詩云道人曉出南屏山來試㸃茶三昧手劉</hi>
　　　<hi>貢父亦贈詩云</hi>
　　裴　煜<lb/>
　　　煜字如晦慶厯六年省元治平中以開封府提<lb/>
　　　刑知蘇州入判三司都磨勘司<lb/>
　　多景樓<lb/>
登臨毎憶衛公詩多景唯於此處宜海岸千艘浮若芥<lb/>
邦人萬室布如棊江山氣象回環見宇宙端倪指㸃知<lb/>
<pb n="KR4i0062_WYG_016-21b"/>
禪老莫辭勤迓候使君官滿有歸期<lb/>
　　　<hi>墨莊漫録多景樓在北固山甘露寺中李賛皇題臨江亭詩有多景懸窗牖之句以是命名樓</hi>
　　　<hi>即臨江亭故基裴煜守潤日賦詩</hi>
　　錢　顗<lb/>
　　　顗字安道無錫人慶歴六年進士熙寧初為御<lb/>
　　　史裏行以論奏王安石貶監衢州稅<lb/>
　　遊爛柯山<lb/>
春郊雜遝擁紅旌共訪仙蹤嘯傲行雲徑直從深崦入<lb/>
<pb n="KR4i0062_WYG_016-22a"/>
石梁宛在半空横巖邊瑶圃新開出洞裏芝田舊種成<lb/>
羽客一枰無復見青山㽞得爛柯名<hi>爛柯山洞志</hi>
　　劉　彝<lb/>
　　　彝字執中福州人少從胡瑗學中慶厯六年進<lb/>
　　　士初為胊山令熙寧二年召對除兩浙運判移<lb/>
　　　知虔州加直史館知桂林除名編隷涪州召還<lb/>
　　　卒有居陽集<lb/>
　　夜宿善權寺追懐陳述古<lb/>
<pb n="KR4i0062_WYG_016-22b"/>
精識世所稀及道古稀有伊人雖云亡遺德不可朽嘗<lb/>
厭石渠游是邦爰出守浚河納湖波股派活畎畝學宫<lb/>
起城隅塗人或薪槱既富而教之薄俗適忠厚矧予平<lb/>
生時昏弱賴磨揉共擷姬孔㣲肯出臯稷後醇源浩㒺<lb/>
涯實行靡容茍猶其老巖阿寂寞待同叩天乎奪大成<lb/>
旅兹宜興阜我來薙荆榛雨淚滴杯酒慟哭起秋風落<lb/>
葉紛林藪永懐三益恩語報乏瓊玖願子生人閒世世<lb/>
為親友<hi>周必大歸廬陵日記</hi>
<pb n="KR4i0062_WYG_016-23a"/>
　　悼賢詩<lb/>
良田十頃接晴烟曾假過侯救旱年俸麥一車開德濟<lb/>
流民千里荷生全人嗟逝水今亡已俗感遺風尚泫然<lb/>
獨對老僧談舊事斜陽春色漫盈川<lb/>
　　　<hi>嵊縣志前剡令過昱字彥旉皇祐三年以祕書郎來知剡事連値歳祲出常平錢糴米以活流</hi>
　　　<hi>民復割俸麥七十斛為種假超化院十餘頃役饑民耕種之明年得麥五百餘斛民賴以活熙</hi>
　　　<hi>寧中昱巳亡彝過故院與僧追誦欷歔見民有談及公去無不泣下因此作詩題之院壁</hi>
　　胡楚材<lb/>
<pb n="KR4i0062_WYG_016-23b"/>
　　　楚材睦州壽昌人慶厯六年進士<lb/>
　　憶彭頭山<lb/>
久客倦行役故山安在哉松竹讀書室水石釣魚臺明<lb/>
月照歸夢西風吹酒杯亭亭籬下菊寂寞為誰開<hi>嚴州府志</hi>
　　楊　蟠<lb/>
　　　蟠字公濟章安人<hi>一作錢唐人</hi>慶歴六年進士為密<lb/>
　　　和二州推官以詩知名元祐中蘇軾知杭州蟠<lb/>
　　　為通判與軾倡酬為多後知温壽二州卒有集<lb/>
<pb n="KR4i0062_WYG_016-24a"/>
　　陪潤州裴如晦學士遊金山回作<lb/>
世上蓬萊第幾洲長雲漠漠鳥飛愁海山亂㸃當軒出<lb/>
江水中分繞檻流天逺樓臺横北固夜深燈火見揚州<lb/>
迴船卻望金陵月獨倚牙旗坐上頭<hi>宋文鑑</hi>
　　蓴菜<lb/>
休說江東日日寒到來且覓鑑湖船鶴生嫩頂浮新紫<lb/>
龍脫香髯帶舊涎玉割鱸魚迎刃滑香炊稻飯落匙圓<lb/>
歸期不待秋風起漉酒調羮似去年<hi>苕溪漁隱叢話</hi>
<pb n="KR4i0062_WYG_016-24b"/>
　　東岡隋眞觀法師塔<lb/>
東岡人不識野寺在樵漁落葉年年滿春風為埽除<lb/>
　　楊梅塢<lb/>
夏日紅相照天晴塢自開襄陽多稚子摘贈故人來<lb/>
　　西溪<lb/>
為愛西溪好長憂溪水窮山源春更落散入野田中<lb/>
　　錢唐江上<lb/>
一氣連江色寥寥萬古清客心兼浪湧時事與潮生路<lb/>
<pb n="KR4i0062_WYG_016-25a"/>
轉青山出沙空白鳥行幾年滄海夢吟罷獨含情<hi>以上咸淳</hi>
<hi>臨安志</hi>
　　去郡後作<lb/>
為官一十政宦遊五十秋平生憶何處最憶是温州思<lb/>
逺城南曲西岑古渡頭緑觴春送酒紅燭夜行舟不敢<lb/>
言遺愛唯應念舊遊慿君將此曲寫寄謝公樓<hi>温州府志</hi>
　　時燕堂<hi>在高郵州治東衆樂園蟠為守時建</hi>
吏隱盂城九十旬豐年日日是佳辰賦成席上猶飛雪<lb/>
<pb n="KR4i0062_WYG_016-25b"/>
歌動梁閒已落塵此地誰為愛酒伴他時儻憶種花人<lb/>
五壇芍藥齊教放何處揚州更覓春<hi>髙郵州志</hi>
　　練光亭<lb/>
寒光萬頃澹髙秋粉壁朱闌佇客愁晩日蕭蕭聞落葉<lb/>
晴天歴歴數飛鷗烟横絶㠀疎難掩月在平波瑩不流<lb/>
懐抱未忘知有處且和風笛醉滄洲<hi>丹陽縣志</hi>
　　孫　永<lb/>
　　　永字曼叔趙人舉進士官吏部尚書諡康簡<lb/>
<pb n="KR4i0062_WYG_016-26a"/>
　　清明<lb/>
毎年毎遇清明節把酒尋花特地忙今日江頭衰病起<lb/>
佛前新火一爐香<hi>古今歳時雜詠</hi>
　　袁　陟<lb/>
　　　陟字世弼號遯翁南昌人慶歴六年進士知當<lb/>
　　　塗縣官止太常博士卒有遯翁集<lb/>
　　　<hi>王直方詩話世弼詩慕韋應物而遒麗竒壯過之</hi>
　　　<hi>潘子真詩話世弼宦遊當塗時郭功甫尚未弱冠世弼愛其才薦于梅聖俞自爾有聲功甫嘗</hi>
<pb n="KR4i0062_WYG_016-26b"/>
　　　<hi>曰數載汲引袁二丈力也蒿埋三尺不敢忘其賜</hi>
　　　<hi>苕溪漁隠叢話世弼年十七題百文詩云瓊田收𥝧稏玉澑注琅玕讀書最苦因爾癯瘠歿時</hi>
　　　<hi>纔三十四歳自作墓誌有詩文十巻號遯翁集今不復傳</hi>
　　過金陵謁吳大帝廟<hi>未冠時作</hi>
人苦曹瞞虐天悲漢禄終山河分鼎峙氣象發江東一<lb/>
旦墟京國彌年豢幼冲炎精竟灰燼紫蓋出艨艟長䇿<lb/>
資公瑾雄才得吕䝉招延師友義繼述父兄忠舊府峩<lb/>
雙闕驚濤涌半空風雲龍虎勢日月帝王功地力因時<lb/>
<pb n="KR4i0062_WYG_016-27a"/>
險神謀與意通屈伸思所濟逆順審于衷駿足蝱交貨<lb/>
靈牙耀即戎同盟界函谷獨斷保蠶叢定霸葵丘劣推<lb/>
心建武同長沙兆生識典午賴餘風戰守遺蹤在登臨<lb/>
四望中陵遷成萬古世異想羣雄歌舞居民祀干戈逐<lb/>
虜功征帆來浦外久客悵途窮精銳銷孤劒飄零若斷<lb/>
蓬徘徊靈廡下暮葉亂江楓<hi>苕溪漁隱叢話</hi>
　　題劉仁瞻畫像<lb/>
陣前仙琕生無愧鼓下蠻奴死合羞三尺吳縑暗塵土<lb/>
<pb n="KR4i0062_WYG_016-27b"/>
<graphic n="KR1006" url="https://raw.githubusercontent.com/kanripo/KR-Gaiji/master/images/KR1006.png" mimeType="image/png"/>然蒼鶻欲横秋<lb/>
　　　<hi>苕溪漁隐叢話王旐遊金陵昇元寺見僧房壁上有繪金紫大夫題詩云云不能解巻畫歸示</hi>
　　　<hi>其父平甫曰此劉仁瞻像袁世弼詩也此詩俊拔可喜琕實呼璸袁誤呼也</hi>
　　贈郭功甫二絶<lb/>
從來多病王僧祐自小能文謝惠連各厭塵勞思物外<lb/>
莫辭攜手訪林泉<lb/>
雪後姑溪水更深冥冥寒雨作連隂旅懐未可頓消遣<lb/>
思與洛生溪上吟<lb/>
<pb n="KR4i0062_WYG_016-28a"/>
　　　<hi>苕溪漁隱叢話荆公居金陵為功甫手寫所賦詩一軸有此兩篇世弼贈功甫詩也</hi>
　　贈功父<lb/>
方山憶共汎金船屈指于今五六年風送梨花吹醉靣<lb/>
月和溪水上歸韉浮生聚散應難料末路窮通盡偶然<lb/>
欲問故人牢落事鹿裘深入白雲眠<lb/>
　　　<hi>王直方詩話王介甫嘗手書此詩</hi>
　　臨終作<lb/>
青靄千峯暝悲風萬古呼其誰挂寶劒應有奠生芻皎<lb/>
<pb n="KR4i0062_WYG_016-28b"/>
月東方隕長松半壑枯山泉吾所愛聲到夜臺無<hi>詩人玉屑</hi>
　　謝景初<lb/>
　　　景初字師厚絳子慶厯六年進士官大理評事<lb/>
　　　出知餘姚縣多惠政屢遷益州路提㸃刑獄以<lb/>
　　　屯田郎致仕黄山谷其壻也有宛陵集<lb/>
　　　<hi>王直方詩話謝師厚方為其女擇對見黄山谷詩曰吾得壻如此足矣山谷之詩卒從謝公得</hi>
　　　<hi>句法有詩曰自往見謝公論詩得濠梁所云謝天中記紙以人得名者有謝公有薛濤</hi>
　　　<hi>公者富春謝司封景初創箋樣以便尺書因以為名謝公冇十色箋深紅粉白杏紅明黄深青</hi>
<pb n="KR4i0062_WYG_016-29a"/>
　　　<hi>淺青深緑淺緑銅緑淺雲十色也</hi>
　　觀餘姚海氛<lb/>
海上風與雨未朕先氣升澤鹵雜山雲蓊鬱相熏蒸交<lb/>
語面已障安辨丘與陵衣濡帶革緩臭腥殊可憎自非<lb/>
昌其陽疾癘得以乗君子卻陰邪何必醫師能<lb/>
　　法喜堂<lb/>
虛堂庇風雨結構不務壯外飾無髹彤置物況容長開<lb/>
篋藥劑靈拈棊白黑抗階花淡亦夭庭石碧交向出門<lb/>
<pb n="KR4i0062_WYG_016-29b"/>
鳥雀喧燕處物我䘮吳俗夸有素佛徒侈相尚獨能守<lb/>
質静坐以矯流宕棲之果自喜何須山海上<hi>以上宋文鑑</hi>
　　石谷亭飛瀑<lb/>
落泉下峭壁陡絶千萬丈濺急雪片飛望若匹練廣曲<lb/>
嶺隔青林三里已聞響其傍有巨石平潤可俯仰愚俗<lb/>
所不道我輩數來賞須期秋色清攀蘿將爾上<hi>會稽志</hi>
　　句<lb/>
倒著衣裳迎戸外盡呼兒女拜燈前<lb/>
<pb n="KR4i0062_WYG_016-30a"/>
　　　<hi>後山詩話謝師厚廢居于鄧王左丞存其妹壻也奉使荆湖枉道過之夜至其家師厚有詩云</hi>
　　　<hi>云</hi>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4i0062_WYG_016-30b"/>
　<lb/>
　<lb/>
　<lb/>
　<lb/>
　<lb/>
　<lb/>
　宋詩紀事巻十六<lb/>
</p>
<p>
</p>
  </div>
<div>
                <head>宋詩紀事巻十七</head>
    <p>
<pb n="KR4i0062_WYG_017-1a"/>
欽定四庫全書<lb/>
　宋詩紀事巻十七　　　　　　錢塘厲鶚撰<lb/>
　　強　至<lb/>
　　　至字幾聖錢唐人慶歴六年進士刻苦攻詩韓<lb/>
　　　魏公甚重之官祠部員外郎有集<lb/>
　　墨蟹<lb/>
瑣瑣江湖中忽在幽人壁短螯利雙鉞長跪生六戟骨<lb/>
眼驚自然熟視審精墨初疑蟺穴束猶帶浮泥黑横行<lb/>
<pb n="KR4i0062_WYG_017-1b"/>
竟何從躁心固已息終朝牆壁閒頗有肥霜色我來空<lb/>
持杯左手莫汝食誰奪造化功生成歸筆力<hi>蟹略</hi>
　　賈麟自睦來杭復將如蘇戲贈短句<lb/>
春風那復繫狂游朝醉桐江暮栁洲大手千篇随地埽<lb/>
一身四海逐雲浮榮名不落閒宵夢退築聊為晚嵗謀<lb/>
老橘殘鱸猶有興片心還起洞庭舟<hi>瀛奎律髄</hi>
　　句士良<lb/>
　　　士良成都人慶歴六年進士<lb/>
<pb n="KR4i0062_WYG_017-2a"/>
　　和呉中復太守春遊海雲寺<lb/>
佛土依山福逺州春行繡騎上雲頭補天彩石盈池在<lb/>
朝海清江繞寺流四國仰煩郇伯勞羣生翹望謝安遊<lb/>
早知為礪為霖意惟有西民欲暫畱<hi>成都文類</hi>
　　陳舜俞<lb/>
　　　舜俞字令舉烏程人慶歴六年進士嘉祐四年<lb/>
　　　登制科歴都官員外郎坐詆新法謫南康酒稅<lb/>
　　　赦還卒嘗居秀州之白牛村自號白牛居士有<lb/>
<pb n="KR4i0062_WYG_017-2b"/>
　　　集<lb/>
　　棲賢寺<lb/>
辟蛇行者應開寺拭眼髙僧尚有墳龍帶雨歸三峽水<lb/>
鳥銜花出五峯雲<hi>方輿勝覽</hi>
　　騎牛歌<lb/>
我騎牛君莫笑人閒萬事從吾好千金市骨駿馬來乗<lb/>
肥大躍湏年少蒲為鞭草為轡瀑布山前松徑裏看山<lb/>
聽水要行遲輕䇿緩驅塵不起布袍葛帶烏接䍦山家<lb/>
<pb n="KR4i0062_WYG_017-3a"/>
裝束不時宜匏尊注酒就背飲皁囊貯書當角垂我狂<lb/>
吟醉欲倒同醉同吟白雲老此老不可天下人一住廬<lb/>
山三十春聲如洪鐘目如電七十神光射人面上牛下<lb/>
牛不要扶合與山中作畫圗汴州馬上顧何如春泥沒<lb/>
腹仍濺㡌夜半歸來人亦痡天真䘮盡百憂集衣食毛<lb/>
髮歸妻孥爭如來騎牛水光山色俱悠悠<lb/>
　　　<hi>梅磵詩話陳舜俞令舉嘉禾人慶歴中登進士乙科嘉祐四年中制科宰越之山隂秩滿當召</hi>
　　　<hi>試館職㑹朝廷行青苖法上書力詆時政謫監南康軍酒稅到官與劉太博凝之日跨雙犢以</hi>
<pb n="KR4i0062_WYG_017-3b"/>
　　　<hi>窮匡廬泉石之勝此歌世爭傳之後遇赦還鄉絶意仕進元豐中卒𦵏於吾鄉南門外之蘇灣</hi>
　　　<hi>距城僅三里許過者必式焉</hi>
　　淵明醉石<lb/>
活活飛泉清繞石悠悠天幕翠鋪空是非分付千鍾裏<lb/>
日月銷磨一醉中栁絮任飄荒徑畔菊花仍在舊籬中<lb/>
水聲山色年年好尚使游人想素風<hi>廬山紀事</hi>
　　和開祖丹陽别子瞻後寄<lb/>
仙舟繫栁野橋東㑹合情多勞謫翁相對一尊浮蟻酒<lb/>
<pb n="KR4i0062_WYG_017-4a"/>
輕寒二月小桃風羇懐散誕謳歌裏世事縱横醉笑中<lb/>
莫恨明朝又離索人生何處不悤悤<hi>瀛奎律髓</hi>
　　林屋洞<lb/>
洞天三十六第九曰林屋神仙固難名瓌怪存紀錄曠<lb/>
嵗懷尋賞兹晨幸臨矚馳神在真游豈復懦深谷解韈<lb/>
納芒履然松命光燭初行已傴僂漸入但匍匐顧瞻避<lb/>
衝磕濘淖沒手足如此百餘歩始可立寓目或垂若鐘<lb/>
虡或植若旌纛有如案而平有如几而曲鐫刻非人工<lb/>
<pb n="KR4i0062_WYG_017-4b"/>
晶瑩燦黄玉遥知竅穴外定有金庭錄凡肥不可往叩<lb/>
擊安敢黷鸞鳯無消息但見白蝙蝠却還望㣲明既出<lb/>
猶喘促霑衣憐石髓孰悔泥塗辱庶幾達㣲慕養生相<lb/>
吾福<lb/>
　　毛公壇<lb/>
古壇疊亂石草木何參差黄衣守其傍陳蹟刋豐碑曰<lb/>
初劉真人齒髪不可訾但見紺綠毛被體鬖鬖垂雲軿<lb/>
一日去空山畱庭壝弟子散巖谷荆榛蔽荒基晚有周<lb/>
<pb n="KR4i0062_WYG_017-5a"/>
息元探訪親斬披白鹿忽跪前靈符見葳蕤地勝人既<lb/>
偶凝嚴起寳祠束帛下幽聘良馬維素絲前朝揖高風<lb/>
有美皮陸詩殆今三百年事去物亦隳喬松委樵蘇野<lb/>
蔓號狐狸惟有鍊丹井甘冽無等夷一酌匪消渇飲慕<lb/>
尚神禧<hi>以上震澤編</hi>
　　王　存<lb/>
　　　存字正仲丹陽人慶厯六年進士神宗朝歴龍<lb/>
　　　圗閣直學士知開封府拜兵部尚書哲宗朝累<lb/>
<pb n="KR4i0062_WYG_017-5b"/>
　　　官尚書左丞以端明殿學士知蔡州紹聖初提<lb/>
　　　舉崇禧觀致仕卒贈左銀青光祿大夫與黨籍<lb/>
　　史院席上奉和首相呉公元韻<lb/>
上聖論思著前言摭緒餘瓊筵初賜醴石室載紬書徽<lb/>
範貽來者功成念昔歟欲知開局盛門擁相君車<hi>揮麈</hi>
<hi>後錄</hi>
　　遊焦山<lb/>
連山擁滄江峭絶視兹鮮由來一氣結殊不麗衆巘林<lb/>
<pb n="KR4i0062_WYG_017-6a"/>
深鳥聲悅境静人自逺方吾抱幽介對此萬慮遣<hi>京口</hi>
<hi>三山志</hi>
　　登北固山<lb/>
晚登北固頂俛視南徐城廢壘何茫茫山川迥縱横千<lb/>
載競誰有六朝空戰爭豪氣不可問古墳人正耕<lb/>
　　過丹陽舊居<lb/>
漂泊經故國繫舟款柴扉破屋他人居昔鄰今或非父<lb/>
老迎我飲祝我晝錦衣我謝父老言朴拙非所祈一官<lb/>
<pb n="KR4i0062_WYG_017-6b"/>
走塵土實廹寒與飢去鄉未幾載頗覺儔侣稀人事已<lb/>
可嗟況當白首歸泚泚練塘水綠楊䕃漁磯有田尚可<lb/>
耕誓將父老依<hi>以上鎮江府志</hi>
　　句<lb/>
珠韉錫御恩猶在玉輦親扶事已空<lb/>
　　　<hi>孔平仲談苑光獻曹太皇嘗作珠子鞍轡上施紅羅銷金坐子賜神宗神宗駕幸金明池遂乗</hi>
　　　<hi>此韉太皇太后病稍閒神宗親製一小輦極為輕巧以珠玉黄金飾之進於太皇遂載而之涼</hi>
　　　<hi>殿太后扶其左神宗扶其右太皇下輦曰官家太后親自扶輦當時在曹家作女時安知有今</hi>
<pb n="KR4i0062_WYG_017-7a"/>
　　　<hi>日之盛喜見顔色王正仲進光獻挽詞云云蓋用此兩事也</hi>
　　韓　絳<lb/>
　　　絳字子華靈夀人徙雍丘忠獻公億子慶厯中<lb/>
　　　進士歴翰林學士御史中丞神宗朝拜同中書<lb/>
　　　門下平章事封康國公卒贈太傅諡獻肅<lb/>
　　　<hi>韓元吉桐隂舊話獻肅公諱絳字子華發觧過省殿試皆第三以元祐三年三月薨皆三數亦</hi>
　　　<hi>異事也故蘇魏公挽詩云三登慶歴三人第四入熙寜四輔導蓋公自樞副遷參政宣撫陕右</hi>
　　　<hi>即軍中拜昭文相再入史館相也</hi>
<pb n="KR4i0062_WYG_017-7b"/>
　　　<hi>復齋漫錄子華兄弟皆為宰相其家呼為三相公呼持國為五相公云又京師人呼為桐木韓</hi>
　　　<hi>家蓋公家門有梧桐木取為稱以别魏公子華沒陸農師為挽章以記之所謂棠棣行中為宰</hi>
　　　<hi>相梧桐名上識韓家是也子華以辰年辰月辰日辰時薨農師又詩云非關庚子曽占鵩自是</hi>
　　　<hi>辰年併值龍</hi>
　　游鴻慶院<lb/>
乆旱雨初足樂游春正深喧闐觀士女清曠入山林佛<lb/>
界雲成寳僧園地布金方塘探子石髙閣盍朋簪沙水<lb/>
通溪白松筠逐徑隂紛華從滿目幽寂自虚心印組端<lb/>
<pb n="KR4i0062_WYG_017-8a"/>
為累巖扃得蹔尋晩風吹綠野歸騎已駸駸<hi>成都文類</hi>
　　和范蜀公題蜀中花圖<lb/>
徑尺千餘朶矜誇古復今錦城春物異粉面瑞雲深賞<lb/>
愛難忘酒珍竒不廢金應知色空理夢幻即懽心<hi>聲畫</hi>
<hi>集</hi>
　　謁仙翁祠書山蓀亭<lb/>
玉井不可到玉泉聊可尋馬行穿亂石人語入深林川<lb/>
迥沙明色溪喧谷響音我來方六月雲榭一披襟<hi>華嶽</hi>
<pb n="KR4i0062_WYG_017-8b"/>
<hi>全集</hi>
　　韓　維<lb/>
　　　維字持國絳弟以廕入仕英宗朝累除知制誥<lb/>
　　　神宗即位為翰林學士加承㫖元祐初拜門下<lb/>
　　　侍郎以太子少傳致仕紹聖中坐元祐黨謫均<lb/>
　　　州安置元符初復官卒有南陽集<lb/>
　　寄孔寜極<lb/>
雨滴菴上茅風亂窗前竹繁聲互入耳欲寐不得熟緬<lb/>
<pb n="KR4i0062_WYG_017-9a"/>
懐田舎翁石徑滑馬足連山暗秋燈一路何處宿<lb/>
　　　<hi>過庭錄持國守許孔居郊常具車馬邀致郡治之養真菴同衾促膝快論人間事乆而後歸一</hi>
　　　<hi>夕大雨孔告還持國獨寢菴中寄詩云云</hi>
　　下横嶺望寜極舍<lb/>
驅車下横嶺西走龍陽道青煙幾人家綠野四山抱鳥<lb/>
啼春意䦨林變夏隂早應近先生廬民風故醇好<lb/>
　　　<hi>王直方詩話韓持國嘗有詩云青煙幾人家綠野山四抱當時無不傳之</hi>
　　同曼叔游菩提寺<lb/>
<pb n="KR4i0062_WYG_017-9b"/>
高城如破崖寺帶喬木古禪房掩清晝佛畫剝寒雨荒<lb/>
池野蔓合濁水佳蓮吐蕭條聨騎游淡薄對僧語秋風<lb/>
日夕好勝事從此數<lb/>
　　盧溪<hi>盧攜讀書處</hi>
伊人沒已乆溪澑亦如綫淳氣揖老僧清隂坐春院始<lb/>
悟入山深幽林鳥聲變<lb/>
　　西溪<lb/>
我從南嶺來引轡下雲木不知溪流處但見翠滿谷涼<lb/>
<pb n="KR4i0062_WYG_017-10a"/>
葉覆山泉修篁翳茅屋<lb/>
　　奉同原父賦澄心堂紙<lb/>
江南國土未破前澄心名紙世已傳髙堂乆傾不復見<lb/>
誰謂此物猶依然當時萬杵擣雲葉鋪出几案滑且堅<lb/>
剡溪藤骨不足數蜀江玉屑誰復憐君臣嬉燕盛文采<lb/>
駢章麗句鬬巧儇一朝零落随散地中原篋笥生光鮮<lb/>
君安得此尚百幅題以大句先羣賢羣賢落筆富精麗<lb/>
瓊琚寳玦相鉤聨嗟予材力豈當敵雖欲強賦何能妍<lb/>
<pb n="KR4i0062_WYG_017-10b"/>
獨耽玩物古所戒崇尚浮藻政豈先江南可哀紙可惜<lb/>
後有觀者存吾篇<lb/>
　　　<hi>王直方詩話澄心堂紙乃江南李後主所製國初亦不甚以為貴自劉貢甫首為題之又邀諸</hi>
　　　<hi>公賦之然後世以為貴重貢甫詩云當時百金售一幅澄心堂中千萬軸後人聞名寜復得就</hi>
　　　<hi>令得之亦不識文忠公詩云君不見曼卿子美真竒材乆已零落埋黄埃君家雖有澄心紙有</hi>
　　　<hi>敢下筆知誰哉梅聖俞云寒溪浸紙春夜月敲冰舉簾勻割指焙乾堅滑若鋪玉一幅百金曽</hi>
　　　<hi>不儗柬坡云詩老囊空一不畱一番曽作百金收又從宋肇求此紙云知君也厭雕肝腎分我</hi>
　　　<hi>江南數斛愁</hi>
<pb n="KR4i0062_WYG_017-11a"/>
　　同化光陪寜極之滍陽城<lb/>
不踏南溪路于今又幾春能來共聨轡還是舊游人載<lb/>
酒真乗興談經或入神歡餘不無媿林壑可還身<lb/>
　　杜君章家賦海棠<lb/>
濯錦江頭千萬枝當年未解惜芳菲而今得向君家見<lb/>
不怕春寒雨溼衣<lb/>
　　　<hi>石林詩話韓持國雖剛果特立風節凜然而情致風流絶出時輩許昌崔象之舊第今為杜君</hi>
　　　<hi>章所有廳後小亭僅丈餘舊有海棠兩株每花開時持國輒載酒日飲其下嵗以為常至今故</hi>
<pb n="KR4i0062_WYG_017-11b"/>
　　　<hi>老猶能言之韓忠獻公嘗帥蜀持國兄弟皆侍行尚少故前兩句云</hi>
　　酴醿<lb/>
平生為愛此香濃仰面常迎落架風毎恐春歸有遺恨<lb/>
典刑猶在酒杯中<hi>以上南陽集</hi>
　　程伯淳自洛過訪時范純禮亦居潁昌作詩示之<lb/>
閉門讀易程夫子清坐焚香范使君顧我未能忘世味<lb/>
綠尊紅妓對斜曛<hi>苕溪漁隠叢話</hi>
　　句<lb/>
<pb n="KR4i0062_WYG_017-12a"/>
數畝家園荒杞菊一池秋水沸龜魚<lb/>
　　　<hi>雪浪齋日記韓持國句前人評云沸字直錢</hi>
一笛西風吹落日滿帆行客背孤城<hi>合璧事類後集</hi>
　　韓　縝<lb/>
　　　縝字玉汝維之弟第進士英宗朝歴淮南轉運<lb/>
　　　使神宗朝累知樞宻院事哲宗朝拜尚書右僕<lb/>
　　　射兼中書侍郎出知潁昌府以太子太保致仕<lb/>
　　　卒贈司空崇國公諡莊敏<lb/>
<pb n="KR4i0062_WYG_017-12b"/>
　　　<hi>桐隂舊話莊敏公縝初求字於歐陽文忠公公以小合幅紙書玉女二字送來莊敏大不樂明</hi>
　　　<hi>日相見猶有愠容文忠公曰出處無㸃水君何怪邪取筆添女字三㸃相與一笑蓋詩中王欲</hi>
　　　<hi>玉女但音發作汝也前輩亦雅戲如此</hi>
　　　<hi>苕溪漁隠叢話東坡云韓縝為秦州酷暴少恩以賊殺不辜去官秦人語云寧逄乳虎莫逄韓</hi>
　　　<hi>玉汝孫臨最善滑稽尤善對或曰莫逄韓玉汝當以何對臨應聲曰可怕李金吾天下以為口</hi>
　　　<hi>實可怕李金吾乃杜子美詩</hi>
　　東山寺<lb/>
久有東林約因乗暇日游眼明初出郭神王欲凌秋野<lb/>
<pb n="KR4i0062_WYG_017-13a"/>
曠鶱孤隼江清颺逺鷗近山青嶂合多稼綠雲浮雞犬<lb/>
聲相接溝塍水亂流度橋喧從騎環樹轉鳴騶問俗驚<lb/>
堯壤尋僧到沃洲深沈開寳闥磅礴<graphic n="KR2475" url="https://raw.githubusercontent.com/kanripo/KR-Gaiji/master/images/KR2475.png" mimeType="image/png"/>華輈像設嚴珠<lb/>
殿經聲隱絳幬仰看香刹直徐歩畫廊脩遇物皆周覽<lb/>
逄軒即少畱前庭初顯豁後徑轉深幽野嶺蒼筠麗霜<lb/>
楓赤葉稠隔牆聞好鳥循沼玩游鯈翠榦椶纔剝紅芒<lb/>
稻半收凌虚登陛道帀境對岑樓暗谷藏危棧平沙際<lb/>
别州川原同聚沫身世劇浮鷗回首飄鄉思臨尊浣客<lb/>
<pb n="KR4i0062_WYG_017-13b"/>
愁清閒資善奕決勝在冥搜影動穰苴表風生曲逆籌<lb/>
歸鞍不敢緩斜日照文楸<hi>四朝詩</hi>
　　邵　亢<lb/>
　　　亢字興宗丹陽人舉茂才入等神宗朝歴樞宻<lb/>
　　　直學士知開封府拜樞宻副使以資政殿學士<lb/>
　　　知外郡卒贈吏部尚書諡安簡<lb/>
　　寄呉處厚<lb/>
流年真似隙中駒别後情懐嬾更踈天上又頒新厯日<lb/>
<pb n="KR4i0062_WYG_017-14a"/>
牀頭未答故人書殷勤羔雁工曹檄狼藉杯盤上客魚<lb/>
好在仲宣家萬里從軍苦樂定何如<lb/>
　　　<hi>青箱雜記樞宻邵公亢謂余詩似樂天熙寜中余辟定武帥幕公自鄆附所作詩一軸并寄余</hi>
　　　<hi>詩</hi>
　　張　掞<lb/>
　　　掞字文裕齊州歴城人舉進士累遷龍圗閣知<lb/>
　　　成都軍英宗朝為戸部侍郎致仕熙寜中卒<lb/>
　　賀執政入東西府<hi>熙寜中始建東西府宣執政遷秩借官車輦仍賜御筵</hi>
<pb n="KR4i0062_WYG_017-14b"/>
五仙同日集蓬萊玉宇珠簾次第開乍向壺中窺日月<lb/>
猶疑海上見樓臺光生金鉉調元地榮極璿樞命世才<lb/>
共荷聖賢天地寵定知霖雨及時來<hi>李壁王荆文公詩注</hi>
　　丁　偃<lb/>
　　　偃蘇州人仁宗朝進士<lb/>
　　句<lb/>
白虎前芳掩金華舊事輕天心非不寤垂意在蒼生<hi>省試</hi>
<hi>邇英延講藝</hi>　<hi>温公詩話</hi>
<pb n="KR4i0062_WYG_017-15a"/>
　　郟修輔<lb/>
　　　修輔慶歴中以大理寺丞為豐城令至和元年<lb/>
　　　為奉化令<lb/>
　　隱潭<hi>在奉化縣西北</hi>
在昔知何人鑿破青山骨飛泉直下來千尺瀉倐忽兩<lb/>
壁蒼翠閒一陣風雷突傍無塵埃蹤中有蛟龍窟寒氣<lb/>
不可嚮猛勢豈能屈安得當旱年為霖濟羣物<hi>四明龍</hi>
<hi>薈</hi>
<pb n="KR4i0062_WYG_017-15b"/>
　　張師錫<lb/>
　　　師錫開封襄邑人工部侍郎去華子仁宗朝仕<lb/>
　　　至殿中丞<lb/>
　　老兒詩五十韻<lb/>
鬢髮盡皤然眉分白雪鮮週遮延客話傴僂抱孫憐無<lb/>
病常供粥非寒亦衣綿假温衾擁背借力杖搘肩貌比<lb/>
三峯老年過四皓仙喚方離枕上扶始到門前每愛烹<lb/>
山茗常嫌飣石蓮耳聾如塞纊眼暗似籠煙宴坐羸凭<lb/>
<pb n="KR4i0062_WYG_017-16a"/>
几乗騎困嚲鞭頭搖如轉旋脣動若抽牽骨冷愁離火<lb/>
牙疼怯漱泉形骸將就木囊橐尚貪錢膠睫乾眵綴黏<lb/>
髭冷涕懸披裘腰嬾繫濯手袖慵揎擡舉衣頻換扶持<lb/>
藥屢煎坐多茵易破行少履難穿喜婢裁帬布嗔妻買<lb/>
粉鈿房敎深下幕牀遣厚鋪氊琴聽憐三樂圗張笑七<lb/>
賢看經嫌字小敲磬喜聲圓食罷羮流袂杯餘酒帶涎<lb/>
樂來湏遣罷醫到乆相延裹帽縱横掠梳頭取次纏長<lb/>
吁思往事多感聽哀絃氣注腰還重風牽口更偏墓松<lb/>
<pb n="KR4i0062_WYG_017-16b"/>
先遣種誌石預教鐫客到唯求藥僧來忽問禪養茶懸<lb/>
竈壁曬艾曝簷椽怒僕空睜眼嗔兒謾握拳心驚嫌蹴<lb/>
踘腳輭怕秋千局縮同寒狖摧豗似餓鳶觀瞻多目眩<lb/>
舉動即頭旋女嫁求紅燭男婚乞綵錢已聞頒几杖寜<lb/>
更佩韋弦賔客身非與<hi>去聲</hi>兒孫事已傳養和屏作伴如<lb/>
意拂相連乆棄登山屐惟存負郭田呻吟朝不樂展轉<lb/>
夜無眠呼稚臨牀畔看書就枕邉冷疑懐貯水虚訝耳<lb/>
聞蟬束帛非無分安車信有緣伏生甘坐末絳老讓行<lb/>
<pb n="KR4i0062_WYG_017-17a"/>
先拘急將風夜昏沈欲雨天雞皮塵漸漬齯齒食頻填<lb/>
每憶居郎署常思釣渭川喜逄迎佛㑹羞赴賞花筵徑<lb/>
狹容移檻堦危索減甎好生焚鳥網惡殺拆漁船既感<lb/>
桑榆日常嗟蒲栁年長思當弱冠悔不賸狂顛<hi>賔退錄</hi>
　　喜子登第<lb/>
御榜今朝至見名心始安爾能俱中第吾可遂休官賀<lb/>
客畱連飲家書反覆看世科誰不繼得慰二親難<hi>詩話總龜</hi>
　　楊　備<lb/>
<pb n="KR4i0062_WYG_017-17b"/>
　　　備字修之建平人億之弟慶歴中為尚書虞部<lb/>
　　　員外郎分司南京上輕車都尉有姑蘇百題金<lb/>
　　　陵覽古詩<hi>鶚按景定建康志載作金陵詩者楊備字修之張敦頤六朝事蹟作楊修</hi>
　　　<hi>今据文獻通考當與中呉紀聞所載姑蘇百題俱屬楊備六朝事蹟作楊修者筆誤也</hi>
　　夢中作<lb/>
月俸蚨錢數甚㣲不知從宦幾時歸東呉一片煙波在<lb/>
欲問何人買釣磯<lb/>
　　　<hi>中呉紀聞楊郎中天聖中為長溪令夢中忽作詩云云及寤心潛異之明道初宰華亭俄丁内</hi>
<pb n="KR4i0062_WYG_017-18a"/>
　　　<hi>艱遂家于呉中樂其風土之美安而弗遷因悟夢中所作幾于前定嘗效白體作我愛姑蘇好</hi>
　　　<hi>十章又作姑蘇百題詩每題箋釋其事</hi>
　　蠡口<lb/>
霸越勲名閒世才五湖煙浪一帆開猶防烏喙傷同輩<lb/>
此地復招文種來<lb/>
　　華山精舍<lb/>
巖屏晚樹噪寒鴉嵐翠樓臺釋子家池面鑑光功徳水<lb/>
金波影裏石蓮花<lb/>
<pb n="KR4i0062_WYG_017-18b"/>
　　汎太湖<lb/>
漁舠載酒日相隨一笛蘆花深處吹湖面風收雲影散<lb/>
水天反照碧琉璃<lb/>
　　姑蘇臺<lb/>
山花野草一荒丘雲裏驕奢舊蹟畱珠翠管弦人不見<lb/>
上頭麋鹿至今遊<lb/>
　　響屧廊<lb/>
歩歩香翻羅韈塵粉紅花豔滿宫春傾城一笑無遺迹<lb/>
<pb n="KR4i0062_WYG_017-19a"/>
不見長廊響屧人<lb/>
　　洗馬池<hi>在蘓州郡學南</hi>
一一牽來種是龍臨波深下更嘶風金鞍玉勒抛何處<lb/>
騰踏渥洼寒影中<hi>以上呉郡志</hi>
　　新亭<lb/>
滿目江山異洛陽北人懐土淚干行不知亡國中書令<lb/>
歸老新亭是故鄉<lb/>
　　晉新宫<lb/>
<pb n="KR4i0062_WYG_017-19b"/>
玉案金爐對御牀巋然應似魯靈光螭頭直下雙魚尾<lb/>
不讓西京舊栢梁<lb/>
　　蠶堂<lb/>
摘繭抽絲女在機茅簷葦箔舊堂扉年年桑柘如雲綠<lb/>
翻織誰家錦地衣<lb/>
　　臺城<lb/>
六朝遺蹟好山川宫闕灰寒草樹煙江令白頭歸故國<lb/>
多情合賦黍離篇<lb/>
<pb n="KR4i0062_WYG_017-20a"/>
　　層城觀<hi>亦名穿針樓</hi>
秋星如彈月如梳宫妓香添乞巧爐萬縷千針同一意<lb/>
眼穿腸斷得知無<lb/>
　　秦淮<lb/>
一氣東南王斗牛祖龍潛為子孫憂金陵地脈何曽斷<lb/>
不覺真人已姓劉<lb/>
　　獨足臺<lb/>
鳥跡分明在帝臺管弦聲裏戰書來回頭一覺風流夢<lb/>
<pb n="KR4i0062_WYG_017-20b"/>
猶得朱門傍水開<lb/>
　　胭脂井<lb/>
擒虎戈矛滿六宫春花無樹不秋風蒼黄益見多情處<lb/>
同穴甘心赴井中<hi>以上六朝事蹟</hi>
　　張　俞<lb/>
　　　俞字少愚益州郫人屢舉不第用薦除祕書省<lb/>
　　　校書郎願以授父顯忠而自隱於家文彦博治<lb/>
　　　蜀為築室青城山白雲溪以處之號白雲先生<lb/>
<pb n="KR4i0062_WYG_017-21a"/>
　　　有白雲集<lb/>
　　　<hi>宋史隱逸傳俞六召不應其卒也妻蒲氏名芝賢而有文為之誄曰髙視往古哲士實殷施及</hi>
　　　<hi>秦漢餘烈氛氲挺生英傑卓爾逸羣孰為今世亦有其人其人伊何白雲隱君嘗曰丈夫趨世</hi>
　　　<hi>不偶仕非其志祿不可茍營營末途非吾所守吾生有涯少實多艱窮亦自固困亦不顛不貴</hi>
　　　<hi>人爵知命樂天脫簪散髮眠雲聽泉有峯千仞有溪數曲廣成遺趾呉興髙躅䟽石通徑依林</hi>
　　　<hi>架屋麋鹿同羣晝游夜息嶺月破雲秋霖灑竹清意何窮真心自得放言遺慮何榮何辱孟春</hi>
　　　<hi>感疾閉户不出豈期遂往英標永隔抒詞哽噎揮涕汍瀾人誰無死惜乎材賢已矣吾人嗚呼</hi>
　　　<hi>哀哉</hi>
<pb n="KR4i0062_WYG_017-21b"/>
　　遊驪山<lb/>
玉帝樓前鎖碧霞終年培養牡丹芽不妨野鹿踰垣入<lb/>
銜出宫中第一花<hi>青瑣髙議</hi>
　　題漢州妓項帊羅<lb/>
蜀國佳人號細腰東臺御史惜妖嬈從今喚作楊臺栁<lb/>
舞盡春風萬萬條<lb/>
　　　<hi>邵伯温聞見前錄慶歴間文潞公知成都府年未四十多讌集有飛語至京師御史何郯聖從</hi>
　　　<hi>因謁告歸上遣伺察之聖從將至潞公亦為之動少愚謂公曰聖從之來無足念因迎見於漢</hi>
<pb n="KR4i0062_WYG_017-22a"/>
　　　<hi>州㑹有營妓善舞聖從喜之問其姓妓曰楊聖從曰所謂楊臺栁者少愚即取妓之項帊羅題</hi>
　　　<hi>詩云云命其妓作栁枝詞歌之聖從為之霑醉後數日聖從至成都頗嚴重一日潞公大作樂</hi>
　　　<hi>迎其妓雜府妓中歌少愚之詩以酌聖從毎為之醉聖從還朝潞公之謗乃息</hi>
　　楚中作<lb/>
渺渺洞庭野蕭蕭黄鶴樓水通雲夢浦人渡沔陽舟廣<lb/>
澤侵呉壤孤城接郢丘山分三楚斷溪入九江流寂寞<lb/>
休兵月紛紜戰國秋呉生來赤壁魏武定荆州六代慿<lb/>
形勢羣雄死寇讐凄涼帝子宅浩蕩禰衡洲萬里浮雲<lb/>
<pb n="KR4i0062_WYG_017-22b"/>
暮千年故國愁武昌宫不見麋鹿自羣游<hi>潘子真詩話</hi>
　　蠶婦<lb/>
昨日入城市歸來淚滿巾徧身羅綺者不是養蠶人<hi>宋文</hi>
<hi>鑑</hi>
　　謁白帝廟<lb/>
孤山扞江口上有白帝祠横視天下險萬流皆俯窺古<lb/>
殿鎖神物悲風出隂帷天昏瓦棟折狐鼠亦生威優巫<lb/>
日鼔舞鬼怪生奔馳雷霆巻蛟窟雹火燒松枝入戸精<lb/>
<pb n="KR4i0062_WYG_017-23a"/>
魄動有如隂兵随吁哉漢盜亂海内遂崩離赤龍始潛<lb/>
躍逐鹿過秦時公孫奮神劒定蜀圗安危隴坻開北戸<lb/>
荆門啓東陲長驅百萬衆日鬭天下師羣豪插羽翼與<lb/>
漢爭雄雌兩帝不並立興亡良可悲天運雖有在聖賢<lb/>
豈無為昭皇攬英傑襲軌奄重基<hi>自注先主武侯</hi>風雲共浩蕩<lb/>
千古餘寒碑威神竟不沒萬里震南夷<hi>方輿勝覽</hi>
　　翠㣲寺<lb/>
翠㣲寺本翠㣲宫樓閣亭臺數十重天子不來僧又死<lb/>
<pb n="KR4i0062_WYG_017-23b"/>
樵夫時倒一株松<hi>清波别志</hi>
　　蘇　麟<lb/>
　　句<lb/>
近水樓臺先得月向陽花木易為春<lb/>
　　　<hi>翰府名談蘇麟為杭州屬縣廵檢范文正鎮錢唐兵官皆獲薦書獨麟在外邑未見收錄麟入</hi>
　　　<hi>府獻詩云云文正薦之</hi>
　　王　冲<lb/>
　　次韻范公遊雲門<hi>仲淹</hi>
<pb n="KR4i0062_WYG_017-24a"/>
髙躡五雲堆平看萬象開樵風溪路遠華雨梵天來刹<lb/>
倚三峯直鐘傳萬壑迴叨陪上方燕依約近中台<hi>雲門志略</hi>
　　霍　交<lb/>
　　和趙閱道遊海雲山<lb/>
山深藏古寺旁枕舊方池鼓響掲雲外石探從水涯使<lb/>
旌遊不倦瑞麥獻相随事簡民同樂歸心莫競馳<hi>成都文類</hi>
　　任大中<lb/>
　　　大中字子固三衢人老于儒學作詩寒苦趙清<lb/>
<pb n="KR4i0062_WYG_017-24b"/>
　　　獻喜之<lb/>
　　從清逸老人遊西山夜宿翠巖聨句<lb/>
蒼龍夭矯西北來鑿破明珠成碧岫<hi>任</hi>何人駕空起樓<lb/>
閣地靈不敢藏餘秀<hi>潘</hi>鎖窗雲重衣巾潤梳木風清肌<lb/>
骨透<hi>任</hi>客來一夜與僧談氣覺浩然充宇宙<hi>潘</hi>
　　絶句<lb/>
莫管流年一擲梭花前對酒且髙歌命中若有終湏有<lb/>
到底無時不奈何<hi>以上潘子真詩話</hi>
<pb n="KR4i0062_WYG_017-25a"/>
　　送永倅周茂叔還濓溪<lb/>
君去何人最淚流老翁身獨宿南州随君不及秋來鴈<lb/>
直到瀟湘水盡頭<hi>廬山志</hi>
　　邢夢臣<lb/>
　　和趙閲道游海雲山<lb/>
使旌驅近郭民宴列芳池洩洩春臺上沈沈暮海涯鴻<lb/>
驚人宛轉電激騎追随此㑹經年至湏防日似馳<hi>成都文類</hi>
　　白　贄<lb/>
<pb n="KR4i0062_WYG_017-25b"/>
　　　和趙閱道題新繁周表權如詔亭<lb/>
亭名詔語宻相沿湏信從來教義全肯構嘗探詩禮業<lb/>
出綸特表父師賢早安素履知文富晩服朱衣稱賞延<lb/>
不是韋家專講學豈聞旛戟到門前<hi>成都文類</hi>
　　石景立<lb/>
　　　景立溫州郡守<lb/>
　　迎趙清獻公遊雁蕩<lb/>
鴈蕩天台路險艱多應特地隔塵寰不辭登陟來千里<lb/>
<pb n="KR4i0062_WYG_017-26a"/>
為是東南第一山爭望台星從海上方知蓬島在人間<lb/>
武林二老圗中見重惜官師遠莫攀<hi>雁山志</hi>
　　劉孝孫<lb/>
　　和趙閱道題新繁周表權如詔亭<lb/>
義方曽榜舊亭名子已為郎典要城身服上恩今日顯<lb/>
詔符前語是人驚正如伯起鱣堂兆兼勝于公駟閥榮<lb/>
試問繁江諸父老詩書何似寳金籝<hi>成都文類</hi>
　　張　球<lb/>
<pb n="KR4i0062_WYG_017-26b"/>
　　上吕許公<lb/>
近日㕑中乏短供孩兒啼哭飯籮空母因低語告兒道<lb/>
爺有新詩謁相公<hi>青瑣髙議</hi>
　　郭從周<lb/>
　　　從周西川人<lb/>
　　贈何中正<lb/>
三字來時月正圓一麾從此出秦川錢唐春色濃如酒<lb/>
貪醉花間卧不還<lb/>
<pb n="KR4i0062_WYG_017-27a"/>
　　　<hi>翠屏筆談何龍圗中正初登第聞西川郭從周精于卜乃以縑素求筮從周作一絶贈之云云</hi>
　　　<hi>後自秦川移杭州而捐館舍從周之筮何其驗歟</hi>
　　郟　僑<lb/>
　　　僑字子髙亶子晚年自號凝和子鄉人謂之郟<lb/>
　　　長官<lb/>
　　登翠微作<hi>崑山上方有僧屋曰翠㣲</hi>
行客倦奔馳尋師到翠㣲相看無俗語一笑任天機曲<lb/>
沼淡寒玉横山鎖落暉情根枯未得愛此幾忘歸<lb/>
<pb n="KR4i0062_WYG_017-27b"/>
　　訪凌峯賢上人<lb/>
歩入凌峯閣尋師師未歸凭䦨寂無語唯見白雲飛<lb/>
　　為簡公約賦素琴堂<lb/>
素琴之堂虚且清素琴之韻淪杳冥神閒意定默自鳴<lb/>
宫商不動誰與聽堂中道人骨不俗貌龎形端顔瑩玉<lb/>
我嘗見之醒心目寜必絲桐弦斷續嗚呼靖節已死不<lb/>
復聞成虧相半疑昭文阮手鍾耳相吞吐素琴之道詎<lb/>
可論道人道人聽我語紛紛世俗誰師古金徽玉軫方<lb/>
<pb n="KR4i0062_WYG_017-28a"/>
歩武虚堂榜名無自苦<hi>以上中呉紀聞</hi>
　　陳　翥<lb/>
　　　翥字子翔號咸聱子又號銅陵逸民慶歴閒布<lb/>
　　　衣好植桐竹又號桐竹君作桐譜<lb/>
　　桐竹君詠<lb/>
高桐凌紫霞修篁拂碧雲吾常居其閒自號桐竹君不<lb/>
解放俗利所希脫世紛㑹友但文學啓談皆典墳吁嗟<lb/>
機巧徒反道胡足云<hi>桐譜</hi>
<pb n="KR4i0062_WYG_017-28b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋詩紀事巻十七<lb/>
</p>
<p>
</p>
  </div>
<div>
                <head>宋詩紀事巻十八</head>
    <p>
<pb n="KR4i0062_WYG_018-1a"/>
欽定四庫全書<lb/>
　宋詩紀事巻十八　　　　　　錢塘厲鶚撰<lb/>
　　馮　京<lb/>
　　　京字當世鄂州江夏人皇祐元年舉進士鄉選<lb/>
　　　禮部廷試皆第一累官知制誥翰林學士旋擢<lb/>
　　　參知政事尋以觀文殿大學士出鎮河陽歴大<lb/>
　　　名彰徳拜太子太師致仕卒贈司徒諡文簡有<lb/>
　　　灊山集<lb/>
<pb n="KR4i0062_WYG_018-1b"/>
　　詔修兩朝國史賜筵史院和首相呉公原韻<lb/>
天宻叢雲曉風清一雨餘三長太史筆二典帝王書按<lb/>
武知何者霑恩匪幸歟吐茵平日事何憚汚公車<hi>揮麈後錄</hi>
　　謝鄂倅南宫城<lb/>
嘗思鵬海隔飛翻曽得天風送羽翰恩比丘山何以戴<lb/>
心同金石欲移難經年空歎音書絶千里常思道義歡<lb/>
每向江陵試遺治邑人猶指縣題看<lb/>
　　　<hi>湘山野錄馮大參當世始求薦于武昌㑹小宗者庸繆寡鑒堅欲黜落又欲置末綴時鄂倅南</hi>
<pb n="KR4i0062_WYG_018-2a"/>
　　　<hi>宫城監試當拆封定巻大不平奮臂力主之以公冠于鄉版果取大魁釋褐除荆南倅南宫遷</hi>
　　　<hi>潭倅以詩謝之</hi>
　　句<lb/>
琴彈夜月龍魂冷劒擊秋風鬼膽麄塵埃掉臂離長<lb/>
陌琴酒和雲入舊山　豐年足酒容身易世路無媒著<lb/>
腳難<hi>以上鶴林玉露</hi>
　　沈　遘<lb/>
　　　遘字文通錢唐人皇祐元年進士第二歴知杭<lb/>
<pb n="KR4i0062_WYG_018-2b"/>
　　　越揚三州官至翰林學士卒有西溪集<lb/>
　　題山光寺<hi>寺在揚州</hi>
馬蹄輕蹙栁花浮醉入淮南第一州不是青樓羞薄倖<lb/>
自緣無錦不纏頭<lb/>
髙臺已傾池已平隋家宫殿春草生千年往事何足歎<lb/>
廣陵非復舊時城<lb/>
　　送施宻學守錢唐<lb/>
塞外風烟河上塵歸來始覺二毛新承明自厭頻趨直<lb/>
<pb n="KR4i0062_WYG_018-3a"/>
滄海還思一濯巾幕府旌旗初壓境畫船歌吹便行春<lb/>
湖山滿目舊遊在何日從公醉紫蓴<lb/>
　　南漪堂<lb/>
山繞湖堂寺繞山平生願向此中閒青雲白水相浮蕩<lb/>
野客髙僧獨往還年少自嫌軒冕累因循將恐鬢鬚斑<lb/>
南漪最是逍遙地且挹清波濯媿顔<hi>以上西溪集</hi>
　　和王微之漁陽圗<lb/>
燕山自是漢家地北望分明掌股閒休作畫圗張屋壁<lb/>
<pb n="KR4i0062_WYG_018-3b"/>
空令壯士老朱顔<hi>聲畫集</hi>
　　天禄研匜歌<lb/>
張君贈我古研滴四腳爬沙角如戟肉翼絡髀老獸姿<lb/>
世不能名眼未識我知此為天祿兒口銜一寸黄金匜<lb/>
蟾蜍嚼月兩吻坼天鯨胸穴雙泉飛玉聲琮琤珠迸落<lb/>
影射巖石光瀺灂未央書殿立䯱髵曽見揚雄老投閣<lb/>
子孫晚出中平閒渇烏翻車灑平洛宗資墓口臥露霜<lb/>
頭角頓挫仍騰攫爾來拂拭傍几案眉目睢盱苔蘚剝<lb/>
<pb n="KR4i0062_WYG_018-4a"/>
形模不入世俗用疑付大手傳糟粕未能㸃綴清廟頌<lb/>
開闢大易摛春秋就令<hi>闕五字</hi>　末勢猶足為遷彪<lb/>
物無貴賤繫所用千金乞我直暗投圗書散落愈<hi>闕</hi>下<lb/>
晩歳惟有齏鹽謀學注蟲魚問老圃無乃塌颯為匜羞<lb/>
<hi>緯畧</hi>
　　祖無擇<lb/>
　　　無擇字擇之上蔡人進士髙第累官直集賢院<lb/>
　　　出知袁州入為龍圗閣學士權知開封府進學<lb/>
<pb n="KR4i0062_WYG_018-4b"/>
　　　士知鄭杭二州神宗朝知通進銀臺司知明州<lb/>
　　　坐事謫忠正軍節度副使移知信陽軍卒有煥<lb/>
　　　斗集<lb/>
　　　<hi>高齋詩話祖無擇晚娶徐氏有姿色議親之時無擇為館職徐氏必欲諮相其人而無擇貌寢</hi>
　　　<hi>恐不得當同舍馮當世丰姿秀美乃諭媒妁俟馮出局揚鞭躍馬經過徐居曰此祖學士也徐</hi>
　　　<hi>竊窺甚喜成婚始悟其非竟以反目離婚歐公嘗作詩曰無擇聲名重當世早歳多竒晚乃偶</hi>
　　　<hi>葢謂此也</hi>
　　遊真陽石室<lb/>
<pb n="KR4i0062_WYG_018-5a"/>
昔讀到難篇乃聞真陽室亦嘗怪斯人稱道或浮實邈<lb/>
在數千里莫覯烟霞質青山有獨往吾志乆矣必如何<lb/>
驂俗駕尚此行朝紱繆分南顧憂惟刑在欽恤孤宦雖<lb/>
云遠勝踐其敢失行行訪雲巖草木披蒙宻呀然一穴<lb/>
開勢欲吞朝日嵐光屏障展乳澑龍蛇屈溪流自清泚<lb/>
松韻何蕭瑟酌酒飲遊客謂言此可述周生誠不誣所<lb/>
紀窮纖悉惜哉非吾土無由寄蓬蓽平生丘壑心與道<lb/>
共湮鬱難進而易退終當守儒術<hi>唐周䕫作到難篇謂此洞離長安逺故到</hi>
<pb n="KR4i0062_WYG_018-5b"/>
<hi>者難也</hi>
　　途次金陵逢同年沈五判官<lb/>
數載天涯别年來不定居扁舟忽相值孤抱信何如公<lb/>
幹猶多病<hi>奉述</hi>孝先仍嬾書<hi>自謂</hi>人生從坎壈客意且躊躇<lb/>
淡薄市橋酒鮮肥江岸魚可來同飲食勿笑此蕭疎<lb/>
　　琵琶亭<lb/>
晩泊湓江半客舟琵琶亭下動閒愁霓裳緑腰杳何許<lb/>
楓葉荻花空自秋賈傅有才悲鵩鳥楚騷終古怨靈修<lb/>
<pb n="KR4i0062_WYG_018-6a"/>
莫言司馬青衫溼今日行人亦涕流<hi>以上祖龍學集</hi>
　　慈嚴院<hi>在楊村風水洞太康閒葛稚川捨宅為寺上元閒賜額恩徳大中祥符二年改今額</hi>
恩徳傳名乆慈嚴賜號新樓臺<hi>闕三字</hi>風水憶長春客<lb/>
有披襟者時無洗耳人清音發鐘磬翠色混松筠住合<lb/>
登仙籍來宜出俗塵經年嗟倥傯半日喜逡廵席上詩<lb/>
情逸樽中酒味醇悤悤又歸去自媿使君身<hi>咸淳臨安志</hi>
　　盧石<hi>盧石在宜陽門外東湖上唐狀元盧肈家石竒秀可愛宋守祖無擇徙置東湖</hi>
袁山之陽秀水側草履遺基誰氏宅皆云子發其姓盧<lb/>
<pb n="KR4i0062_WYG_018-6b"/>
往以文章名籍籍宅中舊物何所存惟有嶙峋一巨石<lb/>
闊纔三尺髙倍尋乆卧塵沙羣瓦礫余心好異因獨往<lb/>
下馬環視聊拂拭地表可見十二三已足怪駭動魂魄<lb/>
呼工運鍤塹其傍挽以長絙百夫力讙然鼓譟登大車<lb/>
恍爾如蒙巨靈劈選置東湖最佳處四面澄波映天碧<lb/>
倚空突兀無與鄰頓覺亭臺増氣色彎環幽竇莫敢探<lb/>
恐有乖龍飛霹靂余嘗南遊到陽朔衆峯矗矗春筍植<lb/>
捫蘿蹋蘚窮之徧若此竒卓曽未識郡人奔走來如雲<lb/>
<pb n="KR4i0062_WYG_018-7a"/>
故老驚看復唧唧乃言此石遇真賞屈指于今年二百<lb/>
沈埋曠代誰爾珍一日身價逾荆璧嗟余束髪大夫後<lb/>
區區志尚惟忠直十年再謫非不窮猶慕堅凝無改易<lb/>
如何故老不我愚感物再三形歎息石不能言人有言<lb/>
勿使他時重堙阨<lb/>
　　記萬載縣風俗<lb/>
居民覆其屋大半施白瓦山際兩三家如經新雪下<hi>以上</hi>
<hi>袁州府志</hi>
<pb n="KR4i0062_WYG_018-7b"/>
　　沈　遜<lb/>
　　　遜仕為判官<lb/>
　　和同年祖擇之韻<lb/>
一自曽經别於今歎索居善交思栁惠多病是相如官<lb/>
下頻無況天涯每得書舊懐長惋歎此㑹合躊躇曉露<lb/>
生蘭苑秋風動鱠魚蕭然林野性與世轉為疎<hi>祖龍學集附</hi>
　　陳　詵<lb/>
　　　詵官袁州通判<lb/>
<pb n="KR4i0062_WYG_018-8a"/>
　　和祖擇之學士袁州慶豐堂十詠<hi>存四</hi>
年長身多病閒鈔已試方未甘先犬馬畢命報恩光<lb/>
曉案三杯後閒烹北苑茶色香俱絶品雪放滿甌花<lb/>
雨霽輕埃息閒吟面曲池遊鱗時對擲雙破碧漣漪<lb/>
朝來因試筆閒荅故交書莫怪音塵絶吾心與世疎<hi>祖龍</hi>
<hi>學集附</hi>
　　蕭亢宗<lb/>
　　　亢宗廣陵人<lb/>
<pb n="KR4i0062_WYG_018-8b"/>
　　奉和祖無擇郡守詠盧石<lb/>
石是人非世所傳宜陽城郭古山川和光瓦礫曽無累<lb/>
委質泥沙積有年地僻久為神物䕶時來方遇使君賢<lb/>
介然作鎮東湖上徳政何當向此鐫<hi>祖龍學集附</hi>
　　張　徽<lb/>
　　　徽官朝議大夫上柱國致仕<lb/>
　　聞祖擇之曽遊潁川西湖詩以寄之<lb/>
河勢横斜帶地形碧斿丹斾昔常經驛名未改風塵黒<lb/>
<pb n="KR4i0062_WYG_018-9a"/>
碑字猶存雨蘚青薦福<hi>寺名</hi>園林倡杳渺擷芳<hi>亭名</hi>洲渚妓<lb/>
娉婷汝南一值賢人降分野于今占徳星<hi>祖龍學集附</hi>
　　羅　誘<lb/>
　　　誘鄉貢進士官教諭<lb/>
　　和祖無擇太守九日登宜春臺<lb/>
九日經年一再來不妨吏隠遣懐開時豐訟少欣多暇<lb/>
秋晩花黄儘任催幸遇登髙筵宴樂喜容落帽客追陪<lb/>
預愁詔入三公去芹泮誰思樂育才<hi>祖龍學集附</hi>
<pb n="KR4i0062_WYG_018-9b"/>
　　閻　珣<lb/>
　　　珣江西運使<lb/>
　　祖擇之學士惠示吏隠宜春郡十詩奉荅<lb/>
達觀終知世事勞利名都是一鴻毛登瀛自有仙遊樂<lb/>
緩帶何妨吏隠髙深意庇民躋富夀正辭華國聳英髦<lb/>
摶風九萬期鵬翼且傲松軒弄彩毫<hi>祖龍學集附</hi>
　　宋　攄<lb/>
　　　攄鄉貢進士<lb/>
<pb n="KR4i0062_WYG_018-10a"/>
　　和祖無擇太守九日登宜春臺<lb/>
登髙佳節喜重來㑹客依随五馬開帽落秋風随意適<lb/>
杯迎露菊趁時催東籬幸有主人席絳帳那逢上客陪<lb/>
<hi>時李泰伯預坐</hi>欲報君恩話歸去不妨尊酒論文才<hi>祖龍學集附</hi>
　　陳　闡<lb/>
　　　闡字伯通仙遊人皇祐元年進士守知萊州<lb/>
　　題梅仙山<lb/>
先生吏隠寄南昌千里來尋物外鄉汲水尚憐春井渫<lb/>
<pb n="KR4i0062_WYG_018-10b"/>
藏丹猶發夜壇光鶴歸華表人何在犬吠雲深日自長<lb/>
我擬重來訪遺跡手搘笻杖少徜徉<hi>梅仙事實</hi>
　　張公庠<lb/>
　　　公庠字元善皇祐元年進士有泗州集<lb/>
　　道中一絶<lb/>
一年春事已成空擁鼻㣲吟半醉中夾路桃花新雨過<lb/>
馬蹄無處避殘紅<hi>侯鯖錄</hi>
　　遊白鶴山<lb/>
<pb n="KR4i0062_WYG_018-11a"/>
初眠官栁未成隂馬上聊為擁鼻吟逺宦情懐消壯志<lb/>
好花時節負歸心别離長恨人南北㑹合休辭酒淺深<lb/>
欲把春愁閒抖擻亂山高處一登臨<lb/>
　　　<hi>能改齋漫錄張才翁風韻不羈初仕臨卭秋官郡守張公庠待之不厚㑹有白鶴之遊郡守率</hi>
　　　<hi>屬官同往才翁不預乃語官妓楊皎曰老子到彼必有詩詞可速寄來公庠既到白鶴便畱題</hi>
　　　<hi>云云皎録寄才翁才翁増減作雨中花詞寄皎云萬縷青青初眠官栁向人猶未成隂據雕鞍</hi>
　　　<hi>馬上擁鼻㣲吟逺宦情懐誰問空嗟壯志消沈正是好花時節山城畱滯忍負歸心别離長恨</hi>
　　　<hi>飄蓬無定誰念㑹合難慿相聚裏休辭金琖酒淺還深欲把春愁抖擻春愁轉更難禁亂山髙</hi>
<pb n="KR4i0062_WYG_018-11b"/>
　　　<hi>處慿闌垂袖聊寄登臨公庠再坐皎歌于側公庠問之皎前禀曰張司理恰寄來令皎歌之以</hi>
　　　<hi>獻台座公庠遂青顧才翁尤厚</hi>
　　宫詞<lb/>
上番宫女捲簾時閃閃寒鴉拂曉啼纔索赭袍催進輦<lb/>
紫宸門外報班齊<lb/>
佳人唯是惜韶年嬾向紅窗理管弦錦席安排胡蜨局<lb/>
深宫不忌賭金錢<lb/>
太皥祠壇數級紅青旂搖曵日曚曨人閒未覺春風至<lb/>
<pb n="KR4i0062_WYG_018-12a"/>
先入宜春小苑中<lb/>
月華浮動上階棱侍宴歸來掩繡屛子夜酒醒蘭燭暗<lb/>
碧紗窗外度流螢<hi>十家宫詞</hi>
　　郡齋宴坐<lb/>
為州容散誕真慰野人情撼䣛禪初悟搖頭句未成試<lb/>
香秋院静鬭墨午窗明已有東歸計柴扉掩姓名<hi>瀛奎律髄</hi>
　　盧　秉<lb/>
　　　秉字仲甫湖州徳清人皇祐元年進士提點兩<lb/>
<pb n="KR4i0062_WYG_018-12b"/>
　　　浙刑獄加集賢殿修撰知渭州遷龍圗閣直學<lb/>
　　　士提舉祠霄宫卒有文集<lb/>
　　絶句<lb/>
十月都門風薄衣𢷬砧聲裏雁南飛野人不識長安樂<lb/>
且趁鱸魚一櫂肥<hi>西溪叢話</hi>
　　題汴河驛中<lb/>
青衫白髮病參軍旋糶黄糧買酒尊但得有錢畱客醉<lb/>
也勝騎馬傍人門<lb/>
<pb n="KR4i0062_WYG_018-13a"/>
　　　<hi>吟窗雜錄舒王見此詩尤極稱賞俄薦于朝數年閒遂超顯仕</hi>
　　孫　覺<lb/>
　　　覺字莘老高郵人皇祐元年進士元豐初除右<lb/>
　　　正言歴外郡哲宗朝拜御史中丞提舉靈仙觀<lb/>
　　　卒紹聖中以元祐黨奪兩官徽宗即位復職有<lb/>
　　　集<lb/>
　　聞朝議以子瞻送髙麗<lb/>
文章異域有知音鴨綠差池一醉吟穎士聲名動中國<lb/>
<pb n="KR4i0062_WYG_018-13b"/>
樂天辭筆過雞林節毛零落氊吞雪辯舌縱横印佩金<lb/>
奉世風流家世事幾随浪拍海東岑<hi>合璧事類後集</hi>
　　介亭<hi>在杭州鳯凰山太守祖無擇建</hi>
真人昔未起奔鹿駭四方連延天目山兩乳百里長有<lb/>
地跨江海無種生侯王中宵燎穹旻列石表壇場朱旗<lb/>
大梁野英氣通八荒寥寥百年後故物亦已亡所餘彼<lb/>
巉巖峯巒屹相望主人承明老星斗工文章築亭紫霄<lb/>
上坐客蒼林旁攀雲弄明月曉星出扶桑禹山隔波濤<lb/>
<pb n="KR4i0062_WYG_018-14a"/>
簡書永埋藏願逢希夷使水土還故常<hi>宋藝圃集</hi>
　　李　育<lb/>
　　　育字仲蒙呉人皇祐元年進士<lb/>
　　飛騎橋<lb/>
魏人野戰如鷹揚呉人水戰如龍驤氣吞魏王惟呉王<lb/>
建旗敢到新城旁霸主心當萬夫敵麾下倉皇無羽翼<lb/>
途窮事變接短兵生死之閒不容息馬奔津橋橋半撤<lb/>
洶洶有聲如地裂蛟怒横飛秋水空鶚驚徑度秋雲缺<lb/>
<pb n="KR4i0062_WYG_018-14b"/>
奮迅金羈汗霑臆濟主艱難天借力艱難始是報主時<lb/>
平日主君湏愛惜<lb/>
　　　<hi>避暑錄話呉志孫權征合肥為魏将張遼所襲乗駿馬上津橋橋板撤丈餘超度得免故以名</hi>
　　　<hi>橋今在廬州境中育有詩云云</hi>
　　錢公輔<lb/>
　　　公輔字君倚常州武進人皇祐元年進士知明<lb/>
　　　州進知制誥神宗朝拜天章閣待制知諫院出<lb/>
　　　知揚州<lb/>
<pb n="KR4i0062_WYG_018-15a"/>
　　衆樂亭詩<hi>并序</hi>
　衆樂亭居南湖之中南湖又居城之中望之真如方<lb/>
　丈瀛洲焉以其近而易至四時勝賞得以與民共之<lb/>
　民之遊者環觀無窮而終日不厭孟子曰獨樂與衆<lb/>
　樂孰樂不若與衆衆樂之名于是乎書既又為詩以<lb/>
　記真景之萬一云<lb/>
誰把江湖付此翁江湖更在廣城中葺成世界三千景<lb/>
占得鵬天九萬風宴豆四時喧畫鼓遊人兩岸跨長虹<lb/>
<pb n="KR4i0062_WYG_018-15b"/>
他年若數東南勝湏作蓬萊第一宫<hi>延祐四明志</hi>
　　寄題翠麓寺呈伯強寺丞<lb/>
曩時曽作家山遊亭有翠麓排新幽疎軒密牖竹鏘戛<lb/>
烈風勁雨松颼飀呀然出户瞰山足屹然數竿圍上頭<lb/>
掃除雲峯聳客歩煎煮錫水供茶甌我時既合衆賔飲<lb/>
醉岸山幘心遲留山僧顧我丐詩榜詩未脱吻驚旋輈<lb/>
四方環走倐已晚十載負約今相酬珍藍増葺想勝舊<lb/>
我已白首縻藩州何當一賦歸去來再款巖室空披搜<lb/>
<pb n="KR4i0062_WYG_018-16a"/>
吾宗道人正嘉遯擺脫世上無窮憂欣逢主人賢且令<lb/>
泉石笑傲都相求上人灑掃莫暫閒行行逆我西來舟<lb/>
<hi>惠山古今考</hi>
　　馮　浩<lb/>
　　　浩仁宗朝集賢校理知鄆州<lb/>
　　遙贈錢公輔<lb/>
嘗聞衆樂亭未窺衆樂景今蒙貺新詩若得暫觀省萬<lb/>
象盈紙來孤風随筆騁丹青慙近工造化與遙領因識<lb/>
<pb n="KR4i0062_WYG_018-16b"/>
主人懐殆非郡侯政所寄嬉遊中期歡衆庶競無俾一<lb/>
夫愁將和四時盛此而推是心況乎持大柄青山綠水<lb/>
佳百草千花勝吾將因宦遊異日細謠詠<hi>鄞縣志</hi>
　　吕　誨<lb/>
　　　誨字獻可開封人端之孫第進士官殿中侍御<lb/>
　　　史熙寜初為御史中丞與王安石不合出知鄧<lb/>
　　　州提舉崇福宫致仕卒贈通議大夫<lb/>
　　和邵堯夫見寄時知鄧州<lb/>
<pb n="KR4i0062_WYG_018-17a"/>
冥冥鴻羽在雲天邈阻風音已十年不謂聖朝求治理<lb/>
尚容遺逸卧林泉羨君自有随時樂顧我官閒飽晝眠<lb/>
應笑無成三黜後病衰方始賦歸田<hi>聞見前錄</hi>
　　趙君錫<lb/>
　　　君錫字無媿洛陽人舉進士為宗正丞元祐中<lb/>
　　　拜御史中丞以天章閣待制出知應天府紹聖<lb/>
　　　中貶少府監分司南京入黨籍<lb/>
　　紀事送太師潞公西歸<lb/>
<pb n="KR4i0062_WYG_018-17b"/>
樂人多用教坊家席上羣公換口誇内裏宣來蕉葉盞<lb/>
御前賜出縷金花<lb/>
坐上纔初佳句傳中官寫得便聞天聖人合笑搜尋了<lb/>
依韻當時賜和篇<lb/>
西苑重排餞㑹時新篇御製降彤墀明朝上巳無公事<lb/>
赴宴臣僚總進詩<lb/>
　　　<hi>文昌雜錄趙君錫作小詩二十篇紀恩寵以送潞公其尤為人傳誦者三章雖王建宫詞無以</hi>
　　　<hi>過此也</hi>
<pb n="KR4i0062_WYG_018-18a"/>
　　姚　闢<lb/>
　　　闢字子張金壇人皇祐元年進士歴官項城令<lb/>
　　　通州通判與蘇洵同修禮書歐陽公甚稱之<lb/>
　　挽老蘇先生<lb/>
羈旅都門十載中轉頭浮宦已成空青衫暫寄文安宅<lb/>
白社長留處士風萬里雲山歸故國一帆江月照疎篷<lb/>
世閒窮達何湏校只有聲名是至公<hi>蘇集附</hi>
　　望文脊山懐瞿硎先生<lb/>
<pb n="KR4i0062_WYG_018-18b"/>
文脊山中姓已逃江城爭美少㣲髙應知司馬來窺鼎<lb/>
便學秦人去種桃海上音書斷鴻雁洞中吟嘯伴猿猱<lb/>
鹿裘誰識先生志卻把虚詞倚伏滔<hi>寜國府志</hi>
　　范純仁<hi>王辟疆</hi>
　　　純仁字堯夫仲淹次子皇祐元年進士神宗朝<lb/>
　　　累擢天章閣待制哲宗朝落職貶永州安置建<lb/>
　　　中靖國初召為光祿卿分司南京卒贈開府儀<lb/>
　　　同三司諡忠宣與黨籍有集<lb/>
<pb n="KR4i0062_WYG_018-19a"/>
　　寒食日泛舟<lb/>
合友逢佳節攜尊泛碧流溪風消酒力烟樹入春愁羣<lb/>
鴨開波練疎雲透月鉤平生懐古意最羨五湖逰<lb/>
　　和呉仲庶春遊海雲寺<lb/>
東郊行樂冠西州古寺岧嶤翠嶺頭化俗文翁傳愷悌<lb/>
尋山謝傅繼風流天涯尊酒欣相遇劒外三春得共遊<lb/>
雅興直湏窮勝賞年光難使隙駒留<lb/>
　　和呉仲庶龍圗西園海棠<lb/>
<pb n="KR4i0062_WYG_018-19b"/>
丹葩翠葉競妖濃蜂蜨翩翩弄暖風濯雨正疑宫錦爛<lb/>
媚晴先奪曉霞紅芬菲劒外從來勝歡賞天涯為爾同<lb/>
卻想鄉關足塵土只應能見畫圖中<lb/>
　　和鄭通議青州范公泉<lb/>
勝概因人得久存此泉疏鑿自先君澄源不負當時意<lb/>
清影猶涵昔日雲養正迥當深澗下朝宗應與衆流分<lb/>
今逢賢帥光陳迹名逐新詩海内聞<lb/>
　　遊嵩山與王弱翁聨句<lb/>
<pb n="KR4i0062_WYG_018-20a"/>
靈境中天秀<hi>辟疆</hi>雄名古到今位尊朝列嶽<hi>純仁</hi>勢重壓千<lb/>
岑靜鎖神仙宅<hi>辟疆</hi>高盤宇宙心孤棱標日月<hi>純仁</hi>絶仞倚<lb/>
戈鐔彩棟靈祠邃<hi>辟疆</hi>層簷淨刹深民祈傳覡語<hi>純仁</hi>國祀<lb/>
致君忱碑古苔生字<hi>辟疆</hi>堂虚畫蠹金山呼曽薦夀<hi>純仁</hi>神<lb/>
降即為霖事怪塗山石<hi>少室山下有啟母石  辟疆</hi>形端玉女砧峯<lb/>
巒排翠玉<hi>純仁</hi>灘瀨潄鳴琴蕙帳人誰繼<hi>辟疆</hi>金泥迹可尋<lb/>
唐經藏寳妙<hi>純仁</hi>魏殿想鸞音<hi>㑹善寺魏文帝離宫</hi>雲作他方<lb/>
雨<hi>辟疆</hi>松連别院隂谷泉長浸斗<hi>山有七星泉  純仁</hi>頂路欲<lb/>
<pb n="KR4i0062_WYG_018-20b"/>
捫參探穴夢潛動<hi>辟疆</hi>捫蘿力不禁箕熊分蟻垤<hi>純仁</hi>伊洛<lb/>
認蹄涔鳥道樵夫去<hi>辟疆</hi>龍潭驛使臨衆仙停羽駕<hi>頂有八仙</hi>
<hi>壇仁純</hi>昔帝儼宸襟<hi>山有𤣥/宗御容</hi>選勝先看記<hi>辟疆</hi>乗危可作<lb/>
箴天門開四極<hi>山有東西二天門  純仁</hi>樹品冠雙林<hi>少林有則天一品松</hi>
<hi>五品松</hi>靈藥看苖斸<hi>辟/疆</hi>香醪挈榼斟道宫庭不埽<hi>純仁</hi>學<lb/>
館突無黔<hi>山有書院</hi>壟麥風揺浪<hi>辟疆</hi>溪淙石聳簪雜花春<lb/>
爛漫<hi>純仁</hi>老木夜蕭森夕照河光接<hi>辟疆</hi>晴嵐塔影侵深崖<lb/>
藏積雪<hi>純仁</hi>虚壑響幽禽溪月寒澄霽<hi>辟疆</hi>巖烟暮杳沈寺<lb/>
<pb n="KR4i0062_WYG_018-21a"/>
橋横螮蝀<hi>純仁</hi>禪磬擊璆琳拂壁題新字<hi>辟疆</hi>逢僧舉舊吟<lb/>
疲驂何處解<hi>純仁</hi>髙閣在﨑嶔<hi>辟疆/</hi>　<hi>以上范忠宣公集</hi>
　　王　霽<lb/>
　　和呉公仲庶遊海雲寺<lb/>
大帥新謠十五州殘春摸石是遨頭氲氲喜氣随民徧<lb/>
冉冉風光盡日流野俗只知觀讌賞主人非獨為嬉遊<lb/>
晩迴都騎簫鼙引觀稼郊原亦暫留<hi>成都文類</hi>
　　馮　介<lb/>
<pb n="KR4i0062_WYG_018-21b"/>
　　和呉公仲庶遊海雲寺<lb/>
及時行樂慰刀州曉背重城信馬頭彩石散随香被去<lb/>
芳塵紛逐鈿車流悤悤曲水當年㑹草草東山舊日遊<lb/>
不是海雲今獨勝清風長共好詩留<hi>成都文類</hi>
　　楊希元<lb/>
　　和呉公仲庶遊海雲寺<lb/>
三春行樂盛刀州況是春光欲盡頭使節在郊觀似堵<lb/>
香輪爭道去如流正逢鈴閣多閒日肻對花時負勝遊<lb/>
<pb n="KR4i0062_WYG_018-22a"/>
㑹得公心惜歡意欲歸猶自儘遲留<hi>成都文類</hi>
　　張　湍<lb/>
　　和呉公仲庶遊海雲寺<lb/>
海雲真賞甲刀州十里春光拂馬頭花酒價髙分宴樂<lb/>
綺羅人好助風流出郊行斾從編俗摸石居民事勝遊<lb/>
斜日懽心猶未足藩侯歸轡為遲留<hi>成都文類</hi>
　　薛　繗<lb/>
　　和呉公仲庶遊海雲寺<lb/>
<pb n="KR4i0062_WYG_018-22b"/>
寺占靈峯更近州喧闐騶從錦瀍頭歌鐘乍奏晴雷殷<lb/>
戈甲急趨春水流幾處醉眠方枕藉一城謠俗重嬉遊<lb/>
賢侯惠意民知否幾刻嚴闉為爾留<hi>成都文類</hi>
　　楊咸章<lb/>
　　　咸章字晦之蜀人<lb/>
　　梵安寺内浣溪四老唱和詩<hi>有序</hi>
　伏覩益之奉議尊兄欲于浣花梵安寺之普賢約漢<lb/>
　公子臧作三老㑹又築堂繪像榜曰三老誠蜀中之<lb/>
<pb n="KR4i0062_WYG_018-23a"/>
　盛事咸章方調官武信敢卜謝事少陪雅集輒更為<lb/>
　四老因賦拙詩上浼清覽<lb/>
聞説懸車三老儒約為繪像訪僧居蟹螯杯酒歡無極<lb/>
鼎足韜裘樂有餘暑簟共觀岷嶺雪春盤同膾蜀江魚<lb/>
歸來一榻如相許湏信逍遙倍二疏<hi>成都文類</hi>
　　楊損之<lb/>
　　　損之字益之蜀人<lb/>
　　宗弟晦之通直有詩陳武信歸簉三老之後損之<lb/>
<pb n="KR4i0062_WYG_018-23b"/>
　　喜繼元韻以勉之<lb/>
未抛名利尚區區方卜榮遷武信居思簉林泉三老後<lb/>
已經年紀七旬餘且來在野同遊鹿莫學臨淵卻羨魚<lb/>
子美堂鄰願為約免教朋友舊情疎<hi>成都文類</hi>
　　任　傑<lb/>
　　　傑字漢公蜀人<lb/>
　　傑衰朽無取辱益之見招同諸友為四老㑹晦之<lb/>
　　承議有詩傑謹次其韻<lb/>
<pb n="KR4i0062_WYG_018-24a"/>
夫子關西出衆儒肻來尋我卜幽居忘憂棊局真佳趣<lb/>
投老詩篇是緒餘故舊已蒙吟伐木太平只恐罩嘉魚<lb/>
主人醉指前溪路松菊清涼月影疎<hi>成都文類</hi>
　　楊武仲<lb/>
　　　武仲字子臧蜀人<lb/>
　　武伸伏承益之奉議轉示晦之佳什謹依元韻次<lb/>
　　和<lb/>
素髪龎眉一陋儒常陪龍友到禪居我随益者誠多幸<lb/>
<pb n="KR4i0062_WYG_018-24b"/>
人歎賢哉媿有餘坐上共飛純玉斝腰閒齊佩白銀魚<lb/>
髙吟清論常終日㑹數朋交信不疎<hi>成都文類</hi>
　　吕　陶<lb/>
　　　陶蜀人<lb/>
　　昨日漢公承議見召與三老友談笑大醉退而作<lb/>
　　詩少謝勤意<lb/>
六十年前里巷遊北歸重此接交儔據鞍矍鑠誇朱紱<lb/>
把酒殷勤勸白頭況是三春逢美景何妨一笑斷多愁<lb/>
<pb n="KR4i0062_WYG_018-25a"/>
閒中嵗月非難遣湏得新詩事唱酬<lb/>
　　和呉公仲庶遊海雲寺<lb/>
玉節重來鎮此州暫驅千騎上峯頭春闌好為良辰惜<lb/>
俗樂誰知急景流山色也疑今日盛物情渾勝頃年遊<lb/>
登臨賦詠應難再持語鄉人早借留<hi>以上成都文類</hi>
　　葛　琳<lb/>
　　和運使學士浣花亭韻<lb/>
井絡西南區成都號佳麗錦城十里外物景居然異傍<lb/>
<pb n="KR4i0062_WYG_018-25b"/>
縈浣花溪中開布金地杜宅巋遺址任祠載經祀<hi>按蜀記梵</hi>
<hi>安寺乃杜甫舊宅在浣花去城十里大歴中節度使崔寜妻任氏亦居之後捨為寺人為立廟于其中每嵗四</hi>
<hi>月十九凡三日衆遨樂于此</hi>自昔嵗一遊有亭乆摧廢將期汎舟㑹<lb/>
先此留旌騎弗基矧肻構後人莫予嗣冠蓋或戾止風<lb/>
雨無所庇我公至之初行樂徇人意柅車集賔組幕天<lb/>
陳燕器茍弗謀髙明胡為革媮敝鳩工度材用奢儉求<lb/>
中制舉從縣官給下靡秋毫費巍然大厦成甚于折枝<lb/>
易藩條息偃暇時律清和際落成及休辰夙駕忻重詣<lb/>
<pb n="KR4i0062_WYG_018-26a"/>
羣嬉逐使轂雜處同蠶市棟宇美可觀席筵陳有次芳<lb/>
尊既罷撤綵舲妥登憩夾岸布緹帟中流喧鼓吹泝沿<lb/>
烟靄閒禽魚共翔戲都人與士女疊足連帷被弄珠疑<lb/>
漢曲浮觴均洛禊晻晻日將暮熙熙衆皆醉怳入武陵<lb/>
源卻返塵寰世自是畢遨賞始復專民事農耕士就學<lb/>
商販工居肆蜀邦生齒繁衣食良艱匱三時急耕播寸<lb/>
壤無遺棄兹焉俾暇逸所以慰勤瘁上頼天子心慎重<lb/>
坤維寄既擇邇臣徳來秉諸侯瑞且命太史賢出攬澄<lb/>
<pb n="KR4i0062_WYG_018-26b"/>
清轡第務廣教育孜孜布仁惠匪圗亟聚斂規規奉邦<lb/>
計和氣斯涵濡羣生皆茂遂乃躋富夀域共樂升平治<lb/>
不才備屬僚罔補公家利廕宇幸焉依雅聲慙善繼願<lb/>
比召南篇永歌棠蔽芾<hi>成都文類</hi>
　　　<hi>費著嵗華紀麗譜四月十九日浣花佑聖夫人誕日也太守出笮橋門至梵安寺謁夫人祠就</hi>
　　　<hi>宴于寺之設㕔既宴登舟觀諸軍騎射倡樂導前泝流至百花潭觀水嬉競渡官舫民船乗流</hi>
　　　<hi>上下或幕帟水濵以事遊賞最為出郊之勝</hi>
　　周敦頤<lb/>
<pb n="KR4i0062_WYG_018-27a"/>
　　　敦頤字茂叔道州營道人以舅龍圗閣學士鄭<lb/>
　　　向恩補官熙寜初累官至廣東轉運判官提㸃<lb/>
　　　刑獄因疾求知南康軍築室廬阜下號曰濓溪<lb/>
　　　嘉定中諡元公淳祐中封汝南伯從祀孔子廟<lb/>
　　　庭有集<lb/>
　　同宋復古遊大林寺<lb/>
三月僧房暖林花互照明路盤層頂上人在半空行水<lb/>
色雲含白禽聲谷應清天風拂襟袖縹緲覺身輕<lb/>
<pb n="KR4i0062_WYG_018-27b"/>
　　静思篇<lb/>
静思歸舊隱日出半山晴醉榻雲籠潤吟窗瀑瀉清得<lb/>
閒方達士失計只勞生朝市誰頭白車輪未曉鳴<lb/>
　　題春晚<lb/>
花落柴門掩夕暉昏鴉數㸃傍林飛吟餘小立䦨干外<lb/>
遙見樵漁一路歸<lb/>
　　題濓谿書堂<lb/>
元子谿曰瀼相傳到于今此俗良易化不欺顧相欽廬<lb/>
<pb n="KR4i0062_WYG_018-28a"/>
山我所愛買田山之隂田閒有清水清泚出山心山心<lb/>
無塵土白石照沈沈潺湲來數里到此始澄深書堂構<lb/>
其上隱几看雲岑倚梧或敧枕風月盈沖襟有時吟復<lb/>
黙酒罷鳴幽琴數十黄巻軸賢聖談無音窗前即疇圃<lb/>
圃外桑麻林芋蔬可卒嵗絹布足衣衾吾樂蓋易足名<lb/>
濓以自箴誰為相朝暮岸木寒蕭森<hi>以上濓溪集</hi>
　　郭　獬<lb/>
　　送呉中復守長沙<lb/>
<pb n="KR4i0062_WYG_018-28b"/>
初登西漢文章府便領呉王第一州繞郭白雲衡岳近<lb/>
滿帆明月洞庭秋　<hi>淵鑑類函</hi>
　　王　吉<lb/>
　　　吉淮東人試校書郎<lb/>
　　游琅邪呈鋭公長老<lb/>
踏石披雲一徑通翠㣲環合見神宫峯巒鬱宻泉聲上<lb/>
樓殿參差樹色中子夜千溪分水月清秋十里韻松風<lb/>
平生乆佇名山約吟賞今纔信宿同<hi>南滁㑹景編</hi>
<pb n="KR4i0062_WYG_018-29a"/>
　　周　圻<lb/>
　　　圻尚書都官員外郎通判滁州事<lb/>
　　游琅邪寺<lb/>
杉松夾道綠森森古寺尤欣結客尋殿閣長時異香滿<lb/>
亭臺佳處白雲深清泉迸石落寒谷幽鳥避人穿茂林<lb/>
緩歩閒看舊題詠盆池蓮葉幾浮沈<hi>南滁㑹景編</hi>
　　安昌期<lb/>
　　　昌期皇祐初舉進士調永定尉去官放浪山水<lb/>
<pb n="KR4i0062_WYG_018-29b"/>
　　　閒<lb/>
　　題清遠峽和光洞<lb/>
蕙帳將辭去猨猱不忍啼琴書自為樂朋友孰相攜丹<lb/>
竈非吾藥青雲别有梯峽山予暫隱人莫擬夷齊<hi>萬姓統譜</hi>
　　趙　<hi>抗揚</hi>
　　　杭揚抃二弟皇祐閒抃為江源令抗揚與俱<lb/>
　　引流聨句<hi>有抃序</hi>
　江源縣江繚治廨址而東距三百歩瀧湍馳激朝暮<lb/>
<pb n="KR4i0062_WYG_018-30a"/>
　嗚在耳使人聽愛弗倦遂臿渠通民田來囿亭堦廡<lb/>
　閒環迴旋繞溝行沼渟起居游觀清快心目公暇事<lb/>
　休與弟抗揚坐東軒樂然盤桓共為詩章云<lb/>
别派從江垠邀流入農畎淙淙來源深㶁㶁度溝淺疏<lb/>
功浹旬畢溉利千歩遠田觀疑澤瀦坎聽類瓴建波行<lb/>
拂落葉浸長浮生蘚孤鶴眼怪窺纖魚鬛跳展映葦色<lb/>
莫分喧琴韻難辨増霖晨閙蛙涵月夜驚犬憐黄澆菊<lb/>
籬惜紫沃蘭畹吏治窯甓甃童戲芒車巻灌攜合手勞<lb/>
<pb n="KR4i0062_WYG_018-30b"/>
潄掬致腰俛庭秋臨加涼軒夏向消炟我矜近濟能僮<lb/>
賀遙沒免貯戺理巨甔歸廚架修筧供淘飯盎糧給澳<lb/>
羮鼎臠調藥修舊餌煎茶試新荈坐客頻泛觴蹲兒屢<lb/>
滌硯聆寒心脱煩挹冷酒除面閒眺笻歩随静看髭吟<lb/>
撚髙懐造文攄清興團詩遣題為引流篇記耳非自衒<lb/>
<hi>名勝志</hi>
　<lb/>
　宋詩紀事巻十八<lb/>
</p>
<p>
</p>
  </div>
<div>
                <head>宋詩紀事巻十九</head>
    <p>
<pb n="KR4i0062_WYG_019-1a"/>
欽定四庫全書<lb/>
　宋詩紀事巻十九　　　　　　錢塘厲鶚撰<lb/>
　　楊　繪<lb/>
　　　繪字元素綿竹人皇祐初擢進士第二神宗朝<lb/>
　　　累官翰林學士御史中丞哲宗朝終天章閣待<lb/>
　　　制知杭州有集<lb/>
　　　<hi>墨莊漫錄嘉祐中有王永年者娶宗女求舉于竇卞楊繪得監金耀門書庫嘗置酒延卞繪出</hi>
　　　<hi>其妻閒坐妻以左右手掬酒以飲卞繪謂之白玉蓮花杯可謂善體物者也</hi>
<pb n="KR4i0062_WYG_019-1b"/>
　　春遊<lb/>
傾城追逐豔陽天上已清明節序連桃李光隂足駘蕩<lb/>
湖山風月更鮮妍谷中荅響飄新曲波底妝光颺綵船<lb/>
遲日未西人已醉綠楊柔弱舞秋千<hi>合璧事類前集</hi>
　　落花<lb/>
夜來經雨學啼妝今日摧紅怨夕陽已落旋随春水急<lb/>
強留還怯晚風狂應將别恨慿鶯語更把歸期趁蜨忙<lb/>
誰謂多情消不得夢魂猶惜滿闌香<hi>夢梁錄</hi>
<pb n="KR4i0062_WYG_019-2a"/>
　　夀山<lb/>
夀山北接侵隋碧溳水南流接漢清宋玉陽臺猶暮雨<lb/>
子虚夢澤已春耕<hi>湖廣總志</hi>
　　謝景温<lb/>
　　　景溫字師直綘次子皇祐元年進士元祐初歴<lb/>
　　　官權刑部尚書知鄆州徙知河陽<lb/>
　　　<hi>中山詩話梅聖俞㓜戲謝師直詩曰古錦裁詩句斑衣戲坐隅木奴今正熟肻效陸郎無師直</hi>
　　　<hi>小名錦衣奴至十嵗讀此方悟之</hi>
<pb n="KR4i0062_WYG_019-2b"/>
　　遊雲門<lb/>
若邪欲盡山轉青中有三寺山為屏秦峯表裏植蒼翠<lb/>
仰視萬木相崢嶸雪霜洗盡塵土跡龍蛇蟄處烟氛生<lb/>
我攜賔友事登覽穿徑已覺毛骨輕窮幽陟險興不盡<lb/>
巖房留宿神逾清寒随隂谷一夜至酒力半酣如不勝<lb/>
狂歌出行歩竹徑正是溪橋雙月明幽泉亂迸石竇響<lb/>
松風逺送哀猨聲凌晨後嶺縱俛仰長林翠阜何從衡<lb/>
獻之舊地不可辨懸崖欲斷石為阬五雲散盡遺蹟滅<lb/>
<pb n="KR4i0062_WYG_019-3a"/>
老僧至今傳此名慿髙覽古復太息翻嗟萬事多廢興<lb/>
丈夫出處固未測我于山水夙有盟區區世路雖可厭<lb/>
脱身向此誠獨醒豈如乗興事兹樂賞心不繫窮與亨<lb/>
昔人避世非獲已我今安學禽鳥情<hi>雲門集</hi>
　　吕大防<lb/>
　　　大防字㣲仲藍田人皇祐初進士神宗朝累除<lb/>
　　　知制誥哲宗即位為翰林學士拜尚書右丞封<lb/>
　　　汲郡公進尚書左僕射兼門下侍郎紹聖初以<lb/>
<pb n="KR4i0062_WYG_019-3b"/>
　　　黨論責授舒州團練使循州安置未踰嶺卒髙<lb/>
　　　宗朝復故官贈太師宣國公諡正愍有吕汲公<lb/>
　　　文錄<lb/>
　　萬里橋西有僧居曰聖果後瀕錦江有修竹數千<lb/>
　　竿僧辯作亭于竹中予與諸公自橋乗舟泝流過<lb/>
　　之因名亭曰萬里蓋取其發源注海與橋名同而<lb/>
　　實異作小詩識之<lb/>
萬里橋西萬里亭錦江春漲與隄平拏舟直入修篁裏<lb/>
<pb n="KR4i0062_WYG_019-4a"/>
坐聽風湍徹骨清<hi>成都文類</hi>
　　李覯<lb/>
　　　覯字泰伯建昌軍南城人皇祐初以薦試太學<lb/>
　　　助教終海門主簿太學說書有退居類稾<lb/>
　　絶句<lb/>
人言落日是天涯望極天涯不見家已恨碧山相掩映<lb/>
碧山還被暮雲遮<lb/>
　　　<hi>青箱雜記識者謂此詩意有重重障礙李君其不偶乎後果如其言</hi>
<pb n="KR4i0062_WYG_019-4b"/>
　　清明<lb/>
遲遲日影坐成曛聞説清明在此晨花卉不宜愁眼看<lb/>
句萌能為幾人春銷磨志氣多因老檢點交遊半作塵<lb/>
欲向醉中聊自適病來還厭舉杯頻<lb/>
　　王方平<lb/>
五百餘年别恨多東征重得見青蛾擗麟始擬窮歡樂<lb/>
不奈閒人背癢何<lb/>
　　璧月<lb/>
<pb n="KR4i0062_WYG_019-5a"/>
璧月迢迢出暮山素娥心事問應難世間最解悲圓缺<lb/>
秪有方諸淚不乾<lb/>
　　梁帝<lb/>
凝旒南面總虚名廟祀何曽暫割牲但學禪心能忍辱<lb/>
莫羞侯景陷臺城<lb/>
　　送僧遊廬山<lb/>
行非為客住非家此去廬山況不遐要見南朝舊人物<lb/>
池中唯有白蓮花<lb/>
<pb n="KR4i0062_WYG_019-5b"/>
　　憶錢唐江<lb/>
當年乗醉舉歸帆隱隱前山日半銜好是滿江涵返照<lb/>
水仙齊著淡紅衫<hi>以上盱江集</hi>
　　望海亭席上作<lb/>
七閩山水掌中窺乗興登臨到落暉誰在畫簾沽酒處<lb/>
幾多鳴櫓趁潮歸晴來海色依稀見醉後鄉心積漸㣲<lb/>
山鳥不知紅粉樂一聲檀板便驚飛<lb/>
　　　<hi>湘山野錄蔡君謨出守福唐時泰伯自建昌攜文迓之一日命泰伯及陳孝亷烈早膳于後圃</hi>
<pb n="KR4i0062_WYG_019-6a"/>
　　　<hi>望海亭不設樽酒膳罷欲起時方暮春鬻酒于園郡人嬉遊藉姬數子時亦尋芳于此既太守</hi>
　　　<hi>在亭因斂袖聲喏而退蔡公遂留之旋命觥具就以為侑酒方行舉歌一拍陳烈者驚懼怖駭</hi>
　　　<hi>越牆攀木而遁泰伯即席賦詩云云</hi>
　　句<lb/>
幾函道藏金壺墨一片秋容玉井花<hi>仙都觀</hi>酒鄉貧更<lb/>
入詩債病猶還<hi>和陳殿撰</hi>天冷雲含白溪清水獻沙<hi>感秋  歴</hi>
<hi>代吟譜</hi>
　　張唐英<lb/>
<pb n="KR4i0062_WYG_019-6b"/>
　　　唐英字次功蜀州新津人丞相商英之兄自號<lb/>
　　　黄松子皇祐初調榖城令熙寜中仕至殿中侍<lb/>
　　　御史有嘉祐名臣傳蜀檮杌行于世<lb/>
　　題傳舍詩<lb/>
先帝昭陵土未乾又聞永厚𦵏衣冠小臣有淚皆成血<lb/>
忍向東風看牡丹<lb/>
　　　<hi>邵氏聞見前錄熙寜元年春唐英以前御史服除還京朝過洛府尹同僚屬出賞花皆不見題</hi>
　　　<hi>詩傳舍云云時仁宗山陵初成英宗厭代尹聞之遣書為禮卻而不受頼唐英還朝不得歸臺</hi>
<pb n="KR4i0062_WYG_019-7a"/>
　　　<hi>不然河南尹者不免矣</hi>
　　裴大亮<lb/>
　　　大亮皇祐四年以尚書虞部員外郎知商州<lb/>
　　題西巖寺<lb/>
清溪如鑑照行人谷鳥山花景漸新五馬頻來無别事<lb/>
為思江上若邪春<hi>陜西通志</hi>
　　鄭　炎<lb/>
　　　炎皇祐初漢中郡守<lb/>
<pb n="KR4i0062_WYG_019-7b"/>
　　贈張俞秀才遊金華山<lb/>
凌晨别我將何適鶴態飄然振霜翮指點金華欲去遊<lb/>
騎驢直造煙霞宅一片嵐光凝不飛數里松隂翠如滴<lb/>
背臘山寒雪未消迎春地暖花爭拆水潺潺兮風索索<lb/>
簾巻虚堂正岑寂高歌應有鬼神聽狀物潛驅鴻化力<lb/>
繄我浮生繫郡符安得乗閒訪靈跡吟成一首送君詩<lb/>
倩僧勒上巖邉石<hi>陜西通志</hi>
　　鄭　獬<lb/>
<pb n="KR4i0062_WYG_019-8a"/>
　　　獬字毅夫安州安陸人皇祐五年進士第一神<lb/>
　　　宗朝拜翰林學士為王安石所惡出知杭州徙<lb/>
　　　青州提舉鴻慶宫卒有鄖溪集<lb/>
　　　<hi>郡齋讀書志毅夫為文有豪氣峭整無長語與滕達道少相善嗜酒落魄無檢操人目之曰滕</hi>
　　　<hi>屠鄭沽</hi>
　　題垂虹橋寄同年叔楙祕校<hi>劉孜字叔楙原父之弟時為呉江尉</hi>
三百闌干鎖畫橋行人波上踏靈鼇插天螮蝀玉腰闊<lb/>
跨海鯨鯢金背髙路直鑿開元氣白影寒壓破大江豪<lb/>
<pb n="KR4i0062_WYG_019-8b"/>
此中自與銀河接不必仙槎八月濤<hi>中呉紀聞</hi>
　　題僧文瑩所居壁<hi>守杭日作</hi>
西湖頻送客綠波舟檝輕春入蘿徑静浪花翻逺晴<lb/>
　　題杭郡閣<lb/>
雨影横殘虹秋容隂映日寒江帶暮流曉角穿雲出峯<lb/>
藏翠如織宿鳥去無跡封書寄所懐聊託金門翼<lb/>
　　　<hi>玉壺清話二詩時頗訝其氣象不逺後解杭麾將赴青社以病泊舟楚州卒</hi>
　　省中畫屏蘆雁<lb/>
<pb n="KR4i0062_WYG_019-9a"/>
髙堂傾動長江流黄蘆羣雁滿滄洲埽開長安塵土窟<lb/>
寫出江南煙水秋兩雁斜飛入空闊四雁顧慕横沙頭<lb/>
髙風拉折蒼玉幹蘆花雪盡無人收赤日飛光不敢近<lb/>
但覺爽氣屏閒浮嘗聞畫龍入神變坐馳雲雨天地遊<lb/>
只恐此雁亦飛去瀟瀟萬里誰能留<hi>聲畫集</hi>
　　采鳧茨<lb/>
朝攜一筐出暮攜一筐歸十指欲流血且急眼前飢官<lb/>
倉豈無粟粒粒藏珠璣一粒不出倉倉中羣䑕肥<hi>宋文鑑</hi>
<pb n="KR4i0062_WYG_019-9b"/>
　　朱亥冢<lb/>
髙論唐虞儒者事賣交負國豈勝言憑君莫笑金椎陋<lb/>
卻是屠酤解報恩老<hi>學菴筆記</hi>
　　絶句<lb/>
田家汨汨水流渾一樹高花明逺村雲意不知殘照好<lb/>
卻將㣲雨送黄昏<hi>能改齋漫錄</hi>
　　代探花郎一絶<lb/>
嫩綠輕紅相向開一番走馬探春回青衫不管露痕溼<lb/>
<pb n="KR4i0062_WYG_019-10a"/>
直入亂花深處來<hi>苕溪漁隐叢話</hi>
　　春詞<lb/>
小池春破玉玲瓏聲觸簾鉤漸好風閒繞䦨干掐花樹<lb/>
春痕已着半梢紅<hi>錦繡萬花谷</hi>
　　蠡口絶句<lb/>
千重越甲夜城圍戰罷君王醉不知若論破呉功第一<lb/>
黄金只合鑄西施<lb/>
　　　<hi>庚溪詩話呉門蠡口瀕太湖乃范蠡自此乗扁舟泛五湖也鄭毅夫詩云云</hi>
<pb n="KR4i0062_WYG_019-10b"/>
　　雪晴<lb/>
天外丹霞一抹紅瓦溝已見雪花溶前山未放曉寒散<lb/>
猶鎖白雲三兩峯<hi>後村千家詩</hi>
　　恭和御製賞花釣魚<lb/>
輦路鮮雲五色開一聲清蹕下天來水光翠繞九重殿<lb/>
花氣濃熏萬夀杯繡幕烟深紅㑹合文竿風隠綠徘徊<lb/>
蓬山絶頂無人到詔許羣仙盡日陪<lb/>
　　寄程公闢<lb/>
<pb n="KR4i0062_WYG_019-11a"/>
念昔都門手一攜春禽幾向苧蘿啼夢回金殿風光别<lb/>
吟到銀河月影低舞急錦腰迎十八酒酣金盞照東西<lb/>
何時得遂扁舟去雪棹同君泛剡溪<hi>以上瀛奎律髓</hi>
　　浮雲樓<hi>在安陸</hi>
樓在浮雲縹緲閒浮雲破處見朱䦨山光對入鄖城紫<lb/>
溪影横飛夢澤寒<hi>湖廣總志</hi>
　　上翰林<lb/>
中使傳宣内翰家君王令草侍中麻紫泥金印封題了<lb/>
<pb n="KR4i0062_WYG_019-11b"/>
銀燭纔燒一寸花　<hi>淵鑒類函</hi>
　　句<lb/>
東飛江雲北飛燕同寄青春不相見　夜來過嶺忽聞<lb/>
雨今日滿溪俱是花<hi>詩人玉屑</hi>
　　滕元發<lb/>
　　　元發初名甫字元發以避髙魯王諱改字為名<lb/>
　　　而字達道東陽人家蘇州皇祐五年進士第三<lb/>
　　　神宗朝累官知開封府翰林學士出守外郡哲<lb/>
<pb n="KR4i0062_WYG_019-12a"/>
　　　宗朝以龍圗閣學士知揚州卒諡章敏<lb/>
　　　<hi>梁溪漫志滕達道未遇時與諸生講學于僧舍主僧出諸生夜盜其犬而烹之事聞有司治其</hi>
　　　<hi>罪滕公為丐免守曰如能為盜犬賦則將釋之滕公即口占其詞曰僧既無狀犬誠可偷輟藍</hi>
　　　<hi>宮之夜吠充綘帳之晨羞摶飯引來喜掉續貂之尾索綯牽去驚回顧兔之頭守大笑竟置不</hi>
　　　<hi>問</hi>
　　寄越州范希文太守<lb/>
江山千里接仁風都在東南秀氣中為問玉皇香案吏<lb/>
蓬萊何似水晶宫<lb/>
<pb n="KR4i0062_WYG_019-12b"/>
　　　<hi>能改齋漫錄時元發守呉興</hi>
　　送俞退翁致仕還鄉<lb/>
清時沖節是身謀御史郎官不肻留回首軒裳雙脱屣<lb/>
放懐天地一輕漚卞雲霅月柴門静芰雨蘋風野艇秋<lb/>
仰羨冥鴻空自媿區區圖報未知休<hi>湖州府志</hi>
　　句<lb/>
萬國休兵外羣生奏凱中<hi>皇祐五年御試吹律聽軍聲</hi>寒日邊聲斷<lb/>
春風塞草長傳聞漢都䕶歸奉萬年觴<hi>西旅來王話以上古今詩</hi>
<pb n="KR4i0062_WYG_019-13a"/>
野色更無山隔斷天光直與水相連<hi>月波樓話</hi>　<hi>竹坡詩</hi>
　　陳汝義<lb/>
　　　汝義晉江人皇祐五年進士<lb/>
　　寄題錢公輔衆樂亭<lb/>
聞說湖亭又一新不徒行樂樂斯民水光賸占鷗鳧地<lb/>
人意賞從桃李春試展畫圖清俗眼況聞几席傲天真<lb/>
使君已陟螭頭貴應為烟雲入夢頻<hi>延祐四明志</hi>
　　韋　驤<lb/>
<pb n="KR4i0062_WYG_019-13b"/>
　　　驤字子駿錢唐人皇祐五年進士累遷主客郎<lb/>
　　　中出為䕫路憲知明州提舉洞霄宫有韋先生<lb/>
　　　集<lb/>
　　古金章<hi>全椒民閒二稚子得金章于野分而競焉入于縣縣以獻州</hi>
黄金鑄印龜為鈕埋沒郊原已綿久春泥深處襯耕蹄<lb/>
臘雪銷時經獵走臘去春來幾百年年年寂莫無夤緣不<lb/>
知何代何王賜于此奚為獨墜捐由來至寳寜長棄一<lb/>
旦光輝難自祕牧兒蕘子兩窺觀不識彫章秪知利里<lb/>
<pb n="KR4i0062_WYG_019-14a"/>
胥白官官為收歘從下邑歸之州發囊啟襲生精彩十<lb/>
目爭視寒星流粲然五字分明在蒼龍副將軍所佩將<lb/>
軍安在惟空名方寸堅剛終不潰物否而通理所宜在<lb/>
人誰謂殊于斯請看金印雜瓦礫未逢採拾無輕嗤<lb/>
　　登蓬萊閣<lb/>
行盡東州到此州登臨更盡北山頭孤城突兀連滄海<lb/>
三島參差聳暮秋廣座下疑鼇負石危簷遠學蜃為樓<lb/>
蓬萊方丈雖冥邈髙閣今朝亦勝遊<lb/>
<pb n="KR4i0062_WYG_019-14b"/>
　　賦牡丹黄齏<lb/>
倚闌凋謝若為情旋拾殘紅入鼎烹吞秀嚼香湏細細<lb/>
送春唯此一杯羮<hi>以上韋先生集</hi>
　　蒲宗孟<lb/>
　　　宗孟字傳正閬州新井人皇祐五年進士神宗<lb/>
　　　朝擢翰林學士拜尚書左丞罷知亳杭鄆三州<lb/>
　　　徙河中卒有集<lb/>
　　遊虎丘<lb/>
<pb n="KR4i0062_WYG_019-15a"/>
長松遶歩水灣環寺據呉王冢墓間痩石千層開碧玉<lb/>
疎篁十里裹青山壁從池上嶄巖起雲出門前自在閒<lb/>
零落生公講臺下無人說法但空還<lb/>
　　遊虎丘山書錢唐舊遊<lb/>
失卻湖山恨去舟新年無意作春遊東風昨夜思龍井<lb/>
曉雨全家入虎丘望見遠峯疑石衖<hi>南高峯勝處</hi>誤尋歸路<lb/>
認花樓<hi>沙河勝處</hi>明朝一出閶門去清夢遙知在兩州<hi>以上</hi>
<hi>呉郡志</hi>
<pb n="KR4i0062_WYG_019-15b"/>
　　題徐沖晦處士舊隱<lb/>
沖晦先生不肻官布衣謁帝布衣還尚嫌姓字騰人口惟<lb/>
恐文章落世間大隱不妨居市井高吟何處問家山平<lb/>
生寄意江湖上雲自無心水自閒<hi>興化府志</hi>
　　錢　藻<lb/>
　　　藻字純老臨安人文穆王元瓘子儼曽孫閤門<lb/>
　　　祗候順之之子家蘇州皇祐五年進士仕至翰<lb/>
　　　林侍讀學士權知開封府<lb/>
<pb n="KR4i0062_WYG_019-16a"/>
　　天平山白雲泉<lb/>
白雲巖静最深隈泉溜泓溶石竇開宿霧不生澄曉月<lb/>
殘風輕漾蟄寒雷源從天漢星邊落流自鼇峯海上回<lb/>
莫謂無心事奔注曽随霖雨下山來<hi>呉郡志</hi>
　　李　先<lb/>
　　　先字淵宗許州臨潁人第進士官至祕書監<lb/>
　　與杜秀才<lb/>
南極多老人及見九代孫君今古儋州氣質清且溫今<lb/>
<pb n="KR4i0062_WYG_019-16b"/>
年八十二頗覺行歩奔白鬚映紅頰疑是羲皇人<hi>淵鑑</hi>
<hi>類函</hi>
　　呉處厚<lb/>
　　　處厚字伯固邵武人皇祐五年進士初為將作<lb/>
　　　丞蔡確嘗從處厚學賦及作相處厚通牋乞憐<lb/>
　　　無汲引意用王珪薦除館職出知漢陽軍上蔡<lb/>
　　　確車蓋亭詩擢知衛州卒紹聖中以元祐黨追<lb/>
　　　貶歙州别駕有青箱雜記<lb/>
<pb n="KR4i0062_WYG_019-17a"/>
　　　<hi>萍洲可談呉處厚知漢陽軍每謂鸚鵡洲沔鄂佳處欲賦詩未就一日綱吏來告覆舟呉問所</hi>
　　　<hi>在吏曰鸕鷀堰呉拊案連唱大竒徐曰吾經年為鸚鵡洲尋一對不得天俾汝也因得末減</hi>
　　九江琵琶亭<lb/>
夜泊潯陽宿酒樓琵琶亭畔荻花秋雲沈鳥沒事已往<lb/>
月白風清江自流<lb/>
　　送客西陵<lb/>
若邪溪畔醉秋風獵獵船旗照水紅後夜錢唐酒樓上<lb/>
夢魂應遶浙江東<lb/>
<pb n="KR4i0062_WYG_019-17b"/>
　　　<hi>青箱雜記王安國作詩多使酒樓嘗語余曰楊文公詩有江南一酒樓隄栁拂人頭李白題詩</hi>
　　　<hi>徧酒樓錢昭度詩亦有酒樓長憶錢唐江上望酒樓人散雨千絲子詩有幾酒樓余荅曰吾詩</hi>
　　　<hi>有二酒樓安國曰足矣</hi>
　　題王正叔㶏景亭<lb/>
亂鶯啼處栁飛花拍拍春流漲曉沙正是江南梅子熟<lb/>
年年離恨寄天涯<lb/>
　　　<hi>宣和畫譜王榖字正叔居偃城之南城有小亭下臨㶏水榜曰㶏景亭南通淮蔡北望箕頴川</hi>
　　　<hi>原明秀甚類江鄉景物呉處厚詩云云</hi>
<pb n="KR4i0062_WYG_019-18a"/>
　　自諸暨抵剡<lb/>
夷猶雙槳去莫不辨東西夕照偏依樹秋光半落溪風<lb/>
髙一雁過雲薄四天低莽蕩孤舟缷水村楊栁堤<lb/>
出得雲門路風悽日夕曛船撐鏡湖水路指沃洲雲山<lb/>
色周遭見溪流屈曲分一觴復一詠誰是右將軍<hi>剡錄</hi>
　　李　常<lb/>
　　　常字公擇南康建昌人皇祐中進士元豐中歴<lb/>
　　　太常少卿禮部侍郎哲宗朝拜吏部侍郎御史<lb/>
<pb n="KR4i0062_WYG_019-18b"/>
　　　中丞出知成都有集<lb/>
　　解雨送神曲<lb/>
怒風兮揚塵日爍石兮將焚水泉竭兮厚地裂嘉榖槁<lb/>
兮孰薅且耘神龍兮靈壑挹清波兮幽濆鳴鼉鼓兮舞<lb/>
神覡庶下鑒兮霈祥氛<lb/>
肅旂斾兮先驅咽簫笳兮擁歸輿椒醑甘兮牲幣潔始<lb/>
肸蠁兮為之躊躕瞻前山兮嵯峩指去路兮縈紆神徳<lb/>
大兮報無以晦徒感涕兮長吁<hi>宋文鑑</hi>
<pb n="KR4i0062_WYG_019-19a"/>
　　馬　雲<lb/>
　　　雲皇祐中蘇州節度推官<lb/>
　　訪踞湖仇山人隱居<lb/>
雞犬眠雲白日空暮春花木滿川紅茶甌香沸松林火<lb/>
藥杵聲清石㵎風玉帛未聞招隱士神仙今喜識臺翁<lb/>
夕陽半局殘棊在醉倚巖邊紫桂叢<lb/>
　　踞湖山<lb/>
山臨太湖上寺隱青蘿閒五塢洞壑䆳衆峯屏障環濃<lb/>
<pb n="KR4i0062_WYG_019-19b"/>
嵐面光彩驚波背潺湲雲歸定僧寂月伴樵夫還林墅<lb/>
掩蒙密級磴容躋攀錢氏建茅社此地為家山<lb/>
　　條竹塢<lb/>
檀欒徧巖川幽谷氣象鮮風玉自宫徴秋籟成管弦夕<lb/>
靄起碧霧晨曦生綠烟花繁紫鳯飽質勁蒼虯攣藤蘿<lb/>
交宻䕃仰不見雲天欲訪桃源路塢塢疑相連<lb/>
　　　<hi>吳郡志踞湖山即横山也錢氏有國日造寺于山下曰薦福寺里人又以寺名名之山有五大</hi>
　　　<hi>塢圖經又名五塢山五塢舊名不雅皇祐五年節度推官馬雲三遊此山求其林㵎之美峯壑</hi>
<pb n="KR4i0062_WYG_019-20a"/>
　　　<hi>之秀雲景之麗泉石之怪因其物象名之曰芳桂飛泉條竹丹霞白雲合踞湖為六題以詠之</hi>
　　襄州太守王侯洙復峴山羊公祠<lb/>
漢水舒舒山崇崇岧然峴首稱清雄南方強呉恃割據<lb/>
選命儒將登元戎太康以來千餘載荆州遺愛思羊公<lb/>
江山襟帶號形勝藉此因成輔晉功公謂髙賢事迹異<lb/>
視之閒暇無悤悤測知當日登臨意景物亦與今朝同<lb/>
新就峯嶺作亭舍面勢豁若凌烟虹蒼蒼雲木望不盡<lb/>
浩蕩古意深何窮盤回小逕至釣石<hi>山下臨水有巨石曰釣臺</hi>俯<lb/>
<pb n="KR4i0062_WYG_019-20b"/>
視凝碧相連通叢篁森束林蓊鬱又從其下興祠宫迅<lb/>
湍急瀬鳴湱湱濃嵐翠靄霏濛濛晦晴氣象随變易朝<lb/>
昏萬狀殊初終閣老分符二千石旟竿刻隼車畫熊管<lb/>
内民租絶逋負里社歌鼓懽年豐府門晝扄官事退時<lb/>
引賔佐嬉其中崖條嶺蔓雜丹白澗花滿眼羅青紅磴<lb/>
道迤邐陟縈屈飄若巾屨騰秋空豈獨遊觀樂閒燕圗<lb/>
樹佳政希前風經由麤得究本末強顔模寫慙非工音<lb/>
辭鄙俚雖一唱下詞寒苦無怡融<hi>襄陽府志</hi>
<pb n="KR4i0062_WYG_019-21a"/>
　　顧　臨<lb/>
　　　臨字子敦㑹稽人皇祐中舉說書科為國子監<lb/>
　　　直講元祐中拜天章閣待制河北都轉運使召<lb/>
　　　為刑兵吏三部侍郎兼侍讀翰林學士紹聖初<lb/>
　　　以龍圗閣學士知定州因黨論奪職斥饒州居<lb/>
　　　住<lb/>
　　　<hi>雞肋編顧臨子敦内翰姿狀雄偉少未顯時人以顧屠嘲之元祐中自給事中為河北都運使</hi>
　　　<hi>蘇子瞻作詩送之云我友顧子敦軀膽兩雄偉便便十圍腹不但貯經史容君數百人一笑萬</hi>
<pb n="KR4i0062_WYG_019-21b"/>
　　　<hi>事已十年卧江海了不見愠喜磨刀向猪羊釃酒㑹鄰里歸來如一夢豐頰愈茂美平生批敇</hi>
　　　<hi>手濃墨寫黄紙㑹當勒燕然廊廟登劒履翻然向河朔坐念東郡水河來屹不去如尊乃勇耳</hi>
　　　<hi>顧得之不樂既行羣公祖道郊外子瞻辭疾不往和前韻以送因以自解焉君為江南英面作</hi>
　　　<hi>河朔偉人閒一好漢誰似張長史上書苦留君言拙輒報巳置之勿復道出處俱可喜攀輿共</hi>
　　　<hi>六尺食肉飛萬里誰言逺近殊等是朝廷美遙知别送處醉墨爭淋紙我以病杜門商頌空振</hi>
　　　<hi>履後㑹知何日一歡如覆水善保千金軀前言戲之耳</hi>
　　題招提院静照堂<lb/>
踏暑夏日長履霜冬日短乞詩賁新堂經年不辭緩虚<lb/>
<pb n="KR4i0062_WYG_019-22a"/>
院莓苔青客衣塵土滿自矜非俗求容色長衎衎盈箧<lb/>
寳珠璣東歸春正暖静照名已傳主人宜亦反<hi>至元嘉禾志</hi>
　　駕幸太學<lb/>
五紀寥寥舊典章一朝清蹕下膠庠旗常日月随天轉<lb/>
文武衣冠列宿行拜老徒煩嗟漢室談經戒逸慕周王<lb/>
已叨法從陪臨幸安足賡諸詠在堂<hi>中州題詠集</hi>
　　句<lb/>
如逢公釀年來富鬬虎匡螯稻正肥<hi>蟹畧</hi>
<pb n="KR4i0062_WYG_019-22b"/>
　　胡　瑗<lb/>
　　　瑗字翼之泰州海陵人仁宗朝以布衣召拜校<lb/>
　　　書郎為湖州學官皇祐中為國子監直講嘉祐<lb/>
　　　中遷太子中允充天章閣直講以太常博士致<lb/>
　　　仕<lb/>
　　石壁<hi>并序</hi>
　余嘗覽李翰林題涇川汪倫别業二章其詞俊逸欲<lb/>
　屬和之今十月自新安歴旌徳而仙尉曽公望同遊<lb/>
<pb n="KR4i0062_WYG_019-23a"/>
　石壁蓋勝境也竒峯對聳清溪中流路出半峯佳秀<lb/>
　可愛傳聞新建汪公所居不遠掩映溪岫率類于此<lb/>
　且欲尋訪廹暮不獲因思旌川即涇川接境也而幽<lb/>
　勝過之汪公亦倫之别派也而儒雅勝之豈可使諷<lb/>
　詠不及于古乎輒成一首題于汪公屋壁雖不及藻<lb/>
　飾佳境比肩英流庶俾謫仙之詩不獨專美矣<lb/>
李白好溪山浩蕩旌川遊題詩汪氏壁聲動桃花洲英<lb/>
辭逸無繼爾來三百秋汪公亦蕃衍宗支冠南州其間<lb/>
<pb n="KR4i0062_WYG_019-23b"/>
新建居林泉最清幽竹聲滿道院山光入書樓仙氣既<lb/>
飄飄儒風亦悠悠子孫多俊異詞行咸精修我來至石<lb/>
壁賞之不能休酣味碧溪水苦飲黄金甌因羨汪君居<lb/>
復思汪君投遇景清興發浩與天雲浮斐章異繡段灑<lb/>
翰非銀鉤庶與謫仙詩千古同風流<hi>寜國府志</hi>
　　王　疇<lb/>
　　　疇字景彝濟隂人舉進士皇祐中召試直祕閣<lb/>
　　　英宗朝累遷翰林學士禮部侍郎拜樞宻副使<lb/>
<pb n="KR4i0062_WYG_019-24a"/>
　　　卒贈兵部尚書諡忠簡<lb/>
　　送同年蒲叔範察判杭州監<lb/>
釋之乆未調王粲當從軍謂言塞垣事壯氣横風雲育<lb/>
材幸明代薦賢無令君如無漢酤冗沈此荆山珍萍氏<lb/>
本譏酒周官有彝倫孝武事卻攘志清天地屯連兵無<lb/>
時已四海蕭然貧官始操釀具𣙜之飽師人利源一以<lb/>
洩頹波蕩無垠糜榖費耒耜良糵争清醇酒禁著律令<lb/>
犯笞及其身狂藥乃陷穽傷哉堯舜民炎靈屬我后天<lb/>
<pb n="KR4i0062_WYG_019-24b"/>
資英且仁邦力早雄富漢制仍相循嵗賦二千萬經入<lb/>
固已勤彌年擁武節聚邉清國氛雄雄百萬師跨邁擊<lb/>
燕秦仰給傾武庫賞賚圗戎勲加斂猶不足返古當何<lb/>
云杭城東南劇地將湖海鄰𣙜利冠天下旗亭壓重闉<lb/>
彼雖斗筲職亦擇才英臣風露氣已肅溪潭寒彌新沙<lb/>
榜朝汎汎呉濤暮沄沄南州近牛斗氣象雄霜旻汀楓<lb/>
變老枿赤葉晴相紛嘗茶泊幽寺觀魚下輕䑳行當收<lb/>
翹楚寜復混蒸薪無為狎呉叟坐戀秋江蓴<hi>宋文鑑</hi>
<pb n="KR4i0062_WYG_019-25a"/>
　　陳　洎<lb/>
　　　洎字亞之彭城人后山之祖皇祐中官鹽鐵副<lb/>
　　　使有詩集<lb/>
　　　<hi>眉山李<graphic n="KR0811" url="https://raw.githubusercontent.com/kanripo/KR-Gaiji/master/images/KR0811.png" mimeType="image/png"/>云案陳公國朝正史實錄俱無傳然常以嵗月考求公嘗歴知懐州審刑院寳元閒</hi>
　　　<hi>自屯田員外郎為副端尋陞臺端巳而出漕京西淮南京東慶厯五年轉吏部員外郎加直史</hi>
　　　<hi>館改使益梓路六年入為度支使副尋轉鹽鐵后山集載皇祐元年以副使行河還卒今史亦</hi>
　　　<hi>失書曲阜顔復云少于先子遺書中得公啟問詩章讀之往往意在棲退若送行閬中詩公時</hi>
　　　<hi>為審刑官朝中望譽始充大已有乞醉墦閒之歎是知君子自重而不茍合者詩稿一巻詞格</hi>
<pb n="KR4i0062_WYG_019-25b"/>
　　　<hi>秀古造句愈工則入淡泊愈深若借宅云四壁舊貧寜畏盜一枝雖小易容巢贈無巳師云他</hi>
　　　<hi>年遠公社若箇是遺民藍溪閒適云露侵僧履蘭三徑秋入農歌雨一犁秋居云井臼貧雖樂</hi>
　　　<hi>溪山遠未歸貽漁者云擬共停橈醉天幕緩歌濯足不廻頭詩大小二十二篇䦘中送行不預</hi>
　　　<hi>焉逸者可知巳</hi>
　　離郭店馬上迴寄鄉知<lb/>
迴望離亭映楚山慨然西笑入長安貪程野僕擔書引<lb/>
惜别鄉人駐足觀霞襯曙光烘積靄栁和春色蕩輕寒<lb/>
遙知此地歸來日迎取相如駟馬看<lb/>
<pb n="KR4i0062_WYG_019-26a"/>
　　過項羽廟<lb/>
八千子弟已投戈夜帳猶聞怨楚歌學敵萬人成底事<lb/>
不思一箇范増多<lb/>
　　寄寳臣寺丞<lb/>
萬里扶靈宅夀阡謝公純孝是家傳廬開四尺成寒土<lb/>
榱列三圍陋昔賢先域定生連理樹門人多廢蓼莪篇<lb/>
我心罔極君應念露白霜清泣昊天<lb/>
　　藍溪閒居<lb/>
<pb n="KR4i0062_WYG_019-26b"/>
白鹿原東虎候西結廬岑寂映藍溪霜侵僧履蘭三逕<lb/>
秋入農歌雨一犁耽枕溜聲疑水宿拂簷山色類巖棲<lb/>
閉門養拙無人問掲盡陳篇日又低<lb/>
　　開元寺凌虚閣對雪寄唐卿<lb/>
瓊滴琳華一夜凝凌虚雕檻曉來凭眼觀銀色三千界<lb/>
身到瑤臺十二層玉灑砌塵供庾斛粉融簷水妒房陵<lb/>
化人宫好分明在恨不同君把袂登<lb/>
　　雉媒<lb/>
<pb n="KR4i0062_WYG_019-27a"/>
朱冠衮背一何鮮聲厲情驕目悍然若道物情皆錫類<lb/>
雉媒爭似鴆媒賢<lb/>
　　還劉處士先令公鄩功名錄<hi>自注劉公事朱梁</hi>
當年力戰蕩妖氛十萬雄師四七勲將畧妙欺班定逺<lb/>
家聲髙過李將軍銘圗魏鼎文猶在筆勒燕山蹟尚分<lb/>
今日閒披有遺恨可憐生不遇明君<lb/>
　　謝人惠三峯朱柿<lb/>
烏椑珍果益丹明新折紅林蔕尚青漿冷夜凝仙掌露<lb/>
<pb n="KR4i0062_WYG_019-27b"/>
味甘秋剖楚江萍圓堆玉椀櫻難並剰薦金尊酒易醒<lb/>
應念茂陵消渇者整籃封貯到雲扄<lb/>
　　過田文墓<lb/>
當年聞奏雍門琴話著池臺淚滿襟何況今朝陵谷畔<lb/>
池臺無迹可追尋<lb/>
　　對雪寄崔仲裕<hi>自注時在藍田聞崔在酒舍</hi>
春鶴韜霞勢漸濃巻簾庭館好支笻乗槎路闊寒凝凍<lb/>
種玉畦平曉被封天上瑤宫當月圃海中銀闕聳鼇峯<lb/>
<pb n="KR4i0062_WYG_019-28a"/>
思君不得同吟賞知在旗亭第幾重<lb/>
　　南齊<lb/>
曲江歡宴侍華裾舞拍琴歌藝有餘獨有純臣王叔寳<lb/>
解陳封禪一篇書<hi>自注南齊太祖曲江宴羣臣各使效伎藝褚淵彈琵琶王僧䖍彈琴沈文</hi>
<hi>季歌張敬兒舞王敬則拍張王儉曰臣無所觧唯解誦書因跪帝前誦相如封禪書帝笑曰此盛徳之事吾何</hi>
<hi>以堪之</hi>
　　湖上逢漁者<lb/>
雨蓑烟笠洞庭秋獨繭綸輕一葉舟擬共停橈醉天幕<lb/>
<pb n="KR4i0062_WYG_019-28b"/>
緩歌濯足不迴頭<lb/>
　　秋日端居<lb/>
暑退蟁雷静門閒雀刺稀露莎蛬自急星樹鵲何依井<lb/>
臼貧雖樂溪山逺未歸時情似秋雁一一背寒飛<hi>以上陳副</hi>
<hi>使集</hi>
　　蘇舜元<lb/>
　　　舜元字才翁舊字叔才開封人易簡孫皇祐中<lb/>
　　　為提㸃兩浙刑獄守尚書度支員外郎有集<lb/>
<pb n="KR4i0062_WYG_019-29a"/>
　　　<hi>明道雜志才翁子美兄弟也子美名籍甚才翁人少稱之然才翁書字清勁老健實過子美至</hi>
　　　<hi>為詩有嘉句子美亦不逮也</hi>
　　送梁子熙聨句<lb/>
大榮大辱能生死人<hi>叔才</hi>二物不並以撓厥真<hi>子美</hi>之子病<lb/>
悶腸如車輪<hi>叔才</hi>勞憂到母餓寒著身<hi>子美</hi>世俗鹵莽輒置<lb/>
莫親<hi>叔才</hi>文殺光豔伏不得伸<hi>子/美</hi>悽吟哀號酸入四鄰<hi>叔才</hi>
夜計破午若燕作秦<hi>子美</hi>腹憤軋軋胸竒陳陳<hi>叔才</hi>淮國晚<lb/>
嶺呉渠春津<hi>子美</hi>去謝夙藴歸逢故辛<hi>子美</hi>雌火相丑刮鑿<lb/>
<pb n="KR4i0062_WYG_019-29b"/>
遯屯<hi>叔才</hi>駕風鞭霆以脱凡鱗<hi>子美</hi>
　　　<hi>苕溪漁隱叢話山谷云二蘇文章豪健痛快如此潘陸不足吞也</hi>
　　仙都山<lb/>
龍車鳯輦入瑤天轍跡髙懸不可攀唯有風吹<hi>闕</hi>　水<lb/>
青蓮花葉落人閒<hi>仙都山志</hi>
　　青州資政寄示小楷伯夷頌許昌相公以詩䟦尾<lb/>
　　因作詩謝二公兼呈永興觀文相公舜元上<lb/>
法書遙逐使車還嘉句新從相府頒牢落二賢天地外<lb/>
<pb n="KR4i0062_WYG_019-30a"/>
<hi>自注孤竹之二賢</hi>風流三絶古今間台文競耀髙逾麗化筆交<lb/>
揮老更閒不用悲吟恐飛去豈無神物䕶重關<hi>鐵網珊瑚</hi>
　　釣鼇石<hi>在長樂當陽寺</hi>
未窮雙佛刹先到一漁家山雨已殘葉溪風猶落花汲<lb/>
泉沙脈動敲火石痕斜應是任公子竹閒曽煮茶<hi>福州府志</hi>
　　句<lb/>
斷香浮缺月古像守昏燈<hi>宿僧院</hi>　<hi>明道雜志</hi>
　　陳　侁<lb/>
<pb n="KR4i0062_WYG_019-30b"/>
　　　侁皇祐閒袁州通判<lb/>
　　題鄭都官墳祠<lb/>
公沒嵗已遠公名人競傳榛蕪四尺土風雅三百篇世<lb/>
未泯斯道天實生我賢築宫古原上一奠一悽然<hi>袁州府志</hi>
　　管師復<lb/>
　　　師復龍泉人從胡安定學隐居不仕人稱卧雲<lb/>
　　　先生<lb/>
　　句<lb/>
<pb n="KR4i0062_WYG_019-31a"/>
滿塢白雲耕不破一潭明月釣無痕<hi>括蒼彚紀</hi>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4i0062_WYG_019-31b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋詩紀事巻十九<lb/>
</p>
<p>
</p>
  </div>
<div>
                <head>宋詩紀事巻二十</head>
    <p>
<pb n="KR4i0062_WYG_020-1a"/>
欽定四庫全書<lb/>
　宋詩紀事巻二十　　　　　　錢塘厲鶚撰<lb/>
　　傅堯俞<lb/>
　　　堯俞字欽之鄆州湏城人徙孟州濟源未冠舉<lb/>
　　　至和四年進士英宗朝累遷起居舍人同知諫<lb/>
　　　院哲宗朝拜中書門下侍郎卒贈銀青光祿大<lb/>
　　　夫諡獻簡紹聖中以元祐黨籍奪諡有集<lb/>
　　讀書<lb/>
<pb n="KR4i0062_WYG_020-1b"/>
吾屋雖諠卑頗不甚蕪穢置席屋中閒坐卧羣書内横<lb/>
風吹急雨入屋灑我背展巻殊未知心與古人㑹有客<lb/>
自外來笑我苦癡昧何致雨侵衣屢問我不對必欲窮<lb/>
所因起荅客亦退聊復得此心霑溼寜足悔<hi>宋文鑑</hi>
　　李清臣<lb/>
　　　清臣字邦直魏人韓魏公妻以兄子舉進士治<lb/>
　　　平二年舉制科歴尚書右丞徽宗朝拜門下侍<lb/>
　　　郎出知大名府卒入黨籍有淇水集<lb/>
<pb n="KR4i0062_WYG_020-2a"/>
　　　<hi>墨莊漫錄李邦直有與韓魏公書云前書戲問玉梳金箆者侍白髮翁幾欲淡死矣玉梳金箆</hi>
　　　<hi>邦直之侍姬也或問命名之意邦直笑曰此俗云和尚置梳箆耳</hi>
　　投韓太祝<lb/>
公子乗閒卧綘㡡白衣老吏慢寒儒不知夢見周公否<lb/>
曽說當時吐哺無<lb/>
　　　<hi>青瑣髙議韓魏公知中山李清臣謁見其姪吏報曰太祝方寢清臣為絶句云云魏公見之曰</hi>
　　　<hi>吾知此人乆矣遂有東牀之選</hi>
　　題江干初雪圗<lb/>
<pb n="KR4i0062_WYG_020-2b"/>
此身何補一毫芒三辱清時政事堂病骨未為山下土<lb/>
尚尋遺墨話存亡<hi>石林詩話</hi>
　　沂山龍祠祈雨有應作<lb/>
南山髙崚嶒北山亦崷崪坐看南山雲出沒行如驅歸<lb/>
巖呼始覺山中有靈物鬱鬱其焚蘭覃覃其擊鼓祝屢<lb/>
歌巫屢舞我民無罪神所憐一夜雷風三尺雨嶺木兮<lb/>
蒼蒼溪泉兮央央雲散諸峯互明滅東阡西陌農事忙<lb/>
廟閉山空音響絶<hi>苕溪漁隱叢話</hi>
<pb n="KR4i0062_WYG_020-3a"/>
　　南遷作<lb/>
居近城南樓歩月時散䇿小市早收燈空山晚吹笛兒<lb/>
呼翁可歸恐我意慘戚從來堅道念老去倦形役皇天<lb/>
卒相予休以南荒謫宴坐及此時聊觀鼻端白<lb/>
　　絶句<lb/>
八尺方牀織白藤含風漪裏睡瞢騰若無萬里還家夢<lb/>
便是三湘退院僧<hi>以上後村詩話</hi>
　　送劉貢父倅海陵<lb/>
<pb n="KR4i0062_WYG_020-3b"/>
吾儕客京師晨夕厭讙聒僦舍八九椽鬱溽増煩渇有<lb/>
如轍中魚噞喁不可活百鳥趨髙門䟃𧽼互揮喝論辯<lb/>
若難裁氣焰歘相奪所喪或捐軀所得未易撮我聞江<lb/>
湖閒連山翠如抹山下走滄波山巔富松栝鳧鴨亂菰<lb/>
蒲魚黿聚坡堨世事劇飛電人生真漂沫誰其違樂遊<lb/>
而此就顰額君直祕書閣日趨黄金闥忽思雲水行飄<lb/>
然詎能遏朝出都門東襟胷迥披豁放舟下淮楚天地<lb/>
頓空闊莫苦道路難暑令怳已末君看日月疾俯仰換<lb/>
<pb n="KR4i0062_WYG_020-4a"/>
裘葛無謂監州㣲孔孟猶短褐時來發光華春陽奮枯<lb/>
枿惟君飽才術流輩服穎脱早作歸朝期豈學弦與筈<lb/>
<hi>揚州府志</hi>
　　蔡　挺<lb/>
　　　挺字子正宋城人舉進士神宗朝歴樞宻副使<lb/>
　　　判南京留司御史臺卒贈工部尚書諡敏肅<lb/>
　　以南都種山藥法送介甫<hi>并序</hi>
　蒙見索南都種山藥法并以生頭百十莖送上因成<lb/>
<pb n="KR4i0062_WYG_020-4b"/>
　小詩<lb/>
青青正是中分天區種何妨試玉延即見引䰅緣夏木<lb/>
定知如蹠薦冬筵<hi>俗傳種時以足按之即如人足</hi>潤還御水冰霜結䕃<lb/>
迨堯雲雨露偏自裹自題還自媿揠苖應笑宋人然<hi>王荆</hi>
<hi>文公詩自注</hi>
　　皇子生獻詩<lb/>
昨夜薫風入舜韶君王方避正衙朝陽暉已得前星助<lb/>
隂沴潛随夜雨銷<lb/>
<pb n="KR4i0062_WYG_020-5a"/>
　　　<hi>耆舊續聞熙寜六年有司言四月一日當日蝕上為徹樂避正殿一夕㣲雨明日不見日食是</hi>
　　　<hi>日有皇子之慶百官入賀蔡子正為樞副因獻此詩其序事切當時無能過之者</hi>
　　章望之<lb/>
　　　望之字表民浦城人郇公得象之姪以䕃為校<lb/>
　　　書郎監杭州茶庫移病去歐陽修韓綘等薦之<lb/>
　　　除知烏程縣固辭以光祿寺丞致仕有集<lb/>
　　夏晝<lb/>
一日常百刻轉若車輪忙千日十萬刻百年能幾長達<lb/>
<pb n="KR4i0062_WYG_020-5b"/>
人齊古今一生甚㣲茫夏日豈為永而足以較量人世<lb/>
不足惜行善乃自彰無及閒暇時般樂為滛荒夷齊餓<lb/>
人者顔閔非公王其人品孰亞周氏與虞唐亦用仁義<lb/>
積豈今身未亡冨貴無可恃莫與公道強夜思晝以力<lb/>
四序皆流光示君夏晝誦愓愓其自傷<hi>宋文鑑</hi>
　　蘇　洵<lb/>
　　　洵字明允眉州眉山人至和中歐陽修薦除校<lb/>
　　　書郎以霸州文安縣主簿與姚闢同修太常因<lb/>
<pb n="KR4i0062_WYG_020-6a"/>
　　　革禮書成而卒有嘉祐集<lb/>
　　雲興于山<lb/>
雲興于山霧霧為霧匪山不仁天實不顧山川我享為<lb/>
我百訴豈不畏天哀此下土斑斑鳲鳩榖榖晨號天乎<lb/>
未雨余不告勞誰為山川不如羽毛<lb/>
　　我客至止<lb/>
我客至止我迎于門來升我堂來飲我樽羞鼈不時詈<lb/>
我不勤求我何多請辭不能客謂主人惟子我然求子<lb/>
<pb n="KR4i0062_WYG_020-6b"/>
之多責子之深期子于賢<hi>以上嘉祐集</hi>
　　淨因大覺璉師以閻立本畫水官見遺報以詩<lb/>
水官騎蒼龍龍行欲上天手攀時且住浩若乗風船不<lb/>
知幾何長足尾猶在淵下有二從臣左右乗魚黿矍鑠<lb/>
相顧視風舉衣袂翻女子侍君側白頰垂雙鬟手執雉<lb/>
尾扇容如未開蓮從者八九人非鬼非戎蠻出水未成<lb/>
列先登揚旗旜長刀擁旁牌白羽注強拳雖服甲與裳<lb/>
狀貌猶鯨鱣水獸不得從仰面以手攀空虚走雷霆雨<lb/>
<pb n="KR4i0062_WYG_020-7a"/>
雹晦九川風師黑虎囊面目昏塵烟翼從三神人萬里<lb/>
朝天關我從大覺師得此詭怪篇畫者古閻子于今三<lb/>
百年見者誰不愛予者誠以難在我猶在子此理寜非<lb/>
禪報之以好詞何必畫在前<hi>聲畫集</hi>
　　九日和韓魏公<lb/>
晚嵗登門最不才蕭蕭華髪映金罍不堪丞相筵東閣<lb/>
閒伴諸儒老曲臺佳節已從愁裏過壯心偶傍醉中來<lb/>
暮歸衝雨寒無睡自把新詩百徧開<lb/>
<pb n="KR4i0062_WYG_020-7b"/>
　　　<hi>瀛奎律髄詩話謂韓魏公九日飲執政老泉以布衣與坐今味閒伴諸儒老曲臺之句即是修</hi>
　　　<hi>太常禮之時非布衣也</hi>
　　涵虚閣<hi>在南昌東湖國子博士李寅建</hi>
幽居少塵事瀟灑似江村苔蘚深三徑衣冠盛一門嶺<lb/>
雲時聚散湖水自清渾世徳書芳史傳家有令孫<hi>南昌府志</hi>
　　胡歸仁<lb/>
　　　歸仁至和中成都人所為詩自號安定八體<lb/>
　　集句<lb/>
<pb n="KR4i0062_WYG_020-8a"/>
一第知何日無端意不移欲為青桂主誰與白雲期傍<lb/>
架齊書帙翻瓢作酒巵文明終有托休把運行推<lb/>
白沙溪繞白雲堆但有何人把酒杯專慕聖賢知志氣<lb/>
可憐談笑出塵埃碧山終日思無盡清世難羣好自猜<lb/>
風滿老松門晝掩可憐髙尚掞天才<lb/>
　　　<hi>蔡寛夫詩話亦自精宻但所取多唐末五代人詩無復佳話耳</hi>
　　李宗易<lb/>
　　　宗易字簡夫宛丘人歴官尚書屯田員外郎知<lb/>
<pb n="KR4i0062_WYG_020-8b"/>
　　　光化軍事仕至太常少卿有詩集<lb/>
　　閒居有感<lb/>
進退荷君恩孤懐豈易論以閒銷日月何力報乾坤架<lb/>
上書千巻花前酒一尊相持兩成癖此外盡忘言<lb/>
　　静居<lb/>
大都心足身還足秪恐身閒心未閒但得心閒随處樂<lb/>
不湏朝市與雲山<hi>以上宋文鑑</hi>
　　題峴山石幢<lb/>
<pb n="KR4i0062_WYG_020-9a"/>
叔子祠荒嵗已深異時賢守重登臨峴山岑寂瞻風㮣<lb/>
漢水靈長想徳音奉詔始聞新締葺有知那復歎湮沈<lb/>
又刋翠琰留南夏先後功名照古今<hi>襄陽府志</hi>
　　張伯玉<lb/>
　　　伯玉字公達建安人第進士嘗為蘇州郡從事<lb/>
　　　范文正公舉以應賢良方正能直言極諫科嘉<lb/>
　　　祐中為御史出知太平府後選司封郎中有蓬<lb/>
　　　萊集<lb/>
<pb n="KR4i0062_WYG_020-9b"/>
　　　<hi>鐵圍山叢談張端公伯玉仁廟朝人也名重當時號張百杯又曰張百篇言一飲酒百杯一掃</hi>
　　　<hi>詩百篇故也</hi>
　　明月泉<lb/>
至今千丈松猶伴數巖雪不見纖塵飛寒泉湛明月<lb/>
　　　<hi>墨客揮犀張端公過姑孰見李太白十詠歎美乆之周流泉石閒後見一水清激詢地人曰此</hi>
　　　<hi>名明月泉公曰太白不題此泉將留以待我也</hi>
　　贈陳虞卿<lb/>
東呉王孫歸挂冠玉絲紅鱠滿雕盤狂吟但覺日月乆<lb/>
<pb n="KR4i0062_WYG_020-10a"/>
醉舞不知天地寛小圃移花山客痩夜窗𢷬藥橘童寒<lb/>
新書近日成多少且告先生旋借看<hi>中呉紀聞</hi>
　　虎丘<lb/>
東客從來過虎丘橘花渡口維扁舟闔閭宫殿不可見<lb/>
但對古塔寒颼飀憶昔夫差全勝日水犀十萬横呉鉤<lb/>
楚山既掘荆人冡越嶺仍將句踐囚豈謂西施能破國<lb/>
誰知麋鹿上臺遊唯有呉王在時月夜深閒照劒池頭<lb/>
<hi>呉郡志</hi>
<pb n="KR4i0062_WYG_020-10b"/>
　　遙題錢公輔衆樂亭<lb/>
句章太守錢君倚湖上新為衆樂亭花木豈徒遊子愛<lb/>
笙歌長與郡人聽坐來高韻天風起飲罷餘香夕雨零<lb/>
安得凭闌縱吟筆玉觴遙對數峯青<hi>延祐四明志</hi>
　　張　鑄<lb/>
　　　鑄官京東轉運使<lb/>
　　與葛提舉<lb/>
提司坑冶是新差職比催綱勝一階若發薦章求腳色<lb/>
<pb n="KR4i0062_WYG_020-11a"/>
下官蹤跡轉沈埋<lb/>
　　　<hi>趙槩見聞雜錄張鑄以京東轉運使坐公事降通判太平州葛洪為提舉坑冶取鑄腳色欲發</hi>
　　　<hi>薦狀鑄與詩云云</hi>
　　梅堯臣<lb/>
　　　堯臣字聖俞宣城人詢從子以䕃補齋郎嘉祐<lb/>
　　　初召試賜進士擢國子直講歴尚書都官員外<lb/>
　　　郎卒有宛陵集<lb/>
　　　<hi>宋子京筆記余每見舊所作文章憎之必欲燒棄梅堯臣曰公文進矣僕之詩亦然</hi>
<pb n="KR4i0062_WYG_020-11b"/>
　　　<hi>歐公詩話聖俞子美齊名一時詩體特異子美筆力豪俊以超邁横絶為竒聖俞覃思精㣲以</hi>
　　　<hi>深逺閒淡為意各極其長雖善論者不能優劣歸田錄梅聖俞以詩知名三十年終不得一館</hi>
　　　<hi>職晚年與修唐書書成未奏而卒其初受敕也語其妻刁氏曰吾之修書可謂猢猻入布袋矣</hi>
　　　<hi>刁氏對曰君于仕宦亦何異鮎魚上竹竿耶聞者皆以為善對</hi>
　　　<hi>韻語陽秋張芸叟評梅聖俞詩云如深山道人草衣捆屨王公大人見之屈膝</hi>
　　　<hi>苕溪漁隠叢話舊説梅聖俞日課一詩寒暑未嘗易也</hi>
　　　<hi>敖陶孫詩評梅聖俞如關河放溜瞬息無聲</hi>
　　寄馬遵<lb/>
<pb n="KR4i0062_WYG_020-12a"/>
三更醉下陵陽峯仙舟江上去無蹤槎牙鐵鎖漫横絶<lb/>
櫓溼不驚潭底龍斷腸呉姬指如筍欲剝玉榧將何從<lb/>
短翎水鴨飛不逺那經細雨山重重卻顧舊埒病驄馬<lb/>
塵沙歴盡空龍鍾<lb/>
　　　<hi>隱居詩話馬遵謫守宣州及其去也郡僚軍民爭欲駐留至以鐵鎖絶江遵于餞筵倚醉令官</hi>
　　　<hi>妓剝榧實而食眷眷若留連狀及以所乗驄寄聖俞家郡人皆不疑其去也遵夜使人絶鎖解</hi>
　　　<hi>舟以水沃櫓牙使之不鳴逮曉舟去逺矣</hi>
　　舟中與家人飲<lb/>
<pb n="KR4i0062_WYG_020-12b"/>
月出斷岸口影照别舸背且獨與婦飲頗勝俗客對月<lb/>
漸上我席暝色亦少退豈必在秉燭此景亦可愛<lb/>
　　　<hi>西清詩話晏元獻守汝隂梅聖俞往見之將行公置酒潁河上因言古人章句中全用平聲製</hi>
　　　<hi>字穩貼如枯桑知天風是也恨未見側字詩聖俞既引舟遂作五側體寄公云云</hi>
　　花娘歌<lb/>
花娘十二能歌舞籍甚聲名居樂府荏苒其閒十四年<lb/>
朝為行雲暮為雨格髙氣俊能動人人能動之無幾許<lb/>
前嵗適從江國來時因讌席相㣲語雖有幽情未得傅<lb/>
<pb n="KR4i0062_WYG_020-13a"/>
暗結慇懃度寒暑去春從客出東城舟中接膝心已傾<lb/>
自從稍稍有期約五月蓮航並釣行曲隄别浦無人處<lb/>
始笑鴛鴦浪得名爾後頓逢殊燕婉各恨從來相見晚<lb/>
月下星前不暫離暫離已抵銀河遠青鳥傳音日幾回雞鳴<lb/>
歸去暮還來經秋度臘無纖失愛極情專易得猜前年<lb/>
南圃尋芳卉小忿不勝投袂起官司乗釁作威凌督促<lb/>
倉皇出閭里瀟瀟風雨滿長溪一舸飄然逐流水忽逢<lb/>
小吏向城東泣淚寄言心欲死願郎日日致青雲妾已<lb/>
<pb n="KR4i0062_WYG_020-13b"/>
長甘在泥滓更悲恩義不得終世事難憑何若此郎聞<lb/>
此語痛莫禁天地無窮恨不巳我今為爾偶成章便欲<lb/>
緘之托雙鯉<lb/>
　　莫打鴨<lb/>
莫打鴨打鴨驚鴛鴦鴛鴦新自南州落不比孤洲老禿<lb/>
鶬秃鶬尚有獨飛去何況鴛鴦羽翼長<lb/>
　　　<hi>侯鯖錄宣城守吕士龍好緣㣲罪杖營妓後樂籍中得一客娼妙麗善歌有聲于江南士龍眷</hi>
　　　<hi>之一日復欲杖營妓并麗華麗華曰不避杖但恐新到某人不安耳士龍笑而從之麗華短肥</hi>
<pb n="KR4i0062_WYG_020-14a"/>
　　　<hi>故聖俞作莫打鴨以解之</hi>
　　京師逢賣梅花<lb/>
驛使前時走馬回北人初識越人梅清香莫把酴醿比<lb/>
只欠溪邉月下杯<lb/>
　　　<hi>苕溪漁隱叢話東坡云此梅二丈絶句吾雖後輩猶及與之周旋覽其親書詩如見其抵掌談</hi>
　　　<hi>笑也</hi>
　　采石月下贈功甫<lb/>
采石月下訪謫仙夜披錦袍坐釣船醉中愛月江底懸<lb/>
<pb n="KR4i0062_WYG_020-14b"/>
以手弄月身翻然不應暴落飢蛟涎便當騎鯨上青天<lb/>
青山有冢人謾傳郤來人閒知幾年在昔熟識汾陽王<lb/>
納官貰死義難忘今觀郭裔竒俊郎眉目真似工文章<lb/>
死生往復如康莊樹穴探環知姓羊<lb/>
　　　<hi>苕溪漁隱叢話聖俞贈功甫云云余謂李白從永王璘之辟璘敗當誅郭子儀請解官以贖其</hi>
　　　<hi>罪有詔長流夜郎聖俞用此事尤為親切若非姓郭亦難用矣功甫母夢李白而生功甫少有</hi>
　　　<hi>詩名聖俞嘗曰天才如此真太白後身也</hi>
　　陳恭公挽詞二首<lb/>
<pb n="KR4i0062_WYG_020-15a"/>
位至三公有恩加錫諡無再調金鉉鼎屢刻玉麟符已<lb/>
歎鸞同穴還悲鳯少雛擁塗看鹵簿誰為畢三虞<lb/>
公在中書日朝廷百事叢王官多不喜天子以為忠富<lb/>
貴人閒少恩榮歿後隆若非笳鼓咽寂莫奈秋風<lb/>
　　　<hi>東軒筆錄陳恭公事仁宗兩為相悉心盡瘁百度振舉然性嚴重語言簡直與人少周旋接賔</hi>
　　　<hi>客以至親戚骨月未嘗從容談笑尤靳恩澤士大夫多怨之唯仁宗嘗曰不昧我者唯陳執中</hi>
　　　<hi>耳及終也韓維張洞諡之曰榮靈仁宗特賜曰恭薨後月餘夫人謝氏繼卒一子纔七嵗諸姪</hi>
　　　<hi>俱之官葬日門下之士唯解賔王至墓所世人嗟悼之梅堯臣作挽詞兩首具載其事</hi>
<pb n="KR4i0062_WYG_020-15b"/>
　　劉丞相挽詞二首<lb/>
處外諸侯重居朝聖主知祅逢庚子日夢異戊丁時歸<lb/>
椁江山遠凝笳道路悲欲傳千古迹佐世本無為<lb/>
古今皆可見富貴不常存歌者未離席弔賔俄在門朱<lb/>
輪空返轍淥酒尚盈尊人事固如此令名貽後昆<lb/>
　　　<hi>東軒筆錄劉丞相沆鎮陳州日鄭獬經由丞相為啓宴于外庭使妓樂迎引至通衢有朱衣樂</hi>
　　　<hi>人誤㫖公性卞急遽杖于馬前既而即席酒數行而公得疾舁還府衙而終先是張侍讀環夢</hi>
　　　<hi>公馬前有一朱衣人被血而立至是果有此變梅堯臣為公挽詞詩二首具載其事</hi>
<pb n="KR4i0062_WYG_020-16a"/>
　　春雪<lb/>
朔風三日暗吹沙蛟龍巻沫噴成花花飛萬里奪曉月<lb/>
白日爛堆愁女媧大明廣庭踏朝賀雉尾不掃黏官鞾<lb/>
宫中才人承聖顔承觴稱夀呼南山三公免責百姓喜<lb/>
斗酒十千誰復慳<hi>以上宛陵集</hi>
　　　<hi>六一詩話蘇子瞻學士嘗于淯井監得西南夷人所賣蠻布弓衣其文織成梅聖俞春雪詩此</hi>
　　　<hi>詩在聖俞集中未為絶唱而異域之人貴重如此子瞻以余尤知梅聖俞者得之因以見遺余</hi>
　　　<hi>家舊畜琴一張乃寳歴二年雷㑹所斲其聲清越如擊金石遂以此布更為琴囊二物真余家</hi>
<pb n="KR4i0062_WYG_020-16b"/>
　　　<hi>之寳玩也</hi>
　　書竄詩<lb/>
皇祐辛卯冬十月十九日御史唐子方危言初造膝曰<lb/>
朝有巨奸臣介所憤嫉願條一二事臣職敢妄率宰相<lb/>
文彦博邪行世莫匹曩時守成都委曲媚貴暱銀璫插<lb/>
左貂窮臘使馳驛邦媛將夸侈中賫金十鎰為我寄使<lb/>
君竒文織纖宻遂傾西蜀巧日夜急鞭抶紅經緯金縷<lb/>
排料鬬八七比比雙蓮華篝燈戴心出幾日成一端持<lb/>
<pb n="KR4i0062_WYG_020-17a"/>
行如鬼疾明年觀上元被服穩稱質燦然驚上目遽爾<lb/>
有薄詰既聞所從來佞對似未失且云奉至尊于妾豈<lb/>
能必遂回天子顔百事容丏乞臣今得粗陳狡獪彼非<lb/>
一偷威與賣利次第推甲乙是惟隂猾雄仁斷宜首黜<lb/>
必欲致太平在列無如弼弼亦昧平生況臣不阿屈臣<lb/>
言天下公奚敢身自䘏君旁有側目喑啞横詆叱指言<lb/>
為罔上廢汝還蓬蓽是時白此心尚不避斧鑕雖令禦<lb/>
魑魅甘且同飴蜜既知弗可懼復以強詞窒帝聲亦大<lb/>
<pb n="KR4i0062_WYG_020-17b"/>
厲論奏不容畢介也容甚閒猛士膽為慄立貶嶺外春<lb/>
速欲為異物内外官洶洶陛下何未悉即敢救者誰襄<lb/>
執左右筆謂此儻不容盛美有所咈平明中執法懐疏<lb/>
又堅述介言或似狂百豈無一實恐傷四海和幸勿苦<lb/>
倉卒亟許遷英山衢路猶嗟咄翊日宣白麻稱快口盈<lb/>
溢阿附連諫官去若懐絮蝨其閒因獲利竊笑等蚌鷸<lb/>
英州五千里瘦馬行䭿䭿毒蛇噴曉霧晝與嵐氣沒妻<lb/>
孥不同途風浪過蛟窟存亡未可知旅館愁傷骨飢僕<lb/>
<pb n="KR4i0062_WYG_020-18a"/>
時後先隨猨拾橡栗粤林多蔽天黄柑雜丹橘萬室同<lb/>
釀酤撫遠無禁律醉去不湏錢醒來弄鳴瑟山水仍竒<lb/>
怪已可消憂鬱莫作楚大夫懐沙自沈汨西漢梅子真<lb/>
出為呉市卒市卒且不慙況兹别秉秩<lb/>
　　　<hi>東軒筆錄張堯佐以進士擢第累官至屯田員外郎知開州㑹其姪女有寵于仁宗冊為修媛</hi>
　　　<hi>堯佐遂驟遷擢一日中除宣徽節度景靈羣牧四使是時御史唐介上疏引天寳楊國忠為戒</hi>
　　　<hi>不報又與諫官包拯呉奎等七人論列殿上既而中丞御史留百官列班以廷諫卒奪堯佐宣</hi>
　　　<hi>徽使知河陽唐謂同列曰是欲與以宣徽而假河陽為名耳我曹豈可中已耶同列依違不前</hi>
<pb n="KR4i0062_WYG_020-18b"/>
　　　<hi>唐獨爭之不能奪仁宗諭曰差除自是中書介遂極言宰相文彦博以燈籠錦媚貴妃而致位</hi>
　　　<hi>宰相今又以宣徽使結堯佐請逐彦博而相富弼又言諫官觀望挾奸而言渉宫掖語甚切直</hi>
　　　<hi>仁宗怒亟召兩府以疏示之介猶諍不已樞宻副使梁適叱介使下殿介諍愈切仁宗大怒玉</hi>
　　　<hi>音甚厲衆恐禍出不測是時蔡襄修起居注立殿陛即進曰介誠狂直然納諫容言人主之美</hi>
　　　<hi>德必望全貸遂貶春州别駕翊日御史中丞王舉政救解之改為英州别駕始上怒未巳兩府</hi>
　　　<hi>竊議曰若重貶介則彦博不安彦博去即吾屬遞遷矣既而果如其料當是時梅堯臣作書竄</hi>
　　　<hi>詩云云始堯臣作此詩不敢示人及歐陽修編其集時有嫌避又削出此詩是以少人知故全</hi>
　　　<hi>錄焉</hi>
<pb n="KR4i0062_WYG_020-19a"/>
　　贈王英英<lb/>
山陽女子大字書不學常流事梳洗親傳筆法中郎孫<lb/>
妙畫蠶頭魯公體<lb/>
　　　<hi>隱居詩話楚州有官妓王英英喜筆札學顔魯公體蔡襄頃教以筆法晚年作大字甚佳梅堯</hi>
　　　<hi>臣贈之詩云云英英貌甚陋故有不事梳洗之句中郎孫君謨也</hi>
　　詠老人泉<lb/>
泉中有老人隱見不可常蘇子居其閒飲水樂未央泉<lb/>
中必有魚與子日倘佯泉中茍無魚子持玩滄浪嵗月<lb/>
<pb n="KR4i0062_WYG_020-19b"/>
不知老家有雛鳯凰百鳥戢羽翼不敢呈文章去為伸<lb/>
尼歎出為盛時祥方今天子聖毋滯此泉旁<lb/>
　　　<hi>苕溪漁隱叢話東坡言先君與梅二丈遊時軾與子由甚少未有知者梅公獨知之家有老人</hi>
　　　<hi>泉公作詩云云聖俞歿今四十年矣南遷至合浦見其門人歐陽晦夫出其詩槀數十幅其遺</hi>
　　　<hi>晦夫詩云我家無梧桐安得久留鳯晦夫年六十六尚少余一嵗然白髮蒼顔畧相似困窮亦</hi>
　　　<hi>不相遠執手大笑曰聖俞所謂鳯者豈例皆窮如此乎</hi>
　　句<lb/>
不見分香妾空餘鬬鴨闌<hi>趙韓王故宅</hi>竹隂過晚雨林表見<lb/>
<pb n="KR4i0062_WYG_020-20a"/>
殘虹<hi>納涼</hi>鬢約寒鵶碧衣輕舞蜨黄<hi>㑹東堂</hi>斜陽鳥外落新<lb/>
月樹端生<hi>泛江</hi>綠草旋抽心青梅猶帶蕚<hi>暮春</hi>五更千里夢<lb/>
殘月一聲雞<hi>夢後寄永叔</hi>雨過短亭雲斷續鶯啼髙栁路西<lb/>
東<hi>送趙徐州</hi>有客過顔巷無貧似阮家<hi>和希深見過</hi>曉漲林煙重<lb/>
春歸野水平<hi>廣福閣</hi>好峯隨處改幽逕獨行迷<hi>山行</hi>晩雲<lb/>
連雨黒秋水帶沙渾<hi>朱家曲</hi>山形無地接寺界與波分<lb/>
<hi>金山</hi>衣霑寒食雨花發故宫牆<hi>送人永寕</hi>迸筍過幽草吹香到<lb/>
别家<hi>春日東齋</hi>懸蟲低復上鬭雀墮還飛<hi>秋日家居</hi>風雨幽<lb/>
<pb n="KR4i0062_WYG_020-20b"/>
林静雲烟古寺深<hi>遊嵩避雨</hi>野色逼人寒嵐光添酒綠<hi>牛首</hi>
<hi>山寺</hi>霜氣冷侵被月光斜入扉<hi>省中初直</hi>對山憐去鳥隔樹<lb/>
識遊人<hi>泛西湖</hi>長楊静響千重瓦太液寒生幾寸波<hi>雨</hi>
南嶺禽過北嶺呌高田水入低田流<hi>經田家</hi>野鳧眠岸<lb/>
有閒意老樹著花無醜枝<hi>東溪</hi>花寒蛺蜨猶相守水冷鴛<lb/>
鴦不暫分<hi>寄王學士</hi>　<hi>吟窗雜錄</hi>
　　張獻民<lb/>
　　　　獻民宣城主簿嘗與梅聖俞倡和<lb/>
<pb n="KR4i0062_WYG_020-21a"/>
　　朝陽洞<lb/>
撇衣秉火捫石入路硬磽确黑如漆窮深不見瞿硎生<lb/>
洞中依舊石藏室<lb/>
　　夕陽巖<lb/>
屹嵲欲到倚山腳涵雲洩雨摩半空向晚呀然射頽照<lb/>
疊石爛爛參差紅<hi>以上寜國府志</hi>
　　呉季野<lb/>
　　　季野與梅聖俞同時倡和<lb/>
<pb n="KR4i0062_WYG_020-21b"/>
　　遊山門寺望文脊山<lb/>
宣城百山閒文脊尤竒峯㧞出飛鳥上圖畫難為容聞<lb/>
昔有幽人捫蘿追赤松遺形此石室孤坐鹿裘重人去<lb/>
邈不返洞壑空藏龍側行蒼崖烟俯仰求靈蹤逝者追<lb/>
可得甘棄萬戸封安能乆塵土傾倒相迎逢<hi>寜國府志</hi>
　　柳　紳<lb/>
　　　紳官著作佐郎<lb/>
　　仙都山<lb/>
<pb n="KR4i0062_WYG_020-22a"/>
獨出諸峯表周圍一丈圎千尋雄鎮地萬仞上擎天湖<lb/>
浪動星際荷花生日邉終當駕雲鶴絶頂㑹神仙<hi>仙都山志</hi>
　　陳若拙<lb/>
　　　若拙處州守<lb/>
　　題仙都山<lb/>
發地更擎天根盤數畝烟化工成突兀轍迹似雕鐫峭<lb/>
㧞殊無倚孤髙衆莫肩軒轅從此去知復幾千年<hi>仙都山志</hi>
　　曽　鞏<lb/>
<pb n="KR4i0062_WYG_020-22b"/>
　　　鞏字子固建昌南豐人易占長子嘉祐二年進<lb/>
　　　士調太平州司法參軍召為集賢校理出知福<lb/>
　　　明等州神宗朝加史館修撰中書舍人卒有元<lb/>
　　　豐類稾續稾外集<lb/>
　　麻姑山送南城尉羅君<lb/>
麻姑之路摩青天蒼苔白石松風寒峭壁直上無攀援<lb/>
懸磴十歩九屈盤上有錦繡百頃之平田山中遺民耕<lb/>
紫烟又有白玉萬仞之飛泉噴崖直瀉蛟龍淵豐堂廣<lb/>
<pb n="KR4i0062_WYG_020-23a"/>
殿何言言階腳插入斗牛閒樛枝古木不計年空嗟枵<lb/>
然卧道邉幽花自嬋娟林深為誰妍但見塵銷境静翔<lb/>
白鶴吟清猿雛禽乳鹿往往噑荒顛卻視來徑如緣絙<lb/>
千重萬疊窮巖巒下有荆呉粟粒之羣山又有甌閩一<lb/>
髮之平川奕棊縱横遠近布菽麥魚鱗參差髙下分岡<lb/>
原千竒萬異可意得筆墨秃盡誰能傳丈夫舒巻要宏<lb/>
達世路俯仰多拘牽偶來到此醒心目便足洗耳辭嚻<lb/>
喧羅夫子一日逺補東南官愛此層崖峻壑之秀發開<lb/>
<pb n="KR4i0062_WYG_020-23b"/>
軒把酒可縱觀喜此披霧插漢之夐起出門舉足得往<lb/>
還羅夫子一尉東南方屈盤此邦之人衣食足問境年<lb/>
年桴鼓閒几案剸裁得休暇山水登躡遺紛煩我行送<lb/>
之思故國引領南望心常懸<lb/>
　　金山寺<lb/>
塵外岧嶤鷲嶺宫架虚排險出青紅林光巧轉滄波上<lb/>
海色遙涵白日東夜静神龍聽呪食秋涼蒼鶻起摶風<lb/>
連荆控蜀長江水盡在迴廊顧盼中<lb/>
<pb n="KR4i0062_WYG_020-24a"/>
　　錢塘上元夜祥符寺陪咨臣郎中丈燕席<lb/>
月明如晝露華濃錦帳名郎笑語同金地夜寒消美酒<lb/>
玉人春困倚東風紅雲燈火浮滄海碧水樓臺浸逺空<lb/>
白髮蹉跎歡意少強顔猶入少年叢<lb/>
　　鮑山<hi>在濟南城東三十里世傳鮑叔牙管仲分金處下有鮑城蓋叔牙食邑</hi>
雲中一㸃鮑山青東望能令兩眼明若道人心似矛戟<lb/>
山中那得叔牙城<lb/>
　　聖夀院昌山主静軒<lb/>
<pb n="KR4i0062_WYG_020-24b"/>
一峯瀟灑背城隂碧瓦新堂地布金花落禪衣松砌冷<lb/>
日臨經帙紙窗深幽棲鳥得林中樂燕坐人存世外心<lb/>
應是白蓮香火社不妨籃轝客追尋<lb/>
　　凝香齋<hi>在濟南郡舊名西齋文定公取韋應物燕寝凝清香之句更名</hi>
每覺西齋景最幽不知官是古諸侯一尊風月身無事<lb/>
千里耕桑嵗有秋雲水醒心鳴好鳥玉砂清耳潄寒流<lb/>
沈心細細紬黄巻疑在香爐最上頭<lb/>
　　多景樓<lb/>
<pb n="KR4i0062_WYG_020-25a"/>
欲收嘉景此樓中倚徙闌干四望通雲亂水光浮紫翠<lb/>
天含山氣入青紅一川鐘唄淮南月萬里帆檣海外風<lb/>
老去衣襟塵土在秪將心目羨冥鴻<lb/>
　　金線泉<lb/>
玉甃常浮顥氣鮮金絲不定路南泉雲依美藻爭成縷<lb/>
月照寒溪巧上弦已繞渚花紅灼灼更縈沙竹翠娟娟<lb/>
無風到底塵埃盡界破冰綃一片天<lb/>
　　　<hi>能改齋漫錄齊州城西張諌議園亭有金線泉石甃方池廣袤丈餘泉亂發其下東注城壕中</hi>
<pb n="KR4i0062_WYG_020-25b"/>
　　　<hi>澄澈見底池心南北有金線一道隱起水面曽南豐有詩</hi>
　　霧凇<lb/>
園林初日静無風霧凇開花處處同記得集英深殿裏<lb/>
舞人齊插玉瓏鬆<lb/>
　　　<hi>墨莊漫錄東北冬月寒甚夜氣塞空如霧著于林木凝結如珠玉見睍乃消齊魯謂之霧凇諺</hi>
　　　<hi>云霧凇重霧凇窮漢置飯甕豐年之兆也曽子固在齊州詩云云</hi>
　　北歸<lb/>
江海多年似轉蓬白頭歸拜未央宫堵牆學士爭相問<lb/>
<pb n="KR4i0062_WYG_020-26a"/>
何處塵埃瘦老翁<hi>以上元豐類稾</hi>
　　將行陪貳車觀燈<lb/>
行歌紅粉滿城歡猶作常時五馬看忽憶使君身是客<lb/>
一時揮淚逐金鞍<lb/>
　　赴齊州<lb/>
淮南蒙召鬢毛斑乞得東秦慰病顔曉整輕鞍汶陽北<lb/>
卻衝㣲雨看青山<hi>以上合璧事類後集</hi>
　　曽　布<lb/>
<pb n="KR4i0062_WYG_020-26b"/>
　　　布字子宣鞏弟與兄同年登第熙寧初除崇政<lb/>
　　　殿説書元豐初累官户部尚書哲宗朝擢同知樞<lb/>
　　　宻院事徽宗即位以定䇿功拜尚書右僕射崇<lb/>
　　　寜初出知潤州連遭貶竄復提舉嵩山崇福宫<lb/>
　　　卒贈觀文殿大學士諡文肅入黨籍<lb/>
　　　<hi>能改齋漫錄曽子宣以亥年亥月亥日亥時生章子厚毎以四亥公呼之</hi>
　　表海亭<lb/>
表海風流舊所聞青冥飛觀一畨新山河十二名空在<lb/>
<pb n="KR4i0062_WYG_020-27a"/>
簪履三千迹已陳極目烟嵐九霄近滿川樓閣萬家春<lb/>
由來興廢南柯夢且喜登臨屬後人<lb/>
　　　<hi>東臯雜錄青社表海亭取太公表東海之義元祐初曽子宣為守鼎新之有詩云云</hi>
　　布作髙陽臺衆樂園成被命與金陵易地兄弟待<lb/>
　　罪侍從對更方面實為私門之慶走筆寄子開弟<lb/>
樓臺丹碧照天涯塞北江南未足誇千里烟波方種栁<lb/>
萬株桃李未開花一麾同下西清路兩鎮髙迎上將牙<lb/>
回首林塘莫留戀風光還屬阿連家<lb/>
<pb n="KR4i0062_WYG_020-27b"/>
　　　<hi>瀛奎律髄此事古今希有將吏交迎送于途誠盛事也後子宣相子開當制尤為盛事又其後</hi>
　　　<hi>居京口先後一日卒惜子宣為小人之相</hi>
　　靈泉寺<lb/>
一掬寒泉照眼明冰霜凛凜坐中清生芻想見當時客<lb/>
華屋空留後世名曉日淨涵金碧影秋風暗動佩環聲<lb/>
他年卜築南山下白首何人共濯纓<hi>撫州府志</hi>
　　曽孝寛<lb/>
　　　孝寛字公綽公亮子以䕃仕熙寜中累官簽書<lb/>
<pb n="KR4i0062_WYG_020-28a"/>
　　　樞宻院事吏部尚書卒贈右光祿大夫<lb/>
　　史院席上奉和首相呉公元韻<lb/>
御府朌醇釀君恩錫餕餘賜筵遵故事紬史重新書燕<lb/>
飲難偕此風流不偉歟素飱非所職媿附相君車<hi>揮麈後錄</hi>
　　馬　端<lb/>
　　　端官太常博士通判延州軍州事<lb/>
　　司馬晉州待制哀辭<hi>石刻在夏縣司馬公祠堂</hi>
志古流難合談髙道自明風波直恩分<hi>公為羣牧倅當曹之遷也人以</hi>
<pb n="KR4i0062_WYG_020-28b"/>
<hi>公始嘗堅辭其辟當自為辨公惻然謝曰今日正宜從其行也卒不以辨識者韙之</hi>鍼石盡交情<lb/>
<hi>公與人交必盡規諫始若不勝其言退則敦義彌篤</hi>讓節蒙知厚<hi>公在鳯翔日被召知諫院公辭</hi>
<hi>之自是深簡上心</hi>華班絶綺榮<hi>公生平特立至為侍從皆出宸選</hi>賤生懐<lb/>
感遇當路假晶熒<hi>端辱公以八使慰薦遂蒙改官</hi>累次青油幕<hi>端在益昌及岐</hi>
<hi>下皆預賔席</hi>中閒白玉京吏文容議緩<hi>端在幕府毎奉公議特被優假</hi>
邦事䘏言輕<hi>戊寅年端輒奏疏言事公時在京師嘗見憫孤直</hi>自此嗟流梗何<lb/>
期苦見兵<hi>是嵗别公出宰郾城明年移倅邊郡</hi>塞垣心易動漳浦信<lb/>
彌驚<hi>今春得三堂信知公屬疾</hi>玉蘂悲無驗金臺望忽傾嵗闌雲<lb/>
<pb n="KR4i0062_WYG_020-29a"/>
慘淡天迥淚縱横世有真忠亮今亡至直清舊僚知葬<lb/>
日投此弔佳城<hi>嘉祐元年十月三十日著作佐郎管句河東路機宜文字雷憲書  求古錄</hi>
　　祖世英<lb/>
　　　世英字穎仲浦城人第進士通判融州<lb/>
　　三學院<hi>在新城縣郭文舉捨宅為寺</hi>
洞庭之山天下竒岡巒百轉盤青螭金堂玉室白雲鎻<lb/>
中有仙客來棲遲方睛秀骨郭文舉孤劒青鞵出巖戸<lb/>
朅來此地訪禪翁共掃松花談太古拏雲忽駕升天行<lb/>
<pb n="KR4i0062_WYG_020-29b"/>
西歸隻履埋巖坰聲流影散遽如許故山惟有松風清<lb/>
道師懐古興不淺堂宇横陳迎翠巘悠悠遐想山阿人<lb/>
水帶雲衣猶在眼涼飈五月吹浮埃蕉旗竹篲搖空階<lb/>
我來箕踞發長嘯月光飛射雲樓開寸心浩蕩逸天外<lb/>
欲去復住聊徘徊永懐西山五色藥服之羽化登蓬萊<lb/>
<hi>杭州府志</hi>
　<lb/>
　宋詩紀事巻二十<lb/>
</p>
<p>
</p>
  </div>
<div>
                <head>宋詩紀事巻二十一</head>
    <p>
<pb n="KR4i0062_WYG_021-1a"/>
欽定四庫全書<lb/>
　宋詩紀事巻二十一　　　　　錢塘厲鶚撰<lb/>
　　蘇　軾<lb/>
　　　軾字子瞻洵長子嘉祐二年進士乙科對制策<lb/>
　　　入三等累除中書舎人翰林學士歴端明殿學<lb/>
　　　士禮部尚書紹聖初坐訕謗安置惠州徙昌化<lb/>
　　　徽宗立赦還提舉玉局觀建中靖國元年卒于<lb/>
　　　常州髙宗朝贈太師諡文忠有東坡前後集和<lb/>
<pb n="KR4i0062_WYG_021-1b"/>
　　　陶集應詔集<lb/>
　　　<hi>明道雜志蘇惠州嘗以作詩下獄再起遂徧歴侍從而作詩毎為不知者咀味以為有譏訕而</hi>
　　　<hi>實不然也出守錢唐來别潞公公曰願君至杭少作詩恐為不相喜者誣謗再三言之臨别上</hi>
　　　<hi>馬笑曰若還興也便有箋云時有呉處厚者取蔡安州詩作注蔡安州遂遇禍故有箋云之戯</hi>
　　　<hi>又云願君不忘鄙言某雖老悖然所謂者希之嵗不妨也善之言</hi>
　　　<hi>敖陶孫詩評蘇東坡如屈注天潢倒連滄海變眩百怪終歸雄渾</hi>
　　　<hi>庚溪詩話光堯太上皇帝朝盡復軾官擢其孫符至尚書今上皇帝尤愛其文梁丞相叔子乾</hi>
　　　<hi>道初任掖垣一日内中宿直召對上曰近有趙䕫等注軾詩甚詳卿見之否命内侍取出以示</hi>
<pb n="KR4i0062_WYG_021-2a"/>
　　　<hi>之至乾道末上遂為軾御製文集序贊命有司刋之因贈太師諡文忠又賜曽孫嶠出身擢為</hi>
　　　<hi>䑓諫侍從</hi>
　　題韓康公家妓白團扇<hi>曰琯按續集作雜詩字句有小異</hi>
牕揺細浪魚吹日舞罷花枝蜂遶衣不覺南風吹酒醒<lb/>
空教明月照人歸<lb/>
　　　<hi>侯鯖錄韓康公絳子華謝事後自潁入京看上元至十六日私第㑹從官九人皆門生故吏盡</hi>
　　　<hi>一時名徳如傅欽之胡完夫錢穆父東坡劉貢父顧子敦皆在坐錢穆父知府至晩子華不悦</hi>
　　　<hi>坡云今日為本殿燒香人多留住坐客大笑錢形肖九子母丈夫也方坐出家妓十餘人侍飲</hi>
<pb n="KR4i0062_WYG_021-2b"/>
　　　<hi>其專寵者曰魯生舞罷為逰蜂所螫子華意不甚懌久之呼出持白團扇從東坡乞詩坡書云</hi>
　　　<hi>云上句記姓下句書蜂事康公大喜坡曰惟恐他姬厮頼故云耳客皆大笑</hi>
　　題萬松亭<lb/>
十年種木百年規好徳無人助我儀縣令若同倉庾氏<lb/>
亭松應長子孫枝天公不赦斧斤厄野火解憐冰雪姿<lb/>
為問㡬株能合抱殷勤記取角弓詩<lb/>
　　　<hi>復齋漫錄萬松亭在闗山始麻城縣令張毅植萬松扵道用以庇行者且以名其亭去未十年</hi>
　　　<hi>而松之存者十不及三四東坡元豐二年謫居黄州過而賦詩云崇寜以還坡文方禁故詩碑</hi>
<pb n="KR4i0062_WYG_021-3a"/>
　　　<hi>不復見而過往題詠者不可勝紀鄱陽倪左司濤傷之以詩云舊韻無儀字蒼髯有恨聲謂此</hi>
　　　<hi>也</hi>
　　何公橋<hi>一名政和橋</hi>
天壤之間水居其多人之往來如鵜在河順水而行雲<lb/>
駛鳥疾惟水之利千里咫尺亂流而涉過膝則止惟水<lb/>
之害咫尺千里沔彼濫觴蛙跳鯈逰溢而懐山神禹所<lb/>
憂豈無一木支此大壊舞于盤渦冰拆雷解坐使此邦<lb/>
畫為兩州雞犬相聞胡越莫救允毅何公甚勇于仁始<lb/>
<pb n="KR4i0062_WYG_021-3b"/>
作石梁其艱其勤將作復止更此百難公心如鐵匪石<lb/>
則堅公以身先民以悦使老壯負石如負其子疏為玉<lb/>
虹隠如金隄直欄横檻百賈所棲我來與公同載而出<lb/>
驩呼闐道抱其馬足我嘆而言視此滔滔未見剛者孰<lb/>
為此橋願公千嵗與橋壽考持節復來以慰父老如朱<lb/>
仲卿食于桐鄉我作銘詩子孫不忘<lb/>
　　　<hi>容齋三筆英州小市江水貫其中舊架木作橋毎不過數年輒為湍潦所壊郡守建安何智甫</hi>
　　　<hi>始疊石為之方成而東坡還自海外何求文以紀坡作四言詩凡五十六句予侍親居英與僧</hi>
<pb n="KR4i0062_WYG_021-4a"/>
　　　<hi>希賜遊南山步過橋上讀詩碑希賜云真本蔵于何氏此有石刻經黨禁亦不存今以板刻之</hi>
　　　<hi>乃希賜所書也賜因言何公初請記坡為賦此詩既大書矣而未遣送郡侯兵執役者見之以</hi>
　　　<hi>告何何又來謁坡曰軾未到橋所難以想像落筆何即命具食拉坡偕往坡曰使君為地主宜</hi>
　　　<hi>先升車何謝不敢乃並轎而行既至坡曰正堪作詩晩當奉戒抵暮送與之盖中云我來與公</hi>
　　　<hi>同載而出驩呼塡道抱其馬足故欲同行以印此語耳</hi>
　　吕與叔博士挽詞<lb/>
言中謀猷行中經闗西人物數清英欲過叔度留終日<lb/>
未識魯山空此生論議凋零三益友功名分付二難兄<lb/>
<pb n="KR4i0062_WYG_021-4b"/>
老來尚有憂時歎此涕無從何處傾<lb/>
　　　<hi>翟耆年籀史吕大臨字與叔丞相大防之弟監鳯翔府司竹監東西省從官列其行義修飭文</hi>
　　　<hi>辭爾雅除太學博士著考古圗三十巻其卒也東坡作挽詩哭之云</hi>
　　贈李委<lb/>
山頭鳴鶴向南飛載我南逰到九嶷下界何人也吹笛<lb/>
可憐時復犯龜兹<hi>以上東坡前後集</hi>
　　　<hi>苕溪漁隠叢話元豐五年十二月十九日東坡生日也置酒赤壁磯下踞髙峰俯鶻巢酒酣笛</hi>
　　　<hi>聲起于江上客有郭古二生頗知音曰笛聲有新意非俗工也使人問之則進士李委聞坡生</hi>
<pb n="KR4i0062_WYG_021-5a"/>
　　　<hi>日作新曲曰鶴南飛以獻呼之使前則青巾紫裘腰笛而已既奏新曲又快作數弄嘹然有穿</hi>
　　　<hi>雲裂石之聲坐客引滿醉倒委袖出嘉紙一幅曰吾何求扵公得一絶足矣坡笑而從之</hi>
　　太真妃帬帶詞<lb/>
百疊漪漪水皺六銖縰縰雲輕植立含風廣殿㣲聞環<lb/>
佩揺聲<lb/>
　　　<hi>苕溪渙隠叢話軾自蜀應舉京師道過華清宫夢明皇令賦太真妃帬帶詞乃六言詩也覺而</hi>
　　　<hi>記之</hi>
　　端午帖子<lb/>
<pb n="KR4i0062_WYG_021-5b"/>
上林珍木暗池臺蜀産呉苞萬里來不獨盤中見盧橘<lb/>
時于糉裏得楊梅<lb/>
　　　<hi>墨莊漫録玉臺新詠徐君蒨共内人夜守嵗詩酒中喜桃子糉裏覔楊梅今人未見以楊梅為</hi>
　　　<hi>糉東坡以角黍為午日之饌故借言之耳</hi>
　　來鶴亭<lb/>
鴻漸偏宜丹鳯南冠霞披月羽毿毿酒酣亭子來看舞<lb/>
有客新名喚作耽<lb/>
　　　<hi>袁褧楓牕小牘余汴城故居近陳州門内蔡河東畔居後有圃喬林深竹映帶城隅中有來鶴</hi>
<pb n="KR4i0062_WYG_021-6a"/>
　　　<hi>亭王大父時有野鶴來棲遂馴狎不去蘇子瞻有詩云云毎誦之未嘗不淚滿青衫也</hi>
　　大庾嶺村居題壁<lb/>
鶴骨霜髯心已灰青松夾道手親栽問翁大庾嶺頭住<lb/>
曾見南遷㡬箇迴<lb/>
　　　<hi>娯書堂詩話東坡還至庾嶺上少憩村店有一老翁出問從者曰官為誰曰蘇尚書曰是蘇子</hi>
　　　<hi>瞻歟曰是也乃前揖坡曰我聞人害公者百端今日北歸是天祐善人也東坡笑而謝之因題</hi>
　　　<hi>一詩于壁</hi>
　　贈妓李宜<lb/>
<pb n="KR4i0062_WYG_021-6b"/>
東坡居士文名久何事無言及李宜恰似西川杜工部<lb/>
海棠雖好不題詩<lb/>
　　　<hi>庚溪詩話東坡謫居齊安樂籍中李宜者色藝不下他妓因讌席中有得詩曲者宜以語訥不</hi>
　　　<hi>能有所請人皆咎之坡將移臨汝于飲餞處宜哀鳴力請坡半酣笑謂之云云</hi>
　　書劉君佐小女帬帶<lb/>
任從酒滿翻香縷不願書來繫綵牋半接西湖横緑草<lb/>
雙垂南浦拂紅蓮<lb/>
　　　<hi>春渚紀聞毎句皆用一事尤可珍寳也</hi>
<pb n="KR4i0062_WYG_021-7a"/>
　　戲書徐黄州侍人閻姬<lb/>
玉筍纖纖掲繡簾一心偷看綠羅尖使君三尺毬頭帽<lb/>
須信從來只有簷<lb/>
　　　<hi>春渚紀聞徐黄州之子叔廣嘗書先生醉墨一幅乃是張無盡過黄州而黄州有四侍人適張</hi>
　　　<hi>夫人攜其一往壻家為浴兒之㑹無盡因戲語云厥有美妾良由令妻即續之為小賦云道得</hi>
　　　<hi>徴章鄭趙姓稱孫妻閻齊浴兒于玉潤之家一䕫足矣侍坐于冰清之側三英粲兮既暮而張</hi>
　　　<hi>夫人復還其一乃閻姬也公復書絶句云云</hi>
　　春帖子<hi>元祐二年十二月五日進皇太妃閣</hi>
<pb n="KR4i0062_WYG_021-7b"/>
東風弱栁萬絲垂的皪殘梅尚一枝蠒館乍欣蠶浴後<lb/>
禖壇猶記燕來時<lb/>
　　　<hi>式古堂書考殿閣位次春帖自歐公涑水之後惟有坡老因頌寓規不但求工樂府而已坡老</hi>
　　　<hi>欲以秦郎供帖子豈非以其才調宜用于此耶少逰不歴此官莫知工拙周美成亦有才思者</hi>
　　　<hi>代内制春帖子卅首率平平無竒及讀楊廷秀詩云玉堂著句轉春風諸老従前亦寓忠誰為</hi>
　　　<hi>君王供帖子丁寜綺語不須工劉潛夫嘗充儤値恨不得當筆措詞以續古人使果楊劉為之</hi>
　　　<hi>又不知能如坡否若徒緝綺麗諛説之詞則在太白清平樂王建和凝宫詞下風矣噫元祐往</hi>
　　　<hi>矣咸淳而後不見春帖者四五十年矣黄金臺下白玉堂中今揮翰手代不乏人太平典故行</hi>
<pb n="KR4i0062_WYG_021-8a"/>
　　　<hi>當拭目錢唐淳祐遺民仇逺謹書</hi>
　　烏臺詩案<lb/>
　　　<hi>年譜云元豐二年已未先生四十四嵗七月太子中允權監察御史何大正舒亶諫議大夫李</hi>
　　　<hi>定言公作為詩文謗訕朝政及中外臣僚無所畏惮國子博士李宜之狀亦上七月二日奉聖</hi>
　　　<hi>㫖送御史臺根勘二十八日皇甫遵到湖州追之過南京文定張公上劄范蜀公上書救之八</hi>
　　　<hi>月十八日赴臺獄時獄司必欲寘之死地煅煉久之不決子由請以所賜爵贖之而上亦終憐</hi>
　　　<hi>之促其獄十二月二十九日得㫖責檢校尚書水部員外郎黄州團練副使本州安置</hi>
　　　<hi>按舒亶論公云陛下發錢本以業貧民則曰嬴得兒童語音好一年强半在城中陛下明法以</hi>
<pb n="KR4i0062_WYG_021-8b"/>
　　　<hi>課羣吏則曰讀書萬巻不讀律致君堯舜知無術陛下興水利則曰造物若知明主意應敎斥</hi>
　　　<hi>鹵變桑田陛下議鹽鐵則曰豈是聞韶解忘味邇來三月食無鹽</hi>
　　　<hi>聞見録李定王介甫客也定不持所生母仇氏服蘇子瞻以為不孝惡之定以為恨後遂劾子</hi>
　　　<hi>瞻作詩謗訕朝政云李公簡言真宗既東封訪東坡云昔年過洛見</hi>
　　　<hi>天下隠者杞人楊朴能為詩召對自言不能上問臨行有人作詩送卿否朴曰唯臣妻有一首</hi>
　　　<hi>云更休落魄耽杯酒且莫猖狂愛詠詩今日捉将官裏去這回斷送老頭皮上大笑放還山余</hi>
　　　<hi>在湖州坐作詩追赴詔獄妻子送余出門皆哭無以語之顧謂妻子曰子獨不能如楊處士妻</hi>
　　　<hi>作一詩送我乎妻子不覺失笑余乃出</hi>
<pb n="KR4i0062_WYG_021-9a"/>
　　山村絶句<lb/>
煙雨濛濛鷄犬聲有生何處不安生但教黄犢無人佩<lb/>
布穀何勞也勸耕<lb/>
　　　<hi>詩案云此詩意言是時販私鹽者多帶刀杖故取前漢龔遂令人賣劒買牛賣刀買犢曰何為</hi>
　　　<hi>帶牛佩犢意言但得鹽法寛平令民不帶刀劒而買牛犢則民自力耕不勞勸督以譏鹽法太</hi>
　　　<hi>峻不便也</hi>
老翁七十自腰鐮慙媿春山筍蕨甜豈是聞韶解忘味<lb/>
邇來三月食無鹽<lb/>
<pb n="KR4i0062_WYG_021-9b"/>
　　　<hi>詩案云此詩意言山中之人飢貧無食雖老猶自採筍蕨充飢時鹽法峻急僻逺之人無鹽食</hi>
　　　<hi>用動經數月若古之聖賢則能聞韶忘味山中小民豈能食淡而樂乎以譏鹽法太急也</hi>
杖藜裹飯去悤悤過眼青錢轉手空贏得兒童語音好<lb/>
一年强半在城中<lb/>
　　　<hi>詩案云此詩意言百姓請得青苗錢立便于城中浮費使郤又言鄊村之人一年兩度夏秋税</hi>
　　　<hi>及數度請納和糶預買錢今來更添青苗助役錢因此莊家小子弟多在城市不著次第但學</hi>
　　　<hi>得城中語音而已以譏新法青苗助役不便也</hi>
　　塔前古檜<lb/>
<pb n="KR4i0062_WYG_021-10a"/>
凛然相對敢相欺直幹凌雲未要竒根到九泉無曲處<lb/>
世閒唯有蟄龍知<lb/>
　　　<hi>石林詩話元豐閒蘇子瞻繫御史獄神宗本無意深罪之時相進呈忽言蘇軾于陛下有不臣</hi>
　　　<hi>之意神宗改容曰軾固有罪然子朕不應至是卿何以知之時相因舉軾檜詩云根到九泉無</hi>
　　　<hi>曲處世閒唯有蟄龍知陛下飛龍在天軾以為不知已而求地下之蟄龍非不臣而何神宗曰</hi>
　　　<hi>詩人之詞安可如此論彼自詠檜何預朕事時相語塞章子厚亦從旁解之遂薄其罪子厚嘗</hi>
　　　<hi>以語余且以醜言詆時相曰人之害物無所忌憚有如是也</hi>
　　　<hi>王定國聞見近錄王和甫嘗言蘇子瞻在黄州上數欲用之王禹玉輒曰軾嘗有此心唯有蟄</hi>
<pb n="KR4i0062_WYG_021-10b"/>
　　　<hi>龍知之句陛下龍飛在天而不敬乃反求知蟄龍乎章子厚曰龍者非獨人君人臣亦皆可言</hi>
　　　<hi>龍也上曰自古稱龍者多矣如荀氏八龍孔明卧龍豈人君也及退子厚詰之曰相公乃欲覆</hi>
　　　<hi>人家族耶禹玉曰此舒亶言爾子厚曰亶之唾其亦可食乎</hi>
　　贈孫莘老<lb/>
嗟余與子久離羣耳冷心灰百不聞若對青山談世事<lb/>
當須舉白便浮君<lb/>
　　　<hi>詩案云任杭州通判日轉運司差往湖州相度隄岸利害因與知湖州孫覺相見作詩與之某</hi>
　　　<hi>是時約孫覺并坐客如有言及時事者罰一大盞雖不指言時事是非意言時事多不便不得</hi>
<pb n="KR4i0062_WYG_021-11a"/>
　　　<hi>説也</hi>
天目山前緑浸裾碧瀾堂下看銜艫作隄捍水非吾事<lb/>
閒送苕溪入太湖<lb/>
　　　<hi>詩案云某為先曾言水利不便郤被轉運司差相度隄岸又云作隄捍水非吾事意言本非興</hi>
　　　<hi>水利之人以譏水利之不便也河至湖其言作趙彦材云先生倅杭以開運鹽</hi>
　　　<hi>隄捍水非吾事意謂于此可以為隄而事不在已也</hi>
　　秋日牡丹<lb/>
一朶妖紅翠欲流春光回照雪霜羞化工只欲呈新巧<lb/>
<pb n="KR4i0062_WYG_021-11b"/>
不放閒花得少休<lb/>
　　　<hi>詩案云杭州一僧寺内開牡丹花數朶陳襄作絶句某和之此詩譏當時執政以化工比執政</hi>
　　　<hi>以閒花比小民言執政但欲出新意擘畫令民不得暫閒也</hi>
　　寄子由<lb/>
眼看時事力難任貪戀君恩退未能遲鈍終須投劾去<lb/>
使君何日換聾丞<lb/>
　　　<hi>詩案云某初到杭州寄弟轍詩此詩云眼看時事力難任時事謂新法青苗助役等事也言已</hi>
　　　<hi>才力不能勝任意亦是譏新法事煩難了辦也</hi>
<pb n="KR4i0062_WYG_021-12a"/>
　　八月十五觀潮<lb/>
呉兒生長狎濤淵冒利忘生不自憐東海若知明主意<lb/>
應教斥鹵變桑田<lb/>
　　　<hi>詩案云時新有㫖禁弄潮故云呉兒生長狎濤淵冒利忘身不自憐蓋言弄潮之人為貪官中</hi>
　　　<hi>利物致其間有溺死者故朝㫖禁斷某為主上好興水利因作此詩言東海若知明主意應敎</hi>
　　　<hi>斥鹵變桑田意言東海若知此意當令斥鹵地盡變桑田此事之必不可成者以譏興水利之</hi>
　　　<hi>難成也</hi>
　　和李常韻<lb/>
<pb n="KR4i0062_WYG_021-12b"/>
何人勸我此閒來弦管生衣甑有埃綠蟻濡脣無百斛<lb/>
蝗蟲撲面已三回磨刀入谷追窮寇灑涕循城拾棄孩<lb/>
為郡鮮歡君莫歎猶勝塵土走章臺<lb/>
　　　<hi>詩案云李常寄來字韻某依韻和之此詩譏新法減削公使錢太甚及造酒不得過百石致弦</hi>
　　　<hi>管生衣釜甑有塵及言蝗蟲盜賊灾傷饑饉之甚以譏朝廷政事闕失及新法不便之所致也</hi>
　　題風水洞<lb/>
山前乳水隔塵凡山上仙風拂檜杉細細龍鱗生亂石<lb/>
團團羊角轉空巖馮夷窟宅非梁棟禦寇車輿謝轡銜<lb/>
<pb n="KR4i0062_WYG_021-13a"/>
世事漸艱吾欲去永隨二子脱譏䜛<lb/>
　　　<hi>詩案云熙寜七年八月望逰杭州風水洞留題此詩云世事漸艱吾欲去永隨二子脱譏讒意</hi>
　　　<hi>謂朝廷行新法之後世事漸以艱難小人多務讒謗某思之不可以合又不可以容故欲棄官</hi>
　　　<hi>求隠居之地也盖言世態可厭欲從馮夷之水趙彦材詩注云</hi>
　　　<hi>居禦寇之風馭為可以脱譏䜛也詩集作欲出詩案作吾欲去今從詩案</hi>
　　和劉道原<lb/>
敢向清時怨不容直嗟吾道與君東坐談足使淮南懼<lb/>
歸去方知冀北空獨鶴不須驚夜旦羣烏未可辦雌雄<lb/>
<pb n="KR4i0062_WYG_021-13b"/>
廬山自古不到處得與幽人子細窮<lb/>
　　　<hi>詩案云和劉道原見寄詩意謂劉恕有學問性正直故作此美之因以譏諷當今進用之人也</hi>
　　　<hi>敢向清時怨不容是時恕自館中出監税言非敢怨時之不容子也馬融謂鄭康成吾道東矣</hi>
　　　<hi>故以比之汲黯在朝淮南寢謀又以比恕之直也又使韓愈云冀北馬羣遂空言館中無人也</hi>
　　　<hi>嵇紹昻昂如獨鶴在雞羣又淮南子雞知將旦鶴知夜半又以劉恕比鶴謂衆人為雞也詩云</hi>
　　　<hi>具曰余聖誰知鳥之雌雄意言當今朝廷進用之人君子小人雜處如鳥不可辨雌雄也</hi>
　　習射放鷹<lb/>
青盖前頭㸃皁旗黄茅岡下出長圍弄風驕馬跑空立<lb/>
<pb n="KR4i0062_WYG_021-14a"/>
趁兔蒼鷹掠地飛回望白雲生翠巘歸來紅葉滿征衣<lb/>
聖朝若用西涼簿白羽猶能效一揮<lb/>
　　　<hi>詩案云知密州日因祭常山回與同官習射放鷹作此詩意取西涼州主簿謝艾本是書生郤</hi>
　　　<hi>善用兵意以自比言聖朝若用某為將不減謝艾也</hi>
　　和劉攽韻<lb/>
白髮相望兩故人眼看時事㡬番新曲無和者應思郢<lb/>
論少卑之且借秦嵗惡詩人無好語夜長鰥守向誰親<lb/>
少思多睡無如我鼻息如雷撼四鄰<lb/>
<pb n="KR4i0062_WYG_021-14b"/>
　　　<hi>詩案云熙寜九年劉攽寄秦字韻詩與某尋和之此詩云眼看時事㡬番新以譏近日更立新</hi>
　　　<hi>法事多也</hi>
十載漂然不可期那堪重作看花詩門前惡語誰傅出<lb/>
醉後狂歌自不知刺舌君今猶未戒炙眉我亦更何辤<lb/>
相從痛飲無餘事正是春容最好時<lb/>
　　　<hi>詩案云劉攽聞人唱某小詞作詩相戲某和之此詩引賀拔惎以錐刺其子舌戒以言語事以</hi>
　　　<hi>戲攽又不合引王舒狂言為王敦炙其眉事以自比以譏時人不能容狂直之言也</hi>
　　和李清臣韻<lb/>
<pb n="KR4i0062_WYG_021-15a"/>
五斗塵勞尚足留閉門聊欲治幽憂羞為毛遂囊中穎<lb/>
未許朱雲地下逰無事㑹須成好飲思歸時亦賦登樓<lb/>
羨君幕府如僧舎日向城西看浴鷗<lb/>
　　　<hi>詩案云弟轍時在徐州李清臣與詩于詩後批云可求子瞻共和某次其韻朱雲漢成帝時乞</hi>
　　　<hi>斬張禹漢成帝欲誅之朱雲曰臣得地下從龍逢比干逰足矣龍逢比干皆因諫而死某為屢</hi>
　　　<hi>言新法不䝉施行不合以朱雲自比意言聖明之世必無誅戮之事故未許與朱雲地下逰及</hi>
　　　<hi>王粲是魏武帝時人因天下亂離故粲在荆州依託劉表作登樓賦中有懐鄉思歸之心意亦</hi>
　　　<hi>欲作此賦也</hi>
<pb n="KR4i0062_WYG_021-15b"/>
　　送李清臣<lb/>
珥筆西歸近紫宸太平典冊不縁麟付君此事寜論晉<lb/>
載我當時舊過秦門外想無千斛米墓中知有百年人<lb/>
看君兩眼明如鏡休把春秋坐素臣<lb/>
　　　<hi>詩案云李清臣差修國史賦詩送之某于仁宗朝曽進論二十五首皆論往古得失賈誼漢文</hi>
　　　<hi>帝時人追論秦之過失作過秦論史記載之某妄以賈誼自比意欲李清臣于國史中載所進</hi>
　　　<hi>論</hi>
　　司馬君實獨樂園<lb/>
<pb n="KR4i0062_WYG_021-16a"/>
　　　<hi>元城先生語録云老先生于國子監之側得故營地創獨樂園自傷不得與衆同也以當時君</hi>
　　　<hi>子自比伊周孔孟公乃以種竹澆花事自比晉唐閒人以捄其弊也</hi>
　　　<hi>胡苕溪云元城所謂當時君子自比伊周孔孟者意誚金陵也</hi>
青山在屋上流水在屋下中有五畆園花竹秀而野花<lb/>
香襲杖屨竹色侵盞斝尊酒樂餘春棊局消長夏洛陽<lb/>
古多士風俗猶爾雅先生卧不出冠盖傾洛社雖云與<lb/>
衆樂中有獨樂者才全徳不形所貴知我寡先生獨何<lb/>
事四海望陶冶兒董誦君實走卒知司馬持此欲安歸<lb/>
<pb n="KR4i0062_WYG_021-16b"/>
造物不我舎名聲逐我輩此病天所赭撫掌笑先生年<lb/>
來學喑啞<lb/>
　　　<hi>詩案云司馬光在西京葺一園名獨樂園作詩寄之此詩言四海望光執政陶冶天下以譏見</hi>
　　　<hi>任執政不得其人又言兒童走卒皆知其姓字終當進用緣光曾言新法不便某亦曾言新法</hi>
　　　<hi>不便既言終當進用光意亦譏朝廷新法不便終用光改變此法也又言光郤瘖默不言意望</hi>
　　　<hi>光依前上言攻擊新法也</hi>
　　送劉攽通判泰州<lb/>
君不見阮嗣宗臧否不挂口莫誇舌在牙齒牢是中唯<lb/>
<pb n="KR4i0062_WYG_021-17a"/>
可飲醇酒讀書不用多作詩不須工海邉無事日日醉<lb/>
夢魂不到蓬萊宫秋風昨夜入庭樹蓴絲未老君先去<lb/>
君先去幾時回劉郎應白髮桃花開不開<lb/>
　　　<hi>詩案云此詩云君不見阮嗣宗臧否不挂口莫誇舌在牙齒牢是中唯可飲醇酒言當學阮籍</hi>
　　　<hi>口不臧否人物唯可飲酒勿談時事意以譏新法不便不容人直言也</hi>
　　送曾鞏通判越州<lb/>
醉翁門下士雜遝難為賢曾子獨超軼孤芳陋羣妍昔<lb/>
從南方來與翁兩聫翩翁今自憔悴子去亦宜然賈誼<lb/>
<pb n="KR4i0062_WYG_021-17b"/>
窮適楚樂生老思燕那因江膾美遽厭天庖羶但苦世<lb/>
論隘聒耳如蜩蟬安得萬頃池養此横海鱣<lb/>
　　　<hi>詩案云曾鞏通判越州臨行館閣同舍舊例餞送衆人分韻得然字韻此詩云但苦世論隘聒</hi>
　　　<hi>耳如蜩蟬以譏近日朝廷進用多刻薄之人議論褊隘諠亂如蟬又云安得萬頃池養此横海</hi>
　　　<hi>鱣者以比曾鞏賢才也後漢黄憲汪汪如萬頃波言安得有度量如黄憲者以容養此宏才也</hi>
　　　<hi>熙寜五年某寫書柬寄曾鞏言賦役毛起鹽法峻急民不安命以譏新法青苗助役煩碎如毛</hi>
　　　<hi>及鹽法峻急不堪也</hi>
　　留題風水洞<lb/>
<pb n="KR4i0062_WYG_021-18a"/>
春山磔磔鳴春禽此閒不可無我吟路長漫漫傍江浦<lb/>
此閒不可無君語金鯽池邊不見君追君直過定山村<lb/>
路人皆言君未逺騎馬少年清且婉風巖水穴舊聞名<lb/>
只隔山溪夜不行溪橋曉溜浮梅萼知君繫馬巖花落<lb/>
出城三日尚逶遲妻孥怪罵歸何時世上小兒誇疾走<lb/>
如君相待今安有<lb/>
　　　<hi>詩案云熙寜七年二月二十七日逰杭州風水洞節推李佖知軾到來先行三日留彼見待某</hi>
　　　<hi>到彼于壁上留題詩末句云世上小兒誇疾走如君相待今安有意以譏諷世之小人多務急</hi>
<pb n="KR4i0062_WYG_021-18b"/>
　　　<hi>進也詩話云舊讀蘇子美六和塔詩云松橋待先生</hi>
　　　<hi>金鯽竟中獨遲留初不喻此語及倅錢唐乃知寺後池  有此魚金色也昨  復逰池上投餅</hi>
　　　<hi>餌乃畧出不食復入則此魚自珍貴盖久矣</hi>
　　和劉道原寄張師民<lb/>
仁義大捷徑詩書一旅亭相夸綬若若猶誦麥青青腐<lb/>
鼠何勞嚇髙鴻本自冥顛狂不用喚酒盡漸須醒<lb/>
　　　<hi>詩案云此詩譏近日朝廷進用之人以仁義為捷徑詩書為逆旅但為印綬爵禄所誘則假捷</hi>
　　　<hi>徑以進如莊子所謂儒以詩禮發冢故云麥青青又言小人之顧禄位如䲭鳶以腐鼠嚇鴻鵠</hi>
<pb n="KR4i0062_WYG_021-19a"/>
　　　<hi>其溺于利如人之醉于酒盡則自醒也者亦未元城先生語錄子弟固欲其佳然不佳</hi>
　　　<hi>必無用處元豐二年東坡下御史獄天下之士痛之環視而不敢捄時張安道在南京憤然上</hi>
　　　<hi>疏欲附南京遞府官不敢受乃遣其子恕持至登聞鼔院投進恕素愚懦徘徊不敢投後東坡</hi>
　　　<hi>出獄見其副本因吐舌色動久之問其故東坡不荅後子由亦見之云宜吾兄之吐舌也此事</hi>
　　　<hi>正得張恕力或問其故子由曰獨不見鄭崇之捄盖寛饒乎其疏有云上無許史之屬下無金</hi>
　　　<hi>張之託此語正是激宣帝怒耳且寛饒正以犯許史輩有此禍今乃再訐之是益其怒也且東</hi>
　　　<hi>坡何罪獨以名太髙與朝廷争勝耳今安道之疏乃云其文學實天下之異才也獨不激人主</hi>
　　　<hi>之怒乎但一時急欲捄之故為此言耳僕曰然則是時捄東坡宜為何說先生曰但言本朝未</hi>
<pb n="KR4i0062_WYG_021-19b"/>
　　　<hi>嘗殺士大夫今乃開端則是殺士大夫自陛下始神宗好名而畏義疑可以止之詩案所載不</hi>
　　　<hi>止此餘長篇詳見别集刋行</hi>
　　御史獄中遺子由<lb/>
聖主如天萬物春小臣愚暗自亡身百年未滿先償債<lb/>
十口無歸更累人是處青山可蔵骨他年夜雨獨傷神<lb/>
與君今世為兄弟更結來生未了因<lb/>
　　　<hi>本序云予以事繫御史臺獄府吏稍見侵自度不能堪死獄中不得  别子由故作詩授獄卒</hi>
　　　<hi>梁成以遺子由</hi>　<hi>以上詩林廣記</hi>
<pb n="KR4i0062_WYG_021-20a"/>
　　蘇　轍<lb/>
　　　轍字子由洵次子與兄軾同登進士舉制科哲<lb/>
　　　宗朝代軾為翰林學士累拜尚書右丞進門下<lb/>
　　　侍郎自紹聖初至崇寜再被謫貶晚罷祠居許<lb/>
　　　州復大中大夫致仕自號潁濵遺老卒追復端<lb/>
　　　明殿學士淳熈中諡文定有欒城集前集後集<lb/>
　　　應詔集<lb/>
　　南窗<lb/>
<pb n="KR4i0062_WYG_021-20b"/>
京城三日雪雪盡泥方深閉門謝還往不聞車馬音西<lb/>
齋書帙亂南窗朝日升展轉守牀榻欲起復不能開戸<lb/>
失瓊玉滿階松竹隂故人逺方來疑我何苦心疎拙自<lb/>
當爾有酒聊共斟<lb/>
　　　<hi>容齋隨筆此其少年時所作也東坡好書之以為人間當有數百本盖閒淡簡逺得味外味</hi>
　　題李公麟山莊圗<hi>并序</hi>
　伯時作龍眠山莊圗由建徳館至垂雲沜著錄者十<lb/>
　六處自西而南凡數里巖崿隐見泉源相屬山行者<lb/>
<pb n="KR4i0062_WYG_021-21a"/>
　路窮于此道南溪山清深秀峙可逰者有四曰勝金<lb/>
　巖寳華巖陳彭漈鵲源以其不可緒見也故特著于<lb/>
　後子瞻既為之記又屬轍賦小詩二十章以繼摩詰<lb/>
　輞川之作云<lb/>
龍眠浄淥中㣲吟作雲雨幽人建徳居知是清風主<hi>建德</hi>
<hi>館</hi>
此心初無住毎與物皆禪如何一丸墨舒巻化山川<hi>墨禪</hi>
<hi>堂</hi>
<pb n="KR4i0062_WYG_021-21b"/>
佛口如瀾翻初無一正定畫作正定看于何是佛性<hi>華嚴</hi>
<hi>堂</hi>
清溪便種稻秋晚連雲熟不待見新舂西風薌自足<hi>雲薌</hi>
<hi>閣</hi>
山開稍有路水放亦成川遊人得所息真意方淡然<hi>發真</hi>
<hi>塢</hi>
山居少華麗牽茅結浄屋此閒不受塵幽人亦新沐<hi>薌茅</hi>
<hi>館</hi>
<pb n="KR4i0062_WYG_021-22a"/>
泉流逢石缺脈散成寳網水作瓔珞看山是如來相<hi>瓔珞</hi>
<hi>巖</hi>
石室空無主浮雲自去來人閒春雨足歸意帶風雷<hi>棲雲</hi>
<hi>室</hi>
世道自碎破全理未嘗違溪山亦何有永覺平日非<hi>祕全</hi>
<hi>菴</hi>
共恨春不長逡巡就揺落一見洞中天真知世閒惡<hi>延華</hi>
<hi>洞</hi>
<pb n="KR4i0062_WYG_021-22b"/>
石門日不下潭鏡月長臨細細溪風度相看識此心<hi>澄元</hi>
<hi>谷</hi>
層崖落飛泉㣲風泛喬木坐遣谷中人家家有琴筑<hi>泠泠</hi>
<hi>谷</hi>
白龍晝飲潭修尾挂石壁幽人欲下看雨雹晴相射<hi>玉龍</hi>
<hi>峽</hi>
倚崖開翠壁臨潭置苔石有所獨無人君心得未得<hi>觀音</hi>
<hi>巖</hi>
<pb n="KR4i0062_WYG_021-23a"/>
未見垂雲沜其如歸興何路窮雙足熟為我洗盤陀<hi>垂雲</hi>
<hi>沜</hi>
置馬歩巖間巖前得平地肴蔬取行簏麄飽有遺味<hi>勝金</hi>
<hi>巖</hi>
團團寳華巖重重䕃珍木歸來得商鼎試鬻溪邉綠<hi>寳華</hi>
<hi>巖</hi>
蒼壁立精鐵縣泉瀉天紳山行見自久指與未來人<hi>陳彭</hi>
<hi>漈</hi>
<pb n="KR4i0062_WYG_021-23b"/>
深溪龜魚驕石瘦椿楠勁借子木蘭船寛我芒鞵病<hi>鵲源</hi>
<hi>四時皆記伯時所畫</hi>
　　秦虢夫人走馬圗二絶<lb/>
秦虢風流本一家豐枝穠葉映雙花欲分妍醜都無處<lb/>
夾道逰人空嘆嗟<lb/>
朱韁玉勒鞚飛龍笑語喧嘩步驟同馳入九重人不見<lb/>
金鈿翠羽落泥中<lb/>
　　書郭熈横巻<lb/>
<pb n="KR4i0062_WYG_021-24a"/>
鳯閣鸞臺十二屏屏上郭熈題姓名崩崖斷壑人不到<lb/>
枯松野葛相攲傾黄散給舍多肉食食罷起愛飛泉清<lb/>
皆言古人不復見不知北門待詔白髪垂冠纓袖中短<lb/>
軸纔半幅惨淡百里山川横巖頭古寺擁雲木沙尾漁<lb/>
舟浮晚晴遥山可見不知處落霞斷雁俱㣲明十年江<lb/>
海興不淺滿帆風雨通宵行投篙椓杙便止宿買魚沽<lb/>
酒相逢迎歸來朝中亦何有包裹觀闕圍重城日髙困<lb/>
睡心有適夢中時作東南征眼前欲擬要真物拂拭東<lb/>
<pb n="KR4i0062_WYG_021-24b"/>
絹付與汾陽生<lb/>
　　李公麟陽闗二絶<lb/>
百年摩詰陽闗語三疊嘉榮意外聲誰遣伯時開縞素<lb/>
消條邊思坐中生<lb/>
西出陽闗萬里行彎弓走馬自忘生不堪未别一杯酒<lb/>
長聼佳人泣渭城<lb/>
　　周昉畫美人歌<lb/>
深宫美人百不知飲酒食肉事逰嬉彈絲吹竹舞羅衣<lb/>
<pb n="KR4i0062_WYG_021-25a"/>
曲終對鏡理鬢眉岌然髙髻玉釵垂雙鬟窈窕萼葉㣲<lb/>
宛轉躑躅從嬰兒倚楹俯檻皆有姿擁扇執拂知從誰<lb/>
瘦者飛燕肥玉妃俯仰向背樂且悲九重深逺安得窺<lb/>
周生執筆心坐馳流傳人間眩心脾飛瓊小玉雲霧幃<lb/>
長風吹開忽見之夢魂清夜那復追老人衰朽百事非<lb/>
展巻一笑亦相為持付少年良所宜<lb/>
　　奉使契丹寄子瞻<lb/>
誰将家集過幽都毎被行人問大蘇莫把文章動蠻貊<lb/>
<pb n="KR4i0062_WYG_021-25b"/>
恐妨談笑卧江湖<lb/>
　　　<hi>苕溪漁隠叢話此欒城集中詩也澠水燕談錄云張芸叟奉使大遼宿幽州館中有題蘇子瞻</hi>
　　　<hi>老人行于壁間者聞范陽書肆亦刻子瞻詩數十萹謂之大蘇集芸叟題其後曰誰傳佳句到</hi>
　　　<hi>幽都逢著邊人問大蘇此二句與子由之詩全相類疑好事者改之而為此説也</hi>
　　使契丹題寺壁<lb/>
亂山環合疑無路小徑縈逥長傍溪彷彿夢中尋蜀道<lb/>
興州東谷鳯州西<hi>以上欒城集</hi>
　　　<hi>池北偶談古北口一寺中有石刻蘇潁濱詩云云盖公元祐閒奉使契丹時所題而遼人刻石</hi>
<pb n="KR4i0062_WYG_021-26a"/>
　　　<hi>者</hi>
　　追和張文定公<lb/>
少年便識成都尹中嵗仍為幕下賔待我江西徐孺子<lb/>
一生知已有斯人<lb/>
　　　<hi>容齋四筆張文定公在蜀一見蘇公父子即以國士許之熈寜中張守陳州南都辟子由幕府</hi>
　　　<hi>元豐初東坡謫齊安子由貶監筠酒税與張别張悽然不樂酌酒相命手寫一詩後七年子由</hi>
　　　<hi>召還猶復見之于南都及元符末自龍川還許昌因姪叔黨出坡遺墨再讀張所贈詩其薨已</hi>
　　　<hi>十年泣下不能巳乃追和之云云哀而不怨使人至今有感于斯文</hi>
<pb n="KR4i0062_WYG_021-26b"/>
　　贈姜公弼<lb/>
生長芸閒已異芳風流稷下古諸姜適從瓊管魚龍窟<lb/>
秀出羊城翰墨塲滄海何曽斷地脈白袍端合破天荒<lb/>
錦衣他日千人看始信東坡眼目長<lb/>
　　　<hi>墨莊漫錄東坡在海外瓊州士人姜公弼來從學坡題其肩云滄海何曾斷地脈白袍端合破</hi>
　　　<hi>天荒公弼求足之坡云候汝登料當為汝足後入廣被貢至京師時坡已薨乃謁黄門于許下</hi>
　　　<hi>子由乃為足之云</hi>
　　蘇　隨<lb/>
<pb n="KR4i0062_WYG_021-27a"/>
　　　隨晉江人嘉祐二年進士任博羅令棄官歸里<lb/>
　　　號紫雲先生葆神鍊氣不與俗接後數年端坐<lb/>
　　　而逝<lb/>
　　紀夢<lb/>
夢乘鸞鳳到仙家侍女風流魏月華琥珀盞斟千嵗酒<lb/>
琉璃瓶種四時花金函藏籙文刋玉石壁題名篆㸃砂<lb/>
一枕北窗初睡覺日移門外栁隂斜<hi>泉南雜記</hi>
　　方仲謀<lb/>
<pb n="KR4i0062_WYG_021-27b"/>
　　　仲謀字公輔淳安人嘉祐二年進士官殿中丞<lb/>
　　　有雉山集<lb/>
　　南峯亭<lb/>
水色山光照曲闌芳春時節稱逰觀鶯花不為少年惜<lb/>
尊俎莫辭終日歡香逐好風來席上景隨佳句落毫端<lb/>
人閒勝事今猶古誰識相并四者難<hi>青溪詩集</hi>
　　黄　履<lb/>
　　　履字安中邵武人嘉祐二年進士累除知制誥<lb/>
<pb n="KR4i0062_WYG_021-28a"/>
　　　哲宗朝歴翰林學士御史中丞拜尚書右丞提<lb/>
　　　舉中太一宫卒入元祐黨籍孫伯思字長睿著<lb/>
　　　東觀餘論<lb/>
　　史院席上次首相呉公元韻<lb/>
禮攽三事宴史發兩朝餘偶綴金閨彦來紬石室書法<lb/>
良司馬不辭措子㳺歟盛事逢衰嬾重須讀五車<hi>揮麈後錄</hi>
　　蔣之翰<lb/>
　　　之翰之竒兄守蘇州<lb/>
<pb n="KR4i0062_WYG_021-28b"/>
　　換蘇印和弟穎叔<lb/>
從來疎拙嬾身謀攬轡登車已倦逰幸有醉鄊為樂地<lb/>
何妨吟笑老東州<hi>呉郡志</hi>
　　蔣之竒<lb/>
　　　之竒字穎叔宜興人嘉祐二年進士哲宗朝累<lb/>
　　　擢翰林學士徽宗朝拜同知樞宻院事除觀文<lb/>
　　　殿學士出知杭州提舉靈仙觀卒入黨籍有集<lb/>
　　春帖子<lb/>
<pb n="KR4i0062_WYG_021-29a"/>
昧旦求衣向曉雞蓬萊仗下日將西花添漏鼓三聲逺<lb/>
栁暎春旗一色齊<hi>丹陽集</hi>
　　和鮑娘題兌溪驛<lb/>
盡日行荒徑全家出瘴嵐鮑娘詩句好今夜宿江南<hi>清波</hi>
<hi>雜志</hi>
　　和兄之翰寵換蘇印<lb/>
早同侍宦向長洲今擁旌麾訪舊逰自古風流詩酒地<lb/>
韋蘇州後蒋蘇州<hi>呉郡志</hi>
<pb n="KR4i0062_WYG_021-29b"/>
　　題海陵天慶觀樂子長真人碑<lb/>
瑶壇三級滿蒼苔想像真人飲赤杯颯颯仙風動杉檜<lb/>
只應飈馭暫歸來<hi>徐神翁語錄</hi>
　　和祕閣曝書㑹<lb/>
宴豆追儒雅簪纓成禮容中天開壁府左海見鼇峰汗<lb/>
簡陳三館緗圗煥九重紫薇方思敏十吏筆能供<hi>事文類聚</hi>
<hi>後集</hi>
　　奉敇宿齋于上清館儲祥宫<lb/>
<pb n="KR4i0062_WYG_021-30a"/>
日月圓丘吉前期告上清朅來修祀事齋潔奉祇明靈<lb/>
圉賔瑶館仙逰列玉京丹青浮象魏盛典照蓬瀛<hi>合璧事類</hi>
<hi>外集</hi>
　　寄米元章<lb/>
京城汨沒興如何歸棹翩翩返薜蘿盡室生涯寄京口<lb/>
滿牀圗籍鎻巖阿六朝人物東流盡千古山河北固多<lb/>
為借文殊方丈地中間容箇病維摩<hi>淨名齋帖</hi>
　　即事<lb/>
<pb n="KR4i0062_WYG_021-30b"/>
渭水岐山不出兵郤攜琴劍錦官城醉來身外窮通小<lb/>
老去人閒毁譽輕捫蝨雄豪空自許屠龍工巧竟何成<lb/>
雅聞岷下多區芋聊試寒爐玉糝羮<hi>詩林萬選</hi>
　　遊朝陽巖遂登西亭<hi>有序</hi>
　朝陽巖在瀟江之西去治城不逺唐永泰二年元次<lb/>
　山為道州刺史避兵至零陵訪而得之以其東嚮遂<lb/>
　名朝陽方是時結有盛名于世故永之守丞獨孤愐<lb/>
　竇泌為之翦荆棘建茅閣結又為之銘與歌其後桞子<lb/>
<pb n="KR4i0062_WYG_021-31a"/>
　厚繼為之詩予以子厚詩考之正所謂西亭者也復<lb/>
　為之亭而系以詩<lb/>
昔遊不在逺幽巖臨治城嶔岑俯瀟碧庨豁延陽明縁<lb/>
澗可徑入滑路偪仄行泉源自何來涓涓玉鏘鳴疑穿<lb/>
雲雷窟常帶魚龍腥寒江淨瀉鏡怪石坐開屏幽鳥馴<lb/>
可羅潛蛟深莫罾梯險接層棧冠巔聳危亭俯睨極𤣥<lb/>
窞仰攀窮青㝠蹇曠出物表髙虗挹元英惜哉非吾土<lb/>
不得憩此生舊業寄陽羨故園依晋陵秋風滆湖白春<lb/>
<pb n="KR4i0062_WYG_021-31b"/>
色頤山青一從紳笏去遂使猨鶴驚迂疎暗時機孱瑣<lb/>
叨官榮謫棄分所宜媿恧顔已盈人生詎有㡬世累吾<lb/>
方輕願言解羈紲上疏還簪纓寜居召魂魄恬養休性<lb/>
情紛華屏外慕沖澹嚴中扃窮年伴農圃畢志先疇耕<lb/>
　　澹巖<lb/>
零陵水石天下聞澹山之勝難具論初從崖口入地底<lb/>
始見殿閣開重門乃知兹洞最殊絶洞中金碧開祇園<lb/>
寛平可容萬人坐仰視有若覆盎盆虚明最宜朝日照<lb/>
<pb n="KR4i0062_WYG_021-32a"/>
隂晦常有黑雲屯盤虯夭矯垂乳下巨獸突兀巨石蹲<lb/>
木香一株在巖壁人跡峭絶不可捫呀然雙穴露天半<lb/>
籠絡萬象将并吞只疑七竅混沌在五竅忘失兩竅存<lb/>
神竒遺跡未泯滅至今猶有斧鑿㾗雲牀石屏極隈隩<lb/>
昔有居士常潛蟠避秦不出號徴君美名遂入賢水源<lb/>
咸通曾為二蛇窟元暢演法蛇輒奔從兹其中建佛刹<lb/>
棲隠不復聞世喧惜哉此景久埋没但與釋子安枯禪<lb/>
次山子厚愛山水探索幽隠窮晨昏朝陽迫迮若就狴<lb/>
<pb n="KR4i0062_WYG_021-32b"/>
石角秃鬝如遭髠豪萹矜誇過其實稱譽珉石為璵璠<lb/>
環觀珍寳欲掩有不到勝處天所慳嗟予至此駴未覩<lb/>
不暇稱讚徒驚歎恨無雄文壓竒怪好事略與二子班<lb/>
蕪詞願勒巖上石勿使嵗久字滅漫<hi>以上零陵志</hi>
　　清光亭<lb/>
鄭圃僕射陂漢陽郎官湖郎官何為名張謂佩使符泛<lb/>
觴江城南乃與太白俱明月一萬頃清光天下無<lb/>
　　萍鄉即事<lb/>
<pb n="KR4i0062_WYG_021-33a"/>
地接長沙近鄊名自古聞毛山千嶂雪玉女一堆雲拱<lb/>
木扶霄上飛泉觸石分霜風萍實老目斷楚江濆<hi>以上湖廣</hi>
<hi>通志</hi>
　　重湖閣<lb/>
宫亭彭蠡接揚瀾浩蕩横空六月寒試問風波何似險<lb/>
老僧只管倚闌干<hi>廬山志</hi>
　　水西示劉尉<lb/>
役役塵埃倦客情偶逢佳處得閒行慿君為把如椽筆<lb/>
<pb n="KR4i0062_WYG_021-33b"/>
便向蒼崖記姓名<hi>寜國府志</hi>
　　題到氏田舍<hi>到氏杳林田舍到洽到溉兄弟所居</hi>
六朝冠盖俱塵土到氏今無苗裔存當時任昉過田舍<lb/>
野老猶記查林村<hi>宜興縣志</hi>
　　丁　隲<lb/>
　　　隲字公黙晉陵人嘉祐二年進士除太常博士<lb/>
　　　由儀曹出知處州有集<lb/>
　　賡蘇東坡<lb/>
<pb n="KR4i0062_WYG_021-34a"/>
秀出眉山有慶門風流長與蜀山存翰林未老生曾嫡<lb/>
想見纍纍百世孫<lb/>
　　　<hi>毘陵志隲與二蘇同年有女適二蘇從子彭孫得甥東坡報以詩隲賡云云</hi>
　　吕惠卿<lb/>
　　　惠卿字吉甫晉江人璹子嘉祐二年進士為真<lb/>
　　　州推官熈寜初王安石薦于神宗累官翰林學<lb/>
　　　士參知政事元祐初除建寜軍節度副使建州<lb/>
　　　安置崇寜中安置宣州再移廬州死有東平集<lb/>
<pb n="KR4i0062_WYG_021-34b"/>
　　　<hi>復齋漫錄子美詩笠澤鱸肥人鱠玉洞庭橘熟客分金吕吉甫詩魚出清波庖鱠玉菊含寒露</hi>
　　　<hi>酒浮金吕勝于蘇盖人客兩字雖無亦可</hi>
　　荅逢原<lb/>
晨出趨長司跪坐與之言偶然脱齟齬相送顔色温歸<lb/>
舍未休鞍簿書隨滿門相仍賔客過攲午僅朝餐平生<lb/>
性嬾惰應接非吾真況乃重戕賊良氣能㡬存就夜甫<lb/>
得息閲我几上文開巻未及讀睡思已昏昏自知小人<lb/>
歸昭昭復何云毎于清夜夢多見夫子魂側耳聴髙義<lb/>
<pb n="KR4i0062_WYG_021-35a"/>
如飲黄金樽覺來不得往欲飛無羽翰昨日得子詩我<lb/>
心子先論怪我書苦遲友道宜所敦豈不旦夕思實苦<lb/>
案牘繁豈無同官賢未免走與奔相見鞅掌閒有言無<lb/>
暇陳嗟嗟茲世上無食同所患念我力難任聞子謀更<lb/>
艱久知屬之天安能怨窶貧吾聞君子仕行義而已焉<lb/>
亦将達吾義肻遂為利牽東海有滄溟西極有崑崙古<lb/>
來到者誰不過數子尊子已具車航吾亦為檝輪欲一<lb/>
從子遊不知何時然<hi>王令廣陵集附</hi>
<pb n="KR4i0062_WYG_021-35b"/>
　　戲題風乞兒扇<lb/>
無人肻作<hi>原注音佐</hi>除非乞沒藥堪醫最是風求乞害風都<lb/>
占斷算來世上少如公<lb/>
　　　<hi>賔退録趙鑑堂朝野遺事云吕吉甫在趙韓王南園京師匄人風乞兒者持大扇造吕求詩吕</hi>
　　　<hi>即書扇上云</hi>
　　留題興安王廟<lb/>
翦葉疏封意歸禾協濟心遺風固唐逺積徳本周深逝<lb/>
水悲興廢浮雲閲古今祠宫尚翬翼鳴玉潄松隂<hi>晋祠石刻</hi>
<pb n="KR4i0062_WYG_021-36a"/>
　　許廣淵<lb/>
　　　廣淵杭州新城人嘉祐二年進士<lb/>
　　淨名院<lb/>
杖錫窮危頂茅菴構白雲軒窗半峰出鐘磬别山聞海<lb/>
月曉同色爐烟晝雜熏莫教深静處思慮落塵氛<hi>咸淳臨安</hi>
<hi>志</hi>
　　王　韶<lb/>
　　　韶字子純江州徳安人嘉祐二年進士熈寜中<lb/>
<pb n="KR4i0062_WYG_021-36b"/>
　　　歴龍圗閣學士知熈州拜觀文殿學士樞宻副<lb/>
　　　使罷知洪州卒諡襄敏有敷陽集<lb/>
　　詠裕老菴前老松<lb/>
綠皮皴剝玉嶙峋髙節分明似古人解與乾坤生氣㮣<lb/>
㡬因風雨長精神装添景物年年别捭闔窮愁日日新<lb/>
惟有碧霄雲裏月共君孤影最相親<lb/>
　　　<hi>復齋漫錄王公韶少日讀書于廬山東林裕老菴菴前有老松因賦此詩王荆公為憲江東過</hi>
　　　<hi>而見之大加稱賞遂為知已</hi>
<pb n="KR4i0062_WYG_021-37a"/>
　　張　載<lb/>
　　　載字子厚先世大梁人後居鳯翔之横渠鎮學<lb/>
　　　者稱横渠先生嘉祐二年進士以薦為崇文院<lb/>
　　　檢書同知太常禮院卒有崇文集<lb/>
　　絶句<lb/>
渭南涇北已三遷水旱縱横數畝田四十二年居陜右<lb/>
老年生計似初年<lb/>
兩山南北雨冥冥四牖東西萬木青面似枯髏頭似雪<lb/>
<pb n="KR4i0062_WYG_021-37b"/>
後生誰與屬遺經<hi>後村詩話</hi>
　　移疾<lb/>
移疾謝華省問耕還弊舎扶持便疎慵曠僻逃将迓晝<lb/>
棊莎徑側暮粥桐隂下久矣澄清心永媿桑弧射<hi>濓洛風雅</hi>
　　林　希<lb/>
　　　希字子中號醒老福州人嘉祐二年進士哲宗<lb/>
　　　朝累遷翰林學士同知樞宻院事建中靖國初<lb/>
　　　罷知揚州徙舒州卒贈資政殿學士諡文節<lb/>
<pb n="KR4i0062_WYG_021-38a"/>
　　詔修兩朝國史開局日史院賜筵首相呉公席上<lb/>
　　有作奉和元韻<lb/>
調元台極貴頒宴帝恩餘昔副名山錄今裁史觀書天<lb/>
心憂作者國論屬誰歟寂寞懐鉛客容瞻相府車<hi>揮麈後録</hi>
　　初至呉門示諸弟兼呈伯原教授<lb/>
夢寐家山忽五春君恩乞與守符新便推白傅為前政<lb/>
更得梁鴻作部民入境喜逢餘秉穗舉杯無復歎鱸蓴<lb/>
左司西掖誠非據非是詩情媿昔人<lb/>
<pb n="KR4i0062_WYG_021-38b"/>
　　将之宣城留别呉門效白樂天體<lb/>
被召守東呉夜渡揚子津拭目迎家山洗我京洛塵此<lb/>
邦多賢豪況復平生親初欲循故事公宴月三旬庶以<lb/>
叙契闊豈徒樂吾身臨州未閲月吏牘方紛紜避嫌俄<lb/>
得請主地翻為賔尊酒未重持行樂知何因物理可勝<lb/>
歎俯仰迹已陳趣整震澤帆遥挹敬亭春五月而報政<lb/>
速哉彼齊人今我若置郵何徳于呉民舉手謝呉民自<lb/>
笑行役頻使君不能詩煩汝迎送勤来慙白太守去媿<lb/>
<pb n="KR4i0062_WYG_021-39a"/>
謝宣城<hi>以上呉郡志</hi>
　　呉興<lb/>
遶郭芙蕖拍岸平花深蕩漿不聞聲萬家笑語荷花裏<lb/>
知是人間極樂城<hi>方與勝覽</hi>
　　賀滕元發守呉興<lb/>
清風樓下兩溪春二十餘年一夢新<hi>自注元發初第即倅湖州距是三十</hi>
<hi>年矣</hi>欲識玉皇香案吏水晶宫裏謫仙人<hi>湖州府志</hi>
　　馮　山<lb/>
<pb n="KR4i0062_WYG_021-39b"/>
　　　山字允南蜀之普州人初名獻能嘉祐二年進<lb/>
　　　士熙寜末為祕書丞通判梓州終祠部郎中有<lb/>
　　　安岳集<lb/>
　　山路梅花<lb/>
傳聞山下數株梅不免車帷暫一開試向林梢親手折<lb/>
早知春意逼人來何妨歸路參差見更遣東風次第催<lb/>
莫作尋常花蘂看江南音信隔年回<lb/>
　　西縣道中<lb/>
<pb n="KR4i0062_WYG_021-40a"/>
溪水引我行梁山邀我坐山水已清絶春容碧相和下<lb/>
馬取酒餘梅飄酒中墮日落醉不去青茸草閒卧<lb/>
　　謝人恵兖墨<lb/>
故人山東來遺我數丸墨握丸大如指盥水重拂拭濃<lb/>
磨向日看古瓦増潤澤經屑不見紙清光隠深黑書云<lb/>
舊所祕聞今已難得庭珪死已久至寳世罕識御府從<lb/>
近存人閒萬金直兖州擅髙價比歙固少抑古松亦将<lb/>
盡神竒漸衰息文章不見貴筆研豈可擲牢落況此君<lb/>
<pb n="KR4i0062_WYG_021-40b"/>
雖精淡無色憐君情好古投贈兼以臆世事持此觀噫<lb/>
嗟共冥黙<lb/>
　　　<hi>晁氏墨經兖沂登宻之山總謂之東山東山之松色澤肥膩性質沈重品惟上上舊以十月煎</hi>
　　　<hi>膠十一月造墨工則兖州陳朗朗弟逺子惟進惟迨與易水奚氏並稱</hi>
　　　<hi>元豐九域志潞州兖州絳州皆貢墨一百枚</hi>
　　荅江安尉鮮于頃野翁<lb/>
寳峰首相聚錦屏袂一判音容阻良覿嵗月嗟易換我<lb/>
官潼江曲君尉瀘水岸到處逢酒徒無人作詩伴南風<lb/>
<pb n="KR4i0062_WYG_021-41a"/>
灑襟袖佳句適我願汶蜀㡬萬里信息偶中斷三軒風<lb/>
雅㑹蕭條各分散孤吟少儔侣衆喙易嘲囋念君同所<lb/>
嗜路近聲可喚唱酬實相眷牽率豈辭憚亹亹郊籍心<lb/>
無為簿書亂<lb/>
　　八陣磧<lb/>
永安宫前瀼西磧萬流峽口争奔激秋濤捲地裂山谷<lb/>
水落依然陣圗出陣形聚拳六十四傳是武侯親手跡<lb/>
斯人管蕭豈足道身在巴東心漢室從容所遇皆法制<lb/>
<pb n="KR4i0062_WYG_021-41b"/>
浩蕩胸中萬分一隂機暗與天地合壮氣曾将鬼神役<lb/>
至今千載矻不動𣺌莽㡬深難致詰豈徒豪傑重嗟賞<lb/>
應有神靈長䕶惜廟偏裸裎七壯士酒炙紛紛走巫覡<lb/>
萬事顚倒皆偶然卧龍無處霑餘瀝<hi>以上安岳集</hi>
　　趙　衮<lb/>
　　　衮字希甫以殿中丞致仕歸隠嘉禾<lb/>
　　平江亭邀馮允南同作<lb/>
文公昔記滕王閣氣象終天拂寥廓崔顥題詩黄鶴樓<lb/>
<pb n="KR4i0062_WYG_021-42a"/>
今日聲華還磊落安漢城頭有佳處江山清氣歸簾幕<lb/>
少陵無人謫仙死不遇材豪終寂寞蒼苔滿地荆棘生<lb/>
梁棟塵埃喧鳥雀風流賢守一登臨久倚闌干情不薄<lb/>
夜來風月覺澄清天意人心如素約仙葩當見浮空來<lb/>
㡬百年來無此作嗟予好古今白頭到底支離材力弱<lb/>
木桃或見致瓊瑶免對江山負慙怍<hi>四朝詩</hi>
　　鄧潤甫<lb/>
　　　潤甫字温伯建昌人嘗避高魯王諱以字行别<lb/>
<pb n="KR4i0062_WYG_021-42b"/>
　　　字聖求第進士累除知制誥翰林學士進承旨<lb/>
　　　紹聖初歴尚書左丞卒贈開府儀同三司諡安<lb/>
　　　恵<lb/>
　　春帖子<lb/>
晨曦瀲灩上簾櫳金屋熙熙歌吹中桃臉似知宫宴早<lb/>
百花頭上放輕紅<hi>丹陽集</hi>
　　道中詠懐奉寄利州馮允南使君<lb/>
交印夔人國分襟汴水隄十年難㑹合一夢頓乖暌官<lb/>
<pb n="KR4i0062_WYG_021-43a"/>
序潘生拙詩文庾信齊諸公多汲引憲府屢提攜不肻<lb/>
乘驄馬那能出寶雞安恬輕世味灑落見天倪照物聰<lb/>
明決為邦聞望躋笑譚清岸獄暇豫勸耕犁不忍為鉤<lb/>
距何嘗設町畦燕堂傳夜燭遊轂碾春泥衆服題鸚鵡<lb/>
疇將食駃騠草黄思隼擊梧碧值鸞棲欲問無来使開<lb/>
編有舊題君方安玉壘予亦逺金閨地隔江波闊書傳<lb/>
鳥翼稽豈知雙鬢白相見兩當西内顧微他技殊私牧<lb/>
逺黎辭親愁不斷叱馭意空迷呉苑飛雲杳春城北斗<lb/>
<pb n="KR4i0062_WYG_021-43b"/>
低南山千里雪劒閣萬盤溪夜宿星邊驛朝行石上谿<lb/>
深疑窺地軸髙駭躡天梯看岫時攲㡌聽泉或杖藜蕭<lb/>
蕭黄葉下䙚䙚冷猿啼蜀道無艱險人心漫慘悽永懷<lb/>
持後槖遙想綴朝圭直北瞻天日征西疊鼓鼙相期郡<lb/>
齋冷清話看揮犀<hi>全蜀藝文志</hi>
　　田　開<lb/>
　　　開嘉祐初知封州<lb/>
　　臨封雜詠<lb/>
<pb n="KR4i0062_WYG_021-44a"/>
我愛臨封好詩人興味長嶺南蕉子國海上荔支莊民<lb/>
有百年夀家藏十載糧宦遊無逺近樂處是仙鄉<lb/>
我愛臨封好賔朋日徃還年来甘白酒老去益朱顔引<lb/>
鶴遊西寺攜琴上北山君恩雖未報公外且偷閒<hi>肈慶府志</hi>
　　趙挺之<lb/>
　　　挺之字正夫密州諸城人舉進士徽宗朝歴右<lb/>
　　　僕射中書門下侍郎再除觀文殿大學士佑聖<lb/>
　　　觀使卒贈司徒謚清憲<lb/>
<pb n="KR4i0062_WYG_021-44b"/>
　　題朱樸隱居天和堂<lb/>
華亭山水佳秀色宛如畫前賢有遺迹卜築俟来者高<lb/>
人養天和放浪寄林野安知歲月徂但喜名利捨傳家<lb/>
得之子流軰推博雅春風振客衣逸櫂東南下賦詩臺<lb/>
閣彥落筆珠璣瀉持觴拜親䣛喜色動鄉社都城十二<lb/>
衢塵土翳車馬一夢逐君行茲懐已瀟灑<hi>松江府志</hi>
　　范百禄<lb/>
　　　百禄字子功華陽人鎮姪舉進士終中書侍郎<lb/>
<pb n="KR4i0062_WYG_021-45a"/>
　　　諡文簡祖禹其姪也<lb/>
　　中秋待月夜分乃見<lb/>
十二周流數經行自不違長圓非物理暫晦亦天時人<lb/>
欲終宵玩雲纔逐族移秪應逢此景無足累心期<hi>古今歲時</hi>
<hi>雜詠</hi>
　　楊夀祺<lb/>
　　　夀祺官著作郎合江令<lb/>
　　將過益昌先寄馮允南使君<lb/>
<pb n="KR4i0062_WYG_021-45b"/>
衮衮京華志氣低歸心長伴日輪西蒼顔白髮因新選<lb/>
明月清風思舊溪屈指光隂時節晩舉頭霄漢路岐迷<lb/>
巴陵太守應憐我準擬經過醉似泥<hi>馮山安岳集附</hi>
　　李時亮<lb/>
　　　時亮字端夫博白人嘉祐中進士累官御史大<lb/>
　　　夫與陶弼相賡和有李陶集<lb/>
　　蟠龍山<lb/>
獨臥粤南天盡頭吐吞清氣壓林丘風雲上下三千丈<lb/>
<pb n="KR4i0062_WYG_021-46a"/>
霧雨西南十六州古磵有泉穿石冷隂崖無暑滿山秋<lb/>
我来結構林亭下時復凭欄看未休<hi>名勝志</hi>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4i0062_WYG_021-46b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋詩紀事巻二十一<lb/>
</p>
<p>
</p>
  </div>
<div>
                <head>宋詩紀事巻二十二</head>
    <p>
<pb n="KR4i0062_WYG_022-1a"/>
欽定四庫全書<lb/>
　宋詩紀事巻二十二　　　　　錢塘厲鶚撰<lb/>
　　王　觀<lb/>
　　　觀字通叟高郵人<hi>一作如臯人</hi>嘉祐二年進士累遷<lb/>
　　　大理丞知江都縣嘗著楊州賦及芍藥譜<lb/>
　　莫惱翁<lb/>
糓垂乾穗豆垂角雨足年登不勝樂烏巾紫領銀鬚長<lb/>
白酒滿杯翁自酌翁醉不知秋色涼兒捋翁鬚孫撼牀<lb/>
<pb n="KR4i0062_WYG_022-1b"/>
莫惱翁翁年已高百事慵<lb/>
　　　<hi>竹坡詩話此詩可與張文昌爭衡</hi>
　　李　渤<lb/>
　　　渤字子文樂昌人嘉祐二年進士官至朝奉郎<lb/>
　　　知白州<lb/>
　　　<hi>韶州府志渤世業儒有聲嶺表郡人號李夫子嘗試南昌作聞伯夷之風頑夫亷賦人稱為李</hi>
　　　<hi>伯夷</hi>
　　武溪<lb/>
<pb n="KR4i0062_WYG_022-2a"/>
扁舟初汎入瀧船隱約乘槎上漢年岸狹束成三級浪<lb/>
山高分得一毫天掃開盤石那無酒流出桃花恐有仙<lb/>
青史若能留姓字直須来此釣溪烟<hi>韶州府志</hi>
　　郟　亶<lb/>
　　　亶字正夫太倉人嘉祐二年進士初授睦州團<lb/>
　　　練推官除司農寺丞提舉兩浙水利元祐初為<lb/>
　　　太府寺丞出知温州卒有呉門水利書<lb/>
　　鍾山訪王荆公<hi>時遣其子僑就學</hi>
<pb n="KR4i0062_WYG_022-2b"/>
十里松隂蔣子山暮烟收盡梵宫寛夜深更向紫微宿<lb/>
坐乆始知凡骨寒一𣲖石泉流沆瀣數庭霜竹顫琅玕<lb/>
大鵬汎有摶風便還許鷦鷯附羽翰<hi>中呉紀聞</hi>
　　王　回<lb/>
　　　回字深父福州侯官人嘉祐二年進士補亳州<lb/>
　　　衛真縣主簿歲餘自免去治平初以薦知南頓<lb/>
　　　縣命下而卒有集<lb/>
　　浙江有感<lb/>
<pb n="KR4i0062_WYG_022-3a"/>
候潮門外浙江西曾憶浮舟自此歸萬古波濤今日是<lb/>
一身蹤跡昔人非愁侵壯齒頭先白淚入秋風眼易眵<lb/>
日暮彷徨不能去連隄疎柳更依依<hi>咸淳臨安志</hi>
　　吕大鈞<lb/>
　　　大鈞字和叔大防弟嘉祐二年進士乙科終于<lb/>
　　　鄜延路漕司屬官從横渠張子學有誠徳集<lb/>
　　曾㸃<lb/>
函丈從容問且酬展才無不至諸侯可憐曾㸃推鳴瑟<lb/>
<pb n="KR4i0062_WYG_022-3b"/>
獨對春風詠不休<hi>宋文鑑</hi>
　　黄　通<lb/>
　　　通字介夫邵武人嘉祐二年進士除大理寺丞<lb/>
　　元夕<lb/>
春樓十二玉梯横紫府千門夜不扃疑是嫦娥弄春色<lb/>
彩雲移下一天星<hi>邵武府志</hi>
　　劉　煇<lb/>
　　　煇元名幾字之道鉛山人嘉祐四年進士第一<lb/>
<pb n="KR4i0062_WYG_022-4a"/>
　　　官大理評事有東歸集<lb/>
　　　<hi>文獻通考陳氏曰煇文體竒澀歐陽公惡之下第及是在殿廬得其賦大喜既唱名乃煇也公</hi>
　　　<hi>愕然堯舜性仁賦至今傳誦</hi>
　　與客遊太平僧舍<lb/>
兩道翠隂迎騎合四圍清氣逼人来林端有路雲千級<lb/>
物外忘機酒一杯<hi>翰府名談</hi>
　　豐　稷<lb/>
　　　稷字相之明州鄞人嘉祐四年進士徽宗朝歴<lb/>
<pb n="KR4i0062_WYG_022-4b"/>
　　　官御史中丞工部尚書兼侍讀以樞密學士出<lb/>
　　　守越州入元祐黨籍安置台州徙建州卒建炎<lb/>
　　　中追復學士諡清敏<lb/>
　　運司園亭詩<hi>和章質夫</hi>
　　　玉谿堂<lb/>
一水從何来應是崑山頂釃成綠玉池虚堂逗清影公<lb/>
退泠然賞了非心外境魚泳陽光動鳥啼春晝永<lb/>
　　　潺玉亭<lb/>
<pb n="KR4i0062_WYG_022-5a"/>
養源在西山如玉抱精白引之落錦渠歴耳不可擇風<lb/>
雨雜鳴球珠璣寫雲液恰似偃溪聲醒悟迷途客<hi>以上成都</hi>
<hi>文類</hi>
　　題朱樸隱居天和堂<lb/>
路左漿先饋門前屨幾重勇歸塵事擲恬處道心濃弄<lb/>
水知幽谷觀雲想妙峯夜深孤鶴唳清露滴髙松<hi>至元嘉禾</hi>
<hi>志</hi>
　　駕幸太學<lb/>
<pb n="KR4i0062_WYG_022-5b"/>
鳯幄雲開日月光九霄鳴蹕下虞庠朝元進士鴻成列<lb/>
拱極名臣玉照行問道賈生稱五學乞言戴聖美三王<lb/>
上心夙悟周公戒天下安危自一堂<hi>中州題詠集</hi>
　　朱長文<lb/>
　　　長文字伯原其先越州剡人家呉郡嘉祐四年<lb/>
　　　進士授祕書省校書郎改許州司戸參軍充蘇<lb/>
　　　州教授築室郡西表曰樂圃鄉人稱為樂圃先<lb/>
　　　生紹聖閒除祕書省正字兼樞密院編修卒有<lb/>
<pb n="KR4i0062_WYG_022-6a"/>
　　　樂圃文集<lb/>
　　　<hi>避暑録話元豐閒淮浙士人以疾不仕因以行義聞鄉里者二人楚州徐積仲車蘇州朱長文</hi>
　　　<hi>伯原仲車以聾伯原以跛</hi>
　　奉陪太守及諸公遊虎丘<lb/>
何必襄陽孟浩然苦吟自可繼前賢虎丘合去十二度<lb/>
<hi>見白公詩</hi>熊軾再遊三百年雲閣為君追舊額<hi>飛雲閣本名齊雲樓今追</hi>
<hi>復之</hi>霓裳從古播朱弦<hi>白公在蘇作霓裳曲</hi>此行不減唐人樂暢飲<lb/>
惟無八酒仙<lb/>
<pb n="KR4i0062_WYG_022-6b"/>
　　次梅評事韻<lb/>
缾盂蕭灑似村家任有籝金豈足誇自入醉鄉頭不白<lb/>
新詩何用祝蒼華<hi>以上樂圃餘稿</hi>
　　胡宗愈<lb/>
　　　宗愈字完夫常州人宿從子嘉祐四年進士哲<lb/>
　　　宗朝歴尚書右丞終吏部尚書<lb/>
　　寄題錢公輔衆樂亭<lb/>
平湖拍岸海潮通亭在平湖杳靄中花豔含春雲㠀晩<lb/>
<pb n="KR4i0062_WYG_022-7a"/>
波光照夜玉壺空動搖人影雙橋月洗滌塵襟四靣風<lb/>
野老半酣亭下笑漁樵今日與民同<hi>延祐四明志</hi>
　　章　惇<lb/>
　　　惇字子厚浦城人嘉祐四年進士元豐中歴門<lb/>
　　　下侍郎哲宗即位遷知樞密院事左僕射兼門<lb/>
　　　下侍郎遷特進封申國公徽宗朝責潭州安置<lb/>
　　　再貶雷州司户參軍徙湖州居住<lb/>
　　　<hi>揮麈餘話章惇之父俞邭公族子早歲無行妻之母楊氏早寡俞與之通已而生子以一合置</hi>
<pb n="KR4i0062_WYG_022-7b"/>
　　　<hi>水緘置其内持以還俞俞得之云此兒五行甚佳將大吾門既長登第即惇也東坡先生送其</hi>
　　　<hi>出守湖州詩云方丈仙人出淼茫高情猶愛水雲鄉惇以為譏已怨之紹聖中為相坡渡海蓋</hi>
　　　<hi>修怨也</hi>
　　遊虎丘次韻<lb/>
闔閭城外小層巒瘦竹寒松數里間並岸逢僧知近寺<lb/>
入門鑿石漸登山純鉤劒化空池在幽獨詩成白日閒<lb/>
遊客幸無官事束何湏齋舫斂昏還<lb/>
　　和蒲宗孟遊虎丘山書錢唐舊遊<lb/>
<pb n="KR4i0062_WYG_022-8a"/>
傳聞城角艤行舟自擁笙歌選勝遊偶為寒江阻潮汐<lb/>
再容清賞矚林丘燕回呉苑風和雪夢斷錢塘月滿樓<lb/>
盡把蘇杭好烟景醉吟將去詫東州<hi>以上呉郡志</hi>
　　題李邦直家江行初雪圖<lb/>
江頭微雪北風急憶泊武昌舟尾時潮来浪打船欲破<lb/>
擁被醉眠人不知<hi>退齋閒雅録</hi>
　　過石槽鋪<hi>在卲陽</hi>
瘴癘潛銷瑞氣和梅峯千里潤烟蘿人逢雙堠雖云逺<lb/>
<pb n="KR4i0062_WYG_022-8b"/>
路在好山寧厭多<hi>方輿勝覽</hi>
　　梅山歌<lb/>
開梅山開梅山梅山萬仞摩星躔捫蘿鳥道十歩九曲<lb/>
折時有僵木横崖巔肩摩直下視南岳廻首蜀道猶平<lb/>
川人家迤邐見板屋火耕磽确多畬田穿堂之鼓堂壁<lb/>
懸兩頭擊鼓歌聲傳長藤酌酒跪而飲何物爽口鹽為<lb/>
先白巾裹髻衣錯結野花山果青埀肩如今丁口漸繁<lb/>
息世界雖異如桃源熙寧天子聖慮逺命將傳檄令開<lb/>
<pb n="KR4i0062_WYG_022-9a"/>
邊給牛貸種使開懇植桑種稻輸緡錢不持寸刃得地<lb/>
一千里王道蕩蕩堯為天大開庠序明禮教撫柔新俗<lb/>
威無專小臣作詩備雅樂梅山之崖詩可鐫此詩可勒<lb/>
不可泯頌聲千古長潺潺<lb/>
　　　<hi>湖廣總志長沙國漢高帝始王呉芮芮將梅鋗時以益陽梅林為家號梅山後為蠻王扶氏據</hi>
　　　<hi>之至宋熙寧六年章惇諭平五寨分其地為二始以下梅山地安化縣屬武安軍惇有梅山歌</hi>
　　　<hi>云云</hi>
　　張　芻<lb/>
<pb n="KR4i0062_WYG_022-9b"/>
　　　芻字聖民嘉祐四年進士官度支員外郎守登<lb/>
　　　州又為淮南轉運使<lb/>
　　題招提院靜照堂<lb/>
檇李舊禪扉叢林自翠微寺居天外靜僧向日邊歸野<lb/>
水涵齋几閒雲宿釣磯庭前祖来意誰為柏依依<hi>至元嘉禾</hi>
<hi>志</hi>
　　陸　伸<lb/>
　　題招提院靜照堂<lb/>
<pb n="KR4i0062_WYG_022-10a"/>
閒房增締構宴坐隔囂埃屋木不加飾庭花時自開虚<lb/>
明殊止水寂絶等寒灰齋外無餘事欣逢高士来<hi>至元嘉禾</hi>
<hi>志</hi>
　　徐　徽<lb/>
　　　徽字仲元滁州人嘉祐四年進士歴官提舉利<lb/>
　　　州改常平抗疏致仕居獨山號獨山翁編滁陽<lb/>
　　　慶歴集<lb/>
　　襄城<lb/>
<pb n="KR4i0062_WYG_022-10b"/>
胙土分茅奠此岡金根玉輅總輝光誰知三百餘年後<lb/>
老樹殘蟬送夕陽<hi>滁陽志</hi>
　　蔡　確<lb/>
　　　確字持正晉江人嘉祐四年進士歴知制誥御<lb/>
　　　史中丞參知政事元豐五年拜尚書右僕射兼<lb/>
　　　中書侍郎哲宗立轉左僕射元祐中罷知陳州<lb/>
　　　奪職徙安州又徙鄧州坐譏訕責英州别駕新<lb/>
　　　州安置<lb/>
<pb n="KR4i0062_WYG_022-11a"/>
　　題王維江行初雪畫<lb/>
呉兒龜手網寒川急雪鳴蓑浪拍船青弋渡頭曽臥看<lb/>
令人卻憶十年前<hi>聲畫集</hi>
　　春日<lb/>
十二天街雨壓沙秋千咿喔響人家東風㑹勸十分酒<lb/>
寒食初開百玉花年少斬新金絡馬柳隂無數畫輪車<lb/>
春来誰道遲遲日尤覺春来日易斜<hi>後村千家詩</hi>
　　崇政殿放榜<lb/>
<pb n="KR4i0062_WYG_022-11b"/>
黄帕開封出奏篇銀袍二百玉階前威顔咫尺瞻中扆<lb/>
名姓傳呼下九天宫墨旋題黄甲字禁門已蔟杏花韉<lb/>
孤臣拜賜交悲喜相望光芬十五年<hi>合璧事類前集</hi>
　　楊花<lb/>
楊花三月暮撩亂送春歸盡日閒相逐無風亦自飛輕<lb/>
輕攔乳燕故故撲征衣莫上高樓望排徊滿落暉<hi>合璧事類</hi>
<hi>别集</hi>
　　悼侍兒<lb/>
<pb n="KR4i0062_WYG_022-12a"/>
鸚鵡言猶在琵琶事已非傷心瘴江水同渡不同歸<lb/>
　　　<hi>侯鯖録持正謫新州侍兒從焉名琵琶常養一鸚鵡甚慧丞相呼琵琶即扣一響板鸚鵡傳言</hi>
　　　<hi>呼之琵琶逝後誤扣響板鸚鵡猶傳言丞相大慟感疾不起嘗為詩云云</hi>
　　夏日登車蓋亭<lb/>
公事無多客亦稀朱衣小吏不須隨溪潭直上虚亭裏<lb/>
臥展柴桑處士詩<lb/>
一川佳景疎簾外四靣涼風曲檻頭緑野平流来逺棹<lb/>
青天白雨起靈湫<lb/>
<pb n="KR4i0062_WYG_022-12b"/>
紙屏石枕竹方牀手倦抛書午夢長睡覺莞然成獨笑<lb/>
數聲漁笛在滄浪<lb/>
　　　<hi>苕溪漁隱叢話蔡確守安州夏登車蓋亭作十絶句為呉處厚箋注得罪調新州其一絶云云</hi>
　　　<hi>殊有閒適自在之意</hi>
靜中自足勝炎蒸入眼兼無俗物憎何處機心驚白鳥<lb/>
誰人怒劒逐青蠅<lb/>
西山髣髴見松筠日日来看色轉新聞説桃花巖石畔<lb/>
讀書曾有謫仙人<lb/>
<pb n="KR4i0062_WYG_022-13a"/>
風搖熟果時聞落雨滴餘花亦自香葉底出巢黄口閙<lb/>
波閒逐隊小魚忙<lb/>
来結芳廬向翠微自持杯酒對清暉水趨夢澤悠悠過<lb/>
雲抱西山冉冉飛<lb/>
矯矯名臣郝甑山忠言直節上元閒古人不見清風在<lb/>
歎息思公俯碧灣<lb/>
溪中曾有戈船士溪上今無佩犢人病守翛然唯坐嘯<lb/>
白鷗紅鶴伴閒身<lb/>
<pb n="KR4i0062_WYG_022-13b"/>
喧豗六月浩無津行見沙洲束兩濵如帯溪流何足道<lb/>
沈沈滄海㑹揚塵<lb/>
　　　<hi>堯山堂外紀蔡確以弟碩贓敗謫守安州夏日登車蓋亭作此十絶時呉處厚知漢陽軍箋注</hi>
　　　<hi>以聞其畧云五篇渉譏諷何處機心驚白鳥誰人怒劒逐青蠅以譏讒譖之人葉底出巢黄口</hi>
　　　<hi>閙波閒逐隊小魚忙譏新進用事之人睡起莞然成獨笑方今朝廷清明不知確笑何事矯矯</hi>
　　　<hi>名臣郝甑山忠言直節上元閒按郝處俊封甑山公唐髙宗欲遜位天后處俊上疏諫此事正</hi>
　　　<hi>在上元三年今皇太后垂簾遵用章獻明肅故事確指武后以比太后沈沈滄海㑹揚塵謂人</hi>
　　　<hi>夀幾何尤非佳語宣仁盛怒令確分晰終不自明遂貶新州</hi>
<pb n="KR4i0062_WYG_022-14a"/>
　　楊　傑<lb/>
　　　傑字次公無為軍人嘉祐四年進士元祐中歴<lb/>
　　　禮部員外郎出知潤州除兩浙提㸃刑獄卒有<lb/>
　　　無為集<lb/>
　　勿去草行<lb/>
勿去草草無惡若比世俗俗浮薄君不見長安公鄉家<lb/>
公卿盛時客如麻公卿去後門無車又不見千里萬里<lb/>
江湖濵觸目悽悽無故人唯有芳草隨車輪一日還舊<lb/>
<pb n="KR4i0062_WYG_022-14b"/>
居門前草先鉏草與主人實無負主人于草宜何如勿<lb/>
去草草無惡若比世俗俗浮薄<lb/>
　　謝公約恵墨竹圖<lb/>
幽人噴墨寫成竹變化琅玕作𤣥玉公約贈我兩大軸<lb/>
不比丹青凡草木六月都城苦炎燠車馬紛紛正馳逐<lb/>
曲臺官冷晝掩闗淨埽虚堂展寒緑簾閒忽有微風来<lb/>
不動纖枝清滿屋憶得扁舟載雪時曾寄㑹稽江上宿<lb/>
　　二妃廟<lb/>
<pb n="KR4i0062_WYG_022-15a"/>
黄陵二妃廟客過動愁顔湘水有時盡帝車何日還血<lb/>
斑千畝竹魂斷九疑山欲問蒼梧事白雲生棟閒<hi>以上無為</hi>
<hi>集</hi>
　　雨花臺<hi>梁武帝時有雲光法師講經于此</hi>
空書来震旦康樂造淵微貝葉深山譯曼花半夜飛香<lb/>
清雖透筆蘂㪚不霑衣舊社白蓮老逺公應望歸<hi>六朝事蹟</hi>
　　淨居寺<hi>在建昌新城縣南</hi>
逹人到岸不須船留寄寒雲幾百年欲問上方多少逺<lb/>
<pb n="KR4i0062_WYG_022-15b"/>
為言先過淨居天<hi>輿地紀勝</hi>
　　西湖參寥山房<lb/>
我愛參寥一味閒巖房占得畫屏間斫開東廡數枝竹<lb/>
放入西湖十里山石底酌泉清徹骨門前逢客强為顔<lb/>
白雲幽鳥應相信出本無心倦即還<hi>咸淳臨安志</hi>
　　元祐元年六月十六日還自海上入佛日山淨慧<lb/>
　　道場瞻禮懷禪師塔時長老弼公即阿育王大覺<lb/>
　　禪師之嗣也送予出山酌甘泉而别因留詩<lb/>
<pb n="KR4i0062_WYG_022-16a"/>
佛日山前水行人甘露杯須知源𣲖逺直自四明来<hi>鐡網</hi>
<hi>珊瑚</hi>
　　劉　祕<lb/>
　　　祕官奉職與楊次公倡和<lb/>
　　贈傳神歐陽价<lb/>
筆妙今為第一人心期造化奪天真精神形骨從来一<lb/>
移入青縑似兩身<hi>古今詩話</hi>
　　李　顒<lb/>
<pb n="KR4i0062_WYG_022-16b"/>
　　舟泊太湖<lb/>
旋經義興境頓棹石蘭渚震澤為何在今惟太湖浦圓<lb/>
經縈五百盼目眇無覩高天淼若岸長津雜如縷窈窕<lb/>
尋灣碕迢遞望巒嶼驚飇揚飛湍浮霄漾懸岨輕禽翔<lb/>
雲漢遊鱗憩中滸黯靄天時隂嶢巖舟航舞馮河安可<lb/>
馴靜觀戒行旅<hi>震澤編</hi>
　　闗景仁<lb/>
　　　景仁字彥長錢唐人魯之子嘉祐四年進士<lb/>
<pb n="KR4i0062_WYG_022-17a"/>
　　贈小蘇<lb/>
昔日聞蘇小今朝見小蘇未知蘇小貌得似小蘇無<lb/>
　　　<hi>泗上録元居中作宿守郡有官妓小蘇善歌舞令就座客闗彥長求詩贈之云云</hi>
　　李　定<lb/>
　　　定字資深揚州人舉進士元豐閒官御史中丞<lb/>
　　　哲宗朝謫居滁州<lb/>
　　　<hi>詩話總龜李定字仲求洪州人又李定字資深揚州人元豐中御史中丞又李定濟南人嘉祐</hi>
　　　<hi>中老于正卿同姓名者凡三人</hi>
<pb n="KR4i0062_WYG_022-17b"/>
　　　<hi>老學菴筆記潘子賤題蔡奴傳神云嘉祐閒風塵中人亦如此嗚呼盛哉蔡實元豐中人也仇</hi>
　　　<hi>氏初在民閒生子為浮屠曰了元即佛印禪師又為廣陵國子博士李問妾生定出嫁郜氏生</hi>
　　　<hi>蔡奴故京師人謂蔡奴為郜六襁褓所生母被東軒筆録司農少卿朱夀昌在</hi>
　　　<hi>出治平中棄官入闗中尋訪得于陜州蘇子瞻作詩序且譏切世之不養者李定見之大惋恨</hi>
　　　<hi>㑹為中丞劾軾作詩訕謗將致不測賴上保持之止黜為黄州團練副使</hi>
　　海棠<lb/>
輕紅如杏素遮梨直似佳人照碧池已是化工教豔絶<lb/>
莫嫌青帝與開遲烟滋綽約明雙臉雨借妖饒入四支<lb/>
<pb n="KR4i0062_WYG_022-18a"/>
西蜀有名須得地瓊林髙壓百花竒<hi>海棠譜</hi>
　　琴溪<lb/>
芳草茸茸襯馬蹄兩陪憲節過琴溪東風又屬梨花月<lb/>
膏雨新調燕子泥郵舍亭空蒼蘚合釣臺人去暮雲棲<lb/>
此行不憚驅馳逺千里江山入品題<hi>寧國府志</hi>
　　邵　雍<lb/>
　　　雍字堯夫河南人嘉祐中詔求遺逸授將作監<lb/>
　　　簿復舉逸士補潁州團練推官稱疾不起名其<lb/>
<pb n="KR4i0062_WYG_022-18b"/>
　　　居曰安樂窩自號安樂先生元祐中諡康節有<lb/>
　　　擊壤集<lb/>
　　安樂窩<lb/>
半記不記夢覺後似愁無愁情倦時擁衾側臥未欲起<lb/>
簾外落花撩亂飛<lb/>
　　　<hi>聞見前録司馬温公愛此詩請書紙簾上</hi>
　　謝司馬君實諸公買園<lb/>
重謝諸公為買園買園城裏占林泉七千来歩平流水<lb/>
<pb n="KR4i0062_WYG_022-19a"/>
二十餘家爭出錢嘉祐卜居終是僦熙寧受劵遂能專<lb/>
鳯凰樓下新閒客道徳坊中舊㪚仙洛浦清風朝滿袖<lb/>
嵩岑皓月夜盈軒接䍦倒戴芰荷畔談麈輕揮楊柳邊<lb/>
陌徹銅駝花爛漫隄連金谷草芊綿青春未老尚可出<lb/>
紅日已髙猶自眠洞號長生宜有主窩名安樂豈無權<lb/>
敢于世上明開眼㑹向人間别看天盡送光隂歸酒盞<lb/>
都移造化入詩篇也知此片好田地消得堯夫筆似椽<lb/>
　　　<hi>聞見前録康節先公慶歴間過洛愛其山水風俗之美始有卜築之意至皇祐元年洛人為買</hi>
<pb n="KR4i0062_WYG_022-19b"/>
　　　<hi>宅于履道坊西天慶觀東康節復還葉縣嘉祐七年王宣徽尹洛就天津橋南五代節度使安</hi>
　　　<hi>審琦故宅基為屋三十間請康節還居之富韓公命其客孟約買對宅一園皆有水竹花木之</hi>
　　　<hi>勝熙寜初行買官田之法天津之宅亦官地牓三月人不忍買諸公曰使先生之宅他人居之</hi>
　　　<hi>吾輩䝉恥矣司馬温公而下集錢買之先生以詩謝温公諸公云云今宅契司馬温公户名園</hi>
　　　<hi>契富韓公户名莊契王郎中戸名康節初不改也</hi>
　　寄吕獻可<lb/>
一别星霜二紀中升沈音問不相通林間談笑須歸我<lb/>
天下安危且係公萬乗几前當蹇諤百花洲上畧相從<lb/>
<pb n="KR4i0062_WYG_022-20a"/>
不知月白風清夜能憶伊川舊釣翁<lb/>
　　和司馬君實過天津居<lb/>
風背河聲近亦微斜陽淡泊隔雲衣一雙白鷺来烟外<lb/>
將下沙頭卻背飛<lb/>
　　春遊吟<lb/>
人間佳節惟寒食天下名園重洛陽金谷煖横宫殿碧<lb/>
銅駞晴合綺羅光橋邊楊柳細垂地花外秋千半出牆<lb/>
白馬蹄輕草如剪爛遊于此十年狂<lb/>
<pb n="KR4i0062_WYG_022-20b"/>
　　小車吟<lb/>
自從三度絶韋編不讀書来十二年大<graphic n="KR1812" url="https://raw.githubusercontent.com/kanripo/KR-Gaiji/master/images/KR1812.png" mimeType="image/png"/>子中消白晝<lb/>
小車兒上看青天閒為水竹雲山主靜得風花雪月權<lb/>
俯仰之間無所媿任他人謗似神仙<hi>以上擊壤集</hi>
　　張　㟭<lb/>
　　　㟭字子望滎陽人與兄峋同登進士受學于卲<lb/>
　　　康節<lb/>
　　洛陽觀花<lb/>
<pb n="KR4i0062_WYG_022-21a"/>
平生自是愛花人到處尋芳不遇真秖道人間無正色<lb/>
今朝初見洛陽春<lb/>
　　　<hi>王直方詩話此詩蓋託意卲堯夫</hi>
　　曹　確<lb/>
　　　確常州人嘉祐四年進士<lb/>
　　題季子墓<lb/>
人間不記呉王事江上今存季子宫壞壁亂飄青蘚雨<lb/>
破檐時蕩白榆風衣冠何處堆春草雞酒長年任野翁<lb/>
<pb n="KR4i0062_WYG_022-21b"/>
下馬一㸔思舊徳浮名應與暮雲空<hi>咸淳毘陵志</hi>
　　程　珦<lb/>
　　　珦字伯温西洛人兵部侍郎羽之曾孫以祖任<lb/>
　　　為郊社齋郎嘗知龔鳯磁漢四州積遷大中大<lb/>
　　　夫<lb/>
　　漢州作<lb/>
濯纓泉潔存遺跡促軫亭空想舊風公暇未應無客㑹<lb/>
春遊更喜與民同<hi>方輿勝覽</hi>
<pb n="KR4i0062_WYG_022-22a"/>
　　程　顥<lb/>
　　　顥字伯淳珦之子舉進士神宗朝以薦為太子<lb/>
　　　中允監察御史裏行罷知扶溝縣責監汝州鹽<lb/>
　　　税卒文潞公題其墓曰明道先生嘉定中追諡<lb/>
　　　曰純封河南伯從祀宣聖廟庭有明道集<lb/>
　　　<hi>林下偶談山谷稱周濂溪胷次如光風霽月又云西風壯士淚多為程顥滴東坡為濓溪詩云</hi>
　　　<hi>夫子豈我輩造物乃其徒蓋蘇氏師友未嘗不起敬于周程如此惜乎後因嘻笑而成仇敵也</hi>
　　長嘯巖中得冰以石敲飡甚佳<lb/>
<pb n="KR4i0062_WYG_022-22b"/>
車倦人煩渴思長巖中冰片玉成方老仙笑我塵勞乆<lb/>
乞與雲膏洗俗腸<lb/>
　　送吕晦叔赴河陽<lb/>
曉日都門颭斾旌晩風鐃吹入三城知公再為蒼生起<lb/>
不是尋常刺史行<lb/>
　　西湖<lb/>
潩水橋邊鴨子陂樓臺只在郡城西煙波乍見心先快<lb/>
島嶼將尋路欲迷盡日無風横舴艋有時經雨飲虹霓<lb/>
<pb n="KR4i0062_WYG_022-23a"/>
如何咫尺塵埃地不使遊人續杖藜<lb/>
　　陳公廙園修禊事席上賦<lb/>
盛集蘭亭舊風流洛社今坐中無俗客水面有清音香<lb/>
篆来還去花枝泛復沈未須愁日暮天際是輕隂<hi>以上河南</hi>
<hi>程氏文集</hi>
　　顔　復<lb/>
　　　復字長道太初子嘉祐中訪有道之士京東部<lb/>
　　　使者以復應詔賜進士為校書郎元祐中累官<lb/>
<pb n="KR4i0062_WYG_022-23b"/>
　　　國子祭酒天章閣待制卒<lb/>
　　寄雲門靈運禪師<lb/>
雲門山嶺椶葉青雲門山下隂溪鳴山翁毁服悖世榮<lb/>
此心圓靜無能名松間一飯養槁形石壁幾見秋苔生<lb/>
愛山不免搜其情掇拾短闋成長行施子傳來竒可驚<lb/>
爽闓空谷天外聲髙峯擺蕩疑莖英<hi>雲門集</hi>
　　劉　摯<lb/>
　　　摯字莘老永靜東光人家于東平嘉祐中擢甲<lb/>
<pb n="KR4i0062_WYG_022-24a"/>
　　　科神宗朝累遷禮部侍郎哲宗即位歴官門下<lb/>
　　　侍郎以觀文殿大學士出知鄆州紹聖初以黨<lb/>
　　　論貶光禄卿分司南京再貶鼎州團練副使新<lb/>
　　　州安置卒紹興中贈少師諡忠肅有集<lb/>
　　孫少卿鹿頭山詩并畫圖<lb/>
使君真愛鹿頭山圖畫歌吟共為傳塵世那知武陵事<lb/>
時人爭誦永嘉篇行春游醉常勞夢按部登臨又隔年<lb/>
有客平生志林壑坐憐雙眼隔雲烟<hi>聲畫集</hi>
<pb n="KR4i0062_WYG_022-24b"/>
　　夜直中書省寄左丞子容公<lb/>
膺門早歲預登龍儉幕中間託下風敢謂彈冠煩貢禹<lb/>
每思移疾避胡公論文青眼今猶在報國丹心老更同<lb/>
夜直沈迷坐東省齋居清絶望南宫<lb/>
　　　<hi>卻埽編蘇子容留守南都莘老時為判官蘇大器愛之後同秉政因祠事各居本省致齋寄語</hi>
　　　<hi>云云</hi>
　　湖上口號<lb/>
綠荷深不見湖光萬柄清風動晩涼莫恨細葩猶未爛<lb/>
<pb n="KR4i0062_WYG_022-25a"/>
葉香元是勝花香<hi>能改齋漫録</hi>
　　易元吉畫猨<lb/>
槲林秋葉青玉繁枝間倒挂秋山猨古面睢盱露瘦月<lb/>
氄毛勻膩舒𤣥雲老猨顧子稍留滯小猨引臂勞攀援<lb/>
坐疑跳擲避人去仿彿悲嘯生壁間巴山楚峽幾千里<lb/>
寒巖數丈移秋軒渺然獨起林壑志平生願得與彼羣<lb/>
吾知畫者古有說神鬼為易犬馬難物之有象衆所識<lb/>
難以偽筆淆其真傳聞易生近已死此筆遂絶無幾存<lb/>
<pb n="KR4i0062_WYG_022-25b"/>
安得千金買遺紙真偽常與識者論<hi>聲畫集</hi>
　　絳帳臺<hi>在江陵東漢馬融教授弟子于此</hi>
馬融號耆舊太守南郡来横經坐絳帳自處何崔嵬帳<lb/>
前列徒弟帳後歌管陪書生貧賤志遽以聲色囬<hi>方輿勝覽</hi>
　　王巖叟<lb/>
　　　巖叟字彦霖大名清平人仁宗初置明經科鄉<lb/>
　　　舉省試廷對皆第一元祐中拜簽書樞密院事<lb/>
　　　罷為端明殿學士出知鄭州徙河陽卒紹聖中<lb/>
<pb n="KR4i0062_WYG_022-26a"/>
　　　坐黨論追貶雷州别駕有大名集<lb/>
　　柳絮<lb/>
銀毬抛出翠烟深聚㪚髙低不自禁飄去長教迎暖日<lb/>
飛來深院怯春隂<hi>全芳備祖</hi>
　　和公齊臨替有感見寄<lb/>
孤宦邊城遇衆賢及𤓰能不動依然風號古木葉堆地<lb/>
雲攪遙山水拍天籬菊開時寒有信賔鴻過後暑無權<lb/>
古今惜别君須念乘暇何妨倒酒船<hi>瀛奎律髓</hi>
<pb n="KR4i0062_WYG_022-26b"/>
　　駕幸太學<lb/>
享餘精意煥龍章就促鑾輿視上庠億萬圜觀人作堵<lb/>
三千迎拜士成行虚心訪道資洪業異禮尊儒冠百王<lb/>
四海嚮風知自勸足應愚魯亦升堂<hi>中州題詠集</hi>
　　揚州感舊懷古<lb/>
隱隱蕪城枕碧流繁華曾是帝王州一聲水調滿明月<lb/>
十里春風半畫樓白鳥不離圖上去江雲長在鑑中遊<lb/>
廢興屈指千年事何異行人寄傳郵<hi>揚州府志</hi>
<pb n="KR4i0062_WYG_022-27a"/>
　　陪孫之翰太博登成都樓<lb/>
齪齪古之人傷心廣陵廢遂弦蕪城歌半夜一揮涕蕙<lb/>
紈隨草衰藻黼歸塵翳魂石斂丘封歌堂從水逝薰光<lb/>
杳沈滅吞恨徒千歲我懷呉蜀國禍亂若符契目覽臺<lb/>
殿墟心感君王世干戈日馳逐狼虎爭吞噬山河寳天<lb/>
塹城闕巍地腋霸力不乆炎倐忽如焚薙空餘萬雉城<lb/>
岌倚寒雲際麋鹿玩苹隂狐狸棲棘衛江漢含嗚咽岷<lb/>
峨抱迢遞荒村烟火遙落日寒風厲因知朝市人自古<lb/>
<pb n="KR4i0062_WYG_022-27b"/>
悲興替<hi>全蜀藝文志</hi>
　　霧山<hi>在卭州</hi>
霧山環合自雲川戸有青溪種玉田萬樹桃花不知處<lb/>
幾人曾得問秦年<hi>方輿勝覽</hi>
　　王俊民<lb/>
　　　俊民字康侯萊州掖縣人嘉祐六年進士第一<lb/>
　　句<lb/>
寒窗一夜雪紛紛來朔風之子動歸興輕袂飄如蓬問<lb/>
<pb n="KR4i0062_WYG_022-28a"/>
子何所如家在濟水東問子何所學上庠教化宫<lb/>
　　　<hi>齊東野語世俗所謂王魁之事殊不經且不見于傳記雜說疑無此事後見虞初志所集養生</hi>
　　　<hi>必用方戒人不可妄服金虎碧霞丹云狀元王俊民為應天府發解官得狂疾於貢院中嘗對</hi>
　　　<hi>一石碑呼呌不已碑中若有應之者亦若康侯之奮怒也病甚不省取書冊中交股刀自裁及</hi>
　　　<hi>寸左右抱持之遂免出試院未乆疾勢亦已平復予與康侯有鄉曲之舊童稚共筆硯傳聞可</hi>
　　　<hi>駭亟自汶拏舟抵彭城康侯亦起居飲食如故但愔愔不樂歲暮予北歸康侯有詩送予云云</hi>
　　　<hi>予既去徐醫以為有涎以碧霞金虎丹吐之積乆為寒中洞泄而死康侯父知舒州太湖縣遣</hi>
　　　<hi>一道士來作醮書符傳道冥中語云五十年前打殺謝呉留不結案有妄人托夏噩姓名作王</hi>
<pb n="KR4i0062_WYG_022-28b"/>
　　　<hi>魁傳欲市利於少年狹邪輩其事皆不然</hi>
　　喬孝本<lb/>
　　　孝本嘉祐中福州簽判<lb/>
　　題三山郡圃㑹稽亭<hi>元給事綘建</hi>
元侯選勝重經營地取圍心正且平揆日募工踰再浹<lb/>
創亭合樂落初成面開西向緣忠孝牓揭新封紀寵榮<lb/>
隱隱湖山藏故國漫漫煙水隔都城低迷壘嶂回峯抱<lb/>
繚繞芳叢列豔迎臺上臨風共瀟灑花間夢蜨助凄清<lb/>
<pb n="KR4i0062_WYG_022-29a"/>
枕流小檻歌前沼㪚綺幽軒接後甍舊景周環如有待<lb/>
夕陽偏照似多情縈紆碧沚通潮浦左右修篁拂畫楹<lb/>
自昔甘棠雖足愛㑹稽從此擅佳名<hi>淳熙三山志</hi>
　　孔文仲<lb/>
　　　文仲字經父臨江新喻人嘉祐六年進士哲宗<lb/>
　　　朝官中書舍人後入黨籍與弟武仲平仲有清<lb/>
　　　江三孔集<lb/>
　　早行<lb/>
<pb n="KR4i0062_WYG_022-29b"/>
客興謂已旦出視見落月瘦馬入荒陂霜花重如雪海<lb/>
風吹萬里兩耳凍幾脫歲宴已苦寒近北尤凛冽況當<lb/>
清曉行遡此原野闊笠飛帶繞頭指直不得結農家烟<lb/>
火微炙手粗可熱豈能迂我留而就茍且活仰頭視四<lb/>
宇夜氣亦漸豁苦心待正晝白日想不缺<hi>宋文鑑</hi>
　　朱伯虎<lb/>
　　　伯虎字才元華亭人嘉祐六年進士官江東運<lb/>
　　　判<lb/>
<pb n="KR4i0062_WYG_022-30a"/>
　　題佘山普照寺聰道人月軒<lb/>
愛月開軒絶頂閒屼然巍剏壓層巒翦除羣卉當簷盡<lb/>
添得清光滿檻看亂石雲堆秋色冷老松風入夜聲寒<lb/>
十年夢寐江鄉景杖屨終期日倚䦨<hi>松江府志</hi>
　　曽　宰<lb/>
　　　宰字子翊鞏第五弟嘉祐六年進士官舒州司<lb/>
　　　户參軍湘潭縣主簿<lb/>
　　舒州寄王介甫<lb/>
<pb n="KR4i0062_WYG_022-30b"/>
官居隱几望灊山不似茅簷舊日閒顧我塵沙添白髮<lb/>
憐君道路失朱顔江涵秋老鱸魚美岸入春風荻筍斑<lb/>
此味總佳吾不樂惟思一馬返鄉闗<lb/>
　　　<hi>李壁王荆文公詩注予居撫州訪遺文於其孫極止得此詩</hi>
　　許　將<lb/>
　　　將字沖元福州閩人嘉祐八年進士第一神宗<lb/>
　　　朝累遷知制誥翰林學士紹聖初拜尚書左丞<lb/>
　　　中書侍郎徽宗朝進門下侍郎加觀文殿學士<lb/>
<pb n="KR4i0062_WYG_022-31a"/>
　　　告老為佑神觀使卒贈開府儀同三司諡文定<lb/>
　　成都運司西園亭詩<hi>和章質夫</hi>
　　　雲峯樓<lb/>
重樓起城隂乗髙望西極列峯横青天飛雪千里積疑<lb/>
是空素山冬夏海中白莫怪頻東向上有思歸客<lb/>
　　　水閣<lb/>
飛閣出方池修曲見空莽低臨化塢近平覺春波長返<lb/>
景澄餘暉夕隂帶浮爽從容觀魚樂不減遊濠上<hi>成都文類</hi>
<pb n="KR4i0062_WYG_022-31b"/>
　　沈　括<lb/>
　　　括字存中錢唐人嘉祐八年進士編校昭文館<lb/>
　　　書籍為館閣校勘熙寧中遷翰林學士龍圖閣<lb/>
　　　待制坐事謫均州團練副使徙秀州復光禄少<lb/>
　　　卿分司南京居潤州有長興集夢溪筆談<lb/>
　　　<hi>方輿勝覽沈存中宅在潤州朱方門外存中嘗夢至一處小山花如覆錦喬木覆其上山下有</hi>
　　　<hi>水夢中川樂之後守宣城有道人無外者為言京口山  之勝郡人有地求售以錢三十萬得</hi>
　　　<hi>之又六年坐邊議謫官廬于潯陽元祐初道京口登所買地即夢中所遊處遂築室焉名曰夢</hi>
<pb n="KR4i0062_WYG_022-32a"/>
　　　<hi>溪</hi>
　　延州詩<lb/>
二郎山下雪紛紛旋卓穹廬學塞人化盡素衣冬未老<lb/>
石煙都似洛陽塵<lb/>
　　　<hi>夢溪筆談鄜州延州境内有石油舊說髙奴縣出脂水即此也生扵水際沙石土人以雉尾裛</hi>
　　　<hi>之乃采入缶中頗似淳漆燃之如麻但烟甚濃所霑幄幕皆黑予疑其烟可用試掃其煤以為</hi>
　　　<hi>墨黒光如漆松墨不及也遂大為之其識文為延州石液者是也</hi>
　　嘗茶<lb/>
<pb n="KR4i0062_WYG_022-32b"/>
誰把嫩香名雀舌定來北客未曾嘗不知靈草天然異<lb/>
一夜風吹一寸長<lb/>
　　　<hi>夢溪筆談茶牙謂之雀舌麥顆言其至嫩也今茶之美者新牙一發便長寸餘其細如針惟牙</hi>
　　　<hi>長者為上品以其質榦土力皆有餘故也北人不識誤為品題如雀舌麥顆極下材耳</hi>
　　陳丞相故宅<lb/>
丞相旌旗乆不歸虛堂寧止嘆伊威緑槐樓閣山蟬響<lb/>
青草池塘野燕飛<lb/>
　　　<hi>夢溪筆談丞相陳秀公治第於潤州極為閎壯池館綿亘數百步完成公已疾甚唯肩輿一登</hi>
<pb n="KR4i0062_WYG_022-33a"/>
　　　<hi>西樓而已</hi>
　　潤州甘露寺<lb/>
丞相高齋半草萊舊時風月滿亭臺地從日月生時見<lb/>
天到江山盡處回三國是非春夢斷六朝城闕野花開<lb/>
心隨潮水漫漫去流徧煙村半日來<lb/>
　　歸計<lb/>
住山人少說山多空只年年憶薜蘿不是自心應不信<lb/>
眼前歸計又蹉跎<hi>以上宋文鑑</hi>
<pb n="KR4i0062_WYG_022-33b"/>
　　開元樂詞<lb/>
鸛鵲樓頭日暖蓬萊殿裏花香草緑烟迷步輦天高日<lb/>
近龍牀<lb/>
樓上正臨宫外人閒不見仙家寒食輕烟薄霧滿城明<lb/>
月梨花<lb/>
按舞驪山影裏回鑾渭水光中玉笛一天明月翠華滿<lb/>
陌東風<lb/>
殿後春旗蔟仗樓前御隊穿花一片紅雲閙處外人遙<lb/>
<pb n="KR4i0062_WYG_022-34a"/>
認官家<lb/>
　　　<hi>侯鯖録裕陵賞愛此詞</hi>
　　漢東樓<lb/>
野草黏天雨未休客心自冷不闗秋塞西便是猨啼處<lb/>
滿目傷心悔上樓<hi>方輿勝覽</hi>
　　光化道中遇雨<lb/>
望逺初翻葉隨風已結隂雨篷宜倦枕鄉夢入寒衾莎<lb/>
笠侵鄖俗溪山動越吟烟波千里去誰識魏牟心<hi>錦繡萬花</hi>
<pb n="KR4i0062_WYG_022-34b"/>
<hi>谷</hi>
　　鞦韆<lb/>
香入熏爐禁火天芙蓉深苑鬬鞦韆身輕幾欲隨風去<lb/>
卻恨恩深不得仙<hi>後村千家詩</hi>
　　在當塗作<lb/>
豹塘春水緑泱泱謝市烟深柳線長捲幔夕陽留不住<lb/>
好風將雨過横塘<hi>輿地紀勝</hi>
　　秀州秋日<lb/>
<pb n="KR4i0062_WYG_022-35a"/>
草滿池塘霜送梅林疎野色近樓臺天圍故越侵雲盡<lb/>
潮上孤城帶月回客夢冷隨風葉斷愁心低逐雁聲來<lb/>
流年又喜經重九可意黄花是處開<hi>至元嘉禾志</hi>
　　仙都山<lb/>
苔封輦路上青山鶴馭遼天去不還惟有銀河秋月夜<lb/>
鼎湖烟浪到人間<hi>仙都山志</hi>
　　蘇小小墓<lb/>
古木寒鴉噪夕陽六朝遺恨草茫茫水如香篆船如葉<lb/>
<pb n="KR4i0062_WYG_022-35b"/>
咫尺西樓不見郎<hi>嘉興府志補</hi>
　　江南曲<lb/>
新秋拂水無行跡夜夜隨潮過江北西風巻雨上半天<lb/>
渡口微吟含曉碧城頭鼓響日腳垂天際籠煙鎻山色<lb/>
高樓索莫臨長陌黄竹一聲無北客時平田苦少人耕<lb/>
惟有蘆花滿江白<hi>宋藝圃集</hi>
　　遊花山寺<lb/>
經旬飄雨喜新晴病馬衝泥取次行老態只應隨日至<lb/>
<pb n="KR4i0062_WYG_022-36a"/>
春心無意與花爭山川滿目浮烟合樓閣侵天暮靄横<lb/>
嗟我有身無處用强攜樽酒入崢嶸<hi>鎮江府志</hi>
　　袁　黙<lb/>
　　　黙無錫人嘉祐八年進士<lb/>
　　與剛中適甫遊恵山<lb/>
雨過山前翠欲飛水雲髙下正含暉魚跳細浪千花碎<lb/>
蟬倚清隂一嘒微沈李浮𤓰吟齒盡清風明月滿船歸<lb/>
超然不負尋幽興拂得荷香在葛衣<hi>恵山集</hi>
<pb n="KR4i0062_WYG_022-36b"/>
　　蘇唐卿<lb/>
　　　唐卿官寺丞宰費縣善小篆嘉祐中嘗書歐陽<lb/>
　　　文忠公醉翁亭記刻石於費之縣齋記後有倡<lb/>
　　　和詩<lb/>
　唐卿既篆歐公侍郎滁州琅琊山醉翁亭記上石訖<lb/>
　思莫能致之滁上因斧官之隙地衆材堪梁棟者枝<lb/>
　其榱桷構堂於廨舍西偏高三仞植記於中楹若屏<lb/>
　然圖悠乆也因成長句五十六字兼寄獻歐公侍郎<lb/>
<pb n="KR4i0062_WYG_022-37a"/>
醉翁亭記醉翁堂逺取琅琊即費鄉高世雄文刋翠琰<lb/>
老山孤幹負虹梁左鄰鼇海三神㠀西倚儒宫數仞牆<lb/>
雖媿篆工非墨寳英辭終與借輝光<hi>篆書醉翁亭記石刻</hi>
　　襲　敦<lb/>
　　　敦鄉貢進士<lb/>
　　和<lb/>
滁守南遷記醉狂篆刋移近舞雩鄉當年寓興臨山水<lb/>
今日希風構棟梁吏部喪文辭避席陽冰閣筆讓循牆<lb/>
<pb n="KR4i0062_WYG_022-37b"/>
東沂從此遺聲迹迥掩桐廬翰墨光<hi>范公希文守桐廬嘗作嚴先生祠堂</hi>
<hi>記邵先生篆以刋石光絶一時</hi>　<hi>篆書醉翁亭記石刻</hi>
　　邵　忱<lb/>
　　　忱鄉貢進士<lb/>
　　和<lb/>
歐公頃歲守滁陽題記蒼顔入醉鄉賢宰特將刋古篆<lb/>
舊碑不免棄山梁<hi>舊碑乃陳知明所書</hi>軒楹别構如安屏筆札難<lb/>
通似面牆異日智仙來輦去退䝉從此謝聲光<hi>退䝉乃知明字</hi>
<pb n="KR4i0062_WYG_022-38a"/>
　<hi>篆書醉翁亭記石刻</hi>
　　史　辭<lb/>
　　　辭武昌人<lb/>
　　和<lb/>
昔日歐公鎮永陽構亭直在水雲鄉醉翁嘯傲曾為記<lb/>
賢宰風流别架梁老筆健遒刋琬琰晴嵐滴瀝照門牆<lb/>
更吟新詠深堂祕相伴崑山片玉光<hi>篆書醉翁亭記石刻</hi>
　　張　頌<lb/>
<pb n="KR4i0062_WYG_022-38b"/>
　　　頌為登州防禦判官<lb/>
　　和<lb/>
重惜歐公滁記好模刋翠琰費堂新文華起焰衝星斗<lb/>
篆法通靈動鬼神觀妙每多師道客仰高常有慕賢人<lb/>
璨然輝目如辰象不朽宜為萬世人<hi>篆書醉翁亭記石刻</hi>
　<lb/>
　<lb/>
　宋詩紀事巻二十二<lb/>
</p>
<p>
</p>
  </div>
<div>
                <head>宋詩紀事巻二十三</head>
    <p>
<pb n="KR4i0062_WYG_023-1a"/>
欽定四庫全書<lb/>
　宋詩紀事巻二十三　　　　　錢塘厲鶚撰<lb/>
　　范祖禹<lb/>
　　　祖禹字淳父鎮之從孫嘉祐八年進士甲科哲<lb/>
　　　宗朝累擢右諫議大夫遷給事中拜翰林學士<lb/>
　　　出知陕州貶謫以終有范太史集<lb/>
　　資山<hi>在資陽縣治平中宰龍水作</hi>
資山巖谷多神仙鸞車鳯馬隨飛煙神女蕭蕭來暮雨<lb/>
<pb n="KR4i0062_WYG_023-1b"/>
浮丘徃徃下雲軿<lb/>
　　龍水縣齋作<lb/>
縣門倚巖石終日對青峯初仕借為宰讀書過三冬忘<lb/>
機狎鷗鳥觀稼親老農訟庭可羅雀銅印苔蘚封<lb/>
　　月夜船行入資州<lb/>
憶昨臥碧山蒼蒼叢桂間白雲為屏石為枕緑蘿長挂<lb/>
明月閒忽乘輕舟泛江水山月隨人還在此白鷺驚飛<lb/>
宿靄間青山倒臥蒼波底此時孤櫂發中流川后停波<lb/>
<pb n="KR4i0062_WYG_023-2a"/>
聽櫂謳不學子猷中夜返欲乘明月向資州<lb/>
　　資州路東津寺<lb/>
山行無晨暮日暝崖谷昏哀猿落客涙永路驚旅魂憑<lb/>
陵髙山巔俯視大江奔迴環島嶼合縈轉洲渚屯行雲<lb/>
赴楚天飛鳥下蜀門地遐怪物聚寺古深殿存憶昔李<lb/>
氏末煙塵暗中原姦雄競草竊割據窮海根干戈百年<lb/>
後見此敗屋垣我來屬清秋登覽無俗喧山深虎豹歸<lb/>
水靜蛟鼉騫臨風獨嘯吒浩蕩欲飛翻<hi>以上范太史集</hi>
<pb n="KR4i0062_WYG_023-2b"/>
　　李方叔送長沙猫頭筍作詩為貺<lb/>
穿雲斸石逺林空來涉烟波萬萬重實比梧桐能食鳯<lb/>
籜翻風雨便成龍一枝不許塵鞍挂千畝終留渭水封<lb/>
陋巷菜羮知不忝君王玉食願時供<hi>李廌師友談記</hi>
　　孔武仲<lb/>
　　　武仲字常父嘉祐八年進士元祐中歴官禮部<lb/>
　　　侍郎出知洪宣二州坐黨籍奪職居池州卒<lb/>
　　鄂州<lb/>
<pb n="KR4i0062_WYG_023-3a"/>
緑柳隂隂蔽武昌汀洲如畫引帆檣一江見底自秋色<lb/>
千里無風正夕陽暫别勝游渾老大追思前事只凄凉<lb/>
賢豪況有遺蹤在欲買溪山作漫郎<lb/>
　　張秉叔出紫雲回鑾圖以示坐客因為賦之<lb/>
開元太平無兵戎真人味道希夷中人間之樂已饒足<lb/>
唯有青霄未追逐坐中誰似葉先生以氣為糧常辟糓<lb/>
朝登員嶠夕崑崙只與神游不要人忽逢邀攜看月去<lb/>
縹緲虛空生紫雲蟾宫竟不容乆住仙樂飄飄送回去<lb/>
<pb n="KR4i0062_WYG_023-3b"/>
歸来宫漏未移更甲帳明釭宛如故汾水悲歌仙不成<lb/>
梨園空没有遺聲紅塵如海漲朝市從此無人游玉京<lb/>
<hi>以上三孔清江集</hi>
　　郭　附<lb/>
　　　附字明仲呉郡人嘉祐八年進士知洪州新建<lb/>
　　　縣後以朝奉大夫致仕<lb/>
　　　<hi>呉郡志明仲致仕後幅巾䇿杖窮山林詩酒之適十八年東南高士皆願從游</hi>
　　楓橋<lb/>
<pb n="KR4i0062_WYG_023-4a"/>
師子山雲漠漠越來溪水悠悠鐘到客船未曉月和漁<lb/>
火俱愁咫尺横塘古塔連綿芳草長洲一老翛然自在<lb/>
時時來繫扁舟<hi>呉郡志</hi>
　　周　邠<lb/>
　　　邠字開祖錢唐人嘉祐八年進士元豐中為溧<lb/>
　　　水令仕至朝請大夫輕車都尉蘇軾倅杭多與<lb/>
　　　酬倡所謂周長官者是也<lb/>
　　新月<lb/>
<pb n="KR4i0062_WYG_023-4b"/>
落照西山夜色浮彎彎寒挂碧雲頭寶匳新様横眉黛<lb/>
珠箔斜懸半額鉤丹桂一枝初淺露金波千里未圓流<lb/>
嬋娟三五纔成魄㪚滿清光四百州<hi>合璧事類前集</hi>
　　訪慧山錢道人不遇<lb/>
登山穿破亂雲堆不見高人眼倦開門掩水聲閒白日<lb/>
路無車跡長蒼苔牆頭五柳空搖曵池上雙鳧自徃来<lb/>
卻櫂扁舟自回去過江思上子陵臺<hi>咸淳毘陵志</hi>
　　湖中聞有美堂上歌笑聲寄蘇公<lb/>
<pb n="KR4i0062_WYG_023-5a"/>
堂上歌聲想遏雲主人休整碧紗帬妝殘粉落臙脂暈<lb/>
飲劇杯深琥珀紋簪屣定知高楚客笑談應好卻秦軍<lb/>
莫辭上馬玉山倒已是遲留至夜分<lb/>
　　聞蘇公獨游淨慈謁本長老以詩奉寄仍邀遊靈<lb/>
　　隱<lb/>
放歸騶騎獨尋山直入青蘿翠靄間謝客杖藜方自適<lb/>
阮公蠟屐許誰攀何愁白髮能添老須信黄金不買閒<lb/>
應向林泉真得趣徜徉終日未經還<hi>以上咸淳臨安志</hi>
<pb n="KR4i0062_WYG_023-5b"/>
　　曹　輔<lb/>
　　　輔字子方華州人登嘉祐八年乙科官提㸃廣<lb/>
　　　南西路刑獄福建轉運使朝奉郎守司勲郎中<lb/>
　　　號靜常先生<lb/>
　　　<hi>困學紀聞攻媿跋曹子方書以為祐陵時上書論時事靖康至樞筦愚謂有兩曹輔其一字子</hi>
　　　<hi>方與蘇黄游若論事為樞筦者字載徳龜山為銘合為一人非也</hi>
　　次韻无咎戲贈兼呈同舍諸公<lb/>
少年落魄走四方看山聽水興難忘深林誰復知孤芳<lb/>
<pb n="KR4i0062_WYG_023-6a"/>
十載江湖稱漫郎紫溪風月幽思長緑水如鏡煙蒼蒼<lb/>
追隨豪雋多清狂春風爛醉胥山堂下瞰羣峯聳如槍<lb/>
呉儂棹歌笛靈羌攀蘿捫壁疲獲臧經旬選勝行齎糧<lb/>
客兒經臺倚高岡共臥明月吟胡牀投身忽落崑崙傍<lb/>
征西萬馬隨騰驤官軍夜半填賊隍食盡師老催歸裝<lb/>
將軍數竒漫鷹揚斬捕不能酬失亡曲突徙薪語莫償<lb/>
幕中病客非智囊扁舟夷猶憶呉鄉晁矦平日丈人行<lb/>
生駒今始見驌驦伯樂一盼過老商恐是禀質蒼龍房<lb/>
<pb n="KR4i0062_WYG_023-6b"/>
尤工呉語放降王叔敖抵掌對燭光秋英落盡金鈿黄<lb/>
玉甕浮春醅潑香九天廣樂來新涼笑談聊此共一觴<lb/>
天街六翮將翺翔正值羿彀遊中央我老委翅無復望<lb/>
洞庭橘熟千林霜行當拂衣解銀章買取百花洲畔莊<lb/>
世外日月何曾忙翛然一室生吉祥車馬還能過我牆<lb/>
夜具茗飲與柘漿更看君詩雲錦張<hi>同文舘倡和詩</hi>
　　上祖擇之龍學<lb/>
此生飄泊任乾坤南北東西豈更論萬里欲封防墓土<lb/>
<pb n="KR4i0062_WYG_023-7a"/>
十年重到李膺門少驚人事時千變盡付羇愁酒一樽<lb/>
主上思賢厚風俗如公終未老丘園<hi>祖龍學集附</hi>
　　題白氏莊<hi>白序字聖均自言白侍郎之後有莊在樊川</hi>
浮雲萬態變朝昬疊嶂尋常翠滿門錦里先生多勝事<lb/>
香山居士有賢孫春風樓閣聞棊響晚雨池塘見屐㾗<lb/>
寄謝世間無此樂起予歸興憶江村<hi>陕西通志</hi>
　　松江亭<lb/>
塵路長迷眼江亭一散襟始驚天地闊更覺水雲深㸃<lb/>
<pb n="KR4i0062_WYG_023-7b"/>
㸃鷖鷴影疎疎橘柚林扁舟他日興誰共此登臨<hi>呉江縣志</hi>
　　遊劉道人巖<lb/>
故老能將舊事傳仙翁蹤迹向依然方知物外壺中景<lb/>
隱隱烟霞有洞天<hi>粤西詩載</hi>
　　陳　軒<lb/>
　　　軒字元輿建陽人嘉祐八年進士元豐間知汀<lb/>
　　　州元祐中為中書舍人至龍圖閣學士<lb/>
　　題志添禪師<lb/>
<pb n="KR4i0062_WYG_023-8a"/>
車輪馬足走塵烟競看成都萬炬然獨我踏開亭下雪<lb/>
伴師同坐一菴禪<hi>補續高僧傳</hi>
　　汎青溪<lb/>
曉煙如練曵平津一櫂東風兩岸春島鷺沙鷗休戀我<lb/>
北堂歸有白頭親<hi>嚴州府志</hi>
　　題蓬萊觀<lb/>
白鵝乘去人何在青鳥飛來信已遙若使何郎有仙骨<lb/>
也須同引鳯凰簫<lb/>
<pb n="KR4i0062_WYG_023-8b"/>
　　　<hi>汀州府志寧化劉氏女生不茹葷美而慧以不嫁自誓父母許石城何氏子卜吉聚族徃送之</hi>
　　　<hi>甫越境白鵝從天下乘之飛去衆共剏祠郡以狀聞賜為蓬萊觀守陳軒題詩觀中</hi>
　　馬　黙<lb/>
　　　黙字處厚單州成武人第進士調臨濮尉知項<lb/>
　　　城縣治平中以薦為監察御史神宗朝累官戸<lb/>
　　　部侍郎寶文閣待制告老提舉鴻慶宫卒入元<lb/>
　　　祐黨籍<hi>孔平仲談苑馬黙為臺官彈奏輕薄劉貢父曰既云馬黙不合驢鳴</hi>
　　思郭真人<lb/>
<pb n="KR4i0062_WYG_023-9a"/>
郭也三峯秀文章似性淳汶陽初識面謂我舊相親題<lb/>
詩叙游隱於今經幾春有家歸未得西望涕霑巾<hi>陶朱新録</hi>
　　王　臨<lb/>
　　　臨字大觀大名成安人舉進士治平中歴户部<lb/>
　　　副使以寶文閣待制知廣州府徙河中卒<lb/>
　　題司空表聖王官谷<lb/>
夫君乆逐夜舟移依舊巖扃鎖翠微位至文昌還避世<lb/>
身甘幽谷是知機清風未泯隨流水遺像空存伴落暉<lb/>
<pb n="KR4i0062_WYG_023-9b"/>
百有餘年同俯仰白雲猶繞故亭飛<hi>熙寧壬子六月二十日書  王官谷</hi>
<hi>集</hi>
　　潘興嗣<lb/>
　　　興嗣字延之慎修之孫丁謂之甥家新建以廕<lb/>
　　　授將作監主簿初調徳化尉投劾去築室豫章<lb/>
　　　城南自號清逸居士熙寧初召為筠州推官辭<lb/>
　　　不就有文集及詩話補遺<lb/>
　　戲郭功甫<lb/>
<pb n="KR4i0062_WYG_023-10a"/>
休恨古人不見我猶喜江東獨有君盡怪阿戎從㓜異<lb/>
人疑太白是前生雲間鸞鳯人間現天上麒麟地上行<lb/>
詩律暮年誰可敵筆端談笑埽千兵<lb/>
　　　<hi>潘子真詩話袁世弼南昌人宦游當途時功甫尚未冠也世弼愛其才薦於梅聖俞自爾有聲</hi>
　　　<hi>功父嘗謂吾大父清逸云數載汲引梅二丈力也蒿埋三尺不敢忘其賜功甫既壯頗恃其才</hi>
　　　<hi>下筆曽不經意論者或惜其造語無刻厲之功清逸云如功甫豈易得但置作者中便覺有優</hi>
　　　<hi>劣耳清逸嘗有詩戲之云云</hi>
　　題濓溪<lb/>
<pb n="KR4i0062_WYG_023-10b"/>
鱗鱗負郭田漸次郊原口其中得清曠貴結林泉友一<lb/>
溪東南來瀲灎翠波走清響動靈粹寒光生戸牖峩峩<lb/>
雙劒峯隱隱插牛斗疎雲互明晦嵐翠相妍醜恍疑座<lb/>
中客即是闗門叟為歌紫芝曲更擊秦人缶窅然忘得<lb/>
喪形骸與天偶君懷康濟術休光動林藪得非仁知樂<lb/>
夙分已天有捉鼻固未免安能混真守日暮車馬徒橋<lb/>
横莫回首<hi>廬山紀事</hi>
　　滕王閣春日晩眺<lb/>
<pb n="KR4i0062_WYG_023-11a"/>
重疊西屏對面開巍城穹閣信雄哉眼中孤鶩雲邊没<lb/>
望裏長江檻外來蛺蝶圖成春未晩柘枝筵動客多才<lb/>
休論今古興亡事時倒金尊醉一回<lb/>
　　秦山洞<lb/>
秦人當日避風煙自種桑麻老洞天緑竹横溪雞犬靜<lb/>
不知門外漢山川<hi>以上江西通志</hi>
　　胡宗炎<lb/>
　　　宗炎字彦聖宿子舉進士徽宗朝官至直龍圖<lb/>
<pb n="KR4i0062_WYG_023-11b"/>
　　　閣知潁昌府<lb/>
　　句<lb/>
飛禽避軒蓋殘果落莓苔<lb/>
　　　<hi>娯書堂詩話此二句歐陽公深賞之修守亳與宋史本傳宗炎為詩藻思清婉歐陽</hi>
　　　<hi>客游郡圃或誦其詩修賞味不已以為有鮑謝風致</hi>
　　李中師<lb/>
　　　中師字君錫開封尹<lb/>
　　奉别堯夫先生承見留數刻漬梅酒磨沈水飲别<lb/>
<pb n="KR4i0062_WYG_023-12a"/>
　　聊書代謝<lb/>
磨湯漬酒重分攜景霽風和二月時莫忘天津别君處<lb/>
黄梅庭下半離披<hi>擊壤集附</hi>
　　陳大雅<lb/>
　　　大雅張表臣外祖<lb/>
　　絶筆<lb/>
胡柳陂中過令人念戰功兵交千騎沒血渫一川紅朱<lb/>
氏皆豚犬唐家盡虎龍壯圖成慷慨擲劒向西風<lb/>
<pb n="KR4i0062_WYG_023-12b"/>
　　　<hi>珊瑚鉤詩話外祖陳公大雅為人剛果文章似之再舉不第能詩為趙清獻所知踰八十乃死</hi>
　　　<hi>死翌日復蘇索筆題詩云云題畢乃逝味其言豈葛從周王彥章之徒歟</hi>
　　陳知黙<lb/>
　　句<lb/>
平地風煙横白鳥半山雲木巻蒼藤　雲埋山麓藏秋<lb/>
雨葉脫林梢帯晩風<lb/>
　　　<hi>王直方詩話田承君云歐陽公晩年最喜陳知黙詩至云修方且欲學之陳詩不多但見兩聨</hi>
　　張　洵<lb/>
<pb n="KR4i0062_WYG_023-13a"/>
　　䝉亭倡和長句<lb/>
　嘉祐中經畧呉公及即伏波巖之左以為亭名䝉漕<lb/>
　使李公師中記之而鑱於巖之崖亭乆埋廢記亦湮<lb/>
　滅紹聖改元龍圖閣胡公宗回帥桂林憲使梁公出<lb/>
　其家藏蒙亭記以觀由是知其亭之詳胡公斥基而<lb/>
　新之遂為殊偉之雄觀<lb/>
桂林山水冠衡湘䝉亭正在灕水旁清流洄洑眩波光<lb/>
高崖古木爭蒼蒼下有菱荷滿横塘面面風來面面香<lb/>
<pb n="KR4i0062_WYG_023-13b"/>
新詩一詠酒一觴爽氣渾如秋氣涼酒䦨巖下踞胡牀<lb/>
汲泉煮茗沈煙長從容談笑聲琅琅水光山色増輝芒<lb/>
東山蘭亭各一方風流兼追謝與王回頭塵事皆茫茫<lb/>
為計不若行樂良恨我到此情難忘遙指白雲思故鄉<lb/>
<hi>粤西詩載</hi>
　　尚用之<lb/>
　　和韻<lb/>
江亭勝概冠三湘仁智所樂皆其旁翠岫俯映青蘿光<lb/>
<pb n="KR4i0062_WYG_023-14a"/>
上有喬木摩穹蒼亭下川蕸覆銀塘水面風來笑語香<lb/>
騷人相值喜飛觴雄辯清談五月涼飲餘相與坐方牀<lb/>
論文日暮興何長佳篇疾讀韻琅琅真疑星斗煥光芒<lb/>
格高調古説竒方況復筆法追二王事業無窮歎茫茫<lb/>
丹鉛㸃勘䇿非良與公致道心可忘浩歌直造無何鄉<lb/>
<hi>粤西詩載</hi>
　　吕　源<lb/>
　　和韻<lb/>
<pb n="KR4i0062_WYG_023-14b"/>
九溪灕水接瀟湘萬壑千嵓羅水旁七星高聳生輝光<lb/>
連天一色皆蒼蒼倚江景物似錢塘況有萬户新醅香<lb/>
古洞相對笑舉觴文淵遺迹徒悲涼安得石枕與藤牀<lb/>
夢想昔人風味長滿車薏苡勝琳琅流傳千載事微芒<lb/>
男兒生即志四方將軍異代猶封王感時撫事心茫茫<lb/>
顧我豈有籌䇿良報國志願不敢忘此身未暇歸江鄉<lb/>
<hi>粤西詩載</hi>
　　李　彥<lb/>
<pb n="KR4i0062_WYG_023-15a"/>
　　和韻<lb/>
桂江繚繞通湖湘佳山四插江之旁嵐光滴翠漾波光<lb/>
岸頭秀木皆青蒼誰人築室枕西塘新荷敲風柄柄香<lb/>
君嘗招我來攜觴登臨樂臆生清涼倐思伏波離空牀<lb/>
且及尊前飲興長紛劇雄辯聲何琅客傳俗事江亭芒<lb/>
蠻歌蜑曲笑遐方應無夢怪楚襄王但驚歲月去茫茫<lb/>
報國宜多為畫良功名未白何時忘此心疇敢憶家鄉<lb/>
<hi>粤西詩載</hi>
<pb n="KR4i0062_WYG_023-15b"/>
　　葉宗嚮<lb/>
　　和韻<lb/>
我行幾許踰沅湘直抵八桂灕水旁千山倒影搖溪光<lb/>
秀色不借草木蒼茲亭構勝俯回塘野花風遞羅綺香<lb/>
嵓前伏波航羽觴一洗塵思生清涼疑有仙人白玉牀<lb/>
壺中景迥日月長步此仙籟音琅琅世間名利真毫芒<lb/>
此景不獨冠南方恨不築室輕侯王回首塵迹空渺茫<lb/>
瞥去未必計非良其如樽酒情難忘恍然一夢五雲鄉<lb/>
<pb n="KR4i0062_WYG_023-16a"/>
<hi>粤西詩載</hi>
　　崔唐臣<lb/>
　　　唐臣閩人<lb/>
　　書刺末<lb/>
集賢仙客問生涯買得漁舟度歲華案有黄庭尊有酒<lb/>
少風波處便為家<lb/>
　　　<hi>避暑録話唐臣與蘇子容吕晉叔同學相好二公先登第唐臣遂罷舉乆不相聞嘉祐中二公</hi>
　　　<hi>在舘下一日忽見艤舟汴岸坐於船窗者唐臣也亟就見之邀與歸不可問其别後事曰初倒</hi>
<pb n="KR4i0062_WYG_023-16b"/>
　　　<hi>篋中有錢百千以其半買此舟徃來江湖閒意所欲徃則從之以其半居貨閒取其贏以自給</hi>
　　　<hi>粗足即已差愈於應舉覓官時也二公相顧太息而去翌日自局中還唐臣有畱刺乃攜酒具</hi>
　　　<hi>舟徃謁之則舟已不知所在矣歸視其刺末有細字小詩云云訖不復再見</hi>
　　章友直<lb/>
　　　友直字伯益得象族子嘉祐中與楊南仲篆石<lb/>
　　　經於太學除將作主簿不就<lb/>
　　　<hi>書史㑹要章氏煎友直之女工篆書傳其家學友直執筆自高壁直落至地如引繩而煎亦能</hi>
　　　<hi>如其父以篆筆盡棋盤筆筆匀正縱横如一</hi>
<pb n="KR4i0062_WYG_023-17a"/>
　　和祖擇之咏震山巖彭徵君釣臺<hi>唐宜春彭構雲隱處</hi>
巖因更號震山居臺上猶存舊釣磯一𣲖滄浪真隱處<lb/>
澄清尚可濯塵衣<hi>祖龍學集附</hi>
　　陳　烈<lb/>
　　　烈字季慈候官人少以鄉薦詣闕不第與陳襄<lb/>
　　　周希孟鄭穆稱海濵四先生嘉祐中以薦除國<lb/>
　　　子直講元祐中詔為本州教授卒<lb/>
　　題福唐津亭<lb/>
<pb n="KR4i0062_WYG_023-17b"/>
溪山龍虎蟠溪水鼓角喧中有鄉夢破六月夜衾寒風<lb/>
雨生殘樹蛟螭喜怒瀾殷勤祝舟子移櫂過前灘<lb/>
　　　<hi>皇朝類苑陳烈嘗與蔡君謨同硯席時君謨出鎮福唐束吏治民毫髮不容一日烈徃見之維</hi>
　　　<hi>舟亭下聞其嚴察不徃謁但留詩云云吏不敢隱録詩呈公自是少霽威棱</hi>
　　題燈<lb/>
富家一椀燈太倉一粒粟貧家一椀燈父子相聚哭風<lb/>
流太守知不知唯恨笙歌無妙曲<lb/>
　　　<hi>淳熙三山志元豐中劉待制瑾為守元夕不問貧富每户科燈十盞陳先生以詩題鼓門大燈</hi>
<pb n="KR4i0062_WYG_023-18a"/>
　　　<hi>籠云云瑾聞而謝之</hi>
　　蔡　準<lb/>
　　　準仙遊人京之父官郎中<lb/>
　　來賢巖<hi>在大滌洞秀峯之前東坡倅杭同準等七人來遊賦詩故號來賢</hi>
大滌洞沈沈天柱風嶪嶪人世悲落花巖松無易葉朝<lb/>
夕樵風生雲鶴閒情愜何當采玉芝仙蹤從此躡<hi>洞霄詩集</hi>
　　彭汝礪<lb/>
　　　汝礪字器資鄱陽人治平二年進士第一元豐<lb/>
<pb n="KR4i0062_WYG_023-18b"/>
　　　初提㸃京西刑獄哲宗朝再選中書舍人進權<lb/>
　　　吏部尚書言者謂附㑹劉摯出知江州有鄱陽<lb/>
　　　集<lb/>
　　寄君時四章章四句<lb/>
我脂我車陟彼高岡母也吾懷匪居或忘<lb/>
我帆我舟汎彼大江母也吾憂食匪或遑<lb/>
我池有魚亦可以羮何必鮪及魴叔兮其歸哉<lb/>
我田有菽茍可以食何必稻與粱叔兮其歸哉<lb/>
<pb n="KR4i0062_WYG_023-19a"/>
　　送宗文先輩<lb/>
夫子聲名二十年塵埃嘆息欲華顛相如舊有凌雲賦<lb/>
靖節今無種秫田南國寂寥歸見鴈北風悲壯屢聞蟬<lb/>
思量世事真如幻合置窮愁頓酒邊<lb/>
　　二月已亥曉出代祀高禖<lb/>
塵沙騎馬聽溪流淡薄春風卻似秋坐憶洞庭波萬頃<lb/>
灘聲長在釣魚舟<lb/>
塵土冥冥二月風寥寥天外有歸鴻松隂想見芝山路<lb/>
<pb n="KR4i0062_WYG_023-19b"/>
隔浦溪花岸岸紅<lb/>
　　泊真州新河亭<lb/>
鬢毛垂雪欲毶毶道路風波老不堪繫纜短亭聊自慰<lb/>
青山數㸃見江南<lb/>
　　燕姬<lb/>
有女夭夭稱細娘真珠絡臂面塗黄南人見怪疑為瘴<lb/>
墨吏矜誇是佛裝<lb/>
　　　<hi>張舜民使遼録婦人以黄物塗面謂之佛裝</hi>
<pb n="KR4i0062_WYG_023-20a"/>
　　　<hi>雞肋編北方士族女子冬月以括蔞塗面謂之佛裝但加傅而不洗至春暖方滌去乆不為風</hi>
　　　<hi>日所侵故潔白如玉也</hi>
　　燕<lb/>
一雙掠水燕來初萬㸃飛花社雨餘辛苦成巢君勿笑<lb/>
從來吾亦愛吾廬<lb/>
　　湖湘道中見梅花<lb/>
滴葉開花妙入神酥盤憶看北堂春瀟湘此日堪腸斷<lb/>
隨處幽香著莫人<hi>以上鄱陽集</hi>
<pb n="KR4i0062_WYG_023-20b"/>
　　舒　亶<lb/>
　　　亶字信道明州慈谿人治平二年進士試禮部<lb/>
　　　第一神宗朝為御史中丞徽宗朝累除龍圖閣<lb/>
　　　待制有集<lb/>
　　村居<lb/>
水遶陂田竹遶籬榆錢落盡槿花稀夕陽牛背無人臥<lb/>
帶得寒鴉兩兩歸<hi>墨莊漫録</hi>
　　題慶安寺<lb/>
<pb n="KR4i0062_WYG_023-21a"/>
門前屏障遶潺湲付與林僧夜定還松蓋作雲遮十里<lb/>
竹龍行雨出千山白公香火蓮開後謝氏池塘草夢閒<lb/>
我亦鳯凰臺上客圖閒卻笑未能閒<hi>陳郁話腴</hi>
　　和馬粹老四明雜詩<lb/>
百粤喧華外三江指顧中耕桑遺俗在草木故城空<hi>即鄮郭也</hi>
近澤知田美<hi>俗重近澤田</hi>多魚驗海豐由來形勢地越絶控遼東<lb/>
箔蠶迎豆熟<hi>俗有蠶豆</hi>江雪伴梅消抵虎螯經夏<hi>里語八月蝤蛑可抵</hi>
<hi>虎</hi>跳沙蛤趂潮<hi>里語有/跳沙蛤</hi>酒罌雙印貴<hi>俗重雙印酒</hi>藥肆萬金<lb/>
<pb n="KR4i0062_WYG_023-21b"/>
饒<hi>謂馮樓也</hi>未覺西風逺三溪好采樵<hi>慈溪小溪藍溪也</hi>
巷陌隨橋曲閭閻占水窮郡樓孤嶺對<hi>古謂鎮明樓</hi>市港兩<lb/>
潮通<hi>閘在城東隅</hi>春暖雞鳴㠗<hi>在慈/谿</hi>秋寒鴨信風<hi>江湖所呼</hi>家家<lb/>
人富足擊壤與吾同<lb/>
稻飯雪翻白魚羮金鬭黄鮚埼千蚌熟<hi>在奉化</hi>花嶼一村<lb/>
香<hi>在慈谿</hi>海近春蒸溼湖靈夜放光<hi>廣徳湖每現光采</hi>北窗休寄<lb/>
傲大隱即吾鄉<hi>大隱山乃楊適先生所居四明圖經</hi>　<hi>以上乾道</hi>
　　詠蔗<lb/>
<pb n="KR4i0062_WYG_023-22a"/>
瑤池宴罷王母還九芝飛入三仙山空餘綘節留人間<lb/>
雲封露洗無時閒節旄落盡何斕斑野翁提攜出茅菅<lb/>
呉刀戛戛鳴雙環截斷寒水何潺潺相如賦就空上林<lb/>
倦遊渴病長相侵劉伶愛酒真荒淫狂來欲倒滄溟深<lb/>
此時一嚼輕千金壚邊何用文君琴五斗一石安足斟<lb/>
坐想毛髮生清隂蕭瑟甘滋欲誰讓樝棃橘柚紛殊壯<lb/>
冷氣相射杯盤上顧郎不見休惆悵佳境到時還不妄<lb/>
詩成雖媿陽春唱全勝乞與將軍杖<hi>合璧事類别集</hi>
<pb n="KR4i0062_WYG_023-22b"/>
　　和石尉早梅<lb/>
霜林盡處碧溪傍小露檀心媚夕陽天下三春無正色<lb/>
人間一味有真香相思誰向風前寄更晩那辭雪後芳<lb/>
朝夕催人頭欲白故園正在水雲卿<hi>瀛奎律髓</hi>
　　湖心寺<lb/>
吹落清香縹緲風樓臺彷彿水邊紅人間誰是丹青手<lb/>
畫取春湖細雨中<lb/>
　　崇福寺<lb/>
<pb n="KR4i0062_WYG_023-23a"/>
龕燈隱隱夜初分落果猿啼枕上聞客夢欲成成不得<lb/>
一窗殘月半牀雲<lb/>
　　題太白峯<lb/>
千峯下視盡兒孫仙事寥寥不可聞長作人間三月雨<lb/>
請看膚寸嶺頭雲<hi>以上延祐四明志</hi>
　　句<lb/>
春禽得意千般語澗草無名百種香<hi>墨莊漫録</hi>
　　游師雄<lb/>
<pb n="KR4i0062_WYG_023-23b"/>
　　　師雄字景叔京兆武功人治平二年進士授儀<lb/>
　　　州司户參軍趙卨帥延安辟為屬朝廷使與邊<lb/>
　　　臣措置破洮州擒鬼章為陕西轉運副使除直<lb/>
　　　龍圖閣攝帥熙河移知陕州卒有集<lb/>
　　賀岷州守种誼破鬼章二首<lb/>
王師一舉疾於雷頃刻俄聞破敵迴且喜將門還出將<lb/>
檻車生致鬼章來<lb/>
圍合洮州敵未知煙雲初㪚見旌旗忽驚漢將從天下<lb/>
<pb n="KR4i0062_WYG_023-24a"/>
始恨羌酋送死遲<hi>陜西通志</hi>
　　孫　升<lb/>
　　　升字君孚高郵人治平二年進士元祐中歴侍<lb/>
　　　御史中書舍人天章閣待制知應天府紹聖中<lb/>
　　　謫汀州安置卒名入黨籍劉延世嘗從升游録<lb/>
　　　其言論為孫公談圃<lb/>
　　送鄭待制閎中歸閩<lb/>
清曉都門祖帳開路人相與歎賢哉流塵幾翳看山眼<lb/>
<pb n="KR4i0062_WYG_023-24b"/>
落日休停别酒杯何待諸生留北闕自存遺直在東臺<lb/>
連江四老嗟誰在白首今朝只獨來<lb/>
　　　<hi>孫公談圃鄭待制穆字閎中福州人與劉彝陳襄皆以徳行為世所重號四先生鄭歸閩公有</hi>
　　　<hi>詩送之穆傳元祐五年穆為祭酒以寶文閣待宋史鄭</hi>
　　　<hi>制請老給事中范祖禹言古者大夫七十而致仕有不得請則賜之几杖祭酒居師資之地正</hi>
　　　<hi>宜處老成願毌聽其去不報太學之士千餘人以狀詣宰相請留亦不從於是公卿大夫各為</hi>
　　　<hi>詩賦贈行空學出祖汴東門外都人觀者如堵歎未嘗見</hi>
　　索劉述之新釀<lb/>
<pb n="KR4i0062_WYG_023-25a"/>
稍覺香熏鼻還思酒入脣盈缸止三斗可撥甕頭春<hi>孫公</hi>
<hi>談圃</hi>
　　句<lb/>
玉筍千官㪚珠簾一夜空<hi>宣仁后挽詞</hi>來書占喜鵲落日聽<lb/>
鳴蛬<hi>峽口送人</hi>若與蛟龍爭角黍應同漁父啜糟醨<hi>屈原宅</hi>睡<lb/>
須山鳥喚酒聽竹枝斟<hi>述懷</hi>窮搜詩句熟老練世情通<hi>長陽</hi>
<hi>道中</hi>白雲每逐晨光出紅鶴長隨暮靄還<hi>袁州道中</hi>梁臺歌吹<lb/>
餘衰草湓浦琵琶悵晩風<hi>自南京和彭九江</hi>慈竹筍抽疑夏籜<lb/>
<pb n="KR4i0062_WYG_023-25b"/>
木犀花發認春香<hi>在汀州作</hi>
　　　<hi>孫公談圃公嘗學詩於孫莘老嘗曰近世作詩無復有唐人風余嘗得公詩今畧誦數聫云云</hi>
　　　<hi>在汀州避謗不作詩有一聫道盡汀州景物</hi>
　　練　毖<lb/>
　　　毖延平人治平二年進士元祐初知旌徳縣雅<lb/>
　　　負清操民閒凡飲酒清者輒稱練長官<lb/>
　　鳧山廟<lb/>
雲煙深處路縈紆元是真人舊隱居我亦放情丘壑者<lb/>
<pb n="KR4i0062_WYG_023-26a"/>
官閒時得命籃輿<hi>寧國府志</hi>
　　羅　適<lb/>
　　　適字正之台州寧海人治平二年進士官提㸃<lb/>
　　　兩浙京西刑獄有赤城集<lb/>
　　送致政太師文潞公<lb/>
曽將故老較量看五福如公信是難潞國封來多有歲<lb/>
太師以上更無官應留妙算安神器必得人才薦將壇<lb/>
他日宋家青史上始終臣節雪霜寒<hi>瀛奎律髓</hi>
<pb n="KR4i0062_WYG_023-26b"/>
　　試筆<lb/>
金門禿筆積如山黄閣磨煤夜不乾試借薦賢書稾看<lb/>
應無一字及孤寒<hi>前賢小集拾遺</hi>
　　過逺橋<lb/>
長憶西橋避暑時天風六月襲人肌水隨地脈來無盡<lb/>
雲過山頭去不知拂面稚松應偃葢當年遊子巳龎眉<lb/>
憑師莫動溪邊石留與東歸題好詩<hi>台州府志</hi>
　　孔平仲<lb/>
<pb n="KR4i0062_WYG_023-27a"/>
　　　平仲字毅父治平二年進士元祐中提㸃京西<lb/>
　　　刑獄坐黨籍安置英州徽宗即位召為户部員<lb/>
　　　外郎遷金部郎中出使陜西帥鄜延環慶奉祠<lb/>
　　　卒<lb/>
　　　<hi>孔平仲談苑院中有雙鵲栖於玉堂之後海棠樹每學士㑹食必徘徊翔集或鳴噪必有大詔</hi>
　　　<hi>令或宣召之事因謂之靈鵲故晁翰林詩云卻聞靈鵲心應喜并予詩云靈鵲先依玉樹栖葢</hi>
　　　<hi>謂此也</hi>
　　泛漣水<lb/>
<pb n="KR4i0062_WYG_023-27b"/>
漣漪二十里清淡得我性微風不復搖天水相與淨秋<lb/>
容入崖柳晩色依漁艇髣髴㑹稽遊南湖似明鏡<lb/>
　　出城<lb/>
駐馬河之西送車皆已返郊原人漸少風物秋將晩身<lb/>
如獨鳥輕意與青山逺<lb/>
　　寄内<lb/>
試説途中景方知别後心行人日暮少風雪亂山深<hi>以上</hi>
<hi>清江三孔集</hi>
<pb n="KR4i0062_WYG_023-28a"/>
　　藥名體<lb/>
鄙性常山野尤甘草舍中鉤簾隂巻柏障壁坐防風客<lb/>
土依雲實流泉駕木通行當歸去矣已逼白頭翁<lb/>
此地龍舒骨池隍獸血餘木香多野橘石乳最宜魚古<lb/>
瓦松杉冷旱天麻麥踈題詩非杜若牋膩粉難書<hi>苕溪漁隱</hi>
<hi>叢話</hi>
　　句<lb/>
斜拖闕角龍千尺淡抹牆腰月半棱<hi>舘中咏雪夜話</hi>　<hi>冷齋</hi>
<pb n="KR4i0062_WYG_023-28b"/>
　　葛　閎<lb/>
　　　閎治平三年以職方郎中知台州<lb/>
　　顯孝南山寺<hi>在臨海縣</hi>
六時香火集宗雷日上雲收紫翠開應笑守麾公暇少<lb/>
二年官滿一曽來<hi>台州府志</hi>
　　常　秩<lb/>
　　　秩字夷甫潁州汝隂人屏居里巷以經術稱屢<lb/>
　　　授以官不受神宗即位三使徃聘始詣闕拜右<lb/>
<pb n="KR4i0062_WYG_023-29a"/>
　　　正言判國子監進寶文閣待制卒贈右諫議大<lb/>
　　　夫<lb/>
　　句<lb/>
凍殺汝隂常處士也來騎馬聽朝雞<lb/>
　　　<hi>石林詩話常待制秩居汝隂與王回深父皆有盛名於嘉祐治平之間屢召不至雖歐陽文忠</hi>
　　　<hi>公亦重推禮之其詩所謂笑殺潁川常處士十年騎馬聽朝雞者是也熙寧初荆公當國力致</hi>
　　　<hi>之遂起判國子監太常禮院聲譽稍減於前嘗一日大雪趨朝與百官待漏於仗舍秩已來寒</hi>
　　　<hi>甚不可忍喟然若有所恨者乃舉文忠詩以自嘲云云</hi>
<pb n="KR4i0062_WYG_023-29b"/>
　　許安世<lb/>
　　　安世襄邑人顗之世父治平四年進士第一為<lb/>
　　　都官員外郎卒於黄州<lb/>
　　詠史<lb/>
天下有誅賞固非君所私太宗泣君集意恐勞臣疑至<lb/>
公一以廢智術相維持哀哉功名士汲汲尚趨時<hi>許彥周詩</hi>
<hi>話</hi>
　　張景修<lb/>
<pb n="KR4i0062_WYG_023-30a"/>
　　　景修字敏叔常州人治平四年進士元祐末浮<lb/>
　　　梁令兩為憲漕五領郡符大觀中遷祠部郎中<lb/>
　　　詩幾千篇號張祠部集<lb/>
　　寄葉<hi>原闕</hi>自湖南憲請宫祠歸<hi>葉夢得大父也</hi>
聞説年來請洞霄江湖奉使乆勤勞有神仙處閒方得<lb/>
用老成時退更高借宅但須新種竹尋仙想見舊栽桃<lb/>
浮梁居士塵埃甚鬚鬢而今也二毛<hi>石林燕語</hi>
　　送朱天錫童子<lb/>
<pb n="KR4i0062_WYG_023-30b"/>
黄金滿籝富有餘一經教子金不如君家有兒不肯娯<lb/>
口誦七經隨巻舒渥注從來産龍駒鸑鷟乃是真鳯雛<lb/>
一朝過我父子俱自稱窮苦世為儒雪窗夜暎孫康書<lb/>
春隴晝荷兒寛鉏翻然西入天子都出門慷慨曵長裾<lb/>
神童之科今有無談經射策皆壯夫古來取士凡數塗<lb/>
但願一一令吹竽甘羅相秦理不誣世人看取掌中珠<lb/>
折腰未便賦歸歟待君釋褐還鄉閭<lb/>
　　　<hi>中呉紀聞初景修為浮梁縣令作此詩天錫既到闕忘取本州公據為禮部所卻因擊登聞鼔</hi>
<pb n="KR4i0062_WYG_023-31a"/>
　　　<hi>繳景修詩為證神宗大稱賞之翌日以語宰相王珪而恨四方有遺材即令召對珪言不欲以</hi>
　　　<hi>一詩召人恐長浮競不若俟其秩滿然後擢用之遂止令中書籍記姓名比罷官而神宗已升</hi>
　　　<hi>遐矣景修歴事三朝每登對上必問聞卿作朱童子詩試為舉似由此詩名益著</hi>
　　貧居<lb/>
茅檐月有千錢税稻飯年無一粒租生事蕭條人問我<lb/>
水芭蕉與石菖蒲<hi>中呉紀聞</hi>
　　睡香花<lb/>
曽向廬山睡裏聞香風占斷世間春竊花莫撲枝頭蜨<lb/>
<pb n="KR4i0062_WYG_023-31b"/>
驚覺南窗半夢人<lb/>
　　　<hi>能改齋漫録廬山瑞香花天聖中始傳張祠部以瑞為睡其詩云云</hi>
　　游九鎻<lb/>
九鎻山中多隱仙洞門終古掩雲煙茶生東塢偏迎日<lb/>
松老西巖不記年翠箬乆藏千歲藥碧池終納半山泉<lb/>
蒼崖縱使秦驅得未信能移一柱天<hi>洞霄詩集</hi>
　　更高亭<hi>在浮梁縣</hi>
稚子山妻伴老翁重陽尋徧菊花叢明年把酒知何處<lb/>
<pb n="KR4i0062_WYG_023-32a"/>
卻憶高亭是夢中<hi>饒州府志</hi>
　　句<lb/>
洗竹放教風自在傍溪看得月分明<hi>題集清軒紀聞</hi>　<hi>中呉</hi>
　　蔣槩<lb/>
　　　槩字康叔江西龍泉人治平閒進士<lb/>
　　登權州北門<lb/>
壯士未酬志乘秋感慨多幽燕新種落秦漢舊山河塞<lb/>
月沈青冢邊聲起白波如何得萬騎玉壘夜經過<hi>詩話總龜</hi>
<pb n="KR4i0062_WYG_023-32b"/>
　　徐　積<lb/>
　　　積字仲車楚州山陽人治平四年進士授楚州<lb/>
　　　教授事母極孝政和中賜諡節孝處士有集<lb/>
　　　<hi>苕溪漁隱叢話東坡云仲車古之獨行也於陵仲子不能過然其詩文則怪而放如玉川子此</hi>
　　　<hi>一反也耳聵甚畫地為字乃始通語終日面壁坐不與人接而四方事無不周知其詳雖新且</hi>
　　　<hi>密無不先知此二反也</hi>
　　淮之水示門人馬存<lb/>
淮之水淮之水春風吹春風洗青於藍緑染指魚不來<lb/>
<pb n="KR4i0062_WYG_023-33a"/>
鷗不起瀲瀲灔灔天盡頭秪見孤帆不見舟殘陽欲落<lb/>
未落處盡是人閒今古愁今古愁可柰何莫使騷人聞<lb/>
櫂歌吾曹盡是浩歌客笑聲酒面春風和<lb/>
　　愛愛歌<lb/>
呉越佳人古云好破家亡國可勝道昨日閒觀愛愛歌<lb/>
坐中歎息無如何愛愛本是娼家女金魂玉魄沈塵土<lb/>
歌舞呉中第一人緑鬢雙鬟纔十五耳聞目見是何事<lb/>
不謂其人乃如許操心危兮勵志深半夜窗前淚如雨<lb/>
<pb n="KR4i0062_WYG_023-33b"/>
假饒一笑得千金何如嫁作良人婦桃李不為當路花<lb/>
芙蓉開向秋風渚忽然一日逢張氏便約終身不相棄<lb/>
山不磨兮海可枯生唯一兮死難二有如樗櫟叢中木<lb/>
忽然化作瀟湘竹又如黄鳥春風時遷喬林兮出幽谷<lb/>
文君走馬來成都弄玉吹簫從幾曲不聞馬上琵琶聲<lb/>
忽作山頭望夫哭去年春風還滿房昨夜明月還滿牀<lb/>
行人一去不復返不念闗山歧路長前年猶惜縷金衣<lb/>
今年不畫深臙脂今年今日萬事已鮫鮹翡翠春如泥<lb/>
<pb n="KR4i0062_WYG_023-34a"/>
一女二夫兮妾之所羞不求所事兮志將何求蛾眉皓<lb/>
齒兮妾之所憂不如無生兮庶幾無尤喓喓草蟲趯趯<lb/>
阜螽靡不有初鮮克有終鴛鴦于飛兮畢之羅之人間<lb/>
所恨兮何休時深山人跡不到處病鸞斂翼巢空枝<lb/>
　　　<hi>麗情集楊愛愛錢唐娼女也垂髫喜歌舞初學胡琴數曲遂通他調七月七日泛舟西湖採荷</hi>
　　　<hi>香為金陵少年張逞所調相攜潛遁旅于京師逾年逞為父捕去愛留巷中好事者百計圖之</hi>
　　　<hi>不可得念逞之勤感疾而死</hi>
　　貧女扇<lb/>
<pb n="KR4i0062_WYG_023-34b"/>
妾有一尺絹以為身上衣自織青溪蒲團團手中持朝<lb/>
攜麥隴去暮汲井泉歸無人不看妾不使見蛾眉<lb/>
　　釣者<lb/>
有人口誦浮雲曲手把瀟湘一竿竹荻花洲上作茅庵<lb/>
坐看江頭浪如屋<hi>以上節孝先生集</hi>
　　章　楶<lb/>
　　　楶字質夫浦城人得象之姪治平四年進士甲<lb/>
　　　科哲宗朝歴集賢殿修撰知渭州進端明殿學<lb/>
<pb n="KR4i0062_WYG_023-35a"/>
　　　士徽宗立拜同知樞密院事授資政殿學士中<lb/>
　　　太乙宫使卒諡莊簡<lb/>
　　運司園亭詩<hi>并序</hi>　<hi>存三首</hi>
　成都轉運司園亭葢偽蜀時權臣故宅也清曠幽靜<lb/>
　隨處皆有可樂者輒為十詩粗記領畧以備他日遺<lb/>
　忘庶幾讀其詩足以省憶髣髴云爾<lb/>
　　西園<lb/>
古木鬱參天蒼苔下封路幽光無時歇醜石終朝踞水<lb/>
<pb n="KR4i0062_WYG_023-35b"/>
竹散清潤煙雲變晨暮何必憶山林直有山林趣<lb/>
　　玉谿堂<lb/>
堂因水得名方沼當其後漪瀾蕩榱桷窗户挹花柳蟲<lb/>
魚不避人鷗鷺若相友午枕夏簟涼此樂亦奚有<lb/>
　　小亭<lb/>
花邊二小亭雙跨清渠上規模雖甚隘幽僻良可賞信<lb/>
依佳木隂未羡大厦廣不足延賔朋攜笻常獨徃<hi>以上成都</hi>
<hi>文類</hi>
<pb n="KR4i0062_WYG_023-36a"/>
　　楊　怡<lb/>
　　　成都運司園亭詩<hi>和章質夫</hi>
　　西園<lb/>
池臺密相望曽是故矦宅賞心知幾人喬木已百尺低<lb/>
花拂烏㡌古蘚駮蒼石欲問昔豪華秋風埽無迹<lb/>
　　小亭<lb/>
方亭惟四柱對峙花竹閒下有雪嶺水淙流日潺潺宛<lb/>
如雙綵舸纜向春波灣欲起江湖心而柰風濤艱<hi>以上成都</hi>
<pb n="KR4i0062_WYG_023-36b"/>
<hi>文類</hi>
　　鄒　極<lb/>
　　　極字適中宜黄人治平四年進士擢度支員外<lb/>
　　　郎除江西提刑丁外艱服除丐祠得洪州玉隆<lb/>
　　　觀自號一翁有宜川集<lb/>
　　石䂬潺湲亭<hi>宜黄縣南二十里石梁數十丈横空跨於兩崖曰石䂬</hi>
危亭跨幽澗澗水日潺湲響與鼓鐘應靜無車馬喧布<lb/>
金因利物潄玉自澄源練引千尋逺珠輕萬斛繁倚空<lb/>
<pb n="KR4i0062_WYG_023-37a"/>
横石壁夾岸帶山樊漲駭天河決湍流地軸翻僧棲真<lb/>
夢覺客至滌塵煩不盡登臨意忘言媿有言<hi>撫州府志</hi>
　　江公著<lb/>
　　　公著字晦叔睦州建徳人治平四年進士歴提<lb/>
　　　㸃湖南刑獄京西轉運使<lb/>
　　乆旱微雨作<lb/>
雲葉紛紛雨腳匀亂花柔草長精神雷車卻碾前山過<lb/>
不灑原頭陌上塵<lb/>
<pb n="KR4i0062_WYG_023-37b"/>
　　　<hi>能改齋漫録江公著初任洛陽尉作乆旱微雨詩司馬文正公見之修刺謁江且為稱薦由是</hi>
　　　<hi>知名</hi>
　　胡時中<lb/>
　　　時中字伯正永州人治平中進士<lb/>
　　清明行<lb/>
憶昔父母康健時清明攜我上丘壠如今清明我獨來<lb/>
卻將小兒拜先冡凝情東風淚滿衣江山雖是昔人非<lb/>
兒兒問我悲何事此意他年汝自知<hi>前賢小集拾遺</hi>
<pb n="KR4i0062_WYG_023-38a"/>
　　陳　繹<lb/>
　　　繹字和叔開封人舉進士神宗朝歴祕書監集<lb/>
　　　賢學士知廣州貶建昌軍<lb/>
　　碧溪軒<hi>在建昌軍夀昌寺</hi>
蕭疎華薄隱山村清淺浮桁帶郭門竹倚䦨干水邊寺<lb/>
興來題作碧溪軒<hi>輿地紀勝</hi>
　　羅尚友<lb/>
　　　尚友字明善萍鄉人治平四年進士授鄂州軍<lb/>
<pb n="KR4i0062_WYG_023-38b"/>
　　　事推官<lb/>
　　句<lb/>
人閒酒客兼詩客天上文星與將星<hi>謁閤門使蕭注令賦  袁州府志</hi>
　　毛　漸<lb/>
　　　漸字正仲衢州江山人治平四年進士哲宗朝<lb/>
　　　歴陜西轉運使攝涇原帥進直龍圖閣待制<lb/>
　　桃源洞<lb/>
洞門流水日潺湲桃塢依然枕水邊春色年年花自好<lb/>
<pb n="KR4i0062_WYG_023-39a"/>
遊人誰復遇嬋娟<hi>天台山志</hi>
　　鄭　俠<lb/>
　　　俠字介夫福州福清人治平四年進士神宗朝<lb/>
　　　調光州司法參軍入京監安上門坐上書詆王<lb/>
　　　安石吕恵卿謫英州編管徽宗即位除監潭州<lb/>
　　　南嶽廟卒自號一拂居士入黨籍有西塘集<lb/>
　　苞苴行<lb/>
苞苴來苞苴去封書裹信不得住君不見箕山之下有<lb/>
<pb n="KR4i0062_WYG_023-39b"/>
仁人室無杯器以手捧水不願風瓢挂高樹<lb/>
　　煙雨樓<lb/>
仙人居處即鼇宫更作層樓峭倚空羣岫西來煙漠漠<lb/>
大江南去雨濛濛花鑣柳䇿熙怡裏耘笠漁蓑笑語中<lb/>
别有夜楹千里月凭䦨清興與誰同<hi>以上西塘集</hi>
　　和王荆公何處難忘酒<lb/>
何處難緘口熙寧政失中四方三面戰十室九家空見<lb/>
佞眸如水聞忠耳似聾君門深萬里焉得此言通<hi>翠屏筆談</hi>
<pb n="KR4i0062_WYG_023-40a"/>
　　曽　肇<lb/>
　　　肈字子開易占子布弟牟阜嘉祐二年宰六年<lb/>
　　　肇治平四年皆舉進士初調黄巖尉用薦擢崇<lb/>
　　　文校書累遷國史編修官元祐初擢起居舍人<lb/>
　　　徽宗即位遷翰林學士安置汀州歸潤州卒諡<lb/>
　　　文昭入黨籍有曲阜集西掖集<lb/>
　　題王晉卿所藏鄭䖍著色山水圖<lb/>
曾訪江南鳥爪仙悞隨塵網落人間紅泉碧澗春風裏<lb/>
<pb n="KR4i0062_WYG_023-40b"/>
尚記麻源谷口山<lb/>
　　上王荆公墓<lb/>
天上龍胡斷人間鵩鳥來未應淮水竭所惜泰山頽華<lb/>
屋今非昔佳城閉不開白頭門下士悵望有餘哀<lb/>
　　海陵春雨<hi>知泰州時作</hi>
公事無多使客稀兩時衙退吏人歸沈煙一炷春隂重<lb/>
畫角三聲晩照微桑雉未馴慚報政海鷗相近信忘機<lb/>
只將宴坐收心念嬾向人間問是非<lb/>
<pb n="KR4i0062_WYG_023-41a"/>
　　靈夀同年兄再以杞屑分恵復成小詩以代善謔<lb/>
埸屋十年長鈴齋一笑歡微言師水䪥交分托金蘭腹<lb/>
飽仙人杖心存姹女丹他時玉京路同綴侍宸官<lb/>
　　寄吕南公<lb/>
主人第一河南守之子無雙江夏才㑹見吹噓上雲漢<lb/>
可能憔悴隱蒿萊風騷寓興埀金薤翰墨傳家富玉杯<lb/>
傾葢相知勝白首扁舟臨别重徘徊<lb/>
　　滁州瑯琊山茶仙亭<lb/>
<pb n="KR4i0062_WYG_023-41b"/>
山僧獨好事為我結茅茨茶仙榜亭中頗宗樊川詩<lb/>
　　題多景樓<lb/>
屈曲危樓倚半空詩情無限景無窮江聲逆順潮來徃<lb/>
山色有無煙淡濃風月滿樓供一醉乾坤萬里豁雙瞳<lb/>
片雲迴逐斜陽去知落淮山第幾重<hi>以上曲阜集</hi>
　　邇英閣侍講筵作<hi>哲宗元祐中</hi>
二閣從容訪古今諸儒葵藿但傾心君臣相對疑賔主<lb/>
誰識昭陵用意深<lb/>
<pb n="KR4i0062_WYG_023-42a"/>
　　邇英閣前槐後竹雙槐極高而柯葉拂地狀如龍<lb/>
　　蛇或謂之鳯尾槐<lb/>
鳯尾扶疎槐影寒龍吟蕭瑟竹聲乾漢皇恭黙尊儒學<lb/>
不似公孫見不冠<hi>以上墨莊漫録</hi>
　　句<lb/>
鼎湖弓劒仙遊逺渭水衣冠輦路新　階除翠色迷宫<lb/>
草殿閣清隂老禁槐<lb/>
　　　<hi>庚溪詩話元祐間東坡與曽子開同居兩省扈從車駕赴宣光殿子開有詩其畧云云語亦佳</hi>
<pb n="KR4i0062_WYG_023-42b"/>
　　何平仲<lb/>
　　　平仲合州人<lb/>
　　聞周茂叔中年有嗣以詩賀之<lb/>
慶門崇構已多時五百年方是此期樹長瓊枝生較晩<lb/>
珠根驪頷得來遲桓温貴骨天然别韋相傳經道不衰<lb/>
衡岳維高湘水闊共知長與福為基<hi>濓溪集附</hi>
　　劉　恕<lb/>
　　　恕字道原筠州人渙子舉進士英宗朝司馬光<lb/>
<pb n="KR4i0062_WYG_023-43a"/>
　　　編次資治通鑑薦為局僚官至祕書丞卒<lb/>
　　題靈山寺<lb/>
早晩報衙蜂擾擾友朋相和鳥闗闗餘香滿袖花驚眼<lb/>
空翠霑巾雨暝山<hi>西江詩話</hi>
　　費　琦<lb/>
　　呈謝通判殿丞寵示遊山之作<lb/>
夫君落筆盡珠璣不比相如意思違從此洛陽須紙貴<lb/>
夜來新有愛山詩<hi>濓溪集附</hi>
<pb n="KR4i0062_WYG_023-43b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋詩紀事巻二十三<lb/>
</p>
<p>
</p>
  </div>
<div>
                <head>宋詩紀事巻二十四</head>
    <p>
<pb n="KR4i0062_WYG_024-1a"/>
欽定四庫全書<lb/>
　宋詩紀事巻二十四　　　　　錢塘厲鶚撰<lb/>
　　周延雋<lb/>
　　　延雋字仲章鄒平人治平閒以職方郎中知台<lb/>
　　　州累遷太常少卿<lb/>
　　經臺<lb/>
幽致極東南清隂潤客衫林深纔辨徑雲滿欲藏巖琴<lb/>
想山猿伴花憎谷鳥銜孤標如可挹墜稾悵開緘<hi>台州府志</hi>
<pb n="KR4i0062_WYG_024-1b"/>
　　王詵<lb/>
　　　詵字晉卿開封人選尚英宗女秦國大長公主<lb/>
　　　爲利州防禦使以黨籍貶均州歴定州觀察使<lb/>
　　　開國公駙馬都尉贈昭化軍節度使諡榮安<lb/>
　　　<hi>劉後村西園雅集圖䟦云夲朝戚畹惟李端愿王晉卿二駙馬好文喜士世傳孫巨源三通鼓</hi>
　　　<hi>眉山公金釵墜之詞想見一時風流醖藉未㡬烏臺鞠詩案賔主俱謫而囀春鶯輩亦流落于</hi>
　　　<hi>他人矣</hi>
　　後唐莊宗廟<lb/>
<pb n="KR4i0062_WYG_024-2a"/>
代梁繼李號良圖卻惑歌兒便喪軀試拂塵埃覘遺像<lb/>
元來滿靣是髭鬚<hi>侯鯖録</hi>
　　湖上贈别<hi>幷序</hi>
　余前年㤙移清潁道出許昌前途小阻畱西湖之别<lb/>
　館者㡬一月常與韓持國范景仁汎舟嘯詠使人頓<lb/>
　忘去國流離之恨也韓公德性温厚風度髙雅固已<lb/>
　可愛范公雖老而精神不衰議論純正白鬚紅靣動<lb/>
　輒醺酣時余有所賦詠公即取紅蓮葉命筆疾書初<lb/>
<pb n="KR4i0062_WYG_024-2b"/>
　不經思佳辭麗句頃刻而成坐客莫不驚歎也比聞<lb/>
　朝廷就除端明殿學士以寵之因思方今進任老成<lb/>
　如公者若再起之亦足以厚風俗耳<lb/>
清影十分月暗香千柄蓮不知從此别高會復何年<lb/>
　　奉和子瞻内翰見贈長韻<lb/>
帝子相從玉斗邊洞簫忽斷散非煙平生未省山水窟<lb/>
一朝身到心茫然長安日遠那復見掘地寜知能及泉<lb/>
㡬年漂泊漢江上東流不舍悲長川山重水逺景無盡<lb/>
<pb n="KR4i0062_WYG_024-3a"/>
翠幙金屛開目前晴雲羃羃曉籠岫碧嶂溶溶春接天<lb/>
四時為我供畵夲巧自增損媸與姸心匠構盡遠江意<lb/>
筆鋒耕徧西山田蒼顔華髮何所遣聊將戲墨忘餘年<lb/>
將軍色山自金碧蕭郎翠竹夸嬋娟風流千載無虎頭<lb/>
於今妙絶推龍眠豈圖俗筆挂高詠從此得名因謫仙<lb/>
愛詩好畵本天性輞口先生疑宿縁會當别寫一匹煙<lb/>
霞境更應消得玉堂醉筆揮長篇<lb/>
　　子瞻再和前篇非唯格韻高絶而語意鄭重相與<lb/>
<pb n="KR4i0062_WYG_024-3b"/>
　　甚厚因復用韻荅謝之<lb/>
憶從南澗北山邊慣見冷雲和野煙山深路僻空弔影<lb/>
夢驚松竹風蕭然杕藜芒屩謝麈境巳甘老去棲林泉<lb/>
春籃採术問康伯夜竈養丹陪穉川漁樵每笑坐爭席<lb/>
鷗鷺無機馴我前一朝忽作長安夢此生猶欲更問天<lb/>
歸來未央拜天子枯荄敢自期春妍造物潜移真幻影<lb/>
感時未用驚桑田醉来卻畫山中景水墨想像追當年<lb/>
玉堂故人相與厚意使嫫母齊聨娟豈知憂患耗心力<lb/>
<pb n="KR4i0062_WYG_024-4a"/>
讀書嬾去但欲眠屠龍學就本無用只堪投老依金仙<lb/>
更得新詩寫珠玉勸我不作區中縁佩服忠言匪論報<lb/>
短章重次木𤓰篇<hi>以上式古堂書考</hi>
　　句<lb/>
佳人巳屬沙叱利義士今無古押衙<lb/>
　　　<hi>許彦周詩話晉卿得罪外謫後房善歌者名囀春鶯為密縣馬氏所得後還朝尋訪微知之作</hi>
　　　<hi>詩云云僕在密縣與馬縉輔逰知之最詳縉輔在其兄處猶見之西清詩話云過潁昌見之誤</hi>
　　　<hi>也</hi>
<pb n="KR4i0062_WYG_024-4b"/>
　　章峴<lb/>
　　　峴治平中廣南西路提點刑獄轉運使<lb/>
　　丁未上已重遊龍隠巖<lb/>
溪干檥棹訪巖扉危磴攀躋不欲歸埀乳滴聲當佛座<lb/>
㝛雲畱潤在僧衣聊開禊席臨流水閒擲文竿到落暉<lb/>
旅宦天涯甘寂寞送春無意惜芳菲<hi>桂勝</hi>
　　蔡覿<lb/>
　　　覿治平中定海縣尉<lb/>
<pb n="KR4i0062_WYG_024-5a"/>
　　正覺寺清風軒<hi>在定海縣西北</hi>
海風拍枕燈初暗山雨打窗人正寒料得此軒秋更好<lb/>
怒濤推月上䦨干<hi>延祐四明志</hi>
　　滿執中<lb/>
　　　執中字子權廣陵人治平中為萬壽令<lb/>
　　石屏路<lb/>
石屏月如水石壁雲不動閒中欹枕臥天地同一夢<lb/>
　　明月溪<lb/>
<pb n="KR4i0062_WYG_024-5b"/>
月出溪水清月落溪水黑茫茫溪上人笑與月為客<hi>以上</hi>
<hi>滁陽志</hi>
　　馬道<lb/>
　　　道吉州人<lb/>
　　啄木<lb/>
翠翎迎日動紅觜響煙蘿不顧泥丸及唯貪得食多纔<lb/>
離枯朽木又上最高柯呉楚園林濶忙忙爭奈何<lb/>
　　　<hi>翰府名談治平中有為吉水令忘其姓名治邑嚴酷野人馬道為啄木詩諷之令見詩稍緩刑</hi>
<pb n="KR4i0062_WYG_024-6a"/>
　　　<hi>時人目曰馬啄木</hi>
　　薛唐<lb/>
　　　唐鄞人有田閒集<lb/>
　　田舍作<lb/>
世業存五畝家風守二南適情無過睡幽事不妨貪母<lb/>
老㕑増肉朋來樹選柑每慙躬稼穡未及野農諳<hi>甬上耆舊</hi>
　　　<hi>集</hi>
　　蕭介夫<lb/>
<pb n="KR4i0062_WYG_024-6b"/>
　　　介夫字純臣泰和人英宗朝官萍鄉簿<lb/>
　　將進酒歌<lb/>
勸君莫累黑山土累得黒山竟何補勸君莫勒燕然石<lb/>
勒得燕然又何益百年歳月能幾何螢燭光中都瞬息<lb/>
我今安得萬丈梯騰騰直上天街墀剪折金烏翅截下<lb/>
玉兔蹄使玉兔不能走金烏不得飛然後舉泰山為肉<lb/>
林東海為酒池君不見呉下秋風悲金谷園中春草衰<lb/>
不如相逄且飲酒齊聲拍掌大唱金縷衣<hi>吉安府志</hi>
<pb n="KR4i0062_WYG_024-7a"/>
　　錢忠<lb/>
　　句<lb/>
滿目生涯千頃浪全家衣食一綸竿<lb/>
　　　<hi>呉郡志治平中錢忠過呉遊賞遥見一好女子獨棹煙波閒忠悦之贈詩云云女擕詩呈父父</hi>
　　　<hi>以女妻忠汎舟同入烟波不知所徃</hi>
　　錢信<lb/>
　　句<lb/>
安得神仙術試為施康濟使此平望村如吾江子滙<lb/>
<pb n="KR4i0062_WYG_024-7b"/>
　　　<hi>齊東野語錢信平望蟁詩云云呉興獨江子滙無蟁舊傳馬自然泊舟於此</hi>
　　王安禮<lb/>
　　　安禮字和甫安石弟早登科累官知制詔翰林<lb/>
　　　學士知開封府尚書左丞紹聖初罷知太原府<lb/>
　　　卒有王魏公集<lb/>
　　恭和御製上元觀燈<lb/>
鑾輿清曉出瑶䑓羽衛瞻迎扇影開鳳闕張燈天上坐<lb/>
雞林獻曲海邊來修文可笑秦無䇿能賦休誇楚有才<lb/>
<pb n="KR4i0062_WYG_024-8a"/>
星漢未斜鈞樂闋君王宣示萬年杯<lb/>
　　瓊林苑賜宴餞留守太尉輒繼高韻<lb/>
名德曾來重四夷朝廷今日見官儀陪祠自冠三公位<lb/>
分陜猶為百辟師金谷望塵多眷舊瓊林賜餞盡巫疑<lb/>
都人喜見斾旌美寜識勳名在鼎彝<hi>以上瀛奎律髄</hi>
　　王安國<lb/>
　　　安國字平甫安禮弟神宗召試賜第為祕閣校<lb/>
　　　理呂惠卿引連鄭俠獄奪官卒有集<lb/>
<pb n="KR4i0062_WYG_024-8b"/>
　　　<hi>耆舊續聞熙寜中高麗遣使入貢且求王平甫學士京師題詠有旨令權知開封府元厚之内</hi>
　　　<hi>翰抄録以賜厚之自詣平甫求新著平甫以詩戯之曰誰使詩仙來鳳沼欲傳賈客過雞林</hi>
　　題滕王閣<lb/>
滕王平昔好追逰高閣依然枕碧流勝地幾經興廢事<lb/>
夕陽偏照古今愁城中樹宻千家市天際人歸一葉舟<lb/>
極目滄波吟不盡西山重疊亂雲浮<lb/>
　　　<hi>能改齋漫録王平甫年十三作</hi>
　　記夢<lb/>
<pb n="KR4i0062_WYG_024-9a"/>
萬頃波濤木葉飛笙簫宮殿號靈芝揮毫不似人閒世<lb/>
長樂鐘聲夢覺時<lb/>
　　　<hi>冷齋夜話王平甫熙寜癸丑歳直宿崇文院夢有邀之至海上見海水中宮殿甚盛其中作樂</hi>
　　　<hi>笙簫鼓吹之妓甚衆題其名曰靈芝宮邀之者欲俱徃有人在宮側隔水謂曰時未至且令去</hi>
　　　<hi>他日當迎之至此恍惚夢覺時禁中已鳴鐘平甫頗自命不凡為詩記之</hi>
　　杭州呈勝之<lb/>
遊覧湏知此地佳紛紛人物敵京華林巒臘雪千家水<lb/>
城郭春風二月花彩舫笙歌吹落日畫楼燈燭映殘霞<lb/>
<pb n="KR4i0062_WYG_024-9b"/>
如君援筆宜摹寫付與塵埃北客誇<hi>瀛奎律髄云此平甫作誤入荆公集</hi>
　　西湖春日<hi>曰琯按以下二首誤入林逋集</hi>
爭得才如杜牧之試来湖上輒題詩春煙寺院敲茶鼓<lb/>
夕照楼䑓卓酒旗濃吐雜芳薰巘崿溼飛䨇翠破漣漪<lb/>
人閒幸有蓑兼笠且上漁舟作釣師<lb/>
　　春隂<lb/>
似雨非晴意思深宿酲牽率臥重衾苦憐燕子寒相並<lb/>
生怕梨花晩不禁薄薄簾帷欺欲透遥遥歌管壓来沈<lb/>
<pb n="KR4i0062_WYG_024-10a"/>
北園南陌狂無数秖有芳菲會此心<hi>以上瀛奎律髄</hi>
　　句<lb/>
海鵬未擊三千里天馬湏歸十二閑<hi>苕溪漁隠叢話</hi>風暄翠幕<lb/>
春沾酒露溼筠籠夜賣花<hi>洛中聞見前録</hi>
當時徐氏擅筆墨夜圍夢墮空中簁<lb/>
　　　<hi>金玉詩話王師弔伐江左城破或夢丱角女子行空中以巨簁簁物散落如豆著地皆成人問</hi>
　　　<hi>其故曰此當死於難者後見貴人盛冠服繼墮于地云此徐舍人也既寤聞徐鍇死圍城中王</hi>
　　　<hi>文公兄弟在金陵和王微之哲登髙齋詩押簁字平甫有句云云此事竒譎而屈曲強韻中可</hi>
<pb n="KR4i0062_WYG_024-10b"/>
　　　<hi>謂摶虎手也</hi>
宮殿影揺河漢外江湖夢斷曉鐘邊<hi>舘中題壁</hi>忽吟佳句<lb/>
詩驅暑逺勝前人檄愈風<hi>病中答蘓子容</hi>九月清霜送陶令千<lb/>
年白日見滕公<hi>王繹學士挽詞</hi>　<hi>以上隠居詩話</hi>
　　沈遼<lb/>
　　　遼字睿逹錢唐人遘弟用兄任監夀州酒税熙<lb/>
　　　寜中以太常寺奉禮郎監杭州軍資庫轉運使<lb/>
　　　攝華亭縣他使者以夙憾文致其罪下獄奪官<lb/>
<pb n="KR4i0062_WYG_024-11a"/>
　　　流永州徙池州有雲巢編<lb/>
　　　<hi>金玉詩話遼尤工翰墨登科之後遊京師偶為人書帬帶詞頗不典流傳逹于宮禁近幸嬪御</hi>
　　　<hi>服之遂塵乙覧後削籍為民</hi>
　　奉陪穎叔賦鎻院牡丹<lb/>
昔年曾到洛城中玉椀金盤深淺紅行上荆溪溪畔寺<lb/>
愧將白髪對東風<lb/>
　　池陽<lb/>
寒煙寂寂鎖青谿圓月亭亭上曲隄小杜風情遥可想<lb/>
<pb n="KR4i0062_WYG_024-11b"/>
閒調絲竹舞金泥<lb/>
　　陸機宅<lb/>
朝日欲岀已復西人閒興廢那可知崑山陵谷久巳變<lb/>
水傍惟有將軍碑<lb/>
　　龜兹舞<lb/>
龜兹舞龜兹舞始自漢時入樂府世上雖傳此樂名不<lb/>
知此樂猶傳否黄扉朱邸畫無事美人親尋敎坊譜衣<lb/>
冠盡得畫圖看樂器多因西域取紅緑裀結坐後部長<lb/>
<pb n="KR4i0062_WYG_024-12a"/>
笛短簫形製古雞娄揩鼓舊所識饒貝流蘇分白羽玉<lb/>
顔二女髙髻花孔雀羅衫金畫縷紅鞾玉帶踏筵岀初<lb/>
驚翔鸞下𤣥圃中有一人奏羯鼓頭如山兮手如雨其<lb/>
閒曲調雜晉楚歌詞至今傳晉語湏臾曲罷立前廡歎<lb/>
息平生未嘗覩清都閬苑昔有夢寂寞如今在何所我<lb/>
家家住滄海涯上國樂事殊未知玉顔邀我索題詩它<lb/>
時有夢與誰期<hi>以上雲巢編</hi>
　　王欽臣<lb/>
<pb n="KR4i0062_WYG_024-12b"/>
　　　欽臣字仲至洙之子用䕃入官文彦博薦試學<lb/>
　　　士院賜進士及第歴集賢殿修撰知和州徙饒<lb/>
　　　州斥提舉太平觀徽宗立復待制知成德軍卒<lb/>
　　　入黨籍有廣諷味集<lb/>
　　㝛華岳觀<lb/>
凌空老樹雲垂葉壓屋梨花雪照人深愧地仙教俗客<lb/>
慇懃留看華山春<lb/>
　　再題華岳觀<lb/>
<pb n="KR4i0062_WYG_024-13a"/>
石壇流水共蒼苔青竹林閒一徑開可惜梨花飛巳盡<lb/>
前年遊客始重来<hi>以上江鄰㡬雜志</hi>
　　召試學士院試罷作<lb/>
翠木隂隂白玉堂老来方此試文章日斜奏罷長楊賦<lb/>
閒拂塵埃看畫牆<lb/>
　　　<hi>西清詩話荆公見之甚歎賞為改作奏賦長楊罷且云詩家語如此乃健</hi>
　　戲書長老院<lb/>
蜀國相如最好詞武皇深恨不同時凌雲賦罷還無用<lb/>
<pb n="KR4i0062_WYG_024-13b"/>
寂寞文園興可知<lb/>
　　　<hi>能改齋漫録熙寕中王仲至自河北被召用荆公薦對神宗問所與遊從公奏宋敏求帝默然</hi>
　　　<hi>遣任公因留一詩書長老院中云云荆公愛其詩自題於所執扇</hi>
　　與秦少逰于恭敏李公燕閒堂聨句<lb/>
黄葉山頭初帶雪緑波尊酒暫囬春<hi>王</hi>已聞璧月瓊枝<lb/>
句更著朝雲暮雨人<hi>秦</hi>老愧紅妝翻曲妙喜逄佳客放<lb/>
懐新<hi>王</hi>天明又岀桃源去仙境何時再問津<hi>秦漫能改齋  録</hi>
　　次韻蘇子由詠李伯時所藏韓幹馬<lb/>
<pb n="KR4i0062_WYG_024-14a"/>
天閑不遇頭亦垂真性夲不求青絲由来竒骨類竒士<lb/>
立見俱似囊中錐鳳頭初踏蔥嶺至繡膊東由青海馳<lb/>
春風宛轉白玉鐙晩日照耀黄金羈李侯對此意匠發<lb/>
造物真比毫端竒方歅之相豈可擬顛倒未免雄稱雌<lb/>
翰林相繼寫高韻何止羊何共和之玉花照夜古稱美<lb/>
顔色乃是論其皮固知神駿不易寫心與道合方能知<lb/>
文章書畫固一理不見摩詰前身應畫師<hi>聲畫集</hi>
　　使遼囬謁恭敏李公席上作<lb/>
<pb n="KR4i0062_WYG_024-14b"/>
穹廬三月巳淹留白雪黄雲見即愁滿袖塵埃何處洗<lb/>
李家池上海棠洲<hi>詩人玉屑</hi>
　　遊王官谷<lb/>
鐘鼎山林岀處明中閒不合枉高情有錢湏買王官谷<lb/>
流水聲中過一生<hi>王官谷集</hi>
　　安燾<lb/>
　　　燾字厚卿開封人舉進士神宗朝歴官同知樞<lb/>
　　　宻院事哲宗朝拜門下侍郎落職知大名府徽<lb/>
<pb n="KR4i0062_WYG_024-15a"/>
　　　宗朝知河南降祁州團練副使還洛卒入元祐<lb/>
　　　黨籍<lb/>
　　重題江干初雪圖<hi>事詳韓忠彦詩下</hi>
曾遊滄海困驚瀾晩渉風波路更難從此江湖無限景<lb/>
不如秖向畫圖看<hi>石林詩話</hi>
　　韓忠彦<lb/>
　　　忠彥字師朴琦子以父任為將作監復舉進士<lb/>
　　　元祐中同知樞宻院事徽宗朝進左僕射兼門<lb/>
<pb n="KR4i0062_WYG_024-15b"/>
　　　下侍郎封儀國公謫磁州團練副使致仕卒入<lb/>
　　　元祐黨籍<lb/>
　　題江干初雪圖<lb/>
諸公當日聚巖廊半謫南荒半巳亡唯有紫樞黄閣老<lb/>
再開圖畫看瀟湘<lb/>
　　　<hi>石林詩話江干初雪圖真蹟藏李邦直家唐蠟紙夲世傳王摩詰所作元豐閒王禹玉蔡持正</hi>
　　　<hi>韓玉汝章子厚王和甫張邃明安厚卿七人題詩建中靖國元年韓師朴相邦直厚卿同在二</hi>
　　　<hi>府時前七人者所存惟厚卿而巳持正貶死嶺外禹玉追貶子厚方貶玉汝和甫邃明則死久</hi>
<pb n="KR4i0062_WYG_024-16a"/>
　　　<hi>矣故師朴題其後云云紫樞黄閣謂邦直在門下厚卿在西府也厚卿復題邦直亦自題云</hi>
　　駕幸太學<lb/>
恢崇儒教頓生光天子親来幸上庠星弁煌煌環帝座<lb/>
霜袍宻宻綴周行廟祠稽首尊先聖書義終篇勸嗣王<lb/>
學道深慙非入室此辰榮事亦升堂<hi>中州題咏集</hi>
　　許遵<lb/>
　　　遵字仲塗泗州人第進士熙寕閒判大理岀知<lb/>
　　　潤州提舉崇福宮<lb/>
<pb n="KR4i0062_WYG_024-16b"/>
　　遊風水洞<lb/>
水洞連風洞精藍両洞前山高易藏日樹老不知年板<lb/>
有華宗什名留少傅篇煙波門外境寂寞變桑田<hi>咸淳臨安</hi>
<hi>志</hi>
　　沈立<lb/>
　　　立字立之歴陽人舉進士歴江淮發運使知越<lb/>
　　　杭二州<lb/>
　　英韶在前徒矜下里之曲風雅未喪豈繫擊轅之<lb/>
<pb n="KR4i0062_WYG_024-17a"/>
　　音不圖綴綺靡之辭抑將導敦厚之㫖耳海棠雖<lb/>
　　盛於蜀人不甚貴因暇偶成五言百韻律詩一章<lb/>
　　知我者無加焉<lb/>
岷蜀地千里海棠花獨姸萬株佳麗國二月豔陽天叢<lb/>
萼勻如布修蕤巧似編彤雲輕㸃綴赤玉碎雕鐫瑟瑟<lb/>
光輪瑩猩猩血借鮮淺深相向背疎宻遞句牽輕蒨重<lb/>
重染丹砂細細研蘂纖金粟拱鬚嫩紫絲拳紅蠟随英<lb/>
滴明璣著顆穿初莖争䙚娜翹幹共蹁躚絶代知無價<lb/>
<pb n="KR4i0062_WYG_024-17b"/>
生香不減<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>分靈應桂苑鍾粹定星躔木帝經邦相花<lb/>
王入室賢祥飇如剪拂卿靄共陶甄真宰隂推轂句芒<lb/>
與著鞭不湏憂薄命好為惜流年賛翼施生柄扶持煦<lb/>
嫗權主張韶令正調燮淑威宣和氣高低洽芳心次第<lb/>
還金釵人十二珠履客三千雲雨迷巫峽風波怨洛川<lb/>
娉婷宜住楚妖冶合居燕繡被通宵展華燈徹曙燃横<lb/>
披前檻外半岀假山巔暗羡遊蜂採偷輸蟻穴沿瘦嫌<lb/>
<hi>闕</hi>網織柔怯女蘿纒蓄恨憑誰訊無言只自憐文君酒<lb/>
<pb n="KR4i0062_WYG_024-18a"/>
壚畔揚子草堂前品格生来别風流到老全繁中生悵<lb/>
望衆裏見喧闐暄暖精神出晴明意態便關闗鶯對語<lb/>
兩兩燕高鶱天上宜封殖人閒偶佇延共櫻圍别舘與<lb/>
杏擁斜阡清暖簾爭卷黄昏幕尚褰低籠金轣轆高暎<lb/>
畫秋千忽認梁園妓深疑閬苑仙蔥蔥来蕙圃逺逺别<lb/>
芝田羞隠冥濛霧輕如淡蕩煙乍逄開羽扇初喜下雲<lb/>
軿彷彿同星靨依稀帶翠鈿五銖衣宛轉七寳帳翩翾<lb/>
獨立挨霓節成行列彩旃困宜欹虎枕歩好襯金蓮舞<lb/>
<pb n="KR4i0062_WYG_024-18b"/>
定休廽袖妝濃不傅鉛蓋張松鬰鬰茵藉草芊芉馥郁<lb/>
蘭供夢扶蘇栁伴眠軀輕彌綽約腰細更便嬛婭姹常<lb/>
顒若幽柔自灑然侍兒羅白芷婢子列芳荃口口濃檀<lb/>
注腮腮薄粉填觧圍施葉幄買笑有榆錢旖旎環瑶席<lb/>
婆娑匝玳筵嬌依屏曲曲泣對露涓涓南陌輕埃蔽東<lb/>
郊夕照連幾時休縹緲従此識嬋姢是處遺簮珥誰家<lb/>
不管弦妒姬貪恐失戯稚惜何顛折閃搔頭褪擎樅約<lb/>
腕揎戴遮鬟上鳯装壓鬢邉蟬汲引新懽聚消磨忽忿<lb/>
<pb n="KR4i0062_WYG_024-19a"/>
蠲縱觀湏倒載命宴必加籩翻曲教歌媛更詞送酒船<lb/>
鄉心湏暫觧病眼當時痊迢遰来油壁從容住錦韉雅<lb/>
宜交讓比穠與棣華聫不憤參朱槿寕甘混木棉酴醿<lb/>
潜失色躑躅敢差肩素柰思投迹夭桃耻借貟梧桐愧<lb/>
金井芍藥濫花磚併壓辛夷俗潛排寳馬蔫天㤙無乆<lb/>
恃人寵莫長專布影交三徑敷榮徧一廛凝眸方曄曄<lb/>
回首旋翩翩可忍驚飇挫胡煩急景煎珊瑚随手碎絳<lb/>
雪繞枝旋拂漢霞初散當樓月自圎飄零随蠛蠓散亂<lb/>
<pb n="KR4i0062_WYG_024-19b"/>
逐漪漣灼灼龜城外亭亭錦水邉抱愁應慘蹙有涙即<lb/>
潺湲午隠迷蝴蜨朝寒怨杜䳌物情元倚伏人意莫拘<lb/>
攣擢秀高羣木稱珍極八埏未開獨脈脈憂落固悁悁<lb/>
别著新文紀重尋舊譜箋共知紅豔好誰辨赤心堅實<lb/>
合陪朱李根宜灌醴泉栽湏憐竹栢樹莫繞烏鳶耻托<lb/>
膏腴茂當随富貴遷為多猶底滯因逺尚迍邅客思易<lb/>
成亂心期未省愆畫思摩詰筆吟稱薛濤牋醉目休頻<lb/>
送詩情豈易縁薛能誇麗句鄭谷賞佳篇止感芳姿美<lb/>
<pb n="KR4i0062_WYG_024-20a"/>
那憐託地偏山經猶䍐記方志未多傳巧詠憂才竭冥<lb/>
搜得意<hi>闕</hi>遐陬寡真賞僻境忍輕捐抽祕慙非據探竒<lb/>
敢讓先援毫叙名卉聊用放懐焉<hi>海棠譜</hi>
　　張舜民<lb/>
　　　舜民字芸叟邠州人第進士元祐初除監察御<lb/>
　　　史徽宗朝為吏部侍郎以龍圗閣待制知同州<lb/>
　　　坐元祐黨貶商州卒高宗追贈寳文閣直學士<lb/>
　　　自號浮休居士又號矴齋娶陳師道之姊有畫<lb/>
<pb n="KR4i0062_WYG_024-20b"/>
　　　墁集<lb/>
　　　<hi>畫繼芸叟生平嗜畫題評精確雖南遷羈旅中每所經從必搜訪題識東南士大夫家所藏名</hi>
　　　<hi>品悉載録中亦能自作山水有理致最刻意於郡齋讀書志芸叟為文豪重</hi>
　　　<hi>詩晩好樂府百餘篇自序云年踰耳順方敢言詩百世之後必有知音者</hi>
　　　<hi>孫公談圃張芸叟謫郴州稅郴多碧蓮根大如盌張甞以墨印于詩稿上以詫北人也</hi>
　　西征回途中二絶<lb/>
靈州城下千枝栁總被官軍斫作薪他日玉關歸去路<lb/>
将何攀折贈行人<lb/>
<pb n="KR4i0062_WYG_024-21a"/>
青銅峡裡韋煙路十去從軍九不回白骨似沙沙似雪<lb/>
将軍休上望鄉䑓<lb/>
　　　<hi>東坡題䟦舜民通綀西事從高遵裕西征回途中作二絶云云為轉運判官李蔡所奏貶郴州</hi>
　　　<hi>監税舜民言官軍圍靈武不下糧盡而退西人從城上呼官軍漢人兀攃否或仰而答曰兀攃</hi>
　　　<hi>城上皆大笑西人謂慙為兀攃也</hi>
　　自題畫扇<lb/>
忽忽西遷不記年二妃祠外橘州前眼昬筆戰誰能畫<lb/>
無奈霜紈似月圎<lb/>
<pb n="KR4i0062_WYG_024-21b"/>
　　鄧正字宅見劉明復所畫麓山秋景<lb/>
洛陽才子見長沙自識中丹鬢未華文武才全皆不試<lb/>
丹青筆妙更誰加老杉列在皇堂上小景将歸學士家<lb/>
我有故山常自冩免教魂夢落天涯<lb/>
　　題薛判官秋溪煙竹<lb/>
深墨畫竹竹明白淡墨畫竹竹帶煙高堂忽爾開數幅<lb/>
半隠半見如自然<lb/>
　　贈山人張無惑<hi>善畫山水</hi>
<pb n="KR4i0062_WYG_024-22a"/>
西征已度故關山秋雨零零路屈盤受盡艱辛心不足<lb/>
觧程又展畫圖看<hi>以上畫繼</hi>
　　京兆安汾叟赴辟臨洮幕府南舒李君自畫陽關<lb/>
　　圖并詩以送行浮休居士為繼其後<lb/>
古人送行贈以言李君送人兼以畫自冩陽關萬里情<lb/>
奉送安西從辟者澄心古紙白如銀筆墨輕清意瀟灑<lb/>
短亭離筵列歌舞亭亭喧喧蔟車馬溪邉一叟靜垂綸<lb/>
橋畔俄逄両負薪掣臂蒼鷹随獵犬聳耳駏驢扶隻輪<lb/>
<pb n="KR4i0062_WYG_024-22b"/>
長安陌上多豪俠正值春風三二月分明朝雨浥輕塵<lb/>
客舍青青栁色新主人舉杯苦勸客道是西征無故人<lb/>
殷勤一曲歌者闋歌者背淚霑羅巾酒闌童僕各辭親<lb/>
結束韜縢意氣振穉子牽衣老人哭道上行客皆酸辛<lb/>
唯有溪邉釣魚叟寂寂投竿如不聞李君此畫何容易<lb/>
畫岀漁樵有深意為道世閒離别人若箇不因名與利<lb/>
紅蓮幕府盡竒才家近南山紫翠堆烜赫朱門當巷陌<lb/>
潺湲流水繞亭䑓當軒怪石人稀見夹道長松手自栽<lb/>
<pb n="KR4i0062_WYG_024-23a"/>
靜鎻園林鶯對語宻穿堂戸燕驚廻試問主翁在何所<lb/>
近向安西幕府開歌舞教成頭已白功名未立老相催<lb/>
西山東國不我與造父王良安在哉已卜買田箕嶺下<lb/>
更㸔築室潁水隈慿君傳語王摩詰畫箇陶潜歸去来<lb/>
<hi>聲畫集</hi>
　　紈扇<lb/>
紈扇夲招風曾將熱時用秋来挂璧上卻被風吹動<hi>蒙齋</hi>
<hi>筆談</hi>
<pb n="KR4i0062_WYG_024-23b"/>
　　感時事戲作<lb/>
少年辛苦校蟲魚晩嵗雕蟲恥壯夫自是諸生猶習氣<lb/>
果然紫詔盡驅除酒閒李賀皆投筆地下班揚亦引車<lb/>
唯有少陵頑鈍叟靜中吟撚白髭鬚<lb/>
　　　<hi>韻語陽秋熙寕四年荆公預政罷詩賦專以經義取士元祐五年復用詩賦紹聖初以詩賦為</hi>
　　　<hi>元祐學術復罷之政和中遂著于令士庻傳習詩賦者杖一百畏謹者至不敢作故芸叟感而</hi>
　　　<hi>賦此</hi>
　　真州儀真觀<lb/>
<pb n="KR4i0062_WYG_024-24a"/>
聞説仙鄉接<hi>一作即</hi>瀬鄉閒遊詩侣禮虚皇三潮寳𣲖<lb/>
通胥浦萬葉靈杉蔽蜀岡天地杳冥供冩像江山廽合<lb/>
助靈祥五雲送入蓬莱島留與人間作道塲<lb/>
　　　<hi>古今詩話揚州揚子縣古白沙鎮也祥符丁晉公鑄聖祖天尊像遂為真州有儀真觀觀西一</hi>
　　　<hi>水縈廽南入大江號曰胥浦一日三潮俗云子胥觧劍之所觀之記載使者以像在舟日方午</hi>
　　　<hi>潮水忽至今有午潮張芸叟詩云云</hi>
　　和喻明仲馬上吹笛<lb/>
越客思歸黯不平閒持長笛冩秦聲羡君氣海如斯壮<lb/>
<pb n="KR4i0062_WYG_024-24b"/>
博我詞鋒孰敢爭江上梅花開又落隴頭流水咽還驚<lb/>
豈知不寐鰥魚眼獨坐山堂對月明<lb/>
　　　<hi>墨荘漫録喻陟明仲睦州人持節数部政績藹著雅善散𨽻尤妙長笛每行按至山水佳處馬</hi>
　　　<hi>上臨凰快作数弄嘗有馬上吹笛詩寄芸叟芸叟和之云云</hi>
　　東坡先生哀詞<hi>并序</hi>
　我守中山乃公舊國雪浪蕭齋於焉食㝛俯察履綦<lb/>
　仰㸔梁木思賢閲古皆經貶逐玉井芙蓉一切牽復<lb/>
　云云<lb/>
<pb n="KR4i0062_WYG_024-25a"/>
石與人俱貶人亡石尚存郤憐堅重質不減浪花痕滿<lb/>
酌中山酒重添丈八盆公兮不歸北萬里一招魂<hi>思賢閲古</hi>
<hi>皆中山後圃堂名</hi>
　　　<hi>墨莊漫録東坡帥中山得黒石白脈如孫知㣲所畫石間奔流盡水之變作白石大盆以盛之</hi>
　　　<hi>激水其上名其室曰雪浪齋公自銘云玉井芙蓉丈八盆伏流飛空潄其根時有英州之命後</hi>
　　　<hi>謫惠州又徙海外故中山後政以公遷謫雪浪之名遂廢元符中始被北歸之命將至呉中張</hi>
　　　<hi>芸叟守中山葺治雪浪齋重安盆石方欲作詩寄公聞公之薨乃作哀詞云云</hi>
　　題木居士<lb/>
<pb n="KR4i0062_WYG_024-25b"/>
波穿火透本無竒初見潮州刺史詩當日老翁終不免<lb/>
後來居士欲奚為山中雷雨誰宜主水底蛟龍睡不知<lb/>
若使天年俱自遂如今已復長孫枝<lb/>
　　　<hi>墨莊漫録退之所題木居士在今衡州耒陽縣鼇口寺元豐初年旱暵禱之不應縣令析而焚</hi>
　　　<hi>之僧道符更刻木為形以事芸叟南遷郴州過而見之題詩于壁</hi>
　　戲作<lb/>
芝蘭雖好忌當門何况庭前惡土墩畚鍤纔興雙劍出<lb/>
狐狸盡去老松蹲百年守冢真堪笑一日開軒亦可尊<lb/>
<pb n="KR4i0062_WYG_024-26a"/>
安得擲從天外去成都石筍至今存<lb/>
　　　<hi>墨莊漫録衢州㕔事下舊有土勢隆起篠木叢生相傳云古冢也舊有碑其文曰五百年刺史</hi>
　　　<hi>為吾守墓以此前後相承皆畏而不敢慢紹聖元年齊安孫賁公素為守問之左右以是對公</hi>
　　　<hi>命毁去之官吏大恐闔府叩頭以諌公曰藉令土中有賢者骨當以禮法遷之乃為文自祭而</hi>
　　　<hi>除之斸深丈餘了無他異但有二石峯長五六尺堅瘦清潤又有大木之根蟠踞其下羣疑遂</hi>
　　　<hi>定石上有刻云乾符五年五月三日安于此押衙徐諷龍山起此石處得二石刺史季闕題又</hi>
　　　<hi>刻云開寳七年重疊峨嵋山於㕔事前于郡齋文會閣移季公之石安置于此刺史慎知禮題</hi>
　　　<hi>時公素方修州治南韶光園重建清冷堂堂成季乃移二石于堂下名曰雙石嗟乎慎公移石去</hi>
<pb n="KR4i0062_WYG_024-26b"/>
　　　<hi>公之得石凡九十七年公素之破疑冢岀石去慎公又一百二十一年物之顯晦抑自有数第</hi>
　　　<hi>不知峨嵋之廢乃冒冢之名自何時也公素一旦戲笑為之遂釋千百年之惑張芸叟有詩云</hi>
　　　<hi>云公素可謂剛毅正直自信之君子也</hi>
　　過魏文貞公舊莊<lb/>
破屋居人少柴門春草長兒童不識字耕稼鄭公莊<hi>老學</hi>
<hi>菴筆記</hi>
　　宣赦詩<lb/>
擊鼓填街道傳聲過水濵國嚴三嵗祀㤙洗萬方春舟<lb/>
<pb n="KR4i0062_WYG_024-27a"/>
檝随南斗衣冠拱北辰嶺南并嶺北多少望歸人<lb/>
　　　<hi>侯鯖録紹聖中芸叟入黨籍繫潭州赦書中獨元祐人不赦為詩云云</hi>
　　九日<lb/>
一見黄花只自羞蕭然短髪不禁秋誰人為整烏紗帽<lb/>
獨倚西風滿眼愁<hi>合璧事類前集</hi>
　　次長蘆<lb/>
炎荒徃返正三年重過長蘆古寺前萬里風波行欲盡<lb/>
停橈南望一澘然<hi>輿地紀勝</hi>
<pb n="KR4i0062_WYG_024-27b"/>
　　賜資治通鑑呈范淳父學士<lb/>
通鑑初成賜近臣不遺疎賤布㤙均我投淮水五千里<lb/>
君滯周南二十春東觀汗青身是夢西宮削稾事如新<lb/>
細思當日修書者秖有三人今一人<lb/>
　　　<hi>菊坡叢詁治平中英宗患歴代史繁多難見令司馬温公編進君臣事蹟請置局辟官薦劉道</hi>
　　　<hi>原劉貢父又辟范淳父在局書成進上神宗賜名資治通鑑元豐末進五代記遷公資政殿學</hi>
　　　<hi>士除淳父袐書省正字為賞時道原已死貢父方貶官衡州也元祐初温公還朝作門下侍郞</hi>
　　　<hi>用宰相蔡持正劄子付下國子監開板令温公門下士及館職校讎之板成徧賜宰執侍從及</hi>
<pb n="KR4i0062_WYG_024-28a"/>
　　　<hi>校讎官各以表謝張芸叟詩云云三人謂貢父道原淳父也</hi>
　　打麥<lb/>
打麥打麥彭彭魄魄聲在山南應山北四月太陽岀東<lb/>
北纔離海嶠麥尚青轉到天心麥已熟鶡旦催人夜不<lb/>
眠竹雞呌雨雲如墨大婦腰䥥岀小婦具筐逐上壠先<lb/>
捋青下壠已成束田家以苦乃為樂敢憚頭枯面焦黒<lb/>
貴人薦廟已嘗新酒醴雍容會所親曲終厭飫勞童僕<lb/>
豈信田家未入脣盡將精好輸公賦次把升斗求市人<lb/>
<pb n="KR4i0062_WYG_024-28b"/>
麥秋正急又秧禾豐嵗自少凶嵗多田家辛苦可奈何<lb/>
將此打麥詞兼作插禾歌<lb/>
　　酴醿<lb/>
冰肌雪豔映殘春燠日薫風入四隣任是主人能愛惜<lb/>
也<graphic n="KR0838" url="https://raw.githubusercontent.com/kanripo/KR-Gaiji/master/images/KR0838.png" mimeType="image/png"/>一半與游人<lb/>
　　真珠花<lb/>
風中的皪月中看觧作人間五月寒一似漢宮梳洗了<lb/>
玉瓏璁壓翠雲冠<hi>以上函淵鑑類</hi>
<pb n="KR4i0062_WYG_024-29a"/>
　　板子磯<lb/>
石上紅花低照水山頭緑篠細含煙天生一夲徐熙畫<lb/>
秖欠鷓鴣相對眠<hi>太平府志</hi>
　　離真州<lb/>
日日北風吹上水年年客思攪新秋山長水逺連三楚<lb/>
物態人情又一州隔岸晩峯如見揖並船孤鶩似相留<lb/>
因知景畧非前逹身後猶湏具十牛<hi>揚州府志</hi>
　　陶弼<lb/>
<pb n="KR4i0062_WYG_024-29b"/>
　　　弼字商翁永州祁陽人以功授陽朔縣主簿歴<lb/>
　　　官知邕州招納諸蠻有功四遷為東上閤門使<lb/>
　　　康州團練使有集<lb/>
　　送趙樞寺丞宰䖍化縣<lb/>
路入䖍雲去如何輕解携人煙五嶺北星斗大江西暖<lb/>
雪梅花樹晴雷贛石溪青衫欲無淚不奈鷓鴣啼<lb/>
　　岀嶺題石灰舖<lb/>
馬度嚴關口生歸喜復嗟天文離卷舌人影背含沙江<lb/>
<pb n="KR4i0062_WYG_024-30a"/>
勢一再曲梅梢三四花登高休問路雲際是吾家<lb/>
　　登崑崙䑓<lb/>
落照古城隅邊風動隼旟久閒忘戰畧多病熟醫書白<lb/>
髪随年短新情與世疎桃花春水起還釣舊溪魚<lb/>
　　天涯亭<lb/>
雨色絲絲風色驕天涯亭上覺魂消一家生意付秋瘴<lb/>
萬里歸心随暮潮兵送逺人還海界吏申遷客入津橋<lb/>
山公對此聊酣飲怕見醒来両鬢凋<hi>以上陶邕州集</hi>
<pb n="KR4i0062_WYG_024-30b"/>
　　寄蘇州徐處士弁弁能畫山水<lb/>
平南無䇿鬢如霜七十峯前舊隠鄉相約祝融孤頂上<lb/>
借君吟筆畫瀟湘<hi>聲畫集</hi>
　　賔州作<lb/>
金鼓聲闌劒㦸收使君廽上雅歌楼尊前一闋清商曲<lb/>
消盡窮邊萬里愁<lb/>
徃歳傳聞南詔檄近時方築伏波城安城太守知邊計<lb/>
菡萏花中閲水兵<lb/>
<pb n="KR4i0062_WYG_024-31a"/>
　　閤皁山<hi>崇真宮在臨江新淦縣北山形如閤山色如皁故名道書云第二十福地即漢張道</hi>
　　　<hi>陵丁令威葛孝先修煉之地</hi>
萬仞天門閤皁形隂陽不似衆山青一區海上神仙宅<lb/>
数曲人間水墨屏華表鶴歸春谷響玉京龍起夜潭腥<lb/>
可憐張葛無人繼三級高壇拂杳冥<lb/>
　　陽朔縣作<lb/>
榕葉森森蓋縣衙不離牀衽見煙霞民耕紫芋為朝食<lb/>
僧煮黄藤代晩茶瀑布聲中窺案牘女蘿隂裏勸桑麻<lb/>
<pb n="KR4i0062_WYG_024-31b"/>
欲知言偃弦歌䖏水墨屏風数百家<hi>以上方輿勝覧</hi>
　　端硯贈王欲<lb/>
端硯如池狀潤疑雲雨通粗官不識字好去伴詩翁<hi>硯箋</hi>
　　寄新沅守謝麟<lb/>
險盡天開溪路平詩書新将典新城三千戍卒今無㡬<lb/>
十萬屯田古未耕属縣乞除防虎檻生蠻願獻採砂阬<lb/>
從兹預擬風塵息盡是仁威下斾旌<hi>辰州府志</hi>
　　山茶<lb/>
<pb n="KR4i0062_WYG_024-32a"/>
江南池館厭浮紅零落山煙山雨中郤是北人偏愛惜<lb/>
数枝和雪上屏風<hi>後村千家詩</hi>
　　詠藕<lb/>
萬頃金波裡誰將玉節栽絲應鮫乞與津是蚌分来盤<lb/>
貯冰猶結刀侵雪易摧防風骨外折混沌竅中開月寺<lb/>
僧家鉢風亭酒客杯胸中秋氣入牙角雨聲回自媿塵<lb/>
泥賤得蒙尊爼陪與君消酷暑𤓰李莫相猜<lb/>
　　蜨<lb/>
<pb n="KR4i0062_WYG_024-32b"/>
暖翅玉羅薄香鬚金線㣲青春二三月白日一䨇飛露<lb/>
重休深入風高且暫歸南園芳樹下燕雀最多機<hi>以上合壁</hi>
<hi>事類别集</hi>
　　題栁州柑子堂<hi>栁子厚手植</hi>
子厚才名甲有唐謫官分得荔支鄉羅池水盡黄柑死<lb/>
獨有穹碑在畫堂<hi>錦繡萬花谷</hi>
　　黄陵廟<lb/>
溪上龍蛇屋蕭條帝子祠竹㾗當日淚山色後人疑仙<lb/>
<pb n="KR4i0062_WYG_024-33a"/>
服霞留綺新妝月印眉楚民亡水旱簫鼓謝神禧<hi>粤西詩載</hi>
　　句<lb/>
雪山經夏冷天馬入秋肥<hi>塞上</hi>隂微辨樵火霽早誤僧鐘<lb/>
<hi>行役</hi>渴蜂銜硯水飢蜨嗅缾花<hi>順州</hi>梟鳴社旁樹盗發冢中<lb/>
金鹿飲沙渾水猿飢果落雲　將老未聞金作印師寒<lb/>
猶用鐵為衣　山險不能留覇業水聲惟觧送年華<lb/>
道近可憐駑馬駿時平不見布衣雄<hi>以上後村詩話</hi>
蒐兵四觧降王縛報國三登上將壇<hi>觀曹武惠畫像渑水燕談</hi>
<pb n="KR4i0062_WYG_024-33b"/>
　　王令<lb/>
　　　令字逄原廣陵人王安石愛其才因妻以呉夫<lb/>
　　　人女弟年二十八卒有廣陵集<lb/>
　　韓幹馬<lb/>
天寳天子盛天廏吐番入馬上天夀紫衣牧吏偏坐前<lb/>
騎入金門不容驟西極苜蓿為誰肥六閑飛黄臥嗟瘦<lb/>
乾元殿下誰把筆當年人無岀幹右傳聞三馬同日死<lb/>
死魄到紙氣方就鐵勒夾口重兩銜墨絲卓尾合雙紐<lb/>
<pb n="KR4i0062_WYG_024-34a"/>
天門未上人就觀奚官驚嗟失開口生搜朔野空毛羣<lb/>
死㫁世工無後手當時天子惜不傳送入御府置官守<lb/>
邊塵勃鬱燕薊来宮闕蕭騷既聞後誰拚千金岀手收<lb/>
足踏萬里避奔走㡬經蹂蹀道邊塵今日寕無紙上垢<lb/>
尊前病客不識書但驚骨氣世未有冀北駿足無時無<lb/>
生不逄幹死空朽世工無手不肻休徃徃氣骨陋如狗<lb/>
　　假山<lb/>
鯨牙鯤鬛相摩捽巨靈戲撮天凹突舊山風老狂雲根<lb/>
<pb n="KR4i0062_WYG_024-34b"/>
重湖凍脱秋波骨我来謂怪非得真醉揭碧海瞰蛟窟<lb/>
不然禹鼎魑魅形神顚鬼脇相撐揬<hi>以上廣陵集</hi>
　　　墨荘<hi>漫録夏均父言此詩竒險不蹈襲前人</hi>
　　文同<lb/>
　　　同字與可梓潼人自號笑笑先生第進士仕至<lb/>
　　　太常博士集賢校理元豐初岀守湖州行至宛<lb/>
　　　丘驛忽留不行沐浴冠帶正坐而逝有丹淵集<lb/>
　　　<hi>蘇東坡云文與可莖竹初不自貴重四方之人持縑而請者足相躡于門與可厭之投諸地而</hi>
<pb n="KR4i0062_WYG_024-35a"/>
　　　<hi>罵曰吾將以為韈材士大夫傳之以為口實及與可洋州還而予為徐州與可遺余書曰近語</hi>
　　　<hi>士大夫吾墨竹一𣲖近在彭城可徃求之韈材當萃于子矣書尾後冩一詩其畧云擬将一叚</hi>
　　　<hi>鵝溪絹掃取寒梢萬尺長余謂與可竹長萬尺當用絹二百五十匹知公倦于筆硯願得此絹</hi>
　　　<hi>而已因荅其詩曰世間那有千尋竹月落空庭影許長與可笑曰蘇子辯則辯矣然二百五十</hi>
　　　<hi>匹吾将買田而歸老焉深不攖世故熙寕初時石林詩話與可為人靖</hi>
　　　<hi>論既不一士大夫好惡紛然同在館閣未嘗有所向背時子瞻𢾗上書論天下事退而與賔客</hi>
　　　<hi>亦多以時事為譏誚同極以為不然每苦口力戒之子瞻岀為杭州通判同送行詩有北客若</hi>
　　　<hi>来休問事西湖雖好莫吟詩之句及黄州之謫正坐杭州詩語人以為知言</hi>
<pb n="KR4i0062_WYG_024-35b"/>
　　　<hi>退谷消夏録世傳道臻凈因禅師居都城隅三十年不岀戸無所嗜好獨雪方丈四壁請與可</hi>
　　　<hi>畫墨竹謂人曰若使逰人見之心自清凉此君葢替我説法也</hi>
　　秦王巻衣<lb/>
咸陽秦王家宮闕明曉霞丹文映碧鏤光采相鉤加銅<lb/>
螭逐銀霓壓屋驚蟠拏洞戸鎻日月其中光景賒春風<lb/>
動珠箔鸞額金窠斜美人卻扇坐羞落庭下花閒弄玉<lb/>
指環輕冰扼紅牙君王顧之笑為駐七寳車自巻金縷<lb/>
衣龍鸞蔚紛葩持以贈所愛結歡期無涯<lb/>
<pb n="KR4i0062_WYG_024-36a"/>
　　　<hi>容齋四筆云語意深入騷人閫域</hi>
　　王昭君<lb/>
絶豔生殊域芳年入内庭誰知金屋寵只是信丹青<lb/>
㡬歳後宮塵今朝絶國春君王重㤙信不欲遣他人<lb/>
極目邊沙逺傷心漢月圓一生埋没恨長入四條弦<lb/>
　　　<hi>容齋四筆云令人讀之縹緲然感慨無已</hi>
　　新晴山月<lb/>
高松漏疎月落影如畫地徘徊愛其才夜久不能寐怯<lb/>
<pb n="KR4i0062_WYG_024-36b"/>
風池荷巻病雨山果墜誰伴予苦吟滿林啼絡緯<lb/>
　　春閨<lb/>
枕帶縈春意窓紗漏曉光蠨蛸傷逺别鶗鴂感流芳妝<lb/>
匣蒸殘粉熏爐减舊香洞房燈燭外只有夢悠揚<lb/>
　　咏鷺<lb/>
避雨竹間㸃㸃迎風栁下翩翩靜依寒蓼如畫獨立晴<lb/>
沙可憐<hi>以上丹淵集</hi>
　　　娯書堂詩話云清㧞可喜<lb/>
<pb n="KR4i0062_WYG_024-37a"/>
　　題上清宮壁<lb/>
天氣隂隂别作寒夕陽林下動歸鞍忽聞人報後山雪<lb/>
更上上清宮上看<hi>老學菴筆記</hi>
　　錢勰<lb/>
　　　勰字穆父易之孫彦逺之子居崇徳州錢里以<lb/>
　　　從父明逸任元祐初歴龍圖閣直學士知開封<lb/>
　　　府拜翰林學士岀知池州入元祐黨籍<lb/>
　　　<hi>宋史夲傳勰知開封臨事益精蘇軾乘其据案時遺之詩勰掃筆立就以報軾曰電掃訟庭響</hi>
<pb n="KR4i0062_WYG_024-37b"/>
　　　<hi>答詩筒近所未見也風姿甚美有九子都下九老學菴筆記錢穆父</hi>
　　　<hi>子母祠作一巾紵美丈夫坐于西偏俗以為九子母之夫都下謂穆父為九子母夫東坡贈詩</hi>
　　　<hi>云九子羡君門戸壮葢戯之也</hi>
　　以米二碩送秦少㳺作二十八字<lb/>
儒館優賢蓋取頤校讐尤自困朝飢西鄰為禄無多少<lb/>
希薄才堪作淖糜<hi>王直方詩話</hi>
　　和閣老舍人曝書會<lb/>
天禄圗書府芸籖歳曝頻幡經窮藏室賜會集儒紳顧<lb/>
<pb n="KR4i0062_WYG_024-38a"/>
陸高標好鍾王妙入神可無鉛槧吏来預石渠賔<hi>事文類聚</hi>
<hi>後集</hi>
　　送奉使鈐轄高侯之任成都<lb/>
烈士由来不徇名西南萬里不留行熊羆訓整屯干計<lb/>
尊爼雍容鎮百城閫外使華新報聘山西家法舊論兵<lb/>
封侯富貴須由命請訪沈冥賣卜生<hi>合璧事類後集</hi>
　　和辨才法師新亭初成詩韻<lb/>
幻泡昧空色真夢遊黄丘宦學類狂走爾来三十秋齒<lb/>
<pb n="KR4i0062_WYG_024-38b"/>
髪非他時歳月不我留古刹插亂石蟄龍蟠霞湫天人<lb/>
大導師駐錫今白頭安住差䕶念晩節非沈浮昔嘗謂<lb/>
岀處未用相劣優權術分二智股肱均九流今知擾擾<lb/>
者詎得逍遥遊從兹許禮足尚可治幽憂<hi>天竺寺志</hi>
　　劉淑<lb/>
　　　淑神宗朝以朝請大夫守蘇州<lb/>
　　題虎丘<lb/>
衮席頻虚未賜環遊心暫寄水雲閒霓旌初下姑蘓苑<lb/>
<pb n="KR4i0062_WYG_024-39a"/>
蠟屐先尋虎阜山高興不辭溪路險幽情更羡野僧閒<lb/>
留連景物慵回首畫舫寒侵暮角還<hi>虎丘志</hi>
　　王仲敏<lb/>
　　次劉公遊虎丘韻<lb/>
松隂嵐影翠回環盡在牆垣繚繞閒舟楫更無通别浦<lb/>
煙霞曽不接他山詩亡石在雲徒恨劒去池荒水自閒<lb/>
偷得公餘来一晌遥城鐘鼓岀催還<hi>虎丘志</hi>
　　崔靜<lb/>
<pb n="KR4i0062_WYG_024-39b"/>
　　㳺桂林伏波巖和章提刑峴<lb/>
古木纒溪出老根四時香火廟空存人家曉聚鳧鴨亂<lb/>
水怪夜翻星斗渾靈洞仙㳺雲自鎻隂崖龍去石生㾗<lb/>
幸同軒從乘餘興酣醉清時酒一樽<hi>名勝志</hi>
　　葉祖洽<lb/>
　　　祖洽字敦禮邵武人熙寕庚戌進士第一終集<lb/>
　　　賢殿修撰<lb/>
　　句<lb/>
<pb n="KR4i0062_WYG_024-40a"/>
已分桂葉爭雲路不負榴花結露枝<lb/>
　　　<hi>海録碎事卲武郡庭有石榴一株士人視結實之多少以為登科之信熙寕庚戌嵗有䨇實於</hi>
　　　<hi>本末者又有附枝而䨇實者是嵗葉祖洽上官均名在一二何與均兄弟同榜祖洽有句云云</hi>
　<lb/>
　<lb/>
　<lb/>
　<lb/>
　<lb/>
<pb n="KR4i0062_WYG_024-40b"/>
　<lb/>
　<lb/>
　<lb/>
　<lb/>
　<lb/>
　<lb/>
　宋詩紀事巻二十四<lb/>
</p>
<p>
</p>
  </div>
<div>
                <head>宋詩紀事巻二十五</head>
    <p>
<pb n="KR4i0062_WYG_025-1a"/>
欽定四庫全書<lb/>
　宋詩紀事巻二十五　　　　　錢塘厲鶚撰<lb/>
　　晁端友<lb/>
　　　端友字君成迥四世孫无咎之父第進士為杭<lb/>
　　　州新城令有新城集<lb/>
　　　<hi>葉石林云外祖晁君成善詩蘇子瞻所謂清厚靜深如其為人者也</hi>
　　　<hi>黄庭堅撰晁君成墓志銘晁氏世載逺矣而中微有諱迥者事某陵為翰林學士承㫖以太子</hi>
　　　<hi>少保致仕諡文元生執政開封晁氏始顯君成曾王父諱廸贈刑部侍郎王父諱宗簡贈吏部</hi>
<pb n="KR4i0062_WYG_025-1b"/>
　　　<hi>尚書父諱仲偃庫部員外郎刑部視文元母弟十也君成夫人楊氏生一男則補之以元豐甲子</hi>
　　　<hi>月乙酉葬君成于濟州任城之呂原</hi>
　　宿濟州西門外旅館<lb/>
寒林殘日欲棲烏壁裏青燈乍有無小雨愔愔人不寐<lb/>
臥聼羸馬齧殘芻<hi>合璧事類續集</hi>
　　馬處厚席上探得早梅<lb/>
嶺梅何處早雪裡看芳菲北陸寒猶在南枝春已歸曉<lb/>
妝初見妒殘角未成飛引我江頭夢清香憶滿衣<hi>瀛奎律髄</hi>
<pb n="KR4i0062_WYG_025-2a"/>
　　甘露寺<hi>寺有石如臥羊謂之很石</hi>
北固山頭寺風煙昔縱觀臥亭秋石很環舍海濤寒越<lb/>
舶樓前聚江楓戸外丹最宜清夜月虚閣憶盤桓<lb/>
　　早行<lb/>
馬上鷄初唱天涯星未稀驚風時墜笠零露暗霑衣山<lb/>
下踈鐘發林梢獨鳥飛逺峰煙靄澹迤邐見朝暉<hi>以上文翰</hi>
<hi>類選</hi>
　　齊廓<lb/>
<pb n="KR4i0062_WYG_025-2b"/>
　　　廓字公廓會稽人舉進士第歴三司度支判開<lb/>
　　　封府岀為江淮轉運使積官至光禄卿祕書監<lb/>
　　　卒<lb/>
　　寳林寺<lb/>
峯勢聳如龜簷牙照錦翬路盤危磴岀僧觸㫁雲歸萬<lb/>
井分塵界干巖列翠圍浮生任多事到此合忘機<hi>越詠</hi>
　　如歸亭<lb/>
翬飛綺構成賔至得佳名岫列千螺岀江涵匹練平吟<lb/>
<pb n="KR4i0062_WYG_025-3a"/>
㸔客帆度坐見釣舟横獨倚雕䦨外令人心骨清<hi>呉江縣志</hi>
　　李奉世<lb/>
　　句<lb/>
珠鞍昔御㤙猶在玉輦親扶事已非<lb/>
　　　<hi>石林詩話神宗皇帝天性儉約奉慈夀宮尤盡孝道慈聖太后嘗以乘輿服物未備因同天節</hi>
　　　<hi>作珠子鞍轡為夀神宗一御干禁中後藏去不復用一日與兩宮幸後苑賞花慈聖輦至神宗</hi>
　　　<hi>即降歩親扶慈聖岀輦屢卻不從聞者太息慈聖上仙李奉世時為侍郎進挽詩云云葢記此</hi>
　　　<hi>二事神宗覧之泣下談苑作王存但小異耳今曰璐按二句孔平仲</hi>
<pb n="KR4i0062_WYG_025-3b"/>
　　　<hi>兩存之</hi>
　　李行中<lb/>
　　　行中字無悔夲霅川人徙居松江高尚不仕獨<lb/>
　　　以詩酒自娯晩治園亭號醉眠東坡居士與之<lb/>
　　　遊<lb/>
　　賦佳人齅梅圖<lb/>
蠺眉鴉髻縷金衣折得梅花第幾枝齅盡餘香不回面<lb/>
思量何事立多時<lb/>
<pb n="KR4i0062_WYG_025-4a"/>
　　　<hi>中呉紀聞云意尚深逺</hi>
　　自詠醉眠亭<lb/>
簷低檻曲莫嫌隘地僻草深宜畫眠代枕暮憑溪上石<lb/>
當簾時看屋頭烟倦逰拂壁畫山逕貪醉解衣還酒錢<lb/>
一水近通西浦路客来猶可棹漁船<lb/>
　　寄韓憲仲廷評<lb/>
野徑荒亭草没腰一眠聊以永今朝放懐不管人閒事<lb/>
破夢時聞夜半潮冰柱劉义詩未厭金龜李白酒難招<lb/>
<pb n="KR4i0062_WYG_025-4b"/>
知君有意尋安道咫尺何時動畫橈<hi>以上至元嘉禾志</hi>
　　韓宗文<lb/>
　　題李無悔醉眠亭<lb/>
得酒休論飲淂仙醉中遺物為神全世閒反覆無窮事<lb/>
吏部難㤀抱甕眠<hi>松江府志</hi>
　　蘇梲<lb/>
　　題李無悔醉眠亭<lb/>
趁陽渴鹿背清泉之子名亭取性便適意中閒卻無事<lb/>
<pb n="KR4i0062_WYG_025-5a"/>
期君忘醉亦忘眠<hi>松江府志</hi>
　　晁端佐<lb/>
　　題李無悔醉眠亭<lb/>
蕭洒松陵江上亭醉来一夢遨雲屏生前笑語君湏惜<lb/>
世事紛紛不用醒<hi>至元嘉禾志</hi>
　　關景山<lb/>
　　　景山字彦瞻景仁弟舉進士<lb/>
　　題李無悔醉眠亭<lb/>
<pb n="KR4i0062_WYG_025-5b"/>
杜老顛狂尋酒伴經旬岀走只空牀輸君縱飲還高臥<lb/>
長有生涯在醉鄉<hi>至元嘉禾志</hi>
　　毋沆<lb/>
　　　沆太常少卿<lb/>
　　逰王官谷<lb/>
不汚唐家亂蕭然表聖居泉聲與山色相得共清虚<hi>熙寕</hi>
<hi>戊申嵗冬至虞鄉縣令俞充書</hi>　<hi>王官谷集</hi>
　　王覿<lb/>
<pb n="KR4i0062_WYG_025-6a"/>
　　　覿字明叟如臯人第進士哲宗朝擢右正言進<lb/>
　　　司諫徽宗朝遷御史中丞改翰林學士安置臨<lb/>
　　　江軍卒入黨籍<lb/>
　　望日與諸公會于大慈聞海雲山茶合江梅花開<lb/>
　　遂相邀同賞雖無歌舞實有清歡因成拙詩奉呈<lb/>
野寺山茶昨夜開江亭初報一枝梅旋邀坐上逍遥客<lb/>
同醉花前㶑灎杯秀色霜濃方潤澤暗香風靜更徘徊<lb/>
仙姿莫遣常情妒不帶東山妓女来<hi>成都文類</hi>
<pb n="KR4i0062_WYG_025-6b"/>
　　胡宗師<lb/>
　　和王公覿賞海雲山茶合江梅花<lb/>
錦水黄金宻印開東南時望滯鹽梅得随劒外同為客<lb/>
幸逐花前醉倒杯白玉蘂高枝瘦碧燕支萼嫩葉低徊<lb/>
綺羅不識清詩骨湏趁春風摸石来<hi>成都文類</hi>
　　徐彦孚<lb/>
　　和王公覿賞海雲山茶合江梅花<lb/>
萬蘂山茶傍臘開一番春信入江梅追逰共按黄金轡<lb/>
<pb n="KR4i0062_WYG_025-7a"/>
縱賞還傾白玉杯濃豔迎風香㫁續疎枝横月影徘徊<lb/>
隼旟不負登臨興更約攜朋載酒来<hi>成都文類</hi>
　　呉師孟<lb/>
　　　師孟字醇翁成都人<lb/>
　　　<hi>成都記呉師孟張商英張唐英善書天覺喜草而不工東坡戯之所謂脱帽風流餘長史是也</hi>
　　和王公覿賞海雲山茶合江梅花<lb/>
何處珍叢最早開海雲山茗合江梅忽傳詩帥邀膚使<lb/>
不用歌姬侍宴杯曉豔鮮明同綺靡晩妝清淡奉徘徊<lb/>
<pb n="KR4i0062_WYG_025-7b"/>
此時文酒風流事豈似臨江放蕩来<lb/>
　　成都運司園亭詩<hi>和章質夫</hi>
　　　翠錦亭<lb/>
東閣治䑓政西堂備燕飲介于二堂閒華構饒花品紅<lb/>
紫鎮長春四時如活錦公暇一䋲牀上有通中枕<lb/>
　　　茅菴<lb/>
結茅為圜屋環堵不可牖齋居如雁堂廣長纔六肘深<lb/>
藏子猷竹不植陶潜栁勿起滅定心宴坐空諸有<hi>以上成都</hi>
<pb n="KR4i0062_WYG_025-8a"/>
<hi>文類</hi>
　　徐介<lb/>
　　　介陽翟人官屯田<lb/>
　　過杜工部墓<lb/>
水與汨羅接天心深有存逺移工部死来伴大夫魂流<lb/>
落同千古風騷共一源江山不受弔寒日下西原<lb/>
　　　<hi>王得臣塵史熙寕初調官泊報慈寺陽翟徐秀才岀其父屯田詩清苦平淡有古人風其過杜</hi>
　　　<hi>工部墓一首云云</hi>
<pb n="KR4i0062_WYG_025-8b"/>
　　胡璞<lb/>
　　　璞字器之南平人熙寕三年進士<lb/>
　　經采石渡<lb/>
抗議金鑾反見讐一抔蟬蜕此江頭當時醉弄波閒月<lb/>
今作寒光萬里流<lb/>
　　　<hi>輿地紀勝蘇子曕見之疑唐人作嘆賞不已</hi>
　　陸佃<lb/>
　　　佃字農師越州山隂人熙寕三年擢甲科徽宗<lb/>
<pb n="KR4i0062_WYG_025-9a"/>
　　　朝仕至吏部尚書拜尚書右丞罷知亳州卒入<lb/>
　　　黨籍有陶山集<lb/>
　　送人之潤州<lb/>
丹青太守舊名卿騎竹兒童夹道迎醉尹笙歌添酒病<lb/>
謫仙風月苦詩情江湖天地農桑早水竹人家枕簟清<lb/>
白首懐君心未已夢魂猶繞鳳皇城<hi>詩林萬選</hi>
　　贈别呉興太守中父學士<lb/>
蓬山仙子任天真乞領南麾奏疏頻金鎻闕邊辭黼座<lb/>
<pb n="KR4i0062_WYG_025-9b"/>
水晶宮裡約朱輪公庭事簡煩丞掾齋閣詩多泣鬼神<lb/>
莫為行春戀苕霅鑾坡揮筆待詞臣<hi>瀛奎律髄</hi>
　　句<lb/>
棠棣行中排宰相梧桐名下識韓家<lb/>
　　　<hi>能改齋漫録韓子華兄弟皆為宰相門有梧桐京師人以桐木韓家呼之以别魏公也子華下</hi>
　　　<hi>世陸農師作挽章云云盖紀實也</hi>
　　鄧忠臣<lb/>
　　　忠臣字謹思長沙人熙寕三年進士仕至考功<lb/>
<pb n="KR4i0062_WYG_025-10a"/>
　　　郞坐元祐黨廢有玉池集<lb/>
　　考校同文館戲贈子方兼呈文潜次无咎韻<lb/>
五年坎壈哀南方江湖魏闕兩相忘洞蘿巖桂搴孤芳<lb/>
月潭風渚儔漁郎單閼孟夏草木長望都楼觀鬰蒼蒼<lb/>
<hi>忠臣癸亥六月以家艱去國丁卯四月還省</hi>誰令焚芰辭楚狂復来上君白<lb/>
玉堂黄門㦸曜羽林槍未央引籍班胡羌雲屯錦膞馬<lb/>
斯臧大官日膳瓊為糧追随威鳳嗚高岡豈敢偃息復<lb/>
在牀投鈴歸休下殿傍衛士傳詔来如驤館閶闔外西<lb/>
<pb n="KR4i0062_WYG_025-10b"/>
城隍書橐廹遽不及裝籲俊士集要言揚得弓勿問何<lb/>
人亡趙璧既入秦城償穎脱喜見錐岀囊同人于野不<lb/>
擇鄉峩峩羽翮整顔行金閑玉勒皆驌驦伯喈懐牘望<lb/>
金商<hi>天啓</hi>魁梧竒偉值子房<hi>文/潜</hi>家令数術應帝王<hi>无咎</hi>三英<lb/>
粲粲日爭光我輒與之較雌黄芳菲滿室蘭生香坐堂<lb/>
月久秋氣凉將軍思歸歌撫觴<hi>子方</hi>倚梧目送雁南翔想<lb/>
見葭菼水中央洞庭河漢遥相望香楓葉老赤染霜感<lb/>
㮣少日七歩章長安城西約鄭莊<hi>予與子方无咎文潜天啓嘗有此約</hi>牽<lb/>
<pb n="KR4i0062_WYG_025-11a"/>
率不徃有底忙人生可意乃吉祥快馬劃過小苑牆入<lb/>
門爛醉銀瓶漿秦筝趙瑟喜高張<hi>同文館倡和詩</hi>
　　邯鄆道中夜行阻風<lb/>
欲㵼懸河雨先號拔樹風問津厖吠處覓路電光中徒<lb/>
御憂羣盗兒童笑拙翁當知歩兵哭初不為途窮<hi>瀛奎律髄</hi>
　　蔡京<lb/>
　　　京字元長興化軍仙逰人熙寕三年進士歴尚<lb/>
　　　書右僕射轉司空累封魯國公加太師徽宗朝<lb/>
<pb n="KR4i0062_WYG_025-11b"/>
　　　凡四入相靖康中再被貶死于潭州<lb/>
　　　<hi>清波雜志蔡京死潭州数日不得殮槀葬漏澤園以青布條裹尸初宣和年閒京師染坊有名</hi>
　　　<hi>太師青者兹其讖也</hi>
　　題保和殿壁<lb/>
瓊瑶錯落宻成林檜竹交加午有隂㤙許塵凡時縱歩<lb/>
不知身在五雲深<lb/>
　　侍宴保和殿命賡補成篇<lb/>
保和新殿麗秋暉㤙許塵凡到綺闈雅興酒酣添逸興<lb/>
<pb n="KR4i0062_WYG_025-12a"/>
玉真軒内見安妃<lb/>
　　見安妃像<lb/>
玉真軒内暖如春只見丹青未見人月裏嫦娥終有恨<lb/>
鑑中姑射未應真<lb/>
　　　<hi>碧湖雜記東都宣政間禁中有保和殿殿西南廡有玉真軒軒内有玉華閣即安妃妝閣也妃</hi>
　　　<hi>姓劉氏入宮進位貴妃林靈素以左道得幸謂上為長生帝君妃為九華玉真安妃每降神别</hi>
　　　<hi>置妃位畫妃像其中每祀像妃方寢而覺有酒容是時羣臣唯蔡元長最承㤙遇嘗賦詩題殿</hi>
　　　<hi>壁云云侍宴于保和殿上令妃見京先有詩命京賡補成篇湏㬰命京入軒見妃像京又有詩</hi>
<pb n="KR4i0062_WYG_025-12b"/>
　　　<hi>云云已而至閣妃出見京勸酬至再日暮而退</hi>
　　與范謙叔飲西園<lb/>
一日趨朝四日閒荒園薄酒願交驩三峰崛起無平地<lb/>
二𣲖爭流有激湍極目榛蕪唯野蔓忘憂魚鳥自波瀾<lb/>
滿船載得圭璋重更掬珠璣洗眼㸔<lb/>
　　　<hi>墨莊漫録范致虚謙叔與蔡元長相忤久處閒散宣和初自唐州方城召還提舉寳籙宮未幾</hi>
　　　<hi>執政時元長以五日一造朝居西第乃與謙叔釋憾一日觴于西園主禮勤渥元長作詩見意</hi>
　　　<hi>三峰二𣲖指王黼林靈素梁師成<graphic n="KR1200" url="https://raw.githubusercontent.com/kanripo/KR-Gaiji/master/images/KR1200.png" mimeType="image/png"/>方盛也</hi>
<pb n="KR4i0062_WYG_025-13a"/>
　　恭和御製巳亥十一月十三日南郊祭天齋宮即<lb/>
　　事賜詩<lb/>
雪晴至日日初南帝舉明禋祀事嚴萬瓦溝中寒色在<lb/>
一輪空外曉光暹雲和龍軫開冰轍風暖鸞旗拂凍簷<lb/>
共喜天心扶聖德珠璣更誤寵㤙霑<lb/>
　　題神霄宮<lb/>
下馬神霄第一囬晴空宮殿九秋開月中桂子看時落<lb/>
雲外仙軿特地来<hi>以上揮塵餘話</hi>
<pb n="KR4i0062_WYG_025-13b"/>
　　詔賜南園贈親黨<lb/>
八年帷幄竟何為更賜南園寵太師堪笑當時王學士<lb/>
功名未有便吟詩<lb/>
　　　<hi>中吴紀聞南園乃廣陵王舊圃中有流杯旋螺亭亞于滄浪之景王黄州為長洲時無日不攜</hi>
　　　<hi>客醉飲嘗賦詩云他年我若功成後乞取南園作醉鄉今園中大堂遂以醉鄉名之大觀末蔡</hi>
　　　<hi>京罷相欲東還詔以其園賜之京即以詩贈親黨云云黄州之詩不過寓意耳京遽以無功名</hi>
　　　<hi>誚之黄州雖終為黜臣其名與天地同不朽矣</hi>
　　　寄子攸<lb/>
<pb n="KR4i0062_WYG_025-14a"/>
老嬾身心不自由封書寄與淚横流百年信誓當深念<lb/>
三伏征途盍少休目送旌旗如昨夢心存關塞起新愁<lb/>
緇衣堂下清風滿早早歸来醉一甌<lb/>
　　　<hi>獨醒雜志燕山招納之舉多岀于蔡攸王師敗于白溝河元長以詩寄攸云云稍傳入禁中徽</hi>
　　　<hi>宗命京進呈上閲畢曰三伏征途不若改作六月王師觀此則是舉非惟當時人知其非雖其</hi>
　　　<hi>父亦知之矣</hi>
　　别寵姬<lb/>
為愛桃花三樹紅年年歳歳惹東風如今去逐他人手<lb/>
<pb n="KR4i0062_WYG_025-14b"/>
誰復尊前念老翁<lb/>
　　　<hi>揮塵後録蔡元長既南遷中路有㫖取所寵姬慕容邢武者三人以金人指名来索也元長作</hi>
　　　<hi>詩以别云</hi>
　　句<lb/>
龍燭影中猶是臘鳳簫聲裏已吹春<hi>春帖子話</hi>　<hi>西清詩</hi>
　　蔡卞<lb/>
　　　卞字元度與兄京同年登第王安石妻以女因<lb/>
　　　從之學元豐中以薦為國子直講徽宗朝累擢<lb/>
<pb n="KR4i0062_WYG_025-15a"/>
　　　知樞宻院加觀文殿學士拜昭慶軍節度使政<lb/>
　　　和末謁歸上冢道死紹興初追貶單州團練副<lb/>
　　　使<lb/>
　　贈華陽法師<lb/>
師到華惕洞仙花㡬度開祇應常救物卻遣世人来<hi>茅山</hi>
<hi>志</hi>
　　汪泌<lb/>
　　東湖共樂堂<lb/>
<pb n="KR4i0062_WYG_025-15b"/>
臨海城東湖氣象清且竒無風緑色淨十頃澄琉璃中<lb/>
有共樂堂今其名者誰或人荅我問太守下車時訪民<lb/>
所疾苦民曰水最危其水或暴至城壊民流屍公謀得<lb/>
上䇿疊石金城基外遣數百家室屋鱗參差水至無所<lb/>
障適與漂溺期又欲隄其東苦乏土石資開湖足取用<lb/>
隄勢横虹霓湖光占空濶物從鑑中窺紫翠前後山環<lb/>
列如屏幃結堂就虚曠與俗同遊嬉太守宴堂上逰人<lb/>
歌水湄歌云從公来除患補瘡痍況有此壯觀不樂復<lb/>
<pb n="KR4i0062_WYG_025-16a"/>
何為有如登春臺人心舉熙熙從事能文者作辭書之<lb/>
碑庻㡬不朽功上徹堯軒墀<lb/>
　　　<hi>台州府志台之東湖地初為水軍營熙寕四年郡守錢暄始開為湖中有共樂堂流杯亭諸勝</hi>
　　　<hi>汪泌有詩</hi>
　　錢暄<lb/>
　　　暄字載陽惟演子以父䕃累官駕部郞中知台<lb/>
　　　州拜寳文閣待制卒子景臻尚秦魯國大長公<lb/>
　　　主<lb/>
<pb n="KR4i0062_WYG_025-16b"/>
　　題東湖共樂堂<lb/>
疏就湖山秀氣濃花林茂列景爭雄管弦交奏客懽合<lb/>
臺榭競登人喜同環障鷺行飛早晚平波魚陣掠西東<lb/>
荒蕪芟去成佳致換得汀洲月與風<lb/>
　　　<hi>台州府志熙寕四年暄守台州累石修城以水至漂溢鑿湖以受衆水凡一萬六千歩有共樂</hi>
　　　<hi>堂流杯亭在湖心詩云云</hi>
　　晁端禮<lb/>
　　　端禮字次膺熙寕六年進士兩為縣令忤上官<lb/>
<pb n="KR4i0062_WYG_025-17a"/>
　　　坐廢晚以承事郎為大晟府協律有閒適集<lb/>
　　　<hi>能改齋漫録政和閒大晟樂成蔡元長以次膺薦詔乘驛赴闕次膺至都會禁中嘉蓮生遂屬</hi>
　　　<hi>詞以進名並蒂芙蓉上覧之稱善除大晟府協律郎不克受而卒</hi>
　　絶句<lb/>
去日玉刀封㫁恨見来金斗熨愁眉黄昏飲散歌䦨後<lb/>
懊惱水邊楼上時<lb/>
　　　<hi>侯鯖録次膺薄㳺南京嘗作詞云花前月下堪垂涙水邊楼上總關心後過其家已與客飲復</hi>
　　　<hi>作詩云云</hi>
<pb n="KR4i0062_WYG_025-17b"/>
　　句<lb/>
尋常自是司空慣咫尺寧憂丞相嗔<lb/>
　　　<hi>漫叟詩話次膺即席贈妓句雅不減張祜骰子裹手之作</hi>
　　晁端受<lb/>
　　瑯琊翠㣲亭<lb/>
曉風吹落秋泉聲夜雨洗岀秋山色上有樓臺深翠微<lb/>
可惜丹青圖不得<hi>滁陽志</hi>
　　晁端彦<lb/>
<pb n="KR4i0062_WYG_025-18a"/>
　　　端彦字美叔官祕書監<lb/>
　　龍湫觀瀑<lb/>
萬丈龍湫水飛流翠壁開始疑河漢落翻若海潮来飄<lb/>
灑四時雪喧聞萬壑雷廬山吾未到氣象勝天台<hi>雁山志</hi>
　　晏㡬道<lb/>
　　　㡬道字叔原號小山殊幼子監潁昌許田鎮能<lb/>
　　　文章尤工樂府有臨淄公風子溥字慧開靖康<lb/>
　　　初官河北與妻玉牒趙氏死難<lb/>
<pb n="KR4i0062_WYG_025-18b"/>
　　與鄭介夫<lb/>
小白長紅又滿枝築毬場外獨支頤春風自是人閒客<lb/>
張主繁華得㡬時<lb/>
　　　<hi>侯鯖録熙寧中鄭俠上書事作下獄悉治平時徃還厚善者晏叔原皆在數中俠家搜得叔原</hi>
　　　<hi>與俠詩裕陵稱之即令釋岀</hi>
　　戲作示内<lb/>
生計唯兹椀般擎豈憚勞造雖從假合成不自埏陶阮<lb/>
杓非同調顔瓢庻共操朝盛負餘米暮貯藉殘糟幸免<lb/>
<pb n="KR4i0062_WYG_025-19a"/>
墦閒乞終甘澤畔逃挑宜筇作杖捧稱葛為袍儻受桑<lb/>
閒餉何堪井上螬綽然真自許嘑爾未應饕世久輕原<lb/>
憲人方逐子敖願君同此器珍重到霜毛<lb/>
　　　<hi>墨莊漫録叔原聚書甚多每有遷徙其妻厭之謂叔原有類乞兒搬漆椀叔原作詩云云</hi>
　　題司馬長卿畫像<lb/>
犢鼻生涯一酒壚當年嗤笑欲何如窮通不屬兒曹意<lb/>
只有真人愛子虚<lb/>
　　觀畫目送飛雁手提白魚<lb/>
<pb n="KR4i0062_WYG_025-19b"/>
眼看飛雁手攜魚似是當年綺季徒仰羡知㡬避繒繳<lb/>
俯嗟貪餌失江湖人閒感緒聞詩語塵外高蹤見畫圖<lb/>
三嘆繪毫精寫意慕冥傷涸兩躊躇<lb/>
　　公儀招觀畫<lb/>
初約看花花已盡重親閒客客應歡真花既不能長豔<lb/>
畫在霜紈更好㸔<hi>以上聲畫集</hi>
　　七夕<lb/>
雲幙無波斗柄移鵲慵烏慢得橋遲若教精衛填河漢<lb/>
<pb n="KR4i0062_WYG_025-20a"/>
一水還應有盡時<hi>合璧事類前集</hi>
　　賀鑄<lb/>
　　　鑄字方囬衛州人孝惠皇后族孫娶宗女受右<lb/>
　　　班殿直元祐中李清臣奏換通直郎通判泗州<lb/>
　　　太平州卒有慶湖遺老集<lb/>
　　　<hi>王直方詩話方回言學詩于前輩得八句云平淡不渉于流俗竒古不鄰于怪癖題詠不窘于</hi>
　　　<hi>物義敘事不病于聲律比興深者通物理用事工者如已岀格見于成篇渾然不可鐫氣岀于</hi>
　　　<hi>言外浩然不可屈盡心于詩守而勿失賀鬼頭老學菴筆記賀方回狀貌竒醜俗謂之</hi>
<pb n="KR4i0062_WYG_025-20b"/>
　　　<hi>喜校書朱黄未嘗去手詩文皆高不獨工長短句也有二子曰房曰廩於文房從方廩從回蓋</hi>
　　　<hi>寓父字於二子名也</hi>
　　望夫石<lb/>
亭亭思婦石下閲㡬人代蕩子長不歸山椒久相待㣲<lb/>
雲䕃髮彩初月輝蛾黛秋雨疊苔衣春風舞蘿帶宛如<lb/>
姑射子矯首塵冥外陳迹遂無窮佳期後莫再脱如魯<lb/>
秋氏妄結桑下愛玉質委淵沙悠悠復安在<lb/>
　　　<hi>苕溪漁隠叢話方回因此詩以得名交逰閒無不愛之</hi>
<pb n="KR4i0062_WYG_025-21a"/>
　　客有攜寇莱公真挂于驛舍傍題云今作閻羅王<lb/>
　　慨然有作<lb/>
凛凛英風萬世孤忽瞻容貌涕洟俱遺謀不媿生張説<lb/>
異事猶煩鬼董狐黑白已分歸節義丹青長在懾奸諛<lb/>
不煩揺扇蒼蠅去一片寒冰挂座隅<lb/>
　　和彭城王生悼歌人盼盼<hi>盼盼馬氏善書染死葬南臺即鳳皇原也</hi>
東園花下記相逄倩盼偷囬一笑濃書簏尚緘香豆䓻<lb/>
鏡匳初失玉芙蓉歌䦨燕子樓前月魂㫁鳳皇原上鐘<lb/>
<pb n="KR4i0062_WYG_025-21b"/>
寄語虞卿謾多賦九原無路逹魚封<lb/>
　　茅塘馬上<lb/>
壯圖忽忽負當年囬羨農兒過我賢水落陂塘秋日薄<lb/>
仰眠牛背看青天<lb/>
　　題定林寺<lb/>
破冰泉脈潄籬根壊衲遥疑挂樹猨蠟屐舊痕尋不見<lb/>
東風先為我開門<hi>以上慶湖遺老集</hi>
　　　<hi>詩人玉屑王荆公見此詩大相歎賞由此知名</hi>
<pb n="KR4i0062_WYG_025-22a"/>
　　鄔柄<lb/>
　　　柄字德久晉陵人<lb/>
　　鑑湖先生未老挂冠以詩卜居于姑蘇毘陵兩郡<lb/>
　　依韻奉和<lb/>
清監風流賀季真先生端是昔人身如何未老催歸去<lb/>
要臥烟霞兩郡春<hi>慶湖遺老集附</hi>
　　王雱<lb/>
　　　雱字元澤安石子未冠舉進士歴官龍圖閣學<lb/>
<pb n="KR4i0062_WYG_025-22b"/>
　　　士早死<lb/>
　　　<hi>趙槩見聞雜録王雱丞相之次子有心疾娶龎氏不睦丞相離而嫁之時侯叔獻死其妻幃箔</hi>
　　　<hi>不修丞相表其事而斥去時人語曰王太祝生前嫁婦侯工部死後休妻</hi>
　　鍾山絶句<lb/>
當年睥睨此山阿欲著紅樓貯綺羅今日重来無一事<lb/>
卻騎羸馬下陂陀<lb/>
　　　<hi>許彦周詩話此王雱訐直不為荆公所喜然詩實可傳</hi>
　　關山篇<lb/>
<pb n="KR4i0062_WYG_025-23a"/>
萬馬度關山關山三尺雪馬盡雪亦乾沙飛石更裂歸<lb/>
来三五騎旌旗暎雲滅不見去時人空流磧中血<lb/>
　　絶句<lb/>
一䨇燕子語簾前病客無憀盡日眠開徧杏花人不到<lb/>
滿庭春雨緑如烟<lb/>
霏㣲細雨不成泥料峭輕寒透裌衣處處園林皆有主<lb/>
欲尋何地看春歸<hi>以上後村詩話</hi>
　　翠雲寺<lb/>
<pb n="KR4i0062_WYG_025-23b"/>
寺古無鄰家千山抱虚碧門開猨鳥路殿鎻烟霞積老<lb/>
木森回溪飛湍自淙激曾無車馬到絶境聞今昔逍遥<lb/>
賢大夫肻此攜佳客鳴騶清曉来歸時日常仄不使訟<lb/>
庭空誰能傲泉石<hi>撫州府志</hi>
　　袁點<lb/>
　　　㸃字師與無錫人熙寕初太學直講<lb/>
　　呈東坡先生<lb/>
青葢美人回鳳帶繡衣男子返雲車上天一笑渾無事<lb/>
<pb n="KR4i0062_WYG_025-24a"/>
從此人間樂有餘<lb/>
　　　<hi>玉照新志東坡南遷北歸次毘陵時久旱得兩有里人袁㸃呈一絶云云坡見大喜為之重寫</hi>
　　　<hi>且以手簡褎之今袁氏刻石藏之于家</hi>
　　藍奎<lb/>
　　　奎字秉文潮州程鄉人第進士官郡博士<lb/>
　　句<lb/>
嬾思身外無窮事願讀人間未見書<hi>廣東通志</hi>
　　周諝<lb/>
<pb n="KR4i0062_WYG_025-24b"/>
　　　諝字希聖尤溪人熙寕六年進士知新會縣不<lb/>
　　　肻奉行新法求歸著孟子觧義禮記説門人稱<lb/>
　　　周夫子<lb/>
　　寄子弟<lb/>
浪有虚名落世間自慙無實骨毛寒未年三十力先倦<lb/>
纔得一官心已䦨卜宅擬尋栽藥圃買田宜近釣魚灘<lb/>
他年子弟重相見藜杖蓑衣筍籜冠<hi>谿山餘話</hi>
　　周述<lb/>
<pb n="KR4i0062_WYG_025-25a"/>
　　　述遂昌人熙寕癸丑進士官太常卿<lb/>
　　呉臯東作<hi>屏山草堂四首之一</hi>
天設名區擁翠屏草堂風度晩鷄聲年来不作繁華夢<lb/>
飯犢郊原學耦耕<hi>處州府志</hi>
　　關澥<lb/>
　　　澥字子容景仁子熙寕六年進士餘杭令<lb/>
　　絶句<lb/>
野艇歸時蒲葉雨繰車鳴處楝花風江南舊日經行地<lb/>
<pb n="KR4i0062_WYG_025-25b"/>
盡在于今醉夢中<lb/>
寺官官小未朝參紅日半竿春睡酣為報鄰鷄莫驚起<lb/>
且容殘夢到江南<lb/>
　　　<hi>春渚紀聞闋氏詩律精深姸妙世守家法此子容詩世傳以為東坡先生作非也</hi>
　　遊九鎻<lb/>
山下寒流咽細泉曉林浮日自生烟九峯宻鎖疑無路<lb/>
五洞潛通别有天羽客依山多得道昔人渉海漫求仙<lb/>
我来要學棲真事願借孤雲一榻眠<hi>洞霄詩集</hi>
<pb n="KR4i0062_WYG_025-26a"/>
　　曾旼<lb/>
　　　旼字彦和龍溪人熙寕六年進士監潤州倉曹<lb/>
　　　嘗纂潤州類集<lb/>
　　次韻趙仲美表弟西齋自遣<hi>知滁州作</hi>
謫守凄凉臥郡齋夫君失意偶同来海邊故國𣺌何許<lb/>
城上新樓空幾回寕羨一囊供鶴料會看千里躍龍媒<lb/>
清吟未免縈機慮只恐飛觴便見猜<hi>自注云唐幕官俸謂之鶴料今嵗敕</hi>
<hi>頭所得止此仲美省試下第故云</hi>　<hi>墨莊漫録</hi>
<pb n="KR4i0062_WYG_025-26b"/>
　　遊九鎖<lb/>
山勢盤紆是㡬重溪行亂石水溶溶東西路口分䨇洞<lb/>
蒼翠羣中起一峯石上仙翁留去跡壁閒羽客有吟蹤<lb/>
夜分不是紅塵境清夢囬時曉殿鐘<hi>洞霄詩集</hi>
　　龔程<lb/>
　　　程字信民宗元子熙寕六年進士歴西安丞桐<lb/>
　　　廬令<lb/>
　　　<hi>中呉紀聞信民嘗憤聖道不明排異端之學家不置釋老像祭祀未嘗焚紙錢儒家甚宗之讀</hi>
<pb n="KR4i0062_WYG_025-27a"/>
　　　<hi>書攻苦食淡手未嘗釋巻記問精確鄉人號為有腳書㕑</hi>
　　題壁<lb/>
月度疎櫺起更慵坐聼澄照五更鐘郤思湖上西風急<lb/>
吹送山前萬箇松<hi>中呉紀聞</hi>
　　常安民<lb/>
　　　安民字希古邛州人熙寕六年進士元祐初為<lb/>
　　　宗正丞除監察御史謫監滁州鹽酒務改通判<lb/>
　　　鄆州入黨籍<lb/>
<pb n="KR4i0062_WYG_025-27b"/>
　　題醒心亭<lb/>
我愛昌黎湖上句醉来直上醒心亭宿酲不待山風觧<lb/>
臥讀殘碑已自醒<hi>錦繡萬花谷</hi>
　　孫諤<lb/>
　　　諤字元忠睢陽人熙寕六年進士累官右正言<lb/>
　　　以直龍圖知廣德軍徽宗朝遷左司諫卒入元<lb/>
　　　祐黨籍<lb/>
　　資聖院<hi>在遂寕小溪</hi>
<pb n="KR4i0062_WYG_025-28a"/>
四山藏一寺方丈壓諸峯回首坐禪處白雲深㡬重<hi>全蜀</hi>
<hi>藝文志</hi>
　　劉涇<lb/>
　　　涇字巨濟簡州陽安人熙寕六年進士王安石<lb/>
　　　薦為經學所檢討歴國子監丞知處虢真坊四<lb/>
　　　州元符末上書召對除職方郎中卒有前溪集<lb/>
　　　<hi>鄧椿畫繼云涇為米元章畫友善作林石槎竹筆墨狂逸體製拔俗</hi>
　　和米元章龍真行<hi>祕府右軍書一巻有龍形真字印故作</hi>
<pb n="KR4i0062_WYG_025-28b"/>
秦火蕩焚天地赤孔堂壊後無餘壁不知科斗六書文<lb/>
化作龍蛇二王跡集賢他日作仙久官姓篆章存歴歴<lb/>
自憐黄眼未親逢一段因依徒奪魄元章揮灑早驚動<lb/>
祕篋墨皇曾敬識孤標未要後生知劣許下官論莫逆<lb/>
好竒舉世不多得神物尤来終變易神鋒䨇合會有時<lb/>
真璽一飛無處覔頗聞祕箧作訛語别有擾龍招異客<lb/>
不如乾没歸去来勝在箇家遭水厄<hi>米芾書史</hi>
　　元章好古過人書畫驚世起余作歌<lb/>
<pb n="KR4i0062_WYG_025-29a"/>
天下愛竒人没量竒不諛人竒解相竒人竒物方合璧<lb/>
乞與世閒人物様六朝唐盛始兼得訪古知名巳蕭爽<lb/>
人亡物喪付衰夢注想後来逢好尚元章心自鑒秋月<lb/>
一路仍行九霄上家時菜色無斗粟書畫竒竒世人望<lb/>
譬如大海沈百寳爾輩乗風得之浪二王褚陸巳天作<lb/>
老顧如来更天匠其餘緹襲凡㡬重但見光明爛垂象<lb/>
珍犀瑞錦扶蘭茝龍躍鸞驚訶魍魎金仙詎敢觸以手<lb/>
雪子玉人聊置掌余家僻素最沈著退舍還師覺難傍<lb/>
<pb n="KR4i0062_WYG_025-29b"/>
世人徃徃力能幹未免目蝦終惚恍緘機偽謬各臣妾<lb/>
未覩堂堂筆中王袖閒澀縮氣如線淨几明窓謾瞻仰<lb/>
從来所有萬錢價不即臭帤當火葬傾心妙絶豈求勝<lb/>
妄意臨摹湏殺謗端居自號書一品好事如封繪三藏<lb/>
諸郎青出即䕶持未肻充飢謬為駔<hi>書史載薛道祖詩云寕罄動破千金</hi>
<hi>資是也</hi>余衰二物擬高閣子可専之世無兩書来詩徃但<lb/>
悠悠塵土欺人正惆悵<hi>米芾畫史</hi>
　　題韓溪<hi>在陕蜀路閒蕭酇侯追淮隂侯處</hi>
<pb n="KR4i0062_WYG_025-30a"/>
豪傑相從意氣中憐才傾倒獨蕭公後来可是無竒客<lb/>
東閣投名尚不通<hi>許彦周詩話</hi>
　　巃崆巖<lb/>
蒼巖如堂石如踞橋梁如繩水如布不有樵夫踏破雲<lb/>
世閒那得知其處<lb/>
　　天王寺<lb/>
金碧為家定化城書牀南偃畧相迎人閒蜨夢正深黒<lb/>
天上木魚初發明半里好風招隠士一枝枯竹助閒行<lb/>
<pb n="KR4i0062_WYG_025-30b"/>
已慙懐紱無高致可更標門著姓名<hi>以上括蒼彚紀</hi>
　　遊麻姑山<lb/>
謝公好登山折屐第三谷麻姑乃不到頗負登山足寒<lb/>
杉鳴古璫澗道瀉淙玉筇竹白接䍦吾將追徃躅<lb/>
溪行爱宛轉石坐憐皴蒼白雲起目前如鶴兩翼張蜕<lb/>
我衣上塵駕之以翺翔欲攬恍不接身在意飄揚<lb/>
石鼔埋入地荆璧飛上天嗚呼魯公碑風雨三百年愛<lb/>
字不爱石磨滅安得傳不敢手觸之謂是甘棠篇<hi>麻姑集</hi>
<pb n="KR4i0062_WYG_025-31a"/>
　　朱服<lb/>
　　　服字行中烏程人熙寕六年進士哲宗朝歴中<lb/>
　　　書舍人禮部侍郎徽宗朝加集賢殿修撰知廣<lb/>
　　　州黜知袁州再貶蘄州安置子彧有萍洲可談<lb/>
　　　<hi>董斯張呉興備志萍洲老圃彧自號也在黄州蓋其僑寓之地事見齊安志或字無或</hi>
　　過廬州<lb/>
昔年呉魏交兵地今日承平會府開沃壤欲包淮甸盡<lb/>
堅城猶抱蜀山廻栁塘春水藏舟浦蘭若秋風敎弩臺<lb/>
<pb n="KR4i0062_WYG_025-31b"/>
獨有無情原上草青青還入燒痕来<hi>方輿勝覧</hi>
　　九日<lb/>
一見黄花只自羞蕭然短髮不禁秋誰人為整烏紗帽<lb/>
獨倚西風滿眼愁<hi>後村千家詩</hi>
　　句<lb/>
西清邇英閣宻勿侍經筵晝漏逾三鼓宸居近五甎多<lb/>
聞資學殖清問發真筌<hi>元豐盛事</hi>　<hi>合璧事類後集</hi>
孤臣正泣龍鬚草遊子空簪鳳尾花<lb/>
<pb n="KR4i0062_WYG_025-32a"/>
　　　<hi>朱彧萍洲可談先公崇寕元年帥廣正月遊蒲澗見遊人簮鳯尾花作口號一聨云云葢以被</hi>
　　　<hi>遇先朝自傷流落後監司乃指此句為罪其誣注云契勘正月十二日哲宗皇帝已大祥豈是</hi>
　　　<hi>孤臣正泣之時鞠獄竟無他意讒口可畏如此宋史夲傳服知廣州哲宗既祥服賦詩有孤臣</hi>
　　　<hi>正泣龍鬚草之句為部使者所上黜知袁州</hi>
　　葛書思<lb/>
　　　書思字進叔宻之子熙寕六年進士官朝奉郎<lb/>
　　　卒特諡清孝<lb/>
　　喜子勝仲登第<lb/>
<pb n="KR4i0062_WYG_025-32b"/>
廣場筆陣数千人喜汝穿楊箭鏃親慶緒綿長時幸會<lb/>
文科興復事還新昔年繼榜熙寕歳今寓同登紹聖春<lb/>
從此莫教書種斷孫曽應復值昌辰<hi>韻語陽秋</hi>
　　丁注<lb/>
　　　注字葆光呉興人熙寕六年進士知永州有丁<lb/>
　　　永州集<lb/>
　　永慶寺二覧亭<lb/>
插迥飛簷聳凌虚疊砌危四天欄下揖萬象掌中窺目<lb/>
<pb n="KR4i0062_WYG_025-33a"/>
力不到處雲容無盡時塵塵看勝事凭檻幾人知<hi>赤城志</hi>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4i0062_WYG_025-33b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋詩紀事巻二十五<lb/>
</p>
<p>
</p>
  </div>
<div>
                <head>宋詩紀事巻二十六</head>
    <p>
<pb n="KR4i0062_WYG_026-1a"/>
欽定四庫全書<lb/>
　宋詩紀事巻二十六　　　　　錢塘厲鶚撰<lb/>
　　蔣之美<lb/>
　　　之美之竒弟宜興人熙寕六年進士<lb/>
　　遊惠山寺<lb/>
維舟上重巘景物近斜暉流水連珠落殘花碎錦飛白<lb/>
雲随歩武幽鳥傍軒扉拂井松傾蓋縁崖蘚上衣池光<lb/>
清可鑑竹色翠成圍更接高僧話林梢帶月歸<hi>惠山集</hi>
<pb n="KR4i0062_WYG_026-1b"/>
　　呉栻<lb/>
　　　栻字顧道歐寕人熙寕六年進士徽宗朝官龍<lb/>
　　　圖閣學士鎭成都後知鄆州中山府<lb/>
　　暑雪軒<lb/>
呪土臺頭寺披襟笑語閒千年雲抱石六月雪彌山酒<lb/>
熟篘嘗外茶新碾試間要湏時點筆来此賦躋攀<hi>成都文類</hi>
　　嚴陵懐古<lb/>
龍衮新天子羊裘古野人清名在林薮髙行動星辰風<lb/>
<pb n="KR4i0062_WYG_026-2a"/>
月空齊地烟霞自富春滄浪秋更碧不敢濯塵纓<hi>釣臺集</hi>
　　登姜相臺<lb/>
滿林紅葉墜紛紛耆老猶言别駕墳舊府光華闋右月<lb/>
故鄉蕭索海南雲酒杯湖上同方伯茶竈巖邊共隠君<lb/>
二百餘年真一夢遶牆荒隴半耕耘<lb/>
　　題秦君亭<lb/>
秋日春風麗句亭先生天上少微星滿爐松影随香碧<lb/>
一硯苔㾗帶雨青姜相笑中應斗酒等公談外秖函經<lb/>
<pb n="KR4i0062_WYG_026-2b"/>
何人為我擕氊蠟来洗蒼碑墨数㕔<hi>以上南安縣志</hi>
　　劉次莊<lb/>
　　　次莊字中叟長沙人以開梅山入洞曉諭得官<lb/>
　　　熙寕六年賜同進士岀身仕至侍御史江西漕<lb/>
　　　使<lb/>
　　敷淺原見桃花<lb/>
桃花雨過碎紅飛半逐溪流半染泥何處飛来䨇燕子<lb/>
一時銜在畫梁西<hi>墨莊漫録</hi>
<pb n="KR4i0062_WYG_026-3a"/>
　　江神祠<lb/>
髻插幽蘭花手把菖蒲葉漁郎偷語人云是江神妾江<lb/>
神昨夜鼓雲濤開帆拍天上千艘呉洲女兒弄春水浪<lb/>
溼船頭紅錦袍<hi>前賢小集拾遺</hi>
　　王昭君<lb/>
歛袖岀明光琵琶道路長初聞羌騎語未觧漢宮妝薄<lb/>
命随塵土元功屬廟堂蛾眉知有用慚媿羽林郎<hi>瀛奎律髄</hi>
　　崔嶧<lb/>
<pb n="KR4i0062_WYG_026-3b"/>
　　　嶧長安人第進士累官河東轉運使刑部侍郎<lb/>
　　　致仕<lb/>
　　題萊公泉<hi>事詳范諷詩下</hi>
三相南行至道初記名留詠在精廬甘泉不洗天涯恨<lb/>
留與行人鑒覆車<hi>湘山野録</hi>
　　吕大臨<lb/>
　　　大臨字與叔大鈞之弟受學伊川之門登進士<lb/>
　　　監鳳翔府司竹監元祐中除太學博士遷祕書<lb/>
<pb n="KR4i0062_WYG_026-4a"/>
　　　省正字有玉溪集<lb/>
　　春靜<lb/>
花氣自来深戸裏鳥聲長在遠林中斑斑葉影垂新䕃<lb/>
曳曳絲光入素空濓洛風雅<lb/>
　　孔宗翰<lb/>
　　　宗翰字周翰道輔次子第進士知虔州元祐中<lb/>
　　　官刑部侍郎以寳文閣待制知滁州未拜而卒<lb/>
　　題壁<lb/>
<pb n="KR4i0062_WYG_026-4b"/>
屈指從来十七年交親零落一澘然嬋娟再見中秋月<lb/>
依舊清輝照客眠<hi>四朝詩</hi>
　　畢仲游<lb/>
　　　仲游字公叔士安子第進士元祐初召試學士<lb/>
　　　院擢為第一除集賢校理歴職方司勳員外郎<lb/>
　　　京南淮南轉運副使以黨籍終于西京留臺有<lb/>
　　　西臺集<lb/>
　　寄鄭介夫<lb/>
<pb n="KR4i0062_WYG_026-5a"/>
鄭子安强否梅花萬里春如何投虎穴直欲犯龍鱗北<lb/>
闕今無数南方信有人可憐妻子在年少不謀身<hi>宋文鑑</hi>
　　絶句<lb/>
水㾗天影淡相宜露坐秋涼乍快時桐葉芭蕉最多事<lb/>
曉昏風雨報人知<hi>全芳備祖</hi>
　　邢恕<lb/>
　　　恕字和叔鄭州原武人從伊川學第進士以薦<lb/>
　　　歴職方郎哲宗紹聖初擢御史中丞以罪落職<lb/>
<pb n="KR4i0062_WYG_026-5b"/>
　　　俄復顯謨閣待制提舉崇福宮建炎初追貶常<lb/>
　　　德軍節度副使<lb/>
　　遊浯溪<lb/>
歸舟一夜泊浯溪晩雨絲絲不作泥指點蒼崖訪遺刻<lb/>
更磨苔蘚為留題<hi>浯溪集</hi>
　　朝陽洞<lb/>
溪流貫清江湍瀬亘百里龍蛇㡬盤紆雷雨忽奔駛石<lb/>
渠伏穿鑿怪力祖誰氏突如見頭角虎豹或蹲峙横江<lb/>
<pb n="KR4i0062_WYG_026-6a"/>
立棟柱小艇俄紛委蘋藻翳泓澄松竹䕃崖涘兩山束<lb/>
烏道側岸数魚尾繚然閟深幽梵宇疊危址鐘唄雜灘<lb/>
聲亭臺森水底凭䦨㡬遊目䇿杖時臨履酒杓閒茶璫<lb/>
棊枰延晝晷放懐得天倪清嘯謝塵滓忽忘兒女縛似<lb/>
接嬴秦子顧予拙謀身霜鬢䬃垂耳雅意在延齡丹砂<lb/>
夙充餌焉得兹結廬悵念逺桑梓<hi>湖廣通志</hi>
　　秦觀<lb/>
　　　觀字少㳺一字太虚高郵人舉進士元祐初蘇<lb/>
<pb n="KR4i0062_WYG_026-6b"/>
　　　軾以賢良方正薦除祕書省正字兼國史院編<lb/>
　　　修官紹聖初坐黨籍削秩監處州酒税徙郴州<lb/>
　　　編管横州又徙雷州放還至藤州卒有淮海集<lb/>
　　　閒居集<lb/>
　　　<hi>苕溪漁隠叢話東坡薦少㳺于荆公云向屡言高郵進士秦觀太虚公亦麄知其人今得其詩</hi>
　　　<hi>文數十首詞格高下固巳無逃于左右此外博綜史傳通曉佛書若此類未易一一数也荆公</hi>
　　　<hi>荅書云示及秦君詩適葉致逺一見亦以謂清新婉麗鮑謝似之公竒秦君口之而不置我得</hi>
　　　<hi>其詩手之而不釋又聞秦君嘗學至言妙道無乃笑我與公嗜好異乎</hi>
<pb n="KR4i0062_WYG_026-7a"/>
　　　　<hi>吕氏童䝉訓雨砌墮危芳風軒納飛絮之類李公擇以為謝家兄弟得意不能過也少游遊嶺</hi>
　　　　<hi>後詩嚴重高古自成一家與舊作不同倅方至王直方詩話少游紹聖閒以校勘為杭</hi>
　　　　<hi>楚泗閒有詩云平生逋欠僧房睡準擬如今處處還詩成之明日以言者落職監處州酒人以</hi>
　　　　<hi>為詩讖詩評秦少游如時女遊春終傷婉弱敖陶孫</hi>
　　　和黄法曹憶建溪梅花<lb/>
海陵參軍不枯槁醉憶梅花愁絶倒為憐一樹傍寒溪<lb/>
花水無情自相惱清涙斑斑知有恨恨春相逄苦不早<lb/>
甘心結子待君来洗雨梳風為誰好誰云廣平心似鐵<lb/>
<pb n="KR4i0062_WYG_026-7b"/>
不惜珠璣與揮掃月落參横畫角哀暗香鎖盡令人老天<lb/>
分四時不相貸孤芳轉盼同衰草要湏健歩逺移歸亂<lb/>
插繁花向晴昊<lb/>
　　易元吉獐猨圖歌<lb/>
參天古木相繆枝嵌空怪石銜清漪両猨上下一旁挂<lb/>
兩猨熟視蒼蛙疑蕭蕭叢竹山風吹海棠杜宇相因依<lb/>
下有兩獐從兩兒花餐草齧含春嬉易老筆精湖海推<lb/>
畫意忘形形更竒觧衣一掃神扶持他日自見猶嗟咨<lb/>
<pb n="KR4i0062_WYG_026-8a"/>
金錢百萬酒千鴟荆南將軍欣得之老禪豪取橐為垂<lb/>
白晝掩門初許窺房櫳炯炯明冬曦榛叢羽革分毫釐<lb/>
殘編未終且歸讀歳暮有閒重借披<lb/>
　　贈女冠暢師<lb/>
曈人翦水腰如束一幅烏紗裹寒玉超然自有姑射姿<lb/>
回首粉黛皆塵俗霧閣雲窓人莫窺門前車馬任東西<lb/>
禮罷曉壇春日靜落紅滿地乳鴉啼<lb/>
　　　<hi>洞江詩話暢姓唯汝南有之其族尤奉道男女為黄冠者十之八九時有女冠暢道姑姿色姸</hi>
<pb n="KR4i0062_WYG_026-8b"/>
　　　<hi>麗神仙中人也少㳺挑之不得作詩云云</hi>
　　和參寥<lb/>
樓閣過朝雨參差得霽光衣冠分禁路雲氣繞宮牆亂<lb/>
絮迷春闊嫣花困日長平康在何處十里帶垂楊<lb/>
　　　<hi>王直方詩話參寥言舊有一詩寄少㳺少㳺和之云云莘老讀至末句言者小子又賤發也少</hi>
　　　<hi>游後編淮海集遂改云經句牽酒伴猶未獻長楊</hi>
　　題大年小景四首<lb/>
夲自江湖客宦遊何苦心因君小平逺還我舊登臨<lb/>
<pb n="KR4i0062_WYG_026-9a"/>
公子歌鐘裏何曾識渺茫唯應斗帳夢曾入水雲鄉<lb/>
曉浦烟籠樹晴江水拍空煩君添小艇畫我作漁翁<lb/>
島外雲峯晩沙邊水樹明想當揮灑就侍女一時驚<lb/>
　　春日偶題呈上尚書錢丈<lb/>
三年京國鬢如絲又見新花發故枝日典春衣非為酒<lb/>
家貧食粥己多時<lb/>
　　　<hi>王直方詩話少游為黄夲校勘甚貧錢穆父為戸書皆居東華門之堆垜場少㳺春日作詩遺</hi>
　　　<hi>穆父云云穆父以米二石送之</hi>
<pb n="KR4i0062_WYG_026-9b"/>
　　秋日<lb/>
霜落䢴溝積水清寒星無數傍船明菰蒲深處疑無地<lb/>
忽有人家笑語聲<lb/>
月團新碾瀹花瓷飲罷呼兒課楚詞風定小軒無落葉<lb/>
青蟲相對吐秋絲<lb/>
連蜷雌蜺挂西樓逐雨追晴意未休安得萬妝相向舞<lb/>
酒酣聊把作纏頭<lb/>
　　　<hi>藝苑雌黄云此語亦豪而工矣</hi>
<pb n="KR4i0062_WYG_026-10a"/>
　　遊仙詩<lb/>
隂風一夜攪青冥風定霏霏雪霰零想見玉清真境上<lb/>
白虚光裏誦黄庭<lb/>
夜深樓上撥書眠天在䦨干四角邊風掃亂雲毫髪盡<lb/>
獨留璧月照人圎<lb/>
天風吹月入䦨干烏鵲無聲子夜閒織女明星来枕上<lb/>
了知身不在人間<hi>曰璐按此首墨荘漫録作納侍兒邊朝華之作</hi>
本是廬山種杏人岀山来事碧虚君上清欲問因何到<lb/>
<pb n="KR4i0062_WYG_026-10b"/>
請看仙家十賚文<hi>以上淮海集</hi>
　　　<hi>侯鯖録此詩東坡稱之</hi>
　　遣朝華<lb/>
月露茫茫曉柝悲玉人揮手㫁腸時不湏重向燈前泣<lb/>
百歳終當一别離<lb/>
　　再遣朝華<lb/>
玉人前去卻重来此處分攜更不囬腸斷龜山離别處<lb/>
夕陽孤塔自崔嵬<lb/>
<pb n="KR4i0062_WYG_026-11a"/>
　　　<hi>墨莊漫録少游侍兒朝華姓邊氏京師人元祐癸酉歳少游納之嘗為天風吹月入闌干之詩</hi>
　　　<hi>時朝華年十九也後三年少㳺欲修真㫁世縁遂遣歸父母家資以金帛而嫁之朝華臨别泣</hi>
　　　<hi>不已少游作詩云云既去二十餘日使其父来云不願嫁郤乞歸少游憐而復取歸明年少游</hi>
　　　<hi>岀倅錢塘至淮上因與道友論議嘆先景之遄歸謂朝華曰汝不去吾不得修真矣亟使人走</hi>
　　　<hi>京師呼其父来遣朝華随去復作詩云云時紹聖元年少游嘗手書記此事未㡬遂竄南荒</hi>
　　遊杭州佛日山淨慧寺<lb/>
五里喬松徑千年古道場泉聲與嵐影收拾入僧房<hi>鐵網</hi>
<hi>珊瑚</hi>
<pb n="KR4i0062_WYG_026-11b"/>
　　張亶<lb/>
　　夢中作<lb/>
天風吹散赤城霞染岀連雲萬樹花誤入醉鄉迷去路<lb/>
傍人應笑不還家<lb/>
　　　<hi>西清詩話張亶熙寕中夢行大空中聞天風海瀆聲振林木徐見海中楼闕金碧瓊裾琅佩者</hi>
　　　<hi>数百人揖亶出紙請賦詩細視筆研皆碧玉色且戒之曰此閒文章要似隠起鸞鳳當與織女</hi>
　　　<hi>機杼分巧過是乃人閒語耳亶成絶句云云有仙人曰子詩佳絶未免近凡酌酒一杯極甘寒</hi>
　　　<hi>忽覺身墮萬仞山而寤</hi>
<pb n="KR4i0062_WYG_026-12a"/>
　　張耒<lb/>
　　　耒字文潛楚州淮隂人第進士元祐初仕至起<lb/>
　　　居舍人紹聖中謫監黄州酒税徽宗召為太常<lb/>
　　　少卿坐元祐黨復貶房州别駕黄州安置尋得<lb/>
　　　自便居陳州主管崇福宮卒有柯山集<lb/>
　　　<hi>王直方詩話文潛人物魁偉故無巳有詩云張侯便然腹如鼓雷為飢聲汗為雨山谷有詩云</hi>
　　　<hi>六月火雲蒸肉山皆戲語也潜斜日兩竿眠犢石林詩話頃見晁无咎舉文</hi>
　　　<hi>晚春波一頃去鳧寒自以為莫及又云文潜過宋都詩白頭青鬢隔存没落日㫁霞無古今氣</hi>
<pb n="KR4i0062_WYG_026-12b"/>
　　　<hi>格不减老杜文潜詩自然竒逸非他人可及如呂氏童䝉訓</hi>
　　　<hi>秋明樹外天客燈青暎壁城角冷吟霜淺山寒帶水早日白吹風川鳴半夜雨卧冷五更秋之</hi>
　　　<hi>類迥岀時流張文潜言昔以黨人之故坐是廢能改齋漫録</hi>
　　　<hi>放每作詩嘗寄意焉有云最憐楊栁身無力付與春風自在吹又云梧桐直不甘衰謝数葉迎</hi>
　　　<hi>風尚有聲</hi>
　　韓幹馬<lb/>
頭如翔鸞月頰光背如安輿鳧臆方心知不載田舍郎<lb/>
尚帶開元天子紅袍香韓幹寫時國無事天閑樹䕃春<lb/>
<pb n="KR4i0062_WYG_026-13a"/>
晝長雙髯執轡儼在傍如瞻馳道黄屋張北風揚塵燕<lb/>
賊狂廐中萬馬驅范陽天子乗騾蜀山險滿川苜蓿為<lb/>
誰芳<lb/>
　　　<hi>侯鯖録元祐中館職諸公賦韓幹馬詩獨文潛最高勝</hi>
　　七夕歌<lb/>
人閒一葉梧桐飄蓐收行秋回斗杓神宮召集役靈鵲<lb/>
直渡天河雲作橋橋東美人天帝子機杼年年勞玉指<lb/>
織成雲霧紫綃衣辛苦無懽容不理帝憐獨居無與娯<lb/>
<pb n="KR4i0062_WYG_026-13b"/>
河西嫁得牽牛夫自從嫁後廢織紝緑鬢雲鬟朝暮梳<lb/>
貪懽不歸天帝怒謫歸郤踏来時路但令一歳一相逄<lb/>
七月七日河邊渡别多會少知奈何郤憶從前㤙愛多<lb/>
悤悤離恨説不盡燭龍巳駕随羲和河邊靈官曉催發<lb/>
令嚴不管輕離别空將涙作雨滂沱淚㾗有盡愁無歇<lb/>
寄言織女若休歎天地無窮㑹相見猶勝嫦娥不嫁人<lb/>
夜夜孤眠廣寒殿<lb/>
　　　<hi>侯鯖録此歌東坡稱之</hi>
<pb n="KR4i0062_WYG_026-14a"/>
　　離黄州<lb/>
扁舟發孤城揮手謝送者山廽地勢巻天豁江面瀉中<lb/>
流望赤壁石腳插水下昏昏烟霧嶺歴歴漁樵舍居夷<lb/>
十三載鄰里通假借别之豈無情老淚為一灑篙工起<lb/>
鳴鼓輕櫓健于馬聊為過江宿寂寂樊山夜<lb/>
　　　<hi>容齋随筆文潛暮年哦老杜玉華宮極力模寫其離黄州詩偶同此韻音響節奏固似之矣讀</hi>
　　　<hi>之可默喻也</hi>
　　題中興頌碑後<lb/>
<pb n="KR4i0062_WYG_026-14b"/>
玉環妖血無人掃漁陽馬厭長安草潼關戰骨高于山<lb/>
萬里君王蜀中老金戈鐵馬從西来郭公凛凛英雄才<lb/>
舉旗為風偃為雨灑掃九廟無塵埃元功高名誰與紀<lb/>
風雅不繼騷人死水部胷中星斗文太師筆下蛟龍字<lb/>
天遣二子傳將来高山十丈磨蒼崖誰持此碑入我室<lb/>
使我一見昏眸開百年廢興増歎慨當時数子今安在<lb/>
君不見荒涼浯水棄不收時有遊人打碑賣<lb/>
　　留題奉先寺<lb/>
<pb n="KR4i0062_WYG_026-15a"/>
荒凉城南奉先寺後宫美人官葬此角樓相望高起墳<lb/>
草間柏下多石人秩卑埋骨不作冢青石浮屠當丘隴<lb/>
家家墳上作享亭朱門相向無人聲樹頭土梟作人語<lb/>
月黒風悲鬼揺樹宮中養女作子孫年年犢車来作主<lb/>
廢后園林官道側家破無人掃陵域官家歳給半千錢<lb/>
街頭買餅作寒食<lb/>
　　秋螢行引<lb/>
碧梧含風夏夜清林塘五月初飛螢翠屏玉簟起涼思<lb/>
<pb n="KR4i0062_WYG_026-15b"/>
一點秋心從此生方池水深溪雨積上下煇煇亂凝碧<lb/>
幸因簾捲到華堂不畏人驚照瑶席漢宮千門連萬戸<lb/>
夜夜熒煌暗中度光流太液池上波影落金盤月中露<lb/>
銀闕蒼蒼玉漏遲年年為爾足愁思長門怨妾不成睡<lb/>
團扇美人還賦詩避暑風廊人語笑䦨下撲来羅扇小<lb/>
巳投幽室自分明更伴殘星碧天曉君不見連昌宮殿<lb/>
洛陽西破瓦頽垣今古悲荒榛腐草無人迹只有秋来<lb/>
熠燿飛<lb/>
<pb n="KR4i0062_WYG_026-16a"/>
　　栁<lb/>
永豐坊裏舊腰肢曽見青青初種時看盡道傍離别恨<lb/>
爭教風絮不狂飛<hi>以上張右史集</hi>
　　贈營妓劉淑女<hi>初官通許時作</hi>
可是相逄意便深為郎巧笑不湏金門前一尺春風髻<lb/>
窓外三更夜雨衾别燕從教燈見淚夜船唯有月知心<lb/>
東西芳草渾相似欲望高楼何處尋<lb/>
未説蝤蠐如素領固應新月學蛾眉引成宻約因言笑<lb/>
<pb n="KR4i0062_WYG_026-16b"/>
認得真情是别離尊酒且傾濃琥珀淚㾗更著薄胭脂<lb/>
北城月落烏啼夜便是孤舟腸㫁時<hi>侯鯖録</hi>
　　木香<lb/>
紫皇寳輅張珠幰玉女熏籠覆繡衾萬紫千紅休巧笑<lb/>
人閒春色在檀心<hi>墨莊漫録</hi>
　　次韻奉酬无咎兼呈慎思天啟<lb/>
平生結交圓納方過眼十人八九忘畹蘭蕙畝幽谷芳<lb/>
嬾随家奴諛五郎苦飢方朔身漫長顛毛種種顏欲蒼<lb/>
<pb n="KR4i0062_WYG_026-17a"/>
誰謂勝癡端坐狂清淮之隂一草堂列筆作陣茶森槍<lb/>
絶口平戎與破羌百年如此計亦臧何用竊食官倉糧<lb/>
𤣥黄病足畏高岡但願縮頸老支牀煌煌東壁日月傍<lb/>
神仙鸞鳳爭騰驤萬書落架城復隍牙籖如雲丹碧装<lb/>
晁侯再作班與揚正始故在何曽亡江湖十年願飽償<lb/>
夜成七發光岀囊蘇公後岀長卿鄉為君呉都無一行<lb/>
<hi>蘇翰林欲作杭州賦見旡咎杭州七述乃止</hi>世有伯樂生驌驦肻使弭耳随<lb/>
鹽商鄧侯楚山深閨房名走上國交侯王朝随日影夜<lb/>
<pb n="KR4i0062_WYG_026-17b"/>
燈光包攬今古窮炎黄吐詞分葩有國香近君如雪六<lb/>
月凉又似心醉醍醐觴東南蔡子名飛翔同随天書拜<lb/>
未央瑰瑋宏傑萬夫望頰牙凛凛有風霜文如神鼎爛<lb/>
龍章鍾山長齋讀老莊論兵説佛兩俱忙不夸得硯文<lb/>
字祥但願破敵如頽牆我窮乞酒更得漿仰看三虎爭<lb/>
雄張<hi>同文館倡和詩</hi>
　　輸麥行<hi>并序</hi>
　　　余過宋見倉前村民輸麥止車槐隂下其樂洋<lb/>
<pb n="KR4i0062_WYG_026-18a"/>
　　　洋也晩復過之則扶車半醉相招歸矣感之因<lb/>
　　　作輸麥行以補樂府之遺云<lb/>
場頭雨乾場地白老稚相呼打新麥半歸倉廪半輸王<lb/>
免致縣吏相催廹羊頭車子毛布囊淺泥易渉登前岡<lb/>
倉頭買劵槐隂凉清嚴官吏兩平量岀倉掉臂呼同伴<lb/>
旗亭酒美單衣換半醉扶車歸路涼月岀到家妻具飯<lb/>
一年從此皆閒日風雨閉門公事畢射狐罝兔歳蹉跎<lb/>
百壺社酒相經過<lb/>
<pb n="KR4i0062_WYG_026-18b"/>
　　　<hi>蓉塘詩話自鎮江以東有獨輪小車凡百乘載皆用之一人挽于前一人推于後謂之羊頭車</hi>
　　　<hi>書籍未見載此名者獨張文潜輸麥行云羊頭車子毛布囊泥淺易渉登前岡始見詩人用之</hi>
　　劉純臣<lb/>
　　　純臣新建主簿<lb/>
　　送王廸夫婦偕隠<lb/>
髪如抹漆左參軍脱去青衫作隠淪世上更無羇紲事<lb/>
壺中别有自由身鼎烹玊兔山前藥花看金鼇背上春<lb/>
莫怪少年能决烈藍田夫婦總登真<lb/>
<pb n="KR4i0062_WYG_026-19a"/>
　　　<hi>復齋漫録熙寕中王廸為洪州左司理有道人磨鏡俾廸自照見星冠羽帔縹緲鏡中遂棄官</hi>
　　　<hi>與妻偕隠純臣詩送之云云</hi>
　　張芝<lb/>
　　　芝汴人<lb/>
　　投李珦廟<lb/>
風輭潮生江水平遥峰隠隠浸寒青自從香骨沈波底<lb/>
獨我為詩弔爾靈<lb/>
　　　<hi>翰府名談李珦字温叔都官之㓜女也八歳能詩後適江夏王常同汎舟射利江湖閒不久常</hi>
<pb n="KR4i0062_WYG_026-19b"/>
　　　<hi>死而珦溺舟於三山磯下後三日屍忽岀水中土人異之為立廟熙寕閒都人張芝作詩焚廟</hi>
　　　<hi>中云云夜見一婦人謂之曰妾溺此時水官令賦詩及校九江會源録一夕而畢水官大悦令</hi>
　　　<hi>江神岀屍顯靈血食于此謝子詩意所不敢當煩礱一石載妾前事將有奉報芝後不為立石</hi>
　　　<hi>舟再過三山幾覆又夢其婦詬責之</hi>
　　魯有開<lb/>
　　　有開字元翰以從父宗道㤙授韋城令熙寕中<lb/>
　　　擢膳部郎中知冀州<lb/>
　　遊大滌山<lb/>
<pb n="KR4i0062_WYG_026-20a"/>
馬蹄清曉破瓊田一岀紅塵骨巳仙任鎻九重山下路<lb/>
終尋五處洞中天泉流碧砌長鳴玉跡隠蒼崖久蜕蝉<lb/>
人世歸時知變否樵夫曽記爛柯年<hi>洞霄詩集</hi>
　　陳師錫<lb/>
　　　師錫字伯修建安人熙寕中廷試第三調昭慶<lb/>
　　　軍掌書記歴考功員外郎徽宗朝拜殿中侍御<lb/>
　　　史岀知潁廬滑三州坐黨論削官安置郴州卒<lb/>
　　　紹興中贈直龍圖閣<lb/>
<pb n="KR4i0062_WYG_026-20b"/>
　　題李公麟畫歸去来圖<hi>有雪竇和尚親書偈</hi>
百中神鋒誇妙手當時破敵秪同機餘花墮裓無人見<lb/>
半偈流傳豈昜知<hi>志雅堂雜鈔</hi>
　　程建用<hi>楊咨</hi>
　　　建用字彛仲眉山人熙寕進士<lb/>
　　大雨聨句<lb/>
庭松偃蓋如醉<hi>建用</hi>夏雨凄凉似秋<hi>楊/咨</hi>有客高吟擁鼻<hi>軾</hi>
無人共喫饅頭<hi>轍</hi>
<pb n="KR4i0062_WYG_026-21a"/>
　　　<hi>苕溪漁隠叢話東坡言余㓜時里人程建用楊咨家弟子由會草舍中大雨聨句六言云云坐</hi>
　　　<hi>皆絶倒今四十餘年矣</hi>
　　呂南公<lb/>
　　　南公字次儒南城人熙寕鄉貢一試禮部不偶<lb/>
　　　遂罷舉自號灌園先生有集<lb/>
　　葛仙峯<lb/>
南峯枕崇坂逕路荆榛稠遺壇在其巔名為仙翁留石<lb/>
角巳剥泐林芳自春秋誰云塵土姿来繼丹霄遊<hi>西江詩話</hi>
<pb n="KR4i0062_WYG_026-21b"/>
　　李復圭<lb/>
　　　復圭字審言邯鄲公淑之子神宗朝歴鹽鐵副<lb/>
　　　使以集賢殿修撰知荆南<lb/>
　　秀峯上方<lb/>
呉王昔日館娃宮殿閣鱗差軼碧空寂寂香魂招不得<lb/>
惟餘松栢韻天風<hi>吴郡志</hi>
　　句<lb/>
老鳳池邊蹲不去飢烏臺上噤無聲<lb/>
<pb n="KR4i0062_WYG_026-22a"/>
　　　<hi>事文類聚前集曽魯公自嘉祐秉政至熙寕中尚在中書年雖甚高而精力不衰故䑓諌無非</hi>
　　　<hi>之者惟李復圭作詩譏之云云魯公遂致仕去</hi>
　　楊适<lb/>
　　　适字時可棣州人年十八登第從陳后山學詩<lb/>
　　　晩為尚書比部郎<lb/>
　　絶句<lb/>
尖頭奴有五兄弟十八公生四客卿過我書齋無一事<lb/>
似應終日待陶泓<lb/>
<pb n="KR4i0062_WYG_026-22b"/>
　　　<hi>合璧事類前集夲朝百家詩載錢次公以墨四丸筆五枚賜楊時可楊戲曰安得硯乎次公曰</hi>
　　　<hi>不難湏一詩楊乃作一絶云云</hi>
　　李新<lb/>
　　　新字元應仙井監人第進士元符末上書奪官<lb/>
　　　謫遂州有跨鼇集<lb/>
　　錦江思<lb/>
獨詠滄浪古岸邊牽風栁帶緑凝烟得魚且斫金絲膾<lb/>
醉折桃花倚釣船<hi>成都文類</hi>
<pb n="KR4i0062_WYG_026-23a"/>
　　觀前古美人圖<lb/>
璧月塵昏瓊樹秋無從百媚一回眸荼䕷香度梅妝冷<lb/>
鸚鵡聲低玉笛幽唾背但能知禍水逄春輙莫上迷樓<lb/>
歸来安守無鹽女不寵無驚共白頭<hi>聲畫集</hi>
　　折楊栁<lb/>
東風来何時百花巳飄零獨有堤上栁慘淡含春榮扁<lb/>
舟復何適延客江上亭顧無青玊案何以送子行攀條<lb/>
欲相贈上有雙流鶯流鶯正求友奈此離别情<lb/>
<pb n="KR4i0062_WYG_026-23b"/>
　　漁父曲<lb/>
黄蓑老翁守釣車賣魚得錢還酒家醉中乘潮過别浦<lb/>
睡起不知船在沙籬根半落秋江水稚子蓬頭采洲芷<lb/>
蓴絲芹甲滿筠籠日暮溪橋得紅米<hi>以上前賢小集拾遺</hi>
　　李孝博<lb/>
　　　孝博廣東提㸃刑獄<lb/>
　　英州次蒋潁叔韻<lb/>
維舟庭下號三灣萬叠青山一水閒偏愛澄江照天碧<lb/>
<pb n="KR4i0062_WYG_026-24a"/>
飛来㡬片白雲閒<hi>方輿勝覧</hi>
　　張師正<lb/>
　　　師正字不疑熙寕中仕為辰州帥著括異志倦<lb/>
　　　遊雜録<lb/>
　　武林别文瑩上人<lb/>
憶昔荆州屡過從當時心已慕冥鴻渚宮禪伯唐齊已<lb/>
淮甸詩豪宋惠崇老格疎閒松倚澗清談瀟灑坐生風<lb/>
史官若覔高僧事莫把名參技術中<lb/>
<pb n="KR4i0062_WYG_026-24b"/>
碧嶂孤雲冉冉歸觧攜情緒異常時餘生歳月能多少<lb/>
此别應難刻後期<hi>玉壺清話</hi>
　　句<lb/>
舊將封侯盡降王賜姓歸<hi>昇平詞</hi>分鹿是非能委夢落<lb/>
花貴賤不由人<hi>隠居詩話</hi>
　　王世寕<lb/>
　　臨終作<lb/>
翠羽旗幢仙子隊紫皇樓閣玉皇家人閒風雨易分散<lb/>
<pb n="KR4i0062_WYG_026-25a"/>
回首武陵空落花<lb/>
　　　<hi>詩話總龜太原王世寕自言籍係第十八洞玉仙人熙寕中以暴疾終于家臨終作詩云云</hi>
　　劉叔贛<lb/>
　　　叔贛神宗朝中書舍人<hi>鶚按贛廣韻貢同劉敞有仲□父之稱疑此即</hi>
　　　<hi>劉攽貢父不敢臆㫁姑附于此</hi>
　　過柏林院贈吉長老有古殿呉道子畫維摩居士<lb/>
　　又有斷碑是寳歴中記義岑禪住佛院事<lb/>
靈光歳久獨巋然峴首遺碑亦未遷會向三生記前佛<lb/>
<pb n="KR4i0062_WYG_026-25b"/>
暫從方丈謝諸天篆香徐刻黄金印梵宇時開貝葉篇<lb/>
門外霜風正揺落庭前松栢自安禪<lb/>
　　和李公擇題相國寺壊山水歌<lb/>
蒼山夲是千萬丈怪爾㫁落盈尺中枯松掛巖正矯矯<lb/>
白雲岀谷方溶溶憶昨高秋十日雨百川湧溢騰蛟龍<lb/>
丹青壊卻不可住金碧拂地成都空人閒流落萬餘一<lb/>
掇拾補綴㡬無從當時畫手合衆妙得此誠是第一工<lb/>
松隂行人何草草秃幘小蓋馬色驄長途未竟不得息<lb/>
<pb n="KR4i0062_WYG_026-26a"/>
嘯歌正爾来悲風巨靈擘華疏黄河夸娥移山開漢東<lb/>
海波芥子忽岀没大雄遊戲神與通我今與君未嘗覺<lb/>
指視壁畫將無同新詩飄飄脱俗格得閒會復来從容<lb/>
　　壁畫古槎歌<lb/>
南山大樹楓與樗百年不到生理枯老枝錯落麋奮角<lb/>
病根蟉結龍垂胡風霜不知春不改古苔懸蔓相縈帶<lb/>
豈知高堂素壁上畫圖能令觀者爱野夫晨興坐樹邊<lb/>
偶説此槎来上天暫乘西風犯牛斗郤看東海成桑田<lb/>
<pb n="KR4i0062_WYG_026-26b"/>
　　次韻蘓子瞻韓幹馬贈李伯時<lb/>
韓幹畫馬名獨垂冰紈素幅横素絲諸公賦詩邀我和<lb/>
我如鈍鎚逄利錐區中纔容三萬里正可騕褭一日馳<lb/>
朝呉暮燕亦其亞幸得夷路無縶羈此閒三馬皆國馬<lb/>
瑰姿逸態成崛竒有時秋空見霜骨下睨衆禽皆伏雌<lb/>
良工苦心為逺到天機要𦕈潛得之區區駑駘浪自負<lb/>
豈有醜骨包姸皮李侯灑筆定超詣尚有天驥君未知<lb/>
宛王母寡今授首汗血不敢藏貳師<lb/>
<pb n="KR4i0062_WYG_026-27a"/>
　　畫鶴<lb/>
置此憐神駿三年故不飛軒居寕假寵野客會忘機燕<lb/>
雀那相笑鳧鷖真自肥蓬莱千萬里正想玉為衣<hi>以上聲畫</hi>
<hi>集</hi>
　　張唐民<lb/>
　　　唐民熙寕中任西川轉運使京東路提刑<lb/>
　　題捫參閣<hi>在昌州</hi>
訟簡民淳羡小州兩衙纔退似歸休一懐山果三升酒<lb/>
<pb n="KR4i0062_WYG_026-27b"/>
暮掩青峰即下樓<hi>方輿勝覧</hi>
　　李之純<lb/>
　　　之純字端伯滄州無棣人登進士元祐初歴寳<lb/>
　　　文閣直學士工部尚書紹聖中岀知單州崇寕<lb/>
　　　中入黨籍<lb/>
　　西園辨蘭亭和韻<lb/>
緑葉纖長閒紫莖蜀人未始以蘭名有時只怪香盈室<lb/>
此日方傳譽滿城㤙意和風揚馥郁光榮灝露滴清英<lb/>
<pb n="KR4i0062_WYG_026-28a"/>
庭階若不逄精鍳何異深林靜處生<hi>成都文類</hi>
　　駕幸太學<lb/>
羽衛金輿煥彩章天街端去入虞庠嚴師致奠初加拜<lb/>
延講終篇不計行萬乗屈尊先郡國諸生賜坐亞侯王<lb/>
輔臣歸美榮歌詠首發清風政事堂<hi>中州題詠集</hi>
　　梁燾<lb/>
　　　燾字況之鄆州湏城人舉進士提㸃京西刑獄<lb/>
　　　元祐中拜尚書右丞紹聖初以黨論貶雷州别<lb/>
<pb n="KR4i0062_WYG_026-28b"/>
　　　駕化州安置卒<lb/>
　　駕幸太學<lb/>
原廟親持十月觴天廽寳輦欵虞庠當陽赭幄翔龍座<lb/>
属地霜袍振鷺行拭目嚮儒移美俗虛懐稽古自興王<lb/>
太平重見清風頌嘉句飛傳到玉堂<hi>中州題詠集</hi>
　　劉奉世<lb/>
　　　奉世字仲馮敞子官集賢校理樞宻使入元祐<lb/>
　　　黨籍<lb/>
<pb n="KR4i0062_WYG_026-29a"/>
　　送越帥程公闢<lb/>
使君遺愛徧南州五馬新歸瘴海頭持橐未厭青瑣直<lb/>
懐章還作鑑湖遊餘姚人物傳呉逺越地山川向剡幽<lb/>
應有清詩資臥理會吟他日記風流<hi>剡録</hi>
　　駕幸太學<lb/>
聖典垂精及表章曠儀親舉自宗庠縱觀橋擁浮雲葢<lb/>
侍問庭充振鷺行首舉儒風隆上國光増帝業掩前王<lb/>
太平榮遇慚多幸重見歌虞起廟堂<hi>中州題詠集</hi>
<pb n="KR4i0062_WYG_026-29b"/>
　　周商<lb/>
　　駕幸太學<lb/>
雲覆鸞輿五色章鳴鞘聲肅下儒庠佩衿霧集三千子<lb/>
儀衛星羅十二行位列夔龍陪帝聖經陳戊甲獻成王<lb/>
元龜象齒方来供不用論兵政事堂<hi>中州題詠集</hi>
　　李師徳<lb/>
　　駕幸太學<lb/>
墜典遺經已表章又傳清蹕幸膠庠黄龍繞駕天移仗<lb/>
<pb n="KR4i0062_WYG_026-30a"/>
白雪分袍士綴行況是體元能作聖更歡稽古效規王<lb/>
太平盛世文明逺萬國儒風自一堂<hi>中州題詠集</hi>
　　李階<lb/>
　　駕幸太學<lb/>
天祐斯文頼表章皇心眷眷事膠庠享嚴祖殿囬龍馭<lb/>
德警儒班肅鷺行降輦詣祠追四聖擁經求道舉三王<lb/>
欲知盛美前無古賢聖相逄在廟堂<hi>中州題詠集</hi>
　　呉安持<lb/>
<pb n="KR4i0062_WYG_026-30b"/>
　　　安持充之子寳文閣待制王荆公之壻<lb/>
　　駕幸太學<lb/>
翰林墨客奏封章天子欣然幸國庠綵仗六龍初擁路<lb/>
青衿三舍已重行隆儒共慶賢堯舜訪道誰知應帝王<lb/>
附鳯騫淵皆法從獨慙由也亦升堂<hi>汴京遺蹟志</hi>
　　畢仲愈<lb/>
　　　仲愈字將叔仲游弟國子監丞<lb/>
　　句<lb/>
<pb n="KR4i0062_WYG_026-31a"/>
巳招明月移歌扇更喚春風試舞腰<hi>元夕</hi>明燈數㸃林中<lb/>
見横笛一聲烟外聞<hi>夜行</hi>　<hi>萬姓統譜</hi>
　　孔舜思<lb/>
　　　舜思官尚書職方郎中通判齊州<lb/>
　　題靈巖寺<hi>石刻在泰山</hi>
忽從平地岀塵籠親到諸天釋梵宮郤悟冗官長役物<lb/>
爭如大士日談空山横青壁千層合泉迸丹崖一線通<lb/>
幽鳥靜啼人外境疎鐘不墮世閒風目無可欲猨猱伏<lb/>
<pb n="KR4i0062_WYG_026-31b"/>
心絶㣲塵冰鑑融自恨無縁陪宴坐他生願效種松翁<lb/>
<hi>熙寧九年丙辰十月顧炎武求古録</hi>
　　王延禧<lb/>
　　　延禧字仲祥熙寕中知夔州<lb/>
　　題制勝樓<lb/>
夔子城新築長江便作壕欲兼諸面敵故起北樓高即<lb/>
舊基仍峻因時力不勞青天纔咫尺翠壁似周遭近照<lb/>
東西瀼遥分上下牢百蠻歸指掌三峽見秋毫帝道方<lb/>
<pb n="KR4i0062_WYG_026-32a"/>
無外皇威到不毛三鉤閒夜鎻八陣縱春遨守土慚非<lb/>
稱提兵亦謬叨經營皆使指備豫夲戎韜功乏為山助<lb/>
名加制勝裦登臨欲吟咤深媿杜陵豪<hi>名勝志</hi>
　<lb/>
　<lb/>
　<lb/>
　<lb/>
　<lb/>
<pb n="KR4i0062_WYG_026-32b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋詩紀事巻二十六<lb/>
</p>
<p>
</p>
  </div>
<div>
                <head>宋詩紀事巻二十七</head>
    <p>
<pb n="KR4i0062_WYG_027-1a"/>
欽定四庫全書<lb/>
　宋詩紀事巻二十七　　　　　錢塘厲鶚撰<lb/>
　　郭祥正<lb/>
　　　祥正字功父當塗人舉進士元豐中知端州元<lb/>
　　　祐初階至朝請大夫請老歸家于青山下有青<lb/>
　　　山集<lb/>
　　　<hi>文獻通考張浮休評郭祥正詩如大排筵席二十四味終日揖讓而適口者少</hi>
　　　<hi>竹坡詩話賀方囘嘗作青玉案詞有梅子黄時雨之句人皆服其工士大夫謂之賀梅子郭功</hi>
<pb n="KR4i0062_WYG_027-1b"/>
　　　<hi>父有示耿天隲一詩王荆公嘗爲之書其尾云廟前古木藏訓狐豪氣英風亦何有方囘晩倅</hi>
　　　<hi>姑孰與功父游甚歡方囘寡髮功父指其髻謂曰此眞賀梅子也方囘乃将其鬚曰君可謂郭</hi>
　　　<hi>訓狐功父髯而鬍故有此語一聯云謝家莊上遯齋閑覽功父曾題人山居</hi>
　　　<hi>無多景只有黄鸝三兩聲荆公命工繪爲圖自題其上云此是功父題山居詩處即遣人以金</hi>
　　　<hi>酒鍾幷圖遺之</hi>
　　明皇十眉圖<lb/>
明皇逸事傳十眉正是唐家零落時霓裳曲調雖依舊<lb/>
阿蠻終不似楊妃畫工貌得非無意欲使流傳警來世<lb/>
<pb n="KR4i0062_WYG_027-2a"/>
翠翹紅粉尚爭春隱約香風起仙袂六龍眞馭竟何之<lb/>
泰陵荒草長狐狸猶將妙筆勸尊酒醉覺人間萬事非<lb/>
　　金山行<lb/>
金山杳在滄溟中雪崖冰柱浮仙宫乾坤扶持自今古<lb/>
日月彷彿懸西東我泛靈槎出塵世搜索異境窺神功<lb/>
一朝登臨重歎息四時想像何其雄巻簾夜閣挂北斗<lb/>
大鯨駕浪吹長空舟摧岸斷豈足數往往霹靂搥蛟龍<lb/>
寒蟾八月蕩瑶海秋光上下磨青銅鳥飛不盡暮天碧<lb/>
<pb n="KR4i0062_WYG_027-2b"/>
漁歌忽斷蘆花風<hi>王直方云二語大爲荆公所賞</hi>蓬萊久聞未曾往壯<lb/>
觀絕致遥應同潮生潮落夜還曉物與數會誰能窮百<lb/>
年形影浪自苦便欲此地安微躬白雲南來入長望又<lb/>
起歸興隨征鴻<lb/>
　　　<hi>苕溪漁隱叢話功甫金山行造語豪壯</hi>
　　鳳凰臺次李太白韻<lb/>
高臺不見鳳凰游浩浩長江入海流舞罷青蛾同去國<lb/>
戰殘白骨尚盈丘風揺落日催行櫂湖擁新沙換故洲<lb/>
<pb n="KR4i0062_WYG_027-3a"/>
結綺臨春無處覓年年荒草向人愁<lb/>
　　　<hi>娛書堂詩話郭功甫嘗與王荆公登金陵鳯凰臺追次李太白韻援筆立成一座盡傾</hi>
　　訪隱者<lb/>
一徑沿崖踏蒼壁半塢寒雲抱泉石山翁酒熟不出門<lb/>
殘花滿地無人跡<hi>以上青山集</hi>
　　寄東坡先生自朱崖量移合浦<lb/>
君恩浩蕩似陽春海外移來住海濵莫向沙邊弄明月<lb/>
夜深無數採珠人<lb/>
<pb n="KR4i0062_WYG_027-3b"/>
　　　<hi>困學紀聞東坡文章好譏刺文與可戒以詩云北客若來休問事西湖雖好莫吟詩晩年郭功</hi>
　　　<hi>父寄詩云云</hi>
　　李公麟<lb/>
　　　公麟字伯時舒城人第進士厯泗州錄事參軍<lb/>
　　　用陸佃薦爲中書門下後省刪定官御史檢法<lb/>
　　　元符三年病痺致仕歸老龍眠山<lb/>
　　　<hi>蔡寛夫詩史韓幹畫馬多分其騣爲三莫曉何意唯白樂天春深學士家詩云鳳書裁五色馬</hi>
　　　<hi>鬛翦三花唐學士例借飛龍廏馬則應是時國馬皆如此也李伯時喜學韓幹畫每不知三騣</hi>
<pb n="KR4i0062_WYG_027-4a"/>
　　　<hi>之意常難於下筆有得樂天詩者先爲誦之而不言所出伯時請之力乃使爲畫數馬始以集</hi>
　　　<hi>示之云</hi>
　　次韻鄧謹思初入試院<lb/>
敕使書囊問隊行聚星深館粲諸英雲隨襟袖來蓬㠀<lb/>
香散房櫳宿化城振鷺充庭天有幕珊瑚入網海無聲<lb/>
範模一世尊先覺況此提平慰後生<hi>同文館倡和詩</hi>
　　小詩幷畫巻奉送汾叟同年機宜奉議赴熙河幕<lb/>
　　府<lb/>
<pb n="KR4i0062_WYG_027-4b"/>
畫出離筵已愴神那堪眞别渭城春渭城栁色休相惱<lb/>
西出陽關有故人<hi>聲畫集</hi>
　　春社出郊<lb/>
千尋古櫟笑聲中此日春風屬社公開眼已憐花壓㡌<lb/>
放懷聊喜酒治聾攜刀割肉餘風在卜瓦傳神俚俗同<lb/>
聞説已栽桃李徑隔溪遥認淺深紅<hi>事文類聚前集</hi>
　　吕希純<lb/>
　　　希純字子進公著次子登第爲太常博士哲宗<lb/>
<pb n="KR4i0062_WYG_027-5a"/>
　　　朝厯寶文閣侍制知亳州謫道州安置後入黨籍<lb/>
　　絕句<lb/>
夢寢西山結草廬逝將臨水詠游魚何人見卵求時夜<lb/>
更著閒言問藐姑<lb/>
　　　<hi>紫微詩話崇寧間談命術者多言叔祖待制與曾内翰子開皆宰相命也或有占紫姑者代書</hi>
　　　<hi>村童書於紙云待曾吕相方發然皆不驗叔祖有詩云云</hi>
　　元夕<lb/>
何處元宵好迎鑾冊府西鞘聲雲外起扇影日邊低祕<lb/>
<pb n="KR4i0062_WYG_027-5b"/>
禁威容肅名流步武齊舜瞳囘左顧眞欲過金閨<lb/>
何處元宵好雙林宴坐僧戒圓三五夜心耀百千燈茅<lb/>
舍門常掩繩牀几謾憑世間娛樂事一念不曾興<hi>瀛奎律髓</hi>
　　林　迥<lb/>
　　　迥羅源人熙寧中惠安簿<lb/>
　　同黄祕敎遊連江玉泉<lb/>
泉山好景微權尹訟庭稀曉馬破雲去夜船乘月歸妓<lb/>
歌珠不斷人醉玉相依薄宦自拘者咄哉多是非<hi>青瑣高議</hi>
<pb n="KR4i0062_WYG_027-6a"/>
　　題林子默隱居<lb/>
先生平昔命何非萬巻詩書一布衣囘首長安成底事<lb/>
吳山蒼翠幾時歸<hi>泉州府志</hi>
　　俞　充<lb/>
　　　充熙寧中虞鄕令<lb/>
　　王官谷十詠<hi>存四</hi>
　　　貽溪<hi>表聖山居記云谷之名本以王官廢壘在其側司空氏易之爲貽溪溪舊不蓄魚及</hi>
　　　<hi>表聖居之石竇泉隙魚皆充牣見於説魚篇今亦無魚</hi>
<pb n="KR4i0062_WYG_027-6b"/>
濯纓溪流上清心共澄澈人存魚自躍人亡魚亦竭此<lb/>
意雖冥冥可與仁者説遺音竟誰繼十里閒風月<lb/>
　　　休休亭<hi>本濯纓亭爲俠軍所焚復構之易名休休</hi>
洗耳謝市朝構亭得餘址三徑草長深一毫塵不起支<lb/>
肘看青山引鶴聽流水獨有愛君心時時擬綸旨<lb/>
　　　司空氏舊居<hi>王官谷舊皆司空氏别業自表聖沒轉易不常</hi>
孤鶴去不還雲間犬空吠猶聞溪鳥衙<hi>表聖詩云溪鳥待排衙</hi>尚<lb/>
有里人愛<hi>表聖多以金帛施於閭里</hi>巖花無開落<hi>表聖云小峯西翕有石蘚故老目爲</hi>
<pb n="KR4i0062_WYG_027-7a"/>
<hi>杏花</hi>世事幾興廢我乘幽興來靜邀秋月對<lb/>
　　　石硯<hi>表聖云西谷路有石如硯人謂之秦王硯</hi>
嘗讀表聖詩云是秦王成憫時著密史<hi>表聖所著密史深救時病</hi>對<lb/>
此潛經營新雨淨如洗亂苔生復平<hi>表聖詩云硯石苔平失</hi>應誤<lb/>
山中客浪近翰墨名<hi>王官谷集</hi>
　　仇伯玉<lb/>
　　訪王官谷休休亭<lb/>
飄香山徑踏殘花來訪仙鄕隱處家當日廟堂延至計<lb/>
<pb n="KR4i0062_WYG_027-7b"/>
未應懷璧老煙霞<lb/>
山鵶營巢欲哺兒晴杏拆早先離披盤囘一徑穿碧篠<lb/>
谷口數家耕水湄<hi>王官谷集</hi>
　　王　翰<lb/>
　　司空侍郎故居<lb/>
西風策馬問王官松徑縈紆上百盤泉響夜潭穿石竇<lb/>
峯高天柱矗雲端一鳴共許才華舊三詔方知節操寒<lb/>
花落鳥啼人不見休休亭上倚闌干<hi>王官谷集</hi>
<pb n="KR4i0062_WYG_027-8a"/>
　　陳　易<lb/>
　　　易莆田人熙寧中隱居石門時號陳聘君<lb/>
　　荅有需禪師<lb/>
年來多病愛棲禪寶鑑慵將照醜妍卻憶南湖孤頂月<lb/>
定囘金磬落巖前<hi>興化府志</hi>
　　楊時<lb/>
　　　時字中立將樂人熙寧九年進士游二程之門<lb/>
　　　厯知瀏陽餘杭蕭山三縣召爲祕書郎欽宗朝<lb/>
<pb n="KR4i0062_WYG_027-8b"/>
　　　兼國子祭酒高宗朝除工部侍郎兼侍讀以龍<lb/>
　　　圖閣直學士提舉洞霄宫卒諡文靖學者稱龜<lb/>
　　　山先生有集<lb/>
　　望湖樓<lb/>
斜日侵簾上玉鉤簷花飛動錦紋浮湖光寫出千峯秀<lb/>
天影融成十里秋翠鷸翻風窺淺水片雲隨意入滄洲<lb/>
畱連更待東窗月注目晴空獨倚樓<lb/>
　　觀梅贈胡康矦<lb/>
<pb n="KR4i0062_WYG_027-9a"/>
欲驅殘臘變春風惟有寒梅作選鋒莫把疎英輕鬭雪<lb/>
好藏清豔月明中<lb/>
　　藏春峽<hi>爲隱士呉儀作</hi>
山銜幽徑碧如環一壑風煙自往還不是武陵流水出<lb/>
殘紅那得到人間<lb/>
　　含雲寺書事<lb/>
蜨夢輕揚一室空夢囘誰識此身同窗前月冷松隂碎<lb/>
一枕溪聲半夜風<hi>以上龜山集</hi>
<pb n="KR4i0062_WYG_027-9b"/>
　　求仲弓<lb/>
　　　仲弓字德夫黃巖人熙寧九年特科與王荆公<lb/>
　　　爲文字交仕終樂平令<lb/>
　　靈龜潭<lb/>
江湖雖濶多罾網幽澗清虚且勉旃待我功成買雙鶴<lb/>
歸來伴汝一千年<hi>赤城志</hi>
　　陳覺民<lb/>
　　　覺民字達野仙遊人熙寧九年進士元祐間知<lb/>
<pb n="KR4i0062_WYG_027-10a"/>
　　　建陽縣累遷宗正丞厯知漳建二州移知福州<lb/>
　　　言者承安惇意劾罷尋起知泉州遷本路提刑<lb/>
　　　復以右文殿修撰知廣州卒<lb/>
　　武夷山<lb/>
昇眞洞口接天門靈草丹桃日日春聽説列仙來瑞世<lb/>
三朝德業在斯民<lb/>
　　　<hi>方輿勝覽章聖出自武夷事見楊大年家集神考哲廟亦武夷眞君應出故有三朝德業之句</hi>
　　　<hi>事見氏族編</hi>
<pb n="KR4i0062_WYG_027-10b"/>
　　寄米元章<lb/>
汩汩塵埃閱歲華青山相見認空花清淮風月元無價<lb/>
憑仗詩翁爲我賒<lb/>
長淮千古自流東六月城頭日日風天際玉潢無少處<lb/>
夜山圍在月明中<hi>珊瑚網</hi>
　　姚　孳<lb/>
　　　孳字舜徒慈谿人熙寧九年進士累除提舉成<lb/>
　　　都府常平事後以直龍圖閣知䕫州事卒<lb/>
<pb n="KR4i0062_WYG_027-11a"/>
　　碧波亭<hi>在簡州東溪</hi>
賴簡池臺兩蜀誇東溪别是一仙家令人郤憶康王谷<lb/>
坐看珠簾濺雨花<hi>錦繡萬花谷</hi>
　　李格非<lb/>
　　　格非字文叔濟南人舉進士元祐末爲國子博<lb/>
　　　士紹聖初爲禮部郎提點京東刑獄以黨籍罷<lb/>
　　　長女能詩嫁趙明誠即易安也有集<lb/>
　　過臨淄<lb/>
<pb n="KR4i0062_WYG_027-11b"/>
擊鼓吹竽七百年臨淄城闕尚依然如今只有耕耘者<lb/>
曾得當時九府錢<lb/>
　　　<hi>後村詩話文叔詩文高雅條暢有義味在晁秦之上</hi>
　　賀幸太學<lb/>
日月天囘十二章詔移清蹕幸膠庠六龍穩轉橋門曲<lb/>
多士横穿錦仗行俎豆威儀瞻闕里東西風敎自周王<lb/>
太平誰謂初無象四海形容在一堂<hi>汴京遺蹟志</hi>
　　葉　濤<lb/>
<pb n="KR4i0062_WYG_027-12a"/>
　　　濤字致遠處州龍泉人熙寧進士仕至中書舍<lb/>
　　　人龍圖閣待制入元祐黨籍<lb/>
　　望舊廬有感<lb/>
重來舊屋誰爲主江令蕭條歎獨存已媿問人纔識路<lb/>
郤悲無栁可知門舟車到處成家宅歲月惟驚長子孫<lb/>
孤客濫巾非得已故交零落與誰論<hi>江令尋宅詩云見桐猶識井看栁尚</hi>
<hi>知門</hi>　<hi>宋文鑑</hi>
　　張　介<lb/>
<pb n="KR4i0062_WYG_027-12b"/>
　　　介字吉甫番陽人<lb/>
　　句<lb/>
應是子規啼不到致令我父未歸家<lb/>
　　　<hi>能改齋漫録番陽張吉甫方娠時父去客東西川不還張君自爲兒時已愴然有感其言語食</hi>
　　　<hi>息未嘗不在蜀也與尚書彭公器資同學作詩云云聞者皆憐之既長走蜀父初無還意乃歸</hi>
　　　<hi>省母復至涪閬往迓者三其父遂行以熙寧十年三月至自蜀鄕人迎謁太息或爲感泣一時</hi>
　　　<hi>名士賦詩以紀其事</hi>
　　錢景諶<lb/>
<pb n="KR4i0062_WYG_027-13a"/>
　　　景諶景臻從兄舉進士居毗陵熙寧末從張景<lb/>
　　　憲辟知瀛州至朝請郎<lb/>
　　洞霄宫<lb/>
清夜宿瑶宫雲開天柱峯千巖空洞月萬籟古壇松仙<lb/>
馭聞鳴鶴琅輿想六龍朝元步虛罷祥吹引林中<hi>洞霄詩集</hi>
　　杜　默<lb/>
　　　默字師雄濮州人熙寧末特奏名仕新淦尉<lb/>
　　　<hi>王直方詩話石守道作三豪詩謂曼卿豪於詩永叔豪於文杜默豪於歌故詩云師雄二十二</hi>
<pb n="KR4i0062_WYG_027-13b"/>
　　　<hi>筆距猛如鷹玉川月蝕句氣欲相憑陵而歐公亦有詩云南山有鳴鳳其音和且清鳴於有道</hi>
　　　<hi>國出則天下平杜默東土秀能吟鳳凰聲作詩幾百篇長歌仍短行謂豪於歌者有送守道詩</hi>
　　　<hi>云聖人門前大蟲學海波中老龍及推倒楊朱墨翟扶起仲尼周公之句</hi>
　　句<lb/>
一片靈臺挂明月萬丈詞焰飛長虹乞取一勺鳳沼水<lb/>
活取久旱泥蟠龍<hi>上歐陽青瑣高議</hi>倚風莫恨唐工部後裔寧<lb/>
知不解詩<hi>東平郡宴賦海棠</hi>　<hi>蔡寛夫詩史</hi>
蟾輝吐光育萬種我公得此爲心胸老桂根株撼不折<lb/>
<pb n="KR4i0062_WYG_027-14a"/>
我公得此爲清節孤輪碾空週復圓我公得此爲機權<lb/>
餘光燭物施洪惠我公得此爲經濟<lb/>
　　　<hi>隱居詩話李文定廸八月十五日生杜默作中秋月詩以獻其中有句云云雖造語粗淺然亦</hi>
　　　<hi>豪爽也</hi>
　　寥正一<lb/>
　　　正一字明畧號竹林居士安陸人元豐二年進<lb/>
　　　士元祐中召試館職除祕書省正字出知常州<lb/>
　　　紹聖間入黨籍貶監玉山稅有竹林集<lb/>
<pb n="KR4i0062_WYG_027-14b"/>
　　　<hi>郡齋讀書志廖明畧元祐中召試館職蘇子瞻在翰林見其所對䇿大奇之俄除正字時黄秦</hi>
　　　<hi>晁張皆子瞻門下士號四學士子瞻待之厚每來必命侍妾朝雲取密雲龍家人以此知之一</hi>
　　　<hi>日子瞻又取密雲龍家人謂是四學士窺之乃明畧來謝也</hi>
　　汝墳驛題壁<lb/>
阿憐二十頗有餘秀眉豐頰冰瓊膚無端欲作商人婦<lb/>
更枉方尋海畔夫<lb/>
阿梅笄歲得同歡懊惱情深解夢蘭鶯語輕清花裏活<lb/>
栁條弱嫩掌中看<lb/>
<pb n="KR4i0062_WYG_027-15a"/>
　　　<hi>墨莊漫録明畧與唐州二營妓往來情好甚篤其一小字憐憐其一名梅時憐憐爲大賈所納</hi>
　　　<hi>明畧道過汝墳有感作詩方尋海畔夫用海上有逐臭之夫事譏之也</hi>
　　答張十八畫<lb/>
玉人風味夙相親骨法多奇巫峽神何幸丹青煩右相<lb/>
坐令虛室四時春<hi>聲畫集</hi>
　　和補之梅花<lb/>
蕙蘭芳草久暌離偶洩春光此一枝自許輕盈羞粉白<lb/>
何人閒麗得鄰窺寒欺薄酒魂消夜月入重簾夢破時<lb/>
<pb n="KR4i0062_WYG_027-15b"/>
幸有暗香襟袖暖江南歸信不應遲<hi>梅花鼓吹</hi>
　　蔡　肈<lb/>
　　　肈字天啟丹陽人元豐二年進士徽宗朝厯官<lb/>
　　　戸部郎兼修國史中書舍人以顯謨閣待制知<lb/>
　　　明州奪職提舉洞霄宫會赦復知睦州卒有丹<lb/>
　　　陽集<lb/>
　　　<hi>王直方詩話夏畸道言蔡天啟初見荆公坐間偶言及盧仝月蝕詩人鮮有誦得者天啟誦之</hi>
　　　<hi>終篇遂爲荆公所知鍾山有馬甚惡蹄齧不可石林詩話王荆公在</hi>
<pb n="KR4i0062_WYG_027-16a"/>
　　　<hi>近一日兩校牽至庭下告公請鬻之天啟時在坐曰安有不可調之馬第久不騎驕耳即起捉</hi>
　　　<hi>其騣一躍而上不用銜勒馳數十里而還公大壯之即作集句詩贈之蔡子勇成癖能騎生馬</hi>
　　　<hi>駒復有生著青衫騎惡馬日行百里尚嫌遲心原落落堪爲將卻是君王未備知士大夫自是</hi>
　　　<hi>盛傳荆公以將材許之云</hi>
　　敬用无咎學士年兄長韻上呈子方太僕<lb/>
兩河郡縣淪西方西人思漢今未忘果園蕪沒白草芳<lb/>
<hi>靈州乃赫連勃勃果園</hi>旃裘戲馬誰家郎車箱峽口澗谷長旄頭<lb/>
倒挂囘穹蒼王師西出討橘狂六花蔟壘來堂堂前鋒<lb/>
<pb n="KR4i0062_WYG_027-16b"/>
鋭頭臂兩槍伏姦謹索收生羌天聲隱轔搖姑臧竒兵<lb/>
繚臂斷饋糧決河有聲如壞岡城頭擊鐘聲殷牀萬甲<lb/>
幾欲漂無旁雖有伉健誰騰驤一夫不敢陵彼隍馬首<lb/>
欲東促歸裝緘胸有策鬚眉揚歸來恍恍若有亡劬勞<lb/>
累日何由償戰鞍挂屋尋書囊目隨飛鴻思帝鄕彭城<lb/>
老將官横行幕中市駿收驌驦射堂兩部奏清商應弦<lb/>
破鏑如蜂房<hi>劉渭州射爲天下第一</hi>笑談斥土羈名王畫圖遣奏<lb/>
朝明光詔書畱典眞乘黃錦韉玉勒春風香平池老栁<lb/>
<pb n="KR4i0062_WYG_027-17a"/>
高雲涼神駿在目豪吟觴跨下躞蹀驚鳧翔皇居九衢<lb/>
天中央我時項背聊相望西城九月天隕霜夜談關塞<lb/>
評文章微言竊比惠與莊和詩禿筆覺我忙祝君韜養<lb/>
壽且祥功名有來成堵牆勿驚寒暑敗肉漿韔弓箙矢<lb/>
用則張<hi>同文館倡和詩</hi>
　　題畫授李伯時<lb/>
鴻雁歸時水拍天平崗老木尚寒煙付君餘地安漁艇<lb/>
乞我寒江聽雨眠<lb/>
<pb n="KR4i0062_WYG_027-17b"/>
　　汎舟橫塘遇雨<lb/>
平野風煙入夢思殷勤作畫更題詩扁舟臥聽橫塘雨<lb/>
恰遇江南歸雁時<lb/>
　　　<hi>墨莊漫録天啟乆官京師日有藪澤之思常于尺素作平岡老木極有清思因授李伯時令于</hi>
　　　<hi>餘地加遠水歸雁扁舟以載天啟題詩云云伯時嬾不能竟他日王漁之取去以示宗子令戩</hi>
　　　<hi>即取筆㸃染如詩中意天啟見之愛其佳後天啟汎舟宿横塘遇雨閉篷而臥夜分不寢聞歸</hi>
　　　<hi>雁聲因復爲詩云云</hi>
　　從孫元忠乞貓<lb/>
<pb n="KR4i0062_WYG_027-18a"/>
廚廩空虛䑕亦飢終宵䶧齧近秋帷腐儒生計唯黃巻<lb/>
乞取銜蟬與䕶持<hi>墨莊漫録</hi>
　　送錢齊玥倅蘇州二首<lb/>
一尉東南屈指中雍容車騎舊兒童郎君扇枕家中晩<lb/>
侍史焚香省戸空十里浮梁晴臥蝀一江春水淨磨銅<lb/>
三年官滿東呉去爲具扁舟破浪風<lb/>
洞庭飛雨打湘弦燕寢凝香思𣺌然四者難幷知我老<lb/>
七言俱賦爲君妍雜花遶徑迎籃轝春鳥喧洲起畫船<lb/>
<pb n="KR4i0062_WYG_027-18b"/>
聞道山公方啟事重看一鶚在秋天<lb/>
　　除夜宿垂虹亭<lb/>
東南勝境未忘情老去扁舟復此行小邑歲除無市井<lb/>
下田水落見農耕雪消西嶺層棱出春到重湖鱗甲生<lb/>
橋下霜蛟貪睡美爲槌千鼓作雷聲<hi>以上呉郡志</hi>
　　題李世南畫扇<lb/>
野水潺潺平落澗秋風瑟瑟細吹林逢人抱甕知村近<lb/>
隔屋聞鐘覺寺深<hi>宋文鑑</hi>
<pb n="KR4i0062_WYG_027-19a"/>
　　再至學省<lb/>
平生擾擾復膠膠學省重來歲又交騎馬醉遭官長罵<lb/>
讀書慚被學生嘲何爲眷戀五斗米便可經營一把茅<lb/>
好買江干千箇竹待看煙雨長春梢<hi>合璧事類後集</hi>
　　過邢惇夫墓下作<lb/>
人物于今歎渺然孤墳宿草已生煙日暮行人道傍歇<lb/>
應逢年少共談𤣥<hi>詩人玉屑</hi>
　　申王畫馬圖<lb/>
<pb n="KR4i0062_WYG_027-19b"/>
天寶諸王愛名馬千金爭致華軒下當時不獨玉花驄<lb/>
飛電流雲絶瀟灑兩坊岐薛寧與申憑陵内廏多清新<lb/>
肉騣汗血盡龍種紫袍玉帶眞天人驪山射獵包原隰<lb/>
御前急召穿圍入揚鞭一蹙破霜蹄萬騎如風不能及<lb/>
雁飛兔走驚弦開翠華按轡從天囘五家錦繡徧山谷<lb/>
百里舄珥遺塵埃青騾蜀棧西超忽高隼濃娥散荆棘<lb/>
苜蓿連天鳥自飛五陵佳氣春蕭瑟<lb/>
　　　<hi>苕溪漁隱叢話東坡集有申王畫馬圖詩乃蔡天啟作氣格有類東坡世因悞收入其後姑蘇</hi>
<pb n="KR4i0062_WYG_027-20a"/>
　　　<hi>居世英家刊東坡前後集遂刪去</hi>
　　題李伯時照夜白馬圖<lb/>
天上房星不下來連山芻粟飽駑駘龍姿逸駕飛騰盡<lb/>
賴爾毫端力挽囘<hi>苕溪漁隱叢話</hi>
　　題朱之純谷陽園<lb/>
陸機異時宅故物無復迹悠悠谷水陽野水凄餘碧我<lb/>
觀豪士賦文字豈不白一爲功名誤末路眞可惜至今<lb/>
風雨夜哀鶴鳴不息千秋得吾人淨眼照阡陌結茅風<lb/>
<pb n="KR4i0062_WYG_027-20b"/>
煙際一悟世網窄古今一丘貉貴賤百年客閉門橙橘<lb/>
香隱几冰凍釋我慙升斗禄矯首望八極人生勞佚間<lb/>
此殆天所檄鵬翔赤霄動鯨噴碧海坼爲爾具扁舟送<lb/>
此齒髪迫<hi>至元嘉禾志</hi>
　　送洞元法師歸茅山<lb/>
絳節飄飄下紫清更參隱訣制頽齡若逢方丈龎眉叟<lb/>
來受囊中赤甲經<lb/>
一菴疇昔共嶔崟古木垂隂歲月深恐是三生房次律<lb/>
<pb n="KR4i0062_WYG_027-21a"/>
要隨藤杖去重尋<lb/>
　　題三茅風雨圖<lb/>
筆間雲氣生毫末紙上松聲聽有無收得三茅風雨樣<lb/>
高堂六月是冰壺<hi>以上茅山志</hi>
　　立春至焦山<lb/>
歲爲兹山一再登籃輿乗興驀溝塍春生江海交流處<lb/>
人在藤蘿最上層畫鷁搶沙眠百賈華鯨吼旦集千僧<lb/>
道人邀上東巖宿坐看冰輪半夜升<hi>京口三山志</hi>
<pb n="KR4i0062_WYG_027-21b"/>
　　岊山龍池<hi>在宜興有秃角白龍穴其中將雨則見</hi>
南山鼕鼕天作鼓號召諸龍盡行雨惟有禿角最先到<lb/>
潑墨雲中雪鱗舞<hi>名勝志</hi>
　　冬日遊甘露寺<lb/>
漕河膠舟水流咽水關著鍵行者歇大江伏槎臥長劒<lb/>
萬頃溼銀寒不結蓬萊諸仙亦避寒海門冥冥凍欲折<lb/>
朔風吹晩雁叫空蓬巻松杉崖石裂道人丈室最高處<lb/>
地爐蒲團穩坐熱我來乗閒不問道方牀相對無言説<lb/>
<pb n="KR4i0062_WYG_027-22a"/>
<hi>鎮江府志</hi>
　　句<lb/>
城響濤頭入山昏雨腳斜　栁間黃鳥路波底白鷗天<lb/>
　斷篷帆影天斜入夾鏡波光水倒流<hi>松江日雪浪齋  記</hi>疊嶂<lb/>
巧分丁字水臘梅遲見二年花<lb/>
　　　<hi>唐溪詩話天啟紹聖元符間爲中書舍人嘗與元祐諸公遊遂遭斥逐嘗守睦州到任謝表有</hi>
　　　<hi>曰城譙閴寂一葉落而知秋㠀嶼縈迴二水合而成字復有語云云人謂能狀桐廬郡景物</hi>
　　　<hi>鶚按此二句有全詩見唐杜牧之集未知孰是</hi>
<pb n="KR4i0062_WYG_027-22b"/>
　　華　鎮<lb/>
　　　鎮字安仁會稽人元豐二年進士官至朝奉大<lb/>
　　　夫嘗作會稽覽古詩子初平亦登進士爲太常<lb/>
　　　博士有越中考古録<lb/>
　　會稽覽古詩<lb/>
　　　鐵門限<hi>王中令裔孫智永善隷草爲世所重求者弗違戸外之人如市所居限頻爲之</hi>
　　　<hi>毁以鐵固之時號鐵門限眞草千字文十九年成一千通栁誠懸稱其書得家法世傳右軍蘭</hi>
　　　<hi>亭眞蹟弟子辨才尢加寶祕貞觀中求之不得至使蕭翼設奇而取之山中父老尚能道其事</hi>
<pb n="KR4i0062_WYG_027-23a"/>
鐵限僧坊迹未移千通眞草了無遺蘭亭墨蹟何由見<lb/>
秖説蕭郎奉使時<lb/>
　　　秦望山<hi>秦始皇東巡登高厯覽刻石紀功故曰秦望</hi>
秦人兩世盡東游輦輅曾臨到上頭睫在眼前終不見<lb/>
不知登望竟何求<lb/>
　　　樵風涇<hi>鄭巨君𢎞采薪若耶山中得仙人遺箭歸之而獲便風之報千載之下朝暮不</hi>
　　　<hi>渝</hi>
碧山重疊水溶溶南北朝來旦暮風巖壑會稽眞勝絕<lb/>
<pb n="KR4i0062_WYG_027-23b"/>
樵蘇猶是漢三公<lb/>
　　　城山<hi>其山中卑四高宛如城堞呉伐越次查浦句踐保此拒呉又名越王城有佛眼泉洗</hi>
　　　<hi>馬池泉中産嘉魚越拒吳時呉意越之乏水以鹽魚爲饋越取雙魚答之遂解圍去</hi>
兵家制勝舊多門贈答雍容亦解紛緩報一雙文錦鯉<lb/>
坐歸十萬水犀軍<lb/>
　　　雙筍石<hi>在上虞縣釣臺山高百餘丈若人冕而對峙者其巔有異花每杜鵑啼時開若</hi>
　　　<hi>霞錦神宗崩三年不榮高宗崩花忽變白孝宗崩三年若枯既而復茂</hi>
千尺相高卓翠珉雨餘雲外露嶙峋鼎湖龍去蒼髯斷<lb/>
<pb n="KR4i0062_WYG_027-24a"/>
三載叢花不記春<lb/>
　　　放馬澗<hi>在新昌縣支道林放馬之所或譏道人養馬不韻荅曰貧道賞其神駿</hi>
春草茸茸澗水清路人猶記昔時名金羈縱後雙蹄逸<lb/>
想見風前蹀躞聲<lb/>
　　　虞國墅<hi>在餘姚羅壁山襟帶溪山大勢具體金谷郗太宰徧遊諸境棲情於此每至良</hi>
　　　<hi>辰攜子遊憩後以司空臨郡遂卜居之</hi>
山列翠屛圍碧落水流鳴管繞平田郗家池館蘿蕪沒<lb/>
金谷形容自𣺌<hi>一作宛</hi>然<lb/>
<pb n="KR4i0062_WYG_027-24b"/>
　　　燕竹<hi>越人以其燕來時出筍因以爲名</hi>
竹箭黄芽欲老時杏梁日暖燕初歸他林未聳千竿翠<lb/>
此地先抽一握肥<lb/>
　　　孟橋<hi>橋南漢孟嘗宅也</hi>
溪上還珠太守家小橋斜跨碧流沙清風不共門牆改<lb/>
長與寒泉起浪花<hi>以上會稽志</hi>
　　　<hi>傅崧卿云詞格清麗興寄深遠足以垂觀來者</hi>
　　陳　瓘<lb/>
<pb n="KR4i0062_WYG_027-25a"/>
　　　瓘字瑩中號了翁沙縣人偁子元豐二年進士<lb/>
　　　徽宗朝厯右司諫權給事中崇寧中以黨籍除<lb/>
　　　名編隷台州移楚州卒靖康中贈諫議大夫紹<lb/>
　　　興中賜諡忠肅有了齋集<lb/>
　　呉江作<lb/>
中郎亭榭據江鄕雅稱詩翁賦卒章蓴菜鱸魚好時節<lb/>
秋風斜日舊煙光一杯有味功名小萬事無心歲月長<lb/>
安得便抛塵網去釣舟閒繫畫闌旁<lb/>
<pb n="KR4i0062_WYG_027-25b"/>
　　　<hi>中呉紀聞陳文惠公畱題松陵詩其末有秋風斜日鱸魚鄕之句屯田郎林肇爲呉江日作亭</hi>
　　　<hi>江上因以鱸鄕名之了翁初至呉江簿賦詩云云筮仕之初已無戀官職之意矣</hi>
　　寄覺範長沙<lb/>
大士游方興盡囘家山風月絕纖埃杖頭多少閒田地<lb/>
挑取華嚴入嶺來<hi>苕溪漁隱叢話</hi>
　　自合浦還清湘寄虛中弟<lb/>
行徹天涯萬里山月明方照海珠還瘴鄕來往渾閒事<lb/>
聊爲清湘一破顏<hi>桂林府志</hi>
<pb n="KR4i0062_WYG_027-26a"/>
　　蘇文饒往昌國意頗憚之送以詩<lb/>
已聞舟楫具那得苦畱君雨過霜風急帆飛雪浪分長<lb/>
途方䇿足暇日正論文功業他年事風波豈足云<lb/>
　　文饒自京師還欲往昌國而風作不可渡絕句戲<lb/>
　　之<lb/>
欲衝高浪卻沈吟酒近瀛州嬾得斟莫道顛風無好意<lb/>
爲君吹過遠歸心<hi>以上定海縣志</hi>
　　沈　偕<lb/>
<pb n="KR4i0062_WYG_027-26b"/>
　　　偕字君與湖州人元豐二年進士<lb/>
　　　<hi>齊東野語呉興東林沈偕東老之子家饒於財少遊京師入上庠好狎游時蔡奴聲價甲於都</hi>
　　　<hi>下沈欲訪之乃呼一賣珠人於其門首茶肆中議價再三不售撒其珠于屋上賣珠者窘甚沈</hi>
　　　<hi>笑曰第随我來依汝所索還錢蔡于簾中窺見令取視之珠也大驚惟恐其不來後數日乃詣</hi>
　　　<hi>之其家喜相報曰前日撒珠郎至矣接之甚至一日攜上樊樓樓乃京師酒肆之甲飲徒常千</hi>
　　　<hi>餘人沈徧語在坐皆令極量盡歡至夜盡爲還所直而去于是豪侈之聲滿三輔既而擢第盡</hi>
　　　<hi>買國子監書以歸</hi>
　　遺賈耘老蟹<lb/>
<pb n="KR4i0062_WYG_027-27a"/>
黃秔稻熟墜西風肥入江南十月雄橫跪蹣跚鉗齒白<lb/>
圓臍吸脇斗膏紅韲須園老香研柚羮藉庖丁細擘蔥<lb/>
分寄横塘溪上客持螯莫放酒杯空<lb/>
　　　<hi>齊東野語賈耘老隱苕城南横塘上沈以詩遺之蟹得詩不樂和韻詆之沈得報怒曰吾聞賈</hi>
　　　<hi>多與郡將往還預政言人短長曾爲人所訟吾以長上推之乃鄙我若此復用韻報之有團雌</hi>
　　　<hi>還卻勝尖雄之句賈晚娶眞氏人謂賈秀才取眞縣君以爲笑沈所指團雌為此賈尋悔之而</hi>
　　　<hi>戱語已傳播矣</hi>
　　周　鍔<lb/>
<pb n="KR4i0062_WYG_027-27b"/>
　　　鍔字亷彥鄞人元豐二年進士初調桐城尉不<lb/>
　　　赴豐稷范祖禹薦知南雄忤時相入元祐黨籍<lb/>
　　　退休西湖有集<lb/>
　　寄題錢公輔衆樂亭<lb/>
雙虹倒影上簷楹碧水澄空一鏡明野草閒花無限趣<lb/>
短藜幽榜不勝情已知風月隨人意聊爲湖山載酒行<lb/>
卻訝錦囊賡夢草坐令詩思繞寰瀛<hi>延祐四明志</hi>
　　佛蹟巖<hi>在慈谿縣東北大蓬山</hi>
<pb n="KR4i0062_WYG_027-28a"/>
靈山名大蓬香水靄薝蔔龍祇久覆䕶雲物翳深谷拂<lb/>
衣向劫中神斧斷蒼玉至今天人尊靈跡印金粟頗聞<lb/>
開士讖飛錫隱巖麓坐令湖海閒香供走川陸巍巍䖍<lb/>
報地色相儼金屋緬想舊巾瓶猶能慰心目籃輿訪蓮<lb/>
社一笑欣自足撫事動幽尋疇能念榮辱松爐䙚如見<lb/>
餘力付棊局更覺夢中身翛然百無欲<hi>寧波府志</hi>
　　題全氏萬金樓<lb/>
幾年江上夢黃鶴意悠悠百尺獨臨水萬金難買秋杵<lb/>
<pb n="KR4i0062_WYG_027-28b"/>
聲喧藥市闌影浸漁舟應有湖中客分身向此遊<hi>甬上耆舊</hi>
<hi>集</hi>
　　龔　原<lb/>
　　　原字深之處州遂昌人第進士徽宗朝厯兵部<lb/>
　　　侍郎寶文閣待制奪職居和州嘗入元祐黨籍<lb/>
　　贈王筌<hi>并序</hi>
　筌字子眞富鄭公客元豐中賜號沖照處士元符三<lb/>
　年從劉先生受上清籙華陽洞便門一夕忽開自左<lb/>
<pb n="KR4i0062_WYG_027-29a"/>
　慈得進洞宫旋閉且千載矣<lb/>
華陽新報洞門開應為髙人受籙來試問玉門砂遠近<lb/>
未饒元放是仙才<hi>茅山志</hi>
　　陳　偁<lb/>
　　　偁字君舉沙縣人世卿子以父任補太廟齋郎<lb/>
　　　調蔡州通判屢知泉尉惠三州以朝議大夫致<lb/>
　　　仕卒<lb/>
　　題泉州萬安橋<lb/>
<pb n="KR4i0062_WYG_027-29b"/>
跨海爲橋布石牢那知直下壓靈鼇基連㠀嶼規模壯<lb/>
勢<graphic n="KR0914" url="https://raw.githubusercontent.com/kanripo/KR-Gaiji/master/images/KR0914.png" mimeType="image/png"/>淵潭氣象豪鐵馬著行横絕漠玉鯨張鬛露寒濤<lb/>
縑圖已幸天顔照應得元豐史筆裦<lb/>
　　　<hi>方輿勝覽泉州萬安橋一名洛陽橋嘉祐間太守蔡君謨勸州民成此橋元豐初運使王公嘗</hi>
　　　<hi>進畫本天子嘉賞故卒章及此</hi>
　<lb/>
　<lb/>
　宋詩紀事巻二十七<lb/>
</p>
<p>
</p>
  </div>
<div>
                <head>宋詩紀事巻二十八</head>
    <p>
<pb n="KR4i0062_WYG_028-1a"/>
欽定四庫全書<lb/>
　宋詩紀事巻二十八　　　　　錢塘厲鶚撰<lb/>
　　李昭玘<lb/>
　　　昭玘字成季任城人濤五世孫自洛徙齊元豐<lb/>
　　　二年進士以薦爲祕書正字厯起居舍人崇寧<lb/>
　　　入黨籍奪官閒居自號樂靜先生有樂靜集<lb/>
　　　<hi>雲龕李氏序畧云伯父詩奇麗愜適章斷句絕餘思羨溢得詩人味外之味</hi>
　　春日遊金明池<lb/>
<pb n="KR4i0062_WYG_028-1b"/>
日有江湖思坐無車馬塵橫橋自照水啼鳥不驚人輦<lb/>
路晴飛絮宫門暗鎖春多情老園吏灑地喜相親<hi>宋文鑑</hi>
　　觀劉孝嗣寫眞<lb/>
程生高價傳兩都劉子骨相眞丈夫呼兒當軒試一展<lb/>
噱噱指點相驚呼此應前日坐頭客何乃不語嚴襟裾<lb/>
胸中豪氣不可狀但見粉墨無紆餘虎頭食肉亦天賦<lb/>
尺面封侯宜不誣須知中令有眞相忽效香山悲故吾<lb/>
凌煙功臣易磨滅貞觀學士猶傳模當時人物不易得<lb/>
<pb n="KR4i0062_WYG_028-2a"/>
曾看風神有此無<lb/>
　　觀江都王畫馬<lb/>
落落名王唐帝孫筆端飛灑只逡巡風雲絕足知何在<lb/>
粉墨餘姿若有神可信權奇盡龍種不應腲脮失天眞<lb/>
驊驑寂寞龍眠死更復何人接後塵<lb/>
　　觀畫<lb/>
夢澤正天寒南峯帶秋色詩人句不盡餘意傳粉墨年<lb/>
來兩眼昬吏牘苦侵迫明窗展横素刮膜謝砭石往時<lb/>
<pb n="KR4i0062_WYG_028-2b"/>
蓬萊宫圖畫燦東壁拾遺老隂峭思訓麗春碧經年一<lb/>
過眼行繞不暇食太行逢李生筆勢妙思索未成眞營<lb/>
丘不俗巳高格安得十萬錢盡致鵝溪白不須念衣裘<lb/>
䃜灰日滋殖寫我江湖心浩蕩滿千尺<hi>以上聲畫集</hi>
　　句<lb/>
靜疑多事非求福老覺無心勝攝生<hi>優古堂詩話</hi>
　　劉　弇<lb/>
　　　弇字偉明江西安福人元豐二年進士復中詞<lb/>
<pb n="KR4i0062_WYG_028-3a"/>
　　　科厯官知峩眉縣改太學博士元符中有事南<lb/>
　　　郊進大禮賦除祕書省正字徽宗立改著作佐<lb/>
　　　郎實録院檢討卒有龍雲集<lb/>
　　走筆答郭子隆句稽<lb/>
春歸幾何時緑樹隂已滿蕭條子雲巷誰借吹噓暖常<lb/>
日雙柴扉深扃類休澣穉燕掠翩翾疎蟬弄凄斷擷芳<lb/>
聊自娯任從食息嬾嶷嶷棲鸞郎蝸居間三款兒童憚<lb/>
逢迎應客事謾誕謝絕高軒榮秖增鼯䑕短賴君不吾<lb/>
<pb n="KR4i0062_WYG_028-3b"/>
靳慇懃接誾侃酸然梅雨天煩襟斗湔浣<lb/>
　　送李侯朝散還任<lb/>
西山閱今昔章水弄清泚雲陴插天半滕閣中隱起青<lb/>
鴛千萬家湖光豁如洗鍾陵一都會信亦非偶爾君來<lb/>
無幾何所得巳倍蓰笑談送白日慷慨拾遐軌成詩殆<lb/>
百篇天籟落凡耳事竣告還朝相送情難已悲歌一再<lb/>
行杯觴覆蒼翠秋標㧞孤雲鴻鴈思吾子<lb/>
　　人日<lb/>
<pb n="KR4i0062_WYG_028-4a"/>
去年人日螺江邊今年人日在通川故家浩蕩五千里<lb/>
客子騷屑心茫然霜蘆盡解故時葉生意陡爾歸蘭荃<lb/>
海風如刀冰塞渡欲航野水雪暗天他鄕信美非吾土<lb/>
香草恱魂眞浪傳南冠故聲秖操楚劉章雅志惟歌田<lb/>
五秉如單費廩粟一囊就盡持餐錢顚毛冉冉不吾與<lb/>
齒根浮動輕于翾小雀誰言畏死鷂未肯屈折同杯棬<lb/>
章貢直西三徑在爾來望眼欲成穿科桑洗竹眞吾事<lb/>
孰使齪齪纔充員何時解得無拘束歸釣潭頭楓葉鯿<lb/>
<pb n="KR4i0062_WYG_028-4b"/>
　　秋日儀眞即事<lb/>
丁字河頭紋錦翼似是東園故鸂鷘天風蕭蕭吹汝急<lb/>
遣汝周章無好色江蘺羃䍥過行人一顧爲之三歎息<lb/>
我願舴艋從溪翁雙春鋤邊作幽客<lb/>
　　莆田雜詩<lb/>
清樾陂陀外春深四五家叢祠下簫鼓平楚暗桑麻水<lb/>
國潛虯偃夭程去鳥賖仙山乃在目瀟灑送生涯<lb/>
　　九曲池<lb/>
<pb n="KR4i0062_WYG_028-5a"/>
昔帝檣烏下日邊曾畱清蹕此蹁躚魚龍窟暗浮春漲<lb/>
鳧雁行低破暝煙星閣摧頽空嵗月蕪城埋沒舊山川<lb/>
後庭一曲陳家破更看當年水調傳<lb/>
　　題吉水南華院<lb/>
紫翠浮浮奪晚昏生涯谷汲與松焚俗塵一點自應少<lb/>
終日到門惟白雲<lb/>
野興由來愜杖藜層巒影裏見翬飛虚堂一炷起凝碧<lb/>
化作九天雲染衣<hi>以上龍雲集</hi>
<pb n="KR4i0062_WYG_028-5b"/>
　　　<hi>獨醒雜志吉水南華院在山谷窮絕處有白雲堂劉偉明未第時曾寓書劒于此堂有詩</hi>
　　劉　跂<lb/>
　　　跂字斯立摯之子王鞏之壻與弟蹈同登元豐<lb/>
　　　三年進士遭黨禍爲李延年所誣編管壽春自<lb/>
　　　號學易老人有學易集<lb/>
　　題半隱堂<lb/>
一堂圖籍自陶冶三徑蕭蘭俱歲華定非平恩許侯宅<lb/>
㑹是仲長公理家端居雅不煩摒擋佳設頗嘗成咄嗟<lb/>
<pb n="KR4i0062_WYG_028-6a"/>
唯我身閒數來往徽弦一汎即生涯<hi>宋文鑑</hi>
　　絶句<lb/>
麥隴漫漫宿槀黄新苗寸寸未經霜手中馬箠餘三尺<lb/>
想見歸時如許長<hi>能改齋漫録</hi>
　　句<lb/>
急雨欲來先暑氣涼風已過卻秋聲<hi>龍山寺話優古堂詩</hi>欲成<lb/>
蹇士賦應作半人詩<hi>病中</hi>　<hi>後村詩話</hi>
　　黄　裳<lb/>
<pb n="KR4i0062_WYG_028-6b"/>
　　　裳字冕仲南平人元豐五年進士第一累官端<lb/>
　　　明殿學士禮部尚書有演山集<lb/>
　　　<hi>王恱序云逸歌長句駿發踔厲兼衆體而有之</hi>
　　簡元輿祠部<lb/>
百花巖上仙人住巖下爲州山水聚白頭青冢南北人<lb/>
倒影沈沈獨懷古倚闌把酒與誰同況是使君爲獻主<lb/>
應喚漁舟疎葦中旋膾游鱗落紅縷祕書坐上最軒昻<lb/>
能共春雲爭態度紅衣帶月今何處幾轉春殘掩朱戸<lb/>
<pb n="KR4i0062_WYG_028-7a"/>
飛船送客空斷腸梁塵謾落聲中句虛白亭前湖水間<lb/>
忽爲霓裳起思慕出門沙土亂如雨薰風吹夢天南去<lb/>
　　燕子樓<lb/>
盼盼初歸樓上時相如燕子長雙飛有才將色世間少<lb/>
況復節義猶堪依將軍一去十餘載玉簫瑤瑟無心解<lb/>
豈不能死空相隨以色累公非所知白老曾爲賦詩客<lb/>
風䙚花枝醉無力後會勲郎漢陽驛因語戱欷已成昔<lb/>
走筆還賡美人句猶感白楊堪作柱我來登賞非唐人<lb/>
<pb n="KR4i0062_WYG_028-7b"/>
尚引多情聊愴神人生眞盡皆爲塵百年一餉難畱春<lb/>
高樓人散誰復親只有燕子年年新<lb/>
　　社日遊雲門山<lb/>
不須扶我自登山腳力能勝十八盤一字雁低頭上過<lb/>
兩城人細掌中看雖知北戸緣猶在卻笑南柯夢未闌<lb/>
忽見歸雲應是信滿襟先得洞天寒<lb/>
　　秋日有感<lb/>
秋來猶寄一涯天葉葉秋聲似去年可恨蕭晨長在客<lb/>
<pb n="KR4i0062_WYG_028-8a"/>
不堪孤館更聞蟬<hi>以上演山集</hi>
　　晁説之<lb/>
　　　説之字以道濟州鉅野人端彥之子自號景迂<lb/>
　　　生元豐五年進士蘇軾以著述科薦元符末與<lb/>
　　　崔鶠同書邪籍靖康初召爲著作郎試中書舍<lb/>
　　　人兼東宫詹事建炎初終徽猷閣待制有景迂<lb/>
　　　生集<lb/>
　　陳叔易被召出山作二絕句<lb/>
<pb n="KR4i0062_WYG_028-8b"/>
東海一生垂釣客石渠萬巻校書郎丈人風味今如此<lb/>
鶴到揚州興更長<hi>鶚按此首本集無</hi>
處士何人爲作牙盡攜猨鶴到京華故山巖壑應惆悵<lb/>
六六峯前只一家<lb/>
　　　<hi>風月堂詩話唐秦系和韋蘇州詩具銜云東海釣客試祕書省校書郎本朝陳恬叔易隱陽翟</hi>
　　　<hi>澗上號澗上丈人大觀間宋喬年諷監司薦于朝起爲館閣書疏中猶不去丈人之號晁以道</hi>
　　　<hi>作詩譏之其後以道謁叔易于京師有婢應門嚴妝麗服熟視之乃故時澗上赤腳也以道又</hi>
　　　<hi>作一絕云</hi>
<pb n="KR4i0062_WYG_028-9a"/>
　　明皇打毬圖<lb/>
宫殿千門白晝開三郎沈醉打毬囘九齡已老韓休死<lb/>
明日應無諫疏來<lb/>
　　超然亭戲作<hi>時爲明州船場</hi>
終日一杯終日醉看潮初上看潮囘自疑前世陶貞白<lb/>
乗興閒遊鄮縣來<lb/>
　　贈筆處士屠希<lb/>
屠希祖是屠牛坦今日卻屠秋兔毫自識有心三副健<lb/>
<pb n="KR4i0062_WYG_028-9b"/>
可憐無補一生勞<lb/>
　　排悶<lb/>
鄜畤來爲吏多愁尚喜論山川分漢郡人物客羌村<hi>老杜</hi>
<hi>詩有羌村</hi>宫廢神仙在天清貳負昏<hi>山海經貳負之梏在此</hi>莫言無<lb/>
妙麗土穉動金門<lb/>
　　　<hi>陸放翁䟦景迂此詩云鄜人善作土偶兒精巧雖都下莫及宫禁及貴戚家爭以高價取之喪</hi>
　　　<hi>亂隔絕南人不復知此句遂亦難解可歎</hi>
　　鄭洛道中遇降羌作<hi>鶚按宋文鑑作晁詠之</hi>
<pb n="KR4i0062_WYG_028-10a"/>
沙場尺箠致羌渾玉陛俱承雨露恩自笑百年家鳳闕<lb/>
一生腸斷國西門<lb/>
　　　<hi>老學庵筆記晁氏世居都下昭德坊其家以元祐黨人及元符上書籍記不許入國門者數人</hi>
　　　<hi>以道其一也鄭洛道中遇降羌以道詩云云</hi>
　　答陳叔易求長松<lb/>
長松不經黄帝手小斸漫翻嵩室雲縱有何堪寄夫子<lb/>
鼎頭寶氣自氤氳<lb/>
　　思四明所居<lb/>
<pb n="KR4i0062_WYG_028-10b"/>
今朝旅恨到何處軒窗直到桃花渡桃花渡上風吹雨<lb/>
道人芒屩誰來去<lb/>
　　贈鄜田玘<lb/>
前世能歌田順郎今身追悔太昌昌戲泥巧盡羣兒態<lb/>
休憶小姑初倚牀<hi>以上景迂生集</hi>
　　　<hi>老學庵筆記承平時鄜州田氏作泥孩兒名天下態度無窮一對至直十縑一牀至三十千一</hi>
　　　<hi>牀者或五或七也予家舊藏一對臥者有小字云鄜州田玘製</hi>
　　句<lb/>
<pb n="KR4i0062_WYG_028-11a"/>
干戈難作牆東客疾病猶存硯北身<lb/>
　　　<hi>墨莊漫録晁説之以道作感事詩云云牆東用王君公事而硯北身乃漢上題襟集段成式書</hi>
　　　<hi>云杯宴之餘常居硯北蓋言几案南面人坐硯之北也</hi>
　　晁補之<lb/>
　　　補之字无咎年十七從父端友宰杭州之新城<lb/>
　　　著錢唐七述受知蘇軾舉進士試開封及禮部<lb/>
　　　别院皆第一元祐中爲著作郎紹聖末謫監信<lb/>
　　　州酒税起知泗州入黨籍有雞肋集<lb/>
<pb n="KR4i0062_WYG_028-11b"/>
　　芳儀曲<lb/>
金陵宫殿春霏微江南花發鷓鴣飛風流國主家千口<lb/>
十五吹簫粉黛稀滿堂詩酒皆詞客奪錦揮毫在瑤席<lb/>
後庭一曲風景改收淚臨江悲故國令公獻籍朝未央<lb/>
敕書築第優降王魏俘曾不輸織室供奉一官奔武疆<lb/>
秦淮潮水鍾山樹塞北江南易懷土雙燕清秋夢栢梁<lb/>
吹落天涯猶並羽相隨未是斷腸悲黃河應有卻還時<lb/>
寧知翻手一朝事咫尺山河不可期倉皇三鼓滹沱岸<lb/>
<pb n="KR4i0062_WYG_028-12a"/>
良人白馬今誰見國亡家破一身存薄命如雲信流轉<lb/>
芳儀加我名字新敎歌遣舞不由人採珠拾翠衣裳好<lb/>
深紅暗盡驚邊塵隂山射虎邊風急嘈雜琵琶酒闌泣<lb/>
無言數徧天河星只有南箕近鄕邑當年千指渡江來<lb/>
千指不知身獨哀中原骨肉又零落黄鵠寄意何當囘<lb/>
生男自有四方志女子那知出門事君不見李陵椎髻<lb/>
泣窮邊丈夫漂泊猶堪憐<lb/>
　　　<hi>避暑漫鈔李芳儀江南國主李景女也納土後在京師初嫁供奉官孫某爲武疆都監爲遼中</hi>
<pb n="KR4i0062_WYG_028-12b"/>
　　　<hi>聖宗所獲封芳儀生公主一人趙至忠虞部自北歸明嘗仕遼爲翰林學士修國史著虜庭雜</hi>
　　　<hi>記載其事時晁補之爲北都敎官覽其書而悲之與顔復長道作芳儀曲云云江州廬山眞風</hi>
　　　<hi>觀李主有國日施財修之刋姓氏于石有太寧公主永禧公主皆李景女不知芳儀者孰是也</hi>
　　行路難和鮮于大夫子駿<lb/>
贈君珊瑚夜光之角枕玳瑁明月之雕牀一繭秋蟾一<lb/>
麗縠百和更生之寶香穠華紛紛白日暮紅顔寂寂無<lb/>
畱芳人生失意十八九君心美惡誰能量願君虛懷廣<lb/>
末照聽我一曲關山長不見班姬與陳后寧聞衰落尚<lb/>
<pb n="KR4i0062_WYG_028-13a"/>
專房<lb/>
　　　<hi>苕溪漁隱叢話余觀雞肋集古樂府是其所長辭格俊逸可喜</hi>
　　自題畫畱春堂山水大屏<lb/>
胸中正可吞雲夢盞裏何妨對聖賢有意清秋入衡霍<lb/>
爲君無盡寫江天<lb/>
　　和李秬雙頭牡丹<lb/>
二喬新獲呉宫怯雙隗初臨晉帳羞月地故應相伴語<lb/>
風前各是一般愁<lb/>
<pb n="KR4i0062_WYG_028-13b"/>
　　廬山<lb/>
南康南麓江州北五百僧房綴蜜脾盡是廬山佳絕處<lb/>
不知何處合題詩<lb/>
　　塔山對雨<hi>在新城縣</hi>
山外圓天一鏡開山頭雲起似浮埃松吟竹舞水紋亂<lb/>
坐見溪南風雨來<lb/>
　　謝王立之送蠟梅<lb/>
去年不見蠟梅開準擬新年恰恰來芳菲意淺姿容淺<lb/>
<pb n="KR4i0062_WYG_028-14a"/>
憶得素兒如此梅<hi>以上雞肋集</hi>
　　　<hi>墨莊漫録王直方立之父名棫家多侍兒而小鬟素兒尤妍麗王嘗以蠟梅花送晁無咎以詩</hi>
　　　<hi>謝之有句云云</hi>
　　考校同文館戲贈子方兼呈文潛<lb/>
二十年來曹子方新詩曾見未能忘多才善謔稱物芳<lb/>
呉娃席上呼作郎瞥然何許歲月長只今未老毛髪蒼<lb/>
自言逢掖非昔狂傳經華隂夫子堂何曾騎馬身挾槍<lb/>
詔隨上將西擊羌董蒲跗注謂我臧夜行馬嶺飢無糧<lb/>
<pb n="KR4i0062_WYG_028-14b"/>
鼓鼙驚谷騎巻岡吏呼爲微醉在牀前鋒奄至靈武傍<lb/>
中堅反後無敢驤城開三日牧蔽隍百駞載笴千橐裝<lb/>
旌旗立壘烏鳥揚還軍不省一矢亡坐師無獲勞不償<lb/>
鐃歌入奏虛錦囊秋風鱸魚思故鄕鋭頭宜董鸛鵝行<lb/>
得官猶領萬驌驦王城對巷如參商那知連月居兹房<lb/>
稱多量少非我王羣公古鏡懸秋光閉門飯飽庭葉黄<lb/>
秋盤登兔官酌香呉音訛雜變秦涼令壺老柏笑覆觴<lb/>
淹畱平日夢欲翔得君可樂殊未央人生傾蓋何所望<lb/>
<pb n="KR4i0062_WYG_028-15a"/>
結交松柏要冰霜中天號出玉璽章青驄御史騰康莊<lb/>
歸期屈指未可忙聞君況有夢虺祥生女不惡嫁鄰牆<lb/>
掃軒畱客具酒漿與君更約城南張<hi>同文館倡和詩</hi>
　　余　幹<lb/>
　　　幹字樗年<lb/>
　　次韻贈无咎學士<lb/>
毗陵城如金斗方往事厯厯那能忘相逢童子佩蘭芳<lb/>
秀發人指誰家郎未幾重見突而長即今不覺秋蓬蒼<lb/>
<pb n="KR4i0062_WYG_028-15b"/>
戲笑豈復爲兒狂追昔宓子初登堂辭鋒峭㧞森刀槍<lb/>
器識況遠包夷羌陽秋寧肻露否臧有子遊學先聚糧<lb/>
相將百里陟岵岡邂逅一揖坐僧牀大辯傾注如無旁<lb/>
天馬方謂先騫驤觀魚誰復駐濠隍𤓰期受代垂趨裝<lb/>
當路奏牘交稱揚行將起擢奄云亡坐令志氣不得償<lb/>
傳家豈詫錢一囊諸兒經行名州鄕挾書繼踵諸父行<lb/>
旋見天衢飛驌驦論治直要超周商術卑效淺笑杜房<lb/>
況是亨運遭興王致君紹祖邦家光何止追考歸焚黄<lb/>
<pb n="KR4i0062_WYG_028-16a"/>
䆳庭朝露明芸香異書滿閣秋氣涼詠歌間成隨豆觴<lb/>
讀之如欲凌雲翔暫迂大手離未央<hi>闕六字</hi>　　　望<lb/>
挈篋來寄深閨霜賔興賢能視文章尊尚周孔麾韓莊<lb/>
搜奇殆有通夕忙英游疑動聚星祥我歸復翳環堵牆<lb/>
世味已能如飲漿羲皇上人琴一張<hi>同文館倡和詩</hi>
　　耿南仲<lb/>
　　　南仲字晞道開封府人元豐五年進士徽宗朝<lb/>
　　　爲太子詹事改寶文閣直學士欽宗朝陞尚書<lb/>
<pb n="KR4i0062_WYG_028-16b"/>
　　　左丞門下侍郎高宗即位罷爲觀文殿學士提<lb/>
　　　舉洞霄宫言者論其主和誤國鐫秩安置南雄<lb/>
　　　州行至吉州卒<lb/>
　　秋日同文館次鄧愼思韻<lb/>
秋日同文館閒無一事依鬭羊誰得雋倦鳥客思歸寢<lb/>
處還相向過從不患稀何當有星聚誰爲問璇璣<lb/>
秋日同文館褎然觀國光泗濵何限磬岱麓易求梁劒<lb/>
氣頻衝斗錐鋒定出囊於余慙拙匠操尺預量長<lb/>
<pb n="KR4i0062_WYG_028-17a"/>
秋日同文館新涼逐雨囘棘垣要吏局蕙悵憶山隈射<lb/>
爲巧狙發田因文豹來西城隨分鎖夫我室多才<lb/>
　　次韻謹思九日考罷試巻呈同院諸公<lb/>
貢珍已選茂良充猶被拘縻類縛鐘淥酒强陪高館飲<lb/>
黃花不似故園逢棊枰苦戰挑燈坐蘚壁閒題捧硯從<lb/>
風葉滿庭秋索寞更籌向盡睡方濃<hi>以上同文館倡和詩</hi>
　　栁子文<lb/>
　　　子文字仲遠<lb/>
<pb n="KR4i0062_WYG_028-17b"/>
　　次韻呈愼思學士<lb/>
咸韶濩武來何方鏗鏘入耳安能忘陽春蘭芷秋菊芳<lb/>
金門詞客青袍郎昭囘下燭光燄長深山大澤龍蛇蒼<lb/>
浩歌激烈元非狂正逢聖主開明堂風煙關塞收旗槍<lb/>
舞干兩階臣戎羌喋血拓境謀非臧邊城夜行休齎糧<lb/>
採詩不復嘲青岡蛜蝛戢羽戌婦牀移文北山猿鶴傍<lb/>
渥洼朱龍兩服驤胥靡版築罷浚隍白環楛矢貢篚裝<lb/>
航海萬里風帆揚窮邊種落嗟脣亡諸蕃入學願可償<lb/>
<pb n="KR4i0062_WYG_028-18a"/>
槐花舉子促書囊成均貢士賢登鄕東門宣詔札十行<lb/>
我慙駑駘追驌驦何敢望囘不及商毛遂未至空連房<lb/>
<hi>同舎十九人余獨後入</hi>賴有墨妙江都王傳摸共分此日光驊<lb/>
驑騄驃兩耳黃想見蹙踏披天香坐覺暑退秋堂涼拘<lb/>
攣齷齪漫引觴門外烏兔雙飛翔悠悠逝川東未央故<lb/>
山魚鳥空相望鄧侯意氣摩秋霜朝吟百篇暮千章駢<lb/>
羅經史貫列莊落紙但見書吏忙孔鸞羽儀各效祥鄙<lb/>
夫不學空面牆先饋不用驚五漿鳥號要須賁育張<hi>同文</hi>
<pb n="KR4i0062_WYG_028-18b"/>
<hi>館倡和詩</hi>
　　商倚<lb/>
　　　倚淄川人官太學博士入元祐黨籍<lb/>
　　秋日同文館次鄧愼思韻<lb/>
秋日同文館高堂燕集齊杯盤供魯酒殽核欠張梨楊<lb/>
孟持新論韓莊鄙舊題須知宗匠手文采冠朝閨<lb/>
秋日同文館何人獨擅場養莪方在沚琢玉已成章筆<lb/>
别千鋒陣庭焚一炷香得賢從此始豈特致民康<lb/>
<pb n="KR4i0062_WYG_028-19a"/>
秋日同文館棲林看晚雞斗垂宫殿北月轉戸庭西酒<lb/>
勸杯中淥詩分燭下題何時還九陌細雨莫成泥<lb/>
　　初入試院<lb/>
承詔掄材敢倦行廣庭深鎖待羣英分場自敵三千客<lb/>
決勝誰降七十城夜案尚閒塗巻筆曉堂方聽讀書聲<lb/>
<hi>每早嘗聞无咎諸公讀書聲</hi>歸時還有黄花否已覺秋風滿袖生<hi>以上</hi>
<hi>同文館倡和詩</hi>
　　李之儀<lb/>
<pb n="KR4i0062_WYG_028-19b"/>
　　　之儀字端叔之純從弟元豐中舉進士元祐初<lb/>
　　　爲樞密院編修官從蘇軾於定州幕府元符中<lb/>
　　　監内香藥庫徽宗朝提舉河東常平坐草范純<lb/>
　　　仁遺表編管太平州卒<lb/>
　　　<hi>揮塵後録元祐間端叔于尺牘尤工東坡先生稱之以爲得發遣三昧</hi>
　　利州湯泉<lb/>
華清賜浴記當年偶託荒山結勝縁未必興衰異今昔<lb/>
曾經天女卸金鈿<lb/>
<pb n="KR4i0062_WYG_028-20a"/>
　　　<hi>墨莊漫録利州褎禪山相近地名平疴鎮湯泉溫溫可探是朱砂湯人傳昔有兩美人來浴既</hi>
　　　<hi>去異香郁郁累日不散端叔過浴池上作詩云云</hi>
　　贈人<hi>一作與當塗楊珠</hi>
通中玉冷夢偏長花影籠堦月浸涼挽斷羅巾畱不住<lb/>
覺來猶有去時香<lb/>
情隨榆莢不勝飄心似楊花暖欲消擬借瓊林大盈庫<lb/>
約君孤注賭妖嬈<lb/>
　　詠吕吉甫宅晉朝雙檜<hi>用劉夢得韻</hi>
<pb n="KR4i0062_WYG_028-20b"/>
故迹悲涼古木奇勢分庭下蔚相差霜根半露出林虎<lb/>
畫影全舒破賊旗寶界曾囘鋪地色節旄遠映插雲枝<lb/>
劉郎風韻知誰敵儒帥端能表異時<lb/>
　　　<hi>墨莊漫錄揚州吕吉甫觀文宅乃晉鎭西將軍謝仁祖宅也在唐為法雲寺有雙檜存焉猶當</hi>
　　　<hi>時物也劉禹錫有詩吉甫家居時檜尚依然建炎兵火樹遂亡矣</hi>
　　李去言相别二年忽得書知在呉中荅書偶成<lb/>
官路相逢一笑休共知身世兩虛舟楚材有用誰青眼<lb/>
趙將無功枉白頭會見姓名通北闕何妨風韻冠南州<lb/>
<pb n="KR4i0062_WYG_028-21a"/>
求田接武如鳧鷖只欠元龍百尺樓<lb/>
　　書扇<lb/>
幾年無事在江湖醉倒黄公舊酒壚覺後不知新月上<lb/>
滿身花影倩人扶<lb/>
　　曾延之置酒後閣侍人以帬帶求詩<lb/>
御醅盞畔千頭菊椽燭光中四和香紅粉莫嗟霜滿頷<lb/>
也應歌處似周郎<hi>以上姑溪集</hi>
　　借范光禄麻師一雪雀圖<hi>時任許幕</hi>
<pb n="KR4i0062_WYG_028-21b"/>
圖中塵跡已冥冥説著麻翁耳便醒凍雀高低棲舞白<lb/>
枯槎零亂倚寒青欲憑妙手聊模寫暫借遺蹤作典刑<lb/>
老去未能忘著相他年要伴草堂靈<hi>過庭録</hi>
　　還俗道士<lb/>
聞道華陽客儒衣謁紫微舊山連藥賣孤鶴帶雲歸栁<lb/>
市名猶在桃源夢已稀還家見鷗鳥應媿背船飛<hi>老學庵筆</hi>
<hi>記</hi>
　　趙德儒<lb/>
<pb n="KR4i0062_WYG_028-22a"/>
　　　德儒爵里未詳與李端叔倡和<lb/>
　　中隱庵<lb/>
在昔避世賢隱居豈自喜甘守西山餓清洗潁陽耳一<lb/>
旦事高尚萬古激貪鄙孰謂樂山林便可輕朝市竊笑<lb/>
效顰人不知捧心美妄將凡庸姿敢希明哲軌盜此嘉<lb/>
遯名紛若干時子仕途指捷徑矯僞汚清史聖朝揚仄<lb/>
陋采錄無遐邇不遺下體葑況乃中鄕芑多士生此時<lb/>
貧且賤焉恥夢自傅巖來獵從渭濵起隱居聞此風翻<lb/>
<pb n="KR4i0062_WYG_028-22b"/>
然烏可已聊爲知者道庶達名庵旨<hi>姑溪集附</hi>
　　王　鞏<lb/>
　　　鞏字定國莘縣人文正公旦之孫工部尚書素<lb/>
　　　之子嘗倅揚州坐與蘇軾遊謫監筠州鹽税罷<lb/>
　　　還官至宗正丞入黨籍自號清虛先生有集<lb/>
　　　<hi>墨莊漫録王定國寄詩于東坡荅書云新詩篇篇皆竒老拙此囘眞不及矣窮人之具輒欲交</hi>
　　　<hi>割與公魏道輔見而笑曰定國亦難作交代只是且權攝耳</hi>
　　輓蘇黄門子由<lb/>
<pb n="KR4i0062_WYG_028-23a"/>
憶昔持風憲防微意獨深一時經國慮千載愛君心坤<lb/>
道存終始乾綱正古今當時人物盡惆悵獨知音<hi>自注元祐</hi>
<hi>中議册后宣仁御文德殿發册公語余密告吕丞相微仲母后御前殿兹不可啓微仲明日畱身宣仁詔宫中</hi>
<hi>本殿發册時人無知者</hi>
已矣東門路空悲未盡情交親踰四紀憂患共平生此<lb/>
去音容隔徒多涕淚横蜀山千萬疊何處是佳城<hi>自注公前</hi>
<hi>年寄書約予至許田曰有南齋翠竹滿軒可與定國爲十日之飲此老年未盡之情也</hi>
靜者宜膺壽胡爲忽夢楹傷嗟見行路優典識皇情徒<lb/>
<pb n="KR4i0062_WYG_028-23b"/>
泣巴山路終悲蜀道程弟兄仁達意千古各垂名<hi>自注公與</hi>
<hi>子瞻嘗泊巴江夜雨相約伴還蜀竟不果歸今子瞻𦵏汝公歸眉山王祥有言歸𦵏仁也畱𦵏達也  墨莊漫</hi>
<hi>錄</hi>
　　蕭相樓<lb/>
盧杞姦邪四海憂相君邦國自同休分符朝去雲中闕<lb/>
開府南來江上州百尺樓高瞻故國九華山色倚晴眸<lb/>
定知直道傳千古杜牧文章在上頭<lb/>
　　　<hi>方輿勝覽杜牧池州重建蕭相樓記蕭丞相復爲刺史時樹樓于大㕔西北隅上藏九經書下</hi>
<pb n="KR4i0062_WYG_028-24a"/>
　　　<hi>爲刺史便㕔事大厯十年乙夘建會昌四年甲子權刺史李方元具材刺史杜牧命工皆仍舊</hi>
　　　<hi>制自初至再凡七十一年</hi>
　　湘山光孝寺<lb/>
半嶺風吹草木香落堦花雨送春忙從師遠借雲庵臥<lb/>
還我平生午枕涼蓮社緇黄常得伴鹿門妻子亦相將<lb/>
化身欲似河東栁更向山頭望故鄕<hi>桂林府志</hi>
　　楊天惠<lb/>
　　　天惠字祐父郫縣人元豐進士攝卭州學官徽<lb/>
<pb n="KR4i0062_WYG_028-24b"/>
　　　宗朝上書言事入黨籍卒左丞馮澥志其墓號<lb/>
　　　西州文伯<lb/>
　　次韻吳帥題保福壁<lb/>
淨缾猶貯近頒冰拄杖還扶舊醉藤遮莫簪花倩天女<lb/>
未妨燕坐折談僧<lb/>
　　送孫正忠移成都小漕<lb/>
升平芝菌效神奇況乃賢豪用世資人物熙寧中興日<lb/>
風流荆國適同時起家便作三公客乗傳何爲九折馳<lb/>
<pb n="KR4i0062_WYG_028-25a"/>
少府但分新賜節石渠猶借舊官儀素心久辨經綸計<lb/>
妙意前知遇合期聊與西南成勝事暫將清獻續良規<lb/>
橋横萬里重開府水接雙流共去思怊惆參卿無限意<lb/>
道傍索筆强題詩<lb/>
　　溫江縣二瑞頌<hi>并序</hi>
　溫江隷成都遠王畿三千幾百里有奇蓋西南偏邑<lb/>
　也政和二年夏六月有嘉禾產於嚴氏之圃凡二本<lb/>
　是歲十二月復有甘露降于學宫之柏凡三日鄕以<lb/>
<pb n="KR4i0062_WYG_028-25b"/>
　白縣縣以白府府遣從事即縣覈狀皆有實可復不<lb/>
　誣輒具書若圖上尚書省以聞詔下其副尚書禮部<lb/>
　藏焉于是前縣臣宗道馳書諭假彭山丞臣天惠曰<lb/>
　盍頌諸臣對越北闕而奏頌曰<lb/>
於皇御極百志惟敘曰農而農曰士而士爾安爾宫爾<lb/>
寧爾畝恩詔數下仁滂德膴農飽以歌士喜式舞恊氣<lb/>
從之祥嘏如雨廼産嘉禾以慶農扈廼降甘露以幸士<lb/>
子其慶伊何珠穗紛舉俾爾甌窶戸有億秭其幸維何<lb/>
<pb n="KR4i0062_WYG_028-26a"/>
雲液醲湑俾爾膏馥濡及嬰孺維我哲后博臨下土相<lb/>
彼多禾均此靈露道拜稽首誕告奔走惠拜稽首盱衡<lb/>
語語敢獻稗官以賛矇瞽<hi>以上成都文類</hi>
　　劉　拯<lb/>
　　　拯字彦修宣州南陵人第進士元豐中爲監察<lb/>
　　　御史徽宗朝累遷吏部尚書<lb/>
　　空心潭<lb/>
碧潭發幽石瀟灑無纖塵寒光湛秋月有物難比倫離<lb/>
<pb n="KR4i0062_WYG_028-26b"/>
鉤況無魚千尺徒垂綸到此心已空何用濯我纓<hi>破山寺志</hi>
　　張商英<lb/>
　　　商英字天覺號無盡居士蜀之新津人登進士<lb/>
　　　第爲章惇所薦紹聖初累擢左司諫工部侍郎<lb/>
　　　大觀中厯尚書右僕射中書侍郎貶衡州復官<lb/>
　　　卒贈少保諡文忠曾入黨籍有無盡集<lb/>
　　　<hi>揮塵前録張天覺紹聖初章子厚薦登言路攻擊元祐諸賢不遺餘力至欲發溫公吕正獻公</hi>
　　　<hi>之墓晚既免相詩有囘看同列進不覺寸心忙之句桐江集商英雄辨詭譎自謂得兜率悅之</hi>
<pb n="KR4i0062_WYG_028-27a"/>
　　　<hi>傳天下號相公禪</hi>
　　孤憤吟<lb/>
青青一本桑下可百夫息泠泠一井泉上有千人汲千<lb/>
里以爲郡百里以爲邑生齒豈不繁敎化繄爾力何事<lb/>
北窗人歎此徒勞職<hi>宋文鑑</hi>
　　畱題䕶國寺<hi>時爲雒縣主簿經攝垍窯鎭稅</hi>
薄宦區區可歎嗟寂寥寒館過村家神錐豈向囊中出<lb/>
寶劒聊憑醉後誇就禄勉持毛義檄讀書空滿惠生車<lb/>
<pb n="KR4i0062_WYG_028-27b"/>
掩關不識青春好一夜狂風已落花<hi>成都文類</hi>
　　靈泉寺著法華合論作<hi>寺在歸州西三里</hi>
合道通爲七巻經默敎開眼示羣生不須天女添瓶水<lb/>
自有靈泉一派清<hi>方輿勝覽</hi>
　　中秋<lb/>
不見柯山客中秋月又圓夜來清滴露天末淡收煙念<lb/>
遠情非俗凌虛骨欲仙素琴鳴此恨相與對嬋娟<hi>合璧事類</hi>
<hi>前集</hi>
<pb n="KR4i0062_WYG_028-28a"/>
　　讀書燈<lb/>
小籠疎四面明紙罩孤燈自小共寒熱相親如友朋舊<lb/>
書曾徧照新燭莫相憎幾爲吟詩苦畱光到夙興<hi>合璧事類</hi>
<hi>外集</hi>
　　貓<lb/>
白玉狻猊藉錦茵寫經湖上淨名軒吾方大謬求前定<lb/>
爾亦何知不少喧出沒任從倉内䑕鑚窺寧似檻中猿<lb/>
高眠永日長相對更約冬衾共足溫<hi>合璧事類别集</hi>
<pb n="KR4i0062_WYG_028-28b"/>
　　華陽洞<lb/>
素虎班虯躡紫煙幾看滄海變桑田赤城玉笥尋眞後<lb/>
又到華陽第八天<hi>茅山集</hi>
　　見山亭<lb/>
簾巻疎煙醉眼開浮雲飛盡見崔嵬苦嗟霖雨遮藏久<lb/>
深謝清風引致來丹桂有時明月滿舊山無路白猿哀<lb/>
禪僧指我眞空理心火茫然一夜灰<hi>杭州府志</hi>
　　青原山七祖塔<lb/>
<pb n="KR4i0062_WYG_028-29a"/>
一派青原出少林信衣到此只傳心尋常示衆無人會<lb/>
盡向廬陵米價尋<hi>青原山志</hi>
　　題睢陽五老圖肅奉嚴韻<lb/>
德政調元向道閒天朝詔許實辭冠丹心耿耿懸象魏<lb/>
青史昭昭照玉桓晚節友賢陽鳳暖老年憂世谷駒寒<lb/>
太平猶自存龜鑑後進儀刑仰慕看<hi>式古堂書考</hi>
　　吳　與<lb/>
　　　與字可權漳浦人元豐五年進士餘干令累遷<lb/>
<pb n="KR4i0062_WYG_028-29b"/>
　　　奉議郎通判潮州<lb/>
　　白雲亭<hi>在餘干縣白雲城上唐李德裕建</hi>
高城頓崇岡上與白雲遇昔賢此登臨懷古得佳句結<lb/>
亭自何人歲月更已屢古篆僅存名頽簷颯將仆我來<lb/>
訪遺蹤環賞愜幽趣鳩工扶墊隍選木換隳蠹津梁五<lb/>
道人悉力願相赴經營未終月突兀見翬翥英英蒼梧<lb/>
雲朝暮此屯聚時從南山來倏向高巖去去來本無心<lb/>
虛亭日新故因之望故鄕更識親闈處南山互牽情凭<lb/>
<pb n="KR4i0062_WYG_028-30a"/>
闌目空注<hi>饒州府志</hi>
　　鄒　浩<lb/>
　　　浩字志完常州晉陵人元豐五年進士擢右正<lb/>
　　　言坐諫立劉后謫新州徽宗朝遷吏部侍郎再<lb/>
　　　謫永州大觀元年復直龍圖閣卒入黨籍高宗<lb/>
　　　朝贈寶文閣學士諡曰忠有道鄕集<lb/>
　　送俞秀老歸維揚<lb/>
踏雪驅驅原憲履御風獵獵老萊衣情投豈比鍾山出<lb/>
<pb n="KR4i0062_WYG_028-30b"/>
興盡還同剡水歸煬帝池邊松䕃遠維摩室内燭光微<lb/>
攜笻促席徜徉處應記當年接下機<lb/>
　　湖上雜詠<lb/>
荷葉如錢三月時幅巾藜杖一追隨邇來勝事知多少<lb/>
惟有風標公子知<hi>杜牧之以白鷺爲風標公子</hi>
　　過永州澹山巖作<lb/>
我入幽巖亦偶然初無消息與人傳訓狐戲學仙伽客<lb/>
一夜飛鳴報老禪<hi>以上道鄕集</hi>
<pb n="KR4i0062_WYG_028-31a"/>
　　　<hi>冷齋夜話鄒志完南遷北還過永州澹山巖巖有訓狐凡貴客至則鳴志完將至而狐輒鳴寺</hi>
　　　<hi>僧出迎志完怪之僧以鳴狐爲對志完有詩云云</hi>
　　弔仲殊長老<lb/>
逆行天莫測雉作瀆中經漚滅風前質蓮開火後形鉢<lb/>
盂殘蜜白爐篆冷煙青空有誰家曲人間得細聽<lb/>
　　　<hi>老學庵筆記仲殊長老喜食蜜崇寧中忽上堂辭衆閉門自縊死及火化舍利不可勝計鄒忠</hi>
　　　<hi>公作詩云云末句謂其上於樂府也</hi>
　　游　酢<lb/>
<pb n="KR4i0062_WYG_028-31b"/>
　　　酢字定夫建州建陽人嘉祐間以文行知名程<lb/>
　　　明道典扶溝學招使肄業登元豐五年進士仕<lb/>
　　　至監察御史厯知漢陽軍和舒濠三州有集<lb/>
　　餞賀方囘分韻得歸字<lb/>
邀客十分飲送君千里歸情隨緑水去目斷白鷗飛松<lb/>
菊今應在風塵昔已非維舟後夜月能不重依依<hi>濓洛風雅</hi>
　　題河清縣廨<lb/>
小院閒亭長薜蘿鹿來穿徑晚經過夕陽蕭散簿書少<lb/>
<pb n="KR4i0062_WYG_028-32a"/>
窗裏南山明月多<lb/>
　　水亭<lb/>
清溪一曲繞朱樓荷密風稠咽斷流夾岸垂楊煙細細<lb/>
小橋流水即滄洲<hi>以上河南府志</hi>
　　鍾　伷<lb/>
　　　伷字少游又字公緒贛州龍南人元豐五年進<lb/>
　　　士累官廣西計度轉運使進龍圖閣學士兼本<lb/>
　　　路安撫管句經畧使致仕有集<lb/>
<pb n="KR4i0062_WYG_028-32b"/>
　　龍南石玉巖<lb/>
萬石結叢林縈囘鳥道深山高雲漠漠洞古緑隂隂壁<lb/>
擁虯龍篆崖懸鍾鼓音不須愁日暮勝景且追尋<hi>贛州府志</hi>
　　仵　盤<lb/>
　　　盤字艮翁終南人父信本軍職終文思副使以<lb/>
　　　䕃補借職元豐中監青州臨淄酒税<lb/>
　　絶句<lb/>
太一峯前是我家滿牀書籍舊生涯春城戀酒不歸去<lb/>
<pb n="KR4i0062_WYG_028-33a"/>
老卻碧桃無限花<lb/>
　　　<hi>西溪叢話或以此詩題酒樓皆云是神仙非也</hi>
　　陳　輔<lb/>
　　　輔字輔之丹陽人少負俊才不事科舉自號南<lb/>
　　　郭子人稱南郭先生<lb/>
　　訪建康楊德逢題壁<lb/>
北山松粉未飄花白下風輕麥腳斜身似舊時王謝燕<lb/>
一年一度到君家<lb/>
<pb n="KR4i0062_WYG_028-33b"/>
　　　<hi>苕溪漁隱叢話楊德逢驥居金陵輔每清明上冢卽過湖隂之居清談終日元豐間頻歲訪之</hi>
　　　<hi>不遇乃題此詩楊歸見之吟賞不置嘗稱于荆公公笑曰此正戲君爲尋常百姓耳楊亦大笑</hi>
　　湖上有作<lb/>
平湖共天遠浸月坐寒光乗流溯荃壁棹舟尋葯房佳<lb/>
人折輕荷隨風來珍香顧眄但微笑眉宇何清揚日暮<lb/>
共攜手遙指煙中湘<hi>鎮江府志</hi>
　　周邦彦<lb/>
　　　邦彦字美成錢唐人邠之姪元豐中獻汴都賦<lb/>
<pb n="KR4i0062_WYG_028-34a"/>
　　　召爲太學正徽宗朝仕至徽猷閣待制提舉大<lb/>
　　　晟府出知順昌府提舉洞霄宫晚居明州卒自<lb/>
　　　號清眞居士有文集<lb/>
　　　<hi>陳郁話腴周邦彦字美成自號清眞二百年來以樂府獨步貴人學士市儂妓女皆知美成詞</hi>
　　　<hi>爲可愛至于詩歌自經史中流出當時以詩名家如晁張皆自歎以爲不及</hi>
　　　<hi>樓攻媿云清眞樂府播傳風流自命顧曲名堂不能自已</hi>
　　過羊角哀左伯桃墓<hi>溧水縣南元祐中爲令時作</hi>
古交久淪喪末世尤反覆谷風歌焚輪黃鳥譬伐木永<lb/>
<pb n="KR4i0062_WYG_028-34b"/>
懷羊與左重義踰血屬客行干楚王冬雪無斗粟傾糧<lb/>
活一士誓不俱死辱風雲爲慘變鳥獸同躑躅角哀哭<lb/>
前途伯桃槁空谷終乗大夫車千騎下棺櫝子長何所<lb/>
疑舊史刋不録獨行貴茍難義俠輕殺戮雖云匪中制<lb/>
要可興薄俗荒墳鄰萬鬼溘死皆碌碌何事荆將軍摻<lb/>
戈相窘逐<lb/>
　　鳳凰臺<lb/>
危臺飄盡碧梧花勝地凄涼屬梵家鳳入紫雲招不得<lb/>
<pb n="KR4i0062_WYG_028-35a"/>
木魚堂殿下飢鴉<hi>以上景定建康志</hi>
　　春帖子<lb/>
鸞輅青旗殿閣寛祠官奠璧下春壇曉開魚鑰朝衣集<lb/>
綵勝飄揚百辟冠<hi>合璧事類前集</hi>
　　春雨<lb/>
耕人扶耒語林丘花外時時落一鷗欲驗春來多少雨<lb/>
野塘漫水可迴舟<hi>後村千家詩</hi>
　　曝日<lb/>
<pb n="KR4i0062_WYG_028-35b"/>
冬曦如村釀奇溫止須臾行行正須此戀戀忽已無<hi>齊東</hi>
<hi>野語</hi>
　　天賜白<hi>并序</hi>
　永樂城陷王湛曲眞夜縋以出眞持木爲兵且走且<lb/>
　敵前陷大澤中顧其旁有馬而白暫上馳去五鼓達<lb/>
　米脂城因以得脱眞名其馬爲天賜白蔡天啓得其<lb/>
　事於西人邀予同賦<lb/>
君不見書生鐫羌勒兵入羌來薄城束練急蠟丸飛出<lb/>
<pb n="KR4i0062_WYG_028-36a"/>
辭大家帳下健兒紛雨泣鑿沙到石終無水擾擾萬人<lb/>
如渇蟻挽絙竊出兩將軍虜箭隨來風掠耳道傍神馬<lb/>
白雪毛噤口不嘶深夜逃忽聞漢語米脂下黑霧壓城<lb/>
風怒號脱身歸來對刀筆短衣射虎朝朝出自椎雜寶<lb/>
塗箭創心折骨驚如昨日榖城魯公天下雄隂陵一跌<lb/>
兵力窮檥舟不渡謝亭長有何面目歸江東將軍偶生<lb/>
名已弱鐵花暗澀龍文鍔縞帳肥芻酬馬恩閒望旄頭<lb/>
向西落<hi>陳郁話腴</hi>
<pb n="KR4i0062_WYG_028-36b"/>
　　翟嗣宗<lb/>
　　　嗣宗臨淮尉<lb/>
　　偶見蜘蛛因成四韻<lb/>
織絲來徃疾如梭長愛騰空作網羅害物身心雖甚小<lb/>
漫天綱紀亦無多林間宿鳥應嫌汝簾下飛蟲亦懼他<lb/>
莫學螳螂捕蟬勇須知黄雀奈君何<lb/>
　　　<hi>復齋謾録翟尉臨淮頗爲監司所窘遂于館驛題蜘蛛云云林子中時爲發運過而見之召而</hi>
　　　<hi>誚責且戒以毋爲浮薄因薦之于朝</hi>
<pb n="KR4i0062_WYG_028-37a"/>
　　陳　傳<lb/>
　　佐郎將<lb/>
林中生致佐郎將名王頭顱十四五乾德可禽嗟不謀<lb/>
同惡相濟能包羞降書冉冉過中洲中軍傳呼笑點頭<lb/>
蠻首算成勿藥喜君臣稱觴弭多壘元戎凱旋隔天水<lb/>
夜經桄榔趨決里驅將十萬人性命換得交州數張紙<lb/>
　　　<hi>揮麈後録元豐中交趾李乾德陷邕亷州詔郭逵討之遂復邕州進次富良江又破之獲賊將</hi>
　　　<hi>洪眞太子者於是乾德議降而逵以重兵壓富良江與交人止一水之隔呉沖卿丞相忌其成</hi>
<pb n="KR4i0062_WYG_028-37b"/>
　　　<hi>功堂帖令班師逵逗遛不進交人大入全軍皆覆逵坐貶秩當時詩人陳傳作佐郎將云云</hi>
　　魏　泰<lb/>
　　　泰字道輔襄陽人曾布之婦弟爲人無行而有<lb/>
　　　口米元章稱其與王平甫並爲詩豪崇觀間章<lb/>
　　　惇爲相欲官之不就有臨漢隱居集東軒筆録<lb/>
　　　隱居詩話<lb/>
　　　<hi>桐江詩話道輔試院中因上請主文恃才豪縱不能忍一時之忿毆主文幾死坐是不許取應</hi>
　　　<hi>潘子眞詩話道輔博極羣書尤能談朝野可喜事亹亹終日</hi>
<pb n="KR4i0062_WYG_028-38a"/>
　　挽王平甫<lb/>
海内文章傑朝廷亮直聞黄瓊起處士子夏遽修文貝<lb/>
錦生遷怒江湖久離羣傷心王佐畧不得致華勲<lb/>
　　　<hi>東軒筆録熙寧中河東河北陜西大飢百姓流移于京西就食鄭俠監安上門遂畫流民圖及</hi>
　　　<hi>䟽言時政之失遂坐流竄而中丞鄧綰知諫院鄧潤甫言王安國嘗借俠奏槀觀之有奬成之</hi>
　　　<hi>言意在非毁其兄坐此放歸田里逾年起爲大理丞監眞州糧料院不赴而卒余嘗爲挽詞頗</hi>
　　　<hi>道其事</hi>
　　題黄魯直集<lb/>
<pb n="KR4i0062_WYG_028-38b"/>
端求古人遺琢抉手不停方其得機羽往往失鵬鯨<lb/>
　　　<hi>隱居詩話黄庭堅喜作詩得名好用南朝人語專求古人未使之一二竒字綴葺而成詩自以</hi>
　　　<hi>爲工其實所見之狹也故句雖新竒而氣乏渾厚吾嘗作詩題編後云云蓋謂是也</hi>
　　荆門别張天覺<lb/>
秋風十驛望台星想見冰壺照坐清零雨已囘公旦駕<lb/>
挽鬚聊聽野王筝三朝元老心方壯四海蒼生耳已傾<lb/>
白髮故人來一别卻歸林下看昇平<lb/>
　　　<hi>桐江詩話詩律峻峭今人不可及也</hi>
<pb n="KR4i0062_WYG_028-39a"/>
　　闕題<lb/>
博山燒沈水煙燼氣不滅日暮向門前楊花散成雪<lb/>
　　　<hi>潘子眞詩話不減江左詩人語暗人初睡金鴨優古堂詩話秦少章詩燭花漸</hi>
　　　<hi>無煙卻有香魏道輔詩云云與少章詩意同</hi>
　　寄米元章<lb/>
緑野風囘草偃波方塘疎雨淨傾荷幾年蕭寺書紅葉<lb/>
一日山隂換白鵝湘浦夕同要月醉洞湖還憶扣舷歌<lb/>
緇衣化盡故山去白髮相思一倍多<hi>淨名齋帖</hi>
<pb n="KR4i0062_WYG_028-39b"/>
　　邵　緝<lb/>
　　　緝神宗朝提舉淮南常平事<lb/>
　　題長興吳城<lb/>
高臺無地曲池平漂泊句吳宿古城一岸溼雲沈夜色<lb/>
四山涼葉下秋聲<hi>湖州府志</hi>
　　王无咎<lb/>
　　　无咎字補之南城人官直講<lb/>
　　遊麻姑山<lb/>
<pb n="KR4i0062_WYG_028-40a"/>
仙軿昔日此流連氣象遼遼尚宛然溪落斷崖爲遠瀑<lb/>
路從絶頂見平田千年芝有靈禽戲一洞雲畱羽客眠<lb/>
已樂勝游塵境外況陪清論酒尊前<hi>麻姑山志</hi>
　　劉　誼<lb/>
　　　誼字宜翁長興人第進士元豐間廣東江西提<lb/>
　　　舉常平官上疏論新法勒停隱茅山<lb/>
　　題黃山溫泉<lb/>
山有靈砂泉色紅滌除身垢信成功不除心上無明業<lb/>
<pb n="KR4i0062_WYG_028-40b"/>
只與山間衆水同<hi>曲洧舊聞</hi>
　　居茅山作<lb/>
曾跨江西使者鞍舊言才上便休官三茅得夢全清瘦<lb/>
頭髮鬅鬙布襖寛<hi>西呉里語</hi>
　　趙彥若<lb/>
　　　彥若字元考師民子以父任爲將作監簿元豐<lb/>
　　　中厯官祕書監哲宗朝累擢禮部尚書翰林學<lb/>
　　　士紹聖初貶安遠軍節度副使澧州安置卒與<lb/>
<pb n="KR4i0062_WYG_028-41a"/>
　　　黨籍有集<lb/>
　　端午帖子<lb/>
揚子江中方鑄鏡未央宫裏更飛符菱花欲共朱靈合<lb/>
驗盡神姦又得無<hi>容齋五筆</hi>
　　周　壽<lb/>
　　　壽字李老一字元翁濂溪先生長子元豐五年<lb/>
　　　進士初任吉州司戸次秀州知録終司封郎中<lb/>
　　題金粟寺菴<lb/>
<pb n="KR4i0062_WYG_028-41b"/>
清池帶蒼巘結構俯林麓扶疎竹外山相向隔羅縠老<lb/>
禪謝人境歲晚收白足誰聆跫然音息隱尚爭逐道場<lb/>
坐千劫不媿桑下宿定中觀潮汐絕事心已熟<hi>常棠澉水志</hi>
　　徐嘉言<lb/>
　　　嘉言知海鹽縣事<lb/>
　　題金粟寺菴和前韻<lb/>
招提敞山嵒新菴隱嵒麓石沼引清流風漪皺文縠晴<lb/>
暉滿虛室一水淡自足<hi>菴前有含暉亭</hi>心明身宴閒境寂誰<lb/>
<pb n="KR4i0062_WYG_028-42a"/>
尋逐寒林帶月行夜榻和雲宿若欲問西來一齋飽秋<lb/>
熟<hi>澉水志</hi>
　　趙大成<lb/>
　　　閏中秋<lb/>
桂影中秋特地圓況當餘閏魄澄鮮因懷勝賞初經月<lb/>
免使詩人歎隔年萬象斂光增浩蕩四溟收夜助嬋娟<lb/>
鮮雲清廊心田豫乗興能無賦詠篇<hi>合璧事類前集</hi>
　<lb/>
<pb n="KR4i0062_WYG_028-42b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋詩紀事巻二十八<lb/>
</p>
<p>
</p>
  </div>
<div>
                <head>宋詩紀事巻二十九</head>
    <p>
<pb n="KR4i0062_WYG_029-1a"/>
欽定四庫全書<lb/>
　宋詩紀事巻二十九　　　　　錢塘厲鶚撰<lb/>
　　杜　常<lb/>
　　　常字正甫衛州人昭憲皇后族孫元豐中知鄆<lb/>
　　　州權發遣秦鳳等路提刑厯官工部尚書<lb/>
　　　<hi>畫墁録神宗聞昭憲之家有登第者甚喜冇㫖令上殿翼日謂執政曰杜常第四人登第卻一</hi>
　　　<hi>雙鬼眼可令提舉農田水利</hi>
　　題華清宫<lb/>
<pb n="KR4i0062_WYG_029-1b"/>
東别家山十六程曉來和月到華清朝元閣上西風急<lb/>
都入長楊作雨聲<lb/>
　　夜雨晨霽<lb/>
柏葉青青櫟葉紅高低相倚弄秋風夜來雨後輕塵斂<lb/>
繡出驪山嶺上宫<lb/>
　　溫泉<lb/>
已去開元四百年此泉猶自響潺潺也知不憤當時事<lb/>
長作悲聲恨禄山<lb/>
<pb n="KR4i0062_WYG_029-2a"/>
　　驪山<lb/>
漁陽烽燧起雲間玉輩蒼黄下此山何事君王自神武<lb/>
區區南渡鹿頭關<lb/>
　　　<hi>河上楮談臨潼驪山華清宫溫泉在焉中有萃玉屏皆宋元及今人詩刻内杜常詩四篇前題</hi>
　　　<hi>權發遣秦鳳等路提㸃刑獄公事太常寺杜常後䟦云正甫大寺自河北移使秦鳳元豐三年</hi>
　　　<hi>九月二十七日過華清有詩四首詞意高遠氣格清古邑人曹端儀既親且舊因請副本勒諸</hi>
　　　<hi>方石以垂不朽閏九月初一日潁州杜詡記</hi>
　　劉吉甫<lb/>
<pb n="KR4i0062_WYG_029-2b"/>
　　　吉甫入元祐黨籍爵里未詳<lb/>
　　聞笛<lb/>
戍鼓停撾月五更嗚嗚巧作斷腸聲江南自是春來早<lb/>
吹到梅花夢也清<hi>後村千家詩</hi>
　　陳一向<lb/>
　　　一向桐廬人生元豐中<lb/>
　　題泰山靈巖寺<lb/>
石龜泉畔鐵袈裟上有猿銜五色花見説道人時挂搭<lb/>
<pb n="KR4i0062_WYG_029-3a"/>
旋將青拂掃煙霞<hi>靈巖詩集</hi>
　　黄夷仲<lb/>
　　　夷仲元豐中監察御史<lb/>
　　調王闢之<lb/>
高唐不是那高唐風物由來各異鄕若向此中求薦枕<lb/>
只應愁殺楚襄王<lb/>
　　　<hi>山東通志元豐中王闢之調博州高唐令往别監察御史黄夷仲夷仲口占一絕謔之云云此</hi>
　　　<hi>雖詼談亦足以辨輿地之殊也</hi>
<pb n="KR4i0062_WYG_029-3b"/>
　　楊　損<lb/>
　　　損字益老華隂人元豐中桂林郡僚<lb/>
　　七星山新開巖洞賦呈經畧龍圖曾公<lb/>
陽巖高敞納晨曦鶴駕雲軿或可期神物雕鐫元入妙<lb/>
人工開闢更增奇須知水石清涼處絕勝塵沙熱惱時<lb/>
紅斾碧幢勞小駐多慙主客濫追隨<hi>桂勝</hi>
　　彭次雲<lb/>
　　　次雲吉水人元豐中桂林郡僚<lb/>
<pb n="KR4i0062_WYG_029-4a"/>
　　曾公巖和曾子宣安撫<lb/>
目擊煙霞晝巻舒披榛敲石得蓬壺洞天日月千年久<lb/>
人世塵埃一點無靈藥難尋雲縹緲落花不見水縈紆<lb/>
使君鳳閣翺翔近謾與東山作畫圖<hi>桂勝</hi>
　　彭淵材<lb/>
　　　淵材筠州人釋惠洪覺範之叔<lb/>
　　句<lb/>
雨過溫泉浴妃子露濃湯餅試何郎<hi>海棠</hi>　<hi>冷齋夜話</hi>
<pb n="KR4i0062_WYG_029-4b"/>
　　張　繹<lb/>
　　　繹字思叔壽安人以文名預鄕里計偕受業程<lb/>
　　　伊川之門未及仕而卒<lb/>
　　寄友人<lb/>
有客厭事事潔身山之幽寒暑不相貸乃有卒歲憂有<lb/>
生此有事簡之成贅疣澄江本無浪不如信虛舟六經<lb/>
力道要無以利心求一朝與理會萬境眞天遊伊水正<lb/>
清泠子行無滯畱西風昨夜至送子至中流落月灑殘<lb/>
<pb n="KR4i0062_WYG_029-5a"/>
夢已看古岸頭我病强送君是行良難儔異時青門下<lb/>
誰識東陵侯<hi>宋文鑑</hi>
　　張　勵<lb/>
　　　勵字深道長樂人神宗朝官江淮制置發運使<lb/>
　　題張公翊清溪圖<lb/>
九華鬱兮江南山清溪下兮貫山間江北騖兮溪東旋<lb/>
濁湯湯兮清漫漫山幾轉兮水幾盤近交臂兮遠連環<lb/>
決天末兮浮雲端齊之山兮秋之浦景晦明兮氣吞吐<lb/>
<pb n="KR4i0062_WYG_029-5b"/>
草木蓊兮媚林莽繡屏張兮翠綃舞深窈窕兮幽掩隖<lb/>
雨吟猿兮風嘯虎下鳧鴈兮泳魴鱮商之檣兮漁之罟<lb/>
互出沒兮更散聚樵有舍兮梵有宇雲巖阿兮棘樊圃<lb/>
翬連甍兮岸之滸弄潺湲兮櫂容與中横絕兮梁爲渡<lb/>
隱孤城兮其西去春之朝兮秋之夕風旣清兮月又白<lb/>
遐矯首兮俯陳迹攜佳人兮不可得空望遠兮中感百<lb/>
思悠悠兮情惻惻悵興亡兮懷令昔獨兹溪兮無終極<lb/>
嗟夫人兮擺塵滓遥徜徉兮玩雲水移山川兮置窗几<lb/>
<pb n="KR4i0062_WYG_029-6a"/>
手舒巻兮千萬里輈余車兮秣余馬往其從兮山之下<lb/>
枻吾舟兮汎清瀉樂魚鳥兮放林野願未適兮何爲者<lb/>
聊寓言兮公墨畫<lb/>
　　　<hi>呉禮部詩話張公翊清溪圖畫池陽清溪也郭功甫題五絶句有唯欠子瞻詩之語遂求東坡</hi>
　　　<hi>爲賦清溪詞蘇公復令某示秦少游寫小杜弄水亭詩其後自元豐以來諸賢題咏甚多眞蹟</hi>
　　　<hi>在金華智者寺草堂蓋宋季王佖元敬使君得之易世後其家以售於寺坡公作詞之後有長</hi>
　　　<hi>樂張勵深道長句彷彿蘇體亦佳</hi>
　　錢祈父<lb/>
<pb n="KR4i0062_WYG_029-6b"/>
　　　祈父失其名<lb/>
　　謝子瞻内翰浙西開府<lb/>
雋庭鴛鷺集珍羣病翮摧頽下九門罪戾我慙非晝錦<lb/>
囘翔公亦暫朱轓龔黄政化知應爾䕫契謀謨想自存<lb/>
<hi>缺二句</hi>　<hi>合璧事類後集</hi>
　　李彥弼<lb/>
　　　彥弼字端臣廬陵人元豐中桂州郡僚<lb/>
　　傲暑棲霞洞<lb/>
<pb n="KR4i0062_WYG_029-7a"/>
嵌竇棲霞敲虛轉杓左驂鸞翼右耳鳳簫爽排酷烈境<lb/>
邈氛囂靜者多妙於焉消搖<hi>粤西詩載</hi>
　　張吉甫<lb/>
　　　吉甫元豐中人見烏臺詩案<lb/>
　　肖梅香<lb/>
江村招得玉妃魂化作金爐一炷雲但覺清芬暗浮動<lb/>
不知碧篆已氤氳春收東閣簾初下夢想西湖被更熏<lb/>
眞似吾家雪溪上東風一夜隔籬聞<hi>香乘</hi>
<pb n="KR4i0062_WYG_029-7b"/>
　　王仲修<lb/>
　　　仲修丞相珪之子元豐中登第官崇文院校書<lb/>
　　慶姪耆登第<lb/>
錫宴便傾光禄酒賜袍還照上林花衣冠盛事堪書日<lb/>
六世詞科只一家<lb/>
　　　<hi>雞肋編岐國公王珪在元豐中爲丞相父準曽祖贄曾祖景圖皆登進士第其子仲修元豐中</hi>
　　　<hi>登第公有詩云三朝遇主唯文翰十榜傳家有姓名注云自太平興國以來四世凡十榜登科</hi>
　　　<hi>後姪仲原子耆仲孜子昻相繼登科昻又魁天下本朝六世登第者與晁文元二家而晁一世</hi>
<pb n="KR4i0062_WYG_029-8a"/>
　　　<hi>賜出身也崇寧四年耆初及第仲修作詩慶之</hi>
　　宫詞<lb/>
雲嬌煙嬾雨初晴環碧風輕細浪生盡日黄鸝不飛去<lb/>
萬年枝上聽簫聲<lb/>
玉闌萬朶牡丹開先摘姚黃獻御杯翠幙重重圍繞定<lb/>
料應蜂蜨不曾來<lb/>
玉簫聲裏酌玻璃風獵旍旗巻絳霓星渚月斜珠露重<lb/>
銀河流水亦東西<lb/>
<pb n="KR4i0062_WYG_029-8b"/>
聖人獨看臨軒陛殿後雙龍捧翠華明日集英排大宴<lb/>
御前先降出琵琶<hi>敎坊使花日新嘗爲臣言神宗見敎坊琵琶制作不精每遇大宴前一日</hi>
<hi>降出琵琶</hi>
雪消宫殿苑梅芳曉漏聲遲下建章天氣清寒當臘日<lb/>
沈香甲煎賜諸房<lb/>
日沈天角曉星明上直妝成趁五更昨夜宣徽初進曲<lb/>
仙韶院裏未知名<hi>十家宫詞</hi>
　　送越帥程公闢<lb/>
<pb n="KR4i0062_WYG_029-9a"/>
一麾占得山川勝金紐新提左顧龜蒼闕鬭龍辭日下<lb/>
紅旌引騎照江湄剡溪月午何妨醉曲水春餘好賦詩<lb/>
玉案天香攜滿袖錦衣誰似過鄕時<hi>剡錄</hi>
　　趙汝礪<lb/>
　　　汝礪官監察御史裏行<lb/>
　　送越帥程公闢<lb/>
畫舫參差看欲飛紛紛車馬壓塵泥右軍筆墨空蘭渚<lb/>
安道風流訪剡溪白首得時歸莫遽丹心懷國去猶稽<lb/>
<pb n="KR4i0062_WYG_029-9b"/>
月明會醉蓬萊閣應笑雲霄自有梯<hi>剡録</hi>
　　曾孝宗<lb/>
　　送越帥程公闢<lb/>
虎符分鎮浙江東艤櫂都門使斾雄雙槳徘徊枌社日<lb/>
高牙揺曵剡溪風蓬萊閣讌公書簡賀監湖游獄榜空<lb/>
行聽越民歌德政亟還青瑣見旌忠<hi>剡録</hi>
　　王仲甫<lb/>
　　　仲甫字明之岐公之從子少年以詞賦登科<lb/>
<pb n="KR4i0062_WYG_029-10a"/>
　　　<hi>中呉紀聞仲甫風流翰墨名著一時其歿也丁永州注葆光祭之有云爽秀豪拔出於天資談</hi>
　　　<hi>經咏史博識周知文華自得不務競時古格近體率意一揮金玉鏘揚組繡陸離世俗所得特</hi>
　　　<hi>其歌辭生習華貴不見艱巇徘徊䲭閣出入鳳池乗興南遊曠達不羇朝賞夕宴選勝搜竒擺</hi>
　　　<hi>脫冠裳卻去輪蹄不驚榮辱不競是非擾擾萬緒付于一巵頽然終日去智忘機</hi>
　　無題<lb/>
黄金零落大刀頭玉筯歸期劃到秋紅錦寄魚風逆浪<lb/>
碧簫吹鳳月當樓伯勞知我經春别香蠟窺人一夜愁<lb/>
好去渡江千里夢滿天梅雨是蘇州<lb/>
<pb n="KR4i0062_WYG_029-10b"/>
　　　<hi>中呉紀聞仲甫客呉門嘗有所愛往京師爲岐公强畱之逾時不返因作詩云云此詩效古樂</hi>
　　　<hi>府槀砧今何在體人皆愛其巧</hi>
　　苖時中<lb/>
　　　時中字子中甬上人元豐中廣南西路轉運副<lb/>
　　　使<lb/>
　　曾公巖和曾子宣安撫<lb/>
紅斾尋幽東郭旁泉巖新得冠殊方一川氣象天開作<lb/>
萬古榛荆地蔽藏崖穴乍驚堂室闢榜名知與日星長<lb/>
<pb n="KR4i0062_WYG_029-11a"/>
異時人指溪橋水思愛還同召伯棠<hi>桂勝</hi>
　　毛　滂<lb/>
　　　滂字澤民衢州人爲杭州法曹任滿去抵富陽<lb/>
　　　以詞爲東坡所賞追還知名後乃出京卞之門<lb/>
　　　嘗知武康縣政和中守嘉禾有東堂集<lb/>
　　　<hi>揮塵後録毛澤民受知曾文肅擢置館閣文肅南遷坐黨與得罪流落久之蔡元度鎭潤州與</hi>
　　　<hi>澤民俱臨川王氏壻澤民傾心事之一日家集觀池中鴛鴦元度席上賦詩云莫學飢鷹飽便</hi>
　　　<hi>飛澤民和呈曰貪戀恩波未肯飛元度夫人笑曰豈非適從曾相公池中飛過來者乎澤民大</hi>
<pb n="KR4i0062_WYG_029-11b"/>
　　　<hi>慙</hi>
　　夏夜<lb/>
毒暑彌三伏微涼起二更月窗風竹亂煙渚露荷傾<hi>後村</hi>
<hi>千家詩</hi>
　　溪上<lb/>
溪光照秋房娟然臥流萍水仙弄幽姿寄余汀洲情眷<lb/>
懷玉色子弄波濯塵纓夜寒有佳意屬此泠然清<hi>全芳備祖</hi>
　　響潭<lb/>
<pb n="KR4i0062_WYG_029-12a"/>
水面平鋪映碧空夜深明月照龍宫猿啼未響潭先響<lb/>
一樹花開兩樹紅<lb/>
　　遊翠峯寺<lb/>
隔牆楊栁舞腰斜傍砌鵝梨玉作花此地風光誰管領<lb/>
小詩收入長官家<hi>以上西呉里語</hi>
　　曉出定光寺<lb/>
曉出開霜阪飢烏啄麥畦山腰餘雪瘦天面冷雲低寒<lb/>
意梅花北禪心栢子西窗前借殘月照我度前溪<lb/>
<pb n="KR4i0062_WYG_029-12b"/>
　　題餘英館<lb/>
故第園林改遺亭壁戸新垂虹一橋月夾繡兩隄春花<lb/>
落俯流水烏啼懷故人憑闌看翠荇無意數游鱗<hi>以上湖州</hi>
<hi>府志</hi>
　　下渚湖<lb/>
春渚連天闊春風夾岸香飛花渡水急垂栁向人長遠<lb/>
岫分蒼紫澄波映𣺌茫此身萍梗爾泊處即吾鄕<hi>武康縣志</hi>
　　句<lb/>
<pb n="KR4i0062_WYG_029-13a"/>
百里飽看紅䆉稏一杯輕媿黑蜿蜒<hi>禱雨</hi>　<hi>湘煙錄</hi>
　　蔡　載<lb/>
　　　載字天任潤州人肈之弟元豐中嘗爲晉陵簿<lb/>
　　　尋以薦改承事郎<lb/>
　　錢伸仲漆塘四詠<lb/>
結廬傍林泉偶與初心期佳處時自領未應魚鳥知<hi>遂初</hi>
<hi>亭</hi>
白雲來何時英英冠山椒西風莫吹去使我心搖搖<hi>望雲</hi>
<pb n="KR4i0062_WYG_029-13b"/>
<hi>亭</hi>
高人不惜地自種無邊春莫隨流水去恐汙世間塵<hi>芳美</hi>
<hi>亭</hi>
水行天地間萬派同一指胡爲穿石來要洗巢由耳<hi>通惠</hi>
<hi>亭</hi>
　　　<hi>容齋三筆錢伸仲大夫於錫山所居漆塘村作四亭自其先人已有卜築之意而不克就故名</hi>
　　　<hi>曰遂初先壠在其上名曰望雲種桃數百千株名曰芳美鑿池涌泉或以爲與惠山泉同味名</hi>
　　　<hi>曰通惠求詩于一時名流自葛魯卿汪彦章孫仲益既各極其妙而母舅蔡天任四絶獨擅場</hi>
<pb n="KR4i0062_WYG_029-14a"/>
　　　<hi>諸公皆自以爲弗及也詩筆力窺陶謝之藩錢庚溪詩話蔡天任頗工</hi>
　　　<hi>伸仲漆塘詩唯天任語簡而意遠諸公服其韻勝</hi>
　　題膠山寺繡佛<lb/>
妙相奪天眞針針巧入神幾多瞻佛者還想用心人<hi>常州</hi>
<hi>府志</hi>
　　盛次仲<lb/>
　　　次仲元豐中翰林學士<lb/>
　　題慈溪普濟寺松石小軒呈關彥長明府<lb/>
<pb n="KR4i0062_WYG_029-14b"/>
一松偃蹇蒼龍蟠一石巉巖怒虎踞我來題作龍虎軒<lb/>
秖恐風雲捲將去<hi>乾道四明圖經</hi>
　　句<lb/>
看來天地不知夜飛入園林總是春<lb/>
　　　<hi>冷齋夜話盛學士次仲孔舍人平仲同在館中雪夜論詩平仲曰當作不經人道語曰斜拖闕</hi>
　　　<hi>角龍千丈澹抹牆腰月半棱坐客皆稱絶次仲曰句甚佳惜其未大乃云云平仲服其工</hi>
　　陳　律<lb/>
　　　律政和人元豐八年進士龍溪令<lb/>
<pb n="KR4i0062_WYG_029-15a"/>
　　游洞霄山中<lb/>
古木隂隂擁澗深青山九鎖極幽尋白雲也似知人意<lb/>
飛落長松伴醉吟<hi>洞霄詩集</hi>
　　樓　异<lb/>
　　　异字試可鄞人元豐八年進士建中靖國初爲<lb/>
　　　登封令累官徽猷閣直學士知平江府提舉崇<lb/>
　　　福宫<lb/>
　　嵩山二十四詠<hi>并序</hi>　<hi>存四首</hi>
<pb n="KR4i0062_WYG_029-15b"/>
　僕性嗜山水幾成癖所至雖假館僦舍莫不聚拳石<lb/>
　環斗池終日玩觀殆忘食寢一旦來令嵩陽正在清<lb/>
　泉白石中始至數月訟庭清暇乃芟廢圃鑿芙蓉菡<lb/>
　萏二池取餘土築臺高五丈許名之揖山北面嵩嶽<lb/>
　西顧少室南望許由自餘諸峯環擁軒檻于是居高<lb/>
　遠眺盡山川之形勢暇日既作三十六峯賦以自廣<lb/>
　然僕舊聞嵩山二十四峯圖經傳記所不載求之土<lb/>
　人亦莫知也一日觀明大師李得柔勝之自京師來<lb/>
<pb n="KR4i0062_WYG_029-16a"/>
　訪迺得其名出道藏吳天師靈跡記厯東而西一一<lb/>
　可指遂命畫史圖諸峯於仰嵩堂以證其名僕謂勝<lb/>
　之曰二十四峯之名湮沒久矣今自吾二人者發之<lb/>
　不可無述也乃作嵩山二十四詠並命勝之作焉<lb/>
　　華蓋峯<lb/>
華蓋峯高未易窮捫參厯井到天中囘頭卻顧人間世<lb/>
但見羣青似小童<lb/>
　　玉女峯<lb/>
<pb n="KR4i0062_WYG_029-16b"/>
玉仙曾此駐雲車日薄窗紗暎雪膚七字天書人不辨<lb/>
定知元女手中符<lb/>
　　青童峯<lb/>
斬新高髻掠雲開翠色羅衣一樣裁知有眞仙此中住<lb/>
故令天女捧書來<lb/>
　　玉鏡峯<lb/>
皎皎冰盤瑩百圍廣寒宫殿見依稀春山萬疊渾如洗<lb/>
浮翠光中一鏡飛<hi>以上河南府志</hi>
<pb n="KR4i0062_WYG_029-17a"/>
　　宿少林寺<lb/>
六六仙峯遶佛居俗塵至此暫銷除西來未悟禪師意<lb/>
北去還馳使者車五品封槐今尚在九年面壁昔何如<lb/>
心知一宿猶難覺花藏重尋貝葉書<hi>嵩少集</hi>
　　强淵明<lb/>
　　　淵明字隱季至子元豐八年進士宣和中爲翰<lb/>
　　　林學士承旨兼太子賓客卒贈資政殿學士諡<lb/>
　　　文憲<lb/>
<pb n="KR4i0062_WYG_029-17b"/>
　　景鐘頌<hi>并序</hi>
　宣和元年八月丁丑皇帝詔大晟作景鐘是月二十<lb/>
　五日鐘成皇帝以身爲度以度起律以律審聲以聲<lb/>
　制鐘以鐘出樂而樂宗焉于以祀天地饗鬼神朝萬<lb/>
　國罔不用又在廷之臣再拜稽首上頌<lb/>
明明天子以身爲度有景者鐘衆樂所怙於昭於天乃<lb/>
眷斯顧揚于大廷罔不時序億萬斯年受天之祜<hi>揮塵後録</hi>
　　薛　昻<lb/>
<pb n="KR4i0062_WYG_029-18a"/>
　　　昻字肈明錢唐人元豐八年進士附蔡京仕至<lb/>
　　　尚書左丞靖康初責徽州居住<lb/>
　　　<hi>羅志仁姑蘓筆記薛昻賦蔡京君臣慶會閣詩云逢時可謂眞千載拜賜應湏更萬囘時人謂</hi>
　　　<hi>之薛萬囘錄荆公在鍾山下棊薛門下昻與焉能改齋漫</hi>
　　　<hi>賭梅花詩一首薛敗而不善詩荆公爲代作今集中所謂薛秀才者是也薛既宦達出知金陵</hi>
　　　<hi>或者嘲以詩曰好笑當年薛乞兒荆公坐上賭梅詩而今又向江東去奉勸先生莫下棊薛書</hi>
　　　<hi>名似丏字故人有乞兒之論</hi>
　　湖堂<lb/>
<pb n="KR4i0062_WYG_029-18b"/>
一段風煙不可關出門滿目是湖山昔人華廈今何在<lb/>
<hi>湖堂在涌金門旁郡守蔣樂安公剏建</hi>此日漁舟任自閒鳯觀漸新<lb/>
霄漢上<hi>近作涌金樓甚偉</hi>龍洲依舊水雲間<hi>栁洲祠五龍此兩處與湖</hi>
<hi>堂鼎足相對</hi>歸來丘壑多幽趣願與諸賢約往還<hi>咸淳臨安</hi>
<hi>志</hi>
　　陳　祐<lb/>
　　　祐字純益仙井監人第進士建中靖國初爲右<lb/>
　　　司諫入黨籍編管歸州赦還卒有集<lb/>
<pb n="KR4i0062_WYG_029-19a"/>
　　冬夜<lb/>
寒氣侵人夜未央九門傳令一聲長庭除半露牆根雪<lb/>
月影斜分瓦壠霜<hi>後村千家詩</hi>
　　朱　京<lb/>
　　　京字世昌南豐人舉進士官太常博士元符初<lb/>
　　　遷國子司業<lb/>
　　祥光寺<lb/>
山寺藏遺刻塵埃字半昬空揮峴首淚誰起謝公門白<lb/>
<pb n="KR4i0062_WYG_029-19b"/>
石千年像蒼頭五世孫他年想陳迹卜築向雲根<hi>西江詩話</hi>
　　俞紫芝<lb/>
　　　紫芝字秀老金華人流寓揚州少有高行不娶<lb/>
　　　游王荆公之門弟澹字清老志操修潔頗使酒<lb/>
　　　有詩名敝帚集<lb/>
　　　<hi>詩人玉屑有時俗事不稱意無數好山都上心俞紫芝秀老句荆公手寫於扇山谷所書釣魚</hi>
　　　<hi>船上謝三郎一帖石刻在金山寺雞林毎入貢輒市數百本以歸亦秀老句也</hi>
　　　<hi>石林詩話紫芝少有高行不娶得浮屠氏心法所至翛然而工於詩王荆公尤愛重之每見於</hi>
<pb n="KR4i0062_WYG_029-20a"/>
　　　<hi>詩所謂公詩何以解人愁初日芙蓉暎碧流未怕元劉爭獨步不妨陶謝與同游是也秀老嘗</hi>
　　　<hi>有夜深童子喚不起猛虎一聲山月高之句尤爲荆公所賞和云新詩比舊仍増峭若許追攀</hi>
　　　<hi>莫太高秀老卒於元祐初惜時無發明者不得與林和靖一流槩見於隱逸</hi>
　　南澗月夕<lb/>
華髪念秋晩青燈憐夜長香團菊花露寒著橘林霜月<lb/>
在北窗底人行南澗傍婆娑不知去身世兩相忘<lb/>
　　旅中諭懷<lb/>
白浪紅塵二十春就中奔走費光隂有時俗事不稱意<lb/>
<pb n="KR4i0062_WYG_029-20b"/>
無限好山都上心一面琴爲方外友數篇詩當橐中金<lb/>
會須將爾同歸去家在碧溪煙樹深<hi>以上宋文鑑</hi>
　　咏草<lb/>
滿目芊芊野渡頭不知若箇解忘憂細隨綠水侵離館<lb/>
遠帶斜陽過别洲金谷園中荒映月石頭城下碧連秋<lb/>
行人悵望王孫去買斷金釵十二愁<lb/>
　　歲杪山中<lb/>
石亂雲深客到稀鶴和殘雪在高枝小軒日午貪濃睡<lb/>
<pb n="KR4i0062_WYG_029-21a"/>
門外春風過不知<hi>以上墨荘漫錄</hi>
　　吳興<lb/>
沽酒店穿斜巷出採蓮船傍後門歸翠霑城郭三千點<lb/>
清蘸樓臺水一圍<hi>談鑰呉興志</hi>
　　松聲<lb/>
萬壑搖蒼煙百灘度流水下有跨驢人蕭蕭吹凍耳<lb/>
　　鍾山僧舍酬辟疆祕授<lb/>
同謁臨川丞相時不期顔色偶然披緑葵自得山人味<lb/>
<pb n="KR4i0062_WYG_029-21b"/>
絳帳難求俗士知午磬喚囘幽枕夢夕陽催就小牕詩<lb/>
松毛桂葉山川路肯顧非公復是誰<lb/>
　　水村閒望<lb/>
畫橈兩兩枕汀沙隔岸煙蕪一望賖翡翠閒居眠藕葉<lb/>
鷺鷥别業在蘆花溪雲淡淡迷漁屋野斾翩翩露酒家<lb/>
可惜一綳眞水墨無人寫得寄京華<hi>以上詩林萬選</hi>
　　句<lb/>
莫怪野人經宿住白蘋霜落蟹螯肥<hi>蟹畧</hi>
<pb n="KR4i0062_WYG_029-22a"/>
　　饒　竦<lb/>
　　　竦臨川人<lb/>
　　下第投荆公<lb/>
又還垂翅下丹霄歸指臨川去路遙二頃荒田都賣郤<lb/>
要錢準備納青苖<hi>豫章詩話</hi>
　　龍太初<lb/>
　　詠沙<lb/>
茫茫黄出塞漠漠白鋪汀鳥去風平篆潮囘日射星<lb/>
<pb n="KR4i0062_WYG_029-22b"/>
　　　<hi>王直方詩話郭功甫方與荆公坐有一人展刺云詩人龍太初功甫勃然曰相公前敢稱詩人</hi>
　　　<hi>其不識去就如此荆公曰但且請來相見既坐介甫曰賢道能詩爲我賦乎是時方有一老兵</hi>
　　　<hi>以沙擦銅器荆公即曰可作沙詩太初不頃刻間誦云云功甫遂閣筆太初緣此名聞東南</hi>
　　王邦憲<lb/>
　　客宛陵遇鄉人作<hi>集句</hi>
揚子江頭楊栁春衣冠南渡多崩奔栁條弄色不忍見<lb/>
東西南北更堪論誰謂他鄕各異縣豈知流落復相見<lb/>
青春作伴好還鄕爲問淮南米貴賤<lb/>
<pb n="KR4i0062_WYG_029-23a"/>
　　　<hi>竹坡詩話司馬溫公稱其敘事有情致爲可喜</hi>
　　王　復<lb/>
　　　復洛人鄕貢進士官典郡正郎<lb/>
　　句<lb/>
早秋蟬有信多雨暑無權<hi>題洛陽大字院</hi>　<hi>明道雜志</hi>
　　李　愿<lb/>
　　　愿官京東轉運使<lb/>
　　四景樓<hi>在登州蓬萊縣北</hi>
<pb n="KR4i0062_WYG_029-23b"/>
縱目有佳處須登四景樓輪蹄喧市井桑榖暗郊丘翠<lb/>
蓋雲生裏滄溟天盡頭闌干知㡬曲徙倚恣清愁<hi>山東通志</hi>
　　王忠玉<lb/>
　　　忠玉失其名東坡集有與王忠玉游虎丘詩此<lb/>
　　　刻但題忠玉同時又有馬中玉未知孰是<lb/>
　　遊華清畱絶句<lb/>
廢宇頽垣不復新朝元輦道盡荆榛惟餘一派溫湯水<lb/>
長與行人洗路塵<hi>已未八月二日</hi>　<hi>驪山刻石</hi>
<pb n="KR4i0062_WYG_029-24a"/>
　　朱光庭<lb/>
　　　光庭字公掞河南偃師人以父景䕃擢第從吕<lb/>
　　　大防於長安幕府哲宗朝仕至右諫議大夫出<lb/>
　　　知亳州徙潞州卒紹聖中追貶栁州别駕入黨<lb/>
　　　籍<lb/>
　　華清偶成<lb/>
驪山秀色古今同盡入詩人感慨中只徇霓裳一曲樂<lb/>
不知天下樂無窮<hi>元豐辛酉仲春八日</hi>　<hi>驪山刻石</hi>
<pb n="KR4i0062_WYG_029-24b"/>
　　吳　雍<lb/>
　　　雍字子中治平初平涼令元豐中爲秦帥<lb/>
　　登驪山閣畱詩<lb/>
山頭羯鼓奏霓裳斷送君王入醉鄕凭閣無言念興廢<lb/>
孤煙猶起泰陵傍<hi>元豐八年十月四日</hi>　<hi>驪山刻石</hi>
　<lb/>
　<lb/>
　宋詩紀事巻二十九<lb/>
</p>
<p>
</p>
  </div>
<div>
                <head>宋詩紀事巻三十</head>
    <p>
<pb n="KR4i0062_WYG_030-1a"/>
欽定四庫全書<lb/>
　宋詩紀事巻三十　　　　　　錢塘厲鶚撰<lb/>
　　劉季孫<lb/>
　　　季孫字景文贈侍中平之子以左藏庫副使爲<lb/>
　　　兩浙兵馬都監蘇軾薦其才除知隰州仕至文<lb/>
　　　思副使有集<lb/>
　　題饒州酒務廳屏<lb/>
呢喃燕子語梁間底事來驚夢裏閒説與傍人渾不解<lb/>
<pb n="KR4i0062_WYG_030-1b"/>
杖藜攜酒看芝山<lb/>
　　　<hi>石林詩話王荆公爲江東提刑巡厯至饒按酒務始至廳事見屏間題詩云云大稱賞之問專</hi>
　　　<hi>知官誰所作以季孫對即召與之語嘉嘆升車而去不復問務事既至傳舍適郡學生持狀立</hi>
　　　<hi>庭下請差官攝州學事公判監酒殿直一郡大驚遂知名云</hi>
　　次韻黄魯直同游郭氏西園<lb/>
雨過西園物物佳栁風竹日掩葵花更無人迹宜清睡<lb/>
奈此池頭一部蛙<hi>史容山谷後集注</hi>
　　守關<lb/>
<pb n="KR4i0062_WYG_030-2a"/>
晨雞三叫未開關畱住行人更解鞍卻上月明高處立<lb/>
曉風吹面作清寒<hi>宋文鑑</hi>
　　陪東坡中和堂賞月<lb/>
中和堂上月盛夏似高秋天瀉銀河水人披紫綺裘氣<lb/>
飄聞赤壁語勝誦黄樓歸袂接夫子適從何處遊<hi>咸淳臨安</hi>
<hi>志</hi>
　　寄蘇内翰<lb/>
倦壓鼇頭請左符笑尋潁尾爲西湖二三賢守去非遠<lb/>
<pb n="KR4i0062_WYG_030-2b"/>
六一清風今不孤四海共知霜鬢滿重陽曾插菊花無<lb/>
聚星堂上誰先到欲傍金樽倒玉壺<lb/>
　　　<hi>石林詩話季孫平之子能作七字詩家藏書數千巻爲杭州鈐轄子瞻作守深知之後嘗以詩</hi>
　　　<hi>寄子瞻云四海共知霜鬢滿重陽曾插菊花無子瞻大喜在潁州和季孫詩所謂一篇向人寫</hi>
　　　<hi>肝肺四海知我霜鬢鬚蓋記此也</hi>
　　題子瞻揚州借山亭<lb/>
給事風流在虛亭景趣閒全臨故宫水盡致别州山峯<lb/>
勢時相向嵐光夜不還無時供勝賞厯厯白雲間<hi>以上瀛奎</hi>
<pb n="KR4i0062_WYG_030-3a"/>
<hi>律髓</hi>
　　越山寺看泉<lb/>
龜溪有路蓮花引鷲嶺無時雲霧生聊放一身畱舴艋<lb/>
不逢人處聽泉聲<hi>呉氏詩永</hi>
　　句<lb/>
詩書魯國眞男子歌吹揚州作貴人<hi>送孔宗翰知揚州  石林詩話</hi>
　　賈　收<lb/>
　　　収號耘老烏程人有詩名喜飲酒其居有水閣<lb/>
<pb n="KR4i0062_WYG_030-3b"/>
　　　曰浮暉李公擇蘇子瞻與之遊倡酬極多蘇去<lb/>
　　　收作亭以懷蘇名有詩一編號懷蘇集<lb/>
　　　<hi>湖州府志東坡嘗寫古木怪石書其後贈賈耘老云今日舟中霜寒十指如懸槌適有人致嘉</hi>
　　　<hi>酒遂獨飲一杯醺然徑醉念賈處士貧甚無以慰其意爲作古木怪石一紙每遇飢時輒一開</hi>
　　　<hi>看飽人否若呉興有好事能爲君月致米三石酒三斗終君之世者當便以贈之不爾可令雙</hi>
　　　<hi>荷葉收掌須添丁長以付之也雙荷葉賈侍姬添丁賈之子事詳沈偕詩</hi>
　　題有美堂<lb/>
自刋宸畫入雲端神物應須䕶翠巒吳越不藏千里色<lb/>
<pb n="KR4i0062_WYG_030-4a"/>
斗牛常占一天寒四簷望盡囘頭嬾萬象搜來下筆難<lb/>
誰信靜中疎拙意畧無蹤跡到波瀾<lb/>
　　　<hi>庚溪詩話錢塘呉山有美堂迺仁宗朝梅摯公儀出守杭上賜之詩有曰地有呉山美東南第</hi>
　　　<hi>一州梅以上詩名堂士大夫畱題甚衆東坡倅杭因令筆吏盡錄之而未著其姓名默定詩之</hi>
　　　<hi>高下遂以賈收詩爲冠因此與耘老游從</hi>
　　和沈君與送蟹<lb/>
彭越孫多伏下風蝤蛑奴視敢稱雄江湖縱養膏腴紫<lb/>
鼎鑊終烹爪眼紅嗍稱呉兒牙似鍍劈慚湖女手如蔥<lb/>
<pb n="KR4i0062_WYG_030-4b"/>
獨憐盤内秋臍實不比溪邊夏殻空<hi>齊東野語</hi>
　　舒　煥<lb/>
　　　煥字堯文徐州敎授<lb/>
　　和蘇子瞻觀百歩洪原韻<lb/>
先生何人堪並席李郭相逢上舟日殘霞明滅日腳沈<lb/>
水面浮光天一色磷磷石若鐵林兵翻激奔衝精甲白<lb/>
岸頭旌旗蔟五馬一艣飛艎信東下入夜寒生波浪間<lb/>
汗衣如逐秋風乾相忘河魚元出沒得性沙鳥鳴關關<lb/>
<pb n="KR4i0062_WYG_030-5a"/>
委蛇二龍乃神物游樂諸溪誠爲難築臺種栁恐不暇<lb/>
天下龍雨須公還<hi>苕溪漁隱叢話</hi>
　　顔　幾<lb/>
　　　幾字幾聖錢塘人<lb/>
　　獄中寄酒友<lb/>
龜不靈身禍有胎刀從林甫笑中來憂惶囚繫二十日<lb/>
辜負醺酣三百杯病鶴雖甘低羽翼罪龍尤欲望風雷<lb/>
諸豪但是知心友誰遣尊罍向北開<lb/>
<pb n="KR4i0062_WYG_030-5b"/>
　　句<lb/>
白日尊中短青山枕上高<lb/>
　　　<hi>春渚紀聞錢塘顔幾聖俊偉不羈性復嗜酒無日不飲東坡先生臨郡日適當秋賦幾於場中</hi>
　　　<hi>潛代一豪子劉生者遂魁送舉子致訟下幾吏久不得飲密以詩付獄吏送外間酒友吏以呈</hi>
　　　<hi>坡坡因緩其獄會赦得免一日醉臥西湖寺中起題壁云云不數日而卒</hi>
　　袁　轂<lb/>
　　　轂字公濟鄞人試秩館職首薦與東坡倡和<lb/>
　　次韻劉景文登介亭<lb/>
<pb n="KR4i0062_WYG_030-6a"/>
東南富山水所病在卑溽隂晴變朝暮梅雨大田足翰<lb/>
苑宴高堂金斚浮蟻緑清泠四座耳醉飽五經腹亭午<lb/>
登介亭縈紆俯山麓行路愁暍死是月丁初伏乗高瞰<lb/>
羣峯前後浪奔逐三吳在指掌百粤入雙目漢憂分朱<lb/>
轓堯意注黄屋下輿曾未幾傳命甚郵速霸遂伏下風<lb/>
元白仰髙躅倡余而和汝談笑唾珠玊所恨繼者貧囊<lb/>
箱無寸幅劉侯世良將文史三冬讀坐嘯邊騎卻行歌<lb/>
燕旦哭儒將久寂寥斷弦今日續所得最在詩銛利鋒<lb/>
<pb n="KR4i0062_WYG_030-6b"/>
莫觸唱酬黄巻上如響荅空谷王侯富方丈熊掌我所<lb/>
欲獨餒不得飽中心但誠服<hi>王梅溪蘇詩集注</hi>
　　許仲蔚<lb/>
　　　仲蔚字子均杭之新城令曾和東坡十韻詩<lb/>
　　杜公井<hi>井在新城唐大順間淮南楊氏遣兵圍城城乏水兵民穿井百餘尺不得泉杜棱至</hi>
　　<hi>誠請之泉立至城得不陷人目爲杜公井</hi>
德地見圖牒神機發杜棱寇圍炎甚火壺渇冽于冰古<lb/>
邑桑田換雲源鑑面澄如今風月夕煮茗詫山僧<hi>咸淳臨安</hi>
<pb n="KR4i0062_WYG_030-7a"/>
<hi>志</hi>
　　何去非<lb/>
　　　去非字正臣浦城人累舉對䇿稱旨授左班殿<lb/>
　　　直武學博士後以東坡薦授承奉郎司農寺丞<lb/>
　　　通判廬州有集<lb/>
　　次韻翟公巽猩猩毛筆<lb/>
貎妍足巧語軀惡招歋歈賦形具人獸寧脱荆榛居肉<lb/>
嘗登俎鼎餉餽傳甘腴失計墮醉鄕顚躓無與扶柔毫<lb/>
<pb n="KR4i0062_WYG_030-7b"/>
傳束縛航海歸仙癯浴質逸少池摛藻知章湖殺身固<lb/>
有用賦芋從衆狙坐令宣城工無復誇栗鬚<hi>宣城出栗䑕鬚也</hi>
文房甲四寶萬兎慙䝉膚數管友十年閉門賦三都之<lb/>
子信豪邁嗜學每致劬未冠游膠庠已推經行儒蓬山<lb/>
天禄閣崢嶸凌碧虛期予早登躡同舍校魯魚<hi>墨莊漫録</hi>
　　何頏之<lb/>
　　　頏之字斯舉黄岡人從蘇黄學<hi>曰琯按道山清話作頡之</hi>
　　觀李伯時題閻立本西域圖<lb/>
<pb n="KR4i0062_WYG_030-8a"/>
窮荒未信子年欺自笑山林老一枝海上嘗思龜㱿巻<lb/>
天涯欲化鳥工窺丹青閻令如曾到風俗張騫舊獨知<lb/>
公喜著書尤博雅山經暇日補殘遺<hi>能改齋漫錄</hi>
　　句<lb/>
身到瀛洲須命好官稱庾氏莫言卑<hi>寄錢伸監倉璧事類後集</hi>　<hi>合</hi>
長安古碑用樂石蠆尾銀鉤擅精密缺訛横道己足哀<lb/>
況復鐫裁代甎甓有如天呉及紫鳳顚倒在衣吁可惜<lb/>
　　　<hi>道山清話天聖中詔營浮圖姜遵在永興毁漢唐碑之堅好者以代甎甓何斯舉詩云云</hi>
<pb n="KR4i0062_WYG_030-8b"/>
　　邵　迎<lb/>
　　　迎高郵人登進士<lb/>
　　　<hi>澠水燕談邵迎高郵人博學强記尤長於詩爲人恭儉孝友長於吏事而清羸多病奇蹇不偶</hi>
　　　<hi>登進士十餘年官止州縣窮死無嗣其妻困苦子瞻哀之集其文爲之引以爲原憲之貧顔囘</hi>
　　　<hi>之短命揚雄之無子馮衍之不遇皇甫士安之篤疾彼遇其一人猶哀悼而君兼之非命也哉</hi>
　　句<lb/>
鹽豉調羮金液膩橙韲薦鱠玉絲肥<hi>蟹畧</hi>
　　王　祐<lb/>
<pb n="KR4i0062_WYG_030-9a"/>
　　　祐官禮部侍郎出守長沙奉詔禱南岳訪魏夫<lb/>
　　　人壇得異人率子廉東坡作率子廉傳<lb/>
　　贈率子廉<lb/>
下瞰虛空臨絕澗上排煙霧倚山巓四邊險絕無猨鳥<lb/>
獨臥深雲二十年<hi>能改齋漫録</hi>
　　朱　炎<lb/>
　　　答講僧<lb/>
四大不須先後覺六根還向用時空難將語默呈師敎<lb/>
<pb n="KR4i0062_WYG_030-9b"/>
只在尋常語默中<lb/>
　　　<hi>苕溪漁隱叢話東坡言從上人爲余言有節度判官朱炎學禪久之忽於楞嚴經若有得者問</hi>
　　　<hi>講僧義江云此身死後此心何在江云此身未死此心何在炎良久以偈荅云云師可之</hi>
　　劉　賔<lb/>
　　　賔官至太傅<lb/>
　　郢州白雪樓<lb/>
江上樓高十二梯梯登偏與白雲齊人從别浦經時去<lb/>
天向平蕪儘眼低寒色不堪長黯黯秋光無奈更凄凄<lb/>
<pb n="KR4i0062_WYG_030-10a"/>
闌干曲盡愁無盡水正東流日正西<lb/>
　　　<hi>皇朝類苑郢州白雪樓素多題咏一日守倅燕集是樓方命坐客賦詩時劉太傅賔以恙羇置</hi>
　　　<hi>是郡不得預會遂使人持詩以獻才致蕭散一坐爲之閣筆</hi>
　　朱　適<lb/>
　　句<lb/>
燒殘紅燭客未起歌斷一聲塵繞梁<lb/>
　　　<hi>補夢溪筆談朱適高郵士人納婦之夕夢爲詩兩句不踰月卒</hi>
　　侯　穆<lb/>
<pb n="KR4i0062_WYG_030-10b"/>
　　　穆字清叔汝陽人<lb/>
　　寒食飲梨花下<lb/>
共飲梨花下梨花插滿頭清香來玉樹白蟻泛金甌妝<lb/>
靚青娥妒光凝粉黛羞年年寒食夜吟遶不勝愁<lb/>
　　　<hi>雲齋廣録侯穆有詩名因寒食郊行見數少年共飲於梨花下穆長揖就坐衆皆哂之或曰能</hi>
　　　<hi>詩者飲乃以梨花爲題穆吟此詩衆客閣筆</hi>
　　陳智夫<lb/>
　　　智失襄陽人長於歌詩遇異人授吐納之術佳<lb/>
<pb n="KR4i0062_WYG_030-11a"/>
　　　句多於夢中得之<lb/>
　　句<lb/>
花笑似畱客鳥啼如喚人　野花臨水數枝恨芳草連<lb/>
天千里情<hi>遯齋閒覽</hi>
　　劉　郛<lb/>
　　　郛青州推官<lb/>
　　諧謔詩<lb/>
坐上若有一點紅斗筲之器飲千鍾坐上若無油木梳<lb/>
<pb n="KR4i0062_WYG_030-11b"/>
烹龍庖鳳都成虛<hi>迂齋詩話</hi>
　　胡志道<lb/>
　　夜宿仙都山聞松聲作<lb/>
仙都古洞天雲闕高嵲嵲新宫欣然成碧瓦燦鱗列我<lb/>
時宿琳房六月失煩熱松聲起中夜夢枕忽驚輟天籟<lb/>
鳴虛徐玉簫遞泠徹鳳歌諧律吕鶴舞想應節安知非<lb/>
羣仙宴罷揺佩玦從來筝笛耳一洗萬相滅<hi>仙都山志</hi>
　　黄帝祠宇李陽冰篆在縉雲山<lb/>
<pb n="KR4i0062_WYG_030-12a"/>
李侯神仙才宇宙在其手古篆誇雄奇鐵柱貫金鈕標<lb/>
榜黄帝祠字畫氣渾厚想當落筆時雲夢吞八九每傳<lb/>
風雨夜蜿蜿龍蛇走光怪發巖竇草木潤不朽鬼物煩<lb/>
撝訶一旦忽失守隨煙遽飛騰無復世間有因訪山中<lb/>
人石刻尚仍舊誰能一新之易若運諸肘<hi>宋藝圃集</hi>
　　胡　份<lb/>
　　　份字子文縉雲人官國子司業<lb/>
　　仙都山<lb/>
<pb n="KR4i0062_WYG_030-12b"/>
鳥道盤空上松根抱石生羽人分兩舍雞犬自聞聲<hi>仙都</hi>
<hi>山志</hi>
　　李士舉<lb/>
　　　士舉官浙運使<lb/>
　　過仙都徐氏山居<lb/>
四海無塵戰馬閒稻粱桑柘緑迴環不知盡是君王力<lb/>
華屋重重對好山<hi>仙都山志</hi>
　　郭　瑄<lb/>
<pb n="KR4i0062_WYG_030-13a"/>
　　　瑄官涇州監副<lb/>
　　涇州懷古<lb/>
危坡下盡見殘墉勢扼長川萬古雄涇水無泥分畎澮<lb/>
囘山有脈自崆峒唐文曾祀龍君廟漢武猶存阿母宫<lb/>
更喜筆峯青翠處雨餘疑是畫圖中<hi>陜西通志</hi>
　　葉集之<lb/>
　　送李道父辟大名司録<lb/>
李侯江南英身老自藏器讀書盡百紙落筆必千字況<lb/>
<pb n="KR4i0062_WYG_030-13b"/>
兼熊豹姿特負縱横志凄其望高躅異世猶一致大名<lb/>
國北門自昔雄元帥名賢愼柬拔薦引必同類操持紀<lb/>
綱地實藉循良吏要成百鍊剛小大須厯試<hi>合璧事類後集</hi>
　　李膺仲<lb/>
　　題自畫蘆雁<lb/>
晚來無事理扁舟吹起騷人漫浪愁過雁飛鴻三兩字<lb/>
淡煙寒日荻花秋<hi>聲畫録</hi>
　　王　山<lb/>
<pb n="KR4i0062_WYG_030-14a"/>
　　　山魏人<lb/>
　　荅盈盈長歌<lb/>
東風豔豔桃李鬆花園春入屠酥濃龍腦透縷鮫綃紅<lb/>
鴛鴦十二羅芙蓉盈盈初見十五六眉試青膏鬢垂緑<lb/>
道字不正嬌滿懷學得襄陽大隄曲阿母偏憐掌上看<lb/>
自此風流難管束鶯啄含桃未嚥時便會郎時風動竹<lb/>
日高一丈羅窗晚啼鳥壓花新睡短膩雲纖指擺還偏<lb/>
半被可憐畱翠暖淡黄衫袖仙衣輕紅玉欄干䊋粉淺<lb/>
<pb n="KR4i0062_WYG_030-14b"/>
酒痕落腮梅忍寒春羞入眼横波豔一縷未消山枕紅<lb/>
斜睇整衣移步嬾才如韓壽潘安亞擲果竊香心暗嫁<lb/>
小花靜院酒闌珊别有私言銀燭下簾聲浪皺金泥額<lb/>
六尺牙牀羅帳窄釵横啼笑兩不分厯盡風期腰一搦<lb/>
若敎飛上九天歌一聲自可傾人國嬌多必是春工與<lb/>
有能動人情幾許前年按舞使君筵睡起忍羞頭不舉<lb/>
鳳凰簫冷曲成遲凝醉桃花過風雨阿盈阿盈聽我語<lb/>
勸君休向陽臺住一生縱得楚王憐宋玉才多誰解賦<lb/>
<pb n="KR4i0062_WYG_030-15a"/>
洛陽無限青樓女袖籠紅牙金鳳縷春衫粉面誰家郎<lb/>
只把黄金買歌舞就中薄倖五陵兒一日憐新棄如土<lb/>
雲零雨落正堪悲室入他人夢來去浣花溪上海棠灣<lb/>
薛濤朱戸皆金鐶韋皋筆逸玳瑁落張佑盞滑琉璃<lb/>
乾壓倒念奴價百倍興來竒怪生毫端醉眸覷紙聊<lb/>
一掃落花飛雪聲漫漫夢得見之為改觀樂天更敢<lb/>
尋常看花間不肯下翠幕竟日烜赫羅雕鞍掃眉塗<lb/>
粉迨七十老大始頂菖蒲冠<hi>薛濤夀七十始頂菖蒲冠學謝自然上升之術</hi>
<pb n="KR4i0062_WYG_030-15b"/>
至今愁人錦江口秋蛬露草孤墳寒盈盈大雅眞可惜<lb/>
爾身此後不可得滿天風月獨倚欄醉岸濃雲呼佚墨<lb/>
久之不見予心憶高城去天無幾尺斜陽銜山雲半紅<lb/>
遠水無風天一碧望眼空遙沈翠翼銀河易闊天南北<lb/>
瘦盡休文帶眼移忍向小樓清淚滴<lb/>
　　弔盈盈<lb/>
浮世繁華一夢休登臨因憶昔年遊人歸依舊野花笑<lb/>
玉冷幾經墳樹秋風月過情須感慨江山多恨即遲畱<lb/>
<pb n="KR4i0062_WYG_030-16a"/>
如今縱擬誇才思事往情多特地愁<lb/>
　　　<hi>夷堅志魏人王山能爲詩標韻清卓因省試下第薄遊東海值呉女盈盈者來年方十六善歌</hi>
　　　<hi>舞尤工彈箏容貌甚冶詞翰清思翹翹出羣少年子爭登其門不惜金帛盈遴簡嘉耦乃許一</hi>
　　　<hi>笑府守田龍圖召使侍宴山預賔列相得於樽俎之間從之驩處累月山辭歸盈垂泣悲啼不</hi>
　　　<hi>能自止明年寄傷春曲示山山作長歌荅之云云又明年山適淄川遇王通判於邸舍出盈盈</hi>
　　　<hi>簡欲偕遊山東時方初夏山巳病不克赴其約秋中再如山東盈巳死山登岱岳至玉女池題</hi>
　　　<hi>詩於石弔之云云</hi>
　　王　崇<lb/>
<pb n="KR4i0062_WYG_030-16b"/>
　　　崇字極之<lb/>
　　送王才元入京<hi>曰璐按王直方父名棫字才元</hi>
渭城楊栁已青青强駐行人聽渭城不問使車歸路遠<lb/>
且從蘆酒滿杯傾相逢洮塞休兵後此去秦川照眼明<lb/>
若立螭頭前借箸且敎充國事春耕<lb/>
　　　<hi>王直方詩話王崇極之與先君同在熙河作詩送先君入京云云先君誦其詩于呉沖卿丞相</hi>
　　　<hi>由此知名</hi>
　　王禹錫<lb/>
<pb n="KR4i0062_WYG_030-17a"/>
　　句<lb/>
打葉雨拳隨手重吹涼風口逐人來<lb/>
　　　<hi>王直方詩話王禹錫行十六與東坡有姻連嘗作賀知縣春雨詩云云東坡云十六郎作詩怎</hi>
　　　<hi>得如此入規矩禹錫云是醉中作異日又持一大軸呈坡坡曰爾復醉耶</hi>
　　李孝伯<lb/>
　　晚泊鳳凰驛次韻蔣穎叔<lb/>
維舟亭下號三灣萬疊青山一水間偏愛澄江照天碧<lb/>
飛來幾片白雲閒<hi>錦繡萬花谷</hi>
<pb n="KR4i0062_WYG_030-17b"/>
　　唐　默<lb/>
　　　默字存中會稽人陸農師列爲上客每愛其詩<lb/>
　　句<lb/>
茅屋不聞雪紙窗宜讀書　山林誤採槍旗信卻怪枝<lb/>
頭雪未消　莫似君家三十五時來不寄一行書<hi>送高彥應</hi>
　<hi>㑹稽志</hi>
　　黄嗣徽<lb/>
　　題宋復古郎中畫山水<lb/>
<pb n="KR4i0062_WYG_030-18a"/>
匣有瑶琴篋有書棲遲猶未卜吾廬主人況是丹青手<lb/>
乞取生涯似畫圖<lb/>
　　　<hi>許彥周詩話嗣徽少年時讀書有俊聲不幸爲後母訴于官隸軍籍王岐公宣籍得之聞其識</hi>
　　　<hi>字使抄書一日觀宋復古郎中所畫山水使子弟賦詩嗣徽亦請賦公頷之頃刻成一絶云云</hi>
　　　<hi>公大嗟賞之及問知曲折以故人子奏於朝乞以門客恩澤承務郎特補之命下之日暴卒</hi>
　　方　澤<lb/>
　　武昌阻風<lb/>
江上春風畱客舟無窮歸思滿東流與君盡日閒臨水<lb/>
<pb n="KR4i0062_WYG_030-18b"/>
貪看飛花忘卻愁<lb/>
　　　<hi>西清詩話題華清宫一絕乃杜常作也武昌阻風一絕乃方澤作也二人不以文藝名世而詩</hi>
　　　<hi>語驚人如此殆不可知矣</hi>
　　張　軫<lb/>
　　句<lb/>
山曉月初上江鳴潮欲來<hi>錦繡萬花谷</hi>
　<lb/>
　宋詩紀事巻三十<lb/>
</p>
<p>
</p>
  </div>
<div>
                <head>宋詩紀事巻三十一</head>
    <p>
<pb n="KR4i0062_WYG_031-1a"/>
欽定四庫全書<lb/>
　宋詩紀事巻三十一　　　　　錢塘厲鶚撰<lb/>
　　吕　川<lb/>
　　　川字里未詳吕吉甫知維揚日賣詩于市<lb/>
　　贈致仕郭朝儀<lb/>
漫道任公釣有神六鼇無跡海生塵爭如靜臥南窗下<lb/>
蘭菊任爭秋與春<hi>陶朱新錄</hi>
　　張　頌<lb/>
<pb n="KR4i0062_WYG_031-1b"/>
　　　頌字公美潁昌人舉進士不第<lb/>
　　句<lb/>
人散鞦韆閒挂月露零蝴蜨冷眠風<hi>麈史</hi>
　　徐　璹<lb/>
　　　璹字全父少年登科晚益流落終武義縣主簿<lb/>
　　春日醉中作<hi>時寓婺州清漣寺</hi>
驚雷殷殷南山曲一夜山前春雨足美人睡起怯餘寒<lb/>
衣褪香消紅減玉朝雲靄靄弄情態野柳狂風無管束<lb/>
<pb n="KR4i0062_WYG_031-2a"/>
東風也自足春情吹破一溪烟水綠<hi>泊宅編</hi>
　　薛紹彭<lb/>
　　　紹彭字道祖號翠微居士長安人定武帥薛向<lb/>
　　　師正之子米元章書畫友<lb/>
　　雲頂山<lb/>
山壓重峯首寺占紫雲頂西遊金泉來登山緩歸軫昨<lb/>
暮下三學出谷已延頸山名高劒外回首陋前嶺躋攀<lb/>
困難到頼此晝亦永巍巍石城出歩歩松徑引靑霄屋<lb/>
<pb n="KR4i0062_WYG_031-2b"/>
萬楹下俯二川境玉壘連金雁西軒列阡畛靑城與岷<lb/>
峨天際暮雲隱少城白烟裏水墨淡微影江流一練帶<lb/>
不復辨漁艇東慚梓澤隘右喜錦川㢠磐陀石不轉枯<lb/>
枿弄芒穎四更月未出蕙帳天風𦂳客行弊帤垢到此<lb/>
凡慮屏暫時方外遊聊愜素心靜明朝武江路拘窘逐<lb/>
炎景<lb/>
　　左綿山中多靑松風俗賤之止供樵㸑之用郡齋<lb/>
　　僧刹不見一本余過而太息輒諷通守晉伯移植<lb/>
<pb n="KR4i0062_WYG_031-3a"/>
　　佳處使人知爲可貴東川距縣百里餘入境遂不<lb/>
　　復有晉伯因以爲惠沿流而來至此皆活作詩述<lb/>
　　謝并代簡師道史君紹彭上<lb/>
越王樓下種成行濯濯分來一葦杭偃蓋可須千歲榦<lb/>
封條已傲九秋霜含風便有笙竽韻帶雨偏垂玉露光<lb/>
免作㸑烟茅屋底華軒自在拂雲長<lb/>
　　和巨濟韻<lb/>
通泉字法出官奴日日臨池恨不如雙鯉可無輕素練<lb/>
<pb n="KR4i0062_WYG_031-3b"/>
數行惟作硬黄書鄕關何處三秦路馬足經年萬里餘<lb/>
多謝玉華宫畔客新詩未覺故人疎<hi>臨池通泉爲如字韻牽非實事也不</hi>
<hi>笑不笑</hi>
　　句<lb/>
曾夢春塘題碧草偶來霧夕看紅蕖　曉露凝蕪逕斜<lb/>
陽滿畫橋　不眠聽竹雨高臥枕風湍　去意已輕千<lb/>
里陌深杯難醉九廻腸灞陵葉落秋風裏忍對霜天數<lb/>
雁行<hi>以上郁氏書畫題䟦記</hi>
<pb n="KR4i0062_WYG_031-4a"/>
　　王　谹<lb/>
　　　谹字稚川與黄山谷倡和<lb/>
　　書旅邸壁<lb/>
雁外無書爲客久蛬邊有夢到家多畫堂玉佩縈雲響<lb/>
不及桃源欸乃歌<lb/>
　　　<hi>天社任淵山谷内集注彭山黄氏有山谷手書此詩云王谹稚川元豐初調官京師寓家鼎州</hi>
　　　<hi>親年九十餘矣嘗閲貴人家歌舞醉歸書其旅邸壁云云余訪稚川于邸而和之</hi>
　　蔣　擴<lb/>
<pb n="KR4i0062_WYG_031-4b"/>
　　　擴字充之<lb/>
　　送鄧德甫<lb/>
高談耳冷幾經秋解后長沙得少畱莫畏洞庭風浪險<lb/>
主翁元是濟川舟<lb/>
　　　<hi>范公稱過庭錄鄧璋徳甫永州人鄕舉八行忠宣謫永館門下教授諸孫後過長沙與故人蔣</hi>
　　　<hi>充之遇蔣送詩云云蔣由是詩名播湖湘閒</hi>
　　吕由庚<lb/>
　　　由庚誨之子<lb/>
<pb n="KR4i0062_WYG_031-5a"/>
　　句<lb/>
地下若逢中執法爲言今日再昇平<lb/>
　　　<hi>聞見前録神宗即位吕誨獻可擢御史中丞一日紫宸早朝司馬温公爲翰林學士相遇朝路</hi>
　　　<hi>温公密問曰今日請對何所言獻可舉手曰袖中彈文乃新參也溫公愕然曰王介甫素有學</hi>
　　　<hi>行奈何論言獻可正色曰君實亦爲是言耶安石雖有時名好執偏見不通物情喜人佞巳置</hi>
　　　<hi>諸宰輔天下必受其禍矣未幾中書省置三司條例司始變祖宗舊法所用皆憸薄少年天下</hi>
　　　<hi>騷然溫公退居洛慨然曰吕獻可之先見吾不如也獻可出知鄧州病乞致仕溫公康節日就</hi>
　　　<hi>臥内問疾一日手書托溫公以墓銘溫公亟省之己瞑目矣溫公呼之曰更有以見屬乎獻可</hi>
<pb n="KR4i0062_WYG_031-5b"/>
　　　<hi>復張目曰天下事尚可爲君實勉之後溫公相天下再改元祐之盛獻可不及見矣溫公薨獻</hi>
　　　<hi>可之子由庚挽詩云云</hi>
　　鄭景望<lb/>
　　　景望湘山人生元豐元祐閒有䝉齋筆談<lb/>
　　在潁州作<lb/>
城頭曉漏鳴丁丁窗閒月落郤未眀衡陽歸雁過欲盡<lb/>
汝南荒雞初一鳴悠悠斷夢了不記草草微吟還獨成<lb/>
人生得意須幾許一睡稍足無餘情<lb/>
<pb n="KR4i0062_WYG_031-6a"/>
　　　<hi>䝉齋筆談余毎夜寐過分輒不能再睡展轉一榻時聞鼠囓喞喞有聲亦是一樂事當門老僕</hi>
　　　<hi>鼻息如雷閒亦爲囈語或悲或喜或怒或歌聽之毎啟齒意其亦必自以爲得而余不得與也</hi>
　　　<hi>常在潁州時初自翰林免官先君爲倅歸養居後圃三閒小室旁無與鄰左右惟一黥意況巳</hi>
　　　<hi>如此嘗有詩云云</hi>
　　鄭周卿<lb/>
　　　周卿襄邑人公肅右丞之孫知鄆州中都縣<lb/>
　　句<lb/>
鶴歸空有恨雲散本無心<hi>悼妾</hi>　<hi>許彥周詩話</hi>
<pb n="KR4i0062_WYG_031-6b"/>
　　楊萬畢<lb/>
　　　萬畢字通一淇州人<lb/>
　　句<lb/>
千里暮雲山已黑一燈孤館酒初醒<lb/>
　　　<hi>蔡寛夫詩史索寞之意盡于此矣</hi>
　　史　驤<lb/>
　　　驤字思遠<lb/>
　　句<lb/>
<pb n="KR4i0062_WYG_031-7a"/>
花分先後畱春久地帶東南見月多<hi>塵史</hi>
　　令狐挺<lb/>
　　題相思河<hi>鄜州北百里有相思河岸有郵置曰相思鋪</hi>
誰把相思號此河塞垣車馬往來多只應自古征人淚<lb/>
灑向空川作逝波<hi>墨客揮犀</hi>
　　魯千之<lb/>
　　題崇明寺<lb/>
心情稍覺難如舊勝迹依然日月新鶴怨猨驚嗟往事<lb/>
<pb n="KR4i0062_WYG_031-7b"/>
再來山色似迎人<hi>修武縣志</hi>
　　許元祐<lb/>
　　風水洞<lb/>
野寺依山立松橋避石斜壊梁飛白蟻枯木挂靑蛇道<lb/>
路悲蓬轉功名惜鬢華聊將洞中水試洗眼前花<hi>咸淳臨安</hi>
<hi>志</hi>
　　周　弁<lb/>
　　臨海淨土院<lb/>
<pb n="KR4i0062_WYG_031-8a"/>
一徑森森入翠微翠微深處見禪扉倚雲殿閣光相照<lb/>
蔽日松杉碧四圍竹引㵎泉寒遶屋雨蒸山靄潤侵衣<lb/>
十年遊宦今重到景物依前舊識稀<hi>輿地紀勝</hi>
　　閻欽受<lb/>
　　　欽受官御史<lb/>
　　㝛瀛州高唐館<lb/>
借問襄王安在哉山川此地勝陽臺今朝寓㝛高唐館<lb/>
神女何曾入夢來<hi>漫叟詩話</hi>
<pb n="KR4i0062_WYG_031-8b"/>
　　閻伯才<lb/>
　　句<lb/>
魚貫羸師堪坐縛爾時可歎蜀無人<hi>陰平橋聞</hi>　<hi>困學紀</hi>
　　張　冕<lb/>
　　　冕官翰林學士<lb/>
　　海棠<lb/>
海棠栽植徧塵寰未必成都欲詠難山木𤓰開千顆顆<lb/>
水林檎發一攢攢<hi>自注大約木爪林檎花初發皆與海棠相類但花稀而先葉耳惟山木𤓰</hi>
<pb n="KR4i0062_WYG_031-9a"/>
<hi>水林檎尤似山木𤓰揚州有之楮木叢也</hi>初疑紅豆爭頭綴忽覺燕脂<lb/>
衆手丸西蜀人家根墢小南荆官舎樹枝寛髙穿<lb/>
羣木無因蔽平倚危樓最好看十畝園林渾似火<lb/>
數方池面悉如丹錦袍萬丈仍連袂<hi>自注白傳</hi>珠被齊<lb/>
光更合歡<hi>自注楚辭</hi>風嫋細腰妝正罷<hi>自注楚宫</hi>露晞銅雀<lb/>
涙新乾晨曦逺借彤雲暖秋魄㣲侵甲帳寒㑹讌豈<lb/>
勞供幄幙採香應見費龍檀穠燒遊女青絲髮殷染妖<lb/>
姬白玉冠賔席半移隈茜綬使車多熱蔟雕鞍層層排<lb/>
<pb n="KR4i0062_WYG_031-9b"/>
朶縈飛蜨密密交柯宿翠翰詩客早慙矜縷管畫工誰<lb/>
敢衒霜紈本期相伴千場醉可忍輕邀百卉殘川路尚<lb/>
移隨迅瀨蕃盤猶折出長瀾飄零綘雪深盈尺收拾晴<lb/>
霞散結團時去獨應賢者識色空潛有達人觀譜爲仙<lb/>
子終須美<hi>自注花譜以海棠為神仙王禹偁海仙詩序</hi>實作寒梅况不酸<hi>自注</hi>
<hi>寒梅事具序中</hi>五六年來離别恨春宵頻夢石臺盤<hi>自注王石臺盤</hi>
<hi>在後園海棠下至今存焉</hi>　<hi>海棠譜</hi>
　　元　溥<lb/>
<pb n="KR4i0062_WYG_031-10a"/>
　　　溥字泉鄕宜興人號耘軒<lb/>
　　歲後書懐<lb/>
他鄕故鄕老若此新歲舊歲窮依然烹茶但有二升水<lb/>
沽酒初無三百錢<hi>咸淳毘陵志</hi>
　　徐　範<lb/>
　　過太行山<lb/>
路繞羊腸躡屐齊萬山金碧總堪題舉頭日月中天近<lb/>
極目乾坤五嶽低自笑鹽車騏驥厄誰憐枳棘鳳皇棲<lb/>
<pb n="KR4i0062_WYG_031-10b"/>
欲投古寺禪房㝛喜見僧歸落日西<hi>河内縣志</hi>
　　晁元忠<lb/>
　　西歸<lb/>
安得龍山<hi>一作湖</hi>潮駕回安河水水從樓前來中有美<lb/>
人淚人生髙唐觀有情何能己<hi>復齋漫録</hi>
　　徐　評<lb/>
　　　評新城邑令<lb/>
　　寧國院<lb/>
<pb n="KR4i0062_WYG_031-11a"/>
岑寂千山曲縈紆一徑微樓臺靑嶂合窗戸亂雲飛野<lb/>
色侵僧衲池光射客衣偶來修吏隱到此益忘機<hi>咸淳臨安</hi>
<hi>志</hi>
　　周　式<lb/>
　　　式成都人<lb/>
　　句<lb/>
花前嫫母醜雪裏屈原醒<hi>庭松譜厯代吟</hi>珠簾繡户遲<lb/>
遲日柳絮梨花寂寂春<hi>苕溪漁隱叢話</hi>
<pb n="KR4i0062_WYG_031-11b"/>
　　查許國<lb/>
　　　許國字匪躬海陵人官奉議郎僑居荆南<lb/>
　　鳴弦峯<hi>在英州南虞舜南巡撫琴于此</hi>
木葉蕭蕭江水淸幅巾藜杖遶山行忽然行到山深處<lb/>
聽得鳴弦一兩聲<hi>方輿勝覽</hi>
　　王觀國<lb/>
　　　觀國長沙人著學林<lb/>
　　題北巖院<lb/>
<pb n="KR4i0062_WYG_031-12a"/>
雲巖亂石潄寒泉通夕泉聲到枕邊宛似昔年嚴瀨口<lb/>
五更風雨㝛溪船<hi>南安縣志</hi>
　　陳　古<lb/>
　　過武侯廟<lb/>
羣雄角逐自驅除邂逅眞龍起畏途材並管蕭非亞匹<lb/>
氣吞曹馬直庸奴兩朝冠蓋尊元老千載風雲屈壯圖<lb/>
天欲鼎分終割據可憐憂國竟捐軀<hi>成都文類</hi>
　　王潤之<lb/>
<pb n="KR4i0062_WYG_031-12b"/>
　　　潤之字德玉山陰人<lb/>
　　寶林寺<lb/>
支公曾駐錫規矩舊叢林飛鼠殿堂古靈鰻井穴深磬<lb/>
聲來竹外塔影臥池陰幸有相知客時時過我吟<hi>越詠</hi>
　　王子思<lb/>
　　表兄丁行之俾予作山水一軸<lb/>
秃髮管城書不中麝煤滿硯隨輕濃烟雲變怪本無定<lb/>
丹靑故匪能形容解衣盤礴無人久妙跡于今復何有<lb/>
<pb n="KR4i0062_WYG_031-13a"/>
揮毫要使眞宰泣歎息初非癡絶手遼東有人丁令威<lb/>
去家得仙今暫歸上界繁華異丘壑安得長林大麓長<lb/>
追隨聯翩大軸要予寫敲冰不在鵝溪下吾旣不能爲<lb/>
喬松直幹摩蒼天又不能爲小童一線飛紙鳶萬里江<lb/>
山入平遠映取畫師閻立本<lb/>
　　何源秀才爲余畫山水圖覓詩<lb/>
孤峯特立何巉巉勢與霄漢高相參左蟠右列分嶺岫<lb/>
儼如至尊朝子男怪予蝸室不函丈欲有異境超塵凡<lb/>
<pb n="KR4i0062_WYG_031-13b"/>
素嫌挂壁故妥帖平地作此千嵌巖雲蒸霧結深莫測<lb/>
長林大麓亂不芟想當變怪蟄龍虎中有窟穴誰能探<lb/>
將崩未崩江動石欲去不去風滿帆山坳林缺見天際<lb/>
隱約萬里橫煙嵐嗟予質性素山野視此丘壑心益耽<lb/>
斗升之粟眞秣莝野馬垂耳就轡銜西山爽氣日在望<lb/>
吏卒侍側嚴若監靑鞵布韤棄不著誰令自苦披靑衫<lb/>
頗羞漁父駐短櫂似笑大夫新被讒寄言鳥獸儻可侣<lb/>
吾將從汝棲林巒<hi>以上聲畫集</hi>
<pb n="KR4i0062_WYG_031-14a"/>
　　陳　遠<lb/>
　　長橋玩月<lb/>
世間八月十五夜何處樓臺得月多不及吳江橋上望<lb/>
水晶宫殿揖嫦娥<hi>吳江縣志</hi>
　　曾晦之<lb/>
　　　晦之南豐人<lb/>
　　次唐彥猷顧亭林韻<lb/>
煙雨三家市黄門卜此居著書千紙在祠宇幾椽疎潮<lb/>
<pb n="KR4i0062_WYG_031-14b"/>
汐成今古牛羊有里墟舉兵鉏逆節風烈照無餘<hi>至元嘉禾</hi>
<hi>志</hi>
　　蘇文饒<lb/>
　　　文饒官大監<lb/>
　　鴻溝<lb/>
置俎均牢彘峩冠信沐猴方矜几上肉己墮幄中籌海<lb/>
岳歸三尺衣冠閟一丘路人猶指示上下是鴻溝<lb/>
　　春晚<lb/>
<pb n="KR4i0062_WYG_031-15a"/>
芳草莫尋遊處跡好花空認折殘枝啼鶯似怨歸何速<lb/>
舞蜨應憐出太遲<hi>以上後村千家詩</hi>
　　傅子容<lb/>
　　題楊汝士玉蘂帖<lb/>
比瑒更礬總未佳要須博物是張華因觀異代前賢帖<lb/>
知是唐昌玉蘂花<lb/>
　　　<hi>高齋詩話唐人題唐昌觀玉蘂花詩云一樹瓏鬆玉刻成飄廊㸃地色輕輕女冠夜覓香來處</hi>
　　　<hi>唯見階前碎月明今瑒花即玉蘂花也介甫以比瑒謂當用此瑒字蓋瑒玉名取其白耳魯直</hi>
<pb n="KR4i0062_WYG_031-15b"/>
　　　<hi>又更其名爲山礬謂可以染也盧陵叚謙叔多聞士也家藏異書古刻至多有楊汝士與白二</hi>
　　　<hi>十二帖云唐昌玉蘂以少故見貴耳自來江南山山有之土人取以供染事不甚惜也則知瑒</hi>
　　　<hi>花之爲玉蘂無疑矣傅子容見此帖乃作絶句云云</hi>
　　鄭　猶<lb/>
　　詠王子安應城新亭<lb/>
一簪華髪一牀書盡日新亭適意無莫道長安天様遠<lb/>
長安自不厭江湖<lb/>
前年諫獵出長楊乞得新亭作醉鄕好把靑衫送酒媼<lb/>
<pb n="KR4i0062_WYG_031-16a"/>
從敎人識御爐香<hi>侯鯖錄</hi>
　　宋　翰<lb/>
　　題涪陵郡<lb/>
錦繡洲猶在熊羆夢已無文風齊兩蜀仙洞接三都白<lb/>
石從天設靑崖見地圖荔支妃子國不復曩時輸<hi>方輿勝覽</hi>
　　傅　翼<lb/>
　　　翼永豐令<lb/>
　　猨嶠<hi>在建昌軍新城縣</hi>
<pb n="KR4i0062_WYG_031-16b"/>
參差茅屋帶村煙驛路﨑嶇石岸邊風物盡成三谷景<lb/>
溪山分斷七閩天夜猨乗月悲霜樹秋石和雲瀉㵎泉<lb/>
謝守來遊已千載何人能爲續佳篇<hi>輿地紀勝</hi>
　　史　沆<lb/>
　　　沆早登進士第坐事遷謫而死平生好持人短<lb/>
　　　長世以凶人目之雖古人亦妄肆詆訾云<lb/>
　　題琵琶亭<lb/>
坐上騷人雖有淚江邊寡婦不難欺若使王涯聞此曲<lb/>
<pb n="KR4i0062_WYG_031-17a"/>
織羅應過賞花詩<hi>賔退錄</hi>
　　李冲元<lb/>
　　過姑孰作<lb/>
琉璃萬頃碧如堆畫棟連雲戸牖開晴嶂勢吞三楚盡<lb/>
暮潮聲帶九江來六朝寂莫惟流水孤壘荒涼只舊臺<lb/>
惆悵騎鯨人已老夜船空棹月明廻<hi>輿地紀勝</hi>
　　房　偉<lb/>
　　訪古<lb/>
<pb n="KR4i0062_WYG_031-17b"/>
訪古城西話劫灰子雲相如安在哉成都萬事變亦盡<lb/>
惟有石筍雙崔嵬<hi>成都文類</hi>
　　馬　彝<lb/>
　　次吳江驛<lb/>
蘭舟東下泊吳江暫寄郵亭看渺茫魯望舊蹤追感歎<lb/>
季鷹前事入思量當軒雨過峯巒秀隔岸風來橘柚香<lb/>
散髪未能歸未遂鱸魚時節負秋光<hi>呉江縣志</hi>
　　柳伯達<lb/>
<pb n="KR4i0062_WYG_031-18a"/>
　　題濮公仙洞<lb/>
昔日何人占弋山波光嵐翠照淮灣佩蘭隱者今何在<lb/>
煉石仙人去不還綠水渡頭空自急白雲嶺上至今閒<lb/>
高峯張令祠邉望古井荒城半草間<hi>汝寧府志</hi>
　　何　泳<lb/>
　　　送成都䕶戎韓舍人<lb/>
戎符重析引絲言愼簡長才䕶外藩三戟傳榮存北第<lb/>
二城分職俯南原嚴墀密侍親中扆危棧前驅屬左鞬<lb/>
<pb n="KR4i0062_WYG_031-18b"/>
江泊夜聲頻度枕山行晴碧互迎軒歌驪暫愴朋遊遠<lb/>
叱馭都忘暑氣煩仄席正求詩禮帥詔歸非久俟東轅<lb/>
<hi>成都文類</hi>
　　范　祥<lb/>
　　送成都䕶戎韓舍人<lb/>
全蜀兵符重霄宸注念勞臨戎號人傑分組得時髦軍<lb/>
府威名播齋壇世閥高厯橋題駟馬揚斾啟三刀矍鑠<lb/>
前謀大澄清此志豪忠臣希子貢民頌繼王裦臘市繁<lb/>
<pb n="KR4i0062_WYG_031-19a"/>
千蓋春江漲萬艘浣溪雲粉薄公暇廢援毫<hi>成都文類</hi>
　　蔡若水<lb/>
　　　若水庫部員外郎<lb/>
　　麻源靈豐祠<lb/>
偶因乞雨到麻源碧㵎縈紆亂石間未省謝公吟賞後<lb/>
更誰乗月弄潺湲<hi>麻姑集</hi>
　　王子韶<lb/>
　　　子韶字聖美太原人舉進士厯禮部員外郎哲<lb/>
<pb n="KR4i0062_WYG_031-19b"/>
　　　宗朝進祕書監拜集賢殿修撰知明州卒<lb/>
　　神宗皇帝挽詞<lb/>
寶餌方嘰玉金盤忽造冰周人悲地拆杞國怨天崩杳<lb/>
霧霾隂月鯢膏耿夜燈傷心歌舞妓灑血望西陵<lb/>
脱屣人寰忽上天投淵果熟會羣仙帳宫雲暝龍爲駕<lb/>
綴幄天寒鶴記年萬里出師輕衛霍一朝行事付談遷<lb/>
功名半古升遐早獨抱遺弓涕泫然<hi>楊公彦齡筆錄</hi>
　　閻伯敏<lb/>
<pb n="KR4i0062_WYG_031-20a"/>
　　朝雲峯<hi>巫山十二峯之三</hi>
山頭行雲自朝朝陽臺暮色連雲霄朝來暮去變雲雨<lb/>
送老行客無回橈<lb/>
　　淨壇峯<lb/>
山頭枝枝竹埽壇舟子竹枝歌上灘炷香上廟擲杯珓<lb/>
但乞如願舟平安<lb/>
　　起雲峯<lb/>
釵頭嫋娜山花枝帬尾舊纈山麻衣朝隨雲起採薪去<lb/>
<pb n="KR4i0062_WYG_031-20b"/>
暮趁女伴穿雲歸<hi>以上全蜀藝文志</hi>
　　陳　純<lb/>
　　　純字元朴莆田人游桃源與三仙女倡和<lb/>
　　中秋月和桃源夫人<lb/>
仙源嘗誤到羇思正蕭然秋靜夜方靜月圓人更圓清<lb/>
尊歌越調仙棹泛晴川幽意知多少重重類楚綿<hi>詩話總龜</hi>
　　饒師道<lb/>
　　　師道南城人<lb/>
<pb n="KR4i0062_WYG_031-21a"/>
　　遊麻姑山<lb/>
拂曉旌幢遠訪眞洞中和氣一番新爭迎謝守同遊客<lb/>
盡是方平舊會人山峭亭臺多占月地靈風物只如春<lb/>
淸歡何必笙簧助自有紅泉碧㵎鄰<hi>輿地紀勝</hi>
　　閻孝忠<lb/>
　　題黃相山<lb/>
東帶連山接五羊西分郴水下三湘路人到此休南去<lb/>
嶺外千峯盡瘴鄕<hi>錦繡萬花谷</hi>
<pb n="KR4i0062_WYG_031-21b"/>
　　查仲本<lb/>
　　溫泉<hi>在重慶俯城北</hi>
浴罷臨泉一整冠令人搔首憶長安御湯搖蕩雙龍影<lb/>
疑是羣羌蔟馬鞍<hi>錦繡萬花谷</hi>
　<lb/>
　<lb/>
　<lb/>
　宋詩紀事巻三十一<lb/>
</p>
<p>
</p>
  </div>
<div>
                <head>宋詩紀事巻三十二</head>
    <p>
<pb n="KR4i0062_WYG_032-1a"/>
欽定四庫全書<lb/>
　宋詩紀事巻三十二　　　　　錢塘厲鶚撰<lb/>
　　許景衡<lb/>
　　　景衡字少伊溫州瑞安人元祐元年進士高宗<lb/>
　　　朝官至御史中丞遷尚書左丞罷爲資政殿學<lb/>
　　　士提舉洞霄宫卒諡忠簡有橫塘集<lb/>
　　寸碧亭<lb/>
杖履尋常行樂處不論小逕與幽亭誰知蒼莽千峯外<lb/>
<pb n="KR4i0062_WYG_032-1b"/>
尚有仙山一㸃靑<hi>東甌詩集</hi>
　　登仙巖寺<lb/>
龍穴梅潭抱嶺斜憶曾同試雨前茶稍須林壑開雲葉<lb/>
便倩兒童汲井花一别仙山空夢寐三年邉塞走塵沙<lb/>
合須覓片閒田地鄰舍如儂有幾家<hi>仙巖寺志</hi>
　　魯百能<lb/>
　　　百能吳興人元祐元年進士<lb/>
　　醉仙崖<hi>在秦州舊天水縣連鳯山</hi>
<pb n="KR4i0062_WYG_032-2a"/>
高倚靑冥揖酒星山崖誰作醉仙形從來天地爲衾枕<lb/>
應笑人間有獨醒<hi>方輿勝覽</hi>
　　李　廌<lb/>
　　　廌字方叔陽翟人少以文字見知于蘇軾元祐<lb/>
　　　初軾知舉意在必得廌以魁多士及考章援程<lb/>
　　　文以爲廌無疑遂以爲魁旣拆號悵然出院薦<lb/>
　　　竟無成而卒有濟南集<lb/>
　　友人董耘饋長沙猫筍廌以享太史公太史公輒<lb/>
<pb n="KR4i0062_WYG_032-2b"/>
　　作詩爲貺因筍寓意且以爲贈耳廌卽和之亦以<lb/>
　　寓自興之意且述前相知之情焉<lb/>
節藏泥滓氣凌空薦俎寧知肉味重未許韋編充簡䇿<lb/>
已勝絲委誑蛟龍短萌任逐霜刀重美榦須煩雪壤封<lb/>
他日要令高士愛不應常共宰夫供<hi>師友談紀</hi>
　　　<hi>苕溪漁隱叢話李方叔稱范淳甫爲太史公以其爲國史修撰也</hi>
　　觀呉正獻眞<lb/>
次公不許畫麒麟孝宣妙選知名臣拜公之像想風度<lb/>
<pb n="KR4i0062_WYG_032-3a"/>
乃是雲臺子顔之文孫元豐天子建原廟玉宇萬棟臨<lb/>
端門累朝名臣儼冠劒列聖御坐開乾坤修廊祕殿鎖<lb/>
春色彷彿音容皆駿奔相君相業皆元元旂常彜鼎定<lb/>
書勛儀形在歿侍神考英氣噩噩凝天閽嗣皇方思服<lb/>
<hi>闕</hi>美欲考辟公觀列文君傳兹圖落人世世人遂得知<lb/>
瑜璠吾知袁公固有後能平楚獄竟無冤召公甘棠猶<lb/>
不伐衛武之徳誰能諼君不見溫公之像滿人間願廣<lb/>
此圖令並傳<hi>聲畫錄</hi>
<pb n="KR4i0062_WYG_032-3b"/>
　　寒食<lb/>
千株密炬出嚴闉走馬天街賜近臣我亦茅簷自鑚燧<lb/>
煨針燒艾檢銅人<lb/>
　　　<hi>娯書堂詩話此詩善述冷淡況味</hi>
　　飮襄陽沈氏家醉題侍兒小瑩羣帯<lb/>
旋剪香羅列地垂嬌紅嫩綠寫珠璣花前欲作重重結<lb/>
繫定春光不放歸<hi>墨莊漫錄</hi>
　　驪上歌<lb/>
<pb n="KR4i0062_WYG_032-4a"/>
君門如天深九重君王如帝坐法宫人生難處是安穩<lb/>
何爲來此驪山中複道連雲接金闕樓觀隱隱横翠紅<lb/>
林深谷暗迷八駿朝東暮西勞六龍六龍西幸峩眉棧<lb/>
悲風便入華清院霓裳蕭散羽衣空麋鹿來遊虛市變<lb/>
我上朝元春半老滿地落花人不埽羯鼔樓高挂夕陽<lb/>
長生殿古生青草可憐呉楚兩醯雞築臺未就已堪悲<lb/>
長楊五柞漢幸免江都樓成隋自迷由來流連多喪徳<lb/>
宴安鴆毒因奢惑三風十愆古所戒不必驪山可亡國<lb/>
<pb n="KR4i0062_WYG_032-4b"/>
<hi>宋文鑑</hi>
　　遊寶應寺<lb/>
雨後秋風入翠微我來仍値晚涼時山遮日腳斜陽早<lb/>
雲礙鍾聲出谷遲故國空餘煙冉冉舊宫何在黍離離<lb/>
興亡滿眼無人語獨倚闌干默自知<hi>詩林萬選</hi>
　　劉延世<lb/>
　　　延世字述之臨江人公是先生猶子少有盛名<lb/>
　　　元祐初遊太學不得志築堂講業名曰抱甕<lb/>
<pb n="KR4i0062_WYG_032-5a"/>
　　自題墨竹<lb/>
酷愛此君心常將墨點眞毫端雖在手難寫淡精神<hi>畫繼</hi>
　　翡翠<lb/>
避人忽起鳴衣桁掠水飛來立釣磯靜處欲畱看不足<lb/>
翠光點破夕陽歸<hi>後村千家詩</hi>
　　和孫公索酒<lb/>
紫貂寒擁鼻綠螘細侵脣蓮燭當時事壺頭此日春<hi>孫公</hi>
<hi>談圃</hi>
<pb n="KR4i0062_WYG_032-5b"/>
　　種竹<lb/>
梅蒸方過有餘潤竹醉由來自古云掘地聊栽數竿竹<lb/>
開簾還當一溪雲<hi>歲時廣記</hi>
　　句<lb/>
靜室焚香盤膝坐長廊看畫散衣行<lb/>
　　　<hi>孫公談圃劉述之句趣尚之高有如此者</hi>
　　王　履<lb/>
　　　履字坦翁開封人元祐初從父景琚南郊恩爲<lb/>
<pb n="KR4i0062_WYG_032-6a"/>
　　　三班奉職元符上書編置新州入黨籍靖康初<lb/>
　　　除相州觀察使扈駕被留死之<lb/>
　　臨難歌<hi>曰琯按此歌宋史作李若水</hi>
矯首向天兮天卒無言忠臣效死兮死亦何愆<hi>三朝北盟會編</hi>
　　喻　陟<lb/>
　　賀岷州太守种誼破鬼章<lb/>
周后持盈日戎夷負固年廟謀期必勝閫畧制於先不<lb/>
假天山箭行聞杕杜篇凱還俘馘獻圖像有凌煙<hi>陜西通志</hi>
<pb n="KR4i0062_WYG_032-6b"/>
　　王純臣<lb/>
　　賀岷州太守种誼破鬼章<lb/>
黃塵匹馬㨗書來且喜洮東破虜廻縱使濮西功第一<lb/>
未聞生縛七渠魁<hi>陜西通志</hi>
　　鄭至道<lb/>
　　　至道莆田人伯玉之孫元祐二年以雄州防禦<lb/>
　　　推官知天台縣爲政寛簡邑人悅服秩滿扳戀<lb/>
　　　因家于台今廣龍鄭乃其裔也<lb/>
<pb n="KR4i0062_WYG_032-7a"/>
　　劉阮洞<lb/>
采藥歸來世代賖洞門方此掃煙霞碧流淸泚弄明月<lb/>
翠巘高低飄落花芳草已迷當日路白雲空想舊人家<lb/>
自慙不是浮觴侣漫向人前醉㡌斜<hi>台州府志</hi>
　　王公亮<lb/>
　　　公亮字明遠<lb/>
　　句<lb/>
足榖醫還驗占桑夢巳靈<lb/>
<pb n="KR4i0062_WYG_032-7b"/>
　　　<hi>王得臣麈史予弟光輔鄰臣郡以經行應詔元祐丁卯賜第歸未幾因出墜馬傷甚十一日而</hi>
　　　<hi>卒年四十八王公亮明遠挽詞云云衆咸推服</hi>
　　范子正<lb/>
　　　子正忠宣公純仁長子<hi>鶚按范忠宣二子正平字子夷次正思字子默</hi>
　　　<hi>范公稱過庭錄云六伯祖子正七伯祖子夷是子正爲忠宣長子史不載故佚其名</hi>
　　孔林<lb/>
漢陵玉匣盡秦山銀海空干戈百世後獨究先聖宫樹<lb/>
有千年色門無數仞崇盛徳包覆載遂順因所宗坐若<lb/>
<pb n="KR4i0062_WYG_032-8a"/>
顔閔後頗聞鄒魯風撫膺感遺言零落涕霑胸<hi>過庭録</hi>
　　寄季顏師顏謫齊州<lb/>
歷下故人今何在音書又已隔寒暄多年别後紛紛事<lb/>
何日尊前細細論忍見風霜摧羽翮空敎江漢瀉詞源<lb/>
聖朝寛大超前古卽有恩光照覆盆<lb/>
　　　<hi>范公稱過庭錄六伯祖子正丞相長子有大才博學年甫三十二而卒有文集百巻魯直爲䟦</hi>
　　　<hi>其後兵火集散亡而魯直集中此䟦亦闕其畧云士之學期于没而不朽君子之道百世以竢</hi>
　　　<hi>聖人故壽夭之際未嘗置言鳧鶴之短長故物不能齊也雖然有連城之璧操之甚栗中道而</hi>
<pb n="KR4i0062_WYG_032-8b"/>
　　　<hi>毁豈能使人無槩于心哉范子正余不及友也予聞其人又得其言皆可傳後問其所遊則司</hi>
　　　<hi>馬溫公愛之問其爲吏則年三十試吏單父方使者剝膚椎髓取于民以自爲功子正以歲饑</hi>
　　　<hi>獨拾單父民錢十九雖没可以不朽矣或謂子正父祖皆名世士自冝如此應之曰文王割烹</hi>
　　　<hi>武王餁鼎叔旦舉而用之管蔡不食誰强之則子正賢于人遠矣元祐二年三月庚午豫章黄</hi>
　　　<hi>庭堅書</hi>
　　范致虚<lb/>
　　　致虚字謙叔建陽人元祐三年進士徽宗朝爲<lb/>
　　　尚書左丞靖康中知京兆府高宗卽位終資政<lb/>
<pb n="KR4i0062_WYG_032-9a"/>
　　　殿學士<lb/>
　　汎松江<lb/>
黛潑峯巒安用染鏡澄湖靣不須磨已驚張翰鱸如玉<lb/>
想見西施髻似螺目斷樓高知水濶雲開山盡見天多<lb/>
吾家本是煙波主好律漁翁一曲歌<hi>吳江縣志</hi>
　　趙宗印<lb/>
　　　宗印汾州孝義人少爲僧范致虛令還俗授河<lb/>
　　　東制置使提義兵所向輒下王師敗於富平慟<lb/>
<pb n="KR4i0062_WYG_032-9b"/>
　　　哭入華山不知所終<lb/>
　　題佛刹<lb/>
七十勞生西復東鄕關在念感飄蓬大遼半歲九分盡<lb/>
全晉一年千里空周召已亡無善政蔡童雖死有餘風<lb/>
華陰乞食商山去巖谷幽尋四老翁<lb/>
　　　<hi>封氏編年范致虚在長安措置兵馬招募諸色人借補官資宗印本姓趙汾州人題詩佛刹云</hi>
　　　<hi>云安撫席益遣人追回與語大竒之薦之致虛令還俗爲節制參議宗印以僧爲一軍謂之尊</hi>
　　　<hi>勝隊以行童爲一軍謂之靜勝隊軍至陜州攻奪潼闗</hi>
<pb n="KR4i0062_WYG_032-10a"/>
　　劉　燾<lb/>
　　　燾字無言長興人誼之子元祐三年進士仕爲<lb/>
　　　祕閣修撰有見南山集<lb/>
　　　<hi>上庠錄元祐閒馬涓張庭堅等四人擅名太學時號四俊劉燾湖州人年少亦自負初補太學</hi>
　　　<hi>生聞而慕之以刺謁曰不識可當一俊否涓等詭計以困之曰每誡當預爲一字限于程試中</hi>
　　　<hi>用之善者乃預旣而程試燾請字涓等曰第一句用將字其時策問神宗實錄燾對曰秉史筆</hi>
　　　<hi>者權猶將也雖君命有所不受而況其他乎後果爲第一聞者服之因目燾曰挨屍俊</hi>
　　同友人汎舟至仁王寺<lb/>
<pb n="KR4i0062_WYG_032-10b"/>
靑秧出水細於鍼嫩葉初齊綠未深又是一年春欲盡<lb/>
杖藜乗興足幽尋<hi>前賢小集拾遺</hi>
　　題召伯埭斗野亭<lb/>
地勢如披掌天形似覆盤三星羅戸牖北斗挂闌干晚<lb/>
色芙蕖靜秋香桂子寒更無山礙眼剰覺水雲寛<lb/>
　　　<hi>庚溪詩話此詩題梁閒盡得斗野景物</hi>
　　罨畫溪<hi>在長興</hi>
竹林深處杜鵑啼兩岸靑靑草色齊欲識人間真罨畫<lb/>
<pb n="KR4i0062_WYG_032-11a"/>
朱藤倒影入清溪<hi>湖州府志</hi>
　　㝛華嚴院<lb/>
夜㝛霧山霧晨茹芝山芝年來嗜好衰但與靑山宜登<lb/>
臨意未愜出戸車已脂王事有期程愛山豈余私﨑嶇<lb/>
田野間食寢將安之天寒未落日税駕忽在兹二山已<lb/>
陳迹兹處尤新竒翠竹與黄花一一對山扉對景自忘<lb/>
言若與予心期眠雲飽山色那得困與飢山僧喜我來<lb/>
迎我畱新詩我有愛山癖山僧知不知<hi>呉氏詩永</hi>
<pb n="KR4i0062_WYG_032-11b"/>
　　郭三益<lb/>
　　　三益字愼求常州人元祐三年進士仙居令靖<lb/>
　　　康間湖南安撫建炎初同知樞宻院事<lb/>
　　題仙居南峯寺藍光軒<lb/>
山光竹影交寒輝下有碧浸吹漣漪沙痕隱隱白鳥去<lb/>
石聲鑿鑿扁舟歸芝蘭發香禪味遠雲霧吐秀人家稀<lb/>
須知春事不可挽杜鵑已遶林中飛<hi>呉禮部詩話</hi>
　　寒巖<lb/>
<pb n="KR4i0062_WYG_032-12a"/>
道人棲碧山雲居在空曲十年海潮音外物緣已熟更<lb/>
尋妙高頂超然具幽築古木揷空靑寒筠抱巖綠時攜<lb/>
貝葉書歩入深林讀雲衣冷蕭條靜對含煙玉客來境<lb/>
非喧客去境自足宵眼䕶神虎晝引穿花鹿庵中三昧<lb/>
語藥我貪癡毒何當脱雙鳧藜杖追高躅<hi>天台山志</hi>
　　馬　存<lb/>
　　　存字子才鄱陽人因慕徐節孝道德寓楚州卒<lb/>
　　　業于其門元祐三年進士爲越州觀察推官有<lb/>
<pb n="KR4i0062_WYG_032-12b"/>
　　　集<lb/>
　　長淮謠<hi>節孝先生作淮之水贈之子才答以長淮謠</hi>
長淮之水青如苔行人但覺心眼開湘江豈無水魚腹<lb/>
忠魂埋但見愁雲結雨猿聲哀浙江豈無水䲭革漂胥<lb/>
骸但見潮頭怒氣如山來孤臣詞客到江上何以寛心<lb/>
懐長淮之水遶楚流先生家住淮上頭黄金萬斛浴明<lb/>
月碧玉一片含淸秋酒花入靣歌一曲淮上百物無閒<lb/>
愁<hi>合璧事類前集</hi>
<pb n="KR4i0062_WYG_032-13a"/>
　　句<lb/>
可憐一覺登天夢不夢商巖夢櫂郎<hi>咏漢文帝記聞</hi>　<hi>困學</hi>
　　孫　發<lb/>
　　　發字妙仲元祐三年進士崇仁尉<lb/>
　　絶句<lb/>
林亭長夏愛重陰來引茶甌一散襟忽去郤來蜂个个<lb/>
自啼還住烏深深<hi>能改齋漫錄</hi>
　　太史章<lb/>
<pb n="KR4i0062_WYG_032-13b"/>
　　　章德清人元祐三年進士<lb/>
　　題宴坐石<lb/>
白雲曾罩定中身石上雲歸不見人應有山神長守䕶<lb/>
松風時爲埽埃塵<hi>呉興藝文補</hi>
　　張　壆<lb/>
　　　<graphic n="KR1551" url="https://raw.githubusercontent.com/kanripo/KR-Gaiji/master/images/KR1551.png" mimeType="image/png"/>字子厚武進人元祐三年進士甲科養親不<lb/>
　　　仕蘇軾薦爲校書郎不出崇寧初賜處士號卒<lb/>
　　　諡正素<lb/>
<pb n="KR4i0062_WYG_032-14a"/>
　　　<hi>蒙齋筆談正素處士清通遠畧不爲崖異賀鑄最有口才好雌黄人物於子厚亦無閒言每折</hi>
　　　<hi>節事之稱曰通隠先生</hi>
　　夢中作<lb/>
楚峽雲嬌宋玉愁月明溪淨印銀鉤襄王定是思前夢<lb/>
又抱霞衾上玉樓<hi>紫薇詩話</hi>
　　送吕子進<lb/>
籬鷃雲鵬各有程匆匆送别未忘情恨君不在篷籠底<lb/>
共聽蕭蕭夜雨聲<hi>宋文鑑</hi>
<pb n="KR4i0062_WYG_032-14b"/>
　　宗　澤<lb/>
　　　澤字汝霖婺州義烏人元祐六年進士靖康元<lb/>
　　　年知磁州勤王兵起康王以澤爲副元師建炎<lb/>
　　　間累遷延康殿學士京城畱守兼開封尹連結<lb/>
　　　諸路義兵方剋日渡河力請上還京爲黄潛善<lb/>
　　　汪伯彥所沮憂憤疽發背卒贈觀文殿學士諡<lb/>
　　　忠簡有集<lb/>
　　華隂道上二絶<lb/>
<pb n="KR4i0062_WYG_032-15a"/>
煙遮晃目初凝雪日映斕斑卻是花馬度急流行小崦<lb/>
柳絲如織暎人家<lb/>
菅茅作屋幾家居雲碓風帘路不紆坡側杏花溪畔柳<lb/>
分明摩詰輞川圖<lb/>
　　　<hi>詩說紀事楊用修云余嘗見石刻宗忠簡此二絶</hi>
　　至洛<lb/>
都人士女各紛華列肆飛樓事事嘉政恐皇都無此致<lb/>
萬家流水一城花<hi>以上宗忠簡公集</hi>
<pb n="KR4i0062_WYG_032-15b"/>
　　朱之純<lb/>
　　　之純華亭人元祐六年進士<lb/>
　　自題谷陽園湖齋<lb/>
平湖十頃水汪洋得意茅齋且屈藏園種小桃今結子<lb/>
池栽翠芰更聞香六龜已兆千年瑞雙鶴看呈八月祥<lb/>
居此翛然忘世味此心尤嬾去龍陽<hi>自注云子湖上治圃於桃根獲古龜</hi>
<hi>六枚其小如錢雲間有仙鶴觀毎歳中秋夜有仙鶴下觀因得名今余治圃谷水鄰其地  至元嘉禾志</hi>
　　歐陽闢<lb/>
<pb n="KR4i0062_WYG_032-16a"/>
　　　闢字晦夫桂州靈川人從學於梅聖俞元祐六<lb/>
　　　年進士任石康令<lb/>
　　　<hi>困學紀聞歐陽闢字晦夫桂州人東坡南遷至合浦闢時爲石康令出其詩稾數十幅注坡詩</hi>
　　　<hi>者以爲文忠之族非也</hi>
　　寄京師畫院待詔王公器<lb/>
有唐畫癖唯王維自謂前身應畫師君今畫祖躐神奥<lb/>
權敵造化爭分持君今畫品到神處祖身再生何異疑<lb/>
宋唐相距更累代典型尚在寧少隳正恐聲名出祖上<lb/>
<pb n="KR4i0062_WYG_032-16b"/>
況早力學工文詞曩吟佳句毎記憶一字可買堪貧羸<lb/>
天地兩間府萬物物物圖繪畧不遺飛潛動植出把握<lb/>
臻幽造妙窮豪絲顧堂陸室牆數仞直發門鐍深探窺<lb/>
人間流落已足貴況蔑國手展設施景靈九殿初締構<lb/>
九屏愽選丹靑竒睿㫖屬君亟應命牡丹孔雀他無爲<lb/>
雕闌醜石要傑怪議敢共事纔郭熙屏間散布十八種<lb/>
爛然逼眞生羽儀南徐西趙不復數宸翰㸃賜收高貲<lb/>
慈聖光獻升仙際睟容將貌精者誰都城名輩皆縮手<lb/>
<pb n="KR4i0062_WYG_032-17a"/>
君特奉詔趨宫闈重瞳背淚親睠矚一筆立就難動移<lb/>
上心中愜愈增慟金口由此皆歎咨禁庭内外曰唯肖<lb/>
進秩一等躋官資聖表神蹤閟天上盛美空傳萬一知<lb/>
考牧一圖最卓絶羊牛爾牧俱來思羊羣三百牛九十<lb/>
角耳<graphic n="KR0766" url="https://raw.githubusercontent.com/kanripo/KR-Gaiji/master/images/KR0766.png" mimeType="image/png"/>溼訛寢宜聚無鬬觸形甚澤馴擾畢來肱以麾<lb/>
地從善利畜得所或<hi>闕</hi>升降或飮池牧人負餱荷蓑笠<lb/>
可禦暑雨仍禦飢薪蒸用足尚餘力博取禽獸雄與雌<lb/>
紛紛事物已曲盡亡一不合無羊詩豐年富庶義亦備<lb/>
<pb n="KR4i0062_WYG_032-17b"/>
舉目如在宣王時前視未有後鮮儷獨歩詎肻容並馳<lb/>
不見古人豈君恨但恨古人不見之琅玕碾軸蜀錦褾<lb/>
賢王寶祕輕瓌琦鉅公名卿競題䟦鋒起議論誇淵微<lb/>
我始鄰居久結好草廬對雪傳孱衰喬松痩竹旁掩映<lb/>
梅花半拆臨澗湄素琴橫榻書滿架綠瓶注酒傾椰巵<lb/>
罏灰不識炭火燼坐擁絛褐峩接䍦筵前凌亂舞六出<lb/>
筆凍硯底方生斯女奴瞰窗不避冷青帬赤腳了髪垂<lb/>
我無泉石營此景君畫雖巧令人悲十年遠别如夢寐<lb/>
<pb n="KR4i0062_WYG_032-18a"/>
此圖岀處嘗自隨去春京國重㑹合愈見極藝觀忘疲<lb/>
矜我孜孜嗜盆篤爲作秋江四鷺鷥芙蓉照波蔭寒菊<lb/>
芰菼獵獵西風吹感君贈我瀟灑意意勸把釣江湖歸<lb/>
煙瀾素濶無寸尺今縱見勸歸已遲君嗟五十眼力減<lb/>
將亦謀隱長掩扉我擬更求冬月景知君老筆尚能揮<lb/>
<hi>聲畫集</hi>
　　楊　朏<lb/>
　　　朏字持王閩人元祐六年進士終建寧軍節度<lb/>
<pb n="KR4i0062_WYG_032-18b"/>
　　　書記入黨籍<lb/>
　　玉泉院荔支軒<lb/>
曾觀荔支圖幾費丹青妝能紅能紫亦能緑不能寫作<lb/>
天然香曾讀荔支譜品品堪第一較量滋味論高低大<lb/>
抵聞名不聞實我疑眞宰推化工安排百果分番紅杏<lb/>
梅桃李不足數先敎碌碌隨春風錦囊玉液相渾淪百<lb/>
果讓作東南元别有眞香與色味一時分付荔支軒<hi>廣羣</hi>
<hi>芳譜</hi>
<pb n="KR4i0062_WYG_032-19a"/>
　　秦　覯<lb/>
　　　覯字少章觀弟元祐六年進士調臨安簿<hi>曰璐案宋</hi>
　　　<hi>史觀弟覿字少章覯字少儀天社任淵注陳後山詩云秦覯字少章從蘓公學任淵宋人當無</hi>
　　　<hi>誤今從之</hi>
　　和王直方夜坐<lb/>
幃幔高深夜漏長頗從詩酒傲冰霜燭花漸暗人初睡<lb/>
金獸無煙卻有香<lb/>
　　　<hi>王直方詩話少章初登第成親後和余夜坐詩云云讀者無不笑其貧富之頓異</hi>
<pb n="KR4i0062_WYG_032-19b"/>
　　呈東坡先生<lb/>
十里薰風菡萏初我公所至有西湖欲將公事湖中了<lb/>
見説官閒事亦無<lb/>
　　　<hi>鶴林玉露東坡守杭守潁皆有西湖故潁川謝表云入參兩禁每玷北扉之榮出典二州輒爲</hi>
　　　<hi>西湖之長秦少章詩云云</hi>
　　鮑慎由<lb/>
　　　慎由字欽止處州龍泉人元祐六年進士徽宗<lb/>
　　　朝除工部員外郎厯知明海二州卒有夷白堂<lb/>
<pb n="KR4i0062_WYG_032-20a"/>
　　　小集<lb/>
　　雨餘<lb/>
礎潤雨欲作好風每見先蕭蕭清入簾令我心灑然閉<lb/>
門倦永夏枕書日昏眠快此風雨餘端如濯飛泉盆山<lb/>
有佳趣草木更幽妍井華養文石香篆横雲煙俯仰方<lb/>
丈間勝事亦可憐永懐觸熱子我勞良獨賢<hi>宋文鑑</hi>
　　謝傳神蔡景直<lb/>
馳譽丹青有古風筆端及我未宜䝉雲臺麟閣遙相望<lb/>
<pb n="KR4i0062_WYG_032-20b"/>
枉寫裦公與鄂公<hi>能改齋漫錄</hi>
　　夜坐<lb/>
萬巻堆中種眼花睡魔亦厭夜深茶平生不草長門賦<lb/>
豈有黄金送酒家<hi>後村千家詩</hi>
　　與鄭公華自朐山鄰舟行<lb/>
舟行有後先相去能幾許鏗轟金鼓聲見面不得語水<lb/>
花來幽香岸栁過疎雨登艫各乗風解帆會聯浦閒攜<lb/>
小龍團睡起就君煮<hi>楊慎清暑錄</hi>
<pb n="KR4i0062_WYG_032-21a"/>
　　周行已<lb/>
　　　行己字恭叔永嘉人師事程伊川登元祐六年<lb/>
　　　進士官至祕書省正字有浮沚先生集<lb/>
　　絶境亭<lb/>
雲横絶塵境峻<graphic n="KR3093" url="https://raw.githubusercontent.com/kanripo/KR-Gaiji/master/images/KR3093.png" mimeType="image/png"/>若繩削羣山列培塿衆星分脈絡下<lb/>
瞰萬瓦居縹緲見樓閣松風發天籟泠然衆音作皛皛<lb/>
天宇清塵襟一澄廓<hi>東甌詩集</hi>
　　周之深<lb/>
<pb n="KR4i0062_WYG_032-21b"/>
　　　之深長興人元祐六年進士<lb/>
　　遊淸果寺<lb/>
西郊出郭未十里寺在白雲深處藏僧爲愛閒長閉戸<lb/>
客來無路自迴廊近松古瓦落夜子傍水小池生暮光<lb/>
指㸃依稀飯籮水不知何處問興亡<hi>呉氏詩永</hi>
　　鄭居中<lb/>
　　　居中字達夫開封人舉進士徽宗朝厯少保太<lb/>
　　　宰兼門下侍郎兼知樞密院事封燕國公進太<lb/>
<pb n="KR4i0062_WYG_032-22a"/>
　　　保薨贈太師華原郡王諡文正<lb/>
　　挽顧學正公甫<lb/>
可惜病相如誰尋封禪書雙親千里外一葉九秋餘風<lb/>
露翻歸旐塵埃鎖故廬虎丘山下路會葬有鄉車<lb/>
廣文官舍泠如冰幾歎朝衫脱未能忽買春田埋玉地<lb/>
猶懸絳帳讀書燈佳名空綴仙都石妙偈爭傳海寺僧<lb/>
一幅粉旌春水漫惜君誰不涕奔騰<hi>中呉紀聞</hi>
　　崔　鶠<lb/>
<pb n="KR4i0062_WYG_032-22b"/>
　　　鶠字徳符雍丘人徙陽翟元祐中第進士元符<lb/>
　　　末上書入邪等坐廢三十年靖康初擢右正言<lb/>
　　　以疾乞解官除直龍圖閣提舉嵩山崇福宫卒<lb/>
　　　自號婆娑先生有婆娑集<lb/>
　　　<hi>雪浪齋日記徳符詩所謂食鯨老氣横九州廬山詩云遥知金刹近林表颺幡尾滕王閣詩云</hi>
　　　<hi>小艇元從天上來白雲自向杯中落潁昌富文物崔鶠陳恬猶爲下士</hi>
　　　<hi>郡齋讀書志鶠長於詩淸婉敷腴有唐人風</hi>
　　鄱陽詩<lb/>
<pb n="KR4i0062_WYG_032-23a"/>
記得詩狂欲發時鄱陽湖裏月明知無人爲覓桓伊笛<lb/>
自巻秋蘆片葉吹<hi>過庭錄</hi>
　　㑹節園梅花下作<lb/>
去年白玉花結子深林間小憩藉清影低顰啄微酸故<lb/>
人不復見春事今已闌繞樹尋履迹空餘土花斑<lb/>
　　　<hi>墨莊漫録徳符監西京洛南稻田務時中官容佐掌宫鑰于洛郡僚事之唯恐不及獨徳符不肯見</hi>
　　　<hi>之容極衘之徳符一日送客于會節園時梅花己殘與客飲梅花下巳而容奏陳以㑹節園爲</hi>
　　　<hi>景華御苑德符初不知也明年暮春復騎羸馬從老兵徑入園中梅下哦詩徘徊而去次日容</hi>
<pb n="KR4i0062_WYG_032-23b"/>
　　　<hi>見地有馬跡問園吏以崔對容遂劾奏鶠徑入御苑以此罪廢</hi>
　　秋日即事<lb/>
秋草門前已没鞾更無人過野人家離離踈竹時聞雨<lb/>
淡淡輕煙不隔花<lb/>
　　黃州道中<lb/>
莫愁微雨落輕雲十里長亭未墊巾流水小橋山下路<lb/>
馬頭無處不逢春<hi>以上墨莊漫録</hi>
　　早秋雨霽圖<lb/>
<pb n="KR4i0062_WYG_032-24a"/>
我離蜀山來赤日走東州竒峯作眼想一過神已畱翩<lb/>
翩宋公子新詩藹風流丹青見新韻瀟灑出林丘依微<lb/>
萬里遙曠朗一雨收高雲杳褰開縞日明華秋風帬暎<lb/>
山靑𦕈𦕈行李幽得非送將歸色有離别憂念我山海<lb/>
僻鍼砭不爲瘳目看孤鴻飛心已麋鹿游吾兒能扶犂<lb/>
此幘便可投勿言尺寸許是中有菟裘<lb/>
　　與叔易過石佛看宋大夫畫山水<lb/>
霜落石林江氣清隔江猶見暮山横箇中只欠崔夫子<lb/>
<pb n="KR4i0062_WYG_032-24b"/>
滿㡌秋風信馬行<lb/>
　　觀黃筌畫花<lb/>
蒼顔白髪我雖陳見了青紅幾度新更向黄生毫末裏<lb/>
全家看盡劒南春<lb/>
淺淺紅顔與白腮臥枝斜葉抱新開何人與作春風面<lb/>
誑得蜂兒日日來<lb/>
　　和老人觀牧圖<lb/>
作官畏人嘲胡孫騎牧牛卻離大江水還家整歸舟還<lb/>
<pb n="KR4i0062_WYG_032-25a"/>
家此計不可移此樂勿令兒輩知行歌帶索拾遺穗耳<lb/>
靜不復聞征鼙功名亦妄爾吾生去此將何之趁此青<lb/>
草長自牧牛與羊不減九十頭何翅三百强沙平水淺<lb/>
南山下千角萬蹄如此畫牛腰吹笛遡秋風不問人間<lb/>
矍鑠翁<hi>以上聲畫集</hi>
　　子石硯<lb/>
石家有兒玉含晶嘘爲雲氣吸爲晴純精與之相感并<lb/>
孕育萬狀流千名黄昏鬼泣不忍聽且爲白鵝換黄庭<lb/>
<pb n="KR4i0062_WYG_032-25b"/>
<hi>硯箋</hi>
　　海棠<lb/>
渾是華清出浴初碧綃斜掩見紅膚便敎桃李能言語<lb/>
要比嬌妍比得無<hi>海棠譜</hi>
　　潛心齋<hi>以下三首寄漫叟</hi>
雙扉掩餘香一榻下涼幔前人嗟不死萬古暎黄巻時<lb/>
時擷英華一一詣微遠鼎食姑置之此味良不淺<lb/>
　　止遽軒<lb/>
<pb n="KR4i0062_WYG_032-26a"/>
我如萬斛船歲久腰已嬾誰能逐相師終日問手版去<lb/>
謀一寸安輒被三尺挽憐公謝蠻觸鼓臥旗亦偃<lb/>
　　丈室<lb/>
此家英妙姿玉雪照冠冕新詩一何似鸞鵠見蕭散躡<lb/>
屐往從之寧復念重趼<hi>以上苕溪漁隱叢話</hi>
　　早春偶題<hi>曰璐按此詩又見林之竒拙齋集</hi>
寒風淅瀝鳴枯葦小鴨睡殘猶未起更敎細雨結春寒<lb/>
坐聽蕭蕭打窗紙石盆養蒲已抽翠雕斛栽花先弄紫<lb/>
<pb n="KR4i0062_WYG_032-26b"/>
擁爐閉閣賦幽香未怕春冰生硯水<lb/>
　　題績溪雪峯樓<lb/>
題詩最高處不爲待人看記著今朝勝山明松雪寒<hi>以上</hi>
<hi>宋文鑑</hi>
　　婆娑園<hi>在郟縣西鶠居此</hi>
晚禽噪竹百千翅殘菊横枝三兩花好在山園養衰疾<lb/>
風波不到野人家<hi>河南通志</hi>
　　黃葆光<lb/>
<pb n="KR4i0062_WYG_032-27a"/>
　　　葆光字元暉黟縣人賜進士出身崇寧初以薦<lb/>
　　　爲太學博士擢侍御史守處州<lb/>
　　贈孫至豐<lb/>
勸農因到好溪頭把酒相看憶舊遊三十年來如一夢<lb/>
可憐空負釣魚舟<lb/>
　　　<hi>蓉塘詩話麗水孫薪至豐元祐中以明經擢第授荆門軍敎授不赴質性清介絶意仕進與黄</hi>
　　　<hi>葆光爲太學舊游宣和六年黄出守處州薪不屑詣郡謁見黃約以勸農日會于洞溪僧舍至</hi>
　　　<hi>期薪以扁舟來會黃贈詩云云</hi>
<pb n="KR4i0062_WYG_032-27b"/>
　　晁詠之<lb/>
　　　詠之字之道説之從弟以蔭入官復登進士第<lb/>
　　　又中宏詞科第一除河中敎授元符上書罷爲<lb/>
　　　京兆錄事以朝請郎提舉崇福宮卒有崇福集<lb/>
　　　<hi>曲洧舊聞崇寧初凡元祐子弟仕宦者並不得至都城晁之道自洛中罷官回畱中牟驛累日</hi>
　　　<hi>以詩寄京師姻舊其結句云一時雞犬皆霄漢獨有劉安不得仙語傳于時議者美之</hi>
　　壽星寺<lb/>
石磴插青漢禪宫入𣺌冥歸雲侵客坐流水亂松聲天<lb/>
<pb n="KR4i0062_WYG_032-28a"/>
近月逾白竹多山更青從來丘壑志不獨付孫登<hi>咸淳臨安</hi>
<hi>志</hi>
　　杭州思歸<lb/>
丘壑情無盡田園興有餘何當厭澤國不奈憶吾廬庭<lb/>
戸草應長江山木已踈何時整歸棹八月洞庭湖<hi>杭州府志</hi>
　　句<lb/>
旌旗太乙三山外車馬長楊五柞中　栁外雕鞍公子<lb/>
醉水邊紈扇麗人行<hi>紫微詩話</hi>
<pb n="KR4i0062_WYG_032-28b"/>
　　岑象求<lb/>
　　　象求字巖起梓州人終寶文閣待制入黨籍<lb/>
　　遊定林院<lb/>
野濶蓮宫迥樓臺半倚山地連巴峽近門對濮溪灣柏<lb/>
徑松煙溼巖房雨蘚斑白雲邀客住明月伴僧閒經梵<lb/>
喧譁外香燈杳靄間勝遊或邂逅危構喜躋攀世路長<lb/>
何極塵心久欲還輶車正催發緩歩出重關<hi>全蜀藝文志</hi>
　　程　頤<lb/>
<pb n="KR4i0062_WYG_032-29a"/>
　　　頤字正叔顥弟元祐初以薦授崇政殿説書紹<lb/>
　　　聖中削籍竄涪州徙峽州卒入黨籍學者稱伊<lb/>
　　　川先生嘉定中追諡曰正封伊陽伯從祀宣聖<lb/>
　　　廟庭有伊川集<lb/>
　　陸渾樂遊<lb/>
東郊漸微緑驅馬欣獨往舟縈野渡時水樂春山響身<lb/>
閒愛物外趣逸諧心賞歸路逐樵歌落日寒山上<hi>河南府志</hi>
　　司馬槱<lb/>
<pb n="KR4i0062_WYG_032-29b"/>
　　　槱字才仲溫公姪孫元祐中舉賢良科調錢唐<lb/>
　　　尉有夏陽集<lb/>
　　　<hi>郡齋讀書志才仲喜爲宫體詩故世傳其爲鬼物所祟</hi>
　　閨怨<lb/>
銷盡輕寒不自禁新愁唯向靜中深尋常曾入三更夢<lb/>
咫尺空論萬里心人去鳳幃雲漠漠雁回珠箔日沈沈<lb/>
春風洞口花常在只許劉郎一度尋<hi>前賢小集拾遺</hi>
　　遊富陽蜕龍洞憩池上<lb/>
<pb n="KR4i0062_WYG_032-30a"/>
梅蕚春前破松髯雨後滋石崖鳴野鶴竹塢竄香狸山<lb/>
腳重重轉溪流活活遲殷勤窺洞府又到濯龍池<lb/>
　　遊千頃山<hi>在昌化縣上有龍潭廣數百畝禱雨輒應</hi>
欲爲龍池遊束裝戒蓐食雞鳴天未曙呼童蠟雙屐縈<lb/>
迴溯寒溪确犖凌亂石迢迢萬丈嶺宛轉蒼龍脊山高<lb/>
吐朝氣恍不辨咫尺俯聽雷雨聲仰逐猨猱迹委蛇度<lb/>
花塢綠淨草可席喜如出籠檻身輕飛鳥捷不辭雙足<lb/>
困遠探蛟龍窟傳聞此山頂舊有滄海色邇來三十年<lb/>
<pb n="KR4i0062_WYG_032-30b"/>
潭湫變枯荻至今應江潮尚有鷗鷺集至理竟未解對<lb/>
之空太息不如西湖遊揮篙汎瑤碧<hi>以上咸淳臨安志</hi>
　　遊九鎖<lb/>
撩花踏水細尋香閒逐孤雲入翠岡九鎖已深看更好<lb/>
七人相對話應長百年空向塵埃老五月聊乗洞府涼<lb/>
可笑潛川狂道士未逢玉室與金堂<hi>洞霄詩集</hi>
　　洛春謠<lb/>
洛陽春水揚春風銅駝陌上桃花紅高樓疊栁緑相向<lb/>
<pb n="KR4i0062_WYG_032-31a"/>
綃帳金鸞香霧濃錦裘公子五陵客拳毛赤兔雙蹄白<lb/>
金鉤寶玦逐飛香醉入花叢惱花魄青蛾皓齒别吳倡<lb/>
梅粉妝成半額黃羅屏繡幕圍寒玉帳裏吹笙學鳳皇<lb/>
細緑圍紅曉煙溼車馬騑騑雲櫛櫛瓊蘂杯深琥珀濃<lb/>
鴛鴦枕冷珊瑚澀吹龍笛歌白紵蘭席淋漓日將暮君<lb/>
不見灞陵岸上楊栁枝靑靑送别傷南浦<hi>古今詩統</hi>
　　遊佛日山淨慧寺<lb/>
石冷苔生暈風高竹度涼道人何處去春色半滄浪<hi>鐵網</hi>
<pb n="KR4i0062_WYG_032-31b"/>
<hi>珊瑚</hi>
　　句<lb/>
身既事十主女亦妃九龍<lb/>
　　　<hi>嬾眞子集同州登城縣有九龍廟只一妃耳土人云馮瀛王之女也司馬才仲戯題詩云云過</hi>
　　　<hi>客讀之無不一笑</hi>
　　司馬棫<lb/>
　　　棫字才叔槱弟登進士第嘗應賢良以黨錮不<lb/>
　　　召有逸堂集<lb/>
<pb n="KR4i0062_WYG_032-32a"/>
　　　<hi>郡齋讀書志才叔詩雖纎豔比其兄稍莊雅</hi>
　　妾薄命<hi>自注近有里中舉子棄其妻者戯爲賦之</hi>
二月東風初不惡後園桃李先春落高堂去婦對花愁<lb/>
君恩非輕妾命薄憶昔三星光在天煌煌車馬朱門前<lb/>
結䄜幸得事君子願託絲蘿千百年履痕纔徧君家地<lb/>
相看已覺君心異門外新歡一破顏室中舊愛雙垂淚<lb/>
妾心比玉自堅貞君眼如星到處明女子暌離泰山重<lb/>
丈夫棄置鴻毛輕莫誇緑鬢紅顔好女色由來不長保<lb/>
<pb n="KR4i0062_WYG_032-32b"/>
君不見灞上鑾輿祓禊回阿嬌已向長門老<lb/>
　　春晚獨遊鳳林園<lb/>
紅英亂點緑苔錢林影扶踈翠可憐飛蜨惹殘花上露<lb/>
戲魚搖碎水中天金羈不見尋芳馬蘭櫂空停載酒船<lb/>
送盡春歸人亦去鶯啼花發又明年<lb/>
　　江干小雪<lb/>
楓落呉江小雪天三三兩兩捕魚船蹇驢瘦馬何方客<lb/>
眼看風波不著鞭<hi>以上前賢小集拾遺</hi>
<pb n="KR4i0062_WYG_032-33a"/>
　　趙鼎臣<lb/>
　　　鼎臣字承之衛城人自號葦溪翁元祐進士宣<lb/>
　　　和中以右文殿修撰知鄧州召爲太府卿有竹<lb/>
　　　隱畸士集<lb/>
　　二蘇賢良硯<lb/>
不見東坡老弟昆年年曲阜履猶存計功何必悲周鼎<lb/>
會使詞林百怪奔<hi>硯箋</hi>
　　句<lb/>
<pb n="KR4i0062_WYG_032-33b"/>
詞源江海浩奔忙句法風騷森出入　古來此景歎經<lb/>
歲今夜誰家不倚樓<hi>中秋待月</hi>　<hi>以上雪浪齋日記</hi>
　　馬　玿<lb/>
　　　玿合肥人生元祐間<lb/>
　　華嚴寺此君亭歌<hi>次韻信安毛漸</hi>
八座鎭俗光文翁政閒鳴珂晚丁東邀賔尋勝遇郊郭<lb/>
最愛檀欒森梵宫虛簷新敞小亭峻幽徑靜掩閒門重<lb/>
修枝應待丹鳳集勁節只許青松同根蟠南借秦淮潤<lb/>
<pb n="KR4i0062_WYG_032-34a"/>
影疎北露鍾山峯乃知景淡有眞趣何必花豔羅雕櫳<lb/>
放懐喜遂開口笑傳杯不覺酡顏紅談圍浩浩眞意得<lb/>
棊戰紛紛喜與濃人生倏忽猶逆旅少壯易失今衰容<lb/>
得喪何須論塞馬用捨寧復驚㸑桐逍遙齊物慕䝉叟<lb/>
澹泊無生師大雄英游幸陪諸公後傾蓋夙已披懐胸<lb/>
芝蘭亦既序䝉益切磋願使協于中佳章每出連戰勝<lb/>
格調綽有先賢風顧予酬和不量力嗟哉寸莛撞巨鐘<lb/>
<hi>景定建康志</hi>
<pb n="KR4i0062_WYG_032-34b"/>
　　梁君貺<lb/>
　　春帖<lb/>
東方和氣斗回杓龍角聲中轉紫霄聖主問安天未曉<lb/>
求衣親䕶玉宸朝<hi>宋藝圃集</hi>
　　呉則禮<lb/>
　　　則禮字子副富川人中復子以父澤入仕晚居<lb/>
　　　豫章自號北湖居士有北湖集<lb/>
　　簡田升之時升之赴金陵<lb/>
<pb n="KR4i0062_WYG_032-35a"/>
建業流風端可憐石城江色曉鮮鮮鳥窺漢節梅花底<lb/>
雨溼柁樓春水邊霜髪讐書有東觀錦囊覓句屬南天<lb/>
枯腸不飽大官肉我種芋魁今十年<hi>宋文鑑</hi>
　　絶句<lb/>
華館相望接使星長淮南北已休兵便須買酒催行樂<lb/>
更覓何時是太平<lb/>
滿船買了洞庭柑雪色新裁白苧衫喚得吳姬同一醉<lb/>
春風相送過江南<lb/>
<pb n="KR4i0062_WYG_032-35b"/>
　　　<hi>楊誠齋詩話尤延之嘗誦呉則禮此二詩</hi>
　　仰　忻<lb/>
　　　忻字大貺呉興人徙永嘉以孝行稱元祐中郡<lb/>
　　　守郟亶奏聞大觀二年敕贈將仕郎有永嘉百<lb/>
　　　題詩集<lb/>
　　南湖<lb/>
酒旗翻野色漁棹弄秋光百里荷花境曾圖入帝鄉<hi>溫州</hi>
<hi>府志</hi>
<pb n="KR4i0062_WYG_032-36a"/>
　　林　放<lb/>
　　　放字達本仙居人元祐中將上禮部以親死廬<lb/>
　　　墓不果遂築草堂於東山隱焉左譽銘其墓<lb/>
　　東山高臥<lb/>
三間老屋青山幽清風灑灑寒颼颼脱巾坦腹臥其下<lb/>
此身直與淵明儔老松飛翠落夏簟六月不暑涼於秋<lb/>
人生百年一夢幻世間萬事空悠悠一聲野鶴忽驚醒<lb/>
山爐活火茶煙浮<lb/>
<pb n="KR4i0062_WYG_032-36b"/>
　　贈琴僧<lb/>
霜林凋落雲影垂朔風獵獵鼓寒威偶來禪房訪虚寂<lb/>
上人爲我彈金徽此調悠悠泯千載今日忽聞一嗟咨<lb/>
上人所彈不在指我亦非于耳聽之霜天玉磬敲清曉<lb/>
夜月秋聲動翠微舉世紛紛愛箏筑寂寥古意誰能知<lb/>
過門不知鍾期子愼勿汗漫調朱絲<hi>以上台州府志</hi>
　　范純粹<lb/>
　　　純粹字德孺仲淹第四子以蔭仕元祐中厯寶<lb/>
<pb n="KR4i0062_WYG_032-37a"/>
　　　文閣待制知熙州紹聖中入黨籍徽宗朝鄂州<lb/>
　　　安置<lb/>
　　句<lb/>
慣處賤貧知世態飽諳遷謫見家風<lb/>
　　　<hi>風月堂詩話范德孺崇寧之貶與山谷倡和甚多有一聯云云可以識范氏之名節矣</hi>
　　林　旦<lb/>
　　　旦字次中希之弟第進士元祐中厯太僕卿河<lb/>
　　　東轉運使<lb/>
<pb n="KR4i0062_WYG_032-37b"/>
　　曲水亭<hi>治平中宰定海作</hi>
巖澑抱山急傳觴何太頻迴看野客醉還笑濁醪醇漢<lb/>
曲人方遠蘭亭跡易陳勞生無足校酣放即天眞<lb/>
　　射圃<lb/>
百歩開新圃彎弧注采正尊罍供樂事金鼓疊歡聲敏<lb/>
手徒爲妙中心自要平何人能舉觶觀堵定縱横<hi>以上乾道</hi>
<hi>四明圖經</hi>
　　蘇元老<lb/>
<pb n="KR4i0062_WYG_032-38a"/>
　　　元老字在廷眉山人東坡從孫舉進士官太常<lb/>
　　　少卿坐元祐黨累罷提點明道宫卒有九峯集<lb/>
　　懐安官舍病起九日作<lb/>
籬菊今年折最繁繞叢新朶上雕盤病知嘉節霜風冷<lb/>
喜對高堂骨肉懽久廢笑歌慵飲酒只聞兒女勸加餐<lb/>
如何猛下藜牀去又逐鵷鴻振羽翰<hi>古今歲時雜詠</hi>
　　冤亭卞<lb/>
　　畱題靈巖古詩十韻<hi>石刻在泰山</hi>
<pb n="KR4i0062_WYG_032-38b"/>
屈指數四絶四絶中最優此景冠天下不獨竒東州夜<lb/>
月透巖白亂雲和雨收甘泉瀉山腹聖日穿崖頭大暑<lb/>
不知夏爽氣常如秋風高松子落天外鐘聲浮祖師生<lb/>
朗右古殿名般舟人巧不可至天意何所畱老生笑相<lb/>
語此事常窮求移出蓬萊㠀待吾仙子遊<hi>元祐庚午三月二十八日</hi>
<hi>東武王璞書</hi>　<hi>求古錄</hi>
　　蔡安持<lb/>
　　　安持字資中睢陽人<lb/>
<pb n="KR4i0062_WYG_032-39a"/>
　　題靈巖寺<lb/>
四絶之中處最先山圍宫殿鎖雲烟當年鶴馭歸何處<lb/>
世上猶傳錫杖泉<hi>元祐壬申十月</hi>　<hi>求古録</hi>
　　李　周<lb/>
　　　周元祐初直龍圖閣充陜西轉運使<lb/>
　　華清懐古<lb/>
琱戈鐵騎正縱横環上羅衣血染腥蜀道歸來應悔禍<lb/>
香囊特地泣娉婷<lb/>
<pb n="KR4i0062_WYG_032-39b"/>
吾家居處本關西舊記遺蹤事不迷屡過華清無一字<lb/>
恐人笑我不畱題<hi>元祐四年春二月</hi>　<hi>驪山刻石</hi>
　<lb/>
　<lb/>
　<lb/>
　<lb/>
　<lb/>
　宋詩紀事巻三十二<lb/>
</p>
<p>
</p>
  </div>
<div>
                <head>宋詩紀事巻三十三</head>
    <p>
<pb n="KR4i0062_WYG_033-1a"/>
欽定四庫全書<lb/>
　宋詩紀事巻三十三　　　　　錢塘厲鶚撰<lb/>
　　黄庭堅<lb/>
　　　庭堅字魯直洪州分寧人庶子舉進士爲葉縣<lb/>
　　　尉厯祕書丞紹聖初坐修神宗實録失實貶涪<lb/>
　　　州别駕黔州安置建中靖國初召還知太平州<lb/>
　　　復除名編管宜州卒自號山谷老人有豫章集<lb/>
　　　精華錄<lb/>
<pb n="KR4i0062_WYG_033-1b"/>
　　　<hi>雲麓漫鈔吕居仁作江西詩社宗𣲖圖其畧云古文衰于漢末先秦古書存者爲學士大夫剽</hi>
　　　<hi>竊之資五言之妙與三百篇離騷爭烈可也自李杜之出後莫能及韓栁孟郊張籍諸人自出</hi>
　　　<hi>機杼别成一家元和之末無足論者衰至唐末極矣然樂府長短句有一倡三歎之致國朝文</hi>
　　　<hi>物大備穆伯長尹師魯始爲古文盛于歐陽氏歌詩至于豫章始大出而力振之後學者同作</hi>
　　　<hi>並和盡發千古之祕亡餘蘊矣錄其名字曰江西宗沠其源流皆出豫章也宗派之祖曰山谷</hi>
　　　<hi>其次陳師道無已潘大臨邠老謝逸無逸洪朋龜父洪芻駒父饒節德操乃如璧也祖可正平</hi>
　　　<hi>徐俯師川林敏修子仁洪炎玉父汪革信民李錞希聲韓駒子蒼李彭商老晁沖之叔用江端</hi>
　　　<hi>友子我楊符信祖謝薖幼槃夏倪均父林敏功潘大觀王直方立之善權巽中高荷子勉凡二</hi>
<pb n="KR4i0062_WYG_033-2a"/>
　　　<hi>十五人居仁其一也議者以謂陳無已爲詩高古使其不死未必甘爲宗派若徐師川則固嘗</hi>
　　　<hi>不平曰吾乃居行閒乎韓子蒼云我自學古人均父又以在下爲恥不知居仁當時果以優劣</hi>
　　　<hi>銓次姑記姓名而紛紛如此以是知執太史之筆者戛戛乎難哉又不知諸公之詩其後人品</hi>
　　　<hi>藻與居仁所見又何如也三十七巻續派十三文獻通考江西詩派一百</hi>
　　　<hi>巻直方詩話山谷舊所作詩文名以焦尾敝帚王</hi>
　　　<hi>秦少游云每覽此編輒悵然終日殆忘食事邈然有二漢之風今交游中以文墨稱者未見其</hi>
　　　<hi>比所謂珠玉在旁覺我形穢也謀鬼神無一點西清詩話山谷詩妙脱蹊徑言</hi>
　　　<hi>塵俗氣所恨務高一似參曹洞下禪尚墮在𤣥妙窟裏</hi>
<pb n="KR4i0062_WYG_033-2b"/>
　　　<hi>苕溪漁隠叢話元祐文章稱蘓黄時二公爭名互相譏誚東坡嘗云魯直詩文如蛑蝤江瑤桂</hi>
　　　<hi>格韻髙絶盤餐盡廢然不可多食多則發風動氣山谷亦云蓋有文章妙一世而詩句不逮古</hi>
　　　<hi>人者此指東坡而言也任天社云山谷詩律妙一世用意未易窺測然置字下語皆有所從來</hi>
　　　<hi>張巨山云山谷古律詩酷學少陵雄健太過遂流而入于險怪要其病在太著意欲道古今人</hi>
　　　<hi>所未道語耳其文専學西漢惜才力褊局不能汪洋恣肆如其紀事立言頗有類處</hi>
　　　<hi>敖陶孫詩評黄山谷如陶𢎞景抵召入宫析理談𤣥而松風之韻故在</hi>
　　　<hi>劉後村詩話國初詩人如潘閬魏野規規晚唐格調楊劉則又専爲崑體蘇梅二子稍變以平</hi>
　　　<hi>淡豪傑而和之者尚寡至六一公巍然爲大家數學者宗焉然二公亦各極其天才筆力之所</hi>
<pb n="KR4i0062_WYG_033-3a"/>
　　　<hi>至而已非必鍛鍊勤苦而成也豫章稍後出會粹百家句律之長究極厯代體製之變蒐討古</hi>
　　　<hi>書穿穴異聞作爲古律自成一家雖隻字半句不輕出遂爲本朝詩家宗祖</hi>
　　　<hi>詩林廣記豫章先生傳贊云山谷自黔州以後句法尤高筆勢放縦實天下之竒作自宋興以</hi>
　　　<hi>來一人而已東坡云讀魯直詩如見魯仲連李太白不敢復論鄙事雖若不適用然不爲無補</hi>
　　　<hi>于世</hi>
　　題竹石牧牛圖<lb/>
野次小崢嶸幽篁相依緑阿童三尺箠御此老觳觫石<lb/>
吾甚愛之勿遣牛礪角牛礪角尚可牛鬬殘我竹<lb/>
<pb n="KR4i0062_WYG_033-3b"/>
　　　<hi>陵陽室中語一日因坐客論魯直詩體製新巧客舉魯直此詩云石吾甚愛之勿使牛礪角牛</hi>
　　　<hi>礪角尚可牛鬬殘我竹如此體製甚新公徐云獨漉水中泥水濁不見月不見月尚可水深行</hi>
　　　<hi>人沒蓋是李太白獨漉篇也山谷亦傚此語意耳</hi>
　　記夢<lb/>
衆眞絶妙擁靈君曉然夢之非紛紜窗中逺山是眉黛<lb/>
席上橊花皆舞帬借問琵琶得聞否靈君色莊妓搖手<lb/>
兩客爭棊爛斧柯一兒壊局君不呵杏梁歸燕空語多<lb/>
奈此雲窗霧閣何<lb/>
<pb n="KR4i0062_WYG_033-4a"/>
　　　<hi>洪駒父詩話余嘗問山谷云此記一段事也嘗從一貴宗室攜妓游僧寺酒闌諸妓皆散入僧</hi>
　　　<hi>房中主人不怪也故有曉然夢之非紛紜之句</hi>
　　宗室公壽挽詞<lb/>
昔在熙寧日葮莩接貴游題詩奉先寺横笛寶津樓天<lb/>
網恢中夏賓筵禁列侯但聞劉子政頭白更清修<lb/>
　　　<hi>二老堂詩話意深語到可見宗室前肆後拘氣象</hi>
　　觀伯時畫馬禮部試院作<lb/>
儀鸞供帳饕蝨行翰林溼薪爆竹聲風簾官燭淚縱横<lb/>
<pb n="KR4i0062_WYG_033-4b"/>
木穿石盤未渠透坐窗不遨令人瘦貧馬百菣逢一豆<lb/>
眼明見此玉花驄徑思著鞭隨詩翁城西野桃尋小紅<lb/>
　　　<hi>苕溪漁隱叢話此格禁臠謂之促句換韻其法三句一換韻三疊而止此格甚新人少用之</hi>
　　題畫屏六言<lb/>
胡蜨雙飛得意偶然畢命網羅羣蟻爭收墜翼䇿勛歸<lb/>
去南柯<lb/>
　　　<hi>桯史黨禍既起山谷居黔有以屏圖遺之者繪雙蜨翾舞罥于蛛絲而隊蟻憧憧其間題六言</hi>
　　　<hi>于上云云崇寧間又遷于宜圖偶爲人攜入京鬻于相國寺肆蔡客得之以示元長元長大怒</hi>
<pb n="KR4i0062_WYG_033-5a"/>
　　　<hi>將指爲怨望重其貶會以訃奏僅免</hi>
　　水仙花<lb/>
淤泥解作白蓮藕糞壤能開黄玉花可惜國香天不管<lb/>
隨縁流落小民家<lb/>
　　　<hi>墨莊漫錄山谷在荆州時鄰居一女子閒靜妍美綽有態度年方笄也山谷殊嘆惜之其家蓋</hi>
　　　<hi>閭閻細民未幾嫁同里而夫亦庸俗貧下非其偶也山谷因和荆南太守馬琙中玉水仙花詩</hi>
　　　<hi>云云蓋有感而作後數年此女生二子其夫鬻于郡人田氏家憔悴頓挫無復故態然猶有餘</hi>
　　　<hi>妍乃以國香名之</hi>
<pb n="KR4i0062_WYG_033-5b"/>
　　青奴<lb/>
穠李四弦風掃席昭華三弄月侵牀我無紅袖堪娛夜<lb/>
正要青奴一味涼<hi>以上山谷内集</hi>
　　　<hi>侍兒小名錄拾遺東坡寄栁子玉云聞道牀前唯竹几夫人應不解卿卿又送竹几與謝秀才</hi>
　　　<hi>云畱我同行木上座贈君無語竹夫人山谷云竹夫人迺涼寢竹器憩臂休膝非夫人之職而</hi>
　　　<hi>冬夏青青竹之所長名曰青奴作詩云云穠李昭華貴人家兩女奴也</hi>
　　題花光爲曾公衮作水邊梅<lb/>
梅蘂觸人意冐寒開雪花遙憐水風晚片片點汀沙<lb/>
<pb n="KR4i0062_WYG_033-6a"/>
　　題石牛洞石上<lb/>
鬱鬱窈窈天香宅諸峯排霄帝不隔六時謁天開關鑰<lb/>
我身金華牧羊客羊眠草間我世間高眞衆靈思我還<lb/>
石盆之中有甘露青牛駕我山谷路<hi>以上山谷外集</hi>
　　　<hi>方輿勝覽懐寧縣山谷寺西北有石牛洞其狀如牛唐李翺諸賢題詠甚多李伯時畫黄魯直</hi>
　　　<hi>坐石牛上魯直因自號山谷道人仍題詩石上云云</hi>
　　牧童<lb/>
騎牛遠遠過前村吹笛風斜隔隴聞多少長安名利客<lb/>
<pb n="KR4i0062_WYG_033-6b"/>
機關用盡不如君<lb/>
　　　<hi>桐江詩話世傳山谷七歲作</hi>
　　絶句<lb/>
疊送香羅淺色衣著來香氣入書帷到家慈母驚相問<lb/>
爲説王孫脱贈時<lb/>
　　　<hi>趙德麟侯鯖錄魯直入宫敎余兄弟伯父五開府酒餘脱淺色香羅襖衣之魯直作詩</hi>
　　周昉美人琴阮圖<lb/>
周昉富貴女衣飾新舊兼髻重髪根急薄粧無意添琴<lb/>
<pb n="KR4i0062_WYG_033-7a"/>
阮相與娯聽絲不停手敷腴竹馬郎跨馬要折栁<lb/>
　　　<hi>墨莊漫錄龍眠李亮工家藏周昉畫美人琴阮圖殊有宫禁富貴氣旁有竹馬小兒欲折檻前</hi>
　　　<hi>栁者亮工官長沙時山谷謫宜州過而見之歎愛彌日大書一詩於黄素上此詩不見今集</hi>
　　觀祕閣蘇子美題壁詩<lb/>
仁祖康四海本朝盛文章蘇郎如虎豹孤嘯翰墨場風<lb/>
流映海岱峻鋒不可當學書窺法窟當代見崔張銀鉤<lb/>
刻琬琰蠆尾迴縑緗擢登羣玉府高閣目生光春風吹<lb/>
曉雨禁直夢滄浪人聲市朝遠簾影花竹涼秋荷湔筆<lb/>
<pb n="KR4i0062_WYG_033-7b"/>
硯怨句挾風霜不甘老天禄誠欲升未央小臣膽如斗<lb/>
侏儒俸一囊請提師十萬奉辭問犬羊歸鞍飲月支伏<lb/>
背笞中行人事喜乖忤南遷得夜航此時調玉燭日行<lb/>
中道黄柄臣似牛李傾奪謀未臧薄酒圍邯鄲老龜禍<lb/>
枯桑兼官百郡邸報賽用歲常招延青雲士共醉椒糈<lb/>
觴俗客避白眼徴歌舞紅裳謗書動宸極牢戸繫桁楊<lb/>
一網收冠蓋九衢人走藏庖丁提刀立滿意無四旁論<lb/>
罪等饕餮囚衣禦方良姑蘇麋鹿疃風月有書堂永無<lb/>
<pb n="KR4i0062_WYG_033-8a"/>
湔祓期山鬼共幽篁萬戸封侯骨今成狐兔岡邇來四<lb/>
十年我亦校書郎雄文終膾炙妙墨見垣牆高山仰豪<lb/>
氣崢嶸乃不亡張侯開詩巻詞章尚軒昻草書十餘紙<lb/>
雨漏古屋廊誠知千里馬不服萬乗箱遂令駕鼓車此<lb/>
豈用其長事往飛鳥過九原色莽蒼敢告大鈞手才難<lb/>
幸扶將<hi>中呉紀聞</hi>
　　荅王道濟寺丞觀許道寧山水圖<lb/>
往逢醉許在長安蠻溪大硯磨松烟忽呼絹素翻硯水<lb/>
<pb n="KR4i0062_WYG_033-8b"/>
久不下筆或經年一日踏門撼門鈕巾帽敧斜猶索酒<lb/>
舉杯意氣欲翻盆倒臥虛樽將八九醉拈枯筆嘗墨色<lb/>
勢若山崩不停手數尺江山萬里遙滿堂風物冷蕭蕭<lb/>
山僧歸寺童子後漁伯欲渡行人招先君笑指溪上宅<lb/>
鸕鷀白鷺如相識許生再拜謝不能乃是天機非筆力<lb/>
自陳精力初未衰八幅生絹作四時早師李成最得意<lb/>
什襲自藏人已知貴人取去棄牆角流落幾姓今知誰<lb/>
大梁畫肆閲水墨四圖宛然當物色自言早過許史門<lb/>
<pb n="KR4i0062_WYG_033-9a"/>
常賣一聲偶然得雨雪涔涔滿寺庭四圖冷落讓丹靑<lb/>
往來睥睨誰比數十萬酬之觀者驚客還次第閲冬夏<lb/>
坐見歲序寒崢嶸王丞來觀歎嘖嘖亦如我昔初見日<lb/>
新詩雌黄初得實信知君家有摩詰我持此圖二十年<lb/>
眼見緑髪皆華顚許生縮手入黄泉衆史弄筆摩青天<lb/>
君家枯松出老翟頗似破屏有骨骼一時所棄願愛惜<lb/>
不誣方將有人識<lb/>
　　　<hi>聲畫集此詩正夲有二篇互有不同今録其後篇</hi>
<pb n="KR4i0062_WYG_033-9b"/>
　　絶句<lb/>
黄葉委庭觀九州小蟲催女獻工裘金錢滿地無人費<lb/>
百斛明珠薏苡秋<lb/>
　　　<hi>王直方詩話少游嘗以眞字題月團新碾瀹花甆一絕于邢敦夫扇上山谷見之乃于扇背復</hi>
　　　<hi>作小草題此詩皆自所作詩也少游後見之云逼我太甚</hi>
　　題大年小景二絕<lb/>
水色煙光上下寒忘機鷗鳥恣飛還我來頻作江湖夢<lb/>
對此身疑在故山<lb/>
<pb n="KR4i0062_WYG_033-10a"/>
輕鷗白鷺定吾友翠栢幽篁是可人海角逢春知幾度<lb/>
臥游到處總傷神<lb/>
　　　<hi>苕溪漁隱叢話余家有大年畫小景二幅山谷親書兩絶句其上今豫章所刻集及他本皆無</hi>
　　宿錢塘尉廨<lb/>
平湖繞舍山無盜官事長閒俸有金安得終身爲禦寇<lb/>
不辭兒女作吳音<hi>合璧事類别集</hi>
　　題東丁水<lb/>
古人題作東丁水自古東丁直到今我爲改名方響洞<lb/>
<pb n="KR4i0062_WYG_033-10b"/>
要知山水有清音<lb/>
　　　<hi>老學菴筆記漢嘉城西北山麓有一石洞泉出其間良久一滴淸如金石山谷詩云</hi>
　　贈宗室大年<lb/>
揮毫不作小池塘蘆荻江邊落鴈行雖有珠簾籠翡翠<lb/>
不忘煙雨罩鴛鴦<lb/>
　　　<hi>王直方詩話大年喜微行而善畫小景山谷葢有所譏也</hi>
　　山礬<lb/>
北嶺山礬取次開淸風正用此時來平生習氣雖料理<lb/>
<pb n="KR4i0062_WYG_033-11a"/>
愛著幽香未擬回<lb/>
　　　<hi>苕溪漁隱叢話山谷云江南野中有一種小白花木高數尺春開極香野人謂之鄭花王荆公</hi>
　　　<hi>嘗欲作詩而陋其名予請名曰山礬野人採鄭花以染黄不借礬而成色故名山礬海岸孤絕</hi>
　　　<hi>處普陀山譯者以爲小白花予疑卽此花耳不然何以觀音老人端坐不去耶</hi>
　　句<lb/>
春將國豔熏花骨日借黄金縷水紋<hi>題野寺壁人玉屑</hi>　<hi>詩</hi>人<lb/>
得交游是風月天開圖畫即江山<hi>石林燕語</hi>清鑑風流歸<lb/>
賀八飛揚䟦扈付朱三<hi>苕溪漁隱叢話</hi>
<pb n="KR4i0062_WYG_033-11b"/>
　　陳師道<lb/>
　　　師道字無已一字履常彭城人號后山居士元<lb/>
　　　祐中以蘇軾傅堯俞孫覺薦授徐州敎授紹聖<lb/>
　　　初厯祕書省正字扈從南郊不屑服趙挺之衣<lb/>
　　　以寒疾卒有集<lb/>
　　　<hi>朱文公語録黄山谷詩云閉門覓句陳無已對客揮毫秦少游陳無已平時出行覺有詩思便</hi>
　　　<hi>急歸擁被臥而思之呻吟如病者或累日而後起眞是閉門覓句者也</hi>
　　　<hi>詩林廣記或言后山之詩非一過可了近于枯淡彼其用意直追騷雅不求合於世俗亦惟恃</hi>
<pb n="KR4i0062_WYG_033-12a"/>
　　　<hi>有東坡山谷之知也自此兩公外政使舉世無領解者渠亦安暇恤哉</hi>
　　　<hi>文獻通考石林葉氏曰世言陳無已毎登覽得句即急歸臥一榻以被䝉首惡聞人聲謂之吟</hi>
　　　<hi>榻家人知之即猫犬皆逐去嬰兒稚子亦抱寄鄰家徐待詩成乃敢復常</hi>
　　　<hi>敖陶孫詩評陳后山如九皋獨唳深林孤芳沖寂自妍不求賞識</hi>
　　　<hi>後村詩話後山樹立甚高其議論不以一字假借人然自言其詩師豫章公或曰黄陳齊名何</hi>
　　　<hi>師之有余曰射較一鏃奕角一著惟詩亦然后山地位去豫章不遠故能師之</hi>
　　妾薄命<hi>爲曾南豐作</hi>
主家十二樓一身當三千古來妾薄命事主不盡年起<lb/>
<pb n="KR4i0062_WYG_033-12b"/>
舞爲主壽相送南陽阡忍著主衣裳爲人作春妍有聲<lb/>
當徹天有涙當徹泉死者恐無知妾身長自憐<lb/>
葉落風不起山空花自紅捐世不待老惠妾無其終一<lb/>
死尚可忍百歲何當窮天地豈不寛妾身自不容死者<lb/>
如有知殺身以相從向來歌舞地夜雨鳴寒蛬<lb/>
　　　<hi>詩林廣記謝疊山云元豐間曽鞏修史薦后山有道德有史才乞自布衣召入史館命未下而</hi>
　　　<hi>曽去后山感其知已不願出他人門下故作妾薄命鞏南豐人歐陽公之客后山尊之號曰南</hi>
　　　<hi>豐先生</hi>
<pb n="KR4i0062_WYG_033-13a"/>
　　丞相溫公挽詞<lb/>
恭默思良弼詩書正百工事多違謝傅天遽奪楊公一<lb/>
代風流盡三師禮數崇若無天下議美惡併成空<lb/>
　　　<hi>詩林廣記謝疊山云時哲宗諒陰見上帝賚良弼非偶然也周公位冢宰正百工以詩書治天</hi>
　　　<hi>下與熙豐變法者不同蓋熙豐新法與溫公所志所學皆相反也</hi>
百姓歸周老三年待魯儒俗方隨日化身已要人扶玉<lb/>
几雖來晚明堂訖授圖心知死諸葛終不羨曹蜍<lb/>
　　　<hi>詩林廣記黄山谷見此詩俗方隨日化身已要人扶之句嘆曰陳三直不可及蓋天不憖遺老</hi>
<pb n="KR4i0062_WYG_033-13b"/>
　　　<hi>悲盡于此矣</hi>
少學眞成已中年託著書輟耕扶日月起廢極吹噓得<lb/>
志寧論晚成功不願餘一爲天下慟不敢愛吾廬<lb/>
　　　<hi>詩林廣記任天社云輟耕扶日月起廢極吹噓言公既執政士大夫得罪於熙豐者極力薦引</hi>
　　　<hi>而用之日月吹嘘字雖不對而事勢氣象實相等此詩人之妙也</hi>
　　嘲秦覯<lb/>
長鋏歸來夜帳空衡陽回雁耳偏聰若爲借與東風看<lb/>
無限珠璣咳唾中<lb/>
<pb n="KR4i0062_WYG_033-14a"/>
　　　<hi>王直方詩話少章登第後方娶後山作此詩時猶未娶故多戲句帳空聞雁之語皆戲其獨宿</hi>
　　　<hi>無寐也</hi>
　　絕句<lb/>
書當快意讀易盡客有可人期不來世事相違每如此<lb/>
好懐百歲幾回開<lb/>
　　　<hi>復齊漫錄云此無已得意詩也</hi>
　　寄外舅郭大夫<lb/>
巴蜀通歸使妻孥得定居深知報消息不忍問何如身<lb/>
<pb n="KR4i0062_WYG_033-14b"/>
健無妨遠情親未肯踈功名欺老病淚盡數行書<lb/>
　　　<hi>詩人玉屑趙章泉先生嘗云學詩者莫不以杜爲師然能如其師者鮮矣句或有似之而篇之</hi>
　　　<hi>全似者絕難得陳后山寄外舅郭大夫詩乃全篇之似杜者也後戴式之亦有思家用陳韻又</hi>
　　　<hi>全篇之似陳者也</hi>
　　曾南豐先生挽詞<lb/>
早棄人間事眞從地下遊丘原無起日江漢有東流身<lb/>
世從違裏功言取次休不應須禮樂始作後生仇<lb/>
精爽回長夜衣冠出廣庭勲庸畱琬琰形象付丹靑道<lb/>
<pb n="KR4i0062_WYG_033-15a"/>
喪餘篇翰人亡更典刑侯芭才一足白首太𤣥經<lb/>
　　　<hi>珊瑚鉤詩話此二詩后山感南豐之薦引未遂而遽亡故其詞深切</hi>
　　端硯<hi>原注寇十一惠</hi>
端溪四山下龍淵鬱積中州清淑氣金聲玉骨石爲容<lb/>
河江屈流雲作使滑如女膚色馬肝探頷適遭龍伯睡<lb/>
轆轤挽出萬人賀千歲之藏一朝致書生活計亦酸寒<lb/>
斷甎半瓦寧求備似憐陶瓦磨竈煤輟贈不減前人志<lb/>
　　小放歌行<lb/>
<pb n="KR4i0062_WYG_033-15b"/>
春風永巷閉娉婷長使靑樓悞得名不惜巻簾通一顧<lb/>
怕君著眼未分明<lb/>
當年不惜嫁娉婷傅白施朱作後生說與旁人須早計<lb/>
隨宜梳洗莫傾城<lb/>
　　　<hi>詩話總龜山谷云無己他日作詩極高古至于此篇則顧影徘徊炫燿太甚</hi>
　　賦宗室士暕高軒過圖<lb/>
滕王蛺蜨江都馬一紙千金不當價異材天縱非力能<lb/>
畫工不是甘爲下今代風流數大年含毫落筆開山川<lb/>
<pb n="KR4i0062_WYG_033-16a"/>
忽忘朽老壓塵底卻怪鳧鴻墮目前邇來八二復秀出<lb/>
萬里山河才咫尺眼邊爭得有突兀復似天地初開闢<lb/>
明窗寫出高軒過便逐愈湜聞吟哦晚知書畫眞有益<lb/>
卻悔歲月來無多宮禁修嚴絕過訪時於僻寺聊稅鞅<lb/>
秀潤如行琮璧間清明似引星辰上憂悲愉怢百不平<lb/>
河擘太華東南傾平生秀句寰區滿掇拾棄置成丹靑<lb/>
平湖遠岫開精神陡覺文字生淸新未許二豪今角立<lb/>
也知旁有衛夫人<lb/>
<pb n="KR4i0062_WYG_033-16b"/>
　　　<hi>王直方詩話無己謂余曰近宗子節使使余作一詩挂名其間得百千以爲女子嫁資可乎余</hi>
　　　<hi>曰詩未成則錢不可緩詩已成則錢不可來數日無己卒士暕贈以百縑</hi>
　　寄曹州晁大夫<lb/>
墮絮隨風化作塵黃樓桃李不成春只今容有名駒子<lb/>
困倚闌干一欠伸<hi>以上後山詩集</hi>
　　　<hi>菊坡叢話陳后山此詩自注云周昉畫美人有背立欠伸者最爲妍絕東坡所賦麗人行也任</hi>
　　　<hi>天社云此篇言徐州風物後山嘗有詞并序云晁大夫增飾披雲初欲壓黃樓而張馬二子皆</hi>
　　　<hi>當年樽下世所謂英英盼盼者盼卒英嫁而盼之子瑩頗有家風而曹妓未有顯者黄樓不可</hi>
<pb n="KR4i0062_WYG_033-17a"/>
　　　<hi>勝也作南鄕子歌之曰風絮落東鄰點綴繁枝旋化塵關鎖玉樓巢燕子冥冥桃李摧殘不見</hi>
　　　<hi>春流轉到如今翡翠生兒綴作衾花様腰身官様立婷婷困倚闌干一欠伸蓋前云風絮以屬</hi>
　　　<hi>英塵化以屬盼名駒子以屬瑩瑩母馬氏也</hi>
　　句<lb/>
昔日剜瘡今補肉百孔千瘡容一罅　拆東補西裳作<lb/>
帶　人窮令智短　百巧千窮只短檠　起倒不供聊<lb/>
應俗　經事長一智　稱家豐儉不求餘　卒行好步<lb/>
不兩得　巧手莫為無麫餅<hi>巧息婦做不得無麫䬪飥</hi>不應逺水<lb/>
<pb n="KR4i0062_WYG_033-17b"/>
救近渴畱渴須遠井<hi>遠水不救近渴</hi>瓶懸瓽間終一碎<hi>瓦罐終須井上</hi>
<hi>破</hi>急行寧小緩<hi>急行趕過慢行遲</hi>早作千年調一生也作千年<lb/>
調<hi>人作千年調鬼見拍手笑</hi>拙勤終不補<hi>將勤/補拙</hi>斧斫仍手摩<hi>大斧斫了手摩</hi>
<hi>娑</hi>驚雞透籬犬升屋<hi>雞飛狗/上屋</hi>割白鷺股何作難<hi>鷺鷥腿上割股</hi>
薦賢仍賭命<lb/>
　　　<hi>雞肋編陳無已詩亦多用一時俚語如昔日云云而東坡亦有三杯輭飽後一枕黑甜餘皆世</hi>
　　　<hi>俗語如賭命輭飽猶可解而黒甜後世不知其爲睡矣如詩之串夷載路書云弔由靈安知非</hi>
　　　<hi>當時之常談也</hi>
<pb n="KR4i0062_WYG_033-18a"/>
　　潘大臨<lb/>
　　　大臨字邠老齊安人有柯山集次弟大觀字仲<lb/>
　　　達亦入江西派其詩不傳<lb/>
　　　<hi>後村詩話東坡文潛先後謫黄州皆與邠老游其詩自云師老杜然有空意無實力余舊讀之</hi>
　　　<hi>病其深蕪話邠老得句法于東坡頃與洪駒父潘子眞詩</hi>
　　　<hi>徐師川洎予友善山谷嘗稱之曰天下異才也</hi>
　　春日書懐<lb/>
舟楫淩漳水風濤接蠡湖龍媒戒跬步驪頷脫微軀樂<lb/>
<pb n="KR4i0062_WYG_033-18b"/>
土供游戲深文苦縶拘胷中雖磈磊牆外或歌呼老去<lb/>
嵇康嬾歸來甯子愚千鍾眞臭腐十畝借膏腴春雨何<lb/>
曾密園花竟自都小橋藏細栁方沼出新蒲酒熟拈巾<lb/>
漉經傳帶雨鉏行盤隨所有坐客幾時無日轉槐陰暮<lb/>
門通鳥跡迂仰頭看哺鷇引手出將雛撫事盆繅繭勞<lb/>
生戸轉樞形骸浮大塊毛髪燎洪爐世論幾膠柱人心<lb/>
盡好竽屠龍非至計射雉屈良圖借箸方隆漢推枰已<lb/>
滅呉從渠畫麟閣吾自著潛夫<lb/>
<pb n="KR4i0062_WYG_033-19a"/>
　　荅王立之惠書<lb/>
歸自江南即定居漫勞親友問何如剛腸肯爲藜羮轉<lb/>
病骨聊憑竹杖扶南圃土腴千樹橘東湖春水百金魚<lb/>
明年生計應堪説待倩君侯買異書<hi>以上宋文鑑</hi>
　　呉熙老所藏風雨圖<lb/>
我游匡山夏將杪赤日青天萬山遶忽然風雨動地來<lb/>
震氣乗雷離電繞一川煙靄失東西萬里乾坤錯昏曉<lb/>
香爐高峯危欲墮石門細路人心𠞰江翻那聞得計魚<lb/>
<pb n="KR4i0062_WYG_033-19b"/>
木㧞豈有安巢鳥須臾雲過雨腳收依舊晴暉著叢篠<lb/>
羣山厯厯在眼前恰似憑高日方曉誰將此景入畫圖<lb/>
數幅生綃盤礴了吳丞此畫絕代無張公此詩古來少<lb/>
讀詩觀畫興未窮北窗風涼退自公使君意消三伏中<lb/>
未可鞭箠催青銅<hi>熙老在羅田催科不用鞭箠而辦</hi>
　　贈張聖言畫柯山圖<lb/>
我昔騎鯨遊九州上扣天闕望冕旒羣公侍旁好顔色<lb/>
將順帝旨成剛柔抱持日月不自獻蒙茸塵土歸家丘<lb/>
<pb n="KR4i0062_WYG_033-20a"/>
結茅竹間今休已炎暑避舍淸飈畱屋頭清溪鳴晝夜<lb/>
當戸古木蔽馬牛蒼頭廬兒從高蓋傳呼不到門巷幽<lb/>
兩公忘言兒袖手驅除睡魔須茶甌誰傳此意到旁郡<lb/>
解衣盤礴煩張侯張侯落筆妙天下未墜學士之風流<lb/>
欻見柯山入畫圖丹靑知君百不憂黄公不肯直南省<lb/>
一麾已具東南舟請君援筆待公至畫我迎公竹隂裏<lb/>
<hi>以上聲畫集</hi>
　　江間作<lb/>
<pb n="KR4i0062_WYG_033-20b"/>
白鳥沒飛煙微風逆上船江從樊口轉山自武昌連日<lb/>
月懸終古乾坤别逝川羅浮南斗外黔府古河邊<lb/>
西山連虎穴赤壁隱龍宫形勝三分國波流萬世功沙<lb/>
明拳宿鷺天濶退飛鴻最羨魚竿客歸船雨打篷<hi>苕溪</hi>
<hi>漁隱叢話</hi>
　　浯溪中興頌<lb/>
公泛浯溪春水船繫船啼鳥青崖邊次山作頌今幾年<lb/>
當時治亂春風前明皇聰明眞晩謬乾坤付與哥奴手<lb/>
<pb n="KR4i0062_WYG_033-21a"/>
骨肉何傷九廟焚蜀山騎騾不回首天下寧知再有唐<lb/>
皇帝紫袍迎上皇神氣倉皇吾敢惜兒不終孝聽五郎<lb/>
父子幾何不豺虎君臣寧能責强虜南内凄涼誰得知<lb/>
人間稱家作端午平生不識顔眞卿去年不荅高將軍<lb/>
老來讀碑淚霑臆公詩與碑當並行不賞邊功寧有許<lb/>
不殺奏章猶未語雨淋日炙字未訛千秋萬歲所鑒多<lb/>
<hi>浯溪集</hi>
　　句<lb/>
<pb n="KR4i0062_WYG_033-21b"/>
八字山頭鴈武昌江上魚<hi>江口漫錄</hi>　<hi>能改齋</hi>詩束牛腰藏<lb/>
舊稾書訛馬尾辨新讎<hi>贈賀方回</hi>　<hi>老學菴筆記</hi>
滿城風雨近重陽<lb/>
　　　<hi>梁溪漫志謝無逸嘗從潘邠老求近作邠老荅曰秋來景物件件是佳句恨爲俗氛所蔽昨日</hi>
　　　<hi>清臥聞攪林風雨聲欣然起題其壁云云忽催租人至遂敗意止此一句奉寄</hi>
　　謝　逸<lb/>
　　　逸字無逸臨川人屢舉不第以詩文自娯有溪<lb/>
　　　堂集<lb/>
<pb n="KR4i0062_WYG_033-22a"/>
　　　<hi>冷齋夜話無逸詩老鳳垂頭噤不語枯木槎牙噪春鳥貪夫蟻旋磨冷官魚上竹山寒石髮瘦</hi>
　　　<hi>水落溪毛凋等句大爲山谷稱賞曰晁張流也後村詩話紫薇評無逸詩似康樂幼槃詩似元</hi>
　　　<hi>暉按康樂一字百鍊乃出冶元暉尤麗密無逸輕快有餘而欠工緻幼槃差苦思其合元暉者</hi>
　　　<hi>亦少然弟兄在政宣間科舉之外有𡵨路可進身韓子蒼諸人或自鬻其技至貴顯二謝乃老</hi>
　　　<hi>死布衣其高節亦不可及</hi>
　　亡友潘邠老有滿城風雨近重陽之句今去重陽<lb/>
　　四日而風雨大作遂用邠老之句廣爲三絕<lb/>
滿城風雨近重陽無奈黃花惱意香雪浪翻天迷赤壁<lb/>
<pb n="KR4i0062_WYG_033-22b"/>
令人西望憶潘郎<lb/>
滿城風雨近重陽不見修文地下郎想得武昌門外栁<lb/>
垂垂老葉半靑黃<lb/>
滿城風雨近重陽安得斯人共一觴欲問小馮今健否<lb/>
雲中孤雁不成行<lb/>
　　晩春<lb/>
蒲芽荇帶繞淸池錦纜牽船水拍隄好是寒煙疎雨裏<lb/>
遠峯青處子規啼<lb/>
<pb n="KR4i0062_WYG_033-23a"/>
門前楊栁暗沙汀雨溼東風未放晴㸃㸃落花春事晚<lb/>
青青芳草暮愁生<lb/>
　　夏日<lb/>
竹風煙靜午隂涼飯罷呼童啓北窗試拂横牀供晝寢<lb/>
且容幽夢遶清江<hi>以上合璧事類前集</hi>
　　寄隱士<lb/>
先生骨相不封侯卜居但得林塘幽家藏玉唾幾千巻<lb/>
手校韋編三十秋相知四海孰青眼高臥一菴今白頭<lb/>
<pb n="KR4i0062_WYG_033-23b"/>
襄陽耆舊節獨苦只有龎公不入州<lb/>
　　送董元達<lb/>
讀書不作儒生酸躍馬西入金城闗塞垣苦寒風氣惡<lb/>
歸來面皺鬚眉斑先皇召見延和殿議論慷慨天開顏<lb/>
謗書盈篋不復辯脫身來看江南山長江滚滚蛟龍怒<lb/>
扁舟此去何當還大梁城裏定相見玉川破屋應數間<lb/>
　　豫章别李元中宣德<lb/>
舊聞諸李隱龍眠伯時已老元中少一行作吏各天涯<lb/>
<pb n="KR4i0062_WYG_033-24a"/>
故人落落疎星曉西山影裏識君面碧照暮江眸子瞭向<lb/>
來聞道𣺌多岐只今領畧歸𤣥妙老鳳垂頭噤不語古木<lb/>
查牙噪春鳥身在幕府心江湖左胥右律但坐嘯第愁一<lb/>
葉釣魚舟不容堂堂七尺表我今歸臥靈谷雲君應紫禁<lb/>
鶯花繞相思有夢到茅齋細雨青燈坐林杪<hi>以上宋文鑑</hi>
　　題王方之大裘軒<lb/>
小人拙生事三冬臥無帳忍寒東窗底坐待朝曦上徐<lb/>
徐晨光熙稍稍血氣暢薰然四體和恍若醉春釀此法<lb/>
<pb n="KR4i0062_WYG_033-24b"/>
祕勿傳不易車百輛君胡得此法開軒亦東向蘇公名<lb/>
大裘意豈在萬丈但觀名軒心人人如挾纊<hi>齊東野語</hi>
　　社日<lb/>
雨栁垂垂葉風溪細細紋清歡惟煑茗美味秖羮芹飲<lb/>
不遭田父歸無遺細君東皋農事作舉趾待耕耘<hi>瀛奎律髓</hi>
　　南湖絶句<hi>在臨川地近魏夫人仙壇</hi>
平湖匳鏡靜無塵地接西壇共一雲安得御風如列子<lb/>
更邀明月訪元君<lb/>
<pb n="KR4i0062_WYG_033-25a"/>
野情蕭散不便書老大無心賦子虚待借南湖雙艓子<lb/>
緑荷隂裏看游魚<lb/>
碧瓦朱甍午影涼輭風翻袂送秋香荷花也似知秋近<lb/>
故歛羞容避夕陽<lb/>
　　擬峴臺<hi>在撫州城東隅守裴某建曾文定公爲記</hi>
耿耿抱孤韻寂寂扄柴扉束書臥環堵交游車馬稀風<lb/>
流佳公子妙年秉天機邀予步層雲目送孤鴻飛山影<lb/>
漾清流翠色侵人衣漁浦晩煙暝霽雰蒙夕暉靜言思<lb/>
<pb n="KR4i0062_WYG_033-25b"/>
叔子悵然憺忘歸坐有庖丁手奏刀心術微萬象含筆<lb/>
端縑素聊一揮古來勝達士歘如朝露晞吾人各勉力<lb/>
毋爲鄒湛譏<lb/>
　　廣壽寺<lb/>
學道䕶心城養生戒眉斧靜知世味薄老愜野僧語散<lb/>
步給孤園邀我會心侣塵清不眯眼境靜可冰暑蓮社<lb/>
宗遠公竹溪仰巢父此道不異世今人豈媿古當念貧<lb/>
時交重勿棄如土<hi>以上撫州府志</hi>
<pb n="KR4i0062_WYG_033-26a"/>
　　句<lb/>
閻浮檀水心無染優鉢曇花體自香<hi>合璧事類後集</hi>
狂隨栁絮有時見舞入梨花何處尋　江天春晚暖風<lb/>
細相逐賣花人過橋<lb/>
　　　<hi>豫章詩話謝無逸作胡蜨詩三百首人號謝胡蜨有句云云</hi>
　　洪　朋<lb/>
　　　朋字龜父南昌人黄山谷之甥曽舉進士不第<lb/>
　　　與其弟芻駒父炎玉父羽鴻父俱有才名時人<lb/>
<pb n="KR4i0062_WYG_033-26b"/>
　　　號四洪<lb/>
　　　<hi>王直方詩話洪龜父常有詩云琅玕嚴佛界山谷改云琅璫鳴佛屋龜父前後作詩唯有一朝</hi>
　　　<hi>厭蝸角萬里騎鵬背一聯最爲妙絶山谷亦嘗歎賞此句</hi>
　　寫韻亭<lb/>
紫極宫下春江横紫極宫中百尺亭水入方洲界玉局<lb/>
雲映連山羅翠屏小楷四聲餘翰墨主人一粒盡仙靈<lb/>
文簫彩鸞不復返至今神界花冥冥<lb/>
　　　<hi>紫微詩話作詩至此殆無遺矣</hi>
<pb n="KR4i0062_WYG_033-27a"/>
　　春風<lb/>
春風吹桃李欻然滿中園羣動不遑息胡蜨紛飛翻我<lb/>
今感兹時步屧繞林間顏色豈不好持久良獨難置酒<lb/>
休其下聊復罄餘歡君看桃與李成蹊亦無言<lb/>
　　宿范氏水閣<lb/>
枕水鑿疏櫺雲扉夜不扃灘聲連地籟林影亂天星人<lb/>
靜魚頻躍秋高露欲零何妨呼我友乘月與揚舲<lb/>
　　獨步懐元中<lb/>
<pb n="KR4i0062_WYG_033-27b"/>
淨盡西山日深行城北村琅璫鳴佛屋薜荔上僧垣時<lb/>
雨慰枵腹夕風清病魂所思𣺌江水誰與共忘言<lb/>
　　晚登秋屏閣示杜氏兄弟<lb/>
病人湯熨暫時停漫向秋屏閣上行白日忽隨飛鳥去<lb/>
青山斷處落霞明林間嘒嘒寒蟬急江上悠悠煙艇横<lb/>
富貴功名付公等嗟予老矣負平生<hi>以上宋文鑑</hi>
　　李夫人偃竹歌<lb/>
袖中歘忽生絲竹眼㡳鮮飇起寒緑<hi>闕</hi>　誰能寫此眞<lb/>
<pb n="KR4i0062_WYG_033-28a"/>
偃蹇一枝生氣足夫人故有林下風歲寒落落此君同<lb/>
映窗得意偶揮灑寫出篔簹郭裏千秋之臥龍夜來風<lb/>
雨吹倒屋但恐踊躍變化入水𣺌無蹤<lb/>
　　題胡潛風雨山水圖<lb/>
胡生好山水煙雨山更好鴻雁書遠空馬牛風塞草<hi>以上</hi>
<hi>聲畫集</hi>
　　廬山<lb/>
山瀑兩道瀉木葉四時春日暝不知去魚鳥會畱人<hi>廬山</hi>
<pb n="KR4i0062_WYG_033-28b"/>
<hi>志</hi>
　　洪　芻<lb/>
　　　芻字駒父紹聖元年進士崇寧中入黨籍靖康<lb/>
　　　中爲諫議大夫汴京失守坐爲金人括財流沙<lb/>
　　　門島卒有老圃集<lb/>
　　　<hi>文獻通考陳氏曰洪氏兄弟四人其母黄魯直之妹不淑早世所爲賦毁璧者也龜父舉進士</hi>
　　　<hi>不第其季弟羽鴻父坐上書元符中入黨籍終其身芻炎皆貴而芻靖康失節貶廢羽詩不傳</hi>
　　　<hi>劉後村詩話三洪與徐師川皆豫章之甥龜父警句往往前人所未道然早卒惜不多見駒父</hi>
<pb n="KR4i0062_WYG_033-29a"/>
　　　<hi>詩尤工初與龜父游梅仙觀龜父有詩卒章云願爲龍鱗嬰勿學蟬骨蛻是以直節期乃弟矣</hi>
　　　<hi>駒父後居上坡晚節不終不特有愧于舅氏亦有愧于長君玉父南渡後爲少蓬聞師川召有</hi>
　　　<hi>懐駒父詩云欣逢白鶴歸華表更想黄能出羽淵然師川卒不能返駒父于鯨波之外玉父愛</hi>
　　　<hi>兄之道至矣余讀而悲之</hi>
　　蝦蟆<lb/>
動物類含血蝦蟆獨無之雙目但瞠也一腹亦皤其龍<lb/>
變或託體魚腹覩幽姿䍐見三足蟾詎減六眸龜向來<lb/>
奏贋瑞背負輪囷芝坐謾皆下吏膠車等兒嬉雖䝉黄<lb/>
<pb n="KR4i0062_WYG_033-29b"/>
金擲荆卿空爾爲或以白玉琢形模妙工倕咄爾百醜<lb/>
質詎辱五鼎脂浪號土底犧雄誇水中雞何足汙帝箸<lb/>
但可充虵飢作意一池鳴和我五字詩<hi>事文類聚後集</hi>
　　上墨工<lb/>
子墨客卿妙一世懷玉山中五丈夫峨眉老仙與推轂<lb/>
谷量牛馬斗量珠<lb/>
　　田家謡<lb/>
鳩婦勃磎農荷鉏身披襏襫頭茅蒲雨不破塊田坼圖<lb/>
<pb n="KR4i0062_WYG_033-30a"/>
稊稗青青佳榖枯大婦碓舂頭鬢疎小婦拾穂行餉姑<lb/>
四時作苦無袴襦門前叫嗔官索租<hi>以上合璧事類前集</hi>
　　闕題二首<lb/>
槐下棗花纂纂麥秋葚子離離不沽十千美酒難消三<lb/>
百枯棊<lb/>
兩部池蛙當妓千山飛鳥催沽引睡直須黄妳曲肱正<lb/>
要青奴<lb/>
　　　<hi>雪浪齋日記此駒父少作也</hi>
<pb n="KR4i0062_WYG_033-30b"/>
　　擬峴臺<lb/>
崇臺面空闊遠眺眞高明一水來朝宗彎環抱荒城連<lb/>
山頗偃蹇卻畧倚翠屏緬懷青溪上興與峴山并客從<lb/>
豫章來及此春服成公子有好懐良友及兹登初筵挹<lb/>
溪光中觴聞雨聲翠幄列茂樹金沙漲回汀鷗鳥舞不<lb/>
下溪舟縱復横尚恨夜氣歛不見白月生信美非吾土<lb/>
少畱空復情<hi>江西通志</hi>
　　寄題雙井黄稚川雲巢<hi>稚川名公準山谷之弟</hi>
<pb n="KR4i0062_WYG_033-31a"/>
雲巢一上十五里中有今世巢居子雞鳴犬吠百餘里<lb/>
不知天際去此幾平生深契鳥窠禪翦茅蓋頭萬事已<lb/>
宴坐經行飛鳥上人間榮辱不到耳蝸牛兩角竟何爲<lb/>
鷦鷯一枝端自喜我有一廛落城市章服裹狙聊復爾<lb/>
武陵未訪桃花源修江儻問桃花水會取櫻桃洞前路<lb/>
藜杖扶衰自此始<hi>南昌府志</hi>
　　石耳峯<lb/>
朝踏紅塵暮宿雲往来車馬漫紛紛猴溪橋下潺湲水<lb/>
<pb n="KR4i0062_WYG_033-31b"/>
唯有峯頭石耳聞<hi>廬山志</hi>
　　金陵作<lb/>
沙觜彎環轉柁牙一衣帶水遶城斜飛亷解使馮夷怒<lb/>
渡口風吹蕎麥花<hi>景定建康志</hi>
　　句<lb/>
眼中人物東西盡肺病京華故倦游<hi>送王立之赴官河内  王直方詩話</hi>
關山不隔還家夢風月猶隨過海身<hi>竄海島作記老學庵筆</hi>深秋<lb/>
轉覺山形痩新雨能添水面肥<hi>雪浪齋日記</hi>
<pb n="KR4i0062_WYG_033-32a"/>
　　徐　俯<lb/>
　　　俯字師川洪州分寧人以父禧死事授通直郎<lb/>
　　　紹興初賜進士出身累官端明殿學士簽書樞<lb/>
　　　密院事權參知政事有東湖集<lb/>
　　　<hi>豫章詩話師川七歲能詩山谷嘗曰洪龜父攜師川上藍莊詩來詞氣甚壯筆力絕不類年少</hi>
　　　<hi>書生意其行已讀書皆當老成解事熟讀數過爲之喜而不寐老舅年衰力劣不足學師川有</hi>
　　　<hi>意日新之功當於古人中求之耳一家不似渭後村詩話師川豫章之甥然自爲</hi>
　　　<hi>陽高自標樹藐視一世在靖康中朝列有改名避僞楚諱者師川名婢曰昌奴朝士至則呼之</hi>
<pb n="KR4i0062_WYG_033-32b"/>
　　　<hi>以名節自任諸人所推下之者不獨以其詩也雪浪齋日記佳樹冬不凋横塘春更綠此徐師</hi>
　　　<hi>川詩頗平淡無雕鐫氣</hi>
　　次韻可師題于逢辰畫山水<lb/>
江漢踰千里隂晴自一川故山黄葉下夢境白鷗前巫<lb/>
峽常雲雨香爐舊紫煙布帆無恙在速上泛湖船<lb/>
　　畫虎行爲吉州假守蘇公作<lb/>
昔日何人畫於莬君家獨有他家無宣城老包骨已朽<lb/>
紛紛俗子尚誰呼大虎蹲踞小虎戲目光注射百步外<lb/>
<pb n="KR4i0062_WYG_033-33a"/>
名畫多聞内府收人間豈惜千金費巉巉巖巖谷中石<lb/>
老樹穹枝拂秋色鋭頭將軍射不得卻挂江南使君壁<lb/>
林間一嘯四山風麏驚狐號爲墮空不向南山隨李廣<lb/>
只愁東海笑黄公憶昔余頑少小時先生敎誦荆公詩<lb/>
秖今耆舊無新語賴有廬山病可師<lb/>
　　春日登眺遊寶勝諸寺且觀名畫<lb/>
䕶法儼神龍諸天擁梵宫樓臺春日麗海岳畫圖雄浦<lb/>
樹重重綠園花灼灼紅微風吹細雨只在夕陽中<lb/>
<pb n="KR4i0062_WYG_033-33b"/>
　　明皇夜游圖<hi>吕子廣藏畫學博士李生所作</hi>
歌吹開元曲鉛華天寶粧苑風翠袖冷宫露赭袍光閨<lb/>
闥連閶闔驊驑從驌驦千門還欲曉九陌乍聞香<lb/>
　　李賀晚歸圖<lb/>
近代推名畫諸君作薦書皇都開藝學博士是新除高<lb/>
栁長安道亂雲昌谷居丹青聊置此僕馬晚歸歟<lb/>
　　饒守董尚書令畫史繪釋迦出山相及維摩居士<lb/>
　　使靈山香火之因不斷復惠臘藥數種皆病所欲<lb/>
<pb n="KR4i0062_WYG_033-34a"/>
　　也作此寄之<lb/>
示病毘邪金粟影出山五祖金仙相神妙通靈顧虎頭<lb/>
白蓮香火空諸妄臘中發藥補衰朽扶杖清風看花栁<lb/>
捷書正用此時來開顏政爾難忘酒韓門弟子更誰如<lb/>
即今猶有董安于更畫承明兩學士與公相對白髭鬚<lb/>
<hi>以上聲畫集</hi>
　　陪李泰發登潤州城樓<lb/>
十年不復上南樓直爲狂酋作遠遊滿地江湖春入望<lb/>
<pb n="KR4i0062_WYG_033-34b"/>
連天章貢水爭流青雲聊爾居金馬紫氣還應射斗牛<lb/>
公是主人身是客舉觴登望得無愁<lb/>
　　　<hi>優古堂詩話師川此作絶類劉長卿和樊使君登潤州城樓詩</hi>
　　題顏魯公畫像<lb/>
公生開元間壯及天寶亂捐軀范陽胡竟死蔡州叛其<lb/>
賢似魏徴天下非貞觀四帝數十年一身逢百難少時<lb/>
讀書史此事心已斷老來鬢髪衰慨嘆功名晚嗟哉忠<lb/>
義途捷去不可緩初無當年悲只令後世歎一朝絕霖<lb/>
<pb n="KR4i0062_WYG_033-35a"/>
雨南畝常亢旱小夫計雖得斯民蓋塗炭長歌詠君節<lb/>
千載勇夫愞敬書子張紳庶幾古人半<hi>容齋三筆</hi>
　　春日游湖上<lb/>
雙飛燕子幾時回夾岸桃花蘸水開春雨斷橋人不渡<lb/>
小舟撐出栁隂來<hi>後村千家詩</hi>
　　跋韓子蒼代葛亞卿作詩後<lb/>
夏木隂隂欲放船黃鸝啼了落花天十詩盡説人間事<lb/>
付與風流葛稚川<lb/>
<pb n="KR4i0062_WYG_033-35b"/>
　　同曾戸部諸公尋梅對奕<lb/>
處處已收南畝稻閒閒還看北山梅累觴聊爾酡顏在<lb/>
對局怡然笑口開埽徑似知佳客至杖藜唯可數君來<lb/>
移松種樹鄱陽老章甫風帆歲一迴<lb/>
　　庭中梅花正開用舊韻貽端伯<lb/>
羌笛何勞塞北吹江南何處不寒梅千林寂寂無人看<lb/>
獨樹亭亭對客開偏爲咨嗟唯爾念是誰移種待君來<lb/>
縱畱一曲安能唱恰似朝歌墨子迴<hi>以上豫章詩話</hi>
<pb n="KR4i0062_WYG_033-36a"/>
　　滕王閣<lb/>
一日追王造千年與客遊雲邊梅嶺出坐上贑江流日<lb/>
落迴飛鳥煙深失釣舟蟬鳴枯栁外天地晚風秋<hi>南昌府志</hi>
　　句<lb/>
一百五日寒食雨二十四番花信風<hi>嵗時廣記</hi>開元天寳<lb/>
間衮衮見諸公不聞張與許名在臺省中<hi>雙廟話紫微詩</hi>今<lb/>
時習主簿還是魯諸生<hi>過張獻之主簿村居  合璧事類後集</hi>離鸞只説閨<lb/>
中事䑛犢那知母子情<lb/>
<pb n="KR4i0062_WYG_033-36b"/>
　　　<hi>吕氏童蒙訓徐師川言作詩立意不可蹈襲前人因言慈母溪與望夫山相對望夫山詩甚多</hi>
　　　<hi>而慈母溪古今無人題詩自誦其末兩句云云</hi>
頗知鶴脛緣詩瘦早棄魚須伴我閒<lb/>
　　　<hi>困學記聞徐師川以諫議召程致道在西垣封還除書言與中貴人倡和魚須之句爲人所傳</hi>
　　　<hi>朱文公語錄云師川遊廬山遇宦者鄭諶與之詩後村謂徐集不載魚須之篇愚考集中有次</hi>
　　　<hi>韻鄭本然居士云云本然居士豈卽鄭諶歟</hi>
詩如雲態度人似栁風流<hi>贈張仲宗</hi>　<hi>詩説雋永</hi>
　　林敏修<lb/>
<pb n="KR4i0062_WYG_033-37a"/>
　　　敏修字子來敏功弟有無思集<lb/>
　　　<hi>後村詩話二林詩極少曾端伯作高隱小傳云有詩文百二十巻今所存十無一二兄弟皆隠</hi>
　　　<hi>君子不但以詩重</hi>
　　閻立本畫醉道士圖<lb/>
破除萬事無過酒有客何須計升斗解將富貴等浮雲<lb/>
醉鄕卽是無何有昔人繪事亦有神丹青寫出盡天眞<lb/>
尊罍未恥月漸傾更待曉出扶桑暾餐霞服氣浪自苦<lb/>
自厭神仙足官府脫巾解帶衣淋漓眼花錯莫誰賓主<lb/>
<pb n="KR4i0062_WYG_033-37b"/>
君不見炙手可熱唯權門欲觀佳麗爭怒嗔何如銜杯<lb/>
樂聖藉地飲安用醉吐丞相茵<lb/>
　　文湖州作山水横軸呉希全家藏其子誠伯求蘇<lb/>
　　養直賦詩語特奇妙遂用其韻同賦<lb/>
明窗十日復五日出此湖光與山色前身畫師語不妄<lb/>
文侯乃是金門客乍從雲際辨遠岫爭數喬林誇眼力<lb/>
波漂菰米歲事空水濱枉下南飛鴻欲投曉渡喚舟子<lb/>
急槳已入昏煙中徑思天邊問歸路錯認江鄕舊洲渚<lb/>
<pb n="KR4i0062_WYG_033-38a"/>
能傳萬里在尺素豪奪應防巻寒雨<hi>以上聲畫集</hi>
　　張牧之竹溪<hi>有序</hi>
　張牧之隱於竹溪不喜與世接客來蔽竹窺之或韻<lb/>
　人佳士則呼船載之或白刺船與語俗子十反不一<lb/>
　見怒罵相踵弗顧也人或以少漫郎余獨喜與古人<lb/>
　意合乃作竹溪詩<lb/>
幽閒古城隂結屋清溪曲溪流湛回映上有青青竹漫<lb/>
郎欣得之緑髪詠空谷高風及前修勝趣隨遠矚惡客<lb/>
<pb n="KR4i0062_WYG_033-38b"/>
徒擾人立談非我欲麾去寧汝瞋眞意聊自足或言不<lb/>
當爾往往相謗讟荅云豈吾私恐作林泉辱源流别涇<lb/>
渭臭味同草木肯當百事勝容此一物俗獨餘嵇阮輩<lb/>
蕩槳戒臣僕濁醪澆古胷日沒還秉燭僕忝𤓰葛後意<lb/>
氣頗相屬平生幾兩屐共老三徑菊行年事無定此計<lb/>
諾已宿徑須買牛衣兒亦荷書簏從子竹間游溪魚刴<lb/>
寒玉<hi>宋文鑑</hi>
　　洪　炎<lb/>
<pb n="KR4i0062_WYG_033-39a"/>
　　　炎字玉父元祐末登第南渡後官祕書少監有<lb/>
　　　西渡集<lb/>
　　　<hi>西江宗派圖錄玉父重聽嘗對上曰世人皆聾於心臣則聾於耳心則了了惟上所使</hi>
　　詠奕<lb/>
荆璞玉爲子井文楸作枰有求唯别墅不喜得宣城跕<lb/>
跕飛鳶墮丁丁伐木聲破愁逢一笑無地著虧成<lb/>
不作丹朱戲難禁清晝長敢言白玉局聊取紫羅囊角<lb/>
道空傳記乗除自有方兒童爭畫紙謾學老夫狂<lb/>
<pb n="KR4i0062_WYG_033-39b"/>
　　葉少蘊出示鄭先覺閱駿馬圖爲作長歌<lb/>
丹青得名曹將軍畫馬已來無復人諸生韓幹受肉法<lb/>
絕足亦傳妙苑眞儒林望郎李公麟曹韓復生能與鄰<lb/>
心胷可納天西極紈素頻空冀北羣鄭生晩識李侯比<lb/>
自許筆端輕萬里山川初出大宛城翰墨猶霑渥洼水<lb/>
汗血噴沙指顧閭霧鬛風鬉巻中起戲成十馬皆龍材<lb/>
前有飛黄後山子葉公好尚有祖風苦愛眞龍似畫龍<lb/>
千金不惜市駿骨睥睨神物秋豪中英雄嘗聞妾換馬<lb/>
<pb n="KR4i0062_WYG_033-40a"/>
意氣欲將詩㧞畫詩工合畫兩崛奇谷量馬觀未論價<lb/>
公詩自是生驊驑恨公不身親李侯向來曹韓空白頭<lb/>
　　遷居<lb/>
從官三十載故山凡幾歸昔歸尚有屋再歸已傾攲今<lb/>
歸但喬木竹落荆薪扉上爲鸛鳥都下爲雞犬棲相彼<lb/>
東西隅三畝以爲基積塊與運甓實窪而培庳成兹道<lb/>
傍舍空我橐中資堂室取即安牖戸適所宜嘉樹三四<lb/>
株當窗發華姿馨花入懷袖似與遷徙期我今六十老<lb/>
<pb n="KR4i0062_WYG_033-40b"/>
豈不知前非骨相自不媚況復筋力微收此衰病身與<lb/>
汝長相依松楸幸在望鄰曲不見遺葛巾隨里社庶以<lb/>
保期頤<hi>以上西渡集</hi>
　　再任祕書少監<lb/>
再入蘭臺逢舊史重遊東觀閱新書家徒四壁今無屋<lb/>
誰爲君王奏子虛<hi>合璧事類後集</hi>
　　絕句<lb/>
桃花浪打散花樓南浦西山送客愁爲理伊州十二疊<lb/>
<pb n="KR4i0062_WYG_033-41a"/>
緩歌聲裏看洪州<lb/>
西江東畔見江樓江月江風萬斛愁試問海潮應念我<lb/>
爲將雙涙到南州<lb/>
　　　<hi>菊坡叢話洪玉父舍人有侍兒曰小九知書能爲洪檢閲洪甚愛之嘗月夜登榺王閣洪賦詩</hi>
　　　<hi>云云後因兵亂失之洪悵恨不已又和前詩云云已而洪復尋得其人</hi>
　　汪　革<lb/>
　　　革字信民自歙徙臨川紹聖四年試禮部第一<lb/>
　　　分敎長沙又爲宿州敎授蔡氏當國以周王宫<lb/>
<pb n="KR4i0062_WYG_033-41b"/>
　　　敎召不就復爲楚州敎官卒有青溪集<lb/>
　　　<hi>後村詩話吕榮陽居符離信民爲敎官從滎陽學故紫微公尤推尊信民其詩云富貴空中華</hi>
　　　<hi>文章木上癭要知眞實地唯有華嚴境蓋吕氏家世本喜談禪而紫微與信民皆尚禪學云</hi>
　　　<hi>困學紀聞饒德操黎介然汪信民寓宿州作詩有畧詆及時事者吕滎陽聞之作麥熟繰絲等</hi>
　　　<hi>四詩以諷之自此不復有作</hi>
　　寄謝無逸<lb/>
問訊江南謝康樂溪堂春水想扶疎高談何日看揮麈<lb/>
安步從來可當車但得丹霞訪龐老何須狗監薦相如<lb/>
<pb n="KR4i0062_WYG_033-42a"/>
新年更勵於陵節妻子同鉏五畝蔬<lb/>
　　和吕居仁春日<lb/>
晏坐黌堂一事無居官蕭散似相如偶違濁酒風前約<lb/>
不見繁英雨後疎<hi>以上紫微詩話</hi>
　　李　錞<lb/>
　　　錞字希聲官至祕書丞有集<lb/>
　　題宗室公震四時景<lb/>
九江應共五湖連尺素能開萬里天山杏野桃零落處<lb/>
<pb n="KR4i0062_WYG_033-42b"/>
分明寒食曉風前<lb/>
繁隂雜樹映汀沙三伏江天自一家欲喚扁舟渡雲錦<lb/>
平鋪明鏡是荷花<lb/>
舂鉏寂寞繞疎叢霜後雲生浦溆風此處年年報秋色<lb/>
只應衰栁與丹楓<lb/>
剪水飛花細舞風斷蘆洲外水連空剡溪幾曲知名處<lb/>
何似今朝眼界中<hi>畫繼</hi>
　　句<lb/>
<pb n="KR4i0062_WYG_033-43a"/>
散盡平生眼中客暖風晴日閉門居<hi>送王立之方詩話</hi>　<hi>王直</hi>
　　韓　駒<lb/>
　　　駒字子蒼蜀之仙井監人政和中召試賜進士<lb/>
　　　出身除祕書省正字累除中書舍人兼權直學<lb/>
　　　士院高宗即位知江州有陵陽集<lb/>
　　　<hi>後村詩話子蒼蜀人學出蘇氏與豫章不相接吕公强之入派子蒼殊不樂其詩有磨淬剪<graphic n="KR0914" url="https://raw.githubusercontent.com/kanripo/KR-Gaiji/master/images/KR0914.png" mimeType="image/png"/>
                    </hi>
　　　<hi>之功終身改竄不已有已寫寄人數年而追取更易一兩字者故所作少而善</hi>
　　　<hi>敖陶孫詩評韓子蒼如梨園按樂排比得倫</hi>
<pb n="KR4i0062_WYG_033-43b"/>
　　和李上舍冬日<lb/>
北風吹日晝多隂日暮擁階黄葉深倦鵲遶枝翻凍影<lb/>
飛鴻摩月墮孤音推愁不去如相覓與老無期稍見侵<lb/>
顧藉微官少年事病來那復一分心<lb/>
　　　<hi>復齋漫錄子蒼和李上舍冬日詩日暮擁階黄葉深之句最爲世所推賞故李彭商老有建除</hi>
　　　<hi>體贈子蒼云滿朝以詩名何獨遺大雅平生黄葉句摸索便知價蓋是時子蒼自館職斥宰分</hi>
　　　<hi>寧時也</hi>
　　上元葆眞宫作<lb/>
<pb n="KR4i0062_WYG_033-44a"/>
玉作芙蓉院院明博山香度小崢嶸誰言水北無人到<lb/>
亦有媻姍勃窣行<lb/>
　　　<hi>耆舊續聞宣和間重華葆眞宫曹王南宫也燒燈盛於都下癸夘上元館職約集而蔡老攜家</hi>
　　　<hi>以來珠翠闐溢僮僕雜行諸名士幾遭排斥巳而步過池北游人縱觀時少蓬韓駒子蒼咏小</hi>
　　　<hi>詩云云</hi>
　　恭賦御畫雙鵲圖<lb/>
君王妙畫出神機弱羽爭巢並占時想見春風鳷鵲觀<lb/>
一雙飛上萬年枝<lb/>
<pb n="KR4i0062_WYG_033-44b"/>
舍人簪筆上蓬山輦路春風從駕還天上飛來兩烏鵲<lb/>
爲傳喜色到人間<lb/>
　　　<hi>墨莊漫錄宣和初賜中書何㮚御畫雙鵲韓子蒼時爲校書郎賦二絕云云</hi>
　　戲作冷語<lb/>
石崖蔽天雪塞空萬仞隂壑號悲風纖絺不御當𤣥冬<lb/>
霜寒墜落冰谿中斲冰直侵河伯宫未若冷語清心胷<lb/>
　　劉童子七歲能誦書部使者聞諸朝既至京師會<lb/>
　　更制不果試其歸也以二小詩送之<lb/>
<pb n="KR4i0062_WYG_033-45a"/>
七歲瀾翻數萬言飢鷹引子望騰鶱時平不用甘羅輩<lb/>
寂寞提書歸故園<lb/>
不作西京童子郎時人已自識黄香還家更誦五千巻<lb/>
十八重來詣太常<lb/>
　　題脩師陽關圖<lb/>
風煙錯漠路崎崯倦客羇臣淚滿衿何事道人常把翫<lb/>
只應無復去來心<lb/>
　　題楊妃上馬圖<lb/>
<pb n="KR4i0062_WYG_033-45b"/>
翠華欲幸長生殿立馬樓前待貴妃尚覓君王一回顧<lb/>
金鞍欲上故遲遲<lb/>
　　題湖南清絕圖<lb/>
故人來從天柱峯手提石廩與祝融兩山坡陀幾百里<lb/>
安得置之行李中下有瀟湘水清瀉平沙側岸揺青楓<lb/>
漁舟已入浦溆宿客帆日暮猶爭風我方騎馬大梁下<lb/>
怪此物象不與常時同故人謂我乃絹素粉墨妙手煩<lb/>
良工都將湖南萬古愁與我頃刻開心胷詩成畫徃默<lb/>
<pb n="KR4i0062_WYG_033-46a"/>
惆悵老眼復厭京塵紅<lb/>
　　謝泉州連使君寄子魚<lb/>
驛騎持書自海旁開藍剩喜子魚香紅螺紫蛤俱羞避<lb/>
獨許渠儂近酒觴<lb/>
　　　<hi>苕溪漁隱叢話子魚味鹹正可噉水飯若作酒品之物殊無風味子蒼之言誤矣</hi>
　　　<hi>遯齋閒覽莆陽通應子魚名著天下蓋其地有通應侯廟廟前有港港中之魚最佳今人必求</hi>
　　　<hi>其大可容印者謂之通印子魚故荆公亦有詩云長魚俎上通三印此傳聞之説也</hi>
　　題李伯時畫背面仕女<lb/>
<pb n="KR4i0062_WYG_033-46b"/>
睡起昭陽暗淡妝不知縁底背斜陽若敎轉盼一回首<lb/>
三十六宫無粉光<lb/>
　　游赤壁示何次仲<hi>時守黄州</hi>
緩尋翠竹白沙遊更挽藤梢上上頭豈有危巢尚棲鶻<lb/>
亦無陳跡但飛鷗經營二頃將歸去眷戀羣山爲少畱<lb/>
百日使君何足道空餘詩句滿江樓<lb/>
　　題李伯時畫太乙眞人圖<lb/>
太乙真人蓮葉舟脱巾露髪寒颼颼輕風爲帆浪爲檝<lb/>
<pb n="KR4i0062_WYG_033-47a"/>
臥看玉宇浮中流中流蕩漾翠綃舞穩如龍驤萬斛舉<lb/>
不是峯頭十丈花世間那得葉如許龍眠畫手老入神<lb/>
尺素幻出真天人恍然坐我水仙府蒼煙萬頃波粼粼<lb/>
玉堂學士今劉向禁直岧嶤九天上不須對此融心神<lb/>
會植青藜夜相訪<hi>以上陵陽集</hi>
　　　<hi>苕溪漁隱叢話李伯時畫太乙真人臥一大蓮葉中手執書巻仰讀蕭蕭有物外思子蒼有詩</hi>
　　　<hi>題其上云云語意絕妙眞能咏盡此畫也乙真郡齋讀書志王黼嘗命子蒼詠其家藏太</hi>
　　　<hi>人圖盛傳一時</hi>
<pb n="KR4i0062_WYG_033-47b"/>
　　代妓送葛亞卿<lb/>
劉郎底事去悤悤花有深情只暫紅弱質未應貪結子<lb/>
細思須恨五更風<lb/>
　　　<hi>優古堂詩話王建宫詞樹頭樹底覓殘紅一片西飛一片東自是桃花貪結子錯敎人恨五更</hi>
　　　<hi>風韓子蒼反其意而作詩送葛亞卿云云</hi>
　　絕句<lb/>
憶將南庫官供酒共賞西垣敕賜花白髪思春醒復醉<lb/>
豈知流落到天涯<lb/>
<pb n="KR4i0062_WYG_033-48a"/>
　　　<hi>墨莊漫録故事西京歳貢牡丹側以一百枝及南庫酒賜館職韓子蒼去國後詩云云</hi>
　　贈向巨原<lb/>
老子眞祠地君來覓紙題文如士衡俊年與正平齊聞<lb/>
説鍾陵郡官居章水西涪翁詩律在佳處可時攜<hi>容齋三筆</hi>
　　李　彭<lb/>
　　　彭字商老南康軍建昌人公擇從孫有日渉園<lb/>
　　　集<lb/>
　　　<hi>鶚按王明清揮麈前録云李定仲求不得預蘇子美賽神會致興大獄其孫即商老彭以詩名</hi>
<pb n="KR4i0062_WYG_033-48b"/>
　　　<hi>列江西派中此李定洪州人子弟也東坡山谷後村詩話商老公擇尚書家</hi>
　　　<hi>文潛諸公皆與往還頗博覽强記然詩體拘狹少變化</hi>
　　　<hi>江西宗派圖録吕居仁云商老詩文富贍宏博非後生容易可到</hi>
　　閻立本醉客圖<lb/>
酒有何好工作病頗怪此人喜中聖藏身麴糵勝嵓幽<lb/>
寄愁天上呼不醒春風吹開玉東西月墮參横斟酌之<lb/>
吐茵脱㡌有妙理眩朱成碧渾忘歸右相丹青果馳譽<lb/>
幻藥調成疑笑語便覺微綃古意生似開醉眼卿可去<lb/>
<pb n="KR4i0062_WYG_033-49a"/>
半生憂患復蕭條甕中肥遁何須邀一樽桑落對公等<lb/>
盡解平時藜莧嘲<lb/>
　　唐明皇夜游圖<lb/>
開元御極垂衣裳登三咸五陵羲皇白環重譯銀甕出<lb/>
卜夜遨遊離未央香車鬭風秦與虢羅帊覆鞍眞乘黄<lb/>
赭袍錯落綴北斗歩輦優游銜鏤錫寧王玉笛上霄漢<lb/>
御路花光爭月光汝陽羯鼓絹帽穩打徹參旌低建章<lb/>
太眞霑醉玉攲側力士傳呼聲渺茫翠釵挂冠紅粉妝<lb/>
<pb n="KR4i0062_WYG_033-49b"/>
金貂貰酒白面郎君臣玩狎樂莫比清禁喜聞宫漏長<lb/>
若令姚宋坐廟堂袖中諫疏神揚揚萬里橋邊行幸處<lb/>
後世龜鑑懷苞桑<lb/>
　　魏鍊師四松畫圖<lb/>
四松在澗壑歲晚乃更奇蕭然如黄綺傲岸不可追誰<lb/>
將談天口掉舌聊見移由來拂東絹寫此霜雪姿便有<lb/>
松上雨催我窗間詩翻思斸青冥採藥堪扶衰當年丹<lb/>
青手開闢造化隨既有圯下約子行何後期<lb/>
<pb n="KR4i0062_WYG_033-50a"/>
　　徐叔明校書篆筆奇古復作丹青爲予作漢江暮<lb/>
　　靄扇材極妙力求鄙句作此以贈<lb/>
曩時徐騎省篆古逼秦相後來得仍孫毫端溟渤壯能<lb/>
回頓挫姿丹青生意匠餘酣寫便面萬里煙莽蒼何許<lb/>
捕魚郎落日蕩雙槳無勞翦呉淞安用置疊嶂眞欲老<lb/>
是間塵境孰非妄憐君俱入妙簡遠復清曠定爲造物<lb/>
瞋覓句聊分謗<hi>以上聲畫集</hi>
　　題訪戴圖<lb/>
<pb n="KR4i0062_WYG_033-50b"/>
閒庭秋草積滿砌蒼苔深忽向冰紈上聊窺訪戴心雪<lb/>
月俱皎皎風林互森森縱觀停艫處猶聞擊汰音終年<lb/>
剡溪曲何嘗返山隂徒言興已盡眞妄誰能尋浮生圖<lb/>
畫耳慷慨爲長吟<hi>嵊縣志</hi>
　　題吕少馮聽雨堂<lb/>
碧澗寒侵屋幽雲夜度牆貪看山入坐怪聽雨鳴廊苦<lb/>
乏隂鏗句聊登孺子牀非君無汲引寄傲學潛郎<lb/>
　　夢訪友生<lb/>
<pb n="KR4i0062_WYG_033-51a"/>
年年結客長安城妄喜縱酒同章程支離老去一茅屋<lb/>
枕書臥聞長短更友生相望止百里寒夜寥閴無微聲<lb/>
夢中乘興輒見戴剡溪聊爾扁舟行覺來蘧蘧一榻上<lb/>
不用僮僕爭驩迎吹燈弄筆欲書寄窗前白月方亭亭<lb/>
　　阻風雨封家市<lb/>
徃時李成寫驟雨萬重古意毫端聚行人深藏鳥不度<lb/>
便覺非復鵝溪素龍眠老阮作陽關北風低草雲埋山<lb/>
行人客子兩愁絕未信蒲萄能解顔兩郎了了解人意<lb/>
<pb n="KR4i0062_WYG_033-51b"/>
似是畫我封家市戲作新詩排晝睡忽有野雁鳴煙際<lb/>
　　望西山懷駒父<lb/>
去歲湖湘賦凜秋聞君江國大刀頭百年會面知幾遇<lb/>
十事欲言還九休照眼遥岑落懷袖過眉拄杖立汀洲<lb/>
莫言青山淡吾慮誰料卻能生許愁<hi>以上宋文鑑</hi>
　　寄希廣禪師<lb/>
已透雲庵向上關熏爐茗椀且開顔頭顱無意埽殘雪<lb/>
毳衲從來著壞山痩節直疑青嶂立道心長與白鷗閒<lb/>
<pb n="KR4i0062_WYG_033-52a"/>
歸來天末一回首疑在孤峯煙靄間<hi>補續高僧傳</hi>
　　食蟹<lb/>
溪友提攜紫蟹肥形模郭索就羈縻抱黄斫雪老饕事<lb/>
看碧成朱露醉時大嚼故知羞海鏡嗜甘易誤食彭蜞<lb/>
欲將磊落輕爾雅委頓深憐蔡克兒<hi>蟹畧</hi>
　　送妙喜禪師往荆南求準公塔銘于張丞相天覺<lb/>
落絮霏霏攪客心鳴鳩厯厯喚春隂未于蓮社添宗炳<lb/>
先向蘭亭減道林遠嶠雲屯鐘磬晚諸天目斷薜蘿深<lb/>
<pb n="KR4i0062_WYG_033-52b"/>
詩縁病廢苦無思爲子送將聊一吟<hi>大慧年譜</hi>
　　春日懷秦髯<lb/>
山雨蕭蕭作快晴郊園物物近清明花如解語迎人笑<lb/>
草不知名隨意生晚節漸於春事嬾病軀卻怕酒壺傾<lb/>
睡餘苦憶舊交友應在日邊聽曉鶯<hi>詩林萬選</hi>
　　翻經臺<lb/>
五千餘巻在高臺内史翻時蠟屐來夢斷池塘人不見<lb/>
年年春色緑成堆<hi>江西通志</hi>
<pb n="KR4i0062_WYG_033-53a"/>
　　晁沖之<lb/>
　　　沖之字叔用濟北人説之從弟在羣從中獨不<lb/>
　　　第授承務郎紹聖以來黨禍既作超然獨往有<lb/>
　　　具茨集<lb/>
　　　<hi>喻汝礪序云咸平景徳中儒學文章之盛不歸之平僰宋氏則屬之清豐晁氏叔用以文莊公</hi>
　　　<hi>爲曽大父文元公爲高祖家藏至二萬巻紹聖初晁氏羣從多在黨中叔用于是飄然遺形逝</hi>
　　　<hi>而去之宅幽阜䕃茂林於具茨之下世之網羅不得而嬰也</hi>
　　　<hi>劉後村詩話余讀叔用詩見其意度宏闊氣力寛餘一洗詩人窮餓酸辛之態其律詩云不擬</hi>
<pb n="KR4i0062_WYG_033-53b"/>
　　　<hi>伊優陪殿下相隨于蔿過樓前亂離後追遡承平事未有悲哀警䇿於此句者</hi>
　　廷珪墨詩<lb/>
君不見江南墨官有諸奚老超尚不如廷珪後來承晏<lb/>
頗秀出喧然父子名相齊百年相傳紋破碎彷彿尚見<lb/>
蛟龍背電光燭天星斗昏雨痕倒海風雷晦卻憶當年<lb/>
清暑殿黄門侍立才人見銀鉤灑落桃花箋牙牀磨試<lb/>
紅絲硯同時書畫三萬軸二徐小篆徐熙竹御題四絕<lb/>
海内傳祕府毫芒惜如玉君不見建隆天子開國初曹<lb/>
<pb n="KR4i0062_WYG_033-54a"/>
公受詔行掃除王侯舊物人今得更寫西天貝葉書<lb/>
　　　<hi>紫微詩話脱去世俗畦畛高秀實深稱之</hi>
　　追往昔二首示江子之<lb/>
少年使酒走京華縱步曾游小小家看舞霓裳羽衣曲<lb/>
聽歌玉樹後庭花門侵楊栁垂珠箔窗對櫻桃捲碧紗<lb/>
坐客半驚隨逝水主人星散落天涯<lb/>
春風踏月過章華青鳥雙邀阿母家繫馬栁低當戸葉<lb/>
迎人桃出隔牆花鬢深釵暖雲侵臉臂薄衫寒玉照紗<lb/>
<pb n="KR4i0062_WYG_033-54b"/>
莫作一生惆悵事鄰州不在海西涯<lb/>
　　　<hi>墨莊漫録政和間李師師崔念月二妓名著一時晁叔用每會飲多召侑席其後十許年再來</hi>
　　　<hi>京師二人尚在而聲名溢於中國李生者門第尤峻叔用追往昔作二詩以示江子之靖康中</hi>
　　　<hi>李生與同輩趙元奴及築毬吹笛袁綯武震輩例籍其家李生流落於浙中士大夫猶邀之以</hi>
　　　<hi>聽其歌然憔悴無復向來之態矣</hi>
　　謝胡御史寄茶兼簡朱郎中<lb/>
諫議茶猶寄郎官迹已疎斜封三道印不奉一行書會<lb/>
遠長安去終臨顧渚居大江清見底爲問客何如<lb/>
<pb n="KR4i0062_WYG_033-55a"/>
　　戲李相如攜婦還金鄕<lb/>
舍人固多奇奉璧登章臺君王擊缶罷將軍負荆來長<lb/>
卿東髪時亦復悅名字一從臨邛遊心迹了不似茂陵<lb/>
未得仕要是才足依高堂援哀琴月出載婦歸文君入<lb/>
成都乃復媿四壁晩見負弩來良悔抱頸泣<lb/>
　　以少炭寄江子之<lb/>
金籍曾通玉虛殿仙曹擬拜翠微郎莫嫌薄上溫黁火<lb/>
猶得濃熏篤耨香<hi>溫黁火事見李義山詩集</hi>　<hi>以上具茨</hi>
<pb n="KR4i0062_WYG_033-55b"/>
　　江端友<lb/>
　　　端友字子我陳畱人鄰幾之孫以元祐黨隱居<lb/>
　　　封丘門外靖康初吳敏薦召見以爲承務郎賜<lb/>
　　　進士出身諸王宫敎授上書辯宣仁誣謗遭黜<lb/>
　　　渡江寓居桐廬之鸕鷀源後爲太常少卿有七<lb/>
　　　里先生自然菴集<lb/>
　　　<hi>晁以道壽昌縣君劉氏墓誌云夫人劉原父侍讀家女嫁爲江鄰幾舍人之子婦男三人長端</hi>
　　　<hi>禮次端友端本端友等一日白夫人曰幸見聽敢有言夫人笑曰不欲從科舉乎是吾素己疑</hi>
<pb n="KR4i0062_WYG_033-56a"/>
　　　<hi>之矣且汝兄力學能文屈于有司二十年甞爲予言有司待士之禮薄而法益苛媿之終其身</hi>
　　　<hi>汝等尚少而能不樂于此乎汝安之則吾何有故端友與弟端本遂優游于圉城數畝之田人</hi>
　　　<hi>多高之</hi>
　　牛酥行<lb/>
有客有客官長安牛酥百斤手自煎倍道奔馳少師府<lb/>
望塵且欲迎歸軒守閽呼語不必出已有人居第一先<lb/>
其多乃復倍於此台顔顧視初怡然昨朝所獻雖第二<lb/>
桶以淳漆麗且堅今君來遲數又少青紙封題難勝前<lb/>
<pb n="KR4i0062_WYG_033-56b"/>
持歸定慚遼東豕努力明年趁頭市<lb/>
　　　<hi>能改齋漫録宣和初有鄧姓守西京以牛酥百斤遺梁師成江子我作牛酥行</hi>
　　韓碑<lb/>
淮西功業冠吾唐吏部文章日月光千載斷碑人膾炙<lb/>
不知世有段文昌<lb/>
　　　<hi>庚溪詩話紹聖元符間黨禁興毁東坡上清儲祥宫碑命蔡京别爲之正如唐時仆韓退之平</hi>
　　　<hi>淮西碑命段文昌改作後人有詩云云余於儲祥宫碑亦云後見韓无咎元吉云是江子我詩</hi>
　　九日<lb/>
<pb n="KR4i0062_WYG_033-57a"/>
萬里江河隔傷心九日來蓬驚秋日後菊換故園開楚<lb/>
欲圖周鼎湯猶繫夏臺東籬那一醉塵爵恥虛罍<hi>瀛奎律髓</hi>
　　楊　符<lb/>
　　　符字信祖有詩集<lb/>
　　句<lb/>
吏道官官惡田家事事賢<hi>劉後村詩話</hi>
　　謝　薖<lb/>
　　　薖字幼槃逸從弟以詩文嫓美時稱二謝有竹<lb/>
<pb n="KR4i0062_WYG_033-57b"/>
　　　友集<lb/>
　　　<hi>撫州府志㓜槃妻董氏賢而知學幼槃毎與客論古事有所遺忘妻必能記之李商老嘗來語</hi>
　　　<hi>及五代時有沙陀將臥疾僚佐見其錦衾曰爛兮怒曰我沙陀安得謂我爲奚偶忘其姓名遣</hi>
　　　<hi>稚子問之董氏曰康福也</hi>
　　陶淵明寫眞圖<lb/>
淵明歸去潯陽曲杖藜蒲鞵巾一幅隂隂老樹囀黄鶯<lb/>
豔豔東籬粲霜菊世紛無盡過眼空生事不豐隨意足<lb/>
廟廊之姿老蓬蓽環堵蕭條僅容膝大兒頑頓嬾詩書<lb/>
<pb n="KR4i0062_WYG_033-58a"/>
小兒嬌癡愛梨栗老妻日暮荷鋤歸欣然一笑共蝸室<lb/>
哦詩未遣愁肝腎醉裏呼兒共紙筆時時得句輒寫之<lb/>
五言平淡用一律田家酒熟夜打門頭上自有漉酒巾<lb/>
老農時問桑麻長提壺挈榼來相親一尊徑醉北窗臥<lb/>
蕭然自謂羲皇人此公聞道窮亦樂容貌不枯似丹渥<lb/>
儒林紛紛隨溷濁山林高義久寂寞假令九原今可作<lb/>
舉公籃輿也不惡<lb/>
　　題戴崧石鼎聯句圖<lb/>
<pb n="KR4i0062_WYG_033-58b"/>
衡山道士熊豹姿夜過劉生逢説詩止于座隅初莫識<lb/>
口不能言心自知坐中清逸校書郎新有詩聲誰過之<lb/>
豈知老子殊不淺可但逐鬼囚蛟螭須臾指鼎出佳句<lb/>
脱畧凡韻生新奇二生得句不敢吐鳴聲强作秋蟲悲<lb/>
𢥠如窘兔避鷹隼懍如敗將收旌旗借問䑛筆摹者誰<lb/>
定是槃礴眞畫師退之斯文有妙處丹青寫盡初無遺<lb/>
彌明得道如不死應在衡山深處棲端能過我挑詩敵<lb/>
與君周旋吾敢辭<lb/>
<pb n="KR4i0062_WYG_033-59a"/>
　　吳彩鸞寫眞圖<lb/>
天上鳳皇難獨宿人間翡翠本雙棲丹青不與文簫共<lb/>
誰遣雉東迷雀西<lb/>
　　次韻李成德謝人惠墨牛<lb/>
君不見八百里誇王氏駮嘗敕家童瑩蹄角綺襦紈袴<lb/>
競奢豪臥疾不安愁禍作何如傳寶墨牛圖不飾青黄<lb/>
如素樸向來奇畫購千金宜在蘭臺天禄閣兩牛方鬭<lb/>
未雌雄或奔而從或小卻其餘三四亦殊絕或如虎臥<lb/>
<pb n="KR4i0062_WYG_033-59b"/>
鶴俛啄滕王蛺蜨東丹馬嘉陵山水青田鶴如將優劣<lb/>
比人才長文何必慙文若人言愛畫亦一癖如彼牛羊<lb/>
何用貌是家持論果非耶煩君試爲評其畧<lb/>
　　題于逢辰畫<lb/>
踏徧江南岸歸來試解衣誰言物外賞不與筆端違石<lb/>
帶蒼苔瘦風凋折葦稀令人清興發欲問釣魚磯<lb/>
　　顏魯公祠堂<lb/>
上皇御宇無長䇿牧羊奴子孤恩澤銀菟分印屬兒曹<lb/>
<pb n="KR4i0062_WYG_033-60a"/>
二十餘州齊陷賊常山死守平原拒公家兄弟聲名赫<lb/>
平原白首列班行忠義凜凜眞嚴霜厯事四朝惟一節<lb/>
當年舌䑛中丞血豈知丞相面如藍貌雖平易心巉巖<lb/>
老臣何罪死虎口到今誰爲祛其銜臨風志士長悲吒<lb/>
矧瞻遺像嚴祠下未能立草迎送詞一奠椒漿涙盈把<lb/>
　　次劉世基韻<lb/>
兒時窺豹見一斑晩學一技千金殫齋房芝草不並秀<lb/>
且餐秋菊紉春蘭無心時共白雲出忘機日對沙鷗閒<lb/>
<pb n="KR4i0062_WYG_033-60b"/>
窮人與世各異調敢望一唱仍三歎昨來卜居向巖邑<lb/>
玉川破屋纔數間朝看爽氣出遠岫夜聽繞舍鳴清湍<lb/>
幾回欲棹酒船去賀老不見空稽山<lb/>
　　次韻彥光睡起病目<lb/>
蜨夢游揚臥碧紗知君不賞玉釵斜夢回起坐有佳思<lb/>
亂觸牙籤書五車黑蠅著眼君勿嗟學道乃得青蓮華<lb/>
商畧此意當過我樵青竹裏爲煎茶<lb/>
　　寄汪信民<lb/>
<pb n="KR4i0062_WYG_033-61a"/>
繫纜符離日君行殊未歸寄書問毫社有夢過江西不<lb/>
見揮犀柄頻驚響馬蹄殷勤具雞黍多謝德公妻<lb/>
　　戲詠石橊晚開<lb/>
靡靡江蘺只唤愁眼前何物可忘憂楝花淨盡緑隂滿<lb/>
纔見一枝安石橊<lb/>
　　鳴鳩<lb/>
雲隂解盡卻殘暉屋上鳴鳩喚婦歸不見池塘煙雨裏<lb/>
鴛鴦相並溼紅衣<hi>以上竹友集</hi>
<pb n="KR4i0062_WYG_033-61b"/>
　　夏　倪<lb/>
　　　倪字均父蘄州人英公之孫宣和中自府曹左<lb/>
　　　官祈陽監酒有遠遊堂集<lb/>
　　　<hi>劉後村詩話均父集中如擬陶韋五言亹亹逼真律詩用事琢句超出䋲墨言近旨遠可以諷</hi>
　　　<hi>味然竦之諸孫故其詩云堂堂文莊公事業何崢嶸孟子曰孝子慈孫百世不能改均父欲改</hi>
　　　<hi>之乎其志亦可悲矣文詞富贍儕輩䍐及嘗以江西宗派圖録均父</hi>
　　　<hi>天寒霜露繁遊子有所之爲韻作十詩畱别饒德操曲盡芊綿之致赴江守日張彥寔贈詩云</hi>
　　　<hi>未覺朝廷疎汲黯極知州郡要文翁均父朝夕諷誦之詩文一集吕紫微爲之序</hi>
<pb n="KR4i0062_WYG_033-62a"/>
　　次韻漢陽蔡守題陽關圖<lb/>
君不見季子敝盡黑貂裘一生車轍環九州使之負郭<lb/>
有二頃未必肯相六國矦此郎亦復何爲者浪自出入<lb/>
不肯休東風夾道羅供帳倚馬欲行那得上緑尊翠勺<lb/>
浩縱横四座哀歌互酬唱隂雲漠漠天四垂行子多著<lb/>
短後衣金羈滴瀝鳴翠珥負屩蹶倒從廬兒漁舟微茫<lb/>
出浦溆遠山無數迎修眉傾曦䭾醉出關去縱有離愁<lb/>
渠得知長安春色濃如酒乃向斯時别親友可憐兒女<lb/>
<pb n="KR4i0062_WYG_033-62b"/>
浪辛苦奔走功名逮華首濁醪百榼胷崔嵬暮色慘慘<lb/>
羇鴻哀羊腸鳥道天尺五爾獨胡爲來此哉水有蛟鼉<lb/>
獰口眼陸有兕虎潛巖隈嗟爾游子不顧返富貴有時<lb/>
終自來<lb/>
　　題宗室永年畫犬圖<lb/>
公子朝回玉宸裏戲弄丹青歌扇底興來貌寫到穠<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>
拳尾如搖欲投胔豐顱闊腋偉骨相縱逸未饒盧鵲駛<lb/>
庭除花開春尚寒屈藏短喙眠朝暾其一狺狺口若吠<lb/>
<pb n="KR4i0062_WYG_033-63a"/>
欲前卻立客在門俗言犬馬最難畫衆所共識誰面謾<lb/>
非如鬼物隱幽𦕈反覆醜好懸毫端紛紛衆史坐歎息<lb/>
筆仗突兀不可扳乃知心匠本神授以心運手不作難<lb/>
我家敗屋依破垣偷兒踏瓦驚夜眠四壁雖如長卿第<lb/>
舊物猶存子敬氊就君乞取挂牆壁端能警我窺窬客<lb/>
　　跋聚蟻圖<lb/>
紛然蟲臂蟻爭環爭與高人一解顏不待南柯昏宦畢<lb/>
始知身寄大槐間<hi>以上聲畫集</hi>
<pb n="KR4i0062_WYG_033-63b"/>
　　和山谷游百花洲盤礴范文正公祠下以生存華<lb/>
　　屋處零落歸山丘爲韻賦十詩<lb/>
神文秉周禮庿樂奏九成當時䕫一足不待魯諸生<lb/>
嘖嘖鵲噪屋愔愔蛛網門我來九頓首生氣凜如存<lb/>
堂堂古遺直心嚴貌無華人見不嫵媚何以娛大家<lb/>
樸蓛復樸䔩何以棟我屋風雨莫輕搖南山無老木<lb/>
有酒當自醑有室莫共處古今一丘貉何能坐飛語<lb/>
夢回四賢篇長風吹人醒嗟哉不我見淚與秋露零<lb/>
<pb n="KR4i0062_WYG_033-64a"/>
百代無幾人九原何可作不必溫御史解令君膽落<lb/>
寶元乃多故公時總戎機胷中百萬兵要取横山歸<lb/>
公歸今幾時遺懿何斑斑公議要難沒言波可懷山<lb/>
我心不可規滔滔誰與游向來秉大雅今復成一丘<hi>范文</hi>
<hi>正公集附</hi>
　　題漢陽郎官湖<lb/>
太白當年夜郎謫一尊聊與故人畱南湖乞得郎官號<lb/>
從此名傳五百秋<hi>豫章詩話</hi>
<pb n="KR4i0062_WYG_033-64b"/>
　　句<lb/>
猶喜平生蟹螯手尚能半幅寫行書<lb/>
　　　<hi>風月堂詩話王立之夏均父俱以宗女夫入仕均父饒財亦好學立之晚年中風以左手作字</hi>
　　　<hi>均父寄詩云云</hi>
　　林敏功<lb/>
　　　敏功字子仁蘄春人以春秋鄕薦不第有高隱<lb/>
　　　集<lb/>
　　　<hi>尚友錄子仁年十六預鄕薦下第歸杜門不出者二十年元符末詔徴不赴與弟敏修居比隣</hi>
<pb n="KR4i0062_WYG_033-65a"/>
　　　<hi>終老以文字相友善敏修亦終身不舉進士世號二林政和中林震爲郡首謂吾宗有隱君子</hi>
　　　<hi>出郊見之還朝舉其隱德賜號高隱處士旌表其門子仁謝表云自是難陪英俊之遊何敢妄</hi>
　　　<hi>意高尚之事臥牛衣而待旦寒如之何搔鶴髪以興懷老其將至</hi>
　　　<hi>江西宗派圖錄山谷云林處士詩甚佳碧落碑無贋本也</hi>
　　書吳熙老醉杜甫圖<lb/>
清晨出尋酒家門蹇驢破㡌衣懸鶉年年碧雞坊下路<lb/>
野梅官栁慣尋春酒錢有無俱醉倒改罷新詩畱腹槀<lb/>
兒童拍手遮路衢拾遺笑請旁人扶百年風雅前無古<lb/>
<pb n="KR4i0062_WYG_033-65b"/>
沈宋曹劉安足數後來一字人難補君莫笑渠作詩苦<lb/>
　　子瞻畫扇<lb/>
夫子江湖客毫端託𣺌茫攢峯埋暮雨古樹困天霜偪<lb/>
側餘僧舍冥濛失雁行死生隨化盡此意獨難忘<hi>以上聲畫</hi>
<hi>集</hi>
　　春日有懷<lb/>
風高收雨急日薄過窗微梅蘂初迎臘春溪欲染衣形<lb/>
容今日是遊衍昔人非節物關愁緒歸鴻正北飛<hi>宋文鑑</hi>
<pb n="KR4i0062_WYG_033-66a"/>
　　絕句<lb/>
君心恨不走天涯不比衰翁只戀家最是横塘黄葉路<lb/>
今年無伴折梅花<hi>方是閒居士小稾</hi>
　　句<lb/>
嘗憶他年接緒餘饒三<hi>謂徳操</hi>落拓我迂疎溪橋幾換<lb/>
風前栁僧壁今畱醉後書<hi>寄夏均父</hi>　<hi>苕溪漁隱叢話</hi>
　　王直方<lb/>
　　　直方字立之汴人舍人棫之子補承奉郎元祐<lb/>
<pb n="KR4i0062_WYG_033-66b"/>
　　　中延致名士唱和號歸叟有詩話并集<lb/>
　　　<hi>晁以道王立之墓志銘立之少樂從諸丈人行遊無他嗜好惟畫夜讀書手自傳錄非其所好</hi>
　　　<hi>雖以勢力美官誘致之莫肻自枉也常監懷州酒稅尋易冀州糴官僅數月投劾歸凡十五年</hi>
　　　<hi>處城隅小園嘯傲自適命其園之堂曰賦歸亭曰頓有一時文士多爲賦詩彭城陳無己卒于</hi>
　　　<hi>京師立之割田十畝以周其孤病中取平生書畫古器散之四方朋友無遺</hi>
　　臘梅<lb/>
紛紛紅紫雖無韻映帶園林正要渠誰遣一枝香最勝<lb/>
故應有客問何如<lb/>
<pb n="KR4i0062_WYG_033-67a"/>
　　　<hi>苕溪漁隱叢話直方自記云山谷初見臘梅作二絕句縁此臘梅盛于京師然交游間亦有不</hi>
　　　<hi>喜之者余爲解嘲云云</hi>
　　淮安園<lb/>
賢王經别墅深窈近嚴城花竹四時好賔朋一座傾闔<lb/>
匳爭奕罷擊鉢記詩成明日朝天去門扄鳥雀驚<hi>文翰類選</hi>
　　上已游金明池<lb/>
游絲隨絮惹行人酒肆歌樓駐畫輪鳳管遏回雲冉冉<lb/>
龍舟衝破浪粼粼日斜黄繖歸馳道風約青帘認别津<lb/>
<pb n="KR4i0062_WYG_033-67b"/>
朝野歡娛眞有象壺中要看四時春<hi>汴京遺蹟志</hi>
　　高　荷<lb/>
　　　荷字子勉荆南人自號還還先生元祐太學生<lb/>
　　　晚爲童貫客得蘭州通判以終有集<lb/>
　　　<hi>山谷䟦云子勉作詩以杜子美爲標準用一事如軍中之令置一字如關門之鍵而充之以博</hi>
　　　<hi>學行之以溫恭天下士也谷經指授記覽多如劉後村詩話子勉親見山</hi>
　　　<hi>麥城詩押險韻畧無窘態集中健語層出十韻瀛奎律髓山谷自戎州歸荷以五言律三</hi>
　　　<hi>贄見山谷賞之又和王子予章華碑云威强九鼎懼喪亂一臺成又芍藥詩云勃興連榖雨閏</hi>
<pb n="KR4i0062_WYG_033-68a"/>
　　　<hi>位次花王謁馬中玉云辨雖豪白馬讒亦困青蠅皆可取而臘梅絕句尤奇</hi>
　　賦國香<lb/>
南溪太史還朝晚息駕江陵頗從款綵毫會詠水仙花<lb/>
可惜國香天不管將花託意爲羅敷十七未有十五餘<lb/>
宋玉門牆迂貴從藍橋門戸怪貧居十年目色遙成處<lb/>
公更不來天上去已嫁鄰姬窈窕姿空傳墨客殷勤句<lb/>
聞道離鸞别鶴悲槀砧無賴鬻蛾眉桃花結子風吹後<lb/>
巫峽行雲夢足時田郎好事知渠久酬贈明珠同石友<lb/>
<pb n="KR4i0062_WYG_033-68b"/>
憔悴猶疑洛浦妃風流固可章臺栁寶髻犀梳金鳳翹<lb/>
尊前初識董嬌嬈來遲杜牧應須恨愁殺蘇州也合銷<lb/>
卻把水仙花説似猛省西家黄學士乃能知妾妾當時<lb/>
悔不書空作黄字王子初聞話此詳索詩裁與謾凄涼<lb/>
只今驅豆無方法徒使田郎號國香<lb/>
　　　<hi>能改齋漫録國香荆渚田氏侍兒名也山谷自南溪召爲吏部員外郎畱荆州乞守當塗待報</hi>
　　　<hi>所居與此女子爲鄰山谷偶見之以爲幽閒姝美目所未覩後其家以嫁下里貧民因賦水仙</hi>
　　　<hi>花寓意云淤泥解出白蓮藕糞壤能開黄玉花可惜國香天不管随縁流落小民家俾高子勉</hi>
<pb n="KR4i0062_WYG_033-69a"/>
　　　<hi>和之後數年山谷卒于嶺表當時賔客雲散此女既生二子矣會荆南嵗荒其夫鬻于田氏家</hi>
　　　<hi>田氏一日邀子勉置酒出之掩袂困悴無復故態坐閒話當時事相與感歎子勉客京師會王</hi>
　　　<hi>性之問山谷詩中本意因道其詳且爲賦詩云</hi>
　　見黄太史<lb/>
萬里南溪郡黄香得賜環盛名喧海内摧翮返雲間太<lb/>
史資誠峻郎官選亦慳朝廷才特起堂奥援誰扳一夢<lb/>
追前事羣公兀後艱中傷皆死禍放逐䍐生還别駕之<lb/>
戎僰僑居傍葺菅想知諸鳥道聞説異人寰揚子家元<lb/>
<pb n="KR4i0062_WYG_033-69b"/>
窘王維室久鰥鵩來心破碎猨叫淚潺湲達觀終難得<lb/>
羇愁必易刪衆情相憫惻靈物自恬憪迥閣澄秋晚幽<lb/>
窗聳夜跧蜀天何處盡巴月幾回彎墜履魂空斷遺弓<lb/>
涕忽潸石門凄殿楯銅雀慘宫鬟帝統聯仁聖皇恩感<lb/>
豔頑網羅疏黨禁株蔓掃朋姦點檢金閨彥凋零玉筍<lb/>
班尚令宗廟器遙隔鬼門關拊髀咨詢及含香誥命頒<lb/>
笑談趨赤縣吟詠落烏蠻奏記懷東觀移文頷北山應<lb/>
將九遷待未補七年閒士媿千鈞弩身謀五兩綸退藏<lb/>
<pb n="KR4i0062_WYG_033-70a"/>
欣望氣延佇竊窺斑昌谷詞源窄浯溪筆力孱斲輪深<lb/>
類扁投斧欲隨般鵠卵眞能伏龍鱗敢冀攀不嗔無紹<lb/>
介試遣畧承顏<hi>宋文鑑</hi>
　　蠟梅<lb/>
少鎔蠟淚裝應似多爇龍涎臭不如只恐春風有機事<lb/>
夜來開破幾丸書<hi>菊坡叢話</hi>
　　句<lb/>
沙輭緑頭相並鴨水深紅尾自跳魚<hi>雪浪齋日記</hi>
<pb n="KR4i0062_WYG_033-70b"/>
　　吕本中<lb/>
　　　本中字居仁宰相公著曾孫右丞好問長子靖<lb/>
　　　康初官祠部員外郎紹興中賜進士出身厯中<lb/>
　　　書舍人權直學士院以劾罷提舉太平觀學者<lb/>
　　　稱東萊先生諡文清有東萊集紫微詩話江西<lb/>
　　　宗派圖<lb/>
　　　<hi>苕溪漁隱叢話吕居仁詩清駛可愛如樹移午影重簾靜門閉春風十日閒往事高低半枕夢</hi>
　　　<hi>故人南北數行書殘雨入簾收薄暑破窗畱月鏤微明</hi>
<pb n="KR4i0062_WYG_033-71a"/>
　　　<hi>敖陶孫詩評吕居仁如散聖安禪自能奇逸有西江宗派圖録居仁嘗序詩社宗派圖謂詩</hi>
　　　<hi>活法若靈均自得忽然有入然後惟意所出萬變不窮</hi>
　　暮步至江上<lb/>
客事久輸鸚鵡杯春愁如接鳳凰臺樹隂不礙帆影過<lb/>
雨氣卻隨潮信來山似故人堪對飲花如遺恨肯重開<lb/>
雪籬風榭年年事辜負韶光取次回<lb/>
　　題孫子紹所藏摩詰渡水羅漢<lb/>
問渠褰裳欲何往彷彿徙倚滄波上至人入水固不濡<lb/>
<pb n="KR4i0062_WYG_033-71b"/>
何以有此恐怖狀我知摩詰意未眞欲以筆端調世人<lb/>
此水此渡俱非實摩詰亦未嘗下筆孫郎寶藏今幾年<lb/>
徃來周旋兵火間世人險阻更百難彼渡水者安如山<lb/>
請君但作如此觀莫更思惟尋筆端<lb/>
　　還韓城<lb/>
乍喜全家脫虛疑匹馬奔乾坤德盛大盜賊爾猶存稻<lb/>
壠秋仍旱溪流晚自渾素冠兼白髪愁絕更誰論<lb/>
　　楊道孚墨竹歌<lb/>
<pb n="KR4i0062_WYG_033-72a"/>
君不見渭川之隂臥龍横千秋貌取者誰文湖州十年<lb/>
筆意閉黄壤只今妙手唯楊侯楊侯畫竹盡眞意巧奪<lb/>
造化令人愁滿堂回首看下筆擾擾雲煙亂晴日大叢<lb/>
縱横高入雲斜風落葉秋紛紛小叢攲傾病無力旁水<lb/>
長根走蒼石門前車馬汗前川何得隂風動高壁楊侯<lb/>
嘻笑辭未工此意不與丹青同粉黛初無一錢費酒炙<lb/>
能使千金空韈材遠寄動盈屋我知子畫無由窮剡溪<lb/>
寒藤不難致須君放手爲雙叢須君放手爲雙叢與我<lb/>
<pb n="KR4i0062_WYG_033-72b"/>
俱隱南山中<lb/>
　　懷雪童<hi>犬名</hi>
老來於世漫多悲夢幻推移且自知想得開山藏骨處<lb/>
卻如搖尾乞憐時送行識我貧無蓋閒坐思渠悶有詩<lb/>
從此窮居添寂寞夜長誰復遶簾帷<hi>以上東萊集</hi>
　　秦處度與一上人同宿密菴處度爲一畫斷崖枯<lb/>
　　木<lb/>
小菴無客亦無氊遂有高人借榻眠一夜西風撼枯柳<lb/>
<pb n="KR4i0062_WYG_033-73a"/>
不知春在石崖邊<lb/>
　　題范才元畫軸後<lb/>
昔年同過嶺南州曾見湘江萬里流妙手可傳詩外意<lb/>
亂雲寒木更孤舟<hi>以上聲畫集</hi>
　　王文孺臞菴<lb/>
伊洛富山水家有五畝園花竹遶瀍澗不讓桃花源清<lb/>
時足眞賞戸戸開層軒一朝邊塵暗故家希復存莽蒼<lb/>
走萬里始及吳市門菴廬據形勝冰壺貯乾坤亭榭著<lb/>
<pb n="KR4i0062_WYG_033-73b"/>
仍穩不見斧鑿痕主人更超邁雲夢八九吞植杖邀我<lb/>
坐笑語清而溫坐令車馬客稍識山林尊十年老朝市<lb/>
漸見兩目昏求田與問舍姑置不復論但願從我公不<lb/>
使世諦渾<hi>呉郡志</hi>
　　句<lb/>
忍窮有味知詩進處事無心覺累輕　病知前路資糧<lb/>
少老覺平生事業非<hi>能改齋漫録</hi>
　　　<hi>鶚按善權祖可如璧三僧詩入釋子</hi>
<pb n="KR4i0062_WYG_033-74a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4i0062_WYG_033-74b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋詩紀事巻三十三<lb/>
</p>
<p>
</p>
  </div>
<div>
                <head>宋詩紀事巻三十四</head>
    <p>
<pb n="KR4i0062_WYG_034-1a"/>
欽定四庫全書<lb/>
　宋詩紀事巻三十四　　　　　錢塘厲鶚撰<lb/>
　　任伯雨<lb/>
　　　伯雨字徳翁眉山人舉進士元符中除左正言<lb/>
　　　崇寧初以黨論謫儋州移道州遇赦提點明道<lb/>
　　　宫紹興初贈諫議大夫淳熙中諡忠敏<lb/>
　　㝛西軒<lb/>
茅簷不動晚風微獨對爐煙枕半欹唯有多情沙上月<lb/>
<pb n="KR4i0062_WYG_034-1b"/>
依然青瑣照人時<lb/>
　　焚香有感<lb/>
埽地焚香開竹扉輕煙郁郁間朝暉郤思昔日延和殿<lb/>
對罷曾攜滿袖歸<hi>以上前賢小集拾遺</hi>
　　獨坐<lb/>
得喪榮枯事悠悠過耳風此身猶是幻何物不為空酒<lb/>
聖心常醉詩窮語更工小軒搔首坐斜日滿窗紅<hi>瀛奎律髓</hi>
　　句<lb/>
<pb n="KR4i0062_WYG_034-2a"/>
身投魑魅家何在澤被昆蟲罪未除<hi>貶昌化和張才叔贈詩  梁溪漫志</hi>
　　林　積<lb/>
　　　積元祐中左中散大夫知福建路<lb/>
　　題州宅艤閣<lb/>
濟川須用楫㒺水戒行舟四海風波路安眠是勝㳺<hi>淳熙</hi>
<hi>三山志</hi>
　　徐大正<lb/>
　　　大正字得之甌寧人元祐中築室北山下名閑<lb/>
<pb n="KR4i0062_WYG_034-2b"/>
　　　軒秦少㳺為之記蘇子瞻為賦詩人以北山學<lb/>
　　　士呼之<lb/>
　　題釣臺<lb/>
光武初從血戰回故人長短尚論材中宵若起唐虞興<lb/>
未必先生戀釣臺<lb/>
　　　<hi>建寧府志得之甞赴省試過釣臺賦詩東坡見之遂與定交</hi>
　　邢居實<lb/>
　　　居實字惇夫河南原武人恕子早卒有呻吟集<lb/>
<pb n="KR4i0062_WYG_034-3a"/>
　　　<hi>合璧事類前集邢惇夫有文早夭東坡云敦夫自為童所與交皆諸公長者百不一見遂與草</hi>
　　　<hi>木共盡山谷云謝師復年未二十文章不類少年語方行萬里出門而車軸折甚矣敦夫似吾</hi>
　　　<hi>師復也且有絶句云詩到隨州更老成江山為助筆縱横眼看白璧埋黄壤何況人間父子情</hi>
　　　<hi>敦夫父名恕字和叔從伊川先生學元祐初除御史後謫隨州</hi>
　　　<hi>王直方詩話惇夫自少便多憔悴感慨之意其秋懷詩云髙歌感人心心悲將奈何棗陽道中</hi>
　　　<hi>云有意問山神此生復来否已而果卒扵漢東雪浪齋日記恕子年十四賦明妃引子瞻見而</hi>
　　　<hi>稱之由是知名病羸早夭王直方編其遺草為呻吟集</hi>
　　李伯時畫黄知命騎驢圖為賦長歌<lb/>
<pb n="KR4i0062_WYG_034-3b"/>
長安城頭烏欲棲長安道上行人稀浮雲捲盡暮天碧<lb/>
但有明月流清輝君獨騎驢向何處頭上倒著白接䍦<lb/>
長吟搔首望明月不學山翁醉似泥到得城中燈火鬧<lb/>
小兒拍手攔街笑道旁觀者那得知相逢疑是商山皓<lb/>
龍眠居士畫無比揺毫弄筆長風起酒酣閉目望窮途<lb/>
紙上軒昻無乃似君不學長安㳺俠誇年少臂鷹挾彈<lb/>
章臺道君不能提攜長劒取靈武指揮猛士驅貔虎胡<lb/>
為腳踏梁宋塵終日飄飄無定所武陵桃源春欲暮白<lb/>
<pb n="KR4i0062_WYG_034-4a"/>
水青山起煙霧竹杖芒鞵歸去来頭巾好挂三花樹<lb/>
　　　<hi>王直方詩話雙井黄知命初自江南來與彭城陳履常俱謁法雲禪師于城南夜歸過龍眠李</hi>
　　　<hi>伯時知命衣白衫騎驢縁道揺頭而歌履常負杖挾囊于後一市大驚以為異人伯時因畫為</hi>
　　　<hi>圖敦夫作長歌云云敦夫時年未二十也</hi>
　　寄陳履常<lb/>
十年客京洛衣袂多黄塵所交盡才彦唯子情相親㑹<lb/>
合能㡬日歡樂何遽央春風東北来飄我西南翔驪駒<lb/>
巳在門白日行且晚停觴不能飲将去更復返把腕捋<lb/>
<pb n="KR4i0062_WYG_034-4b"/>
髭鬚悲啼類兒女人生非鹿豕安得常羣聚朝别河上<lb/>
梁暮渉闗山道匹馬逐飛蓬離恨如春草去去日已逺<lb/>
行行淚横臆昨日同袍友今朝離鄉客来時城南陌始<lb/>
見梅花白回首漢江頭黄梅巳堪摘杖策登髙城極目<lb/>
迥千里落日下青山但見白雲起逺望豈當歸長歌涕<lb/>
如雨歸心如明月幽夢過潁汝抱䣛長相思故人安可<lb/>
見忽枉數行書彷彿如對面紛紜輦轂下冠蓋爭馳逐<lb/>
吹嘘多賢豪肯復念幽獨空齋聽夜雨深竹聞子規此<lb/>
<pb n="KR4i0062_WYG_034-5a"/>
情不可道此心君詎知<lb/>
　　雨後出城馬上作<lb/>
既雨天氣佳㣲雲淡如掃欲尋天際鐘騎馬河邊草紫<lb/>
椹飽黄鸝人家夏蠶老田婦踏繅車隔籬語音好嗟我<lb/>
一何愚讀書浪枯槁不及此中人中年客長道<lb/>
　　秋風三疊寄秦少㳺<lb/>
秋風夕起兮白露為霜草木憔悴兮竊獨悲此衆芳明<lb/>
月皎皎兮照空房晝日苦短兮夜未央有美一人兮天<lb/>
<pb n="KR4i0062_WYG_034-5b"/>
一方欲往從之路𣺌茫登山無車兮渉水無航願言思<lb/>
子兮使我心傷<lb/>
秋風淅淅兮雲冥冥鴟梟晝號兮蟋蟀夜鳴嵗月徂邁<lb/>
兮忽如流星少壮㡬時兮老冉冉其相仍展轉反側兮<lb/>
從夜徹明悵獨處此兮誰適為情長歌激烈兮涕泣交<lb/>
零願言思子兮使我心怦<lb/>
秋風浩蕩兮天宇髙羣山逶迤兮溪谷寂寥登髙而望<lb/>
逺兮不自聊駕言適野兮誰與遊遨空原無人兮四顧<lb/>
<pb n="KR4i0062_WYG_034-6a"/>
蕭條猨狖與伍兮麋鹿為曹浮雲千里兮歸路遥願言<lb/>
思子兮使我心勞<hi>以上宋文鑑</hi>
　　明妃引<hi>十四嵗作</hi>
漢宫有女顔如玉淺畫愁眉逺山綠披香殿裡夜吹笙<lb/>
未央宫中朝理曲絳紗蒙籠雙蠟燭簫鼓聲傳春漏促<lb/>
玉輦三更别院歸夜深月照黄金屋莓苔滿院無行迹<lb/>
總為君王未相識天上天仙骨格别人間畫工畫不得<lb/>
嫣然一笑金輿側玉貎三千斂顔色羅幃繡户掩香風<lb/>
<pb n="KR4i0062_WYG_034-6b"/>
一朝返嫁單于國金鳳羅衣為誰縷長袖弓彎不堪舞<lb/>
一别昭陽舊院花淚灑臙脂作紅雨回頭不見雲間闕<lb/>
黄河半渡新冰滑馬蹄巳踏遼羯塵天邊尚挂長門月<lb/>
黄沙不似長安道薄暮㣲雲映衰草羌人馬上鳴悲笳<lb/>
緑鬢紅顔為君老西風蕭蕭易水寒啼痕不斷㡬䦨干<lb/>
年年看盡南飛鴈一去天涯竟不還少年將軍健如虎<lb/>
日夕撞鐘槌大鼓寳刀生澀旌旗巻漢宫嫁盡嬋娟女<lb/>
寂寞邊城日將暮三尺角弓調白羽安得壯士霍嫖姚<lb/>
<pb n="KR4i0062_WYG_034-7a"/>
縛取呼韓作編户<hi>合璧事類前集</hi>
　　秋晚<lb/>
目送閒雲盡日愁寒来著破舊貂裘憑誰說與西風道<lb/>
留取黄花點綴秋<hi>後村千家詩</hi>
　　句<lb/>
微意平生在江海塵冠今日為君彈<hi>寄陳後山後山詩注</hi>　<hi>任淵</hi>
　　葛敏修<lb/>
　　　敏修字聖功廬陵人從山谷學登元祐進士宰<lb/>
<pb n="KR4i0062_WYG_034-7b"/>
　　　確山元符閒上書願附黨籍<lb/>
　　南華竹軒<lb/>
不用山僧供帳迎世閒無此竹風清獨拳一手支頤臥<lb/>
偷眼看雲生未生<lb/>
　　　<hi>能改齋漫録山谷南遷還至南華竹軒令侍史誦詩板戒勿言姓名久之有一絶云云徐視之</hi>
　　　<hi>曰果吾學子葛敏修也</hi>
　　李才甫<lb/>
　　　才甫莆田人<lb/>
<pb n="KR4i0062_WYG_034-8a"/>
　　江西泊舟後作<lb/>
江水冥冥沙石隂一舸行盡春巳深浪花縁蔓曵錦帯<lb/>
短蘆刺水抽玉簪飢魚未池波面筒小舫正横溪上風<lb/>
清輝濯盡逺山碧白鳥飛入蒼煙叢<lb/>
　　　<hi>山谷外集自注云太和小舫板上塵土中得此詩</hi>
　　蘇　邁<lb/>
　　　邁字伯逹軾長子官安化令<lb/>
　　夜坐聯句<lb/>
<pb n="KR4i0062_WYG_034-8b"/>
清風来無邊明月翳復吐<hi>坡</hi>松聲滿虚空竹影侵半户<lb/>
<hi>邁</hi>暗枝有驚鵲壞壁鳴飢鼠<hi>坡</hi>露葉耿髙梧風螢落空<lb/>
廡微涼感團扇古意歌白紵樂㢤今夕逰獲此陪杖屨<lb/>
<hi>邁</hi>傳家詩律細巳自過宗武短詩膝上成聊以感懐祖<lb/>
<hi>坡</hi>　<hi>蘇文忠公集</hi>
　　句<lb/>
葉随流水知何處牛帯寒鴉過别村<lb/>
　　　<hi>江鄰幾雜志蘇伯達東坡長子豪邁雖不及其父而學問語言亦勝他人子也少年作詩云云</hi>
<pb n="KR4i0062_WYG_034-9a"/>
　　　<hi>先生見之笑曰此村長官詩後東坡貶恵州伯達求潮之安化令以便饋親果卒扵官</hi>
熟顆無風時自脫半腮迎日鬬先紅<hi>林檎</hi>　<hi>東坡志林</hi>
　　陳復常<lb/>
　　　復常潁州教授<lb/>
　　紀雪中事<lb/>
掠地衝風敵萬人蔽天密雪㡬微塵漫山塞壑疑無地<lb/>
投隙穿帷巧致身映雪讀書今巳老閉門髙臥不縁貧<lb/>
遥知更上湖邊寺一笑潛回萬寳春<lb/>
<pb n="KR4i0062_WYG_034-9b"/>
　　　<hi>侯鯖録元祐六年汝隂久雪一日天未明東坡来召議事曰某一夕不寐念潁人之饑欲出百</hi>
　　　<hi>餘石造餅救之老妻謂某曰子昨来陳見傅欽之言簽判在陳賑濟有功何不問其賑濟之法</hi>
　　　<hi>某遂相召余笑謝曰巳脩之矣今細民之困不過食與火耳義倉之積榖數千石可以支散以</hi>
　　　<hi>救下民作院有炭數萬秤依原價賣之二事可濟下民坡曰吾事濟矣遂草放積榖賑濟奏檄</hi>
　　　<hi>上臺寺陳聞之有詩</hi>
　　蘇　過<lb/>
　　　過字叔黨軾季子仕為權通判中山府家潁昌<lb/>
　　　營湖隂水竹數畝名曰小斜川自號斜川居士<lb/>
<pb n="KR4i0062_WYG_034-10a"/>
　　　有斜川集<lb/>
　　送曇秀詩<lb/>
三年避地少經過十日論詩喜琢磨自欲灰心老南岳<lb/>
猶能繭足慰東坡来時野寺無魚鼓去後閒門有雀羅<lb/>
從此期師真似月斷雲時復挂星河<lb/>
　　　<hi>東坡題䟦曇秀来惠州見余余病巳絶不作詩兒子過麄能搜句時有可觀此篇殆咄咄逼老</hi>
　　　<hi>人矣特為書之以滿行槖</hi>
　　賦鼠鬚筆<lb/>
<pb n="KR4i0062_WYG_034-10b"/>
太倉失陳紅狹兔得餘腐既興丞相嘆又彂廷尉怒磔<lb/>
肉餧餓貓粉髯雜霜兔插架刀矟健落紙龍蛇騖物理<lb/>
未易知時来即所遇穿墉何卑微託此得佳譽<hi>苕溪漁隠叢話</hi>
　　雪<lb/>
沈沈五侯居碧瓦映華梲獸炭麒麟紅銀瓶黄封揭春<lb/>
風繞幄帳醉面生綺纈賜宴明光宫玉色迷金闕誰憐<lb/>
蓽門士破壁穿飛屑<hi>事文類聚前集</hi>
　　金陵上吴開府兩絶句<lb/>
<pb n="KR4i0062_WYG_034-11a"/>
時平無事清吟好衛霍貪功未是竒爭似一篇人膾炙<lb/>
四方傳誦卧龍詩<hi>自注開府帥襄陽時甞㳺隆中為諸葛孔明賦詩有翻覆看俱好之句為</hi>
<hi>世稱誦故云</hi>
廟堂陶鑄人材盡流落江淮老病身又踏槐花随舉子<lb/>
思量鄧禹是何人<hi>式古堂書考</hi>
　　劉　發<lb/>
　　　發元祐中華亭主簿<lb/>
　　贈鼔琹文照大師<lb/>
<pb n="KR4i0062_WYG_034-11b"/>
寳琴何所得所得甚幽微聊借絲桐韻還超智慧機霜<lb/>
風悲玉軫江月入珠徽向此諸縁盡人間孰是非<hi>普照寺續</hi>
<hi>古録</hi>
　　王　雍<lb/>
　　　雍文正公旦之姪元祐中通判濠州<lb/>
　　題三學山<lb/>
五色琉璃白晝寒當年佛腳印栴檀藕絲織出三衣妙<lb/>
貝葉經傳一偈難夜看聖燈紅菡萏曉驚飛石碧琅玕<lb/>
<pb n="KR4i0062_WYG_034-12a"/>
更聞鸚鵡因縁塔八十山僧試說看<lb/>
　　　<hi>方輿勝覽在蜀金堂縣東北有佛迹石理堅潤瑩白如玉非世間追琢所能又有神燈寺有碧</hi>
　　　<hi>玉佛龕藕絲袈裟錦字多心經貝葉金字湼槃經寺前檜栢皆隋唐故物又有飛石乃自雲頂</hi>
　　　<hi>山飛来又有鸚鵡塔乃鸚鵡能念佛死遂瘞扵塔王雍有詩</hi>
　　高茂華<lb/>
　　　茂華字秀實吕居仁稱其人物高逺有出塵之<lb/>
　　　姿入元祐黨籍<lb/>
　　城東寄王越州<lb/>
<pb n="KR4i0062_WYG_034-12b"/>
五年不出青門道邂逅尋春此一回忽憶秦川貴公子<lb/>
桃花落盡合歸来<hi>許彦周詩話</hi>
　　句<lb/>
中途畱眼占星聚一㝛披顔覺霧収<hi>和吕居仁詩話</hi>　<hi>紫微</hi>
　　周　燾<lb/>
　　　燾字次元濂溪先生次子元祐進士為貴池令<lb/>
　　　官至寳文閣待制<lb/>
　　暑雪軒<lb/>
<pb n="KR4i0062_WYG_034-13a"/>
崇臺窮石照氣味樂偷閒南陸朱明馭西闌白雪山茶<lb/>
甌回舌本麈尾落談間欲綴風煙句彌髙不可攀<hi>成都文類</hi>
　　逰天竺觀激水<lb/>
拳石耆婆色兩青竹龍驅水轉山鳴夜来不見跳珠碎<lb/>
疑是簷間滴雨聲<hi>咸淳臨安志</hi>
　　王　灃<lb/>
　　暑雪軒<lb/>
望處疑蓬㠀天長碧海閒雲霞収玉宇煙浪湧銀山茶<lb/>
<pb n="KR4i0062_WYG_034-13b"/>
入清談裏風生兩腋間詩成似西嶺高嶮不容攀<hi>成都文類</hi>
　　田　望<lb/>
　　暑雪軒<lb/>
聖福軒重敞偶来心地閒因談丁士冢知是武擔山人<lb/>
在冰壺裏天垂玉壘間賡歌白雪句巴客强追攀<hi>成都文類</hi>
　　孫　竢<lb/>
　　暑雪軒<lb/>
地僻宜逃暑官卑幸頗閒虚傳力士擔始信蜀妃山嶺<lb/>
<pb n="KR4i0062_WYG_034-14a"/>
雪青霄畔城煙密樹間清談容款接妙句獨難攀<hi>成都文類</hi>
　　周　沔<lb/>
　　　沔元祐中溧水丞<lb/>
　　句<lb/>
螢火不知人巳去夜深猶傍竹窗明<hi>題無想寺韓熙載讀書臺  景定建</hi>
<hi>康志</hi>
　　米　芾<lb/>
　　　芾字元章吴人<hi>一云襄陽人</hi>以母侍宣仁后藩邸恩<lb/>
<pb n="KR4i0062_WYG_034-14b"/>
　　　補校書郎太常博士出知無為軍踰年召為書<lb/>
　　　畫博士擢禮部員外郎大觀二年罷知淮陽軍<lb/>
　　　有寳晉英光集<lb/>
　　吴江垂虹亭作<lb/>
斷雲一片洞庭帆玉破鱸魚金破柑好作新詩寄桑苧<lb/>
垂虹秋色滿東南<lb/>
　　除書學博士初朝謁呈時宰<lb/>
半生湖海看青山慣佩笭箵攬轡艱曉起初馳朱雀路<lb/>
<pb n="KR4i0062_WYG_034-15a"/>
霜華慙綴紫宸班百寮卑處瞻丹陛五色光中望玉顔<lb/>
浪說書名落人世非公那解徹天闗<lb/>
　　甘露作呈夷曠<lb/>
欲雨氣不透庭梧有栖煙回首望北固雲藏淨名天呼<lb/>
童速具輿凭高覽山川隱見豈不好開霽景固全須臾<lb/>
剛風流湛湛清露圓歸途知有伴華月上丹淵<lb/>
　　甘露寺<hi>并序</hi>
　甘露寺壁有張僧繇四菩薩吴道子行腳僧元符末一<lb/>
<pb n="KR4i0062_WYG_034-15b"/>
　旦為火所焚六朝遺物掃地李衞公祠手植檜亦焚<lb/>
　蕩寺故重重金碧參差多景樓背山面江為天下甲<lb/>
　觀五城十二樓不過也今所存唯衞公鐵塔米老庵<lb/>
　三間作詩悼之云<lb/>
色改重重構春歸户户嵐槎浮龍委骨畫失獸遺眈神<lb/>
䕶衞公塔天畱米老庵柏梁終厭勝㑹副越人談<hi>以上寳晉</hi>
<hi>英光集</hi>
　　　<hi>楊誠齋詩話潤州大火惟存李衛公塔米元章庵元章喜題云云有輕薄子扵塔庵二字上添</hi>
<pb n="KR4i0062_WYG_034-16a"/>
　　　<hi>注爺娘二字元章見之大罵盖元章母嘗乳哺宫中故云</hi>
　　題嗣濮王畫蘆鴈<hi>王名宗漢字獻甫安懿王幼子</hi>
偃蹇汀眠鴈蕭梢風觸蘆京塵方滿眼速為喚花奴<lb/>
野趣分弱水風花翦鑑湖塵中不作惡為有鄴公圖<hi>畫繼</hi>
　　荅劉巨濟<lb/>
劉郎收畫早甚卑折枝花草首徐熙十年之後始聞道<lb/>
取吾韓戴為神竒邇來白首進道奥學者信有髓與皮<lb/>
始知十襲但遮壁牛馬便可裹弊帷峩峩太平老寺主<lb/>
<pb n="KR4i0062_WYG_034-16b"/>
白紗㡌首無冠蕤武士後立肅大劒宫女傍侍顰修眉<lb/>
神清眸子知寡欲齒露脣反法定飢世人見服似摩詰<lb/>
不知六朝居士衣後人忽把亂唐突梁時筆法了可知<lb/>
道子見之必再拜曹劉何物望藩籬夲當第一品天下<lb/>
卻縁顧筆在漣漪<hi>畫史</hi>
　　懷南唐硯山<lb/>
硯山不復見哦詩徒歎息惟有玉蟾蜍向余頻淚滴<lb/>
　　　<hi>輟耕錄米元章自記云右此石是南唐寳石久為吾齋硯山今被道祖易去中美舊有詩云云</hi>
<pb n="KR4i0062_WYG_034-17a"/>
　　　<hi>今毎誦其詩必懷此石近余亦有詩云云此石一入渠手不得再見毎同交友徃觀亦不出示</hi>
　　　<hi>紹彭公真忍人也余今筆想成圖彷彿在目從此吾齋秀氣尤不復冺矣崇寧元年八月望米</hi>
　　　<hi>芾書余二十年前嘉興吴仲圭為畫圖錢唐吴孟思書文後攜至吴興燬扵兵偶因清暇默懐</hi>
　　　<hi>徃事漫記扵此</hi>
　　琴詩<lb/>
澹乎無味中指下清音發<hi>闕五字</hi>　　空山墮涼月<lb/>
　　　<hi>郭天錫日記云訪因無礙首座出觀米老墨迹一冊四幅此詩歸尋英光集檢之不見</hi>
　　開先寺觀瀑布<lb/>
<pb n="KR4i0062_WYG_034-17b"/>
度峽捫青玉臨深坐緑苔水從雙劒下山挟兩龍来春<lb/>
暖花驚雪林深石迸雷塵纓聊此濯欲去首重回<hi>廬山紀事</hi>
　　中秋登海岱樓<lb/>
目窮淮海兩如銀萬道虹光育蚌珍天上若無修月户<lb/>
桂枝撐損向西輪<hi>清河書畫舫</hi>
　　將之苕溪戯作呈諸友<lb/>
松竹畱因夏溪山去為秋久賡白雪詠更度采菱謳縷<lb/>
玉鱸堆案團金菊滿洲水宫無限景載與謝公逰<hi>郁氏書畫</hi>
<pb n="KR4i0062_WYG_034-18a"/>
<hi>題䟦記</hi>
　　拜中岳命作<lb/>
雲水心常結風塵面久虗重尋釣鼇客初入選仙圖鼠<lb/>
雀真官耗龍蛇與衆俱卻懐閒禄厚不敢著潛夫<lb/>
　　瑞巖庵清曉<lb/>
西山月落楚天低不放紅塵點翠微鶴唳一聲松露滴<lb/>
水晶寒溼道人衣<hi>以上珊瑚網</hi>
　　孔　夷<lb/>
<pb n="KR4i0062_WYG_034-18b"/>
　　　夷字方平號滍臯先生元祐中隱士劉攽韓維<lb/>
　　　之畏友<lb/>
　　贈闗淵聖學士<lb/>
吴越聲飛二十年緇衣空復歎遺編紫芝眉宇風塵外<lb/>
太白文章錦繡前可是石渠方載筆未應水國要歸田<lb/>
他時雪裏相逢處能記騎驢孟浩然<hi>萬姓統譜</hi>
　　寄王定國<lb/>
世路難行肻效尤蒲桃斗酒換涼州春風不到仲文樹<lb/>
<pb n="KR4i0062_WYG_034-19a"/>
野水猶沈夢得舟珍重故家青玉案徜徉鄉社翠雲裘<lb/>
淮南千里鶯花老月照闗山笛裏愁<hi>高郵州志</hi>
　　李孝先<lb/>
　　　孝先字玠叔元祐閒人為范忠宣所知官朝奉<lb/>
　　　郎<lb/>
　　題餘干縣于越亭<lb/>
吴越猶干地要衝樹亭危岸勢憑空春潭倒影黄昏月<lb/>
古木喧聲白晝風鷗鷺慣来窺讌集雲烟無著護簾櫳<lb/>
<pb n="KR4i0062_WYG_034-19b"/>
淒涼故國多遷變獨有溪山在望中<hi>周益公題䟦</hi>
　　許覺之<lb/>
　　　覺之元祐閒人<lb/>
　　舜井斷碑<hi>在随州碑字漫滅惟碑隂有五大夫字相傳秦時碑舊在舜子巷草閒今在漢</hi>
　　　<hi>東閣下</hi>
一千二百餘年外萬古銷磨不可尋舜子井泉誰記古<lb/>
随人閭巷秖如今隸書字雜科蟲體氏爵名存樂石隂<lb/>
登覽時来醒醉眼也勝俗物在園林<hi>方輿勝覽</hi>
<pb n="KR4i0062_WYG_034-20a"/>
　　劉　珵<lb/>
　　　珵字純父元祐癸酉守明州疏月湖積土為十<lb/>
　　　洲随景命名與舒亶倡和又甞以户部郎中守<lb/>
　　　蘇州<lb/>
　　西湖十洲詩<lb/>
淺深艶冶一枝枝帯露臨風不自持水上紅雲真縹緲<lb/>
多才卻憶退之詩<hi>右花嶼</hi>
古渡隋堤千萬縷年年折盡最長條誰知煙雨汀洲晚<lb/>
<pb n="KR4i0062_WYG_034-20b"/>
閒舞東風拂畫橋<hi>右栁汀</hi>　<hi>延祐四明志</hi>
　　劉　韐<lb/>
　　　韐字仲偃崇安人元祐九年進士累官資政殿<lb/>
　　　學士靖康中拜河東北宣撫副使召入為京城<lb/>
　　　守禦使京師陷宰相遣韐使金營金人議立異<lb/>
　　　姓韐自縊死建炎初贈資政殿大學士諡忠顯<lb/>
　　紫雲巖<lb/>
萬疊青山入畫圖最高高處著浮屠薄雲弄月明還暗<lb/>
<pb n="KR4i0062_WYG_034-21a"/>
小雨飛空有卻無山鳥避人疑俗駕老僧好客點雲腴<lb/>
我来一笑忘塵慮倒載歸與日欲晡<hi>建寧府志</hi>
　　曾　紆<lb/>
　　　紆字公衮布之子以䕃補官入元祐黨籍紹興<lb/>
　　　二年除直顯謨閣知衢州自號空青先生有集<lb/>
　　　<hi>孫仲益序云公文章守家法而學詩以母夫人魯國魏氏為師句法精麗絶去刀尺有古詩之</hi>
　　　<hi>風</hi>
　　戲作冷語<lb/>
<pb n="KR4i0062_WYG_034-21b"/>
萬山雲雪隂霾空千林霿□水揺風凍河徹底連三冬<lb/>
嘉平曉獵崤函中十二律吕相與宫安得此候疎煩胷<lb/>
<hi>墨莊漫錄</hi>
　　江樾軒書事<lb/>
臥聽灘聲㶁㶁流冷風凄雨似深秋江邊石上烏桕樹<lb/>
一夜水長到梢頭<lb/>
竹閒嘉樹宻扶疎異鄉物色似吾廬清曉開門出負水<lb/>
已有小舟来賣魚<hi>詩人玉屑</hi>
<pb n="KR4i0062_WYG_034-22a"/>
　　宣州水西作<lb/>
杖藜出郭一水近石磴古路穿松筠萬仞絕壁倚天末<lb/>
百折驚灘當寺門泉聲飛下錦繡谷殿影揷入玻瓈盆<lb/>
宣州水西天下勝閬州城南何足論<hi>方輿勝覽</hi>
　　寧國道中<lb/>
渡水穿橋一徑斜潦収溪足露汀沙半川雲影前山雨<lb/>
十里香風晚稻花異縣悲秋多客思豐年樂事屬田家<lb/>
故園正好不歸去滿眼西風吹鬢華<hi>詩林萬選</hi>
<pb n="KR4i0062_WYG_034-22b"/>
　　客愁<lb/>
客愁如繭絲一攬成萬緒秋風不可奈又到庭前樹秋<lb/>
風自有時客愁了無期不如飲美酒誦我山中詩<hi>前賢小集</hi>
<hi>拾遺</hi>
　　余　爽<lb/>
　　　爽字荀龍良肱子以父任授校書郎元祐末為<lb/>
　　　瀛州防禦推官除名竄封州崇寧中與兄卞入<lb/>
　　　黨籍<lb/>
<pb n="KR4i0062_WYG_034-23a"/>
　　玉京洞<hi>在天台縣北赤城山右蓋第六洞天許邁甞居之</hi>
羽駕歸来洞已扄洞門深鎖讀殘經瓊臺一覺仙都夢<lb/>
不見松根長茯苓<lb/>
東臨滄海宴羣仙誤入桃源小洞天一局殘棋消㡬刻<lb/>
老龍鬚甲已蒼然<lb/>
半山松柏散天聲芝盖當年憩赤城我是上皇芸閣吏<lb/>
玉京應有舊題名<hi>天台山志</hi>
　　畢　漸<lb/>
<pb n="KR4i0062_WYG_034-23b"/>
　　　漸潛江人紹聖元年進士第一官膳部員外郎<lb/>
　　　出知荆南府<lb/>
　　贈林子山<lb/>
兒童聞說子山名将謂先生是古人海上偶經仙洞府<lb/>
巖前猶見玉精神南華乆徹逍遥夢兜率重来自在身<lb/>
攜得新詩天上去不教辜負到全閩<lb/>
　　　<hi>捫蝨新語畢状元漸使福建日甞按部過羅源時南華翁林子山致仕居南華洞年巳八十餘</hi>
　　　<hi>以詩迓之有當年春榜首傳名對御如君有㡬人之句畢公和贈多所奨借</hi>
<pb n="KR4i0062_WYG_034-24a"/>
　　李　朴<lb/>
　　　朴字先之䖍州興國人紹聖元年進士崇寧中<lb/>
　　　入黨籍靖康初除著作郎國子祭酒高宗即位<lb/>
　　　除祕書監未拜而卒少從伊川逰人稱章貢先<lb/>
　　　生有章貢集<lb/>
　　中秋<lb/>
皓魄當天曉鏡升雲閒仙籟寂無聲平分秋色一輪滿<lb/>
長伴雲衢千里明狡兔空從弦外落妖蟇休向眼邊生<lb/>
<pb n="KR4i0062_WYG_034-24b"/>
靈槎擬約同攜手更待銀河到底清<hi>後村千家詩</hi>
　　天竺山<lb/>
天竺﨑嶇絶海邊何人分作贑江禪鷲山巧疊三峯石<lb/>
葛隖深疏兩派泉一醉風光能㡬許十年塵跡尚依然<lb/>
欲題豹隱還相笑望斷長空蔟暝烟<lb/>
　　逰通天巖<lb/>
春烟澄霽色杖策出郊坰疊嶂浮空翠孤雲罨斷青燕<lb/>
銜泥作壘僧結草為亭萬樹山風裏鐘聲下界聽<lb/>
<pb n="KR4i0062_WYG_034-25a"/>
　　次韵玉巖應詔<lb/>
天書逺下事徴求郷里同推馬少㳺世事巳非三不可<lb/>
年華卻是一宜休豈縁薄禄貽身累只為當時分主憂<lb/>
笻杖芒鞵留我伴佇聞談笑即封侯<lb/>
擲餌求魚計亦難長鯨揺曵海波寛狂風有待三秋起<lb/>
健翮須敎萬里摶直以逸民朝聖主不隨計吏上春官<lb/>
庖刀休用援尸祝巾笥寧封貢禹冠<lb/>
　　憶玉巖<lb/>
<pb n="KR4i0062_WYG_034-25b"/>
阿閣曽看紫鳯棲暮年江國擁旌麾孤雲南北夲無定<lb/>
浮世悲歡那可期鶴頂丹砂埋藥竈鴨頭綠水浸春陂<lb/>
待公踏徧紅塵地景物歸来似舊時<lb/>
秋風燕雀正闗闗忽見籬邊菊又斑寒雁自知霜露重<lb/>
海鷗長伴水雲閒百年徃事丹心裏千古聲名直道間<lb/>
此意屬公須慷慨晚雲成雨便歸山<lb/>
　　　<hi>瀲水志林宋史藝文志李朴集二十巻逸不傳今輯得詩數首</hi>
　　乞巧<lb/>
<pb n="KR4i0062_WYG_034-26a"/>
處處香筵拂綺羅為傳神女渡天河休嫌天上佳期少<lb/>
已恨人閒巧態多齚舌自應工嫵媚方心誰更苦鐫磨<lb/>
<hi>見孫樵栁子厚乞巧文</hi>獨収至拙為吾事笑指雙鍼一縷過<hi>瀛奎律髓</hi>
　　江公望<lb/>
　　　公望字民表睦州人舉進士建中靖國初由太<lb/>
　　　常博士拜左司諌以直龍圖閣出知夀州入黨<lb/>
　　　籍編管南安軍赦還卒建炎中贈右諫議大夫<lb/>
　　句<lb/>
<pb n="KR4i0062_WYG_034-26b"/>
春光吴地減山色上林深<hi>題艮岳</hi>
　　　<hi>劉後村䟦云江公題艮岳句比之鄧肅花石綱詩彼刻露而此含蓄矣</hi>
　　趙　暘<lb/>
　　　暘字乂若其先本杭人徙鄭州及汴中紹聖元<lb/>
　　　年進士累官直龍圖閣提舉江州太平觀過江<lb/>
　　　寓信州玉山家焉<lb/>
　　題劉資仁韓幹飲馬圖<lb/>
韓幹所畫天閑圖縣官日給三品芻不嘶不鳴肥如鳧<lb/>
<pb n="KR4i0062_WYG_034-27a"/>
時時歩作康莊衢飲之曲江戲短蕪沙輭風輕樂于于<lb/>
豈知渥洼真龍駒垂頭戢耳困鹽車圉人太僕反歋<graphic n="KR2023" url="https://raw.githubusercontent.com/kanripo/KR-Gaiji/master/images/KR2023.png" mimeType="image/png"/>
瘦骨硉矹甘為奴不須驤首顧長途局促騎足何時無<lb/>
<hi>聲畫集</hi>
　　奉和姚仲美臘梅<lb/>
陽和都未見芳菲初喜寒苞發故枝絶色夐無朱粉態<lb/>
真香寧許燕鶯知凝愁金谷登樓日斂黛温泉賜浴時<lb/>
寫作新聲傳玉笛誰人持向月中吹<hi>瀛奎律髓</hi>
<pb n="KR4i0062_WYG_034-27b"/>
　　徐　廸<lb/>
　　　廸繁昌人紹聖元年進士<lb/>
　　北園和邑宰蔡確韻<lb/>
簷影䕃㳺魚江聲顫厓竹雲帆天外去龍刹空中矗霞<lb/>
明晚渡紅草暖晴沙緑澄波見歸鳥紛靄迷飛鶩有時<lb/>
雪浪吹玉馬爭追逐青霄皓月滿琉璃瑩顛目謝傅昔<lb/>
出宰天葩動驚俗一讀梁閒詩清風感佳木<hi>太平府志</hi>
　　范　沖<lb/>
<pb n="KR4i0062_WYG_034-28a"/>
　　　沖字元長祖禹長子紹聖元年進士建炎中官<lb/>
　　　翰林學士守衢州坐與趙鼎有連落職<lb/>
　　贈了空長老<lb/>
㡬回飛錫入紅塵一任随縁自在身琢句不妨明日用<lb/>
援琴誰與聽陽春揚眉瞬目如相委捧腹狂歌即是真<lb/>
湯餅藜羮奉朝夕自憐擔板小乘人<hi>衢州府志</hi>
　　㳺爛柯山青霞洞天<lb/>
石梁傑出望南洲登覽從公破旅愁棊罷未應消一日<lb/>
<pb n="KR4i0062_WYG_034-28b"/>
人歸無奈巳千秋塵纓自喜臨流濯車轄仍逢好事投<lb/>
莫怪神仙近如許當年此地絶深幽<hi>爛柯山洞志</hi>
　　吕頤浩<lb/>
　　　頤浩字元直其先樂陵人徙齊州紹聖元年進<lb/>
　　　士髙宗朝拜少保尚書左僕射同中書門下平<lb/>
　　　章事罷為鎮南軍節度使提舉洞霄宫卒贈太<lb/>
　　　師封秦國公諡忠穆<lb/>
　　次韻張全真參政退老堂<lb/>
<pb n="KR4i0062_WYG_034-29a"/>
東郊卜築傍溪流菡萏香中繫小舟脫去簮紳歸畎畝<lb/>
悟来漁釣勝公侯青雲舊好何妨厚白雪新詩為寵留<lb/>
又指湘潭問行路一堂風月阻同逰<hi>瀛奎律髓</hi>
　　陳　暘<lb/>
　　　暘字晉之福州人紹聖元年舉賢良方正能直<lb/>
　　　言極諫科徽宗朝除太常丞歴禮部侍郎顯謨<lb/>
　　　閣待制提舉洞霄宫有樂書二十巻建中靖國<lb/>
　　　初進禮書陳祥道用之其兄也<lb/>
<pb n="KR4i0062_WYG_034-29b"/>
　　缺題<lb/>
行義當年帝所聞聲名久矣動簮紳文場秉筆淵源厚<lb/>
師席談經業履醇白髪忽驚蒿里暮青山難問若溪春<lb/>
兩京模範垂芳逺多少生徒淚滿巾<hi>式古堂書考</hi>
　　吴　幵<lb/>
　　　幵字正仲滁州人紹聖丁丑中宏詞科靖康中<lb/>
　　　官翰林承㫖使金被留仕偽楚建炎後安置永<lb/>
　　　州移韶州有優古堂詩話<lb/>
<pb n="KR4i0062_WYG_034-30a"/>
　　　<hi>靖康傳信録金人欲廢趙氏立張邦昌令吴幵莫儔傳道意㫖徃返數四京師人謂之㨗疾鬼</hi>
　　擬梅軒<lb/>
五月霏霏雨不開若邪溪畔摘楞梅朱丸忽向靈窗見<lb/>
疑是雲根越嶺來<lb/>
誰家蜜漬借微酸小摘曾聞飣玉盤爭似江南風致在<lb/>
瓶紅初向綠隂看<lb/>
　　　<hi>能改齋漫錄京師中太一宫道士房有楮結子如楊梅徽宗車駕臨幸觀之名曰擬梅軒越中</hi>
　　　<hi>楊梅最佳土人謂之楞梅又北人以梅汁漬楮益以蜜名假楊梅故正仲及之</hi>
<pb n="KR4i0062_WYG_034-30b"/>
　　葛勝仲<lb/>
　　　勝仲字魯卿丹陽人書思子紹聖四年進士元<lb/>
　　　符庚辰中宏詞科累遷國子司業終華文閣待<lb/>
　　　制知湖州卒諡文康有丹陽集<lb/>
　　題觀音院徳雲堂<lb/>
弱水無風到海山慈容親禮紫栴檀亭亭寳刹淩雲近<lb/>
湛湛清池潄玉寒橘瘦暗飄紅萬顆竹迷曾蒔緑千竿<lb/>
藕花不是南朝夢真有殘香透畫闌<hi>吴郡志</hi>
<pb n="KR4i0062_WYG_034-31a"/>
　　妙行堂<lb/>
妙行堂前聳碧鮮壺中軒外疊㠝岏山門靜對青霄潤<lb/>
佛殿寛圍碧玉寒躡屐喜隨談理客饋漿驚見字民官<lb/>
開山老偘存遺像試問何如釋道安<hi>武康縣志</hi>
　　蒋　璿<lb/>
　　　璿明州人紹聖四年進士<lb/>
　　和潘良貴題明州三江亭韻<lb/>
安仁不放二毛侵爽氣淩虚玉萬尋談笑薄施三昧手<lb/>
<pb n="KR4i0062_WYG_034-31b"/>
登臨誰㑹五湖心倦逰方戢沖天翼高賦難賡擲地金<lb/>
怪得朝雲飛畫棟夜来曾聽老龍吟<hi>延祐四明志</hi>
　　胡直孺<lb/>
　　　直孺字少汲奉新人紹聖四年進士靖康閒知<lb/>
　　　南京為金所執不屈乆之得歸髙宗朝擢龍圖<lb/>
　　　閣直學士知隆興府進兵部尚書有西山老人<lb/>
　　　集<lb/>
　　　<hi>孫仲益序云公少工詩語出驚人魯直一見擊節歎賞他文稱是筆力雄贍如行雲流水自然</hi>
<pb n="KR4i0062_WYG_034-32a"/>
　　　<hi>成文</hi>
　　同官倡和用山字韻<lb/>
章句飄飄續小山古風蕭瑟筆追還海鵬共擊三千里鐵<lb/>
馬同歸十二閑功業㑹看鐘鼎上聲華已在縉紳閒他<lb/>
年記憶憐衰老為報西川引一班<lb/>
　　　<hi>桐江詩話少汲宣和閒在河朔作漕日同官陳亨伯輩倡和山字韻詩少汲最後成人皆歎服</hi>
　　　<hi>苕溪漁隐曰元豐閒王平甫有海鵬未舉三千里天馬須歸十二閑之句甚為一時所稱道</hi>
　　　<hi>鶚按此詩當屬少汲</hi>
<pb n="KR4i0062_WYG_034-32b"/>
　　送春<lb/>
冷酸梅子漸生仁鶯老花飛跡巳陳一夜南風揺斗柄<lb/>
明朝煙柳不闗春<hi>能改齋漫録</hi>
　　春日<lb/>
風雲吹絮栁飛花睡起鉤簾日半斜四海随人雙燕子<lb/>
相逢處處作生涯<hi>墨莊漫録</hi>
　　贈劉邦直<lb/>
夢䰟南北昧平生邂逅相逢意巳傾楚國山川千疊逺<lb/>
<pb n="KR4i0062_WYG_034-33a"/>
隋堤煙雨一帆輕我無健筆翻三峡君有長才肅五兵<lb/>
同是行人更分手不堪風樹作離聲<lb/>
　　　<hi>詩人玉屑山谷云少汲後生中豪士也讀書作文殊不塵埃使之不倦雖競爽者未易追也同</hi>
　　　<hi>是行人更分手佳句也邂逅相逢意巳傾巳道了劉三十一矣</hi>
　　胡安國<lb/>
　　　安國字康侯建寧崇安人入太學以伊川友朱<lb/>
　　　長文及潁川靳裁之為師紹聖四年舉進士第<lb/>
　　　三高宗朝歴官寳文閣直學士卒詔贈四官諡<lb/>
<pb n="KR4i0062_WYG_034-33b"/>
　　　文定有武夷集<lb/>
　　舟入荆江東赴建康<lb/>
長沙渺𣺌接天浮萬古朝宗日夜流洲在尚傳鸚鵡賦<lb/>
臺高應見鳳凰逰路經赤壁懐公瑾水到柴桑憶仲謀<lb/>
白日幸無雲物蔽好看澄㬌對高秋<hi>濂洛風雅</hi>
　　嚴陵釣臺<lb/>
歸隱桐江知㡬春靜看浮世一鷗輕此心在世原無著<lb/>
誤說持竿是釣名<hi>釣臺集</hi>
<pb n="KR4i0062_WYG_034-34a"/>
　　題崔白喧晴圖<lb/>
黑頭禽笑白頭禽頭白初因計慮深棲向栁條尤不穩<lb/>
從風斜折更闗心<hi>式古堂畫考</hi>
　　翁彦國<lb/>
　　　彦國字端朝彦約弟紹聖四年進士累官至御<lb/>
　　　史中丞靖康之難為江淮荆浙制置轉運使充<lb/>
　　　經制使領兵入援貽書切責張邦昌高宗即位<lb/>
　　　兼江南東西路經制使卒贈少保<lb/>
<pb n="KR4i0062_WYG_034-34b"/>
　　西巖寺<lb/>
澗行詰曲似乗槎流水飄裾亂曉霞紫翠堆中蕭寺隐<lb/>
隔溪煙樹兩三家<hi>翰墨大全</hi>
　　周仲仁<lb/>
　　偶題雪竇和尚親書偈巻<lb/>
道人詩句從梁得老筆崢嶸自一家誰㑹林閒相見事<lb/>
莫都錯看亂飄花<hi>紹聖四年</hi>　<hi>志雅堂雜抄</hi>
　　葛次仲<lb/>
<pb n="KR4i0062_WYG_034-35a"/>
　　　次仲字亞卿江隂人勝仲之兄兄弟皆為大司<lb/>
　　　成有集句詩三巻<lb/>
　　崑山慧聚寺集句<lb/>
全吴臨巨溟<hi>皮日休</hi>青山天一隅<hi>李/頎</hi>靜境林麓好<hi>陸龜䝉</hi>勝<lb/>
槩凌方壺<hi>李白</hi>泓泓野泉潔<hi>韋應/物</hi>曖曖烟谷虛<hi>韋應物</hi>攀雲<lb/>
造禪扄<hi>韋應物</hi>躋險築幽居<hi>謝靈/運</hi>道人刺猛虎<hi>李白</hi>復来薙<lb/>
榛蕪<hi>杜甫</hi>咄嗟檀施開<hi>杜/甫</hi>以有此屋廬<hi>韓/愈</hi>側疊萬古石<hi>李白</hi>
功就豈斯須<hi>賈㠀</hi>磥砢成廣殿<hi>陸龜/䝉</hi>鬼工不可圖<hi>皮日休</hi>有<lb/>
<pb n="KR4i0062_WYG_034-35b"/>
窮者孟郊<hi>韓愈</hi>過此亦躊躇<hi>孟/郊</hi>賦詩留巖屏<hi>李白</hi>詞律響瓊<lb/>
琚<hi>錢起</hi>我訪岑寂境<hi>陸龜/䝉</hi>幸與髙士俱<hi>韋應物</hi>時升翠㣲上<lb/>
<hi>李白</hi>涼閣對紅蕖<hi>韋應/物</hi>岸幘偃東齋<hi>韋應/物</hi>果藥雜紛敷<hi>韋應</hi>
<hi>物</hi>上方風景清<hi>白居/易</hi>華敞綽有餘<hi>白居/易</hi>高窗瞰逺郊<hi>韋應</hi>
<hi>物</hi>萬壑明晴初<hi>齊/巳</hi>賞愛未能去<hi>韋應/物</hi>頳霞照桑榆<hi>宋孝武</hi>
老僧道機熟<hi>柳宗元</hi>閒持貝葉書<hi>栁宗/元</hi>秉心識本源<hi>杜甫</hi>高<lb/>
談出有無<hi>李白</hi>茗酌待幽客<hi>李/白</hi>頓令煩抱舒<hi>韋應物</hi>儒道雖<lb/>
異門<hi>孟浩然</hi>意合不為殊<hi>李/白</hi>抖擻垢穢衣<hi>白居易</hi>惟有牟尼<lb/>
<pb n="KR4i0062_WYG_034-36a"/>
珠<hi>杜甫</hi>餘生願休止<hi>賈/㠀</hi>投䇿謝歸塗<hi>錢/起</hi>　<hi>崑山襍詠</hi>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4i0062_WYG_034-36b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋詩紀事巻三十四<lb/>
</p>
<p>
</p>
  </div>
<div>
                <head>宋詩紀事巻三十五</head>
    <p>
<pb n="KR4i0062_WYG_035-1a"/>
欽定四庫全書<lb/>
　宋詩紀事巻三十五　　　　　錢塘厲鶚撰<lb/>
　　陳汝錫<lb/>
　　　汝錫字師予青田人紹聖四年進士浙東安撫<lb/>
　　　使有鶴溪集<lb/>
　　暮㳺石門洞<lb/>
落帆倚芳洲冷日銜翠壁沙平野歩穩不費支笻力邂<lb/>
逅到幽洞雲水已昏夕隂崖上蒼穹杳不見轍迹巖前<lb/>
<pb n="KR4i0062_WYG_035-1b"/>
月色薄細路稍可覓瀑泉號秋聲飛練不計尺僧房得<lb/>
少憩坐久耳方寂河梁謫仙人握手見胸臆囊無一錢<lb/>
看志有萬里適拄頬坐西山琢句愈工績同㳺得二妙<lb/>
筆陣亦勍敵笑談頗傾坐酬唱屢即席顧予舌本强咀<lb/>
嚼覺清液林泉信幽竒嵗月尤迅亟兹游莫辭頻能著<lb/>
幾緉屐<lb/>
　　句<lb/>
閒愁莫浪遣留為痛飲資<hi>以上括蒼彚紀</hi>
<pb n="KR4i0062_WYG_035-2a"/>
　　葉夢得<lb/>
　　　夢得字少蘊吴縣人清臣曽孫紹聖四年進士<lb/>
　　　累官龍圖閣直學士帥杭州髙宗朝除尚書右<lb/>
　　　丞江東安撫使兼知建康府行宫留守移知福<lb/>
　　　州提舉洞霄宫居吴興弁山自號石林居士有<lb/>
　　　石林集<lb/>
　　送模歸卞山并示僧宗義為余守西巖者<lb/>
自我離山間忽巳兩改月飢人不忘食未坐先巳說家<lb/>
<pb n="KR4i0062_WYG_035-2b"/>
僮挾書至驚起慰愁絶推尋到雞犬問訊窮曲折此生<lb/>
豈多為一壑萬慮滅可能復大錯更鑄八州鐵<hi>自注江東領八</hi>
<hi>州</hi>汝歸馬蹄輕初不恨觸熱殷勤報松竹吾豈成久别<lb/>
端居探幽竒自謂畧已徧昨登西山巔䧺絶昔未見溪<lb/>
湖莽吞吐雲物紛百變乃知十年閒尚或遺勝踐巢成<lb/>
輒棄去我豈秋社燕<hi>自注築南山絶頂亭亭基垂成而来</hi>為吾課童僕開<lb/>
闢盡二面莫言羊腸險徑小煩屢轉杖藜不用扶吾腳<lb/>
猶爾健<lb/>
<pb n="KR4i0062_WYG_035-3a"/>
　　次韻再荅激仲<lb/>
生涯久許捕魚郎鳧雁相追不亂行但遣陶廬有松逕<lb/>
不辭楚酒醉椒漿交情老栢寒方見妙語靈珠夜有光<lb/>
回首漸知歸路好已看梅栁動初陽<lb/>
　　杜堅大夫作南窗求詩為賦<lb/>
意得不願多心閒夲長虗超然適有契天地良有餘頗<lb/>
念彭澤老所懐常宴如南窗僅㡬何盤薄萬古初束帯<lb/>
悟已徃世紛便能疎懸知千載情共有三間廬杜子老<lb/>
<pb n="KR4i0062_WYG_035-3b"/>
不遇買田賦歸歟西山鬱攙空江山繞故墟衡門閉松<lb/>
菊亦有琴與書邂逅一杯酒安知我非渠<lb/>
　　題晁公耄恵崇溪山<lb/>
荒林翳㝛莽脫木寒無煙不知三間茅中有㡬醉眠山<lb/>
逺尚見雪江空欲吞天歸舟定何許滄波方渺然<lb/>
　　戲方仁聲四絶句<lb/>
戲弄偏舟泊宅村卻尋三徑築茅墩雲邉此意真難觧<lb/>
賸作新詩與細論<lb/>
<pb n="KR4i0062_WYG_035-4a"/>
水檻新開似浣花傍溪須更作浮槎秖應屢費王宏酒<lb/>
時要清樽對落霞<lb/>
不惜囊錢信手空荒田卻擬望年豐天公可是憐風月<lb/>
判遣詩人一例窮<lb/>
盧橘楊梅已及時我歸先自在前期平生不作宣明靣<lb/>
浪媿将軍建鼓旗<hi>仁聲舊居城東泊宅村張志和所㳺也今徙西溪作雲茅庵因東岡為小</hi>
<hi>亭號茅墩欲傍溪開水檻久無資㑹郡守有饋之酒五十壺不敢飲亟易之乃克成有田數十畝常苦下潦余</hi>
<hi>居石林與雲茅南北正相望故四章皆及之康集</hi>　<hi>以上建</hi>
<pb n="KR4i0062_WYG_035-4b"/>
　　景修與吾同為郎夜㝛尚書新省之祠曹㕔歩月<lb/>
　　庭下為言徃常以九月望夜道錢唐與詩僧可久<lb/>
　　泛西湖至孤山已夜分是嵗早寒月色正中湖面<lb/>
　　𣺌然如鎔銀傍山松檜參天露下葉閒薿薿皆有<lb/>
　　光微風動湖水晃漾與林葉相射可久清癯苦吟<lb/>
　　坐中凄然不勝寒索衣無所有空米囊覆其背為<lb/>
　　平生得此無幾吾為作詩記之<lb/>
霜風獵獵將寒威林下山僧見亦稀怪得題詩無俗語<lb/>
<pb n="KR4i0062_WYG_035-5a"/>
十年肝膈湛寒輝<hi>澄懐録</hi>
　　逰南峯寺<hi>并序</hi>
　逰南峯寺獨登待月嶺而還長老才上人示欲作亭<lb/>
　嶺上以待予再至因以詩贈云<lb/>
澤國鍾下流有山獨西南標竒借明眼夙昔多窮探腹<lb/>
背眩金碧鐘魚半精藍支郎放鶴處妙觧無餘談高木<lb/>
氣未炎緑隂正清酣我嬾倦登陟兹行咤猶堪幽尋雖<lb/>
云初佳處默巳諳久欲謝塵滓徃同彌勒龕平生術九<lb/>
<pb n="KR4i0062_WYG_035-5b"/>
九晚識前三三才也實可人窮年玩煙嵐胷中有定水<lb/>
萬境潛包含嚴霜埽頳紫老榦餘楩楠噉蔗要自佳食<lb/>
荼亦云甘坐斷方丈室天花雨毿毿笑我窘世網何殊<lb/>
老眠蠶我今巳觧縛真理早自耽但恐愛山意多求尚<lb/>
成貪願借待月嶺重開石頭庵偃松久傲兀碧琳故澄<lb/>
涵言尋覺庵路更欲從徧參<hi>吴郡志</hi>
　　送嚴壻侍郎北使<lb/>
朔風吹雪暗龍荒荷橐驚看玉節郎楛矢石砮<hi>音拏</hi>傳地<lb/>
<pb n="KR4i0062_WYG_035-6a"/>
産毉閭析木照天光傳車玉帛風塵息盟府山河嵗月<lb/>
長寄語遺民知帝力勉抛鋒鏑事耕桑<lb/>
　　　<hi>瀛奎律髓少蘊以妙年出蔡京之門靖康初守南京當罷廢胡文定公以其才奏謂不當因蔡</hi>
　　　<hi>氏而棄之然石林詩話専主半山而隂抑蘇黄非正論也秦檜之和雖萬世之下知其非是後</hi>
　　　<hi>四句含糊說過無一毫忠義感慨之意則猶是黨蔡尊舒紹述之徒常態也</hi>
　　劉安上<lb/>
　　　安上字元禮永嘉人紹聖四年進士歴侍御史<lb/>
　　　給事中除徽猷閣待制出知外郡有給事集<lb/>
<pb n="KR4i0062_WYG_035-6b"/>
　　清漣亭泛舟<lb/>
高樹環清池波平春正緑移舟近南岸倒影見華屋危<lb/>
橋屬修徑幽思生逺目更登狎鷗亭可以忘寵辱<lb/>
　　憶鸂鷘<lb/>
鸂鷘知何許南園春水多稻粱隨分有煙雨想無他世<lb/>
上貪毛羽湖邊足網羅池塘棲息穩慎勿厭風波<lb/>
　　賀右經臣見過<lb/>
為愛端居上郡章里閭何幸得徜徉買田郭外春耕早<lb/>
<pb n="KR4i0062_WYG_035-7a"/>
築室湖濵野趣長且把舊書遮病眼了無塵事擾中腸<lb/>
故人訪我留佳句應笑年來兩鬢蒼<lb/>
　　萬田道中<lb/>
水濶疑無路雲深僅有山兒童划小艇出没稻塍間<lb/>
　　花靨鎮<lb/>
下蔡嬉逰地春風萬杏繁誰家堪繫馬青月壁竹籬門<lb/>
花靨誰名鎮梅妝自古傳家家小兒女滿額㸃花鈿<lb/>
　　舒州西門<lb/>
<pb n="KR4i0062_WYG_035-7b"/>
拂雲亭外竹千竿靜聽清聲戞玉寒卻憶謝公巖下路<lb/>
水風涼處戰檀欒<hi>以上給事集</hi>
　　㓂國寳<lb/>
　　　國寳字荆山徐州人從陳無已學紹聖四年進<lb/>
　　　士為吴縣主簿<lb/>
　　　<hi>後山集有贈國寳絶句云承家從昔如君少得士於君孰我先口擬說詩心已觧世間快馬不</hi>
　　　<hi>須鞭</hi>
　　題閶門外小寺壁<lb/>
<pb n="KR4i0062_WYG_035-8a"/>
黄葉西陂水漫流籧篨風急滯扁舟夕陽暝色來千里<lb/>
人語鷄聲共一<lb/>
　　　<hi>石林詩話此詩尤佳從蘇黄門庭中來固自不同</hi>
　　周知微<lb/>
　　　知微字明老吴興人紹聖四年進士為晉州縣<lb/>
　　　尉到官不數月不告扵州徑來京師人問其故<lb/>
　　　云我欲求教授至京不得一夕大醉而卒<lb/>
　　雙頭白蓮圖<lb/>
<pb n="KR4i0062_WYG_035-8b"/>
君不學叔隗季隗南歸晉又不學大喬小喬東入吴一<lb/>
種桃根與桃葉若為化作雙芙渠臨淮政成有餘暇坐<lb/>
令華屋生瀟灑鵞溪一幅萬里寛移得浙川入圖畫天<lb/>
空水濶江茫茫想見女英與娥皇九疑雲深蒼梧逺冰<lb/>
姿玉泣不成䊋苦心抱恨何時了香骨應甘沒秋草不<lb/>
如回首謝秋風分作尹邢來漢宫<hi>苕溪漁隱叢話</hi>
　　浮萍<lb/>
小靨浮青水拍隄隄邊草色更相宜一番榖雨晚晴後<lb/>
<pb n="KR4i0062_WYG_035-9a"/>
萬㸃楊花春盡時觧與曲池藏寳鑑不教新月妒娥眉<lb/>
怪来别岸波光濶知是漁郎艇子移<hi>庚溪詩話</hi>
　　題龜山回文<hi>在旴𣅿縣北</hi>
迢迢緑樹淮天曉靄靄紅霞海日晴遙望四山雲接水<lb/>
碧峯千㸃數帆輕<hi>方輿勝覽</hi>
　　句<lb/>
後車鶯燕春聲早前騎熊羆夜氣遒<hi>邊塞上元㳺宴口號</hi>暮天斜<lb/>
去空成字逺地頻來不寄書<hi>咏雁詩以上庚溪  話</hi>疾風甚雨悲<lb/>
<pb n="KR4i0062_WYG_035-9b"/>
㳺子峻嶺崇山非故鄉<hi>優古堂詩話</hi>
　　姚舜明<lb/>
　　　舜明字廷輝嵊縣人紹聖四年進士除直祕閣<lb/>
　　　提㸃兩浙刑獄髙宗朝充江淮荆浙都督府随<lb/>
　　　軍轉運使權户部侍郎進徽猷閣待制<lb/>
　　贈翠微主僧沖邈<lb/>
僧臘俗年俱老大儒書佛教舊精勤姑蘇一萬披緇客<lb/>
四事無如彼上人<hi>中吴紀聞</hi>
<pb n="KR4i0062_WYG_035-10a"/>
　　王元甫<lb/>
　　　元甫紹聖閒居廬山敕賜髙尚處士蘇東坡過<lb/>
　　　九江因道士胡洞微求謁之元甫云吾不見士<lb/>
　　　大夫十年矣竟不見<lb/>
　　景陽井<lb/>
動地隋兵至君王尚宴安湏知天下窄不及井中寛樓<lb/>
外鋒交白溪邊血染丹無情是殘月依舊照䦨干<hi>能改齋漫</hi>
<hi>録</hi>
<pb n="KR4i0062_WYG_035-10b"/>
　　黄大臨<lb/>
　　　大臨字元明山谷之兄紹聖中萍鄉令<lb/>
　　　<hi>後山詩話魯直有癡弟蓄素琹而不御蟲蝨入焉魯直嘲之曰龍池藏壁蝨而未有對魯直之</hi>
　　　<hi>兄大臨旦見牀下以溺器畜生魚問知乃其弟也大呼曰我有對矣乃虎子養溪魚也</hi>
　　寅菴詩寄魯直<lb/>
手把齊民種蒔書莎衫臺笠事耘鉏夏栽醉竹餘千箇<lb/>
春糞辰瓜滿百區早秫旋舂甞麴蘖新粱炊熟自樵蘇<lb/>
日西杖屨行山口招得隣丁作飲徒<hi>西江詩話</hi>
<pb n="KR4i0062_WYG_035-11a"/>
　　黄叔達<lb/>
　　　叔達字知命山谷之弟<hi>鶚按黄玉林云名知命字元明誤</hi>
　　　<hi>豫章詩話黄知命黔中數詩附山谷集中殊有家法㦯云山谷潤色以成弟之名甞與陳履常</hi>
　　　<hi>謁法雲禪師夜歸衣白衫騎驢縁道揺頭而歌履常行扵後一市驚以為異人明日李伯時畫</hi>
　　　<hi>以為圖邢惇夫作歌</hi>
　　行次巫山宋楙宗遣騎送折花㕑醖<lb/>
攻許愁城終不開青州從事斬闗來喚得巫山强項令<lb/>
折花傾酒對陽臺<lb/>
<pb n="KR4i0062_WYG_035-11b"/>
　　上南陵坡<lb/>
風湌水㝛六千里蛇退猿啼八百盤上得坡来總歡喜<lb/>
摩圍依約見峯巒<lb/>
　　題小猿叫驛<lb/>
大猿叫罷小猿啼箐裏行人白晝迷惡藤牽頭石齧足<lb/>
嫗牽兒随淚陸續我亦下行莫啼哭<hi>以上山谷集附</hi>
　　劉　光<lb/>
　　　光紹聖中仙居令<lb/>
<pb n="KR4i0062_WYG_035-12a"/>
　　括蒼洞<lb/>
古洞藏眞不記年翠崖蒼壁故依然怪来一夜清無夢<lb/>
身在仙家第十天<hi>赤城志</hi>
　　李元膺<lb/>
　　　元膺東平人南京教官紹聖間李孝美作墨譜<lb/>
　　　法式元膺為序盖此時人也<lb/>
　　十憶詩<lb/>
　　憶行<lb/>
<pb n="KR4i0062_WYG_035-12b"/>
屏帳腰支出洞房花枝窣地領巾長羣邊遮定鴛鴦小<lb/>
只有金蓮歩歩香<lb/>
　　憶坐<lb/>
椅上藤花闞面平繡帬斜綽茜羅輕踏青姊妹頻来喚<lb/>
鴛履貪弓不意行<lb/>
　　憶飲<lb/>
緑蟻頻催未厭多帊羅香輭襯金荷從教弄酒春衫涴<lb/>
别有風流上眼波<lb/>
<pb n="KR4i0062_WYG_035-13a"/>
　　憶歌<lb/>
一串紅牙碎玉敲碧雲無力駐晴霄也知唱到闗情處<lb/>
緩按餘聲眼色招<lb/>
　　憶書<lb/>
纖玉參差象管輕蜀牋小硯碧窗明袖紗密掩嗔郎看<lb/>
學寫鴛鴦字未成<lb/>
　　憶博<lb/>
小閣争籌畫燭低錦茵圍坐玉相歌嬌羞慣被諸郎戲<lb/>
<pb n="KR4i0062_WYG_035-13b"/>
袖映春蔥出注遲<lb/>
　　憶顰<lb/>
漫注横波無語處輕攏小板欲歌時千愁萬恨闗心曲<lb/>
卻使眉尖學别離<lb/>
　　憶笑<lb/>
從來題目值千金無事羞多始見心乍向客前猶掩斂<lb/>
不知已覺鈿窩深<lb/>
　　憶眠<lb/>
<pb n="KR4i0062_WYG_035-14a"/>
泥嬌成困日初長暫卸輕帬玉簟涼漠漠帳煙籠玉枕<lb/>
粉肌生汗白蓮香<lb/>
　　憶妝<lb/>
宫樣梳兒金縷犀釵梁水玉刻蛟螭眉間要點雙心事<lb/>
不管蕭郎只畫眉<lb/>
　　　<hi>墨莊漫録王全玉作宫體十憶詩李元膺見之愛其詞意宛轉且曰讀之動人老狂不能巳聊</hi>
　　　<hi>復效尤其情致殊姸麗自非風流才思者不能也</hi>
　　李　釡<lb/>
<pb n="KR4i0062_WYG_035-14b"/>
　　　釜字元量元符三年進士第一<lb/>
　　畱題王官谷<lb/>
司空唐達士寂寞卧雲岑擾擾任羣態休休信此心泉<lb/>
聲半山急栁色舊庭深彷彿登臨處遺蹤一訪尋<hi>蒲倅李釜</hi>
<hi>元量觧官東還蒲觧廵鹽鄒信子亮虞鄉酒正周謂徳孺尉孔壎和叔首山孫鳳聖符酌餞王官谷食後至瀑</hi>
<hi>布亭取水試茶日暮分首舊有鄙詩一章因并題焉王官谷集</hi>
　　張　勸<lb/>
　　　勸字閎道永福人元符三年進士歴中書舍人<lb/>
<pb n="KR4i0062_WYG_035-15a"/>
　　　給事中御史中丞述古殿學士知本州陛辭除<lb/>
　　　工部尚書靖康初避去除名勒停<lb/>
　　山輝堂<hi>在福州東山愛同寺</hi>
蕭蕭松竹䕃華扉更敞虚堂隱翠微雲露峯巒横秀色<lb/>
月低巖壑弄清輝分開逺碧鳴泉落㸃破寒光白鳥飛<lb/>
還似山隂秋霽後照人懷抱欲忘歸<hi>淳熙三山志</hi>
　　安　惇<lb/>
　　　惇字處厚廣安軍人上舍釋褐元符初累官御<lb/>
<pb n="KR4i0062_WYG_035-15b"/>
　　　史中丞徽宗朝拜同知樞密院卒<lb/>
　　重建太虚觀<lb/>
昔年逰歴訪霓旌多謝仙師數里迎今日重来知有意<lb/>
此身應不為公卿<lb/>
　　　<hi>能改齋漫錄樞密安公諱犯御名元祐末為江東漕因逰廬山太虚觀未至數里間有道士紫</hi>
　　　<hi>衣皁巾領徒七人迎謁既而不知所在至觀謁陸靜修仙師遺像則宛然其人也元符未庚辰</hi>
　　　<hi>公再到賦詩</hi>
　　向子諲<lb/>
<pb n="KR4i0062_WYG_035-16a"/>
　　　子諲字伯恭臨江人敏中元孫欽聖憲肅皇后<lb/>
　　　再從姪元符初以恩補官高宗朝歴徽猷閣直<lb/>
　　　學士知平江府尋致仕號所居曰薌林<lb/>
　　題王文孺臞菴<lb/>
仙翁五十鬢猶青髙臥柴門畫亦扄茅舍已忘鐘鼎夢<lb/>
蒲輪休過薜蘿亭隂森門巷先生柳寂寞江天處士星<lb/>
晚嵗田間農事了閒鈔甯戚相牛經<hi>吴郡志</hi>
　　題薌林<lb/>
<pb n="KR4i0062_WYG_035-16b"/>
莫問清江與洛陽山林總是一般香兩家地占西南勝<lb/>
可是前人例姓楊<lb/>
　　　<hi>樓攻媿集云香山得洛陽履道坊楊常侍舊宅薌林得臨江五栁坊楊遵道光禄别墅有詩云</hi>
　　　<hi>云</hi>
　　題米元暉横軸<lb/>
早為山谷印可晚陪帝所清閒筆力休論扛鼎神功更<lb/>
觧移山<lb/>
向日家居道士今朝碧落仙鄉胸次山髙水逺筆端雲<lb/>
<pb n="KR4i0062_WYG_035-17a"/>
起風狂<hi>攻媿集䟦</hi>
　　石　<graphic n="KR1026" url="https://raw.githubusercontent.com/kanripo/KR-Gaiji/master/images/KR1026.png" mimeType="image/png"/>
　　　<graphic n="KR1026" url="https://raw.githubusercontent.com/kanripo/KR-Gaiji/master/images/KR1026.png" mimeType="image/png"/>字敏若蕪湖人元符三年進士宣和元年中<lb/>
　　　辭科仕止密州教授有橘林集<lb/>
　　絶句<lb/>
来時萬縷弄輕黄去日飛毬滿路傍我比楊花更飄蕩<lb/>
楊花只是一春忙<hi>後村詩話</hi>
　　成都嵗暮始微寒小酌遣興<lb/>
<pb n="KR4i0062_WYG_035-17b"/>
革帯頻移紗帽寛茶鐺欲熟篆香殘踈梅巳報先春信<lb/>
小雨初成十月寒身似野僧猶有髪門如村舍强名官<lb/>
鼠肝蟲臂元無擇遇酒猶能罄一歡<hi>詩林萬選</hi>
　　柳絮<lb/>
若無筋力太輕柔何物如今得自由帯雨飄來成墜雪<lb/>
巻春歸去作飛毬<hi>全芳備祖</hi>
　　咏雪<lb/>
鸚鵡杯中未覺貧寒凝酒面不成鱗如何飛上參軍鬢<lb/>
<pb n="KR4i0062_WYG_035-18a"/>
與惱紅樓歌舞人<hi>菊坡叢話</hi>
　　句<lb/>
鳥聲應為故人好棃雪欲将春事空　負郭生涯千畝<lb/>
竹長年心事四愁詩　千里江山漁笛晚十年燈火客<lb/>
氊寒　日邊人去雁行斷江上秋髙楓葉寒　天濶鳥<lb/>
雙下山寒人獨歸<lb/>
　　　<hi>苕溪漁隱叢話石敏若橘林集汪彥章龍溪集今並行於世二集之詩相犯甚衆不可槩舉未</hi>
　　　<hi>知果誰作耶設或皆彦章作則橘林集中好詩無多儻去此遂空冀北之羣矣</hi>
<pb n="KR4i0062_WYG_035-18b"/>
　　曾　誠<lb/>
　　　誠字存之孝寛子元符閒祕書監<lb/>
　　　<hi>獨醒雜志南豐之曾曰鞏曰牟曰宰曰布曰肈章貢之曾曰弼曰懋曰班曰開曰㡬皆以伯仲</hi>
　　　<hi>取科第致位通顯南豐之最著者子固子開而子宣遂登相位章貢之最著者叔夏天猷若吉</hi>
　　　<hi>甫雖晚遇亦終次對此二族蓋甲於江南也泉南之曾自丞相魯公一傳而有樞宻孝寛再傳</hi>
　　　<hi>而為祕監誠三傳而為今丞相懷又曾氏之最著也</hi>
　　與同舍諸公飲王詵都尉家有侍兒輩侍香求詩<lb/>
　　求字者以煙濃近侍香為韻得濃字<lb/>
<pb n="KR4i0062_WYG_035-19a"/>
俯仰佳人看墨蹤和研親炷寶熏濃詩情過筆當千里<lb/>
妙思凝香欲萬重山盎洩雲傾白酒越羅霑露浥黄封<lb/>
從來粉黛宜燈燭妙手憑誰寫醉容<lb/>
　　七夕王都尉邀同舍置酒聽琵琶<lb/>
寶鑑凌雲結綺髙小匳爭巧暮分曹春蔥細撚龍香撥<lb/>
秀頸偏明邏逤槽牛既寫形呈粔籹馬軍馳酒送蒲萄<lb/>
淚珠散作人閒露最覺更䦨潤錦絛<hi>以上墨莊漫録</hi>
　　田　晝<lb/>
<pb n="KR4i0062_WYG_035-19b"/>
　　　晝字承君陽翟人以世父況任為校書郎元符<lb/>
　　　間監廣利門建中靖國初召為大宗正丞知淮<lb/>
　　　陽軍有集<lb/>
　　　<hi>蘭亭續考潘牥云鄒正言浩赴貶所其友人告之曰使君官京師遇寒疾五日不汗死矣獨嶺</hi>
　　　<hi>海之外能死人㢤友為誰田晝是也黨論之興墨莊漫録許洛兩都士大夫之淵藪</hi>
　　　<hi>指為許洛兩黨崔徳符陳叔易皆戊戌生田承君李方叔皆己亥生並居潁昌陽翟時號戊巳</hi>
　　　<hi>四先生以為許黨之魁故諸公皆坐廢之久</hi>
　　築長隄<lb/>
<pb n="KR4i0062_WYG_035-20a"/>
築長隄白頭荷杵隨者妻背脅傴僂筋力微以手置胷<lb/>
路㫄啼老夫七十嫗與齊五尺應門生兩兒夜來春雨<lb/>
深一犂破曉徑去耕南陂南鄰里正豪且强白紙大字<lb/>
來呼追科頭跣足不得稽要與官長修長隄官長亦大<lb/>
賢能得使者意正隄駕軺軒不復問餘事終當升諸朝<lb/>
自足富妻子何惜桑榆年一為官長死<lb/>
　　杜牧<lb/>
弟病兄孤失所依當時書語最堪悲豈圖乞得南州後<lb/>
<pb n="KR4i0062_WYG_035-20b"/>
卻恨尋芳去較遲<hi>以上宋文鑑</hi>
　　邵伯溫<lb/>
　　　伯溫字子文康節先生子以薦入仕為西京教<lb/>
　　　授徽宗朝入元符上書邪等累遷提㸃成都路<lb/>
　　　刑獄有河南集邵氏聞見録<lb/>
　　李氏席上有感<lb/>
翻翻繡袖上紅茵舞姬猶是舊精神坐中莫怪無歡意<lb/>
我與将軍是故人<lb/>
<pb n="KR4i0062_WYG_035-21a"/>
　　　<hi>過庭録子文為陜西宣撫司馬與路鈐李君交徃甚熟李家有數侍婢毎遇歌宴子文必預後</hi>
　　　<hi>十餘年而李君巳死值其妻生辰命子姪宴子文扵書舍遣舊婢出舞酒酣子文感愴㝛昔即</hi>
　　　<hi>席作詩云云諸子得之入呈其母皆感泣不自勝乃令謂子文曰宅中得公佳句情緒作惡難</hi>
　　　<hi>復行酒即容别日款㑹子文不終席而退良久憮然曰所謂口乃禍門</hi>
　　充城口號<lb/>
山圍翠合水連雲萬室樓臺照眼明地勝風淳真樂國<lb/>
四川惟說好充城<hi>錦繡萬花谷</hi>
　　姚舜陟<lb/>
<pb n="KR4i0062_WYG_035-21b"/>
　　　舜陟江隂軍簽判<lb/>
　　題常樂寺五雲臺<lb/>
虛空本無雲一氣誰所主雲空兩無礙起滅自散聚吾<lb/>
聞心歸源空殞亦無所應知不空者物感自如雨君看<lb/>
賢首師自視木與土與雲亦奚期況問色有五云何坐<lb/>
說法瑞應乃如許休疑諸天集未必衆龍吐雲空法如<lb/>
是我說無說故堂中嫡孫在客至當問取<hi>至元嘉禾志</hi>
　　吕希哲<lb/>
<pb n="KR4i0062_WYG_035-22a"/>
　　　希哲字原明公著之子以䕃入官用薦為崇政<lb/>
　　　殿說書徽宗朝歴直祕閣出知曹州入黨籍奪<lb/>
　　　職罷為宫祠卒<lb/>
　　絶句<lb/>
水晶宫殿玉花零㸃綴宫槐卧素屏特敕下簾延墨客<lb/>
不因風雪廢談經<lb/>
　　　<hi>晁氏客語原明元祐閒侍講大雪不罷講講孟子有感哲廟一笑喜為絶句云云</hi>
　　絶句<lb/>
<pb n="KR4i0062_WYG_035-22b"/>
老讀文書興易䦨須知養病不如閒竹牀瓦枕虚堂上<lb/>
卧看江南雨後山<lb/>
　　　<hi>紫㣲詩話公謫居歴陽閉門卻埽不交人物有絶句云云</hi>
　　句<lb/>
獨抱遺經唐處士差强人意漢將軍<lb/>
　　　<hi>吕氏家塾記楊國寶應之余從姑之子也少强學力行元豐中㑹扵都城余見其貧而不屈老</hi>
　　　<hi>而益壯以詩贈之云云</hi>
除卻借書沽酒外更無一事擾公私<lb/>
<pb n="KR4i0062_WYG_035-23a"/>
　　　<hi>伊洛淵源録滎陽公晚居㝛州真揚閒十餘年衣食不給有至絶糧數日者公處之宴然靜坐</hi>
　　　<hi>一室家事一切不問不以毫髪事託州縣其在和州甞作詩云云閒居日讀一爻徧考古今諸</hi>
　　　<hi>儒之說黙坐沈思隨事觧釋夜則與子孫評論古今商𣙜得失久之方罷</hi>
　　楊道孚<lb/>
　　　道孚字克一張文潛之甥少有才思為舅所知<lb/>
　　遺滎陽吕公<lb/>
雨緑霜紅郭外田山濃水淡欲寒天參軍抱病陪真賞<lb/>
一檄呼歸亦可憐<lb/>
<pb n="KR4i0062_WYG_035-23b"/>
　　　<hi>紫㣲詩話元符初滎陽公謫居歴陽道孚為州法掾從公出游以職事遽歸遺公詩云云</hi>
　　李　甲<lb/>
　　　甲字景元華亭人善為填詞小令有聞扵時畫<lb/>
　　　翎毛有意外之趣米海岳甞稱之<lb/>
　　　<hi>蘇東坡題嘉興景徳寺李景元畫竹詩云聞說神仙郭恕先醉中狂筆勢瀾翻百年寥落何人</hi>
　　　<hi>在只有華亭李景元</hi>
　　題畫<lb/>
誰發烟雲六尺綃寒山秋樹晩蕭蕭十年來往吴淞口<lb/>
<pb n="KR4i0062_WYG_035-24a"/>
錯認溪南舊板橋<hi>柘上遺詩</hi>
　　劉　定<lb/>
　　　定字子先官户部侍郎<lb/>
　　謝章子厚<lb/>
故人天上有書來責我疎愚喚不回兩處共瞻千里月<lb/>
十年不寄一枝梅塵泥自與雲霄隔駑馬難追騏驥才<lb/>
莫謂無心向門下也曾終夕望三台<lb/>
　　　<hi>高齋詩話章子厚與劉子先有場屋之舊子厚居京口子先守姑蘇以新醞洞庭春寄之其後</hi>
<pb n="KR4i0062_WYG_035-24b"/>
　　　<hi>隔十年子厚拜相亦不通問寄書誚其相忘逺引之意子先以詩謝云云即召為宰屬遂遷户</hi>
　　　<hi>侍</hi>
　　劉彦祖<lb/>
　　　彦祖任館職<lb/>
　　句<lb/>
别後頻芳草愁邊更落花<lb/>
　　　<hi>風月堂詩話晁以道云此詩酷似劉夢得</hi>
　　張　鏌<lb/>
<pb n="KR4i0062_WYG_035-25a"/>
　　送向綜通判桂州<lb/>
百里常淹展驥材除書逺自九天來緑油車上揚旌去<lb/>
畫鷁舟中疉鼓催桂嶺花光紛似雪荔江波色淥如苔<lb/>
訟庭塵滿無留事惟伴登臨燕席開<hi>粤西詩載</hi>
　　申屠炯<lb/>
　　寳林寺<hi>在越州城中龜山上</hi>
欲共高僧話幽尋入寶林途分喧寂境座息是非心老<lb/>
鶴栖巢穩靈鰻蟄井深山中饒勝迹嵗月㡬登臨<hi>越咏</hi>
<pb n="KR4i0062_WYG_035-25b"/>
　　封萬里<lb/>
　　題錢知監東臯别業<lb/>
别墅連城郭超然逺垢氛蚌明宵閣見鶴唳曉堂聞翠<lb/>
滴堦前露紅鋪水上雲悠悠持禄者應媿不如君<hi>至元嘉禾</hi>
<hi>志</hi>
　　陳　肅<lb/>
　　　肅都官員外郎<lb/>
　　蔡經宅<lb/>
<pb n="KR4i0062_WYG_035-26a"/>
巖扉生翠靄石壁凌朱霞草木狀多怪鸞鶴歸如家誰<lb/>
嫌狡獪心滿地投丹砂<hi>麻姑集</hi>
　　張　懐<lb/>
　　憶吳江<lb/>
多年襆被玉山岑鬢雪欺人忽滿簪駑馬雖然貪短豆<lb/>
野麋終是憶長林鱸魚未得乘歸興鷗鳥惟應信此心<lb/>
見說新橋好風景㑹湏乘月濯煩襟<hi>吴郡志</hi>
　　翁　緯<lb/>
<pb n="KR4i0062_WYG_035-26b"/>
　　　緯新㑹長官<lb/>
　　使華亭<hi>在莆田城北五里臨溪之西瀑布髙可百尺先輩徐夤之别墅</hi>
走清奔碧日潺湲勢與晴江逺接連沙草翠微驅馬路<lb/>
岸花紅溼釣魚船煙生逺店收寒雨風起髙梧咽暮蟬<lb/>
徐氏舊居人識否渡南溪下白雲邊<hi>興化府志</hi>
　　林子來<lb/>
　　歙硯<lb/>
瑟瑟方池霧縠紋麝煙初𣪚墨花春晴窗靜晝桐隂轉<lb/>
<pb n="KR4i0062_WYG_035-27a"/>
筆下雲生字入神<hi>硯箋</hi>
　　楊　槱<lb/>
　　隂平道<lb/>
棧道險復險客懷愁更愁萬山俱絶壁一水不通舟<hi>陜西通志</hi>
　　陶　應<lb/>
　　題寶鷄縣<lb/>
雪樓當月動清寒渭水梁山鳥外看聞說徳宗曾到此<lb/>
吟詩不敢倚䦨干<hi>方輿勝覽</hi>
<pb n="KR4i0062_WYG_035-27b"/>
　　岑　碩<lb/>
　　　碩字希㣲<lb/>
　　句<lb/>
金屋暖猶積玉闗寒更深<hi>雪</hi>伯嚭肆讒吻夫差失霸圖<lb/>
<hi>吴山廟</hi>極目又芳草捲簾非故山<hi>旅中春日登樓/代吟譜</hi>　<hi>歴</hi>
　　章　造<lb/>
　　西樓<lb/>
高花古柳傍城闉㳺目江城次第新百感中來倍惆悵<lb/>
<pb n="KR4i0062_WYG_035-28a"/>
滿城煙雨滿城春<hi>吴郡志</hi>
　　胡　融<lb/>
　　葛洪井<hi>在太平縣丹厓山</hi>
荒巔有野井古意豁宜搜蘚石巳摧剝雲蘿閟清幽憶<lb/>
昔抱朴翁煉液棲高邱丹成巳蟬蛻巖花㡬春秋<hi>台州府志</hi>
　　郭　挺<lb/>
　　　挺字元傑許昌人從李方叔學<lb/>
　　挽李方叔<lb/>
<pb n="KR4i0062_WYG_035-28b"/>
顦顇詞林失俊英巳應精爽在蓬瀛楷模昔日依元禮<lb/>
貧病他年累長卿無復波瀾窺大手空將日月送虚名<lb/>
當時潁曲為耕地秖有風灘晝夜聲<hi>過庭録</hi>
　　程之邵<lb/>
　　　元符中知福建路提舉陜西茶馬<lb/>
　　碧光亭<hi>在釣龍臺山</hi>
寺壓高臺最上頭一亭新就得清逰天連逺岫交相碧<lb/>
地枕長江分外幽烟際晴光渾不斷望中詩思浩難収<lb/>
<pb n="KR4i0062_WYG_035-29a"/>
公餘幸有賔朋樂聊把狂篇索唱酬<hi>淳熙三山志</hi>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4i0062_WYG_035-29b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋詩紀事巻三十五<lb/>
</p>
<p>
</p>
  </div>
<div>
                <head>宋詩紀事巻三十六</head>
    <p>
<pb n="KR4i0062_WYG_036-1a"/>
欽定四庫全書<lb/>
　宋詩紀事巻三十六　　　　　錢塘厲鶚撰<lb/>
　　張　守<lb/>
　　　守字子固晉陵人崇寧元年進士紹興中拜參<lb/>
　　　知政事兼樞宻院事以資政殿學士知紹興府<lb/>
　　　卒諡文靖有毘陵集<lb/>
　　汴上小雨復霽<lb/>
隄沙不起潤如酥坐看飛雲自巻舒隴陌人閒牛䑛犢<lb/>
<pb n="KR4i0062_WYG_036-1b"/>
栁陂波淺鷺窺魚殘花糝徑東風後碧草黏天暮雨初<lb/>
分付榮枯蝸兩角濁醪青杏送春餘<hi>前賢小集拾遺</hi>
　　蔡　佃<lb/>
　　　佃字耕道襄之孫旻之子崇寧初進士蔡京當<lb/>
　　　軸欲羅致門下竟不能屈㑹星異上疏責監溫<lb/>
　　　州稅後以朝請郎提㸃兩浙刑獄<lb/>
　　　<hi>文獻通考直齊陳氏曰余甞宦莆至蔡忠惠襄居去城三里荔子號玉堂紅者正在其處矮屋</hi>
　　　<hi>欲壓頭猶是舊物京卞同郡晚出欲附名閥自稱族弟襄孫佃唱名第一京時當國以族孫引</hi>
<pb n="KR4i0062_WYG_036-2a"/>
　　　<hi>嫌降第二佃終身恨之</hi>
　　豁然閣<lb/>
長風東南來濁浪撓清鏡小軒寂寞人黙視心獨靜扁<lb/>
舟暫掩泊思與孤鴻㢠洞庭眼中物何必更乘興頑石<lb/>
謾巑岏終慚泗濵磬<hi>吴江縣志</hi>
　　雷轟漈<hi>在仙逰縣九鯉湖東</hi>
水流石激擬鳴雷洞裏乾坤别有臺玉舄扶風飛復下<lb/>
瓊花帯雨落還開鐘聲敲斷白雲裊樹影盤回黄鶴來<lb/>
<pb n="KR4i0062_WYG_036-2b"/>
笑道神仙無處覔空畱丹竈冷莓苔興化府志<lb/>
　　曾　開<lb/>
　　　開字天逰贑縣人準子㡬之叔兄崇寧二年進<lb/>
　　　士歴官權中書舍人建炎初累遷禮部侍郎兼<lb/>
　　　直學士院忤秦檜出知徽州<lb/>
　　李伯紀丞相挽詩<lb/>
先帝収多士惟公發妙年清班依日月讜論薄雲天終<lb/>
賴高名重來扶大業全誰提太史筆臣主頌俱賢<lb/>
<pb n="KR4i0062_WYG_036-3a"/>
太上初傳祚安危俛仰間從容回萬乘指顧復三闗漠<lb/>
北塵沙迥閩中日月閒誰知千載後遺恨在燕山<lb/>
追數中興相公居第一人初期從北狩寧料久南廵此<lb/>
日勞明主他年憶舊臣東都朝萬國不復見簪紳<lb/>
一别睢陽後風霜十五年勞生俱老矣流涕獨澘然丹<lb/>
鼎秋來就心燈半夜傳定應真不死歸卧白雲邊<hi>梁溪集附</hi>
　　朱勝非<lb/>
　　　勝非字藏一蔡州人崇寧二年上舍登第高宗<lb/>
<pb n="KR4i0062_WYG_036-3b"/>
　　　朝累除尚書右僕射同中書門下平章事出知<lb/>
　　　湖州卒諡忠靖<lb/>
　　和同省秋夜省㝛<lb/>
老火未甘退稚金方力征炎涼分勝負頃刻變隂晴<lb/>
　　　<hi>容齋四筆政和末老蔡以太師魯國公總治三省年巳過七十與少宰王黼爭權相傾朱藏一</hi>
　　　<hi>在館閣詩云云兩人門下士互興譖言以為嘲謗士論指三館為閙藍</hi>
　　天聖寺古檜<lb/>
雷霆起蟄虯夭矯勢欲上忽然化此木尚作拏雲狀婆<lb/>
<pb n="KR4i0062_WYG_036-4a"/>
娑枝幹垂生澀紐結壯圖經不能記父老那可訪晉杉<lb/>
定儕類蜀栢豈輩行櫟夢何足神槐語固巳妄自無斧<lb/>
斤憂未始疑大匠<hi>湖州府志</hi>
　　李　鞉<lb/>
　　　鞉字彦淵富陽人崇寧二年進士紹興中除比<lb/>
　　　部郎秦檜欲以子與鞉女為婚鞉郤之丏外持<lb/>
　　　憲閩部奉祠卒有去嗔居士集<lb/>
　　三學院<hi>在富陽縣</hi>
<pb n="KR4i0062_WYG_036-4b"/>
小檻平臨更爽孤雲徙倚長閒飛出偶成霖雨歸来依<lb/>
舊青山<hi>杭州府志</hi>
　　李彌大<lb/>
　　　彌大字似矩號無碍居士彌遜之兄崇寧二年<lb/>
　　　進士高宗朝歴工部尚書顯謨閣直學士<lb/>
　　逰堯峯院<lb/>
雲峯何岧嶤去天餘㡬丈其下蔚華林幽禪屹相向我<lb/>
逰先朝暾海日射巾杖飛蓋不須持歩歩蒼松障山僧<lb/>
<pb n="KR4i0062_WYG_036-5a"/>
知我來羅立鳧雁行提攜兩行人為我談實相一種勿<lb/>
弦琴三嘆無聲唱開軒面東南千里入俯仰西登妙高<lb/>
臺更欲恣曠望土斷澤遶山烟濤𣺌雲浪恐是六鼇連<lb/>
蓬壺墮莽蒼又疑鯨入海偃脊起青嶂時方老火熾金<lb/>
石流欲煬須臾變雲雨為作雄風壯翻手回涼秋掀舞<lb/>
千林響誰云免水宫自是神龍藏三高如可作吾欲五<lb/>
湖訪洗足巨浸心振衣孤峯上寄語夸奪流得飽但相<lb/>
忘長哦可當歌踏月下空曠<lb/>
<pb n="KR4i0062_WYG_036-5b"/>
　　㳺洞庭山<hi>并序</hi>
　昔白樂天為姑蘇太守㳺洞庭山題詩翠峯寺有笙<lb/>
　歌畫船之句紹興壬子彌大守平江越月而張片帆<lb/>
　来首訪翠峯追懐古昔擬樂天體聊繼其韻時異事<lb/>
　别各遂所適之樂爾<lb/>
山浮羣玉碧空沈萬頃光涵㡬許深梵刹樓臺嘘海蜃<lb/>
洞天日月浴<hi>闕</hi>金秋林結綠留連賞春塢藏紅次第吟<lb/>
擬汎一舟追范蠡從来世味不闗心<hi>以上吴郡志</hi>
<pb n="KR4i0062_WYG_036-6a"/>
　　唐　庚<lb/>
　　　庚字子西丹棱人舉進士受知張商英擢提舉<lb/>
　　　京畿常平商英罷相貶惠州㑹赦北歸卒有眉<lb/>
　　　山集<lb/>
　　　<hi>墨莊漫録唐子西在恵州釀酒二種其醇和者名飬生主稍冽者名齊物論詩多新意不沿襲</hi>
　　　<hi>前人語考雁湖李氏曰唐子西文采風流人謂文獻通</hi>
　　　<hi>為小東坡</hi>
　　内前行<lb/>
<pb n="KR4i0062_WYG_036-6b"/>
内前車馬撥不開文徳殿下宣麻回紫㣲侍郎拜右相<lb/>
中使押赴文昌臺旄頭昨夜光照牖是夕収光如秃帚<lb/>
明日化為甘雨來官家喚作調元手周公禮樂未要作<lb/>
致身姚宋也不惡鄉來兩公當國年民閒斗米三四錢<lb/>
　　　<hi>獨醒雜志唐子西内前行為張天覺作也天覺自中書侍郎除右僕射蔡京以少保致仕四海</hi>
　　　<hi>歡呼善類増氣時彗見而遽沒旱甚而雨人皆以為天覺拜相感召所致上大喜書商霖二字</hi>
　　　<hi>以賜故子西具言之曰張商英拜相子西作内文獻通考直齋陳氏</hi>
　　　<hi>前行坐貶恵州歸蜀而卒</hi>
<pb n="KR4i0062_WYG_036-7a"/>
　　収家書<lb/>
西州消息到南州骨肉無他嵗有秋驥子觧吟青玉案<lb/>
木蘭堪戰黑山頭即時旅思春冰拆昨夜燈花黍穂抽<lb/>
從此歸田應坐享故山已為理菟裘<lb/>
　　除夕<lb/>
患難思年改龍鍾惜嵗除闗河先壟逺天地小臣孤吾道<lb/>
憑溫酒時情付擁爐南荒足妖怪此日謾桃符<lb/>
　　夜坐懷舍弟<lb/>
<pb n="KR4i0062_WYG_036-7b"/>
無雲仍露坐有月更江臯沈陸傷吾道浮生憶爾曹扁<lb/>
舟應夏口此夕數秋毫不見今三載當時巳二毛<hi>以上眉山</hi>
<hi>集</hi>
　　次韻强幼安冬日旅舍<lb/>
殘嵗無多日此身猶旅人客情安枕少天色舉杯頻桂<lb/>
玉黄金盡風埃白髪新異鄉梅信逺誰寄一枝春<lb/>
　　次韻幼安畱别韻<lb/>
白頭重踏輭紅塵獨立鵷行覺異倫徃事巳空誰叙舊<lb/>
<pb n="KR4i0062_WYG_036-8a"/>
好詩乍見且甞新細思寂寂門羅雀猶勝纍纍冢卧麟<lb/>
力請宫祠知意否漸謀歸老錦江濵<lb/>
　　　<hi>强行父唐先生文録云行父自錢唐罷官如京師眉山唐先生同寓于城東景徳僧舍與同郡</hi>
　　　<hi>闗注子東日從之逰退而記其論文之語得數紙以歸明年先生得請宫祠歸瀘道卒于鳳翔</hi>
　　　<hi>先生甞次行父詩二首蓋絶筆于是矣集者逸之故併記云餘杭强行父幼安記</hi>
　　秧馬<lb/>
擬向明時受一廛著鞭常恐老農先行藏巳問吾家舉<lb/>
從此馳名四十年<lb/>
<pb n="KR4i0062_WYG_036-8b"/>
　　　<hi>䂬溪詩話東坡逰武昌甞作秧馬歌唐子西至羅浮始識此器作詩云云亦巧于用事</hi>
　　謫羅浮作<lb/>
說與門前白鷺羣也須從此斷知聞諸公有意除鉤黨<lb/>
甲乙推排恐到君<hi>鶴林玉露</hi>
　　蔡　薿<lb/>
　　　薿字文饒開封人崇寧五年進士第一累官翰<lb/>
　　　林學士禮部尚書房州安置<lb/>
　　送宋朝請倅邢州<lb/>
<pb n="KR4i0062_WYG_036-9a"/>
布衣初喜得相從淡薄情懐老更同春酒杯盤花爛漫<lb/>
夜堂燈火雪冥濛家傳辭藻喧時譽地近鄉枌識土風<lb/>
早晚漢庭裦一鶚待看霜翮上秋空<hi>詩林萬選</hi>
　　趙　鼎<lb/>
　　　鼎字元鎮號得全居士觧州聞喜人崇寧五年<lb/>
　　　進士紹興初累官簽書樞密院事拜尚書右僕<lb/>
　　　射同中書門下平章事安置湖州移吉陽軍薨<lb/>
　　　孝宗朝賜諡忠簡贈太傅配享高宗廟庭有忠<lb/>
<pb n="KR4i0062_WYG_036-9b"/>
　　　正徳文集<lb/>
　　　<hi>老學菴筆記趙元鎮丞相謫朱崖病亟自書銘旌云身騎箕尾歸天上氣作山河壯夲朝</hi>
　　趨三衢别故人時車駕幸杭州<lb/>
傖父何由習楚風家山俱在古河東相逢憔悴干戈後<lb/>
追數悲歡夢寐中摻袂又成千里别放歌空念一尊同<lb/>
他年儻有加飱字試問漁舟鶴笠翁<hi>咸淳臨安志</hi>
　　夜雨不寐<lb/>
西風吹雨夜瀟瀟冷燼殘香共寂寥要作秋江篷底睡<lb/>
<pb n="KR4i0062_WYG_036-10a"/>
正宜窗外有芭蕉<hi>梅磵詩話</hi>
　　梅執禮<lb/>
　　　執禮字和勝婺州浦江人崇寧五年進士歴户<lb/>
　　　部尚書死靖康之難高宗朝贈資政殿學士<lb/>
　　句<lb/>
有令可干難閉户無人堪訪嬾移舟　天之未喪斯文<lb/>
也吾亦何為不豫㢤<lb/>
　　　<hi>庚溪詩話和勝未冠時家貧親老無以為養大雪中以詩謁邑宰云云邑令延之令訓其子弟</hi>
<pb n="KR4i0062_WYG_036-10b"/>
　　　<hi>方應舉未㨗有詩自遣云云</hi>
　　成無玷<lb/>
　　　無玷字士慤武康人崇寧五年進士宣和初官<lb/>
　　　餘杭丞建炎中知鄂州靺鞨貝勒圍急無玷堅<lb/>
　　　守晨起廵城霜滑墜足而卒<lb/>
　　洞霄宫<lb/>
我欲觀太華一笑凌險阻滅跡恨未果衰容遽如許東<lb/>
南豈不佳泉石閟靈府未訪潛川源且尋天目乳一峯<lb/>
<pb n="KR4i0062_WYG_036-11a"/>
㧞地起離立誰敢侮千年絶附麗萬壑失媚嫵有如人<lb/>
中傑羞與絳灌伍翠箬藏丹藥<hi>一作砂</hi>石洞飛白鼠逰人<lb/>
倦登渉異境何由睹振衣凌絶頂雲外聽天語仙人儻<lb/>
予迎從此遂輕舉<hi>洞霄詩集</hi>
　　廖　剛<lb/>
　　　剛字用中南劒州順昌人崇寧五年進士紹興<lb/>
　　　中歴官御史中丞工部尚書以徽猷閣直學士<lb/>
　　　提舉亳州明道宫卒有高峯集<lb/>
<pb n="KR4i0062_WYG_036-11b"/>
　　題楊子光雙溪閣<lb/>
倚天華棟俯長洲渺𣺌雙溪一鑑秋匹馬問津迷去客<lb/>
新帆分港競歸舟花飄兩洞紅交浪影落三山翠合流<lb/>
清夜鳴榔何處曲冷光平泛玉簾鉤<lb/>
　　代祖父次韻酬羅君寶見贈<lb/>
蕭條門巷陋於顔老去青春僅得閒心畫傳家無計䇿<lb/>
手談畱客漫機闗靜思徃事千年上俯歎勞生一夢閒<lb/>
多謝光臨無别意為聞流水與高山<lb/>
<pb n="KR4i0062_WYG_036-12a"/>
　　題南墩鋪<hi>雨中聞猨聲素所未識復渡二峻嶺蓋亦剏見因紀行役之勞云</hi>
見說龍巖路猨啼今始聞深林埋㝛霧高嶺出層雲天<lb/>
去頭三尺崖垂足二分只愁䨇目眩敢恃一杯醺捫歴<lb/>
泥増滑瘏痡日向曛長安九軌道誰識此閒情<lb/>
　　題渚宫<lb/>
畫橋紅去巻蛾眉臺榭遺蹤草樹迷獨有天然無限意<lb/>
一池春水浴鳧鷖<lb/>
蔓草春深緑更齊玉鞭何處選芳菲舊時錦繡叢中蜨<lb/>
<pb n="KR4i0062_WYG_036-12b"/>
卻傍疎籬野菜飛<lb/>
　　衞州試院次韻盛當時官長寵示絶句<lb/>
洗眼貪看幼婦詞玉人空遣暗相思憑誰為報歸期近<lb/>
趁得桃花爛漫時<lb/>
　　題蔡州栁莊鋪<lb/>
雲垂曠野路漫漫策策秋聲作暮寒已分故園天様逺<lb/>
不知何處是長安<hi>以上髙峯集</hi>
　　吴　倜<lb/>
<pb n="KR4i0062_WYG_036-13a"/>
　　　倜字公度烏程人崇寧五年進士試禮部第一<lb/>
　　　仕至敕令所刪定官出為寧海推官<lb/>
　　㝛大滌山<lb/>
解驂投㝛到蓬壺骨冷魂清夢寐無可怪春禽曉啼月<lb/>
又催行李出凡途<hi>洞霄詩集</hi>
　　龔　況<lb/>
　　　況字濬之程子崇寧五年進士終祠部員外郎<lb/>
　　　右朝議大夫自號起隱子有起隱集<lb/>
<pb n="KR4i0062_WYG_036-13b"/>
　　詠劉伶<lb/>
逃名以酒轉名髙醉裏張髯買二豪日月巳為吾户牖<lb/>
何妨東海作醇醪<lb/>
　　九日<lb/>
自古誰無九日詩詩成須道菊花枝直饒無菊何妨醉<lb/>
野蓼村葵總是題<lb/>
　　逰天峯寺<lb/>
杖藜高踏半山雲不見此山知㡬春異時人物凋零盡<lb/>
<pb n="KR4i0062_WYG_036-14a"/>
只有青山似故人<lb/>
　　送唐太監<lb/>
東門相别又相逢轉覺衰頹一老翁子約重來我方去<lb/>
滿庭黄葉正秋風<lb/>
　　句<lb/>
貪山借船賞嗜酒典琴沽閒多巻滿新成句嬾極牀<lb/>
堆未荅書　客疎閑吠犬庖匱割啼雞　得句怕難續<lb/>
避人長轉多　山色秋難老池光夜不昏<hi>以上中吴紀聞</hi>
<pb n="KR4i0062_WYG_036-14b"/>
　　史　徽<lb/>
　　　徽字洵美鹽官人崇寧五年進士累官右司郎<lb/>
　　　中髙宗即位起為司農少卿建炎三年扈駕江<lb/>
　　　口遇害贈觀文殿修撰<lb/>
　　大觀閒題南京道河亭<lb/>
榖雨初晴緑漲溝落花流水共浮浮東風莫埽榆錢去<lb/>
為買殘春更少留<hi>陶朱新録</hi>
　　李　光<lb/>
<pb n="KR4i0062_WYG_036-15a"/>
　　　光字泰發上虞人崇寧五年進士累官司勲員<lb/>
　　　外郎欽宗擢右司諫高宗朝進吏部尚書除參<lb/>
　　　知政事因爭和議安置瓊州移昌化軍卒追復<lb/>
　　　資政殿學士諡莊簡<lb/>
　　千巖亭<lb/>
家山好處尋難徧日日當門只卧龍欲盡南山巖壑勝<lb/>
須來亭上少從容<lb/>
　　　<hi>老學菴筆記李莊簡奉祠還里先君築小亭曰千巖盡見南山公來必終日甞賦詩云云言及</hi>
<pb n="KR4i0062_WYG_036-15b"/>
　　　<hi>時事憤切興歎謂秦相曰咸陽一日舉酒屬先君曰某行且逺謫矣咸陽尤忌者某與趙元鎮</hi>
　　　<hi>耳趙既過嶠某何可免青鞵布韈即日行矣後十餘日果有藤州之命</hi>
　　哭子<lb/>
脫屣塵寰委蛻蟬真形𣺌𣺌駕非烟丹臺路杳無歸日<lb/>
白玉樓成不待年宴坐我方依古佛空行汝去作飛仙<lb/>
恩深父子情難割淚滴千行到九泉<lb/>
　　　<hi>賔退錄李莊簡之子孟博苦學有文紹興五年進士第三人及第随父南遷卒扵瓊州先是數</hi>
　　　<hi>月孟博夢至一所海山空濶樓觀特起雲霄閒有軒榜曰空明先世諸父環坐其中指一席曰</hi>
<pb n="KR4i0062_WYG_036-16a"/>
　　　<hi>畱以待汝遂寤臨終雲氣起扵寝冠服宛然自雲中冉冉升舉瓊人悉見之莊簡有詩悼之云</hi>
　　　<hi>云</hi>
　　越州雙雁道中<lb/>
晚潮落盡水涓涓栁老秧齊過禁烟十里人家雞犬靜<lb/>
竹扉斜掩護蠶眠<hi>詩人玉屑</hi>
　　戲贈伴送使臣<lb/>
日日孤村對落暉蠻烟深處忍分離追攀重見蔡明逺<lb/>
贖罪難逢郭子儀南渡每憂鳶共墮北轅應許雁相隨<lb/>
<pb n="KR4i0062_WYG_036-16b"/>
馬蹄慣踏闗山路他日看來又送誰<lb/>
　　　<hi>詩人玉屑公在政府與秦檜議論不合為中司所擊送藤州安置差密院使臣送之公戲贈詩</hi>
　　　<hi>云云</hi>
　　題廣徳州三峯樓<lb/>
一川花栁擁雕闌濃緑浮空四面山便欲攜家來此住<lb/>
不將名姓落人間<lb/>
　　　<hi>方輿勝覽莊簡自記云上虞李泰定提兵平宣城宼回登此留㝛紹興壬子季春五日題</hi>
　　智林寺<hi>在常熟縣李墓村</hi>
<pb n="KR4i0062_WYG_036-17a"/>
扁舟來訪小叢林花木通幽院落深旋拂胡牀成午夢<lb/>
閒持貝葉動秋吟竹聲瑟瑟生虛籟山意峩峩入素琴<lb/>
更喜老綱能㑹事手攜爐銚自相尋<hi>蘇州府志</hi>
　　輓李忠定綱<lb/>
忠言直節動華夷肻為投閒便息機南國忽聞梁木折<lb/>
中原猶望袞衣歸平生學術唯心得晚節功名與願違<lb/>
老病無因執哀靷朔風空有淚霑衣<hi>邵武府志</hi>
　　李　邴<lb/>
<pb n="KR4i0062_WYG_036-17b"/>
　　　邴字漢老濟州任城人昭玘猶子崇寧五年進<lb/>
　　　士累官翰林學士紹興初拜參知政事資政殿<lb/>
　　　學士寓泉州卒諡文敏有雲龕草堂集<lb/>
　　　<hi>揮麈録漢老少日作漢宫春詞膾炙人口所謂問玉堂何似茅舍疎籬者是也政和間自王省</hi>
　　　<hi>丁憂歸山東服終造朝舉國無與談者方倀倀無計時王黼為首相忽遣人招至東閣開宴出</hi>
　　　<hi>其家姬十數人酒半唱是詞侑觴大醉而歸數日遂有館閣之命</hi>
　　　<hi>小學紺珠南渡三詞人李邴汪藻樓鑰也</hi>
　　詠梅<lb/>
<pb n="KR4i0062_WYG_036-18a"/>
綿霜歴雪忿開遲風笛無情抵死吹鼎實未成心尚苦<lb/>
不甘桃李傍疎籬<lb/>
　　　<hi>能改齋漫録李漢老建炎末自簽書樞宻遷知院二三月而罷為梅詩以托意</hi>
　　銅雀硯<lb/>
魏宫歌舞乆成塵重見陶家㡬世孫銅雀不鳴唯觧渴<lb/>
管城何罪遽遭髠<lb/>
　　　<hi>硯箋云徐鉉得銅雀瓦注水試墨即滲鉉笑曰豈銅雀之渴乎漢老詩蓋因此</hi>
　　九日<lb/>
<pb n="KR4i0062_WYG_036-18b"/>
木落霜洲溪水清登臨滿目是飄零黃花有意憐幽獨<lb/>
白酒無聊漫醉醒<hi>闕五六二句</hi>牢愁錯倚西風立楚些巴渝<lb/>
不可聽<hi>合璧事類前集</hi>
　　宫詞<lb/>
舞袖何年絡臂鞲蛛絲網斷玉搔頭羊車一去空餘竹<lb/>
紈扇相看不到秋<hi>宋藝圃集</hi>
　　謁廸上人<lb/>
數脊招提四面山羡師終日掩柴闗憑闌人語風烟上<lb/>
<pb n="KR4i0062_WYG_036-19a"/>
乞食僧來紫翠閒萬木深藏雲泱莽一溪空鎖月彎環<lb/>
十年不踏門前路只遣松風送我還<hi>清源文獻</hi>
　　琴泉軒次韻<lb/>
但怪朱絲韻枯木那知古澗墜寒泉鳥啼靜夜應傳譜<lb/>
風入寒松擬續弦妙體難尋斤斲處高吟寧墮膝横邊<lb/>
飲光到此如欣舞笑倒雲門逸格禪<hi>南安縣志</hi>
　　寶林寺<lb/>
青燈映獨㝛世事忽如遺一榻寒無夢高齋靜見詩長<lb/>
<pb n="KR4i0062_WYG_036-19b"/>
空消海氣逺壑淡幽姿欲問無生意高人不可期<lb/>
　　雪軒<hi>在蕺山戒珠寺</hi>
四山環繞翠岧嶤想見凌晨雪未消四萬八千修月手<lb/>
不知何處琢瓊瑶<hi>以上紹興府志</hi>
　　方惟深<lb/>
　　　惟深字子通莆田人家長洲崇寧五年特奏名<lb/>
　　　授興化軍助敎有方祕校集<lb/>
　　　<hi>中吳紀聞子通最長扵詩凡有所作王荆公讀之必稱善謂深得唐人句法子通逰王氏之門</hi>
<pb n="KR4i0062_WYG_036-20a"/>
　　　<hi>初無迎合意後隱城東故廬與樂圃先生皆為一時所高每部使者及守帥下車必即其廬而</hi>
　　　<hi>見之前後上章論薦者甚衆竟絶禄仕意僧仲殊贈詩有依舊淒涼無長物只餘松檜養秋風</hi>
　　　<hi>之句可以見其清高矣年八十三嵗無子一女適樂圃先生之子發</hi>
　　以詩集呈荆公侑以詩<lb/>
年來身計欲何為跌宕無成一軸詩嬾把行藏問詹尹<lb/>
願將生死遇秦醫丹青效虎㽞心拙斤匠良工入手遲<lb/>
此日知音堪屬意枯桐正在半焦時<lb/>
　　訪人不遇題壁<lb/>
<pb n="KR4i0062_WYG_036-20b"/>
何年突兀庭前石昔日何人種松栢乘興閒來就榻眠<lb/>
一枕春風君莫惜城西今古陽山色城中誰有千年宅<lb/>
徃來何必見主人主人自是亭中客<lb/>
　　謁荆公不遇<lb/>
春江渺𣺌抱檣流烟草茸茸一片愁吹盡柳花人不見<lb/>
春旂催日下城頭<lb/>
　　　<hi>中吴紀聞此詩荆公親書方冊間因誤載臨川集</hi>
　　和五日郡守開宴㑹九老于廣化寺韻<lb/>
<pb n="KR4i0062_WYG_036-21a"/>
使君瀟灑上賔閒金地無人晝閉闗風靜簫聲來世外<lb/>
日長仙境在人間詩成郢客爭揮翰曲罷吴姬一破顔<lb/>
此節東南無此㑹髙名千古暎湖山<hi>以上中吴紀聞</hi>
　　程公闢留客開元寺飲二首<lb/>
晝錦新坊路稍西興來攜客就僧扉尊前倒玉清無比<lb/>
筆下鏗金妙欲飛籃轝直須乘月去榜歌時聴採菱歸<lb/>
流傳白雪吴城滿頓覺炎歊一夕微<lb/>
仙老論文小徃還多才令尹獨能攀攜觴歩入千花界<lb/>
<pb n="KR4i0062_WYG_036-21b"/>
借榻清臨一水間笑語不驚沙鳥去襟懐猶道野僧閒<lb/>
城中此地無人愛坐對西南見好山<lb/>
　　劒池<lb/>
雲崖倚天開蒼淵下澄澈世傳靈劒飛山石千丈裂神<lb/>
蹤去不返今作蛟龍穴是非莽難詰嵗久多異說惟當<lb/>
清夜來靜賞潭上月<lb/>
　　千人石<lb/>
生公天人師講法花雨墮當時聽法衆并入千人坐山<lb/>
<pb n="KR4i0062_WYG_036-22a"/>
祇常護持山鳥不敢涴野人心茫然傲蕩多酒過醉來<lb/>
不肯歸石上看雲卧<hi>以上吴郡志</hi>
　　和周楚望紅梅用韻<lb/>
清香皓質世稱竒試作輕紅更自宜紫府與丹來換骨<lb/>
春風吹酒上凝脂直敎臘雪無藏處只恐朝雲有去時<lb/>
溪上野桃何足種秦人應獨未相知<lb/>
　　　<hi>瀛奎律髓云曾裘父艇齋詩話以此為徐師川十三嵗詩見知東坡蓋妄也慶元中陳剛刋板</hi>
　　　<hi>巳著為子通矣</hi>
<pb n="KR4i0062_WYG_036-22b"/>
　　舟下建溪<lb/>
客航收浦月黄昏野店無燈欲閉門倒出岸沙楓半死<lb/>
繫舟猶有去年痕<lb/>
　　　<hi>莆陽文獻此詩荆公愛之甞書坐右後人誤入荆公集中</hi>
　　王　寀<lb/>
　　　寀字輔道一字道輔韶子登第官校書郎翰林<lb/>
　　　學士兵部侍郎宣和中以左道為林靈素所陷<lb/>
　　　棄市<lb/>
<pb n="KR4i0062_WYG_036-23a"/>
　　同劉元靜逰嵩山峻極中院作<lb/>
爛紅一㸃出浮漚夜坐嵩峯頂上頭笑對僧窗談祖徳<lb/>
當年七十四回逰<lb/>
　　　<hi>風月堂詩話洛陽劉伯夀築室嵩山下每登高頂回則扵峻極中院援筆記嵗月捐館之年題</hi>
　　　<hi>云予今年若干嵗登頂凡七十四次矣精力雖疲而心猶未足也王輔道學士與其孫宣義郎</hi>
　　　<hi>元靜逰嵩至中院作一絶句示之</hi>
　　浪花<lb/>
一江秋水浸寒空漁笛無端弄晚風萬里波心誰折得<lb/>
<pb n="KR4i0062_WYG_036-23b"/>
夕陽影裏碎殘紅<lb/>
　　　<hi>夷堅志曹道沖售詩京都隨所命題即就羣不逞欲苦之乃求浪花詩絶句仍以紅字為韻曹</hi>
　　　<hi>謝曰非吾所能為唯南薰門外菊坡王輔道學士能之耳不逞曰我固知其名久矣但彼在館</hi>
　　　<hi>閣吾儕小人豈容輒詣曹曰試齎佳紙筆徃拜求之必可得扵是相率修謁下拜有請王欣然</hi>
　　　<hi>捉筆一揮而成讀者歎服</hi>
　　汪　藻<lb/>
　　　藻字彦章徳興人崇寧中第進士高宗朝累除<lb/>
　　　中書舍人兼直學士院擢給事中遷兵部侍郎<lb/>
<pb n="KR4i0062_WYG_036-24a"/>
　　　兼侍講拜翰林學士出知外郡奪職居永州卒<lb/>
　　　有浮溪集<lb/>
　　　<hi>寓簡秦熺状元及第汪彦章以啟賀㑹之有云三年而奉詔䇿固南宫進士之所同一舉而首</hi>
　　　<hi>儒科蓋東閣郎君之未有夲欲屬對之工而熺父子怒以為輕巳彦章自此得罪羇置湖湘</hi>
　　　<hi>孫覿汪公墓誌云公以大手筆稱天下金華勸講石室紬書典冊施之朝廷樂歌薦之郊廟鴻</hi>
　　　<hi>文碩學暴耀一世而詩律高妙興寄深逺亦非近世詩人所能</hi>
　　桃源行<lb/>
祖龍門外神傳璧方士猶言仙可得東行欲與羡門親<lb/>
<pb n="KR4i0062_WYG_036-24b"/>
咫尺蓬萊滄海隔那知平地有青雲只屬尋常避世人<lb/>
闗中日月空萬古花下山川長一身中原别後無消息<lb/>
聞說邊塵因感昔誰教晉鼎判東西卻媿秦城限南北<lb/>
人閒萬事愈堪憐此地當時亦偶然何事區區漢天子<lb/>
種桃辛苦求長年<lb/>
　　　<hi>庚溪詩話語意新妙王摩詰韓退之劉禹錫王介甫諸人所未道</hi>
　　避地酉亭野歩<lb/>
今日幸無雨天空出遙岑行行不知疲遂至春江潯汲<lb/>
<pb n="KR4i0062_WYG_036-25a"/>
路轉籬落人家在桑隂平疇漲清波隴麥如人深溝畎<lb/>
戲鳧騖新蒲映浮沈我生夲樵漁對此諧初心風物豈<lb/>
不好悲來自能任邊塵暗中原四海如驚禽黄屋狩萬<lb/>
里兩宮隔晨昏龍移螻螘窺月晦蟾蜍侵宇宙有顚覆<lb/>
兹逰豈嶇嶔銷憂賴濁醪太息誰能斟<lb/>
　　過臨平<lb/>
一别九霄路風烟長滿衣已成身老大無復世輕肥天<lb/>
濶鳥雙下山寒人獨歸曉來何處雨春水滿巖扉<lb/>
<pb n="KR4i0062_WYG_036-25b"/>
睡起涼生岸鉤簾坐小窗麥風能起柁梅雨不鳴江徃<lb/>
事心常折歸途影自雙依然蒲栁地人老故先降<hi>以上浮溪</hi>
<hi>集</hi>
　　春日<lb/>
一春畧無十日晴處處浮雲將雨行野田春水碧扵鏡<lb/>
人影渡傍鷗不驚桃花嫣然出籬笑似開未開最有情<lb/>
茅茨烟暝客衣溼破夢午雞啼一聲<lb/>
　　　<hi>逰宦紀聞此篇一出為詩社諸公所稱蓋公幼年作也</hi>
<pb n="KR4i0062_WYG_036-26a"/>
　　題張資政汝川圖<lb/>
　　　澹巖書堂<lb/>
昔人曾此結精廬故老猶傳井臼餘今代子房來卜築<lb/>
要看圯上一編書<lb/>
　　　多寶院<lb/>
每尋疎磬訪支郎苔竹交隂杖屨㫄絲履㲲巾聊取用<lb/>
風流不減贊公房<lb/>
　　　金石臺<lb/>
<pb n="KR4i0062_WYG_036-26b"/>
花光連接兩臺春中有眠雲跂石人莫使鞭笞鸞鳳去<lb/>
時來重現宰官身<lb/>
　　　懷賢菴<lb/>
履綦行處日蒼苔鞶帨深藏月一開已辦此身同法喜<lb/>
不應臨感更難裁<lb/>
　　題江南春曉圖<lb/>
忽從林杪見朝暉釋嶠孤雲半欲飛何惜扁舟并畫我<lb/>
要從海際望春歸<lb/>
<pb n="KR4i0062_WYG_036-27a"/>
　　題大年小景<lb/>
忽驚坐上江天渺半幅鵝溪寫霜曉風低黄蘆潮欲到<lb/>
平沙無人喧㝛鳥向來著眼應萬里開巻尺餘那盡了<lb/>
須知王孫寄筆力平日氣吞雲夢小故將㸃綴調兒輩<lb/>
不待淋漓翻墨沼滕王蛺蜨往誰並曹霸驊騮今巳少<lb/>
坐令好事費百金窗几短屏横軸繞君家此夲傳㡬世<lb/>
羇客見之先絶倒江頭歴歴舊行處好在漁磯落寒潦<lb/>
浮家汎宅歸去來還看飛鴻卧林杪<hi>以上聲畫集</hi>
<pb n="KR4i0062_WYG_036-27b"/>
　　題止戈堂<lb/>
此老胸中百萬兵暫勞試手沸狼羣山頭不復望廷尉<lb/>
柱後何須用恵文觧帯為城聊戲劇賣刀買犢便耕耘<lb/>
三山勝處開華屋千載人傳舊史名<lb/>
千里閩山驛騎飛天書趣觧海邊圍異軍方逐蒼頭起<lb/>
元帥徐將白羽揮翻就鐃歌春舉酒収還烽火夜開扉<lb/>
向來萬事闗兵氣都作風光坐上歸<lb/>
　　　<hi>桐江詩話程進道紹興初帥閩中殄滅諸㓂以武庫為止戈堂一時諸公題詠甚多汪彥章二</hi>
<pb n="KR4i0062_WYG_036-28a"/>
　　　<hi>詩為絶唱</hi>
　　士人買妾既而疾以詩戲之<lb/>
但知瓊樹鬬清新不道三彭接有神處仲未聞開閣事<lb/>
維摩空對問禪人封侯燕頷何妨瘦伐性蛾眉卻怕顰<lb/>
從此空花掃除盡定湏嚼蠟向横陳<hi>陶朱新錄</hi>
　　賦琴高魚<lb/>
百川萃南州水族何磊砢其閒琴高魚初未列楚些豈<lb/>
堪陪薧鮮裁用當肴果土人私自珍千里事封裹遂令<lb/>
<pb n="KR4i0062_WYG_036-28b"/>
四方傳噍嚼亦云頗俗云琴高生控鯉宛溪左靈蹤散<lb/>
如烟遺鬛尚餘顆向來騎鯨人逸駕甞慕我不應當時<lb/>
逰反用此么麼得無效齊諧怪者記之過彭越小如錢<lb/>
蹤跡由漢禍越王載王餘變化更㣲瑣因知天地閒人<lb/>
莫窮物夥區區于其中臆決蓋不可偽真吾何知且用<lb/>
慰頤朶<lb/>
　　　<hi>賔退録涇縣東北二十里有琴溪俗傳琴高隱所溪中有一種小魚他處所無俗謂琴高投藥</hi>
　　　<hi>滓所化號琴高魚歲三月來集漁者網取漬鹽曝之州縣須索以充苞苴其來久矣前輩多形</hi>
<pb n="KR4i0062_WYG_036-29a"/>
　　　<hi>之賦詠汪浮溪此詩夲集不載</hi>
　　郊丘書事<lb/>
琅輿深出未央門十里圜壇氣象尊珪璧三千周典備<lb/>
貔貅百萬漢兵屯青城浮靄連霜動黄道㣲風帯日温<lb/>
不用靈光符聖武從來精祲荅乾坤<hi>前賢小集拾遺</hi>
　　隆祐太后挽詞<lb/>
慶源由魏國奉祀及宣仁盛徳儀中壼私恩絶外親長<lb/>
秋期不老厚夜忽無晨來嵗柔桑綠誰臨繭館春<lb/>
<pb n="KR4i0062_WYG_036-29b"/>
朔漠遐征後南州俶擾時人心憂社稷天意屬簾帷擁<lb/>
佑千齡主圖回萬世基中興能事畢倐與帝鄉期<hi>合璧事類</hi>
<hi>前集</hi>
　　　<hi>秀水閒居録元祐末哲宗方擇后京師里巷作打毬戲以一擊入窠者為勝謂之孟入于是孟</hi>
　　　<hi>在女應入宫之選至紹聖間禁掖造纈有匠者姓孟獻樣兩大蝴蜨相對掩以纈帯曰孟家蟬</hi>
　　　<hi>民間競服之未㡬后廢處瑤華宫號華陽教主玉清妙靜仙師議者皆以為蟬者禪也出家之</hi>
　　　<hi>兆也靖康中京師失守皇族近屬皆詣金營以后廢嵗久無預時事不復取金既退邦昌請后</hi>
　　　<hi>入居延福宫今上踐阼迎后至睢陽上尊號曰隆祐皇太后建炎三年車駕至餘杭有苖劉之</hi>
<pb n="KR4i0062_WYG_036-30a"/>
　　　<hi>變后復垂簾以平内難紹興元年崩于㑹稽上諡號曰昭慈獻烈後更諡曰昭慈聖獻至是前</hi>
　　　<hi>讖乃驗焉孟入者兩復入也蟬者禪御兩地垂簾之應也大綂中絶而復續天位暫傾而復正</hi>
　　　<hi>者后之力可謂異人矣</hi>
　　㝛焦山方丈<lb/>
明發理烟艇歡言濟遙岑盤渦沸風雨稍辨鐘磬音行<lb/>
行並疎栁迎客多幽禽扶輿上犖确始見江湖深臺殿<lb/>
明海色嵌空憶龍吟修廊延客歩妙香慰人心遐眺未<lb/>
云極千巖忽秋隂孤月欲生嶺諸天悉浮金兹逰信竒<lb/>
<pb n="KR4i0062_WYG_036-30b"/>
絶況接支道林夜語不知旦虛窗對横參人閒驚毫末<lb/>
物外雄窺臨稽首悟真理微生安所任蒼崖有竒字霜<lb/>
乾約重尋<hi>京口三山志</hi>
　　句<lb/>
人閒何事非戲劇鶴有乘軒蛙給廪<hi>水經注引晉中州記恵帝為太子令</hi>
<hi>曰若官蝦蟇可給廩</hi>　<hi>困學紀聞</hi>
　　王　雲<lb/>
　　　雲字子飛澤州人舉進士甞使高麗譔雞林志<lb/>
<pb n="KR4i0062_WYG_036-31a"/>
　　　以進擢祕書郎靖康中以資政殿學士副康王<lb/>
　　　使金次磁州為百姓所殺<lb/>
　　　<hi>程卓使金錄磁州驛有顯應崔府君廟高宗為王尚書雲廹以使金磁人擊裂王雲高宗欲退</hi>
　　　<hi>無馬可乗神人扶馬載之南渡河今立祠西湖</hi>
　　贈大仰齊禪師<lb/>
大仰古名刹師居二紀中夲無一法說須信萬縁空體<lb/>
與太虚合心將諸祖同唐來三百載不墜釋迦風<hi>袁州府志</hi>
　　句<lb/>
<pb n="KR4i0062_WYG_036-31b"/>
為憐緑葉四時在不可朱䦨一日無<hi>此君軒花谷</hi>　<hi>錦繡萬</hi>
　　徐　文<lb/>
　　　文高郵人<lb/>
　　題雪竇和尚親書偈巻<lb/>
老子休去歇去遺墨今傳古傳相見夲來面目不離當<lb/>
處湛然<hi>崇寧癸未高郵徐文</hi>　<hi>志雅堂雜抄</hi>
　<lb/>
　宋詩紀事巻三十六<lb/>
</p>
<p>
</p>
  </div>
<div>
                <head>宋詩紀事巻三十七</head>
    <p>
<pb n="KR4i0062_WYG_037-1a"/>
欽定四庫全書<lb/>
　宋詩紀事巻三十七　　　　　錢塘厲鶚撰<lb/>
　　曽　幾<lb/>
　　　幾字吉甫贛縣人徙河南以兄弼恤恩授將仕<lb/>
　　　郎試吏部優等賜上舎出身歴校書郎髙宗朝<lb/>
　　　歴江西浙西提刑與秦檜不合去位僑寓上饒<lb/>
　　　居茶山寺自號茶山居士檜死召為秘書少監<lb/>
　　　權禮部侍郎提舉玉隆觀致仕卒諡文清有集<lb/>
<pb n="KR4i0062_WYG_037-1b"/>
　　　<hi>詩人玉屑唐人詩喜以兩句道一事茶山詩中多用此體如又從江北路重到竹西亭若無三</hi>
　　　<hi>日雨那復一年秋似知重九日故放兩三花次第繙經集教兒理在亡又得新詩句如聞謦欬</hi>
　　　<hi>音如何萬家縣不見一枝梅此格亦甚省力也又云陸放翁詩本于茶山故趙仲白題曾文清</hi>
　　　<hi>公詩集云清于月出初三夜澹似湯烹第一泉咄咄逼人門弟子劒南巳見一燈傳謂放翁也</hi>
　　　<hi>然茶山之學亦出于韓子蒼三家句律大槩相似至放翁則加豪矣</hi>
　　汪彥章内翰除守臨川以詩賀之<lb/>
臨川内史詔除誰里巷傳聞報客知金馬門深曾草制<lb/>
水精宫冷近題詩行看畫隼旌旗入定把書麟筆札隨<lb/>
<pb n="KR4i0062_WYG_037-2a"/>
若訪毘耶舊居士無人問疾鬢成絲<lb/>
　　三衢道中<lb/>
梅子黄時日日晴小溪泛盡卻山行綠隂不減來時路<lb/>
添得黄鸝四五聲<hi>以上前賢小集拾遺</hi>
　　題訪戴圖<lb/>
小艇相從本不期剡中雪月並明時不因興盡回舩去<lb/>
那得山隂一段竒<hi>賔退錄</hi>
　　茶山<lb/>
<pb n="KR4i0062_WYG_037-2b"/>
似病元非病求閒方得閒殘僧六七軰敗屋兩三間野<lb/>
外無供給城中斷往還同行木上坐相與住茶山<hi>清波雜志</hi>
　　謝路憲送蟹<lb/>
從來歎賞内黄侯風味尊前第一流秖合蹣跚赴湯鼎<lb/>
不須辛苦上糟丘<lb/>
　　　<hi>娱書堂詩話内黄侯甚新</hi>
　　雪中登王正中書閣<lb/>
對雪誰堪語登樓似欲仙人家修月戸丈室散花天峰<lb/>
<pb n="KR4i0062_WYG_037-3a"/>
疊鉤簾外江横隱几前寒深落雁渚清集釣魚船解病<lb/>
從摩詰消愁得仲宣展書明細字烹茗溼疎煙月好還<lb/>
同夢詩成已下弦明年儻相憶為一到關邊<hi>瀛奎律髓</hi>
　　諸人見和返魂梅再次韻<lb/>
蠟炬髙花半欲摧斑斑小雨學黄梅有時燕寢香中坐<lb/>
如夢前村雪裏開披拂故令攜袖滿横斜便欲暎窗來<lb/>
重簾幽戸深深閉亦恐風飄不得回<lb/>
　　　<hi>瀛奎律髓製香者合諸香令氣味如梅花號之曰返魂梅詩中數句善形容前村雪裡横斜映</hi>
<pb n="KR4i0062_WYG_037-3b"/>
　　　<hi>窗等語挽而歸之于所聞之香既雅潔又標致</hi>
　　壬戌歲除作明朝六十歳矣<lb/>
禪榻蕭然丈室空薫銷火冷閉門中光隂大似燭見跋<lb/>
問學秖如船逆風一歳臨分驚老大五更相守笑兒童<lb/>
休言四十明朝過看取霜髥六十翁<lb/>
　　　<hi>瀛奎律髓此紹興十二年壬戌也</hi>
　　遊張公洞<lb/>
張公洞府未著腳向人浪説遊荆溪欲看直上翠羽蓋<lb/>
<pb n="KR4i0062_WYG_037-4a"/>
不惜扶下青雲梯勁風翻動土囊口暗水流出桃花蹊<lb/>
卻將深處問兒輩一夕飛夢窮攀躋<lb/>
　　發宜興<lb/>
老境垂垂六十年又將家上鐵頭船客畱陽羨秖三月<lb/>
歸去玉溪無一錢觀水觀山都廢食聽風聽雨不妨眠<lb/>
從今布韤青鞵夢不到張公即善權<lb/>
　　宜興邵智卿天逺堂<lb/>
目極雲沙静𣺌然邵卿風月過年年雁行滅沒山横晩<lb/>
<pb n="KR4i0062_WYG_037-4b"/>
漁艇空濛水接天南國棠隂春寂寂東風𤓰蔓日綿綿<lb/>
問君許作鄰翁否陽羨溪邊即買田<hi>以上咸淳毘陵志</hi>
　　聞李泰發參政得旨自便將歸以詩迓之<lb/>
苦遭前政墮危機二十餘年詠式微天上謫仙皆欲殺<lb/>
海濵大老竟來歸故園松菊猶存否舊日人民果是非<lb/>
最小郎君今弱冠别時聞道不勝衣<hi>菊坡叢話</hi>
　　送倉部吕治先守齊安<hi>倉部名大器字治先茶山之壻是生東萊先生成公</hi>
　　　<hi>者</hi>
<pb n="KR4i0062_WYG_037-5a"/>
齊安剖竹要循良分付吾家坦腹郎賸有江山連赤壁<lb/>
終稀獄訟到黄堂鈴齋晝永宜深念邊瑣秋髙合過防<lb/>
此地元之遺烈在風流容易鬢毛蒼<hi>曹氏歴代詩選</hi>
　　程　堂<lb/>
　　　堂字公明眉山人舉進士為駕部郎中善畫墨<lb/>
　　　竹<lb/>
　　題成都笮橋觀音院自畫竹<lb/>
無姓無名逼夜來院僧根問苦相猜攜燈笑指屏閒竹<lb/>
<pb n="KR4i0062_WYG_037-5b"/>
記得當年手自栽<hi>畫繼</hi>
　　翟汝文<lb/>
　　　汝文字公巽丹陽人舉進士累官浙東安撫使<lb/>
　　　紹興初拜翰林學士參知政事卒門人私諡忠<lb/>
　　　惠先生有集<lb/>
　　焦山<lb/>
水輪依風負坤輿百川東流同灌輸掀巾之陂莽吞受<lb/>
沃焦之山初不濡雲根終久插江湖狂瀾滔天隨巻舒<lb/>
<pb n="KR4i0062_WYG_037-6a"/>
空神迴標避突兀海門排霄岌相扶僧居蠔山迷向背<lb/>
佛宇蜃氣成吹嘘我游𤣥冬崖壑枯洪濤濺雨吹裳裾<lb/>
風來駕潮愁海若溟漲跋浪翻鯨魚虞淵咸池相蕩潏<lb/>
月阿日窟漂方隅此身浮漚一緣聚四大溼相彌空虚<lb/>
鍼鋒懸持妙喜住蟁睫坐睨焦螟居山中老禪眼於菟<lb/>
香飯遣化分彫胡重淵垂涎舞蛟首方丈宴寢凝熏爐<lb/>
夜寒月黑照濁水乞取壊衲摩尼珠<hi>京口三山志</hi>
　　句<lb/>
<pb n="KR4i0062_WYG_037-6b"/>
青女霜如失黄人日故遲<lb/>
　　　<hi>困學紀聞符瑞圖日二黄人守者外國人來降翟公巽云云</hi>
　　張　擴<lb/>
　　　擴字彦實一字子微鄱陽人崇寧中進士南渡<lb/>
　　　歴中書舎人有東窗集<lb/>
　　約兄楚材西湖觀梅次韻<lb/>
天上新驂寳輅回看花仍趁雪英開折歸忍負金蕉葉<lb/>
笑插新臨玉鏡臺女堞未須翻角調錦囊先喜助詩材<lb/>
<pb n="KR4i0062_WYG_037-7a"/>
少蓬自是調羮手葉底應尋好句來<lb/>
　　　<hi>揮麈餘話彦實知廣徳軍秩滿造朝除著作郎其兄楚材為祕書少監彦實約觀梅西湖楚材</hi>
　　　<hi>有詩彦實次韻云云時楚材再婚故及玉鏡臺事秦㑹之見之大稱賞曰旦夕當以文字官相</hi>
　　　<hi>處遷擢左史再遷而掌外制</hi>
　　戱成二毫筆絕句<lb/>
包羞曽借虎皮蒙筆陣仍推兔作鋒未用吹毛强分别<lb/>
即今同受管城封<lb/>
　　　<hi>揮麈餘話楊原仲與彦實並居西掖代言多彦實與之潤色偶成二毫筆絶句原仲以為誚巳</hi>
<pb n="KR4i0062_WYG_037-7b"/>
　　　<hi>愬之會之訹言路彈之彦實罷為宫祠</hi>
　　送顧景繁暫歸浙西<lb/>
牆頭飛花如雪委牆根老栁絲垂地春正濃時君不畱<lb/>
山路曉風鳴馬箠濤江入眼浪千尺想見吳儂問行李<lb/>
田園久荒漫檢校親舊相逢半悲喜行朝諸公訪人材<lb/>
故人新賜尚書履袖中有䇿則可陳君亦因行聊爾耳<lb/>
　　贈顧景繁<lb/>
顧侯風味更嚴苦家貧闕辨三韭菹龜腸撐突五千巻<lb/>
<pb n="KR4i0062_WYG_037-8a"/>
底用㑹稡箋蟲魚<lb/>
虎頭文字逼前輩衮衮顓蒙分尺素天閑老驥日千里<lb/>
何用鹽車追蹇歩<hi>以上中吳紀聞</hi>
　　詠曾徽言端硯<lb/>
君家文房珍尤者一一數端溪從誰得不記歳月古中<lb/>
窪削天成外鑿餘雷斧向來萑葦中險作百碎補<hi>硯箋</hi>
　　蔡居厚<lb/>
　　　居厚字寛夫熙寧御史延熙子第進士大觀初<lb/>
<pb n="KR4i0062_WYG_037-8b"/>
　　　拜右正言累官徽猷閣待制有詩話<lb/>
　　句<lb/>
先生萬古名何用博士三年冗不治<hi>為太學博士和人韻  梅礀詩話</hi>
　　宋　肈<lb/>
　　　肈字楙宗巫山令與蘇黄游<lb/>
　　杜鵑<lb/>
暖雲無定半隂晴茅屋紙窗深復明喬木參天竹千莖<lb/>
巴山欲曉風露清杜鵑飛鳴遶江城魚腹四月江水生<lb/>
<pb n="KR4i0062_WYG_037-9a"/>
林花落盡空含情瀼東瀼西朝暮聲<hi>全蜀藝文志</hi>
　　三峽堂<lb/>
林巒十里上巉巖飛檻初憑縹緲閒夔子風烟依白帝<lb/>
夜郎耕稼接烏蠻砌横亂石遙臨㵎門對高峯近帶山<lb/>
咫尺驚湍吁莫測每來登此念鄉關<lb/>
　　白帝城<lb/>
江雨霏霏白帝城秋草未枯春草生古來獸壘如雲横<lb/>
萬里瞿塘斷人行至今三峽路崢嶸時清不見更屯兵<lb/>
<pb n="KR4i0062_WYG_037-9b"/>
荒涼廢堞沒春耕但見牛羊日西平<hi>以上四川總志</hi>
　　宋　京<lb/>
　　　京成都人崇寧進士<lb/>
　　琴臺<hi>蜀事補亡</hi>
君不見成都郭西有琴臺長卿遺跡埋黄埃千年免為<lb/>
狐兔窟化作佛廟空崔嵬黄鬚老人猶記得昔時荒破<lb/>
樵蘇入鉏犂畏淺牛腳勻古甕耕開數逾十乃知昔人<lb/>
用意深甕下取聲元為琴人琴不見甕巳掘唯有鳥雀<lb/>
<pb n="KR4i0062_WYG_037-10a"/>
來悲吟一朝風流隨手盡況復千年何所訊安得雄辭<lb/>
弔汝魂寂寞秋蕪耿寒燐<lb/>
　　武擔<lb/>
君不見蜀王妃子墓突兀成都城中若山積墓頭寒鏡<lb/>
澀無光妒月欺烟化為石鴻荒無根憑野史直謂山妖<lb/>
化妃子臨終未免懐首丘運土山中𦵏于此山名武擔<lb/>
錦江邊用是得名千萬年如今佛閣倚空翠老木盤鬱<lb/>
摩蒼天晴雲入穴西山出捲簾坐見嵐光滴安得文如<lb/>
<pb n="KR4i0062_WYG_037-10b"/>
汲冡書免使後人疑往昔<hi>以上成都文類</hi>
　　徐　遹<lb/>
　　　遹閩人崇寧中特奏名仕至朝官知廣德軍<lb/>
　　瓊林宴罷作<lb/>
白髪青衫晩得官瓊林宴罷酒腸寛平康過盡無人問<lb/>
畱得宫花醒後看<lb/>
　　　<hi>墨荘漫録崇寧二年徐為特奏名魁時巳老矣赴聞喜賜宴扵瓊林苑歸騎過平康同年所簪</hi>
　　　<hi>花多為羣倡所求唯遹至寓花乃獨存因戱題一絶</hi>
<pb n="KR4i0062_WYG_037-11a"/>
　　蒋存仁<lb/>
　　　存仁崇寧閒青田人<lb/>
　　題八角亭<hi>在青田縣南陳安撫汝錫建</hi>
由來秖説四簷亭今日先生八角成最喜瀟瀟春夜雨<lb/>
一簷分作兩簷聲<hi>括蒼彚紀</hi>
　　葛　繁<lb/>
　　　繁丹徒人興祖子號鶴林居士崇寧閒臨潁主<lb/>
　　　簿守鎮江<lb/>
<pb n="KR4i0062_WYG_037-11b"/>
　　題雪竇和尚親書偈後<lb/>
眞機昔振雲門路祖席今多雪竇孫傳到慧林花果盛<lb/>
湏知葉落總歸根<hi>志雅堂雜鈔</hi>
　　王　叡<lb/>
　　　叡號靈轂子崇寧閒人<lb/>
　　解昭君怨<lb/>
莫怨工人醜畫身莫嫌明主遣和親當時不作閼氏去<lb/>
秖是宫中一舞人<hi>侯鯖錄</hi>
<pb n="KR4i0062_WYG_037-12a"/>
　　栁　交<lb/>
　　　交字成叔崇寧丙戌為袁州别駕<lb/>
　　題洪陽洞<hi>在袁州分宜縣</hi>
洞口春歸草木長洞中流水薜蘿香眞仙鶴馭今何處<lb/>
應共白雲朝帝鄉<hi>游名山記</hi>
　　侯彭老<lb/>
　　立春<lb/>
朝來煮菜往鞭牛已覺江邊雪意休習習東風收雨腳<lb/>
<pb n="KR4i0062_WYG_037-12b"/>
暄暄曉日綻雲頭尊前未放梅花老鬢上先看栁帶柔<lb/>
及取春花時一醉莫教沈瘦更清秋<hi>合璧事類前集</hi>
　　李夷行<lb/>
　　　夷行字炳大崇寧閒都水丞出為泗州守入元<lb/>
　　　祐黨籍<lb/>
　　題獨樂園見山臺<hi>臺側盡栽花卉</hi>
<hi>闕首句</hi>　　　　紛紛紅紫蔟虚簷山光不肻饒春色<lb/>
故向花閒出數尖<hi>過庭錄</hi>
<pb n="KR4i0062_WYG_037-13a"/>
　　潘良正<lb/>
　　遊洞霄宫<lb/>
石壇風冷露華凝羣玉崢嶸蔟畫屏水赤久傳丹作井<lb/>
山髙時借翠為庭鶴迎仙馭迷三㠀雲入洞天朝百靈<lb/>
回首武陵歸去路碧桃零落晩峯青<hi>洞霄詩集</hi>
　　江　贄<lb/>
　　　贄字叔圭崇安人初舉八行游上庠學士蘇徳<lb/>
　　　輿薦其賢召不赴政和中太史奏少微星見朝<lb/>
<pb n="KR4i0062_WYG_037-13b"/>
　　　命舉遺逸三聘不起賜號少微先生有通鑑節<lb/>
　　　要行于世<lb/>
　　和邑宰韻<lb/>
一室蕭然傍水灣應知窮達不相關釣魚溪遶黄沙路<lb/>
種粟原通白馬山何事偶逢天子詔疎才寧望嗇夫綸<lb/>
瑶篇總媿非吾事自信巢由别有班<hi>崇安縣志</hi>
　　鄧春卿<lb/>
　　　春卿字榮伯長汀人崇寧閒詔舉遺逸八行皆<lb/>
<pb n="KR4i0062_WYG_037-14a"/>
　　　不就<lb/>
　　絶句<lb/>
在陋媿無顔子志過廬難稱魏公心望塵不敢希潘岳<lb/>
雲滿山頭雪滿簪<lb/>
　　　<hi>萬姓統譜鄧春卿卜築南山之阿太守章清訪之謝不能肅有詩云云</hi>
　　周彦質<lb/>
　　　彦質崇寧閒直祕閣權發遣江東南路轉運副<lb/>
　　　使有宫詞<lb/>
<pb n="KR4i0062_WYG_037-14b"/>
　　宫詞<lb/>
太一元宵駕幸初喧闐絲管擁鑾輿主家夾道金車駐<lb/>
歩障徐開奏起居<lb/>
文思主吏籍通閨逐節供須各品題知是禁園挑菜日<lb/>
雕牀十扛進金箆<lb/>
翠弁仙衣下玉廊修眞宫女夜焚香舒徐有月隨蓮歩<lb/>
綽約無人見靚妝<lb/>
名園蹴踘稱春遊近宻宣呈技最優當殿不教身背向<lb/>
<pb n="KR4i0062_WYG_037-15a"/>
側巾飛出足跟毬<lb/>
端午茸花蔟彩鸞高標寳鑑鏤金鞶不宜夏景銷酥腕<lb/>
似覺新來百索寛<lb/>
資善諸王就傅初常宣歩輦按觀書六宫準擬經由處<lb/>
一一排門候起居<hi>十家宫詞</hi>
　　陳虛中<lb/>
　　　虚中崇寧閒守臨川<lb/>
　　魏壇觀<lb/>
<pb n="KR4i0062_WYG_037-15b"/>
夫人在兮若冰雪夫人去兮仙跡滅可怕如今學道人<lb/>
羅帬帶上同心結<lb/>
　　　<hi>復齋漫録臨川距城南一里有觀曰魏壇葢魏夫人經遊之地具諸顔魯公碑以故諸女眞嗣</hi>
　　　<hi>續不絶然而守戒者鮮矣陳守虛中云云</hi>
　　陳　恬<lb/>
　　　恬字叔易堯叟裔孫居陽翟㵎上村無仕宦意<lb/>
　　　崇觀閒朝廷召之郡守勸駕不得已而起建炎<lb/>
　　　初召赴行在直祕閣有澗上丈人集<lb/>
<pb n="KR4i0062_WYG_037-16a"/>
　　　<hi>過庭録𨽻州陳恬叔易以才名稱鄉里自號㵎上丈人里人之子從叔易學文而好刷飾頭面</hi>
　　　<hi>舉止妖嬈目為㵎上丈母綽崔鶠齊名號陽城郡齋讀書志陳恬與鮮于</hi>
　　　<hi>三士又與晁以道同卜隱居于嵩山大觀中召赴闕除校書郎以道寄詩戱之曰處士何人為</hi>
　　　<hi>作牙盡攜猨鶴到京華故山巖壑應惆悵六六峯前秖一家</hi>
　　寄晁以道求嵩山長松<lb/>
松上花兮松下根食之年貌與松鄰君今既是松閒客<lb/>
采送衰翁亦可人<hi>珊瑚鉤詩話</hi>
　　題畫扇<lb/>
<pb n="KR4i0062_WYG_037-16b"/>
萬里稻梁高興誰將出入君懐巳訝天邊月上更疑蘋<lb/>
末風來<hi>聲畫集</hi>
　　子規<lb/>
暮春春巳晩不見子規飛莫是無歸處山禽不勸歸<hi>後村</hi>
　　　<hi>千家詩</hi>
　　謝葛汝州寧卿遺公庫酒肉薪米<lb/>
不是故人供祿米初非縣令給豬肝養賢禮厚隆三簋<lb/>
拜賜恩深豔一簞<hi>韻語陽秋</hi>
<pb n="KR4i0062_WYG_037-17a"/>
　　江　暐<lb/>
　　　暐字彦明永新人喜作詩事母極孝崇觀閒吉<lb/>
　　　守以八行薦不報自號轑陽居士<lb/>
　　句<lb/>
鬬草事空猶昨日惜花心在又明年<hi>獨醒雜志</hi>
　　周子雍<lb/>
　　　子雍汝隂人學詩于陳無已<lb/>
　　句<lb/>
<pb n="KR4i0062_WYG_037-17b"/>
風生閶闔春來早月到蓬萊夜未中<lb/>
　　　<hi>容齋四筆大觀初京師元夕張燈時再復湟郡徽宗賦詩賜羣臣云午夜笙歌連海嶠春風燈</hi>
　　　<hi>火過湟中開封尹宋喬年不能詩走介求援于其客周子雍得句云云為時輩所稱</hi>
　　　<hi>曰璐按耆舊續聞作趙䶵之子雍未知孰是</hi>
　　王　寘<lb/>
　　　寘字李逹泉州人大觀初遊太學時蔡京當國<lb/>
　　　寘與同舍生陳朝老上書攻之坐遷自訟齋十<lb/>
　　　餘年宣和中以特奏名補官<lb/>
<pb n="KR4i0062_WYG_037-18a"/>
　　絶句<lb/>
耕田博飯未為辱為米折腰真可憐高卧北窗風颯至<lb/>
更于何處覓神仙<hi>泉州府志</hi>
　　王安中<lb/>
　　　安中字履道陽曲人第進士政和中自大名主<lb/>
　　　簿累擢中書舍人翰林學士承㫖出鎮燕山府<lb/>
　　　召除檢校太保大名府尹兼北京畱守司公事<lb/>
　　　靖康初貶象州有初寮集<lb/>
<pb n="KR4i0062_WYG_037-18b"/>
　　　<hi>周平園序公年二十有七送某曾大父詩云不論與汝小一月政自容君數百人專用吾宗公</hi>
　　　<hi>瑾伯仁事精切渾成不類少作</hi>
　　宣和七年十二月二十一日就睿謨殿張燈預賞<lb/>
　　元宵曲燕應制<hi>并序</hi>
　臣比蒙聖恩召赴禁殿曲宴其日垂拱奏事退俟于<lb/>
　睿謨外次花巾絲履進自東序促武再拜陞即坐席<lb/>
　女樂數千陳于殿廷南端袍帶鮮澤行綴嚴政酒行<lb/>
　歌啟音節清亮樂作舞入聲度閑美俱出于禁坊法<lb/>
<pb n="KR4i0062_WYG_037-19a"/>
　部之右于時臘雪新霽風日妍暖巳作春意御榻之<lb/>
　前有寳檻植千葉桃花陛下指示羣臣曰杪冬隆寒<lb/>
　花已盛開于是皆頓首曰陛下神聖能回造化草木<lb/>
　實被生成之賜乃先時呈瑞以悦聖情日既中仄甫<lb/>
　畢初筵有旨許登景龍樓由穆清亷外閣道以東升<lb/>
　望艮嶽松竹蒼然南視琳宫雲烟絢爛其北則清江<lb/>
　長橋宛若物外都人百萬遨遊樓下歡聲四起尤足<lb/>
　以見太平豐盛之象羣臣頌歎久之既久復詔觀于<lb/>
<pb n="KR4i0062_WYG_037-19b"/>
　穆清遂侍宴于平成萬炬層出彌望不極如星挂空<lb/>
　而光彩動揺于海雲濤波之上戸牖屏柱茶牀燎爐<lb/>
　皆五色琉璃綴以夜光火齊照耀璀璨從官環繞則<lb/>
　又都合宫蕭臺崇樓傑閣森羅布濩臣心目震駭莫<lb/>
　有能測其機緘制作之妙已而陪從天歩至會寧殿<lb/>
　瓊鋪珠箔合沓炳煥其所陳則虞敦夏鼎商盤紀甗<lb/>
　龍文夔首雲雷科斗眞若邃古三代之物陛下既于<lb/>
　黼坐親取寳器酌酒臨勸命宫婢奏細樂于前玉食<lb/>
<pb n="KR4i0062_WYG_037-20a"/>
　嘉果南珍海錯手自分賜載色載笑雍容無閒羣臣<lb/>
　飲徳莫不霑醉夜分乃散歸路觀者如堵他日稱謝<lb/>
　陛下申諭一二輔臣俾作詩以記而臣安中預焉臣<lb/>
　猥以凡才蒙陛下親擢備位政府曾未閱月有此非<lb/>
　常之遇形容頌實雖無詔旨猶當自效惟是鈞天帝<lb/>
　所昔人夢寐或有形開而悟想像莫及而臣今者身<lb/>
　歴邃嚴目擊竒勝顧嘗以文字誤被聖奨且面命之<lb/>
　其榮至矣<hi>序見清波雜志</hi>
<pb n="KR4i0062_WYG_037-20b"/>
上帝通明闕神霄廣愛天九光環日月五色麗雲烟紫<lb/>
氣開三極瓊璈列萬仙希夷塵境斷髣髴玉經傳妙道<lb/>
逢昌運眞王撫契賢龜圖規大壯龍位正純乾穹昊親<lb/>
無閒皇居掇自然剛風同變化祥氣共陶甄層觀星潢<lb/>
上重闉斗柄邊摩空七雉峻冠嶠六鼇連夢想何曽到<lb/>
階升信有緣昕朝初放仗密宴忽聞宣清禁來鳴佩修<lb/>
廊入並肩獸鋪金半闔鸞陣繡㣲褰霽景畱庭砌雷文<lb/>
繪桷梴宫簾波錦漾殿榜字金塡花擁巍巍座香浮秩<lb/>
<pb n="KR4i0062_WYG_037-21a"/>
秩筵嵩呼稱萬億韶奏侍三千華歳推堯歴元璣候舜<lb/>
璿冰霜知臘後梅栁認春前造化應呈巧芳菲巳鬬妍<lb/>
樛枝彫檻小多葉露桃鮮錯落飛杯斝鏘洋雜管弦承<lb/>
雲歌歷歷回雪舞翩翩黼幄祥氛合銅壺永漏延鎬京<lb/>
方置醴羲馭自停鞭乃聖情深渥諸臣意更䖍宗藩親<lb/>
魯衞相芾拱閎顚側弁恩光浹中觴詔蹕旋寳薫攜滿<lb/>
袖御果得加籩要賞嬉遊盛俄追歩武遄騰身複道表<lb/>
送目夾城[田*耎]仰揖蒼龍象旁臨艮嶽巓謳歌紛廣陌簫<lb/>
<pb n="KR4i0062_WYG_037-21b"/>
鼓樂豐年赫奕攢輕幰珍竒集市鄽博盧多袒跣飲肆<lb/>
競蹁躚蕃衍開朱邸崔嵬照彩椽橋虹灣矗矗江練泮<lb/>
濺濺擊柝周廬晩張燈别院先餘霞揺綺暈列宿舍珠<lb/>
躔浩蕩三山㠀棱層十丈蓮再趨天北極郤立榻東偏<lb/>
既用家人禮仍占聖製篇兕觥從酩酊蟾魄待嬋娟轉<lb/>
眄隨親指環觀得縱穿曲屏江浪蹙巨柱赤虯纏光透<lb/>
垂枝井晶銜帶壁錢蕭臺千級峻重屋八窗全就席花<lb/>
墪帀行樽紫袖揎交輝方爍爍起立復闐闐邃宇㑹寧<lb/>
<pb n="KR4i0062_WYG_037-22a"/>
過中宵勝賞專鋪陳尤有韻清雅不相沿戸箔明珠串<lb/>
欄釭水碧棬規模商甗鑄款識魯壺鐫秦曲移筝柱唐<lb/>
妝儼鬢蟬窄襟珠綴領髙朶翠為鈿喜氣排寒冱輕颸<lb/>
洗靜便層琳藉璣組方鼎炷龍涎瑪瑙供盤大玻璃琢<lb/>
琖圓暖金傾小榼屑玉釀新泉帝子天才異英姿棣萼<lb/>
聨頻看揮斗盌端是吸鯨川推食俱均逮攘餐及墜捐<lb/>
海螯初破㱿江柱乍離淵寧數披緜雀休論縮項鯿南<lb/>
珍誇飣餖北饌厭烹煎賜橘懐頳卵酡顔釂寳船言歸<lb/>
<pb n="KR4i0062_WYG_037-22b"/>
荷慈惠末節笑拘攣放鑰嚴扃啟籠紗逸足牽冰輪挂<lb/>
銀漢夜色映華韉人識重熙象功參獨斷權五辰今不<lb/>
忒六氣永無愆天紀承三古時雍變八埏比閭増版籍<lb/>
疆埸罷戈鋋文軌包夷夏弦歌徧幅員恢儒榮藻薦作<lb/>
士極魚鳶慶胄貽謀顯多男景福緜迓衡常穆穆遵路<lb/>
益平平亭障今踰隴耕耘久際燕信通鵬海漲威竄犬<lb/>
戎羶東擬封雲岱西將款㵎瀍琳科宣蘂笈玉府下雲<lb/>
軿帝籍勤初播宫蠶長自眠繭絲登六寢稃米秀中田<lb/>
<pb n="KR4i0062_WYG_037-23a"/>
廟鶴垂昭格壇光監吉蠲靈芝滋菌蠢甘醴湧潺湲合<lb/>
教尨風革頒經衆疾痊雨隨親禱降河避上流遷執契<lb/>
皇猷洽披圖福物駢太和輸橐籥妙用絶蹄筌此際君<lb/>
臣悅應先簡册編雅稱魚罩罩頌述鼓咽咽詎比千齡<lb/>
遇猶聞四始箋羇臣起韋布陋質媿駑鉛驟俾陪機政<lb/>
由來出眷憐恩方拜綸綍報未效塵涓密席叨臨勸凡<lb/>
蹤第曲拳雖無三峽水曽歩八花甎渝望知難稱才慳<lb/>
合勉旃鈞天思盡賦賸續白雲牋<hi>揮塵後録</hi>
<pb n="KR4i0062_WYG_037-23b"/>
　　　<hi>宋史本傳徽宗嘗宴睿謨殿命安中賦詩百韻以紀其事詩成賞歎不已令大書于殿屏凡侍</hi>
　　　<hi>臣皆以副本賜之</hi>
　　立春帖子<lb/>
彤霞蒨霧繞觚棱樓雪融銀滴半層别曉擬開延福宴<lb/>
夾城先試景龍燈<hi>皇帝閣</hi>
玉燕翩翩入鬢雲花風初掠縷金羣神霄宫裏驂鸞侣<lb/>
來侍長生大帝君<hi>妃嬪閣</hi>　<hi>二首政和七年進</hi>
　　　<hi>幼老春秋王安中以文章有時名交結蔡攸攸善之引入禁中太上賜燕飲半酣是時鄭妃有</hi>
<pb n="KR4i0062_WYG_037-24a"/>
　　　<hi>寵猶未正中宫上出之鄭氏簪玉花上有雙飛玉燕攸謂安中曰豈可無詩安中即作詩進之</hi>
　　　<hi>太上大喜</hi>
蘂笈琅函受祕文清虛道合玉晨君瑤臺夜靜朝真久<lb/>
金屋春寒閱籙勤<hi>皇后閣</hi>
曈曨曉日上金鋪的皪春冰泮玉壺繡戸綠窗塵不到<lb/>
凝酥㸃就輞川圖<hi>妃嬪閣</hi>　<hi>二首重和二年進</hi>
　　　<hi>墨荘漫錄云不唯才思清麗皆紀當時事也</hi>
　　題王維畫嘉陵江山圖<lb/>
<pb n="KR4i0062_WYG_037-24b"/>
江山已暗大同殿絲管猶喧凝碧池别寫嘉陵三百里<lb/>
右丞心事與誰知<lb/>
　　　<hi>過庭錄明皇幸蜀過嘉陵愛其江山命吳道子圖于大同殿壁王維復畫小蔟履道詩云云</hi>
　　王摩詰釣魚圖<lb/>
我本江湖人市朝豈無心偶然墮世網如鳥思長林交<lb/>
親豈不多之子徳我深賜沐有餘閒一馬如相尋茅亭<lb/>
容膝耳九衢可窺臨挂壁出古圖驚笑靡自任筆墨麤<lb/>
可識佳處疑非今佳哉王摩話風味我所欽自狀釣車<lb/>
<pb n="KR4i0062_WYG_037-25a"/>
圖葦閒相挐音有如渼陂遊一杜挾兩岑坐令黄塵中<lb/>
思落清江潯秦子詩思古清新間雄沈示我五字句月<lb/>
杵鳴秋砧回杯勸摩詰對畫手自斟我賞子髙趣子聆<lb/>
我微忱譬如影與形妙在同一隂我時坐其㫄清風溢<lb/>
幽衿歸來歩長廊缺月戸半侵丹鳥已過草齒頰猶哦<lb/>
吟煩公有聲畫相我無弦琴<lb/>
　　次秦夷行觀老杜畫像韻<lb/>
寒折天吳圖飢糴太倉粟拾遺官在朝何異老林麓英<lb/>
<pb n="KR4i0062_WYG_037-25b"/>
風想亷藺妙手傳顧陸蒙茸頭傾冠駊騀鐙脫足熊兒<lb/>
與阿段左右相扶逐生平經綸具悵望青蒲伏窮塗付<lb/>
麴糵放意謝羈東草堂幸無事君騎時見辱清吟動霄<lb/>
堮逸豔驚魚目顧兹神明意豈易丹青卜當時腰長鑱<lb/>
憔悴十指秃聲名乾坤破生事歳月促但聞列仙臞豈<lb/>
見肉食墨企予攀逸駕短歩羞匍匐不能師廣袖乃爾<lb/>
好竒服嗜詩得雋永徐味自當肉不知裦公貴顧謂何<lb/>
郎俗窮通等夢幻思慮自振觸苦吟秖效尤呼醆進蟻<lb/>
<pb n="KR4i0062_WYG_037-26a"/>
綠<lb/>
　　祁陽成逸畫浯溪圖相示為作長句<lb/>
少文閱世老不出自畫雲山滿牆壁澄懐觀道追所歴<lb/>
坐覺琴聲隱金石我亦七年湖外客夢中猶汎湘江碧<lb/>
浯溪之圖喜新得身卧嶺南心嶺北憶嘗畱語溪邊僧<lb/>
異時人讀唐中興說與此乃秦典刑三句入韻之罘銘<lb/>
今欲復作誰可令似有元結無眞卿風烟慘淡萬古情<lb/>
不如且尋畫隱成<hi>以上聲畫集</hi>
<pb n="KR4i0062_WYG_037-26b"/>
　　象州上元<lb/>
二年白玉堂揮翰供帖子風生起草臺墨㸃澄心紙三<lb/>
年文昌省拜賜近尺咫紅蓼朌御盤金幡䙚宫蘂晩為<lb/>
日南客環堵隱烏几朝來聞擊鼓土牛出城市幽懐不<lb/>
自閑欲逐春事起安得五畝園種蔬引江水<hi>清波雜志</hi>
　　句<lb/>
後人誰促漁陽戰舊守猶遷象郡來<hi>初到象州遺史</hi>　<hi>中興</hi>
　　馮熙載<lb/>
<pb n="KR4i0062_WYG_037-27a"/>
　　　熙載字彦為衢州西安人大觀元年進士宣和<lb/>
　　　閒由尚書左丞遷中書侍郎出知亳州提舉洞<lb/>
　　　霄宫卒諡文節<lb/>
　　宣和七年十二月二十一日就睿謨殿張燈預賞<lb/>
　　元宵曲燕應制<lb/>
化工欲放陽春到先教𤣥冥戮衰草凝冰封地萬木僵<lb/>
誰向雪中探天巧璿璣星回斗指寅羣芳未知時已春<lb/>
人心蕩漾趁佳節燈夕獨冠年華新昇平萬里同文軌<lb/>
<pb n="KR4i0062_WYG_037-27b"/>
井邑相連通四裔蘭膏競吐夜烘春和叔回車避羲轡<lb/>
巍巍九禁倚天開温風更覺先春來試燈不用雨花俗<lb/>
迎陽為郤寒崔嵬宣和初載𤣥冬尾瑞白纔消塵不起<lb/>
穆清先賞屬欽鄰錦繡雲龍頒宴喜初聞傳詔開睿謨<lb/>
歩障幾里承金鋪調音度曲三千女正似廣樂陳清都<lb/>
遏雲妙唱韓娥侣回雪飛花稱獨歩千春蟠木效紅英<lb/>
獻壽當筵豈金母上林晩色烟靄輕景龍遊人歡笑聲<lb/>
霞裾月佩擁仙仗翠鳳挾輦趨平成銅華金掌散晶彩<lb/>
<pb n="KR4i0062_WYG_037-28a"/>
翠碧重重蔟珠琲先從前殿望脩廊日出綺霞紅滿海<lb/>
神光通透雲母屏驪龍出舞波濤驚煌煌黼座承天命<lb/>
座下錯落如明星榻前玉案肴核旅獸炭銀爐夜初鼓<lb/>
憲天重屋訝雲屯崇道簫臺疑蜃吐前楹火柱回萬牛<lb/>
藺卿壁碎光色浮周圍照耀眼界徹冰壺漾月生珠流<lb/>
㸃㸃金錢盡銜璧豹髓騰輝粲銀礫絲篁人籟有機緘<lb/>
皦繹清音傳屋壁須臾隨蹕登㑹寧如驂鸞鶴遊紫清<lb/>
彩蟾倒影上浮空纖雲不㸃惟光明四壁垂簾玉非玉<lb/>
<pb n="KR4i0062_WYG_037-28b"/>
銀釭吐豔相連屬棼楣横帶碧玻璃一朶翠雲承日轂<lb/>
萬光閃爍爭吐吞燭龍銜耀輝西崑又如電母神鞭馳<lb/>
金虵著壁不可捫端信竒工通造化豈比偃師能幻假<lb/>
丹青漫數顧虎頭盤礴解衣未容寫此時帝御鈞天臺<lb/>
紫垣兩兩明三台尚方飲器萬金寳古玉未足誇雲雷<lb/>
帝傍侍女雲華品玉立仙標及時韻四音促柱泛笙簫<lb/>
應有翔鸞落千仞龍瓶瀉酒如流泉御廚絡繹紛珍鮮<lb/>
榻邊爭欲供天笑快倒頗類虹吸川厭厭夜飲方歡洽玉<lb/>
<pb n="KR4i0062_WYG_037-29a"/>
漏頻催鼓三疊金門初下醉歸時正見冰輪上城堞微<lb/>
臣去歳陪清班惡詩誤辱重瞳觀小才易窮眞䑕技再<lb/>
賦愈覺相如慳<hi>詩話總龜</hi>
　　王　漢<lb/>
　　　漢太常博士知潮州<lb/>
　　題湖山立石<lb/>
如碑卓水濵磊落未名聞蘚駮瓊姿出蝸行篆字分器<lb/>
渾猶抱璞勢迥已凌雲幸免隨金鍛寧憂與玉焚螭形<lb/>
<pb n="KR4i0062_WYG_037-29b"/>
徒岌岌鳥跡欠云云若使昌黎見應摛逐鱷文<hi>潮中雜記</hi>
　<lb/>
　<lb/>
　<lb/>
　<lb/>
　<lb/>
　<lb/>
　宋詩記事巻三十七<lb/>
</p>
<p>
</p>
  </div>
<div>
                <head>宋詩紀事巻三十八</head>
    <p>
<pb n="KR4i0062_WYG_038-1a"/>
欽定四庫全書<lb/>
　宋詩紀事巻三十八　　　　　錢塘厲鶚撰<lb/>
　　毛　友<lb/>
　　　友初名友龍字逹可三衢人大觀元年進士政<lb/>
　　　和閒由翰林學士禮部尚書出守鄉郡有爛柯<lb/>
　　　集<lb/>
　　寄顯之太尉使燕山<lb/>
三年淮海静妖氛老上龍庭又勒勳塞外爭看眞太尉<lb/>
<pb n="KR4i0062_WYG_038-1b"/>
行間猶識舊将軍塵清漠北烽煙斷風落山前號令聞<lb/>
預想歸時如定遠爭持白玉上青雲<hi>合璧事類前集</hi>
　　盧襄<lb/>
　　　襄三衢人舊名天驥字駿元徽宗朝避天字改<lb/>
　　　名襄字贊元大觀元年進士政和六年以朝散<lb/>
　　　郎出為浙東提刑捕盜入剡靖康閒拜吏部侍<lb/>
　　　郎推冊張邦昌建炎初安置衡州<lb/>
　　　<hi>庚溪詩話贊元詩篇極多向嘗得其數十首皆清㧞可喜後因兵火失之尚記其贈鼓琴者曰</hi>
<pb n="KR4i0062_WYG_038-2a"/>
　　　<hi>試將鍾子山水意一洗退之冰炭腸恨失其全篇</hi>
　　遊南巖山<lb/>
不著烏紗只岸巾尋山還得愛山人半空飛雨侵衣潤<lb/>
入座晴嵐照眼新風過松杉猶藴藉雪消巖壑更精神<lb/>
何時亦把任公釣坐釣日東横海鱗<lb/>
　　剡溪<lb/>
愁呵龜手冷揺鞭乗興來登訪戴船解事篙師小鳴櫓<lb/>
恐驚寒雁入晴天<lb/>
<pb n="KR4i0062_WYG_038-2b"/>
　　隱天閣<hi>在嵊縣下鹿苑寺</hi>
欲結愛山人共了尋山債未有買山錢愁聞有山賣<lb/>
小雨溼春風倦雲遮落日不若叫風來吹雲放山出<lb/>
一眼吞萬山寸心貯千里何日上歸舟教人問春水<lb/>
殘雪領春來疎鐘驚夢去尚憶去年愁孤舟繫江樹<lb/>
　　瑞香花<lb/>
入夢生香酒力微不須金鴨䙚孤馡為嫌淡白非眞色<lb/>
故著仙家紫道衣<lb/>
<pb n="KR4i0062_WYG_038-3a"/>
　　登玉虹亭<hi>在下鹿苑寺</hi>
飢鼯愁玃號窮冬層巒秀壁撐晴空閒拖老藤借餘力<lb/>
來看霜巖飛怒虹小奚催呼老款段瀹鼎篝火烹團龍<lb/>
餘甘入口齒頰爽兩腋便欲生清風悠然千里隨眼界<lb/>
金箆刮膜開雙瞳乃知足力不到處别有天地生壺中<lb/>
國恩欲報已華髪征車未去先晨鐘玉川乘雲紫皇家<lb/>
謫仙騎鯨河伯宫聊追二子歸禹穴碧空轉首山重重<lb/>
　　遊定林寺<lb/>
<pb n="KR4i0062_WYG_038-3b"/>
寒旌隱隱入花村小雨初收水帶昏不憚山城尋寺去<lb/>
只將詩思與僧論菱侵水歩深藏艇栁暗人家半掩門<lb/>
莫厭禪居蕭冷甚此來一為訪溪蓀<lb/>
　　上鹿苑寺<lb/>
鷲峯遊屐少我獨往多時僧䕶翻經石猨攀嘯月枝地<lb/>
寒春到晩山逺夢歸遲尚被浮雲誤吾心信是癡<hi>以上剡錄</hi>
　　途中書懐寄奉化知縣<lb/>
自戴淵明漉酒巾食鮭甘作庾郎貧雖無殘菊簪華髪<lb/>
<pb n="KR4i0062_WYG_038-4a"/>
頼有青山似故人幾處鵶鳴牛背雨經年衣犯馬蹄塵<lb/>
待攜神武朝衫去還我烟溪潄石身<hi>乾道四明圖經</hi>
　　春興<lb/>
雪花初著鴛鴦瓦疊嶂疎林入圖畫春工不作兩様心<lb/>
盡遣根荄赴陶冶我昔年少曽買春著盡榆錢不多價<lb/>
春應索價來覓人客氣今猶不相下待領春風歸去家<lb/>
家山卻有療愁花鄰公大段作春計小囿栽花今數世<lb/>
但憎赤腳婢惱人要逐了鬟同拾翠<hi>合璧事類前集</hi>
<pb n="KR4i0062_WYG_038-4b"/>
　　窗外梅花<lb/>
已消殘雪豆稭灰斜壓疎籬一半開雖我故園無分看<lb/>
問渠春色幾時來冷香漸欲熏詩夢落蘂猶能韻砌臺<lb/>
定復水邊多屐齒試令長鬛視蒼苔<lb/>
　　<hi>瀛奎律髓詩見曽慥百家選</hi>
　　酴醿花<hi>九言</hi>
天將花王國豔殿春色酴醿洗妝素頰相追陪絶勝濃<lb/>
英綴枝不韻李堪友横斜照水攙先梅瑶池董雙成浴<lb/>
<pb n="KR4i0062_WYG_038-5a"/>
香肌露竹林嵇叔夜醉玉山頽風流何事不入錦囊句<lb/>
清和天氣直挽青陽回<hi>詩話補遺</hi>
　　桐君祠作招仙詞<lb/>
桐君歸來兮仙馭逺遊將何之寧不欲朝玉京兮升紫<lb/>
微戴日月之冠兮披紫霞之衣佩蒼精之龍兮餐玉田<lb/>
之芝友王喬與蕭史兮儼霓旌玉佩而葳蕤何如歸來<lb/>
猨鶴慘兮怨空山澗壑寂兮松桂閒胡不拂袖烟幌兮<lb/>
開雲關藉芳草兮歌幽蘭庶乎遊山之人可以徃還<lb/>
<pb n="KR4i0062_WYG_038-5b"/>
　　招隱<lb/>
有玉人兮山之隅騎蒼龍兮歌歩虚薜荔衣兮女蘿裾<lb/>
餐瓊蘂兮披玉書朝玉皇兮遊上都擗麟脯兮邀麻姑<lb/>
胡不捨此而來兮吾與俱<hi>以上宋藝圃集</hi>
　　宇文虚中<lb/>
　　　虚中字叔通益州廣都人大觀二年進士建炎<lb/>
　　　初以資政殿學士充祈請使畱金為翰林學士<lb/>
　　　紹興中謀劫金主事泄全家皆死淳熙初贈開<lb/>
<pb n="KR4i0062_WYG_038-6a"/>
　　　府儀同三司諡肅愍<lb/>
　　在金日作三首<lb/>
滿腹詩書漫古今頻年流落易傷心南冠終日囚軍府<lb/>
北雁何時到上林開口摧頽空抱朴脅肩奔走尚腰金<lb/>
莫邪利劒今安在不斬姦邪恨最深<lb/>
遙夜沈沈滿幙霜有時歸夢到家鄉傳聞巳築西河館<lb/>
自許能肥北海羊回首兩朝俱草莽馳心萬里絶農桑<lb/>
人生一死渾閒事裂眥穿胸不汝忘<lb/>
<pb n="KR4i0062_WYG_038-6b"/>
不堪垂老尚蹉跎有口無辭可奈何强食小兒猶解事<lb/>
學妝嬌女最憐他故衾媿見霑秋雨短褐寧忘拆海波<lb/>
倚杖循環如可待未愁來日苦無多<lb/>
　　　<hi>北窗炙輠云宇文虚中在金作三詩所謂人生一死渾閒事云云豈李陵所謂欲一效范蠡曹</hi>
　　　<hi>沫之事後虚中仕金為國師遂得其柄令南北講和大母獲歸往往皆其力也近傳本年八月</hi>
　　　<hi>中果欲行范蠡曹沫事欲挾淵聖以歸前五日為人告變虛中覺有警急發兵直至金主帳下</hi>
　　　<hi>金主幾不能脱遂為所擒嗚呼痛哉實紹興乙丑也審如是始不負太學讀書耳</hi>
　　吳　敏<lb/>
<pb n="KR4i0062_WYG_038-7a"/>
　　　敏字元中眞州人大觀二年辟雍私試首選擢<lb/>
　　　浙東學事司幹官蔡京薦充館職欽宗即位知<lb/>
　　　樞宻院事拜少宰謫涪州安置紹興初復為廣<lb/>
　　　西宣撫使卒<lb/>
　　　<hi>三朝北盟㑹編吳敏儀眞人妙齡秀發政和初上庠試書義有聲蔡京愛其丰韻粹美欲以女</hi>
　　　<hi>妻之元中辭焉釋褐授浙東學事司幹官除館職擢記注西掖時年二十七玉立鴛鷺行中一</hi>
　　　<hi>時歆豔敏有侍兒曰逺山羙姿色通文理敏每為文使供筆硯之役一日有訪敏者敏方據案</hi>
　　　<hi>運筆逺山者方磨墨拂紙時服其風流如此</hi>
<pb n="KR4i0062_WYG_038-7b"/>
　　題山光寺壁上墨竹<lb/>
綠髪青衫舊竹君墨卿揮拂更清新斷枝活葉風蕭瑟<lb/>
想見凌雲百尺身<hi>聲畫集</hi>
　　句<lb/>
醉中擲筆金鑾殿睡起鳴笳鐵甕城<hi>贈王逹可自翰苑出知鎭江  耆舊</hi>
<hi>續聞</hi>
先生古人風文字祖西漢不令萬錢食亦合五花判<hi>贈吳</hi>
<hi>正仲</hi>　<hi>苕溪漁隱叢話</hi>
<pb n="KR4i0062_WYG_038-8a"/>
　　李邦彦<lb/>
　　　邦彦字士美懐州人大觀二年釋褐第一宣和<lb/>
　　　中累遷尚書左丞拜少宰靖康初特進太宰門<lb/>
　　　下侍郎兼神霄宫使建炎初責潯州安置<lb/>
　　　<hi>三朝北盟㑹編邦彦性俊爽喜閭閻鄙猥事自號為李浪子毎以市井鄙俚之語綴成小詞喧</hi>
　　　<hi>傳里巷邦彦嘗自言賞盡天下花踢盡天下毬作盡天下官都人亦呼之為浪子宰相</hi>
　　黄陵廟<lb/>
蒼梧杳靄迷遐躅晩雲愁入修眉綠薫風不動五弦空<lb/>
<pb n="KR4i0062_WYG_038-8b"/>
清血斑斑在山竹<hi>長沙府志</hi>
　　劉才邵<lb/>
　　　才邵字美中廬陵人大觀二年上舎釋褐宣和<lb/>
　　　閒仕至尚書有檆溪居士集<lb/>
　　紀夢<lb/>
北風吹雲肅天宇蕙帳寒生月當戸頽然就枕睡思濃<lb/>
夢魂悠悠迷處所仙君勝士肻見臨促席從容款陪語<lb/>
自言本事清靈君學佛求仙兩無阻雲軿白日降瑶空<lb/>
<pb n="KR4i0062_WYG_038-9a"/>
天衣飄飄袖輕舉方諸宫深雲海闊金碧禪房隔烟雨<lb/>
與君初有香火緣聊復東來相勞苦方遊崑閬還無期<lb/>
君住世閒須善為塵勞足厭何足厭等是實相夫何疑<lb/>
前身似是塵外人端為世緣縻此身重聞妙語發深省<lb/>
若更離塵佛亦塵方平羽節何時來道宫佛殿隨塵埃<lb/>
未須苦説揚塵事東海波聲政似雷<lb/>
　　　<hi>獨醒雜志劉尚書美中嘗夜夢與一方士談禪往復辨論宗乗中事甚詳因問之曰仙家亦談</hi>
　　　<hi>佛耶方士曰仙佛雖二理豈有二哉美中既寤頗異其事遂紀以詩詩中皆其閒問荅之語</hi>
<pb n="KR4i0062_WYG_038-9b"/>
　　夜度娘歌<lb/>
菱花烱烱垂鸞結嬾學宫妝勻膩雪風吹涼鬢影蕭蕭<lb/>
一抺疎雲對斜月<hi>詩話補遺</hi>
　　賈安宅<lb/>
　　　安宅字居仁烏程人收之從孫大觀三年進士<lb/>
　　　第一累遷戸部侍郎建炎初為給事中<lb/>
　　苕溪<lb/>
廣苕山下有深源發此清流去不渾直抵太湖三百里<lb/>
<pb n="KR4i0062_WYG_038-10a"/>
滔滔分入海天門<hi>湖州府志</hi>
　　王　珩<lb/>
　　　珩字彦楚鄞人説之子大觀三年進士官宗正<lb/>
　　　少卿<lb/>
　　夢中作<lb/>
杖屨歩斜暉烟村景物宜溪深水馬健霜重橘奴肥舂<lb/>
罷雞爭黍人行犬吠籬可憐田舎子理亂不曾知<hi>西溪叢話</hi>
　　和潘良貴題明州三江亭韻<lb/>
<pb n="KR4i0062_WYG_038-10b"/>
潘郎未覺鬢毛侵佳致乗閒得得尋古岸渺茫分遠渡<lb/>
飛甍虚敞快人心融樽想見頻頽玉季諾由來雅勝金<lb/>
野老固慚東閣客何妨同作醉翁吟<hi>延祐四明志</hi>
　　倪　濤<lb/>
　　　濤字巨濟永嘉人徙居廣徳軍大觀三年進士<lb/>
　　　歴左司員外郎貶監朝城縣酒稅有玉谿集<lb/>
　　偶訪吉甫畫三蠅壁閒吉甫有詩次韻<lb/>
何人刻獼猴老眼覷荆棘不如丹青手快意風雨疾我<lb/>
<pb n="KR4i0062_WYG_038-11a"/>
窮坐詩豪九鼎扛筆力偶然一㸃汚著紙生羽翼千言<lb/>
走蚍蜉寧為寸紙逼還當寫君詩什襲同藏羃<hi>畫繼</hi>
　　次韻毛達可給事秋懐念歸<lb/>
結茅遠人村破屋水半扉涼葉墮清響空山轉斜暉微<lb/>
官臥江漢素心久依依十年天涯秋搖落幾芳菲馬蹄<lb/>
歳月去夢蜨東南飛平生立壑志有言輙乖違不如孤<lb/>
征鴻春風自知歸<hi>宋文鑑</hi>
　　七夕<lb/>
<pb n="KR4i0062_WYG_038-11b"/>
玉殿凭肩共語時風清月墜有誰知梧桐秋雨三山遠<lb/>
始信生前有别離<hi>錦繡萬花谷</hi>
　　章　夏<lb/>
　　　夏字彦明寧國人大觀三年進士歷潭州通判<lb/>
　　　有湘潭集<lb/>
　　夕陽洞<lb/>
暖憑磴蘚坐䕃覓喬松倚一詣雲屋深猨鶴頗相喜霜<lb/>
髯白紛紛謂我作黄綺<lb/>
<pb n="KR4i0062_WYG_038-12a"/>
　　碧雲洞<lb/>
褰裳踏寒流路險仰復傴崖根乳積雪石脈泉澑雨融<lb/>
結知何年人閒閱今古<hi>以上寧國府志</hi>
　　余安行<lb/>
　　　安行字勉仲徳興人累舉不第以經學稱有石<lb/>
　　　月老人集<lb/>
　　龍游舟中遇立冬<hi>大觀戊子同應求至京口予赴試南京</hi>
挂帆朝發龍游浦天寒正下瀟瀟雨聞道人間今日冬<lb/>
<pb n="KR4i0062_WYG_038-12b"/>
連檣處處歡相語我今與汝共孤舟寂寞舟中任水流<lb/>
人生自適乃為樂莫把閒腸生寸愁<hi>古今歳時雜詠</hi>
　　張正已<lb/>
　　上元口號<lb/>
繡車簫鼓動香街鐵鎖龜城度曉開仙鳳傳香畱蜀國<lb/>
夜龍銜燭上蓬萊月如流水隨天遠人似夭桃出洞來<lb/>
無限風光追不盡只驚信馬到瑤臺<hi>古今歳時雜咏</hi>
　　白子儀<lb/>
<pb n="KR4i0062_WYG_038-13a"/>
　　暑伏偶書呈端祖抑之<lb/>
歳時三伏每相乗雨汗居人困不勝況是五弦均長養<lb/>
何須六幕苦炎蒸中乾願沃仙盤露上賜堪加凌室冰<lb/>
安得天風吹煩溽釋然羣動返清澄<hi>古今歳時雜詠</hi>
　　楊齊<lb/>
　　寒食野外<lb/>
寒食人家事踏青偶驅羸馬出郊坰禽聲喚雨嬌相詫<lb/>
天色和春困不醒芳草碧來絲作毯好花紅處錦為屏<lb/>
<pb n="KR4i0062_WYG_038-13b"/>
回頭畫角江城晩人倚鞦韆月半庭<hi>古今歳時雜詠</hi>
　　孫　覿<lb/>
　　　覿字仲益晋陵人大觀三年進士政和四年中<lb/>
　　　詞科髙宗朝仕至戸部尚書提舉鴻慶宫有鴻<lb/>
　　　慶集<lb/>
　　　<hi>韻語陽秋東坡歸宜興道由無錫洛社嘗至孫仲益家時仲益年在髫齔坡曰孺子習何藝孫</hi>
　　　<hi>曰學屬對坡曰衡門稚子璠璵器孫應聲曰翰苑仙人錦繡腸坡撫其背曰眞璠璵器也異日</hi>
　　　<hi>不凡中痛定錄前此上在青城齋宫無聊何㮚吕本</hi>
<pb n="KR4i0062_WYG_038-14a"/>
　　　<hi>奏宜賦詩以遣興乃以孫覿汪藻應制上詩用時字韻覿詩曰噬臍有媿平燕日嘗膽無忘在</hi>
　　　<hi>莒時藻詩曰虜悵夢回驚日處都城心切望雲時有以此逹帥酋因摭此為名遂遲畱車駕</hi>
　　楓橋三絶<lb/>
白首重來一夢中青山不改舊時容烏啼月落橋邊寺<lb/>
敧枕猶聞半夜鐘<lb/>
翠木蒼藤一兩家門依老桞抱溪斜古城流水參差是<lb/>
不見吳都舊日花<lb/>
三年瘴海臥炎宵夢隔青楓一水遙萬里歸來悲故物<lb/>
<pb n="KR4i0062_WYG_038-14b"/>
銅駞埋沒草齊腰<lb/>
　　宜春臺<lb/>
聞說宜春好層臺試一登隴泉悲瑟瑟松雪見層層孤<lb/>
絶烟中寺微茫樹下僧詩工傳寫妙不數畫師能<lb/>
　　棲霞洞<lb/>
飛仙巢三山弱水環四溟誰知黄茅嶺自有白玉京獨<lb/>
曳一枝筇梯空上青冥蟾飛墮八桂石隕化七星幽幽<lb/>
炬火然異狀不可名垂天紫雲葢揷地翠羽屏已無俗<lb/>
<pb n="KR4i0062_WYG_038-15a"/>
士駕尚有遷客經敢言居夷陋妙絶冠平生<lb/>
　　龍隱巖<lb/>
跳波觸石喧古木抱崖擁老蛟厭泥蟠一笑作潭洞孤<lb/>
峯起<graphic n="KR0886" url="https://raw.githubusercontent.com/kanripo/KR-Gaiji/master/images/KR0886.png" mimeType="image/png"/>崒哀壑浩呼洶腥風噤鼃滛凍雨落毛氄凛凛<lb/>
白晝寒瘴髪立盡聳旱氣曛日黄縮爪但隂拱悠然四<lb/>
大海歛此一毛孔安得化為霖蕙葉有光寵<hi>以上鴻慶集</hi>
　　題洞庭山觀音院徳雲堂<lb/>
千丈銀山屹嵩華浪湧雲屯天一罅榜舟夜並黿鼉窟<lb/>
<pb n="KR4i0062_WYG_038-15b"/>
杖藜曉入雞豚社處處人家橘柚垂竹籬茅屋青黄亞<lb/>
牛羊出沒怪石走蛟龍起伏蒼藤挂樓殿青紅隱半山<lb/>
兩腋清風䇿髙駕飢䑕窺燈佛帳寒華鯨吼粥僧趺下<lb/>
世味久諳眞嚼蠟老境得閒如噉蔗山靈知我欲歸耕<lb/>
一夜築垣應繞舍<hi>吴郡志</hi>
　　胡舜陟<lb/>
　　　舜陟字汝明自號三山老人績溪人大觀三年<lb/>
　　　進士髙宗朝歴官徽猷閣待制廣西經畧使封<lb/>
<pb n="KR4i0062_WYG_038-16a"/>
　　　績溪伯忤秦檜死于獄有集<lb/>
　　泛歙溪用老杜詩青惜峯巒過為韻<lb/>
港淨千㝷碧峯回兩岸青鷺飛煙漠漠猨嘯雨冥冥雞<lb/>
犬聞聲地雲霞蔽隱扃桃源疑此是時復問漁舲<lb/>
溪山美有餘自古神仙宅築室隱宣平題詩來李白至<lb/>
今負薪人聞是餐霞客不向此尋真飄蓬端可惜<lb/>
萬山回合處蔥鬰釣臺峯道義髙千古簞瓢敵萬鍾羊<lb/>
裘甘寂寞鳳闕肻從容勿謂狂奴態清風激懦庸<lb/>
<pb n="KR4i0062_WYG_038-16b"/>
草木紛紛落江山正薄寒雲藏桐子宅波急沈郎灘回<lb/>
首家林遠多愁革帶寛青楓知客恨塗血㸃林巒<lb/>
觀山如走馬倐忽千尋過水從雲際來舟疑天上坐羇<lb/>
旅猨失羣往復蟻旋磨五韻寫中腸悲詞成楚些<lb/>
　　　<hi>苕溪渙隱叢話先君平日尤喜作詩手校老杜集所正舛誤甚多句法暮年深得其意味</hi>
　　秉燭賞梅花<lb/>
蠟烟青繞雪培堆神女疑乗香霧來綽約仙姿明醉眼<lb/>
横斜疎影入尊罍<lb/>
<pb n="KR4i0062_WYG_038-17a"/>
　　題秋香亭<lb/>
騷人足竒思香草比君子况此霜下傑清芬絶蘭茝氣<lb/>
禀金行秀德備黄中美古來鶴髪翁餐英飲其水但恐<lb/>
蓬藋傷課童加料理<lb/>
　　　<hi>苕溪漁隱叢話菊以黄為正此朱遜之之語東坡印可作詩贈之有識眞似淵明之句余頃歳</hi>
　　　<hi>居泗上假舘官舎小圃中有一亭牓曰秋香環植以黄菊别無他物必好事者原東坡之意而</hi>
　　　<hi>作之也先君題詩云云附錄于此</hi>
　　句<lb/>
<pb n="KR4i0062_WYG_038-17b"/>
含桃紅紫鶯聲老宿麦青黄燕子飛<hi>苕溪漁隱叢話</hi>
　　左　譽<lb/>
　　　譽字與言天台人大觀三年進士仕終湖州通<lb/>
　　　判<lb/>
　　　<hi>玉照新志左與言天台名士也錢唐幕府樂籍有名姝張穠者色藝妙天下君頗顧之如盈盈</hi>
　　　<hi>秋水淡淡春山及帷雲剪水滴粉搓酥皆為穠作當時都人有曉風殘月栁三變滴粉搓酥左</hi>
　　　<hi>與言之對俶擾之後穠委身于立勲大将家易姓章疏封大國紹興中覓官行闕暇日訪西湖</hi>
　　　<hi>兩山閒忽逢車輿甚盛中覩一麗人褰簾顧君而顰曰如今若把菱花照猶恐相逢是夢中視</hi>
<pb n="KR4i0062_WYG_038-18a"/>
　　　<hi>之乃穠也君醒然悟入即拂衣東渡一意空門</hi>
　　洞霄宫<lb/>
青山九鎖溪迴縈擎天一柱何崢嶸上同天目暎寥廓<lb/>
下開大滌通滄溟晋唐人物久寂寞天台石室蒼苔生<lb/>
虚皇臺髙歩虚冷仙科玉音神所聽自憐學道二十年<lb/>
此心久與青山盟朅來奉祠此山下媿無妙句如丹青<lb/>
木公金母吾未識且待松根生茯苓<hi>洞霄詩集</hi>
　　晏敦復<lb/>
<pb n="KR4i0062_WYG_038-18b"/>
　　　敦復字景初殊曾孫大觀三年進士髙宗朝累<lb/>
　　　官權吏部尚書兼江淮等路經制使以寳文閣<lb/>
　　　學士出知衢州提舉亳州明道宫封臨淄侯卒<lb/>
　　題梵隱院方丈梅<hi>在定海縣</hi>
亞檻傾簷一古梅幾番有意喚春回吹香自許仙人下<lb/>
照影還容高士來月射寒光侵磵戸風揺翠色鎖階苔<lb/>
遊蜂野蜨休相顧本性由來不染埃<hi>寧波府志</hi>
　　沈汝諧<lb/>
<pb n="KR4i0062_WYG_038-19a"/>
　　　汝諧杭州人大觀三年進士官金部<lb/>
　　臨平山<lb/>
山勢分明飲水駝孤峯西轉鬱嵯峨不須探問山童藥<lb/>
且揖朝來爽氣多<hi>咸淳臨安志</hi>
　　李彌遜<lb/>
　　　彌遜字似之連江人居吳縣大觀三年進士髙<lb/>
　　　宗朝試中書舎人再試戸部侍郎以爭和議忤<lb/>
　　　秦檜乞歸田隱連江西山有筠溪集<lb/>
<pb n="KR4i0062_WYG_038-19b"/>
　　　<hi>樓大防序云公以力闢和議歸隱西山凡十六年不復有仕宦意詠詩自娱筆力愈偉</hi>
　　宿觀妙堂遇雨既度復回一日竟遊九曲而行賦<lb/>
　　詩二首<hi>堂在武夷山沖佑觀</hi>
人閒何地寄衰翁偶到神仙一葦中可是仙居謝逋客<lb/>
船頭無處避剛風<lb/>
渡口回舟未忍移淨坊聽雨坐題詩餘齡儻有尋真路<lb/>
試與披雲問鳳兒<lb/>
　　　<hi>朱子䟦云觀妙堂東楹李公侍郎遺墨語意清婉字畫端勁至其下輙諷玩不能去然歳久剝</hi>
<pb n="KR4i0062_WYG_038-20a"/>
　　　<hi>裂又適當供帳處後數十年當不復可讀矣别為模刻授道士使䧟寘壁閒庶幾來者得以想</hi>
　　　<hi>見前輩風度李公諱某時以力抵和議出守臨漳云慶元乙邜正月新安朱某謹奉書</hi>
　　次韻仲輔山中之作<lb/>
崖隂坐清暝目為山光注妙意不可名悠然與心晤疎<lb/>
泉石中鳴落葉衣上住冷風起虚籟還向無中去三生<lb/>
聽鐘魚偶失來時歩佛屋倚秋風團團兩桂樹郤疑此<lb/>
境中曽是經行處<lb/>
　　同天隱少章遊嵩山懐元明<lb/>
<pb n="KR4i0062_WYG_038-20b"/>
秦公我輩士早踏翰墨塲萬言若投石十年猶枯囊苦<lb/>
欲泛江海有親在高堂牢落京華春門無一壺漿長鞭<lb/>
䇿痩馬送我古道傍憐我値險艱赤心寫摧傷鏗鏘五<lb/>
字句勢與鵰鶚翔感此坐矯首星星鬢成蒼西風小揺<lb/>
落雨洗烟嵐光嶂晩露孤秀野隂棲暗芳更攜鮑謝流<lb/>
履盡千巖霜搜竒得幽深訪古到森茫月落潭影空清<lb/>
吟殊未央緬懐紫芝宇百憂繞迴腸三歎已晡食十起<lb/>
中夜牀雲埋長安日魂夢不敢驤茂苑富山水結廬余<lb/>
<pb n="KR4i0062_WYG_038-21a"/>
所嘗我欲放船下卜鄰俯滄浪耦耕種秫田共掃三徑<lb/>
荒頭白青山裏長歌樂歲觴<lb/>
　　題趙幹江行初雪圖<lb/>
𤓰歩西頭水拍天白鷗波上寄長年箇中認得江南手<lb/>
十里黄蘆雪打船<lb/>
　　自大寧泛舟還涇川<lb/>
岸梢濃染一溪青山影歸舟落葉輕欲學漁郎颺綸手<lb/>
雨蓑月笛了平生<hi>以上筠溪集</hi>
<pb n="KR4i0062_WYG_038-21b"/>
　　李元亮<lb/>
　　　元亮字光祿建昌人山房公擇尚書族子大觀<lb/>
　　　中以牋啟為蔡薿所賞登貢士科<lb/>
　　句<lb/>
人閒知書永花落見春深　朝雨未休還暮雨臘寒纔<lb/>
過又春寒<hi>容齋三筆</hi>
　　趙　企<lb/>
　　　企字循道大觀閒宰績溪重和初台州倅<lb/>
<pb n="KR4i0062_WYG_038-22a"/>
　　　<hi>髙齋詩話趙企循道以長短句得名所為詩亦工恨不多見嘗記其警句云愁從竹葉杯中去</hi>
　　　<hi>老向菱花鏡裏來幾夜巳生蝴蜨夢三生辜負鷓鴣斑青銅不覽一兩日白髪巳添三四莖</hi>
　　　<hi>苕溪漁隱叢話循道宰予桑梓之邦因此傳録得循道詩多大率體格全學白樂天故句語皆</hi>
　　　<hi>平易如青燈影冷棊三戰紅火爐温酒一杯千山來不斷一水去無窮餘不及此者亦多</hi>
　　顯孝南山寺<lb/>
背日西來眼界明隔溪遙見梵王城旌旗夾道蔽山影<lb/>
笳鼓入林聞谷聲青鳥向人疑有意白雲迎客亦多情<lb/>
夕陽臨水共歸去明日紛紛塵事生<hi>赤城志</hi>
<pb n="KR4i0062_WYG_038-22b"/>
　　汎舟晩出北關<lb/>
舟汎官塘静人歸一葉閒影疎行處桞青逺望中山道<lb/>
在身從老詩窮意覺閒到家秋歛足有謂掩柴關<lb/>
　　秋日汎西湖<lb/>
湖光山色共爭秋一㸃塵埃無覓處沈沈水底見青天<lb/>
畫舸直疑天上去<hi>以上咸淳臨安志</hi>
　　王　震<lb/>
　　　震開封人定國之姪大觀閒知蔡州<lb/>
<pb n="KR4i0062_WYG_038-23a"/>
　　雪<lb/>
未送餘寒歸嶰谷先傳春信到花叢侵凌竹色回新綠<lb/>
㸃注梅梢破小紅<hi>後村千家詩</hi>
　　鄭　滋<lb/>
　　　滋大觀中臨晉縣主簿<lb/>
　　遊王官谷<lb/>
大廈將顚仆一木安能支唐室既頽齧有才何所施表<lb/>
聖隱王官出處適其宜藩鎭方䟦扈擁兵相雄雌尾大<lb/>
<pb n="KR4i0062_WYG_038-23b"/>
不可掉綱紀日凌夷雖云務姑息要求無定期當此誰<lb/>
為援欲進速禍基優遊向泉石琴酒聊自資休休復莫<lb/>
莫終永忘所規著史以見志迂闊從人嗤風馭去不返<lb/>
幽谷空遺祠名與前峯髙挺挺為表儀潔與飛瀑並濁<lb/>
流應忸怩方今重完節裦封來非遲發揚在守土抗章<lb/>
無媿辭庶幾慰精爽光輝于盛時<hi>大觀初家府君簿臨晉嘗畱詩于祠堂意</hi>
<hi>以表聖之髙名清節暴白于世而風采為可仰也謹摹諸石庶永來觀政和戊戌八月望男從事郎虞鄉縣令</hi>
<hi>師甫題</hi>　<hi>王官谷集</hi>
<pb n="KR4i0062_WYG_038-24a"/>
　　莫　儔<lb/>
　　　儔字壽朋湖州人政和二年進士第一靖康初<lb/>
　　　為翰林學士使金畱仕偽楚建炎初竄全州<lb/>
　　遊破山興福寺<lb/>
久聞勝地有蓮宫乗興來遊仗瘦筇庭老樛枝翠瓔珞<lb/>
池生並蒂玉芙蓉飛仙何意來題柱開㵎當年想鬬龍<lb/>
歸騎迴看樓閣處雲深隱隱度疎鐘<hi>蘓州府志</hi>
　　譚知柔<lb/>
<pb n="KR4i0062_WYG_038-24b"/>
　　　知柔字勝仲金壇人政和二年進士通判邵州<lb/>
　　　終祕書少監有華陽居士集<lb/>
　　晩醉口占<lb/>
晩醉扶筇過竹村數家殘雪擁籬根風前有恨梅千㸃<lb/>
沙上無人月一痕<lb/>
　　　<hi>苕溪漁隱叢話此即吴可晩春詩易其題改詩中三四字而巳</hi>
　　絶句<lb/>
漫言無處覓歸田江北江南水拍天抖擻十年塵土夢<lb/>
<pb n="KR4i0062_WYG_038-25a"/>
秋風吹上釣魚船<hi>同上</hi>
　　初夏<lb/>
麥隴風來翠浪浮霏微小雨似深秋野亭終日巻簾坐<lb/>
清樾對啼黄栗畱<hi>事文類聚前集</hi>
　　趙　野<lb/>
　　　野開封人政和二年進士歴中書舎人翰林學<lb/>
　　　士拜尚書左丞靖康初為門下侍郎責卲州安<lb/>
　　　置建炎初復起知密州盜賊充斥野棄城去軍<lb/>
<pb n="KR4i0062_WYG_038-25b"/>
　　　校杜彦作亂追歸殺之<lb/>
　　句<lb/>
複道密通䌓衍宅諸王誰似鄆王賢<hi>宣和春帖子波雜志</hi>　<hi>清</hi>
　　辛次膺<lb/>
　　　次膺字起季萊州人政和二年進士南渡寓家<lb/>
　　　浮梁孝宗朝累官同知樞密院事資政殿學士<lb/>
　　　提舉洞霄宫<lb/>
　　題使宅眉壽堂<lb/>
<pb n="KR4i0062_WYG_038-26a"/>
多病相如欲倦遊四年紆綬到三州君恩乞與歸巖壑<lb/>
何啻將軍得罷休<hi>淳熙三山志</hi>
　　翁彦約<lb/>
　　　彦約字行簡崇安人政和二年進士累遷太常<lb/>
　　　博士提舉河北西路學事除知髙郵軍<lb/>
　　毛竹洞<lb/>
毛竹連雲路欲迷洞門深鎖落花遲曾孫幾度春風老<lb/>
未了仙人一局棊<hi>建寧府志</hi>
<pb n="KR4i0062_WYG_038-26b"/>
　　羅汝楫<lb/>
　　　汝楫字彦濟歙縣人政和二年進士髙宗朝仕<lb/>
　　　至吏部尚書龍圖閣學士封新安郡開國侯卒<lb/>
　　　贈少師有東山稾<lb/>
　　謁蘓仙祠<lb/>
絳節回白馬青書收赤龍仙人在何許烟霞鎖晴峯荒<lb/>
祠冠其嶺千古凛靈蹤粉堵塵網懸石凹苔錢重我來<lb/>
款遺像再拜䖍且恭檀烟洩雲白茗粥浮新濃世事非<lb/>
<pb n="KR4i0062_WYG_038-27a"/>
所期真遊誓相從雲軺幾時來微風韻寒松<hi>郴州文志</hi>
　　李　綱<lb/>
　　　綱字伯紀邵武人政和二年進士靖康初歴尚<lb/>
　　　書右丞髙宗即位累官尚書左僕射兼門下侍<lb/>
　　　郎落職鄂州居住紹興中除觀文殿學士湖廣<lb/>
　　　宣撫使知潭州卒贈少師孝宗朝賜諡忠定有<lb/>
　　　梁溪集<lb/>
　　張南仲置酒心淵堂値雨<lb/>
<pb n="KR4i0062_WYG_038-27b"/>
自别西湖日置懐郤因謫宦得重來雲深不見孤山寺<lb/>
風急難乗揺碧齋未放幽情窮水石且將離恨汎樽罍<lb/>
勝遊須徧山南北何日晴天為一開<lb/>
　　登鍾山謁寳公塔<lb/>
寳公眞至人鳥爪金色身杖攜刀尺拂語隱齊梁陳我<lb/>
登鍾山頂白塔髙嶙峋再拜禮雙足聊結香火因<lb/>
　　㳟被詔書裦贈陳公少陽忠義痛感有作<lb/>
哀痛綸音灑帝章賜金贈秩喜非常無心聖主如天地<lb/>
<pb n="KR4i0062_WYG_038-28a"/>
著意奸臣極虎狼忠血他年應化碧英魂今日已生光<lb/>
先生憤懣誠昭雪九死南遷豈自傷<lb/>
平昔初無半面交危言幾辨蓋寛饒幽冥我已慚良友<lb/>
忠憤誰能念本朝故國遙看雲杳杳新阡何處草蕭蕭<lb/>
撫孤未遂山濤志誰繼離騷賦大招<lb/>
　　晞眞舘詩<hi>并序</hi>
　余今夏夢乗舟亂石閒四顧峯巒竒秀有如玉色者<lb/>
　覺頗異之及謫官劒浦道武夷山小舟泝流水落石<lb/>
<pb n="KR4i0062_WYG_038-28b"/>
　出徧覽勝槩至晞眞館雪作巖石皆白恍如舊遊然<lb/>
　後信出處之分定而斯遊之清絶已先兆于夢寐雖<lb/>
　欲不到不可得也作小詩以紀其事<lb/>
清夢先曾到武夷玉峯積雪倍幽竒小舟遊罷尋歸路<lb/>
恰似翛然夢覺時<lb/>
　　奉寄吕丞相元直<lb/>
出擁琱戈入衮衣江城重詠我公歸手扶日月還黄道<lb/>
足履星辰上紫微已集羣英熙帝載好施長䇿復邦畿<lb/>
<pb n="KR4i0062_WYG_038-29a"/>
海濵病叟無他望側耳天聲暢國威<hi>以上梁溪集</hi>
　　李正民<lb/>
　　　正民字方叔揚州人定之孫政和二年進士髙<lb/>
　　　宗朝歴官中書舍人徽猷閣待制流寓海鹽<lb/>
　　海月亭<lb/>
新亭注目了無邊脱屣塵寰思杳然萬頃秋濤翻浩淼<lb/>
一輪明月對虚圓光生雲漢疑無地望斷蓬萊别有天<lb/>
赤水棗花君莫問新詩賡唱似朱弦<hi>嘉興府志</hi>
<pb n="KR4i0062_WYG_038-29b"/>
　　胡松年<lb/>
　　　松年字茂老海州懐仁人政和二年上舎釋褐<lb/>
　　　累遷中書舎人髙宗朝拜吏部尚書權參知政<lb/>
　　　事提舉洞霄宫<lb/>
　　題觀音院德雲堂<hi>并序</hi>
　余罷自平江謀居霅川過洞庭西山暫寓觀音院徳<lb/>
　雲堂坐揖湖山勝槩亦足以少洗簿書役矣數年兵<lb/>
　火之禍何所不至獨此地清涼安穩豈非林屋洞天<lb/>
<pb n="KR4i0062_WYG_038-30a"/>
　金庭玉柱為神仙窟宅有物常䕶持耶余願挂冠終<lb/>
　老此閒也<lb/>
小舟乘風飛鳥過萬頃雲濤縱掀簸此行要是快平生<lb/>
無數青山笑迎我山根隱約見人家槿籬茅屋埋烟霞<lb/>
宛似秦人種桃處川原逺近紛香葩杖藜逕踏華山去<lb/>
試問蓮開今何許路迷絶壑䕃松筠身到半山聽魚鼓<lb/>
道人為我開雲堂是中境界渾清涼幽磬時和野鳥語<lb/>
飛泉暗瀉巖花香文書照眼本吾事雁鶩著行敗人意<lb/>
<pb n="KR4i0062_WYG_038-30b"/>
造物似憐塵世囂挈置湖山煩一洗何人夜呼隱去來<lb/>
向來得喪真山崖金庭玉柱永不改人閒劫火空飛灰<lb/>
<hi>吴郡志</hi>
　　汪思温<lb/>
　　　思温字汝直鄞人政和二年以太學上舎中乙<lb/>
　　　科歴官知臨安府直顯謨閣以壽終<lb/>
　　和潘良貴題明州三江亭韻<lb/>
危亭聳觀與雲侵勝槩何勞杖履尋回合江山眞有意<lb/>
<pb n="KR4i0062_WYG_038-31a"/>
去來鷗鷺本無心歡聲洋溢均千里好句清新抵萬金<lb/>
四海正須經濟手豈容長對白頭吟<hi>延祐四明志</hi>
　　楊　景<lb/>
　　政和二年三月廿四日鄜延帥府大閲即席呈獻<lb/>
　　帥座賈公凱歌<hi>十首存三</hi>
旌旗風暖颺春暉的皪寒光照鐵衣壮士銜枚聴傳令<lb/>
邊鴻敢傍陣雲飛<lb/>
奏罷清笳聽凱歌行營細桞拂彫戈征人盡道從軍樂<lb/>
<pb n="KR4i0062_WYG_038-31b"/>
城上黄雲喜氣多<lb/>
天兵十萬擁貔貅紫塞年年大有秋不是頡羌求款附<lb/>
為君唾手取靈州<hi>吳禮部詩話</hi>
　　陳公輔<lb/>
　　　公輔字國佐臨海人政和三年上舍及第髙宗<lb/>
　　　朝官至禮部侍郎出知處州轉徽猷閣待制提<lb/>
　　　舉江州太平觀<lb/>
　　李伯紀丞相挽詩<lb/>
<pb n="KR4i0062_WYG_038-32a"/>
豪傑不世出為時斯閒生有心安社稷無計避功名憂<lb/>
國唯知重謀身秖覺輕徒令青史上永永著英聲<hi>梁溪集附</hi>
　　廣慈院<lb/>
來時膏雨迷新野去日薫風吹舊林寄語主人休惜别<lb/>
白雲南北本無心<hi>台州府志</hi>
　　陳與義<lb/>
　　　與義字去非洛人一云汝州葉縣人登政和三年<lb/>
　　　上舎甲科紹興中歴中書舎人拜翰林學士知<lb/>
<pb n="KR4i0062_WYG_038-32b"/>
　　　制誥尋參知政事提舉洞霄宫有簡齋集<lb/>
　　　<hi>苕溪漁隱叢話陳去非詩平淡有工如疎疎一簾雨淡淡滿枝花官裏簿書何日了樓頭風雨</hi>
　　　<hi>見秋來客子光隂詩巻裏杏花消息雨聲中詩鶴林玉露自陳黄之後詩人無逾陳簡齋其</hi>
　　　<hi>繇簡古而發穠纖遭值靖康之亂﨑嶇流落感時恨别頗有一飯不忘君之意如凉風又落南</hi>
　　　<hi>宫木老雁孤鳴漢北州乾坤萬事集雙鬢臣子一謫今五年天翻地覆傷春色齒豁頭童祝聖</hi>
　　　<hi>時近得㑹稽消息不稍傳荆渚路岐寛東南鬼火成何事終藉胡銓作諍臣龍沙此日西風冷</hi>
　　　<hi>誰折黄花壽兩宫皆可味也起一種則波瀾富劉後村詩話元祐後詩人迭</hi>
　　　<hi>而句律疎一種則煅煉精而情性逺要之不出蘓黄二體而已及簡齋出始以老杜為師墨梅</hi>
<pb n="KR4i0062_WYG_038-33a"/>
　　　<hi>之類尚是少作建炎以後避地湖嶠行路萬里詩益竒壯元日云後飲屠蘓驚已老長乘舴艋</hi>
　　　<hi>竟安歸除夕云多事鬢毛隨節換盡情燈火向人明岳陽樓云登臨吳蜀横分地徙倚湖山欲</hi>
　　　<hi>暮時又云乾坤萬事集雙鬢臣子一謫今五年聞徳音云自古安危關政事隨時憂喜到樵漁</hi>
　　　<hi>五言云泊舟華容縣湖水終夜明凄然不能寐左右菰蒲聲窮途事多違勝處心亦驚三更螢</hi>
　　　<hi>火閙萬里天河横腐儒憂平世况復値甲兵終焉無寸䇿白髮滿頭生造次不忘憂愛以簡嚴</hi>
　　　<hi>掃䌓縟以雄渾代尖巧第其品格當在諸家之上</hi>
　　題唐希雅畫寒江圖<lb/>
江頭雲黄天醞雪樹枝慘慘凍欲折耐寒野鴨不知歸<lb/>
<pb n="KR4i0062_WYG_038-33b"/>
猶向沙邊㺯羽衣黄茅終日不自力影亂弱藻相因依<lb/>
唯有蒼石如卧虎不受隂晴與寒暑舟中過客莫敢侮<lb/>
閒伴長江了今古<lb/>
　　為陳介然題持約畫<lb/>
層層水落白灘生萬里征鴻小作程日暮微風過荷葉<lb/>
陂南陂北聽秋聲<lb/>
　　夏日偕五同舎集葆真宫池上避暑取綠隂生晝<lb/>
　　靜分韻賦詩得靜字<lb/>
<pb n="KR4i0062_WYG_038-34a"/>
清池不受暑幽討起予病長安車轍邊有此萬荷柄是<lb/>
身唯可嬾共寄無盡興魚遊水底涼鳥語林閒静談餘<lb/>
日亭午樹影一時正清風不負客意重百金贈聊將兩<lb/>
鬢蓬起照千丈鏡微波喜揺人小立待其定梁王今何<lb/>
許桞色幾衰盛人生行樂耳詩律巳其賸邂逅一尊酒<lb/>
他年五君詠重期踏月來夜半嘯烟艇<lb/>
　　　<hi>容齋四筆自崇寧以來時相不許士大夫讀史作詩何清源至于修入令式政和後稍復為之</hi>
　　　<hi>而陳去非遂以墨梅絶句擢寘館閣其葆真避暑詩詩成出示坐上皆詫為擅場朱新仲時親</hi>
<pb n="KR4i0062_WYG_038-34b"/>
　　　<hi>見之云京師無人不傳寫也</hi>
　　墨梅<lb/>
粲粲江南萬玉妃别來幾度見春歸相逢京洛渾依舊<lb/>
唯恨緇塵染素衣<lb/>
含章簷下春風面造化功成秋兔毫意足不求顔色似<lb/>
前身相馬九方臯<lb/>
　　　<hi>苕溪漁隱叢話徽廟召對稱賞此句自此知名仕宦寖顯</hi>
　　秋夜<lb/>
<pb n="KR4i0062_WYG_038-35a"/>
中庭淡月照三更白露澄空河漢明莫遣西風吹葉落<lb/>
只愁無處著秋聲<hi>以上簡齋集</hi>
　　山居<lb/>
耿耿虚堂一榻秋人閒髙枕幾王侯亂雲未放曉山出<lb/>
片月不隨溪水流檢校一身渾是嬾平章千古得無愁<lb/>
湘波見説清人骨恨不移家阿那州<lb/>
　　雨過<lb/>
水堂長日靜鷗沙便覺京塵隔鬢華夢裏不知涼是雨<lb/>
<pb n="KR4i0062_WYG_038-35b"/>
捲簾微溼在荷花<lb/>
　　長干行<lb/>
妾家長千里春慵晏未起花香襲夢回畧畧事梳洗妝<lb/>
臺罷闚鏡盛色照江水郎帆十幅輕渾不聞櫓聲曲岸<lb/>
轉掀篷一見兮目成羞聞媒致辭心許郎深情一床兩<lb/>
年少相看悔不早酒懽娱藏鬮園嬉索鬭草含笑盟春<lb/>
風同心以偕老郎行有程期郎知妾未知鷁首生羽翼<lb/>
蛾眉無光輝寄來紙上字不盡心中事問徧相逢人不<lb/>
<pb n="KR4i0062_WYG_038-36a"/>
如自見真心苦淚更苦滴爛閨中土寄語里中兒莫作<lb/>
商人婦<lb/>
　　九日家中<lb/>
風雨吴江冷雲天故國賖扶頭呼白酒揩眼認黄花客<lb/>
夢蛬聲歇邊心雁字斜明年又何處髙樹莫啼鴉<hi>以上</hi>
<hi>珊瑚網</hi>
　　李乘<lb/>
　　　乗字徳載政和中崑山令<lb/>
<pb n="KR4i0062_WYG_038-36b"/>
　　題慧聚寺次孟郊張祐韻<lb/>
千山貯雲房瓶鉢安空牀野籟有眞響天葩無世香巢<lb/>
鸛羽翎老睡僧眉宇光此外足憂喜勞勞榮辱場<lb/>
一寺皆樓殿雖雄向此吞雲霞終日影檜柏幾年根檻<lb/>
俯水烟國磬傳雞犬村倚窗翻貝葉宴寂屬空門<hi>崑山雜詠</hi>
　　洪興祖<lb/>
　　　興祖字慶善丹陽人登政和上舎第髙宗朝召<lb/>
　　　試授祕書省正字歴官提㸃江東刑獄知眞州<lb/>
<pb n="KR4i0062_WYG_038-37a"/>
　　　饒州秦檜當國以怨望編管昭州卒<lb/>
　　　<hi>宋史儒林傳興祖徙知饒州初夢持六刀覺曰三刀為益今倍之其饒乎已而果然</hi>
　　拂雲亭<hi>在眞州東園</hi>
黄雲收盡綠針齊江北江南水拍提野老扶攜相告語<lb/>
兒童今始識鋤犂<hi>儀眞縣志</hi>
　　謝彦<lb/>
　　　彦字子美官稱宣句龍圖<lb/>
　　畱題驪山<lb/>
<pb n="KR4i0062_WYG_038-37b"/>
自媿塵容去復來驪山頂上看崔嵬誰人得向長安道<lb/>
曾浴蓮湯十二回<hi>政和丙申三月十八日</hi>　<hi>驪山刻石</hi>
　　黄伯思<lb/>
　　　伯思字長睿自號雲林子邵武人履孫大觀中<lb/>
　　　官祕書省祕書郎政和中卒有東觀餘論<lb/>
　　題河南王氏所藏子敬帖<lb/>
君家大令書盈紙筆勢翩翩趣多媚雖云沓拖如少年<lb/>
豈至拘攣同餓隸㑹稽七子五知名此公風槩尤超詣<lb/>
<pb n="KR4i0062_WYG_038-38a"/>
太極琁題猶重書<hi>謂不書太極殿榜</hi>一時凛凛標英氣半袖精<lb/>
裓衆爭求數幅新帬世猶貴當時親遇得巳難況復傳<lb/>
今僅千歳龍珠歸浦劒還津此帖君藏眞得地才披尺<lb/>
許目増明鸞跂鴻驚欲飛逝硬黄響搨若傳吾完碧摹<lb/>
刋願垂世<hi>東觀餘論</hi>
　　杜子民<lb/>
　　望瀛亭<lb/>
擁傳來觀海危亭一振衣雲晴千怪出浸大百川歸日<lb/>
<pb n="KR4i0062_WYG_038-38b"/>
月遭吞吐乾坤入範圍羣鷗不須避禪寂久忘機<hi>蓬萊</hi>
<hi>閣詩集</hi>
　<lb/>
　<lb/>
　<lb/>
　<lb/>
　<lb/>
　宋詩紀事巻三十八<lb/>
</p>
<p>
</p>
  </div>
<div>
                <head>宋詩紀事巻三十九</head>
    <p>
<pb n="KR4i0062_WYG_039-1a"/>
欽定四庫全書<lb/>
　宋詩紀事巻三十九　　　　　錢塘厲鶚撰<lb/>
　　姚孝錫<lb/>
　　　孝錫字仲純豐縣人政和四年登第調代州兵<lb/>
　　　曹有雞肋集<lb/>
　　　<hi>齊東野語金人宼雁門州将恇怯議降孝錫竟投牀太鼾不與其議既得脱去遂往五臺簿移</hi>
　　　<hi>疾不仕因家焉治生積粟至數萬石遇饑歳盡出以賑貧乏所居正據五䑓之勝亭榭數十座</hi>
　　　<hi>花竹百畆中歳盡以家事付諸子日與賔朋放浪山水詩酒閒自號醉軒</hi>
<pb n="KR4i0062_WYG_039-1b"/>
　　題滕茂實祠<lb/>
本期蘓鄭共揚鑣不意芝蘭失後凋遺老秖今猶涕淚<lb/>
後生無復識風標西陘雁度霜前塞滹水樵爭日暮橋<lb/>
追想平生英偉魄凌雲一笑豈能招<hi>齊東野語</hi>
　　睡起<lb/>
生涯甘分寄耕桑山色圍門水遶牆困病久懲耽酒癖<lb/>
愛閒猶有和詩忙簷冰滴砌春猶冷野馬浮川日漸長<lb/>
舊事老年多記憶故園歸夢正悠揚<lb/>
<pb n="KR4i0062_WYG_039-2a"/>
　　次韻王無競見寄<lb/>
客懐重倚仲宣樓白草黄雲塞上秋山色不隨塵世改<lb/>
水聲還抱故城流隙中畏景那堪玩鏡裏衰顔秖自羞<lb/>
多媿詩人苦相憶逺傳佳句弔清愁<lb/>
　　次韻秋興<lb/>
老畏年光速愁添旅夢多西風著梧竹歸思入烟波夜<lb/>
永憑詩遣顔衰得酒和故溪千樹桞誰復曬漁蓑<lb/>
　　題桞溪别墅<lb/>
<pb n="KR4i0062_WYG_039-2b"/>
雨霽風和不動塵桞邊攜酒賞青春頻來溪鳥渾相識<lb/>
渡水穿花不避人<lb/>
　　次李平子登臺有感韻<lb/>
落日孤雲帯逺岡戍樓烟瘴舊邊場疲民卒歳方懐土<lb/>
逺客憑髙自憶鄉漢使一朝延四皓秦詩千古弔三良<lb/>
行藏此意無人解聊借青山送酒觴<hi>以上中州集</hi>
　　句<lb/>
岸漲魚吹沫山空石轉雷　谷虚生地籟境寂散天香<lb/>
<pb n="KR4i0062_WYG_039-3a"/>
　節物後先南北異人情冷煖古今同　久客交情諳<lb/>
冷煖衰年病骨識隂晴　元晏暮年常抱病子山終日<lb/>
苦思歸　食貧豈復甘秦炙客病空懐奏楚音<hi>以上齊東野語</hi>
　　張　綱<lb/>
　　　綱字彦正丹陽人政和四年上舎釋褐第一髙<lb/>
　　　宗朝累官權吏部尚書參知政事以資政殿學<lb/>
　　　士知婺州致仕卒諡文定改賜章簡有華陽集<lb/>
　　聞官軍掩殺城中羣㓂次傳道韻<lb/>
<pb n="KR4i0062_WYG_039-3b"/>
未復錢唐郡先收鐵甕城妖星隨月落殺氣逐參横已<lb/>
築鯨鯢觀重新鼓角聲大江應好在流恨幾時平<lb/>
　　寄宿隱静東軒軒外竹引飛泉落池中隔窗聞之<lb/>
　　如秋雨瀉簷聲<lb/>
踏殘西日寄僧房一炷爐熏秋夜長誰作響泉喧客枕<lb/>
夢回敧聽雨淋浪<lb/>
　　老夫辭榮里居行年八十酒閒漫成拙句述意而<lb/>
　　已不以示外也<lb/>
<pb n="KR4i0062_WYG_039-4a"/>
莫笑樽前白髪翁曽騎竹馬戲元豐年彌八秩癡頑在<lb/>
身荷三朝寵眷隆綠野敢將前哲比香山幸有老人同<lb/>
興來尚欲尋幽去收拾殘春杖履中<hi>以上華陽集</hi>
　　朱粹<lb/>
　　　粹政和中豐城令<lb/>
　　題梅仙觀<lb/>
書投北闕言無用吏隱南昌寄此閒身陟九霄歸紫府<lb/>
名垂千古寄青山夜壇星斗誰瞻仰曉殿雲烟自往還<lb/>
<pb n="KR4i0062_WYG_039-4b"/>
幾疊髙峯人䍐到分明眞境異塵寰<hi>梅仙事實</hi>
　　胡景裕<lb/>
　　　景裕字好問湘潭進士<lb/>
　　餞范子<hi>范公稱之父</hi>
當年邂逅帝王畿歳月侵尋若電飛學士榮除青瑣闥<lb/>
故人老著白麻衣尊前且鬭閒身健眼底休論往事非<lb/>
第恐鋒車促嚴召片帆明發不輕違<hi>范公稱過庭錄</hi>
　　何　㮚<lb/>
<pb n="KR4i0062_WYG_039-5a"/>
　　　㮚字文鎭仙井監人政和五年進士第一歴官<lb/>
　　　尚書右僕射兼中書侍郎死靖康之難建炎初<lb/>
　　　贈觀文殿大學士<lb/>
　　　<hi>上庠錄政和丙申殿試何㮚為狀元潘良貴次之皆年少有丰貌而第三郭孝友頗古怪唱名</hi>
　　　<hi>日呵出御街觀者皆曰状元眞何郎榜眼真潘郎第三人真郭郎也</hi>
　　　<hi>曰璐按政和五年丙申應作乙未</hi>
　　在金營題詩<lb/>
念念通前劫依依返舊魂人生㑹有死遺恨滿乾坤<hi>三朝</hi>
<pb n="KR4i0062_WYG_039-5b"/>
<hi>北盟㑹編</hi>
　　潘良貴<lb/>
　　　良貴字子賤一字義榮金華人政和初上舍釋<lb/>
　　　褐建炎初為左司諫紹興中除中書舍人出知<lb/>
　　　明州提舉明道宫歸李光得罪以通書坐降三<lb/>
　　　官卒有黙成居士集<lb/>
　　夜坐聞竹聲示姪<lb/>
室明窗有燈夜暗天無月趺坐依蒲團竹聲助清絶初<lb/>
<pb n="KR4i0062_WYG_039-6a"/>
疑小雨至蕭蕭俄復歇忽然變軒昻風湍散巖穴聽久<lb/>
耳根靜萬慮皆瑩徹塵凡不待掃境妙心自潔竒哉不<lb/>
二門欲倩維摩説<lb/>
　　雪中偶成<lb/>
飛花看六出俄向臘中來解驗人情喜始知天意回夜<lb/>
闌窗愈白曉凍日難開麥熟何時節飢民正可哀<lb/>
　　贈方仁聲<lb/>
學道悠悠未見功敢云凡質有仙風他年一鉢江湖去<lb/>
<pb n="KR4i0062_WYG_039-6b"/>
先向苕溪訪葛洪<hi>以上黙成居士集</hi>
　　陳光禄挽詩<lb/>
强敵登城日中華將士奔人皆趨北闕君獨死南門祕<lb/>
計無人用英聲有史存秋原悲淚落桂酒與招魂<lb/>
　　　<hi>庚溪詩話先君光禄靖康閒為京城守禦司屬官嘗以守禦䇿獻于朝議者沮之京城失守督</hi>
　　　<hi>將士與虜戰遂以身殉國潘待制子賤為挽詩云云吴師道敬鄉録陳巖肖子象金華人父徳</hi>
　　　<hi>固死靖康之難子象以任子中詞科仕至兵部侍郎著庚溪詩話</hi>
　　題三江亭<hi>守明州日作</hi>
<pb n="KR4i0062_WYG_039-7a"/>
假守衰顔病日侵湖山雖好倦追尋登城忽覩三江水<lb/>
快我平生萬里心聊築小亭怡父老敢承佳句粲珠金<lb/>
春濤正待諸君賞更拂詩牌看醉吟<hi>延祐四明志</hi>
　　沈與求<lb/>
　　　與求字必先徳清人政和五年進士髙宗朝累<lb/>
　　　官吏部尚書翰林學士兼侍讀除參知政事知<lb/>
　　　樞密院卒贈左銀青光禄大夫諡忠敏有龜溪<lb/>
　　　集<lb/>
<pb n="KR4i0062_WYG_039-7b"/>
　　錢唐賦水母<lb/>
疾風吹雨回江城艣牙嘔呀潮欲平客居喜無人事攖<lb/>
相與環坐臨前楹眼中水怪狀莫名出没沙觜如浮罌<lb/>
復如緇笠絶兩纓渾沌七竅俱未形塊然背負羣蝦行<lb/>
嗟其巧以怪自呈凝目𢥠視相將迎老漁旁睨笑發聲<lb/>
曰此水母官何驚江流如奔絶滄瀛潮汐往來月為程<lb/>
藏納衆汚無滿盈浮埃塵滓溷九清結成此物宜昬盲<lb/>
使蝦導迷作雙睛乃能接引蚌與蟶亦猶巨蛩二體併<lb/>
<pb n="KR4i0062_WYG_039-8a"/>
離則無目為光精江天八月霜葉鳴罟師得蝦供水征<lb/>
水母棄擲羅縱横試令收拾輸庖丁絳礬收涎體紆縈<lb/>
飛刀縷切武火烹花磁飣餖粲白英不殊冰盤堆水晶<lb/>
稻醯齏寒芼香橙入齒已復能解酲遣漁止矣忽復評<lb/>
嗟哉此性愚不更定矜故態招三彭且摩枵腹甘藜羮<lb/>
　　秋日閒居<lb/>
茅屋秋風斗破除蕭騷渾似浣溪居青山侍坐從吾好<lb/>
黄㡌籠頭與俗殊頼有園官能送菜可無溪友解畱魚<lb/>
<pb n="KR4i0062_WYG_039-8b"/>
從今輙莫慚枵腹一飽須煩插架書<hi>以上龜溪集</hi>
　　夜書山驛<lb/>
天寒夜向闌月出山更靜風露搖青空萬象光耿耿啼<lb/>
螀泣幽草賔鴻度前嶺歸來坐孤窗松竹舞清影<hi>前賢</hi>
<hi>小集拾遺</hi>
　　臞菴<hi>為王文孺作</hi>
地控三州界池開十丈蓮桑麻無杜曲松菊有斜川别<lb/>
浦歸帆逺他山晩照妍江湖春水闊容與白鷗前<hi>吳郡志</hi>
<pb n="KR4i0062_WYG_039-9a"/>
　　洪　皓<lb/>
　　　皓字光弼鄱陽人政和五年進士建炎三年假<lb/>
　　　禮部尚書使金不屈被畱十五年始還除徽猷<lb/>
　　　閣直學士尋謫英州徙袁州卒復官諡忠宣有<lb/>
　　　鄱陽集<lb/>
　　　<hi>名臣言行續錄永祐陵崩于五國城公即燕山開泰寺為文以薦曰千歳厭世莫遂乗雲之仙</hi>
　　　<hi>四海遏音同深䘮考之戚況故宫為禾黍改館徒饋于秦牢新庿游衣冠招魂但歌于楚些雖</hi>
　　　<hi>置河東之賦莫止江南之哀遺民失望而痛心孤臣久縶唯歐血伏願盛徳之祀傳百世以彌</hi>
<pb n="KR4i0062_WYG_039-9b"/>
　　　<hi>冒在天之靈繼三后而不朽故臣讀之無不流涕</hi>
　　石碏大義滅親<lb/>
惡吁及厚篤忠純大義無私遂滅親後代姦邪殘骨肉<lb/>
屢援斯語陷良臣<hi>賔退録</hi>
　　劉無極<lb/>
　　　無極字晞顔丹徒人政和五年進士終尚書郎<lb/>
　　漾花池<lb/>
一池春水綠如苔水上新紅取次開閒倚東風看魚樂<lb/>
<pb n="KR4i0062_WYG_039-10a"/>
動揺花片卻驚猜<hi>墨荘漫録</hi>
　　秦　檜<lb/>
　　　檜字㑹之江寧人政和五年進士中詞科靖康<lb/>
　　　中除御史中丞從二帝北遷髙宗建炎初達蘭<lb/>
　　　縱使來歸拜禮部尚書紹興中拜右僕射同中<lb/>
　　　書門下平章事累加太師益國公死贈申王諡<lb/>
　　　忠獻開禧初追奪王爵改諡繆醜<lb/>
　　　<hi>賔退録紹興閒禁中呼秦太師為太平翁翁見放翁詩注</hi>
<pb n="KR4i0062_WYG_039-10b"/>
　　題范文正公書伯夷頌後<lb/>
髙賢邈已逺凛凛生氣存韓范不時有此心誰與論<lb/>
　　　<hi>鐵網珊瑚長樂郭隚䟦云片紙三百年承平碩輔姓字皦皦如日月見之束袵盤辟若檜若似</hi>
　　　<hi>道亦蝨其間使人指畫唾罵然則士不以夷齊自淑其不為文正公罪人者幾希</hi>
　　葉廷珪<lb/>
　　　廷珪字嗣忠崇安人政和五年進士知徳興縣<lb/>
　　　中興召為太常寺丞與秦檜不合出知泉州篤<lb/>
　　　學淳雅名重當時葉顒陳俊卿黄祖舜鄭丙皆<lb/>
<pb n="KR4i0062_WYG_039-11a"/>
　　　出其門有海錄碎事<lb/>
　　末利<lb/>
露華洗出通身白沈水熏成換骨香近説根苗移上苑<lb/>
休慚系出本南荒<hi>全芳備祖</hi>
　　翁　采<lb/>
　　　采字景文崇安人政和五年進士調歸州教授<lb/>
　　貽里中舊遊<lb/>
偶控星槎到日邊幾回歸夢入閩川鄉關阻絶三千里<lb/>
<pb n="KR4i0062_WYG_039-11b"/>
江海馳驅四十年白髪應憎梅共放青衫漫與草爭鮮<lb/>
相逢準約春風裏棃嶺雲深叫杜鵑<hi>崇安縣志</hi>
　　郭　印<lb/>
　　　印成都人政和中進士<lb/>
　　遊大隋山<lb/>
我聞大隋名夢寐猶記錄得檄天彭道喜氣和可掬出<lb/>
城六十里﨑嶇轉江曲山門忽斗上危歩依筇竹崩石<lb/>
帶烟雲異草羅㵎谷寂鳥下窺人纍猨時挂木路窮纔<lb/>
<pb n="KR4i0062_WYG_039-12a"/>
見寺金碧煥雙目祖師古定光燈冷無人續開公生異<lb/>
世大事如付囑僧言山長隂朝暮雲容蹙兹辰為我晴<lb/>
疊岫堆濃綠虚閣倚秋風一洗塵土俗舉手揖丹景横<lb/>
身跨白鹿十年勞問訊親到心始足坐久燭漸微借榻<lb/>
雲閒宿山寒寐不成窗外泉鳴玉<hi>全蜀藝文志</hi>
　　下巖寺<lb/>
雲安欣及境小刹為徘徊殿閣隨巖轉軒窗向水開僧<lb/>
雖持鉢去客自艤舟來欲往無畱計幽懐亦暢哉<hi>四川總志</hi>
<pb n="KR4i0062_WYG_039-12b"/>
　　傅崧卿<lb/>
　　　崧卿字子駿山隂人墨卿從父弟政和五年進<lb/>
　　　士髙宗朝累官中書舎人給事中卒有樵風溪<lb/>
　　　堂集<lb/>
　　題趙宗萬跛鼈傳後<lb/>
鶴書東召竟牢辭一去騎鯨世莫追㑹有丹青遺像在<lb/>
誰將配食季眞祠<lb/>
　　　<hi>㑹稽續志趙宗萬字仲囦山隂人築室郡之照水坊畜一鶴號丹砂引以為侣祥符中詔舉遺</hi>
<pb n="KR4i0062_WYG_039-13a"/>
　　　<hi>逸郡守以宗萬薦尋被召乃曰吾老矣不足任事獻跛鼈傳以自見朝廷賜以羽服崧卿為賦</hi>
　　　<hi>詩云云</hi>
　　王　珉<lb/>
　　　珉字中玉大名人懿敏公素之後政和五年上<lb/>
　　　舎出身紹興閒歴臺諫從官寓家三衢<lb/>
　　還靖師草屢<lb/>
跣足山行踐綠蕪道人應念我﨑嶇還將達磨西歸履<lb/>
暫作王喬羽化鳧為愛輕鬆宜踏石更憐瀟灑勝聨珠<lb/>
<pb n="KR4i0062_WYG_039-13b"/>
還君舊物君收取認得拖泥帶水無<hi>前賢小集拾遺</hi>
　　何大圭<lb/>
　　　大圭字晉之廣徳人政和八年嘉王榜進士仕<lb/>
　　　為祕書省著作郎<lb/>
　　偶然作<lb/>
茅屋松窗小隱家茶煙漠漠水斜斜簷閒乳燕未成語<lb/>
庭下石橊爭放花頼有詩書銷白日倦隨車馬走黄沙<lb/>
林泉舊約好徑去風雨滿江垂釣車<hi>庚溪詩話</hi>
<pb n="KR4i0062_WYG_039-14a"/>
　　薛朋龜<lb/>
　　　朋龜字彦益鄞人政和八年進士官權工部郎<lb/>
　　　知興國軍奉祠與汪思温輩結社林下稱四明<lb/>
　　　五老<lb/>
　　和潘良貴題明州三江亭韻<lb/>
爽氣寒光四壁侵青山千仞水千尋逺觀吾里瀛洲路<lb/>
悵望誰人魏闕心春到已多鳴玉佩酒酣應有解貂金<lb/>
紫微太守經營巧消得時賢次第吟<hi>延祐四明志</hi>
<pb n="KR4i0062_WYG_039-14b"/>
　　鄭瑴<lb/>
　　　瑴字致剛建安人政和八年進士授安陸府教<lb/>
　　　授高宗即位擢監察御史拜御史中丞累遷端<lb/>
　　　明殿學士同簽書樞密院事卒諡忠穆<lb/>
　　杜鵑詩<lb/>
杜鵑飛飛無定棲寄巢生子百鳥依園林花老晝夜啼<lb/>
安得百鳥挾以歸<lb/>
　　　<hi>建炎復辟記建炎己酉苗劉之變端明殿學士同簽書樞密事鄭瑴奏苗傅劉正彦等悖逆肆</hi>
<pb n="KR4i0062_WYG_039-15a"/>
　　　<hi>虐擅行殺戮朝廷近日差除多出二人之意兼聞以簽書樞密院召吕頥浩以禮部尚書召張</hi>
　　　<hi>浚又分張俊之兵以五百人歸陜及浚不受命俊不肻分所部兵遂謫浚以散官居郴州擢俊</hi>
　　　<hi>以節度知鳳翔皆出傅等姦謀使外無强兵謀臣内生變亂事不可緩遂一章乞畱吕頤浩知</hi>
　　　<hi>金陵一章言張浚不當謫而求有膽氣謹密可共事之人得奉議郎謝嚮令為客旅徒歩如平</hi>
　　　<hi>江見張浚等具言城中之事令嚴兵備大張聲勢持重緩進使其自遁無致城中之變驚動三</hi>
　　　<hi>宫撰杜鵑詩四句親寫令攜去執呈諸人以為信驗</hi>
　　　<hi>梅礀詩話建炎閒苗傅劉正彦作亂是時中丞鄭瑴密遣謝嚮如平江仍作詩示吕元直張徳</hi>
　　　<hi>逺二公吕張得詩即起兵成復辟功詩不徒作也</hi>
<pb n="KR4i0062_WYG_039-15b"/>
　　張　浚<lb/>
　　　浚字徳逺綿竹人政和八年進士高宗朝拜右<lb/>
　　　僕射中書門下平章事兼都督諸路軍馬孝宗<lb/>
　　　即位封魏國公除樞密使卒贈太師諡忠獻<lb/>
　　李伯紀丞相挽詩<lb/>
蒼蒼安可料舊徳奄重泉痛為黎民惜誰扶大厦顚英<lb/>
風摩日月正氣返山川丙午功勲在豐碑萬口傳<hi>梁溪集附</hi>
　　朝陽巖<lb/>
<pb n="KR4i0062_WYG_039-16a"/>
已覺雲天闊風聲四面涼路幽遲晩日巖古挹流香客<lb/>
舍長年靜漁舟底事忙相逢賢太守不用管弦將<hi>零陵志</hi>
　　郭　奕<lb/>
　　　奕川陜宣撫司幹辦公事<lb/>
　　嘲張宣撫<lb/>
秦山未盡蜀山來日照關門兩扇開刺史莫嫌迎候逺<lb/>
相公新送陜西回<lb/>
　　　<hi>三朝北盟㑹編建炎四年九月張浚以陜西五路軍軍于富平為婁室所襲不戰而潰宣撫幹</hi>
<pb n="KR4i0062_WYG_039-16b"/>
　　　<hi>官郭奕為詩曰婁室大王傳語張老謝得送到糧草㪷秤不畱一件怎生見得多少及退軍入</hi>
　　　<hi>散關過漫天坡又有詩云云後奕罷官住晋州賣蒸餅為生晏如也</hi>
　　王庭珪<lb/>
　　　庭珪字民瞻安福人政和八年進士紹興中胡<lb/>
　　　銓上疏乞斬檜謫新州庭珪獨以詩送行坐訕<lb/>
　　　謗流夜郎檜死許自便孝宗召對内殿除直敷<lb/>
　　　文閣有盧溪集<lb/>
　　題宣和御畫<lb/>
<pb n="KR4i0062_WYG_039-17a"/>
玉鎖宫扉三十六誰識連昌滿宫竹内苑寒梅欲放春<lb/>
龍池水暖鴛鴦浴宣和殿後新雨晴兩鵲飛來東向鳴<lb/>
當時妙手貌不成君王筆下春風生長安老人眼曽見<lb/>
萬歳山頭翠華轉恨臣不及宣政初痛哭天涯觀畫圖<lb/>
　　和劉美中尚書聽寳月彈桃源春曉<lb/>
何年鑿源開混茫桃花兩岸吹紅香煙消逺浦生微陽<lb/>
漁舟誤行溪水長溪迴岸轉山隙光疑有絳闕仙人房<lb/>
居民爭出羅酒漿花閒笑語音琅琅抱琴釋子眉髮蒼<lb/>
<pb n="KR4i0062_WYG_039-17b"/>
響泉韻磬鳴長廊能彈往事悲孟嘗昔時臺沼今耕桑<lb/>
又如勇士赴敵場坐令遊子思故鄉清猨抱木號鴻荒<lb/>
孤吟劃見丹氣翔曲終待月西南廂重調十指初不忙<lb/>
如見古畫秦衣裳春天百鳥爭頡頏桃源歸來今已忘<lb/>
彈到落花空斷腸<lb/>
　　送胡邦衡赴新州貶所<lb/>
囊封初上九重關是日清都虎豹閒百辟動容觀奏牘<lb/>
幾人回首媿朝班名髙北斗星辰上身墮南州瘴海間<lb/>
<pb n="KR4i0062_WYG_039-18a"/>
不待他年公議出漢廷行召賈生還<lb/>
大廈元非一木支身將獨力拄傾危癡兒不了公家事<lb/>
男子要為天下竒當日姦䛕皆膽落平生忠義只心知<lb/>
端能飽喫新州飯在處江山足䕶持<lb/>
　　　<hi>娱書堂詩話胡忠簡以言事忤檜謫嶺外王盧溪送以詩為邑人歐陽識告訐竄辰州檜死而</hi>
　　　<hi>還</hi>
　　題辰州壁<lb/>
辰州更在武陵西毎望長安信息希二十年興搢紳禍<lb/>
<pb n="KR4i0062_WYG_039-18b"/>
一終朝失相公威外人初説哥奴病遠道俄傳逐客歸<lb/>
當日㺯權誰敢指如今憶得姓依稀<lb/>
　　　<hi>桯史王盧溪在夜郎郡守承望風旨待以囚隷檜死郵筒至張燕公堂以待之盧溪既得自便</hi>
　　　<hi>之命題詩壁間蓋志喜也</hi>
　　初至行在<lb/>
望中樓閣入青冥疑是長安舊帝京十里荷花開世界<lb/>
幾年羇旅憶神京老隨丹詔身猶健夢入華胥眼尚生<lb/>
行盡沙河塘上路夜深燈火識昇平<hi>以上盧溪集</hi>
<pb n="KR4i0062_WYG_039-19a"/>
　　夜蛾兒<lb/>
碧眼銀鬚粉撲衣又隨雪桞趁燈輝怕寒還戀南華夢<lb/>
凝佇釵頭未肯飛<hi>前賢小集拾遺</hi>
　　滕茂實<lb/>
　　　茂實字秀穎杭州臨安人政和八年進士初名<lb/>
　　　祼徽宗賜改焉靖康初以工部員外假侍郎使<lb/>
　　　金見畱終身布衣稱宋使者歿于雁門其友董<lb/>
　　　詵錄其哀辭來獻詔宣付史館裦録之紹興二<lb/>
<pb n="KR4i0062_WYG_039-19b"/>
　　　年贈龍圖閣直學士諡忠節<lb/>
　　茂實奉使無狀不復返父母之邦所當從其主以<lb/>
　　全臣節或怒而與之死幸以所仗旛裹其屍及以<lb/>
　　所篆九字刋之石埋之臺山寺下不必封樹蓋昔<lb/>
　　年病中嘗夢遊清涼境界覺而病愈恐亦前緣今<lb/>
　　預作哀辭幾于不達方之淵明則不可若蘓屬國<lb/>
　　牧羊海上而五言之作始敢援此例云<lb/>
齏鹽老書生繆作王都官索米了無補從事敢辭難殊<lb/>
<pb n="KR4i0062_WYG_039-20a"/>
鄰復盟好仗節來榆關城守久不下川途望漫漫儉輩<lb/>
果不惜一往何當還牧羊困蘓武假道拘張騫流離念<lb/>
窘束坐閱四序遷同來悉已歸我獨畱塞垣形影自相<lb/>
弔國破家亦殘呼天竟不聞痛甚傷肺肝相逢老兄弟<lb/>
悼歎安得歡波瀾巻大厦一木難求安就不違我心渠<lb/>
不汗我顔昔燕破齊王羣臣望風奔王蠋獨守節齊人<lb/>
有甘言經首自絶脰感慨今昔聞未嘗食齊祿徒以老<lb/>
為民況我祿數世一死何足論遠或歿江海近或死朝<lb/>
<pb n="KR4i0062_WYG_039-20b"/>
昏歛我不須衣裹屍以黄旛題作宋臣墓篆字當深刋<lb/>
我室年尚少兒女皆童頑四海無置錐飄流倍悲酸誰<lb/>
當給衣食使不死飢寒歳時一酹我猶足慰我魂我魂<lb/>
亦悠悠異鄉寄沈冤他時風雨夜草木號空山<lb/>
　　　<hi>齊東野語茂實與路允廸樞密宋彦通翰林修撰奉使金國割三鎮太原尋奉密詔據城不下</hi>
　　　<hi>金人怒之囚于雲中淵聖北遷茂實冠裳迎謁拜伏號泣請侍舊主俱行不從且誘之曰國破</hi>
　　　<hi>主遷所以畱公者蓋將大用遂畱之雁門放允廸彦通南歸先是自分必死遂囑友人董詵以</hi>
　　　<hi>奉使黄旛裹屍而𦵏且大書九篆字云宋使者東陽滕茂實墓復作詩自序云云後竟以憂憤</hi>
<pb n="KR4i0062_WYG_039-21a"/>
　　　<hi>成疾殂北人哀其忠為之起墓雁門山歳時致祭焉後董詵自拔南歸上所為詩贈直龍圖閣</hi>
　　　<hi>國史甚畧予訪之北方紀錄得其實焉</hi>
　　天寧節有感<lb/>
節臨重十慶天寧古殿焚香祝帝齡身在北方金佛刹<lb/>
眼看南極老人星千官花覆常陪燕萬里雲遙阻在庭<lb/>
松栢滿山聊獻壽小臣孤操亦青青<hi>汴梁故老云徽宗本以五月五日生</hi>
<hi>以俗忌移之十月十日故此詩有重十之句</hi>
　　偶成<lb/>
<pb n="KR4i0062_WYG_039-21b"/>
纖雲巻盡見秋容古木交隂一掃空雪壓羣山曉來雨<lb/>
葉青缺甃幾番風欲歸未得人將老屢送還來鬼亦窮<lb/>
頼得子卿佳傳在整冠時讀慰飄蓬<lb/>
　　哀隆德守臣張確確浮休張舜民弟嘗為烏延帥<lb/>
　　幕獨不廷謁童貫詩弔之<lb/>
睢陽萬古一張廵忠義傳家有世臣顔子伏膺當入室<lb/>
潘郎望拜肯同塵圍城抱恨天猶晦仗劒臨危氣益振<lb/>
歎子鄰邦盡曹李偷生端作九泉人<hi>以上中州集</hi>
<pb n="KR4i0062_WYG_039-22a"/>
　　宋之才<lb/>
　　　之才字廷佐瑞安人政和八年上舍出身髙宗<lb/>
　　　朝為考功員外郎<lb/>
　　隆山院<lb/>
危嶝盤雲杪驚濤漲晩空江山端有待杖屨偶相同孤<lb/>
塔蒼茫外千帆杳靄中誰知丘壑趣未縛輭塵紅<hi>東甌詩集</hi>
　　朱　松<lb/>
　　　松字喬年徽州婺源人政和八年同上舎出身<lb/>
<pb n="KR4i0062_WYG_039-22b"/>
　　　南渡歴司勲員外郎出知饒州主管台州崇道<lb/>
　　　觀有韋齋集<lb/>
　　新筍<lb/>
春風吹起籜龍兒戢戢滿山人未知急喚蒼頭斸烟雨<lb/>
明朝吹作碧參差<lb/>
　　　<hi>曾端伯百家詩選朱吏部喬年儒學決科刻苦為詩紹興初綦處厚為翰林學士毎哦其詩最</hi>
　　　<hi>愛此絶葢前人有筍詩曰急忙喫著不可遲一夜南風變成竹喬年㸃化乃爾精巧處厚力薦</hi>
　　　<hi>于朝後為尚書郎</hi>
<pb n="KR4i0062_WYG_039-23a"/>
　　春晩書懐<lb/>
萬里西遊為覓詩錦城更付一官癡脱巾漉酒從人笑<lb/>
拄笏看山頗自竒疎雨池塘魚避釣曉鶯窗戸客爭棊<lb/>
老來帕與春為别醉過殘紅滿地時<lb/>
　　曉過吳縣<lb/>
舟行有嚴程越國常曉發雙櫓兀殘夢起坐窺落月人<lb/>
家岸野水霧雨籠䆳闥遙憐瑣窗人敧枕聴鴉軋<lb/>
　　坐睡<lb/>
<pb n="KR4i0062_WYG_039-23b"/>
坐久睡屢兀手失未了書清風脱然至心醒得我娛起<lb/>
看孤隙光了不移錙銖云何短夢中萬境生須臾嗟彼<lb/>
市朝子百巧營其軀安知非夢境過眼滅無餘<hi>以上韋齋集</hi>
　　朱　橰<lb/>
　　　橰字逢年韋齋之弟有玉瀾集<lb/>
　　三山次潘靜之升書記韻<lb/>
客路那知嵗月長掀眉一笑苾篘房且傾徐邈聖賢酒<lb/>
不問陳登上下牀雲影翻空迷海嶠秋聲隨夢到家鄉<lb/>
<pb n="KR4i0062_WYG_039-24a"/>
明朝各聽船窗雨猶憶枯棊戰四郎<lb/>
　　大食缾<lb/>
窳質謝天巧風輪出鬼謀入窯奔閼伯隨舶震陽侯獨<lb/>
鳥藏身穏雙虹繞腹流可充王㑹賦漆簡寫成周<lb/>
　　六月二十日<hi>次日立秋</hi>
天涯明日見秋風錯莫誰驚覆井桐豈意楚山招隱處<lb/>
盡歸蜀客廣騷中釣魚偶爾針偏直乞米茫然帖自工<lb/>
獨卧南軒聽南澗蠻花猶作杜鵑紅<hi>以上玉瀾集</hi>
<pb n="KR4i0062_WYG_039-24b"/>
　　張叔夜<lb/>
　　　叔夜字嵇仲開封人侍中耆孫以䕃補官召試<lb/>
　　　制誥賜進士出身累擢中書舎人遷給事中出<lb/>
　　　知海青二州歴簽書樞密院事靖康殉難贈開<lb/>
　　　府儀同三司諡忠文<lb/>
　　岐王宫侍兒出家<lb/>
六尺輕羅染麴塵金蓮歩穩襯湘裙從今不入襄王夢<lb/>
剪盡巫山一朶雲<lb/>
<pb n="KR4i0062_WYG_039-25a"/>
　　　<hi>竹坡詩話樞密張公嵇仲喜談兵論邊事面目極嚴冷而作小詩有風味</hi>
　　謝舉廉<lb/>
　　　舉廉字民師新喻人政和閒以進士知南康受<lb/>
　　　知東坡有藍溪集<lb/>
　　　<hi>獨醒雜志東坡嶺南歸民師袖書及舊作遮謁東坡覽之大見稱賞謂民師曰子之文如上等</hi>
　　　<hi>紫磨金須還子十七貫五百遂畱語終日民師著述極多今其族摘坡語名上金集葢其一也</hi>
　　戲題指紋鬭牛圖<lb/>
左者前其角右者後其足浼君雙指螺戰此兩觳觫草<lb/>
<pb n="KR4i0062_WYG_039-25b"/>
長水逺日悠悠不向桑閒自在休蝸頭尚可屠蠻觸壁<lb/>
上從今鬭二牛<hi>聲畫集</hi>
　　西捷口號<lb/>
聖明陛下如先帝闢國謀臣似召公不遣毛嬙嬪漠北<lb/>
只將魏尚守雲中百年境土逡廵復萬里窠巢指顧空<lb/>
今日版圖非昔日玉關西有嶺名蔥<hi>苕溪漁隱叢話</hi>
　　句<lb/>
萬里一時開驥足百年今始破天荒<lb/>
<pb n="KR4i0062_WYG_039-26a"/>
　　　<hi>獨醒雜志江西自國初以來士人未有以狀元及第者紹聖四年何忠孺昌言始以對䇿居第</hi>
　　　<hi>一里人傳為盛事故謝民師有詩寄忠孺云云葢記時人之語也</hi>
　　尹　焞<lb/>
　　　焞字彦明洛人子漸之孫少從伊川學舉進士<lb/>
　　　䇿問欲誅元祐黨籍不對而出遂罷舉靖康中<lb/>
　　　賜號和靖處士南渡初以薦入經筵擢徽猷閣<lb/>
　　　待制有集<lb/>
　　自秦入蜀道中作<lb/>
<pb n="KR4i0062_WYG_039-26b"/>
南枝北枝春事休啼鶯乳燕也舍愁朝來回首頻惆悵<lb/>
身過秦川最盡頭<hi>和靖先生集</hi>
　　喻汝礪<lb/>
　　　汝礪字廸孺蜀之仁壽人第進士靖康中官祠<lb/>
　　　部員外郎金人議立偽楚汝礪不為屈遂歸隱<lb/>
　　　于邛山之陽自號捫膝先生有捫膝稾<lb/>
　　　<hi>困學紀聞後魏葛榮䧟冀州賈景興稱疾不拜毎捫其膝曰吾不負汝偽楚之僭喻汝礪捫其</hi>
　　　<hi>膝曰此豈易屈者哉以捫膝自號葢本于此</hi>
<pb n="KR4i0062_WYG_039-27a"/>
　　謁江瀆廟<lb/>
坤軸東南傾大江日夜注前驅下洛洙餘濤畧吳楚任<lb/>
勢不期勞得意隨所遇水也初無營神哉亮誰主芳蘭<lb/>
沈清華碧藻舒翠縷晨鵠戲野岸春鳧集深渚均是得<lb/>
所安而神豈私汝古來幾精魄拾此迷所處滛遊不知<lb/>
還沙村失烟樹而我後千載悠然在江滸抱嗇貴無競<lb/>
矜名忌多取冥冥罨岸風滛滛打船雨舞雪窺洪濤開<lb/>
蘋渡前浦再拜謝神貺聊復隨所住<lb/>
<pb n="KR4i0062_WYG_039-27b"/>
　　遊海雲山<lb/>
渺渺天宇初便復有此山清晨及兹遊遐想百代前來<lb/>
者㡬何人當時各為歡淑質揚妙舞哀絲遞清彈樂事<lb/>
坐如昨芳歳已屢殫向來所遊人落葉不復還迥然散<lb/>
逺目感之為長歎竹林遥舊所鵲巢豈昔眠念誰當久<lb/>
存而不住所緣破涕聊一怡山川卻萋妍未知後世事<lb/>
誰復當來旋<lb/>
　　清曉坐四天王院<lb/>
<pb n="KR4i0062_WYG_039-28a"/>
杳杳天宇涼月墜星亦稀朝暉下檐隙遠色開林扉寂<lb/>
坐無物役隱几或在斯曠焉耳目清擬覺形神歸溷世<lb/>
跡若近抱沖心獨微故殿經幾年何人所摹規當時亦<lb/>
姱哉作者良已罷快意取一好于身亮何私不知壯觀<lb/>
地徒使來者悲坐頃又成昔安知今是非<lb/>
　　遊西臺院暑雪軒觀石鏡<lb/>
城中苦伊鬱兹軒獨高褰連甍動參差錯畦横阡眠雪<lb/>
嶠正孤峙若與我周旋逺翠浮蕩瀁輕鷗下聫軒密竹<lb/>
<pb n="KR4i0062_WYG_039-28b"/>
罥幽逕新蒲澹清漣初遊愜餘懐既久幽念攢慨彼泉<lb/>
下人灼灼夸令顔忽焉墜榛莽窈窕不可援一鏡空復<lb/>
情況乃塊石頑哀哉彼愚子婉孌情所牽差勝茂陵公<lb/>
更詠方士言<lb/>
　　謁諸葛廟<lb/>
孤雲何其高明月不可繫灼灼抱此心與世自涇渭釋<lb/>
耒從所歡感亂亦歔欷咨惟今之人竊國未云耻七首<lb/>
入吳市秋風動燕水區區袁與曹等是刺客耳而我于<lb/>
<pb n="KR4i0062_WYG_039-29a"/>
其間秉義不敢墜哀音回衝飇清義動幽䆳天心固難<lb/>
亮吾獨信所履溶溶日間雲漠漠苔㸃砌飢鼯墜蒼瓦<lb/>
澹薄公所憩静然想英姿孤懐亦差慰<lb/>
　　遊琴臺<lb/>
臯朔語類俳上頗倡優之嚴吾數預事慘懔失所棲慨<lb/>
彼猜忌姿公卿命如絲夫子迺謁閒<hi>闕五字</hi>　　眷言<lb/>
彼姝子深情結幽期浩露泛酒甕輕雲思琴徽撫絃視<lb/>
八荒頗覺秦岫低紛紛漢諸子悟解良獨遲一朝不自<lb/>
<pb n="KR4i0062_WYG_039-29b"/>
保頸血霑裳衣公豈不炯介慮禍葢已微汚已迥前識<lb/>
達生邁天倪闊哉昭曠情豈屑後代嗤<lb/>
　　子雲墨池<lb/>
讀書豈不好憂憤還自兹書中見古人隱閔惻餘思遇<lb/>
險理有激尋分意多隨娟娟感姱容慼慼念幽棲曽是<lb/>
無閒然孰焉惬所宜覽之不自聊悵然起遙悲不如撥<lb/>
置之濁酒聊一持先生頗多事斯心昧前知亦復坐竒<lb/>
字慘戚亡所歸<lb/>
<pb n="KR4i0062_WYG_039-30a"/>
　　晩泛浣花遂宿草堂<lb/>
扣橈泛澄虚濯流睇幽芳晩霙襯竒樹夕霏媚疎篁歸<lb/>
鳥亦暫閒夜魄動初涼忽焉衆星微天高月舒光昔也<lb/>
杜陵子澹然此茅堂客至酒自斟句得意已忘云何嘗<lb/>
念飢零落在道旁古來技入神一飯豈所望吾輩天所<lb/>
窮慨歌淚霑裳<lb/>
　　草堂詩<lb/>
燦燦詩翁錦里西只緣詩好合窮棲竹鋪冷色雲連寺<lb/>
<pb n="KR4i0062_WYG_039-30b"/>
桞漾晴絲鳥過溪凝怨不禁關樹暗駐情應恨蜀山低<lb/>
離人苦怕春歸盡可忍紅英半著泥<lb/>
亂後飄零歇此身風光無頼更清新客懐易感酒添病<lb/>
詩思苦慳花減春南枝北枝鶯舌巧前村後村雨腳勻<lb/>
暫借溪邊老為客花心栁眼莫撩人<lb/>
　　上席帥<lb/>
先公御吏如御兵迎刃而解如庖丁掀髯一笑黠吏走<lb/>
蜀中草木知威名伯兄渠渠天下士嵩高少室之英靈<lb/>
<pb n="KR4i0062_WYG_039-31a"/>
妙齡提書陳閶闔竑議可以諧韶韺昨年兩作益州牧<lb/>
西南惡少不敢行後來繼者有季弟潭潭大度涵滄溟<lb/>
指麾萬事不作意決皆雨電風烟生南望峨嵋西玉壘<lb/>
逸氣夜與銀河傾幅巾筇杖過何許閒邀仲元訪君平<lb/>
小童蓬葆夜吹笙往往笑倒長庚星㧞劍起舞者誰子<lb/>
杜陵老翁醉不醒坐中入眼無俗物胡為見我眼自青<lb/>
武侯廟前有古柏風吟雨歗蛟龍聲我來正欲刳爾腹<lb/>
琢作巨屋丹其楹琢作巨室丹其楹繪此落落三名卿<lb/>
<pb n="KR4i0062_WYG_039-31b"/>
尚使千載知儀型喻子作詩如鼎銘<hi>以上成都文類</hi>
　　題周昉美人拜月圖<lb/>
東風元是無消息獨捲珠簾望春色風驚紅葉墮珊珊<lb/>
夢斷行雲泣殘月悒悒柔情不自持此心端被月先知<lb/>
窺窗入戸如相伴應是嬌娥慣别離<hi>聲畫集</hi>
　　傅察<lb/>
　　　察字公晦孟州濟源人堯俞從孫舉進士歷吏<lb/>
　　　部員外郎宣和七年使金見斡喇布不拜死之<lb/>
<pb n="KR4i0062_WYG_039-32a"/>
　　　贈徽猷閣待制諡忠肅有集<lb/>
　　次申教授直宿<lb/>
皎皎虚堂帶月清金風入律露華明潘郎寓直生秋興<lb/>
韓子長歌憶短檠驚鵲繞枝巢未穩幽蟲臨砌隱餘聲<lb/>
郤嫌詩思掩歸夢數盡高城長短更<lb/>
　　李良龍示牡丹長句謹賦<lb/>
一見竒葩潑眼明兩川風物寄爭新十家京洛供長日<lb/>
萬朶東秦照暮春諦視尚疑傾國女醉吟猶似謫仙人<lb/>
<pb n="KR4i0062_WYG_039-32b"/>
定知不是無情物為有真香暗度頻<hi>僕家近洛而常官青社故云  以上</hi>
<hi>傅忠肅集</hi>
　　王仲嶷<hi>一作薿</hi>
　　　仲嶷字豐父丞相珪少子政和中守㑹稽後擢<lb/>
　　　待制建炎初知衰州金人入江西坐失守削籍<lb/>
　　　時秦檜當國為其兄仲山壻啟懇開陳詔復元<lb/>
　　　官<lb/>
　　句<lb/>
<pb n="KR4i0062_WYG_039-33a"/>
白髮衰天癸丹砂養地丁　老境得為丘壑伴醉鄉還<lb/>
勝子孫扶<hi>詠杖</hi>　<hi>許彦周詩話</hi>
　　朱載上<lb/>
　　　載上舒州人官黄州教授翌之父<lb/>
　　句<lb/>
官閒無一事胡蜨上堦飛<lb/>
　　　<hi>耆舊續聞東坡居黄州客有誦朱公之詩云云東坡稱賞再三遂為知己</hi>
　　朱　翌<lb/>
<pb n="KR4i0062_WYG_039-33b"/>
　　　翌字新仲舒州人號灊山居士政和閒進士南<lb/>
　　　渡後寓家桐廬為中書舎人忤時宰謫曲江晚<lb/>
　　　召還卜居鄞自號省事老人有集<lb/>
　　　<hi>揮麈後錄朱新仲仕江寧在王彦昭幕中有代彦昭春日畱客致語云寒食止數日閒才晴又</hi>
　　　<hi>雨牡丹葢數十種欲折還芳皆魯公帖與牡丹譜中全語也彦昭好令人歌桞三變樂府新聲</hi>
　　　<hi>又嘗作樂語曰正好歡娛歌葉樹數聲啼鳥不妨沈醉拚畫堂一枕春酲又皆栁詞中語</hi>
　　題顔魯公像<lb/>
千五百年如烈日二十四州惟一人朝衣視坎趨前死<lb/>
<pb n="KR4i0062_WYG_039-34a"/>
羽服行山即此身<hi>後村詩話</hi>
　　示同㑹<lb/>
無奈春寒老不禁喜看晴日上窗櫺羣花半露乾坤巧<lb/>
百刻平分晝夜停拄杖有時挑莱甲桔橰無復問畦丁<lb/>
逢春不出何為者衆醉誰知可獨醒<hi>瀛奎律髓</hi>
　　競秀閣<lb/>
輞川遙展右丞圖盤谷中藏李愿居龍睡潭深飛客櫂<lb/>
鳳鳴枝老結吾廬但令蠟屐去前齒安用鴟夷託後車<lb/>
<pb n="KR4i0062_WYG_039-34b"/>
西望子陵三十里烟雲來往問何如<hi>嚴州府志</hi>
　　句<lb/>
天氣未佳宜且住風波如此欲安之<hi>送汪彦章南遷  耆舊續聞</hi>三<lb/>
徑誰從陶靖節重陽惟有傅延年<hi>本草菊一名傅延年  困學紀聞</hi>
經年不濯子春足半月纔梳叔夜頭<hi>嬾軒</hi>此時老子興不<lb/>
淺旦日將軍幸早臨<hi>招郭侯飲</hi>何以報之青玉案我姑酌<lb/>
彼黄金罍<hi>以上後村詩話</hi>
　　王庭秀<lb/>
<pb n="KR4i0062_WYG_039-35a"/>
　　　庭秀字彦穎明州鄞人登政和上舍第建炎中<lb/>
　　　御史臺檢法官直祕閣主管崇道觀有磨衲集<lb/>
　　同舍弟泛舟西湖登晝錦堂歩至紫翠亭望嬾堂<lb/>
　　景物懐故龍圖舒先生<lb/>
城中十頃湖雲水相演漾春風破冰谷拍岸新流漲平<lb/>
鋪鴨頭綠澹沲蒲萄釀朱甍媚孤嶼梵宇麗相向萬瓦<lb/>
生清暉千花聨錦帳晨曦照炯炯芳氣浮泱泱日暮姿<lb/>
態妍烟霞渺空曠誰將水仙境聊借詩人仗臥䕶五年<lb/>
<pb n="KR4i0062_WYG_039-35b"/>
城追懐老詩將微吟示清野鏖戰得閒放變化無端倪<lb/>
虚無落名狀坐令湖上景勝絶神宇王當時經行地藻<lb/>
麗隨屨杖斯人今則亡物色亦摧䘮他年牛馬走曽拜<lb/>
丈人行塵埃久飄泊歳月成漫浪問訊嬾堂君松竹忻<lb/>
無恙尚意壁間聲持賡朱絲唱撫事重興嗟陳迹徒悵<lb/>
望哦公十洲詩風月為悽愴<hi>延祐四明志</hi>
　　朱　筠<lb/>
　　　筠字仲端青田人政和中由上庠特奏名除蘄<lb/>
<pb n="KR4i0062_WYG_039-36a"/>
　　　春監有竹軒小集<lb/>
　　和郡守劉巨濟重開石門洞<lb/>
謝公箕潁流特擬耽幽棲蠟屐得洞天雙鶴頫清溪擬<lb/>
追𤣥圃遊對此為階基披榛剪蘿蔦宿霧暝欲迷方當<lb/>
誇高標焉能分徑蹊鬼物諒奪氣幽禽亦驚啼卓哉曠<lb/>
世懐心與境不攜俯視囂塵中榮枯猶稗荑孰知東海<lb/>
偏秦鞭預排驅付與破荒手從此凌丹梯<hi>括蒼彚紀</hi>
　　楊友夔<lb/>
<pb n="KR4i0062_WYG_039-36b"/>
　　　友夔字舜韶吳郡人<lb/>
　　盜發孫堅墓作<lb/>
闔廬城南荒古丘昔誰𦵏者孫豫州久無過客為下馬<lb/>
時有牧童來放牛居然珍寳出光怪識者夜見蹤其由<lb/>
玉環金盌到塵市土花不蝕餘千秋州家亷問亟封守<lb/>
賊曹掩骼窮姦偷已知其中有可欲亦恐未免無窮憂<lb/>
當時義師奮四海少日已無袁與劉英雄異世凛如在<lb/>
暴露無乃為神羞人生浮脆那可料螻蟻烏鳶從所求<lb/>
<pb n="KR4i0062_WYG_039-37a"/>
高陵勸爾一杯酒自古南山能錮不<lb/>
　　　<hi>吳郡志吳孫王墓在盤門外三里政和閒村民發墓甎皆作篆𨽻為萬歳永藏之文有東西銀</hi>
　　　<hi>杯初若燦花良久化為腐土又得金搔頭數十枚父老相傳云長沙王墓王即孫䇿郡人楊友</hi>
　　　<hi>夔為詩直指以為孫堅有高陵之句按史堅自塟曲阿紹熙辛亥郡人舉賢良方正滕宬以史</hi>
　　　<hi>考之定為孫䇿所塟與世俗長沙王之説稍合</hi>
　　何　鑄<lb/>
　　　鑄字伯壽餘杭人政和五年進士紹興中官御<lb/>
　　　史中丞<lb/>
<pb n="KR4i0062_WYG_039-37b"/>
　　龐祐甫卜居白蘋洲走筆寄感<lb/>
君愛白蘋洲攜家面碧流皇程惟百里宦跡只扁舟過<lb/>
盡江淮地何如宛洛游行宫催種栁禾黍滿神州<hi>吳興藝文</hi>
<hi>補</hi>
　<lb/>
　<lb/>
　<lb/>
　宋詩紀事巻三十九<lb/>
</p>
<p>
</p>
  </div>
<div>
                <head>宋詩紀事巻四十</head>
    <p>
<pb n="KR4i0062_WYG_040-1a"/>
欽定四庫全書<lb/>
　宋詩紀事巻四十　　　　　　錢塘厲鶚撰<lb/>
　　李　保<lb/>
　　　保政和中醫學博士<lb/>
　　題朱翼中北山酒經<hi>并序</hi>
　大隠先生朱翼中壯年勇退著書釀酒僑居西湖上<lb/>
　而老焉屢朝廷大典醫學求深于道術者為之官師<lb/>
　乃起公為博士與余為同僚明年翼中坐東坡詩貶<lb/>
<pb n="KR4i0062_WYG_040-1b"/>
　達州又明年以宫祠還未至余一旦夢翼中相過且<lb/>
　誦詩云投老南遷愧轉蓬會令淨土變夷風由來只<lb/>
　許杯中物萬事從渠醉眼中明日理書帙得翼中北<lb/>
　山酒經法而讀之葢有禦魑魅于煙嵐轉炎荒為淨<lb/>
　土之語與夢頗契余甚異乃作此詩以志之他時見<lb/>
　翼中當以是問之其果夢乎非耶政和七年正月二<lb/>
　十五日也<lb/>
赤子含徳天所均日漸月化滋澆淳惟帝哀矜憫下民<lb/>
<pb n="KR4i0062_WYG_040-2a"/>
為作醪醴發其真炊香釀玉為物春投醹酴米授之神<lb/>
成此羙禄功非人酣適安在味甘辛一醉竟與羲皇鄰<lb/>
薰然盈腹皆慈仁陶冶窮愁孰知貧頌徳不獨有伯倫<lb/>
先生作經賢聖分獨醒正似非全身徳全不許世人聞<lb/>
夢中作詩語所親不願萬戸誤國恩乞取醉鄉作封君<lb/>
<hi>續北山酒經</hi>
　　蓋　嶼<lb/>
　　　嶼政和中崑山令<lb/>
<pb n="KR4i0062_WYG_040-2b"/>
　　讀沖邈翠微集<lb/>
聖宋吟哦只九僧詩成往往比陽春翠微閣上今朝見<lb/>
格老辭清又一人<hi>中呉紀聞</hi>
　　元　勛<lb/>
　　　勛字不伐陽翟人政和閒知寧國縣事<lb/>
　　山門靈巖<lb/>
諸山深窟宅石門限塵寰空洞初不礙風扉敞雲闗高<lb/>
廣幾何許百夫可回環誰託遺蹟在冥濛煙霧閒羽駕<lb/>
<pb n="KR4i0062_WYG_040-3a"/>
此來往朝昏想清班西風翠屏近藤蘿莫容攀因循再<lb/>
閱嵗<hi>闕</hi>見亦以艱忻兹固殊特獨冠江南山少陵惜未<lb/>
到我語憑誰删<hi>寧國府志</hi>
　　呉　沆<lb/>
　　　沆字徳逺撫州崇仁人政和中與弟澥各獻所<lb/>
　　　著書澥得免觧沆抵廟諱罷歸隠居環溪號無<lb/>
　　　莫居士有環溪詩話<lb/>
　　和友人趨寧化<lb/>
<pb n="KR4i0062_WYG_040-3b"/>
聞君早晚趨寧化尚有新詩别故人試問幾程端可到<lb/>
還憂半載不相親傷心嵗律崢嶸暮解事梅花摘索新<lb/>
去去冰霜頻莫厭庭闈和氣即如春<hi>環溪詩話</hi>
　　春遊吟<lb/>
鳥語煙光裏人行草色中池邊各分散花下復相逢<lb/>
　　　<hi>環溪詩話李待制云此所謂詩中有畫</hi>
　　首夏<lb/>
積雨有餘潤游雲無定陰燕飛華屋靜鶯囀碧窗深<lb/>
<pb n="KR4i0062_WYG_040-4a"/>
　　　<hi>環溪詩話此詩殊有富貴氣象</hi>
　　句<lb/>
聖主思文徳元臣獻武功一言深悟意五利且和戎<hi>沈給</hi>
<hi>事云是使事</hi>天地包羞日山河匿怨中<hi>給事云太逼</hi>儒生别有淚<lb/>
不是哭窮途<hi>給事云作詩當如此</hi>氛祲埋金闕塵沙暝梓宫古來<lb/>
嘗膽事泣血望羣公<hi>給事云好語</hi>　<hi>環溪詩話</hi>
　　呉　濤<lb/>
　　　濤字徳劭崇仁人沆之伯兄<lb/>
<pb n="KR4i0062_WYG_040-4b"/>
　　在官阬日作<lb/>
時乖事轉拙端居徒含情不似堦前草春來隨意生<lb/>
　　絶句<lb/>
遊子春衫已試單桃花飛盡野梅酸怪來一夜蛙聲歇<lb/>
又作春風十日寒<lb/>
　　　<hi>環溪詩話予伯兄徳劭作詩磨磋圓淨都無病處方休在官阬日小詩并一絶句最為含蓄有</hi>
　　　<hi>氣象</hi>
　　呉　洸<lb/>
<pb n="KR4i0062_WYG_040-5a"/>
　　　洸字徳強崇仁人沆之仲兄<lb/>
　　暮春回文<lb/>
嬌聲囀處藏鸚小美睡濃時落日斜橋拂桞溪深漲水<lb/>
眼驚春雨亂飛花<lb/>
　　　<hi>環溪詩話仲兄詩從蘇黄中入</hi>
　　句<lb/>
日長人靜聞風佩乆雨堂空生水衣　簷飛謝女雪徑<lb/>
埽沈郎錢<hi>和發青亭</hi>寫處定移牆上影捲來如寄隴頭春<hi>墨梅</hi>
<pb n="KR4i0062_WYG_040-5b"/>
朱脣不駐曉妝薄玉頰頻啼夜雨翻<hi>緑萼梅</hi>花覺青春半<lb/>
山將白晝隂　夢過一年還是魘心更萬事竟成灰<hi>環溪</hi>
<hi>詩話</hi>
　　徐端崇<lb/>
　　　端崇字崇之璹子政和閒隠居禦兒<lb/>
　　　<hi>春渚紀聞東坡帥杭曰與徐璹全父坐雙檜堂公指二檜曰二疏辭漢去璹應聲曰大老入周</hi>
　　　<hi>來公為擊節乆之繼而其子崇之亦復少年俊偉落筆千字有人得山谷道人清江詞示之崇</hi>
　　　<hi>之曰山谷當今作者所知漁父止此耶或請為賦援筆立就識者竒之其末云魯邦司寇陳義</hi>
<pb n="KR4i0062_WYG_040-6a"/>
　　　<hi>高三閭大夫心徒勞相逢一笑無言說去宿蘆花又明月識者竒之</hi>
　　為蟁所擾得一絶句<lb/>
空堂夜合勢如雲溝壑寧知過去身滿腹經營盡膏血<lb/>
那知通夕不眠人<lb/>
　　　<hi>春渚紀聞時蔡京引用小人賦外横斂崇之此詩殆託以規諷云</hi>
　　方元脩<lb/>
　　　元脩字時敏桐廬人元英先生之後殿中侍御<lb/>
　　　史蒙之子政和初審察監大觀庫後通判濬州<lb/>
<pb n="KR4i0062_WYG_040-6b"/>
　　奉同程致道著作次鮑溶冬成答客韻送趙叔問<lb/>
　　奉議歸南都<lb/>
清秋不相借白髮日更多塵埃困煩促原野懐經過聊<lb/>
當倚滴潤資以生吾禾豈不念離羣驚鵲寧釋窠王孫<lb/>
别都去澹若依松蘿暫别亦復難賡詩飲無何我行聊<lb/>
爾爾渺邈踰江河賸須<hi>闕</hi>佳句相我滄浪歌<hi>宋文鑑</hi>
　　翁　挺<lb/>
　　　挺字士特崇安人彦約子政和中以季父彦國<lb/>
<pb n="KR4i0062_WYG_040-7a"/>
　　　恩補官調宜章尉朝臣交薦改授少府監終尚<lb/>
　　　書考功員外郎號五峯居士有集<lb/>
　　讀許太史祭黄長睿文<lb/>
祕書丹旐返旅殯尚丹陽海路三山逺江流萬古長交<lb/>
情惟太史傳業冀諸郎誰與銘泉壤臨文淚數行<hi>東觀餘論</hi>
<hi>附</hi>
　　曽　續<lb/>
　　　續字元嗣政和閒人<lb/>
<pb n="KR4i0062_WYG_040-7b"/>
　　贈吕居仁<lb/>
吕家三相盛天朝流澤于今有鳯毛世業中微誰料理<lb/>
卻收才具入風騷<hi>紫微詩話</hi>
　　曾　繹<lb/>
　　　繹字仲成<lb/>
　　還家塗中<lb/>
疎林殘嶺起昬鴉臘盡行人喜近家江北江南春信早<lb/>
傍籬穿竹見梅花<hi>墨莊漫録</hi>
<pb n="KR4i0062_WYG_040-8a"/>
　　左　緯<lb/>
　　　緯字經臣黄巖人政和中以詩鳴有委羽居士<lb/>
　　　集<lb/>
　　　<hi>石公弼䟦云經臣之詩六義之雋也</hi>
　　委羽山<lb/>
委羽不知何處是倩人扶上木蘭橈欲尋去路花梢密<lb/>
爭認行雲酒浪搖流水忽隨山腳轉洞天疑把杖頭挑<lb/>
逡巡不覺東風晩殆有仙人弄玉簫<lb/>
<pb n="KR4i0062_WYG_040-8b"/>
　　石新婦山<lb/>
煙蘿為髻霧為巾獨立江邊經幾春無故被人呼作婦<lb/>
不知誰是畫眉人<hi>以上赤城志</hi>
　　許少伊被召迢送至白沙不及<lb/>
短棹無尋處嚴城欲閉門水邊人獨自沙上月黄昏<lb/>
　　　<hi>詩人玉屑此二十字可謂道盡惜别之情至今使人黯然魂消</hi>
　　春晩<lb/>
池上桞依依桞邊人掩扉蜨隨花片落燕拂水紋飛試<lb/>
<pb n="KR4i0062_WYG_040-9a"/>
數交遊看方驚笑語稀一年春又盡倚杖對斜暉<hi>後村千家</hi>
<hi>詩</hi>
　　臨海崇教寺<lb/>
只把山為界紅塵自此分竹窗吟聽雪苔石坐看雲意<lb/>
靜詩先到心清道自聞深慙王許輩猿鶴舊同羣<hi>輿地紀勝</hi>
　　梅花<lb/>
幾度尋春信空歸及暮鴉試搖枝上雪恐有夜來花望<lb/>
月穿深塢迎風立淺沙若同桃李發誰肻到山家<lb/>
<pb n="KR4i0062_WYG_040-9b"/>
　　送别<lb/>
騎馬出門三月暮楊花無賴雪漫天客情惟有夜難過<lb/>
宿處先尋無杜鵑<hi>以上詩林萬選</hi>
　　天台道中<lb/>
亂山深處是仙家海變桑田日未斜為有慈親倚門望<lb/>
卻愁溪上見桃花<hi>天台山志</hi>
　　句<lb/>
一别又經無數日百年能得幾多時<lb/>
<pb n="KR4i0062_WYG_040-10a"/>
　　　<hi>赤城集委羽居士集黄裳序政和癸已陳瓘䟦稱其招友句云</hi>
　　　<hi>荆溪林下偶談陳了翁喜左經臣此句以為非特辭意清逺可玩味也老於世幻逝景迅速讀</hi>
　　　<hi>之能無警乎然此乃古人已道之句戴叔倫寄朱山人云此别又萬里少年能幾時杜荀鶴送</hi>
　　　<hi>人遊江南云能禁幾度别即到白頭時但經臣語尤婉而不迫爾</hi>
巢禽先覺曉穴蟻未知霜<hi>落葉</hi>　<hi>荆溪林下偶談</hi>
　　孫　邦<lb/>
　　　邦杭州人宣和元年進士官郎中<lb/>
　　唐氏林亭<hi>在新城</hi>
<pb n="KR4i0062_WYG_040-10b"/>
華屋沈沈野外居茂林清䕃繞門閭移花植果心無事<lb/>
抱子弄孫歡有餘閒過西疇觀刈穫嬾尋南郭命巾車<lb/>
問君為圃嗟予晩便擬歸休學二疏<hi>咸淳臨安志</hi>
　　何宏中<lb/>
　　　宏中字定逺先世居鴈門宣和元年武舉廷對<lb/>
　　　第二調滑州韋城尉後為河東河北統制有成<lb/>
　　　真通理二集<lb/>
　　　<hi>齊東野語定逺為韋城尉汴京被圍獨韋城不下後為兩路統制接應副使以糧盡被禽金人</hi>
<pb n="KR4i0062_WYG_040-11a"/>
　　　<hi>憐其忠授之以官定逺投牒于地曰我嘗以此物誘人出死力若輩乃欲以此嚇我耶囚西京</hi>
　　　<hi>獄乆之免為黄冠自號通理先生起紫微殿遷徽宗東華君御容以事之後病歿</hi>
　　臨終作<lb/>
馬革盛屍每恨遲西山餓死亦何辭姓名不到中興歴<lb/>
自有皇天后土知<hi>齊東野語</hi>
　　程　俱<hi>毛隨</hi>
　　　俱字致道開化人以外祖鄧潤甫䕃入仕宣和<lb/>
　　　二年賜上舍出身高宗朝擢中書舍人兼侍講<lb/>
<pb n="KR4i0062_WYG_040-11b"/>
　　　罷提舉江州太平觀除徽猷閣待制卒有北山<lb/>
　　　集<lb/>
　　　<hi>石林葉氏曰致道詩章兼得唐中葉以後名士衆體</hi>
　　穹窿葬事回邑有感<lb/>
生别萬里餘會面終有期死别不轉眸一朝千古非白<lb/>
日光在天𤣥隂閟泉扉盈盈閨中秀土化成枯骴冠笄<lb/>
共甘苦謂見素髮垂那知生死變不待桑䕃移室有病<lb/>
時茵篋有嫁時衣了了眼中事閒妝靜容儀垂楊手曾<lb/>
<pb n="KR4i0062_WYG_040-12a"/>
折為我當春稀迅流無迴波落英無還枝空房閴無迹<lb/>
新墳草離離傷心北門道同來不同歸<lb/>
　　善權洞<lb/>
嘗聞包山境中有林屋天旁通號地脈岳瀆潛鉤連兹<lb/>
山豈其類澒洞皆中穿二巖岌山足琤淙激奔泉牛羊<lb/>
走大石吐受無窮年金堂下石液雪積如烹煎從來米<lb/>
鹽稱浪播里俗傳一洞啓山腹穹窿亦聨緜誰題九斗<lb/>
字大篆仍深鐫中藏丈五石屹若龍騰淵回頭問主人<lb/>
<pb n="KR4i0062_WYG_040-12b"/>
<hi>謂仲嘉</hi>我輩定不凡云何逐官牒常得我所耽向來共幽<lb/>
討九鎖藏芝巖而我自林屋翩然游皖灊洪崖儻可俯<lb/>
不在南山南<lb/>
　　詠勸酒胡<lb/>
簿領青州掾風流麴秀才長煩拍浮手持贈合歡杯屢<lb/>
舞回風急傳籌白羽催深慙偃師氏端為破愁來<lb/>
　　　<hi>墨莊漫録飲席刻木為人而鋭其下置之盤中左右敧側僛僛然如舞狀乆之力盡乃倒視其</hi>
　　　<hi>傳籌所至酬之以杯謂之勸酒胡或有不作傳籌但倒而指者當飲程致道詩云云</hi>
<pb n="KR4i0062_WYG_040-13a"/>
　　和張敏叔遊滄浪亭<lb/>
醉倒春風載酒人蒼髯猶想見長身試尋遺址名空在<lb/>
卻笑張羅事已陳稍置曲欄穿徑竹别開高閣俯汀蘋<lb/>
拏舟更欲陪清賞要看毫端藻繪春<lb/>
　　南園<lb/>
王子池臺迹已荒年來華構壓高岡長林不礙千山月<lb/>
老榦猶含九夏霜便覺平泉冠東洛還依綠水記南塘<lb/>
蝸廬卻喜通幽徑岸幘時來一嘯長<lb/>
<pb n="KR4i0062_WYG_040-13b"/>
　　葺蝸廬呉下<lb/>
四海無廬著此翁故營松竹儘囊空明知計出栢馬下<lb/>
正擬身全木雁中東郭易成生草舍南村先怯巻茅風<lb/>
向來豪氣今如此敢與元龍較長雄<lb/>
　　九日寫懐<lb/>
節物驚心兩鬢華東籬雖繞未開花百年強半仕三已<lb/>
五畝就荒天一涯豈有白衣來剝啄亦從烏㡌自攲斜<lb/>
真成獨坐空搔首門桞蕭蕭噪暮鴉<lb/>
<pb n="KR4i0062_WYG_040-14a"/>
　　龍尾硯同毛彥時隨聯句<lb/>
歙水清以駛歙山文且堅<hi>程</hi>誰持玉斧琢製此月様圓<lb/>
想當結繩後要使鳥跡傳雕鎪見骨格豈與瓦礫全<hi>毛</hi>
坡陁百氏圃澄泓九經淵墨海不復見柯嵓那可肩星<lb/>
稀涵緯象眉緑生春妍<hi>程</hi>規模異鎔鐵濡寫殊懐鉛正<lb/>
當秋兔穎發此霜松煙<hi>毛</hi>一從毛楮游幾作蟲魚箋徴<lb/>
辭想妃子搵首懐張顛寧同李生瘞聊續胡公鐫<hi>程</hi>常<lb/>
疑老蚌㱿浸潤成膏研<hi>毛</hi>堅逾鵝池鑄質射銅臺埏紛<lb/>
<pb n="KR4i0062_WYG_040-14b"/>
紛況多偽渇雀同梔鞭<hi>程</hi>琳坳隠多水十手寄所宣池<lb/>
光瀲墨色雲氣開毫聯翔鸞及垂露逸勢徒飛騫<hi>毛</hi>誰<lb/>
云過珪璧或用磨戈鋋吾今欲焚棄負耒歸園田<hi>程</hi>
<hi>以上北山集</hi>
　　遊大滌<lb/>
太湖隠吏疎且頑手板拄頰看西山筆牀茶竈向何許<lb/>
往來洞庭林屋閒側聞餘杭隱大滌故整煙艇尋苕川<lb/>
相從喜得二妙士金庭老客南昌仙早行不憚踏曉月<lb/>
<pb n="KR4i0062_WYG_040-15a"/>
逸思自覺奔春泉岡迴㵎轉若無路但見老翠漫秋煙<lb/>
中峯一柱萬山表勢與太華爭擎天神仙古洞絶壁下<lb/>
蓬萊别館青雲閒天壇無人石室冷借問白鶴何時還<lb/>
人生但為形體累會當去之如蜕蟬金庭客南昌仙他<lb/>
時待我乗八景舉手少别三千年<hi>洞霄詩集</hi>
　　胡　珵<lb/>
　　　珵字徳輝晉陵人宣和三年進士紹興初史館<lb/>
　　　校勘出守嚴州有蒼梧集<lb/>
<pb n="KR4i0062_WYG_040-15b"/>
　　　<hi>楊誠齋序云陳少陽上書徳輝視其草投畀蒼梧召用為郎又以參政李公泰發之客見惡於</hi>
　　　<hi>秦丞相坐廢飢寒困窮以死</hi>
　　天慶觀觀畫龍<lb/>
道人龍中來醉與神物會寫兹蜿蜒質日月為冥晦崩<lb/>
飜江海姿素壁起濤瀨呼吸見雌雄抉石疑可碎蕭森<lb/>
殿隂古衆真儼飛斾注觀恐騰躍夜半失像繪飛光者<lb/>
明珠靈祕一何怪爛爛照甍棟那得乆在外偷兒伺酣<lb/>
睡不怕嬰鱗害願言慎所託未用期一快<lb/>
<pb n="KR4i0062_WYG_040-16a"/>
　　　<hi>梁溪漫志吾州天慶觀龍姑蘇道士李懐仁所畫懐仁者酒豪不羈嘗呼龍松江之上狎而觀</hi>
　　　<hi>之遂畫龍入神品過毘陵天慶觀大醉索墨漿數斗曳苕帚裂巾袂濡墨號呼奮躑斯須龍成</hi>
　　　<hi>觀者失聲辟易懼將搏也懐仁後不知所終而好事者每呼畫工就龍模寫工運筆之際輒眩</hi>
　　　<hi>暈欲仆竟不能成觀者駭異郡人胡徳輝因與客論近世名畫曰予每至畫龍處輒諦玩彌時</hi>
　　　<hi>不能休乃賦古風云云</hi>
　　遊秀峯寺<lb/>
攝身下蓬萊放浪雲水迹非無簡書畏心賞寄泉石亭<lb/>
亭雲閒塔勝地聞自昔梯空上青冥如鳥著兩翼化城<lb/>
<pb n="KR4i0062_WYG_040-16b"/>
出天半寳甃坦如席環山劃中斷裂地開震澤峩峩東<lb/>
西峯觀闕倚空碧千尋采香逕劒臥漣漪直當年館娃<lb/>
宫六月避暑夕琴臺延薰風萬女曳阿錫牛耳爭齊盟<lb/>
烏喙已薦食百家甬東村託足歸無宅焉知陵谷變大<lb/>
厦響千舄矧兹風塵際樓殿踊山脊安隠大火中顯允<lb/>
象教力興予浩劫歎萬法本空寂<lb/>
　　楓橋<lb/>
朝辭海涌千人石暮宿楓橋半夜鐘明日館娃宫裏去<lb/>
<pb n="KR4i0062_WYG_040-17a"/>
洞庭呼起一帆風<lb/>
　　滄浪亭<lb/>
昔聞滄浪亭未到滄浪水先賢眇遺跡壯觀亦何侈飛<lb/>
橋跨木末巨浸折湖壘糟牀行萬甕繚牆周數里廢興<lb/>
固在天庶用觀物理緬懐嘉祐世周道平如砥相君賢<lb/>
相君子美東南美如何一網盡禍豈在故紙青蠅變白<lb/>
黑作俑兹焉始所有醉翁文垂耀信百世無忘角弓詠<lb/>
嘉樹猶仰止同來二三子感歎咸興起縹瓷醉新汲毁<lb/>
<pb n="KR4i0062_WYG_040-17b"/>
譽均一洗恕逢醒狂翁一别垂二紀雋哉老益壯論事<lb/>
方切齒我欲裂絳幔推著明光裏安得上天風吹落君<lb/>
王耳<hi>以上呉郡志</hi>
　　張致逺<lb/>
　　　致逺字子猷南劒州沙縣人宣和三年進士高<lb/>
　　　宗朝歴戸部侍郎給事中出知廣州以顯謨閣<lb/>
　　　待制致仕<lb/>
　　題明月樓<lb/>
<pb n="KR4i0062_WYG_040-18a"/>
明月樓前可萬家鳯山菴下日初斜風流耆舊消沈盡<lb/>
空睇寒江耿暮霞<lb/>
　　　<hi>能改齋漫録廖尚書剛用中嘗夢中作詩其末句云家住五湖明月樓其後公薨葬於沙縣二</hi>
　　　<hi>十五里交溪鳯山之下其子遂建樓以明月目之張給事致逺賦詩</hi>
　　胡　寅<lb/>
　　　寅字明仲安國弟淳之子初生棄不舉安國收<lb/>
　　　育之舉宣和三年進士高宗朝歴官禮部侍郎<lb/>
　　　兼侍講直學士忤秦檜以徽猷閣直學士奉祠<lb/>
<pb n="KR4i0062_WYG_040-18b"/>
　　　致仕坐通李光落職新州安置檜死復元官卒<lb/>
　　　諡文忠學者稱致堂先生有斐然集<lb/>
　　紙帳<lb/>
細皺巻寒波輕明籠白霧何以相徘徊歳晩正凝冱枕<lb/>
敧一尺竹被展幾幅布賢哉楮先生不以貧不顧夜玉<lb/>
圍紅綃羞澀強自賦書生説富貴志士安貧素風驚銀<lb/>
海潮春在明月庫先生睡方濃不覺糟牀注<hi>翰墨大全</hi>
　　和趙宣<lb/>
<pb n="KR4i0062_WYG_040-19a"/>
冠月裾雲佩綠霞百年將此送生涯愁心别後無詩草<lb/>
病眼燈前有醉花落筆擅場聊寫意背山臨水遂成家<lb/>
也須南畝多栽秫休似東陵只種𤓰<hi>瀛奎律髓</hi>
　　劉一止<lb/>
　　　一止字行簡湖州歸安人宣和三年進士紹興<lb/>
　　　初召試除祕書省校書郎歴給事中進敷文閣<lb/>
　　　待制致仕有苕溪集<lb/>
　　識舟亭<lb/>
<pb n="KR4i0062_WYG_040-19b"/>
渺渺歸帆江北渚脈脈相望那得語舟中賈客嬋娟女<lb/>
朝樂瀟湘暮荆楚我欲招之問計然浮名唾去如飄煙<lb/>
買魚沽酒嘯儔侣搥鼓弄笛殘彫年<lb/>
　　㝛溪口<lb/>
溪聲來天邊風水共豪縱夜氣劇奔馬侵曉不能控書<lb/>
生有清癖詠雪寧忍凍胡為枕寒流故遣不成夢<lb/>
　　和巒嶅二子寒食少天色五字<lb/>
霧雨昏不醒東風曉能酸我食日不足寧憂三日寒<lb/>
<pb n="KR4i0062_WYG_040-20a"/>
人言二月時霏雨生樹杪天色何時無要問寒食少<hi>里語</hi>
<hi>春雨樹頭生</hi>
　　聞杭州亂<lb/>
飢來命餉寒索衣官家養兵如養兒時平軍健乆玩弛<lb/>
轅門笑歌驕莫隨往時金陵囚刺史今者杭州漕臣死<lb/>
稽天烈焰窮朝昏千丈紅霞炫江水鄰州之兵如此兵<lb/>
嗚呼世難何時平<lb/>
　　睡足齋<lb/>
<pb n="KR4i0062_WYG_040-20b"/>
此地誰令著此翁角巾敧倒鬢如蓬興高絶壁松聲外<lb/>
夢破寒花啅雀中睡債幾時償賽足書淫前日洗除空<lb/>
故人若問安心法一酌村酤薦晚菘<lb/>
　　次韻宋希仲侍郎見貽<lb/>
今日宦游此作客毎逢佳處欲忘年頗將幻境觀塵世<lb/>
始信臞儒是列仙野色分橋山帶邑晚雲藏寺水黏天<lb/>
公身未屬煙波管莫向津頭買釣船<lb/>
　　冥冥寒食雨<lb/>
<pb n="KR4i0062_WYG_040-21a"/>
冥冥寒食雨客意向誰親泉亂如爭壑花寒欲傍人生<lb/>
涯長刺促老氣尚輪囷不負年年債清詩斷送春<lb/>
　　訪石林<lb/>
山行不用瘦藤扶度石穿雲意自徐夜過西巖投㝛處<lb/>
滿身風露竹扶疎<lb/>
　　過梅溪省妻父臧翊善墳感歎<lb/>
寂寞松岡鎖暮煙平生忠信事茫然臧孫有後真虚語<lb/>
伯道無兒可問天<hi>以上苕溪集</hi>
<pb n="KR4i0062_WYG_040-21b"/>
　　李　質<lb/>
　　　質字文伯參知政事昌齡曽孫為内侍梁師成<lb/>
　　　所引授右列睿思殿應制<lb/>
　　　<hi>揮麈後錄質少不檢文其身賜號錦體謫仙後隨從北狩</hi>
　　艮岳百詠<hi>奉詔同曹組作存十八首</hi>
　　　艮嶽<lb/>
勢連坤軸近乾岡地首東維鎮八方江不風波山不險<lb/>
子孫千億壽無疆<lb/>
<pb n="KR4i0062_WYG_040-22a"/>
　　　極目亭<lb/>
千里飛鴻坐上看山川風月在憑欄不知地占最高處<lb/>
但覺恢恢天宇寛<lb/>
　　　跨雲亭<lb/>
地高天近怯憑欄下視浮雲咫尺間只怪輕雷起嵓際<lb/>
不知飛雨過山前<lb/>
　　　散綺亭<lb/>
斷虹飛雨過天涯碧落浮雲不復遮明日隂晴真可卜<lb/>
<pb n="KR4i0062_WYG_040-22b"/>
倚欄來此看餘霞<lb/>
　　　蟠桃嶺<lb/>
不到瑤臺白玉京海中仙果但聞名何人為報西王母<lb/>
嶺上如今種已成<lb/>
　　　三秀堂<lb/>
窗戸深沈晝不開鳯凰時下九層臺月明夜靜聞環佩<lb/>
知有霓旌羽扇來<lb/>
　　　書館<lb/>
<pb n="KR4i0062_WYG_040-23a"/>
蓮燭詞臣在外庭青錢學士已登瀛回廊屈曲隨巖阜<lb/>
挾策何妨取次行<lb/>
　　　林華苑<lb/>
連雲複道映樓臺茂苑竒花日日開但得如春天一笑<lb/>
芳菲何必曉風吹<lb/>
　　　和容㕔<lb/>
白羽流星一㸃明上林飛雁幾回驚弓開月到天心滿<lb/>
風外惟聞中的聲<lb/>
<pb n="KR4i0062_WYG_040-23b"/>
　　　潄瓊軒<lb/>
淺碧分江入衆山山深無處不潺湲開軒最近寒溪口<lb/>
噴薄松風響佩環<lb/>
　　　嵓春堂<lb/>
桂影亭亭漾碧溪尋芳曾被暗香迷碧桃開後晴風暖<lb/>
花外幽禽自在啼<lb/>
　　　鑑湖<lb/>
水天澄澈瑩寒光一片平波六月涼移得㑹稽三百里<lb/>
<pb n="KR4i0062_WYG_040-24a"/>
不教全屬賀知章<lb/>
　　　蘆渚<lb/>
萬葉梢梢秋意初斜風細雨憶江湖誰知雪壓波澄後<lb/>
更與宫中作畫圖<lb/>
　　　松谷<lb/>
雲藏煙鎖晝蒼蒼得地何須作棟梁聞道九龍扶輦過<lb/>
一山風又作笙簧<lb/>
　　　蠟梅屏<lb/>
<pb n="KR4i0062_WYG_040-24b"/>
冶葉倡條不受覊翠筠輕束最繁枝未能隔絶蜂相見<lb/>
　一一花房似蜜脾<lb/>
　　　紫硯壁<lb/>
沒水攀蘿琢馬肝齎持堅潤出風湍潛藩每恨端谿逺<lb/>
疊作山中峭絶看<lb/>
　　　濯龍峽<lb/>
山束蒼煙細路通噴泉飛雨灑晴空真龍豈許尋常見<lb/>
故作雲閒飲㵎虹<lb/>
<pb n="KR4i0062_WYG_040-25a"/>
　　　柳岸<lb/>
牽風拂水弄春柔三月花飛滿御樓不似津亭供悵望<lb/>
一生長得繫龍舟<lb/>
　　　<hi>揮麈後錄元符末掖庭訛言祟出有茅山道士劉混康者以法籙符水為人祈禳且善捕逐鬼</hi>
　　　<hi>物上聞得出入禁中頗有驗崇恩尤敬事之寵遇無比至於即其鄉里建置道宫甲于宇内祐</hi>
　　　<hi>陵登極之初皇嗣未廣混康言京城東北隅地叶堪輿儻形勢加以少高當有多男之祥始命</hi>
　　　<hi>為數仞岡阜已而後宫占熊不絶上甚以為喜繇是崇信道教土木之工興矣一時佞倖因而</hi>
　　　<hi>逢迎遂竭國力而經營之是為艮嶽宣和壬寅歳始告成御製為記命睿思殿應制李質曹組</hi>
<pb n="KR4i0062_WYG_040-25b"/>
　　　<hi>共作百詠華宫記畧政和初天子命作壽山艮僧祖秀陽</hi>
　　　<hi>岳於禁城之東陬詔閹人董其役工已落成上命之曰陽華宫大抵衆山環列于其中得平蕪</hi>
　　　<hi>數十頃以治園圃以闢宫門於西入徑廣于馳道左右皆大石林立僅百餘株以神運昭功敷</hi>
　　　<hi>慶萬壽峯而名之獨神運峯廣百圍錫爵盤固侯居道之中束石為亭以庇之高五十尺御製</hi>
　　　<hi>記文親書建三丈碑附於石之東南陬其餘巨石並與賜名惟神運峯前巨石以金飾其字餘</hi>
　　　<hi>皆青黛而已此所以第其甲乙者又有大石二枚配神運峯作亭庇之寘于寰春堂者曰玉京</hi>
　　　<hi>獨秀太平嵒寘于萼綠華堂者曰慶雲萬態竒峯括天下之勝藏古今之美於斯盡矣靖康元</hi>
　　　<hi>年閏十一月大梁陷都人相與排牆避虜於夀山艮嶽之巔時大雪新霽丘壑林塘宛若畫本</hi>
<pb n="KR4i0062_WYG_040-26a"/>
　　　<hi>祖秀周覽累日咨嗟驚愕信天下之傑觀而天造有未盡也明年春復遊陽華宫而民廢之矣</hi>
　　曹　緯<lb/>
　　　緯字元象一字彥文潁昌人有俊才釋褐即物<lb/>
　　　故<lb/>
　　自齊山借舟汎湖還家<lb/>
十里平湖漫不流晚風吹浪打行舟定知歸得侵燈火<lb/>
家在菰蘆最盡頭<hi>宋文鑑</hi>
　　客有遺予畫梅者淡墨暈成因命之梅影<lb/>
<pb n="KR4i0062_WYG_040-26b"/>
憶昔神遊姑射山夢中栩栩片時還冰膚不許尋常見<lb/>
故隠輕雲薄霧閒<hi>聲畫集</hi>
　　雁<lb/>
雲飛水㝛過炎涼回想來時道路長夜月照驚惟弔影<lb/>
朔風吹斷不成行人閒無處逃矰繳歳晩何曾飽稻粱<lb/>
儻以能鳴免烹死繫書猶可到衡陽<hi>後村千家詩</hi>
　　次韻曹好謙負春<lb/>
作計尋芳不屬貧可憐風物自良辰飛花有意能留客<lb/>
<pb n="KR4i0062_WYG_040-27a"/>
啼鳥多情觧喚人涉世乍驚翻手薄論交多語白頭新<lb/>
十年異縣傷流落來往山州枉過春<lb/>
　　春日憶西湖簡家弟元寵<lb/>
天涯孤客意堪哀病眼逢春只強開閉戸不知花老去<lb/>
捲簾方覺燕歸來風休潩水光如拭雨霽箕山翠作堆<lb/>
遙想西湖圖畫裏幾多車馬踏青回<hi>以上詩林萬選</hi>
　　曹　組<lb/>
　　　組字元寵潁昌人緯弟宣和三年進士召試中<lb/>
<pb n="KR4i0062_WYG_040-27b"/>
　　　書換武階兼閤門宣贊舍人仍給事殿中官止<lb/>
　　　副使有箕潁集<lb/>
　　艮嶽百詠<hi>奉詔同李質作存十八首</hi>
　　　介亭<lb/>
雲棧横空入翠煙躋攀端可躡飛仙介然獨出諸山上<lb/>
磊磊排衙石滿前<lb/>
　　　璿波亭<lb/>
水影搖暉動碧虚日華凌亂上金鋪安知不是鮫人寳<lb/>
<pb n="KR4i0062_WYG_040-28a"/>
往往淵中得美珠<lb/>
　　　飛岑亭<lb/>
微雲將雨洗層巒石磴莓苔路屈盤正是江南最佳處<lb/>
仰看蒼翠俯澄瀾<lb/>
　　　噰噰亭<lb/>
聖主從來不射生池邊羣雁恣飛鳴成行卻入雲霄去<lb/>
全似人間好弟兄<lb/>
　　　八仙館<lb/>
<pb n="KR4i0062_WYG_040-28b"/>
蟠桃初熟玉京春圓屋如規戸牖新盡是瑤池高會客<lb/>
豈容塵世飲中人<lb/>
　　　蕭閒館<lb/>
書草吹來種種香好風移韻入松篁丹臺紫府無塵事<lb/>
偏覺壺中日月長<lb/>
　　　梅池<lb/>
玉鈿匀㸃鑑新磨香逐風來水上多應為横斜詩句好<lb/>
故教疎影寫平波<lb/>
<pb n="KR4i0062_WYG_040-29a"/>
　　　絳霄樓<lb/>
翼瓦飛甍跨閬風捲簾滄海日曈曨佳時自有羣仙到<lb/>
笑語雲霞縹緲中<lb/>
　　　萬松嶺<lb/>
蒼蒼森列萬株松終日無風亦自風白鶴來時清露下<lb/>
月明天籟滿秋空<lb/>
　　　萼綠華堂<lb/>
綠萼承趺正蘂輕清香續續度簷楹天教不雜閒桃李<lb/>
<pb n="KR4i0062_WYG_040-29b"/>
賜與神仙物外名<lb/>
　　　清虚洞天<lb/>
玉闗金鎖一重重只見桃源路暗通行到水雲空洞處<lb/>
恍如身世在壺中<lb/>
　　　躡雲臺<lb/>
萬本琅玕密不開林深明碧鎖高臺更無一㸃遊塵到<lb/>
但覺雲隨步步來<lb/>
　　　汎雪廳<lb/>
<pb n="KR4i0062_WYG_040-30a"/>
月團攜下九重天來試人閒第一泉正在水聲山色裏<lb/>
六花浮動紫甌圓<lb/>
　　　景龍江<lb/>
潤通河漢碧涵空影倒山光曉翠重聞説巨魚時駭浪<lb/>
只應風雨是神龍<lb/>
　　　雪香徑<lb/>
夾徑梨花玉作英年年寒食半隂晴要看雪色無邊際<lb/>
十二樓前月正明<lb/>
<pb n="KR4i0062_WYG_040-30b"/>
　　　百花屏<lb/>
衆香芬馥著人衣雲母光寒露未晞圍得春風勝繡幕<lb/>
紛紛紅紫鬭芳菲<lb/>
　　　飛來峯<lb/>
突兀初驚倚碧空翠嵐仍與瑞煙重呉儂莫作西來認<lb/>
真是蓬萊第一峯<lb/>
　　　敷春門<lb/>
帝力無私萬國通尚思寒谷待春風欲將和氣均天下<lb/>
<pb n="KR4i0062_WYG_040-31a"/>
都在熙熙造化中<hi>以上揮塵後錄</hi>
　　輦下寒食<lb/>
海棠時節又清明塵斂煙收雨乍晴幾處青帘沽酒市<lb/>
一竿紅日賣花聲綵毬時向梭門過繡轂遙隨輦路行<lb/>
日暮人人醉歸去熙熙春物見昇平<hi>事文類聚前集</hi>
　　鴛鴦<lb/>
蘋洲花嶼接江湖頭白成雙得自如春晩有時描一對<lb/>
日長銷盡繡工夫<lb/>
<pb n="KR4i0062_WYG_040-31b"/>
　　翡翠<lb/>
窺魚潛立小荷圓照水飛鳴更碧鮮鬭草人歸尋墜翼<lb/>
綺窗將去補花鈿<hi>以上前賢小集拾遺</hi>
　　夜歸曲<lb/>
飢烏啞啞啼暮寒回風急雪飄朱闌瑣窗繡闥豔紅獸<lb/>
畫幕金泥接彩鸞呉妝秀色攅眉綠能唱襄陽大隄曲<lb/>
酒酣横管咽孤吹吹裂柯亭傲霜竹逺空寒雲渾不動<lb/>
老狐應過黄河凍暗回微暖入江梅何處荒榛挂么鳯<lb/>
<pb n="KR4i0062_WYG_040-32a"/>
歸來穏跨青連錢貂茸擁鼻行翩翩籠紗蜜炬照飛霰<lb/>
十二玉樓人未眠<hi>古今詩統</hi>
　　邵　彪<lb/>
　　　彪字希文鎮江人宣和三年進士歴國子監丞<lb/>
　　　知楚州<lb/>
　　丹陽懐古<lb/>
故里詩人去湖山最寂寥草深張祜宅花暗許渾橋鳯<lb/>
髓何時續蓬萍觸處飄鴻冥杳難及霜鬢兩蕭蕭<hi>鎮江府志</hi>
<pb n="KR4i0062_WYG_040-32b"/>
　　范宗尹<lb/>
　　　宗尹字覺民襄陽鄧城人宣和三年上舍登第<lb/>
　　　高宗朝歴尚書右僕射同中書門下平章事退<lb/>
　　　居台州<lb/>
　　　<hi>雞肋編范覺民作相方三十二歳肥白如冠玉旦起與襄頭帶巾必皆攬鏡時謂之三照相公</hi>
　　遊大有空明洞<hi>在黄巖委羽山</hi>
暫到山中禮法壇空明雲氣逼人寒當年孤鶴知何處<lb/>
遙想天風墜羽翰<hi>台州府志</hi>
<pb n="KR4i0062_WYG_040-33a"/>
　　張　邵<lb/>
　　　邵字才彥烏江人宣和三年上舍登第建炎初<lb/>
　　　以直龍圖假禮部尚書使金通問欲降之不屈<lb/>
　　　徙于會寧府和議成及洪皓朱弁南歸升祕閣<lb/>
　　　修撰敷文閣待制知池州奉祠卒有輶軒倡和<lb/>
　　　集<lb/>
　　　<hi>待制張公行實公在會寧士多從之授書生徒斷木書于其上捧誦既過削去復書中圓如瓠</hi>
　　　<hi>而首尾尖目之曰木橄欖葢其俗兒童誦習率以此</hi>
<pb n="KR4i0062_WYG_040-33b"/>
　　句<lb/>
蘇氊乆絶寢衣想姜被忽分挾纊香<hi>謝樞密王公論惠綿衾  待制張公</hi>
　　　<hi>行實</hi>
　　張　嵲<lb/>
　　　嵲字巨山襄陽人宣和三年上舍中第紹興中<lb/>
　　　官司勲員外郎擢中書舍人升實錄院修撰有<lb/>
　　　集<lb/>
　　　<hi>劉後村詩話巨山陳簡齋之表姪詩法似之</hi>
<pb n="KR4i0062_WYG_040-34a"/>
　　夷陵<lb/>
呉越相持地江山直險固昔聞焚夷陵今兹但遺堵山<lb/>
逺欲連天江寛疑浸樹左顧渚宫塗右眺襄陽路野迥<lb/>
無居人荒村但豺虎依依念鄉井愴愴悲墳墓月淡江<lb/>
風寒雲深楚山暮佇立小踟蹰蒼蒼歸鳥去<lb/>
　　防江<lb/>
大漠與呉越天南天北頭虜尤涉吾地飲馬長淮流飲<lb/>
馬猶尚可莫使學操舟<lb/>
<pb n="KR4i0062_WYG_040-34b"/>
　　　<hi>後村詩話語意高簡意味幽逺</hi>
　　絶句<lb/>
犖确南山路叢筠冒水生寒梅銷落盡猶有數花明<lb/>
十日濃隂飛細雨清川初漲水平沙幽人閉戸春已半<lb/>
開徧山南山北花<lb/>
故園墳樹想青蔥寒食風光淚眼中自痛不如傖父子<lb/>
紙錢猶挂樹頭風<lb/>
一行疎樹對柴門又見荒煙上晩村日日牆隂觀日影<lb/>
<pb n="KR4i0062_WYG_040-35a"/>
人生消得幾朝昏<lb/>
日炙櫻桃已半紅更薰花氣滿襟風路傍謁舍蹲遺獸<lb/>
應有荒墳在麥中<hi>以上後村詩語</hi>
　　馬　擴<lb/>
　　　擴字子充中嘉王榜武舉宣和四年與趙良嗣<lb/>
　　　使金議割燕山特除武翼大夫忠州刺史兼閤<lb/>
　　　門宣贊舍人紹興初為湖南宣撫司參議官有<lb/>
　　　茅齋自叙<lb/>
<pb n="KR4i0062_WYG_040-35b"/>
　　使金和趙良嗣<lb/>
未見燕銘勒故山耳聞殊議骨毛寒願君共事烹身語<lb/>
易取皇家萬世安<hi>茅齋自叙</hi>
　　句<lb/>
未敢此時非趙括已愁他日類田豐<lb/>
　　　<hi>三朝北盟會編紹興二年曹成執湖南安撫使向子諲據道州宣撫司參議官馬擴遣使臣張</hi>
　　　<hi>布齎剳子招成成受招安乃放出子諲參謀范直方曰曹成不可招保之使赴行在馬曰彼既</hi>
　　　<hi>不願逺出促之是使散而為亂也宣撫使呉敏惑直方之議馬以詩獻敏云云遂拂袖歸又數</hi>
<pb n="KR4i0062_WYG_040-36a"/>
　　　<hi>日敏以資學宫祠之命到城成即復亂湖廣被其害直方得郡而去</hi>
　　王次翁<lb/>
　　　次翁字慶曾濟南人禮部别頭試第一南渡知<lb/>
　　　處州附秦檜屢遷至參知政事奉祠居明州<lb/>
　　聞馬擴辭職作<lb/>
徙薪曲突論無憑太尉山中混耦耕頭額爛焦曾采錄<lb/>
參謀先已享專城<lb/>
近來出處事何如先輩風流掃地無忽有子充驚末俗<lb/>
<pb n="KR4i0062_WYG_040-36b"/>
一言未契便長驅<hi>三朝北盟會編</hi>
　　傅墨卿<lb/>
　　　墨卿字國華山隂人以大父恩補官宣和四年<lb/>
　　　使高麗有功賜同進士出身進龍圖閣學士提<lb/>
　　　舉杭州洞霄宫<lb/>
　　句<lb/>
百鍊鑑從天上鑄五時花向帳前施<hi>端午帖子五筆</hi>　<hi>容齋</hi>
　　曹　勛<lb/>
<pb n="KR4i0062_WYG_040-37a"/>
　　　勛字功顯陽翟人組之子宣和五年賜同進士<lb/>
　　　出身紹興中僑居天台以韋太后北還迎鑾功<lb/>
　　　官至昭信軍節度使孝宗朝加太尉開府儀同<lb/>
　　　三司卒贈少保諡忠靖有松隠文集<lb/>
　　　<hi>夷堅志紹興中曹勛使金好事者戲作小詞其後闋曰單于若問君家世説與教知便是紅窗</hi>
　　　<hi>迥底兒謂勛父元寵昔以此曲著名也</hi>
　　乾道聖徳頌<hi>并序</hi>
　臣恭惟皇帝陛下膺上聖之期繼中興之統紹登四<lb/>
<pb n="KR4i0062_WYG_040-37b"/>
　載恭勤百為廼乾道改元政事具舉營戍罷屯黎民<lb/>
　於變時雍廷臣小大率職致淮北之蝗入境自斃秋<lb/>
　成之積歳登大有是皆陛下聖徳昭著雖黄童白叟<lb/>
　所不待言而知臣以草莽之賤迫桑榆之年際遇四<lb/>
　朝叨塵二府豈不知清明之時方深貪戀大懼榮祿<lb/>
　浮實莫允清議故控露忱悃仰瀆天聰特䝉賜俞已<lb/>
　幸晩境安處閒退日聽康衢熙熙之謠顧老臣不當<lb/>
　以翰墨輒塵宸扆然抃蹈之餘有不能自已者謹擬<lb/>
<pb n="KR4i0062_WYG_040-38a"/>
　元和之作極思選言撰成乾道聖徳頌昧死上進雖<lb/>
　朱能形容聖徳之萬一庶少伸臣子歸美之誠其辭<lb/>
　曰<lb/>
維聖有作紹隆興運天經地義宗堯越舜風俗惇厚日<lb/>
星明潤冰天桂海咸祗成訓皇矣藝祖肈開宗祊用集<lb/>
大命再造羣生卜世卜年周室與京徳懋聖孫區宇再<lb/>
寧龍潛出震握符御極恭儉慈仁已隆燕翼勵精治具<lb/>
羣工惟辟斯皇聖徳以受方國躬秉要道化成斯民問<lb/>
<pb n="KR4i0062_WYG_040-38b"/>
寢侍膳克勤日新刑于四海率土興仁至矣聖孝悦安<lb/>
嚴親猾夏餘種乆失我重稍恢雄略盡還尊奉復修絳<lb/>
樂亟續騫貢布昭聖武式皇鉅宋洪宣景命爰振皇綱<lb/>
詔令諭㫖粉澤八荒宸奎逸彩龍鳯騫翔煥乎聖文彬<lb/>
彬日彰誕敷武節克柔強鷙風靜邊柝煙沈晩燧穡夫<lb/>
力田塞馬垂轡巍巍聖功允格康濟光啟元良鶴禁建<lb/>
儲遴擇端方贊翊詩書濬哲文思日親睿謨於赫聖明<lb/>
有開令圖當天執籙了無玩好貴異獻輸蕩然一埽力<lb/>
<pb n="KR4i0062_WYG_040-39a"/>
敦嘉靖詢謀政要丕鑠聖斷坐臻是奥從容總攬用體<lb/>
乾剛文武一道督以經常王化溥博景風丕祥格天聖<lb/>
治時雍時康咫尺威顏豁達方寸日角珠庭金聲玉振<lb/>
穆穆皇皇天儀明潤洪惟聖表萬㝢朝覲乃武乃文止<lb/>
戈好生華夏蠻貊底於丕平罔或反汗克斷惟明長䇿<lb/>
遠馭奕奕天聲寳緒重光密荅純祐既恊皇極昭報方<lb/>
茂堯父舜子撫封增舊行復九有亘萬萬壽大哉乾元<lb/>
萬物資之赫赫明世吾君繼之熾昌隆祚惟皇造之億<lb/>
<pb n="KR4i0062_WYG_040-39b"/>
萬斯年惟皇保之<lb/>
　　獨不見<lb/>
獨不見誰相憶花影上珠簾明月穿窗隙翡翠暗無光<lb/>
蒼苔㸃行跡鸞鑑挂珊瑚寳靨銷金碧彷彿聞簫韶夢<lb/>
想見顏色為我報新人好好承恩澤君看後庭花芳菲<lb/>
能幾日<lb/>
　　楊花曲<lb/>
春光誰占得楊花獨自知未到傳消息將歸送别離隨<lb/>
<pb n="KR4i0062_WYG_040-40a"/>
風飛更急入户舞還低大有撩人處妝臺惱畫眉<hi>以上</hi>
<hi>松隱集</hi>
　　沈　晦<lb/>
　　　晦字元用錢塘人遘孫宣和六年廷對第一歴<lb/>
　　　知建康府高宗朝進徽猷閣直學士出守衢州<lb/>
　　　提舉太平興國宫<lb/>
　　上方山居<lb/>
月斜樹影穿窗入雨過山泉繞舍鳴野寺中宵人不睡<lb/>
<pb n="KR4i0062_WYG_040-40b"/>
蒲團布衲悟前生<lb/>
天畔羣山一草亭半溪煙雨花冥冥老翁投老得此景<lb/>
日與溪山同醉醒<lb/>
此生真與世相忘投老生涯寄上方洗足闗門枕書睡<lb/>
連山松檜雨浪浪<hi>括蒼彚紀</hi>
　　邵　棠<lb/>
　　　棠字仲甘號西坡南康軍都昌人宣和六年進<lb/>
　　　士<lb/>
<pb n="KR4i0062_WYG_040-41a"/>
　　道經柘溪靜林寺<lb/>
青山萬疊倚晴空中有招提一逕通老衲不闗塵世事<lb/>
黄花紅葉共秋風<hi>詩林萬選</hi>
　　萬松嶺老僧<lb/>
佛屋三閒破冷開半通雲氣半蒼苔行人莫問僧年紀<lb/>
嶺上喬松是手栽<hi>杭州府志</hi>
　　王　洋<lb/>
　　　洋字元渤山陽人御史資深子以省試第二名<lb/>
<pb n="KR4i0062_WYG_040-41b"/>
　　　中宣和六年甲科官博士歴典三郡晩守鄱陽<lb/>
　　　洪忠宣以使金歸人無敢過其居洋獨候舍坐<lb/>
　　　免去有東牟集<lb/>
　　琵琶洲<lb/>
塞外風煙能記否天涯淪落自心知眼中風物參差是<lb/>
只欠江州司馬詩<lb/>
　　　<hi>容齋三筆吾州餘千縣東干越亭有琵琶洲在下唐劉長卿張祜輩皆留題王洋一絶句云云</hi>
　　　<hi>真佳句也</hi>
<pb n="KR4i0062_WYG_040-42a"/>
　　李長民<lb/>
　　　長民揚州人正民之弟南渡寓家海鹽<lb/>
　　題鹿苑寺一擊軒<lb/>
我聽風篁是梵音如何俗耳等閒聞自來擊處無人會<lb/>
千古知心只此君<hi>海鹽縣圖經</hi>
　　祖秀實<lb/>
　　　秀實字去華浦城人弱冠釋褐第一除國子博<lb/>
　　　士高宗朝拜禮部郎中<lb/>
<pb n="KR4i0062_WYG_040-42b"/>
　　寄呉晞逺<lb/>
官路聲名二十年江鄉舊仰貳車賢推將事業歸塵外<lb/>
收得功夫到酒邊解榻幾聞招隠士炷香終日對韋編<lb/>
公朝況是登耆哲早晩蒲輪穏著鞭<lb/>
　　　<hi>萬姓統譜呉駿字晞逺中元豐八年進士調潞州上黨簿太宰張商英首加薦引知䖍化縣通</hi>
　　　<hi>判永州未幾告老祖秀實以詩寄之云</hi>
　　綦崇禮<lb/>
　　　崇禮字叔厚高宻人徙北海登上舍第高宗朝<lb/>
<pb n="KR4i0062_WYG_040-43a"/>
　　　拜翰林學士退居台州有北海集<lb/>
　　題石梁瀑布<lb/>
林麓隂森徑曲盤漸驚危步入重巒地分寳刹臨空翠<lb/>
天設飛梁跨急湍霜暗雲蒸山氣肅雪翻雷輥水聲寒<lb/>
我來不作多求想試出神光徧現看<hi>天台勝紀</hi>
　<lb/>
　<lb/>
　<lb/>
<pb n="KR4i0062_WYG_040-43b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋詩紀事巻四十<lb/>
</p>
<p>
</p>
  </div>
<div>
                <head>宋詩紀事巻四十一</head>
    <p>
<pb n="KR4i0062_WYG_041-1a"/>
欽定四庫全書<lb/>
　宋詩紀事巻四十一　　　　　錢塘厲鶚撰<lb/>
　　王晞韓<lb/>
　　　晞韓興化軍人宣和六年進士紹興閒樞密樓<lb/>
　　　炤宣撫闗陜辟為屬改京秩朝廷欲借兵西夏<lb/>
　　　犄角金人差管押生蕃三百餘口歸夏國道無<lb/>
　　　疎虞累遷大理少卿方庭實宣諭陜西贈以詩<lb/>
　　　晞韓和之時秦檜方主和議誣以他獄欲置之<lb/>
<pb n="KR4i0062_WYG_041-1b"/>
　　　死上閔其勞移潯州赦歸卒<lb/>
　　和方廷實見贈<lb/>
誰憐定逺不生還驛騎翩翩出漢闗未肻西風回馬首<lb/>
要傳飛檄過千山<hi>莆陽文獻</hi>
　　張　闡<lb/>
　　　闡字大猷永嘉人宣和六年進士高宗朝累遷<lb/>
　　　宗正少卿孝宗朝遷工部尚書顯謨閣學士奉<lb/>
　　　祠卒諡忠簡<lb/>
<pb n="KR4i0062_WYG_041-2a"/>
　　奉祠後作<lb/>
八請犯天顔今朝出漢闗渾如倦飛鳥日暮傍巢還<hi>合</hi>
<hi>璧事類後集</hi>
　　王之道<lb/>
　　　之道字彥猷號相山居士無為軍人宣和六年<lb/>
　　　進士建炎中保山寨攝鄉郡尋以議和忤秦檜<lb/>
　　　晩起漕湖南官樞密使有相山集<lb/>
　　蒙城早行<hi>蒙城在應天府汴河西上入京路</hi>
<pb n="KR4i0062_WYG_041-2b"/>
殘月千家閉荒城萬木號舉頭華葢近回睇啟明高野<lb/>
迥霜迎面風清冷透袍十年河上路從此步金鼇<hi>瀛奎律髓</hi>
　　繡溪<lb/>
畫橋雕檻接招提新有幽人傍繡溪千頃波明天上下<lb/>
兩匳光映水東西飛樓湧殿參差見古木修篁咫尺迷<lb/>
此景此時君信否綠楊影裏囀黄鸝<hi>廬州志</hi>
　　詹度<lb/>
　　　度宣和中資政殿學士同知燕山府<lb/>
<pb n="KR4i0062_WYG_041-3a"/>
　　送宣撫童貫平燕班師<lb/>
長途春色送英雄滿目江山暎日紅劒㦸夜揺楊桞月<lb/>
旌旗曉拂杏花風行時一決平戎策到後須成濟世功<lb/>
為報燕山諸將吏太平取在笑談中<hi>三朝北盟會編</hi>
　　蔡　柟<lb/>
　　　柟字堅老南城人嘗為宜春别駕宣和以前人<lb/>
　　　歿于乾道庚寅曾公巻吕居仁輩皆與倡和有<lb/>
　　　雲壑隠居集浩歌集<lb/>
<pb n="KR4i0062_WYG_041-3b"/>
　　泊釣臺<lb/>
高臺百尺凌空碧維舟夜乆霜月白癭木窣窣搖枯藤<lb/>
寒瀬潺潺落蒼石先生退隠知幾年漢家鐘鼎徒凌烟<lb/>
高風千古磨不盡山水照映長明鮮我來俯仰慚羈旅<lb/>
衝寒愁怕𤣥冬暮此身不負白鷗盟暫此遲留亦何預<lb/>
起來搔首江茫茫孤篷卻逐雁隨陽人生遊行豈易得<lb/>
惟有此夕難相忘<hi>釣臺集</hi>
　　登郡學稽古閣晩望<lb/>
<pb n="KR4i0062_WYG_041-4a"/>
簷外川原迥煙中草樹㣲山城暮吹角客子淚霑衣歳<lb/>
月經身老行藏與願違歸禽帶落日渺渺背人飛<lb/>
　　詠新荷<hi>堅老嘗謁韓子蒼令賦此詩</hi>
朱闌橋下水平池四面無風桞自垂疑是水仙吟意嬾<lb/>
碧羅箋巻未題詩<hi>以上西江通志</hi>
　　陸元光<lb/>
　　　元光字蒙老歸安人博學善吟詠宣和初為嘉<lb/>
　　　興令後改晉陵<lb/>
<pb n="KR4i0062_WYG_041-4b"/>
　　詠蟬<lb/>
綠隂深處汝行藏風露從來是稻粱莫倚髙枝縱繁響<lb/>
也須回首顧螳螂<lb/>
　　　<hi>庚溪詩話䝉老宰晉陵時州幕官有好䜛謗同列者一日同㑹聞蟬䝉老即席賦此其人聞而</hi>
　　　<hi>少戢</hi>
　　嘉禾八詠<hi>存二首</hi>
　　　金魚池<lb/>
池上春風動白蘋池邊清淺見金鱗新波巳縱游魚樂<lb/>
<pb n="KR4i0062_WYG_041-5a"/>
調笑江頭結網人<lb/>
　　　五柳橋<lb/>
五桞先生倦折腰孤眠千載仰風標青衫令尹頭如雪<lb/>
不厭朝昏過此橋<hi>至元嘉禾志</hi>
　　鄭　強<lb/>
　　　強閩人宣和中萍鄉令<lb/>
　　化成巖<lb/>
城郭囂塵外江山勝槩中鏗然一灘水和以萬松風夾<lb/>
<pb n="KR4i0062_WYG_041-5b"/>
徑森竒石危亭納大空蒼巖不能語曾識贊皇公<hi>袁州府志</hi>
　　程　瑀<lb/>
　　　瑀字伯㝢饒州浮梁人宣和中太學試第一官<lb/>
　　　屯田郎中謫監漳州鹽税高宗朝累除兵部尚<lb/>
　　　書龍圖閣學士提舉江州太平宫卒有飽山集<lb/>
　　拜程剛愍公墓<lb/>
早從賔客傅青扉晩舉絲綸對紫微忠憤欲先同列死<lb/>
邊塵驚繞屬車飛墓閒挂劒心猶在帳下談經事已非<lb/>
<pb n="KR4i0062_WYG_041-6a"/>
太學諸生皆白髮汪汪老淚溼征衣<lb/>
　　　<hi>饒州府志公名振字伯玉樂平人少入太學徽宗幸學以右職除官累擢國子司業兼太子舍</hi>
　　　<hi>人靖康元年以吏部侍郎尹開封金兵至及于難高宗立贈端明殿學士賜諡剛愍墓在樂平</hi>
　　　<hi>懐義鄉</hi>
　　李　芬<lb/>
　　　芬宣和進士<lb/>
　　呉將軍元瑜丹青妙當世呉王命扁舟下海陵貎<lb/>
　　徐神翁像以歸故為詩叙其事以贈<lb/>
<pb n="KR4i0062_WYG_041-6b"/>
秦皇寤寐茅盈語鋭意長生欲輕舉徐福藥就仙骨成<lb/>
雲海茫茫但延佇東西日月秋復春海變桑田更幾人<lb/>
忽思重看舊寰宇驂鸞直下江淮濵布衣野叟不耕藝<lb/>
自向琳宫操祓篲祕語親書悟世人一坐忽驚三十歳<lb/>
淮南奉道聞真蹟命使扁舟訪消息畫手從來獨擅長<lb/>
一見仙風心自得歸來目斷蒼烟垠三尺生綃醉墨翻<lb/>
軸上神翁不觧語彷彿白鶴乘孤雲海陵相望一千里<lb/>
嗟我塵勞未云已授書圯上會有期誠心願取黄公履<lb/>
<pb n="KR4i0062_WYG_041-7a"/>
<hi>宣和畫譜</hi>
　　黄次山<lb/>
　　　次山字季岑豐城人宣和進士建炎中官吏部<lb/>
　　　郎中提㸃湖南刑獄有三餘集<lb/>
　　田家春日<lb/>
緯竹梁溪面誅茅舍道傍臘收冰下紙春課社前薑露<lb/>
草牛羊長風花杖屨香人生但如此官獨為誰忙<hi>前賢</hi>
<hi>小集拾遺</hi>
<pb n="KR4i0062_WYG_041-7b"/>
　　趙良嗣<lb/>
　　　良嗣本遼人馬植因童貫來降改姓名李良嗣<lb/>
　　　薦于朝獻策伐遼賜國姓累官延康殿學士光<lb/>
　　　祿大夫以罪奪職靖康初戮于桞州<lb/>
　　宣和四年使金作<lb/>
朔風吹雪下雞山獨暗穹廬夜色寒聞道燕然好消息<lb/>
曉來驛騎報平安<hi>馬擴茅齋自序</hi>
　　上京作<lb/>
<pb n="KR4i0062_WYG_041-8a"/>
建國舊碑邊月暗興王故地野風乾回頭笑向王公子<lb/>
騎馬隨軍上五鑾<lb/>
　　　<hi>桯史趙良嗣絳人來降以能文為裕陵眷遇曾兼史局令續通鑑長編重和元年十二月推修</hi>
　　　<hi>四朝會要帝系后妃吉禮三類賞良嗣以參詳轉秩後坐誅余讀北遼遺事見良嗣與王瓌使</hi>
　　　<hi>女真隨軍攻遼上京城破有詩云五鑾乃上京殿名保機之故巢也</hi>
　　劉　佖<lb/>
　　　佖宣和閒為昌國尉<lb/>
　　投洩潭龍宫<lb/>
<pb n="KR4i0062_WYG_041-8b"/>
未躍天衢卧寂寥碧潭流溢海山腰埋藏頭角雖經歳<lb/>
際會風雲在一朝既若有心成變化豈能無意及枯焦<lb/>
神蹤許為蒼生起願擊香車上九霄<hi>延祜四明志</hi>
　　李處權<lb/>
　　　處權字巽伯洛陽人邯鄲公淑曾孫宣和閒與<lb/>
　　　陳叔易朱希真以詩名南渡後嘗領三衢有崧<lb/>
　　　菴集<lb/>
　　送二十兄還鎮江<lb/>
<pb n="KR4i0062_WYG_041-9a"/>
此行檢校幽棲事佳處知公故未忘新筍豈應過母大<lb/>
舊松想已及人長老來對客須靈照貧後持家藉孟光<lb/>
世亂身危何處是二年孤負北窗涼<hi>瀛奎律髓</hi>
　　呉　可<lb/>
　　　可字思道金陵人宣和末官至團練使責授武<lb/>
　　　節大夫有詩名<lb/>
　　　<hi>孫仲益作汪彥章墓誌云大璫梁師成用事小人朋附目為隠相武人呉可者師成許以能詩</hi>
　　　<hi>至出入臥内公罷符寳可過公致師成意曰聞名乆矣幸不鄙過我禁從可拱而俟也公謝不</hi>
<pb n="KR4i0062_WYG_041-9b"/>
　　　<hi>注客曰吾曹望隠相之門如在天上召而不往何故公曰若使我與可輩為伍耶</hi>
　　　<hi>李端叔䟦云思道詩妙處畧無斧鑿痕字字皆有來歴</hi>
　　病酒<lb/>
無聊病酒對殘春簾幙重重更掩門惡雨斜風花落盡<lb/>
小樓人下欲黄昏<lb/>
　　戲作冷語<lb/>
<hi>闕十八字</hi>　　　　　　　　　　　　　　思如冬<lb/>
露下紫薇花影中長哦白雪明光宫衆泉涌此萬巻胷<lb/>
<pb n="KR4i0062_WYG_041-10a"/>
　　春霽<lb/>
南國春光一半歸杏花零落淡胭脂新晴院字寒猶在<lb/>
曉絮欺風不肻飛<hi>以上墨莊漫錄</hi>
　　小醉<lb/>
小醉初醒過竹村數家殘雪擁籬根風前有恨梅千㸃<lb/>
溪上無人月一痕<lb/>
　　次韻劉元舉子規<lb/>
蜀魄悲鳴楚國春試憑清些與招魂柔腸欲斷雲横嶺<lb/>
<pb n="KR4i0062_WYG_041-10b"/>
幽夢初回月挂村客舍花光隨野水故園桞色負柴門<lb/>
飽聞錦里無窮樂早晩歸來訪子孫<lb/>
　　遊清涼寺<lb/>
延步石城塢迢迢去興長野田耕晩雨寒樹倚斜陽載<lb/>
酒追狂客論才得漫郎無因遂高蹈時復借山房<hi>以上</hi>
<hi>前賢小集拾遺</hi>
　　贈戴彥衡<lb/>
病來謾喜折釵股老去尚懐雙脊龍他日扁舟會乘興<lb/>
<pb n="KR4i0062_WYG_041-11a"/>
摩挲圭璧小從容<lb/>
　　　<hi>羅願新安志新安墨以黄山名數十年來造者乃在婺源黄岡山戴彥衡呉滋為最彥衡自紹</hi>
　　　<hi>興八年以薦作復古殿等墨其初降雙角龍樣是米待制元暉所畫繼作圭壁及戲虎樣時議</hi>
　　　<hi>欲就禁苑為窯稍取九里松古松為之彥衡以松生道旁平地不可用其後衢池工者載他山</hi>
　　　<hi>松往造亦竟不成彥衡未幾死嘗出貢餘一圭示米公米以為罕有其比詩人呉可贈詩云云</hi>
　　句<lb/>
東風可是閒來往時送紅梅一陣香<lb/>
　　　<hi>優古堂詩話李方叔喜呉可小詩云云殊不知張芸叟酴醿詩亦云晩風亦自知人意時去時</hi>
<pb n="KR4i0062_WYG_041-11b"/>
　　　<hi>來管送香</hi>
　　趙季西<lb/>
　　　季西宣和閒人<lb/>
　　丹青閣<lb/>
跨壑飛簷屋數楹上横山色下溪聲等閒題作丹青閣<lb/>
未必丹青畫得成<lb/>
　　　<hi>方與勝覽在建寧府開元寺側元豐初太守石禹勤建宣和中趙季西命名且賦詩云</hi>
　　章　憲<lb/>
<pb n="KR4i0062_WYG_041-12a"/>
　　　憲字叔度呉郡人宣和中監漢陽酒税有復軒<lb/>
　　　集<lb/>
　　　<hi>呉郡志章甫字端叔自建之浦城徙居于呉崇寧初除都官郎中尋挂冠歸藏書萬巻讎校精</hi>
　　　<hi>宻年六十二卒子八人憲其一也憲樂道好徳操履高潔鄉里謂之隠君子其學師事王信泊</hi>
　　　<hi>而與朱子發吕居仁等游嘗自作復軒記謂葺先人之廬治東廡之軒以貯經史百氏之書名</hi>
　　　<hi>之曰復以警其學其後圃又有清曠堂詠歸清閟遐觀三亭以慕古尚賢皆有詩</hi>
　　登齊雲樓<lb/>
飛樓縹緲瞰呉邦表裏江湖自一方曲檻高窗雲細薄<lb/>
<pb n="KR4i0062_WYG_041-12b"/>
落霞孤鶩水蒼茫固知興廢因時有獨覺江山共古長<lb/>
回首中原正愁思不堪殘日半規黄<lb/>
　　題處士顧禧漫莊<lb/>
何許明人眼松閒見古堂泉聲到棐几山影覆繩牀愛<lb/>
酒陶元亮聽蛙孔徳璋紛紛戰蠻觸丘壑信難忘<lb/>
　　遐觀亭<lb/>
吾慕陶靖節處約而平寛涉園自成趣矯首復遐觀我<lb/>
亦散遊目俯仰天地閒雲烟自舒巻湖嶺相回環永與<lb/>
<pb n="KR4i0062_WYG_041-13a"/>
形役謝豈有俗慮干想像斜川遊千載乃相闗<lb/>
　　松江謁王文孺令宰<lb/>
暑退涼生過雨天鳧飛鷺浴暮江前秋風小浪鴨頭水<lb/>
斜日輕帆燕尾船青眼卻欣逢地主白頭相對聳詩肩<lb/>
林塘勝處開尊俎只欠冰輪特地圓<hi>以上呉郡志</hi>
　　挽著作王先生蘋<lb/>
伊洛流風在丘軻道益尊遺經啟幽眇後學有淵源鑽<lb/>
仰知由户衰遲阻及門三年思晬面一旦絶微言<lb/>
<pb n="KR4i0062_WYG_041-13b"/>
西觀才黔突題輿卻佐州濟時卑管晏齎志在春秋曖<lb/>
曖孤雲沒沈沈厚夜幽升堂聞禮樂終覺媿程仇<hi>王著</hi>
<hi>作集附</hi>
　　連南夫<lb/>
　　　南夫宣和末以太常少卿使金紹興中知泉州<lb/>
　　　不附和議落職<lb/>
　　滴水巖<lb/>
滴水巖高路欲窮佩環聲響玉玲瓏一天星斗墮青漢<lb/>
<pb n="KR4i0062_WYG_041-14a"/>
萬斛珠璣瀉碧空滄海逕歸朝夕會曹溪不隔本源通<lb/>
何妨凝竚龕巖下更沐如來灌頂功<hi>廣東通志</hi>
　　許安仁<lb/>
　　　安仁字仲山襄邑人晚以特奏名得官調南劒<lb/>
　　　州順昌尉<lb/>
　　　<hi>許彥周詩話季父仲山所著阨竒集自序曰水激之以亂石則有聲麝藏之以䙝噐則馨齊不</hi>
　　　<hi>下者二城田單因而縱兵文獨不待阨而後竒乎</hi>
　　和徽宗御製宫詞<lb/>
<pb n="KR4i0062_WYG_041-14b"/>
輕寒慘慘透衾羅玉箭銅壺漏水多常是未明供服御<lb/>
夢回頻問夜如何<hi>許彥周詩話</hi>
　　夢中作<lb/>
山色濃如滴湖光平如席風月不相識相逢便相得<lb/>
　　　<hi>許彥周詩話季父病中夢至一處泛舟環水皆竒峰可愛賦詩云云既寤而言之後數日卒</hi>
　　植竹吏隠堂後因題<lb/>
珍重勞君慰逺遊繁聲疎影一堂秋主人看即官期滿<lb/>
分付風塵與子猷<lb/>
<pb n="KR4i0062_WYG_041-15a"/>
斸破中庭一畝苔主人白髮手親栽即今誰信清貞節<lb/>
須向三冬雪後來<hi>能改齋漫錄</hi>
　　題善山院<lb/>
瓦爐栢子裊殘烟午夢醒時一暢然不悟功名負終老<lb/>
荒山飢走又三年<hi>延平府志</hi>
　　周　邦<lb/>
　　　邦海陵人居錢唐右文殿修撰知廣州穜之孫<lb/>
　　　官迪功郎江東帥幕著政和大理入貢錄<lb/>
<pb n="KR4i0062_WYG_041-15b"/>
　　次陳彥育遊鍾山韻<lb/>
雄壓呉頭控楚腰千峯環拱冶城橋黄旗紫葢旋歸漢<lb/>
古刹淒涼尚號蕭<hi>郗后化蟒之地鹿苑院土人名為蕭帝寺</hi>
北嶽經行匪濫巾相陪來現隠淪身春蘿秋桂還吾輩<lb/>
白浪紅塵付若人<hi>清波雜志</hi>
　　范　周<lb/>
　　　周字無外文正之姪孫純古之子負才不羈安<lb/>
　　　貧自樂所居號范家園<lb/>
<pb n="KR4i0062_WYG_041-16a"/>
　　　<hi>中呉紀聞范周少負不羈之才工于詩詞不求聞達所居號范家園亭安貧樂道未嘗屈折于</hi>
　　　<hi>人盛季文作守時頗嫚士嘗于元宵作寳鼎現詞投之極蒙嘉奨因遺酒五百壺其詞每遇燈</hi>
　　　<hi>夕諸郡皆歌之</hi>
　　巡夜絶句<lb/>
自古輕儒孰若秦山河社稷付他人而今重士如周室<lb/>
忍使書生作夜巡<lb/>
　　　<hi>中呉紀聞方臘之亂郡中令總甲巡䕶雖士流亦不免無外率府庠諸生冠帶夜行首用大燈</hi>
　　　<hi>籠書一絶于其上郡將聞之亟為罷去</hi>
<pb n="KR4i0062_WYG_041-16b"/>
　　題崑山絶頂<lb/>
萬疊青巒厭巨崑四垂空闊水天分夜光寒帶三江月<lb/>
春色隂連百里雲桂子鶴鳴空半落天香僧出定中聞<lb/>
不將此境憑張益三百年來屬老文<hi>中呉紀聞</hi>
　　木香<lb/>
暖風吹麝入鉛華不肻隨春到謝家半夜粉寒香泣露<lb/>
也應和月怨梨花<hi>墨莊漫錄</hi>
　　范公稱<lb/>
<pb n="KR4i0062_WYG_041-17a"/>
　　　公稱文正公之後著過庭錄<lb/>
　　無題<lb/>
赤縣東城尉它年業舊儒老為知道馬中有報恩珠歳<lb/>
月侵餘齒風埃上短鬚頼逢同志友襟韻不相孤<hi>過庭錄</hi>
　　燕照鄰<lb/>
　　　照鄰字明仲陽翟人隠居不仕<lb/>
　　絶句<lb/>
女騃兒癡十口餘進時無業退無廬一窗風雨韓城夜<lb/>
<pb n="KR4i0062_WYG_041-17b"/>
火冷燈青照舊書<hi>過庭錄</hi>
　　范仲温<lb/>
　　　仲温字元實祖禹之子秦少游之壻吕居仁之<lb/>
　　　表叔學詩于黄山谷有潛溪詩眼<lb/>
　　　<hi>鐵圍山叢談仲温嘗預貴人家會有侍兒喜歌秦少游長短句坐中畧不顧及酒酣懽洽侍兒</hi>
　　　<hi>始問此郎何人仲温遽起叉手而對曰某乃山抹微雲女壻也聞者為之絶倒</hi>
　　句<lb/>
夷甫雌黄須倚閣君卿脣舌要施行<hi>紫微詩話</hi>
<pb n="KR4i0062_WYG_041-18a"/>
　　陸　宰<lb/>
　　　宰字元鈞佃子官朝請大夫直祕閣贈少師<lb/>
　　　<hi>施㝛㑹稽志紹興十三年始建祕書省于臨安天井巷之東詔求遺書于天下首命紹興府錄</hi>
　　　<hi>直祕閣陸宰家書來上凡萬三千巻有竒</hi>
　　句<lb/>
奴愛才如蕭穎士婢知詩似鄭康成<lb/>
　　　<hi>陸游劒南集云先少師宣和初有贈晁公以道詩云云晁公大愛賞今逸全篇偶讀晁公文集</hi>
　　　<hi>泣而足之士不逢時勇退耕閉門自號景迂生逺聞佳士輒心許老見異書猶眼明奴愛才如</hi>
<pb n="KR4i0062_WYG_041-18b"/>
　　　<hi>蕭穎士婢知詩似鄭康成早孤遇續殘章涕已傾</hi>　<hi>偏多感欲</hi>
　　崔子方<lb/>
　　江上逢晁適道<lb/>
渺渺連江雨微微到面風主人留一餉佳士得相逢會<lb/>
面嗟何晩論詩許有功君家好兄弟更覺此心同<hi>宋文鑑</hi>
　　田　亘<lb/>
　　　亘字元邈陽翟人與陳叔易崔徳符菩建炎中<lb/>
　　　以察官召卒<lb/>
<pb n="KR4i0062_WYG_041-19a"/>
　　江梅<lb/>
千林含凍鬱蒼蒼只有江梅獨自芳暗吐幽香穿别院<lb/>
半攲斜影入寒塘冰膚宛是姑仙女粉面端疑騎省郎<lb/>
若是蜜奴曾拂掠肻收紅豔貯蜂房<lb/>
　　　<hi>瀛奎律髓元邈梅詩三首前二首云趁暖不隨千卉折凌寒先伴六花開臨流照影為誰好映</hi>
　　　<hi>竹無人空自憐皆佳惟用索笑事不叶故不錄</hi>
　　飛鳶<lb/>
旋旋晴空作鶻盤仰空誰不羡高閒豈知盡日勞心眼<lb/>
<pb n="KR4i0062_WYG_041-19b"/>
只在塵寰腐鼠閒<lb/>
　　　<hi>瀛奎律髓此葢譏相國寺前資寮僧而作其為人可知也</hi>
　　王晉卿圖瀛山筆畫精緻京師貴遊蓄之為希代<lb/>
　　之寳自圖書棄擲于路陽翟張飛卿見而得之過<lb/>
　　九江以遺友人傅延之延之出以示余余悲而賦<lb/>
　　詩<lb/>
他日緘縢屬貴遊詎知遷徙過南州天涯與汝共淪落<lb/>
淚溼湓江烟雨秋<hi>清河書畫舫</hi>
<pb n="KR4i0062_WYG_041-20a"/>
　　張茂宗<lb/>
　　　茂宗徽宗朝知潭州<lb/>
　　留題衡嶽觀<lb/>
靈嶽峯前遊古觀此中何别蘂珠宫五雲仙客形皆異<lb/>
十洞烟花景不同鍊藥爐香金石氣醮星壇冷薜蘿風<lb/>
因聞大道修真訣咫尺三清路可通<hi>南岳總勝集</hi>
　　李先輔<lb/>
　　　先輔廬陵人<lb/>
<pb n="KR4i0062_WYG_041-20b"/>
　　題朱陵洞水簾<lb/>
一片挂蒼崖分明不惹埃蹙成珠顆白垂下水簾來野<lb/>
燕飛難入山風巻不開聲聲去朝海無意戀巖隈<hi>南岳</hi>
<hi>總勝集</hi>
　　蘇　庠<lb/>
　　　庠字養直澧州人伯固之子初以病目自號眚<lb/>
　　　翁後徙居丹陽之後湖更號後湖病民紹興閒<lb/>
　　　居廬山與徐俯同召不起卒年八十餘有後湖<lb/>
<pb n="KR4i0062_WYG_041-21a"/>
　　　集<lb/>
　　　<hi>鶴林玉露紹興閒養直與徐師川同召師川赴養直辭師川造朝便道過養直留飲甚歡二公</hi>
　　　<hi>平日對奕徐高于蘇是日養直拈一子笑視師川曰今日須還老夫下此一著師川有媿色</hi>
　　清江曲<lb/>
屬玉雙飛水滿塘菰蒲深處浴鴛鴦白蘋滿櫂歸來晩<lb/>
秋著蘆花兩岸霜扁舟繫岸依林樾蕭蕭兩鬢吹華髮<lb/>
萬事不理醉復醒長占烟波弄明月<lb/>
　　　<hi>苕溪漁隠叢話東坡云此篇若置在太白集中誰復疑其非也</hi>
<pb n="KR4i0062_WYG_041-21b"/>
　　後清江曲<lb/>
層波渺渺山蒼蒼輕霜隕木蓮葉黄呼兒極浦下笭箵<lb/>
社甕欲熟浮蛆香輕帆淅瀝鳴秋雨日暮乗流自相語<lb/>
一笛秋風萬事休白鳥翩翩落烟渚<hi>苕溪漁隠叢話</hi>
　　賦王文孺臞菴<lb/>
王郎臞菴摩詰詩烟花遶舍江遶籬石渠東觀了無夢<lb/>
筆牀茶竈行相期古人已往不可作甫里顧有今天隨<lb/>
東鄰蟹舍肻著我請辦蓑笠懸牛衣<lb/>
<pb n="KR4i0062_WYG_041-22a"/>
　　　<hi>中呉紀聞呉江王份字文孺自號臞菴嘗築圃于松江之側買樹作址計三百萬錢圃成極東</hi>
　　　<hi>南之勝蘇庠詩云云</hi>
　　前題<lb/>
笛弄松江明月蓑披笠澤歸雲若道青霄快活五侯何<lb/>
處如君<lb/>
　　浮天閣<lb/>
玉蟾飛入水晶宫萬頃琉璃碎晩風詩就雲歸不知處<lb/>
斷山零落有無中<lb/>
<pb n="KR4i0062_WYG_041-22b"/>
秋落空江動碧虚黄蘆洲渚雁飛初我來欲訪䲭夷子<lb/>
為挂西風十幅蒲<lb/>
　　平逺堂<lb/>
桞外西風六幅蒲野塘睡鴨對舂鉏如何喚得王摩詰<lb/>
畫作江南烟雨圖<lb/>
　　　<hi>呉郡志臞菴在松江之濵邑人王份有超俗趣營此以居圍江湖以入圃故多桞塘花嶼景物</hi>
　　　<hi>秀野名聞四方一時名勝喜遊之皆為題詩圃中有與閑平逺種德及山堂四堂烟雨觀横秋</hi>
　　　<hi>閣凌風臺鬱峩城釣靈灘琉璃沼臞翁㵎竹㕔龜巢雲闗纈林楓林等處而浮天閣為第一總</hi>
<pb n="KR4i0062_WYG_041-23a"/>
　　　<hi>謂之臞菴份字文孺以特恩補官嘗為大冶令歸休老焉</hi>
　　送子經歸臨安<lb/>
牛背行將老鷗沙盟已寒蓴鱸付張翰書札報任安古<lb/>
學飽胸次驚瀾翻筆端西湖十頃月留取醉時看<lb/>
　　㝛飛來峰下<lb/>
呉中未歴佳山水湖上懐思去惘然雲去雲歸兩峯寺<lb/>
鷗飛鷗沒夕陽天客愁官渡落花雨歸夢下湖春水船<lb/>
想得對牀成夜話何須隴月向人圓<hi>以上咸淳臨安志</hi>
<pb n="KR4i0062_WYG_041-23b"/>
　　題張公洞<lb/>
銅官之南山復山捫蘿絶壁苔蘚斑只今何處可容足<lb/>
乞我石房雲一閒<hi>毘陵志</hi>
　　徳友近在咫尺乃不相過因成一詩<lb/>
十日已吹梅信風絶憐未許一尊同喜君不減習主簿<lb/>
媿我殊非龎徳公<lb/>
　　徳友求薝蔔花栽戲作小詩代簡<lb/>
問訊雲蘿小隠家剡藤醉墨半攲斜酒餘落筆已殊絶<lb/>
<pb n="KR4i0062_WYG_041-24a"/>
發興不須薝蔔花<lb/>
　　　<hi>鐵網珊瑚紹興中建安徐詡䟦云蘇公隠丹徒五召不起周君徳友主縣簿願從之遊文書往</hi>
　　　<hi>來委曲如瑣求之古人未易一二也</hi>
　　題塘塠山風漪軒<lb/>
竹隂既疎明流泉復清駛佳響聞山泉涼風澹然至幽<lb/>
人此安禪閲世一遊戲何必周八垠是中有能事<lb/>
　　至湖上<lb/>
沙晩水痕碧蕭蕭蒲葦秋鴻飛遵逺渚木落見滄洲藤<lb/>
<pb n="KR4i0062_WYG_041-24b"/>
杖吟還倚風帘行可休有懐誰共語暝色起林丘<hi>以上</hi>
<hi>鎮江府志</hi>
　　張彥智<lb/>
　　句<lb/>
兩岸更無通步路四時常有避風船<lb/>
　　　<hi>咸淳毘陵志蔣三舍在宜興縣西洴浰四圍皆澤國宣和閒張寳文彥智遇風寄㝛贈以詩有</hi>
　　　<hi>句云云和者盈巻</hi>
　　薛　然<lb/>
<pb n="KR4i0062_WYG_041-25a"/>
　　答賈支使寄鶴<lb/>
瑞羽竒姿踉蹌形稱為仙馭過蒼㝠何年厚祿曾居衞<lb/>
幾世前身本姓丁幸有逺雲兼逺水莫臨華表與華亭<lb/>
勞君贈我清歌侣將去田園夜坐聽<hi>合璧事類别集</hi>
　　楊　軒<lb/>
　　牡丹<lb/>
楊妃歌舞態西子巧䜛魂利劒斬不斷餘妖鍾此根光<lb/>
華日已盛䦨檻豈長存寄語尋芳者須知松桂尊<hi>合璧</hi>
<pb n="KR4i0062_WYG_041-25b"/>
<hi>事類别集</hi>
　　鄭　鋼<lb/>
　　　鋼宣和中承議郎<lb/>
　　題資州東巖<lb/>
逕轉得幽谷雲巖屹相向谽谺偃重簷彎環依疊嶂緬<lb/>
想融結初鐫鑱自天匠了無斧鑿跡但覺盤根壯深可<lb/>
數千尺廣逾八九丈洞穴既窈窕松門亦昭曠廓含三<lb/>
千界中列五百像巨楠布幢葢翠蔓垂帷帳木靈不知<lb/>
<pb n="KR4i0062_WYG_041-26a"/>
名境幽或難狀我時馳征軺奔走倦塵鞅獲此一段竒<lb/>
欣然愜微尚欲去興未闌行行重回望<hi>名勝志</hi>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4i0062_WYG_041-26b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋詩紀事巻四十一<lb/>
</p>
<p>
</p>
  </div>
<div>
                <head>宋詩紀事巻四十二</head>
    <p>
<pb n="KR4i0062_WYG_042-1a"/>
欽定四庫全書<lb/>
　宋詩紀事巻四十二　　　　　錢塘厲鶚撰<lb/>
　　陳　序<lb/>
　　　序字彥育句容人從蘇庠學詩受知于浙漕向<lb/>
　　　伯恭邀與同行妻以愛姬姬寇萊公元孫也伯<lb/>
　　　恭聞于朝授和州文學終删定官有碧巖集<lb/>
　　遊鍾山題八功徳水菴壁<lb/>
寒騎瘦馬度山腰目斷清溪第一橋盡是帝王陵墓處<lb/>
<pb n="KR4i0062_WYG_042-1b"/>
野風荒草暝蕭蕭<lb/>
十年塵土暗衣巾亂走江鄉一病身西第將軍成底事<lb/>
北朝開府是何人<hi>清波雜志</hi>
　　方千里<lb/>
　　　千里官舒州簽判<lb/>
　　題真源宫<lb/>
萬歳丹霞府千函蘂笈書時時瞻絳節往往下雲車近<lb/>
與剛風接高連上帝居登前望南岳清蹕滿空虚<hi>宋藝圃集</hi>
<pb n="KR4i0062_WYG_042-2a"/>
　　錢惟岳<lb/>
　　曹娥碑<lb/>
曹娥廟貎樹豐碑千古行人誦色絲苦恨當年題八字<lb/>
不旌賢孝只旌辭<hi>方輿勝覽</hi>
　　胡致隆<lb/>
　　　致隆字藏之臨江人自號蕭灘居士父彥明與<lb/>
　　　山谷進士同年故藏之以詩取知于山谷無子<lb/>
　　　遺稾不傳<lb/>
<pb n="KR4i0062_WYG_042-2b"/>
　　題呉生畫桃源圖<lb/>
王宰十日畫一石左思十年賦三都誰似今時呉道子<lb/>
咄嗟能辦武陵圖武陵不與人閒隔可憐舊日無尋覓<lb/>
蒼蒼烟水只依然試倩漁舟問消息<hi>聲畫集</hi>
　　題瘞鶴銘<lb/>
當年誰為裹𤣥黄潮打孤城草木荒華表竟無新信息<lb/>
斷碑空有碎文章雲埋紫葢峯何在烟鎖青田路正長<lb/>
遙想華亭披道氅夜隨明月過錢唐<hi>蘆浦筆記</hi>
<pb n="KR4i0062_WYG_042-3a"/>
　　星子樓<lb/>
葛巾藤杖竹籧篨靜夜江樓縱目初海獸擎山出彭蠡<lb/>
玉龍銜水下匡廬三更雲盡猨啼露十里月寒人捕魚<lb/>
已問湖山借圭角他年來此老樵漁<hi>方輿勝覽</hi>
　　山谷坐上分題賦藕<lb/>
平生冰雪姿七星羅心胷豈無有絲毫上裨天子聰而<lb/>
不自見達胡為乎泥中沈疴正無頼安得君從容其子<lb/>
亦可憐風味如乃翁<hi>合璧事類别集</hi>
<pb n="KR4i0062_WYG_042-3b"/>
　　喜曹劉二從事見過<lb/>
蕭蕭細雨鎖柴門喜見風流二使君俊逸萬春猶錄事<lb/>
清新子建尚參軍飄零世路詩千首寥落江湖酒一尊<lb/>
多病揚雄謝來徃暮年誰更可論文<hi>詩林萬選</hi>
　　羅從彥<lb/>
　　　從彥字仲素南劒州羅源人從龜山遊以累舉<lb/>
　　　恩授惠州博羅縣主簿紹興初卒學者稱豫章<lb/>
　　　先生淳祐閒諡文質有集<lb/>
<pb n="KR4i0062_WYG_042-4a"/>
　　題一鉢菴<lb/>
可憐萱草信無憂誰謂幽蘭解結愁欲得寸田荆棘斷<lb/>
秖應長伴赤松遊<hi>豫章集</hi>
　　熊　蕃<lb/>
　　　蕃字叔茂建陽人宗王安石之學長于吟詠嘗<lb/>
　　　作茶錄<lb/>
　　登金山<lb/>
注海銀成壑浮空玉作堆鼇翻三島出鷲駕一峯來塔<lb/>
<pb n="KR4i0062_WYG_042-4b"/>
影波搖動鐘聲潮拍回猶嗟禪伯老虛入妙高臺<hi>金山志畧</hi>
　　何　麒<lb/>
　　　麒張丞相商英外孫<lb/>
　　外大父丞相初登科為雒縣主簿經攝垍窯鎮税<lb/>
　　官留詩䕶國寺中令狐監征錄以見寄謹再拜追<lb/>
　　和而記其後<lb/>
傳翁遺墨賸咨嗟四海當年尚一家大老不為今日用<lb/>
小詩徒遣後人誇興來思跨巴滇馬歸去方乘下澤車<lb/>
<pb n="KR4i0062_WYG_042-5a"/>
燕麥兔葵僧舍裏何如夢得訪桃花<hi>成都文類</hi>
　　虎丘<lb/>
平地涌巖壑棱層驚大雄何曾逺人世真欲傍天宫白<lb/>
虎威靈在赤烏緣影空生公能説法音與塔鈴同<hi>呉都志</hi>
　　龍多山<lb/>
世路聱牙赤水過故升天險問龍多書中舊識唐公昉<lb/>
圖裏又聞馮葢羅<lb/>
　　　<hi>方與勝覽在合州赤水縣北按唐孫職方樵龍多山錄有至道觀東有大池即唐武后時放生</hi>
<pb n="KR4i0062_WYG_042-5b"/>
　　　<hi>池中峯有唐鷲臺院東有佛慧院有萬竹竹徑圍尺有東巖廣五十丈多唐人刻字又有靈山</hi>
　　　<hi>院泉自巖出瀦為方池大旱不竭其山髙明窈深變態萬狀有駕鶴軒下視涪水如帶烟雲出</hi>
　　　<hi>沒山之偉觀也圖經云廣漢人馮葢羅煉丹于此晉永嘉三年舉家十七人仙去何麒詩云云</hi>
　　董瞿老<lb/>
　　黄彥與從無逸求妻埋銘以硯謝之無逸邀子作<lb/>
　　歌<lb/>
君不見昌黎翁南遷益覺文章工滑稽戲作毛穎傳陶<lb/>
泓之族稱𢎞農又不見東坡翁生涯寄食破硯中詆訶<lb/>
<pb n="KR4i0062_WYG_042-6a"/>
龍尾尊鳳咮更誇丹石蒸赤紅古來文士耽翰墨十有<lb/>
八九坐此窮怪君落筆妙言語四壁才堪蔽風雨幾年<lb/>
結桞送奴星文窮跳梁推不去硯能窮人君不鄙爾來<lb/>
諛墓得龍尾緹巾什襲不妄觀碑字三縑何足擬玉堂<lb/>
視草乃稱之只恐𤣥文似揚子君誇此硯文似羅奈君<lb/>
鹿裘帶索何我雖忍窮亦好事尚能搜句為君歌嗚呼<lb/>
魯公乞米家食粥不費銀鉤寫珠玉<hi>前賢小集拾遺</hi>
　　杜柬之<lb/>
<pb n="KR4i0062_WYG_042-6b"/>
　　雲安玉虛觀南軒感事偶書<lb/>
古觀乆荒涼寂然外人境草木既榛蕪風雨亦頽隕我<lb/>
來一糞除地淨窗為冋晨光散桐隂夕照落栢影置以<lb/>
六尺牀度此三伏永終朝饜清涼半夜或凄冷客至共<lb/>
浮𤓰睡餘獨煮茗遙聞斗筲兒爭奪沸蛙黽街頭米十<lb/>
干旱井費縻綆對我脱粟盤徐餐休祝鯁<lb/>
穉梧值歳首擢起青琅玕其葉大如掌其隂勻若攤弱<lb/>
幹尋丈展氣已雲霄干期之四五載定足容棲鸞我老<lb/>
<pb n="KR4i0062_WYG_042-7a"/>
無定居僦屋蝸螺跧平生輞川宅面勢胸中盤何當遂<lb/>
誅茅規庭十步寛非無松栢堅未易蒼龍摶種此南窗<lb/>
下醉眠風雨寒<lb/>
　　至自雲安題淨戒院<lb/>
山口出雲鳩喚雨三月巴山蒸溽暑濁流來作虎眼文<lb/>
一葉孤舟命如縷道傍綠樹清隂涼中有金仙古道場<lb/>
去家纔餘二百里且復看此青篔簹出門滿目傷羈旅<lb/>
歸舍還煎碎兒女欲問闍黎借榻眠臥對龕燈淡無語<lb/>
<pb n="KR4i0062_WYG_042-7b"/>
麥芒焦桑椹紫田家夫婦忙欲死蠶入蔟麥登場夫婦<lb/>
飽煖孰可當道傍書生空有婦不蠶而衣真汝負功名<lb/>
富貴老不來書劒風塵一生誤何時即買百株桑身耕<lb/>
婦織策最良董生莫厭徴租吏蘇子無由黑貂敝<lb/>
　　雲安下巖<lb/>
濤江翻雪巻湖灘晩泊巖扉暫解顔夙有淨緣逢寺喜<lb/>
老無生理伴僧閒殘雲已斷獨飛雨落日將沈卻照山<lb/>
半夜秋聲驚客夢一簾珠貝冷珊珊<hi>以上全蜀藝文志</hi>
<pb n="KR4i0062_WYG_042-8a"/>
　　李　祁<lb/>
　　　祁字蕭遠尚書郎謫監漢陽酒税<lb/>
　　郎官湖春日<lb/>
兩山收雨暗平沙遮斷溪梅隔水花留得烟林作圖畫<lb/>
依稀松磴有人家<lb/>
空山玉蘂照瓊瑰到處尋花共往回欲識春風最竒處<lb/>
試來同看雨中梅<lb/>
朦朧花影月黄昏著意春風入酒痕知是江梅喜佳客<lb/>
<pb n="KR4i0062_WYG_042-8b"/>
例垂花蘂照清樽<lb/>
十日春隂到水亭水邊楊桞一時青梅花過盡桃花惡<lb/>
乞取山礬入淨瓶<hi>能改齋漫錄</hi>
　　張師中<lb/>
　　楓橋寺<lb/>
呉門多精藍此寺名尤古距城七里餘冠葢日亭午古<lb/>
逕通采香遠岫對棲虎巖扉横野橋塔影落前浦霜樓<lb/>
鳴曉鐘夕舸軋雙櫓方丈中有人學佛洞禪語跡忙心<lb/>
<pb n="KR4i0062_WYG_042-9a"/>
已閒道樂行彌苦不為喧所遷意以靜為主河必深山<lb/>
林峯巒繞軒戸<hi>呉郡志</hi>
　　徐　忻<lb/>
　　　<hi>西清詩話徐忻作詩有唐人風氣嘗和雪詩云著衣輕有暈入水淡無痕</hi>
　　劒池<lb/>
劒去池空一水寒遊人到此凭闌干年來是事消磨盡<lb/>
只有青山好靜看<hi>西清詩話</hi>
　　周　李<lb/>
<pb n="KR4i0062_WYG_042-9b"/>
　　　李字徳紹海陵人燀之季父<lb/>
　　悅川碾茶<lb/>
獨抱遺經舌本乾笑呼赤腳碾龍團但知兩腋清風起<lb/>
未識捧甌春筍寒<hi>清波雜志</hi>
　　晁載之<lb/>
　　　載之字伯宇仕封丘丞有封丘集<lb/>
　　　<hi>晁公武郡齋讀書志世父封丘府君黄魯直薦于蘇子瞻云晁伯宇謹厚守文從遊多長者願</hi>
　　　<hi>一語敖戒之子瞻答云晁伯宇詩騷細看甚竒麗信乎其家多異材也</hi>
<pb n="KR4i0062_WYG_042-10a"/>
　　感時事作<lb/>
森森月裏栽丹桂歴歴天邊種白榆雖未乘槎上霄漢<lb/>
會須沈網取珊瑚<lb/>
　　　<hi>曲洧舊聞政和以後花石綱浸盛晁伯宇有詩人多傳誦</hi>
　　昭靈夫人祠<lb/>
殺翁分我一杯羮龍種由來事杳冥安用生兒作劉季<lb/>
暮年無骨葬昭靈<hi>能改齋漫錄</hi>
　　劉　旦<lb/>
<pb n="KR4i0062_WYG_042-10b"/>
　　　旦敞之孫樞宻奉世之子<lb/>
　　句<lb/>
膺門昔忝登龍客董墓今悲下馬人<lb/>
　　　<hi>能改齋漫錄劉仲馮樞密之子旦能詩傅康泊嘗薦之旦後過公墓賦詩人多稱傳</hi>
　　祖徳恭<lb/>
　　　徳恭字肅之無擇弟提刑無頗之子宣政閒待<lb/>
　　　普州太守闕寓居安陸<lb/>
　　致政張安卿承事挽詩<lb/>
<pb n="KR4i0062_WYG_042-11a"/>
重歎張夫子神襟遽弗寧摧山傾嶽算萎哲奄椿齡舊<lb/>
室惟圖像新阡但刻銘何堪聽歌挽埋玉在幽坰<hi>祖龍</hi>
<hi>學集附</hi>
　　翟　望<lb/>
　　　望汴京人大父光圖為安定靖王教授望年二<lb/>
　　　十喜讀騷經寓詞蘅杜閒每水邊沙外屬思幽<lb/>
　　　放人莫測其意<lb/>
　　寄言<lb/>
<pb n="KR4i0062_WYG_042-11b"/>
洞簫吹兮春烟綠風光粲兮人如玉搴木蘭兮溯流波<lb/>
懐彼美兮憂心若何<hi>曹勛松隠文集</hi>
　　李　怤<lb/>
　　　怤字去言公擇尚書猶子<lb/>
　　春晩<lb/>
花瘦烟羸可奈何不闗渠事鳥聲和無人掃地驚<hi>原闕</hi>
分付輕紅上碧莎<hi>墨荘漫錄</hi>
　　句<lb/>
<pb n="KR4i0062_WYG_042-12a"/>
去國春城桃李花楓林葉病尚天涯今年九日風前帽<lb/>
北客扁舟雨後沙　蒼黄避地小兒女漂泊連牀老弟<lb/>
兄<hi>紫微詩話</hi>
　　晁貫之<lb/>
　　　貫之字季一<hi>曰琯按朱弁風月堂詩話稱為晁季一檢討又云晁察院季一葢其</hi>
　　　<hi>歴官也聞晁季一生無他嗜獨見墨丸喜動眉春渚紀</hi>
　　　<hi>宇其所製銘曰晁季一寄寂堂造者不減潘陳</hi>
　　句<lb/>
<pb n="KR4i0062_WYG_042-12b"/>
草堂不見杜陵老折得青松度水歸<hi>訪杜師與不遇紫微詩話</hi>
　　晁謙之<lb/>
　　　謙之字恭道居信州紹興閒以敷文閣直學士<lb/>
　　　知建康<lb/>
　　南巖<lb/>
南巖夫何為山作天倚葢山南谿山複飛頂壓其外當<lb/>
空横廣頟架屋喉舌内嘗聆釋氏説仰覆各世界千閒<lb/>
未可著五畝良不隘清冷氣射人熱惱從此潰崖奔木<lb/>
<pb n="KR4i0062_WYG_042-13a"/>
疎瘦谷遠鳥幽怪朅予與二子高興偶相戒松舟下清<lb/>
江毛髮數蝦蟹籃輿上峻嶺幢節望杉檜李侯勲門胄<lb/>
文彩山作繪趙君儒林孫嫮美蘭結佩不為城府遊繼<lb/>
此日于邁寧知老逾拙意在精力退得居溪南山食飲<lb/>
與山對夔魈入奥突雲雨出紳襘顧此誠未逢欣然與<lb/>
心㑹彭湖兩崖蹙泉作一綫霈禪月古臺空靈境自明<lb/>
晦平生所驅使詩酒俱好在天涯得吾侣物外從所快<lb/>
便欲登赤城一觀天宇大<hi>廣信府志</hi>
<pb n="KR4i0062_WYG_042-13b"/>
　　章　縡<lb/>
　　　縡字伯成楶之子終戸部郎中權知揚州<lb/>
　　句<lb/>
船尾淮山青未了馬頭隋桞綠相迎<hi>送龔校書紀聞</hi>　<hi>中呉</hi>
　　范季隨<lb/>
　　　季隨學詩于韓子蒼有陵陽室中語<lb/>
　　南源寺<lb/>
嬾逐兒曹載酒行朅來蕭寺作清明江湖萬里此身健<lb/>
<pb n="KR4i0062_WYG_042-14a"/>
風雨一春今日晴露地野花雙戲蜨並湖烟樹獨啼鶯<lb/>
挂冠神武何時見只合深藏諱姓名<hi>撫州府志</hi>
　　吕知止<lb/>
　　　知止本中從叔<lb/>
　　絶句<lb/>
彭澤有琴嘗無絃大令舊物惟青氊我亦四壁對默坐<lb/>
中有一牀供晝眠<lb/>
　　初涼<lb/>
<pb n="KR4i0062_WYG_042-14b"/>
西風吹木葉庭戸作涼時夜有愁人歎寒先病骨知<hi>以上</hi>
<hi>紫㣲詩話</hi>
　　許彥國<lb/>
　　　彥國字表民青社人有詩集<lb/>
　　　<hi>周邦彥云寛平優游中極物情惜乎流落不偶故世人知之者或寡也</hi>
　　紫騮馬<lb/>
黄金絡頭玉為觼蜀錦障泥亂雲葉花閒顧影驕不行<lb/>
萬里龍駒空汗血露牀秋粟飽不食青芻苜蓿無顔色<lb/>
<pb n="KR4i0062_WYG_042-15a"/>
君不見東郊瘦馬百戰場天寒日暮烏啄瘡<lb/>
　　秋雨歎<hi>曰璐按此詩宋藝圃集作許顗</hi>
霖雨不出動隔旬門外秋草長于人江湖浩渺欲無岸<lb/>
錦石最小猶生雲微陽片月何曽見只有莓苔昏筆硯<lb/>
田家禾穗未暇悲茅屋且為螢火飛<hi>以上宋文鑑</hi>
　　虞美人草行<lb/>
鴻門玉斗紛如雪十萬降兵夜流血咸陽宫殿三月紅<lb/>
霸業已隨煙燼滅剛強必死仁義王隂陵失道非天亡<lb/>
<pb n="KR4i0062_WYG_042-15b"/>
英雄本學萬人敵何須屑屑悲紅妝三軍敗盡旌旗倒<lb/>
玉帳佳人坐中老香魂夜逐劒光飛清血化為原上草<lb/>
芳心寂寞寄寒枝舊曲聞來似斂眉哀怨徘徊愁不語<lb/>
恰如初聽楚歌時滔滔逝水流今古楚漢興亡兩丘土<lb/>
當年遺事總成空慷慨尊前為誰舞<lb/>
　　　<hi>苕溪漁隠叢話冷齋以此詩為曾子宣夫人魏氏作余昔隨侍先君守合肥嘗借得許表民家</hi>
　　　<hi>集集中有此詩又合肥老儒郭全美乃表民席下舊諸生云親見渠作此詩今曾端伯編詩選</hi>
　　　<hi>亦列于表民詩中覽者可以無疑亦知冷齋之妄也</hi>
<pb n="KR4i0062_WYG_042-16a"/>
　　采蓮吟<lb/>
湖邊日落鴛鴦飛羅衣香轉蘭舟移蓮根斷處手滿絲<lb/>
手滿絲不能理秋雲深隔君子<lb/>
　　臨高臺<lb/>
高臺跨崇岡簷宇鎖空霧新晴洗雙目千里在跬步霏<lb/>
霏漁浦烟冉冉富春樹風花不我私何以理愁緒誰疏<lb/>
白玉窗中有浮雲度浮雲吹不開不見行人去<hi>以上前賢小集拾遺</hi>
　　漁父<lb/>
<pb n="KR4i0062_WYG_042-16b"/>
榮辱從來總不知幾閒茅屋對漁磯江鷗散處夜無伴<lb/>
荷葉老時秋有衣<hi>後村千家詩</hi>
　　晩㝛江漲橋<lb/>
鳥徑青山外人家苦竹邊江城懸夜鎖魚市散空船岸<lb/>
靜涵秋月林昏㝛水烟又尋僧榻臥夜冷欲無眠<hi>咸淳</hi>
<hi>臨安志</hi>
　　葉大年<lb/>
　　挽王學正偉<lb/>
<pb n="KR4i0062_WYG_042-17a"/>
書劒當年遊上都賢闗蟲篆校諸儒文華燦燦九苞鳳<lb/>
俊氣駸駸千里駒妙質競誰揮堊墁白頭空此死樵蘇<lb/>
遺編殘槀應猶在搔首令人益歎吁<lb/>
遺文膾炙在吾鄉賦罷誰能少薦揚聲迹有妻先夢蜨<lb/>
行藏無子付洴方雲蘿烟蔓新泉宅秋月春花舊野堂<lb/>
交倡彩牋真翰墨幾人知為寶巾箱<lb/>
　　　<hi>中吴紀聞王偉字康國居太學有聲鄉人謂之王學正識與不識皆尊敬之有堂名逸野以累</hi>
　　　<hi>試不利日遊適其中讀書自娯其持身治家鄉中率以為法生平無子王氏舉族祀之不絶葉</hi>
<pb n="KR4i0062_WYG_042-17b"/>
　　　<hi>大年挽之云云</hi>
　　李　逺<lb/>
　　　逺字器之<lb/>
　　僕乆客錢唐有吹笛月下者同旅聞之凄然有歸<lb/>
　　思屬令賦之<lb/>
柯亭之椽不復得蘄州黄竹今尚存蒼崖翠壁産修幹<lb/>
千頃蕭索烟雲昏羌人眼力發天巧長笛裁成鳳膺飽<lb/>
老龍餘響出空星欲噴炎天作秋曉西湖夜寂涼風生<lb/>
<pb n="KR4i0062_WYG_042-18a"/>
山頭一鉤新月明商聲悽悲羽聲壯行子忽忽難為情<lb/>
時無綠珠清音激皓齒野王臨風三弄亦已矣惟有愁<lb/>
端無古今舉刀不斷東流水深閨蘭燈照空牀笛聲不<lb/>
如離恨長曲終人散一惆悵回首江山非故鄕萬事浮<lb/>
雲過寥廓且醉杯中琥珀薄君不見玉管横吹黄鶴樓<lb/>
江城五月梅花落<hi>前賢小集拾遺</hi>
　　陳君嚮<lb/>
　　絶句<lb/>
<pb n="KR4i0062_WYG_042-18b"/>
無情今古垂楊岸客舍不禁風絮亂佗年若解拂人頭<lb/>
只恐青青顔色換<lb/>
　　　<hi>陶朱新錄君嚮少年在京悦一小鬟作</hi>
　　李若水<lb/>
　　　若水本名若冰欽宗賜名若水字清卿曲周人<lb/>
　　　靖康初以上舍登第由太學博士歷吏部侍郎<lb/>
　　　京師陷從欽宗幸金營不屈死之建炎初贈觀<lb/>
　　　文殿學士諡忠愍有集<lb/>
<pb n="KR4i0062_WYG_042-19a"/>
　　　<hi>靖康小雅靖康之難死節之士公為第一弔之詩曰烈烈李公實備全徳義動幽冥氣貫金石</hi>
　　　<hi>扈蹕敵營爰定忠烈杞人之憂廢立大厄公挺不顧二酋面叱勇甚雷霆天地動色命輕鴻毛</hi>
　　　<hi>名高斗極燎原之火不變藍璧滔天之溺砥柱獨立死得其所震耀方册</hi>
　　奉使太原途中呈王坦翁副使<lb/>
舊持漢節媿前人消息傳來苦不真五鼓促回千里夢<lb/>
一官妨盡百年身闗山吐月程程逺詩界含秋句句新<lb/>
孤館可能忘客恨脫巾聊進一杯春<hi>三朝北盟㑹編</hi>
　　衣襟中詩<lb/>
<pb n="KR4i0062_WYG_042-19b"/>
戎馬南來乆不歸山河殘破一身微功名誤我等雲過<lb/>
歳月驚人和雪飛每事恐貽千古笑此心甘與衆人違<lb/>
艱難唯有君親重血淚斑斑染客衣<hi>能改齋漫錄</hi>
　　化成巖<lb/>
翠石黏雲溼寒巖帶蘚深樹函懐古意水印讀書心經<lb/>
濟神猶在幽棲逕可尋青氊吾舊物稅駕臥山隂<hi>江西通志</hi>
　　句<lb/>
東風無迹秀芳草野鳥不言銜落花　一庭鳥跡天書<lb/>
<pb n="KR4i0062_WYG_042-20a"/>
怪八尺簟紋人字寒　蛬聲千里暮雁影一天秋<hi>合璧事類後集</hi>
　　毛　寳<lb/>
　　　寶字文友靖康元年以朝請大夫延康殿學士<lb/>
　　　知杭州<lb/>
　　冷泉亭詩<hi>并序</hi>
　昔人以為冷泉未極其妙因加小亭然泠然水光滃<lb/>
　然山翠以故去者過半予以謂不必加工但去其尤<lb/>
　贅者斯善也如明鏡而加繢畫非不美好所以為清<lb/>
<pb n="KR4i0062_WYG_042-20b"/>
　明者逝矣拂拭菑翳舊觀復還<lb/>
面山取勢俯山中亭外安亭自蔽蒙眼界已通無礙物<lb/>
胸中陡覺有真空試尋櫓響驚時變<hi>洞中事</hi>卻聽猨啼與<lb/>
舊同<hi>白猨事</hi>萬事須臾成壊裏我來閲世一初終<hi>咸淳臨安志</hi>
　　富直柔<lb/>
　　　直柔字季申弼之孫以父任補官靖康初賜進<lb/>
　　　士出身高宗朝累除同知樞密院事提舉洞霄<lb/>
　　　宫<lb/>
<pb n="KR4i0062_WYG_042-21a"/>
　　題萬象亭<hi>并序</hi>
　燕堂後本登覽勝處窘于短垣叢薄中未見識拔觀<lb/>
　文葉公政成之暇命鑿垣築臺建亭其上遂為一府<lb/>
　面勢殊特之觀落成有日謹賦拙詩少見欣快之意<lb/>
堂後山川面面通向來竒觀窘蒿蓬元戎小試經綸手<lb/>
萬象都歸指顧中雨罷巻簾憑爽氣酒酣極目送飛鴻<lb/>
明年鳳閣鸞臺上好寄新詩下北風<hi>淳熙三山志</hi>
　　鄧　肅<lb/>
<pb n="KR4i0062_WYG_042-21b"/>
　　　肅字志宏沙縣人欽宗朝召對補承務郎張邦<lb/>
　　　昌僭位奔赴南京擢左正言罷歸家居紹興三<lb/>
　　　年卒有栟櫚集<lb/>
　　花石詩<lb/>
蔽江載石巧玲瓏雨過嶙峋萬玉峰艫尾相銜貢天子<lb/>
坐移蓬島到深宫<lb/>
浮花浪蘂自朱白月窟鬼方更竒絶繽紛萬里來如雲<lb/>
上林玉砌酣春色<lb/>
<pb n="KR4i0062_WYG_042-22a"/>
皇帝之圃浩無涯日月所照同一家北連幽薊南交趾<lb/>
東極蟠木西流沙<lb/>
安得守令體宸衷不復區區踵前蹤但為君王安百姓<lb/>
圃中無日不春風<hi>栟櫚集</hi>
　　　<hi>宋史本傳肅少入太學時東南貢花石綱作詩十一章言守令搜求擾民用事者見之屏出學</hi>
　　　<hi>欽宗嗣位召對便殿補承務郎</hi>
　　寄朱韋齋<lb/>
歸帽納毫真得䇿要牋留帶計還疎公如買菜苦求益<lb/>
<pb n="KR4i0062_WYG_042-22b"/>
我已忘腰何用渠閉戸羽衣聊自適推窗柿葉對人書<lb/>
帝都聲價君知否寄付新傳折檻朱<lb/>
　　　<hi>陸文裕溪山餘話韋齋觴客栟櫚以冠帶寓之醉起韋齋曰留以質紙筆明日如約韋齋受筆</hi>
　　　<hi>還冠而以紙少留帶曰儻無千幅終不還故栟櫚為寄此詩前輩風流調笑藹藹如此</hi>
　　曾如驥<lb/>
　　　如驥泰和人為寶慶通判死金兵之難建炎改<lb/>
　　　元贈敷文閣待制諡忠愍<lb/>
　　題考功印紙<lb/>
<pb n="KR4i0062_WYG_042-23a"/>
謹將節義二字結果印紙一宗了卻神遊何處澄江明<lb/>
月清風<lb/>
　　　<hi>豫章詩話金兵薄寶慶通判泰和曾公如驥遣弟如駿歸曰吾既以身許國不得顧先人宗祀</hi>
　　　<hi>矣汝其圖之涕泣與別復取考功印紙題其上云云澄江指秦和故鄉也事亟矣書舍生取義</hi>
　　　<hi>一章于壁以明已志城將陷左右請迎降公叱之登子城投資江死郡人義而斂厝之明年建</hi>
　　　<hi>炎改元太學生上書叙其功</hi>
　　何迂叟<lb/>
　　　迂叟字次仲黄州人<lb/>
<pb n="KR4i0062_WYG_042-23b"/>
　　遊赤壁和答韓子蒼<lb/>
兒時宗伯寄吾州諷誦高文至白頭二賦人間真吐鳳<lb/>
五年溪上不驚鷗蟹嘗見水人猶怒鶻有危巢孰敢留<lb/>
珍重使君尋故跡西風悵望卞城樓<lb/>
　　　<hi>能改齋漫錄東坡謫居于黄五年赤壁巨鶻棲于喬木之上後賦所謂攀栖鶻之危巢俯馮夷</hi>
　　　<hi>之幽宫是已韓子蒼靖康中守黄州三月而罷因遊赤壁而鶻已去作詩示何次仲迂叟次仲</hi>
　　　<hi>和答</hi>
　　王以寧<lb/>
<pb n="KR4i0062_WYG_042-24a"/>
　　　以寧字周士湘潭人由太學生仕鼎澧帥幕靖<lb/>
　　　康初徴天下兵以寧走鼎州乞師解太原圍建<lb/>
　　　炎中以宣撫司參謀制置襄鄧有詞一巻<lb/>
　　道中聞九里香<hi>即木犀花湖南呼九里香</hi>
不見江梅三百日聲斷紫簫愁夢長何許綠帬紅帔客<lb/>
御風來獻返魂香<hi>墨莊漫錄</hi>
　　句<lb/>
人情千里白頭浪世事幾番黄葉風<hi>和人叢話</hi>　<hi>苕溪漁隱</hi>
<pb n="KR4i0062_WYG_042-24b"/>
　　熊彥詩<lb/>
　　　彥詩字叔雅安仁人靖康中太學博士<lb/>
　　　<hi>三朝北盟會編自帝䝉塵金人館于齋宫日遣蕭慶須索城中物校書郎劉才邵傅㝛國子監</hi>
　　　<hi>主簿葉將博士熊彥詩上官悟等五人押經書印板并館中圖籍往營中交割</hi>
　　屏山夜雪<hi>和劉彥沖潭溪四景之一</hi>
夜深寒妥帖前村人斷絶何許小茅茨開門滿山雪<hi>翰</hi>
<hi>墨大全</hi>
　　司馬朴<lb/>
<pb n="KR4i0062_WYG_042-25a"/>
　　　朴字文季溫公之姪孫以外祖范純仁恩補官<lb/>
　　　欽宗時為兵部侍郎以奉使見留金人挾以北<lb/>
　　　去居于祁陽授以官不可竟握節而死高宗贈<lb/>
　　　兵部尚書諡忠潔<lb/>
　　無餘居士齋壁有沈傅師遊道林岳麓詩石刻穆<lb/>
　　仲等和之因亦次韻<lb/>
湘西勝景豈易論羣山騰闖萬里奔鶴泉一麓騫鵬噣<lb/>
松風十里藏祇園當時侍御偶題寫筆力孰敢爭榮尊<lb/>
<pb n="KR4i0062_WYG_042-25b"/>
東京少年妙詞藻南陽舊族齊隂樊天心月脇出竒語<lb/>
使我展讀忘朝昏差差戈劒隠一敵落落旗鼓嚴千屯<lb/>
無餘居士勵幽志細研六藝方專門凍骭嬌兒慣腸莧<lb/>
啼飢瘦婦餘淚痕唯君徳義允相愜每窮道妙角與根<lb/>
他人勸酒逐驚魂二子頻酌勤空樽醉中詩成渺江海<lb/>
風外帆影徒飛翻巻藏篋笥何戢戢風生襟褎何軒軒<lb/>
嗟乎我亦有餘腐陋哉羊政囚華元<hi>中州集</hi>
　　句<lb/>
<pb n="KR4i0062_WYG_042-26a"/>
積雪日出杲雪飛梅已殘朋遊要及時閣鄰有遐觀乘<lb/>
此蕪穢平快覽天宇寛霽色混銀界曠望連江干山如<lb/>
白毫相滉溢清揚端一氣轉浩渺萬里皆瀰漫優哉賦<lb/>
梁苑想像排廣寒<lb/>
　　　<hi>中州集文季工書翰有晉人筆意興陵萬機之暇嘗購其遺墨學之有雪霽同韓公度登圓福</hi>
　　　<hi>寺閣和李效之詩今畧載于此云云此下不可讀當俟善本考之</hi>
　　季　炳<lb/>
　　　炳號寄菴<lb/>
<pb n="KR4i0062_WYG_042-26b"/>
　　弔危翁一<lb/>
南鄉老人危翁一歳晏雨晴扶杖出驚聞二帝塵再䝉<lb/>
歸闔柴門哭三日眼空愁絶聲遂止里人唁翁翁死矣<lb/>
凛然生氣申包胥萬古千秋葬忠義<lb/>
　　　<hi>邵武府志危翁一光澤人家貧業樵聞二帝北狩哭三日骨立而死季寄菴以詩弔之</hi>
　　余淳禮<lb/>
　　　淳禮靖康丙午海康令<lb/>
　　題遺直軒<lb/>
<pb n="KR4i0062_WYG_042-27a"/>
二蘇翰墨仙同謫百蠻裏時有田舍翁結茅住行李邇<lb/>
來三十年聞名輒掩耳天定能勝人稍復蒙料理公卿<lb/>
尋斷編臺隷藏敝屣敗屋亦見修變故乃如此開軒畫<lb/>
遺像凛凛有生氣卻恨封徳彝不見盛時死兄弟對牀<lb/>
眠此意孤一世騎鯨儻相逢笑人真好事<lb/>
　　　<hi>廣東通志海康城南呉國鑑館蘇子由之所時子瞻亦謫儋耳同處月餘清康丙午令余淳禮</hi>
　　　<hi>買地開軒繪二公像于中且賦詩</hi>
　　顔博文<lb/>
<pb n="KR4i0062_WYG_042-27b"/>
　　　博文字持約徳州人靖康初官著作佐郎金人<lb/>
　　　立偽楚時充事務官草勸進表南渡初竄澧州<lb/>
　　　移賀州死<lb/>
　　　<hi>清河書畫舫顔持約晩有鄭䖍之貶作山水横看頗有清致在五羊賣畫自活竟死瘴鄕</hi>
　　末利花<lb/>
竹梢脱青錦榕葉隨黄雲嶺頭暑正煩見此蕚綠君欲<lb/>
言嬌不吐藏意乆未分最憐月初上濃香夢中聞蕭然<lb/>
六曲屏西施帶微醺叢深珊瑚帳枝轉翡翠帬譬如追<lb/>
<pb n="KR4i0062_WYG_042-28a"/>
風騎一抹萬馬羣銅瓶汲清泚聊復為子勤願言少須<lb/>
臾對此髯參軍<lb/>
　　　<hi>墨莊漫錄末利嶺外人或云抹麗謂能掩衆花也顔持約謫官嶺表時作詩云云</hi>
　　題李叔班山水横巻<lb/>
青山為誰高影壓三百里竹深已迷橋荷密半藏水區<lb/>
區名利人坐瞑真可鄙慨想雲屋中恐是古君子<lb/>
通江石泉滑崩崖朝雪重牧兒心苦飢牛寒挽不動誰<lb/>
人倚長松胷有九雲夢西風吹屋動一笑無與共<hi>後村詩話</hi>
<pb n="KR4i0062_WYG_042-28b"/>
　　王希深合和新香烟氣清灑不類尋常可以為道<lb/>
　　人開筆端消息<lb/>
玉水沈沈影銅爐裊裊烟為思丹鳳髓不愛老龍涎皁<lb/>
帽真閒客黄衣小病仙定知雲屋下繡被有人眠<hi>香乘</hi>
　　宋齊愈<lb/>
　　　齊愈字文淵靖康初官諫議大夫建炎初以推<lb/>
　　　舉偽楚論死<lb/>
　　絶句<lb/>
<pb n="KR4i0062_WYG_042-29a"/>
向來松檜喜無恙坐乆復聞南㵎鐘隠隠修廊人語絶<lb/>
四山滴瀝雪鳴風<lb/>
　　宫詞<lb/>
禁城春水碧溶溶洗出桃花萬片紅葉上細看無一字<lb/>
始知無女怨春風<lb/>
　　睢陽道中<lb/>
竹溪噎絶雨纔通無數深紅閒淺紅山店落英春寂寂<lb/>
青旗吹盡柳花風<hi>以上能改齋漫錄</hi>
<pb n="KR4i0062_WYG_042-29b"/>
　　張　澂<lb/>
　　　澂字達明舒州人靖康初官監察御史建炎南<lb/>
　　　渡至尚書右丞寓居臨川有澹巖集<lb/>
　　源潭<lb/>
露槳依灘急霜飇入鬢清秋痕到晴樹江勢擁孤城野<lb/>
鶴疑仙羽檣烏伴水程故園千嶂外白首不勝情<hi>撫州府志</hi>
　　仰山<lb/>
蕭寺藏幽谷谿流燕尾分松蘿諸㵎合鐘鼔上方聞寶<lb/>
<pb n="KR4i0062_WYG_042-30a"/>
塔開晴日龍潭隔暮雲躋攀窮勝境猨鶴似為羣<hi>袁州府志</hi>
　　賀允中<lb/>
　　　允中字子忱靖康中為郎中紹興中拜參知政<lb/>
　　　事<lb/>
　　李伯紀丞相挽詩<lb/>
已矣經邦業茫然造物心人生固有定天意頗難諶此<lb/>
日嗟亡鑑當年用作霖吾皇方願治十事想遺箴<hi>梁溪集附</hi>
　　李　儔<lb/>
<pb n="KR4i0062_WYG_042-30b"/>
　　　儔汴京留守靖康閒陷于金<lb/>
　　挽張忠文公叔夜<lb/>
命世文章伯鴻樞柱石臣殞身因衞社嗣徳豈無人丹<lb/>
旐西原路輀車萬里春一門䝉待遇徒有淚霑巾<lb/>
　　　<hi>雲麓漫抄張忠文公叔夜稽仲靖康間以南道總管知鄧州首提兵勤王以不推戴異姓取過</hi>
　　　<hi>軍前既議和傳到訃音云靖康丙午閏十一月内提兵次安上門除簽書樞密院在國子監街</hi>
　　　<hi>東陶潛園子内住十二月二十五日京城破以不推戴異姓取過軍前丁未年三月二十七日</hi>
　　　<hi>離京北去道中不食至白溝或曰過界河也仰天大呼遂不復語明日薨在易州孤山寨五月</hi>
<pb n="KR4i0062_WYG_042-31a"/>
　　　<hi>十六日也擡三程遂火化第六子仲熊字慈甫隨行祭祀丁巳年十一月十八日到東京相國</hi>
　　　<hi>寺慧林禪院後于天壽院前幕士馮直家下戊午年十月十七日葬于陽翟縣旌忠功徳墳寺</hi>
　　　<hi>及錄到挽詩四首</hi>
　　上官仲恭<lb/>
　　句<lb/>
君不見喬木參天獨樂園至今猶是溫公宅<lb/>
　　　<hi>朱子語類蔡京父子在京城之西南坊對賜甲第四區極天下土木之工一曰太師第乃京之</hi>
　　　<hi>自居也二曰樞密第乃攸之居也三曰駙馬第乃鞗之居也攸妻劉乃明達明節之族有寵而</hi>
<pb n="KR4i0062_WYG_042-31b"/>
　　　<hi>二劉不能容乃出嫁攸權寵之盛亞之京攸四第對開金碧相照嘗見上官仲恭詩一編其閒</hi>
　　　<hi>有城西曲言蔡氏侈奢敗亡之事最為豪健末句云云仲恭乃上官彥衡之子也惜其詩不行</hi>
　　　<hi>于世</hi>
　　呂渭老<lb/>
　　　渭老字聖求嘉興人宣靖閒朝士<lb/>
　　有感<lb/>
塵斷征車杳雲低毳帳深古今那有此天地亦何心<hi>檇</hi>
<hi>李詩繫</hi>
<pb n="KR4i0062_WYG_042-32a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4i0062_WYG_042-32b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋詩紀事巻四十二<lb/>
</p>
<p>
</p>
  </div>
<div>
                <head>宋詩紀事巻四十三</head>
    <p>
<pb n="KR4i0062_WYG_043-1a"/>
欽定四庫全書<lb/>
　宋詩紀事巻四十三　　　　　錢塘厲鶚撰<lb/>
　　朱　弁<lb/>
　　　弁字少章徽州婺源人建炎初授修武郎借吉<lb/>
　　　州團練使副王倫使金通問被拘凡十九年紹<lb/>
　　　興十三年始與洪皓張邵南歸易宣教郎直祕<lb/>
　　　閣主管佑神觀卒有聘遊集輶軒唱和集曲洧<lb/>
　　　舊聞風月堂詩話行世<lb/>
<pb n="KR4i0062_WYG_043-1b"/>
　　　<hi>宋史本傳弁畱金王倫先歸以弁奉送徽宗大行之文為獻其辭有曰歎馬角之未生魂消雪</hi>
　　　<hi>窖攀龍髯而莫逮淚灑冰天帝讀之感泣</hi>
　　北人以松皮為菜予初不知味虞侍郎分餉一小<lb/>
　　把因飯素授廚人與園蔬雜進珍美可喜因作一<lb/>
　　詩<lb/>
吾老似出家晩悟媿根鈍滋旨卻羶葷禪恱要親近偉<lb/>
哉十八公兹道亦精進舍身充刀几割體絶嗔恨鱗皴<lb/>
老龍皮鳴齒溢芳潤流膏為伏龜千歲未須問便堪奴<lb/>
<pb n="KR4i0062_WYG_043-2a"/>
筍蕨詎肻友芝菌跏趺得一飽萬事皆可擯侍郎文懿<lb/>
後落落衆推俊澹然世味薄内典得所信香廚畱淨供<lb/>
頻食不言頓宴然默不語草木雷音震得法於此公骨<lb/>
髓傳心印應憐持節人餉此為問訊欲將無上味為我<lb/>
洗塵坌食之不敢餘感激在方寸<lb/>
　　予以年事漸髙氣海不能熟生煗冷旅中又無藥<lb/>
　　物遂用火攻之䇿灼艾凡二百壯吟呻之際得詩<lb/>
　　二十韻<lb/>
<pb n="KR4i0062_WYG_043-2b"/>
不作漳濱臥年侵氣血衰據鞍思少壯攬鏡歎清羸有<lb/>
病方求艾無營莫問蓍心知出下策理勝遇中醫陽燧<lb/>
神逾速銅仙術盡施論功鄙炮製取穴辨毫釐火帝恩<lb/>
光異炎官績用奇書螢比差似珠蟻迫方知忖物嗟炮<lb/>
鼈觀形笑灼龜煙微初炙手氣烈漸鑚皮閉目書徒展<lb/>
支頭枕屢移發狂還自哂賈勇僅能支宋鷁追風日吳<lb/>
牛喘月時忠言勞緩頰善謔為開眉服氣工夫遠燒丹<lb/>
嵗月遲衞生防後患伐性釋前疑展轉那成夢呻吟且<lb/>
<pb n="KR4i0062_WYG_043-3a"/>
當詩因心念民瘼出位歎身卑欲已七年病當從百世<lb/>
師保身將保國未可廢箴規<lb/>
　　元夕有感<lb/>
朔雪餘千里東風徧九州關河中土異燈火上元愁綠<lb/>
蟻嘗新釀青貂戀故裘紫姑無問卜世事正悠悠<lb/>
　　炕寢三十韻<lb/>
風土南北殊習尚非一躅出疆雖仗節入國暫同俗淹<lb/>
留歳再殘朔雲滿崖谷禦冬貂裘敝一炕且跧伏西山<lb/>
<pb n="KR4i0062_WYG_043-3b"/>
石為薪黝色驚射目方熾絶可邇將盡還自續飛飛湧<lb/>
𤣥雲燄燄積紅玉稍疑雷出地又似風薄木誰容鼠棲<lb/>
冰信是龍銜燭陽曦助喘息未害搖空腹惠氣生袴襦<lb/>
仍工展拳足豈惟脫膚鱗兼復平體粟負暄那用詫執<lb/>
熱定思沃收功在歳寒較德比時燠雖餘炙手焰寧有<lb/>
爛額酷矧當凝冱晨炎帝獨囘轂𤣥冥真退聽祝融端<lb/>
可錄嗟予亦何者萬里歌黄鵠偃仰對窗扉姸暖謝衾<lb/>
褥壯懐羞竈媚晩悟笑突曲因思墮指人暴露苦皸瘃<lb/>
<pb n="KR4i0062_WYG_043-4a"/>
頻年未解甲蹈此鋒刃毒遙知革輅中旴食安豆粥陪<lb/>
臣將命來意懇誠亦篤有奇不能吐何術止南牧君心<lb/>
想更切臣罪何由贖此身雖自温此志轉煩促論武貴<lb/>
止戈天必従人欲安得四海春永作蒼生福聊擬少陵<lb/>
翁秋風賦茅屋<lb/>
　　客懐<lb/>
兵氣常時見客懐何日開形骸病自瘦鬢髮老相催已<lb/>
負秦庭哭終期漢節囘風雷識我意一雨洗氛埃<lb/>
<pb n="KR4i0062_WYG_043-4b"/>
　　白髮<lb/>
白髮使車前煙波思渺然霜清穫稻日風急授衣天客<lb/>
館但愁坐釣舟誰醉眠乗槎㑹有便真到斗牛邊<lb/>
　　劉善長出示李伯時畫馬圖<lb/>
俯首舉尾拳一蹄掣韁欲嗅驕不嘶奚官聳肩兩足垂<lb/>
意貌自與造父齊雞目麟鬐鳳凰臆玉山禾遠未容食<lb/>
籋雲追電有餘地置之畫圖人豈識精神權奇孰可班<lb/>
當在白兔青龍閒君知此馬従何來龍眠胸中十二閑<lb/>
<pb n="KR4i0062_WYG_043-5a"/>
　　謝崔致君餉天花<lb/>
三年北饌飽羶葷佳蔬頗憶南州味地菜方為九夏珍<lb/>
天花忽従五臺至崔矦胸中散千巻金甌名相傳雲裔<lb/>
愛山亦如謝康樂得此攜歸豈容易應憐使館久寂寥<lb/>
分餉明明見深意堆盤初見瑤草瘦鳴齒稍覺瓊枝脆<lb/>
樹雞溼爛慚叩門桑蛾青黄漫趨市赤城菌子立萬釘<lb/>
今日因君不知貴乖龍耳僅免一割沙門業已通三世<lb/>
偃戈息民未有術雖復加飱秖増媿雲山此去縦不遠<lb/>
<pb n="KR4i0062_WYG_043-5b"/>
口腹何容更相累報君此詩永為好捧腹一笑萬事置<lb/>
　　送春<lb/>
風煙節物眼中稀三月人猶戀褚衣結就客愁雲片段<lb/>
喚囘鄉夢雨霏微小桃山下花初見弱柳沙頭絮未飛<lb/>
把酒送春無别語羨君纔到便成歸<lb/>
　　攄抱<lb/>
客滯殊方久山圍絶塞深秋風入横笛夜月傍霑襟造<lb/>
膝他時語捐軀此日心飛霜滿明鏡髮短不勝簪<lb/>
<pb n="KR4i0062_WYG_043-6a"/>
　　李任道編錄濟陽公文章與僕鄙製合為一集且<lb/>
　　以雲館二星名之僕何人也乃使與公抗衡獨不<lb/>
　　慮公是非者紛紜於異日乎因作詩題於集後俾<lb/>
　　知吾心者不吾過也庚申六月丙辰江東朱弁書<lb/>
絶域山川飽所經客蓬歳晩任飄零詞源未得窺三峽<lb/>
使節何容比二星蘿蔦施松慙弱質蒹葭倚玉怪殊形<lb/>
齊名李杜吾安敢千載公言有汗青<hi>濟陽公謂宇文叔通叔通受官而少</hi>
<hi>章以死自守恥用叔通見比故此詩以不敢齊名自託至於書年為庚申與稱江東朱弁者蓋亦有深意云</hi>
<pb n="KR4i0062_WYG_043-6b"/>
<hi>以上中州集</hi>
　　句<lb/>
平生所愛曾莫倦天遣花王慰吾願姚黄三月開洛陽<lb/>
曾觀一尺春風面<hi>謝范祖平朝散惠姚花</hi>　<hi>曲洧舊聞</hi>
　　陳　東<lb/>
　　　東字少陽鎮江丹陽人以貢入太學欽宗時率<lb/>
　　　其徒伏闕上書論蔡京王黼等誤國姦狀又上<lb/>
　　　書請留李綱髙宗即位召至行在上書乞罷黄<lb/>
<pb n="KR4i0062_WYG_043-7a"/>
　　　潛善汪伯彦㑹布衣歐陽澈亦上書言事潛善<lb/>
　　　遽以語激怒髙宗與澈同死于市越三年髙宗<lb/>
　　　感悟贈東承事郎紹興四年加朝奉郎祕閣修<lb/>
　　　撰有盡忠錄<lb/>
　　　<hi>戴埴鼠璞靖康中孫覿論太學生陳東誘衆伏闕為亂建炎中黄潛善輩寘東極刑覿潛善不</hi>
　　　<hi>足道也張魏公亦奏胡珵筆削東書欲使布衣挾進退大臣之權幾至召亂遂以諷諭狂生規</hi>
　　　<hi>搖國是將珵追勒編置或謂魏公乃潛善客珵則李綱客也因借此去之公為一代人物宗主</hi>
　　　<hi>亦復有此失高宗特以靖康之閧為懼不欲伏闕卻不以言罪人他日贈東官祭東墓贍其家</hi>
<pb n="KR4i0062_WYG_043-7b"/>
　　　<hi>而官其後以生前布衣為身後法従于東亦無憾嘗曰朕即位聽用非人至今痛恨之贈官推</hi>
　　　<hi>恩未足稱朕悔過之意死者不可復生追痛無已聖心惻怛如此予深為魏公惜之</hi>
　　與虞章舜卿二表弟季明游兼勝亭有作<lb/>
野曠湖山遠林深松竹幽舊題看壁立前事逐萍浮荏<lb/>
苒荒三逕依稀度九秋故人應念我雅㑹莫遲留<lb/>
　　與士繇遊金山翌日分袂<lb/>
早别金山恰曉鐘離帆分破一江風𤓰洲渡口波聲遠<lb/>
後夜相思明月中<hi>以上盡忠錄</hi>
<pb n="KR4i0062_WYG_043-8a"/>
　　句<lb/>
飛亷囚下酆都獄急使飛雪作水流潺潺東方出日還<lb/>
照耀坐令和氣生人寰<hi>大雪在太學作</hi>　<hi>梅磵詩話</hi>
　　歐陽澈<lb/>
　　　澈字德明撫州崇仁人建炎初徒步走行在伏<lb/>
　　　闕上書請誅汪黄等與陳東俱死于市紹興中<lb/>
　　　贈祕閣脩撰有飄然先生集<lb/>
　　秋試下第有感<lb/>
<pb n="KR4i0062_WYG_043-8b"/>
籬菊金英歕異香杜門岑寂獨持觴風掀脫葉横斜舞<lb/>
雲襯平林淺淡黄塞管有情增哽咽野花無緒伴凄涼<lb/>
不禁景物撩秋眼剰與新篇付錦囊<lb/>
　　重遊寥陽洞有感<lb/>
尋真曾到寥陽殿小立廊腰花影轉飛瓊仙子下瑤臺<lb/>
綽約雲鬟眼波剪水沈煙㫁一簾秋醉睡海棠紅玉輭<lb/>
武陵歸去探年華揚州夢覺江波遠重來風物恰依然<lb/>
愛日融融素煙巻洞門寂歷鎖長春異木槎枒插天半<lb/>
<pb n="KR4i0062_WYG_043-9a"/>
霞衣冉冉媚東風綠瑣窗前重識面酒酣春筍理琵琶<lb/>
曲終依約含幽怨人閒名利幾時休馬蹄不駐空留戀<lb/>
桃花流水古猶今囘首碧雲人不見<lb/>
　　戲促朝宗酒約<lb/>
雨收雲海湧金盆簾巻香絲破篆紋雙陸無心酬白璧<lb/>
十千有約醉紅帬哦詩誤許聯師服載酒真當過子雲<lb/>
待遣秋娘呈妙舞春衫已把水沈熏<lb/>
　　臨溪弱柳<lb/>
<pb n="KR4i0062_WYG_043-9b"/>
柳弄嬌黄暖律催臨溪約畧笑殘梅鴨頭春水囘環綠<lb/>
龜甲屏山掩映開媚日依依籠霧閣搖風裊裊拂煙桅<lb/>
柔絲恨不同攀折獨立江臯首重囘<lb/>
　　曉發吳城山<lb/>
風掃陽矦雪陣平雨催摩詰畫圖成氣吞浦漵重林盡<lb/>
秋著江湖去鳥明厚祿故人無一字長年三老伴餘生<lb/>
㑹須滿意開懐抱到眼廬山不世情<hi>以上飄然先生集</hi>
　　曲　端<lb/>
<pb n="KR4i0062_WYG_043-10a"/>
　　　端字平甫一字師尹鎮戎軍人建炎初累官威<lb/>
　　　武大將軍涇州防禦使為張浚所忌誣以反下<lb/>
　　　恭州獄糊其口熁之以火乾渇求飲予以酒九<lb/>
　　　竅流血死<lb/>
　　　<hi>三朝北盟㑹編張浚既失全陜退保蜀中復欲用曲端王庶曰不可富平之戰宣撫與曲端有</hi>
　　　<hi>勝負之約今日宣撫以何面目見端呉玠亦懼端之嚴明乃書曲端謀反四字於手心浚雖有</hi>
　　　<hi>殺端之意而未有罪庶等曰曲端作詩題柱有指斥乗輿之意曰不向關中興事業卻來江上</hi>
　　　<hi>泛漁舟此其罪也浚乃送端萬州羈管復令恭州取勘康隨先在鳳翔遭端決背一百浚以康</hi>
<pb n="KR4i0062_WYG_043-10b"/>
　　　<hi>隨為提㸃刑獄公事端聞之曰吾其死也呼天者數聲端有馬名鐵象日馳四百里惜之過於</hi>
　　　<hi>子息連呼鐵象可惜者又數聲既死不旬日鐵象亦斃</hi>
　　蜀中作<lb/>
破碎江山不足論何時重到渭南村一聲長嘯東風裏<lb/>
多少未歸人㫁魂<hi>賓退錄</hi>
　　　<hi>鶴林玉露曲端在陜西甚有威望張魏公宣撫擢用之金人萬戸羅索與薩里哈等冦邠州端</hi>
　　　<hi>擊敗之至白店原又大敗之薩里哈乗高望師懼而號哭金人因目之為啼哭郎君後以端恃</hi>
　　　<hi>功驕恣廢不用又懼其得士心竟殺之自端之死衆心稍離金人再戰于富平我師詐張端旗</hi>
<pb n="KR4i0062_WYG_043-11a"/>
　　　<hi>以懼敵羅索知端已死撫掌笑曰何紿我也于是盡銳力攻我師敗績自是陜西非我有矣宋</hi>
　　　<hi>淳熈間高廟配享洪景盧舉此為魏公罪迄不得侑食昔孔明斬馬謖巳為失計魏公襲其事幾</hi>
　　　<hi>于自壊萬里長城至于詐張端旗大為拙謀徒足以召敵人之笑沮我師之氣耳端亦知書嘗</hi>
　　　<hi>作詩云破碎山河不足論幾時重到渭南村昔人詩欲挂衣冠神武門先尋水竹渭南村即此</hi>
　　　<hi>事也</hi>
　　岳　飛<lb/>
　　　飛字鵬舉相州湯陰人宣和閒應真定宣撫募<lb/>
　　　累立戰功南渡歷少保河南北諸路招討使進<lb/>
<pb n="KR4i0062_WYG_043-11b"/>
　　　樞密副使封武昌郡開國公罷為萬壽觀使為<lb/>
　　　秦檜所陷殞大理寺獄淳熈六年賜諡武穆嘉<lb/>
　　　定四年追封鄂王淳祐六年改諡忠武有集<lb/>
　　題鄱陽龍居寺<lb/>
巍石山前寺林泉勝境幽紫金諸佛相白雪老僧頭潭<lb/>
水寒生月松風夜帶秋我來屬龍語為雨濟民憂<lb/>
　　池州翠微亭<lb/>
經年塵土滿征衣特特尋芳上翠微好水好山看不足<lb/>
<pb n="KR4i0062_WYG_043-12a"/>
馬蹄催趁月明歸<hi>以上岳武穆王集</hi>
　　題青泥市寺壁<lb/>
雄氣堂堂貫斗牛誓將真節報君讎斬除頑惡還車駕<lb/>
不問登壇萬戸侯<lb/>
　　　<hi>賓退錄紹興癸丑岳武穆提兵平䖍吉羣盜道出新淦題詩青泥市蕭寺壁間淳熈間林令梓</hi>
　　　<hi>欲摹刻于石㑹罷去不果今寺廢壁亡矣其孫類家集惜未有告之者</hi>
　　雩都華嚴院<lb/>
手持竹杖訪黄龍舊穴空遺虎子蹤雲鎖斷崖無覓處<lb/>
<pb n="KR4i0062_WYG_043-12b"/>
半山松竹撼秋風<hi>贑州府志</hi>
　　題池州翠光亭<lb/>
愛此倚欄干誰同寓目閒輕陰弄晴日秀色隠空山島<lb/>
樹蕭騷外征帆杳靄間予雖江上老心羨白雲關<hi>清河書畫</hi>
<hi>舫</hi>
　　毛國英<lb/>
　　　國英衢州人<lb/>
　　投岳侯<lb/>
<pb n="KR4i0062_WYG_043-13a"/>
鐵鎖沈沈截碧江風旗獵獵駐危檣禹門縦使高千尺<lb/>
放過蛟龍也不妨<lb/>
　　　<hi>娛書堂詩話毛國英澤民之従子也以詩自鳴嘗經岳侯駐兵之地江禁方嚴國英投詩云云</hi>
　　　<hi>侯曰詩人也委舟以渡之</hi>
　　李　易<lb/>
　　　易字順之江都人建炎二年髙宗駐蹕維揚策<lb/>
　　　進士為第一授簽書江陰軍判官紹興元年為<lb/>
　　　太常博士轉工部員外郎為太常少卿遷中書<lb/>
<pb n="KR4i0062_WYG_043-13b"/>
　　　舍人改直祕閣知揚州官至敷文閣待制提舉<lb/>
　　　江州太平觀卒于秀州<lb/>
　　貴門卜築<lb/>
亂後亦擇居筮山山輒許居民百餘家喜甚手欲舞云<lb/>
久聞公名此幸殆天與感兹鄭重意時節共雞黍剡川<lb/>
非沃野地僻民更窶趁時務擷茗餘力工擣楮寡婦念<lb/>
遺秉汚池憐數罟我欲敎耦耕盡力循南畝桃杏種連<lb/>
山深居可長處東鄰有節士酒酣乃發語公昔起布衣<lb/>
<pb n="KR4i0062_WYG_043-14a"/>
髙誼掩前古親擢類平津決見逢真主兩宫佇六飛萬<lb/>
乗思一舉交侵正倔强蠭起益㫄午浩然公獨歸偶出<lb/>
寧有補默塞復何言長歎汗如雨<lb/>
　　剡溪幽居<lb/>
勝絶剡溪邊巢枝度半年燕囘銜落絮魚涌接飛泉丹<lb/>
鼎山頭氣茶爐竹外煙幽居已成趣佳致若為傳<hi>以上剡錄</hi>
　　竹西懷古<lb/>
淮南昔繁麗富庶天下稱管弦十萬戸夜夜聞喧騰不<lb/>
<pb n="KR4i0062_WYG_043-14b"/>
徒竹西寺歌吹相豪矜一朝烽火急廛市為溝塍風月<lb/>
無歡場睥睨皆射堋荒荒野月白照地如寒冰自従畫<lb/>
江守嵗嵗輸金繒蕭條閭井閒水旱又頻仍我來經故<lb/>
里日暮此一登隋唐倏已往遺跡幾廢興江山極蒼莽<lb/>
望之涕沾膺<hi>揚州府志</hi>
　　俞處俊<lb/>
　　　處俊字師郝新淦人登建炎龍飛乙科未及仕<lb/>
　　　而卒<lb/>
<pb n="KR4i0062_WYG_043-15a"/>
　　傷春<lb/>
黏天芳草綠蒙茸久客傷心望不窮山色自隨人遠近<lb/>
鶯聲只在水西東<lb/>
　　搜春<lb/>
千林欲暗稻秧雨三月尚寒花信風九節老笻應不惜<lb/>
步隨流水看殘紅<hi>以上合璧事類前集</hi>
　　句<lb/>
叫月子規喉舌冷㝛花蝴蜨夢魂香<hi>獨醒雜志</hi>
<pb n="KR4i0062_WYG_043-15b"/>
　　胡　銓<lb/>
　　　銓字邦衡廬陵人建炎二年進士甲科紹興五<lb/>
　　　年以賢良方正薦除樞密院編修官抗疏詆和<lb/>
　　　議累謫吉陽軍孝宗朝歷權中書舍人兼國子<lb/>
　　　祭酒權兵部侍郎以資政殿學士致仕卒諡忠<lb/>
　　　簡有澹菴集<lb/>
　　　<hi>鶴林玉露胡澹菴十年貶海外比歸飲於湘潭胡氏園題詩云君恩許歸此一醉傍有棃頰生</hi>
　　　<hi>㣲渦謂侍妓黎倩也後朱文公見之題絶句云十年浮海一身輕歸對棃渦郤有情世上無如</hi>
<pb n="KR4i0062_WYG_043-16a"/>
　　　<hi>人欲險幾人到此誤平生州編管人胡銓移吉瀛奎律髓紹興十八年新</hi>
　　　<hi>陽軍編管先是廣東經畧使王鈇問知新州張棣曰胡銓何故未過海銓嘗賦詞云欲駕巾車</hi>
　　　<hi>歸去有豺狼當轍棣奏銓倡和毁謗而有是命棣選使臣游崇部封送小項洞過海銓徒步</hi>
　　　<hi>赴貶人皆憐之至雷州守臣王趯捕游崇私茗械治厚餉銓趯後亦得罪</hi>
　　雷州和朱彧秀才詩時欲渡海<lb/>
何人著眼覻征驂賴有新詩作指南螺髻層層明晚照<lb/>
蜃樓隠隠倚晴嵐仲連蹈海徒虛語魯叟乗桴亦謾談<lb/>
爭似澹菴乗興往銀山千疊酒㣲酣<hi>澹菴集</hi>
<pb n="KR4i0062_WYG_043-16b"/>
　　到瓊州和李參政<lb/>
落網従前一念斜崖州前定復何嗟萬山行盡逢黎母<lb/>
雙井渾疑似若邪行止非人十年夢廢興有命一浮家<lb/>
此行所得誠多矣更願従今泛北槎<lb/>
　　貶朱崖行臨高道中買愁村古未有對馬上口占<lb/>
北往長思聞喜縣南來怕入買愁村區區萬里天涯路<lb/>
野草荒煙正㫁䰟<hi>以上方輿勝覽</hi>
　　題自畫瀟湘夜雨圖<lb/>
<pb n="KR4i0062_WYG_043-17a"/>
一片瀟湘落筆端騷人千古帶愁看不堪秋著楓林港<lb/>
雨濶煙深夜釣寒<hi>梅磵詩話</hi>
　　題畫扇<lb/>
誰向生綃白團扇畫將羈客據征鞍南遷萬里知前定<lb/>
壁上崖州莫怕看<lb/>
　　　<hi>陳郁話腴胡澹菴於福州僉㕔分扇得一扇畫古木閒一人騎驢向西南行及有新興之行方</hi>
　　　<hi>知為先兆也</hi>
　　登南恩望海臺<lb/>
<pb n="KR4i0062_WYG_043-17b"/>
君恩寛逐客萬里聽歸來未上凌煙閣先登望海臺山<lb/>
為翠浪涌湖拓碧天開目㫁飛雲處終身愧老萊<lb/>
　　　<hi>豫章詩話時孝宗登極起為祕書少監將歸朝作</hi>
　　句<lb/>
盈尺子魚來丙穴一缾女酒敵新興<lb/>
　　　<hi>夷堅志胡邦衡獲罪來福州黄思憲致子魚紅酒為餉胡報以詩以子對女丙對新為工新興</hi>
　　　<hi>酒閩人重之</hi>
　　陳宗古<lb/>
<pb n="KR4i0062_WYG_043-18a"/>
　　　宗古字述之侯官人建炎二年進士終朝奉郎<lb/>
　　遊大滌山<lb/>
洞天三十六竒邃此無儔笙鶴有時下神仙何處遊巖<lb/>
花自照水谷鳥不啼秋盡日松陰底閒聽寒澗流<hi>洞霄詩集</hi>
　　鄧　柞<lb/>
　　　柞字成林沙縣人建炎二年進士累官知隆興<lb/>
　　　府江西安撫使有焦桐集<lb/>
　　題白蓮院<lb/>
<pb n="KR4i0062_WYG_043-18b"/>
古樹紛紛千嶂雨遠寺鳴鐘迷處所一水東流浮落花<lb/>
隔雲應有秦人住海風不㫁長松路萬籟寒生蒼玉麈<lb/>
此去江南山更深桄榔葉暗猿啼苦<hi>南安縣志</hi>
　　陳剛中<lb/>
　　　剛中字彦柔閩清人祥道従子建炎二年進士<lb/>
　　　紹興閒任太府丞應詔上封事胡銓貶韶州剛<lb/>
　　　中作啟事賀之忤秦檜謫定遠縣卒<lb/>
　　陽關詞<lb/>
<pb n="KR4i0062_WYG_043-19a"/>
客舍休悲柳色新東西南北一般春若知四海皆兄弟<lb/>
何處相逢非故人<hi>北窗炙輠</hi>
　　石材庿題柱<lb/>
疏爵新剛應論功舊石材能形文母夢還訝佞人來海<lb/>
市為誰出衡雲豈自開乞靈如見告逐客幾時回<lb/>
　　　<hi>鶴林玉露寺丞南行時吉州江濱有石材庿隆祐太后避金兵泊舟廟下夢神告以兵至即發</hi>
　　　<hi>舟指章貢金兵追至造口不及而還寺丞題詩廟柱云云卒不如願悲夫</hi>
　　飛來峯<lb/>
<pb n="KR4i0062_WYG_043-19b"/>
寒峯插天出玲瓏萬菡萏微風起松際怪石勢搖撼上<lb/>
有百尺松幽花綴紅糝野猨忽躍去滴下露千㸃回首<lb/>
冷泉亭天鏡光瀲瀲游姬脩眉青嬌童兩髦髧平生山<lb/>
水癖如人嗜昌歜對此一壺酒玉色翻醉臉路逢老祝<lb/>
髪絳袍金光閃兹山信自佳恨為緇塵染置之且復醉<lb/>
天竺鼓紞紞<hi>咸淳臨安志</hi>
　　阮　閱<lb/>
　　　閱字閎休舒城人宣和中知郴州建炎初知袁<lb/>
<pb n="KR4i0062_WYG_043-20a"/>
　　　州有詩話總龜松菊集<lb/>
　　郴江百詠<hi>幷序</hi>　<hi>存六首</hi>
　郴古桂陽郡陳迹故事盡載圖史亦間見于名人才<lb/>
　士歌詠如杜子美寄聶令入郴州韓退之郴江柳子<lb/>
　厚登北樓沈佺期望仙山戴叔倫過郴州之類是也<lb/>
　山川寺觀之勝城郭臺榭之壯未經品題者尚多亦<lb/>
　可惜爾余官于郴三年常欲補其闕愧無大筆雅思<lb/>
　可為然因暇日時強作一二小詩遂積至於百篇雖<lb/>
<pb n="KR4i0062_WYG_043-20b"/>
　不敢比迹前輩使未嘗到湖湘者觀之亦可知郴在<lb/>
　荆楚自是一佳郡也宣和甲辰二月中和日舒城阮<lb/>
　閱序<lb/>
　　東樓<lb/>
危城雉堞對東山誰剏高樓十二欄獨鶴不來松已老<lb/>
春風動處日三竿<lb/>
　　山陰堂<lb/>
修竹蒼蒼似剡川浮觴可繼永和年不知誰有羲之筆<lb/>
<pb n="KR4i0062_WYG_043-21a"/>
欲寫蘭亭第二篇<lb/>
　　碧虛亭<lb/>
笻竹枝彎屐齒搖登臨身覺在煙霄千峯險似三川峽<lb/>
一水深如八月潮<lb/>
　　湖亭<lb/>
城外高堂俯碧灣山如螺黛水如環有時鼓棹來尋勝<lb/>
直到斜陽未欲還<lb/>
　　蘇仙觀<lb/>
<pb n="KR4i0062_WYG_043-21b"/>
寂寂星壇長綠苔井邊橘老又重栽城頭依舊東樓在<lb/>
未見當時鶴再來<lb/>
　　東山<lb/>
藜杖芒鞵過水東紅帬寂寞酒尊空郡人見我應相笑<lb/>
不似山公與謝公<hi>以上郴州文志</hi>
　　宣風道上<lb/>
馬蹄西去夕陽催濃淡寒山翠作堆北鴈無情怕秋熱<lb/>
帶將寒信過江來<lb/>
<pb n="KR4i0062_WYG_043-22a"/>
　　題春波亭<lb/>
數葉荷衣一短藜春波亭上倚斜暉無人㑹得詩中畫<lb/>
凭盡䦨干又獨歸<hi>以上袁州府志</hi>
　　胡　嶧<lb/>
　　　嶧字仲達崑山人建炎初任安逺尉有如村稾<lb/>
　　遊慧聚寺<lb/>
政欲相攜紫翠閒不堪風雨徑催還何時更上月華閣<lb/>
細認仙山是假山<hi>玉峯詩纂</hi>
<pb n="KR4i0062_WYG_043-22b"/>
　　黄大輿<lb/>
　　　大輿字載萬南渡初蜀人號岷山耦耕嘗輯梅<lb/>
　　　苑<lb/>
　　華亭山房象山<lb/>
客游厭城市僧房見巖壑偉石羅衆峯寒砂結層堮為<lb/>
谷既窈窕置嶺復綿邈溪源互相注花草紛已錯空聞<lb/>
先王夢徒觀楚臣作行雲在俛仰北渚應酬酢天機契<lb/>
如幻意匠起冥漠周流屬多豫寤寐欣所託有懷山中<lb/>
<pb n="KR4i0062_WYG_043-23a"/>
人従爾芳杜若<hi>成都文類</hi>
　　王　銍<lb/>
　　　銍字性之汝陰人自稱汝陰老民南渡寓居剡<lb/>
　　　中建炎初為樞密院編修官有雪溪集<lb/>
　　追和周昉琴阮美人圖<lb/>
　龍眠李亮工家藏周昉畫美人琴阮圖兼有宫禁富<lb/>
　貴氣象旁有竹馬小兒欲折檻前柳者亮工官長沙<lb/>
　而黄魯直謫宜州過見之嘆愛彌日大書一詩於黄<lb/>
<pb n="KR4i0062_WYG_043-23b"/>
　素上曰周昉富貴女衣飾新舊兼髻重髪根急薄妝<lb/>
　無意添琴阮相與娛聽弦不觀手敷腴竹馬郎跨馬<lb/>
　要折柳此畫後歸禁中胡馬驚塵流落何許而詩亦<lb/>
　世不傳獨僕舊見之位置猶可想像也病中追和其<lb/>
　詩當令善工試圖之耳<lb/>
丹青有神藝周郎獨能兼圖畫絶世人真態不可添卻<lb/>
憐如畫者相與落誰手想像猶可言雨重春籠柳<lb/>
　　雪後渡西溪<lb/>
<pb n="KR4i0062_WYG_043-24a"/>
雪後孤村一段煙晴光遠照玉山川酒旗隔步招閒客<lb/>
獨上西溪渡口船<lb/>
　　上方<lb/>
松閒清月佛前鐙菴在孤峯更上層犬吠一聲秋意静<lb/>
敲門知有夜歸僧<hi>以上雪溪集</hi>
　　王文孺臞菴<lb/>
全家髙隱白雲關事不縈懐夢亦閒欸乃交撐漁市散<lb/>
隔江城郭是人間<lb/>
<pb n="KR4i0062_WYG_043-24b"/>
　　山村<lb/>
家依溪口破殘村身伴渡頭零落雲更向空山拾黄葉<lb/>
姓名那有世人聞<hi>墨莊漫錄</hi>
　　雲門寺<lb/>
青山春又到白髪策烏藤已是他鄉客還同寄住僧瘦<lb/>
松黏凍雪流水帶寒冰更覺蒼崖路雲深不可登<hi>越咏</hi>
　　周　芑<lb/>
　　　芑字秀實錢唐人邦彦弟邦式之子南渡初廬<lb/>
<pb n="KR4i0062_WYG_043-25a"/>
　　　陵倅<lb/>
　　贈劉美中尚書<lb/>
劉郎校書天祿閣太白下觀光照灼心知漢祀厄中天<lb/>
夜半瞻星涕零落<lb/>
　　　<hi>獨醒雜志宣和中太白見甚髙尚書劉公才邵時在中祕見而歎曰是兵象也國家其有外患</hi>
　　　<hi>乎因與僚友同觀憂形于色未幾金犯畿甸後周芑秀實來倅廬陵贈詩云云</hi>
　　鄭　昺<lb/>
　　　昺字彦明南渡初人<lb/>
<pb n="KR4i0062_WYG_043-25b"/>
　　題閻立本十八學士圖<lb/>
閻公十八學士圖當時妙筆分錙銖惜哉名姓不題别<lb/>
但可以意推形模十二匹馬一匹驢五士無馬應直廬<lb/>
五鞍施狨乃禁従長孫房杜王魏徒一人醉起小史扶<lb/>
一人欠伸若挽弧一人觀鵞憑闌立一人運筆無乃虞<lb/>
樹下樂工鳴瑟竽八士環列按四隅笑談散漫若飲徹<lb/>
盤盂杯勺一物無坐中題筆清而癯似是率更閒論書<lb/>
其中一著道士服又一道士倚枯株三人傍樹各相語<lb/>
<pb n="KR4i0062_WYG_043-26a"/>
一人繫帶行徐徐後有一人豐而鬍獨吟芭蕉立踟躕一時<lb/>
登瀛客若是貞觀治效真不誣書林我昔曽曳裾三局腕脫幾<lb/>
百儒雄文大筆亦何有餐錢但日糜公廚邦家治亂一無補<lb/>
正論出口遭非辜時危玊石一焚埽覽畫思古為嗟吁<lb/>
　　　<hi>獨醒雜志予嘗得登瀛圖本規模布置氣象曠雅每思剏始者必非俗筆又有石本皆書名氏</hi>
　　　<hi>後有李丞相伯紀賛䟦乃欽廟在東宫得閻立本此畫親為題識以賜詹事李詩二本絶不同</hi>
　　　<hi>嘗見鄭昺所賦長句云云考其所序列意鄭必為畫本賦之然長孫王魏元不在其中不知鄭</hi>
　　　<hi>詩何為反之耶按翰林盛事記開元中張燕公等十八人為集賢學士於東都含象亭圖寫其</hi>
<pb n="KR4i0062_WYG_043-26b"/>
　　　<hi>貌意二本必居其一而後人皆以為貞觀學士耳</hi>
　　李　宏<lb/>
　　　宏字彦恢宣州人宣和初以左丞直郎署涇縣建炎<lb/>
　　　中吕好問知宣州得士四人詹友端周紫芝王相如<lb/>
　　　與宏也紹興初李光為守復檄署縣累遷轉運使<lb/>
　　遊金泉觀<lb/>
昔時謝女昇天處此日遺蹤尚宛然蟬蛻舊衣畱石室<lb/>
龍飛勝地涌金泉碑書故事封蒼蘚殿寫真容鎖翠煙<lb/>
<pb n="KR4i0062_WYG_043-27a"/>
薄暮松巔聽鶴唳凌空髣髴是神仙<hi>四川總志</hi>
　　許　顗<lb/>
　　　顗字彦周建炎中襄邑人有詩話<lb/>
　　夢中作<lb/>
閒花亂草春春有秋鴻社燕年年歸青天露下麥苗溼<lb/>
古道月寒人迹稀<lb/>
　　　<hi>彥周詩話宣和巳亥僕在洪州宿城北鄭和叔家夜夢行大路中寒沙沒足其傍皆田苗丘隴</hi>
　　　<hi>一婦人皁衣素裳行田閒曰此中無沙易行僕従之不能登婦人援僕手登焉月明如晝彌望</hi>
<pb n="KR4i0062_WYG_043-27b"/>
　　　<hi>皆野田麥苗婦人求詩僕藉草坐有矮甎臺一上有紙筆僕題詩四句云云拍筆甎上有聲驚</hi>
　　　<hi>覺宛然記憶是嵗大病後亦無他故</hi>
　　秋雨<lb/>
零雨不出動隔旬門前秋草長于人江湖浩渺欲無岸<lb/>
錦石最小猶生雲微陽片月何曾見只有莓苔昏筆硯<lb/>
田家黍穗未暇悲茅屋且為螢火飛<hi>宋藝圃集</hi>
　　秦　湛<lb/>
　　　湛字處度少游子<lb/>
<pb n="KR4i0062_WYG_043-28a"/>
　　句<lb/>
大勝商山老同居一木奴<lb/>
　　　<hi>詩說雋永秦處度為韓膺胄作枝巢詩建炎閒在㑹稽先得兩句以語伋未知成篇不</hi>
　　蔡　向<lb/>
　　　建炎中承議郎提舉兩浙常平事<lb/>
　　題隠真宫<lb/>
福地流傳號隠真麻姑曾款蔡翁門臼舂雲子自堪飽<lb/>
井溢丹泉便可吞山露五峯疑指爪溪盤百疊想帬痕<lb/>
<pb n="KR4i0062_WYG_043-28b"/>
我來既躡靈蹤後知是仙家第幾孫<hi>赤城志</hi>
　　聞人偲<lb/>
　　　偲天台寧海尉<lb/>
　　淨因院建炎兵火獨存紀事<lb/>
湖海浮家二十年重來春色尚依然杏花籬落歕紅霧<lb/>
楊柳林塘䕶綠煙草暖邦人出游地鳩鳴刺史勸耕天<lb/>
覺場獨在三災外試問支郎第幾禪<hi>至元嘉禾志</hi>
　　張　瓊<lb/>
<pb n="KR4i0062_WYG_043-29a"/>
　　　瓊官舒州守<lb/>
　　雨中自萬壽宫歸<lb/>
草草登臨未擬回煙昏雨溼賦歸哉山寒未放遷鶯出<lb/>
地勝先聞駕鶴來老去春光都是夢嬾邊心事總如灰<lb/>
歸尋藥裹扶筋力準擬東風得屢陪<hi>安慶府志</hi>
　　顔　岐<lb/>
　　　岐字夷仲復子建炎中累官至門下侍郎<lb/>
　　句<lb/>
<pb n="KR4i0062_WYG_043-29b"/>
念昔従學日同升夫子堂<lb/>
　　　<hi>萬姓統譜顔夷仲嘗従滎陽吕公學吕居仁為濟陰主簿時夷仲適在曹南贈居仁詩云云夫</hi>
　　　<hi>子蓋謂滎陽公也居仁罷官歸作詩留别夷仲云昔日同升夫子堂如今俱是鬢蒼浪蓋用其</hi>
　　　<hi>語也</hi>
　　李方敬<lb/>
　　秋蜨<lb/>
粉蜨爾何知秋深尚戲飛憐渠迷節物猶若弄春暉露<lb/>
葉今非昔霜叢疇可依籬邊菊無幾薄命寄餘菲<hi>合璧事類</hi>
<pb n="KR4i0062_WYG_043-30a"/>
<hi>别集</hi>
　　陳石齋<lb/>
　　葵花<hi>俗名一丈紅</hi>
恐是牡丹重換紫又疑芍藥再翻紅嬌饒不辨桑閒女<lb/>
蔽芾深迷苧下翁<hi>合璧事類别集</hi>
　　徐月溪<lb/>
　　麗春花<lb/>
照眼裝新就扶頭酒半醒妖姿隨變化薄命易飄零<hi>合璧</hi>
<pb n="KR4i0062_WYG_043-30b"/>
<hi>事類别集</hi>
　　唐　觀<lb/>
　　南郊仗迴<lb/>
傳警千門寂南郊綵仗迴但驚龍再見誰識日雙開德<lb/>
澤施雲雨恩光變燼灰閱兵貔虎振聽樂鳳凰來<hi>合璧事類</hi>
<hi>外集</hi>
　　陳貫道<lb/>
　　　貫道字致一閩人<lb/>
<pb n="KR4i0062_WYG_043-31a"/>
　　題嚴陵釣臺<lb/>
足加帝腹似癡頑詎肻折腰求好官明主莫將臣子待<lb/>
故人只作友朋看<lb/>
　　　<hi>庚溪詩話云自出新意</hi>
　　程　㝛<lb/>
　　送葉善巻致仕歸吳<lb/>
衞尉新除蓋次公便抛簪紱向江東秋鱸正與蓴絲美<lb/>
夜鶴休驚蕙帳空滿腹詩書元未試㑹心林壑許誰同<lb/>
<pb n="KR4i0062_WYG_043-31b"/>
自憐華髪無歸處慚媿冥冥物外鴻<hi>呉郡志</hi>
　　唐　耜<lb/>
　　　耜南渡初人<lb/>
　　題巫山神女廟<lb/>
楚澤隠巫山翠壁開鴻濛萬流束長峽怒浪日簸舂朝<lb/>
暉澹高唐嵒阿閟彤宫罘罳散煙霧榮光繞長虹恭聞<lb/>
雲華君少陰體沖融受道紫清闕飛化凌三空徜徉江<lb/>
海上千騎馳蒼龍羽節回天津央央弭層峯悽惻下土<lb/>
<pb n="KR4i0062_WYG_043-32a"/>
人昏墊無所容寶書授神禹百靈倏奔従蛟螭委鞭䇿<lb/>
山川奠西東九州免為魚遂成萬世功嗟余晩聞道蓬<lb/>
心蔽倥侗維舟垂崖邊再拜望遺蹤嶙峋山頭石雲衣<lb/>
尚溶溶縹緲玉瑛臺如在指顧中童律不可問至言誰<lb/>
擊蒙仰首天壇下松柏悲回風<hi>名勝志</hi>
　　令狐慶譽<lb/>
　　　慶譽南渡初人<lb/>
　　題雲安下嵒<lb/>
<pb n="KR4i0062_WYG_043-32b"/>
地遠塵寰絶㸃埃懸崖屈曲寄層臺山頭玉溜隨檐滴<lb/>
嵒下金容就石開寺影不妨流水過松香長逐好風來<lb/>
徧游未盡無窮景為報舟人且莫催<hi>名勝志</hi>
　<lb/>
　<lb/>
　<lb/>
　<lb/>
　宋詩紀事巻四十三<lb/>
</p>
<p>
</p>
  </div>
<div>
                <head>宋詩紀事巻四十四</head>
    <p>
<pb n="KR4i0062_WYG_044-1a"/>
欽定四庫全書<lb/>
　宋詩紀事巻四十四　　　　　錢塘厲鶚撰<lb/>
　　何　薳<lb/>
　　　薳字子遠號韓青老農浦城人去非之子東都<lb/>
　　　遺老入南渡尚存著春渚紀聞<lb/>
　　章序臣得銅雀硯屬余作詩<lb/>
阿瞞示姦雄挾漢令天下惜時無英豪磔裂異肩踝終<lb/>
令盜坏土埏作三臺瓦雖云當塗高會有食槽馬人愚<lb/>
<pb n="KR4i0062_WYG_044-1b"/>
瓦何罪淪蟄翳梧檟錫花封雨苔鴛彩晦雲罅當時丹<lb/>
油法<hi>銅雀瓦用鉛丹雜胡桃油𢷬治火之取其雨過即乾</hi>實非謀諸野因之好<lb/>
奇士探琢助揮寫歸參端歙材堅澤未渠亞章侯捐百<lb/>
金訪獲従吾詫興亡何足論徒足增忿罵但嗟瓦礫微<lb/>
亦以材用捨徒令瓴甓餘當擅瓊瑰價士患德不備不<lb/>
憂老田舍<hi>春渚紀聞</hi>
　　何　藗<lb/>
　　　藗字子薦薳従兄寓居餘杭與友張圖南伯鵬<lb/>
<pb n="KR4i0062_WYG_044-2a"/>
　　　俱早世薳集二人遺句名南金錄<lb/>
　　句<lb/>
不便翠分旁牖去卻緣清甚畏人知<hi>賦藏筠軒紀聞</hi>　<hi>春渚</hi>
　　張圖南<lb/>
　　　圖南字伯鵬餘杭人<lb/>
　　句<lb/>
坐中競病分明久驢上推敲兀未裁<lb/>
　　　<hi>春渚紀聞圖南督予分韻詩未就有詩云云用事精穩如老作者惜乎天不少假之年以觀其</hi>
<pb n="KR4i0062_WYG_044-2b"/>
　　　<hi>所止也</hi>
　　鄭　魁<lb/>
　　賦林叔睿端硯<lb/>
仙翁種玉芝耕得紫玻璃磨出海鯨血鑿成天馬蹄潤<lb/>
應通月窟洗合就雲溪常恐魍魎奪山行亦自攜<lb/>
　　　<hi>春渚紀聞永嘉林叔睿所藏端硯馬蹄樣深紫色厚寸許面徑七八寸下鄭魁銘詩隷字甚奇</hi>
　　　<hi>末句所寄旨哉</hi>
　　莊　綽<lb/>
<pb n="KR4i0062_WYG_044-3a"/>
　　　綽字季裕清源人官鄂州守有雞肋編<lb/>
　　　<hi>程致道云季裕著本草蒙求三巻甚工洪析仲軒渠録莊季裕年未甚老而體極癯瘠</hi>
　　　<hi>本呼為細腰宫院子</hi>
　　建炎三年七月寓長洲白馬㵎張氏舍題壁<lb/>
昔年隨牒作邊侯愁望長安向戌樓今日衰頽來澤國<lb/>
又看烽火照長洲<hi>雞肋編</hi>
　　和吳正仲觀李廷珪墨<lb/>
賴召陳元典籍傳肻敎邊腹擅便便竟誇削本真餘事<lb/>
<pb n="KR4i0062_WYG_044-3b"/>
卻笑磨人得永年三友不居毛穎後五車仍在楮生前<lb/>
秖愁公子従醫說火煅生分不直錢<lb/>
　　　<hi>雞肋編呉幵正仲家蓄唐以來諸李所製墨無出廷珪之右者其堅利可以削木王彥若墨說</hi>
　　　<hi>云趙韓王從太祖至洛行宫見架上一篋取視皆李氏父子墨也因盡以賜王後王之子婦蓐</hi>
　　　<hi>中血運危甚毉求古墨為藥因取一枚投烈火中研末酒服即愈諸子欲各備產乳之用乃盡</hi>
　　　<hi>取墨煅而分之自是李氏墨世益少得</hi>
　　姜光彦<lb/>
　　　光彦字仲謙號松菴淄州人<lb/>
<pb n="KR4i0062_WYG_044-4a"/>
　　　巳酉中秋任才仲陳去非會飲岳陽樓上酒半<lb/>
　　　酣高談大笑行草閒出誠一時俊遊也為賦之<lb/>
岳陽樓髙幾千尺俯視洞庭方酒酣萬頃波光天上下<lb/>
兩山秋色月東南興來鸞鵠隨行草夜永魚龍駭笑談<lb/>
我欲煩公釣鼇手盡移雲水到松菴<hi>岳州府志</hi>
　　周　莘<lb/>
　　　莘字尹潛錢唐人邠之孫為岳陽決曹掾與陳<lb/>
　　　去非為友<lb/>
<pb n="KR4i0062_WYG_044-4b"/>
　　野泊對月有感<lb/>
可憐江月亂中明應識逋逃病客情斗柄闌干洞庭野<lb/>
角聲凄㫁岳陽城酒添客淚愁仍濺浪巻歸心暗自驚<lb/>
欲問行朝近消息眼中羣盜尚縦横<hi>瀛奎律髓</hi>
　　康與之<lb/>
　　　與之字伯可渡江初以詞受知髙宗官郎中有<lb/>
　　　順菴樂府<lb/>
　　　<hi>鶴林玉露建炎中大駕駐維揚伯可上中興十䇿名聲甚著後秦檜當國乃附㑹求進擢為臺</hi>
<pb n="KR4i0062_WYG_044-5a"/>
　　　<hi>郎值慈寧歸養兩宫燕樂伯可專應制為歌詞諛豔粉飾于是聲名掃地世但以比栁耆卿輩</hi>
　　　<hi>矣檜死伯可亦貶五羊</hi>
　　題宣和御畫扇<lb/>
玉輦宸遊事已空尚餘奎藻繪春風年年花鳥無窮恨<lb/>
盡在蒼梧夕照中<lb/>
　　　<hi>桯史康與之在高皇朝以詩章應制與左璫狎適睿思殿有徽祖御畫扇上時持玩流涕璫偶</hi>
　　　<hi>下值竊攜至家而康適來留之燕飲漫出以示康紿璫入取肴核輒泚筆几閒書一絶于上有</hi>
　　　<hi>頃璫出見之大恐而康已醉無可奈何明日伺閒叩頭請死上大怒亟取視之天威頓霽但一</hi>
<pb n="KR4i0062_WYG_044-5b"/>
　　　<hi>慟而已</hi>
　　僻居<lb/>
巷僻過従少柴門盡日關鶯聲常在桞雲影不離山有<lb/>
道難言<hi>闕</hi>雖貧未厭閒川原煙四暝春思有無間<lb/>
　　鷺<lb/>
春暗汀洲杜若香風標公子白霓裳碧天片雪忽飛去<lb/>
何處人家水滿塘<lb/>
　　琵琶<lb/>
<pb n="KR4i0062_WYG_044-6a"/>
夜深琵琶聲似裂一曲霓裳一庭月曲終人影在西階<lb/>
困倚東風步搖折<lb/>
　　可惜<lb/>
簾幕重重下玉鉤隔簾春在栁梢頭東風著意相料理<lb/>
吹去楊花不自由<hi>以上前賢小集拾遺</hi>
　　題清江慧力寺<lb/>
天涯芳草盡綠路旁栁絮爭飛啼鳥一聲春曉落花滿<lb/>
地人歸<lb/>
<pb n="KR4i0062_WYG_044-6b"/>
江上濃陰曉未開瘦笻支我上蒼苔春寒前日去已盡<lb/>
今日又従何處來<hi>詩人玉屑</hi>
　　招真詞<hi>并記</hi>
　自姑蘇出齊門沿而北望山如巨鼇常熟縣之虞山<lb/>
　也邑去江不及程陂湖畝澮之積自南至者傾馳會<lb/>
　于江江河既應則迅瀾倒流二水相制移時而不能<lb/>
　去山無奇谷惟荒墟白草醜石陂陀迤邐而西有修<lb/>
　林横抹隠見于兩山之閒其中為招真菴元祐中道<lb/>
<pb n="KR4i0062_WYG_044-7a"/>
　人申氏海陵徐處士弟子也松林森茂庭宇簡寂如<lb/>
　隠君子之居通州道士喻抱元増治之舊名竹陵自<lb/>
　是更以招真請記于僕乃歌招真之詞以系之曰<lb/>
白鶴巢兮丹井空蓬山杳兮煙霞濛陵谷變兮今古木<lb/>
葉下兮秋風飛仙去兮朝太微黄冠野服兮以遊以嬉<lb/>
餐霞臥月兮世不我違與世滌映兮天門可馳蒼龍嘷<lb/>
兮雲漫扉石泉冽兮山芋肥俯仰宇宙兮日月蔽虧靈<lb/>
秀回薄兮野芳呈姿山中之樂兮萬化莫移仙人不來<lb/>
<pb n="KR4i0062_WYG_044-7b"/>
兮隠者曷追<hi>蘇州府志</hi>
　　李　唐<lb/>
　　　唐字希古河陽三城人徽宗朝補入畫院建炎<lb/>
　　　閒太尉邵宏淵薦之授成忠郎畫院待詔賜金<lb/>
　　　帶<lb/>
　　　<hi>圖繪寶鑑李唐年近八十善畫人物山水筆意不凡尤工畫牛高宗雅重之嘗題其長夏江寺</hi>
　　　<hi>巻云李唐可比唐李思訓如杭得幸高宗余家畫繼補遺建炎南渡李唐</hi>
　　　<hi>有唐畫胡笳十八拍高宗親書劉商辭留空絹俾唐圖寫亦見高宗雅愛唐畫也</hi>
<pb n="KR4i0062_WYG_044-8a"/>
　　題畫<lb/>
雲裏煙村雨裏灘看之容易作之難早知不入時人眼<lb/>
多買燕脂畫牡丹<lb/>
　　　<hi>郁氏書畫題䟦記錢唐宋杞云唐初至杭無有知者貨楮畫以自給日甚困有中使識其筆曰</hi>
　　　<hi>待詔作也唐因投謁中使奏聞而唐之畫杭人即貴之嘗有詩云云</hi>
　　張九成<lb/>
　　　九成字子韶號無垢居士開封人徙家錢塘紹<lb/>
　　　興二年進士第一歷宗正少卿兼侍講權刑部<lb/>
<pb n="KR4i0062_WYG_044-8b"/>
　　　侍郎累謫南安軍起知溫州丏祠卒贈太師封<lb/>
　　　崇國公諡文忠有横浦集心傳錄日新錄論語<lb/>
　　　詩<lb/>
　　南安寶戒院作<lb/>
苦無人事擾閒居贏得終年學著書今日欣然出門去<lb/>
秋風吹意滿芙蕖<hi>横浦心傳錄</hi>
　　菩提寺<lb/>
髙僧居物外有户晝常扃海濶知天大泉甘識地靈一<lb/>
<pb n="KR4i0062_WYG_044-9a"/>
簾春月静數㸃别山青便卜歸歟計移文休勒銘<hi>詩林萬選</hi>
　　遺樊茂實硯<hi>詩刻硯後</hi>
端溪石硯天下奇紫光夜半吐虹霓不隨凡石追時好<lb/>
真與日月爭光輝韜藏久矣不亂用唯恐翰墨汗染之<lb/>
樊子文章有餘地汪汪萬頃誰能窺贈君此硯無輕棄<lb/>
經史妙處其發揮飛流濺沫徧天下要使咳唾皆珠璣<lb/>
<hi>游宦紀聞</hi>
　　施德操<lb/>
<pb n="KR4i0062_WYG_044-9b"/>
　　　德操字彥執鹽官人與張九成子韶楊璇子平<lb/>
　　　號三先生著北窗炙輠<lb/>
　　廣福禪院<hi>在鹽官有雪峯禪師手鑿井</hi>
何處登臨眼最明雪峯佳處一川平潮従海月生時上<lb/>
峯在雲天盡處横幢葢神扶喬木影風雷井閉古泉聲<lb/>
靈蹤鑿盡翻惆悵何日<hi>闕</hi>山報道成<hi>咸淳臨安志</hi>
　　楊　璇<lb/>
　　　璇字子平鹽官人與施德操同時里人號德操<lb/>
<pb n="KR4i0062_WYG_044-10a"/>
　　　為持正先生璇為謹獨先生<lb/>
　　東山廣福院<hi>在鹽官院有葛仙翁井</hi>
檥櫂青山下來尋薊子家人魚皆静樂水木亦清華松<lb/>
老已成蓋菊寒殊未花何須覓句漏此地有丹砂<hi>咸淳臨安</hi>
<hi>志</hi>
　　西山廣福院<hi>在海寧紫微山</hi>
地勢連滄海名山號紫微景閒僧坐久路僻客來稀峽<lb/>
影清相照河流石自圍塵喧都不到安得此忘歸<hi>海寧縣志</hi>
<pb n="KR4i0062_WYG_044-10b"/>
　　刁文叔<lb/>
　　　文叔不知其名張横浦子韶之友<lb/>
　　春日旅中<lb/>
來時江梅散玉蘂歸去麰麥如人深桃花只解逞顏色<lb/>
惟有垂栁知客心<lb/>
　　　<hi>横浦心傳錄云思致尤遠不止工也</hi>
　　陳　棠<lb/>
　　　棠字德召紹興二年進士官祕書少監<lb/>
<pb n="KR4i0062_WYG_044-11a"/>
　　晩步<lb/>
晩步沙頭倚小晴南山正與暮雲横棲鴉啼處野煙合<lb/>
飛鳥去邊孤月生樹暗風微花氣度溪深雨漲水痕平<lb/>
夜闌衣溼迷歸路髣髴前村燈火明<hi>前賢小集拾遺</hi>
　　鄭仲熊<lb/>
　　　仲熊字行可衢州西安人紹興二年進士累官<lb/>
　　　權參知政事忤秦檜落職孝宗即位復端明殿<lb/>
　　　學士<lb/>
<pb n="KR4i0062_WYG_044-11b"/>
　　桂花<lb/>
天公憐我太岑寂每嵗殷勤兩度開收拾落英將底用<lb/>
博山香裏薦清杯<hi>全芳備祖</hi>
　　鄭剛中<lb/>
　　　剛中字亨仲婺州金華人紹興二年進士累除<lb/>
　　　祕書少監出為四川宣撫使為秦檜所忌罷謫<lb/>
　　　桂陽軍徙封州卒檜死復原官諡忠愍有北山<lb/>
　　　集<lb/>
<pb n="KR4i0062_WYG_044-12a"/>
　　　<hi>老學菴筆記蜀人任子淵好謔鄭宣撫剛中自蜀詔歸其實秦檜欲害之鄭公有惠政衆皆太</hi>
　　　<hi>息或曰鄭不來矣子淵對曰秦少恩哉人稱其敢言方萬里䟦北山文簡古詩峭健在封州詩</hi>
　　　<hi>尤佳</hi>
　　修修窗前蘆<lb/>
修修窗前蘆孤瘦倚青玉心虚知夜涼風葉亂相觸使<lb/>
我入幽夢如在江湖㝛方兹困炎曦愛爾眼中綠柰何<lb/>
柔脆姿行犯秋霜肅霏霏霜露中菱荷等摧覆大抵無<lb/>
勁節不及嵗寒竹<lb/>
<pb n="KR4i0062_WYG_044-12b"/>
　　過越江見人家臨水竹可愛<lb/>
何人此地得幽居水竹中間宅一區無盡江山千萬里<lb/>
有情花木兩三株應無俗客來驚犬時有扁舟過賣魚<lb/>
我欲他時成卜築更添幾架古人書<lb/>
　　寒意<lb/>
嶺南霜不結風勁是霜時日落晩花瘦山空流水悲棲<lb/>
鴉尋樹早凍蟻下窗遲季子家何在衣單知不知<lb/>
　　辛未元夜<lb/>
<pb n="KR4i0062_WYG_044-13a"/>
輕寒擁山城逺緑生春草迎神樂元夜笑語聞蠻獠惟<lb/>
有團圓月報我時節好寸燈豈為孤巵酒未為少微醺<lb/>
短檠旁人静茅屋小<hi>以上北山集</hi>
　　范達夫硯<lb/>
范郎紫玉餘半圭翻手作雲雨雹隨龍蛇起陸孔翠飛<lb/>
雲收雨霽千首詩<hi>硯箋</hi>
　　王伯庠<lb/>
　　　伯庠字伯禮鄞人參政次翁之子紹興二年進<lb/>
<pb n="KR4i0062_WYG_044-13b"/>
　　　士官至夔州路安撫<lb/>
　　和潘良貴題明州三江亭韻<lb/>
使君不受二毛侵杖履逍遙得勝尋撥遣簿書聊永日<lb/>
登臨山水亦何心殘梅隨雪垂垂白弱栁搖春淡淡金<lb/>
倚矚大江供一笑幾多襦袴在謳吟<hi>延祐四明志</hi>
　　陳栖筠<lb/>
　　和潘良貴題明州三江亭韻<lb/>
紅塵一點不相侵下瞰澄江幾萬尋地接海潮分鼎足<lb/>
<pb n="KR4i0062_WYG_044-14a"/>
簷飛鳳翼峙天心三山有路雲垂幕午夜無風月涌金<lb/>
欲識龔黄報新政滿城爭唱使君吟<hi>延祐四明志</hi>
　　贈泊宅翁方勺<lb/>
學道悠悠未見功敢云凡質有仙風他年一鉢江湖去<lb/>
先向苕溪訪葛洪<hi>金華府志</hi>
　　謝　伋<lb/>
　　　伋字景思上蔡人參政克家之子官至太常少<lb/>
　　　卿紹興初侍父寓居黄巖自號藥寮居士有藥<lb/>
<pb n="KR4i0062_WYG_044-14b"/>
　　　寮叢槀<lb/>
　　妙庭觀<lb/>
蕭蕭六轡天邊路雲竹風松正嵗寒欲洗衰顔換凡骨<lb/>
應須九轉大還丹<lb/>
雲軿一去遠難追丹鼎埋光固不疑承露仙人辭漢後<lb/>
幾重深杳隔瑤池<hi>杭州府志</hi>
　　陳用中<lb/>
　　　用中字彥才永嘉人<lb/>
<pb n="KR4i0062_WYG_044-15a"/>
　　戲作<lb/>
賦命安能比鉅公偶然年月與時同只因日上爭些子<lb/>
笑向連江作醉翁<lb/>
　　　<hi>竹坡詩話紹興初有退相寓永嘉獨陳用中彥才雖鄰不謁及再相有薦之者止就部注邑連</hi>
　　　<hi>江戲作小詩云云蓋其所生年月時適與時宰同但日差異耳</hi>
　　陳　述<lb/>
　　　述紹興初知袁州<lb/>
　　化成巖<lb/>
<pb n="KR4i0062_WYG_044-15b"/>
出郭二三里覽勝適願言羣山接天際一水經巖根參<lb/>
差崖上屋蕭閒松下門真趣自往古聊可開清尊<hi>袁州府志</hi>
　　董　穎<lb/>
　　　穎字仲達德興人紹興初従汪彥章徐師川遊<lb/>
　　　有霜傑集<lb/>
　　江上<lb/>
萬頃滄江萬頃秋鏡天飛雪一雙鷗摩挲數尺沙邊栁<lb/>
待汝成隂繫客舟<hi>前賢小集拾遺</hi>
<pb n="KR4i0062_WYG_044-16a"/>
　　句<lb/>
雲壑釀成千嶂雨風蘋吹老一川秋<hi>夷堅志</hi>
　　高　登<lb/>
　　　登字彥先漳浦人宣和閒為太學生與陳東等<lb/>
　　　上書乞斬六賊不報紹興二年廷對極言授富<lb/>
　　　川簿轉古縣令以不肻祠秦檜父胡舜陟誣奏<lb/>
　　　下靜江獄會舜陟以他事下獄死乃得白編管<lb/>
　　　容州卒有東溪集<lb/>
<pb n="KR4i0062_WYG_044-16b"/>
　　思歸<lb/>
忽忽已秋杪言歸欣有期接物想吾廬青蘂繁東籬流<lb/>
匙白雲子蘸甲黄鵝兒對此憶羈旅多應歌式微喜慰<lb/>
倚門心愁銷舉案眉穉子鬧檐隙繞膝牽人衣歸心念<lb/>
如許兼程猶苦遲明朝秋色裏烏帽風披披<lb/>
　　冒寒行風雨有感<lb/>
號風撼枯枿凍雨凝路塵乾坤祕日月八荒同一雲遙<lb/>
知沙漠寒黯黮愁殺人天涯望不極流淚滿衣巾<lb/>
<pb n="KR4i0062_WYG_044-17a"/>
　　水漲謝邑宰送米<lb/>
心知一字不堪煮矻矻窮年黄巻中食粥由來未為拙<lb/>
儲瓶況乃嗟屢空令君好賢嫓韓愈賤子受賜慚盧仝<lb/>
春水従敎繞舍北癡兒不復啼門東<lb/>
　　中秋對月<lb/>
繡江再見中秋月嵗去月圓人尚缺相望千里共嬋娟<lb/>
苦恨亭亭照離别今夕一樽誰與同孟光舉案對梁鴻<lb/>
衆雛立侍儼成列以此持杯夀乃翁乃翁看月揩病目<lb/>
<pb n="KR4i0062_WYG_044-17b"/>
手足傾頽頭髪秃但願團欒三十秋不計東西與南北<lb/>
<hi>以上東溪集</hi>
　　劉儀鳳<lb/>
　　　儀鳳字韶美普州人紹興二年進士孝宗朝累<lb/>
　　　遷祕書少監兵部侍郎斥歸復起知漢州果州<lb/>
　　詠范志元<lb/>
誰家遊冶郎闖首窺幽闥但見臉如花不知心是鐵一<lb/>
夕變其軀雪姿映雲髪昔為桃李顔今作松篁節<lb/>
<pb n="KR4i0062_WYG_044-18a"/>
　　　<hi>方輿勝覽純陽山在合州石照縣北唐女冠范志元得道處天寶閒天使任安者至山中慕之</hi>
　　　<hi>而志元變為男子劉儀鳯有詩</hi>
　　自歸州陸行至夔州<lb/>
戸口村無幾犁鉏力不堪林荒樗櫟夀月黑虎狼貪幽<lb/>
絶雲眠穩清閒谷飲甘故山深未極壤㫁蓋茅菴<lb/>
曠野無人㝛危亭犯雨過嶺雲堆贔屓刹海現兜羅酒<lb/>
觸秋懐壯天留暮色多不勝行役苦裁入竹枝歌<hi>顧氏積書</hi>
<hi>巖選</hi>
<pb n="KR4i0062_WYG_044-18b"/>
　　李　衡<lb/>
　　　衡字彦平號樂菴江都人紹興二年進士累遷<lb/>
　　　監察御史出知溫婺台三州召除起居郎祕閣<lb/>
　　　修撰致仕居崑山<lb/>
　　慧聚寺作<lb/>
盡日用登陟跏趺聊對牀巖空炫層碧草細涵幽香弔<lb/>
古漫秋思開尊巳月光隨身有竿木作戲且逢塲<lb/>
天面無纖靄平川灝氣吞搘笻臨閣道拂石憩雲根栁<lb/>
<pb n="KR4i0062_WYG_044-19a"/>
映山前路煙搖水北村醉歸風滿袖斜月在蓬門<lb/>
　　樂菴初成<lb/>
老子平生百不足菴成那<hi>平</hi>管食無肉終朝閉戸只讀<lb/>
書四面開窗都見竹<hi>以上玉峯詩纂</hi>
　　薛　靖<lb/>
　　　靖鄞人紹興二年進士<lb/>
　　望金山<lb/>
一柱支空立濤聲春寺聞消來巴地雪飛到潤州雲寂<lb/>
<pb n="KR4i0062_WYG_044-19b"/>
寞江山色縦横盜賊羣不堪形勝裏北望涕紛紜<hi>薛氏世風</hi>
<hi>集</hi>
　　孫雄飛<lb/>
　　　雄飛字翬之吳郡人紹興二年進士祕書省正<lb/>
　　　字<lb/>
　　靈隠寺蓮峯堂<lb/>
堂開金色界梵客為鉤簾山影碧侵座水聲清繞簷粉<lb/>
雲埋石腳珠露泫松髯終擬攜孤笛凭闌喚玉蟾<hi>咸淳臨安</hi>
<pb n="KR4i0062_WYG_044-20a"/>
<hi>志</hi>
　　楊　愿<lb/>
　　　愿字謹仲清江人紹興二年進士歷簽書樞密<lb/>
　　　院事兼參知政事罷提舉太平觀<lb/>
　　伏承駒父祕校惠示見和鄙句七言四韻二首降<lb/>
　　歎之餘因成二絶往謝<lb/>
冷官㕔事客來稀衆綠陰陰結夏帷忽得君詩愜人意<lb/>
陶家風到北窗時<lb/>
<pb n="KR4i0062_WYG_044-20b"/>
只今侍讀周夫子屢說君詩似杜詩速把冠塵盡彈卻<lb/>
玉堂宵直伴王維<hi>愿數見侍讀侍郎周公盛稱駒父詩有句法故後篇及之  周益公題䟦</hi>
　　汪應辰<lb/>
　　　應辰字聖錫玉山人紹興五年進士第一孝宗<lb/>
　　　朝歷吏部尚書翰林學士出知平江府卒諡文<lb/>
　　　定有集<lb/>
　　輓宣撫吳郡王<lb/>
節義家傳久艱難始見忠一心惟徇國百戰竟平戎環<lb/>
<pb n="KR4i0062_WYG_044-21a"/>
列周廬肅官儀道路同細看麟閣上誰得似初終<lb/>
太傅元功首汾陽異姓王恩榮兼二美聲迹遠相望名<lb/>
載風雲會神遊水月鄉維師空贈典無復見鷹揚<lb/>
　　分韻送胡丈歸建康<lb/>
先生高臥武夷巔一旦趨朝豈偶然報國自期如皦日<lb/>
歸田曾不待來年懷鉛共笑揚雄老鞭馬今輸祖逖先<lb/>
册府風流久寥落送行始復有詩篇<hi>以上汪文定公集</hi>
　　湯莘叟<lb/>
<pb n="KR4i0062_WYG_044-21b"/>
　　　莘叟字起莘寧化人紹興五年進士終饒州推<lb/>
　　　官<lb/>
　　馬上吟<lb/>
㝛雨洗山新綠嫩曉風吹杏淺紅乾沙頭路暖日初上<lb/>
行客揚鞭不覺寒<lb/>
　　句<lb/>
葛巾簪下無多髪茅舍門前有好山<hi>幽居府志</hi>　<hi>以上汀州</hi>
　　孫起卿<lb/>
<pb n="KR4i0062_WYG_044-22a"/>
　　　起卿吳郡人紹興五年進士<lb/>
　　江纂墓碑<lb/>
家有古冢碑近自田家獲藏之五六年未甚見省錄古<lb/>
苔侵文理封結殆莫識偶然嗟其窮一一為磨剔始若<lb/>
漫無文細尋適可讀文云晉江纂長夜垂兹刻貞石殊<lb/>
不用塊然但埏埴合𦵏無别銘背面書反覆一字不涉<lb/>
華本枝記明白二父遂兼書于逌乃宗嫡<hi>自注誌云養父諶本父逌</hi>
<hi>也</hi>考諸晉史篇真是小出入字畫亦嶮勁然不類鐫斲<lb/>
<pb n="KR4i0062_WYG_044-22b"/>
漢魏尚豐碑兹獨何褊迫豈時丁喪亂不暇治品式于<lb/>
時義熙季處次實庚戌五胡剖中華典午竄南極茍簡<lb/>
理宜爾寧詒不孝責審訂昭昭然疑去喜自適歷年七<lb/>
百餘瞥爾駒過隙名節茍不傳埃化先庀石寘兹當眼<lb/>
前用代銘几席<lb/>
　　　<hi>吳郡志江纂江逌子也木瀆孫起卿頃于天平山下地名上沙獲墓碑乃以大方甎刻之字畫</hi>
　　　<hi>俱存與石無異起卿為賦詩</hi>
　　吳　詠<lb/>
<pb n="KR4i0062_WYG_044-23a"/>
　　　詠字永言仙居人芾従兄紹興五年進士仕西<lb/>
　　　安令有西安集<lb/>
　　殊聖寺和孟戎幕韻<lb/>
院静僧疑少門幽客自稀山寒雲近屋逕狹石侵衣松<lb/>
鬛蒼髯古薑芽紫筍肥騷人詩戰罷踏月夜深歸<hi>台州府志</hi>
　　魯　訔<lb/>
　　　訔字季卿號冷齋海鹽人紹興五年進士仕至<lb/>
　　　太府卿注杜詩行于世<lb/>
<pb n="KR4i0062_WYG_044-23b"/>
　　　<hi>樂郊私語杜少陵集自遊龍門至過洞庭詩目次第為此州先正魯季卿編定大都一循少陵</hi>
　　　<hi>生平行跡可以見其詩法升降隨其年自少而壯而老愈入于細而化也</hi>
　　春詞<lb/>
疊穎叢條翠欲流午陰濃處聽鳴鳩兒童賭罷榆錢去<lb/>
狼藉春風漫不收<hi>詩林萬選</hi>
　　沈作喆<lb/>
　　　作喆字明逺吳興人丞相該之姪紹興五年進<lb/>
　　　士嘗為江右漕屬作哀扇工歌忤洪帥魏良臣<lb/>
<pb n="KR4i0062_WYG_044-24a"/>
　　　道弼据深文劾之奪三官有寓山集<lb/>
　　哀扇工歌<lb/>
黄州竹扇名字著織扇供官困追捕史君開府未浹旬<lb/>
欲戴綸巾揮白羽新模巧製旋剪裁百中無一中程度<lb/>
犀革鐫柄出蟲魚麝煤熏紙生煙霧蕺山老姥羞翰墨<lb/>
漢宫佳人掩紈素衙内白取知何名帳下雄拏不知數<lb/>
供輸不辦箠楚頻一朝赴水將誰訴史君崇重了不聞<lb/>
嗚呼何以慰黎庶聞道園家賣菜翁又說江南打魚戸<lb/>
<pb n="KR4i0062_WYG_044-24b"/>
號令亟下須所無官不與錢期限遽歸來痛哭辭妻兒<lb/>
㝛昔投繯挂枯樹一雙婉婉良家子吏兵奪取名為顧<lb/>
弟兄號叫鄰里驚兩家吞聲喪其嫗死者巳矣可柰何<lb/>
冤魂成羣空號呼<hi>去聲</hi>殺人縦欲勢位尊貪殘無道天所<lb/>
怒邦人蓄憤不敢言君其拊馬章臺路<hi>清波别志</hi>
　　　<hi>鶚按韋居安梅磵詩話云哀扇工詩不傳今従清波别志檢得無名子哀扇工歌一首當即是</hi>
　　　<hi>沈詩佚其姓名爾陳直齋云哀扇工詩罵而非諷今讀之良然仍以還沈</hi>
　　鄭若谷<lb/>
<pb n="KR4i0062_WYG_044-25a"/>
　　　若谷鄞人紹興五年進士<lb/>
　　和潘良貴題明州三江亭韻<lb/>
遠望登高萬象侵元戎端不為花尋未誇駕鶴蓬山路<lb/>
應壯斬鯨遼海心小艇鱸肥盤膾玉危闌客醉椀揮金<lb/>
中流擊楫雄圖逺回笑三閭澤畔吟<hi>延祐四明志</hi>
　　關　注<lb/>
　　　注字子東景仁子澥弟紹興五年進士敎授湖<lb/>
　　　州至太常博士自號香巖居士有關博士集<lb/>
<pb n="KR4i0062_WYG_044-25b"/>
　　記夢<lb/>
𤣥衣仙子従雙鬟緩節長歌一解顔滿引銅杯效鯨吸<lb/>
低回紅袖作弓彎舞留月殿春風冷樂奏鈞天曉夢還<lb/>
行聽新聲太平樂先傳五拍到人間<lb/>
　　　<hi>墨莊漫錄宣和二年睦冦方臘起幫源浙西震恐關注子東在錢塘避地攜家於無錫之梁溪</hi>
　　　<hi>明年臘就擒子東貧未能歸僑寓毗陵郡崇安寺古柏院中一日忽夢臨水有軒主人延客年</hi>
　　　<hi>可五十儀觀甚偉𤣥衣而美須髯揖坐使兩女子以銅杯酌酒謂子東曰自來歌曲新聲先奏</hi>
　　　<hi>天曹然後散落人間他日東南休兵有樂府曰為太平樂汝先聽其聲遂使兩女子舞主人扺掌</hi>
<pb n="KR4i0062_WYG_044-26a"/>
　　　<hi>節巳而恍然而覺猶能記其五拍子東以詩紀之云云</hi>
　　松聲<lb/>
夢破松聲枕上聞睡魔夜半戰吟魂初疑夜雨連江岸<lb/>
乍覺寒潮上海門招引好風來古寺追隨月色下前村<lb/>
晩行欲向聲來處鬱鬱蒼波盡日奔<hi>南窗紀談</hi>
　　句<lb/>
鐘聲互起東西岸漁火遙分遠近村<lb/>
　　　<hi>春渚紀聞此余友關子東西湖夜歸所作非身到西湖不知此語形容之妙</hi>
<pb n="KR4i0062_WYG_044-26b"/>
夜長何時旦苦寒不成寐<lb/>
　　　<hi>強行父唐子西先生文錄聞子柬一日寓辟雝朔風大作因得句云云以問唐先生云詩律雖</hi>
　　　<hi>不到對亦似不穏先生云正要如此一似藥要存性也</hi>
　　朱敦儒<lb/>
　　　敦儒字希真洛陽人以薦起紹興五年賜進士<lb/>
　　　出身為祕書省正字兼兵部郎官遷兩浙東路<lb/>
　　　提點刑獄上疏乞歸居嘉禾晩除鴻臚少卿有<lb/>
　　　巖壑老人詩文一巻又有獵較集<lb/>
<pb n="KR4i0062_WYG_044-27a"/>
　　　<hi>二老堂詩話希真詩詞獨步一世秦丞相晚用其子某為删定官欲令希真教秦伯陽作詩遂</hi>
　　　<hi>落致仕除鴻臚少卿蓋久廢之官也蜀人武横作詩嘲之未幾秦丞相薨希真亦遭臺評高宗</hi>
　　　<hi>曰朕用明橐薦以隠逸命官置在館閣豈有始恬退而晩奔競耶其實希真老愛其子而畏避</hi>
　　　<hi>竄逐不敢不起識者憐之</hi>
　　小盡行<hi>避地廣中作</hi>
藤州三月作小盡梧州三月作大盡哀哉官歷今不頒<lb/>
憶昔昇平淚成陣我今何異桃源人落葉為秋花作春<lb/>
但恨未能與世隔時聞喪亂空傷神<hi>竹坡詩話</hi>
<pb n="KR4i0062_WYG_044-27b"/>
　　絶句<lb/>
輕陰小雨晩難收栁瘦梅窮卻似秋可恨水仙花不語<lb/>
無人共我說春愁<lb/>
　　春怨<lb/>
梨花雨送海棠風不借胭脂作小紅幾日無人吹玉笛<lb/>
鴛鴦飛入館娃宫<hi>以上後村詩話</hi>
　　絶句<lb/>
青羅包髻白行纏不是凡人不是仙家在洛陽城裏住<lb/>
<pb n="KR4i0062_WYG_044-28a"/>
臥吹銅笛過伊川<lb/>
　　　<hi>澄懷錄陸放翁云朱希真居嘉禾與朋儕詣之聞笛聲自煙波閒起頃之櫂小舟而至則與俱</hi>
　　　<hi>歸室中懸琴筑阮咸之類簷閒有珍禽皆目所未覩室中籃缶貯果實脯醢客至挑取以奉客</hi>
　　　<hi>其詩云云</hi>
　　句<lb/>
過時不語鶯解事怕客深藏魚見機　人閒萬事老無<lb/>
味天下四時秋最愁　翦茅編鶴屋篩米聚雞糧　燈<lb/>
昏鼠窺硯雨急犬穿籬<hi>後村詩話</hi>
<pb n="KR4i0062_WYG_044-28b"/>
　　孫松壽<lb/>
　　　松壽字嵓老郫縣人紹興五年類試進士嘗為<lb/>
　　　漢嘉守除直祕閣<lb/>
　　觀古魚鳧城<hi>在溫江縣北十五里有小院</hi>
野寺依脩竹魚鳧迹半存髙城歸野壠故國靄荒村古<lb/>
意憑誰問行人謾苦論眼前興廢事煙水又黄昏<lb/>
　　賦成都碧雞坊李氏石君<hi>原注事見成都古今記中蓋湖石之最大而奇</hi>
　　　<hi>者著名舊矣</hi>
<pb n="KR4i0062_WYG_044-29a"/>
造化小兒斲山骨幾年流落蛟龍窟太湖一碧浸玻瓈<lb/>
瀾吞浪吐窮奔突瑰奇未許困泥沙漂出江臯空傲兀<lb/>
清寒偃蹇如髙人肻向蓬蒿念埋沒曩聞上苑饒奇珍<lb/>
千形萬狀髙嶙峋當年搜索困山海氊包席裹車轔轔<lb/>
規模豈但肖五岳氣象直欲凌三神一朝邊馬窺城下<lb/>
倒隨矢石荒荆榛憐君分落幽人手不逐爾輩汙塵垢<lb/>
首陽寂寞伯夷清瀟湘冷落三閭瘦李侯胸中飽雲夢<lb/>
得君不用斯瓊玖館之舊隠與周旋竹士松賔三益友<lb/>
<pb n="KR4i0062_WYG_044-29b"/>
相看一洗名利心眉宇更清元德秀君今幾世德未衰<lb/>
霜寒玉立癯而壽咄嗟世眼多嗜好玩形忘理十八九<lb/>
奇章所蓄森琅玕名標甲乙空紛然到溉奇礓高崒嵂<lb/>
一擲徒為負進錢石君於汝非不厚較其所得無何有<lb/>
願公世濟此君為不朽<hi>以上成都文類</hi>
　　王　灼<lb/>
　　　灼字晦叔遂寧人嘗佐總幕有頤堂先生集<lb/>
　　贈王道成<lb/>
<pb n="KR4i0062_WYG_044-30a"/>
龍鍾健兒須如棘幼事秦府持鞭靮戰塵撲面心已灰<lb/>
徑上三峯弄泉石乾坤變化五百年人間未識地行仙<lb/>
布囊落魄荆州市丹經祕法為君傳散盡千金何所有<lb/>
腹中氣作蛟龍吼功成直欲投紫霄尚愛岷峨山下酒<lb/>
年來我亦厭樊籠乞取微言為指蹤君不見葉縣雙鳧<lb/>
緱嶺鶴古來度世多吾宗<lb/>
　　　<hi>夷堅志王道成先生者夔州人射利江湖閒為賈客政和六年忽遇異人傳内丹之妙遂破家</hi>
　　　<hi>従王鼎學道遨遊東西二蜀鼎亦時見荆南市中不與人交一談無能識其誰何者身長七尺</hi>
<pb n="KR4i0062_WYG_044-30b"/>
　　　<hi>廣目美髯狀貌如四十許人荆南父老自兒童時蓋已見之一日與道成飲自通姓名曰吾洛</hi>
　　　<hi>陽人唐武德初事秦王為御者奔走兵閒後得仙法隠華岳山中以至於今酒酣别去不知所</hi>
　　　<hi>往道成本愚民不能従其詞訪大業武德中事且驗其是否紹興六年道成王灼晦叔於金川</hi>
　　　<hi>講巖盟之好為作古風一篇與之此篇見頤堂集中不終言道成之究竟也</hi>
　　銅馬歌<hi>并序</hi>
　郫城村民鑿古墓遂得一銅馬高三尺許制作精妙<lb/>
　前簡池守景季淵取以歸中宵風雨輒聞嘶聲怪之<lb/>
　不敢留移送佛寺紹興丙子予以事至成都黄伯淵<lb/>
<pb n="KR4i0062_WYG_044-31a"/>
　見索作銅馬歌<lb/>
君不見武皇逸志凌九垓追風躡影思龍媒魯班門外<lb/>
立銅馬天廏萬匹皆塵埃又不見伏波將軍破交賊歸<lb/>
來殿前獻馬式據鞍習氣殊未衰想見老子真矍鑠兩<lb/>
京翻覆知幾秋只有山河供客愁孤煙落日蠶叢國出<lb/>
此神物于荒丘千年黄壤誰作主猶把歸心泣風雨但<lb/>
恐一朝去無蹤有似豐城寶劒化雙龍<hi>以上頤堂集</hi>
　<lb/>
<pb n="KR4i0062_WYG_044-31b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋詩紀事巻四十四<lb/>
</p>
<p>
</p>
  </div>
<div>
                <head>宋詩紀事巻四十五</head>
    <p>
<pb n="KR4i0062_WYG_045-1a"/>
欽定四庫全書<lb/>
　宋詩紀事巻四十五　　　　　錢塘厲鶚撰<lb/>
　　陳　淵<lb/>
　　　淵字知默初名漸字幾叟南劒州沙縣人瓘之<lb/>
　　　従孫紹興五年賜進士出身累遷右正言終宗<lb/>
　　　正少卿有默堂集<lb/>
　　錢清堰待潮<lb/>
江潮來去自有時扁舟閣淺心如飛岸容霜竹青照眼<lb/>
<pb n="KR4i0062_WYG_045-1b"/>
春信梅花香撲衣天寒鄞江道路阻嵗晏錢清風俗非<lb/>
故園回首二千里落日看盡行雲歸<lb/>
　　題綠波亭<lb/>
南浦江波綠陽關栁色青夕陽千古恨分付短長亭<lb/>
　　寄内<lb/>
明月向人圓愛之不能睡坐久風露寒忽忽心如醉念<lb/>
君一適我所遇無歡意況乃久别離相思到夢寐我生<lb/>
百不堪謬學屠龍技于今半世人升斗亦未遂賴有室<lb/>
<pb n="KR4i0062_WYG_045-2a"/>
中友素懷隠居志肻與梁伯鸞扁舟共東逝<lb/>
　　天姥寺<lb/>
浮雲作秋陰細雨如朝霧放形山水間意適無艱步忽<lb/>
遇古招提空翠森回互倚杖聽泉鳴悠然不能去<lb/>
　　季修舍舟趨諸暨謁劉元成獨泛錢清江有懷其<lb/>
　　人<lb/>
人遠牛羊暮春深草樹滋野橋低映水浦岸曲縈籬風<lb/>
雨江湖思乾坤杖履疑論心竟誰是短棹欲何之<lb/>
<pb n="KR4i0062_WYG_045-2b"/>
　　邑中諸公見和再用前韻<lb/>
看盡愁人萬點紅曉來雙鬢白于茸他時儻記江南夢<lb/>
畫我黄梅細雨中<lb/>
　　錢唐江<lb/>
潮頭駕月衝殘夢水色浮空送峭寒十幅輕蒲連夜發<lb/>
不知身到海門山<hi>以上默堂集</hi>
　　題善山院<lb/>
拄頤長劒上凌煙自古功名亦偶然鍾鼎山林俱不惡<lb/>
<pb n="KR4i0062_WYG_045-3a"/>
一瓢可飲盡吾年<hi>延平府志</hi>
　　秦　梓<lb/>
　　　梓字楚材檜弟歷知台秀袁太平常湖六州除<lb/>
　　　翰林學士出知宣州再移湖州進資政殿學士<lb/>
　　　致仕<lb/>
　　溧陽貞女祠<lb/>
史氏之女生寒門白璧粲粲貞義存上無所天漂為業<lb/>
春風三十報母恩斬奢芟尚白日昏子胥脫身閒道奔<lb/>
<pb n="KR4i0062_WYG_045-3b"/>
遠來困窮乞于此分以壺漿救虛餒子胥還吳雪讐恥<lb/>
貞女可憐身已死一飯之德古必償遺以千金投瀨沚<lb/>
謫仙高才解幽沈奕奕穹碑照江水有客停舟臨古祠<lb/>
涼飇動木興遐思蕉黄茘丹幾千古焄蒿悽愴若見之<lb/>
更憐抉目人已去姑蘇臺上草萋萋<hi>貞烈集</hi>
　　鄭　樵<lb/>
　　　樵字漁仲莆田人居夾漈山中自稱溪西逸民<lb/>
　　　紹興中以薦召對給札歸鈔所著通志書成入<lb/>
<pb n="KR4i0062_WYG_045-4a"/>
　　　為樞密院編修官有夾漈遺稾<lb/>
　　北山巖<lb/>
西風洩洩片雲閒一夜寒泉臥北山倚杖巖頭秋獨望<lb/>
稀疎煙壠是人間<hi>興化府志</hi>
　　黄公度<lb/>
　　　公度字師憲莆田人紹興八年進士第一簽書<lb/>
　　　平海軍節度判官累仕考功員外郎有知稼翁<lb/>
　　　集<lb/>
<pb n="KR4i0062_WYG_045-4b"/>
　　悲秋<lb/>
萬里西風入晩扉高齋悵望獨移時迢迢别浦帆雙去<lb/>
漠漠平蕪天四垂雨意欲晴山鳥樂寒聲初到井梧知<lb/>
丈夫感慨關時事不學楚人兒女悲<hi>知稼翁集</hi>
　　包孝肅清心堂<lb/>
千里有餘刃一堂聊賞心庭虚延遠吹簷敞受繁陰休<lb/>
吏簾初下忘懐機自沈人間足塵土無路到清襟<hi>肈慶府志</hi>
　　分水嶺<lb/>
<pb n="KR4i0062_WYG_045-5a"/>
嗚咽流泉萬仞峯㫁腸従此各西東誰知不作多時别<lb/>
依舊相逢滄海中<lb/>
　　　<hi>肈慶府志黄公度為祕書省正字貽書臺官言者謂其譏訕時政罷為主管台州崇道觀過分</hi>
　　　<hi>水嶺有詩云云及公歸莆趙丞相鼎謫居潮陽讒者傅會其說謂公此詩指趙而言將不久復</hi>
　　　<hi>偕還中都也秦檜怒令通判肈慶府</hi>
　　題嵩臺二絶<lb/>
四山如畫古端州州在西江欲盡頭漫道江山解留客<lb/>
老夫歸思甚東流<lb/>
<pb n="KR4i0062_WYG_045-5b"/>
松菊壺山手自栽二年羈宦客嵩臺無端卻被東風誤<lb/>
又作恩平一夢回<hi>廣東通志</hi>
　　陳俊卿<lb/>
　　　俊卿字應求莆田人中紹興八年進士累遷尚<lb/>
　　　書右僕射同中書門下平章事兼樞密使淳熈<lb/>
　　　二年除少保判建康府以少師魏國公致仕卒<lb/>
　　　贈太保諡正獻有集<lb/>
　　共樂堂<hi>在興化軍治西州峯之顛為城中登眺勝處</hi>
<pb n="KR4i0062_WYG_045-6a"/>
共樂堂前花木深登臨當暑豁塵襟紅垂茘子千家熟<lb/>
翠擁篔簹十畝陰老退已尋居士服清歡時伴醉翁吟<lb/>
憑闌四望豐年稼差慰平生憂國心<hi>方輿勝覽</hi>
　　哭林艾軒<lb/>
出為嶺嶠澄清使歸作甘泉侍従臣百擔有書行李重<lb/>
十金無產橐中貧經旬把臂言猶在昨日題詩墨尚新<lb/>
清曉訪君呼不起寢門一慟淚霑巾<hi>合璧事類續集</hi>
　　題夾漈草堂<lb/>
<pb n="KR4i0062_WYG_045-6b"/>
流水三閒屋公曾半席分帝嘗招此老天未喪斯文人<lb/>
去留青竹山空只白雲升堂時想像金石恍猶聞<hi>蕭陽文獻</hi>
　　方　翥<lb/>
　　　翥字次雲莆陽人紹興八年進士調閩清尉召<lb/>
　　　對除祕書省正字補外卒翥與鹽官施廷先遊<lb/>
　　　傳楊龜山之學林艾軒亦定交焉<lb/>
　　癸酉冬赴部除夜宿信州客舍<lb/>
隔屋青燈一點明臥聽簷雨落三更無因作得還鄉夢<lb/>
<pb n="KR4i0062_WYG_045-7a"/>
門外兒童爆竹聲<lb/>
　　讀老子<lb/>
且柅流沙青犢車蔥蔥佳氣滿城閭白頭不解家人語<lb/>
枉學司空城旦書<lb/>
　　呈柔立兄<lb/>
雞犬還家自識村重營生理長兒孫時平戰地逢華屋<lb/>
嵗久他鄉是故園别後塵埃如我老歸來耆舊幾人存<lb/>
雁行疇昔従遊者莫話凋零恐㫁魂<hi>以上林鬳齋續集</hi>
<pb n="KR4i0062_WYG_045-7b"/>
　　寺中别林謙之兼寄諸鄭<lb/>
遊従忘朝晡尊酒輕招呼笑語恣玩狎翻覆雲雨疎我<lb/>
友數君子古心相與娛每見輒賔敬衣裳儼而趨惡石<lb/>
寓規誡美疢疾佞諛深山足風雨零落梅花株亭亭巖<lb/>
上松霜姿一何孤感茲各努力勿以嵗事徂<hi>莆陽文獻</hi>
　　句<lb/>
秋明河漢外月近斗牛㫄<lb/>
　　　<hi>楊誠齋詩話林謙之嘗稱其友方次雲句</hi>
<pb n="KR4i0062_WYG_045-8a"/>
山寒一杯酒嵗晚兩窮人<hi>和鄭處易溪邊贈别</hi>可惜聽泉夜還當<lb/>
殘月時<hi>游石泉</hi>　<hi>林鬳齋續集</hi>
　　龔茂良<lb/>
　　　茂良字實之興化軍人紹興八年進士孝宗朝<lb/>
　　　累除敷文閣待制禮部侍郎尋拜參知政事安<lb/>
　　　置英州卒後復官諡莊敏有静泰堂集<lb/>
　　靈源菴<lb/>
遲回不忍去復作抱衾留斷續雲間雨蕭騷木末秋勞<lb/>
<pb n="KR4i0062_WYG_045-8b"/>
生那有此漸老欲相投最愛千山暮鍾鳴處處幽<hi>莆陽文獻</hi>
　　王之望<lb/>
　　　之望字瞻叔穀城人紹興八年進士孝宗朝附<lb/>
　　　湯思退拜參知政事兼同知樞密院事罷為資<lb/>
　　　政殿學士知溫州有漢濵集<lb/>
　　浯溪中興頌碑<lb/>
蜀日既衰洛日亡前星靈武騰光芒元功百戰兩京復<lb/>
萬里阿瞞歸故鄉干戈紛紛徧四海浯碑已立湘江㫄<lb/>
<pb n="KR4i0062_WYG_045-9a"/>
太師艱難喜初定作此大字龍鸞翔紙摹縑搨四百載<lb/>
家家傳寶踰琳琅唐文中世未變古燕許偶儷為班揚<lb/>
次山之文可也簡此頌未追周魯商祿山滔天等窮澆<lb/>
春秋之法誅無將騁兵二字斥邊將此語豈足懲姦強<lb/>
末篇三章頗辭費筆力不復能鏗鏘磨崖勒銘亦何有<lb/>
反復自贊乃爾詳向來各人過許與舉世附和無雌黄<lb/>
淮西仆碑無墨客惜哉不得逢鍾王<lb/>
　　房公湖<hi>在漢州又名西湖房琯上元間為牧始鑿湖治平間韓標序云今亭館皆非房公時</hi>
<pb n="KR4i0062_WYG_045-9b"/>
　　　<hi>事</hi>
金雁橋南二頃湖房公遺墨未湮蕪人遊杜牧晩晴賦<lb/>
境對王維别墅圖經始園林心自巧折衝廊廟術何迂<lb/>
常時只作幽人計留得陳濤四萬夫<hi>以上方輿勝覽</hi>
　　過石城<lb/>
滄浪渡口莫愁鄉萬頃寒烟落木霜珍重使君留客意<lb/>
一樽芳酒對斜陽<lb/>
江上危亭思黯然追遊陳迹欲經年别來西望應相憶<lb/>
<pb n="KR4i0062_WYG_045-10a"/>
郢樹荆門共一川<hi>湖廣總志</hi>
　　陳長方<lb/>
　　　長方字齊之號唯室福州長樂人徙居吳中紹<lb/>
　　　興八年進士終宣敎郎江陰軍敎授有唯室集<lb/>
　　題定武本蘭亭<lb/>
昭陵一入見無従鐫石猶將膺本供八法典刑今在此<lb/>
華山天外立三峯<lb/>
不須苦恨厭家雞自是鹽車後月題弄筆數行書紙背<lb/>
<pb n="KR4i0062_WYG_045-10b"/>
莫敎人喚庾安西<lb/>
此甥此舅兩風流翰墨相傳不誤投大似曹溪付衣鉢<lb/>
臨池他日看銀鉤<lb/>
　　　<hi>蘭亭續考䟦吾友胡少明敎官以王文正家所得蘭亭惠其甥王立之定武石刻屢經牧守私</hi>
　　　<hi>易此本信非近年橅榻失真者所能髣髴也紹興乙卯上元日閩人陳長方齊之題于笠澤寓</hi>
　　　<hi>舍</hi>
　　葛立方<lb/>
　　　立方字常之丹陽人徙吳興勝仲之子紹興八<lb/>
<pb n="KR4i0062_WYG_045-11a"/>
　　　年進士隆興間官至吏部侍郎有西疇筆耕韻<lb/>
　　　語陽秋歸愚集<lb/>
　　避地傷春<lb/>
洛陽宫闕半成灰草草花枝濺淚開國色天香消息斷<lb/>
妝臺誰奉紫金杯<lb/>
石門連日動征鼙花栁無情自繞溪回首故園今好在<lb/>
杜鵑花落子規啼<lb/>
　　新城道中<lb/>
<pb n="KR4i0062_WYG_045-11b"/>
已去日邊逺宜春程尚賒呼童秣征馬帶月趁啼鴉橋<lb/>
㫁復掲水路窮還渡沙誰能飾廚傳裹飯野人家<hi>以上歸愚</hi>
<hi>集</hi>
　　喜子邲登第<lb/>
吾家五世十三人競擷丹枝撼月輪慶歷賢科開後裔<lb/>
隆興儒業繼前塵泥金帖報家庭喜燒尾筵開帝里春<lb/>
従此傳芳應未艾桂香早已襲天倫<lb/>
　　余居吳興泛金溪上暇日率同志拏小舟載魚鼈<lb/>
<pb n="KR4i0062_WYG_045-12a"/>
　　蝦蠏命五比丘誦寶勝佛名若十二因緣法作梵<lb/>
　　唄捨之溪中坐中有請作詩以紀事者余輒為書<lb/>
　　云<lb/>
漁師竟日漁水族作斤賣小捐使鬼兄滿載獲鱗介鯤<lb/>
鯨未易羅所得亦殊態青蛙盡公私朱鮪兼小大霜鱸<lb/>
尚貫針土負或黏塊輪囷積文螺郭索走蒼蠏溼沬相<lb/>
呴濡自分煮薑芥豈知惻隠人規作江湖貸因呼小青<lb/>
翰收留舞澎湃趺坐延黑衣號佛指清瀨經飛流水篇<lb/>
<pb n="KR4i0062_WYG_045-12b"/>
<hi>流水長者事見金光明經</hi>梵起魚山唄傾盆帯寒藻圉圉看于邁<lb/>
驚疑或依蒲喜躍或生喝快若鷹辭韝歡如囚破械定<lb/>
非校人池恐是餘不派願汝藉佛力永脫鉤網債口腹<lb/>
聊爾耳香餌莫渠愛<hi>以上韻語陽秋</hi>
　　李　燾<lb/>
　　　燾字仁父號巽巖眉州丹棱人唐宗室曹王臯<lb/>
　　　之後紹興八年進士孝宗朝歷官祕閣修撰同<lb/>
　　　修國史拜禮部侍郎除敷文閣學士致仕卒贈<lb/>
<pb n="KR4i0062_WYG_045-13a"/>
　　　太師諡文簡<lb/>
　　従何使君父子遊墨池分韻得名字<hi>成都縣治前有洗墨池揚</hi>
　　　<hi>雄草太𤣥經處</hi>
蜀學擅天下馬王先得名簧如巧言語于道蓋小成子<lb/>
雲最後出振策思遐征斯文大一綂欻使聖域清富貴<lb/>
盡在我紱冕非所榮㫄皇天祿閣聊亦觀我生懷哉不<lb/>
能歸舊宅荒荆榛寂寞竟誰顧正路今莫行使君蓬萊<lb/>
仙弭節歸赤城門無俗賔客家有賢父兄慨念此耆老<lb/>
<pb n="KR4i0062_WYG_045-13b"/>
不登漢公卿臨池一尊酒尚友千載英拜呼嚴與李月<lb/>
旦共細評區區可無憾彼重適我輕朅來成都市塵土<lb/>
汙冠纓古人不可見見此眼自明請為懷古詩玉振而<lb/>
金聲<hi>成都文類</hi>
　　客懷<lb/>
寂寞三秋節凄涼萬里風關河盡形勝人物幾英雄秦<lb/>
葉隨流水周禾滿故宫此心懸象闕夢繞浙西東<lb/>
久客厭塵土幽居懐翠㣲只餘清夜夢長作故山歸菊<lb/>
<pb n="KR4i0062_WYG_045-14a"/>
已開三逕松應長十圍晨鐘忽驚覺猶有露霑衣<hi>曹氏歷代</hi>
<hi>詩選</hi>
　　登金山<lb/>
金山何處好四顧不相連窗迥前無地波澄下有天堂<lb/>
留三楚客門泊五湖船暝色關詩思江籠兩岸烟<hi>金山志畧</hi>
　　陳巖肖<lb/>
　　　巖肖字子象東陽人紹興八年以任子中詞科<lb/>
　　　仕至兵部侍郎著庚溪詩話<lb/>
<pb n="KR4i0062_WYG_045-14b"/>
　　洗行<lb/>
直榦解新籜低枝蔽舊叢芟繁留嫩綠引月更添風<hi>庚溪</hi>
<hi>詩話</hi>
　　范正國<lb/>
　　　正國嘗為太和通判<lb/>
　　重經快閣<hi>時紹興庚申間燬獨跨牛菴存</hi>
僑寓窮滄海心棲快閣閒煙雲浮四座几席對千山䦨<lb/>
檻何由見神明悵未還興崇應有待高躅付誰攀<hi>快閣紀存</hi>
<pb n="KR4i0062_WYG_045-15a"/>
　　王　逵<lb/>
　　　逵壯節王公之孫佾之子<lb/>
　　送田諤<lb/>
兩地音塵隔死生十年常效執珪吟羨君已作遼東鶴<lb/>
顧我空存魏闕心日下旣蒙新眷遇海邊休忘舊知音<lb/>
儻憐萬里親庭在為向雲山處處尋<lb/>
　　　<hi>蘆浦筆記王復字景仁淄川人高宗詔知徐州尼雅滿㓂徐公領兵閉城拒守城䧟不屈為所</hi>
　　　<hi>殺凡闔門百口俱遇害時建炎三年正月二十是九日也天子震悼特贈資政殿學士謚壯節先</hi>
<pb n="KR4i0062_WYG_045-15b"/>
　　　<hi>公長子佾以太僕丞從高宗過淮陽紹興八年和好成奏乞訪先臣遺骸優詔許之行至泗州</hi>
　　　<hi>馬上得疾暴卒佾子逵留淄川南北隔絶紹興十年承宣使田諤扈従顯仁太后回鑾逵以詩</hi>
　　　<hi>送諤云云詩至而佾卒已一嵗矣聞者哀之</hi>
　　洪　适<lb/>
　　　适初名造後更今名字景伯皓長子紹興十二<lb/>
　　　年中博學宏詞科孝宗朝歷尚書右僕射同中<lb/>
　　　書門下平章事兼樞密使提舉太平興國宫卒<lb/>
　　　諡文惠有盤洲集<lb/>
<pb n="KR4i0062_WYG_045-16a"/>
　　寧國寺<lb/>
幾日山南北端期汗漫遊水痕秋雨過竹色曉烟收宦<lb/>
海何時了僧房為少留卻尋歸去路餘興漫回眸<lb/>
　　曉發泰安驛<hi>在臨海</hi>
秋夢不能曉起行山徑迷小車驚宿鷺列炬誤鳴雞冷<lb/>
怯霜華重光瞻斗柄低金庭有佳處芳桂想幽棲<lb/>
　　題三瑞堂<lb/>
久矣馳魂夢今登三瑞堂故山有喬木近事話甘棠展<lb/>
<pb n="KR4i0062_WYG_045-16b"/>
驥慚充位占熊憶問祥白雲留不住極目是吾鄉<hi>以上盤洲</hi>
<hi>集</hi>
　　　<hi>方輿勝覽洪公弼為寧海主簿時建以荷花桃實竹幹有連理之瑞已而生适故适以貳車行</hi>
　　　<hi>縣題詩云云</hi>
　　書懷<lb/>
早嵗那知世事艱中原北望氣如山樓船夜雪𤓰洲渡<lb/>
鐵馬秋風大散關塞上長城空自許鏡中衰鬢已先斑<lb/>
出師一表真名世千載誰堪伯仲間<hi>詩林萬選</hi>
<pb n="KR4i0062_WYG_045-17a"/>
　　洪　遵<lb/>
　　　遵字景嚴皓仲子與兄适同中博學宏詞科賜<lb/>
　　　進士出身歷徽猷閣直學士出知平江府孝宗<lb/>
　　　朝召除翰林學士承旨拜同知樞密院事江東<lb/>
　　　安撫使資政殿學士提舉洞霄宫卒諡文安有<lb/>
　　　小隠集<lb/>
　　丁香花<lb/>
來自丁香國還應世所稀叢生盛花葉亂結罥巾衣冷<lb/>
<pb n="KR4i0062_WYG_045-17b"/>
豔璚為色低枝翠作圍蔓連疑鎖骨時見玉塵飛<hi>全芳備祖</hi>
　　洪　邁<hi>黄介</hi>　<hi>許子紹</hi>
　　　邁字景盧鄱陽人皓季子紹興乙丑中博學宏<lb/>
　　　詞科孝宗朝累遷中書舍人兼侍讀直學士院<lb/>
　　　拜翰林學士進煥章閣學士知紹興府以端明<lb/>
　　　殿學士致仕卒贈光祿大夫諡文敏有野處類<lb/>
　　　稾容齋五筆夷堅志萬首唐人絶句行于世<lb/>
　　　<hi>四朝聞見錄洪邁歸鄱陽與兄丞相适酬唱觴于林壑甚適偶得史氏璚花種之别墅名曰璚</hi>
<pb n="KR4i0062_WYG_045-18a"/>
　　　<hi>野樓曰璚樓圃曰璚圃</hi>
　　秋日漫興<lb/>
江湖久客日思家坐覺微霜上鬢華節序又催秋後雁<lb/>
風光爭發雨前花倦遊已夢莊生蜨不飲何憂廣客蛇<lb/>
怪底朝來衣袖薄一川白露下蒹葭<lb/>
一夕西風木葉飛畫梁落月淡餘輝銀燈夜照還家夢<lb/>
金剪親裁寄逺衣霜信早隨新雁至素書深訝故人稀<lb/>
無因為謝東曹掾鱸熟蓴香莫便歸<hi>野處類槖</hi>
<pb n="KR4i0062_WYG_045-18b"/>
　　鎖院同葉晦叔作兼簡謝景思<hi>紹興十九年晦叔為福建帥屬予嘗</hi>
　　<hi>因春補諸生白于府主邀與同考校鎖㝛貢院兩旬</hi>
沈沈廣厦清如水市聲人聲不到耳一閒十日豈天賜<lb/>
慙媿紛紛白袍子相逢更得金玉人久矣眼中無此士<lb/>
連牀夜語不成寐往往雞聲忽驚起是中差樂真難名<lb/>
昔者相過安得此但憐時節不相謀正墮清明寒食裏<lb/>
梨花已空海棠謝外閒物色知餘幾只恐風雨摧折之<lb/>
負此一春吾過矣謝公尋山飽閒暇應笑腐儒黏故紙<lb/>
<pb n="KR4i0062_WYG_045-19a"/>
錦囊得句應已多萬一相思頻寄似<hi>容齋三筆</hi>
　　車駕㝛戒幸玉津園命下大雨將曉有晴意已而<lb/>
　　天宇豁然至晩歸邁進一詩歌詠其實<lb/>
五更猶自雨如麻無限都人仰翠華翻手作雲方悵望<lb/>
舉頭見日共驚嗟天公的有施生妙帝力堪同造物誇<lb/>
上苑春光無盡藏可須羯鼓更催花<hi>容齋五筆</hi>
　　和朱子淵賦石柏<lb/>
海底靈根石效奇山經地志不曾知凝紅幻岀珠千顆<lb/>
<pb n="KR4i0062_WYG_045-19b"/>
染紫裝成玉一枝鶴骨龍姿隨質見鸞棲鳳㝛與香宜<lb/>
元戎高唱真難和媿我年來筆力衰<hi>夷堅志</hi>
　　寄題兄景伯清閟堂<hi>台州通判廳</hi>
昔聞王子猷借宅亦種竹此君固可喜人亦清不俗伯<lb/>
氏貧而癯一飯不飽肉堂前自經始䕶此無盡綠一官<lb/>
嵗強半餘日如轉燭待其長稚子而已牽歸轂何由享<lb/>
嘉䕃償我志願足應煩彼邦人日報平安福<hi>赤城志</hi>
　　王龜齡王嘉叟木蘊之同過小園用郡圃植花韻<lb/>
<pb n="KR4i0062_WYG_045-20a"/>
節到中和暖尚賒東風隨後起芳華自慙翳翳松三逕<lb/>
相對蕭蕭馬五花老去醉鄉為日月年來痼疾在烟霞<lb/>
午橋别墅歸公手早定淮西取白麻<hi>文翰類選</hi>
　　泛舟遊武夷九曲<lb/>
武夷之山如畫圖中有玉洞藏仙都一溪穿空舞澎湃<lb/>
九曲度盡方盤紆細看直疑路中㫁已轉始覺川平鋪<lb/>
諸峯削成鳥亦怖危磴豈復人能踰機巖學館第傳授<lb/>
鼓樓石牀知有無坐令丹梯化一鶴又喚立筍成三姑<lb/>
<pb n="KR4i0062_WYG_045-20b"/>
遊人來觀但借問道士指說猶驚呼神君曾孫在何許<lb/>
想見幔亭空藥爐千崖萬壑心賞倦正喜松風清坐隅<lb/>
歸舟瞥然箭脫手醉目眩我雙明珠<hi>武夷山志</hi>
　　秀川館聨句<hi>并序</hi>
　鄱陽洪邁景盧還自衡岳道宜春買舟東下永嘉方<lb/>
　雲翼景南置酒秀川館餞之邵武黄介景達開封向<lb/>
　<graphic n="KR2166" url="https://raw.githubusercontent.com/kanripo/KR-Gaiji/master/images/KR2166.png" mimeType="image/png"/>巨源歷陽許子紹季韶與焉坐中屬聨送行且強<lb/>
　景盧同之人賦十許韻賔主皆醉不復續惟巨源止<lb/>
<pb n="KR4i0062_WYG_045-21a"/>
　酒不開涓滴獨又唱出八十字以成章且書之明日<lb/>
　以遺景盧云紹興二十七年九月乙亥景南序<lb/>
江聲牀搖寒山色窗拗綠<hi>方</hi>歸舟著沙邊客夢遶鄉曲<lb/>
<hi>洪</hi>簪盍豁秋悲筵開従夜卜<hi>黄</hi>黄花散疎籬蒼竹圍破<lb/>
屋<hi>向</hi>詩豪爭擊銅談劇屢消燭<hi>許</hi>借君五言城洗我愁<lb/>
萬斛<hi>方</hi>主人意無窮客子去敢速<hi>洪</hi>杯寛怯鯨吞詞澀<lb/>
媿貂續<hi>黄</hi>注瓦亦傾銀聯珠仍綴玉<hi>向</hi>天迥月明洲霜<lb/>
清風隕木<hi>許</hi>飛齊水擊鵬揮退日斜鵩<hi>方</hi>臭味漆投膠<lb/>
<pb n="KR4i0062_WYG_045-21b"/>
芬芳蘭閒菊<hi>洪</hi>味甘一臠嘗話勝十年讀<hi>黄</hi>未用賦驪<lb/>
駒方看舉鴻鵠<hi>向</hi>行當歲九遷勿憚晝三宿<hi>許</hi>妙語子<lb/>
蟬嫣孤蹤吾鹿獨<hi>方</hi>一老上星辰三君進鳧鶩<hi>洪</hi>平生<lb/>
仰髙山此夕霑賸馥<hi>黄</hi>飛龍十九章金馬三千牘<hi>向</hi>儻<lb/>
非論石渠定是讐天祿<hi>許</hi>筆健翻狂瀾辯雄噴飛瀑<hi>方</hi>
抄傳疲小胥侍立倦更僕<hi>洪</hi>力舉六鼇連肘運千兔秃<lb/>
<hi>方</hi>庖廚洗玉盤萍豆鄙金谷<hi>向</hi>豈無麟脯羞亦有熊蹯<lb/>
熟<hi>同上</hi>不須羅羶葷安用窮水陸<hi>許</hi>搜尋到蹲鴟飪飣兼<lb/>
<pb n="KR4i0062_WYG_045-22a"/>
苜蓿<hi>方</hi>但畏酒樽空寧知更漏促<hi>黄</hi>勸頻難固辭意厚<lb/>
敢虚辱<hi>許</hi>一一罄缾罍紛紛吐茵蓐<hi>方</hi>茶甘旋汲江火<lb/>
活乍然竹<hi>向</hi>聊烹顧渚吳更試蒙山蜀<hi>洪</hi>清風生玉川<lb/>
石鼎壓師服<hi>黄</hi>忍醉興方新語離情轉篤<hi>洪</hi>明朝轉船<lb/>
頭西風飽帆腹<hi>黄</hi>去櫓響嘔啞歸車聲轣轆墨突諒難<lb/>
黔曹裝行復促便揚武林鑣勿戀番江築聖神攬權綱<lb/>
賢俊登肅穆<hi>向</hi>君恩晉接三臣職坤用六<hi>方</hi>夷路合騰<lb/>
驤上心資啟沃<hi>許</hi>吾道竟何憂斯文欣有屬<hi>洪</hi>執政猶<lb/>
<pb n="KR4i0062_WYG_045-22b"/>
股肱天官乃眉目當堦紅藥翻規地青蒲伏遙知此數<lb/>
途歷徧財一蹙長吟美且箴細酌壽而祝端期千一逢<lb/>
毋諱再三瀆德進朝廷尊河潤京師福前修庶拍肩能<lb/>
事當繼躅君無廢此篇隨車編巻軸<hi>向</hi>　<hi>袁州府志</hi>
　　句<lb/>
天上長留滕六在人間㑹有葛三來<lb/>
　　　<hi>困學紀聞野處雪句葛三事出太平廣記葛仙翁第三子</hi>
　　向　<graphic n="KR2166" url="https://raw.githubusercontent.com/kanripo/KR-Gaiji/master/images/KR2166.png" mimeType="image/png"/>
<pb n="KR4i0062_WYG_045-23a"/>
　　　<graphic n="KR2166" url="https://raw.githubusercontent.com/kanripo/KR-Gaiji/master/images/KR2166.png" mimeType="image/png"/>字巨源開封人有葵齋雜稾<lb/>
　　従吳傳朋遊芝山登五老亭以駕言出遊分韻賦<lb/>
　　詩得駕字<lb/>
兹山何巍巍氣欲等嵩華従公二三子勝日飽閒暇躋<lb/>
攀謝車輿自辦兩不借捫蘿覓幽磴行椒得孤榭側送<lb/>
夕陽移俯視髙鳥下登臨記曩昔嵗月驚代謝卻數一<lb/>
周星復命千里駕身従泛梗流事與浮雲化朅來共一<lb/>
尊似為天所赦明發還問塗合離足悲叱<lb/>
<pb n="KR4i0062_WYG_045-23b"/>
　　題吳傅朋遊絲書<lb/>
先生著名節百世追延陵我評先生賢不以能書稱功<lb/>
成磨蒼崖盛德頌日昇勿書凌雲榜華顚踏高層<hi>以上容齋</hi>
<hi>三筆</hi>
　　方雲翼<lb/>
　　　雲翼字景南永嘉人<lb/>
　　題寶積寺<lb/>
暫脫塵闉馬足埃僧窗高臥白雲堆青山影裏春酲解<lb/>
<pb n="KR4i0062_WYG_045-24a"/>
黄鳥聲邊午夢回坐嬾且推書册去吟清時喚茗甌來<lb/>
要知門外無車轍十日新生一逕苔<hi>袁州府志</hi>
　　李端民<lb/>
　　　端民字平叔<lb/>
　　和元微之春遊韻寄洪景伯<lb/>
東閣經年别窮愁客路難望塵驚岳峙懐舊各雲散茵<lb/>
醉恩逾厚檣攲興未殘馮唐嗟已老范叔敢言寒玉燭<lb/>
調魁柄陽春在筆端應憐埽門役白首滯江干<hi>容齋五筆</hi>
<pb n="KR4i0062_WYG_045-24b"/>
　　葉南仲<lb/>
　　紹興乙丑仲春遊崧臺作<lb/>
斗峯遙憶舊崧臺為勸農耕特地來短李高名光翠壁<lb/>
偽劉陳迹沒蒼苔洞天日永風埃淨巖壑雲收霽色開<lb/>
好景最宜供宴樂操觚欲賦媿非材<hi>崧臺石室志</hi>
　　胡　憲<lb/>
　　　憲字原仲文定公従子紹興中貢入太學賜進<lb/>
　　　士出身授左迪功郎添差福州敎授以母老求<lb/>
<pb n="KR4i0062_WYG_045-25a"/>
　　　監南嶽廟歸起為福建路安撫司屬官復請祠<lb/>
　　　秦檜方用事家居不出檜死以大理司直召未<lb/>
　　　行改祕書正字既至病不能朝詔改秩與祠歸<lb/>
　　　卒學者稱籍溪先生<lb/>
　　荅朱元晦<lb/>
幽人偏愛青山好為是青山青不老山中出雲雨太虚<lb/>
一洗塵埃山更好<lb/>
　　　<hi>濂洛風雅朱子䟦云右衡山胡子詩也初紹興庚辰某卧病山間親友仕于朝者以書見招某</hi>
<pb n="KR4i0062_WYG_045-25b"/>
　　　<hi>戲以兩詩代書報之曰先生去上芸香閣閣老新峩豸角冠留取幽人臥空谷一川風月要人</hi>
　　　<hi>看甕牖前頭列畫屏晚來相對静儀刑浮雲一任閒舒巻萬古青山只麽青或傳以語胡子子</hi>
　　　<hi>謂其學者張欽夫曰吾未識此人然觀此詩知其庶幾能有進矣特其言有體而無用故吾為</hi>
　　　<hi>是詩以箴之庶其聞之而有發也明年胡子卒又四年某始見欽夫而後獲聞之恨不及見胡</hi>
　　　<hi>子而卒讀其目也因叙其本末而書之于䇿以無㤀胡子之意云</hi>
　　胡　宏<lb/>
　　　宏字仁仲文定仲子幼事楊時侯仲良卒傳其<lb/>
　　　父之學紹興中以廕補右承務郎卒學者稱五<lb/>
<pb n="KR4i0062_WYG_045-26a"/>
　　　峯先生有集<lb/>
　　題上峯寺<lb/>
百年身似客浩蕩世閒遊入望青山好夢魂偏我留我<lb/>
家巫山十二峯浮江直過巴陵東瀟湘水與蒼梧通環<lb/>
遶衡嶽青冥中扁舟白雲不可度杖藜蠟屐乗春風山<lb/>
光浮動可攬結雲舒霞巻飛煙虹深巖大壑翠巘巘足<lb/>
力已到心無窮羣峯迤邐勢不競上盡祝融五千仞祝<lb/>
融峯高天更髙太空人世如牛毛風雲萬變一瞬息紅<lb/>
<pb n="KR4i0062_WYG_045-26b"/>
塵奔走真徒勞<lb/>
　　西林寺廓然堂有懐<lb/>
超然峯頭秋氣清廓然堂延秋月明我乗清秋弄明月<lb/>
中有所感思冥冥峯勢淩蒼穹上有烟林封去天不盈<lb/>
尺路㫁心忡忡虛名過耳如松風<hi>以上五峯集</hi>
　　李　侗<lb/>
　　　侗字愿中南劒州劒浦人従羅仲素遊學者稱<lb/>
　　　延平先生諡文靖有語錄行世<lb/>
<pb n="KR4i0062_WYG_045-27a"/>
　　和静菴山居<lb/>
勝如城市宅花木擁簷前一雨曉來過羣峯翠色鮮採<lb/>
荆烹白石接竹引清泉車馬長無跡逍遙樂葛天<hi>延平府志</hi>
　　李　繒<lb/>
　　　繒字參仲號鐘山婺源人所著有論語西銘解<lb/>
　　　義等書朱子尊稱之<lb/>
　　曉步<lb/>
曉步閒隨蛺蜨行村南村北雨新晴山花野草自幽意<lb/>
<pb n="KR4i0062_WYG_045-27b"/>
布穀一聲春水生<hi>新安文獻志</hi>
　　張元幹<lb/>
　　　元幹字仲宗長樂人向伯恭之甥紹興中坐送<lb/>
　　　胡邦衡詞得罪除名有蘆川歸來集<lb/>
　　　<hi>苕溪漁隠叢話余宣和間居泗上于王周士處見張仲宗詩一巻因備錄之後三十年于錢唐</hi>
　　　<hi>與仲宗同館穀初方識之因戲謂仲宗曰三十年前已識公于詩巻中仲宗請余舉其詩渠皆</hi>
　　　<hi>不能記反従余求之</hi>
　　夜㝛宗公丈室求詩甚勤為賦五字<lb/>
<pb n="KR4i0062_WYG_045-28a"/>
林表登層閣秋聲聽暮鐘鴉鳴苦竹寺雨闇亂雲峯屢<lb/>
乞留新句重來訪舊蹤松門䍐車馬似喜老夫逢<lb/>
　　次韻晁伯南飲彥達官舍心逺堂<lb/>
今夕知何夕真成累十觴爐薰飄月影蜜炬剪花香政<lb/>
孏還詩債無従發酒狂故人憐久客舞袖要須長<hi>以上蘆川</hi>
<hi>歸來集</hi>
　　瀟湘圖<lb/>
落日孤烟過洞庭黄陵祠畔白蘋汀欲知萬里蒼梧眼<lb/>
<pb n="KR4i0062_WYG_045-28b"/>
淚盡君山一㸃青<hi>艇齋詩話</hi>
　　鄭汝諧<lb/>
　　　汝諧字舜舉青田人紹興中進士官吏部侍郎<lb/>
　　　徽猷閣待制致仕有東谷集<lb/>
　　題盱眙第一山<lb/>
忍恥包羞事北庭奚奴得意管逢迎燕山有石無人勒<lb/>
卻向都梁記姓名<lb/>
　　　<hi>齊東野語南北通和時聘使往來㫄午于道凡過盱眙例遊第一山酌玻瓈泉題詩石壁以紀</hi>
<pb n="KR4i0062_WYG_045-29a"/>
　　　<hi>嵗月遂成故事鐫刻題石幾滿紹興癸丑國信使鄭汝諧一詩可謂知言矣</hi>
　　題石門洞<lb/>
每移征棹並雲根便覺幽懐謝世喧皓色飛來天際雪<lb/>
紅塵不到水邊門破荒康樂名猶在紀勝元章字不存<lb/>
但有好山容老子何須更訪武陵源<hi>括蒼彚紀</hi>
　　蘇雲卿<lb/>
　　　雲卿廣漢人與張魏公浚為布衣交紹興閒結<lb/>
　　　廬南昌之東湖灌園織屨自給人稱曰蘇翁浚<lb/>
<pb n="KR4i0062_WYG_045-29b"/>
　　　為相訪知所在馳書函金幣屬洪州帥漕禮致<lb/>
　　　之翁力辭不可期以詰朝上謁比遣使迎之則<lb/>
　　　扃戸閴然排闥入則書幣不啟家具如故翁已<lb/>
　　　遁矣<lb/>
　　還張德逺書幣題詩蔬圃壁閒<lb/>
多年别作一番風誰料聲名達帝聰自有時人求富貴<lb/>
莫將富貴汙蘇公<hi>四朝詩</hi>
　　米友仁<lb/>
<pb n="KR4i0062_WYG_045-30a"/>
　　　友仁一名尹仁字元暉自稱嬾拙老人襄陽人<lb/>
　　　芾之子紹興中擢工部侍郎終敷文閣待制<lb/>
　　　<hi>畫繼云米友仁元章之子幼年山谷贈詩曰我有元暉古印章印刓不忍與諸郎虎兒筆力能</hi>
　　　<hi>扛鼎敎字元暉□阿章遂字元暉宣和中為大名少尹所作山水草草而成不失天真風氣每</hi>
　　　<hi>自題曰墨戲被遇光堯既貴甚自祕重衆嘲之云解作無根樹能描懵懂雲如今供御也不肻</hi>
　　　<hi>與閒人</hi>
　　題禊帖<lb/>
圖契朴琱推聖智萬古奔沈餘末伎蘭亭醉墨更無加<lb/>
<pb n="KR4i0062_WYG_045-30b"/>
始信功名皆儻爾庾翼兒郎豈不黠自是家雞慙野雉<lb/>
退之强聒六藝疎見處纔能到姿媚相公有官那得取<lb/>
不與官家深自袐卻因同好露心胸謾使蕭郎誇末計<lb/>
摸金不必曹阿瞞温韜家有昭陵器披沙只恐取黄金<lb/>
剔軸誰能收故紙天章寶塔髙嵯峨永表文皇好文藝<lb/>
至今油蠟傳未休善本何辭萬金弃<hi>蘆浦筆記</hi>
　　題定武本蘭亭<lb/>
翰墨風流冠古今鵝池誰不賞山陰此詩雖向昭陵朽<lb/>
<pb n="KR4i0062_WYG_045-31a"/>
刻石猶能直萬金<hi>紹興十六年嵗次丙寅嬾拙翁米元暉在行朝天慶觀東私居之北窗䟦</hi>
　<hi>蘭亭續考</hi>
　　自題大姚村圖<lb/>
廣文當日官雖冷可柰才名振世何他日君家須炙手<lb/>
而今聊復雀堪羅<lb/>
老年尚喜管城子更愛好山江上青武林秋高曉欲雨<lb/>
正若此畫雲冥冥<hi>紹興戊午李春十一月書于大姚五湖田舎</hi>
　　自題山水<lb/>
<pb n="KR4i0062_WYG_045-31b"/>
霄壤千千萬萬山東南勝地熟躋攀古人作語詠不得<lb/>
我寓無聲縑楮間<hi>紹興己未除守瑯琊待次平江寓居大姚村妹家戲作</hi>
　　　<hi>寓意編按米氏襄陽人而宋史以為呉人觀海岳撰樂圃墓表云予昔居郡與先生遊今觀畫</hi>
　　　<hi>䟦則米老父子皆嘗居吳故其女嫁大姚其實非呉産也</hi>
　　題董源夏山圖<lb/>
崇山過新雨蒼翠濃欲滴林深不通人溪迴有吟客日<lb/>
落古道空天青暮雲碧何處一聲蟬幽棲仍自得<lb/>
　　題自畫横披與翟伯壽<lb/>
<pb n="KR4i0062_WYG_045-32a"/>
山中宰相有仙骨獨愛嶺頭生白雲壁張此畫定驚倒<lb/>
先請喚人扶著君<hi>以上清河書畫舫</hi>
　　司馬端衡<lb/>
　　　端衡溫公後人與米元暉同時<lb/>
　　題自畫杜詩意圖<hi>潺潺石澗溜</hi>
峯迥石路轉足可娛瞻聽其中如有屋便是醉翁亭<hi>郁氏</hi>
<hi>書畫題䟦記</hi>
　　呉　芾<lb/>
<pb n="KR4i0062_WYG_045-32b"/>
　　　芾字明可自號湖山居士台州仙居人紹興中<lb/>
　　　進士孝宗朝歷官禮部侍郎終龍圖閣直學士<lb/>
　　　卒諡康肅有湖山集<lb/>
　　見市上有賣海棠者悵然有感<lb/>
連年蹤跡滯江鄉長憶吾廬萬海棠想得春來增絶麗<lb/>
無因歸去賞芬芳偶然擔上逢人賣猶記樽前為爾狂<lb/>
何日故園修舊約賸燒銀燭照紅妝<hi>海棠譜</hi>
　　和胡經仲即事<lb/>
<pb n="KR4i0062_WYG_045-33a"/>
世事憑誰論羇懐只自諳風烟悲蜀魄桑柘老吳蠶晩<lb/>
步惜殘照春衫怯曉嵐日來鼙鼓近牢落愈無堪<hi>赤城詩集</hi>
　　北望二首<lb/>
延福池臺荆棘深上皇無復更登臨寂寥崇觀當年事<lb/>
愁絶關河萬里心<lb/>
漠漠黄雲塞草稀年年空說翠華歸孤臣淚盡仍嘗膽<lb/>
白首江湖雁北飛<hi>台州府志</hi>
　　熊　克<lb/>
<pb n="KR4i0062_WYG_045-33b"/>
　　　克字子復建陽人紹興進士累除起居郎兼直<lb/>
　　　學士院<lb/>
　　壽芮祕書三首<lb/>
帝調玉燭召春還仙袂同時度九關萬品欲霑何處得<lb/>
東風今起道家山<lb/>
歸來未對小延英便向蓬萊作主人要督仙宫讐玉籍<lb/>
卻收衆妙入經綸<lb/>
册府都無未見書毫端萬斛瀉明珠若為池上星辰履<lb/>
<pb n="KR4i0062_WYG_045-34a"/>
謾與瀛洲作畫圖<hi>翰墨大全</hi>
　　沈　樞<lb/>
　　　樞字持要<hi>一作持正</hi>徳清人紹興間登第歷官太<lb/>
　　　子詹事<lb/>
　　百福寺<hi>孝豐縣東南</hi>
築室最高處軒窗八面通鑿山流乳液開戸納薫風巾<lb/>
履隨涼設茶𤓰與客同我來資解慍不羨楚王雄<hi>湖州府志</hi>
　　仲　并<lb/>
<pb n="KR4i0062_WYG_045-34b"/>
　　　并字彌性江都人紹興中進士歷光祿寺丞淮<lb/>
　　　東安撫司參議有浮山集<lb/>
　　句<lb/>
政恐崖州如有北卻應未肻受讒夫<lb/>
　　　<hi>困學紀聞仲彌性詠韋執誼不看嶺南圖詩誅姦諛之蕭斧也</hi>
　　唐文若<lb/>
　　　文若字立夫眉山人庚之子第進士仕至直敷<lb/>
　　　文閣知溫州遷中書舍人孝宗朝參贊張浚都<lb/>
<pb n="KR4i0062_WYG_045-35a"/>
　　　督府軍事卒<lb/>
　　登金山<lb/>
江流出岷蜀萬折東南傾兹山若巨舫勢欲扼滄溟天<lb/>
髙象敎尊海岳朝百靈雲水渺四極下上涵日星朱甍<lb/>
倚霄漢倒影魚龍驚重遊十年舊挂席鷗鳥驚維揚魏<lb/>
公幕回首劒㦸明行都望北固鐵甕高崢嶸孤舟繫烟<lb/>
月六尺僧窗横印師支逺儔静對如風鈴曠懐憐此翁<lb/>
得法世慮平塵勞霜鬢秃風月冰壺清乞詩寫崖壁指<lb/>
<pb n="KR4i0062_WYG_045-35b"/>
月雙浮萍<hi>金山志畧</hi>
　　陳世守<lb/>
　　　世守字端厚崑山人<lb/>
　　紹興壬申五月臥病東禪之北窗惟庭柯相對手<lb/>
　　植綠橘枇杷皆森然出屋枇杷已著子橘獨十年<lb/>
　　不花各賦一詩<lb/>
枇杷昔所嗜不問甘與酸黄泥裹餘核散擲籬落閒春<lb/>
風拆句萌樸<graphic n="KR0554" url="https://raw.githubusercontent.com/kanripo/KR-Gaiji/master/images/KR0554.png" mimeType="image/png"/>如榛菅一株獨長成蒼然盛屋山去年<lb/>
<pb n="KR4i0062_WYG_045-36a"/>
小試花瓏瓏犯冰寒化成黄金彈同登桃李盤大釣播<lb/>
羣物斡流不作難樹老人何堪挽鏡覓朱顔頷髭爾許<lb/>
長大笑攲巾冠<lb/>
綠橘生西山得自髥翁家云此接活根是嵗當著花俛<lb/>
仰乃十霜垂蠹紛相遮芳意竟寂寞枯枝謾槎牙風土<lb/>
諒非宜翁言豈余夸㑹令反故山高深謝汚邪石液滋<lb/>
舊根山英擢新葩黄團挂霜實大如崆峒𤓰當有四老<lb/>
人來駐七香車<hi>崑山雜詠湖集</hi>　<hi>鶚按二首又見范成大石</hi>
<pb n="KR4i0062_WYG_045-36b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋詩紀事巻四十五<lb/>
</p>
<p>
</p>
  </div>
<div>
                <head>宋詩紀事巻四十六</head>
    <p>
<pb n="KR4i0062_WYG_046-1a"/>
欽定四庫全書<lb/>
　宋詩紀事巻四十六　　　　　錢塘厲鶚撰<lb/>
　　周紫芝<lb/>
　　　紫芝字少隱宣城人紹興中登第歴官樞密院<lb/>
　　　編修右司知興國軍自號竹坡居士有太倉梯<lb/>
　　　米集及竹坡詩話<lb/>
　　　<hi>方萬里䟦少隱嘗謂作詩先嚴格律然後及句法得此語於張文潛李端叔</hi>
　　越臺曲<lb/>
<pb n="KR4i0062_WYG_046-1b"/>
玉顔如花越王女自小嬌癡不歌舞嫁作江南國主妃<lb/>
日日思歸淚如雨江南江北梅子黄潮頭夜漲秦淮江<lb/>
江邉雨多地卑濕旋築髙臺勻曉䊋千艘命載越中土<lb/>
喜見越人仍越語人生腳踏鄉土難無復歸心越中去<lb/>
髙臺何易傾曲池亦復平越姬一去向千載不見此臺<lb/>
空有名<lb/>
　　　<hi>方與勝覽在建康府縣西七里今尉廳後故老相傳云昔越王女嫁於此懐土思歸故越王築</hi>
　　　<hi>臺以居之慰其懐土之思</hi>
<pb n="KR4i0062_WYG_046-2a"/>
　　秋蘭<lb/>
藝蘭當九畹蘭生香滿路紉君身上衣光明奪縑素孤<lb/>
芳一衰歇凋零濕秋露佩服君子心亦足慰遲暮<lb/>
　　弔洪氏女并兩侍兒<lb/>
就死由來不自疑玉顔那爲賊鋒低了知今日投淵婦<lb/>
猶勝當年斷臂妻<lb/>
敵騎駸駸戰艦嬌春江漫漫濕金翹但將紅袖供歌舞<lb/>
郤爲周郎笑二喬<lb/>
<pb n="KR4i0062_WYG_046-2b"/>
　　　<hi>梁溪漫志中興死節之士固不乏而女子守節者亦多有之洪鴻父羽之女適䌓昌焦洧一日</hi>
　　　<hi>遇巨盜於江中欲逼之女義不受汙投江而死両侍兒大曰宜恩小曰勻奴姓呉氏女兄弟也</hi>
　　　<hi>俱有色藝亦相隨赴水死焦之甥徐伯逺傳其事竹坡周少隱為之賦二詩云云</hi>
　　黄文若攜秦别駕侍兒像見過戲題二絕<lb/>
能事空傳王右丞句如徐庾轉難名明眸正似溪光様<lb/>
自古無人畫得成<lb/>
謝家林下小梅花不著紅藍染綘紗莫笑畫師無國手<lb/>
玉肌元不愛鉛華<lb/>
<pb n="KR4i0062_WYG_046-3a"/>
　　題錢少愚四畫<lb/>
　　　鴛浦<lb/>
一㸃傷春恨看成兩鬢霜如今無此夢莫畫両鴛鴦<lb/>
　　　釣雪<lb/>
一作東呉去回頭又十年可憐江上雪空落釣魚船<lb/>
　　　蘭亭<lb/>
事去空千載何曾有若人只應煙樹裏便是永和春<lb/>
　　　秋觀<lb/>
<pb n="KR4i0062_WYG_046-3b"/>
雨足三湘岸煙含七澤秋可能無尺地分得庾郎愁<lb/>
　　　<hi>以上太倉稊未集</hi>
　　題淨空院<lb/>
誰穿巨石貯清泉不見超公舊講筵龍伴白雲歸寳藏<lb/>
魚隨流水下春田<hi>咸淳臨安志</hi>
　　元忠作單于下程圖<lb/>
單于獵罷臥錦紅解鞍休騎荒磧中蒼駒騧駱六十匹<lb/>
隱谷映坡分尾騣九駝五牛羊頗倍沙草晚牧生寒風<lb/>
<pb n="KR4i0062_WYG_046-4a"/>
貴賤大小只五百執作意態皆不同二鷹在臂二鷹架<lb/>
駿犬當對能争功氊廬鼎列帳幕擁鼓角未吹驚塞鴻<lb/>
上山髙髙置烽燧毛囊貯獲閑刀弓水泉在側挹其上<lb/>
長河杳杳流無窮素紈六幅筆何巧胡瓌盡妙誰能通<lb/>
今日都城有别識别識共許劉元忠<lb/>
　　許貴州出蘇叔黨樹石<lb/>
老坡騎鯨上天去小坡落筆如風雨能添老樹著巖閒<lb/>
為石傳神自翁語両坡俱死真可惜君有一拳何處得<lb/>
<pb n="KR4i0062_WYG_046-4b"/>
誰向九原呼此翁為我五日畫一石<hi>以上聲畫集</hi>
　　題湖上壁<lb/>
寒食風埃滿客巾西湖煙雨送愁頻日髙未起鳥呼夢<lb/>
春晚不歸花笑人<hi>前賢小集拾遺</hi>
　　戲作小詩用少陵事<lb/>
百尺寒松老幹枯韋郎筆妙古今無何如莫掃鵝溪絹<lb/>
留取天呉紫鳯圖<lb/>
　　　<hi>竹坡詩話使少陵尚無恙當為我一捧腹也</hi>
<pb n="KR4i0062_WYG_046-5a"/>
　　句<lb/>
設客元無琴裏曲供官尚有篋中詩<lb/>
　　　<hi>太倉稊米集云東坡嘗言古今語未有無對者琴家謂琴聲能娯俗耳者為設客曲頃時有作</hi>
　　　<hi>送太守詩者僕嘗問之其人曰此供官詩不足觀于是設客曲乃始有對戲作俳體詩云云</hi>
　　關耆孫<lb/>
　　　耆孫字夀卿蜀人紹興閒進士官著作佐郎<lb/>
　　送劉朝美侍郎歸蜀<lb/>
清議乆不作世無公是非秖因翻故紙不覺蹈危機東<lb/>
<pb n="KR4i0062_WYG_046-5b"/>
壁夢初斷西山蕨正肥十年成底事贏得載書歸<lb/>
　　　<hi>庚溪詩話兵部侍郎劉朝美儀鳯蜀之普州人性酷嗜書喜傳錄初以禮部侍郎攝祕書少監</hi>
　　　<hi>後即真凡秘府書籍傳冩殆徧如國史之類又置副夲親自校讎至杜門絕交遷兵侍猶傳冩</hi>
　　　<hi>不絕張持國之綱為副端言其書癖至曠廢職事以是罷歸蜀關夀卿以詩贈行</hi>
　　　<hi>鶚按宋史劉儀鳯傳亦載此事</hi>
　　劉　僩<lb/>
　　　僩字寛夫吉水人沆孫紹興進士官至待制<lb/>
　　青原臺<hi>在廬陵郡西射圃東南隅</hi>
<pb n="KR4i0062_WYG_046-6a"/>
春臺百尺枕蕪城傑檻層軒入紫清坐嘯風雲生畫棟<lb/>
劇談河漢瀉朱甍山圍蘭若青螺逺江帶蘋州白練横<lb/>
挂席㑹淩南斗去羽人遼海看騎鯨<hi>豫章詩話</hi>
　　陳鵬飛<lb/>
　　　鵬飛字少南永嘉人紹興進士官太學博士崇<lb/>
　　　政殿說書忤秦檜謫居惠州卒有羅浮集<lb/>
　　　<hi>文獻通考陳氏曰秦檜子熺嘗從之游在禮部時熺為侍郎文書不應令鵬飛輒批還之熺浸</hi>
　　　<hi>不平鵬飛説書崇政殿因論春秋母以子貴言公羊非是檜怒謫惠州以殁</hi>
<pb n="KR4i0062_WYG_046-6b"/>
　　贈邕管察推陳仲輔<lb/>
幕下誰人識杲之㣲聞贊畫向蓮池登樓不恨鄉關逺<lb/>
拄笏只言山色竒直道自能消鬼魅髙人何處不軒羲<lb/>
佗年坐上話銅狄可是蓬萊清淺時<hi>惠州府志</hi>
　　唐仲友<lb/>
　　　仲友字與政金華人登紹興進士復中宏詞科<lb/>
　　　累官知台州為同官髙文虎譖于提刑劾罷主<lb/>
　　　管武夷沖道觀有說齋集<lb/>
<pb n="KR4i0062_WYG_046-7a"/>
　　遊蓋竹山<hi>在台州臨海縣</hi>
籃輿東出初雨收衆山捲霧奔蒼虯麥田幪幪連千疇<lb/>
去年見種今有秋農家椀大即快活使君不去能無羞<lb/>
春光欲盡誰挽留千林薿薿新緑柔桐花逺近澹無色<lb/>
自開自落那關愁洞天為我暫晴霽使我蠟屐窮冥搜<lb/>
天門發秀萬馬下水口離立羣峰稠瀑泉對面瀉絕壁<lb/>
寳劍卻倚丹鳯樓溪聲噴薄雷震動石色古怪神剜鎪<lb/>
洞門谽谺風颼颼香爐峰下蛟龍湫中岑特秀小為貴<lb/>
<pb n="KR4i0062_WYG_046-7b"/>
左右旌節森戈矛㡬時祕奥一日睹談笑指示君知不<lb/>
精廬但欲占勝處專事棟宇非良謀飛閣跨水納佳氣<lb/>
突兀殿堂居上頭軒忩髙下有竒致洗滌肺腑明雙眸<lb/>
我將于此棲羽流鳯笙鶴駕應來逰丹成一舉淩九州<lb/>
下視濁世如浮漚靈祠欵謁路阻修層巖傾澗邃且幽<lb/>
經營輪奐亦未就揮金爾助何湏求晩雲漠漠鳴雨鳩<lb/>
僕痡泥滑吾欲休虹橋列炬趣歸騎城鼔已報初更籌<lb/>
追攀别乘聊復爾乘興何如王子猷習池不為倒載去<lb/>
<pb n="KR4i0062_WYG_046-8a"/>
兒童不用拍手攔街謳<hi>赤城志</hi>
　　折彦質<lb/>
　　　彦質字中古雲中人涇原帥可適之子紹興閒<lb/>
　　　官樞密使爲趙鼎所薦秦檜指爲黨謫昌化軍<lb/>
　　　後移郴州復官<lb/>
　　過太平州拜李端叔遺像<lb/>
東來遂數月弛擔已渺茫猶喜葘患身獲登先生堂肅<lb/>
衣拜遺像依然雙頰光宛若侍坐側妙語發天藏厄窮<lb/>
<pb n="KR4i0062_WYG_046-8b"/>
出天意人理難度量所幸言不朽與世爲文章齎此復<lb/>
何恨私淑良不忘小郎出見我問知雛鳳凰他年起門<lb/>
户塵滓濯秋陽世事幾變滅人生眞黄粱置之不足道<lb/>
感慨涕淚滂我行方有程墳山空相望<lb/>
　　䟦浯溪造極圖<lb/>
浯溪未到已登臨筆力能窮造化心我是零陵新逐客<lb/>
披圖一一可追尋<lb/>
　　䟦湘西清絕圖<lb/>
<pb n="KR4i0062_WYG_046-9a"/>
與山分淺正傷神蠟屐明朝陌上塵誰寫湘西清絕景<lb/>
巧移林壑慰行人<hi>以上聲畫集</hi>
　　湘山<lb/>
寓乆渾忘客臨行似别家途窮身更怯秋老鬢先華生<lb/>
計黄茅合歸期碧海賖湘山今夜雨留我意無涯<hi>桂林府志</hi>
　　超然亭<lb/>
超然亭上鬢毛斑浩蕩秋風小立閒豈為詩情堪過海<lb/>
秖緣腳力要尋山峭峰斷續天容缺髙壘縈紆地勢慳<lb/>
<pb n="KR4i0062_WYG_046-9b"/>
囬首不堪東北望桂林萬里是秦關<hi>粤西詩載</hi>
　　謝許君瑶<lb/>
東坡遺物来歸我両手摩挲思不窮舉取吾家阿堵物<lb/>
愧無青玊案酬公<lb/>
　　　<hi>廣東通志東坡移亷州以茶盂惠許君瑶後為折樞密所得有詩謝許云云</hi>
　　何　耕<lb/>
　　　耕字道夫紹興中守蜀之嘉州有惠政與何逢<lb/>
　　　原孫松夀宋誨號四循良民繪像祀之<lb/>
<pb n="KR4i0062_WYG_046-10a"/>
　　青羊宫<hi>按趙閲道成都記載官乃老子乘青羊䧏其地今有臺存焉</hi>
一再官錦城咫尺望琳宫未始得得来正墮役役中今<lb/>
朝弄晴雨䇿蹇隨春風頗愛意象古停驂小從容縹渺<lb/>
百尺臺突起凌半空憑䦨俯修竹決眥明孤鴻信哉神<lb/>
仙宅不受塵垢蒙稽首五千言衆妙一以通静觀萬物<lb/>
復豈假九轉功區區立訓詁亦哂河上公癡人慕羽化<lb/>
心外求鴻濛要騎白鶴背徃訪青羊蹤<lb/>
　　題龍華佛閣<lb/>
<pb n="KR4i0062_WYG_046-10b"/>
西川鑿山三大像突兀皆在江之湄修覺九頂見畧盡<lb/>
獨此恨未瞻容儀朅来勝地了疇昔輕軒瘦馬相追隨<lb/>
百尺金軀信雄傑三乘寳閣何瑰竒燃犀不用照幽鬼<lb/>
撃鼔自合趨馮夷前人開創願力廣下與舟楫扶傾危<lb/>
六月灘濤劇奔吼一分性命争毫釐篙工落膽行者泣<lb/>
弹指乞活天人師人心狎水水多禍佛力在人人不知<lb/>
慈悲但作布施想江神雖怒將何為<lb/>
　　普通山距府東十數里青州禪師洪杲道塲也自<lb/>
<pb n="KR4i0062_WYG_046-11a"/>
　　龍華歸過之棟宇頽落僧徒鄙野良為可惜是夜<lb/>
　　雨大作因書所聞所見為長韻<lb/>
錦城之東山培塿突起伽藍壓山口入門氣象頗不凡<lb/>
在昔規模定非茍黄絹碑詞著眼看青州老衲知名乆<lb/>
自披榛徑結茅屋不翦霜華散蓬首市門有女捧巾盥<lb/>
衣裓無花生穢垢至今一轉鶺鴒語散作諸方獅子吼<lb/>
祖燈寂寞何人繼窣堵岧嶤惟鬼守法席草長深沒膝<lb/>
僧榻屋穿光見斗似聞占籍多衍沃合選名緇振頽朽<lb/>
<pb n="KR4i0062_WYG_046-11b"/>
我来不覺三歎息眼底盡空諸所有自開麄席掃塵坌<lb/>
聊寄閒眠憇奔走夢囬中夜雨鳴檐卧聼東風寒入牖<lb/>
明朝散歩轉山脊好語相呼聞野叟抽芒巳見麥翻浪<lb/>
𢷬麨懸知香滿手湏臾日影散林樾絢練春光被花栁<lb/>
僕夫催歸屢不應景物殊佳寧忍負出山騎馬更躊躇<lb/>
乘暇應湏重載酒<hi>以上成都文類</hi>
　　李　彚<lb/>
　　　彚紹興中添差台州通判<lb/>
<pb n="KR4i0062_WYG_046-12a"/>
　　游九鎖山<lb/>
何人能識洞中天勝地興從漢武年石作雙門標俗駕<lb/>
路為九鎖折溪泉四山松檜相廻合五洞煙霞暗接連<lb/>
浮世功名何日已挂冠来結此山緣<hi>洞霄詩集</hi>
　　鄭昌齡<lb/>
　　　昌齡紹興中太府寺主簿<lb/>
　　李忠定公挽詩<lb/>
炎圖第一相蕭公王謝風流愧下風力正君臣先偽楚<lb/>
<pb n="KR4i0062_WYG_046-12b"/>
不將金帛問和戎輸忠自昔忘夷險注意如今見始終<lb/>
駐馬佳城天莫問寒空慘淡沒孤鴻<hi>梁溪集附</hi>
　　呉　岡<lb/>
　　　岡紹興中閩縣尉<lb/>
　　李忠定公挽詩<lb/>
夢卜庸真相艱難倚大儒英風起衰懦直氣懾姦諛琳<lb/>
館終髙臥燕然漫壯圖哀榮看贈典猶足慰寰區<hi>梁溪集附</hi>
　　頓　起<lb/>
<pb n="KR4i0062_WYG_046-13a"/>
　　　起汝南人紹興中提點西川刑獄<lb/>
　　贈成都寓舍賢婦二喻詩<lb/>
嘗聞趙清獻恤孤慰亡友至今西蜀人談美不容口二<lb/>
喻出儒家清貧一無有零丁依老母破屋僧堂後相對<lb/>
誦詩書未嘗窺户牖圭折玉彌方山寒松更茂縣宰初<lb/>
聞名咨嗟為之乆從容語其配夫人曽見否長者二十<lb/>
三次亦十八九青裾長蔽膝荆簪短在首我欲效清獻<lb/>
言不為人取近於吾邑中選壻得豪右夫人相宰意魚<lb/>
<pb n="KR4i0062_WYG_046-13b"/>
蔬薦尊酒屈致二喻来呼名老與夀<hi>長曰安夀次曰安老</hi>女子當<lb/>
有行詩稱逺父母飢寒日月長蓬蓽風雨漏大喻前致<lb/>
詞灑淚濕衣袖荷德固巳深緘情亦湏剖上言親未葬<lb/>
心欲土自負下述妹未笄<graphic n="KR1137" url="https://raw.githubusercontent.com/kanripo/KR-Gaiji/master/images/KR1137.png" mimeType="image/png"/>
                    <graphic n="KR1137" url="https://raw.githubusercontent.com/kanripo/KR-Gaiji/master/images/KR1137.png" mimeType="image/png"/>無傅姆還家復獻書自<lb/>
叙貧且陋鉛華世所悦銅臭非吾偶肻效閭閈閒碌碌<lb/>
逐雞狗世無梁伯鸞應嫌孟光醜孔明若再生承女甘<lb/>
箕帚陳義一何髙夫人驚拊手至今書槀在光輝射星<lb/>
斗董子慕髙風喜曰真吾婦吾親雙白髪吾弟室未授<lb/>
<pb n="KR4i0062_WYG_046-14a"/>
睠言姊妹賢可以相先後五両幣雖輕意則千金厚輜<lb/>
軒雙造門觀者競奔走女子尚能爾男兒宜自守重䀻<lb/>
或不来豈欲終畎畝畜德尚未充髙位亦虛受寄語事<lb/>
君者慎勿輕去就<hi>成都文類</hi>
　　范　浚<lb/>
　　　浚字茂明蘭溪人紹興閒舉賢良方正以秦檜<lb/>
　　　當國不起學者稱曰香溪先生有集<lb/>
　　讀長門賦<lb/>
<pb n="KR4i0062_WYG_046-14b"/>
阿嬌負恃顔姝好那知漢帝恩難保一朝秋水落芙蕖<lb/>
㡬歳長門閉春草自憐長世等前魚舊寵全移衛子夫<lb/>
獨夜不眠香草枕東箱斜月上金鋪曉驚永巷車音近<lb/>
失喜疑君枉瑶軫臨風望幸立多時卻是輕雷聲隱隱<lb/>
年年織女㑹牽牛百子池邉侍宴逰自從一落離宫後<lb/>
無復穿鍼更上樓<lb/>
　　淩霄花<lb/>
栽松待成隂種漆擬作器人皆笑艱拙徃徃得後利君<lb/>
<pb n="KR4i0062_WYG_046-15a"/>
看植淩霄百尺蔓柔翠新花鬱煌煌照日吐妍媚風霜<lb/>
忽揺落大木亦凋瘁視爾託根生枯莖無殘蔕先榮疾<lb/>
蕭瑟物理固難恃淩霄亟芳華衰歇亦容易<hi>以上香溪集</hi>
　　馬　純<lb/>
　　　純字子約自號樸<graphic n="KR0554" url="https://raw.githubusercontent.com/kanripo/KR-Gaiji/master/images/KR0554.png" mimeType="image/png"/>翁默之孫紹興中為江西<lb/>
　　　漕隆興初以太中大夫致仕居越之陶朱鄉有<lb/>
　　　陶朱新録<lb/>
　　題能仁寺壁<lb/>
<pb n="KR4i0062_WYG_046-15b"/>
十年衰病卧林泉鵷鷺羣飛競刺天黄紙除書猶到汝<lb/>
固知清世不遺賢<lb/>
　　　<hi>㑹稽志僧宗昂住㑹稽能仁寺有故相寓寺中巳而復相宗昂被敕住持郎官馬子約題詩法</hi>
　　　<hi>堂壁</hi>
　　吕愿中<lb/>
　　　愿中字叔恭紹興中知静江府<lb/>
　　　<hi>宋史秦檜傳静江府驛名秦城愿中率賔僚賦秦城王氣詩媚檜由此得召</hi>
　　郡守吕叔恭以甲戍季春七日游中隱嵓山水膏<lb/>
<pb n="KR4i0062_WYG_046-16a"/>
　　肓之興未巳後両日再拉機宜劉子思監州朱國<lb/>
　　輔經屬陳朝彦同至新洞所見愈竒真所謂倒餐<lb/>
　　甘蔗聊書五十六字<lb/>
爽塏虚明小洞天巉嵓埀乳類鋒銛薫風習習来三面<lb/>
夏雨蕭蕭欠一檐指顧羣山勞應接徘徊歸騎縱觀瞻<lb/>
門前緑水泓澄浄底處應湏是谷簾<hi>桂勝</hi>
　　蔣　璨<lb/>
　　　璨字宣卿宜興人之竒從子紹興中以集賢殿<lb/>
<pb n="KR4i0062_WYG_046-16b"/>
　　　修撰知蘇州除敷文閣待制提舉洪州玉隆宫<lb/>
　　沖寂觀去南荘數里肈建於有唐逮今數百年中<lb/>
　　閒衰弊吾家曽祖太傅公為司出納且主盟興起<lb/>
　　之相繼累世不墜兵火之後殿宇乆廢弗理房舍<lb/>
　　荒寂璨今再至不勝感歎故作二詩紹興甲子季<lb/>
　　秋某拜呈<lb/>
兔井橋邉鷁首横過逢仍怯近鄉情路人失喜交頭語<lb/>
鄰犬何知掉尾迎重到雲房驚落寞直湏金闕早崇成<lb/>
<pb n="KR4i0062_WYG_046-17a"/>
百年香火追先志始信吾宗世濟榮<lb/>
慣見琳宫全盛時朅来荒梗倍傷悽虛堂不復瞻遺蹟<lb/>
<hi>自注先考通奉書壁在八蔣院今不復存</hi>敗壁纔容覓舊題<hi>自注伯考樞密太師題三史院</hi>
<hi>僅留數字</hi>帝傅前修皆榘矱雲孫後裔合攀躋興衰補弊應<lb/>
商畧徙倚修廊日欲西<hi>式古堂書考</hi>
　　丁　宣<hi>一作卜</hi>
　　　宣字宗旦延陵人紹興中處州通判<lb/>
　　仙都山<lb/>
<pb n="KR4i0062_WYG_046-17b"/>
世上洞天三十六縉雲第二十九區古木參天駕雲屋<lb/>
總真靈跡號仙都獨峰壁立三千尺凌空聳翠屹然孤<lb/>
仰瞻絕頂煙嵐際曽開菡萏名鼎湖舊説軒轅駐車轍<lb/>
雲軿風馭經此涂石釜烹煉丹砂就乘龍帝鄉在湏㬰<lb/>
紫虚碧落超塵世侍臣無路攀龍鬚唐朝天子仙李裔<lb/>
德格天心来瑞符祥煙嘉氣慶雲布山中九轉萬歳呼<lb/>
歩虛<hi>一作櫩</hi>對峙雲斷續東西互竦髙下殊澗邉幽徑登<lb/>
鳥道上有鏡巖如方壼崖中乳水瀝嵌罅滴石成穴如<lb/>
<pb n="KR4i0062_WYG_046-18a"/>
仰盂水一晝夜斛加半潦不泛溢旱不枯魯望曽記周<lb/>
景復絕粒餐霞黄老徒棲真妙入懸珠㑹八十年餘隱<lb/>
此居千古寥寥桑海變仙跡縹緲還有無石門瀑布雖<lb/>
云好此閒殊甚未昜居特然造化鍾神秀虎頭妙手亦<lb/>
難圖<hi>仙都山志</hi>
　　胡　升<lb/>
　　　升字子上括蒼人紹興閒官湖北提舉<lb/>
　　仙都山<lb/>
<pb n="KR4i0062_WYG_046-18b"/>
鼎湖不可見巍然但孤峯特立亘萬古氣壓諸山雄黄<lb/>
帝乆得仙游行跨飛龍至今世俗傳尚指輦路通頗如<lb/>
昇天檜追求白鹿蹤常言貴荒唐厥見真兒童顧惟此<lb/>
山竒實宜仙所宫水聲来泠風和以萬本松客枕乆未<lb/>
穩笙簫滿虛空頗疑九成音不在二典中但恐蚩尤旗<lb/>
曄曄舒長虹雖能獨不死忍視斯民窮君看涿鹿戰萬<lb/>
古蒙其功鼎湖何足道帝德彌蒼穹<hi>仙都山志</hi>
　　程元祜<lb/>
<pb n="KR4i0062_WYG_046-19a"/>
　　贈朱童子虎臣<hi>浮梁人年九歳紹興閒武殿試十二矢中九的講孫子兵法諸葛八</hi>
　　　<hi>陣圖賜金帶武状元補承信郎</hi>
我聞汪錡生列國能執干戈衛社禝孺子可教繄復誰<lb/>
張良授書為帝師寥寥厥後不復繼棘門老將反兒戲<lb/>
邇来忽得朱虎臣九歳知兵及古人僕姑十上九破的<lb/>
玊帳亡書咸誦臆壘石布作常山蛇指陳八陣横復斜<lb/>
天姿安勇亞二子腦脂壯士應羞死虎生三月定欺牛<lb/>
勿謂渠小將何求志在竒功平禍亂自許多多而益辦<lb/>
<pb n="KR4i0062_WYG_046-19b"/>
欲造天閽試所長中興君相正明良㧞萃為將上不惜<lb/>
好奬此郎明勸激凌烈九歳初無謀猶呼虎子封亭侯<lb/>
觀君頭頷合食肉膽大于軀早驚俗皇家祐武喜逢時<lb/>
洗眼行看得意時<hi>饒州府志</hi>
　　張表臣<lb/>
　　　表臣字正民右承議郎通判常州與晁以道逰<lb/>
　　　紹興中為司農丞有珊瑚鉤詩話<lb/>
　　觀髙郵寺壁曹仁熈畫水<lb/>
<pb n="KR4i0062_WYG_046-20a"/>
曹生畫手信有神豪端風雨生奫沄波濤不合来翻屋<lb/>
鮫鰐何湏欲噬人湯湯此水勢方割陽侯鬱怒馮夷搏<lb/>
鼇擲鯨呿海岳驚霧塞雲昏光景薄開元將軍愛驊騮<lb/>
權竒滅沒隘九州時危此物豈易得寫此尚可銷人憂<lb/>
末有乃孫能畫水逋客見之心欲死雷奔電撃走中原<lb/>
魚怖龍愁寧忍視先生道眼髙崑崙聊將妙語破迷津<lb/>
中流險絕待舟檝四海浩蕩湏經綸我衰甘作淮海客<lb/>
身脱埀涎頭雪白驚心未定畏崩湍欲覓平波泛家宅<lb/>
<pb n="KR4i0062_WYG_046-20b"/>
此身端的老江湖雨笠烟蓑是所圖他年但飽揚州米<lb/>
今日寜論甓社珠<hi>珊瑚鉤詩話</hi>
　　題睢陽雙廟<lb/>
漁陽突騎滿關東百戰孤城挫賊鋒唐室興亡繋公等<lb/>
九原可作更誰從<lb/>
　　　<hi>珊瑚鉤詩話睢陽雙廟俗謂之五侯廟蓋南雷賈與同功皆受封爵亦作其像于廊廡耳古今</hi>
　　　<hi>歌詠唯王荆公黄豫章為警䇿予官宋城題詩自以為無媿前人</hi>
　　聼琵琶<lb/>
<pb n="KR4i0062_WYG_046-21a"/>
白鴿潛来入紫槽朱鸞飛去唳青霄江邉塞上情何限<lb/>
瀛府霓裳曲再調謾道靈妃鼓瑶瑟虚傳仙子弄雲璈<lb/>
小憐破得春風恨何似今宵月正髙<lb/>
　　　<hi>珊瑚鉤詩話客有獻李衛公以古木者云有異公命剖之作琵琶槽其文自然成白鴿予嘗語</hi>
　　　<hi>晁次膺曰公緑頭鴨琵琶詞誠妙絶蓋自曉風殘月之後始有移船出塞之曲然某亦曽有一</hi>
　　　<hi>詩云云公曰詩亦不惡</hi>
　　和陳叔易就晁以道求長松<lb/>
暫隱嵩髙六六峯未乘雲氣御飛龍自餐白石求黄石<lb/>
<pb n="KR4i0062_WYG_046-21b"/>
更採長松寄赤松<lb/>
　　句<lb/>
碧藕連根絲不斷紅蕖著子意何多　山塘莫車水梅<lb/>
雨正分龍<hi>婺州道中</hi>　<hi>珊瑚鉤詩話</hi>
　　鄭望之<lb/>
　　　望之字顧道彭城人官吏部侍郎僑居上饒<lb/>
　　　<hi>揮塵後録舅氏曽宏父生長綺紈而風流醖藉聞于搢紳長于歌詩膾炙人口紹興中守黄州</hi>
　　　<hi>有雙鬟小顰者頗慧黠宏父令誦東坡先生赤壁前後二賦客至代謳人多稱之後歸上饒時</hi>
<pb n="KR4i0062_WYG_046-22a"/>
　　　<hi>鄭顧道呂居仁晁㳟道俱爲寓客日夕往來顧道敎其小獲亦爲此技宏父顧鄭笑曰此眞所</hi>
　　　<hi>謂效顰也</hi>
　　除夕<lb/>
可是今年老也無兒孫次第飲屠蘇一門骨肉知多少<lb/>
日出高時到老夫<lb/>
　　　<hi>清波雜志鄭顧道侍郎居上饒享高夀嘗見其除夕小詩親筆云</hi>
　　何　偁<lb/>
　　　偁字德揚龍泉人紹與甲科爲吏部郎官除福<lb/>
<pb n="KR4i0062_WYG_046-22b"/>
　　　建提舉有玉雪堂小集<lb/>
　　王文孺臞菴<lb/>
多羨王居士心閒事事幽山從天末見江近枕邉流春<lb/>
圃千葩秀霜林百果収更能窮物理濠上看魚游<lb/>
柳外長虹臥江邉小市圓水揺千嶂影窗納五湖天隔<lb/>
岸誰家圃開帆何處船非關臺榭好此地最堪憐<hi>呉郡志</hi>
　　蒙與義<lb/>
　　王文孺臞菴<lb/>
<pb n="KR4i0062_WYG_046-23a"/>
一島風煙水四圍軒亭窈窕更幽竒眼中泉石論溪買<lb/>
行處壺觴逐境移勌馬虺隤前日路寒松偃蹇舊年枝<lb/>
自嗟老去殊癡絕一月春愁廢作詩<hi>呉郡志</hi>
　　李彌正<lb/>
　　　彌正連江人彌遜之弟官吏部郎兼史館<lb/>
　　王文孺臞菴和祝鎰韻<lb/>
勞車發危坂勌艘失飛湍滔滔褦襶子疾走殊未䦨鶴<lb/>
仙擺名宦結廬松江干笑拍萍風浮瞬視草露溥圖川<lb/>
<pb n="KR4i0062_WYG_046-23b"/>
不媿輞序谷寧先盤門豈俗駕拒室無哀筝弹按行松<lb/>
菊閒澹然有餘歡蓮巢衆香聚浮天百憂寛秋光斂洲<lb/>
渚暮翠籠峰巒我来挾良朋道故盟未寒錬顔仰孤標<lb/>
耐乆同蒼官終當役薪水刀圭卻衰殘<hi>呉郡志</hi>
　　徐　作<lb/>
　　王文孺臞菴<lb/>
藜莧幽人室丘園隱者居一原青嶂合萬木緑隂疎手<lb/>
把歸田賦腰懸種樹書桑麻連畛秀網罟入溪漁<hi>呉郡志</hi>
<pb n="KR4i0062_WYG_046-24a"/>
　　程敦厚<lb/>
　　　敦厚字子山眉山人紹興閒官中書舍人附檜<lb/>
　　　坐謫<lb/>
　　　<hi>朝野遺記程子山為中舍時秦檜善之一日呼入内閣坐候終日獨案上有紫綾褾一冊書聖</hi>
　　　<hi>人以日星為紀賦末有類貢進士學生秦塤呈文采豔䴡子山兀坐静觀幾成誦及晩竟不出</hi>
　　　<hi>乃退子山叵測也又數日差知貢舉乃大悟以此命題乃孫果首選</hi>
　　王文孺臞菴<lb/>
壁上煙蘿子忩前鴻素書短籬開窈窕嫩竹轉扶疎世<lb/>
<pb n="KR4i0062_WYG_046-24b"/>
事霜前葉聲名澗底樗柴桑陶靖節日暮荷歸鉏<hi>呉郡志</hi>
　　惜海棠開晩<lb/>
今年春色可勝嗟二月山中未見花長憶去年今夜月<lb/>
海棠花影到忩紗<hi>海棠譜</hi>
　　題陳閎中畫明皇太真聯轡圖<lb/>
並轡春風禁籞逰外閒底事上心頭騎驢後日嘉陵道<lb/>
料得君王始欲愁<hi>髙似孫緯畧</hi>
　　曽　惇<lb/>
<pb n="KR4i0062_WYG_046-25a"/>
　　　惇字宏父紆之子紹興中守台州黄州有詩集<lb/>
　　獻秦益公絕句<hi>紹興壬辰既罷三大將議和曽守黄州作</hi>
黄泥坂下雪猶深赤壁磯頭江欲平驛吏西来聞好語<lb/>
番人巳出蔡州城<lb/>
和戎詔下破羣疑無復旄頭彗紫㣲屈指銷兵宜有報<lb/>
先看長樂板輿歸<hi>能改齋漫録</hi>
　　題東湖<lb/>
三年領客醉東湖欲去猶攜竹裏㕑誰解挽留狂太守<lb/>
<pb n="KR4i0062_WYG_046-25b"/>
風荷十頃翠相扶<hi>赤城志</hi>
　　龍溪新亭<lb/>
懐玉知名寺諸峰翠插天凌雲飛畧彴照水舞蜿蜒午<lb/>
日孤穿履新涼定著鞭更湏煩惠逺小立虎溪邉<hi>廣信府志</hi>
　　向　滈<lb/>
　　　滈字豐之紹興閒為萍鄉令有樂齋詞<lb/>
　　莞爾堂夏日偶成<lb/>
槐影參差日轉廊時看野鳥下横塘閒忩緑映篔簹淨<lb/>
<pb n="KR4i0062_WYG_046-26a"/>
流水紅浮菡萏香座有琴觴真道院徑通花木似禪房<lb/>
文楸珍簟珠簾裏與子同消夏日長<hi>袁州府志</hi>
　　陳仲平<lb/>
　　　仲平紹興中知瓊州軍<lb/>
　　吏隱堂<hi>在瓊州城北隅仲平建李光命名</hi>
海山地僻少迎將心逸身閒白日長儘欲吟哦追沈謝<lb/>
不求名迹擬龔黄旋移泉石成雲壑時引笙歌入醉鄉<lb/>
吏散簾埀公事省清風一榻傲羲皇<hi>廣東通志</hi>
<pb n="KR4i0062_WYG_046-26b"/>
　　葉　黯<lb/>
　　　黯字晦叔嘗除敕令所刪定官紹興中為福建<lb/>
　　　帥屬<lb/>
　　和洪容齋鎖院作<lb/>
文章萬言抵杯水世上虛名徒爾耳我常自笑一生癡<lb/>
那更將癡笑羣子大屋沈沈餘百年到今所閲知幾士<lb/>
看渠得失自偶然其閒悲喜從何起君聞我言亦大笑<lb/>
為説萬事總如此<hi>缺両句</hi>急湏了卻公家事門外不知<lb/>
<pb n="KR4i0062_WYG_046-27a"/>
春有幾<hi>缺三句</hi>飛雨時聞打忩紙他年萬一復相從未<lb/>
必從容今日似<lb/>
　　送容齋自福倅滿歸<lb/>
一門伯仲知誰似四海文章正數君何事與予如舊識<lb/>
由来于世両相聞閒官各喜光隂賸勝地空多物色分<lb/>
忽復翻然從此去便應變化上青雲<lb/>
此地相從驚嵗晩登臨况是客歸時卻將襟抱向誰可<lb/>
正爾艱難唯子知情到中年工作惡别于生世易為悲<lb/>
<pb n="KR4i0062_WYG_046-27b"/>
梅花盡醉清江上黯澹西風凍雨埀<hi>以上容齋三筆</hi>
　　張　昌<lb/>
　　　昌字師言紹興中以參知政事出知潭州<lb/>
　　逰真源宫<lb/>
漠漠山雲閣雨離離澗草揺風看處行穿空翠不妨小<lb/>
駐孤笻<lb/>
木末輕風索索雲邉小雨斑斑行盡丹霞林樾皖山下<lb/>
看灊山<hi>宋藝圃集</hi>
<pb n="KR4i0062_WYG_046-28a"/>
　　郭　浩<lb/>
　　　浩字充道順德軍中安堡人涇原鈐轄成之子<lb/>
　　　充渭州兵馬都監紹興中歴金房開逹州經畧<lb/>
　　　安撫使樞密院都統制卒贈檢校少師諡恭毅<lb/>
　　隴口作<lb/>
隴口山深草木荒行人到此斷肝腸耳中不忍聼鸚鵡<lb/>
猶在枝頭説上皇<lb/>
　　　<hi>蓉塘詩話建炎筆録云浩按邉至隴口見紅白二鸚鵡鳴于樹間問上皇安否浩詰其因蓋隴</hi>
<pb n="KR4i0062_WYG_046-28b"/>
　　　<hi>州歳貢鸚鵡徽宗置在安妃閣教以詩文及宣和末使人發還夲土二鳥猶感恩不忘浩因賦</hi>
　　　<hi>詩</hi>
　　陳　煥<lb/>
　　　煥字少㣲博羅人紹興中特科調髙要簿<lb/>
　　梅花<lb/>
雲裏溪橋獨樹春客来驚起曉妝勻試從意外看風味<lb/>
方信留侯似婦人<hi>肈慶府志</hi>
　　李若川<lb/>
<pb n="KR4i0062_WYG_046-29a"/>
　　　若川字子至紹興中江南東路轉運判官乾道<lb/>
　　　初以吏部尚書使金<lb/>
　　途中阻雨<lb/>
髙雲無急雨飛灑如絲輕幽人動羇思冐雨登歸程風<lb/>
来曉烟亂雲破春山明眷言憇荒館我懐有餘情壺中<lb/>
載濁酒飲罷還自傾酒盡興不盡關關山鳥鳴<lb/>
　　理舟<lb/>
為客始逾月迢迢若經年晝永空館寂古木參雲烟我<lb/>
<pb n="KR4i0062_WYG_046-29b"/>
生聞道淺未能超世緣念此方寸地憂来相縈纒今晨<lb/>
動幽興沙㟁泊歸船㟁逺望不極歸思隨長川<lb/>
　　村社歌<lb/>
清曉鼕鼕鳴社鼓前村後村走兒女田家醵錢共賽神<lb/>
謝神時晴復時雨案有肴酒爐有香老巫禱祝躬案傍<lb/>
願得年年被神福秋冝稻榖春冝桑人淳禮簡酒無數<lb/>
歌笑喧闐日將暮田翁攲側醉歸来山頭明月山前路<lb/>
<hi>以上前賢小集拾遺</hi>
<pb n="KR4i0062_WYG_046-30a"/>
　　司馬伋<lb/>
　　　伋字季思紹興中官處州通判淳熙中以敷文<lb/>
　　　閣待制守蘇州<lb/>
　　　<hi>老學菴筆記紹興末謝景思守括蒼司馬季思佐之皆名伋劉季高以書與景思曰公作守司</hi>
　　　<hi>馬九作倅想郡事皆如律令也聞者絕倒</hi>
　　點易亭<hi>在舊治南園</hi>
洞天占勝作新亭曲檻危簷揖翠屏四顧風烟入懐䄂<lb/>
一灣溪水抱沙汀羽人不見論平昔雙鶴猶存舊典型<lb/>
<pb n="KR4i0062_WYG_046-30b"/>
幸得官閒成吏隱何妨續説舊羲經<hi>處州府志</hi>
　　送汪尚書大猷歸鄞<lb/>
憶昔銓衡地為郎得並逰惟公合明陟顧我分夷猶功<lb/>
業行將遂軒車去莫留祠庭固誠請帝眷益綢繆<lb/>
日者真竒中春風畫鷁行東山湏繼起南浦獨傷情越<lb/>
㟁江山䴡都門祖道榮里閭髙臥際趣詔逐追程<hi>寧波府志</hi>
　　陳　克<lb/>
　　　克字子髙臨海人紹興中為敕令所刪定官自<lb/>
<pb n="KR4i0062_WYG_046-31a"/>
　　　號赤城居士僑居金陵有天台集<lb/>
　　　<hi>李庚䟦云刪定余鄉人也詩多情致詞尤上軍三朝北盟㑹編紹興七年命吕祉節制淮西</hi>
　　　<hi>馬辟陳克子髙為參謀子髙欣然應其辟葉夢得曰吕安老非馭將之才子髙詩人非國士也</hi>
　　　<hi>勸止之不從夢得贈以詩曰解談孫破虜那厭羽征西克留其家以單騎從軍後<graphic n="KR1073" url="https://raw.githubusercontent.com/kanripo/KR-Gaiji/master/images/KR1073.png" mimeType="image/png"/>瓊之變終</hi>
　　　<hi>于不免</hi>
　　代王正平從諫掾乞畫凭肩美人扇子二首<lb/>
道人已悟孩提事棄擲泥兒壊紙鳶聞道近来都識破<lb/>
丹青便面亦輕捐<lb/>
<pb n="KR4i0062_WYG_046-31b"/>
難陀已幻登伽女童子猶參蘇密多正士逡巡不應受<lb/>
可能分供病維摩<lb/>
　　䟦趙朝議江行初雪圖<lb/>
我夲孤舟蓑笠翁雪崖烟樹一生中如今不向江湖去<lb/>
鬬艦旌旗照水紅<lb/>
　　謝曹中甫惠著色山水抹胷<lb/>
曹郎富天巧發思綺紈閒規模寳月團淺淡分眉山丹<lb/>
青綴錦樹金碧羅烟鬟爐峰香自湧楚客杳難攀政宜<lb/>
<pb n="KR4i0062_WYG_046-32a"/>
林下風妙想非人寰飄蕭河官歩羅抹陵九關我家老<lb/>
孟光刻畫非妖嫻繡鳯褐顚倒錦鯨棄榛菅忍將漫汗<lb/>
澤敗此修連姢緘藏寄書篆曉夢生斕斑<lb/>
　　曹夫人牧羊圖<lb/>
日長永巷車音細揷竹灑鹽紛妒恃美人零落涇水寒<lb/>
雨鬢風鬟一揮淚柔毛<graphic n="KR0766" url="https://raw.githubusercontent.com/kanripo/KR-Gaiji/master/images/KR0766.png" mimeType="image/png"/>
                    <graphic n="KR0766" url="https://raw.githubusercontent.com/kanripo/KR-Gaiji/master/images/KR0766.png" mimeType="image/png"/>與人羣兒女恩怨徒紛紛<lb/>
洞房那復知許事但畫逺牧連空雲檞葉飄蕭晚風勁<lb/>
羖䍽相追寒鵲並短童何處沙草深族走羣飛各天性<lb/>
<pb n="KR4i0062_WYG_046-32b"/>
向來鞍馬曹將軍文采斑斑今尚存林下美人更超絕<lb/>
新圖不作五花文<hi>以上聲畫集</hi>
　　瑞香<lb/>
佳人在空谷雙星思銀河契闊不自命盛時豈蹉跎娟<lb/>
娟匡廬秀如此粲者何幽忩下團圞㣲風自婆娑寂寥<lb/>
千載初戢戢蓬艾多何階計方便千金聘綺羅赤䦨青<lb/>
篾舫丁寧護根窠泥沙亦天幸扳聯入宣和誰令蘭蕙<lb/>
徒憔悴守巖阿<hi>苕溪漁隱叢話</hi>
<pb n="KR4i0062_WYG_046-33a"/>
　　陽羡春歌<lb/>
石亭梅花落如積吐<graphic n="KR3960" url="https://raw.githubusercontent.com/kanripo/KR-Gaiji/master/images/KR3960.png" mimeType="image/png"/>斕斑竹茹赤祝陵有酒清若空<lb/>
煮稬蒸魚作寒食長橋新晴好天氣両市兒郎櫂船戲<lb/>
溪頭鐃鼓狂殺儂青蓋紅帬偶相值風光何處最可憐<lb/>
邵家髙樓白日邉樓下逰人顔色喜溪南黄㡌應羞死<lb/>
三月未有二月殘靈龜可信渰水乾葑草青青促歸去<lb/>
短簫横笛説明年<hi>咸淳毘陵志</hi>
　　返魂梅次蘇藉韻<lb/>
<pb n="KR4i0062_WYG_046-33b"/>
誰道春歸無覓處眠齋香霧作春昏君詩似説江南信<lb/>
試與梅花招斷魂<lb/>
老夫粥後惟眈睡灰暖香濃百念消不學朱門貴公子<lb/>
鴨爐烟裏逞風標<lb/>
漫道君家四壁空衣篝沈水晚朦朧詩情似被花相惱<lb/>
入我香匳境界中<hi>香乘</hi>
　　句<lb/>
淚眼生憎好天氣離腸偏觸病心情<hi>贈别</hi>
<pb n="KR4i0062_WYG_046-34a"/>
　　　<hi>許彦周詩話韓偓温庭筠未嘗措意及此</hi>
鳥聲妨客夢花片攪春心<hi>西溪叢話</hi>
臨春結綺今何在屹立巉巉終不改可憐江總負君恩<lb/>
白頭仍作北朝臣<hi>三品石</hi>　<hi>苕溪漁隱叢話</hi>
　　姚　寛<lb/>
　　　寛字令威宏弟嵊人以父舜明任補官權尚書<lb/>
　　　户部員外郎樞密院編修官有西溪集<lb/>
　　春晴<lb/>
<pb n="KR4i0062_WYG_046-34b"/>
風雨惜春殘新晴為啟關白雲歸去盡還我舊青山<hi>後村</hi>
<hi>千家詩</hi>
　　春暮送碧雲闍黎歸靈巖<lb/>
歸意太悤悤逢春去住中澹香花濕雨薄影絮行風覓<lb/>
句愁何許談𤣥學未窮因緣知有處秖莫恨飄蓬<hi>詩林萬選</hi>
　　天台夜雨<lb/>
瘴海逺黏天山城入暝烟春潮生蛤暈夜雨長蝸涎燈<lb/>
几花時落風簾客未眠平生懐此地今夕意茫然<hi>天台山志</hi>
<pb n="KR4i0062_WYG_046-35a"/>
　　古博嶺<hi>在越城西</hi>
北風獵獵駕寒雲低壓平川路欲昏人馬忽驚俱辟昜<lb/>
一聲乳虎下前村<lb/>
　　宿太雄寺<hi>在諸暨縣</hi>
解榻無凝塵雲房愜幽素清寒薄衾枕㣲凉散庭户夢<lb/>
彼流水聲鉤簾捲山霧時與静者俱為擬湯休句<hi>以上紹興</hi>
<hi>府志</hi>
　　姚　宏<lb/>
<pb n="KR4i0062_WYG_046-35b"/>
　　　宏字令聲剡人舜明子宣和中在上庠南渡後<lb/>
　　　初任監杭州税調知衢州江山縣秦檜以宿怨<lb/>
　　　追赴大理而死<lb/>
　　夢筆驛<hi>江淹舊居</hi>
一宵短夢驚流俗千載髙名挂里閭遂使晚生矜此意<lb/>
癡眠不讀半行書<lb/>
　　　<hi>庚溪詩話云可警後學</hi>
　　錢端禮<lb/>
<pb n="KR4i0062_WYG_046-36a"/>
　　　端禮字處和臨安人徙台之臨海惟演四世孫<lb/>
　　　少師忱之子以恩補官孝宗朝累除參知政事<lb/>
　　　兼權知樞密院事出知紹興府卒諡忠肅<lb/>
　　題米元暉瀟湘圖<lb/>
畫手自髙前軰雲山已屬吾曹若㑹瀟湘物色便合醉<lb/>
讀離騷<hi>郁氏書畫題䟦記</hi>
　　劉　岑<lb/>
　　　岑字季髙呉興人髙宗朝官徽猷閣待制嘗知<lb/>
<pb n="KR4i0062_WYG_046-36b"/>
　　　鎮江<lb/>
　　　<hi>皇宋書録劉公能書縱逸而不拘舊法蓋有自得之趣有娑嚩齋號柯山</hi>
　　　<hi>齊東野語紹興以來文散階皆有左右字以别有無出身惟嘗犯贓者則去之劉季髙得罪秦</hi>
　　　<hi>氏坐贓廢後復去其左字季髙署銜不以為媿也</hi>
　　貞女祠<lb/>
貞女巳云逺芳名聞至今烟波瀨江上松栢古祠深暮<lb/>
色留殘照悲風動逺林謫仙文不死讀罷為霑襟<hi>貞烈集</hi>
　　李茂之<lb/>
<pb n="KR4i0062_WYG_046-37a"/>
　　　茂之邵武人忠定公綱之子自稱蕭然羈客<lb/>
　　侍家君詣洞霄宫道出天竺山紀興<lb/>
九里松隂路三天竺國山日蒸巖霧紫花點石苔斑谿<lb/>
盡寺方到雲深僧獨還吟行隨杖履蹤跡出人間<hi>天竺寺志</hi>
　　劉　韞<lb/>
　　　韞字仲固韐之弟以門蔭入仕<lb/>
　　　<hi>建寧府志仲固歴倅三州典二郡歸隱于崇安縣南所居有家山堂拙致堂昉齋仙人方丈龜</hi>
　　　<hi>峯樓月波臺積芳園藥圃春谷香界晚蔬秋香徑曲池軒前村秀野朱晦翁為作十五詠以紀</hi>
<pb n="KR4i0062_WYG_046-37b"/>
　　　<hi>其勝</hi>
　　場南寺<lb/>
曉起隂霾喜絕収急忙扶酒為春留落花千點野亭寂<lb/>
啼鳥一聲春事幽施食臺髙禽易啄長明燈暗䑕潛偷<lb/>
山僧摘茗吹茶竈留客殷勤學趙州<hi>建寧府志</hi>
　　劉子翬<lb/>
　　　子翬字彦沖號病翁崇安人韐季子以䕃補承<lb/>
　　　務郎除通判興化軍尋以宿疾辭歸與胡憲劉<lb/>
<pb n="KR4i0062_WYG_046-38a"/>
　　　勉之講學學者稱為屏山先生有集<lb/>
　　呉傅朋游絲書歌<lb/>
圓清無瑕二三月時見游絲轉空闊誰人寫此一段竒<lb/>
著紙春風吹不脱紛紜糾結疑非書安得龍蛇如許臞<lb/>
神蹤政喜縈不斷老眼只愁看若無定知苖裔出飛白<lb/>
古人妙處君潛得勿輕漠漠一縷浮力遒可挂千鈞石<lb/>
眷予弟兄情不忘軸之逺寄悠然堂謝公遺髯凛若活<lb/>
衛后落鬒揺人光翻思長安夜飛蓋醉哦聲落南山外<lb/>
<pb n="KR4i0062_WYG_046-38b"/>
亂離契闊四十秋筆意與人俱老大政成著腳明河津<lb/>
外家風流今絕倫文章固自有機杼戲事豈足勞心神<lb/>
　　　<hi>容齋三筆呉傅朋游絲書賦詩者以百數劉彦沖古風一篇尤為馳騁痛快且卒章含譏諷正</hi>
　　　<hi>中傅朋之癖</hi>
　　聞筝<lb/>
月髙夜鳴筝聲從綺忩来隨風更迢遞縈雲暫徘徊餘<lb/>
音若可玩䌓弦互相催不見理筝人遥知心所懐寧悲<lb/>
舊寵棄豈念新期乖含情鬱不發寄曲宣餘哀一弹飛<lb/>
<pb n="KR4i0062_WYG_046-39a"/>
霜零再撫流光頽每恨聼者稀銀甲生浮埃幽幽孤鳯<lb/>
吟衆鳥聲難諧盛年嗟不偶況乃容蕐衰道同符片諾<lb/>
志異勞事媒棲棲牆東客亦抱淩雲才<lb/>
　　逰朱勔園<lb/>
晨暉䴡丹極翼翼侔帝居向来堂上人零落烟海隅聯<lb/>
翩際時㑹振跡皆刑餘閨帷尚帝主皁𨽻乘軒車流威<lb/>
被東南生殺在措呼樓船載花石里巷無袴襦至今江<lb/>
左地風雲亦嗟吁叨榮巳過量受禍如償逋荒凉㦸門<lb/>
<pb n="KR4i0062_WYG_046-39b"/>
路尚想冠蓋趨客船維岸桞鄰人罾池魚徘徊極幽觀<lb/>
曲折迷歸途夜月扃綺户春風散羅裾䌓華能幾時喪<lb/>
亂實感予曹鄶予何譏此曹真人奴<lb/>
　　汴京紀事<lb/>
空嗟覆鼎誤前朝骨朽人間罵未消夜月池臺王傅宅<lb/>
春風揚桞相公橋<lb/>
篤耨清香歩障遮並桃冠子玉簪斜一時風物堪魂斷<lb/>
機女猶挑韻字紗<lb/>
<pb n="KR4i0062_WYG_046-40a"/>
萬炬銀花錦繡圍景龍門外輭紅飛凄涼但有雲頭月<lb/>
曾照當時歩輦歸<lb/>
橋上逰人度鏡光五花殿裏奏笙簧日曛未放龍舟泊<lb/>
中使傳宣趣鄆王<lb/>
磐石曾聞受國封承恩不與倖臣同時危運作髙城礮<lb/>
猶解捐軀立戰功<lb/>
梁園歌舞足風流美酒如刀解斷愁憶得少年多樂事<lb/>
夜深燈火上樊樓<lb/>
<pb n="KR4i0062_WYG_046-40b"/>
倉黄禁陌夜飛戈南去人稀北去多自古黄沙埋皓齒<lb/>
不堪重唱蓬<hi>上聲</hi>蓬歌<lb/>
輦轂䌓華事可傷師師垂老過湖湘縷衣檀板無顔色<lb/>
一曲當年動帝王<lb/>
　　　<hi>瀛奎律髓云不減唐人</hi>
　　題胡原仙山居<lb/>
寂寂臨湖屋湖風為掩門鳥聲幽谷樹山影夕陽村好<lb/>
事長留客雖貧亦置尊平生枯淡意出此有誰論<lb/>
<pb n="KR4i0062_WYG_046-41a"/>
　　泊舟<lb/>
莽莽荒淡岸回回亂石灘雨寒収市早風急泊舟難㝢<lb/>
縣兵猶鬬乾坤網正寛殷勤囑龍劍莫乆卧波瀾<lb/>
　　開善寺<lb/>
寒聲蕭蕭霜葉秋石路磽确穿林幽雲横逺岫若平斷<lb/>
風約小溪如倒流偶經名藍亦終日喜有勝士同兹逰<lb/>
移牀果茗咄嗟辦杖屨欲歸仍更留<lb/>
　　悠然堂<hi>在崇安潭溪</hi>
<pb n="KR4i0062_WYG_046-41b"/>
吾廬猶未完作意創此堂悠然見南山髙風邈相望賔<lb/>
至聊共娯無賔自徜徉<lb/>
　　宴坐巖<hi>在潭溪</hi>
青青榹樹林下䕃蒼蘚石幽人宴坐時懐抱忘其適不<lb/>
見暮樵歸寒山雨中碧<hi>以上屏山集</hi>
　　陳晉錫<lb/>
　　　晉錫明州人紹興十二年進士<lb/>
　　題衆樂亭<lb/>
<pb n="KR4i0062_WYG_046-42a"/>
神襟百慮不容侵勝槩乘閒偶訪尋趺坐豈無觀水術<lb/>
臨流應有濟川心斂將蓬島溶溶氣散作陽春字字金<lb/>
郢曲調髙人寡和㣲生何敢綴雄吟<hi>乾道四明圖經</hi>
　<lb/>
　<lb/>
　<lb/>
　<lb/>
　<lb/>
<pb n="KR4i0062_WYG_046-42b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋詩紀事巻四十六<lb/>
</p>
<p>
</p>
  </div>
<div>
                <head>宋詩紀事巻四十七</head>
    <p>
<pb n="KR4i0062_WYG_047-1a"/>
欽定四庫全書<lb/>
　宋詩紀事巻四十七　　　　　錢塘厲鶚撰<lb/>
　　楊由義<lb/>
　　　由義字宜之開封人避地鹽官與漕薦不第以<lb/>
　　　父奉直恩補右階監贍南軍庫隆興初以閤門<lb/>
　　　祗候使金不屈而還孝宗嘉歎累遷太府卿兼<lb/>
　　　刑部侍郎徽國朱文公曾受業焉<lb/>
　　弔王忠肅<hi>名禀靖康時堅守太原城䧟父子同赴水死</hi>
<pb n="KR4i0062_WYG_047-1b"/>
太原城下屹行宫雲樹蘢蔥掩碧空鐵馬無聲汾水急<lb/>
滿天風雨泣英雄<hi>海寧縣志</hi>
　　李　浩<lb/>
　　　浩字德逺臨川人紹興十二年進士孝宗朝歴<lb/>
　　　官直寳謨閣知靖江府召還擢權吏部侍郎旋<lb/>
　　　予祠除祕閣修撰帥䕫部卒贈集英殿修撰<lb/>
　　東西船行<lb/>
東船得風帆席髙千里瞬息輕鴻毛西船見笑苦遲鈍<lb/>
<pb n="KR4i0062_WYG_047-2a"/>
汗流撑折百張篙明日風翻波浪異西笑東船卻如此<lb/>
東西相笑無巳時我但行藏任天理<hi>合璧事類外集</hi>
　　述陂<hi>在臨川縣</hi>
數椽臨蒼波我目得以寓長溪山根来澄潭一囬互萬<lb/>
象森可掬翛翛澹清素草短牛羊飢沙暖鳧鶩聚枯槎<lb/>
自斷㟁孤艇横野渡荒寒何代城隱翳尚門户昔時歌<lb/>
舞地今日採樵路囬薄萬古心斜陽在烟樹<lb/>
　　出疎山<lb/>
<pb n="KR4i0062_WYG_047-2b"/>
忙中安得此身閒杖策西風自徃還今日巳償雲水債<lb/>
籃輿帶雨下疎山<hi>以上撫州府志</hi>
　　陳知柔<lb/>
　　　知柔字體仁號休齋永春人紹興十二年進士<lb/>
　　　知循州徙賀州<lb/>
　　萬年寺<lb/>
古寺来投宿雲巖第幾層有詩堪供佛無事且依僧小<lb/>
閣泉喧枕修廊雨暗燈好峯看未足幽夢㡬囬登<hi>天台山志</hi>
<pb n="KR4i0062_WYG_047-3a"/>
　　九日宴蓮花峰<lb/>
多病登臺今古情菊花揺動午凉生山前木落石巖出<lb/>
海上潮来秋渚平野興巳隨芳草逺歸鞭更傍落霞明<lb/>
媿無十丈開花句獨卧禪房心自清<hi>南安縣志</hi>
　　魏　杞<lb/>
　　　杞字南夫夀春人徙居鄞紹興十二年進士孝<lb/>
　　　宗朝累遷宗正少卿拜參知政事尚書右僕射<lb/>
　　　兼樞密使出知平江府卒贈特進諡文節有山<lb/>
<pb n="KR4i0062_WYG_047-3b"/>
　　　房集<lb/>
　　送左彦武歸鄉<lb/>
折桂歸来日西風萬里秋錦衣天上客紅葉渡頭舟把<lb/>
酒難為别題詩更欲留明朝山水隔何日是重逰<hi>寧國府志</hi>
　　李　庚<lb/>
　　　庚字子長臨海人紹興十二年進士歴官監察<lb/>
　　　御史知袁州有集號詅癡符<lb/>
　　　<hi>樓大防序云海邦貨魚于市者夸詡其美謂之詅魚字書以為詅衒賣也顔黄門之推家訓曰</hi>
<pb n="KR4i0062_WYG_047-4a"/>
　　　<hi>吾見世人至無才思自謂清華流布醜拙亦已衆矣江南號為詅癡符公之意蓋出于此特謙</hi>
　　　<hi>詞耳</hi>
　　畫扇<lb/>
睡起小樓春又殘半埀雲䄂傍䦨干楊花飛過秋千索<lb/>
一陣東風作曉寒<hi>前賢小集拾遺</hi>
　　劉　珙<lb/>
　　　珙字共父忠顯公韐孫忠定公子羽之子紹興<lb/>
　　　十二年進士孝宗朝累官同知樞密院事知建<lb/>
<pb n="KR4i0062_WYG_047-4b"/>
　　　康府江東安撫使行宫留守進觀文殿學士卒<lb/>
　　　贈光禄大夫諡忠肅<lb/>
　　帥潭日勸駕詩<lb/>
十載湘江守重来白髪垂初無下車教再賦食苹詩天<lb/>
闊摶鵬翼春融長桂枝功名儻来事大節要堅持<hi>詩人玊屑</hi>
　　送元晦<lb/>
翩翩雙黄鶴結巢相因依一為天風便矯翮西北飛歳<lb/>
華及晼晚霜露侵征衣此行亦良苦千里以為期堂上<lb/>
<pb n="KR4i0062_WYG_047-5a"/>
𤣥髪親榮禄當及兹人生㑹有役不復情凄洏徘徊都<lb/>
門道欲語行且遲念子抱孤桐窈窕弦古詞清商奮逸<lb/>
響激烈有餘悲不辭彈者勞正恐知音稀知音何足貴<lb/>
我顧不可追<hi>翰墨大全</hi>
　　留　正<lb/>
　　　正字仲至泉州永春人居惠州紹興十二年進<lb/>
　　　士孝宗朝拜右丞相光宗即位進左丞相寧宗<lb/>
　　　朝終少保觀文殿大學士封魏國公卒贈太師<lb/>
<pb n="KR4i0062_WYG_047-5b"/>
　　　諡忠宣<lb/>
　　　<hi>中興編年慶元偽學之禁凡五十九人宰執四人趙汝愚留正王藺周必大待制以上十三人</hi>
　　　<hi>朱熹徐誼彭龜年陳傅良薛叔似章穎鄭湜樓鑰林大中黄由黄黼何異孫逢吉餘官三十一</hi>
　　　<hi>人劉光祖吕祖儉葉適楊方項安世李悳沈有開曾三聘游仲鴻呉獵李祥楊簡趙汝談汝譡</hi>
　　　<hi>陳峴范仲黼汪逵孫元卿袁夑陳武田澹黄度張體仁蔡幼學黄灝周南呉柔勝王厚之孟浩</hi>
　　　<hi>趙鞏白炎震武臣三人皇甫斌范仲任張志逺士人八人楊宏中周端朝張道林仲麟蔣傅徐</hi>
　　　<hi>範蔡元定吕祖㤗必具鄉貫三代名銜謂之腳朝野類要初入仕</hi>
　　　<hi>色崇觀閒當書云不係元祐黨籍紹興閒即云不係童蔡朱王等親屬慶元閒加不是偽學方</hi>
<pb n="KR4i0062_WYG_047-6a"/>
　　　<hi>與銓除</hi>
　　羅浮天漢橋<lb/>
霏霏細雨濕芝田短短桃花照水妍可惜洞門關不盡<lb/>
彩虹天外著飛泉<hi>惠州府志</hi>
　　史　浩<lb/>
　　　浩字直翁鄞縣人紹興十五年進士孝宗朝累<lb/>
　　　擢中書舍人翰林院學士知制誥歴右丞相封<lb/>
　　　魏國公進太師卒追封㑹稽郡王諡文惠嘉定<lb/>
<pb n="KR4i0062_WYG_047-6b"/>
　　　中改諡忠定封越王配享孝宗廟庭有鄮峰真<lb/>
　　　隱漫録<lb/>
　　淳熙丁酉九月丙辰宣召錫宴澄碧殿抵暮送以<lb/>
　　金蓮燭宿玊堂直廬應制古詩三十韻<lb/>
季秋中澣日淳熙隆四禩朝囬攬轡閒中使俄傳㫖少<lb/>
頃日轉申宣詔陪燕喜預令埽玉堂深夜備棲止悚懼<lb/>
跽承命鳴騶亟穿市綘闕聳皇居非烟常靡靡入自東<lb/>
華門熊羆森爪士詔許乘肩輿安徐無跛倚復古距選<lb/>
<pb n="KR4i0062_WYG_047-7a"/>
德相望幾數里脩廊接雲漢岧嶤璨珠蘂中途敞金扉<lb/>
恍若蓬壼裏羣山擁蒼璧四顧環弱水山既日夕佳水<lb/>
亦湛無滓冰簾映綺疏瓊殿中央峙澄碧耀宸奎龍神<lb/>
争守視蹈舞上丹墀天威不違咫奉觴祈萬夀時蒙一<lb/>
啟齒餘波丏䑕腹酒行不知幾徘徊下瑶席緩歩煩玊<lb/>
趾從逰至清激錫坐談名理泉聲韻琴瑟一洗筝笛耳<lb/>
皇云萬機暇觀書每来此論道及帝王直欲齊其軌堯<lb/>
舜禹湯文前身無乃是臣言匪獻䛕道實由心起既然<lb/>
<pb n="KR4i0062_WYG_047-7b"/>
明是心要在力行爾登橋釂餘罍餘興未容巳金蓮引<lb/>
雙燭再拜離階戺玉音寵諭臣此㑹宜有紀歸途感恩<lb/>
榮占冩忘骫骳<lb/>
　　青櫺子<lb/>
羽幰新從帝所回餘歡未盡玳筵開醉抛青子香泥上<lb/>
留與仙家取次栽<lb/>
　　恭和御製翠寒堂詩<lb/>
禁籞蔥蔥擁瑞雲雄樓傑閣環金碧花光草色媚芳辰<lb/>
<pb n="KR4i0062_WYG_047-8a"/>
鳯輦舂容惟所適中有虚堂玉作楹冰雪玲瓏周四壁<lb/>
不知跬歩是瑶臺何湏八駿殷勤覓青松萬古拱簷牙<lb/>
生香不减芝蘭室更欲相看飽歳寒疎梅瘦竹為三益<lb/>
吾皇土木未嘗興為詢此景從何得神運元從德夀来<lb/>
天成豈假人工役<lb/>
　　進明堂慶成詩<lb/>
六閲淳熈禩秋髙日仲辛大君敷渙號重屋薦明禋玊<lb/>
輅興清廟龍旂旦紫宸雲隂連夜解霽色一朝新周禮<lb/>
<pb n="KR4i0062_WYG_047-8b"/>
樽罍備虞韶樂舞陳合宫天地並侑席祖宗均峻墄登<lb/>
三獻脩楹秩百神肅祗申睿意肸蠁降髙旻宣室宜膺<lb/>
福慈闈亟拱宸篸花馳萬騎歸胙見雙親釐事超隆古<lb/>
年齡肈億春蓼蕭覃有截成命播無垠惠餕朌羣后恩<lb/>
波逮老臣祝堯非健筆徒學華封人<lb/>
　　江倅出家樂<lb/>
沈沈春酌話綢繆花月行船看拍浮手束柔荑調雁柱<lb/>
袖翻紋錦出香毬未攀青子猶如豆欲膾赬鱗始上鉤<lb/>
<pb n="KR4i0062_WYG_047-9a"/>
蓬島古来無覓處我曹今此得真游<lb/>
　　游雨花臺<lb/>
試扶鳩䇿上烟霞尚想當年天雨花潮熟野航歸别浦<lb/>
雪乾宿鷺點晴沙髙連西竺三千界俯眺南陽十萬家<lb/>
更欲雲開窮逺目鬱蔥起處認中華<hi>以上鄮峯真隱漫録</hi>
　　王　淮<lb/>
　　　淮字季海金華人紹興十五年進士累官翰林<lb/>
　　　學士孝宗朝拜右丞相兼樞密事薨贈少師諡<lb/>
<pb n="KR4i0062_WYG_047-9b"/>
　　　文定<lb/>
　　題福祐王廟<hi>在蘭溪苧峰之巔祀楚亞父范増</hi>
關中失鹿人争逐一去鴻門不可尋千古英雄死遺恨<lb/>
封侯廟食亦何心<hi>湧幢小品</hi>
　　莫　濟<lb/>
　　　濟字子齊呉興人紹興十五年進士甲戍中宏<lb/>
　　　詞科官祕書<lb/>
　　次韻梁尉秦碑<hi>并序</hi>
<pb n="KR4i0062_WYG_047-10a"/>
　秦㑹稽石刻唐人如張守節司馬貞皆嘗援以證史<lb/>
　記紹興初舅氏姚令威刪定登山弔古見碑石猶存<lb/>
　後二十餘年分教是邦以語簽判王龜齡勉邑尉梁<lb/>
　君求之則石巳缺字不可見矣以詩記其事龜齡既<lb/>
　賡之以濟首發其端書以示濟按㑹稽秦頌德碑凡<lb/>
　二百九十六字視秦世泰山之罘諸刻獨此碑字為<lb/>
　最多唐李嗣真云斯小篆之精古今妙絕秦望諸山<lb/>
　及皇帝玉璽猶千鈞強弩萬石洪鐘豈徒後學之宗<lb/>
<pb n="KR4i0062_WYG_047-10b"/>
　匠亦是傳國之遺寳周越法書苑獨載封禪碑數十<lb/>
　字而巳至歐陽公趙德父集録天下金石遺文殆盡<lb/>
　亦不復有秦望山碑姚令威紀鵝鼻山頂石屋所插<lb/>
　一碑今古屋故在碑蓋無有梁次張所模片紙指為<lb/>
　秦碑乃在何山其去鵝鼻尤為隔絕盡記夲末以俟<lb/>
　後之君子<lb/>
六王失國四海歸秦皇東刻南巡碑法因史籀有增減<lb/>
名與蒼頡争飛馳自言功德可歌頌黔首箇箇愚無知<lb/>
<pb n="KR4i0062_WYG_047-11a"/>
海神何故獨拒命風濤塞路蟠蛟螭羣臣諂佞仙藥逺<lb/>
死生治亂分両岐山靈不可守碑記片段應作龜牀支<lb/>
陵谷雖存世代異耳目雙被誕者欺只餘紙夲落人世<lb/>
千古遺臭東南崖我聞秦望最髙峻城域所見非昔時<lb/>
何山距縣四十里符合傳記壯且竒衆峰乃是子孫行<lb/>
古木幾換蛟龍枝指東作西未足怪父老流傳從小兒<lb/>
政如塗山玊帛㑹漫不可考歳乆之梁君吏隱年甚少<lb/>
鬱鬱寸角初解麋裹糧挈榼訪古跡氣味蕭散如分司<lb/>
<pb n="KR4i0062_WYG_047-11b"/>
忽聞片石在絕頂小篆無乃斯翁為手披荆棘訶虎兕<lb/>
拄杖直叩山頭皮糢糊豈復有字畫此物及見秦亂離<lb/>
當時威勢振天下不言慘毒民嗟咨乘輿所至為刀鋸<lb/>
方嶽何暇安禮儀關中屢弃百二險歴數浪指億萬期<lb/>
君臣乃爾自賢聖鯁論不復相瑕疵陳迹安知百世後<lb/>
樵夫牧子笑脱頤興亡俄頃三嘆息撫掌重閲太史辭<lb/>
假使玉筯餘筆畫文過其實世所嗤早知金石不可恃<lb/>
相君應悔燔書詩<hi>雲門志畧</hi>
<pb n="KR4i0062_WYG_047-12a"/>
　　鄭耕老<lb/>
　　　耕老莆田人紹興十五年進士國子監簿分教<lb/>
　　　四明<lb/>
　　句<lb/>
開懐溪一曲養拙屋三間<hi>題木蘭溪書堂</hi>　<hi>興化府志</hi>
　　湯思退<lb/>
　　　思退字進之青田人紹興十五年中宏詞科歴<lb/>
　　　相両朝官至特進觀文殿大學士左僕射封岐<lb/>
<pb n="KR4i0062_WYG_047-12b"/>
　　　國公隆興初責居永州卒<lb/>
　　詠石僧<lb/>
雲作袈裟石作身巖前獨立幾經春有人若問西来意<lb/>
默默無言總是真<lb/>
　　　<hi>湖海新聞宋髙宗一日坐寢殿湯丞相思退侍立上曰卿家處州有何異迹思退曰臣鄉有石</hi>
　　　<hi>僧題詠云云遂大稱㫖夲無此詩徹夜遣人歸刻石石僧之旁</hi>
　　句<lb/>
虞妃從梧野啟母祔稽山<lb/>
<pb n="KR4i0062_WYG_047-13a"/>
　　　<hi>二老堂詩話湯岐公顯仁皇后挽詩云云顯仁初以賢妃從徽宗北狩其後祔葬徽宗永祐陵</hi>
　　　<hi>虞妃為徽宗也啟母為髙宗也用事可謂的切</hi>
　　林　仰<lb/>
　　　仰字少瞻候官人紹興十五年進士終朝奉郎<lb/>
　　桃源洞<lb/>
深樹冥冥一徑風溪流應與十洲通仙家日月無人識<lb/>
只愛桃花三月紅<hi>天台山志</hi>
　　鄒　定<lb/>
<pb n="KR4i0062_WYG_047-13b"/>
　　　定字應可奉新人紹興十五年進士官奉議<lb/>
　　　<hi>楊誠齋云定詩上遡山谷以入少陵戸牖</hi>
　　過杜工部祠<lb/>
疇昔哦詩憶耒陽兹因奉檄過祠堂一生忠義孤吟裏<lb/>
千載凄凉古道旁自是風霜侵病骨非干牛酒涴詩腸<lb/>
明朝解纜秋江上問訊先生一瓣香<hi>詩人玉屑</hi>
　　汪大猷<lb/>
　　　大猷字仲嘉思温之子紹興十五年進士官至<lb/>
<pb n="KR4i0062_WYG_047-14a"/>
　　　吏部侍郎兼權尚書慶元中進敷文閣學士與<lb/>
　　　甥陳居仁樓鑰並居翰苑人稱舅甥三學士有<lb/>
　　　適齋存槀<lb/>
　　和姜梅山<lb/>
投分雖深迹卻疎君居東婺我西湖兒曹方喜承毛檄<lb/>
父執應容敎鯉趨慨念舊遊多宿草<hi>舊同官六十餘人今惟大猷與公獨</hi>
<hi>存</hi>僅餘二老見霜鬚詩來喚起相思夢又向梅山得楷<lb/>
模<hi>鄞縣志</hi>
<pb n="KR4i0062_WYG_047-14b"/>
　　楊　偰<lb/>
　　　偰字子寛崞縣人居臨安和王存中之子紹興<lb/>
　　　十五年進士仕至權工部侍郎<lb/>
　　紹興己已遊洞霄<lb/>
青山九鎖隔凡緣福地潛通小有天古洞落花春寂寂<lb/>
空山亂石水涓涓金丹翠箬藏千歲芝草琅玕定幾年<lb/>
惆悵何時謝塵事山中長作地行仙<hi>洞霄詩集</hi>
　　王剛中<lb/>
<pb n="KR4i0062_WYG_047-15a"/>
　　　剛中字時亨樂平人紹興十五年進士孝宗<lb/>
　　　朝累官禮部尚書端明殿學士同知樞密院<lb/>
　　　事卒贈光祿大夫諡恭簡有東溪集<lb/>
　　彌牟鎭八陣圖<lb/>
我稽八陣圖規模載方冊朅來鎭西川䕫門觀壘石<lb/>
賦詩數百字字字究來歴進渉漢川西彌牟鎭之北<lb/>
平原列堆阜灘石同一式細思作者意孔明有深䇿<lb/>
高岸或爲谷灘石存遺跡滄海變桑田平原猶可覓<lb/>
<pb n="KR4i0062_WYG_047-15b"/>
故令兩處存千載必一得再歌遂成篇當有智者識<lb/>
<hi>成都文類</hi>
　　楊汝南<lb/>
　　　汝南字彦侯龍溪人紹興十五年進士初調贑<lb/>
　　　州敎以薦知古田縣<lb/>
　　夜宿龍頭<lb/>
江流如箭路如梯夜泊龍頭煙靄迷兩角孤雲天一<lb/>
握曉光不覺玊繩低<hi>漳州府志</hi>
<pb n="KR4i0062_WYG_047-16a"/>
　　黄　徹<lb/>
　　　徹字常明莆田人紹興十五年進士官辰州有<lb/>
　　　䂬溪詩話<lb/>
　　句<lb/>
但遣一枝居巧婦不殊大厦供嘉賔<lb/>
　　　<hi>䂬溪詩話予題友人居云云蓋用爾雅注鷦鷯俗呼巧婦炙轂子雀一名嘉賔</hi>
圓冠思得多于鯽刻木惟冝少似彪<lb/>
　　　<hi>䂬溪詩話北夢瑣言載江陵在唐世號衣冠藪澤琵琶多如飯甑措大多如鯽魚退之酬崔少</hi>
<pb n="KR4i0062_WYG_047-16b"/>
　　　<hi>府伊陽詩云下言人吏稀惟足彪與虥余官辰溪時士人皆可喜而不多得近城人虎雜居戲</hi>
　　　<hi>為對云</hi>
　　鄭伯熊<lb/>
　　　伯熊字景望永嘉人紹興十五年進士累授太<lb/>
　　　子侍讀宗正少卿諡文肅有集<lb/>
　　　<hi>赤城志鄭伯熊為黄巖尉人呼為石蓮縣尉以其年少而堅不可磷也</hi>
　　枕上<lb/>
飄風不崇朝驟雨不終日清寒入絺綌御袷有餘鬱天<lb/>
<pb n="KR4i0062_WYG_047-17a"/>
時不能調人事那可必清燈耿孤窗萬籟助飀飃憂愁<lb/>
從中來起坐髪屢櫛丈夫屬有念功名乃餘物突兀萬<lb/>
間屋此意何時畢長吟荅寒螿四壁轉蕭瑟<hi>東甌詩集</hi>
　　周麟之<lb/>
　　　麟之字茂振海陵人紹興十五年進士中宏詞科<lb/>
　　　擢知制誥翰林學士終于知樞密院事有海陵集<lb/>
　　以珠子香建茶寄皖公山馬先生<lb/>
筠谷珠璣北苑春寸誠千里託靈芬為投白鹿岩前客何<lb/>
<pb n="KR4i0062_WYG_047-17b"/>
日容分半席雲<hi>海陵集</hi>
　　董徳元<lb/>
　　　徳元字體仁永豐人少魁鄉舉累試禮部不第<lb/>
　　　就特奏名補文學初任寧逺簿復預漕司薦紹<lb/>
　　　興戊辰試禮部合格遂為第一秦檜援引至參<lb/>
　　　知政事檜死以言章罷歸廬陵<lb/>
　　登第報家人<lb/>
御筆封題墨未乾君恩重許拜金鑾故鄉若問登科事<lb/>
<pb n="KR4i0062_WYG_047-18a"/>
便是當初老榜官<lb/>
　　　<hi>獨醒雜志廬陵之俗謂特奏名為老榜初體仁既預漕舉謁一逹官干東上之資逹官語坐客</hi>
　　　<hi>有老榜之語體仁頗不能平故其詩及之</hi>
　　尤　袤<lb/>
　　　袤字延之無錫人紹興十八年進士累遷樞密<lb/>
　　　院正兼左諭德孝宗朝進權禮部侍郎直學士<lb/>
　　　院光宗朝除禮部尚書卒諡文簡嘗取孫綽遂<lb/>
　　　初賦以自號光宗書扁賜之有遂初小稾梁溪<lb/>
<pb n="KR4i0062_WYG_047-18b"/>
　　　集<lb/>
　　　<hi>方萬里䟦宋中興来言詩必曰尤楊范陸誠齋時出竒峭放翁善為悲壮公與石湖冠冕佩玉</hi>
　　　<hi>度騷婉雅</hi>
　　落梅<lb/>
清溪西畔小橋東落月紛紛水映紅五夜客愁花片裏<lb/>
一年春事角聲中歌殘玊樹人何在舞破山香曲未終<lb/>
卻憶孤山醉歸路馬蹄香雪襯東風<lb/>
　　劉屯田墓壯節亭<hi>劉名渙字凝之</hi>
<pb n="KR4i0062_WYG_047-19a"/>
西澗當年卜考槃便于神武挂衣冠後生無復知前輩<lb/>
故老猶能說長官三尺荒墳埋玉冷百年壯節倚天寒<lb/>
表章頼有羣賢力誰把生芻奠一餐<lb/>
　　玉簪花一名鷺鷥<lb/>
一種幽花迥出塵孤髙恥逐豔陽辰瑶枝巧揷青鸞扇<lb/>
玉蘂斜攲白鷺巾難與松筠争嵗晩也同葵藿趁時新<lb/>
西風昨夜驚庭綠滿院清香惱殺人<lb/>
　　送呉待制守襄陽<hi>待制名環呉琚之弟髙宗呉后之姪</hi>
<pb n="KR4i0062_WYG_047-19b"/>
方持紫橐侍西清忽領雄藩向外行誰謂風流貴公子<lb/>
甘為辛苦一書生詞源筆下三千牘武庫胷中十萬兵<lb/>
從此君王寛北顧山南東道得長城<hi>以上梁溪遺稾</hi>
　　淮民謡<lb/>
東府買舟船西府買噐械問儂欲何為團結山水寨寨<lb/>
長過我廬意氣甚雄麄青衫両承局暮夜連句呼句呼<lb/>
且未巳椎剝到雞豕供應稍不如向前受笞箠驅東復<lb/>
驅西棄郤鉏與犂無錢買刀劍典盡渾家衣去年江南<lb/>
<pb n="KR4i0062_WYG_047-20a"/>
荒趁熟過江北江北不可往江南歸未得父母生我時<lb/>
教我學耕桑不識官府嚴安能事戎行執槍不解刺執<lb/>
弓不能射團結我何為徒勞定無益流離重流離忍凍<lb/>
復忍飢誰謂天地寛一身無所依淮南喪亂後安集亦<lb/>
未乆死者積如麻生者能幾口荒村日西斜破屋両三<lb/>
家撫摩力不給將奈此擾何<lb/>
　　　<hi>三朝北盟㑹編紹興三十一年金人傾國而入宼嘗以淮南置山水寨擾民泰興縣令尤袤竊</hi>
　　　<hi>哀之作淮民謡</hi>
<pb n="KR4i0062_WYG_047-20b"/>
　　庚子歳除前一日逰茅山<lb/>
犯寒出行邁值此歳云除剛風駕飇輪送我逰清都華<lb/>
陽第八天仙聖之所居洞房劣容人中寛如室廬横前<lb/>
大谿水于焉限塵區其右萬石林錯落空翠圖茅菴著<lb/>
深秀細路緣﨑嶇幽泉見客喜頗亦類逃虚山深日易<lb/>
曛捷徑趨元符琳宫照金碧天籟鳴笙竽側睨白雲峰<lb/>
前瞻赤沙湖金壇聳百丈隂洞通七塗俯視人間世擾<lb/>
擾真蟲蛆早以卑陋質沗分赤城符豈悟夙昔緣復造<lb/>
<pb n="KR4i0062_WYG_047-21a"/>
神霄墟平生夢寐處恍若登華胥歸来拜綠章足力尚<lb/>
有餘珍館十六所安能徧遨娯窮探恨不盡太息仍躊<lb/>
躇<hi>茅山志</hi>
　　逰張公洞<hi>并序</hi>
　舟次湖洑侍季父伯兄逰洞靈歩行五里夾道皆喬<lb/>
　木參天鶴巢其上若欬澗水㶁㶁鳴聲甚悲殆不類<lb/>
　人間也入洞靈宫覽前賢留題徘徊乆之由石徑里<lb/>
　許逹于洞深數十丈磴道險絶俯僂僅可下下寛廣<lb/>
<pb n="KR4i0062_WYG_047-21b"/>
　容數百人大石離立或下聳欲落若劒盾矛㦸相撑<lb/>
　拄或甍連崛起而不斷若虎豹蹲伏俯踞而挐攫<lb/>
　中有小門持炬乃得入丹竈井臼在焉由石罅而上<lb/>
　皆亂石怪形無窮其狀旁行屈曲益深逺不可到其<lb/>
　陽有懸崖滴乳水水流澗谷乍細乍大自成宫商横<lb/>
　澗得小閣可憩朱藤纒絡崖上丹花簌簌下墜芬芳<lb/>
　襲人毛髪凛然欲少留而大風作遂歸余逰名山多<lb/>
　矣兹游最可紀因成五百字貽我同志以備他日觀<lb/>
<pb n="KR4i0062_WYG_047-22a"/>
　覽焉<lb/>
吾聞荆溪南有地仙所宅十年勞夢想今日著腳歴扁<lb/>
舟下湖洑水漲投沙磧結纜小橋旁杖藜從此適平岡<lb/>
面陂陁疊嶂堆襞積行行両三里夾道喬木植其大㡬<lb/>
合抱其髙乃千尺風生萬壑響日照四山赤時揺樹林<lb/>
杪忽見屋宇脊宫門何峥嶸古道頗脩直長廊景曀曀<lb/>
崩殿人寂寂寥落昔賢題摩挲壁間墨捫蘿上層巔俯<lb/>
瞰得深窟危梯交枝撐鳥道穿詰屈投身乍寛閒跼歩<lb/>
<pb n="KR4i0062_WYG_047-22b"/>
仍偪窄攀援愁顛躋傲睨驚險僻懸崖朶頦頷亂石拱<lb/>
劒㦸白雲何時横乳溢或自滴正中空<graphic n="KR1043" url="https://raw.githubusercontent.com/kanripo/KR-Gaiji/master/images/KR1043.png" mimeType="image/png"/>洞了不見天<lb/>
隙冥行迷近逺傴僂猶擿埴巉巖豈人工隱軫入地胍<lb/>
忩幽或篝火俯跪僅容席仙壇尚故處丹竈儼遺跡山<lb/>
蟲鳴咿嚘野䑕聲嘖唶傳聞老父語以往真莫測中有<lb/>
白玉堂横絕巨石塞傍連洞庭野欲去不可極潛窺目<lb/>
先旋縱走膝無力邅逥歩仄徑突兀出峭壁樅風髙枝<lb/>
樛藤蔓青隂羃芳草何芊綿丹花亦狼藉躊躇古亭上<lb/>
<pb n="KR4i0062_WYG_047-23a"/>
頫仰幽澗碧丁當下流水磊磈欲落石雖云培塿高氣<lb/>
與嵩華敵其南有空穴澹瀩殷幽黑隂風訝谷吐冷氣<lb/>
森噴逼蛟龍乆伏藏金玉閟簡冊靈蹤信茫昧幻怪紛<lb/>
慘戚將無神物守欲與世壤隔平生丘壑志早歲泉石<lb/>
癖豈不思三山所恨無六翮樂哉兹晨遊逸興潛有激<lb/>
仙翁在何許綠髪尚如昔髣髴笙簫聲徘徊鸞鶴翼俗<lb/>
緣磨不盡塵境坐形役何當築衡茅幽討窮日夕風雨<lb/>
西北起天地忽改色倉皇促歸斾造物豈戲劇良遊易<lb/>
<pb n="KR4i0062_WYG_047-23b"/>
乖忤眞賞難再得寄語山中人重來儻相識<hi>荆溪外紀</hi>
　　重登斗野亭<hi>在江都邵伯鎭梵行院之側</hi>
野色涵空濶平蕪接𣺌瀰江淮天設險星斗地分維喬<lb/>
木千年意滄波萬古悲老僧猶好事見客索題詩<hi>揚州府志</hi>
　　題米元暉瀟湘圖<lb/>
萬里江天杳靄一村煙樹微茫只欠孤篷聽雨恍如身<lb/>
在瀟湘<lb/>
淡淡曉山横霧茫茫逺水平沙安得綠蓑青笠往來泛<lb/>
<pb n="KR4i0062_WYG_047-24a"/>
宅浮家<hi>郁氏書畫題跋記</hi>
　　句<lb/>
去年江南荒趁逐過江北江北不可往江南歸未得<hi>無題</hi>
胸中襞積千般事到得相逢一語無<hi>寄友人</hi>送客漸稀<lb/>
人漸逺歸途應減両三程<hi>台州秩滿歸</hi>　<hi>後村詩話</hi>
　　雍有容<lb/>
　　　有容字德裕資州盤石縣人紹興十八年進士<lb/>
　　富樂山<hi>在巴西縣東昭烈自荆州入蜀劉璋延之于此山望見蜀之全盛飲酒樂甚故得名</hi>
<pb n="KR4i0062_WYG_047-24b"/>
當時四海一皇叔至此巳堪悲失腳出語翻為樂國想<lb/>
是人止可偏方著大漢曾封隆準翁聞道山河錦繡中<lb/>
安能鬱鬱乆居此睥睨三秦日欲東<hi>方輿勝覽</hi>
　　陳天麟<lb/>
　　　天麟字季陵宣城人紹興十八年進士累官集<lb/>
　　　賢殿修撰歴知饒州襄陽贛州鎮江有攖寧居<lb/>
　　　士集<lb/>
　　登上嶺逰黄山<lb/>
<pb n="KR4i0062_WYG_047-25a"/>
朝陽滉漾水朦朧曉烟横抹天㣲風三十六峰不著色<lb/>
點綴淡墨排秋空小山連延大山倨林深無人但雲樹<lb/>
平生愛山真成癖我以意行夲無住黄山之路何敧危<lb/>
黄山之溪何漣漪登山度水亦勞止正要行役發吾詩<lb/>
仙家與世不相逺徑入桃源亦良便向来父老亦嘗行<lb/>
竹籜桃花大于扇<hi>黄山志</hi>
　　石壁道中<lb/>
雲山疊疊石齒齒山色溪聲三十里霜餘木葉半丹青<lb/>
<pb n="KR4i0062_WYG_047-25b"/>
道上松風雜宫徴捨車而徒度險艱邇来趼足愁躋攀<lb/>
官閒無禄與王事不妨拄杖對潺湲<lb/>
　　旌陽道中<lb/>
山邑無郵傳農夫半甲兵石樓横斷岸草徑入荒城聞<lb/>
道甘泉駕將臨細桞營風塵何日静留眼看昇平<lb/>
　　勝因寺<lb/>
山行詰曲到禪林臺殿丹青歳月深薄晩春寒生几席<lb/>
逼人空翠撲衣襟客塵冉冉凌清思俗狀紛紛費苦吟<lb/>
<pb n="KR4i0062_WYG_047-26a"/>
若得一丘容我老便攜藜杖事幽尋<lb/>
　　風玉亭<lb/>
夜聞騷屑此君語晨起急登風玊亭一笑相逢珍重别<lb/>
不隨人改舊時青<hi>以上寧國府志</hi>
　　吕城舟行晩晴<lb/>
楊桞隄長月一灣芙蓉花小蓼初斑孤帆白鳥無邉水<lb/>
殘日斷雲何處山逺客自應歸興動新詩都在晩晴閒<lb/>
功名有底催人去只合漁樵作往還<hi>宛雅</hi>
<pb n="KR4i0062_WYG_047-26b"/>
　　葉　衡<lb/>
　　　衡字夢錫婺州金華人紹興十八年進士孝宗<lb/>
　　　朝拜右丞相兼樞密使責授安德軍節度使郴<lb/>
　　　州安置復官與祠<lb/>
　　句<lb/>
水花分塹弱山木抱雲稠更宿招提境還同惠逺逰<hi>鹿田</hi>
　　　<hi>寺集杜</hi>　<hi>謝翺金華遊錄</hi>
　　石才孺<lb/>
<pb n="KR4i0062_WYG_047-27a"/>
　　　才孺字伯元鄭州管城人紹興十八年進士<lb/>
　　青陽驛<hi>在順政縣東</hi>
幸蜀奔波為祿兒聞鈴夜雨有餘悲青陽一夕難髙寢<lb/>
黼幄千官減盛儀<hi>方輿勝覽</hi>
　　莫　汲<lb/>
　　　汲字子及呉興人濟弟紹興十八年進士為學<lb/>
　　　官以言獲罪南遷石龍<lb/>
　　　<hi>談鑰呉興志莫磻字彦輔君陳之子有子曰伯鎔字噐之年五十即歸休以迎師教子為事子</hi>
<pb n="KR4i0062_WYG_047-27b"/>
　　　<hi>三人曰濟曰汲曰沖皆有峻聲擢進士第時號三莫後濟沖又中博學宏詞科</hi>
　　石龍泛海作<lb/>
一颿點破碧落界八面展盡虗無天柁樓長嘯海波闊<lb/>
今夕何夕吾其仙<lb/>
　　　<hi>齊東野語石龍地並海子及素負邁往之氣暇日具大舟招一時賔友之豪泛海以自快将至</hi>
　　　<hi>北洋海之尤大處也舟人畏不敢進子及大怒脅之以劒不得巳從之及至四顧無際浪涌舟</hi>
　　　<hi>掀簸如桔橰見三魚皆長十餘丈浮弄日光衆皆戰慄不能出語子及命大白連酌賦詩數絕</hi>
　　　<hi>興盡乃返</hi>
<pb n="KR4i0062_WYG_047-28a"/>
　　芮　曄<lb/>
　　　曄字國器一字仲䝉烏程人紹興十八年進士<lb/>
　　　歴官御史司業祭酒卒吕東萊再娶乃其女也<lb/>
　　　<hi>董斯張呉興備志芮國器官左從郎仁和縣尉嘗和沈長卿牡丹詩云寧知漢社稷變作莽乾</hi>
　　　<hi>坤秦檜惡之坐竄化州檜死始召還</hi>
　　從沈文伯乞娑羅樹碑<lb/>
楚州淮隂娑羅樹霜露榮悴今何如能令草木死不朽<lb/>
當時為有北海書荒碑雨侵澀苔蘚尚想墨夲傳東呉<lb/>
<pb n="KR4i0062_WYG_047-28b"/>
<hi>容齋四筆</hi>
　　題鶯花亭<lb/>
人言多技亦多窮隨意文章要底工淮海秦郎天下士<lb/>
一生懐抱百憂中<lb/>
　　　<hi>後村詩話秦少逰常謫處州後人摘柳邉沙外詞中語為鶯花亭題詠甚多</hi>
　　羅浮寳積寺<lb/>
木落天寒山氣沈年華客意共蕭森偶于佳處發深省<lb/>
其實宦逰非夲心紅日坐移鐘閣影白雲閑度石樓隂<lb/>
<pb n="KR4i0062_WYG_047-29a"/>
還家莫話神仙事老不寛人雪滿簪<hi>瀛奎律髓</hi>
　　芮　煇<lb/>
　　　煇字國瑞國器弟同登紹興十八年進士仕至<lb/>
　　　尚書<lb/>
　　更戴溪亭為興盡亭仍賦詩<lb/>
溪山之興無時盡興盡名亭意可知出岫孤雲含細雨<lb/>
投林宿鳥愛深枝風流已是十年事公案今成七字詩<lb/>
短棹悠然隨所適人生出處要如斯<hi>剡錄</hi>
<pb n="KR4i0062_WYG_047-29b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋詩紀事巻四十七<lb/>
</p>
<p>
</p>
  </div>
<div>
                <head>宋詩紀事巻四十八</head>
    <p>
<pb n="KR4i0062_WYG_048-1a"/>
欽定四庫全書<lb/>
　宋詩紀事巻四十八　　　　　錢塘厲鶚撰<lb/>
　　朱　子<lb/>
　　　諱熹字元晦一字仲晦世為徽州婺源人父韋<lb/>
　　　齋先生松宦逰建陽之考亭遂家焉紹興十八<lb/>
　　　年中王佐榜進士寧宗朝歴官寳文閣待制偽<lb/>
　　　學禁起落職奉祠卒累贈寳謨閣直學士諡曰<lb/>
　　　文理宗朝贈太師追封徽國公從祀孔子廟庭<lb/>
<pb n="KR4i0062_WYG_048-1b"/>
　　　曾結草堂于建陽蘆峰之雲谷扁以晦菴亦號<lb/>
　　　雲谷老人既又創竹林精舍更號滄洲病叟最<lb/>
　　　後因筮遇遯之同人更名遯翁有文集<lb/>
　　齋居感興二十首<hi>并序</hi>　<hi>存十首</hi>
　余讀陳子昂感寓詩愛其詞㫖幽邃音節豪宕非當<lb/>
　世詞人所及如丹砂空青金膏水碧雖近乏世用而<lb/>
　實物外難得自然之竒寳欲效其體作數十篇顧以<lb/>
　思致平凡筆力萎弱竟不能就然亦恨其不精于理<lb/>
<pb n="KR4i0062_WYG_048-2a"/>
　而自託于仙佛之間以為髙也齋居無事偶書所見<lb/>
　得二十篇雖不能探㣲索眇追迹前言然皆切于日<lb/>
　用之實故言亦近而易知既以自警且以貽諸同志<lb/>
　云<lb/>
崑崙大無外旁薄下深廣隂陽無停機寒暑自来徃皇<lb/>
犧古神聖妙契一俯仰不待窺馬圖人文已宣朗渾然<lb/>
一理貫昭晰非象罔珍重無極翁為我重指掌<lb/>
人心妙不測出入乘氣機凝冰亦焦火淵淪復天飛至<lb/>
<pb n="KR4i0062_WYG_048-2b"/>
人秉元化動静體無違珠藏澤自媚玉韞山含暉神光<lb/>
燭九垓懸思徹萬㣲塵編將寥落歎息將安歸<lb/>
静觀靈臺妙萬化此從出云胡自蕪穢反受衆形役厚<lb/>
味紛朶頤妍姿坐傾國崩奔不自悟馳騖靡終畢君看<lb/>
穆天子萬里窮轍跡不有祈招詩徐方御宸極<lb/>
涇舟膠楚澤周綱巳陵夷況復王風降故宫黍離離至<lb/>
聖作春秋哀傷實在兹祥麟一以踣反袂空漣洏漂淪<lb/>
又百年僭侯荷爵珪王章乆巳喪何復嗟歎為馬公述<lb/>
<pb n="KR4i0062_WYG_048-3a"/>
孔業託始有餘悲拳拳信忠厚無乃迷先㡬<lb/>
東京失其御刑臣弄天綱西園植姦穢五族沈忠良青<lb/>
青千里草乘時起陸梁當塗轉凶悖炎精遂無光桓桓<lb/>
左將軍仗鉞西南疆伏龍一奮躍鳯雛亦飛翔祀漢配<lb/>
彼天出師驚四方天意竟莫回王圖不偏昌晉史自帝<lb/>
魏後賢盍更張世無魯連子千載徒悲傷<lb/>
晉陽啟唐祚王明紹巢封垂統已如此繼體宜昏風麀<lb/>
聚瀆天倫牝晨司禍凶乾綱一以墜天樞遂崇崇滛毒<lb/>
<pb n="KR4i0062_WYG_048-3b"/>
穢宸極虐焰燔蒼穹向非狄張徒誰辦取日功云何歐<lb/>
陽子秉筆迷至公唐經亂周紀凡例孰此容侃侃范太<lb/>
史受説伊川翁春秋二三䇿萬古開羣䝉<lb/>
放勛始欽明南面亦恭已大哉精一傳萬世立人紀猗<lb/>
歟歎日躋穆穆歌敬止戒獒光武烈待旦起周禮恭惟<lb/>
千載心秋月照寒水魯叟何常師刪述存聖軌<lb/>
顔生躬四勿曾子日三省中庸首謹獨衣錦思尚絅偉<lb/>
哉鄒孟氏雄辨極馳騁操存一言要為爾挈裘領丹青<lb/>
<pb n="KR4i0062_WYG_048-4a"/>
著明法今古埀煥炳何事千載餘無人踐斯境<lb/>
飄颻學仙侣遺世在雲山盜啟元命秘竊當生死關金<lb/>
鼎蟠龍虎三年養神丹刀圭一入口白日生羽翰我欲<lb/>
往從之脱屣諒非難但恐逆天道偷生詎能安<lb/>
西方論緣業卑卑喻羣愚流傳世代乆梯接淩空虚顧<lb/>
盼指心性名言超有無捷徑一以開靡然世争趨號空<lb/>
不踐實躓彼榛棘塗誰哉繼三聖為我焚其書<hi>以上大全集</hi>
　　贈上封諸老<lb/>
<pb n="KR4i0062_WYG_048-4b"/>
夜宿上封寺翛然塵慮清月明殘雪裏泉溜隔松聲楮<lb/>
衲今如許綈袍那復情爐紅虚室煖聊得話生平<lb/>
　　醉下祝融峰<lb/>
我来萬里駕長風絕壑層雲許盪胷濁酒三杯豪氣發<lb/>
朗吟飛下祝融峰<lb/>
　　路出上背仰見上封寺遂登絕頂聯句<hi>同張敬夫林擇之</hi>
我尋西園路徑上上封寺竹輿不留行及此秋容霽磴<lb/>
危霜葉滑林空山果墜崇蘭供清芳深壑遞幽吹不知<lb/>
<pb n="KR4i0062_WYG_048-5a"/>
山益髙但覺冷侵袂路囬屹隂崖突兀聳蒼翠故應祝<lb/>
融尊羣峰拱而峙金碧雖在眼勇往詎容憇絶頂極遐<lb/>
觀腳力聊一試昔逰冰雪中未盡登臨意兹来天宇肅<lb/>
舉目淨纖翳逺邇無遁形髙低同一視永惟元化功清<lb/>
濁分萬類運行有機緘浩蕩見根柢此理復何窮臨風<lb/>
但三喟<lb/>
　　自上封登祝融峰絕頂聯句<lb/>
衡岳千仞起祝融一峰髙羣出畏突兀奔走如曹逃我<lb/>
<pb n="KR4i0062_WYG_048-5b"/>
来雪月中歴覽快所遭捫天滑青壁俯壑崩銀濤所恨<lb/>
無十犗一掣了六鼇遄歸青蓮宫坐對白玉毫重閣一<lb/>
徙倚霜風利如刀平生山水心真作貨食饕明朝更清<lb/>
徹再往豈憚勞中宵撫世故劇如千蝟毛嬉游亦何益<lb/>
歳月今滔滔起望東北雲茫然首空搔<hi>以上南岳倡酬集</hi>
　　寄劉珙胡憲一絕<lb/>
先生去上芸香閣<hi>胡</hi>閣老新峩獬豸冠<hi>劉除御史</hi>留取幽<lb/>
人臥空谷一川風雨要人看<hi>翠屏筆談</hi>
<pb n="KR4i0062_WYG_048-6a"/>
　　九日登天湖分歸字韻<lb/>
去歳瀟湘重九時滿城寒雨客思歸故山此日還佳節<lb/>
黄菊清樽更晩暉短髪無多休落㡌長風不斷且吹衣<lb/>
相看下視人寰小祇合從今老翠㣲<hi>詩林萬選</hi>
　　次陸子静韻<lb/>
德義風流夙所欽别離三載更關心偶扶藜杖過寒谷<lb/>
又枉籃輿度逺岑舊學商量加邃密新知培養轉深沉<lb/>
只愁説到無言處不信人間有古今<lb/>
<pb n="KR4i0062_WYG_048-6b"/>
　　　<hi>庻齋老學叢談晦菴象山二先生不惟以書往復辨論無極鵝湖倡和尤見㫖趣象山詩云墟</hi>
　　　<hi>墓生哀宗廟欽斯人千古最靈心涓流積至滄溟水拳石崇成太華岑簡易工夫終乆大攴離</hi>
　　　<hi>事業竟浮沉欲知自下升髙處真偽先湏辨古今晦菴次韻云云</hi>
　　枕屏秋景<lb/>
山寒夕飇急木落洞庭波幾疊雲屏好一生秋夢多<lb/>
　　逺逰篇<hi>十九歳作</hi>
舉坐且停杯聼我歌逺逰逺逰何所至咫尺視九州九<lb/>
州何茫茫環海以為疆上有孤鳯翔下有神駒驤孰能<lb/>
<pb n="KR4i0062_WYG_048-7a"/>
不憚逺為我逰其方為子奉尊酒擊鋏歌慨慷送子臨<lb/>
大路寒日為無光悲風来逺壑執手空徊徨問子何所<lb/>
之行矣戒關梁世路百險艱出門始憂傷東征憂暘谷<lb/>
西逰畏羊腸南轅犯癘毒北駕風裂裳願子馳堅車躐<lb/>
險摧其剛峩峩既不支瑣瑣誰能當朝登南極道暮宿<lb/>
臨太行睥睨即萬里超忽淩八荒無為蹩躠者終日守<lb/>
空堂<lb/>
　　虞帝廟樂歌<lb/>
<pb n="KR4i0062_WYG_048-7b"/>
皇胡為兮山之幽翳長薄兮俯清流渺冀州兮何有眷<lb/>
兹土兮淹留皇之仁兮如在子我民兮不窮以愛沛皇<lb/>
澤兮横流暢威靈兮無外潔尊兮肥俎九歌兮韶舞嗟<lb/>
莫報兮皇之祜皇欲下兮儼相羊烈風雷兮暮雨<hi>以上濓洛</hi>
<hi>風雅</hi>
　　挽沈菊山<lb/>
愛菊平生不愛錢此君原是菊花仙正當地下修文日<lb/>
恰值人間落㡌天生與唐詩同一脈死隨陶令葬千年<lb/>
<pb n="KR4i0062_WYG_048-8a"/>
如今忍向西郊哭東野無兒更可憐<lb/>
　　　<hi>杭州府志沈菊山袁州宜春人由進士知錢唐嘗植菊數百夲以自樂晩節益堅適以九月九</hi>
　　　<hi>日殁朱文公挽之云云</hi>
　　月波臺<lb/>
潺湲流水注囬塘中作平臺受晩涼四面不通車馬跡<lb/>
一樽聊飲芰荷香韓公無復吟花島楚客何妨賦葯房<lb/>
少待湏㬰更清徹月華零露洗匡牀<lb/>
　　　<hi>衢州府志月波臺在開化縣金錢山北宋山長江天然建朱子過訪作此遺之</hi>
<pb n="KR4i0062_WYG_048-8b"/>
　　德興縣葉元愷家題<lb/>
蔥湯麥飯両相宜蔥煖丹田麥療飢莫道儒家風味薄<lb/>
隔鄰猶有未炊時<hi>大全集補遺</hi>
　　張　祁<lb/>
　　　祁字晉彦烏江人邵弟號總得居士以子安國<lb/>
　　　魁多士秦檜羅織下獄檜死獲免官至淮南漕<lb/>
　　　運判官<lb/>
　　荅人覓茶<lb/>
<pb n="KR4i0062_WYG_048-9a"/>
内家新賜密雲龍只到調元六七公賴有家山供小草<lb/>
猶堪詩老薦春風<hi>清波雜志</hi>
　　渡湘江<lb/>
春過瀟湘渡真觀八景圖雲藏岳麓寺江入洞庭湖晴<lb/>
日花爭發豊年酒易沽長沙十萬户游女似京都<hi>瀛奎律髓</hi>
　　題靈仙觀<lb/>
樓殿起山巔無塵地自偏松廊暗雲霧粉壁豔神仙名<lb/>
姓藏丹府衣冠訪洞天㓜輿丘壑質定合老松泉<hi>安慶府志</hi>
<pb n="KR4i0062_WYG_048-9b"/>
　　田如鼇<lb/>
　　　如鼇號癡叟贑州人紹興中左宣教郎知道州<lb/>
　　題司馬端衡米元暉詩意巻<lb/>
萬頃長江水接天中有峰巒聳蒼緑青霄影蘸白蟾蜍<lb/>
浩浩澄波晃寒玉少陵詩名冠古今一生苦吟吟不足<lb/>
端衡寫作無聲詩留與拙堂伴幽獨<lb/>
　　　<hi>郁氏書畫題䟦記如鼇䟦云司馬君實米元章德行文采皆夲朝第一等人恨余生晩不見前</hi>
　　　<hi>輩今觀二公墨妙追想終日為之慨然二公非畫師何乃精絕至是豈鳯雛驥子其天資超詣</hi>
<pb n="KR4i0062_WYG_048-10a"/>
　　　<hi>種種自不同乎紹興十八年九月廿六日</hi>
　　沈少南<lb/>
　　儲福宫玉真公主像<hi>儲福宫在蜀天倉峰下有唐睿宗女玉真公主及明皇像</hi>
　　　<hi>乃公主修真之地有天峰閣望青城山三十六峯如列屏焉</hi>
割盡齊封奉魯元更開沁水占名園何如帝子空山外<lb/>
落日騎驢芳草原<hi>方輿勝覽</hi>
　　胡叔豹<lb/>
　　儲福宫<lb/>
<pb n="KR4i0062_WYG_048-10b"/>
棄形如遺但飬神阿兄爛醉棃園春人百撼之耳不聞<lb/>
何物女子乃獨醒徑来空山臥白雲不見漁陽胡馬塵<lb/>
<hi>方輿勝覧</hi>
　　歐陽鈇<lb/>
　　　鈇字伯威號寓菴廬陵人少與周益公同場屋<lb/>
　　　連戰不利篤意于詩有脞辭集<lb/>
　　絕句<lb/>
戀樹殘紅溼不飛楊花雪落水生衣年来百念成灰冷<lb/>
<pb n="KR4i0062_WYG_048-11a"/>
無語送春春自歸<lb/>
桑麻得雨更青蔥芍藥留春結晩紅怪得鳥聲如許好<lb/>
此身還在亂山中<lb/>
為憐紅杏亞枝斜看到斜陽送亂鴉又是一春窮不死<lb/>
天教留眼看鶯花<lb/>
蓬忩臥聼疎疎雨卻是芭蕉夜半聲烟浪蔽天天倚蓋<lb/>
畧容一點白鷗明<lb/>
　　示二子<lb/>
<pb n="KR4i0062_WYG_048-11b"/>
先君以官貧我乃遺以安但願両兒健扶持一翁孱何<lb/>
湏待門生悠然柴桑閒<lb/>
　　游愚堂<lb/>
聞説名園尚脩竹花壓頽垣筍穿屋雨痕半掩壁間題<lb/>
飢鼠跳梁狐晝啼前人已為後人笑後人更使誰人悼<lb/>
嗚呼全盛㡬時柰衰何古来興廢何其多<hi>以上詩人玉屑</hi>
　　禾山秋興<lb/>
生計嗟烏有誰人問子虛西風五更雨南雁數行書衰<lb/>
<pb n="KR4i0062_WYG_048-12a"/>
朽兒童笑飄流歲月餘秋深新病起吾志在吾廬<lb/>
夜起集萬感胡為淹此留詩成䕫子國人在仲宣樓絡<lb/>
緯聲中淚芭蕉雨裏愁遥知屢門倚應念有方游<hi>以上詩林</hi>
<hi>萬選</hi>
　　句<lb/>
細雨雙飛鷺寒蓑獨釣船　誰知花過半纔與酒相尋<lb/>
故人驚㑹面新恨説從頭　天上張公子人間陸士龍<lb/>
夢回千里外燈轉一窗深　月白元猨哭更殘絡緯悲<lb/>
<pb n="KR4i0062_WYG_048-12b"/>
語離遽如許話舊復何時　風色似傳花信到夕陽微<lb/>
放栁梢明　巷南巷北人招飲一雨一晴花耐看　有<lb/>
客過門湖海士隔籬呼酒咄嗟閒　夢回金馬玉堂上<lb/>
文在冰甌雪椀中　青山如故情非故芳草喚愁詩遣<lb/>
愁　擾擾征人相顧語蕭蕭落木不勝秋　千里歸來<lb/>
人事改十年猶幸此身存<lb/>
　　　<hi>詩人玉屑楊誠齋䟦云鳥啼花落欣然㑹心處酌大白嚥伯威詩欲馭風騎氣也</hi>
　　晁公休<lb/>
<pb n="KR4i0062_WYG_048-13a"/>
　　　公休公武之兄<lb/>
　　夏日過莊嚴寺僧索詩為留絕句拉舍弟同賦<lb/>
十里溪橋梵宇新那知陌上漲紅塵老僧苦要題名姓<lb/>
不道林泉皆故人<lb/>
病起支離倚瘦笻幅巾芒屩竹隂中聞蟬未有驚人句<lb/>
且受禪牀一榻風<hi>成都文類</hi>
　　晁公武<lb/>
　　　公武字子止鉅野人沖之之子秦檜辟為四川<lb/>
<pb n="KR4i0062_WYG_048-13b"/>
　　　總領財賦司幹辦公事乾道中以敷文閣直學<lb/>
　　　士為臨安府少尹有郡齋讀書志昭德文集<lb/>
　　夏日過莊嚴寺僧索詩為留絕句<lb/>
笑脱塵衫撲輭紅杖藜徙倚水光中最憐林葉深深處<lb/>
遮盡斜陽不礙風<lb/>
出門散策烟棲樹歸路扶輿月蜕雲十里江村入圖畫<lb/>
野橋沙路杳難分<hi>成都文類</hi>
　　逰焦山<lb/>
<pb n="KR4i0062_WYG_048-14a"/>
江勢東傾劇建瓴中流巖壑隱禪扃逰僧誰渡降龍鉢<lb/>
過客争摸瘞鶴銘脩竹捎雲淩北固桃花吹浪漲南溟<lb/>
上人勸賦斯山境乞與㣲吟勒翠屏<hi>京口三山志</hi>
　　登金山<lb/>
東游尋勝即登臨浮玉知名冠古今萬壑波濤喧海口<lb/>
千年巖岫據江心雨篷烟棹征帆逺曉磬昏鐘佛屋深<lb/>
詩客分留風景在憑君一為發長吟<hi>金山志畧</hi>
　　晁公遡<lb/>
<pb n="KR4i0062_WYG_048-14b"/>
　　　公遡字子西公武之弟有嵩山集<lb/>
　　秋江<lb/>
秋江水清不勝緑還與漢江顔色同望中白鳥忽飛去<lb/>
落日丹楓相映紅<lb/>
　　詠瓶中梅<lb/>
折得寒香日暮歸銅瓶添水養横枝書忩一夜月初滿<lb/>
郤似小溪清淺時<lb/>
　　感事<lb/>
<pb n="KR4i0062_WYG_048-15a"/>
征衣消盡洛陽塵泣向東風拭淚痕不及青春歸有信<lb/>
一年一到樂遊園<lb/>
　　有感<lb/>
不見罘罳闕于今已十春素衣不忍棄為有洛陽塵<hi>以上</hi>
<hi>嵩山集</hi>
　　合江舟中作<lb/>
雲氣昏江樹春流沒釣磯如何連夜漲似欲送人歸亂<lb/>
石水聲急片帆風力㣲舟師且停櫓白鷺正雙飛<hi>成都文類</hi>
<pb n="KR4i0062_WYG_048-15b"/>
　　呉　説<lb/>
　　　説字傅朋錢唐人廣陵王逢原之外孫官至郎<lb/>
　　　中<hi>樓大防云錢唐呉傅朋游絲字前無古人</hi>
　　酬次李辰甫所寄三首<lb/>
近知盡室入烟霞兒女甘貧慣食鮭方外何人差可友<lb/>
歳䦨底處定為家江城潮盛漫秋鹵驛道風髙捲霽沙<lb/>
子拾墮樵歸未得能無借地種桃花<lb/>
桐花竹實幾時生桑野秋枯繭未成肎信飢寒能累道<lb/>
<pb n="KR4i0062_WYG_048-16a"/>
唯餘寂寞許尋盟年顔巳媿神仙事江海難忘故舊情<lb/>
何日徃来同井徑清談清坐到天明<lb/>
扁舟東下初乘興明月南飛竟失羣田父語言時近道<lb/>
世人嘲笑尚論文九山歛氣横寒野一塢朝陽聚暖雲<lb/>
勝處借人教暫看後来何必問靈氛<hi>見真蹟詩帖</hi>
　　題仙都山<lb/>
佳處從来説鼎湖兹游直欲到清都參天玉筍千尋許<lb/>
墮地金蓮十丈無江觀便思眠一柱海山今喜識方壺<lb/>
<pb n="KR4i0062_WYG_048-16b"/>
直湏買取鵝溪絹要畫滄洲水墨圖<hi>仙都山志</hi>
　　呉　環<lb/>
　　　環髙宗呉后姪以待制帥襄陽歴少師致仕贈<lb/>
　　　永安郡王<lb/>
　　句<lb/>
飽看七寳山頭月慣聼三茅觀裏鐘<hi>瀛奎律髓</hi>
　　曾　慥<lb/>
　　　慥字端伯晉江人孝寛曾孫丞相懐之從兄官<lb/>
<pb n="KR4i0062_WYG_048-17a"/>
　　　尚書郎直寳文閣奉祠閒居銀峰集百家類説<lb/>
　　　凡六百二十餘種自號至游居士<lb/>
　　白帝城<lb/>
白帝城頭路逶迤一徑遥髙堂臨峽尾暴水沒山腰隔<lb/>
㟁漁施網横江鐡貫橋神妃翻覆手願賜雨連宵<hi>全蜀藝文</hi>
<hi>志</hi>
　　題蘇養直詞翰軸後<lb/>
元祐文章絕代無為主盟者眉山蘇舊聞宗匠為詩匠<lb/>
<pb n="KR4i0062_WYG_048-17b"/>
今見東湖説後湖<hi>原注徐師川號東湖居士</hi>寂寞香山老居士浩蕩<lb/>
烟波古釣徒瀾翻翰墨驚人眼一段清冰在玉壺<hi>鐡網珊瑚</hi>
　　郭　章<lb/>
　　　章字仲逹崑山人少入太學以守城恩拜官被<lb/>
　　　知已薦居帥幕乆之官至通直郎<lb/>
　　歸省賦别同舍<lb/>
菽水年来屬未涯羞騎款段出京華漲塵回旋風頭緊<lb/>
綺照支離日腳斜掠過短莎驚脱兔踏翻紅葉閙歸鴉<lb/>
<pb n="KR4i0062_WYG_048-18a"/>
不堪囬首孤雲外望斷淮山始是家<lb/>
也知隨俗調歸䇿郤憶當年重出關豈是長居戸限上<lb/>
可能無意馬蹄間中原百甓知誰運今日分隂敢自閒<lb/>
儻有寸功禆社稷歸来恰好試衣斑<hi>中呉紀聞</hi>
　　方豐之<lb/>
　　　豐之字德亨莆田人監豐國鎮及與吕紫薇交<lb/>
　　　游陸放翁序其詩<lb/>
　　歴﨑道中<lb/>
<pb n="KR4i0062_WYG_048-18b"/>
漠漠春隂接海低濛濛晩雨傍山飛半攲古埭無人過<lb/>
時有村童䕶鴨歸<hi>後村詩話</hi>
　　章　淵<lb/>
　　　淵字伯淵惇之後用䕃入仕不就卜居長興之<lb/>
　　　若溪有槁簡贅筆<lb/>
　　子夜呉歌<hi>并序</hi>
　齊梁以来江南樂府詞多采方言用之穩帖不覺為<lb/>
　俗語呉中下里之曲有云消梨應郎心上冷甘蔗應<lb/>
<pb n="KR4i0062_WYG_048-19a"/>
　郎心上甜又云羅帬十二褶小妻也是妾皆有類樂<lb/>
　府詞余因為子夜呉歌二章云<lb/>
消梨得能冷甘蔗復能甜總應郎心上為儂素比縑<lb/>
桃根復桃葉羅帬十二褶阿郎歡自濃小妻也是妾<hi>槁簡</hi>
<hi>贅筆</hi>
　　妙庭觀<lb/>
桃花流水小橋斜古觀臨溪翠竹遮聞道雙成有遺跡<lb/>
欲求金鼎看丹砂<hi>杭州府志</hi>
<pb n="KR4i0062_WYG_048-19b"/>
　　曾　協<lb/>
　　　協南豐人肈孫以詞賦魁胄監終于知永州有<lb/>
　　　雲莊集<lb/>
　　芭蕉<lb/>
炎蒸誰解喚清涼扇影揺揺上竹忩準擬小軒添睡美<lb/>
夢成風雨夜翻江<hi>全芳備祖</hi>
　　康執權<lb/>
　　　執權官待制奉祠寓居永嘉<lb/>
<pb n="KR4i0062_WYG_048-20a"/>
　　戲為妓山氏作<lb/>
昔日緹縈亦如許盡道生男不如女河陽滿縣皆春風<lb/>
忍使梨花偏帶雨<lb/>
　　　<hi>庚溪詩話永嘉籍妓中有山姓者頗慧䴡康時命之侑尊一日妓之父以事繋縣當坐罪妓涕</hi>
　　　<hi>泣歴求救于士大夫康憫之戲為一絕云云明日妓詣縣投狀乞代父罪且連此詩于狀前邑</hi>
　　　<hi>宰笑而釋之</hi>
　　曾季貍<lb/>
　　　季貍字裘父號艇齋南豐人文定公弟宰之孫<lb/>
<pb n="KR4i0062_WYG_048-20b"/>
　　　大理司直畮之子再舉進士不第師事韓子蒼<lb/>
　　　吕居仁又與朱晦翁張南軒書問往復郡守張<lb/>
　　　孝祥樞密劉珙薦皆不起有艇齋雜著<lb/>
　　　<hi>陸放翁序文辭簡逺讀之者遺聲利冥得喪如見東郭順子悠然意消然可傳之作尚不止此</hi>
　　　<hi>遺珠棄璧識者興歎屬郡博士趙去華訪其遺集以補之</hi>
　　秦女行<hi>并序</hi>
　靖康間有女子為金人所掠自稱秦學士女在道中<lb/>
　題詩云眼前雖有還鄉路馬上曾無放我情讀之者<lb/>
<pb n="KR4i0062_WYG_048-21a"/>
　悽然余少時常欲紀其事因循數十年不克為之壬<lb/>
　辰歳九月因讀蔡琰胡笳十八拍慨然有感于心乃<lb/>
　為之追賦其事號秦女行云<lb/>
妾家家世居淮海郎罷聲名傳海内自從貶死古藤州<lb/>
門戸凋零三十載可憐生長深閨裏耳濡目染知文字<lb/>
亦嘗強學謝女詩未敢女中稱博士年長以来逢世亂<lb/>
黄頭鮮卑来入漢妾身亦復墮兵間往事不堪囬首看<lb/>
飄然一身向邊垂被驅不異犬與雞奔馳萬里向沙漠<lb/>
<pb n="KR4i0062_WYG_048-21b"/>
天長地乆無還期北風蕭蕭易水寒雪花席地經燕山<lb/>
千杯濁酒安能醉一曲琵琶不忍彈吞聲飲恨從誰訴<lb/>
偶然信口題詩句眼前有路可還鄉馬上無人容我去<lb/>
詩成吟罷只茫然豈意漢地能流傳當時情緒亦可想<lb/>
至今聞者猶悲酸憶昔中郎有女子亦陷虜中垂一紀<lb/>
暮年不料逢阿瞞厚幣贖之歸故里惜哉此女不得如<lb/>
終竟老死留穹廬空教詩語傳悽惻不減胡笳十八拍<lb/>
<hi>梅磵詩話</hi>
<pb n="KR4i0062_WYG_048-22a"/>
　　金沙寺<lb/>
古寺同真率君家更秩筵酒杯無算飲橘樹不論錢勝<lb/>
日攜佳客曾来是去年莫嫌頻至此直為主人賢<lb/>
　　宿正覺寺<lb/>
古寺荒涼甚秋風更颯然殿焚猶有礎僧老不知年但<lb/>
可扶藜至無因假榻眠鐘魚乆寂寞誰施一囊錢<lb/>
　　疎山道中<hi>在金谿縣西南</hi>
村深谷鳥近人鳴暮靄収時雨又晴極目春山隨處好<lb/>
<pb n="KR4i0062_WYG_048-22b"/>
筍輿穿盡緑隂行<lb/>
江南九月未飛霜木葉蕭蕭巳半黄行徧疎山山下路<lb/>
滿山惟有桂花香<lb/>
　　雲谷山<hi>城東三十五里有山曰芙巨荀伯子臨川記云巖内有石人坐盤石上體塵則風潤</hi>
　　　<hi>則雨晴則瑩潔今曰東巖嶺其東南為靈谷諸峯連抱如障多石其上祀三仙曰隱真觀有謝</hi>
　　　<hi>靈運墨池</hi>
舊聞伯子記巳得靈谷名隱然望此州竒勝稱山靈懸<lb/>
崖瀉瀑布如髙屋建瓴喬松數十丈下有千嵗苓仄足<lb/>
<pb n="KR4i0062_WYG_048-23a"/>
行鳥道勢欲摶青冥仙事雖渺茫幽討未忘情髙秋八<lb/>
月後擇勝来經行黄冠三両人淡然亦忘形烟霞到几<lb/>
席爽氣来戸庭瘦筇閑指點老瓦同注傾慙非換鵝手<lb/>
不敢臨黄庭或可聯石鼎未必讓彌明重陽無十日黄<lb/>
菊漸向榮佳哉此天氣一笑未易營但願腳力健年年<lb/>
此尋盟<hi>以上撫州府志</hi>
　　韓元吉<lb/>
　　　元吉字无咎號南澗許昌人維四世孫寓居信<lb/>
<pb n="KR4i0062_WYG_048-23b"/>
　　　州隆興閒官吏部尚書有南澗甲乙稾<lb/>
　　　<hi>朱子云韓旡咎詩作著者儘和平有中原之舊無南方啁唽之音</hi>
　　　<hi>黄玉林云南澗名家文獻政事文學為一代冠冕</hi>
　　玩鞭亭<lb/>
黄鬚鮮卑勇無策自馳巴馬来窺賊賊奴但怪日繞營<lb/>
起看飛塵已無迹寳鞭不惜棄道旁坐令老嫗知興亡<lb/>
百年社禝有天意姦鋒逆燄徒鴟張孤城遺跡森在目<lb/>
平湖無復春草緑郤對青山憶謝公父老猶嫌人姓木<lb/>
<pb n="KR4i0062_WYG_048-24a"/>
邉兵巳重朝士輕中原有路何由行柙中虎兕不可制<lb/>
江左夷吾浪得名<hi>方輿勝覽</hi>
　　雨中聞伯恭至湖上<lb/>
莫嫌鞭馬踏春泥茶鼎詩囊偶共攜山色雨深看亦好<lb/>
湖光烟接望還迷連天花絮飛將盡夾道蒲荷長欲齊<lb/>
官事得閒湏洗眼蓬壺只在帝城西<lb/>
　　送陸務觀福建提倉<lb/>
觥船相對百分空京口追隨似夢中落紙雲烟君似舊<lb/>
<pb n="KR4i0062_WYG_048-24b"/>
盈巾霜雪我成翁春来茗葉還争白臘盡梅梢盡放紅<lb/>
領畧溪山湏妙語小迂旌節上淩風<hi>元注僕為建安宰作淩風亭  以上</hi>
<hi>瀛奎律髓</hi>
　　題北齊校書圖<hi>并序</hi>
　齊文宣天保七年詔樊遜校定羣書供皇太子遜與<lb/>
　諸羣秀髙乾和馬敬德許散愁韓同寳傅懐德顧道<lb/>
　之季道子鮑長暄景孫及梁王主簿王九元水曹參<lb/>
　軍周子深等十一人借邢子才魏収諸家本共刋定<lb/>
<pb n="KR4i0062_WYG_048-25a"/>
　祕府紕繆于是五經諸史殆無遺闕此圖之所以作<lb/>
　也黄太史所謂士大夫十二員今范明州謂逸其半<lb/>
　者皆是矣至唐巳隔周隋二代不知何自得其形容<lb/>
　髣髴邪髙氏起索虜以兵力奮然敦尚儒風立石經<lb/>
　興黌序定尚書于涼風堂質經義于春宫意當時文<lb/>
　士歆豔之故相傳于圖畫哉流及後裔文林之館既<lb/>
　興御覽之書既作無愁之聲已播于天下不捄其亡<lb/>
　故余感而賦<lb/>
<pb n="KR4i0062_WYG_048-25b"/>
齊髙校讐誰作圖一時紬書亦名儒網羅巻軸三千餘<lb/>
俗傳非真類迂愚雌黄是正定不無虛文末學徒區區<lb/>
豈識治道通唐虞文林髙館希石渠後来御覽嗟何書<lb/>
修文偃武事益誣轉頭鄴城已丘墟峨冠廣袖長眉鬚<lb/>
丹青寫此猶不渝髙鬟侍女曵紅裾両騅帕鞍立奚奴<lb/>
罷琴渉筆傾酒壺蘭臺供擬信樂歟不知畫手安用摹<lb/>
無乃逞巧聊自娯千年視之一欷歔君不見文皇學士<lb/>
十八人謀猷事業皆功臣瀛州舊圖應更真請君尋觀<lb/>
<pb n="KR4i0062_WYG_048-26a"/>
為拂塵<hi>硯北雜志</hi>
　　隆興甲申歳閏月遊焦山<lb/>
荒村日晴雪猶積繋纜焦公山下石江翻斷崖石破碎<lb/>
瘞鶴千年有遺跡瘦藤百級躋上方浮玊南北江中央<lb/>
檣竿如林出烟浦酒船逺與帆低昻老鴟盤風舞江面<lb/>
殺氣淮南望中見神龍只合水底眠為洗乾坤起雷電<lb/>
觀音巖前竹十尋大士不死知此心醉歸更喚殷七七<lb/>
賸種好花開鶴林<hi>鎮江府志</hi>
<pb n="KR4i0062_WYG_048-26b"/>
　　雲洞<hi>在信州西</hi>
揮䇿度絕壑撐空見樓臺丹崖幾千仞中有佛寺開老<lb/>
僧如逺公譍門走蒿萊下馬問所適褰衣指崔嵬飛䦨<lb/>
倚石磴曠蕩無纖埃坐乆意頗惬爽氣生樽罍仙棺是<lb/>
何人蜕骨藏莓苔舉酒一酌之慨然興我懐丹砂固未<lb/>
就白鶴何時来不若生前樂長嘯銜此杯<hi>廣信府志</hi>
　　髙元之<lb/>
　　　元之字端叔武烈王瓊之七世孫南渡家明州<lb/>
<pb n="KR4i0062_WYG_048-27a"/>
　　　五上禮部不第人號萬竹先生有茶甘甲乙稾<lb/>
　　題雪竇飛雪亭<lb/>
危亭上拂烟霧光蒼崖深到蛟螭穴天河飛来破山翠<lb/>
寒入疎林風自發翻珠錯玊無時歇巖前散作千秋雪<lb/>
寒聲蕭蕭凛毛髪白雲朶朶翔空滅飛流濺沫入毫端<lb/>
天與一詩為題絕<hi>延祐四明志</hi>
　　大小晦山<lb/>
大晦出小晦過盡山峰翠寒雲抱幽谷枯卉老壖瀨沿<lb/>
<pb n="KR4i0062_WYG_048-27b"/>
流路偪側當道屋破碎郤立重囬首瀑布瀉雲背<hi>甬上耆舊</hi>
<hi>集</hi>
　　句<lb/>
灑忩蠶食葉入竹蟹行沙<lb/>
　　　<hi>娯書堂詩話四明髙端叔博學能詩鄉里所推重嘗有雪詩一聯云云竟坎壈不仕樓攻媿挽</hi>
　　　<hi>之云弟子皆藍綬先生竟白袍</hi>
　　曾　逮<lb/>
　　　逮字仲躬幾季子仕終敷文閣待制有習菴集<lb/>
<pb n="KR4i0062_WYG_048-28a"/>
　　清樾軒<hi>在信州廣敎寺即文清所居</hi>
開軒在獨園繞屋得清樾不知何年樹殆為今日設忩<lb/>
扉落林影時復亂風月喧聲了不聞幽弄極可悅玊溪<lb/>
僧所廬無似許明潔頗疑三昧手斷取從三浙禪房花<lb/>
木深此語信佳絕何以落其成爐烹薦茗雪<hi>廣信府志</hi>
　　王　鈇<lb/>
　　　鈇字承可秦檜舅氏王夲觀復之子檜薦于朝<lb/>
　　　除樞屬仕至貳卿<lb/>
<pb n="KR4i0062_WYG_048-28b"/>
　　墨梅<lb/>
前身姑射冰相似今代潘妃玊不如坐對真成在江國<lb/>
淡烟㣲雨暗扶疎<hi>聲畫集</hi>
　　絕句<lb/>
津頭短短長長柳陌上朱朱白白花一段風烟三百里<lb/>
杜鵑愁絕客思家<hi>錦繡萬花谷</hi>
　　李　牧<lb/>
　　　牧字子牧<lb/>
<pb n="KR4i0062_WYG_048-29a"/>
　　次韻曾端伯晚過青山<lb/>
怪底塵勞破青山在眼中竹橋低跨水林磬小鳴風半<lb/>
嶺暮雲碧一村霜葉紅禪枝棲衆鳥囬首意無窮<hi>前賢小集</hi>
<hi>拾遺</hi>
　　刁麟游<lb/>
　　　麟游南徐人失其名以字傳<lb/>
　　賦竹馬<lb/>
小兒騎竹作驊騮猶是東西意未休我已童心無一在<lb/>
<pb n="KR4i0062_WYG_048-29b"/>
十年渾付水東流<lb/>
　　　<hi>竹坡詩話南徐刁氏子字麟游十嵗時作竹馬詩後十嵗卒客有志其墓者以比李長吉</hi>
　　張堯臣<lb/>
　　　堯臣陳留人入南渡<lb/>
　　寄洞霄道士王竹菴<lb/>
一笑相逢巳隔秋人間多事苦相留亂雲有路通仙境<lb/>
清夢何因訪昔遊白日無情傷老大青山此地可藏修<lb/>
與君宿有誅茅約為卜来賢一室幽<hi>洞霄詩集</hi>
<pb n="KR4i0062_WYG_048-30a"/>
　　何　昞<lb/>
　　　昞號唯齋<lb/>
　　贈竹菴王先生<lb/>
巾盂肎復聼齋鐘隱處何妨作退翁一榻但留詩軸伴<lb/>
萬緣都付酒杯空松顛舞月歸巢鶴竹下敲門採藥童<lb/>
風定雲眠人不到倚䦨凝目看飛鴻<hi>洞霄詩集</hi>
　　朱謙之<lb/>
　　朱買臣廟<lb/>
<pb n="KR4i0062_WYG_048-30b"/>
貧賤難堪俗眼低區區何事便雲泥㑹稽乞得無他念<lb/>
秖為歸来詫故妻<lb/>
　　　<hi>談藪嚴州夀昌縣道旁有朱買臣廟其地有朱池村朱謙之詩云云</hi>
　　姚述堯<lb/>
　　　述堯錢唐人有蕭臺公餘詞<lb/>
　　句<lb/>
蔟蔟魚鹽喧古市聲聲弦誦徧儒家<hi>過青田覽</hi>　<hi>方輿勝</hi>
　　顧　發<lb/>
<pb n="KR4i0062_WYG_048-31a"/>
　　　發字休文崑山人<lb/>
　　待潮顧浦宿耕者張欽舍<lb/>
海近雲氣昏禹跡開茫茫晴林列障邏什伍屯千岡頃<lb/>
遭七年旱驟見九秋黄腰鎌喜復悲泥水新圃場縣侯<lb/>
初下教官賦無豐荒錯揮製錦刀戲作編氓創身上催<lb/>
租瘢短褐愁蓋藏課為五邑最薦飛十剡章逡巡掌邦<lb/>
計跬歩封侯王江淮十萬師待飼正頡吭禾麥今已登<lb/>
婦子戒勿嘗行俟天雨粟飽食均四方<hi>崑山雜詠</hi>
<pb n="KR4i0062_WYG_048-31b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋詩紀事巻四十八<lb/>
</p>
<p>
</p>
  </div>
<div>
                <head>宋詩紀事巻四十九</head>
    <p>
<pb n="KR4i0062_WYG_049-1a"/>
欽定四庫全書<lb/>
　宋詩紀事巻四十九　　　　　錢塘厲鶚撰<lb/>
　　林季仲<lb/>
　　　季仲字懿成永嘉人南渡時太常少卿守婺州<lb/>
　　送㑹稽虞仲琳<hi>虞頗通性理之學</hi>
男兒何苦弊羣書學到根源物物無曾子當年多一唯<lb/>
顔淵終日只如愚水流萬折心無競月落千山影自孤<lb/>
執手沙頭休話别與君元不隔江湖<lb/>
<pb n="KR4i0062_WYG_049-1b"/>
　　題赤松山黄初平祠<lb/>
路轉溪回草木香有人荷笠山之陽定知我是金華守<lb/>
笑道牧民如牧羊<lb/>
羽仗霓旌去不還空餘匊水落人間至今山下無苦旱<lb/>
便是田家九轉丹<hi>以上庚溪詩話</hi>
　　劉無降<lb/>
　　遊秀峯寺<lb/>
曉乗輕舸出江城晚上籃輿卻倦行盡日松風響巖谷<lb/>
<pb n="KR4i0062_WYG_049-2a"/>
小窗聽作亂泉聲<hi>呉郡志</hi>
　　聞人武子<lb/>
　　　武子紹興間人張綱有聞人武子改官制<lb/>
　　墨梅<lb/>
隴首人歸信息稀愁看冰楮破寒枝瑶姬駐立縁何事<lb/>
直到霜飛月墮時<hi>聲畫集</hi>
　　王　鎬<lb/>
　　　鎬字從周永嘉人仕至忠州守<lb/>
<pb n="KR4i0062_WYG_049-2b"/>
　　移竹後雨<lb/>
洗紅窣窣烏蓲雨落紫颼颼皁角風挂起北窗聊問訊<lb/>
新移來竹定惺鬆<hi>詩人玉屑</hi>
　　句<lb/>
髮爽帶風梳齒疎和月潄<hi>早行</hi>未知真是岳秖見半為雲<lb/>
<hi>望岳</hi>避喧那厭雨宜睡不思茶<hi>觀橋寓樓</hi>雲學催詩黒風仍<lb/>
作誦清<hi>將雨</hi>凍雪寒梅雙蠟屐澄江明月一竿絲<hi>紹師覓詩</hi>
催租例擾潘邠老付麥誰憐石曼卿<hi>送潘文叔</hi>山色兩間<lb/>
<pb n="KR4i0062_WYG_049-3a"/>
供歩障松陰半畝當郵亭<hi>出舂陵</hi>籍通上界神仙府身<lb/>
見甘泉侍從臣<hi>上何尚書</hi>　<hi>以上娯書堂詩話</hi>
　　葉　采<lb/>
　　　采字仲圭號平巖<lb/>
　　書事<lb/>
雙雙瓦雀行書案㸃㸃楊花入硯池閒坐小窗讀周易<lb/>
不知春去已多時<hi>濂洛風雅</hi>
　　陳光道<lb/>
<pb n="KR4i0062_WYG_049-3b"/>
　　　光道字不矜南城人<lb/>
　　夢中贈神女蔡筝娘<hi>十首存四</hi>
長恐凡材不合仙喜逢神女熟因縁雲中隠隠開金鎖<lb/>
路入麻姑小有天<lb/>
海石榴花暎綺窗碧芙蓉朶亞銀塘青鸞不舞蒼虯卧<lb/>
滿院春風白日長<lb/>
老耼西逝即浮屠莫怪窗閒貝葉書長哂楊妃仙格劣<lb/>
卻教鸚鵡誦真如<lb/>
<pb n="KR4i0062_WYG_049-4a"/>
玉女倚天多喜笑素娥如月與精神假饒不許長年住<lb/>
猶勝人閒不遇人<hi>夷堅志</hi>
　　劉士季<lb/>
　　次韻何漕司小紅翠亭<lb/>
少陵遺蹟瀼西東端的髙齋在此中今日花枝弄烟雨<lb/>
前時蔬甲卧霜風<hi>自注此地舊為蔬畦</hi>根株移取他山翠跗<lb/>
萼輸來别圃紅收拾陽春無盡藏夔人端説兩詩翁<hi>全蜀</hi>
<hi>藝文志</hi>
<pb n="KR4i0062_WYG_049-4b"/>
　　劉王孟<lb/>
　　題呂先生畫像<lb/>
短褐長絛大布巾雲霞嚥𠻳九天春可憐世上屠沽子<lb/>
喚作尋常賣墨人<hi>聲畫集</hi>
　　曾　揆<lb/>
　　　揆字舜卿南豐人<lb/>
　　題資福院平緑軒<lb/>
終日勤勞雁鶩行偶然來訪賛公房扶疎草木四圍合<lb/>
<pb n="KR4i0062_WYG_049-5a"/>
縈繞溪流一帶長倚檻豈能成傑句把杯多是説名方<lb/>
問師乞取安心法宴坐蒲團對佛香<hi>至元嘉禾志</hi>
　　林　歆<lb/>
　　呉中寒食<lb/>
寒食家家蹋曉晴好風吹我出重城幾灣野水迎人白<lb/>
數㸃家山刮眼明已有鴒原聮乗樂何須鷁尾並橈行<lb/>
山前父老應相笑為我頻來學送迎<hi>呉郡志</hi>
　　朱明之<lb/>
<pb n="KR4i0062_WYG_049-5b"/>
　　崑山慧聚寺<hi>并序</hi>
　離常熟至崑山泊慧聚寺而詩情尤壯復為二章附<lb/>
　于五題盖山雞自愛其尾亦欲以多為貴也<lb/>
古寺有逺名欲遊先夢生飛猨礀底嘯靈烏雲閒鳴影<lb/>
宻樓臺衆香繁草樹榮何年照佛火燦燦長光明<lb/>
石林髙月生蘚閣疎磬鳴宿鳥夢難就定僧魂更清香<lb/>
風動花影巖瀑飛玉聲遥夜坐來短但餘天外情<hi>呉郡志</hi>
　　胡　循<lb/>
<pb n="KR4i0062_WYG_049-6a"/>
　　滄浪亭<lb/>
竄逐本無罪羇窮向此忘野煙含悵望落日滿滄浪亂<lb/>
草荒來緑幽蘭死亦香楚些招不得秋水似瀟湘<lb/>
　　　<hi>呉郡志滄浪亭在郡學之南積水彌數十<graphic n="KR1194" url="https://raw.githubusercontent.com/kanripo/KR-Gaiji/master/images/KR1194.png" mimeType="image/png"/>旁有小山髙下曲折與水相縈帶錢氏時廣陵王</hi>
　　　<hi>元璙池館或云近戚中呉軍節度使孫承祐所作慶厯間蘇舜欽子美得之作亭曰滄浪云</hi>
　　毛　幵<lb/>
　　　幵字平仲三衢人友之子仕至宛陵東陽二州<lb/>
　　　倅有樵隐集<lb/>
<pb n="KR4i0062_WYG_049-6b"/>
　　泊釣臺<lb/>
洲渚寒雲薄暮天蕭蕭燈火落帆邊嚴陵灘下孤舟逺<lb/>
一夜歸心聽雨眠<hi>釣臺集</hi>
　　蔡　雋<lb/>
　　題汀州蒼玉洞<lb/>
向來曾醉呼猨洞亂石崩雲擁坐隅誰料七閩煙瘴底<lb/>
半巖風物似西湖<hi>錦繡萬花谷</hi>
　　鄭子覃<lb/>
<pb n="KR4i0062_WYG_049-7a"/>
　　題苕溪道觀壁<lb/>
紛紛紅雨入蒼苔宻蔭新成鶯友來擬逐幽人夢蓬島<lb/>
一聲裂竹故驚回<hi>苕溪漁隐叢話</hi>
　　周仲卿<lb/>
　　月泉<lb/>
石罅玉為髓月梭金作棱蒼苔誰鑿破白雪自堅凝穿<lb/>
豈太山霤清于萬壑冰此中無六月門外氣如蒸<lb/>
　　　<hi>湖州府志月泉在徳清縣慈相寺出石罅間形如半月吕東萊疏云斷崖吐月纔出半規古甃</hi>
<pb n="KR4i0062_WYG_049-7b"/>
　　　<hi>涵星尚懐全璧久矣寳匳之廢時哉玉斧之修䕶此清寒祓其氛翳名髙詩社再傳和仲之符</hi>
　　　<hi>價重帝城復值文饒之運周仲卿有詩</hi>
　　王　崈<lb/>
　　　崈字徳升新淦人困躓場屋入玉笥山依道士<lb/>
　　　潘與齡獨居白雲齋十餘年卒<lb/>
　　䃜山道中<lb/>
濺石韻寒泉依稀言語處回頭覺無人又上前溪去<lb/>
　　山樵<lb/>
<pb n="KR4i0062_WYG_049-8a"/>
山樵竹裏居畧彴纔堪度落日淡平疇牛羊㸃寒暮<lb/>
　　　<hi>獨醒雜志語意蕭散非逺外聲利者不能也</hi>
　　許志仁<lb/>
　　　志仁字信叔<lb/>
　　寄衣曲<lb/>
貂裘雖云温非妾手中迹唯此萬里衣一鍼三歎息歎<lb/>
息恐人聞縫時常避人開緘勿嫌涴中有雙淚痕江南<lb/>
十月雁初飛邊地纔秋塞草衰衣成妾手君寧見寒到<lb/>
<pb n="KR4i0062_WYG_049-8b"/>
君邊妾自知寄書問征夫好在何當還西風吹妾夢夜<lb/>
度魯陽闗<lb/>
　　和姚令威春晚即事<lb/>
卧看遊絲媚逺天起尋幽徑卻茫然句成落絮飛花裏<lb/>
心在殘霞夕照邊無復雙魚傳尺素空餘寳瑟思華年<lb/>
年來情味人應笑白首傷春祗醉眠<hi>以上前賢小集拾遺</hi>
　　俞　似<lb/>
　　　似官廣州鈐轄<lb/>
<pb n="KR4i0062_WYG_049-9a"/>
　　題英州金山寺壁<lb/>
轉食膠膠擾擾間林泉髙歩未容攀興來尚有平生履<lb/>
管領東南到處山<lb/>
　　　<hi>容齋随筆似妻趙夫人親書此詩于寺壁字畫徑四寸遒健類薛稷</hi>
　　王　度<lb/>
　　　度字武臣豫章新呉人<lb/>
　　句<lb/>
雲生坐來石風掩讀殘書　危紅賒晚景漲緑上平沙<lb/>
<pb n="KR4i0062_WYG_049-9b"/>
鴉分供餘食鴿亂著殘棊　樵斧和雲斫漁蓑帶雪披<lb/>
　　　<hi>娯書堂詩話王武臣吟詩有警句皆清竒可誦張紫微謝艮齋極稱賞之</hi>
　　王菉漪<lb/>
　　梅<lb/>
不受塵埃半㸃侵竹籬茅舍自甘心秖因誤識林和靖<lb/>
惹得詩人説到今<hi>西溪叢話</hi>
　　李　樸<lb/>
　　　樸字徳卲廣陵人<lb/>
<pb n="KR4i0062_WYG_049-10a"/>
　　端硯<lb/>
巖石凝清粹端然絶世珍聲清輕楚玉色潤勝燕珉<hi>硯箋</hi>
　　李似權<lb/>
　　記夢<lb/>
碧玉山頭碧玉泉琮琤聲裏數流年不知曾與何人到<lb/>
笑想丹題似昔縁<lb/>
石壁蒼苔露未乾小池射日石團團弄泉潄玉歸何暮<lb/>
風捲橫雲細細看<hi>能改齋漫録</hi>
<pb n="KR4i0062_WYG_049-10b"/>
　　俞　疇<lb/>
　　　疇字叔惠南渡初人<lb/>
　　跋山谷書范滂傳帖<lb/>
貂璫羣雛擅天網手驅名流入鉤黨屯雲蔽日日光無<lb/>
<graphic n="KR2279" url="https://raw.githubusercontent.com/kanripo/KR-Gaiji/master/images/KR2279.png" mimeType="image/png"/>金神器春冰上汝南節士居危邦志剗蕭艾扶蘭芳<lb/>
致君生不逮堯舜死合夷齊俱首陽千年興壊真暮旦<lb/>
殷鑒詎應如許逺安知後人哀後人又起諸賢落南歎<lb/>
宜州老子筆有神蟬蜕顔揚端逼真少模龍爪已名世<lb/>
<pb n="KR4i0062_WYG_049-11a"/>
晚用雞毛亦絶人平生孟博吾尚友時事駸駸建寧舊<lb/>
胸蟠萬巻老蠻鄉獨感斯文聊運肘老子書名橫九州<lb/>
一紙千金不當醻此書豈但翰墨設心事悢悢闗百憂<lb/>
人言老子味禪悦疾惡視滂寧爾切須知許國本精忠<lb/>
不幸為滂甘伏節九原莫作令人悲遺墨敗素皆吾師<lb/>
從君乞取宜州字要對崇寧黨籍碑<hi>桯史</hi>
　　柴中守<lb/>
　　跋山谷書范滂傳帖<lb/>
<pb n="KR4i0062_WYG_049-11b"/>
小春晝日如春晚飲罷披圖清興逺夜光照屋四座驚<lb/>
金薤銀鉤真墨本當年太史謫宜州腸斷梅花棲戍樓<lb/>
拾遺不逢東道主翰林長作夜郎囚蠻煙瘴雨森鈇鉞<lb/>
更值韓盧搜兎窟老色上面歡去心惟有忠肝懸日月<lb/>
郡丞嗜好殊世人投箋乞字傳兒孫平生孟博是知已<lb/>
筆下冩出精神騫興亡萬古同一轍黨論到頭不堪説<lb/>
刋章下郡漢道微清流入河唐祚絶先朝白晝狐亦鳴<lb/>
正氣消盡邪氣生殿門斷碑仆未起中原戎馬來縱橫<lb/>
<pb n="KR4i0062_WYG_049-12a"/>
生蛟入手不敢玩往事凄涼重三歎蘭亭瘞鶴徒爾為<lb/>
好刻此書禆廟算<hi>桯史</hi>
　　宗道傳<lb/>
　　　道傳南渡初人<lb/>
　　伏波巖<hi>曰璐按顧氏選本作賈黃中字句小異</hi>
銅柱威聲凛百蠻肻貪捆載溷溪山無人為起文淵問<lb/>
端的珠還薏苡還<hi>桂勝</hi>
　　馬　益<lb/>
<pb n="KR4i0062_WYG_049-12b"/>
　　　益福州通判<lb/>
　　奉和蔡公寒食遊二山作<lb/>
屬吏參陪宴二山金杯滿沃酒腸寛公私不禁三朝火<lb/>
風雨都無一日寒花引遊蜂香四座人穿蕭寺景千般<lb/>
清明休假歡心洽飽徳咸知有上官<hi>淳熙三山志</hi>
　　蒲　瀛<lb/>
　　次韻袁升之遊海雲寺鴻慶院山茶之什<lb/>
山茶兩本上連空疊葉棲枝占佛宫雀尾有金輸紺碧<lb/>
<pb n="KR4i0062_WYG_049-13a"/>
鶴頭無火譲殷紅優于峽茗稱呼異劣與梅花氣候同<lb/>
誰識諸天雨花外道人宴坐雪霜中<lb/>
　　遊呪土寺西臺<lb/>
偶到城西寺人言呪土墳夕陽臺半出秋草徑斜分地<lb/>
下無紅粉天邊有碧雲徘徊追往事風急葉紛紛<hi>以上成都</hi>
<hi>文類</hi>
　　許　尹<lb/>
　　　尹字覺民紹興中處州守<lb/>
<pb n="KR4i0062_WYG_049-13b"/>
　　和呉謹思題仙都山<lb/>
黃帝得仙從此去鼎湖傳説幾經年龍髯墮地成青草<lb/>
直到如今不上天<hi>仙都山志</hi>
　　呉謹微<lb/>
　　　謹微紹興中縉雲人<lb/>
　　遊仙都山<lb/>
薄宦驅人畏簡書金柔暑濁倦征途歸來有意尋真境<lb/>
路入仙都不憚迂<lb/>
<pb n="KR4i0062_WYG_049-14a"/>
山下霏㣲雨灑塵門前嘹唳鶴迎人遂成一覺仙都夣<lb/>
更訪遺蹤得隐真<hi>仙都山志</hi>
　　楊咸亨<lb/>
　　江郊亭新成賦二十三韻<lb/>
蜀江千里東南傾峡門橫鎖千丈鯨呉帆蜀檝過如織<lb/>
府主四海皆弟兄城西門前二十里客去當送來當迎<lb/>
藤梢橘刺密無路短亭四壁荒榛荆春風淡沲酌客處<lb/>
我陪後乗同郊行碧油紅斾駐沙尾連宵急雨鼓不鳴<lb/>
<pb n="KR4i0062_WYG_049-14b"/>
元戎玉皇香案吏俛仰茅屋無乃輕擘山鞭石相原隰<lb/>
釘頭瓦縫粟縷盈偉哉幻出此竒觀丹楹畫棟光峥嶸<lb/>
山長波迥目力短空濛宜雨髙宜晴危嵐滴翠染窗戸<lb/>
空江倒影翻簷甍天長地久設相待更為佳處題佳名<lb/>
梁閒橫陳大手筆龍蛇飛動神鬼驚髙齋百篇子美唱<lb/>
峴首千載羊公情試呼小隊訪新館壯遊始與勝槩并<lb/>
披雲喚月星斗動放舟聞鶴天水明練光渺渺風力壯<lb/>
疊鼓西上帆東征舳艫冠盖兩歎息讙謡晝亂通樵聲<lb/>
<pb n="KR4i0062_WYG_049-15a"/>
元戎故是活國手山河指顧風塵清凄涼三峡小遊戲<lb/>
樸斲丹黝安足程明堂梁棟要杞梓天闗一柱須公擎<lb/>
紛紛故吏萬里外燕雀行慶大厦成賦詩抵掌者誰子<lb/>
夜郎野老楊咸亨<hi>全蜀藝文志</hi>
　　沈　東<lb/>
　　　東字元敘崑山人<lb/>
　　遊滄浪亭<lb/>
草蔓花枝與世新登臨空復想清塵只今唯有亭前水<lb/>
<pb n="KR4i0062_WYG_049-15b"/>
曾識春風載酒人<hi>中呉紀聞</hi>
　　沈長卿<lb/>
　　　長卿字文伯湖州人為常州倅忤秦檜貶化州<lb/>
　　句<lb/>
翠蛾環坐憶洲錢<lb/>
　　　<hi>至元嘉禾志洲錢市在崇徳縣西北二十七里宋南渡初士大夫來寓者殆二十家贈申國趙</hi>
　　　<hi>公不求父子寓踰一紀慶公善應字彦逺詩翰尤妙蘇計屬師徳仁仲吕顯謨正已仲發迭主</hi>
　　　<hi>詩盟即祇園精舍為簮盍之所詩人沈文伯有句云云</hi>
<pb n="KR4i0062_WYG_049-16a"/>
　　柴　援<lb/>
　　　援嘗為小吏自言周室之裔頗能詩<lb/>
　　寄逺<lb/>
别時指我堂前栁栁色青時望子時今日栁綿吹欲盡<lb/>
尚憑書去説相思<lb/>
　　客舍<lb/>
隻影寄空館蕭然飢鶴姿秋風北窗來問我歸何時<hi>以上</hi>
<hi>卻埽編</hi>
<pb n="KR4i0062_WYG_049-16b"/>
　　張　頔<lb/>
　　清淮樓<hi>在濠州</hi>
觀魚惠子臺蕪沒夢蜨莊生冢木秋唯有清淮供四望<lb/>
年年依舊背城流<hi>方輿勝覽</hi>
　　邵稽仲<lb/>
　　龍州<lb/>
峭壁陰森古木稠亂山深處指龍州猨啼鴉噪溪雲暮<lb/>
不是愁人亦自愁<hi>方輿勝覽</hi>
<pb n="KR4i0062_WYG_049-17a"/>
　　許　表<lb/>
　　項王廟<hi>在烏江號靈惠廟</hi>
千載興亡莫浪愁漢家功業亦荒邱空餘原上虞姬草<lb/>
舞盡春風未肎休<hi>方輿勝覽</hi>
　　史　幹<lb/>
　　題鵝鼻山<lb/>
龍泉五盞張帆去鵝鼻三杯衣錦歸寄與長泉後來者<lb/>
年年盛事莫相違<lb/>
<pb n="KR4i0062_WYG_049-17b"/>
　　　<hi>方輿勝覽山在眉州青神縣長泉北長泉士人每登科而歸郷人迓之于此三酌史幹有詩</hi>
　<lb/>
　<lb/>
　<lb/>
　<lb/>
　<lb/>
　<lb/>
　宋詩紀事巻四十九<lb/>
</p>
<p>
</p>
  </div>
<div>
                <head>宋詩紀事巻五十</head>
    <p>
<pb n="KR4i0062_WYG_050-1a"/>
欽定四庫全書<lb/>
　宋詩紀事巻五十　　　　　　錢塘厲鶚撰<lb/>
　　陸永仲<lb/>
　　　永仲字維之一名凝之字子才餘杭人隠大滌<lb/>
　　　洞天之石室因以石室稱之有石室集<lb/>
　　　<hi>四朝聞見録光堯嘗幸大滌憲聖亦侍進主觀者問以山中詩客以維之對進其行巻光堯讀</hi>
　　　<hi>之太息曰布衣入翰林可也憲聖曰山林隐士不要人知要他出山卻是苦他遂止</hi>
　　　<hi>西湖志餘永仲少與計偕入汴羣法徒邀令雜坐命道人相之道人指永仲曰秀才問以科第</hi>
<pb n="KR4i0062_WYG_050-1b"/>
　　　<hi>曰且還山及别道人以粒丹授之曰緩急用之永仲下第循汴而歸怒濤大作以丹投之風浪</hi>
　　　<hi>恬息岸有呼永仲姓名者則道人也遂出家隐大滌山</hi>
　　洞霄宫<lb/>
天柱峯前古洞霄我生來此避塵囂半牀明月琴三弄<lb/>
四座青山酒一瓢當戸老松如對立隔花啼鳥似相招<lb/>
斷金一去無消息唯有寒梅共寂寥<hi>洞霄詩集</hi>
　　絶筆<lb/>
岳南之館白雲端鳯笛龍簫徹廣寒一鶴曉飛沖碧落<lb/>
<pb n="KR4i0062_WYG_050-2a"/>
羣仙笑倚玉闌干<hi>咸淳臨安志</hi>
　　駱適正<lb/>
　　西園席上記事<lb/>
花隨春盡覓無痕尚續餘歡侑素尊一曲未終人已去<lb/>
西園燈火欲黃昏<lb/>
　　　<hi>清波雜志煇居建康春晩赴張徳共㑹於西園呼妓侑酒酒酣忽有傳府命呼其人時張安國</hi>
　　　<hi>開府方兩日其人臨去求自解之説衆但以實告况社中二客不至必留鈴齋翌日詢之如所</hi>
　　　<hi>料焉歌者既去坐客駱適正即席賦詩云云</hi>
<pb n="KR4i0062_WYG_050-2b"/>
　　劉博文<lb/>
　　　博文字元素宣城人<lb/>
　　栁眼<lb/>
青眼初垂已可知精神渾在豔陽時只因嫁得東君後<lb/>
兩淚相看是别離<lb/>
　　　<hi>竹坡詩話元素内子朱賢善事其夫一日元素與客飲分韻得栁眼詩成坐客皆不悦後數日</hi>
　　　<hi>而其妻亡盖詩讖也</hi>
　　劉　棐<lb/>
<pb n="KR4i0062_WYG_050-3a"/>
　　　棐字仲忱<lb/>
　　咸陽<lb/>
父老壺漿迓義旗秦亡誰復為秦悲不曾被虐曾䝉徳<lb/>
十二金人各淚垂<lb/>
玉殿珠樓二世中楚人一炬逐煙空卻縁火是秦人火<lb/>
只與焚書一樣紅<lb/>
　　　<hi>墨莊漫録詩律殊有風致類唐人題詠他詩亦稱是</hi>
　　劉　敬<lb/>
<pb n="KR4i0062_WYG_050-3b"/>
　　觀滄浪亭石感而有作<lb/>
蘇君在朝人不知蘇君既沒人悲之流風遺書見稱道<lb/>
髙文大句争提撕壁間草𨽻亦不置剥苔椎土無棄遺<lb/>
乃知死不與人共利害而後不為時所疑滄浪亭空卉<lb/>
木老古石蒼蒼顔色好無脛猶疑千里來致身忽在都<lb/>
門道帝都王侯好事多相看自悔取不早君不見呉興<lb/>
長史春襴衫閉門抱恨長枯槁<hi>呉郡志</hi>
　　薛揚祖<lb/>
<pb n="KR4i0062_WYG_050-4a"/>
　　　揚祖字元祖鄞人歴知漳州召為大理丞<lb/>
　　與張樞密話舊作<lb/>
羸軀苦善病日與藥裹親藉彼參苓功扶此憂患身思<lb/>
君若飢渴相憐同病人余身本蒲栁寧竢秋風晨君誠<lb/>
松栢姿何患不長春容面一若丹鬢髪一若銀來日安<lb/>
可期往事曷足陳不能罄君罍奚以浣我塵吹笙將鼓<lb/>
瑟慚余非嘉賔<hi>甬上耆舊集</hi>
　　薛居實<lb/>
<pb n="KR4i0062_WYG_050-4b"/>
　　　居實字去華鄞人朋龜子歴官淮東安撫使直<lb/>
　　　祕閣有集<lb/>
　　皇太后挽歌<lb/>
夾日光先業寒星聚夜臺慈名千古重哀詔九天來地<lb/>
底雞人少雲中鶴使催宫門芳草徧從此不須開<lb/>
　　老妓自稱汴京宫人泣而贈之<lb/>
薄妝自敘老深宫一曲悲歌聽不終黑髮尚霑梁苑雪<lb/>
素衣還帶上林風殘春栁葉蕭條緑破國桃花冷落紅<lb/>
<pb n="KR4i0062_WYG_050-5a"/>
收拾琵琶蹙眉黛教人同在淚痕中<hi>以上甬上耆舊集</hi>
　　仲　昻<lb/>
　　　昻字明舉紹興中廣漢人<lb/>
　　題西門外筰橋下觀音院<lb/>
雨砌風亭長緑苔壁間題字半塵埃城南蕭寺無人跡<lb/>
幾度曾因送客來<hi>全蜀藝文志</hi>
　　何錫汝<lb/>
　　　錫汝紹興閒人<lb/>
<pb n="KR4i0062_WYG_050-5b"/>
　　玉虹泉<hi>在羅田縣東五十里詩刻石上</hi>
百尺雲巖佛閣前晚鐘疎葉思悠然岸邊酌酒和清露<lb/>
石上題詩染翠煙半嶺泉鳴通古澗數峯秋盡隔寒川<lb/>
西風似欲吹人起去逐騎鯨汗漫仙<hi>湖廣總志</hi>
　　劉望之<lb/>
　　　望之蜀人自號觀堂<lb/>
　　新都驛逺平軒<lb/>
霜晴木落送歸鞍袖手㣲吟此慰顔賸欲憑欄招白鳥<lb/>
<pb n="KR4i0062_WYG_050-6a"/>
更煩翦樹出青山晚悲薄禄非三釜賴許清詩見一斑<lb/>
<hi>自注軒有外氏周次元帥蜀時詩</hi>看到逺平纔得恨我寧僵卧尺椽閒<lb/>
　　沱江<lb/>
尚勝三年謫終慙萬里馴極知行路澀可忍在家貧嵗<lb/>
晚沱江緑雲深錦樹新相思肎如月夜夜只隨人<lb/>
　　發成都<lb/>
落拓平生載酒行如今憔悴鬢絲生無金得買青樓笑<lb/>
空負閒愁出錦城<hi>以上成都文類</hi>
<pb n="KR4i0062_WYG_050-6b"/>
　　紹興中作<lb/>
一紙盟書換戰塵萬方呼舞卻霑巾崇陵訪沈空遺恨<lb/>
郢國憐懐尚有人收拾金繒煩廟算安排鐘鼎頌宗臣<lb/>
小儒何敢知機事終望君王赦奉春<lb/>
　　　<hi>桯史紹興中和議成蜀士劉望之作詩云云時語禁未大嚴無以為風者望之它詩多謟秦檜</hi>
　　　<hi>所謂奉春不知指何人也</hi>
　　白　麟<lb/>
　　合江探梅<lb/>
<pb n="KR4i0062_WYG_050-7a"/>
艇子飄揺喚不回半溪清影漾疎梅有人隔岸頻招手<lb/>
和月和霜翦取來<hi>成都文類</hi>
　　任　續<lb/>
　　　續紹興閒人<lb/>
　　還珠洞呈桂林帥呂叔恭<lb/>
山林自空閴遊人事幽討岫幌與雲闗來蹟可堪掃艮<lb/>
離矗孤峯玉簮倚天杪桂水流灕碧洄伏皆縈繞豁谺<lb/>
巖穴深虯龍雙夭矯坤倪露幽祕造化殚竒巧勝槩絶<lb/>
<pb n="KR4i0062_WYG_050-7b"/>
塵寰髣髴蓬萊島悠悠世俗情是非苦膠擾水中蠏何<lb/>
罪徒勞卹心悄人厄困無妄礫石埋深窈風月幾年恨<lb/>
山光慘蘿蔦星郎太嶽孫長城隐南表戎旃整且暇髙<lb/>
情恣登眺郊坰擁小隊一見顔色愀舊觀俄頃復洞戸<lb/>
天重曉傷心日月過人世幾番老山川不相似嵗月依<lb/>
然好吕巖標强名往事人能道孟公漫驚坐子夏冠非<lb/>
小桃符録餘慶邲勝成濮兆冥數今乃驗常幸定誰考<lb/>
哦詩記貞石則有若樽醥<hi>桂勝</hi>
<pb n="KR4i0062_WYG_050-8a"/>
　　强彦文<lb/>
　　　彦文溧陽丞<lb/>
　　句<lb/>
空有青山自龍虎可堪荒冢更衣冠<hi>金陵道中</hi>逺山初見<lb/>
疑無路曲徑徐行漸有村　船中燈火十年話枕上江<lb/>
湖萬里心<hi>清波别志</hi>
　　李　璜<lb/>
　　　璜字徳劭江都人流寓四明有檗菴集<lb/>
<pb n="KR4i0062_WYG_050-8b"/>
　　　<hi>樓大防序云徳劭少負雋才耻從進士舉後寓四明蕭散骯髒以終其身不娶無子晚從宏智</hi>
　　　<hi>禅師于言下有省冩照自題其上云分明便是龎居士又卻無人賣罩籬不可謂無所得然亦</hi>
　　　<hi>可哀也已</hi>
　　以二貓送張子賢<lb/>
家家入雪白於霜更有攲鞍似鬧裝便請爐邊义手坐<lb/>
從他䑕子自跳梁<lb/>
銜蝉毛色白勝酥搦絮堆綿亦不如老病毗邪須減口<lb/>
從今休歎食無魚<hi>墨莊漫録</hi>
<pb n="KR4i0062_WYG_050-9a"/>
　　唐　悊<lb/>
　　　悊字端仲淮海張邦基之表舅<lb/>
　　賦漢建安時侯印<lb/>
闗中金印豈秦闗想見風流漢已還大饗似書譙縣石<lb/>
蘭亭寧數會稽山空餘此日歸囊橐曾是當年雜佩環<lb/>
萬户況將取如斗此章何足繫腰間<lb/>
　　題宗室趙大年橫巻為張邦基作<lb/>
聞君新得小山川畫手來從郜雍賢不學農夫焉用稼<lb/>
<pb n="KR4i0062_WYG_050-9b"/>
若為王子豈知田我真壠上躬耕客親見人間小隐天<lb/>
始識何年京樣熟菊籬寧似景龍邊<hi>菊籬景龍門下景也</hi>
　　　<hi>墨莊漫録米南宫謂大年作畫清麗雪景類王維汀渚水鳥有江湖意予嘗得大年所作橫巻</hi>
　　　<hi>歸田圖竹籬茅舍煙林蔽虧遥岑逺水咫尺千里葭蕪鷗鷺宛若江鄉表舅唐端仲題詩云云</hi>
　　裴相如<lb/>
　　　相如號豹隐餘杭人<lb/>
　　遊洞霄宫<lb/>
人間三十六洞天各有邃道通神仙兹山九鎖路曲折<lb/>
<pb n="KR4i0062_WYG_050-10a"/>
中間五洞棲雲煙東遊大滌望天柱西登石室觀飛泉<lb/>
窮幽討勝足未倦明月忽墮青崖顛山中道士借一榻<lb/>
夜半猨鶴驚人眠明朝又復出山去白雲回首空悽然<lb/>
<hi>洞霄詩集</hi>
　　龔明之<lb/>
　　　明之字熙仲崑山人祖母李病且革明之禱于<lb/>
　　　天乞減五齡以益李壽灼頂聞腦中有爆裂聲<lb/>
　　　不為動李病尋愈竟五年卒明之以特恩廷試<lb/>
<pb n="KR4i0062_WYG_050-10b"/>
　　　授髙州文學年老敕監潭州衡嶽致仕超授宣<lb/>
　　　教郎著中呉紀聞<lb/>
　　芝華亭<lb/>
誰道休祥繫上穹民心元自與天通政平訟理為真瑞<lb/>
何必金芝産梵宫<hi>玉峯詩纂</hi>
　　蘇　籀<lb/>
　　　籀字仲滋轍之孫遲之子官至監丞南渡居婺<lb/>
　　　州有雙溪集<lb/>
<pb n="KR4i0062_WYG_050-11a"/>
　　蘼蕪<lb/>
葉葉秋聲中霏霏蚤英䔩介特有如松繁華匪慙菊勃<lb/>
蔚襲軒墀薰霑滿衣服情人擢纖指拾蘂動盈匊蘼蕪<lb/>
見離騷苓藿入譜録<lb/>
　　遊鼓山<hi>自注孫子安見招</hi>
呼船起柁乗潮平掠窗飄箔疎雨傾潄石枕流東道主<lb/>
櫛風沐雨吾曹行百尋懸瀑㵼紳佩兩邊喬木翔枅甍<lb/>
乞漿滿甌牛乳粥縱橫下筯駝蹄羮躋摩頂踵歴磴術<lb/>
<pb n="KR4i0062_WYG_050-11b"/>
牽挽葛藟披荆榛荒浪攙差復奄靄巀薛贔屭仍棱層<lb/>
嘷煙嘯雨猨鶴宅絶山航海樵漁能草衣穴處避世士<lb/>
木食澗飲安禅僧芝房雲閣無盡藏月屏風幌長明燈<lb/>
笑看闤闠一蟻垤揮斥氛祲投蠻藤經行石竇解縢屩<lb/>
飲灌匏杓談淄澠莫嗔踏碎蒼苔色莫嫌汲濁陰井清<lb/>
膏肓泉石有裁鑒騰踔巖崿試股肱要識石鼓真面目<lb/>
立置枕几非繪繒風吹楊葉此山下欲問故老知誰譍<lb/>
市朝一夢争奪際山海蕭散堪伏膺<lb/>
<pb n="KR4i0062_WYG_050-12a"/>
　　和巻中韓子蒼梅花<lb/>
先開媚晴昊孤豔斷魂時繞樹沈煙度凌寒檀暈披參<lb/>
橫明月觀雪細影娥池結實冥冥雨君看雀啅枝<hi>以上雙溪</hi>
<hi>集</hi>
　　蘇　簡<lb/>
　　　簡字伯業籀弟有山堂集<lb/>
　　次韻張正民遊智者寺<lb/>
養拙何所詣白晝門常闗剝啄有好懐遶郭橫秋山佛<lb/>
<pb n="KR4i0062_WYG_050-12b"/>
刹在山麓清浄非人間曳杖得晤語幽尋為歡顔寺同<lb/>
喬木古僧與白雲閒一鳥不復鳴流泉自潺湲山林作<lb/>
勝踐世事羊腸艱<hi>金華詩粹</hi>
　　呉　璋<lb/>
　　　璋沆子<lb/>
　　環溪夜坐<lb/>
江天閒晚已斜陽静倚柴門對草堂葉落轉枝翻鶻影<lb/>
星飛橫水帶螢光㣲風得雋驅殘暑新月出竒生嫩涼<lb/>
<pb n="KR4i0062_WYG_050-13a"/>
坐覺秋容轉清爽一聲漁笛在滄浪<lb/>
　　句<lb/>
惜别有情空執手贈行無緒不成章　閒中坐作蜘蛛<lb/>
隐夢裏逃成燕雀禪　奕棊但以忘憂耳縱酒無如作<lb/>
病何<hi>以上環溪詩話</hi>
　　胡　仔<lb/>
　　　仔字元任舜陟子仕為晉陵令卜居呉興號苕<lb/>
　　　溪漁隐著有叢話<lb/>
<pb n="KR4i0062_WYG_050-13b"/>
　　苕溪絶句<lb/>
三間水閣賈耘老一首佳詞沈會宗無限當時好風月<lb/>
如今總屬績溪翁<lb/>
　　　<hi>苕溪漁隐叢話賈耘老舊有水閣在苕溪之上景物清曠東坡作守時屢過之題詩畫竹於壁</hi>
　　　<hi>間沈㑹宗又為賦小詞其後水閣屢易主今已摧毁久矣遺址正與予小閣相近同在一岸景</hi>
　　　<hi>物悉如會宗之詞故予嘗有句云云</hi>
　　春寒<lb/>
小院春寒閉寂寥杏花枝上雨瀟瀟午窗歸夢無人喚<lb/>
<pb n="KR4i0062_WYG_050-14a"/>
銀葉龍涎香漸消<lb/>
　　　<hi>苕溪漁隐叢話西清詩話云長沙徐仲雅宫詞曰内人曉起怯春寒輕揭珠簾看牡丹一把栁</hi>
　　　<hi>絲收不盡和風搭在玉闌干其富貴瀟灑可愛余嘗作春寒絶句云云聊效其體也</hi>
　　對月用促句換韻格<lb/>
青坡瓈色瑩長空爛銀盤挂屋山東晚涼徐度一襟風<lb/>
天分風月相管領對之技癢誰能忍吟哦自恨詩才窘<lb/>
埽寛露坐發興新浮蛆琰琰抛青春不妨舉醆成三人<lb/>
　　題苕溪漁隐圖<lb/>
<pb n="KR4i0062_WYG_050-14b"/>
　余卜居苕溪上日以漁釣自適因自稱曰苕溪漁隠<lb/>
　臨流有屋數椽亦以此命名僧了宗善墨戲落筆頗<lb/>
　瀟灑為余作苕溪漁隠圖覽景攄懐時有鄙句皆題<lb/>
　之左方云<lb/>
溪邊短短長長栁波上來來去去船鷗鳥近人渾不畏<lb/>
一雙飛下鏡中天<lb/>
秋雲漠漠煙蒼蒼蘆花初白蓮葉黃釣船盡日來往處<lb/>
南村北村秔稲香<lb/>
<pb n="KR4i0062_WYG_050-15a"/>
巻起綸竿撇櫂歸短篷斜掩宿漁磯日髙春睡無人喚<lb/>
撩亂楊花繞夢飛<lb/>
　　和人七夕<lb/>
乞巧筵開玉露秋一鉤涼月挂西樓人間百巧方無奈<lb/>
寄語天孫好罷休<hi>以上苕溪漁隐叢話</hi>
　　左　鄯<lb/>
　　題湘中郵亭壁<lb/>
疊疊山腰繫冷雲疎疎雨腳弄黃昏松聲更帶溪聲急<lb/>
<pb n="KR4i0062_WYG_050-15b"/>
不是行人也斷魂<hi>苕溪漁隐叢話</hi>
　　賴　鑄<lb/>
　　　鑄字成之號竹莊<lb/>
　　送鄭居之<lb/>
窗前落葉正蕭蕭夜雨寒燈共寂寥君是居人余是客<lb/>
明朝相候合江橋<hi>詩家鼎臠</hi>
　　龔　相<lb/>
　　　相字聖任處州遂昌人兵部侍郎原之孫知華<lb/>
<pb n="KR4i0062_WYG_050-16a"/>
　　　亭縣遂家呉中<lb/>
　　濡須塢<hi>在巢縣東南</hi>
南北安危限兩闗迅流一去幾時還凄涼千古干戈地<lb/>
春水方生鷗自閒<hi>方輿勝覽</hi>
　　邵　博<lb/>
　　　博字公濟伯温子有西山集<lb/>
　　題智永上人瀟湘夜雨圖<lb/>
曾擬扁舟湘水西夜窗聽雨數歸期歸來偶對髙人畫<lb/>
<pb n="KR4i0062_WYG_050-16b"/>
卻憶當年夜雨時<hi>畫繼</hi>
　　題相如琴臺<lb/>
長卿本豪傑禮外安可處手弹南風琴心謂東鄰女雜<lb/>
身傭保中初不忌笑侮大者固已立下此皆可補三賦<lb/>
争日星一書起今古其餘不自祕輙為人所取兒曹爾<lb/>
何知杯酒那可汙故臺已丘墟勝絶誰敢據我來訪遺<lb/>
跡低回不忍去詩成欲呌君雲車隔煙霧<hi>成都文類</hi>
　　雲安下巖偶成<lb/>
<pb n="KR4i0062_WYG_050-17a"/>
輕波颭鴨頭小艇翔燕尾風沙三十程雲水一千里雪<lb/>
盡晚寒輕日長春睡美汀蕪翹碧茅岸樹裹紅蘂江浮<lb/>
清鏡中山入翠屏裏蜀鳥已驚心巴猨猶側耳竹節數<lb/>
名灘桃花驗新水谷鶯歌尚慵檣燕舞何喜落日浪鎔<lb/>
金殘花風翦綺斯遊興最多了不知行止<hi>全蜀藝文志</hi>
　　王　汶<lb/>
　　　汶字希道一字道原汝陰人回之子有詩集雪<lb/>
　　　溪王銍序之<lb/>
<pb n="KR4i0062_WYG_050-17b"/>
　　寄韓澗泉<lb/>
在困多促促長懐特棲者崔嵬玉山岑其誰秣余馬朝<lb/>
隨澗雲浮暮逐澗泉㵼光儀儼神交晤言冀心冩食魚<lb/>
不知肥采菊不盈把願垂白日影照我蔀屋下<lb/>
　　送應顯夫之上饒<lb/>
細雨杏花斑飛飛燕子還人隨煙櫂去門對釣磯閒曉<lb/>
月偏驚夢春雲不離山定知多好句音問盍相闗<hi>以上前賢</hi>
<hi>小集拾遺</hi>
<pb n="KR4i0062_WYG_050-18a"/>
　　張子文<lb/>
　　墨梅二絶<lb/>
筆端喚醒玉梅魂滿袖春風不見痕未許巻簾新月上<lb/>
卻教煙雨惱黃昏<lb/>
憶昨江湖倒載歸暗香夾路雨霏㣲誰人貌得春風景<lb/>
逺看如煙近卻非<lb/>
　　次韻秦會之題墨梅<lb/>
南枝春色弄㣲温記得清香撲酒尊今日相逢隔煙霧<lb/>
<pb n="KR4i0062_WYG_050-18b"/>
揚州殘夢足銷魂<hi>以上聲畫集</hi>
　　陸士規<lb/>
　　黃陵廟<lb/>
東風吹草緑離離路入黃陵古廟西帝子不知春又去<lb/>
亂山無主鷓鴣啼<lb/>
　　　<hi>鶴林玉露陸士規布衣工詩秦檜喜之嘗挾秦書干臨川守餽遺不滿意升堂嫚罵守懼以書</hi>
　　　<hi>白秦自解秦怒陸甚陸請見不出然猶令其子小相者見之問其近作陸誦黃陵廟一絶小相</hi>
　　　<hi>入誦之秦吟賞再四即接見待之如初</hi>
<pb n="KR4i0062_WYG_050-19a"/>
　　周必大<lb/>
　　　必大字子充一字洪道廬陵人紹興二十一年<lb/>
　　　進士中宏詞科權中書舍人孝宗朝歴右丞相<lb/>
　　　拜少保進益國公寧宗朝以少傅致仕卒贈太<lb/>
　　　師諡文忠有平園集<hi>鶚按宋史必大紹興二十年進士据咸淳臨安志紹</hi>
　　　<hi>興二十一年趙逵榜無二十年榜宋史誤也今訂正</hi>
　　賞心亭醵會<lb/>
晉人誇新亭暇日輙髙會中間伯仁輩未免楚囚對江<lb/>
<pb n="KR4i0062_WYG_050-19b"/>
山猶古昔人物已曖昧東郊今保釐翠華記行在佳麗<lb/>
壓淮楚迢逓盛冠盖兹樓貫城雉于邁無小大令威雖<lb/>
不歸靈光故無礙煙雲互明滅川郭相映帶當年烏衣<lb/>
遊此日思勝槩從容值休沐登臨多慷慨幽懐忽軒豁<lb/>
細故絶芥蔕已尋詩社盟更訂飲朋戒嘉賔滿坐上好<lb/>
詩來天外舟移白鷺逺目送飛鳥快方種淵明秫麄免<lb/>
監河貸一醉儻可期與君時倒載<lb/>
　　遊茅山道中口占須徧遊乃成章<lb/>
<pb n="KR4i0062_WYG_050-20a"/>
千峯溧陽來勢若西南奔遥拱三茅峯不敢廹至尊三<lb/>
茅如軒懸次序儼弟昆正西闢夷途羣仙之所門至今<lb/>
下泊宫往往弭旗旛<lb/>
　　過池州作<lb/>
千古風流杜牧之詩材猶及杜筠兒向來稍喜唐風集<lb/>
<hi>原注荀鶴詩集名唐風集</hi>今悟樊川是父師<lb/>
　　　<hi>二老堂詩話池陽集載牧之守郡時有妾懐姙而出之以嫁州人杜筠後生子即荀鶴也</hi>
　　髙宗皇帝挽詞<lb/>
<pb n="KR4i0062_WYG_050-20b"/>
社稷興中否干戈静四溟生年同藝祖慶壽似慈寧人<lb/>
憶庚庚兆天傾九九齡向來懐夏禹今祔越山青<lb/>
太極乾元父清都大帝宫宴酣忘御駿仙去任遺弓音<lb/>
遏堯仁逺旻號舜孝隆孤臣臺閣舊淚血灑春風<lb/>
　　會同年楊謹仲周孟覺賞芍藥嘗櫻桃次謹仲韻<lb/>
清晨自掃落花廳小甕新篘竹葉青簮盍莫辭過陋巷<lb/>
臚傳相與記彤廷階翻紅藥曾重見<hi>僕兩直西掖</hi>敕賜朱櫻<lb/>
亦屢經老去飄零無此夢詩來吟咏有餘馨<lb/>
<pb n="KR4i0062_WYG_050-21a"/>
　　題九華化成峯<lb/>
攀蘿度險㨗猱猨石角鉤衣屨盡穿莫訝逺尋金地藏<lb/>
也曾徐歩玉階前<lb/>
　　贈棲賢寺藏主可昇<hi>與予同庚</hi>
我比同年百不能只餘霜鬢媿師兄殷勤覓句無言説<lb/>
共撥寒灰聽水聲<hi>以上省齋文槀</hi>
　　元宵煮浮圓子前輩似未嘗賦此坐間成四韻<lb/>
今夕知何夕團圓事事同湯官循舊味竈婢詫新功星<lb/>
<pb n="KR4i0062_WYG_050-21b"/>
燦烏雲裏珠浮濁水中嵗時編雜詠附此説家風<lb/>
　　訪誠齋<lb/>
楊監全勝賀監家賜湖豈比賜書華回環自闢三三徑<lb/>
頃刻能開七七花門外有田供伏臘望中無處不煙霞<lb/>
卻慙下客非摩詰無畫無詩只謾誇<hi>以上平園續槀</hi>
　　　<hi>鶴林玉露慶元間周益公以宰相退休誠齋以祕書監退休益公嘗訪誠齋於南溪之上留詩</hi>
　　　<hi>云云誠齋和云相國來臨處士家山間草木也光華髙軒行李能過李小隊尋花到浣花留贈</hi>
　　　<hi>新詩光奪月端令老子氣成霞未論藏去傳詒厥拈向田夫野老誇好事者繪以為圖</hi>
<pb n="KR4i0062_WYG_050-22a"/>
　　蕭徳藻<lb/>
　　　徳藻字東夫閩人紹興二十一年進士嘗令烏<lb/>
　　　程後遂家焉所居屏山自號千巖老人有千巖<lb/>
　　　擇稾<lb/>
　　　<hi>楊誠齋序近世詩人若范石湖之清新尤梁溪之平澹陸放翁之敷腴蕭千巖之工致皆余所</hi>
　　　<hi>畏也</hi>
　　采蓮曲<lb/>
清曉去采蓮蓮花帶露鮮溪長須急槳不是趁前船<lb/>
<pb n="KR4i0062_WYG_050-22b"/>
相隨不覺逺直到暮煙中恐嗔歸得晚今日打頭風<hi>後村</hi>
<hi>詩話</hi>
　　古梅二首<lb/>
湘妃危立凍蛟脊海月冷挂珊瑚枝醜怪驚人能嫵媚<lb/>
斷魂只有曉寒知<lb/>
百千年蘚著枯樹三兩㸃春供老枝絶壁笛聲那得到<lb/>
只愁斜日凍蜂知<lb/>
　　詠虞美人草<lb/>
<pb n="KR4i0062_WYG_050-23a"/>
魯公死後一坏荒誰與竿頭薦一觴妾願得生墳土上<lb/>
日翻舞袖向君王<hi>以上全芳備祖</hi>
　　吕公洞<lb/>
復此經過三十年唯應巖谷故依然城南老樹朽為土<lb/>
簷外稚松青拂天枕上功名秖擾擾指端變化又𤣥𤣥<lb/>
刀圭乞與起衰病稽首秋空一劒仙<hi>賔退録</hi>
　　次韻傅惟肖<lb/>
竹根蟋蟀太多事喚得秋來籬落閒又過暑天如許久<lb/>
<pb n="KR4i0062_WYG_050-23b"/>
未償詩債若為顔肝腸與世苦相反巖壑嗔人不早還<lb/>
八月放船飛樣去蘆花叢外數青山<lb/>
　　登岳陽樓<lb/>
不作蒼茫去真成浪蕩遊三年夜郎客一柁洞庭秋得<lb/>
句鷺飛處看山天盡頭猶嫌未竒絶更上岳陽樓<hi>以上瀛奎</hi>
<hi>律髓</hi>
　　句<lb/>
乾坤生長我貧病怨尤誰　秋浩蕩中遥指㸃一螺許<lb/>
<pb n="KR4i0062_WYG_050-24a"/>
是定王城　稚子推窗窺過雁數峯乗隙入西窗　秋<lb/>
陽直為田家計饒得漁村一抹紅<hi>後村詩話</hi>
　　查　籥<lb/>
　　　籥字元章海陵人紹興辛未進士乾道中户部<lb/>
　　　郎中總領四川財賦司<lb/>
　　題臥龍山<lb/>
山顛祠貌儼丹青千載懐人為一登隠隠故營連白帝<lb/>
茫茫恨水向西陵石根蘭芷香無價雲頂松杉翠作層<lb/>
<pb n="KR4i0062_WYG_050-24b"/>
人事天機古難料詩成試語定中僧<hi>全蜀藝文志</hi>
　　萬州湖灘寄王夔州<hi>十朋</hi>
滿目暮山平逺一池雲錦清酣忽有鐘聲林際直疑夢<lb/>
到江南<hi>王梅溪集附</hi>
　　郭知運<lb/>
　　　知運字次張鹽官人弱冠登紹興二十一年進<lb/>
　　　士秦檜强與為姻知運勿樂訖停昏焉仕至荆<lb/>
　　　州守倦求禄仕自號息菴老人卜居雙廟之西<lb/>
<pb n="KR4i0062_WYG_050-25a"/>
　　　有猥稾<lb/>
　　題雙廟<lb/>
唐祚中不振羣胡恣姦驕君徳弗克終治亂在一朝渠<lb/>
魁睥神器四海俱動揺向來為厲階其迹已冰消中興<lb/>
功孰甚張許冠百僚堂堂二公烈千古名不凋義膽極<lb/>
華岳忠肝齊斗杓平生慕節義卜居祠匪遥丹青就湮<lb/>
鬱古屋風蕭蕭英靈如可問激懦討惛妖<hi>咸淳臨安志</hi>
　　林　桷<lb/>
<pb n="KR4i0062_WYG_050-25b"/>
　　　桷字子長一字景安長溪人紹興二十一年進<lb/>
　　　士秦熺之壻官右司郎中有橫堂小集<lb/>
　　太白五松書院<lb/>
翰林最愛五松山嘗説千年未擬還而我抗塵良自媿<lb/>
來遊秖得片時閒<hi>池州府志</hi>
　　方汝疆<lb/>
　　　汝疆字南夫繁昌人紹興二十一年進士<lb/>
　　江上晚行<lb/>
<pb n="KR4i0062_WYG_050-26a"/>
疎雲薄日冷呉江江色蘆花共渺茫四五㸃山煙靄淡<lb/>
兩三枝槳水雲長遊魚避網驚㣲浪幽鷺窺汀下夕陽<lb/>
興罷歸來更回首滿身明月踏溪霜<lb/>
　　舟行<lb/>
平林漠漠暝煙齊竹樹蕭森望眼迷相喚幾聲何處雁<lb/>
斷霞明處一行低<hi>以上太平府志</hi>
　　陳居仁<lb/>
　　　居仁字安行莆田人家明州紹興二十一年進<lb/>
<pb n="KR4i0062_WYG_050-26b"/>
　　　士孝宗朝累官中書舍人華文殿直學士提舉<lb/>
　　　太平興國宫卒諡文懿<lb/>
　　西湖感舊<lb/>
蘇公隄畔采蓮船蘸碧樓臺動管弦山色湖光宛如昔<lb/>
心情不似十年前<hi>咸淳臨安志</hi>
　　史正志<lb/>
　　　正志字志道江都人紹興二十一年進士累除<lb/>
　　　司農丞孝宗朝仕至右文殿修撰知靖江府歸<lb/>
<pb n="KR4i0062_WYG_050-27a"/>
　　　老姑蘇號呉門老圃<lb/>
　　新亭<lb/>
龍盤虎踞阻江流割據由來起仲謀從此但誇佳麗地<lb/>
不知西北有神州<lb/>
忽枉王人六轡馳新亭有酒便同持坐中不作南冠歎<lb/>
江左夷吾是素期<hi>景定建康志</hi>
　　宋　翔<lb/>
　　　翔字子飛建陽人紹興二十一年進士官湖南<lb/>
<pb n="KR4i0062_WYG_050-27b"/>
　　　安撫參議有梅谷集<lb/>
　　紹興樂府<hi>時韋太后歸慈寧宫</hi>
天意回皇母歸戢烽燧敞宫闈朝陽赫奕明鞠衣惟皇<lb/>
之孝惟母之慈陳仙仗薦壽巵從之冢后與庶妃奏之<lb/>
<hi>一作以</hi>九成與咸池㳫珍瑞駢福祺山陬水裔咸熙熙惟<lb/>
天之相與帝之宜千萬年無窮期<hi>建陽縣志</hi>
　　程大昌<lb/>
　　　大昌字泰之休寧人紹興二十一年進士孝宗<lb/>
<pb n="KR4i0062_WYG_050-28a"/>
　　　朝官至權吏部尚書龍圖閣直學士卒諡文簡<lb/>
　　　有集<lb/>
　　宿直後出玉堂留詩示周子充<lb/>
抖擻身章卻冒塵褭蹏顧影也逡巡鑾坡寓宿非其地<lb/>
蓮燭操文自有真<hi>闕</hi>直由來同古語位髙兼復見今人<lb/>
迎潮有諾無輕爽季老當年不諉貧<lb/>
　　　<hi>玉堂雜記淳熙丙申八月庚辰徳壽宫遣大璫張去為至都堂傳旨立翟貴妃為今上皇后明</hi>
　　　<hi>日午後執政奏事皇后歸姓謝氏乙酉晚快行家來宣鎖院是日侍講刑部侍郎程泰之已宿</hi>
<pb n="KR4i0062_WYG_050-28b"/>
　　　<hi>直呼馬而出予至内前適與之遇泰之揚鞭云留詩案上矣</hi>
　　和劉侍郎<hi>夔</hi>九日登女郎臺<lb/>
霜枝凋翠雁橫秋莫倚危樓動旅愁菊有清香樽有酒<lb/>
茱萸不插也風流<hi>能改齋漫録</hi>
　　次韻陸務觀海棠<lb/>
喚回殘睡强矜持淺破朱脣倚笛吹千古妖妍磨不盡<lb/>
長隨春色上花枝<hi>海棠譜</hi>
　　句<lb/>
<pb n="KR4i0062_WYG_050-29a"/>
戯作風枝斜再惱玉堂宿<hi>題洪内翰侍兒翠翹畫竹圖繪寳鑑</hi>
　　劉知過<lb/>
　　　知過字與機天台人未冠領鄉薦紹興二十一<lb/>
　　　年中特科監南嶽廟與弟知變俱以文名尤工<lb/>
　　　于詩參政賀允中題其詩曰江東天籟<lb/>
　　春日<lb/>
濃起香塵十里晴晚來煙雨忽斜橫花開花落清明候<lb/>
山北山南杜宇聲追念舊遊渾似夢退思良計不如耕<lb/>
<pb n="KR4i0062_WYG_050-29b"/>
人中喜有彌天釋時吐清文慰此情<hi>台州府志</hi>
　　秦　熺<lb/>
　　　熺字伯陽本檜妻兄王㬇孽子檜乞養為後紹<lb/>
　　　興二十一年進士累官翰林學士知樞密院事<lb/>
　　　進少師致仕<lb/>
　　　<hi>齊東野語熺本王氏子檜素不悦檜畏内妾嘗孕其妻逐之生子為仙遊林氏子曰一飛以檜</hi>
　　　<hi>故仕至侍郎兼給事中曹泳嘗勸檜還一飛未果而檜死</hi>
　　送舅氏知湖州<lb/>
<pb n="KR4i0062_WYG_050-30a"/>
暫别甘泉豹尾中隼旟仍駐水晶宫文昌地禁論詩少<lb/>
燕寢凝香簿領空可但龔黃宜共理便應顔謝與同風<lb/>
飽聞回老榴皮事試問溪頭鶴髪翁<lb/>
　　　<hi>雲麓漫鈔説者謂吕仙嘗到湖之東林訪沈東老留詩既而登東林寺于壁間以榴皮自畫其</hi>
　　　<hi>像人初不知及秦伯陽送舅氏王亨道知湖州詩出觀者如堵</hi>
　　林之竒<lb/>
　　　之竒字少頴福州候官人紹興二十一年進士<lb/>
　　　尉長汀召為校書郎以病除大宗正丞提舉本<lb/>
<pb n="KR4i0062_WYG_050-30b"/>
　　　路市舶再任本路參議官終朝奉郎有拙齋集<lb/>
　　新晴山月<hi>曰琯按宋文鑑作文同</hi>
髙松漏疎月落影如畫地徘徊愛其下夜久不能寐怯<lb/>
風池荷巻病雨山果墜誰伴余苦吟滿林啼絡緯<lb/>
　　江月圖<lb/>
冥冥一月輪不知水與天獨于顥氣中仰見素璧圓超<lb/>
然狂道士起視清夜闌自拈白玉笛吹此江月寒想當<lb/>
萬籟息逸響流空煙我從江海來形留意先還何當買<lb/>
<pb n="KR4i0062_WYG_050-31a"/>
漁篷追此水月仙<lb/>
　　早春偶題<lb/>
寒風淅瀝鳴枯葦小鴨熏殘猶未起更教細雨結輕寒<lb/>
坐聽蕭蕭打窗紙石盆春蒲已抽翠雕斛栽花未生紫<lb/>
擁爐閉閣賦幽香未怕春冰生硯水<hi>以上拙齋集</hi>
　　黃巨澄<lb/>
　　　巨澄餘姚人紹興二十一年進士官吏部侍郎<lb/>
　　登四明山<lb/>
<pb n="KR4i0062_WYG_050-31b"/>
會稽東南秀四明名更佳蜿蜒三百里慘淡青蓮花伊<lb/>
昔天地初山川始萌芽六丁運神斧斲削如人家四牖<lb/>
遺古制玲瓏吐雲霞側聞劉樊徒于此鍊丹砂耕烟種<lb/>
青櫺結實大如𤓰揮手謝衆士身登鳯凰車至今石窗<lb/>
底青天守龍蛇玉女四五人緑鬢垂鬖髿時來聽潺湲<lb/>
意態静不譁我夜闖其旁月黑星如麻顧慙無靈氣悵<lb/>
望空咨嗟<hi>姚江逸詩</hi>
　宋詩紀事巻五十<lb/>
</p>
<p>
</p>
  </div>
<div>
                <head>宋詩紀事巻五十一</head>
    <p>
<pb n="KR4i0062_WYG_051-1a"/>
欽定四庫全書<lb/>
　宋詩紀事巻五十一　　　　　錢塘厲鶚撰<lb/>
　　張孝祥<lb/>
　　　孝祥字安國歴陽烏江人紹興二十四年廷試<lb/>
　　　第一孝宗朝累遷中書舍人直學士院領建康<lb/>
　　　留守尋以荆南湖北路安撫使請祠進顯謨閣<lb/>
　　　直學士致仕卒有于湖集<lb/>
　　題定山寺<hi>時年十六嵗</hi>
<pb n="KR4i0062_WYG_051-1b"/>
蹇驢夜入定山寺古屋貯月松風清正聞挂塔一鈴語<lb/>
不見撞鐘千指迎<lb/>
　　題夏氏莊<lb/>
平湖漠漠雨霏霏壓水人家燕子飛欲向湖東問春色<lb/>
杏花無數㸃春衣<hi>以上于湖殘槀</hi>
　　賀郊祀慶成<lb/>
漢統千齡接虞衡七政齊徳馨天自蠁容備古猶稽輿<lb/>
衞鉤陳北衣冠觀闕西雨先清道蹕寒避禮神圭方士<lb/>
<pb n="KR4i0062_WYG_051-2a"/>
朝仙仗宫垣挾御隄廟芝楹疊璧帝樂字連奎虚次尤<lb/>
祗慄懐親極慘悽珠旒依玉色蘭炬映璇題兩相初扶<lb/>
翼崇壇六降隮髙靈森欲墮諸福應如攜燎夜壇三燭<lb/>
淩霜甲萬犀宗燔申寳酌祕檢䕶金泥奉引星辰爛旋<lb/>
歸錦繡迷端門臨五鳯歩輦駐雙霓日照雲裳委風含<lb/>
綵筤低和聲翔四表嘉澤浸羣黎盛事真寥廓㣲生荷<lb/>
奬提侍祠叨執爵著籍繆通閨異寵何其報孤忠誓不<lb/>
暌裁詩獨愁晚猶得並鳧鷖<lb/>
<pb n="KR4i0062_WYG_051-2b"/>
　　椰子酒榼<lb/>
矮胡生南方託家碧山崖採擇供貢篚扶持上天街媿<lb/>
此愿慤姿欲售久未諧道傍麴先生風味固自佳逢渠<lb/>
即傾盖輸冩能開懐刮削出光采規繩去攲窊金玉豈<lb/>
足貴膠漆真吾儕客來有佳招二士往必偕婆娑止坐<lb/>
隅供饋煩金釵矮胡雖木强醇徳真無涯虚心實其腹<lb/>
居然外形骸微物幸見用棄置理則乖毛穎有封國陶<lb/>
匏薦禋柴大藥起世痾炮燔及根荄願子自洗濯勿受<lb/>
<pb n="KR4i0062_WYG_051-3a"/>
塵埃薶暇日肯相從醉經坐髙齋<lb/>
　　舟行大雨戲作呈張立之及同行諸公<lb/>
我船千斛初甚遲上灘下灘風薄之百夫撐挽纔得過<lb/>
水淺舟大行無期同來賔客笑鈍滯一葉自買如鳧鷖<lb/>
瞥波急槳亂藻荇瞬息不見飇車馳忽然昨夜雷雨作<lb/>
墨雲頹山風巻壑龍門春漲魚鼈亂牛渚宵明鬼神惡<lb/>
篷翻䌫斷泊不得客只一身無處著長年呌客强驚起<lb/>
一浪先掀半船水嚢衣漂盡到巾屨終夜奔茫沙石裏<lb/>
<pb n="KR4i0062_WYG_051-3b"/>
我時酣寢殊不覺但怪颼颼風到耳起來呼酒自勞苦<lb/>
水滿涼生差可喜向來笑者今卻悲人生淹迷那能知<lb/>
明朝轉舵我船快喚客同船莫嫌隘<hi>以上合璧事類外集</hi>
　　贈滕使君<lb/>
千騎東方白玉鑣十眉環坐紫檀槽安南都䕶來鼇禁<lb/>
建武將軍握豹韜瘴雨蠻煙驚鼓角朔雲邊雪滿旌旄<lb/>
夕烽不到甘泉殿尺一徴還近赭袍<lb/>
　　贈甘法曹<lb/>
<pb n="KR4i0062_WYG_051-4a"/>
北岳仙人汗漫遊斯文曾到海邊州誰憐詩禮甘公子<lb/>
牢落青衫到白頭<hi>以上合璧事類後集</hi>
　　可賦軒<hi>在西湖寳林院</hi>
光明獵獵上烏巾不那西湖爛漫春借我繩牀對脩竹<lb/>
為君一洗輭紅塵<hi>咸淳臨安志</hi>
　　東坡<lb/>
繫船著西日曵杖到東坡暗井蛙成部荒祠鳥作窠老<lb/>
仙騎鶴去稚子飯牛歌興廢何須問斯文自不磨<hi>方輿勝覽</hi>
<pb n="KR4i0062_WYG_051-4b"/>
　　玉淵亭<lb/>
靈源直上與天通借路來從五老峯試向闌干敲拄杖<lb/>
為君喚起玉淵龍<lb/>
　　　<hi>方輿勝覽亭在廬山棲賢寺門外澗中白石不以數計如臥羊故曰玉淵張安國書二字仍作</hi>
　　　<hi>詩</hi>
　　萬杉寺<lb/>
老榦參天一萬株廬山佳處著浮圖秖今買斷山中景<lb/>
破費神龍百斛珠<lb/>
<pb n="KR4i0062_WYG_051-5a"/>
　　　<hi>桯史王阮偕張紫㣲遊廬山萬杉寺紫㣲大書二章阮憮然曰先生氣吞虹霓今少卑之何也</hi>
　　　<hi>别去兩旬而得湖陰之訃紫㣲于此絶筆</hi>
　　題蔡濟所摹御府米帖<lb/>
生前官職但執㦸身後一字萬金直當時雷電下收拾<lb/>
世間不復有遺逸整整十巻字尤溼光采激射海為立<lb/>
平生我亦有書癖對此戃怳心若失口呿汗下屢太息<lb/>
十日把玩不得食作牋天公拜稽首乞我此老生時一<lb/>
雙手為君痛飲百斛酒墨池如江筆如帚一掃萬字不<lb/>
<pb n="KR4i0062_WYG_051-5b"/>
停肘<hi>後村詩話</hi>
　　浯溪中興頌<hi>在永州祁陽縣</hi>
繡綳兒啼思塞酥重牀燎香驅羣胡黃帬錦韈無尋處<lb/>
一夜驚眠揺帳柱朔方天子神為謀三郎歸來長慶樓<lb/>
樓前拜舞作竒祟中興之功不贖罪日光玉潔十丈碑<lb/>
蛟龍盤拏與天齊北望神京淚雙落只今何人老文學<lb/>
<hi>浯溪集</hi>
　　元風洞<hi>在桂林七星山陰風襲人凛如冰雪</hi>
<pb n="KR4i0062_WYG_051-6a"/>
山入烏蠻連越嶲天開斗野對珠宫應憐桂海長炎熱<lb/>
乞與清涼萬竅風<hi>桂林府志</hi>
　　張　堅<lb/>
　　　堅鎮江人紹興二十四年進士<lb/>
　　鶴廟松<hi>聞采茯苓者傷其根遂枯其半</hi>
誰種飛仙百丈梯風摧雨折昔人非憑誰寄語楊員外<lb/>
留取孫枝待令威<hi>茅山志</hi>
　　虞允文<lb/>
<pb n="KR4i0062_WYG_051-6b"/>
　　　允文字彬甫隆州仁壽人紹興二十四年進士<lb/>
　　　累除中書舍人直學士院被命犒師立功采石<lb/>
　　　乾道中歴左丞相同中書門下平章事兼樞密<lb/>
　　　使封雍國公以少保宣撫四川卒贈太傅諡忠<lb/>
　　　肅有集<hi>鶚按咸淳臨安志紹興二十四年張孝祥榜無二十三年榜宋史誤也今訂正</hi>
　　過瀘江亭<lb/>
映水林巒影顛倒濟川舟檝勢峥嶸東行萬里欲乗興<lb/>
更待一篙春水生<hi>全蜀藝文志</hi>
<pb n="KR4i0062_WYG_051-7a"/>
　　錢良臣<lb/>
　　　良臣字友魏華亭人紹興二十四年進士孝宗<lb/>
　　　朝拜參知政事罷知鎮江<lb/>
　　顧野王讀書堆<lb/>
伊昔邊烽備不虞太平移作梵王居而今江表全無事<lb/>
借我三椽更讀書<hi>松江府志</hi>
　　梁安世<lb/>
　　　安世字次張括蒼人紹興二十四年進士淳熙<lb/>
<pb n="KR4i0062_WYG_051-7b"/>
　　　中桂林轉運使有逺堂集<lb/>
　　石芥<lb/>
擷根山石貯瓶罌桂後緘題見者頳風味莫嫌無醞藉<lb/>
杯柈也解作聰明願言噴嚏傳心事搔首躊蹰散宿酲<lb/>
最是徂徠明道地至今姦膽亦魂驚<hi>蘆浦筆記</hi>
　　秦碑一紙并古詩呈王梅溪太守<lb/>
公生博物好竒古勸我搜求秦望碑我來稽陰且三載<lb/>
夢寐絶頂雲俱馳事非近代問父老鼻祖已來猶不知<lb/>
<pb n="KR4i0062_WYG_051-8a"/>
或云其山多虎狼囦湫罅井蟠蛟螭魍魎木客忌人到<lb/>
陰霾賊霧迷羊歧樵夫懸磴懼失勢一落萬丈誰能支<lb/>
吾意此如鍾乳穴民昔畏擾相譸欺曩時山東之罘石<lb/>
磅砰入海無津涯固知秦人游戲餘非民之利寧一時<lb/>
暇日登臨雲門寺僧曰若耶溪上竒山曰何山勢最峻<lb/>
丹鶴夜宿天孫枝南望天台西錢唐下視峯岫如羣兒<lb/>
李斯篆書真刻本昔人避亂此見之裹糧遂偕墨工往<lb/>
扳崖貫木如鹿麋舉觴酹酒山之神千古呵䕶煩神司<lb/>
<pb n="KR4i0062_WYG_051-8b"/>
銷鑠僅存三尺許龜趺就鑿山石為剜苔剔蘚随手剥<lb/>
面節背角摧霜皮老龍脱甲蛇解蜕鋪紙拭墨漫披離<lb/>
收藏入袖恍若失遐想往昔還嗟咨我聞太古功徳盛<lb/>
鋪冩不盡乾坤儀詩書紙上自不朽金石還有磨滅期<lb/>
秦皇不慕仁義業直謂堯舜猶瑕疵焚書欲盖前代美<lb/>
寧聞伏生傳有頤後生不廢丞相書歌頌雖在皆浮辭<lb/>
惜哉此紙無一畫欲記存亡人應嗤他年好事繼追訪<lb/>
姑願首尾觀吾詩<hi>雲門集</hi>
<pb n="KR4i0062_WYG_051-9a"/>
　　雙溪<lb/>
春霖漲合兩溪平雪浪中浮桑柘青南市喚船撐未到<lb/>
一番簔笠滿津亭<hi>金華府志</hi>
　　句<lb/>
蕃馬歩銜青苜蓿羌兒臥唱白銅鞮<hi>吹劒録</hi>
　　何　異<lb/>
　　　異字同叔號月湖崇仁人紹興二十四年進士<lb/>
　　　累擢監察御史遷右正言寧宗朝歴刑部侍郎<lb/>
<pb n="KR4i0062_WYG_051-9b"/>
　　　權工部尚書以寳謨閣學士致仕<lb/>
　　一犁春雨圖<lb/>
負郭先疇二頃餘飽看雨後著耕夫輭紅塵裏家山夢<lb/>
卻就君家閲畫圖<hi>詩家鼎臠</hi>
　　題李國博東園<lb/>
東園吟思玉蟾清園客開門古意生冰硯雲燈深洞宇<lb/>
春花秋草舊宫城人藏密樹尋聲見鷺下寒池照影驚<lb/>
三十分司泉石主馬蹄塵外得聞名<lb/>
<pb n="KR4i0062_WYG_051-10a"/>
　　章少機建小閣用陳伯强韻<lb/>
樓居草草假三間便覺星辰手可攀最喜坐中先得月<lb/>
不妨睡處也看山林疎啼鳥秋弹曲天濶飛鴻曉捲班<lb/>
對鏡清吟無限好典衣舊債幾時還<hi>以上瀛奎律髓</hi>
　　句<lb/>
天近風轉清地髙日難晚<lb/>
　　　<hi>賔退録何月湖尚書少時登髙峯壇有句云云林黃中侍郎見之即知其異日必貴且壽</hi>
　　范端臣<lb/>
<pb n="KR4i0062_WYG_051-10b"/>
　　　端臣字元卿蘭溪人浚從子紹興二十四年進<lb/>
　　　士累官中書舍人右史有文集<lb/>
　　題小三洞石磴<lb/>
短策將我影照盡山前溪夤縁入風磴歴覽窮攀躋不<lb/>
須翦梧桐自倚青冥梯<hi>金華府志</hi>
　　范成大<lb/>
　　琉璃河<hi>又名劉李河在涿州北三十里極清泚茂林環之尤多鴛鴦千百為羣</hi>
烟林蔥蒨帶回塘橋眼驚人失睡鄉健起褰帷揩病眼<lb/>
<pb n="KR4i0062_WYG_051-11a"/>
琉璃河上看鴛鴦<hi>此河大中祥符間路振乗軺録亦謂琉璃河惟嘉祐中宋敏求入番録乃</hi>
<hi>謂之六里河</hi>
　　灰洞<hi>在涿北燕南之間兩旁皆髙岡無風而路極狹塵土坌積咫尺不辨人物</hi>
塞北風沙漲帽簷路經灰洞十分添據鞍莫問塵多少<lb/>
馬耳冥濛不見光<lb/>
　　會同館<hi>燕山客館也授館之明日守吏㣲言有議留使人者</hi>
萬里孤臣致命秋此身何止一漚浮提攜漢節同生死<lb/>
休問羝羊解乳不<hi>遼人館本朝使已謂之會同館</hi>
<pb n="KR4i0062_WYG_051-11b"/>
　　挽王提刑彦光<lb/>
喻蜀三年戍還呉萬里船雲歸雙節後雪白短檠前百<lb/>
世春秋傳一墟陽羨田浮生如此了何必更淩煙<lb/>
日者悲離索公乎又杳冥門人辨韓集子舍得韋經此<lb/>
去念築室空來聞過庭路遥人不見千古泣松銘<lb/>
　　　<hi>中呉紀聞王葆字彦光崑山人擢宣和甲辰第紹興中除監察御史出知漢州移浙東提刑歸</hi>
　　　<hi>鄉卒其學長于春秋著集傳十五巻備論兩巻姪彦嘉登第彦光監裁甚精今參政周公初登</hi>
　　　<hi>第愛其博洽納之為壻尋即榮遇參政范公挽詩云</hi>
<pb n="KR4i0062_WYG_051-12a"/>
　　丁酉重九藥市呈坐客<lb/>
莫向登臨怨落暉自縁羇宦阻歸期年來厭把三邊酒<lb/>
此去休哦萬里詩烏帽不辭敲短髮黃花終是欠東籬<lb/>
若無合坐揮毫健誰嗣西風楚客悲<hi>以上石湖詩集</hi>
　　　<hi>澄懐録范石湖云淳熙巳亥重九與客自閶門汎舟徑橫塘宿霧一白垂垂欲雨至綵雲橋氛</hi>
　　　<hi>翳豁然晴日滿空風景閒美無不與人意會四郊刈熟露積如繚垣田家婦子著新衣畧有節</hi>
　　　<hi>物挂帆遡越來溪潦收淵澄如行玻瓈地上菱花雖痩尚可采擷檥櫂石湖扣柴荆坐千巖觀</hi>
　　　<hi>下菊叢中大金錢一種已爛漫穠香正午薰入酒杯不待轟飲已有醉意其傍丹桂二畝皆盛</hi>
<pb n="KR4i0062_WYG_051-12b"/>
　　　<hi>開多欒枝芳氣尤不可耐攜壺度石梁登姑蘇後臺躋攀勇往謝去巾輿笻杖石稜草滑皆若</hi>
　　　<hi>飛歩山頂正平有坳堂蘚石可列坐相傳為呉故宫閒臺别館所在其前湖光接松陵獨見孤</hi>
　　　<hi>塔之尖少北墨㸃一螺為崑山其後西山競秀縈青叢碧與洞庭林屋相賔大約目力踰百里</hi>
　　　<hi>具登髙臨逺之勝始余使金是日過燕山館嘗賦水調首句云萬里漢家使後每自和桂林云</hi>
　　　<hi>萬里漢都䕶成都云萬里橋邊客明年徘徊藥市中頗歎倦遊不復再賦但有詩云云今年幸</hi>
　　　<hi>甚獲歸故園偕鄰曲二三子醻酢佳節于鄉山之上乃復用舊韻首句云萬里呉船泊歸訪菊</hi>
　　　<hi>籬秋</hi>
　　致爽軒<hi>在永康軍</hi>
<pb n="KR4i0062_WYG_051-13a"/>
夕陽塵外漲郊墟六六峯頭夢覺餘竹色喚人來下馬<lb/>
亂蝉深處有圖書<hi>方輿勝覽</hi>
　　馬大同<lb/>
　　　大同字會叔嚴州人紹興二十四年進士歴官<lb/>
　　　戸部侍郎<lb/>
　　提刑少卿嚴陵馬大同以職事循行過九疑謁舜<lb/>
　　祠下而祠宇圮甚顧瞻慨歎乃留錢百千屬邑尉<lb/>
　　鄒安道為之繕葺因賦小詩聊序一時之勝云淳<lb/>
<pb n="KR4i0062_WYG_051-13b"/>
　　熙癸卯冬至前一日<lb/>
帝徳于今祀萬年如何遺像託疎椽憑誰為假丹青手<lb/>
付與梅仙十萬錢<hi>九疑山志</hi>
　　甄龍友<lb/>
　　　龍友字雲卿永嘉人遷樂清紹興二十四年進<lb/>
　　　士官至國子監簿<lb/>
　　觀洞庭<lb/>
風定澄空氣渾然恍疑太極未分前秖因有浪知為水<lb/>
<pb n="KR4i0062_WYG_051-14a"/>
若遇無風即是天舊説君山張帝樂新聞老木識飛仙<lb/>
而今大洞黃庭客又看題詩紀嵗年<hi>東甌詩集</hi>
　　徐夢莘<lb/>
　　　夢莘字商老臨江人紹興二十四年進士紹熙<lb/>
　　　中為荆湖北路安撫司參議官著三朝北盟會<lb/>
　　　編除直祕閣<lb/>
　　江西鄉人同仕廣右者十有二<hi>李蹊成叔郭有憑充誠潘脩文叔李</hi>
　　<hi>石韞玉徐夢莘商老王璪李文張坦明仲蔡詵子羽陳公璟師宋魏沐董父王思詠詠之孟浩養正</hi>
<pb n="KR4i0062_WYG_051-14b"/>
　　淳熙重光赤奮若仲秋中澣講鄉會于湘南樓過<lb/>
　　彈子嵓<lb/>
吾儕生江南逺近且鄰鄉一官皆為貧餬口走四方遇<lb/>
合良獨難動如參與商誰知自有時朋盍聚炎荒外臺<lb/>
參計畫幕府佐紀綱出宰得壯縣司教涖郡庠曹掾勝<lb/>
三語簿領真仇香不止似人喜頓覺吾輩張合坐尊序<lb/>
齒避席敬行觴嵓洞縱登覽杖屨倍徜徉棊矢以相娯<lb/>
嘯歌情意長舉酒起祝規愛我藥石良古人尚植立君<lb/>
<pb n="KR4i0062_WYG_051-15a"/>
子道其常平生學忠孝餘力從文章臨節不可奪當官<lb/>
有何强窮乃見節義老當志彌剛鴻鵠在寥廓騏驥終<lb/>
騰驤願言各勉旃富貴無相忘<hi>桂勝</hi>
　　楊萬里<lb/>
　　　萬里字廷秀吉水人紹興二十四年進士光宗<lb/>
　　　朝歴祕書監出為江東轉運副使再召皆辭寧<lb/>
　　　宗朝以寳謨閣學士致仕卒諡文節有誠齋集<lb/>
　　　<hi>周益公題跋誠齋大篇短章七歩而成一字不改皆掃千軍倒三峽穿天心透月脇之語至于</hi>
<pb n="KR4i0062_WYG_051-15b"/>
　　　<hi>狀物姿態冩人情意則鋪叙纎悉曲盡其妙筆端有口句中有眼</hi>
　　　<hi>困學紀聞誠齋讀貞觀政要云拔士新豐逆旅中懐賢鴨緑水波東酒傾一斗鳶肩客醋設三</hi>
　　　<hi>杯羊鼻公羊鼻公謂魏鄭公見龍城録</hi>
　　觀太平寺畫水長句<lb/>
太平古寺劫灰餘夕陽惟照一塔孤得得來看還不樂<lb/>
竹莖荒處破殿虚偶逢老僧聽僧話道是壁間留古畫<lb/>
徐生絶筆今百年祖師相傳妙天下壁如雪色一丈許<lb/>
徐生畫水纔盈堵橫看側看只麽是分明是畫不是水<lb/>
<pb n="KR4i0062_WYG_051-16a"/>
中有清濟一線波橫貫萬里濁浪之黃河雷奔電巻儘<lb/>
渠猛獨清元自不隨他波痕盡處忽掀怒攪動一河秋<lb/>
水暮分明是水不是畫老眼向來元自誤佛廬化作金<lb/>
柁樓銀山雪堆風打頭是身飄然在中流奪得太一蓮<lb/>
葉舟僧言此畫難再覓官歸江西卻相憶并州剪刀剪<lb/>
不得鵝溪匹絹官莫惜貌取秋濤懸坐側<lb/>
　　　<hi>費蓘梁溪漫志吾州太平寺郡人徐友畫清濟貫河一筆紆遶長數十丈不斷卻立而觀濤瀾</hi>
　　　<hi>洶湧目為之眩仰首近之凛然若飛流之濺于靣也楊誠齋為太守為賦長句</hi>
<pb n="KR4i0062_WYG_051-16b"/>
　　游豐湖<lb/>
三處西湖一色秋錢塘潁水更羅浮東坡元是西湖長<lb/>
不到羅浮便得休<lb/>
　　　<hi>梁溪漫志杭潁皆有西湖東坡連鎮二州故表謝云入參兩禁每玷北扉之榮出典二邦輙為</hi>
　　　<hi>西湖之長晚謫惠州州有豐湖亦名西湖淳熙中楊祕監使廣東過之賦詩云云</hi>
　　寄陸放翁<lb/>
君居東浙我江西鏡裏新添幾縷絲花落六回疎信息<lb/>
月明千里兩相思不應李杜翻鯨海更羨夔龍集鳯池<lb/>
<pb n="KR4i0062_WYG_051-17a"/>
道是樊川輕薄殺猶將萬户比千詩<lb/>
　　　<hi>鶴林玉露放翁晚年為韓平原作南園記除從官楊誠齋寄詩云云盖切磋之也然南園記唯</hi>
　　　<hi>勉以忠獻之事業實無諛辭</hi>
　　題牧牛亭秦太師墓<lb/>
函闗只有一穰侯瀛館寧無再帝丘天極八重心未死<lb/>
台星三㸃坼方休只看壁後新亭策恐作移中屬國羞<lb/>
今日牛羊上丘壟不知丞相更瞋不<hi>自注秦暮年起大獄必殺張徳逺胡</hi>
<hi>邦衡等五十餘人不知諸公殺盡將欲何為奏垂上而卒故有新亭之句然初節似蘇子卿而晚謬</hi>
<pb n="KR4i0062_WYG_051-17b"/>
　　　<hi>桯史金陵牧牛亭秦氏之邱隴在焉楊誠齋嘗題詩壁間云云檜墓前隊碑宸翰在焉有其額</hi>
　　　<hi>而無其辭臥一石草間曰當時將以求文莫之肯為檜在金連蘭縱之逃歸不知何以似子卿</hi>
　　　<hi>也</hi>
　　明發南屏<lb/>
新晴在在野花香過雨迢迢沙路長兩度立朝今結局<lb/>
一生行客老還鄉猶嫌數騎傳書札賸喜千峯入肺腸<lb/>
到得前頭上船處莫將白髮照滄浪<hi>以上誠齋集</hi>
　　　<hi>鶴林玉露孝宗朝誠齋為祕書監論髙宗配享出守髙安其去國時詩云云可謂無幾㣲見于</hi>
<pb n="KR4i0062_WYG_051-18a"/>
　　　<hi>顔面矣</hi>
　　過楚州淮陰侯廟<lb/>
鴻溝秖道萬夫雄雲夢何銷武士功九死不分天下鼎<lb/>
一生還負室前鐘古來犬斃愁無蓋此後禽空悔作弓<lb/>
兵火荒餘非舊廟三間破屋兩株松<lb/>
　　　<hi>桯史音節悲壯倫擬抑揚徧壁間殆無繼者</hi>
　　惠　廸<lb/>
　　　廸字楙吉宜興人紹興二十四年進士官大理<lb/>
<pb n="KR4i0062_WYG_051-18b"/>
　　　司直改國子博士<lb/>
　　婆餅焦<lb/>
夢破一聲婆餅焦呉音未穏帶春嬌不禁風力遥飛去<lb/>
卻引餘音過别條<hi>前賢小集拾遺</hi>
　　句<lb/>
小屋牽蘿補髙軒偃蓋過<lb/>
　　　<hi>孫覿惠公墓誌云楙吉少時治一室讀書其中予過賦小詩楙吉和荅云云予讀之驚歎</hi>
　　王十朋<hi>毛虞卿</hi>
<pb n="KR4i0062_WYG_051-19a"/>
　　　十朋字龜齡樂清人紹興二十七年進士第一<lb/>
　　　孝宗朝累遷起居舍人侍御史改吏部侍郎厯<lb/>
　　　四郡守以龍圖閣學士致仕卒諡忠文有梅溪<lb/>
　　　集<lb/>
　　　<hi>劉珙序云公平居無所嗜好顧喜為詩渾厚質直懇惻條暢如其為人</hi>
　　會稽秦頌徳碑丞相李斯篆世傳在秦望山莫知<lb/>
　　所在教授莫君好竒嗜古搜訪尤力有言碑在何<lb/>
　　山者莫以語某何山見于圖經在秦望東南疑其<lb/>
<pb n="KR4i0062_WYG_051-19b"/>
　　真秦望也某欣然欲往職有所拘以告會稽梁尉<lb/>
　　慨然而行登山果見之碑石僅存字磨滅已盡墨<lb/>
　　片紙而還作古風長韻具記始末因次其韻且記<lb/>
　　吾三人好事之癖亦以示後人也<lb/>
姬嬴遺蹟存者稀世傳石鼓稽山碑石鼓揄揚得韓子<lb/>
文與二雅争驅馳秦碑誇大頌功徳埋沒草莽無人知<lb/>
或言山頂石猶在上有虎豹龍蛇螭神藏鬼䕶荆棘蔽<lb/>
崖懸磴絶登無岐廣文好竒探禹穴梅仙好事尋僧支<lb/>
<pb n="KR4i0062_WYG_051-20a"/>
我賛其行要親覩勿受世俗流傳欺望秦秦望兩嶄絶<lb/>
何山壁立東南涯豐碑屹植最髙處不知磨滅從何時<lb/>
剔苔掃墨了無有糢糊片紙亦足竒濃雲霮䨴黯將雨<lb/>
古木槎枒蟠老枝歸來走筆出險語訶叱政斯同小兒<lb/>
詩成得得寫寄我辭嚴意偉法退之我聞秦人滅六國<lb/>
酷若犬磔臨海麋先王法為秦所負負秦況有秦有司<lb/>
五經灰飛儒濺血堯舜周孔何能為上蔡獵師妙小篆<lb/>
奴視俗體徒肥皮東封泰山南入越大書深刻光陸離<lb/>
<pb n="KR4i0062_WYG_051-20b"/>
沙邱風腥人事變鬼飢族赤誰嗟咨漢興萬事一掃去<lb/>
惟有篆刻餘刑儀磨厓欲作不朽計其如歴數不及期<lb/>
蚩尤五兵<hi>闕</hi>漆器人物美惡能相疵我雖過秦愛遺畫<lb/>
南山入望頻支頤不須嶧陽訪棗刻不用史遷觀雄辭<lb/>
虚堂黙坐對此紙閉眼暗想君勿嗤要知秦碑沒字本<lb/>
卻類周雅無辭詩<lb/>
　　悼張安國舍人<lb/>
天上張公子少年觀國光髙名一枝桂遺愛六州棠出<lb/>
<pb n="KR4i0062_WYG_051-21a"/>
世纔成佛修文遽作郎長沙屈賈誼宣室竟凄涼<lb/>
　　悼亡<lb/>
燕寢焚香老病身細君相對坐如賔而今一榻維摩室<lb/>
唯與無言法喜親<lb/>
偕老相期未及期回頭人事已成非逢春尚擬風光轉<lb/>
過眼忽驚花片飛<lb/>
　　東屯<lb/>
少陵别業古東屯一飯遺忠畎畝存我輩月叨官九斗<lb/>
<pb n="KR4i0062_WYG_051-21b"/>
須知粒粒是君恩<lb/>
　　　<hi>方輿勝覽東屯有青苗陂杜詩云東屯稻田一百頃北有澗水通青苗晴浴狎鷗分處處雨隨</hi>
　　　<hi>神女下朝朝又云東屯復瀼西一種住青溪東屯之田可得百許頃稻米為蜀第一郡給諸官</hi>
　　　<hi>俸廪以髙下為差帥漕月得九斗故王詩云云</hi>
　　初至泉州示七邑宰<lb/>
九重天子愛民深令尹宜懐惻隠心今日黃堂一杯酒<lb/>
使君端為庶民斟<lb/>
　　十日同知宗提舶游九日山延福寺<lb/>
<pb n="KR4i0062_WYG_051-22a"/>
十日同登九日山山中好處畧躋攀桑田改變松猶在<lb/>
車馬往來僧自閑昨日風應吹紫帽今朝菊已帶衰顔<lb/>
登臨稍愜南來意好逐飛飛倦鳥還<lb/>
　　和韻題秦隠君系故居<lb/>
山中髙韻欲逃名不謂名隨隠處成鑿石一泓詩數首<lb/>
也曾攻破五言城<lb/>
　　夜聽雙瀑同劉方叔毛虞卿聨句<lb/>
夜聽雙瀑喧遥聞疑雨來澗壑生清風襟宇捐纎埃<hi>龜齡</hi>
<pb n="KR4i0062_WYG_051-22b"/>
飛鳴撼半空暗想飄瓊瑰前觀阻步屧側耳成徘徊<hi>虞卿</hi>
蕭然山館間此興何悠哉子晉不復見月白空簫臺<hi>方叔</hi>
　<hi>以上梅溪集</hi>
　　王孝子詩<lb/>
臣子大節孝與忠父母仇讐天下同賢哉會稽王孝子<lb/>
感慨有古烈士風松楸一夕盜破冢親獲䑕輩聞之公<lb/>
有司守法貸其命孝子銜恨無終窮誰謂書生膽如許<lb/>
貌若尫羸中甚武手斬㐫人提髑髏請死伸冤詣公府<lb/>
<pb n="KR4i0062_WYG_051-23a"/>
君不見齊襄内行世所羞春秋賢之縁復讐又不見子<lb/>
胥鞭屍報父怨太史為之作佳傳君今枕戈志已伸更<lb/>
須移孝為忠臣他年當作傅介子誓斬樓蘭雪國耻<lb/>
　　　<hi>梅磵詩話王公衮吉老會稽山陰人紹興甲戌登進士第仕至左司郎中盜劫其母墓成獄盜</hi>
　　　<hi>不死吉老手殺之詣州自言兄宣子請納所居官以贖其罪時梅溪王公十朋為簽幕賦詩以</hi>
　　　<hi>美之</hi>
　　呉已正<lb/>
　　　已正溫州人<lb/>
<pb n="KR4i0062_WYG_051-23b"/>
　　句<lb/>
舉頭不忍看王十回面猶欣見李三<lb/>
　　　<hi>二老堂詩話紹興二十七年御筵進士四百二十六人溫州王十朋為之首其鄉人呉已正綴</hi>
　　　<hi>末特奏狀元之後則福州李三英例賜出身附名正奏之後已正有詩云云</hi>
　　何徳獻<lb/>
　　　徳獻官饒州提㸃<lb/>
　　送王龜齡自饒州遷夔州饒人遮道挽留公易轎<lb/>
　　由間道而去<lb/>
<pb n="KR4i0062_WYG_051-24a"/>
斷橋<graphic n="KR0914" url="https://raw.githubusercontent.com/kanripo/KR-Gaiji/master/images/KR0914.png" mimeType="image/png"/>鐙亦堪憐始信林間别有天微見兵機第一義<lb/>
朱轓暫席廣文氊<hi>梅溪文集附</hi>
　　趙十朋<lb/>
　　　十朋台之黃巖人紹興間隠士<lb/>
　　絶句<lb/>
四枚豚犬教知書二頃良田儘有餘魯酒三杯棊一局<lb/>
客來渾不問親疎<lb/>
　　　<hi>見王梅溪集後梅溪和之云薄有田園種斗升兩兒傳授讀書燈客來一局三杯酒王十朋如</hi>
<pb n="KR4i0062_WYG_051-24b"/>
　　　<hi>趙十朋</hi>
　　姜大吕<lb/>
　　　大吕字渭叟王梅溪之友<lb/>
　　懐王龜齡<lb/>
左原消息杳無聞令我愁懐似亂雲多病廢詩兼廢酒<lb/>
青春孤我亦孤君要同學問文章樂無奈東西南北分<lb/>
況是一簷殘雨後落花飛絮兩紛紛<hi>王梅溪集附</hi>
　　劉　鎮<lb/>
<pb n="KR4i0062_WYG_051-25a"/>
　　　鎮字方叔紹興間人登戊辰科與王梅溪十朋<lb/>
　　　游有待評集梅溪為序今不傳<lb/>
　　書王龜齡述恨詩後<lb/>
山北山南春雨足漠漠柔桑秀如沃儂家荆婦幾時歸<lb/>
西疇獨自驅黃犢<hi>王詩有剰栽桑柘教妻蠶之句溪集附</hi>　<hi>梅</hi>
　　唐立夫<lb/>
　　以日者命狀寄王龜齡<lb/>
試把流年子細看休將蠖屈比鵬摶渠家大有回天力<lb/>
<pb n="KR4i0062_WYG_051-25b"/>
不易區區作好官<hi>王梅溪集附</hi>
　　孫　皜<lb/>
　　　皜字子尚開封人紹興間家于會稽與王十朋<lb/>
　　　友善<lb/>
　　往浙西别王龜齡<lb/>
中原回首尚胡塵世事徒驚日月新羇旅不堪頻作别<lb/>
壯懐雖在已甘貧南來求友傳三益西去論心有幾人<lb/>
别後夢魂何處是秖應來往慎江濵<hi>王梅溪文集附</hi>
<pb n="KR4i0062_WYG_051-26a"/>
　　王　秬<lb/>
　　　秬字嘉叟安中孫寓居泉南紹興間官至刑部<lb/>
　　　侍郎<lb/>
　　題王龜齡詹事祠堂<lb/>
當時孤論偶相同終始知心每媿公纔見安車延綺季<lb/>
遽嗟石室祀文翁百年公議分明在一餉紛華究竟空<lb/>
白髮舊交衰甚矣尚能留面對髙風<hi>自注始予與龜齡别嘗謂吾輩會合</hi>
<hi>不可常但令常留面目異時可復相見龜齡再三擊節後一見必誦此言  貴耳集</hi>
<pb n="KR4i0062_WYG_051-26b"/>
　　句<lb/>
栁色知春淺鐘聲覺寺深　避虎連村静分魚一市腥<lb/>
<hi>後村詩話</hi>
　　聞人符<lb/>
　　　符嘉興人紹興二十七年進士餘杭尉<lb/>
　　題清習閣<lb/>
清曉捲書坐開簾揖逺峯膩雲留宿潤膏雨沐春容世<lb/>
味生來薄詩愁晚更濃溪山看未足還聽暮樓鐘<hi>咸淳臨安</hi>
<pb n="KR4i0062_WYG_051-27a"/>
<hi>志</hi>
　　劉清之<lb/>
　　　清之字子澄臨江人紹興二十七年進士累官<lb/>
　　　知衡州<lb/>
　　洞霄宫<lb/>
髙山鎖斷紅塵路石柱干霄藏洞府老蛟據窟不可窺<lb/>
千古流泉替渠舞真墟容我輙躋板心曠方知白日閑<lb/>
飛仙一去忽已逺坐對松梢雲往還<hi>洞霄詩集</hi>
<pb n="KR4i0062_WYG_051-27b"/>
　　洞庭湖<lb/>
天孫嵗晚會湘靈倒㵼銀河合洞庭上下天光唯一白<lb/>
中間山色不多青荆潭萬里收塵滓宇宙連宵失晦明<lb/>
莫道人間少仙境詩思酒魄一時醒<hi>岳陽紀勝</hi>
　　遊洪陽洞<lb/>
朝來拔腳塵埃底共訪人間小有天喚醒幾年朱墨夢<lb/>
胸中邱壑故依然<lb/>
　　李南金<lb/>
<pb n="KR4i0062_WYG_051-28a"/>
　　　南金字晉卿自號三谿冰雪翁樂平人紹興二<lb/>
　　　十七年進士光化軍教授<lb/>
　　江頭吟<lb/>
兒時盛氣髙于山不信壯士有飢寒如今一杯零落酒<lb/>
風雨蝕盡征袍單側立崑奴面鐵色楚客不言未吹笛<lb/>
闗山有月無人聲自是江頭渚花發渚花春少未得妍<lb/>
凝立青山圍水天杜鵑故態不識事盡情呌入青楓煙<lb/>
壯士未握邊頭槊旄頭如月幾時落如今世界不愛賢<lb/>
<pb n="KR4i0062_WYG_051-28b"/>
看取清風白雲角嗚呼一歌兮歌已怨壺中無酒可續<lb/>
嚥<lb/>
　　　<hi>鶴林玉露云詞旨清婉可愛</hi>
　　茶聲<lb/>
砌蟲唧唧萬蝉催忽有千車捆載來聽得松風并澗水<lb/>
急呼縹色緑瓷杯<lb/>
　　登第後畫師以冠裳冩真戲題<lb/>
落魄江湖十二年布衫濶袖裹風煙如今各樣新裝束<lb/>
<pb n="KR4i0062_WYG_051-29a"/>
典卻清狂賣卻顛<lb/>
　　　<hi>鶴林玉露云一時戲語亦自有味</hi>
　　喻良能<lb/>
　　　良能義烏人紹興二十七年進士補廣徳尉累<lb/>
　　　遷工部郎官出知處州奉祠歸卒有香山集<lb/>
　　秋曉野歩<lb/>
幽居邇郊原出戸目已瞭閑攜一枝竹散步及秋曉寒<lb/>
煙引輕素澹澹縈木杪矯首矚層穹轉盼失飛鳥野潦<lb/>
<pb n="KR4i0062_WYG_051-29b"/>
浄荒陂驚飇泛枯篠世態徒營營此心殊了了佳處誰<lb/>
與論聊用付清醥<lb/>
　　三月二十四日再朝永祐陵<lb/>
扁舟投曉出重城春浪初肥緑滿汀竹裏幾聲泥滑滑<lb/>
河邊十里草青青人家桃葉驚飛燕水面楊花入翠萍<lb/>
漸近昭陵佳氣集五雲松柏喜重經<hi>以上義烏縣志</hi>
　　謝　諤<lb/>
　　　諤字昌國臨江軍新喻人紹興二十七年進士<lb/>
<pb n="KR4i0062_WYG_051-30a"/>
　　　孝宗朝累官監察御史光宗朝除御史中丞權<lb/>
　　　工部尚書請祠歸卒初居縣南竹坡名其燕坐<lb/>
　　　曰艮齋人稱艮齋先生<lb/>
　　清常寺<lb/>
佛廬塵不到客枕夢頻驚淅淅山風響纎纎隙月明煙<lb/>
雲春漸暖鐘磬曉逾清蹤跡奔馳裏飄浮媿此生<lb/>
　　鼇溪<lb/>
數板小橋橫晚晴兩行古木弄春榮不知多少夜來雨<lb/>
<pb n="KR4i0062_WYG_051-30b"/>
水到岸頭渾欲平<lb/>
　　玉山觀<lb/>
㣲明燈火夜堂幽聽徹絲桐萬慮休骨冷魂清眠不得<lb/>
竹風蕭瑟滿庭秋<hi>以上撫州府志</hi>
　　沈清臣<lb/>
　　　清臣字正卿鹽官人紹興二十七年進士上書<lb/>
　　　貶封州放還終祕閣修撰有晦巖集<lb/>
　　遊道場山<lb/>
<pb n="KR4i0062_WYG_051-31a"/>
松篁十里緑成谿短短籃輿入翠㣲回首青山已陳迹<lb/>
隴頭猶見白雲飛<hi>湖州府志</hi>
　　京　鏜<lb/>
　　　鏜字仲逺豫章人紹興二十七年進士寧宗朝<lb/>
　　　拜左丞相卒贈太保諡莊定有松坡集<lb/>
　　曹操疑冢<lb/>
疑冢多留七十餘謀身自謂永無虞不知三馬同槽夢<lb/>
曾為兒孫逺慮無<hi>中州題詠集</hi>
<pb n="KR4i0062_WYG_051-31b"/>
　　呉　儆<lb/>
　　　儆字益恭初名偁避秀邸諱改名紹興二十七<lb/>
　　　年第進士歴朝散郎廣南西路安撫使主管台<lb/>
　　　州崇道觀卒諡文肅有竹洲集<lb/>
　　汪叔耕見訪不數日别去惡語為贈兼簡子用子<lb/>
　　美二友<lb/>
負釁得老窮埽軌事幽屏跫然羅雀門有客頎而整悲<lb/>
歡十年别尊酒清夜永妙句時驚人盈軸肎傾廩三日<lb/>
<pb n="KR4i0062_WYG_051-32a"/>
語未休霜寒夢歸省臨流分别袂波光照孤影重念吾<lb/>
故人雪屋青燈冷天晴風日佳何日過鼪徑石鼎然豆<lb/>
萁冰葅煮湯餅<lb/>
　　寓郡城客舍熱不可寐與程彦舉坐語逹旦<lb/>
淡月㣲雲對倚樓無聲河漢自西流髙城忽起梅花弄<lb/>
散作晴空萬里秋<hi>以上竹洲集</hi>
　　梁克家<lb/>
　　　克家字叔子晉江人紹興三十年進士第一累<lb/>
<pb n="KR4i0062_WYG_051-32b"/>
　　　遷中書舍人孝宗朝拜右丞相封儀國公卒贈<lb/>
　　　少師諡文靖知福州時嘗修三山志<lb/>
　　賦九月梅花<lb/>
老菊枯殘九月霜誰将先煖入東堂不因造物于人厚<lb/>
肯放南枝特地香九鼎燮調端有待百花羞澀敢言芳<lb/>
看來冰玉輝相應好取龍吟播樂章<lb/>
　　　<hi>梅磵詩話梁鄭公克家未第時為潮州揭陽宰館客寓縣治東齋齋前有梅一株忽于九月中</hi>
　　　<hi>盛開嶺外梅著花固早于江浙間必至冬方有之邑人殊以為異邑士多賦詩往往謟令君梁</hi>
<pb n="KR4i0062_WYG_051-33a"/>
　　　<hi>公亦賦一篇云云明年廷對魁天下孝宗朝拜相</hi>
　　次陳休應烹茗廓然亭見送韻<lb/>
已行更為玉泉留好景煩公傑句收紫帽峯前雙鷺下<lb/>
幾多清興滿滄洲<hi>南安縣志</hi>
　　沈　瀛<lb/>
　　　瀛字子壽湖州人號竹齋紹興三十年進士<lb/>
　　　<hi>葉水心云子壽少入太學仕宦四十餘年絀于王官再入郡三佐帥幕其生平業嗜文字若性</hi>
　　　<hi>命在身非外物也</hi>
<pb n="KR4i0062_WYG_051-33b"/>
　　石人<hi>在徳清縣南戴巷邑人呼為石人頭</hi>
檢㸃行程嵗嵗同石人頭畔且從容向來奉口溪邊月<lb/>
此夜乾元寺裏鐘<hi>湖州府志</hi>
　　王　質<lb/>
　　　質字景文號雪山鄆州人寓居興國軍紹興三<lb/>
　　　十年進士孝宗朝為樞密院編修官出判荆南<lb/>
　　　府奉祠山居有雪山集紹陶集<lb/>
　　何處難忘酒<lb/>
<pb n="KR4i0062_WYG_051-34a"/>
何處難忘酒英雄太屈蟠時違聊置畚運至即登壇梁<lb/>
甫吟聲苦干將寳氣寒此時無一盞拍碎玉闌干<hi>貴耳集</hi>
　　東流道中<lb/>
山髙樹多日出遲食時霧露且雰霏馬蹏已踏兩郵舍<lb/>
人家漸開雙竹扉冬青帀地野蜂亂蕎麥滿園山雀飛<lb/>
明朝大江載吾去萬里天風吹客衣<hi>瀛奎律髓</hi>
　　居句曲山辭<hi>通明</hi>
林屋兮峨嵋岱宗羅浮兮繚之幅員既長兮無極杳煙<lb/>
<pb n="KR4i0062_WYG_051-34b"/>
壑兮雲陂谷髙雲深兮矧昭陽穹廬之翻覆萬春千秋<lb/>
兮句曲東麓兮南岡桂椒蕭艾兮同香湛汧溪兮永碧<lb/>
岌茵山兮長蒼<hi>紹陶録</hi>
　　蓋　經<lb/>
　　　經字徳常華亭人紹興三十年進士官户部侍<lb/>
　　　郎<lb/>
　　游大滌洞天<lb/>
暇日尋幽入洞霄攀蘿捫石自忘勞地環九鎖仙都閟<lb/>
<pb n="KR4i0062_WYG_051-35a"/>
山倚一峯天柱髙夜静仙人吹鳯笛月明帝子下雲旄<lb/>
佩環寂寂中庭曉時有胎禽唳九臯<hi>洞霄詩集</hi>
　　王　信<lb/>
　　　信字誠之處州麗水人紹興三十年進士孝宗<lb/>
　　　朝歴官中書舍人給事中出知紹興府有是齋<lb/>
　　　集<lb/>
　　詠揚州后土祠瓊花<lb/>
愛竒造物翦瓊瑰為鎮靈祠特地栽事紀揚州千古勝<lb/>
<pb n="KR4i0062_WYG_051-35b"/>
名傳天下萬花魁何人折卻依然在是處移將不肯開<lb/>
謾説八仙模樣似八仙那得有香來<hi>處州府志</hi>
　　髙文虎<lb/>
　　　文虎字炳如餘姚人紹興三十年進士寧宗朝<lb/>
　　　歴中書舍人翰林學士<lb/>
　　集髙亭<lb/>
山亭十月晏溫朝倚檻一聲婆餅焦舌澀力㣲寒氣早<lb/>
不成清亮卻成嬌<lb/>
<pb n="KR4i0062_WYG_051-36a"/>
　　入剡詠桂花<lb/>
溶溶漠漠秋光澹耿耿寥寥夜色清不是靈根涵爽氣<lb/>
如何醞得此香成<hi>以上剡録</hi>
　　林　外<lb/>
　　　外字豈塵晉江人紹興三十年進士官興化令<lb/>
　　　有孏窠類稾<lb/>
　　題西湖酒家壁<lb/>
藥爐丹竈舊生涯白雲深處是吾家江城戀酒不歸去<lb/>
<pb n="KR4i0062_WYG_051-36b"/>
老卻碧桃無限花<lb/>
　　　<hi>齊東野語林外詞翰瀟爽詼譎不羈飲酒無算在上庠暇日獨遊西湖幽寂處得小旗亭飲焉</hi>
　　　<hi>外美風姿角巾羽氅飄飄然神仙中人也豫市虎皮錢篋數枚藏腰間毎出其一入酒家保傾</hi>
　　　<hi>倒使視其數酬酒直即藏去酒且盡復出一篋傾倒如初逮暮所飲幾斗餘不醉而篋中錢若</hi>
　　　<hi>循環無窮者肆人皆驚異之都下甚傳其酒家肆有神仙至云</hi>
　　　<hi>曰璐按庚溪詩話亦載此詩以為必神仙語不知為外詩也陶宗儀又以為龍川藍喬作只數</hi>
　　　<hi>字不同西溪叢話則以為終南仵磐監青州酒税題酒樓所作一詩互異如此</hi>
　　向豐之<lb/>
<pb n="KR4i0062_WYG_051-37a"/>
　　　豐之向后裔<lb/>
　　句<lb/>
人情甚似呉江冷世路真如蜀道難<lb/>
　　　<hi>湖海新聞豐之才調極髙貧窘則甚有句云云誠齋楊少監竒之</hi>
　　胡　澄<lb/>
　　和葉樞相芍藥<lb/>
鶗鴂一聲春已歸蜨蜂無計戀花時筆頭挽得春光住<lb/>
卻是先生芍藥詩<hi>四朝詩</hi>
<pb n="KR4i0062_WYG_051-37b"/>
　　鍾炤之<lb/>
　　　炤之字彦昭樂平人<lb/>
　　句<lb/>
霖作商巖雨薰來舜殿風<lb/>
　　　<hi>夷堅志鍾炤之長于詞賦紹興巳夘春夜讀書窗下聞有哦句于外云云至秋試以膏澤為豐</hi>
　　　<hi>年詩鍾押豐字韻用此兩句入第五聮考官稱歎竟置髙第</hi>
　　謝處厚<lb/>
　　紀事<lb/>
<pb n="KR4i0062_WYG_051-38a"/>
誰把杭州曲子謳荷花十里桂三秋那知卉木無情物<lb/>
牽動長江萬里愁<lb/>
　　　<hi>劉一清錢塘遺事孫何帥錢唐栁耆卿作望海潮詞贈之有三秋桂子十里荷花之句此詞流</hi>
　　　<hi>播金主亮聞之欣然起投鞭渡江之志謝處厚詩云云予謂此詞雖牽動長江之愁然湖山之</hi>
　　　<hi>清麗使士大夫流連于歌舞嬉游之樂遂忘中原是則深可恨耳</hi>
　　林宋偉<lb/>
　　　宋偉字力叟號橘園<lb/>
　　題忠毅姚公廟<lb/>
<pb n="KR4i0062_WYG_051-38b"/>
赤心許國自平時見敵捐軀更不疑權忌臯庸皆遁走<lb/>
同時死難只青獅<hi>青獅乃姚馬名毎親飼之若通其語言時取斗酒投大盆中與馬同飲曰</hi>
<hi>吾與汝同力報國竟與馬同死</hi>
農父犂田出寳刀銅花浸血冷侵毛神鋒凛凜衝星斗<lb/>
未許豐城劒氣髙<hi>耕者得姚所用大刀重六十斤</hi>
嵗嵗烝嘗九月期西風笳鼓萬人悲山邊走馬神旗閃<lb/>
遥望君侯復下來<hi>軍民毎當重九侯生日集祠下祭酹往往見飛騎來遶山謂太尉來降</hi>
兩日經行舊戰場卻來祠下謁堂堂偷生諸將今何在<lb/>
<pb n="KR4i0062_WYG_051-39a"/>
萬古英靈獨耿光<lb/>
　　　<hi>梅磵詩話紹興辛已之冬金主亮傾國入㓂如林之族充塞淮甸尉子橋之戰大將王權先遁</hi>
　　　<hi>統領姚興獨以所部四百騎當金六十萬自辰至午凡十戰斃數百人全相謂曰使更數人如</hi>
　　　<hi>此吾曹何可當權不遣一卒援部將戴臯亦玩視不救興竟沒于陣朝廷憫其忠厚加恤典諡</hi>
　　　<hi>以忠毅立廟淮甸迨今血食橘園林宋偉力叟題四絶于廟</hi>
　　婁乾徳<lb/>
　　潺湲閣<hi>在袁州仰山廟右廡下</hi>
一𣲖冷冷遶檻清塵襟洗滌自涼生夜深好夢纔驚破<lb/>
<pb n="KR4i0062_WYG_051-39b"/>
疑是半天風雨聲<hi>方輿勝覽</hi>
　　鄒　杞<lb/>
　　　杞廬山人<lb/>
　　游洞霄宫<lb/>
天柱古名山形勢友列嶽神人巢其巔咳唾半天落白<lb/>
晝見雲旗清夜聞笙鶴花源或流虹仙禽猶擣藥長歌<lb/>
不可見清風灑寥廓<hi>洞霄詩集</hi>
　　㓂元徳<lb/>
<pb n="KR4i0062_WYG_051-40a"/>
　　登岳陽樓<lb/>
城頭雲氣壓層樓城下江聲送客舟天岳一峯青卓玉<lb/>
洞庭千頃逺涵秋繁華今古饒中土形勢東南有此州<lb/>
我欲浮家凌浩渺不妨吟釣伴沙鷗<hi>岳陽樓詩集</hi>
　　劉　度<lb/>
　　　度紹興中祕書省校書郎<lb/>
　　挽郭彦鄒<lb/>
孝友追前輩雍容具典刑人榮老萊服天隕少㣲星玉<lb/>
<pb n="KR4i0062_WYG_051-40b"/>
潤聮三傑金籝擅一經平生墊巾操不媿伯恭銘<hi>石洞遺芳</hi>
<hi>集</hi>
　　陳良祐<lb/>
　　　良祐紹興中樞密院編修官<lb/>
　　挽郭丈彦鄒<lb/>
誰起相如疾空悲武子亡平生有髙志屬意在諸郎夢<lb/>
斷駒過隙風髙雁折行莫陪千乗送妙選媿東牀<hi>石洞遺芳</hi>
<hi>集</hi>
<pb n="KR4i0062_WYG_051-41a"/>
　　左　璵<lb/>
　　　璵字次琰黃巖人緯子紹興中特科<lb/>
　　題馬世功豁野堂<lb/>
歡言赴幽期作意理烟艇曵纜松篁陰未覺心地迥捨<lb/>
舟登爽塏㣲步水雲浄扶輿登斯堂遐眺方一騁開軒<lb/>
納野色秋思浩千頃心隨片雲逺目送孤鴻影坐久襟<lb/>
宇寛萬事詎容省永願陪清游棲身白鷗境<hi>黃巖英氣</hi>
　　馮　楫<lb/>
<pb n="KR4i0062_WYG_051-41b"/>
　　　楫字濟川紹興中知邛州龍門逺禅師法嗣<lb/>
　　自詠<lb/>
公事餘閑喜坐禅少曾將脇到牀眠雖然現出宰官相<lb/>
長老之名四海傳<hi>五燈㑹元</hi>
　　陸升之<lb/>
　　　升之山陰人<lb/>
　　皇后閣春帖子<lb/>
内仗朝初退朝曦滿翠屏硯池渾不凍端為冩蘭亭<lb/>
<pb n="KR4i0062_WYG_051-42a"/>
　　　<hi>桑世昌蘭亭考憲聖慈烈呉太后居中宫時嘗臨蘭亭山陰陸升之代劉珙春帖子云云刻石</hi>
　　　<hi>呉琚家</hi>
　　王　嵎<lb/>
　　　嵎字季夷北海人紹淳間名士寓居呉興陸務<lb/>
　　　觀與之厚善有北海集<lb/>
　　登更好堂同景思少卿表丈韻<lb/>
萬里同行一痩笻撥雲問水有先容更窮天姥投南路<lb/>
已過台山第幾重自此又隨雙澗月何妨曾聽五峯鐘<lb/>
<pb n="KR4i0062_WYG_051-42b"/>
卻從更好堂前望滿眼詩材思不供<hi>呉興藝文補</hi>
　<lb/>
　<lb/>
　<lb/>
　<lb/>
　<lb/>
　<lb/>
　宋詩紀事巻五十一<lb/>
</p>
<p>
</p>
  </div>
<div>
                <head>宋詩紀事巻五十二</head>
    <p>
<pb n="KR4i0062_WYG_052-1a"/>
欽定四庫全書<lb/>
　宋詩紀事巻五十二　　　　　錢塘厲鶚撰<lb/>
　　吕及之<lb/>
　　　及之字周輔成都人<lb/>
　　梅林分韻得愛字<hi>并序</hi>
　紹興庚辰十二月既望縉雲馮時行從諸朋舊凡十<lb/>
　有五人携酒具出西梅林林木王建梅苑樹老其大<lb/>
　可庇一畆中閒風雨剝裂仆地上屈盤如龍孫枝叢<lb/>
<pb n="KR4i0062_WYG_052-1b"/>
　生直上尤怪古者凡三四酒行以舊時愛酒陶彭澤<lb/>
　今作梅花樹下僧為韻分題賦詩客既占韻立者倚<lb/>
　樹行者環繞仰者承薌頫者拾英吟態不一皆可圖<lb/>
　畫是行也余被命造朝行事薄遽重以大府衣冠謁<lb/>
　報主人饋勞酬對犇馳形神為之俱敝諸公導以斯<lb/>
　游江流如碧玉平野秀潤竹塢桑疇連延彌望十十<lb/>
　五五籬落雞犬比閭相親不愁不嗟余散䇿其間葢<lb/>
　不知向之疲薾厭苦所在也昔人謀于野則獲閑暇<lb/>
<pb n="KR4i0062_WYG_052-2a"/>
　清曠有爽于精神思慮游不可廢如此哉又况所與<lb/>
　游皆西州名俊憙事者耶詩成次第不以長少以所<lb/>
　得韻之後先聨成軸客有十五韻止十四吕義父別<lb/>
　以詩字為韻又有首眩詩不成者缺樹字一韻余過<lb/>
　沈犀樊允南監鎮稅語允南補之諸公又屬時行為<lb/>
　之序十五人者成都楊仲約施子一吕周輔義父智<lb/>
　父澤父宇文徳濟吕黙夫杜少訥房仕成楊舜舉綿<lb/>
　竹李無變潼川于伯永正法寳印老縉雲馮當可<lb/>
<pb n="KR4i0062_WYG_052-2b"/>
去城十里南郊外突兀老梅餘十軰玉雪為骨冰為魂<lb/>
氣象不與凡木對我來窮冬煙雨晦把酒從公對公酹<lb/>
人言此實升廟堂埋没荒村今㡬嵗清芬不為無人改<lb/>
捐棄何如本根在瑰章妙語今得公國色天香真有待<lb/>
歸路從公巾倒戴俗物汚人非所愛我公行向日邊歸<lb/>
此段風流入圖繪<hi>成都文類</hi>
　　馮時行<lb/>
　　　時行字當可巴縣人紹興中官奉禮郎以斥和<lb/>
<pb n="KR4i0062_WYG_052-3a"/>
　　　議坐廢隆興初提㸃成都刑獄有縉雲集<lb/>
　　重陽登翠圍亭亭廢十年竹柏蓊然殊蔽逺眼命<lb/>
　　寺僧芟除翦伐屏翳豁開林巒杳靄殆丹山之絶<lb/>
　　勝處也與同游分韻賦詩以老杜開林出逺山為<lb/>
　　韻得逺字<lb/>
林樾失洗沐叢灌老偃蹇坐令軒豁地雍穆成奥閫千<lb/>
年李峨眉孤調絶攀挽徑欲剗君山笑㸔湘水逺我來<lb/>
此亭上造化閲舒巻何堪浩蕩意鬱鬱仰若俛蘭蕙生<lb/>
<pb n="KR4i0062_WYG_052-3b"/>
當門尚爾付鍤畚大材廊廟具顧此何衮衮石角礪霜<lb/>
斧一斬三百本圖事欲大快不復計小損天地英氣歸<lb/>
川原勝魂返鏡開水灔灔龍轉山蜿蜿卧虹踏歸市融<lb/>
雲䕶春墾晴光蕩芳酌中筵舞蹲蹲黄花壓客㡌胡牀<lb/>
秋風穩萬象競參揖相見一何晚通塞有時運明晦理<lb/>
相反干戈天地閉撫事切深悃痛澆磈磊胸不復效老<lb/>
阮<lb/>
　　和嘉州通判賈元升見贈<lb/>
<pb n="KR4i0062_WYG_052-4a"/>
山城烏鵲喜佳句來春風浣手三過讀㪚我磈磊胸當<lb/>
年過秦論千載猶為雄今觀妙好辭蹀躞追前蹤文章<lb/>
信有種字字含徴宫少城初識面輭語開沖融秋月耿<lb/>
髙懐春冰瑩清衷俱墮人事海煩促難舂容況乃燕雀<lb/>
卑未易參鸞鴻別來邛筰外一笑誰與同羡君對賢牧<lb/>
快飲如渴虹何當欵齋閣餘瀝借衰紅所幸九河潤宻<lb/>
邇千乘封臭味譬草木我軰情所鍾夢隨沫若水下與<lb/>
九頂通更願洗老眼見君攀翔龍<lb/>
<pb n="KR4i0062_WYG_052-4b"/>
　　中秋飲張仁甫家探韻得玉字<lb/>
數日及中秋迎月試新醁清暉困屏翳頑隂費驅逐廣<lb/>
座迷樽俎髙堂燦燈燭未用䘏一𤯝何妨縱百沃見人<lb/>
如見月張家呼小玉<lb/>
　　至日<lb/>
至日寒無頼今朝愁柰何兩宫黄屋逺二老白頭多聖<lb/>
主今嘗膽皇天忍薦瘥乾坤為囬首慷慨一悲歌<lb/>
　　自行在解維宿長安閘下回望天竺諸山依依在<lb/>
<pb n="KR4i0062_WYG_052-5a"/>
　　目微臣去國撫事感傷因成此詩<lb/>
歸家豈不好去國意如何主聖憂思切時危習俗訛山<lb/>
髙更囘首天闊阻悲歌一寸丹誠地餘生感憤多<lb/>
　　和子應游萬州岑公洞<lb/>
泉細或疑雨巖深微見天暫來如可老長往不難仙石<lb/>
髓層層落松聲樹樹傳欲歸重回首明月傍船舷<hi>以上</hi>
<hi>縉雲集</hi>
　　梅林分韻得梅字<lb/>
<pb n="KR4i0062_WYG_052-5b"/>
霜朝馬蹏無纖埃錦城城西江之隈金蘭合沓俱朋來<lb/>
白沙鱗鱗江水洄梅花傍江髙崔嵬人言猶是王建栽<lb/>
豪華過眼浮雲哉下馬酌酒聊徘徊飛英送香來酒杯<lb/>
酒酣疾呼竹籬開走尋屋角如龍梅龍梅雖多此其魁<lb/>
睡龍屈盤肘承胲風皴雨皵封蒼苔孫枝迸出誰肧胎<lb/>
天公撫摩春為回慎勿變化隨風雷年年開花照尊罍<lb/>
我欲結茅買芋煨與梅周旋送衰頽<hi>成都文類</hi>
　　張　積<lb/>
<pb n="KR4i0062_WYG_052-6a"/>
　　馮先生訪梅于成都西郊同游十五人分韻哦詩<lb/>
　　而積不與翊日先生分僧字屬積作之<lb/>
春回九地陽潛升南枝破臘如酥凝疎籬度香竹稍短<lb/>
寒沙倒影溪流澄魁然老株忽駭目雪鱗矯矯雙龍騰<lb/>
天公一叱困仆地掀髯弄爪髙曲肱長林望斷千百株<lb/>
奮首直欲青雲淩黎明太守和羮手十里往看車呼登<lb/>
西江破曉郊路淨盍簪者誰金蘭朋懽笑藉草飛大白<lb/>
行厨載酒多于澠風花飄搖落杯面潄齒澆胷如嚼冰<lb/>
<pb n="KR4i0062_WYG_052-6b"/>
湘流之清峴山瘦千古邂逅一笑興郤踏東風急回首<lb/>
侵夜霜月寒生棱入門未坐亟相詫曰今見之生未曽<lb/>
成都勝事多西蜀我欲問津雲水僧先生功成早匄身<lb/>
未老重來倚醉藤<hi>成都文類</hi>
　　于　格<lb/>
　　　格字伯永潼川人<lb/>
　　梅林分韻得彭字<lb/>
庭柯卧蒼虯閲世如耼彭朔風破檀蘂零露滋玉英江<lb/>
<pb n="KR4i0062_WYG_052-7a"/>
空人響絶影落千丈清今代文章籙縉雲主齊盟躍馬<lb/>
覘春色觴客江上亭三嗅韻勝華霜霰飽曽經及時剝<lb/>
其實可用佐大烹幸因猶軒使錫貢充廣庭王明儻予<lb/>
燭和羮登簋鉶<hi>成都文類</hi>
　　施晋卿<lb/>
　　　晋卿字子一成都人紹興進士<lb/>
　　梅林分韻得下字<lb/>
郊原宿雨餘雪重雲垂野春信初動搖欲往豈無駕使<lb/>
<pb n="KR4i0062_WYG_052-7b"/>
君早著鞭問路逢耕者深尋烟雨村共作詩酒社庭荒<lb/>
六老樹氣象自儼雅一笑呼酒來大盆注老瓦最後看<lb/>
枯株何意當大廈夭矯待風雲有年天實假須知羮鼎<lb/>
調嘉實係用捨我欲壽使君罇罍更傾瀉明朝得楚騷<lb/>
健甚無屈賈君今有賜環詔落九天下蜀江雪浪來棹<lb/>
趁船人把留滯以諸生斯文要陶冶惟應郢中歌倡絶<lb/>
和自寡更聞督熊兒夜賦燭餘灺它年㸔無雙聲譽出<lb/>
江夏郤笑昌黎公阿買字能冩<hi>成都文類</hi>
<pb n="KR4i0062_WYG_052-8a"/>
　　李流謙<lb/>
　　　流謙字無變綿竹人<lb/>
　　梅林分韻得時字<lb/>
巾冠墮城府桔橰無停時胷脾貯黄埃非復林壑姿涎<lb/>
流方外勝秦人望軒羲萬金買閑日駕言一舒眉冒踏<lb/>
衆俊塲更從百代師食魚得河魴熊蹯佐其滋靉靉烟<lb/>
雨村霜條出冰㽔烏鵲噪寒暝玉立山差差置尊扶疎<lb/>
下老榦虯蛟馳落葉不動塵初無犀駭雞羞我木石資<lb/>
<pb n="KR4i0062_WYG_052-8b"/>
鬬公瓊琚詞深酌起自勸滕莒吾封圻公行對宣温雲<lb/>
霧生攀躋能來玩墟落疋馬郤蓋麾胸蟠萬螮蝀區寰<lb/>
眇毫絲以兹接羣動白羽坐指撝笑彼豢外者組紱為<lb/>
之鞿它年駟馬還梅花當十圍識此黄公壚下車挽客<lb/>
衣未覺邈山河一醉也大竒<hi>成都文類</hi>
　　樊漢廣<lb/>
　　　漢廣字允南沈犀監稅<lb/>
　　沈黎使君與客飲王建梅林分韻作詩過沈犀以<lb/>
<pb n="KR4i0062_WYG_052-9a"/>
　　詩相示闕樹字令漢廣補之<lb/>
牆頭冉冉新陽露忽作玲瓏玉千樹老蛟偃蹇獨避人<lb/>
巻回飛雪江臯暮何處鳴禽來好音四月枝垂起黄霧<lb/>
摧折霜餘初不懼笑看春光等閒度百年夢幻欲無言<lb/>
吹落吹開豈風故時來薦鼎真偶爾小住疎籬非不遇<lb/>
我知天地絶茫茫無為展轉獨多慮為花悽斷郤回頭<lb/>
爾亦微酸苦難茹<hi>成都文類</hi>
　　楊大光<lb/>
<pb n="KR4i0062_WYG_052-9b"/>
　　　大光字仲約成都人<lb/>
　　梅林分韻得陶字<lb/>
蟠根寄荒絶擢榦空橚槮鄉來聞妙語翦拂到兒曹垂<lb/>
老猶叵堪開落幾徒勞不謂勤杖屨惠然排蓬蒿尚能<lb/>
領諸生相就醉澄醪真頼旁輝暎併覺標韻髙酒䦨興<lb/>
未已分韻看揮毫籍湜俱可人冥搜争過褒乃知天地<lb/>
間一等為賢豪横飛與陸沈亦各係所遭再煩起窮邊<lb/>
國柄行當操盡期如此花曉夕幸甄陶得備和羮用寕<lb/>
<pb n="KR4i0062_WYG_052-10a"/>
不出伊咎百年幾春風勿令心忉忉<hi>成都文類</hi>
　　吕凝之<lb/>
　　　凝之字默夫成都人<lb/>
　　梅林分韻得花字<lb/>
出郭豈憚逺滿城無此花新枝開玉雪老樹卧龍蛇臨<lb/>
水互蔥蒨傍籬忽横斜詩聲寫竒怪畫本出槎枒老子<lb/>
晋彭澤諸公賈長沙不尋龍李盟來嗅露霜華杖屨穿<lb/>
茅舍壺觴倩酒家饑餐香馥郁醉藉影參差月白雁成<lb/>
<pb n="KR4i0062_WYG_052-10b"/>
字江清魚可义風流一時勝野意十倍加秪恐天上去<lb/>
迹陳錦江涯歸來馬蹄疾驚飛滿林鴉<hi>成都文類</hi>
　　吕商隠<lb/>
　　　商隠字義父成都人<lb/>
　　梅林分韻得作字<lb/>
一樹知獨秀十里方出郭江流浩清冷露氣凝凄薄胡<lb/>
為此行色疲馬外踴躍元冥正擅令植物困搖落喜見<lb/>
南北枝粲然秀冰壑千林色輝映百畆香旁礴首破春<lb/>
<pb n="KR4i0062_WYG_052-11a"/>
風荒獨傲清雪虐坐令芳信傳芬菲到羣萼如一君子<lb/>
信茹連俱有託相期飲此意浩蕩放杯酌更應䕶攀折<lb/>
嘉實須若若終收調鼎功傅巖真可作持問縉雲老一<lb/>
尊笑相酢<hi>成都文類</hi>
　　吕宜之<lb/>
　　　宜之字澤父成都人<lb/>
　　梅林分韻得詩字<lb/>
寒梅如髙人冰雪凛風期霜威淩萬木孤芳綴疎枝古<lb/>
<pb n="KR4i0062_WYG_052-11b"/>
來歳寒心肎與時節移家家浣溪南横斜映笆籬老樹<lb/>
更崛竒矯矯蛟龍姿中有調鼎味㡬年江之湄征衫十<lb/>
年寒霜蹄快追隨先生羊叔子到處英名垂對花有妙<lb/>
語豪氣無百巵興來屬湛輩同出舂容詩<hi>成都文類</hi>
　　題文州安静堂<lb/>
峽束秋空一線青萬山深處長官㕔此堂虚曠無餘物<lb/>
面面為開碧玉屏<hi>方輿勝覽</hi>
　　辛棄疾<lb/>
<pb n="KR4i0062_WYG_052-12a"/>
　　　棄疾字㓜安號稼軒濟南歴城人耿京聚兵山<lb/>
　　　東節制忠義軍馬留掌書記紹興三十二年令<lb/>
　　　奉表南歸髙宗召見授承務郎寧宗朝累官浙<lb/>
　　　東安撫使加龍圖閣待制進樞宻都承㫖卒徳<lb/>
　　　祐初以謝枋得請贈少師諡忠敏<lb/>
　　　<hi>歸潛志黨懐英辛棄疾少同舍屬金國初亂辛率數千騎南渡顯于宋黨在北擢第入翰林二</hi>
　　　<hi>公皆有榮寵後辛退閑有鷓鴣天詞云壮歳旌旗擁萬夫錦韉突騎渡江初燕兵夜捉銀胡彔</hi>
　　　<hi>漢箭朝飛金僕姑思往事歎今吾春風不染白髭鬚都将萬字平戎䇿換得東郊種樹書</hi>
<pb n="KR4i0062_WYG_052-12b"/>
　　武夷玉女峯<lb/>
玉女峯前一櫂歌烟鬟霧髻動清波游人去後楓林夜<lb/>
月滿空山可奈何<hi>方輿勝覽</hi>
　　元日<lb/>
老病忘時節空齋曉尚眠児童喚翁起今日是新年<lb/>
　　送別湖南部曲<lb/>
青衫匹馬萬人呼幕府當年急急符媿我明珠成薏苡<lb/>
負君赤手縛於莬觀書到老眼如鏡論事驚人膽滿軀<lb/>
<pb n="KR4i0062_WYG_052-13a"/>
萬里雲霄送君去不妨風雨破吾廬<hi>後村詩話</hi>
　　幔亭峯<lb/>
山上風吹仙鶴聲山前人望翠雲屏蓬萊枉覓瑤池路<lb/>
不道人間有幔亭<hi>建寜府志</hi>
　　尹　穡<lb/>
　　　穡字少稷兖州人僑居玉山紹興三十二年與<lb/>
　　　陸游同賜進士出身孝宗朝累官殿中侍御史<lb/>
　　　右諫議大夫以言者劾罷<lb/>
<pb n="KR4i0062_WYG_052-13b"/>
　　　<hi>後村詩話少稷及接吕居仁曾吉甫議論在山中讀書二十年名論極重晚為大坡因符離之</hi>
　　　<hi>敗攻張魏公父子以附和議遂為公議所貶甚可惜也</hi>
　　庸醫行<lb/>
南街醫工門如市争傳和扁生後世膏肓可為死可起<lb/>
瓦屑蓬根盡珍劑歳月轉乆術轉疎十醫九死一活無<lb/>
北市醫工色漸動大字書牌要驚衆偏收棄藥與遺方<lb/>
仙草神丹亦無用實者為虚熱為寒㡬因顛倒能全安<lb/>
君不見形神枵然卧一室醫方争工藥無必左手檢方<lb/>
<pb n="KR4i0062_WYG_052-14a"/>
右顧金丙手雖殊皆劒㦸<lb/>
　　　<hi>後村詩話似諷當時主和戰者</hi>
　　句<lb/>
景龍只是當時路不見金錢打著人<hi>靖康元夕</hi>異日是非<lb/>
憂史謬終身寒餓羡錢愚<hi>後村詩話</hi>
　　黄　銖<lb/>
　　　銖字子厚號穀城翁建安人少師事劉屏山與<lb/>
　　　朱子為同門友有穀城集其母孫夫人道絢號<lb/>
<pb n="KR4i0062_WYG_052-14b"/>
　　　沖虚居士能文有詞<lb/>
　　鐵笛亭<lb/>
一聲蒼壁裂再奏蛟龍悲事往迹猶在山空人不歸<hi>詩</hi>
<hi>家鼎臠</hi>
　　梅花<lb/>
玉簫吹徹北樓寒野月崢嶸動萬山一夜霜清不成夢<lb/>
起來春意滿人間<lb/>
　　秋日<lb/>
<pb n="KR4i0062_WYG_052-15a"/>
曉日初浮萬里暉西風搖蕩送秋歸冥鴻直上三千丈<lb/>
社燕春鶯不敢飛<hi>以上詩人玉屑</hi>
　　送仲晦<lb/>
靡靡歳時晏亂山紅葉稀端居已無悰况與親故違駕<lb/>
言臨廣路惜此須臾期祖燕未云洽雞鳴促再馳晨装<lb/>
儼然隊天澹風凄凄迤邐征人行悵惘離言悲令徳本<lb/>
髙世誠思開聖㣲虎豹文采異㡬年丹詔垂眷兹皇華<lb/>
寄那得淹遐隮君王乆延佇去矣翔天墀顧我抱幽獨<lb/>
<pb n="KR4i0062_WYG_052-15b"/>
已為清世遺冥鴻聿髙舉蜩鷽何由追縈縈西郊道晻<lb/>
晻朝陽暉出處自殊迹操袪胡不怡明當逐雲月依舊<lb/>
東岡陂<hi>翰墨大全</hi>
　　楊　杞<lb/>
　　　杞字元卿廬陵人<lb/>
　　絶句<lb/>
三間茅屋獨家村風雨蕭蕭可斷魂舊日相如猶有壁<lb/>
如今無壁更無門<lb/>
<pb n="KR4i0062_WYG_052-16a"/>
　　　<hi>詩人玉屑楊誠齋云先太中貧嘗作茅屋三間而未有門扉于元卿求之元卿送扉侑以此詩</hi>
　　鄭　裕<lb/>
　　　裕紹興間莆田人<lb/>
　　一經堂詩<hi>宋進士方萬留意經術朱文公扁其堂曰一經在興化郡治束廂</hi>
莆之甲姓實維大方紫囊錦帳閥閲膏粱有子盈之乃<lb/>
其最良心志乎道視之如忘慱究六藝并包五常東家<lb/>
尼父北窻羲皇日相討論兼收並藏五經在笥一經名<lb/>
堂謙以自牧雖晦而光實浮于名雖抑而揚伊昔孟氏<lb/>
<pb n="KR4i0062_WYG_052-16b"/>
排墨與楊斯攵羽翼吾道棟梁豈特詩書獨稱其長諸<lb/>
儒之説于孟何傷吾子命名既擇而詳通而貫之輝涵<lb/>
汪茫剖破藩籬無門無旁黙契韶濩能宫能商正䝉析<lb/>
滯起廢鍼肓以一知萬名實孔彰人知同好絺句繪章<lb/>
𤣥酒太羮子獨先嘗經術之門驥騁康荘典謨之文鳯<lb/>
鳴朝陽學報天子業纘星郎以經名家非子誰當<hi>興元</hi>
<hi>府志</hi>
　　呉　曽<lb/>
<pb n="KR4i0062_WYG_052-17a"/>
　　　曽字虎臣崇仁人髙宗朝以獻書得官累遷至<lb/>
　　　吏部郎中出知嚴州致仕卒有得閑文集能改<lb/>
　　　齋漫錄<lb/>
　　羅山<lb/>
兒時聞羅山窟穴居神仙念之毎欲往終為俗累牽兹<lb/>
晨復何夕風日媚晴暄偶與二三子徑來踐前言﨑嶇<lb/>
涉岡澗峭蒨凌雲烟崖斷或如瀉坡平俄若川有泉自<lb/>
何來但覺聲涓涓縈紆若蛇走往注山腹田徘徊一濯<lb/>
<pb n="KR4i0062_WYG_052-17b"/>
足入袖風翩翩俄登最髙嶺中觀屋數椽嶙峋老石像<lb/>
摩挲不記年桃花破叢菅一笈為嫣然石屏與翠壁擁<lb/>
從相後先物色恣觀覽萬界滿眼前適問同遊人兹為<lb/>
第㡬天不然何秀㧞不與衆峯連長安在何許無乃落<lb/>
日邊十年若搶攘戰血腥戈鋋誰知塵外客一壑能自<lb/>
專兹遊恐難再遲留不能旋如何林間月弄影明娟娟<lb/>
催歸猶恨早正恐陵谷遷<hi>撫州府志</hi>
　　謝完璧<lb/>
<pb n="KR4i0062_WYG_052-18a"/>
　　村景即事<lb/>
緑徧山原白滿川子規聲裏雨如烟鄉村四月閑人少<lb/>
纔了蠶桑又插田<hi>西溪叢語</hi>
　　徐　珩<lb/>
　　　珩字公飾<lb/>
　　醉歌<lb/>
得誰釀法乃爾佳連引數杯極口誇須臾忘物亦忘我<lb/>
是非榮辱不可加兒童相随拍手笑阿翁醉也扶歸家<lb/>
<pb n="KR4i0062_WYG_052-18b"/>
平生故人趙半刺遣騎折送園中花插花飲酒不待勸<lb/>
夜如何其月欲斜倒著接䍦自起舞笛聲趁拍鼓三撾<lb/>
陶陶兀兀意有得小姬在傍雙髻了驅令磨墨具紙筆<lb/>
滿幅大草飛龍蛇婦云汝醉當止矣明日酒醒不媿耶<lb/>
　　和虞智父登金陵青谿閣<lb/>
葉脫林梢處處秋壮懐易感更登樓日斜鍾阜烟凝碧<lb/>
霜落秦淮水慢流人似仲宣思故國詩如杜老到夔州<lb/>
十年前作金陵夢重撫闌干説舊遊<hi>以上前賢小集拾遺</hi>
<pb n="KR4i0062_WYG_052-19a"/>
　　陳元老<lb/>
　　　元老福安人有城山集<lb/>
　　寒食<lb/>
至後百五日春光無火晨金鈿沽酒妾羅韈弄毬人鶯<lb/>
語如留意花枝不賣貧東園舊桃李紅白盡成塵<hi>合璧事類</hi>
<hi>前集</hi>
　　胡　清<lb/>
　　　清崑山士人<lb/>
<pb n="KR4i0062_WYG_052-19b"/>
　　壓雲軒<hi>在崑山</hi>
誰建危亭壓翠㣲畫簷直與暮雲齊有時一片巖隈起<lb/>
帶與老僧山下歸<lb/>
　　賦軒旁小栢<lb/>
栽傍巖隈未足看謂言斤斧莫無端他時直入掄材手<lb/>
不獨青青保歳寒<lb/>
　　　<hi>中吳紀聞後有一文人作浙漕因到山中見詩大喜尋訪其人厚禮以待之既憐其貧遂給官</hi>
　　　<hi>田胡由此致富</hi>
<pb n="KR4i0062_WYG_052-20a"/>
　　薛循祖<lb/>
　　　循祖鄞人掌機宜文字有吷音<lb/>
　　題采藥圖<lb/>
江上竒峯雨後多千層飛瀑灑青蘿扶笻亦覺溪橋滑<lb/>
尚有幽人采藥過<hi>甬上耆舊集</hi>
　　潘　矩<lb/>
　　　矩字方仲㑹稽人安吉尉<lb/>
　　獻沈詹事<lb/>
<pb n="KR4i0062_WYG_052-20b"/>
昔年單騎赴筠州覓得歌姬共逺遊去日正宜供夜直<lb/>
歸來渾未識春愁禪人尚有香囊媿道士猶懐炭婦羞<lb/>
鐵石心腸延壽藥不風流處也風流<lb/>
　　　<hi>龎元英談藪沈詹事持正以坐秦丞相論恢復貶筠州沈方售一妾年十七八携與俱行處筠</hi>
　　　<hi>州凡七年既歸呼妾父母以女歸之猶處子也時人以比張忠定公詠吉安尉潘矩方仲獻詩</hi>
　　　<hi>云云</hi>
　　厲徳斯<lb/>
　　　徳斯字直方餘姚人<lb/>
<pb n="KR4i0062_WYG_052-21a"/>
　　送曹泳貶新州<lb/>
斷尾雄雞不畏犧憑依掇禍復奚疑八千里路新州瘴<lb/>
歸骨中原是㡬時<lb/>
　　　<hi>談藪曹泳侍郎妻碩人厲氏餘姚大族女方泳盛時郷里奔走恐後獨碩人之兄厲徳斯不然</hi>
　　　<hi>泳怒帥越時徳斯為里正泳風邑官脅治百端竟不屈㑹之甫殂乃遣介致書于泳啟封乃樹</hi>
　　　<hi>倒猢猻散賦一篇及泳貶徳斯以詩送之云云</hi>
　　耿時舉<lb/>
　　　時舉字徳基居太學不第而卒<hi>曰琯按吳郡志作耿元鼎</hi>
<pb n="KR4i0062_WYG_052-21b"/>
　　賦姑蘇西樓<lb/>
西樓一曲舊笙歌千古當樓面翠峩花發花殘香徑雨<lb/>
月生月落洞庭波地雄鼓角秋聲壮天㢠䦨干夕照多<lb/>
四百年來無妙手要㸔風物似元和<lb/>
　　　<hi>中吳紀聞紹興中郡守王㬇重建郡治西樓時賦詩者甚衆獨耿為擅場</hi>
　　何元泰<lb/>
　　　元泰紹興間人<lb/>
　　祕閣修撰陳少陽先生挽辭<lb/>
<pb n="KR4i0062_WYG_052-22a"/>
在昔虞庠日嘗陪陳少陽詞傾三峽水忠烈九秋霜藥<lb/>
石塵丹扆琅玕寳皁囊後來門下士多有紫薇郎<hi>盡忠録附</hi>
　　馬　俌<lb/>
　　　俌紹興間人<lb/>
　　過子美草堂<lb/>
棲遲九月錦水行獨過草堂西出城村樹苒苒秋照白<lb/>
浪花漪漪江水明溪邊三重結茅屋松蘿翳疎晚雨清<lb/>
往來沽酒且有客胡為奔走不自停四海紛然霾曀多<lb/>
<pb n="KR4i0062_WYG_052-22b"/>
我憂豈但白馬盟藜藿未足飽我腹况又一頃供耕耘<lb/>
只今騎驢望八極終日飄飄浪如許可堪顔色太癯生<lb/>
憂愁盡入篇章苦信眉一笑古復作郤似韓宣適東魯<lb/>
此生蕩漾胡能留兩脚風塵奚所休此道滄浪付一漚<lb/>
喚之千古與爾謀吾亦往矣作春秋<hi>成都文類</hi>
　　曽　伋<lb/>
　　　伋字彦思南豐人紹興末以大理寺丞出知袁<lb/>
　　　州慶元間居海昌<lb/>
<pb n="KR4i0062_WYG_052-23a"/>
　　題張許雙廟<lb/>
國憑節義壮洪基激厲頺風屬聖時曽屈帝尊親降輦<lb/>
<hi>髙宗嘗幸其廟</hi>可因祈福幸公祠<hi>杭州府志</hi>
　　葉祖義<lb/>
　　　祖義字子由婺州人登科為杭州教授<lb/>
　　句<lb/>
醉來黒漆屏風上草冩盧㒰月蝕詩<lb/>
　　　<hi>夷堅志子由少㳺太學天資滑稽嘗曰世間有不分曉事吾以一聨詠之</hi>
<pb n="KR4i0062_WYG_052-23b"/>
　　木待問<lb/>
　　　待問字藴之永嘉人洪容齋之壻隆興元年進<lb/>
　　　士第一仕至煥章閣待制禮部尚書<lb/>
　　千里思<lb/>
君行千里輕所歴妾馳千里心匪石春房酌酒意悤悤<lb/>
愁不在離愁在憶鴛鴦瓦上昏無色鸚鵡杯中塵更積<lb/>
燈前獨坐製君衣淚溼翦刀裁不得<lb/>
　　郊寺<lb/>
<pb n="KR4i0062_WYG_052-24a"/>
紅委牆隂花寂寂翠滋亭角草纖纖風翻書葉常交案<lb/>
雨壓爐烟不過簾<hi>以上東甌詩集</hi>
　　吕祖謙<lb/>
　　　祖謙字伯恭尚書右丞好問之孫倉部郎大器<lb/>
　　　之子上世文靖公夷簡居壽州至右丞從駕南<lb/>
　　　渡始居金華祖謙登隆興元年進士復中博學<lb/>
　　　宏詞科累除直祕閣著作郎國史院編修卒理<lb/>
　　　宗朝賜諡曰成爵開封伯從祀孔子廟庭有東<lb/>
<pb n="KR4i0062_WYG_052-24b"/>
　　　萊太史集<lb/>
　　西興道中<lb/>
鳧鶩迎船自有情隨波故起綠鱗鱗野花照水開無主<lb/>
誰信春歸一兩旬<lb/>
　　賀車駕幸祕書省<lb/>
麟臺髙柳識雕輿共記中興幸省初黄道再傳天子蹕<lb/>
青編重入史臣書需雲下際君恩盛晨露髙張樂節舒<lb/>
若寫鴻猷參大雅定非周鼓頌畋漁<lb/>
<pb n="KR4i0062_WYG_052-25a"/>
　　春日<lb/>
短短菰蒲綠未齊汀洲水暖雁行低柳隂小艇無人管<lb/>
自送流花下別溪<lb/>
　　野步<lb/>
石梁俯清流苔髪明可數茅檐春晝長寂寂亭隂午鳥<lb/>
啼花徑深風絮浩無主幽人不可覿棊聲時出戸<lb/>
　　王龜齡詹事挽章<lb/>
諸老收聲盡佳城又到公蒼天那可問吾道竟成窮旌<lb/>
<pb n="KR4i0062_WYG_052-25b"/>
巻莆田雨簫横霅浦風今年襟上淚三哭萬夫雄<hi>芮祭酒劉</hi>
<hi>太史皆於今歳下世</hi>
　　與同舘游張氏園分韻得日字<lb/>
出日厭囂塵入門倦佔畢駕言城北園滯思頓消釋方<lb/>
池環修篁廣陌衛行栗先雪梅已苞後霜草猶茁上躋<lb/>
極髙明旁穿復深宻主人真喜事秀句屢盈帙招呼文<lb/>
字飲及此三餘日山林與鍾鼎零茂本非匹斯遊豈偶<lb/>
然書板記甲乙<lb/>
<pb n="KR4i0062_WYG_052-26a"/>
　　寄章冠之<lb/>
章侯平生一詩囊酬風酢月徧四方浩歌姑孰酒淋浪<lb/>
醉呼太白同舉觴遂登浮玉臨淼茫江濤挾筆益怒張<lb/>
沙頭倚檣樂未央興闌忽上秋浦航門前槐花日夜黄<lb/>
閉門琢詩聲繞梁白袍紛紛渠自忙飄然邂逅非所望<lb/>
自言乆厭世鎖韁合眼已夢廬山蒼君材甚碩氣方剛<lb/>
身雖欲隠文則彰江湖故人半朝行左推右挽摩天翔<lb/>
而我戢翼甘摧藏不能與俗相迎将徑當行前掃山房<lb/>
<pb n="KR4i0062_WYG_052-26b"/>
俟君功成還故鄉郤駕柴車迎路傍<hi>以上東萊吕太史集</hi>
　　樓　鑰<lb/>
　　　鑰字大防鄞人异孫隆興元年進士累官中書<lb/>
　　　舍人給事中寧宗朝歴翰林學士同知樞宻院<lb/>
　　　事進參知政事卒贈少師諡宣獻有攻媿集<lb/>
　　送王仲言倅海陵<lb/>
遂初陳迹遽凄涼擊節青箱極薦揚談笑于儂情易厚<lb/>
典刑使我意差強重屏唐畫論中主古殿遺文話阿章<lb/>
<pb n="KR4i0062_WYG_052-27a"/>
舊事從今向誰問尺書時許到淮鄉<lb/>
　　　<hi>揮塵三録明清晚識遂初尤延之先生一見傾葢若平生懽公任文昌一日忽問云天臨殿在</hi>
　　　<hi>于何時邪明清云自昔以來葢未有之紹聖初朱元章為令畿邑之雍丘遊治下古寺寺僧指</hi>
　　　<hi>方丈云頃章聖幸亳社千乘萬騎經從嘗愒宿于中元章即命彩餙建䲭嚴其羽衛自書榜之</hi>
　　　<hi>曰天臨殿時吕升卿為提㸃開封府縣鎮公事以謂下邑不白朝廷擅創殿立名将按治之蔡</hi>
　　　<hi>元長作内相營捄獲免聞有自製殿贊恨未見之尤即從袖問出文書乃元章所書贊也云才</hi>
　　　<hi>方得之公可謂博物洽聞矣翊日入省形言稱道于稠人廣衆中焉樓大防作夕郎出示其近</hi>
　　　<hi>得周文榘所畫重屏圖祐陵親題白樂天詩于上有衣㡌中央而坐者指以相問云此何人邪</hi>
<pb n="KR4i0062_WYG_052-27b"/>
　　　<hi>明清云頃歳大父牧九江于廬山圓通寺橅江南李中主像藏于家今此繪容即其人文榘丹</hi>
　　　<hi>青之妙在當日列神品葢畫一時之景也亟走介往㑹稽取舊収李像以呈其面貌冠服無毫</hi>
　　　<hi>髮之少異因為䟦其後樓深以賞激繼而明清丏外得請以詩送行後一篇云云</hi>
　　䟦山谷書范滂傳帖<lb/>
宜人初謂宜于人菜肚老人竟不振承天院記顧何罪<lb/>
一斥致死南海濵賢哉別駕眷遷客不恤罪罟深相親<lb/>
哀哀不容處城闉夜遣二子從夫君一日携紙匄竒畫<lb/>
引筆行墨生烟雲南方無書可尋問默冩此傳終全文<lb/>
<pb n="KR4i0062_WYG_052-28a"/>
補亡三篋比安世偶熟此巻非張巡巖巖汝南范孟博<lb/>
清裁千載無比倫坡翁侍母曽啟問百謫九死氣自伸<lb/>
別駕去官公亦已身雖既衰筆有神我聞此書乆欲見<lb/>
摹本尚爾況其真輟君清俸登堅珉可立懦夫羞佞臣<lb/>
　　　<hi>桯史余若著倅宜州日因山谷謫居是邦慨然為之經理舍舘遂遣二子滋滸從之游時黨禁</hi>
　　　<hi>甚嚴士大夫例削札掃迹惟若著敬遇不怠率以夜遣二子奉几杖執諸生禮一日携紙求書</hi>
　　　<hi>山谷問以所欲拱而對曰先生今日舉動無媿東都黨錮諸賢願冩范孟博一傳許之遂黙誦</hi>
　　　<hi>大書盡巻二子相頋愕服山谷顧曰漢書固非能盡記也如此等傳豈可不熟聞者敬嘆若著</hi>
<pb n="KR4i0062_WYG_052-28b"/>
　　　<hi>滿秩持歸上饒家居寳藏之再世散逸歸東武周氏又歸忠定家其六世孫伯山僅傳摹本其</hi>
　　　<hi>子子壽鑄為四明制属攜之笈中之官</hi>
　　白醉閣<lb/>
　陶内翰清異録首載開元時髙太素隠商山起六逍<lb/>
　遙舘各製一銘其三曰冬日初出銘曰折膠墮指夢<lb/>
　想炙背金鑼騰空映簷白醉余愛其言取以名閣陳<lb/>
　進道惠示大篇次韻<lb/>
處世難獨醒時作暎檐醉年少足裘馬安知老夫味天<lb/>
<pb n="KR4i0062_WYG_052-29a"/>
梳與日㡌且復供酒事謫居幸三適得此更慙媿向來<lb/>
六逍遙特書見清異君家老希夷相求諒同氣曲身成<lb/>
直身朝寒俄失記醉中知其天不飲乃同意書生暫竒<lb/>
温難語純綿麗<lb/>
　　西山資國寺<lb/>
野溪清淺度危橋徑䇿枯筇上紫霄曉霧暗蒸山寺雨<lb/>
松風深隠海門潮浮杯水漲人何在洗鉢池清意已消<lb/>
又上樂亭臺上看雲山萬疊更逍遙<lb/>
<pb n="KR4i0062_WYG_052-29b"/>
　　題雪竇錦鏡橋亭<lb/>
雨溪赴壑若奔虯此地端能<graphic n="KR0914" url="https://raw.githubusercontent.com/kanripo/KR-Gaiji/master/images/KR0914.png" mimeType="image/png"/>衆流三板放開千丈雪<lb/>
一匳照破四山秋㡬年空自存公案今日重新指路頭<lb/>
珍重老師成勝事清名當與此山留<lb/>
　　題蘇文忠武昌西山贈鄧聖求詩蹟次韻<lb/>
黨論一興誰可回賢路荆棘爭先栽竄留多能擅筆墨<lb/>
囚拘或可為鹽梅雪堂先生萬人傑論議磊落心崔嵬<lb/>
向來羅織脫一死至今詩話存烏臺凭髙望逺極宏放<lb/>
<pb n="KR4i0062_WYG_052-30a"/>
眼界四海空無埃黄岡蹋徧興未盡絶江浪破琉璃堆<lb/>
鄧郎神交信如在石為窊尊勝金罍鄧侯先曾訪遺跡<lb/>
銘文深刻山之隈山空地僻分埋沒二公前後搜莓苔<lb/>
元祐一洗人間怨天地清寜公道開玉堂同念舊游勝<lb/>
筆端萬物挫欲摧時哉難得復易失弟兄逺過崖與雷<lb/>
北歸天涯望陽羡買田不及歸去來我為長歌弔此老<lb/>
慟哭未抵長歌哀<lb/>
　　題楊妃上馬圖<lb/>
<pb n="KR4i0062_WYG_052-30b"/>
金鞍欲上故徐徐想見華清被寵初後日延秋門下路<lb/>
不應有暇作躊蹰<hi>以上攻媿集</hi>
　　林光朝<lb/>
　　　光朝字謙之興化軍莆田人隆興元年進士累<lb/>
　　　官國子祭酒兼太子左諭徳除中書舍人兼侍<lb/>
　　　講以集英殿修撰知婺州卒諡文節有艾軒集<lb/>
　　奉題游洋張明府流香亭時以薦章數下涉秋月<lb/>
　　馬首且欲西矣因以寄意云<lb/>
<pb n="KR4i0062_WYG_052-31a"/>
封題青李數緋桃處分園林意自豪旋出篇章陪樂府<lb/>
更憑花木續離騷酴醿架下攜春榼薝蔔林中滴夜槽<lb/>
郤是秋風生馬耳未應老大笑牛刀<lb/>
　　哭徐刪定徳襄<lb/>
修文巷裏暮春前欲上旗亭問客船忽有短牋無寄處<lb/>
漁梁郤在淚㾗邊<hi>以上艾軒集</hi>
　　袁　樞<lb/>
　　　樞字機仲建安人隆興元年進士累官權工部<lb/>
<pb n="KR4i0062_WYG_052-31b"/>
　　　侍郎國子祭酒寧宗朝擢右文殿修撰知江陵<lb/>
　　　府奉祠歸<lb/>
　　武夷九詠<hi>存五</hi>
　　　仁智堂<lb/>
此身本無累動靜隨所寓結廬在巖谷自適山水趣朝<lb/>
來挹雲氣日夕沐風露坐觀天地心詎忘仁智慮<lb/>
　　　寒棲館<lb/>
巖前風入松谷口泉潄石冩之五弦琴聲在函丈席竹<lb/>
<pb n="KR4i0062_WYG_052-32a"/>
間有餘地營館招羽客靜夜縆髙弦待月寒林隙<lb/>
　　　晚對亭<lb/>
落日鬱蒼烟空山轉寒碧石屏倚天立端峭一千尺無<lb/>
言獨與對足以終日夕何用向時流抵掌恣談劇<lb/>
　　　釣磯<lb/>
投轄出東溟持竿歸九曲溪翁來問訊笑失雙鬢綠潭<lb/>
邊舊釣石瑩滑磨青玉竟日謾垂綸忘機看鷗浴<lb/>
　　　茶竈<lb/>
<pb n="KR4i0062_WYG_052-32b"/>
摘茗蛻仙巖汲水潛虯穴旋然石上竈輕汎甌中雪清<lb/>
風已生腋芳味猶在舌何時櫂孤舟來此分餘啜<hi>武夷</hi>
<hi>山志</hi>
　　鄭伯英<lb/>
　　　伯英字景元伯熊弟隆興元年進士擢秀州判<lb/>
　　　官有歸愚翁集<lb/>
　　和清卿雪溪泛舟晚登華葢亭<lb/>
滿江風雨釀清愁坐嘯烟波一葉舟目送飛花千里去<lb/>
<pb n="KR4i0062_WYG_052-33a"/>
身隨空碧一鷗浮兜羅世界成遊戲欸乃聲中自唱酬<lb/>
試問剡溪回棹客可能乘興上南樓<hi>東甌詩集</hi>
　　王　阮<lb/>
　　　阮字南卿徳安人隆興元年進士仕至撫州守<lb/>
　　　歸隠廬山有義豐集<lb/>
　　　<hi>劉後村䟦義豐詩髙處逼陵陽茶山</hi>
　　廬山萬杉寺<lb/>
昭陵龍去奎文在萬歳靈杉守百神四十二年真雨露<lb/>
<pb n="KR4i0062_WYG_052-33b"/>
山川草木至今春<lb/>
　　重過萬杉寺題碑隂<lb/>
碧紗籠底墨才乾白玉樓中骨已寒淚盡當時聯騎客<lb/>
黄花時節獨來㸔<lb/>
　　　<hi>桯史王阮嘗從張紫微學詩紫微罷荆州偕游廬山有萬杉寺本仁皇所建奎章在焉紫㣲大</hi>
　　　<hi>書二詩別去兩旬而聞湖隂之訃阮是時亦自有二十八字紫微大擊節以為不及既而復過</hi>
　　　<hi>是寺又題碑隂云云亦紆徐有味</hi>
　　題四羊圖<lb/>
<pb n="KR4i0062_WYG_052-34a"/>
三百維羣世不見乃以四羊為一圖人言此圖出韋偃<lb/>
不知韋偃有意無巖巖參天一古木下有輕荑滿郊綠<lb/>
雪髯隠約黑昏中沙肋微茫筆端足昔聞韋侯畫馬工<lb/>
杜陵長歌歌古松孰知畫羊更如此世間絶藝誰能窮<lb/>
蘄春太守好事者珍藏有此希世畫嗟予得此雙眼明<lb/>
此一轉語乆難下三羊遊戲芳草茵一羊輒登枯木根<lb/>
安得添我作牧人為公鞭此一敗羣<hi>以上義豐文集</hi>
　　袁説友<lb/>
<pb n="KR4i0062_WYG_052-34b"/>
　　　説友字起巖建安人隆興元年進士除秘書丞<lb/>
　　　歴寳文閣學士嘉泰中同知樞宻院參知政事<lb/>
　　　為四川安撫時輯漢以下迄宋淳熙蜀中詩文<lb/>
　　　釐為五十巻目曰成都文類<lb/>
　　巫山十二峯二十五韻<lb/>
平生磊塊山林姿一丘一壑貪成癡寸峯拳石瞥眼過<lb/>
張皇攫覓惟憂遲東南佳山多秀麗就中所欠雄與竒<lb/>
飽聞巫山冠巴峽竒峯十二相參差昔年圖畫嘗一見<lb/>
<pb n="KR4i0062_WYG_052-35a"/>
欲見此山無路之扁舟西泝上三峽千巖萬壑爭追隨<lb/>
終朝應接已不暇心目洞駭俱忘疲驀然鐘鼔髙唐上<lb/>
峯巒二六排旌旗一峯霞彩㢠在望一峯展翠開屏帷<lb/>
<hi>望霞峯翠屏峯</hi>無心出岫雲吐色偃葢平巒松並枝<hi>朝雲峯松巒峯</hi>仙<lb/>
蹤鶴駕羽衣近壇石瑤臺閶闔低<hi>集仙峯聚鶴峯淨壇峯上昇峯</hi>白雲<lb/>
一起鳯凰下清泉四合蛟龍嬉<hi>起雲峯聖泉峯栖鳯峯登龍峯</hi>羣峯角<lb/>
立變態異一一大巧乾坤為外堪擊拊試聲律中含造<lb/>
化分四時天下名山亦多矣未有列岫竒如兹九華一<lb/>
<pb n="KR4i0062_WYG_052-35b"/>
景固天巧惜與江流相背馳南北兩峯喧衆口妝抹郤<lb/>
恨同西施何如此峯何限好行行列列横江湄烟雲漠<lb/>
漠出寸碧風雨時時横黛眉舟人漁子漫回首騷士墨<lb/>
客勞支頤我來穿水入天去貂裘章甫生塵緇昻頭見<lb/>
此大竒特躋攀不上空嗟嘻吾将欲訪三島登九嶷上<lb/>
蓬萊道山之壁絶泰華終南之嵋飛鳧去舃嘯滄海郤<lb/>
來巫峽温前詩<hi>全蜀藝文志</hi>
　　題米敷文瀟湘圖巻<lb/>
<pb n="KR4i0062_WYG_052-36a"/>
水際天低岸逺山腰霧巻雲舒擬喚松江小艇歸來好<lb/>
趁蓴鱸<hi>郁氏書畫題跋記</hi>
　　李嘉謀<lb/>
　　次袁尚書巫山十二峯二十五韻<lb/>
道人愛山出天姿自謂計黠人嫌癡獨游名山看不足<lb/>
毎得勝處行為遲誰人能知物外賞世上自有壺中竒<lb/>
一行作吏困汨沒便與好景相參差脫兔投林今適願<lb/>
窮猨得木吾何之芒鞋竹杖恣來往烟蓑雨笠長相随<lb/>
<pb n="KR4i0062_WYG_052-36b"/>
青山愈好足力盡此意未止駑駘疲路逢行人説大尹<lb/>
正見諭蜀揚舲旗好賢招邀每虚席問俗疾苦時褰帷<lb/>
才華落落清廟器詩筆粲粲珊瑚枝胷吞楚澤八九盡<lb/>
氣壓巫峽羣山低大峯連娟爭媚嫵蒼壁徙倚共游嬉<lb/>
巴東巴峽古所重作雲作雨今胡為有情飛鳶送迎客<lb/>
無數棹歌來往時昔日圖畫曽見者何意忽此今逢兹<lb/>
邇來豐碑在人口已與流水爭東馳政用中和得大體<lb/>
智出毫末非全施不獨英聲流上國已有詩巻傳江湄<lb/>
<pb n="KR4i0062_WYG_052-37a"/>
狼烟長閑士鼔腹耕隴不見愁生眉都門髣髴記分袖<lb/>
蜀道修阻常支頤持謁見公敢論舊撫髀顧我清無緇<lb/>
樽俎頻開閑共語歌謳聊與民同嘻忽然晨日在東壁<lb/>
但見山月來峨嵋行吟何獨壯三峽在處山靈未乞詩<lb/>
<hi>全蜀藝文志</hi>
　　毋丘恪<lb/>
　　次袁尚書巫山十二峯二十五韻<lb/>
縑素巧貌溪山姿寳藏昔笑虎頭癡何人夜半胠篋去<lb/>
<pb n="KR4i0062_WYG_052-37b"/>
信為羽化無疑遲魏明不惜萬夫力鑿山累土誇神竒<lb/>
景陽突起芳林苑穀城文石光參差葉公好龍廣射虎<lb/>
大方安能不笑之至人于物特寓目逺象過眼心弗隨<lb/>
我公看山正如此肎趨無窮腳力疲胷中五嶽鎮地軸<lb/>
眼底三辰昭旂旗擢由漢庭寵分鉞來撫蜀郡初褰帷<lb/>
巫山一覽窺妙處寫入長歌賡竹枝坐令十二峯増重<lb/>
已覺氣壓髙華低太室少室敢軰行小孤大孤何兒嬉<lb/>
岱宗日觀峻徒爾崑崙天柱髙安為出雲作雨均有是<lb/>
<pb n="KR4i0062_WYG_052-38a"/>
泥金鏤玉彼一時所謂造化一尤物不在九華真在兹<lb/>
中山前言恐遂廢公之妙論已四馳半語尤在大公正<lb/>
蟠胷經濟㸔設施要令利澤均四海無論山崖與水湄<lb/>
秪今蒼生方屬望休戚在公顰伸眉願公更為天下重<lb/>
所養自養觀諸頤量陂誰復能澄撓徳表居然無磷緇<lb/>
巖石巍巍具瞻在孰不歎仰聲噫嘻又何必東望瀛南<lb/>
望嶷北有天後之劒嶺西有雲表之峩嵋與君髙名並<lb/>
不朽配以今日巫山詩<hi>全蜀藝文志</hi>
<pb n="KR4i0062_WYG_052-38b"/>
　　閭丘泳<lb/>
　　次袁尚書巫山十二峯二十五韻<lb/>
舟行觀山無定姿篷底兀坐真兒癡層崖複嶺正雜遝<lb/>
平岡横阜俄逶迤晴嵐參天固競秀深崖挺石尤多竒<lb/>
遙岑浮眉綠㸃點飛瀑懸劒鋒差差飽聞巫山妙天下<lb/>
今誦公詩如見之蓬仙來應人間世妙齡便有聲名隨<lb/>
日談經術輔主聖乆領國計嗤駑疲共推經邦濟川楫<lb/>
暫建分陜元戎旗百城聽令仰賜履三邊制勝如籌帷<lb/>
<pb n="KR4i0062_WYG_052-39a"/>
長江髙唐神女峽萬里崑崙分一枝峯巒森立入霄<lb/>
漢塔廟選勝居髙低響山猨啼聲若嘯迎櫂鴉舞來如<lb/>
嬉金母介畀神靈職孰云朝暮陽臺為琅函蕊笈發天<lb/>
祕贊禹治水唐虞時英辭一洗千載陋寫之琬琰宜自<lb/>
兹人思傳本快先睹蔡邕石經車馬馳北暢威名被沙<lb/>
漠西奠夷落連黔施帝遣雲軿鎮南極祠宫姑寓江之<lb/>
湄湘君時過鼓瑤瑟宓妃豈復揚蛾眉金闕已侔坐少<lb/>
廣丹經孰授踰期頤野人塵客麁知學素守亦復湼不<lb/>
<pb n="KR4i0062_WYG_052-39b"/>
緇朅來乘軺職飛輓兩見祈榖歌噫嘻疲民﨑嶇上轉<lb/>
粟舊業荒落南窺疑勞生屢已度劒棧清游頗念登峨<lb/>
嵋從今嵩髙雅頌手那數韓子南山詩<hi>全蜀藝文志</hi>
　　黄人傑<lb/>
　　　人傑字叔萬旴江人<lb/>
　　次袁尚書巫山十二峯二十五韻<lb/>
文昌老仙絶俗姿愛山成癖非兒癡胷中況自有丘壑<lb/>
攬結瑰異常恐遲坤維謀畧出分閫江山致助爭出竒<lb/>
<pb n="KR4i0062_WYG_052-40a"/>
㝷幽選勝上巫峽斷崖怪石懸參差十二峯前弭征棹<lb/>
枝藤直上窮所之雲烟變態千萬状過眼神動驚天隨<lb/>
人疑躋攀脚力盡公自樂此良不疲瑤華真妃似夙駕<lb/>
風馬晝下揚旛旗層巒好處起蒼壁丹霞望門開赤帷<lb/>
登壇定可拾瑤翠却老未應無玉枝仰天一笑睨寥廓<lb/>
俯視培塿丘陵低頗疑遊龍出飛躍恍若栖鳯猶娱嬉<lb/>
喬松跨鶴逺近集雲雨濟人朝暮為壇維野翠有餘潤<lb/>
泉拖脩帛無窮時一經盼睞便改觀陽臺價重當由兹<lb/>
<pb n="KR4i0062_WYG_052-40b"/>
惜哉牙纛不乆駐鷁首未轉檣烏馳輕縑素練欲摹冩<lb/>
畫師難着五色施筆端機杼始潛運悠然寄興滄洲湄<lb/>
章成密簡繡衣使繡衣翰墨今白眉珠酬玉唱兩相尚<lb/>
三歎盡解騷人頤好刋蒼珉示千古磨而不磷湼不緇<lb/>
紛紛我軰小巫耳健讀數過徒噫嘻待從兩公奠西極<lb/>
安南嶷收闗河百二之險劖岷峨萬仞之嵋大書有宋<lb/>
中興頌東還更和巫山詩<hi>全蜀藝文志</hi>
　　項寅賔<lb/>
<pb n="KR4i0062_WYG_052-41a"/>
　　　寅賔字彦周崑山人與范石湖倡和<lb/>
　　和范至能元日<lb/>
獻歲身留外思家恨滿中桃符禳厲鬼椒酒勸山童出<lb/>
謁憑羸馬題詩附去鴻青春應時節斗柄夜搖東<lb/>
　　和鄭逢辰元宵韻<lb/>
憶昔先皇賞露臺鼇山半影落蓬萊羣方欲識龍顔喜<lb/>
雙闔時瞻雉尾開十里天香濛碧霧六宫韶樂隠新雷<lb/>
神仙舊事渾如夢只有春風每歳催<hi>以上崑山雜詠</hi>
<pb n="KR4i0062_WYG_052-41b"/>
　　鍾孝國<lb/>
　　　孝國字觀光崑山人<lb/>
　　千里翁蓄陶酒尊係以筠籠形狀勃窣某酒後以<lb/>
　　短項翁目之不謂誤中遂成佳號彦平功成二兄<lb/>
　　皆有裦詠可使韓子蒼縮肩短項之句北面矣某<lb/>
　　不揆鄙拙勉強續貂幸諸丈斤斧之<lb/>
少陵先生時不偶老瓦盆中醉林莽江湖散人名益窮<lb/>
魚㱿傾尊不論斗孤風異行同襟期食鮭未必富三九<lb/>
<pb n="KR4i0062_WYG_052-42a"/>
淩烟功名舉世事不直兩公一杯酒㑹稽夫子有古心<lb/>
嗜好𦕈追千載友陶尊中産同蒼筠短項不肎鍾罍羣<lb/>
章綬黄篾羞緇塵肺腸桑落心崑崙始知其中殊陋貌<lb/>
一㸃不受泥沙渾時從往古窮元微坐隅兀側長相隨<lb/>
送子醉郷謝膠擾回頭轉覺人間小<hi>崑山雜詠</hi>
　　樂　備<lb/>
　　　備字功成一字順之其先自淮海徙崑山與范<lb/>
　　　成大馬先覺結詩社官至軍器監簿<lb/>
<pb n="KR4i0062_WYG_052-42b"/>
　　比同彦平謁希顔千里千里留醉短項翁彦平有<lb/>
　　作鄙拙者亦不能已勉強亂道幸笑覽<lb/>
君不見便腹邊先生齁齁晝眠貯五經又不見長頭賈<lb/>
都尉喋喋問事聒人耳兩人挾䇿煩天機俱亡其羊廼<lb/>
其理不如此翁不知書肩髙頤隠形侏儒胷中無物秖<lb/>
嗜酒酒至輒盡寜留餘有時花㡌賔客前清辨傾倒如<lb/>
流泉不辭伴客竟佳夕第恐吻燥舌本乾主人從今莫<lb/>
言窮有此自足當萬鍾但令時與聖賢對勿學鄙士中<lb/>
<pb n="KR4i0062_WYG_052-43a"/>
空空我昔已自聞其風向來一笑欣相逢他時訪戴不<lb/>
必見竟須奓戸呼此翁<hi>崑山雜詠</hi>
　　姚申之<lb/>
　　　申之字崧卿崑山人隆興元年進士<lb/>
　　寓居全吳江上<lb/>
一雨通宵翦韭畦波棱生甲晚菘齊朝來赤脚語言好<lb/>
醒酒杯羮有宿齏<lb/>
幅巾蕭散一枝笻身在水雲千頃中抹野亂山隨意碧<lb/>
<pb n="KR4i0062_WYG_052-43b"/>
褭林霜葉可憐紅<hi>崑山雜詠</hi>
　<lb/>
　<lb/>
　<lb/>
　<lb/>
　<lb/>
　<lb/>
　宋詩紀事巻五十二<lb/>
</p>
<p>
</p>
  </div>
<div>
                <head>宋詩紀事巻五十三</head>
    <p>
<pb n="KR4i0062_WYG_053-1a"/>
欽定四庫全書<lb/>
　宋詩紀事巻五十三　　　　　錢塘厲鶚撰<lb/>
　　陳　讜<lb/>
　　　讜字仲甫莆田人隆興元年進士累官兵部侍<lb/>
　　　郎乞補外以集英殿修撰知寧國府再乞致仕<lb/>
　　　封清源郡侯<lb/>
　　過溪南韓氏宅<lb/>
曽覽溪南勝重來四十年樹如人老矣山共水依然香玉<lb/>
<pb n="KR4i0062_WYG_053-1b"/>
紛堆案晴虹對跨川吾廬今咫尺乘興且盤旋<hi>莆陽文獻</hi>
　　句<lb/>
竹密不知雲欲雨山髙盡見水朝宗<lb/>
　　　<hi>四朝聞見錄莆陽陳讜文人也刻金字于靈壁石以壽韓侂胄至稱曰我王韓敗遂為言者所</hi>
　　　<hi>彈陳留題吳山三茅觀梅亭句云云繼是猶未有和者</hi>
　　方有開<lb/>
　　　有開字躬明淳安人隆興元年進士嘗官淮西<lb/>
　　　運判有溪堂集<lb/>
<pb n="KR4i0062_WYG_053-2a"/>
　　方仙翁祠<lb/>
真仙祠觀鎖晴嵐下瞰平疇十里寛譜牒尚遺唐篆額<lb/>
風儀仍是漢衣冠紫芝白兔靈如昨石碣丹湖事不刋<lb/>
千載仍孫牛馬走敬瞻遺像仰髙寒<hi>青溪詩集</hi>
　　張良臣<lb/>
　　　良臣字武子汴人避㓂來鄞因家焉隆興元年<lb/>
　　　進士官止監左藏庫有雪窗小集<lb/>
　　　<hi>樓大防書集後云武子閉門讀書室無一物性嗜詩不輕作或終歳無一語故所作必絶人</hi>
<pb n="KR4i0062_WYG_053-2b"/>
　　春詞<lb/>
後主搴香復倚春潘嬙梳洗最輕盈南朝破後無詞客<lb/>
燕子桃花古石城<lb/>
　　曉行<lb/>
千山萬山星斗落一聲兩聲鐘磬清路入小橋和夢過<lb/>
豆花深處草蟲鳴<lb/>
　　賦<lb/>
柳暗旗亭不忍㸔臨江愁殺晋衣冠傷心明月揚州路<lb/>
<pb n="KR4i0062_WYG_053-3a"/>
十里珠簾蕙草寒<lb/>
　　示長蘆仁禪師<lb/>
叢叢竹雀閙人家農事春來漸有涯品字柴頭煨正煖<lb/>
不知風雪到梅花<lb/>
　　梅市道中<lb/>
連雨疎篷不耐闗脩眉如失更晴慳越王故國無人問<lb/>
艇子穿花自往還<lb/>
　　西湖晚歸<lb/>
<pb n="KR4i0062_WYG_053-3b"/>
帖帖平湖印晚天踏歌遊女臂相牽鳳城半掩人爭路<lb/>
猶有胡琴落後船<lb/>
　　留題吳興投老庵<lb/>
白鷺悠悠去不還渚雲汀草一生閑暮年不入西州路<lb/>
空倚梅花説住山<lb/>
　　九日書吕季慈室<lb/>
上池入寺見承平影落南州迹易陳手把黄花看新雁<lb/>
風烟愁殺舊京人<lb/>
<pb n="KR4i0062_WYG_053-4a"/>
　　感舊<lb/>
三十六陂春水綠四十九年人事非揚子江頭永嘉後<lb/>
吳儂蕩槳北人稀<lb/>
　　過西溪<lb/>
罨畫層波蕙草荒冷雲客雁兩回皇梅花到得吹成雪<lb/>
盡是清愁不是香<lb/>
　　遣家書<lb/>
家住鄱陽小洞天經年烹鯉尚茫然㡬回鵲喜無消息<lb/>
<pb n="KR4i0062_WYG_053-4b"/>
吹殺燈花獨自眠<lb/>
　　小破<lb/>
小破燕支鈿早梅雪雲平淡越江遲青山歳晚行人少<lb/>
鴨鴨羣飛淺草時<hi>以上雪窗小集</hi>
　　上雪竇山奉慈院<lb/>
迢迢嶺外雪雲明猶憶塵中見偉人沙上豈無新到雁<lb/>
附來莫厭尺書頻<hi>延祐四明志</hi>
　　長松丹井<lb/>
<pb n="KR4i0062_WYG_053-5a"/>
九轉丹砂煉得成飄飄仙袂入青冥一泓寒水留真汞<lb/>
千歳長松産茯苓<hi>雲門志畧</hi>
　　句<lb/>
客向愁中都老盡祗留平楚伴銷凝<hi>樓攻媿集䟦</hi>
　　張　縯<lb/>
　　　縯字季長蜀之唐安人隆興元年進士官大理<lb/>
　　　少卿<lb/>
　　奉陪安撫大卿登八陣臺覽觀忠武侯諸葛公遺<lb/>
<pb n="KR4i0062_WYG_053-5b"/>
　　像偶成長句<lb/>
白帝城西魚復浦十月江平見津滸當年累石紛成行<lb/>
此地卧龍經講武轅門外建嚴中權<hi>自注陣有壁壘一門東出</hi>列陣<lb/>
相承存後伍<hi>自注八陣相承又列數陣于後</hi>何人蛇勢識常山未數魚<lb/>
麗矜鄭拒懸知精神貫金石尚想號令嚴鉦鼔老兵料<lb/>
敵應疑生川后澄波其敢侮向令赤伏有餘符下睨皇<lb/>
州真指取云何遺跡司神明獨靳豊功被寰宇髙城置<lb/>
酒共臨眺往事興懐増歎撫巍然王佐三代前信矣名<lb/>
<pb n="KR4i0062_WYG_053-6a"/>
言照千古<hi>全蜀藝文志</hi>
　　題沔州諸葛武侯廟<lb/>
赤伏終休運前營落大星皇王空禮樂江漢閟英靈斷<lb/>
壟牛羊入空山草木青經時須此牧清淚灑泉扄<hi>陕西</hi>
<hi>通志</hi>
　　黄　度<lb/>
　　　度字文叔新昌人隆興元年進士寧宗朝累官<lb/>
　　　禮部尚書以煥章閣學士知隆興府<lb/>
<pb n="KR4i0062_WYG_053-6b"/>
　　青溪閣<lb/>
江家舊宅枕溪頭誰向溪灣著小樓無柰當年亡國恨<lb/>
潮生潮落㡬時休<hi>景定建康志</hi>
　　楊　方<lb/>
　　　方字子直長汀人自號淡軒老叟隆興元年進<lb/>
　　　士嘗受學于朱子之門仕至直寳謨閣廣西提<lb/>
　　　刑<lb/>
　　　<hi>趙南塘䟦云公暮年詩精清簡逺與俗異畛</hi>
<pb n="KR4i0062_WYG_053-7a"/>
　　淳熈辛丑自武寧丞攝靖安作<lb/>
毛竹山頭雲雨昏靖安橋下小谿渾髙陂約水歸田急<lb/>
不管湍聲入縣門<lb/>
堂上官人似野人村甿相見可相親開門坐對臨溪樹<lb/>
故是水邊林下身<lb/>
對縣誰家數畆園竹亭茅宇雜花繁同官不可無兼局<lb/>
通管溪南水竹村<lb/>
　　題武寧丞㕔<lb/>
<pb n="KR4i0062_WYG_053-7b"/>
暮年叢薄寄鷦鷯搔首廵簷歳月銷留與後人還要否<lb/>
一軒松竹冷蕭蕭<lb/>
　　館中簡張約齋<lb/>
書生賦分合窮愁官與休辰不肎休清曉犯寒開省戸<lb/>
誰家見雪似瀛洲<lb/>
爛銀宫闕雲中見素柰園林月下遊説與南湖張祕閣<lb/>
速來同直道山頭<hi>以上後村詩話</hi>
　　傅伯壽<lb/>
<pb n="KR4i0062_WYG_053-8a"/>
　　　伯壽字景仁晉江人隆興元年進士紹熙中官<lb/>
　　　浙西提刑<lb/>
　　一段竒軒<hi>在西湖淨相院</hi>
門外紅塵走利名庵中白髪任浮生羡師法窟能深入<lb/>
厭我詩壇已屢盟𣺌渺水光簾萬疊離離梅影雪三更<lb/>
何人薦取真消息試鼔瑤琴一再行<hi>咸淳臨安志</hi>
　　一眺石<lb/>
一眺人間萬事非海鷗山鳥便忘機林端髣髴見帆影<lb/>
<pb n="KR4i0062_WYG_053-8b"/>
知有扁舟天際歸<hi>南安縣志</hi>
　　張　抑<lb/>
　　一段竒軒<lb/>
雲山爛漫本難名收拾閑情付此生出處自知無上䇿<lb/>
往來聊欲試同盟門多賢轍人便静琴鎖師堂歳幾更<lb/>
六月岸巾來借榻頻遊應不禁船行<hi>咸淳臨安志</hi>
　　傅伯成<lb/>
　　　伯成字景初其先濟原人祖忠肅公察父自得<lb/>
<pb n="KR4i0062_WYG_053-9a"/>
　　　避地居泉州為晉江人隆興元年與兄伯壽同<lb/>
　　　舉進士理宗朝官至寳文閣學士提舉佑神觀<lb/>
　　　卒贈開府儀同三司諡忠簡有竹隠集<lb/>
　　素馨花<hi>自注素馨南漢宫女名</hi>
昔日雲鬟鎖翠屏秖今烟冢伴荒城香魂斷絶無人問<lb/>
空有幽花獨擅名<hi>全芳備祖</hi>
　　許及之<lb/>
　　　及之字深甫温州永嘉人隆興元年進士寧宗<lb/>
<pb n="KR4i0062_WYG_053-9b"/>
　　　朝歴官參知政事知樞密院事有北征紀行詩<lb/>
　　　集<lb/>
　　廢冢<lb/>
石人猶自立蒿萊拂讀殘碑字字哀鄰冢已澆寒食酒<lb/>
野風分送紙錢來<hi>東甌詩集</hi>
　　孫逢吉<lb/>
　　　逢吉字從之龍泉人隆興元年進士寧宗朝歴<lb/>
　　　祕書監兼吏部侍郎出知太平州丏祠卒諡獻<lb/>
<pb n="KR4i0062_WYG_053-10a"/>
　　　簡<lb/>
　　茅亭<hi>在泉州陳洪進宴游之地今廢</hi>
陳氏當年為勝概吾徒今日作良游時遷代謝皆如此<lb/>
細雨燈花莫浪愁<hi>方輿勝覽</hi>
　　程　㢠<lb/>
　　　迥字可乆寧陵人家于沙隨隆興元年進士仕<lb/>
　　　為徳興丞調上饒令迥深于經學學者稱沙隨<lb/>
　　　先生有南齋小集<lb/>
<pb n="KR4i0062_WYG_053-10b"/>
　　題玉真書院<hi>在徳興縣玉真山麓邑人吳紹古建陸九淵有經徳堂扁</hi>
呉侯所築居密近玉真麓翳葳祕幽竒千載空喬木一<lb/>
朝敞虚境劃見神仙躅挂杖步危磴逺寄千里目鶴憑<lb/>
子晉笙鳧舉王喬足信是隠君子名入丹青錄冥搜得<lb/>
佳句隠然可騷僕早聞雲錦溪鳴榔到巖谷寄我輞川<lb/>
圖居然媚幽獨何當櫂輕舠飛鳥送遐瞩<hi>饒州府志</hi>
　　自題眄怡齋<lb/>
乞得膠膠擾擾身霜筠露菊便相親勸君莫厭羮藜藿<lb/>
<pb n="KR4i0062_WYG_053-11a"/>
違已由來更病人<lb/>
六月松風萬籟寒笙竽頻到枕屏間夜深夢繞匡廬阜<lb/>
瀑布濺珠過藥䦨<lb/>
葵花已過菊花開萬里西風拂面來問字今朝㡬人至<lb/>
細㸔屐齒破蒼苔<hi>团學紀聞</hi>
　　吳　鎰<lb/>
　　　鎰字仲權崇仁人曽弟登隆興元年乙科累官<lb/>
　　　司封郎中極言罷歸有雲巖集<lb/>
<pb n="KR4i0062_WYG_053-11b"/>
　　崇仙觀二首<lb/>
浮丘仙袂風中挹子晉吹笙月下聞翠葢霓裳君過我<lb/>
尻輿神馬我從君<lb/>
人生塵土不可耐天上髙寒定自嘉但約麻姑擘麟脯<lb/>
莫㝷句漏問丹砂<hi>撫州府志</hi>
　　送客香山寺<lb/>
十里香山寺三年到㡬回不嫌送客逺端是愛山來老<lb/>
木依山往閑雲為我開歸鞍意未足城鼔莫相催<hi>郴州文志</hi>
<pb n="KR4i0062_WYG_053-12a"/>
　　陸　游<lb/>
　　　游字務觀越州山隂人佃之孫宰之子以䕃補<lb/>
　　　登仕郎隆興初賜進士出身范成大帥蜀為參<lb/>
　　　議官人譏其頽放因自號放翁累知嚴州嘉泰<lb/>
　　　初詔同修國史兼祕書監升寳章閣待制致仕<lb/>
　　　卒有渭南集劒南集<lb/>
　　　<hi>直齋陳氏云游幼為曽吉父所賞識詩為中興之冠他文亦佳而詩最冨至萬餘篇古今未有</hi>
　　　<hi>四朝聞見録陸公早退居往來雲門若耶韓侂胄固欲其出落致仕除次對公勉為之出韓喜</hi>
<pb n="KR4i0062_WYG_053-12b"/>
　　　<hi>附已至出所愛四夫人擘阮琴起舞索公為詞有飛上錦裀紅皺之語公臨終以詩示其家云</hi>
　　　<hi>王師剋復中原日家祭母忘告乃翁公之心方暴白于易簀之時矣</hi>
　　臨安春雨初霽<lb/>
世味年來薄似紗誰令騎馬客京華小樓一夜聽春雨<lb/>
深巷明朝賣杏花矮紙斜行閒作草晴窗細乳戲分茶<lb/>
素衣莫起風塵歎猶及清明可到家<lb/>
　　　<hi>後村詩話放翁少時調官臨安得句云小樓一夜聽春雨深巷明朝賣杏花傳入禁中思陵稱</hi>
　　　<hi>賞由是知名</hi>
<pb n="KR4i0062_WYG_053-13a"/>
　　陳阜卿先生為兩浙轉運司考試官時秦丞相孫<lb/>
　　以右文殿修撰來就試直欲首送阜卿得予文巻<lb/>
　　擢置第一秦氏大怒予明年既顯黜先生亦㡬陷<lb/>
　　危機偶秦公薨遂已予晚歳料理故篋得先生手<lb/>
　　帖追感平昔作長句以識其事不知衰涕之集也<lb/>
冀北當年浩莫分斯人一顧每空羣國家科第與風漢<lb/>
天下英雄惟使君後進何人知大老横流無地寄斯文<lb/>
自憐衰鈍辜真賞猶竊虚名海内聞<lb/>
<pb n="KR4i0062_WYG_053-13b"/>
　　恩封渭南伯唐詩人趙嘏為渭南尉當時謂之趙<lb/>
　　渭南後來将以予為陸渭南乎戲作長句<lb/>
老向人間乆倦遊君恩乞與渭川秋虚名定作陳驚坐<lb/>
好句真慙趙倚樓棧豆十年霑病馬烟波萬里著浮鷗<lb/>
就封他日輕裘去應過三峯處處留<lb/>
　　示兒<lb/>
死去元知萬事空但悲不見九州同王師北定中原日<lb/>
家祭無忘告乃翁<hi>以上劒南集</hi>
<pb n="KR4i0062_WYG_053-14a"/>
　　絶句<lb/>
碧玉當年未破𤓰學成歌舞入侯家如今顦顇篷窗底<lb/>
飛上青天妒落花<lb/>
　　懐成都舊游二首<lb/>
金鞭朱彈憶春游萬里橋邊罨畫樓夢倩曉風吹不斷<lb/>
書憑春雁寄無由鏡中顔鬢今如此席上賔朋好在否<lb/>
篋有吳牋三百箇擬将細字冩春愁<lb/>
裘馬清狂錦水濵是繁華地作閒人金壺投箭消長日<lb/>
<pb n="KR4i0062_WYG_053-14b"/>
紅袖傳杯領好春幽鳥語隨歌處拍落花鋪作舞時茵<lb/>
悠然自適君知否身與浮名孰重輕<lb/>
　　　<hi>齊東野語陸放翁在蜀日有所盼嘗賦詩云云出蜀後每懐舊遊多見之賦詠云云</hi>
　　沈園二絶<hi>慶元己未作</hi>
夢斷香銷四十年沈園栁老不飛綿此身行作稽山土<lb/>
猶弔遺蹤一悵然<lb/>
城上斜陽畫角哀沈園無復舊池臺傷心橋下春波綠<lb/>
曽是驚鴻照影來<lb/>
<pb n="KR4i0062_WYG_053-15a"/>
　　禹蹟寺南有沈氏小園四十年前嘗題小詞一闋<lb/>
　　壁間偶復一到而園已三易主讀之悵然<hi>紹熙壬子作</hi>
楓葉初丹槲葉黄河陽愁鬢怯新霜林亭感舊空囘首<lb/>
泉路憑誰説斷腸壊壁醉題塵漠漠斷雲幽夢事茫茫<lb/>
年來妄念消除盡回向蒲龕一炷香<lb/>
　　歳暮夜夢遊沈氏園兩絶<hi>開禧乙丑作</hi>
路近城南已怕行沈家園裏更傷情香穿客袖梅花在<lb/>
綠蘸寺橋春水生<lb/>
<pb n="KR4i0062_WYG_053-15b"/>
城南小陌又逢春只見梅花不見人玉骨乆成泉下土<lb/>
墨痕猶鎻壁間塵<lb/>
　　　<hi>齊東野語陸務觀初娶唐氏于其母夫人為姑姪伉儷相得而弗獲于其姑既出而未忍絶之</hi>
　　　<hi>則為別舘時時往焉姑知而掩之雖先知挈去然事不得隠竟絶之唐後改適同郡宗子士程</hi>
　　　<hi>嘗以春日出游相遇于禹蹟寺南之沈氏園唐以語趙遣致酒餚翁悵然乆之為賦釵頭鳯一</hi>
　　　<hi>詞題園壁間實紹興乙亥歳也翁居鑑湖之三山晩嵗每入城必登寺眺望不能勝情未乆唐</hi>
　　　<hi>氏死嘗作詩共五首云</hi>
　　紀夢<lb/>
<pb n="KR4i0062_WYG_053-16a"/>
白首歸修汗簡書每因囊粟歎侏儒不知月給千壺酒<lb/>
得似蓮花博士無<lb/>
　　　<hi>趙章泉梅課云嘉泰壬戌九月陸放翁夢一故人相語曰我為蓮花博士鏡湖新置官也我去</hi>
　　　<hi>矣君能暫為之乎月得酒千壺亦不惡也遂以詩紀之云云</hi>
　　致爽軒<hi>在永康軍</hi>
黄塵赤日汗霑裾竹裏煎茶喜有餘堪笑放翁窮意巧<lb/>
就君池舘讀君書<hi>方輿勝覽</hi>
　　感姚将軍事題青城山上清宫壁<lb/>
<pb n="KR4i0062_WYG_053-16b"/>
造物因豪傑意将使有為功名未足言或作出世資姚<lb/>
公勇冠軍百戰起西陲天方覆中原殆非一木支脫身<lb/>
五十年世人識公誰但驚山澤間有此熊豹姿我亦志<lb/>
方外白頭未逢師年來幸廢放儻遂與世辭從公遊五<lb/>
岳稽首餐靈芝金骨換綠髓欻然雲外飛<lb/>
　　　<hi>庶齋老學叢談姚将軍靖康初以戰敗亡命建炎中下詔求之不可得後五十年乃從吕洞賔</hi>
　　　<hi>劉髙尚往來名山有見之者放翁感其事作詩</hi>
　　感趙宗印事<lb/>
<pb n="KR4i0062_WYG_053-17a"/>
我夢游太華雲開千仞青擘山瀉黄河萬古仰巨靈往<lb/>
者禍亂初氛浸干太寕豈無卧雲龍一起奔風霆時事<lb/>
方錯繆三秦盡羶腥山河消王氣原野失天刑将軍散<lb/>
髮去短劒斸茯苓定知三峯上爛醉今未醒<lb/>
　　　<hi>庶齋老學叢談靖康建炎間闗中竒士趙宗印提義兵出戰有衆數千所向輒下敵不敢當㑹</hi>
　　　<hi>王師敗于富平宗印知事不濟大慟于王景畧廟盡以金帛散其下披髪入華山不知所終放</hi>
　　　<hi>翁感其事作詩云云</hi>
　　韓幹馬<lb/>
<pb n="KR4i0062_WYG_053-17b"/>
唐人畫馬如相馬口口不在驪與黄天機入神即揮灑<lb/>
氣脫毫素先騰驤昔年曽畫穆王游八極八龍之駿雲<lb/>
五色後來又寫越影超光脫丹碧後來又寫漢武窮渥<lb/>
洼復見神駒來漢家勢走滅沒開風沙壯哉此馬健且<lb/>
雄玉花徧身雲滿鬉首如渴烏眼如電皎如疋練横睛<lb/>
空使之陷陣當破敵萬馬不敢先秋風如何解鞍脫其<lb/>
馽縱爾俶儻如游龍君不見四海罷征戰九夷盡梯航<lb/>
方将郤爾宛水之西歸爾華山之陽幸逢韓供奉冩爾<lb/>
<pb n="KR4i0062_WYG_053-18a"/>
神杜拾遺歌爾良贈爾支道林愛爾神駿懸髙堂<hi>珊瑚</hi>
<hi>網</hi>
　　句<lb/>
積憤有時歌易水孤忠無路哭昭陵<lb/>
　　　<hi>娱書堂詩話唐制有冤者哭昭陵下李洞䇿夜獻簾詩云公道此時如不得昭陵痛哭一生休</hi>
　　　<hi>陸務觀亦有句云云</hi>
　　虞　儔<lb/>
　　　儔字壽老寕國人隆興初入太學舉進士以太<lb/>
<pb n="KR4i0062_WYG_053-18b"/>
　　　常少卿使金累官兵部侍郎奉祠卒有尊白堂<lb/>
　　　集<lb/>
　　過千秋嶺<lb/>
輕隂漠漠雨斑斑嶺上風來一解顔已是去天纔尺五<lb/>
郤令緩步有躋攀飛泉百道縈羅帶列岫千峯擁翠鬟<lb/>
應是北堂春正滿㡬廻回首望家山<hi>寧國府志</hi>
　　馬之純<lb/>
　　　之純字師文金華人隆興進士慶元間主管江<lb/>
<pb n="KR4i0062_WYG_053-19a"/>
　　　東轉運司文字著金陵百詠世號野亭先生孫<lb/>
　　　光祖有名<lb/>
　　元武湖<lb/>
萬頃冥茫水拍隄當時于此習舟師長江天險雖堪恃<lb/>
鬭艦人謀可勿施莫使黑龍離舊窟且教元武入新詞<lb/>
如何又作蓬瀛景時節來遊看水嬉<lb/>
　　東冶亭<lb/>
舊時秖說東西冶今日轉為長短亭無柰梅花臨水白<lb/>
<pb n="KR4i0062_WYG_053-19b"/>
可堪柳色向人青十分瀲灩苦難把三疊凄涼誰忍聽<lb/>
不道離愁堆滿屋往來車馬放敎停<hi>以上景定建康志</hi>
　　郭明復<lb/>
　　　明復成都人印子隆興癸未登科仕為宗丞<lb/>
　　題琵琶亭<hi>并序</hi>
　白樂天流落湓浦作琵琶行其放懐適意視憂患死<lb/>
　生禍福得喪為何物非深于道者能之乎賈傅謫長<lb/>
　沙抑鬱致死陸相竄南賔屏絶人事至從狗竇中度食<lb/>
<pb n="KR4i0062_WYG_053-20a"/>
　飲兩公猶有累乎世未能如樂天逍遙自得也予過<lb/>
　九江維舟琵琶亭下為賦此章時淳熙己亥中元日<lb/>
香山居士頭欲白秋風吹作湓城客眼看世事等虛空<lb/>
雲夢胸中無一物舉觴獨醉天為家詩成萬象遭梳爬<lb/>
不管時人皆欲殺夜深江上聽琵琶賈胡老婦兒女語<lb/>
淚溼青衫如著雨此公豈作少狂夢與世浮沈聊爾汝<lb/>
我來後公三百年潯陽至今無管弦<hi>自注公詩有潯陽小處無音樂之句</hi>
長安不見遺音寂依舊康廬翠埽天<lb/>
<pb n="KR4i0062_WYG_053-20b"/>
　　　<hi>容齋三筆賈誼自長沙召還後為梁王傅乃卒前所云少誤矣</hi>
　　題三峽堂<lb/>
三峽堂前五月風吳檣蜀柁古來通山如肺附重相掩<lb/>
水似環連去不窮躍馬孤城憐倔強卧龍八陣想英雄<lb/>
憑䦨千載興亡事何異邯鄲一枕中<lb/>
　　大人按部過雲安下巖留題命同賦<lb/>
道人昔日來開山山鬼悔泣門不闗一時梵宇借嵓麓<lb/>
千載絶景歸人間松蘿鬱勃樹旌纛水泉丁東鳴佩環<lb/>
<pb n="KR4i0062_WYG_053-21a"/>
兩蘇寂寞涪翁死杖屨誰與同躋攀<hi>以上全蜀藝文志</hi>
　　陳　翊<lb/>
　　　翊字君正<lb/>
　　甲申仲冬侍親由行在所還毘陵舟泊村渚<lb/>
日暮成孤泊棲遲得小安雪融沙觜露雲拂㕍翎寒過<lb/>
櫓冰痕轉通村水汊寛詩情如廢井賸覺起波瀾<hi>前賢小集</hi>
<hi>拾遺</hi>
　　黄　然<lb/>
<pb n="KR4i0062_WYG_053-21b"/>
　　　然豫章人隆興中官右朝請郎知台州<lb/>
　　涪翁亭<hi>在蜀嘉陵</hi>
清音妙絶東坡老方響名髙太史公水遶鳥飛談笑外<lb/>
江連洪雅畫圖中<hi>方輿勝覽</hi>
　　張　維<lb/>
　　　維字仲欽延平人隆興中通判建康府事乾道<lb/>
　　　中廣西經畧安撫使<lb/>
　　留守舍人張公安國聞維築亭為題其榜曰朝陽<lb/>
<pb n="KR4i0062_WYG_053-22a"/>
　　既去而亭成復為賦詩次韻<lb/>
日邊清切以文鳴立對朝陽欲問程筆落春生變寒谷<lb/>
詩來將喜破愁城簷前水到乘槎便天際山横與檻平<lb/>
準擬公歸道過此小留觴詠集簪纓<hi>景定建康志</hi>
　　題張公洞<lb/>
年來行樂與民同探穴追蹤太史公幽洞初開名易著<lb/>
蒼崖新刻句難工風驅俗駕松扉外雲鎖仙丹石室中<lb/>
付與山僧司管鑰勿敎勝地草蒙茂<hi>桂勝</hi>
<pb n="KR4i0062_WYG_053-22b"/>
　　蔡　勘<lb/>
　　　勘字定夫莆田人襄之後乾道二年進士除祕<lb/>
　　　書省正字知江隂軍<lb/>
　　題盱眙<lb/>
自古東南第一山于今無異玉門闗亂雲衰草蒼茫外<lb/>
赤縣神州指顧間擊楫何人酬壯志凭䦨終日慘愁顔<lb/>
中原父老應遺恨秪見氊車歳往還<hi>錦繡萬花谷</hi>
　　徐似道<lb/>
<pb n="KR4i0062_WYG_053-23a"/>
　　　似道字淵子號竹隠黄巖人乾道二年進士歴<lb/>
　　　官權直學士院遷祕書少監終提點江西刑獄<lb/>
　　　有竹隠集<lb/>
　　　<hi>貴耳集淵子嘗為少蓬朝聞彈疏坐以小舟載菖蒲數盆翩然而去道間爭望若神仙</hi>
　　九日<lb/>
衰容不似秋容好坐上誰憐老孟嘉牢裹烏紗莫吹郤<lb/>
免敎白髪見黄花<hi>鶴林玉露</hi>
　　偶題<lb/>
<pb n="KR4i0062_WYG_053-23b"/>
老去功名不挂懐髙眠之外秖清齋偶因種竹便多事<lb/>
風葉掃餘還滿階<hi>詩家鼎臠</hi>
　　買硯<lb/>
俸餘擬辦買山錢郤買端州古硯甎依舊被渠驅使在<lb/>
買山之事定何年<lb/>
　　　<hi>鶴林玉露劉改之賀徐直院啟云以載鶴之船載書入覲之清標如此移買山之錢買硯平生</hi>
　　　<hi>之雅好可知用其詩語也</hi>
　　廬山得蟹<lb/>
<pb n="KR4i0062_WYG_053-24a"/>
不到廬山辜負目不食螃蟹辜負腹亦知二者古難并<lb/>
到得九江吾事足廬山偃蹇坐吾前螃蟹郭索來酒邊<lb/>
持螯把酒與山對世無此樂三百年時人愛畫陶靖節<lb/>
菊籬東遶手親折何如更畫我持螯共對廬山作三絶<lb/>
<hi>貴耳集</hi>
　　蓴羹<lb/>
千里蓴絲未下鹽北遊誰復話江南可憐一筯秋風味<lb/>
錯被旁人舌本參<lb/>
<pb n="KR4i0062_WYG_053-24b"/>
　　送春<lb/>
圓蒲相將結僧夏荷葉蒲茸綠相亞浮花浪葉自飄零<lb/>
小院廻廊正瀟灑葉如青幄花成茵細腰起舞來送春<lb/>
紙光如銀墨如漆落筆四座驚有神輕衫短㡌付餘子<lb/>
花前醉倒輸閑人<hi>以上全芳備祖</hi>
　　舟行<lb/>
大官連檣十萬艘小官僅得一葉如漁舠其中何所有<lb/>
白髪翁媪并兒曹赤腳婢三後執㸑蒼頭奴子前操篙<lb/>
<pb n="KR4i0062_WYG_053-25a"/>
元真筆牀間茶竈吏部酒杯兼蟹螯書緘一箱半魚蠹<lb/>
詩束百軸成牛腰平鋪稾秸薦貓犬賸買棗粟供猨猱<lb/>
新花鬱屈作萎木清酒搖蕩成濁醪篷低日覺巾角折<lb/>
竈近時聞羹釡轑髙驤正難望鷁首緩進豈敢爭龍標<lb/>
全家窟拘歎踡跼長物屏當隨週遭桑樞駟馬各是累<lb/>
人肝薇蕨俱成饕不須彼此更相笑未必鬱林之石賢<lb/>
胡椒<hi>後村詩話</hi>
　　虞仲房司馬遊園約予不赴因次其韻<lb/>
<pb n="KR4i0062_WYG_053-25b"/>
祕書行處有歌鐘身在名園錦繡叢試問髙吟梁苑雪<lb/>
何如共快楚臺風人鷗不去機方息魚我相忘樂未窮<lb/>
待得芙蓉濯雲錦弄花翻水與君同<hi>赤城詩集</hi>
　　自笑<lb/>
黄昏茅店帶星入清曉竹輿蒙露行客路三千年五十<lb/>
對人猶是説歸耕<hi>東甌詩集</hi>
　　句<lb/>
胸中着雲夢皮裏有陽秋　自作先生傳誰為故吏碑<lb/>
<pb n="KR4i0062_WYG_053-26a"/>
<hi>挽錢觀</hi>鬲上村坊酒眉尖野店茶　天寒不知翠袖薄<lb/>
日煖但覺玉烟生<hi>水仙花</hi>索醉寧傾問字酒忍飢不取<lb/>
作碑錢　駒入隙來元不礙蠅穿紙出定何妨<hi>紙閣</hi>北風<lb/>
萬籟自宫徵寒日一軒真袴襦<hi>以上後村詩話</hi>
　　婁　機<lb/>
　　　機字彦發嘉興人乾道二年進士寜宗朝累官<lb/>
　　　禮部尚書兼給事中權同知樞宻院事兼太子<lb/>
　　　賔客進參知政事提舉洞霄宫<lb/>
<pb n="KR4i0062_WYG_053-26b"/>
　　日哦軒<lb/>
髙軒多暇日宴寢獨怡神風俗無今古雲山自主賔灘<lb/>
平分燕尾松老半龍鱗徙倚清隂下吟懐媿昔人<hi>杭州府志</hi>
　　羅　願<lb/>
　　　願字端良號存齋汝楫子以䕃補承務郎中乾<lb/>
　　　道二年進士守鄂州有小集<lb/>
　　題興善寺碧玉軒木犀<hi>在新城縣</hi>
老照軒前翠已空忽驚嘉樹碧玲瓏幽芳自出禪枝外<lb/>
<pb n="KR4i0062_WYG_053-27a"/>
圓相長標法窟中過客莫辭三宿戀道人已費十年功<lb/>
要須共結團圞坐賞盡清秋靣靣風<lb/>
　　送邕州吳使君<lb/>
題輿纔赴日邊程便擁油幢鎮列城地望素髙唐五管<lb/>
人才今似漢三明時清市駿非無意歳晏逄花好寄聲<lb/>
太學英名湖海氣此行持論要平平<hi>以上鄂州小集</hi>
　　黄　希<lb/>
　　　希字夢得宜黄人乾道二年進士終永新令有<lb/>
<pb n="KR4i0062_WYG_053-27b"/>
　　　補注杜詩未竣而卒子鶴續成之<lb/>
　　題石䂬<hi>注見鄒極詩</hi>
誰賦阿房未霽虹秖誇複道峭淩空那知海石驅來處<lb/>
都在巖花晏坐中鯨背逺衝千嶂雨鼈頭髙占一天風<lb/>
漫郎更有中興頌倩把蒼崖仔細礱<hi>撫州府志</hi>
　　周　孚<lb/>
　　　孚字信道濟南人寓家京口乾道二年進士終<lb/>
　　　真州教官辛稼軒刋其集曰蠹齋鉛刀編<lb/>
<pb n="KR4i0062_WYG_053-28a"/>
　　贈蕭光祖<lb/>
之子固絶俗少年甘寂寥田園一蟁睫書巻百牛腰雪<lb/>
徑晴猶凍烟江晚不潮箇中勤著語老耳待聞韶<lb/>
　　宋公佐席上分韻得樓字<lb/>
誰謂子青眼不嫌予白頭共穿康樂屐來醉仲宣樓風<lb/>
定江猶怒雲髙雨欲休西山多爽氣吾忍賦悲秋<lb/>
　　寄辛㓜安<lb/>
我屋與君室濟河南北州相逄楚天晚郤㸔蜀江流老<lb/>
<pb n="KR4i0062_WYG_053-28b"/>
境渾能迥妖氛竟未収何時一廛地歸種故園秋<lb/>
　　次韻朱得裕見贈予病初起<lb/>
葢世功名黍一炊驚心歳月轂雙馳五漿先饋那須爾<lb/>
二豎相陵少避之種種鬢毛吾欲老翩翩書札子能竒<lb/>
黄花無語秋將暮莫惜元談與解頤<hi>以上蠹齋鉛刀編</hi>
　　薛　澄<lb/>
　　　澄鄞人乾道二年進士<lb/>
　　效朱公叔絶交詩<lb/>
<pb n="KR4i0062_WYG_053-29a"/>
東山有梟不祥其名惡木是息惡聲是鳴食不棄腐飲<lb/>
不擇精宜飛求伏以晦為明凶殘滿志嗜欲惟攖伸頸<lb/>
招鳯使鳯自驚豈有鳯口而和梟聲柰何伊人弗審物<lb/>
情請從此別各自謀生<hi>甬上耆舊集</hi>
　　許　開<lb/>
　　　開字仲啟丹徒人乾道二年進士官中奉大夫<lb/>
　　　提舉武夷沖祐觀有志隠類稾<lb/>
　　水仙花<lb/>
<pb n="KR4i0062_WYG_053-29b"/>
定州紅花瓷塊石藝靈苖芳苞茁水仙厥名為玊霄適<lb/>
從閩越來綠綬擁翠條十花冒其顛一一振鷺翹粉蕤<lb/>
間黄白清香從風飄囘首天台山更識膽瓶蕉<hi>全芳備祖</hi>
　　洞霄宫<lb/>
珠宫梁柱太平年福地從知接洞天曲檻一峯飛怪石<lb/>
幽亭三峽迸流泉驪龍睡重時方旱白鶴歸來客欲仙<lb/>
殿上紅雲西日暎此身如在玉皇前<hi>洞霄詩集</hi>
　　謝深甫<lb/>
<pb n="KR4i0062_WYG_053-30a"/>
　　　深甫字子肅臨海人乾道二年進士累官知樞<lb/>
　　　宻院兼參知政事拜右丞相以少傅致仕理宗<lb/>
　　　朝以孫女為皇后追封魯王諡惠正有東江集<lb/>
　　天台道中<lb/>
溪繞青山路繞溪山長溪曲路髙低晴灘淺澀舟如盪<lb/>
危磴棱層石作梯晩照荒村飛鳥入秋風落葉敗蟬嘶<lb/>
碧雲四合長天暮轉使鄉闗望眼迷<hi>台州府志</hi>
　　王　枏<lb/>
<pb n="KR4i0062_WYG_053-30b"/>
　　　枏字木叔永嘉人乾道二年進士累官監進奏<lb/>
　　　院坐僞學罷知江隂軍遷大理丞歴吏部郎中<lb/>
　　　祕書少監知贑州有合齋集<lb/>
　　南康泊舟欲遊廬山值雪<lb/>
春風浩蕩江湖客咫尺廬山風雨急門前老樹最闗情<lb/>
一夜相思頭盡白<hi>東甌詩集</hi>
　　倪　思<lb/>
　　　思字正甫歸安人乾道二年進士寧宗朝累官<lb/>
<pb n="KR4i0062_WYG_053-31a"/>
　　　禮部尚書以寳謨閣直學士知福州卒諡文節<lb/>
　　　有齊齋甲乙稾翰林前後稾<lb/>
　　延平港灘<lb/>
長幾贑石三百里險過瞿唐十八灘幸有溪旁平穏路<lb/>
何須欲速冐驚湍<hi>方輿勝覽</hi>
　　慈感寺東軒<lb/>
水花風葉暮蕭然靄靄雲山帯瞑烟竚立東軒未能去<lb/>
更看明月湧晴天<hi>湖州府志</hi>
<pb n="KR4i0062_WYG_053-31b"/>
　　周　洎<lb/>
　　　洎字子及天台人乾道二年進士國子監主簿<lb/>
　　拜卞忠貞墓<hi>在金陵冶城</hi>
晉鼎臲卼姦人窺孰謀國者如兒嬉陷穽弗設延虎貔<lb/>
虓闞搏噬嬰者摧羣公奔潰不敢誰卞公力疾起督師<lb/>
謂事迫矣奚生為以肉餧虎吁可悲公則死矣二子隨<lb/>
偉哉忠孝萃一時維公忠義天所資向來謀國如蓍龜<lb/>
不用吾言至于斯為社稷死則死之冶城之麓江之湄<lb/>
<pb n="KR4i0062_WYG_053-32a"/>
荒冢突兀餘豐碑半生讀史長歔欷拜公之墳涕霑頤<lb/>
死者可作吾誰歸嗟哉江左固多士往往所欠惟一死<lb/>
元規兒軰何足罪王公偪仄石頭裏氣息奄奄有如泉<lb/>
下鬼蘇武之節不如是視公胡不顙有泚男子之死一<lb/>
言耳死而不亡公父子<hi>景定建康志</hi>
　　楊　甲<lb/>
　　　甲字鼎卿乾道二年進士仕不顯<lb/>
　　遊長松寺宿石門僧舍以石門霜露白為韻得露<lb/>
<pb n="KR4i0062_WYG_053-32b"/>
　　字<lb/>
疾風吹輕衣駕我雲脊路人間一囘首驚絶不敢顧鳥<lb/>
投虚無底渺渺不知處蜂窠蟻立垤與世同所騖試看<lb/>
一蒼莽誰有不平慮尚憐野僧屋佛面荒苔蠹斷崖劃<lb/>
呀吻洶洶崩石怒我來得竒觀拄杖叩巖樹青山有驕<lb/>
色斯客不能句平生二三子慰我一相遇娟娟松間月<lb/>
幽夕亦可度夜闌更小語風逼遺響去酌君無多酒繼<lb/>
以木蘭露<lb/>
<pb n="KR4i0062_WYG_053-33a"/>
　　登安福浮圖以髙標跨蒼穹為韻得跨字<lb/>
誰能於虚空千仞擢修架層梯髙寥寥可歴不可跨疑<lb/>
從地上涌幻手聊一化飛龍送千柱雷雨天一借巍巍<lb/>
大勝妙突兀此其亞道人豈澄觀佛事了閑暇指揮三<lb/>
百尺斤斧隨叱咤當時奮赤手意濶已遭罵後來見竒<lb/>
特世眼一驚詫塹山作平地海濶梁可駕哀哉耳目陋<lb/>
未信猶疑嚇淩髙更回首落日在雲罅蒼蒼野浮樹漠<lb/>
漠水分汊悲涼豪傑窟野冢理王伯百年眼前是俛仰<lb/>
<pb n="KR4i0062_WYG_053-33b"/>
閲榮謝惟當快飲酒醉聽風鈴夜<lb/>
　　朱真人祠<lb/>
一濯巖下溪再拜巖中庭清風蕭然來吹我衣上腥仙<lb/>
人芙蓉冠乘月下雲軿山空雜佩響夜静朝百靈似聞<lb/>
客欲去小語猶丁寜肅肅上松栢急以兩耳聽寂寥古<lb/>
壇外但挂斗與星天明恐是夢恍惚遺心形去飲石上<lb/>
水再讀幽人銘青山無行迹霧雨松冥冥<lb/>
　　寒食㳺學射山<lb/>
<pb n="KR4i0062_WYG_053-34a"/>
疾風吹沙天茫茫日落未落原野黄山空無人石碌碌<lb/>
路長馬飢石齧足荒苔古林翳雲族何人刳嵓縛層屋<lb/>
當時萬騎填山谷至今拾寳多遺鏃故國山川愁逺目<lb/>
人世悲歡風雨速浚髙舉手天為蹙手攀嵓樹叩雲木<lb/>
何人唱我凄涼曲興亡一眼冥冥綠野水平蕪飛雁鶩<lb/>
　　靈泉山中<lb/>
野色山圍盡風烟更可憐客情牛鐸外農事藕花前聚<lb/>
汲松根井寛愁石底泉雲安須斗水詩興亦超然<lb/>
<pb n="KR4i0062_WYG_053-34b"/>
勝地仙靈宅微官也謫居焚香他日夢隠几向來書小<lb/>
睡便山雨長齋稱野蔬逄人問無恙滿意說樵漁<hi>以上成都</hi>
<hi>文類</hi>
　　曽　懐<lb/>
　　　懐字欽道晉江人孝寛曽孫建炎初為金壇簿<lb/>
　　　知真州乾道初賜同進士出身參知政事拜右<lb/>
　　　丞相封魯國公奉祠卒<lb/>
　　恭和御製玉津園宴射<lb/>
<pb n="KR4i0062_WYG_053-35a"/>
名園佳氣靄非烟冠佩朝宗似百川五品並令陪宴射<lb/>
四鍭端欲序賔賢恩涵春意魚翻藻威入秋聲雁落弦<lb/>
竣事更容窺典雅宸章應陋柏梁篇<lb/>
　　　<hi>夢粱録城南玉津園在嘉㑹門外四里紹興四年北使來賀天申節遂宴射其中孝廟常臨幸</hi>
　　　<hi>命皇太子宰執親王侍從五品以上官及管軍官講宴射禮孝廟御製詩宰臣曾懐恭和云云</hi>
　　鄭　僑<lb/>
　　　僑字惠叔興化人乾道五年進士第一簽書鎮<lb/>
　　　南軍節度判官光宗朝權吏部尚書寜宗朝拜<lb/>
<pb n="KR4i0062_WYG_053-35b"/>
　　　參知政事以觀文殿學士致仕<lb/>
　　題夾漈草堂<lb/>
杪秋㝷逺山幽懐鬱沖沖草堂跨層崖夕陽山影空髙<lb/>
人辭天祿結交杖藜翁游氛暗九土歳晚余曷從泠泠<lb/>
夾漈水謖謖長松風思之不可見淚落秋雲中<hi>莆陽文獻</hi>
　　王希吕<lb/>
　　　希吕字仲行宿州人渡江居嘉興乾道五年登<lb/>
　　　進士累除中書舍人給事中轉吏部尚書以端<lb/>
<pb n="KR4i0062_WYG_053-36a"/>
　　　明殿學士知紹興府<lb/>
　　入直學士院作<lb/>
玉堂晝永暑風微簌簌飛花落小池徙倚幽欄憑問訊<lb/>
夏鶯飛出萬年枝<lb/>
　　　<hi>玉堂雜紀學士院東閣窗下甃小池乆無雨則涸傍植金沙月桂之屬又有海棠郁李玉繡毬</hi>
　　　<hi>各一株西偏植金橘逼城根枝不能大花開時滿院結實雖小而甘浙中未易得也王仲行詩</hi>
　　　<hi>云云</hi>
　　湖山十詠<hi>存四首</hi>
<pb n="KR4i0062_WYG_053-36b"/>
瑟瑟輕冰拆御溝溝邊柳色弄春柔數聲啼鳥破幽夢<lb/>
斷送西湖㝷舊游<lb/>
石罅微泉咽淺沙沙頭細草換年華疎籬酒斾管春事<lb/>
倚馬短檐梅著花<lb/>
雨挾東風作嫩寒短牆圍水柳藏烟游人不出西湖靜<lb/>
白鷺飛來在畫船<lb/>
露葵抱蘂未全開翠竹隂涼蔽緑苔貪看青林飛白鳥<lb/>
丁丁啄木又驚回<hi>咸淳臨安志</hi>
<pb n="KR4i0062_WYG_053-37a"/>
　　本覺寺三過堂<lb/>
門外驚風吹細沙入門水氣湛清華呼童試向林間看<lb/>
巖桂應開第二花<lb/>
　　　<hi>嘉興府志熙寧間有文長老住寺中東坡三過之故名王希吕有詩</hi>
　　陸　埈<lb/>
　　　埈字子髙本髙郵人建炎初徙海鹽乾道五年進<lb/>
　　　士知和州官至尚書有益齋集<lb/>
　　醜梨<hi>醜梨出崇徳之東貌雖惡而味絶勝聞嘗進御因賦</hi>
<pb n="KR4i0062_WYG_053-37b"/>
灰貌疑清古霜津溢脆甜面嫌湯後白心慰邑中黔羙<lb/>
實鍾寒谷珍嘗近御匳彼姝徒冠玊爭得似無鹽<hi>至元嘉禾</hi>
<hi>志</hi>
　　曽　丰<lb/>
　　　丰字幼度撫州樂安人乾道五年進士官徳慶<lb/>
　　　太守恬于仕進築室曰撙齋有緣督集<lb/>
　　賀皇太子生日<lb/>
運轉黄河舊波澄少海清菊籬浮喜色蘭殿沸歡聲岐<lb/>
<pb n="KR4i0062_WYG_053-38a"/>
嶷親王羡聰明左右驚英姿涵玉裕冊禮建金旌入省<lb/>
龍樓曉歸休鶴禁晴講筵心㑹道賔苑禮通情誕日愉<lb/>
謠滿儲庭瑞彩盈兩宫筵具渥六佾舞儀輕靜念孤蹤<lb/>
逺曾叨四友榮尚稽陪角綺遙祝壽籛鏗<lb/>
　　登滕王閣<lb/>
故閣崢嶸已劫灰又看新閣上煙煤斷碑無日不濃墨<lb/>
古砌雖秋猶淺苔江闊鳥疑飛不過風輕帆敢趁先開<lb/>
天髙眼迥詩囊小收拾不多空一來<hi>以上緣督集</hi>
<pb n="KR4i0062_WYG_053-38b"/>
　　嚴子陵<lb/>
周家刑不上大夫法固不足禮有餘何人不願立朝路<lb/>
未老誰肎甘田廬秦阬學士寘勿論漢嫚大臣眡如奴<lb/>
逸民不出朝士去前有兩生後二疏世祖聰明失之察<lb/>
待臣少禮多以法當時祿位列三公危似千金懸一髪<lb/>
先生識帝貧賤時富貴何妨與共之云胡君房留不住<lb/>
無乃平日窺其微龍顔之疏顧豈忍烏喙所伏那可知<lb/>
初來髙蹈疑矯世從後逆覩信知㡬退身不勇公孫賀<lb/>
<pb n="KR4i0062_WYG_053-39a"/>
明泣危機終自墮先生明甚勇如之天地萬物莫吾挫<lb/>
將星羣立客星孤羣恐難調孤易禍帝座旁邊睡熟閒<lb/>
夢魂已在桐江卧將星耿耿亘今明不比客星明更大<lb/>
<hi>釣臺集</hi>
　　疎山<hi>在金谿縣</hi>
草徑蜿蜒十里閑雲闗若在畫圖看萬松密翠地無影<lb/>
一水長清天自寒<hi>撫州府志</hi>
　　句<lb/>
<pb n="KR4i0062_WYG_053-39b"/>
不可以風霜後葉何傷于月雨餘雲<lb/>
　　　<hi>陳郁話腴曽撙齋遭論歸賦自省詩中一聨云云託物寄情得坡之意</hi>
　　王　藺<lb/>
　　　藺字謙仲廬江人乾道五年進士歴官禮部尚<lb/>
　　　書樞宻使卒諡獻肅有軒山集<lb/>
　　中塔悟空禪院<hi>有引</hi>
　予前年自江西召還以十二月六日抵修門雨後微<lb/>
　雪宿接待院今得罪去國復以是日雪中來明日過<lb/>
<pb n="KR4i0062_WYG_053-40a"/>
　皐亭見福公長老言及相與歎息因留三絶紹熈改<lb/>
　元軒山居士王藺<lb/>
重到招提恰兩年北窗風雪擁衾眠客來休説邯鄲夢<lb/>
世事端知不偶然<lb/>
富貴危機豈獨今且從麋鹿逐山林秖慙莫報君恩重<lb/>
敢廢惓惓畎畆心<lb/>
臯亭回首輭紅塵晴日僧房暖似春禪老眈眈如卧虎<lb/>
相逄一笑問來因<hi>三首見臯亭塔院石刻</hi>
<pb n="KR4i0062_WYG_053-40b"/>
　　蕭之敏<lb/>
　　　之敏潯陽人官御史<lb/>
　　滴翠樓<hi>并序</hi>
　乾道五年三月十八日遇堪村逆旅主人徐季登飲<lb/>
　予小樓之上且求樓名予曰亂山滴翠衣裘溼此東<lb/>
　坡昌化之詩也請以滴翠名之可乎季登曰唯唯賦<lb/>
　兩絶以志之<lb/>
一溪流水漾殘春上有髙樓碧瓦新溪路晝隂元不雨<lb/>
<pb n="KR4i0062_WYG_053-41a"/>
郤愁空翠溼衣巾<hi>咸淳臨安志</hi>
　　楊　簡<lb/>
　　　簡字敬仲慈谿人乾道五年進士寧宗朝累官<lb/>
　　　將作少監出知温州以寳謨閣學士致仕卒諡<lb/>
　　　文元學者稱慈湖先生有慈湖甲稾<lb/>
　　絶句<lb/>
淨几横琴曉寒梅花落在弦間我欲清吟無句轉煩門<lb/>
外青山<lb/>
<pb n="KR4i0062_WYG_053-41b"/>
　　　<hi>鶴林玉露云句意清圓足覘其所養</hi>
　　題仙山院黙齋<lb/>
漸漸疎鐘動深深一徑開炎光隔林麓清興遶崔嵬擬<lb/>
作臨流賦應湏倩雨催小窗宜挂起且放竹風來<hi>富陽縣志</hi>
　　黄景說<lb/>
　　　景説字巖老號白石閩人乾道五年進士嘉定<lb/>
　　　中直祕閣知靜江府有白石丁槀<lb/>
　　　<hi>鶴林玊露姜白石黄巖老學詩于蕭千巖巖老亦號白石詩亦工時人號雙白石云</hi>
<pb n="KR4i0062_WYG_053-42a"/>
　　梨嶺遇雨<lb/>
黑風吹雨又黄昏雞犬數聲何處村身在嶺雲飛處溼<lb/>
不闗別淚濺成痕<hi>詩人玉屑</hi>
　　陸九齡<lb/>
　　　九齡字子壽撫州金谿人乾道五年進士官全<lb/>
　　　州教授卒寳慶中贈朝奉直祕閣賜諡文逹<lb/>
　　與僧淨璋<lb/>
自從相見白雲閒離別嘗多㑹聚難兩度逄迎當汝<lb/>
<pb n="KR4i0062_WYG_053-42b"/>
水數年隔闊是曹山客來濯足傍僧怪病不烹茶侍者<lb/>
閑不是故人尋舊隠祇應終日閉禪闗<hi>瀛奎律髓</hi>
　　陸九韶<lb/>
　　　九韶字子美九齡弟築室梭山講學其中號梭<lb/>
　　　山老圃有文集<lb/>
　　月石<hi>金谿縣南翠雲山有巖竇正圓如月曰月石</hi>
玉兔愛佳泉飲泉化為石規圓立山趾萬古終不息應<lb/>
厭舊星躔盈稀多缺夕自從寄兹蹤表表無晦蝕光彩<lb/>
<pb n="KR4i0062_WYG_053-43a"/>
雖暫埋體素得不易神物豈終潛早晚照九域<lb/>
　　試茗泉<hi>在翠雲山</hi>
邂逅成山行往往有異景竒怪爭呈露獨不見試茗逶<lb/>
迤即道周泓澄得幽井淆之不可濁凝然如自省龜蒙<lb/>
於越來儻亦煮石鼎豈為渴者甘醉夢當一警<hi>以上撫州府志</hi>
　　陸九淵<lb/>
　　　九淵字子靜九韶弟乾道八年進士調靖安簿<lb/>
　　　累官著作丞光宗即位除知荆門軍務卒諡文<lb/>
<pb n="KR4i0062_WYG_053-43b"/>
　　　安嘗結精舍于貴溪之象山學者稱象山先生<lb/>
　　　有集<lb/>
　　疎山<hi>在金谿西南</hi>
村靜蛙聲幽林芳鳥語警山礬分皓葩隴麥搖青穎離<lb/>
懐付西江歸心薄東嶺忽忘飢歉憂翻令發深省<lb/>
　　子規<lb/>
柳院竹亭茅店雲蕪風樹烟溪聽徹殘陽月下不論巴<lb/>
蜀東西<hi>以上象山集</hi>
<pb n="KR4i0062_WYG_053-44a"/>
　　馬先覺<lb/>
　　　先覺字少伊崑山人乾道初進士累遷兵部架<lb/>
　　　閣號得閑居士有慚筆集<lb/>
　　喜樂功成招范至能入詩社<lb/>
燕國將軍善主盟新封詩將一軍驚范家老子登壇後<lb/>
鼓出胸中十萬兵<lb/>
　　慧聚寺神濟善醫能知人死生既享髙壽臨終甚<lb/>
　　了了作詩哭之<lb/>
<pb n="KR4i0062_WYG_053-44b"/>
端的西來了世緣有身寧肎自謀安殷勤療病肱三折<lb/>
去住無心指一彈貝葉翻餘清磬在梵香飄斷暮鐘殘<lb/>
秪今雙樹婆娑影空鎖靈山片月寒<hi>崑山雜詠</hi>
　　王時㑹<lb/>
　　　時㑹明州奉化人乾道中進士<lb/>
　　徐鳧巖<lb/>
絶壑攙空雲與平横飛寒瀑萬年聲杖藜過盡人閒險<lb/>
獨向千山頂上行<hi>雪竇寺志</hi>
<pb n="KR4i0062_WYG_053-45a"/>
　　陳　蒙<lb/>
　　㳺雲門<lb/>
枝䇿耶溪寺風流憶晉唐門深雲未散梁古帖猶香晩<lb/>
翠千峯逺春深一澗長徘徊松影下覓句向斜陽<hi>雲門志畧</hi>
　　范　偃<lb/>
　　　偃字公武乾道中知晉陵縣<lb/>
　　題慧聚寺次孟郊張祜韻<lb/>
散䇿欲薄暮疎鐘猶殷牀風烟函古趣巖壑生幽香仰<lb/>
<pb n="KR4i0062_WYG_053-45b"/>
首逼象緯俯視眇川光向來非突兀㡬成虎豹場<lb/>
飛閣臨無地具區平可吞髙巖聳怪石老木纒雲根人<lb/>
散魚蝦市帆歸葭葦村每來豁塵慮不妨頻欵門<hi>崑山雜詠</hi>
　　王　寧<lb/>
　　　寧常州人乾道中進士<lb/>
　　和樓守浮逺堂留題<lb/>
乆去鄉闗始一來竹輿行樂亦佳哉還尋童子釣游處<lb/>
又趁史君旌騎廻風物于人隨意好江山如畫得天開<lb/>
<pb n="KR4i0062_WYG_053-46a"/>
向來紀勝歸名筆喜為重鑱置石崖<hi>咸淳毘陵志</hi>
　　彭正建<lb/>
　　　正建乾道中以詩名<lb/>
　　絶句<lb/>
天與蓮峯作逸民舊時相識㡬人存家書千里嬾開眼<lb/>
僦屋兩間長閉門<hi>萬姓統譜</hi>
　<lb/>
　<lb/>
<pb n="KR4i0062_WYG_053-46b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋詩紀事巻五十三<lb/>
</p>
<p>
</p>
  </div>
<div>
                <head>宋詩紀事巻五十四</head>
    <p>
<pb n="KR4i0062_WYG_054-1a"/>
欽定四庫全書<lb/>
　宋詩紀事巻五十四　　　　　錢塘厲鶚撰<lb/>
　　胡朝穎<lb/>
　　　朝穎字達卿淳安人乾道八年進士官提刑有<lb/>
　　　靜軒集<lb/>
　　風鈴<lb/>
風不能調碎玉聲宫商濫奏竟難名誰家稚女敲方響<lb/>
一曲從頭學不成<lb/>
<pb n="KR4i0062_WYG_054-1b"/>
　　旅夜書懐<lb/>
十日春光九日陰故闗千里未歸心遥憐兒女寒窗底<lb/>
指㸃燈花語夜深<hi>以上前賢小集拾遺</hi>
　　小金山<lb/>
天光雲影碧相涵百頃玻璃一望閒緑水遶門迷客渡<lb/>
白雲終日伴僧閑疎鐘破曉潛虯動老木成隂倦鳥還<lb/>
喚取頭陀磨石壁為渠題作小金山<hi>淳安縣志</hi>
　　王孝巖<lb/>
<pb n="KR4i0062_WYG_054-2a"/>
　　　孝巖吳興人乾道八年進士淳熙閒處州推官<lb/>
　　舫齋<hi>孝巖建</hi>
我本湖漘一漫郎生來住處波茫茫時尋畫舸破烟水<lb/>
菰蒲滿路荷花香一川窈窕詫紅蓼兩岸蘆葦明秋霜<lb/>
船頭鷗鳥日來徃溪上風月相迎将一行作吏便相失<lb/>
合眼靈運春池塘紛紛雁鶩實可厭紙尾姓字隨低昂<lb/>
簿書終是俗人甚江湖到了難相忘公餘頼有數椽在<lb/>
疎櫺兩行如船裝不知風波世路險穏著萬斛隨風檣<lb/>
<pb n="KR4i0062_WYG_054-2b"/>
人生短篷何日近向來苕霅今括蒼江山轉柁千萬里<lb/>
故人兩地遥相望誰能為我幻竹葉頃刻泛宅歸滄浪<lb/>
秖憑平生氣湖海隨所寓處為艅艎夜寒滿載明月窗<lb/>
北風打頭人不忙動來况自不如靜悔吝不到虚舟傍<lb/>
胸襟五湖與三江是中莫測誰望洋直湏喚取李郭輩<lb/>
相與共泛無何鄉<hi>處州府志</hi>
　　陳傅良<lb/>
　　　傅良字君舉溫州瑞安人乾道八年進士寧宗<lb/>
<pb n="KR4i0062_WYG_054-3a"/>
　　　朝累遷中書舎人除寳謨閣待制卒諡文節有<lb/>
　　　止齋集<lb/>
　　止齋即事<lb/>
教子時開巻逢人強整襟最貧看晚節多病得初心地<lb/>
僻茭蓮好山低竹樹深寄聲同燕社明日又秋砧<lb/>
　　題仙巖梅雨潭<lb/>
衮衮羣山俱入海堂堂背水若重闉怒號懸瀑從天下<lb/>
傑立蒼崖夾道陳晉宋至今堪屈指東南如此豈無人<lb/>
<pb n="KR4i0062_WYG_054-3b"/>
結廬作對吾何敢聊向漁樵寄此身<lb/>
　　癸丑冬車駕過宫畱相還朝<lb/>
一聲警蹕接天齊馳道無塵馬不嘶月御順行隨日轂<lb/>
乾端和氣帀坤倪三槐相繼歸公衮細柳還湏聽将鼙<lb/>
老矣尚能歌二聖不應專羙在浯溪<hi>以上止齊集</hi>
　　劉　爚<lb/>
　　　爚字晦伯建陽人受學晦翁東萊之門乾道八<lb/>
　　　年第進士寧宗朝累遷國子司業奏乞罷偽學<lb/>
<pb n="KR4i0062_WYG_054-4a"/>
　　　之禁擢權工部尚書兼太子右庶子卒贈光禄<lb/>
　　　大夫諡文簡有雲莊外集<lb/>
　　金國賀正旦使人到闕錫宴紫宸殿<lb/>
榆關玉塞靜無塵嘉定于今第四春兩國交馳通好使<lb/>
八方同作太平人翠鼉鼓奏娛嘉客白獸樽浮賞諫臣<lb/>
聖壽從兹天共逺年年玉帛㑹楓宸<lb/>
　　瑞慶聖節集英殿宴<lb/>
皇家卜世過周唐天啟真人應運翔抱日預占恭邸夢<lb/>
<pb n="KR4i0062_WYG_054-4b"/>
飛龍曾報皖山祥翠雲影外來金母紅霧香中擁玉皇<lb/>
樂府賦工無以祝願将金鑑代珠囊<lb/>
　　東宫<lb/>
鶴駕通宵入問安龍墀清曉狎朝班天顔喜見重輪月<lb/>
春色先回萬歲山<lb/>
　　皇帝閣春帖子<lb/>
東風昨夜入簾帷便覺深宫漏影遲一曲涼州花盡放<lb/>
不湏更作報春詩<hi>以上雲荘外集</hi>
<pb n="KR4i0062_WYG_054-5a"/>
　　李大異<lb/>
　　　大異字伯珍隆興府新建人乾道八年進士仕<lb/>
　　　至諫議大夫知建康府<lb/>
　　曾兄惠然見臨篤敘世契示以先哲遺墨稽首敬<lb/>
　　觀因題其後<hi>嘉泰壬戌七夕前三日</hi>
家傳文獻六經香袖有驪珠日月光喬木陰陰人已逺<lb/>
秪應故笏在甘棠<hi>鐵網珊瑚</hi>
　　姚宋佐<lb/>
<pb n="KR4i0062_WYG_054-5b"/>
　　　宋佐字輔之郴州人乾道八年進士為靜江府<lb/>
　　　敎授<lb/>
　　梅月吟<lb/>
梅花得月太清生月到梅花越様眀梅月蕭疎兩竒絶<lb/>
有人踏月繞花行<hi>詩人玉屑</hi>
　　丁　逢<lb/>
　　　逢晉陵人乾道進士官至寶謨閣待制知郴州<lb/>
　　次袁尚書巫山十二峯二十五韻<lb/>
<pb n="KR4i0062_WYG_054-6a"/>
半雨半晴山弄姿溼雲吹風不成癡蘼蕪漸徧楚宫碧<lb/>
蒲萄未漲巴江遲西南大尹初渉境山川效職加瑰竒<lb/>
翠屏窺窗故娟妙松巒暎柁相參差浮雲擊汰睨青壁<lb/>
靈君一去今安之吟情浩蕩隘宇宙萬景敢云驕莫隨<lb/>
當年楚境半天下孱王醉夢方昏疲珊珊玉佩赤帝女<lb/>
星髾羽蓋蜺旌旗錫符賜䇿豈無意侍臣託諷褰幬帷<lb/>
尹今文采繼騷雅夢得詩魂羞竹枝吾行一百八盤上<lb/>
鑽天但覺雲天低荒荒野驛虎豹怒陰陰嶺樹猨猱嬉<lb/>
<pb n="KR4i0062_WYG_054-6b"/>
危登險陟倦三伏口呿背浹嗟胡為豈知舟行有竒觀<lb/>
山靈祕惜畱歸時青簾白舫夙巳具芒鞵布韈将從兹<lb/>
胷中丘壑未塵土頭上歲月從驅馳雖無勝具逐支許<lb/>
尚有樂趣同周施何當投劾便歸去登船打鼓清江湄<lb/>
更催尺一喚公覲同看二六浮脩眉常山蛇陣想魚復<lb/>
建溪龍焙傾蟇頤攤錢晝浪看三老杖藜晩岸尋名緇<lb/>
昔人汶嶺寄書帖更歌蜀道先吁嘻未若尹外岳牧中<lb/>
丞疑愛春江之赴滄海清明秋月之挂峨嵋盡驅三峡<lb/>
<pb n="KR4i0062_WYG_054-7a"/>
波濤筆第入思齊訪落詩<hi>全蜀藝文志</hi>
　　到郴<lb/>
眼界山逾碧腰輿歩轉高未疑禦魑魅自笑尹鼯猱末<lb/>
路成三折衰年感二毛次山雖漫仕安敢遽辭勞<hi>郴州文志</hi>
　　蔡幼學<lb/>
　　　幼學字行之瑞安人乾道進士寧宗朝累官權<lb/>
　　　兵部尚書兼太子詹事卒諡文懿有育德堂集<lb/>
　　田圍<lb/>
<pb n="KR4i0062_WYG_054-7b"/>
野水萍無主晴風草自香庭陰新似染物色去如忙岸<lb/>
樹魚依緑畦花蜨鬬黄家園向來夢靜數四年強<hi>東甌詩集</hi>
　　廖德明<lb/>
　　　德明字子晦南劒人受業朱子之門登乾道進<lb/>
　　　士歴官吏部左選郎官奉祠有槎溪集<lb/>
　　鬱林郡城<lb/>
荒烟漠漠雙江上往事悠悠野戍孤春到偏臨青草渡<lb/>
夢中猶記白鷗湖<hi>粤西詩載</hi>
<pb n="KR4i0062_WYG_054-8a"/>
　　石孝友<lb/>
　　　孝友字次仲南昌人乾道進士以詞名有金谷<lb/>
　　　遺音<lb/>
　　釣臺<lb/>
桐江波上一羊裘釣得聲名隘九州天子曷嘗遺故舊<lb/>
先生不肎事王侯<hi>釣臺集</hi>
　　張貴謨<lb/>
　　　貴謨字子智遂昌人乾道中進士光宗朝除吏<lb/>
<pb n="KR4i0062_WYG_054-8b"/>
　　　部郞中使金轉朝散大夫嘉泰中直敷文閣知<lb/>
　　　靜江府<lb/>
　　題睢陽五老圖<lb/>
駟馬鮮能容白髪萬釘終不潤黄壚烏鞾席㡌紅塵裏<lb/>
幻出睢陽五老圖<hi>鐵網珊瑚</hi>
　　王　炎<lb/>
　　　炎字晦叔婺源人乾道進士始令臨湘慶元中<lb/>
　　　官著作佐郞出守湖州有雙溪集<lb/>
<pb n="KR4i0062_WYG_054-9a"/>
　　題徐參議所藏唐人浴兒圖<lb/>
右相嘗慚呼畫師技癢仍復拈毛錐逼真誰作此贋本<lb/>
亦有妙意生妍姿中庭燕坐必主婦綠雲髙髻香羅衣<lb/>
嫣然嬪妾左右侍前浴能言丹鳳雛娉婷及筓女公子<lb/>
素腕擁項相攜扶兩兩為朋四髫齔乳盧隨逐為諧嬉<lb/>
掌中看珠二少艾捧顋郤立鴉鬟奴屏閒擁膝袖玉筍<lb/>
疑是夢闌顰翠眉側身背面按箏者冰肌綽約不自持<lb/>
牀前跪起各姝麗為兒理髮抆淚洟有犬斕斑受摩撫<lb/>
<pb n="KR4i0062_WYG_054-9b"/>
與人習熟無猜疑梳妝淡薄服製古如見永徽貞觀時<lb/>
若非侯家及主第人物無此羙且都荆釵布襦小家子<lb/>
生子不如山下麑<lb/>
　　題姜堯章舊遊詩巻<lb/>
出郭栽花渉小園歸調琴譜輯詩編少年豪健今揫斂<lb/>
休羨騎鯨李謫仙<hi>以上雙溪集</hi>
　　林　淳<lb/>
　　　淳三山人乾道八年以嘉議郞為涇縣令修復<lb/>
<pb n="KR4i0062_WYG_054-10a"/>
　　　古塘民多稱之<lb/>
　　琴溪<lb/>
湛湛長溪水飛橋逺近通客喧墟市合仙去釣臺空欲<lb/>
辨磨崖字忽聞遵渚鴻僧無贊公趣誰與論崖中<hi>寧國府志</hi>
　　滕　珂<lb/>
　　　珂南郡人宣城縣丞<lb/>
　　謁梅都官墓<lb/>
百年詩老卧空山猶憶當時語帯酸嬴得兒童喚夫子<lb/>
<pb n="KR4i0062_WYG_054-10b"/>
可憐名位秖都官手編新史唐文備骨立殘碑漢籒漫<lb/>
落日牛羊上丘隴草埋翁仲獨峩冠<hi>宛陵集附</hi>
　　李　石<lb/>
　　　石字知幾資陽人乾道中以薦任太學博士出<lb/>
　　　為成都倅有方舟集<lb/>
　　　<hi>文獻通考李石紹興末為學官乾道中為郞歷麾節以論罷趙丞相雄其鄉人也素不善石石</hi>
　　　<hi>是以晚益困其自序云宋魋魯倉今猶古也</hi>
　　瞿唐峽<lb/>
<pb n="KR4i0062_WYG_054-11a"/>
我行江南上峽來繫舟夜泊雲雨臺行到西川一萬里<lb/>
杜鵑聲急桃花開<lb/>
　　到夔門呈王待制<lb/>
手挈東風上水關鳳書迎日看新班五湖家世烏衣巷<lb/>
三峽樓臺赤甲山畫㦸門開春晝永臥龍帳穩海波閑<lb/>
安危大計湏公等天定應知即賜環<hi>以上全蜀藝文志</hi>
　　禮殿<hi>漢人祀周公為先師故鍾㑹記云周公禮殿范蜀公鎮云屋制甚古非近世所為秦漢以</hi>
　　　<hi>來有也内翰王素云其屋制絶異今制後之葺者惜其古不敢改作</hi>
<pb n="KR4i0062_WYG_054-11b"/>
蜀侯作頖錦水湄先聖先師同此室巍然夫子據此座<lb/>
殿以周公名自昔聖人兩兩如一家均是周人先後出<lb/>
東家想見中夜夢猶與古孫同衮舄斯文授受乃關天<lb/>
不為漢唐加損益我時來視俎豆事重是漢人斤斧迹<lb/>
漢宫制度九天上散落人閒此其一多因豐屋起戎心<lb/>
獨此數椽綿歲歷規摹<graphic n="KR3093" url="https://raw.githubusercontent.com/kanripo/KR-Gaiji/master/images/KR3093.png" mimeType="image/png"/>嵲東魯似氣象縹緲西岷敵<lb/>
竹松猶是斯干詩風雨方知隆棟吉雖然漢獻來至今<lb/>
閱時巳多駒過隙中閒豈無鳥鼠慮妙斲不知難輒易<lb/>
<pb n="KR4i0062_WYG_054-12a"/>
工師不揆亂如麻敢向殿門言匠石詩書譬彼尚闕文<lb/>
後學如何補遺逸祖龍非意竊登牀科斗有心求壊壁<lb/>
舊章僅在命如絲誰勒吾詩勝丹浹<hi>成都文類</hi>
　　句<lb/>
畱船買魚作寒節<hi>元遺山詩注</hi>
　　錢　竽<lb/>
　　　竽字仲韶端禮姪乾道閒直祕閣出守處州<lb/>
　　少微閣<hi>在處州治後郡守關景暉建米芾書額</hi>
<pb n="KR4i0062_WYG_054-12b"/>
少微閣應少微星㸃㸃雲閒分外明過雨曉來添練水<lb/>
好山晴後見蓮城昔年人物不常有近世英豪多閒生<lb/>
顧我把麾慚坐隱落霞孤鶩看題名<hi>括蒼彚紀</hi>
　　林　憲<lb/>
　　　憲字景思吳興人乾道中特科監南嶽廟參政<lb/>
　　　賀子忱愛其才以孫女妻之因寓居天台賀亡<lb/>
　　　挈其孥居城西之蕭寺有雪巢小集<lb/>
　　　<hi>梅礀詩話鄉人雪巢林憲景思紹淳中前輩後居天台少從侍郞徐敦立度游度得句法于魏</hi>
<pb n="KR4i0062_WYG_054-13a"/>
　　　<hi>昌世衍實後山陳公嫡派也梁溪尤公延之序其詩言景思喜哦初不鍛錬而落筆立就渾然</hi>
　　　<hi>天成無一語蹈襲唐人之精于詩者不是過楊公廷秀亦云景思之詩似唐人尤楊二公少所</hi>
　　　<hi>許可其論景思詩如出一口非溢羙也近世三衢鄭景龍編宋百家詩續選摘出羣花飛盡楊</hi>
　　　<hi>花飛楊花飛盡無可飛天空霜無影等句謂其超出詩人準繩之外亦非虗語</hi>
　　　<hi>文獻通考陳氏曰景思人高尚詩清澹五言四韻古句尤佳殆逼陶謝</hi>
　　讀陶詩作<lb/>
吾觀淵明詩了不在言賦有如太和氣周行不停駐時<lb/>
與春為風融和物華布未嘗見用力萬物榮處處時與<lb/>
<pb n="KR4i0062_WYG_054-13b"/>
秋為月浩然無㸃注江山滋清絶宇宙靡纖汚乃知淵<lb/>
明詩本不在詩故邂逅吐所有氣象隨所寓乞食不為<lb/>
拙華軒不為慕歸來不為高折腰不為沮羲皇平歩超<lb/>
無懐真雅素簡談豈能盡學者謾馳歩獨有無弦琴明<lb/>
明一斑露<hi>劉後村詩話</hi>
　　梅花<lb/>
野梅空山中正為照人開如何緑窗底珠暎帶蒼苔頗<lb/>
似古君子無人自不諧竹徑酒初醒一信清香來<hi>全芳備祖</hi>
<pb n="KR4i0062_WYG_054-14a"/>
　　寓天台水南<lb/>
春雨暗前山春雲行逺林月落雞犬靜誰聞梁父吟巍<lb/>
巍兮髙山泠泠兮好音誰聞梁父吟唯恐山不深<lb/>
　　台州兜率寺<lb/>
春江潑天明蕭寺踞山塢荒堦下鳥雀古木颯風雨徐<lb/>
行石苔花徙倚望江渚日暮山更寒簷頭鈴自語<lb/>
寺門矙南江江勢浩相嚮風雲互吞吐山色豁林莽潮<lb/>
頭捲飛烟白雨挾春漲中夜鵝鶩喧誰家海船上<hi>以上赤城</hi>
<pb n="KR4i0062_WYG_054-14b"/>
<hi>詩集</hi>
　　句<lb/>
柔櫓晩潮上寒燈深樹中　汲水延晚花推窗數新竹<lb/>
　天空霜無影<hi>誠齋詩話</hi>
　　王　從<lb/>
　　　從字正夫文正公五世孫乾道中添差台州倅<lb/>
　　　知信州有三近齋餘錄<lb/>
　　次韻張彥晉秋日<lb/>
<pb n="KR4i0062_WYG_054-15a"/>
地迥高樓目天寒故國心江鷗無萬里雲木自千尋門<lb/>
掩斜陽下人歸落葉深風前悵何許入耳越鄉吟<hi>前賢小集</hi>
<hi>拾遺</hi>
　　句<lb/>
涼風回逺笛暝色帶歸舟　塵心依水淨歸鬢與山青<lb/>
　一畨風雨催寒食千里鶯花想故園　身閑更得憑<lb/>
陵酒花早殊非愛惜春<hi>以上誠齋詩話</hi>
　　王　素<lb/>
<pb n="KR4i0062_WYG_054-15b"/>
　　　素乾道中漢中郡守<lb/>
　　重修山河堰<lb/>
畫隼精明破曉暾恰逢寒食過江村輕烟飛絮漢中道<lb/>
白葦黄茅渭上屯人力萬工支水派天心兩邑漑川原<lb/>
柳營一飽源頭看夜雨新肥拍岸㾗<hi>陕西通志</hi>
　　滕　㢗<lb/>
　　　㢗乾道閒人<lb/>
　　桂林西湖再開呈張經畧<hi>維</hi>
<pb n="KR4i0062_WYG_054-16a"/>
隱然重望壓邊城號令風行玉帳兵詩思江山真得助<lb/>
威聲草木盡知名要令萬頃窺黄憲不把千畦付麴生<lb/>
坐使勝遊還舊觀追隨那得勝公榮<hi>桂勝</hi>
　　梁　竤<lb/>
　　題陸賈大夫廟<lb/>
劉郎辛苦逐秦鹿尚欲長鞭及馬腹蠻夷大長夢不驚<lb/>
海邊椎髻乘黄屋江淮貔貅始閑暇忍使驅令渡篁竹<lb/>
陸生手持尺二組喚起老子同分肉詩書尚曉罵儒翁<lb/>
<pb n="KR4i0062_WYG_054-16b"/>
豈憂傑驁難拘束築壇再拜受王印雄辨泠泠聽不足<lb/>
當時未有北人輔畱寓年深染汙俗乍聞髙論耳目清<lb/>
如掩笙篁奏冰玉境中勝處應更履更泝餘皇到山麓<lb/>
大夫何獨粤人重漢廷公卿俱竦服陳平竒計湏深念<lb/>
張子全身甘辟糓此外侯王希識字帶礪功存半誅戮<lb/>
惟君坐使将相歡燕喜優游劉氏福年少終軍學髙歩<lb/>
空有英稱命難續乃知智者應世閒妙似庖丁奏刀熟<lb/>
往事浮雲變滅盡越水悠悠浸山緑荒祠寂寞傍僧居<lb/>
<pb n="KR4i0062_WYG_054-17a"/>
日暮飢鴉噪喬木我來三歎重遲留為酌寒泉薦秋菊<lb/>
　　　<hi>夷堅志乾道間梁竤入都檥舟廟下夜夢一客自稱陸大夫云我抑鬱于此千餘歲矣君幸見</hi>
　　　<hi>過願留一詩遂題詩于壁而去</hi>
　　單　夔<lb/>
　　　夔錢塘人乾道中以奉議郎知湖州官至侍從<lb/>
　　次楊咸亨江郊亭新成二十三韻<lb/>
瞿塘一門江水傾羣趨激射隨奔鯨舟車冠蓋湊蜀道<lb/>
孰問張丈連殷兄相逢來往問地主太守詎敢㤀将迎<lb/>
<pb n="KR4i0062_WYG_054-17b"/>
白崖候館乆茅蕝近即野處披榛荆屏修啟剔作廬舎<lb/>
夙戒里旅遲留行有如授館及郊勞舉國定制誰先鳴<lb/>
錢唐鄙人何所似抵掌自視鴻毛輕食焉抑畏墮偷懦<lb/>
汎觀彼已同虚盈山蹊水滸肆登賞靡嗜傑閣誇崢嶸<lb/>
朋從簪盍得衆雋塵譚冰釋欣初晴鼎新質我築斯館<lb/>
棟宇不貴朱連甍入門便足庇風雨揭榜郤借江郊名<lb/>
時哉蓮幕有嘉客落筆能令風雨驚聯篇累牘溢我目<lb/>
粲在麗藻舒我情人生晤合良快意胡為四美嗟難并<lb/>
<pb n="KR4i0062_WYG_054-18a"/>
日光天際發豐蔀此去可並依離明直排閶闔出灩澦<lb/>
肅肅東首歌宵征循崖履坦夐無阻為君留取能詩聲<lb/>
此榜與詩儻不朽此館想同江水清我來歲月媿銷縮<lb/>
整纓輯履圖歸程遺名肎復計身後謹慮第虞槃水擎<lb/>
始終感慨遇僚友遂事且喜相湏成勉旃功業早期就<lb/>
發軔自是天衢亨<hi>四川摠志</hi>
　　鄭　鑑<lb/>
　　　鑑字自明連江人淳熙元年太學釋褐授國子<lb/>
<pb n="KR4i0062_WYG_054-18b"/>
　　　學正召試除校書郞累遷太子侍講終宣敎郞<lb/>
　　　知台州<lb/>
　　香爐山<hi>在連江縣</hi>
峙立交輝紫翠閒疎簾半巻鎮長閑神仙似有祈年術<lb/>
一縷青煙起博山<hi>淳熙三山志</hi>
　　詹　騤<lb/>
　　　騤㑹稽人淳熙二年進士第一<lb/>
　　遊雲門<lb/>
<pb n="KR4i0062_WYG_054-19a"/>
輕裘肥馬春三月到此經遊花正紅欲覓上方幽隱處<lb/>
老僧笑指白雲中<hi>雲門志畧</hi>
　　陳孔碩<lb/>
　　　孔碩字膚仲號北山候官人淳熙初進士紹熙<lb/>
　　　中邵武宰終祕閣修撰知惠州有北山集<lb/>
　　絶句<lb/>
臘雪逢春次第消等閑著腳上溪橋柳條畢竟如兒女<lb/>
一夜東風眼便嬌<hi>全芳備祖</hi>
<pb n="KR4i0062_WYG_054-19b"/>
　　寄題劉潛夫于蒍于齋<lb/>
聞昔子元子愛歌于蒍于遺風今有繼此意古為徒犢<lb/>
價踰刀劒原飴變堇荼聞弦知豈弟聯袂此懽呼近事<lb/>
先苞篚何人問牧芻聚星亭㵎好容我受廛無<lb/>
　　　<hi>後村詩話余曩宰建安扁便齋曰于蒍于北山陳公寄詩云云</hi>
　　林夢英<lb/>
　　　夢英字伯虎閩清人徙撫州游陸象山之門登<lb/>
　　　淳熙二年進士歷祕書丞學者稱山房先生<lb/>
<pb n="KR4i0062_WYG_054-20a"/>
　　金石臺<lb/>
雲作巖扉風自關清陰半壑樹中閒傍廂更著茅亭好<lb/>
放入西南一面山<hi>江西通志</hi>
　　碧㵎書堂<lb/>
臨川遇鄒君示我銅陵辨相邀游其閒百聞湏一踐自<lb/>
從雙耳聾巳辦兩足繭武夷乃招隠仙都輒䇿蹇遥睇<lb/>
麻源村夢思勞輾轉今披碧㵎記華岡訂訛舛疑信吁<lb/>
莫論是非爭之褊但欣泉石竒堂成書可輦晁侯雲夢<lb/>
<pb n="KR4i0062_WYG_054-20b"/>
胸妙處參墳典家有萬竹坡琳琅閟營翦徘徊康樂舊<lb/>
此興尤不淺人生貴自得假物非至善山川侈遭逢所<lb/>
託各偕顯嚴光釣越灘叔子登楚峴氣象不低摧吾徒<lb/>
志當勉相思邀未到烟霞自舒巻唯應原上月共照人<lb/>
孤狷<hi>撫州府志</hi>
　　孫應時<lb/>
　　　應時字季和自號燭湖居士餘姚人從學朱子<lb/>
　　　之門淳熙乙未第進士知常熟縣移判邵武軍<lb/>
<pb n="KR4i0062_WYG_054-21a"/>
　　　未上而卒有集<lb/>
　　嚴子陵<lb/>
簿書流汗走君房那得狂奴故意降努力諸公了臺閣<lb/>
不煩魚雁到桐江<hi>困學紀聞</hi>
　　歸舟晚泊<lb/>
日落風更起江頭船不行凄涼大夫宅蕭瑟故王城一<lb/>
醉重樓晩千秋萬古情愁邊寒角動夜久意難平<lb/>
　　益昌僧寺靜境軒<lb/>
<pb n="KR4i0062_WYG_054-21b"/>
落照久未夕斷雲低不飛孤舟上水急歸鳥度山微蕭<lb/>
颯天涯鬢淋浪醉後衣憑闌一笑去客夢轉頭非<lb/>
　　武擔山<lb/>
小飲不成醉清談多所欣秋聲搖落日野色盪寒雲心<lb/>
事長千里腰圍更幾分西風叢桂發倚檻得相聞<lb/>
　　武擔西臺<lb/>
西臺在何許秋草暮雲閒十畝有餘竹一窗無數山望<lb/>
逺足離思憂時多苦顔相看終惜醉更挈酒缾還<lb/>
<pb n="KR4i0062_WYG_054-22a"/>
　　新灘見桃杏書事<lb/>
今晨明客眼桃杏照江紅鳥哢蒼山曲人聲翠竹中獨<lb/>
遊空逺思一笑負春風便想荆州道簪花醉渚宫<lb/>
　　陳仲弓<lb/>
清濁無心陳仲弓圓機聊救漢諸公末流不料兒孫誤<lb/>
千古黄初佐命功<hi>以上吳禮部詩話</hi>
　　登仙木<hi>在四明山漢劉綱妻樊夫人登此木上昇</hi>
劉樊蟬蛻此登仙老木當年巳插天玉骨半枯猶秀潤<lb/>
<pb n="KR4i0062_WYG_054-22b"/>
蒼皮新長更榮鮮蟠桃待熟三千歲銅狄重摩五百年<lb/>
化鶴未歸山寂寂徘徊誰與問因縁<hi>姚江逸詩</hi>
　　吕　定<lb/>
　　　定字仲安新昌人歷殿前都指麾龍虎上將軍<lb/>
　　　有說劍集<lb/>
　　登彭城樓<lb/>
項王臺上白雲秋亞父墳前草樹稠山色不隨人事改<lb/>
水聲長近戍城流空餘夜月龍神廟無復春風燕子樓<lb/>
<pb n="KR4i0062_WYG_054-23a"/>
楚漢興亡俱土壤不湏懐古重夷猶<lb/>
　　登越王臺<lb/>
海上荒臺草樹平登臨不盡古人情白雲萬里懐親舎<lb/>
紅日中天望帝京百粤山川秋歷落三城樓閣晚崢嶸<lb/>
醉來徙倚䦨干曲聽徹西風畫角聲<hi>以上四朝詩</hi>
　　項安世<lb/>
　　　安世字平父括蒼人徙家江陵淳熙二年進士<lb/>
　　　除祕書正字遷校書郞寧宗朝以偽學黨罷開<lb/>
<pb n="KR4i0062_WYG_054-23b"/>
　　　禧中以直龍圖閣為湖廣轉運判官有平庵悔<lb/>
　　　槀<lb/>
　　永州<lb/>
日日長沙岸看雲秪念家如何永州夢偏愛在長沙<lb/>
　　欸乃曲<lb/>
靄迺出深樹湘山日落時若非堯女哭即是楚臣啼<lb/>
　　次韻羅郢州送别<lb/>
江上相留不肎留渡江沿岸郤回頭漢江東去人西去<lb/>
<pb n="KR4i0062_WYG_054-24a"/>
不見髙城始是愁<lb/>
　　櫧州路口小雨<lb/>
三十年前過此時一雙青髻綰青絲如今舊雨猶相記<lb/>
秪傍星星白處吹<lb/>
　　春日隄上<lb/>
高高下下十五里白白紅紅千樹花總在疎籬斷垣裏<lb/>
背隄臨水小人家<lb/>
　　吹㡌臺<lb/>
<pb n="KR4i0062_WYG_054-24b"/>
千山揺落萬林空數點黄花酒盞中半破接䍦誰耐管<lb/>
巳將身世付西風<lb/>
　　抛毬<lb/>
綵毬丹柱倚春風寒食清明罷繡工漠北將軍貪蹋鞠<lb/>
豈知兵法在吳宫<lb/>
　　糟蠏和潘德父<lb/>
大戴笑汝無穴空雙螯小戴笑汝有筐如子臯太元笑<lb/>
汝長郭索入穴慚蟺升慚猱知心但有畢吏部臥起與<lb/>
<pb n="KR4i0062_WYG_054-25a"/>
汝同酒糟後來愛者蘇長公亦秪許汝中山醪固知合<lb/>
向一丘老安得上與三辰翺長公貌喜心未敬雖羨微<lb/>
生尤惡饕我疑吳儂修稻怨和秫醢汝償民膏雖然因<lb/>
此得長醉痛貶未必非深裦又疑畢叟妒劉掾曾以螟<lb/>
蛉輕二豪故回左手就箕踞持蟹藉糟成兩高<hi>以上後村詩話</hi>
　　釣臺<lb/>
辣闒山頭破草亭秪湏此地了生平﨑嶇狹世纔伸足<lb/>
又被劉郎賣作名<lb/>
<pb n="KR4i0062_WYG_054-25b"/>
君房足下竟成諛秪是韓歆巳破除豈有江湖釣竿手<lb/>
與君臺閣奉文書<hi>方輿勝覧</hi>
　　雨夜<lb/>
夜窗疎雨不堪聽獨坐寒齋萬感生今夜故人江上宿<lb/>
如何禁得打篷聲<hi>後村千家詩</hi>
　　羅　㸃<lb/>
　　　㸃字春伯撫州崇仁人淳熙二年進士光宗朝<lb/>
　　　累遷試兵部尚書寧宗朝拜端明殿學士簽書<lb/>
<pb n="KR4i0062_WYG_054-26a"/>
　　　樞宻院事卒贈太保諡文恭<hi>鶚按宋史作淳熙三年誤今訂正</hi>
　　巴山喜雨<hi>在崇仁縣南漢豫章守欒巴隱此唐改臨川山</hi>
淑元不冠椎兩髽縈青綰綠如堆鴉䰐鬖逺望毛髪古<lb/>
日日惟聞餐暮霞吾家公逺更清絶帶眼不穿衣不結<lb/>
好風吹袂任飄颻夜夜惟聞弄明月餐霞弄月固不惡<lb/>
不道農田布龜灼令君盛服道民苦偃然祖裼猶不怍敬<lb/>
持此意款浮丘浮丘乃與合同憂急呼風馬駕雲車二仙<lb/>
方覺裸裎羞旋加冠巾更束帶一見浮丘望塵拜便將<lb/>
<pb n="KR4i0062_WYG_054-26b"/>
凶歲變豐年談笑之閒作霶霈油然雖出南北峯開端<lb/>
實自浮丘翁浮丘詩家老仙伯故知憂國願年豐邦人<lb/>
一飽誰所賜父應詔子兄詔弟若還此雨後五日將見<lb/>
索汝枯魚肆<hi>撫州府志</hi>
　　陳　造<lb/>
　　　造字唐卿髙郵人淳熙二年進士調繁昌尉尋<lb/>
　　　宰定海倅房陵至淮浙安撫使參議晩號江湖<lb/>
　　　長翁有集<lb/>
<pb n="KR4i0062_WYG_054-27a"/>
　　百花樓<lb/>
樓中香飄百和濃樓上錦纈翻東風玉樽美酒清若空<lb/>
吳姬妝面相映紅人生一笑不易得是間一醉千金直<lb/>
元龍百尺君勿論芳時且可金杯側<lb/>
　　都梁<lb/>
淮汴朝宗地孤埤秖眼前譙樓西日淡戍鼓北風傳破<lb/>
竹非無計澆𤓰亦自賢客愁渾幾許撫劒倚吳天<lb/>
關塞凄涼處青徐指顧邊如何漢正朔不盡禹山川將<lb/>
<pb n="KR4i0062_WYG_054-27b"/>
畧輕三㨗天威重萬全諸公不愒日老子判畱年<lb/>
　　題趙秀才壁<lb/>
日日危亭凭曲欄幾層蒼翠擁烟鬟連朝策馬衝雲去<lb/>
盡是亭中望處山<lb/>
　　泛湖<lb/>
荷面跳珠小濺衣酒邊團扇巳停揮溼雲収盡人閒暑<lb/>
郤度西山載雨歸<hi>以上江湖長翁集</hi>
　　任希夷<lb/>
<pb n="KR4i0062_WYG_054-28a"/>
　　　希夷字伯起號斯庵伯雨四世孫家邵武淳熙<lb/>
　　　二年進士寧宗朝累遷禮部尚書兼給事中進<lb/>
　　　端明殿學士遷簽書樞密院兼參知政事提舉<lb/>
　　　洞霄宫卒贈少師諡宣獻<hi>鶚按宋史作淳熙三年誤今訂正</hi>
　　郊壇齋宫<lb/>
帝籍傍連繭館桑禁林喬木晝陰涼郤從射殿臨江閣<lb/>
中有通衢夾苑牆<lb/>
　　後省紫薇花<lb/>
<pb n="KR4i0062_WYG_054-28b"/>
清曉開軒俯鳯池小山經雨日增輝琉璃葉底珊瑚榦<lb/>
立出池邊是紫薇<lb/>
　　檢院即事<lb/>
禁路風清飛早鴉官卑難望紫宸衙了無公事鉤簾坐<lb/>
一本冬青落細花<lb/>
　　左司史侍班<lb/>
虎旅分行鐵作撾殿前拜舞一聲譁輔臣對罷無公事<lb/>
日照金鋪扇影斜<lb/>
<pb n="KR4i0062_WYG_054-29a"/>
　　徳夀宫即事<lb/>
金爵觚棱曉色開三朝喜氣一時回聖人先御紅鸞扇<lb/>
天子龍輿萬騎來<lb/>
霜曉君王出問安寶香傳輦䕶朝寒五雲深處三宫宴<lb/>
九奏聲中二聖歡<lb/>
宴歸還駕七香車一夕天開六出花瑞色先凝紫宸殿<lb/>
春光重到玉皇家<lb/>
萬年觴舉慶重華百辟需雲始拜嘉壽宴開時先雪宴<lb/>
<pb n="KR4i0062_WYG_054-29b"/>
天花舞罷帶宫花<lb/>
　　宗祀慶成<lb/>
合宫三歲縟儀収太室先期肇自周玉瓚黄流躬祼鬯<lb/>
大圭元冕薦嘉羞靈臺畢舉三千禮鑾路安行十二斿<lb/>
導從郤歸齋殿去詰朝牡璧對天休<lb/>
紫宸朝罷御端門天宇澄清景氣溫丹鳳樓中黄繖立<lb/>
金雞竿上綵旗翻萬人聳聽風雷號四海均霑雨露恩<lb/>
湏信卑宫勤肆禮君王雅意在元元<lb/>
<pb n="KR4i0062_WYG_054-30a"/>
　　宴玉津園江樓<lb/>
風靜潮痕減江空夕照多星星波上艇隱隱岸邊莎<lb/>
風光連北闕景物傍西湖禁籞濤江上兹樓天下無<lb/>
虛齋畱御榻小徑近層崖再拜觀奎畫渾疑侍玉階<lb/>
參天宫柏翠布地禁花紅臺沼如文囿規摹有汴風<hi>以上</hi>
<hi>咸淳臨安志</hi>
　　海棠<lb/>
紅妝翠袖一番新又向園林作好春郤笑華清誇睡足<lb/>
<pb n="KR4i0062_WYG_054-30b"/>
至今羅韈久無塵<hi>後村千家詩</hi>
　　題陳亞之集後<lb/>
如彼流泉必有源陳家詩律自專門后山得法因鹽鐵<lb/>
不減唐時杜審言<hi>陳副使集</hi>
　　劉　裦<lb/>
　　　裦字伯寵崇安人淳熙五年進士除司門郞中<lb/>
　　　官至朝請郞知西全州自號梅山老人有梅山<lb/>
　　　詩集<lb/>
<pb n="KR4i0062_WYG_054-31a"/>
　　題小漿<lb/>
去日春蠶吐素絲歸時秋菊剝金衣沙鷗不入鴛鴻侣<lb/>
依舊滄浪遶釣磯<lb/>
　　　<hi>詩人玉屑伯寵武夷文士嘗宦于朝以臺評而歸有句云云怨而不怒之辭也</hi>
　　葉　適<lb/>
　　　適字正則號水心居士永嘉人淳熙五年進士<lb/>
　　　寧宗朝歷權吏部侍郞寶文閣待制知建康府<lb/>
　　　沿江制置使兼制江淮終寶文閣學士卒諡忠<lb/>
<pb n="KR4i0062_WYG_054-31b"/>
　　　定有水心集<lb/>
　　　<hi>吳子良林下偶談水心詩早巳精嚴晩尤髙逺如驛梅吹凍蘂柁雨送春聲綠圍齊長柳紅糝</hi>
　　　<hi>半含桃聽雞催謁駕立馬待紬書野影晨迷樹天文夜照城曬書天象切浴硯海光翻地深湘</hi>
　　　<hi>渚浪天逺桂陽城置杜集中何以辨乃若遣臘冰千筯句春桞一絲燐迷王弼宅蒿長孟郊墳</hi>
　　　<hi>門邀百客醉囊諱一錢存又特其細者</hi>
　　趙振文在城北廂兩月無日不游馬塍作歌美之<lb/>
　　請知振文者同賦<lb/>
馬塍東西花百里錦雲繡霧參差起長安大車喧廣陌<lb/>
<pb n="KR4i0062_WYG_054-32a"/>
問以馬塍云未識酴醿縛籬金沙牆薜荔樓閣山茶房<lb/>
高花何啻千金直著價不到宜深藏青鞵翩翩烏鶴袖<lb/>
嚴勞引前金蔣後隨園摘蘂煎凍酥小分移牀獻春酒<lb/>
陳通苖傅昔弄兵此地寂寞狐貍行聖人有道賁草木<lb/>
我輩栽花樂太平知君巳于苕水住盡日櫓聲揺上渚<lb/>
無際滄波蓼自分有情碧落鷗偏聚追逐風光天漫許<lb/>
抛擲身世人應怒君不見南宫載寶回何如趙子穿花<lb/>
去<lb/>
<pb n="KR4i0062_WYG_054-32b"/>
　　贈杜㓜高<lb/>
杜子五兄弟詞林俱上頭規模古樂府接續後春秋竒<lb/>
崛令誰賞羈棲浪自愁故園如鏡水日日抱村流<lb/>
　　送潘徳久<lb/>
每攜瘦竹身長隱忽引文藤令頗嚴聞道將軍如郤縠<lb/>
不妨幕府有陶潛江當闊處水新漲春到極頭花倍添<lb/>
未有羽書吟自好全提白下入詩匳<lb/>
　　永嘉橘枝詞<lb/>
<pb n="KR4i0062_WYG_054-33a"/>
蜜滿房中金作皮人家短日挂疎籬判霜翦露裝船去<lb/>
不唱楊枝唱橘枝<hi>以上水心集</hi>
　　前日入寺觀牡丹不覺已謝惜其穠豔故以詩悼<lb/>
　　之<lb/>
牡丹乗春芳風雨苦相妒朝來小庭中零落巳無數魂<lb/>
銷梓澤園腸斷馬嵬路盡日向欄干躊躕不能去<hi>珊瑚網</hi>
　　趙振文<lb/>
　　和葉水心馬塍歌<lb/>
<pb n="KR4i0062_WYG_054-33b"/>
昔年家住長安里春風盡日香塵起紛紛車馬過綺陌<lb/>
買花人多少人識王侯第宅連苑牆粲若瓊蘂敷丹房<lb/>
花窠近取馬塍本曲欄髙檻深密藏主歡對客小舉袖<lb/>
擊鼓吹簫滿前後真珠一斛聘國姝琥珀千杯酌天酒<lb/>
幾年農噐不鑄兵雨耕雲穫歌且行種花土腴無水旱<lb/>
園税十倍田租平拏音來近菰蒲住演漾迴溪通枉渚<lb/>
霜晴沙淺橘林明日暮水渾魚網聚東門故侯應自許<lb/>
霸陵醉尉寧湏怒何當學稼隨老農荷鉏驅犢田中去<lb/>
<pb n="KR4i0062_WYG_054-34a"/>
<hi>咸淳臨安志</hi>
　　白　巽<lb/>
　　東屯行<lb/>
雨足稻畦春水滿插秧未半青短短馬塵追逐下闗頭<lb/>
北望東屯轉山坂一川洗盡峽中想逺浦疎林分氣象<lb/>
溝塍漫漫堰源低灘瀨泠泠石磯響中田築塲亦有廬<lb/>
翬飛夏屋何渠渠李氏之子今地主少陵祠堂疑故居<lb/>
　　　<hi>名勝志陸務觀高齋記云少陵居夔三徙居皆名高齋其詩次水門者白帝城之高齋也依藥</hi>
<pb n="KR4i0062_WYG_054-34b"/>
　　　<hi>餌者瀼西之高齋也見一川者東屯之高齋也東屯李氏居巳數世上距少陵纔三易主大歴</hi>
　　　<hi>初故劵猶在白巽東屯行云云</hi>
　<lb/>
　<lb/>
　<lb/>
　<lb/>
　<lb/>
　宋詩紀事巻五十四<lb/>
</p>
<p>
</p>
  </div>
<div>
                <head>宋詩紀事巻五十五</head>
    <p>
<pb n="KR4i0062_WYG_055-1a"/>
欽定四庫全書<lb/>
　宋詩紀事巻五十五　　　　　錢塘厲鶚撰<lb/>
　　郭晞宗<lb/>
　　　晞宗字宗之仙居人淳熙五年進士仕終瓊管<lb/>
　　　安撫有漫齋槀<lb/>
　　白紵詞<lb/>
遥夜迢迢夜未央井梧月白啼寒螿感時念徃誰不傷<lb/>
婕妤寵絶辤昭陽手中團扇篋中藏吳姬織紵秋蟬翼<lb/>
<pb n="KR4i0062_WYG_055-1b"/>
一絲徃復千情積金粟尺量金斗熨為君裁袍為君惜<lb/>
同盛同衰莫相失<lb/>
　　姑蘇臺<lb/>
春花開秋雁來長風幾度姑蘇臺不見臺上人臺下月<lb/>
徘徊一樹梧桐生綠苔<hi>以上赤城詩集</hi>
　　楊　濟<lb/>
　　　濟字濟道淳熙五年進士歷著作郞出知果州<lb/>
　　　有鈍齋集<lb/>
<pb n="KR4i0062_WYG_055-2a"/>
　　　<hi>文獻通考陳氏曰京鏜帥蜀上巳出遨濟為樂語云三月三日豈無水邊麗人一觴一詠亦有</hi>
　　　<hi>山陰禊事又云良辰美景賞心樂事四者難并崇山峻嶺修竹茂林羣賢畢至一時傳誦</hi>
　　雲安龍脊灘<lb/>
洞庭老龍時出没萬斛舟航皆辟易此龍脊背巳鐵石<lb/>
肎逐時好作人日我呼邦人來踏磧恍然如見河圖出<lb/>
大巫雞卜占云吉小巫竹枝歌轉激飄石揚沙障江色<lb/>
塵埃何處不相襲摩挲石刻聊偃息恐有老人來横笛<lb/>
<hi>四朝詩</hi>
<pb n="KR4i0062_WYG_055-2b"/>
　　章良能<lb/>
　　　良能字達之麗水人居吳興淳熙五年進士除<lb/>
　　　著作佐郞寧宗朝官至參知政事弁陽周公謹<lb/>
　　　之外大父也有嘉林集<lb/>
　　題玲瓏山<hi>在吳興</hi>
短鍤長鑱出萬峰鑿開混沌作玲瓏市朝可是無巇嶮<lb/>
更向山林巧用工<hi>癸辛雜識</hi>
　　題李伯時飛騎習射圖<lb/>
<pb n="KR4i0062_WYG_055-3a"/>
禁營貔虎天廐龍技癢不奈芻粟豐聞道寶津嘗䕶駕<lb/>
前期踴躍矜驍雄紅綃低繫栁枝碧滿滿彎弓斫鬉射<lb/>
偶然穿葉未為竒<graphic n="KR0914" url="https://raw.githubusercontent.com/kanripo/KR-Gaiji/master/images/KR0914.png" mimeType="image/png"/>下紅綃方破的綵䋲長曵綵毬輕<lb/>
閃爍眩轉如奔星弦頭霹靂起馬脚回看一箭落欃槍<lb/>
烏紗㡌穏春衫薄文韉煥爛青絲絡千歩塲深隔九關<lb/>
畢景馳驅有餘樂李侯應奉隨春官日晏歸穿衞士班<lb/>
平生抵死憐神駿絶藝那能不細看不學閻公伏池側<lb/>
倉皇丹粉供宣索他年乗興試追尋妙處秖湏憑子墨<lb/>
<pb n="KR4i0062_WYG_055-3b"/>
十六蹄翻意態真罄控應節顧眄親當時騎士盡應爾<lb/>
尚想元豐兵制新慨今多事困供億養兵殆且殫民力<lb/>
未聞士歌馬騰槽安得從容觀戲劇<lb/>
　　　<hi>吳禮部詩話李伯時畫飛騎習射圖其手帖云公麟元豐初㸃撿南宫試巻畢陪預集英殿門</hi>
　　　<hi>應奉廷試因得至衛士班見飛騎習射拕毬楊枝戲人偉馬駿妙天下選時乗輿幸寶津有日</hi>
　　　<hi>督課勝負窮景不休故頗遂縱觀今追圖大槩以奉雌堂清玩若氣勢不至差俗則丹青可屏</hi>
　　　<hi>當䝉照恕也元祐丁夘臘日謹題又云第一斫鬉射最難引弓然多中中者自帛而下平<graphic n="KR0914" url="https://raw.githubusercontent.com/kanripo/KR-Gaiji/master/images/KR0914.png" mimeType="image/png"/>斷</hi>
　　　<hi>之射毬鮮中以飛䃂故十發三四中為精矣尤延之楊廷秀樓大防皆有題詩朱文公跋云觀</hi>
<pb n="KR4i0062_WYG_055-4a"/>
　　　<hi>龍眠飛騎圖及讀延之廷秀大防三君子佳句因思法雲秀公語尤物移人甚可畏也後又有</hi>
　　　<hi>古體詩二首其一云奉題太丞丈龍眠騎射圖下有叔簡字不著姓其一題嘉定庚午四月二</hi>
　　　<hi>十日章良能考續通鑑長編紹熙元年庚戌秋八月校書郞王叔簡與禮部郎李巘著作郞鄧</hi>
　　　<hi>馹同檢視劉季榮所造新歴叔簡必王叔簡也</hi>
　　王叔簡<lb/>
　　　叔簡字敬文渠江人淳熙五年進士紹熙中官<lb/>
　　　校書郞<lb/>
　　題李伯時飛騎習射圖<lb/>
<pb n="KR4i0062_WYG_055-4b"/>
飛毬飲羽栁如<graphic n="KR0914" url="https://raw.githubusercontent.com/kanripo/KR-Gaiji/master/images/KR0914.png" mimeType="image/png"/>馬氣横生人更傑不作遊觀御寶津<lb/>
騎戰還應一當百天家行樂少人知龍眠屬從天上歸<lb/>
意象慘淡研精微曹霸以來無此竒壯夫披圖雙淚垂<lb/>
時危那得生致之<hi>吳禮部詩話</hi>
　　曾躍麟<lb/>
　　　躍麟字子龍南恩州人淳熙五年進士官監察<lb/>
　　　御史<lb/>
　　聞西浦漁歌作<lb/>
<pb n="KR4i0062_WYG_055-5a"/>
西浦鳴榔下釣磯歌聲欸乃送斜暉扣舷互荅驚鷗夢<lb/>
拍手歡呼看鷺飛山接素琴仙子過洲連青草使君歸<lb/>
海天空闊家長在一任蘆花雪㸃衣<hi>廣東通志</hi>
　　甘同叔<lb/>
　　　同叔字異豐城人淳熙五年進士官桂州民曹<lb/>
　　　攝荔浦縣有節軒集<lb/>
　　題昌山聖姥廟<lb/>
分宜古縣環清溪重岡複嶺如奔馳行逢山斷水流處<lb/>
<pb n="KR4i0062_WYG_055-5b"/>
閱城廟枕山之西我來落日在前嶺摩挲一讀盧肇碑<lb/>
嗟唐今去亦已久尚餘文字光陸離云昔秦人有天下<lb/>
鏖戰六國愚黔黎碭山雲氣望不見神物乃降江之嫠<lb/>
雷轟電合助光怪蜿蜒墮地偕羣兒赤鱣王鮪奉鼎俎<lb/>
追逐甘旨憐姥慈姥先仙去環佩冷安能蟠蟄從兒戲<lb/>
劉累不出浮俗隘况肎委質嬴與斯珠宫貝闕世所希<lb/>
銅環十二白玉扉紉蘭作佩香披披招揺手掉芙蓉旗<lb/>
哀彈清瑟和宓妃大川擊鼓勞馮夷巨魚踴躍黿鼉随<lb/>
<pb n="KR4i0062_WYG_055-6a"/>
蝦蟹瑣細不得追廟門開闔風颺颸千年萬載龍居之<lb/>
野巫便伺薦酒卮簫鼓坎坎來宫祠五彩不辨虺與螭<lb/>
聊以幻化驚群迷嗟我四海久望霓無復空抱明月輝<lb/>
好施膏澤雨六合豈止但慰袁人思歴階酌水致此辭<lb/>
退以遺誼傳于詩才慳語纇論甚卑龍兮謹勿相訶譏<lb/>
<hi>袁州府志</hi>
　　張　釜<lb/>
　　　釜字君量綱之孫淳熙五年進士累遷端明殿<lb/>
<pb n="KR4i0062_WYG_055-6b"/>
　　　學士簽書樞密院事<lb/>
　　送鶴還齊雲<lb/>
胎仙誰遣到塵寰盡日清吟伴我閑不作冲天支遁想<lb/>
頗疑擕箭佐卿還欲追鸞駕煙霞上肎處雞群伯仲閒<lb/>
為語齊雲好看取他年我欲訪緱山<hi>茅山志</hi>
　　閻蒼舒<lb/>
　　　蒼舒字才元淳熙中以試吏部尚書使金賀正<lb/>
　　　旦見金史交聘表<lb/>
<pb n="KR4i0062_WYG_055-7a"/>
　　　<hi>皇宋書錄蒼舒工正書雄徤而有楷則尤工扁榜今陳相堯佐家將相堂大字乃其所書</hi>
　　贈揚州郡帥郭侯<lb/>
東南形勝惟揚州介江負淮作襟喉有國以來幾百戰<lb/>
弔古千載空悠悠哀哉荒王與蕩子鈍盡鐵劒崇倡優<lb/>
迷樓九曲爛如畫珠簾十里半上鉤當年二十四橋月<lb/>
曾照三十六宫秋平山堂上一長歎但有衰草埋荒丘<lb/>
歐仙蘇仙不可喚江南江北無風流何人復誦廣陵散<lb/>
黯然悲恨不可収秖今英主正用武増五萬竈屯貔貅<lb/>
<pb n="KR4i0062_WYG_055-7b"/>
金城堅築壯營壘綺叚細錯良田疇神謨廟筭萬全舉<lb/>
天時既至湏人謀將軍山西名将種家聲直到青海頭<lb/>
男兒有死必報國正當為上分此憂勉旃速辦古人事<lb/>
貂蟬本自出兜鍪<hi>揚州府志</hi>
　　席天祐<lb/>
　　　天祐樂平人精醫嘗從劉武忠軍采用兵之勢<lb/>
　　　寓于棊遂成絶藝<lb/>
　　淳熙六年冬醉卧僧房作<lb/>
<pb n="KR4i0062_WYG_055-8a"/>
霜侵古屋月侵窗撥盡寒灰夜未央仗劍起看吳楚分<lb/>
将星今見幾分光<hi>夷堅志</hi>
　　程端蒙<lb/>
　　　端䝉字正思徳興人朱子門人淳熙七年鄉貢<lb/>
　　　補太學生對䇿不合罷歸<lb/>
　　絶句<lb/>
滿城塵土汚人甚出郭青山入眼多挐取小舟煙霧裏<lb/>
此生真箇老漁蓑<hi>饒州府志</hi>
<pb n="KR4i0062_WYG_055-8b"/>
　　黄　由<lb/>
　　　由字子由長洲人淳熙八年進士第一寧宗時<lb/>
　　　仕至刑部尚書兼直學士院自號盤隠居士<lb/>
　　歸來<lb/>
歸來三閲月無事一闗心刈草尋花徑開池漾竹隂江<lb/>
邊問明月天際數歸禽幸有髙賔至相逢似竹林<hi>吳江縣志</hi>
　　莫若拙<lb/>
　　　若拙仁和人寓家崇徳淳熙八年進士<lb/>
<pb n="KR4i0062_WYG_055-9a"/>
　　題資福院平綠軒<lb/>
結屋地猶淺鉤簾景盡還嵐光烟樹外野色酒杯閒别<lb/>
墅從渠樂清吟屬我閑狎鷗時㸃白機事不相闗<hi>至元嘉禾</hi>
<hi>志</hi>
　　吳柔勝<lb/>
　　　柔勝字勝之宣州人淳熙八年進士屢遷司農<lb/>
　　　寺丞出知隨州除祕閣修撰主管亳州明道宫<lb/>
　　　卒諡正肅<lb/>
<pb n="KR4i0062_WYG_055-9b"/>
　　春晝<lb/>
深巷寂無人鳥聲花塢春蓽門長日掩天地一閑身<hi>宛雅</hi>
　　李廷忠<lb/>
　　　廷忠號橘山於潛人淳熙八年進士<lb/>
　　游大滌<lb/>
清溪路入武陵源雞犬人家隔近村㧞地一峯危作柱<lb/>
棲雲五洞窄開門空庭有客掃松影古徑無人踏蘚痕<lb/>
我欲白雲巖畔宿月明一夜聽啼猨<hi>洞霄詩集</hi>
<pb n="KR4i0062_WYG_055-10a"/>
　　陳　銘<lb/>
　　　銘字日新玉山人淳熙八年進士<lb/>
　　春波漁市<lb/>
瀕溪有居廛兩岸舟競檥風含水氣腥曉作漁人市魚<lb/>
羹何處無無錢買金鯉<hi>嘉興府志</hi>
　　于革<lb/>
　　　革字去非號竹田豐城人淳熙八年進士知房<lb/>
　　　州<lb/>
<pb n="KR4i0062_WYG_055-10b"/>
　　春晩<lb/>
舎南舎北草萋萋原上行人路欲迷巳是春寒仍禁火<lb/>
楝花風急子規啼<hi>詩人玉屑</hi>
　　詠箋<lb/>
七八葉蘆秋水裏兩三箇雁夕陽邊筆頭到處渾無礙<lb/>
埽破寒潭一蔟烟<hi>後村千家詩</hi>
　　清都觀<lb/>
髙崖雨洗月華清白袷青藤曵復行老檜不知仙馭逺<lb/>
<pb n="KR4i0062_WYG_055-11a"/>
屋頭猶帶玉簫聲<hi>南昌府志</hi>
　　俞　烈<lb/>
　　　烈字若晦臨安人淳熙八年進士累除中書舎<lb/>
　　　人嘉定初知鎮江府權吏部侍郎有盤隠詩編<lb/>
　　題清虚堂<hi>在臨安淨梵院</hi>
天清蠶麥餘綠結桃李實老僧詩銜袖過我語言質懐<lb/>
山意先行如病夢芝术去山才一舎鞭䇿不終日堂簷<lb/>
新結束空洞無長物風來舞翠杉土煖榮病橘欲行意<lb/>
<pb n="KR4i0062_WYG_055-11b"/>
先清舌評驥不及何由觧鞍臥夜枕雨蕭瑟談元契參<lb/>
同酒㫖妙真一懐新辜雅趣意嬾　健筆亦如罷參僧<lb/>
野禪縛枯律<hi>咸淳臨安志</hi>
　　孫元卿<lb/>
　　　元卿樂清人淳熙八年進士仕至國子監丞<lb/>
　　與錢孝先游洞霄<lb/>
元冥相我作山行捲郤重隂放曉晴但見峯巒互扃鎖<lb/>
不知宫闕隠崢嶸雲根洞穴篝燈入井底波瀾撫掌生<lb/>
<pb n="KR4i0062_WYG_055-12a"/>
喚客入山還送客淙琤猶有石泉聲<hi>洞霄詩集</hi>
　　傅　誠<lb/>
　　　誠字至叔仙游人嘗從朱文公游淳熙八年第<lb/>
　　　進士調永春尉從侍郎黄艾參政使北張巖開<lb/>
　　　督府于京口奏辟幕僚著述皆出其手遷太常<lb/>
　　　博士子彦卿能文以疾卒誠哭之過哀輪對閒<lb/>
　　　卒于殿下<lb/>
　　妙庭觀<hi>在富陽縣董雙成故宅</hi>
<pb n="KR4i0062_WYG_055-12b"/>
㑹宴瑶池阿母家九霞光繞翠瓊車坐中一曲山香舞<lb/>
㡌上看看有落花<hi>杭州府志</hi>
　　朱師古<lb/>
　　　師古蜀人孝宗朝著作郎<lb/>
　　句<lb/>
集英殿下初登第神虎門前便挂冠<lb/>
　　　<hi>建炎以來朝野雜記淳熙辛丑孝宗䇿士有昌元王昂應祥者既賜第調潼川府司户參軍自</hi>
　　　<hi>言年踰六十不願出仕上嘉之特賜承務郎致仕蜀人在朝者皆以詩送之著作郎朱師古一</hi>
<pb n="KR4i0062_WYG_055-13a"/>
　　　<hi>聨最為的切</hi>
　　句昌泰<lb/>
　　　昌泰蜀人淳熙中浙東提刑<lb/>
　　題新繁句氏盤溪<lb/>
客至輒命酌為言花巳開青山長委髻白骨舊生苔不<lb/>
飲固癡絶能詩宜數來頗憂明日雨紅紫落成堆<hi>成都文類</hi>
　　馮仲柔<lb/>
　　　仲柔山隂人<lb/>
<pb n="KR4i0062_WYG_055-13b"/>
　　淳熙壬寅沿檄游大滌洞天<lb/>
洞府深沈别有天翬飛樓閣聳晴烟詩傳玉局驚凡目<lb/>
丹就金爐記昔年翠湧千波横絶壁風吹萬籟入飛泉<lb/>
他年待我功成後卜室青山絶世緣<hi>洞霄詩集</hi>
　　衛　涇<lb/>
　　　涇字清叔號後樂居士崑山人淳熙十一年進<lb/>
　　　士第一除祕書省正字累官參知政事寶慶二<lb/>
　　　年卒追封秦國公諡文節有後樂集<lb/>
<pb n="KR4i0062_WYG_055-14a"/>
　　游澱山湖<lb/>
疎星殘月尚朦朧閒入烟波滿棹風始覺舟移楊栁岸<lb/>
直疑身到水晶宫烏鴉天際墨千㸃白鷺灘頭玉一叢<lb/>
欸乃數聲回首處西山渾在有無中<hi>松江府志</hi>
　　徐得之<lb/>
　　　得之字思叔夢莘弟淳熙十一年進士有靜安<lb/>
　　　作具徐氏世有史學從子天麟譔西漢㑹要東<lb/>
　　　漢㑹要皆行于世<lb/>
<pb n="KR4i0062_WYG_055-14b"/>
　　試雙井茶<lb/>
先生老作宜州鬼誰與一甌同注湯至今捧著雙井椀<lb/>
猶帶是翁書傳香<hi>方輿勝覧</hi>
　　句<lb/>
迺翁畫灰敎兒書嬌兒赤骭玉雪膚厥妻曝日補破襦<lb/>
弊筐何有金十奴<hi>題貧樂圖</hi>　<hi>鶴林玉露</hi>
　　謝　直<lb/>
　　　直元名希孟避寧宗諱改名直字古民台州黄<lb/>
<pb n="KR4i0062_WYG_055-15a"/>
　　　巖人伋之孫從陸象山遊淳熙十一年進士歷<lb/>
　　　太社令嘉興府通判<lb/>
　　　<hi>龎元英談藪謝希孟與鄉人陳伯益好相調戲伯益面狹多髯希孟見冩真挂壁上題云伯益</hi>
　　　<hi>之面大無兩指髭髯不仁侵擾乎其旁而不已于是乎伯益之面所餘無幾伯益病之莫能報</hi>
　　　<hi>希孟後改名直伯益于是以兩句詠其名炊餅擔頭挑取去白衣鋪上喝将來聞者絶倒</hi>
　　遣懐寄致道<lb/>
貧者士之常富亦我所欲得常詎可厭逐欲何由足荒<lb/>
哉化蜨翁微歟監河粟人生命如綫日湏不盈匊俯仰<lb/>
<pb n="KR4i0062_WYG_055-15b"/>
天地閒何由謝羈束<hi>前賢小集拾遺</hi>
　　俞應符<lb/>
　　　應符字徳瑞錢塘人淳熙十一年進士累官參<lb/>
　　　知政事<lb/>
　　曹公疑冢<lb/>
生前欺天絶漢統死後欺人設疑冢人生用智死即休<lb/>
何用餘機到丘壟人言疑冢我不疑我有一法君未知<lb/>
直湏掘盡疑冢七十二必有一冢藏君屍<hi>七修類槀</hi>
<pb n="KR4i0062_WYG_055-16a"/>
　　俞應奎<lb/>
　　秦皇石<hi>在昌化縣百丈山</hi>
祖龍盛氣役神鞭壁立無移只屹然定是先朝陳寶化<lb/>
隂靈寂寂笑求仙<hi>杭州府志</hi>
　　髙似孫<lb/>
　　　似孫字續古餘姚人文虎子淳熙十一年進士<lb/>
　　　歷官校書郎守處州有疎寮小集<lb/>
　　　<hi>文獻通考陳直齊云似孫少有俊聲登甲科不自愛重為館職上韓侂胄生日詩九首皆暗用</hi>
<pb n="KR4i0062_WYG_055-16b"/>
　　　<hi>錫字為清議所不齒晩知處州尤貪酷其讀書以隠僻為博其作文以怪澀為竒至有甚可笑</hi>
　　　<hi>者就中詩猶可觀也括日有籍妓洪渠慧黠過癸辛雜識髙疎寮守</hi>
　　　<hi>人一日歌真珠簾詞至病酒情懐猶困嬾使之演其聲若病酒而困嬾者疎寮極稱賞之適有</hi>
　　　<hi>客云卿自用卿法髙因視洪云吾亦愛吾渠遂與落籍而去以此得嘖言者</hi>
　　入餘杭縣<lb/>
明發遵西陸驅車月流光佳山迎車來知是古餘杭危<lb/>
樹露如雨平野日未陽支流滀清源弱羽無髙翔人家<lb/>
叢灌下世載山水鄉扣門作午憇白飯羞文魴邂逅有<lb/>
<pb n="KR4i0062_WYG_055-17a"/>
足歡離合非其常主人不予鄙予畱亦徜徉<lb/>
　　憩昌化民家<lb/>
晩程息勞轍白日流西暉水鳥得魚去耘夫荷鉏歸川<lb/>
原杳芊綿林野雜依霏一來叩竹館相邀入荆扉重巖<lb/>
吐清溜澄隂布殘馡曰予考此室十世相因依左右桑<lb/>
果足嵗日雞豚肥豐猶未至裕歉亦無能飢予聞良自愜<lb/>
欲謀北山薇有田可同耕有蠶當共衣車夫猝無情此<lb/>
志仍重違<lb/>
<pb n="KR4i0062_WYG_055-17b"/>
　　荅李才翁<lb/>
素意杳難尋殘罏屬晩隂花知西洛事雁呌北人心客<lb/>
共艱難盡詩隨老大深金陵書不到消息又沉沉<lb/>
　　荅宇文文學<lb/>
無能應俗苦皇皇詩不驚人筆事荒天下無山如飯顆<lb/>
人閒有水自滄浪左杯右蟹一舟足早韭晩菘三畝强<lb/>
莫謂覺來無可嗜逢人猶自覓花忙<lb/>
　　燕文貴山水圖<lb/>
<pb n="KR4i0062_WYG_055-18a"/>
道山堂上御府畫展巻猶能記老燕十日何由辦水石<lb/>
千金那可分江天楚湘兩岸風落木海嶽三秋雁度川<lb/>
大山小山俱好隠江南夢去曲肱眠<lb/>
　　荅武昌吳廣文<lb/>
生平不識武昌樓官栁青青好在不庾亮笛吹黄鶴月<lb/>
簡棲碑駁碧苔秋山横赤壁含情斷水出瞿塘快意流<lb/>
何處呌君同一醉並舟秦女擘箜篌<lb/>
　　琵琶引<lb/>
<pb n="KR4i0062_WYG_055-18b"/>
人生聚散難為别何况悤悤作吳越梅梢帶雪下昭陽<lb/>
明朝便隔闗山月長城不戰四夷平臣妾一死鴻毛輕<lb/>
回憑漢使報天子為妾奏此琵琶聲長安城中百萬户<lb/>
家家競學琵琶譜酸聲苦調少人知食雪天山憶蘇武<lb/>
西風吹霜雁飛飛漢宫月照秋砧衣嫖姚巳死甲兵老<lb/>
公主公主何時歸<lb/>
　　銅雀硯歌<lb/>
曹公夜讌淩雲臺一言契闊含餘哀分香老妓各雲雨<lb/>
<pb n="KR4i0062_WYG_055-19a"/>
歌舞不盡薶蒿萊漠漠頽基鄴山下萬里烟塵無一瓦<lb/>
井榦尊酒自平生烏鵲飛南播遺雅老農墾雨開荒寒<lb/>
一礫千金苔未乾世人好竒不好近真比周簋仍商盤<lb/>
老璞渾渾殊質魯得水猶能發妍嫵更與人閒作瓌古<lb/>
月明夜盗西陵土<lb/>
　　黄居中瀟湘圖歌<lb/>
天暒而雨斷兮作蒼梧九疑之髙秋風行而川怒兮洩<lb/>
瀟湘洞庭之奔流樹不知名兮山抱複嶺沙不計程兮<lb/>
<pb n="KR4i0062_WYG_055-19b"/>
水趨他洲波作止兮蛟舞蛟蟄雲晦明兮猨呼猨愁原<lb/>
不可作兮蘭亦塵土賈傅歸漢兮鵩其何尤誰呼魚兮<lb/>
北墅有酒誰鼓枻兮南津有舟懐斯人兮杳靄千里目<lb/>
悵望兮吾其歸休<lb/>
　　騎鸞引<lb/>
夜騎白鶴出琳闕千萬仙官鏘佩玦雲雷帖妥過剛風<lb/>
左推日丸右扶月一息瑶池翠水家阿母迎謁龍驅車<lb/>
青娥彈絲玉妃酒折盡蟠桃紅玉花九天丈人來問道<lb/>
<pb n="KR4i0062_WYG_055-20a"/>
太極之前天不老丹霞一氣玉虚宫寶笈金繩容探討<lb/>
井君沐浴波五色洞房光芒上奔日天上傳呼六丁直<lb/>
星斗離闌礙鸞翼<hi>以上疎寮小集</hi>
　　由校書郎授徽倅道出金陵投留守吳雲壑<lb/>
四朝渥遇鬢微絲多少恩榮世少知長樂花深春侍宴<lb/>
重華香暖夕論詩黄金籝滿無心愛古錦囊歸有字竒<lb/>
一笑難陪珠履客看臨古帖對梅枝<hi>四朝聞見録</hi>
　　絶句<hi>曰琯按東臯雜錄作陳天錫</hi>
<pb n="KR4i0062_WYG_055-20b"/>
舎南舎北雪猶存山外斜陽不到門一夜冷香吹入夢<lb/>
野梅千樹月明村<hi>全芳俻祖</hi>
　　延祥觀<lb/>
水明一色抱神州雨壓輕塵不敢浮山北山南人喚酒<lb/>
春前春後客憑樓射熊館暗花扶扆下鵠池深栁拂舟<lb/>
白髪都人能道舊君王曾奉上皇遊<lb/>
　　　<hi>武林舊事四聖延祥觀西依孤山為林和靖故居花寒水潔氣象幽古三朝臨幸有韋太后沉</hi>
　　　<hi>香四聖像小蓬萊閣瀛嶼堂金沙井六一泉高疎寮有詩</hi>
<pb n="KR4i0062_WYG_055-21a"/>
　　聚景園<lb/>
翠華不向苑中來可是年年惜露臺水際春風寒漠漠<lb/>
官梅郤作野梅開<lb/>
　　　<hi>武林舊事聚景園在清波門外孝宗致養之地嘉泰閒寧宗奉成肅太后亦嘗臨幸其後蕪廢</hi>
　　　<hi>不修高疎寮詩云云</hi>
　　游九鎖<lb/>
洞門金畫翠琅玕杏不多花月澑寒借得御書經自讀<lb/>
松風淨洗石棊盤<hi>洞霄詩集</hi>
<pb n="KR4i0062_WYG_055-21b"/>
　　汪強中郎中送蟹<lb/>
連日天街候駕歸且呼酒對早梅飛從來吏部髙情别<lb/>
右手分將老蟹肥<hi>蟹畧</hi>
　　水西<lb/>
抱崖一水限僧居空翠冥濛畫不如落日遊人山窈窕<lb/>
清風啼鳥竹蕭疎<hi>詩家鼎臠</hi>
　　楊嗣勛惠茯苓<lb/>
道是青神谷元通白帝厓有松如壯士其魄化嬰兒雲<lb/>
<pb n="KR4i0062_WYG_055-22a"/>
溼侵鴉觜天寒翦兔絲堯初香摘髓秦後雪凝脂穴動<lb/>
龍蛇窘山空鳥獸悲惟将千歲力自了一生竒<lb/>
　　都下<lb/>
栁生春思拂京華不管閒人也憶家添盡好香那睡得<lb/>
月痕如水浸梨花<lb/>
　　荅辛㓜安<lb/>
青天不惜日壯士偏知秋自古有竒畫如今空白頭彼<lb/>
時當再來吾老不可留天推璧月上星入銀河流躔度<lb/>
<pb n="KR4i0062_WYG_055-22b"/>
若此急人生與之浮終夜自起舞無人共登樓典謨有<lb/>
陳言河洛非故州黄鶴呼不來誰能理殘裘<hi>以上後村詩話</hi>
　　别雲門<lb/>
回首雲邊更看松風流王謝舊行蹤不知誰繼諸賢後<lb/>
夜半來聽六寺鐘<hi>雲門志畧</hi>
　　石橋<lb/>
一石上負崑崙柱一水西奔牛女渚玉幹獰鱗萬松古<lb/>
夜夜神光干帝宇石滑苔危水一縷四海長依開闢雨<lb/>
<pb n="KR4i0062_WYG_055-23a"/>
月落未落半規吐雨足敲泉龍擺舞<lb/>
　　蔡山渡<lb/>
江上人家破竹門潮生水長浸籬根鮆魚一尺枇杷小<lb/>
放溜船來酒滿樽<hi>以上甬上耆舊集</hi>
　　句<lb/>
汾獻升雲鼎秦遺蝕雪碑<hi>買硯</hi>沙冷雁一二天長帆有無<lb/>
<hi>曹娥江</hi>白浪不侵魚復陣青苔猶䕶劍闗銘<hi>送蜀客</hi>旋<lb/>
作池來分剡曲畧教花處似蘇堤<hi>池西話後村詩</hi>天差<lb/>
<pb n="KR4i0062_WYG_055-23b"/>
鶴管烹茶水風夾花吹煮蟹烟<hi>蟹畧</hi>
　　莫若沖<lb/>
　　　若沖字子謙若拙弟淳熙十一年進士歷官至<lb/>
　　　大理寺丞丏外除知永州不赴卒有語溪集<lb/>
　　初春趙仁父寓資福院平綠軒見招<lb/>
平綠題詩四十年尋幽不厭水雲邉一犁還又耕春後<lb/>
三白重來醉臘前自笑挂冠林下客獲陪揮麈坐中賢<lb/>
絶嫌幻色撩人思快睹晴川接逺天<hi>嘉興府志</hi>
<pb n="KR4i0062_WYG_055-24a"/>
　　過崇福院<hi>在青鎮南</hi>
首歲融春卜有秋曉行猶自索貂裘身閑暫脱㣲官縛<lb/>
市隠何如此地幽一水相望三里近十年重到片時留<lb/>
買田擬作終焉計直是飄然不繫舟<hi>烏青文獻</hi>
　　程　卓<lb/>
　　　卓字從元大昌從子淳熙十一年進士歷官同<lb/>
　　　知樞密院事封新安郡侯贈特進資政殿大學<lb/>
　　　士諡正惠有集<lb/>
<pb n="KR4i0062_WYG_055-24b"/>
　　遊金焦二山<lb/>
揚子長江天際來中流有山何壮哉深根盤礴千萬丈<lb/>
寸土不受雙崔巍金山屹據上流險四面佛屋相環回<lb/>
來帆去槳别艫舳住僧過客煩追陪排空傑閣揖滄海<lb/>
海山亂㸃浮纎埃龍潭列聳石峯巧獨立野鶴慵毰毸<lb/>
堂前回首指遺像坡翁印老留青煤其人巳去詩尚在<lb/>
唱酬風月相徘徊再三瞻我二山去縹緲又入雲濤堆<lb/>
焦山一望二十里舟師駕櫓如奔雷行行滉蕩呼吸頃<lb/>
<pb n="KR4i0062_WYG_055-25a"/>
繫䌫确犖登山隈山中僧少竹木古瘦根迸石穿莓苔<lb/>
幽姿野態隨歩出勝處徃徃多樓臺洪厓路轉尋瘞鶴<lb/>
幾年浪打風雨摧遺銘破碎石剝落摩挲細讀心眸開<lb/>
同行韻逺心未盡飛仙亭上傾尊罍酒酣我為發絶唱<lb/>
底湏方外求蓬萊<hi>金山志畧</hi>
　　雪巖<lb/>
石門一望路迢迢五老峯髙聳碧霄泉挂珠簾當洞口<lb/>
烟拖練帶束山腰香爐捧出仙人掌輦輅行過織女橋<lb/>
<pb n="KR4i0062_WYG_055-25b"/>
午夜月明天似水鶴歸松頂聽吹簫<hi>齊雲山志</hi>
　　鞏　豐<lb/>
　　　豐字仲至號栗齋其先鄆州湏城人渡江為婺<lb/>
　　　州武義人少游吕東萊之門淳熙十一年進士<lb/>
　　　嘗知臨安縣稍遷提轄左藏庫卒有東平集<lb/>
　　　<hi>葉水心墓誌云仲至片詞半牘皆清朗得言外趣尤工為詩多至三千餘首</hi>
　　曉起甘蔗洲<lb/>
曉起東風惡晴嵐忽變昏船隨山共走霧與水相吞鉦<lb/>
<pb n="KR4i0062_WYG_055-26a"/>
鼓遥知寨桑麻畧辨村雨來無凖則容易溼柴門<lb/>
　　湖嶺下十里是為黯澹灘行者多至此捨舟<lb/>
急流方了又髙岡日永周旋未覺忙壁上字多知店老<lb/>
嶺邊松茂喜車凉叢叢亂篠承攲石帖帖新荷戀小塘<lb/>
黯澹惡灘應笑我為虞魚腹犯羊腸<hi>以上瀛奎律髓</hi>
　　翠蛟亭泉出天柱之趾將至洞霄門數折下墜方<lb/>
　　盛時如蛟飲㵎亭當木石最竒處舊取東坡詩語<lb/>
　　名以舞翠客謂不若直名翠蛟為不費荅知宫事<lb/>
<pb n="KR4i0062_WYG_055-26b"/>
　　王君思明欣然改之為賦一首<lb/>
木石相因依妙處在得水遇其相合時㵎蹙水多止巍<lb/>
巍天柱峯雙洞空無底怪石抱山迴灌木參天起青蛟<lb/>
走玉骨元脈貫石髓曲折暫得伸掀舞如掉尾亭成自<lb/>
何年不陋亦不侈秋深泉久縮亭影照清泚忽遇水飛<lb/>
流亭入銀濤裏怒蛟捲亭去相距不盈咫一落墜兩谼<lb/>
力竭勢方巳終疑入江湖赴海日千里昨夜山雨號梧<lb/>
竹盡風靡轟雷與石闘蛟怒幾欲死吾亭方宴然清曉<lb/>
<pb n="KR4i0062_WYG_055-27a"/>
見窗几因擕一樽來與客相料理賸擬畫將歸題詩郤<lb/>
畱此<lb/>
　　翠㣲亭<hi>就亭舉杯落葉滿地知宫王君請和韋蘇州落葉滿空山之句</hi>
行跡年來到處稀獨于巖壑有深期鵝溪道士能相屬<lb/>
請和空山落木詩<lb/>
　　洞霄即事<lb/>
積蘚青踰一寸痕山靈守䕶幾千春長藤横繫巖邊木<lb/>
何日重來挂葛巾<hi>以上洞霄詩集</hi>
<pb n="KR4i0062_WYG_055-27b"/>
　　炊熟日有愴松楸<lb/>
小樓吹斷玉笙哀春半餘寒去復來五歲不澆墳上土<lb/>
望鄉心折刺桐開<hi>濓洛風雅</hi>
　　楊安誠<lb/>
　　　安誠字道父蜀人<lb/>
　　白帝廟<hi>并序</hi>
　白帝廟神舊傳以為公孫氏以予考之非也公孫氏<lb/>
　享國日淺轍迹未嘗至夔獨遣田戎任滿戍江關岑<lb/>
<pb n="KR4i0062_WYG_055-28a"/>
　彭入江闗不復為戍守公孫氏無從廟食按酈道元<lb/>
　水經注瞿塘灘上有神廟甚靈刺史二千石過其下<lb/>
　不敢伐鼓鳴角恐致風雨舟人上水以布裹篙足不<lb/>
　令觸石有聲蓋不謂其神為公孫氏瞿塘天下至險<lb/>
　必有神物司之但有廟偶連白帝城俗遂從而訛爾<lb/>
　余徃來三峽皆託神之庇輒為賦此庶來者有所考<lb/>
　云淳熙十一年正月晦日西蜀楊安誠道父書<lb/>
蜀江萬壑俱東奔瞿塘喧豗爭一門驚濤駭浪建瓴下<lb/>
<pb n="KR4i0062_WYG_055-28b"/>
顛崖仆谷相吐吞朋妖窟宅恃幽阻正晝噴薄隂霾昏<lb/>
靈宫奕奕鎮地險衆瀆稟令川祇尊赤甲後聳黄熊躍<lb/>
灩澦前峙青猨蹲舳艫銜尾下吳楚約束蛟鰐如雞豚<lb/>
舊傳鼓角致雨雹裹篙不觸撐舟痕綜理脈絡盡西徼<lb/>
帝假之柄攸司存子陽祚國十年近此地未省東其轅<lb/>
連江列炬鐵鎖斷戎滿奔北無留屯江關回首盡漢幟<lb/>
遺黎何自知公孫血食漢代定不爾但有故壘山之樊<lb/>
子羙誤信齊東語感慨勇畧招英魂山川之靈載望秩<lb/>
<pb n="KR4i0062_WYG_055-29a"/>
僭偽詎可同時論向來名實久淆溷薦祼無乃凟俎膰<lb/>
請從酈元為考證神理昭昭斯可原<hi>全蜀藝文志</hi>
　　謝　牧<lb/>
　　題洪陽洞石上<lb/>
特特攜笻探洞房中藏精氣凛寒芒神仙久視知難學<lb/>
乞取逍遥物外方<hi>淳熙乙巳冬書</hi>　<hi>遊名山記</hi>
　　馮端榮<lb/>
　　　端榮崇安令<lb/>
<pb n="KR4i0062_WYG_055-29b"/>
　　題武夷<hi>淳熙丙午</hi>
花滿晴烟樹滿雲我來寧是學仙人願將九曲溪頭水<lb/>
散作年年百里春<hi>武夷詩集</hi>
　　李持國<lb/>
　　夀興國守<hi>九月三日</hi>
縹緲黄堂擁瑞烟神光照社記當年風雲慶㑹千齡際<lb/>
萸菊佳辰六日前蕩節巳嘗煩出使輔藩聊復頼于宣<lb/>
廟堂參贊猶虚位飛詔行看下九天<hi>聖宋名臣獻夀集</hi>
<pb n="KR4i0062_WYG_055-30a"/>
　　劉季裴<lb/>
　　　季裴字少度福安人孝宗朝終祕閣修撰<lb/>
　　夀朱守<lb/>
匡鼎談經世少雙一時文物動虞庠江湖雖隔金閨籍<lb/>
衣袖仍聞玉案香墨客幾年陪畫隼板輿平日到蘐堂<lb/>
時清身徤堪行樂未見荆榛老鳯凰<hi>聖宋名臣獻夀集</hi>
　　李獻可<lb/>
　　　獻可吉水人<lb/>
<pb n="KR4i0062_WYG_055-30b"/>
　　賦宫人午睡<lb/>
御手指嬋姢青春白晝眠粉勻香汗溼髻壓翠雲偏栁<lb/>
妒眉間綠桃嫌臉上鮮夢魂何處是知繞帝王邊<lb/>
　　　<hi>吉安府志獻可六歲能詩孝宗召入宫時宫人正午睡帝命為詩獻可即賦云云帝撫其背曰</hi>
　　　<hi>何不作我家兒命宫人繡御掌于背以賜歸</hi>
　　王正已<lb/>
　　　正已四明人珩之子淳熙中官太府卿<lb/>
　　題天開圖畫亭<hi>并序</hi>
<pb n="KR4i0062_WYG_055-31a"/>
　姚伯愿使君築亭真州子城西北隅盡得江山之勝<lb/>
　乞名于四明王正已因誦山谷天開圖畫即江山之<lb/>
　句遂以名亭又為賦此詩<lb/>
夜來殘暑鏖西風秋聲摵摵先井桐纎雲四巻天開容<lb/>
一碧萬里磨青銅使君退食新凉逢厭看凝寝香雲濃<lb/>
領客欲送孤飛鴻城隅髙亭溼青紅曠野四望開心胸<lb/>
前瞻江山勝而雄琉璃波光羣玉峯水墨正爾難為工<lb/>
天開地闢今古中此景自若無初終天豈為我施新功<lb/>
<pb n="KR4i0062_WYG_055-31b"/>
我心得之眼相從収入几席無遺蹤錦囊得助防詩窮<lb/>
李成郭熙將無同撫掌一笑浮金鍾<hi>儀真縣志</hi>
　<lb/>
　<lb/>
　<lb/>
　<lb/>
　<lb/>
　宋詩紀事巻五十五<lb/>
</p>
<p>
</p>
  </div>
<div>
                <head>宋詩紀事巻五十六</head>
    <p>
<pb n="KR4i0062_WYG_056-1a"/>
欽定四庫全書<lb/>
　宋詩紀事巻五十六　　　　　錢塘厲鶚撰<lb/>
　　裘萬頃<lb/>
　　　萬頃字元量新建人淳熙十四年進士嘉定初<lb/>
　　　除吏部架閣遷大理司直力丐外任敕差江西<lb/>
　　　撫幹卒有竹齋詩集<lb/>
　　歸興<lb/>
新築書堂壁未乾馬蹄催我上長安兒時秪道為官好<lb/>
<pb n="KR4i0062_WYG_056-1b"/>
老去方知行路難千里關山千里念一番風雨一番寒<lb/>
何如靜坐茅齋下翠竹蒼松仔細看<lb/>
　　　<hi>娛書堂詩話裘元量性恬退不樂仕以薦者召為司直在朝嘗賦歸興云云</hi>
　　閒居<lb/>
閒居最與性相便勤即繙書嬾即眠終日閉門真省事<lb/>
有時靣壁似耽禪大椿歲籥祈親夀斷簡生涯聼子傳<lb/>
待問洪崖覓丹訣白雲深處引寒泉<hi>以上竹齋詩集</hi>
　　危　稹<lb/>
<pb n="KR4i0062_WYG_056-2a"/>
　　　稹字逢吉號巽齋又號驪塘撫州臨川人淳熙<lb/>
　　　十四年進士歷屯田郎官出知潮州又知漳州<lb/>
　　　忤部使者請祠歸有巽齋小集<lb/>
　　借詩話于應祥弟有不許㸃抹之約作詩戲之<lb/>
我有讀書癖每喜以筆界抹黄餙句眼施朱表事派此<lb/>
手定權衡衆理析畎澮歷歷粲可觀開巻如畫繪知君<lb/>
篤友于因從借詩話過手有約言不許一筆壊自語落<lb/>
我耳便覺意生械明朝試靜觀議論頗澎湃讀到㑹意<lb/>
<pb n="KR4i0062_WYG_056-2b"/>
處時時欲犯戒將舉手復止火側禁搔疥技癢無所施<lb/>
悶懐時一噫只可捲還君如此讀不快千駟容可輕君<lb/>
抱亦不隘昨問雞林人尚有此編賣典衣湏一収吾炙<lb/>
當痛嘬<lb/>
　　經從豐城謁于房州于令侍姬歌舞進酒<lb/>
蛾眉對酒舞凉伊舞身還逐歌聲齊巻花萬叚忽進酒<lb/>
闘髙蛺蜨飛來低<lb/>
　　春日即事<lb/>
<pb n="KR4i0062_WYG_056-3a"/>
麥風翻隴潑濃綠花露摘枝黏老紅小立樓頭檢春事<lb/>
一絲暖日墜青蟲<lb/>
　　郭公<lb/>
郭公郭公聞爾失國春秋時何事到此猶悲啼郭公前<lb/>
言亡國故當時秪緣臣子誤百年社稷不得歸而今家<lb/>
住柘岡西滿目春風都是恨聲聲説與齊侯知郭亡矣<lb/>
君勉之<hi>以上巽齋小集</hi>
　　送柴中行出守章貢<lb/>
<pb n="KR4i0062_WYG_056-3b"/>
力為君王乞得州補天未了石還収人才自係國輕重<lb/>
吾道亦關公去留殿角纔辭槐影日船頭便轉荻花秋<lb/>
競誇祖帳東門外誰識眉攢杜甫愁<hi>豫章詩話</hi>
　　　<hi>宋史夲傳嘉定中番陽柴中行去國稹作詩送之迕宰相出知潮州</hi>
　　王居安<lb/>
　　　居安字資道台州黄巖人淳熙十四年進士累<lb/>
　　　遷右司諫兼崇政殿説書權工部侍郎帥隆興<lb/>
　　　府升龍圖閣直學士卒贈少保有方巖集<lb/>
<pb n="KR4i0062_WYG_056-4a"/>
　　　<hi>吳子良序云公之文明白夷暢絶類其胸襟詩尤圓妥曠逺嘗有句云髙下水痕元自定後先</hi>
　　　<hi>花信不湏催公于出處去就此二語可以占矣僧居簡北礀詩集云方巖王侍郎江西破賊歸</hi>
　　　<hi>小舟廹窄自笑曰今為摺疊侍郎矣</hi>
　　送劉改之<lb/>
不識劉郎莫便語酒酣耳熱未全疎士當窮困能無慊<lb/>
我自斟量媿不如横槊賦詩俱有分輕裘緩帶特其餘<lb/>
當今四野無塵土宜有竒英在草廬<hi>瀛奎律髓</hi>
　　潘徳久有龍眠三馬而失其一俾予賦詩<lb/>
<pb n="KR4i0062_WYG_056-4b"/>
三馬徃徃皆龍駒精神肎與凡馬俱忽不見者其前驅<lb/>
定應飛上天之衢君得其二巳有餘我欲與君分此圖<lb/>
駑才患多不患無四十萬疋将何如龍眠已徃不可呼<lb/>
愈少愈貴宜寶儲<hi>赤城詩集</hi>
　　句<lb/>
秪教人種菜莫誤客看花<hi>題園扉</hi>　<hi>後村詩話</hi>
　　郭　綽<lb/>
　　　綽嵊縣人淳熙十四年進士<lb/>
<pb n="KR4i0062_WYG_056-5a"/>
　　枕流軒<hi>在安吉州嚴真觀</hi>
招提避雨寄孤眠夜靜溪聲到枕邊引得五湖清入夢<lb/>
拍天波浪一漁船<hi>西吳里語</hi>
　　王　溉<lb/>
　　　溉官太府少卿兼知臨安府除權兵部侍郎<lb/>
　　淳熙丙午遊大滌山<lb/>
山合羣峯路屈盤溪行九折勢蜿蜒雲根長伴仙人迹<lb/>
元蓋潛通大滌天玉殿香銷人寂寂石壇花落草芊芊<lb/>
<pb n="KR4i0062_WYG_056-5b"/>
黄冠觧識尋幽興為洗寒鐺煮碧泉<hi>洞霄詩集</hi>
　　徐　僑<lb/>
　　　僑字崇甫號毅齋婺州義烏人淳熙十四年進<lb/>
　　　士理宗朝仕至工部侍郎寶謨閣待制奉祠卒<lb/>
　　　諡文清有集<lb/>
　　毅齋即事<lb/>
自吾齋外付諸兒除郤詩書總不知苔色上侵閑坐處<lb/>
鳥聲來和獨吟時十分秋色重陽近一味新凉老者宜<lb/>
<pb n="KR4i0062_WYG_056-6a"/>
調得身心能自慊止吾所止復何疑<hi>濓洛風雅</hi>
　　陳　峴<lb/>
　　　峴字夀南温州平陽人淳熙十四年中博學宏<lb/>
　　　辭科賜進士出身官中書舎人直學士院<lb/>
　　依綠亭<lb/>
脩林平治久荒埃招領春風一笑回淨掃莓苔分徑岸<lb/>
賸添桃李結亭䑓<hi>粤西詩載</hi>
　　林宗放<lb/>
<pb n="KR4i0062_WYG_056-6b"/>
　　　宗放字問禮宣城人淳熙丁未進士通判廣州<lb/>
　　　乞祠歸<lb/>
　　陪郡守游西園<lb/>
倒影扶闌印碧溪玻瓈盤上玉東西落紅那得愁如海<lb/>
舉白難逃醉似泥郎㝛髙明香霧起客星華耀燭花低<lb/>
波心夜半魚龍舞都轉天風入鼓鼙<hi>宛雅</hi>
　　鄭克巳<lb/>
　　　克已字仁叔青田人淳煕中進士仕至福建提<lb/>
<pb n="KR4i0062_WYG_056-7a"/>
　　　刑司幹官<lb/>
　　水國<lb/>
水國烟霞客春來始定居老逢人事嬾貧覺舊交疎隙<lb/>
影窺蟾滴芸香散篋書西湖風月好不到一年餘<lb/>
　　送中書王舎人使北<lb/>
細馬縷金鞍文星使可汗袖中天詔重帳外節旄寒烽<lb/>
火燕城急塵沙朔野寛安邊存大體何必斬樓蘭<lb/>
　　浙江十六夜對月<lb/>
<pb n="KR4i0062_WYG_056-7b"/>
急槳寒天闊長江得月遲最憐新缺後全勝未圓時夜<lb/>
雪潮千丈秋風桂一枝潛蛟易翻動怨笛莫驚吹<lb/>
　　青衫<lb/>
青衫著破禁中羅楚澤吳江幾度過仕宦宛如杯水淡<lb/>
朝廷空有故人多漁村疎竹明風斾烟浦斜陽起暮歌<lb/>
欲買田園歸海上此身無柰客愁何<hi>以上前賢小集拾遺</hi>
　　旅中遇故人<lb/>
雲薄清溪水天寒黄葉風鄉闗三載别客路一尊同舊<lb/>
<pb n="KR4i0062_WYG_056-8a"/>
事如昨日問年俱老翁相看今夕意淚冷菊花叢<hi>詩家鼎臠</hi>
　　繆　瑜<lb/>
　　　瑜字珍叟龍南人淳熙進士官進賢令有崆峒<lb/>
　　　詩集<lb/>
　　遇灾感應詩<hi>并序</hi>
　辛酉歲錢唐火灾延燒居民以七萬計惟吳山上一<lb/>
　老翁家獨全翁平時誦經樂施火起之夕以老憊不<lb/>
　能去遣兒與婦令亟走竟不忍相捨離處烈熖之中<lb/>
<pb n="KR4i0062_WYG_056-8b"/>
　全家昏然熟寐至于蒲萄架亦不焚灼夫善積于平<lb/>
　日之閒而孝感于一念之頃其為神物䕶持如此行<lb/>
　道之人相與言者必曰蒲萄架因詩之以為世人好<lb/>
　善者之勸云<lb/>
鬱攸屬者潛煽灾蜚廉縱風相與偕林林生齒七萬户<lb/>
連甍接棟燒成灰如何老翁一區宅閒不以寸獨不㶼<lb/>
玉石俱焚勢應爾豈有幻術能然哉聞之翁乃好善者<lb/>
平時事佛經巻開有餘必以濟貧乏不以利欲縈其懐<lb/>
<pb n="KR4i0062_WYG_056-9a"/>
倉卒遂䝉鬼神䕶萬目注視咸驚猜厥初巨燄爇天起<lb/>
左顧右盻如燔柴翁知無地可脱免委身甘作燼與煨<lb/>
麾兒與婦令亟走誓死不去無違乖全家酣寢越信宿<lb/>
如聞大浪聲喧豗及其夢覺火亦息依然一室當崔嵬<lb/>
㣲如蒲萄不熏灼而况梁棟與桷榱蒼蒼表善有如此<lb/>
餘自作孼何足哀作詩誌徃勸來者勿以斯語同優俳<lb/>
<hi>咸淳臨安志</hi>
　　句<lb/>
<pb n="KR4i0062_WYG_056-9b"/>
有客去遊丞相閣無人來問孝廉船<hi>調官</hi>
　　　<hi>後村詩話云予初筮仕江西有老選人繆瑜來訪有句一聯云云</hi>
　　李　壁<lb/>
　　　壁字季章燾子用父任入官後登進士第寧宗<lb/>
　　　朝累遷權禮部尚書直學士院同知樞密院事<lb/>
　　　歴資政殿學士致仕卒諡文懿有雁湖集<lb/>
　　使北作<lb/>
天連海岱壓中州煖翠浮嵐夜不収如此山河落人手<lb/>
<pb n="KR4i0062_WYG_056-10a"/>
西風殘照嬾回頭<lb/>
　　　<hi>四朝聞見錄開禧初韓平原欲興兵遣張嗣古覘敵張還大拂韓㫖復遣李壁壁還與張巽辭</hi>
　　　<hi>階是進政府壁使北有詩云云</hi>
　　玉堂留題<lb/>
雲影沈沈玉一方倚闌人意似濠梁獨憐雪裏山茶樹<lb/>
也向春風伴海棠<hi>咸淳臨安志</hi>
　　酬曾景建<lb/>
新有千絲明曉鏡舊無一畫贊宵衣閑吟此外唯湏飲<lb/>
<pb n="KR4i0062_WYG_056-10b"/>
老覺人閒萬事非<hi>後村詩話</hi>
　　青雲亭<lb/>
平林野水帶孤城倦客登臨太瘦生過眼千花競紅紫<lb/>
可憐霜鬢轉分明<hi>撫州府志</hi>
　　句<lb/>
一杯漫道愁能遣幾度醒來錯喚君<hi>悼亡</hi>憂時鐵石孤忠<lb/>
在閱世風花老眼空<hi>送楊子直知吉州</hi>　<hi>後村詩話</hi>
　　董居誼<lb/>
<pb n="KR4i0062_WYG_056-11a"/>
　　　居誼字仁夫臨川人淳熙進士歴官四川制置<lb/>
　　　使奉祠歸有集<lb/>
　　戚姑山<lb/>
重上危樓意豁然倚闌檢㸃舊山川身離城郭塵囂裏<lb/>
眼到雲天杳靄邊秖恐老松添嵗月長敎脩竹障風烟<lb/>
回思燈火書窗下僂指如今六十年<hi>撫州府志</hi>
　　盛　璲<lb/>
　　　璲字温如豐城人領淳熙中鄉薦以平山宼功<lb/>
<pb n="KR4i0062_WYG_056-11b"/>
　　　授奉節郎創書院于盛家洲朱文公嘗過訪贈<lb/>
　　　以詩<lb/>
　　朱元晦過訪<lb/>
蒼松翠竹映斜暉野菊花開過客稀葉底黄蟲作寒繭<lb/>
雨餘蝴蜨滿園飛<lb/>
梅花樹下三閒屋挂壁枯桐盡日閑有客過門彈一曲<lb/>
斷雲殘雪滿空山<hi>皇華紀聞</hi>
　　李　泳<lb/>
<pb n="KR4i0062_WYG_056-12a"/>
　　　泳字子永號蘭澤廬陵人淳熙中嘗為溧水令<lb/>
　　　又為阬冶司幹官與兄洪子大漳子清弟浙子<lb/>
　　　秀洤子召著李氏華萼集<lb/>
　　題甘將軍廟巻雪樓<lb/>
巻雪樓前萬里江亂峯卓立森旗槍上有甘公古祠宇<lb/>
節制洪流掌風雨甘公一去踰千年至今忠氣猶凛然<lb/>
我來再拜攬塵跡斜陽白鳥横蒼烟<lb/>
　　　<hi>夷堅志大江富池縣有甘寧将軍廟殿宇雄偉行舟過之者必具牲醴祗謁李子永嘗自西下</hi>
<pb n="KR4i0062_WYG_056-12b"/>
　　　<hi>舟次散花洲有神鴉飛立檣竿即遇便風晡時抵岸青蛇箭激而來至舟尾不見是夕檥泊明</hi>
　　　<hi>日賽神其前大樓七閒尤偉壯郡守周少隠采東坡詞語扁為巻雪子永作詩云云初題梁閒</hi>
　　　<hi>本云英威凛然如有人掣其肘乃改為忠氣</hi>
　　王　亘<lb/>
　　　亘字伯通福州人淳熙閒知南恩州<lb/>
　　十洲圖<lb/>
山川如幻閣長秋一㠀飛來伴九洲不礙漁樵雙槳過<lb/>
何妨羅綺四時遊雲疑泰革分張去水憶蓬瀛散漫浮<lb/>
<pb n="KR4i0062_WYG_056-13a"/>
禁苑未知湖海樂生綃寫取獻中州<hi>延祐四明志</hi>
　　次胡澹菴題挹翠軒韻<lb/>
西山排闥來周遭自環翠俗眼少見之一覧忘世味平<lb/>
生三徑心盍早賦歸計縱落塵土居不與草木敝公餘<lb/>
事幽尋清風拂衣袂最喜軒中人所挹多爽氣蓬蒿天<lb/>
地寛萬境發詩思白雲未能閑時出過窗几簷花聽夜<lb/>
雨池草生春媚山靈若相知好風為裂眥餘光雖力挽<lb/>
回次那得致<hi>肈慶府志</hi>
<pb n="KR4i0062_WYG_056-13b"/>
　　韓彥古<lb/>
　　　彥古字子師延安人蘄王世忠之子淳熙中知<lb/>
　　　平江府終敷文閣待制户部尚書<lb/>
　　大智院明月巢<hi>在富陽縣</hi>
清風去無塵白雲來無心一笑玉溪上落花流水深<hi>杭州</hi>
<hi>府志</hi>
　　黄敏徳<lb/>
　　　敏徳號存菴淳熙中句容令<lb/>
<pb n="KR4i0062_WYG_056-14a"/>
　　入洞霄九鎖路閒<lb/>
綠蘿垂地白日暗落葉滿徑行人稀青童走入報迎客<lb/>
驚罷先生一局棊<lb/>
　　舞翠亭觀泉<lb/>
坐來毛骨覺蕭然百尺飛流下碧天杯酒未終身世換<lb/>
盡移三峽到尊前<hi>以上洞霄詩集</hi>
　　程九萬<lb/>
　　　九萬字鵬飛池州人淳熙閒知武康縣有賢名<lb/>
<pb n="KR4i0062_WYG_056-14b"/>
　　　慶元中守歷陽有集<lb/>
　　重建東堂<hi>前令毛滂建</hi>
宦遊偶落雲水鄉恥以貪墨為吏商三年寄傲南窗月<lb/>
一瓣為炷東堂香翛然清風揖佳客好古博雅真揚揚<lb/>
舊題湔祓古寺壁濁酒呼索鄰家牆淋漓醉墨鸞鳯舞<lb/>
警語峭厲淩水霜大碑小碣共檢校次第安置堂中央<lb/>
朅來弦歌有餘暇逸興賸欲希韓湘<lb/>
　　證道寺追和毛澤民韻<lb/>
<pb n="KR4i0062_WYG_056-15a"/>
二載塵勞薄宦身雙峯幾憶舊家隣甫能再上陽城考<lb/>
更有一年孤負春<hi>以上武康縣志</hi>
　　葛　郛<lb/>
　　　郛立方長子淳熙中以朝奉郎判鎮江<lb/>
　　留友人<lb/>
良友久閒闊春事遽如許勞君下鷗沙一葉繫春渚昨<lb/>
夢墮前山再見欣欲舞聊呼花底杯酒面點紅雨狂歌<lb/>
謝貫珠清論雜揮麈驪駒未可歌妙句湏君吐<hi>韻語陽秋</hi>
<pb n="KR4i0062_WYG_056-15b"/>
　　杜　旟<lb/>
　　　旟字伯高金華人嘗登吕成公之門淳熙開禧<lb/>
　　　閒兩以制科薦有橋齋集<lb/>
　　白頭吟<lb/>
長安春風萬楊柳新人妖妍舊人醜貧賤相從富貴移<lb/>
舊時犢鼻今存否長門作賦價千金不知家有白頭吟<lb/>
<hi>金華雜識</hi>
　　句<lb/>
<pb n="KR4i0062_WYG_056-16a"/>
君勿笑新亭相對泣郤勝蘭亭暮春集<hi>題蘭亭序村詩話</hi>　<hi>後</hi>
　　劉孝韙<lb/>
　　　孝韙字正夫乾淳閒以門䕃仕累官直祕閣提<lb/>
　　　舉兩浙常平除直徽猷閣<lb/>
　　題佘山宣妙寺<lb/>
水定浮春岫鴉盤落逺林上方鐘送夕隠几興何深<hi>松江</hi>
<hi>府志</hi>
　　吳　億<lb/>
<pb n="KR4i0062_WYG_056-16b"/>
　　　億字大年蘄春人仕至靜江倅有溪園集<lb/>
　　磨崖中興頌<lb/>
借問江頭人釣魚為言靈武事何如磨崖豈是當時意<lb/>
兩字噫嘻金鏡書<hi>浯溪集</hi>
　　錢聞詩<lb/>
　　　聞詩字子言成都人淳熙中知南康軍有廬山<lb/>
　　　雜著<lb/>
　　題米元暉瀟湘圖<lb/>
<pb n="KR4i0062_WYG_056-17a"/>
太湖水入霅溪寒疊嶂連山幾萬般此景古今無盡藏<lb/>
總歸嬾拙一毫端<hi>郁氏書畫題跋記</hi>
　　錢聞禮<lb/>
　　　聞禮嘉興人第進士<lb/>
　　簡寂觀<lb/>
先生舊隠在廬山幽谷千年竹萬竿偃松拂盡煎茶石<lb/>
苦筍撐開禮斗壇<hi>方輿勝覧</hi>
　　章　甫<lb/>
<pb n="KR4i0062_WYG_056-17b"/>
　　　甫字冠之鄱陽人居真州有易足居士自鳴集<lb/>
　　　<hi>貴耳集冠之多從于湖交游飄蕩不受拘羈淳熙閒淮有三士舒之張用晦和之張進卿真之</hi>
　　　<hi>章甫冠之也</hi>
　　寄荆南故人<lb/>
餘生自拚一虚舟未害尋詩慰客愁梅欲飄零猶醖藉<lb/>
柳纔依約已風流關心弟妹無黄犬入夢江湖有白鷗<lb/>
别後故人相念否東風應憶仲宣樓<hi>貴耳集</hi>
　　湖上吟<lb/>
<pb n="KR4i0062_WYG_056-18a"/>
誰家短笛吹楊栁何處扁舟唱采菱湖水欲平風作惡<lb/>
秋雲太薄雨無憑近人白鷺麾方去隔岸青山喚不譍<lb/>
好景滿前難著語夜歸茅屋望疎燈<hi>前賢小集拾遺</hi>
　　林　升<lb/>
　　　升淳熙時士人<lb/>
　　題臨安邸<lb/>
山外青山樓外樓西湖歌舞幾時休暖風熏得遊人醉<lb/>
直把杭州作汴州<hi>西湖志餘</hi>
<pb n="KR4i0062_WYG_056-18b"/>
　　俞國寶<lb/>
　　　國寶臨川人淳熙太學生有醒菴遺珠集<lb/>
　　　<hi>武林舊事淳熙間德夀三殿遊幸湖山一日御舟經斷橋旁有小酒肆頗雅潔中餙素屏書風</hi>
　　　<hi>入松一詞于上光堯駐目稱賞久之宣問何人所作乃太學生俞國寶醉筆也其詞云一春長</hi>
　　　<hi>費賞花錢日日醉湖邊玉驄慣識西湖路驕斯過沽酒樓前紅杏香中歌舞綠楊影裏鞦韆東</hi>
　　　<hi>風十里麗人天花壓鬢雲偏畫船載取春歸去餘情在湖水湖烟明日再攜殘酒來尋陌上花</hi>
　　　<hi>鈿上笑曰此調甚好但末句未免儒酸因為改定云明日重扶殘醉則迥不同矣即日命觧褐</hi>
　　山茶<lb/>
<pb n="KR4i0062_WYG_056-19a"/>
花近東溪居士家好攜樽酒款攜茶玉皇収拾還天上<lb/>
便恐筠陽無此花<hi>全芳備祖</hi>
　　許　尚<lb/>
　　　尚華亭人號和光老人生淳熙間有華亭百詠<lb/>
　　華亭百詠<hi>存十首</hi>
　　　陸機茸<hi>在谷水東呉陸遜生二孫常于此遊獵今名桑陸又名呉王獵場</hi>
二陸為童日馳驅屢忘歸至今桑柘響禽鳥尚驚飛<lb/>
　　　三女岡<lb/>
<pb n="KR4i0062_WYG_056-19b"/>
三殮知無有香魂計巳銷頻來吟楚些嵗久若為招<lb/>
　　　征北将軍墓<hi>即陸禕墓在崑山有碑村人疲于官吏征索遂碎其碑</hi>
﨑嶇尋古隧衰草隐寒原欲讀將軍事豐碑秪半存<lb/>
　　　顧亭林<lb/>
旦暮潮流急東西徑路斜無從質疑字共屬野王家<lb/>
　　　白龍洞<hi>在横雲山頂下通澱山湖毎風雨夜有龍出入洞中</hi>
呼吸湖中水山椒寄此身洞門風雨夜電火逐霜鱗<lb/>
　　　俞塘<hi>府東五里徃來之舟皆可揚帆諺云雖有珠千斛不賣俞塘北</hi>
<pb n="KR4i0062_WYG_056-20a"/>
延袤三鄉外東流與海通河神屢加恵帆借徃來風<lb/>
　　　普照寺<hi>晋陸機捨宅為寺</hi>
高門収畫㦸即此見精藍施予恩雖在緇流絶不談<lb/>
　　　陸瑁養魚池<hi>即西湖也今為放生池</hi>
誰得陶朱術修治一水寛皇恩浹魚鼈不復敢垂竿<lb/>
　　　唳鶴灘<hi>湖之東南隅</hi>
養鶴人何在湖邉水尚清喚回中夜夢灘上戛然聲<lb/>
　　　湖光亭<hi>風月堂之西</hi>
<pb n="KR4i0062_WYG_056-20b"/>
日暮蝦鬚巻亭中雅燕開㣲風起蘋末波影動尊罍<hi>以上</hi>
<hi>華亭百詠</hi>
　　陳　善<lb/>
　　　善字敬甫號秋塘淳熙閒豪士有雪篷夜話<lb/>
　　句<lb/>
不知筋力衰多少但覺新來嬾上樓<hi>吹劒録</hi>
春風一日歸深院巫峽千山鎖暮雲<hi>書貴家扇</hi>聞説平生輔<lb/>
漢卿武夷山下啜殘羮<hi>送輔漢卿過考亭集</hi>　<hi>以上貴耳</hi>
<pb n="KR4i0062_WYG_056-21a"/>
　　童敏徳<lb/>
　　　敏徳臨川人生乾淳閒不仕<lb/>
　　湖州題顔魯公祠堂<lb/>
挂帆一縱疾于鳥長興夜發吳興曉杖藜上訪魯公祠<lb/>
一見目明心皦皦未說邦人懐使君且為前古惜忠臣<lb/>
徳宗更用盧杞相出當斯位誠艱辛生逆龍鱗死虎口<lb/>
要與乃兄同不朽狂童希烈何足罪姦邪嫉忠假渠手<lb/>
乃知成仁或殺身保身不必皆哲人此公安得世復有<lb/>
<pb n="KR4i0062_WYG_056-21b"/>
洗空凡馬湏騏驎<lb/>
　　　<hi>容齋三筆云語意超拔</hi>
　　許　玠<lb/>
　　　玠字介之襄邑人有東溪詩槀<hi>曰璐按劉後村云端平以來與</hi>
　　　<hi>江西曽無疑金華杜叔高九華葉子真同聘召之士有衡陽許介之蓋介之南渡寓家衡陽晩</hi>
　　　<hi>年始被召也</hi>
　　染絲上春機<lb/>
錦江之水來蜀西女紅染絲上春機可憐欲織未織時<lb/>
<pb n="KR4i0062_WYG_056-22a"/>
思君意緒如亂絲亂絲尚可理妾愁𣺌無際寒窗軋軋<lb/>
千萬梭斷魂隨梭暗來去蕩子醉花月妾辜鸞鏡妝寒<lb/>
蛬只解趣機杼爭郤情如刀劒傷織成回紋詩寄與白<lb/>
玉郎願郎勿棄置上有雙鴛鴦覷看雙鴛鴦忍敎孤妾<lb/>
守空房<hi>梅礀詩話</hi>
　　漢宫春夜<lb/>
虚輪絢采千門外窗眼滲光金箔碎渇烏滴水續銅壺<lb/>
簷馬呼風揺玉佩宫車聲斷翠箔幽珠簾閑郤珊瑚鉤<lb/>
<pb n="KR4i0062_WYG_056-22b"/>
眉山兩㸃亦何有中鎖萬斛相思愁蜀羅蜜炬光明滅<lb/>
紅淚難濺守宫血遥夜春寒聽曉鐘角聲滿地梨花雪<lb/>
<hi>詩家鼎臠</hi>
　　　<hi>趙希弁讀書附志云周益公嘗親寫許介之漢宫春夜朱陵洞詞古離别出塞曲四篇而跋之</hi>
　　吳　琚<lb/>
　　　琚字居父號雲壑汴人憲聖太后之姪太寧郡<lb/>
　　　王益之子歷尚書郎部使者直學士慶元閒以<lb/>
　　　鎮安節度使留守建康遷少保卒諡忠惠有雲<lb/>
<pb n="KR4i0062_WYG_056-23a"/>
　　　壑集<lb/>
　　　<hi>佩楚軒客談吳琚節使蓄雷琴號九霄環佩七書史㑹要吳居父太寜郡王益之子世稱吳</hi>
　　　<hi>郡王性寡嗜好日臨古帖以自娛字畫類米芾以詞翰被遇孝宗大字極工</hi>
　　續光宗詠安榴<lb/>
細疊輕綃色倍醲晩霞猶在綠隂中<hi>光宗</hi>春歸百卉今無<lb/>
幾獨立清微殿閣風<hi>琚</hi>
　　　<hi>四朝聞見錄孝宗崇憲聖母弟恩故稱琚兄弟曰哥光宗體孝宗之意故稱琚兄弟曰舅琚尤</hi>
　　　<hi>被聖眷後苑安榴盛開先皇以黄團扇自題聖作二句命琚足成上稱歎久之</hi>
<pb n="KR4i0062_WYG_056-23b"/>
　　劉光祖<lb/>
　　　光祖字徳修號後溪簡州陽安人登進士第寧<lb/>
　　　宗朝遷起居郎右文殿修撰終顯謨閣直學士<lb/>
　　　提舉嵩山崇福宫諡文節有鶴林集<lb/>
　　鶴林寺<lb/>
竹院逢僧話山門掃地迎英雄猶有迹般若太無情玉<lb/>
樹春隂密琅玕晩暑清半年來徃屢只合送行旌<hi>鶴林寺志</hi>
　　龔　準<lb/>
<pb n="KR4i0062_WYG_056-24a"/>
　　　準知江隂軍<lb/>
　　題天慶觀碧玉堂<hi>張安國書扁</hi>
清曉叩元關憂時鬢巳斑何如閒道士隔竹看君山<hi>咸淳</hi>
<hi>毘陵志</hi>
　　任　璡<lb/>
　　　璡字國器黄巖人淳熙中上舎釋褐授校書郎<lb/>
　　山居嵗暮<lb/>
讀罷羲文先後天蕭然一室裊寒烟山中嵗月那知得<lb/>
<pb n="KR4i0062_WYG_056-24b"/>
但見梅花又一年<hi>黄巖英氣</hi>
　　何　坦<lb/>
　　　坦東陽人淳熙閒官沿海制置司幹辦公事<lb/>
　　乞蜂兒榧于郭徳誼二首<lb/>
味甘宣郡蜂雛蜜韻勝雍城駱乳酥一㸃生春流齒頰<lb/>
十年飛夢繞江湖<lb/>
銀甲彈開香粉墜金盤堆起乳花圓乞君東閣長生供<lb/>
夀我北堂難老仙<lb/>
<pb n="KR4i0062_WYG_056-25a"/>
　　乞釀于郭伯瞻<lb/>
洗醆試邀從事醵臥罍忽報歩兵廚良辰不與清樽共<lb/>
今夜儻羞明日無未論一缸分雪乳巳拚千日醉雲腴<lb/>
宜黄漫尉今狂甚聽我酣歌入五湖<hi>以上石洞遺芳集</hi>
　　吳有定<lb/>
　　九鯉湖<lb/>
昔聞九仙靈今登九仙地裊裊一爐香寥寥千載事<hi>九鯉</hi>
<hi>湖志</hi>
<pb n="KR4i0062_WYG_056-25b"/>
　　葉　時<lb/>
　　　時字秀發仁和人晩居嘉興淳熙中進士官終<lb/>
　　　龍圖閣學士有竹埜詩集<lb/>
　　還桑澤卿蘭亭考<lb/>
書法光芒晉永和後來摹冩不勝多考論又得桑夫子<lb/>
蘭渚風流轉不磨<hi>欈李詩繫</hi>
　　傅子平<lb/>
　　　子平淳熙中鳯州守<lb/>
<pb n="KR4i0062_WYG_056-26a"/>
　　絶句<lb/>
珍珠不見小槽紅遐想柔荑剝嫩蔥唯有萬條羅帶綠<lb/>
年年依舊舞春風<lb/>
　　　<hi>鳯縣志鳯之為州當秦蜀之衝以手柳酒三絶名世風塵一起號為邊鄙者四十餘年淳熙初</hi>
　　　<hi>鳯州守傅子平詩云云</hi>
　<lb/>
　<lb/>
　<lb/>
<pb n="KR4i0062_WYG_056-26b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋詩紀事巻五十六<lb/>
</p>
<p>
</p>
  </div>
<div>
                <head>宋詩紀事巻五十七</head>
    <p>
<pb n="KR4i0062_WYG_057-1a"/>
欽定四庫全書<lb/>
　宋詩紀事巻五十七　　　　　錢塘厲鶚撰<lb/>
　　張　栻<lb/>
　　　栻字敬夫廣漢人浚子以䕃補官孝宗朝歴左<lb/>
　　　司員外郎除祕閣修撰歴知江陵府荆湖北路<lb/>
　　　安撫使卒嘉定中諡曰宣從祀大成殿有南軒<lb/>
　　　集<lb/>
　　謁陶唐帝廟詞<lb/>
<pb n="KR4i0062_WYG_057-1b"/>
　宋淳熙四年静江守臣張某既新陶唐帝祠以二月<lb/>
　甲子率官屬祗謁祠下再拜稽首退而歌曰<lb/>
溪交流兮谷幽山作屏兮曽立木偃蹇兮枝相樛皇胡<lb/>
為兮于此留藹冠佩兮充庭潔芳馨兮載陳純衣兮在<lb/>
御東風吹兮物為春皇之仁兮其天四時序兮何言出<lb/>
門兮四顧渺宇宙兮茫然<lb/>
　　胡文定公碧泉書堂<hi>在崇安縣籍溪</hi>
入門認碧溪循流識深源念我昔此來及今七寒暄人<lb/>
<pb n="KR4i0062_WYG_057-2a"/>
事經㡬變寒花故猶存堂堂武夷公道義世所尊永袖<lb/>
霖雨手琴書賁丘園當時經行地尚想笑語温愛此亭<lb/>
下水炯若玻瓈盆晴看浪花湧静見潛鱗翻朝昏遞日<lb/>
月俯仰信乾坤因之發深感倚檻更無言<lb/>
　　三月七日城南書院偶成<lb/>
積雨欣始霽清和在兹時林葉既敷榮禽聲亦融怡鳴<lb/>
泉永不窮湖風起淪漪西山巻餘雲逾覺秀色滋層林<lb/>
叢綠間愛彼松柏姿青青初不改似與幽人期坐久還<lb/>
<pb n="KR4i0062_WYG_057-2b"/>
起來隄邉足逶迤游魚傍我行野鶴向我飛敢忘昔賢<lb/>
志亦復詠而歸寄言山中友和我和平詩<lb/>
　　　<hi>朱子䟦云乆聞敬夫城南景物之勝常恨未得往游其間今讀此詩便覺風篁水月去人不逺</hi>
　　題榕溪閣<hi>昔山谷南遷維舟榕下後人為作榕溪閣</hi>
寒溪澹容與老木枝相樛其誰合二美名此景物幽太<lb/>
史昔南騖於焉曽少休想當下榻時請與耳目謀品題<lb/>
信要領亦有翰墨留我來訪遺址密竹鳴鉤輈稍令舊<lb/>
觀復還與佳客遊樹影散香篆水光泛茶甌市聲不到<lb/>
<pb n="KR4i0062_WYG_057-3a"/>
耳永日風颼颼所忻簿書隙有此足夷猶平生丘壑願<lb/>
如痼不可瘳雖知等喧寂終覺静裏優更思濯滄浪榕<lb/>
根浮小舟<lb/>
　　故太子詹事王公挽詩<hi>十朋</hi>
大節元無玷中心本不欺排姦力扛鼎憂國鬢成絲方<lb/>
喜三旌召俄興一鑑悲西風吹淚眼吾豈哭吾私<lb/>
睿主龍飛日如公舊學臣忠言闗國計清節映廷紳嵗<lb/>
月身多外江湖澤在民當年遺直歎千古更如新<lb/>
<pb n="KR4i0062_WYG_057-3b"/>
　　題城南<hi>曰璐按此首本集不載</hi>
城頭望西山秋意巳如許雲影度江來霏霏半空雨<lb/>
　　東渚<lb/>
團團淩風桂宛在水之東月色穿林影卻下碧波中<lb/>
　　麗澤<lb/>
長哦伐木篇佇立以望子日暮飛鳥歸門前長春水<lb/>
　　濯清亭<lb/>
芙蓉豈不好濯濯清漣漪采去不盈把悵惆暮忘饑<lb/>
<pb n="KR4i0062_WYG_057-4a"/>
　　西嶼<lb/>
繫舟西岸邉幅巾自來去島嶼花木深蟬鳴不知處<lb/>
　　采菱舟<lb/>
散䇿下亭阿水清魚可數卻上采菱舟乗風過南浦<hi>以上</hi>
<hi>南軒集</hi>
　　　<hi>鶴林玉露云六詩平淡簡逺徳人之言也</hi>
　　馬上口占<lb/>
向來一雪壓霾昏曉跨征鞍傍水村七十二峯皆玉立<lb/>
<pb n="KR4i0062_WYG_057-4b"/>
巍然更覺祝融尊<lb/>
　　方廣寺睡覺<lb/>
僧舍孤衾寄此情莊生夢破梵鐘聲浮漚蹤跡原無定<lb/>
惆悵西風一夜清<lb/>
　　十六日下山各賦二篇<hi>存一</hi>
歸袂随雲起籃輿趁雪明山僧可留客世故卻闗情小<lb/>
倚枯藤杖聊聽絕㵎聲如何山下客一笑巳來迎<hi>以上南岳</hi>
<hi>倡酬集</hi>
<pb n="KR4i0062_WYG_057-5a"/>
　　書花光墨梅<lb/>
一枝巳清妍交枝更媚嫵見之已愁絶那復隔烟雨錢<lb/>
唐千頃春想見西津渡他日到南屏莫忘孤山意<lb/>
　　題王介甫遊鍾山圖後<lb/>
林影溪光静自如蕭疎短鬢獨騎驢可能胷次都無事<lb/>
擬向山中更著書<hi>以上聲畫集</hi>
　　劉　芮<lb/>
　　　芮字子駒東平人官永州決曹掾有順寧集<lb/>
<pb n="KR4i0062_WYG_057-5b"/>
　　敬夫寄斜川詩敘往年之約殊不知芮今病矣非<lb/>
　　如昔時獨心心不忘耳勉和一章以敘謝意<lb/>
病著不任事淹臥心自休經時不出門況復斜川遊每<lb/>
覿節物換怳驚時序流少年喜追逐聚散水上鷗沈舟<lb/>
枯木畔風帆春樹丘我病正爾許懐念老朋儔有酒不<lb/>
能飲徒有獻與酬故人酌佳日亦復我念否佳章寫懐<lb/>
抱一讀寛百憂吾君念逺民歸計未易求<hi>式古堂書考</hi>
　薛季宣<lb/>
<pb n="KR4i0062_WYG_057-6a"/>
　　　季宣字士龍永嘉人起荆南帥辟書薦為大理<lb/>
　　　寺主簿歴大理正出知常州有浪語集<lb/>
　　遊竹陵善權洞<lb/>
萬古英臺面雲泉響佩環練衣歸洞府<hi>澗水倒流入水洞中</hi>香雨<lb/>
落人間蜨舞疑山魄花開想玉顔㡬如禪觀適遊魶獻<lb/>
澄灣<hi>寺故祝英臺宅唐昭義帥李蠙嘗見白龍出水洞而為雷雨今小水洞存鱯魚四足</hi>
左右蝸蠻戰晨昏燕蝠爭九星寧曲照三洞獨何營世<lb/>
事嗟興喪人情見死生阿誰能種玉還爾石田耕<hi>山有三洞</hi>
<pb n="KR4i0062_WYG_057-6b"/>
<hi>九斗壇故更寺觀者不一再有李後主斷還僧寺批札石記語極可笑大水洞有石田數十町竒絶</hi>
　　觀岳侯石像<lb/>
萬死何如獄吏尊威名蓋世古難存二桃豈是功高賜<lb/>
一舸不容身退論㡬為飲江思道濟謬因圖像削王敦<lb/>
沈碑千古蛟川恨留與無窮客斷魂<hi>以上浪語集</hi>
　　王彥和<lb/>
　　　彥和崇徳人<lb/>
　　題扇<lb/>
<pb n="KR4i0062_WYG_057-7a"/>
天邉一線征鴻没山色淺深墨未勻别浦漁舟待歸去<lb/>
夕陽渡口兩三人<lb/>
　　　<hi>嘉興府志彦和書此于中貴人扇上光堯見之稱賞令盡進所作賜金帛</hi>
　　游次公<lb/>
　　　次公字子明建安人號西池定夫諸孫禮部侍<lb/>
　　　郎操之子范石湖帥桂林日參内幕有唱酬詩<lb/>
　　　巻<lb/>
　　漁父<lb/>
<pb n="KR4i0062_WYG_057-7b"/>
竹裏茅茨竹外溪粼粼白日䕶漁磯想應日日來垂釣<lb/>
石上蓑衣不帯歸<hi>詩人玉屑</hi>
　　畫虎圖<lb/>
平生射虎裴將軍馬獰如龍弓百鈞手撚白羽旁無人<lb/>
注虎使虎不敢奔須臾叢薄斕斑出人馬不知俱辟易<lb/>
矢如蓬蒿弓減力將軍得歸㡬敗績徐行爪牙無不露<lb/>
眈眈垂頭若微顧尾翦霜風林葉飛倏忽山頭日光暮<lb/>
包家畫出眞於菟我尚不敢編其鬚昔人作詩譏畫圖<lb/>
<pb n="KR4i0062_WYG_057-8a"/>
吁嗟畫圖今亦無<hi>合璧事類別集</hi>
　　耒陽道中<lb/>
山頭磴石危梯險山下荒田野草悲更著秋風吹兩鬢<lb/>
不消㡬日盡成絲<hi>詩家鼎臠</hi>
　　潘　畤<lb/>
　　　畤字徳鄜良貴之兄子李莊簡光之壻也孝宗<lb/>
　　　朝官至尚書左司郎中<lb/>
　　嚴先生祠<lb/>
<pb n="KR4i0062_WYG_057-8b"/>
古屋巓巖上荒祠落葉中乞靈無俗駕垂世有高風鳥<lb/>
語谷相荅魚游溪若空徘徊欲忘去船背夕陽紅<hi>釣臺集</hi>
　　張　鎡<lb/>
　　　鎡字功甫號約齋西秦人居臨安循王諸孫官<lb/>
　　　奉議郎直祕閣有南湖集<lb/>
　　　<hi>誠齋詩話功甫詩斷橋斜取路古寺未闗門絶似晩唐人詠金林檎花云梨花風骨杏花妝寫</hi>
　　　<hi>物之工如此子歸自金陵功父送末章云何時重來桂隐軒為我醉倒春風前看人喚作詩中</hi>
　　　<hi>仙看人喚作飲中仙此詩超然矣</hi>
<pb n="KR4i0062_WYG_057-9a"/>
　　　<hi>楊誠齋贊功甫像云香火齋祓伊蒲文物一何佛也襟帶詩書歩武璚琚又何儒也門有朱履</hi>
　　　<hi>坐有桃李一何佳公子也冰茹雪食凋碎月魄又何窮詩客也約齋子方内歟方外歟風流歟</hi>
　　　<hi>窮愁歟老夫不知君其問之白鷗</hi>
　　謝李仁父送茯苓<lb/>
岷峨山中千歳松枝虯幹直摩青空雪霜剝落中不槁<lb/>
膏液下與靈泉通龜跧鳧伏自磊砢金堅玉凍仍豐融<lb/>
篝燈夜取喜得雋煮鼎朝聽如吟風杵成坐上香霏雪<lb/>
更和乳酪收全功當知至味本無味子若服之夀無窮<lb/>
<pb n="KR4i0062_WYG_057-9b"/>
巽巖脊梁硬如鐡冠峩切雲佩明月百好都随春夢空<lb/>
大業獨傳鴻寳訣中宵咀嚼不揺頭玉池生肥咽不輟<lb/>
憐我百慮形早衰裹贈扶持意何切丹砂著根謾爾傳<lb/>
脂澤釀黍計已拙由來妙道初不煩此法莫從兒軰說<lb/>
徑思舉袂揖浮丘下視塵世眞一决朱顔留得亦何為<lb/>
追逐同堅歳寒節<hi>全芳備祖</hi>
　　游九鎖山<lb/>
九鎖非凡境烟雲路不分山寒長帯雨洞古不收雲夜<lb/>
<pb n="KR4i0062_WYG_057-10a"/>
宿聽林鶴晨炊摘野芹黄冠皆好事添炷石爐熏<lb/>
涼蟬亂叫朝暮雨獨鶴不迷前後山芎葉煮湯勝茗椀<lb/>
栗花然火照松闗<hi>洞霄詩集</hi>
　　釣臺<lb/>
綘衣騎日扶桑上三精九縣開靈貺趙梁雍代跡俱空<lb/>
馮呉冦鄧勲相望客星何處潛光芒䨇臺疊巘摩穹蒼<lb/>
釣絲千丈捲烟雨俯瞰一碧玻璃江羊裘坐稳無心動<lb/>
蒲輪纁幣知何用故人聊為小周旋君房謬欲相推送<lb/>
<pb n="KR4i0062_WYG_057-10b"/>
寥寥嵗月今㡬秋山寒松吹多颼飀春來日暖花氣發<lb/>
極浦浪轉魚龍遊先生有臺人共高虛庭忍見生蓬蒿<lb/>
斷碑敗壁蠹荒蘚灌木野鳥捐枯巢一朝鐘梵交雲際<lb/>
簷楹改觀輝杉桂非闗好事取時名此中恥但稱能吏<lb/>
卻經祠下羅清樽試歌此詩當招魂先生出兮佩蘭蓀<lb/>
明璣耀旗駕瑶璠黄麟道前翠虯奔先生去兮山雲屯<lb/>
玉妃金童從繽紛吹簫鼓瑟聲冥冥目斷暮靄棲遥林<lb/>
<hi>釣臺集</hi>
<pb n="KR4i0062_WYG_057-11a"/>
　　宿呉江塔院<lb/>
宿雲蔽空溪冥濛我船曉繫紅蓼叢破程約渉一舍外<lb/>
逺目未快千山供岸旁小店換馬去氊裘障冷披䝉茸<lb/>
須臾巾蓋不容展莽莽暗霧逢逢風偕行客輿屢掀簸<lb/>
適値官騎來憧憧弓刀負帯競硉矹驙駟騮驖騅騟驄<lb/>
爭前迭進歩殊窘迫暮始望橋垂虹石塘百丈捍駭浪<lb/>
間有灘磧紛漁筒鴉群黒白混鷗起颿影亂㸃還波中<lb/>
筆牀茶竈住此地得句未必慚龜䝉浮圖老屋且投宿<lb/>
<pb n="KR4i0062_WYG_057-11b"/>
觧擔正聽黄昏鐘紗籠炙燈照佛古藺席布榻便吾慵<lb/>
怳驚足履未游地逸興恐失難重逢案邉紙盡莫翻冩<lb/>
不覺紅日㸔生東<hi>百城烟水</hi>
　　句<lb/>
燕子初歸曾識面牡丹未放巳知名<hi>桐江續集</hi>一櫂徑穿花<lb/>
十里滿城無此好風光<hi>玉照堂觀梅</hi>
　　曾　覿<lb/>
　　　覿字純甫號海野老農汴人紹興中以寄班祇<lb/>
<pb n="KR4i0062_WYG_057-12a"/>
　　　候與龍大淵同為建王内知客孝宗受禪以潛<lb/>
　　　邸舊人除權知閤門事淳熙中除開府儀同三<lb/>
　　　司加少保醴泉觀使<lb/>
　　　<hi>老學菴筆記曾覿字純甫偶歸正官蕭鷓巴來謁旣退復一客至其所狎也因問曰蕭鷓巴可</hi>
　　　<hi>對何人客曰正可對曾鶉脯覿以為嫚巳大怒與之絶</hi>
　　玉環山<hi>在太平縣西南楚門港中原名木榴山避錢王諱改焉</hi>
天寳風塵暗兩京禍從妃子笑中生玉環兩字真堪惜<lb/>
好與青山改別名<hi>台州府志</hi>
<pb n="KR4i0062_WYG_057-12b"/>
　　題楊補之雪梅巻<lb/>
筆端造化出天巧寫出江南雪壓枝誰道春歸無覓處<lb/>
横斜全似越溪時<hi>式古堂畫考</hi>
　　龍大淵<lb/>
　　　大淵紹興中與曾覿同爲建王内知客孝宗受<lb/>
　　　禪自左武大夫除樞密副都承旨知閣門事出<lb/>
　　　為江東總管<lb/>
　　　<hi>齊東野語思陵妙悟八法留神古雅當干戈俶擾之際訪求法書名畫不遺餘力又于𣙜場購</hi>
<pb n="KR4i0062_WYG_057-13a"/>
　　　<hi>北方遺失之物故紹興内府所藏不減宣政惜乎鍳定諸人如曹勛龍大淵張儉鄭藻平琰黄</hi>
　　　<hi>冕魏茂實任原等人品不高目力苦短凡經前軰品題者盡皆拆去故今御府所藏多無題識</hi>
　　　<hi>其源委授受嵗月考訂邈不可求為可恨耳</hi>
　　遊九鎖<lb/>
峯巒九鎖路縈盤翠色霑衣作晚寒日暮神仙歸洞府<lb/>
雨餘星斗下天壇人生何用千鍾貴老去須求一室安<lb/>
㑹得谷神元不死世間何事可相干<hi>洞霄詩集</hi>
　　彭九萬<lb/>
<pb n="KR4i0062_WYG_057-13b"/>
　　　九萬字好古崇安人淳熙閒國學立禮齋長<lb/>
　　淩波辭<lb/>
歲芳兮婉冉悲江空兮蘭枻歸人嬋媛兮胡來遲憺風<lb/>
魂兮佩誰思素衣兮儼黄裏玉襦兮䝉翠被明波渟渟兮<lb/>
渺愁予舍香懐春兮中心苦昔遺襟兮令契闊佇佳期<lb/>
兮窅脩絶幻塵緣兮謇中憂時既晏兮不可留汎雲軿<lb/>
兮水裔糺予瑟兮難理人笑歸兮路蒼茫湘有臯兮春<lb/>
綵起<hi>萬姓統譜</hi>
<pb n="KR4i0062_WYG_057-14a"/>
　　楊炎正<lb/>
　　　炎正字濟翁廬陵人<hi>鶚按炎正工詞有西樵語業一巻毛氏汲古閣刊本</hi>
　　　<hi>誤作楊炎號止濟翁予見舊鈔本作楊炎正濟翁是炎正其名濟翁其字也今考武林舊事有</hi>
　　　<hi>楊炎正詩全芳備祖有楊濟翁詩即是一人毛氏之誤可見矣</hi>
　　錢唐迎酒歌<lb/>
錢唐妓女顔如玉一一紅妝新結束問渠結束何所為<lb/>
八月皇都酒新熟酒新熟浮蛆香十三庫中誰最强臨<lb/>
安大尹索酒嘗舊有故事須迎將翠翹金鳳烏雲髻彫<lb/>
<pb n="KR4i0062_WYG_057-14b"/>
鞍玉勒三千騎金鞭爭道萬人看香塵冉冉沙河市琉<lb/>
璃杯深琥珀濃新翻曲調聲摩空使君一笑賜金帛今<lb/>
年酒賽真珠紅畫樓突兀臨官道處處繡旗誇酒好五<lb/>
陵年少事豪華一斗十千誰復校黄公壚下謾徜徉何<lb/>
曽見此大隄倡惜無顔公三十萬往醉金釵十二行<lb/>
　　　<hi>武林舊事行都官酒庫毎歳清明前開煮中秋前賣新先期諸庫呈様㸃檢所所以呈府旣中</hi>
　　　<hi>擇日開沽以白布三丈餘揭竹竿頂題曰某庫選到酒匠某人醖造上等醲辣無比高酒三五</hi>
　　　<hi>人扶之而行以鼔樂妓女雜枝前導聨鑣穿市觀者如堵酒匠則紫衣新巾乗馬從之以府中</hi>
<pb n="KR4i0062_WYG_057-15a"/>
　　　<hi>所賞綵帛錢㑹銀椀䭾負馬前謂之迎酒楊炎正詩云云</hi>
　　桂花<lb/>
翠圍侍女擁紅幢霞臉調朱笑額黄共醉東君千日酒<lb/>
更翻西母九霞觴人間天上高低影月下風前自在香<lb/>
輸與廣寒宫裏客年年綠鬢賞秋光<hi>全芳備祖</hi>
　　蘧老寄龍涎香<lb/>
瘴海驪龍供素沫蠻村茉莉挹清滋微參鼻觀猶疑似<lb/>
全在爐烟未發時<hi>翰墨大全</hi>
<pb n="KR4i0062_WYG_057-15b"/>
　　龎謙孺<lb/>
　　　謙孺字佑甫籍之曾孫南渡居呉興有白蘋集<lb/>
　　奉使過汴京作<lb/>
蒼龍觀闕東風外黄道星辰北斗邉月照九衢平似水<lb/>
胡兒吹笛内門前<hi>詩人玉屑</hi>
　　郊居九日<lb/>
樹夾門方正谿侵岸欲隤水搖雲影動風抑鳥聲回籬<lb/>
缺舟常過底空客不來故人經嵗月又見菊花開<hi>前賢小集</hi>
<pb n="KR4i0062_WYG_057-16a"/>
<hi>拾遺</hi>
　　時　瀾<lb/>
　　　瀾號南堂從學吕成公之門<lb/>
　　從先生明哲道中呈伯廣炳道<lb/>
燕子楊花各自飛雨乾溪路綠初肥無人㑹得風雩意<lb/>
可是千年瑟竟希<hi>濂洛風雅</hi>
　　王子俊<lb/>
　　　子俊字才臣號格齋廬陵人周益公楊誠齋之<lb/>
<pb n="KR4i0062_WYG_057-16b"/>
　　　客以薦官成都帥幕有三松集<lb/>
　　代漕使讌賀帥平蠻轉官樂語<lb/>
紫橐仙人雲錦裳碧油幢下受降羌三邉外掃烟塵静<lb/>
一札中含雨露香天上卽歸扶日轂尊前莫惜醉霞觴<lb/>
主賔情分今如許飲罷相攜入帝鄉<hi>三松集</hi>
　　賀彥澤新得子<lb/>
君不見白居易五十八歳方得嗣當時立名曰阿崔香<lb/>
綳繡𥜗胎髪膩又不見元微之五十八嵗方生兒當時<lb/>
<pb n="KR4i0062_WYG_057-17a"/>
立名曰道保可望成家得力時西鄰有親曰彥澤天與<lb/>
明珠堪愛惜今年年方四十三甲庚少似唐元白葛仙<lb/>
溪前燕子樓燕子未老人風流一年一度作湯餅但願<lb/>
年年逄麥秋<hi>翰墨大全</hi>
　　句<lb/>
大兒阻飢頗廢書小兒忍寒粟生膚婦縱有褌無一襦<lb/>
不敢緣此相庸奴<hi>題貧樂圗和徐思叔韻</hi>
　　來　梓<lb/>
<pb n="KR4i0062_WYG_057-17b"/>
　　　梓字子儀<lb/>
　　　<hi>四朝聞見錄來子儀與周洪道實布衣交洪道為樞使子儀入都訪洪道館于嘉㑹門外表忠</hi>
　　　<hi>觀置酒極歡示以近詩子儀盡巻笑曰周樞使詩也非周洪道詩也洪道問所以子儀曰昔徐</hi>
　　　<hi>師川少工詩晚為樞府詩寖不逮昔人以為向來徐師川詩後自是徐樞使詩洪道笑而容之</hi>
　　子猷訪戴圖<lb/>
四山搖玉夜光浮一舸玻璃凝不流若使過門相見了<lb/>
千年風致一時休<lb/>
　　杜甫遊春<lb/>
<pb n="KR4i0062_WYG_057-18a"/>
典盡春衣不肎歸熊兒扶道瀼溪西傷時懐抱深于海<lb/>
掠眼風光醉似泥<hi>以上前賢小集拾遺</hi>
　　沈約之<lb/>
　　挽張于湖<lb/>
氣概凌雲孰敢先中興事業冠英躔朝廷議論一言定<lb/>
翰墨風流四海傳恰跨鼇頭升紫闥忽騎箕尾上青天<lb/>
竹林笑傲今陳迹撫櫬江臯涕泫然<hi>錦繡萬花谷</hi>
　　施士衡<lb/>
<pb n="KR4i0062_WYG_057-18b"/>
　　　士衡字徳求湖州人嘗為宣州簽幕有同庵集<lb/>
　　挽張于湖<lb/>
十年帥鉞倦馳驅適意方謀一壑居賈誼有才終太傅<lb/>
薛收無夀處中書傷心風月江山在過隙光隂夢幻虛<lb/>
紅紫飄零春色盡後凋松柏獨蕭疎<hi>錦繡萬</hi>
　　姜特立<lb/>
　　　特立字邦傑麗水人靖康中父綬死難補承信<lb/>
　　　郎孝宗召為太子春坊光宗即位除知閤門事<lb/>
<pb n="KR4i0062_WYG_057-19a"/>
　　　累官浙東馬歩軍副總管慶逺軍節度使有梅<lb/>
　　　山槀續槀<lb/>
　　和陸放翁見寄<lb/>
遥知三徑長荒苔觧組東歸亦快哉津岸紛紛羣吏去<lb/>
船頭衮衮好山來平時佳客應相過勝日清尊想屢開<lb/>
若許詩篇數還往直須共挽古風回<lb/>
　　和陸郎中放翁<lb/>
午庭風雨撼高槐一洗城頭十丈埃老子坐間尋句好<lb/>
<pb n="KR4i0062_WYG_057-19b"/>
故人門外寄詩來勁鋒久服穿楊妙鈍思深慚擊鉢催<lb/>
清佩左符君未可要聴吟思發春雷<lb/>
　　寄汪尚書<hi>大猷</hi>
五十年間歎闊疎相忘兩地復江湖書來筆底驚强健<lb/>
詩去吟邉想歩趨好對青山看歌舞莫嫌紅粉笑髭鬚<lb/>
鳳毛巳有哦松韻尚記金華舊範模<lb/>
　　冬夜不寐<lb/>
宵柝迢迢警睡魔静思甘分老林坡忍胞向有嵇康嬾<lb/>
<pb n="KR4i0062_WYG_057-20a"/>
扣角曾無寗戚歌不起妄心思世事秖將閒意飬天和<lb/>
時人休説長生術學著長生事轉多<lb/>
　　李仲永墨梅<lb/>
寫竹如草書患俗不患清畫梅如相馬以骨不以形墨<lb/>
君曩有文夫子蟬腹蛇跗具生意當時一派屬蘓公雨<lb/>
葉風枝畧相似花光道人執天機信手掃出孤山姿陳<lb/>
元幻卻西施面此妙俗人那能知近時賞愛楊補之補<lb/>
之嫵媚不足奇李生于梅卻有得髙處自與前人敵倒<lb/>
<pb n="KR4i0062_WYG_057-20b"/>
暈疎花出苦心暝雲暗谷藏春色我一見之三歎息意<lb/>
足不暇形模索君若欲求之㸃畫胡不去看江頭千樹<lb/>
白<lb/>
　　漁舍新成<lb/>
旋規漁舍傍溪山山轉溪廻翠竹間閒看羽觴行詰曲<lb/>
戲拈竿線弄潺湲浮家不入分風浦歸棹休尋落照灣<lb/>
漫説五湖烟浪好㡬人險處得心閒<hi>以上梅山續槀</hi>
　　方孝能<lb/>
<pb n="KR4i0062_WYG_057-21a"/>
　　　孝能福州司理<lb/>
　　福唐元夕<lb/>
街頭如畫火山紅酒面生鱗錦障風佳客醉醒春色裏<lb/>
新妝歌舞月明中<lb/>
薄薄春衫新縷金樽前風細怯輕隂酒香隐約生紅粉<lb/>
正與桃花共淺深<lb/>
燈外風搖沽酒斾月中人數買花錢少年心緒如飛絮<lb/>
争逐遺香拾墜鈿<hi>淳熙三山志</hi>
<pb n="KR4i0062_WYG_057-21b"/>
　　張履信<lb/>
　　　履信字思順號遊初鄱陽人侍郎南仲之子嘗<lb/>
　　　監京口鎭官至連江守<lb/>
　　飛來峯<lb/>
飛來何處峯木杪夜千尺愁猨喚不譍月色同一白<lb/>
　　冷泉亭<lb/>
水石一䦨干僧歸四山静攜琴譜㵎泉月浸夜深冷<lb/>
　　翠微亭<lb/>
<pb n="KR4i0062_WYG_057-22a"/>
朝朝烏北出夜夜烏南歸所謀在一食所息在一枝人<lb/>
生竟何得與烏同此機身世忽過慮泉石良自怡月上<lb/>
飛來峯更誰登翠微<hi>以上咸淳臨安志</hi>
　　訪丹陽玉乳泉巳變昏黒因賦詩<hi>淳熙十三年</hi>
觀音寺裏泉經品今日唯存玉乳名定是年來無陸子<lb/>
甘香收入栁枝缾<hi>游宦紀聞</hi>
　　徐　逸<lb/>
　　　逸字無競號抱獨子天台人<lb/>
<pb n="KR4i0062_WYG_057-22b"/>
　　　<hi>仇逺稗史徐抱獨少與朱文公為友公提舉浙東日過其家然燈夜話至鐘鳴而别公嘗托無</hi>
　　　<hi>競作謝恩表書云可放筆力稍低使人見之無假手之議也其推奬如此</hi>
　　晝眠治平寺<hi>在西湖北山</hi>
頻年游覽不暫寘野艇往來無水程雨休最好是鷗浴<lb/>
風静更清聞鶴聲酒家新熟欠前債僧榻借眼餘宿酲<lb/>
崧高泰華未挂眼鬢影蕭颯難為情<hi>咸淳臨安志</hi>
　　孤山<lb/>
咸平處士風流逺招得梅花枝上魂疎影暗香如昨日<lb/>
<pb n="KR4i0062_WYG_057-23a"/>
不知人世㡬黄昏<hi>全芳備祖</hi>
　　蔡　開<lb/>
　　　開字子明崇徳人淳熙閒進士官至漕憲弟闢<lb/>
　　　字子正慶元閒進士官至國子祭酒<lb/>
　　題資福院平綠軒<lb/>
瞰水地仍敞開窗望不迷良疇連逺近秀野混髙低曉<lb/>
起烟千樹春耕雨一犁道人深樂此壊衲且幽棲<lb/>
　　　<hi>至元嘉禾志觀音資福院在崇徳院西南一里西廡有軒瞰流扁平綠陳炳退菴蔡開畏齋武</hi>
<pb n="KR4i0062_WYG_057-23b"/>
　　　<hi>林莫若拙輔廣潛齋王用亨釣臺江表祖張掞敬齋長樂王益祥南豐曽揆苕水莫柯陸徳輿</hi>
　　　<hi>魯齋皆有詩</hi>
　　李安期<lb/>
　　　安期字泰伯卲武人以詩游江湖間一日謁四<lb/>
　　　川茶馬使王淮淮將以賢良薦因奕爭道遂拂<lb/>
　　　衣而去<lb/>
　　賦白鷺<lb/>
漁父家風不設罾錦鱗為飯水為羮銀袍秪當蓑衣著<lb/>
<pb n="KR4i0062_WYG_057-24a"/>
自在江湖過一生<hi>邵武府志</hi>
　　盧　蹈<lb/>
　　　蹈字衷父青社人寓犍為郡夾江縣佳士也<lb/>
　　絶句<lb/>
客懐耿耿自難寛老傍京塵更鮮歡逺夢巳回窗不曉<lb/>
杏花同度五更寒<hi>放翁題䟦</hi>
　　應　廓<lb/>
　　　廊閩縣令<lb/>
<pb n="KR4i0062_WYG_057-24b"/>
　　七夕<lb/>
烏鵲成橋架碧空人間天上此歡同仙查逐浪浮銀漢<lb/>
青鳥傳音到帝宫牛女佳期情不斷古今遺恨意難窮<lb/>
綵樓乞巧知多少直至更䦨漏欲終<hi>淳熙三山志</hi>
　　王佐才<lb/>
　　　佐才字吕輔崇安人少游邑庠范汝為叛總義<lb/>
　　　兵禦賊建陽以功補承信郎後為吉州水軍統<lb/>
　　　領與賊魁殊死戰中流舟壊而沒吉人廟祀之<lb/>
<pb n="KR4i0062_WYG_057-25a"/>
　　荅秦兵部求墨竹<lb/>
夜到茅亭近竹籬影隨寒月下苔墀吟餘未嬾蕭疎興<lb/>
曽寫離披一兩枝<lb/>
　　贈徐子虛畫魚<lb/>
我嘗放意游江湖喜從釣叟觀眞魚有時臨溪行復坐<lb/>
秋水無風魚自如鮮鱗滑鬛隨上下回旋戲躍形皆殊兩<lb/>
兩相逢若對語聚頭戢戢揺䨇鬚忽然散漫背游去一<lb/>
半掉尾潛菰蒲往來得所弄晴色員波觸動生浮珠困<lb/>
<pb n="KR4i0062_WYG_057-25b"/>
依垂楊看不足盡日忘歸誰與俱自從北走塵土窟十<lb/>
年不復瞻蓴鱸憑誰畫出江湖趣東海今聞徐子虛毫<lb/>
端奪得生時意京師好事争傳摹寫成䨇幅輒遺我展<lb/>
舒活動驚堂隅窮搜前古少奇筆此本秖恐人閒無任<lb/>
敎涸轍强濡沫對面相忘千里書<hi>以上聲畫集</hi>
　　陳國材<lb/>
　　　國材廬陵人<lb/>
　　句<lb/>
<pb n="KR4i0062_WYG_057-26a"/>
紅日晚天三四雁碧波春水一䨇鷗<lb/>
　　　<hi>鶴林玉露云周益公楊誠齋盛稱之</hi>
　　周　郔<lb/>
　　　郔呉江縣尉見陸游入蜀記<lb/>
　　三髙亭懐范石湖<lb/>
蓴脆鱸肥酒細傾浩歌悲壯欲誰聽沈迷簿領頭將白<lb/>
彈壓江山眼自青魚躍紫鱗衝葦岸鷗翻白雪下沙汀<lb/>
西風散髪危亭上醉倚豐碑照日星<hi>百城煙水</hi>
<pb n="KR4i0062_WYG_057-26b"/>
　　邵經國<lb/>
　　　經國永嘉人<lb/>
　　上樓參政<lb/>
聞道先生欲挂冠先生㡬日出長安去時莫待淋頭雨<lb/>
歸日須防徹骨寒巳遂平生多少志莫令末路去留難<lb/>
二疏畢竟成何事留取他年作畫看<lb/>
　　　<hi>吹劔録樓攻媿既參大政屢欲丐閑至繪二疏以見意邵經國作詩云云</hi>
　　傅大詢<lb/>
<pb n="KR4i0062_WYG_057-27a"/>
　　　大詢字公謀宜春人<lb/>
　　　<hi>鶴林玉露傅公謀尤工作酸文嘗作無遮榜語云紅旗渡口凄凉芳草夕陽天白紙山頭慘淡</hi>
　　　<hi>落花寒食節</hi>
　　賀雨<hi>為分宜宰許及之作</hi>
獅子闗前半篆烟二龍飛下卓篙泉銀河掣電連宵雨<lb/>
緑野翻雲四月天便覺春生花一縣㑹看秋熟米三錢<lb/>
何時卓魯登黄閣都與寰區作有年<hi>袁州府志</hi>
　　劉　鄂<lb/>
<pb n="KR4i0062_WYG_057-27b"/>
　　　鄂字國相<lb/>
　　讀許右丞<hi>翰</hi>所作陳少陽先生哀詞<lb/>
并州更作桑乾客道逄舍者來爭席掀髯對坐有鉅人<lb/>
開口劇談如舊識試問客子從何方興言扼腕微有傷<lb/>
吾祖昔遑䘏緯計屢以直論干君王䜛諛弄國賢者避<lb/>
禍福相乗呼吸異懸知必有代庖責被髮纓冠赴東市<lb/>
大明既争日月光真與天地同乆長嗟子之生後長者<lb/>
卻識前軰奚其詳大臣罔上擅行戮揚以浮言蓋私曲<lb/>
<pb n="KR4i0062_WYG_057-28a"/>
誅姦發徳示後世右丞之文端可復中興名門凡㡬門<lb/>
聖朝報稱非少恩芄蘭袖出承命帖猶幸及識公之孫<lb/>
春秋愛賢許之宥十世已往未為厚况今公議方大明<lb/>
叩天大呌君無後故人夢想規大賢仰止高山思執鞭<lb/>
典刑方及見故物倏爾長別良依然土田未足為君勸官<lb/>
爵未足酬君願行矣志意勿倦遊歸而視之有家傳<hi>盡忠</hi>
<hi>録附</hi>
　　楊輔世<lb/>
<pb n="KR4i0062_WYG_057-28b"/>
　　　輔世字昌英廬陵人誠齋之族<lb/>
　　南溪<lb/>
碧玉寒塘瑩不流紅蕖影裏立沙鷗便敎不作南溪看<lb/>
當得西湖十里秋<hi>詩人玉屑</hi>
　　游　開<lb/>
　　　開字子蒙建安人定夫從孫<lb/>
　　和劉叔通<lb/>
昨夜劉郎叩角歌朔雲寒雪滿山阿文章無用乃如此<lb/>
<pb n="KR4i0062_WYG_057-29a"/>
富貴不來争柰何邴鄭向嘗依北海晁張今復事東坡<lb/>
吹噓合有飛騰便未用溪頭買釣蓑<lb/>
　　　<hi>朱子語類云詩須不費力方好此等詩使蘓黄見之定當賞音</hi>
　　丁世昌<lb/>
　　　世昌字少明號竹坡黄巖人<lb/>
　　次虞仲房司馬送秋韻<lb/>
自入秋光能㡬時無端又賦別秋詩夜長月冷蟲鳴急<lb/>
天闊風高雁過遲三徑黄花存舊節半欄紅葉墮殘枝<lb/>
<pb n="KR4i0062_WYG_057-29b"/>
徃來畢竟乗除法何用年年宋玉悲<hi>黄巖英氣</hi>
　　聞人滋<lb/>
　　　滋字茂徳嘉興人嘗為勅局刪定官<lb/>
　　　<hi>陸游老學菴筆記嘉興聞人茂徳老儒也喜留客食不過蔬豆而巳郡人求館客者多就謀之</hi>
　　　<hi>多舊書喜借人自言作門客牙充書籍行開豆腐羮店子少時嘗與之同在勅局為刪定官談</hi>
　　　<hi>經義衮衮不倦發明尤多尤䆳於小學云</hi>
　　早秋游靈巖<lb/>
凭䦨山翠溼濛濛佛閣依然水殿風欲採蓮花何處所<lb/>
<pb n="KR4i0062_WYG_057-30a"/>
年年金井落梧桐<hi>檇李詩擊</hi>
　　王用亨<lb/>
　　　用亨字子安自開封徙崇徳淳熙閒進士分敎<lb/>
　　　襄陽<lb/>
　　平綠軒<hi>在資福院</hi>
禪窗虛敞瞰西南野色溪光接畫簷雲去碧天無閒斷<lb/>
一眉依約見山尖<hi>檇李詩繫</hi>
　<lb/>
<pb n="KR4i0062_WYG_057-30b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋詩紀事巻五十七<lb/>
</p>
<p>
</p>
  </div>
<div>
                <head>宋詩紀事巻五十八</head>
    <p>
<pb n="KR4i0062_WYG_058-1a"/>
欽定四庫全書<lb/>
　宋詩紀事巻五十八　　　　　錢塘厲鶚撰<lb/>
　　劉　宰<lb/>
　　　宰字平國金壇人紹熙元年進士調江寧尉真<lb/>
　　　州司法寧宗朝韓侂胄枋國不復仕自號漫塘<lb/>
　　　病叟寳慶初除將作少監進直敷文閣知寧國<lb/>
　　　府不拜卒諡文清有漫塘集<lb/>
　　北固山望揚州懐古<lb/>
<pb n="KR4i0062_WYG_058-1b"/>
北固城髙萬象秋煙竿一縷認揚州試乗緑漲三篙水<lb/>
要見珠簾十里樓淚溼宫衣朝霧重愁薫寒草夕陽浮<lb/>
隋隄舊事無人問兩兩垂楊繫客舟<lb/>
　　秋懐<lb/>
一抺紅綃日腳霞千林暮靄納歸鴉西風捲盡梧桐葉<lb/>
乞與中庭散月華<lb/>
　　雲邉阻雨<lb/>
薔薇籬落送春䦨筍甚園林早夏閒牛背牧兒酣午夢<lb/>
<pb n="KR4i0062_WYG_058-2a"/>
不知風雨過前山<hi>以上漫塘集</hi>
　　張嗣古<lb/>
　　　嗣古宜春人紹熙元年進士歴起居舍人中奉<lb/>
　　　大夫直龍圖閣<lb/>
　　仰山龍湫<lb/>
崎嶇鳥道開烟蘿長空偃蹇聲蕩摩白龍怒吼挂絕壁<lb/>
蒼兕離立迎清波枯竹拄破青苔色雷雨收功神斂迹<lb/>
窮源不得空歸來掬雪摶珠三歎息<lb/>
<pb n="KR4i0062_WYG_058-2b"/>
　　登妙高亭<lb/>
雨餘山石洗孱顏臥虎蹲羊各自閒杖屨貪穿秋色好<lb/>
不知衣惹蘚㾗斑<hi>以上袁州府志</hi>
　　聶子述<lb/>
　　　子述字善之建昌軍南城人紹熙元年進士嘉<lb/>
　　　定中四川制置使曾以顯謨閣學士使金卒諡<lb/>
　　　文定<lb/>
　　曾公道夫出示先世手澤斂袵拜觀之餘敬題二<lb/>
<pb n="KR4i0062_WYG_058-3a"/>
　　小詩<hi>嘉定壬午下元日</hi>
香瓣平生滿意熏更參曲阜問闗津秖宜黄閣官尊貴<lb/>
不敢近前丞相嗔<lb/>
一門翰墨森圭璧諸老題評粲錦花珍重雲仍好收拾<lb/>
夜虹貫月定君家<hi>鐵網珊瑚</hi>
　　李　<graphic n="KR0811" url="https://raw.githubusercontent.com/kanripo/KR-Gaiji/master/images/KR0811.png" mimeType="image/png"/>
　　　<graphic n="KR0811" url="https://raw.githubusercontent.com/kanripo/KR-Gaiji/master/images/KR0811.png" mimeType="image/png"/>字季永燾次子紹熙元年進士理宗朝歴官<lb/>
　　　同知樞宻事四川宣撫使有恱齋集<lb/>
<pb n="KR4i0062_WYG_058-3b"/>
　　離巫山晚泊棹石灘下<lb/>
黄昏風雨阻江濵翠綰羣峯暮色匀一夜子規啼到曉<lb/>
孤舟愁殺未歸人<lb/>
　　上巳從史巫山祓飲江臯<lb/>
風沙一夕巻冥冥曉色曈曚上翠屏薄宦驅人成老大<lb/>
佳時得酒慰飄零紅餘晚樹迷幽谷綠漲晴波失逺汀<lb/>
卻是崇山兼峻嶺看來渾不減蘭亭<hi>以上全蜀藝文志</hi>
　　詹　義<lb/>
<pb n="KR4i0062_WYG_058-4a"/>
　　　義都昌人紹熙元年進士<lb/>
　　登科後觧嘲<lb/>
讀盡詩書五六擔老來方得一青衫佳人問我年多少<lb/>
五十年前二十三<hi>清夜錄</hi>
　　詹　羲<lb/>
　　遊武夷<lb/>
石廪巖前繫小舟娟娟明月照清秋仙人一夜吹長笛<lb/>
三十六峯雲盡收<hi>武夷詩集</hi>
<pb n="KR4i0062_WYG_058-4b"/>
　　滕　岑<lb/>
　　　岑字元秀嚴州建徳人紹興乙卯領鄉薦屢上<lb/>
　　　南宫不第紹熙元年庚戌特奏名仕為温州平<lb/>
　　　陽縣丞有無所可用集<lb/>
　　　<hi>方萬里序回至郡讀釣臺集見有曰月色揺江如汞走又有所謂七里風煙萬里寛者心異之</hi>
　　　<hi>細視則郡人龍嶺老樵滕公作也</hi>
　　　<hi>嚴州府志元秀平生苦吟與陳塤相倡和佳處自謂髙視大歴十才子詩凡三千首趙汝歴知</hi>
　　　<hi>郡日借其集不還故傳者甚少大抵皆江西體也後宋景濓序睦州詩派岑實與焉</hi>
<pb n="KR4i0062_WYG_058-5a"/>
　　秋晚<lb/>
槭槭霜風勁駸駸物象雕屢遷憐蟋蟀一敗笑芭蕉林<lb/>
葉疎逾響山雲薄易消雖無逺行役對此亦何聊<hi>瀛奎律髓</hi>
　　句<lb/>
斷橋測水露半影野渡擉泥留亂㾗<hi>拄杖送僧</hi>
　　鄭興裔<lb/>
　　　興裔字光錫顯肅皇后外戚也紹熙初知揚州<lb/>
　　瓊花<lb/>
<pb n="KR4i0062_WYG_058-5b"/>
春晩驅車到古祠看花復誦舊題詩少年嘗記六七月<lb/>
大暑曾開三五枝醉酒輒來思往事凭䦨欲去立多時<lb/>
八仙髣髴休疑似相隔仙凡只一絲<hi>瓊花譜</hi>
　　董道輔<lb/>
　　　道輔武陵人于湖張孝祥門人<lb/>
　　紹熙庚戌中秋後三日拜于湖先生墓<lb/>
曉出白下門瘦馬踏秋色鍾山度蒼翠慰我逺游客暮<lb/>
投清果寺花草獻幽寂長廊静無人落日照東壁平生<lb/>
<pb n="KR4i0062_WYG_058-6a"/>
張于湖萬里去一息翩然九州外汗漫跨鯨脊乾坤能<lb/>
㡬時安用較顏跖文章失津梁所念斯道厄夜䦨耿不<lb/>
寐搔首聽蕭瑟懐人感西風翁仲守孤柏<hi>景定建康志</hi>
　　張　沄<lb/>
　　　沄字聲父呉興人紹熙二年發觧<lb/>
　　詠苔梅<lb/>
老龍全身著艾蒳不耐久蟄潛拏空爪頭撥動陽春信<lb/>
香在霜㾗雪㸃中<lb/>
<pb n="KR4i0062_WYG_058-6b"/>
　　題黄巖酒肆<lb/>
東風吹雨水平沙下卻籃輿訪酒家行役不知春早晩<lb/>
牆頭紅杏欲飛花<hi>以上梅礀詩話</hi>
　　歐陽謙之<lb/>
　　　謙之字希遜廬陵人學于朱子<lb/>
　　題睢陽五老圖<hi>欵題紹熙壬子</hi>
厚徳良多積善根賢才他日在兒孫當知相里非凡壻<lb/>
豈有陳平乆席門五老繪圖千載譽群公詩禮百年存<lb/>
<pb n="KR4i0062_WYG_058-7a"/>
憑君挾取傳家學青史賢良有後昆<hi>鐡網珊瑚</hi>
　　韓　梴<lb/>
　　　梴蘄王世忠孫紹熙初官直祕閣知眞州<lb/>
　　游洞霄宫<lb/>
雲去山空鶴自來天壇石室巳蒼苔洞前石鼔叩即應<lb/>
巖上仙眞挽不回明月照人山霧合東風吹㵎野蘭開<lb/>
髙眼百尺長松下閑看飛花落酒杯<hi>洞霄詩集</hi>
　　韓　松<lb/>
<pb n="KR4i0062_WYG_058-7b"/>
　　　松梴弟<lb/>
　　游棲眞洞<lb/>
黄冠具竹輿邀我游棲眞山家雜水樹野徑横荆榛長<lb/>
松臥蒼蛟亂石錯紫鱗委曲至洞府積雪開䨇門結頂<lb/>
寳盖高下可容百人神仙獨何之棊局今猶存翠子拂<lb/>
不落衣袖生清芬山門局未終浮世三千春安得從之<lb/>
游一笑淩層雲<hi>洞霄詩集</hi>
　　陸　淞<lb/>
<pb n="KR4i0062_WYG_058-8a"/>
　　　淞字子逸號雲溪山隂人官辰州守放翁雁行<lb/>
　　　也<lb/>
　　　<hi>耆舊續聞陸辰州子逸左丞佃之孫晚以疾廢卜築于秀野越之佳山水也放傲世閒不復有</hi>
　　　<hi>營念對客則終日清談不倦尢好語前軰事</hi>
　　鄉校頌<hi>并序</hi>
　鄉校海鹽縣大夫能敎育人材而成之也<lb/>
維鄉有校示民有知敎始豫遜廸于訓彝維風化是裨<lb/>
維校在鄉示民有防入孝出悌為忠為良斯邦家之光<lb/>
<pb n="KR4i0062_WYG_058-8b"/>
鄉校有基如徳弗虧劉侯遷之魏侯新之李侯能成之<lb/>
其遷者初其新者中肄業傳道有師有宗繄李侯之功<lb/>
樂只君子孰後孰先顯有嘉聞於斯萬年維大夫之賢<lb/>
　　　鄉校五章章五句<lb/>
　　　<hi>海鹽縣圖經李直飬字無害維揚人正民之孫紹熙中為海鹽令興學校修大成殿置書籍祭</hi>
　　　<hi>器兼設小學擇師敎之陸淞有詩</hi>
　　陳　亮<lb/>
　　　亮字同父婺州永康人淳熙中詣闕上書光宗<lb/>
<pb n="KR4i0062_WYG_058-9a"/>
　　　紹熙四年䇿進士擢第一授簽書建康府判官<lb/>
　　　㕔公事未至而卒端平初諡文毅有龍川集<lb/>
　　及第謝恩和御製詩韻<lb/>
雲漢昭回倬錦章爛然衣被九天光巳將徳雨平分布<lb/>
更把仁風與奉揚治道修明當正宁皇威震疊到遐方<lb/>
復讐自是平生志勿謂儒臣鬢髪蒼<hi>龍川集</hi>
　　梅花<lb/>
疎枝横玉瘦小萼㸃珠光一朶忽先變百花皆後香欲<lb/>
<pb n="KR4i0062_WYG_058-9b"/>
傳春信息不怕雪埋藏玉笛休三弄東君正主張<hi>全芳備祖</hi>
　　崔與之<lb/>
　　　崔之字正子廣州増城人紹熙四年進士理宗<lb/>
　　　朝累除廣東安撫使拜參知政事右丞相致仕<lb/>
　　　卒累封南海郡開國公諡清獻有菊坡集<lb/>
　　送䕫門丁帥赴召<lb/>
議論方前席功名早上坡去帆𤓰蔓水遺愛竹枝歌同<lb/>
志星辰少孤愁暮雨多倚風窮望眼碧色渺平莎<lb/>
<pb n="KR4i0062_WYG_058-10a"/>
　　峽山飛來寺<lb/>
萬里星槎海上旋名山今喜得攀緣猿揮孫恪千年淚<lb/>
月照維摩半夜禪磴長荒苔人跡少厓攅古樹鵲巢懸<lb/>
江流上溯曹溪水時送鐘聲到洞前<hi>以上菊坡集</hi>
　　孫伯温<lb/>
　　　伯温字南叟豐城人紹熙四年進士知臨湘縣<lb/>
　　游麻姑山瀑布泉<lb/>
九官守不嚴失卻兩玉龍塵世著不得忽來此山中雷<lb/>
<pb n="KR4i0062_WYG_058-10b"/>
電白日間冰雪詩人胸天公不汝尤為人作年豐<lb/>
　　　<hi>娯書堂詩話麻姑山瀑布分作兩派而下灌溉甚廣豐城孫南叟嘗賦古風云云甚有西江體</hi>
　　馮多福<lb/>
　　　多福常州人紹熙四年進士寳慶中以直寳謨<lb/>
　　　閣出守鎮江<lb/>
　　鶴林寺<lb/>
春郊躬勸相税駕擬禪闗院古深藏竹堂虛淨對山日<lb/>
曛農父醉雲伴老僧閑暇日還攜茗同來瀹虎斑<hi>鶴林寺志</hi>
<pb n="KR4i0062_WYG_058-11a"/>
　　喬行簡<lb/>
　　　行簡字夀朋婺州東陽人紹熙四年進士理宗<lb/>
　　　朝拜左丞相平章軍國事封肅國公及請老加<lb/>
　　　少保保寧軍節度使醴泉觀使封魯國公卒贈<lb/>
　　　太師諡文惠有孔山集<lb/>
　　池荷<lb/>
萱草軒窗處處幽酒中不著客中愁芭蕉葉上無多雨<lb/>
分與池荷一半秋<hi>全芳備祖</hi>
<pb n="KR4i0062_WYG_058-11b"/>
　　㳺三丘山<hi>在東陽縣南晉義熙閒殷仲文為東陽守嘗登此山後人思之若㐮陽之羊祜</hi>
　　<hi>故又名峴山</hi>
疑是乗風到九天不知身在此山巓萬家攢蔟炊煙底<lb/>
一水縈紆去鳥邊便覺塵縁輕似羽何妨詩思湧如泉<lb/>
停杯更待林梢月歸去家僮想未眠<hi>東陽縣志</hi>
　　程　珌<lb/>
　　　珌字懐古休寧人先世本洺州自號洺水遺民<lb/>
　　　紹熙四年進士理宗朝累官禮部尚書翰林學<lb/>
<pb n="KR4i0062_WYG_058-12a"/>
　　　士知制誥厯端眀殿學士致仕卒贈少師有洺<lb/>
　　　水集<lb/>
　　流觴西湖用范左史韻<lb/>
畫船同載若登仙卻笑泥韀馬不前要識冷烟催榖雨<lb/>
須知澹日養花天千條翠栁隨風舞一樹夭桃照水妍<lb/>
始信人生行樂耳虛名那用世閒傳<lb/>
　　出南郊清甚<lb/>
春風吹屣到南園著酒塗酥花正繁更喜滿前無俗物<lb/>
<pb n="KR4i0062_WYG_058-12b"/>
横塘疎竹渭南村<hi>以上洺水集</hi>
　　句<lb/>
黄麻方草罷紅藥正花翻<hi>省試紅藥當階翻詩  吹劍録</hi>
　　許景迃<lb/>
　　　景迃舊名閎山隂人紹熙癸丑進士有野雪吟<lb/>
　　　稾<lb/>
　　詠虞羙人草<lb/>
合歡枝葉想腰身不共長安草木春若聽楚歌能楚舞<lb/>
<pb n="KR4i0062_WYG_058-13a"/>
未央空有戚夫人<hi>全芳偹祖</hi>
　　詠茭<lb/>
翠葉森森劒有棱柔條鬆甚比輕氷江湖若借秋風便<lb/>
好與蓴鱸伴季鷹<hi>蘇州府志</hi>
　　句<lb/>
野店青窺户春船緑漲篙<hi>梅磵詩話</hi>
　　周　燀<lb/>
　　　燀字昭禮邦之子樞密麟之之族姪南渡寓居<lb/>
<pb n="KR4i0062_WYG_058-13b"/>
　　　臨安府之清波門著清波雜志<hi>曰琯按今刋本清波雜志作煇</hi>
　　　<hi>舊本有紹熙四年張貴謨序書中俱作燀宜從之</hi>
　　句<lb/>
捲簾試約東君問花信風來第㡬番<hi>春詞</hi>　<hi>清波雜志</hi>
　　尹徳鄰<lb/>
　　　徳鄰字直卿永豐人紹熙中太學生<lb/>
　　問寢龍樓曉<lb/>
父母人皆有儀刑自冕旒問安趨燕寢拂曉過龍樓鶴<lb/>
<pb n="KR4i0062_WYG_058-14a"/>
駕嚴晨衛雞人徹夜籌慈闈天語接飛棟月華收萬姓<lb/>
齊歌舞三宫款獻酬小儒憂國切㡬白九分頭<lb/>
　　　<hi>鶴林玉露光宗以疾不能過宫徳鄰初參太學簾引詩題出問寢龍樓曉詩成學官擊節人皆</hi>
　　　<hi>傳誦</hi>
　　周　震<lb/>
　　　震紹熙中知泉州惠安縣<lb/>
　　春月勸農至華林寺<lb/>
飛廉怒見海天眀十里籃輿出勸耕隴麥低頭須雨意<lb/>
<pb n="KR4i0062_WYG_058-14b"/>
林花仰面笑春晴熙寮連轡勤因事父老傳杯識至情<lb/>
及物無功慚竊廩豐年有願是忠誠<hi>泉州府志</hi>
　　馮　椅<lb/>
　　　椅字竒之都昌人紹熙四年進士充江西運司<lb/>
　　　幹辦公事攝上高令<lb/>
　　詠歸亭<hi>在筠州上髙縣</hi>
弓轉寒溪月一灣下臨虎豹踞斕斑林烟濶處飛層閣<lb/>
雲影窮頭䕶逺山衿佩光隂弦誦裏丹青人物畫圗閒<lb/>
<pb n="KR4i0062_WYG_058-15a"/>
紅塵堆案那能到只有漁船自往還<hi>瑞州府志</hi>
　　俞　灝<lb/>
　　　灝字商卿世居杭紹熈四年進士厯麾節皆有<lb/>
　　　聲寳慶二年致仕築室九里松自號青松居士<lb/>
　　　有集<lb/>
　　武康道中<lb/>
竹窗聽雨自安眠不道驚湍近屋前省得去年桃葉渡<lb/>
水㾗秖到樹旁邊<hi>前賢小集拾遺</hi>
<pb n="KR4i0062_WYG_058-15b"/>
　　湖隄晚行<lb/>
暝色俄從草色生管弦羅綺盡歸城不應閑却孤山路<lb/>
我自扶藜月下行<hi>盛淳臨安志</hi>
　　孫惟信<lb/>
　　　惟信字季蕃號花翁開封人居婺州光宗時棄<lb/>
　　　官隱西湖有集<lb/>
　　　<hi>文獻通考陳氏曰花翁在江湖頗有標致多見前軰多聞舊事善雅談長短句尤工</hi>
　　　<hi>劉後村花翁墓誌季蕃貫開封少受祖澤調監當不樂棄去始昏于婺後去婺㳺留蘓杭最乆</hi>
<pb n="KR4i0062_WYG_058-16a"/>
　　　<hi>一榻之外無長物躬㸑而食書無乞米之帖文無逐貧之賦終其身如此名重江浙公卿閒聞</hi>
　　　<hi>花翁至爭倒屣所談非山水風月一不挂口長身緼袍意度疎曠見者疑為俠客異人其倚聲</hi>
　　　<hi>度曲公瑾之妙散髪横笛野王之逸奮袖起舞越石之壮也</hi>
　　賦女冠還俗<lb/>
疊卻霞綃上醮衣女童髽髻緑楊垂重調螺黛為眉淺<lb/>
再試弓鞵舉歩遲紫府烟花鶯喚醒丹房雲雨鶴通知<lb/>
簾低紅杏春風暖清夢應曾見舊師<hi>詩人玉屑</hi>
　　垂絲海棠<lb/>
<pb n="KR4i0062_WYG_058-16b"/>
嫋嫋垂絲不自持更禁日炙與風吹仙家見慣渾閒事<lb/>
乞與人間看一枝<hi>後村千家詩</hi>
　　禪寂之所有賣花聲出廊廡間清婉動耳<lb/>
曲巷深房憶帝州賣花庭宇㝡風流窗紗破曉斜開扇<lb/>
簾繡籠隂半上鉤少日喜拈春在手暮年羞戴雪盈頭<lb/>
泉南寺裏蕭蕭雨婉婉一聲無限愁<hi>詩家鼎臠</hi>
　　劉　過<lb/>
　　　過字改之號龍洲道人吉州太和人嘗伏闕上<lb/>
<pb n="KR4i0062_WYG_058-17a"/>
　　　書請光宗過宫復以書抵時宰陳恢復方畧不<lb/>
　　　報放浪湖海間有龍洲集<lb/>
　　多景樓<hi>開禧乙丑作</hi>
金焦兩山相對起不盡中流大江水一樓坐斷天中央<lb/>
收拾淮南數千里西風把酒門來游木葉漸脱人間秋<lb/>
闗河景物異南北神京不見䨇淚流君不見王勃詞華<lb/>
能盖世當時未遇庸人耳翩然落拓豫章㳺滕王閣中<lb/>
悲帝子又不見李白才思真天人時人不省為謫仙一<lb/>
<pb n="KR4i0062_WYG_058-17b"/>
朝放跡金陵去鳯凰臺上望長安我今四海㳺將徧東<lb/>
厯蘓杭西漢沔第一江山最上頭天地無人獨登覽樓<lb/>
髙意逺愁緒多樓乎樓乎奈爾何安得李白與王勃名<lb/>
與此樓長突兀<lb/>
　　題謝耕道一犂春雨圖<lb/>
阿耘無田食破硯養親日糴供朝飯凝塵壁上挂瓶罌<lb/>
寒日窗前照藜莧汝父訓汝汝當知有田無田未可期<lb/>
有田不耕汝嬾病無田説田真畫餅畫田之外更畫牛<lb/>
<pb n="KR4i0062_WYG_058-18a"/>
捕風捉影何時休頭上安頭又詩軸全家不應猶食粥<lb/>
　　寄湖州趙侍郎<lb/>
桑柘村村烟樹濃新秧刺水麥梳風舟行苕霅䨇溪上<lb/>
人在蘇杭兩郡中鼔角麗聲喧旦暮旌旗小隊間青紅<lb/>
主人夙有神仙骨合住水晶天上宫<hi>以上龍洲集</hi>
　　賦羊腰腎羹<lb/>
㧞毫已付管城子爛胃曾封闗内侯死後不知身外物<lb/>
也隨樽俎伴風流<lb/>
<pb n="KR4i0062_WYG_058-18b"/>
　　挽張魏公<lb/>
背水未成韓信陣眀星已隕武侯軍平生一㸃不平氣<lb/>
化作祝融峯上雲<lb/>
　　　<hi>山房隨筆辛稼軒帥浙東時晦菴南軒任倉憲使劉改之欲見辛不納二公為之地云某日公</hi>
　　　<hi>宴至後筵便坐君可來門者不納但喧呼之必可入既而改之如所教門下果諠譁辛問故門</hi>
　　　<hi>者以告辛怒甚二公因言改之豪傑也善賦詩可試納之改之至長揖公問能詩乎曰能時方</hi>
　　　<hi>進羊腰腎羹辛命賦之改之對甚寒願乞巵酒酒罷乞韻時飲酒手顫餘瀝流于懐因以流字</hi>
　　　<hi>為韻即吟云云辛大喜命共嘗此羮終席而去厚餽焉席散南軒邀至公廨置酒語之曰先君</hi>
<pb n="KR4i0062_WYG_058-19a"/>
　　　<hi>魏公一生公忠為國功厄于命來挽者竟無一章得此意願君有意為發幽潛改之即賦一絶</hi>
　　　<hi>云云南軒為之堕涙令龍洲集中不見此二詩豈遺珠耶</hi>
　　朱晞顔<lb/>
　　　晞顔字子囦新安人慶元中廣西漕使<lb/>
　　慶元改元寒食日陪都運寺丞逰白龍洞時牡丹<lb/>
　　盛開小酌巖下夕陽西度並轡而歸<lb/>
小溪潄碧響潺潺路入龍宫杳靄間佳節漫添新白髮<lb/>
故人頼有舊青山花朝㡬共湘南醉萍迹何年嶺北還<lb/>
<pb n="KR4i0062_WYG_058-19b"/>
歸路聨鑣紅日晚多慚龍卧白雲閒<hi>粤西詩載</hi>
　　白嶽寄懐<lb/>
林間留我住多時似與烟霞夙有期野老烹茶來獻客<lb/>
巖猨偷果去呼兒静思世上千年事不值山中一局棊<lb/>
欲説行藏舒巻意洞天惟有白雲知<hi>齊雲山志</hi>
　　鄒應龍<lb/>
　　　應龍字景初卲武軍太寜人慶元元年進士第<lb/>
　　　一理宗朝累官端眀殿學士簽書樞密院事知<lb/>
<pb n="KR4i0062_WYG_058-20a"/>
　　　慶元府兼沿海制置使<lb/>
　　逰寳盖巖<lb/>
夙有斯巖約今朝喜踐盟路從支澗入人在半空行六<lb/>
月如霜候四時長雨聲願求容膝地著我過浮生<hi>邵武府志</hi>
　　林士表<lb/>
　　句<lb/>
有書来進御無語不闗農<hi>進農書</hi>
　　陳伯震<lb/>
<pb n="KR4i0062_WYG_058-20b"/>
　　句<lb/>
修眉濃淡裏寸碧有無間<hi>開簾出逺山</hi>
　　鄧伯秀<lb/>
　　句<lb/>
在我時舒巻從他自去留<hi>鉤簾宿鷺</hi>
　　朱　縉<lb/>
　　句<lb/>
冰玉詞新吐塵埃氣不留<hi>清文嫓皇猷</hi>
<pb n="KR4i0062_WYG_058-21a"/>
　　陳　瑄<lb/>
　　句<lb/>
似嫌秦閣小欲際楚天浮<hi>風幔不依樓</hi>
　　　<hi>吹劍録省題詩雖場屋末技間有以此見長如林士表諸人句皆主司所刮目</hi>
　　　<hi>鶚按以上皆南宋中葉人不可詳其次第姑附于此</hi>
　　羅　椿<lb/>
　　　椿字永年自號就齋廬陵人楊誠齋髙弟<lb/>
　　寄楊誠齋<hi>慶元初誠齋與朱文公同召誠齋力辭</hi>
<pb n="KR4i0062_WYG_058-21b"/>
不愁風月秪憂時髪為君王寸寸絲司馬要為元祐起<lb/>
西樞政坐夀皇知苦辭君命驚凡子清對梅花更與誰<lb/>
夢繞師門三稽首起敲氷硯訴相思<lb/>
　　送永豐汪令<lb/>
錦纜梅花浦江南作縣歸新来薦鶚牘驚動衮龍衣嵗<lb/>
晩情難别心親事卻違恐君天上去扶病出烟霏<lb/>
　　句<lb/>
露溼看花腳鶯啼欲曉山　春消千嶂雪清逼五湖秋<lb/>
<pb n="KR4i0062_WYG_058-22a"/>
<hi>以上鶴林玉露</hi>
　　林亦之<lb/>
　　　亦之字學可號月漁福清人林光朝嘗講學莆<lb/>
　　　之紅泉及卒學者請亦之繼其席趙汝愚帥閩<lb/>
　　　嘗以亦之行業上于朝未㡬卒學者稱網山先<lb/>
　　　生景定間諡文介贈廸功郎有集<hi>曰琯按眀王應山云縣志</hi>
　　　<hi>贈官不言賜諡三山續志稱文介先生葢私諡也</hi>
　　　<hi>劉後村䟦網山律詩高妙者絶類唐人</hi>
<pb n="KR4i0062_WYG_058-22b"/>
　　題林稚春菊花枕子歌<lb/>
故人所説菊花枕似把氷丸月下飲秋水一䨇眀烱烱<lb/>
數在青嚢第一品狂風江上吹蒹葭往往得之嵇阮家<lb/>
閉門讀書二十載眼睛損盡生空花建陽小作箸頭書<lb/>
殘更燈火亂蟲魚石渠文字大如斗場屋嵗月又不偶<lb/>
卻来南山青草邊東西盡為菊花田手提長筐向山曲<lb/>
一下收拾三百斛昨者昏迷才起来解把蠅頭小字讀<lb/>
乃知妙物通羣仙一切藥裹應棄捐<lb/>
<pb n="KR4i0062_WYG_058-23a"/>
　　丁亥九月十六夜偕李監倉宿龍臥山中聼雨看<lb/>
　　月同時事也所謂魚與熊掌兼得之賦詩一篇以<lb/>
　　紀其事<lb/>
相喚此山来狂風吹我衣把酒桂花下山雲片段飛掩<lb/>
門雨初滴開門月還上倚門看月眀半山聞雨響人間<lb/>
有佳景詩句頗發越何曾似今夕聽雨還看月<lb/>
　　九日下水口<lb/>
黄花時候苦思鄉急水還家一日強不道南風打頭上<lb/>
<pb n="KR4i0062_WYG_058-23b"/>
客船搖櫓作重陽<lb/>
　　寄表弟章由之為理曲堆屋廬<lb/>
苦来為客竟何為宅舍荒村誰與治别墅雖無輞川畫<lb/>
生涯堪入杜陵詩身如燕子年年去家似漁舟處處移<lb/>
丹井西頭曲堆下更煩嵗晚定疎籬<lb/>
　　輓光澤朱君<hi>諱賡字師賢</hi>
諸老蕭蕭似巻塵不堪再見素旌新白頭縣尉笭箵浦<lb/>
夜雨寒窗是舊人<hi>以上網山集</hi>
<pb n="KR4i0062_WYG_058-24a"/>
　　曽從龍<lb/>
　　　從龍字君錫晉江人公亮四世從孫慶元五年<lb/>
　　　進士第一累官知樞密院事兼參知政事卒贈<lb/>
　　　少師<lb/>
　　題衢州順溪館<lb/>
紅照西沈暫解鞍偶然假館豈求安新豐獨酌誰為侣<lb/>
坐對窗前竹一竿<lb/>
　　　<hi>娯書堂詩話曾參預從龍赴省時館于衢之順溪題一絶云云識者巳韙之矣是年竟至大魁</hi>
<pb n="KR4i0062_WYG_058-24b"/>
　　　<hi>致身政府至今其館扁為狀元</hi>
　　魏了翁<lb/>
　　　了翁字華父號鶴山邛州蒲江人慶元五年進<lb/>
　　　士理宗朝累官簽書樞密院事改資政殿學士<lb/>
　　　福州安撫使卒贈太師諡文靖有鶴山集<lb/>
　　題謝耕道一犂春雨圗<lb/>
牀頭夜雨滴到眀村南村北春水生老婦攜兒出門去<lb/>
老翁赤腳呵牛耕一䨇不借挂木杪半破夫須衝曉行<lb/>
<pb n="KR4i0062_WYG_058-25a"/>
耕罷洗泥枕犢鼻卧看人間蠻觸争<lb/>
　　題上亭驛<lb/>
紅錦綳盛河北賊紫金盞酌夀王妃弄成晩嵗郎當曲<lb/>
正是三郎快活時<hi>原注俗所謂快活三郎者即明皇也</hi>
　　十二月九日雪融夜起達旦<lb/>
逺鐘入枕報新晴衾鐵衣棱夢不成起傍梅花讀周易<lb/>
一窗眀月四簷聲<lb/>
　　　<hi>梅磵詩話後二句寄興髙逺人所傳誦</hi>
<pb n="KR4i0062_WYG_058-25b"/>
　　紫宸殿御筵即事<lb/>
蛾眉班捲戴花回遥望君王玉色開畫楯諸班謝茶酒<lb/>
尻髙首下一聲雷<hi>以上鶴山集</hi>
　　題米南宫雲山圖<lb/>
漠漠雲林小小山誰家茅屋隱松間石橋雨過天台逺<lb/>
采藥仙人去未還<hi>式古堂畫考</hi>
　　盧祖臯<lb/>
　　　祖臯字申之又字次䕫號蒲江永嘉人樓攻媿<lb/>
<pb n="KR4i0062_WYG_058-26a"/>
　　　甥慶元五年進士嘉定中為軍器少監權直學<lb/>
　　　士院<hi>貴耳集蒲江貌字修整作小詞纖雅詩如舟中獨酌云山川似舊客懐老天地何言</hi>
　　　<hi>春事深及玉堂有感松江別詩余領先生詞外之㫖</hi>
　　　<hi>黄玉林云蒲江乃趙紫芝翁靈舒諸賢之詩友其詞甚工字字可入律吕浙東西皆歌之</hi>
　　玉堂有感<lb/>
兩山風雨故留寒九陌香泥苦未乾開到海棠春爛漫<lb/>
擔頭時得數枝看<lb/>
　　松江别詩<lb/>
<pb n="KR4i0062_WYG_058-26b"/>
眀月垂虹㡬度秋短篷長是繫人愁暮烟疎雨分攜地<lb/>
更上松江百尺樓<hi>以上貴耳集</hi>
　　廟山道中<lb/>
粉黄蛺蜨遶疎籬山崦人家挂酒旗細雨嫩寒衫袖薄<lb/>
客中知是菊花時<hi>梅磵詩話</hi>
　　酴醿<lb/>
雪榦雲條一架春酒中風度夢中聞春風不是無顔色<lb/>
過了梅花便是君<hi>全芳備祖</hi>
<pb n="KR4i0062_WYG_058-27a"/>
　　讀書<lb/>
細字燈前老不便小齋新冷夜無眠數聲牆竹蕭蕭雨<lb/>
一縷銅爐淡淡煙<lb/>
　　種橘<lb/>
小擘枝頭滿袖香纍纍秋實正宜霜每來長是移時去<lb/>
為爾風流似故鄉<hi>以上僧居簡北礀集附</hi>
　　雨後得月小飲懐趙天樂<lb/>
梅花此夜稀嘉月弄光輝不飲強呼酒欲眠重啟扉語<lb/>
<pb n="KR4i0062_WYG_058-27b"/>
髙驚鶴睡坐乆見烏飛想見湖居友扁舟不肎歸<hi>東甌詩集</hi>
　　周師成<lb/>
　　　師成字宗聖號雉山長興人慶元五年進士<lb/>
　　　<hi>貴耳集宗聖少年秀麗讀書善記議論古今落落可聽有詩髙逺愛作選格仕不得志晚年若</hi>
　　　<hi>有所遇如遊仙散聖之徒</hi>
　　梅<lb/>
采采芳梅枝瑣碎白雲姿在山千花怨出山百鳥啼操<lb/>
持思所寄轉趾述所思清披太始風寒應太虚月一日<lb/>
<pb n="KR4i0062_WYG_058-28a"/>
拂人衣三嵗香不歇<hi>貴耳集</hi>
　　敖陶孫<lb/>
　　　陶孫字器之長樂人慶元五年進士官泉州簽<lb/>
　　　判有臞翁集<lb/>
　　次韻馮孔武雪中簡聞人簿乞炭<lb/>
君不見朱門煌煌多近臣豹胎煮糜蠟為薪庭中盛設<lb/>
潑寒戲炙手欲近還嗔人誰知曝背茅簷下欲獻要是<lb/>
山林真兒童抑搔皮肉輭日輪過中方欠伸懸鶉結駟<lb/>
<pb n="KR4i0062_WYG_058-28b"/>
兩相笑百年俱成一窖塵先生自是冷官様要看入火<lb/>
紅麒麟撚鬚自作詠雪句祕思早與相如親蒲團擁裘<lb/>
結僧坐别有絺綌君南鄰願廻六龍照后土施與萬國<lb/>
無邊春屑瓊鏤玉入肺腑拍手一笑吾未貧<lb/>
　　奉寄旌徳尉劉申之<lb/>
諸劉兄弟賢一一無可選竹林鋭頭郎風味吾小阮平<lb/>
生天機深善閉得内楗邇來卿何曺不辦折腰本稍傳<lb/>
詩語東朝日照蘭畹伊余戰紛華心斾凡㡬偃劃逢君<lb/>
<pb n="KR4i0062_WYG_058-29a"/>
家語雋永初一臠識遺飽新得友勝悟夙損緬懐歌商<lb/>
地蕭瑟松澗逺隂隂蕪菁花碧蜨相與晩是中著髙士<lb/>
物意自偃蹇向來白衣宰雲壑論補衮優游濟艱難如<lb/>
以禹代鯀劉郎秀眉宇秋隼立高巘端能謝師匠萬巻<lb/>
自鉏墾時須閲世諦一及城門鍵功名頭上簪日月風<lb/>
中幰何時㑹呉下春動長洲苑<hi>以上臞翁集</hi>
　　題三元樓壁<lb/>
左手旋乾右轉坤如何羣小恣流言狼胡無地居姬旦<lb/>
<pb n="KR4i0062_WYG_058-29b"/>
魚腹終天弔屈原一死固知公所欠孤忠幸有史長存<lb/>
九泉若遇韓忠獻休道如今有末孫<lb/>
　　　<hi>四朝聞見錄慶元初韓侂胄既逐趙忠定太學諸生敖陶孫賦詩於三元樓云云方書于樓之</hi>
　　　<hi>木壁壁巳不復存陶孫知捕者至急更行酒者衣持煖酒具下捕者與交臂問敖上舍在否對</hi>
　　　<hi>以若問太學秀才耶飲方酣陶孫亟亡命歸走閩後登乙丑第</hi>
　　西樓<lb/>
秪有西樓日日登闌干東角毎深凭一層巳是愁無奈<lb/>
想見仙人十二層<hi>後村千家詩</hi>
<pb n="KR4i0062_WYG_058-30a"/>
　　蘇大璋<lb/>
　　　大璋字顒之古田人慶元五年進士官著作佐<lb/>
　　　郎出知吉州<lb/>
　　鳳翀峯<hi>在古田縣五花石</hi>
早起聨鑣上翠微瞰虛歴級歩嶔崎昔聞華頂蓮生藕<lb/>
今見南山菊滿籬縱眼横看天地闊壯懐唯有鬼神知<lb/>
安期引我丹霄路十里雲烟特地披<hi>福州</hi>
　　真徳秀<lb/>
<pb n="KR4i0062_WYG_058-30b"/>
　　　徳秀字希元浦城人慶元五年進士中詞科紹<lb/>
　　　定中拜參知政事進資政殿直學士提舉萬夀<lb/>
　　　觀卒諡文忠學者稱西山先生有集<lb/>
　　挹仙亭<lb/>
漢宫葦篋兒呱呱濟南梓柱隂扶疎富平家人正媮樂<lb/>
安昌帝師工獻諛子真東南一尉耳黄綬凄涼百僚底<lb/>
手持短疏叩天閽義激丹衷淚横眥翩然一朝徑拂衣<lb/>
愛君無路空依依人傳九江巳仙去呉門再見是邪非<lb/>
<pb n="KR4i0062_WYG_058-31a"/>
神仙茫茫那可測上帝從來賞忠直天上果有驂鸞人<lb/>
合領羣真朝北極自從舉手謝世間千年白鶴何時還<lb/>
玉簫聲斷杉檜冷秪餘丹竈留空山谷口之孫古膚使<lb/>
亭斸青冥挹仙袂耿耿應懐貫日忠飄飄那羡淩雲氣<lb/>
我來快讀華星篇清徹毛骨風冷然何當結屋最高頂<lb/>
一榻容我分雲烟<lb/>
　　㑹長沙十二縣宰作<lb/>
從來守令與斯民都是同胞一體親豈有脂膏供爾禄<lb/>
<pb n="KR4i0062_WYG_058-31b"/>
不思痛癢切吾身此邦秪以唐時古我輩當如漢吏循<lb/>
今日湘潭一巵酒直須散作滿懐春<lb/>
　　　<hi>蓉塘詩話西山先生帥潭時作</hi>
　　皇后閣端午帖子<lb/>
記得當年夢月符浴蘭節後恰旬餘欲知天錫無疆夀<lb/>
認取仙蜍頷下書<lb/>
瑤池十丈藕花香清賞尤便水殿涼聞說内家多樂事<lb/>
前星親自捧霞觴<lb/>
<pb n="KR4i0062_WYG_058-32a"/>
　　贈張童子<lb/>
虎頭燕頷及鳶肩自笑都無一事全惟有數條<graphic n="KR1000" url="https://raw.githubusercontent.com/kanripo/KR-Gaiji/master/images/KR1000.png" mimeType="image/png"/>様骨<lb/>
尚堪山澤作臞仙<hi>如<graphic n="KR1000" url="https://raw.githubusercontent.com/kanripo/KR-Gaiji/master/images/KR1000.png" mimeType="image/png"/>骨出人倫書</hi>
聞君早號張童子顧我初非韓退之可惜浪抛洙泗業<lb/>
秪看風鑑學希夷<hi>以上西山集</hi>
　　易　祓<lb/>
　　　祓字彥章潭州人第進士開禧官左司諫<lb/>
　　浯溪中興頌<lb/>
<pb n="KR4i0062_WYG_058-32b"/>
湘江東西直浯溪上有十丈中興碑誰鑿豐碑鎮山曲<lb/>
溪邉羙人羙如玉想當歌頌大業時胸蟠星斗光陸離<lb/>
蠶頭蠆尾更清勁凛凛襟懐冰雪瑩水部之文魯公書<lb/>
兩翁寥寂千載餘後來更有黄太史健筆題詩起翁死<lb/>
一派溪流徹底清溪邉鏡石堅而明我思古人不可見<lb/>
水石猶作瓊瑰聲偶來真仙訪遺跡烟雨凄迷山路溼<lb/>
野叟䝉頭看打碑君其問諸水邉石<hi>浯溪集</hi>
　　葉秀發<lb/>
<pb n="KR4i0062_WYG_058-33a"/>
　　　秀發字茂叔金華人慶元進士知休寧縣<lb/>
　　題龍吟寺<lb/>
曉色愁征轡疎鐘忽斷林荒溪窮虎跡古寺到龍吟竹<lb/>
影殘燈暗苔㾗落葉深客懐無共說攲枕聽霜砧<hi>黄山志</hi>
　　呉　豐<lb/>
　　　豐官韶州經幹<lb/>
　　贈胡彥忠<lb/>
古羊人物舜風餘子姓傳來秪舊廬為愛一門能守義<lb/>
<pb n="KR4i0062_WYG_058-33b"/>
相承五世不分居<lb/>
　　　<hi>廣東通志胡彥忠曲江人五世同居慶元己未經幹呉豐假宿其家深加奬歎為言于臺閫列</hi>
　　　<hi>上其事旌表其門</hi>
　　俞　成<lb/>
　　　成字元徳東陽人著螢雪叢說慶元庚申自為<lb/>
　　　序<lb/>
　　題釣臺<lb/>
千古英風想子陵釣臺緣此㡬人登誰知避諱更嚴氏<lb/>
<pb n="KR4i0062_WYG_058-34a"/>
灘與州名總誤稱<lb/>
　　　<hi>螢雪叢説嚴子陵本姓荘避顯宗諱遂稱嚴氏若釣臺若七里灘亦皆以嚴命名無非循習之</hi>
　　　<hi>訛而莫知其非也宣和閒方臘寇江浙改睦州為嚴州葢本于此至如范蔚宗操東漢之史筆</hi>
　　　<hi>初不究其姓氏之由遽曰嚴光而傳之無乃以田千秋為車千秋乎</hi>
　　黄元夫<lb/>
　　句<lb/>
葦村風下鴉千㸃麥隴天垂月一梳<hi>螢雪叢</hi>
　　王廉清<lb/>
<pb n="KR4i0062_WYG_058-34b"/>
　　　廉清字仲信汝隂人雪溪先生銍長子問學該<lb/>
　　　博與弟明清齊名著有京都歳時記廣古今同<lb/>
　　　姓名録補定水陸章句新乾曜真形圗<lb/>
　　題玉霄亭<hi>在台州子城上曽守谹父建谹父廉清之舅氏也</hi>
憶昔新亭敞玉霄使君髯舅意飄飄春風㶑灩黄金琖<lb/>
明月參差紫玉簫歌吹舊蹤空草木風流閑話屬漁樵<lb/>
凭欄無限凄凉意寂寞寒江落暮潮<hi>赤城志</hi>
　　王明清<lb/>
<pb n="KR4i0062_WYG_058-35a"/>
　　　明清字仲言汝隂人雪溪先生銍之次子慶元<lb/>
　　　間寓居嘉禾官泰州倅著有揮麈三録玉照新<lb/>
　　　志投轄録清林詩話<lb/>
　　句<lb/>
凄清寳鈿初分處愁絶清光欲破時<lb/>
　　　<hi>玉照新志紹興閒乙卯張安國為右史明清與仲信兄鄭舉善郭世禎李大正李泳多館于安</hi>
　　　<hi>國家春日同游西湖至普安寺于忩戸閒得玉釵半股青蚨半文想是游人歡洽所分授偶遺</hi>
　　　<hi>之者各賦詩以紀其事明清云云</hi>
<pb n="KR4i0062_WYG_058-35b"/>
　　葉　樾<lb/>
　　　樾慶元初監海鹽澉浦鎮稅<lb/>
　　三里塘掐梅<lb/>
扶疎不耐繁華意足自然清絶壁閒幻出横斜秪欠紗<lb/>
窗明月<hi>澉水志</hi>
　　孔夢斗<lb/>
　　追詠鄒道鄉所植揚州學四柏<lb/>
道鄉採芹暇手植四株柏相對有真味愛此歳寒格忠<lb/>
<pb n="KR4i0062_WYG_058-36a"/>
言賈奇禍㡬削諫臣跡柏亦助道鄉每號風雨夕柏死<lb/>
公不死大名日皦白後人補種之存棠思召伯亭亭儼<lb/>
相持撑雲空百尺是柏出雖晩風致猶古昔我來跂遺<lb/>
芳清坐假一席徘徊意難捨猛把䦨干拍寄語景行人<lb/>
用意謹勿窄<hi>惟揚志</hi>
　　倪　垕<lb/>
　　　垕淮南節度判官<lb/>
　　追詠鄒道鄉所植揚州學四柏次前韻<lb/>
<pb n="KR4i0062_WYG_058-36b"/>
斯文以道重所取不但柏借彼剛特姿昻然見標格嵗<lb/>
華閲如流蒼髯尚陳跡田晝亦奇士三歎子革夕人生<lb/>
運窮逹敢愛母頭白冷冷清風閒媿死㡬侯伯誰歟繼<lb/>
遺響高臥樓百尺袖攜萬斛珠一笑俯今昔知心古槐<lb/>
樹交䕃上簾席大開多士鑪韶竽辨節拍所養貴所用<lb/>
量廣滄海窄<hi>惟揚志</hi>
　　薛　寘<lb/>
　　　寘字持志明州昌國人慶元五年進士調衡陽<lb/>
<pb n="KR4i0062_WYG_058-37a"/>
　　　簿<lb/>
　　洩潭瀑布<lb/>
秋高水壯雪飛濤巖水招風怒竅號不是玉虹低㵎飲<lb/>
白龍施雨下山腰<hi>大徳昌國州志</hi>
　<lb/>
　<lb/>
　<lb/>
　<lb/>
<pb n="KR4i0062_WYG_058-37b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋詩紀事巻五十八<lb/>
</p>
<p>
</p>
  </div>
<div>
                <head>宋詩紀事巻五十九</head>
    <p>
<pb n="KR4i0062_WYG_059-1a"/>
欽定四庫全書<lb/>
　宋詩紀事巻五十九　　　　　錢塘厲鶚撰<lb/>
　　鄭　域<lb/>
　　　域字中卿號松窗三山人慶元中曾随張貴謨<lb/>
　　　使金著燕谷剽聞二巻官幹辦行在諸軍糧料<lb/>
　　　院<lb/>
　　玉蘂花<lb/>
維揚后土廟瓊花安業唐昌宫玉蘂判然二物本不同<lb/>
<pb n="KR4i0062_WYG_059-1b"/>
喚作一般良未是瓊花雪白輕壓枝大率形模八仙耳<lb/>
山谿野路多見之樵斧摧殘如獮薙比之玉蘂似實非<lb/>
金粟冰絲那有此花鬚中有碧膽瓶别出玲瓏髙半指<lb/>
清馨静夜衝九天招隐瑤臺女仙子乗風躍馬汗漫遊<lb/>
偷折繁香分月姊紫莖柘葉荼䕷條少到尋常人眼底<lb/>
翰林内苑集賢閣雨露承天近尺咫後人不識天上花<lb/>
又把山礬輕比擬葉酸而澀供染黄不著霜縑偏入紙<lb/>
江鄉老少知此名鄭<graphic n="KR1634" url="https://raw.githubusercontent.com/kanripo/KR-Gaiji/master/images/KR1634.png" mimeType="image/png"/>瑒音無正字方言土諺随舌訛<lb/>
<pb n="KR4i0062_WYG_059-2a"/>
鳥馬成焉固應爾<lb/>
　　山丹<lb/>
團欒綘蘂發枝閒鉛鼎成丹七返還乞與幽人伴幽壑<lb/>
不妨相對兩朱顔<hi>以上全芳備祖</hi>
　　黄楊巖<lb/>
暮秋訪幽隐謝屐淩崩空行到山根門還與平地同舉<lb/>
手抉層雲下視無高峯疎藤挂赤虯枯苔糝青茸回首<lb/>
三神山縹緲滄海東指㸃笑語高吹聲半天中安得大<lb/>
<pb n="KR4i0062_WYG_059-2b"/>
鵬背載我遊無窮<hi>延平府志</hi>
　　林　㟽<lb/>
　　　㟽三山人右科首選慶元中以閤門舍人守潮<lb/>
　　　州<lb/>
　　題觀稼亭<hi>在潮州西北一里湖山下唐貞元閒御史中丞李宿建</hi>
咫尺移文喚即譍此亭便可配韓亭溪流横過一灣碧<lb/>
山色平分兩岸青落日鐘聲鳴逺樹半空塔影倒寒汀<lb/>
雲烟滿目皆親種留與邦人作畵屏<hi>廣東通志</hi>
<pb n="KR4i0062_WYG_059-3a"/>
　　吕祖儉<lb/>
　　　祖儉字子約成公弟用父䕃入官為太府丞疏<lb/>
　　　論韓侂胄安置韶州改吉州量移筠州卒理宗<lb/>
　　　朝賜諡曰忠有大愚叟集<lb/>
　　泛舟至竹洲<hi>沈煥叔晦所居</hi>
朝光拍天浮竹洲隐然一面城之幽中有高士披素裘<lb/>
我欲從之恐淹留探囊百金辦扁舟又煩我友著意修<lb/>
微風一動生波頭飛棹來徃倦則休兀兀坐曹如繫囚<lb/>
<pb n="KR4i0062_WYG_059-3b"/>
吏餘秪有萬斛愁一生安坐無㡬求今日棲遲如置郵<lb/>
脫㡌露頂固狂流俯首折腰亦可羞誓將入海登之罘<lb/>
棄置人間繞指柔蒼然暮色下羊牛出處語黙兩悠悠<lb/>
九原可起栁栁州燕坐相與未始遊<hi>至正四明續志</hi>
　　題史子仁碧沚<lb/>
相家小有四明山更葺桃源𣺌莽閒四靣樓臺相暎發<lb/>
一川烟水自灣環<lb/>
中川纍石勢嵯峩城外遙岑聳翠螺舊說夕陽無限好<lb/>
<pb n="KR4i0062_WYG_059-4a"/>
此中更得夕陽多<lb/>
　　　<hi>寧波府志子仁名守之心非叔父彌逺所為著昇聞録以寓規諫避勢逺嫌退處月湖與慈湖</hi>
　　　<hi>諸公講肄為樂寧宗御書碧沚字賜之</hi>
　　吕祖异<lb/>
　　　祖异東萊人<lb/>
　　呈洞霄孫元素<lb/>
匹馬先來破曉雲千章喬木翠繽紛山圍道院窗窗見<lb/>
泉出丹池處處分酒好便能澆磈磊飯香何必御羶葷<lb/>
<pb n="KR4i0062_WYG_059-4b"/>
明朝又踏紅塵去多羨烟霞總屬君<hi>洞霄詩集</hi>
　　張　震<lb/>
　　　震字東父號無隐居士蜀之益寧人慶元中知<lb/>
　　　湖州除福建提刑<lb/>
　　遂寧府作<lb/>
春苖半沒脛社酒期滿腹肩輿太守醉燈火歸騎趣唯<lb/>
有漢月明依然照山曲<hi>方輿勝覽</hi>
　　錢　鍪<lb/>
<pb n="KR4i0062_WYG_059-5a"/>
　　　鍪慶元間衡州守趙忠定汝愚謫永州至衡道<lb/>
　　　病鍪窘之暴薨天下聞而寃之<lb/>
　　次袁尚書巫山十二峯二十五韻<lb/>
文昌仙伯天人姿愛山尋勝如書癡忽摩台符歴參井<lb/>
麾幢泝峽春遲遲山林川后總效職萬壑千巖俱獻奇<lb/>
就中巫山絶雄勝插天紫翠相參差神妃來下佩聲逺<lb/>
駐此名地相安之峯旋地轉自前後屹立萬馬如追隨<lb/>
兩山有川幻天巧禹功到此神應疲仰天照眼如疋練<lb/>
<pb n="KR4i0062_WYG_059-5b"/>
舟行掣電翻雲旗迅帆競惜峯巒過艅艎望眼裳褰帷<lb/>
懸崖下有欲落石古木上有參天枝龍登鶴聚仙既集<lb/>
雲昇雨暗天如低從來三峽號至險高牙稳泛相遊嬉<lb/>
揚旌一覽天下勝詞源倒峽知優為嘗聞奇觀天亦惜<lb/>
遇賢輒與因其時少陵寓此雖窮寂妙語驚人多在兹<lb/>
彫鐫萬象發天閟衙官屈宋聲争馳公今曵履星辰上<lb/>
調元妙手行將施天敎來作東道主歡聲和氣生江湄<lb/>
公來頓覺雪山重青城增氣連峨眉首驅巫陽入新句<lb/>
<pb n="KR4i0062_WYG_059-6a"/>
一洗前作堪解頤英詞從此徧蜀道迥出塵表無纖緇<lb/>
嘗憂此地難久駐轉首絶景成嗟嘻直欲使拂素練圖<lb/>
翠嶷寫松巒起雲之狀模翠屛栖鳳之嵋終朝誦公有<lb/>
聲畫卻來看此無聲詩<hi>全蜀藝文志</hi>
　　趙　蕃<lb/>
　　　蕃字昌父暘之曾孫其先鄭州人南渡寓信州<lb/>
　　　之玉山用䕃入仕監衡州安仁贍軍酒庫理宗<lb/>
　　　立除太社令不拜轉承議郎直祕閣致仕卒諡<lb/>
<pb n="KR4i0062_WYG_059-6b"/>
　　　文節有章泉集<lb/>
　　　<hi>劉漫塘志墓云先生在太和便座有齋榜曰思隐蓋當筮仕之初巳有山林之思在官清苦唯</hi>
　　　<hi>以賦詠自娯以是受知于吉之鄉先生楊公萬里贈詩有云西昌主簿如禪僧日飱秋菊嚼春</hi>
　　　<hi>冰又云勸渠未要思舊隐且與西昌作好春又贊云貎恭氣和無日下推敲之勢神清骨聳非</hi>
　　　<hi>山頭瘦苦之容一笑詩成萬象春風</hi>
　　　<hi>劉後村跋云近嵗詩人唯趙章泉五言有陶阮意</hi>
　　挽趙丞相汝愚<lb/>
五王不觧去三思石顯端能殺望之未到浯溪讀唐頌<lb/>
<pb n="KR4i0062_WYG_059-7a"/>
巳留衡嶽伴湘纍生前免見焚書禍死後重刊黨籍碑<lb/>
滿地蒺藜誰敢哭漫留楚些作哀辭<hi>方輿勝覽</hi>
　　荅施榮甫<lb/>
昨韻村中好客希今吟臨水送將歸笑談未了風吹斷<lb/>
何日重來款竹扉<hi>詩家鼎臠</hi>
　　上巳<lb/>
朝來一雨快隂晴東郊百鳥間闗鳴受風栁條不自惜<lb/>
蘸水桃花可憐生不見山隂蘭亭集況乃長安麗人行<lb/>
<pb n="KR4i0062_WYG_059-7b"/>
東西南北俱為客且送江頭返照明<hi>瀛奎律體</hi>
　　哭蔡西山<lb/>
鵑叫春林復遞詩雁回霜月忽傳悲蘭枯蕙死迷三楚<lb/>
雨暗雲昏礙九疑早歳力辭公府檄暮年名與黨人碑<lb/>
嗚呼季子延陵墓不待鑱辭行可知<lb/>
　　　<hi>栁溪詩話朱晦菴書西山墓碣云嗚呼有宋蔡季通父之墓效夫子之書延陵墓也當時哭詩</hi>
　　　<hi>推此篇為首</hi>
　　句<lb/>
<pb n="KR4i0062_WYG_059-8a"/>
青雲道逺龍媒老白雪詞高鬼膽寒<hi>贈阮梅峯</hi>
　　韓　㴲<lb/>
　　　㴲字仲止元吉之子有髙節從仕不久即歸信<lb/>
　　　上嘉定中卒有㵎泉集<lb/>
　　書姜白石昔遊詩後<lb/>
平生未踏洞庭野亦不曽登南嶽峯因君談舊游恍如<lb/>
常相從江淮歷歷轉湘浦裘馬意氣傳邉烽吾嘗汎大<lb/>
江秖見匡廬松乗風醉臥帆影底高浪直濺嵐光濃日<lb/>
<pb n="KR4i0062_WYG_059-8b"/>
暮泊船時是時方嚴冬雪花壓船船背重䌫搖柁鼓聲<lb/>
如鐘當年意淺語不到無句可寫波濤舂君詩乃如許<lb/>
景物不易供盡歸一毫端狀此如飛龍人間勝處貴著<lb/>
眼雖有此興無由逢錢唐山水亦自好奈何薄宦難從<lb/>
容南高北高一千丈潮頭日夜鳴靈蹤應有隐者為識<lb/>
賞青鞵布韈扶杖筇君無詫彼我媿此急還詩巻心徒<lb/>
忪<hi>白石道人詩集附</hi>
　　懐古<lb/>
<pb n="KR4i0062_WYG_059-9a"/>
近城人語雜深山人語少重露滴烟嵐野水見魚鳥稻<lb/>
粱豐稔外耕鑿願温飽所以桃源人不與外人道<lb/>
少壯既奚為老矣復難强紫芝未必仙采之亦可餉耆<lb/>
耄八九十道可無俯仰所以商山人辭漢寧獨往<lb/>
　　　<hi>戴石屏哭㵎泉詩云雅志不同俗休官二十年隐居溪上宅清酌㵎中泉慷慨商時事凄涼絶</hi>
　　　<hi>筆篇三篇遺槀在當並史書傳自注聞時事驚心得疾而死作所以桃源人所以商山人所以</hi>
　　　<hi>鹿門人三詩盖絶筆也</hi>
　　七月<lb/>
<pb n="KR4i0062_WYG_059-9b"/>
水石雲山裏歸來巳九秋隔城如淺近鄰寺始深幽慧<lb/>
逺逢修静文淵說少游徑荒殊不埽風葉上牽牛<lb/>
　　雨多極凉冷<lb/>
焉知三伏雨巳作九秋風木葉凉應脫禾苖潤必豐地<lb/>
偏山吐月橋斷水浮空雞犬鄰家外魚蝦小市中<lb/>
　　晚雨可愛<lb/>
燈火凉秋夜空山雨到簷吹聲初甚少落勢近頻添籬<lb/>
菊叢叢潤畦蔬種種霑沈思仍静聽香鼎伴書籤<hi>以上瀛奎</hi>
<pb n="KR4i0062_WYG_059-10a"/>
<hi>律髓</hi>
　　余　儔<lb/>
　　　儔字季倫號癡齋鄱陽人有蛙吹集<lb/>
　　題韓仲止壁<lb/>
謁入久不出兀坐如枯荄蒼頭前致詞問我何因來士<lb/>
節久凋喪人情易嫌猜本無性命憂不去安待哉<lb/>
　　　<hi>游宦紀聞余癡齋吾鄉詩人也章泉雅愛之作書使訪韓仲止及門候謁甚久猶未出余題詩</hi>
　　　<hi>壁間拂䄂去仲㐀見詩使人追之不返</hi>
<pb n="KR4i0062_WYG_059-10b"/>
　　范　模<lb/>
　　　模字叔笵豐城人有竹林類槀<lb/>
　　哭趙忠定<lb/>
日月開黄道乾坤奠渾儀斯人今巳矣吾道竟何之玉<lb/>
鉉憂思苦金縢感慨遲仆碑今復立恨不見封彜<lb/>
鼂董青冥上䕫龍紫極邉五龍方夾日九虎巳當天夷<lb/>
險丹心直安危白髪巻弔湘人不去何用解膠弦<hi>南昌府志</hi>
　　姜　䕫<lb/>
<pb n="KR4i0062_WYG_059-11a"/>
　　　䕫字堯章鄱陽人蕭東夫識之于年少客游妻<lb/>
　　　以兄子因寓居呉興之武康與白石洞天為鄰<lb/>
　　　自號白石道人慶元中曾上書乞正太常雅樂<lb/>
　　　得免解訖不第而卒有白石詩集<lb/>
　　題嚴州鳥石寺<lb/>
諸老凋零極可哀尚留名姓壓崔嵬劉郎可是疎文墨<lb/>
㡬㸃胭脂涴綠苔<lb/>
　　　<hi>鶴林玉露嚴州烏石寺在高山之上有岳武穆飛張循王俊劉太尉光世題名劉不能書令侍</hi>
<pb n="KR4i0062_WYG_059-11b"/>
　　　<hi>兒意真代書姜堯章詩云云</hi>
　　姑蘓懐古<lb/>
夜暗歸雲繞柁牙江涵星影鷺眠沙行人悵望蘓臺栁<lb/>
曾與呉王掃落花<lb/>
　　送朝天續集歸誠齋時在金陵<lb/>
翰墨場中老斲輪真能一筆掃千軍年年花月無閒日<lb/>
處處江山怕見君箭在的中非爾力風行水上自成文<lb/>
先生秖可三千首回施江東日暮雲<lb/>
<pb n="KR4i0062_WYG_059-12a"/>
　　　<hi>鶴林玉露姜堯章學詩于蕭千巖琢句精工有姑蘇懐古詩云云楊誠齋喜誦之嘗以詩送江</hi>
　　　<hi>束集歸誠齋云云誠齋大稱賞謂其冢嗣伯子曰吾與汝勿如姜堯章也報之以詩云尤蕭范</hi>
　　　<hi>陸四詩翁此後誰當第一功新拜南湖為上將近差白石作先鋒可憐公等皆癡絶不見詞人</hi>
　　　<hi>到老窮謝遣管城儂已晚酒泉端欲乞疏封南湖謂張功父也</hi>
　　除夜自石湖歸苕溪<lb/>
細草穿沙雪半銷呉宫烟冷水迢迢梅花竹裡無人見<lb/>
一夜吹香過石橋<lb/>
美人臺上昔歡娯今日臺空望五湖殘雪未融青草死<lb/>
<pb n="KR4i0062_WYG_059-12b"/>
苦無麋鹿過姑蘇<lb/>
黄㡌傳呼睡不成投篙細細激流冰分明舊泊江南岸<lb/>
舟尾春風颭客燈<lb/>
千門列炬散林鴉兒女相思未到家應是不眠非守嵗<lb/>
小窗春色入燈花<lb/>
三生定是陸天随只向呉淞作客歸巳拚新年舟上過<lb/>
倩人和雪洗征衣<lb/>
沙尾風回一櫂寒椒花今夕不登盤百年草草都如此<lb/>
<pb n="KR4i0062_WYG_059-13a"/>
自琢春詞剪燭看<lb/>
笠澤茫茫雁影微玉峯重疊䕶雲衣長橋寂寞春寒夜<lb/>
秖有詩人一舸歸<lb/>
桑閒篝火卻宜蠶風土相傳我未諳但得明年少行役<lb/>
秖裁白苧作春衫<lb/>
少小知名翰墨場十年心事秖凄凉舊時曾作梅花賦<lb/>
研墨于今亦自香<lb/>
環玦隨波冷未銷古苔留雪卧牆腰誰家玉笛吹春怨<lb/>
<pb n="KR4i0062_WYG_059-13b"/>
看見鵝黄上桞條<lb/>
　　　<hi>文獻通考直齋陳氏曰楊誠齋賞此十絶以為有裁雲縫月之妙思敲金戛玉之奇聲</hi>
　　過垂虹<lb/>
自譜新詞韻最嬌小紅低唱我吹簫曲終過盡松陵路<lb/>
回首烟波十四橋<hi>以上白石詩集</hi>
　　　<hi>硯北雜志小紅順陽公青衣也有色藝順陽公之請老姜堯章詣之一日授簡徴新聲堯章製</hi>
　　　<hi>暗香疎影二曲公使二妓習之音節清婉公尋以小紅贈之其夕大雪過垂虹賦詩云云順陽</hi>
　　　<hi>公即范石湖</hi>
<pb n="KR4i0062_WYG_059-14a"/>
　　嘉泰壬戌上元日訪全老于淨林廣福院觀沈傅<lb/>
　　師碑隆茂宗畫贈詩<lb/>
深衣跨羸驂杳杳春山路入寺君未知閒看移桂樹<lb/>
沈碑含秀潤隆畫出神竒道人那得此老子乃耽之<lb/>
　　龍井<lb/>
年時六月海揚塵遙見青山起白雲聞有高僧來誦咒<lb/>
巖前抛珓問龍君<hi>以上咸淳臨安志</hi>
　　燈詞<lb/>
<pb n="KR4i0062_WYG_059-14b"/>
燈巳䦨珊月氣寒舞兒往往夜深還秖應不盡婆娑意<lb/>
更向街心弄影看<lb/>
南陌東城盡舞兒畫金刺繡滿羅衣也知愛惜春游夜<lb/>
舞落銀蟾不肎歸<lb/>
　　　<hi>武林舊事都城自舊嵗冬孟駕回巳有乗肩小女鼔吹舞綰者數十隊以供貴邸豪家幕次之</hi>
　　　<hi>翫而天街茶肆漸巳羅列燈毬等求售謂之燈市三橋等處客邸最盛舞者往來最多毎夕樓</hi>
　　　<hi>燈初上則簫鼓巳紛然自獻于下酒邉一笑所費殊不多往往至四鼓乃還姜白石有詩云云</hi>
沙河雲合無行處惆悵來遊路巳迷卻入静坊燈火空<lb/>
<pb n="KR4i0062_WYG_059-15a"/>
門門相似列蛾眉<lb/>
遊人歸後天街静坊陌人家未閉門簾裏垂燈照樽俎<lb/>
坐中嬉笑覺春溫<lb/>
　　　<hi>武林舊事邸第好事者如清河張府蒋御藥家閒設雅戯烟火花邉水際燈燭燦然游人士女</hi>
　　　<hi>縱觀則迎門酌酒而去又有幽坊静巷好事之家多設琉璃五色泡燈更自雅潔靚妝笑語望</hi>
　　　<hi>之如神仙白石詩云云</hi>
珠絡琉璃到地垂鳳頭銜帶玉交枝君王不賞無人進<lb/>
天竺堂深夜雨時<lb/>
<pb n="KR4i0062_WYG_059-15b"/>
　　　<hi>武林舊事西湖諸寺惟三竺張燈最盛往往有宫禁所賜貴璫所遺者都人好竒亦往觀焉白</hi>
　　　<hi>石詩云云</hi>
貴客鉤簾看御街市中珍品一時來簾前花架無行路<lb/>
不得金錢不肎回<lb/>
　　　<hi>武林舊事元夕節物婦人皆戴珠翠閙蛾玉梅雪栁菩隄葉燈毬銷金合蟬貂袖項帕而衣多</hi>
　　　<hi>尚白蓋月下所宜也節食所尚則乳糖圎子䭔<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>科斗粉豉湯水晶膾韭餅及南北珍果并皁</hi>
　　　<hi>兒糕宜利少澄沙糰子滴酥鮑螺酪麪玉消膏琥珀餳輕餳生熟灌藕諸色龍纒蜜煎蜜果糖</hi>
　　　<hi>
                        <graphic n="KR1000" url="https://raw.githubusercontent.com/kanripo/KR-Gaiji/master/images/KR1000.png" mimeType="image/png"/>蔞煎七寳薑豉十般糖之䫫皆用鏤鍮装花盤架車兒蔟插飛蛾紅燈綵盝歌叫喧闐幕次</hi>
<pb n="KR4i0062_WYG_059-16a"/>
　　　<hi>往往使之吟叫倍酬其直白石亦有詩云云</hi>
　　自題畵像<lb/>
鶴氅如烟羽扇風賦情芳草緑隂中黒頭辦了人閒事<lb/>
來看凌霜數㸃紅<hi>硯北雜志</hi>
　　句<lb/>
小山不能雲大山半為天<lb/>
　　　<hi>瞿佑歸田詩話姜堯章句造語竒特</hi>
屋角紅梅樹花前白石生<lb/>
<pb n="KR4i0062_WYG_059-16b"/>
　　　<hi>愛日齋叢鈔姜堯章居苕溪上與白石洞天為鄰潘徳久字之曰白石道人有句云云白石生</hi>
　　　<hi>見神仙傳中黄丈人弟子也嵗煮白石為糧時號白石生堯章用此三字盖有據</hi>
　　蘓　石<lb/>
　　　石慶元中溧陽令<lb/>
　　句<lb/>
所幸小紅方嫁了不然啼損馬塍花<lb/>
　　　<hi>硯北雜志堯章毎喜自度曲吹洞簫小紅輒歌而和之堯章後以疾歿故蘓石挽之云云宋時</hi>
　　　<hi>花藥皆出東西馬塍西馬塍皆名人葬處白石歿後葬此</hi>
<pb n="KR4i0062_WYG_059-17a"/>
　　葛天民<lb/>
　　　天民字無懐山隂人有小集<lb/>
　　　<hi>癸辛雜識葛無懐初為僧名義銛字朴翁其後返初服居西湖上一時所交皆勝士有二侍姬</hi>
　　　<hi>一曰如夢一曰如幻</hi>
　　絶句<lb/>
夜雨漲波高二尺失卻搗衣平正石天明水落石依然<lb/>
老夫一夜空相憶<lb/>
　　看山<lb/>
<pb n="KR4i0062_WYG_059-17b"/>
我本田夫作比丘也知騎馬勝騎牛如今馬上看山色<lb/>
不似騎牛得自由<lb/>
　　訪端叔提幹<lb/>
月趁潮頭上山隨柁尾行大江中夜滿䨇櫓半空鳴雁<lb/>
冷來無㡬鷗清睡不成平生師友地此夕最闗情<lb/>
　　西湖泛舟入靈隐山<lb/>
晴嵐漠漠水溶溶落葉遮船翠盖重秋色盡為漁者占<lb/>
山光多向道人濃雲連合抱前村樹礀繞飛來小朵峰<lb/>
<pb n="KR4i0062_WYG_059-18a"/>
送罷夕陽迎素月樓臺高下自鳴鐘<lb/>
　　孤山後寫望<lb/>
凭高每歎昔人非空有峯峯礙落暉大雅風流誰舉似<lb/>
長安秋草又衰微寒花負約開猶嬾幽鳥忘機趁不飛<lb/>
來往半生堪記處西村燈火夜船歸<lb/>
　　即事<lb/>
寒食少逢天氣佳十日九日雨如麻新巢初見燕生子<lb/>
小巷巳無人賣花<lb/>
<pb n="KR4i0062_WYG_059-18b"/>
　　六月一日與堯章泛湖<lb/>
六月西湖帶雨山小舟終日傍鷗閒風烟如許闗情乆<lb/>
賔主相推下語難㡬㸃送君歸大雅一凉今夜滿長安<lb/>
江湖逺思知多少歸去風前各倚䦨<lb/>
　　荷葉浦中<lb/>
急雨捎荷分外竒珠璣狼藉錦紛披下塘六月闗心處<lb/>
西塞扁舟入手時卻傍青蘆深處宿還思白石去年詩<lb/>
平生浩蕩烟波趣月淡風微秖自知<lb/>
<pb n="KR4i0062_WYG_059-19a"/>
　　正月二十七日雨中過蘇隄<lb/>
一隄楊桞占春風桞外羣山細雨中人苦未晴渾不到<lb/>
秖宜老眼看空濛<lb/>
　　清明訪白石不值<lb/>
花薺懸燈桞插簷老懐那復似餳甜畫船巳載先生去<lb/>
燕子無人自入簾<hi>以上無懐小集</hi>
　　絶句<lb/>
二十四友金谷宴千三百里錦帆遊人間無此春風樂<lb/>
<pb n="KR4i0062_WYG_059-19b"/>
樂極人間無此愁<lb/>
　　　<hi>貴耳集云朴翁絶唱</hi>
　　嘗北梨<lb/>
毎到邉頭感物華新梨嘗到野人家甘酸尚帶中原味<lb/>
腸斷春前不見花<hi>山家清供</hi>
　　船子釣灘<lb/>
澤國茫茫水接天孰云無法與人傳見成風月難廻避<lb/>
盡在華亭一釣船<hi>松江府志</hi>
<pb n="KR4i0062_WYG_059-20a"/>
　　周文璞<lb/>
　　　文璞字晉仙號方泉又號野齋又號山楹陽榖<lb/>
　　　人有方泉先生集<lb/>
　　　<hi>貴耳集野齋周晉仙嘗語余曰花閒集秖有五字絶佳細雨溼流光景意俱微妙野齋灌口二</hi>
　　　<hi>郎歌聼歐陽琴行金銅塔歌不減賀白</hi>
　　姜堯章金銅佛塔歌<lb/>
白石招我入書齋使我速禮金塗塔我疑此塔非世有<lb/>
白石云是錢王禁中物上作如來捨身相飢鷹餓虎紛<lb/>
<pb n="KR4i0062_WYG_059-20b"/>
相向拈起靈山受記時龍天帝釋應惆悵形模逺自流<lb/>
沙至鑄出今回更精緻錢王納土歸京師流落多在西<lb/>
湖寺錢王本是英雄人白蓮花現國主身蛇鄉虎落狗<lb/>
腳朕何如紅袍玉帶稱功臣天封坼開即退聼兩浙不<lb/>
聞笳鼔競歸來佛子作䕶持太師尚父尚書令一枚傳<lb/>
到白石生生今但有能詩聲同袍秦外銛師兄哦詩禮<lb/>
塔作佛事同喫地爐山芋羹何曾薫陸綺牀供但見相<lb/>
輪銅緑明哦詩禮塔猶未畢蘆葉低飛山雨溼<lb/>
<pb n="KR4i0062_WYG_059-21a"/>
　　南華陽洞<lb/>
稽首游名山駕言入華陽南洞極祕怪松草泉水香曲<lb/>
几妙𨽻畫殘碣刋靈章俯首試一窺冷風襲綃裳守菴<lb/>
敬愛客暖我紫术湯遺我鵝眼錢云是洞所藏往有尋<lb/>
幽徒入見黄金牆侈心或已起㡬受奇鬼戕身儻獲㑹<lb/>
遇敢恨飛蓬霜更丏一片土小築安閒房朝披神芝圖<lb/>
暮試飢飯方<lb/>
　　金牛洞<lb/>
<pb n="KR4i0062_WYG_059-21b"/>
凌競下危梯俛傴入深穴囘身避雲霧偃靣眎日月藥<lb/>
苖䕶谽谺竹節截嶭孼安知幽蹊下有此大竒絶金牛<lb/>
鏟光景仙諜尚可閱岡頭春巳半枸杞如㸃血便恐顛<lb/>
風興横吹石崖裂<lb/>
　　道中望茅山有感<lb/>
危亭對名岳畢景扶鉤䦨白鷺伺察過低昻若弓彎去<lb/>
嵗負笈遊最佳元符間櫟林帶脩竹派流清珊珊離留<lb/>
叫晝静洞天生春寒偉哉老宗師作屋雲雨端竟為殺<lb/>
<pb n="KR4i0062_WYG_059-22a"/>
蟲蟻不活升龍鸞遺體但觧蛻故宫亦燒殘今剏巳半<lb/>
舊萬柱扶元壇遂以兩不借一笻履巑岏入宅問玉斧<lb/>
采芝投金環墨沼篆結字丹臺氣成盤將謂便隐遁遽<lb/>
亦羅間闗夷甫麈尾堕荀令香爐閒再拜望奇秀恍然<lb/>
神觀還如見大仙伯初髮綠映山兩君控鶴從俱著漢<lb/>
小冠俗累當復馳煮藥鼎欲翻<lb/>
　　呉中秋日<lb/>
郊原落葉巳離離尚有孤花闖短籬小醉不成憐病後<lb/>
<pb n="KR4i0062_WYG_059-22b"/>
苦吟未了說愁時鬬雞走狗袁絲喜臨水登山宋玉悲<lb/>
豆角巳收無别事待同野老赴襟期<lb/>
　　歸憩仁王寺<lb/>
重到招提未覺遲鉢單初副袷衣時僧房齋院門門閉<lb/>
梅子枇杷樹樹垂蟻䕃經牀求託化龍纒佛座學慈悲<lb/>
長年無事閒來此坐對空山諷小詩<lb/>
　　山居書事<lb/>
荼䕷架倒無人架全似老夫狂醉時昨夜一畨溪雨横<lb/>
<pb n="KR4i0062_WYG_059-23a"/>
又漂苔蘚到花枝<lb/>
　　歐陽琴歌<lb/>
嗚呼箇是文忠琴嗚呼此琴今尚存堂中圗書散失盡<lb/>
留得七弦傳子孫六字自書書在腹古錦梅花留不得<lb/>
嗣孫賢者能忍貧不向豪家博珠玉初鼓如撼昭陵松<lb/>
鞏原流水青溶溶三宗龍衮在帝左留把鈞天賜與公<lb/>
再鼓似播清潁水秖將潄流肎洗耳曾蘇兩生招不來<lb/>
自寫新聲付兒子堯囚山舜放野自兹以下不平苦與<lb/>
<pb n="KR4i0062_WYG_059-23b"/>
君所得歸女謗此日一洗清萬古小儒昔誦五季傳頗<lb/>
訝春秋體微變今來再聼七弦琴南薫遺製喜復見浮<lb/>
雲流盡白日逃何用廣陵與離騷譜成秖度歐公曲秋<lb/>
聲賦共廬山髙<hi>琴有公題</hi>
　　晨起<lb/>
閉門不與俗人交元晏春秋日日抄清曉偶然隨鶴出<lb/>
野風吹折白櫻桃<lb/>
　　訪梅<lb/>
<pb n="KR4i0062_WYG_059-24a"/>
幽花墜在石根傍㡬欲攜將近草堂草草一尊聊爾爾<lb/>
跨驢歸去月荒凉<lb/>
　　山樂官<lb/>
山樂官爾誰魂逃河入海俱奔奔伶倫梨園何可論山<lb/>
樂官予欲爾兮無言如有言為予歌雲門<lb/>
　　大滌洞<lb/>
嵌空纔入泉潏潏隔凡倒懸若錐立道士云是閭丘公<lb/>
入向華陽便門出<lb/>
<pb n="KR4i0062_WYG_059-24b"/>
　　題鍾山<lb/>
往在秦淮問六朝江樓秖有女吹簫昭陽太極無行路<lb/>
㡬處鵝黄上栁條<lb/>
　　夀星寺聞子規<lb/>
莫向空山惱病僧暮雲臺殿異鄉人多時不識巴江路<lb/>
守著濃花哭過春<hi>以上方泉先生詩集</hi>
　　題洞霄宫<lb/>
久知靈境無緣到今被春風引得來上帝殿頭聞雨過<lb/>
<pb n="KR4i0062_WYG_059-25a"/>
仙人石面欠花開便燒沈水禮三拜快引流霞釂一杯<lb/>
落日斷霞催去緊掉巾秖等白鴉回<hi>洞霄詩集</hi>
　　潘　檉<lb/>
　　　檉字徳久永嘉人舉進士不第用父賞授右職<lb/>
　　　為閤門舍人福建兵鈐有轉菴集<lb/>
　　　<hi>葉水心序徳乆十五六詩律巳就永嘉言詩者皆本徳乆讀書評文得古人深處</hi>
　　　<hi>劉後村跋元祐間最為本朝文章盛時惟賀方回劉季孫不緣師友頡頏其間雖坡谷亦深嘉</hi>
　　　<hi>屢歎其後有劉翰武子潘檉徳乆尤為項平菴葉水心賞重</hi>
<pb n="KR4i0062_WYG_059-25b"/>
　　送友人游金陵<lb/>
酒盡談餘意轉新北風一舸下寒津遙知白下登樓處<lb/>
正欠黄初著句人往事生來多嵗月舊遊疎似曉星辰<lb/>
半山斜日荒凉寺更有殘碑待拂塵<lb/>
　　出郭<lb/>
酤酒三家市題詩十里塘薄雲鷗外影空翠馬頭香出<lb/>
郭知無事尋僧有底忙終當成野逸小築近滄浪<lb/>
　　嵗暮懐舊<lb/>
<pb n="KR4i0062_WYG_059-26a"/>
白髮將朱顔一去㡬時返懐哉不能寐展轉復展轉雀<lb/>
噪曉窗白雞鳴芳嵗晚梅花眼中春故情千里逺<lb/>
　　還自錢塘道中<lb/>
江上青山落照邉江頭歸客木蘭船春鷗自共潮回去<lb/>
一㸃飛來是柳綿<lb/>
　　自滁陽回至烏衣鎮<lb/>
行人元不恨長途下馬旗亭酒可沽回首琅邪山不見<lb/>
西風吹起豆田烏<hi>以上前賢小集拾遺</hi>
<pb n="KR4i0062_WYG_059-26b"/>
　　姜堯章自號白石道人贈之以詩<lb/>
世間官職似摴蒱采到枯松亦大夫白石道人新拜號<lb/>
斷無繳駁任稱呼<lb/>
　　書姜白石昔游詩後<lb/>
我行半天下未能到瀟湘君詩如圖畫歴歴記所嘗起<lb/>
我逺游興其如鬢巳霜何以舒此懐轉軫彈清商<hi>以上白石道人</hi>
<hi>集附</hi>
　　鷺<lb/>
<pb n="KR4i0062_WYG_059-27a"/>
銀潢何限鵲查查看得槁成度寳車如許風標無用處<lb/>
年年分占水葓花<hi>詩家鼎臠</hi>
　　麗春花<lb/>
梁苑花銷去黄臺早自薫不同鶯子粟别是石榴帬婀<lb/>
娜纔勝掌參差莫夢雲王郎尋水竹駐履㡬殷勤<hi>合璧事䫫別集</hi>
　　題釣臺<lb/>
蟬冠未必似羊裘出處當時巳熟籌但得諸公依日月<lb/>
不妨老子臥林丘英雄陳迹千年在香火空山萬木秋<lb/>
<pb n="KR4i0062_WYG_059-27b"/>
自笑黄塵吹鬢客愛來祠下繫孤舟<lb/>
　　上龜山寺<lb/>
菜花開處認遺基荒屋殘僧未忍離寺付丙丁應有數<lb/>
岸分南北最堪悲金鈴塔上如相語鐡佛風前亦皺眉<lb/>
野匠不知行客意競磨濃墨打殘碑<hi>以上瀛奎律體</hi>
　　遇舊有感<lb/>
人間百寒暑正似須臾期當年同袍子一見雪滿頤不<lb/>
惟形容改亦復聲音移坐定問姓字始省從師時見此<lb/>
<pb n="KR4i0062_WYG_059-28a"/>
發永歎勞生果何為不如多飲酒滿腹同鴟夷<lb/>
　　客舍<lb/>
急雨鳴空壁輕寒上薄幃愁多空被酒夢短不成歸暗<lb/>
想桃花落遙憐燕子飛偷兒欺客寢夜静巻春衣<lb/>
　　霅上簡婁舜章<lb/>
雞頭旋煮蓮新拗蔟鳳排花鱠更鮮清夜故人忻客到<lb/>
小船載酒大船邉<lb/>
　　平江道中<lb/>
<pb n="KR4i0062_WYG_059-28b"/>
不載圗書載酒杯姑蘇臺下小徘徊東風不識人心老<lb/>
擺柳吹花一併來<hi>以上東毆詩集</hi>
　　沈繼祖<lb/>
　　　繼祖富川人慶元中御史有栀林集<lb/>
　　寄題新昌簿㕔綠隂亭<lb/>
洛下追收黄耳信林間聞剏緑隂亭千章古樹虛簾接<lb/>
四月清風羽扇停兄弟頭顱時感歎江湖嵗月久飄零<lb/>
對牀夜話知他日幽賞何如得細聽<hi>瑞州府志</hi>
<pb n="KR4i0062_WYG_059-29a"/>
　　王　遂<lb/>
　　　遂字去非一字穎叔金壇人嘉泰二年進士理<lb/>
　　　宗朝歴江西安撫使權工部尚書卒諡正肅<lb/>
　　題蘓端明書天慶觀乳泉賦後<hi>陵陽李心傳云此軸蓋蘇公元符北歸所書</hi>
天一生兮上浮羽人竢兮丹丘遡儋耳兮東注夾崑崙<lb/>
兮倒流<hi>式古堂書考</hi>
　　曹　豳<lb/>
　　　豳字西士號東甽溫州瑞安人嘉泰二年進士<lb/>
<pb n="KR4i0062_WYG_059-29b"/>
　　　擢祕書丞倉部郎累遷知福州寳章閣待制致<lb/>
　　　仕卒諡文恭<lb/>
　　暮春<lb/>
門外無人問落花緑隂冉冉徧天涯林鶯啼到無聲處<lb/>
春草池塘獨聽蛙<hi>後村千家詩</hi>
　　題括蒼馮公嶺二首<lb/>
平蕪千里綠迢迢水宿山行好耐勞最是愁人最奇崛<lb/>
馮公之巘浙江潮<lb/>
<pb n="KR4i0062_WYG_059-30a"/>
村南村北梧桐樹山後山前白菜花莫向杜鵑啼處宿<lb/>
楚鄉寒食客思家<hi>梅礀詩話</hi>
　　楊栁<lb/>
春至風花各自榮就中楊栁最多情自從初學宫腰舞<lb/>
直至飄綿不老成<hi>詩林萬選</hi>
　　詠緣竿伎<lb/>
又被鑼聲送上竿者番難似舊時難勸君著腳須敎稳<lb/>
多少旁人冷眼看<lb/>
<pb n="KR4i0062_WYG_059-30b"/>
　　　<hi>齊東野語趙南仲以誅李全之功見于趙清臣史揆毎左右之遂留于朝其後恢復事起遂分</hi>
　　　<hi>委以邉面赴鎮日朝紳置酒以餞適有呈緣竿伎者曹賦詩云云師果不競</hi>
　　劉　鎮<lb/>
　　　鎮字叔安南海人嘉泰二年進士學者稱随如<lb/>
　　　先生有随如百詠刋于三山<lb/>
　　贈隐者<lb/>
夫子生東野經年不到城愛吟無俗趣貪畫得閒名荒<lb/>
徑侵山影虚堂出燕聲我慙為謫吏泉石負幽情<hi>後村千家詩</hi>
<pb n="KR4i0062_WYG_059-31a"/>
　　鄭鄖夢<lb/>
　　　鄖夢建安人<lb/>
　　游洋州崇法院<lb/>
曉色熹微麥隴間杖藜徐歩扣禪闗兩澆水足東西堰<lb/>
一抹雲收南北山世路飽諳驚嵗晩佛巖燕坐覺身閒<lb/>
故園早辦歸來計莫待星霜滿鬢斑<lb/>
　　　<hi>陜西通志載此詩跋云建安先生得句法于石湖范公早以文章名世今觀是詩如藍田之珍</hi>
　　　<hi>荆山之璞不假雕琢而自為至寳僧正顯刻之精藍當山水清絶處乃復著此澄澹簡潔之語</hi>
<pb n="KR4i0062_WYG_059-31b"/>
　　　<hi>使讀之當有蕭然脱去世網之意者矣嘉泰癸亥四月既望洋州教授張縯跋</hi>
　　龔頤正<lb/>
　　　頤正本名敦頤光宗受禪改今名字飬正相之<lb/>
　　　子嘉泰中國史院檢討官著芥隐筆記及元祐<lb/>
　　　黨籍列傳譜述續釋常談<lb/>
　　泰伯廟迎享送神辭三章<lb/>
翼翼兮新宫蘭櫋兮枅桂氛總總兮髙靈下隊君視八<lb/>
紘兮昔何殊于棄屣今復何有兮一席之壝惠我呉人<lb/>
<pb n="KR4i0062_WYG_059-32a"/>
兮曷日以弭吁嗟君來兮我心則喜君來不來兮我忘<lb/>
食事<hi>迎神</hi>
登歌兮堂上屢舞兮堂下君來享兮清酤溪毛陸離兮<lb/>
筐筥鯽鱸芳鮮兮亦有肥羜君不來兮使我心苦<hi>享神</hi>
車兮載旃舟兮揚颿鼔咽咽兮君當還君肎來兮尚盤<lb/>
桓我心煢煢兮其無端君不我留兮下土囂福我呉人<lb/>
兮無疾與患千秋萬嵗兮歌至徳以何言<hi>送神</hi>　<hi>呉郡志</hi>
　　張逹明<lb/>
<pb n="KR4i0062_WYG_059-32b"/>
　　　逹明嘉泰中知呉江縣<lb/>
　　題呉江甘泉<hi>在石塘第四橋下陸羽茶經品為第四張又新品為東南第六</hi>
橋下四㮬水人間六品泉松陵無魯望山茗為誰煎<hi>呉江縣志</hi>
　　朱　軧<lb/>
　　　軧字叔止翌之姪嘉泰閒知南劔州<lb/>
　　題汪浮溪先生墓<lb/>
名髙從昔毁相随未免羣兒著力擠一日狼心萌偃月<lb/>
十年豹霧隐愚溪不逄華旦開昌運終抱沈埋返故棲<lb/>
<pb n="KR4i0062_WYG_059-33a"/>
巳矣九原寧可作蕭蕭古木亂蟬嘶<hi>游宦紀聞</hi>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4i0062_WYG_059-33b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋詩紀事巻五十九<lb/>
</p>
<p>
</p>
  </div>
<div>
                <head>宋詩紀事巻六十</head>
    <p>
<pb n="KR4i0062_WYG_060-1a"/>
欽定四庫全書<lb/>
　宋詩紀事巻六十　　　　　　錢塘厲鶚撰<lb/>
　　黄順之<lb/>
　　　順之字佑甫邵武人開禧元年進士<lb/>
　　聽悟師彈招隠<lb/>
悟師手攜清風琴為我再奏招隠吟九原靈均不可作<lb/>
後人遺恨空沈沈我今聽之淚霑襟楚山日落秋聲起<lb/>
古猿啼月空山裏千年愁思上青楓幽蘭無香桂花死<lb/>
<pb n="KR4i0062_WYG_060-1b"/>
吾道非耶何至此曲中歴歴分眀道苦怨王孫負春草<lb/>
歲晩山中難久留憶君一夕令人老王孫王孫知不知<lb/>
琴心招君胡不歸下沿湘江之水流上逐湘山之雲飛<lb/>
一彈一招一太息水流雲飛朝復夕<lb/>
　　送葉靖逸<lb/>
山髙積雪明嵗序冉以逼佳人抱書去西湖失顔色清<lb/>
夜獨慷慨詩壇夢生棘我有雙鯉魚對之不敢食<lb/>
　　初寓横涇<lb/>
<pb n="KR4i0062_WYG_060-2a"/>
十年泉石夢及此始依然野迥天垂地身閒日抵年稍<lb/>
欣聞見少漸與土風便分得漁樵席白雲相共眠<lb/>
　　題九曲尼院<lb/>
曾是霓裳第一人曲終認得夲來身多年不作東風夢<lb/>
閒卻薔薇一架春<lb/>
　　觀冷水峪桃花<lb/>
石家歩障久成塵移作包山一段春惆悵日斜原上路<lb/>
年年紅雨打行人<hi>以上前賢小集拾遺</hi>
<pb n="KR4i0062_WYG_060-2b"/>
　　韜光菴<lb/>
瘦笻拄到古韜光分得山僧半榻涼幽鳥一聲春夢斷<lb/>
溼雲漠漠䕶殘香<hi>咸淳臨安志</hi>
　　李宗勉<lb/>
　　　宗勉字强父富陽人開禧元年進士理宗朝拜<lb/>
　　　參知政事左丞相兼樞宻使卒贈太師諡文清<lb/>
　　題六和塔<lb/>
經從塔下幾春秋每恨無因到上頭今日始知髙處險<lb/>
<pb n="KR4i0062_WYG_060-3a"/>
不如歸去卧林丘<hi>咸淳臨安志</hi>
　　危　和<lb/>
　　　和字祥仲逢吉弟號閒靖居士又號蟾塘開禧<lb/>
　　　元年進士知徳興縣有蟾塘集<lb/>
　　積翠樓<lb/>
著我高逺堂恍若非人世一榻臥白雲清寒不成寐松<lb/>
竹四山秋颼颼驚客耳誰在隔窗中朱弦寫流水<hi>撫州府志</hi>
　　陳　垓<lb/>
<pb n="KR4i0062_WYG_060-3b"/>
　　　垓字漫翁閩縣人宻學襄六世從孫開禧元年<lb/>
　　　進士官至淮東提刑<lb/>
　　絕句<lb/>
硯乾筆秃墨糊塗半夜敲門送省符擲得幺幺監嶽廟<lb/>
恰如輸了選官圖<lb/>
　　　<hi>吹劒録陳漫翁監轉般倉與鎮江守喬平章爭一事平章乞回避漫翁得嶽祠吏持牒索回文</hi>
　　　<hi>漫翁就書一絕云云</hi>
　　華　岳<lb/>
<pb n="KR4i0062_WYG_060-4a"/>
　　　岳字子西貴池人為武學生開禧元年上書請<lb/>
　　　誅韓侂胄蘓師旦下大理鞠治編管建寧圜土<lb/>
　　　中侂胄誅放還登嘉定武科第一為殿前司官<lb/>
　　　以史彌遠當國謀去之事覺下臨安獄杖死東<lb/>
　　　市有翠微南征錄<lb/>
　　春暮<lb/>
麥髥豆莢雨生肥閒錄園林粉蜨飛賸寘好花安四壁<lb/>
不教人道是春歸<lb/>
<pb n="KR4i0062_WYG_060-4b"/>
　　游溪西寺次府判湯丈韻<lb/>
寺覺重遊好僧期後㑹賖青蟲雕病葉白鳥篆平沙水<lb/>
痩石生齒山寒梅未花功名應有待且謁惠公茶<lb/>
　　別舘即事<lb/>
十年客裏過春光客裏逢春分外狂半堵碧雲蝸路溼<lb/>
一簾紅雨燕泥香銜山西日辭香閣拍岸春風趂夜航<lb/>
莫向錢塘蘇小說東吳新髻李紅娘<hi>以上翠微南征録</hi>
　　吕聲之<lb/>
<pb n="KR4i0062_WYG_060-5a"/>
　　　聲之字大亨新昌人官宿松尉徙平陽丞終昭<lb/>
　　　信軍節度推官有沃洲雜咏<lb/>
　　賀葉司業兼中書舍人<lb/>
英妙才華四十年山林朝市姓名傳何妨萬斛横江上<lb/>
不礙千帆過目前我肯尾書干木紙人饒首著祖生鞭<lb/>
金鑾何日商風雅伴直能呼孟浩然<lb/>
　　丹丘道中<lb/>
夜宿溪頭十里村數星魚火照籬門鴈山峭絕經行處<lb/>
<pb n="KR4i0062_WYG_060-5b"/>
猶帶煙霞入夢魂<hi>以上四朝詩</hi>
　　嚴大猷<lb/>
　　　大猷蒼溪人特奏名官隆慶府參軍<lb/>
　　句<lb/>
笏未到身難擊泚兵如入手易擒吳<lb/>
　　　<hi>萬姓統譜吳曦僭蜀大猷詩云云</hi>
　　王　翥<lb/>
　　　翥字一飛成都人篤學尙氣吳㬢謀反來請翥<lb/>
<pb n="KR4i0062_WYG_060-6a"/>
　　　陽病風瘖潛往安丙謀誅㬢事定匿巴中為農<lb/>
　　　終身<lb/>
　　送張判官歸巴州<lb/>
囘首三巴曲平生萬里橋衣冠無頼客花月可憐宵<lb/>
　　灌口秋漲<lb/>
所向愁無地窮源欲上天蛟龍胡爾怒鷗鷺更誰憐萬<lb/>
里朝宗意羣兇跋扈年生涯秋色裏獨立問漁船<lb/>
　　吳宣撫故宅<lb/>
<pb n="KR4i0062_WYG_060-6b"/>
社稷疲奔命乾坤服至誠扶持三蜀在出入兩朝榮豕<lb/>
犬有遺恨麒麟空復情家聲隤已盡國法用猶輕成季<lb/>
翻無後花卿浪得名門庭黄鳥語几杖綠苔生威福何<lb/>
偏重精神恐不平庶幾蒙世立凡百愼持盈<lb/>
　　憶舎弟<lb/>
藥物吾仍病花時汝未歸不眠愁月落獨立看雲飛詩<lb/>
禮自持律飢寒誰解圍遙知理舟檝西望涕沾衣<hi>以上谷音</hi>
　　方信孺<lb/>
<pb n="KR4i0062_WYG_060-7a"/>
　　　信孺字孚若興化軍人以廕補官開禧中假朝<lb/>
　　　奉郎使金三往返不詘歴淮東轉運判官知眞<lb/>
　　　州至廣西漕有好菴游戯詩境集<lb/>
　　　<hi>劉後村序公詩文操簡立成宫羽協諧經緯麗宻</hi>
　　題龍隱巖<lb/>
春波飽微綠斗柄涵空明方舟貫巖腹鵝鸛相酬鳴仰<lb/>
窺穹窿頂宛轉百怪呈僅餘鱗甲碎不見頭角獰下闖<lb/>
清泠淵演迤萬頃澄但同魚鳥參勿遣蛟龍驚抉苔撫<lb/>
<pb n="KR4i0062_WYG_060-7b"/>
竒篆倚櫂看題名三將標殊勲自與山不傾誰歟贅小<lb/>
築正恐嗔山靈南洞更幽絕仙佛依崢嶸太虚可為室<lb/>
豈復資欒楹乳泉助茗椀中有冰雪清何須驂鸞去此<lb/>
即白玉京鼎來不速客抱琴忽遲迎愛此無絃曲巖澑<lb/>
同一聲為我洗塵耳喚我詩魂醒秪愁白衣到好句無<lb/>
繇成<lb/>
　　桂州黄潭舜祠<lb/>
西風攪桂樹落日明楓林遊子懐歸期余悲渺登臨虞<lb/>
<pb n="KR4i0062_WYG_060-8a"/>
山一何高湘水一何深英皇僅枯冡寂寞南薫琴我欲<lb/>
奏古曲俗耳更哇淫古器不可見聊作相思吟相思長<lb/>
相思相思無古今一歌衆鳥聽再歌萬籟沈推手君勿<lb/>
歌有酒且孤斟落落此時意寥寥千載心五絃母庸絕<lb/>
四海誰知音<lb/>
　　重題龍隱巖<lb/>
愛山那惜走千回生怕前驅後騎催石上參差鱗甲動<lb/>
眼中在處畫圖開驂鸞未辦乘風去浮鷁何妨載雨來<lb/>
<pb n="KR4i0062_WYG_060-8b"/>
人事百年俱變滅祗應題字不塵埃<hi>以上曹氏歴代詩選</hi>
　　游九言<lb/>
　　　九言字誠之建陽人父訔湖南安撫參議官九<lb/>
　　　言筮仕古田尉開禧中知光化宰充荆鄂宣武<lb/>
　　　參謀官卒端平中特贈直龍圖閣諡文靖有黙<lb/>
　　　齋遺稾<lb/>
　　金陵野外廢寺<lb/>
寒花窈嫋蔓頽牆古寺蒼苔晝掩房犬吠屋頭山杳杳<lb/>
<pb n="KR4i0062_WYG_060-9a"/>
蟲鳴堦隙草荒荒池塘淡日蒹葭冷籬落西風橘柚黄<lb/>
六代江山金碧地斷碑留得管興亡<lb/>
　　聽鄭三彈雙韻子歌<lb/>
寒窗積雪生虚明玉壺風折層簷冰朱霞秀色妙公子<lb/>
理弦燈下髙亭亭遊絲兩兩挂孤月雙聲應手無畱停<lb/>
月寒坏戸砌蟲泣雲凍出浦邊鴻征蒼蠅撲紙窗欲透<lb/>
蜾蠃穴桑兒未成琵琶寛詳雙韻切含悽盡向弦中說<lb/>
酒酣疏綺雜娱嬉誰道壯夫心更折一從氊毳被河山<lb/>
<pb n="KR4i0062_WYG_060-9b"/>
學得聲容難辨別鷓鴣金屋沸歌吹鼠頭寳陌行鞾韈<lb/>
帕腰慢舞作彎孤捉耳釂觴眞折馘眼前猶聽舊歌辭<lb/>
鳳韶豈獨鏘虞時罷弹三喟寢不熟風定寒江靜夜悲<lb/>
<hi>以上黙齋遺稾</hi>
　　美人倚樓圖<lb/>
簷頭燕子說春寒胡蜨悠悠午夢殘睡起高樓多少恨<lb/>
天涯小雨怯闌干<lb/>
　　溪上<lb/>
<pb n="KR4i0062_WYG_060-10a"/>
烟開曉日照溪頭溪上人家岸下舟啼鳥不知春已老<lb/>
數聲啼破碧巖幽<hi>以上詩家鼎臠</hi>
　　游　儀<lb/>
　　　儀字伯莊長平之勝士早遊京師自北方縱覽<lb/>
　　　名山已而浮洞庭歸隠武溪之上<lb/>
　　黄鶴樓<lb/>
長江巨浪拍天浮城郭相望萬景收漢水北吞雲夢入<lb/>
蜀江西帶洞庭流角聲交送千家月㠶影中分兩岸秋<lb/>
<pb n="KR4i0062_WYG_060-10b"/>
黄鶴樓髙人不見郤隨鸚鵡過汀洲<lb/>
　　　<hi>詩人玉屑按栁溪吕炎近錄云伯莊此詩膾炙人口游黙齋嘗書寘南樓游受齋漕湖北日復</hi>
　　　<hi>為之刻石</hi>
　　游　僩<lb/>
　　　僩字憲武<lb/>
　　金精山歌<lb/>
皺帬蹙鳳金屈盤秦釵衞鬢香添寒洞庭波横嬌不起<lb/>
舞娥拂桂棲孤鸞寳光瑞色元宫閟碧峽瑤草春漫漫<lb/>
<pb n="KR4i0062_WYG_060-11a"/>
霜刀如泥割蒼玉樓綃閣綺白日閒楯花紅飛洞雲溼<lb/>
驚雷挾空老蚪泣崖前紅落霞不流縞衣丹使杓衡急<lb/>
君不見石髪流漿翻柱礎弱水液横天上乳西方七宿<lb/>
欃槍熒長沙地遠豐鐘鳴<hi>金精風月</hi>
　　趙　廱<hi>一作雍</hi>
　　　廱號竹潭忠簡後人開禧間為處州太守<lb/>
　　雪夜黄州城下<lb/>
雪後人家早閉門江寒水落見沙㾗黄州城下東坡路<lb/>
<pb n="KR4i0062_WYG_060-11b"/>
月浸梅花正斷魂<hi>詩林萬選</hi>
　　煙雨樓<hi>在處州</hi>
畫棟飛雲暮靄寒樓臺城堞有無門煙收雨霽曾看否<lb/>
見盡東南萬疉山<hi>括蒼彚紀</hi>
　　高孝璹<lb/>
　　　孝璹字公純臨卭人生開禧中魏了翁表叔<lb/>
　　臨安西湖<lb/>
朱簾白舫亂湖光隔岸龍舟檥夕陽今日懽遊復明日<lb/>
<pb n="KR4i0062_WYG_060-12a"/>
便將京洛看錢塘<hi>魏鶴山題跋</hi>
　　李　丙<lb/>
　　　丙字仲南官左修職郎監臨安府都鹽倉<lb/>
　　夜夜曲<lb/>
玉窗結怨歌幽獨弦絕鸞膠幾時續銅龍漏促春夜長<lb/>
冷雨酸風亂心曲閒熏翠被鬰金香拂拭繡枕屏山綠<lb/>
飛飛乳燕歸不歸寂寞流蘓帳前燭<hi>前賢小集拾遺</hi>
　　髙　翥<lb/>
<pb n="KR4i0062_WYG_060-12b"/>
　　　翥字九萬餘姚人有菊礀小集<lb/>
　　過臨平<lb/>
征帆一似白鷗輕起揭篷船看曉晴梅子著花霜壓岸<lb/>
自披風㡌過臨平<lb/>
　　春日湖上<lb/>
清波門外放船時盡日輕寒戀客衣花下笑聲人共語<lb/>
栁邊檣影燕交飛曉風不定棠梨瘦夜雨相連薺麥肥<lb/>
最憶故山春更好夜來先遣夢魂歸<lb/>
<pb n="KR4i0062_WYG_060-13a"/>
　　重午懐舊<lb/>
獨守空庭日欲晡滿斟濁酒不須沽白頭兄弟三年别<lb/>
青眼交游一字無醉看葵榴懐舊事饞思櫻笋夢吾廬<lb/>
向時癡絶今愁絕自讀離騷些老夫<lb/>
　　初聞雷<lb/>
二月寒猶在春雲溼未開灑窗終夜雨發軔數聲雷薺<lb/>
麥綠生腦棠梨紅拆腮西湖花事動從此日徘徊<lb/>
　　無題<lb/>
<pb n="KR4i0062_WYG_060-13b"/>
風竹蕭蕭淡月明孤眠眞箇可憐生不知昨夜相思夢<lb/>
去到伊行是幾更<lb/>
　　秋興<lb/>
數聲新雁夜初長曉起開門衣袂凉籬菊褪黄秋興嬾<lb/>
瓦溝才試一㾗霜<lb/>
　　題二小姬扇<lb/>
慶娘顰翠眉春瘦怯羅衣笑問采花蜨如何成對飛<lb/>
湘湘未識羞獨坐抱箜篌貪學耆婆舞擡身拜部頭<lb/>
<pb n="KR4i0062_WYG_060-14a"/>
　　恭跋思陵宸翰拓本巻後<lb/>
淡黄越紙打殘碑盡是先皇御賜詩白髪内人和淚讀<lb/>
為曾親見寫詩時<lb/>
　　下塘二首<lb/>
河水新添三尺髙河邊蘆葦有龜巢波流夜夜飄魚箔<lb/>
空㸃籃燈照樹梢<lb/>
日出移船日又斜蘆根時復見人家水鄉占得秋多少<lb/>
岸岸紅雲是蓼花<lb/>
<pb n="KR4i0062_WYG_060-14b"/>
　　輦下酒市多祭二郎祠山神<lb/>
簫鼓喧天鬧酒行二郎賽罷賽張王愚民可煞多忘本<lb/>
香火何曽到杜康<lb/>
　　過平原故相宅<lb/>
拂曉官家簿錄時未曾吹徹玉參差旁人不忍聽鸚鵡<lb/>
猶向雕籠喚太師<hi>以上菊礀小集</hi>
　　　<hi>齊東野語韓侂胄久用事欲立竒功以固位首謀北伐出師諸將相繼潰敗金人渡淮圍楚州</hi>
　　　<hi>遣方信孺奉使通謝信儒回言金人欲太師首級侂胄怒謀再用兵楊后俾榮王入奏復命史</hi>
<pb n="KR4i0062_WYG_060-15a"/>
　　　<hi>彌遠錢象祖衞涇王居安張鎡誅侂胄時開禧三年十一月二日侂胄愛姬三夫人號滿頭花</hi>
　　　<hi>者生辰張鎡移庖府中酣飲至五鼓其夕周筠聞其事遂以覆帖告變侂胄已被酒叱曰誰敢</hi>
　　　<hi>遂升車而去甫至六部橋殿司夏震聲諾於道旁曰有旨太師罷平章事日下出國門語未竟</hi>
　　　<hi>健卒百餘人擁其轎出至玉津園夾牆内撾殺之</hi>
　　西湖暮歸<lb/>
風荷百頃占漣漪煙樹冥濛乳燕飛買斷小舟休喚客<lb/>
暗穿萍葉載詩歸<hi>咸淳臨安志</hi>
　　感懐<lb/>
<pb n="KR4i0062_WYG_060-15b"/>
漂泊南州又過年恰如杜子客鄜川酒堪度日難為醉<lb/>
詩怕傷時未可傳店舍無煙兵火後街坊有月試燈前<lb/>
荒涼古驛聞吹笛老淚縱横落枕邊<lb/>
　　拜林和靖墓<lb/>
玉函香骨老雲根占斷孤山水月村薦菊泉香涵竹影<lb/>
種梅地冷帶苔痕生前已自全名節身後從誰問子孫<lb/>
惟有年年寒食日遊人來與酹清尊<hi>以上詩林萬選</hi>
　　春詞<lb/>
<pb n="KR4i0062_WYG_060-16a"/>
鬭草歸來上玉階香泥微汚合歡鞵全籌贏得無人賞<lb/>
依舊春愁自滿懐<hi>貴耳集</hi>
　　李熙輔<lb/>
　　題真空閣<lb/>
括蒼山上雲山好雲亦好可憐山下僧看雲不知老<hi>赤城</hi>
<hi>志</hi>
　　李　迎<lb/>
　　　迎字彦將濟源人通判明州有濟溪老人遺稾<lb/>
<pb n="KR4i0062_WYG_060-16b"/>
　　句<lb/>
籍甚人言易巳東<lb/>
　　　<hi>陳振孫書錄解題李迎彦将永嘉周浮沚先生之壻與先大父為襟袂集中有送先君子赴戊</hi>
　　　<hi>子秋試詩首句云云葢先君治易故也</hi>
　　朱　鼐<lb/>
　　　鼐字子大<lb/>
　　奉題周南仲正字所藏閻立本畫蘓李别<lb/>
少卿昔在河梁别執手踟蹰不能發萬古初傳五字詩<lb/>
<pb n="KR4i0062_WYG_060-17a"/>
努力相期在明徳子卿海上氊為食故人朅來重相覿<lb/>
不覺看羊度歳年郤因射雁傳消息人間此是長别離<lb/>
少卿在虜子卿歸歸歟尙握漢臣節留者永衣胡人衣<lb/>
天長地闊半尺絹滿眼雲愁風景變一人仰叫頭脫冠<lb/>
一人横涕褎著面閻君國相稱畫師未必想像能爾竒<lb/>
前身恐是胡婦子曾見兩公分袂時<hi>前賢小集拾遺</hi>
　　陳　炳<lb/>
　　　炳龍泉人官提轄文思院有退菴集<lb/>
<pb n="KR4i0062_WYG_060-17b"/>
　　資福院平綠軒<lb/>
水屋圍春綠雲嵐送晩青無心向朝市信歩到禪扃野<lb/>
境連天遠疎鐘隔岸聽杯行莫辭醉簷月笑人醒<lb/>
白髪流年迅青春盡日閒烟消漁舎出風約㯭聲還往<lb/>
事空搔首微官秖强顔漂零那對此歸夢繞雲山<hi>至元嘉禾</hi>
<hi>志</hi>
　　柯夢得<lb/>
　　　夢得字東海莆陽人屢上春官不第後以特科<lb/>
<pb n="KR4i0062_WYG_060-18a"/>
　　　入仕有抱甕集<lb/>
　　陌上桑<lb/>
朝采陌上桑暮采陌上桑一桑十日采不見薄情郎正<lb/>
是吳頭桑葉綠行人莫唱江南曲<lb/>
　　見舊題壁<lb/>
小遲㸃筆醉還嗔畫斷蕭梁古佛塵今日重來應抵掌<lb/>
十年分付未逢人<lb/>
　　晩望<lb/>
<pb n="KR4i0062_WYG_060-18b"/>
無數寒鴉來遠鐘物華心跡偶然同不知海北江南路<lb/>
更有愁人立晩風<hi>以上前賢小集拾遺</hi>
　　夢蜨<lb/>
一覺千年一轉機覺來還是夢還非當時夢裏知為蜨<lb/>
便好穿花傍水歸<hi>劉後村詩話</hi>
　　吳伯凱<lb/>
　　　伯凱字虞賓<lb/>
　　夏夜書所見<lb/>
<pb n="KR4i0062_WYG_060-19a"/>
吳牛見月喘引重不得休孤螢出露草意行淩九秋形<lb/>
大苦見役物微長自由世無漆園吏持問逍遙遊<hi>前賢小集</hi>
<hi>拾遺</hi>
　　鮑　壄<lb/>
　　　壄字份甫<lb/>
　　仰止亭<lb/>
昔年曾此戀青山幾度秋風入夢寒想得玉岑迴合處<lb/>
夕陽依舊滿朱䦨<hi>前賢小集拾遺</hi>
<pb n="KR4i0062_WYG_060-19b"/>
　　李叔逹<lb/>
　　　叔逹字頴士<lb/>
　　舟中聞木犀<lb/>
地近孤城水合流天風吹下廣寒秋巖花似喜幽人至<lb/>
先遣清香到小舟<hi>前賢小集拾遺</hi>
　　馬　并<lb/>
　　　并淮南人<lb/>
　　金庭觀<lb/>
<pb n="KR4i0062_WYG_060-20a"/>
右軍學業隠林丘世隔年餘景尚幽苔鎖一泓殘墨沼<lb/>
雲遮三級舊書樓欣逢羽客開金闕快覩仙童侍玉旒<lb/>
自怪今朝脱肌骨飛身得向洞天遊<hi>剡録</hi>
　　金嘉謨<lb/>
　　魚籪<lb/>
芒葦織簾箔横當湖水秋寄言魚與蟹機穽在中流<hi>蟹畧</hi>
　　蒋廷玉<lb/>
　　　廷玉字太璞<lb/>
<pb n="KR4i0062_WYG_060-20b"/>
　　淨刹<lb/>
碑上文難讀開山失所傳巖松秋落子石井下添泉地<lb/>
曠常多月廚寒不起烟昔年曾有虎來到寺門前<hi>前賢小集</hi>
<hi>拾遺</hi>
　　揚州<lb/>
一馬揚州路桃花㡬樹花春光無揀擇淮地亦䌓華日<lb/>
沸長江水風昏古壘沙爭雄舊時事君去莫思家<hi>揚州府志</hi>
　　霍　洞<lb/>
<pb n="KR4i0062_WYG_060-21a"/>
　　　洞字太清武進人崇寧大魁端友從孫居城東<lb/>
　　　梅坡自號筠寮<lb/>
　　宿田舍<lb/>
北風吹晴屋滿霜翁兒赤體悲無裳閨中幼婦飢欲泣<lb/>
忍飢取麻燈下績一身豈暇私自憐鳴機軋軋明窗前<lb/>
織成五丈布翁作襕帬兒作袴明朝官中催租急依然<lb/>
赤體當風立<lb/>
　　歳饑太守春遊呈以絕句<lb/>
<pb n="KR4i0062_WYG_060-21b"/>
朝來五馬去㝷春誰信家家甑有塵枕藉道傍宜細問<lb/>
恐非芳草醉眠人<hi>以上咸淳毘陵志</hi>
　　朱　訔<lb/>
　　　訔字介然<lb/>
　　采菊亭<lb/>
霜降草木落園菊發幽姿風流賢史君採掇訢忘疲雅<lb/>
尚已千載載詠閒居詩佳處要領畧坐見花隂移<hi>前賢小集</hi>
<hi>拾遺</hi>
<pb n="KR4i0062_WYG_060-22a"/>
　　張徳象<lb/>
　　寄沈菊山<lb/>
八十乾淳老生涯半子虚久無朝士餽空有故人書詩<lb/>
道窮方進塵緣老盡除茫茫天壤闊誰復是知予<hi>翰墨大全</hi>
　　惠端方<lb/>
　　　端方字敬之廸之子永嘉丞<lb/>
　　梅花<lb/>
美人在空谷抱志苦貞潔素衣飄白雲容色貶春雪臨<lb/>
<pb n="KR4i0062_WYG_060-22b"/>
風一笑粲皓齒何瑩徹破鏡忽上天寒影浸瑤闕<hi>前賢小集</hi>
<hi>拾遺</hi>
　　張道元<lb/>
　　金焦行次梁必大韻<lb/>
二山砥柱江流中下有水府之幽宫巨靈設此天險重<lb/>
怒濤欲起兩伏龍山光對面山淡濃朝暮雲起相過從<lb/>
鐘聲兩様飄江風撞驚大夢醒塵胷海門茫茫直其東<lb/>
江山第一麗且雄六朝形勝留遺蹤天荒地老代不同<lb/>
<pb n="KR4i0062_WYG_060-23a"/>
登臨此地閱幾翁公獨硬語盤髙穹長江滔滔去不已<lb/>
千古名山占蕭寺白髪印公心水止嗟予勞生竟何似<lb/>
人門平地風波起誰能釣舟煙波裏千年間限鐵臺址<lb/>
不如流芳向文字州縣之職徒勞耳丈夫封矦待時至<lb/>
以道事人直如矢豈但弦歌化州里人兮山兮有如此<lb/>
我願學者梁夫子<hi>金山志略</hi>
　　費　震<lb/>
　　　次梁必大金焦行<lb/>
<pb n="KR4i0062_WYG_060-23b"/>
太倉一米梁魏中梵王坐處如天宫硨磲瑪瑙珊瑚重<lb/>
䕶法更有諸天龍醍醐浮香甘露濃我欲問訊當何從<lb/>
惟有一席西津風快哉八九雲夢胷海門直指扶桑東<lb/>
金鼇兩角争豪雄蒜山房客送墨蹤妙高千偈佛印同<lb/>
衲衣玉帶知何在至今詩句撑蒼穹江山如畫人往巳<lb/>
雲霾浪打寺復寺華陽眞逸曾至止鶴銘筆法蘭亭似<lb/>
老綸敗壁扶不起沙戸祈蠶脩竹裏處士蝸牛空舊址<lb/>
留得名山作焦字年來俗事怕到耳神尻氣輿隨所至<lb/>
<pb n="KR4i0062_WYG_060-24a"/>
從渠烏兎走如矢白雲之鄉吾故里桑榆斥鷃安識此<lb/>
大鵬逍遙問荘子<hi>金山志略</hi>
　　金遁初<lb/>
　　金焦行次梁必大韻<lb/>
江春淮水通吳中深有萬丈天吳宫珠樓貝闕知幾重<lb/>
魚身人面赤如龍紫雲赫奕青霞濃天帝下降百神從<lb/>
鮫鯨無端怒生風敕移三山塡其胷曰躔月緯分西東<lb/>
戴鼇方知䇿强雄馬塵轍跡絕遊蹤仙境直與蓬萊同<lb/>
<pb n="KR4i0062_WYG_060-24b"/>
千濤萬浪插兩峰屹然對拱摩層穹金山蜿蜒勢未已<lb/>
焦山縈迴藏古寺大覺仙聖所廬止人間畫圖那得似<lb/>
鏡銅摩青鳥飛起浮圖倒影澄波裏六朝陵闕存故址<lb/>
百戰功名數行字相去清風半帆耳此身未遊心已至<lb/>
君詩到手破的矢我詩刻畫慚下里三分之句豈辦此<lb/>
舉杯一酹問蘓子<hi>金山志略</hi>
　　朱　渙<lb/>
　　　渙字濟仲<lb/>
<pb n="KR4i0062_WYG_060-25a"/>
　　蟻飲研槽歌<lb/>
晴窗棐几風日舒呼童汲水供蟾蜍涓流入研元頴濡<lb/>
一蟻蠢蠢爰來趨須臾十百與之俱前後有行不亂踰<lb/>
宛若徙穴舁腐餘想應燥吻脣頰枯清夢思欲吞江湖<lb/>
搖尾羞作涸轍呼奮迅恰如東海魚物生天地小大殊<lb/>
飢食渇飲皆同途矧爾有靈非至愚大槐南柯名利區<lb/>
一夢而覺驚幻虚爾其聽我母睢盱爾吭既沃腹既腴<lb/>
歸安其藏勿浪逋階前羣兒正嬉娛以指劃土糜爾軀<lb/>
<pb n="KR4i0062_WYG_060-25b"/>
　　題徐禮部家歸去來圖<lb/>
古木參天呌杜鵑春愁渾在夕陽邊看君此畫還三歎<lb/>
憶得西江上水船<hi>以上前賢小集拾遺</hi>
　　項　詵<lb/>
　　　詵字宜甫<lb/>
　　便橋泊舟<lb/>
身寄一葉舟擾擾又行役不知寒襲人但覺酒無力霜<lb/>
剝岸石裂風激水波逆望眼浩無涯遠山相對碧<hi>前賢小集</hi>
<pb n="KR4i0062_WYG_060-26a"/>
<hi>拾遺</hi>
　　李清叟<lb/>
　　　清叟縉雲人<lb/>
　　金庭觀<lb/>
山屬蓬壺第幾重竒峰翠岫繞靈宫雲藏毛竹深深洞<lb/>
煙起香爐褭褭風放鶴已歸天漢上養鵝無復小池中<lb/>
羽人盡得飛章法神與寥陽路暗通<hi>剡録</hi>
　　蔡　宰<lb/>
<pb n="KR4i0062_WYG_060-26b"/>
　　　宰字仲平<lb/>
　　望洞陽<lb/>
歳事今無幾清霜苦見侵寒深落雁渚風急擣衣砧翠<lb/>
縠紋秋水斑綃纈霧林洞陽棲隠地樓觀白雲深<hi>前賢小集</hi>
<hi>拾遺</hi>
　　李　謙<lb/>
　　　謙字恭甫<lb/>
　　秋懐<lb/>
<pb n="KR4i0062_WYG_060-27a"/>
西風入商管衆木夜有聲候蟲竟何為聒聒終夕鳴彼<lb/>
亦有所思感此歳月征人生豈異適長嘯一拊楹<lb/>
敗壁鳴莎鷄涼月照虚堂南鄰機杼聲熠熠燈火光遙<lb/>
聞誰家砧巳趣公子裳佳人在何許葉落山中霜<hi>前賢小集</hi>
<hi>拾遺</hi>
　　郭從範<lb/>
　　　從範字世模<lb/>
　　烏衣啼<lb/>
<pb n="KR4i0062_WYG_060-27b"/>
碧煙障樓天欲暮飛烏夜絕蕪城戍雲外畢逋銜泥來<lb/>
月明腷膞同枝語樓中有人輟機杼玉笙怨咽凝江霧<lb/>
惆悵幽懐夜未闌桂樹秋風蘭葉露<hi>前賢小集拾遺</hi>
　　歐陽光祖<lb/>
　　和朱文公九曲櫂歌<hi>九首存一</hi>
玉女峰臨二曲流刳心學道幾春秋東風不信心如鐵<lb/>
郤放石楠花滿頭<hi>武夷詩集</hi>
　　趙民則<lb/>
<pb n="KR4i0062_WYG_060-28a"/>
　　題張家店壁<lb/>
舍䇿投牀睡便濃覺來涼葉動西風驚秋念遠無窮意<lb/>
客裏知誰此夜同<hi>誠齋詩話</hi>
　　潘葛民<lb/>
　　　葛民字子尚<lb/>
　　胡蜨花<lb/>
風光白日長胡蜨飛過牆飛飛不停去何忙牆外誰家<lb/>
菜花黄出門不知南陌路心隨胡蜨尋郎處<hi>前賢小集拾遺</hi>
<pb n="KR4i0062_WYG_060-28b"/>
　　江朝宗<lb/>
　　　朝宗括蒼人有詩名<lb/>
　　梅花<lb/>
小小人家短短籬冷香溼雪兩三枝寂寥竹外無窮思<lb/>
正倚江天日暮時<hi>剡録</hi>
　　黄復之<lb/>
　　　復之字幼張<lb/>
　　過臨平<lb/>
<pb n="KR4i0062_WYG_060-29a"/>
孤蹤逐浪萍幾度過臨平人語水相應㠶移山倒行鷺<lb/>
飛秋嶼冷虹飲晩川明不是憑詩句丹青寫不成<lb/>
　　題扇面六言<lb/>
峽束天圍漸小林穿日腳㣲明竹居有徑誰埽水碓無<lb/>
人自鳴<hi>以上前賢小集拾遺</hi>
　　楊　冠<lb/>
　　　上揚州太守<lb/>
古人肉食無遠謀腰錢騎鶴向揚州春風十里珠簾捲<lb/>
<pb n="KR4i0062_WYG_060-29b"/>
但看竹西歌吹樓天朝選用詩書帥上䇿公言須自治<lb/>
屏翰堅持保障功江淮益壯金湯勢北騎不敢縱南牧<lb/>
關塞烟迷芳草綠健兒歌舞樂昇平一曲梅花細栁營<lb/>
<hi>揚州府志</hi>
　　李大方<lb/>
　　　大方字允蹈廌之孫<lb/>
　　句<lb/>
三百年來今幾秋天地自老江自流　笛聲吹起白玉<lb/>
<pb n="KR4i0062_WYG_060-30a"/>
盤正照御前楊栁碧　可憐一代經綸業不抵鍾山㡬<lb/>
首詩　後院落花人不到黄鸝飛下石榴隂<lb/>
　　　<hi>詩人玉屑楊誠齋云李方叔之孫大方字允蹈晩得一鶡冠今為雜買場寄予詩一編多有警</hi>
　　　<hi>句</hi>
　　鄭天錫<lb/>
　　　天錫字景輔<lb/>
　　江西宗𣲖<lb/>
西江一水活春茶寒谷春燈夜撥花人比建安多作者<lb/>
<pb n="KR4i0062_WYG_060-30b"/>
詩從元祐總名家宫商迭奏弦邊雁鼓吹都慚井底蛙<lb/>
身在天南心太史幾番搔首夕陽斜<hi>前賢小集拾遺</hi>
　<lb/>
　<lb/>
　<lb/>
　<lb/>
　<lb/>
　宋詩記事巻六十<lb/>
</p>
<p>
</p>
  </div>
<div>
                <head>宋詩紀事巻六十一</head>
    <p>
<pb n="KR4i0062_WYG_061-1a"/>
欽定四庫全書<lb/>
　宋詩紀事巻六十一　　　　　錢塘厲鶚撰<lb/>
　　鄭性之<lb/>
　　　性之字信之初名自誠福州人嘉定元年進士<lb/>
　　　第一理宗朝累官寳章閣待制知樞密院參知<lb/>
　　　政事出知福州<hi>鶚按咸淳臨安志自誠為嘉定元年牓首宋史作四年誤四年</hi>
　　　<hi>牓首趙建大也今訂正</hi>
　　落梅<lb/>
<pb n="KR4i0062_WYG_061-1b"/>
夜來幾陣隔窗風便恐明朝已掃空㸃在青苔真可惜<lb/>
不如吹入酒杯中<hi>後村千家詩</hi>
　　章　樵<lb/>
　　　樵號峒麓昌化人嘉定元年進士歴官知漣海<lb/>
　　　軍授朝散郎知處州卒<lb/>
　　伽溪<hi>在昌化縣</hi>
試將生計問農家兒大扶犂女漚麻燒筍䰞葵供午餉<lb/>
山中樂事自無涯<hi>杭州府志</hi>
<pb n="KR4i0062_WYG_061-2a"/>
　　諸葛興<lb/>
　　　興字仁叟㑹稽人嘉定元年進士為彭澤奉化<lb/>
　　　兩丞嘗作㑹稽九頌有梅軒集<lb/>
　　曹娥祠<lb/>
瞻靈祠兮江之湄懔予心兮肅祗表卓行兮尚之祀垂<lb/>
妙辭兮淳之碑嗟窈窕兮踐天性一念烈兮萬古鏡山<lb/>
眉兮蒼蒼江練兮茫茫江之水兮可竭娥之靈兮不可<lb/>
滅<hi>㑹稽續志</hi>
<pb n="KR4i0062_WYG_061-2b"/>
　　杜　範<lb/>
　　　範字成之黄巖人嘉定元年進士端平中拜監<lb/>
　　　察御史累遷禮部尙書淳祐二年拜右丞相卒<lb/>
　　　贈少傳諡清獻有集<lb/>
　　戊辰冬和湯南萬韻<lb/>
春初走京華秋杪歸舊廬簡編廢已久開巻澀且疎誰<lb/>
能擊其蒙石田或可腴雁山有佳士讀盡天下書足跡<lb/>
半九州不憚道里迂陋邦何足臨而亦來我居相從一<lb/>
<pb n="KR4i0062_WYG_061-3a"/>
樽酒未厭園中蔬笑談欣有合浩若縱壑魚人生惟所<lb/>
適所適各有途胸中茍不迷到處皆通衢簟瓢有真樂<lb/>
顔氏何其臞沒沒嗟我生未知終焉圖論交須論心所<lb/>
論在不渝願君示一語令我反三隅君無金玉音請誦<lb/>
一束芻<lb/>
　　良月遊水樂<lb/>
久矣聞水樂邂逅作此遊林立攢萬石曲徑穿深幽谽<lb/>
谺開古洞下有清淺流惜哉非古音噴薄皆人謀流觴<lb/>
<pb n="KR4i0062_WYG_061-3b"/>
飲山淥風鬢吹颼颼欲歸興未盡攜手湖上樓斜陽獻<lb/>
萬狀浩以雙目收白鳥去復還翩翩良自由我夲山林<lb/>
人對此多慚憂歳月不我與宴閒其可偷便合作歸計<lb/>
老矣安所投世事皆漫爾政恐空白頭<lb/>
　　和澧州喜雨韻<lb/>
秋色在何許浮嵐疊翠間江清雙鳥渡天濶片雲閒雅<lb/>
量肩文舉新詩壓子山更深聽逺溜哦詠荅潺潺<lb/>
　　送湯仲熊國正以直去國<lb/>
<pb n="KR4i0062_WYG_061-4a"/>
朔風翦木末碩果懸孤危邈矣冥飛鴻異哉聞鳴鴟莫<lb/>
雲結愁隂送君江之湄去者挽莫留留者良自悲何當<lb/>
謝塵鞅鼓枻相追隨<hi>以上杜清獻公集</hi>
　　薛師㸃<lb/>
　　　師㸃鄞人嘉定元年進士<lb/>
　　酬荅張安撫伯玉先生<lb/>
寡交率天性積疴攻妙藥干禄念烝嘗著書恣談謔永<lb/>
矣離畏途何況縻好爵感子故人意屏吏延鈴閣時剖<lb/>
<pb n="KR4i0062_WYG_061-4b"/>
千秋心兼訂三山約風流張平子文采謝康樂潛魚媚<lb/>
幽潭髙鳥眤林薄物類既參差天地亦寥廓但愁霜霰<lb/>
多石出兼水落<hi>甬上耆舊集</hi>
　　洪咨䕫<lb/>
　　　咨䕫字舜俞於潛人嘉定元年進士理宗朝累<lb/>
　　　官刑部尚書翰林學士知制誥加端明殿學士<lb/>
　　　提舉萬壽觀卒諡忠文有平齋集<hi>鶚按咸淳臨安志有嘉定</hi>
　　　<hi>元年鄭自誠榜無二年榜宋史誤今訂正相至仇逺稗史洪平齋新第後上衞王書自宰</hi>
<pb n="KR4i0062_WYG_061-5a"/>
　　　<hi>州縣無不捃摭其短大概云昔之宰相端委廟堂進退百官今之宰相招權納賄倚勢作威而</hi>
　　　<hi>巳凡及一職必如上式俱用而已二字時相怒十年不調洪有桃符云未得之乎一字力祗因</hi>
　　　<hi>而已十年閒</hi>
　　贈石室朱修行<lb/>
響泉一𣲖落天風人在浮雲栁絮中亭午柴扉猶未啟<lb/>
碧玲瓏底拒霜紅<lb/>
　　直玉堂作<lb/>
禁門深鎖寂無譁濃墨淋漓兩相麻唱徹五更天未曉<lb/>
<pb n="KR4i0062_WYG_061-5b"/>
一池月浸紫薇花<lb/>
　　題東山<hi>在臨安縣西三里相傳謝安石高卧之地</hi>
金堂玉室舊相羊被髪依然下大荒風送嬋娟飛落蘂<lb/>
雲移縹緲溼疎篁桓伊筝外深情酒幼度棊邊定力香<lb/>
萬事古今開闔眼樓頭吹面水風凉<lb/>
　　天目山招隠歌<lb/>
雲氣歛兮天目之巓濤江綫横兮海門濺濺扶桑子半<lb/>
兮陽烏翻可俯而掬兮嚥以天井無聲之泉子其隠乎<lb/>
<pb n="KR4i0062_WYG_061-6a"/>
吾與子兮拾荃<lb/>
　　正月十九日孟享從駕<lb/>
黄繖中間一㸃紅繡雲鹵簿海棠風鈞容聲出雲霄外<lb/>
馬上誰憐有老聾<lb/>
　　壬辰小雪前奉親游道場何山<lb/>
何山如幽人道場如大家穰穰衲子腳刺刺騷翁牙挾<lb/>
雋控寒飇披光躡晨霞危顚矯窣堵平疇畧汙邪巖泉<lb/>
跑虎湧徑松髯龍拏鐘梵破深寂金碧開芬葩修廊歩<lb/>
<pb n="KR4i0062_WYG_061-6b"/>
履峻傑閣望眼賒山勢佩玦矗湖光鏡匳谺清節杳靄<lb/>
入古弁空濛遮列翠不可唾羣籟無敢譁坐我旃檀林<lb/>
酌之槍旗茶宇定岫出雲語妙天雨花吾生久墮甑昔<lb/>
遊慣乗槎夷猶廬阜陽㝛留岷江涯高曾留嶠棧卑或<lb/>
搜崖窪舊夢難歴省此行足雄誇老親八十健閒儔二<lb/>
三佳拍浮一葉渺收覧萬景奢富貴上蔡犬貧賤東陵<lb/>
𤓰未須笑落鐸誰能苦<graphic n="KR2156" url="https://raw.githubusercontent.com/kanripo/KR-Gaiji/master/images/KR2156.png" mimeType="image/png"/>沙候門占噪鵲旋橈趁歸鴉<lb/>
竒事恐没没舉詩屬僧伽<lb/>
<pb n="KR4i0062_WYG_061-7a"/>
　　感王荆公事<lb/>
君臣一徳盛熙寧厭故趨新用六經但怪畫圖來鄭俠<lb/>
何期奏議出唐坰掌中大地山河舞舌底中原草木腥<lb/>
養就禍胎身始去依然鍾阜向人青<hi>以上平齋集</hi>
　　　<hi>梅礀詩話荆公行青苖免役等法引用一等小人天下受其苦卒召六十年後靖康之禍洪平</hi>
　　　<hi>齋有詩云云按國史俠嘗從安石學坰乃安石所薦皆以新法不便攻之此詩乃五十六字史</hi>
　　　<hi>論</hi>
　　都城火<lb/>
<pb n="KR4i0062_WYG_061-7b"/>
九月丙戌夜未中祝融漲熖通天紅層樓傑觀舞燧象<lb/>
綺峯繡陌奔燭龍始從李博士橋起三面分風十五里<lb/>
崩摧洶洶海潮翻塡咽紛紛釜魚死開禧回禄前未聞<lb/>
今更五分多二分大塗小撤噤不講拱手坐視連宵焚<lb/>
殿前将軍猛如虎救得汾陽令公府祖宗神靈飛上天<lb/>
痛哉九廟成焦土<lb/>
　　　<hi>梅礀詩話紹定辛夘臨安大火九廟俱燬獨丞相史彌逺賜第以殿司軍救撲而存洪平齋哭</hi>
　　　<hi>都城火詩云云末意規諷時宰甚切聞之者足以戒</hi>
<pb n="KR4i0062_WYG_061-8a"/>
　　吳　泳<lb/>
　　　泳字叔永號鶴林潼川人嘉定元年進士理宗<lb/>
　　　朝仕至起居舍人兼直學士院權刑部尚書終<lb/>
　　　寳章閣學士知泉州有鶴林集<lb/>
　　嘉熙丁酉七月上澣遊大滌題住山龔沖妙艮泓<lb/>
　　軒<lb/>
舊與清泉白石盟身閒方作洞霄行青山延客元無鎖<lb/>
碧㵎流花似有情古洞欲隨仙隱去髙岡終待鳳來鳴<lb/>
<pb n="KR4i0062_WYG_061-8b"/>
道人喚我松間飲坐拂寒雲月未生<hi>洞霄詩集</hi>
　　沈大椿<lb/>
　　　大椿嘉定中真州判官<lb/>
　　自維揚回真州<lb/>
一官安敢問青氊形影相看祗自憐黄鵠已登青漢去<lb/>
白鷗空占淺沙眠杏花開徧揚州雨桞色渾鋪𤓰渚烟<lb/>
老眼生疎堪自笑浪驚風物向淮天<lb/>
青蒲短短桞斜斜入眼新愁亂莫遮雨潤固應宜筍蕨<lb/>
<pb n="KR4i0062_WYG_061-9a"/>
風饕端不貸鶯花春來止酒常因病客裏逢人秪問家<lb/>
安得扁舟下荆水一歸老我舊生涯<hi>維揚志</hi>
　　胡　榘<lb/>
　　　榘字仲方廬陵人銓之孫嘉定中官工部尚書<lb/>
　　　出知福州<lb/>
　　嘉定二年秋重遊洞霄<lb/>
重尋九鎖躡丹梯囘首空驚歳月移風虎守閽寧易到<lb/>
冰龍候路郤先馳松筠老去俱全節猨鶴迎來盡故知<lb/>
<pb n="KR4i0062_WYG_061-9b"/>
更拂棲真洞閒石弟兄同記勝遊時<lb/>
餘杭泉石欠幽探淨拂衣塵入翠嵐九鎖山門雲上下<lb/>
一峯天柱殿西南元封舊事無人記徳壽仙遊有客談<lb/>
痛飲丹泉卧磐石松風滿耳夢初酣<hi>洞霄詩集</hi>
　　句<lb/>
自孤花底三更月郤怨棲前一笛風<hi>落梅</hi>　<hi>鶴林玉露</hi>
　　吕　午<lb/>
　　　午字伯可歙縣人嘉定四年進士歴官浙東提<lb/>
<pb n="KR4i0062_WYG_061-10a"/>
　　　刑監察御史遷起居史院官卒贈華文閣學士<lb/>
　　　有竹坡類稾<lb/>
　　馬城花窠<hi>寓居臨安馬城作</hi>
老子西城住今踰十載期裁花成茂樹種栁長髙枝移<lb/>
接從渠巧誇傳到處知擔頭挑賣去一一是趨時<hi>竹坡類稾</hi>
　　和岳王廟壁上韻<hi>祁閶西一舍有菴曰東松紹興初岳卾王提兵經吾郡西上士</hi>
　　　<hi>卒秋毫無犯卒宿人門外足不敢一越限内嘗憩是菴留題</hi>
當年唯説岳家軍紀律森嚴孰與鄰師過村村皆按堵<lb/>
<pb n="KR4i0062_WYG_061-10b"/>
功成處處可鐫珉威名千古更無敵詞翰數行俱絶塵<lb/>
擬取中原報明主亦勞餘刃到黄巾<hi>新安文獻志</hi>
　　徐文卿<lb/>
　　　文卿字斯遠號樟丘玉山人嘉定四年進士與<lb/>
　　　趙昌父韓仲止齊名有蕭秋詩集<lb/>
　　　<hi>葉水心序云斯遠淹玩衆作淩暴偃蹇情痩而意潤貌枯而神澤方于西江宗𣲖斯又過之</hi>
　　游洞巖<lb/>
跨馬絶風烟夜與雲俱宿彈琴向窗間微月挂森木曉<lb/>
<pb n="KR4i0062_WYG_061-11a"/>
行巖上路一溪緣浄綠路窮入其中溪流貫山腹巖開<lb/>
類天設石亂疑鬼伏水從何自來乃爾瑩心目巖前野<lb/>
僧居種桃滿空谷惜已過芳時不見花芬馥平生青霞<lb/>
志恥受紅塵辱老我茅三間兹山疑可卜<hi>前賢小集拾遺</hi>
　　偶題<lb/>
綠樹何稠疊清風稍羡餘枕縈雲片片簾透雨疎疎修<lb/>
筧通泉壑殘碑出野鉏丘陵知幾變耕稼雜陶漁<lb/>
　　雨後到南山村家<lb/>
<pb n="KR4i0062_WYG_061-11b"/>
衝雨入窮山山民猶閉關橘垂茅屋畔梅映竹籬閒竒<lb/>
石依林立清泉繞舍灣吾思隠兹地凝立未知還<hi>以上瀛奎</hi>
<hi>律髓</hi>
　　周端朝<lb/>
　　　端朝字子靖永嘉人從朱晦菴武夷讀書登嘉<lb/>
　　　定四年進士官至刑部侍郎諡文忠<lb/>
　　三江口<lb/>
吳門臺北竹樓隅三日追陪漫叟居曉夢驚辭赤壁鶴<lb/>
<pb n="KR4i0062_WYG_061-12a"/>
夜棲看打武昌魚横洲遙漵分燈影落月斜河運斗車<lb/>
回伏三江問漢口陸離蘭葉響環琚<hi>東甌詩集</hi>
　　程公許<lb/>
　　　公許字季與一字希穎號滄洲叙州宣化人嘉<lb/>
　　　定四年進士理宗朝累官中書舎人禮部侍郎<lb/>
　　　進權刑部尚書有塵缶集<lb/>
　　牡丹<lb/>
春工殫巧萬花叢晩見昭儀擅漢宮可惜芳時天不借<lb/>
<pb n="KR4i0062_WYG_061-12b"/>
三更雨歇五更風<hi>全芳備祖</hi>
　　黄子信<lb/>
　　　子信長泰人嘉定四年特奏名第二人調新㑹<lb/>
　　　鹽場有散翁集<lb/>
　　投楊帥<lb/>
六年兩度拜宸旒換得青衫白上頭飛鵲秖因無樹繞<lb/>
窮猨何暇擇林投明知著腳當來誤幾欲抽身不自由<lb/>
安得有錢了官債便無三徑也歸休<lb/>
<pb n="KR4i0062_WYG_061-13a"/>
　　歸時作<lb/>
笑倩西風拂舊埃歸時行李似初來也知三載清貧好<lb/>
博得一家强健回<lb/>
　　　<hi>漳州府志子信初調新會鹽場帥楊長孺以其老榜為監當心易之常捃摭其簿書子信將拂</hi>
　　　<hi>衣而去因投以詩云云</hi>
　　周假菴<lb/>
　　題趙千里夜潮圖<hi>款書嘉定庚午仲夏一日</hi>
烟蒼蒼江茫茫明月夜挂天中央奔潮不盡當日恨金<lb/>
<pb n="KR4i0062_WYG_061-13b"/>
波怒捲虯龍長浦口秋飛揚鷗雁不眠聲周章風髙沙<lb/>
漲望難到羽翰但逐潮低昻窗閒簾炷香開巻有素商<lb/>
何須八月上錢唐對此秋濤生錦囊<hi>珊瑚網</hi>
　　袁　甫<lb/>
　　　甫字廣微鄞人嘉定七年進士第一歴官吏部<lb/>
　　　侍郎兼國子祭酒權兵部尚書卒贈少傅諡正<lb/>
　　　肅<lb/>
　　題陳和仲尊明亭<lb/>
<pb n="KR4i0062_WYG_061-14a"/>
亭在山巔氣象巍然山從何來蜿蜿蜒蜒我坐亭上極<lb/>
目一望羣峯畢朝尊無與抗我撫亭下萬象難寫一一<lb/>
分明入我醆斝有時擕笻偕我朋從莫知我心獨撫孤<lb/>
松<hi>甬上耆舊集</hi>
　　徐清叟<lb/>
　　　清叟字直翁浦城人嘉定七年進士理宗朝歴<lb/>
　　　官廣東安撫使權兵部尚書拜端明殿學士知<lb/>
　　　樞密院事兼參知政事提舉佑神觀出知泉州<lb/>
<pb n="KR4i0062_WYG_061-14b"/>
　　　卒贈少師諡忠簡<lb/>
　　淨明院梅巖恭和髙廟御製<lb/>
偶因祀事訪丹霞寺古山深石徑斜衝凍細尋梅信息<lb/>
枝頭喜見狀元花<hi>咸淳臨安志</hi>
　　贈建寧妓唐玉<lb/>
上國新行巧様花一枝聊插鬢雲斜嬌羞未肎從郎意<lb/>
故把芳容半面遮<hi>豹隱紀談</hi>
　　陳耆卿<lb/>
<pb n="KR4i0062_WYG_061-15a"/>
　　　耆卿字壽老臨海人嘉定七年進士官至國子<lb/>
　　　司業著有篔窗集赤城志<lb/>
　　　<hi>葉水心云陳君之作馳驟羣言特立新意險不不流怪巧不入浮</hi>
　　艱食行<lb/>
新榖未升除榖罄窶人托麥以為命今年種麥如去年<lb/>
去年滿屋今空田吁嗟皇天毋乃戾去年浙右當死嵗<lb/>
湘中死宼淮死兵留得東州僅旒綴秖今艱食遽如斯<lb/>
豈是造物有乗除我無一語活四海對之泣下徒霑裾<lb/>
<pb n="KR4i0062_WYG_061-15b"/>
催租官吏如束溼里正打門急復急安得君眼如月長<lb/>
灼破田家蓑與笠<hi>全芳備祖</hi>
　　王伯大<lb/>
　　　伯大字幼學號留耕福州人嘉定七年進士理<lb/>
　　　宗朝累官端明殿學士拜參知政事<lb/>
　　贈戴石屏<lb/>
詩老相過鬢巳星吟魂未減昔年清揮毫不著塵埃語<lb/>
盡把梅花巧琢成<hi>梅礀詩話</hi>
<pb n="KR4i0062_WYG_061-16a"/>
　　丹青閣<lb/>
傑閣岧嶤倚碧蒼菊花時節此持觴市聲一段隔秋水<lb/>
橋影半空横夕陽挺挺霜筠排壑立涓涓石溜引山長<lb/>
人言絶頂多竒觀安得閑身宿上方<hi>詩家鼎臠</hi>
　　郭磊卿<lb/>
　　　磊卿字子竒仙居人嘉定七年進士端平初拜<lb/>
　　　右正言尋擢右史以直言為史嵩之所忌除起<lb/>
　　　居郎卒諡正肅有兌齋集<lb/>
<pb n="KR4i0062_WYG_061-16b"/>
　　偶題<lb/>
更無清興在杯觴不用蒲葵扇自凉月色静時山鶴叫<lb/>
一庭清景藕花香<hi>宋藝圃集</hi>
　　李　劉<lb/>
　　　劉字公甫號梅亭崇仁人嘉定七年進士仕至<lb/>
　　　中書舍人直學士院寳章閣待制卒有詩文類<lb/>
　　　稾<lb/>
　　　<hi>孫雲翼李梅亭先生小傳劉嘗從真徳秀游丏詞科文字留飲書室指竹夫人為題曰蘄春縣</hi>
<pb n="KR4i0062_WYG_061-17a"/>
　　　<hi>君祝氏可衛國夫人劉援筆立成末聨云於戯保抱攜持朕不忘乙夜之寢展轉反側爾尚形</hi>
　　　<hi>四方之風徳秀擊節歎賞嘉熙已亥四月誕皇子告廟祝文劉以學士當筆以四柱作一聨云</hi>
　　　<hi>亥年已月無長蛇封豕之虞午日丑時有歸馬放牛之兆時方有蜀警人咸賞其中的有梅亭</hi>
　　　<hi>四六行世</hi>
　　記夢<lb/>
壯志巳違黄鵠下老身合占白鷗前夜來耿耿江湖夢<lb/>
秋水長天一釣船<hi>前賢小集拾遺</hi>
　　聞笛<lb/>
<pb n="KR4i0062_WYG_061-17b"/>
何處桓伊酒力雄分明嚼徴更含宫倚樓三弄西風急<lb/>
不覺梅花大半空<hi>後村千家詩</hi>
　　項容孫<lb/>
　　　容孫字仲履號雲藪江陵人嘉定七年進士理<lb/>
　　　宗朝官殿中侍御史<lb/>
　　山中憶兄弟<lb/>
鴻雁不成行飄零歳月長一身三處夢半夜九回腸積<lb/>
雪欺茅屋孤燈照錦囊何當夜聼雨郤話此凄涼<hi>詩林萬選</hi>
<pb n="KR4i0062_WYG_061-18a"/>
　　吳昌裔<lb/>
　　　昌裔字季永號青蓮山人中江人嘉定七年進<lb/>
　　　士理宗朝歴官知婺州加集英殿修撰以寳章<lb/>
　　　閣待制致仕卒諡忠肅有集<lb/>
　　擕客山行詠陶嘉月自雙徑來洞霄丹巖翠壑林<lb/>
　　立環擁神剜鬼刻不可名狀餐雲潄月偶得八吟<lb/>
　　留之山中以紀幽踐嘉熙三年三月榖雨<hi>存三首</hi>
上界神仙住九華故留靈鎖䕶烟霞雲根欲斷溪回處<lb/>
<pb n="KR4i0062_WYG_061-18b"/>
流出山中幾片花<hi>九鎖山</hi>
鑿破千年渾沌心石楠當戸洞愔愔詩臞猶怯春寒在<lb/>
捫石梯雲不敢深<hi>棲真洞</hi>
誰鑿巖扉石竇開懸崖飛瀑轉風雷須㬰白浪從天下<lb/>
野客不知何處來<hi>飛玉亭</hi>　<hi>洞霄詩集</hi>
　　吳　淵<lb/>
　　　淵字道父寧國人嘉定七年進士累官江東安<lb/>
　　　撫使行宫留守兼屯田使拜參知政事封金陵<lb/>
<pb n="KR4i0062_WYG_061-19a"/>
　　　侯有退菴遺集<lb/>
　　登南城<lb/>
江城一眺思悠悠平楚蒼然野水流衰草寒烟梅丈墓<lb/>
敗垣斜日謝公樓江山有恨英雄老天地無私草木秋<lb/>
萬古興亡俱是夢不知何者為身謀<lb/>
　　句<lb/>
一帶天分南北限兩眉烟鎖古今愁<hi>蛾眉山菴遺集</hi>　<hi>以上退</hi>
　　吳　潛<lb/>
<pb n="KR4i0062_WYG_061-19b"/>
　　　潛字毅夫寧國人淵弟嘉定十年進士第一淳<lb/>
　　　祐中歴官特進左丞相封許國公以沈炎論劾<lb/>
　　　謫化州團練使循州安置有履齋遺集<lb/>
　　睡起行北園<lb/>
睡起卸冠簪園行獨自吟山昏知雨到樹宻覺春深竹<lb/>
外童相報門前客見尋歸來即敗意誰者是知心<lb/>
　　即事<lb/>
春隂漠漠䕶輕寒春晝無聊午夢閒幽鳥不知人意改<lb/>
<pb n="KR4i0062_WYG_061-20a"/>
銜花飛傍小闌干<hi>以上履齋遺集</hi>
　　聞同官會碧沚<lb/>
碧沚堂前瞰水官秖應喚作玉壺看頗聞秩秩玳筵展<lb/>
莫遣悤悤銀燭殘酒付别腸寧怕窄詩由廣舌不憂乾<lb/>
老夫孤坐三更月欲往從之道路難<lb/>
萬頃湖光浩不收花汀竹嶼思悠悠黄公舊隱知何地<lb/>
賀監言歸乞此洲良夜最佳唯午夜今秋偏好是中秋<lb/>
舉杯酒露月同吸仰面青天可問不<lb/>
<pb n="KR4i0062_WYG_061-20b"/>
　　占春亭即事<lb/>
桃花幾片隔牆飛獨自危樓徙倚時目送斷鴻雲外没<lb/>
東風吹涙落天涯<lb/>
見他門戸揷垂楊懊恨江南客子腸春夢誰云無準托<lb/>
連宵合眼是家鄉<lb/>
　　題暗香疎影詞後用潘徳久贈姜白石韻<lb/>
人生浮脆若菰蒲四十年前此丈夫擬向西湖酹孤魄<lb/>
想應風月易招呼<hi>以上開慶四明續志</hi>
<pb n="KR4i0062_WYG_061-21a"/>
　　和人賦金魚<lb/>
仙人藥苗化為魚身雖纖細味豐腴土人渉溪如採荇<lb/>
以布為網猶恐疎不比吳王耽嗜鱠松江千古留腥滓<lb/>
好似春茶槍與旗俯視銀條不足數人生所樂在家鄉<lb/>
何必定食河之魴琴髙仙游不可躡自向崑崙朝玉皇<lb/>
玉皇一笑倚天末乞與五湖任囊括扁舟烟雨歸去來<lb/>
卧聽魚槎聲濊濊<lb/>
　　　<hi>吳禮部詩話宣城涇縣有琴髙山有琴髙溪俗傳控鯉而升之所毎嵗三月中有小魚數十萬</hi>
<pb n="KR4i0062_WYG_061-21b"/>
　　　<hi>一日來集亦傳以為投藥滓所化至今人待此日盡網之曝以為乾味甚羙吳履齋嘗賦詩和</hi>
　　　<hi>人韻云云</hi>
　　絶句<lb/>
編茅為屋竹為椽屋上青山屋下泉半掩柴門人不見<lb/>
老牛將犢傍籬眠<lb/>
　　句<lb/>
楊桞年年人老大江山處處客凄涼<hi>以上全芳備祖</hi>
　　汪立中<lb/>
<pb n="KR4i0062_WYG_061-22a"/>
　　　立中四明人<lb/>
　　甲戌廷對後到洞霄丙戌假守新安又得寄徑成<lb/>
　　詩紀游<lb/>
憶昔尋幽興未終重來洞府訪仙翁十年塵土身將隠<lb/>
千里華陽路暗通山水秪如前日好松杉似與老人同<lb/>
明朝又入黄塵去回首青山一夢中<hi>洞霄詩集</hi>
　　丘　岳<lb/>
　　　岳號煦山丹徒人嘉定十年進士江淮制置使<lb/>
<pb n="KR4i0062_WYG_061-22b"/>
　　自淮梱代歸領累偕親友游虎丘偶成影語以紀<lb/>
　　歳月淳祐庚戌七月二十五日<lb/>
一目四蒼莽突然見林丘飛來靈鷲峯幻出蓬萊洲浮<lb/>
圖髙崒嵂石徑通深幽生公講經臺曾聞石㸃頭劒池<lb/>
杳無底脩綆汲寒流千古詫異傳此事還是不我來秋<lb/>
向深良苗帀平疇憂國願年豐一稔銷百憂<hi>虎丘志</hi>
　　陳　塤<lb/>
　　　塤字和仲鄞人嘉定十年進士歴尚書吏部侍<lb/>
<pb n="KR4i0062_WYG_061-23a"/>
　　　郎國子司業<hi>曰琯按方氏瀛奎律髓注云陳塤字伯和號習菴其先陽翟人寓居</hi>
　　　<hi>桐廬</hi>
　　分水道中<lb/>
午困思茶無處煎溪橋側畔認炊烟松窗竹牖人家靜<lb/>
旋借沙瓶汲澗泉<hi>前賢小集拾遺</hi>
　　山居次滕元秀韻<lb/>
解組滄溟畔擕家紫翠閒地臨雙港勝天與兩年閑茅<lb/>
屋靜聞雨竹籬疎見山所慚鄰舍老句險不容攀<hi>瀛奎律髓</hi>
<pb n="KR4i0062_WYG_061-23b"/>
　　釣臺第十九泉<lb/>
十年不泛釣臺船夢想髙風日月邊今日偶來無住著<lb/>
再嘗灘下䰞茶泉<hi>嚴州府志</hi>
　　遊虎丘<lb/>
老龍拕雨過平川曉影初開樹色鮮有片白雲收不盡<lb/>
日髙猶在講臺邊<lb/>
碧玉千尋劒影寒夜深光怪逼危闌句吳霸畧成塵土<lb/>
空有青山覆石壇<hi>虎丘志</hi>
<pb n="KR4i0062_WYG_061-24a"/>
　　王　邁<lb/>
　　　邁字實之號臞軒居士興化軍仙遊人嘉定十<lb/>
　　　年進士調南外睦宗院敎授召試學士院改通<lb/>
　　　判漳州應詔直言為臺官所劾削二秩淳祐中<lb/>
　　　知卲武軍予祠卒贈司農少卿<lb/>
　　飛翼樓<hi>舊傳説范蠡故址</hi>
亭前一望海東流更有雄樓在上頭燕子飛來春漠漠<lb/>
鴟夷仙去水悠悠神交故國三千里目斷中原四百州<lb/>
<pb n="KR4i0062_WYG_061-24b"/>
日暮片雲棲古樹昔人留與後人愁<hi>詩家鼎臠</hi>
　　除夕<lb/>
憶昔都門值歳除髙樓張燭戯呼盧久依淨社參尊宿<lb/>
難向新豐認酒徒天子未知工草賦鄰人或倩寫桃符<lb/>
寒宵别有窮生活㸃勘離騷擁地爐<hi>後村千家詩</hi>
　　賀林簿新娶<lb/>
金華門外厭京塵烏㡌山前結帨巾翁壻相看冰映玉<lb/>
庭闈一笑頰生春昔言爾爾嫌隨俗今喚卿卿喜有人<lb/>
<pb n="KR4i0062_WYG_061-25a"/>
來歳夢蘭嘉兆叶犀錢玉果出娛賔<hi>翰墨大全</hi>
　　句<lb/>
未知死所先期死自笑狂生老更狂<lb/>
　　　<hi>齊東野語王實之邁有文名落魄不羈為正字日因輪對及故相擅權理宗宣諭曰姑置衛王</hi>
　　　<hi>之事邁即抗聲曰陛下一則曰衛王再則曰衛王何容保之至耶上怒不答徑轉御屏曰此狂</hi>
　　　<hi>生也邁歸鄉里自稱敕賜狂生嘗有詩云云</hi>
　　羅必元<lb/>
　　　必元字亨父號北谷隆興府進賢人嘉定十年<lb/>
<pb n="KR4i0062_WYG_061-25b"/>
　　　進士度宗朝累官直寳章閣兼宗學博士<lb/>
　　金陵作<lb/>
六朝遺跡舊山川萬里長江當守邊一念易驕人事廢<lb/>
不關飛渡北來船<lb/>
凭髙懐古思悠悠遙想騎驢白下遊不是龍眠圖畫裏<lb/>
如今親到蔣山頭<hi>景定建康志</hi>
　<lb/>
　宋詩紀事巻六十一<lb/>
</p>
<p>
</p>
  </div>
<div>
                <head>宋詩紀事巻六十二</head>
    <p>
<pb n="KR4i0062_WYG_062-1a"/>
欽定四庫全書<lb/>
　宋詩紀事巻六十二　　　　　錢塘厲鶚撰<lb/>
　　李元白<lb/>
　　　元白字希太奉化人嘉定十年進士任永州通<lb/>
　　　判有四家胡笳詞<hi>曰璐按陳鳴鶴東越文苑有李元白者寧化人工詩嘗集</hi>
　　　<hi>杜句為一編又集大觀昇平詞進之授初品官二人未知孰是</hi>
　　廢寺<hi>鶚按詩林萬選作李杜</hi>
溪沙横漲水㾗平閒扣雲關壁半傾殿上土花人不到<lb/>
<pb n="KR4i0062_WYG_062-1b"/>
斷甎支睡岸蟬鳴<hi>後村千家詩</hi>
　　陸徳輿<lb/>
　　　徳輿字載之崇徳人埈之諸從孫嘉定十年進<lb/>
　　　士官至吏部尚書<lb/>
　　題資福院平綠軒<lb/>
帶市人煙遠連村野色幽山從天際出水抱檻前流茅<lb/>
屋無端礙松醪有意留因懐陵谷感無語對沙鷗<hi>至元嘉禾</hi>
<hi>志</hi>
<pb n="KR4i0062_WYG_062-2a"/>
　　鄭清之<lb/>
　　　清之字徳源鄞縣人嘉定十年進士史彌遠薦<lb/>
　　　為魏憲王府敎授理宗嗣位以定䇿功累拜太<lb/>
　　　傅左丞相封魏國公致仕卒封魏郡王諡忠定<lb/>
　　　有安晩集<lb/>
　　　<hi>癸辛雜識清之淳祐再相政事多出姪孫太原手昏繆貪汙有人作詩譏之云先生自號為安</hi>
　　　<hi>晩晩節何為不自安</hi>
　　香山貓食粥<lb/>
<pb n="KR4i0062_WYG_062-2b"/>
梵宫新遣兩貍奴晨粥飢餐食肉如料是伊蒲三昧熟<lb/>
不知遶膝訴無魚<lb/>
　　詠茄<lb/>
青紫皮膚類宰官光圓頭腦作僧看如何緇俗偏同嗜<lb/>
入口元來總一般<lb/>
　　冬𤓰<lb/>
剪剪黄花秋後春霜皮露葉䕶長身生來籠統君休笑<lb/>
腹内能容數百人<hi>以上安晩堂集</hi>
<pb n="KR4i0062_WYG_062-3a"/>
　　淨明院<hi>郊壇齋宫</hi>
齋宿虚閒只淨明俗氛暫洗覺身輕半山雲腳炊烟溼<lb/>
一枕松聲㵎水鳴對語老禪眞法器譯經新諦出僧檠<lb/>
歸翻貝葉蓮花頌猶帶招提月影清<hi>咸淳臨安志</hi>
　　題雪竇妙髙峰<lb/>
陸地芳洲擁翠翹巨靈穿石滾雲濤摶空蒼鳳欲飛舞<lb/>
奔海玉龍爭怒號萬象横陳坤軸富一亭平挹月輪髙<lb/>
獨醒未覺孤清景笑酌寒泉讀楚騷<hi>延祐四明志</hi>
<pb n="KR4i0062_WYG_062-3b"/>
　　姚　鏞<lb/>
　　　鏞字希聲號雪篷又號敬菴剡人嘉定十年進<lb/>
　　　士吉州判官以平宼功擢守贑州貶衡陽有雪<lb/>
　　　篷集<lb/>
　　寓霅川<lb/>
王戴溪頭小隱仙漁翁引上霅溪船幾回倦釣思歸去<lb/>
又為蘋花住一年<lb/>
　　春夜曲<lb/>
<pb n="KR4i0062_WYG_062-4a"/>
金魚鎖合蘭釭小酒不支愁尋睡早梨花欲墮風更寒<lb/>
燕子不歸春自老流蘓䕶帳香雲結三十六簧清吹咽<lb/>
緘書欲寄湘水深城烏啼落花西月<lb/>
　　桐廬<lb/>
兩岸山如蔟中流鎖翠㣲風帆逆水上江鶴背人飛野<lb/>
廟青桐樹人家白板扉嚴陵臺下過不敢浣塵衣<lb/>
　　訪中洲<lb/>
踏雨來敲竹下門荷香清透紫綃帬相逢未暇論竒字<lb/>
<pb n="KR4i0062_WYG_062-4b"/>
先向水邊看白雲<hi>以上雪篷集</hi>
　　題衡岳<lb/>
萬山環拱祝融尊紫葢前趨若駿奔火徳中天扶日月<lb/>
炎方一柱鎮乾坤乆無執贄來侵牧空有穹碑立廟門<lb/>
北望中原青一髮凄其四岳正塵昏<lb/>
　　離衡州<lb/>
天恩下釋湘纍客心事悠悠月滿船種藥已收思病日<lb/>
著書不就負殘年雜花怪石分人去老竹荒亭入畫傳<lb/>
<pb n="KR4i0062_WYG_062-5a"/>
歸夢鑑湖三百里白鷗相候亦欣然<lb/>
　　法華寺<lb/>
入門松逕幽樹杪見鐘樓客至犬迎吠香消僧出遊水<lb/>
花迎晩照風葉引涼秋欲作居山計吾盟在白鷗<hi>以上梅礀</hi>
<hi>詩話</hi>
　　秋風<lb/>
顥氣薄衣襟疎聲集暝林鴈驚烟塞夢鱸入故鄉心靜<lb/>
落階前葉清傳月下砧更憐茅屋破愁絶少陵吟<hi>後村</hi>
<pb n="KR4i0062_WYG_062-5b"/>
<hi>千家詩</hi>
　　趙東野<lb/>
　　　東野贑州人<lb/>
　　題姚雪篷騎牛像<lb/>
騎牛無笠又無蓑斷隴横岡到處過暖日暄風不常有<lb/>
前村雨暗却如何<lb/>
　　　<hi>鶴林玉露姚鏞為吉州判官以平宼論功不數年擢守章貢嘗令畫工肖其像騎牛於礀谷之</hi>
　　　<hi>間索郡人趙東野題云云葢規切之也居無何忤帥臣以貪劾之貶衡陽人服東野先見</hi>
<pb n="KR4i0062_WYG_062-6a"/>
　　王　埜<lb/>
　　　埜字子文號潛齋金華人嘉定十三年進士理<lb/>
　　　宗朝拜端明殿學士簽書樞宻院事提舉洞霄<lb/>
　　　宮卒有文集<lb/>
　　　<hi>劉後村跋潛齋詩本學術隆師友扶忠賢絀邪佞愛君如愛親憂民如憂已合於詩人之所謂</hi>
　　　<hi>六義者</hi>
　　絶句<lb/>
雨重垂楊緣未乾一渠流碧㺯潺潺暝鴉過盡東風惡<lb/>
<pb n="KR4i0062_WYG_062-6b"/>
獨倚衡門看遠山<hi>全芳備祖</hi>
　　贈凝神菴朱髙士<lb/>
抛郤林泉趣卓菴臨近村兩窗吞日月一室養乾坤菊<lb/>
露秋籬重松風午枕喧蒲團數胎息不肯學傍門<hi>赤松山志</hi>
　　上霄洞<lb/>
吾聞北山陽巖壑寳相竅何年開鴻濛隨地通窔奧朝<lb/>
真髙難攀冰壺深莫料詭怪者雙龍崖室最蒼峭上霄<lb/>
雖晩出煙霞寄孤嶠尋源陟空山訪仙款遺廟始探頗<lb/>
<pb n="KR4i0062_WYG_062-7a"/>
褊窄稍入亦窈窕上穴由梯升傍穿湏火照青厂既鬱<lb/>
鬱白乳仍皭皭旁通多曲折幽眇轉竒妙窮探豈不欲<lb/>
所畏自微爝昏昏蝙蝠飛悄悄鼪鼯呌或疑洞靈出或<lb/>
恐山鬼嘯又聞村中氓鑿石供灰燒俄然得深竇傾城<lb/>
盡登眺何人不好事窒塞迷其要此雖幸獨存荒僻委<lb/>
蓬藋儻移傍京邑車馬日號召了知神仙事茫昧不堪<lb/>
弔豈無隱淪士巖築像唯肖畬田沃可耕㵎水清可釣<lb/>
平生愛泉石自謂飢可療喜兹近吾隱來往足談笑此<lb/>
<pb n="KR4i0062_WYG_062-7b"/>
意復誰論行行逢荷蓧<hi>金華府志</hi>
　　清明日游鶴林寺<lb/>
蒿目黄塵擾擾間出門偶到鶴林山仙花僧竹俱陳迹<lb/>
白日青天秖自閒<lb/>
竹院閒來春正遲籜龍猶自有孫枝野夫豈識尋芳意<lb/>
為愛光風面面吹<hi>鶴林寺志</hi>
　　李伸之<lb/>
　　　伸之官綂制為金人所獲不屈死<lb/>
<pb n="KR4i0062_WYG_062-8a"/>
　　獻帥府經歴<lb/>
一飯感恩無地報此心許國巳天知胷中千古蟠鍾阜<lb/>
一死鴻毛斷不移<lb/>
　　　<hi>劉祁歸潛志貞祐南征獲一綂制官李伸之者帥府經歴官劉逹卿召而飲之且誘以降將宥</hi>
　　　<hi>焉伸之獻詩云云竟就死</hi>
　　蔣重珍<lb/>
　　　重珍字良貴無錫人嘉定十六年進士第一理<lb/>
　　　宗朝歴官集英殿修撰刑部侍即致仕卒諡忠<lb/>
<pb n="KR4i0062_WYG_062-8b"/>
　　　文<lb/>
　　題蕭岳英常州朱氏畫草蟲巻<lb/>
常州草蟲天下竒女郎新様不緣師未應好手傳輪扁<lb/>
便恐前身是郭熙<lb/>
筆端生意已如生㸃綴沙蟲機不停淺著鵝黄作胡蜨<lb/>
深將猩血染蜻蜓<hi>咸淳毘陵志</hi>
　　自題雲龍小隱<lb/>
龍山錫山兩山雲出能為雨入氤氳雲山之氣有斂散<lb/>
<pb n="KR4i0062_WYG_062-9a"/>
斂散之理斯為神我廬山下有小隱雲為動兮山為静<lb/>
悠然而出物之澤屹然而峙地之鎭我見雲山喜與俱<lb/>
雲山無情不見余我比雲山多此見日月相看兩不厭<lb/>
<hi>常州府志</hi>
　　徐鹿卿<lb/>
　　　鹿卿字徳夫隆興豐城人嘉定十六年進士理<lb/>
　　　宗朝累遷太府少卿兼右司權給事中歴禮部<lb/>
　　　侍郎提舉鴻禧觀致仕卒諡清正有泉谷存稿<lb/>
<pb n="KR4i0062_WYG_062-9b"/>
　　湛泉酌餞黎文有詩壁間遂次其韻<lb/>
幾人林下賦歸休公獨翩然汗漫遊味道不妨寒似水<lb/>
入時湏用曲如鉤從來鄰父邀皆去底事官曹挽不留<lb/>
後夜相從那復得月明千里故山秋<lb/>
　　鬱孤洞天<lb/>
夢跨長虹海上遊寒生肌骨一壺秋好風吹得詩魂醒<lb/>
自寄人間羣玉樓<hi>以上泉谷存稿</hi>
　　章　鑑<lb/>
<pb n="KR4i0062_WYG_062-10a"/>
　　　鑑字君玉號藝齋昌化人嘉定十六年進士官<lb/>
　　　至華文閣待制<lb/>
　　　<hi>林洪山家清供云章藝齋宰徳清時雖槐古馬髙尤喜延客然飲食多不取諸市恐旁緣以擾</hi>
　　　<hi>人</hi>
　　金錢花<lb/>
巧冶都由造化爐風磨雨洗好形模花神果有神通力<lb/>
買斷春光用得無<hi>合璧事類别集</hi>
　　牟子才<lb/>
<pb n="KR4i0062_WYG_062-10b"/>
　　　子才字存叟其先井研人家湖州嘉定十六年<lb/>
　　　進士理宗朝歴官權禮部尚書兼直學士院國<lb/>
　　　史實錄院修撰以資政殿學士致仕卒諡清忠<lb/>
　　　有存齋集<lb/>
　　南園<lb/>
買家喜傍水精宫正是南園故址中我欲築堂名六老<lb/>
追還慶歴太平風<lb/>
　　　<hi>齊東野語慶歴六年吳興太守馬大卿㑹六老扵南園酒酣賦詩教授湖學安定胡先生為序</hi>
<pb n="KR4i0062_WYG_062-11a"/>
　　　<hi>其事六人者工部侍郎郎簡年七十九司封員外郎范説年八十六衛尉寺丞張維年九十一</hi>
　　　<hi>俱致仕劉維慶年九十二周守中年九十五吳琰年七十二皆有子弟列爵扵朝詩及序刻石</hi>
　　　<hi>園中後園廢為牟氏之居存齋詩云云</hi>
　　趙以夫<lb/>
　　　以夫字用甫號虚齋長樂人嘉定進士知漳州<lb/>
　　　理宗朝歴資政殿學士吏部尚書同修國史<lb/>
　　詠蘭<lb/>
　一朶俄生几案光尙如逸士氣昻藏秋風試與平章看<lb/>
<pb n="KR4i0062_WYG_062-11b"/>
何似當時林下香<hi>全芳備祖</hi>
　　戴　栩<lb/>
　　　栩字文子永嘉人嘉定中進士湖南安撫司參<lb/>
　　　議<lb/>
　　　<hi>松臺王綽云永嘉之作唐詩者首四靈繼四靈之後則有劉詠道戴文子張直翁潘㓜明趙幾</hi>
　　　<hi>道劉成道盧次䕫趙叔魯趙端行陳叔方者作而鼓舞倡率從容指論則又有𤓰廬隱君薛師</hi>
　　　<hi>石焉</hi>
　　白鶴寺<lb/>
<pb n="KR4i0062_WYG_062-12a"/>
子晉昔遊處平臺片石成寺名猶記鶴松響卻疑笙巖<lb/>
壁飛雙瀑金沙照一泓野人豈仙伴隨鹿過溪行<hi>前賢小集</hi>
<hi>拾遺</hi>
　　送廬陵胡季昭夢昱以上濟邸封事貶象州<lb/>
古郡荒涼象跡新君行況是去裝貧此愁欲别栁邊雨<lb/>
明日初程桂外人從古不多如意事加湌宜惜未歸身<lb/>
春風未必天涯盡木斛花開瘴水深<hi>象臺首末</hi>
　　李義山<lb/>
<pb n="KR4i0062_WYG_062-12b"/>
　　　義山號後林嘉魚人嘉定中進士樞宻院編修<lb/>
　　題梅壇毛慶甫雲恱樓<lb/>
雲本無心悦者誰華陽去後少人知欲分半席無因到<lb/>
一片飛來是覓詩<hi>梅仙事實</hi>
　　幸元龍<lb/>
　　　元龍字震父髙安人舉進士理宗朝任朝奉郎<lb/>
　　　郢州通判有松垣集<lb/>
　　遊越山<lb/>
<pb n="KR4i0062_WYG_062-13a"/>
上得越山半方壺紫翠環山幽春溜響花落午隂閒梵<lb/>
刹依松外仙家在竹閒小窗借髙枕風定鳥綿蠻<hi>松垣集</hi>
　　陸　垕<lb/>
　　　垕號盤隱官府判嘉定中與僧居簡倡和<lb/>
　　冷泉亭放閘水<lb/>
泉聲飛出閘委折綠隂間此地原無暑多時不入山草<lb/>
攲疑石墜水定見魚還難得同猨鶴游吟半日閒<hi>咸淳臨安</hi>
<hi>志</hi>
<pb n="KR4i0062_WYG_062-13b"/>
　　留　碩<lb/>
　　　碩字仲志魏公正之子嘉定閒守南恩州<lb/>
　　陽江勸農<lb/>
春風句引出郊行小隊迢迢草路平自笑田蕪不歸去<lb/>
三千里外勸人耕<hi>肇慶府志</hi>
　　錢　厚<lb/>
　　　厚字惪載嘉定中常熟令號竹巖嬾翁有竹巖<lb/>
　　　拾稾<lb/>
<pb n="KR4i0062_WYG_062-14a"/>
　　潄石軒<lb/>
危石參差上霄漢中涵萬壑冰玉清與誰流出洗塵滓<lb/>
遺我一林風雨聲<hi>洞霄詩集</hi>
　　崔起之<lb/>
　　　起之嘉定中為宣城尉<lb/>
　　題萬翠亭<hi>亭在旌徳姚司戶建</hi>
名山繞旌川未易千百計棲眞聳其西二幕青扞蔽栁<lb/>
山與龍山連亘殆無際大鼇從東出石鼓相軒輊華容<lb/>
<pb n="KR4i0062_WYG_062-14b"/>
接鶴形蔓衍若難制擁南有梓山盤屹萬里勢有殿曰<lb/>
甘露岡崒插天地玉壺枕其北鳧山復相比磣嶺介鳳<lb/>
凰大洞闡天祕姚君天韻竒氣槩髙一世胸中飽丘壑<lb/>
作亭非壮麗獨能極遐觀領畧萬山翠蒼玉無遁形秀<lb/>
色歸一視卻笑昔人非所見殊無異東亭亂清暉僅得<lb/>
翠微意東山羅紅帬未免聲色累唯君别幽趣徜徉樂<lb/>
清致青山不改舊領客時一醉<hi>寧國府志</hi>
　　史彌寧<lb/>
<pb n="KR4i0062_WYG_062-15a"/>
　　　彌寧字安卿鄞人浩之姪嘉定中以國子舎生<lb/>
　　　蒞春坊事帶閤門宣贊舍人知邵陽有友林乙<lb/>
　　　稾<lb/>
　　寄雲夫<lb/>
黔國相逢地蒼燈共夜篝雲龍念東野栢馬歎之罘郵<lb/>
傳一分手河山再見秋交情如繾綣不在寄書稠<lb/>
　　鄭中卿惠蝤蛑<lb/>
客窗不作侯鯖夢隨分魚鰕薦一杯食指怪生連夜動<lb/>
<pb n="KR4i0062_WYG_062-15b"/>
敲門郭索送詩來<lb/>
　　寄慥齋弟<lb/>
鷗鷺逄人問歸信三年作客負滄洲詩袍醉㡌黄埃底<lb/>
羞見扶風馬少游<lb/>
　　春暮同社㑹飲張園小樓得飛字<lb/>
殘紅委地水平池楊栁隂隂鶯亂飛山色滿樓新雨後<lb/>
一簾風絮巻春歸<hi>以上友林乙稾</hi>
　　史彌鞏<lb/>
<pb n="KR4i0062_WYG_062-16a"/>
　　　彌鞏字南叔浩從姪嘉定中進士江東提刑<lb/>
　　題羊左墓<lb/>
餘耳當年刎頸交所爭利害僅豪毛一朝泜水相屠戮<lb/>
豈識羊哀左伯桃<hi>景定建康志</hi>
　　史安之<lb/>
　　　安之字子田浩之孫嘉定初知嵊縣求髙似孫<lb/>
　　　作剡録邑之文獻藉以不墜<lb/>
　　高山堂和節度梁公韻<hi>在寳積寺後僧擇璘建</hi>
<pb n="KR4i0062_WYG_062-16b"/>
閣憑嵬構敞軒扃一望塵凡目暫醒巖嶂遠供千疊翠<lb/>
松篁還聳四時青登臨雅愛恣吟筆圖畫尤宜作座屏<lb/>
我欲從君遊未得壯心方欲翥南溟<hi>嵊縣志</hi>
　　李　訦<lb/>
　　　訦字誠之號臞菴晋江人雲龕居士邴之孫嘉<lb/>
　　　定中以朝議大夫敷文閣待制守建州後為戸<lb/>
　　　部侍郎<lb/>
　　謁丞相祠觀八陣圖<lb/>
<pb n="KR4i0062_WYG_062-17a"/>
人言忠孝不磨滅神物䕶持存水滸千家陵谷幾變遷<lb/>
此石不移自章武本由黄帝古兵法六十四以八為伍<lb/>
髥孫且懼仲逹走賊操遊魂何敢拒刻銘沙没水底碑<lb/>
教戰石存山下鼓一片丹心天地閒萬世聞風猶禦侮<lb/>
我來起敬凛如生再拜一言公必取瀼流東截陣圖前<lb/>
寖隳城壁頽民宇能安拳石止波流願回瀼患思民撫<lb/>
常使䕫人知感公踏磧年年弔千古<lb/>
　　控巴臺次韻<lb/>
<pb n="KR4i0062_WYG_062-17b"/>
誰道地拘偪仄須知天閟幽妍一段丹靑臺閣何人淡<lb/>
掃松煙<hi>以上四川總志</hi>
　　楊長孺<lb/>
　　　長孺字伯子號東山萬里子嘉定間守湖州後<lb/>
　　　為番禺帥端平初累辭召命以集英殿修撰致<lb/>
　　　仕家居卒<lb/>
　　跋大人論配享書稾<lb/>
覆羮眞得皁囊書錦水元來勝石渠但寳銀鉤并鐵畫<lb/>
<pb n="KR4i0062_WYG_062-18a"/>
何須玉帶與金魚<lb/>
　　　<hi>鶴林玉露髙廟配享洪容齋在翰苑以吕頤浩趙鼎韓世忠張俊四人為請葢文武各用兩人</hi>
　　　<hi>出孝宗意也遂令侍從議識者多謂吕元直不厭人望張魏公不應獨遺楊誠齋時為秘書少</hi>
　　　<hi>監以書爭之以欺專私三罪斥容齋且言魏公有社稷大功五建復辟之勲發儲嗣之議誅范</hi>
　　　<hi>瓊以正朝綱用吳玠以保全蜀卻劉麟以定江左扵是有旨再令詳議越數日上忽諭大臣曰</hi>
　　　<hi>吕頤浩等正合公論更不須議洪邁固是輕率楊萬里亦未免浮薄于是二人皆求去容齋守</hi>
　　　<hi>南徐誠齋守高安當苖劉作亂時矯隆祐詔貶竄魏公髙宗在昇暘宫方啜羮左右來告驚懼</hi>
　　　<hi>羮覆于手手為之傷暨復辟見魏公泣數行下舉手示公痕跡猶在</hi>
<pb n="KR4i0062_WYG_062-18b"/>
　　題湖州畫像<lb/>
面有憂民色天知報國心三年風月少兩鬢雪霜深更<lb/>
莫留形跡何曾廢古今不如隨我去相伴老山林<lb/>
　　　<hi>鶴林玉露嘉定間楊伯子為湖州守治聲為三輔冠郡士相與肖像祠于學宫與工部尚書戴</hi>
　　　<hi>少望並祠伯子意不悦㑹持浙東庾節将行辭先聖先師禮畢與校官諸生坐講堂命取畫像</hi>
　　　<hi>題詩其上遂巻藏而行當時士子有戯和其詩者末句云可憐戴工部獨樹不成林</hi>
　　茨菰花<lb/>
折來趁得未晨光清露晞風帯月涼長葉剪刀亷不割<lb/>
<pb n="KR4i0062_WYG_062-19a"/>
小花茉莉淡無香稀疎略糝瑤臺雪升降常涵翠管漿<lb/>
恰恨山中窮到骨茨菰也遣入詩囊<hi>全芳備祖</hi>
　　句<lb/>
三間破屋一牀書錦心繡口氷肌膚自紉枯葉作袴襦<lb/>
此君便是長鬚奴<hi>題貧樂圖和徐思叔韻</hi>　<hi>鶴林玉露</hi>
　　吳晦之<lb/>
　　　晦之寧國人<lb/>
　　　<hi>寧國府志嘉定中與韓沆仲和石巖魯瞻相友善沆善書嘗手書晦之十絕句自為跋世稱吳</hi>
<pb n="KR4i0062_WYG_062-19b"/>
　　　<hi>詩韓字可謂並美</hi>
　　寄石魯瞻<lb/>
憶昔從遊杖履中有山亭上醉春風主人已作騎鯨客<lb/>
<hi>自注時仲和巳歿</hi>誰識當年兩病翁<hi>寧國府志</hi>
　　彭仲衡<lb/>
　　　仲衡清江人<lb/>
　　了頭巖<lb/>
前峰號龜今是龜近巖謂月亦匪月世閒景幻語未眞<lb/>
<pb n="KR4i0062_WYG_062-20a"/>
説著了頭便癡絕蒼然頑石由天成道旁過者皆含情<lb/>
我來於此發浩歎乃知有色能傾城<hi>蘆浦筆記</hi>
　　胡　偉<lb/>
　　　偉字元邁嘉定間新安布衣寓吳中有宫詞集<lb/>
　　　句<lb/>
　　　<hi>鶚按玉照新志云胡偉元邁新安人父舜申作乙已泗州錄巳酉避亂錄据此當是胡仔元任</hi>
　　　<hi>之從兄弟也</hi>
　　宫詞集句<lb/>
<pb n="KR4i0062_WYG_062-20b"/>
鷄人唱曉五門開宫女更番上直來御仗催班元㑹集<lb/>
遙聞索扇一時回<hi>羅鄴</hi>　<hi>花蘂夫人/</hi>　<hi>王禹玉/</hi>　<hi>王建</hi>
披香仙殿試春衣等候官家未出時整了翠環勻了面<lb/>
大家装著鬭時宜<hi>晏同叔禹玉</hi>　<hi>花蘂夫人/</hi>　<hi>宋子京/</hi>　<hi>王</hi>
殿前香騎逐飛毬一様真珠絡轡頭誇道自家能走馬<lb/>
掉鞭横過小紅樓<hi>張籍</hi>　<hi>王禹玉/</hi>　<hi>王建/</hi>　<hi>花蘂夫人</hi>
映林先發幾枝梅準擬君王便看來競走巾車迎鳳輦<lb/>
殿前排宴賞花開<hi>元微之</hi>　<hi>王建/</hi>　<hi>吳可/</hi>　<hi>花蘂夫人</hi>
<pb n="KR4i0062_WYG_062-21a"/>
美人弄鏡插梅花抺月批雲自一家三十六宮春信早<lb/>
不應青女妒容華<hi>鄭毅夫</hi>　<hi>饒節/</hi>　<hi>蔡文饒/</hi>　<hi>洪玉父</hi>
新生帝子浴漪瀾頻奏仙韶喜誕筵願上玉宸千萬歳<lb/>
大家恩賜洗兒錢<hi>宋白詞吳可家宮</hi>　<hi>王禹玉/</hi>　<hi>吳賾/</hi>　<hi>十</hi>
　　汪　莘<lb/>
　　　莘字叔耕休寧人嘉定中以布衣應詔上封事<lb/>
　　　不果用有方壺存稿<lb/>
　　秋日飲錢塘門外雙清樓<lb/>
<pb n="KR4i0062_WYG_062-21b"/>
西湖日日可尋芳樓上憑闌意未忘斫取荷花三萬朶<lb/>
作他貧女嫁衣裳<lb/>
　　次潘别駕韻<lb/>
野店溪橋栁色新千愁萬恨為何人殷勤織就黄金縷<lb/>
帯雨籠煙過一春<lb/>
　　夏日西湖閒居<lb/>
十里湖山苦見招栁隄荷蕩赤闌橋待他朝市人歸後<lb/>
獨泛扁舟吹玉簫<lb/>
<pb n="KR4i0062_WYG_062-22a"/>
露冷風清斗柄遷芙蕖零落謝家船都人正作黄粱夢<lb/>
獨占西湖明月天<hi>以上方壺方稾</hi>
　　詹　初<lb/>
　　　初字子元休寧人以薦入太學為學錄與汪莘<lb/>
　　　善有流塘集<lb/>
　　出心原<hi>心原在流塘南</hi>
行行陟南原遙望北山岑上有千尺崖下有髙樹林髙<lb/>
林轉幽隩戛然啼雙禽流水自迅逝白雲澹無心䇿杖<lb/>
<pb n="KR4i0062_WYG_062-22b"/>
者誰子閒來坐春隂相逢籜林下擕手溪水濵對之兩<lb/>
無言悠然鳴素琴素琴清且越暢以披沖襟沖襟良自<lb/>
爾那知春巳深<hi>流塘集</hi>
　　留元剛<lb/>
　　　元剛字茂潛永春人嘉定間直學士院有雲麓<lb/>
　　　集<lb/>
　　武夷九曲棹歌<hi>存二首</hi>
七曲催船快上灘好山留與漫郎看經行雪瀑仙屏下<lb/>
<pb n="KR4i0062_WYG_062-23a"/>
恍記齋堂夜帳寒<lb/>
九曲遙岑更鬱然板橋漁市引長川喚回白馬賔雲夢<lb/>
來看桑麻萬里天<hi>鐵網珊瑚</hi>
　　王益祥<lb/>
　　　益祥長樂人寧宗朝官監察御史<lb/>
　　題資福院平綠軒<lb/>
丈室無餘地生涯小有天推窗成曠闊俯檻遶清漣載<lb/>
酒日邊客聞歌栁外船隔墻人易與賸著買山錢<hi>至元姑蘇</hi>
<pb n="KR4i0062_WYG_062-23b"/>
<hi>志</hi>
　　陳　宓<lb/>
　　　宓字師復丞相俊卿子以父任入官寧宗朝歴<lb/>
　　　軍器監簿出知南康軍改南劒州寳慶初致仕<lb/>
　　城山<lb/>
榖城巖穴似飛來十里湖光鏡面開夜雨松窗僧榻靜<lb/>
秋風栁岸釣船回尋幽便叩生雲洞乘興還登呼月臺<lb/>
毎到西湖吟咏處令人偏憶故山梅<hi>興化府志</hi>
<pb n="KR4i0062_WYG_062-24a"/>
　　張　潞<lb/>
　　　潞字東之吉之永新人牧昭州詩師誠齋石湖<lb/>
　　　有張昭州集<lb/>
　　句<lb/>
䇿勲蓑笠上自是一雲臺<hi>嚴瀬</hi>憂兄行不得勸客不如歸<lb/>
<hi>答二禽</hi>獨木乘危渉勞薪帯溼炊<hi>秋雨</hi>紫垂戸外瞻天近綠<lb/>
墜樓前到地香<hi>紫牡丹</hi>　<hi>後村詩話</hi>
　　陳　壎<lb/>
<pb n="KR4i0062_WYG_062-24b"/>
　　　壎俊卿之後知南安縣<lb/>
　　謝趙憲副使惠建茶<lb/>
貢餘自合到侯王誰遣甘芳入莧腸野客驚看龍鳳銙<lb/>
家人學試蟹魚湯題來諫議三封印分到尚書八餅綱<lb/>
盡灑從前腥腐氣時時澆取簡編香<hi>莆陽文獻</hi>
　　曾　槃<lb/>
　　　槃字樂道幾之孫左司逢之子官工部<lb/>
　　句<lb/>
<pb n="KR4i0062_WYG_062-25a"/>
還持病眼將昏力來看仙山未了青<hi>題武夷類續集</hi>　<hi>合璧事</hi>
　　吳　機<lb/>
　　　機字子發天台人嘉定中知眞州<lb/>
　　題烟雨竒觀樓<hi>在眞州吳機建取葉石林半空烟雨之句</hi>
此景儀眞亦有年何人管領向樓前江淮自昔雖南北<lb/>
烟雨從來肎變遷萬里孤帆遺恨在半空佳句至今傳<lb/>
諸公欲㑹當時意且對滄波汎酒船<hi>儀眞縣志</hi>
　<lb/>
<pb n="KR4i0062_WYG_062-25b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋詩紀事巻六十二<lb/>
</p>
<p>
</p>
  </div>
<div>
                <head>宋詩紀事巻六十三</head>
    <p>
<pb n="KR4i0062_WYG_063-1a"/>
欽定四庫全書<lb/>
　宋詩紀事巻六十三　　　　　錢塘厲鶚撰<lb/>
　　黄　榦<lb/>
　　　榦字直卿號勉齋閩縣人受業朱子之門以子<lb/>
　　　妻之寧宗朝補將仕郎歴知漢陽軍主管武夷<lb/>
　　　沖祐觀復知安慶府主管亳州明道宫致仕卒<lb/>
　　　諡文肅有集<lb/>
　　答曾伯玉借長編<lb/>
<pb n="KR4i0062_WYG_063-1b"/>
白露下百草迅商薄秋林幽人起長歎感此節物深攬<lb/>
衣自徘徊撫劍還悲吟丈夫各有志莫作兒女心涉遠<lb/>
當疾趨畏影須就隂願言理輕車去上南山岑<lb/>
　　訪髙簽判故居<lb/>
逺樹分髙下平洲接有無短亭低密竹小艇隱寒蘆轉<lb/>
浪魚深入斜陽鵶亂呼自慚貴公子未老賦歸歟<lb/>
　　侍文公飲浮翠亭用劉叔通韻<lb/>
涼風振幽壑隂雲翳前山髙情厲清秋適意林莽間煙<lb/>
<pb n="KR4i0062_WYG_063-2a"/>
横萬家井水浄雙溪灣徙倚暮忘歸人境相與閑遊子<lb/>
獨何為千里方言還陪此杖屨遊忘彼道路艱心期更<lb/>
他日依巖結柴關<lb/>
　　過翠㣲<lb/>
古寺殘僧少孤村碧樹圍明朝山下路愁絶望煙歸<hi>以上</hi>
<hi>勉齋集</hi>
　　陳　淳<lb/>
　　　淳字安卿龍溪人受業朱子之門嘉定中以特<lb/>
<pb n="KR4i0062_WYG_063-2b"/>
　　　奏恩授安溪簿有北溪字義<lb/>
　　題江郎廟<lb/>
三石參天作柱擎自從開闢便峥嶸何為末俗好竒怪<lb/>
盡道江郎魄化成<hi>四朝詩</hi>
　　輔　廣<lb/>
　　　廣字漢卿號潛齋父達本河朔人南渡居秀州<lb/>
　　　之崇徳縣從吕成公遊後登朱子之門自祠官<lb/>
　　　歸隱以著書為已任有六經注釋四書問答等<lb/>
<pb n="KR4i0062_WYG_063-3a"/>
　　　藏於家<lb/>
　　題資福院平緑軒<lb/>
名區與利壠羊腸盡攀躋誰能為芳草四曠成幽棲春<lb/>
風一憑闌秀色無髙低山遥不作障水近何妨堤只恐<lb/>
金氣寒黄枯變碧萋坐令羣目驚有似七聖迷人心無<lb/>
天游六鑿相攘擠但于平處觀衆有何端倪日月互賔<lb/>
送景物隨乖暌彼昏如執著惟君試金箆<hi>至元嘉禾志</hi>
　　蔡元定<lb/>
<pb n="KR4i0062_WYG_063-3b"/>
　　　元定字季通建陽人從朱子游尤袤楊萬里薦<lb/>
　　　於朝以疾辭韓侂胄設偽學之禁為言者所詆<lb/>
　　　謫道州卒後贈廸功郎賜諡文節學者尊之曰<lb/>
　　　西山先生<lb/>
　　自勵詩<lb/>
數間茅屋環流水布被藜羮飽暖餘不在利中生計較<lb/>
肯于名上著功夫窗前野馬閒來徃天際浮雲自巻舒<lb/>
窮達始知皆有命不妨隨分老樵漁<hi>武夷山志</hi>
<pb n="KR4i0062_WYG_063-4a"/>
　　蔡　淵<lb/>
　　　淵字伯静號節齋元定長子<lb/>
　　仲弟未歸嵗晩有懐<lb/>
明月照席寒生我愁百端冉冉嵗云徂游人不顧還相<lb/>
送荷花碧相望楓葉丹髙樓日千回散步東林隈攀條<lb/>
復攬秀日暮空徘徊金杯白玉臺猶能對寒梅寄書豈<lb/>
不早三月千里道敢怨歸軒遲但念堂中老春風萱草<lb/>
生更樹堂前庭<hi>詩家鼎臠</hi>
<pb n="KR4i0062_WYG_063-4b"/>
　　蔡　沈<lb/>
　　　沈字仲黙元定子少游朱子之門從父謫道州<lb/>
　　　護喪還隱居九峰卒諡文正<lb/>
　　逰西山<lb/>
柴荆相依倚緑篠自䝉密秋蘭㵎中花山果路邊實沿<lb/>
岡引霜藤臨流坐寒石日暮隂崖開雲収逺山出踈籬<lb/>
尚存菊荒庭舊垂橘絲桐想虚堂簡策見静室俯仰今<lb/>
幾時漫然已陳迹摩挲蒼苔痕屐齒不可識<hi>建寧府志</hi>
<pb n="KR4i0062_WYG_063-5a"/>
　　贈琴士翁明逺<lb/>
膠漆本無意絲桐非有情因縁醉翁指發此無窮聲蕭<lb/>
蕭秋風引葉落渭水濵喧喧陽春歌花明錦江城離鸞<lb/>
月徊徊别鶴雲冥冥清冷灑毛髪震蕩驚雷霆曲度神<lb/>
莫測調髙妙難名時方多艱虞掩耳誰為聽無為恩怨<lb/>
兒女語敵場勇士軒昻行<hi>詩家鼎臠</hi>
　　武夷山天柱峰<lb/>
才既非時用性本愛岑寂決策名山游幽隱遂成癖春<lb/>
<pb n="KR4i0062_WYG_063-5b"/>
風百花紅秋月千嶂碧煙霞結綢繆猿鳥自疇昔乗閒<lb/>
撫深曠噴薄鳴鐵笛笑挹天柱峰髙寒幾千尺<lb/>
　　大隱屏<lb/>
昔余隱屏東扁舟夾雙龍浩歌碧雲裏萬壑生清風羣<lb/>
仙幔亭宴玉女雙鬢蓬夕景落寒巖照耀金芙蓉<lb/>
昔余隱屏北飄然度巖側誰知神仙居自與塵世隔瑶<lb/>
草冬更青琪花雪争白横玉吹寒空萬里天一色<hi>以上武夷</hi>
<hi>山志</hi>
<pb n="KR4i0062_WYG_063-6a"/>
　　章才邵<lb/>
　　　才邵字希古崇安人以父䕃補官嘗守臨賀辰<lb/>
　　　陽晩嵗與朱子游世稱為篤實君子<lb/>
　　過清逺峽<lb/>
嵓頭風急樹攲斜溪畔漁樵十數家老盡往來名利客<lb/>
年年秋水暎蘆花<hi>錦繡萬花谷</hi>
　　釣臺<lb/>
短櫂夷猶七里灘人亡依舊水光寒漢家名節君知否<lb/>
<pb n="KR4i0062_WYG_063-6b"/>
盡在君家一釣竿<hi>釣臺集</hi>
　　劉子寰<lb/>
　　　子寰字圻父號篁㟳建陽人居麻沙早登朱文<lb/>
　　　公之門有篁㟳集<lb/>
　　杜若<lb/>
欽州五月土如炊滿山杜若芳菲菲素英緑葉紛可喜<lb/>
勁烈不避炎歊威採之盈掬薦蔬食臧獲失笑庖人譏<lb/>
君不見屈平夕餐賦秋菊魂兮無南盍來歸又不見坡<lb/>
<pb n="KR4i0062_WYG_063-7a"/>
公服食得枲耳扣角自嘆從前非伊予假禄二千石窮<lb/>
比二子猶庻幾湌花嚼蘂有真樂一飽何必謀甘肥尚<lb/>
餘升合漬生蜜從他薏苡生珠璣<hi>全芳備祖</hi>
　　金鳯花<lb/>
天霜凋九陵梧桐日枯槁鳳徳何其衰驚飛下幽草九<lb/>
苞空髣髴衆彩各自好黄中獨含章見晩更傾倒託根<lb/>
幔亭峰弱質深自保便翾金翅短淡泊乃幾道俗眼迷<lb/>
是非人間跡如掃<hi>合璧事類别集</hi>
<pb n="KR4i0062_WYG_063-7b"/>
　　劉　炎<lb/>
　　　炎字潛夫號撝堂學於朱子<lb/>
　　王剛仲惠詩醉筆聊和<lb/>
君不見山澤之癯蒙野服如彼隰桑還自沃又不見侯<lb/>
門公子貴且驕飽豢膏粱猶未足人生貴賤不難分唯<lb/>
有聖賢無等倫朝為塗人暮為禹窮崖斷壑看回春君<lb/>
方妙齡<graphic n="KR0914" url="https://raw.githubusercontent.com/kanripo/KR-Gaiji/master/images/KR0914.png" mimeType="image/png"/>不住萬里飛黄又騰去王良造父不得施耳<lb/>
側風聲未為遽我思古人愛其宇青蘋堂兮杜若廡芰<lb/>
<pb n="KR4i0062_WYG_063-8a"/>
荷可裳菊可餐肯介纎埃與塵土是中非聲亦非色安<lb/>
得與君一憑軾鵾鵬變化不可量要指天地為一息悠<lb/>
悠此道誰能將從知可玩不可望慎勿隨風學飄絮春<lb/>
光駘蕩成飛揚<hi>濓洛風雅</hi>
　　楊與立<lb/>
　　　與立字子權浦城人受業朱子之門嘗知遂昌<lb/>
　　　縣因家蘭谿學者稱船山先生<lb/>
　　幽居<lb/>
<pb n="KR4i0062_WYG_063-8b"/>
柴門閴寂少人過盡日觀書口自哦餘地不妨栽竹木<lb/>
放敎啼鳥往來多<hi>濓洛風雅</hi>
　　林用中<lb/>
　　　用中字擇之號東屏古田人從遊朱晦庵之門<lb/>
　　　偶偕晦翁走潭州訪守張敬夫因有南嶽之游<lb/>
　　　著倡酬詩百四十餘首<lb/>
　　敬夫用晦翁定王臺韻賦詩同次韻<lb/>
寂寞番君後光華帝子來千年餘故國萬事只空臺日<lb/>
<pb n="KR4i0062_WYG_063-9a"/>
月東西見湖山表裏開從知爽鳩樂莫作雍門哀<lb/>
　　後洞山口晚賦<lb/>
西嶺更西路雲嵐最窈深水流千㵎底樹合四時隂幽<lb/>
絶無僧住閒來有客吟山行三十里鐘磬忽傳心<lb/>
　　贈上封諸老<lb/>
上封臺觀静夕霽景偏清月下聞禪語風中有磬聲龍<lb/>
池留古跡鴈塔寄餘情借問房前樹東窗忽偃生<hi>以上南嶽</hi>
<hi>倡酬集</hi>
<pb n="KR4i0062_WYG_063-9b"/>
　　方士繇<lb/>
　　　士繇字伯謨號逺菴莆田人豐之之子從朱子<lb/>
　　　游稱髙弟有集<lb/>
　　昇山即事<lb/>
一徑西風裏閒房客未歸砌苔侵野屐林葉上秋衣黄<lb/>
巻經心嬾青綸入夢稀還書報妻子莫厭故山薇<hi>詩林萬選</hi>
　　崇安分水道中<lb/>
溪流清淺路横斜日暮牛羊自識家梅葉隂隂桃李盡<lb/>
<pb n="KR4i0062_WYG_063-10a"/>
春光已到白桐花<hi>詩家鼎臠</hi>
　　武夷山<lb/>
丹厓石氣凝髙秋碧溪上引天河流金堂石室不可到<lb/>
玉棺莓苔生古愁仙人昔乗紫雲去白馬摇鞭在何處<lb/>
茫茫塵世那得知幔亭空記當年事君不見茂陵松柏<lb/>
已蕭疎乾魚猶祭同亭祠<hi>莆陽文獻</hi>
　　章　康<lb/>
　　　康字季思浦城人居吳隱居不仕人稱曰聘君<lb/>
<pb n="KR4i0062_WYG_063-10b"/>
　　　從學於朱晦菴淳祐中卒有集<lb/>
　　破山寺<lb/>
名山久相望今日為著屐到寺第一義古松足蟠屈一<lb/>
一龍蛇形風雷氣蕭瑟瓔珞檜兩株皆數百年物佛燈<lb/>
耿青熒像設暗金碧雲廊極徘徊老屋共崪兀僧房小<lb/>
盤薄西原訪泉石于其最幽絶似可便築室因而思古<lb/>
人多有愛山癖要之亦何為一賞事已畢上方不及登<lb/>
尚或俟他日無非㑹心處妙同箭鋒直山靈謂何如移<lb/>
<pb n="KR4i0062_WYG_063-11a"/>
文茲不必作詩留山中併可告來轍<hi>破山寺志</hi>
　　程　先<lb/>
　　　先字傅之休寧人與子永竒俱從朱子學有東<lb/>
　　　隱集<lb/>
　　和人感秋韻<lb/>
疾風拔枯楠天作破瓦色古殿無飛塵過者見瑟瑟<hi>秋風</hi>
憶昔遊吳甸新知結項容松江楓落後貎得洞庭峰<hi>秋山</hi>
　<hi>新安文獻志</hi>
<pb n="KR4i0062_WYG_063-11b"/>
　　程永竒<lb/>
　　　永竒字次卿新安人嘗登朱子之門有格齋集<lb/>
　　題耕隱巻<lb/>
山下巢雲夢亦清隴頭耕雨緑蓑輕時人共指龐居士<lb/>
為借農書一到城<hi>新安文獻志</hi>
　　劉　淮<lb/>
　　　淮字叔通號溪翁建陽人朱文公之髙弟<lb/>
　　　<hi>朱子䟦云叔通之詩不為雕刻纂組之工而平易從容不費力處乃有餘味</hi>
<pb n="KR4i0062_WYG_063-12a"/>
　　韓家府<hi>嘉定初作</hi>
寳蓮山下韓家府鬱鬱沈沈深幾許主人飛頭去和虜<lb/>
綠户雕牆鎖風雨九世卿家一朝覆太師之誅魏公辱<lb/>
後車不信有前車突兀眼前看此屋<lb/>
　　　<hi>四朝聞見録韓侂胄居太廟三茅之旁後山為閲古堂為閲古泉舊名青衣有青衣童見泉上</hi>
　　　<hi>故名為流觴曲水泉自青衣下注于池凡有十二折旁砌以瑪瑙泉流而下瀦于閲古堂渾涵</hi>
　　　<hi>數畝有桃坡十有二級夜宴則殿巖用紅燈數百出于桃坡之後以燭之其雲巖之最竒者曰</hi>
　　　<hi>雲岫侂胄居之既久嵗累月積剔竒抉勝窈窕渟深疑為洞天福地之居不類其為在天衢咫</hi>
<pb n="KR4i0062_WYG_063-12b"/>
　　　<hi>尺舊皆寧夀觀中地也韓敗有旨盡給還寧夀復為禁地建陽劉淮賦詩云云</hi>
　　平逺臺<lb/>
海天漠漠水雲寛開到梨花正自寒卻擁重裘上平逺<lb/>
愁心千疊倚闌干<hi>詩家鼎臠</hi>
　　劉仙倫<lb/>
　　　仙倫一名儗字叔儗廬陵人有招山小集<lb/>
　　得蟹無酒<lb/>
水郷秋晚得白蟹望斷碧雲無酒家此意凄涼何所似<lb/>
<pb n="KR4i0062_WYG_063-13a"/>
淵明醒眼對黄花<lb/>
　　西林<lb/>
路入廬陵西復西翠煙深處著招提山僧幾輩雪垂領<lb/>
水鳥數聲雲滿溪莫對青山談世事且循粉壁看留題<lb/>
禪房夜臥衣裳冷夢破鐘聲落月低<lb/>
　　旴江驛舍中有婦人書一憶字筆勢頗姿媚游子<lb/>
　　明王相之皆題詩其後率予同賦<lb/>
陽臺雨歇行雲杳天闊鴻稀春悄悄鸂鷘孤眠怨芳草<lb/>
<pb n="KR4i0062_WYG_063-13b"/>
夜夜相思何日了妾非無聲不敢啼妾非無淚不敢垂<lb/>
柔情欺損青黛眉夢魂暗逐胡蜨飛春風著人鎖窗綠<lb/>
綠窗書字寄心曲細看香翰婉且柔中有閒愁三萬斛<lb/>
向隅棄筆惆悵時此情默默誰得知無縁相見空相憶<lb/>
不如當日休相識<lb/>
　　以騎驢鍾馗送秦先之<lb/>
髯翁矍鑠老據鞍曾入大内見阿瞞幞頭垂腳藍綬敝<lb/>
不知班簿為何官天寒嵗晩日云暮霜風吹驢耳卓竪<lb/>
<pb n="KR4i0062_WYG_063-14a"/>
老臧負笠衣裳單反袂掩目趾穿屨蓽門我恐難留君<lb/>
收巻送似秦將軍將軍文事有武備眉骨自是凌烟人<lb/>
汝當訶䕶謹厥職勿但縮頭徒桂壁將軍來嵗在殿巖<lb/>
豐汝牲醪作除夕<lb/>
　　贈岳周伯<lb/>
昔年搥鼓事邊庭公相身為國重輕四海幾人思武穆<lb/>
百年今日見儀刑筆頭風月三千字齒頰冰霜十萬兵<lb/>
天亦知人有遺恨定應分付與中興<lb/>
<pb n="KR4i0062_WYG_063-14b"/>
　　題岳陽樓<lb/>
八月書空鴈字聨岳陽樓上俯晴川水聲軒帝鈞天樂<lb/>
山色玉皇香案煙大舶駕風來島外孤雲銜日落吟邊<lb/>
東南無此登臨地遣我飄飄意欲仙<hi>以上招山小集</hi>
　　　<hi>岳珂桯史云余兄周伯喜誦之</hi>
　　劉　植<lb/>
　　　植字成道永嘉人號漁屋安上曾孫<lb/>
　　過彭澤<lb/>
<pb n="KR4i0062_WYG_063-15a"/>
井邑已非舊柴桑里尚存春風三畝宅落日數家村隔<lb/>
樹聞鷄犬編民半子孫頽然孤隴上寒菊遶松根<hi>東甌詩集</hi>
　　劉　翰<lb/>
　　　翰字武子長沙人吳雲壑居父之客有小山集<lb/>
　　翠屏曲<lb/>
小亭簾幕垂隂隂梅香入枕春生屏西窗月落翠被冷<lb/>
鳥聲殘夢東風醒三年不喚清溪渡夢裏瀼西春水路<lb/>
江頭女兒雙翠眉能唱劉郎芳草句<lb/>
<pb n="KR4i0062_WYG_063-15b"/>
　　種梅<lb/>
凄涼池館欲棲鴉彩筆無心賦落霞惆悵後庭風味薄<lb/>
自鉏明月種梅花<lb/>
　　石頭城<lb/>
離離芳草滿吳宫綠到臺城舊苑東一夜空江煙水冷<lb/>
石頭明月鴈聲中<lb/>
　　鴻門宴<lb/>
江東遥遥八千騎大戰小戰七十二劉郎曉鞭天馬來<lb/>
<pb n="KR4i0062_WYG_063-16a"/>
蹴踏長安開帝里子嬰已降隆準公君王置酒鴻門東<lb/>
張良已去玉斗碎三月火照咸陽紅繡衣歸來日將夜<lb/>
可惜雄心天不借當時已失范増謀尚引長戈到垓下<lb/>
刁斗乍急營壘驚夜深旗尾秋風横玉帳佳人不成夢<lb/>
月明四面聞歌聲拔劒相看淚如雨我作楚歌君楚舞<lb/>
明朝寳馬一聲嘶江北江東皆漢土<lb/>
　　呉門行<lb/>
吳歌婉婉清如水西風曉自閶門起雙橈艇子采菱來<lb/>
<pb n="KR4i0062_WYG_063-16b"/>
翠荇綠蘋香十里芙蓉影落已知秋濺溼羅衣眉黛愁<lb/>
回身蕩槳入門去明月家家秋水流<lb/>
　　立秋日<lb/>
乳鴉啼散玉屏空一枕新涼一扇風睡起秋風無覓處<lb/>
滿街梧葉月明中<lb/>
　　客去<lb/>
送客歸來月滿簷梅花微笑隔疎簾酒醒今夜銀屏冷<lb/>
沈水熏爐旋旋添<hi>以上小山集</hi>
<pb n="KR4i0062_WYG_063-17a"/>
　　劉應時<lb/>
　　　應時字良佐慈溪人有頤菴集<lb/>
　　旅舍<lb/>
草市欲黄昏吾行恰到門僕夫思憩息燈火喜温存一<lb/>
夜催花雨數家臨水村征途雖得句默坐與誰論<lb/>
　　早行<lb/>
登輿睡思尚昏昏斗柄銜山月在門鷄犬未鳴潮半落<lb/>
草蟲聲在豆花村<lb/>
<pb n="KR4i0062_WYG_063-17b"/>
　　曹直夫水石短軸<lb/>
奔流出峽響如雷筆力浮天亦壯哉吳蜀興亡千古恨<lb/>
白鷗時逐浪花來<lb/>
　　雪夜<lb/>
迎春寒色愈嚴凝小閣爐殘冷欲冰寂寞黄昏愁吊影<lb/>
雪窗怕上短檠燈<hi>以上頤菴集</hi>
　　李翔髙<lb/>
　　　翔髙號羽軒<lb/>
<pb n="KR4i0062_WYG_063-18a"/>
　　句<lb/>
春愁自是無重數又被東風揭繡簾<lb/>
　　　<hi>貴耳集李羽軒善為絶句盧蒲江甚愛之有句云云老子興不淺也</hi>
　　劉學箕<lb/>
　　　學箕字習之屏山先生子翬之孫七者翁玶之<lb/>
　　　子有方是閒居士小稿<lb/>
　　　<hi>劉叔通云居士詩摩香山之壘詞拍稼軒之肩</hi>
　　不如歸去<hi>禽言</hi>
<pb n="KR4i0062_WYG_063-18b"/>
不如歸去愁綠怨紅春欲暮汝勸行人歸行人勸汝住<lb/>
鳴聲不住良苦辛啼得血流無用處不如歸去吾今歸<lb/>
千聲萬聲爾何為<lb/>
　　環洲江氏園<lb/>
欲覽環洲勝維舟步石磯踏青隨野色穿翠任春霏地<lb/>
迥知山逺村灣覺水圍東風輕薄甚桃李亂荆扉<hi>以上方是</hi>
<hi>閒居士小稿</hi>
　　武　衍<lb/>
<pb n="KR4i0062_WYG_063-19a"/>
　　　衍字朝宗汴人有適安藏拙餘稿<lb/>
　　　<hi>方惠嵒跋云東坡見齊安朱廣文小詩云官閒㕔事冷胡蜨上堦飛謂其可入畫圖適安此巻</hi>
　　　<hi>絶句摹寫景物吟詠情致多有可筆於丹青者惜不遇坡之品題</hi>
　　宫詞補遺<lb/>
牡丹春籞正穠華有旨今年不賞花翦落金槃三百朶<lb/>
内批分賜近臣家<lb/>
　　開元廣寒詞<lb/>
桂華珠殿水精樓柘袖籠香乙夜遊飛下銀橋人不覺<lb/>
<pb n="KR4i0062_WYG_063-19b"/>
月明三十六宫秋<lb/>
　　聞角呈宗諭方蕙巖<lb/>
曉角吹愁客夢寒一聲聲落畫屏間吳兒可殺無風味<lb/>
老卻梅花只當閒<lb/>
　　栁枝詞<lb/>
靈和殿裏最風流三月飛花滿御樓換得玉人眉樣巧<lb/>
一春渾不下簾鉤<lb/>
　　秋夕清汎<lb/>
<pb n="KR4i0062_WYG_063-20a"/>
弄月吹簫過石湖冷香搖蕩碧芙蕖貪尋舊日鷗邊宿<lb/>
露溼舩頭數軸書<lb/>
　　春日湖上<lb/>
飛鷁鳴鑣鼓吹喧繁華應勝渡江前吟梅處士今還在<lb/>
肯住孤山爾許年<lb/>
　　長橋月夕<lb/>
捲來滄海黄銀浪飛出層雲白玉團千古垂虹竒絶處<lb/>
獨憑三百赤闌干<lb/>
<pb n="KR4i0062_WYG_063-20b"/>
　　老宫人<lb/>
侍輦看花上苑春太皇宣索鳳笙頻如今猶記當時曲<lb/>
對譜閒敎小内人<lb/>
寳髻無光玉貎昏銜悲空感舊承恩君王愛問先朝事<lb/>
時許車兒到殿門<lb/>
　　湖亭席上贈商素<lb/>
一曲春風已擅場淺顰低囀更傳觴令人憶殺香山老<lb/>
舊日玲瓏也姓商<lb/>
<pb n="KR4i0062_WYG_063-21a"/>
　　貴游<lb/>
鈿車轣轆碾芳塵步障香移一片春花下玉盤行禁臠<lb/>
御前宣勸到湖濵<lb/>
　　清明湖上<lb/>
榆火初傳禁漏殘滿城和氣在湖山接天楊栁風煙裏<lb/>
照水桃花圖畫閒舊路人穿新路去長橋船出斷橋還<lb/>
吾皇應喜民胥樂嵗許西門入夜關<lb/>
　　飲湖亭<lb/>
<pb n="KR4i0062_WYG_063-21b"/>
寒食梨花月新晴楊栁風愁消山色裏興極酒杯中綠<lb/>
髮日夜變青春今古同忍敎行樂地容易夕陽紅<hi>以上適安</hi>
<hi>藏拙餘槀</hi>
　　戴　敏<lb/>
　　　敏字敏才號東皋子台州黃巖人石屏之父有<lb/>
　　　東皋集<lb/>
　　小園<lb/>
小園無事日徘徊頻報家僮送酒來惜樹不磨脩月斧<lb/>
<pb n="KR4i0062_WYG_063-22a"/>
愛花須築避風臺引些渠水添池滿移箇柴門傍竹開<lb/>
多謝有情雙白鷺暫時飛去又飛回<lb/>
　　初夏遊張園<lb/>
乳鴨池塘水淺深熟梅天氣半晴隂東園載酒西園醉<lb/>
摘盡枇杷一樹金<hi>以上東皋集</hi>
　　句<lb/>
人行躑躅紅邊路日落秭規啼處山<hi>劉後村詩話</hi>
　　桑世昌<lb/>
<pb n="KR4i0062_WYG_063-22b"/>
　　　世昌字澤卿淮海人居天台陸放翁諸甥著蘭<lb/>
　　　亭博議回文類集莫菴詩集<lb/>
　　句<lb/>
翠添鄰塹竹紅照屋山花<lb/>
　　　<hi>葉水心題跋君詩尤工其即事句葢著色畫也</hi>
　　王大受<lb/>
　　　大受字仲可鄱陽人有拙齋詩集<lb/>
　　　<hi>四朝聞見録水心先生葉適題王大受拙齋詩稿云紹熙四年光宗疾不能朝重華諫者傾朝</hi>
<pb n="KR4i0062_WYG_063-23a"/>
　　　<hi>謗者盈市憲聖后兄子琚最賢大受因琚奏孝宗陛下惟一子不審處利害恣國人騰口取名</hi>
　　　<hi>於家計大不便且羣臣以父子禮故諍不敢阯陛下何不出手詔云皇帝體不安朕所深知卿</hi>
　　　<hi>且勿言須秋涼朕自擇日與皇帝相見也孝宗喜其䇿㑹宴駕不果用攻媿樓公憤其前與族</hi>
　　　<hi>兄鏞有閒且毁其文力言之于史相期以必竄大受史遂命去大受袍笏編置邵武琚之子鋼</hi>
　　　<hi>以稿上于朝而削大受姓名</hi>
　　遊鹿苑寺<lb/>
鷲峰逰屐少我獨住多時僧䕶翻經石猿攀礙月枝地<lb/>
寒春到晚山逺夢歸遲尚被浮名誤吾心信自癡<hi>詩林萬選</hi>
<pb n="KR4i0062_WYG_063-23b"/>
　　水樂洞<lb/>
歴騁寒空六六天更來洗耳聽春泉迅湍激石浮清磬<lb/>
樹溜行沙寫素弦路口林亭三四面洞中日月幾千年<lb/>
何人獨得開收律譜入宫商與世傳<hi>咸淳臨安志</hi>
　　句<lb/>
君不見牛竒章與李衞公二人平生不相容門前冠蓋<lb/>
互咿軋惟有愛石心則同<hi>題李季章石林録</hi>　<hi>四朝聞見</hi>
　　徐　照<lb/>
<pb n="KR4i0062_WYG_063-24a"/>
　　　照字道暉一字靈暉號山民永嘉人有芳蘭軒<lb/>
　　　集四靈之一<lb/>
　　　<hi>葉水心誌徐山民墓云山民有詩數百琢思尤竒皆橫絶欻起冰懸雪跨使讀者變踔憀慄肯</hi>
　　　<hi>首吟歎不能自己然無異語皆人所知也人不能道爾</hi>
　　　<hi>文獻通考陳氏云徐照徐璣翁巻趙師秀四人號永嘉四靈皆晚唐體也惟師秀嘗登科改官</hi>
　　　<hi>亦不顯汝回云唐風不競派沿江西永嘉四靈趙東閣</hi>
　　　<hi>乃始以開元元和作者自期治擇淬鍊字字玉響雜之姚賈中人不能辨也</hi>
　　　<hi>梅磵詩話永嘉徐照題子陵釣臺詩云梅福神仙者新知是婦翁子陵為梅公壻傳記不載詩</hi>
<pb n="KR4i0062_WYG_063-24b"/>
　　　<hi>必有所本</hi>
　　石門瀑布<lb/>
一派從天下曾經李白看千年流不盡六月地常寒灑<lb/>
木跳㣲沬衝崖作怒湍人言深碧處常有老龍盤<lb/>
　　江心寺<lb/>
兩寺今為一僧多外國人流來天際水<graphic n="KR0914" url="https://raw.githubusercontent.com/kanripo/KR-Gaiji/master/images/KR0914.png" mimeType="image/png"/>斷世間塵鴉<lb/>
宿腥林徑龍歸損塔輪卻疑成片石曾坐謝公身<lb/>
　　楊栁<lb/>
<pb n="KR4i0062_WYG_063-25a"/>
嫩葉因風不自持淺黃㣲綠暎清池玉人未識分離苦<lb/>
折向堂前學畫眉<lb/>
　　贈徐璣<lb/>
一舸寒江上梅花共别離不來相送處愁有獨歸時去<lb/>
夢千峯逺為官三嵗期思君何可見新集見君詩<lb/>
　　題桃花夫人廟<lb/>
一樹桃花發桃花即是君空祠臨野水何處覓行雲事<lb/>
迹樵人說爐香過客焚雨添碑上蘚難讀古詩文<hi>以上芳蘭</hi>
<pb n="KR4i0062_WYG_063-25b"/>
<hi>軒集</hi>
　　徐　璣<lb/>
　　　璣字文淵一字致中號靈淵永嘉人官長泰令<lb/>
　　　有泉山集二薇亭集四靈之二<lb/>
　　初夏遊謝公巖<lb/>
又取紗衣換天時起細風清隂花落後長日鳥啼中水<lb/>
國乗舟樂巖扉有路通州民多到此猶自憶髥公<lb/>
　　吾廬<lb/>
<pb n="KR4i0062_WYG_063-26a"/>
蓬户閉還開深居稱不才移荷憐故土買石帶新苔藥<lb/>
信仙方服衣從古樣裁本無官可棄何用賦歸來<lb/>
　　投楊誠齋<lb/>
名髙身又貴自住小村深清得門如水貧惟帶有金養<lb/>
生非藥餌常語是規箴四海為儒者相逢問信音<hi>以上二薇</hi>
<hi>亭集</hi>
　　翁　巻<lb/>
　　　巻字續古一字靈舒永嘉人有西巖集葦碧軒<lb/>
<pb n="KR4i0062_WYG_063-26b"/>
　　　集四靈之三<lb/>
　　寄逺<lb/>
秋氣日凄清秋衣殊未成在家猶不樂行路若為情幾<lb/>
處看山色暮天聞雁聲思君有幽夢夜夜出江城<lb/>
　　石門菴<lb/>
山到極深處石門為洞名嵐蒸空壁壊雪映小齋清果<lb/>
落羣猨拾林昏一虎行山僧何所得髙坐若無情<lb/>
　　冬日登富覽亭<lb/>
<pb n="KR4i0062_WYG_063-27a"/>
未委海潮水往來何不閒輕烟分近郭積雪盖遙山漁<lb/>
舸汀鴻外僧廊島樹間晩寒難獨立吟竟小詩還<lb/>
　　夢回<lb/>
一枕莊生夢回來日未衙自煎沙井水更煮岳僧茶宿<lb/>
雨消花氣驚雷長荻芽故山滄海角遙念在春華<hi>以上葦碧</hi>
<hi>軒集</hi>
　　野望<lb/>
一天秋色冷晴灣無數峯巒逺近間自上山來看野水<lb/>
<pb n="KR4i0062_WYG_063-27b"/>
郤於水底見青山<hi>詩家鼎臠</hi>
　　句<lb/>
梅花分地落井氣隔簾生<hi>曉對</hi>千年流不盡六月地常寒<lb/>
<hi>瀑布</hi>一階春草碧幾片落花輕<hi>春日</hi>分石同僧坐看松見鶴<lb/>
來<hi>逰寺</hi>移花連舊土買石帶新苔<hi>吾廬/</hi>　<hi>貴耳集</hi>
　　　<hi>鶚按四靈詩派中趙紫芝師秀號靈秀入宗室</hi>
　　戴復古<lb/>
　　　復古字式之號石屏嘗登陸放翁之門以詩鳴<lb/>
<pb n="KR4i0062_WYG_063-28a"/>
　　　江湖間有石屏集<lb/>
　　　<hi>姚雪篷跋式之詩天然不費斧鑿處大似髙三十五輩晚唐諸子當譲一面</hi>
　　　<hi>方萬里跋石屏詩清健輕快自成一家峯巒重瞿佑歸田詩話戴式之嘗見夕照映山</hi>
　　　<hi>疊得句云夕陽山外山自以為竒欲以塵世夢中夢對之而不惬意後行村中春雨方霽行潦</hi>
　　　<hi>縱横得春水渡傍渡之句以對上下始相稱然須實歴此境方見其竒妙</hi>
　　湘中遇翁靈舒<lb/>
天台山與雁山鄰只隔中間一片雲一片雲邊不相識<lb/>
三千里外卻逢君<lb/>
<pb n="KR4i0062_WYG_063-28b"/>
　　白紵歌<lb/>
雪為緯玉為經一織三滌手織成一片冰清如夷齊可<lb/>
以為衣陟彼西山于以采薇<lb/>
　　思家<hi>用后山韻</hi>
湖海三年客妻孥四壁居飢寒應不免疾病又何如日<lb/>
夜思歸切平生作計踈愁來仍酒醒不忍讀家書<lb/>
　　淮村兵後<lb/>
小桃無主自開花烟草茫茫帶晚鴉幾處敗垣圍故井<lb/>
<pb n="KR4i0062_WYG_063-29a"/>
向來一一是人家<lb/>
　　題釣臺<lb/>
萬事無心一釣竿三公不換此江山平生誤識劉文叔<lb/>
惹起虛名滿世間<lb/>
　　　<hi>娛書堂詩話嚴子陵釣臺題詠尚矣天台戴式之一絶亦新意可喜</hi>
　　新安寒食<lb/>
不擬今年到歙州要知行止豈人謀一百五日客懐惡<lb/>
三十六峯春雨愁老矣此身猶道路凄其歸夢遶松楸<lb/>
<pb n="KR4i0062_WYG_063-29b"/>
花瓢仙子無由見千里江山負逺逰<lb/>
　　逰九鎖<lb/>
天柱峯頭一振衣雲開巖路雨晴時登臨欲訪神仙事<lb/>
紀實都無漢晉碑拍手數聲龍井躍篝燈一覽洞天竒<lb/>
林閒安得棲身處欲煉金丹餌玉芝<lb/>
　　毘陵天慶觀畫龍呈王使君<lb/>
姑蘇道士天酒星醉筆寫出雙龍形墨蹟縱横奪造化<lb/>
蜿蜒滿壁令人驚一龍翻身出雲表口吞八極滄溟小<lb/>
<pb n="KR4i0062_WYG_063-30a"/>
手弄寳珠珠欲飛握手掌中拳五爪一龍排山山為開<lb/>
頭角與石争崔嵬波濤怒起接雲氣不向九霄行雨來<lb/>
萬物焦枯天作旱兩龍壁隱寧非嬾真龍不用只畫圖<lb/>
猛拍欄干寄三歎<lb/>
　　烏鹽角行<lb/>
鳳簫鼉鼓龍鬚笛夜宴華堂醉春色豔歌妙舞蕩人心<lb/>
但有歡娛别無益何如村落捲桐吹能使時人知稼穡<lb/>
村南村北聲相續青郊雨後耕黄犢一聲催得大麥黄<lb/>
<pb n="KR4i0062_WYG_063-30b"/>
一聲喚得新秧綠人言此角只兒戲孰識古人吹角意<lb/>
田家作勞多怨咨故遣聲音召和氣吹此角起東作吹<lb/>
此角田家樂此角上與鄒子之律同宫商合鍾吕形甚<lb/>
朴聲甚古一吹寒谷生禾黍<lb/>
　　袁州化成巖李衞公謫居之地<lb/>
一巖端坐挹千峯三兩亭臺勝槩中江水驟生連夜雨<lb/>
松聲吹下半天風因思世故吾頭白獨步林皋夕照紅<lb/>
欲吐草茅憂國志誰能喚起贊皇公<lb/>
<pb n="KR4i0062_WYG_063-31a"/>
　　括蒼石門瀑布<lb/>
少泊石門觀瀑布明知是水卻疑非亂抛玉雪從天下<lb/>
散作雲烟到地飛夜聽蕭蕭洗塵夢風吹細細溼人衣<lb/>
謝公蠟屐經行處聞有留題在翠微<hi>以上石屏集</hi>
　　句<lb/>
詩談天下事愁到酒樽前<hi>秋懐</hi>鶯啼花雨歇燕立栁風微<lb/>
<hi>晩春</hi>詩骨梅花瘦歸心江水流<hi>歲暮</hi>客愁茅店雨詩思栁橋<lb/>
春<hi>春日</hi>黄花一杯酒白髮幾重陽<hi>九日/</hi>　<hi>以上貴耳集</hi>
<pb n="KR4i0062_WYG_063-31b"/>
　　馮取洽<lb/>
　　　取洽字熙之號雙溪翁延平人<lb/>
　　送劉篁㟳<lb/>
來似孤雲出岫閒去如髙月耿難攀若為化作修修竹<lb/>
長伴先生篁㟳山<hi>詩人玉屑</hi>
　　自題交游風月樓<lb/>
平揖雙峯俯霽虹近窺喬木欲相雄一溪流水一溪月<lb/>
八面疎櫺八面風取用自然無盡藏髙寒如在太虚空<lb/>
<pb n="KR4i0062_WYG_063-32a"/>
落成恰值三秋半為我吹開白兔宫<lb/>
　　　<hi>詩人玉屑一溪流水一聯詩林皆以為秀傑之句</hi>
　　劉正之<lb/>
　　　正之字子正臨江人<lb/>
　　送别趙紫芝<lb/>
夫君落落天馬姿聲名早與賀白馳錦囊千首不療飢<lb/>
非詩窮人窮乃竒憶昔聞君未識面獨傳句法誇清健<lb/>
朅來白下一相逢傾盖論心曾幾見劃然起柁春江流<lb/>
<pb n="KR4i0062_WYG_063-32b"/>
我亦江頭尋去舟人生相聚會有别江水江花無盡愁<lb/>
萬事不如歸去好石田茅屋生春草如君自是玉堂仙<lb/>
輕車緩轡長安道春日遲遲栁依依攀柔條兮送君歸<lb/>
<hi>翰墨大全</hi>
　　上官良史<lb/>
　　　良史字偉長號閬風山人<lb/>
　　尋嚴丹丘東潭居二首<lb/>
愛子東溪幽抱被來同宿山家無膏火然薪代明燭閒<lb/>
<pb n="KR4i0062_WYG_063-33a"/>
窗何所有古書三五束鳥棲月上時還見簷前竹<lb/>
山齋櫺牖疎水月連春霧今夕定何夕清心忻所遇如<lb/>
從天姥游似得招提趣幽夢出雲時悤悤山鳥曙<lb/>
　　河梁值雨有懐嚴羽<lb/>
葦岸逢殘雨河橋對暮流倚鞭一悵望客思暫夷猶楓<lb/>
葉滿江色夕陽終古愁遙憐君亦苦不共故園秋<hi>以上詩家</hi>
<hi>鼎臠</hi>
　　晩泊<lb/>
<pb n="KR4i0062_WYG_063-33b"/>
渺渺復迢迢楓林帶野橋沙寒初上月浦暗已回潮霜<lb/>
葦多先折江花或後凋今宵何處雁相伴宿蘭橈<hi>後村千家</hi>
<hi>詩</hi>
　　蘇　泂<lb/>
　　　泂字召叟山隂人丞相頌四世孫有冷然齋集<lb/>
　　除夕呈主人<lb/>
臘節梅花外椒盤淚眼邊山川非故國笳鼓咽新年機<lb/>
事鷗偏覺家書雁不傳細箋今夕恨萬一故人憐<lb/>
<pb n="KR4i0062_WYG_063-34a"/>
　　錢塘渡<lb/>
百年鬢髪春風晚十二闌干落照微多事錢塘江上水<lb/>
送人離别送人歸<hi>以上詩林萬選</hi>
　　金陵<lb/>
朱雀街頭觀闕紅角門東畔是春風人家一樣垂楊栁<lb/>
種入宫牆自不同<hi>詩家鼎臠</hi>
　　嚴　羽<lb/>
　　　羽字丹丘一字儀卿邵武人自號滄浪逋客有<lb/>
<pb n="KR4i0062_WYG_063-34b"/>
　　　滄浪吟<lb/>
　　　<hi>滄浪詩話論詩如論禪漢魏晉與盛唐之詩則第一義也大歴以還之詩則小乗禪也晩唐之</hi>
　　　<hi>詩則聲聞辟支果也盛唐諸人惟在興趣羚羊挂角無跡可求故其妙處透徹玲瓏不可湊泊</hi>
　　　<hi>如空中之音相中之色水中之月鏡中之象言有盡而意無窮近代諸公乃作竒特解㑹遂以</hi>
　　　<hi>文字為詩以才學為詩以議論為詩夫豈不工終非古人之詩也盖於一唱三歎之音有所歉</hi>
　　　<hi>焉國初之詩尚沿襲唐人王黄州學白樂天楊文公劉中山學李商隐盛文肅學韋蘇州歐陽</hi>
　　　<hi>公學韓退之古詩梅聖俞學唐人平澹處至東坡山谷始自出己意以為詩唐人之風變矣山</hi>
　　　<hi>谷用工尤為深刻其後法席盛行海内稱為江西宗派近世趙紫芝翁靈舒輩獨喜賈島姚合</hi>
<pb n="KR4i0062_WYG_063-35a"/>
　　　<hi>之詩稍梢復就清苦之氣江湖詩人多效其體一時自謂之唐宗不知止入聲聞辟支之果豈</hi>
　　　<hi>盛唐諸公大乗正法眼者哉</hi>
　　荅友人<lb/>
湘江南去少人行瘴雨蠻烟白草生誰念梁園舊詞客<lb/>
桄榔樹下獨聞鶯<lb/>
　　閨怨<lb/>
昨夜中秋月含愁顧影頻空留可憐影不見可憐人<lb/>
　　懊儂歌<lb/>
<pb n="KR4i0062_WYG_063-35b"/>
君子如白日願得垂末光妾心如螢火安得久照郎<lb/>
船在下江口逆風不得上結束作男兒與郎牽百丈<lb/>
朝亦出門啼暮亦出門啼蛛網挂風裏搖思無定時<lb/>
　　喜友人相訪擬韋蘇州<lb/>
朝朝竹林院閉户讀殘書几閣晨風入荒郊寒露餘故<lb/>
人步屧至清坐喜踟躕輟巻還留興潄泉同飯蔬<lb/>
　　　<hi>霏雪録嚴滄浪之于詩刻意古作卓然不為流俗所染五言如閨怨等云云</hi>
　　廬陵客館雨霽登樓言懐寄友<lb/>
<pb n="KR4i0062_WYG_063-36a"/>
終日坐兀兀邈然無少欣登樓一周覽始見萬山羣微<lb/>
雨洗殘暑青天巻浮雲襟懐兩廓落朗若見夫君見君<lb/>
君何在顧影還獨笑吏非金門游隱異滄浪調江明秋<lb/>
月白山空夜猨嘯徒事百巻文未返一竿釣留滯豈勝<lb/>
愁非君誰與謀水寒終赴海鴈逺暫賔秋舉世不可語<lb/>
猶當傲巢由贈君三尺劒永駕五湖舟<lb/>
　　山居即事<lb/>
稍欣入林深已覺煩慮屏霜果垂秋山歸禽度風嶺紛<lb/>
<pb n="KR4i0062_WYG_063-36b"/>
紛葉易積漠漠雲欲盛磵户寂無人松蘿窅然暝唯聞<lb/>
山鳥啼月上柴門静終嵗寡持醪延歡聊煮茗羣書北<lb/>
窗下帙亂誰能整<lb/>
　　還山吟畱别城南諸公<lb/>
日暮望寒山悵然歸思發如何山中客屢看城頭月城<lb/>
頭月明女蘿秋石磴潺湲寫碧流巖猨久别應惆悵澗<lb/>
鳥相呼亦共愁城南故人與我好令我忘卻歸山道昨<lb/>
夜西風夢到家忽驚千嶂芝花老朝來舟子促辭君回<lb/>
<pb n="KR4i0062_WYG_063-37a"/>
首空江語尚聞别後莫嗟難見面相思只望嶺頭雲<lb/>
　　懐南昌舊游<lb/>
昨在南昌府清逰不可窮杯行江色裏棹進月明中樓<lb/>
笛吹晴雪菱歌漾晚風坐來懐舊迹萬里亦飄蓬<lb/>
　　訪益上人蘭若<lb/>
獨尋青蓮宇行過白沙灘一徑入松雪數峯生暮寒山<lb/>
僧喜客至林閣供人看吟罷拂衣去鐘聲雲外殘<lb/>
　　客中别劉表叔季髙<lb/>
<pb n="KR4i0062_WYG_063-37b"/>
悠悠逺别半生悲白日相逢又語離海内風塵驚不定<lb/>
天邊消息到何時洞庭旅鴈春歸盡𤓰步寒潮夜落遲<lb/>
惆悵孤舟從此去江湖未敢定前期<lb/>
　　和上官偉長蕪城晚眺<lb/>
平蕪古堞暮蕭條歸思憑髙黯未消京口寒烟鴉外滅<lb/>
歴陽秋色雁邊遙清江水落長疑雨暗浦風多欲上潮<lb/>
惆悵此時頻極目江南江北路迢迢<hi>以上滄浪吟</hi>
　　嚴　仁<lb/>
<pb n="KR4i0062_WYG_063-38a"/>
　　　仁字次山號樵溪邵武人有欸乃集<lb/>
　　塞下曲<lb/>
漠漠孤城落照間黄榆白葦滿關山千枝羌笛連雲起<lb/>
知是邊方牧馬還<hi>詩林萬選</hi>
　　平遠樓<lb/>
湘中病客思歸日城上髙樓獨倚時半樹夕陽鴉集早<lb/>
一江秋色雁來遲<hi>詩家鼎臠</hi>
　　嚴　參<lb/>
<pb n="KR4i0062_WYG_063-38b"/>
　　　參字少魯自號三休居士與丹丘次山齊名世<lb/>
　　　號三嚴<lb/>
　　梅<lb/>
衣染龍涎與麝臍裁雲剪月作冰肌小瓶雪水無多子<lb/>
只篸横斜一兩枝<hi>後村千家詩</hi>
　　看雪<lb/>
天逺正難窮樓髙不堪倚醉夢入江南楊花數千里<hi>詩家</hi>
<hi>鼎臠</hi>
<pb n="KR4i0062_WYG_063-39a"/>
　　嚴　肅<lb/>
　　　肅字伯復號鳳山<lb/>
　　落花<lb/>
片片落花飛隨風去不歸如何臨欲别不得傍君衣<hi>詩家</hi>
<hi>鼎臠</hi>
　　羅之紀<lb/>
　　　之紀字國張髙安人嘉定中孝感尉<lb/>
　　句<lb/>
<pb n="KR4i0062_WYG_063-39b"/>
吾道非耶真可恥此君豈是折腰人<lb/>
　　　<hi>西江詩話之紀尉孝感攝邑雲夢上官不為禮之紀因雪壓竹賦詩云云遂棄官歸</hi>
　　蕭彦毓<lb/>
　　　彦毓號梅坡楊誠齋有句跋其詩巻云西昌有<lb/>
　　　客學南昌蓋西昌人也<lb/>
　　西湖雜咏<lb/>
花心亭上坐滿眼是湖光只為便幽趣能來倚夕陽水<lb/>
邊春寺静栁下小舟藏不待清明近鶯花已自忙<lb/>
<pb n="KR4i0062_WYG_063-40a"/>
　　梁家渡<lb/>
逺水環沙翠作灣紅塵飛不入青山涼風一枕秋宵夢<lb/>
夢繞千巖萬壑間<lb/>
　　清明日早出太平門<lb/>
江頭楊栁暗藏鴉江上鵝兒浴淺沙早起一風如此惡<lb/>
路旁落盡刺桐花<hi>以上詩人玉屑</hi>
　　吳　錡<lb/>
　　　錡字信可永福人鄱陽張世南與定交僅百日<lb/>
<pb n="KR4i0062_WYG_063-40b"/>
　　　而卒世南悲悼之錄其一詩<lb/>
　　遊永福方廣巖<lb/>
曽訪神仙巖洞來人言偉觀似天台藤蘿足下猨猱嘯<lb/>
鐘鼓聲邊日月開燈續佛光凝紫翠雲將蜃氣作樓臺<lb/>
最憐貫石神龍尾猶帶天東雨露回<hi>游宦紀聞</hi>
　　胡時可<lb/>
　　稼軒命賦滕王閣<lb/>
滕王髙閣臨江渚帝子不來春已暮鶯啼紅樹栁搖風<lb/>
<pb n="KR4i0062_WYG_063-41a"/>
猶似當年舊歌舞<lb/>
　　　<hi>隨隠漫錄辛稼軒觴客滕王閣詩人胡時可通謁閣人辭焉呵詈愈甚辛使前曰既稱詩人先</hi>
　　　<hi>賦滕王閣有佳句則預坐即題首句衆大笑再書云云迺相與宴而厚賙之</hi>
　　彭　止<lb/>
　　　止字應期崇安人自號漫者有刻鵠集<lb/>
　　題辛稼軒齋中<lb/>
棊子聲乾案接塵午窗詩夢煖於春清風不動堦前竹<lb/>
誰道今朝有故人<lb/>
<pb n="KR4i0062_WYG_063-41b"/>
　　　<hi>建寧府志彭止詩筆甚髙嘗謁辛棄疾值其畫寢題一絶于齋而去稼軒覺遣人追之延留累</hi>
　　　<hi>月</hi>
　　左次魏<lb/>
　　跋誠齋論髙廟配享書稿後次伯子韻<lb/>
鑾坡蓬監兩封書道院東西各付渠乾道聖人無固必<lb/>
是非付與直哉魚<hi>鶴林玉露</hi>
　　史文卿<lb/>
　　　文卿字景望鄞人<lb/>
<pb n="KR4i0062_WYG_063-42a"/>
　　種梅<lb/>
呼童耕雲種瑤樹斗挂青冥下風露隔林野鶴不知寒<lb/>
為我飛來復飛去<lb/>
素與梅花自有縁又移幾本種庭前鏡中一半閒風月<lb/>
不屬王郎載雪船<lb/>
　　秋詞<lb/>
寫就秋詞雁影稀背燈無語獨眠遲畫闌㸃滴芭蕉雨<lb/>
一夜將愁向阿誰<lb/>
<pb n="KR4i0062_WYG_063-42b"/>
　　枯梅<lb/>
樛枝半著古苔痕萬斛寒香一㸃春總為古今吟不盡<lb/>
十分清瘦似詩人<hi>以上前賢小集拾遺</hi>
　　黄　洪<lb/>
　　絶句<lb/>
龍舟大半没西湖此是先皇節儉圖三十六年安静裏<lb/>
櫂歌一曲在康衢<lb/>
　　　<hi>四朝聞見錄張巨濟字宏圖福清人嘉泰間上書寜宗以慈懿櫕陵今在湖曲若陛下游幸則</hi>
<pb n="KR4i0062_WYG_063-43a"/>
　　　<hi>未免張樂此豈履霜露之義寧皇感悟其言旋轉一秩由此湖山遂無清蹕之聲御鷁至沈于</hi>
　　　<hi>波臣非特儉徳也黄洪詩云云武林舊事茂陵在御畧無游幸之事西湖離宫别館不復増修</hi>
　　　<hi>黄洪詩云云</hi>
　　余良弼<lb/>
　　　良弼順昌人<lb/>
　　敎子詩<lb/>
白髮無憑吾老矣青春不再汝知乎年將弱冠非童子<lb/>
學不成名豈丈夫幸有明窗并浄几何勞鑿壁與編蒲<lb/>
<pb n="KR4i0062_WYG_063-43b"/>
功成欲自殊頭角記取韓公訓阿符<lb/>
　　　<hi>萬姓統譜良弼子大雅與游敬仲同時從朱子游深得求放心之㫖兩捧郷書良弼有敎子詩</hi>
　　　<hi>云云</hi>
　<lb/>
　<lb/>
　<lb/>
　<lb/>
　宋詩紀事巻六十三<lb/>
</p>
<p>
</p>
  </div>
<div>
                <head>宋詩紀事巻六十四</head>
    <p>
<pb n="KR4i0062_WYG_064-1a"/>
欽定四庫全書<lb/>
　宋詩紀事巻六十四　　　　　錢塘厲鶚撰<lb/>
　　丁　黼<lb/>
　　　黼字文伯號涎溪池州人寳慶初官成都制置<lb/>
　　　使嘉熙三年北兵至力戰死之賜額立廟諡恭<lb/>
　　　愍<lb/>
　　送錢尉入國<lb/>
正是朔風吹雪初行幐結束問征途不能刺刺對婢子<lb/>
<pb n="KR4i0062_WYG_064-1b"/>
已是昻昻真丈夫常惠舊曾隨屬國烏孫今亦病匈奴<lb/>
不知漢節歸何日準擬殷勤說汴都<hi>益部談資</hi>
　　陳　起<lb/>
　　　起字宗之錢塘人開書肆于睦親坊亦號陳道<lb/>
　　　人寳慶初以詩禍為史彌逺所黥有芸居乙稿<lb/>
　　　<hi>瀛奎律髓寳慶初史彌逺廢立之際錢唐書肆陳起宗之能詩凡江湖詩人俱與之善刋江湖</hi>
　　　<hi>集以售劉潛夫南岳稿亦與焉宗之賦詩有云秋雨梧桐皇子府春風楊栁相公橋夲改劉屏</hi>
　　　<hi>山句也或嫁秋雨春風句為敖器之所作言者併潜夫梅詩論列劈江湖集板二人皆坐罪而</hi>
<pb n="KR4i0062_WYG_064-2a"/>
　　　<hi>宗之坐流配于是詔禁士大夫作詩紹定癸已彌逺死詩禁解</hi>
　　秋懷<lb/>
又見街頭賣紫萸老懷擾擾類催租客來喜得吳江紙<lb/>
欲寫新吟一字無<lb/>
　　過三橋懷山堂<lb/>
賣花聲裏憑闌處沽酒樓前對雨時景物如初情自老<lb/>
夕陽波上燕差池<lb/>
　　挽許梅屋<lb/>
<pb n="KR4i0062_WYG_064-2b"/>
桐隂吟社憶當年别後攀梅結數椽湖海有聲排逸韻<lb/>
弓旌不至歎遺賢兒收殘稿能傳業自誌平生不媿天<lb/>
航便雙魚無復得夾山西望淚潺湲<hi>以上芸居乙稾</hi>
　　夜過西湖<lb/>
鵲巢猶挂三更月漁板驚回一片鷗吟得詩成無筆寫<lb/>
蘸他春水畫船頭<hi>梅磵詩話</hi>
　　鄭斯立<lb/>
　　　斯立字立之<lb/>
<pb n="KR4i0062_WYG_064-3a"/>
　　贈陳宗之<lb/>
昔人耽隱約屠酤身亦安矧伊叢古書枕藉于其間讀<lb/>
書博詩趣鬻書奉親歡君能有此樂冷淡世所難我本<lb/>
抱孤尚為貧試彈冠欲和南薰琴秋風欻戒寒恬無分<lb/>
外想賸有日晷閒閲書于市廛得君羈思寛誦其所為<lb/>
詩刻苦雕肺肝陶韋淡不俗郊島深以艱君勇欲兼之<lb/>
日夜吟辛酸京華聲利窟車馬如浪翻淡妝誰為容古<lb/>
曲誰為彈桐隂覆月色静夜獨往還人皆掉臂過我自<lb/>
<pb n="KR4i0062_WYG_064-3b"/>
刮眼看百年適志耳豈必身是官不見林和靖清名載<lb/>
孤山<hi>前賢小集拾遺</hi>
　　翁　定<lb/>
　　　定字應叟建安人有𤓰圃集<lb/>
　　　<hi>劉後村跋應叟尤工律詩送人去國之章有山人處士疎直之氣傷時聞警之作有忠臣孝子</hi>
　　　<hi>微婉之義感知懐友之什有俠客節士死生不相背負之意</hi>
　　送胡季昭竄象郡<lb/>
應詔書聞便逺行廬陵不獨詫邦衡寸心秖恐孤天地<lb/>
<pb n="KR4i0062_WYG_064-4a"/>
百口何期累弟兄世態浮雲多變換公朝初日盍清明<lb/>
危言在國為元氣君子從來豈願名<lb/>
　　　<hi>鶴林玉露季昭廬陵人寳慶初元為大理評事應詔上書言濟邸事竄象郡翁定諸人送行云</hi>
　　　<hi>云兄于建弟國賔皆懷竒負氣友愛最隆得罪之日嚢無一錢子建挈家歸賣文以活國賔奮</hi>
　　　<hi>然徒步從其兄于貶所李昭殁詔許歸葬贈朝奉郎官其一子洪舜俞草贈官制詞云朕訪落</hi>
　　　<hi>伊始首下詔求讜直盖與諫鼓謗木同意以直言求人而以直言罪之豈朕心哉爾風裁峭潔</hi>
　　　<hi>志槪激壯繇尉廷平上書公車言人之所難言方嘉貫日之忠巳墮偃月之計開塗胥口訪事</hi>
　　　<hi>瀧頭曾無幾微見于顔面何氣節之烈也仁祖能全介于逺謫之餘孝祖能㧞銓于投荒之後</hi>
<pb n="KR4i0062_WYG_064-4b"/>
　　　<hi>撫今懐往魂不可招潦霧墮鳶悲悔何及陟階員外仍官厥子用旌折檻之直且識投杼之過</hi>
　　　<hi>爾雖死可不朽矣</hi>
　　胡　炎<lb/>
　　　炎寳慶初太學生<lb/>
　　送胡季昭竄象郡<lb/>
一封朝奏大明宫噓起廬陵古直風言路從來天樣闊<lb/>
蠻荒誰使徑旁通朝中競送長沙傅嶺表爭迎小澹翁<lb/>
學館諸生空飽飯臨分憂國意何窮<hi>鶴林玉露</hi>
<pb n="KR4i0062_WYG_064-5a"/>
　　李昂英<lb/>
　　　昂英字俊明番禺人寳慶丙戌廷對第三淳祐<lb/>
　　　初官吏部郎累擢龍圖閣待制吏部侍郎歸隱<lb/>
　　　文溪卒諡忠簡有文溪集<lb/>
　　久住白雲呈鎮長老<lb/>
桑下戒三宿我此尚畱戀曹溪悟一夕我復無知見鎮<lb/>
公房遜客所須如執劵園丁曉供茹行者時灌硯飯奴<lb/>
更芻馬紙帳費香篆主人真好事荅應了無倦欲歸興<lb/>
<pb n="KR4i0062_WYG_064-5b"/>
未闌坐享伊蒲饌<lb/>
　　酌别張子元<hi>并序</hi>
　子元已注今年班籍去臘余以言職免歸子元不待<lb/>
　引見毅然相隨南還茲再入京送之至鑒空閣下用<lb/>
　東坡韻為别<lb/>
南士如君幾妙處方寸境撑腸五千巻落筆擅三影喜<lb/>
談狂朱雲恥作諛谷永憂時㸃髭雪未肎疎鑷鏡摩挲<lb/>
匣中龍起視斗牛耿每同畫灰語寒夜僮僕屏吾儕期<lb/>
<pb n="KR4i0062_WYG_064-6a"/>
嵗晏世俗任炎冷江亭揮别酒謔笑闘機警景文兄弟<lb/>
情畝異禾同穎日邊多便驛頻書來越嶺<lb/>
　　景泰寺<lb/>
樹合疑山盡攀緣有路通逺鴉追夕照低雁壓西風瀑<lb/>
勢雷虛壑松聲浪半空凭闌僧指似漲霧是城中<lb/>
　　送舶使周甲<lb/>
堂堂山立舊朝簪久屈清流督獻琛風送連艘出獅國<lb/>
浪吹殘句到雞林平生不隔同袍面中嵗難禁惜别心<lb/>
<pb n="KR4i0062_WYG_064-6b"/>
歸見耆英定相問秖言閉户萬山深<hi>以上文溪集</hi>
　　送湛師回華首寺<lb/>
翩然拂袖忽然回帶得羅浮面目來乞食又還雙足繭<lb/>
坐禪豈是寸心灰故依華首從三靖旋摘茶芽供一杯<lb/>
蘭若苦空君不厭可能為我掃蒼苔<hi>羅浮山志</hi>
　　洪夢炎<lb/>
　　　夢炎字季思號然齋淳安人寳慶二年進士歴<lb/>
　　　官武學博士出知衢州有集<lb/>
<pb n="KR4i0062_WYG_064-7a"/>
　　髙齋桂窟<lb/>
植桂不在多種徳如種樹前人能種後人傳自有清隂<lb/>
滿庭户髙枝淩雲低覆䦨晴光翠色生晝寒人家多愛<lb/>
種桃李幾日春風紅滿地何如此花開獨遲蟾宫窟裏<lb/>
秋香細課兒讀書書滿牀更將幽興引壺觴半酣獨臥<lb/>
髙齋下啼鳥數聲清晝長<hi>淳安縣志</hi>
　　徐經孫<lb/>
　　　經孫字仲立初名子柔豐城人寳慶二年進士<lb/>
<pb n="KR4i0062_WYG_064-7b"/>
　　　累遷刑部侍郎太子詹事拜翰林學士知制誥<lb/>
　　　忤賈似道罷歸閒居十年卒諡文惠有矩山存<lb/>
　　　稾<lb/>
　　病中有感<lb/>
習嬾多成病旬餘久覆杯帳中聞燕語瓶裏看花開醫<lb/>
已肱三折愁來腸九迴何時得疎散屐齒印蒼苔<lb/>
　　送太庾黎丞<lb/>
客懷秋易惡送客更當秋薄宦相從久孤征肎暫畱酒<lb/>
<pb n="KR4i0062_WYG_064-8a"/>
輕離思重目短大江流黄菊聊持贈寒香晩不羞<lb/>
　　福州即景<lb/>
一别居諸嵗月増遙聞此景畫難能潮田種稻重收榖<lb/>
石路逢人半是僧城裏三山千蔟寺夜間雙塔百枝燈<lb/>
當年六月東山下地湧寒泉潄齒冰<hi>以上矩山存稾</hi>
　　吳子良<lb/>
　　　子良字明輔臨海人寳慶二年進士官至湖南<lb/>
　　　運使大府少卿有荆溪集<lb/>
<pb n="KR4i0062_WYG_064-8b"/>
　　葵花<hi>俗名一丈紅</hi>
花生初咫尺意思已尋丈一日復一日看看衆花上<hi>全</hi>
<hi>芳備祖</hi>
　　馬光祖<lb/>
　　　光祖字華父金華人寳慶二年進士仕至寳章<lb/>
　　　閣直學士沿江制置使江東安撫使知建康府<lb/>
　　　拜知樞密院事以金紫光禄大夫致仕卒諡莊<lb/>
　　　敏<lb/>
<pb n="KR4i0062_WYG_064-9a"/>
　　汝南灣<lb/>
當時只號汝南灣後有三人住此間自謂逸民須隱約<lb/>
並稱賢士想髙閒秖縁水味都殊異且欲鄰居數往還<lb/>
好事有時相就飲不妨鐺腳<graphic n="KR0863" url="https://raw.githubusercontent.com/kanripo/KR-Gaiji/master/images/KR0863.png" mimeType="image/png"/>青山<lb/>
　　　<hi>焦氏筆乗汝南灣當秦淮曲折處齊陸慧曉清介自立家于灣前張融牽船住岸卜鄰以居劉</hi>
　　　<hi>瓛及弟璉二人并居其間水有異味時共酌飲之馬制使光祖有詩</hi>
　　翁　甫<lb/>
　　　甫字景山崇安人寳慶二年進士累官江西轉<lb/>
<pb n="KR4i0062_WYG_064-9b"/>
　　　運使改知泉州有浩堂類稾<lb/>
　　九日<lb/>
秋風兩度身為客巳見重陽未到家村酒不堪供節事<lb/>
秖將青眼看黄花<hi>全芳備祖</hi>
　　程元鳳<lb/>
　　　元鳳字申甫歙人紹定二年進士累遷參知政<lb/>
　　　事拜右丞相兼樞密院使罷充醴泉觀使度宗<lb/>
　　　即位拜少傅右丞相進封吉國公致仕卒諡文<lb/>
<pb n="KR4i0062_WYG_064-10a"/>
　　　清<lb/>
　　明堂大禮慶成詩<lb/>
聖心翼翼對蒼穹蕆事明禋協肅雍玉輅曉升香霧滃<lb/>
紫壇夜款瑞烟濃風聲應律諧簫管月色澄空映璧琮<lb/>
丹鳳樓前恩施溥歡呼三祝效堯封<lb/>
森嚴羽衛擁和鑾咫尺龍顔侍至尊禋祀儀文勤聖問<lb/>
敬天實意進芻言百神受職來鴻祉多士承休肅駿奔<lb/>
右饗不常威可畏載歌周頌報皇恩<lb/>
<pb n="KR4i0062_WYG_064-10b"/>
　　寳祐五年史院修髙孝光寧四朝國史成上進九<lb/>
　　月明堂升侑髙宗禮成進詩三章稱賀<lb/>
聖主嚴恭徳意真兩儀合饗鑒精純九筵五室儀章舊<lb/>
一祖三宗侑典新風日盎温鑾輅駕月星明穊玉巵陳<lb/>
元良式獻邦家慶共祝吾皇夀萬春<lb/>
格天盛徳素躬全肸蠁交通心即天供幣用將祈永命<lb/>
奉粢端為告豐年寛條日布民安業捷幟星馳將護邊<lb/>
虎拜紫宸稱賀處祥光縈繞御爐烟<lb/>
<pb n="KR4i0062_WYG_064-11a"/>
愚臣何幸際明時才本疎庸玷宰司未報聖恩懐夕惕<lb/>
更叨使領侍親祠駿奔重屋儀文肅雞揭端門惠術施<lb/>
歸美慚微天保頌畏威願繼我將詩<hi>以上明良慶㑹録</hi>
　　李曾伯<lb/>
　　　曾伯字長孺覃懐人居嘉興理宗朝歷官四川<lb/>
　　　宣撫使賜同進士出身為湖南安撫使進觀文<lb/>
　　　殿學士又知慶元府兼沿海制置使有可齋類<lb/>
　　　稾<lb/>
<pb n="KR4i0062_WYG_064-11b"/>
　　題二水光華軒<lb/>
歷歷湖南道駸駸嶺右州感時僧解夏觸事客驚秋雨<lb/>
洗流金虐風生落木愁一萍如寄耳往夢付悠悠<lb/>
　　寧廟挽詞<lb/>
徳化勤三紀仁聲溢九州澣衣昭禹儉昃食軫文憂潤<lb/>
色恢鴻業艱難啟燕謀中興宗漢廟端自敬天休<lb/>
自聽山東詔甘泉息夜煙璽膺新玉帛圖貢舊山川望<lb/>
切堯民日憂形杞國天中原尤感泣不獨老臣然<lb/>
<pb n="KR4i0062_WYG_064-12a"/>
　　利州登棧道<lb/>
足跡初來劒北州試登危棧瞰江流萬山西接地窮處<lb/>
一水東歸天盡頭欲訪殽函無健馬相忘楚漢付輕鷗<lb/>
丈夫要了中原事未分持竿老釣舟<lb/>
　　偶得希真巖壑舊隱正在小圃因賦<lb/>
數峯佳致藹前修心匠玲瓏小更幽公去我來幾傳舎<lb/>
人非物是一虚舟矗天栁色新條改垂地藤隂舊迹畱<lb/>
坐對黄花誰領㑹猶疑胡蜨是莊周<hi>以上可齋類稾</hi>
<pb n="KR4i0062_WYG_064-12b"/>
　　厲文翁<lb/>
　　　文翁字聖錫號小山居士東陽人唐詩人御史<lb/>
　　　元之後父少保模理宗朝以郊恩入仕累官權<lb/>
　　　户部尚書端明殿學士兩浙制置使兼知臨安<lb/>
　　　府封東陽郡開國侯<lb/>
　　庭竹<lb/>
渭川未暇栽千畝庭檻聊須種數根最愛深秋羣木脱<lb/>
獨欺風雨戰黄昏<hi>全芳備祖</hi>
<pb n="KR4i0062_WYG_064-13a"/>
　　句<lb/>
暮雲春雪江南北回首人生歎路歧<hi>梅</hi>且喜臥龍常自<lb/>
在新詩特地報平安<hi>松</hi>　<hi>全芳備祖</hi>
　　岳　珂<lb/>
　　　珂字肅之號亦齋又號倦翁忠武王孫敷文閣<lb/>
　　　待制霖子管内勸農使知嘉興歴官户部侍郎<lb/>
　　　淮東總領有玉楮集<lb/>
　　無題<lb/>
<pb n="KR4i0062_WYG_064-13b"/>
秋水芙蓉試早妝半軒微雨灑鴛鴦細腰正欠酬金餅<lb/>
奮翼何堪卸玉梁髮鬒釵横人在牖繩低斗轉月侵牀<lb/>
無情花影雲來去都作一天風露涼<lb/>
　　試廬陵賀發竹絲筆<lb/>
此君素以直節名延風揖月標韻清何人心匠出天巧<lb/>
縷析毫分勻且輕居然束縛復其始即墨紆朱封管城<lb/>
世門官爵豈必計且幸一家同汗青<lb/>
　　九月十三日始就郊墅拜寳謨閣直學士提舉江<lb/>
<pb n="KR4i0062_WYG_064-14a"/>
　　州太平興國宫之命<lb/>
槐影西清舞翠鸞竹宫髙接五雲環職陪溫洛圖書地<lb/>
名在元封卜祝間晝訪未承龍閣問晨香猶廁羽衣班<lb/>
祠官到處無公事且聽松聲老此山<hi>以上玉楮集</hi>
　　鶴林寺<lb/>
秋枕竹鳴屋晝棊松掩關雨晴猶溼徑雲薄不藏山未<lb/>
洗中原恨誰消永日閒西風動征隰空媿鬢毛斑<hi>鶴林寺志</hi>
　　董太初<lb/>
<pb n="KR4i0062_WYG_064-14b"/>
　　保應廟<hi>在新昌縣十四都隋諸王避難殁葬其地水旱疾疫祈禱輙應寳慶二年從郷民之</hi>
　　<hi>請建庿賜額</hi>
庿食空山八百年衣冠猶是李唐前汴河十里垂楊栁<lb/>
何似松隂數畝田<hi>紹興府志</hi>
　　顔頤仲<lb/>
　　　頤仲字景正龍溪人煥章閣學士師魯孫以祖<lb/>
　　　䕃補官累擢吏部尚書寳章閣學士提舉玉隆<lb/>
　　　宫卒<lb/>
<pb n="KR4i0062_WYG_064-15a"/>
　　栁<lb/>
栁漸成隂萬縷斜舞腰柔弱弄韶華一庭春色無人管<lb/>
簷雨聲中飛盡花<hi>廣羣芳譜</hi>
　　祝　穆<lb/>
　　　穆字和父曽祖確歙之名士于朱文公為外祖<lb/>
　　　父康國始從文公居崇安穆少與弟舉同事文<lb/>
　　　公于雲谷得其緒論嘗著事文類聚方輿勝覽<lb/>
　　　行世<lb/>
<pb n="KR4i0062_WYG_064-15b"/>
　　山礬花<lb/>
玲瓏葉底雪花寒清晝香熏草木閒移植小軒供宴坐<lb/>
恍疑身在普陀山<hi>全芳備祖</hi>
　　楊　棟<lb/>
　　　棟字元極青城人紹定二年進士度宗朝官同<lb/>
　　　知樞宻院事參知政事出知慶元府卒有平舟<lb/>
　　　集<lb/>
　　浄土寺追和東坡韻<hi>在臨安吳越王建</hi>
<pb n="KR4i0062_WYG_064-16a"/>
令君督來期書郵日旁午世事不足論清游乃先務朝<lb/>
朝叩禪關復此得浄宇淺斟琥珀濃細嚼銀絲縷味雋<lb/>
問牛酥軒髙來燕乳曲折溪屢横尖圓峯可數萬頃喧<lb/>
桑田一蔟静松塢由來鏡中人不殊草頭露越主朝汴<lb/>
宫蜀客盡吳語剝蝕浄土碑荒殘峽山路桑梓如之何<lb/>
誰能忘一顧日詢錦橋新三歎清流俯<hi>咸淳臨安志</hi>
　　蔡　抗<lb/>
　　　抗字仲節號九軒處士元定孫沈之子也紹定<lb/>
<pb n="KR4i0062_WYG_064-16b"/>
　　　二年進士累官擢吏部尚書端明殿學士同知<lb/>
　　　樞宻院事拜參知政事以忤時相落職奉祠卒<lb/>
　　　諡文簡改文肅<lb/>
　　大隱屏<lb/>
脱畧塵世慮仙巖共夷猶乗源得風便快楫行扁舟神<lb/>
仙現竒怪古木横巖陬振衣萬仞髙天風動衣樞巍巍<lb/>
隱屏峯擎天峙中流良朋論心事感慨悲新秋浩歎復<lb/>
浩歌一飲還一酬南陽豈終臥東山諒同憂斟酌素有<lb/>
<pb n="KR4i0062_WYG_064-17a"/>
定今焉試為籌西方起暝色歸袂不可畱去去惜離别<lb/>
後㑹良悠悠<hi>武夷山志</hi>
　　陳松龍<lb/>
　　　松龍字應初號三嶼閩縣人紹定二年進士仕<lb/>
　　　為京口倅大理司直<lb/>
　　荼䕷<lb/>
布葉叢條翠作圍自生芒刺護裳衣莫嫌野興難拘束<lb/>
秖伴春風亦見幾<hi>全芳備祖</hi>
<pb n="KR4i0062_WYG_064-17b"/>
　　曾原一<lb/>
　　　原一字子實號蒼山贑州寧都人領鄉薦紹定<lb/>
　　　中與戴石屏結江湖吟社<lb/>
　　賦楊妃韈<hi>七嵗作</hi>
萬騎西行駐馬嵬浚波曾此墮塵埃誰知一掬香羅小<lb/>
踏轉開元宇宙來<hi>梅磵詩話</hi>
　　鄭　㑹<lb/>
　　　㑹字有極號亦山<lb/>
<pb n="KR4i0062_WYG_064-18a"/>
　　江亭夜坐呈曾蒼山<lb/>
江梅欺雪樹槎牙梅片飄零雪片斜夜半和風到窗紙<lb/>
不知是雪是梅花<hi>詩林萬選</hi>
　　游金精山<lb/>
春風棧閣曉雲寒中有潺潺玉一灣白石棊盤青石磴<lb/>
蘚花猶帶漢時斑<hi>金精風月</hi>
　　題邸閒壁<lb/>
酴醿香夢怯春寒翠掩重門燕子閒敲斷玉釵紅燭冷<lb/>
<pb n="KR4i0062_WYG_064-18b"/>
計程應説到常山<hi>宋藝圃集</hi>
　　陳夢庚<lb/>
　　　夢庚字景長閩人紹定中廣西路漕幕<lb/>
　　大隱屏<lb/>
大隱屏前風月閒何人手種萬琅玕深深五曲東流水<lb/>
合作千年洙泗看<hi>武夷詩集</hi>
　　徐元杰<lb/>
　　　元杰字仁伯信州上饒人紹定五年進士第一<lb/>
<pb n="KR4i0062_WYG_064-19a"/>
　　　歷著作佐郎兼兵部郎官進太常少卿兼給事<lb/>
　　　中國子祭酒卒諡忠愍<lb/>
　　湖上<lb/>
花開紅樹亂鶯啼草長平湖白鷺飛風物晴和人意好<lb/>
夕陽簫鼓幾船歸<hi>西溪叢話</hi>
　　孫子秀<lb/>
　　　子秀字元實餘姚人紹定五年進士開慶初歷<lb/>
　　　提點兩浙刑獄除太常少卿兼知臨安府<lb/>
<pb n="KR4i0062_WYG_064-19b"/>
　　游丹山<lb/>
四明洞天居第九巨靈擘石開窗牖捫蘿陟巘不憚勞<lb/>
同行況遇忘年友老苔護石蒼虎閒飛瀑懸崖玉龍吼<lb/>
豁然人與境俱勝未必醉翁真在酒徘徊步月醉忘歸<lb/>
世事浮雲竟何有<hi>姚江逸詩</hi>
　　朱繼芳<lb/>
　　　繼芳字李實建安人紹定五年進士有静佳乙<lb/>
　　　稾<lb/>
<pb n="KR4i0062_WYG_064-20a"/>
　　登眺<lb/>
破㡌任風吹天知鬢已絲大江流禹蹟老樹見秦時北<lb/>
際山如礪南溟水似池夜涼無夢到久矣歎吾衰<lb/>
　　江湖偉觀<hi>葛嶺夀星院上有閣曰江湖偉觀安撫趙與夀建</hi>
吳山表裏水為池百有餘年壯帝畿天目舊將雙鳳下<lb/>
海門新拱六龍飛胥濤白雪生秋思太乙紅雲駐夕暉<lb/>
江上沙鷗湖上舫栁絲風裏兩依依<lb/>
　　次韻野水花朝之集<lb/>
<pb n="KR4i0062_WYG_064-20b"/>
睡起名園百舌嬌一年春事説今朝鞦韆庭院紅三徑<lb/>
舴艋池塘緑半腰苔色染青吟屐蠟花風吹暖弊裘貂<lb/>
主人自欠西湖債管領風光是客邀<lb/>
　　吳歌<lb/>
雁影江潭底秋聲浦溆間吳兒歌一曲月子幾回彎<lb/>
　　揚州<lb/>
金陵王氣水東流流到淮南古岸頭夜半一聲天上曲<lb/>
錦㠶天子下揚州<lb/>
<pb n="KR4i0062_WYG_064-21a"/>
　　用前韻謝野水郎君招飲<lb/>
為有池臺無限嬌遊人歌舞尚朝朝清漪浴日開金面<lb/>
晴哢調風衮緑腰騷客五花唐殿馬主家七葉漢庭貂<lb/>
丁寧紅紫休開徧約住春風待見邀<lb/>
　　題李秋堂盟鷗集<lb/>
相逢已恨十年遲買酒吳山一夜時明日送春仍送客<lb/>
栁花風颺鬢邊絲<lb/>
　　辛亥二月望祭齋宫因逰甘園<lb/>
<pb n="KR4i0062_WYG_064-21b"/>
朝霏作雨連天溼花氣熏人到骨香四望水亭無正面<lb/>
有花多䖏背湖光<lb/>
老眼看花興未厭不知頭上雨亷纖流鶯浪語東風恨<lb/>
誰拗花枝插㡌檐<lb/>
　　滄浪風月<lb/>
我登滄浪亭復歌滄浪曲歌竟復長歌杳杳山水緑天<lb/>
風吹𣪚髮山月照濯足為謝獨醒人漁家酒初熟<hi>以上静佳</hi>
<hi>乙槀</hi>
<pb n="KR4i0062_WYG_064-22a"/>
　　靈芝寺<lb/>
黄金帀地小橋通四面清平納逺空雲氣長扶天子座<lb/>
日光浮動梵王宫殘碑幾字莓苔雨疎磬一聲楊栁風<lb/>
沙鳥不知行樂事背人飛過夕陽東<lb/>
　　　<hi>武林舊事寺在湧金門外錢王故苑芝生其間捨以為寺髙宗孝宗凡四臨幸朱静佳有詩</hi>
　　六言<lb/>
栁下白頭釣叟不知生長何年前度君王遊幸賣魚收<lb/>
得金錢<lb/>
<pb n="KR4i0062_WYG_064-22b"/>
　　　<hi>武林舊事淳熙間夀皇以天下養毎奉徳夀三殿游幸湖山凡㳺觀買賣皆無所禁小舟時有</hi>
　　　<hi>宣喚賜予如宋五嫂魚羮嘗經御賞人所共趨遂成富媪朱静佳六言詩云云往往修舊京金</hi>
　　　<hi>明池故事以安太上之心豈特事遊觀之美哉</hi>
　　薛師傅<lb/>
　　　師傅鄞人紹定五年進士有雪蓑集<lb/>
　　六橋閒步<lb/>
出郭青岑近臨流白鳥飛笙歌春雨歇草樹夕陽微山<lb/>
色邀藜杖湖風颭葛衣虚舟林處士不見鶴來歸<hi>甬上耆舊</hi>
<pb n="KR4i0062_WYG_064-23a"/>
<hi>集</hi>
　　俞　桂<lb/>
　　　桂字希郄仁和人紹定五年進士有漁溪詩稾<lb/>
　　過湖<lb/>
舟移别岸水紋開日㬉風香正落梅山色濠濠横畫軸<lb/>
白鷗飛處帶詩來<lb/>
　　虎丘<lb/>
突兀浮圖插翠微吳王事迹總成非寺僧未晩山門閉<lb/>
<pb n="KR4i0062_WYG_064-23b"/>
不放閒雲一片飛<lb/>
　　松江送人<lb/>
西風蕭瑟入船窗送客離愁酒滿缸好記此時分袂處<lb/>
暮烟微雨過松江<hi>以上漁溪詩橐</hi>
　　方　岳<lb/>
　　　岳字巨山號秋崖祁門人紹定五年進士兩為<lb/>
　　　文學掌故官中祕書出守袁州有秋崖先生小<lb/>
　　　稾<lb/>
<pb n="KR4i0062_WYG_064-24a"/>
　　泊歙浦<lb/>
此路難為別丹楓似去年人行秋色裏雁落客愁邊霜<lb/>
月攲寒渚江聲驚夜船孤城吹角處獨立𣺌風烟<lb/>
　　約黄成之觀瓊花予不及從以詩代簡<lb/>
杜宇聲中鬢欲華春風將緑又天涯欠隨江夏無雙士<lb/>
共看揚州第一花想像烟雲人跨鶴淋漓詩句字棲鴉<lb/>
蹇驢不管唐衫溼醉兀歸鞍暮雨斜<lb/>
　　立春都堂受誓祭九宫壇<lb/>
<pb n="KR4i0062_WYG_064-24b"/>
輦路春融雪未乾雞人初唱五更寒瓊幡第一番花信<lb/>
吹上東皇太一壇<lb/>
　　湖上<lb/>
沙暖鴛鴦傍栁眠春來亦嬾避湖船佳人窈窕惜顔色<lb/>
自照晴波整翠鈿<lb/>
今嵗春風特地寒百花無頼已催殘馬塍曉雨如塵細<lb/>
處處筠籃賣牡丹<lb/>
緑波如畫雨初晴一岸烟蕪極望平日暮落花風欲定<lb/>
<pb n="KR4i0062_WYG_064-25a"/>
小樓弦管壓新聲<lb/>
游人抵死惜春韶風暖花香酒未消須向先賢堂上去<lb/>
畫船無數泊長橋<lb/>
　　清明日舟次吳門<lb/>
篷窗恰受夕陽明楊栁梨花半月程老去不知寒食近<lb/>
一篙烟水載春行<lb/>
　　趙昭儀春浴<lb/>
紅薇滴露䕶輕寒微鬌香絲卸玉鸞秪道春風庭院祕<lb/>
<pb n="KR4i0062_WYG_064-25b"/>
外間巳作畫圖看<hi>以上秋崖小稾</hi>
　　陸　壡<lb/>
　　　壡字景思號雲西㑹稽人佃五世孫紹定五年<lb/>
　　　進士官禮部員外崇政殿説書謝皋羽編天地<lb/>
　　　閒集列于文謝諸公後<lb/>
　　絶句<lb/>
采藥人歸聞术氣尋仙路逺夢桃花買來山醸全如水<lb/>
亦解昏昏到日斜<lb/>
<pb n="KR4i0062_WYG_064-26a"/>
野槿扶疎當縛籬山深不用掩山扉客來踏破松梢月<lb/>
鶴向主人頭上飛<hi>全芳備祖</hi>
　　退宫人<lb/>
破篋猶存舊賜香輕將魂夢别昭陽秖知鏡裏春難駐<lb/>
誰道人間夜更長父母家貧容不得君王恩重死難忘<lb/>
東風二月垂楊栁猶禁飛花入苑牆<hi>天地間集</hi>
　　湯　巾<lb/>
　　　巾字仲能安仁人官制幹<lb/>
<pb n="KR4i0062_WYG_064-26b"/>
　　以廬山三疊泉寄張宗瑞<lb/>
九疊峯頭一道泉分明來處與雲連幾人競賞飛流勝<lb/>
今日方知至味全鴻漸但嘗唐代水涪翁不到紹熙年<lb/>
從茲康谷宜居二試問真巖老詠仙<lb/>
　　　<hi>游宦紀聞廬山三疊泉于紹熙辛亥嵗始為世人所見從來未有以瀹茗者紹定癸已湯制幹</hi>
　　　<hi>仲能主白鹿教席始品題以為不譲谷簾寄張宗瑞云云</hi>
　　張　輯<lb/>
　　　輯字宗瑞履信之子馮深居目為東仙有欸乃<lb/>
<pb n="KR4i0062_WYG_064-27a"/>
　　　集<lb/>
　　　<hi>朱湛盧序其詞云東澤得詩法于姜堯章世所傳欸乃集皆以為采石月下謫仙復作不知其</hi>
　　　<hi>又能詞也</hi>
　　次湯制幹寄三疊泉韻<lb/>
寒碧朋尊勝酒泉松聲逺壑憶畱連詩于水品進三疊<lb/>
名與谷簾真兩全畫壁烟霞醒昨夢茶經日月著新年<lb/>
山靈似語湯夫子恨殺屏風李謫仙<lb/>
　　　<hi>游宦紀聞紹定癸巳湯制幹伸能主白鹿教席始品題三疊以為不讓谷簾常以詩寄二泉張</hi>
<pb n="KR4i0062_WYG_064-27b"/>
　　　<hi>賡之云云九疊屏風之下舊有太白書室</hi>
　　蕭　崱<lb/>
　　　崱字則山號大山臨江人紹定進士以太府丞<lb/>
　　　奉祠<lb/>
　　贈陸冰詩<lb/>
標格真清映雪霜每聽新語覺神傷茶分鴻漸經中味<lb/>
菊愛龜䝉賦裏香圃積玉多知學飽囊裝金少為貧忙<lb/>
向來笑疾難醫在老筆空抄十巻方<lb/>
<pb n="KR4i0062_WYG_064-28a"/>
　　　<hi>梅磵詩話純用陸姓事與東坡贈張子野詩頗相類鴻漸龜䝉的對</hi>
　　荻芽<lb/>
江客因貧識荻芽一清塵退雜魚蝦燒成味挾濠邊雨<lb/>
掘得身離雁外沙春饌且供行釜菜秋江莫管釣船花<lb/>
食根思到蕭騷葉痛感邊聲咽戍笳<lb/>
　　茘子<lb/>
選荔過于選士難味佳能有幾登盤林家新出金釵子<lb/>
合入君謨譜後看<lb/>
<pb n="KR4i0062_WYG_064-28b"/>
　　句<lb/>
雨過亂蓑堆野艇月明長笛和菱歌<hi>以上全芳備祖</hi>
　　章謙亨<lb/>
　　　謙亨湖州人紹定中鉛山令<lb/>
　　浄惠院<lb/>
浄惠荒涼寺平林淺阜閒殿存碧支佛門對赭亭山遶<lb/>
屋竹隂翠沿階苔暈斑雨中來託宿卻羨白鷗閑<hi>廣信府志</hi>
　　安如山<lb/>
<pb n="KR4i0062_WYG_064-29a"/>
　　　如山字汝止廣漢人善擊劒左右射讀經史百<lb/>
　　　氏之書端平甲午安撫曹友聞辟掌書記不起<lb/>
　　　友聞戰死如山往收其骨藏諸其先人之側乃<lb/>
　　　東下老于㑹稽<lb/>
　　曹將軍<lb/>
將軍精悍姿齒齒碎鐵石在昔童稚中但聞飽經術縱<lb/>
横騁柔翰丹雘間金碧有司塞明詔敝邑屈詞伯芹香<lb/>
春水生冠玉侍重席脱畧章句陋搜抉窮理窟未及文<lb/>
<pb n="KR4i0062_WYG_064-29b"/>
化成其如王土窄丈夫報主願豈必䝉清秩蒼皇請去<lb/>
位滿面秋栗烈糾合熊虎羣旌斾揚廣陌正當摩厲閒<lb/>
一鼓拔勍敵屯兵沔水源千里斧<graphic n="KR0914" url="https://raw.githubusercontent.com/kanripo/KR-Gaiji/master/images/KR0914.png" mimeType="image/png"/>
                    <graphic n="KR0914" url="https://raw.githubusercontent.com/kanripo/KR-Gaiji/master/images/KR0914.png" mimeType="image/png"/>浩蕩排烟旻西<lb/>
極安屼嵲奈何國無人腐儒秉旄鉞賞予入私門金湯<lb/>
授盜賊公時奮臂争反遭獻玉刖三軍視馬首慟哭下<lb/>
天壁功成坐齟齬憤怒鬚插㦸中宵拔劒起肅肅整勁<lb/>
翮吐氣風雲生搴旗陷堅列貫穿死生地蹀血天地黑<lb/>
勢雖衆寡懸形未雌雄決路窮斷首尾衆盡乃手格豈<lb/>
<pb n="KR4i0062_WYG_064-30a"/>
知龍虎逝黯淡山川色百萬尚震驚嗚呼死諸葛長城<lb/>
但自壊千古痛稠結肉食無逺謀野史有直筆酒酣歌<lb/>
節士皛皛霜月白<lb/>
　　下瞿塘<lb/>
去去如奔馬來來無盡船人心似江水日夜向吳天<hi>以上</hi>
<hi>谷音</hi>
　　黎　宙<lb/>
　　　宙號月潭<lb/>
<pb n="KR4i0062_WYG_064-30b"/>
　　游金精山<lb/>
不到金精久山空花自香殿梁唐嵗月石鼓漢文章洞<lb/>
杳多雲氣崖髙易夕陽酌泉消世慮吾亦正徜徉<hi>金精風月</hi>
　<lb/>
　<lb/>
　<lb/>
　<lb/>
　宋詩紀事巻六十四<lb/>
</p>
<p>
</p>
  </div>
<div>
                <head>宋詩紀事巻六十五</head>
    <p>
<pb n="KR4i0062_WYG_065-1a"/>
欽定四庫全書<lb/>
　宋詩紀事巻六十五　　　　　錢塘厲鶚撰<lb/>
　　陳　均<lb/>
　　　均字平甫號雲巖莆田人俊卿從孫肄業太學<lb/>
　　　嘗輯宋編年舉要備要二書端平初有言于朝<lb/>
　　　者敕賜廸功郎不受卒<lb/>
　　九江聞雁<lb/>
烟波渺渺夢悠悠家在江南海盡頭音信稀疎兄弟隔<lb/>
<pb n="KR4i0062_WYG_065-1b"/>
一聲新雁九江秋<hi>詩家鼎臠</hi>
　　鶴林寺<lb/>
知有楓林坐竹間每尋紆路試登山虛簷忽見籠中鶴<lb/>
似我愛閒身未閒<lb/>
竹遶髙僧逢話處花畱仙者舊開枝道身虛淡元無著<lb/>
付與東風爛漫吹<hi>鶴林寺志</hi>
　　杜　旃<lb/>
　　　旃字仲髙旟弟與弟斿叔髙旞季髙旝幼髙俱<lb/>
<pb n="KR4i0062_WYG_065-2a"/>
　　　博學工文人稱金華五髙嘗占湖漕舉首有癖<lb/>
　　　齋小集<lb/>
　　綠珠行<lb/>
蜀絲殷空金作谷珊瑚成林珠百斛彼姝千花萬花蔟<lb/>
明月出胎波照綠鏡中飛鸞掌中身夜月春花看不足<lb/>
悲歡倚伏為禍福西里憐顰東市戮願將舊意奉新人<lb/>
此别它生定難卜君因妾死莫多怨妾死君前君眼見<lb/>
髙樓直下如海深璧玉一碎沙中沈平時感君愛妾貌<lb/>
<pb n="KR4i0062_WYG_065-2b"/>
今日令君知妾心<lb/>
　　讀杜詩斐然有作<lb/>
王澤久淪浹正聲皆雅言百川忽西流青黄雜犧尊騷<lb/>
經吹死灰明燭日月昏綺麗兆建安淳古還開元夫子<lb/>
握元氣大音發胚腪明婁失毫芒神羲隘乾坤再變六<lb/>
義彰一日五典惇上該周南風下返湘水魂仲尼不容<lb/>
刪餘子何足吞五季兵戈繁嘲<graphic n="KR1116" url="https://raw.githubusercontent.com/kanripo/KR-Gaiji/master/images/KR1116.png" mimeType="image/png"/>蟲鳥喧頽波既瀰漫<lb/>
新竒尚西崑吻喙生譏評神鬼懐憤冤王蘇發醯甕黄<lb/>
<pb n="KR4i0062_WYG_065-3a"/>
陳窮河源煌煌百年間後學同推尊時時或嘗鼎往往<lb/>
猶戴盆倣摹惑銅槃箋釋訛金根顧予小子旃獨受罔<lb/>
極恩神融淚交墮思苦心屢捫相望五百載如接顔色<lb/>
温爐冶無停工況復忝諸孫斯文誠尚存庶以起九原<lb/>
　　陸務觀赴召<lb/>
四海文章陸放翁百年漁釣兩龜䝉數關天地吾何與<lb/>
老作春秋道未窮李耳守官逾二代張蒼職史到三公<lb/>
坐令嘉泰追周漢此是君王第一功<hi>以上癖齋小集</hi>
<pb n="KR4i0062_WYG_065-3b"/>
　　杜　斿<lb/>
　　　斿字叔髙端平初以布衣召入館閣校讎<lb/>
　　　<hi>陳同甫跋云叔髙之詩如干戈森立有虎食牛之氣而左右發春妍以輝暎于其閒</hi>
　　嚴先生釣臺<lb/>
斯人真隐處寂寞使人愁正著雙臺在還從一老逰涼<lb/>
風動隂壑斜日下滄洲灘畔沈沈水潛魚亦避鈎<hi>釣臺集</hi>
　　游九功<lb/>
　　　九功字勉之建陽人用䕃補官除湖北運判知<lb/>
<pb n="KR4i0062_WYG_065-4a"/>
　　　鄂州召為兵部郎官出知泉州端平初仕至司<lb/>
　　　農少卿寳謨閣直學士與兄九言自為師友講<lb/>
　　　明理學號受齋先生諡文清<lb/>
　　絶句<lb/>
烟翠松林碧玉灣捲簾波影動清寒住山未必知山好<lb/>
卻是行人得細看<hi>全芳備祖</hi>
　　荅黄叔暘<lb/>
冥鴻倦雲飛斂翼退遵渚秋蟲感時至自野來在宇老<lb/>
<pb n="KR4i0062_WYG_065-4b"/>
我久合歸溪山況延佇俯此沙水清面彼烟塵聚壟斷<lb/>
既衝衝瀾倒亦詡詡豈無砥中立而不改風雨忽忻逺<lb/>
寄聲秀句盈章吐璀璨爛寒芒晴空見冰柱頗聞詞瑒<lb/>
筆漫焉棄如土黃梁枕上過得之亦不處獨行固不移<lb/>
尤在審去取<hi>詩字鼎臠</hi>
　　李伯玉<lb/>
　　　伯玉字純甫饒州餘干人端平二年進士第二<lb/>
　　　仕至敷文閣待制權禮部尚書兼侍讀卒有斛<lb/>
<pb n="KR4i0062_WYG_065-5a"/>
　　　峯集<lb/>
　　懐湯尚書伯紀<lb/>
一曲清歌一弄琴十千美酒十分斟江流不動潮初上<lb/>
斗柄將垂夜向深沙觜露漙孤鶴警潭心月冷老龍吟<lb/>
此時最是懐鄉國雲裏征鴻閒逺砧<hi>饒州府志</hi>
　　潘　牥<lb/>
　　　牥字庭堅閩人端平二年進士第三歷太學正<lb/>
　　　通判潭州有紫巖集<lb/>
<pb n="KR4i0062_WYG_065-5b"/>
　　　<hi>齊東野語庭堅富沙人初名公筠後以詔嵗乞靈南臺神夢有人持方牛首與之遂易名牥理</hi>
　　　<hi>宗殿試第三人跌宕不覊為福建帥司機宜文字日醉騎黃犢歌離騷于市嘗約同舍置酒瀑</hi>
　　　<hi>泉酒行令曰有能以瀑泉灌頂而吟不絶口者衆拜之庭堅被酒豪甚脱巾髽髻裸立流泉之</hi>
　　　<hi>衝高唱濯纓之章衆謬為驚歎羅拜以為不可及歸即卧病而殂庭堅年六亡嵗時嘗和人詩</hi>
　　　<hi>云竹纔生便直梅到死猶香識者知其不永劉潛夫誌其墓云庭堅為文脱去筆墨蹊徑秀拔</hi>
　　　<hi>精妙結字有顔筋栁骨小楷尤工廷試第三第傳京師紙貴初逺相擅國諱聞綱常端平親政</hi>
　　　<hi>奮發獨斷雪故王收人望乙未䇿士庭堅對曰陛下手足之愛生榮死哀反不得視士庶人宜</hi>
　　　<hi>厚東海之恩裂淮南之土以致人和時對者數百人庭堅語最直</hi>
<pb n="KR4i0062_WYG_065-6a"/>
　　澧陵<lb/>
一郭依稀隔渡頭解鞍來倚店家樓已攀桂樹吟招隱<lb/>
因看梅花賦逺游市上俚音多楚語橋邊碧色是湘流<lb/>
江南郷國三千里目送羈鴻起暮愁<hi>後村干家詩</hi>
　　題嶽麓寺道郷臺<lb/>
坡仙不謫黃黃應無雪堂道郷不如新此臺無道郷青<lb/>
山非其人山靈能頡頏一落名勝手境與人俱香悲吟<lb/>
倚空寂臨眺生慨慷道郷不可作承君不可忘<hi>困學紀聞</hi>
<pb n="KR4i0062_WYG_065-6b"/>
　　景靈宫恭謝駕回丞相以下皆簮花<lb/>
輦路安排看駕回千官花壓㡌簷垂君王不輟憂勤念<lb/>
玉貌還如未插時<hi>隨隱漫録</hi>
　　落梅<lb/>
一夜風吹恐不禁曉來零落已駸駸忍看病鶴和苔啄<lb/>
空遣飢蜂繞竹尋稚子躊躕看不埽老夫索寞坐微吟<lb/>
窗前最是關情處拾片殷勤在掌心<hi>夢粱錄</hi>
　　英烈夫人廟<lb/>
<pb n="KR4i0062_WYG_065-7a"/>
淮海豔姬毛惜惜蛾眉有此萬人英恨無七首學秦女<lb/>
向使裹頭真杲卿玉骨花顔城下土冰魂雪魄史閒名<lb/>
古今無限腰金者歌舞筵中過一生<lb/>
　　　<hi>髙郵州志毛惜惜郵之官妓也端平二年榮全據城叛召惜惜佐酒不屈罵賊死詔封英烈夫</hi>
　　　<hi>人賜廟潘牥有詩</hi>
　　曹娥江<lb/>
一川紅日漲晴波黄絹碑漫閉碧蘿不止但争三十里<lb/>
曹瞞元不識曹娥<hi>娥江題詠</hi>
<pb n="KR4i0062_WYG_065-7b"/>
　　林希逸<lb/>
　　　希逸字肅翁福清人端平二年進士歷官翰林<lb/>
　　　權直兼崇政殿説書直祕閣知興化軍有鬳齋<lb/>
　　　續集竹溪十一稾<lb/>
　　　<hi>劉後村跋乾淳閒林艾軒始好深湛之思加鍜鍊之功有經嵗累月繕一章未就者一傳為網</hi>
　　　<hi>山林氏名亦之字學可再傳為樂軒陳氏名藻字元潔三傳為竹溪詩比其師槁乾中含華滋</hi>
　　　<hi>蕭散中藏嚴密窘狹中見紆餘</hi>
　　題馬和之覓句圖<lb/>
<pb n="KR4i0062_WYG_065-8a"/>
先生隱几奴煨火斜插疎枝破瓦尊鶴夢未回更幾轉<lb/>
吟成應是月黄昏<lb/>
　　明皇聽笛圖<lb/>
夀王妃弄寧王笛對面三郎背老伶卻恨馬嵬西去路<lb/>
無人吹出雨淋鈴<lb/>
　　題江貫道山水四言<hi>此畫疋絹作石林簡齋有詩跋</hi>
逺山叢叢逺樹濛濛咫尺萬里江行其中短長何岸髙<lb/>
低何峯彼坻彼峙彼瀑彼洪晴嵐乍豁煙靄蔥籠或斷<lb/>
<pb n="KR4i0062_WYG_065-8b"/>
或屬且淡且濃爾崒奚寺爾盤奚宫或垣隂翳或梁嵌<lb/>
空有吠者厖有樵者翁危檣落碇短棹掀篷往來異趨<lb/>
寂動殊容羃翠其庭豈非盧鴻畧彴而渡豈非龜蒙昔<lb/>
我經行雲山萬重若淮南北與江西東亦蓑而雨亦㡌<lb/>
而風乃今追維夢境相從及此開巻恍然昔同誰居作<lb/>
者造化論功淹總其裔熙成是宗聲聞九陛既召而終<lb/>
謂彼樹白<hi>貫道畫林木如算子其身皆白</hi>識其身窮其然豈然訊之天<lb/>
公此名穹壤疇曰不逢<lb/>
<pb n="KR4i0062_WYG_065-9a"/>
　　題達磨渡蘆圖<lb/>
白頭浪中碧眼胡赤腳笑蹋雁銜蘆太平寺主不知我<lb/>
觀音後身誰誑渠是身如幻本來空偶然游戲非神通<lb/>
當年涉海向震旦扁舟本與商胡同君不見壺丘弟子<lb/>
御風飛猶有所待周笑之又不見横抛錫杖渡水僧回<lb/>
瞻黄檗稱大乗此胡法器更竒在何曽以此為聖解蕭<lb/>
郎不悟義不畱欲要時人畧驚怪異時埋骨寄熊耳萬<lb/>
里西歸提隻履忽從蔥嶺遇宋雲雅意依然今日是此<lb/>
<pb n="KR4i0062_WYG_065-9b"/>
圖誰筆面如活客來卻詠臨波韈若將底事比渠儂老<lb/>
胡暗中定羞殺<hi>以上竹溪十一稾</hi>
　　曾三異<lb/>
　　　三異字無疑號雲巢新淦人以隱逸召為祕閣<lb/>
　　　校勘除太社令<lb/>
　　　<hi>鶴林玉露雲巢周益公門人博學工文尤精考訂以隱逸召立朝逾年未及有所開陳奉祠而</hi>
　　　<hi>歸年九十乃終</hi>
　　攜茶訪楊東山<lb/>
<pb n="KR4i0062_WYG_065-10a"/>
搴衣不待履霜回到得如今亦樂哉泓穎有時供戲劇<lb/>
軒裳無用任塵埃眉頭猶自懐千恨興到何如酒一杯<lb/>
知道華山方睡覺打門聊伴茗奴來<lb/>
　　　<hi>鶴林玉露端平初楊東山累辭召命以集英殿修撰致仕家居年八十雲巢攜茶䄂詩訪之詩云云</hi>
　　陳　容<lb/>
　　　容字公儲自號所翁福唐人端平二年進士倅<lb/>
　　　臨江入為國子監主簿出守莆田<lb/>
　　　<hi>圖繪寳鑑所翁詩文豪壯善畫龍得變化之意潑墨成雲噀水成霧醉餘大呌脱巾濡墨信手</hi>
<pb n="KR4i0062_WYG_065-10b"/>
　　　<hi>塗抹然後以筆成之或一臂一首隱約不可名狀曾不經意皆得神妙</hi>
　　題浯溪中興頌<lb/>
銀旗金甲渡巴西靈武城樓巳萬幾一札秖聞元帥命<lb/>
五牋合待使臣歸未聞請表更追表且看黄衣換紫衣<lb/>
天性非由人偽滅何緣尚父結張妃<lb/>
六等勝如誅獨栁二張縱活亦何顔太師死後猶書法<lb/>
水部刑章托頌閒最憶海青投樂器絶憐甄濟隱青山<lb/>
中興碑下姦臣懼天道何嘗不好還<hi>隨隱漫錄</hi>
<pb n="KR4i0062_WYG_065-11a"/>
　　張道洽<lb/>
　　　道洽字澤民號實齋衢州開化人端平二年進<lb/>
　　　士嘗為池州簽判後辟襄陽府推官卒平生作<lb/>
　　　梅花詩三百餘首<lb/>
　　　<hi>方萬里序實齋先生詩無一語不平淡而豪放之氣自不可掩詠梅詩極多篇有意句有韻</hi>
　　梅花<lb/>
行盡荒林一徑苔竹梢深處數枝開絶知南雪羞相並<lb/>
欲嫁東風恥自媒無主野橋隨月管有根寒谷也春回<lb/>
<pb n="KR4i0062_WYG_065-11b"/>
醉餘不睡庭前地秖恐忽吹花落來<hi>瀛奎律髓</hi>
　　李山節<lb/>
　　　山節汾州人金亡歸宋<lb/>
　　詠楊妃菊<lb/>
命委馬嵬坡畔泥驚魂飛上傲霜枝西風落日東籬下<lb/>
薄幸三郎知不知<lb/>
　　　<hi>山房隨筆端平中朱湛盧復之使北展覲八陵引李與王仲偕南李初任郷郡節制司幹後任</hi>
　　　<hi>浙西倅時正倅陳三嶼松龍㑹僚友于多景樓賞楊妃菊令諸妓各持紙筆侍衆官請詩李自</hi>
<pb n="KR4i0062_WYG_065-12a"/>
　　　<hi>江下後至酒一行起背手數步吟云云辭致精切或至閣筆</hi>
　　陳振孫<lb/>
　　　振孫字伯玉號直齋安吉縣人端平中仕為浙<lb/>
　　　西提舉改知嘉興府嘗著書錄解題<lb/>
　　題張氏十詠圖<lb/>
平生聞説張三影十詠誰知有乃翁逢世昇平百年久<lb/>
與齡耆艾一家同名賢叙述文章好勝事流傳繪素工<lb/>
遐想盛時生恨晚恍如身在畫圖中<hi>齊東野語</hi>
<pb n="KR4i0062_WYG_065-12b"/>
　　朱復之<lb/>
　　　復之字幾仲號湛盧建安人端平中使北展謁<lb/>
　　　八陵<lb/>
　　楓<lb/>
鳳山髙兮上有楓青女染葉猩血紅莫辭老紅嫁西風<lb/>
一夜憔悴成秃翁<hi>全芳備祖</hi>
　　句<lb/>
忽聽夏禽三五弄新紅突過石橊枝<hi>初夏</hi>紅蕖老去羞明<lb/>
<pb n="KR4i0062_WYG_065-13a"/>
鏡推讓朱榮上蓼梢<hi>秋日</hi>　<hi>後村詩話</hi>
　　周　弼<lb/>
　　　弼字伯弼文璞之子有端平詩雋<lb/>
　　建寧浦城李頻行祠<lb/>
建安梨嶽老梨木刻作唐朝建州牧香爐忽動吹寒灰<lb/>
浦城環翠隂風來嶺頭頑石盡能走澗下奔泉皆倒回<lb/>
猨猱啼兮鬼嘯野六元虯兮四驪馬想須吟遶碧草亭<lb/>
舉手髙翻白雲寫峯為文通名夢筆楊公書堂曾散帙<lb/>
<pb n="KR4i0062_WYG_065-13b"/>
麗月鮮霞付與誰烟墅有人還築室田父何所祈贈爾<lb/>
青麰黒桑椹里儒何所求贈爾黄粱布囊枕萬嵗兮千<lb/>
秋既往兮復畱抽蘭心拆椒口簸南箕挹北斗不假竹<lb/>
枝歌何須折楊栁秖用秦原妙絶詞傳入神弦薦春酒<lb/>
　　寄杜北山<lb/>
一曲小湖濵幽居不厭貧坐容禪子憩家就麴生鄰簷<lb/>
竹侵燈衆籬花落竈頻幾時吟得句寄與豫章人<lb/>
　　孫伯符墓<lb/>
<pb n="KR4i0062_WYG_065-14a"/>
梧葉蕭蕭墓草長夢魂曾斷九迴腸空聞絳帊離漳水<lb/>
誰見黄旗入洛陽虎跱有基宫樹老龍盤無廟石城荒<lb/>
赤烏不識桑田變猶自棲棲戀白楊<lb/>
　　山居春晚<lb/>
索居牢落動關心但覺悤悤嵗月侵無夢不因憐畫静<lb/>
有懐多是惜春深草香稚蜨銷胡粉花落蠻鶯變楚金<lb/>
最是不禁芳樹色能涵幾日又成隂<lb/>
　　荻港<lb/>
<pb n="KR4i0062_WYG_065-14b"/>
波眼沄沄浪復輕稍蘇羈束過清明倩人覓路先尋酒<lb/>
久客懐郷始見餳松下紫芽肥野菜竹閒青葉帶山櫻<lb/>
自從一别齊安後直到今朝始聽鶯<lb/>
　　中和節<lb/>
時節悤忙過隙駒可堪岑寂就船居不禁衰病慵耽酒<lb/>
無益閒交嬾報書風暖暮田歸海燕雨酣春水上潮魚<lb/>
客中自是光隂速纔見新正又月初<lb/>
　　釣臺<lb/>
<pb n="KR4i0062_WYG_065-15a"/>
晴江漾漾綠波來惆悵君房去不回秦苑山河歸故國<lb/>
越郷風雨閉荒臺春風一道江蘺長落日千峯杜宇哀<lb/>
欲訪釣舟無處所野花如雪滿汀開<lb/>
　　野廟<lb/>
野廟荒蕪倒掩扉寂寥香火客來稀年年歸燕相看覻<lb/>
空滴春泥損畫衣<lb/>
　　夜深<lb/>
虛堂人静不聞更獨坐書牀對夜燈門外不知春雪霽<lb/>
<pb n="KR4i0062_WYG_065-15b"/>
半峯殘月一溪冰<lb/>
　　題僧子温畫水墨葡萄<lb/>
褭褭多應半熟時落斜髙挂冷攅枝分明記得山窻下<lb/>
一架寒藤帶雨垂<lb/>
　　除夕思歸<lb/>
山妻書到多日野渡舟横幾回想見溪邊亭上故人待<lb/>
我銜杯<hi>以上端平詩雋</hi>
　　陳　瀧<lb/>
<pb n="KR4i0062_WYG_065-16a"/>
　　　瀧字伯雨其先汴人徙于吳郷薦漕試皆不利<lb/>
　　　晚號碧澗翁與湯仲友髙常顧逢皆吳中端淳<lb/>
　　　名士<lb/>
　　題蘇子美滄浪亭<hi>有甃井方石上刻字兩行云滄浪亭奕局</hi>
整履上飛虹風髙退酒容葉黄翻亂蜨樹老卧蒼龍古<lb/>
徑秋霜滑空山暮靄濃滄浪棊石在題筆暗塵封<hi>硯北雜志</hi>
　　樓扶<lb/>
　　　扶字叔茂號梅麓鄞人端平中沿江制置司幹<lb/>
<pb n="KR4i0062_WYG_065-16b"/>
　　　官淳祐中知泰州軍事<lb/>
　　句<lb/>
夜深更擁寒衾坐明月梅花共一窗<hi>全芳備祖</hi>
　　張端義<lb/>
　　　端義字正夫自號荃翁鄭州人居姑蘇端平中<lb/>
　　　應詔三上書韶州安置有貴耳集<lb/>
　　賦秋江圖<lb/>
浪静風平月正中自揺柔櫓駕孤篷若無三萬六千頃<lb/>
<pb n="KR4i0062_WYG_065-17a"/>
把甚江湖著此翁<lb/>
　　　<hi>貴耳集附自作小傳大父雲莊公登辛未榜先君詠齋為淮南漕光宗即位初年應詔上書下</hi>
　　　<hi>後省看詳羅紫薇㸃劉左史光祖極稱賞之將上為時宰所沮予少苦讀書肄舉子業勇于弓</hi>
　　　<hi>馬嘗拜平齋項先生于荆南如慈湖説齋鶴山菊坡習菴皆從之逰愛作詩賦小詞盧蒲江取</hi>
　　　<hi>碧雲千里暮紅葉十分秋之句周晉仙取怨春紅豔冷之句孟藏春取蜨詩不因花退盡必是</hi>
　　　<hi>夢殘時之句凡海内名勝來吳必訪樂圃之張書桃符曰江湖旦過詩酒叢林應端平詔上第</hi>
　　　<hi>三書得旨韶州安置以螻蟻之微嬰斧鉞之威人皆危之當國者云詔以直言罪以直言非祖</hi>
　　　<hi>宗制幸脱萬死考之典故安置待宰執侍從居住待庶官聽讀待士子自效待軍將小臣用大</hi>
<pb n="KR4i0062_WYG_065-17b"/>
　　　<hi>臣之法誤矣或者以安置為竄謫之極典又非也余三十年前賦秋江圖一絶今白髮種種儻</hi>
　　　<hi>符此詩語吾志畢矣余生于淳熙之己亥書于淳祐之辛丑年六十有三有上皇帝三書詩五</hi>
　　　<hi>百首詞二百首雜著三百篇曰荃翁集</hi>
　　挽周晉仙<lb/>
䇿杖辭朋友形骸巳可憐無錢親藥裹冐雨上歸船官<lb/>
竟生前棄詩應死後傳空餘京洛月愁照夜臺邊<hi>詩家鼎臠</hi>
　　盧方春<lb/>
　　　方春號栁南永嘉人嘉熙戊戌進士<lb/>
<pb n="KR4i0062_WYG_065-18a"/>
　　送陸郎中歸越<lb/>
喈喈風雨餘出晝思何如鏡裏無慚色囊中有諫書寒<lb/>
崖立松柏清廟擲璠璵四海看霜月光明秖似初<hi>詩林萬選</hi>
　　窄嶺<lb/>
危嶺惡有名窄嶺險無數石鼻巻我車石牙隱我步空<lb/>
岡蟲九頭黒身眼四顧擲之聲愈厲飛前使人怖想當<lb/>
開闢時已是樵獵路茅臭不成山瀑斷不成布丫嵒升<lb/>
惡猨啼涔立飢鷺蘆花大如錢況乃時寒冱遐征誤假<lb/>
<pb n="KR4i0062_WYG_065-18b"/>
道撫景自作怒林壑非出倫筆硯不入務腳怠宿未投<lb/>
天低日俄暮<hi>東甌詩集</hi>
　　錢　時<lb/>
　　　時字子是號融堂淳安人受學慈湖之門嘉熙<lb/>
　　　二年以薦授秘閣校勘出佐浙東倉幕召為史<lb/>
　　　館檢閲有蜀阜前後集<lb/>
　　十六渡<lb/>
頗聞十六渡客子良間關一雨落澗谷湍氣怒潺潺我<lb/>
<pb n="KR4i0062_WYG_065-19a"/>
來屬秋晚霜葉初斕斑窈窕行竹輿鳴禽相與閑複嶺<lb/>
互交鎖淺瀬隨回灣路斷一罅通石磴危躋攀時見荷<lb/>
鋤者行歌語蠻蠻採山有薇蕨結廬有茅菅安知避世<lb/>
人不曾巢其間何時一枝筇溯流到黄山桃源事荒怪<lb/>
誰謂非人寰<lb/>
　　蜀阜精廬無風自涼方欣然出户見竹雞將雛砌<lb/>
　　　外<lb/>
薝蔔浄如洗蒼筤清且深依巖自幽潤況無日影侵亭<lb/>
<pb n="KR4i0062_WYG_065-19b"/>
午一升階忽若投凌隂涼氣颯以入肅肅生衣襟大火<lb/>
浮炎埃虛堂抱雲林安得冰霜顔聽我山中吟盤桓去<lb/>
未忍砌外行山禽一母將四雛出没叢草隂我非有馴<lb/>
徳渠自無機心欣然歸北窗載弄南風琴<lb/>
　　袁尚友座中王屯田出與可竹甚竒歸成古調<lb/>
郎星聚頭金地麓十月夜堂春昱昱屯田博古到名畫<lb/>
座上忽展牛腰束我生不識須菩提薛鶴楊梅姑置之<lb/>
寒梢八幅竒更偉上有巴中與可題蒼蛟滑足石詰曲<lb/>
<pb n="KR4i0062_WYG_065-20a"/>
鐵鉤怒掃連蛇腹攲風灑雨清逼人恍疑身在篔簹谷<lb/>
千尋雙榦劍拔雄筆力有盡意無窮冥冥上與風霆㑹<lb/>
拭目變化洪陂龍長憶東坡一轉語與可徳人非畫史<lb/>
輪囷寫出嵗寒心正要諸公來料理<hi>薛稷鶴楊補之梅並唐畫須菩提皆</hi>
<hi>座上所觀</hi>
　　新晴<lb/>
宿雲穿日薄商畧作新晴燕子先期社海棠今日春溪<lb/>
山雙白鬢天地一閑身無語東風裏飛花亂撲人<lb/>
<pb n="KR4i0062_WYG_065-20b"/>
　　安素午睡<lb/>
禾黍秋相近溪山日自長午窗千嶂雨幽夢一簾香<hi>以上</hi>
<hi>蜀阜集</hi>
　　溪南遇雨<lb/>
溪風颯颯雨霏霏秋滿蘋汀獨步歸丹噀園林棠葉老<lb/>
錦纒籬落豆花肥眼前風景依然在箇裏光隂得者稀<lb/>
憶著嵗寒雲壑上山禽對雨傍人飛<hi>嚴州府志</hi>
　　登蜀阜<lb/>
<pb n="KR4i0062_WYG_065-21a"/>
秋暮如京嵗暮還春來更墮藥瓢閒眼前有底閑風月<lb/>
忍得經年不上山<hi>青溪詩集</hi>
　　賈似道<lb/>
　　　似道字師憲號秋壑天台人姊為理宗貴妃詔<lb/>
　　　赴廷對登嘉熙二年進士累拜少傅右丞相度<lb/>
　　　宗朝拜太師平章軍國重事徳祐初元兵破鄂<lb/>
　　　州出督師潰于魯港謫髙州團練使循州安置<lb/>
　　　至漳州木綿菴監押鄭虎臣拉殺之<lb/>
<pb n="KR4i0062_WYG_065-21b"/>
　　　<hi>盧熊蘇州府志鄭虎臣宅在鶴舞橋東其家鉅富居第之盛號鄭半州四時飲饌各有品目著</hi>
　　　<hi>集珍日用一巻并元夕閏燈實録一巻當宋末殺賈似道于木綿菴即其人也虎臣字景召</hi>
　　歸葛嶺舊居<lb/>
罷官歸舊宅山水得頻過息影隄邊樹清心湖面波勞<lb/>
無功可紀頑有命相磨見説連朝雨田家正剪禾<lb/>
　　題孤山<lb/>
半是樓臺換卻春幾回獨立更消魂斷隄野水梅花宅<lb/>
千古春風月一痕<lb/>
<pb n="KR4i0062_WYG_065-22a"/>
　　紫薇嶺<hi>在昌化縣</hi>
西風落葉路漫漫衣袂微生旦暮寒秖隔片雲家便到<lb/>
逺山移作夢中看<lb/>
　　鳳山<hi>在於潛縣</hi>
數家烟火深村裏幾處牛羊落照中客久不歸心事逺<lb/>
梧桐葉葉是秋風<lb/>
　　宿天竺通元菴<lb/>
十里髙楓樹松邊屋數閒客同終夜語心是一般閑燈<lb/>
<pb n="KR4i0062_WYG_065-22b"/>
色難禁雨秋聲不離山明朝分手後俗事不相關<lb/>
　　咸淳庚午冬大雪遺安撫潛侍郎<lb/>
臘前又放玉園林一片花飛一片心瀌奕端由人所召<lb/>
燮調多媿病難任乾坤浩浩無偏處田野穰穰更自今<lb/>
但得諸賢成此樂櫂舟我欲去山隂<hi>以上咸淳臨安志</hi>
　　芍藥<lb/>
又是揚州芍藥時花應笑我賦歸遲滿堂畱客春如畫<lb/>
對酒何妨鬢似絲玉立黄塵那可到錦幃紅蠟最相宜<lb/>
<pb n="KR4i0062_WYG_065-23a"/>
買山若就當移種此際誰能杖履隨<lb/>
　　梅花<lb/>
朔風吹面正塵埃忽見江梅驛使來憶著家山石橋畔<lb/>
一枝冷落為誰開<lb/>
山北山南雪未消村村店店酒旗招春風過處人行少<lb/>
一樹疎花傍小橋<lb/>
　　閨怨<lb/>
燕子樓前栁色新畫眉人去鏡生塵年來羞結空牀夢<lb/>
<pb n="KR4i0062_WYG_065-23b"/>
閑撥琵琶過一春<hi>以上全芳備祖</hi>
　　寒食<lb/>
寒食家家插栁枝戀春春亦不多時兒孫秖解花前醉<lb/>
青冢能消幾箇悲<lb/>
　　　<hi>三朝野史寒食詩云云此賈秋壑于徳祐元年上母墳回至集賢堂所作豈非亡國之讖</hi>
　　天台石橋<lb/>
古寺行終日僧房出翠微瀑為煎茗水雲作坐禪衣尊<lb/>
者難相遇逰人又獨歸一猨橋外急便是不忘機<hi>天台山志</hi>
<pb n="KR4i0062_WYG_065-24a"/>
　　句<lb/>
梅花見處多畱句諫草藏來定得名<hi>送朝客談</hi>　<hi>深雪偶</hi>
　　朱南杰<lb/>
　　　南杰丹徒人嘉熙二年進士溧水令有學吟<lb/>
　　同陳如叔逰湖<lb/>
四月湖邊冷若秋先賢堂下繫扁舟山頭積翠來新意<lb/>
波面飄紅憶舊逰無奈楊花欺倦客巳多荷葉覆輕漚<lb/>
隄邊誰道春歸了猶有一聲黄栗畱<lb/>
<pb n="KR4i0062_WYG_065-24b"/>
　　題吳梅菴和靖索句圖<lb/>
童寒鶴冷雪霏霏正是先生得句時一叚孤清圖不盡<lb/>
梅花從此厭人詩<hi>以上學吟</hi>
　　錢　黙<lb/>
　　　黙號梅谷時子<lb/>
　　秋思<lb/>
坐擁遺衾百尺樓湘簾髙捲不勝秋半窗涼月三更夢<lb/>
一枕凄風萬斛愁<hi>青溪詩集</hi>
<pb n="KR4i0062_WYG_065-25a"/>
　　錢　槱<lb/>
　　　槱默弟<lb/>
　　溪上<lb/>
秋老蘆花冉冉飛曉天寒氣襲人衣輕橈櫂入鷗羣去<lb/>
釣得鱸魚帶雨歸<hi>青溪詩集</hi>
　　蔡公亮<lb/>
　　　公亮嘉熙中監岳見孫夢觀雪窗文集附錄<lb/>
　　一字天<lb/>
<pb n="KR4i0062_WYG_065-25b"/>
石室隂幽卻朗然仰窺長罅見清元不知誰把如椽筆<lb/>
畫出光明一字天<hi>武夷詩集</hi>
　　翁逢龍<lb/>
　　　逢龍號石龜四明人嘉熙中平江通判<lb/>
　　天津橋<lb/>
下馬過天津聽傳禁漏頻惟憐一橋月曾照六朝人金<lb/>
剝宫門字紅飛粉壁塵中官來宿内因問帝郷親<hi>景定建康</hi>
<hi>志</hi>
<pb n="KR4i0062_WYG_065-26a"/>
　　曹娥江<lb/>
再拜靈娥廟魂清若可招幡風吹古渡帆月落殘潮碑<lb/>
有行人讀香多野客燒迎神漢朝曲時聽起雲霄<hi>娥江題詠</hi>
　　杜　耒<lb/>
　　　耒字子野號小山旴江人<lb/>
　　　<hi>鶴林玉露嘉熙間山東忠義李全跋扈日甚朝廷擇人帥山陽見士大夫無可使遂用許國許</hi>
　　　<hi>國武人也特換文資除太府卿以重其行國至山陽偃然自大受全庭參全軍忿怒囚而殺之</hi>
　　　<hi>幙客杜子野詩人也亦死焉</hi>
<pb n="KR4i0062_WYG_065-26b"/>
　　送胡季昭竄象郡<hi>事見翁定詩</hi>
廬陵一小郡百嵗兩胡公論事雖小異處心應略同有<lb/>
書莫焚稾無恨豈傷弓病媿不逺别寫詩霜月中<hi>鶴林玉露</hi>
　　寒夜<lb/>
寒夜客來茶當酒竹爐湯沸火初紅尋常一樣窗前月<lb/>
纔有梅花便不同<lb/>
　　同紫芝宿雙嶺<lb/>
本作翠巖㳺反成雙嶺畱雲深山易晚雨過寺如秋野<lb/>
<pb n="KR4i0062_WYG_065-27a"/>
水連青竹殘僧半白頭上方成共宿劇語到元幽<hi>以上前賢</hi>
<hi>小集拾遺</hi>
　　苕溪<lb/>
風掠篷窗兩鬢秋生涯無嵗不扁舟吟詩本欲相消遣<lb/>
及到吟成字字愁<hi>詩林萬選</hi>
　　趙　范<lb/>
　　　范字武仲號中菴衡山人少從父方軍累官淮<lb/>
　　　東安撫與弟葵討平李全進工部尚書沿江制<lb/>
<pb n="KR4i0062_WYG_065-27b"/>
　　　置使尋知襄陽府北軍内叛言者劾范落職送<lb/>
　　　建寧府居住嘉熙初復官卒于家<lb/>
　　絶句<lb/>
半窗圖畫梅花月一枕波濤松樹風不是客愁眠不得<lb/>
此山詩在此香中<hi>全芳備祖</hi>
　　趙　葵<lb/>
　　　葵字南仲號信菴范弟少從父方軍中補承務<lb/>
　　　郎以淮東提刑平李全有功進兵部侍郎淳祐<lb/>
<pb n="KR4i0062_WYG_065-28a"/>
　　　中拜右丞相兼樞宻使咸淳初特授少師武安<lb/>
　　　軍節度使封冀國公薨贈太傅諡忠靖有集<lb/>
　　　<hi>劉後村跋少保丞相魯國信菴趙公事兩朝出將入相四十餘年發曠懐于翰墨寓雄心于杯</hi>
　　　<hi>酒其訏謨定命則雅人之致家庭唯諾則萬石之訓結交氣義則河梁之作望古慷慨則梁父</hi>
　　　<hi>之吟至于陶寫性情賞好風月雖玉臺香匳諸人極力追琢者不能及也</hi>
　　雪夜<lb/>
酒力欺寒淺心清睡較遲梅花擎雪影和月度疎籬<lb/>
　　雪<lb/>
<pb n="KR4i0062_WYG_065-28b"/>
玉龍昨夜起天涯曉看團花一尺圍莫放妝臺簾巻上<lb/>
怕驚釵畔寳鸞飛<hi>以上後村千家詩</hi>
　　避暑水亭作<lb/>
水亭四面朱䦨遶蔟蔟逰魚戲萍藻六龍畏熱不敢行<lb/>
海波煎徹蓬萊㠀身眠七尺白蝦鬚頭枕一枚紅瑪瑙<lb/>
公子猶嫌扇力微行人多在紅塵道<lb/>
　　　<hi>昨非菴日纂趙葵嘗避暑水亭作詩六句已成葵遂睡去有侍婢續二句云云</hi>
　　惠山寺<lb/>
<pb n="KR4i0062_WYG_065-29a"/>
古木森森映碧苔嵯峩樓閣倚天開山僧不問朝天客<lb/>
自注冰泉浸野梅<hi>常州府志</hi>
　　林興宗<lb/>
　　　興宗字景復莆田人官曲江守<lb/>
　　句<lb/>
最是北來詩料少地寒難得見梅花　形容變盡頭如<lb/>
雪不改當時一寸心<lb/>
　　　<hi>梅磵詩話宋嘉定寳紹間叛將李全駐兵淮東之山陽驕悍難制戕許國逐姚翀殺命士茍夢</hi>
<pb n="KR4i0062_WYG_065-29b"/>
　　　<hi>玉杜耒士大夫視山陽不啻如蛇鄉虎落時莆人林興宗景復授法曹以往時論壯之安晚鄭</hi>
　　　<hi>公在鎖闥餞行有詩云淮海轅門立竒士要看左袒為劉時葢勉其盡節也景復到任後改淮</hi>
　　　<hi>安令辛卯春全破通泰犯揚州為王師掩擊殪城下其妻楊姑姑懼朝廷必討遂掃衆盡俘執</hi>
　　　<hi>南官北去景復羈囚山東凡十年挺節無所汙安晚餞詩可無負矣信菴趙公遣問物色損金</hi>
　　　<hi>資得之以反縣國印與告身俱存趙公奏乞旌擢以勸盡節者朝廷錄用官至曲江守景復北</hi>
　　　<hi>地詩云云江湖間多稱之</hi>
　　葉夢鼎<lb/>
　　　夢鼎字鎮之寧海人嘉熙上舍釋褐淳祐中為<lb/>
<pb n="KR4i0062_WYG_065-30a"/>
　　　祕書郎寳祐初以集賢殿修撰知贑州咸淳閒<lb/>
　　　特拜右丞相惡與賈似道同政力辭益王即位<lb/>
　　　召為少師道梗不能赴南向慟哭而還卒于家<lb/>
　　瀛洲亭<hi>在撫州西北</hi>
汝城髙處著危欄人在蒼寒縹緲閒下瞰無邊春境界<lb/>
西來第一好江山酒拈重碧酣詩思栁曳輕黄入笑顔<lb/>
閣老可能專此勝蛾眉花底又催班<hi>撫州府志</hi>
　　許　裴<lb/>
<pb n="KR4i0062_WYG_065-30b"/>
　　　棐字忱夫號梅屋海鹽人嘉熙中隱居秦溪于<lb/>
　　　水南種梅數十樹自號梅屋有梅屋詩稾融春<lb/>
　　　小綴<lb/>
　　　<hi>許梅屋嘗自序其藏書目云予性喜書舊積書千餘巻今不啻倍之人有竒編見無不錄以故</hi>
　　　<hi>環室皆書今即老而貧乎而人不鄙夷子之貧鬼不揶揄予之貧皆書賜也</hi>
　　訪潘叔明<lb/>
一室寛于養鶴籠荻簾疎透雪花風怪來几案無寒色<lb/>
春在題詩巻子中<lb/>
<pb n="KR4i0062_WYG_065-31a"/>
　　明妃<lb/>
漢家眉斧息邊塵功壓貔貅百萬人好把香閨舊脂粉<lb/>
豔妝顔色上麒麟<lb/>
　　元夕後湖上作<lb/>
自從樓閣罷燒燈未有今朝一日晴暖拆葑邊冰翼破<lb/>
寒畱山頂雪痕輕驕驄已印尋芳跡小妓新翻鬻唱聲<lb/>
每箇旗亭商一醉也應排日到清明<lb/>
　　枯荷<lb/>
<pb n="KR4i0062_WYG_065-31b"/>
萬柄綠荷衰颯盡雨中無可盖眠鷗當時乍疉青錢滿<lb/>
肯信池塘有暮秋<lb/>
　　泥孩兒<lb/>
牧瀆一塊泥裝塑恣華侈所恨肌體微金珠載不起雙<lb/>
罩紅紗廚嬌立瓶花底少婦初嘗酸一玩一心喜潛乞<lb/>
大士靈生子願如爾豈知貧家兒呱呱瘦于鬼棄卧橋<lb/>
巷閒誰或顧生死人賤不如泥三歎而已矣<hi>以上梅屋詩稿</hi>
　　筍蕨羮<lb/>
<pb n="KR4i0062_WYG_065-32a"/>
趁得山家筍蕨春借廚烹煮自炊薪倩誰分我杯羮去<lb/>
寄與中朝食肉人<hi>山家清供</hi>
　　黄　簡<lb/>
　　　簡一名居簡字元易號東浦建安人寓吳工詩<lb/>
　　　嘉熙中卒通判翁逢龍葬之虎丘有東浦集雲<lb/>
　　　墅談雋<lb/>
　　犂春操為謝耕道作<lb/>
東山兮雲浮東澗兮雨流失今不勤兮曷其有秋水滛<lb/>
<pb n="KR4i0062_WYG_065-32b"/>
兮石齧田碻磝兮一跬九折予勞兮何辭牛奚罪兮從<lb/>
予以羸眇良疇兮彌野獨功倍兮刈寡雖然不愈于無<lb/>
田而逰兮嵗晏凄其桑落之下<lb/>
　　招荆江蕩子<lb/>
衝風逐飛雲庭葉紛墮槁蕩子久不歸佳人坐中老蕭<lb/>
蕭楚山晚湛湛江水流經從望夫石那得不回頭<hi>以上前賢</hi>
<hi>小集拾遺</hi>
　　柴　望<lb/>
<pb n="KR4i0062_WYG_065-33a"/>
　　　望字仲山號秋堂衢州江山人嘉熙閒為太學<lb/>
　　　上舍除中書奏名淳祐六年丙午元日日食詔<lb/>
　　　求直言上丙丁龜鑑忤時相意詔下府獄趙節<lb/>
　　　齋疏救得放歸田里因又號歸田景炎二年端<lb/>
　　　宗登極三山孔大諫奏薦特授廸功郎史館國<lb/>
　　　史編校辭歸山中宋亡後稱宋逋臣有道州台<lb/>
　　　衣集詠史集<lb/>
　　　<hi>困學紀聞淳祐丙午衢士柴望上丙丁龜鑑其表云今來古往治日少而亂日多主聖臣賢前</hi>
<pb n="KR4i0062_WYG_065-33b"/>
　　　<hi>車覆而後車誡</hi>
　　月夜溪莊訪舊<lb/>
山山明月露何處認梅花石室冷疑水溪流白是沙清<lb/>
吟幽客夢華髮故人家相見即歸去已應河漢斜<hi>天地間集</hi>
　　靈芝寺别祖席諸友<lb/>
落日寒城暮雨餘滿斟離酒意何如見妻還指張儀舌<lb/>
痛國誰憐賈誼書羸馬病童旋雇倩寺禽山獠亦欷歔<lb/>
長安可是深居處更向深山深處居<lb/>
<pb n="KR4i0062_WYG_065-34a"/>
　　　<hi>鶚按淳祐六年秋堂以上丙丁龜鑑下獄趙京尹節齋疏救之放歸田里設祖道涌金門外者</hi>
　　　<hi>為三山鄭震紹武吳陵建安葉元素松溪朱繼芳錢唐翁孟寅田井陳麟黄溱南康馮去辨西</hi>
　　　<hi>江趙崇嶓曾原一旴江黄載汶陽周弼時晩色涵岫商颷振林各賦詩為别見蘇幼安所撰墓</hi>
　　　<hi>誌中靈芝寺正在涌金門外</hi>
　　和王景陽越中寄别韻<hi>王名億之號松間</hi>
故人書秖問平安分已還山豈願官猨鶴不驚松徑夢<lb/>
貂蟬難換竹皮冠長安落葉秋深見故國斜陽雨後看<lb/>
莫道剡中吟不盡不成吟處亦停鞍<lb/>
<pb n="KR4i0062_WYG_065-34b"/>
　　送宋南山開蜀閫<lb/>
殿上傳宣内引官一封歷歷奏忠肝八千里路先聲至<lb/>
百萬都人夾道觀節度晉公先授鉞淮隂韓信舊登壇<lb/>
擎天正要中流柱莫擬人間蜀道難<lb/>
　　和通判弟隨亨書感韻<lb/>
風沙萬里夢堪驚地老天荒秖此情世上但知王蠋義<lb/>
人間唯有伯夷清堂前舊燕歸何處花外啼鵑月幾更<lb/>
莫話凄涼當日事劒歌淚盡血霑纓<lb/>
<pb n="KR4i0062_WYG_065-35a"/>
　　沛中歌<lb/>
秦時日月漢山河家計今誰與仲多天子不知天下貴<lb/>
酒中唯唱沛中歌<hi>以上柴氏四隱集</hi>
　　戴　昺<lb/>
　　　昺字景明號東野石屏之從孫嘉熙已亥授贑<lb/>
　　　州法曹參軍有東野農歌集<lb/>
　　秋日過屏山菴<lb/>
凄切抱葉蟬閒關棲樹禽入山本避喧復愛聆此音微<lb/>
<pb n="KR4i0062_WYG_065-35b"/>
颸動夕爽薄雲散秋隂衆籟閴以静片月生東林<lb/>
　　有感<lb/>
著身平地更多憂一棹思為泛宅謀昨夜西風邊報急<lb/>
防江也要釣魚舟<hi>以上農歌集</hi>
　　髙子鳳<lb/>
　　　子鳳字儀甫華亭人嘗注杜詩林竹溪為序<lb/>
　　題楊補之墨梅巻<lb/>
籬根玉瘦兩三枝為繞吟香夜不歸安得宻林千畝月<lb/>
<pb n="KR4i0062_WYG_065-36a"/>
仰眠吹笛看花飛<hi>松風餘韻</hi>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4i0062_WYG_065-36b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋詩紀事巻六十五<lb/>
</p>
<p>
</p>
  </div>
<div>
                <head>宋詩紀事巻六十六</head>
    <p>
<pb n="KR4i0062_WYG_066-1a"/>
欽定四庫全書<lb/>
　宋詩紀事巻六十六　　　　　錢塘厲鶚撰<lb/>
　　徐儼夫<lb/>
　　　儼夫字公望平陽人淳祐元年進士第一官至<lb/>
　　　禮部侍郎<lb/>
　　直鉤和韻<lb/>
一曲湖邉一釣磯桃花風定柳綿飛漁人豈識濠梁趣<lb/>
秪解沙頭盡醉歸<hi>東甌詩集</hi>
<pb n="KR4i0062_WYG_066-1b"/>
　　王應麟<lb/>
　　　應麟字伯厚其先汴人後居鄞淳祐元年進士<lb/>
　　　寳祐四年中博學宏詞科度宗時官禮部尚書<lb/>
　　　兼給事中入元始卒有深寧集<lb/>
　　唐開成年墓誌石<lb/>
　元至元二十七年城中握蘭橋㫄民家築室穿土得<lb/>
　誌石一片其文乃唐開成四年太原王夫人之墓誌<lb/>
　謂其曾祖王元涪在元宗時拜諫議大夫左庶子慕<lb/>
<pb n="KR4i0062_WYG_066-2a"/>
　巢由之志辭疾不就前宋尚書王應麟為詩以紀其<lb/>
　事<lb/>
鴻濛肇開闢變嬗㡬成毁寥寥斷竹歌瓦堲剏姚姒周<lb/>
墳典以族詎認青烏子公琴記咎繇邢山稱重里葛淯<lb/>
失之矯璠璵過于侈焉知宫夾墓莫識龜言水銅槃字<lb/>
十六銘自比干始延陵有孔子烏虖半辭止漢甎猶簡<lb/>
樸石章侈華靡無媿惟有道媚俗多虛美七松談士良<lb/>
何以懲不軌載筆鮮南董襲浮謬臧否豈悟冢中人三<lb/>
<pb n="KR4i0062_WYG_066-2b"/>
百年不死婦名弗出閫古未有碑誄諡見春秋初誌起<lb/>
典午氏簪蒿隱士妻芳刻垂千祀楊髙託不朽習之文<lb/>
中理或犯葵丘禁息國事何恥蛾眉為黄土磨滅更誰<lb/>
紀宰如比何人雒邑之士女逸民儒仲裔氷雪濯紈綺<lb/>
采儷古鄞州儉勤終暮齒口問㡬何年頗與銅人似雖<lb/>
微黄絹辭亦質而不俚丘夷池又平蓬顆今廛市聚廬<lb/>
寒劫灰餘光輝泥滓或行松柏下勢榮朝菌爾隆碣牛<lb/>
礪角翁仲卧荆杞蘭艾均一塵玉珉同一燬孤竹夢茫<lb/>
<pb n="KR4i0062_WYG_066-3a"/>
然柳下壟孰是片石幸有傳詩以貽彤史<hi>王尚書遺藳</hi>
　　澤民廟<hi>唐大歴間眀州刺史呉謙築九里堰民徳而祀之</hi>
城西有祠臨水涘翠松列植路如砥問之耆老此為誰<lb/>
唐大歴中呉刺史刺史為民開陂湖故蹟猶傳堰九里<lb/>
年年簫鼔報豐穰決渠為雨潤澤羙遺愛有橋名懐恩<lb/>
姓名不載太史氏昔漢呉公治第一列傳寂寂名無紀<lb/>
刺史豈其苖裔歟眀州政亦河南比堂上大書荆公詩<lb/>
蘭菊春秋百世祀地誌祗稱王長官有功于民盖一揆<lb/>
<pb n="KR4i0062_WYG_066-3b"/>
吾聞是邦多賢守裴王碑字顔與李惟侯盛徳著人心<lb/>
彼石可焚祠弗圯廣徳湖為鴻隙陂召棠欒社誰敢毁<lb/>
秔稌充羡侯之賜廟食長存如此水<hi>延祐四明志</hi>
　　錢端琮<lb/>
　　　端琮淳安人淳祐元年進士<lb/>
　　暮春<lb/>
園林深處緑成堆更著松隂一徑苔煙欲過牆風約轉<lb/>
水將争港石衝回斷雲收雨鳩呼婦嫩麥盈隄雉應媒<lb/>
<pb n="KR4i0062_WYG_066-4a"/>
獨有殘紅春不管等閒飛入酒巵來<hi>四朝詩</hi>
　　馮去非<lb/>
　　　去非字可遷號深居南康都昌人椅子淳祐元<lb/>
　　　年進士幹辦淮東轉運司寳祐四年召為宗學<lb/>
　　　諭<lb/>
　　江上<lb/>
清秋不可柰先自嬾登樓一雁叫寒水數峯生逺愁乾<lb/>
坤消劔氣江海笑詩流不解人間事眠鷗儘自由<lb/>
<pb n="KR4i0062_WYG_066-4b"/>
　　所思<lb/>
雁自飛飛水自流西風不寄小銀鉤斜陽何處横孤簟<lb/>
十二闌干一樣愁<hi>以上詩家鼎臠</hi>
　　金陵鳯凰臺<lb/>
許大乾坤裏那無一鳯鳴臺攲紅日晚梧拂翠雲生瑣<lb/>
瑣六朝夢悠悠千古情寒潮如有恨時打石頭城<hi>景定建康</hi>
<hi>志</hi>
　　偶成<lb/>
<pb n="KR4i0062_WYG_066-5a"/>
春風吹送笑談香玉漏銀燈破夜涼歸去東華聽宫漏<lb/>
杏花落盡六更長<lb/>
　　　<hi>愚見紀忘云宋時内樓五更絶梆鼔交作謂之蝦蟇更禁門方開百官隨入所謂六更也馮去</hi>
　　　<hi>非詩云云</hi>
　　句<lb/>
茶疎縁睡少<hi>全芳備祖</hi>
　　曾　谹<lb/>
　　　谹字宏父<lb/>
<pb n="KR4i0062_WYG_066-5b"/>
　　題鳯山書院<lb/>
暮春浴罷振春衣正是流觴修禊時世事藏機應落落<lb/>
人情忘我總熙熙醉能辭醉原非醉詩到無詩乃是詩<lb/>
偉矣蘭亭衆君子不將文字立藩籬<lb/>
　　　<hi>禊帖綜聞宏父跋云宏父剏鳯山書院于廬陵去郡城逺不二三里深得林泉之勝雖夏旱冬</hi>
　　　<hi>涸滂流自如稍東即泉所發源地鑿石引水以為池號流杯池置亭其上友人維揚倅朱行父</hi>
　　　<hi>間拉十數親友緬蹈前躅因刋禊圗并考訂所以親為小詩贅於後時淳祐改元嵗次辛丑斗</hi>
　　　<hi>柄揷亥上澣甲子日也</hi>
<pb n="KR4i0062_WYG_066-6a"/>
　　董　史<lb/>
　　　史字良史號閑中老叟有皇宋書録三巻淳祐<lb/>
　　　壬寅自序<lb/>
　　題米元章書蹟拓本<lb/>
書家寳晉殆猶龍妙用通神五指中墨海波瀾無定勢<lb/>
元雲夭矯欲隨空格髙韻勝存人品腳闊頭空笑俗工<lb/>
建紹聖人精鑒賞奪真移在玉屏風<lb/>
　　　<hi>皇宋書録髙宋裒集米芾墨跡為十巻元章劇跡咸萃焉史家藏拓本嘗妄贊其後</hi>
<pb n="KR4i0062_WYG_066-6b"/>
　　俞文豹<lb/>
　　　文豹字文蔚括蒼人著吹劔録淳祐三年自序<lb/>
　　徐進齋得古銅香爐具象鼻眼博古圗謂之象鬲<lb/>
　　屬余賦之雖不足言詩聊記曾見<lb/>
在象數前鍾鼻眼出囂塵外鑄形模傳香到手親曾見<lb/>
全勝人看博古圗<lb/>
願得身遊海外天蓬萊頂上覓沈箋為君喚起槐安夢<lb/>
細讀南華内外篇<hi>自注泉州守王庭珪香譜云箋次于沈出占城國  吹釼録</hi>
<pb n="KR4i0062_WYG_066-7a"/>
　　王平子<lb/>
　　　平子呉郡人尤工小詞<lb/>
　　題雪獵圗<lb/>
烽火一息三千年漢家将軍畫凌煙胡兒不識征戰事<lb/>
龍沙萬頃今桑田麗譙聲裏梅花月雲暗雪深風色惡<lb/>
長嘶一騎驄蟬聨狼㡌氊裘寒矍鑠韝鷹走犬登平岡<lb/>
狂狐剔眼夢飛揚貫鵰落雁真戱劇高鳥畧盡良弓藏<lb/>
鳯鳴居士眼雙碧少年讀書勇無敵但知横行翰墨場<lb/>
<pb n="KR4i0062_WYG_066-7b"/>
豈料一禽終不獲向來百非今已無筆端有口聊自娯<lb/>
故将胷中磊落事寫作人間雪獵圗<hi>吹劔録</hi>
　　盧　鉞<lb/>
　　　鉞字威仲永福人淳祐四年進士官太學博士<lb/>
　　　咸淳中以顯謨閣學士知隆興府官至侍郎<lb/>
　　吴興舟中<lb/>
笠澤髙風寒凛凜苕溪凝雪白皚皚扁舟我獨乗歸興<lb/>
自是不因安道來<hi>後村干家詩</hi>
<pb n="KR4i0062_WYG_066-8a"/>
　　和太師平章魏國賈公大雪遺潛侍郎之作<lb/>
底用封書禱梵林瑞霙先臘感由心豫知農畝宜禾稼<lb/>
復喜邊儲足輦任民樂齊宫誇往昔㨗歌周戍屬斯今<lb/>
燮調妙造推元老治象陽眀無伏隂<hi>咸徳臨安志</hi>
　　陳　合<lb/>
　　　合字維善長樂人淳祐四年進士官知樞密院<lb/>
　　　終資政殿學士諡文惠<lb/>
　　題陳經國龜峯詞後<lb/>
<pb n="KR4i0062_WYG_066-8b"/>
西晉風流自一家憶君魂夢到梅花梅花深處無人跡<lb/>
眀月一枝霜外斜<hi>龜峯詞有所齋諸兄為之跋安用復著贊語漫書癸卯冬所作懐舊一絶</hi>
<hi>繫于後陳合維善</hi>　<hi>龜峯詞</hi>
　　汪立信<lb/>
　　　立信字誠甫號紫源先世新安人自浮梁徙六<lb/>
　　　安淳祐七年進士歴官端眀殿學士江淮招討<lb/>
　　　使元兵至建康扼吭死之贈少傅<lb/>
　　金陵懐古<lb/>
<pb n="KR4i0062_WYG_066-9a"/>
勝地尚存龍虎氣荒臺已失鳯凰蹤六朝文物山川古<lb/>
霸氣終歸指顧中<hi>新安文獻志</hi>
　　葉隆禮<lb/>
　　　隆禮號漁林嘉興人淳祐七年進士官建康府<lb/>
　　　西㕔通判改國子監簿<lb/>
　　烟雨樓和朱南杰韻<lb/>
傍家亭館占湖東寂寞為鄰祗陸公竹樹一隄如有礙<lb/>
乾坤萬象自無窮櫂歌逺入秋波緑塔影中分晚照紅<lb/>
<pb n="KR4i0062_WYG_066-9b"/>
尊酒待遊烟雨候畫圗著我笠蓑翁<hi>至元嘉禾志</hi>
　　馬廷鸞<lb/>
　　　廷鸞字翔仲號碧梧饒州樂平人淳祐七年進<lb/>
　　　士度宗朝厯官參知政事兼同知樞密院事拜<lb/>
　　　右丞相以觀文殿大學士提舉洞霄宫瀛國公<lb/>
　　　即位召不至自罷相歸又十七年卒<lb/>
　　贈程楚翁<lb/>
汗竹丹鉛側空花粉黛中尚懐丞相亮肎署大夫雄有<lb/>
<pb n="KR4i0062_WYG_066-10a"/>
客來今雨誇予邁古風幽情傾不竭𣺌𣺌碧雲東<hi>新安文獻</hi>
<hi>志</hi>
　　程　瑞<lb/>
　　　瑞字希鳯號梧岡饒州人幼與同郡馬廷鸞相<lb/>
　　　友隱居自娯馬登政府未嘗以仕進干之<lb/>
　　詠梅<lb/>
清淺溪橋水髙低籬外枝這些風骨異瘦盡古今詩<hi>中洲</hi>
<hi>野録</hi>
<pb n="KR4i0062_WYG_066-10b"/>
　　陳鑒之<lb/>
　　　鑒之字剛父閩縣人淳祐七年進士有東齋小<lb/>
　　　集<lb/>
　　過呉江<lb/>
垂虹四年别淼淼来夢境今晨整芒屨柳風吹鬢影春<lb/>
光徹重淵蛟困緑波靜逺帆有無處小立為徐領浩歌<lb/>
翁自得白髮亂垂頸一室世誰知三萬六千頃平生卜<lb/>
鄰意此際味差永翁肎平分歟吾其辦漁艇<lb/>
<pb n="KR4i0062_WYG_066-11a"/>
　　晚登京口倅廳富覽<lb/>
窮途逢偉觀小閣江萬里薄暮岸幅巾寒烟四山起天<lb/>
河注平淮斗柄卧蘆葦欲返還少畱燈青客船尾<lb/>
　　京口江閣和友人韻<lb/>
良辰仍我<graphic n="KR1200" url="https://raw.githubusercontent.com/kanripo/KR-Gaiji/master/images/KR1200.png" mimeType="image/png"/>斗酒大江邊小閣納萬里一帆來九天世<lb/>
塵黄鵠外詩興白鷗前地勝吾衰矣長懐李謫仙<lb/>
　　題鄭承事所作蕙蘭<lb/>
蘭如君子蕙如士此評吾得之涪翁有餘不足姑勿論<lb/>
<pb n="KR4i0062_WYG_066-11b"/>
畢竟清幽氣類同<lb/>
　　有感<lb/>
霖雨何人記子桑朱門車馬漲塵黄百年友誼須英槩<lb/>
畫虎何妨效季良<lb/>
　　同劉叔泰放歩湖邉入靈芝寺坐依光良乆叔泰<lb/>
　　誦坡仙好把西湖比西子之句予因賦古風一首<lb/>
劉郎喚我出勝處意所便清寒柳桃風濃淡杉檜烟僧<lb/>
廬自生香歩遶古佛前依光偶不扃坐數禽聨翩平林<lb/>
<pb n="KR4i0062_WYG_066-12a"/>
度清磬遥隄蔟歸船湖山露真態鷗點溶溶天形容㡬<lb/>
吟筆剛道妝抹妍莫作西子看正如姑射仙相知喜值<lb/>
予微笑生清漣<lb/>
　　探梅<lb/>
驢蹇飇寒獵帽帬吟肩山聳酒微醺彎彎竹徑霏霏雪<lb/>
小小溪橋淡淡雲忽邂逅時真得侣向空濛處細飄芬<lb/>
回天力量知誰似笑挽春来首策勲<lb/>
　　與客夜飲蠟燭有花客請賦之<lb/>
<pb n="KR4i0062_WYG_066-12b"/>
圓蒲促坐話情真蠟炬能花似有神畢竟蜂鬚膏馥在<lb/>
酒邉依舊十分春<lb/>
　　同潘孔時飲總宜園孔時出寳晉數帖呼道人吹<lb/>
　　簫次日有詩予用韻答之<lb/>
六橋秋新宜醉吟舉杯共聽巖鶴音危亭三面立老竹<lb/>
寳晉數帖清人心涼蟬不敢喧夕曛洞簫聲遶山腰雲<lb/>
搖揺歸艇水紋裂山紫天青河漢白想君獨立對空闊<lb/>
一鷺毛寒藕花月<lb/>
<pb n="KR4i0062_WYG_066-13a"/>
　　題村學圃<lb/>
田父龍鍾雪色髯送兒来學尚腰䥥先生莫厭村醪薄<lb/>
醴酒雖釀有楚鉗<hi>以上東齋小集</hi>
　　湯　漢<lb/>
　　　漢字伯紀安仁人江東提刑趙汝謄薦于朝免<lb/>
　　　解差充象山書院堂長赴禮部别院試正奏名<lb/>
　　　授上饒簿淳祐中差充史館校勘度宗朝仕至<lb/>
　　　刑部侍郎權工部尚書提舉玉隆宫以端眀殿<lb/>
<pb n="KR4i0062_WYG_066-13b"/>
　　　學士致仕卒諡文清有集<lb/>
　　寄劉後村<lb/>
唐朝空自貴宏詞科目何嘗得退之掌制徒聞誇子厚<lb/>
殘篇僅見命敦詩堪嗟實録無完傳太息淮西有後碑<lb/>
寄語莆田紫薇老文章蓋世例如斯<hi>後村詩話</hi>
　　自儆六言<lb/>
春秋責備賢者造物計校好人一點莫留餘滓十分成<lb/>
就全身<hi>困學紀聞</hi>
<pb n="KR4i0062_WYG_066-14a"/>
　　黄　㽦<lb/>
　　　㽦字子耕分寧人山谷諸孫從朱文公學登淳<lb/>
　　　祐進士累遷軍器監丞匄外知台州終袁州守<lb/>
　　　有齋漫稾<lb/>
　　　<hi>葉水心墓誌云子耕詩詞如徑幽薄超髙丘宇宙寄曠風露綽約人謂非子耕所能魯直遺墨</hi>
　　　<hi>散落收拾未盡爾</hi>
　　題桃源<hi>台州郡圃</hi>
本自深村老圃来偶分符竹到天台漫山幸可容桃李<lb/>
<pb n="KR4i0062_WYG_066-14b"/>
莫待劉郎去後栽<hi>赤城志</hi>
　　常　楙<lb/>
　　　楙字長孺海鹽人淳祐中進士度宗朝累官浙<lb/>
　　　東安撫使徳祐初拜㕘知政事宋亡里居卒<lb/>
　　題平江集仙宫<lb/>
松菊新来入夢頻公餘乗興得尋真紅塵物外常清境<lb/>
白日壺中不老春柏子灰寒烟寂寂桃花風煗水粼粼<lb/>
逍遥羽士閒如許媿我浮名役此身<hi>海鹽縣圗經</hi>
<pb n="KR4i0062_WYG_066-15a"/>
　　劉克莊<lb/>
　　　克莊字潛夫號後村莆田人以䕃仕淳祐中賜<lb/>
　　　同進士出身官龍圗閣直學士卒諡文定有後<lb/>
　　　村集<lb/>
　　題孺子亭<lb/>
孺子亭前揷酒旗遊人那解薦江蘺白鷗欲下還飛起<lb/>
曽見當年解榻時<lb/>
　　題忠勇廟<lb/>
<pb n="KR4i0062_WYG_066-15b"/>
士各全軀命惟侯視死輕張廵鬚盡怒先軫面如生短<lb/>
刃猶梟宼空弮尚背城新祠簫鼔盛人敬此神眀<lb/>
　　　<hi>隨隱漫録紹定庚寅春汀寇入譙趙守竄殿司禆将胡斌領弱卒二百巷戰矢盡刀折易雙鐵</hi>
　　　<hi>鞭所殺尤衆死焉坐執雙鞭屢日不僵民頼其力多獲竄免守臣王埜聞于朝贈武節大夫贈</hi>
　　　<hi>廟額忠勇</hi>
　　秋風<lb/>
黄葉蕭蕭忽滿街獨騎瘦馬豫章臺莫将宋玉心中事<lb/>
吹上潘郎鬢畔来<lb/>
<pb n="KR4i0062_WYG_066-16a"/>
　　周漢國公主挽詞<lb/>
孝謹親顔悦温恭婦徳修鵲橋方紀節鸞扇忽驚秋魯<lb/>
筆王姬卒湘弦帝子愁願言寛聖抱况返蘂宫遊<lb/>
賜館恩通内妃塋詔卜鄰来應自仙佛去尚戀君親望<lb/>
送龍綃溼封崇鶴表新不能秉彤管羞媿作詞臣<lb/>
　　　<hi>庶齋老學叢談理宗聖學髙眀尤工于文周漢國公主薨誌銘詔楊平齋撰挽詩以劉後村為</hi>
　　　<hi>第一</hi>
　　落梅<lb/>
<pb n="KR4i0062_WYG_066-16b"/>
一片能教一斷腸可堪平砌更堆牆飄如遷客来過嶺<lb/>
墜似騷人去赴湘亂點莓苔多莫數偶黏衣袖乆猶香<lb/>
東風謬掌花權柄卻忌孤髙不主張<lb/>
　　病後訪梅<lb/>
夢得因桃數左遷長源為柳忤當權幸然不識桃兼柳<lb/>
也被梅花累十年<hi>以上後村集</hi>
　　　<hi>瀛奎律髓寳慶初史彌逺廢立之際錢唐書肆陳起宗之能詩凡江湖詩人皆與之善宗之刋</hi>
　　　<hi>江湖集以售劉潛夫南岳稾與焉宗之詩有云秋雨梧桐皇子府春風楊柳相公橋哀濟邸而</hi>
<pb n="KR4i0062_WYG_066-17a"/>
　　　<hi>誚彌逺本改劉屏山句也或嫁為敖<graphic n="KR0751" url="https://raw.githubusercontent.com/kanripo/KR-Gaiji/master/images/KR0751.png" mimeType="image/png"/>菴器之所作言者併潛夫梅詩論列劈江湖集板二人</hi>
　　　<hi>皆坐罪初彌逺議下大理逮治鄭丞相清之在瑣闈白彌逺中輟而宗之坐流配于是詔禁士</hi>
　　　<hi>大夫作詩如孫花翁季蕃之徒改業為長短句紹定癸已彌逺死詩禁始開潛夫為病後訪梅</hi>
　　　<hi>絶句云云此可備梅花大公案也</hi>
　　齊人少翁招魂歌<lb/>
夜月抱秋衾支枕玉鸞小豔骨泣紅蕪茂陵三十老卧<lb/>
聞秦王女兒吹鳯簫淚入星河翻鵲橋素娥剗韈跨玉<lb/>
兔回望桂宮一點霧粉紅小蜨沒柳烟白茅老仙方瞳<lb/>
<pb n="KR4i0062_WYG_066-17b"/>
圓尋愁不見入香髓露花㸃衣碧成水<lb/>
　　東阿王紀夢行<lb/>
月青露紫翠衾白相思一夜貫地脈帝遣纖阿控綵鸞<lb/>
崑崙低小海如席曲房小幄雙杏坡玉鳧吐麝熏錦窠<lb/>
輭香蕙雨帬衩溼紫雲三尺生紅鞾金蟾吞漏不入咽<lb/>
柔情一㸃薔薇血海山重結千年期碧桃小核生孫枝<lb/>
陳王此恨屏山知<lb/>
　　趙昭儀春浴行<lb/>
<pb n="KR4i0062_WYG_066-18a"/>
花奴一雙鬢垂耳緑繩夜汲露桃蘂青桂寒烟溼不飛<lb/>
玉龍呵暖紅薇水翠鞾踏雲雲帖妥燕釵㣲卸香絲鬌<lb/>
小蓮夾擁真天人紅梅犯雪攲一朶鸞錦屏風畫水月<lb/>
鵁鶄抱頸唼蘭葉劉郎散卻金餅歸笑引香綃䕶癡蜨<lb/>
<hi>以上詩人玉屑</hi>
　　句<lb/>
判花人競誦詩草士深藏<hi>贈洪使君藝林伐山</hi>
　　劉克遜<lb/>
<pb n="KR4i0062_WYG_066-18b"/>
　　　克遜字無競號西墅後村之弟仕為古田令<lb/>
　　送楊帥<lb/>
累詔登華省當時已避蹤身閑名轉重道大世難容南<lb/>
國因鋤薤東山得倚笻何當投劾去短褐許相從<hi>詩林萬選</hi>
　　劉　黻<lb/>
　　　黻字聲伯號質翁樂清人淳祐中試入太學由<lb/>
　　　學官試館職度宗朝累官吏部尚書端眀殿學<lb/>
　　　士擁二王入海及羅浮卒諡忠肅有蒙川集<lb/>
<pb n="KR4i0062_WYG_066-19a"/>
　　大龍湫<lb/>
總是佳山水龍居又不同神眀專一壑氣勢壓羣雄派<lb/>
想從天落湫疑與海通矩那看不厭宴坐雨聲中<lb/>
　　寳界寺<hi>在南安軍張無垢讀書于此雙跌隠然</hi>
城中惟一寺僧老雪盈頭曽識神仙到仍多諫議游鐘<lb/>
聞香火夕碑隱桂杉秋可惜髙堂上雙趺石不留<lb/>
　　題江湖偉觀<lb/>
柳殘荷老客凄凉獨對西風立上方萬井人烟環魏闕<lb/>
<pb n="KR4i0062_WYG_066-19b"/>
千年王氣到錢塘湖澄古塔眀寒嶼江逺歸舟動夕陽<lb/>
北望中原在何所半生盈得鬢毛霜<hi>以上蒙川集</hi>
　　方　岳<lb/>
　　　岳字元善寧海人有深雪偶談<lb/>
　　感舊<hi>并序</hi>
　淳祐初僧友自南嘗從天竺歸隱溪之南岡余冬夕<lb/>
　踏落葉訪之小庬迎吠時佛燈猶在啟闗煮茗既而<lb/>
　侣行溪間篙小舟自拜龍巖順流東下誦坡谷詩徘<lb/>
<pb n="KR4i0062_WYG_066-20a"/>
　徊久之舍舟登岸借僧裘禦寒而返僂指二十霜矣<lb/>
昔年訪月寒溪頭霜髙酒劣棱生裘溪僧輟寢從吾幽<lb/>
共移不繫漁父舟斷崖老木紛金虯又如蘋藻涵清流<lb/>
鶴骨浸煩風露憂妙語滿地無人收<hi>深雪偶談</hi>
　　鷺<lb/>
聳兩吟肩似我愁菰蒲葉下一身秋溪風昨夜吹魚落<lb/>
飛過前灘看水流<hi>陳郁話腴</hi>
　　方逄辰<lb/>
<pb n="KR4i0062_WYG_066-20b"/>
　　　逢辰字君錫淳安人淳祐十年進士第一初名<lb/>
　　　夢魁理宗御筆改今名累官兵部侍郎國史修<lb/>
　　　撰兼侍讀宋亡元世祖詔起之辭不赴卒于家<lb/>
　　　有蛟峯集<lb/>
　　被徵不赴<lb/>
萬里皇華遣使輈姓名曽覆御前甌燕臺禮重金為屋<lb/>
嚴瀬風髙玉作鉤丹鳯喜從天外落白駒須向谷中求<lb/>
敲門不醒希夷睡休怪山雲著意留<lb/>
<pb n="KR4i0062_WYG_066-21a"/>
　　贈樵隱<lb/>
樵仙深入琴棊境一笑出門天地寛人世已非存朽斧<lb/>
土音不改只南冠弦中自有氷心在局外何妨道眼觀<lb/>
霽月光風元屬我飯牛何謂夜漫漫<hi>以上蛟峯集</hi>
　　袁立儒<lb/>
　　　立儒號溪翁建安人淳祐中提點兩浙刑獄除<lb/>
　　　侍右郎官<lb/>
　　題駙馬都尉王晉卿所作夢游瀛山圗<lb/>
<pb n="KR4i0062_WYG_066-21b"/>
珍木文禽玉佩環清都絳闕色琅玕香山居士蓬莱院<lb/>
借與王郎夢裏看<hi>清河書畫舫</hi>
　　楊伯巖<lb/>
　　　伯巖字彦瞻號泳齋楊和王諸孫淳祐閒除工<lb/>
　　　部郎守衢州錢唐薛尚功之外孫弁陽周公謹<lb/>
　　　之外舅也著有六帖補九經補韻行于世<lb/>
　　遊九鎖<lb/>
曉山雲樹碧生秋乗興閑為洞府㳺片石卻将仙路隔<lb/>
<pb n="KR4i0062_WYG_066-22a"/>
負人平昔慕浮丘<lb/>
亭前絶壁下飛瀑天風夜半吹韶咸疑是銀河天上水<lb/>
壮士挽落千丈巖<hi>洞霄詩集</hi>
　　徐偃王廟<lb/>
當年大徳瑞朱弓仁在斯民千古同故國巳無徐子土<lb/>
靈祠今有梵王宫水流簷影晴江上山接鐘聲暮靄中<lb/>
攬轡此行因致敬蒲團分坐聼談空<hi>衢州府志</hi>
　　施清臣<lb/>
<pb n="KR4i0062_WYG_066-22b"/>
　　　清臣號東洲淳祐閒人<lb/>
　　牽牛花<lb/>
一泓天水染朱衣生怕紅埃透日飛急整離離蒼玉佩<lb/>
曉雲光裏渡河歸<hi>詩林萬選</hi>
　　王同祖<lb/>
　　　同祖字與之號花洲金華人淳祐中建康府通<lb/>
　　　判次改添差沿江制置司機宜文字有學詩初<lb/>
　　　集<lb/>
<pb n="KR4i0062_WYG_066-23a"/>
　　太乙宫即事二首<lb/>
金殿重重晝不開盤窠蒼柏兩行栽角門東畔瞻宸几<lb/>
仙仗曾迎翠輦来<lb/>
緑隂密處著危亭佳氣蔥蔥王武林一片紅塵飛不入<lb/>
杜鵑啼處白雲深<hi>自注山後有亭乃武林山</hi>
　　夜歩内門<lb/>
静夜孤燈人未眠等閒行過内門前一聲唱徹連珠喏<lb/>
<hi>皇城夜間唱連珠喏</hi>碧月朱䦨緑柳邉<lb/>
<pb n="KR4i0062_WYG_066-23b"/>
　　春日雜興<lb/>
迢迢清夜静無譁月色千門噪亂搗<hi>呉山月眀則鴉羣噪</hi>坐乆忽<lb/>
驚寒力重不知殘雪在梅花<lb/>
　　天津橋<hi>橋在金陵行宫前昔人謂山如洛邑水如瀍澗因以名之</hi>
行闕千重鎖暮烟山如洛邑水如瀍黄塵障斷中原路<lb/>
悲立橋頭聼杜鵑<lb/>
　　冬日金陵制幕書事五首<lb/>
督制堂堂兩重臣駐師移府夹江濱資糧扉屨多多辦<lb/>
<pb n="KR4i0062_WYG_066-24a"/>
更有舟車乞與鄰<hi>自注時督制兩閫移屯江岸應援淮城東閫亦自維揚提兵㑹合軍需等</hi>
<hi>物多本司貸之</hi>
官軍聞説定廬州破敵功成一滴油<hi>自注一滴油弩名</hi>智勇功<lb/>
名付元凱王三錫命到康侯<hi>自注此詩為合肥作金人以重兵三十萬圍城者四</hi>
<hi>十餘日制帥杜公于援兵未至前不動聲色而破之父子俱奏雋功受上賞</hi>
城中守将方投死陣面将軍已賣降版築紛紛成底事<lb/>
那知靠後是長江<hi>自注此詩為滁州作金人闈滁城凡兩月守臣陳廣竭力挫之已有退志</hi>
<hi>㑹援師築城于江壖未進廣以中傷死有内變金人遂入而城亡矣</hi>
<pb n="KR4i0062_WYG_066-24b"/>
薄晩官軍得勝歸家家戸戸挂旌旗陣前紀律明于日<lb/>
師入城来半不知<hi>自注為往來過軍作</hi>
三五同寮出幕遲公餘終日意遲遲歸来又被梅花惱<lb/>
撥宂銅彜揷數枝<hi>以上學詩初集</hi>
　　陳允平<lb/>
　　　允平字衡仲一字君衡四眀人號西麓有西麓<lb/>
　　　詩稾<lb/>
　　香匳體<lb/>
<pb n="KR4i0062_WYG_066-25a"/>
小院薰風滿閒庭白晝長蜻蜓楊柳岸鸂鶒芰荷塘雲<lb/>
合朱簷卸山髙翠閣涼蔓滋青薜荔芽長紫良薑簾幙<lb/>
深深地䦨干曲曲廊淡烟瑶草細流水碧桃香幡影重<lb/>
門静苔㾗小篆荒螭盤丹鼎雪龍吸露臺漿琴古翻新<lb/>
調笙沈靘舊簧雨聲犀角枕月色象牙牀掌上䨇鸚鵡<lb/>
屏間兩鳯凰石函藏寳劍金鑰啟瑶箱扇雉團清影匳<lb/>
鴛試曉粧霞綃衣窄索雲錦佩玎璫鬢攏金蝉矗釵横<lb/>
玉燕翔袂飄天水碧帬濺鬱金黄太液簫初逺蓬壺漏<lb/>
<pb n="KR4i0062_WYG_066-25b"/>
未央流星飛碧落零雨下銀潢去去人千里迢迢天一<lb/>
方斷腸春洛浦殘夢夜瀟湘<lb/>
　　題胡月山吟屋<lb/>
蘇公隄上路日日課新吟流水行花影斜陽卧柳隂斷<lb/>
橋春聼樂矮屋夜鳴琴皎皎山門月如君一片心<lb/>
　　呉江道上<lb/>
夜半扁舟出洞庭客帆初挂早潮平社風纔過海鷹至<lb/>
嵐霧未收江鵠鳴呉岫亂雲擎古塔楚臯寒葉擁荒城<lb/>
<pb n="KR4i0062_WYG_066-26a"/>
垂虹橋外連天水無限别離生杜蘅<lb/>
　　后土廟<lb/>
塵擁妝臺翡翠翹瓊花開盡玉魂銷崑崙山上天風落<lb/>
二十四橋吹洞簫<lb/>
　　江南謡<lb/>
柳絮飛時話别離梅花開後待郎歸梅花開後無消息<lb/>
更待眀年柳絮飛<lb/>
　　秋夜遊東墅<lb/>
<pb n="KR4i0062_WYG_066-26b"/>
雲壓髙空雁陣低江城歴厯草離離樓臺秋淡玉簫逺<lb/>
簾幙夜寒銅漏遲眀月鷺鷥菱葉浦西風蟋蟀豆花籬<lb/>
一尊酒盡銀河落猶有殘鐘出古祠<lb/>
　　閨情<lb/>
閒拈花片貼紗窗繡幙斜飛燕子䨇細數歸期相次近<lb/>
倚樓日日望春江<lb/>
　　呉山雪霽<lb/>
九天宫闕春風滿陸地樓臺夜月寒鐵笛一聲吹雁落<lb/>
<pb n="KR4i0062_WYG_066-27a"/>
片雲不到玉䦨干<lb/>
　　馬塍道上<lb/>
閒拖痩竹笻獨歩馬塍東鳥影青山外春愁碧樹中麥<lb/>
潮風化蜨櫻熟雨生蟲莫過溪頭去溪頭多落紅<lb/>
　　小樓<lb/>
寒空漠漠起愁雲玉笛吹殘正斷魂寂寞小樓簾半巻<lb/>
雁烟蛬雨又黄昏<lb/>
　　登西樓懐湯損之<lb/>
<pb n="KR4i0062_WYG_066-27b"/>
楊柳飄飄春思長綠楊流水遶宫牆碧雲望斷空回首<lb/>
一半䦨干無夕陽<hi>以上西麓詩稾</hi>
　　句<lb/>
石屋雨來春樹暗海門潮起暮雲髙<lb/>
　　　<hi>方虚谷桐江集云予淳祐中偶至靈隱冷泉時京尹盡去楣間詩板僅存者二其一云云此四</hi>
　　　<hi>眀陳允平詩盖許渾體也</hi>
　　鄭　霖<lb/>
　　　霖字景説天台人淳祐中知平江府<lb/>
<pb n="KR4i0062_WYG_066-28a"/>
　　淳祐已酉月正人日春雨堂宴三學同舍即事<lb/>
十年隨牒訪三髙不覺星星上鬢毛尚憶齏鹽形夜夢<lb/>
聊因椒柏薦春醪文眀再㑹知何日臭味相投屬我曺<lb/>
總是虞庠舊培植致君當不媿夔臯<hi>吴郡志附</hi>
　　王學可<lb/>
　　　學可字亞夫襄陽人參知政事之望孫淳祐間<lb/>
　　　臨安府倅<lb/>
　　洞霄宫<lb/>
<pb n="KR4i0062_WYG_066-28b"/>
天柱峯髙萬壑分故畱九鎖限塵氛泉飛窗牖長為雨<lb/>
日上岡巒半是雲洞擘隂崖通逺岫石生暗暈作竒紋<lb/>
聖朝每為民祈福絶笑求仙漢代君<hi>洞霄詩集</hi>
　　石橋<lb/>
天巧何年路千峯亂入雲瀑飛䨇澗合崖斷一橋分樹<lb/>
色春猶凍猨聲夜或聞靈蹤如可見煮茗共爐熏<hi>天台山志</hi>
　　題蘇端眀書乳泉賦後<lb/>
蘇公早聞道文章乃其戲乳泉出重海作賦聊記異玉<lb/>
<pb n="KR4i0062_WYG_066-29a"/>
池嚥中夜挈瓶非小智氣者水之生此語可深味<hi>式古堂書</hi>
<hi>考</hi>
　　李彭老<lb/>
　　　彭老字商隱號篔房淳祐中沿江制置司屬官<lb/>
　　元夕<lb/>
斜陽盡處蕩輕烟輦路東風入管弦五夜好春隨歩暖<lb/>
一年眀月打頭圓香塵掠粉翻羅帶蜜炬籠綃鬬玉鈿<lb/>
人影漸稀花露冷踏歌聲徹曉雲邉<hi>武林舊事</hi>
<pb n="KR4i0062_WYG_066-29b"/>
　　弔賈秋壑故居<lb/>
瑤房錦榭曲相通能㡬番春事已空惆悵舊時吹笛處<lb/>
壞窗風雨剥青紅<lb/>
　　　<hi>齊東野語景定三年正月詔以魏國公賈似道有再造功命有司建第宅家廟賈固辭遂以集</hi>
　　　<hi>芳園及緡錢百萬賜之園故思陵舊物古木夀藤多南渡以前所植者積翠四抱仰不見日架</hi>
　　　<hi>廊疉磴幽渺逶迤極其營度之巧猶以為未也則隧地通道抗以石梁傍透湖濵架百餘楹飛</hi>
　　　<hi>樓層臺涼亭燠館華卉精妙前揖孤山後據葛嶺兩山暎帶一水横陳各隨地勢以構架焉堂</hi>
　　　<hi>榭之有名曰蟠翠古松雪香古梅翠巖竒石倚繡雜花挹露海棠玉蘂瓊花茶䕷清勝假山巳</hi>
<pb n="KR4i0062_WYG_066-30a"/>
　　　<hi>上集芳舊物髙宗扁西湖一曲竒勛理宗御書秋壑遂初客堂度宗御書初陽精舍山之坳曰</hi>
　　　<hi>無邉風月見天地心水之濵曰琳琅歩歸舟旱船通名之曰後樂園又以為未足則于第之左</hi>
　　　<hi>數百歩瞰湖作别墅曰光漾閣春雨觀養樂堂嘉生堂千頭木奴生意瀟然生物之府通名之</hi>
　　　<hi>曰養樂園又于西陵之外樹竹千挺架樓臨之曰秋水觀第一春梅塢剡船亭則通謂之水竹</hi>
　　　<hi>院落焉近世以詩弔之者甚衆李彭老一絶云云</hi>
　　程　洙<lb/>
　　　洙珌族弟淳祐十年進士景定初為上元簿徳<lb/>
　　　祐乙亥建康守將以城降元洙不屈死有南窗<lb/>
<pb n="KR4i0062_WYG_066-30b"/>
　　　稾<lb/>
　　秋晚懐友<lb/>
長亭一樽酒猶記别時斟碧草思前夢黄花見此心闗<lb/>
河秋北望天地日西沈遙想山中桂何人月下吟<hi>新安文獻</hi>
<hi>志</hi>
　　曾淵子<lb/>
　　　淵子字廣㣲南豐人宰六世孫鈺之子淳祐十<lb/>
　　　年進士累官右正言監察御史權戸部尚書浙<lb/>
<pb n="KR4i0062_WYG_066-31a"/>
　　　西制置使拜同知樞密院事罷知雷州端宗在<lb/>
　　　碙州自雷来覲拜參知政事廣西宣諭使元兵<lb/>
　　　至走安南卒<lb/>
　　九日登翰苑臺<hi>在筠州新昌縣</hi>
翰苑臺邊拂舊題嵗華荏苒壯心違看萸喜得親猶健<lb/>
對菊猶慚令未歸秋水一江鷗共痩雲山千里雁初飛<lb/>
宦情有暇無風雨把酒相酬此㑹稀<hi>瑞州府志</hi>
　　客安南見進奉使回口占<lb/>
<pb n="KR4i0062_WYG_066-31b"/>
安南莫道是天涯嵗嵗人從薊北回江北江南親故滿<lb/>
三年不寄一書来<hi>四朝詩</hi>
　　陳必復<lb/>
　　　必復字旡咎閩人淳祐十年進士有山居存稾<lb/>
　　山居<lb/>
接砌斜通徑縁籬矮結牆地卑蝸篆屋山暖蜜分房過<lb/>
雨林亭静落花春晝長幽居差省事猶有課詩忙<lb/>
　　客枕<lb/>
<pb n="KR4i0062_WYG_066-32a"/>
客枕偏饒睡春歸尚擁綿屋深燈易暈漏短夢難圓棲<lb/>
鳥警涼夜鬧蛙喧雨天一聲柔㯭過何處上溪船<lb/>
　　贈張駉自號牧隱<lb/>
乍見語相合苦吟心更親老于琴得趣隱與牧為鄰一<lb/>
夜巖花雨十年江樹春所交半湖海恨晚識斯人<lb/>
　　宿龍山精舍<lb/>
偶貪禪宇静襆被到深林夜榻僧同話寒簷客自吟窗<lb/>
眀疑積雪樹黑怪常隂猶恨悤悤出丁寧約重尋<lb/>
<pb n="KR4i0062_WYG_066-32b"/>
　　舟中效東坡用韻<lb/>
底事京塵踏輭紅又隨征棹過呉淞人家半在桑柘住<lb/>
春水忽迷蘆葦叢赤蟹白魚今稍稍紅櫻紫筍已悤悤<lb/>
船窗盡日看山色多少好山供眼中<hi>以上山居存藁</hi>
　　蕭立之<lb/>
　　　立之字斯立寧都人淳祐庚戌進士知南城縣<lb/>
　　　厯南昌推官辰州判遭世亂歸隱蕭田有集仲<lb/>
　　　子士贇為李白詩分類補注行于世<lb/>
<pb n="KR4i0062_WYG_066-33a"/>
　　桃源<lb/>
桃源花發㡬番春聞説漁郎此問津秦帝漫勞方士遣<lb/>
神仙已是避秦人<hi>全芳備祖</hi>
　　杜鵑<lb/>
思歸言語苦悲辛啼老江南緑樹春莫倚巴西君故土<lb/>
巴西風景近愁人<lb/>
　　秋日<lb/>
野店聊為一枕謀五更歸夢入鄉愁溪流清淺春鉏曉<lb/>
<pb n="KR4i0062_WYG_066-33b"/>
籬落荒涼絡緯秋<hi>以上梅磵詩話</hi>
　　落梅<lb/>
玉龍戰退鹿胎乾好在晴沙野水看舞翠夢回仙袂逺<lb/>
射鵰人去露崖寒連環骨冷香猶暖如意㾗輕補未完<lb/>
誰在髙樓吹笛處輕衫當戸獨凭䦨<hi>小窻清記</hi>
　　陳　杰<lb/>
　　　杰字夀夫分寧人淳祐十年進士制置司屬官<lb/>
　　　有自堂存藳<lb/>
<pb n="KR4i0062_WYG_066-34a"/>
　　題梅壇毛慶甫雲悅樓<lb/>
白衣蒼狗無猜物翻手悲歡變古今輸與道人長快活<lb/>
看渠起滅不闗心<hi>梅仙事實</hi>
　　王時彦<lb/>
　　　時彦蜀人<lb/>
　　題梅壇毛慶甫雲悦樓<lb/>
一生活計一身閒日與白雲相往還五百年間知此味<lb/>
華山去後到梅山<hi>梅仙事實</hi>
<pb n="KR4i0062_WYG_066-34b"/>
　　朱　渙<lb/>
　　　渙字行父號約山大理寺丞守衡州<lb/>
　　題梅壇毛慶甫雲悦樓<lb/>
和衣髙卧白雲堆門倩雲封不妄開留向山中自娱悦<lb/>
莫教一片出山来<hi>梅仙事實</hi>
　　姚　勉<lb/>
　　　勉字述之髙安人寳祐癸丑廷對第一除校書<lb/>
　　　郎兼太子舍人有雪坡集<lb/>
<pb n="KR4i0062_WYG_066-35a"/>
　　余評事惠龍團獸炭香瓔鳧實且許以百丈山楮<lb/>
　　衾而未至<lb/>
青禽銜雲落蓬壺風簷快讀光眉鬚百朋珍貺羅庭隅<lb/>
一一皆可當清娱建溪龍焙香雲腴香瓔巧製來東吴<lb/>
鬅鬙獸炭竒形模辟邪天禄獅熊貙王家舄種君家鳧<lb/>
晴沙暖抱眀月珠雅意下照仙人癯矮窗醉兀詩情孤<lb/>
蒲團松拂燒紅爐蝸廬積凍春潜驅侍兒金珞香玉膚<lb/>
月鐺煮雪煎春酥窗前笑玩嬌黄雛能言直可貢上都<lb/>
<pb n="KR4i0062_WYG_066-35b"/>
其波及晉皆君餘獨欠一幅横雲鋪王孫醉擁紅氍毺<lb/>
楮生長揖非吾徒藤牀紙帳恰此須能供梅花清夢無<lb/>
　　新晴曉歩<lb/>
晴曉芳蹊潤幽情得自怡霧黏行草蜨風舞罥花絲竹<lb/>
静聞鄰話林虚度客棊意行無伴侶池上只鶯知<lb/>
　　放生池納凉晚歸<lb/>
湖面輕烟起前山漸不分鐘聲連寺荅人語隔船聞吟<lb/>
客衣生月歸僧笠帶雲及城門未掩燈火已紛紛<lb/>
<pb n="KR4i0062_WYG_066-36a"/>
　　題西湖竹閣寺二首<lb/>
入門纔見萬琅玕便覺玲瓏日影寒峯勢近環簷外立<lb/>
湖光更好竹中看烟霞古淡僧容痩風露清髙鶴夢殘<lb/>
已占兩亭涼坐足再須登閣倚䦨干<lb/>
千古清風白樂天昔時曽此飽談禪自從西閣無吟迹<lb/>
唯有東坡嗣舊傳来往祗應湖上寺聼聞誤説海中仙<lb/>
我來再拜祠堂下笑摘巖花薦井泉<hi>以上雪坡集</hi>
　　時少章<lb/>
<pb n="KR4i0062_WYG_066-36b"/>
　　　少章字天彛金華人寳祐癸丑進士官史館檢<lb/>
　　　閱<lb/>
　　冬狩行<lb/>
北庭十月百獸肥夜植虎落朝打圍倒榛伏棘一千里<lb/>
疊鼔欲渡繩林西西風吹塵黯如霧賀蘭花驄踏風去<lb/>
老麞鈹交作兒啼横飛一矢貫兩麛將軍十指撮矢笑<lb/>
四合周阹皆絶叫牛酒過山酺爾曺今年㧞城如㧞毛<lb/>
<hi>金華詩粹</hi>
<pb n="KR4i0062_WYG_066-37a"/>
　　孫炳炎<lb/>
　　　炳炎字起晦餘姚人寶祐癸丑進士權吏部郎<lb/>
　　　出知饒州除軍器監<lb/>
　　題元實弟姚山别業<lb/>
别業倚嶙峋幽居寓目新閒花繁覆砌静燕語通人野<lb/>
翠生窗晩林香入戸春願因張老祝持以奉芳辰<hi>四眀山志</hi>
　　林　泳<lb/>
　　　泳字太淵號弓寮希逸長子寳祐元年進士出<lb/>
<pb n="KR4i0062_WYG_066-37b"/>
　　　宰安溪有集<lb/>
　　岳武穆王墓<lb/>
天意只如此將軍足可傷忠無身報主寃有骨封王苔<lb/>
雨樓牆暗花風廟路香沈思百年事揮淚灑斜陽<hi>武林舊事</hi>
　　郭　燻<lb/>
　　　燻東陽人<lb/>
　　挽内子<lb/>
山嵬嵬兮日西望吾佀兮不歸惆悵兮階前物換兮人<lb/>
<pb n="KR4i0062_WYG_066-38a"/>
非春去兮花殘春歸兮芳菲老不可以再壯君胡為而<lb/>
先馳<hi>石洞遺芳集</hi>
　　章雪崖<lb/>
　　　雪崖平江人問道于朱子<lb/>
　　偶作<lb/>
掩闗作夏計長日獨清坐戎葵競自花安榴粲成朶時<lb/>
芳詎容歇幽賞無不可㣲風忽吹來諒亦深知我<hi>車若水腳</hi>
<hi>氣集</hi>
<pb n="KR4i0062_WYG_066-38b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋詩紀事巻六十六<lb/>
</p>
<p>
</p>
  </div>
<div>
                <head>宋詩紀事巻六十七</head>
    <p>
<pb n="KR4i0062_WYG_067-1a"/>
欽定四庫全書<lb/>
　宋詩紀事巻六十七　　　　　錢塘厲鶚撰<lb/>
　　危昭徳<lb/>
　　　昭徳字子恭邵武軍人寳祐元年進士厯官起<lb/>
　　　居舍人殿中侍御史權工部侍郎兼同修國史<lb/>
　　　實録院致仕有春山集<lb/>
　　春晚<lb/>
晴天楊柳絲千緒淡月梨花玉一庭又是東風去時莭<lb/>
<pb n="KR4i0062_WYG_067-1b"/>
數聲啼鳥不堪聼<hi>後村千家詩</hi>
　　王翔龍<lb/>
　　　翔龍四眀人寳祐元年進士<lb/>
　　遊澤山<hi>在慈谿</hi>
獨俯空堂夜無人境自寛高風河影動斜月竹身寒湖<lb/>
海秋聲闊山林客夢安坐来更㡬點北斗已䦨干<hi>延祐四眀</hi>
<hi>志</hi>
　　樂雷發<lb/>
<pb n="KR4i0062_WYG_067-2a"/>
　　　雷發字聲逺舂陵人寳祐元年特科第一有雪<lb/>
　　　磯叢稾<lb/>
　　寄姚雪篷使君<hi>時姚貶衡州</hi>
湘鱗六六寄相思疎柳新蟬想别時今夜各聽三楚雁<lb/>
秋風又老一年詩梅花且補離騷闕薏苡應為史筆知<lb/>
翦竹疑峯新製笛待衝霜月訪桓伊<lb/>
　　寄許介之<lb/>
惹得詩名徧九州酒徒棊伴半公侯離騷甘隱魚鱗屋<lb/>
<pb n="KR4i0062_WYG_067-2b"/>
樂府多傳鳷鵲樓醉葉㡬窠藏菊徑蠹荷三畆䕶漁舟<lb/>
中原應有樓蘭國空鎻呉鉤到白頭<lb/>
　　送丁少卿自桂帥移鎮西蜀<lb/>
瓊海収兵玉帳閒又移齋艦泝涪灣三邉形勢全憑蜀<lb/>
四路封疆半是山魏將舊聞侵劔閣漢兵今欲巻函闗<lb/>
<hi>時㑹有三京之役</hi>細傾瑞露論西事想在元戎指顧間<lb/>
　　舜祠送桂林友人<lb/>
堯山分手舜山逢呼酒旗亭兩鬢蓬客思且須論契闊<lb/>
<pb n="KR4i0062_WYG_067-3a"/>
詩交應不計窮通兒曺富貴秋烟外前輩風流落葉中<lb/>
眀日吟船又何處渡江衣冷荻花風<lb/>
　　讀繫年録紹興八年以後事<lb/>
婁敬金繒滿去輈便看雷雨潤遐陬諸賢自抗排雲議<lb/>
宰相方深偃月謀湘國乍聞悲鵩鳥秣陵還聽唱符鳩<lb/>
九原晏老今知否搔首青編恨未休<lb/>
　　秋日村路<lb/>
兒童籬落帶斜陽豆莢薑芽社内香一路稻花誰是主<lb/>
<pb n="KR4i0062_WYG_067-3b"/>
紅蜻蜓伴緑螳螂<lb/>
　　題昭州田廷亮書稾後<lb/>
少海無波鶴禁虚滿朝閉口養曺蜍白袍烏帽和寧外<lb/>
卻有山人請建儲<hi>以上雪磯叢稾</hi>
　　游紫霞洞歌<lb/>
猗歟竒哉紫霞之洞真天開千變萬化不可述怳如幻<lb/>
出方壺與蓬莱湘妃兩姝不敢到悵望蒼梧雲縹緲邇<lb/>
来三千三百年班龍空卧金花草我採姹女江華濵是<lb/>
<pb n="KR4i0062_WYG_067-4a"/>
為三十六帝之外臣右提緑玉杖左攜紫金經長歌天<lb/>
上謡一呼開仙扃列炬照深窈懸身事幽討羣仙喜我<lb/>
来驚笑欲絶倒何侯撫我項偉遠拍我肩緑華贈我金<lb/>
條脱安期分我虹景丹借問此何地指言太虛天翠霞<lb/>
紫雲張寳幄懸黎結緑盤瓔珞萬疊蒼苔荒石田誰呼<lb/>
青龍耕紫烟虎獄銅牆未徧識擬開寳藏紅雲笈嗟我<lb/>
水際披蓑翁應是籛鏗釣神龍仙人仙人何多事驚眩<lb/>
世俗變靈異或跣巨足垂天雲或叩短趾畱沙潯或見<lb/>
<pb n="KR4i0062_WYG_067-4b"/>
姑射處子身粉霞紅綬藕絲帬或見普陀大士形或簪<lb/>
楊柳垂寳瓔或插鏤象管或結火齊珍或琢縣圃玉或<lb/>
布祇園金洞中之深不知㡬百里但見縈紆曲折一里<lb/>
一澗水人言有路通桂林乗興欲尋日華君吾聞洞中<lb/>
大小洞天三十六帝遣列真分治局上界官司應更多<lb/>
定知此地應誰屬猗歟奇哉紫霞之洞真天開我上㑹<lb/>
稽探禹穴復浮滄海登天台巖谷豈無竒視此何塵埃<lb/>
摩挲崖石題惡句記我杖屨敲雲来黄涪翁元漫叟目<lb/>
<pb n="KR4i0062_WYG_067-5a"/>
力一生空宇宙澹巖陽華有何奇枉費詩篇刻石竇<hi>九嶷</hi>
<hi>山志</hi>
　　嚴椿齡<lb/>
　　乙夘禱雨梅壇<lb/>
大隱清名格帝閽眞人新寵粲王言南昌補吏官雖小<lb/>
北極通班道更尊諫疏不容強漢室仙風聊復傲呉門<lb/>
我来物色朝元處山遶星壇水遶村<hi>梅仙事實</hi>
　　王　洧<lb/>
<pb n="KR4i0062_WYG_067-5b"/>
　　　洧號仙麓閩人曾為浙帥參<lb/>
　　西湖十景<lb/>
　　　蘇隄春曉<lb/>
孤山夜月趁疎鐘畫舫參差柳岸風鶯夢乍醒人未起<lb/>
金鴉飛上五雲東<lb/>
　　　段橋殘雪<lb/>
望湖亭外半青山跨水修梁影亦寒待伴㾗邉分草色<lb/>
鶴驚凍玉啄䦨干<lb/>
<pb n="KR4i0062_WYG_067-6a"/>
　　　雷峯夕照<lb/>
塔影初収日色昏隔墻人語近甘園南山遊徧分歸路<lb/>
半入殘塘半暗門<lb/>
　　　麴院風荷<lb/>
避暑人歸自冷泉歩頭雲錦晚凉天愛渠香陣随人遠<lb/>
行過高橋方買船<lb/>
　　　平湖秋<lb/>
萬頃寒光一席鋪冰輪行處片雲無鷲峯遥度西風冷<lb/>
<pb n="KR4i0062_WYG_067-6b"/>
桂子紛紛㸃玉壺<lb/>
　　　栁浪聞鶯<lb/>
如簧巧囀最高枝苑樹青搖萬縷絲玉輦不來春又老<lb/>
聲聲訴與落花知<lb/>
　　　花港觀魚<lb/>
斷汊惟餘舊姓傳倚䦨投餌説當年沙鷗曽見人興廢<lb/>
近日遊人又玉泉<lb/>
　　　南屏晩鐘<lb/>
<pb n="KR4i0062_WYG_067-7a"/>
涑水崖碑半緑苔春遊誰向此山来晚烟深處蒲牢響<lb/>
僧自城中應供回<lb/>
　　　三潭印月<lb/>
塔邉分占宿湖船寳鑑開匳水接天横玉叫雲何處起<lb/>
潭心驚覺老龍眠<lb/>
　　　兩峯插雲<lb/>
浮屠對峙絶攀躋積翠浮空霽靄迷試向鳯凰山上望<lb/>
南峯天近北峯低<hi>以上咸淳臨安志</hi>
<pb n="KR4i0062_WYG_067-7b"/>
　　寳祐丙辰余奉漕檄經從得識九鎻山面目咸淳<lb/>
　　乙丑嵗除前五日以帥檄遵奉朝㫖四縣疎決回<lb/>
　　塗重游時積雪初霽瓊瑤境界恍非人世得七言<lb/>
　　一章録呈菊巖龔先生<lb/>
九鎖山寒玉作圍紅塵世事可曾知峯廻似覺前無路<lb/>
身到因思舊有詩雲掩巖扉龍蟄冷月眀華表鶴歸遲<lb/>
梅花笑我真迂闊踏雪重游臘盡時<hi>洞霄詩集</hi>
　　文天祥<lb/>
<pb n="KR4i0062_WYG_067-8a"/>
　　　天祥字宋瑞一字履善吉安人寳祐四年進士<lb/>
　　　第一度宗朝累遷直學士院知贑州徳祐初除<lb/>
　　　右丞相兼樞密使元兵至奉使軍前被拘亡入<lb/>
　　　真州泛海至温州益王立拜右丞相以都督出<lb/>
　　　江西兵敗被執囚於燕京四年不屈死柴市有<lb/>
　　　指南吟嘯等集<lb/>
　　敬和道山堂慶瞻御書韻<lb/>
墨灑天奎映籒紅斯堂殿閣與俱隆方壺圓嶠神仙宅<lb/>
<pb n="KR4i0062_WYG_067-8b"/>
温洛榮河造化工列聖文章千載重諸孫聲氣一時同<lb/>
著庭更有邦人筆稽首承休學二忠<hi>著作之庭乃胡忠簡公書周文忠公</hi>
<hi>立</hi>
　　游青原<lb/>
鐘魚閒日月竹樹老風烟一徑溪聲滿四山天影圓無<lb/>
言都是趣有想便成縁夢破啼猨雨開元六百年<lb/>
空庭横螮蝀斷碣偃龍蛇活火參禪筍真泉透佛茶晚<lb/>
鐘何處雨春水滿城花夜影燈前客江西七祖家<hi>以上文山</hi>
<pb n="KR4i0062_WYG_067-9a"/>
<hi>集</hi>
　　南華山<lb/>
北行近千里迴復迷西東行行望南華忽忽如夢中佛<lb/>
化知幾塵患乃與吾同有形終歸滅不滅惟真空笑看<lb/>
曺溪水門前坐春風<lb/>
　　金陵驛<lb/>
草舍離宫轉夕暉孤雲飄泊復何依山河風景元無異<lb/>
城郭人民半已非滿地蘆花和我老舊家燕子傍誰飛<lb/>
<pb n="KR4i0062_WYG_067-9b"/>
從今别卻江南日化作啼鵑帶血歸<hi>以上指南録</hi>
　　遇異人指示作五言八句<lb/>
誰知真患難悟此大光眀雲散天仍在風休水自清功<lb/>
名㡬滅性忠孝太勞生此意如能㑹神仙亦可成<lb/>
　　上元懐舊<lb/>
禁門三五金吾夜回首青春忽二毛池上昔陪王母宴<lb/>
斗中今直貴人牢風生江海龍游逺月滿闗山鶴唳高<lb/>
夢到鈞天燈火鬧依然彩筆照宫袍<hi>以上吟嘯集</hi>
<pb n="KR4i0062_WYG_067-10a"/>
　　理宗度宗<hi>在燕京獄中</hi>
先帝弓劒逺永懐侍芳茵今朝漢社稷為話涕霑巾<lb/>
　　誤國權臣<hi>似道䘮邦之政不一而足其羈北使開邉釁則兵連禍結之始也哀哉</hi>
蒼生倚大臣北風破南極開邉一何多至死難塞責<lb/>
　　京城<lb/>
當宁陷玉座兩宫棄紫㣲北城悲笳發失涕萬人揮<lb/>
　　陵寢<lb/>
五陵花滿眼霜露在草根冥冥子規叫重是古帝魂<hi>以上</hi>
<pb n="KR4i0062_WYG_067-10b"/>
<hi>文山集杜</hi>
　　邳州哭母小祥<hi>九月七日</hi>
我有母聖善鸞飛星一周去年哭海上今年哭邳州遙<lb/>
想仲季間木主布筵几我躬已不閱祀事付支子使我<lb/>
早淪落如此終天何及今畢親喪于分亦已多母嘗教<lb/>
我忠我不違母志及泉㑹相見鬼神共懽喜<lb/>
　　過淮<lb/>
北征垂半年依依只南土今辰渡淮河始覺非故宇故<lb/>
<pb n="KR4i0062_WYG_067-11a"/>
鄉已無家三年一羇旅龍朔在何方乃我妻子所昔也<lb/>
無奈何忽已置念慮今行日云近使我淚如雨我為綱<lb/>
常謀有身不得顧妻兮莫望夫子兮莫望父天長與地<lb/>
乆此恨極千古来生業縁在骨肉當如故<lb/>
　　亂離歌六首<lb/>
有妻有妻出糟糠自少結髮不下堂亂離中道逢虎狼<lb/>
鳯飛翩翩失其凰將雛二三去何方何虞國破家又亡<lb/>
不忍舍君羅襦裳天長地乆逺茫茫牛女夜夜遥相望<lb/>
<pb n="KR4i0062_WYG_067-11b"/>
嗚呼一歌兮歌正長悲風北来起彷徨<lb/>
有妺有妹家流離良人去後攜諸兒北風吹沙塞草萋<lb/>
窮猨慘淡將安歸去年哭母南海湄三男一女同歔欷<lb/>
惟汝不在割我肌汝家零落母不知母知豈有瞑目時<lb/>
嗚呼再歌兮歌孔悲鶺鴒在原我何為<lb/>
有女有女婉清揚大者學帖臨鍾王小者讀字聲琅琅<lb/>
朔風吹衣白日黄一雙素璧委道旁雁兒雁兒秋無粱<lb/>
隨母此去誰人將嗚呼三歌兮歌愈傷非為女兒淚淋<lb/>
<pb n="KR4i0062_WYG_067-12a"/>
浪<lb/>
有子有子風骨殊釋氏抱送徐卿雛四月八日摩尼珠<lb/>
榴花犀錢落繡襦蘭湯百沸香似酥欻隨飛藿飄泥塗<lb/>
汝兄十三騎鯨魚汝今三嵗知在無嗚呼四歌兮歌以<lb/>
吁燈前老影眀月孤<lb/>
有妾有妾今何如大者手將玉蟾蜍次者親抱汗血駒<lb/>
晨妝靚服臨西湖英英雁蕩飄璚琚風花亂墜鳥鳴呼<lb/>
金鏡沆瀣浮汙渠天摧地裂龍虎徂美人塵土何代無<lb/>
<pb n="KR4i0062_WYG_067-12b"/>
嗚呼五歌兮歌鬱紆為爾迎風立斯須<lb/>
我生我生何不辰孤根不識桃李春天寒日短空愁人<lb/>
北風吹隨鐵馬塵初憐骨肉鍾竒禍如今骨肉更憐我<lb/>
汝在空能嬰我懐我死誰當收我骸人生百年何醜好<lb/>
黄粱得喪俱草草嗚呼六歌兮勿復道出門一笑天地<lb/>
老<hi>收柳女信痛割腸胃人誰無妻兒骨肉之情但今日事到這裏于義當死乃是命也奈何奈何塗中有三</hi>
<hi>詩今録至言至于此淚下如雨之一讀此三詩便知老兄悲痛真切之情事至于此為  奈何兄事秖待千二</hi>
<hi>哥至造物自有安排周一可将此詩呈嫂氏歸之天命仍語靚妝璚英不曾  旋得毋怨毋怨徐妳以下皆可</hi>
<pb n="KR4i0062_WYG_067-13a"/>
<hi>道達吾此意當此天翻地亂人人流落天數奈何奈何  一可令柳女環女好做人爹爹管不得淚下哽咽哽</hi>
<hi>咽賢一此詩本仍可納之干二哥五  妹</hi>　<hi>兄天祥家書逹百</hi>
　　　<hi>鐵網珊瑚張翥跋云右文信公遺墨前參知政事本齋王公所藏公殁已乆家人理筐匳書尺</hi>
　　　<hi>叢積顧是紙損爛将裂以拭巵匜公之子季境適至識為信公書咄唶驚異亟命装池以完嗚</hi>
　　　<hi>呼豈非有神物守䕶之歟不然英靈之氣不泯而致之歟先賢尺牘人尚皆藏弆之矧信公之</hi>
　　　<hi>精忠偉烈震耀古今翰墨光芒垂示臣子者乎不惟王氏寳之百世而下固夫人之所同寳也</hi>
　　　<hi>史官河東張翥書</hi>
　　羅　椅<lb/>
<pb n="KR4i0062_WYG_067-13b"/>
　　　椅字子逺號磵谷廬陵人饒䨇峯高第寳祐四<lb/>
　　　年登第以秉義郎為江陵教改潭州及宰贛之<lb/>
　　　信豐遷提轄𣙜貨度宗升遐失于入臨論罷<lb/>
　　呉江雪霽圗<lb/>
天上清流雪片人間名勝呉淞兩賢相厄已甚頼得斜<lb/>
陽半峯<hi>詩家鼎臠</hi>
　　次劉孟元見贄韻<lb/>
坐久不知夜飢鼯窺瓦檠詩徒吟樂國酒不打愁城白<lb/>
<pb n="KR4i0062_WYG_067-14a"/>
雪夫君句黄花老我情商量能住否賸欲飲公榮<hi>翰墨大全</hi>
　　寄危驪塘贈以古鑑<lb/>
百尺樓頭山雨長夢提白髮濯滄浪從渠金帶花成蔟<lb/>
何處魚羮飯不香語妙囊中了今古騷成肘後繫瀟湘<lb/>
山寒嵗晩蘭苖盛欲當包茅獻草堂<hi>詩林萬選</hi>
　　幼輿折齒歌<lb/>
秋衫未成錦機語棠梨半花鳯一羽象牀雪綜小龍梭<lb/>
細穴銀光口氷縷西鄰郎君東海歸芙蓉半白杏雨肥<lb/>
<pb n="KR4i0062_WYG_067-14b"/>
十二䦨邉説幽怨勸織南浦鴛鴦飛匿蘭含蕙無消息<lb/>
春醒彤霞漾玉色小龍呼出風雨聲奔騰觸裂䨇白石<lb/>
白石國城三十六女子軍来兩城覆鸞歌猨嘯強激昻<lb/>
百戸風来如箭鏃章臺公子真豪縱復以㣲言相感動<lb/>
郎君切莫更癡心忍作甘心可人痛<hi>乾坤清氣</hi>
　　呉　琳<lb/>
　　　琳字禹玉號存吾潛之子寳祐四年進士倅婺<lb/>
　　　州<lb/>
<pb n="KR4i0062_WYG_067-15a"/>
　　題鹿田西寺壁<lb/>
為從吏隱招提宿相望城中隔㡬塵雲暗雨来疑是晚<lb/>
山深寒在不知春鋤松得石添幽徑接竹通泉隔近鄰<lb/>
此去又尋三洞約初平應怪我来頻<hi>呉禮部詩話</hi>
　　唐天麟<lb/>
　　　天麟嘉興人寳祐四年進士<lb/>
　　烟雨樓<lb/>
百尺樓高足賞心我來猶記舊登臨四時天色有晴雨<lb/>
<pb n="KR4i0062_WYG_067-15b"/>
一片湖光無古今逺塔連隂知寺隱小舟穿柳覺春深<lb/>
凭䦨多少斜陽景分付漁歌替晚吟<hi>至元嘉禾志</hi>
　　陳　著<lb/>
　　　著字子㣲號本堂鄞人寳祐四年進士仕為著<lb/>
　　　作郎出知嘉興忤賈似道改臨安通判有本堂<lb/>
　　　集<lb/>
　　題勝國院<hi>在奉化縣</hi>
轉路便幽深曾来不用尋寺依仙石腳僧識老巖心是<lb/>
<pb n="KR4i0062_WYG_067-16a"/>
處鬼無墓此山松自林滔滔未涯事分付一蟬吟<hi>延祐四眀</hi>
<hi>志</hi>
　　陸夢發<lb/>
　　　夢發字太初歙人寶祐四年進士官太府寺丞<lb/>
　　　徳祐乙亥殁于上海有烏衣集<lb/>
　　梅花<lb/>
城中忙失探梅期初見僧窗一兩枝猶喜相逢那恨晚<lb/>
故應更好半開時今冬不雪何闗事值伴孤芳郤欠伊<lb/>
<pb n="KR4i0062_WYG_067-16b"/>
月落山空正幽獨慰存無酒且新詩<hi>梅花鼔吹</hi>
　　薛　嵎<lb/>
　　　嵎字仲止一字賔日永嘉人寳祐四年進士終<lb/>
　　　長溪簿有雲泉集<lb/>
　　　<hi>趙東閣曰雲泉詩本用唐體物與理稱自成一家</hi>
　　嵗暮書懐<lb/>
園林春又近老態更無懽添嵗兒童喜照貧燈火寒直<lb/>
心嗟道喪多事識才難已種梅千樹從今爛漫看<lb/>
<pb n="KR4i0062_WYG_067-17a"/>
　　寄宋希仁兄弟<lb/>
咫尺不相見閉門唯苦吟聽殘寒夜雨灰盡壮年心身<lb/>
外一貧在燈前百慮深所欣交友義白首到如今<lb/>
　　省試舟中<lb/>
闕下春光近囊金又一空霜風吹敗絮星斗隔疎篷世<lb/>
道誰能挽妻孥見未同青燈對黄册銷盡㡬英雄<lb/>
　　漁村<lb/>
生涯小小落溪灣妻子知時不説難畢竟直鉤為計拙<lb/>
<pb n="KR4i0062_WYG_067-17b"/>
晚来無酒可銷寒<lb/>
　　松風隆首座住雲際禪院<lb/>
山門開望海鐘鼓動魚龍人具慈悲相秋生寂寞容隨<lb/>
身惟一鉢留偈别䨇松後夜橋西月支笻失所從<lb/>
　　自君之出矣<lb/>
自君之出矣抱此離恨情春蠶不作絲纏綿過一生<hi>以上</hi>
<hi>雲泉集</hi>
　　陸秀夫<lb/>
<pb n="KR4i0062_WYG_067-18a"/>
　　　秀夫字君實楚州鹽城人寳祐四年進士累擢<lb/>
　　　宗正少卿兼權起居舍人元兵入臨安益王立<lb/>
　　　于福州進端眀殿學士同簽樞密院事崖山破<lb/>
　　　負王赴海死<lb/>
　　鶴林寺<lb/>
嵗月未可盡朝昏屢不眠窗前多古木牀上半殘編放<lb/>
犢飲溪水助僧耕種田寺門乆斷掃分食媿農賢<hi>鎮江府志</hi>
　　句<lb/>
<pb n="KR4i0062_WYG_067-18b"/>
曽聞海上鐵斗膽猶見雲中金甲神<hi>挽張郢州世傑山房隨筆</hi>
　　謝枋得<lb/>
　　　枋得字君直號疊山信州弋陽人寳祐四年進<lb/>
　　　士咸淳中為江東提刑江西招諭使景炎帝以<lb/>
　　　枋得為江東制置使即弋陽起義兵軍潰隱于<lb/>
　　　閩元徵聘累辭不就後福建行省魏天祐廹脅<lb/>
　　　至燕不食死門人誄之曰文節先生有疊山集<lb/>
　　北行别人<lb/>
<pb n="KR4i0062_WYG_067-19a"/>
雪中松柏愈青青扶植綱常在此行天下豈無龔勝潔<lb/>
人間何獨伯夷清義髙便覺生堪捨禮重方知死甚輕<lb/>
南八男兒終不屈皇天上帝眼分眀<lb/>
　　求紙衾<lb/>
避世知無地危身只信天寧持龔夬<hi>一作勝</hi>扇不著挺之<lb/>
綿養性真同道知心有宿縁紙衾加惠絮晴日卧雲邉<lb/>
　　春日聞杜宇<lb/>
杜鵑日日勸人歸一片歸心誰得知望帝有神如可問<lb/>
<pb n="KR4i0062_WYG_067-19b"/>
謂予何日是歸期<lb/>
　　慶全菴桃花<lb/>
尋得桃源好避秦桃紅又見一年春花飛莫遣隨流水<lb/>
怕有漁郎来問津<hi>以上疊山集</hi>
　　武夷山中<lb/>
十年無夢得還家獨立青峯野水涯天地寂寥山雨歇<lb/>
㡬生修得到梅花<hi>天地間集</hi>
　　菖蒲歌<lb/>
<pb n="KR4i0062_WYG_067-20a"/>
有石竒峭天琢成有草夭夭冬夏青人言菖蒲非一種<lb/>
上品九節通仙靈異根不帶塵埃氣孤操愛結泉石盟<lb/>
明窗浄几有宿契花林草砌無交情夜深不嫌清露重<lb/>
晨光疑有白雲生嫩如秦時童女登蓬瀛手攜緑玉杖<lb/>
徐行痩如天台山上聖賢僧休糧絶粒孤鶴形動如五<lb/>
百義士從田横英氣凜凜摩青冥清如三千弟子立孔<lb/>
庭回琴點瑟天機鳴堂前不入紅粉意席上常聽詩書<lb/>
聲怪石篠蕩皆充貢此物舜廟當共登神農多智入本<lb/>
<pb n="KR4i0062_WYG_067-20b"/>
草靈均蔽賢遺騷經幽人耽翫發仙興方士服餌延修<lb/>
齡綵鸞紫鳯琪花苑青虯玉麟芙蓉城上界真人好清<lb/>
淨見此靈苖當大驚我欲攜之朝上帝太清瑶草不敢<lb/>
專芳馨玉皇一笑留香案賜與有道者長生人間千花<lb/>
萬草盡榮豔未必敢與此草爭高名<hi>宋遺民集</hi>
　　柴隨亨<lb/>
　　　隨亨字剛中號瞻岵居士寳祐四年進士知建<lb/>
　　　昌軍事宋亡與其兄望弟元亨元彪隱于櫸林<lb/>
<pb n="KR4i0062_WYG_067-21a"/>
　　　九磜之閒人稱柴氏四隱<lb/>
　　題白雲菴<lb/>
散䇿入禪扉愁城酒解圍泥黄肥客屨雲淡䕶僧衣心<lb/>
事溪相照吟情雨帶歸未盟泉石隱林鶴背人飛<lb/>
　　江行即事<lb/>
讀罷騷經手自抄紉蘭歸計勝誅茅新蠶食葉將成繭<lb/>
舊燕銜泥旋補巢菜老花隨黄麥落草長色與緑楊交<lb/>
一春過盡三之二閒倚東風憶孟郊<lb/>
<pb n="KR4i0062_WYG_067-21b"/>
　　錢唐寒食<lb/>
絮花如雪草如茵寒食清眀處處春惆悵錢唐門外路<lb/>
今年人哭去年人<hi>以上柴氏四隠集</hi>
　　舒岳祥<lb/>
　　　岳祥字舜侯台州寧海人寳祐四年進士官奉<lb/>
　　　化尉終承直郎宋亡不仕有篆畦稾蜨軒稾竹<lb/>
　　　梧里稾蓀墅稾學者稱閬風先生<lb/>
　　古意<lb/>
<pb n="KR4i0062_WYG_067-22a"/>
客從南方来遺我薫風琴薫風未易致且奏易水吟高<lb/>
浪忽起立四顧變愁隂征馬立躊蹰旁人淚霑襟壯士<lb/>
不畏死怒髮豎森森長揖辭四座秦闗無阻深燕客視<lb/>
秦王已若罝中禽一朝事不成易水有悲音請君且勿<lb/>
彈此曲傷人心<lb/>
　　一春四十日天氣未佳花事行復已矣太息成吟<lb/>
積翠林塘十畝隂雨中不覺晩寒侵江山萬里登樓眼<lb/>
宇宙千年隱几心有客不来還日暮掩書無語自春深<lb/>
<pb n="KR4i0062_WYG_067-22b"/>
倚䦨欲數排簷竹故故飛花點客襟<hi>以上赤城詩集</hi>
　　天門山<lb/>
烟樹連天逺漁樵兩地分仙舟滄海路僧錫石橋雲落<lb/>
日人行少空村犬吠聞誰知隱淪者絶迹在人羣<lb/>
　　石臺紀遊<lb/>
蒼山面長溪勢若飲奔馬層臺跨其脊萬古絶蕭灑登<lb/>
臨惟兹時朋從未云寡迢迢厯榛莽靡靡眺原野白雲<lb/>
與翠霞夐在履舄下窮秋向搖落霜菊摘盈把賞心孰<lb/>
<pb n="KR4i0062_WYG_067-23a"/>
與同幽抱欣已寫邈矣千載期名山俟来者<hi>以上台州府志</hi>
　　楊白花<lb/>
楊白花懊惱隨風渡江水將心莫託少年郎少年一行<lb/>
輕萬里楊條插地便生根花性飄揚似夢塵恨不築城<lb/>
高萬丈花飛莫放出重門珠簾繡柱香雲䕶秖有黄鶯<lb/>
知去路<hi>宋藝圃集</hi>
　　唐元齡<lb/>
　　　元齡新建人寳祐進士樂安令<lb/>
<pb n="KR4i0062_WYG_067-23b"/>
　　鬱林寺<lb/>
一徑通深窈叢林獨蔚然神仙棲佛屋香火當僧田䍐<lb/>
見催租吏誰談文字禪呉儂来拜朔僂指滿三千<hi>西江詩話</hi>
　　潘希白<lb/>
　　　希白字懐古號漁莊永嘉人寳祐中登第幹辦<lb/>
　　　臨安府節制司公事徳祐中起為史館檢校不<lb/>
　　　赴<lb/>
　　送蔣朴之維揚<lb/>
<pb n="KR4i0062_WYG_067-24a"/>
隋家天子愛揚州四十離宫取次遊荆棘久迷秦隴路<lb/>
柳絲空拂汴河流君才清似庾開府世事難于孫仲謀<lb/>
莫為青山怯騎馬卻將風景付閒愁<lb/>
　　入南溪<lb/>
沙頭落月照篷低杜宇誰家樹底啼舟子不知人未起<lb/>
載將殘夢上南溪<hi>以上東甌詩集</hi>
　　史季溫<lb/>
　　　季溫字子威眉山人舉進士寳祐中官祕書少<lb/>
<pb n="KR4i0062_WYG_067-24b"/>
　　　監<lb/>
　　逰鼓山<lb/>
上到瓊峯第㡬間御風騎氣渺人寰天高陡覺星辰近<lb/>
地迥偏饒日月閒去海茫茫疑十里望州隱隱見三山<lb/>
武夷榜墨千年在任使重厓蘚字斑<hi>鼔山志</hi>
　　朱　杰<lb/>
　　　杰字子俊金華人寳祐中豐城令<lb/>
　　遊九鎻山<lb/>
<pb n="KR4i0062_WYG_067-25a"/>
九天虎豹不守闗瑶京夜半墮塵寰化為青山故曲折<lb/>
中有玉殿開仙班白龍天来三百丈飛沫直下琉璃灣<lb/>
神仙可望不可接桃花伴我歸人間<hi>洞霄詩集</hi>
　　侯　畐<lb/>
　　　畐字道子樂清人以武舉仕寳祐閒為海州通<lb/>
　　　判李松夀據山東突出漣泗鏖城下死之賜廟<lb/>
　　　旌忠諡節毅有霜崖集<lb/>
　　暮雨<lb/>
<pb n="KR4i0062_WYG_067-25b"/>
暮雨生寒衣袂薄楚鄉客子正傷情扁舟莫向蘆邉宿<lb/>
夜半西風有雁聲<hi>東甌詩集</hi>
　　曾　極<lb/>
　　　極字景建臨川布衣文定公弟宰之後以詩語<lb/>
　　　訕謗謫道州卒有舂陵小雅金陵百詠<lb/>
　　寄蔡西山時在道州貶所<lb/>
四海朱夫子徵君獨典刑青雲伯夷傳白首太𤣥經有<lb/>
客憐孤憤無人問獨醒瑶琴空鎖匣絃絶不堪聽<hi>後村詩話</hi>
<pb n="KR4i0062_WYG_067-26a"/>
　　往舂陵作<lb/>
挟䇿行行訪楚囚也勝流落嶠南州鬢絲半是呉蠶吐<lb/>
襟血全因蜀鳥流徑窄不妨隨繭栗路長那更聽鉤輈<lb/>
家山千里雲千疊十口生離兩地愁<lb/>
　　　<hi>鶴林玉露渡江以来詩禍殆絶唯寳祐間中興江湖集出劉潛夫詩云不是朱三能䟦扈秖縁</hi>
　　　<hi>鄭五欠經綸又云東風謬掌花權柄卻忌孤髙不主張敖器之云梧桐秋雨何王府楊柳春風</hi>
　　　<hi>彼相橋曽景建云九十日春晴景少一千年事亂時多當國者見而惡之並行貶斥景建謫舂</hi>
　　　<hi>陵死焉往舂陵詩云云</hi>
<pb n="KR4i0062_WYG_067-26b"/>
　　送曾泉州<lb/>
隱然風節動朝行屢叩龍墀貢皁嚢未促相如歸蜀道<lb/>
翻令汲黯去淮陽使藩自足榮莱服邃殿誰當補舜裳<lb/>
急召諸賢固根本璽書早晚出眀光<hi>濂洛風雅</hi>
　　和謝康樂華子岡韻<lb/>
隱仙無定在館宇非一山華子出商洛巢雲俯渴泉嬴<lb/>
顚劉蹶際師生自為賢頗哀區中人峯頂起新阡決絶<lb/>
目下事駕鴻淩紫烟身隱焉用文滅跡托空筌雲仍散<lb/>
<pb n="KR4i0062_WYG_067-27a"/>
洲渚世漁業相傳笭箵挂虎落舴艋當門前蹇予厭世<lb/>
慮企石聽潺湲山空月眀時足音自跫然<lb/>
　　遊華子岡紅泉碧㵎<lb/>
去城纔半驛深谷自逶迤藤絡崩厓石松垂倒地枝寒<lb/>
山束毛髮碧澗照須眉霜氣全消歇空存太傅祠<hi>以上撫州</hi>
<hi>府志</hi>
　　金陵百詠<hi>存二十九首</hi>
　　　覆舟山<hi>在城北五里晉北郊壇宋藥園壘樂遊苑冰井甘露亭皆在此山</hi>
<pb n="KR4i0062_WYG_067-27b"/>
六代興亡貉一丘繁華夢逐水東流操蛇神<hi>原注列子注山海之</hi>
<hi>神皆操蛇</hi>向山前笑三百年前㡬覆舟<lb/>
　　　秦淮<hi>在縣南三里始皇時望氣者云金陵有天子氣使朱衣鑿山為瀆以斷地脈改金陵</hi>
　　　<hi>為秣陵晉陽秋秦開故曰秦淮或云淮水發源屈曲不類人工</hi>
鑿斷山根役萬人祖龍癡絶更東巡石城㡬度更新主<lb/>
贏得淮流尚繫秦<lb/>
　　　西浦<hi>張碩遇杜蘭香處</hi>
珠璫錯落江臯佩羅韈輕盈洛浦妝欲採蘋花擲春信<lb/>
<pb n="KR4i0062_WYG_067-28a"/>
停橈難覓杜蘭香<lb/>
　　　桃葉渡<hi>一名南浦渡金陵覽古在秦淮口桃葉者晉王獻之愛妾名也獻之詩云桃葉</hi>
　　　<hi>復桃葉渡江不用檝但渡無所苦我自迎接汝言不用檝者謂横波急也獻之歌此送之</hi>
帬腰芳草抱長隄南浦年年怨别離水送横波山斂翠<lb/>
一如桃葉渡江時<lb/>
　　　臙脂井<hi>陳末後主與張麗華孔貴嬪投景陽井以避隋兵舊傳云欄有石脈以帛拭之</hi>
　　　<hi>作臙脂色又名辱井在法華寺或云白蓮閣下有小池面方丈餘或云在保寧寺覽輝閣側</hi>
寒泉玉甃没春蕪石染臙脂潤不枯杏怨桃羞嬌欲墮<lb/>
<pb n="KR4i0062_WYG_067-28b"/>
猶將紅淚灑黄奴<lb/>
　　　射殿<hi>有七十間旁多槐竹</hi>
鶴蓋隂隂覆苑墻更添蒼雪助清涼高皇儉徳規模逺<lb/>
不作南朝石歩廊<hi>李賀詩春熱張鶴盖兎目宫槐小蘇子瞻竹詩蒼雪紛紛落夏簟丁公言</hi>
<hi>詩困憶南朝石歩廊</hi>
　　　古龍屏風<hi>宣和舊物高宗攜之渡江後壊爛宫官惜之翦裁背成屏風立殿上</hi>
乗雲逰霧過江東繪事當年笑葉公可恨横空千丈勢<lb/>
剪裁今入小屏風<lb/>
<pb n="KR4i0062_WYG_067-29a"/>
　　　新亭<hi>在城南十五里金陵覽古在江寧縣十里洛陽四山圍伊洛瀍澗在中建康亦四山</hi>
　　　<hi>圍秦淮直瀆在中故云風景不殊舉目有山河之異李白云山似洛陽多許渾云秖有青山似</hi>
　　　<hi>洛中謂此也蔡薿作天津橋亦以此</hi>
青山四合遶天津風景依然似洛濵江左于今成樂土<lb/>
新亭垂淚亦無人<lb/>
　　　賞心亭<hi>下臨秦淮盡觀覽之勝丁晉公謂建嘗以周昉所畫袁安卧雪圗張于屏後太</hi>
　　　<hi>守易去續志又云丁始典金陵陛辭之日真宗出八幅袁安卧雪圗付丁謂曰卿到金陵可選</hi>
　　　<hi>一絶景處張此圖謂遂張于賞心亭柱上有蘓子瞻題名猶存</hi>
<pb n="KR4i0062_WYG_067-29b"/>
柱上題名客姓蘇江山清絶冠呉都六花飛舞凭䦨處<lb/>
一本天生卧雪圗<lb/>
　　　同泰寺<hi>在臺城内梁武帝窮竭帑藏造大佛寺閣七層為天大所禁</hi>
布薩闗齋涕泗揮大通基在昔人非此身終屬侯丞相<lb/>
誰辦金錢贖帝歸<lb/>
　　　宋興寺<hi>劉裕故居也</hi>
晉至昌眀祚已終讖文猶有兩昏童桓元偷得宮中璽<lb/>
卻屬新河伐荻翁<lb/>
<pb n="KR4i0062_WYG_067-30a"/>
　　　八功徳水<hi>在蔣山悟真菴後按梅摯亭記梁天監中有胡僧曇隱寓錫于此山中乏</hi>
　　　<hi>水時有龐眉叟相謂曰予山龍也知師飲渴措之無難俄而一沼沸成後有西僧繼至云本域</hi>
　　　<hi>八池已失其一似竭彼盈此也其泉一清二冷三香四柔五甘六浄七不饁八蠲疴故名八功</hi>
　　　<hi>徳水自梁以後常取給</hi>
數斗供厨替八珍穿松潄石瑩心神中涵百衲烟霞色<lb/>
不染齊梁歌舞塵<lb/>
　　　謝　廟<lb/>
兒輩能軍國未危更令朱序助聲威秦人若有全師集<lb/>
<pb n="KR4i0062_WYG_067-30b"/>
雲母車盛晉鼎歸<lb/>
　　　蒋帝廟<lb/>
白馬千年繫廟門爐煙浮動衮龍昏闔棺謾説榮枯定<lb/>
青骨猶當履至尊<lb/>
　　　呉大帝陵<lb/>
老瞞虎裂横中州何物生兒作仲謀四十帝中功第一<lb/>
壊陵無主使人愁<lb/>
　　　卞將軍墓<lb/>
<pb n="KR4i0062_WYG_067-31a"/>
握節顔公拳透爪歸元先軫面如生晉陵發掘今無主<lb/>
獨有忠魂只冶城<lb/>
　　　張麗華墓<hi>在賞心亭天井中間有光氣如匹練掬之如水銀漸流散</hi>
伴侣聲沈王氣銷香魂血涴有誰招蓬科三尺光塵在<lb/>
猶作臺城花月妖<lb/>
　　　臺城<lb/>
紫蓋横天整復斜興亡接翅似昏鴉舊時石闕摩雲處<lb/>
荻屋荆扉一兩家<lb/>
<pb n="KR4i0062_WYG_067-31b"/>
　　　李氏宫<hi>本朝修李氏宫掘地得水銀数十斛乃宫娥棄粉膩所積也事見湘山野録</hi>
埋愁無地柰君何可是黄壚飲恨多玉鏡臺前棄脂水<lb/>
深泉流永尚盈科<lb/>
　　　華林園<lb/>
羽葆来臨鼓吹停華林暢飲倒長瓶萬年天子瞢騰眼<lb/>
錯認長星作酒星<lb/>
　　　昇元閣鐸<hi>今之昇元閣非古基矣石柱二見屹立右軍教塲中昇元閣一名瓦棺閣乃梁</hi>
　　　<hi>朝建高二百四十尺</hi>
<pb n="KR4i0062_WYG_067-32a"/>
摩挲石柱蘚痕斑亡國如鴻去不還無復切雲三百尺<lb/>
秖傳風鐸在人間<lb/>
　　　孫陵鵝眼錢<lb/>
六代初終㡬變遷孫陵無樹起寒煙青蚨細薄如榆荚<lb/>
猶是當年買笑錢<lb/>
　　　澄心堂紙<hi>王直方詩話澄心堂紙江南李後主所製劉貢父詩當時百金售一幅澄</hi>
　　　<hi>心堂中千萬軸</hi>
楮生玉面霧深藏未肎横陳翰墨場一幅䧏牋何用許<lb/>
<pb n="KR4i0062_WYG_067-32b"/>
價高縁寫宋文章<lb/>
　　　徳慶堂字<hi>李主所書南唐但餘此物李主筆法有鐡鉤鎻</hi>
森然筆勢聚干將氣軋鍾王未肎降惆悵當年鐵鉤鎖<lb/>
可能無意鎖長江<lb/>
　　　三段石<hi>上元縣南三十里有段石岡丹陽記云有大碣石長二丈折為三段紀呉功徳</hi>
　　　<hi>其文東觀令華覈作其字大篆或又云皇象書也今移在府中</hi>
凜然皇象法書存重屋應無野火焚割據英雄餘一念<lb/>
斷碑千載尚三分<lb/>
<pb n="KR4i0062_WYG_067-33a"/>
　　　校官碑<hi>在溧陽縣官㕔</hi>
風摧雨剝校官碑集古先生竟不知同是光和千嵗刻<lb/>
未容苦縣獨稱竒<lb/>
　　　石歩道中有石麒麟數十<lb/>
地悴天荒丘隴平難從野老問衰興蒼烟落日低迷處<lb/>
折足麒麟記壊陵<lb/>
　　　鳯州柳<hi>鳯州柳蜀主與江南結婚求得其種鳯州出手柳酒</hi>
蜀主函封遣使時芳根元自鳯州移柔荑<graphic n="KR0812" url="https://raw.githubusercontent.com/kanripo/KR-Gaiji/master/images/KR0812.png" mimeType="image/png"/>醁今安在<lb/>
<pb n="KR4i0062_WYG_067-33b"/>
唯有青絲拂地垂<lb/>
　　　青松路<hi>王介甫手種松</hi>
致君堯舜事何難投老鍾山賦考槃愁殺天津橋上客<lb/>
杜鵑聲裏兩眉攢<hi>以上方輿勝覽</hi>
　　　<hi>翰墨大全羅磵谷謝景建惠金陵百詠書云黍苗離離麥秀芃芃弔古宫于荒畦撫頺城于野</hi>
　　　<hi>草僕悲馬懐之歎至百詠極矣不知景建是何肺腑能辦此等惱人言語于千載之下耶</hi>
　<lb/>
　宋詩紀事巻六十七<lb/>
</p>
<p>
</p>
  </div>
<div>
                <head>宋詩紀事巻六十八</head>
    <p>
<pb n="KR4i0062_WYG_068-1a"/>
欽定四庫全書<lb/>
　宋詩紀事巻六十八　　　　　錢塘厲鶚撰<lb/>
　　吳大有<lb/>
　　　大有字有大號松壑嵊縣人寳祐間遊太學率<lb/>
　　　諸生上書言賈似道姦狀不遂退處林泉與林<lb/>
　　　昉仇遠白珽等以詩酒相娛元初辟為國子檢<lb/>
　　　閱不赴<lb/>
　　餞陳隨隱歸臨川<lb/>
<pb n="KR4i0062_WYG_068-1b"/>
我昔見君方成童長吉才華驚鉅公人間科第不屑就<lb/>
直使聲名聞九重乃翁引上凝華殿子虚不待他人薦<lb/>
入直來來凡幾年天上奇書盡曽見翩然歸去大江西<lb/>
二疏父子還相隨故鄉分得雲水地卻喜不爽漁樵期<lb/>
春雨騎牛對烟草何如振衣隨龍五雲表秋霜黄獨煨<lb/>
地爐何如駝峯犀筯食天廚林間拾葉抄詩句何如宫<lb/>
妃捧硯揮毫處溪邊照影著荷衣何如龍門應制奪錦<lb/>
時鈞天夢㫁難囘顧浩然合在山中住金石臺前伴白<lb/>
<pb n="KR4i0062_WYG_068-2a"/>
雲六年不踏西湖路今日重來發長吁忍看清平破草<lb/>
廬盡拈書籍向人賣歸買田園供荷鋤乃翁齒髮落倚<lb/>
門待兒斜日薄孤山梅花帶不歸卻喚扁舟載童鶴<hi>隨隱</hi>
<hi>漫錄</hi>
　　遊天竺<lb/>
編茅為屋住結葉作衣裳不試燒金訣唯尋煮石方洗<lb/>
瓢溪月冷采藥野雲香常有仙家鶴飛來繞石牀<hi>天竺寺志</hi>
　　雜詩<lb/>
<pb n="KR4i0062_WYG_068-2b"/>
兩年書問斷湖海竟悠悠一見心雖滿相看淚忽流彩<lb/>
烟山色暮碧瀨月痕秋明日登程去鶺鴒沙上愁<lb/>
山中多雨水秋晩正妨農病菜和根煮新粳帶溼舂擁<lb/>
沙埋廢井墮石折枯松寂寂猿啼晝白雲藏數峯<lb/>
客行情最苦草草共清尊萬水千山路今朝好出門<lb/>
雁聲低度水村深中有人敲月下砧滿屋秋風燈欲暗<lb/>
江山千里故園心<hi>以上珊瑚網</hi>
　　陳仁玉<lb/>
<pb n="KR4i0062_WYG_068-3a"/>
　　　仁玉號碧棲仙居人第進士開慶中禮部郎中<lb/>
　　　兼崇政殿說書除直祕閣浙東提刑兼知衢州<lb/>
　　　直敷文閣<lb/>
　　南峯寺藍光軒懷吳直翁<lb/>
懷佳人兮山扃躡烟霏兮步輕蹇獨立兮山上空山無<lb/>
人兮寒松自聲懷佳人兮何許白雲封關兮猨鶴看戸<lb/>
羌有懷兮曷愬風虛徐兮簷鐸語辭佳人兮未來聊逍<lb/>
遙兮容與<hi>呉禮部詩話</hi>
<pb n="KR4i0062_WYG_068-3b"/>
　　遊洞霄宮<lb/>
天柱峯頭疊紫烟遙看萬玉聳相連雲深九鎖疑無路<lb/>
翠豁一區俄有天爽氣襲人森石樹嗔雷飛雨響山泉<lb/>
翛然不類人間世今日自驚平地仙<hi>洞霄詩集</hi>
　　題蘇端明書乳泉賦後<lb/>
坡公謫海上人傳已仙去道逄章子厚遄復返塵路至<lb/>
言想世驚猶閟乳泉賦遙憐嵩山丘千古不可駐<hi>式古堂書</hi>
<hi>考</hi>
<pb n="KR4i0062_WYG_068-4a"/>
　　陳宜中<lb/>
　　　宜中字與權永嘉人景定三年進士第二德祐<lb/>
　　　元年除知樞密院參知政事拜特進右丞相元<lb/>
　　　兵至臨安宜中宵遁入閩益王以為左丞相井<lb/>
　　　澳之敗宜中如占城不反後歿於暹<lb/>
　　如占城經吳川極浦亭<lb/>
顛風吹雨過呉川極浦亭前望遠天有路可通環嶼外<lb/>
無山堪並首陽巔溪雲起處潮初長夜月高時人未眠異<lb/>
<pb n="KR4i0062_WYG_068-4b"/>
日北歸須記取平蕪盡處一峯圓<hi>廣東通志</hi>
　　丁　開<hi>張中行</hi>
　　　開字復見長沙人負氣敢言安撫向士璧被問<lb/>
　　　開獨詣闕上疏具陳士璧有大功軍府小費不<lb/>
　　　宜推究書奏羈管揚州嵗餘卒<lb/>
　　可惜<lb/>
日者今何及天乎有不平功高人共嫉事定我當烹父<lb/>
老俱嗚咽天王本聖明不愁罹黨禍攜淚向孤城<lb/>
<pb n="KR4i0062_WYG_068-5a"/>
　　漂泊岳陽遇張中行泛舟洞庭晩宿君山聨句<lb/>
元氣無根株<hi>開</hi>地脈有斷絶<hi>中/行</hi>日月互吞吐<hi>開</hi>雲霧自<lb/>
生滅<hi>中行</hi>楚妃結幽想<hi>開/</hi>巴客答清吷<hi>中行</hi>寧知莽蒼中不<lb/>
假巨鼇力勢閱南紀浮<hi>開</hi>思隨西風發形影寄孤舟<hi>中行</hi>
吾道成鴂舌笑談正淩傲<hi>開</hi>俯仰不偪側每與景物㑹<lb/>
<hi>中行</hi>未省歡娯畢疊翠晩愔愔<hi>開</hi>墮黄秋的的魚龍負贔<lb/>
屭<hi>中行</hi>獨鳥去不息曠原眇周抱<hi>開</hi>異境超慌惚徑度萬<lb/>
頃空<hi>中行</hi>忽得一拳碧稍稍雞犬近<hi>開</hi>依依鐘梵夕推門<lb/>
<pb n="KR4i0062_WYG_068-5b"/>
月微墮<hi>中行</hi>煮茗香初歇衣裳識霜信<hi>開</hi>瓶鉢了禪悅事<lb/>
定心源清<hi>中行</hi>夢回斗柄直周游興欲盡<hi>開</hi>長往計未決<lb/>
出門更回首<hi>中行</hi>沙水盪虚白美哉神禹功<hi>開</hi>已矣三苖<lb/>
國山川長不朽<hi>中行</hi>愚智俱可惜神交正冥冥<hi>開</hi>指㸃空<lb/>
歷歷甚勿語俗人<hi>中行</hi>桃源恐相失<hi>開</hi>
　　建業<lb/>
誰遣凄涼滿眼中蘋花渺渺又秋風龍蹲虎踞江山大<lb/>
馬去牛來社稷空縱有千人惟諾諾本無百嵗更悤悤<lb/>
<pb n="KR4i0062_WYG_068-6a"/>
乾坤顛倒孤舟在聊復殘生伴釣翁<lb/>
　　揚州嵗莫<lb/>
萬國回春日層城晩眺餘江聲隔吳楚原色到邳徐大<lb/>
閱軍容壯狂歌客禮疎百年寒荻裏風雨憶吾廬<hi>以上谷音</hi>
　　吕人龍<lb/>
　　　人龍字首之淳安人景定三年進士終承務郎<lb/>
　　　有鳳山集<lb/>
　　春歸<lb/>
<pb n="KR4i0062_WYG_068-6b"/>
過卻清明豔冶天梨花飛雪柳森煙欲憑鶯燕畱春住<lb/>
無奈東風信杜鵑<hi>青溪詩話</hi>
　　宿建興寺<lb/>
路入招提晩更深萬山秋老薄寒生芙蓉枝上無多雨<lb/>
自把孤懷滴到明<hi>嚴州府志</hi>
　　方逢振<lb/>
　　　逢振字君玉逢辰弟景定三年進士歷國史實<lb/>
　　　錄院檢討遷太府寺簿宋亡歸隱風潭有山房<lb/>
<pb n="KR4i0062_WYG_068-7a"/>
　　　集<lb/>
　　風潭精舍偶成<lb/>
茅屋三間一塢雲此窩真足養吾神不知逐鹿斷蛇手<lb/>
但見落花啼鳥春石几梅缾添水活地爐茶鼎煮泉新<lb/>
古今天地何窮盡媿我其閒作散人<hi>山房集</hi>
　　徐天祜<lb/>
　　　天祜字受之山陰人景定三年進士與王修竹<lb/>
　　　齊名<lb/>
<pb n="KR4i0062_WYG_068-7b"/>
　　洛思山<hi>在蕭山昔有洛下人隨太尉朱雋來㑹稽三年不得返乃登山北望而歎故名</hi>
歸去蹉跎嵗月深羈愁無柰故鄉心人生畢竟俱懷土<lb/>
莊舄當時自越吟<lb/>
　　方干島<hi>在鑑湖中一名筍莊</hi>
平生心事白鷗知一巻雲菴處士詩占得鏡中奇絶處<lb/>
祇緣身值廣明時<lb/>
　　白樓亭<hi>世說孫興公許元度共在白樓亭商畧先往名逹林公既非所屬聽訖云二賢故自</hi>
　　　　　<hi>有才情</hi>
<pb n="KR4i0062_WYG_068-8a"/>
江右名流共往還白樓何許只青山不須商畧閑今古<lb/>
物換星移俯仰閒<lb/>
　　許詢園<hi>在蕭山許詢嘗登永興縣西山築室其上蕭然自放乃號其岫為蕭山</hi>
高棲不受鶴書招北幹家園久寂寥明月空懷人姓許<lb/>
故山猶自岫名蕭<lb/>
　　錢王祠<lb/>
石鏡山前結駟遊故鄉霞錦徧林邱秖今東府空遺廟<lb/>
露立唐碑老樹秋<hi>以上紹興府志</hi>
<pb n="KR4i0062_WYG_068-8b"/>
　　宗必經<lb/>
　　　必經字子文南昌人景定三年進士通判瑞州<lb/>
　　　宋亡入元世祖詔求江南人才畱夢炎程文海<lb/>
　　　交薦固辭械至燕繫獄三嵗放還有玉溪集<lb/>
　　孺子亭<lb/>
連天大厦莫容身小向湖邊一問津心事說知林下郭<lb/>
姓名誤入府中陳半篙綠水三間屋一榻清風百世人<lb/>
只有青青隄上柳至今猶是漢時春<lb/>
<pb n="KR4i0062_WYG_068-9a"/>
　　滕王閣<lb/>
高閣連城十二䦨西風領客共躋攀半簾烟雨長空外<lb/>
千里江湖咫尺間鴈帶秋聲歸别浦鶯分春色過巴山<lb/>
當年蛺蜨知誰畫一夢莊周去不還<hi>以上南昌府志</hi>
　　家坤翁<lb/>
　　　坤翁號頤山眉州人景定三年以戸部郎中知<lb/>
　　　撫州<lb/>
　　遊金石臺<hi>撫州羊角山北崖有石岡南向曰金石臺</hi>
<pb n="KR4i0062_WYG_068-9b"/>
廬陵遊樂夕陽山太守何人若是班三島幻成一丘小<lb/>
五峯對峙兩溪環竹閒庭院鄰翁卜木杪樓臺仙者寰<lb/>
紫笑扶疎枝幹老春來得興頗開顔<hi>撫州府志</hi>
　　陳　郁<lb/>
　　　郁字仲文號藏一臨川人理宗朝充緝熙殿應<lb/>
　　　制景定間充東宮講堂掌書兼撰述德祐乙亥<lb/>
　　　卒<hi>撫州府志度宗嘗贊郁像云文窺西漢詩到盛唐侍予左右知汝忠良</hi>
　　石湖歸途<lb/>
<pb n="KR4i0062_WYG_068-10a"/>
人與西風結約來芙蓉花氣撲吟杯曲塘好處都行徧<lb/>
帶得一身秋色回<lb/>
　　東園書所見<lb/>
娉婷游女歩東園曲徑相逄一少年不肯比肩花下過<lb/>
含羞卻立海棠邊<lb/>
　　城東看柳<lb/>
翻煖為寒一信風畫橋南北岸西東春歸楊柳無私意<lb/>
深淺青黄自不同<lb/>
<pb n="KR4i0062_WYG_068-10b"/>
　　蘓隄曉望<lb/>
荷邊清露襲人衣風裏明蟾浴曉池涼影潤香吟不得<lb/>
手扳堤柳立多時<lb/>
　　景靈宮恭謝駕回丞相以下皆簪花<lb/>
幸驂恭謝覩繁華馬上歸來戴御花老婦稚兒相顧問<lb/>
也頒春色到詩家<hi>以上隨隱漫錄</hi>
　　賦翁仲<hi>限久字韻</hi>
銅仙擎露秋風表珍重劉郎千萬壽老瞞攘鼎貽孫謀<lb/>
<pb n="KR4i0062_WYG_068-11a"/>
因逼此仙俱受垢仙寧折骨拒非招恥為姦雄效奔走<lb/>
汚名翁仲俾司門口不能言心自否洛陽宮殿一灰飛<lb/>
天上此標獨長久君不見堂堂冠劒隱滕城萬古六丁<lb/>
驅鬼守<lb/>
　　　<hi>隨隠漫録抱獨山人跋云紹定壬辰九日徐逸觀陳藏一所作翁仲詩命意布辭灼見魅鄉呼魄指冤俾</hi>
　　　<hi>受言奬如在荆棘中流涕而話往事嗚呼如詩人忠憤之心隨事而見可勝歎哉因執筆惘惘而書</hi>
　　劉辰翁<lb/>
　　　辰翁字㑹孟廬陵人少登陸象山之門補太學<lb/>
<pb n="KR4i0062_WYG_068-11b"/>
　　　生景定壬戌廷試對策忤賈似道置丙第以親<lb/>
　　　老請濓溪書院山長薦居史館又除太學博士<lb/>
　　　皆固辭宋亡隱居卒有須溪集<lb/>
　　蘓李泣别圖<lb/>
事已矣泣何為蘇武節李陵詩噫<lb/>
　　送李鶴田入浙赴趙春谷招<lb/>
天下南北車書通行人㸃㸃過汴宮空餘艮嶽一拳土<lb/>
黯慘如雪吹不融平乗樓上王夷甫一流中外淚如雨<lb/>
<pb n="KR4i0062_WYG_068-12a"/>
西風羽扇不障塵更是蓮子隨根去政事堂中三相公<lb/>
往往退食如夔龍少年慟哭不見用一語不合靣發紅<lb/>
八年流落無處所合眼當朝竟如許忠魂不到海門潮<lb/>
别殿芙蓉廢為圃茫茫古路日平西不信金銅不淚垂<lb/>
浮沈親故嬾相問白髮唯有春風知李侯髀肉堪流涕<lb/>
同谷哀吟越州弟買絲刺繡刺未成公子翩翩鴈書至<lb/>
飄飄起望白雲閒裘雪牛車度赤山年餘七十能幾見<lb/>
我且欲往窮當還平生高李經行處寂寞斷橋漂落絮<lb/>
<pb n="KR4i0062_WYG_068-12b"/>
不知到日似枯魚淚入黄河别魴鱮當空殿閣密雲團<lb/>
曽和薫弦接羽翰至今尚留花石否杜鵑再賦長恨端<lb/>
蘇州正念東鄰女傷心更遇楊開府語言憔悴敢分明<lb/>
買酒行澆茂陵土<lb/>
　　讀杜拾遺百憂集行有感<lb/>
我生行年將六十不知何者為憂戚富貴不驕貧賤安<lb/>
以此存心度朝夕往來承乏佐中書大官羊膳供堂食<lb/>
只今賜老作編氓衣食信天無固必陋巷簞瓢如素居<lb/>
<pb n="KR4i0062_WYG_068-13a"/>
不管茅茨春雨溼門前載酒求賦詩錦軸牙籖日堆積<lb/>
在官不置附郭田既老翻得稽古力毁譽都忘月旦評<lb/>
姓名不上春秋筆朝米不煩鄰僧送暮米不煩太倉糴<lb/>
我亦一飯不忘君丈人相輕所不及傷哉白首杜拾遺<lb/>
入蜀還秦勞轍迹文章蓋世亦何為妻子相看百憂集<lb/>
　　龍霧洲雪<lb/>
此處幾人行隔波搖暮晴洲迴江似玦山遠雪如城離<lb/>
合看雙櫓荒寒又一程今年梅未醉最覺别來輕<lb/>
<pb n="KR4i0062_WYG_068-13b"/>
　　夜雨<lb/>
夜半起雷車天門報曉衙何消如此雨又有未開花繡<lb/>
被人中酒茅簷客夢家一晴天地闊稽首見重華<lb/>
　　清明日偶成<lb/>
海日高高天欲斜斷橋無復聽嘔啞墓中酩酊已千載<lb/>
陌上清明有幾家已老愈疎唯酒盞更晴相覓是梅花<lb/>
年年春怨深如昨莫把無涯恨有涯<lb/>
　　春晴<lb/>
<pb n="KR4i0062_WYG_068-14a"/>
江柳長天草色齊新晴何物不芳菲無因化作千蝴蜨<lb/>
西蜀東吳款款歸<lb/>
　　探梅<lb/>
江天欲雪未雪時絶江探梅驢倒騎空中著我方成畫<lb/>
亂後逢花且賦詩<hi>以上須溪集</hi>
　　初晴<lb/>
初日入高樓歸雲雜江樹魚游新雨晴鳥語晨光吐天<lb/>
容起復覩烟色轉輕素牆草麗車前巷溝映泥路窗明<lb/>
<pb n="KR4i0062_WYG_068-14b"/>
袪宿潤礎泫滑微步㑹朝有宿客過午無來屨沿砌上<lb/>
蠙衣虚庭竿犢袴人生足無事世故非所慮彼語吾不<lb/>
聞清風有時度<lb/>
　　戲題<lb/>
無人知坦腹水影半簾苔驚謂青蟲墮垂絲忽上來<lb/>
　　春歸<lb/>
留春一日不可種樹十年未成芳草斷膓花落綠窗攜<lb/>
手鶯聲<hi>以上天下同文集</hi>
<pb n="KR4i0062_WYG_068-15a"/>
　　宣和雙蟹圖巻<hi>款題已未前史臣某</hi>
講餘幾暇諫書空艮嶽江湖入眼中郭索能令天一笑<lb/>
畫圖何必靣春風<hi>郁氏書畫題跋記</hi>
　　錢舜選<lb/>
　　　舜選號春塘呉江人<lb/>
　　景定癸亥特旨以布衣陳隨隱除東宫掌書作詩<lb/>
　　賀之<lb/>
吟筆何須管用銀日供譔述聖恩新只今已脫凡塵去<lb/>
<pb n="KR4i0062_WYG_068-15b"/>
便作金丹換骨人<lb/>
夜泛孤篷載月船靜搜吟料六橋邊詩成上逹宸聰了<lb/>
流落人間到處傳<lb/>
　　紀夢<lb/>
翠峯嵳峩三十六寒泉落空響哀玉甃花石路勢縈紆<lb/>
玉闌干䕶修筠綠雪髥老人負紫瓢金絲麈尾遙相招<lb/>
紅螺酌酒湛湛碧坐倚蒼石吹洞簫孤鶴來傳天上詔<lb/>
老人挽余偕一到飄飄高舉淩青冥直過罡風履黄道<lb/>
<pb n="KR4i0062_WYG_068-16a"/>
祥光樓閣倚崢嶸神虎守關森衞兵雙闔朱扉忽微啓<lb/>
中有靈官來遠迎絳衣持斧立丹陛玉皇手中玉如意<lb/>
雲璈風瑟自宫商天聲清越非人世帝旁青童傳帝宣<lb/>
文華宫中呼謫仙謫仙顧余笑且言子宜亟反來他年<lb/>
探懷贈我五色筆子當寳之慎勿失濃香氤氳迷帝所<lb/>
長揖老人下西廡身從日月上頭行俯視斗杓分子午<lb/>
雲氣相隨步武生過耳但覺松風鳴覺來握筆紀佳夢<lb/>
月明樓鼓撾三更<hi>以上隨隱漫錄</hi>
<pb n="KR4i0062_WYG_068-16b"/>
　　示妷<lb/>
才過中年百念輕獨於風月未忘情貧將入骨詩方好<lb/>
事不縈心夢亦清萬巻難圖金馬貴一篷當與白鷗盟<lb/>
幸然不作諸侯客猶恐江湖說姓名<hi>詩家鼎臠</hi>
　　韋居安<lb/>
　　　居安吳興人宋季進士司糾三衢著梅礀詩話<lb/>
　　景定壬戌得數椽於城南慈感渡側詢之故老云<lb/>
　　距賈耘老水閣舊址不遠因作五言八句<lb/>
<pb n="KR4i0062_WYG_068-17a"/>
卜居求靜處喜傍碧溪灣隔岸高低柳當軒遠近山天<lb/>
開圖畫久人共水雲閒聞說賈耘老舊曽居此閒<hi>梅磵詩話</hi>
　　淩萬頃<lb/>
　　　萬頃字叔度號松臞崑山人景定進士<lb/>
　　劉龍洲墓<lb/>
嘗隨薦鶚上天閽肯信荒山泣斷魂百嵗光陰隨酒盡<lb/>
一生氣概秖詩存冢傾平地藤蘿合碑倚空巖霧雨昏<lb/>
縱是紙灰那得到落花寒食不開門<hi>崑山縣志</hi>
<pb n="KR4i0062_WYG_068-17b"/>
　　錢　選<lb/>
　　　選字舜舉號玉潭吳興人景定閒鄉貢進士家<lb/>
　　　有習嬾齋因自稱習嬾翁霅川翁清臞老人皆<lb/>
　　　其别號也<lb/>
　　　<hi>清河書畫舫錢舜舉與趙子昂同里並在呉興八俊中至元間子昂徵入功名赫赫諸人皆依</hi>
　　　<hi>附取官獨舜舉齟齬不合流連詩畫以老</hi>
　　春暮<lb/>
晴日溪光動草堂兩峯浮翠瞰滄浪獨揮羽扇成何事<lb/>
<pb n="KR4i0062_WYG_068-18a"/>
更嘆芒鞵為底忙一水澄清魚避影萬紅狼藉蜨分香<lb/>
東風自是無情物白日楊花莫漫狂<lb/>
　　友人判太平歸來詩巻<lb/>
宫錦翩翩五色麟如君端合侍楓宸山中老去陶𢎞景<lb/>
湖曲歸來賀季真上界神仙足官府此身城郭舊人民<lb/>
還鄉我結同盟社只看桃花莫問春<lb/>
　　春日即事<lb/>
十日春風暄且妍溪頭花柳競相鮮美人遙隔山川外<lb/>
<pb n="KR4i0062_WYG_068-18b"/>
社雨忽來尊爼前白髮青春猶故我夕陽幽草自新阡<lb/>
五陵公子莫相笑曽散黄金樂少年<lb/>
　　雜書<lb/>
地僻秋深戎馬閒一尊隨處且開顔誰思銅雀埋黄土<lb/>
但憶金人出漢關六合茫茫天共遠五湖杳杳雁飛還<lb/>
中年陶冩無絲竹王謝風流莫强攀<hi>以上丘吉呉興絶唱</hi>
　　仇書圖<lb/>
兩兩挾策遊康衢聚戲不異同隊魚忽然兒態起爭競<lb/>
<pb n="KR4i0062_WYG_068-19a"/>
捐棄篋笥仇詩書<lb/>
　　自題浮玉山居圖<lb/>
瞻彼南山岑白雲何翩翩下有幽棲人嘯歌樂徂年叢<lb/>
石映清泚嘉木淡芳妍日月無終極陵谷從變遷神襟<lb/>
軼寥廓興寄揮五弦塵彯一以絶招隱奚足言<lb/>
　　題桃源圖<lb/>
始信桃源隔幾塵後來無復問津人武陵不是花開晩<lb/>
流到人閒卻暮春<lb/>
<pb n="KR4i0062_WYG_068-19b"/>
　　題洪厓先生像巻<lb/>
神駕馭景飇太虚時總轡元道不可分直悟天人際羣<lb/>
從皆成仙玩世不計年何當事神遊許我笑拍肩<lb/>
　　題竹林七賢圖<lb/>
昔人好沈酣人事不復理但進杯中物應世聊爾爾悠<lb/>
悠天地閒媮樂本無媿諸賢各有心流俗無輕議<hi>以上珊瑚</hi>
<hi>網</hi>
　　題秋茄圖<lb/>
<pb n="KR4i0062_WYG_068-20a"/>
憶昔毗山愛寫生𤓰茄任我筆縱横自憐老去翻成拙<lb/>
學圃今猶學不成<lb/>
　　霅溪翁雪霽望山圖<hi>并引</hi>
　至元二十九年余留太湖之濱雪霽舟行溪上西望<lb/>
　弁山作此圖且賦詩云<lb/>
弁山之陽冠吳興峮嶙巀嶭望不平煥然仙宫隱其下<lb/>
衆山所仰青復青雪花夜積山如換乗興行舟須放緩<lb/>
平生不識五老峯且寫吾鄉一奇觀<lb/>
<pb n="KR4i0062_WYG_068-20b"/>
倚天蒼弁獨崔嵬仙闕遨遊媿不才攬鏡頻嗟雙鬢改<lb/>
推窗三見六花開山中酒戸衝寒去城裏行人踏雪來<lb/>
安得時晴風日好竹林深處且銜杯<hi>以上郁氏書畫題跋記</hi>
　　何　基<lb/>
　　　基字子恭金華人師事黄勉齋景定五年薦舉<lb/>
　　　賢良咸淳授史館校勘兼崇政殿說書不受卒<lb/>
　　　學者稱北山先生賜諡文定有集<lb/>
　　春日閒居<lb/>
<pb n="KR4i0062_WYG_068-21a"/>
輕陰薄薄籠朝曦小雨斑斑溼燕泥春草堦前隨意綠<lb/>
曉鶯花裏盡情啼<hi>宋藝圃集</hi>
　　李　芾<lb/>
　　　芾字叔章其先廣平人徙汴南渡徙衡州以蔭<lb/>
　　　入仕咸淳中知潭州兼湖南安撫使德祐元年<lb/>
　　　元兵圍城力盡死之贈端明殿學士諡忠節<lb/>
　　浯溪讀中興頌<lb/>
羯鼓梨園跡已荒斯文猶在日星光我來細拂青苔石<lb/>
<pb n="KR4i0062_WYG_068-21b"/>
不憶三郎憶漫郎<hi>永州府志</hi>
　　江萬里<lb/>
　　　萬里字子遠號古心都昌人太學上舍出身度<lb/>
　　　宗朝同知樞密院事進參知政事忤賈似道退<lb/>
　　　居鄱陽元兵至城陷赴止水死贈太師益國公<lb/>
　　　諡文忠<lb/>
　　水亭<lb/>
結亭臨水似舟中夜雨瀟瀟亂打篷荷葉曉看元不溼<lb/>
<pb n="KR4i0062_WYG_068-22a"/>
卻疑誤聽五更風<lb/>
　　絶句<lb/>
草際春回殘雪消强扶衰病傍溪橋東風不管梅花落<lb/>
自釀新黄染柳條<hi>以上全芳備祖</hi>
　　章　鑑<lb/>
　　　鑑字公秉寧州人以别院省試及第累官權參<lb/>
　　　知政事遷同知樞密院事咸淳十年拜右丞相<lb/>
　　　兼樞密使元兵逼臨安鑑託故去遣使召還罷<lb/>
<pb n="KR4i0062_WYG_068-22b"/>
　　　相予祠季年屏居山中有杭山集<lb/>
　　送道士歸得日觀<lb/>
風月詩幾巻江湖屐一雙斷蛟懷劒石跨鶴叩禪窗土<lb/>
潤巖生雨林幽寺隔江歸當訪仙隱相對酒盈缸<lb/>
　　杭山<lb/>
買得漁磯繫釣船魚龍吹浪駭鷗眠從來白石清泉地<lb/>
勝似青山小洞天<hi>以上南昌府志</hi>
　　許月卿<lb/>
<pb n="KR4i0062_WYG_068-23a"/>
　　　月卿字太空婺源人後字宋士人稱山屋先生<lb/>
　　　理宗朝進士歷承直郎浙西運幹賈似道當國<lb/>
　　　試館職言不合罷去閉門著書號泉田子宋亡<lb/>
　　　不出十年而卒有先天集<lb/>
　　追賦暮遊<hi>并序</hi>
　余庚子冬挈家離廣陵將肄奉常試業于京師舟泊<lb/>
　無錫日已暮與王希聖微服遊南禪蓋訪古也參寥<lb/>
　題名壁無恙寺記有碑碑陰結字甚偉視之蔡京也<lb/>
<pb n="KR4i0062_WYG_068-23b"/>
　出門烟樹蒼然數僧偶語而已余與希聖卻立四顧<lb/>
　曰此佳景也當寫之為詩而舉子業亂其中不能就<lb/>
　暇日追想宛在其目為詩以寄希聖其明年冬十一<lb/>
　月也嵗月驅人又可一慨<lb/>
錫山舟泊似荒村微服南禪古跡存壁上姓名今已遠<lb/>
碑陰人物了能言薄遊草草寒侵袖遠思悠悠風滿軒<lb/>
攜手出門煙樹密數僧離立語黄昏<lb/>
　　厭厭<lb/>
<pb n="KR4i0062_WYG_068-24a"/>
厭厭夜飲忘更深客不來辭主有情僮僕觸屛成蜨夢<lb/>
姬姜擪笛作蟬聲月如有待行行慢風不生嗔細細清<lb/>
萍散人生何可料嬋娟千里共交盟<lb/>
　　吟蛩<lb/>
吟蛩不管興亡事舞蜨那分夢覺身别浦連檣歸遠客<lb/>
高山小徑過樵人<hi>以上先天集</hi>
　　丁　石<lb/>
　　　石字實道黄巖人<lb/>
<pb n="KR4i0062_WYG_068-24b"/>
　　景定壬戌除夜<lb/>
羅列椒盤人未眠紅爐圍坐笑燈前時光過隙那知老<lb/>
纔到雞鳴又一年<hi>黄巖英氣</hi>
　<lb/>
　<lb/>
　<lb/>
　<lb/>
　宋詩紀事巻六十八<lb/>
</p>
<p>
</p>
  </div>
<div>
                <head>宋詩紀事巻六十九</head>
    <p>
<pb n="KR4i0062_WYG_069-1a"/>
欽定四庫全書<lb/>
　宋詩紀事巻六十九　　　　　錢塘厲鶚撰<lb/>
　　歐　良<lb/>
　　　良南城人官司戸劉後村序其詩<lb/>
　　句<lb/>
璧固君所奇鏡亦妾所惜乍可返君璧妾鏡不可得<hi>雜興</hi>
紅黄冬樹葉紫翠夕陽山<hi>後村題跋</hi>
　　黄　昇<lb/>
<pb n="KR4i0062_WYG_069-1b"/>
　　　昇字叔暘號玉林<lb/>
　　　<hi>胡季直云玉林蚤棄科舉雅意讀書閒從吟咏自適游受齋嘗稱其詩為晴空冰柱樓秋房聞</hi>
　　　<hi>其與魏菊莊友善併以泉石清士目之</hi>
　　游金精山<hi>在贑州寧都縣道書三十五福地漢女仙張麗英生有異質長沙王呉芮强委</hi>
　　　<hi>禽焉麗英乗雲空中語人曰吾金仙之精降治此山言訖沖天而去</hi>
曳履江城北逍遙訪仙鄉埽卻千里恨愛此六月涼雲<lb/>
根埋宿雨木末酣斜陽峭崖列嵒竇老樹攀穹蒼地坼<lb/>
三關暗天開一隙光青霄麗太白應此金之芒雙桃幾<lb/>
<pb n="KR4i0062_WYG_069-2a"/>
日熟冷笑癡呉王洞開人已去剛風舞霓裳仙凡本相<lb/>
近此理自可量學詩未學仙凡骨生慚惶<hi>金精風月</hi>
　　呉汝式<lb/>
　　　汝式字伯成旴江人有雲卧詩集<lb/>
　　游石仙分韻得觀字<lb/>
閒攏兩袖秋步入沖寂觀古樹老雲中仙居毁巖半是<lb/>
時零雨高葉脫西風亂怪禽走何忙澀水流不漫那知<lb/>
張郎仙譎幻敢懸斷雷書貯紅崖愚下浪傳贊符碑儻<lb/>
<pb n="KR4i0062_WYG_069-2b"/>
長靈鬼物豈歌喚尚云劒埋山安得急推斷冷翁亦張<lb/>
徒精氣不如散死坐豫樟空鑿竅競窺看何不葬山原<lb/>
不然棄江畔烏鳶與螻蟻豈食吾一貫獨流天地閒萬<lb/>
古亘光燦神仙固𣺌茫此事良可惋忍哉偷兒狂更擣<lb/>
泥腹爛我來擬少休亭壓不敢玩黄冠三四人拙野只<lb/>
欲竄延坐無好言令我住涼館飯餘且從觀逸興薄霄<lb/>
漢琴鳴著高彈奕勝出奇算嘯咏壺隱樓撫事發長歎<lb/>
大書同人名聊欲記遊翫陰霾淰輕寒日色倏昬晏倩<lb/>
<pb n="KR4i0062_WYG_069-3a"/>
人買村醪煮芋疊肴案清坐二更深一睡各鼻鼾曉來<lb/>
登巖頭棘路解羈絆劃開天蓋寛遠景過飛翰幽叢摘<lb/>
新查窺險身發汗居然束歸裝重下西巖畔我思古之<lb/>
人豈只局窮閈觀海登泰山深高世閒冠斯巖雖荒榛<lb/>
樂事實昭煥人心本然同今古未容判終當駕風雲高<lb/>
蹈無畔岸作詩示兒童兹游吾豈憚<hi>雲卧詩集</hi>
　　李顯卿<lb/>
　　溪行<lb/>
<pb n="KR4i0062_WYG_069-3b"/>
枯朩扶疎夾道旁野梅倒影浸寒塘朝陽不到溪灣處<lb/>
留得横橋一板霜<hi>後村千家詩</hi>
　　陳天錫<lb/>
　　絶句<lb/>
舍南舍北雪猶存山外斜陽不到門一夜冷香清入夢<lb/>
野梅千樹月明村<hi>東臯雜錄</hi>
　　劉祖尹<lb/>
　　　祖尹字怡堂義烏人<lb/>
<pb n="KR4i0062_WYG_069-4a"/>
　　題石壁精舍<lb/>
結廬投老瞰羣峯隱隱松杉曲徑通剰種池邊千纛竹<lb/>
近營林下一巢風攲眠盡絶春來夢趺坐閒看月墮空<lb/>
檢點吾生婚嫁了子孫無事惱衰翁<hi>義烏縣志</hi>
　　劉仕龍<lb/>
　　　仕龍字時甫祖尹子知廉州<lb/>
　　知廉州條上邊事落職主管台州崇道觀賦感<lb/>
人生百年中窮通無定跡譬如風前花榮謝亦頃刻當<lb/>
<pb n="KR4i0062_WYG_069-4b"/>
時牧牛豎尊貴誰與敵顦顇種𤓰翁乃是封侯客丈夫<lb/>
茍得時糞土成拱璧一朝恩寵衰黄金失顔色古今諒<lb/>
皆然我獨何歎息<hi>義烏縣志</hi>
　　曹既明<lb/>
　　過林和靖舊址<lb/>
短棹不歸雙鶴去一丘烟草寄山陰水邊疎影黄昏月<lb/>
無限風騷在客心<lb/>
　　有懷湖山留題恵因院<lb/>
<pb n="KR4i0062_WYG_069-5a"/>
湖山平生鄰松竹亦𤓰葛深期說情話跬步成契闊豈<lb/>
無朝夕思或以塵累奪何當淡相從長年席不割<lb/>
　　冷泉亭<lb/>
朱簷日轉軒窗上碧嶂雲低草樹香山影倒沈波底月<lb/>
夜闌相對瀉寒光<lb/>
　　與同舍待浴靈芝寺中<lb/>
一雨洗秋色湖山増眼明翻翻水中荷作此凄涼聲我<lb/>
輩本憔悴客飯千里程願言滌塵土冠蓋臨華京<lb/>
<pb n="KR4i0062_WYG_069-5b"/>
　　夜宿浙江亭<lb/>
夜半潮聲撼客牀卧聽柔櫓鬧空江驚迴倦枕鄉關夢<lb/>
海日烘山上曉窗<hi>以上咸淳臨安志</hi>
　　吳　珩<lb/>
　　龍興寺<hi>在昌化縣千頃山</hi>
松檜陰中六月清異花靈草不知名客從瓊液山頭過<lb/>
人在水晶宫上行千尺翠嵐分月色一軒寒籟動秋聲<lb/>
登臨不厭躋攀峻貪看雲從舄下生<lb/>
<pb n="KR4i0062_WYG_069-6a"/>
　　梵安院<hi>在昌化縣石筍山</hi>
山腰小徑細如繩山鳥關關喜弄晴黄菊有情留客醉<lb/>
白雲無事伴人行野流合處堪分字草藥枯來欲問名<lb/>
回首渡頭詩思逸漁舟一笛晩風清<hi>以上咸淳臨安志</hi>
　　黄文雷<lb/>
　　　文雷字希聲旴江人有看雲小集<lb/>
　　晩立<lb/>
獨游得荒蹊晩意與心㑹水聲遠纔聞山色靜可對鳥<lb/>
<pb n="KR4i0062_WYG_069-6b"/>
語林塘邊犬吠籬落外柴門未須關月在東峯背<lb/>
　　西域圖<lb/>
大哉天地間品類不可齊誰為好事人貌此縣度西松<lb/>
花瑣碎沙草肥是閒可牧羊千蹄可憐羣鹿正走險或<lb/>
爾剝割衣其皮啜湩樹樺尚有理穴𩕳插齒吁何為吾<lb/>
聞中原全盛時重譯四走朝京師懷方象胥飭乃事幻<lb/>
人詭伎何能奇還君此畫雙涕洟願賦周官王㑹詩<lb/>
　　二橋<hi>圖</hi>
<pb n="KR4i0062_WYG_069-7a"/>
翔龍下巻江東土孫郎初得橋家女橋家本是重曹瞞<lb/>
隻雞斗酒空酸楚衿情正用留阿瑜尚得人前稱肺腑<lb/>
百年王氣竟銷沈妙寫丹青嬌欲語香閨搦管記何書<lb/>
並蔕芙蓉按花譜那知不是未嫁時本末無從勘彤史<lb/>
詞人多事管閒愁銅雀紛紛底歌舞儘强被髮向黄壚<lb/>
只與東阿傳洛浦<lb/>
　　昭君行<hi>并序</hi>
　自石季倫始賦昭君曲以後作者寖多不容措手每<lb/>
<pb n="KR4i0062_WYG_069-7b"/>
　恨沿襲之誤作漢初和親意著詠非也又按竟寧元<lb/>
　年呼韓邪既壻漢氏其年五月宫車晏駕矣因併著<lb/>
　之不惟袪詞人之失亦以解昭君於地下云<lb/>
君不見未央前殿羅九賓漢皇南靣呼韓臣無人作歌<lb/>
繼大雅至今遺恨悲昭君内殿春閒鬬馮傅掖庭新花<lb/>
隔烟霧嫖姚枉奪燕支山玉顔竟上氊車去人生流落<lb/>
那得知不應畫史嫌蛾眉癡心只恐琵琶語歸夢空隨<lb/>
鴻雁飛穹廬隨分薄梳洗世閒禍福還相倚上流厭人<lb/>
<pb n="KR4i0062_WYG_069-8a"/>
能幾時後來燕啄皇孫死野狐落中高臺傾宫人斜邊<lb/>
曲畤平千秋萬嵗總如此誰似青冢年年青<lb/>
　　往年因讀岳王傳嘗為之賦今過東林睹其遺像<lb/>
　　感而申頌之<lb/>
欲壞長城豈自由江人重唱白符鳩熏天富貴還須盡<lb/>
從古忠良類若讎獄吏但能書牘背相公終欲割鴻溝<lb/>
書生志念閒無用長想朱雲地下遊<lb/>
　　冬郊<lb/>
<pb n="KR4i0062_WYG_069-8b"/>
冬郊見初晴空林夕陽㬉歸牛無人驅欲涉行轉緩新<lb/>
稾明屋山失喜雀爭喚絶勝門外人流冗及嵗亂<hi>以上看雲</hi>
<hi>小集</hi>
　　胡仲參<lb/>
　　　仲參字希道清源人有竹莊小稾<lb/>
　　晩雨<lb/>
勃姑鵶舅叫樓西春色陰晴景不齊濃墨四垂收不起<lb/>
明邊一片夕陽低<lb/>
<pb n="KR4i0062_WYG_069-9a"/>
　　雪晴泛湖<lb/>
雪後湖清淺令人心眼開林疎知寺近冰合礙舟回寒<lb/>
色欺吟鬢斜陽入酒杯山行已清絶況復是尋梅<lb/>
　　過永春縣<lb/>
距城纔百里世路便難平碣石唐人墓桃源晉地名危<lb/>
譙依嶽勢荒市帶溪聲往日罹兵火頽垣蔓草生<lb/>
　　寒夜作<lb/>
生計尚茫茫微吟思故鄉羈愁消不盡寒夜未為長門<lb/>
<pb n="KR4i0062_WYG_069-9b"/>
掩梅花月禽翻竹葉霜挑燈裁錦字明發有歸航<lb/>
　　和伯氏春雨中韻<lb/>
兩隄楊柳拂新亭怪㡳遊人嬾踏青手撚梨花成小立<lb/>
半窗湖水雨冥冥<hi>以上竹莊小稾</hi>
　　陳伯山<lb/>
　　　伯山號東湖寓客<lb/>
　　同廖繼道游洞霄<lb/>
勝日事幽尋乗興從所適西風飄杖屨偶作洞霄客穿<lb/>
<pb n="KR4i0062_WYG_069-10a"/>
雲渡澗岡捫蘿轉空碧七人今何在九鎖峯巒密黄冠<lb/>
喜我輩傾懷論宿昔汲泉煮山苗異氣穿几席區區名<lb/>
利人到此塵機息<hi>洞霄詩集</hi>
　　程以南<lb/>
　　　以南理宗朝官祕閣校理<lb/>
　　苕溪晩泊<lb/>
一笑苕溪上微茫駐日曛鷺沙行个字魚浪出圓紋晩<lb/>
色三家市秋容幾樹雲行藏知有分莫誦北山文<hi>湖州府志</hi>
<pb n="KR4i0062_WYG_069-10b"/>
　　杜　東<lb/>
　　　東字晦之號月渚<lb/>
　　綠珠<lb/>
以色危身豈不知甘心死别不生離樓前甲士紛如雪<lb/>
正是花飛玉碎時<lb/>
　　平山堂<lb/>
平山堂下水雲重孤笛凄涼淡月中不見龍蛇飛素壁<lb/>
只餘狐兔戍離宫仙翁己去風流盡世事俱隨夢幻空<lb/>
<pb n="KR4i0062_WYG_069-11a"/>
廣武無人同此意慨然止有淚臨風<hi>以上詩家鼎臠</hi>
　　何宋英<lb/>
　　題六和塔下秀江亭<lb/>
呉國山迎越國山江流呉越兩山間兩山相對各無語<lb/>
江自奔波山自閒風帆烟棹知多少東去西來何日了<lb/>
江潮淘盡古今人只有青山長不老<hi>咸淳臨安志</hi>
　　薛師魯<lb/>
　　　師魯鄞人官郡判<lb/>
<pb n="KR4i0062_WYG_069-11b"/>
　　苦雪<lb/>
六出夫何甚經旬散野堂喜心翻作厭瑞物恐為殃嵗<lb/>
晩思薪火天寒望太陽荒村風雪裏賴有隔年糧<hi>甬上耆舊</hi>
<hi>集</hi>
　　陳　俞<lb/>
　　雨後過瑪瑙寺<lb/>
借屋傍精廬無事數來往披草通泉流刻樹記筍長微<lb/>
風四山落小立領松響詎名息諸緣暫喜脫塵網<hi>咸淳臨安</hi>
<pb n="KR4i0062_WYG_069-12a"/>
<hi>志</hi>
　　潘中父<lb/>
　　題釣臺<lb/>
焚阬禍作逃園綺明哲保身寧餓死溺冠漫罵又一秦<lb/>
織畚鼓刀恬不恥子房託疾封留歸齊魯大臣那可比<lb/>
此意寥寥二百載阿諛往往居帝師中興天幸有光武<lb/>
下士謙恭冠千古布衣本以道義交不問故人登九五<lb/>
朅來過我路幾程征衫猶作戰血腥睡餘伸腳稍加腹<lb/>
<pb n="KR4i0062_WYG_069-12b"/>
安得細事關天星歸歟宜審苞桑戒勿念潔身増感慨<lb/>
君持大柄理乾坤我把絲綸老湍瀨<hi>釣臺集</hi>
　　李時<lb/>
　　途中遇雪<lb/>
天寒鴉欲棲客路尚遲遲泥滑寒驢澀風斜破㡌攲雲<lb/>
藏山斷絶梅苦雪禁持客裏愁無著愁邊卻有詩<hi>後村千家</hi>
<hi>詩</hi>
　　呉季先<lb/>
<pb n="KR4i0062_WYG_069-13a"/>
　　　季先臨川人<lb/>
　　遊梅壇有感<lb/>
小立仙壇挹斗箕著身高處覺天低南昌吏隱清風在<lb/>
喚醒時人一枕迷<hi>梅仙事實</hi>
　　陳亦梅<lb/>
　　梅花<lb/>
江郊車馬滿斜輝爭赴城南未掩扉要識梅花無盡藏<lb/>
人人襟袖帶香歸<hi>全芳備祖</hi>
<pb n="KR4i0062_WYG_069-13b"/>
　　聞人祥正<lb/>
　　宫詞<hi>集句</hi>
春風院院落花堆花氣濃熏入酒杯日午殿頭宣索鱠<lb/>
小舟撐出柳陰來<hi>王建</hi>　<hi>鄭獬/</hi>　<hi>花蘂夫人/</hi>　<hi>徐師川</hi>
珠簾約住牡丹風金殿香消翠綺櫳應作巫陽春夢句<lb/>
日高猶睡綠窗中<hi>宋景文白居易</hi>　<hi>李商隱/</hi>　<hi>晏叔原</hi>
珠箔輕明拂玉墀漢宫仙掌露淋漓金釵墜鬢分行立<lb/>
等候官家未出時<hi>李商隱人文潞公花蘂夫</hi>　<hi>歐陽公</hi>
<pb n="KR4i0062_WYG_069-14a"/>
學畫蛾眉獨出羣越羅巴錦不勝春承恩數上南薰殿<lb/>
無奈宫中妒殺人<hi>潘閬千張曙後村  家詩</hi>　<hi>杜甫/</hi>　<hi>李白</hi>
　　黄祖潤<lb/>
　　　祖潤官戸曹有和劉潛夫百梅絶句<lb/>
　　梅花<lb/>
天籟消沈斗柄斜繞枝忽起䕶巢鴉素娥青女新梳洗<lb/>
來鬬寒梅半夜花<lb/>
林間翠羽啄枯槎邂逅孤笻次水涯飛過小溪留數語<lb/>
<pb n="KR4i0062_WYG_069-14b"/>
殷勤報有隔橋花<hi>後村題跋</hi>
　　黄　鑄<lb/>
　　　鑄字亦顔號乙山<hi>曰璐按絶妙好詞作晞顏</hi>
　　贄見洪師<lb/>
風烟入暝少人行獨鶴來依帝子城華表柱頭霜月冷<lb/>
獨贏清夢到鐘聲<hi>詩家鼎臠</hi>
　　趙愚齋<lb/>
　　客中清明<lb/>
<pb n="KR4i0062_WYG_069-15a"/>
紅塵烏㡌寄他鄉欲語春愁帕斷腸惆悵清明歸未得<lb/>
借人門戸插垂楊<hi>梅磵詩話</hi>
　　陳　琰<lb/>
　　　琰字粲山<lb/>
　　題二陸祠<lb/>
塵暗香殘二俊祠可憐詞藻妙當時聨鑣入洛成何事<lb/>
一段凄涼鶴不知<hi>梅磵詩話</hi>
　　郭君舉<lb/>
<pb n="KR4i0062_WYG_069-15b"/>
　　天聰洞<lb/>
混沌何年鑿天聰亦强名我疑龍窟宅人說鬼經營梯<lb/>
向巖邊接雲從洞裏生此行頑健甚腳力十分輕<hi>雁山志</hi>
　　龔桂馨<lb/>
　　題桃花源<lb/>
碧樹花開醉晩春靈槎幾度汎天津可憐太守仙緣薄<lb/>
不是衣冠不屬秦<hi>桃花源集</hi>
　　金子潛<lb/>
<pb n="KR4i0062_WYG_069-16a"/>
　　　子潛休寧人潭州司戸<lb/>
　　雲巖<lb/>
丹崖何突兀與客共躋攀一嘯九天闊斷雲千古閒杖<lb/>
行龍虎背袖拂斗牛間願言覓刀圭乗風弄羽翰<hi>齊雲山志</hi>
　　王月浦<lb/>
　　荷花<lb/>
雨餘無事倚䦨干媚水荷花粉未乾十萬瓊珠天不惜<lb/>
綠盤擎出與人看<lb/>
<pb n="KR4i0062_WYG_069-16b"/>
　　瓊花<lb/>
蕃釐觀裏瓊花樹天地中閒第一花此種從何探源委<lb/>
東風無處著繁華千鬚蔟蜨團清馥九萼聨珠異衆葩<lb/>
幾見朱衣和露翦金瓶先進帝王家<hi>以上全芳備祖</hi>
　　程元岳<lb/>
　　　元岳字申甫歙人理宗朝官工部侍郎<lb/>
　　雲巖<lb/>
直上雲巖絶頂峯始知塵世有仙蹤懸崖蘚潤經年雨<lb/>
<pb n="KR4i0062_WYG_069-17a"/>
滿地花飄昨夜風日月往來蒼翠杪烟霞舒巻畫圖中<lb/>
瑤臺禮罷笙簫歇萬壑松聲自羽宫<hi>齊雲山志</hi>
　　薛師石<lb/>
　　　師石字景石永嘉人有𤓰廬詩<lb/>
　　　<hi>東閣趙汝回序云𤓰廬翁毎與四靈聚吟獨主古淡融狹為廣夷鏤為素神悟意到自然清空</hi>
　　　<hi>荆山劉植跋云𤓰廬耕釣于㑹昌湖上多肥遯之辭舒性情之正得象外之趣酌繩尺之嚴</hi>
　　𤓰廬<lb/>
近來有新趣買得薛能園疎壤延𤓰蔓深鋤去草根花<lb/>
<pb n="KR4i0062_WYG_069-17b"/>
前長載酒月下只開門最識田家樂辛勤更不言<lb/>
　　漁父詞<lb/>
鄰家船上小姑兒相問如何是别離雙墜髻一彎眉愛<lb/>
看紅鱗比目魚<lb/>
春融水暖百花開獨棹扁舟過釣臺鷗與鷺莫相猜不<lb/>
是逃名不肯來<lb/>
　　題南塘薛圃<lb/>
門對南塘水亂流竹根橘柢自成洲中間老子隱名姓<lb/>
<pb n="KR4i0062_WYG_069-18a"/>
只聽漁歌今白頭<lb/>
　　送葉宰赴豐城<lb/>
君往為官處江西冦已平獄閒空劒氣堂靜響琴聲有<lb/>
法催常稅無私得衆情時方急賢路名定逹公卿<lb/>
　　大龍湫<lb/>
昔聞天下士衡嶽稱崇丘又聞天下水江漢為巨流古<lb/>
有山海經歷歷敘九州李唐三百載詩書無一留及觀<lb/>
酈道元此地亦不收不知諾矩那何事能窮搜我來𤣥<lb/>
<pb n="KR4i0062_WYG_069-18b"/>
妙境萬丈懸清湫石壁去無極百里彌道周雲氣冒羣岫<lb/>
龍宫深以幽輕輿巖壑底竟日涉溪游陰晴異瞻矚遠<lb/>
近難搜摟飄如飛素練粲若散琳璆風掀一潭雨佛坐<lb/>
四時秋喧呼勢益驟洶湧聲彌遒變化有如此溥博誰<lb/>
與儔吾謂神龍力豈繄人鬼謀稽首荷元遇久坐勞雙<lb/>
眸一杯卻嵐暑旋步轟雷稠以無澹世慮歘起杞人憂<lb/>
何當騎天狼滿引射斗牛<hi>以上𤓰廬詩</hi>
　　句<lb/>
<pb n="KR4i0062_WYG_069-19a"/>
半洞容千佛諸峯共一雲<hi>游雁山</hi>泉涌龍頻躍山靈鳥<lb/>
不來<hi>石橋</hi>　<hi>𤓰廬詩王汶跋</hi>
　　李炎子<lb/>
　　　炎子號竹溪<lb/>
　　定王臺<lb/>
長安輦土築高臺帝子規模亦壯哉世事幾經羊胛熟<lb/>
邊愁多趁鴈聲來城頭煙樹旌旗合柳外雲山水墨開<lb/>
萬里乾坤歸老眼不堪西望正風埃<hi>詩林萬選</hi>
<pb n="KR4i0062_WYG_069-19b"/>
　　徐寳之<lb/>
　　　寶之理宗時貢士<lb/>
　　句<lb/>
炊熟風瓢動吟歸雪硯枯　盡日飛花急隔溪芳草深<lb/>
<hi>後村題跋</hi>
　　黄大受<lb/>
　　　大受字德容南豐人有露香拾稾<lb/>
　　　<hi>鄭安晩跋云黄君詩如行㵎谷秋空月曉松竹策策有聲再世屈于右階㑹有知者其勿督過</hi>
<pb n="KR4i0062_WYG_069-20a"/>
　　　<hi>一丁字</hi>
　　油口夜飲醉卧一室及覺三鼓矣秋夜新冷雨溼<lb/>
　　蟲鳴展轉不能成寐於是浩然有歸志<lb/>
一榻翛然著醉儂沈沈清夜大槐宫夢回作惡酒氣重<lb/>
枕上不眠歸興濃點滴落堦添悶雨凄清遶壁訴寒蟲<lb/>
計行良未成端緒何處高樓撞曉鐘<lb/>
　　寧化白水磜<lb/>
雪瀑從天下餘流亦建瓴雙崖逼秋氣九地殷雷聲虎<lb/>
<pb n="KR4i0062_WYG_069-20b"/>
穴山川險蛟涎草朩腥負鹺由此徑異日不堪行<lb/>
　　枝江九日簡周宰<lb/>
日車不照出郊車門外天陰雲尚麤青州未有居士供<lb/>
白衣知是誰家奴江山有恨横饑眼萸菊無情對卧壺<lb/>
贏得閒關吟苦句定無人敢喚催租<hi>以上露香拾稾</hi>
　　葛起耕<lb/>
　　　起耕字君顧丹陽人有檜庭吟稾<lb/>
　　記夢<lb/>
<pb n="KR4i0062_WYG_069-21a"/>
綺寮縹緲敞虚明鵠峙鸞停䕶碧城珠蘂一枝春共瘦<lb/>
玉環雙佩月同清曾題洛賦緘新意卻拊湘弦寄遠情<lb/>
十二䦨干風細細覺來依約記棊聲<lb/>
　　次子泉韻<lb/>
月轉庭花玉一䦨寶釵不卸待郎看丁香擬結相思夢<lb/>
無奈東風作社寒<lb/>
　　樓上<lb/>
樓上何人吹玉簫數聲和月伴春宵斷腸喚起江南夢<lb/>
<pb n="KR4i0062_WYG_069-21b"/>
愁絶寒梅酒半銷<lb/>
　　宫詞<lb/>
銀漏疎風透玉屏碧梧枝上雨三更依稀似寫華清恨<lb/>
雲冷香消夢不成<hi>以上檜庭吟稾</hi>
　　陳子予<lb/>
　　秋思<lb/>
柳岸風條頓老橘林露葉猶香門對一天秋色人行十<lb/>
里斜陽<hi>詩家鼎臠</hi>
<pb n="KR4i0062_WYG_069-22a"/>
　　薛　泳<lb/>
　　　泳字叔似一字沂叔天台人<lb/>
　　游洞霄宫<lb/>
羣山皆玉立中有一峯危天近秋容薄松深夜月遲洞<lb/>
因尋藥入席為聽泉移此趣無人㑹臨風酒一巵<hi>洞霄詩集</hi>
　　句<lb/>
柳斷橋方出烟深寺欲浮<hi>新堤小泛</hi>歸心如病葉一片落江<lb/>
城<hi>早秋歸興</hi>　<hi>深雪偶談</hi>
<pb n="KR4i0062_WYG_069-22b"/>
　　馬宋英<lb/>
　　　宋英溫州人以畫名<lb/>
　　游淨慈寺寫古松于壁因題<lb/>
磨出一錠兩錠墨掃出千年萬年樹月明烏鵲誤飛來<lb/>
踏枝不著空歸去<lb/>
　　　<hi>圖繪寶鑑丁大全丞相賞其詩畫急命索之人忌其能閟不令出卒不遇</hi>
　　楊　潛<lb/>
　　題釣臺<lb/>
<pb n="KR4i0062_WYG_069-23a"/>
遐想當年隱富春生涯只寄一絲綸幸逢白水為真主<lb/>
肯向青山訪故人試問勒功依日月何如占象動星辰<lb/>
回頭四七皆陳迹獨有先生迹未陳<hi>釣臺集</hi>
　　黄宜山<lb/>
　　題竹閣<lb/>
移自孤山占北山荒涼老屋萬琅玕櫻桃楊柳空花夢<lb/>
千古清風滿閣寒<lb/>
　　題和靖墓<lb/>
<pb n="KR4i0062_WYG_069-23b"/>
墳邊疎影尚横斜鶴老苔荒處士家獨立東風難著語<lb/>
只攜樽酒酹梅花<hi>以上咸淳臨安志</hi>
　　李仁本<lb/>
　　　仁本號裕齋<lb/>
　　桂殿秋辭<lb/>
飛翠蓋走籃輿亂山千疊為先驅洞天迎目深且窈滿<lb/>
耳天風吹步虚<hi>洞霄詩集</hi>
　　陳元鑑<lb/>
<pb n="KR4i0062_WYG_069-24a"/>
　　　元鑑號東㵎<lb/>
　　金陵懷古<lb/>
英雄戰守幾春秋虎踞龍盤古石頭北固只憑江水在<lb/>
中原長對夕陽愁曹劉漫有經營志王謝空遺富貴羞<lb/>
舉目便懷千古恨鳳凰臺上不須游<hi>詩家鼎臠</hi>
　　沈　說<lb/>
　　　說字惟肖龍泉人有庸齋小集<lb/>
　　紙衾<lb/>
<pb n="KR4i0062_WYG_069-24b"/>
繭靣新乾帶露揉春回斗帳伴吟愁殘年已辦蒙頭過<lb/>
風雪從敎打戍樓<lb/>
　　溪樓<lb/>
心遠俗塵隔樓高野興多稻花黄雀雨山影白鷗波灘<lb/>
澀推船上橋危挽客過日斜闌倚徧無句奈愁何<lb/>
　　馮公嶺<lb/>
曉上馮公嶺艱難見客情雨和殘葉落身逐亂雲行野<lb/>
店山腰出秋泉石罅生若將世途比此路更為平<lb/>
<pb n="KR4i0062_WYG_069-25a"/>
　　晚春<lb/>
白頭何計是生涯日日尊前卧落花綠滿池塘無一夢<lb/>
夜來風雨過誰家<hi>以上庸齋小集</hi>
　　魯應龍<lb/>
　　　應龍字子謙嘉禾人有閒窗括異志<lb/>
　　題飛星石<lb/>
錦石雙飛下翠微忽看移入小巖扉靈光夜靜歸山<lb/>
徑翠影秋寒上佛衣滇海始知鯨欲動零陵不獨燕能<lb/>
<pb n="KR4i0062_WYG_069-25b"/>
飛只今五色曽何補自採奇峯築釣磯<lb/>
　　　<hi>閒窗括異志陳山觀音殿曩年忽有兩石從半山鬬墜而下一從殿後壁滾入大士座下一墜</hi>
　　　<hi>殿之西屋瓦無損不知從何而入今二石尚存留題者甚多余乙卯嵗到祠下嘗賦于壁以記</hi>
　　　<hi>其事云</hi>
　　李　堅<lb/>
　　題宜興沖寂觀<lb/>
玉兔朝天去不回空餘露井薦晨杯屋鈴不語明如掌<lb/>
無復凌波逸士來<lb/>
<pb n="KR4i0062_WYG_069-26a"/>
　　　<hi>咸淳毘陵志沖寂觀在縣西北六十里唐周長官所居井有白兔升天拾為觀南唐隱者許堅</hi>
　　　<hi>至此浴滆湖履波而逝李堅詩云云</hi>
　　邵梅溪<lb/>
　　　梅溪錢唐人<lb/>
　　曹娥江<lb/>
客舟艤盡江頭月忍聽寒潮聲哽噎那知江上無情波<lb/>
總是曹娥眼中血<hi>娥江題詠</hi>
　<lb/>
<pb n="KR4i0062_WYG_069-26b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋詩紀事巻六十九<lb/>
</p>
<p>
</p>
  </div>
<div>
                <head>宋詩紀事巻七十</head>
    <p>
<pb n="KR4i0062_WYG_070-1a"/>
欽定四庫全書<lb/>
　宋詩紀事巻七十　　　　　　錢塘厲鶚撰<lb/>
　　謝　耘<lb/>
　　　耘字耕道天台人<lb/>
　　送石深之歸沃洲<lb/>
嬾踏紅塵地結廬巖壑間酒催清夜别身伴白雲還賀<lb/>
老湖邊月支公屋外山沃洲吟不盡天與老翁閒<hi>東□志畧</hi>
　　句<lb/>
<pb n="KR4i0062_WYG_070-1b"/>
路深容馬窄樓小插花多<lb/>
　　　<hi>貴耳集謝耕道自號謝一犂有犂春圖諸公喜于納交善滑稽三十年閒天下詩人未有不至</hi>
　　　<hi>其室詩軸不知幾牛腰巾高二尺餘方口大面行于市孰不曰謝一犂因是名滿京洛壁閒寫</hi>
　　　<hi>詩中有一聨云云事繼母極孝母九十七八該慶典初封人榮之</hi>
　　呉　浚<lb/>
　　　浚字允文旴江人有集<lb/>
　　重過瑞金江<lb/>
水瘦灘聲健天寒霜意新犬牙舟過石魚貫路行人到<lb/>
<pb n="KR4i0062_WYG_070-2a"/>
眼心應識回頭跡易陳時平刀劒息失喜問遺民<lb/>
　　客中<lb/>
斷雁嘯雲天雨霜客中何事不凄涼玉梅約住東風信<lb/>
更讓黄花半月香<lb/>
　　春日<lb/>
畫堂簾箔碧籠蔥午夢糢糊燕語中微雨嫩晴天似醉<lb/>
鬧紅吹上海棠風<hi>以上呉允文集</hi>
　　張濡<lb/>
<pb n="KR4i0062_WYG_070-2b"/>
　　　濡號松窗<lb/>
　　遊大滌山<lb/>
危樓拱翠出層空畫棟朱闌縹緲中客散月明風露下<lb/>
一匳天棘伴絲桐<hi>洞霄詩集</hi>
　　韓　準<lb/>
　　　準號鶴山<lb/>
　　九月梨花<lb/>
粉膩迷春月滿枝誤隨秋日弄芳菲料應潛作春宵夢<lb/>
<pb n="KR4i0062_WYG_070-3a"/>
剛被西風不放歸<hi>詩林萬選</hi>
　　陳叔堅<lb/>
　　　叔堅字堅甫號遯齋<lb/>
　　送素上人遊方<lb/>
不是無衣鉢師心酷愛山自言行腳好卻厭住菴閒野<lb/>
水寒林外孤雲夕照間清遊何處寺須寄好碑還<hi>詩家鼎臠</hi>
　　葉善夫<lb/>
　　芹溪小隱<hi>在建陽</hi>
<pb n="KR4i0062_WYG_070-3b"/>
芹溪處士古人風寶劒塵埋未化龍舊隱至今名不朽<lb/>
扁題原出紫陽翁<hi>建寧府志</hi>
　　仇從簡<lb/>
　　　從簡號芋田<lb/>
　　句<lb/>
雪翻夜鉢裁成玉春化寒酥剪作金<hi>詠酥黄芋清供</hi>　<hi>山家</hi>
　　周彥夫<lb/>
　　天津橋二首<lb/>
<pb n="KR4i0062_WYG_070-4a"/>
下車聊復問何如尚憶重來四紀餘鐘阜秦淮俱好在<lb/>
秖憐雙鬢自蕭疎<lb/>
聨鑣去作蔣山遊路轉天津遶御溝忽作故都禾黍恨<lb/>
洛陽宫殿鎖千秋<hi>景定建康志</hi>
　　黄文度<lb/>
　　　文度號小園<lb/>
　　白藕<lb/>
白藕花前一信風颯然吹雨到梧桐可憐一段凄涼意<lb/>
<pb n="KR4i0062_WYG_070-4b"/>
併入西窗客夢中<hi>詩林萬選</hi>
　　劉清軒<lb/>
　　句<lb/>
可笑呉癡忘越憾卻誇范蠡作三高<lb/>
　　　<hi>陳郁話腴嘗見有人彈范蠡文云呉江三高即越之范蠡晉張季鷹唐陸魯望也范蠡越則謀</hi>
　　　<hi>臣呉為敵國假扁舟五湖之名居笠澤三高之首況當無邊勝地之上著此不共戴天之讐其</hi>
　　　<hi>視菰菜蓴羮敝屣名爵筆牀茶竈短棹江湖者豈容與之並駕臨風聨鑣釣雪耶劉清軒云云</hi>
　　　<hi>見譏固已深矣</hi>
<pb n="KR4i0062_WYG_070-5a"/>
　　薛　琦<lb/>
　　　琦鄞人<lb/>
　　題荆浩畫青山白雲巻<lb/>
渺渺山上山隱隱樹邊樹雞犬不聞聲居人在何處<hi>甬上</hi>
<hi>耆舊集</hi>
　　李　檝<lb/>
　　　檝號碧山<lb/>
　　有約<lb/>
<pb n="KR4i0062_WYG_070-5b"/>
楊柳垂隄水遶門可人清景近黄昏明朝有約誰先到<lb/>
手掐花梢記月痕<hi>詩林萬選</hi>
　　王　輝<lb/>
　　　輝古汴人<lb/>
　　楊柳枝<lb/>
密密陰陰漢將營春風吹斷皷鼙聲少年不說封侯事<lb/>
柘彈銅丸落曉鶯<hi>詩家鼎臠</hi>
　　史繩祖<lb/>
<pb n="KR4i0062_WYG_070-6a"/>
　　　繩祖字慶長曽遊魏鶴山之門著學齋佔畢<lb/>
　　紅莧<lb/>
易稱紅莧美柔英夬決窮陰日旅辰不以色紅為貴尚<lb/>
何因赤莧有仙人<hi>圖經明州赤莧山土傳赤莧仙人所種  學齋佔畢</hi>
　　周伯仁<lb/>
　　　伯仁字及之南昌人<lb/>
　　句<lb/>
照天不夜梨花月落地無聲柳絮風<hi>春雪</hi>　<hi>桃源手聽</hi>
<pb n="KR4i0062_WYG_070-6b"/>
　　易寓言<lb/>
　　杜鵑花<lb/>
輕剪梢頭薄薄羅子規湔血恨難磨園林莫道香飛盡<lb/>
嫩綠枝頭不用多<hi>全芳備祖</hi>
　　曾蘭墅<lb/>
　　西湖夜景<lb/>
閒窗放入四山青古篆無烟氣自清風不鳴條花著露<lb/>
一湖春月萬蛙聲<hi>咸淳臨安志</hi>
<pb n="KR4i0062_WYG_070-7a"/>
　　李　軏<lb/>
　　畫楊妃扇<lb/>
頗憶前身是謫仙硯煩親捧玉堂前如今再閱嬋娟靣<lb/>
不覺人閒五百年<hi>翰墨大全</hi>
　　王公煒<lb/>
　　梅花<lb/>
枯霜翦盡千林葉纔放江頭第一春瘦影看來天愛畫<lb/>
孤根生處地無塵夜郎嵗晩逢羈客谷口寒雲見似人<lb/>
<pb n="KR4i0062_WYG_070-7b"/>
絶是精神吟不盡好枝和月插紗巾<hi>後村千家詩</hi>
　　葉豈潛<lb/>
　　　豈潛字潛仲金華人佐廣西漕幕<lb/>
　　蟬<lb/>
柳邊曉立看蟲蛻化作風餐露宿身林靜畫長吟不絶<lb/>
騷騷清苦似詩人<lb/>
　　鱖魚<lb/>
漁翁今度笭箵富政是桃花水膩時網得文鱗如墨錦<lb/>
<pb n="KR4i0062_WYG_070-8a"/>
貫來楊柳是金絲<hi>以上後村千家詩</hi>
　　黄　登<lb/>
　　　登字瀛父號南溪有適意集<lb/>
　　山中曉行<lb/>
上到山巔曉色分眼看殘月待朝昕望迷四顧渾如海<lb/>
立欲移時秖是雲隱隱樓臺平地見行行鐘磬半天聞<lb/>
舉頭頓覺青霄近我欲乗風謁帝君<hi>後村千家詩</hi>
　　黄師參<lb/>
<pb n="KR4i0062_WYG_070-8b"/>
　　　師參字子魯號魯菴<lb/>
　　過廬陵<lb/>
昔年棲迹處今訪不知門華屋半塵土故人餘子孫少<lb/>
畱誰共語欲去轉銷魂落日江樓遠江山空復存<lb/>
　　李鹹谷歌<lb/>
李鹹谷真詩人無枝可棲雲水身去年縣官為架屋纔<lb/>
有數枝堪寄宿朝厨無烟吟正高癡兒叫怒吟轉豪人<lb/>
閒六月盡絺服獨著春衫涼自足黄雞白酒東家畱西<lb/>
<pb n="KR4i0062_WYG_070-9a"/>
家欲畱還住休鑿池養魚未盈掌有客過門須舉網網<lb/>
收魚盡鏡匳空菜羮作供尤春風谷之山窈復深誰其<lb/>
友之紫芝民谷之水清且泚誰其似之巢父耳再拜號<lb/>
君鹹谷子白頭結交從此始<hi>以上詩家鼎臠</hi>
　　潘　亥<lb/>
　　　亥字幼明號秋巖檉子<lb/>
　　寄趙紫芝<lb/>
長安獨跨驢一别二年餘朝士不能薦承明空有廬窗<lb/>
<pb n="KR4i0062_WYG_070-9b"/>
虚桐影薄櫂冷桂花初莫怪無書札心親迹任疎<hi>前賢小集</hi>
<hi>拾遺</hi>
　　社日<lb/>
聽得東風急吹乾小徑泥雨多花放早水滿燕飛低貧<lb/>
女不知緯幽人只此棲依依懷去嵗摘茗白壇西<hi>東甌詩集</hi>
　　葉　茵<lb/>
　　　茵字景文笠澤人有順適堂吟稾<lb/>
　　偶成<lb/>
<pb n="KR4i0062_WYG_070-10a"/>
春來晴復陰因物悟浮生杜宇鄉心重楊花世事輕知<lb/>
非蘧伯玉覺是晉淵明此意誰人㑹騎牛訪耦耕<lb/>
　　蘇隄<lb/>
南北山圍翡翠隄隄邊綠漲輭琉璃參差臺榭無餘地<lb/>
雜踏輪蹄了四時楊柳又多前日樹梅花秖少近人詩<lb/>
停篙不看春風靣閒伴漁翁理釣絲<lb/>
　　山行<lb/>
青山不識我姓字我亦不識青山名飛來白鳥似相識<lb/>
<pb n="KR4i0062_WYG_070-10b"/>
對我對山三兩聲<lb/>
　　室人墓下<lb/>
楚愴埋香地卿須念稾砧齊眉中道訣同穴百年心刀<lb/>
尺凝餘澤松梧帶老陰可能如饁婦相對白頭吟<lb/>
　　有所思<lb/>
仰天有所思心逺目苦短西風驅殘雲千里月華滿<lb/>
　　元夕<lb/>
夢想傳柑宴村醪可試沽漫酬元夕爾不復去年吾舊<lb/>
<pb n="KR4i0062_WYG_070-11a"/>
事思清汴幽情卜紫姑六分春已一秉燭步通衢<lb/>
　　香匳體<lb/>
千里相思兩寂寥東陽應減舊時腰書中喜有歸來字<lb/>
攜傍紅窗把筆描<hi>以上順適堂吟稾</hi>
　　潘鄭臺<hi>一作鄖臺</hi>
　　詠梔子花<lb/>
未說司花刻玉工已知名與佛相同可憐結了薰風子<lb/>
依舊身歸色界中<hi>全芳備祖</hi>
<pb n="KR4i0062_WYG_070-11b"/>
　　周吟軒<lb/>
　　蒿<lb/>
野蔬山芋慣寒酸羮綠虀黄頓頓餐及到新年立春日<lb/>
卻無生菜上春盤<hi>全芳備祖</hi>
　　李濤<lb/>
　　　濤字養源臨川人有蒙泉詩稾<lb/>
　　登高丘而望逺海<lb/>
登高丘望逺海萬里長城今安在坐使神州竟陸沈夷<lb/>
<pb n="KR4i0062_WYG_070-12a"/>
甫諸人合葅醢望逺海登高丘知我者謂我心憂不知<lb/>
我者謂我何求歸枕蓬萊潄弱水大觀天地真蜉蝣<hi>蒙泉</hi>
<hi>詩稾</hi>
　　黄深源<lb/>
　　　深源字益長三山人<lb/>
　　秋日寄懷友人<lb/>
幾度裁書無雁休思君天闊水悠悠自從席上飛花後<lb/>
又見江頭落木秋背壁一燈憐瘦影誰家雙杵動新愁<lb/>
<pb n="KR4i0062_WYG_070-12b"/>
不知今夜西風裏人倚月明何處樓<hi>詩家鼎臠</hi>
　　周承勛<lb/>
　　　承勛字希稷官瑞州新昌尉<lb/>
　　題度門院<hi>在瑞州</hi>
才入度門寺先觀覺範詩昔人吟不盡今日到方知地<lb/>
僻寒來早山高月上遲池邊老修竹曽映董生幃<hi>自注龔龍</hi>
<hi>圖端書堂在焉</hi>
　　宿玉龍宫<lb/>
<pb n="KR4i0062_WYG_070-13a"/>
夜爇松明火朝焚柏子香舉家來萬壽佳節遇重陽雨<lb/>
止雲穿日風高天欲霜吾廬籬下菊應怪未還鄉<hi>以上娯書</hi>
<hi>堂詩話</hi>
　　鄧　林<lb/>
　　　林字性之號四清社友臨江人有皇荂曲<lb/>
　　　<hi>蕭小山跋云皇荂曲詩古如洞庭樂其思幽律如嶰谷箾其和宣絶如喬朩嚶其音冶</hi>
　　玉兒<lb/>
金蓮華上俞尼子永壽神仙羅繡綺苑中荆荻布令嚴<lb/>
<pb n="KR4i0062_WYG_070-13b"/>
玉像支離瓦官寺六宫鴨㔅起淫風太白便應縣妲已<lb/>
此身肯許兜鍪夫猛為東昏判一死到今羞殺賣降人<lb/>
去作練兒梁姓臣<lb/>
　　朱彥和<lb/>
文如玉海動時流曾以書棊伏隱侯武德閣前消幾語<lb/>
卻令梁氏缺金甌<lb/>
　　任蠻奴<lb/>
千里旌旗已渡江蠻奴苦諫喚蕭郎卻持官裏黄金去<lb/>
<pb n="KR4i0062_WYG_070-14a"/>
望拜韓擒石子岡<lb/>
　　石崇<lb/>
梓澤神仙第一居爭豪不惜碎珊瑚荆州使客知何罪<lb/>
未必亡身為綠珠<lb/>
　　送衡山琴畫張道士<lb/>
滿天風月澹蕭條三尺孤桐古調高不敢問君聽别操<lb/>
請彈二十五離騷<lb/>
滿空煙雨澹糢糊三尺霜縑老墨枯不敢問君求别景<lb/>
<pb n="KR4i0062_WYG_070-14b"/>
請描七十二峯圖<lb/>
　　九里松<lb/>
松是山靈一手栽堯天長就棟梁材龍髯怒起春風急<lb/>
似怪游人喝道來<hi>以上皇荂曲</hi>
　　鄭　爚<lb/>
　　　爚字君瑞<lb/>
　　句<lb/>
月似故人能赴約鷺如小友可忘年<hi>和劉後村詩話</hi>　<hi>後村</hi>
<pb n="KR4i0062_WYG_070-15a"/>
　　王　默<lb/>
　　　默字識之<lb/>
　　梅花<lb/>
知已林和靖論心何水曹平生懷玉雪獨立占風騷月<lb/>
落香方覺天寒韻更高搜吟吟未就清夢滿江臯<hi>詩林萬選</hi>
　　張仲節<lb/>
　　　仲節建安人有玉㵎稾<lb/>
　　句<lb/>
<pb n="KR4i0062_WYG_070-15b"/>
蝴蜨似知春夢熟穿花飛度畫屏東<hi>閨思</hi>　<hi>後村題跋</hi>
　　呉　鋼<lb/>
　　　鋼琚之子官臨安京倅<lb/>
　　崇壽寺<hi>在西湖方家峪高宗朝劉妃建</hi>
坳徑石<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>齖梅枝礙竹斜舊封妃子院殘照覺王家亭<lb/>
砌旋風葉巖流出洞花飽參塵世味得似野僧茶<lb/>
　　天申萬壽圓覺寺<hi>在西湖之九里松高孝兩朝皆臨幸</hi>
梵室香飄隔竹聞壁間肆筆爛奎文山深翠輦經行處<lb/>
<pb n="KR4i0062_WYG_070-16a"/>
猶卧從龍數點雲<hi>以上咸淳臨安志</hi>
　　姜補之<lb/>
　　　補之字伯玉<lb/>
　　雪夜問梅<lb/>
一年春事五更初夢覺寒香乍有無門外不知深淺雪<lb/>
秖應消瘦玉肌膚<hi>前賢小集拾遺</hi>
　　方菊田<lb/>
　　絶句<lb/>
<pb n="KR4i0062_WYG_070-16b"/>
數葉芭蕉數葉秋燈長雨乆不眠愁靈溪寺裏夜曾聽<lb/>
又聽靈溪溪水流<hi>全芳備祖</hi>
　　全大用<lb/>
　　海棠<lb/>
少陵不賦海棠詩留待風流相國詞聞種錦窩三百本<lb/>
春風纔起蜀人思<hi>全芳備祖</hi>
　　姚　顯<lb/>
　　　顯霅川人<lb/>
<pb n="KR4i0062_WYG_070-17a"/>
　　遊九鎖山<lb/>
九鎖碧陰涼行人古道長四山松雨過一路稻雲香怪<lb/>
瀑驚危磴殘蟬亂夕陽長安金屋好夢不到山房<hi>洞霄詩集</hi>
　　徐　珏<lb/>
　　　珏號耕巖<lb/>
　　遊洞霄<lb/>
凡世纖塵不敢侵瑤關自鎖白雲深地靈佳朩有仙意<lb/>
山靜啼禽多好音五洞暗通蓬島路九峯密拱石壇陰<lb/>
<pb n="KR4i0062_WYG_070-17b"/>
步虚聲了幽人暇一穟爐香三弄琴<hi>洞霄詩集</hi>
　　蕭汛之<lb/>
　　讀秦紀<lb/>
築了連雲萬里城春風弦管醉中聽凄涼六籍寒灰裏<lb/>
宿得咸陽火一星<hi>梅磵詩話</hi>
　　徐介軒<lb/>
　　桂花<lb/>
翠葉金花小膽瓶輕拈款齅不勝情從敎失陷沈烟裏<lb/>
<pb n="KR4i0062_WYG_070-18a"/>
驀地薰心夢也清<lb/>
　　謝幼謙<lb/>
　　酴醿<lb/>
香雪支離半墜風柔條無奈不成叢阿蠻如許風流骨<lb/>
打困秋千細雨中<hi>全芳備祖</hi>
　　郭忠謨<lb/>
　　溪居<lb/>
鑿破青山骨初營數畝丘泉分幽竇乳峽束大江流漁<lb/>
<pb n="KR4i0062_WYG_070-18b"/>
唱來花徑山光落釣舟沙鷗驚笑語片片起滄洲<hi>後村千家</hi>
<hi>詩</hi>
　　黄今是<lb/>
　　漁父詞<lb/>
青烟何處淡孤洲有客經年業一鉤芳草渡頭新貰酒<lb/>
碧雲天際已歸舟<hi>宋藝圃集</hi>
　　呉　陵<lb/>
　　　陵字昭武<lb/>
<pb n="KR4i0062_WYG_070-19a"/>
　　盱眙郡樓<lb/>
風物凄涼天地秋憑高不盡古今愁關河北望三千里<lb/>
淮泗東來第一州日暮邊聲傳畫角早寒霜氣襲重裘<lb/>
干戈澒洞何時靜王粲長吟獨倚樓<hi>詩林萬選</hi>
　　甘邦俊<lb/>
　　題梅壇<lb/>
火德中微否未傾朝陽一疏鳳先鳴如公忠論能旋聽<lb/>
彼莽姦謀未易成萬古仙名香宇宙幾人遺臭腐公卿<lb/>
<pb n="KR4i0062_WYG_070-19b"/>
至今風吼松聲怒似為先生訴不平<hi>梅仙事實</hi>
　　任拙齋<lb/>
　　酴醿<lb/>
一年春事到荼䕷香雪紛紛又撲衣盡把檀心好看取<lb/>
與留春住莫敎歸<hi>全芳備祖</hi>
　　呉明老<lb/>
　　　明老建陽人<lb/>
　　　<hi>小園解后錄明老剛介有志操詩文雖不純意趣亦殊可采</hi>
<pb n="KR4i0062_WYG_070-20a"/>
　　偶成<lb/>
西風颯颯動長林斗酒沽來伴月斟慷慨未應憂短褐<lb/>
悲歌元不為秋砧誰云塞馬年年健自是君門浩浩深<lb/>
世祖丰神似高帝楚囚珍重莫霑襟<hi>詩人玉屑</hi>
　　陳疇<lb/>
　　題釣臺<lb/>
故人已了中興事贏得溪頭伴釣竿喚起先生同一笑<lb/>
青山自在白雲閒<hi>釣臺集</hi>
<pb n="KR4i0062_WYG_070-20b"/>
　　謝堯仁<lb/>
　　詠芍藥<lb/>
花蓓大如拳花面或徑尺紫者棲紫鸞黄者浴黄鵠或<lb/>
似扶桑枝推上一輪赤或似玻瓈盆稍久擎無力又有<lb/>
似平叔愛矜素粉白又有似蜀人喜染天水碧或似包<lb/>
綠錦未放丹砂坼或似浴青囊未放沈麝發應須和露<lb/>
翦莫使見顏色庶幾精神全免笑花無骨<hi>全芳備祖</hi>
　　徐安國<lb/>
<pb n="KR4i0062_WYG_070-21a"/>
　　　安國號春渚<lb/>
　　大滌洞<lb/>
大滌山藏碧玉函神龍䕶穴虎馴巖華陽邃道通仙處<lb/>
始見元同骨不凡<hi>洞霄詩集</hi>
　　妙庭觀<lb/>
玉笙聲絶瑤池杳桂殿風生幾度寒空使時人慕雞犬<lb/>
埽除槃鼎舐遺丹<hi>杭州府志</hi>
　　王　堅<lb/>
<pb n="KR4i0062_WYG_070-21b"/>
　　梅壇<lb/>
曽向梅窗覓隱仙誰知結屋此山顚讀書堂下三更月<lb/>
燒藥爐中幾度煙鸞影已隨天上去虹光空盼世閒傳<lb/>
疾邪一疏吾能抗隱世高名媿獨賢<hi>後村千家詩</hi>
　　孫　抗<lb/>
　　題隱山南華洞<lb/>
峭徑入蒼烟他山盡一拳上盤朱鳥翼中寓漆園仙清<lb/>
可攜壺賞涼堪枕石眠九疑生接境曽此按薰弦<hi>桂林府志</hi>
<pb n="KR4i0062_WYG_070-22a"/>
　　鄭夢周<lb/>
　　漁父<lb/>
披卻蓑衣翁自漁青荷包飯柳穿魚歸時坐在短篷底<lb/>
白占一溪雲水居<hi>後村千家詩</hi>
　　李春伯<lb/>
　　鷺鷥<lb/>
春暗汀洲杜若香風標公子白霓裳碧天片雪忽飛去<lb/>
何處人家水滿塘<hi>後村千家詩</hi>
<pb n="KR4i0062_WYG_070-22b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋詩紀事巻七十<lb/>
</p>
<p>
</p>
  </div>
<div>
                <head>宋詩紀事巻七十一</head>
    <p>
<pb n="KR4i0062_WYG_071-1a"/>
欽定四庫全書<lb/>
　宋詩紀事巻七十一　　　　　錢塘厲鶚撰<lb/>
　　葉紹翁<lb/>
　　　紹翁字嗣宗建安人有靖逸小集四朝聞見錄<lb/>
　　西湖秋晩<lb/>
愛山不買城中地畏客長撐屋後船荷葉無多秋事晩<lb/>
又隨鷗鷺過殘年<lb/>
　　秋日遊龍井<lb/>
<pb n="KR4i0062_WYG_071-1b"/>
引道煩雙鶴攜囊倩一僮竹光杯影裏人語水聲中不<lb/>
雨雲常溼無霜葉自紅我來何所事端為聽松風<lb/>
　　出北關一里<lb/>
脫衣命僕浣塵埃籬落人家未見梅出得城門能幾步<lb/>
船頭便有白鷗來<lb/>
　　嘉興界<lb/>
平野無山盡見天九分蘆葦一分烟悠悠綠水分枝港<lb/>
撐出南鄰放鴨船<lb/>
<pb n="KR4i0062_WYG_071-2a"/>
　　九日呈慎直院<lb/>
秋風吹客客思家破帽從渠自在斜腸斷故山歸未得<lb/>
借人籬落種黄花<lb/>
　　賦葛天民栽葦<lb/>
葉礙漁舟入叢分水國寛低回藏鷺渚髣髴釣魚竿蕩<lb/>
戸和萍送溪翁當竹看所憐如許節不耐雪霜寒<lb/>
　　西溪<lb/>
一條横木過前溪村女齊登采葉梯獨立衡門春雨細<lb/>
<pb n="KR4i0062_WYG_071-2b"/>
白雞飛上樹梢啼<hi>以上靖逸小集</hi>
　　猫圖<lb/>
醉薄荷撲蟬蛾主人家奈鼠何<hi>隨隱漫錄</hi>
　　漢武帝<lb/>
殿號長秋花寂寂臺名思子草茫茫尚無人世團圞樂<lb/>
枉認蓬萊作帝鄉<hi>齊東野語</hi>
　　黄榮仲<lb/>
　　江上晩眺<lb/>
<pb n="KR4i0062_WYG_071-3a"/>
十里滄波自在流滿天風月下蘆洲待攜六幅生綃去<lb/>
畫出江南水墨秋<hi>後村千家詩</hi>
　　王君良<lb/>
　　江行<lb/>
暮雲含雨意江路轉凄清秋泊扁舟處時聞孤雁聲莫<lb/>
愁秋欲老只是客關情不信他鄉恨吟邊分外生<hi>後村千家</hi>
<hi>詩</hi>
　　劉　翼<lb/>
<pb n="KR4i0062_WYG_071-3b"/>
　　　翼字躔父福唐人有心游摘稾<lb/>
　　　<hi>林鬳齋序云躔父與予同事樂軒先生鄙夷場屋之技獨力于詩晩而傲世自樂盡去繩墨法</hi>
　　　<hi>度自為樂軒一家之言如娑羅林中最後說法六師諸魔聞者益懼矣</hi>
　　伯言見和拙作以漢隷書之謝以七韻<lb/>
李潮善八分求歌杜陵叟有人和我詩半紙餘科斗風<lb/>
雲生其懷劒㦸出其手石經中郎蔡新樣元和柳元常<lb/>
文不傳退之書何有待我農隙時載筆隨君後袖手眼<lb/>
亦明聊與之飲酒<lb/>
<pb n="KR4i0062_WYG_071-4a"/>
　　山寺聽雨<lb/>
問道論詩也一宗燒柴煨芋佛家風要知眞樂人間少<lb/>
聽雨空山破寺中<hi>以上心游摘稾</hi>
　　周端臣<lb/>
　　　端臣字彥良號葵窗御前應制<lb/>
　　内人燒香圖<lb/>
花底燒香深閉門宫鴉棲了已黄昏君王未識無人妒<lb/>
雖不承恩卻感恩<hi>詩家鼎臠</hi>
<pb n="KR4i0062_WYG_071-4b"/>
　　落梅<lb/>
條脫空嗟萼綠華俗塵誰見駐香車數聲畫角單于塞<lb/>
一曲山香阿母家墮砌尚疑妝後粉㸃衣猶認唾時花<lb/>
别來埋沒春風靣幾度虚窗歎月華<lb/>
　　買木犀花<lb/>
拚卻杖頭沽酒物湖邊博得木犀花西風可是無拘束<lb/>
一路吹香直到家<hi>以上後村千家詩</hi>
　　古斷腸曲<lb/>
<pb n="KR4i0062_WYG_071-5a"/>
條風窗戸柳陰陰雲碧春衫䕶水沈花裏小䦨人不到<lb/>
流鶯啼起去年心<lb/>
依舊斜陽燕子樓共誰把酒話閒愁韋娘去後西風老<lb/>
爛漫黄花滿院秋<hi>詩林萬選</hi>
　　裦親崇壽敎寺<lb/>
萬竹蒼寒擁寺門寺碑金字御書存榮華肎信當年事<lb/>
儀制空留後世恩影閣有聲塵網暗殯宫無月土花昏<lb/>
見梅不敢輕扳折恐是春風水際魂<lb/>
<pb n="KR4i0062_WYG_071-5b"/>
　　　<hi>西湖遊覽志寺在清波門外方家峪俗稱劉娘子寺宋紹興十八年劉貴妃建妃臨安人入宫</hi>
　　　<hi>為紅霞帔得幸累遷才人婕妤婉容尋進貴妃専掌御前文字工書畫上用奉華堂印父懋因</hi>
　　　<hi>金人南侵獻錢二萬緡以助軍費高宗嘉之遂令建寺以為功德有泉自鳳凰山而下注為方</hi>
　　　<hi>池命曰鳳凰泉于湖張孝祥書刻内有松雪亭觀音洞筆架池偃松交枝檜壁間陳公儲畫龍</hi>
　　　<hi>甚奇周端臣詩云云</hi>
　　題葉靖逸東菴<lb/>
一菴自隱古城邊不是山林不市廛落月半窗霜滿屋<lb/>
卧聽宰相去朝天<hi>宋藝圃集</hi>
<pb n="KR4i0062_WYG_071-6a"/>
　　施文焴<lb/>
　　金陵作<lb/>
紫盖東南久寂寥石城烟霧壓岧嶤登臺倦客懷千古<lb/>
宿内閒人夢六朝御苑雲浮曽拾翠舊橋月落尚吹簫<lb/>
諸公不說新亭事目斷空江半日潮<hi>景定建康志</hi>
　　鄧夢杰<lb/>
　　　夢杰旴江人<lb/>
　　賡梅山壁閒韻<lb/>
<pb n="KR4i0062_WYG_071-6b"/>
媿我身名墮褐冠無因安得到仙壇子眞雖隱名難隱<lb/>
萬古高風凜凜寒<hi>梅仙事實</hi>
　　張　榘<lb/>
　　　榘南徐人<lb/>
　　題雨花臺<lb/>
莫說南朝勝槩繁秖今近郭已江村臺荒浪紀曼花墜<lb/>
事往空餘古意存甌缺正緣輕納景鼎分誰謂不如孫<lb/>
滔滔千載興亡恨盡付凭欄對月樽<hi>景定建康志</hi>
<pb n="KR4i0062_WYG_071-7a"/>
　　徐獻可<lb/>
　　　獻可永嘉人官至泉州守<lb/>
　　書齋<lb/>
十日書齋九日扃春晴何處不閒行瓶花落盡無人管<lb/>
留得殘枝葉自生<hi>東甌詩集</hi>
　　聞九成<lb/>
　　　九成餘杭人<lb/>
　　洞霄山隱齋<lb/>
<pb n="KR4i0062_WYG_071-7b"/>
餘杭之山天柱峯下有石洞蟠蒼龍齋居無塵山四合<lb/>
仙人宴坐空翠中夜捫北斗罡氣接晨吸東日精光通<lb/>
醉淩高風駕白鶴笑視黄庭驅玉童人閒自有赤松子<lb/>
方外或友洪崖公丹泉吹陰曉霧碧野果變色秋山紅<lb/>
獻酬且盡琉璃鍾笑談便是蓬萊宫肎如金粟衰病翁<lb/>
㪚花丈室談虛空<hi>洞霄詩集</hi>
　　徐千里<lb/>
　　茉莉<lb/>
<pb n="KR4i0062_WYG_071-8a"/>
炎州綠女雪為肌十二朱䦨月未移香逼簟紋眠不得<lb/>
為渠醒到打鐘時<hi>後村千家詩</hi>
　　饒良輔<lb/>
　　　良輔字昌朝號竹溪<lb/>
　　竹徑步月<lb/>
素月流空天不夜清輝散入疎林下下有幽人獨往來<lb/>
杖藜縹緲誰能畫<hi>詩家鼎臠</hi>
　　朱承祖<lb/>
<pb n="KR4i0062_WYG_071-8b"/>
　　鶴林寺<lb/>
鶴林古竹院馬素舊松關草合門前路雲埋寺後山花<lb/>
神千載去僧話片時閒滿壁瑰奇句慙窺豹一斑<hi>鶴林寺志</hi>
　　鄭雲林<lb/>
　　海棠<lb/>
貪詩閒費一生心水際雲崖到處尋可惜春光吾老矣<lb/>
海棠烟雨閉門深<hi>全芳備祖</hi>
　　范仁仲<lb/>
<pb n="KR4i0062_WYG_071-9a"/>
　　題梅仙山<lb/>
說到神仙事渺茫壽春亘古此靈場松邊白隱千年鶴<lb/>
嶺外紅拖幾夕陽霞馭月寒時弄影斗壇風冷夜聞香<lb/>
先生不必眞人號自與乾坤共久長<hi>梅仙事實</hi>
　　蔣夢炎<lb/>
　　寒食<lb/>
不暖不寒寒食天小橋楊柳未飛綿三分春有一分在<lb/>
十日晴無兩日全桐角喚囘前嶂曉子規啼破隔江烟<lb/>
<pb n="KR4i0062_WYG_071-9b"/>
麻帬素髻誰家女哭向墦閒送紙錢<hi>後村千家詩</hi>
　　馬知節<lb/>
　　　知節字介卿環溪人<hi>曰璐按宋史馬正恵知節字子元祥符人此字介卿</hi>
　　　<hi>環溪人見宋刋詩家鼎臠所選俱南渡人詩蓋與正恵同姓名者</hi>
　　枯梅<lb/>
斧斤戕不死半蘚半枯槎寂寞幽巖下一枝三四花<hi>詩家</hi>
<hi>鼎臠</hi>
　　阮南溪<lb/>
<pb n="KR4i0062_WYG_071-10a"/>
　　梨花<lb/>
繽紛紫雪浮鬚細冷淡清姿奪玉光剛笑何郎曾傅粉<lb/>
絶憐荀令愛熏香<hi>合璧事類别集</hi>
　　吕　防<lb/>
　　　防臨川令<lb/>
　　題梅壇<lb/>
封事悠悠即挂冠蒼煙古木鎖空壇當時不識蓬萊客<lb/>
秖作南昌一尉看<hi>梅仙事實</hi>
<pb n="KR4i0062_WYG_071-10b"/>
　　王安之<lb/>
　　　安之字叔安號藥窗<lb/>
　　寄友<lb/>
憶昔青燈夜坐牕吟猨聲裏早梅香一從去櫂衝寒雪<lb/>
幾度凭䦨到夕陽秋思漸于蟬外覺别愁空入雁邊長<lb/>
梧桐解得離人意不遣西風葉盡黄<hi>詩家鼎臠</hi>
　　張　異<lb/>
　　　異新昌人<lb/>
<pb n="KR4i0062_WYG_071-11a"/>
　　題梅壇<lb/>
上疏歸來日已西山中旋製薜蘿衣謀身豈為金丹祕<lb/>
去國應知火祚移風露滿林蟬幾蛻松杉遶屋鶴孤飛<lb/>
瓣香僕僕非公願自有忠誠天地知<hi>梅仙事實</hi>
　　賈仲頴<lb/>
　　　仲頴永嘉人<lb/>
　　句<lb/>
燈花寒影裏詩句雨聲中　盡開窗戸容秋月徧倚䦨<lb/>
<pb n="KR4i0062_WYG_071-11b"/>
干看晩山<hi>後村詩話</hi>
　　葛　逸<lb/>
　　虎丘呈元機上人<lb/>
樓觀倚雲端烟收陸海寛蒼厓留劒跡古木見龍蟠石<lb/>
徑青苔滿霜林木葉乾凭䦨千里豁爽氣逼人寒<hi>虎丘志</hi>
　　富　嚴<lb/>
　　游虎丘<lb/>
繚繞禪關鎖翠微游人到此便忘歸古今不盡春風恨<lb/>
<pb n="KR4i0062_WYG_071-12a"/>
一劒清泉浸落暉<hi>虎丘志</hi>
　　謝子才<lb/>
　　柳<lb/>
嫩葉吹風不自持淺黄微綠映清池玉人未識分離恨<lb/>
折向堂前學畫眉<hi>後村千家詩</hi>
　　宋自適<lb/>
　　　自適字正父金華人號清隱<lb/>
　　早行<lb/>
<pb n="KR4i0062_WYG_071-12b"/>
西郊雲起白漫漫近樹遙峯欲辨難山下幾多迷路者<lb/>
人間方夢大槐安<hi>梅磵詩話</hi>
　　柳<lb/>
絲絲烟雨弄輕柔偏稱黄鸝與白鷗纔著一蟬嘶晩日<lb/>
西風容易便成秋<hi>全芳備祖</hi>
　　句<lb/>
江湖多少盟鷗地莫近平津閣畔行<hi>送愿父弟山題䟦</hi>　<hi>眞西</hi>
　　路德章<lb/>
<pb n="KR4i0062_WYG_071-13a"/>
　　盱貽旅舍<lb/>
道旁草屋兩三家見客擂麻旋㸃茶漸近中原語音好<lb/>
不知淮水是天涯<hi>詩人玉屑</hi>
　　王顯世<lb/>
　　　顯世字子亦南安人官寧都令有容安稾<lb/>
　　烏駐道中<lb/>
蹲鴟用事謝黄獨木奴弄色陵烏椑落日人行桑柘裏<lb/>
西風雁過稻梁時故山秋晩正如此遊子天寒何所之<lb/>
<pb n="KR4i0062_WYG_071-13b"/>
一笑沙禽忽驚去水邊的皪早横枝<hi>詩家鼎臠</hi>
　　尤　煓<lb/>
　　　煓袤諸孫理宗朝官臨安府倅浙東提刑<lb/>
　　題蘇端明書乳泉賦後<lb/>
萬籟既寂一氣孔神吸彼沆瀣沃此肺膺至陽之精天<lb/>
一所生欽哉此詞展也大成<hi>式古堂書考</hi>
　　喻汝楫<lb/>
　　征夫<lb/>
<pb n="KR4i0062_WYG_071-14a"/>
白骨茫茫散不收朔風吹雪度𤓰洲殘陽欲落未落處<lb/>
照盡行人今古愁<hi>詩人玉屑</hi>
　　丁　木<lb/>
　　　木字子植天台人<lb/>
　　次揚州何安撫節機韻<lb/>
送别邦江路梅花作暮愁關情何水部回首古揚州雁<lb/>
影明寒水冰凘澀去舟想應今夜宿霜月滿𤓰洲<hi>詩家鼎臠</hi>
　　葉元素<lb/>
<pb n="KR4i0062_WYG_071-14b"/>
　　　元素字唐卿號苔磯<lb/>
　　絶句<lb/>
家住夕陽江上村一灣流水䕶柴門種來松樹高于屋<lb/>
借與春禽養子孫<hi>後村千家詩</hi>
　　呉吉甫<lb/>
　　句<lb/>
眞水黄芽長香風玉杵鳴不為三窟計永伴一輪明<hi>漕試</hi>
<hi>搗藥兔長生詩</hi>　<hi>困學紀聞</hi>
<pb n="KR4i0062_WYG_071-15a"/>
　　李　杜<lb/>
　　　杜號棗坡<lb/>
　　過廢寺<lb/>
溪沙横漲水痕平閒扣雲關壁半傾殿上土花人不到<lb/>
斷甎支睡聽蟬鳴<hi>詩林萬選</hi>
　　高鵬飛<lb/>
　　　鵬飛字南仲餘姚人有林湖遺稾<lb/>
　　湖上<lb/>
<pb n="KR4i0062_WYG_071-15b"/>
好景難逢奈老何十年此地絶經過山如得意晩猶碧<lb/>
雨亦知愁秋更多造化從渠旋磨蟻功名笑汝撲燈蛾<lb/>
湖邊直欲呼船去更共漁人挂綠蓑<hi>林湖遺稾</hi>
　　李　龏<lb/>
　　　龏字和父號雪林笠澤人家呉興三滙之交效<lb/>
　　　元白歌詩不樂仕進年登耄期有潄石吟梅花<lb/>
　　　衲翦綃集<lb/>
　　　<hi>佩楚軒客談和父自作墓誌云孰生予孰死予予不自知為文之徒詩之徒今瘞于斯孰知伯</hi>
<pb n="KR4i0062_WYG_071-16a"/>
　　　<hi>道之無兒未幾死趙文曜為誌葬之何道兩山閒樹梅百株趙德符題碣曰宋詩人雪林李君</hi>
　　　<hi>之墓</hi>
　　梅花集句<lb/>
林蘿深處過溪橋眼底青山映寂寥眞態生香難畫得<lb/>
一枝春瘦雪初消<hi>林逋</hi>　<hi>蘇養正/</hi>　<hi>又/</hi>　<hi>可正平</hi>
吹殺梅花影裏燈凄涼一似觀堂僧滿山明月東風夜<lb/>
茶煮西嵒瀑布冰<hi>張鎡花衲</hi>　<hi>周文璞/</hi>　<hi>羅鄴/</hi>　<hi>貫休/</hi>　<hi>梅</hi>
　　公無渡河<lb/>
<pb n="KR4i0062_WYG_071-16b"/>
屈平沈湘不足慕公無渡河兮公苦渡行搔短髪提壺<lb/>
漿玉白蘭芳不相顧驚波不在黯黮閒顏色錯漠生風<lb/>
烟其下無底旁無邊何用將身自棄捐<hi>李賀用王叡飛李咸    温</hi>
<hi>卿</hi>　<hi>齊已/</hi>　<hi>盧仝/</hi>　<hi>白居昜/</hi>　<hi>王建</hi>
　　重宿呉林居園亭逢雪<lb/>
小隱西亭為客開舊題詩句沒蒼苔銀河風急驚沙度<lb/>
酒作凌凘火作灰<hi>許渾</hi>　<hi>鄭谷/</hi>　<hi>李咸用/</hi>　<hi>姚合</hi>
　　寒食<lb/>
<pb n="KR4i0062_WYG_071-17a"/>
一年唯此兩三辰落拓東風不藉春歌酒家家花處處<lb/>
何曽紫陌有閒人<hi>熊孺登綃李山甫以上翦  集</hi>　<hi>白居昜/</hi>　<hi>羅鄴</hi>
　　盧梅坡<lb/>
　　春日<lb/>
紅芳滿眼鬬風流誰信春來有客愁惆悵不干桃李事<lb/>
故山烟雨憶松楸<lb/>
　　閔雨<lb/>
百萬人家井水黄江南大半田無秧乖龍豈是為霖物<lb/>
<pb n="KR4i0062_WYG_071-17b"/>
貪弄明珠簸日光<hi>以上後村千家詩</hi>
　　季履道<lb/>
　　　履道號澄江<lb/>
　　龜山<lb/>
濁酒三秋館青燈半夜花故人渾在目幽夢暫還家淮<lb/>
近風偏惡山高月易斜新霜何處雁片影落平沙<hi>詩林萬選</hi>
　　葉　杲<lb/>
　　　杲字謙夫永嘉人官史館檢閱<lb/>
<pb n="KR4i0062_WYG_071-18a"/>
　　東山堂<lb/>
何處著詩癯巖邊有隱廬雲生春樹合魚響夜潭虚住<lb/>
久無他姓山空應讀書平分謝池月吾亦百年居<hi>東甌詩集</hi>
　　方景絢<lb/>
　　　景絢字武子莆陽人擢第終于郡掾<lb/>
　　題壁<lb/>
明月照齊州玉龍棲欲起壯士腸夜迴寒衾潑秋水<hi>劉後</hi>
<hi>村題䟦</hi>
<pb n="KR4i0062_WYG_071-18b"/>
　　何　洪<lb/>
　　　洪號梅境淳安人<lb/>
　　溪居冬夜<lb/>
茅屋瀕溪只數椽䕶籬黄犬枕莎眠柴門不掩松梢月<lb/>
恐有山陰泛雪船<hi>青溪詩集</hi>
　　車瑾<lb/>
　　　瑾字元瑜黄巖人號敬齋<lb/>
　　馬家山<hi>在黄巖縣</hi>
<pb n="KR4i0062_WYG_071-19a"/>
山頭紅日生山下螘蛙爭朝市誰能問煙雲我自耕胡<lb/>
牀調紫蕨黄獨煮香秔無意隨園綺逃名更得名<hi>台州府志</hi>
　　朱輔<lb/>
　　虎丘<lb/>
自許胷中著一丘飽于世路合休休未陪靖節逺公社<lb/>
且與景常元慧游四野凍雲催雪到五湖春浪蹴天浮<lb/>
不將拾翠相隨去碾罷新茶即泛舟<hi>虎丘志</hi>
　<lb/>
<pb n="KR4i0062_WYG_071-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋詩紀事巻七十一<lb/>
</p>
<p>
</p>
  </div>
<div>
                <head>宋詩紀事巻七十二</head>
    <p>
<pb n="KR4i0062_WYG_072-1a"/>
欽定四庫全書<lb/>
　宋詩紀事巻七十二　　　　　錢塘厲鶚撰<lb/>
　　張堯同<lb/>
　　　堯同嘉興人有嘉禾百詠<lb/>
　　嘉禾百詠<hi>存十首</hi>
　　　殳山<lb/>
丹竈功成後寥寥掩石扉但聞蟬巳蛻不見鶴來歸<lb/>
　　　蘇小小墓<lb/>
<pb n="KR4i0062_WYG_072-1b"/>
泉下骨應朽幽魂獨未銷幾番淸夜月孤影度南橋<lb/>
　　　韭溪<lb/>
終與雙溪接分流入市來市橋人影合不解洗塵埃<lb/>
　　　朱買臣墓<lb/>
世事春風轉榮枯一夢間繡衣人不見孤冢舊家山<lb/>
　　　天心湖<lb/>
拍岸浮春綠菰蒲四逺生網羅人不到魚鳥亦忘情<lb/>
　　　月波樓<lb/>
<pb n="KR4i0062_WYG_072-2a"/>
天濶冰河淨溪平玉鑑寒巻簾看晩色鷗鳥傍䦨干<lb/>
　　　列岫亭<lb/>
吾州風物好唯是欠靑山忽有洞庭色來從一笑間<lb/>
　　　跨塘橋<lb/>
路接張涇近塘連谷水長一聲淸鶴唳片月在滄浪<lb/>
　　　樂郊亭<lb/>
竹下淸風好時來挂幅巾待逢田叟問誰是樂郊人<lb/>
　　　長水鄉<hi>古鄉也故楞嚴大師子璿作楞嚴疏文謂之長水疏</hi>
<pb n="KR4i0062_WYG_072-2b"/>
古來名未滅人好水還淸一讀髙僧疏塵勞悟此生<hi>以上</hi>
<hi>嘉禾百詠</hi>
　　梁　佐<lb/>
　　　佐理宗時人與史安之倡和<lb/>
　　髙山堂<lb/>
危巓層閣倚雲平一凭危闌醉魄醒霽雨亂山生淡碧<lb/>
帶風寒竹有餘靑孤猨傍石來深礀幽鳥衝烟入畫屏<lb/>
卻讓高僧占仙景蓬萊不獨在滄溟<hi>嵊縣志</hi>
<pb n="KR4i0062_WYG_072-3a"/>
　　毛　珝<lb/>
　　　珝字元白三衢人有吾竹小稾<lb/>
　　　<hi>李龏和父序云柯山毛元白詩人之秀者也惜其少文自晦不求聞于時吟稾一帙淸深雅正</hi>
　　　<hi>跡前事而寫芳襟有沈千運獨挺一世之作</hi>
　　廬山栖賢寺<lb/>
名重于諸刹前賢舊隱蹤無人知有路隔樹忽聞鐘瀑<lb/>
壯山疑裂雲深寺若封或傳遺稾在三叩昔時松<lb/>
　　墨龍<lb/>
<pb n="KR4i0062_WYG_072-3b"/>
眞人尸居雷八荒斷甎殘墨生蒼茫鯢桓下<graphic n="KR1353" url="https://raw.githubusercontent.com/kanripo/KR-Gaiji/master/images/KR1353.png" mimeType="image/png"/>九淵墨<lb/>
神光倒射角與亢<hi>平聲</hi>明明元氣淋漓蹟水㡳焚槐海波<lb/>
赤周流萬化元無極姑使人心識天則<lb/>
　　浙江<lb/>
白鷴舊事隨波去太極陰陽自吞吐長虹夜貫黑頭船<lb/>
四紀沙迎相公路馮夷作劇眞等閒五都有客雄其閒<lb/>
上林三官浪憂國千年海㡳生銅山<lb/>
　　丹陽館<lb/>
<pb n="KR4i0062_WYG_072-4a"/>
渡江南來第一驛幾度華堂延雁客百年運逐曉雲空<lb/>
愁殺鞮官老無職南徐今日古陽關不斷歌聲祖離席<lb/>
國讐巳復事尤多折損年年春柳碧<lb/>
　　富池廟<lb/>
船頭蜀錦三千尺倒影長虹浸寒碧相逢不是紫髯郎<lb/>
鸚鵡洲邊眼生棘江頭簫鼓雜靈鴉人道陰兵曾䕶國<lb/>
安知樓下雪千堆不是吞曹氣衝激<lb/>
　　滄浪亭<lb/>
<pb n="KR4i0062_WYG_072-4b"/>
濯纓人去水空寒事屬明時欲問難日暮客歸園館閉<lb/>
鷺鷥飛上石棊槃<hi>子美故物唯石枰存</hi>
　　石湖<lb/>
一片湖光接薜蘿功名餘事屬吟多至今魚鳥皆堪敬<lb/>
曾見烏巾照碧波<hi>以上吾竹小稾</hi>
　　黄伯厚<lb/>
　　晩泊<lb/>
片㠶寂寞繞孤村茅店驚寒半掩門行草不成風斷雁<lb/>
<pb n="KR4i0062_WYG_072-5a"/>
一江烟雨正黄昏<hi>後村千家詩</hi>
　　范大中<lb/>
　　立春寄梅壇楊逸老<lb/>
仕路蹉跎又見春區區深厭走紅塵未能解脫無窮事<lb/>
長憶逍遙自在人瓦缶汲泉朝灌藥羽衣濛露夜朝眞<lb/>
灑然物外淸虛境呼吸淳元養氣神<hi>梅仙事實</hi>
　　劉　瀾<lb/>
　　　瀾字養源號江村天台人初爲道士還俗干謁<lb/>
<pb n="KR4i0062_WYG_072-5b"/>
　　　無成卒<lb/>
　　　<hi>劉後村跋云天台劉君瀾詩四巻短篇如新戒縛律大篇如散聖安禪詩之體製畧備</hi>
　　桐江曉泊<lb/>
風蕭蕭冰瑟瑟淡烟空濛冠朝日灘頭枯朩如畫出鸜<lb/>
鵒飛來添一筆<hi>梅礀詩話</hi>
　　夜訪侃直翁<lb/>
疎瓴亂見星危坐冷無燈索句髮先白餐蔬貌盡靑棲<lb/>
禽翻麓雪墮栗破溪冰昨夜中峯頂因看海日昇<hi>瀛奎律髓</hi>
<pb n="KR4i0062_WYG_072-6a"/>
　　句<lb/>
東風半綠官圩草西日遙紅别岸山<hi>梅礀詩話</hi>
　　李　億<lb/>
　　柳<lb/>
倚岸依依一兩株溪風吹影暮烟疎靑條拂水長如線<lb/>
釣叟折來穿白魚<hi>後村千家詩</hi>
　　劉允升<lb/>
　　繭漆花<lb/>
<pb n="KR4i0062_WYG_072-6b"/>
淸晨歩上金雞嶺極目漫山繭漆花雪蘂瓊絲亦堪賞<lb/>
樵童蠶婦帶歸家<hi>全芳備祖</hi>
　　易元矩<lb/>
　　斑竹<lb/>
一别虞妃去不還愁雲空鎖九疑山世閒多少相思淚<lb/>
灑徧脩篁染不斑<hi>全芳備祖</hi>
　　何應龍<lb/>
　　　應龍字子翔錢塘人有橘潭詩稾<lb/>
<pb n="KR4i0062_WYG_072-7a"/>
　　春寒<lb/>
博山熏盡鷓鴣斑羅帶同心不忍看莫近闌干聽春雨<lb/>
樓高無處著春寒<lb/>
　　有别<lb/>
樓上佳人唱渭城樓前楊柳綰離情一聲未是難聽處<lb/>
最是難聽第四聲<lb/>
　　臨安僦樓<lb/>
過了燒燈望燕歸春寒剗地勒芳期杏花深巷無人賣<lb/>
<pb n="KR4i0062_WYG_072-7b"/>
細雨空簾盡日垂<lb/>
　　芍藥<lb/>
金蘂絲頭茜染成五雲樓映玉盤傾謝郎一入中書後<lb/>
二十四橋空月明<hi>以上橘潭詩稾</hi>
　　傷春<lb/>
玉纖輕揭繡簾開行到花前淚滿腮正爾春心無處託<lb/>
一雙蝴蜨忽飛來<hi>後村千家詩</hi>
　　蔡　槃<lb/>
<pb n="KR4i0062_WYG_072-8a"/>
　　　槃號䆳菴永嘉人<lb/>
　　𤓰洲<lb/>
烟際繫孤舟蘆花兩岸秋江空雙雁落天迥一星流急<lb/>
鼓西津渡殘燈北固樓商人茅店下沽酒話揚州<hi>東甌詩集</hi>
　　羅竹谷<lb/>
　　　竹谷廬陵人羅大經之父名字未詳<lb/>
　　送曾雲巢被召<lb/>
泰華山人上赤墀上嗟安在見何遲老于尚父投竿日<lb/>
<pb n="KR4i0062_WYG_072-8b"/>
少似轅生對策時怨鶴驚猨辭舊隱鞭鸞笞鳳總新知<lb/>
早陳經國平邊策歸領雲巢舊住持<lb/>
　　送胡季昭竄象郡<lb/>
好讀牀頭易一編盈虛消息總天然崢嶸齒頰皆冰雪<lb/>
肎怕炎方有瘴烟<hi>以上鶴林玉露</hi>
　　羅大經<lb/>
　　　大經字景綸廬陵人登第爲容州法曹掾著鶴<lb/>
　　　林玉露<lb/>
<pb n="KR4i0062_WYG_072-9a"/>
　　茶聲<lb/>
松風檜雨到來初急引銅瓶離竹爐待得聲聞俱寂後<lb/>
一甌春雪勝醍醐<hi>鶴林玉露</hi>
　　陪桂林伯趙季仁遊桂林暗洞列炬數百隨以鼓<lb/>
　　吹市人從之者以千計巳而入申而出入自曾公<lb/>
　　巖出于棲霞洞入若深夜出乃白晝恍如隔宿異<lb/>
　　世季仁索余賦詩紀之<lb/>
瑰奇恣搜討貝闕靑瑤房方隘疑永巷俄敞如華堂玉<lb/>
<pb n="KR4i0062_WYG_072-9b"/>
橋巧橫溪瓊戸正當窗仙佛肖髣髴鐘鼓鏗擊撞贔贔<lb/>
左顧龜狺狺欲吠庬丹竈儼亡恙芝田藹生香搏噬千<lb/>
怪聚絢爛五色光更無一塵涴但覺六月涼玲瓏穿數<lb/>
路屈曲通三湘<hi>相傳與九疑通</hi>神鬼妙剜刻乾坤眞混茫入如<lb/>
深夜暗出乃皦日光隔世疑怳惚異境難揣量<hi>鶴林玉露</hi>
　　王荆公<lb/>
錯認蒼姬六典書中原從此變蕭疎幅巾投老鍾山日<lb/>
辛苦區區活數魚<lb/>
<pb n="KR4i0062_WYG_072-10a"/>
　　　<hi>鶴林玉露王荆公新法煩苛毒流寰宇晩歳歸鍾山作放魚詩云物我皆畏苦舎之寧啖茹其</hi>
　　　<hi>與梁武帝窮兵嗜殺而以麫代犧牲者何殊</hi>
　　吳規父<lb/>
　　蛙<lb/>
斂藏鼓吹寂無言𨁝跳何曾離草根舉世盡貪生處樂<lb/>
坎中應自有乾坤<hi>後村千家詩</hi>
　　劉汝進<lb/>
　　　汝進號山翁漫塘幼子<lb/>
<pb n="KR4i0062_WYG_072-10b"/>
　　與客九日遊龍山以塵世難逢開口笑分韻得口<lb/>
　　字<lb/>
縱歩龍山顚放舟尤蕩口羣然雁鶩行雜之牛馬走我<lb/>
拙不能詩我病不能酒試問賞花人還有菊花否<hi>山房隨筆</hi>
　　吕　炎<lb/>
　　　炎字仲明<lb/>
　　閨思<lb/>
夜久香銷翡翠匳十分春恨上眉尖荼䕷謝了櫻桃過<lb/>
<pb n="KR4i0062_WYG_072-11a"/>
人影參差月半簾<hi>詩林萬選</hi>
　　車若水<lb/>
　　　若水字淸臣號玉峯山民黃巖人從杜淸獻公<lb/>
　　　游有腳氣集玉峯宂稾<lb/>
　　江湖偉觀<lb/>
十年不向此凭闌景象依然一望間龍蜃吐雲天入水<lb/>
樓臺倒影日銜山僧于僻寺難爲隱人在扁舟不是閒<lb/>
孤鶴似尋和靖宅盤空飛下復飛還<hi>咸淳臨安志</hi>
<pb n="KR4i0062_WYG_072-11b"/>
　　庚申<lb/>
襄陽耆舊總堪羞只有龐公巳入州自向芭蕉眠夜雨<lb/>
不堪更鼓在牀頭<hi>赤城詩集</hi>
　　陳嘉言<lb/>
　　　嘉言侯官人仕爲建州司戸咸淳末築室台嶼<lb/>
　　　人稱書隱先生<lb/>
　　題太姥墓<hi>太姥山在福寧州東堯時有種藍老姥家於路傍有道士求漿姥飲以醪因授</hi>
　　　<hi>丹砂服之七月七日乗龍上升有虚墓存焉</hi>
<pb n="KR4i0062_WYG_072-12a"/>
吾聞堯時種藍嫗世代更移那可數帝堯朽骨無微塵<lb/>
此間猶有堯時墓墓中老嫗知不知五帝三王奚以爲<lb/>
狼貪鼠竊攫尺土窾朩未枯巳易主君不見仙人掌分<lb/>
明指取靑天上騎龍謁帝大羅天不逐華蟲挂塵網又<lb/>
不見石棊盤人去盤空局已殘當時勝負此何有爭先<lb/>
劫奪摧心肝請君絶頂試披寫左望東甌右東冶山川<lb/>
不見無諸揺但見烽烟徧郊野野老吞聲掩淚哀茫茫<lb/>
滄海生蓬萊<hi>名勝志</hi>
<pb n="KR4i0062_WYG_072-12b"/>
　　羅與之<lb/>
　　　與之字與甫螺川人有雪坡小稾<lb/>
　　玉梁道中雜詠<lb/>
淸商汎西來刺刺滿林塢草朩儵變衰柯葉不相顧昔<lb/>
時翳空雲今作連山雨菊花猶强項籬邊爭媚嫵<lb/>
泠泠澗㡳泉破碎山根翠似欲畱佳客曲折二十四我<lb/>
行無定止蠟屐信所詣偶來儵舍去乗興聊復爾<lb/>
濛鴻玉梁境縹緲雲霞仙月壇白雲洞遺址空依然千<lb/>
<pb n="KR4i0062_WYG_072-13a"/>
年唯亂石蹲踞秋山烟徘徊莫可覓酌盡丹井泉<lb/>
　　山居<lb/>
雨作糟牀注秋生鱸鱠思巻簾了淸景流水褭烟絲<lb/>
　　一夜<lb/>
潦收野水淨雲陣布重陰一夜西風急千山黃葉深身<lb/>
猶披暑服耳巳厭寒砧對此無心者還應雪滿簪<lb/>
　　寄衣曲<lb/>
愁腸結欲斷邊衣猶未成寒窗翦刀落疑是劒環聲<lb/>
<pb n="KR4i0062_WYG_072-13b"/>
　　爲言<lb/>
日薄寒濃春意微花鬚柳眼尚依稀爲言羯鼓休頻打<lb/>
催得先開卽早飛<lb/>
　　山行<lb/>
盡日流連興未闌寒鴉背負夕陽還遙知今夜空窗夢<lb/>
只在江南水石間<lb/>
　　倦倚<lb/>
蟬聲燕語細相和池雨纔浮點點荷倦倚闌干消永日<lb/>
<pb n="KR4i0062_WYG_072-14a"/>
葡萄陰薄柳風多<hi>以上雪坡小稾</hi>
　　陳東之<lb/>
　　游沃洲山<lb/>
我本名山人屢作名山興天台一住三十年盡日捫蘿<lb/>
陟雲磴上攬四萬八千丈之髙秋參差明河兩肩並下<lb/>
瞰三百六十度之朝暾滅没飛烟八荒淨或隨仙氣得<lb/>
丹牀雙闕夜深看斗柄今年積雨天地晴一策快作西<lb/>
南征沃洲最佳天姥勝連山直下秋崢嶸竹萌修纎會<lb/>
<pb n="KR4i0062_WYG_072-14b"/>
稽箭芝莖菌蠢商山英秋陽不碎空翠影絶壑倒瀉銀<lb/>
河聲山腰細路如絲直三兩漁樵行落日炊烟暝色小<lb/>
茅屋松子秋聲斷崖石溪流飯屑胡麻香土輭春膏霜<lb/>
朮白送書松際有猨公問酒礀陰多朩客靑冥樓閣仙<lb/>
人家鬱藍流光瀉晴碧霓旌隊下鶴萬羣絳節朝回雲<lb/>
五色人間但有桃花源桃花春香流水渾三生凡骨不<lb/>
得到兩耳夜半空聽猿李白尋眞不得返支遁卜築逺<lb/>
費錢至今山靈䕶光怪石蘿山薜餘秋妍陳郎故宅更<lb/>
<pb n="KR4i0062_WYG_072-15a"/>
深閟雞犬林塘隔塵世淸秋著屐一登之路僻夕陰門<lb/>
半閟盤陀石在長楠陰脫畧塵纓換秋意晴窗示我兩<lb/>
山圖老眼摩挲觀一二便揮健筆寫我詩惜哉賞音今<lb/>
絶稀謫仙一去五百載人間山水無淸輝舊時仙人白<lb/>
雲唱怪我白首歸何時我生白首歴浩劫眼中億萬蟲<lb/>
沙春夢非陳郎挽我十日住掉頭不顧自有南山期餐<lb/>
霞絶粒鍊精魄長生之學非荒嬉三千年前有宿約來<lb/>
巳不早歸不遲長揖羣仙謝兒輩倒挾萬里冥鴻飛<hi>越詠</hi>
<pb n="KR4i0062_WYG_072-15b"/>
　　保應廟<lb/>
投迹空山計巳非江都消息亂來稀廟前幾種春香草<lb/>
錯怪王孫去不歸<lb/>
　　　<hi>新昌縣志縣之十四都隋諸王避難殁葬其地水旱疾疫祈禱輒應宋寶慶二年從鄉民之請</hi>
　　　<hi>建廟賜額陳東之有詩云云</hi>
　吳　濟<lb/>
　　　濟字巨川號廉靜<lb/>
　　鮑家田<lb/>
<pb n="KR4i0062_WYG_072-16a"/>
搖斾家家酒扶犁處處村草深迷井口槿密擁籬根綠<lb/>
水明秧本靑山失燒痕多應忌蠶事畏客閉柴門<lb/>
　　　<hi>咸淳臨安志鮑家田在錢塘門外東山衖之北吳越相鮑君福賜田于錢塘因以名焉吳廉靜</hi>
　　　<hi>有詩</hi>
　　野外卽事<lb/>
橫朩渡前溪藤深路欲迷瘦笻諳亂石老屐帶新泥盡<lb/>
日綠陰合有時黄鳥啼多情雙蛺蜨飛傍㡌簷低<hi>前賢小集</hi>
<hi>拾遺</hi>
<pb n="KR4i0062_WYG_072-16b"/>
　　劉蕭仲<lb/>
　　子規<lb/>
深藏密葉人難見斷送春光夢一空啼後血流成底事<lb/>
只應都作暎山紅<hi>後村千家詩</hi>
　　丁先民<lb/>
　　游大滌山<lb/>
我欲避塵囂乘風入洞霄循溪山作路駕水石爲橋臺<lb/>
殿黄金鎖神仙碧玉簫拂衣天柱頂淸思欲飄飄<hi>洞霄詩集</hi>
<pb n="KR4i0062_WYG_072-17a"/>
　　張　簡<lb/>
　　　簡號槎溪<lb/>
　　天津橋月夜<lb/>
行闕獨崔嵬垂楊夾道栽河通桃葉渡門對雨花臺世<lb/>
事棊千變人生夢一回誰知今夜月曾照六朝來<hi>詩林萬選</hi>
　　吳震齋<lb/>
　　玉簪花<lb/>
素娥昔日宴仙家醉裏從他寶髻斜遺下玉簪無覓處<lb/>
<pb n="KR4i0062_WYG_072-17b"/>
如今化作一枝花<hi>全芳備祖</hi>
　　馬樗山<lb/>
　　瓊花<lb/>
三月淮南鼓戰塵無雙亭下隘遊人此花不解興亡意<lb/>
也向年年閧一春<hi>全芳備祖</hi>
　　王　琮<lb/>
　　　琮字中玉括蒼人監永嘉酒稅有雅林小稾<lb/>
　　題獨醒小亭<hi>東嘉酒舍予所創</hi>
<pb n="KR4i0062_WYG_072-18a"/>
退食多畱此翛然一散襟涼從曉來覺秋向雨中深牆<lb/>
竹侵山色檐茅雜柳陰有誰能載酒過我共幽尋<lb/>
　　秋夜有懷醉書十韻<lb/>
秋風從何來䬃䬃入窗牖殘燈耿不寐照我客顔厚故<lb/>
園豈不佳亦頗興懷否黄金桂百樹碧玉池十畝猨鶴<lb/>
響空山亭臺映疎柳觥籌雜野䔩筆硯得佳友愁無彈<lb/>
鵲句雋有持螯手人生行樂耳功名有時有點檢屐幾<lb/>
兩土苴米五斗浩然歸去來萬事不如酒<lb/>
<pb n="KR4i0062_WYG_072-18b"/>
　　舟過孤山<lb/>
寂寞梅花處士墳竹圍巖腳一泉深偷瞻翠輦曾遊處<lb/>
水鑰年年䕶綠陰<hi>以上雅林小槀</hi>
　　李景文<lb/>
　　　景文號東谷黄巖人有東谷詩稾<lb/>
　　病後感興寄車玉峯先生<lb/>
折梅寄故人故人靑雲閒靑雲杳無路夢裏相往還我<lb/>
愛梅花媚彼惜桃李顔相逢不相契何事勞追攀守此<lb/>
<pb n="KR4i0062_WYG_072-19a"/>
歳寒心持以遺所懽<lb/>
　　廬墓有感<lb/>
流水遶門去愁雲壓徑斜無人燒柏子有客問梅花橘<lb/>
熟猨窺樹池空鳥啄沙自傷寒谷日不及照昏鴉<hi>以上台州</hi>
<hi>府志</hi>
　　陳以莊<lb/>
　　　以莊字敬叟號月溪建安人<lb/>
　　　<hi>劉後村跋云敬叟才氣淸拔力量宏放穀城黃子厚之甥也故其詩酷似云</hi>
<pb n="KR4i0062_WYG_072-19b"/>
　　闕題<lb/>
鳳簫一去幾經年古朩靑蘿鎖洞天黠鬼不量曾竊藥<lb/>
眞人豈礙作飛仙細看丹竈凝烟地知有淸朝應世賢<lb/>
欲下蒼崖郤回首何時著我弄雲泉<hi>後村千家詩</hi>
　　春興<lb/>
輕衫短帽久塵埃零落香篝媿麝煤春半工夫花繡了<lb/>
社邊消息燕銜來豈無綠野供千騎幸有黄封可一杯<lb/>
明日淸明能出否憑誰先爲掃莓苔<hi>詩林萬選</hi>
<pb n="KR4i0062_WYG_072-20a"/>
　　吳惟信<lb/>
　　　惟信字仲孚霅川人寓吳中有菊潭詩集<lb/>
　　蘇堤淸明卽事<lb/>
梨花風起正淸明游子尋春半出城日暮笙歌收拾去<lb/>
萬株楊柳屬流鶯<lb/>
　　西湖雨吟<lb/>
溼了荷花雨便休晩風歸柳澹於秋一生不作機心事<lb/>
合轉船頭向白鷗<lb/>
<pb n="KR4i0062_WYG_072-20b"/>
　　曉吟<lb/>
翠帳香淸捲碧紗風捎殘雨溼檐牙蜻蜓亦被涼勾引<lb/>
淸曉低飛入水花<lb/>
　　秋夕<lb/>
南風吹露下秋空烏鵲無聲占碧桐天氣微涼人好睡<lb/>
闌干閒在月明中<lb/>
　　野望<lb/>
閒與蘆花立水邊歸心客思兩茫然夕陽收盡天風急<lb/>
<pb n="KR4i0062_WYG_072-21a"/>
一樹寒鴉落野田<lb/>
　　拜和靖墓<lb/>
墳草年年一度靑梅花無主自飄零定知魂在梅花上<lb/>
只有春風喚得醒<lb/>
　　自序<lb/>
一劒辭家竟陸沈夢思空向故廬深槎迷河漢千年恨<lb/>
樹隔關山萬里心衣垢正憐貧未去鏡明忽有老相尋<lb/>
春歸不與人爲約靑草催詩亦嬾吟<lb/>
<pb n="KR4i0062_WYG_072-21b"/>
　　秋夕<lb/>
雨聲雲氣暮蕭蕭羅扇恩疎井樹凋心事暗隨歸夢去<lb/>
壁燈畱與可憐宵<lb/>
　　詠貓<lb/>
弄花撲蜨悔當年喫到殘糜味卻鮮不肎春風畱業種<lb/>
破氊尋夢佛燈前<hi>以上菊潭詩集</hi>
　　絶句<lb/>
白髮傷春又一年閒將心事卜金錢梨花瘦盡東風嬾<lb/>
<pb n="KR4i0062_WYG_072-22a"/>
商畧平生到杜鵑<lb/>
　　　<hi>齊東野語糜先生吳之老儒也時吳仲孚客吳一日遇諸塗叩以近作仲孚誦絶句云云糜老</hi>
　　　<hi>屈膝拜曰子謫仙人也老夫每欲效顰則漢髙祖唐太宗追逐不少置矣</hi>
　　翁元龍<lb/>
　　　元龍字時可號處靜四明人杜淸獻成之之客<lb/>
　　題曹娥墓<lb/>
自從西子入吳宫幸有英娥可勸忠同姓最慙曹孟徳<lb/>
垂名只許叔先雄虛生浪死人何限白日靑天古一同<lb/>
<pb n="KR4i0062_WYG_072-22b"/>
看得冢頭三寸草也嫌桃李嫁東風<hi>娥江題詠</hi>
　　葉維瞻<lb/>
　　　維瞻號石軒<lb/>
　　題西陽嶺<lb/>
杜鵑啼處花成血燕子忙時麥未胎舉世但知春易老<lb/>
不知春老幾人來<hi>詩林萬選</hi>
　　徐　存<lb/>
　　　存號寓軒<lb/>
<pb n="KR4i0062_WYG_072-23a"/>
　　遊洞霄宫<lb/>
淸眞羽士舊仙官日奉琳宫紫翠間五洞烟霞龍窟宅<lb/>
一壺天地道家山滌泉盤轉冰涵沼隱石屏開玉敞關<lb/>
可笑濯纓來覽勝輸他高臥白雲閒<hi>洞霄詩集</hi>
　　馮　輗<lb/>
　　　輗慈谿人<lb/>
　　題慶安寺古松<lb/>
寒松一幹老蒼蒼古寺門前歳月長匠伯偶圖舟楫利<lb/>
<pb n="KR4i0062_WYG_072-23b"/>
禪翁方患斧斤傷得全此日同齊櫟勿翦他年比召棠<lb/>
可但與君期久逺相將俱列大夫行<lb/>
　　　<hi>陳郁話腴明之慈谿縣慶安寺前有古松夾道綿亘數里其一最巨蜿蜒若龍飛偃如蓋臨池</hi>
　　　<hi>之上邑長沈時升有造舟之役睥睨兹松將斤焉里士馮文學輗作詩以遺沈賴以不伐松因</hi>
　　　<hi>詩而夀焉</hi>
　　劉元茂<lb/>
　　　元茂號石㵎性愛菊<lb/>
　　繙帙得菊葉<lb/>
<pb n="KR4i0062_WYG_072-24a"/>
何年霜後黄花葉色蠹猶存舊巻詩曾是往來籬下讀<lb/>
一枝閑弄被風吹<hi>山家清供</hi>
　　陳潤道<lb/>
　　　潤道天台人<lb/>
　　吳民女<lb/>
吳民嗜錢如嗜飴天屬之愛亦可移養女日夜望長成<lb/>
長成未必爲民妻百金求師敎歌舞便望將身贍門戸<lb/>
一家飽暖不自憐傍人視之方垂涎朱門列屋爭妍麗<lb/>
<pb n="KR4i0062_WYG_072-24b"/>
百計逢迎主人意常時疎棄自悲啼一旦承恩多妒忌<lb/>
古人怕爲蕩子婦夜夜孤眠淚如雨今人甘爲貴人妾<lb/>
得意失意花上月蕩子不歸寧空房主人喜怒多不常<lb/>
　　　<hi>陳郁話腴吳下風俗尚侈細民有女必敎之樂藝以待設宴者之呼使令莫逆奉承惟㳟蓋覬</hi>
　　　<hi>利贍家一切不顧名爲私妓實與公妓無異也長大鬻爲妾狼戾則籍之官動以千計習俗薄</hi>
　　　<hi>惡莫此爲甚天台陳潤道作吳民女一篇殊益風敎</hi>
　　施　樞<lb/>
　　　樞字知言號浮玉有芸隱横舟稾<lb/>
<pb n="KR4i0062_WYG_072-25a"/>
　　龜溪市橋見月<lb/>
樓臺疊翠遶淸溪淺澹雲邊月一眉行到市聲相接處<lb/>
傍橋燈火未移時<lb/>
　　滄浪亭<lb/>
長史遺蹤二百年直敎名字到今傳渚香細浥蓮須雨<lb/>
野色輕圍竹尾烟但得幽情關水石何煩隱跡痼林泉<lb/>
客中正有塵纓在來此淸遊亦是緣<lb/>
　　晩思<lb/>
<pb n="KR4i0062_WYG_072-25b"/>
客路悠悠强自安亦因吟事可相寛小窗過了廉纖雨<lb/>
細與東風說晩寒<lb/>
　　開爐次夕以不禁離抱來訪宏菴挑燈細語漏促<lb/>
　　忘歸卽事有賦時黄澹翁在焉<lb/>
客裏情懷不自如夜深來訪子雲居挑燈細按新翻曲<lb/>
拂案同看舊架書梧葉敲風蛬砌冷菊香消雨鶴庭虛<lb/>
相逢且與開眉笑莫遣吟邊酒琖疎<hi>以上芸隱横丹藁</hi>
　　龔　炳<lb/>
<pb n="KR4i0062_WYG_072-26a"/>
　　　炳字文伯高郵人<lb/>
　　閒詠<lb/>
年踰八袠雪蒙頭時對親朋話舊遊萬事無心閒日月<lb/>
一杯有味小公侯癡兒麁爾逃譏議家訓從來戒克掊<lb/>
世道漸難宜勇退爲吾閒早理松楸<hi>陳郁話腴</hi>
　　鄒登龍<lb/>
　　　登龍字震父臨江人有梅屋吟<lb/>
　　　<hi>眞西山跋鄒君之詩言造理句入律金至百鍊而精珠穿九曲而巧</hi>
<pb n="KR4i0062_WYG_072-26b"/>
　　　<hi>戴石屏跋讀震父詩巻如行春風巷陌見時花游女動人心目多矣使其加以苦心進進不已</hi>
　　　<hi>野夫它日當避三舍</hi>
　　題杜少陵草堂圖<lb/>
背郭好林塘誅茅作草堂因吟白鵶谷爲卜碧雞坊籠<lb/>
竹和烟靜江梅帶雪香四松經喪亂閱世幾風霜<lb/>
　　梅花<lb/>
約臂金寒拓綺疏搔頭玉重壓香酥含章簷下新妝額<lb/>
試啟菱花得似無<lb/>
<pb n="KR4i0062_WYG_072-27a"/>
　　王氏山居<lb/>
聞道山居好林深逺俗情茶烟熏壁暗蘿月射窗明學<lb/>
稼脩禾譜栽花識藥名無人覺幽隱爲有讀書聲<hi>以上梅屋</hi>
<hi>吟</hi>
　　余觀復<lb/>
　　　觀復字中行旴江人有北窗詩稾<lb/>
　　次韻<lb/>
橊蔟殷紅竹迸靑風驚檐玉一時鳴晩來幽趣無人解<lb/>
<pb n="KR4i0062_WYG_072-27b"/>
流水聲中看月行<hi>北窗詩稾</hi>
　　左　瀛<lb/>
　　　瀛字睿之黄巖人緯元孫咸淳初卒有委羽續<lb/>
　　　集<lb/>
　　妾薄命<lb/>
妾貌微微改君恩漸漸疎本期爲匹鳥深恐作前魚卻<lb/>
月無心畫香雲信手梳佳人多薄命不必重欷歔<hi>黄巖英氣</hi>
　　胡子期<lb/>
<pb n="KR4i0062_WYG_072-28a"/>
　　　子期黃巖人理宗時太學生<lb/>
　　訪開公不遇<lb/>
獨歩小菴淸憑軒數曉星霜華連野白山色滿門靑風<lb/>
定松猶響香銷室自馨孤雲何處宿案上掩蓮經<hi>黃巖英氣</hi>
　　李景雷<lb/>
　　　景雷號小幘翁黃巖人<lb/>
　　和宋伯仁韻<lb/>
自笑馮唐老未侯短衣匹馬異鄉遊臥聞破屋蕭蕭雨<lb/>
<pb n="KR4i0062_WYG_072-28b"/>
坐聽西風葉葉秋鄴下巳非公幹在周南徒歎子長畱<lb/>
丈夫蓋世英雄氣肎學世間兒女愁<hi>黄巖英氣</hi>
　<lb/>
　<lb/>
　<lb/>
　<lb/>
　<lb/>
　宋詩紀事巻七十二<lb/>
</p>
<p>
</p>
  </div>
<div>
                <head>宋詩紀事巻七十三</head>
    <p>
<pb n="KR4i0062_WYG_073-1a"/>
欽定四庫全書<lb/>
　宋詩紀事巻七十三　　　　　錢塘厲鶚撰<lb/>
　　王　栢<lb/>
　　　栢字會之金華人初號長嘯後更號魯齋受業<lb/>
　　　何北山之門郡守蔡抗楊棟台守趙景緯相繼<lb/>
　　　聘主麗澤上蔡兩書院四方從學者日衆咸淳<lb/>
　　　十年卒賜諡文獻有集<lb/>
　　催雨<lb/>
<pb n="KR4i0062_WYG_073-1b"/>
人世如居甑驕陽不可鉏未聞芻作狗安得夢維魚賦<lb/>
斂民生槁干戈國計虛安危關一飽雨意莫躊躇<lb/>
　　題定武蘭亭副本<lb/>
玉華末命昭陵土蘭亭神蹟埋千古率更搨本入堅珉<lb/>
鹽帝歸裝投定武薛家翻刻愚貴游舊石宣和龕御府<lb/>
邊塵橫空飛渡河中原荆棘穴豺虎維揚蒼茫駕南轅<lb/>
百年文物不堪補紛紛好事競新模傾攲醜俗無遺矩<lb/>
如今薛本亦罕見髣髴典刑猶媚嫵淸歡盛會何足傳<lb/>
<pb n="KR4i0062_WYG_073-2a"/>
右軍它帖以千數託言此筆不可再慨然陳迹興懷語<lb/>
今昔相視無已時手掩塵編對秋雨<lb/>
　　八詠樓<lb/>
樓壓重城萬井低星從天闕下分輝傷心風月詩應瘦<lb/>
滿眼桑麻春又肥山到東南皆屹立水流西北竟何歸<lb/>
倚闌莫問齊梁事斷石凄涼臥落暉<hi>以上魯齋集</hi>
　　王　仁<lb/>
　　　仁字剛仲號立齋劉撝堂何北山之門人<lb/>
<pb n="KR4i0062_WYG_073-2b"/>
　　冬日雜興<lb/>
庭際幽蘭手自種託根不與春華共苒苒同風數竿竹<lb/>
襟期元作幽人供如何江湖浪征逐芳信卻因鴻翼送<lb/>
多慚獨處歳將晩尚想淸聲形曉夢<hi>濂洛風雅</hi>
　　饒　魯<lb/>
　　　魯字伯輿又字仲元自號雙峯餘干人從黄幹<lb/>
　　　李畚學累薦召不起卒門人私諡曰文元<lb/>
　　琵琶洲<lb/>
<pb n="KR4i0062_WYG_073-3a"/>
潯陽江上譜無傳化作沙汀越水邊一段遺音人不識<lb/>
夜深幽咽下灘泉<hi>饒州府志</hi>
　　陳　藻<lb/>
　　　藻字元潔福唐人林網山之高弟有樂軒集<lb/>
　　　<hi>劉后村序云樂軒七十五迺卒年出于其師而窮猶甚于其師城中無片瓦僑居福淸縣之橫</hi>
　　　<hi>塘開門授徒不足自給至浮游江湖崎嶇嶺海積鏹得百千歸買田數畝輒爲人奪去今讀其</hi>
　　　<hi>文講學明理浩乎自得不汲汲于希世求合螢窗雪案猶宗廟百官也菜羮脫粟猶堂食萬錢</hi>
　　　<hi>也入則課妻子耕織勤生務本有拾穗之歌焉出則與諸生弦誦登山臨水有舞雩之詠焉</hi>
<pb n="KR4i0062_WYG_073-3b"/>
　　寄劉八<lb/>
六度封書向小孤一度逢人寄書無劉郎嗔我無短吟<lb/>
素書百紙難論心我愛劉郎可無詩劉郎愛客還笞兒<lb/>
我爲父執倍其年見我呼兄挾渠賢撥棄勿復陳對君<lb/>
吟此身憶昔在桂堂瘧鬼罹我殃世情疎客病移我君<lb/>
家牀兒女不辭勞僕妾何憚忙秋風黄葉飛明燈藥爐<lb/>
傍我身何日殞此念何時忘丘嫂晩歳歸敬我如小郎<lb/>
他年山下結吾廬朝暮往來摩白鬚我抱子君抱孫卻<lb/>
<pb n="KR4i0062_WYG_073-4a"/>
使相叙爲弟昆<lb/>
　　題劉氏翠微亭<lb/>
舊屋紅蕖外新亭綠樹傍江晴孤棹見雨近衆山藏學<lb/>
圃未成趣催詩何太忙他年多橘柚此地一瀟湘<lb/>
　　福州城北吳氏新樓之作<lb/>
千山匼帀繞三山盡屬危樓一覻間雲漢星辰隨道遠<lb/>
鄰家花朩不容慳憑闌要取西湖盡落葉尤宜朔吹寒<lb/>
況是先生莊列輩眼高人境幾層看<lb/>
<pb n="KR4i0062_WYG_073-4b"/>
　　融州除夜<lb/>
臘月牂柯三十日相思覓句上譙樓遙知今夜柴爐㑹<lb/>
說我無家更遠遊<lb/>
　　春日<lb/>
獨上譙樓日一迴春風桃李滿城開狂夫欲語無人聽<lb/>
呼取閒雲共酒杯<hi>以上樂軒集</hi>
　　林尚仁<lb/>
　　　尚仁字潤叟長樂人有端隱吟稾<lb/>
<pb n="KR4i0062_WYG_073-5a"/>
　　　<hi>陳必復序云林君詩專以姚合賈島爲法而精妥深潤則過之</hi>
　　適越畱别<lb/>
江亭飲罷起離愁何事西風又遠遊潮信欲來人欲去<lb/>
夕陽紅蓼滿汀洲<lb/>
　　春日<lb/>
未逢知己媿蹉跎又見春風長徑莎杜宇一聲詩思減<lb/>
楊花三月客愁多從人乞米貧如舊借吏抄書字半訛<lb/>
嬾說江湖十年事近來平地亦風波<lb/>
<pb n="KR4i0062_WYG_073-5b"/>
　　春晩<lb/>
春事又無幾陰晴苦不齊久貧交味薄多病語聲低落<lb/>
絮行風徑歸雲度晩溪故鄉二千里日夜子規啼<hi>以上端隱</hi>
<hi>吟稾</hi>
　　嚴　粲<lb/>
　　　粲字坦叔邵武人登第官淸湘令有華谷集<lb/>
　　風雨宿湖心<lb/>
渺渺平湖四接天孤舟曾繫夜來船折鞭又入風塵去<lb/>
<pb n="KR4i0062_WYG_073-6a"/>
卻憶秋篷聽雨眠<lb/>
　　秋入<lb/>
秋入白蘋風浪生癡雲未放楚天晴靑山湖外知何處<lb/>
中有斜陽一段明<lb/>
　　二水聞角<lb/>
少日鄉關不解愁閒聽畫角起譙樓西風依舊闌干月<lb/>
獨自瀟湘萬里愁<lb/>
　　寄張輯<lb/>
<pb n="KR4i0062_WYG_073-6b"/>
不見吾張輯新詩何處吟身畱江介遠秋入夜涼深燈<lb/>
影還家夢蛬聲倦客心歸來及佳節細把菊花斟<lb/>
　　宿石潭寺寄黄炳<lb/>
昨夜湖心共泊船一天星露宿寒煙朝來極目無洲渚<lb/>
知採蘋花何處邊<lb/>
　　午憩僧房<lb/>
黄塵吹不到禪房窗紙風翻葉葉涼觸熱行來牽晝夢<lb/>
孤篷聽雨下瀟湘<hi>以上華各集</hi>
<pb n="KR4i0062_WYG_073-7a"/>
　　秋風<lb/>
門與姑山對溪邊有故廬别來三徑菊閒卻一樓書水<lb/>
碓長腰米村船巨口魚秋風歸去好畱滯意何如<lb/>
　　兵火後還鄉<lb/>
萬屋烟消餘塔身還家何處訪情親舊時巷陌今誰問<lb/>
卻問新移來住人<hi>以上詩人玉屑</hi>
　　句<lb/>
風池行落葉<lb/>
<pb n="KR4i0062_WYG_073-7b"/>
　　　<hi>梅磵詩話止一句爲鄭安晩稱賞次日有中舍之除</hi>
　　陳景沂<lb/>
　　　景沂天台人號肥遯著全芳備祖<lb/>
　　風雨<lb/>
風雨瀟瀟夕春寒燈較昏茅簷數椽屋荻浦幾家村網<lb/>
到江鱗活沽來市酒渾烘衾供結局一覺眇乾坤<hi>全芳備祖</hi>
　　林　洪<lb/>
　　　洪字龍發號可山泉州人有西湖衣鉢<lb/>
<pb n="KR4i0062_WYG_073-8a"/>
　　　<hi>梅磵詩話泉南林洪字龍發號可山肄業杭泮粗有詩名理宗朝上書言事自稱和靖七世孫</hi>
　　　<hi>冒杭貫取鄉薦刋中興以來諸公詩號大雅復古集亦以巳作附於後時有無名子作詩嘲之</hi>
　　　<hi>曰和靖當年不娶妻只畱一鶴一童兒可山認作孤山種正是𤓰皮搭李皮蓋俗語以强認親</hi>
　　　<hi>族者爲𤓰皮搭李樹云</hi>
　　西湖<lb/>
煙生楊柳一痕月雨弄荷花數點秋此景此時摹不盡<lb/>
畫船歸去有漁舟<hi>後村千家詩</hi>
　　釣臺<lb/>
<pb n="KR4i0062_WYG_073-8b"/>
三聘殷勤起富春如何一宿便辭君早知閑腳無伸處<lb/>
只合靑山臥白雲<hi>釣臺集</hi>
　　陳　昉<lb/>
　　　昉字叔方號節齋溫州平陽人以父任入官累<lb/>
　　　除吏部尚書端明殿學士卒諡淸惠<lb/>
　　宫詞<lb/>
桂影婆娑玉殿涼風傳花漏夜聲長内人亦有思仙者<lb/>
月下吹簫引鳯皇<hi>後村千家詩</hi>
<pb n="KR4i0062_WYG_073-9a"/>
　　寒食湖上<lb/>
花瘦水肥三月天畫橈雙動朩蘭船人家盡換新榆火<lb/>
唯有垂楊帶舊烟<hi>咸淳臨安志</hi>
　　洪　燾<lb/>
　　　燾於潛人咨夔子以朝奉大夫祕閣修撰兩浙<lb/>
　　　轉運副使兼知臨安府除戸部侍郎咸淳四年<lb/>
　　　除吏部尚書<lb/>
　　咸淳戊辰餘月下澣去郡歸里因訪菊巖龔先生<lb/>
<pb n="KR4i0062_WYG_073-9b"/>
　　用平舟楊公韻題蓬山堂泉石<lb/>
人生嚻塵中幾若駒過隙安得坐此山枕流復潄石<hi>洞霄</hi>
<hi>詩集</hi>
　　張　藴<lb/>
　　　藴字仁溥揚州人官幹辦行在諸司糧料院有<lb/>
　　　斗野支稾<lb/>
　　江湖偉觀<lb/>
隄柳朝朝送酒船一闌山色越㠶烟蓬萊雲氣東溟外<lb/>
<pb n="KR4i0062_WYG_073-10a"/>
閶闔星辰北斗邊突兀向來無此屋登臨當日有諸賢<lb/>
夕陽過雁慵回首吟入關河萬里天<lb/>
　　西湖淸明<lb/>
芳天新霽惠風和輭綠平隄凝不波桃李無言看客慣<lb/>
樓臺如畫占山多游裙匝路塡車馬翠榜開筵鬬綺羅<lb/>
寂寂寒烟生水面白鷗奈此月明何<lb/>
　　酥<lb/>
兼味醍醐外分身乳酪中江南鳴穉犢塞上寄飛鴻乾<lb/>
<pb n="KR4i0062_WYG_073-10b"/>
雨看如幻生鹽訝漸融臘殘猶有待煎取牡丹紅<lb/>
　　食蠣次韻芸隱<lb/>
相黏成什伯峯聳若山王<hi>史南人呼明駝爲山王</hi>攻處須犀鐵持<lb/>
來出蟹湯梅花霜後味竹葉酒邊香坐憶游閩樂今年<lb/>
始得嘗<lb/>
　　重游大滌洞天<lb/>
㵎水泠泠石髮新松花香靚翠崖深雲生不没仙人跡<lb/>
丹化猶啼擣藥禽洗眼人多求聖水醒心吾獨愛淸吟<lb/>
<pb n="KR4i0062_WYG_073-11a"/>
杖藜更欲過新洞無柰春空又作霠<lb/>
　　霅川次鶴田韻<lb/>
苕霅雙流合帆檣萬里通連山黄獨雪一鴈白蘋風酒<lb/>
戸春醅淺魚村晩市同舊游蕉鹿外未老巳成翁<lb/>
　　秋思<lb/>
暑退涼生體氣佳巻簾聽雨感年華西風葉葉梧桐冷<lb/>
開徧庭前白鶴花<lb/>
　　垂虹<lb/>
<pb n="KR4i0062_WYG_073-11b"/>
四岸俱無只有天烟檣如雨落鷗前不知笠澤翁何許<lb/>
波上淸風一萬年<lb/>
憶著前遊十四年三高祠下夕陽船無錢買得鱸魚鱠<lb/>
吟就橘花香裏眠<lb/>
　　惠山<lb/>
石苔滑汰屋連斜第二泉邊古佛家一壑松風聽不了<lb/>
卻畱僧坐自煎茶<lb/>
　　毘陵天慶觀龍<lb/>
<pb n="KR4i0062_WYG_073-12a"/>
殿陰壁老懷仁筆頭角崢嶸春起蟄有時麾斥惠山雲<lb/>
行雨歸來半身溼<lb/>
　　金山<lb/>
江身臺殿切空雲夜月魚龍影不分八十老僧相引說<lb/>
潮痕不上郭公墳<hi>以上斗野支槀</hi>
　　翠蛟亭呈孫元素鍊師二首<lb/>
道人鎖蛟天柱半客來縱蛟作奇觀飛風動地鞫晴雷<lb/>
雄拏怒攫石欲開明珠萬斛撒成雨忽趁流雲入銀浦<lb/>
<pb n="KR4i0062_WYG_073-12b"/>
仙田種玉耕春烟潤流九里無凶年問蛟飛去何時還<lb/>
道人仰笑意自閑月中攜手聽潺湲<lb/>
剡剡星虹白日寒山香一曲落雲端乗虯道士排空去<lb/>
怒雨聲揺碧玉巒<hi>洞霄詩集</hi>
　　劉霆午<lb/>
　　　霆午淸江人<lb/>
　　題梅仙壇<lb/>
吏隱淸風幾百年長松脩竹滿壇前漢皇若聽三書諫<lb/>
<pb n="KR4i0062_WYG_073-13a"/>
未必先生便肎仙<hi>梅仙事實</hi>
　　張　弋<lb/>
　　　弋字彥發河陽人有秋江烟草<lb/>
　　　<hi>丁晦夫跋張君彦發湖海豪士不喜爲舉子業專意於詩每以賈島爲法所著僅成帙淸深閑</hi>
　　　<hi>雅宛有唐人風致舊名奕字韓伯世爲孟之河陽人貴耳集張韓伯名弋又名奕頎然而長面</hi>
　　　<hi>帶燕趙色口中亦作北語許定夫館于麾下欲命官不受後死于建業定夫葬之蔣山下題曰</hi>
　　　<hi>大宋詩人張奕墓</hi>
　　春晩<lb/>
<pb n="KR4i0062_WYG_073-13b"/>
萬事今吾飛絮輕此身如燕又巢成暗思庾信家邊竹<lb/>
綠籜新添有幾莖<lb/>
　　楚州<lb/>
落帆停鼓鸛湖頭兩度因循到楚州柳下人家曾識面<lb/>
笑求新句寫䊋樓<lb/>
　　豫章别紫芝<lb/>
吟苦事俱廢拙深貧未除年來如旅燕秋至卽移居古<lb/>
道行黄葉空囊貯素書一生江海恨惟子最知予<lb/>
<pb n="KR4i0062_WYG_073-14a"/>
　　子山寺<lb/>
迢遞前朝寺經過遂一遊白雲鴉樹曉黄葉鳳臺秋僧<lb/>
舉開山話人消在世愁殿廊經劫火巳費十年修<hi>以上秋江</hi>
<hi>烟草</hi>
　　寄秋塘<lb/>
五湖風雪分頭去千里淮山信腳行渉世眞成妄男子<lb/>
談詩長憶老先生塘邊𤓰茹須頻灌郭外田疇粗可耕<lb/>
莫倚瘦笻吟白髮浪傳詩句入都城<hi>貴耳集</hi>
<pb n="KR4i0062_WYG_073-14b"/>
　　蕭泰來<lb/>
　　　泰來字則陽號小山臨江人山則之弟理宗朝<lb/>
　　　爲御史附謝丞相爲右司李伯玉所劾有小山<lb/>
　　　集<lb/>
　　題梅壇毛慶甫雲悅樓<lb/>
樓立梅峯最上頭日隨元氣與沈浮道心快活雲心似<lb/>
飛去飛來得自由<hi>梅仙事實</hi>
　　句<lb/>
<pb n="KR4i0062_WYG_073-15a"/>
官卑豈願乗肥馬食儉惟知取瘦羊<hi>臘祭謁告作磵詩話</hi>　<hi>梅</hi>
　　黄靜齋<lb/>
　　桃花<lb/>
雨後桃花作片飛風前柳絮點人衣春歸不用怨風雨<lb/>
無雨無風春亦歸<hi>全芳備祖</hi>
　　張至龍<lb/>
　　　至龍字季靈建安人有雪林刪餘<lb/>
　　宿靈巖<lb/>
<pb n="KR4i0062_WYG_073-15b"/>
樹杪鐘樓出半層佛牀黠鼠弄殘燈五更石上僧猶定<lb/>
頭滿淸霜喚不譍<lb/>
　　齊雲寺<lb/>
雨疎分點下畧彴界橫塘接竹通生水搴蘿補壞牆字<lb/>
塗窗眼黑香染佛衣黄未晩螢先出蕭然兩畫廊<lb/>
　　宿易沖道院<lb/>
松髮經寒亂不梳夜來風減屋茅疎吟邊凍指僵如鐵<lb/>
袖裏枯笻畫雪書<lb/>
<pb n="KR4i0062_WYG_073-16a"/>
　　擬韓偓體<lb/>
一聲阿鵲顫鸞雙學調新詞未得腔拜了夜香郎喚睡<lb/>
旋收鍼線背銀釭<lb/>
　　古别離<lb/>
扶上花驄酒半醺望沈鞭影暗銷魂離情恐被行人覺<lb/>
背拂菱花補淚痕<hi>以上雪林刪餘</hi>
　　吳公敏<lb/>
　　泊舟<lb/>
<pb n="KR4i0062_WYG_073-16b"/>
潭影靜沈沈維舟傍竹林鄕心寄孤雁寒信起疎砧犬<lb/>
吠人家近燈明樹影侵客愁元不寐夜雨更蛬吟<hi>後村千家</hi>
<hi>詩</hi>
　　姚　寅<lb/>
　　　寅號雪坡派出關西名將後居湖州東林<lb/>
　　養蠶行<lb/>
南村老婆頭欲雪曉傍牆陰採桑葉我行其野偶見之<lb/>
試問春蠶何日結老婆斂手復低眉未足四眠那得知<lb/>
<pb n="KR4i0062_WYG_073-17a"/>
自從紙上埽靑子朝夕餧飼如嬰兒只今上筐十日許<lb/>
食葉如風響如雨夜深人靜不敢眠自遶牀頭逐飢鼠<lb/>
又聞野祟能相侵典衣買紙燒蠶神一家心在陰雨裏<lb/>
只恐葉溼繅難勻明朝滿蔟收銀繭軋軋車聲快如剪<lb/>
小姑促湯娘剝紕嬉嬉始覺雙眉展繅成白雪不敢閒<lb/>
錦上織成雙鳳團天寒尺寸不得著盡與乃翁輸縣官<lb/>
君不見長安女兒嫩如水十指不動衣羅綺我曹辛苦<lb/>
徒爾耳依舊績麻冬日裏<hi>吹劒録</hi>
<pb n="KR4i0062_WYG_073-17b"/>
　　投戴岷隱分敎<lb/>
重席先生間世才相逢靑眼必須開手遮紅日汗如雨<lb/>
不是雪中乗興來<hi>梅礀詩詁</hi>
　　劉文晦<lb/>
　　種梅<lb/>
佳人天一方歳暮音書絶一枝持贈君猶帶去年雪<hi>後村</hi>
<hi>千家詩</hi>
　　利　登<lb/>
<pb n="KR4i0062_WYG_073-18a"/>
　　　登字履道號碧㵎金川人有骳稾<lb/>
　　梅川莫令君拉蒼山諸詩友用予松風首句爲韻<lb/>
　　招予游金精至而盗作不果游走佛巖有感<lb/>
此行爲山來至此事巳非雲火四地動御風誰與期剝<lb/>
牀漸及膚欲去迷所之蒼黄走㵎谷勝遊翻在斯石梯<lb/>
盤七折頓豁萬里奇擁巖千脩篁中著寒泉飛天壤有<lb/>
此景惜哉前不知逃難乃邂逅自愧還自悲山風送萬<lb/>
里開闢知誰爲亦有如我徒慷慨來登兹罹難本因此<lb/>
<pb n="KR4i0062_WYG_073-18b"/>
不悔乃扳窺天亦無如何更供愛日暉平生江海眼此<lb/>
志良未癡忽憶家山遠寒鳥鳴相依母子各一方而皆<lb/>
窘賊圍欲歸莽無從痛毒霑我衣<lb/>
　　田家<lb/>
小雨初晴歳事新一犂江上趁初春豆畦種罷無人守<lb/>
縛得黄茅更似人<lb/>
　　癸巳十一月二十五日辭家雪甚作愴然有懷<lb/>
歳暮游子歸余始爲行客朔風萬里長吹雪犯巾幘臨<lb/>
<pb n="KR4i0062_WYG_073-19a"/>
行不言苦不忍母心惻乾坤迫短景寒日易傾仄冰池<lb/>
綠骨巉凍車瓊網澀一寒忍巳熟浪出還自責撫劒睨<lb/>
前岡雲重楚天黑<lb/>
　　早起見雪<lb/>
折竹風高曉夢驚寒鴉一陣噪冬靑起來檐外無行處<lb/>
昨夜三更猶有星<hi>以上骳橐</hi>
　　張澮川<lb/>
　　寒食<lb/>
<pb n="KR4i0062_WYG_073-19b"/>
江城吹笛晩風斜城郭人稀噪亂鴉火冷烟靑寒食過<lb/>
家家門巷掃桐花<hi>後村千家詩</hi>
　　馬子嚴<lb/>
　　　子嚴字莊父號古洲建安人<lb/>
　　烏林行<lb/>
荆州兒曹不足恃何物老瞞欺一世兵書浪語十三篇<lb/>
不料烏林出奇計隆準雲孫驅伏龍紫髯强援要江東<lb/>
戈船植羽蔽寒日雪浪崩崖驚晚風行閒一卒如兒戲<lb/>
<pb n="KR4i0062_WYG_073-20a"/>
持火絶江人不意灰銷漢賊終老心功入喬家少年壻<lb/>
君不見華容道傍春草生魂銷不聽車馬聲哀猨夜啼<lb/>
霜月冷空餘野燐沙邊明<lb/>
　　　<hi>詩人玉屑此詩辭意精深不減張王樂府惜世無知者録遺後人共評之</hi>
　　宋伯仁<lb/>
　　　伯仁字器之苕川人有雪巖集馬塍稾<lb/>
　　戲作<lb/>
靑梅黄盡雨無多柳影重重午日過忽聽隔籬人語笑<lb/>
<pb n="KR4i0062_WYG_073-20b"/>
採蓮船子上新河<lb/>
　　寓西馬塍<hi>嘉熙丁酉五月寓京遭爇僑房西馬塍</hi>
十畝荒林屋數間門通小艇水彎環人行遠路多嫌僻<lb/>
我得安居卻稱閒尊酒相忘霜後菊一時難盡雨中山<lb/>
何年脫下浮名事只與田翁賸往還<lb/>
　　羊角埂晩行<lb/>
葛帬蒲履帽烏紗迤邐乗涼到水涯數寺晩鐘聲未歇<lb/>
滿身凉月看荷花<hi>以上馬塍槀</hi>
<pb n="KR4i0062_WYG_073-21a"/>
　　秋晚<lb/>
西風吹破墨貂裘多少江山惜倦游紅葉巳霜天欲鴈<lb/>
綠蓑初雨客吟秋<hi>後村千家詩</hi>
　　魏慶之<lb/>
　　　慶之字醇父號菊莊建安人與玉林黄昇友善<lb/>
　　　有詩人玉屑<lb/>
　　過玉林<lb/>
一歩離家是出塵幾重山色幾重雲沙溪淸淺橋邊路<lb/>
<pb n="KR4i0062_WYG_073-21b"/>
折得梅花又見君<hi>梅磵詩話</hi>
　　張廣漢<lb/>
　　宿梅仙壇<lb/>
夜宿梅壇境山寒萬籟空無才供吏隱有夢憶仙翁石<lb/>
齒含殘雪松髯奮急風竈烟如可䑛跨鶴問鴻濛<hi>梅仙事實</hi>
　　徐集孫<lb/>
　　　集孫字義夫建安人有竹所吟稾<lb/>
　　智果寺觀東坡墨蹟參寥泉<lb/>
<pb n="KR4i0062_WYG_073-22a"/>
煮茗評詩歳月深堂堂遺像篆烟沈數間老屋關興廢<lb/>
一段淸名無古今碑斷亂雲封字腳亭荒落葉覆泉心<lb/>
斜陽影裏夷猶處仰止高風不敢吟<lb/>
　　水樂洞<lb/>
路穿巖竇折羊腸處處亭臺御墨香流水不隨人事去<lb/>
尚餘絲竹舊宫商<lb/>
　　重拜和靖先生墓<lb/>
秋聲爾許悲懷古若爲思菊老泉堪薦山孤草亦萎高<lb/>
<pb n="KR4i0062_WYG_073-22b"/>
風畱塑鶴殘雨暗荒碑依舊梅千樹無花香似詩<lb/>
　　湖西納涼<lb/>
小艇撐過第一橋酌泉橋下擲詩瓢來遊道院分荷供<lb/>
擬拉吟僧遣鶴招暮靄直從漁笛起月華高過塔燈遙<lb/>
且於靜處偷淸福人海驚人湧似潮<lb/>
　　玉岑<lb/>
一抹斜陽挂淺林細聽山鳥說春心千年古寺多奇迹<lb/>
讀了豐碑看玉岑<hi>以上竹所吟槀</hi>
<pb n="KR4i0062_WYG_073-23a"/>
　　徐用亨<lb/>
　　　用亨括蒼人<lb/>
　　偶作<lb/>
誰把先生號冷官令名深媿馥秋蘭孟公豈是陳驚坐<lb/>
子夏元非杜小冠涇渭合流雖若混雲泥夐絶不相干<lb/>
寄言世上多風鑑一笑何妨改眼看<lb/>
　　　<hi>吹劒録吾鄉潘元龜授婺州敎授鄰居徐用亨亦呼敎授因作詩云云</hi>
　　劉遂初<lb/>
<pb n="KR4i0062_WYG_073-23b"/>
　　閤皁山作<lb/>
春山靈草百花香誰識仙家日月長滿院莓苔綠陰帀<lb/>
棊聲何處隔宫牆<hi>詩人玉屑</hi>
　　沈中行<lb/>
　　　中行號野逸<lb/>
　　游九鎖<lb/>
青山倚天分九峯或踞虎豹蟠蛟龍奔霆白晝鞭玉虹<lb/>
鐵花冰激靑濛濛中有浩劫元皇宫彷彿崑閬雙衡嵩<lb/>
<pb n="KR4i0062_WYG_073-24a"/>
洞門誰掣烟霞封玉鼠石燕巢嵌空列炬仰見仙人蹤<lb/>
枰棊布子局未終冥懷欲喚洪崖翁共翳紫鳳驂飛鴻<lb/>
一笑弱水三萬里他年相見方壺中<hi>洞霄詩集</hi>
　　劉應子<lb/>
　　　應子號錦山<lb/>
　　游九鎖<lb/>
大滌仙山不易尋仙人樓閣倚林坰地環九鎖溪爲路<lb/>
殿合諸峯石作屏落日烟嵐呈紫翠淸秋朩石寫丹靑<lb/>
<pb n="KR4i0062_WYG_073-24b"/>
我生素負元龍氣東望滄溟醉眼醒<hi>洞霄詩集</hi>
　<lb/>
　<lb/>
　<lb/>
　<lb/>
　<lb/>
　<lb/>
　宋詩紀事巻七十三<lb/>
</p>
<p>
</p>
  </div>
<div>
                <head>宋詩紀事巻七十四</head>
    <p>
<pb n="KR4i0062_WYG_074-1a"/>
欽定四庫全書<lb/>
　宋詩紀事巻七十四　　　　　錢塘厲鶚撰<lb/>
　　吳　㑹<lb/>
　　　㑹號北山<lb/>
　　訪别嚴儀卿寄郭招甫<lb/>
言將遠行邁來宿故人家愛爾時相顧回舟日欲斜論<lb/>
心付杯酒别路正梅花不待江湖去今朝鬢巳華<hi>詩林萬選</hi>
　　黄君瑞<lb/>
<pb n="KR4i0062_WYG_074-1b"/>
　　題草堂寺<lb/>
草堂禪寺北山陲想見鳴騶入谷時猨鶴如懷海鹽令<lb/>
魚龍猶䕶紹興碑排巖樹老秋來早上殿僧稀曉散遲<lb/>
我亦于今抗塵土臨風慙讀孔璋移<hi>四川總志</hi>
　　儲　泳<lb/>
　　　泳字文卿號華谷雲閒人著華谷袪疑說<lb/>
　　題隱者所居<lb/>
盡日掩柴門何人得見君秖因喧寂異似有聖凡分瀑<lb/>
<pb n="KR4i0062_WYG_074-2a"/>
近夜疑雨山深晴亦雲傳聞九霄翮落羽正紛紛<hi>後村千家</hi>
<hi>詩</hi>
　　秋夕懷友<lb/>
樓高不敢眺愁思滿滄洲有夢隔千里無書過一秋晴<lb/>
風吹野樹落日照寒流客裏添蕭瑟何時得共游<hi>詩家鼎臠</hi>
　　遊東臯園登漣漪閣<lb/>
傑閣接平川秋光淡遠烟窗開園外景影占水中天野<lb/>
色歸吟事征帆過客船危闌人倚徙縹緲十洲仙<hi>至元嘉禾</hi>
<pb n="KR4i0062_WYG_074-2b"/>
<hi>志</hi>
　　潘　嶼<lb/>
　　　嶼四明人<lb/>
　　客中九日<lb/>
破帽西風急寒窗敗葉飛重陽今日是三徑幾時歸擔<lb/>
上多黃菊門前少白衣吟情澹如水一雁叫斜暉<hi>詩家鼎臠</hi>
　　顏員嶠<lb/>
　　古詩<lb/>
<pb n="KR4i0062_WYG_074-3a"/>
庭梧驚秋風葉葉凋萎紅行人何不歸委魂逐孤鴻去<lb/>
日良巳賖客身轉飄蓬千里各一涯關山月明中兩臂<lb/>
恨不羽飛逐君西東<hi>全芳備祖</hi>
　　楊巽齋<lb/>
　　　巽齋失其名<lb/>
　　牽牛花<lb/>
靑靑柔蔓繞脩篁刷翠成花著處芳應是折從河鼓手<lb/>
天孫斜插鬢雲傍<lb/>
<pb n="KR4i0062_WYG_074-3b"/>
　　茉莉<lb/>
麝腦龍涎韻不侔薰風移種自南州誰家浴罷臨妝女<lb/>
愛把閒花插滿頭<hi>以上全芳備祖</hi>
　　蔣梅邊<lb/>
　　梔子<lb/>
淸淨法身如雪瑩肯來林下現孤芳對花六月無炎暑<lb/>
省爇銅匜幾炷香<hi>全芳備祖</hi>
　　湛道山<lb/>
<pb n="KR4i0062_WYG_074-4a"/>
　　荼䕷<lb/>
雨後溪流半没沙粉牆賣酒是誰家客中不覺春深淺<lb/>
開了荼䕷一架花<lb/>
一春多雨少晴光眼底靑春去意忙巳恨點衣紅作陣<lb/>
絶憐滿架雪生香<hi>全芳備祖</hi>
　　朱正中<lb/>
　　　正中號力菴<lb/>
　　洛陽橋觀水<lb/>
<pb n="KR4i0062_WYG_074-4b"/>
點點風帆底處還似無似有海門山白鷗卻怕潮頭惡<lb/>
閒臥汀花野草間<hi>梅礀詩話</hi>
　　徐橘隱<lb/>
　　秋日<lb/>
紅蓼黄花取次秋籬笆處處碧牽牛風烟入眼俱成趣<lb/>
秖恨田家歳薄收<hi>全芳備祖</hi>
　　虞詔<lb/>
　　　詔號可齋<lb/>
<pb n="KR4i0062_WYG_074-5a"/>
　　絶句<lb/>
短長亭外柳依依念我思歸未得歸粉蜨不知行客恨<lb/>
也隨飛絮點征衣<lb/>
　　荷花<lb/>
晩來一棹鑑湖東隊隊峰巒入短篷一色藕花三十里<lb/>
淡糚濃抹錦雲中<hi>以上全芳備祖</hi>
　　周　登<lb/>
　　　登號月窗<lb/>
<pb n="KR4i0062_WYG_074-5b"/>
　　泛舟西湖<lb/>
湖邊無日欠春風金碧樓臺面面同白鳥慣隨船上下<lb/>
畫橋分斷水西東百年樂事浮雲外一段傷心落照中<lb/>
老盡風流無問處藕花今是幾番紅<hi>詩林萬選</hi>
　　陳　熙<lb/>
　　　熙號月泉樂淸人<lb/>
　　病起<lb/>
病起不知老山妻笑長卿一貧眠古屋多雨落春城掃<lb/>
<pb n="KR4i0062_WYG_074-6a"/>
案藥香在開牕樹葉生因思行樂地前月是淸明<hi>東甌詩集</hi>
　　江　奎<lb/>
　　茉莉<lb/>
靈種傳聞出越裳何人提挈上蠻航他年我若修花史<lb/>
列作人間第一香<lb/>
　　玉簪<lb/>
雖無艷態驚羣目幸有淸香壓九秋應是仙娥宴歸去<lb/>
醉來掉下玉搔頭<hi>以上全芳備祖</hi>
<pb n="KR4i0062_WYG_074-6b"/>
　　鍾　穎<lb/>
　　遊九鎖<lb/>
大滌通華陽仙家碧雲上飛泉舞蒼蛟絶壁浮翠浪泉<lb/>
石有聲詩雲烟無盡藏落日靑山多臨風一長望<hi>洞霄詩集</hi>
　　翁元廣<lb/>
　　漁父<lb/>
吳江楓落荻花秋漁子飄然一葉舟柔櫓數聲沈晩浦<lb/>
寒燈幾點泊蒼洲瀟瀟細雨篷初閉漠漠輕烟網乍收<lb/>
<pb n="KR4i0062_WYG_074-7a"/>
何日功名如范蠡五湖風雨伴沙鷗<hi>後村千家詩</hi>
　　題臨江茶閣<lb/>
門外黃塵沒馬韉溪山對此獨翛然一杯春露暫畱客<lb/>
兩腋淸風幾欲僊可但喚回槐國夢不妨更舉趙州禪<lb/>
凭䦨得句未易寫盡日孤烟白鳥邊<hi>詩林萬選</hi>
　　林逋山<lb/>
　　牽牛<lb/>
圓似流泉碧翦紗牆頭藤蔓自交加天孫滴下相思淚<lb/>
<pb n="KR4i0062_WYG_074-7b"/>
長向秋深結此花<hi>全芳備祖</hi>
　　程　鏜<lb/>
　　　鏜鄱陽人<lb/>
　　游大滌洞<lb/>
松風吹客衣縹緲凌絶頂古洞不見日篝燈入幽暝蒼<lb/>
苔暈石花奔泉弄雲影仙游願初遂秋山魂未省我生<lb/>
有宿約結屋天柱頂<hi>洞霄詩集</hi>
　　彭昌詩<lb/>
<pb n="KR4i0062_WYG_074-8a"/>
　　　昌詩號雅林<lb/>
　　游金精山陳千峯索和<lb/>
仙去時移境尚同巖花開落爲誰容歌沈石鼓泉空響<lb/>
局冷紋枰霧半封山上丹桃無核種甑頭靑䭀自機舂<lb/>
翠眉不是人閒儷笑殺王孫不再逢<hi>金精風月</hi>
　　徐　覲<lb/>
　　　覲字庚生永嘉人<lb/>
　　秣陵秋望<lb/>
<pb n="KR4i0062_WYG_074-8b"/>
諸史六朝事同爲遠望空幾年無王氣今日但西風客<lb/>
舍秦淮上行宫夕照中數株霜後葉猶傍壞陵紅<hi>東甌詩集</hi>
　　丁　南<lb/>
　　　南號鶴林歸安人居烏墩<lb/>
　　宴沈知丞園<lb/>
曲徑方塘百畆園更無煩暑礙風煙當春庭院花如錦<lb/>
入夜樓臺月滿天鄴架插書金屋底秦箏度曲綠衣前<lb/>
主人愛客歸休早銀燭髙燒酒似泉<hi>烏靑文獻</hi>
<pb n="KR4i0062_WYG_074-9a"/>
　　陳葺芷<lb/>
　　絶句<lb/>
夢回歴歴雨聲中窗影分明曉色紅出戸方知是黄葉<lb/>
更無一片在梧桐<hi>全芳備祖</hi>
　　程登庸<lb/>
　　題唐顯孝饒娥墓<lb/>
悠悠古憤倚中流飽閱川陵四百秋水際叢祠猶昨日<lb/>
人閒坏土幾荒邱故鄉愛說饒饒姓往事空傳柳柳州<lb/>
<pb n="KR4i0062_WYG_074-9b"/>
滿目夕陽凝睇久桐花飛落釣魚舟<lb/>
　　　<hi>饒州府志饒娥饒人饒姓娥名父醉漁溺死娥求屍不得哭三日耳鼻流血氣盡伏死明日屍</hi>
　　　<hi>出黿魚浮死萬數鄙民葬之鄱水西横道上事詳柳子厚碑記宋程登庸詩云云</hi>
　　胡平仲<lb/>
　　　平仲號虎溪<lb/>
　　游金精山<lb/>
人去壇空幾歴年塵埃難沒漢山川竇門深入壺中地<lb/>
環壁遙開甕外天致雨土龍如解化隨時朩鶴亦能仙<lb/>
<pb n="KR4i0062_WYG_074-10a"/>
要知萬劫長生處古篆惟存石鼓篇<hi>金精風月</hi>
　　黃初菴<lb/>
　　遊靈鷲寺<lb/>
屋畔危岑聳佛靑客歸僧定掩雲扃洞猨窣窣循牆過<lb/>
几上偷翻貝葉經<hi>咸淳臨安志</hi>
　　董　將<lb/>
　　題眞如院怪石<hi>在鹽官縣</hi>
兹山翠成堆峭骨乃如許化工妙融結石罅走靑乳當<lb/>
<pb n="KR4i0062_WYG_074-10b"/>
年女媧氏煉此不及補嵒嵒至于今丈室枕其股我來<lb/>
手摩挲松陰日亭午初疑道士羊亦類將軍虎坐久飢<lb/>
腸鳴試作先生煮<hi>咸淳臨安志</hi>
　　黄　極<lb/>
　　　極字舜舉豐城人<lb/>
　　秋日渡江<lb/>
雁落平沙一雨收淡烟斜日荻花洲憑誰與作王摩詰<lb/>
爲寫江南水墨秋<hi>南昌府志</hi>
<pb n="KR4i0062_WYG_074-11a"/>
　　林季謙<lb/>
　　客中立春<lb/>
鬢絲無力受風幡把酒聽歌意不歡千里同風亦同俗<lb/>
客懷終作異鄉看<lb/>
　　春寒<lb/>
梢零數竹綠翛翛春半餘寒苦似秋故紙叢中雙倦眼<lb/>
樵靑催喚酪蒼頭<lb/>
　　元夕<lb/>
<pb n="KR4i0062_WYG_074-11b"/>
燒燈城市又新年璧月樓臺萬管弦獨有廣文窮相眼<lb/>
一篝燈火照殘編<lb/>
　　扇<lb/>
分無紅粉轉歌喉入手輕紈意自秋不見乗鸞月邊女<lb/>
一雙胡蜨自風流<hi>以上後村千家詩</hi>
　　林　稹<lb/>
　　　稹號丹山<lb/>
　　冷泉<lb/>
<pb n="KR4i0062_WYG_074-12a"/>
一泓淸可浸詩脾冷暖年來只自知流向西湖載歌舞<lb/>
回頭不是在山時<hi>武林舊事</hi>
　　林逢子<lb/>
　　　逢子字徳遇見劉後村送赴省諸友詩<lb/>
　　鏡香亭<lb/>
綠楊深處兩三家幾度凭闌聽吠蛙雲錦巳空煙水濶<lb/>
空敎人憶舊時花<hi>嘉興府志</hi>
　　上官辰<lb/>
<pb n="KR4i0062_WYG_074-12b"/>
　　　辰號古崱<lb/>
　　游大滌山<lb/>
山蟠鼇足雲千丈溪折羊腸路九迴神骨肯穿秦斧鑿<lb/>
古壇曾見漢樓臺秋山風雨銀河下月夜笙簫玉佩來<lb/>
山自靑靑泉自潔百年蹤跡幾蒼苔<hi>洞霄詩集</hi>
　　趙　戣<lb/>
　　　戣字成徳休寧人三請漕貢試南宫不利遂隱<lb/>
　　　居徜徉池園以自娛號其詩文曰吟嘯<lb/>
<pb n="KR4i0062_WYG_074-13a"/>
　　白杜鵑花<lb/>
雲樹重重和淚冷故宫遺廟有知音秦吳萬里皆芳草<lb/>
染到山花恨最深<hi>廣羣芳譜</hi>
　　趙克非<lb/>
　　　克非字志仁永嘉人號荷畔老漁又號尋樂翁<lb/>
　　上冢<lb/>
歩入巾峯去冥濛一徑深重泉千古恨寸草百年心花<lb/>
發空林色嵐生古壁陰徘徊歸向夜薄露溼衣襟<hi>東甌詩集</hi>
<pb n="KR4i0062_WYG_074-13b"/>
　　俞　煜<lb/>
　　　煜號省齋餘杭人<lb/>
　　游大滌山<lb/>
萬山低伏天柱起鬱鬱琳宫鎖幽邃泉聲瀉入松風寒<lb/>
山光滴破雲根翠仙人不歸白日暮箬下還丹已千歳<lb/>
天髙遼鶴不可呼夢魂夜落靑山外<hi>洞霄詩集</hi>
　　倪龍輔<lb/>
　　　龍輔字魯玉號梅村<lb/>
<pb n="KR4i0062_WYG_074-14a"/>
　　宫怨<lb/>
翠袖無香鏡有塵一枝紅瘦不藏春十年不識君王面<lb/>
始信嬋娟解誤人<hi>詩林萬選</hi>
　　陳月潭<lb/>
　　桃花<lb/>
雙槳春風款款移斜陽平半落芳池不妨暫向橋邊駐<lb/>
更爲桃花了一詩<hi>全芳備祖</hi>
　　雷　震<lb/>
<pb n="KR4i0062_WYG_074-14b"/>
　　村晩<lb/>
草滿寒塘水滿陂山銜落日浸寒漪牧童歸去橫牛背<lb/>
短笛無腔信口吹<hi>宋蓺圃集</hi>
　　洪　漸<lb/>
　　　漸字陸翁號苽巖淳安人<lb/>
　　舟泊港口<lb/>
月浸蘆花水浸天漁翁醉後正堪眠夜深何處孤猨咽<lb/>
不管江邊有客船<hi>靑溪詩集</hi>
<pb n="KR4i0062_WYG_074-15a"/>
　　施眞卿<lb/>
　　西湖<lb/>
一曲新腔紫玉簫䕶晴簾幙窣蘭橈柳迷遠近花張錦<lb/>
小泊危紅第六橋<hi>後村千家詩</hi>
　　鍾　訧<lb/>
　　題梅壇<lb/>
萬松䕶嶺與天齊中有眞人舊隱棲井冷尚畱丹汞暖<lb/>
壇高近拜斗星低回思漢室成惆悵浪費今人爲品題<lb/>
<pb n="KR4i0062_WYG_074-15b"/>
我欲從之無路去同昇不似許仙雞<hi>梅仙事實</hi>
　　林楚良<lb/>
　　題黄氏小園<lb/>
多少名園錢甃地金鈴撼雀䕶千花君家無此豪華事<lb/>
七尺慈孫導母車<hi>詩人玉屑</hi>
　　陳庚生<lb/>
　　　庚生樂淸人善畫<lb/>
　　賀家湖<lb/>
<pb n="KR4i0062_WYG_074-16a"/>
風流誰似賀知章乞得平湖任草荒今日藕花三百畝<lb/>
折來依舊屬君王<hi>東甌詩集</hi>
　　程嘉量<lb/>
　　題溫州江心寺<lb/>
東西兩寺絶塵囂齋飯全憑早晩潮解事江流更分斷<lb/>
爲君題作小金焦<hi>江心寺志</hi>
　　高彥竹<lb/>
　　　彥竹號野泉永嘉人<lb/>
<pb n="KR4i0062_WYG_074-16b"/>
　　送胡彥龍過金陵<lb/>
金陵往事巳成虛江水淸淸只見魚遺廟空存元帝像<lb/>
故家多有二王書秋風出塞調生馬夜月吟淮跨蹇驢<lb/>
借問新亭諸老淚而今煙景復何如<hi>東甌詩集</hi>
　<lb/>
　<lb/>
　<lb/>
　宋詩紀事巻七十四<lb/>
</p>
<p>
</p>
  </div>
<div>
                <head>宋詩紀事巻七十五</head>
    <p>
<pb n="KR4i0062_WYG_075-1a"/>
欽定四庫全書<lb/>
　宋詩紀事巻七十五　　　　　錢塘厲鶚撰<lb/>
　　文及翁<lb/>
　　　及翁字時學號本心綿州人登進士第歴官參<lb/>
　　　知政事<lb/>
　　和賈魏公大雪遺潛安撫侍郎<lb/>
身逰廊庿意山林六出花開一片心平地尺書叨載史<lb/>
瞻天班賀齒諸任屢豐嵗事嘗如昔太素風光直到今<lb/>
<pb n="KR4i0062_WYG_075-1b"/>
收斂神功放晴景白河半夜掃層隂<hi>咸淳臨安志</hi>
　　山中夜坐<lb/>
悠悠天地間草朩獻竒怪投老一蒲團山中大自在<hi>天地</hi>
<hi>閒集</hi>
　　陳　存<lb/>
　　　存咸淳中官侍郎<lb/>
　　和太師平章魏國賈公大雪遺潛侍郎之作<lb/>
先臘催開萬玉林人心悦處即天心山河洞徹重瞳逺<lb/>
<pb n="KR4i0062_WYG_075-2a"/>
宮闕髙寒一柱任瑞應崆峒知有日塵清洄曲在斯今<lb/>
神功變化無留迹便放陽春捲積隂<hi>咸淳臨安志</hi>
　　曹元發<lb/>
　　　元發咸淳閒官侍郎<lb/>
　　和太師平章魏國賈公大雪遺潛侍郎<lb/>
乾坤滿眼盡琪林擎玉詩傅魏國心寫琰已増天府重<lb/>
掌冰匪媿地官任三千界内清無際數十年來瑞獨今<lb/>
喜雪未幾還喜雨老農歌舞愛春隂<hi>咸淳臨安志</hi>
<pb n="KR4i0062_WYG_075-2b"/>
　　曹　邍<lb/>
　　　邍字擇可號松山御前應制又為賈師憲之客<lb/>
　　寄豫章詩社諸君子<lb/>
向來心事劍能知曽結仙人汗漫期南浦看花春載酒<lb/>
西園刻燭夜吟詩凄涼風月隨殘夢零落江湖似㫁棊<lb/>
千里洪崖秋水隔暮雲無處說相思<hi>詩林萬選</hi>
　　南徐懷古呈吳履齋<lb/>
匹馬來逢塞草秋淮雲一片隔神州黄昏燈火西津渡<lb/>
<pb n="KR4i0062_WYG_075-3a"/>
白晝風烟北固樓猶有斷碑知晉宋誰將遺石問孫劉<lb/>
天荒地老英雄盡落日長江萬古愁<hi>詩家鼎臠</hi>
　　何夢桂<lb/>
　　　夢桂字巖叟初名應祈字申甫嚴之淳安人咸<lb/>
　　　淳乙丑廷對第三人授台州軍事判官歴仕至<lb/>
　　　大理寺大鄉引疾去至元累徵不起築室小西<lb/>
　　　源有潛齋集<lb/>
　　擬古<lb/>
<pb n="KR4i0062_WYG_075-3b"/>
杞國天柱傾哀我鞠子疚蒼鵝飛冲天妖星大如斗簾<lb/>
下玉牀移山摧失鼇負河南弔遺黎原野骨未朽北邙<lb/>
望孤陵古朩呌猨狖朔風吹塵沙天寒薄翠䄂南雲山<lb/>
萬重去去莫回首<lb/>
　　寄王南叟<lb/>
歌盡驪駒落日寒相思無處問平安客愁白髪三千丈<lb/>
世路青泥百八盤夜月梅花頻入夢秋風菰米强加餐<lb/>
髙山如故絲弦在嬾向旁人取次彈<lb/>
<pb n="KR4i0062_WYG_075-4a"/>
　　哭橋陵<lb/>
百年弓劍入橋陵豈料三泉化劫塵空有魚燈照荒土<lb/>
忍將玉軸問遺民蒼梧日落啼丹雀金粟雲深臥石麟<lb/>
寒食家家上丘冢六宗盂飯屬何人<lb/>
　　弔維揚瓊花<lb/>
䨇鶴揚州問故家一樽后土弔瓊花人間驚破霓裳舞<lb/>
天上徵回玉女車死蘖記曽霑雨露落英誓不汚泥沙<lb/>
後庭玉樹今誰主猶得䑓城葬麗華<lb/>
<pb n="KR4i0062_WYG_075-4b"/>
　　己邜春過西湖和諸公<lb/>
白髪星星紗㡌烏怕隨年少過西湖清明上冢行人少<lb/>
寒食開門宮使無半世行藏隨杖屨百年悲樂寄樽壺<lb/>
歸來第五橋邉路半樹殘陽噪畢逋<lb/>
　　題川無竭寄傲窗<lb/>
南山有路滑如苔多少人從半嶺回不是老僧空傲世<lb/>
世人自不上山來<hi>以上潛齋集</hi>
　　贈畱中齋歸<lb/>
<pb n="KR4i0062_WYG_075-5a"/>
昆明灰劫化塵緇夣覺功名黍一炊鍾子未甘南操改<lb/>
庾公空作北朝悲歸來眼底呉山在别後心期浙水知<lb/>
白髪門生羞未死青衫留得裹遺尸<lb/>
　　　<hi>庻齋老學叢談何探花夢桂畱中齋知舉日及第畱歸贈詩云云按畱夢炎宋大魁䧏元</hi>
　　黄公紹<lb/>
　　　公紹字直翁邵武人咸淳元年進士隠居樵溪<lb/>
　　　有在軒集<lb/>
　　競渡櫂歌<lb/>
<pb n="KR4i0062_WYG_075-5b"/>
望湖天望湖天緑楊深處鼓鼘鼘好是年年三二月湖<lb/>
邉日日看划船<lb/>
鬬輕橈鬬輕橈雪中花巻櫂聲揺天與玻璃三萬頃儘<lb/>
教看得幾呉舠<lb/>
櫂如飛櫂如飛水中萬鼓起潛螭最是玉蓮堂上好躍<lb/>
來奪錦看呉兒<lb/>
建雲斿建雲斿土風到處總相猶朝了霍山朝岳帝十<lb/>
分打扮是杭州<lb/>
<pb n="KR4i0062_WYG_075-6a"/>
蹋青青蹋青青西泠橋畔草連汀撲得龍船兒一對畫<lb/>
䦨倚徧看遊人<hi>在軒集</hi>
　　　<hi>夢粱録二月初八日錢塘門外霍山路有神曰祠山真君誕聖之辰其日龍舟六隻戲于湖中</hi>
　　　<hi>其舟俱装十太尉七聖二郎神神鬼快行錦體浪子黄胖雜以鮮色旗傘花籃閙竿鼓吹之類</hi>
　　　<hi>其餘皆簪大花捲腳㡌子紅録戲衫執棹行舟帥守出城徃一清堂彈壓令立標竿于湖中挂</hi>
　　　<hi>錦綵銀椀官楮有一小節級披黄衫頂青巾戴大花揷孔雀尾乘小舟抵湖堂横節杖聲喏取</hi>
　　　<hi>指揮以舟回朝諸龍舟小綵旗招之俱鳴鑼擊鼓分兩勢划棹旋轉逺列成行再以旗招之龍</hi>
　　　<hi>舟並進者二义以旗招之其龍舟逺列成行而先進者得㨗取標賞聲喏而退餘者以錢酒支</hi>
<pb n="KR4i0062_WYG_075-6b"/>
　　　<hi>犒也</hi>
　　史䝉卿<lb/>
　　　䝉卿字景正鄞人司封郎中彌鞏之孫咸淳元<lb/>
　　　年進士江隂軍教授宋亡不仕自號靜清處士<lb/>
　　感事<lb/>
宮花攅曉日仙鶴下雲端自是傷心極那能著眼看風<lb/>
沙兩宮恨烟草八陵寒一掬孤臣淚秋霖對不乾<lb/>
　　有感<lb/>
<pb n="KR4i0062_WYG_075-7a"/>
途窮那免哭哭罷一髙歌白日催年急青山閲世多浮<lb/>
生從潦倒遺恨不消磨何許南來雁殷勤掠暝過<hi>以上呉禮</hi>
<hi>部詩話</hi>
　　史唐卿<lb/>
　　　唐卿與兄䝉卿同登咸淳元年進士<lb/>
　　鳯鳴洞<lb/>
何年雷斧鑿山裂千尺蒼崖㵼飛雪青天半夜玉簫寒<lb/>
喚醒幽人弄明月<hi>甬上耆舊集</hi>
<pb n="KR4i0062_WYG_075-7b"/>
　　汪宗臣<lb/>
　　　宗臣字公輔婺源人咸淳二年兩中亞選入元<lb/>
　　　不仕有紫巖集<lb/>
　　稼穡<lb/>
稼穡病多雨蕪菁種待晴壘空驚燕去池浄襯鷗明野<lb/>
碓鳴秋杵風簷響夜筝山中凉意早蚊蚋已無聲<lb/>
　　十一月宿於潛<lb/>
蜂迷蜜甕朩絲香蟻泛花甆碧玉漿縣僻人稀寒日晩<lb/>
<pb n="KR4i0062_WYG_075-8a"/>
古松樛翠出危墻<hi>以上新安文獻志</hi>
　　范師孔<lb/>
　　　師孔字學大崇安人咸淳丁卯恩薦充講書有<lb/>
　　　畫餅稾<lb/>
　　髙樓<lb/>
髙樓髙登天美人美如玉美人坐髙樓更彈天上曲飛<lb/>
聲落人間誰不注耳目安知妾此心長恐晝夜促莫羡<lb/>
髙樓髙莫羡美女美樓頭瞻明月樓下看流水月明圓<lb/>
<pb n="KR4i0062_WYG_075-8b"/>
易缺水流去如駛獨愛山中蘭幽香抱枝死<lb/>
　　武夷山<lb/>
㡬與溪山絶世縁重來猨鳥只依然懸崖野瀑飄成雪<lb/>
近午嵐霏暗盡天水尚未䟽須識禹山如深入定逢仙<lb/>
洞中石鼎烹雲處此夜還來借榻眠<hi>以上四朝詩</hi>
　　鮑夀孫<lb/>
　　　夀孫字子夀新安人咸淳丁卯領江東漕舉<lb/>
　　句<lb/>
<pb n="KR4i0062_WYG_075-9a"/>
我無孤雁句君有倚樓詩　一樽浮大白千里䇿飛黄<lb/>
但喜親庭健何悲客路長　少日從游今老矣殘冬話<lb/>
别各凄然<hi>方回桐江集</hi>
　　陳文龍<lb/>
　　　文龍字志忠一字君賁興化軍人咸淳四年廷<lb/>
　　　對第一累遷参知政事元兵至杭文龍乞歸飬<lb/>
　　　益王立于福州復拜参知政事充閩廣宣撫使<lb/>
　　　即興化軍開閫元兵攻城通判曹澄孫䧏俘至<lb/>
<pb n="KR4i0062_WYG_075-9b"/>
　　　杭餓死訃聞行朝諡忠肅<lb/>
　　　<hi>三桞軒雜識陳文龍度宗朝狀元也徳祐末歸守本州北兵入閩不屈生縛之至杭病卒于杭</hi>
　　　<hi>之貓兒橋巷初文龍入太學累試不利太學守土之神岳侯也一夕夢神請交代意必老死于</hi>
　　　<hi>太學常悒悒不樂既而赴廷對第一仕宦日顯前夢不復記矣及守郷州又夢神通書閲書前</hi>
　　　<hi>面曰交代後書年月至元心甚慢之未幾國亡城䧟家殘身俘至杭幽于太學之側</hi>
　　元兵俘至合沙詩寄仲子<lb/>
斗壘孤危勢不支書生守志定難移自經溝瀆非吾志<lb/>
臣死封疆是此時須信纍囚堪釁鼓未聞烈士樹䧏旗<lb/>
<pb n="KR4i0062_WYG_075-10a"/>
一門百指淪胥盡唯有丹衷天地知<hi>興化府志</hi>
　　李　瓘<lb/>
　　　瓘興化軍人咸淳戊辰進士<lb/>
　　挂冠詩<lb/>
人言學古思入官我謂學易而官難平生透出夢覺關<lb/>
本來面目只儒酸吾親不俟若為懽不如歸去臥林間<lb/>
殿前三䇿罄忠肝多謝皇恩天地寛戲衫䣃了白衣還<lb/>
扁舟飛過子陵灘前修亦有逋與摶聖世許之俱寛閒<lb/>
<pb n="KR4i0062_WYG_075-10b"/>
何物种放太厚顏山鬼移文伐其姦此行無復出閩山<lb/>
休音息影谷之盤今朝釃酒酹雩壇便向錢塘門挂冠<lb/>
　　　<hi>古杭雜記詩集度宗戊辰龍飛狀元興化陳文龍同郡李瓘太學貫道齋上舍係第三甲正奏</hi>
　　　<hi>名于唱名之後乞以本身官致仕恩例盡以回贈父母上書畢辭先聖及三魁同舍出錢塘門</hi>
　　　<hi>脱緑袍挂于門之上泛舟而去時三魁同舎皆送别瓘有詩云云</hi>
　　童　潮<lb/>
　　　潮彭澤人咸淳進士官工部尚書<lb/>
　　小孤山<lb/>
<pb n="KR4i0062_WYG_075-11a"/>
長江萬里來一砥中流峙巨浸没根深孤峰插漢起倒<lb/>
回三峽流獨據九江水真是海門關波濤險莫比<hi>西江詩話</hi>
　　汪　薦<lb/>
　　　薦一名韶字東羙黟人咸淳四年進士<lb/>
　　演雅<lb/>
布榖不稼不穡巧婦無褐無衣提壺不可挹酒絡緯匪<lb/>
來貿絲<hi>後村題䟦</hi>
　　句<lb/>
<pb n="KR4i0062_WYG_075-11b"/>
秋風駝臥棘春雨燕巢林<lb/>
　　　<hi>後村題䟦汪君此句感時傷事有足悲感</hi>
　　胡次焱<lb/>
　　　次焱字濟鼎號梅巖婺源人咸淳四年進士授<lb/>
　　　湖口縣主簿改貴池縣尉徳祐乙亥㣲服歸教<lb/>
　　　授鄉里以終<lb/>
　　媒問嫠<lb/>
媒問嫠汝何傷汝為國秀時辛苦事蠶桑僴瑟順為正<lb/>
<pb n="KR4i0062_WYG_075-12a"/>
婉娩禮自將笥中有練帬衣上無明璫貧女古難嫁賣<lb/>
犬辦資装中年得夫壻憧憧拜姑嫜肅容采蘋藻洗手<lb/>
供羮湯良人正少年相期家道昌良緣天所妒夫壻奄<lb/>
云亡自從夫壻亡十年守空房素帷代錦幬苫席易牙<lb/>
牀孤眠耿夜半單立黯昏黄煢煢影徘徊鞅鞅情彷徨<lb/>
皓月照孤衾暴雨頽垣牆獨寐誰呼喚獨語誰交相如<lb/>
凌空失翼如渉川無梁嫠來吾語女琴瑟貴更張汝篋<lb/>
既單薄汝門復凄涼汝寒何以衣汝飢何以糧紡績終<lb/>
<pb n="KR4i0062_WYG_075-12b"/>
難給舂汲勞欲僵死者不復起生者宜自詳鄰有美丈<lb/>
夫顒顒更昻昻牛羊量用谷金玉堆滿堂畫梁青瑣闥<lb/>
珠簾氍毺廂琱户金彈丸寳鞍青絲韁旌旗明晩霞劔<lb/>
㦸磨秋霜奴𨽻厭綺紈犬貓棄餦餭門下粲珠履庭前<lb/>
沸笙簧出則専城居入則侍明光一呼千夫諾一指萬<lb/>
夫張一笑生羽翼一怒起鋒芒吾慕者蹇脩與汝解佩<lb/>
纕以此窈窕婦配彼駔儈郎花樹戲蛺蜨蓮浦浴鴛鴦<lb/>
無煩賦藕花且喜華枯楊何妨鸞舞鏡應被鳯求凰人<lb/>
<pb n="KR4i0062_WYG_075-13a"/>
無百嵗人倐忽如風狂莫將泡影身徒置冰炭腸死後<lb/>
留名節身朽魂茫茫生前受富貴志得意洋洋人生行<lb/>
樂爾二者試裁量蔬食不日給孰與飫膏粱荆釵不自<lb/>
謀孰與雲霞裳年滔滔不反貎駸駸巳蒼敗棊湏換局<lb/>
作戲且逢塲文君慕相如恢女唤江郎有髪可重結有<lb/>
耳何自戕試問東夷子何如聲伯孃信書不如無未必<lb/>
有共姜鬼妻變人婦毋作老死孀<lb/>
　　嫠答媒<lb/>
<pb n="KR4i0062_WYG_075-13b"/>
嫠荅媒妾自憐妾家貧如洗妾貎妝不妍中年方擇配<lb/>
幸逢夫壻賢藍橋凝仙㑹紅葉開良緣俯以奉箕帚仰<lb/>
焉供豆籩粤從定六禮穩圖偕百年渠疑有家願倐罹<lb/>
中道捐城崩哭呦呦竹斑淚濺濺空房照明月幽隴凄<lb/>
寒煙禽鳥喧墓門魄降魂翩翩蛜蝛滿窗户心結目涓<lb/>
涓寮室昔華屋埋玉今荒阡恨不即同穴何忍續斷弦<lb/>
翻思合巹初参透老婆禪如魚水游泳如蔦蘿纒綿奈<lb/>
何死生濶泛泛水中船綢繆為夫婦反覆如市廛徒眙<lb/>
<pb n="KR4i0062_WYG_075-14a"/>
陽華醜寧免桞絮顚妾頗親筆硯亦嘗閲簡編女不踐<lb/>
二庭婦不再移天陶嬰寡鵠吟衛妻孤燕篇或刑耳自<lb/>
誓或斷髪自全或劓鼻偃蹇或毁面迎邅吾足幸可刖<lb/>
吾臂不可牽卓卓節操立表表鳯孤騫藐茲未亡人有<lb/>
意奉周全媒雖憫妾寡媒適重妾愆妾命春葉薄妾心<lb/>
頑石堅栖栖謀尺布豈不羡罽氊皇皇圖斗粟豈不思<lb/>
葷羶胝手任舂汲孰與奴婢千鞠躬跧衡茅孰與疏綺<lb/>
便枯荄欣回春缺月喜再圓世誰不此樂妾意獨不然<lb/>
<pb n="KR4i0062_WYG_075-14b"/>
理義自有閑物欲常無厭三少穢難洗五嫁醜莫鐫浮<lb/>
榮瞥似電遺臭流如川媒言頗喋喋媒意遽拳拳之死<lb/>
矢靡他斯言當眞詮文姬殊妖媚易安亦嬋娟失身再<lb/>
事人彤管無取焉節義日以頽文章何足詮王母有差<lb/>
事青鳥信頻傳毋乃墮人慾反以汙天仙嫦娥豈不嫁<lb/>
空抱老金蟾所以廣寒宮萬古清鍳懸寧貧任勞漉寧<lb/>
賤受磨研寧凍如寒蠅寧餓如飢鳶終不以快樂而易<lb/>
此憂煎井底水不汲山頭石不遷再拜謝媒妁歸來䨇<lb/>
<pb n="KR4i0062_WYG_075-15a"/>
淚漣什襲藏破鏡他年㑹黄泉<lb/>
　　　<hi>新安文獻志右嫠媒荅問宋卿先生胡公次焱濟鼎之所作也先生登宋咸淳四年第授迪功</hi>
　　　<hi>郎江州湖口縣主簿以母老改授池州貴池尉徳祐乙亥天兵將至池州都統制張林潛納款</hi>
　　　<hi>請以城䧏先生奉母亡歸教授鄉里或勸之仕先生賦是詩以見意大德十年以夀終于家後</hi>
　　　<hi>三十二年復為至元之三年文自黄竹入郡其孫師中適在郡中出是詩俾文書之嗚呼讀桞</hi>
　　　<hi>子河間傳知邪之得以敗正讀先生是詩知正之所以勝邪天理之在人心猶日月之在天也</hi>
　　　<hi>可以缺蝕而不可以䘮其光明若先生之心孰得而缺蝕之哉雖與日月爭光可也鄉後學程</hi>
　　　<hi>文謹記</hi>
<pb n="KR4i0062_WYG_075-15b"/>
　　粱　棟<lb/>
　　　棟字隆吉其先湘州人後遷居鎮江登咸淳四<lb/>
　　　年進士選寳應簿調錢塘仁和尉宋亡弟柱字<lb/>
　　　中砥入茅山從老氏學棟徃依焉乙已無疾卒<lb/>
　　　有梁隆吉詩鈔<lb/>
　　四禽言<lb/>
脱卻布袴貧家能有幾尺布寒機剪盡無可裁可人不<lb/>
來亷叔度脱郤布袴<lb/>
<pb n="KR4i0062_WYG_075-16a"/>
不如歸去錦官宮殿迷烟樹天津橋上兩三聲呌破中<lb/>
原無住處不如歸去<lb/>
提葫蘆今年酒賤頻頻沽衆人皆醉我亦醉哀哉誰問<lb/>
醒三閭提葫蘆<lb/>
行不得也哥哥湖南湖北秋水多九疑山前叫虞舜奈<lb/>
此乾坤無路何行不得也哥哥<lb/>
　　　<hi>山房隨筆云寓意甚逺諸作不及</hi>
　　金陵廢宮<lb/>
<pb n="KR4i0062_WYG_075-16b"/>
六代俄然又一唐青山坐閱幾興亡心知江左非王業<lb/>
口說中原是帝鄉落日有時登北固春風吹夢過錢塘<lb/>
荆墳檜宅依然在留與烏衣話短長<lb/>
　　金陵三遷有感<lb/>
憔悴城南短李紳多情烏㡌染黄塵讀書不了平生事<lb/>
閲世空存後死身落日江山宜喚酒西風天地正愁人<lb/>
任他蜂蜨黄花老明月園林是小春<lb/>
　　送李北山歸建康<lb/>
<pb n="KR4i0062_WYG_075-17a"/>
人生無百年胡為在逺道遊子歸故鄉王孫怨芳草有<lb/>
田歸去來無田歸亦好<hi>以上梁隆吉詩鈔</hi>
　　登大茅峯<lb/>
杖藜絶頂窮追㝷青山世路爭嶇嶔碧雲遮㫁天外眼<lb/>
春風吹老人間心大君上天寳劍化小龍入海明珠沉<lb/>
無人更守元帝鼎有客欲問秦皇金巔崖誰念受辛苦<lb/>
古洞未易潛幽深神光不破幽暗惱山鬼空作離騷吟<lb/>
我來俯仰一慷慨山川良昔人民今安得長松撐日月<lb/>
<pb n="KR4i0062_WYG_075-17b"/>
華陽世界收層隂長嘯一聲下山去草朩為我留清音<lb/>
<hi>至正金陵新志</hi>
　　　<hi>至正直記遺編宋末士人梁隆吉有詩名以其弟中砥柱為黄冠師三茅山嘗徃還一日登大</hi>
　　　<hi>茅峯題壁賦長句有黄冠訴于句容縣以為訕謗朝廷行省聞之都省收梁于獄禮部免罪放</hi>
　　　<hi>還嘗觀其詩集云云其意亦可悲矣</hi>
　　哀毘陵<hi>德祐元年元兵攻常州城破知州事姯訔統制王安節等死之</hi>
荆溪水腥泊船早落日無人行古道髑髏有眼不識春<lb/>
東風吹出青青草荒基猶認是人家敗柵曽將當城堡<lb/>
<pb n="KR4i0062_WYG_075-18a"/>
當時壓境兵百萬不脱鞾尖堪蹴倒短兵相接逾四旬<lb/>
毒手尊拳日攻討内儲外援兩消沈一縷人心堅自保<lb/>
孤臣守土輕性命赤子效死塗肝腦朝廷有爵媿降附<lb/>
幽壤無恩澤枯槁願箋司命録英雄收拾忠魂昇穹昊<lb/>
<hi>毘陵忠義録</hi>
　　送存書記<lb/>
一聲兩聲松子落一片兩片楓葉飛夕陽在山新月上<lb/>
道人相伴一僧歸<hi>清河書畫舫</hi>
<pb n="KR4i0062_WYG_075-18b"/>
　　句<lb/>
千枝守紅死一㸃反魂啼<hi>雪中見山茶</hi>癡兒嬌勿啼不久當<lb/>
澄霽<hi>暴雨</hi>家貧忽暴富菜種一十七癡兒不解事問我何<lb/>
從得於義苟有違吾寧飢不食<hi>賦蔬</hi>　<hi>至正直記遺編</hi>
　　莫　崙<lb/>
　　　崙字子山號兩山江都人寓家丹徒咸淳四年<lb/>
　　　進士入元不仕<lb/>
　　　<hi>癸辛雜識梁棟隆吉鎮江人登第授尉與莫子山甚稔一日有客訪子山畱飲偶不及棟棟憾</hi>
<pb n="KR4i0062_WYG_075-19a"/>
　　　<hi>之遂告子山作詩有譏訕語官捕子山入獄久之得脱而歸未㡬病死余挽之詩云奏邸獄成</hi>
　　　<hi>杯酒裏烏䑓禍起一詩閒紀其實也頗有泉石湛囦静語莫子山暇日山行過一寺</hi>
　　　<hi>之勝因誦唐人絶句以快喜之云終日昏昏醉夢間忽聞春盡强登山因過竹院逢僧話又得</hi>
　　　<hi>浮生半日閑及叩其主僧庸僧也與語畧不相入屢欲舎去僧意以為檀施苛留作午供鬰鬰</hi>
　　　<hi>久之殆不自堪因索筆以前語錯綜其詞書于壁曰又得浮生半日閑忽聞春盡强登山因過</hi>
　　　<hi>竹院逢僧話終日昏昏醉夢間</hi>
　　傷丁氏故基題一絶于太虚堂<lb/>
疎雨斑斑灑葉舟前山喚客作清游芳華消歇春歸後<lb/>
<pb n="KR4i0062_WYG_075-19b"/>
野草荒田一片愁<hi>山房隨筆</hi>
　　張鎮孫<lb/>
　　　鎮孫字鼎卿南海人咸淳七年進士第一通判<lb/>
　　　婺州<lb/>
　　謝恩詩<lb/>
當宁宵衣務得賢草茅何足副詳延天人要語垂清問<lb/>
仁敬陳言上奏篇媿乏謀猷禆乙覧忽驚姓字首臚傳<lb/>
乾坤大德知難報誓秉孤忠鐵石堅<hi>䨇槐嵗鈔</hi>
<pb n="KR4i0062_WYG_075-20a"/>
　　林一龍<lb/>
　　　一龍字景雲永嘉人咸淳辛未進士官至史館<lb/>
　　　檢閲時稱為石室先生<lb/>
　　山中夜坐<lb/>
寒灘逺嘶月遺響到巖壁悠悠千古心悄悄一巻易燈<lb/>
微夜氣分星冷山露滴危坐獨何為人間睡方黑<lb/>
　　十四夜觀月張氏樓<lb/>
只隔中秋一夕間蟾光應未少清寒時人不㑹盈虚意<lb/>
<pb n="KR4i0062_WYG_075-20b"/>
不到團圓不肎看<hi>以上東甌詩集</hi>
　　厲元吉<lb/>
　　　元吉字无咎號半村餘姚人咸淳辛未進士仕<lb/>
　　　為烏程尉德祐末歸隱從山至元中訪求前宋<lb/>
　　　故臣元吉遯跡湖海白首始歸有半村集<lb/>
　　　<hi>黄宗羲云半村出尉烏程謝疊山送之詩云十二街頭三尺雪駿馬健行如跛鼈生懐故人厲</hi>
　　　<hi>半村拂䄂前行何勇决疊山居士强欲吟凍筆如椎硯欲裂京國青衫十載交欲言不言情哽</hi>
　　　<hi>咽願君勿作繞指柔願君勿作在鑛鐵甘雨幽遐冤草甦清風宇宙貪泉竭循良寜困聖明時</hi>
<pb n="KR4i0062_WYG_075-21a"/>
　　　<hi>玊燭先華待調爕疊山詩文零落無㡬余從厲氏子孫見其墨跡如新</hi>
　　雨過<lb/>
漠漠輕雲過野墻新楓矮柏色蒼蒼平田鸛迹畱殘雨<lb/>
深塢鸝聲帶夕陽<lb/>
　　句<lb/>
免冠思脱三塗難吐舌甘從五鼎烹<hi>吐鐵逸詩</hi>　<hi>以上姚江</hi>
　　趙　溍<lb/>
　　　溍字元晉號氷壺忠靖公葵之子咸淳中沿江<lb/>
<pb n="KR4i0062_WYG_075-21b"/>
　　　制置使知建寧府北兵至其弟淮被執死于𤓰<lb/>
　　　洲溍自京口遷金陵棄家南徙不返死葬海㫄<lb/>
　　　山上<lb/>
　　焦山<lb/>
丹石無光古刹存蘆沙漁鼓<hi>闕</hi>朝昏江淮門户天分合<lb/>
日月軒窗海吐吞沙足半沈曽瘞鶴雲腰中㫁<hi>闕</hi>呼猨<lb/>
丁寧為我留佳處茅屋三間䕶竹根<lb/>
　　　<hi>焦山刻石云頑石為山出色冰壺欲援東坡故事為我佳處留茅菴因說偈言請師作證咸淳</hi>
<pb n="KR4i0062_WYG_075-22a"/>
　　　<hi>壬申九月</hi>
　　林景怡<lb/>
　　　景怡字德和號曉山温州平陽人霽山之兄<lb/>
　　曉起<lb/>
天雞弄喔咿殘星在斜漢整衣出幽扉山城漏初斷㣲<lb/>
㣲水風生冉冉田露散此時遊葛天淡然空百羡海色<lb/>
上寒梢漸識梅花面<hi>天地間集</hi>
　　林景熙<lb/>
<pb n="KR4i0062_WYG_075-22b"/>
　　　景熙字德陽號霽山温州平陽人咸淳辛未上<lb/>
　　　舍釋褐授泉州教授歴禮部架閣轉從政郎宋<lb/>
　　　亡不出與王脩竹鄭樸翁胡天放輩尋嵗晏之<lb/>
　　　盟徃來呉越庚戌卒于家有白石樵唱<lb/>
　　　<hi>徐沁金華游録注云嘉朩揚喇勒智發陵事諸書紀載歳月不同按元史世祖至元二十一年九月</hi>
　　　<hi>丙申以江南總攝嘉朩揚喇勒智發宋陵冢所収金銀寳噐修天衣寺又按宋文憲書穆陵遺骼事</hi>
　　　<hi>及丘文莊續資治通鑑皆云至元二十一年甲申僧嗣占妙髙上言欲毀宋㑹稽諸陵江南總</hi>
　　　<hi>統嘉朩揚喇勒智與丞相僧格表裏為奸明年乙酉正月奏請如三僧言蓋其謀始于甲申而成于</hi>
<pb n="KR4i0062_WYG_075-23a"/>
　　　<hi>乙酉與周草窗宻癸辛雜識年月正同是時㑹稽唐玉潛珏永嘉林景熈德陽鄭宗仁樸翁與</hi>
　　　<hi>臯羽咸主王監簿家協謀收掩陵骨故别玉潛作冬青樹引以紀其事而景熈荅臯羽詩亦有</hi>
　　　<hi>夜夢繞句越落日冬青枝豈非諸公共事之明徴乎彭山季本以臯羽引中有白衣種年星在</hi>
　　　<hi>尾之句謂與羅雲溪有開唐義士傳嵗次戊寅之說相合善乎彭瑋解之曰星在尾者寅月也</hi>
　　　<hi>此即乙酉正月耳雜録云當發陵時林景熈故鶚案鄭明德遂昌</hi>
　　　<hi>為乞者背竹籮挾竹夾遇物夾投籮中潛鑄金牌繫腰間賄西僧求得高孝兩陵骨貯兩函葬</hi>
　　　<hi>東嘉故夢中作詩有雙匣親傳竺國經之句六陵遺骨癸辛雜識輟耕録俱云葬蘭亭若云高</hi>
　　　<hi>孝兩陵林攜葬東嘉則詩中所云水到蘭亭轉嗚咽不知真帖落誰家又何謂耶當以周草窗</hi>
<pb n="KR4i0062_WYG_075-23b"/>
　　　<hi>陶南村所紀為是而景熈則共事之人也夢中詩係唐玉潛作云景熈作者非</hi>
　　啇婦吟<hi>寓思君之意</hi>
良人滄海上孤㠶渺何之十年音信隔安否不得知長<lb/>
憶相送處缺月隨我歸月缺有圓夜人去無回期回期<lb/>
儻終有白首寧怨遲寒蛬苦相弔青燈鍳孤幃妾身不<lb/>
出幃妾夢萬里馳<lb/>
　　鄭宗仁㑹宿山中<hi>宗仁樸翁也號初心平陽焦下人太學釋褐出身仕至國子學</hi>
　　<hi>正</hi>
<pb n="KR4i0062_WYG_075-24a"/>
挑燈懷舊夢移席近春泉共話忽深夜相看非少年斗<lb/>
垂天末樹燐出雨餘田亦有茅簷下飯牛人未眠<lb/>
　　獨夜<lb/>
客鬢雙蓬老拾遺一燈明滅酒醒時百年回首忽成夢<lb/>
萬竅有聲皆是詩殘夜月枝烏未稳故鄉水草雁多飢<lb/>
裌衣初試新霜冷欲折黄花寄所思<lb/>
　　寄林編修<hi>名干之字能一平陽人</hi>
大雅凋零尚此翁醉鄉一笑寄無功衣冠洛社浮雲散<lb/>
<pb n="KR4i0062_WYG_075-24b"/>
弓劍橋山落照空東魯有詩藏古壁西湖無樹挽春風<lb/>
巾車莫過青華北城角吹愁送暮鴻<lb/>
　　曉意<lb/>
僧鐘覺曙鳥紛飛弄林光宿雲漸離石我起開秋房南<lb/>
山忽入几相對各老蒼我老幾何年山曽見鴻荒流泉<lb/>
送日月危石支興亡問山山無言啼猨起前岡<lb/>
　　秋夜<lb/>
片月相隨過竹居風生荷葉酒醒初窗扉半掩秋蟲急<lb/>
<pb n="KR4i0062_WYG_075-25a"/>
猶有殘燈守故書<lb/>
　　新春<lb/>
衰顏憑酒潤故國得春新兵革兒童長風霜天地仁草<lb/>
心懸落日桞眼看行人擾擾紅塵者知誰效角巾<lb/>
　　荅鄭卽翁<lb/>
初陽䝉霧出林遲貧病雖兼氣不衰老愛歸田追靖節<lb/>
狂思入海訪安期春風門巷楊花後舊國山河杜宇時<lb/>
一種閒愁無著處酒醒重讀寄來詩<lb/>
<pb n="KR4i0062_WYG_075-25b"/>
　　山窗新糊有故朝封事槀閲之有感<lb/>
偶伴孤雲宿嶺東四山欲雪地爐紅何人一紙防秋疏<lb/>
郤與山窗障北風<lb/>
　　酬謝臯父見寄<lb/>
入山采芝薇豺虎據我丘入海尋蓬萊鯨鯢掀我舟山<lb/>
海兩有礙獨立凝逺愁美人渺天西瑤音寄青羽自言<lb/>
招客星寒川釣煙雨風雅一手提學士屨滿戸行行古<lb/>
臺上仰天哭所思餘哀散林朩此意誰能知夜夢繞句<lb/>
<pb n="KR4i0062_WYG_075-26a"/>
越落日冬青枝<lb/>
　　重過虎林<hi>虎林山在錢塘舊治北半里亦曰武林今為郡稱</hi>
漠漠江湖夢蕭蕭禾黍秋清笳吹落日白髪過西州池<lb/>
涸神龍逝山空老鳯愁唯餘關外水寂莫自東流<lb/>
　　故宮<lb/>
驚風吹雨過歴歴大槐蹤王氣銷南渡僧坊聚北宗烟<lb/>
深凝碧樹草沒景陽鐘愁見花甎月荒秋咽亂蛩<lb/>
　　飛來峯<hi>在武林</hi>
<pb n="KR4i0062_WYG_075-26b"/>
何年移竺國秀色發棱層清極不知夏虛中欲悟僧樹<lb/>
幽嵐氣重泉落乳花凝猶憶烹茶處閒來語葛藤<lb/>
　　京口月夕書懷<lb/>
山風吹酒醒秋入夜燈凉萬事已華髪百年多異鄉逺<lb/>
城江氣白髙樹月痕蒼忽憶凭樓處淮天雁叫霜<lb/>
　　宋武帝居今為夀丘寺<lb/>
青衣夢破滿林烟一擲乾坤亦偶然僧屋翠㣲看月上<lb/>
江山猶似永初年<lb/>
<pb n="KR4i0062_WYG_075-27a"/>
　　石翁嫗<hi>在丹陽</hi>
束艾楚俗愚鑄金秦民怖何年斲雲根偶立此翁嫗千<lb/>
春衣莓苔偕老食風露世人輕結髪覆水或旦暮乃習<lb/>
無情緣永與天壤固停舟一訪古久欲祛此錮父老向<lb/>
我言曽是梁朝墓衣冠化黄土古丘亦成路當年殉金<lb/>
棺茲物獨如故閲世如過客興亡了不悟時借牛礪角<lb/>
敲火戲童豎<lb/>
　　立春郊行次唐玉潛<hi>越州人</hi>
<pb n="KR4i0062_WYG_075-27b"/>
道人清事飯溪蔬無酒閒愁已破除五夜雪聲梅角底<lb/>
一春煙景竹笻初園林芳信愁醒蜨田野豐年入夢魚<lb/>
冰下流泉清老耳東風先已到郊居<lb/>
　　夢回<lb/>
夢回荒館月籠秋何處碪聲喚客愁深夜無風蓮葉響<lb/>
水寒更有未眠鷗<lb/>
　　冬青花<hi>冬青一名女貞朩一名萬年枝漢宫嘗植後世因之宋諸陵亦多植此朩</hi>
冬青花花時一日腸九折隔江風雨清影空五月深山<lb/>
<pb n="KR4i0062_WYG_075-28a"/>
䕶㣲雪石根雲氣龍所蔵尋常螻蟻不敢穴移來此種<lb/>
非人間曽識萬年觴底月蜀魂飛繞百鳥臣夜半一聲<lb/>
山竹裂<lb/>
　　送春<lb/>
蜀魄聲聲訴緑隂誰家門巷落花深㳺絲不繫春暉住<lb/>
愁絶天涯寸草心<hi>以上白石樵唱</hi>
　　邵桂子<lb/>
　　　桂子字德芳淳安人咸淳七年進士教授處州<lb/>
<pb n="KR4i0062_WYG_075-28b"/>
　　　棄官寓家松江有雪舟脞槀孫亨貞知名<lb/>
　　次韻方虛谷遷居<lb/>
家住千峯落照邊移家三泖白鷗前東鄰舊日秦侯隱<lb/>
西路新巢衞叟還當日釣游頻入夢何時婚嫁送歸田<lb/>
㑹須共跨青溪鶴㸃易寒窗伴老仙<hi>嚴州府志</hi>
　　蔬屋詩為曹雲西作<lb/>
草菜可食總名曰蔬品題有譜樹藝有書衡縱町疃周<lb/>
繞屋廬繚以樊垣經以濵渠晨出抱甕夕歸荷鉏有蔓<lb/>
<pb n="KR4i0062_WYG_075-29a"/>
必薅有蝗必驅風披雨沐日烜露濡穉甲怒生嘉苖蔚<lb/>
敷芥薑杞菊韭薤蒜葫薇蕨藜藿𤓰瓞匏瓠楮雞桑鵝<lb/>
籜龍椶魚馬齒鹿角䑕尾虎鬚薯蕷蔓菁杜蘅蘼蕪茵<lb/>
陳莪蘿芄蘭茹藘赤莧銀茄翠荇墨苽酸漿辣蔊甘薺<lb/>
苦荼庖人調胹園丁拮据錡釜鬻煠筐筥貯儲椒橙内<lb/>
交鹺醢效劬以芼以湘可茹可葅惟昔仲尼爪祭齋如<lb/>
飲水曲肱其樂只且召南蘋藻韓奕筍蒲知味羡黄咬<lb/>
根歎胡葵蓼飫顒蔥韭厭徐火芋明瓚山菌接輿庾郎<lb/>
<pb n="KR4i0062_WYG_075-29b"/>
三種石生一盂劉參玉版蘇傳冰壺巢字元修鮒姓豆<lb/>
盧菘羔抱孫蹲鴟將雛絲滑露葵練浄土酥野薺餛飩<lb/>
水苔脯膴餅炊菠薐鮓釀葖蘆胡麻饙餾罌粟醍醐萍<lb/>
虀西晉蓴羮東呉芹擷泥坊藤采豐湖沼沚有蘩江漢<lb/>
有蔞岡有常枲洲有接余雁門天花黄河蘑菇大宛苜<lb/>
蓿太華芙渠環滁野䔩盤谷山茹地饒所產天茁此徒<lb/>
菲葑是采口腹以娯落英未莎初篁未箊霜根旋挑露<lb/>
葉半舒烹泉石鼎飬火地爐色炫匕箸香浮柈杅氣含<lb/>
<pb n="KR4i0062_WYG_075-30a"/>
土膏味逾天廚肥生華池響鳴輔車啇顏飢觧文園渴<lb/>
甦前招麴生後引酪奴饌非羶葷餉非苞苴園無羊踏<lb/>
壤有䑕餘彼哉肉食俎列豢芻心炙椎牛項臠割猪春<lb/>
羔秋麛冬鱻夏胊猩脣豹胎麋臡蟹胥緇帬解鼈銀絲<lb/>
鱠鱸羊尾<graphic n="KR0914" url="https://raw.githubusercontent.com/kanripo/KR-Gaiji/master/images/KR0914.png" mimeType="image/png"/>肪錦襖脱膚山殽雉兎澤羞雁鳧北饌潼<lb/>
酪南烹鼃蜍嗜䑕則鴟甘帶則蛆乃笑鄭老爛蒸瓠<graphic n="KR1383" url="https://raw.githubusercontent.com/kanripo/KR-Gaiji/master/images/KR1383.png" mimeType="image/png"/>
乃笑坡翁夢餐雞蘇屬厭饕餮飽死侏儒語以蔬味能<lb/>
知否乎予雅嗜之日不可無乃顏茲屋羞供是須寧蔬<lb/>
<pb n="KR4i0062_WYG_075-30b"/>
而癯母肉而腴易牙司味敢告膳夫<lb/>
　　餞魏州判鵬舉<lb/>
松下吟哦幾唱酬郤攜螃蟹餞監州穩挑書擔去環碧<lb/>
頻寄詩筒來雪舟異姓弟兄千里月故山泉石一天秋<lb/>
葛峯隱者如相問為道𤓰侯已白頭<hi>以上雪舟脞槀</hi>
　　孫　鋭<lb/>
　　　鋭字頴叔呉江人咸淳七年舉于鄉宋亡隱居<lb/>
　　　平望之桑磐村有耕閑先生集<lb/>
<pb n="KR4i0062_WYG_075-31a"/>
　　漁父詞<lb/>
平湖千頃浪花飛春後銀魚霜更肥菱葉飯蘆花衣酒<lb/>
酣載月忙呼歸<lb/>
　　石湖别墅<lb/>
山水遙通西渡頭亂雲零落樹還稠先生唱罷村田樂<lb/>
戴月披蓑理釣舟<lb/>
　　荻塘桞影<lb/>
日出烟銷春晝遲桞條無力萬絲垂韶光新染鵝黄色<lb/>
<pb n="KR4i0062_WYG_075-31b"/>
偏愛東風款款吹<hi>以上耕閒先生集</hi>
　　龔　潗<lb/>
　　　潗字深父高郵人徙吳官司農卿宋亡隨例北<lb/>
　　　行至莘縣不食卒子璛入元為江浙儒學副提<lb/>
　　　舉有存悔齋集<lb/>
　　劍池橋粱久就傾圯方文霑公大禪師挺出新意<lb/>
　　刋石伐朩以遞汲且併陳樓悉改舊觀試下轉語<lb/>
　　請師舉似石侍者肎一㸃頭不<lb/>
<pb n="KR4i0062_WYG_075-32a"/>
涓涓劔池泉削崖出石乳流傳嵗千百評列品三五輿<lb/>
梁見何時樓與姓俱古坐令丘壑觀凛作巖牆懼霑公<lb/>
大勇猛咄嗟見未覩攲傾變畧彴岞崿移朽腐連筒稱<lb/>
深汲惠澤徧下土幽㝷稳登眺清意逼肺腑何須鐡作<lb/>
限只爾天可補傳聞橋下雲已作前山雨<hi>虎丘志</hi>
　<lb/>
　<lb/>
　<lb/>
<pb n="KR4i0062_WYG_075-32b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋詩紀事巻七十五<lb/>
</p>
<p>
</p>
  </div>
<div>
                <head>宋詩紀事巻七十六</head>
    <p>
<pb n="KR4i0062_WYG_076-1a"/>
欽定四庫全書<lb/>
　宋詩紀事巻七十六　　　　　錢塘厲鶚撰<lb/>
　　馮　坦<lb/>
　　　坦字伯田號秀石普州安岳人兩魁浙漕咸淳<lb/>
　　　辛未推恩任渝之江津夾漕務西總之龍灣酒<lb/>
　　　庫<lb/>
　　絶句<lb/>
山腰一抹雲雲起知何處急渡小橋尋天風忽吹去<lb/>
<pb n="KR4i0062_WYG_076-1b"/>
　　鸕鷀源樵歌<lb/>
綺羅巷陌總成塵誰識擔柴老買臣自笑賣柴元似舊<lb/>
買柴換郤舊時人<lb/>
　　句<lb/>
飄風驚日月落葉滿乾坤<hi>呈呉履齋</hi>井在丹誰煉碑殘墨欲<lb/>
枯<hi>廬山白鶴觀</hi>因聼敲竹雨便碎賞花心　鷗趁湍流下魚<lb/>
蔵石罅閒<hi>洞廬澗水</hi>每向宋清求善藥閒從詹尹卜新年<lb/>
燈影照殘孤枕夢雨聲滴碎兩年心<hi>除夕集以上方回桐江</hi>
<pb n="KR4i0062_WYG_076-2a"/>
　　劉應鳯<lb/>
　　　應鳯字堯舉號書臺安福人咸淳中登第授建<lb/>
　　　康軍簽判入元不仕<lb/>
　　　<hi>王炎午吾汶槀云堯舉聞文山再執北行有句云天㽞中子墳孤竹誰向西山飯伯夷予問其</hi>
　　　<hi>下句曰伯夷久不死必有飯之者矣案堯舉與炎午均為未識文山之心者然其志亦可尚矣</hi>
　　聞文文山北行<lb/>
喚得嵐鄉昨夢回東風萬里上金臺出關曽觧婆娑否<lb/>
枝北枝南一種梅<hi>四朝詩</hi>
<pb n="KR4i0062_WYG_076-2b"/>
　　龔孟䕫<lb/>
　　　孟䕫字龍友臨川人咸淳對䇿中第仕終儒林<lb/>
　　　郎<lb/>
　　送孟和卿平陽尋母<lb/>
杜羔念母心最苦豈意一朝逢澤潞母驚兒貎似乃翁<lb/>
兒抱母啼淚如雨五十孺慕朱壽昌刺血冩經毛髪蒼<lb/>
閒關同州晩相見迎侍親輿歸故鄕人生百年一彈指<lb/>
母恩未報情曷巳團圞尊前舞綵衣大勝世間朱與紫<lb/>
<pb n="KR4i0062_WYG_076-3a"/>
子行萬里渉風沙誓不見母不還家兒今髪落母應老<lb/>
道傍看者還咨嗟臨川孟氏號雍睦家世來此澶淵族<lb/>
婆娑老慕紫荆花料想春風依舊緑<hi>四朝詩</hi>
　　李謹思<lb/>
　　　謹思字明道號飬吾餘干人咸淳中試禮部釋<lb/>
　　　褐第一入元卒<lb/>
　　題文丞相吟嘯集<lb/>
南人不識兩膝貴曲摺百態卑且勞斯人䕶膝不䕶頭<lb/>
<pb n="KR4i0062_WYG_076-3b"/>
故以頸血霑君刀蟠胷孤憤擘不碎殺氣千丈纒旌旄<lb/>
援桴親鼓盡南海背水更用蜑丁鏖俘來吮血語神語<lb/>
咄咄向與天争豪湏臾赤日減顏色𤣥雲莽莽風颼颼<lb/>
或言巨靈收拾付真宰讀罷拊臆生長號又言豐隆列<lb/>
缺對愁絶疾指玉鞭鞭六鼇雨瓢倒翻水怪舞斗樞横<lb/>
軋天籟號憐伊肝膽苦復苦亦見曩昔眞離騷刼灰滿<lb/>
地莫挂眼蓬萊雖逺容輕舠長驅癘鬼尚堪戰儘閒未<lb/>
許飛仙遨乃言興廢在爾不吾與吾死吾主吾焉逃魯<lb/>
<pb n="KR4i0062_WYG_076-4a"/>
叟聞言拍手笑斯人六經為骨為皮毛斯人捲取六經<lb/>
去空將<graphic n="KR0915" url="https://raw.githubusercontent.com/kanripo/KR-Gaiji/master/images/KR0915.png" mimeType="image/png"/>本傳兒曹<hi>呉禮部詩話</hi>
　　補疎齋題鵝湖<lb/>
客來誰與期微鍾度山椒松風如起予間以笙與簫逸<lb/>
響諒斯存幽蹤莽難招<hi>天下同文集</hi>
　　贈李節婦<lb/>
猝猝多羝屈幽幽獨雉經借渠施粉黛聊與照丹青孤<lb/>
槥何年寄重泉底處扃有人能縮地不隔短長亭<lb/>
<pb n="KR4i0062_WYG_076-4b"/>
　　　<hi>郭天錫詩文雜記謝疊山字君直妻李節婦以君直故與二子繫金陵獄一將官欲納之李紿</hi>
　　　<hi>曰爾能脱我械繫乃可議此將以為然禱上下釋其獄李即具湯沭約翼日出是夕伺二子熟</hi>
　　　<hi>寐解衣帶自經死槀葬城東壕二子放還後數年子定之復徃裹骨歸葬飬吾李先生謹思贈</hi>
　　　<hi>云云</hi>
　　寄進士熊退齋<lb/>
猶存火後書䍐識巻中字無筆補𤣥經有金酬載記漫<lb/>
漫歳月馳忽忽春秋閟欲辨已忘言涕淚空垂泗<lb/>
殉義若殉財避名如避箭况當喜懼交肎與寵辱踐百<lb/>
<pb n="KR4i0062_WYG_076-5a"/>
年元亮心一日宣明面朱門轍跡多山路㣲如綫<hi>四朝詩</hi>
　　董師謙<lb/>
　　　師謙號南江三山人咸淳辛未别院省試魁仕<lb/>
　　　為平江府教官<lb/>
　　錢塘懷古<lb/>
歴歴庚申事分明在眼前講和如有弊飛渡定無船北<lb/>
使三千里眞州十四年釀成亡國恨一部福華編<lb/>
玉牀揺帝座青蓋出都城巷哭千家淚燕歌四面聲乾<lb/>
<pb n="KR4i0062_WYG_076-5b"/>
坤遽如許風雪可憐生清曉宮門外猶聼打六更<lb/>
衣帶一條水靴尖三百州市朝陳迹在圖籍别人收南<lb/>
渡衣冠盡西湖歌舞休久知事當爾曽記五更頭<lb/>
行人指新寺云此舊宮城坐殿幾朝帝開山何處僧日<lb/>
邊行塔影天外送鐘聲王氣元無了何消鑿秣陵<hi>翰墨大全</hi>
　　俞德鄰<lb/>
　　　德鄰字宗大號太玉山人永嘉人徙居京口舉<lb/>
　　　咸淳癸酉進士入元不仕有佩韋齋集佩韋齋<lb/>
<pb n="KR4i0062_WYG_076-6a"/>
　　　輯聞<lb/>
　　過釣臺<lb/>
行色苦迢遞人烟渺淒涼泊舟值嚴瀬濯纓感滄浪赤<lb/>
符識龍鬬白水瞻鳯翔涼風協元德落星隱寒芒桑溟<lb/>
忽變易草朩猶芬芳嗟予遘屯蹇垂老悲興亡溪湍兀<lb/>
小艇嵐氣昏戰場安得釣臺釣尚友狂奴狂<lb/>
　　題白廷玉所藏白馬圖<lb/>
八尺龍駒蹄削玉霜毛雪鬛超凡俗驕嘶顧影食場苖<lb/>
<pb n="KR4i0062_WYG_076-6b"/>
朝暮逍遥在空谷詔書欻下徵騏驎香街紫陌驚行人<lb/>
金環壓轡出天廐不數駓駱驪騮駰三品豆芻飽終日<lb/>
終日不鳴鳴輒黜何如不縶亦不維騰霧籋雲全玉質<lb/>
　　秋日客中<lb/>
楓落秋江塞雁賔客懐依舊憶鱸蓴百年三萬六千日<lb/>
半世東西南北人滿目空村争虎豹何時髙閣繪麒麟<lb/>
由來管葛皆天意霄漢泥塗任此身<lb/>
　　書齋<lb/>
<pb n="KR4i0062_WYG_076-7a"/>
寂寂書齋萬慮空恍然赤甲古城東鳥呼幽夢日方午<lb/>
花惱醉吟春正中軍將送茶驚諫議門生載酒過揚雄<lb/>
飛詩識字皆為累閒殺江頭獨釣翁<lb/>
　　登六和塔<lb/>
僧舎倚松北浮圖界竹西江通嚴瀬逺雲壓越山低槐<lb/>
里三原隔襄城七聖迷臨風悲徃事月落凍烏啼<lb/>
　　老病<lb/>
老病幽棲覺嬾吟眼觀時態獨關心古今不冺春秋筆<lb/>
<pb n="KR4i0062_WYG_076-7b"/>
天地難欺暮夜金幸有别腸堪貯酒未愁短髪不勝簪<lb/>
柴門一閉從春盡桃李飛花葉又隂<lb/>
　　淮安天慶觀夜坐<lb/>
邉城寂寞歳將䦨濁酒頻斟醉不歡一㸃青燈霜月白<lb/>
野鳧風起石窗寒<hi>以上佩韋齋集</hi>
　　宋慶之<lb/>
　　　慶之字元積一字希仁永嘉人咸淳進士有飲<lb/>
　　　冰詩集<lb/>
<pb n="KR4i0062_WYG_076-8a"/>
　　　<hi>劉後村䟦云含蓄有餘思要是世間好詩</hi>
　　戍婦詞<lb/>
君去無還期妾思無已時軍中無女子誰為補征衣<hi>後村</hi>
<hi>題䟦</hi>
　　開爐日賦<lb/>
筋力已非舊逢寒亦自憐風霜在簷外妻子語燈前紙<lb/>
被添新絮茶甌煮細泉雖云方寸地春意一陶然<lb/>
　　項園即事<lb/>
<pb n="KR4i0062_WYG_076-8b"/>
時節飛花盡幽林亦自香閒來看新水獨立又斜陽簷<lb/>
角鳥鳴霽樹根魚就凉一春風雨過逰事極相妨<lb/>
　　寓武昌報恩寺<lb/>
孟宗祠下竹依然借得空房竹樹邊貧寺少逢僧過夏<lb/>
逺鄉多是客經年倩人汲水時煎茗就佛分燈夜照眠<lb/>
家信不來心欲斷明朝又買漢陽船<hi>以上東甌詩集</hi>
　　句<lb/>
城中豈云隘我見無夷途所以龐德公車不向此驅斜<lb/>
<pb n="KR4i0062_WYG_076-9a"/>
陽挂林杪野花續春餘<hi>和陶</hi>數年何處客昨夜獨歸船<hi>喜弟</hi>
<hi>歸</hi>飄泊知何處艱難亦到僧<hi>送僧</hi>更長初過雁蟄後稍無<lb/>
蛬<hi>旅夜</hi>多年翁仲在寒食子孫稀<hi>廢墓/</hi>　<hi>以上村題䟦</hi>
　　呉錫疇<lb/>
　　　錫疇字元倫休寧人儆諸孫咸淳間南康守葉<lb/>
　　　閶聘為白鹿洞書院堂長不赴有蘭臯集<lb/>
　　春望<lb/>
春事今如此憑髙興未䦨半簾踈雨過一院落花閒草<lb/>
<pb n="KR4i0062_WYG_076-9b"/>
色迷幽徑禽聲出晩山東風能育物不改鬢毛斑<lb/>
　　春日<lb/>
韶光大半去悤悤幾許幽情遞不通燕未成家寒食雨<lb/>
人如中酒落花風一窗草逆濓溪老五畝園私涑水翁<lb/>
無賦招魂難獨笑且排春句荅春工<lb/>
　　　<hi>方岳䟦云予嘗于何人巻中見左史公稱說著梅花定說君之旬不知其竹洲後人也意王愷</hi>
　　　<hi>之珊瑚扶疎二尺美止此矣比呉君過予崖下出其寳則三四尺六七株如燕未成家寒食雨</hi>
　　　<hi>人如中酒落花風者尚多也子其秘之毋使豆粥韭韲為帳下兒所賣彼愷輩那得與君争長</hi>
<pb n="KR4i0062_WYG_076-10a"/>
　　　<hi>寳祐甲寅十月既望秋崖方岳拜手</hi>
　　林和靖墓<lb/>
遺槀曽無封禪文鶴歸何處認孤墳清風千載梅花共<lb/>
說著梅花定說君<lb/>
　　山中雜言<lb/>
小小柴門傍竹開幽深不慣有人來頗嫌老鶴無情思<lb/>
啄損庭前一徑苔<lb/>
　　山居寂寥與世如隔是非不到榮辱兩忘因憶秋<lb/>
<pb n="KR4i0062_WYG_076-10b"/>
　　崖工部嘗教以我愛山居好十首追次其韻聊冩<lb/>
　　窮山之趣<hi>存四首</hi>
我愛山居好蔬畦閒蒔花筧泉歸㸑舎篝火乞鄰家茁<lb/>
嫩貓頭笋焙芳雀舌茶野人曽拜號何用給黄麻<lb/>
我愛山居好荒磯一釣竿白鷗春水濶黄犢緑坡寛徑<lb/>
菊香秋晩溪梅報嵗寒人間幽意足詩思倚䦨干<lb/>
我愛山居好枌榆老故丘好峯當户立逺水䕶田流鼓<lb/>
響移秧日耞鳴穫稻秋年豐身老健一飽外無求<lb/>
<pb n="KR4i0062_WYG_076-11a"/>
　　楊花<lb/>
為見春風不久歸顚狂上下弄晴暉只饒天與無拘束<lb/>
入幕穿簾任意飛<hi>以上蘭臯集</hi>
　　汪若楫<lb/>
　　　若楫字作舟休寧人官宣城令咸淳間為紫陽<lb/>
　　　書院山長有秀山集<lb/>
　　絶句<lb/>
萬朩驚秋各自殘蛬聲扶砌訴新寒西風不是吹黄落<lb/>
<pb n="KR4i0062_WYG_076-11b"/>
要放青山與客看<hi>新安文獻志</hi>
　　尤冰寮<lb/>
　　　冰寮錫山人袤曽孫咸淳中官新安别駕有扣<lb/>
　　　角吟<lb/>
　　句<lb/>
三條椽下歸空榻百尺樓中透逺峰<hi>晩鐘</hi>蟻返愁尋穴鴉<lb/>
歸喜見巢<hi>落葉</hi>　<hi>方囘桐江集</hi>
　　宋自遜<lb/>
<pb n="KR4i0062_WYG_076-12a"/>
　　　自遜字謙父金華人自適弟號壺山居士<lb/>
　　　<hi>瀛奎律髓慶元嘉定以來乃有詩人為謁客者干求一二要路之書謂之濶匾副以詩篇動獲</hi>
　　　<hi>干萬緡如壺山宋謙父一謁賈似道獲楮幣二十萬以造華居是也錢塘湖山此曹什伯為羣</hi>
　　　<hi>阮梅峯秀實林可山洪孫花翁季蕃髙菊磵九萬徃徃雌黄士大夫口吻可畏</hi>
　　五月菊<lb/>
東籬千古屬重陽此本偏宜夏日長㑹得淵明髙臥意<lb/>
故來同占北窗涼<hi>後村于家詩</hi>
　　一室<lb/>
<pb n="KR4i0062_WYG_076-12b"/>
一室冷如冰梅花相對清殘年日易晩夾雪雨難晴身<lb/>
計繭干緒世紛棊一枰麴生差解事談笑破愁城<hi>瀛奎律髓</hi>
　　阮秀實<lb/>
　　　秀實號梅峯興化軍人早見知于趙昌甫僑居<lb/>
　　　呉門游賈秋壑之門最久人號阮怪咸淳初攝<lb/>
　　　蕪湖茶局<lb/>
　　孟享仰瞻聖駕<lb/>
紫烟斂翠碧天長桞䕃旌旗午尚霜一朶彩雲擎瑞日<lb/>
<pb n="KR4i0062_WYG_076-13a"/>
光華盡在舜衣裳<lb/>
　　景靈宮恭謝駕回丞相以下皆簪花<lb/>
宮花宻暎㡌簷新誤蜨疑蜂逐去塵自是近臣偏得賜<lb/>
繡鞍扶上不勝春<hi>以上隨隠漫録</hi>
　　鄧克中<lb/>
　　景靈宮恭謝駕回丞相以下皆簪花<lb/>
輦路春風錦繡張裁紅剪緑鬬芬芳黄羅傘底瞻天表<lb/>
萬疊明霞捧太陽<hi>随隠漫録</hi>
<pb n="KR4i0062_WYG_076-13b"/>
　　歐陽慶甫<lb/>
　　　慶甫咸淳中道州處士<lb/>
　　白魯井石刻詩<lb/>
地僻人稀能㡬家清泉潄玉石攲斜客來訪我慙無具<lb/>
洗甑炊香更㸃茶<hi>永州府志</hi>
　　牟　巘<lb/>
　　　巘字獻之其先蜀人徙居湖州端明學士子才<lb/>
　　　之子擢進士官至大理少卿宋亡時獻之已退<lb/>
<pb n="KR4i0062_WYG_076-14a"/>
　　　不任事與子應龍一門父子自為師友討論經<lb/>
　　　學以義理相切磨應龍遂以文章大家見推于<lb/>
　　　東南獻之有陵陽集<lb/>
　　東坡九日尊俎蕭然有懷宜興高安諸子姪和淵<lb/>
　　明貧士七首余今嵗重九有酒無肴而長兒在宜<lb/>
　　興諸兒蘇杭溧陽因輒繼和<lb/>
驚飇舉落葉意氣何軒軒秋高百卉盡寂寞但空園何<lb/>
異富與貴變滅隨雲烟緬褱陶彭澤平生極幾研朗吟<lb/>
<pb n="KR4i0062_WYG_076-14b"/>
貧士詩相對如晤言今人之所恥古人以為賢<lb/>
翁媪共白髪蕭然老江干大兒荆溪游折腰豈為官諸<lb/>
兒走異縣亦各營一餐别多㑹面少端復坐飢寒諸㓜<lb/>
且眼前笑語開我顏勿問賢與愚懷抱俱相關<lb/>
好惡皆不察鑿垣植蒿蓬而比庭前菊鋤灌少人工此<lb/>
物抱至潔有似楚兩龔㽞香待嚴凛意與烈士同糞土<lb/>
笑伯始金錢鄙鄧通千載一元亮舎此安將從<lb/>
　　送婁伯高游吳<lb/>
<pb n="KR4i0062_WYG_076-15a"/>
桃花水暖清明前長堤桞色青如烟男兒年少重意氣<lb/>
春風買醉吳江船西湖三月春更好笙歌錦繡神仙島<lb/>
紫燕樓深翠黛閒碧羅天净楊花老興亡徃事置勿論<lb/>
千金不惜酹歌尊酒酣莫作後庭曲㳺人思斷江南魂<lb/>
去去知君訪陳迹呉山呉水青歴歴花殘鈿碎館娃空<lb/>
春草年年為誰碧君行正樂我為愁白髪送君思舊逰<lb/>
平生漫浪無似我努力功名須黑頭<lb/>
　　贈厲白雲上人<lb/>
<pb n="KR4i0062_WYG_076-15b"/>
雙徑聞鐘罷而今但熟眠事湏紅日上身在白雲邉古<lb/>
貎應違俗高吟不礙禪爐頭煨芋火相對各欣然<lb/>
　　和雨中<lb/>
但聼四簷滴眞成萬事休空村就誰飯高樹繫吾舟那<lb/>
忍田翁笑還憐朩偶流老人渾忘事畧記酉年秋<lb/>
　　四安道中所見<lb/>
蒼涼初日破林霏㡬度言歸不得歸兀兀籃輿續殘夢<lb/>
門前兒女挽人衣<hi>以上陵陽集</hi>
<pb n="KR4i0062_WYG_076-16a"/>
　　家鉉翁<lb/>
　　　鉉翁號則堂眉州人以廕補官賜進士出身歴<lb/>
　　　端明殿學士簽書樞宻院事元兵至杭以參知<lb/>
　　　政事介丞相呉堅等充祈請從畱燕宋亡守志<lb/>
　　　不仕改館河間至成宗即位放還賜號處士以<lb/>
　　　夀終<lb/>
　　寄江南故人<lb/>
曽向錢唐住聞鵑憶蜀鄉不知今夕夢到蜀到錢唐<hi>天地</hi>
<pb n="KR4i0062_WYG_076-16b"/>
<hi>間集</hi>
　　寄洞霄道友清溪翁<lb/>
漢家中郎年七十霜鬢垂垂人不識冬深破屨踏層冰<lb/>
暑到露頭走赤日窮堅老壯本分事百年未死為形役<lb/>
洞天九鎖鬰嵯峨古來相傳神仙宅我嘗結茅天柱前<lb/>
屐齒蒼苔印行跡刧火洞然城郭非清境不壞還如昔<lb/>
安期羡門我輩人圓嶠方壺一咫尺夢魂㡬度如相逢<lb/>
别來已久知相憶願分仙家九轉丹服之身輕生羽翼<lb/>
<pb n="KR4i0062_WYG_076-17a"/>
周遊八表任去來跳出隂陽寒暑域<hi>洞霄詩集</hi>
　　九日登瀛臺<lb/>
此地無山喜有臺南瞻北眺兩宜哉衰翁無事日傾倒<lb/>
佳客何人時一來孤鶴飛鳴知我在征鴻嘹唳為誰哀<lb/>
老來萬事如歸宿不為憂愁强把杯<hi>河間府志</hi>
　　李　珏<lb/>
　　　珏字元暉號鶴田又號廬陵民吉水人年十二<lb/>
　　　通書經詔試館職除秘書省正字批差充幹辦<lb/>
<pb n="KR4i0062_WYG_076-17b"/>
　　　御前翰林司主管御覧書籍除閤門宣贊舎人<lb/>
　　　宋亡後不出年八十九而終有雜著四集錢塘<lb/>
　　　百詠行于世<lb/>
　　　<hi>劉詵桂隠集題李鶴田穆陵大事記後云宋自穆陵升遐元氣盡矣時欑宫屬官李珏記其本</hi>
　　　<hi>末頗詳橋山劒舄歴歴如見異代覧之亦為淒然因用鶴田先生昔陵下元夕韻以識感慨云</hi>
　　　<hi>陵寢嵬峩十二䦨西興吹角浙江寒老臣無限遺弓淚寫與人間異代看</hi>
　　南郊紀事<lb/>
嚴更頻報夜何其萬甲聲傳逺近隨梔子燈前紅炯炯<lb/>
<pb n="KR4i0062_WYG_076-18a"/>
大安輦上赴壇時<hi>武林舊事</hi>
　　題汪水雲湖山類槀<lb/>
天地事如許英雄鬢已斑淚添東海水愁壓北邙山<hi>湖山</hi>
<hi>類槀附</hi>
　　雪中寄友<lb/>
石角雲層道路難黑風三日晝漫漫吟笻直指西湖柳<lb/>
合與梅花共此寒<hi>皇元風雅</hi>
　　題王右丞輞川圖<lb/>
<pb n="KR4i0062_WYG_076-18b"/>
園圖親畫早流傳已是人間五百年凝碧池頭秋句在<lb/>
當年㡬負此林泉<hi>珊瑚網</hi>
　　題崇元觀<lb/>
舟維楊桞岸來拜晋英靈碑古龍紋暗劔寒蛟血腥江<lb/>
春半篙緑山曉一樓青燈火旌陽殿鐘聲過客聼<hi>四朝詩</hi>
　　句<lb/>
此水自當兵十萬昔人曽有客三千<lb/>
　　　<hi>梅磵詩話江隂乃春申舊封浮逺堂瞰江對淮為一郡佳境李鶴田一聯云云人多傳誦</hi>
<pb n="KR4i0062_WYG_076-19a"/>
　　陳世崇<lb/>
　　　世崇字伯仁崇仁人<hi>一作臨川</hi>郁子隨父入宫禁仍<lb/>
　　　充東宮講堂説書兼兩宮撰述後任皇城司檢<lb/>
　　　法賈似道忌之遂歸于鄉入元著隨隱漫録多<lb/>
　　　述宋季事<lb/>
　　題曽氏諸帖<lb/>
南豐而後艇齋君忠義詞章萃一門手澤流芳凌劫火<lb/>
欽承猶得到來孫<hi>鐡網珊瑚</hi>
<pb n="KR4i0062_WYG_076-19b"/>
　　呂三餘<lb/>
　　　三餘號雪屋<lb/>
　　賀陳隨隱以布衣除東宮掌書<lb/>
青宮樓觀近堯階班列屏風閒坐開人羡杜閒生杜甫<lb/>
天教蘇頲繼蘇瓌馬歸禁苑行邊桞鶴伴平山隱處梅<lb/>
我恨長鑱斸黄獨老年無計䇿衰頽<hi>隨隱漫録</hi>
　　桞桂孫<lb/>
　　　桂孫號月磵<lb/>
<pb n="KR4i0062_WYG_076-20a"/>
　　賀陳隨隱以布衣除東宫掌書<lb/>
鏤玉裁冰字字竒少年親結九重知君臣際遇榮千載<lb/>
父子推敲冠一時罍進楚蘭春奏雅瓶分陶菊夜聯詩<lb/>
五雲樓近開黄道金紫連班進赤墀<hi>隨隱漫録</hi>
　　劉彥朝<lb/>
　　　彥朝字雷厓<lb/>
　　贈陳隨隱<lb/>
坎止流行只任天吟廬新傍紫薇邊夜窗低過宮花月<lb/>
<pb n="KR4i0062_WYG_076-20b"/>
曉巷深横御桞烟五字肎同餘子說一燈親自乃翁傳<lb/>
雖然不作功名念卻恐功名逼少年<hi>隨隱漫録</hi>
　　張　彝<lb/>
　　　彜號溪居<lb/>
　　贈陳隨隱歸江西<lb/>
醖藉中涵廊廟姿詩文都好見宸批只䝉四字君王寵<lb/>
蟣蝨㣲臣不用題<hi>隨隱漫録</hi>
　　呉石翁<lb/>
<pb n="KR4i0062_WYG_076-21a"/>
　　　石翁字一齋<lb/>
　　贈陳隨隱<lb/>
大隱君家小隱君得名大半忌人聞秋窗吟共緱山月<lb/>
曉榻眠分華嶽雲鶯欲引雛先出谷馬纔生驥便離羣<lb/>
新詩卻要多拈出突過郎罷張我軍<hi>隨隱漫録</hi>
　　杜汝能<lb/>
　　　汝能字叔謙號北山太后諸孫居西湖之麴院<lb/>
　　　有能詩聲<lb/>
<pb n="KR4i0062_WYG_076-21b"/>
　　秋日<lb/>
寂寥籬戸入泉聲不見山容亦自清數日雨晴秋草長<lb/>
絲𤓰沿上瓦牆生<hi>全芳備祖</hi>
　　贈陳隨隱<lb/>
父子名相繼如君又出竒乾坤鍾秀氣湖海誦新詩放<lb/>
鶴春風逺横琴夜月遲未應隨大隱閒過聖明時<hi>隨隱漫録</hi>
　　黄力叙<lb/>
　　　力叙號梅堂江西人<lb/>
<pb n="KR4i0062_WYG_076-22a"/>
　　贈陳隨隱歸江西<lb/>
詩在天地間風清月明處若為深閉門而可覓佳句夫<lb/>
君小元龍豪氣隘區宇青春發詩材秀茁長膏雨流水<lb/>
與行雲吾不見滯住乗月滌吟毫玉椀三危露超詣自<lb/>
透脱悟在觀劔舞入宮畫蛾眉胡為衆女妒君詩亦何<lb/>
憾千載一時遇向也詩道昌吟聲喧禁籞應制沉香亭<lb/>
龍巾曽拭唾今焉詩道厄短笻䇿江路悲嘯梁父吟侘<lb/>
傺離騷賦浮雲時巻舒睨此知出處此其随之義大隱<lb/>
<pb n="KR4i0062_WYG_076-22b"/>
㑹境趣天地梅又春風𦂳雪飛絮一笠灞橋驢吟詩向<lb/>
臨汝得句從人傳傳今亦傳古要知是家傳審言以傳<lb/>
甫傳之而又傳衣鉢傳宗武<hi>隨隱漫録</hi>
　　黄鵬飛<lb/>
　　　鵬飛字桂隱莆田人<lb/>
　　送陳隨隱游廬山<lb/>
天下廬山第一竒西風楚楚送行時晦菴白鹿書猶在<lb/>
非是游山只愛詩<lb/>
<pb n="KR4i0062_WYG_076-23a"/>
曽從圖畫識廬山山好誰知畫亦難畫好不如詩好讀<lb/>
就煩詩筆畫來看<lb/>
　　虞德觀<lb/>
　　　德觀亡其名蜀郡人<lb/>
　　句<lb/>
我因國破家何在君為脣亡齒亦寒<lb/>
　　　<hi>虞集道園遺槀云從兄德觀父與集同出榮州府君宋亡隱居不仕而殁集來呉門得兄遺蹟</hi>
　　　<hi>有句云云不知為誰作也</hi>
<pb n="KR4i0062_WYG_076-23b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋詩紀事巻七十六<lb/>
</p>
<p>
</p>
  </div>
<div>
                <head>宋詩紀事巻七十七</head>
    <p>
<pb n="KR4i0062_WYG_077-1a"/>
欽定四庫全書<lb/>
　宋詩紀事巻七十七　　　　　錢塘厲鶚撰<lb/>
　　曹　棐<lb/>
　　　棐官著作郎<lb/>
　　登南山塔<lb/>
平生登塔與登樓亂盡鄉心送盡愁試上南山山下塔<lb/>
依前懷古復悲秋<hi>咸淳臨安志</hi>
　　李　敷<lb/>
<pb n="KR4i0062_WYG_077-1b"/>
　　　敷臨安縣令<lb/>
　　雙林院<lb/>
雙林高寺秀峰環我欲題為小徑山炎月一遊神骨爽<lb/>
天風相送出松關<hi>咸淳臨安志</hi>
　　李邦美<lb/>
　　題句容酒肆壁<lb/>
青帬白面閧挑菜茅舍竹籬疎見梅春事隔年無信息<lb/>
一聲啼鳥唤將來<hi>山房隨筆</hi>
<pb n="KR4i0062_WYG_077-2a"/>
　　趙萬年<lb/>
　　　萬年南渡時從武科備戎行于襄陽屢郤敵人<lb/>
　　　有禆幄集<lb/>
　　程機宜宅喫豆粥<lb/>
豆紅米白間青蔬髣髴來從香積厨異日大官還飽飫<lb/>
不應忘郤在蕪蔞<lb/>
　　偶成<lb/>
一心憂國不憂家掠面黄塵帶晩沙郵傳不通音問隔<lb/>
<pb n="KR4i0062_WYG_077-2b"/>
家人夜夜卜燈花<hi>以上曹氏歴代詩選</hi>
　　王執禮<lb/>
　　　執禮號竹寮金華人<lb/>
　　遊玉仙洞題碧雲石崖<hi>在臨安志</hi>
已從鹿巖遊更入龍洞去横足螃蠏行連臂猨猱度徑<lb/>
滑鏗蠟屐隂屋然樺炬振䇿扶顚隮捫蘿猛攀附塗險<lb/>
㡬欲窮境勝思有遇谽谺通石竇參差流石乳形開趣<lb/>
彌深興集理自裕便將遺世紛且復滋幽歩紆徐窮冥<lb/>
<pb n="KR4i0062_WYG_077-3a"/>
搜淹留廹頽暮題詩識蒼壁聊冩心跡素重遊豈無期<lb/>
恐忘來時路<lb/>
　　錢王太廟<lb/>
數間老屋半塵埃宗社雖存沒草萊尚有遺民呼太廟<lb/>
可堪游鹿上荒臺花開陌路空餘恨麥被陵陂不盡哀<lb/>
三節還鄉平日志化為杜宇定歸來<lb/>
　　錦溪<lb/>
㣲雲淡日半昏明初換春衫歩履輕行到小橋幽絶處<lb/>
<pb n="KR4i0062_WYG_077-3b"/>
高吟詩句荅溪聲<hi>以上咸淳臨安志</hi>
　　周芝田<lb/>
　　　芝田浙人<lb/>
　　彈琴<lb/>
膝上横陳玉一枝此音唯獨此心知夜深斷送鶴先睡<lb/>
彈到空山月落時<lb/>
　　句<lb/>
淋漓滿腹蔵春雨突兀半拳生曉雲<hi>石上兩竹</hi>草香花落後<lb/>
<pb n="KR4i0062_WYG_077-4a"/>
雲黒雨來時<hi>以上山房隨筆</hi>
　　盛雪巢<lb/>
　　偶作<lb/>
臯䕫不著書周召不決科端坐廣堂上四海臻泰和吾<lb/>
道固如是後來文藝多嗒然空山中獨抱明良歌<hi>呉禮部詩</hi>
<hi>話</hi>
　　陳　柏<lb/>
　　　柏字茂卿號南塘<lb/>
<pb n="KR4i0062_WYG_077-4b"/>
　　懷友<lb/>
攜書入空山㡬若與世絶俯仰一室間頗見古人别良<lb/>
朋令人思思君意彌切食芹差自甘那得共君啜<hi>呉禮部詩</hi>
<hi>話</hi>
　　趙聞禮<lb/>
　　　聞禮字立之號釣月見絶妙好詞<lb/>
　　句<lb/>
西風昨夜摧黄葉秋亦無心在菊花<hi>全芳備祖</hi>
<pb n="KR4i0062_WYG_077-5a"/>
　　張　樞<lb/>
　　　樞號雲窗<lb/>
　　游大滌<lb/>
一曲朱䦨百尺餘仙人自是愛樓居松風不動千山靜<lb/>
月滿天壇人歩虛<hi>洞霄詩集</hi>
　　林次麟<lb/>
　　曲竹<hi>出臨平山相傳唐丘隱士丹成羽化植杖于此其竹皆曲</hi>
直節棱棱是此君耳孫郤以曲為名首陽山下知難種<lb/>
<pb n="KR4i0062_WYG_077-5b"/>
只可斜封向管城<hi>咸淳臨安志</hi>
　　樓楚材<lb/>
　　句<lb/>
晚歸烟樹立猶見曉向雪汀飛若無<hi>鷺</hi>有時移向西堂<lb/>
去一座青山逐手來<hi>屏風</hi>　<hi>方囘桐江集</hi>
　　張　偉<lb/>
　　　偉號芝田<lb/>
　　馬塍<lb/>
<pb n="KR4i0062_WYG_077-6a"/>
水拍田塍路半斜悄無人跡過農家春風自謂専桃李<lb/>
也有工夫到菜花<lb/>
　　薦菊泉<hi>一名寒泉</hi>
近來湖上風光改古蹟三賢亦就遷獨有菊泉能定力<lb/>
嵗寒堅守此山前<hi>以上咸淳臨安志</hi>
　　李介山<lb/>
　　梅雨潭<lb/>
靈源分左界千仭落飛泉散作一空雨長如四月天挂<lb/>
<pb n="KR4i0062_WYG_077-6b"/>
嵒寒練直濺席水珠圓湫石龍應在山扉浮翠烟<hi>仙嵒寺志</hi>
　　俞　琰<lb/>
　　　琰字玉吾長洲人咸淳末應舉無成入元隱林<lb/>
　　　屋山以讀易自娯有林屋山人集書齋夜話席<lb/>
　　　上腐談<lb/>
　　焦山寺夜坐偶作<lb/>
夜宿焦山寺月明聞櫂歌蜀江到呉盡海舶過淮多風<lb/>
浪翻龍窟霜林露鳥窠詩成忽有酒不飲欲如何<lb/>
<pb n="KR4i0062_WYG_077-7a"/>
　　客裏送春<lb/>
擠排落絮隨風去分付殘花趁雨飛自笑鶴身歸未得<lb/>
郤從客裏送春歸<lb/>
　　贈華陽道院琴士商碧山<lb/>
來徃晴巒縹緲中滿身空翠濕衣濃相尋欲聼蓬萊曲<lb/>
還在華陽第幾峯<hi>以上林屋山人集</hi>
　　海䐑<lb/>
生以鰕為目來從水母宮堆槃凝凍結停筯便消融瑩<lb/>
<pb n="KR4i0062_WYG_077-7b"/>
𦂳玻瓈白斒斕瑪瑙紅酒邉嘗此味牙頰響秋風<hi>書齋夜話</hi>
　　鄭　震<lb/>
　　　震更名起字叔起號菊山連江人所南翁其子<lb/>
　　　也有倦遊槀清雋集<lb/>
　　宿虎丘<lb/>
到晚歸不去因而此宿休雲深千古寺月冷一天秋崖<lb/>
裂池如束天虛塔欲浮最宜初日上高處看雲收<lb/>
　　餘杭道上<lb/>
<pb n="KR4i0062_WYG_077-8a"/>
五年茲路上頻徃又頻還嵗月孤松老風霜苦竹斑溪<lb/>
流天目水雲出洞霄山馬上因閒眺蜉蝣宇宙間<lb/>
　　歸去<lb/>
歸去豈不好平田帶淺林春猨鳴雪澗晴日轉雲岑世<lb/>
久無鳴犢時當學展禽吾生今老矣梁甫豈能吟<lb/>
　　荆南别賈制書東歸<lb/>
來時秋雨滿江樓歸日春風度客舟回首荆南天一角<lb/>
月明吹笛下揚州<lb/>
<pb n="KR4i0062_WYG_077-8b"/>
　　卜居<lb/>
久欲謀歸力不任浮雲蹤跡謾巢林功名未入屠龍手<lb/>
貧賤常懐買鶴心月下開門㣲雨過樓頭聞笛二更深<lb/>
世間萬事俱陳迹空倚西風閲古今<hi>以上清雋集</hi>
　　王夢應<lb/>
　　　夢應字聖與一字静得長沙攸縣人咸淳十年<lb/>
　　　進士調廬陵尉元兵陷臨安起兵勤王兵敗奔<lb/>
　　　永新卒<lb/>
<pb n="KR4i0062_WYG_077-9a"/>
　　　<hi>鄧光薦文丞相督府忠義傳呉希奭陳子全王夢應皆攸縣士人自通于同督府與趙璠相應</hi>
　　　<hi>景炎即位事聞承制授官各有差</hi>
　　東歸<lb/>
一櫂仍為别他鄉復避兵客隨風雨老春著鼓鼙輕宇<lb/>
宙關何事艱危得此生門前一溪水幾日到江城<lb/>
　　甲申元日<lb/>
上日仍漂寄尊前客又非鄉心眠聼雨病骨晩添衣街<lb/>
鼓春將動簾燈寒未歸梅花經一雪㡬片不曽飛<lb/>
<pb n="KR4i0062_WYG_077-9b"/>
　　呈李書史<lb/>
火龍騎日雪飛空勁草亭亭不見風臣亮南陽今未老<lb/>
一鉏雲碎日猶紅<hi>以上四朝詩</hi>
　　陳　觀<lb/>
　　　觀字國秀奉化人咸淳十年進士調新城尉有<lb/>
　　　蚓竅集<lb/>
　　題甄氏訪山亭<lb/>
水流花落日生雲日静風暄草欲薰老去風流猶未減<lb/>
<pb n="KR4i0062_WYG_077-10a"/>
一丘一壑要平分<lb/>
雨後西山翡翠堆結亭直欲近巖隈從今記取溪頭路<lb/>
一日須來一百迴<hi>四朝詩</hi>
　　熊　鉌<lb/>
　　　鉌字位辛初名禾字去非世居建陽之鼇峯咸<lb/>
　　　淳十年進士授寧武州司户參軍有勿軒集<lb/>
　　遊武夷山<lb/>
我來武夷山逺意超千古嘗疑混沌開疏鑿未經禹峽<lb/>
<pb n="KR4i0062_WYG_077-10b"/>
山猶古梁洪濤莽回互行舟留大壑營巢餘斷樹垠崖<lb/>
波濤痕隱隱皆可覩陶然上古民要服固深阻秦威何<lb/>
桓桓薄海猶廣土六合皆湧沸一枝豈寧處嘗言十三<lb/>
君隱隱避秦侣一日厭塵寰泠然遂高舉上山娯賔雲<lb/>
下山滿豺虎神仙何𣺌茫虹橋想虛語桃源亦其類好<lb/>
事自誇詡風氣日已開蛇斷出真主遂令閩山陬盡入<lb/>
職方宇漢志名始彰祠堂用魚脯流傳世代久琳宮粲<lb/>
衣羽至今此山名號為神仙府恭惟我遯翁辭闢厥功<lb/>
<pb n="KR4i0062_WYG_077-11a"/>
溥于焉卜精廬溪山九曲五圗書盡在是斯地儼鄒魯<lb/>
我以負笈生來茲有年數自慚仁智心未覩高深趣斯<lb/>
遊亦何意㑹心覬真遇侃侃平生友惠然肎來顧攜手<lb/>
敦夙好抗志企遐慕招我山中遊茲逰適予素巍巍大<lb/>
隱屏屹屹天一柱前瞻晩對亭考槃固其所何當同心<lb/>
人相與薙榛莽長松期嵗寒脩竹倚日暮我自愛此山<lb/>
躊蹰不忍去<lb/>
　　𢷬衣曲<lb/>
<pb n="KR4i0062_WYG_077-11b"/>
北望悠悠音信少空房逺念心常早流螢煜煜夜稍青<lb/>
塞雁嗈嗈寒已到細絲清水練方新在椸半溼日中明<lb/>
隔籬翁嫗寐不熟月落尚聞砧杵聲將軍錦帳環歌舞<lb/>
百戰尚遲歸寸土老農肩米肉成瘡思婦裁衣淚如雨<lb/>
<hi>以上勿軒集</hi>
　　曽子良<lb/>
　　　子良字仲材號平山南豐人徙金谿咸淳進士<lb/>
　　　仕為淳安令宋亡隱陶塘<lb/>
<pb n="KR4i0062_WYG_077-12a"/>
　　輓知臨安府兼浙西制置使曽公<hi>淵子</hi>
德祐思良弼江西出大臣報忠昭漢議靖獻有殷仁皦<lb/>
日五朝老清風百世人幾時歸衮繡秋草臥麒麟<lb/>
永紹傳賢啟慈元拱女堯鼇山猶贔屭鵬海極扶揺宮<lb/>
殿春旗曉簾帷社飯朝龍髯攀不及鸞馭去何遙<lb/>
立海終風黑洗光雙日紅餘波濺渤澥仙仗岌崆峒宗<lb/>
廟神靈在公師禮數崇平生精履屐尚覺小臣忠<lb/>
返輤榮歸寢帷堂哭設衣神情如夢叶滄海悵心違百<lb/>
<pb n="KR4i0062_WYG_077-12b"/>
世功言立千年城郭非任安猶未死哀淚不堪揮<hi>忠義集</hi>
　　呉龍翰<lb/>
　　　龍翰字式賢號古梅歙人咸淳鄉貢後以薦授<lb/>
　　　編校國史院實録院文字至元丙子鄉校請充<lb/>
　　　教授尋棄去有古梅吟槀<lb/>
　　　<hi>程訥齋元鳯云閲呉君詩槀句老而意新咀之雋永殊非茍作</hi>
　　樂府<lb/>
妾心江岸石千古無變更郎心江上水倐忽風波生<lb/>
<pb n="KR4i0062_WYG_077-13a"/>
製衣寄夫壻妾有冰雪段中間連理枝不忍翦教斷<lb/>
　　　<hi>方虚谷云式賢詩有驚人語如樂府諸萹尤予所深喜者</hi>
　　重陽客中<lb/>
愁裏重陽近他鄉酒易沽秋風詩鬢短寒夜客燈孤筍<lb/>
笠月穿破荷衣霜打枯有懷吟不就端不為催租<lb/>
　　晩舟過臨平<lb/>
烟鐘唤起夕陽愁淼淼臨平春事幽唯有風蒲愛吟客<lb/>
岸邊撩亂綰行舟<lb/>
<pb n="KR4i0062_WYG_077-13b"/>
　　嚴灘對月憶雪壺六弟<lb/>
共君看月此徘徊今夜月明君不來安得清光刀翦破<lb/>
為分一半到泉臺<lb/>
　　題荆公讀書堂<lb/>
六籍紛紛盡可奴翻騰字說乃葘畬可知山半青燈夜<lb/>
只讀商君一巻書<hi>以上古梅吟槀</hi>
　　登金陵鍾山絶頂<lb/>
萬仞鍾山著屐登中原今隔幾崚嶒自憐不及天邊雁<lb/>
<pb n="KR4i0062_WYG_077-14a"/>
嵗逐春風到八陵<hi>新安文獻志</hi>
　　汪　涯<lb/>
　　　涯字萬頃漢陽人事母孝宣撫賈似道請為客<lb/>
　　　當作露布獻㨗涯瞋目曰啗人以利而退其師<lb/>
　　　又兒弄主上似道大怒撾殺之其母曰汝以直<lb/>
　　　死我則不辱可以下報先君矣亦自沈<lb/>
　　江帆<lb/>
江㠶去去可腸斷千古萬古越王臺掃空黄葉晚風定<lb/>
<pb n="KR4i0062_WYG_077-14b"/>
飛盡碧鳥青天回半生無成坐筆硯萬事不理問尊罍<lb/>
年年看梅今白首已矣英雄畱七哀<lb/>
　　江行<lb/>
江陵白魚如斫玉挂㠶獨去風日寒封題兩甕寄白髪<lb/>
兒涯不是作魚官<lb/>
秋光蕩漾滿行色鄰舟吹笛不堪聞洞庭濯足一尊酒<lb/>
夫君不來空白雲<hi>以上谷音</hi>
　　髙晞逺<lb/>
<pb n="KR4i0062_WYG_077-15a"/>
　　　晞逺字照菴通州人咸淳德祐間通判平江府<lb/>
　　心逺堂<lb/>
種竹期十年栽橘盈千頭雖云多逺慮無乃為身謀高<lb/>
人絶塵累俟德居此丘泰宇無畦畛虛空有天游仁義<lb/>
尚蘧廬道德成安流結茅依翠㣲極目際平疇白雲度<lb/>
寥廓黄鵠下滄洲百世此周覽我志尚可求祗應柴桑<lb/>
翁眞趣共悠悠<hi>四朝詩</hi>
　　曹良史<lb/>
<pb n="KR4i0062_WYG_077-15b"/>
　　　良史字之才號梅南錢唐人咸淳故老與周草<lb/>
　　　窗游有詩詞三摘<lb/>
　　　<hi>俞宗大序云曹君故宮詞十九首與夫拜景靈游湖曲登北城悼今思古所謂哀而不傷怨而</hi>
　　　<hi>不怒忠厚而悱惻者也</hi>
　　句<lb/>
雲生畫佛壁葉落病僧房閒來閉門處認得讀書聲<lb/>
牆圍敗屋知無主風響荒林似有人　深樹月昏神火<lb/>
出㫁烟雪霽獵人回<lb/>
<pb n="KR4i0062_WYG_077-16a"/>
　　　<hi>方虛谷䟦曹君良史錢唐人衣冠佳盛湖傲山酣則有咸淳詩摘兵火變遷江淮奔走則有梅</hi>
　　　<hi>南詩摘句如雲生畫佛壁云云展轉征旗戰鼓十年間筆力益老矣</hi>
　　錢　頴<lb/>
　　　頴號菊友<lb/>
　　賦翁仲<hi>魏明帝景初元年徙長安銅人承露盤盤折聲聞數十里重不可致畱于覇城大發</hi>
　　　　　<hi>卒鑄銅人二號翁仲列坐司馬門外</hi>
武皇騎龍朝帝后露溼銅仙古苔繡景初命名翁與仲<lb/>
無復衣冠仍漢舊桓圭大劍高嵳峩不動如山嚴鎮守<lb/>
<pb n="KR4i0062_WYG_077-16b"/>
豈知屹立司馬門九鼎暗移司馬手變遷陵谷亦何易<lb/>
洛陽塵埃一回首因嗟寵辱非可常世間何者為長久<lb/>
君不見後來荆棘埋銅駞坐想失身横隴畝<hi>隨隱漫録</hi>
　　秋胡子<lb/>
郎恩葉薄妾冰清郎說黄金妾不譍若使偶然通一笑<lb/>
半生誰信守孤燈<hi>詩林萬選</hi>
　　家之巽<lb/>
　　　之巽字志行宋季臨安府倅<lb/>
<pb n="KR4i0062_WYG_077-17a"/>
　　定林寺二首<hi>王荆公讀書處</hi>
功名良苦賦歸歟兩鬢霜花百念枯鍾鼎樓臺渾一夢<lb/>
數間茅屋亦浮屠<lb/>
十載浮雲㡬變更歸來鍾阜碧嶙峋早知山色無今古<lb/>
只與青山作主人<hi>景定建康志</hi>
　　福勝院<hi>在臨安縣福全山</hi>
三過山中寺勞生有底忙梵書蟲蠧紙佛界燕巢梁曉<lb/>
日光明藏野花知見香豐碑如㑹意讀罷更彷徨<hi>咸淳臨安</hi>
<pb n="KR4i0062_WYG_077-17b"/>
<hi>志</hi>
　　劉敏求<lb/>
　　　敏求字好古號松菊老人㤗和人長于詩宋末<lb/>
　　　累舉不第<lb/>
　　題滕王閣<lb/>
閣中環佩知何處游子再來春欲暮鶯啼紅樹桞揺風<lb/>
疑是當年舊歌舞古來興廢君莫嗟君看紅日西山斜<lb/>
西山不改舊顔色換盡行人與落霞<hi>南昌府志</hi>
<pb n="KR4i0062_WYG_077-18a"/>
　　劉　光<lb/>
　　　光字元輝生宋季有曉窗吟巻<lb/>
　　句<lb/>
仙館無人春寂寂一林紅日鍊櫻丹　曉來多謝梁間<lb/>
燕盡把春愁舉似人　山翁何事衝寒徃知有梅花在<lb/>
隔溪<hi>方回桐江集</hi>
　　韋　竒<lb/>
　　　竒字學易號若溪居安次子二十五嵗殀<lb/>
<pb n="KR4i0062_WYG_077-18b"/>
　　題倪文昌玉湖書院<lb/>
齊齋老子今安在一去人間餘卅載白衣蒼狗㡬干回<lb/>
惟有西山長不改呉興勝概誇玉湖鵝溪一幅𤣥暉圖<lb/>
天光上下渺無極寒玉倒浸清冰壺晴波萬頃瑩如洗<lb/>
一巻石向波心起先生具眼此結廬收拾溪山入詩裏<lb/>
漁人艇子時徃還笭箵擲下前溪灣一聲欸乃水天碧<lb/>
回頭卻羡沙烏閒樓高望極情思逺前揖衡山後蒼弁<lb/>
陌頭楊柳㡬春風當年曽識齊齋面我今懷古心悠悠<lb/>
<pb n="KR4i0062_WYG_077-19a"/>
古人不見今人愁夕陽收盡暝烟浮扁舟載月歸來休<lb/>
<hi>梅磵詩話</hi>
　　俞　演<lb/>
　　　演字則大臨安人<lb/>
　　句<lb/>
殘燈吟夜雨破榻臥秋山<hi>方回桐江集</hi>
　　徐子美<lb/>
　　　子美號芝石武林人<lb/>
<pb n="KR4i0062_WYG_077-19b"/>
　　句<lb/>
杯行曲水春如昨字入昭陵土亦香<hi>蘭亭集</hi>　<hi>方回桐江</hi>
　　俞君錫<lb/>
　　　君錫字仲疇苕溪人有竹屋詩槀<lb/>
　　句<lb/>
洗瓢魚隱石埽葉蜨移家荒店難尋酒長途半趁船<lb/>
蛬聲依壞砌樹影倒寒池<hi>方回桐江集</hi>
　　江石卿<lb/>
<pb n="KR4i0062_WYG_077-20a"/>
　　　石卿有得一文槀<lb/>
　　句<lb/>
太傅數日别劉公一紙書<hi>方回桐江集</hi>
　　汪崇亮<lb/>
　　　崇亮有白雲漫槀<lb/>
　　青溪主客歌<lb/>
野王手奏淮淝㨗門户歸來有旌節伸眉一笑紫髯秋<lb/>
䄂中猶挾柯亭月山隂主人載雪舟掀篷繫䌫青溪頭<lb/>
<pb n="KR4i0062_WYG_077-20b"/>
平生耳熱欠一識若為牽挽行雲留一聲横玉西風裏<lb/>
蘆花不動鷗飛起馬蹄依舊入青山桞梢不動天如水<lb/>
<hi>方回桐江集</hi>
　　方　至<lb/>
　　　至號天慵分水人<lb/>
　　句<lb/>
缺多圓少人如月盛極衰來物易秋<hi>方回桐江集</hi>
　　曽　澈<lb/>
<pb n="KR4i0062_WYG_077-21a"/>
　　　澈盱江人鮑輗過盱江遇一童子眉目疎朗語<lb/>
　　　必援古今驚問逆旅主人子也明年載訪死矣<lb/>
　　　得其詩一首于其同舎生<lb/>
　　九齡行<lb/>
我生九齡氣食牛喑嗚頓挫無匹儔白雲無根起天末<lb/>
一身萬事同悠悠低頭拱手事先覺談笑未了成仇讐<lb/>
一譽不足勝百毁言語起滅如浮漚聖賢可與知者道<lb/>
麟鳯豈在山中遊蘧然夢覺大槐國江花昨夜生凉秋<lb/>
<pb n="KR4i0062_WYG_077-21b"/>
<hi>谷音</hi>
　　孫　璉<lb/>
　　　璉字器之大庾人家貧嗜書善吟詠不應舉躬<lb/>
　　　耕織屨以為食夀百歳<lb/>
　　述懷<lb/>
坐倦秋樹根攝衣歩前邱横河澹如練破月西南流獨<lb/>
持一尊酒悠然發清謳俯仰無不足吾生焉所求<hi>谷音</hi>
　　薛　美<lb/>
<pb n="KR4i0062_WYG_077-22a"/>
　　　美號獨菴永嘉人<lb/>
　　薛瓜廬吾宗人也吾不得而見之得見其詩斯可<lb/>
　　矣太息而題于巻杪<lb/>
結廬兄弟近長安弊郤儒冠竟不彈自茹芝來輕漢召<lb/>
肎將𤓰去博唐官貧多樂事清無盡手冩新詩墨未乾<lb/>
史筆須評隱君傳姓名應作古人看<hi>𤓰廬詩附</hi>
　　詠桞<lb/>
一撮嬌黄染不成蔵鴉未穩早藏鶯行人自謂傷離别<lb/>
<pb n="KR4i0062_WYG_077-22b"/>
枉折無情贈有情<hi>全芳備祖</hi>
　　許　庚<lb/>
　　　庚字伯先號萬松武林人<lb/>
　　句<lb/>
花盡辜啼鳥麻深没過人　硯潤浮殘墨琴乾響斷弦<lb/>
<hi>方回桐江集</hi>
　　黄　瀠<lb/>
　　　瀠昭武人<lb/>
<pb n="KR4i0062_WYG_077-23a"/>
　　句<lb/>
橋影不隨流水去漁歌偏帶夕陽來　當年不作南行<lb/>
客他日應無北狩人<hi>題鄭介夫祠</hi>　<hi>方回桐江集</hi>
　　戚明瑞<lb/>
　　　明瑞字子雲檇李人讀書㑹稽五雲山<lb/>
　　句<lb/>
舊夢不堪游螘國生涯只合在漁舟　鵂鶹歡喜舞南<lb/>
風　望帝花飛春尚寒<hi>方回桐江集</hi>
<pb n="KR4i0062_WYG_077-23b"/>
　　王　儀<lb/>
　　　儀字仲履<lb/>
　　題婺源江氏琅玕閣<lb/>
詩仙長倚玉䦨干句脱塵凢妙不難六月雪霜侵几研<lb/>
一生煙火隔心肝鳯凰管徧風旋應翡翠窗深露不乾<lb/>
記得月明扶醉上骨輕毛豎怯清寒<lb/>
　　偶作<lb/>
五月蘋花思渺然緑波憶蕩浦西船寧穿布韈青鞵底<lb/>
<pb n="KR4i0062_WYG_077-24a"/>
不醉琵琶緑繭弦山郭鶯啼春又暮蕭齋人静澹無煙<lb/>
一言滿慰三年别借枕風前對榻眠<hi>以上呉禮部詩話</hi>
　　李　商<lb/>
　　記化蜨事<lb/>
碧梧翠竹名家兒今作栩栩蝴蜨飛山川阻深網羅密<lb/>
君從何處化飛歸<lb/>
　　　<hi>癸辛雜識楊昊字明之娶江氏少艾連嵗得子明之客死之明日有蝴蜨大如掌徊翔于江氏</hi>
　　　<hi>旁竟日乃去及聞訃聚族而哭其蜨復來繞江氏飲食起居不置也蓋明之未能割戀于少妻</hi>
<pb n="KR4i0062_WYG_077-24b"/>
　　　<hi>稚子故化蜨以歸耳李商作詩記之</hi>
　　王　庭<lb/>
　　　庭金華人賈似道幕官似道敗自殺<lb/>
　　明堂侍祠<lb/>
唱徹嚴更鳯鑰開侍祠濟濟列崇陔小臣亦忝廊西獻<lb/>
惟秉温恭對越來<lb/>
玉佩珊珊出禁扉金蓮分炬散芳菲祠班咫尺臨黄道<lb/>
惹得天香滿䄂歸<hi>咸淳臨安志</hi>
<pb n="KR4i0062_WYG_077-25a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4i0062_WYG_077-25b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋詩紀事巻七十七<lb/>
</p>
<p>
</p>
  </div>
<div>
                <head>宋詩紀事巻七十八</head>
    <p>
<pb n="KR4i0062_WYG_078-1a"/>
欽定四庫全書<lb/>
　宋詩紀事巻七十八　　　　　錢塘厲鶚撰<lb/>
　　蔣　㨗<lb/>
　　　㨗字勝欲陽羡人德祜進士自號竹山遁跡不<lb/>
　　　仕以詞名<lb/>
　　東坡田<lb/>
老去紅灰酒瓮前向來青草瘴江邉卜居自為溪山好<lb/>
不是區區為買田<hi>毘陵志</hi>
<pb n="KR4i0062_WYG_078-1b"/>
　　王易簡<lb/>
　　　易簡字理得號可竹山隂人宋末登進士除瑞<lb/>
　　　安主簿不赴隱居城南有山中觀史吟<lb/>
　　九鎖山十詠<hi>存二首</hi>
　　大滌洞<lb/>
蕭灑殊庭西玉室甚孱顔華陽隱䆳道元蓋浮塵寰紞<lb/>
紞天鼓鳴爛爛巖石斑誰懸隔凢石此石非人間羣仙<lb/>
本容物為我開重關<lb/>
<pb n="KR4i0062_WYG_078-2a"/>
　　來賢巖<lb/>
絶壁中嵌空秀石下插地緬懐玉局仙于此冠蓋萃雲<lb/>
泉儼昨遊卉朩遺古意青山日迎客何者傳姓字斯人<lb/>
千載名覽勝乃餘事<hi>以上洞霄詩集</hi>
　　奉題高房山尚書夜山圖<lb/>
高侯妙筆生夜光李侯正倚牛斗傍<hi>公畧浙江行省照磨寓居呉山</hi>淒<lb/>
涼看盡呉山月玉鏡臺前翠鳯凰<hi>鐡網珊瑚</hi>
　　㳺寳林寺<lb/>
<pb n="KR4i0062_WYG_078-2b"/>
元度存遺跡元英有舊詩城中獨高處雪後最佳時拂<lb/>
壁書行紀逢僧問<hi>一作談</hi>故祠䦨干頻徙倚不柰朔風吹<lb/>
<hi>越詠</hi>
　　錢大椿<lb/>
　　　大椿字坦仲淳安人宋末舉進士<lb/>
　　春夜<lb/>
燕子銜泥已下簾深深庭院薄寒天海棠枝上黄昏月<lb/>
楊桞枝頭淺澹煙句引芳情春夢蜨頻催愁緒夜啼鵑<lb/>
<pb n="KR4i0062_WYG_078-3a"/>
踏青年少歸來晩斗酒花隂枕石眠<hi>青溪詩集</hi>
　　盧　珏<lb/>
　　　珏字登父淳安人宋末舉進士有可菴集<lb/>
　　天邉風露樓漫題<lb/>
十二䦨干俯碧溪凴高一覽衆山低晴灘歴歴輕㠶上<lb/>
烟樹重重幽鳥啼但覺興隨流水逺不知身與白雲齊<lb/>
年來欲問東皇信多種梅花在竹西<hi>嚴州府志</hi>
　　眞山民<lb/>
<pb n="KR4i0062_WYG_078-3b"/>
　　　山民自呼山民或云名桂芳括蒼人宋末進士<lb/>
　　　李生喬歎以為不媿迺祖文忠西山以是知其<lb/>
　　　姓真痛值亂亡深自湮没世無得而稱焉惟所<lb/>
　　　至好題詠因流傳人間張伯子謂為宋末一陶<lb/>
　　　元亮云有山民集<lb/>
　　幽居雜興<lb/>
松桂小莵裘山扉幽更幽蜂王衙早晚燕子社春秋鬢<lb/>
秃難遮老心寛不貯愁年來把鋤手無復揖公侯<lb/>
<pb n="KR4i0062_WYG_078-4a"/>
　　山亭避暑<lb/>
怕礙清風入丁寧莫下簾地皆宜避暑人自要趨炎竹<lb/>
色水千頃松聲風四簷此中有幽趣多取未傷亷<lb/>
　　泊白沙渡<lb/>
日暮片㠶落渡頭生暝煙與鷗分渚泊邀月共船眠燈<lb/>
影漁舟外湍聲客枕邊離懷正無奈况復聼啼鵑<lb/>
　　渡江之越宿蕭山縣<lb/>
昨夜大江舟今宵小驛樓隻身千里客孤枕一燈秋市<lb/>
<pb n="KR4i0062_WYG_078-4b"/>
酒難成醉鄉書莫寄愁胸中無史記浪作㑹稽遊<lb/>
　　兵後劉秀寛見過<lb/>
冉冉嵗云暮門居安所知途窮身是累痛定語猶悲衰<lb/>
鬢數莖雪空囊一巻詩儒衣例如此惜也不逢時<lb/>
　　東粤廟<lb/>
頽䦨斜照網蛛絲陳迹淒涼萬古悲柘朩尚鳴亡國怨<lb/>
山松曽見受封時碑因苔蝕無完字城為田侵失舊基<lb/>
當日東甌知幾戰如今贏得一荒祠<lb/>
<pb n="KR4i0062_WYG_078-5a"/>
　　三峯寺<lb/>
寂寞烟林噪亂鴉青鞵歩入野僧家雲深不礙鐘聲出<lb/>
日轉還移塔影斜廊下蝸黏沿砌蘚佛前蜂戀插瓶花<lb/>
竹牀紙帳清如水一枕松風聼煮茶<lb/>
　　梅仙山<lb/>
西都不知夀安用獨長年縱有丹爐在難吹漢火然<lb/>
　　九日<lb/>
嬾把黄花插滿頭正緣老大見花羞年來頗恨儒冠誤<lb/>
<pb n="KR4i0062_WYG_078-5b"/>
好倩西風吹去休<hi>以上山民集</hi>
　　呉仲軒<lb/>
　　　仲軒進賢人宋末進士隱居教授元初程鉅夫<lb/>
　　　疏薦不起<lb/>
　　謝程鉅夫學士<lb/>
抱疾經年久何期徵詔臨芸窗書已蠧竹葉徑尤深空<lb/>
返皇華使難忘鷗鳥心懷君雖感激衰鬢不勝簪<hi>西江詩話</hi>
　　汪元量<lb/>
<pb n="KR4i0062_WYG_078-6a"/>
　　　元量字火有號水雲錢唐人以善琴事謝后王<lb/>
　　　昭儀宋亡隨三宮留燕後為黄冠師南歸徃來<lb/>
　　　匡廬彭蠡間世莫測其去畱長身玉立修髯廣<lb/>
　　　頟音若洪鐘江右人以為神仙多畫其像祀之<lb/>
　　　有水雲集湖山類槀<lb/>
　　　<hi>李鶴田湖山類槀䟦云徃時讀泣血錄為之淚下因歎德祐之事意必有杭之文章鉅公書于</hi>
　　　<hi>野史後人見而悲之未必不若余今日之讀泣血録也一日呉友汪水雲出示類槀紀其亡國</hi>
　　　<hi>之戚去國之苦間關愁歎之狀備見于詩㣲而顯隱而彰哀而不怨欷歔而悲甚于痛哭豈泣</hi>
<pb n="KR4i0062_WYG_078-6b"/>
　　　<hi>血録所可並也開元天寳之事紀于草堂後人以詩史目之水雲之詩亦宋亡之詩史也其詩</hi>
　　　<hi>亦鼓吹草堂者也其愁思抑欝不可復伸則又有甚于草堂者也噫水雲留詩與後人哀耶畱</hi>
　　　<hi>詩與後人愁也可感也重可感也敬賦二十字書綴巻尾云天地事如許英雄鬢已斑淚添東</hi>
　　　<hi>海水愁壓北邙山</hi>
　　錢塘歌<lb/>
錢塘江上龍光死錢王宮闕今如此白髪宮娃作逺遊<lb/>
漠漠平沙千萬里西北高樓白雲齊欲落未落日已低<lb/>
古人不見今人去江水東流烏夜啼<lb/>
<pb n="KR4i0062_WYG_078-7a"/>
　　醉歌<lb/>
亂㸃連聲殺六更熒熒庭燎待天明侍臣已冩投䧏表<lb/>
臣妾僉名謝道清<lb/>
湧金門外雨晴初多少紅船上下趨龍管鳯簫無韻調<lb/>
郤撾戰鼓下西湖<lb/>
　　賈魏公府<lb/>
湖邉不見碾香車斷珥遺鈿滿路途門徑風輕飛野馬<lb/>
亭臺火盡及池魚海棠花下生青杞石竹叢邉出紫蘇<lb/>
<pb n="KR4i0062_WYG_078-7b"/>
郤憶相公游賞日三千衛士立階除<lb/>
　　送琴師毛敏仲北行<lb/>
西塞山前日落處北關門外雨來天南人墮淚北人笑<lb/>
臣甫低頭拜杜鵑<lb/>
蘇子瞻喫惠州飯黄魯直度鬼門關今日君行清淚落<lb/>
他年勛業勒燕山<lb/>
　　北征<lb/>
北師有嚴程挽我投燕京挾此萬巻書明發萬里行出<lb/>
<pb n="KR4i0062_WYG_078-8a"/>
門隔山嶽未知死與生三宮錦㠶張粉陣吹鸞笙遺氓<lb/>
拜路傍號哭皆失聲呉山何青青呉水何泠泠山水豈<lb/>
有極天地終無情回首呌重華蒼梧雲正横<lb/>
　　秋日酬王昭儀<lb/>
愁到濃時酒自斟挑燈看劍淚痕深黄金臺逈少知已<lb/>
碧玉調高空好音萬葉秋風孤館夢一燈夜雨故鄉心<lb/>
庭前昨夜梧桐雨勁氣蕭蕭入短衿<lb/>
　　太皇謝太后挽章<lb/>
<pb n="KR4i0062_WYG_078-8b"/>
大漠隂風起覊孤血淚懸忽聞天下母已赴月中僊哀<lb/>
樂浮雲外榮枯逝水前遺書乞骸骨歸塟越山邉<lb/>
　　女道士王昭儀仙游詩<lb/>
呉國生如夢幽州死未寒金閨詩巻在玉案道書閒苦<lb/>
霧䝉丹旐酸風射素棺人間無葬地天上有僊山<lb/>
　　瀛國公入西域為僧號朩波講師<lb/>
木老西天去袈裟說梵文生前從此别去後不相聞忍<lb/>
聼北方燕愁看西域雲永懷心未已梁月白紛紛<lb/>
<pb n="KR4i0062_WYG_078-9a"/>
　　全太后為尼<lb/>
南國舊王母西方新世尊頭顱歸妙相富貴悟空門傳<lb/>
法優婆域誦經孤獨園夜䦨清磬罷趺坐雪花繁<hi>以上湖山</hi>
<hi>類槀</hi>
　　題賜硯<lb/>
斧柯片石伴幽閒堪與遺民共號頑試憶當年承賜事<lb/>
墨痕如淚盡成斑<lb/>
　　　<hi>改蟲齋筆䟽水雲以善琴供奉國亡隨三宮入燕久之請為黄冠南歸藏有賜硯背刻天錫永</hi>
<pb n="KR4i0062_WYG_078-9b"/>
　　　<hi>寳四字分書右刻水雲二篆字左刻楷書絶句云云其北征古詩云北師有嚴程挽我投燕京</hi>
　　　<hi>挾此萬巻書明發萬里行則硯必並載入燕以詩書授瀛國公皆此硯矣</hi>
　　李吟山<lb/>
　　贈汪水雲<lb/>
青雲貴戚玉麟兒曽逐鸞車入紫闈王母窗前窺面日<lb/>
太眞席上畫眉時滄溟水濶龍何在華表秋深鶴未歸<lb/>
三尺焦桐千古意黄金誰與鑄鍾期<hi>水雲集附</hi>
　　呉仁傑<lb/>
<pb n="KR4i0062_WYG_078-10a"/>
　　送汪水雲入湘<lb/>
碧水波翻海亦摧奮身鼇背䕶蓬萊忍隨天上紅雲散<lb/>
郤馭關中紫氣回天道有常須變化元關無鑰任敲推<lb/>
攜琴更拜蒼梧野<hi>闕</hi>想南薫入調來<hi>水雲集附</hi>
　　㳺古意<lb/>
　　送謝疊山先生北行<lb/>
滿懷忠孝有天知不管人間事已非萬里乾坤䨇草屨<lb/>
百年身世一麻衣行藏自信牀頭易臥病惟餐隴首薇<lb/>
<pb n="KR4i0062_WYG_078-10b"/>
儻過宗周見禾黍幾多新淚灑殘暉<hi>疊山集附</hi>
　　葉愛梅<lb/>
　　送謝疊山先生<lb/>
后土茫茫兩屩行綱常事重此身輕大江有士一人<hi>闕</hi>
千載見君雙眼明俯仰元無媿今古英雄何必盡公卿<lb/>
早知莫賣成都卜省得人知大隱名<hi>疊山</hi>
　　毛静可<lb/>
　　送謝疊山先生<lb/>
<pb n="KR4i0062_WYG_078-11a"/>
一襟書傳日星懸湖海聲名五十年事不求知惟此理<lb/>
文之未䘮豈皆天人方驚怪歐陽子我獨悲傷魯仲連<lb/>
看鏡倚樓秋已暮風巾霜屨重依然<hi>疊山集附</hi>
　　魏天應<lb/>
　　　天應號梅野建安人疊山門人<lb/>
　　送疊翁老師北行和韻<lb/>
先生心事炳丹青頭影何曽媿獨行商嶺芝能如橘隱<lb/>
首陽粟不似薇清綱常正要身扶植出處端為世重輕<lb/>
<pb n="KR4i0062_WYG_078-11b"/>
安得寒泉來㑹宿參同極論到天明<hi>疊山集附</hi>
　　蔡正孫<lb/>
　　　正孫號䝉齋疊山門人<lb/>
　　送疊翁老師北行和韻<lb/>
山色愁予𣺌𣺌青平生心事杜鵑行霜饕雪虐天終定<lb/>
嵗晩江空水自清肩上綱常千古重眼前榮辱一毫輕<lb/>
離明坤順文箕事此是先生素講明<hi>疊山集附</hi>
　　陳逹翁<lb/>
<pb n="KR4i0062_WYG_078-12a"/>
　　　逹翁建安人<lb/>
　　送疊山先生<lb/>
流落﨑嶇二十年㡬回灑血杜鵑前一䨇芒屩乾坤窄<lb/>
萬古丹心日月懸案上靈龜元不食樊中孤鶴且安眠<lb/>
逃名不得名終在行止非人亦有天<hi>疊山集附</hi>
　　王濟淵<lb/>
　　　濟淵字道可疊山門人<lb/>
　　送疊山先生<lb/>
<pb n="KR4i0062_WYG_078-12b"/>
希夷何意出山中心事當年漢臥龍行止但憑天作主<lb/>
别離初不淚霑胸定知晚菊能存節未必寒松肎受封<lb/>
大義昭明千載事前程儘更好從容<hi>疊山集附</hi>
　　謝　鑰<lb/>
　　　鑰字君殷號草堂晞髪道人翺之父也<lb/>
　　翫月有感<lb/>
入夜茶甌苦上眉眼花推落石牀棊舉頭郤恨天邉月<lb/>
顚倒山河作樹枝<hi>天地間集</hi>
<pb n="KR4i0062_WYG_078-13a"/>
　　謝　翺<lb/>
　　　翺字臯羽一字臯父閩之長溪人後徙浦城咸<lb/>
　　　淳中試進士不第丞相文信公開府延平署咨<lb/>
　　　議參軍信公被執後避地浙東在浦江主呉渭<lb/>
　　　家與方鳯呉思齊逰度釣臺南地為文冢名㑹<lb/>
　　　友之所曰汐社期晩而信集同好名氏作許劒<lb/>
　　　録取呉季子意乙未八月寓杭終于婦劉氏舎<lb/>
　　　友人方鳯呉思齊輩歸其骨葬于釣臺從初志<lb/>
<pb n="KR4i0062_WYG_078-13b"/>
　　　也有晞髪集<lb/>
　　　<hi>鄧牧心謝臯羽傳畧云臯父性耿介不以貧累人所居産薪若炭率秋暮載至杭易米卒嵗少</hi>
　　　<hi>裕則資遊江海訪前代故實著宋史補唐詩人無傳者三十餘薦傳近世隱逸數萹嵗甲午與</hi>
　　　<hi>杭人鄧牧相遇㑹稽結為方外友牧因為言杭大都㑹文士輩出余知若干人盍徃見之旬日</hi>
　　　<hi>别去逮牧歸杭君巳挈家錢塘江上問所從遊皆前所聞者其信好學也乙未秋牧薄遊山水</hi>
　　　<hi>間君病篤望牧不至懐以詩曰謝豹花開桑葉齊戴勝芊生草藥肥九鎖山人歸未歸蓋絶筆</hi>
　　　<hi>于此鄉謝處士傳畧云臯羽常布衣杖䇿參人任松</hi>
　　　<hi>軍事晚登子陵西臺以竹如意擊石歌招魂之詞曰魂來兮何極魂去兮江水黑化為朱鳥兮</hi>
<pb n="KR4i0062_WYG_078-14a"/>
　　　<hi>其咮焉食歌闋竹石俱碎失聲哭何其情之悲也</hi>
　　　<hi>方韶卿謝臯羽行狀畧云君遺槀在時舊所為悉棄去今在者手抄詩六巻雜文五巻唐補傳</hi>
　　　<hi>一巻南史贊一巻楚辭等芳草圗譜一巻宋鐃歌鼔吹曲騎吹曲各一巻睦州山水人物古蹟</hi>
　　　<hi>記一巻浦陽先民傳一巻東坡夜雨句圗一巻浙東西遊録九巻春秋左氏續辨歴代詩譜未</hi>
　　　<hi>脱槀選唐韋桞諸家及東都五體在集外</hi>
　　烏棲曲擬張司業<lb/>
呉宮草深四五月破楚門開烏啼歇美人軍裝多在船<lb/>
歸來把弓墮弓弦越羅如粟越王獻宮中飬蠶不作線<lb/>
<pb n="KR4i0062_WYG_078-14b"/>
轆轤出屋井水淺梔樹花萎子如繭烏栖烏啼宫燭秋<lb/>
越女入宮呉女愁<lb/>
　　廢居行<lb/>
海濤翻空秋草短白跎入窠啗雀卵經年廢屋無居人<lb/>
孕婦夜向船中産歸來多雨臼生魚穴蟲祝子滿户樞<lb/>
鄰家置屋供官役買得沂王園令宅<lb/>
　　古釵歎<lb/>
刑徒鬼火去飄忽息婦堆前殯齊發白烟淚溼樵叟來<lb/>
<pb n="KR4i0062_WYG_078-15a"/>
拾得慈獻陵中髪青長七尺光照地髪下宛轉金釵二<lb/>
持歸薰沐置高堂包裹恐為神所將妻兒朝拜復暮拜<lb/>
冉冉臥病不得瘥省知天物厭凢庸夜送白龍潭水中<lb/>
叩頭郤顧祈免死永入幽宮伴龍子<lb/>
　　瓊花引<lb/>
后土祠前車馬道天人種花無瑤草英雲蘂珠欲上天<lb/>
夜半黄門催進表酒香浮春露泥泥二十四橋雪如洗<lb/>
隂風吹雪月墮地㡬人不得揚州死孤貞抱一不再識<lb/>
<pb n="KR4i0062_WYG_078-15b"/>
夜歸閬風曉無蹟蒼苔染根煙雨泣嵗久游魂化為碧<lb/>
　　後瓊花引<lb/>
揚州城門夜塞雪揚州城中哭明月墮枝溼雲故鬼愁<lb/>
西來隂風無健鶻神鴉愁空衆芳歇一夕蒼苔變華髪<lb/>
宫花織簾塵掩韈玉華無因進呉越灕灕淮水山央央<lb/>
誰其死者李與姜<lb/>
　　飛仙引遊沃洲水簾谷作<lb/>
赤城後門桃花尾溼浸蘼蕪洗蒼耳小支菩提海上來<lb/>
<pb n="KR4i0062_WYG_078-16a"/>
天風吹下谷簾水斜珠界左轉復右華蓋縣肝三葉紫<lb/>
内閒肉芝承乳流鬼母仙姝臨洗胃蒼龜守關朝太㣲<lb/>
色阻䜛神誣奏事海桑男子在謫籍驅鹿行車閏年至<lb/>
　　和靖墓<lb/>
山中處士白麻履死後無書獻天子青童𤣥鶴晝上天<lb/>
夜下玉棺葬湖水湖隄四合葑如髪芳樹玲瓏倚春雪<lb/>
百年鳯舞雲霧空玉椀人間出句越宮嵐塔雨恍如失<lb/>
飛網繞湖冠聚鷸林宇焚芝秋寂歴斗下無人嗣太乙<lb/>
<pb n="KR4i0062_WYG_078-16b"/>
　　冬青樹引别玉潛<lb/>
冬青樹山南陲九日靈禽居上枝知君種年星在尾根<lb/>
到九泉䕶龍髓恒星晝霣夜不見七度山南與鬼戰願<lb/>
君此心無所移此樹終有開花時山南金粟見離離白<lb/>
衣人拜樹下起靈禽啄粟枝上飛<lb/>
　　翠鎖亭避雨<hi>自注亭有魏王妃所題字尚新王嘗以王子成徳軍節度使鎮南故妃至</hi>
　　　　　　　<hi>其處</hi>
客有遊山衣著久如薜荔行行萬翠亭忽作風雨憩仰<lb/>
<pb n="KR4i0062_WYG_078-17a"/>
面無所覩梁間有題字問此何人書婉娩有弱氣云昔<lb/>
魏王妃書字學李衛乗雲到此山灑墨在空翠塵風吹<lb/>
土花倐忽景物異疑此夢與仙不類人間世<lb/>
　　聼雨<lb/>
山厨壓炊煙野雨起薄暮孤客臥空牀不識門前路回<lb/>
風已若休入壑忽如赴荒林啼鬼車徃徃不見處鄰翁<lb/>
起厭勝咒作禹餘歩聼雨雜咒聲起歌和其語咒静雨<lb/>
亦止還眠向窗曙<lb/>
<pb n="KR4i0062_WYG_078-17b"/>
　　佽飛廟迎神引<lb/>
劍歌兮擊筑茭青兮蓼緑夕濟甬兮沈玉歩巫兮禹孫<lb/>
葺神藩兮楚軍神之乗兮海雲噀芳兮越咒斬將兮神<lb/>
祐秋零露兮為醑春集鴉兮神語風蕭蕭兮滿旗雲之<lb/>
車兮來思<lb/>
　　鴻門讌<lb/>
火雲屬地汗流宇杯影龍蛇分漢楚楚人起舞本為楚<lb/>
中有楚人為漢舞鸊鵜淬光雌不語楚國孤臣泣俘虜<lb/>
<pb n="KR4i0062_WYG_078-18a"/>
他年疽背怒發此芒碭雲歸作風雨君看楚舞如楚何<lb/>
楚舞未終聞楚歌<lb/>
　　有洗舊誥綾作青色鬻將以為緣以紺繒易得之<lb/>
　　作手巻賦小樂章求好事書其後<lb/>
呉宮輦路傷行客繭冰壓雲凝曉色門前新掃染家鄰<lb/>
借人鋪設殘衣帛官花翦綾連院號覆取翻看成一道<lb/>
織紋宛轉敕字新知是初誰六尺誥城霞失彩宮蘚病<lb/>
中與海圖上衣領改顔倖售縁所遭褪藥𤣥香洗藍影<lb/>
<pb n="KR4i0062_WYG_078-18b"/>
青綢易得淚承睫擊筑楚歌無故發歌殘求書好事人<lb/>
異代儻傳誥綾帖<lb/>
　　雪中方四隱君訪宿有詩憶鹿田風雨舊遊奉和<lb/>
　　併呈呉六贊府<lb/>
金華入北山空響出静竚鹿田在其顚肺石鳴風雨有<lb/>
客六七人昔遊至其處唯我愁不眠起坐蹴君語謂此<lb/>
定何聲百感生離緒玩非琴與瑟復異砧將杵醉者呼<lb/>
不應愁者自為苦空櫺冷孤衾展轉如巢樹溼歌散餘<lb/>
<pb n="KR4i0062_WYG_078-19a"/>
悲以足拊柱礎爾來又七年欲至困覊旅傳聞老桑門<lb/>
已復蟬蛻去入山惡少年巾鉢空其聚乃知人世間何<lb/>
者為客主而我同懷人忽復異處所夢中遥相望各抱<lb/>
不售賈有客不同遊亦是同懷者地主况有期輿馬不<lb/>
待假儻規宿山中畸人不應舎<lb/>
　　效孟郊體<lb/>
閒庭生柏影荇藻交行路忽忽如有人起視不見處牽<lb/>
牛秋正中海白夜疑曙野風吹空巢波濤在孤樹<lb/>
<pb n="KR4i0062_WYG_078-19b"/>
閨中玻瓈盆貯水看落月看月復看日日月從此出愛<lb/>
此日與月傾瀉入妾懷疑此一掬水中涵濟與淮淚落<lb/>
水中影見妾頭上釵<lb/>
　　哭正節徐先生<lb/>
凄涼攜子女冠佩赴重隂塌井千年事青天此夜深哀<lb/>
辭山石刻䘏典海舟沈里族南薫夢東都直至今<lb/>
　　送汪十<lb/>
多年隱賣漿此去結山房埽菌侵花落種松如草長老<lb/>
<pb n="KR4i0062_WYG_078-20a"/>
期秋欲至貧味水初嘗嵗晚逢樵獵音書定不忘<lb/>
　　哭所知<lb/>
總戎臨百粤花鳥瘴江村落日失滄海寒風上薊門雨<lb/>
青餘化血林黑見歸魂欲哭山陽笛鄰人亦不存<lb/>
　　山隂道中呈鄭正樸翁<lb/>
楊桞逺天色野風來水涯異鄉同夢客今雨故人家越<lb/>
樹夜啼鳥禹陵冬落花悠悠江海意為爾鬢先華<lb/>
　　寒食姑蘇道中<lb/>
<pb n="KR4i0062_WYG_078-20b"/>
頻年感烟草荒冢㡬人耕呉楚逢寒食山村見獨行天<lb/>
隂月不死江晚汐徐生到海征㠶影悠悠識此情<lb/>
　　秋日憶過秦國公主園<lb/>
野影林檉盡山昏瓦塔齊涼宵風雨過一雁西南啼嵐<lb/>
霧洗巾帨井泉生蒺藜傷心拂塵麈衣淚溼空綈<lb/>
　　西臺哭所思<lb/>
殘年哭知已白日下荒臺淚落呉江水隨潮到海迴故<lb/>
衣猶染碧后土不憐才未老山中客唯應賦八哀<lb/>
<pb n="KR4i0062_WYG_078-21a"/>
　　萬松道中望南太白<lb/>
筍輿行萬山中有十里亭老樹秪一色野公逾百齡柴<lb/>
關當太白藥氣近樵青罔草黏枯翼巢枝落退翎期探<lb/>
幽谷水共劚松根苓艾納下天雨塵風吹冥冥<lb/>
　　採藥候潮山宿山頂精藍夜中望海<lb/>
蛟門南去鳥此地望迢迢積溼侵幡黑生寒入夢飄見<lb/>
燈歸舶夜聞偈解衣朝土植皆為藥山枝不滿樵暗光<lb/>
珠母徙秋影石花消擬候槎回漢寧甘客老遼郤尋徐<lb/>
<pb n="KR4i0062_WYG_078-21b"/>
福㠀因問秦皇橋于彼看日出羽旌焉可招<hi>以上晞髪集</hi>
　　過杭州故宮<lb/>
禾黍何人為守閽落花臺殿暗銷魂朝元閣下歸來燕<lb/>
不見前頭鸚鵡言<lb/>
紫雲樓閣讌流霞今日淒涼佛子家殘照下山花霧散<lb/>
萬年枝上挂袈裟<lb/>
　　重過<lb/>
隔江風雨動諸陵無主園池草自春聞說就中誰最泣<lb/>
<pb n="KR4i0062_WYG_078-22a"/>
女冠猶有舊宮人<lb/>
　　春閨詞<lb/>
手觸殘紅頭懶梳香隨蝴蜨上衣裾暖風吹睡無言語<lb/>
又向牀頭看夢書<lb/>
　　山中道士<lb/>
山中道士服朝霞二十修行别故家畱客一杯清苦蜜<lb/>
蜂房知是近梅花<lb/>
　　秋夜詞<lb/>
<pb n="KR4i0062_WYG_078-22b"/>
愁生山外山恨殺樹邉樹隔斷秋月明不使共一處<lb/>
　　秋社寄山中故人<lb/>
燕子來時人送客不堪離别淚霑衣如今為客秋風裏<lb/>
更向人家送燕歸<hi>以上晞髪道人近槀</hi>
　　方　鳯<lb/>
　　　鳯字韶卿一字景山婺州浦江人試太學舉禮<lb/>
　　　部不第特恩授容州文學歸隱仙華山同里義<lb/>
　　　烏令呉渭闢家塾敬事之疾革命子樗題其旌<lb/>
<pb n="KR4i0062_WYG_078-23a"/>
　　　曰容州示不忘也時稱為巖南先生有存雅堂<lb/>
　　　槀<lb/>
　　　<hi>龔聖予評嵒南詩云由本論之在人倫不在人事等而上之在天地不在古今</hi>
　　北山道中<lb/>
起犯春霜一徑寒清遊乗興約吟鞍眼中最恨友朋少<lb/>
塵外頻聞山水寛溪落舊痕枯野埠樹浮空翠溼危欄<lb/>
巖頭幾處懸冰白已作羣羊化石看<lb/>
　　西鹿田寺聼雨<lb/>
<pb n="KR4i0062_WYG_078-23b"/>
禪棲投倦客山雨起更䦨窗葉散幽響石林生峭寒洞<lb/>
深猶暗瀑江逺忽風湍想像雲蘿外應宜晩色看<lb/>
　　賦三洞<lb/>
金華北山三洞天垂髫欲徃金華顛春風吹衣雨洗履<lb/>
痩笻忽挂蒼山烟山高地平走幽澗根絡石上森楠楩<lb/>
歩從飛橋瞰石洞厓色閲世知㡬年風痕霧迹化異物<lb/>
龍首昻左尾右旋就中暗穴如蟇頤急水㵼碧鳴媧弦<lb/>
遡流束炬照徒渉肩背擦石行拳攣水窮路夷内景得<lb/>
<pb n="KR4i0062_WYG_078-24a"/>
以炬交燭窮幽𤣥細紋蹙波湧浪接皓彩凝雪飛霜鮮<lb/>
大為獅子虎犀象𤨏碎亦復蜂屯然蜿蜒䨇蟠角尾具<lb/>
一一玉爪拏蒼堅穹龜負甲色深墨長蛇白質相縈纒<lb/>
鐘能鐘聲鼓能鼓不假樅虡知誰懸直櫺斜檻蔵湢室<lb/>
短畦長町移原田青雲白霓五色霞笑畫敗絮畱丹鉛<lb/>
中途經過最深窅伏身低眺洞口泉空明一隙隔逺見<lb/>
秋蟾浴海光嬋娟左巖架衣頗横亘疊摺衆皺垂蹁躚<lb/>
自餘神怪不可極似鑿非鑿鐫非鐫出登山腰叩中洞<lb/>
<pb n="KR4i0062_WYG_078-24b"/>
外視石井聞潺潺入深蹈險思縋綆長竿揭炬後且先<lb/>
水簾可俯心為掉到此十九歸言遄嗜竒不憚歴磊砢<lb/>
足以目故差輕便翻身郤望水簾處銀河天落懸吾前<lb/>
常情疑復下百尺積水定作神龍淵石乾徑闢郤易進<lb/>
玉筍㧞地修而圓宜為淵處乃為屋亦或摩蘚題新篇<lb/>
同遊疑我久未出笑謂豈欲井底眠林幽風起日已晩<lb/>
猶睨髙洞山之巔薪蒸可買樵我導不逺數里仍攀縁<lb/>
傍從右壁入深坼如鐡户限瓊為櫋儼然海相挂珠絡<lb/>
<pb n="KR4i0062_WYG_078-25a"/>
熟視豈信非夸傳左為朝眞正面入便想笙鶴遨羣仙<lb/>
雲霞波濤仙衣裳竒詭豈必下洞専欻然修梁架巖起<lb/>
左右蒼白龍形全望中極底勝漆黒雙扉隱隱起半邊<lb/>
天光一道燭扉内知此明罅從何穿<graphic n="KR0764" url="https://raw.githubusercontent.com/kanripo/KR-Gaiji/master/images/KR0764.png" mimeType="image/png"/>深壁峭不可徃<lb/>
安得插羽如飛鳶嗟余茲遊尚牽俗身所驟歴辭難宣<lb/>
但思乞水學坡老洗眼看字消餘年<lb/>
　　金華紀遊詩<lb/>
赤松上下雨霏㣲八詠樓頭重拂衣西港晴來汀草長<lb/>
<pb n="KR4i0062_WYG_078-25b"/>
北巖幽處洞泉飛風敲定磬鹿春過月滿丹臺鶴夜歸<lb/>
歴覽因知古詞客盛誇雲夢未全非<hi>以上存雅堂遺槀</hi>
　　哭陸秀夫<lb/>
祚㣲方擁㓜勢極尚扶顛鼇背舟中國龍胡水底天鞏<lb/>
存周已晩蜀盡漢無年獨有丹心皎長依海日懸<hi>金華雜識</hi>
　　仙華山<lb/>
仙華矗萬仞我乃廬其東日夕與山對今茲踏岑巃起<lb/>
左信奔鹿當前任啼狨大嘯崖石裂一覽天宇空蒼松<lb/>
<pb n="KR4i0062_WYG_078-26a"/>
飽風雨絶壑挂老龍樵斧不得睨撫根憩吾躬邈哉軒<lb/>
轅氏問道由崆峒龍髯一以逺千載悲遺弓猶傳少女<lb/>
靈鍊玉于焉宮山林重帝胄香火明民衷我來重懷古<lb/>
攬涕臨西風何當速刺飛一洗磊落胷<hi>金華府志</hi>
　　呉思齊<lb/>
　　　思齊字子善括蒼人家永康由任子入官監新<lb/>
　　　城税調嘉興丞宋亡後主浦陽呉渭清翁家與<lb/>
　　　謝臯羽方韶卿交好同臯羽登嚴陵西釣臺哭<lb/>
<pb n="KR4i0062_WYG_078-26b"/>
　　　文丞相臯羽卒又與同人㑹哭于小爐峯嘗與<lb/>
　　　韶卿倡和臯羽序而題其編曰風雨集<hi>曰琯按臯羽西</hi>
　　　<hi>臺慟哭記語多廋詞稱文山為唐宰相魯公三友人為甲乙丙明初張孟兼丁注以甲為呉思</hi>
　　　<hi>齊乙為馮桂芳丙為翁衡程敏政宋遺民録思齊由任子入官為嘉興縣丞洪提刑起畏辟置</hi>
　　　<hi>類田吏用事者言辦此可通籍思齊曰以民怨禄非得也賈氏柄國上將以鹵簿臨其母䘮文</hi>
　　　<hi>侍郎及翁將上疏論之懼禍中止思齊以書朂之曰叱嗟而母婢也公不可黙俄不願仕請監</hi>
　　　<hi>南嶽廟流寓桐廬值宋亡不出獨與方鳯謝翺方燾友善自號全歸子大德辛丑卒</hi>
　　　<hi>宋濓呉思齊傳思齊所著書有左氏傳闕疑擬周公瑾平荆州碑司馬孚贊汐社詩集</hi>
<pb n="KR4i0062_WYG_078-27a"/>
　　題鹿苑寺壁間記魯簡肅公羅漢見夢事<lb/>
是法本平等無怠亦無敬如何證無生却來見參政<hi>姚桐</hi>
<hi>夀樂郊私語</hi>
　　詹　本<lb/>
　　　本字道生建安人温言正行丞相江萬里薦為<lb/>
　　　郎先致書本本方坐門前石上釣使者至問本<lb/>
　　　居本曰前即持竿渡溪去不知所終<lb/>
　　春日攜客游武夷<lb/>
<pb n="KR4i0062_WYG_078-27b"/>
山腳健枝梧百里插蒼峭粼粼石可把曙色坐逺釣風<lb/>
水真笙竽歴落太古調衣冠帶莽蒼山鬼驚二妙雲月<lb/>
正忘年花鳥更索笑迴船翠淩亂吾道付長嘯<lb/>
　　閒中<lb/>
萬事問不知山中一樽酒埽石坐松風緑隂滿巾䄂<lb/>
　　宿天台<lb/>
風泉隔西屋獨夜寒自生開窗失山色白雲壓前楹累<lb/>
盡得瀟灑去住俱不驚鼻息荅僧鐘霜露入殘更<hi>以上谷音</hi>
<pb n="KR4i0062_WYG_078-28a"/>
　　皇甫明子<lb/>
　　　明子字東生四明人性豪宕乗小舟挂布㠶載<lb/>
　　　琴尊書籍釣具徃來江湖至元丙子發狂痛哭<lb/>
　　　蹈海<lb/>
　　水國<lb/>
水國淒涼住秋宵爛漫眠歸雲猶帶雨墮月忽明船社<lb/>
稷資長算髭鬚近暮年亂離棲不定百口託浮田<lb/>
　　海口<lb/>
<pb n="KR4i0062_WYG_078-28b"/>
窮島迷孤青颶風盪頑寒不知是海口萬里空波瀾蛟<lb/>
龍恃幽沈怒氣雄屈蟠崢嶸抉秋隂挂席潮如山熒惑<lb/>
表南紀天去何時還雲旗光慘澹腰下青琅玕誰能居<lb/>
甬東一死諒非難嗚呼朝宗意㑹見桑土乾<lb/>
　　京口行<lb/>
京口兵可用酒可飲一語參差族成血忠賊相持各凛<lb/>
凛豈知好醜隔形骸父為孔鸞子為鴆人衆天定理則<lb/>
那遺臭流芳且髙枕<hi>以上谷音</hi>
<pb n="KR4i0062_WYG_078-29a"/>
　　鮑　輗<lb/>
　　　輗字以行括蒼人性嗜酒授簡萬言教授得錢<lb/>
　　　悉送酒家遇客盡飲乃去晩益傲誕衲衣髽結<lb/>
　　　游青城不返<lb/>
　　襄陽行<lb/>
今日何來春氣柔東城騎馬花綢繆為君停馬一呼酒<lb/>
花前倒披紫綺裘玉脂汎濫魚鳥飫歌舞倦矣蛾眉愁<lb/>
千金萬夀好賔主今我不樂嵗如流豈比世上狂馳子<lb/>
<pb n="KR4i0062_WYG_078-29b"/>
一語不合行掉頭嗚呼天倫古所定非有大故寧相尤<lb/>
　　天馬<lb/>
天馬抱竒相緊骨瞳方明出入百萬中有如一鳥輕宇<lb/>
宙莽超踏風雲慘經營獨倚雄傑態蕭蕭隨北征朝飲<lb/>
南海頭夕秣乃幽并失主坐黯淡别羣奮長鳴豈無輕<lb/>
俠兒金覊懸朱纓但感束帛義不忍負死生低頭為君<lb/>
老喑喑萬里情<lb/>
　　重到錢唐<lb/>
<pb n="KR4i0062_WYG_078-30a"/>
生死䨇飛正可憐若為白髪上征船未應分首江南去<lb/>
更有春光七十年<lb/>
無頼山光疊疊青玉魚金盌早飄零冷思禹穴真竒事<lb/>
千古衣冠託杳冥<lb/>
萬家歌舞送浮生曽有涓埃荅太平猨鶴沙蟲天始定<lb/>
不須辛苦怨南征<lb/>
聞道深春雪打圍誰憐身上藕絲衣莫憂白璧成塵土<lb/>
解逐南風萬里歸<lb/>
<pb n="KR4i0062_WYG_078-30b"/>
唯有寒潮不世情朝朝暮暮過空城百年車馬閶門外<lb/>
獨獨春風草又生<hi>以上谷音</hi>
　　崔　璆<lb/>
　　　璆字子玉京口人美風儀善談論晩病狂攜大<lb/>
　　　瓢貯酒行市拍掌歌笑未死十日自表石題曰<lb/>
　　　醉鄉伯崔璆之墓<lb/>
　　攜戮鉞汎江<lb/>
酒星落京口化為崔子玉孤舟載壺觴水花紅映肉小<lb/>
<pb n="KR4i0062_WYG_078-31a"/>
兒唱銅斗大兒倒醽醁一笑不知年浩蕩天地屋愼勿<lb/>
臨竇呼人生隨轉燭嗣宗禮法仇鍾㑹被殺戮<lb/>
　　咄咄<lb/>
咄咄復咄咄小兒成老翁幺㣲各形色追琢元化工不<lb/>
知春風去又見千綠叢主人美客懷載酒行溪東一歩<lb/>
一回首十歩尊已空靈均與太白醒醉同所終願見化<lb/>
蠛蠓生死託壺中<lb/>
　　今日一何好<lb/>
<pb n="KR4i0062_WYG_078-31b"/>
今日一何好花下醉狼籍醉中有竒事夢見生羽翼浩<lb/>
蕩排虛空靈君好顏色朱衣持大篆授我醉鄕伯頓首<lb/>
玉墀下臣璆才蟣蝨封此抑何功請陳愚頑臆臣家京<lb/>
口東門前大江碧臣願駕長風吹作酒萬石萬象各千<lb/>
鍾拍拍大庭國推枕在山中紙衾霜曉月<hi>以上谷音</hi>
　　魚　潛<lb/>
　　　潛字徳昭姑孰人敦重和易推分澹泊不忤于<lb/>
　　　物所居環堵埽地焚香彈琴讀書養鵝鴨百頭<lb/>
<pb n="KR4i0062_WYG_078-32a"/>
　　　以給食終八十餘<lb/>
　　楊白花<lb/>
楊白花誰教度簾幙揺蕩春風能幾何不比無情自漂<lb/>
泊人生秪合作支離長秋鵶啼江水落<lb/>
　　古意二首<lb/>
青青陵上柏落落勁不摧人生百年内朝夕變所懷斗<lb/>
酒命同好萬里不顧回聞有昌國君談笑黄金臺柔言<lb/>
更長跪信是富貴媒但恐氣習移古今不同才寄言去<lb/>
<pb n="KR4i0062_WYG_078-32b"/>
國者嵗晩有餘哀<lb/>
權衡豈公平天駟但伏櫪東井不救渴倉庫何時實元<lb/>
工肎假借名器甚可惜如何萬萬古不行督責術<lb/>
　　送鄭祕書南歸<lb/>
垂老乃如此憑高俱惘然空能正幾字好去作千年童<lb/>
子歌鴝鵒幽人拜杜鵑江花獨爛漫春去得誰憐<lb/>
　　聞歌<lb/>
流雲行水出名姝酒盡花前雙玉壺此曲江南都忘郤<lb/>
<pb n="KR4i0062_WYG_078-33a"/>
春風轉調小單于<hi>以上谷音</hi>
　　柯　芝<lb/>
　　　芝字士先瑞陽人早通五經善詞賦又詣行在<lb/>
　　　所見章祕書求讀書省中益通諸家教授生徒<lb/>
　　　著書百餘巻<lb/>
　　餘髪<lb/>
餘髪蕭蕭白垂領十年一拙門庭冷來頻沙鳥頗相識<lb/>
起晩鄰雞已三請形骸挂樹豈復好心緒如蓬不能整<lb/>
<pb n="KR4i0062_WYG_078-33b"/>
平生㡬緉空馺<graphic n="KR2341" url="https://raw.githubusercontent.com/kanripo/KR-Gaiji/master/images/KR2341.png" mimeType="image/png"/>老去一杯先酩酊俗言秪虞方鑿迕<lb/>
人事但愜幽居屏聖賢未必盡芻狗天地何堪共鼃黽<lb/>
若為苴履曽足芥幸不桞衫眞欲癭一聲樵響何處來<lb/>
獨立看雲發深省<lb/>
　　耳耳<lb/>
耳耳非佳語陸陸難為顏我生胡不淑多戚長鮮歡揺<lb/>
落復已緑春風滿江干最靈起予興欲言骨肉酸園桑<lb/>
摧為薪桃李亦半殘翹蕘企晴燠九室十更寒飛錢如<lb/>
<pb n="KR4i0062_WYG_078-34a"/>
美色乃入貴者䦨丘閭有榖賣窮欄朝無饘不售信成<lb/>
隱徒手良抱歎宛轉愒餘息溝壑分寸間吾輩正不免<lb/>
遑暇䘏彼瘝<lb/>
　　横江<lb/>
横江一片碧㩦鶴上漁船收綸不成下郤抱釣竿眠<hi>以上</hi>
<hi>谷音</hi>
　　柯茂謙<lb/>
　　　茂謙字退之芝之子<lb/>
<pb n="KR4i0062_WYG_078-34b"/>
　　江行早發<lb/>
陶鐺煮孤影寒燈沸青花冰開數江樹月落失人家<lb/>
　　魯港<hi>賈似道䘮師之地</hi>
十年回首付霑襟斷甲沈沙齒齒深可惜使船如使馬<lb/>
不聞聲鼓但聲金人歌鬼哭都堪淚水落江空正獨吟<lb/>
遺老蕭條漸無語酒旗颭颭出蘆林<hi>以上谷音</hi>
　　師　嚴<lb/>
　　　嚴字道立襄陽人讀書識大義善槊射自圍中<lb/>
<pb n="KR4i0062_WYG_078-35a"/>
　　　㧞身走行在所上書論事不報拂衣去客死武<lb/>
　　　陵<lb/>
　　藺五見訪<lb/>
漢隂美人青兕裘獨騎瘦馬尋荒丘花前下馬迎一笑<lb/>
珠玉在側形骸羞酒酣散髪箕踞坐錦帶爛爛懸呉鉤<lb/>
剸蛟刺虎好身手碧瞳如水涵清秋惜哉科目大脱畧<lb/>
壯士豈為章句囚中原格鬬困不已江波朩落寒悠悠<lb/>
　　武陵客居<lb/>
<pb n="KR4i0062_WYG_078-35b"/>
浩蕩千年調飢寒八尺身不愁逢魍魎可笑繫麒麟殘<lb/>
雪江村路空山澗水春時危終逺去道在豈全貧<lb/>
　　公安早發<lb/>
去國秦公子窮途阮歩兵别離如昨日豪俠異平生江<lb/>
月為誰好巴船何處行高秋伴揺落早發若為情<hi>以上谷音</hi>
　　邵　定<lb/>
　　　定字中立廬陵人温粹博雅通周易春秋宅邉<lb/>
　　　植梅竹蘭桂蓮菊各十餘本深衣大帶婆娑其<lb/>
<pb n="KR4i0062_WYG_078-36a"/>
　　　間自稱六薌老人<lb/>
　　山中<lb/>
白日看雲坐清秋對雨眠眉頭無一事筆下有千年<lb/>
　　漁家<lb/>
漁家臨水住春盡無花開年年謝流水流得好花來<hi>以上</hi>
<hi>谷音</hi>
　<lb/>
　<lb/>
<pb n="KR4i0062_WYG_078-36b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋詩紀事巻七十八<lb/>
</p>
<p>
</p>
  </div>
<div>
                <head>宋詩紀事巻七十九</head>
    <p>
<pb n="KR4i0062_WYG_079-1a"/>
欽定四庫全書<lb/>
　宋詩紀事巻七十九　　　　　錢塘厲鶚撰<lb/>
　　張　琰<lb/>
　　　琰字汝玉廣陵人身七尺長髯有節槩補州牙<lb/>
　　　兵隨制置李庭芝潰圍南赴行在所追者及之<lb/>
　　　麾下鳥獸散琰獨鬬死<lb/>
　　出塞曲<lb/>
腰閒插雄劒中夜龍虎吼平明登前途萬里不回首男<lb/>
<pb n="KR4i0062_WYG_079-1b"/>
兒當野死豈為印如斗忠誠表壯節燦爛千古後<lb/>
朝發山陽去暮宿清水頭上馬左右射捷下如獼猴先<lb/>
發服勇決手提血髑髏兵家互勝負凡百愼前籌<lb/>
　　官柳<lb/>
不見樓東黄布帘樹猶如此我何堪裊裊亭亭忒無賴<lb/>
又將春色誤江南<hi>以上谷音</hi>
　　熊與龢<lb/>
　　　與龢字天樂豫章人性介澹無妻不食肉通經<lb/>
<pb n="KR4i0062_WYG_079-2a"/>
　　　史百氏之書布衣草屨遨遊諸名山尤嗜彈琴<lb/>
　　　草書<lb/>
　　唐元宗鐡像<lb/>
巍冠攢疊碧雲花坐閱山中幾歳華莫把金丹輕㸃化<lb/>
正愁生死困安家<lb/>
　　木平飼龍亭次韻方巨山<lb/>
耳見何如得眼聞山根磅礴極初分浮漚起滅自潭影<lb/>
大地晴隂空嶺雲何處老人來聼講他年少府有移文<lb/>
<pb n="KR4i0062_WYG_079-2b"/>
由來清調須吾輩幸不山王媿五君<hi>以上谷音</hi>
　　晏　乂<lb/>
　　　乂字明粲宜春人風度秀整主趙崇澭後澭逮<lb/>
　　　繫乂自請詣獄俱以瘐死<lb/>
　　訪呉<lb/>
平生一語不肎吐浩然披髮行西林美人十日跨驢出<lb/>
黄葉堆門雲雪深<lb/>
　　夢中<lb/>
<pb n="KR4i0062_WYG_079-3a"/>
春樹年年少寒雲浦浦連片帆髙浪起斗酒夕陽偏沙<lb/>
市懐司馬州城笑老邊太平冠蓋盡爾敢望諸賢<hi>以上谷音</hi>
　　楊應登<lb/>
　　　應登字幼平臨江人寛厚長者有德行言辭七<lb/>
　　　試國子不第退就耕牧老于南塘<lb/>
　　水宿<lb/>
水宿逢今雨春歸返故園聖朝臣已老往事客何言乞<lb/>
米分鄰里看書到子孫蒼茫不可會一笑了清樽<lb/>
<pb n="KR4i0062_WYG_079-3b"/>
　　寄趙梅州<lb/>
江城雁叫天如水寒色蒼蒼草朩死哀歌未斷月東出<lb/>
有才無命可流涕今我不樂思梅州束帶深衣百僚底<lb/>
天下規矩見卓絶龍章麟角諸公子白頭時節得蠻府<lb/>
歸來閉門呼不起惆悵平生狗馬病風后力牧長已矣<lb/>
為公問酒日日酤熏天富貴憂患始<hi>以上谷音</hi>
　　楊　雯<lb/>
　　　雯字天章應登之孫<lb/>
<pb n="KR4i0062_WYG_079-4a"/>
　　迢迢空同山<lb/>
迢迢空同山乃在西極巔玉泉䕃靈芝上有千歳仙安<lb/>
得凌風翼相從白雲間神仙本冥漠天運仍推遷不如<lb/>
酌我酒或得成自然田父要我語飲者亦非賢願君長<lb/>
獨醒加餐足髙年<lb/>
　　宋武帝廟<lb/>
溪聲荅松風巨石出老拳古樹不知名岌岌蛟龍纏夕<lb/>
隂互出沒秋華帶芳鮮蔥蔥帝王氣棟宇垂千年虎賁<lb/>
<pb n="KR4i0062_WYG_079-4b"/>
秉霜㦸慘澹生雲烟宫人翠龍駕手持玉連蜷昌明坐<lb/>
慌惚精神靁在天大呼司雍間旬月無秦燕昔為萬夫<lb/>
特今受衆目憐石馬亦埋沒歳時草芊芊小臣異代士<lb/>
見之淚迸泉齊人思爽鳩蜀人哀杜鵑江東舊正朔禮<lb/>
奉敢不䖍但願君王心不忘載荻船下山又再拜白日<lb/>
當空懸<lb/>
　　北客<lb/>
北客相催發一日舉千帆遥憐庾開府歳晩望江南<lb/>
<pb n="KR4i0062_WYG_079-5a"/>
　　宿峽市<lb/>
人烟正摇落樓笛頗清圓老樹依山驛東風上峽船江<lb/>
湖萬里外燈火十年前世路能令老吾生且醉眠<lb/>
　　早春<lb/>
不知何處碧雲鄉冉冉平生可斷腸怪底乾坤惟理在<lb/>
老來歳月更心長城頭急鼓千家夢江上殘梅一水香<lb/>
自作醉侯開醉國笑人奔走為誰忙<hi>以上谷音</hi>
　　趙卯發<lb/>
<pb n="KR4i0062_WYG_079-5b"/>
　　　卯發昌州人通判池州權州事元兵至同妻雍<lb/>
　　　氏縊死<lb/>
　　裂衣書詩寄弟<lb/>
城池不髙深無財又無兵惟有死報國來生作弟兄<hi>昭忠</hi>
<hi>逸詠注</hi>
　　唐　珏<lb/>
　　　珏字玉潛號菊山會稽人<lb/>
　　冬青行<lb/>
<pb n="KR4i0062_WYG_079-6a"/>
馬箠問髐行南面欲起語野麕尚屯束何物敢盗取餘<lb/>
花拾飄蕩白日哀后土六合忽怪事蛻龍挂茅宇老天<lb/>
鑒區區千載䕶風雨<lb/>
冬青花不可折南風吹凉積香雪遥遥翠蓋萬年枝上<lb/>
有鳳巢下龍穴君不見犬之年羊之月霹靂一聲天地<lb/>
裂<lb/>
　　夢中作<hi>曰琯按遂昌雜録作林景熙今從輟耕録作珏詩</hi>
珠亡忽震蛟龍睡軒弊寧忘犬馬情親拾寒瓊出幽草<lb/>
<pb n="KR4i0062_WYG_079-6b"/>
四山風雨鬼神驚<lb/>
一坏自築珠丘土雙匣親傳竺國經獨有春風知此意<lb/>
年年杜宇哭冬青<lb/>
昭陵玉匣走天涯金粟堆寒起暮鴉水到蘭亭轉嗚咽<lb/>
不知真帖落誰家<lb/>
珠鳧玉雁又成埃斑竹臨江首重回猶憶年時寒食節<lb/>
天家一騎奉香來<lb/>
　　　<hi>輟耕録嵗戊寅有總江南浮屠者嘉朩揚喇勒智恃恩横肆勢燄爍人不可具狀十二月十有二日</hi>
<pb n="KR4i0062_WYG_079-7a"/>
　　　<hi>帥徒役頓蕭山發趙氏諸陵寢至斷殘支體攫珠襦玉柙焚其胔棄骨草莽閒時珏年三十二</hi>
　　　<hi>歳聞之痛憤亟貨其家具得白金百星許執劵行貸得白金又百星許乃具酒醪市羊豕邀里</hi>
　　　<hi>中少年若干輩狎坐轟飲酒且酣少年起請曰君儒者若是將何為焉唐慘然具以告願收遺</hi>
　　　<hi>骸共瘞之衆謝曰諾中一少年曰發丘中郎將眈眈餓虎事露奈何唐曰余固籌矣今四郊多</hi>
　　　<hi>暴骨取竄以易誰復知之乃斲文木為匱複黄絹為囊各署其表曰某陵某陵分委而散遣之</hi>
　　　<hi>蕝地以藏為文而告詰旦事訖來集出白金羡餘以酬戒勿泄越七日總浮屠下令裒陵骨雜</hi>
　　　<hi>置牛馬枯骼中築一塔壓之名曰鎮南杭民悲切不忍仰視了不知陵骨之猶存也禍滛不爽</hi>
　　　<hi>流傳京師上達四聰天怒赫赫飛風雷號令捽首禍者北焉山隂人始有籍籍傳唐氏者由是</hi>
<pb n="KR4i0062_WYG_079-7b"/>
　　　<hi>唐之義風震動呉越聲生勢長若胥江掀八月之濤名雖髙困固自若明年已夘後上元兩日</hi>
　　　<hi>唐出觀燈歸忽坐隕息奄奄若將絶者良久始蘇曰吾見黄衣吏持文書來告曰王召君導之</hi>
　　　<hi>往觀闕巍峩宫宇靚麗殆非人世閒有一冕旒坐殿上數黄衣貴人逡巡降揖曰藉君掩骸其</hi>
　　　<hi>有以報唐乃陞謁造王前王謂曰汝受命寠且貧兼無妻若子今忠義動天帝命賜汝伉儷子</hi>
　　　<hi>三人田三頃拜謝降出遂覺㒺不知其何也踰時越有治中袁俊齋至始下車為子求師有以</hi>
　　　<hi>唐薦者一見置賔館一日問曰吾渡江聞有唐氏瘞宋諸陵骨子豈其宗耶左右指君曰此是</hi>
　　　<hi>已袁大駭拱手曰君此舉豫讓不能抗也曵之坐北靣而納拜焉禮敬特加情款益篤叩知家</hi>
　　　<hi>徒四壁惻然嗟矜語左右曰唐先生家甚寒吾當料理使有妻有田以給左右逢迎爰諏爰度</hi>
<pb n="KR4i0062_WYG_079-8a"/>
　　　<hi>不數月二事俱愜聘婦偶故國之公女負郭食故國之公田所費一一自袁出人固竒唐之節</hi>
　　　<hi>而又竒唐之遇兩髙之曰二公真義士爾後獲三丈夫子鼎立頎頎凡夢中神所許稽其數無</hi>
　　　<hi>一不合咄咄怪事乃如此唐𦵏骨後又于宋常朝殿掘冬青樹植于所函土堆上有詩云云</hi>
　　王英孫<lb/>
　　　英孫字才翁<hi>一作子才</hi>號脩竹會稽人少保端明<lb/>
　　　殿學士克謙之子仕將作監主簿家饒于貲宋<lb/>
　　　亡後延致四方名士賦詠相娛與山隂徐受之<lb/>
　　　天祐並為一時人士所宗<lb/>
<pb n="KR4i0062_WYG_079-8b"/>
　　　<hi>林霽山王脩竹詩序云予數從公游嘯吟泉石毎一篇出有飛出宇宙之槩已而歛入絲粟寂</hi>
　　　<hi>乎無聲使人三歎不能已</hi>
　　岳武穆王墓<lb/>
埋骨西湖土一丘殘陽荒草幾經秋中原望斷因公死<lb/>
北客猶能說舊愁<hi>武林舊事</hi>
　　題髙房山夜山圖<lb/>
等閒吳越在毫端疊巘微茫月影寒一曲危闌人獨倚<lb/>
江山渾在夢中看<hi>鐡綱珊瑚</hi>
<pb n="KR4i0062_WYG_079-9a"/>
　　寶林寺<lb/>
飛來幾千載臺殿壓岧嶤落日飛仙鼠秋風下健鵰山<lb/>
腰㣲露石海眼暗通潮堪歎元英後詩名竟寂寥<hi>越詠</hi>
　　陳觀國<lb/>
　　　觀國字用賔會稽人王脩竹監簿之友<lb/>
　　送鄧牧心出陶山<lb/>
青山無送迎幽人自來去落葉若相送巻巻及行屨簷<lb/>
端有孤雲仍為守其處落葉惜人不在山孤雲尚期人<lb/>
<pb n="KR4i0062_WYG_079-9b"/>
再還斯人可期復可惜我處落葉孤雲閒<hi>呉禮部詩話</hi>
　　柴元彪<lb/>
　　　元彪字炳中號澤臞居士官察推有韤線集<lb/>
　　錢唐懐古<lb/>
百年朝市舊登覽若為情落日銅駝陌東風夾馬營路<lb/>
隨荆棘斷城與黍離平可惜西湖月燒燈兩度晴<lb/>
　　僧房夜冷<lb/>
山冷沒禁當那堪更漏長寒欺秋後扇風試夜來霜茭<lb/>
<pb n="KR4i0062_WYG_079-10a"/>
白心如墨冬青子亦黄秖宜煨芋栗齧引對緇郎<lb/>
　　秋日江郎道中<lb/>
豆花疎雨浥輕埃野店新涼入酒杯草帶斷烟棲古道<lb/>
樹含殘靄翳荒臺湖光隱見萍分合山色有無雲去來<lb/>
滿眼秋光無盡意三峯萬古碧崔嵬<lb/>
　　灌花<lb/>
小圃辛勤植衆芳年年雨露借恩光近來天氣髙難問<lb/>
抱甕從朝到夕陽<lb/>
<pb n="KR4i0062_WYG_079-10b"/>
　　上中齋相公<lb/>
年年長是客天涯幾向天涯夢到家歸到故家無一事<lb/>
兔葵鸎粟正開花<hi>以上柴氏四隱集</hi>
　　黄　庚<lb/>
　　　庚字星甫天台人嘗客山陰王脩竹監簿家與<lb/>
　　　嚴陵胡天放永嘉林霽山遊越中詩社試枕易<lb/>
　　　題推為第一有月屋漫稾<lb/>
　　王脩竹館舍即事<lb/>
<pb n="KR4i0062_WYG_079-11a"/>
池館翠涼處寛閒稱客居未仙猶閬苑不夢亦華胥竹<lb/>
淨堪居鶴荷香欲醉魚心清無箇事長日一編書<lb/>
　　秋色<hi>山陰詩社中選</hi>
憑髙望不極望斷動愁情落日凄涼處西風㸃染成丹<lb/>
楓明野驛白水浸江城馬上人回首戎戎黯客程<lb/>
　　鶴林仙壇寺<lb/>
古壇歸鶴杳野鹿自成羣嵐氣浮清曉鐘聲出白雲樹<lb/>
穿僧屋老水到寺門分人世無窮事山中了不聞<lb/>
<pb n="KR4i0062_WYG_079-11b"/>
　　見雁有懐<lb/>
滿眼西風憶故廬親朋音問久相疎年年江上無情雁<lb/>
只帶秋來不帶書<lb/>
　　枕易<hi>越中詩社試題都魁</hi>
古鼎烟銷倦㸃朱翛然髙臥夜寒初四簷寂寂半牀夢<lb/>
兩鬢蕭蕭一巻書日月㝠心知代謝陰陽回首驗盈虚<lb/>
起來萬象皆吾有收拾乾坤在草廬<lb/>
　　舟次摴蒱廟<lb/>
<pb n="KR4i0062_WYG_079-12a"/>
短櫂衝寒過浦東扁舟一葉載詩翁斷烟流水殘鴉外<lb/>
古木荒祠夕照中吟罷小樓何處笛酒醒孤枕半江風<lb/>
潮生潮落朝還暮堪歎浮生似轉蓬<lb/>
　　偶書<lb/>
頻年蹤跡墮江湖三徑苔荒憶舊廬身老方知生計拙<lb/>
家貧漸覺故人疎松薪拾去朝炊黍漁火分來夜讀書<lb/>
怨鶴驚猨應待我台山何日賦歸歟<hi>以上月屋漫稾</hi>
　　顧　逢<lb/>
<pb n="KR4i0062_WYG_079-12b"/>
　　　逢字君際吳郡人宋末舉進士不第學詩于周<lb/>
　　　弼稱顧五言自署其居為五字田家後辟呉縣<lb/>
　　　學官别號梅山樵叟有船窗夜話負暄雜録及<lb/>
　　　詩集<lb/>
　　善權寺<lb/>
英臺讀書地舊刻字猶存一閣出霄漢萬松連寺門洞<lb/>
深雲氣冷池淺鹿行渾山下流來水風雷日夜喧<hi>宜興縣志</hi>
　　早秋湖上<lb/>
<pb n="KR4i0062_WYG_079-13a"/>
藕花香裏去獨坐自尋詩秋意在何處夕陽將下時鳥<lb/>
幽忘立久山好覺行遲飲興忽然動橋邊有酒旗<lb/>
　　雪中同鄭所南訪趙溪梅<lb/>
移宅雖然逺攜笻到兩回只知相别去不道又重來溪<lb/>
鯽和冰煮鄰醅帶雪開詩家堪入畫滿眼玉樓臺<hi>以上珊瑚</hi>
<hi>朩難</hi>
　　林　同<lb/>
　　　同字子真號空齋處士福清人以世澤授官棄<lb/>
<pb n="KR4i0062_WYG_079-13b"/>
　　　不仕元兵至福州監丞劉仝子糾義兵即其家<lb/>
　　　置忠義局敵至同死之有孝詩一巻<lb/>
　　　<hi>劉後村跋子真性純孝父寒齋病左右侍湯藥至不忍入州應舉嘗赴胄試自里抵家得詩一</hi>
　　　<hi>巻十之九皆思親之言年未四十慨然罷舉志尤潔非躬耕不食植梅百株日哦其下</hi>
　　魏孝子<hi>役于大國陟彼屺兮瞻望母兮狄仁傑登山望雲曰吾親舍其下</hi>
念母嗟陟屺思親徒望雲可憐魏孝子不比狄參軍<lb/>
　　韓伯瑜<hi>母杖不痛哀母力弱對母悲泣梁彦先使焦通觀其像通感悟盡孝</hi>
母力今衰矣悲啼得杖輕流風在繪像猶足感焦生<lb/>
<pb n="KR4i0062_WYG_079-14a"/>
　　徐庻<hi>辭先主曰老母見蕤方寸亂矣王陵母曰為語陵母以老妾故持二心</hi>
不勝方寸亂豈暇二心持忍矣王陵將賢哉徐庻辭<lb/>
　　桓沖<hi>小字買德郎母病須羊以解以身質羊後為江州刺史</hi>
不辭身作質只為母須羊此日江州牧當年買德郎<lb/>
　　文中子<hi>汾水之曲冇先人之敝廬在有田可以具饘粥彈琴著書不願仕也</hi>
先人舊所理汾曲有田廬何意求聞達彈琴自著書<lb/>
　　王悅<hi>導之子有髙名事親色飬諸子莫及導見輒有喜色</hi>
色飬傾餘子髙名重一時足為丞相喜豈計外人知<lb/>
<pb n="KR4i0062_WYG_079-14b"/>
　　木蘭<hi>古樂府云阿爺無大兒木蘭無長兄願為市鞍馬從此替爺征</hi>
謹勿悲生女均之有至情縈能贖父罪蘭亦替爺征<hi>以上</hi>
<hi>孝詩</hi>
　　陳　巖<lb/>
　　　巖字清隱青陽人生宋末有九華詩集<lb/>
　　會仙峯<hi>在九華中峯之側趙知微嘗中秋遇雨率其徒登峯上月出雲浄諸峯呈露及歸復</hi>
　　　　　<hi>雨因名之</hi>
仙袂飄飄拂翠巔知㣲來此宴羣仙人間風雨山間月<lb/>
<pb n="KR4i0062_WYG_079-15a"/>
始信仙家别有天<lb/>
　　碧桃巖<lb/>
自要貪閒非避秦洞門隔斷世間塵山中不置四時歴<lb/>
開到碧桃知是春<hi>以上九華山志</hi>
　　馬南寶<lb/>
　　　南寶香山人景炎二年端宗航海過邑獻粟千<lb/>
　　　石拜權工部侍郎宋亡于厓山被執死之<lb/>
　　句<lb/>
<pb n="KR4i0062_WYG_079-15b"/>
目擊厓門天地改寸心難與夜潮消　衆星耿耿滄溟<lb/>
底恨不同歸一少微<hi>廣東通志</hi>
　　王　奕<lb/>
　　　奕字伯敬玉山人官本州教授自號玉斗山人<lb/>
　　　有東行斐稿<lb/>
　　絶句呈周日湖<lb/>
草帶黏天只辨星燧樓盡化作郵亭栁橋梅驛多來使<lb/>
只寄山中飬鶴經<hi>玉斗山人集</hi>
<pb n="KR4i0062_WYG_079-16a"/>
　　送謝疊山先生北行<lb/>
皇天久矣眼垂青盼盼先生此一行遺表不隨諸葛死<lb/>
離騷長伴屈原清兩生無補秦興廢一出仍闗魯重輕<lb/>
白骨青山如得所何湏兒女哭清明<hi>西江詩話</hi>
　　何　行<lb/>
　　　行字自強廣昌人生宋末為武平令<lb/>
　　題龍泉觀<lb/>
蓬萊境界隔風烟一帶銀河接九天禮斗瑶臺春草合<lb/>
<pb n="KR4i0062_WYG_079-16b"/>
豢龍石鉢玉沙圓紅雲幾片危樓上古木千尋落照邊<lb/>
惆悵仙人何處去空餘月色滿山川<hi>西江詩話</hi>
　　吳　倧<lb/>
　　　倧字尚賢歙人有漁磯脞語<lb/>
　　句<lb/>
舊聞有西山松風六月寒明當整襟屨舒笑青雲端招<lb/>
手塵外人瀹泉采芳蓀<hi>夏暑</hi>　<hi>方回桐江集</hi>
　　江　凱<lb/>
<pb n="KR4i0062_WYG_079-17a"/>
　　　凱字伯幾號雪矼婺源旃阬人許山屋之客山<lb/>
　　　屋愛之妻以子<lb/>
　　相士俞方塘<lb/>
方塘之鑒形可識方諸之鑒心始得相形何如更論心<lb/>
以貌取人當有失君不見虞皇項籍兩重瞳成湯曹交<lb/>
皆九尺<hi>新安文獻志</hi>
　　汪炎昶<lb/>
　　　炎昶字懋逺婺源人紫巖族孫有古逸民詩集<lb/>
<pb n="KR4i0062_WYG_079-17b"/>
　　　<hi>趙東山云古逸先生詩㣲婉遒勁亦時出于悲壯激烈</hi>
　　書興<lb/>
時時溪上行或與幽人遇手把一編書共倚崖邊樹鷺<lb/>
近始暫飛魚驚卻重聚佳景不待求足熟自知處稚子<lb/>
愛相隨似亦眈幽趣<lb/>
　　香嚴院<lb/>
犖确疲幽徑扶持仗瘦笻斷崖何處路細雨隔山鐘猨<lb/>
竊重簾果僧樵臥澗松人言深僻處别更有靈蹤<lb/>
<pb n="KR4i0062_WYG_079-18a"/>
　　南山<lb/>
宣平隱處今始過烟霞城郭路幾何野渡誰浮夕陽艇<lb/>
空山尚響樵人歌石壇荒涼疊苔蘚谷鳥啁唽深松蘿<lb/>
何當更值買酒至一笑使我朱顔配<lb/>
　　聞笛<lb/>
荒村犬吠人猶行驚鳥亂啼山月明南鄰擣砧適復罷<lb/>
何處吹笛秋更清疑含白龍堆外怨不恨黄鶴樓中聼<lb/>
螢飛露下百草溼倚風激烈思平生<lb/>
<pb n="KR4i0062_WYG_079-18b"/>
　　過往歳避地之所屋毁人遷<lb/>
依舊蒼苔小徑斜當時從此入山家心疑謬誤還疑是<lb/>
雨溼棠梨一樹花<hi>以上新安文獻志</hi>
　　黄誠性<lb/>
　　挽文丞相<lb/>
三百餘年樂育恩晩從科目得斯人﨑嶇嶺海期年國<lb/>
零落氊毛萬死身諸葛未亡猶有漢包胥欲泣更無秦<lb/>
挑燈忼慨歌梁父鬢髮蕭森<graphic n="KR0719" url="https://raw.githubusercontent.com/kanripo/KR-Gaiji/master/images/KR0719.png" mimeType="image/png"/>鬼神<hi>吳禮部詩話</hi>
<pb n="KR4i0062_WYG_079-19a"/>
　　葉　林<lb/>
　　　林字儒藻一字元文<hi>一作去文</hi>號本山錢唐人生<lb/>
　　　宋末隱大滌山沖天觀與鄧牧深相得或欲薦<lb/>
　　　之朝聞其清議而止大德丙午書偈案上泊然<lb/>
　　　而化衆稱髙行先生<lb/>
　　至道宫<lb/>
猶存巨鑊記熙豐翠靄春深古路通千百舂鋤一株樹<lb/>
野田飛下雪花風<hi>洞霄圖志</hi>
<pb n="KR4i0062_WYG_079-19b"/>
　　石室洞<lb/>
低垂石室洞杖屨易躋攀有路穿雲窟無門對月闗誰<lb/>
騎仙鹿去我笑國蝸跧若使今猶昨清宵聞珮環<lb/>
　　又登石室作<lb/>
逺遊貞白二仙家今日追尋路不賖七十二叢秋色裏<lb/>
有人曾約去看花<lb/>
石徑春深疊古苔洞天無鑰為誰開白雲本是無心物<lb/>
風趁松花作雨來<hi>以上洞霄詩集</hi>
<pb n="KR4i0062_WYG_079-20a"/>
　　鄧　剡<lb/>
　　　剡字光薦號中齋廬陵人祥興時歷官禮部侍<lb/>
　　　郎丞相文信公客也厓山兵潰為張𢎞範所得<lb/>
　　　教其次子得放還有中齋集<lb/>
　　挽文信公詩<lb/>
憶公淚懸河九地無處瀉想公騎赤龍請命蒼梧野世<lb/>
人醉生死翻笑獨醒者焉知千載英精爽皎不夜義士<lb/>
無廢興時運有代謝念昔䘮亂初公騎使君馬奮袂起<lb/>
<pb n="KR4i0062_WYG_079-20b"/>
勤王忼慨淚盈把須臾三萬衆如自九天下燈棊書檄<lb/>
交笑語雜悲咤捧土障洪河一繩維大廈至哉朝宗性<lb/>
百折終不舍身北冠自南血碧心肎化顔鉤凛忠勁杜<lb/>
詩蔚騷雅晉陽骨肉冤東市刀兵解精誠揭天日氣魄<lb/>
動夷夏丈夫如此何一死尤足怕田横老賔客白髮餘<lb/>
息假有時夢巖電意悟當飄灑非無中丞傳殺青自誰<lb/>
寫魂歸哀江南千秋俎鄉社<hi>吳禮部詩話</hi>
　　鷓鴣詞<lb/>
<pb n="KR4i0062_WYG_079-21a"/>
行不得也哥哥瘦妻弱子羸牸馱天長地濶多網羅南<lb/>
音漸少北語多肉飛不起可奈何行不得也哥哥<hi>遂昌雜録</hi>
　　歩月<lb/>
盈盈當春月含情隔幽櫺好懐不自制起坐可一庭百<lb/>
蟲未敢怨卉木正蔥菁餘光散草露乃復似秋螢<lb/>
　　夜聞雨聲歸思浩然<lb/>
西風響髙樹鄉夢去㠶前稚子衡門下先塋亂葉邊老<lb/>
來多一出歸去恰經年海燕巢何晩秋期落爾先<lb/>
<pb n="KR4i0062_WYG_079-21b"/>
　　午坐後亭<lb/>
隔簾遲日午風㣲社燕驚寒未肎歸讀了丹經成黙坐<lb/>
時時一片杏花飛<lb/>
　　望夫山<lb/>
朝望夫暮望夫一夕化作山石枯潮水去卻回行人來<lb/>
不來<hi>以上天下同文集</hi>
　　題龍山鐘<lb/>
豐山背後鐘霜月平原定夜半響鯨音隱隱天地應山<lb/>
<pb n="KR4i0062_WYG_079-22a"/>
靈鶴夢醒獨聽還獨詠蕭蕭蓬蒿中收入杜陵徑<hi>青原山志</hi>
　　避亂至烏巖山贈承節趙公<hi>山在香山縣東南</hi>
流水桃花又避秦誅茅西崦結為鄰如公尚友浮丘伯<lb/>
顧我早師梅子真棊酒從容新里社衣冠蕭散古遺民<lb/>
他年史傳收芳跡應許牽聯作隱人<hi>廣東通志</hi>
　　甘　泳<lb/>
　　　泳字泳之一字中夫崇仁人生宋末工詩不娶<lb/>
　　　有東溪集<lb/>
<pb n="KR4i0062_WYG_079-22b"/>
　　自述<lb/>
總角希聞道殘生乃付詩未曾前輩識敢辱近人知飄<lb/>
泊身餘健蕭閒鬢欲衰一簾書四壁寒日在清池<lb/>
　　過南湖<lb/>
忽有一事礙胸次擺脫不去呼酒來溟溟濛濛混沌在<lb/>
坦坦蕩蕩虛空開精神一生㽞筆墨形骸昨夜為尊罍<lb/>
年年看梅今白髮晴日江路行莓苔<hi>以上天下同文集</hi>
　　林　昉<lb/>
<pb n="KR4i0062_WYG_079-23a"/>
　　　昉三山人<lb/>
　　送西秦張仲實遊大滌洞天<lb/>
此時仙興發九鎖訪名峯玉洞晝飛鼠石池春浴龍異<lb/>
人花外見道士酒邊逢余欲采芳茗白雲何所從<hi>洞霄詩集</hi>
　　羅公升<lb/>
　　　公升字時翁吉之永豐人大父開禮從文丞相<lb/>
　　　勤王兵敗被執不食死公升以軍功授本邑尉<lb/>
　　　北游圖恢復不果有滄洲先生集<lb/>
<pb n="KR4i0062_WYG_079-23b"/>
　　秋懐<lb/>
舊日方山子凄涼寄一簞蟲聲來倦枕秋思入凭闌已<lb/>
是肱三折那堪指一彈中宵更風雨誰念客氊寒<lb/>
　　避地<lb/>
雨急啼鴉切山昏去客奔竄身楚南極獨立鄭東門卜<lb/>
處無神珓招餘有斷魂死生毫髮事不足累乾坤<lb/>
四海風濤日誰歟柱急流山東雄劇孟薊北化田疇氣<lb/>
静天閽晚星沈戌角秋如君關氣數寧不重離憂<lb/>
<pb n="KR4i0062_WYG_079-24a"/>
　　演福寺<hi>賈妃𦵏處</hi>
褘翟當年讓福人<hi>妃與謝后俱入宫穆陵主意于賈楊太后曰謝家有福遂立謝后</hi>
早亡何用羡長春帝鄉坏土真無憾愁絶龍沙萬里身<lb/>
<hi>以上滄洲集</hi>
　<lb/>
　<lb/>
　<lb/>
　<lb/>
<pb n="KR4i0062_WYG_079-24b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋詩紀事巻七十九<lb/>
</p>
<p>
</p>
  </div>
<div>
                <head>宋詩紀事巻八十</head>
    <p>
<pb n="KR4i0062_WYG_080-1a"/>
欽定四庫全書<lb/>
　宋詩紀事巻八十　　　　　　錢塘厲鶚撰<lb/>
　　鄭思肖<lb/>
　　　思肖字憶翁號所南福州連江人太學上舍應<lb/>
　　　博學宏詞科元兵南下叩閽上太后幼主疏辭<lb/>
　　　切直忤當路不報遂客吳下寄食城南報國寺<lb/>
　　　以終有錦錢集一百二十四圖詩集咸淳集中<lb/>
　　　興集<lb/>
<pb n="KR4i0062_WYG_080-1b"/>
　　　<hi>輟耕録先生剛介有立志會天兵南叩闕上疏犯新禁衆争目之由是遂變今名曰肖曰南義</hi>
　　　<hi>不忘趙北面他姓也隠居吳下一室蕭然坐必南向歳時伏臘望南野哭而再拜乃返人莫識</hi>
　　　<hi>焉工畫墨蘭不妄與人邑宰求之不得聞先生有田三十畝因脅以賦役取先生怒曰頭可斫</hi>
　　　<hi>蘭不可得過齊子芳之書塾云此世但除君父外不曾别受一人恩寒菊云禦寒不藉氷為命</hi>
　　　<hi>去國自同金鑄心其忠肝義膽于此可見思趙遺民録所南初名某宋亡乃改名思肖即</hi>
　　　<hi>憶翁與所南皆寓意也坐臥不北向扁其堂曰夲穴世界以本之十置下文則大宋也精墨蘭</hi>
　　　<hi>自更祚後為蘭不畫土根無所慿藉或問其故則云地為人奪去汝猶不知耶</hi>
　　伯牙絶弦圖<lb/>
<pb n="KR4i0062_WYG_080-2a"/>
終不求人更賞音只當仰面看山林一雙閒手無聊賴<lb/>
滿地斜陽是此心<lb/>
　　秦女吹簫圖<lb/>
弄玉飄飄仙女姿鳳皇低舞久相期簫中應有别一曲<lb/>
飛上青天影外吹<hi>以上一百二十圖詩集</hi>
　　逢陳宜之<lb/>
行李苦役役相逢古潤州千金一夜醉四海十年遊山<lb/>
静鬼行月宵涼人夢秋近聞邊事急畎畝得無憂<lb/>
<pb n="KR4i0062_WYG_080-2b"/>
　　送友人歸<lb/>
年髙雪滿簪喚渡浙江潯花落一杯酒月明千里心鳳<lb/>
凰身宇宙麋鹿性山林别後空回首冥冥煙樹深<lb/>
　　防隱者<lb/>
石竇雲封隱者家一溪流水繞門斜滿山落葉無行路<lb/>
樹上寒猨剥蘚花<lb/>
　　春日登城<lb/>
城頭啼鳥隔花鳴城外遊人傍水行遥認孤帆何處去<lb/>
<pb n="KR4i0062_WYG_080-3a"/>
柳塘烟重不分明<lb/>
　　春詞<lb/>
春氣暄妍御夾紗玉釵雙裊緑雲斜倚欄看徧庭前樹<lb/>
盡是枝頭結子花<lb/>
　　懐友<lb/>
今日樽前忽憶君為憐秋事又平分坐來凝睇西風久<lb/>
過盡天邊數片雲<lb/>
　　春日遊承天寺<lb/>
<pb n="KR4i0062_WYG_080-3b"/>
野梅香輭雨新晴來此閒聽笑語聲不管少年人老去<lb/>
春風歳歳闔閭城<lb/>
　　湖上漫賦<lb/>
蘚崖蒼潤雨初乾石罅飛泉噴雪寒啼斷禽聲山更静<lb/>
青松影下倚闌干<hi>以上咸淳集</hi>
　　隱居謡<lb/>
布衣暖菜羮香詩書滋味長<lb/>
　　醉鄉<lb/>
<pb n="KR4i0062_WYG_080-4a"/>
江潮初上玉船空假道青州一水通相去塵寰千萬里<lb/>
不愁日夜不春風<hi>以上中興集</hi>
　　自題推篷圖<lb/>
清曉清風吹過後露出青青一罅天一似推篷偷看見<lb/>
竹林半抹古蒼煙<lb/>
　　自題墨竹<lb/>
萬頃琅玕壓碧雲清風幽興渺無垠當時首肎說不得<lb/>
不意相知有此君<hi>以上鐡網珊瑚</hi>
<pb n="KR4i0062_WYG_080-4b"/>
　　龔　開<lb/>
　　　開字聖予號翠巖淮隂人<lb/>
　　　<hi>吳萊桑海遺録序聖予嘗與陸秀夫同居廣陵幕府宋亡潛居深隐立則沮洳坐無几席一子</hi>
　　　<hi>名浚毎令俯伏就其背按紙作唐馬圖風騣霧鬣豪骭蘭筋備盡諸態一持出人輒以數十金</hi>
　　　<hi>易之藉是不飢然竟以無所求而死居吳之日高郵龔璛為忘年友時人謂之楚兩龔以比漢</hi>
　　　<hi>之兩龔</hi>
　　髙馬小兒圖<lb/>
華驄料肥九分臕童子身長五尺饒青絲鞚短金勒緊<lb/>
<pb n="KR4i0062_WYG_080-5a"/>
春風去去人馬驍莫作尋常厮飬看沙陀義兒皆好漢<lb/>
此兒此馬俱可憐馬方三齒兒未冠天真爛漫好容儀<lb/>
楚楚衣裝無不宜豈比五陵年少輩胭脂坡下鬬輕肥<lb/>
四海風塵雖已息人才自少當愛惜如此小兒如此馬<lb/>
它日應須萬人敵老夫出無驢可騎乃有此馬騎此兒<lb/>
呼兒回頭為小駐停鞭聼我新吟詩兒不回頭馬行疾<lb/>
老夫對之空嘖嘖<lb/>
　　黑馬圖<lb/>
<pb n="KR4i0062_WYG_080-5b"/>
八尺龍媒出墨池崑崙月窟等閒馳幽州俠客夜騎去<lb/>
行過陰山鬼不知<lb/>
　　瘦馬圖<lb/>
一從雲霧降天關空盡先朝十二閑今日有誰憐瘦骨<lb/>
夕陽沙岸影如山<hi>以上吳禮部詩話</hi>
　　　<hi>湯垕畫鑒云此詩膾炙人口真有盛唐風致</hi>
　　陸右丞君實輓詩<lb/>
立事寧將敗事論在邊難與在朝分從來大地為滄海<lb/>
<pb n="KR4i0062_WYG_080-6a"/>
可得孤臣抱幼君南北一家今又見乾坤再造古曾聞<lb/>
他年自有春秋筆不比田横祭墓文<lb/>
數關天地人何與分在君臣禮可無周粟如山夷叔餒<lb/>
史書猶日臼嬰誣舊邦新命方開化公法私情本不渝<lb/>
忠義未湏論彼此後先崇長是昌圖<hi>以上陸右丞蹈海録</hi>
　　自題中山出遊圖<lb/>
髯君家本住中山駕言出遊安所適謂為小獵無鷹犬<lb/>
以為意行有家室阿妹韶容見靚妝五色臙脂最宜黑<lb/>
<pb n="KR4i0062_WYG_080-6b"/>
道逢驛舍須少憩古屋無人供酒食赤幘烏衫固可烹<lb/>
美人清血終難得不如歸飲中山釀一醉三年萬縁息<lb/>
卻愁有物覰髙明入姨豪買他人宅侍<hi>闕</hi>君醒為埽除<lb/>
馬嵬金䭾去無跡<lb/>
　　　<hi>鐡網珊瑚翠巖自記人言墨鬼為戲筆是大不然此乃書家之草聖也豈有不善真書而能作</hi>
　　　<hi>草者在昔善畫墨鬼有似頤真趙千里千里丁香鬼誠為竒特所惜去人物科大逺故人得以</hi>
　　　<hi>戲筆目之頤真鬼雖甚工然其用意猥近甚者作髯君野溷一豪猪即之妹子持杖披襟趕逐</hi>
　　　<hi>此何為者耶僕今作中山出游圖盖欲一酒頤真之陋庻不廢翰墨清玩譬之書猶真行之間</hi>
<pb n="KR4i0062_WYG_080-7a"/>
　　　<hi>也鍾馗事絶少僕前後為詩未免重用今即他事成篇聊出新意焉耳</hi>
　　僕為虛谷先生作玉豹馬先生有詩見酬極筆勢<lb/>
　　之馳騁乃以此詩報謝<lb/>
南山有雄豹隱霧成變化竒姿驚世人毛物亦增價天<lb/>
上房星浥瑞光孕成白馬而黑章為誰容易來中國風<lb/>
雪天山道路長頭為王欲得方目為相欲得明脊為將<lb/>
軍欲得強腹為城郭欲得張絶憐此馬皆具足十五肋<lb/>
中包腎腸嗟予老去有馬癖豈但障泥知愛惜千金市<lb/>
<pb n="KR4i0062_WYG_080-7b"/>
駿巳無人秃筆松煤聊自得君侯昔如汗血駒名場萬<lb/>
馬曾先驅山林鐘鼎今何有歳晩江湖託著書白雲未<lb/>
信仙鄉逺黄髮鬖鬖健有餘飲酒百川猶一吸吟詩何<lb/>
嫌萬夫敵我持此馬將安歸投之君侯如獻璧君侯作<lb/>
詩凛馳騖八荒滿盈動雷雨定知此馬知此意獨欠老<lb/>
奚通馬語曹將軍杜工部各有一心存萬古其傳非畫<lb/>
亦非詩要在我輩之襟期君侯君侯知不知<hi>鐡網珊瑚</hi>
　　自題山水巻<lb/>
<pb n="KR4i0062_WYG_080-8a"/>
谷口長松㵎底藤石橋山路晚登登囊琴斗酒來何暮<lb/>
空負寒齋昨夜燈<hi>退谷消夏記</hi>
　　題趙鷗波髙士圖<lb/>
雪氣侵人臥欲僵苦勞明府到藜牀主賔問荅皆情話<lb/>
何用閒名入薦章<hi>式古堂書考</hi>
　　張逢原<lb/>
　　　逢原字淵甫鹽官人横浦先生之後官漳州簽<lb/>
　　　判宋亡不仕句曲外史伯雨其孫也<lb/>
<pb n="KR4i0062_WYG_080-8b"/>
　　題髙房山夜山圖<lb/>
地位清髙眼界寛盡收風景入毫端廢宫臺榭和煙鎻<lb/>
隔岸江山對月㸔一水中分吳越近層樓低接斗牛寒<lb/>
有聲畫意吟難了更把瑶琴膝上彈<hi>鐡綱珊瑚</hi>
　　王　鎡<lb/>
　　　鎡字介翁括蒼人嘗官縣尉當帝昺播遷棄印<lb/>
　　　綬歸隱湖山與尹緑坡虞君集葉柘山諸人結<lb/>
　　　社賦詩有月洞吟<lb/>
<pb n="KR4i0062_WYG_080-9a"/>
　　送黙然上人歸天台<lb/>
孤雲不定心持鉢度寒林野飯青蒲潔客程黄葉深海<lb/>
風潮水發山雨曉煙沈歸到石橋日應㸔瀑布吟<lb/>
　　早行<lb/>
客程因太早卻費一更眠落月已歸海殘星猶在天櫓<lb/>
聲荷葉浦螢火豆花田隔岸誰家起青燈逺樹邊<lb/>
　　谿村<lb/>
水路隨山轉谿晴踏輭沙斜陽曬魚網疎竹露人家行<lb/>
<pb n="KR4i0062_WYG_080-9b"/>
蠏上枯岸飢禽銜落花老翁分石坐閒話到桑麻<lb/>
　　古杭感事<lb/>
國事彫零王氣衰東南豪傑竟何之雲埋廢殿排班石<lb/>
草臥前朝記事碑沙漲浙江龍去逺天寛北闕鳳歸遲<lb/>
可憐不老吳山月曾照官家寵幸時<lb/>
　　尹緑坡山閒吟所<lb/>
苔痕分路見人家犬䕶籬根臥落花一片林塘詩境界<lb/>
四時花果隱生涯鉏山揀日春栽藥汲水和雲夜煮茶<lb/>
<pb n="KR4i0062_WYG_080-10a"/>
耕録有文須㸃㸔旋揺松露入朱砂<lb/>
　　訪庭植上人<lb/>
苔侵坐處石頭青滿屋春雲不用扃入定醒來香印冷<lb/>
一簾花雨溼殘經<lb/>
　　段橋春望<lb/>
拾翠車閒輦路塵山南山北杜鵑春誰家庭院東風裏<lb/>
吹出桃花不見人<lb/>
　　裁衣曲<lb/>
<pb n="KR4i0062_WYG_080-10b"/>
燒罷心香午夜闌玉纖輕捻剪刀寒衣成恐不如郎意<lb/>
獨試燈前照影看<lb/>
　　春酌<lb/>
酒闌歌罷翠簾遮月栁驚啼子夜鴉多少斷雲心上事<lb/>
結成香夢是梨花<lb/>
　　燈花<lb/>
喜信今宵報與誰玉人曾翦畫雙眉等閒開落銀釭見<lb/>
只閉春風不得知<hi>以上月洞吟</hi>
<pb n="KR4i0062_WYG_080-11a"/>
　　萬嚞<lb/>
　　　嚞字愚公仙居人<lb/>
　　中秋寄陳碧棲<lb/>
秋氣清如此秋花香奈何人生還健在月色況明多有<lb/>
酒君當醉無愁我欲歌樓髙俯松頂誰共酌姮娥<lb/>
　　絶句<lb/>
少日時時負百憂從人絡馬與牽牛中年置此身如竹<lb/>
荏苒風前得自由<hi>以上吳禮部詩話</hi>
<pb n="KR4i0062_WYG_080-11b"/>
　　杜濬之<lb/>
　　　濬之字若川金華人旃之孫領鄉貢宋亡矯行<lb/>
　　　晦迹寄食西峯僧寺以終<lb/>
　　述志詩<lb/>
寧枉百里歩曲朩不可息寧忍三日飢邪蒿不可食雖<lb/>
云食息頃便分淑與慝志士當暮年聞道轉歷歷要使<lb/>
此一身如琢復如滌整冠與納履㣲嫌費疏剔未若𤓰<lb/>
李地絶不見吾迹<lb/>
<pb n="KR4i0062_WYG_080-12a"/>
　　書警<lb/>
食李弗言苦食梅弗嫌酸不為身所累且從心所安吾<lb/>
分固云薄吾志亦非單静看如山禍差之一念間所得<lb/>
甚𦕈𦕈所䘮已漫漫百年修不足一朝容易殘雖處四<lb/>
壁立如享萬鍾寛静坐明月窟濯足清風灘<hi>以上金華府志</hi>
　　錢仲鼎<lb/>
　　　仲鼎字德鈞通州人宋末領鄉薦<lb/>
　　題趙鷗波髙士圖<lb/>
<pb n="KR4i0062_WYG_080-12b"/>
在昔洛陽雪深丈餘士也髙臥來令尹車今年吳淞雪<lb/>
復何如積素一色鷗鷺有無之子江臯修亭是居<lb/>
有琴有書有酒有魚賞静獨眺聊以自娛挹兹清風凛<lb/>
凛起余此景此圖再巻再舒<lb/>
　　水村歌<lb/>
舟揺揺兮風嫋嫋兮波鱗鱗兮鷗翩翩兮扣舷漁歌兮<lb/>
孰知其他兮<hi>以上珊瑚網</hi>
　　胡一桂<lb/>
<pb n="KR4i0062_WYG_080-13a"/>
　　　一桂字廷芳婺源人宋末鄉貢進士學者稱雙<lb/>
　　　湖先生<lb/>
　　冬至寓建陽作<lb/>
繡日添漢宫書雲紀晋觀山家獨奚為剛腸占易彖幽<lb/>
人意欣然起坐視晴漢大化回初陽茫茫今巳旦川泳<lb/>
有遊魚雲飛見翔雁滯畱本何心永懐發孤歎誠哉利<lb/>
攸往觀辭思過半<hi>新安文獻志</hi>
　　陳　普<lb/>
<pb n="KR4i0062_WYG_080-13b"/>
　　　普字尚德閩之寧德人為恂齋韓氏門人韓出<lb/>
　　　于慶元輔氏蓋考亭的派也宋亡後三辟為本<lb/>
　　　省教授不起有石堂集<lb/>
　　秋日即事<lb/>
夜牀輾轉恨明遲曉髮梳寒倚竹扉樹影紙窗風作色<lb/>
蛬聲壁罅月流輝三杯白酒窮年客滿篋紅塵隔嵗衣<lb/>
遥想閒鷗江上路蓼花楓葉雨霏霏<lb/>
　　野歩六言<lb/>
<pb n="KR4i0062_WYG_080-14a"/>
黄犢眠中荒草鷺鷥立處枯荷宦海風濤舟檝故山烟<lb/>
雨松蘿<lb/>
紅葉林風颯颯蒼苔徑雨斑斑人跡石邊流水樵歌鳥<lb/>
外青山<lb/>
　　自哂<lb/>
鬬雞走馬醉髙陽今日歸來兩鬢霜無限少年心上事<lb/>
半簾豆雨語寒螿<lb/>
　　荀彧<lb/>
<pb n="KR4i0062_WYG_080-14b"/>
亂離揀得一枝棲得道争知卻是迷曹操若逢諸葛亮<lb/>
暮年當作漢征西<lb/>
　　北地王諶<lb/>
何物譙周口似簧幾年漢帝手牽羊紛紛蜀土祠諸葛<lb/>
香火曾分北地王<lb/>
　　顔杲卿<lb/>
驪宫歌笑入青雲曾識常山有戰塵忠骨已凘餘髪在<lb/>
因人得見夢中身<hi>以上石堂集</hi>
<pb n="KR4i0062_WYG_080-15a"/>
　　　<hi>湘烟録此詩盖指杲卿見夢明皇妻疑髮動之事</hi>
　　蘇壽元<lb/>
　　　壽元字仁仲號北溪安福人<lb/>
　　贈風鑑<lb/>
空有竒胸貯石渠功名不許老頭顱憑君細閲寒窗下<lb/>
還有他年房杜無<hi>四朝詩</hi>
　　韓性同<lb/>
　　　性同字伯循别號古遺與陳石堂同里而及其<lb/>
<pb n="KR4i0062_WYG_080-15b"/>
　　　門入元不仕<lb/>
　　岳王墓<lb/>
妖星隳地芒角赤龍劔悲號風蕭瑟中原王氣挽不回<lb/>
將軍一死為毛擲秦家小兒真戲劇播弄造化揺樞極<lb/>
指讐為親忠且逆隻手上遮天眼碧九重茫茫隔天日<lb/>
無由下燭臣愚直臣愚萬死不足惜國恥未湔猶憤激<lb/>
古墳埋寃血空瀝風雨年年土花蝕我恐精忠埋不得<lb/>
白日英魂土中泣請將衰骨斲苔痕獻作吾皇補天石<lb/>
<pb n="KR4i0062_WYG_080-16a"/>
<hi>曹氏歷代詩選</hi>
　　孫　嵩<lb/>
　　　嵩字元京號艮山休寧人以薦入太學有艮山<lb/>
　　　集<lb/>
　　　<hi>朱大同云孫上舍宋亡後歸隱海寧山中自號艮山示不復仕杜門賦詠鍛苦鍊枯棲斷淪絶</hi>
　　　<hi>以寄其沒世無涯之悲時婺源有制幹許月卿先生者亦宋進士宋亡歸隱製齊衰服之以居</hi>
　　　<hi>月卿壻江凱及汪炎昶皆絶意當世俱從嵩遊其詩悲壯激烈讀之可知其為人</hi>
　　開歳連日隂雨<lb/>
<pb n="KR4i0062_WYG_080-16b"/>
老杜詩章五百年為吾替寫早春篇恰從元日踰人日<lb/>
重有隂隂冷落天<lb/>
日日嵐陰守翠微清溪平沒釣魚磯流鶯一任無來意<lb/>
直恐梅花半樹稀<lb/>
新草天涯入斷魂若為有意眺郊原只應老子春愁少<lb/>
須著瀟瀟雨暗村<lb/>
　　覓佳山水遷居未能又力役不休<lb/>
㣲吟清嘯有孤懐歷落嶔﨑已大乖芳草何心知世事<lb/>
<pb n="KR4i0062_WYG_080-17a"/>
閒雲肆意繞天涯前時絶喜王官谷此去聊堪阿里街<lb/>
一語作銘君記取騰騰任運莫安排<lb/>
　　竹枝詞<lb/>
灩澦堆頭君莫行瞿塘峽裏不論程龍吟小雨蜀天黑<lb/>
等有明朝春水生<lb/>
峽路隂隂無四時寒雲鳥道挂天危荒亭敗驛此何處<lb/>
望帝江山聞子規<lb/>
黄牛廟前鴉鸛棲黄魔宫外梟鵩啼估客酹神巫嫗醉<lb/>
<pb n="KR4i0062_WYG_080-17b"/>
青林日轉風凄凄<lb/>
　　生日<lb/>
雲外荒村半掩扉門弧事業與心違悠悠歳月山林老<lb/>
納納乾坤道路非鴻雁關河秋滿眼梧桐風雨冷侵衣<lb/>
蓼莪自是長休廢獨立蒼茫一歎欷<lb/>
　　哭程晦夫<lb/>
握手論交意氣真舊遊四顧黯傷神陪從金馬門中客<lb/>
和唱銅駝陌上春尚謂鄉邦離有合忍聞丘壟夜無晨<lb/>
<pb n="KR4i0062_WYG_080-18a"/>
夕陽古道曾經別腸斷西風淚滿巾<hi>以上方回桐江集</hi>
　　曲江頭<lb/>
君不見曲江頭離離衰草寒雲秋今人不見昔人遊昔<lb/>
人不見今人愁欲談往事無耆舊沈吟千載空搔首盛<lb/>
衰倚伏如寒暄秦時宜春苑漢世樂遊園更復唐人宫<lb/>
殿擁千門往來古今但如此同一溶溶曲江水<lb/>
　　秋懐<lb/>
秋蟲日以喧秋樹日以疎君聽草根蛬泣弔風中梧壯<lb/>
<pb n="KR4i0062_WYG_080-18b"/>
士秋懐涕及此清霜初<lb/>
從來感秋人一例皆楚聲吾聞古燕趙慷慨多不平惜<lb/>
哉宋玉辭不使荆軻聼<lb/>
何處秋聲多竹外聲歷歷凄切不禁寒蕭蕭舊時碧此<lb/>
中白髮愁餉與秋風客<lb/>
疇昔旅江湖夜夜南飛雁山園柿栗多出户望河漢秖<lb/>
今寒雁時中夕起三歎<lb/>
黄山秋雕鎪風露洗崖㟧行行聼清猨處處采靈藥秋<lb/>
<pb n="KR4i0062_WYG_080-19a"/>
雲老石牀已後十年約<lb/>
　　冬夜雜興<lb/>
牧童與樵叟共載牛背歸我無薪蒸計南山松櫟稀寒<lb/>
風昨日至須用葺我扉破扉故可葺何以完我衣人生<lb/>
有定分勿怪生理微<lb/>
　　行都餞嵗<lb/>
插架餘殘厯挑燈憶故鄉年光蛇赴壑羈跡雁隨陽禁<lb/>
闕迎儺鼔鄰街祭竈香英雄湏自力容易鬢毛蒼<lb/>
<pb n="KR4i0062_WYG_080-19b"/>
　　臨安錢武肅廟<lb/>
吳越歸旗纛風雲初鼔鼙錦䝉山樹徧弩射海潮低龍<lb/>
鳳城蔥鬱牛羊墓慘悽古祠存故里秋草廡東西<lb/>
　　春日武康遊望過孟東野故居<lb/>
殘靄初收半在沙一川芳草趁溪斜羣峯古意汪芒國<lb/>
廢地詩情正曜家天末凄迷浮野色柳邊駘蕩受春華<lb/>
更攜尊酒看修竹不為前陂得意花<lb/>
　　紫陽夜坐<lb/>
<pb n="KR4i0062_WYG_080-20a"/>
一夜燈前白紵單沈吟有此夏初寒露零若與人相語<lb/>
松杪蕭蕭下石壇<lb/>
　　姑蘇元夕<lb/>
茂苑長洲滿地春吳兒歌舞逐時新風流百巧花燈手<lb/>
猶是夫差國裏人<hi>以上新安文獻志</hi>
　　孫　巖<lb/>
　　　巖字次臯號爽山嵩之弟有爽山集<lb/>
　　　<hi>方虚谷序云長孫君嵩元京詩清勁苦淡如其為人小孫君巖次臯予未之識忽袖詩訪于武</hi>
<pb n="KR4i0062_WYG_080-20b"/>
　　　<hi>林亦清勁苦淡如其兄</hi>
　　去冬過石潭上時吳義夫同行欣然謂予曰詩境<lb/>
　　甚佳今日再過有作將寄義夫<lb/>
長潭有令姿山緑納空洞軒軒吳武陵曾此接飛鞚殷<lb/>
勤顧我笑詩材不勝用重來春事深物采尤錯綜褚小<lb/>
強懐大秀異肎受控沈吟日已昃十彀纔一中故人抱<lb/>
才藻衆象入嘲弄即今温水館匡坐教弦誦嗟哉實前<lb/>
語束葦代杗棟明當寄東風烟水發清夢<lb/>
<pb n="KR4i0062_WYG_080-21a"/>
　　畱武林<lb/>
訪客城南隅故第何其雄曲池猶瀁漭土山尚巃嵸頗<lb/>
聞此中人易姓良悤悤往時恩澤侯意氣干晴虹樂曲<lb/>
播秦城衣制聞漢宫恨不逢季倫詎肎交毛公斥地西<lb/>
鄰去伐木南山空百楹一傳舍顧極當年工悠悠感成<lb/>
敗何獨操鏝翁<lb/>
　　觀漁行<lb/>
霜降平湖鑑羣象中有黄魚幾一丈漁師早已中豪家<lb/>
<pb n="KR4i0062_WYG_080-21b"/>
今旦連舟布新網東西南北三重圍圍形漸縮如小池<lb/>
孟獲身窮吕布窘尚許性命延斯湏舊與鱒魴同出入<lb/>
爾暇悲憐禍相及日斜創甚上平沙兩岸居人如堵立<lb/>
𣺌𣺌腥風吹水雲賣魚沽酒賽湖神醉來預唱江南春<lb/>
　　和元京兄賦蘋花<lb/>
一春觀物眼紅紫厭繽紛此水浮明玉何人翦白雲恵<lb/>
風遊漢女吉日禮湘君地僻應無是畱花混藻芹<lb/>
　　兵後績溪道中<lb/>
<pb n="KR4i0062_WYG_080-22a"/>
古道縁流水寒郊帶斷烟稀疎鴉種麥羞澀女耕田人<lb/>
事休兵後秋懐落木前小蘇遺翰墨今古一山川<lb/>
　　　<hi>方虚谷云休兵落木之句非近人晚進所能到</hi>
　　陳監丞用韻見贈亦和以謝<lb/>
肅肅東方老依人可計年名言傾蓋後古意結繩前君<lb/>
户仍多轍予琴故一弦不應昌歜味置在衆肴先<lb/>
　　九日呈戴兄<lb/>
一别三十載而今近講堂蕭條同甲子強健又重陽萸<lb/>
<pb n="KR4i0062_WYG_080-22b"/>
菊數杯酒烟雲千仞岡偶然為此夢寧復次公狂<lb/>
　　　<hi>方虚谷云類陳后山</hi>
　　出越城舟行紆道以避過兵<lb/>
擾擾紅巾起草間舊遊何地不搶殘歸囊薄有桃花米<lb/>
行路如經竹節灘戰馬冬來横殺氣扁舟北去解憂端<lb/>
曲肱便結湏臾夢栁暗黟川把釣竿<lb/>
　　武林絶句<lb/>
繽紛迎酒伎宛轉賣花聲偶似承平世攜書試鳳城<lb/>
<pb n="KR4i0062_WYG_080-23a"/>
比屋單衣日名城冷食天居人多上冢逺客未歸田<lb/>
　　樹隂<lb/>
春去空山啼乳鸎鸎邊老樹冪新青一瓢挂此坐終日<lb/>
即是蘇家擇勝亭<hi>以上新安文獻志</hi>
　　滕　塛<lb/>
　　　塛字仲塞號星崖婺源人<lb/>
　　　<hi>汪幼鳳云星崖常命其兄子舜父求文丞相遺墨舜父得所書過金陵驛詩以歸日懸于堂焚</hi>
　　　<hi>香拜泣又過西湖拜岳将軍墓有相對含悲石翁仲老衰無淚落秋風之句其忠義盖天性也</hi>
<pb n="KR4i0062_WYG_080-23b"/>
　　東城<lb/>
東城有髙樓峩峩冠城闕我來屬昏暮見此初上月遥<lb/>
天羅江山極目如霽雪江山秀如此豈不生豪傑臨風<lb/>
一髙歌達曙何由歇<hi>新安文獻志</hi>
　　張　炎<lb/>
　　　炎字叔夏號玉田又號樂笑翁循王諸孫本西<lb/>
　　　秦人家臨安生于淳祐閒宋亡落魄縱遊工為<lb/>
　　　長短句<lb/>
<pb n="KR4i0062_WYG_080-24a"/>
　　　<hi>鄧牧心云玉田春水一詞絶唱今古人以張春水目之</hi>
　　　<hi>舒閬風云叔夏詩有姜堯章深婉之風</hi>
　　腰帶水<hi>在奉化州西五十里</hi>
犀繞魚懸事已非水光猶自溼雲衣山中幾日渾無雨<lb/>
一夜溪痕又減圍<hi>延祐四明志</hi>
　　潘文虎<lb/>
　　　文虎字武子金沙人<lb/>
　　寓言詞<hi>為被虜婦作</hi>
<pb n="KR4i0062_WYG_080-24b"/>
交交桑扈交交桑扈桑滿牆隂三月暮去年蠶時處深<lb/>
閨今年蠶時渉逺路路傍忽聞人采桑恨不相與攜傾<lb/>
筐一身不蠶甘凍死秖憶兒女無衣裳<hi>山房隨筆</hi>
　　陳　森<lb/>
　　　森字茂卿婺州人生宋末卒以詩殉𦵏<lb/>
　　南海南<lb/>
連弩聲獰黑風壯白日滄波影相盪神蛟一去還不還<lb/>
淚溼空荒捲烟浪盤渦蜃氣髙矗天老鯨巨鼇那忍眠<lb/>
<pb n="KR4i0062_WYG_080-25a"/>
老鯨已化子獨返越山越水青茫然樓船夜半猩猩語<lb/>
黄葛花開墜秋雨<hi>金華詩粹</hi>
　　陳　深<lb/>
　　　深字子㣲平江人宋亡棄舉子業閉門著書有<lb/>
　　　寧極齋稾<lb/>
　　曹叔時見過索餞篇<lb/>
泄雲䝉朝日微雨霑庭除幽人掩關臥門外無來車曹<lb/>
子别經歳枉道過我廬謂余抱文藝胡為守鄉閭余曰<lb/>
<pb n="KR4i0062_WYG_080-25b"/>
匪髙尚褊性渉世疎上奉白髮親餘暇讀我書豈如叔<lb/>
時甫妙年美名譽詞華爛絺繡問學滋新畬奉子一巵<lb/>
酒聊為談斯須威鳳翔髙閣逸驥騰雲衢及時樹逺業<lb/>
臨事毋躊躕<lb/>
　　内人臂白鸚鵡圖<lb/>
華清宫中歌既醉南海竒禽逺爭致玉環最愛雪衣娘<lb/>
當時曾得龍顔媚璿房雕檻春日長繡綳嬌兒在傍戲<lb/>
君王憐汝解語言懐恩不說宫中祕臨風鷙鳥何軒軒<lb/>
<pb n="KR4i0062_WYG_080-26a"/>
歎惜純良遭猛厲苕翁寫出當時事側立紅衫内人臂<lb/>
江花滿地不忍看空拂畫圖憐俊慧<lb/>
　　南遊<lb/>
驅車登逺道白日忽西流宇宙驚新夢山河感舊遊雲<lb/>
迷江令宅月澹庾公樓巳巳知何奈長歌去國愁<lb/>
　　悼亡<lb/>
短日一何急殘宵不肎明霜寒那有夢月落重傷情壁<lb/>
凍琴絲斷風驚燭淚盈㣲言憶王衍達理誤莊生<lb/>
<pb n="KR4i0062_WYG_080-26b"/>
　　南湖史君製暗香湯竒甚賦絶句求之<lb/>
霧閣雲窗深閉春㣲聞玉杵擣清聲元霜秖許雲英見<lb/>
地上詩人渴夢生<hi>自注時侍姬新至故戲及之寧極齋槀</hi>　<hi>以上</hi>
　　劉　鑑<lb/>
　　　鑑字清叟號立雪江西人少年才氣卓犖連蹇<lb/>
　　　不第中更世故蹙頞悲吟鰥居隠處年踰七十<lb/>
　　　而終有立雪稾<lb/>
　　　<hi>同門生鄧光薦序其第五槀云余嘗評君一生琢對匠語洗削治擇齒牙閒纚纚有聲大率成</hi>
<pb n="KR4i0062_WYG_080-27a"/>
　　　<hi>就精切二字而已今皮毛落盡孤立兀然雷霹之琴火成之鐻潮湍激齧之山皆自然成趣有</hi>
　　　<hi>不假繩削而合蓋于是門外雪三尺矣得其髓者非齊腰子不能</hi>
　　題醉月亭<lb/>
采石江頭李太白狂不奈煩宫錦窄赤壁磯下蘇東坡<lb/>
一葉泛泛凌風波當時有月并有酒和酒和月吞入口<lb/>
酒腸得月冷于冰化作瑰辭喧宇宙兩首賦百篇詩千<lb/>
秋萬古稱絶竒兩翁不作歸來鶴玉宇瓊樓寒漠漠若<lb/>
得長江變潑醅少住人間亦差樂望圓晦缺秋復春古<lb/>
<pb n="KR4i0062_WYG_080-27b"/>
來明月今來人我時舉酒問明月月亦團團譍不得鐡<lb/>
如意玉唾壺我歌君和聲嗚嗚爛醉起舞嗔人扶問影<lb/>
莫是李與蘇月中仙子知得無<lb/>
　　寄朱約山<lb/>
歲晚江空烟水寒楓林葉落楚天寛苦無雁足書難寄<lb/>
作盡鳶聲吟未安晉帖臨成思入石離騷讀罷擬栽蘭<lb/>
老來絶被梅花惱後會君應笑我孱<lb/>
　　謁蕭小山<lb/>
<pb n="KR4i0062_WYG_080-28a"/>
一冬晴暖春相似欲扣吟關未有詩折得梅花裝擔<hi>了</hi>
起程還是雪飛時<lb/>
一水凝寒棹不開幾人于此欲船回思君卻有扁舟興<lb/>
半夜直衝風雪來<hi>以上立雪稾</hi>
　　葛慶龍<lb/>
　　　慶龍九江人寓越<lb/>
　　　<hi>霏雪録葛慶龍號秋巖又號寄漁翁江南野道人蚤年嘗入匡廬學浮屠法稱璹書記不樂遂</hi>
　　　<hi>歸俗放浪江湖中名公鉅卿酒徒劒客多與之遊好為詩落落有氣毎風日清美乗筍輿遊天</hi>
<pb n="KR4i0062_WYG_080-28b"/>
　　　<hi>衣雲門諸山年逾七袠齯齒童顔終歲不澡沐肌體清潔衣垢不生蚤蝨化去王君理得函其</hi>
　　　<hi>骨于仙人洞仍鐫石為肖像并一鶴于洞中在山隂縣西北六十里至今稱葛仙洞</hi>
　　贈僧<lb/>
七軸蓮經供茗瓢一龕繡佛挂松寮舶香亦帶魚龍氣<lb/>
自采枝頭柏子燒<lb/>
　　謝理得惠書<lb/>
五朶飛來漬剡藤重重響似水泠泠不教落在紅塵耳<lb/>
讀與青松白鶴聽<lb/>
<pb n="KR4i0062_WYG_080-29a"/>
　　詠黄石公<lb/>
挾書律重火猶光天下嚴搜不敢藏圯上老人無見者<lb/>
一編親寫授張良<lb/>
　　笻杖<lb/>
白髮慵巾短短衣閒行斜倚小笻枝自家弄影猶癡絶<lb/>
只似初騎竹馬時<lb/>
　　題仙人洞并謝草堂方公所贈石匣<lb/>
多謝林僧亦好竒新遺石匣我酬詩鶴胎收卻雲封裹<lb/>
<pb n="KR4i0062_WYG_080-29b"/>
付囑山靈木客時<lb/>
雲長鎮洞有時開石匣終藏化鶴胎千歳不湏華表柱<lb/>
飛鳴南向洞山來<hi>以上霏雪録</hi>
　　遊寶林寺<lb/>
坐如有待思依依看竹迴廊出寺遲窅窅緑隂清寂處<lb/>
半窗斜日兩僧棊<hi>越詠</hi>
　　于　石<lb/>
　　　石字介翁婺之蘭谿人業詞賦自負甚髙宋亡<lb/>
<pb n="KR4i0062_WYG_080-30a"/>
　　　隱居不出一意于詩因居鄉自號紫巖晚徙城<lb/>
　　　中更號兩谿有集<lb/>
　　探梅分韻得香字<lb/>
絶壁兩屨雲荒村半橋霜孤往欲何之林下幽徑長寒<lb/>
梅在何許臨風幾徜徉誰家斷籬外一枝寄林塘水静<lb/>
不揺影竹深難䕶香無言獨倚樹山空月荒涼<lb/>
　　路傍女<lb/>
路傍誰家女躊躕不能去自言妾小時家本樵川住十<lb/>
<pb n="KR4i0062_WYG_080-30b"/>
五嫁良人長年秉機杼辛勤奉舅姑足不越庭户去年<lb/>
秋棗紅邊人健如虎移家入深林自謂百無慮空山鳴<lb/>
劔戟失色駭相顧星散各偷生不幸適相遇妾身如風<lb/>
花飄零委塵土妾命如蜉蝣焉能保朝暮一死恨不早<lb/>
空為年少誤去去忽相失零落在中路妾有乳下兒咿<lb/>
啞方學語四海尚干戈安知爾生死回首望天涯家山<lb/>
在何處妾命負所天顧影惟自憐自憐輕失節天下何<lb/>
獨妾<lb/>
<pb n="KR4i0062_WYG_080-31a"/>
　　我從山中遊<lb/>
我從山中遊歸來林壑暝㵎水凍不流月出四山静柴<lb/>
扉不敢敲恐驚孤鶴醒徘徊踏月明倚杖看松影<lb/>
　　得家書<lb/>
久客秋又晚思家夢屢驚空階聞葉落隔樹見鐙明親<lb/>
老貧常健兒癡學未成凄涼今夜月將我故鄉情<lb/>
　　半山亭<lb/>
萬疊嵐光冷滴衣清泉白石鎖烟扉半山落日樵相語<lb/>
<pb n="KR4i0062_WYG_080-31b"/>
一徑寒松僧獨歸葉墮誤驚幽鳥去林空不礙斷雲飛<lb/>
層崖峭壁疑無路忽有鐘聲出翠㣲<lb/>
　　春事<lb/>
白了江梅栁又青遊絲千尺網紅塵鵓鳩夫婦孤村雨<lb/>
杜宇君臣故國春客裏易添芳草思樽前誰是去年人<lb/>
桃花源上空流水安得漁郎一問津<lb/>
　　旅中遣懐<lb/>
片雲相望浙東西回首家山路欲迷昨夜桐江江上夢<lb/>
<pb n="KR4i0062_WYG_080-32a"/>
倒隨流朩上䨇谿<hi>以上紫巖集</hi>
　　方　夔<lb/>
　　　䕫一名一䕫字時佐淳安人生于宋季嘗從何<lb/>
　　　潛齋遊攻舉子業不利于有司退隱富山之麓<lb/>
　　　扁其堂曰緑猗授徒講學其閒自號知非子學<lb/>
　　　者稱富山先生有富山嬾稾<lb/>
　　錢王守鳧墩在臨安道左<lb/>
山下鐙龕挂紙錢水楊墩上草芊綿髙人不要金丸用<lb/>
<pb n="KR4i0062_WYG_080-32b"/>
買得三吳八十年<lb/>
　　盧明之開鑪<lb/>
嬾作西風汗漫遊歸謀諸婦此淹畱采花墩近初成酒<lb/>
種秫田多早帶秋燕頷已空西塞夢犢褌莫遣逺山愁<lb/>
滄江㽞得偏醒客袖手時凭百尺樓<lb/>
　　九里路<lb/>
去年九里路烏攫人腸挂枯樹今年九里溪沙頭白骨<lb/>
髙復低人生變滅如泥土久後猶傳姜萬户翠眉紅頰<lb/>
<pb n="KR4i0062_WYG_080-33a"/>
誰家兒夜赴軍前效首虜將軍多愛恩意疎分將吳口<lb/>
充苞苴殷勤道與送行使前日朝官多有書<hi>自注唐人攻藩中朝</hi>
<hi>官多以書託主將求沒官妻妾</hi>
　　續感興<lb/>
猛虎等百獸天賦與長雄曼胡秋利㦸隅目磨青銅從<lb/>
知世路暗羣行各西東吼地一長嘯颯颯來悲風飢來<lb/>
待人肉不數豹與熊肥領而黑喙不知是何蟲坐臥不<lb/>
自防穴爾皮毛中爾虎雖云猛一旦皮骨空慎勿欺㣲<lb/>
<pb n="KR4i0062_WYG_080-33b"/>
細即且制神龍<lb/>
惡木生髙岡枝疎上指天雨露非有私蟠踞幾何年蕘<lb/>
子寢其下山鳥棲其巔匠石過不睨生理得自全皮為<lb/>
野火燒根為螻蟻穿空中不足恃一朝踣而顚上有千<lb/>
歲藤相依久纏綿樹猶不足保爾藤何足憐<lb/>
二女灑竹淚盡是心中血精誠著于物千載猶不滅當<lb/>
時從南巡豈少稷與契奈何比孤纍匍匐陽城謁皇英<lb/>
獨何人風泉共幽咽可憐女子心慷慨男兒烈湘水流<lb/>
<pb n="KR4i0062_WYG_080-34a"/>
不斷誰道恩情絶何時見歸來續君逺離别<lb/>
驚禽營顆粒飛飛集丘隅遊人困行役十年落江湖煌<lb/>
煌秦與洛運轉天下樞啟明曜東漢萬足争奔趨豈無<lb/>
爪距力逺利如孫吳得失昧前料青雲閒泥塗天命有<lb/>
厚薄定分不可踰歸來北山下俯仰收桑榆<lb/>
　　秋晚雜興<lb/>
青溪溪上路書劔此棲遲涼月穿衣褐寒波照鬢絲古<lb/>
桐傳賀若横玉犯龜兹不為傷秋老孤吟自可悲<hi>以上富山</hi>
<pb n="KR4i0062_WYG_080-34b"/>
<hi>嬾稾</hi>
　　金應桂<lb/>
　　　應桂字一之號蓀璧錢唐人又號積慶山人<lb/>
　　　<hi>戚輔之佩楚軒客談一之雅標度能歐書受知賈似道晚居西湖南山中築蓀璧山房左弦右</hi>
　　　<hi>壺中設圖史古竒噐客至撫摩諦玩清談纚纚不得休毎肩輿入城府幅巾氅衣望之若神仙</hi>
　　　<hi>然</hi>
　　送西秦張仲實遊大滌洞天<lb/>
山林有真趣得趣即神仙好趁暮春月來遊大滌天晴<lb/>
<pb n="KR4i0062_WYG_080-35a"/>
嵐融玉室花氣襲丹泉此地通懸霤清吟過叔元<hi>洞霄詩集</hi>
　　潘　詰<lb/>
　　　詰宋末人<lb/>
　　經賈秋壑故第<lb/>
相業如何不到頭諸公歷歷頌伊周夢迷葛嶺酣歌夜<lb/>
鬼哭樊城血戰秋誤國正須憂大廈覆師寧忍駕孤舟<lb/>
木棉庵裏催歸魄誰掩湖山富貴羞<hi>杭州府志</hi>
　　汪楚狂<lb/>
<pb n="KR4i0062_WYG_080-35b"/>
　　感慈元殿<lb/>
翠華扶輦出龍庭宻炬星繁天未明鵷鷺分行江上别<lb/>
貔貅從駕雨中行緑波淼淼浮三殿紫禁沈沈斷六更<lb/>
惟有周遭山似洛不堪回首涕縱横<hi>忠義集</hi>
　　王沂孫<lb/>
　　　沂孫字聖與號碧山又號中仙會稽人與周公<lb/>
　　　謹唐玉潛諸公倡和有詞名花外集<lb/>
　　觀周曾秋塘圖有作<hi>一字至七字款題琅琊聖與</hi>
<pb n="KR4i0062_WYG_080-36a"/>
秋秋瀟灑清幽人静處水邊頭波紋細細風色颼颼鷗<lb/>
鷺情相狎鳧鷖樂自由疎葦敗荷池沼白蘋紅蓼汀洲<lb/>
幾竿漁釣去已盡一段晚雲寒不收<hi>珊瑚網</hi>
　　周　密<lb/>
　　　密字公謹號草窗濟南人流寓吳興居弁山自<lb/>
　　　號弁陽嘯翁又號蕭齋淳祐中為義烏令有蠟<lb/>
　　　屐集齊東野語癸辛雜識志雅堂雜鈔浩然齋<lb/>
　　　視聼鈔武林舊事澄懐録雲烟過眼錄<lb/>
<pb n="KR4i0062_WYG_080-36b"/>
　　　<hi>鄧牧心序云蠟屐非屨非舄不足以忘足而阮孚愛之詩發乎情性與蠟屐不類周公謹以名</hi>
　　　<hi>其集豈以阮孚所以忘足者而忘心于詩物無美惡溺于所愛皆不得為性情之正安得與詩</hi>
　　　<hi>同日語然與為阮孚猶愈于祖約畏人況不為阮孚者乎</hi>
　　南郊紀事<lb/>
黄道宫羅瑞腦香衮龍升降佩鏘鏘大安輦奏乾安曲<lb/>
萬㸃明星蔟紫皇<lb/>
萬騎雲從蔟錦圍内官排立馬如飛九重閶闔開清曉<lb/>
太母登樓望駕歸<lb/>
<pb n="KR4i0062_WYG_080-37a"/>
　　西太乙宫<hi>在孤山路舊四聖觀理宗朝建</hi>
蘂宫廣殿號黄庭突兀浮雲最上層五福貴神畱不住<lb/>
水堂空照九枝燈<lb/>
　　南園<hi>光宗朝賜平原郡王韓侂胄陸放翁為記</hi>
清芬堂下千株桂猶是韓家舊賜園白髮老翁和淚說<lb/>
百年中見兩平原<lb/>
　　甘園<hi>内侍甘昪園又名湖曲曾經臨幸有御愛松望湖亭小蓬萊西湖一曲</hi>
小小蓬萊在水中乾淳舊賞有遺蹤園林幾換東風主<lb/>
<pb n="KR4i0062_WYG_080-37b"/>
畱得庭前御愛松<lb/>
　　裦親崇壽寺<hi>在鳳皇山劉貴妃功德三門有陳公儲畫龍</hi>
翟羽鸞綃事已空奉華遺寺對髙松宫斜鳳去無人見<lb/>
且看門前粉壁龍<hi>奉華劉妃閣名</hi>　<hi>以上武林舊事</hi>
　　韓氏慶樂園<lb/>
舊事凄涼尚可尋斷碑閒臥草深深凌風閣下槎牙樹<lb/>
當日人疑是水沈<lb/>
　　　<hi>齊東野語云四朝聞見錄載蜀帥獻韓平原沈香山髙五丈立之南園凌風閣下今慶樂園即</hi>
<pb n="KR4i0062_WYG_080-38a"/>
　　　<hi>南園也所謂香山尚巍然立于閣前乃枯枿耳初非沈香也</hi>
　　為楊大芳悼亡<lb/>
帳中蜨化真成夢鏡裏鸞孤枉斷腸吹徹玉簫人不見<lb/>
世間難覓返魂香<lb/>
　　　<hi>癸辛雜識大芳娶謝氏謝亡未殮有蜨大如扇其色紫褐翩翩自帳中徘徊飛集窗户閒終日</hi>
　　　<hi>乃去</hi>
　　乙丑良月游大滌洞天書于蓬山堂<lb/>
太虚灝氣浮空濛烟霞九鎖蓬萊宫崩騰雲木競竒秀<lb/>
<pb n="KR4i0062_WYG_080-38b"/>
㵎芳野實垂青紅何年斷鼇立天柱古洞隂森白鴉舞<lb/>
玉書寶劔不可尋老翠封崖滴元乳光芒靈氣干斗牛<lb/>
遺丹箬底誰能求黄精紫杞徧巖谷仙禽夜擣聲幽幽<lb/>
嬾蛟千年睡未足癡涎吼雷噴飛瀑隂風黑穴吹海醒<lb/>
石虎當關横地軸是非萬古一笑慨神仙不死今安在<lb/>
　　送西秦張仲實游大滌洞天<lb/>
玉室金堂積翠邊舊游猶記劫灰前禽聲夜𢷬千年藥<lb/>
花片春浮九鎻泉洞府暗通滄海路樓居何異化成仙<lb/>
<pb n="KR4i0062_WYG_080-39a"/>
茶香筍美松醪熟正好山中過禁烟<hi>以上洞霄詩集</hi>
　　題髙房山夜山圖為江浙行省照磨李公畧作<lb/>
郎潛暇日多冥搜夜深獨上千尺樓天回海立月政溼<lb/>
風起雲涌山疑浮縈青繚白互變滅浮嵐飛霧寒颼颼<lb/>
潛虯棲鶻聲磔磔山鬼木客鳴呦呦城中癡兒方囈語<lb/>
有夢不到千山幽遥岑寸碧目力逺欲遡汗漫凌風游<lb/>
髙侯落筆萬象泣寫出千古蒼茫愁無聲詩與有聲畫<lb/>
一夕異事傳南州玉琴在膝酒在手欲寫天籟無莊周<lb/>
<pb n="KR4i0062_WYG_080-39b"/>
憑誰為問華表鶴城郭人民今是不<hi>鐡網珊瑚</hi>
　　題温日觀葡萄<lb/>
百八牟尼顆攜將萬里游歸來還自笑何不博涼州<hi>六硯</hi>
<hi>齋筆記</hi>
　　題髙彥敬山村圖巻<hi>為仇仁近作</hi>
我昔遊七閩百嶺争巀嶪白雲漲川原深谷如積雪又<lb/>
游天姥岑幽磴緣曲折長林翳寒日十里行落葉轉頭<lb/>
五十年遐想正愁絶開圖意忽動戃怳生内熱何當駕<lb/>
<pb n="KR4i0062_WYG_080-40a"/>
松广分我翠一疊弁陽我所廬見謂山水窟漂零媿楸<lb/>
檟歳月老薇蕨平生阮遥集足痺屐齒折何當賦歸田<lb/>
初志遂所惬懐哉復懐哉清夢繞林樾<hi>清河書畫舫</hi>
　　句<lb/>
繁華不結三春夢零落空餘寸草心<hi>杭社試燈花楚軒客談</hi>　<hi>佩</hi>
　　吕同老<lb/>
　　　同老濟南人有詞見樂府補題宋遺民也<lb/>
　　丹泉<lb/>
<pb n="KR4i0062_WYG_080-40b"/>
觱沸檻外泉逺出天柱陽清音應空谷潛波渙寒塘昔<lb/>
人飬靈芝長年此山旁金骨換玉髓素虯朝紫皇尚餘<lb/>
浴丹池神光透扶桑蓬萊幾揚塵兹泉日泱泱我願滌<lb/>
世氛朗詠三元章手持北斗杓下酌流霞漿<hi>洞霄詩集</hi>
　　題髙房山夜山圖<lb/>
我昔絶江㸔吳山朝光正落山水閒金波逺自海門入<lb/>
翠嵐髙插扶桑殷安知璚樓有夜景明月蒼茫墮清影<lb/>
李侯勝賞髙侯筆展巻一時如夢醒<hi>鐡網珊瑚</hi>
<pb n="KR4i0062_WYG_080-41a"/>
　　龍泉寺納涼<lb/>
靡靡市塵盡杳杳泉石閒灌木蔽榛莽爽籟彌空山飛<lb/>
甍納餘輝丹艧粲以繁巍然青蓮宫俯此碧玉闌化人<lb/>
淡無為趺坐觀塵寰支郎杳不逢元蟬噪其間昔賢憩<lb/>
逰地眢井潛龍蟠詠歌之所傳百世猶不刋我生悅超<lb/>
曠危磴重躋攀歸隠諒未能溯風發長歎<hi>越詠</hi>
　　鄭斗煥<lb/>
　　　斗煥字丙文號松窗弁陽老人周密編輯絶妙<lb/>
<pb n="KR4i0062_WYG_080-41b"/>
　　　好詞特載其人于宋末<lb/>
　　陪秋山相公遊大滌洞天一庵夜宿感夢<lb/>
天柱清游尾使星筍輿軋軋入山深龍行雨去泉花定<lb/>
鶴叫雲來木葉隂松石已安通夕寐江湖空老百年心<lb/>
圓冠方袂何仙子夢裏將詩索共吟<hi>洞霄詩集</hi>
　<lb/>
　<lb/>
　宋詩紀事巻八十<lb/>
</p>
<p>
</p>
  </div>
<div>
                <head>宋詩紀事巻八十一</head>
    <p>
<pb n="KR4i0062_WYG_081-1a"/>
欽定四庫全書<lb/>
　宋詩紀事巻八十一　　　　　錢塘厲鶚撰<lb/>
　　鄧　牧<lb/>
　　　牧字牧心錢唐人與謝翺友善歲丙申至山陰<lb/>
　　　王脩竹延致陶山書院已亥入洞霄止于超然<lb/>
　　　館住山沈介石爲營白鹿山房居之與葉林爲<lb/>
　　　深交林坐蛻踰月牧亦無疾而化所著有洞霄<lb/>
　　　圖志游山志雜文稾名伯牙琴衆稱曰文行先<lb/>
<pb n="KR4i0062_WYG_081-1b"/>
　　　生<lb/>
　　九鎖山十詠<hi>存三首</hi>
　　　棲眞洞<lb/>
何年采眞遊遺此棲遁跡流泉金石奏伏鼠霜雪色浮<lb/>
世幾興亡殘棊耿苔石<lb/>
　　　龍洞<lb/>
老龍山中居出山作霖雨風雲幾聚散田野正辛苦神<lb/>
仙地位高使爾司下土<lb/>
<pb n="KR4i0062_WYG_081-2a"/>
　　　仙人隱跡<lb/>
至人猶神龍變化不可測隆然七尺軀印此一片石我<lb/>
行半江海空飛杳無跡<hi>洞霄詩集</hi>
　　　寄友<lb/>
我在越君在呉馳書邀我遊西湖我還呉君適越遥隔<lb/>
三江共明月明月可望佳人參差笑言何時寫我相思<lb/>
知君去掃嚴陵墓祇把清尊酹黃土浮雲茫茫江水深<lb/>
感慨空勞弔今古孤山山下約陳實聨騎須來踏春色<lb/>
<pb n="KR4i0062_WYG_081-2b"/>
西湖千樹花正繁莫待春風吹雪積有酒如澠有肉如<lb/>
陵鼔趙瑟彈秦箏與君沉醉不用醒人生行樂耳何必<lb/>
千秋萬歲名<hi>呉禮部詩話</hi>
　　湯仲友<lb/>
　　　仲友初名益以字行更字端夫呉郡人學詩于<lb/>
　　　周弼晩號西樓有壯遊詩集<lb/>
　　弔葛嶺賈秋壑故居<lb/>
檀板歌殘陌上花過牆荆棘刺檐牙指揮已失鐵如意<lb/>
<pb n="KR4i0062_WYG_081-3a"/>
賜予寧存玉辟邪敗屋春歸無主燕廢池雨產在官蛙<lb/>
木棉菴外尤愁絶月黑夜深聞鬼車<hi>山房隨筆</hi>
　　　<hi>盧熊蘇州府志云湯仲友過賈相宅一篇最爲人所稱</hi>
　　畱題惠山寺<lb/>
梁溪停短棹帶月歩西關路盡忽逢寺松多不見山巖<lb/>
腰雲殿古洞口石泉閒到此政吟苦秋聲滿樹間<hi>惠山集</hi>
　　西湖<lb/>
山色波光步步隨古今難畫亦難詩水浮亭館花閒岀<lb/>
<pb n="KR4i0062_WYG_081-3b"/>
船載笙歌栁外移過眼年華如去鳥惱人春色似遊絲<lb/>
六橋幾見輪蹄換取樂莫辭金屈巵<hi>西湖游覽志</hi>
　　虎丘<lb/>
虎是何年踞名存跡已亡塔從林外岀山向寺中藏池<lb/>
暗生寒氣臺荒受夕陽更無人道古來祇爲春忙<hi>虎丘志</hi>
　　游洞庭<lb/>
寒色滿空山翛然一徑閒鳥啼黄葉外人度翠峯間古<lb/>
殿藏雲氣唐碑帶蘚斑未窮幽絶處興盡忽思還<hi>震澤編</hi>
<pb n="KR4i0062_WYG_081-4a"/>
　　趙　棠<lb/>
　　　棠字國炎<lb/>
　　弔瓊花<lb/>
名擅無䨇氣色雄忍將一死報東風他年我若修花史<lb/>
合傳瓊妃烈女中<lb/>
　　　<hi>山房隨筆揚州瓊花天下祇一本士大夫愛重作亭花側扁曰無雙德祐乙亥北師至花遂不</hi>
　　　<hi>榮趙棠國炎賦絶句弔之</hi>
　　李坦之<lb/>
<pb n="KR4i0062_WYG_081-4b"/>
　　　坦之字道坦錢唐人生宋季早歲入洞霄宫學<lb/>
　　　文于高士鄧牧心爲所稱許<lb/>
　　杜鵑行<lb/>
吾聞昔有蜀天子化作冤禽名杜宇一身流落懷故鄉<lb/>
萬里逢人訴離苦西來縱呼巫峽間楚臺花落青春闌<lb/>
臺中魂夢久寂寞行雲日暮愁空山明朝復向瀟湘發<lb/>
北叫蒼梧江竹裂竹間之淚花上血怨入東風俱不滅<lb/>
天涯無窮朝暮啼王孫草綠不思歸哀哉王孫終不歸<lb/>
<pb n="KR4i0062_WYG_081-5a"/>
江南江北楊花飛<lb/>
　　寄呉正傳<lb/>
拂袖行歌歸故鄉相思又是一星霜夢回江上秋楓杳<lb/>
愁入天涯春草長書問久淹嗟契闊詩章時讀慰凄涼<lb/>
知君亦有逍遙興肯學征鴻爲稻粱<lb/>
　　送人歸嚴陵幷寄呉正傳<lb/>
官車一兩馬並馳送君朝岀城門西投觴誓河以爲别<lb/>
東流到海無還期雲間挂冠歸故里河上停㠶謝遊子<lb/>
<pb n="KR4i0062_WYG_081-5b"/>
不願松江食巨鱸甘向桐川釣寒水子陵昔釣川之側<lb/>
百尺高臺猶屹立斜日歸舟繫石根稽首清風無媿色<lb/>
金華洞天深且幽神仙牧羊松下遊故人呉君仙者儔<lb/>
高卧巖屋秋浮浮兹山相鄰邇睦州山翠俯壓城南樓<lb/>
呉君之家某水丘尺書欲煩親手投一見足寫平生憂<lb/>
　　白鷂子歌<lb/>
淮西猛士高將軍新獲驍禽被涼素調之弗顧情未狎<lb/>
跨馬臂出城東去征鴻作字雲邊斜聳身直上誰能遮<lb/>
<pb n="KR4i0062_WYG_081-6a"/>
天寒日暮望不見北風萬里吹瑶花雲飛忽斷鴻飛郤<lb/>
短草長烟際沙漠但餘孤色揺清秋未許纖毫生碧落<lb/>
歸來珍衛不解韝親手餧肉供飢喉英雄遇合固有分<lb/>
可惜驚塵俱雪頭<lb/>
　　李白酒樓歌<lb/>
綠楊酒樓春水涯白也繫馬樓東家千金醉盡不復顧<lb/>
猶吹玉笛引呉娃日斜樓外東風起春愁滿眼楊花裏<lb/>
高歌一曲下樓去傳徧江南數十里錦袍緑水迷蹤跡<lb/>
<pb n="KR4i0062_WYG_081-6b"/>
月落空梁照顔色江頭盡日不見人樓上幾年無此客<lb/>
倚闌仰看西飛雲胡爲不飲愁其身卽今寂寞千年後<lb/>
誰酹青青山下墳<lb/>
　　句<lb/>
落日中原小悲風易水寒　凡物皆歸土深山始見天<lb/>
<hi>落葉</hi>城南草綠王孫去江上花飛燕子來　清江百曲秋<lb/>
花底漁火孤村暮雨中　芙蓉水碧雙鳧冷苜蓿秋高<lb/>
萬馬肥<hi>以上呉禮部詩話</hi>
<pb n="KR4i0062_WYG_081-7a"/>
　　吕徽之<lb/>
　　　徽之字起猷號六松台之仙居人遯跡不出操<lb/>
　　　行極高<lb/>
　　詠雪用滕字韻<lb/>
天上九龍施法水人間二鼠齧枯藤鶩鵝聲亂功收蔡<lb/>
蝴蜨飛來妙過滕<lb/>
　　復請曇字韻又賦<lb/>
萬里關河凍欲含渾如天地尚函三橋邊驢子詩何惡<lb/>
<pb n="KR4i0062_WYG_081-7b"/>
帳底羔兒酒正酣竹委長身寒郭索松埋短髮老瞿曇<lb/>
不如乗此擒元濟一洗江南草朩慙<lb/>
　　　<hi>輟耕錄徽之長於詩宋亡隱居萬竹山中樵漁自給一日大雪攜楮幣易粟富家聞其分韻賦</hi>
　　　<hi>詩有得滕字者苦吟不就徽之笑曰何不舉滕王蛺蜨事衆迎入請成之援筆而就又請賦曇</hi>
　　　<hi>字韻隨筆書訖徑出問姓字不答與之粟曰吾豈受不義者必欲易之刺船而去遣人尾其後</hi>
　　　<hi>路甚迂僻雪霽往訪唯草屋一間忽米桶有人乃徽之妻也因天寒故坐其中訽所之曰捕魚</hi>
　　　<hi>溪上詣之吕方檥舟隔岸遥揖曰諸公曷先如舎遲我乎少選徽之攜魚換酒歸盡懽别它日</hi>
　　　<hi>復往已逸莫知其處</hi>
<pb n="KR4i0062_WYG_081-8a"/>
　　冬日<lb/>
斗室蕭蕭日晏眠疎狂唯與嬾相便尋常甲子無心記<lb/>
看到梅花又一年<hi>台州府志</hi>
　　劉彥章<lb/>
　　　彥章吉水人宋亡後與劉桂隱劉申齋講學有<lb/>
　　　詩名<lb/>
　　題廬陵義士傳<lb/>
淮海風迴吹血腥青原不改舊時青中朝將帥論功賞<lb/>
<pb n="KR4i0062_WYG_081-8b"/>
不及江南一白丁<lb/>
　　題新淦劉貞女傳<lb/>
百年節義仗英豪一死翻憐女子高不敢高歌題巻上<lb/>
轉喉恐觸舊官曹<hi>以上吉安府志</hi>
　　胡貫齋<lb/>
　　　貫齋廬陵人<lb/>
　　挽文山<lb/>
裂指秋風感别離乾坤人物太奇奇生爲孝子忠臣勸<lb/>
<pb n="KR4i0062_WYG_081-9a"/>
死結皇天后土知萬折江流魚腹石千年人立首陽碑<lb/>
一門史氏春秋筆愁絶湖光入畫時<hi>庶齋老學叢談</hi>
　　洪平齋<lb/>
　　挽疊山<lb/>
千古精忠日月光恨無麟筆寫堂堂還家恥作梁江總<lb/>
辟穀誰知張子房後死十年應有待輕生萬里故非狂<lb/>
有兒可拾江邊骨須信人亡道不亡<hi>疊山集附</hi>
　　趙㵎邊<lb/>
<pb n="KR4i0062_WYG_081-9b"/>
　　挽疊山<lb/>
西山東海莫容身芒屨蕭蕭萬里塵去住更無寛歲月<lb/>
死生惟有一君親丹心故國紅雲冷白骨他鄉塞草春<lb/>
不是回頭春已暮至今猶說似癡人<hi>疊山集附</hi>
　　翁　森<lb/>
　　　森字秀卿號一瓢台州仙居人宋亡隱居敎授<lb/>
　　　有一瓢集<lb/>
　　四時讀書樂<lb/>
<pb n="KR4i0062_WYG_081-10a"/>
山光照檻水遶廊舞雩歸詠春風香好鳥枝頭亦朋友<lb/>
落花水面皆文章蹉跎莫遣韶光老人生唯有讀書好<lb/>
讀書之樂樂何如綠滿窗前草不除<lb/>
新竹壓簷桑四圍小齋幽敞明朱曦晝長吟罷蟬鳴樹<lb/>
夜深燼落螢入幃北窗高卧羲皇侣只因素稔讀書趣<lb/>
讀書之樂樂無窮瑤琴一曲來薰風<lb/>
昨夜庭前葉有聲籬豆花開蟋蟀鳴不覺商意滿林薄<lb/>
蕭然萬籟涵虚清近牀頼有短檠在及此讀書功更倍<lb/>
<pb n="KR4i0062_WYG_081-10b"/>
讀書之樂樂陶陶起弄明月霜天高<lb/>
朩落水盡千崖枯炯然吾亦見眞吾坐對韋編燈動壁<lb/>
高歌夜半霜壓廬地爐茶鼎烹活火一清足稱讀書者<lb/>
讀書之樂何處尋數點梅花天地心<hi>仙居縣志</hi>
　　陸　正<lb/>
　　　正字行正號率齋居士嘉興之武原鄉人精於<lb/>
　　　律吕象數之學元世祖遣程文海至江南訪求<lb/>
　　　賢士稱疾不出後復與劉因同徵不赴隱居教<lb/>
<pb n="KR4i0062_WYG_081-11a"/>
　　　授以終門人私諡曰靖獻先生<lb/>
　　古意<lb/>
結褵事君子誓作形與影人事多乖離彼此暌燕郢尺<lb/>
書沈素鱗啼鵑催逝景妾命詎終薄君心那得冷開簾<lb/>
花撲面淚落紛如綆<hi>柘上遺詩</hi>
　　潘　音<lb/>
　　　音字聲甫天台人宋季躬耕不仕築室南洲山<lb/>
　　　中詔徵天下遺逸廉訪使檄贊之行固辭有待<lb/>
<pb n="KR4i0062_WYG_081-11b"/>
　　　清軒遺稾<lb/>
　　有所思<lb/>
中心有所思蹙損䨇蛾眉美人竟長往使我歎離居寂<lb/>
寞就孤枕强眠誰得知夜深清露重飛夢欲何之覺來<lb/>
日遲遲分照上羅幃妝臺理雲鬢種種盡成絲<lb/>
　　山中寄友人<lb/>
我來卧白雲潭影清華髮經歲無稻粱侵晨采薇蕨峯<lb/>
頭天籟鳴隴上樵歌發還擬醉濁醪與君弄山月<lb/>
<pb n="KR4i0062_WYG_081-12a"/>
　　悼楊侍郎<lb/>
屈指漢遺老如君復幾何鳳池冠劒近鈴閣典章多國<lb/>
已成禾黍人還隱薜蘿那堪川上水東逝乏迴波<lb/>
　　山居阻雨<lb/>
霏霏風雨暗郊原有客含凄獨掩門山鬼嘯雲移峭壁<lb/>
毒龍將海浸孤村愁來自灑青楓淚戰罷誰招絶漠魂<lb/>
繭足空齋無一語不因岑寂怨黄昏<lb/>
　　聞鵑<lb/>
<pb n="KR4i0062_WYG_081-12b"/>
子規聲切月輪斜起望諸陵憶漢家婦女尋芳渾不解<lb/>
鬢雲爭揷杜鵑花<hi>以上待清軒遺稾</hi>
　　凌　嵒<lb/>
　　　嵒字山英號石泉華亭人少習舉子業宋亡卽<lb/>
　　　巻處一放于詩有古木風瓢集<lb/>
　　題機山<lb/>
六峯喬木鎖雲根青接平原數里村此處無人來聽鶴<lb/>
海靈山鬼哭黄昏<hi>松江府志</hi>
<pb n="KR4i0062_WYG_081-13a"/>
　　汪斗建<lb/>
　　　斗建淳安人生宋末有雲畱小稾<lb/>
　　錢唐懷古<lb/>
江上城低烟樹紅江潮西去幾時東呉宫花草隨春暮<lb/>
禹㑹樓臺入夢空萬里孤雲畱夕照千年遺恨訴秋風<lb/>
鳳凰飛去無消息漠漠遙岑烟雨中<hi>嚴州府志</hi>
　　黄超然<lb/>
　　　超然字立道號壽雲黄巖人<lb/>
<pb n="KR4i0062_WYG_081-13b"/>
　　秋夜<lb/>
秋近園林風露涼蟲聲無數岀頽牆前朝舊事過如夢<lb/>
不抵清秋一夜長<hi>黄巖英氣</hi>
　　陳古遇<lb/>
　　　古遇平江人元俞焯稱其詩高古無宋末氣不<lb/>
　　　嫻于時<lb/>
　　志怪<lb/>
沈沈萬仞淵下有驪龍珠佩之壽松喬售之冨侔都貪<lb/>
<pb n="KR4i0062_WYG_081-14a"/>
夫臨淵羡重利輕微軀百金不龜藥千金水犀珠丹砂<lb/>
與翠羽陸產海所無齎裝濤浪中巨闕光炯如粲粲兩<lb/>
青童駢肩何所須再拜上珠翠敢問龍起居青童粲玉<lb/>
齒雲龍臥元虗爲君窮珠山鞭雲取長驅雲急風更惡<lb/>
蒼梧來時徐丹藥兩須失哀哉飽鯨魚<lb/>
　　　<hi>俞焯詩詞餘話云立意高遠不在建安黄初下</hi>
　　馬别主<lb/>
馬别主兮涕泗霑臆士别主兮喜見顏色于嗟馬兮胡<lb/>
<pb n="KR4i0062_WYG_081-14b"/>
戀而駐于嗟士兮胡棄而背<lb/>
　　　<hi>詩詞餘話云哀忱悽斷足以警世俗</hi>
　　連文鳳<hi>以下月泉吟社</hi>
　　　文鳳字伯正號應山三山人杭清吟社入月泉<lb/>
　　　吟社第一名託名羅公福<lb/>
　　　<hi>黄灝月泉吟社序浦江呉渭字清翁號潛齋宋時嘗爲義烏令元初退食于呉溪延致鄉遺老</hi>
　　　<hi>方韶父與閩謝臯羽呉思齊主于家始作月泉吟社四方吟士從之三子者乃爲其評較掲賞</hi>
　　　<hi>云又送詩賞小劄序月泉社呉清翁盟詩預于丙戌小春望日以春日田園雜興爲題至丁亥</hi>
<pb n="KR4i0062_WYG_081-15a"/>
　　　<hi>正月望日牧巻月終結局收二千七百三十五巻選中二百八十名三月三日掲榜第一名公</hi>
　　　<hi>服羅一縑七丈筆五貼墨五笏第二名公服羅一縑六丈筆四貼墨四笏第三名公服羅一縑</hi>
　　　<hi>五丈筆三貼墨三笏第四名止第十名春衫羅一縑筆二貼墨二笏第十一名止二十名各深</hi>
　　　<hi>衣布一縑筆一貼墨一笏第二十一名止三十名各深衣布一縑筆一貼第三十一名止五十</hi>
　　　<hi>名各筆一貼墨一笏吟箋二沓</hi>
　　春日田園雜興<lb/>
老我無心出市朝東風林壑自逍遥一犂好雨秧初種<lb/>
幾道寒泉藥旋澆放犢曉登雲外壟聽鶯時立栁邊橋<lb/>
<pb n="KR4i0062_WYG_081-15b"/>
池塘見說生新草已許吟魂入夢招<lb/>
　　　<hi>評云衆傑作中求其粹然無疵極整齊而不窘邊幅者此爲冠</hi>
　　馮　澄<lb/>
　　　澄字澄翁號來清義烏人月泉吟社第二名託<lb/>
　　　名司馬澄翁<lb/>
　　前題<lb/>
編闌春思倩吟鞭著面和風輭似綿黄犢烏犍秧穀候<lb/>
雄蜂雌蜨菜花天把鉏健婦踏烟壟抱甕丈人分野泉<lb/>
<pb n="KR4i0062_WYG_081-16a"/>
忙事關心在何處流鶯不聽聽啼鵑<lb/>
　　　<hi>評云起善包括兩聨說田園的而雜興寓其中末語亦不汎</hi>
　　梁　相<lb/>
　　　相字必大杭人月泉吟社第三名託名高宇<lb/>
　　前題<lb/>
膏雨初晴布穀啼村村景物正熙熙誰知農圃無窮樂<lb/>
自與鶯花有舊期彭澤歸來唯種桞石湖老去最能詩<lb/>
桃紅李白新秧綠問著東風總不知<lb/>
<pb n="KR4i0062_WYG_081-16b"/>
　　　<hi>評云前聨妙於紐合後聨引陶范不爲事縛句法更高末借言雜興的是老手</hi>
　　又<hi>梁必大杭人武林九友㑹月泉吟社第十三名託名魏子大</hi>
麥疇連草色蔬徑帶蕪痕布穀叫殘雨杏花開半村吾<lb/>
生老農圃世事付兒孫但遇芳菲景高歌酒滿尊<lb/>
　　　<hi>評云前四句詠題後乃述意末二句亦不離春興格韻甚高五言中未易多得</hi>
　　劉應龜<lb/>
　　　應龜字元益號山南義烏人月泉吟社第五名<lb/>
　　　自署山南隱逸<lb/>
<pb n="KR4i0062_WYG_081-17a"/>
　　前題<lb/>
獨犬寥寥晝䕶門是閒也自有桃源梅藏竹掩無多路<lb/>
人語雞聲又一村屋角枯藤黏樹活田頭野水入溪渾<lb/>
我來拾得春風句分付沙鷗莫浪言<lb/>
　　　<hi>評云此巻七言凡六首律細韻高如耕餘樹有牛磨癢稅足溪無人照瘢青春卻付鳴鳩管白</hi>
　　　<hi>日全輸臥犢閒此等語夐未易及鼎嘗一臠餘可槩知</hi>
　　魏新之<lb/>
　　　新之字德夫號石川分水人咸淳七年進士慶<lb/>
<pb n="KR4i0062_WYG_081-17b"/>
　　　元敎授月泉吟社第六名自署子進<lb/>
　　前題<lb/>
農圃誰言與世違韶華正恐屬柴扉天機花外聞幽哢<lb/>
野色牛邊睨落暉膏雨平分秧水白光風小聚藥苖肥<lb/>
行歌隱隱前村暖忽省深山有蕨薇<lb/>
　　　<hi>評云起有頓挫二聯善琢句善練字末意尤永</hi>
　　又<hi>苐五十三名自署子直注曰分水魏石川</hi>
野景入時務東風斸滿鉏笛聲牛後岀酒味燕來初穀<lb/>
<pb n="KR4i0062_WYG_081-18a"/>
種天心在桑枝帝澤餘紅塵幾飛鞚肎信有農書<lb/>
　　　<hi>評云起句快便結意深遠兩聯亦髙不得已屈寞諸此</hi>
　　楊本然<lb/>
　　　本然字舜舉號龍溪金華人月泉吟社第七名<lb/>
　　　自署栗里<lb/>
　　前題<lb/>
春風建業馬如飛誰肎田園拂袖歸栗里久無彭澤賦<lb/>
松江僅有石湖詩踏歌槌鼓麥秧綠沽酒裹鹽菘芥肥<lb/>
<pb n="KR4i0062_WYG_081-18b"/>
呉下風流今莫續杜鵑啼處草離離<lb/>
　　　<hi>評云起叙石湖出處善黏本題頷聯引淵明爲對語有斟酌頸聯就范詩狀田園結有悠揚不</hi>
　　　<hi>盡之興此詩若止如前半篇則于義當屬賦矣</hi>
　　又<hi>第三十六名自署觀我注曰金華楊舜舉</hi>
露畦烟陌裏名利等秋毫引犢隨牛放祈蠶望繭繰和<lb/>
根挑薺菜帶葉摘櫻桃讀罷歸來賦臨風欲和陶<lb/>
　　　<hi>評云有點檢無疎漏二聯能以俗爲雅和根帶葉雖只舊對卻轉移得好末押和陶更佳</hi>
　　陳堯道<lb/>
<pb n="KR4i0062_WYG_081-19a"/>
　　　堯道字景傳號山堂義烏人月泉吟社第八名<lb/>
　　　託名倪梓<lb/>
　　前題<lb/>
化日村田樂春風耕織圖秧肥科斗動桑暗鵓鳩呼罷<lb/>
社翁分胙占蠶媼得符傍花隨栁處此事不關吾<lb/>
　　　<hi>評云起聯有力五六亦新傍花隨栁人多正說此乃翻用之意新</hi>
　　全　璧<lb/>
　　　璧字君玉號遯初子杭人孤山社月泉吟社第<lb/>
<pb n="KR4i0062_WYG_081-19b"/>
　　　九名自署全泉翁<lb/>
　　前題<lb/>
倦遊歸隱白雲鄕芳草庭閒晝日長晉氏衣冠門外栁<lb/>
豳人風俗屋邊桑青林伐鼓村村社綠水平疇處處秧<lb/>
未分東風欺老眼一編牛背臥斜陽<lb/>
　　　<hi>評云見趣高格調别觀前聯八字及末句語可想其人</hi>
　　吕文老<lb/>
　　　文老字澹翁東陽人月泉吟社第十名<lb/>
<pb n="KR4i0062_WYG_081-20a"/>
　　前題<lb/>
月筩紀閏附青煒民野陶然化日熙祀備枌榆祈稔歲<lb/>
宴酣花栁樂清時洛中富貴斜陽恨綿上勛勞千古思<lb/>
浩興歸來吟不盡陶詩和後和豳詩<lb/>
　　　<hi>評云引用田園事全與諸作不同覃思一至于此本句亦縝密</hi>
　　方德麟<lb/>
　　　德麟字藏六桐江徙居新城月泉吟社第十一<lb/>
　　　名託名方賞<lb/>
<pb n="KR4i0062_WYG_081-20b"/>
　　前題<lb/>
繞畦晴綠弄潺湲倚杖東風卻黯然往夢更誰憐秀麥<lb/>
閒愁空自託啼鵑犂鉏相種地力盡花柳無私春色偏<lb/>
白髮老農猶健在一蓑牛背聽鳴泉<lb/>
　　劉汝鈞<lb/>
　　　汝鈞字君鼎號蒙山三山人寓杭月泉吟社第<lb/>
　　　十二名託名鄧草徑<lb/>
　　前題<lb/>
<pb n="KR4i0062_WYG_081-21a"/>
年來夢斷百花場安分農桑萬慮降爲喜麥青行暖徑<lb/>
因看蠶出倚晴窗草坪閒見烏犍點畬水飛來白鷺䨇<lb/>
滿飮茅柴拚爛醉踏歌社下自成腔<lb/>
　　　<hi>評云意圓語妥五六善寫物態用韻尤工</hi>
　　何鳴鳳<lb/>
　　　鳴鳳字逢原分水人宋時嘗爲敎官月泉吟社<lb/>
　　　第十四名託名喻似之<lb/>
　　前題<lb/>
<pb n="KR4i0062_WYG_081-21b"/>
東風轉矚又東臯久賦將蕪力未薅古木<hi>一作屋</hi>陰深<lb/>
巢燕弱荒陂水淺怒蛙豪兒癡方擬半栽秫身隱尚嫌<lb/>
全種桃何許蕨薇君欲采飢眠堪羡華山高<lb/>
　　　<hi>評云語健意深雖首句疊字微欠推敲後聯與末韻過人矣</hi>
　　又<hi>第四十五名託名陳緯孫注曰分水何敎鳴鳳</hi>
星明天駟兆興農稼圃犂鉏處處同播穀競趨新禹甸<lb/>
條桑猶記舊豳風草緣疆畎縱横綠花隔藩籬深淺紅<lb/>
自笑偷生勞種植西山輸與采薇翁<lb/>
<pb n="KR4i0062_WYG_081-22a"/>
　　　<hi>評云雋味㝢于細律中微作者不及此</hi>
　　翁合老<lb/>
　　　合老字仲嘉建德人月泉吟社第十五名自署<lb/>
　　　躡雲<lb/>
　　前題<lb/>
韶華到處入冥搜郭外人家事更幽土脈正融催觳觫<lb/>
林陰微合聽鉤輈誰家酒熟社公醉明日桑空蠶妾愁<lb/>
祇恐春工<hi>一作東風</hi>忙裏度又吟風雨滿城秋<lb/>
<pb n="KR4i0062_WYG_081-22b"/>
　　　<hi>評云春日雜興意巳具首句二聯工緻後聯句更高結句所引與興字相關尤有深味</hi>
　　林子明<lb/>
　　　子明號東岡分水人月泉吟社第十六名自署<lb/>
　　　玉華吟客<lb/>
　　前題<lb/>
一點陽和薰萬宇最饒佳致是山莊雞豚祝罷成長席<lb/>
鶯燕聽來隔短牆嗜酒不嫌多種秫無襦長恨少栽桑<lb/>
東郊勸相何煩爾農圃吾生自合忙<lb/>
<pb n="KR4i0062_WYG_081-23a"/>
　　　<hi>評云前聯細玩見田園次聯較分曉結意尤有含蓄</hi>
　　劉蒙山<lb/>
　　　蒙山崑山人月泉吟社第十七名託名田起東<lb/>
　　前題<lb/>
桑風吹綠滿原頭西崦東臯暖氣浮村婦祈蠶分麫絸<lb/>
老農占歲說泥牛田烏飛逐耕烟犢桑扈鳴隨喚雨鳩<lb/>
鄰叟<hi>一作曲</hi>相邀同社飮旋將新酒向花篘<lb/>
　　　<hi>評云此眞雜興二聯組織甚工</hi>
<pb n="KR4i0062_WYG_081-23b"/>
　　周　暕<lb/>
　　　暕字伯陽號方山泰州人武林社月泉吟社第<lb/>
　　　十九名自署識字耕夫<lb/>
　　前題<lb/>
蛙聲似吹雨初足桑椹欲紅風始和少婦每憂蠶利薄<lb/>
老夫唯喜秫苖多舊栽花朩山鶯識新買陂塘野鷺過<lb/>
此境東風元自好當年金谷事如何<lb/>
　　　<hi>評云不事排奡而意語新妥自是佳作</hi>
<pb n="KR4i0062_WYG_081-24a"/>
　　　<hi>月泉吟社送詩賞小劄羅公福云伏以月泉舊社久盟湖海之交春日新題賸寫田園之興得</hi>
　　　<hi>周南而正始可冀北之空羣執事振響武林舒翹文苑種秧澆藥已朝市之無心放犢聽鶯更</hi>
　　　<hi>池塘之入夢杼機自别冠冕爲宜某心所甚欣手之不釋詩成奪錦誦珠玉者翕然禮以爲羅</hi>
　　　<hi>媿璚瑤則多矣餘如元穎并致篚筐司馬澄翁云執事清涵繡湖香並班史菜花天秧穀候偶</hi>
　　　<hi>迎著面之風野泉甕烟隴犂總是關心之事雖居蕭次猶占盧前高字云伏以友連湖海夙聞</hi>
　　　<hi>詩錦之名題借田園尚媿禮羅之意有來匡鼎豈遜盧前執事文陣稱雄武林擢秀四時春始</hi>
　　　<hi>成石湖老去之吟三徑人閒得彭澤歸來之趣襟期樂只囊穎宜哉某得是高吟從而深刻問</hi>
　　　<hi>巢父之珊瑚安在此則長畱縱衛人之瓊玖可將終然匪報倪梓云田園雜興偶徼舊社之同</hi>
<pb n="KR4i0062_WYG_081-24b"/>
　　　<hi>盟湖海俊游爲賦長城之五字執事假富春山爲通德里耕織圖村田樂放開塵外之懷社翁</hi>
　　　<hi>胙蠶媼符道盡眼前之景以俗爲雅此詩可羣全泉翁云執事東晉衣冠西豳風俗閒庭芳草</hi>
　　　<hi>倦游甘隱于白雲綠水新秧歸牧穩眠于斜日卓爾有立異乎所聞躡雲云月泉壤地密依鄰</hi>
　　　<hi>燭之光春日田園賸喜奚囊之興翩其傑製壯我齊盟執事綵瀨清風爐峯瑞氣土脈融林陰</hi>
　　　<hi>合搜吟不赦於韶華社公醉蠶妾愁敗意直憂于秋雨誠爲蒼勁可但清新識字耕夫云農圃</hi>
　　　<hi>餘生結同盟之社友湖山佳處有識字之耕夫所謂伊人夫豈卑我執事語無排奡體不效崑</hi>
　　　<hi>野鷺山鶯動金谷當年之感婦蠶夫秫逼石湖春日之吟云云</hi>
　　送僧歸蜀<lb/>
<pb n="KR4i0062_WYG_081-25a"/>
詩禪寄杖錫不問道塗難到水浮杯渡逢山卸笠看悟<lb/>
空諸念寂傳佛一燈寒蜀國又歸去令人憶道安<hi>翰墨大全</hi>
　　姚潼翔<lb/>
　　　潼翔家釣臺月泉吟社第廿一名自署社翁<lb/>
　　前題<lb/>
壁寫新年百事昌春盤次第蓼芽香燒燈過了爭挑菜<lb/>
祭社歸來便撒秧布榖幾聲催耜畝呉蠶三伏正條桑<lb/>
一春忙過無多日又聽鸝鶊報麥黄<hi>評缺</hi>
<pb n="KR4i0062_WYG_081-25b"/>
　　高　鎔<lb/>
　　　鎔字聲玉號悅雲三山人宋婺州敎官入月泉<lb/>
　　　吟社<lb/>
　　前題<lb/>
巳學淵明早賦歸東風吹醒夢中非鶯聲睍睆來談舊<lb/>
牛背安閒勝策肥時聽樵歌時牧笛間披道氅間農衣<lb/>
篇詩那可形容盡何似忘言對夕暉<lb/>
　　　<hi>評云五六作意就雜字上形容畧似爲氣格之累然而不可少也第二句穎㧞末用淵明意尤</hi>
<pb n="KR4i0062_WYG_081-26a"/>
　　　<hi>佳</hi>
　　呉　㻦<lb/>
　　　㻦字貴叔義烏人呉天祐之姪月泉吟社第廿<lb/>
　　　三名自署天目山人<lb/>
　　前題<lb/>
野水渾邊戲乳鵝疎籬缺處曬耕蓑草靑隨意牛羊臥<lb/>
門靜無人燕雀多夫倦倚犂需婦饁翁歡擊壤和孫歌<lb/>
新來别有營生計又喜巡檐住蜜窠<lb/>
<pb n="KR4i0062_WYG_081-26b"/>
　　　<hi>評云全篇是雜興本色而田園參貫其中且無一語塵腐</hi>
　　胡　南<lb/>
　　　南字景山號比心義烏人月泉吟社第廿四名<lb/>
　　　自署安定書隱<lb/>
　　前題<lb/>
世數有遷革田園無古今鳥喧爭樹暖牛倦憩牆陰水<lb/>
活土膏動風微花氣深淵明千古士佇立此時心<lb/>
　　　<hi>評云二聯入細末意尤永</hi>
<pb n="KR4i0062_WYG_081-27a"/>
　　黄景昌<lb/>
　　　景昌浦陽長塘人月泉吟社第廿五名自署槐<lb/>
　　　窗居士<lb/>
　　前題<lb/>
野色揺春麥正肥烟村閒寂往還稀未多桑葉蠶初浴<lb/>
更小茅茨燕亦飛行市綠蛆花潑眼臥依黄犢草侵衣<lb/>
數聲桐角歸來晚楊柳移陰月半扉<lb/>
　　　<hi>評云細潤中見雜興若知田園俜亭則有當進盧前矣</hi>
<pb n="KR4i0062_WYG_081-27b"/>
　　姜　霖<lb/>
　　　霖字仲澤金華人月泉吟社第廿六名自署姜<lb/>
　　　仲澤<lb/>
　　前題<lb/>
老盆傾酒試新嘗社鼓村村鬧夕陽麥隴風微牛睡穩<lb/>
芹塘泥滑燕歸忙半村飛雨斷烟溼一徑落花流水香<lb/>
鼎貴安知此中意徒能學犬吠村莊<lb/>
　　　<hi>評云頷聯妥貼五六尤勝末不雷同</hi>
<pb n="KR4i0062_WYG_081-28a"/>
　　東必曾<lb/>
　　　必曾字孝先號潮原杭人武林社月泉吟社第<lb/>
　　　廿七名託名陳柔著<lb/>
　　前題<lb/>
噀綠郊原春事深治生幽趣豁塵襟聲聲禽語耕人意<lb/>
種種花開老圃心桑葉漸舒梯欲整麥苖暗長路難尋<lb/>
日長雖有荷鉏倦薄暮歸來常醉吟<lb/>
　　　<hi>評云終篇可謂清新之作三四尤有味</hi>
<pb n="KR4i0062_WYG_081-28b"/>
　　方子靜<lb/>
　　　子靜桐江白雲村人月泉吟社第廿八名自署<lb/>
　　　方尚老<lb/>
　　前題<lb/>
東臯雨後土膏肥夙駕烏犍出短扉秧水平疇蛙閤閤<lb/>
菜花滿稜蜨飛飛比鄰社酒歡猶在牆壁農書事已非<lb/>
獨喜桑麻今正長淵明歸去最知幾<lb/>
　　　<hi>評云頷聯停當五六有感觸三四字尤警</hi>
<pb n="KR4i0062_WYG_081-29a"/>
　　朱孟翁<lb/>
　　　孟翁東陽人月泉吟社第廿九名<lb/>
　　前題<lb/>
餖飣蔬槃已竹萌如何布穀未催耕牧兒嬾散騎牛過<lb/>
遊子牽連信馬行秧際窺魚翹白鷺花間捎蜨下黄鶯<lb/>
東風歲歲添新綠獨我霜髯多幾莖<lb/>
　　　<hi>評云平妥中用字有工二聯不拘體貼而題自見末感興深</hi>
　　　<hi>月泉吟社送詩賞小劄天目山人云月泉社友爰歃舊盟天目山人爲題春與不勝佳甚豈果</hi>
<pb n="KR4i0062_WYG_081-29b"/>
　　　<hi>遠而執事望邑鄰輝平齋宗派詠牛羊茁壯仍觀戯水之乳鵝知燕雀生成又善廵簷之窠蜜</hi>
　　　<hi>有嗿其饁或拊而歌安定書隱云執事昔者中庸今之安定趣雄物表牛倦鳥喧景入用中風</hi>
　　　<hi>微水滑且能慕義熙之士豈欲追正始之音槐窗居士云執事名稱東國越之雄句比西家施</hi>
　　　<hi>之麗浴蠶飛燕野色揺春依犢市蛆扉陰移月摹成小景曲盡巧心姜仲澤云月泉里社竊䨇</hi>
　　　<hi>溪明月之餘輝春日田園動白雪陽春之絶唱執事採摭羣言牢籠百態歸燕忙睡牛穩頗歡</hi>
　　　<hi>顔社酒之嘗斷烟溼流水香更切齒村莊之吠高標聳若秀句宜哉方尚老云秧疇麥稯畫圖</hi>
　　　<hi>巧寄于聲中社酒農書詩史隱存于言外烏龍嶺之地靈尙矣白雲村之宗派依然某薄云苧</hi>
　　　<hi>獻并以穎歸孟翁缺鶚按小劄朱</hi>
<pb n="KR4i0062_WYG_081-30a"/>
　　陳舜道<lb/>
　　　舜道義烏人月泉吟社第三十一名自署陳希<lb/>
　　　邵<lb/>
　　前題<lb/>
春來非是愛吟詩詩是田園樂興時清入吟懷花月照<lb/>
紅生笑面栁風吹村聲盪耳烏鹽角社酒柔情玉練槌<lb/>
閒悶閒愁儂不省春來非是愛吟詩<lb/>
春來非是愛吟詩詩是田園遣興時行傍山翁驅犢父<lb/>
<pb n="KR4i0062_WYG_081-30b"/>
坐觀鄰嫗試鵝兒看秧時測水深淺行菜閒占春早遲<lb/>
白日漸長消不去春來非是愛吟詩<lb/>
春來非是愛吟詩詩是田園感興時草地耕牛才有犢<lb/>
花村吠犬那能氂麥青未必三時粥桑綠其如二月絲<lb/>
觸物興懷言不盡春來非是愛吟詩<lb/>
　　　<hi>評云此巻首尾吟十篇題上生題摹寫各極其妙與其他畫蛇添足者不同姑寘諸此以爲手</hi>
　　　<hi>抄之冠紙價當爲高矣</hi>
　　劉時可<lb/>
<pb n="KR4i0062_WYG_081-31a"/>
　　　時可䨇溪人月泉吟社第三十二名<lb/>
　　前題<lb/>
土膏初動雨初收草徑茅亭趣最幽坐睡畧無朝市夢<lb/>
踏歌時有里閭遊半丘秧秫醉堪酒五畝樹桑寒可裘<lb/>
老圃老農誠足學不成吾道付滄洲<hi>評缺</hi>
　　許元發<lb/>
　　　元發義烏人月泉吟社第三十四名自署雲東<lb/>
　　　老吟<lb/>
<pb n="KR4i0062_WYG_081-31b"/>
　　前題<lb/>
片雲豈是出山時曾被東風誤一吹歸意不煩啼鴂勸<lb/>
閒情只許落花知桑麻窮巷扉常掩烟火空林黍自炊<lb/>
栗里輞川非謬計晴窗子細味渠詩<lb/>
　　　<hi>評云起善摹寫五六用淵明摩詰語卻以第七句承之可謂得格</hi>
　　洪貴叔<lb/>
　　　貴叔義烏人月泉吟社第三十五名自署避世<lb/>
　　　翁<lb/>
<pb n="KR4i0062_WYG_081-32a"/>
　　前題<lb/>
棄官杜甫罹天寶辭令陶潛歎義熙暖日浣溪仍舊迹<lb/>
春風栗里只前時苖生阡陌培嘉種花繞林塘發故枝<lb/>
佳興二公能領㑹可能胸次太多詩<lb/>
　　　<hi>評云全傚坡體</hi>
　　徐端甫<lb/>
　　　端甫義烏人月泉吟社第三十七名<lb/>
　　前題<lb/>
<pb n="KR4i0062_WYG_081-32b"/>
曉出東郊跨蹇驢弄晴微雨潤如酥犬依桑下烏犍臥<lb/>
鳩雜花間黄鳥呼楊柳嫩摇風氣力稻秧新著雨工夫<lb/>
農家滋味誰知得飽飫豚蹄酒一盂<lb/>
　　　<hi>評云如是而後爲雜興詩中二聯尤得趣末無奇</hi>
　　朱釋老<lb/>
　　　釋老號龜潭金華孝順鎭人月泉吟社第三十<lb/>
　　　八名<lb/>
　　前題<lb/>
<pb n="KR4i0062_WYG_081-33a"/>
家山萬象春歸好詩筆拈來感物情泉脈動時毋待灌<lb/>
土膏起處正宜耕無窮懷抱風和暢不盡形容雨發生<lb/>
試問封侯萬里客何如守拙晉淵明<lb/>
　　　<hi>評云前聯說田園輕快第二句體貼興字五六帶春景體貼雜興二字更工然而氣格不甚高</hi>
　　　<hi>亦坐此</hi>
　　李　萼<lb/>
　　　萼桐江人月泉吟社第三十九名自署樵逸山<lb/>
　　　人<lb/>
<pb n="KR4i0062_WYG_081-33b"/>
　　前題<lb/>
村居只是舊衣冠北墅南園熟往還雨外泥深牛觳觫<lb/>
花邊風暖鳥間關躬耕自得莘郊樂日渉誰知陶徑閒<lb/>
只說桑麻元自好不須釋耒歎時艱<lb/>
　　　<hi>評云全篇辭氣雍容末韻哀不傷怨不怒深得詩人之旨</hi>
　　陳公凱<lb/>
　　　公凱字君用號月泉竹臞吟社第四十名自署<lb/>
　　　柳圃後爲月泉書院山長<lb/>
<pb n="KR4i0062_WYG_081-34a"/>
　　前題<lb/>
春風宂我田園務野思芳情約不齊檢點𤓰丘仍芋壠<lb/>
按行桑墅更秧畦偶陪靈運山前屐或學東坡雨外犂<lb/>
薄暮倦歸專一事旋誅生菜甕黄齏<lb/>
　　　<hi>評云詠雜興甚工但失之刻露然其好處亦在此</hi>
　　又<hi>第四十六名託名陳鶴臯</hi>
世事不挂眼寄情農圃中鉏犂衝曉雨杖屨立東風芽<lb/>
穀騐仁脉澆花趲化工獨餘眞意味濁酒自燒菘<lb/>
<pb n="KR4i0062_WYG_081-34b"/>
　　　<hi>評云前聯平後聯有思索</hi>
　　俞自得<lb/>
　　　自得號吟隱金華孝順鎭人月泉吟社第四十<lb/>
　　　二名<lb/>
　　前題<lb/>
暄和春景好供詩日暖風輕土脈肥白鷺時窺秧刺刺<lb/>
黄鶯頻說柳依依幾回野水聞姑惡數樹春陰叫姊歸<lb/>
物態滿前看不足等閒吟詠對斜暉<lb/>
<pb n="KR4i0062_WYG_081-35a"/>
　　　<hi>評云語新而對巧所謂多識于鳥獸草木之名但末二句不過敷演起句耳</hi>
　　王進之<lb/>
　　　進之建德人月泉吟社第四十七名自署臨清<lb/>
　　前題<lb/>
桑田滄海幾興亡歲歲東風自扇揚細麥新秧隨意長<lb/>
閒花幽草爲誰芳午橋蕭散名千古金谷繁華夢一場<lb/>
滿眼春愁禁不得數聲啼鳥在斜陽<lb/>
　　　<hi>評云有悠長味無艱澀語後半篇視前畧不及</hi>
<pb n="KR4i0062_WYG_081-35b"/>
　　又<hi>第四十九名自署王進之</hi>
東君私我此身閒脫卻青衫野服更桑可以絲麻可績<lb/>
麥宜續食韭宜羮分甘壟上耕雲隱夢不湖邊拾翠行<lb/>
物意豈知滄海變曉風依舊語流鶯<lb/>
　　　評<hi>云以雅健語寫高潔操悠然之興見于篇末</hi>
　　陳希聲<lb/>
　　　希聲義烏人月泉吟社第五十名託名元長卿<lb/>
　　前題回文<hi>二首存一</hi>
<pb n="KR4i0062_WYG_081-36a"/>
香紅眩眼纈蕤英竹杖扶吟縱步行桑眼蟇含青蕾小<lb/>
麥鬚蝦磔翠芒輕黄花菜圃午風輭綠水秧畦春野平<lb/>
芳樹幾聲鳩雨過蒼蒼柳色弄烟晴<lb/>
　　　<hi>評云回文二首俱妥順亦出苦心</hi>
　　又<hi>第五十一名託名聞人伯仲</hi>　<hi>三首存一</hi>
田園興在早春時眼纈生紅喜上眉門巷日高人埽雪<lb/>
池塘烟漲水流澌杯柈新歲歡同社燈火元宵鬧古祠<lb/>
野老告余春事及夜來小雨過前陂<lb/>
<pb n="KR4i0062_WYG_081-36b"/>
　　　<hi>評云三春分作三首曲盡變態非茍爲敷演者所能及</hi>
　　戴東老<lb/>
　　　東老月泉吟社第五十二名<lb/>
　　前題<lb/>
飲了椒盤收了燈翁攜稚子步新晴茅柴初熟勝臘醞<lb/>
萊菔久齏宜晩羮伏卵雞畱上春種出欄牛試吉辰耕<lb/>
去年官賦今年罷寂甚門前犬吠聲<lb/>
　　　<hi>評云狀三春之景得處亦多起頭一句欠嚴重</hi>
<pb n="KR4i0062_WYG_081-37a"/>
　　陳文增<lb/>
　　　文增苕水人月泉吟社第五十四名<lb/>
　　前題<lb/>
熙熙壠畝扇和風蔟蔟人烟野意濃培漑桑麻沿汲路<lb/>
徑行薺麥省耕農飮牛澗暖山揺影接果枝青蘚拆封<lb/>
酒熟花香村欲社芒鞵藤杖儘從容<lb/>
　　　<hi>評云起見題意兩聯中五六尤工</hi>
　　月泉吟社摘句圖<lb/>
<pb n="KR4i0062_WYG_081-37b"/>
無機老農云名利有危機老于農圃宜<lb/>
子問云驅卻餘寒碎土牛田園生計又從頭<lb/>
田農夫云桃李場中巳免參只將農圃繫頭銜<lb/>
唐人機軸云風暖柴荆鳥語幽麥高麻矮野桑柔<hi>以上起句</hi>
忘懷老人云寸地不可棄東風何處無<lb/>
五雲山人云種𤓰思夏實分菊待秋花<lb/>
老農云幸存耕雨地況値養花時<lb/>
劉存行云麥苖花下綠犢子草邊黄<lb/>
<pb n="KR4i0062_WYG_081-38a"/>
石姥寄客云水暖眠秧珥風香豎茗旗<lb/>
䨇澗云雨露桑麻深夜話清明花柳少年心<lb/>
雲水云晴雨花時遊子意寒暄秧信老農心<lb/>
白雲人云犢外醉分芳草臥鶯邊吟踏落花行<lb/>
傅宣山云生意滿腔秧出穀飛花有思柳飄絲<lb/>
自家意思云耕鋤曉雨有餘地應接東風無暇時<lb/>
柳耆云野犢正忙犂曉雨谷鶯纔出管東風<lb/>
俞如山云鳥隨牛後窺秧穀蜨趁蜂來戀菜花<lb/>
<pb n="KR4i0062_WYG_081-38b"/>
跨犢者云有酒便嘗烹筍蕨無花聊自賞桑麻<lb/>
清溪叟云社近記穿黄繭子雨前趲摘紫槍旗<lb/>
山野人云鶯藏楊柳金歌舞蜨宿梨花雪夢魂<lb/>
盤隱末子云桃林我憶放牛日葵圃誰思逸馬時<lb/>
扶杖夫云一生甘作扶犂手萬變寧移抱甕心<lb/>
廷雲云蛙鳴暮夜官何爲蜨戀芳菲夢不知<lb/>
翁自適云鴉趁犂翻爭啄食蜂黏絮落苦貪香<lb/>
郭建德云烟連草色迷平野雨趁鳩聲過别村<lb/>
<pb n="KR4i0062_WYG_081-39a"/>
駱侕賔云烹罷籜龍新上箸修來秧馬尚依牆<lb/>
陳帝臣云清曉蛙聲引啼鴂夕陽牛背立歸鴉<lb/>
晩靜云牛飮芳陂鴉立背馬過秀野蜨隨蹏<lb/>
竹蓑笠翁云蠶一二眠催出伏秧三四葉尚憂風<lb/>
俞野處云郞罷耕歸呼囝牧阿翁眠起問姑蠶<hi>以上聯句</hi>
藍田道人云晴原望新麥一片綠雲香<lb/>
林泉生云桃李公門者將蕪胡不歸<lb/>
傅九萬云笑他思著蓴鱸者卻感秋風始去官<hi>以上結句  月</hi>
<pb n="KR4i0062_WYG_081-39b"/>
<hi>泉吟社</hi>
　　鄭　協<lb/>
　　溪橋晩興<lb/>
寂寞亭基野渡邊春流平岸草芊芊一川晩照人閒立<lb/>
滿袖楊花聽杜鵑<lb/>
　　錢唐晩望<lb/>
錢唐江上夜潮過秋靜寒烟白露多呉越青山明月裏<lb/>
舟人齊唱異鄉歌<hi>以上天地間集</hi>
<pb n="KR4i0062_WYG_081-40a"/>
　　徐直方<lb/>
　　　直方字古爲<lb/>
　　觀水<lb/>
滄江無盡水夜夜隨潮去若復作潮來滄江止不住<hi>天地</hi>
<hi>間集</hi>
　　何新之<lb/>
　　　新之字仲德號横舟西安人仕至樞密院編修<lb/>
　　　官後知忠安軍死節有詩林萬選<lb/>
<pb n="KR4i0062_WYG_081-40b"/>
　　秋夜汎舟<lb/>
飛星曵寒影野水淡碧空人生定何物扁舟空影中何<lb/>
年有宇宙生此木末風有力不向上難到蓬萊宫空攀<lb/>
棲鶻巢搔首如飛蓬俯仰慨今昔此懷安可窮<hi>天地間集</hi>
　　王仲素<lb/>
　　　仲素號石髓<lb/>
　　歸去詞<lb/>
種松雨濯髮折筍春墮指長嘯歸去來滄江一天水<hi>天地</hi>
<pb n="KR4i0062_WYG_081-41a"/>
<hi>間集</hi>
　　何天定<lb/>
　　　天定號菊屋<lb/>
　　散策<lb/>
孤坐忽不樂出門聊散行溪喧亂人語樹偃礙農耕雨<lb/>
徑莓苔積陽坡草朩明道逢九十老相對話承平<hi>天地</hi>
<hi>間集</hi>
　　王曼之<lb/>
<pb n="KR4i0062_WYG_081-41b"/>
　　　曼之號野處<lb/>
　　西窗<lb/>
西窗枕寒池池邊老松樹渴猨下偷泉見影忽驚去<lb/>
　　春日郊行<lb/>
岀門逢柳色忽過野橋西坐石看潮長隔花聞鳥啼地<lb/>
隨芳草盡樹與夕陽齊不是桃源路行人亦自迷<hi>以上天地</hi>
<hi>間集</hi>
　　范　協<lb/>
<pb n="KR4i0062_WYG_081-42a"/>
　　　協號觀山<lb/>
　　年年<lb/>
年年如燕一還家又訪幽居過水涯風雨滿城春欲暮<lb/>
山中猶有碧桃花<hi>天地閒集</hi>
　　呉子文<lb/>
　　　子文號東窗<lb/>
　　訪隱者不遇<lb/>
道人入山訪道人山深俗朴雞犬馴道人不見道人去<lb/>
<pb n="KR4i0062_WYG_081-42b"/>
<graphic n="KR2513" url="https://raw.githubusercontent.com/kanripo/KR-Gaiji/master/images/KR2513.png" mimeType="image/png"/>毶草木無邊春<hi>天地間集</hi>
　　韓竹坡<lb/>
　　采菊<lb/>
擷我百結衣爲君采東籬半日不盈掬明朝還滿枝悠<lb/>
然何處是千古正如斯<hi>天地間集</hi>
　　唐　涇<lb/>
　　　涇字清父道州龍山人<lb/>
　　甲戍客臨安<hi>時賈似道當國</hi>
<pb n="KR4i0062_WYG_081-43a"/>
金谷烟花醉未醒鼾邊無夢到功名十郎腹裏長函劒<lb/>
六丈胷中舊貯兵天豕星沈狼有影海鰌風𦂳鶴無聲<lb/>
如聞浩浩愁相訊何日衣冠樂太平<lb/>
　　江南紀事<lb/>
呉山一髮暮雲孤愁向湘纍訊故都鳳去只餘韶樂在<lb/>
雁來還有帛書無杏壇有客陳孤注平隴何人復五銖<lb/>
歌徹黍離風雨惡南山深處叫烏烏<lb/>
　　廣亡徙海<lb/>
<pb n="KR4i0062_WYG_081-43b"/>
箕冠如櫛擁旄旌誰執騂毛歃晉盟遵海而南關氣數<lb/>
渡江以北少功名火旗晻靄雲藏闕水陣周遭雪壓城<lb/>
一榻不容人鼾睡那知霧島是神京<lb/>
　　厓山亡<lb/>
萬里輿圖入朔方搖揺孤注海之陽石尤風惡雲藏軫<lb/>
天駟星沈月掩房島上有人悲義士水濵無處問君王<lb/>
羲和指著烏飛路去去虞淵暮色蒼<hi>以上忠義集</hi>
　　彭秋宇<lb/>
<pb n="KR4i0062_WYG_081-44a"/>
　　乙亥紀聞<lb/>
羽書朝暮漲氛埃天詔勤王起草萊塞上風高鷹颺去<lb/>
江頭霧暗馬飛來諸賢忠愛謀安出四將英靈喚不回<lb/>
漠漠雲天秋萬里飛鳴無數雁鴻哀<lb/>
　　秋興二首<lb/>
沙塵破褐客秋風落落親朋半老翁野曠有時聞嘯虎<lb/>
天寛無處寄征鴻四方玉帛燕山北萬里帆檣海水東<lb/>
回首可憐歌舞地方花石礎樹陰中<lb/>
<pb n="KR4i0062_WYG_081-44b"/>
西風巻地送凄涼目斷歸帆落日黄雁過江天雲漠漠<lb/>
龍遊滄海水茫茫故人入夢三更月近事驚心兩鬢霜<lb/>
試把濁醪澆磊磈尊中猶帶芷蘭香<hi>以上忠義集</hi>
　　劉麟瑞<lb/>
　　　麟瑞號如村南豐人有昭忠逸詠<lb/>
　　西和知州陳公寅守將楊公鋭<lb/>
陰風蕭颯起黄埃鐵騎追奔動地來石堡梯空天險北<lb/>
水門釁隙殺機開不期溟海鵬千里自守封疆鴆一杯<lb/>
<pb n="KR4i0062_WYG_081-45a"/>
四十萬民登鬼錄伊誰爲使哭聲哀<lb/>
　　階州守臣董公鵬飛<lb/>
相傳報怨撼階州虎旅飛來睨敵樓楛矢蔽空天入暝<lb/>
鵝車衝壘地生愁金城魚肉千年恨闔境衣冠六日休<lb/>
莫怪傳家猶强項雲孫忠節更風流<lb/>
　　丞相江公萬里知府江公萬頃<lb/>
名重天閽侍太微昔年南國秉樞機人歸綠野身猶健<lb/>
兵滿紅塵世巳非止水亭前風淅淅鄱陽城外草依依<lb/>
<pb n="KR4i0062_WYG_081-45b"/>
棣華相暎人閒瑞節惠隆名世所稀<lb/>
　　丞相信國公文公天祥<lb/>
金字牌飛岀建章鬱孤萬壘爲勤王驅馳嶺海君臣寓<lb/>
囚繫燕雲道路長六籍一時光日月孤忠千古立綱常<lb/>
全歸凛凛渾生氣南北人誇姓字香<lb/>
　　湖南安撫知潭州李公芾<lb/>
平楚樓頭矢石驚焚香稽首别宸京盡殲妻子期全節<lb/>
寧死封疆不忍生烟燄張空隳趙璧旌旗倒影下湘城<lb/>
<pb n="KR4i0062_WYG_081-46a"/>
善刀人在同觀化名與澄江一様清<lb/>
　　江東運判趙公淮妾某氏<lb/>
石頭城昔號金湯岌岌孤墉戰馬場西日突圍逃溧水<lb/>
南冠荷校說維揚血凝漢節誇男子身寄秦淮藉女郎<lb/>
千載妾身貞更潔仰天哭向水雲鄕<lb/>
　　淮東制置使李公庭芝<lb/>
淮海曾聞一偉人十年臥䕶息邊塵重來鐵騎攻城急<lb/>
旋執金戈赴陣頻夢入甌閩期立極路遵通泰倏捐身<lb/>
<pb n="KR4i0062_WYG_081-46b"/>
平山堂下悲風起魂繞瓊花萬樹春<lb/>
　　參政高公應松<lb/>
腸斷呉山錦繡叢六更聲絶海潮空千門鎖月移行在<lb/>
八駿乗風憩㑹同扈蹕孤臣慙主辱征鞍萬里哭途窮<lb/>
兩宫緩緩趨朝陛回首天南獨死忠<lb/>
　　丞相陸公秀夫<lb/>
八面兵威八面攻馮夷飛血洗千篷波翻水寨乾坤震<lb/>
風仆檣旗社稷空百辟散班奔鷁首孤臣扈蹕憩龍宫<lb/>
<pb n="KR4i0062_WYG_081-47a"/>
茫茫南國重回首一片丹心照海紅<lb/>
　　樞密張公世傑<lb/>
曾擁貔貅奏凱歌厓山雲暝竟蹉跎地空九有棲荒服<lb/>
寨列千艘保海阿龍躍璽沈天若此烏嗚矴絶事如何<lb/>
鯨波沃日炎光熄凜凛英魂尚枕戈<lb/>
　　江東制置使謝公枋得<lb/>
草履麻衣漫蔽形十年賣卜慣零丁願從楚地師龔勝<lb/>
欲向遼城友管寧采石吟成期絶粒娥碑讀罷棄餘齡<lb/>
<pb n="KR4i0062_WYG_081-47b"/>
一門盡節均無媿千載西山疊疊青<lb/>
　　少主納款<lb/>
天目山崩厯數終降旛颺颺岀孤墉六龍捲霧歸三㠀<lb/>
八座迎風啟獨松塵掩玉堦消王氣潮移雪屋示軍容<lb/>
由來興廢天難問斷礎頽垣泣曉蛩<hi>以上昭忠遺詠</hi>
　<lb/>
　<lb/>
　宋詩紀事巻八十一<lb/>
</p>
<p>
</p>
  </div>
<div>
                <head>宋詩紀事巻八十二</head>
    <p>
<pb n="KR4i0062_WYG_082-1a"/>
欽定四庫全書<lb/>
　宋詩紀事巻八十二　　　　　錢塘厲鶚撰<lb/>
　　蘇元鼎<lb/>
　　遊齊山寺<lb/>
秋浦齊山寺峯巒楚楚長巖根堆雁塔溪角架虹梁雨<lb/>
過聞幽磬雲開見上方苔侵石磴滑花擁洞門香禪客<lb/>
探元切騷人覓句忙汲泉寒井廢觀郡古樓荒白鳥巢<lb/>
危樹孤猨叫斷岡碑珉黄閣相詩板紫薇郞蹤跡依稀<lb/>
<pb n="KR4i0062_WYG_082-1b"/>
在文章大半亡登臨正吟賞惆悵見斜陽<hi>齊山詩集</hi>
　　石　郊<lb/>
　　石梁寺<lb/>
行破白雲山幾里僧牀接客幸相容泉聲到枕夜無寐<lb/>
時聽隔林方廣鐘<hi>天台山志</hi>
　　劉師邵<lb/>
　　浮萍<lb/>
乍因輕浪疊晴沙又趁廻風擁釣槎莫怪狂蹤易飄泊<lb/>
<pb n="KR4i0062_WYG_082-2a"/>
前身不合是楊花<hi>廣羣芳譜</hi>
　　葉　簵<lb/>
　　題光華亭<hi>在鹽官縣北</hi>
畫棟朱簾勢翼然鼎新氣象冠山川鵝黄楊柳浮春晩<lb/>
鴨綠烟波送客船輪奐不妨農事日風光好近麥秋天<lb/>
佐君治簡有餘暇杯酒從教盡日傳<hi>海寜縣志</hi>
　　黄　唐<lb/>
　　九女山<hi>在奉化縣南二十里</hi>
<pb n="KR4i0062_WYG_082-2b"/>
粼粼新綠起前峯拂拂垂楊烟雨中安得一蓑浮短艇<lb/>
玉鱗飛上釣絲風<hi>寧波府志</hi>
　　史　蘊<lb/>
　　國清寺<lb/>
十里松關路門開對洞天山神曾獻地海衆此安禪鐘<lb/>
磬開巖谷樓臺跨石泉高峯智者塔長與赤城連<hi>天台山志</hi>
　　魏　宗<lb/>
　　石橋<lb/>
<pb n="KR4i0062_WYG_082-3a"/>
聞説招提景曇花結翠雲晴光朝更合嵐氣晩來分梵<lb/>
語微茫韻鐘聲杳靄聞無由問禪法坐對柏爐熏<hi>天台山志</hi>
　　路　忱<lb/>
　　秋懷<lb/>
落日畱虛壁秋風急戍樓高歌鬼神夜揮涕虎狼秋豪<lb/>
貴少青眼文章多白頭何時挂長劒天地一扁舟<hi>宋藝圃集</hi>
　　況志寧<lb/>
　　　南昌人<lb/>
<pb n="KR4i0062_WYG_082-3b"/>
　　豫章臺<lb/>
城陰冷落豫章臺平地晴沙捲雪來欲訪鄰翁問塵跡<lb/>
小園荒徑長莓苔<lb/>
　　梅仙壇<lb/>
上疏歸來事可歎嶺頭誰爲築星壇先生不食炎劉祿<lb/>
自拾松花當晩餐<hi>以上南昌府志</hi>
　　謝　孚<lb/>
　　蒼梧卽事<lb/>
<pb n="KR4i0062_WYG_082-4a"/>
近岸江聲急孤舟下杳冥峽泉飛暴雨灘石走羣星水<lb/>
有瀟湘色猨同巴蜀聽令人思舜德一望九疑青<hi>粤西詩載</hi>
　　張惟中<lb/>
　　鏡湖<lb/>
昔年曾過賀家湖今日烟波大半無惟有一天秋夜月<lb/>
不隨田畆入官租<hi>紹興府志</hi>
　　廖　衡<lb/>
　　　衡南劒州順昌人鄕舉不利隱居終身<lb/>
<pb n="KR4i0062_WYG_082-4b"/>
　　句<lb/>
淚多陳后愁離殿浴出楊妃困倚䦨<lb/>
　　　<hi>延平府志縣尉命詠雨中山茶時年六歲</hi>
　　艾　申<lb/>
　　遊疎山<lb/>
夾道蒼松六月寒塵埃只隔白雲閑重游恰是十年後<lb/>
往事空驚一夢間傑閣漫誇新卜築危亭不似舊躋攀<lb/>
憑誰說與<hi>闕</hi>師叔投老求分一半山<hi>撫州府志</hi>
<pb n="KR4i0062_WYG_082-5a"/>
　　徐　噩<lb/>
　　綠珠渡<hi>在粤西博白縣</hi>
早出綠羅村晩過綠珠渡日落白州城草芳梁女墓江<lb/>
水流古今滔滔不相顧今人不見古時人依舊青山路<lb/>
如故<hi>名勝志</hi>
　　吕　江<lb/>
　　栖白菴<lb/>
門外竹千箇崖顚兩徑分奔泉流碎月高樹礙行雲游<lb/>
<pb n="KR4i0062_WYG_082-5b"/>
客倦欲臥道人言少文但云秦學士曾此遇茅君<hi>茅山志</hi>
　　單　錫<lb/>
　　　錫字君賜宜興人<lb/>
　　寄隱士<lb/>
巖頭鬱鬱凌寒柏柏閒時復雲封白苔蒼草碧自年年<lb/>
絶奇中有參同客道通下躡天根深山靈啼泣穹崖陰<lb/>
春深不問花開落寂寂空山千萬㝷<hi>宋藝圃集</hi>
　　賈成之<lb/>
<pb n="KR4i0062_WYG_082-6a"/>
　　橫浦<lb/>
橫槎三月江如束風浪縈紆接天綠郡樓新創插雲飛<lb/>
盡日江山對䨇目<hi>粤西詩載</hi>
　　夏之中<lb/>
　　古離别<lb/>
郞上孤舟妾上樓闌干未倚淚先流片帆漸遠郞回首<lb/>
一種相思兩處愁<hi>宋藝圃集</hi>
　　柳　驥<lb/>
<pb n="KR4i0062_WYG_082-6b"/>
　　　驥官德化主簿<lb/>
　　句<lb/>
天插一泉聲潄玉地高六月夜凝霜<hi>題九仙山雜志</hi>　<hi>泉南</hi>
　　范西堂<lb/>
　　明水寺<lb/>
環山清淺一溪水夾徑高低十里松煙鎖石門疑路斷<lb/>
斜陽影裏忽聞鐘<hi>撫州府志</hi>
　　陸　煥<lb/>
<pb n="KR4i0062_WYG_082-7a"/>
　　大慈寺<lb/>
天下紛紛吹戰塵我來佛隴悟修身依然猨鶴如相識<lb/>
知是山中幾世人<hi>台州府志</hi>
　　祝　鑄<lb/>
　　　鑄蒼山人<lb/>
　　妙庭觀<lb/>
風雨連山松竹鳴宦途牢落若爲情中宵嘹喨驚殘夢<lb/>
疑是雲和重度聲<hi>杭州府志</hi>
<pb n="KR4i0062_WYG_082-7b"/>
　　朱應龍<lb/>
　　山月池<hi>德藏寺有松風臺山月池菊坡宋竹菴禪師所築</hi>
池底看明月明月在山頭清光連上下分作兩輪秋<lb/>
　　菊坡<lb/>
口有綺語債長詠菊坡詩最好重陽景雞肥酒熟時<hi>自注</hi>
<hi>竹菴禪師有菊坡稾</hi>　<hi>以上柘上遺詩</hi>
　　胡梅所<lb/>
　　石禪牀<hi>在鶴鳴山</hi>
<pb n="KR4i0062_WYG_082-8a"/>
空山危石平如掌雲鎖苔封自昔時不識山僧曾坐處<lb/>
幾回彈舌雨龍歸<hi>漳州府志</hi>
　　程　驤<lb/>
　　富順西湖<lb/>
春風楊柳早藏鴉秋水芙蕖晩著花細數一年湖上景<lb/>
天涯行客忍思家<hi>全蜀藝文志</hi>
　　衡　泌<lb/>
　　綠波亭<lb/>
<pb n="KR4i0062_WYG_082-8b"/>
清淚斑斑灑綠波年來轉覺别離多扁舟南浦分攜處<lb/>
水遠山長愁奈何<hi>建寧府志</hi>
　　潘景良<lb/>
　　游金山<lb/>
嵌巖穹窿屹立乎江中崩湍下瞰不見底巨石崛出高<lb/>
摩空混沌破來到今幾萬歲雄奇秀麗胡爲乎此山兮<lb/>
獨鍾長江西來一萬里當空削岀金芙蓉上有金仙居<lb/>
下有馮夷宫寶坊櫛比列霄漢塔影倒置驚魚龍有時<lb/>
<pb n="KR4i0062_WYG_082-9a"/>
洪鐘咽烟響潮音屬和驅羣聾鳥飛竟力不得到我嘗<lb/>
挐舟一抵其雲峯攝衣步樓閣矯首觀無窮齊州九點<lb/>
落眼底岷峨西望何溟濛忽聞長風破巨浪芥蔕一洗<lb/>
平生胸山僧喜殊常握手何從容杯擎陸羽水茶汎玉<lb/>
川風鶴翁散仙恒齋老翁把臂大笑聲融融天風吹袂<lb/>
欲輕舉白雲縹緲將何從不知海外之三山羣仙之樂<lb/>
與此將異而或同迄今别去五六載我舟又復來掀篷<lb/>
山靈偃蹇我倨傲塵懷汩沒不得追前蹤風帆一笑金<lb/>
<pb n="KR4i0062_WYG_082-9b"/>
山過山頭日落飛冥鴻<hi>金山志畧</hi>
　　楊　旻<lb/>
　　題惠山翠麓亭<lb/>
聞說支公最好賢瀛洲可買不論錢樓臺蔽日都無地<lb/>
草木藏春别有天石上雲翻千峽雨洞中泉落幾家田<lb/>
高閑誰似幽居樂一坐青山不問年<hi>惠山集</hi>
　　徐文瀾<lb/>
　　詠酒<lb/>
<pb n="KR4i0062_WYG_082-10a"/>
才傾一盞碧澄澄自是山妻手法成不遣水多防味薄<lb/>
要令麴少得香清涼從荷葉風邊起暖向梅花月裏生<lb/>
世味總無如此味深知此味卽淵明<hi>淵鑑類函</hi>
　　侯　丹<lb/>
　　學古體<lb/>
桐風吹月烏啼井碧波溼露沈雲影素絲牽玉轉泉華<lb/>
美人睡覺燕支冷銀鉤挂簾北窗曉翠鬟臨鏡䨇鸞小<lb/>
黄衫少年望不來寂寂庭階滿春草<hi>呉氏詩永</hi>
<pb n="KR4i0062_WYG_082-10b"/>
　　林　東<lb/>
　　戴溪亭<hi>在望仙門外</hi>
溪亭故事幾年華來値秋霖眺望賒雲障山巒多少處<lb/>
雨埋烟火兩三家水肥去馬行高阪汀沒浮鷗上淺沙<lb/>
誰是子猷誰是戴小船杯酒興無涯<hi>嵊縣志</hi>
　　陳　掞<lb/>
　　破山寺䨇頭白蓮<lb/>
湘南夜永風露清明月耿耿波益平嬋娟有人步羅韈<lb/>
<pb n="KR4i0062_WYG_082-11a"/>
瓊璫玉佩䨇娉婷可憐玉骨埋藏久腸斷人間無復有<lb/>
豈知化作蘭若蓮宿契未忘猶並首想應快意洗塵緣<lb/>
不向謝池爭取妍玻璃盤中淨玉頰一心稽首西方仙<lb/>
請君以圖獻天子當與嘉禾並周史毋令寂寞墮空山<lb/>
泣月悲雲清夜殘<hi>破山寺志</hi>
　　藍元威<lb/>
　　寒<lb/>
朔風陣陣送將來日午柴門半不開靈照只敎添短褐<lb/>
<pb n="KR4i0062_WYG_082-11b"/>
孟光重喚暖深杯苦吟簷角玲瓏玉閑撥爐頭榾柮灰<lb/>
移步東籬紅日晩細看凍蜨尚依梅<hi>菊坡叢話</hi>
　　司馬允中<lb/>
　　陸羽井<lb/>
百尺寒泉浸崖腹蘚蝕題名不堪讀只今此味屬誰論<lb/>
自把銅缾汲新淥<hi>虎邱志</hi>
　　慕容百才<lb/>
　　大劒山<lb/>
<pb n="KR4i0062_WYG_082-12a"/>
李勢非嵎虎公孫是井蛙聖朝無外戸夷壤盡爲家疊<lb/>
嶂寧須鏟停鼖久廢撾原鱗生駱谷釣駟入彭衙闗失<lb/>
千年壯方來萬里遐商淵寧澒洞使節偏谽谺岑蔚誰<lb/>
驚鳥豐茭自樂䴥烽屯開雨雪樵㸑老烟霞帝德朝宗<lb/>
地仙游上漢槎賞奇酬酒興摛藻謝詩葩階走楓林葉<lb/>
窗催桕燭花山亭無刻漏隱几待鳴鴉<hi>四川總志</hi>
　　袁　植<lb/>
　　游惠山<lb/>
<pb n="KR4i0062_WYG_082-12b"/>
挐舟到山寺詩句偶緣情山自錫無後寺因泉有名樓<lb/>
陰回夕景樹色向冬榮就水别茶味全勝他處烹<hi>惠山集</hi>
　　陳　願<lb/>
　　斗起亭<lb/>
乞得雨初霽登臨一解顏自攜斑竹杖來對白雲山月<lb/>
色朦朧裏溪聲遠近閒相畱且盤礴莫惜夜深還<hi>台州府志</hi>
　　劉　琰<lb/>
　　題尊勝院<hi>在奉化縣</hi>
<pb n="KR4i0062_WYG_082-13a"/>
海角尋春雪未消馬蹄無處避瓊瑶巳分屋下論文酒<lb/>
爐火篝燈伴寂寥<hi>延祐四明志</hi>
　　王　曄<lb/>
　　芙蓉<lb/>
菡蓞初舒豔奇芬暈碧霄中洲欣邂逅南浦自招揺瑩<lb/>
色涵香霧新袍坼絳綃娉婷自珍愛穠郁更清超照水<lb/>
臨青鏡偎蘋倚彩翹駢枝疑貫寵並萼似爭嬌綽約霞<lb/>
初映披敷烟正銷鬚蕤金粉嫩房闖玉冠喬月下仙人<lb/>
<pb n="KR4i0062_WYG_082-13b"/>
氅風前公子袍清虚雲步溼沈浸瀣津饒濯濯靈修質<lb/>
盈盈神女標孤貞無漫蔓雅則絶纖妖喜動文鴛舞光<lb/>
揺錦鯉跳瓊根託紺潔翠蓋障炎囂靚賞聯瑶席芳搴<lb/>
集桂橈姚園多猥俗陶徑亦蕭條華井分流潤天池引<lb/>
派遥須移元圃種莫向若邪漂木末興幽詫濓溪結冥<lb/>
招懷之思遠道秋入鬢蕭蕭<hi>廣羣芳譜</hi>
　　何昌弼<lb/>
　　横塘道中<hi>卽半邏北横塘牐</hi>
<pb n="KR4i0062_WYG_082-14a"/>
一舸凌風去縈紆幾度村水清魚引子田美稻生孫山<lb/>
近塵埃遠秋晴枕席溫悠悠迷處所疑是武陵源<hi>嘉興府志</hi>
　　林　衢<lb/>
　　　衢長樂人<lb/>
　　題廣州光孝寺<lb/>
開池曾記虞翻苑列樹今存建德門無客不觀丞相硯<lb/>
有人曾悟祖師幡舊煎訶子泉猶冽新種菩提葉又繁<lb/>
無柰益州經巻好千絲絲縷未消痕<hi>藏内法華連華諸經係益州本故云</hi>
<pb n="KR4i0062_WYG_082-14b"/>
　<hi>名勝志</hi>
　　何千里<lb/>
　　登金山<lb/>
上妙空王殿諸天不敢窺雲霞捧兜率日月遶須彌八<lb/>
柱當如許三山定自奇波瀾吞巨海正要十分詩<hi>金山志畧</hi>
　　馬世珍<lb/>
　　游圓通寺<lb/>
山空不隱響一葉落還聞龍去遺荒井僧歸禮白雲蟲<lb/>
<pb n="KR4i0062_WYG_082-15a"/>
絲昏畫壁嵐氣溼爐薰睡思渾無奈茶甌易策勛<hi>嚴州府志</hi>
　　張　理<lb/>
　　惠山寺<lb/>
九峯朝暮雲揺落少游墳野蔓碑全没晴菴磬亦聞洞<lb/>
偏泉路細松折鶴巢分高視太湖近雲濤鷗起羣<hi>惠山集</hi>
　　董　曇<lb/>
　　甘陂寺<lb/>
晩發山間寺籃輿冐朔風雪融溪漲碧雲漏日穿紅歲<lb/>
<pb n="KR4i0062_WYG_082-15b"/>
月塵埃裏江山醉夢中人生重鄉井浪岀笑龎公<hi>撫州府志</hi>
　　劉　侃<lb/>
　　武夷七曲<lb/>
峽折峯全削風回瀑盡飛山光并水色載得一船歸<hi>建寧</hi>
<hi>府志</hi>
　<lb/>
　<lb/>
　宋詩紀事巻八十二<lb/>
</p>
<p>
</p>
  </div>
<div>
                <head>宋詩紀事巻八十三</head>
    <p>
<pb n="KR4i0062_WYG_083-1a"/>
欽定四庫全書<lb/>
　宋詩紀事巻八十三　　　　　錢塘厲鶚撰<lb/>
　　陶　崇<lb/>
　　訪僧歸雲菴<lb/>
閒過選佛場歸雲翠如潑入門偶有言啟頰師便喝掩<lb/>
耳煨芋爐但把火深撥呼童酌玉虹注之栴檀鉢噓灰<lb/>
然微紅横鐺水煎活茶酣登甲亭䨇眸爲之豁鳥啼空<lb/>
山幽翔集來朩末風月一何佳團圞共批抹悠然澹忘<lb/>
<pb n="KR4i0062_WYG_083-1b"/>
歸于兹得解脫<hi>粤西詩載</hi>
　　朱子恭<lb/>
　　昭義驛<lb/>
霜林紅葉襯梧花路轉崖根百尺斜霽日斷雲成徙倚<lb/>
湘南秋盡未還家<hi>桂林府志</hi>
　　裴　廸<lb/>
　　題來賢亭<lb/>
常侍江東第一流子孫今不泯先猷築亭意在來賢者<lb/>
<pb n="KR4i0062_WYG_083-2a"/>
誰慕清風爲少畱<lb/>
　　　<hi>徐鉉别傳鉉世居攝山之陽圍池甚盛宅有來賢亭宋裴廸詩云云</hi>
　　黄　軫<lb/>
　　延慶寺<lb/>
寶刹標奇處烟蘿響亂流地靈僧得住山好客多遊燈<lb/>
影連金像鐘聲散石樓風雷等閑作咫尺是龍湫<hi>赤城詩集</hi>
　　鄭國華<hi>何志熙</hi>
　　合題昌州牛尾驛<lb/>
<pb n="KR4i0062_WYG_083-2b"/>
龍尾道中退朝客雕鞍寶馬黄金勒誰憐遠使足馳驅<lb/>
夜半孤村牛尾驛<hi>鄭國華畱題</hi>十年去國眞悠悠秖今便可<lb/>
行歸休平生意氣羞牛後去踏金鼇頂上遊<hi>何志熙續三韻  全</hi>
<hi>蜀藝文志</hi>
　　鄧諌從<lb/>
　　題巫山瞻華亭<lb/>
崚嶒玉削三千丈翠潑嵐光冷相向風㑹太古雲氣長<lb/>
變化溟濛紛萬象陰晴一日具四時天籟壑深虚自響<lb/>
<pb n="KR4i0062_WYG_083-3a"/>
神仙娟妙擢羣參錦繡鋪張獻奇狀蟠根積鐵匯百川<lb/>
龍矯蛟翻饒跌宕勢連三楚此開國故壘荒宫帶溪瀼<lb/>
樓臺井邑老風烟環佩清聞駐仙仗竹林風味便讀易<lb/>
久與江山爲輩行鳴弦餘暇豁心眼戲著飛䦨雲雨上<lb/>
爽明自可達壅蔽野獲又多勞草創政和民氣長似春<lb/>
景迥心平過于掌征鴻明滅志何杳黄鵠追隨意尤放<lb/>
當年李杜經行處太史銀鉤刻青嶂寶刀珠瑟出耕墾<lb/>
曲水纖腰迷草莽牢盆古𨽻雜秦篆飛動閑摹永平樣<lb/>
<pb n="KR4i0062_WYG_083-3b"/>
珊瑚交柯迥不蝕髣髴將軍勛業壯英雄繁盛隨流水<lb/>
時有竹枝賡牧唱孔泉文物起騷經國色明妃守孤尚<lb/>
我家蛾眉紫翠間爲愛奇峯甘蒟醬秋風野水憶絲蓴<lb/>
擊汰夷猶理煙榜<hi>四川總志</hi>
　　鄧宗度<lb/>
　　黄山雜詠<hi>十四歳作</hi>
　　　桃花峯<lb/>
劉阮辭世塵桃花誰復主無計殢春風一夜零紅雨<lb/>
<pb n="KR4i0062_WYG_083-4a"/>
　　　祥符寺<lb/>
雲水最饒處輪蹄無到時夜蟾生佛面春雪印僧眉<hi>黄山</hi>
<hi>志</hi>
　　潘朝英<lb/>
　　善濟寺<hi>在臨海縣金鼇山</hi>
春潮暮落海門山百艇齊飛牡蠣灘分得魚蝦歸野市<lb/>
滿江鷗鷺夕陽閑<lb/>
倦客登臨力巳疲高僧故索小窗詩江山最好君知否<lb/>
<pb n="KR4i0062_WYG_083-4b"/>
春去秋來烟雨時<hi>台州府志</hi>
　　汪士深<lb/>
　　昭亭祠<lb/>
靈祠俯江國棟宇依層巒千峯遠岧嶤二水渺迴環昭<lb/>
明肅清境髣髴聞和鑾藹藹集嘉祉芬芬奠椒蘭精神<lb/>
一以展遐眺憑飛闌昔賢有高躅寄墨青雲間瓊瑶刻<lb/>
蒼翠筆勢廻翔鸞高峯一回首日落天風寒<hi>寧國府志</hi>
　　霍　權<lb/>
<pb n="KR4i0062_WYG_083-5a"/>
　　題景吕堂<lb/>
佞人巧求售富貴一息頃千古名不磨寸心猶耿耿偉<lb/>
哉正惠孫疾惡何勇猛平生歴宦途南臺與東省初著<lb/>
獬豸冠排擊首權倖姦雄始萌蘖憤切巳骨鯁一片忠<lb/>
義心皦皦從簿領涵養老益壯大節堅晩景若人久云<lb/>
亡冰魂嗟巳冷羡慕徒馳神反身盍三省<hi>寧國府志</hi>
　　周光嶽<lb/>
　　長沙<lb/>
<pb n="KR4i0062_WYG_083-5b"/>
江上南風起白蘋長沙城郭異咸秦故鄕猶自嫌卑溼<lb/>
何況當時賦鵩人<hi>湖廣總志</hi>
　　樊　圃<lb/>
　　　圃奉化主簿<lb/>
　　詠慈氏院杜鵑<hi>蟠屈如鳯</hi>
山僧取巧蟠珍叢九苞占盡千葩紅倚闌精彩欲飛動<lb/>
百鳥不敢啼春風<hi>延祐四明志</hi>
　　呉致堯<lb/>
<pb n="KR4i0062_WYG_083-6a"/>
　　五蓋山<lb/>
紫蓋修連延五峯似隨軒何如惠我民飛雪遍岡原<hi>郴州</hi>
<hi>文志</hi>
　　饒南强<lb/>
　　禪峯寺<lb/>
禪山喬木飽蒼烟柿葉能來老鄭䖍樓閣暮寒風鐵定<lb/>
與僧翦燭對牀眠<hi>杭州府志</hi>
　　徐師仁<lb/>
<pb n="KR4i0062_WYG_083-6b"/>
　　登瑞巖山<lb/>
攜笻登絶巘朝爽薄危闌乘勝移杯斝憑高憶羽翰泉<lb/>
聲穿石響樹色入秋寒對酒頻長望心同渤海寛<hi>福州府志</hi>
　　呉宣德<lb/>
　　題西巖院<lb/>
幽村分野徑勝地絶浮埃殿閉烟霞靜門臨水石開日<lb/>
斜山影背泉落雨聲來故里經年别祇園首重回<hi>翰墨大全</hi>
　　孫文叔<lb/>
<pb n="KR4i0062_WYG_083-7a"/>
　　絶句<lb/>
宫柳垂垂拂苑牆啼鶯驚夢暗心傷起來羞見空中絮<lb/>
也得隨風入御牀<hi>廣羣芳譜</hi>
　　徐蘭臯<lb/>
　　流杯池<hi>在潭州城北五代楚王馬希範所鑿爲上巳宴遊地</hi>
梵王宫闕馬王宫惟有樓臺帶舊風屬玉不知人事改<lb/>
䨇䨇飛入藕花叢<hi>長沙府志</hi>
　　呉師正<lb/>
<pb n="KR4i0062_WYG_083-7b"/>
　　桃源洞<lb/>
天台春暖蘭苕馨海橊吐血黄鳥鳴風晴雨霽洞天曉<lb/>
畫屏有路遊人行劉郞阮郞剡溪客結伴窮幽絶人跡<lb/>
洞口遥聞潄玉聲時有飄英點溪碧捫蘿涉水前攀緣<lb/>
瞥見勝景層崖巓夭桃瓊草蔓深谷飛流傑閣凌青烟<lb/>
潭上金橋跨龍背綽約䨇鸞飮潭水初疑帝子别瀟湘<lb/>
珠佩珊珊來玉趾瓌姿瑋態躊躕久熟視人間未嘗有<lb/>
羅幔深沉邀客畱胡麻爲飯椒漿酒問卽于此何當還<lb/>
<pb n="KR4i0062_WYG_083-8a"/>
壺中景好非塵寰客驚遽返覓鄉里子孫在在皆重元<lb/>
年華瞬息歎浮世往事分明如夢寐相與重尋舊路悲<lb/>
亂山稠疊烟霞蔽我來躡屐求遺蹤松隂坐久曾不逢<lb/>
野僧相引下山㝛落霞斜日林梢紅<hi>天台山志</hi>
　　文天祐<lb/>
　　　天祐九江人<lb/>
　　送人往湖南<lb/>
雁拖秋月洞庭邊客路凄涼野菊天雲隔酒尊横北海<lb/>
<pb n="KR4i0062_WYG_083-8b"/>
風吹詩史落西川夜深鬼火千山雪春後梅花一樹烟<lb/>
爲我祝融峯上看朝暾赤處禮蓬仙<hi>洞庭君山詩集</hi>
　　黄山聽琴<lb/>
歲晏抱琴入室處榾柮燒殘聽風雨有客五弦彈太古<lb/>
埽空恩怨不兒女汙樽抔飮擊土鼓如與羲軒相對語<lb/>
又如重華坐舜臯萬物長養不苦窳聞君澹然太古音<lb/>
感君悠悠太古心古意古意誰能識古人古人何處尋<lb/>
<hi>黄山志</hi>
<pb n="KR4i0062_WYG_083-9a"/>
　　甄　圭<lb/>
　　閒居<lb/>
深塢人稀到重門晝亦關白雲秋舍靜明月夜窗閒徑<lb/>
掩花開落簾通燕往還窮居聊自適卻憶謝東山<hi>越詠</hi>
　　孫　邁<lb/>
　　游齊山寺尋陳鴻斷碑<lb/>
萬木森天繞寺籬一聲孤磬徹江湄樓邊已失陳鴻記<lb/>
亭上猶存杜牧詩細雨乍經巖澑響嫩苔長積石橋危<lb/>
<pb n="KR4i0062_WYG_083-9b"/>
知予好古心常切僧與前山覓斷碑<hi>池州府志</hi>
　　張天啟<lb/>
　　岳陽樓<lb/>
天入平湖遠樓深納霽華青山藏福地碧樹記人家水<lb/>
落魚龍蟄風高雁鶩斜古來形勝地何事憶長沙<hi>湖廣通志</hi>
　　楊　詢<lb/>
　　遊齊山寺<lb/>
金刹岧嶤挂斷霓㠀雲沮洳暗窗扉江風曉定釣人出<lb/>
<pb n="KR4i0062_WYG_083-10a"/>
山月夜明禪客歸徑畔芭蕉曾有喻庭前柏樹本無機<lb/>
我來重見當時叟紙帳松房綻衲衣<hi>齊山詩集</hi>
　　朱嚴伯<lb/>
　　　嚴伯樂清人號可以翁<lb/>
　　書延福寺壁<lb/>
䨇瀑飛來古寺西月蘿烟草久湮迷自從我輩經行後<lb/>
便覺他山索價低老去合爲三徑計就中聊借一枝棲<lb/>
石崖大有穿磨所從與新詩著處題<hi>東甌詩集</hi>
<pb n="KR4i0062_WYG_083-10b"/>
　　王　申<lb/>
　　寶林寺<lb/>
千載寶林寺清幽每往還兩潮巖上井一塔寺中山門<lb/>
對荒城冷鄰分古縣閑道人高處坐役役笑塵寰<hi>越吟</hi>
　　蕭磬<lb/>
　　桂州<lb/>
吟拾江邊金翠羽醉騎海上玉麟腰清談試茗遊冰井<lb/>
至樂觀魚出檻橋<hi>淵鑒類函</hi>
<pb n="KR4i0062_WYG_083-11a"/>
　　張　仁<lb/>
　　鵝湖春色<lb/>
平湖漾晴綠狎鷗自相逐歸艇小于盂輕帆曬蒲幅青<lb/>
萍恣漂流白魚跳尺玉柳線牽人衣香林雨新沐汀尾<lb/>
沙禽鳴人家暎修竹步履隨春風席地傾<graphic n="KR0812" url="https://raw.githubusercontent.com/kanripo/KR-Gaiji/master/images/KR0812.png" mimeType="image/png"/>醁玩樂當<lb/>
何如回首炎威促<hi>柘上遺詩</hi>
　　蘇　莊<lb/>
　　寄鶴林辛上人<lb/>
<pb n="KR4i0062_WYG_083-11b"/>
苦憶長廊清磬音復懷贊公栴檀林陽坡佳朩鳥相喚<lb/>
澗戸曉行藤竹陰日晴山路筍蕨晩雨足野塘蒲稗深<lb/>
短褐兀然聊戱劇滄江鷗鷺本無心<hi>鶴林寺志</hi>
　　趙曾頀<lb/>
　　　曾頀南安主簿<lb/>
　　游延福寺<lb/>
行行出西郊稍覺囂塵遠風景旣巳殊磽确頗忘倦南<lb/>
安古雄州今亦壯哉縣九日一佳景居然在郊甸地高<lb/>
<pb n="KR4i0062_WYG_083-12a"/>
瞰川原林杪露堂殿晉朝松百章存者才一見歲月不<lb/>
我畱寒暑幾更變當年秦隱君軒冕非所羡閒關剡溪<lb/>
來至此獲勝踐結盧巢其巓穴石爲之硯城市不到足<lb/>
公卿䍐窺面邂逅有至交相從情繾綣緬懷興元年致<lb/>
位在台鉉扶持公道開不絶幾如綫一言才見疏斥逐<lb/>
遽遭譴天教流落餘乃遂山林願當年築室處遺址了<lb/>
難辨獨有高士峯千載猨鶴怨<hi>南安縣志</hi>
　　張國衡<lb/>
<pb n="KR4i0062_WYG_083-12b"/>
　　水簾洞<hi>在仙居披雲山</hi>
洞口鮫綃薄山心玉蘂浮殘雲挂疎影新月下空鉤白<lb/>
鶴仙人去蒼苔石磴幽奇蹤看不倦旬日爲淹畱<hi>台州府志</hi>
　　趙清源<lb/>
　　天台石梁<lb/>
何處覓靈蹤天台第一峯雲深唯見寺夜靜忽聞鐘卓<lb/>
錫隨飛鶴談元起蟄龍石橋如有約跨月坐從容<hi>天台山志</hi>
　　王清叔<lb/>
<pb n="KR4i0062_WYG_083-13a"/>
　　長淮晩望<lb/>
目斷長淮𣺌莽中孤城突兀倚層空寒砧幾許遞秋信<lb/>
漁笛一聲横晩風龍吐晴雲嵐氣白鴉翻落日水天紅<lb/>
扁舟今夜㝛何許赤壁斷磯蘆葦叢<hi>中都志</hi>
　　陳　睍<lb/>
　　游曉覺寺<hi>在長興縣</hi>
肩輿行到竹邊村竹裏僧房盡閉門小洞頗聞三里近<lb/>
殘僧僅有一人存旋沽薄酒欺寒力未怯春泥踏雨痕<lb/>
<pb n="KR4i0062_WYG_083-13b"/>
笑覓梅花伴歸去斷橋流水月黄昏<hi>湖州府志</hi>
　　唐公佐<lb/>
　　三洲巖<lb/>
峒裏光陰經幾春峒前蒼木垂千尋不知空谷當年事<lb/>
誰識龐眉處士心殘月照人吞遠徼晩風吹夢入幽岑<lb/>
我來須訪神仙宅好聽雲端環佩音<hi>肈慶府志</hi>
　　陳蹇叔<lb/>
　　送新茶李聖喻郎中<lb/>
<pb n="KR4i0062_WYG_083-14a"/>
頭綱别樣建溪春小璧蒼龍浪得名細瀉谷簾珠顆露<lb/>
打成寒食杏花餳鷓班椀面雲縈字兔褐甌心雪作泓<lb/>
不侍清風生兩腋清風先向舌端生<hi>淵鑑類函</hi>
　　方九功<lb/>
　　菊花<lb/>
露冷江蘋雁度時蕭蕭黃菊滿疎籬寒枝帶雨開仍豔<lb/>
晩節凌霜賞未遲移傍小簷承綺席縱觀深夜倒金巵<lb/>
摘來冉冉香盈把共泛西風醉莫辭<hi>廣羣芳譜</hi>
<pb n="KR4i0062_WYG_083-14b"/>
　　章　詡<lb/>
　　　詡昌化人<lb/>
　　靜觀堂<hi>在昌化縣覽溪上</hi>
杖策下層巓來憩雲外莊簷低繞頽垣澹泊在一堂山<lb/>
高戸牖虛風清長夏涼翳翳動林影瀲瀲浮溪光心遠<lb/>
與世隔獨有文史香汲井恣嚥潄蒔藥助體强園中橘<lb/>
爲奴沼内芰可裳蒼官青不老籬下明秋芳陶情在庻<lb/>
物養性歸琴觴矯首起遐觀是中有濠梁<hi>杭州府志</hi>
<pb n="KR4i0062_WYG_083-15a"/>
　　趙仲藏<lb/>
　　福勝院<lb/>
千騎踏清霜東游古道場雲籠山骨秀風引水聲長曉<lb/>
日依稀暖寒花取次香後隨吹管急空谷荅宫商<hi>杭州府志</hi>
　　汪起莘<lb/>
　　黃山歌<lb/>
黃山高哉巋然爲江東之巨鎭兮壁立于兩浙之上游<lb/>
摩天戞日以直上陽支陰派盤數州四海不知雨根本<lb/>
<pb n="KR4i0062_WYG_083-15b"/>
行人但見雲飛浮嘗試芒鞵竹杖造乎其間兮一溪桃<lb/>
杏紅爛漫萬壑松柏寒颼飅懸崖絶磴可望不可到古<lb/>
朩倒挂險更遒上有靈泉千萬道如銀河爭瀉而競注<lb/>
兮砯雷濺雪隱見穿林幽中有青鸞黄鶴千萬對雄倡<lb/>
雌和迭舞而交鳴兮深林自適復有數點白雪之猨猴<lb/>
山中自昔無厯日花開葉落成春秋殘陰脫穎不知其<lb/>
所從來兮但見夫澗谷之間桃花如笠松花如纛竹葉<lb/>
如扇蓮葉如舟菖蒲九節餵白鹿靈芝三秀眠青牛人<lb/>
<pb n="KR4i0062_WYG_083-16a"/>
間三月春巳暮洞中花卉春長畱奇香異氣逐風去散<lb/>
落塵世誰能酬黄山高哉雲際一峯尚可畫雲外一峯<lb/>
畫不得霜繒鋪了掉首休丹砂一峯燭天爭日月九龍<lb/>
一峯拔地張旗旈天都一峯傑出于三十六峯兮星斗<lb/>
森羅挂珠殿日月對展揺瓊樓中有一人兮龍冠而鳳<lb/>
裘左容成兮右浮邱我時收卻釣竿樵具作一束投諸<lb/>
曹院溪中流浴余身兮湯泉風余袂兮帶所搜<hi>三字疑訛</hi>
鼓隱隱兮管啾啾水晶盤兮白玉甌帝酌我兮勞我左<lb/>
<pb n="KR4i0062_WYG_083-16b"/>
右爲余兮凝眸指余以南峯石壁記授余以紅鉛黑汞<lb/>
大丹頭黄山高哉余將攬秀巢雲鍊氣于其下坐令萬<lb/>
物不生疵癘兮禾黍盈疇<hi>黄山志</hi>
　　趙　璩<lb/>
　　送張達道還茅山<lb/>
賸借紅塵一日閑有勞妙語徹幽關豈知隱几如南郭<lb/>
也媿移文向北山有意清風憐我住無心孤月伴君還<lb/>
三茅若問今消息爲報逍遙大地間<hi>茅山志</hi>
<pb n="KR4i0062_WYG_083-17a"/>
　　程　炎<lb/>
　　　炎涇縣隱士有烟水集<lb/>
　　和趙守獨遊水西寺<lb/>
吟月歌風酒力微獨尋幽壑叩禪扉泊隄小艇迎人渡<lb/>
入水閑雲伴鶴飛梅落半含冰雪思石寒長覆薜蘿衣<lb/>
水西景物還如舊恨不相從倒載歸<hi>寧國府志</hi>
　　朱升之<lb/>
　　相湖<hi>在仙居縣</hi>
<pb n="KR4i0062_WYG_083-17b"/>
世路羊腸淹客遊塵纓來此濯清流半窗修竹翠含雨<lb/>
一片澄湖冷浸秋地僻莓苔侵石几機忘鷗鷺近漁舟<lb/>
夜涼酒醒未能睡詩句欲成搔白頭<hi>台州府志</hi>
　　范良龔<lb/>
　　　良龔呉門人<lb/>
　　妙庭觀<hi>在富陽縣相傳爲董䨇成故宅山下多董姓天聖中道士鑿地得丹鼎銅槃</hi>
我昔遨游周八極玉京金闕俱經歷翩然騎鳳下瑶池<lb/>
始與䨇成獲相識䨇成侍宴王母傍道貎方瞳照人碧<lb/>
<pb n="KR4i0062_WYG_083-18a"/>
玉笙吹徹奉瓊觴范子從傍丏餘瀝東方曼倩謂余言<lb/>
汝亦名存地仙籍鳳城南望好溪山此是元君故仙宅<lb/>
琉璃槃上存金鼎鼎内丹砂如琥珀汝能服食早歸來<lb/>
與子同是逍遥客我時貪醉蟠桃春不記當年說仙蹟<lb/>
一朝酒醒人世非盤碎丹飛杳難覓香風堂上久徘徊<lb/>
蘇李題詩挂空壁<hi>自注觀有太白東坡詩</hi>孤雲野鶴謾興怨我<lb/>
獨摩挲問金狄世人勸我䑛丹鼎我亦何嘗苦營役丈<lb/>
夫自有大還丹得道不分今與昔<hi>杭州府志</hi>
<pb n="KR4i0062_WYG_083-18b"/>
　　吕　紘<lb/>
　　黄犢嶺<hi>在臨平山唐隱士邱丹遺迹</hi>
疇昔聞高隱紅塵隔遠林閑乗黄犢出踏破白雲深<hi>杭州</hi>
<hi>府志</hi>
　　蔡中道<lb/>
　　張公洞<lb/>
天上騾蹤竟不迴洞門深閉密封苔神光夜燭燒丹竈<lb/>
淑氣晴薰講易臺碧草春肥仙去遠紫芝雲暖鶴歸來<lb/>
<pb n="KR4i0062_WYG_083-19a"/>
清游喜挾三茅客杖履凌空霧雨開<hi>宋藝圃集</hi>
　　黄彥輝<lb/>
　　古寺<lb/>
古寺雲深去路賒來分僧鉢共生涯依稀池草成春夢<lb/>
容易江梅老歲華長鋏悲彈三尺雪短檠寒落五更花<lb/>
夜來風雨催歸急爲報河陽令尹家<hi>宋藝圃集</hi>
　　楊養晦<lb/>
　　寒雲千疊山<hi>在新昌縣南三十里</hi>
<pb n="KR4i0062_WYG_083-19b"/>
松竹陰森䕶上方老仙蓬髮一簪霜客來攲枕松風裏<lb/>
歸夢不知山水長<hi>越詠</hi>
　　劉說道<lb/>
　　㝛武夷觀<lb/>
度溪造靈境臺殿隱山曲虛堂畱白雲今夕得同㝛扁<lb/>
舟計巳具清曉泛春綠<lb/>
　　玉女峯<lb/>
嘉名實世想奇態明天造亭亭照綠水獨立爲誰好日<lb/>
<pb n="KR4i0062_WYG_083-20a"/>
日看遊人遊人還自老<hi>以上建寧府志</hi>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4i0062_WYG_083-20b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋詩紀事巻八十三<lb/>
</p>
<p>
</p>
  </div>
<div>
                <head>宋詩紀事巻八十四</head>
    <p>
<pb n="KR4i0062_WYG_084-1a"/>
欽定四庫全書<lb/>
　宋詩紀事巻八十四　　　　　錢塘厲鶚撰<lb/>
　　花蘂夫人<lb/>
　　　夫人姓徐氏蜀之青城人以才色入蜀宫後主<lb/>
　　　嬖之號花蘂夫人效王建作宫詞百首國亡入<lb/>
　　　宋備後宫<lb/>
　　　<hi>鐵圍山叢談國朝降下西蜀而花蘂夫人又隨昶歸中國昶至且十日則召花蘂夫人入宫中</hi>
　　　<hi>而昶遂死昌陵後亦惑之常造毒藥爲患不能禁太宗在晉邸時數數諫昌陵而不克去一日</hi>
<pb n="KR4i0062_WYG_084-1b"/>
　　　<hi>兄弟相與獵苑中花蘂夫人在側晉邸方調弓矢引滿政擬走獸忽回射花蘂夫人一箭而死</hi>
　　　<hi>焉改齋漫錄徐匡璋納女于孟昶拜貴妃别號能</hi>
　　　<hi>花蘂夫人意花不足擬其色似花蘂翾輕也又升號慧妃號如其性也王師下蜀太祖聞其名</hi>
　　　<hi>命别䕶送陳無巳云姓費誤矣</hi>
　　奉召作<lb/>
君王城上豎降旗妾在深宫那得知十四萬人齊解甲<lb/>
更無一箇是男兒<lb/>
　　　<hi>後山詩話僞蜀降太祖召花蘂夫人使陳詩誦其國亡詩云云太祖悦蓋蜀兵十四萬而王師</hi>
<pb n="KR4i0062_WYG_084-2a"/>
　　　<hi>數萬耳</hi>
　　宫詞<lb/>
五雲樓閣鳳城閒花木長新日月閒三十六宫連内苑<lb/>
太平天子住崑山<lb/>
龍池九曲遠相通楊柳絲牽兩岸風長似江南好風景<lb/>
畫船來去碧波中<lb/>
殿名新立號重光島上亭臺盡改張但是一人行幸處<lb/>
黄金閣子鎖牙牀<lb/>
<pb n="KR4i0062_WYG_084-2b"/>
廚船進食蔟時新侍宴無非是近臣日午殿頭宣索鱠<lb/>
隔花催喚打魚人<lb/>
御製新翻曲子成六宫纔唱未知名盡將觱篥來抄譜<lb/>
先按君王玉笛聲<lb/>
太虚高閣凌虛殿背倚城牆面枕池諸院各分娘子位<lb/>
羊車到處不教知<lb/>
殿前宫女總纖腰初學乘騎怯又嬌上得馬來才似走<lb/>
幾回抛鞚把鞍橋<lb/>
<pb n="KR4i0062_WYG_084-3a"/>
自教宫娥學打毬玉鞍初跨柳腰柔上棚知是官家認<lb/>
徧徧長贏第一籌<lb/>
内家追逐採蓮時驚起沙鷗兩岸飛蘭棹把來齊拍水<lb/>
並船相鬭溼羅衣<lb/>
月頭支給買花錢滿殿宫人近數千遇著唱名多不語<lb/>
含羞走過御牀前<lb/>
水車踏水上宫城寢殿簷頭滴滴鳴助得聖人高枕興<lb/>
夜深長作遠灘聲<lb/>
<pb n="KR4i0062_WYG_084-3b"/>
沈香亭子傍池斜夏日巡遊歇翠華簾畔越盆盛淨水<lb/>
内人手裏剖銀𤓰<lb/>
薄羅衫子透肌膚夏日初長板閣虛獨自倚欄無一事<lb/>
水風涼處讀文書<lb/>
六宫一例羅冠子新樣交鐫白玉花欲試淡妝兼道服<lb/>
面前宣與唾盂家<lb/>
春天睡起曉妝成隨侍君王觸處行畫得自家梳洗樣<lb/>
相憑女伴把來呈<lb/>
<pb n="KR4i0062_WYG_084-4a"/>
小小宫娥到内園未梳雲鬢臉如蓮自從配與夫人後<lb/>
不使尋花亂入船<lb/>
春日龍池小宴開岸邊亭子號流杯沈檀刻作神仙女<lb/>
對捧金樽水上來<lb/>
摴蒱冷澹學投壺箭倚腰身約畫圖盡對君王稱妙手<lb/>
一人來謝一人輸<lb/>
明朝臘日官家出隨駕先須點内人回鶻衣裝回鶻馬<lb/>
就中偏稱小腰身<lb/>
<pb n="KR4i0062_WYG_084-4b"/>
高燒紅燭照銀燈秋晩花池景色澄今夜聖人新殿㝛<lb/>
後宫相競覓祗承<lb/>
池心小樣釣漁船入翫偏宜向晩天挂得綵帆敎便放<lb/>
急風吹過水門邊<lb/>
㑹仙觀内玉清壇新點宫人作女冠每度駕來羞不出<lb/>
羽衣初著怕人看<lb/>
小院珠簾著地垂院中排比不相知羡他鸚鵡能言語<lb/>
窗裏偷敎鸜鵒兒<lb/>
<pb n="KR4i0062_WYG_084-5a"/>
内人承寵賜新房紅紙泥窗遶畫廊種得海柑才結子<lb/>
乞求自過與君王<lb/>
梨園弟子蔟池頭小樂攜來候宴游旋炙紅笙先按拍<lb/>
海棠花下合梁州<lb/>
秋曉紅妝傍水行競將衣袖撲蜻蜓回頭瞥見宫中喚<lb/>
幾度藏身入畫屏<lb/>
内人深夜學迷藏徧遶花叢水岸傍乗興或來仙洞裏<lb/>
大家尋覓一時忙<lb/>
<pb n="KR4i0062_WYG_084-5b"/>
管弦聲急滿龍池宫女藏鉤夜宴時好是聖人親捉得<lb/>
便將濃墨掃䨇眉<lb/>
安排諸院接行廊外檻周回十里強靑錦地衣紅繡毯<lb/>
盡鋪龍腦鬱金香<lb/>
年初十五最風流新賜雲鬟使上頭按罷霓裳歸院裏<lb/>
畫樓雲閣總重修<hi>花蘂夫人宫詞</hi>
　　　<hi>成都文類王平甫云熙寧間奉詔定蜀楚秦氏三家所獻書得一弊紙所書花蘂夫人詩共三</hi>
　　　<hi>十二首乃夫人親筆而詞甚奇謹令繕寫入三館而歸口誦數篇于丞相安石明日中書語及</hi>
<pb n="KR4i0062_WYG_084-6a"/>
　　　<hi>之而王珪馮京願傳其本于是盛行于世</hi>
　　張夫人<lb/>
　　哭魏夫人<lb/>
香散簾幃寂塵生翰墨閑空傳三壼譽無復内朝班<lb/>
　　　<hi>揮麈後錄曾文肅熙寧初爲海州懷仁令有監酒使臣張者小女甫六七歲甚爲惠黠文肅之</hi>
　　　<hi>室魏夫人憐之敎以誦詩書頗通解其後南北暌隔紹聖初文肅柄事樞時張氏女已入禁中</hi>
　　　<hi>雖無名位以善筆札掌命令之出入忽與夫人相聞夫人以夫貴疏封瀛國稱壽禁庭始相見</hi>
　　　<hi>叙舊自後嵗時遣問夫人殁張作詩哭之云云從此絶迹矣後四十年靖康之變張從昭慈聖</hi>
<pb n="KR4i0062_WYG_084-6b"/>
　　　<hi>獻南渡至錢唐朱忠靖筆錄所記昭慈遣其傳導反正之議張夫人者卽其人也年八十餘終</hi>
　　楊妹子<lb/>
　　　楊妹子恭聖皇后之妹<lb/>
　　　<hi>書史㑹要楊妹子書法極似寧宗馬遠畫多其所題語關情思人或譏之</hi>
　　題趙伯驌畫<lb/>
蓮開宫沼年年盛香染斑衣葉葉新願借琴音奏清雅<lb/>
薰風涼殿壽䨇親<lb/>
　　題菊花圖<lb/>
<pb n="KR4i0062_WYG_084-7a"/>
莫惜朝衣準酒錢淵明身卽此花仙重陽滿滿杯中泛<lb/>
一縷黄金是一年<hi>以上珊瑚網</hi>
　　題馬遠畫梅<lb/>
重重疊疊染緗黄此際春光巳半芳開處不禁風日煖<lb/>
亂飄晴雪點衣裳<hi>白玉蜨梅</hi>
銖衣翠蓋暎朱顏未委何年入帝關默被畫工傳寫得<lb/>
至今猶似在衡山<hi>著雪紅梅</hi>
夭桃豔杏豈相同紅潤姿容冷淡中披拂輕烟何所似<lb/>
<pb n="KR4i0062_WYG_084-7b"/>
動人春色碧紗籠<hi>烟鎖紅梅</hi>
渾如冷蜨㝛花房擁抱檀心憶舊香開到寒梢尤可愛<lb/>
此般必是漢宫妝<hi>綠萼玉蜨</hi>
　　　<hi>項鼎鉉呼桓日記鑑臺叔出觀馬遠單條四幅俱楊妹子題後各有楊娃之章一小方印</hi>
　　王清惠<lb/>
　　　清惠字沖華宋昭儀德祐丙子隨三宫入燕<lb/>
　　　<hi>按東圉客談有昭儀王清惠賦滿江紅詞楊儀金姬别傳作黄惠清當是傳聞之誤</hi>
　　送水雲歸呉<hi>并序</hi>
<pb n="KR4i0062_WYG_084-8a"/>
　　水雲畱金臺一紀琴書相與無虛日秋風天際束<lb/>
　　書告行此懷愴然定知夜夢先過黄河也一時同<lb/>
　　人以勸君更盡一杯酒西岀陽關無故人分韻賦<lb/>
　　詩爲贈他時海上相逢當各說神仙人語又豈以<lb/>
　　世間聲律爲拘拘耶<lb/>
朔風獵獵割人面萬里歸人淚如霰江南江北路茫茫<lb/>
粟酒千鍾爲君勸<hi>水雲集</hi>
　　李陵臺和汪水雲韻<lb/>
<pb n="KR4i0062_WYG_084-8b"/>
李陵臺上望荅子五言詩客路八千里鄕心十二時孟<lb/>
勞欣巳稅區脫未相離忽報江南使新來貢荔枝<lb/>
　　擣衣詩呈水雲<lb/>
妾命薄如葉流離萬里行黄塵燕塞外愁聽擣衣聲<lb/>
　　秋夜寄水月水雲二昆玉<lb/>
萬里倦行役秋來瘦幾分因看河北月忽憶海東雲<hi>以</hi>
<hi>上楊儀金姬别傳</hi>
　　陳眞淑<lb/>
<pb n="KR4i0062_WYG_084-9a"/>
　　送水雲歸呉<lb/>
天山雪子落紛紛醉擁貂裘坐夜分明日馬頭南地去<lb/>
琴邊應是有文君<lb/>
　　黄慧眞<lb/>
　　同前<lb/>
高疊燕山冰雪勁萬里長安風雨横君衣雲錦勒花驄<lb/>
此酒一杯何日更<lb/>
　　何鳳儀<lb/>
<pb n="KR4i0062_WYG_084-9b"/>
　　同前<lb/>
十年燕客身如病一曲剡溪心不競憑君寄與愛梅仙<lb/>
天理現時人事盡<lb/>
　　周靜眞<lb/>
　　同前<lb/>
燕山雪花大如席馬上吟詩無紙筆他時若遇隴頭人<lb/>
折寄梅枝須一一<lb/>
　　葉靜慧<lb/>
<pb n="KR4i0062_WYG_084-10a"/>
　　同前<lb/>
塞上砧聲響似雷憐君騎馬向南回今宵且向穹廬醉<lb/>
後夜相思無此杯<lb/>
　　孔清眞<lb/>
　　同前<lb/>
痩馬長吟蹇驢吼坐聽三軍擊刁斗歸人鞁馬不須忙<lb/>
爲我更釂葡萄酒<lb/>
　　鄭惠眞<lb/>
<pb n="KR4i0062_WYG_084-10b"/>
　　同前<lb/>
琵琶撥盡昭君泣蘆葉吹殘蔡琰啼歸見林逋煩說似<lb/>
唐僧三藏入天西<lb/>
　　方妙靜<lb/>
　　同前<lb/>
萬里秦城風淅淅一望蘇州雲幂幂君今得旨歸故鄉<lb/>
反鎖衡門勿輕出<lb/>
　　翁懿淑<lb/>
<pb n="KR4i0062_WYG_084-11a"/>
　　同前<lb/>
金門夜醉紫霞觴乞得黄冠還故鄉一似陳摶歸華嶽<lb/>
又如李泌過衡陽<lb/>
　　章妙懿<lb/>
　　同前<lb/>
一從騎馬逐鈴鑾過了千山又萬山君巳歸裝向南去<lb/>
不堪腸斷唱陽關<lb/>
　　蔣懿順<lb/>
<pb n="KR4i0062_WYG_084-11b"/>
　　同前<lb/>
十年牢落醉穹廬不用歸榮駟馬車他日儻思人在北<lb/>
音書還寄雁來無<lb/>
　　林順德<lb/>
　　同前<lb/>
歸舟夜泊西興渡坐看潮來又潮去江草江花春復春<lb/>
山青水綠元如故<lb/>
　　袁正淑<lb/>
<pb n="KR4i0062_WYG_084-12a"/>
　　同前<lb/>
抱琴歸去海東濵莫逐成連覓子春十里西湖明月在<lb/>
孤山尋訪種梅人<hi>以上水雲集</hi>
　　朱　氏<lb/>
　　袖中遺詩<lb/>
旣不辱國幸免辱身世食宋祿羞爲北臣妾輩之死守<lb/>
於一貞忠臣孝子期以自新<lb/>
　　　<hi>西湖志餘至元十一年丙子二月巴延以宋謝全兩后以下北去五月二日抵上都朝見十二</hi>
<pb n="KR4i0062_WYG_084-12b"/>
　　　<hi>日夜宋宫人陳氏朱氏與二小姬沐浴整衣焚香縊死朱氏遺四言詩于袖中</hi>
　<lb/>
　<lb/>
　<lb/>
　<lb/>
　<lb/>
　<lb/>
　宋詩紀事巻八十四<lb/>
</p>
<p>
</p>
  </div>
<div>
                <head>宋詩紀事巻八十五</head>
    <p>
<pb n="KR4i0062_WYG_085-1a"/>
欽定四庫全書<lb/>
　宋詩紀事巻八十五　　　　　錢塘厲鶚撰<lb/>
　　令　畤<lb/>
　　　令畤字徳麟太祖次子燕王徳昭元孫元祐中<lb/>
　　　簽書潁州公事坐與蘇軾交通罰金入黨籍紹<lb/>
　　　興初襲封安定郡王同知行在大宗正事薨贈<lb/>
　　　開府儀同三司有侯鯖録<lb/>
　　　<hi>王直方詩話東坡作秋陽賦云趙王之孫有賢公子宅于不土之里而詠無言之詩盖畤字也</hi>
<pb n="KR4i0062_WYG_085-1b"/>
　　　<hi>坡云且教人别處使不得藝祖下徳字惟字從錦繡萬花谷趙氏玉牒派</hi>
　　　<hi>字世字令字子字伯字師字希字與字孟字由字太宗下元字允字宗字仲字士字不字善字</hi>
　　　<hi>汝字崇字必字良字友字魏王廷美下徳字承字克字叔字之字公字彦字夫字時字若字嗣</hi>
　　　<hi>字次字</hi>
　　同官李仲益贈張思仲家歌人團茶予題其封<lb/>
色映宫姝粉香傳漢殿春團團明月魄却贈月中人<lb/>
　　次教授陳復常韻<lb/>
坎凜中年坐廢人老來貂鼎視埃塵鐵霜帶面唯憂國<lb/>
<pb n="KR4i0062_WYG_085-2a"/>
機穽當前不為身發廩巳康諸縣命蠲逋一洗幾年貧<lb/>
歸來又掃寛民奏慙愧毫端爾許春<lb/>
　　初到長安<lb/>
來往長安未定居暫將僧舎當吾廬空中説法憑鈴語<lb/>
枕上朝饑聽朩魚因果分明休問佛行藏自信罷占書<lb/>
眼前一物真堪羨百尺長楊水滿渠<hi>以上侯鯖録</hi>
　　跋太白醉草<hi>六言</hi>
雖自九天分派不與萬李同林歩處雷驚電繞空餘翰<lb/>
<pb n="KR4i0062_WYG_085-2b"/>
墨窺尋<lb/>
　　　<hi>春渚紀聞云此徳麟跋薳所藏其實自謂也</hi>
　　冬日居山<lb/>
亂山深處過嚴凝僻静門鄰物外僧送客踏穿松徑雪<lb/>
煮茶敲破石池冰朝垂簾幙寒慵巻夜鎻樓臺静嬾登<lb/>
只待春來歸上國杖藜吟出白雲層<hi>詩林萬選</hi>
　　句<lb/>
我識之無常縮舌君能競病且低顔<hi>和劉景文録</hi>　<hi>侯鯖</hi>
<pb n="KR4i0062_WYG_085-3a"/>
　　令　鑠<lb/>
　　　令鑠字伯堅太祖五世孫第進士官至太僕<lb/>
　　子瞻和予致齋詩有端向甕閒尋吏部老來唯欲<lb/>
　　醉為鄉之句因送薄酒兼成斐章冀發笑也<lb/>
古人醉以酒盖亦有所寓一飲百憂忘陶陶朝復暮公<lb/>
欲醉為鄉甕閒尋吏部惜取青銅錢濁醪安足酤敢竊<lb/>
好事名聊資子雲具巧手斧鼻端此情知有素<lb/>
　　子瞻辭免起居之命令鑠復用前韻一首以勉之<lb/>
<pb n="KR4i0062_WYG_085-3b"/>
登州與儀曹到官如旅寓螭陛鳳凰池翺翺未云暮冰<lb/>
雪照人清黄色盈中部譬如千日釀一宿陋清酤載筆<lb/>
無多時公真濟時具歎息賀徳基猶知我尸素<lb/>
　　　<hi>鐵網珊瑚鮮于伯機㳺髙亭山廣嚴院記云院僧出東坡趙令鑠唱和真迹王明清題云英宗</hi>
　　　<hi>潜龍日居穆清宅與宗屬淄恭憲王㳺從最厚慶厯八年戊子兩家各生子同年月日時其後</hi>
　　　<hi>英宗入繼大統所誕即神宗既即天位以是日為同天節恭憲所育乃太僕伯堅也為本朝登</hi>
　　　<hi>進士第之冠易文階最先子孫蕃衍世科相望聲華焜燿以至于今五行之説其可不信哉僧</hi>
　　　<hi>云伯堅子孫今居臨平貧不能自振此巻近年以粟易之</hi>
<pb n="KR4i0062_WYG_085-4a"/>
　　令　衿<lb/>
　　　令衿太祖五世孫號超然居士官左朝散大夫<lb/>
　　　主管台州崇道觀<lb/>
　　李伯紀丞相挽詩<lb/>
道大終為累功髙反被疑恨無長日月寶此大蓍龜鼓<lb/>
咽空山暮風酸落木悲弔喪哀不及頼有哭公詩<hi>梁溪集附</hi>
　　子　覺<lb/>
　　　子覺字彦先號雪齋太祖六世孫令衿之子為<lb/>
<pb n="KR4i0062_WYG_085-4b"/>
　　　嚴倅時放翁為郡守誠齋以詩寄放翁有幕中<lb/>
　　　何幸有詩人之句謂子覺也有雪齋集<lb/>
　　　<hi>負暄野録近世言墨法盖推吾鄉雪齋趙彦先子覺彦先乃故安定郡王超然居士令衿表之</hi>
　　　<hi>之子也其墨法本無師承但自少時篤好製造招延良工叅合衆技遂造其妙中興三廟咸見</hi>
　　　<hi>貴重名播遐邇衿善製墨子子覺孫伯康皆傳墨史宗室趙令</hi>
　　　<hi>其膠法銘曰超然清芬如在</hi>
　　書懐<lb/>
栁影槐隂緑遶㕔日長細得話詩情迎風紫燕忽䨇去<lb/>
<pb n="KR4i0062_WYG_085-5a"/>
隔雨黄鸝又一聲筆墨生涯成冷淡筍蔬盤饌易經營<lb/>
世間微利真刀密有底驅馳取重輕<hi>瀛奎律髄</hi>
　　子　櫟<lb/>
　　　子櫟字夢授太祖六世孫元祐六年進士紹興<lb/>
　　　中至寶文閣直學士卒<lb/>
　　句<lb/>
夜棋三百子曉髪一千梳　髪為干戈白心于社稷丹<lb/>
<hi>雞肋編</hi>
<pb n="KR4i0062_WYG_085-5b"/>
　　伯　琳<lb/>
　　　伯琳太祖七世孫官右選<lb/>
　　句<lb/>
為嫌陶令醉來伴屈原醒<lb/>
　　　<hi>趙與虤書堂詩話予曾伯祖伯琳官至右選平生喜為詩五月菊句云云人所傳誦</hi>
　　伯　晟<lb/>
　　　伯晟大祖七世孫淳熙中上元令<lb/>
　　㳺攝山棲霞寺<lb/>
<pb n="KR4i0062_WYG_085-6a"/>
棲霞境界何清壯嶽立五峰如列障三徴不復見髙人<lb/>
千刻尚能瞻寶相摩空老木韻秋聲雲屋天巖滿意行<lb/>
夜闌風定月將午門外呦呦聞鹿聲<hi>景定建康志</hi>
　　師　<graphic n="KR0759" url="https://raw.githubusercontent.com/kanripo/KR-Gaiji/master/images/KR0759.png" mimeType="image/png"/>
　　　師<graphic n="KR0759" url="https://raw.githubusercontent.com/kanripo/KR-Gaiji/master/images/KR0759.png" mimeType="image/png"/>字從善太祖入世孫伯驌子舉進士累遷<lb/>
　　　司農卿知臨安府進兵部尚書與祠卒自號無<lb/>
　　　著居士又號東墻<lb/>
　　瓊花<lb/>
<pb n="KR4i0062_WYG_085-6b"/>
香得坤靈秀氣全蘂珠團外蜨翩翩親曾后土祠前看<lb/>
不是人間聚八仙<hi>全芳備祖</hi>
　　師　俠<lb/>
　　　師俠號坦菴太祖八世孫<lb/>
　　梅花<lb/>
南山如佳人迥立不可親而况得道者其間梅子真<hi>全芳</hi>
<hi>備祖</hi>
　　師　恕<lb/>
<pb n="KR4i0062_WYG_085-7a"/>
　　　師恕太祖八世孫<lb/>
　　月巖<lb/>
睠此巖壑勝領客共登臨危棧臨不測巇途厯崎嶔俯<lb/>
仰極髙低上下窮幽深來登空明山千崖正沈沈下瞰<lb/>
青羅江古木鬱蕭森清風萬里來層雲盪孤襟有客可<lb/>
共賦有酒可自斟此景豈易得此樂豈易尋吾生今老<lb/>
矣遁迹歸窮岑一櫂下瀟湘此别意難任别後無相忘<lb/>
詩成寄郵音<hi>粤西詩載</hi>
<pb n="KR4i0062_WYG_085-7b"/>
　　師　秀<lb/>
　　　師秀字紫芝號靈秀永嘉人太祖八世孫紹熙<lb/>
　　　庚戌進士浮沉州縣改秩而卒有天樂堂集清<lb/>
　　　苑齋集四靈之四<lb/>
　　　<hi>詩人玉屑天樂冷泉夜坐詩云樓鐘晴更響池水夜如深後改更為聽改如為觀病起詩云朝</hi>
　　　<hi>客偶知承送藥野僧相保為持經後改承作親改為作密二聫改此四字精神頓異真如光弼</hi>
　　　<hi>入子儀軍矣小山問句法于趙紫芝荅曰但能梅磵詩話杜</hi>
　　　<hi>飽喫梅花數斗胸次玲瓏自能作詩戴石屏云雖一時戲語亦可傳也</hi>
<pb n="KR4i0062_WYG_085-8a"/>
　　靈隠寺<lb/>
衆境碧沈沈前峰月正臨樓鐘晴聽響池水夜觀深清<lb/>
浄非人世虚無見佛心却尋來處宿風起古松林<lb/>
　　絶句<lb/>
數日秋風欺病夫盡吹黄葉下庭蕪林疎放得遥山出<lb/>
又被雲遮一半無<lb/>
　　姑蘇臺作<lb/>
何人可與話登臨徙倚危䦨日向沈千古蒼茫青史夢<lb/>
<pb n="KR4i0062_WYG_085-8b"/>
一年迢遞故鄉心天無雨雪梅花早地有波濤鴈影深<lb/>
為是夫差舊臺榭愁來不敢越人吟<lb/>
　　絶句<lb/>
黄梅時節家家雨青草池塘處處蛙約客不來過夜半<lb/>
閒敲棋子落燈花<lb/>
　　　<hi>栁溪詩話意雖腐而語新</hi>
　　薛師石𤓰廬<lb/>
不作封侯念悠然逺世紛唯應種𤓰日猶被讀書分野<lb/>
<pb n="KR4i0062_WYG_085-9a"/>
水多於地春山半是雲吾生嫌已老學圃不如君<lb/>
　　巖居僧<lb/>
開扉坐石層終日少人登一鳥過寒木幾花揺翠藤茗<lb/>
煎冰下水香炷佛前燈吾亦逃名者何因似此僧<lb/>
　　孤山寒食<lb/>
三月芳菲在水邊旅人消困亦隨縁晴舒蜨羽初勻粉<lb/>
雨壓楊花未放綿有句自題閑處壁無錢難買貴時船<lb/>
最憐隠者髙眠地日日春風是管弦<lb/>
<pb n="KR4i0062_WYG_085-9b"/>
　　鴈山寶冠寺<lb/>
行向石䦨立清寒不可云流來橋下水疑是洞中雲欲<lb/>
住逢年盡因吟過夜分蕩隂無絶頂一鴈不曾聞<lb/>
　　呈蔣肖韓薛師石<lb/>
中夜清寒入緼袍一杯山茗當香醪禽翻竹葉霜初下<lb/>
人立梅花月正髙無欲自然心似水有營何止事如毛<lb/>
春來擬約蕭閑伴同上天台看海濤<hi>以上清苑齋集</hi>
　　句<lb/>
<pb n="KR4i0062_WYG_085-10a"/>
柘空淮繭白梅近楚秧青<hi>送謝耘㳺淮</hi>　<hi>娛書堂詩話</hi>
　　希　逢<lb/>
　　　希逢太祖九世孫<lb/>
　　九日舟中<lb/>
倦客逢萸節生涯寄葉舟窮途危不顧飛櫂去難留舊<lb/>
菊重陽日寒蘆兩岸秋多情唯破㡌猶戀老人頭<hi>後村千家</hi>
<hi>詩</hi>
　　希　淦<lb/>
<pb n="KR4i0062_WYG_085-10b"/>
　　　希淦號定山太祖九世孫<lb/>
　　半山寺有感<lb/>
一水波澄接御溝近城宫栁㺯春柔烏衣巷裏人何在<lb/>
白鷺洲前水自流千古風流歌舞地六朝興廢帝王州<lb/>
今番不負看山約他日重來説舊㳺<hi>詩林萬選</hi>
　　希　㯝<lb/>
　　　希㯝字誼父汴人太祖九世孫有抱拙小藁<lb/>
　　江湖偉觀<lb/>
<pb n="KR4i0062_WYG_085-11a"/>
華屋巋然占上方一樽同此寄相羊江潮翻海暮天濶<lb/>
湖水拍隄春草長莽莽越山凝紫翠揺揺蘇栁間青黄<lb/>
歸鴻影裏䦨干晩回首中州入𣺌茫<lb/>
　　送李鶴田東㳺後還鄉<lb/>
劍傍梅花鶴夢醒東㳺吟骨帶秋清台山路杳神仙迹<lb/>
楚國書來母子情半榻煙霞應有約一笻風雪且兼程<lb/>
丁寧及早催行李莫待西湖草色平<lb/>
　　過臨平<lb/>
<pb n="KR4i0062_WYG_085-11b"/>
市井蕭條景物非居人猶號永和隄春山十里斜陽樹<lb/>
漠漠殘紅杜宇啼<hi>以上抱拙小藁</hi>
　　　<hi>臨平記宋理宗紹定三年冬十月築永和塘捍臨平湖許應和有記</hi>
　　希　邁<lb/>
　　　希邁字端行號西里永嘉人太祖九世孫有西<lb/>
　　　里詩藁<lb/>
　　酬陳校書見寄<lb/>
日長松院静孤坐對殘編久雨波平岸山髙燒接天春<lb/>
<pb n="KR4i0062_WYG_085-12a"/>
酲茶可解酒病藥難痊獨喜君親政南中客共傳<hi>前賢小集</hi>
<hi>拾遺</hi>
　　琴泉精舍寄友<lb/>
客來僧已去古屋静蕭蕭敲石引松火對花懸酒瓢窗<lb/>
櫺寒背日柱礎潤通潮君肯過幽寂水程終隔橋<lb/>
　　王生山水歌<lb/>
范寛山頭李成樹百年二老皆仙去如今尺素留人間<lb/>
縱有千金無博處後人筆底工一家聲價隨可喧中華<lb/>
<pb n="KR4i0062_WYG_085-12b"/>
王君二妙聚一手參以吟思㳺天涯萬里江山纔數幅<lb/>
東抹西塗意先足蒼梢巨石相叅差風雨煙雲在羈束<lb/>
近時目賤耳反真畫圖重舊不重新名家翰墨未必貴<lb/>
塵漬贋本翻為真君提健筆來海外山若玉簮江若帶<lb/>
朝昏變態焉可窮筆未鋪張心已㑹嶺南㳺者多詩人<lb/>
見君作畫應憐君求我新詩寫君畫終使李范聲名分<lb/>
<hi>以上東甌詩集</hi>
　　希　<graphic n="KR1207" url="https://raw.githubusercontent.com/kanripo/KR-Gaiji/master/images/KR1207.png" mimeType="image/png"/>
                    <hi>一作<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                    </hi>
<pb n="KR4i0062_WYG_085-13a"/>
　　　希<graphic n="KR1207" url="https://raw.githubusercontent.com/kanripo/KR-Gaiji/master/images/KR1207.png" mimeType="image/png"/>字清中號十洲太祖九世孫四明人寶慶<lb/>
　　　二年進士<lb/>
　　　<hi>隨隠漫録趙君入仕四十年虚静恬淡寂寞無為除南雄守不赴後别親友理家事端坐而逝</hi>
　　　<hi>遺偈云六十二年皮袋放下了無罣礙青天明月一輪萬古逍遥自在</hi>
　　絶句<lb/>
手執黄庭上石臺竹隂掃月徧蒼苔欲從此處即仙去<lb/>
玉立清風待鶴來<hi>隨隠漫録</hi>
　　希　混<lb/>
<pb n="KR4i0062_WYG_085-13b"/>
　　　希混太祖九世孫<lb/>
　　岑公洞<lb/>
自有煙雲䕶石扉更䦨曉色近清暉嵒前老檜吟風處<lb/>
似請仙翁化鶴歸<lb/>
　　　<hi>名勝志䕫州岑公洞在大江之南廣六十餘丈深四十餘丈石嵒盤結若華盖左右方池有泉</hi>
　　　<hi>涌出嵒簷遇盛夏注水如簾真神仙窟也圖經云岑公名道願江陵人隋末避地隠此百餘歳</hi>
　　　<hi>肌膚若冰雪積二十年尸觧去至唐宋間加以沖妙大師虚鑒真人之號唐刺史馬冉詩南溪</hi>
　　　<hi>有仙磵咫尺非人間泠泠松下風日暮空蒼山趙希混有詩</hi>
<pb n="KR4i0062_WYG_085-14a"/>
　　與　檳<lb/>
　　　與檳太祖十世孫<lb/>
　　題白鶴嵒<lb/>
六丁開兩壁不知始何年中間一空洞可張幾客筵我<lb/>
來拂石坐傾耳聽潺湲古榕蔽天罅飛瀑穿峽懸四時<lb/>
宿雨露亭午歛虹煙昔人避山㓂飲溜枕苔眠興懐内<lb/>
訌日鼎鼎百餘年<lb/>
　　　<hi>名勝志福寧縣西南白鶴嵒石磴崚嶒盤空而上海上諸山皆入延眺嶺之南飛泉百丈遥望</hi>
<pb n="KR4i0062_WYG_085-14b"/>
　　　<hi>如銀河倒瀉是名南山漈宋趙與檳有詩</hi>
　　與　訔<lb/>
　　　與訔字中父號菊坡秀安僖王四世孫居湖州<lb/>
　　　寶祐初知平江府孟頫其子也<lb/>
　　宿半塘寺<lb/>
夜宿半塘寺惟聞塔上鈴老僧行道影童子誦經聲竹<lb/>
密風猶勁窗幽月愈明瓦爐香斷處一榻灑然清<hi>吳興藝文</hi>
<hi>補</hi>
<pb n="KR4i0062_WYG_085-15a"/>
　　與　籌<lb/>
　　　與<graphic n="KR0696" url="https://raw.githubusercontent.com/kanripo/KR-Gaiji/master/images/KR0696.png" mimeType="image/png"/>字徳淵號節齋太祖十世孫居湖州嘉定<lb/>
　　　十三年進士理宗朝厯官吏部尚書兼知臨安<lb/>
　　　府終淮浙發運使知平江府致仕<lb/>
　　太湖<lb/>
倦客滄浪意扁舟汗漫㳺雲歸林屋晩木落洞庭秋此<lb/>
地真堪老中原恨未休可知侯萬户不似橘千頭<hi>全芳備祖</hi>
　　與　杼<lb/>
<pb n="KR4i0062_WYG_085-15b"/>
　　　與杼號見山太祖十世孫<lb/>
　　㳺大滌<lb/>
九鎖閟仙闗長歌入翠巒青松飛雨盖修竹動琅玕雪<lb/>
霽千巖瘦雲深六洞寒客來塵慮息一笑倚䦨干<hi>洞霄詩集</hi>
　　與　滂<lb/>
　　　與滂字肖范號蔗境四明人太祖十世孫淳祐<lb/>
　　　中為閩安鎮官<lb/>
　　登浙江樓<lb/>
<pb n="KR4i0062_WYG_085-16a"/>
兩岸共明月䦨干霄漢間風流浙江水砥柱海門山晝<lb/>
夜湖消長利名人徃還不如沙上鷺玉立一身閒<lb/>
　　花院<lb/>
拆了千秋院宇空無人楊栁自春風薔薇性野難拘束<lb/>
却過鄰家屋上紅<hi>以上詩林萬選</hi>
　　牽牛花<lb/>
西風樵子谷藤蔓絡柴闗名在星河上花開曉露間秋<lb/>
空同碧色曉日轉紅顔若挂青松頂翛然不可攀<hi>全芳備祖</hi>
<pb n="KR4i0062_WYG_085-16b"/>
　　與　東<lb/>
　　　與東字賓暘嚴陵人太祖十世孫宗學上舎寶<lb/>
　　　祐丙辰進士厯任贑州教兩浙運幹㑹子庫檢<lb/>
　　　察司農寺排岸班改奉議有魯齋小槀<lb/>
　　　<hi>方萬里序君詩瘦而不枯勁而不燥如趙章泉評君詩以為唐唯有一孟東野宋唯有一陳無</hi>
　　　<hi>巳然後知君之志慕貞曜後山之為人甘于厄窮静退而無求者也</hi>
　　次韻方萬里雨夜雪意<lb/>
芋火房隂處翛然類嬾殘雨欺梅影瘦風助竹聲寒擁<lb/>
<pb n="KR4i0062_WYG_085-17a"/>
袂衣全薄哦詩字欲安兒童疑有雪頻起穴窗看<lb/>
　　次韻方萬里寒甚送酒<lb/>
連日寒殊甚衰年無一能硯呵磨墨凍瓶曬插花氷浮<lb/>
世無根絮餘生有髪僧蘇門如可即端合事孫登<hi>以上瀛奎</hi>
<hi>律髓</hi>
　　孟　堅<lb/>
　　　孟堅字子固號彞齋太祖十一世孫其先以安<lb/>
　　　定郡王從髙宗南渡家于嘉禾之廣陳寶慶二<lb/>
<pb n="KR4i0062_WYG_085-17b"/>
　　　年進士厯官朝散大夫嚴州守景定初遷翰林<lb/>
　　　學士宋亡不仕<lb/>
　　　<hi>齊東野語子固襟度蕭爽有六朝諸賢風氣時比之米南宫而子固亦自以為不歉也酷嗜法</hi>
　　　<hi>書多藏三代以來金石名迹東西薄㳺必挾所有以自隨一舟横陳僅留一席為偃息之地隨</hi>
　　　<hi>意左右取之撫摩吟諷至忘寢食所至識不識望之知為米家書畫船也偶客輦下㑹菖蒲節</hi>
　　　<hi>余偕一時好事者邀子固各攜所藏買舟湖上相與評賞飲酣子固脱帽以酒晞髪箕踞歌離</hi>
　　　<hi>騷旁若無人薄暮入西泠掠孤山檥櫂茂樹間指林麓最幽處瞪目絶呌曰此真洪谷子董北</hi>
　　　<hi>苑得意筆也鄰舟數十皆驚駭絶歎以為真謫仙人</hi>
<pb n="KR4i0062_WYG_085-18a"/>
　　　<hi>姚桐夀樂郊私語子固入本朝不樂仕進隠居州之廣陳鎮時載一小舟泊蓼汀葦岸看夕陽</hi>
　　　<hi>賦曉月為事縣令宣城梅黻到船訪公公飛櫂而去梅曰昔人所謂名可聞而身不可見殆謂</hi>
　　　<hi>先生歟公從弟子昂自苕中來訪公閉門不納夫人勸之始令從後門入坐定第問弁山笠澤</hi>
　　　<hi>近來佳否子昻云佳公曰弟奈山澤佳何子昻退使人濯其坐具</hi>
　　里中康節菴畫墨梅求詩因述本末以示之<lb/>
逃禪祖花光得其韻度之清麗閒菴紹逃禪得其蕭散<lb/>
之布置回視玉面而鼠鬚已見工夫較精緻枝枝例作<lb/>
鹿角曲生意由來端若爾所傳正統諒末節舍此的傳<lb/>
<pb n="KR4i0062_WYG_085-18b"/>
皆偽耳僧定花工枝則麁夢良意到工則未女中卻有<lb/>
鮑夫人能守師繩不輕墜可憐聞名不識面云有江西<lb/>
畢公濟季衡麁醜惡拙祖弊到雪篷觴濫矣所恨二王<lb/>
無臣法多少東鄰擬西子是中有趣豈不傳要以眼力<lb/>
求其㫖踼鬚止七萼則三㸃眼名椒梢鼠尾枝分三疊<lb/>
墨濃淡花有正背多般蘂夫君固巳悟筌蹄重説偈言<lb/>
吾亦贅誰家屏障得君畫更以吾詩跋其底<lb/>
　　康不領此詩又有許梅谷者仍求又賦長律<lb/>
<pb n="KR4i0062_WYG_085-19a"/>
濃寫花枝淡寫梢鱗皴老榦墨微焦筆分三踼攅成瓣<lb/>
珠暈一圓工㸃椒糝綴蜂鬚凝笑靨稳拖鼠尾施長條<lb/>
盡吹心側風初急猶把枝埋雪半銷松竹襯時明掩映<lb/>
水波浮處見飄颻黄昏時候朦朧月深淺溪山長短橋<lb/>
鬧裏相挨如有意静中背立見無聊筆端的皪明非畫<lb/>
軸上縱横不是描頓覺坐來春盎盎因思行過雨瀟瀟<lb/>
從頭總是楊湯法拚下工夫豈一朝<lb/>
　　王翠巖寫竹求詩亦與<lb/>
<pb n="KR4i0062_WYG_085-19b"/>
古畫畫物無定形隨物賦形皆廹真其次師述有師繩<lb/>
如印印泥隨前人尚疑屋下重作屋叅以新意意乃足<lb/>
晉魏而來幾百年羲獻斷弦誰解續何况髙束李杜編<lb/>
江湖競買新詩讀願君種取渭川一千畆飽飯逍遥歩<lb/>
捫腹風晴煙雨盡入君心胷吐出毫端自森肅員大夫<lb/>
來子章何碌碌<lb/>
　　竹墨蘭圖仍賦<lb/>
六月衡湘暑氣蒸幽香一噴冰人清曾將移入浙西種<lb/>
<pb n="KR4i0062_WYG_085-20a"/>
一歳纔花一兩莖<lb/>
　　自題水仙圖<lb/>
自欣分得櫧山邑地近錢清易買花堆案文書雖鞅掌<lb/>
簮缾金玉且奢華酒邊巳愛香風度燭下猶憐舞影斜<lb/>
礬弟梅兄來次第攙春熱鬧令君家<hi>以上鐵網珊瑚</hi>
　　法忍寺門夜泊<lb/>
秋泊禪扉夜清吟入興頻風生水鱗甲雲放月精神小<lb/>
夢迷香樹新涼透葛巾舊題尋不見吹徧壁間塵<hi>柘上遺詩</hi>
<pb n="KR4i0062_WYG_085-20b"/>
　　孟　淳<lb/>
　　　孟淳字子真號竹所又號虚閒野叟子固之弟<lb/>
　　題髙房山夜山圖二首<lb/>
月底江山如書一好樓中几席與秋清剡藤不到髙人手<lb/>
一段風流可得成<lb/>
江行山立月盤桓有客無言樓上看清興肯隨城漏盡<lb/>
夜深風露恐髙寒<hi>鐵網珊瑚</hi>
　　士　掞<lb/>
<pb n="KR4i0062_WYG_085-21a"/>
　　　士掞字才孺太宗五世孫官直祕閣<lb/>
　　登天清閣<lb/>
夕陽低盡巳西紅百尺樓髙萬里風白髪年年何處得<lb/>
只應多在倚䦨中<hi>墨莊漫録</hi>
　　不　敏<lb/>
　　　不敏太宗六世孫官保義郎<lb/>
　　寄蘇盼奴<hi>事載蘇小娟詩</hi>
當時名妓鎮東吳不好黄金只好書借問錢塘蘇小小<lb/>
<pb n="KR4i0062_WYG_085-21b"/>
風流還似大蘇無<hi>武林紀事</hi>
　　不　譾<lb/>
　　　不譾字師厚太宗六世孫慶元中昭武假守<lb/>
　　句<lb/>
信史賖青簡封章窒皂囊<lb/>
　　　<hi>揮麈餘話跋王仲言學問該博遂初尤丈欲收寘史館不果仲言又嘗剴切上封事不譾因不</hi>
　　　<hi>自揆以拙句殿諸公後云云</hi>
　　善　應<lb/>
<pb n="KR4i0062_WYG_085-22a"/>
　　　善應字彦逺太宗七世孫汝愚父寓居崇徳洲<lb/>
　　　錢市<lb/>
　　題寧師西閣<lb/>
飄泊南來幾歳寒追談往事漫心酸雲烟暮隔中原望<lb/>
歸折梅花忍淚看<lb/>
　　次韻李長卿<lb/>
一别芳洲不計年舊時攀折栁依然故人似欲撩詩興<lb/>
賸折梅花向酒邊<hi>至元嘉禾志</hi>
<pb n="KR4i0062_WYG_085-22b"/>
　　善　贛<lb/>
　　　善贛太宗七世孫<lb/>
　　題岑公洞<lb/>
真人邈何之恍忽不可見洞居獨嵌空壁留明珠濺藤<lb/>
蘿含冥濛竹柏鬭蔥蒨至幽合人心逺翠落江面野老<lb/>
乗籃輿使君肆清燕日影砌下倒雲容坐間變大木巖<lb/>
欲傾䆳壑路微轉峥嶸施屏風㸃綴成彩絢雖云急行<lb/>
樂勝賞殆亦徧欲歸重盤旋拂石看古篆<hi>名勝志</hi>
<pb n="KR4i0062_WYG_085-23a"/>
　　善　堅<lb/>
　　　善堅字徳固袁州人太宗七世孫乾道二年進<lb/>
　　　士判婺州官至户部尚書<lb/>
　　化成巖<lb/>
低帽白蕉衫跨馬北巖路為我撤炎歊時有清風度杖<lb/>
䇿躡㳺屐捫蘿窮幽趣怪石鳴瘦笻狹徑窘危歩雲間<lb/>
啟深洞玲瓏天巧露僧居羅上下鐘聲荅晨暮長嘯排<lb/>
翠靄圍棊驚振鷺陶寫屏絲竹恐為風景汙拂蘚題蒼<lb/>
<pb n="KR4i0062_WYG_085-23b"/>
崖縱横醉中句兹㳺豈易得載酒莫辭屢<hi>江西通志</hi>
　　善　沛<lb/>
　　　善沛字濟世太宗七世孫淳熙二年進士終南<lb/>
　　　康守<lb/>
　　對雪<lb/>
兒笑真珠滿盤碎女疑荷葉雨中來道人心下無些事<lb/>
三箇柴頭品字煨<hi>名勝志</hi>
　　善　倫<lb/>
<pb n="KR4i0062_WYG_085-24a"/>
　　　善倫字季思太宗七世孫<lb/>
　　多景樓<lb/>
壯觀東南二百州景於多處更多愁江流千古英雄淚<lb/>
山掩諸公富貴羞北府如今唯有酒中原在望忍登樓<lb/>
西風戰艦今何在且辦年年使客舟<lb/>
　　　<hi>梅磵詩話全篇警拔江湖間多稱之或以為劉改之詩誤矣</hi>
　　善　扛<lb/>
　　　善扛字文鼎號解林居士太宗七世孫<lb/>
<pb n="KR4i0062_WYG_085-24b"/>
　　春詞<lb/>
碧落初明月未收露華香滴杏梢頭玉䦨干外東風輭<lb/>
人在重雲第幾樓<hi>詩家鼎臠</hi>
　　善　䚮<lb/>
　　　善䚮號復齋太宗七世孫<lb/>
　　㳺大滌<lb/>
黄簾有影金燈暗碧殿無人玉磬清我亦三生羽衣客<lb/>
夢魂久巳到瑶京<hi>洞霄詩集</hi>
<pb n="KR4i0062_WYG_085-25a"/>
　　善　璙<lb/>
　　　善璙太宗七世孫家南海<lb/>
　　餞陳帀峰之亷泉<lb/>
桃源𣺌何處夢短到家難不辦一邱費猶為九品官鶴<lb/>
嫌新俸薄鷗訝舊盟寒附翼攀鱗事書生不敢干<hi>四朝詩</hi>
　　汝　愚<lb/>
　　　汝愚字子直太宗子漢恭憲王元佐七世孫居<lb/>
　　　饒州之餘干縣擢進士第一光宗朝累除同知<lb/>
<pb n="KR4i0062_WYG_085-25b"/>
　　　樞密院事寧宗朝權叅知政事拜光禄大夫右<lb/>
　　　丞相為韓侂胄所忌責授寧逺軍節度副使永<lb/>
　　　州安置至衡州暴薨後贈太師追封沂國公諡<lb/>
　　　忠定配享寧宗廟庭<lb/>
　　送汪尚書大猷歸鄞<lb/>
尚書天官貴持經侍幃幄青㝠欲無際白首非故約連<lb/>
檣動南浦父老望巖壑下車入里門執手問歡樂十年<lb/>
幾風雨寒雞呌屋角勤勞畢吾分帝賚出寵渥殊適奉<lb/>
<pb n="KR4i0062_WYG_085-26a"/>
香火禁直連六閣遂令宣室思從今問晦朔<hi>寧波府志</hi>
　　同林擇之姚宏甫㳺皷山<hi>在閩縣</hi>
幾年奔走壓塵埃此日登臨亦快哉江月不隨流水去<lb/>
天風直送海濤來故人契闊情何厚禪客飄零事已灰<lb/>
堪歎人生秪如此虚䦨獨倚更徘徊<hi>鼓山志</hi>
　　致爽軒<lb/>
濃隂夾道水流渠吹盡殘花不復餘唯有范家三畆竹<lb/>
青青依舊色侵書<hi>全蜀藝文志</hi>
<pb n="KR4i0062_WYG_085-26b"/>
　　汝　談<lb/>
　　　汝談字履常號南塘太宗八世孫居餘杭淳熙<lb/>
　　　十一年進士累官至西外宗正理宗時厯給事<lb/>
　　　中權刑部尚書卒諡文懿<lb/>
　　　<hi>後村詩話本朝全盛時宗室貴顯而負詩名者有徳麟近歳有南塘兄弟詩工而命窮者有紫</hi>
　　　<hi>芝仲白而南塘遂為一代騷人之宗</hi>
　　環錦亭<hi>臨安俞氏園</hi>
與子鄉鄰信有年故王遺事到今傳爽鳩邑改風煙在<lb/>
<pb n="KR4i0062_WYG_085-27a"/>
散騎園分水竹偏髙架插書供夜讀滿堂戲綵敵春妍<lb/>
相如可是區區者戲筆題詩亦偶然<hi>咸淳臨安志</hi>
　　翠蛟亭和鞏栗齋韻<lb/>
幽亭枕蒼峽雲竇通曲水百折如建瓴㶁㶁鳴不止客<lb/>
來一抽鑰白霧噀巖底儵翕千文蛟拏空翠濤起天開<lb/>
混沌竅日洗盤古髓諒匪畜池鱗多應化雷尾憑陵氣<lb/>
易壯怖蕩辭難侈術假金洞光景逾瑶臺泚誰云㳺方<lb/>
外巧異緇塵裏坡仙頗年數覿面猶尺咫采句貴自然<lb/>
<pb n="KR4i0062_WYG_085-27b"/>
鞏言良是巳珍題豁靈界篆出蕃君里物生亦倚數有<lb/>
形必有靡道人亦多事浮念何時死余生嗜泉藪痼疾<lb/>
牽硯几太息動静機于何寄真理醉倒和滄浪煩君更<lb/>
詳此<hi>洞霄詩集</hi>
　　汝　諿<lb/>
　　　汝諿太宗八世孫居餘杭慶元五年進士<lb/>
　　題翠蛟亭<lb/>
百丈寒蛟下翠庭幽人相對覺風生䦨干小倚飛觴處<lb/>
<pb n="KR4i0062_WYG_085-28a"/>
一曲松風亂雨聲<hi>洞霄詩集</hi>
　　汝　鐩<lb/>
　　　汝鐩字明翁袁州人太宗八世孫嘉泰二年進<lb/>
　　　士曾官漕帥有野谷詩集<lb/>
　　　<hi>劉後村跋云明翁詩兼衆體而又徧行吳越百粤之地眼力益髙筆力益放巻中歌行跌宕頓</hi>
　　　<hi>挫剸蛟縳虎手也及斂為五七言則又妥帖麗密若唐人鍜鍊之作</hi>
　　小水寺<lb/>
披霧入野寺寒林響西風誰遣僧出迎山鳥為我通染<lb/>
<pb n="KR4i0062_WYG_085-28b"/>
衣松露香照眼巖花紅聊此息塵慮歸騎毋悤悤<lb/>
　　訪隠者不遇<lb/>
兩腋乗西風送我上髙岑竹根一泉通石徑萬木森中<lb/>
有隠者居敗屋莓苔侵山空人不見雲滿挂壁琴兩鶴<lb/>
出候我逢迎啄衣襟應酬久頗厭走避不可尋誰伴山<lb/>
下去明月升髙林<lb/>
　　去婦詞<lb/>
入得良人門自誓終此身掃室擁箕帚進盥躬盤巾采<lb/>
<pb n="KR4i0062_WYG_085-29a"/>
桑趨壠首薦蘋潔澗濱十年盡婦道唯恐堂上嗔上和<lb/>
下睦本無事一旦小姑恣萋菲浸潤既深貝錦成不棄<lb/>
不出譛不巳良人繾綣心自知父母之命安敢違舉頭<lb/>
天邊指缺月暫缺須有團圓時君不聞章臺長條依舊<lb/>
垂樂昌半鏡還復歸<lb/>
　　舟中<lb/>
繋䌫停征櫂斜陽古渡頭風霜先逺客天地獨扁舟水<lb/>
鳥衝開浪汀鴻占斷秋在家貧亦好何用出林邱<lb/>
<pb n="KR4i0062_WYG_085-29b"/>
　　送彦東還湘<lb/>
湘南多爽處羨子片帆還秋影清涵水煙痕淡著山蘭<lb/>
風香楚佩竹淚冷湘斑見説誅茅地江頭只數間<lb/>
　　劉簿約㳺廖園<lb/>
名園新整頓尊酒約追隨春晩花飛少牆髙蜨度遲注<lb/>
湯童煖酒拍案客争棊寂寞秋千索無人盡日垂<lb/>
　　舟中<lb/>
離家俄十日千里獨衰翁篷響過雲雨帆開逆水風新<lb/>
<pb n="KR4i0062_WYG_085-30a"/>
沙增岸脚小港隠蘆叢客思難消遣黄昏月一弓<lb/>
　　題合江亭<lb/>
石鼓山頭一小亭乾坤萬里眼䨇明雖因刺史能尋勝<lb/>
不遇昌黎豈得名衡嶽雲開天洗碧蒸江湘合水争清<lb/>
書巖莫辨當時事空積塵泥野草生<hi>自注昌黎題合江亭寄刺史鄒君詩</hi>
<hi>末有願書巖石上勿使塵泥涴之句</hi>
　　懐亨父<lb/>
兩年隻影瀟湘去料想塵埃白髪侵久雨千山秋得意<lb/>
<pb n="KR4i0062_WYG_085-30b"/>
西風一鴈客闗心或于夢裏陪談笑每向人前問信音<lb/>
憶昔賡詩巖桂下花開今日歎孤斟<hi>以上野谷集</hi>
　　汝　湜<lb/>
　　　汝湜號澹軒太宗八世孫居餘杭嘉定元年進<lb/>
　　　士<lb/>
　　敬和陳南渠先生九鎖歩虚詞<hi>并引藏按九鎖為天闗  雲飛鸞通</hi>
　　<hi>真龍唫洞微雲璈朝元凌虚今存二首</hi>
　竊聞天秉陽徳而九為老陽故仙道宗陽而取數皆<lb/>
<pb n="KR4i0062_WYG_085-31a"/>
　九内景含氣以九為節金丹大還九轉為寶其在于<lb/>
　人爰有九宫上應列㝛是為九曜圜則九重豈非陽<lb/>
　數之極而仙真所居者乎天柱洞天外環九鎖神造<lb/>
　靈設仰模璇霄此固五帝真㳺列仙窟宅之地也山<lb/>
　秀水清鉤綿奇絶飛舉之士疇昔接踵而我曾外祖<lb/>
　寢虚先生<hi>即陳留良</hi>實以童年傳道洞微隠迹吳山修煉<lb/>
　内丹心樂此地時與髙人幽士徜徉往來浴冷泉而<lb/>
　白雲生寢石牀而丹氣炳靈異之迹不可具述故舅<lb/>
<pb n="KR4i0062_WYG_085-31b"/>
　氏南渠居士猶踵清風守一髙蹈暇日因即九鎖聲<lb/>
　之歩虚用標靈境以告來者汝湜辛酉仲秋因獲陪<lb/>
　侍杖屨撫松拂石即景長吟輙爾和韻用汚清唱之<lb/>
　末寄之名山用識于他日也<lb/>
　　天闗鎖<lb/>
雲墉髙嵯峨七蕤銜銅環有象非有質真儔得躋攀九<lb/>
天著通籍保我玉鍊顔英英青旄節悠悠欵靈闗<lb/>
　　龍吟鎖<lb/>
<pb n="KR4i0062_WYG_085-32a"/>
矯首東方宫變化何由尋神用妙難擬飇電赤森森雨<lb/>
施不為功雲從本無心人寰謾懐想戞鉢希雷吟<lb/>
　　題洞霄<lb/>
洞府日月閑風景自清楚九闗啟天鑰容我朝帝所清<lb/>
縁宿仙館夢破石泉雨明朝得羊珠試向張華語<hi>以上洞霄</hi>
<hi>詩集</hi>
　　汝　讜<lb/>
　　　汝讜字蹈中號嬾菴汝談之弟以祖䕃補承務<lb/>
<pb n="KR4i0062_WYG_085-32b"/>
　　　郎登嘉定元年進士累遷司農丞知温州<lb/>
　　題㑹春苑<lb/>
草荒故苑幾春風尚想花開春樹紅欲問當時馬王事<lb/>
寂寥殘照野亭中<hi>後村詩話</hi>
　　翠蛟亭和鞏豐韻<lb/>
衆峰抱蒼龍蟠屈翠蛟水放之兩崖間奔洶不得止濤<lb/>
瀾生席上雷電轉石底恍疑天柱揺將拔隂洞起蘇公<lb/>
雄氣壓詩骨得仙髓指揮驅鯤鯨赫變動其尾紛紛下<lb/>
<pb n="KR4i0062_WYG_085-33a"/>
土人蟻垤自封侈驟觀目精眩筆墜汗流泚坐令空谷<lb/>
嘯聲徹霄漢裏君來松根吟仙者相去咫老蛟破鎖去<lb/>
餘怒猶未巳決開澗千文散作霧五里今年溪湖乾草<lb/>
莽生意靡寸泉落山苗靈鑰起垂死遺吾雲子飯報汝<lb/>
青玉几野人尋泉竇筒壊方復理泓然山巔池冬夏常<lb/>
若此<hi>洞霄詩集</hi>
　　汝　回<lb/>
　　　汝回字幾道永嘉人太宗八世孫嘉定七年進<lb/>
<pb n="KR4i0062_WYG_085-33b"/>
　　　士終主管進奏院<lb/>
　　凌霄花<lb/>
嫋嫋枯藤淺淺葩夤縁直上照殘霞老僧不作因依想<lb/>
將謂青松自有花<hi>全芳備祖</hi>
　　杜子野留别<lb/>
有朋不貴數道合意自親早知離别難㑹覿豈厭頻青<lb/>
燈書閣下細語交情真酌此武陽泉饌彼松江鱗兵庖<lb/>
復有攜得非知我貧如何不我醉明日隔征塵<lb/>
<pb n="KR4i0062_WYG_085-34a"/>
　　宿羅溪山<lb/>
鷲嶺東㳺霽景微碧桃花外一鶯飛樵夫不砍垂潭樹<lb/>
知有僧人挂浴衣<hi>以上東甌詩集</hi>
　　句<lb/>
春風過後雪初白夜雨晴時水亦香<hi>橘花</hi>屈原一㸃沈<lb/>
湘恨李白三生捉月身<hi>水仙</hi>　<hi>東甌詩集</hi>
　　汝　迕<lb/>
　　　汝迕字叔午一作叔魯號寒泉樂清人太宗八<lb/>
<pb n="KR4i0062_WYG_085-34b"/>
　　　世孫<lb/>
　　括溪倚舟<lb/>
樹古半成槎溪過厯厯斜寒林欲無路小塢不多家去<lb/>
容背流水停舟見莫鴉朝朝省秋水頻減一痕沙<lb/>
　　四聖觀納涼<lb/>
琳宫暑自薄短簟逸人眠樹繫來時馬風移聽處蟬藥<lb/>
童清入畫道士黙如禪忽憶山中雪瘦梅逋老阡<lb/>
　　哭趙蹈中<lb/>
<pb n="KR4i0062_WYG_085-35a"/>
族老今為海内憐清名多是布衣傳一封表乞從師郡<lb/>
千里神寒覓句年水鏡照人前日政雨絲吹旐别時船<lb/>
離家憶值梅初白梅未成隂失此賢<hi>以上前賢小集拾遺</hi>
　　汝　旗<lb/>
　　　汝旗太宗八世孫<lb/>
　　宿山隠齋<lb/>
平生悦山隠一室容我借弄泉掬明月坐石延清話既<lb/>
調松下琴復作松風瀉仙人𢷬藥禽獨呌青山夜<hi>洞霄詩集</hi>
<pb n="KR4i0062_WYG_085-35b"/>
　　汝　鎣<lb/>
　　　汝鎣太宗八世孫<lb/>
　　金陵作<lb/>
龍虎帝王宅鳳凰仙子臺六朝遺事冷八月夜潮回隴<lb/>
雁秋仍到江花晩自開憑髙一尊酒何代獨無才<hi>景定建康</hi>
<hi>志</hi>
　　汝　楳<lb/>
　　　汝楳太宗八世孫居鄞寶慶二年進士史彌逺<lb/>
<pb n="KR4i0062_WYG_085-36a"/>
　　　之壻<lb/>
　　鶴林寺<lb/>
仙去當年尋舊迹傳來此日尚名山花開花落朝昏事<lb/>
唯有春風歳歳閑<hi>鶴林寺志</hi>
　　汝　鋌<lb/>
　　　汝鋌太宗八世孫<lb/>
　　雪<lb/>
病倦扶危坐起看天雨花蹇驢東野句破屋玉川家勇<lb/>
<pb n="KR4i0062_WYG_085-36b"/>
羨穿籬犬饑憐噪樹鴉龍山雲壑勝冰柱憶劉义<hi>後村千家</hi>
<hi>詩</hi>
　　汝　鐺<lb/>
　　　汝鐺太宗八世孫<lb/>
　　浯溪中興頌<lb/>
蒼崖插浯溪清漲濕元頌費墨今屋髙千年此安用鯨<lb/>
翻天寶末雲滃朔方衆還都迎上皇嗚咽抱餘痛兩宫<lb/>
重宴樂萬國盡朝貢當時紀成功小雅見微諷顔公發<lb/>
<pb n="KR4i0062_WYG_085-37a"/>
勁畫金玉相錯綜我于碑刻間衆羽得孤鳳艱危人物<lb/>
難忠烈鬼神重摹取挂野堂英風凜生凍<hi>浯溪集</hi>
　　汝　唫<lb/>
　　　汝唫字仁山號兩山太宗八世孫官臨安令<lb/>
　　離越<lb/>
東闗寒水深㳺子别家心櫂急波鳴枕篷疎月在衾半<lb/>
生多道路何日定山林隔岸聞漁唱離騷不敢吟<hi>詩林萬選</hi>
　　棲真洞<lb/>
<pb n="KR4i0062_WYG_085-37b"/>
幅巾灑松露䨇袖抖衣塵可耐人間暑來尋洞裏春座<lb/>
分雲骨冷屐隠甃紋新鶴近清尊舞如留欲去賓<hi>杭州府志</hi>
　　崇　滋<lb/>
　　　崇滋字澤民號竹所永嘉人太宗九世孫嘉定<lb/>
　　　十年進士<lb/>
　　悼歩月<lb/>
雁過妝樓人不見斷腸又是一黄昏不知天上嬋娟影<lb/>
能照人間寂寞魂響屧廊深空認歩唾茸窗煗尚留痕<lb/>
<pb n="KR4i0062_WYG_085-38a"/>
合將一把香酥骨葬在巫陽雲雨村<hi>詩家鼎臠</hi>
　　客舎<lb/>
巷深人寂静蛬守客牀鳴半夜後風雨一燈前弟兄愁<lb/>
來無好夢吟到有新聲不信看䨇鬢蕭蕭白幾莖<lb/>
　　求酒趙評事<lb/>
半老情懐睡不能小簷霜月當寒燈無人來問相如渴<lb/>
敲碎梅花一夜冰<hi>以上東甌詩集</hi>
　　崇　嶓<lb/>
<pb n="KR4i0062_WYG_085-38b"/>
　　　崇嶓字漢宗南豐人太宗九世孫嘉定十六年<lb/>
　　　進士官至大宗丞有白雲藁<lb/>
　　閨怨<lb/>
恨殺庭前鵲難憑卜逺期朝朝來報喜誤妾畫䨇眉<hi>後村</hi>
<hi>千家詩</hi>
　　宫詞<lb/>
小苑風酣雨露香紅情緑意為春忙五雲獨遶瓊花夢<lb/>
三十六宫清漏長<hi>詩林萬選</hi>
<pb n="KR4i0062_WYG_085-39a"/>
　　逰金精山<lb/>
飛泉灑靈雨玉田閟青芝中有神仙人宛然姑射姿天<lb/>
巧從古今虚竇開烟扉歳深語亦誕目極神為馳我亦<lb/>
泉石人夙昔夢見之登臨悟三生毛髪何森縰未脱區<lb/>
中縁玉顔畏磷緇仙春醉青桃蘿風吹輕絲凡事俱爾<lb/>
爾居然駭癡兒留詩遺仙靈詎解山中疑<hi>金精風月</hi>
　　凭逺亭<hi>在淳安縣後</hi>
莎亭日日報平安幽處依然絶往還平野四圍天一幅<lb/>
<pb n="KR4i0062_WYG_085-39b"/>
有人踏雪看南山<hi>嚴州府志</hi>
　　崇　<graphic n="KR1977" url="https://raw.githubusercontent.com/kanripo/KR-Gaiji/master/images/KR1977.png" mimeType="image/png"/>
　　　崇<graphic n="KR1977" url="https://raw.githubusercontent.com/kanripo/KR-Gaiji/master/images/KR1977.png" mimeType="image/png"/>永嘉人太宗九世孫嘉定進士<lb/>
　　過楊子橋<lb/>
一抹輕烟隔小橋新篁褪籜兩三梢惜春不覺歸來晩<lb/>
花壓重門帶月敲<hi>東甌詩集</hi>
　　崇　鉘<lb/>
　　　崇鉘字元冶開封人太宗九世孫有甌渚微吟<lb/>
<pb n="KR4i0062_WYG_085-40a"/>
　　尋真夕對<lb/>
春雲弄月黄金絲春山草朩皆仙姿松根對坐日西夕<lb/>
羣峰當前列青壁鏗鏗虚壑含古音静聽宛是商山吟<lb/>
洞石微開月當户剪水弦冰心手語<lb/>
　　野園<lb/>
野園對客無杯酌共坐茅簷理釣車片月漸低風露冷<lb/>
隔牆山鬼嘯梨花<lb/>
　　仙思<lb/>
<pb n="KR4i0062_WYG_085-40b"/>
水殿風清急景斜靈君初下五雲車碧羅寶扇䨇題字<lb/>
記是誰人詠落花<lb/>
　　都昌即事<lb/>
世事可無酒春藤還有花山雲欲到地街鼓又催衙風<lb/>
緊魚休市官貧飯帶沙天機不得問暮色欲棲鴉<lb/>
　　湖中<lb/>
汀蒲獵獵起涼颸碧藕香中獨立時機事兩忘吾喪我<lb/>
扁舟吟過水仙祠<hi>以上鷗渚微吟</hi>
<pb n="KR4i0062_WYG_085-41a"/>
　　崇　皦<lb/>
　　　崇皦太宗九世孫嘗宰南安<lb/>
　　九日山送客次趙循州韻<lb/>
蒼松藏野寺山以隠君靈俯仰千年事孤髙九日亭抗<lb/>
顔頭漸白弔古眼猶青有客耽幽討吟情起鶴汀<hi>南安縣志</hi>
　　崇　森<lb/>
　　　崇森太宗九世孫<lb/>
　　春暖<lb/>
<pb n="KR4i0062_WYG_085-41b"/>
春晴多得兩三日便覺暄于輕暑天行客停鞭争買扇<lb/>
侍兒啟笥請收綿把杯早自嫌温酒盥手相將喜冷泉<lb/>
此去西湖已初夏安排絺綌上湖船<hi>後村千家詩</hi>
　　崇　纘<lb/>
　　　崇纘太祖九世孫居餘杭紹定五年進士<lb/>
　　㳺九峯<lb/>
九峯元不鎖俗駕自來稀水石藏仙窟烟霞䕶羽衣夜<lb/>
猿窺月呌曉鶴出松飛擬結巢由伴眠雲隠翠微<hi>洞霄詩集</hi>
<pb n="KR4i0062_WYG_085-42a"/>
　　必　<graphic n="KR1859" url="https://raw.githubusercontent.com/kanripo/KR-Gaiji/master/images/KR1859.png" mimeType="image/png"/>
　　　必<graphic n="KR1859" url="https://raw.githubusercontent.com/kanripo/KR-Gaiji/master/images/KR1859.png" mimeType="image/png"/>字玉淵號秋曉太宗十世孫家東莞登咸<lb/>
　　　淳元年進士任南康縣丞文丞相開府于惠州<lb/>
　　　<graphic n="KR1859" url="https://raw.githubusercontent.com/kanripo/KR-Gaiji/master/images/KR1859.png" mimeType="image/png"/>攝惠州軍事判官入元隠温塘村有覆瓿集<lb/>
　　避地惠陽鼓峯用徐心逺韻<lb/>
收拾當年破敕黄山中蕙帳夢魂香風供松葉暖茶竈<lb/>
雲卧茅窗凍筆牀一雨鳴蛙亂深夜數聲啼鳥怨斜陽<lb/>
風塵浩蕩愁如海那得中山醉酒方<hi>覆瓿集</hi>
<pb n="KR4i0062_WYG_085-42b"/>
　　必　范<lb/>
　　　必范號古一太宗十世孫桐江人月泉吟社第<lb/>
　　　二十名自署學古翁<lb/>
　　前題<lb/>
一歳農功只在春夫夫婦婦幾艱辛青門舊有種𤓰地<lb/>
緑野新添躬稼人早把牛衣教諸子欲修蠶具問良辰<lb/>
夜來谷口東風過只恐逢人問子真<lb/>
　　　<hi>評云此巻八詩一起一結中六篇分詠三春節序曲盡田園間景態如元日云卜歳聊憑六壬</hi>
<pb n="KR4i0062_WYG_085-43a"/>
　　　<hi>課有生未識五辛盤元夕云幸有漁樵同此樂苦無車馬自相諠社日云幾㸃飛花芳徑雨一</hi>
　　　<hi>䨇新燕荻簾風清明云茭白生苖藏蛤地桑黄含椹浴蠶天皆佳句也今全録其首篇</hi>
　　　<hi>月泉吟社學古翁回詩賞劄云效休文之八詠知類農歌拔毛遂于衆中允髙匠目矧謝池僅</hi>
　　　<hi>止五字而魯語尤戒多為首而録全思則過半恭惟執事䨇桐政美五栁門深續雅道于一綫</hi>
　　　<hi>之餘亦言其興尋吟盟于千里之外夫豈無人乃采艱辛之辭特置次癸之列月泉分貺雲壑</hi>
　　　<hi>懐慙某夢斷鈞天心㳺樂地視元頴可為至寶奚有于今裁白苧而製深衣于焉學古</hi>
　　必　拆<lb/>
　　　必拆杭人太宗十世孫白雲社月泉吟社第三<lb/>
<pb n="KR4i0062_WYG_085-43b"/>
　　　十名自署愛雲仙友<lb/>
　　前題<lb/>
一段佳山水芳時事正<hi>一作事</hi>妍犢耕青燒雨鶴卧碧<lb/>
桃烟社老邀嘗煮鄰僧伴摘鮮莫嫌陶令拙農圃得餘<lb/>
年<hi>評缺</hi>
　　　<hi>月泉吟社愛雲仙友回詩賞劄云田園歸隠夙欽彭澤之髙風筆硯久荒難得石湖之秀句不</hi>
　　　<hi>慙鄙劣冐爾擬騷誤辱甄收敢言奔殿敬惟執事山林富貴軒冕錙銖釣月耕雲詎輸製錦傍</hi>
　　　<hi>花隨栁雅稱調琴可見知幾之老成居然逺世而肥遯遹憑佳興用拂清人餌絲枲釣江湖貨</hi>
<pb n="KR4i0062_WYG_085-44a"/>
　　　<hi>元頴貿珠璧此意古矣其利溥哉某溝壑餘生泥塗下士有懐農圃靡就犂鉏兹效顰唐士之</hi>
　　　<hi>五言恰輳足周南之一轂僅逃孫外免媿盧前自謂狂吟思復青氊而逺矣或云駝榜㑹歌白</hi>
　　　<hi>苧以邀之</hi>
　　必　橦<lb/>
　　　必橦東嘉人太宗十世孫<lb/>
　　題梅山<lb/>
一隠吳門訪北山深憐漢鼎尚多艱片言儻得回天聽<lb/>
未必仙名滿世間<hi>梅仙事實</hi>
<pb n="KR4i0062_WYG_085-44b"/>
　　必　漣<lb/>
　　　必漣字仲連崇安人太宗十世孫有倚梅吟稾<lb/>
　　濯足<lb/>
小橋坐濯足澗狹水流急源頭夜雨多落花漾紅濕<hi>崇安</hi>
<hi>縣志</hi>
　　䶵　之<lb/>
　　　䶵之字子雍魏王廷美五世孫少學于陳無已<lb/>
　　　有句法<lb/>
<pb n="KR4i0062_WYG_085-45a"/>
　　春日<lb/>
拂牀攲枕畫初長好夢驚回燕語忙深竹有花人不見<lb/>
直應風轉得幽香<hi>墨莊漫録</hi>
　　句<lb/>
風生閶闔春來早月到蓬萊夜未中<hi>大觀初代府尹宋喬年上元應制</hi>
<hi>耆舊續聞</hi>
　　公　碩<lb/>
　　　公碩浚儀人魏王六世孫餘杭令<lb/>
<pb n="KR4i0062_WYG_085-45b"/>
　　慶元四年五月再㳺洞霄宫<lb/>
舊時曾此覓仙縁一别于今四十年白髪重來嗟老矣<lb/>
青山九鎖故依然肩輿直入松間路洗耳還聽澗底泉<lb/>
幽興未䦨吟未就半峯斜日下平川<hi>洞霄詩集</hi>
　　彦　端<lb/>
　　　彦端字徳莊魏王廷美七世孫乾道淳熙間以<lb/>
　　　直寶文閣知建寧府終左司郎官有介菴集<lb/>
　　夀皇太子<hi>九月四日</hi>
<pb n="KR4i0062_WYG_085-46a"/>
日日龍樓問寢時雞人未動漏聲遲前星一㸃朝天帝<lb/>
只有清臺太史知<lb/>
子晉吹笙未是仙阿丕横槊少全篇小吟青著梅梢句<lb/>
一日東風四海傳<lb/>
大安宫裏漆園椿子榦孫枝葉葉新今日四株髙下碧<lb/>
相承一樣八千春<lb/>
光堯初御六龍天上直維參大火躔天意分明昌宋徳<lb/>
誕辰三世總丁年<lb/>
<pb n="KR4i0062_WYG_085-46b"/>
　　　<hi>西湖志餘淳熙中孝宗及皇太子朝上皇于徳夀宫周益公詩云一丁扶火徳三合鞏皇基盖</hi>
　　　<hi>髙宗生于大觀丁亥孝宗生于建炎丁未光宗生于紹興丁夘故也隂陽家以亥夘未為三合</hi>
　　夀張守<lb/>
堂堂天上張公子龍劍分光自斗牛海上忽歸槎萬里<lb/>
雲間未放月中秋才為漢殿無䨇手恩到閩中第一州<lb/>
亦有人言識仙骨不知何日是封留<hi>以上聖宋名臣獻夀集</hi>
　　夀皇孫<lb/>
前星炳煥領孫星環拱中天日兩輪四葉重光同聖世<lb/>
<pb n="KR4i0062_WYG_085-47a"/>
千秋佳節近生辰本支秀茂旦復旦典學熙明新又新<lb/>
喜入威顔天一笑夀觴分賜一枝春<hi>合璧事類前集</hi>
　　崇安道中<lb/>
風栁踈無力秋花冷不香客情隨去燕涼思起嗁螿地<lb/>
入閩山隘天連越樹長年年𢷬衣石為爾感征裳<hi>詩林萬選</hi>
　　玉真臺<hi>在徳興縣治後彦端為令時作</hi>
春色無窮巷農鄉有太和病嗟聞道晩貧喜得閑多徑<lb/>
草徐供歩鄰花䕶屢過層臺宜抗榭誰為買烟波<hi>饒州府志</hi>
<pb n="KR4i0062_WYG_085-47b"/>
　　彦　假<lb/>
　　　彦假字顯父魏王七世孫居閩慶元二年進士<lb/>
　　翠蛟亭和鞏栗齋韻<lb/>
天下名洞天有山必有水餘杭山水窟神仙所棲止仙<lb/>
人乗雲去玉蛟留潭底至今雷雨夕蛟睡時驚起爪劈<lb/>
巖石裂石罅滳乳髓涓涓泉流出半垂白鳳尾風來琴<lb/>
筑響月照纓絡侈曲折納深池徹底清且泚築亭當澗<lb/>
衝木石相表裏翠壁潤含烟層峯去天咫道人幻出奇<lb/>
<pb n="KR4i0062_WYG_085-48a"/>
指顧猶未巳忽驅蛟走鬬瞬息八百里怒氣挾奔霆草<lb/>
木為披靡兒童驚震掉面若槁灰死達人本大觀談笑<lb/>
自隠几須臾羣動息静坐窮物理水石本無心相激一<lb/>
至此<hi>洞霄詩集</hi>
　　䈣　夫<lb/>
　　　䈣夫字仲禮居鄞魏王八世孫觀文殿學士彦<lb/>
　　　逾子紹熙四年進士寶慶初直祕閣為湖南憲<lb/>
　　題化成巖<lb/>
<pb n="KR4i0062_WYG_085-48b"/>
塵世有仙境清絶不可言寒江露沙迹曉嶂埋雲根暇<lb/>
日推吏案呵道穿僧門來飲巖下水何必擕芳尊<hi>袁州府志</hi>
　　立　夫<lb/>
　　　立夫字徳成樂清人魏王八世孫開禧元年進<lb/>
　　　士官至刑部尚書<lb/>
　　臘日偶書<lb/>
近日斗侵寅南天雪不成梅梢動生意禽鳥弄春聲鬢<lb/>
逐年華換身資藥力輕聽傳呉蜀事對酒不能傾<hi>東甌詩集</hi>
<pb n="KR4i0062_WYG_085-49a"/>
　　潜　夫<lb/>
　　　潜夫字景夀號鶴所黄巖人魏王八世孫嘉定<lb/>
　　　十六年進士寶慶初監澉浦鎮税<lb/>
　　弦風亭<lb/>
怪他蟹舎蠔房地不是吟情住亦難數尺短牆圍晝寂<lb/>
半鉤疎箔障春寒水生草滿蛙鳴合日薄花隂鶴夢安<lb/>
底處青衫病司馬浩歌東望取琴彈<hi>澉水志</hi>
　　庚　夫<lb/>
<pb n="KR4i0062_WYG_085-49b"/>
　　　庚夫字仲白寓居興化軍魏王八世孫舉進士<lb/>
　　　不第以宗子取應得右選趙紫芝為晩唐詩名<lb/>
　　　冠四靈而仲白亞紫芝劉後村擇百篇為山中<lb/>
　　　集并誌其墓<lb/>
　　　<hi>劉後村跋仲白于古體寓其髙逺于大篇發其精博于短章窮其要妙</hi>
　　歳除即事<lb/>
連夜縫紉辦今朝杵臼頻買花簮穉女送米贈窮鄰宦<lb/>
薄唯名在年華與鬢新桃符詩句好恐動往來人<hi>瀛奎律髓</hi>
<pb n="KR4i0062_WYG_085-50a"/>
　　讀曾茶山詩集<lb/>
茶山八十二癯仙千首新詩手自編吟到瘴烟因避㓂<lb/>
貴登從橐只棲禪新于月出初三夜淡比湯煎第一泉<lb/>
咄咄逼人門弟子劍南巳見祖燈傳<lb/>
　　　<hi>梅磵詩話紹興末曾茶山卜居于越得禹迹寺東偏空舎十許間居之手種竹盈庭日讀書賦</hi>
　　　<hi>詩其中公平生清約不營尺寸之産所至寓僧舎蕭然不蔽風雨公詩有曰手自栽培千箇竹</hi>
　　　<hi>身常枕藉一牀書盖寓居時所賦也公年雖髙吟詠猶不輟莆田趙仲白讀公詩集有詩云云</hi>
　　　<hi>盖山隂陸務觀實從公學詩陸有劍南集行于世故末句及之</hi>
<pb n="KR4i0062_WYG_085-50b"/>
　　落魄<lb/>
落魄蕉衫戴道冠菖蒲滿案浸清寒有錢即買丹砂鍊<lb/>
無病猶將素問看連日㳺山僧共住頻年乞米鶴同飡<lb/>
世間不朽非鍾鼎曾與髙人静處觀<hi>詩家鼎臠</hi>
　　句<lb/>
鶴殘籬外筍鼠䑛墨中膠<hi>稍得</hi>詩句日從窗眼寫墨丸夜<lb/>
入枕頭收<hi>寄僧</hi>　<hi>貴耳集</hi>
　　密　夫<lb/>
<pb n="KR4i0062_WYG_085-51a"/>
　　　密夫號竹溪魏王八世孫晉江人紹定二年進<lb/>
　　　士<lb/>
　　三脱麫<lb/>
筍蕈初萌杞藥纎然松自煮供親嚴聞人食肉何曾鄙<lb/>
自是山林滋味甜<hi>山家清供</hi>
　　瑻　夫<lb/>
　　　瑻夫號巖雲魏王八世孫<lb/>
　　寄林可山<lb/>
<pb n="KR4i0062_WYG_085-51b"/>
好春虛度三之一滿架荼䕷取次開有客相看無可設<lb/>
數枝帶雨摘將來<hi>山家清供</hi>
　　時　伐<lb/>
　　　時伐魏王九世孫<lb/>
　　種蘭<lb/>
深林瘦徑傲朝昏牙髪消疎氣骨存九畹誰移炎海角<lb/>
半庭新補冷雲痕浦翁認葉非漳種墨客知花是楚魂<lb/>
從此國香春不斷光風滿地長兒孫<hi>後村千家詩</hi>
<pb n="KR4i0062_WYG_085-52a"/>
　　時　瓈<lb/>
　　　時瓈魏王九世孫丹陽令<lb/>
　　題陳少陽先生上書稾後<lb/>
虜騎昔長驅髙屋建瓴水權姦誤國家和議甘骩骳遂<lb/>
令九廟尊冒没在棘枳帶甲百餘萬一嘯自披靡堂堂<lb/>
諫議公屹若頽波砥叩閽斥時宰不惜用一死此死不<lb/>
足道聞者自興起一朩支大厦于時不可爾使早定大<lb/>
計何物摩<hi>闕</hi>壘可憐紹興間賻贈官其子我得覩遺稾<lb/>
<pb n="KR4i0062_WYG_085-52b"/>
感慨寧已矣千載凛如生作者書于紙<hi>盡忠録附</hi>
　　時　儋<lb/>
　　　時儋號竹所魏王九世孫<lb/>
　　西禪餞董溪翁<lb/>
西浦風寒水自流迢迢行李又歸休今宵古寺吟邊酒<lb/>
明日長江客裏舟溪路梅花催雪興旗亭竹色伴雲愁<lb/>
還家更為明時出莫向漁磯老釣鈎<hi>詩林萬選</hi>
　　時　煥<lb/>
<pb n="KR4i0062_WYG_085-53a"/>
　　　時煥字元晦晉江人魏王九世孫嘉定十二年<lb/>
　　　進士官廣東運判<lb/>
　　九日山送客<lb/>
頻來因送客擕酒訪仙靈歸去成何事重來媿此亭天<lb/>
寛野水白松潤石崖青倚杖思今古寒鷗落逺汀<hi>南安縣志</hi>
　　若　槸<lb/>
　　　若槸字自木號霽山崇安人魏王十世孫咸淳<lb/>
　　　十年進士<lb/>
<pb n="KR4i0062_WYG_085-53b"/>
　　武夷茶<lb/>
石乳霑餘潤雲根石髓流玉甌浮動處神入洞天㳺<hi>髙元</hi>
<hi>濬茶乗</hi>
　　即事<lb/>
雲散春山出人閑白晝長禽聲荅空谷樹影畫斜陽種<lb/>
果秋期實澆花趁晩涼行藏天巳定隨分且徜徉<lb/>
　　遇樵川林時中<lb/>
建水樵川隔幾重相逢孰意大江東客行芳草斜陽外<lb/>
<pb n="KR4i0062_WYG_085-54a"/>
春在柔桑小麥中細雨疎田流水碧殘霞擁樹逺林紅<lb/>
浮生聚散渾無定有酒何訪一笑同<lb/>
　　暮春<lb/>
香透蜂房蜨夢殘一簾新雨又春䦨栁腰瘦得難禁舞<lb/>
今夜東風莫更寒<hi>以上崇安縣志</hi>
　<lb/>
　<lb/>
　<lb/>
<pb n="KR4i0062_WYG_085-54b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋詩紀事巻八十五<lb/>
</p>
<p>
</p>
  </div>
<div>
                <head>宋詩紀事巻八十六</head>
    <p>
<pb n="KR4i0062_WYG_086-1a"/>
欽定四庫全書<lb/>
　宋詩紀事巻八十六　　　　　錢塘厲鶚撰<lb/>
　　錢　俶<lb/>
　　　俶字文徳吳越武肅王鏐孫文穆王元瓘子大<lb/>
　　　將胡進思等廢忠遜王倧立之建隆元年授天<lb/>
　　　下兵馬大元帥太平興國三年詔俶來朝納土<lb/>
　　　歸京師封許王徙封鄧王薨追封秦國王諡忠<lb/>
　　　懿有詩數百首號政本集<lb/>
<pb n="KR4i0062_WYG_086-1b"/>
　　宫中作<lb/>
廊廡周遭翠幙遮禁林深處絶喧譁界開日影憐窗紙<lb/>
穿破苔痕惡筍芽西第晩宜供露茗小池寒欲結冰花<lb/>
謝公未是深沈量猶把輸贏局上誇<hi>汝帖</hi>
　　李　煜<lb/>
　　　煜字重光初名從嘉南唐元宗李璟第六子諸<lb/>
　　　兄早亡以次為嗣在偽位十有五年歸宋封違<lb/>
　　　命侯授左千牛衛上將軍太宗登極改封隴西公<lb/>
<pb n="KR4i0062_WYG_086-2a"/>
　　　太平興國三年薨追封吳王以王禮葬洛京之<lb/>
　　　北邙山有集<lb/>
　　　<hi>五朝故事李後主時建康市中染肆之旁多題曰天水碧尋而皇家蕩平之悉前兆也天水碧</hi>
　　　<hi>因煜之内人染碧夕露于中庭為露所染其色特好遂名之</hi>
　　　<hi>石林燕語太祖嘗因曲宴使煜誦其得意詩遂舉詠扇揖讓月在手動揺風滿懐以對太祖曰</hi>
　　　<hi>好一箇翰林學士李煜若以作詩工夫治國事西清詩話藝祖言</hi>
　　　<hi>豈為吾虜也</hi>
　　送鄧王二十弟牧宣城<lb/>
<pb n="KR4i0062_WYG_086-2b"/>
且維輕舸更遲遲别酒重傾惜解擕浩浪侵愁光蕩漾<lb/>
亂山凝恨色髙低君馳檜檝情何極我凭䦨干日向西<lb/>
咫尺煙江幾多地不須懐抱重凄凄<lb/>
　　　<hi>馬令南唐書王名從益出鎮宣州後主率近臣餞綺霞閣賦詩自為序其畧云秋山滴翠暮壑</hi>
　　　<hi>澄空愛公此行暢乎遐覽</hi>
　　漁父詞<lb/>
浪花有意千里雪桃花無言一隊春一壺酒一竿鱗世<lb/>
上如儂有幾人<lb/>
<pb n="KR4i0062_WYG_086-3a"/>
一棹春風一葉舟一輪繭縷一輕鉤花滿渚酒滿甌萬<lb/>
頃波中得自由<hi>古今詩話</hi>
　　悼周后<lb/>
又見桐花發舊枝一樓煙雨暮凄凄凭䦨惆悵人誰㑹<lb/>
不覺潸然淚眼低<lb/>
層城無復見嬌姿佳節纒哀不自持空有當年舊煙月<lb/>
芙蓉池上哭蛾眉<lb/>
　　嘗與周后移植梅花于瑶光殿之西及花時而后<lb/>
<pb n="KR4i0062_WYG_086-3b"/>
　　巳殂因成詩見意<lb/>
殷勤移植地曲檻小欄邊共約重芳日還憂不盛妍阻<lb/>
風開歩障乗月溉寒泉誰料花前後蛾眉却不全<lb/>
失却烟花主東君自不知清香更何用猶發去年枝<lb/>
　　書靈筵手巾<lb/>
浮生苦憔悴壯歳失嬋娟汗手遺香漬痕眉染黛烟<lb/>
　　書琵琶背<lb/>
侁自肩如削難勝數縷絛天香留鳳尾餘煖在檀槽<lb/>
<pb n="KR4i0062_WYG_086-4a"/>
　　　<hi>馬令南唐書後主昭惠后周氏大司徒宗之女甫十九歳歸于王宫通書史善音律尤工琵琶</hi>
　　　<hi>元宗賞其藝取所御琵琶時謂之燒槽者賜焉後主即位册為國后後主嘗演念家山破后復</hi>
　　　<hi>作邀醉舞恨來遲新破皆行于時季子仲宣后尤鍾愛忽暴疾卒后病遂亟以元宗所賜琵琶</hi>
　　　<hi>及嘗臂玉環親遺後主沐浴正妝自内含玉殂于瑶光殿之西室享年二十九後主哀苦骨立</hi>
　　　<hi>杖而後起每于花朝月夕無不傷懐觸物寓意多為詩云云</hi>
　　悼㓜子瑞保<lb/>
永念難消釋孤懐痛自嗟雨深秋寂寞愁引病增加咽<lb/>
絶風前思昏朦眼上花空王應念我窮子正迷家<lb/>
<pb n="KR4i0062_WYG_086-4b"/>
　　　<hi>馬令南唐書宣城公仲宣後主子也小字瑞保三歳讀孝經若成誦然聞奏樂輙審音調宫中</hi>
　　　<hi>燕侍頗合禮度出見士大夫改容顧揖如成人禮乾徳二年卒年四歳始封宣城公追贈岐王</hi>
　　　<hi>諡懐獻時昭惠病劇後主恐重傷其意黙坐飲泣因為詩以寫志吟咏數四左右為之泣下</hi>
　　宣城公挽辭<lb/>
珠碎眼前珍花凋世外春未銷心裏恨又失掌中身玉<lb/>
笥猶殘藥香匳已染塵前哀將後感無淚可霑巾<lb/>
豔質同芳樹浮危道畧同正悲春落實又苦雨傷叢穠<lb/>
麗今何在飄零事巳空沈沈無問處千載謝東風<lb/>
<pb n="KR4i0062_WYG_086-5a"/>
　　　<hi>馬令南唐書昭惠先病聞仲宣死哀苦增劇遂至于殂故後主并其母子悼之</hi>
　　歸宋渡江作<lb/>
江南江北舊家鄉三十年來夢一場吳苑宫闈今冷落<lb/>
廣陵臺殿已荒涼雲籠逺岫愁千片雨打歸舟淚萬行<lb/>
兄弟四人三百口不堪閒坐細思量<lb/>
　　病中感懐<lb/>
憔悴年來甚蕭條益自傷風威侵病骨雨氣咽愁腸夜<lb/>
鼎唯煎藥朝髭半染霜前緣竟何似誰與問空王<hi>以上馬令</hi>
<pb n="KR4i0062_WYG_086-5b"/>
　　　<hi>南唐書</hi>
　　詠柳書黄羅扇賜慶奴<lb/>
風情漸老見春羞到處銷魂感舊游多謝長條似相識<lb/>
強垂烟態拂人頭<lb/>
　　　<hi>邵博聞見後録南唐李侯撮襟書宫人慶奴扇云云蓉塘詩話茶所雜録云此後主歸命後所作</hi>
　　病中書事<lb/>
病身堅固道情深宴坐清香思自任月照静居唯擣藥<lb/>
門扃幽院只來禽庸醫嬾聽詞何取小婢將行力未禁<lb/>
<pb n="KR4i0062_WYG_086-6a"/>
頼向空門知氣味不然煩惱萬塗侵<lb/>
　　　<hi>方虚谷云李後主號能詩詞集中多有病詩憔悴衰颯似貧士大夫宜其亡也</hi>
　　秋鶯<lb/>
殘鶯何事不知秋横過幽林尚獨㳺老舌百般傾耳聽<lb/>
深黄一㸃入烟流棲遲背世同悲魯瀏亮如笙碎在緱<lb/>
莫更留連好歸去露華凄冷蓼花愁<hi>以上唐音戊籖</hi>
　　題金樓子後<hi>并序</hi>
　梁孝元謂王仲宣昔在荆州著書數十篇荆州壊盡<lb/>
<pb n="KR4i0062_WYG_086-6b"/>
　焚其書今在者一篇知名之士咸重之見虎一毛不<lb/>
　知其斑後西魏破江陵帝亦盡焚其書曰文武之道<lb/>
　今夜盡矣何荆州壊焚書二語先後一轍也詩以慨<lb/>
　之<lb/>
牙籖萬軸裹紅綃王粲書同付火燒不是祖龍留面目<lb/>
遺篇那得到今朝<lb/>
　　　<hi>楓窗小牘云此詩同書藏内庫今朝字誤作金朝徽庿惡而抺之後竟如䜟入金</hi>
　　句<lb/>
<pb n="KR4i0062_WYG_086-7a"/>
鶯狂應有恨蜨舞已無多<lb/>
　　　<hi>老學菴筆記後主作此未幾亡國</hi>
人生不滿百剛作千年畫<hi>野客叢書</hi>鬢從近日添新白菊<lb/>
是去年依舊黄<hi>任淵陳后山詩注</hi>
　　李從善<lb/>
　　　從善字子師元宗第七子封韓王入宋改封楚<lb/>
　　　國公<lb/>
　　　<hi>陸㳺南唐書韓王從善因留京師後主手疏求歸國太祖不許後主素友愛每憑髙北望泣下</hi>
<pb n="KR4i0062_WYG_086-7b"/>
　　　<hi>霑襟由是歳時㳺燕多罷不講常製却登髙文揮麈後録王景彞故第在京師太子巷初開寶</hi>
　　　<hi>間江南後主遣其弟從善入貢留不遣建宅以賜故都人猶以太子目之也</hi>
　　薔薇一首十八韻呈東海侍郎徐鉉<lb/>
緑影覆幽池芳菲四月時管弦朝夕興組繡百千枝盛<lb/>
引牆看徧髙煩架屢移露輕濡綵筆蠭誤拂吟髭日照<lb/>
玲瓏幔風揺翡翠帷早紅飄蘚地狂蔓挂蛛絲嫩刺牽<lb/>
衣細新條窣草垂晩香難暫捨嬌態自相窺深淺分前<lb/>
後榮華互盛衰尊前留客久月下欲歸遲何處繁臨砌<lb/>
<pb n="KR4i0062_WYG_086-8a"/>
誰家密映籬綘羅房燦爛碧玉葉參差分得殷勤種開<lb/>
來逺近知晶熒歌袖袂柔弱舞腰支膏麝誰將比庭萱<lb/>
自合嗤勻妝低水鑑泣淚滴煙𩅰畫擬憑梁廣名還亞<lb/>
楚姬寄君十八韻詩拙媿新奇<hi>全唐詩</hi>
　　李從謙<lb/>
　　　從謙元宗第九子後主母弟也風采峭整喜為<lb/>
　　　律詩動有規誨封吉王宋改封鄂國公<lb/>
　　觀棊<lb/>
<pb n="KR4i0062_WYG_086-8b"/>
竹林二君子盡日竟沈吟相對終無語争先各有心恃<lb/>
強斯有失守分固無侵若算機籌處滄滄海未深<lb/>
　　　<hi>馬令南唐書後主燕閒與侍臣奕從謙時數歳侍側命賦觀棊詩云云歎賞久之</hi>
　　孟　昶<lb/>
　　　昶字保元後蜀髙祖第三子嗣偽位三十二年<lb/>
　　　宋師破成都納降歸于汴京封開府儀同三司<lb/>
　　　檢校太師兼中書令秦國公乾徳三年薨冊贈<lb/>
　　　尚書令追封楚王諡恭孝<lb/>
<pb n="KR4i0062_WYG_086-9a"/>
　　避暑摩訶池上作<lb/>
冰肌玉骨清無汗水殿風來暗香滿簾開明月獨窺人<lb/>
欹枕釵横雲鬢亂起來瓊户寂無聲時見疎星渡河漢<lb/>
屈指西風幾時來不道流年暗中換<lb/>
　　　<hi>漫叟詩話錢唐有一老尼能誦後主詩云云忘東坡洞仙歌序云僕七歳見眉州老尼姓宋</hi>
　　　<hi>其名自言嘗隨其師入蜀主孟昶宫中一日大熱蜀主與花蘂夫人夜起避暑摩訶池上作此</hi>
　　　<hi>詞具能記之</hi>
　　句<lb/>
<pb n="KR4i0062_WYG_086-9b"/>
新年納餘慶嘉節號長春<lb/>
　　　<hi>蜀檮杌蜀未亡前一年歳除日昶令學士幸夤遜題桃符版于寢門以其詞非工昶命筆自題</hi>
　　　<hi>云云蜀平朝廷以吕餘慶知成都長春乃太祖誕聖節名也其符合如此</hi>
　<lb/>
　<lb/>
　<lb/>
　<lb/>
　宋詩紀事巻八十六<lb/>
</p>
<p>
</p>
  </div>
<div>
                <head>宋詩紀事巻八十七</head>
    <p>
<pb n="KR4i0062_WYG_087-1a"/>
欽定四庫全書<lb/>
　宋詩紀事巻八十七　　　　錢塘厲鶚撰<lb/>
　　楊朴妻<lb/>
　　送夫赴召<lb/>
更休落魄耽杯酒且莫猖狂愛詠詩今日捉將官裏去<lb/>
這回斷送老頭皮<lb/>
　　　<hi>東坡志林真宗東封還訪天下隠者得杞人楊朴能為詩召對自言不能上問臨行有人作詩</hi>
　　　<hi>送卿否朴曰惟臣妻有一首云云上大笑放還山命其子一官就養</hi>
<pb n="KR4i0062_WYG_087-1b"/>
　　蒨　桃<lb/>
　　　蒨桃宼萊公妾<lb/>
　　呈宼公<lb/>
一曲清歌一束綾美人猶自意嫌輕不知織女螢窗下<lb/>
幾度抛梭織得成<lb/>
風勁衣單手屢呵幽窗軋軋度寒梭臘天日短不盈尺<lb/>
何似妖姬一曲歌<lb/>
　　　<hi>侍兒小名録拾遺萊公因㑹贈歌姬以一束綾蒨桃作詩呈公</hi>
<pb n="KR4i0062_WYG_087-2a"/>
　　劉元載妻<lb/>
　　　<hi>厯代吟譜孫冕三英集序云三英者三哲婦之詞也世有男子大誇篇詠而意隨語盡者滔滔</hi>
　　　<hi>皆然三英婦徳天賦若此忍不序而碣之乎劉詩話總龜天聖中禮部尚書孫冕序三英集</hi>
　　　<hi>元載妻詹光茂妻趙晟之母早梅寄逺惜别三詩劉妻哀子無立詹妻留夫侍母病趙母懼子</hi>
　　　<hi>逺㳺孫公愛其才以取之</hi>
　　早梅<lb/>
南枝向暖北枝寒一種春風有兩般憑仗髙樓莫吹笛<lb/>
大家留取倚䦨干<hi>厯代吟譜</hi>
<pb n="KR4i0062_WYG_087-2b"/>
　　詹光茂妻<lb/>
　　寄逺<lb/>
錦江江上探春回銷盡寒冰落盡梅争得兒夫似春色<lb/>
一年一度一歸來<hi>厯代吟譜</hi>
　　趙晟母<lb/>
　　惜别<lb/>
暖有花枝冷有冰佳人後㑹却無憑預愁離别苦相對<lb/>
挑盡漁陽一夜燈<hi>厯代吟譜</hi>
<pb n="KR4i0062_WYG_087-3a"/>
　　謝希孟<lb/>
　　　希孟字母儀晉江人景山之妹嫁陳安國早卒<lb/>
　　　<hi>歐陽公序云希孟之詩尤隠約深厚守禮而不自放有古幽閑淑女之風非特婦人之能言也</hi>
　　詠芍藥<lb/>
好是一時豔本無千歳期所以謔相贈載之在聲詩<lb/>
　　句<lb/>
為花雖可期論徳亦終鮮<hi>牡丹</hi>句牽主人衣一歩行不得<lb/>
<hi>薔薇</hi>薫薫麝臍烈灼灼猩血殷<hi>躑躅</hi>樹既摧為薪花亦落為<lb/>
<pb n="KR4i0062_WYG_087-3b"/>
塵<hi>凌霄</hi>豔陽一何好零落千載寃<hi>朱槿</hi>盜者得其便掉頭笑<lb/>
且歌<hi>曼陀羅花</hi>卞子真賞<hi>闕/</hi>莊生夢還怯<hi>蝴蜨花/代吟譜</hi>　<hi>以上歴</hi>
　　許　氏<lb/>
　　　許氏虞部之女方勉妻<lb/>
　　夫犯夜禁代呈郡守鄭毅夫<lb/>
明時樂事娛詩酒帝里風光剰占春况是白衣重得侣<lb/>
不堪青斾自招人早知玉漏催三鼓肯把金貂換百廵<lb/>
大扺仁人憐氣類免教孤客作囚身<hi>詩話總龜</hi>
<pb n="KR4i0062_WYG_087-4a"/>
　　句<lb/>
匣劍未磨晁錯血已聞刺客殺袁絲<hi>讀晁錯傳遺編</hi>　<hi>彤管</hi>
　　徐　氏<lb/>
　　　徐氏侍從宥之女吳丞相妻<lb/>
　　偶題<lb/>
絮吹栁陌三春雨花落梨園一笛風百尺玉樓簾半捲<lb/>
夜深人在水晶宫<hi>墨莊漫録</hi>
　　錢　氏<lb/>
<pb n="KR4i0062_WYG_087-4b"/>
　　　錢氏封南宫縣君<lb/>
　　絶句<lb/>
士悲秋色女懐春此語由來未是真儻若有情相眷戀<lb/>
四時天氣總愁人<hi>侯鯖録</hi>
　　王　氏<lb/>
　　　王氏名文淑荆公之妹張奎妻封長安縣君<hi>鶚按</hi>
　　　<hi>墨莊漫録作荆公女適呉丞相之子封長安縣君誤今從隠居詩話改正</hi>
　　　<hi>隠居詩話張奎妻長安縣君荆公之妹也佳句為最其云草草杯盤供笑語昏昏燈火話平生</hi>
<pb n="KR4i0062_WYG_087-5a"/>
　　　<hi>荆公妻吳國夫人亦能文嘗有小詞約諸親㳺西湖有云待得明年重把酒擕手那知無雨又</hi>
　　　<hi>無風脱灑可喜</hi>
　　戲詠白羅繫髻<lb/>
香羅如雪縷新裁惹住烏雲不放回還似逺山秋水際<lb/>
夜來吹散一枝梅<hi>墨莊漫録</hi>
　　李氏<lb/>
　　　李氏建昌人公擇之姊江西洪亶郎中妻封文<lb/>
　　　城縣君<lb/>
<pb n="KR4i0062_WYG_087-5b"/>
　　挽兄公擇尚書<lb/>
久厯金門貴未酬黄屋知如聞天禄客抱恨作銘詩<hi>皇朝</hi>
<hi>類苑</hi>
　　王　氏<lb/>
　　　王氏荆公女吳安持妻封蓬萊縣君<lb/>
　　　<hi>李璧王荆文公詩注介父二女長適吳安持寶文閻待制次適蔡卞</hi>
　　寄父<lb/>
西風不入小窗紗秋意應憐我憶家極目江山千萬恨<lb/>
<pb n="KR4i0062_WYG_087-6a"/>
依然和淚看黄花<hi>冷齋夜話</hi>
　　李樗大夫妻<lb/>
　　　<hi>文獻通考李樗有毛詩詳解三十六巻陳氏曰樗閩之名儒于林少穎為外兄</hi>
　　謝魏國范夫人<lb/>
朝來瑞靄徧祥虚果見麻姑降陋居陶令滿籬唯有菊<lb/>
相如四壁但藏書蕭條庭館門羅雀冷落杯盤食欠魚<lb/>
<hi>缺後二句</hi>　<hi>過庭録</hi>
　　王　氏<lb/>
<pb n="KR4i0062_WYG_087-6b"/>
　　　王氏平甫女劉天保妻<lb/>
　　句<lb/>
不縁燕子穿簾幕春去秋來那得知<hi>隠居詩話</hi>
　　李　珦<lb/>
　　　珦字温叔都官員外郎某之幼女八歳能詩適<lb/>
　　　王常汎舟江湖溺死<lb/>
　　榴花<lb/>
烈火真紅輕皺面晨霞碎翦貼枝條金刀刺出猩猩血<lb/>
<pb n="KR4i0062_WYG_087-7a"/>
濺落芳叢久不銷<hi>翰府名談</hi>
　　魏夫人<lb/>
　　　魏夫人襄陽人道輔之姊曾子宣丞相之妻<lb/>
　　句<lb/>
使君自為君恩厚不是區區愛華山<lb/>
　　　<hi>老學菴筆記曾子宣丞相元豐間帥慶州召還往來潼闗夫人魏氏作詩戲之云</hi>
　　女郎曹希藴<lb/>
　　贈乾明寺繡尼集句<lb/>
<pb n="KR4i0062_WYG_087-7b"/>
睡起楊花滿繡牀為他人作嫁衣裳因過竹院逢僧話<lb/>
始覺空門氣味長<hi>楊公彦齡筆録</hi>
　　新月<lb/>
禁鼓初聞第一敲乍看新月出林梢誰家寶鏡新磨出<lb/>
匣小參差蓋不交<lb/>
　　　<hi>桐江詩話女郎曹希藴貨詩都下有人以敲梢交為韻索賦新月詩曹賦云云摹多遜之句也</hi>
　　句<lb/>
記得小軒岑寂夜月移疎影上東牆<lb/>
<pb n="KR4i0062_WYG_087-8a"/>
　　　<hi>漫叟詩話希藴詩雖格韻不髙時有巧語嘗作墨竹詩云云此語最工</hi>
　　賀方回姝<lb/>
　　寄賀方回<lb/>
獨倚危䦨淚滿襟小園春色嬾追尋深恩縱似丁香結<lb/>
難展芭蕉一寸心<lb/>
　　　<hi>能改齋漫録方回眷一姝别久姝寄詩云云賀因所寄詩成栁色黄詞云薄雨催寒斜照弄晴</hi>
　　　<hi>春意空闊長亭栁色纔黄逺客一枝先折烟横水際映帶幾㸃歸鴉東風消盡龍沙雪還記出</hi>
　　　<hi>門時恰而今時節將發畫樓芳酒紅淚清歌頓成輕别巳是經年杳杳音塵都絶欲知方寸共</hi>
<pb n="KR4i0062_WYG_087-8b"/>
　　　<hi>有幾許清愁芭蕉不展丁香結枉望斷天涯兩厭厭風月</hi>
　　丁渥妻<lb/>
　　寄外<lb/>
淚濕香羅帕臨風不肯乾欲憑西去鴈寄與薄情看<lb/>
　　　<hi>雲齋廣録進士丁渥在太學夢歸家見妻于燈下披箋握管為書寄生生曰我已至矣何用書</hi>
　　　<hi>為妻但揮涕而不荅又于别幅見詩云云生既覺以語同舎客客曰君思念之極以至于此後</hi>
　　　<hi>旬日得書并詩皆夢中所見無少差矣</hi>
　　并門徐帥屬内子<lb/>
<pb n="KR4i0062_WYG_087-9a"/>
　　句<lb/>
幕中舞客呈鸜鵒帳下牙兵困蒺䔧<hi>和韻幕中有醉起舞者</hi>華<lb/>
衮自宜還舊物繡衣先見冠同寮<hi>和韻送屬官除監司故相家也</hi>
　　　<hi>耆舊續聞并門徐帥屬内子能詩林子中為帥每首唱徐密寫歸衆方操觚内子詩已來必有</hi>
　　　<hi>可觀</hi>
　　陳　氏<lb/>
　　　陳氏述古女適李氏<lb/>
　　題小鴈屏<lb/>
<pb n="KR4i0062_WYG_087-9b"/>
紅蓼淡蘆欹曲水幾䨇容與對西風扁舟阻向江鄉去<lb/>
却喜相逢一枕中<lb/>
曲屏誰畫小瀟湘鴈落秋風蓼半黄雲淡雨疎孤嶼逺<lb/>
泠泠清夢到髙唐<lb/>
　　　<hi>耆舊續聞陳述古女適李氏從夫仕晉寧軍判官部使者以小鴈屏求詩自作黄魯直小楷題</hi>
　　　<hi>其上云</hi>
　　謝　氏<lb/>
　　　謝氏王元甫妻<lb/>
<pb n="KR4i0062_WYG_087-10a"/>
　　送外<lb/>
此去唯宜早早還休教重起望夫山君看湘水祠前竹<lb/>
不是男兒淚染斑<hi>青瑣髙議</hi>
　　髙　氏<lb/>
　　　髙氏淮南士大夫妻<lb/>
　　暮春感懐<lb/>
楊花日日長無定海燕年年却有歸一瞬青春疾如電<lb/>
等閑著盡縷金衣<hi>厯代吟譜</hi>
<pb n="KR4i0062_WYG_087-10b"/>
　　盧　氏<lb/>
　　句<lb/>
田舎轆轤出短牆村落鞦韆挂髙樹<hi>寒食</hi>　<hi>厯代吟譜</hi>
　　葉桂女<lb/>
　　　桂女字月流<lb/>
　　琵琶亭<lb/>
樂天當日最多情淚滴青衫酒重傾明月滿船無處問<lb/>
不聞商女琵琶聲<hi>中山詩話</hi>
<pb n="KR4i0062_WYG_087-11a"/>
　　李氏女<lb/>
　　　李氏女毘陵人<lb/>
　　詠破鏡<hi>十六歳作</hi>
半輪殘月掩塵埃依稀猶有開元字想得清光未破時<lb/>
買盡人間不平事<hi>墨客揮犀</hi>
　　鮑　娘<lb/>
　　題兑溪驛<lb/>
谿驛舊名彡烟光滿翠嵐須知今夜好宿處是江南<lb/>
<pb n="KR4i0062_WYG_087-11b"/>
　　　<hi>清波雜志衢信閒驛名兑溪謂其水作三道來作彡字形鮑娘題詩蔣穎叔和之</hi>
　　暨氏女<lb/>
　　　暨氏女建安人<lb/>
　　句<lb/>
多情樵牧頻篸首無主蜂鶯任宿房<lb/>
　　　<hi>春渚紀聞建安暨氏女子十歳能詩賦野花云云觀者雖加驚賞而知其後不保貞素竟更數</hi>
　　　<hi>夫流落而終</hi>
　　王　氏<lb/>
<pb n="KR4i0062_WYG_087-12a"/>
　　　王氏趙徳麟妻<lb/>
　　絶句<lb/>
白藕作花風巳秋不堪殘睡更回頭晩雲帶雨歸飛急<lb/>
去作西窗一夜愁<lb/>
　　　<hi>苕溪漁隠叢話此趙徳麟細君作也徳麟既鰥居因見此篇遂與之為親余以為此二十八字</hi>
　　　<hi>媒也</hi>
　　張　氏<lb/>
　　　張氏芸叟女司馬朴妻<lb/>
<pb n="KR4i0062_WYG_087-12b"/>
　　句<lb/>
莫訝淚頻滴都縁心未灰　滿目烟含芳草緑倚䦨露<lb/>
泣海棠紅<lb/>
　　　<hi>墨莊漫録芸叟久經遷謫怏怏不平嘗内集分題賦詩其女得蠟燭有句云云浮休有慚色司</hi>
　　　<hi>馬朴之室芸叟女也鄜延路上寺中一聫云云或者便是詠燭者</hi>
　　王　氏<lb/>
　　　王氏曹組之母兄弟幼孤王氏教養成就<lb/>
　　雪中觀妓<lb/>
<pb n="KR4i0062_WYG_087-13a"/>
梁王宴罷下瑶臺窄窄紅鞾歩雪來恰是陽春三月暮<lb/>
楊花飛處牡丹開<hi>桐江詩話</hi>
　　陳　氏<lb/>
　　　陳氏蜀人唐暨妻<lb/>
　　送張邦基母<lb/>
念别每驚魂流年多病身惟我延陵子情真意更親分<lb/>
擕無淚盡望逺起愁新老眼將何暖音書不厭頻<lb/>
雪意亂江雲江梅漸放春雁歸人去後愁與歳華新榮<lb/>
<pb n="KR4i0062_WYG_087-13b"/>
路君方振園居我豈貧惟餘憂我念相憶莫霑巾<lb/>
　　　<hi>墨莊漫録唐暨潜亨質肅公猶子余母之舅也隠居襄陽著周公政典以周官定臧否鄒志完</hi>
　　　<hi>為序娶陳氏蜀人令徳純茂尤工文章大觀中先君為郡學官代還以詩送别余母云云</hi>
　　丘　氏<lb/>
　　　丘氏朝奉郎邱舜中女諸女皆能文詞每兄弟<lb/>
　　　内集必聮詠為樂<lb/>
　　寄外<lb/>
簾裏孤燈覺曉遲獨眠留得宿妝眉珊瑚枕上驚殘夢<lb/>
<pb n="KR4i0062_WYG_087-14a"/>
認得蕭郎馬過時<hi>西清詩話</hi>
　　周仲美<lb/>
　　題郵亭壁<lb/>
　世居京師父㳺宦家于成都既而適李氏子侍舅姑<lb/>
　宦泗上從良人赴金陵幕偶因事棄官入華山有長<lb/>
　往之意仲美即寄身合肥外祖家方求歸未得㑹舅<lb/>
　遽調任長沙不免共載而南雲水茫茫去國益逺形<lb/>
　影相弔灑涕何言因書所懐于壁<lb/>
<pb n="KR4i0062_WYG_087-14b"/>
愛妾不愛子為問此何理棄官更棄妻人情寧可巳永<lb/>
訣泗之濱遺言空在耳三載無朝昏孤幃淚如洗婦人<lb/>
義從夫一節誓生死江鄉感殘春腸斷晩烟起西望太<lb/>
華峯不知幾千里<hi>王直方詩話</hi>
　　郭暉妻<lb/>
　　荅外<lb/>
碧紗窗下啟椷封尺紙從頭徹尾空應是仙郎懐别恨<lb/>
憶人全在不言中<lb/>
<pb n="KR4i0062_WYG_087-15a"/>
　　　<hi>葉夢得崖下放言士人郭暉因寄妻問誤封一白紙去細君得之乃寄一絶云</hi>
　　秦少㳺女<lb/>
　　句<lb/>
眼前雖有還鄉路馬上曾無放我情<hi>靖康間題壁磵詩話</hi>　<hi>梅</hi>
　　李清照<lb/>
　　　清照號易安居士濟南人格非之女趙挺之之<lb/>
　　　子明誠妻其母王狀元拱辰女亦工文章清照<lb/>
　　　晩節不終再適張汝舟流落江湖間卒有潄玉<lb/>
<pb n="KR4i0062_WYG_087-15b"/>
　　　集<lb/>
　　　<hi>朱子㳺藝論本朝婦人能文只有李易安與魏夫人李有詩大畧云兩漢本繼紹新室如贅疣</hi>
　　　<hi>所以嵇中散至死薄殷周中散非湯武得國引之以比王莽如此等語豈女子所能</hi>
　　　<hi>苕溪漁隠叢話易安再適張汝舟未幾反目有啟事與綦處厚云猥以桑榆之晩景配兹駔儈</hi>
　　　<hi>之下材傳者無不笑之學士綦崇禮啟清照啟雲麓漫抄易安投翰林</hi>
　　　<hi>素習義方麁明詩禮近因疾病欲至膏肓牛蟻不分灰釘已具嘗藥雖存弱弟應門惟有老兵</hi>
　　　<hi>既爾蒼皇因成造次信彼如簧之説惑兹似錦之言弟既可欺持官文書來輙信身幾欲死非</hi>
　　　<hi>玉鏡架亦安知僶俛難言優柔莫決呻吟未定強以同歸視聽才分實難共處猥以桑榆之晩</hi>
<pb n="KR4i0062_WYG_087-16a"/>
　　　<hi>景配兹駔儈之下才身既懐臭之可嫌惟求脱去彼素抱璧之將徃決欲殺之遂肆侵凌日加</hi>
　　　<hi>毆擊可念劉伶之肋難勝石勒之拳局地扣天敢效談娘之善訴升堂入室素非李赤之甘心</hi>
　　　<hi>外援難求自陳何害豈期末事迺得上聞取自宸衷付之廷尉被桎梏而置對同凶醜以陳詞</hi>
　　　<hi>豈惟賈生羞絳灌為儕何啻老子與韓非同傳但祈脱死莫望償金友凶横者十旬盖非天降</hi>
　　　<hi>居囹圄者九日豈是人為抵雀捐金利當安往將頭碎璧失固可知實自繆愚分知獄市此盖</hi>
　　　<hi>伏遇内翰承㫖搢紳望族冠盖清流日下無䨇人間第一奉天克復本縁陸䞇之詞淮蔡底平</hi>
　　　<hi>實以㑹昌之詔哀憐無告雖未解驂感戴鴻恩如真出已故兹白首得免丹書清照敢不省過</hi>
　　　<hi>知慚捫心識媿責全責智已難逃萬世之譏敗徳敗名何以見中朝之士雖南山之竹豈能窮</hi>
<pb n="KR4i0062_WYG_087-16b"/>
　　　<hi>多口之談惟智者之言可以止無根之謗髙鵬尺<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>本異升沈火䑕冰蠶難同嗜好達者共惜</hi>
　　　<hi>童子皆知願賜品題與加湔洗誓當布衣蔬食温故知新再見江山依舊一瓶一鉢重歸畎畆</hi>
　　　<hi>更須三沐三薰忝在葭莩敢兹塵瀆建康日易清波雜志頃見易安族人言明誠在</hi>
　　　<hi>安每值天大雪即頂笠披蓑循城逺覽以尋詩得句必邀其夫賡和明誠每苦之也</hi>
　　　<hi>四六談麈唐人祭文多用四六雖韓退之亦然故李易安祭趙湖州文曰白日正中歎龎公之</hi>
　　　<hi>機捷堅城自墮憐杞婦之悲深婦人四六之工者</hi>
　　　<hi>琅嬛記李易安賀人攣生啟中有云無午未二時之分有伯仲兩楷之侣既繫臂而繫足實難</hi>
　　　<hi>弟而難兄玉刻䨇璋錦挑對褓注曰任文二子攣生徳卿生于午道卿生于未張伯楷仲楷兄</hi>
<pb n="KR4i0062_WYG_087-17a"/>
　　　<hi>弟形狀無二白汲兄弟母不能辨以五綵繩一繋于臂一繋于足</hi>
　　上樞密韓公工部尚書胡公<hi>并序</hi>
　紹興癸丑五月兩公使金通兩宫也易安父祖出韓<lb/>
　公門下見此大號令不能忘言作詩各一章以寄意<lb/>
　以待采詩者云<lb/>
三年夏六月天子視朝久凝旒望南雲垂衣思北狩如<lb/>
聞帝若曰岳牧與羣后賢寧無半千運已過陽九勿勒<lb/>
燕然銘勿種金城栁豈無純孝臣識此霜露悲何必羮<lb/>
<pb n="KR4i0062_WYG_087-17b"/>
捨肉便可車載脂土地非所惜玉帛如塵泥誰當可將<lb/>
命幣厚辭益卑四岳僉曰俞臣下帝所知中朝第一人<lb/>
春官有昌黎身為百夫特行足萬人師嘉祐與建中為<lb/>
政有臯䕫漢家畏王商唐室尊子儀是時已破膽將命<lb/>
公所宜公拜手稽首受命白玉墀曰臣敢辭難此亦何<lb/>
等時家人安足謀妻子不必辭願奉天地靈願奉宗廟<lb/>
威徑持紫泥詔直入黄龍城北人定稽顙侍子當來迎<lb/>
仁君方博信狂生休請纓或取犬馬血與結天日盟<lb/>
<pb n="KR4i0062_WYG_087-18a"/>
胡公清徳人所難謀同徳協心志安脱衣已被漢恩煗<lb/>
離歌不道易水寒皇天久隂后土濕雨勢未回風勢急<lb/>
車聲轔轔馬蕭蕭壯士懦夫俱感泣閭閻嫠婦亦何知<lb/>
瀝血投書干記室葵邱踐土非荒城勿輕談士棄儒生<lb/>
露布詞成馬猶倚峭函闗出雞未鳴巧匠何曾棄樗櫟<lb/>
芻蕘之言或有益不乞隋珠與和璧只乞鄉闗新信息<lb/>
靈光雖在應蕭條草中翁仲今何若遺氓豈尚種桑麻<lb/>
敗將如聞保城郭嫠家父祖生齊魯位下名髙人比數<lb/>
<pb n="KR4i0062_WYG_087-18b"/>
當時稷下縱談時猶記人揮汗成雨子孫南渡今幾年<lb/>
漂零遂與流人互欲將血淚寄山河去灑東山一坏土<lb/>
<hi>雲麓漫抄</hi>
　　浯溪中興頌詩和張文潜<lb/>
五十年功如電掃華清花栁咸陽草五坊供奉鬬雞兒<lb/>
酒肉堆中不知老叛兵忽自天上來逆臣亦是姦雄才<lb/>
勤政樓前走戎馬珠翠踏盡香塵埃何為出戰輙披靡<lb/>
傳置荔枝多馬死堯功舜徳本如天安用區區紀文字<lb/>
<pb n="KR4i0062_WYG_087-19a"/>
著碑銘徳真陋哉迺令神鬼磨山崖子儀光弼不用猜<lb/>
天心悔禍人心開夏為殷鑒當深戒簡䇿汗青今具在<lb/>
君不見當時張説最多機雖生已被姚崇賣<lb/>
君不見驚人廢興傳天寶中興碑上今生草不知負國<lb/>
有姦雄但説成功尊國老誰令妃子天上來虢秦韓國<lb/>
皆天才苑桑羯鼓玉方響春風不敢生塵埃姓名誰復<lb/>
知安史健兒猛將安眠死去天尺五抱甕峯峯頭鑿出<lb/>
開元字時移勢去真可哀姦人心醜深如崖西蜀萬里<lb/>
<pb n="KR4i0062_WYG_087-19b"/>
尚能反南内一閉何時開可憐孝徳如天大反使將軍<lb/>
稱好在嗚呼奴輩乃不能道輔國用事張后尊乃能念<lb/>
春薺長安作斤賣<hi>清波雜志</hi>
　　曉夢<lb/>
曉夢隨疎鐘飄然躡雲霞因縁安期生邂逅萼緑華秋<lb/>
風正無頼吹盡玉井花共看藕如船同食棗如𤓰翩翩<lb/>
坐上客意妙語亦佳嘲辭鬬詭辨活火分新茶雖非助<lb/>
帝功其樂何莫涯人生能如此何必故歸家起來斂衣<lb/>
<pb n="KR4i0062_WYG_087-20a"/>
坐掩耳厭喧譁心知不可見念念猶咨嗟<lb/>
　　感懐<lb/>
寒窗敗几無書史公路可憐合至此青州從事孔方君<lb/>
終日紛紛喜生事作詩謝絶聊閉門燕寢凝香有佳思<lb/>
静中我乃見至交烏有先生子虚子<lb/>
　　春殘<lb/>
春殘何事苦思鄉病裏梳頭眼最長梁燕語多終日在<lb/>
薔薇風細一簾香<hi>以上彤管遺編</hi>
<pb n="KR4i0062_WYG_087-20b"/>
　　夜發嚴灘<lb/>
巨艦只縁因利往扁舟亦是為名來往來有媿先生徳<lb/>
特地通宵過釣臺<hi>釣臺集</hi>
　　句<lb/>
詩情如夜鵲三繞未能安　少陵也自可憐人更待明<lb/>
年試春草<hi>以上風月堂詩話</hi>南來尚怯吳江冷北狩應悲<lb/>
易水寒　南渡衣冠少王導北來消息欠劉琨<hi>建炎初作  以</hi>
<hi>上詩話雋永</hi>
<pb n="KR4i0062_WYG_087-21a"/>
　　楊　氏<lb/>
　　　楊氏越漁者楊翁女歸謝生<lb/>
　　與謝生聮句<lb/>
珠簾半牀月青竹滿林風<hi>楊</hi>何事今宵景無人解與同<lb/>
<hi>謝</hi>　<hi>宫閨詩史</hi>
　　陸放翁妾<lb/>
　　題壁<lb/>
玉階蟋蟀鬧清夜金井梧桐辭故枝一枕凄涼眠不得<lb/>
<pb n="KR4i0062_WYG_087-21b"/>
呼燈起作感秋詩<lb/>
　　　<hi>隨隠漫録陸放翁宿驛中見題壁詩詢之驛卒女也遂納為妾方餘半載夫人逐之妾賦卜算</hi>
　　　<hi>子云只知眉上愁不識愁來路窗外有芭蕉陣陣黄昏雨曉起理殘妝整頓教愁去不合畫春</hi>
　　　<hi>山依舊留愁住</hi>
　　文　婉<lb/>
　　　文婉温州樂清人錢氏婦<lb/>
　　句<lb/>
霜月天邊清興逺金鐘雲裏夢魂閑<hi>題白石山史</hi>　<hi>詩女</hi>
<pb n="KR4i0062_WYG_087-22a"/>
　　吕　氏<lb/>
　　　吕氏伯恭之祖姑封清源君<lb/>
　　句<lb/>
前身當是陶淵明愛酒不入逺公社<hi>詩女史</hi>
　　韓玉父<lb/>
　　題漠口鋪<hi>并序</hi>
　妾本秦人先大父嘗仕于朝因亂遂家錢唐幼時易<lb/>
　安居士教以詩及笄父母以妻上舎林子建去年林<lb/>
<pb n="KR4i0062_WYG_087-22b"/>
　得官歸閩妾傾囊以助其行林許秋冬間遣騎迎妾<lb/>
　久之杳然何其食言耶不免擕女奴自錢唐而之三<lb/>
　山比至林已官旴江矣因而復回延平經由順昌假<lb/>
　道昭武而去歎客旅之可厭笑人事之多乖因理髪<lb/>
　漠口鋪漫題數語于壁云<lb/>
南行踰萬山復入武陽路黎明與雞興理髪漠口鋪旴<lb/>
江在何所極目烟水暮生平良自珍羞為浪子婦知君<lb/>
非秋胡強顔且西去<hi>彤管遺編</hi>
<pb n="KR4i0062_WYG_087-23a"/>
　　何師韞<lb/>
　　　師韞字季才金谿人抱甕先生天裴女嫁臨川<lb/>
　　　饒氏四十而寡所居有嬾愚樹遂榜室曰嬾愚<lb/>
　　　有詩集<lb/>
　　自題嬾愚室<lb/>
君不見南嶽嬾殘師佯狂啖殘食粥涕任垂頤嬾為俗<lb/>
人拭又不見愚溪子栁子堂堂古遺直因以愚名溪于<lb/>
今慕其徳二子真吾師欲見不可得唯有嬾愚樹終日<lb/>
<pb n="KR4i0062_WYG_087-23b"/>
對顔色齊威勤讀書輪扁巧斲輪勤巧動心志何如嬾<lb/>
愚真衰年髪已皤行少坐時多亦欲傚勤巧奈此嬾愚<lb/>
何<hi>夷堅志</hi>
　　失假山偈<lb/>
片石亡來歳月深昔時尋覔到而今元來只在家山裏<lb/>
枉費工夫别處尋<lb/>
　　　<hi>撫州府志何氏喜浮屠教徧閲華嚴諸經一日偕夫往白楊山作失假山偈云云年四十孀居</hi>
　　　<hi>紹興間張魏公浚迎侍母鎮國太夫人帥閩道出界山太夫人亦通禪學聞其名踵門一見契</hi>
<pb n="KR4i0062_WYG_087-24a"/>
　　　<hi>合呼為無生法友</hi>
　　汪　氏<lb/>
　　　汪氏彦章女内江劉五清之配<lb/>
　　寄良人<lb/>
旅食京華歳月多聖賢事業竟如何明年佇聽泥金報<lb/>
閑把闗雎獨自歌<hi>四川總志</hi>
　　朱淑真<lb/>
　　　淑真號幽棲居士錢唐人世居桃村工詩嫁為<lb/>
<pb n="KR4i0062_WYG_087-24b"/>
　　　市井民妻不得志殁宛陵魏仲恭輯其詩名曰<lb/>
　　　斷腸集<lb/>
　　傷春<lb/>
覽鏡驚容却自嫌逢春長是病厭厭吹花弄粉新來嬾<lb/>
惹恨供愁近日添生怕子規聲到耳苦羞䨇燕語穿簾<lb/>
眉頭眼底無他事須信離情一味嚴<lb/>
　　初夏<lb/>
竹揺清影罩幽窗兩兩時禽噪夕陽謝却海棠飛盡絮<lb/>
<pb n="KR4i0062_WYG_087-25a"/>
困人天氣日初長<lb/>
　　秋夜<lb/>
夜久無眠秋氣清燭花頻翦欲三更鋪牀涼滿梧桐月<lb/>
月在梧桐缺處明<lb/>
　　馬塍<lb/>
一塍芳草碧芊芊活水穿花暗䕶田蠺事正忙農事急<lb/>
不知春色為誰妍<hi>以上斷腸集</hi>
　　賦小鬟舞五絶<lb/>
<pb n="KR4i0062_WYG_087-25b"/>
管弦催上錦茵時體態輕盈秖欲飛若使明皇當日見<lb/>
阿蠻無計誑楊妃<lb/>
香茵稳襯半鉤月往來凌波雲影滅弦催拍緊促將徧<lb/>
兩袖翩然作回雪<lb/>
栁腰不被春拘管鳳轉鸞回霞袖緩舞徹伊州力不禁<lb/>
筵前撲簌花飛滿<lb/>
占斷京華第一春清歌妙舞實超羣只愁到曉人星散<lb/>
化作巫山一段雲<lb/>
<pb n="KR4i0062_WYG_087-26a"/>
燭花影裏粉姿閒一㸃愁侵兩㸃山不怕帶他飛燕妒<lb/>
無言逐拍省弓彎<lb/>
　　　<hi>西湖志餘與淑真同時有魏夫人亦能詩嘗置酒邀淑真命小鬟隊舞因索詩以飛雪滿羣山</hi>
　　　<hi>為韻淑真醉中援筆賦五絶云云不惟詞㫖豔麗而舞態之妙亦可想見也</hi>
　　劉　彤<lb/>
　　　彤字文美江寧章文虎妻<lb/>
　　寄外<lb/>
碧紗窗外一聲蟬牽斷愁腸嬾晝眠千里才郎歸未得<lb/>
<pb n="KR4i0062_WYG_087-26b"/>
無言空撥玉爐烟<hi>苕溪漁隠叢話</hi>
　　陳　氏<lb/>
　　　陳氏號梅莊提刑仲微女適新昌胡縣丞有詩<lb/>
　　　集<lb/>
　　述懐<lb/>
一片愁心怯杜鵑嬾妝從任鬢雲偏怕郎説起陽闗意<lb/>
常掩琵琶第四弦<lb/>
山城落日弄昏黄又了平生半日忙侍妾不須燒絳蠟<lb/>
<pb n="KR4i0062_WYG_087-27a"/>
讓他明月入回廊<hi>名媛璣囊</hi>
　　黄　淑<lb/>
　　　淑字致柔適建寧進士王防寡居後族議改適<lb/>
　　　因詠竹以見志<lb/>
　　詠竹<lb/>
勁直忠臣節孤髙烈女心四時同一色霜雪不能侵<hi>名媛</hi>
<hi>璣囊</hi>
　　連倩女<lb/>
<pb n="KR4i0062_WYG_087-27b"/>
　　　倩女延平人適鄰生陳彦臣<lb/>
　　題竹簾<lb/>
緑筠劈破條條直紅線經回眼眼奇為愛如花成片段<lb/>
致令直節有叅差<hi>名媛璣囊</hi>
　　華春娘<lb/>
　　　春娘適徐君亮<lb/>
　　贈外<lb/>
燕子樓中燕子飛芹泥一㸃誤霑衣主人頻起嗔嫌意<lb/>
<pb n="KR4i0062_WYG_087-28a"/>
垂下珠簾不放歸<hi>彤管新編</hi>
　　黄　氏<lb/>
　　　黄氏適福建潘用中<lb/>
　　感懐<lb/>
䦨干閑倚日偏長短笛無情苦斷腸安得身輕如燕子<lb/>
随風容易到君傍<hi>名媛璣囊</hi>
　　謝慧卿<lb/>
　　　慧卿巴縣人有閏餘集<lb/>
<pb n="KR4i0062_WYG_087-28b"/>
　　絶句<lb/>
尋得桃源可學仙丹書唯恐鳳飛傳雨收峯頂雲歸洞<lb/>
風到池塘月滿天<hi>四川總志</hi>
　　王瓊奴<lb/>
　　　瓊奴徐苕郎妻<lb/>
　　荅外<lb/>
茜色霞箋照面赬玉郎何事太多情風流不是無佳句<lb/>
兩字相思寫不成<hi>名媛璣囊</hi>
<pb n="KR4i0062_WYG_087-29a"/>
　　林杜娘<lb/>
　　　杜娘杭州新城人<lb/>
　　逰碧沼勝居<lb/>
幽谷泉聲冷鳥啼僧定深好花叢古砌寒瀑發髙岑逰<lb/>
客陸鴻漸居人支道林欲歸青嶂去臨去復沈吟<hi>彤管遺編</hi>
　　朱逸仙<lb/>
　　寄元驤卿<lb/>
郎今多病如家令妾自拚躬怨楚王斜壓玉釵成獨夢<lb/>
<pb n="KR4i0062_WYG_087-29b"/>
低垂𤣥髪繋柔腸<hi>四朝詩</hi>
　　金麗卿<lb/>
　　　麗卿杭州人<lb/>
　　題廣信道中<lb/>
家住錢唐山水圖梅邊栁外識林蘇平生慣占清涼國<lb/>
豈料人間有暑途<hi>古杭雜記詩集</hi>
　　賈蓬萊<lb/>
　　春曉<lb/>
<pb n="KR4i0062_WYG_087-30a"/>
方池水影薄曲檻鳥聲嬌鸞鏡紅綿冷蛾眉翠黛消冶<lb/>
容舒嫩萼幽思結柔條纎指收花露輕將雪粉調<lb/>
　　謝姊惠鞵<lb/>
蓮瓣娟娟逺寄將繡羅猶帶指尖香弓彎著上無行處<lb/>
獨立花隂看鴈行<hi>以上彤管遺編</hi>
　　鄧　氏<lb/>
　　寄衣<lb/>
欲寄寒衣上帝都連宵裁翦眼糢糊可憐寛窄無人試<lb/>
<pb n="KR4i0062_WYG_087-30b"/>
淚逐西風灑去途<hi>四朝詩</hi>
　　來　氏<lb/>
　　　來氏豫章人<lb/>
　　水仙花二首<lb/>
瑶池來宴老仙家醉倒風流萼緑華白玉斷笄金暈頂<lb/>
幻成癡絶女兒花<lb/>
花盟平日不曾寒六月曝根髙處安待得秋殘親手種<lb/>
萬姬圍繞雪中看<hi>全芳備祖</hi>
<pb n="KR4i0062_WYG_087-31a"/>
　　女郎張惠卿<lb/>
　　題常山店壁<lb/>
迢遞投前店颼颼守破窗一燈明復暗顧影不成䨇<hi>清波</hi>
<hi>雜志</hi>
　　毛友龍妻<lb/>
　　寄外<lb/>
翦燭親封錦字書擬憑歸鴈寄天隅經年未報千秦䇿<lb/>
不識如今舌在無<hi>詩話總龜</hi>
<pb n="KR4i0062_WYG_087-31b"/>
　　沈清友<lb/>
　　　清友姑蘇女子<lb/>
　　絶句<lb/>
晩天移棹泊垂虹閒倚蓬窗問釣翁為底鱸魚低價賣<lb/>
年來朝市怕秋風<lb/>
　　　<hi>随隠漫録清友一絶得風人之體又詠漁父起家紅蓼岸傳世緑蓑衣詠牧童自便牛背稳却</hi>
　　　<hi>笑馬蹄忙得下字之工</hi>
　　于本大妻<lb/>
<pb n="KR4i0062_WYG_087-32a"/>
　　　本大故姓許旌陽族也得仙術又變姓名夫婦<lb/>
　　　偕隠西山下<lb/>
　　得仙詩<lb/>
醉舞狂歌踏落花緑羅帬帶有丹砂往來城市買山藥<lb/>
那箇西山是我家<hi>宫閨詩史</hi>
　　楊氏婦<lb/>
　　　楊氏婦永嘉人<lb/>
　　送夫從軍<lb/>
<pb n="KR4i0062_WYG_087-32b"/>
海壇門外浪滔天妾上城樓君上船回首西風深巷底<lb/>
梅花霜月夜如年<hi>東甌詩集</hi>
　　俞　氏<lb/>
　　　俞氏號菊窗<lb/>
　　賀陳隨隠以布衣除東宫掌書<lb/>
萬人海裏闢幽扉欲學深居只布衣不道内前車馬鬧<lb/>
又催父子入宫闈<hi>随隠漫録</hi>
　　宋　氏<lb/>
<pb n="KR4i0062_WYG_087-33a"/>
　　　宋氏天台人<lb/>
　　鬻廬<lb/>
自歎年來刺骨貧吾廬今巳屬西鄰殷勤説與東園栁<lb/>
他日相逢是路人<lb/>
　　　<hi>趙葵行營雜録天台宋氏家本富後貧鬻廬于鄰價成作詩云云富者見詩惻然即以劵還之</hi>
　　　<hi>亦不索其直鄉人嘉其誼</hi>
　　趙葵姬<lb/>
　　絶句<lb/>
<pb n="KR4i0062_WYG_087-33b"/>
柝聲黙報早朝回滿院春風繡户開怪得無人理絲竹<lb/>
緑隂深處摘青梅<lb/>
　　　<hi>古今女史趙葵同知樞密院朝罷歸私第而諸姬不見葵往訪之乃羣聚摘青梅有一姬善詩</hi>
　　　<hi>賦葵責令賦詩云云</hi>
　　韓希孟<lb/>
　　　希孟巴陵人魏公五世孫襄陽賈尚書子瓊之<lb/>
　　　婦年十八開慶初元兵至岳陽為卒所掠赴水<lb/>
　　　越三日得其屍練帬帶中有詩<hi>曰璐按練帬帶中詩宋史與輟</hi>
<pb n="KR4i0062_WYG_087-34a"/>
　　　<hi>耕録不同今兩存之</hi>
　　練帬帶詩<lb/>
我質本瑚璉宗廟供蘋蘩一朝嬰禍難失身戎馬間寧<lb/>
當血刃死不作袵席完漢上有王猛江南無謝安長號<lb/>
赴洪流激烈摧心肝<hi>宋史烈女傳</hi>
　　又<lb/>
宋未有天下堅正臣禮秉開國百戰功每陣惟雄整及<lb/>
侍周幼主臣心常炯炯帝曰卿北伐山戎今有警死狗<lb/>
<pb n="KR4i0062_WYG_087-34b"/>
莫擊尾此行當繋頸即日辭陛下盡敵心欲逞陳橋忽<lb/>
兵變不得守箕潁禪讓法堯舜民物普安静有國三百<lb/>
年仁義道馳騁未改祖宗法天胡肆大𤯝細思天地理<lb/>
中有幸不幸天果喪中原大似裂冠袵君誠不獨活臣<lb/>
實無魏丙失人焉得人垂戒嘗耿耿江左無謝安塞北<lb/>
有王猛所以戎馬來飛渡巴陵境大江限南北今此一<lb/>
舴艋本期固封疆誰謂如畫餅烈火燎昆岡不辨金玉<lb/>
礦妾本良家子性僻守孤梗嫁與尚書兒銜署紫蘭省<lb/>
<pb n="KR4i0062_WYG_087-35a"/>
直以才徳合不棄㝛瘤癭初結合歡帶誓比日月昞鴛<lb/>
鴦㑹䨇飛比目願常並豈期金石堅化作桑榆景旄頭<lb/>
熱正然蚩尤氣先屏不意風馬牛復及此燕郢一方遭<lb/>
劫虜六族死俄頃退鷁落迅風孤鸞弔空影簮堅折白<lb/>
玉瓶沈斷青梗一死空冥府憂心長炳炳意堅志不移<lb/>
改邑不改井我本瑚璉器安肯作溺皿志節匪轉石氣<lb/>
噎如吞鯁不敢爝火然願為死灰冷貪生念麴蛾乞憐<lb/>
羞虎穽借此清江水葬我全首領皇天如有知定作血<lb/>
<pb n="KR4i0062_WYG_087-35b"/>
面請願魂化精衛填海使成嶺<hi>輟耕録</hi>
　　節婦王氏<lb/>
　　　王氏臨海人<lb/>
　　題清風嶺崖石<lb/>
君王無道妾當灾棄女抛男逐馬來夫面不知何日見<lb/>
此身料得幾時回兩行清淚偷頻滴一片愁眉鎖未開<lb/>
迴首故山看漸逺存亡兩字實哀哉<lb/>
　　　<hi>東園客談至元十三年丞相巴延平宋以偏師徇台台之臨海民婦王氏者美姿容被掠千夫</hi>
<pb n="KR4i0062_WYG_087-36a"/>
　　　<hi>長殺其舅姑與夫而欲私之婦誓死不可自念且被汚因陽曰能俾我為舅姑與夫服期月乃</hi>
　　　<hi>可事主君千夫長見其不難于死從所請仍使俘婦雜守之師還挈還行至嵊過清風嶺婦仰</hi>
　　　<hi>天竊歎曰吾知所以死矣即齧拇指出血寫口占詩于崖石上寫畢投崖下以死死之日距今</hi>
　　　<hi>且將八九十年石上血墳起如始寫時不為風雨所剝蝕嵊丞謝端為之立祠</hi>
　　盧　氏<lb/>
　　　盧氏荆門州人統制吳源妻<lb/>
　　送夫赴襄陽<lb/>
羨君家世舊纓簮百戰常懐報主心草檄有才追記室<lb/>
<pb n="KR4i0062_WYG_087-36b"/>
築臺無路繼淮隂射鵰紫塞秋雲黒走馬黄河夜雪深<lb/>
白首丹衷知未變歸來䨇肘印黄金<lb/>
　　絶命詞<lb/>
夫為萇𢎞血妾感共姜詩夫妻同死義天地一凄其<lb/>
　　　<hi>荆門紀畧源救襄陽陣殁氏聞訃大慟部署家事畢焚香泣拜曰夫死王事忠也妾敢不相從</hi>
　　　<hi>于地下遂賦此詩自縊死</hi>
　　杜氏婦<lb/>
　　北行作<lb/>
<pb n="KR4i0062_WYG_087-37a"/>
江淮幼女别鄉閭好似明妃逺嫁無黙黙一心歸故國<lb/>
區區千里逐狂夫慵拈簫管吹羌曲嬾繫羅帬舞鷓鴣<lb/>
多少眼前悲泣事不如花栁舊江都<hi>山房隨筆</hi>
　　英州司㓂女<hi>以下無姓名閨媛</hi>
　　過梅嶺題<hi>并序</hi>
　妾幼年侍父任英州司㓂既代歸父以大庾本號梅<lb/>
　嶺今蕩然無一株遂市三十本植于嶺之左右因留<lb/>
　詩于寺壁今隨夫任端溪復至此嶺已為圬鏝者所<lb/>
<pb n="KR4i0062_WYG_087-37b"/>
　覆即命墨于故處<lb/>
滇江今日掌刑回上得梅山不見梅輟俸買栽三十樹<lb/>
清香留與雪中開<hi>墨客揮犀</hi>
　　上庠士人妻<lb/>
　　寄鞵韤<lb/>
細韤弓鞵巧樣新殷勤寄與讀書人好將穏歩青雲上<lb/>
莫向平康漫惹塵<hi>名媛璣囊</hi>
　　太學生妻<lb/>
<pb n="KR4i0062_WYG_087-38a"/>
　　寄夫<lb/>
數日相望極須知意思迷夢魂不怕險飛過大江西<lb/>
　　　<hi>合璧事類前集有書生娶後逰太學久不歸一夕夢返其家見妻秉燭寫詩書生怪而記之後</hi>
　　　<hi>家書至有詩一首如夢中所見無殊夢之夕乃發書之日</hi>
　　浣花女<lb/>
　　潭畔芙蓉<lb/>
芙蓉花發滿江紅盡道芙蓉勝妾容昨日妾從隄上過<lb/>
如何人不看芙蓉<hi>顧氏積書巖選</hi>
<pb n="KR4i0062_WYG_087-38b"/>
　　無名女子<lb/>
　　永安驛題柱<lb/>
無人解妾心日夜長如醉妾不是瓊奴意與瓊奴㑹<hi>名媛</hi>
<hi>璣囊</hi>
　　崖州女子<lb/>
　　詠花扇<lb/>
團扇畫方新金花照席茵那縁燈下見更值月中人<hi>四朝</hi>
<hi>詩</hi>
<pb n="KR4i0062_WYG_087-39a"/>
　　無名女子<lb/>
　　靖康閒題鄧州南陽驛壁<lb/>
流落南來自可嗟避人不敢御鉛華却思當日鶯鶯事<lb/>
獨立東風霧鬢斜<hi>陶朱新録</hi>
　　無名婦人<lb/>
　　句<lb/>
蚌胎光透㱿犀角暈盈尖<hi>詠月</hi>　<hi>許彦周詩話</hi>
　　鄱陽婦人<lb/>
<pb n="KR4i0062_WYG_087-39b"/>
　　建炎初題黄連歩接官亭壁<lb/>
　妾鄱陽人也女工之外從事詩禮不幸嚴霜下墜泰<lb/>
　山其頽飄泊一身所適非偶薫蕕同器情何以堪昨<lb/>
　浮家洞庭怒張一帆良人倐為鬼録吁臣不事二主<lb/>
　女不事二夫其奈何哉偶攜稚子來登客亭感時傷<lb/>
　心遂成小絶知我者其天乎<lb/>
故里蕭條一望間此身飄泊歎空還感時有恨無人説<lb/>
愁斂䨇蛾對暮山<hi>景定建康志</hi>
<pb n="KR4i0062_WYG_087-40a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4i0062_WYG_087-40b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋詩紀事巻八十七<lb/>
</p>
<p>
</p>
  </div>
<div>
                <head>宋詩紀事巻八十八</head>
    <p>
<pb n="KR4i0062_WYG_088-1a"/>
欽定四庫全書<lb/>
　宋詩紀事巻八十八　　　　　錢塘厲鶚撰<lb/>
　　張繼常<lb/>
　　　繼常宋初入内都知為鎮戎軍鈐轄<lb/>
　　題鎮戎軍㕔壁<lb/>
夜聞磧外鈴聲苦曉聽城頭畫角哀不是感恩心似鐵<lb/>
誰人肯向此間來<hi>楊文公談苑</hi>
　　裴　愈<lb/>
<pb n="KR4i0062_WYG_088-1b"/>
　　　愈字益之真宗朝内臣奉命江南搜訪遺書名<lb/>
　　　畫歸奏稱㫖用是累居三館以聞識自任<lb/>
　　句<lb/>
東吳山色家家月南楚江聲浦浦風<hi>送魯秀才南逰</hi>楊栁影疎<lb/>
秋霽雨梧桐葉墜夕陽天<hi>聞蟬</hi>　<hi>皇朝類苑</hi>
　　裴　湘<lb/>
　　　湘字楚老愈之子仁宗朝内臣有肯堂集<lb/>
　　賦得和氣致祥應詔<lb/>
<pb n="KR4i0062_WYG_088-2a"/>
君徳承天道沖融協太和卿雲呈瑞早膏澤應時多煦<lb/>
集連枝本嘉扶異穎禾五星還聚井丹鳳更巢阿藪澤<lb/>
無遺士邊防久息戈黔黎逢至化稽首載賡歌<lb/>
　　　<hi>青箱雜記明道中仁宗御便殿試進士詩賦亦命湘賦之數刻而成仁宗嗟賞左右中人為之</hi>
　　　<hi>動色翰林李公淑序其集云予嘗嘉河東父子起銀璫右貂能以屬辭拔其倫益之三朝侍臣</hi>
　　　<hi>老不廢學又課厲二子使皆有立約已慎履如周仁石慶而楚老孳孳嗜書克自淬琢云</hi>
　　岑宗旦<lb/>
　　　宗旦字子文開封人仁宗朝以父遺表通籍璧<lb/>
<pb n="KR4i0062_WYG_088-2b"/>
　　　門終九品官善行書有漢唐十一人書評<lb/>
　　　<hi>宣和書譜宗旦趣尚髙逺不為茍合取容于世年十七棄官逰東南山水間暮年一無嗜好寄</hi>
　　　<hi>傲親朋間畧不為身後計得酒輙醉酣長哦揮灑以為真樂</hi>
　　聽琴詩<lb/>
琴中太古意方外無為心彈之道頗散不彈理彌深所<lb/>
以陶元亮何須弦上音<hi>宣和書譜</hi>
　　王　紳<lb/>
　　　紳元豐初内官效王建作宫詞百首以獻<lb/>
<pb n="KR4i0062_WYG_088-3a"/>
　　太皇太后生日詩<lb/>
太皇生日最尊榮獻夀宫中未五更天子捧觴仍再拜<lb/>
寶慈侍立到天明<hi>寶慈皇太后宫名</hi>
　　太后幸景靈宫駕前露面䨇童女詩<lb/>
平明彩仗幸琳宫紫府仙童下九重整頓瓏璁時駐馬<lb/>
畫工闇地貌真容<hi>以上温公續詩話</hi>
　<lb/>
　<lb/>
<pb n="KR4i0062_WYG_088-3b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋詩紀事巻八十八<lb/>
</p>
<p>
</p>
  </div>
<div>
                <head>宋詩紀事巻八十九</head>
    <p>
<pb n="KR4i0062_WYG_089-1a"/>
欽定四庫全書<lb/>
　宋詩紀事巻八十九　　　　　錢塘厲鶚撰<lb/>
　　張　元<lb/>
　　　元華州人入西夏<lb/>
　　　<hi>容齋三筆西夏曩霄之叛其謀皆出于華州士人張元與吳昊而其事本末國史不書比得田</hi>
　　　<hi>畫承君集實紀其事云張元吳吴姚嗣宗皆關中人負氣倜儻有縱横才相與友善嘗薄遊塞</hi>
　　　<hi>上觀覘山川風俗有經畧西鄙意姚題詩崆峒山寺壁范文正公廵邊見之大驚又有踏破賀</hi>
　　　<hi>蘭石掃清西海塵之句張為鸚鵡詩卒章有好著金籠收拾取莫教飛去别人家呉亦有詩將</hi>
<pb n="KR4i0062_WYG_089-1b"/>
　　　<hi>謁韓范二帥恥自屈不肎往乃礱大石刻詩其上使壯夫拽之于通衢三人從後哭之欲以鼓</hi>
　　　<hi>動二帥既而果召與相見躊蹰未用間張呉徑走西夏范公以急騎追之不及乃表姚入幕府</hi>
　　　<hi>張呉及至夏國夏人以為謀主以抗朝廷連兵十餘年西方至為疲弊職此二人為之時二人</hi>
　　　<hi>家屬羇縻隨州聞使諜者矯中國詔釋之人未有知者後乃聞西人臨境作樂迎此二家而去</hi>
　　　<hi>自是邊帥始待士矣張有雪詩呉詩獨不傳觀此數聨可想見其人非池中物也承君所記如</hi>
　　　<hi>此予謂張吳在夏國然後舉事不應韓范作帥日尚猶在關中豈非記其嵗時先後不審乎張</hi>
　　　<hi>呉之名正與羌酋二字同蓋非偶然也</hi>
　　雪<lb/>
<pb n="KR4i0062_WYG_089-2a"/>
五丁仗劒決雲霓直取銀河下帝畿戰死玉龍三十萬<lb/>
敗鱗風巻滿天飛<lb/>
　　　<hi>西清詩話華州狂子張元天聖閒坐累終身毎託興吟詠如雪詩云云又白鷹云有心待搦月</hi>
　　　<hi>中兔更向白雲頭上飛怪譎類是</hi>
　　劉三嘏<lb/>
　　　三嘏河閒人遼駙馬都尉慶歴中奔宋遣歸殺<lb/>
　　　之<lb/>
　　自陳詩<lb/>
<pb n="KR4i0062_WYG_089-2b"/>
雖慙涔勺赴滄溟仰訴丹衷不為名寅分星辰將降禍<lb/>
兊方疆㝢即交兵春秋大義惟觀釁王者雄師但有征<lb/>
救得燕民歸舊主免于異國自稱兄<lb/>
　　　<hi>儒林公議契丹既有幽薊及雁門以北亦開舉選以收士人幽州劉氏昆弟其名曰二元三嘏</hi>
　　　<hi>四端五常六符皆在被遇三嘏四端復尚主慶歴年秋三嘏攜嬖妾偕一子投廣信軍詞情悲</hi>
　　　<hi>切自言主兇狠必欲殺其妾與子故歸朝廷頗詢其國中機事復為詩以自陳朝廷以誓約既</hi>
　　　<hi>久恐納之生釁敵又移文邊郡躡知三嘏未還求索峻切期于必得不然則舉兵隳好矣朝廷</hi>
　　　<hi>乃遣還三嘏復由西山路入定州境所至以金賂村民求宿食勢亦窘廹定帥遣人搜索拘送</hi>
<pb n="KR4i0062_WYG_089-3a"/>
　　　<hi>比三嘏至幽州其妻已先在矣乃殺其妾與子械送三嘏以其晜弟皆方委任遂貸三嘏死使</hi>
　　　<hi>人監錮之行累遷至北府宰相子六人一德二遼史劉慎</hi>
　　　<hi>元三嘏四端五常六符嘏端符皆第進士嘏端俱尚主為駙馬都尉三嘏獻聖宗一矢斃雙鹿</hi>
　　　<hi>賦上嘉其贍麗與公主不諧奔宋歸殺之</hi>
　　韓　璘<lb/>
　　　璘金人紹興中歸宋不果遇害<lb/>
　　題扇寄弟<lb/>
<graphic n="KR1523" url="https://raw.githubusercontent.com/kanripo/KR-Gaiji/master/images/KR1523.png" mimeType="image/png"/>
                    <graphic n="KR1523" url="https://raw.githubusercontent.com/kanripo/KR-Gaiji/master/images/KR1523.png" mimeType="image/png"/>鳴雁落江濵夢裏年來相見頻吟盡楚辭招不得<lb/>
<pb n="KR4i0062_WYG_089-3b"/>
夕陽愁殺倚樓人<lb/>
　　　<hi>四朝聞見録司馬文季使北不屈在北生子名通國字武子蓋本蘇武之意通國有大志嘗結</hi>
　　　<hi>北方之豪韓玉舉事未得要領紹興初玉挈家而南授江淮都督府計議軍事其兄璘在北亦</hi>
　　　<hi>與通國善癸未九月以扇寄玉詩云云都督張魏公見此詩甲申春遣侯澤往大梁諷璘通國</hi>
　　　<hi>等至亳州為邏者所獲通國璘與常所與交聶山等三百餘口同日遇害是嵗三月十六日也</hi>
　<lb/>
　<lb/>
　宋詩紀事巻八十九<lb/>
</p>
<p>
</p>
  </div>
<div>
                <head>宋詩紀事巻九十</head>
    <p>
<pb n="KR4i0062_WYG_090-1a"/>
欽定四庫全書<lb/>
　宋詩紀事巻九十　　　　　　錢塘厲鶚撰<lb/>
　　鍾離權<lb/>
　　　宣和書譜神仙鍾離先生名權不知何時人閒<lb/>
　　　出接物自謂生于漢吕洞賔于先生執弟子禮<lb/>
　　　自稱天下都散漢字畫飄然有凌雲氣<lb/>
　　草書詩<lb/>
露滴紅蘭玉滿畦閑拖象履到峰西但令心似蓮花潔<lb/>
<pb n="KR4i0062_WYG_090-1b"/>
何必身將槁朩齊古塹細香紅樹老半峰殘雪白猨啼<lb/>
雖然不是桃花洞春至桃花亦滿溪<lb/>
　　　<hi>夷堅志淳熙十一年溧陽倉斗子坐盜官米黥配而籍其家得草書二軸題云庚申嵗書其名</hi>
　　　<hi>權花押止如一劒之狀蓋鍾離翁也其詞云云李粹伯跋之曰字畫放逸有翔龍舞鳳之勢脱</hi>
　　　<hi>去尋常畦徑非得于心而應于手者不能爾飄然神仙風度固有所本云真本藏于建康府治</hi>
　　　<hi>軍質庫絹素標飾處皆斷裂獨字畫不動景裴嘗見之庚申嵗者豈非藝祖創業建隆元年乎</hi>
　　示太原學士<lb/>
風燈泡沫兩相悲未肎遺榮自保持頷下藏珠當猛取<lb/>
<pb n="KR4i0062_WYG_090-2a"/>
身中有道更求誰才髙雅稱神仙骨智照靈如大寳龜<lb/>
一半青山無買處與君攜手話希夷<hi>元祐七年九月九日鍾離權書</hi>
　　　<hi>雲麓漫抄莊綽跋云昔維揚有何仙姑者世以為謫仙能與真靈接一日鍾離過之使治黄素</hi>
　　　<hi>乃書此詩吕公亦跋其後令俟王學士至授之後數日王古敏仲自貳卿出守㑹稽至維揚訪</hi>
　　　<hi>姑即以與之王祕不以示人</hi>
　　吕　嵒<lb/>
　　　嵒字洞賔關右人唐德宗朝吕渭之孫咸通中<lb/>
　　　舉進士不第值黃巢亂攜家隱居終南山學老<lb/>
<pb n="KR4i0062_WYG_090-2b"/>
　　　子法年百餘嵗而狀貎如嬰兒世傳有劒術時<lb/>
　　　至陳摶室其事跡多顯于宋<lb/>
　　書楚州紫極宫小軒<lb/>
宫門閒一入獨凭闌干立終日不逢人朱頂鶴聲急<hi>避暑</hi>
<hi>録話</hi>
　　題岳州古寺二首<lb/>
朝遊北海暮蒼梧袖有青蛇膽氣麄三醉岳陽人不識<lb/>
朗吟飛過洞庭湖<lb/>
<pb n="KR4i0062_WYG_090-3a"/>
獨自行時獨自坐無限時人不識我惟有城南老樹精<lb/>
分明知道神仙過<lb/>
　　　<hi>蒙齊筆談洞賔吕渭之後五代間從鍾離權得道權漢人不老自本朝以來與權更出没人間</hi>
　　　<hi>權不甚多而洞賔蹤跡數見好道者毎以為口實余記童子時見大父魏公自湖外罷官還道</hi>
　　　<hi>岳州客有言洞賔事者云近嵗常過城南一古寺題二詩壁閒而去說者云寺有一大古松吕</hi>
　　　<hi>始至時無能知者有老人自松顛徐下致恭故詩云然</hi>
　　書沈東老壁<lb/>
西鄰已富憂不足東老雖貧樂有餘白酒釀來縁好客<lb/>
<pb n="KR4i0062_WYG_090-3b"/>
黃金散盡為收書<lb/>
　　　<hi>避暑録話東林沈氏世為著姓元豐閒有名某字東老者家頗藏書喜賔客東林當錢唐往來</hi>
　　　<hi>之衝故士大夫與游客勝士聞其好事必過之沈亦應接不倦嘗有布裘青巾稱回山人風神</hi>
　　　<hi>超邁與之飲終日不醉薄暮取食餘石榴皮書一絶壁閒即長揖出門越石橋而去追躡之已</hi>
　　　<hi>不見意其為吕洞賔也</hi>
　　畱詩太平寺<lb/>
手内青蛇凌白日洞中仙果豔長春湏知物外烟霞客<lb/>
不是尋常磨鏡人<lb/>
<pb n="KR4i0062_WYG_090-4a"/>
　　　<hi>青瑣髙議賈師雄郎中治平中通判邵武嘗收鐵鏡甚大非常物也久欲淬磨未得其人左右</hi>
　　　<hi>言近有回處士自言善磨鏡召至風骨軒昻非常人也飲酒畢推藥鏡上言藥少當自取之既</hi>
　　　<hi>去不回詢其宿在太平寺畱詩一絶而去取鏡視之藥已化去堆藥處一㸃表裏通明如寒玉</hi>
　　　<hi>春水</hi>
　　書與胡詠之<lb/>
濟世應湏不世才調羮重見用鹽梅種成白璧人何處<lb/>
熟了黃粱夢未回相府舊開延士閣武夷新築望仙臺<lb/>
青雞唱徹函關曉好巻游幃歸去來<lb/>
<pb n="KR4i0062_WYG_090-4b"/>
　　題秦州天慶觀壁<lb/>
石池清水是吾心漫被桃花倒影沈一到邽山空闕内<lb/>
消閒塵累七弦琴<lb/>
　　　<hi>墨荘漫錄鄱陽胡詠之朝散生平好道元符初嘗于信州弋陽縣見一道人青巾葛衣神氣特</hi>
　　　<hi>異因揖而延之對飲道人指取大白滿引無算曰君有從軍之行去否胡竦然曰當去蓋是時</hi>
　　　<hi>欲就熙河帥姚雄之辟也道人曰西陲方用師好去索紙書詩云云授詠曰為我以此寄章相</hi>
　　　<hi>公且曰章相公好箇人又錯了路徑也問其姓名不肎言乃拂衣去明日因告縣令徧邑物色</hi>
　　　<hi>竟無見者詠至京師見王副車詵具告以此欲持詩謁子厚詵曰慎不可上方以邊事倚辦相</hi>
<pb n="KR4i0062_WYG_090-5a"/>
　　　<hi>公丞相得此必堅請去上必疑怪詰其所以然君且得罪詠以為然徑趨幕從取青唐既還闕</hi>
　　　<hi>則子厚已去矣他日子厚北歸聞有此詩就詠求之其真本已為副車奄有乃録寄之子厚見</hi>
　　　<hi>詩嘆曰使吾早得此詩去位久矣豈復有今日乎方詠之在邉日嘗至秦州天慶觀聞說吕先</hi>
　　　<hi>生在此月餘近日方去矣問何以知其爲吕道士云道人去時適道衆皆赴鄰郡醮道人顧小</hi>
　　　<hi>童曰吾且去借筆書壁候師歸示之小童辭以觀新修戒勿令涴乃曰煩貯火殿爐吾欲禮三</hi>
　　　<hi>清而去既而行殿後砌下有池水甚清泚乃以爪畫殿壁畱詩云云後題回字衆驚歎以為必</hi>
　　　<hi>吕翁也壁甚髙其字非手可能及邽山即秦山也此說予聞江元一太初云</hi>
　　題冢上亭<lb/>
<pb n="KR4i0062_WYG_090-5b"/>
冢上爲亭鬼莫嗔冢頭人即冢中人凭欄莫起存亡意<lb/>
除郤虚空總是塵<lb/>
　　　<hi>西溪叢語襄漢隱者躬耕數畝因古冢為亭往來題詩甚富一日柱閒得一絶相傳吕翁作也</hi>
　　題崇元觀<hi>在吉水縣</hi>
褰裳嬾歩尋真宿清景一宵吟不足月在碧潭風在松<lb/>
何必洞天三十六<hi>方輿勝覽</hi>
　　題京師景德寺東廊三學院壁<lb/>
明月斜秋風冷今夜故人來不來教人立盡梧桐影<hi>庚溪</hi>
<pb n="KR4i0062_WYG_090-6a"/>
<hi>詩話</hi>
　　題靈石屋山<lb/>
南塢數回泉石西峯幾疊烟雲登攜孰以爲侣顔寓李<lb/>
甲蕭耘<lb/>
　　　<hi>竹坡詩話西湖諸寺所存無幾唯南山靈石猶是舊屋寺僧言頃有數道人來丏食拒而不與</hi>
　　　<hi>乃題詩屋山而去至今猶在字畫頗類李北海好事者譯之乃是吕洞賔與三人者來耳李甲</hi>
　　　<hi>近世人東坡以比郭恕先善畫而有文餘不知為何人當是神仙也</hi>
　　吕仙牧童<lb/>
<pb n="KR4i0062_WYG_090-6b"/>
　　絶句<lb/>
草鋪橫野六七里笛弄晩風三四聲歸來飽飯黃昏後<lb/>
不脫蓑衣臥月明<lb/>
　　　<hi>西清詩話鍾弱翁帥平涼一方士通謁從牧童牽黃犢立于庭下弱翁異之指牧童曰道人頗</hi>
　　　<hi>能賦此乎笑曰不煩吾語是兒能之牧童乃操筆大書云云既去郡人見方士擔兩大甕長歌</hi>
　　　<hi>出郭迹之不見兩甕乃兩口豈洞賔耶</hi>
　　許　堅<lb/>
　　　許堅江左人早嵗以時事干江南李氏不見禮<lb/>
<pb n="KR4i0062_WYG_090-7a"/>
　　　拂衣歸隱茅山太平興國八年自茅山游廬山<lb/>
　　　或在洪州西山吉州玉笥山<lb/>
　　宿溧陽靈泉精舎僧以白字韻請畱詩<lb/>
近枕吳溪與越峯前朝恩賜靈泉額竹林晴見雁塔髙<lb/>
石室曾棲幾禪伯荒碑字没秋苔深古池香汎荷花白<lb/>
客有經年别故林落日啼猨情脈脈<hi>郡閣雅談</hi>
　　張虚白<lb/>
　　　虚白邢州人<lb/>
<pb n="KR4i0062_WYG_090-7b"/>
　　遺崔母<lb/>
武陵溪畔崔婆酒天上應無地下有南來道士飲一斗<lb/>
醉臥白雲深洞口<lb/>
　　　<hi>湖廣總志虚白舉進士不第辟穀從劉易陳摶逰寓武陵崔母家崔飲以醇酒一旦殁崔殯之</hi>
　　　<hi>後邑人余安見虚白賣藥揚州市中賦詩託安遺崔崔得詩啟殯視之乃知屍解</hi>
　　石仲元<lb/>
　　　仲元字慶宗宋初桂林七星山道士以能詩名<lb/>
　　　楊徽之守湘源大加稱賞目爲玉方響有桂華<lb/>
<pb n="KR4i0062_WYG_090-8a"/>
　　　集<lb/>
　　陽朔道中<lb/>
平原翠削萬瓊瑰頓轡塵沙眼暫開文網牽人寧底急<lb/>
未妨得意看山來<lb/>
　　句<lb/>
石壓筍斜出岸懸花倒生<hi>以上桂林府志</hi>
　　沈廷瑞<lb/>
　　　廷瑞筠州髙安人玉笥山道士<lb/>
<pb n="KR4i0062_WYG_090-8b"/>
　　别僧昭瑩<lb/>
南北東西路人生會不無早曾依閤皁又郤上𤣥都雲<lb/>
片隨天闊泉聲落石孤何期早相遇樂共煮菖蒲<lb/>
　　　<hi>郡閣雅談沈廷瑞吏部郎中彬之子棄妻入道居玉笥山雍熙二年上元日辭道侣念人生幾</hi>
　　　<hi>何賦無病而終遺言于弟子以畫土宿一幀度人經一巻隨葬後二年有閤皁山僧昭瑩于山</hi>
　　　<hi>門相遇云暫到廬山尋知已畱土宿一幀及度人經一巻五言詩一首為别昭瑩到玉笥山話</hi>
　　　<hi>及方知沈道士已亡往墳上見土坼裂尺餘蓋屍解也</hi>
　　張無夢<lb/>
<pb n="KR4i0062_WYG_090-9a"/>
　　　無夢字靈隱號鴻濛子與种放劉海蟾爲方外<lb/>
　　　友事陳希夷多得微㫖久之遊天台登赤城廬<lb/>
　　　于瓊臺觀真宗召對除著作郎不受賜還山令<lb/>
　　　台州給著作郎俸以養老有瓊臺集<lb/>
　　天台桐栢觀<lb/>
天台瀑布落青天觀在天台瀑布邊道士秖今燒藥處<lb/>
仙翁曾是種芝田龍居古洞遺殘雨鶴出髙巢㸃破烟<lb/>
暫别靈谿遊五岳不知重到又何年<hi>赤城志</hi>
<pb n="KR4i0062_WYG_090-9b"/>
　　劉　遁<lb/>
　　贈丁晉公<lb/>
屢在仙遊亭上醉仙遊洞裏杳無人他時鳴鶴歸滄海<lb/>
同看蓬萊㠀上春<lb/>
　　　<hi>古今詩話丁晉公舊有園在保康門外園有仙遊亭仙遊洞與道士劉遁往來遁作詩贈公云</hi>
　　　<hi>云後南遷遁往見公于崖州方思其詩知為異人也</hi>
　　許昌齡<lb/>
　　南莊<lb/>
<pb n="KR4i0062_WYG_090-10a"/>
南莊相見北莊居更入深山十里餘幽谷每尋樵徑上<lb/>
真心還與世情疎雲中犬吠流星過天外雞鳴曉日初<lb/>
昨日有人相問訊旋將落葉寫回書<lb/>
　　　<hi>皇朝類苑許昌齡安世諸父早得神仙術杖策居潁陽石唐山歐陽永叔生平不肎信佛老與</hi>
　　　<hi>語豁然有悟嘗手書其詩</hi>
　　申徒有涯<lb/>
　　髙吟<lb/>
仲尼非不賢爲世所不容嗤嗤同舟子不識人中龍溪<lb/>
<pb n="KR4i0062_WYG_090-10b"/>
雪載落梅寒聲激長松往來但一嘯一壺隱塵蹤<lb/>
　　　<hi>樹萱録申徒有涯方外之士嘗攜一白甆瓶自陽羡遊呉中大風雪中脫衣賃舟沽酒斗餘飲</hi>
　　　<hi>畢大吐同載者惡之榜舟者逐之有涯挈瓶登岸倚欄高吟云云歌訖跳身入瓶悄然無迹</hi>
　　劉元英<lb/>
　　　元英號海蟾子<lb/>
　　題潭州壽寧觀<lb/>
醉走白雲來倒提銅尾秉引箇碧眼奴擔著獨壺癭自<lb/>
言秦世事家住葛洪井不讀黃庭經豈燒龍虎鼎獨立<lb/>
<pb n="KR4i0062_WYG_090-11a"/>
都市中不受俗人請欲攜霹靂琴去上芙蓉頂吳牛買<lb/>
十角溪田耕半頃種秫釀白醪總是仙家境醉眠松隂<lb/>
下閒過白雲嶺要去即便去直入秋霞影<lb/>
　　　<hi>湖廣總志劉元英號海蟾子初名操燕地廣陵人以明經擢第仕燕主劉守光為相一旦忽有</hi>
　　　<hi>道人來謁自稱正陽子索雞卵十枚金錢十枚以一文置几上累十卵于錢若浮圖之狀海蟾</hi>
　　　<hi>驚歎曰危哉道人曰人居榮樂之場履憂患之地其危有甚于此者復盡以其錢擘為二擲之</hi>
　　　<hi>而去海蟾由此大悟遂易服從道宋仁宗天聖九年遊歴名山所至多有遺跡一日于潭州壽</hi>
　　　<hi>寧觀題古詩十韻云云仍自寫真其傍撮襟書龜鶴齊夀四字題云廣陵閒民劉某書丹成尸</hi>
<pb n="KR4i0062_WYG_090-11b"/>
　　　<hi>解至元六年贈海蟾明悟宏道真君</hi>
　　羅道成<lb/>
　　　道成郴州人<lb/>
　　游嶽<lb/>
因思靈秀偶來遊碧玉寒堆萬疊秋直上太山髙處望<lb/>
根盤連接十餘州<lb/>
白騾代歩若奔雲閒人所至畱詩迹欲知名姓問源流<lb/>
請看郴陽山下石<lb/>
<pb n="KR4i0062_WYG_090-12a"/>
　　　<hi>古今詩話慶歴中有閒人遊嶽謁主簿郭及甫視其刺羅道成也自言郴州人問郴人言有真</hi>
　　　<hi>人得道乗白騾行石壁上迹至今存</hi>
　　黃希旦<lb/>
　　　希旦字姬仲邵武人自號支離子生于仁宗景<lb/>
　　　祐閒入道本軍九龍觀熙寧中詔住京師五福<lb/>
　　　宫又典太乙宫事年四十二解化有竹堂集<lb/>
　　謝人惠星冠<lb/>
學道多年尚屈蟠豈勝仙伯贈峩冠曉簮乍覺星攢頂<lb/>
<pb n="KR4i0062_WYG_090-12b"/>
夜戴偏宜月滿壇對鑑寧忘朋友正避時羞爲利名彈<lb/>
預思他日雲林下輕罩紗巾鶴髮寒<lb/>
　　和賈鴻舉移竹<lb/>
琳房珠館何虚寂寳砌無塵苔蘚碧仙翁倚檻靜吟哦<lb/>
郤憶篔簹拂巖石勁節虚心守嵗寒未嘗暫變風霜色<lb/>
移來迢遞不辭遠深根訝向瑤臺植漸承春意葉青青<lb/>
時惹天香烟羃羃月籠翠影尚蕭疎露被繁枝纔滴瀝<lb/>
迎風閒夜擬龍吟結實他年期鳳食非才終約老烟霞<lb/>
<pb n="KR4i0062_WYG_090-13a"/>
此際謬當親采擇寄言紅紫莫相猜彼此無情蒙化力<lb/>
逢時翦拂任他人沈去葛陂都咫尺<hi>以上竹堂集</hi>
　　歸真子<lb/>
　　呈桂州唐秀才<lb/>
袁州相見又之全不遇先生道未圓大抵有心求富貴<lb/>
到頭無分學神仙箧中靈藥宜頻施鼎裏丹砂莫妄傳<lb/>
待得角龍爲宴㑹好來黃壁臥林泉<lb/>
　　　<hi>古今詩話唐子正著作桂州人治平中赴舉至全州途中雇一僕負重擔健若飛羽雖鞭馬疾</hi>
<pb n="KR4i0062_WYG_090-13b"/>
　　　<hi>馳常去馬百歩外恐其逸去遂遣之其僕即日自全州二千七百里日午已到唐州畱書驛吏</hi>
　　　<hi>曰候桂州唐秀才至即投之唐月餘到驛驛吏出書題云呈桂州唐秀才歸真子封唯一詩云</hi>
　　　<hi>云話其狀貌乃全州僕也畱書之日乃全州所遣日也始悟其爲神仙唐後爲邕倅熙寧丙辰</hi>
　　　<hi>交趾寇邕唐遇害乃詩所謂角龍也</hi>
　　陳景元<lb/>
　　　景元字太虚自稱碧虚子建昌南城縣人神宗<lb/>
　　　朝爲右街副道籙賜號真人<lb/>
　　　<hi>宣和書譜景元毎著書什襲藏之有佳客至必發函具鉛槧出客前以求㸃定乞歸廬山詔賜</hi>
<pb n="KR4i0062_WYG_090-14a"/>
　　　<hi>白金既歸行李無他物百擔皆經史也所居以道儒醫書各為齊館而區別之四方學者從其</hi>
　　　<hi>遊則隨所類齊館相與校讐人人得盡其學而所藏號為完書未嘗與俗子將迎惟相善法雲</hi>
　　　<hi>寺釋法秀人比之廬山陸脩靜交惠逺也所役二奴一曰黃精一曰枸杞一時大臣如王安石</hi>
　　　<hi>王珪喜與之遊嘗與蔡卞論書至歐陽詢曰世皆知其體方而莫知其筆圓卞頗服膺</hi>
　　臨化作<lb/>
昔之委和今之蛻質非化非生復吾真宅<hi>宣和書譜</hi>
　　李陶真<lb/>
　　　陶真不知何許人熙豐閒游武夷好吹笛諸道<lb/>
<pb n="KR4i0062_WYG_090-14b"/>
　　　士招飲于雲房陶真皆赴而諸房笛聲一時同<lb/>
　　　發後寓修于建平之通仙巖一日畱詩别衆不<lb/>
　　　知所往<lb/>
　　絶句<lb/>
毛竹森森自翦裁試吹一曲下瑶臺當塗不遇知音聽<lb/>
䄂拂白雲歸去來<hi>崇安縣志</hi>
　　周　貫<lb/>
　　　貫膠東人熙寧元年至豫章石頭寺屍解<lb/>
<pb n="KR4i0062_WYG_090-15a"/>
　　　<hi>冷齋夜話周貫者不知何許人自號木雁子治平熙寧閒往來西山日酣飲畜一大瓢夜以為</hi>
　　　<hi>溺器工作詩詩成癖嘗宿奉新龍泉觀半夜槌門道士驚問其故曰偶得句耳因使口誦貫以</hi>
　　　<hi>手指畫吟曰彈琴傷指甲蓋席損髭鬚是夜寒甚貫以席自覆故耳</hi>
　　荅人<lb/>
八十西山作酒仙麻鞵軋斷布衣穿相逢甲子君休問<lb/>
太極光隂不計年<hi>冷齋夜話</hi>
　　題虚白觀<hi>在筠州上髙縣</hi>
出郭十餘里藍輿試初程山髙雲氣重野曠烟光輕斷<lb/>
<pb n="KR4i0062_WYG_090-15b"/>
石絡樹根敧崖澑泉聲行行款道宇一徑掌樣平仙隱<lb/>
記甘羅觀名取莊生寳藏絢金碧仙佩飛瑶瓊簷鐸自<lb/>
相語龕燈弄微明出門境界寛一笑大江横蹁躚白羽<lb/>
衣孤鶴松梢鳴<hi>瑞州府志</hi>
　　郭　行<lb/>
　　　行字思誠不知何許人舉進士不第遂學道不<lb/>
　　　食唯飲酒馬黙知鄆之項城縣行訪之一見如<lb/>
　　　舊云與祕丞同隱華山來時黙官祕丞也後行<lb/>
<pb n="KR4i0062_WYG_090-16a"/>
　　　死期年有人過華隂見行附書并詩與黙發其<lb/>
　　　墓唯杖屨而已<lb/>
　　寄馬黙祕丞<lb/>
汶上懽然喜再逢爲言相憶白蓮峯死生決定歸真性<lb/>
嵗月休交改舊容漫把文章添野録奈何官爵自天鍾<lb/>
南山記得登臨處閑郤烟雲千萬重<hi>陶朱新録</hi>
　　邢仙老<lb/>
　　詩贈晩學李君<lb/>
<pb n="KR4i0062_WYG_090-16b"/>
日轉篷窻影漸移羅浮舊隱到多時瀛洲伴侣無消息<lb/>
風撼巖前紫桂枝<lb/>
　　　<hi>玉照新志熙寧辛亥聞李侯事忘其名以供奉官為汾州管界廵檢一日捕盜入九疑山深歴</hi>
　　　<hi>巖洞遥見嶺中有青烟一㸃了然可辨村民云居常見闕樵牧皆不能到李識其處歸以告同</hi>
　　　<hi>姓李彦髙李君業文志未就嘗以養生不死為意聞之即尋烟處攀縁而上有草堂三閒一老</hi>
　　　<hi>人燕坐其中李問老人姓名言唐末人避世來此姓邢名字不必問指靣前二小池乃有竹筒</hi>
　　　<hi>作刻漏狀曰從來甲子日辰吾盡知之所不知者國姓年號耳李因告以熙寧天子姓名傳序</hi>
　　　<hi>年月仙老頷之而已數日復往因授李以内丹真訣臨别書一絶題云詩贈晩學李君</hi>
<pb n="KR4i0062_WYG_090-17a"/>
　　髙　坦<lb/>
　　畱别句容簿<lb/>
巖下相逢不忍還狂歌醉酒且盤桓仇香莫問神仙事<lb/>
天上人閒總一般<lb/>
　　　<hi>西溪叢語熙寧閒句容簿至茅山遇道人髙坦被髪跣足與簿劇談飲酒終日書一詩畱别而</hi>
　　　<hi>去</hi>
　　李斯立<lb/>
　　　斯立居舒州靈仙觀常從蘇軾游年踰八十始<lb/>
<pb n="KR4i0062_WYG_090-17b"/>
　　　卒<lb/>
　　句<lb/>
巖澑連雲凍溪梅帶雪香<hi>安慶府志</hi>
　　黃知微<lb/>
　　　知微字明道江州人元豐閒居廬山太平宫號<lb/>
　　　養正先生<lb/>
　　句<lb/>
溪雲拂地送殘雨谷鳥向人啼落花<hi>九江府志</hi>
<pb n="KR4i0062_WYG_090-18a"/>
　　王文卿<lb/>
　　　文卿麻姑山道士<lb/>
　　麻姑壇<lb/>
漉酒巾籠五岳冠嬾攜琴鶴上朝端丹房晝睡烟霞煖<lb/>
紫府夜歸星斗寒詩就幾教山鬼泣劒靈那許俗人看<lb/>
麻姑報道桑田變一曲仙棊尚未殘<hi>丹霞洞天志</hi>
　　劉跛子<lb/>
　　與客飲市橋<lb/>
<pb n="KR4i0062_WYG_090-18b"/>
遷客南湘召赴京輪蹏迎送一何榮爭如與子市橋飲<lb/>
且免人閒寵辱驚<lb/>
　　　<hi>冷齋夜話劉跛子者青州人也拄一拐毎嵗必一至洛中看花館范家園春盡即還京師為人</hi>
　　　<hi>談噱有味范家子弟多狎戲之張丞相召自荆湖時跛子與客飲市橋客聞車騎過甚盛起觀</hi>
　　　<hi>之跛子手挽其衣使起飲作詩云云予姻家許中復之内乃趙㮣參政之孫女云我十許嵗時</hi>
　　　<hi>見劉跛子來覓酒飲笑語而去計其夀百四五十許嘗館于京師新門張婆店三十年日坐相</hi>
　　　<hi>國寺東邸人無識之者</hi>
　　李伯祥<lb/>
<pb n="KR4i0062_WYG_090-19a"/>
　　　伯祥眉山矮道士見百斛明珠<lb/>
　　句<lb/>
夜過脩竹院醉打老僧門<lb/>
　　　<hi>能改齋漫録蘇黄門云東坡先生稱眉山矮道士好為詩格不能髙往往有竒句可喜也</hi>
　　三朶花<lb/>
　　絶句<lb/>
戴花三朶鎮長春誰識元中不二門醉裏自傳神似活<lb/>
終當不老看乾坤<lb/>
<pb n="KR4i0062_WYG_090-19b"/>
　　　<hi>夷堅志房州異人或云姓李氏常戴紙花三朶入市能作詩皆神仙異談自能寫真東坡常作</hi>
　　　<hi>詩詠之郡人稱三朶花先生猶記其一絶</hi>
　　徐守信<lb/>
　　　守信海陵人少孤役于天慶觀嘉祐四年天台<lb/>
　　　道士余元吉來遊示惡疾守信事之無倦忽于<lb/>
　　　溺器得丹砂餌之自是常放言笑歌日誦度人<lb/>
　　　經絶粒至數日爲人言禍福如影響發運使蔣<lb/>
　　　之竒以經中有神公受命普掃不祥之語呼曰<lb/>
<pb n="KR4i0062_WYG_090-20a"/>
　　　神公自是人以神翁目之徽宗召入言事多騐<lb/>
　　　賜號虚靜沖和先生年七十有六卒賜大中大<lb/>
　　　夫給葬用四品禮厝城東響林原弟子苗希頤<lb/>
　　　裦次其事爲語録<lb/>
　　　<hi>陸游家世舊聞元符中哲宗嘗遣密問聖嗣神翁曰吉人君子吉人者上名也于是召至都下</hi>
　　　<hi>上用太宗見陳摶故事御縧褐即便殿以賔禮接之泰州志云神翁役天慶時常持一帚供掃</hi>
　　　<hi>除後響林方洲仙源霜節亭諸處多生帚竹宛然叢篲</hi>
　　絶句<lb/>
<pb n="KR4i0062_WYG_090-20b"/>
汲汲光隂似水流隨時得過便湏休兒孫自有兒孫計<lb/>
莫與兒孫作馬牛<hi>徐神公語録</hi>
　　獻康王詩<lb/>
牡蠣灘頭一艇橫夕陽西去待潮生與君不負登臨約<lb/>
同上金鼇背上行<lb/>
　　　<hi>輟耕錄章安張善初云初宋髙宗在潛邸日泰州徐神翁能知前來事羣閹言于徽宗召至以</hi>
　　　<hi>賔禮接之一日獻詩云云及兩宫北狩匹馬南渡建炎庚戌正月三日帝航海次臨海縣之章</hi>
　　　<hi>安鎮灘淺閣舟落㠶于鎮之福濟寺前以候潮顧問左右曰此何山曰金鼇山又問此何所曰</hi>
<pb n="KR4i0062_WYG_090-21a"/>
　　　<hi>牡蠣灘因黙思神翁之詩乃徒歩登岸見此詩在寺壁間題墨若新方信其為異人也</hi>
　　陳應祥<lb/>
　　　應祥字知明西安人政和中試修文輔教科授<lb/>
　　　道至元素大夫凝神殿校籍有詩集<lb/>
　　西興晩望<lb/>
晩色催吟思江風掠斷霞亂烏投岸朩幽鷺集汀沙月<lb/>
出海門近人歸渡口斜㑹湏操舴艋隨處是天涯<hi>衢州府志</hi>
　　劉卞功<lb/>
<pb n="KR4i0062_WYG_090-21b"/>
　　　卞功字子民濵州安定人築環堵于家之後圃<lb/>
　　　不語不出者三十年徽宗聞其名召之不起賜<lb/>
　　　號髙尚先生靖康之變不知所終<lb/>
　　　<hi>賔退録子民六嵗誤觸甕碎家人更譙之神色自若曰俟釘校者來當全之復譙其妄曰人破</hi>
　　　<hi>尚可修矧甕耶語未絶釘校者至相與料理頃之如新嘗云常人以嗜欲殺身以貨財殺子孫</hi>
　　　<hi>以政事殺民以學術殺天下後世吾無是四者豈不快哉</hi>
　　荅外兄王子常問修行之術<hi>王名衣官侍郎</hi>
非道亦非律又非虚空禪獨守一畝宅惟耕已心田<hi>賔退</hi>
<pb n="KR4i0062_WYG_090-22a"/>
<hi>録</hi>
　　張景端<lb/>
　　　景端字子仁嗣漢二十九代天師大觀初贈葆<lb/>
　　　真先生<lb/>
　　題梅山<lb/>
作尉南昌日投書北闕頻忠言不悟主直節恥爲臣漢<lb/>
室多灾異吳門念隱淪掛冠忘寵辱蒙袂出埃塵虹屈<lb/>
英雄氣鷗羣自在身永懐三洞訣髙謝九江春擇地開<lb/>
<pb n="KR4i0062_WYG_090-22b"/>
仙館看雲翦壽巾元臺秋步月虚室夜凝真無夢生芳<lb/>
草畱年養大椿碧茸香不斷青鳥性偏馴太液刀圭就<lb/>
中黃道路新武夷空墜馬郁朩竟棲神絳節雖朝帝靈<lb/>
波尚濟民一名傳舊史千古事嚴禋瑞氣生仙藥清風<lb/>
付羽人壇遺金鼎像井鎖玉華津地接洪厓府溪通劒<lb/>
水濵鶴歸雲抖擻龍起石鱗皴已悟身爲患元期德有<lb/>
鄰青山不忘我今日是天親<hi>梅仙事實</hi>
　　張繼先<lb/>
<pb n="KR4i0062_WYG_090-23a"/>
　　　繼先字嘉聞嗣漢三十代天師崇寧中賜號虚<lb/>
　　　靖先生<lb/>
　　　<hi>天師世家云崇寧四年召繼先建醮内廷因密奏赤馬紅羊之兆請修德靖康丙午之變其言</hi>
　　　<hi>始騐還山題翛然亭壁曰赤帝御龍行末伏姮娥分月入深山人莫能測</hi>
　　遊洞霄<lb/>
洞霄深處日棲真仙子親曾此致身鳳闕有人來獻禮<lb/>
溪聲山色愈增新<hi>洞霄詩集</hi>
　　曹道沖<lb/>
<pb n="KR4i0062_WYG_090-23b"/>
　　　道沖南岳羽流<lb/>
　　題謝先生白雲菴<lb/>
桃源洞口武陵人跳出紅塵二十春但喜白雲深有趣<lb/>
不知青眼近來親丹砂已向坤爐伏玉汞先從坎鼎烹<lb/>
活計一張焦尾外碧壇三尺禮星辰<hi>南岳總勝集</hi>
　　王　介<lb/>
　　　介七閩羽客<lb/>
　　洞霄宫<lb/>
<pb n="KR4i0062_WYG_090-24a"/>
飄飄遼鶴去難尋野客重來歎復吟許邁林中丹竈冷<lb/>
郭文山上白雲深南陵事跡都非昔北嶺歸期直到今<lb/>
珍重玉京無限意待將功節養髙岑<hi>洞霄詩集</hi>
　　皇甫介<lb/>
　　　介無爲軍道士<lb/>
　　洞霄宫<lb/>
大滌雲深日月遲羽人曾作帝王師鼎中絳雪成千日<lb/>
巖下幽花占四時玉杖已乗鸞鶴去青山難使鬼神移<lb/>
<pb n="KR4i0062_WYG_090-24b"/>
人閒萬事惟閑好山頂誅茅待幾時<hi>洞霄詩集</hi>
　　黎師俁<lb/>
　　　師俁字道華臨川人入道學詩于謝無逸與曾<lb/>
　　　季貍裘父文慧大師惠嚴同時以詩鳴號臨川<lb/>
　　　三逸有頤菴集<lb/>
　　門外<lb/>
門外黃塵尺許深癡兒抵死競浮沈誰知一寸茅簷日<lb/>
天付閑人值萬金<hi>詩家鼎臠</hi>
<pb n="KR4i0062_WYG_090-25a"/>
　　明水寺<lb/>
寒日荒荒野外昏亂山深處訪祗園一條㵎水穿龍洞<lb/>
十里松隂蔽寺門衲子茹蔬憐鶴瘦吾儕飲酒作鯨吞<lb/>
夜闌笑語喧空闊驚起棲鴉過别村<hi>西江詩話</hi>
　　游道士<lb/>
　　　道士饒州人<lb/>
　　書假簿<lb/>
相别來來一百秋幻泡重作故人游紫泥白雪尋常事<lb/>
<pb n="KR4i0062_WYG_090-25b"/>
何苦人間話不休<lb/>
　　　<hi>今是堂手録太學禮遠齋饒州一同人遇游道士道士本里人化去已多年一日來客位相訪</hi>
　　　<hi>約同人請假歸齋假簿中有詩一絶乃道士所書也</hi>
　　葛道人<lb/>
　　句<lb/>
百囀已休鶯哺子三眠初罷柳飛花<lb/>
　　　<hi>竹坡詩話宣和中錢塘有葛道人以業屨為生一日為寺僧修屨口中作吟哦聲僧訝而問之</hi>
　　　<hi>曰今日偶得句耳</hi>
<pb n="KR4i0062_WYG_090-26a"/>
　　朩廣漠<lb/>
　　　廣漠和州道士<lb/>
　　自咏<lb/>
百萬人中隱一身深如勺水在滄溟獨醒自負賢人酒<lb/>
天闊難尋處士星照影自憐湖水碧髙吟贏得蜀山青<lb/>
城南老樹如相問不枉翻空過洞庭<lb/>
　　　<hi>費衮梁溪漫志雍孝聞蜀人崇寧間廷試對䇿力詆時政闕失駁放後雖授以右列然卒不仕</hi>
　　　<hi>浪迹山林遂遇異人得道政和末變姓名為道士入内說法徽宗謂其得林靈素之半因賜姓</hi>
<pb n="KR4i0062_WYG_090-26b"/>
　　　<hi>朩更名廣漠竟不知其為孝聞也</hi>
　　過東坡墓<lb/>
文星落處天地泣此老已亡吾道窮才力謾趨生仲達<lb/>
功名猶忌死姚崇人間便覺無清氣海外何人識古風<lb/>
平日萬篇誰愛惜六丁收拾在瑤宫<lb/>
　　　<hi>玉照新志秋浦朱去奢謂雍孝聞自海外量移池州以卒嘗有詩云官田種秫陶元亮私釜生</hi>
　　　<hi>塵范史雲至今郡人猶傳誦之孝聞没後和州道士亡其姓名冒而為孝聞走江淮間其才亦</hi>
　　　<hi>不下孝聞有弔項羽庿文云無守陵之繐帳有照夜之寒釭過東坡墓題詩云云宣和初至京</hi>
<pb n="KR4i0062_WYG_090-27a"/>
　　　<hi>師遂得幸祐陵謂其人可及林靈素之半錫姓名朩廣漠至紹興中猶寓會稽之天長觀明清</hi>
　　　<hi>尚及識之</hi>
　　羅浮黃野人<lb/>
　　歌詩<lb/>
雲來萬嶺動雲去天一色長嘯兩三聲空山秋月白<lb/>
　　　<hi>西清詩話黃野人葛仙弟子或云葛仙之𨽻稚川棲山煉丹野人隨之葛既仙去畱丹柱石閒</hi>
　　　<hi>野人自外至得一粒服之為地行仙近有人遊羅浮宿畱巖谷閒中夜見一人身無衣而紺毛</hi>
　　　<hi>覆體意必仙也乃再拜問道其人了不顧但長嘯數聲響振林朩歌詩云云</hi>
<pb n="KR4i0062_WYG_090-27b"/>
　　裴道人<lb/>
　　歌<lb/>
好酒喫三盞好花插一枝思量今古事安樂是便宜<lb/>
　　　<hi>泉州府志紹興中有人自稱江東裴道人頭帶通草花行歌于市一日于北山石嵌中端坐而</hi>
　　　<hi>逝</hi>
　　盛　曠<lb/>
　　　曠字元放武林人紹興中入道赤松觀髙宗召<lb/>
　　　見賜號至樂先生<lb/>
<pb n="KR4i0062_WYG_090-28a"/>
　　獨吟<lb/>
刋名紫簡羣魔賔扶桑暘谷奏玉晨控鶴三素輔翊宸<lb/>
敢忘南岳魏夫人<hi>金華山志</hi>
　　陳田夫<lb/>
　　　田夫字耕叟居南岳九真洞老圃菴緝南岳總<lb/>
　　　勝集隆興改元自序<lb/>
　　題朱陵洞白雲堂<lb/>
我愛瀟湘境朱陵後洞天白雲堂裏客青草渡頭眠小<lb/>
<pb n="KR4i0062_WYG_090-28b"/>
艇牽紅鯉幽池種白蓮頤真堪此地風月兩依然<hi>南岳總勝</hi>
<hi>集</hi>
　　金梁之<lb/>
　　　梁之字彦隆休寧人兩浙提刑受長子以蔭爲<lb/>
　　　奉新尉一旦若狂惑者不滿秩棄歸自是袒跣<lb/>
　　　垢汙走歙之墟落動旬月不食夜臥往往有光<lb/>
　　　樞密朱樸一見則曰是八百仙之一也直以金<lb/>
　　　丹動盪故耳晩年多食大黃棲止無常處自稱<lb/>
<pb n="KR4i0062_WYG_090-29a"/>
　　　野仙毎云我當以八月死幸毋焚我淳熙元年<lb/>
　　　八月十二日夜半起坐揮扇而逝年六十有一<lb/>
　　　葬城陽山立壇其上後有自蜀見之者爲攜家<lb/>
　　　問歸蓋尸解云<lb/>
　　　<hi>洪杏庭金野仙傳同郡士人朱南一字德修瀟灑閑逸至老不娶野仙贈詩有云寄語月溪朱</hi>
　　　<hi>逸士他年同賞水仙花野仙殁二紀南一下世士友率葬正在野仙墓後山中水仙正開其前</hi>
　　　<hi>知類如此</hi>
　　荅郡守趙師䕫<lb/>
<pb n="KR4i0062_WYG_090-29b"/>
王侯門戸嬾開顔斗酒千錢一笑閒無雪可欺青檜老<lb/>
有天難管白雲閑丹霄作客曾騎鶴紫府爲家不買山<lb/>
京口相逢又相别隻琴孤劒幾時還<lb/>
　　郡侯雪天開宴即席以填字韻索詩<lb/>
昨夜嫦娥弄玉纎也應掐月作花鈿爲嫌梅影太清瘦<lb/>
幾片飛來疎處填<hi>以上新安志</hi>
　　贈郡士張夢錫赴南宫試<lb/>
秧針刺水麥鋒齊漠漠平沙白鷺飛盡道春光已歸去<lb/>
<pb n="KR4i0062_WYG_090-30a"/>
清香猶有野薔薇<lb/>
　　　<hi>新安志夢錫下第歸授徒他邑望窗外緑秧如針白鷺飛過徘徊驚訝而籬閒紫薇正開悉如</hi>
　　　<hi>詩中所云</hi>
　　黃居萬<lb/>
　　瀑布<lb/>
龍梭織處人難見地軸舒來尺莫量定是水仙王性好<lb/>
逐時裁去補滄浪<lb/>
　　　<hi>娛書堂詩話道士黄居萬瀑布一絶亦有形容之工</hi>
<pb n="KR4i0062_WYG_090-30b"/>
　　楊介如<lb/>
　　　介如字固卿豐城人開禧閒遊邊塞畫策不售<lb/>
　　　遂隱黃冠後入閤皁山有隱居集<lb/>
　　句<lb/>
酒量春吞海詩肩夜聳山<lb/>
　　　<hi>西江詩話介如嘗主清江柏堂觀一日諸文士集觀中唱酬介如蓬鬢垢衣坐其側句至朗吟</hi>
　　　<hi>云云座皆驚服</hi>
　　章至謙<lb/>
<pb n="KR4i0062_WYG_090-31a"/>
　　　至謙號清隱道士<lb/>
　　九日和子美韻<lb/>
九日登髙眼界寛羽衣雲集盡清歡黃花滿泛淵明酒<lb/>
白髮仍簮子夏冠庭下流泉趨澗急座閒清氣逼人寒<lb/>
不湏更問明年健但向眉頭鬢角看<hi>洞霄詩集</hi>
　　陳良孫<lb/>
　　　良孫道號寢虚先生童年學道隱跡吳山事見<lb/>
　　　趙汝湜九鎖步虚詞引<lb/>
<pb n="KR4i0062_WYG_090-31b"/>
　　雪中浴冷泉示諸友<lb/>
風鼓空林雪蔽山身如鐡石不知寒塵埃豈是相隨物<lb/>
付與溪流出世閒<hi>洞霄詩集</hi>
　　許翁翁<lb/>
　　偶作<lb/>
我疑麋鹿是前身九十餘年作隱淪飄瓦御風離碧落<lb/>
虚舟隨水到紅塵無恩可報空磨劒有道欲傳難得人<lb/>
回首孤山無限好不如歸去任天真<lb/>
<pb n="KR4i0062_WYG_090-32a"/>
　　　<hi>雲麓漫鈔亳人許翁翁少𨽻軍籍以功補官遇異人棄家入襄漢山中學道乾道中來臨安爲</hi>
　　　<hi>史丞相治脾痛一鍼而愈常有詩云云</hi>
　　王思明<lb/>
　　　思明餘杭洞霄宫道士自號竹菴曾求陸放翁<lb/>
　　　爲本宫碑<lb/>
　　聞蟬<lb/>
變化南風裏超然濁得清一枝藏去穩兩翼蛻來輕呼<lb/>
吸飽珠露吟哦敭玉笙秋林如罷唱無處問虧成<hi>洞霄詩集</hi>
<pb n="KR4i0062_WYG_090-32b"/>
　　吳洞明<lb/>
　　　洞明餘杭洞霄宫道士自號芝坡<lb/>
　　和章清隱山居<lb/>
物外無寒暑從教嵗月深虚閑渾屬我寵辱不驚心貧<lb/>
樂知書味詩豪借酒吟山居何所有萬籟奏清音<hi>洞霄詩集</hi>
　　龔文煥<lb/>
　　　文煥餘杭洞霄宫道士自號菊巖<lb/>
　　山中<lb/>
<pb n="KR4i0062_WYG_090-33a"/>
白日幽情愜閑門到者稀嗜茶和月煮採藥帶雲歸春<lb/>
樹餘花落天壇獨鶴飛年華自來往慵換薜蘿衣<hi>洞霄詩集</hi>
　　貝守一<lb/>
　　　守一餘杭洞霄宫道士自號月溪<lb/>
　　冬晴晩步<lb/>
浮雲初斂夕陽斜路入江村四望賖朩厭霜濃頻脫葉<lb/>
梅嫌春小未開花翩翩過雁摩晴漢隱隱孤㠶趁落霞<lb/>
欲壯吟懐沽斗酒野田多處少人家<hi>洞霄詩集</hi>
<pb n="KR4i0062_WYG_090-33b"/>
　　朱真靜<lb/>
　　　真靜餘杭洞霄宫道士自號雪崖<lb/>
　　石室菴夜坐<lb/>
青熒寒熖弄微明燈與幽人一樣清案上黃庭渾嬾看<lb/>
時聞敗葉打窗聲<hi>洞霄詩集</hi>
　　龔大明<lb/>
　　　大明餘杭洞霄宫道士號山隱<lb/>
　　南湖<lb/>
<pb n="KR4i0062_WYG_090-34a"/>
梅霖初歇水平湖湖上青山展畫圗更著樓臺相掩映<lb/>
風流端不減西湖<hi>洞霄詩集</hi>
　　徐仲淵<lb/>
　　　仲淵大滌山凝神齋髙士<lb/>
　　清隱齋飲酒<lb/>
暖風薄雨輕烟散晴日游絲柳絮亂竹窗午夢啼鳥驚<lb/>
松軒晩飲幽人喚一壺碧酒如春濃萬斛羈愁若冰泮<lb/>
興來索筆漫題詩碧桃花下綸巾岸<hi>洞霄詩集</hi>
<pb n="KR4i0062_WYG_090-34b"/>
　　舒道紀<lb/>
　　題浩然觀<lb/>
澄心坐清境虛白生林端夜靜笑聲出月明松影寒絳<lb/>
霞封藥竈碧竇濺齋壇海樹幾回老先生棊未殘<hi>詩林萬選</hi>
　　趙元清<lb/>
　　　元清號石泉金華赤松觀道士有松花集<lb/>
　　題江湖偉觀<lb/>
鳳舞龍飛王氣蟠兩都賦在一闌干伍員不死江潮壯<lb/>
<pb n="KR4i0062_WYG_090-35a"/>
西子如生越水寒春日百花連上苑秋風落葉滿長安<lb/>
錢唐占盡東南美河洛何人著眼看<hi>金華詩粹</hi>
　　陳孟陽<lb/>
　　　孟陽閤皁山道士<lb/>
　　荅清江錢大尹問閤皁山中景<lb/>
形如閤皁對清江吳漢神仙古道場玉像靈多民受賜<lb/>
天書嵗久墨猶香絳霞密鎖靈仙館碧霧輕籠正一堂<lb/>
蒼蘚爛班雙鯉石寒泉澄湛九龍塘著衣臺上三冬暖<lb/>
<pb n="KR4i0062_WYG_090-35b"/>
鳴水亭前六月涼擣藥鳥聲喧夜榻昇天馬跡印西岡<lb/>
葛憩源深生異草凌雲峯峻染瑶光丹井雖存人杳漠<lb/>
松巢空見鶴飛翔屏糚水墨誇陶弼門斷塵埃憶孟昌<lb/>
風來松檜笙簫地春入園林錦繡鄉箇中自少紅塵到<lb/>
閑裏惟知白晝長景物敢吟成實録願憑賢宰一稱揚<lb/>
<hi>閤皁山志</hi>
　　葛長庚<lb/>
　　　長庚字白叟又號白玉蟾閩清人家瓊州入道<lb/>
<pb n="KR4i0062_WYG_090-36a"/>
　　　武夷山嘉定中詔徵赴闕館太乙宫封紫清明<lb/>
　　　道真人有海瓊集<lb/>
　　採蓮舟<lb/>
葭蒲滿蕩起晴煙總屬霜鷗雪鷺天一片紫菱分十字<lb/>
中間放過採蓮船<lb/>
　　登樓秋望<lb/>
凭徧朱䦨醉已蘇樓前眼纈望中疏漢陽草樹看來短<lb/>
淮岸漁家淡欲無薄暮鴉翻千㸃墨晴空雁草數行書<lb/>
<pb n="KR4i0062_WYG_090-36b"/>
多情庾亮吟魂遠風泛蘆花秋滿湖<lb/>
　　中秋月<hi>曰璐按西湖遊覽志作得月樓</hi>
千崖爽氣已平分萬里青天輾玉輪起向錢唐江上望<lb/>
相逢都是廣寒人<lb/>
　　題桐栢觀<lb/>
仙翁夜來扣林壑約我明朝過南岳石壇對坐話松風<lb/>
鶴唳一聲山月落<lb/>
　　午飯羅漢寺<lb/>
<pb n="KR4i0062_WYG_090-37a"/>
林閒一徑似驚蛇中有禪關隱紫霞烟鎻蒼松遮寺額<lb/>
風搖翠竹撼簷牙客來寂莫盤香穗飯罷從容瀹茗花<lb/>
到此徘徊歸去晩夕陽挂樹一聲鴉<lb/>
　　初至桐州<lb/>
夜半江風吹竹屋起挑寒燈憐影獨荒雞亂啼思轉多<lb/>
黠鼠嘯躍眠不熟舊曲聲情覺凄涼故園心眼時斷續<lb/>
何當牽犬臂蒼鷹錦㡌貂裘呼蹴踘<hi>以上海瓊集</hi>
　　黃春伯<lb/>
<pb n="KR4i0062_WYG_090-37b"/>
　　　春伯號天谷<lb/>
　　訪白玉蟾值其出題壁<hi>三言</hi>
怪訪怪怪不在茅君山來相待<lb/>
　　絶句<lb/>
半篙春水一蓑烟抱月懐中枕斗眠說與時人休笑我<lb/>
英雄回首即神仙<hi>以上劉後村詩話</hi>
　　夏元鼎<lb/>
　　　元鼎字宗禹永嘉人號雲峯散人又號西城真<lb/>
<pb n="KR4i0062_WYG_090-38a"/>
　　　人<lb/>
　　絶句<lb/>
崆峒訪道至湘湖萬巻詩書看轉愚踏破鐵鞵無覓處<lb/>
得來全不費功夫<lb/>
　　　<hi>蓬萊鼓吹附録元鼎博極羣書屢試不第應賈許二帥幕出入兵閒至上饒夜感異夢弃官入</hi>
　　　<hi>道至南岳祝融峯過赤城周真人求其指示乃大悟因題詩云云所著有隂符經講義三巻圖</hi>
　　　<hi>說一巻崔公藥鏡箋一巻今永嘉有夏仙里云</hi>
　　楊至質<lb/>
<pb n="KR4i0062_WYG_090-38b"/>
　　　至質字休文號勿齋閤皁山道士淳祐中敕賜<lb/>
　　　髙士右街鑒儀主管教門公事著有竹宫表制<lb/>
　　　太乙宫代言之文也<lb/>
　　茅山<lb/>
玉肺浮空已字山五門不鎖洞天寛紫花可餌秋尋术<lb/>
紅燄難埋夜見丹畫出一牛方水草飛來三鵠各峯巒<lb/>
仙蹤寂寞髙風逺誰爲先生指額瘢<hi>茅山志</hi>
　　李德真<lb/>
<pb n="KR4i0062_WYG_090-39a"/>
　　客崇安寄蕭小山太博<lb/>
宦清只有著書忙六館歸時客滿堂芍藥待吟班已峻<lb/>
梅花曾賦筆猶香夜瞻北斗星河近晴倚東樓嶺樹長<lb/>
别日未深情不淺雪風吹老孟襄陽<lb/>
　　武林春遊即事<lb/>
風光如此莫傷春雲樹烟花一色新杜宇不啼真解事<lb/>
帝鄉誰是肎歸人<hi>以上詩林萬選</hi>
　　王克功<lb/>
<pb n="KR4i0062_WYG_090-39b"/>
　　　克功字德成號漫翁<lb/>
　　詠柳<lb/>
春到枝枝是緑絲秋來葉葉是愁眉灞橋何限經行者<lb/>
不記尋花繫馬時<hi>全芳備祖</hi>
　　劒浦思歸<lb/>
韶華客裏一番老自歎此生行路多獨上危樓望鄉國<lb/>
闌干倚徧柰愁何<hi>詩家鼎臠</hi>
　　思友<lb/>
<pb n="KR4i0062_WYG_090-40a"/>
孤坐忽太息拂衣臨長風天髙夕月冷朩脫秋山空良<lb/>
晤匪易得好懐難再同思君不可見心逐孤飛鴻<lb/>
　　梅僊山<lb/>
芒屩支藤上翠㣲長松影裏扣柴扉石壇丹竈蒼苔冷<lb/>
天闊風髙鶴不歸<hi>以上詩林萬選</hi>
　　董嗣杲<lb/>
　　　嗣杲字明德號靜傳宋季入道孤山四聖觀改<lb/>
　　　名思學字無益有西湖百詠<lb/>
<pb n="KR4i0062_WYG_090-40b"/>
　　雨中宿洞霄<lb/>
青青九鎖山步步聽潺湲雨重精神倦雲深意緒閑禽<lb/>
聲依石樹泉澑出巖關落落仙蹤在何能見大還<hi>洞霄詩集</hi>
　　西湖百詠<hi>存十九首</hi>
　　環碧園<hi>在豐樂樓北桞洲之側㳟聖仁烈楊太后宅園</hi>
繞舎晴波聚釣仙五龍池畔柳洲前清虚不類侯家屋<lb/>
輪奐曾資母后錢三靣軒窗秋水觀四時簫鼔夕陽船<lb/>
攬將山北山南翠獨有黃昏得景全<lb/>
<pb n="KR4i0062_WYG_090-41a"/>
　　東西馬塍<hi>在澑水橋北羊角埂是也河界東西土脈宜栽花卉園人工于種接仰此為業</hi>
　　<hi>閒有園亭不過養種而塍有土神庿額扁作馬城</hi>
土塍聚落界西東業在澆畦奪化工接死作生滋夜雨<lb/>
變紅爲白借東風幾家衣食花姿異兩岸園池地勢同<lb/>
病叟扶鋤耡晩照前身莫是橐馳翁<lb/>
　　水仙廟<hi>在水月園西廟創梁大同年閒號錢唐龍君廟錢氏繼請額穹碑尚存乾道中重建</hi>
　　<hi>寳慶閒郡守别建蘇堤上乃謂舊廟有視湖邈焉牽連遷就之說梁大同時今幾傳矣</hi>
雲翹雨佩有遺仙香火寧隨世代遷廟始大同年紀著<lb/>
<pb n="KR4i0062_WYG_090-41b"/>
額頒乾化敕碑鐫鳳閑露輦荒瑤草龍溼秋衣翦玉蓮<lb/>
隄上剏新誰述記郤無門外一泓泉<lb/>
　　孤山<hi>在西湖中孤山路西建炎前多有民屋間以四菴院山背皆花圃及冢隧山之東為林和</hi>
　　<hi>靖隱廬就葬其下紹興中建延祥觀奉四聖香火獨畱和靖一墓民屋菴院悉徙山北觀東為園累</hi>
　　<hi>朝臨幸寶祐二年分地之半建西太乙宫陳朝柏在和靖墓南</hi>
縹緲蓬萊擁翠寒百年營取屋千閒黃庭殿矗烟霞老<lb/>
瀛嶼堂幽日月閑水泛花隂藏輦路牆分柳色䕶仙關<lb/>
林家梅冢陳家柏萬古流芳鎮此山<lb/>
<pb n="KR4i0062_WYG_090-42a"/>
　　西林橋<hi>在孤山西即古之西村喚渡處</hi>
水竹雲山拱畫圖因懐喚渡想東都雨餘晴蝀銜西照<lb/>
風遏春船入裏湖闌曲秖供遊子凭林閒今有野人無<lb/>
隔牆莫是神仙宅紅白梅花五百株<lb/>
　　岳鄂王墓<hi>在棲霞嶺口葬名将太師忠武卾王岳飛于此</hi>
將軍魂夢遶旌旃偃月謀成尚忍言一旦風波誰左袒<lb/>
八陵荆棘自中原更無雁帶邊頭信惟有天知地下冤<lb/>
鬱鬱棲霞霞外樹墓門不掩雀巢喧<lb/>
<pb n="KR4i0062_WYG_090-42b"/>
　　玉泉<hi>在浄空寺内齊建元中靈悟大師曇超卓菴演法于錢唐靈苑山龍君逺來聽法又為撫</hi>
　　<hi>掌出泉砌以方池畜大金魚有景定閒周棟記</hi>
南齊事蹟巳消沈曾立苔碑記古今一老出泉猶撫掌<lb/>
此僧演法欲傳心樹頭龍過家家雨池靣魚游尾尾金<lb/>
行客不湏閒照影要知澤物溥春霖<lb/>
　　西溪<hi>在靈隱寺山背居人能力其勞漁樵耕牧各遂其業楊蟠詩云為愛西溪好長憂溪水窮</hi>
　　<hi>山源春更落散入野田中</hi>
漁樵耕牧自成村就屋編籬古意存出塢野雲多曲折<lb/>
<pb n="KR4i0062_WYG_090-43a"/>
過橋溪水半清渾一逢白壁書香社幾見朱闌障墓門<lb/>
地利最饒人事簡山家還有别乾坤<lb/>
　　九里松<hi>在一字門裏舊名袁公松門唐開元閒刺史袁仁敬夾道種松錢唐呉說書九里松</hi>
　　<hi>三字掲之紹興中思陵幸天竺回易以奎扁終不稱聖意旨令金填說書重掲之至今尚存</hi>
開元刺史擅清風九里新栽夾道松屋頂自生濤浪勢<lb/>
根頭誰覓茯苓蹤行春橋掩雲千態一字門封翠幾重<lb/>
人訝金填呉說筆不知此筆遇髙宗<lb/>
　　冷泉亭<hi>在飛來峯下唐右司元藇建刺史白居易撰記按古誌靈隱澗古許由嘗飲于此盧</hi>
<pb n="KR4i0062_WYG_090-43b"/>
　　<hi>仝父詩云問山何以名靈隱山曰當年隱許由</hi>
小朶峯前玉鏡寒幾回倚杖聽潺湲箕公飲澗非凡水<lb/>
慧理呼猨是此山亭角靜依金刹古樹身涼臥石闌閑<lb/>
無因可洗人閒熱時御清風照影還<lb/>
　　香林<hi>在下天竺後塔西日月嵒左舊名香林洞又名香桂林今直扁香林</hi>
日月巖頭古翠埋綿雲深隔洞門開蒼藤隨石無根活<lb/>
靈杞何年有種栽氣凝野烟疑麝過暖薰山雨誤蜂來<lb/>
空亭誰領幽芬坐雪鶴同行損緑苔<lb/>
<pb n="KR4i0062_WYG_090-44a"/>
　　鍊丹井<hi>在下竺西廊下葛仙翁有丹在井水可以療病</hi>
稚川曾此倒靈瓢闌上銀牀壓甃腰丹氣騰空知幾轉<lb/>
神光射屋起中宵有茶可品春煎細何疾能治曉汲遥<lb/>
萬古仙蹤應不泯轆轤聲落病僧寮<lb/>
　　真珠泉<hi>在龍山寨崇政院内開運中建顯德五年院東泉湧擊聲則泉出如貫珠景祐中元</hi>
　　<hi>絳名之州家取為酒名雷峯路口張府園有泉亦同此名</hi>
泉光四散駭猨猱迸起平池㸃滴髙誰欲斗量徒積夢<lb/>
人將瓶汲肎辭勞聲隨夜雨穿疎箔名逐春風入小槽<lb/>
<pb n="KR4i0062_WYG_090-44b"/>
别有雷峯峯下圃一泓墮没在蓬蒿<lb/>
　　甘園<hi>在浄慈寺相對齋宫之西舊為甘内侍園淳祐中名湖曲園咸淳中屬謝府名新園園倚</hi>
　　<hi>雷峯有四面堂淳祐郡守所剏堂下接翠芳園船坊</hi>
内官園䆳傍齋宫楊桞隄南翠幾重四靣堂虚凌上界<lb/>
五層塔近壓中峯徑連湖水行幽草廊接風亭臥偃松<lb/>
鄰岸御舟空望幸深坊長日鎖飛龍<lb/>
　　勝景園<hi>在雷峯路口東開禧閒韓侂胄園陸放翁作南園記韓遊村荘曰惜無犬吠隨有效</hi>
　　<hi>之者韓敗園屬官名慶樂園淳祐中撥賜嗣榮王易今名</hi>
<pb n="KR4i0062_WYG_090-45a"/>
名花嫋嫋草纖纖臺榭隨幽逐勝添十樣結亭環水樹<lb/>
一碑述記臥風簷梅關橋落停<graphic n="KR1498" url="https://raw.githubusercontent.com/kanripo/KR-Gaiji/master/images/KR1498.png" mimeType="image/png"/>鑰射圃樓空失垜簾<lb/>
向日相傳誰學吠村莊畢竟出沽帘<lb/>
　　長橋<hi>在勝景園東在昔此橋跨水甚長橋亭且壯麗日填月塞皆民居矣橋西有寺南對鳳皇</hi>
　　<hi>山又有澄水閘東抵清波門湖橋此最短而長名自若</hi>
南港虚明架石梁寺樓鐘落幾斜陽相傳亭跨危基壯<lb/>
誰想橋橫古道長澄水閘荒沙草碧清波門近市塵黃<lb/>
鳳皇山在闌干外玉抹烟屏鷺一行<lb/>
<pb n="KR4i0062_WYG_090-45b"/>
　　慈雲嶺<hi>在方家峪西南嶺下為郊臺嶺頂可望江湖石上刻後唐篆字云梁單閼之嵗興建</hi>
　　<hi>龍山至涒灘之嵗開慈雲嶺至今尚存</hi>
疊疊流雲歩歩苔九霄紫氣限蓬萊後唐刻石初開路<lb/>
南宋郊天别築臺慰眼江湖空嵗月傷心陵寢墮塵埃<lb/>
桃花爭趁春風老又引遊人一度來<lb/>
　　包家山<hi>在慈雲嶺南冷水峪多桃花名桃花關關門上掲蒸霞二字拜郊臺此山之西籍田</hi>
　　<hi>園在山之南</hi>
綺霞蒸日透林梢一蔟南山尚姓包冷水峪邊苔色老<lb/>
<pb n="KR4i0062_WYG_090-46a"/>
沖雲樓下樹隂髙園鄰古道傳耕籍臺倚青城想拜郊<lb/>
欲趁桃花尋隱去關門無鑰不湏敲<lb/>
　　聚景園<hi>在清波門外阜陵致養北宫拓圃西湖之東斥浮屠之廬九曾經四朝臨幸繼以諫</hi>
　　<hi>官陳言出郊之令遂絶園今荒圯惟桞浪橋花光亭存</hi>
鑾鈴遺響輦遺蹤萬景曾經聚此中寺宇有名基址散<lb/>
君王無逸讌遊空橋昏桞浪龍舟雨亭冷花光雉扇風<lb/>
臺沼巳無春又老萬年枝上夕陽紅<hi>以上西湖百詠</hi>
　　聶碧窗<lb/>
<pb n="KR4i0062_WYG_090-46b"/>
　　　碧窗江西人京口天慶觀主嘗爲龍翔宫書記<lb/>
　　赦詔至有感<lb/>
乾坤殺氣正沈沈又聽燕臺降德音萬口盡傳新詔好<lb/>
累朝誰念舊恩深分茅列土將軍志問舎求田父老心<lb/>
麗正立班猶昨日小臣無語淚霑襟<lb/>
　　哀被畧婦<lb/>
當年結髮在深閨豈料人生有别離到底不知因色誤<lb/>
馬前猶自買胭脂<lb/>
<pb n="KR4i0062_WYG_090-47a"/>
　　詠北婦<lb/>
雙桞垂鬟别樣梳醉來馬上倩人扶江南有眼何曾見<lb/>
爭巻珠簾看固姑<hi>以上輟耕録</hi>
　　禇伯秀<lb/>
　　　伯秀號雪巘錢唐人宋末天慶觀道士以清苦<lb/>
　　　節行聞<lb/>
　　送玉海宗師還山<lb/>
湖澥天教十載閑玉經功就勝居壇驚塵天目妨龍臥<lb/>
<pb n="KR4i0062_WYG_090-47b"/>
晩嵗華陽望鶴還入詠五噫丹闕近㑹心三笑畫溪寒<lb/>
世縁歴盡仙縁熟坐斷陪真向上關<hi>茅山志</hi>
　　善棊道人<hi>以下無名道流</hi>
　　絶句<lb/>
爛柯真訣妙通神一局曾經幾度春自出洞來無敵手<lb/>
得饒人處且饒人<lb/>
　　　<hi>西溪叢語蔡州裦信縣有棊師閔秀才説嘗有道人善棊凡對局率饒人一先後死于裦信託</hi>
　　　<hi>後事于一村叟數年後叟為改葬但空棺衣衾而已</hi>
<pb n="KR4i0062_WYG_090-48a"/>
　　無名道人<lb/>
　　絶句<lb/>
偶到皇都玩月華笙歌畱我醉流霞勸君不用悲塵土<lb/>
天上人閒只一家<lb/>
　　　<hi>暌車志宣和閒元夕州西酒樓一道人來索酒痛飲初不持錢将去題詩壁閒云云乃探懐取</hi>
　　　<hi>藥拭杯成黄金以償酒直明日喧傳都下禁中聞之以金十兩易其杯去</hi>
　　無名道人<lb/>
　　絶句<lb/>
<pb n="KR4i0062_WYG_090-48b"/>
瑶峯一别杳難期消渴從教醉枕敧不信丹青能畫得<lb/>
五更燈暗月來時<lb/>
　　　侯鯖録<hi>云一道人敗道後作</hi>
　　吳山道人<lb/>
　　畱藥籃中詩<lb/>
一騎如龍送客歸銀<graphic n="KR1058" url="https://raw.githubusercontent.com/kanripo/KR-Gaiji/master/images/KR1058.png" mimeType="image/png"/>緑耳歩相隨佳人未許輕分别<lb/>
不是仙翁豈得知<lb/>
　　　<hi>閒窗括異志三山曾陟嘗館陳氏七載音信不通有道人自吳山來謂之曰子思鄉之切何不</hi>
<pb n="KR4i0062_WYG_090-49a"/>
　　　<hi>少歸陟曰水陸三千幾時得到道人翦紙為馬令合眼上馬以水噀之其疾如風祝曰汝歸毋</hi>
　　　<hi>久畱湏㬰到家門戸如舊妻令入浴易新衣陟曰我便去妻曰纔歸便去何不念父母妻子乎</hi>
　　　<hi>陟便上馬而行所騎馬足折驚寤身在書館中隨身衣皆新製者道人亦不見惟畱一藥籃中</hi>
　　　<hi>有詩云云</hi>
　　羅浮山中客<lb/>
　　題壁<lb/>
雲意不知滄海春光欲上翠微人閒一墮千劫猶愛梅<lb/>
花未歸<lb/>
<pb n="KR4i0062_WYG_090-49b"/>
　　　<hi>谷音咸淳中客有戴烏方巾著鞾往來羅浮山中見人則大笑反走三年不言姓名它日醉歸</hi>
　　　<hi>忽取煤書壁云云</hi>
　　無名髯仙<lb/>
　　絶句<lb/>
鳴梢疊葉響颼颼枕底寒聲爲客畱野鶴不來山月墮<lb/>
獨眠滋味五更秋<lb/>
　　　<hi>困學齋雜録前宋士人山行于絶壁人跡不到處見有題詩者云云少前遇髥人坐大石上意</hi>
　　　<hi>其為詩者欲前揖忽不見余謂仙人亦未能忘情者邪</hi>
<pb n="KR4i0062_WYG_090-50a"/>
　　洛浦道士<lb/>
　　　道士鳳陽人修真于鼎州蘇溪靈巖山化去<lb/>
　　絶句<lb/>
一水穿崖走碧沙崖前樛朩偃龍蛇分明便是桃源洞<lb/>
不見溪中流落花<hi>湖廣總志</hi>
　<lb/>
　<lb/>
　<lb/>
<pb n="KR4i0062_WYG_090-50b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋詩紀事巻九十<lb/>
</p>
<p>
</p>
  </div>
<div>
                <head>宋詩紀事巻九十一</head>
    <p>
<pb n="KR4i0062_WYG_091-1a"/>
欽定四庫全書<lb/>
　宋詩紀事巻九十一　　　　　錢塘厲鶚撰<lb/>
　　乾　康<lb/>
　　　乾康零陵人以詩爲齊已所稱至宋乾德中猶<lb/>
　　　存<lb/>
　　經方干舊居<lb/>
鏡湖中有月處士後無人荻笋抽髙節鱸魚躍老鱗<hi>詩話</hi>
<hi>總龜</hi>
<pb n="KR4i0062_WYG_091-1b"/>
　　賦殘雪<lb/>
六出竒花已住開郡城相次見樓臺時人莫把和泥看<lb/>
一片飛從天上來<lb/>
　　　<hi>詩話總龜乾德中左補闕王伸知永州乾康捧詩見伸覩其老醜曰豈有狀貌如此能為詩乎</hi>
　　　<hi>時積雪方消命康詠之伸驚異待以殊禮</hi>
　　延　壽<lb/>
　　　延壽字沖立號抱一子杭州人棄吏出家吳越<lb/>
　　　忠懿王延住永明寺著宗鏡録開寳八年入滅<lb/>
<pb n="KR4i0062_WYG_091-2a"/>
　　　賜號智覺禪師<lb/>
　　閒居<lb/>
閒居誰似我退跡理難過要勢危身早浮榮敗德多雨<lb/>
催蟲出穴寒逼鳥移窠野徑無人翦疎窗入薜蘿<hi>宋髙僧詩</hi>
<hi>選</hi>
　　永　牙<lb/>
　　　永牙居圭峯賜紫<lb/>
　　贈英公大師<lb/>
<pb n="KR4i0062_WYG_091-2b"/>
吾宗何事獨稱雄今昔名髙繼古風王右軍書得智永<lb/>
李陽冰篆付英公墨研天電煤疑絶硯琢端溪石欲空<lb/>
珍重真蹤千載後誰來三日看無窮<hi>英公十八體篆書碑</hi>
　　　<hi>墨池編釋夢英衡州人效十八體書尤工玉箸嘗至大梁太宗召之簾前賜紫服去游終南山</hi>
　　　<hi>師號宣義</hi>
　　正　縁<lb/>
　　句<lb/>
桞牆髙于花怒飛方可至竒哉游夏徒吐辭作雄翅<hi>送人</hi>
<pb n="KR4i0062_WYG_091-3a"/>
<hi>謁桞開</hi>　<hi>歴代吟譜</hi>
　　仲　休<lb/>
　　　仲休一作仲林越僧李文靖公以名上賜號海<lb/>
　　　慧大師有天衣十峯詠錢易爲序<lb/>
　　雲門寺<lb/>
鶴唳峯前路行行世慮消蘿交藏石竇雲破露山椒樹<lb/>
老形多怪人閑色似驕誰同訪諸謝烟草滿溪橋<hi>宋髙僧詩</hi>
<hi>選</hi>
<pb n="KR4i0062_WYG_091-3b"/>
　　贊　寧<lb/>
　　　贊寧德清髙氏子出家杭州龍興寺呉越武肅<lb/>
　　　王署爲兩浙僧綂賜號明義宋太宗召對滋福<lb/>
　　　殿詔修髙僧傳咸平初加右街僧録又著内典<lb/>
　　　集外學集至道二年示寂諡曰圓明大師<lb/>
　　寄題水月禪院<hi>在洞庭山縹緲峯下梁大同四年建山有無礙泉</hi>
參差峯岫書雲昏入望攀蘿濁浪奔震澤涌山來北岸<lb/>
華陽連洞到東門日生樹掛紅霞腳風起波搖白石根<lb/>
<pb n="KR4i0062_WYG_091-4a"/>
聞有上方僧住處橘花林下採蘭蓀<hi>吳郡志</hi>
　　居天柱山<lb/>
四野豁家庭柴門夜不扃水邊成半偈月下了殘經雖<lb/>
逐諸塵轉終歸一念醒未知斯旨者萬役盡勞形<hi>瀛奎律髓</hi>
　　福　全<lb/>
　　　福全金鄉沙門<lb/>
　　自詠<lb/>
生成盞裏水丹青巧盡工夫學不成郤笑當時陸鴻漸<lb/>
<pb n="KR4i0062_WYG_091-4b"/>
煎茶贏得好名聲<lb/>
　　　<hi>清異録沙門福全生于金鄉長于茶海能注茶幻茶成一句詩並㸃四甌共一絶句泛乎湯表</hi>
　　　<hi>小小物類唾手辦耳禮越日造門求觀湯戲自詠云云</hi>
　　法　常<lb/>
　　　法常河南釋<lb/>
　　句<lb/>
優游麴世界爛漫枕神仙<lb/>
　　　<hi>清異録河南釋法常性英爽酷嗜酒無寒暑風雨常醉醉即熟寢覺即朗吟云云</hi>
<pb n="KR4i0062_WYG_091-5a"/>
　　定　諸<lb/>
　　　定諸晉江僧曾楚公會與爲方外友有去華集<lb/>
　　詠鸚鵡<lb/>
罩向金籠好羽儀分明喉舌似君稀不湏一向隨人語<lb/>
湏信人心有是非<hi>泉州府志</hi>
　　希　晝<lb/>
　　　希晝劒南人九僧之一<lb/>
　　　<hi>歐公詩話九僧詩集今不傳當時有進士許洞俊逸士也嘗會諸僧分題出一紙約曰不得犯</hi>
<pb n="KR4i0062_WYG_091-5b"/>
　　　<hi>此一字其字乃山水風雲竹石花草雪霜星日禽鳥之類諸僧閣筆</hi>
　　　<hi>鄭樵通志藝文畧九僧選句圖一巻</hi>
　　書惠崇師房<lb/>
詩名在四方獨此寄閒房故域寒濤闊春城夜夢長禽<lb/>
聲沈遠朩花影動回廊幾爲分題客殷勤掃石牀<lb/>
　　寄題武當郡守吏隱亭<lb/>
郡亭傳吏隱閒自使君心巻幕知來客懸燈見宿禽茶<lb/>
烟逢石斷棊響入花深會逐南㠶便乘秋寄此吟<lb/>
<pb n="KR4i0062_WYG_091-6a"/>
　　畱題承旨宋侍郎林亭<lb/>
翰苑營嘉致到來山意深會茶多野客啼竹半沙禽雪<lb/>
澑懸危石棊燈射遠林言詩素非苦虚荅侍臣心<hi>以上瀛奎</hi>
<hi>律髓</hi>
　　懷廣南轉運陳學士<lb/>
極望隨南斗迢迢思欲迷春生桂嶺外人在海門西殘<lb/>
日依山盡長天向水低遥知仙館夢夜夜怯猨啼<hi>禪藻集</hi>
　　句<lb/>
<pb n="KR4i0062_WYG_091-6b"/>
天長來月正朩末度猨稀<hi>遊雁蕩</hi>曉天金馬路晩嵗石<lb/>
霜心<hi>贈句學士</hi>山日秋光短江虹晩影低<hi>寄人</hi>寄禪關<lb/>
樹老乞食塞城荒<hi>贈關上人</hi>　<hi>楊文公談苑</hi>
　　保　暹<lb/>
　　　保暹金華人九僧之二有處囊訣<lb/>
　　書杭州西湖涉公堂<lb/>
孤舟孤鶴與孤雲湖上深居自不羣髙臥可能容一榻<lb/>
青山西岸且平分<hi>宋髙僧詩選</hi>
<pb n="KR4i0062_WYG_091-7a"/>
　　早秋閒寄宇昭<lb/>
窗虚枕簟明㣲覺早涼生深院無人語長松滴雨聲詩<lb/>
來禪外得愁入靜中平遠念西林下相思合慰情<lb/>
　　秋徑<lb/>
杉竹清隂合閒行意有憑涼生初過雨靜極忽歸僧蟲<lb/>
迹穿幽穴苔痕接斷棱翻思深隱處峯頂下層層<hi>以上瀛奎</hi>
<hi>律髓</hi>　<hi>天厨禁臠云自然令人愛悅不假人言然後為貴</hi>
　　文　兆<lb/>
<pb n="KR4i0062_WYG_091-7b"/>
　　　文兆南越人九僧之三<lb/>
　　巴峽聞猨<lb/>
倚棹望雲際寥寥出峽情心如無一事愁不在三聲帶<lb/>
露諸峯迥懸空片月明何人同此聽徹曉得詩成<hi>宋髙僧詩</hi>
<hi>選</hi>
　　宿西山精舎<lb/>
西山乗興宿靜稱寂寥心一徑松杉老三更雨雪深草<lb/>
堂僧語息雲閣磬聲沈未遂長棲此雙峯曉待尋<hi>瀛奎律髓</hi>
<pb n="KR4i0062_WYG_091-8a"/>
　　行　肈<lb/>
　　　行肈天台人九僧之四<lb/>
　　泛若邪溪<lb/>
霽雨牽野情孤舟遂茲賞積水連逺空落日垂萬象岸<lb/>
迥雲獨隨山轉泉更響望望極寒源猶言放輕槳<hi>宋髙僧詩</hi>
<hi>選</hi>
　　酬贈夢真上人<lb/>
禪舎因吟往晴來坐徹宵春通三徑晩家别九江遥巢<lb/>
<pb n="KR4i0062_WYG_091-8b"/>
重禽初宿窗明葉旋飄住期應未定謝守有詩招<hi>自注青社</hi>
<hi>凌使君以詩見招</hi>
　　送文光上人西游<lb/>
髙朩墜殘葉關河入遠心嵩游忘楚夢華近識秦音塔<lb/>
古懸圖認碑荒背燒尋幾思興替事獨上㶚陵吟<hi>以上瀛奎</hi>
<hi>律髓</hi>
　　句<lb/>
定錫樵停斧窺人鳥立槎<hi>送僧</hi>江聲鼇背去㠶影斗邊<lb/>
<pb n="KR4i0062_WYG_091-9a"/>
飛<hi>送人之鄞江</hi>　<hi>楊文公談苑</hi>
　　簡　長<lb/>
　　　簡長沃洲人九僧之五<lb/>
　　　<hi>張景序云上人之詩始發于寂寞漸進于沖和盡出于清竒卒歸于雅靜</hi>
　　夜感<lb/>
無眠動歸心寒燈坐將滅長恐浮雲生奪我西窗月<hi>宋髙</hi>
<hi>僧詩選</hi>
　　送僧南歸<lb/>
<pb n="KR4i0062_WYG_091-9b"/>
漸老念鄉國先歸獨羡君呉山全接漢江樹半藏雲振<lb/>
錫林烟斷添瓶㵎月分重棲上方定孤狖雪中聞<hi>瀛奎律髓</hi>
　　送方仲荀<lb/>
行客心如何借劒爲君歌雨昏山未開花盡春無多欲<lb/>
知貧别情涕淚空滂沱<lb/>
　　晩次江陵<lb/>
楚路接江陵倦行愁問程異卿無舊識多難足離情落<lb/>
日懸秋樹寒蕪上廢城前山不可望斷續暮猨聲<hi>以上禪藻</hi>
<pb n="KR4i0062_WYG_091-10a"/>
<hi>集</hi>
　　寄雲水禪師<lb/>
千峯聳寒翠古刹凌秋雲髙人斂幽跡世事何由聞禪<lb/>
石抱蒼蘚祖衣含浄氛有時溪上步自與鳥猨羣<hi>雲門志畧</hi>
　　句<lb/>
烟壘沈寒角霜空擊怒鵰<hi>送人歸寧州</hi>　<hi>楊文公談苑</hi>
　　惟　鳯<lb/>
　　　惟鳳青城人號持正九僧之六有風雅拾翠圖<lb/>
<pb n="KR4i0062_WYG_091-10b"/>
　　　<hi>王隨序云持正大師一章一聨皆出清新發乎濬逸賦象可以披圖畫騰英可以潤金石</hi>
　　弔長禪師<lb/>
霜鐘侵漏急相弔晩悲濃海客傳遺偈林僧寫病容潄<lb/>
泉流落葉定石集鳴蛩回首雲門望殘陽下遠峯<hi>瀛奎律髓</hi>
　　句<lb/>
草檄飛燕壘降幡入漢宫<hi>邊将</hi>岸盡呉山出潮平越樹<lb/>
低<hi>送人歸天台</hi>寺近東溟日山連北固春<hi>題甘露招提</hi>家逺知琴<lb/>
在時清賣劒歸<hi>送陳處士</hi>　<hi>厯代吟譜</hi>
<pb n="KR4i0062_WYG_091-11a"/>
　　惠　崇<lb/>
　　　惠崇淮南人一作建陽人九僧之七有集<lb/>
　　　<hi>錢易序云步驟髙下去古人不遠釋子之詩可相等者不易得</hi>
　　　<hi>清波雜志崇非但能詩畫亦有名世謂惠崇小景者是也</hi>
　　書林逸人壁<lb/>
詩語動驚衆誰知慕隱淪水烟常似暝林雪乍如春薄<lb/>
酒嬾邀客好書愁借人有時行藥去忘郤戴紗巾<hi>宋髙僧詩</hi>
<hi>選</hi>
<pb n="KR4i0062_WYG_091-11b"/>
　　池上鷺分賦得明字<lb/>
雨絶方塘溢遲徊不復驚曝翎沙日暖引步島風清照<lb/>
水千尋迥棲烟一㸃明主人池上鳳見爾憶蓬瀛<lb/>
　　　<hi>湘山野録宼萊公延詩僧惠崇于池亭探<graphic n="KR0848" url="https://raw.githubusercontent.com/kanripo/KR-Gaiji/master/images/KR0848.png" mimeType="image/png"/>分題萊公得池上桞青字韻崇得池上鷺明字韻</hi>
　　　<hi>崇黙遶池徑馳心杳冥以搜之自午及晡忽以二指㸃空㣲笑曰此篇功在明字凡五押之俱</hi>
　　　<hi>不倒今方得之公曰試請口舉崇舉詩云云公笑曰吾之桞功在青字巳四押之終未愜不若</hi>
　　　<hi>且罷</hi>
　　訪楊雲卿淮上别業<lb/>
<pb n="KR4i0062_WYG_091-12a"/>
地近得頻到相攜向野亭河分岡勢斷春入燒痕青望<lb/>
久人收釣吟餘鶴振翎不愁歸路晩明月上前汀<hi>瀛奎律髓</hi>
　　自撰句圖<lb/>
河分岡勢斷春入燒痕青<hi>書楊雲卿别業</hi>隂井生秋早明河轉<lb/>
曙遲<hi>長信詞</hi>地形吞蜀盡江勢抱蠻廻<hi>送遠上人西遊</hi>嶺暮春猨<lb/>
急江寒白鳥稀<hi>江行晩泊</hi>歸禽動疎竹落果響寒塘<hi>上谷相公池上</hi>
<hi>作</hi>野人傳相鶴山吏學彈琴<hi>贈陳六少府</hi>香淺冰生井宵分<lb/>
月上軒<hi>夜坐</hi>掩門青檜老出定白髭長<hi>贈凝上人</hi>浪經蛟浦闊<lb/>
<pb n="KR4i0062_WYG_091-12b"/>
山入鬼門寒<hi>送遷客</hi>遺偈傳諸國畱真在一峯<hi>經緣公舊寺</hi>河<lb/>
冰堅渡馬塞雪密藏鵰<hi>塞上</hi>久别年顔改相逢夜話長<hi>喜長</hi>
<hi>公至</hi>多年不道姓幾日旋移家<hi>隱者</hi>鳥歸杉墮雪僧定石沈<lb/>
雲<hi>宿東林寺</hi>露寒金掌重天近玉繩低<hi>上翰林楊學士</hi>著書驚日短<lb/>
彈劒惜春深<hi>柳氏書齊</hi>探騎通番壘降兵逐漢旗<hi>上王太尉</hi>露下<lb/>
牛羊靜河明桑柘空<hi>田家秋夕</hi>林斷城隍出江分島嶼迴<hi>舟行</hi>
鎖城山月上吹角海鷗驚<hi>寄梅蘇州</hi>巻幔來風遠移牀得月<lb/>
多<hi>宿揚侍郎東亭</hi>白浪分吳國青山隔楚天<hi>送程至</hi>空潭聞鹿飲<lb/>
<pb n="KR4i0062_WYG_091-13a"/>
疎樹見僧行<hi>游隱靜寺</hi>劒佩明山雪旌旗溼海雲<hi>送錢供奉廵警</hi>曠<lb/>
野行人少長河去鳥平<hi>梅鼎臣河亭</hi>月髙山舎迥霜落石門<lb/>
深<hi>宿肈公山齋</hi>霜多秦朩迥雲盡漢山孤<hi>送盧經西歸</hi>夜閒潮動<lb/>
舸秋迥月臨城<hi>濠梁夜泊</hi>葉落風中盡蟲聲月下多<hi>崔仰秋居</hi>行<lb/>
縣山迎舸論兵雲繞旂<hi>贈裵使君</hi>繁霜衣上積殘月馬前低<lb/>
<hi>早行</hi>磬斷蟲聲出峯迴鶴影沈<hi>秋夕</hi>移家臨醜石租地得靈<lb/>
泉<hi>書韓退之屋壁</hi>秋近草蟲亂夜遥霜月低<hi>秋夕懐長公</hi>海鷗聽舜<lb/>
舞山鬼醉堯觴<hi>觀宴鄉老</hi>中食下林狖夜禪移冢狐<hi>贈素上人</hi>扇<lb/>
<pb n="KR4i0062_WYG_091-13b"/>
聲猶泛暑井氣忽生秋<hi>晩夏</hi>殘月楚山曉孤煙江廟春<hi>江行</hi>
<hi>早發</hi>梵容分古像唐語入新經<hi>宿翻經館清少卿房</hi>鶴傳滄海信僧<lb/>
和白雲詩<hi>題王太保道院</hi>寒禽棲古柳破月入㣲雲<hi>秋夕懐汪白</hi>花<lb/>
漏沈山月雲衣起海風<hi>贈白上人</hi>樓中天姥月座上杜陵人<lb/>
<hi>喜陳助至</hi>人歸岡舍迥雁過渚田遙<hi>冬日野望</hi>山色臨巴迥江流<lb/>
入漢清<hi>送人牧榮州</hi>湘雲隨雁斷楚路背人遙<hi>春申道中</hi>松風吹<lb/>
髮亂巖澑濺棊寒<hi>贈李道士</hi>境閒僧渡水雲盡鶴盤空<hi>棲霞寺</hi>
古路隨岡起秋㠶轉浦斜<hi>林逋河亭</hi>禽寒時動竹露盡忽翻<lb/>
<pb n="KR4i0062_WYG_091-14a"/>
荷<hi>楊祕監池上</hi>嵐重琴棊溼風長枕簟寒<hi>魏野山亭</hi>離磧雁衝雪<lb/>
渡河人上冰<hi>塞下</hi>夜梵通雲竇秋香滿石叢<hi>寄白閣能上人</hi>關河<lb/>
雙鬢白風雪一燈青<hi>陜西道中</hi>殺氣生龍劒威風動虎旗<hi>送防</hi>
<hi>秋楊将軍</hi>落潮鳴下岸飛雨暗中峯<hi>𤓰洲亭子</hi>月躔黄道迥春入<lb/>
紫㣲深<hi>賀劉舎人</hi>寒燈催臘盡曉角喚春歸<hi>除夜</hi>雁行沈古戍<lb/>
鵰影轉寒沙<hi>幽并道中</hi>景霽雲迴合秋生樹動搖<hi>送僧歸天台</hi>亂<lb/>
水僧頻過荒林鶴不還<hi>過陳摶田居</hi>露館濤驚枕空庭月伴<lb/>
琴<hi>宿横江館</hi>馬渡冰河闊鵰盤磧日髙<hi>維邢道中</hi>驚蟬移古柳鬬<lb/>
<pb n="KR4i0062_WYG_091-14b"/>
雀墮寒庭<hi>國清寺秋居</hi>松風傳夕磬溪霧擁春燈<hi>書平上人山房</hi>霓<lb/>
旌搖曙景鳳吹繞春雲<hi>觀南郊天仗</hi>坐石雲生袖添泉月入<lb/>
瓶<hi>贈義省上人</hi>萬國無刑治三邊不戰平<hi>昇平詞</hi>暝鶴棲金刹<lb/>
秋僧過石橋<hi>國清寺</hi>雲殘松埽石風動鶴歸松<hi>吕氏西齋</hi>風暖<lb/>
鳥巢朩日髙人灌園<hi>劉參幽居</hi>竹風驚宿鶴潭月戲春鷖<hi>楊都</hi>
<hi>官池上</hi>圭竇先知曉盆池别見天<hi>書方居士壁</hi>月露疎寒柝雲<lb/>
濤閃畫旂<hi>送陳舎人廵㣳</hi>鶴驚金刹露龍蟄玉瓶泉<hi>宿齊上人禪齋</hi>暄<lb/>
風生朩末遲景入泉心<hi>春日宼公賛池上</hi>河來天上闊雲度月<lb/>
<pb n="KR4i0062_WYG_091-15a"/>
邊輕<hi>七夕</hi>海人來相鶴山狖下彈琴<hi>贈王道士</hi>畫鷁浮秋浪金<lb/>
鐃響夕雲<hi>送孫荆州</hi>丹楓映郭迥緑嶼背江深<hi>江城晩望</hi>危澑含<lb/>
清瑟飛花㸃玉觴<hi>題王太保山亭</hi>朱旗凌雪巻畫角入雲吹<hi>送李</hi>
<hi>秦州</hi>孤雲還靜境遠籟發秋空<hi>畫上人西齋</hi>圍棊分雪石汲井<lb/>
動金沙<hi>李太博山莊</hi>井含春氣碧樓轉夕隂清<hi>宫中詞</hi>鳥暝風<lb/>
沈角天清月上旗<hi>送吳袁州</hi>斜吹鳴金錫歸雲擁石牀<hi>寄肈公</hi>
古戍生煙直平沙落日遲<hi>塞上</hi>拂石雲離帚嘗茶月入鐺<lb/>
<hi>嗣上人</hi>遠嶼迎檣出寒林帶岸迴<hi>舟行</hi>來時雲擁衲别夜月<lb/>
<pb n="KR4i0062_WYG_091-15b"/>
隨笻<hi>送延上人</hi>路橫岡燒斷風轉浦帆斜<hi>馬蠙淮亭</hi>劒靜龍歸匣<lb/>
旗閒虎繞竿<hi>上殿前戴太保</hi>品畫逢名嶽橫琴憶古賢<hi>髙諲書齋</hi>雲<lb/>
隂移漢塞石色入秦天<hi>太一山</hi>地遙羣馬小天闊一鵰平<lb/>
<hi>塞上送人</hi>江花凌霰發山澑入池深<hi>范溶園池</hi>長風躍馬路小雪<lb/>
射鵰天<hi>獵騎</hi>古朩風烟盡寒潭星斗深<hi>髙畧書院</hi>渡河風動斾<lb/>
廵部雨霑車<hi>送段工部河北轉運</hi>　<hi>青箱雜記</hi>
　　　<hi>歐陽公詩話惠崇詩多佳句有百句圖刋石于長安</hi>
　　宇　昭<lb/>
<pb n="KR4i0062_WYG_091-16a"/>
　　　宇昭江南人九僧之八<lb/>
　　塞上贈王太尉<lb/>
嫖姚立大勳萬里絶妖氛馬放降來地鵰閒戰後雲月<lb/>
侵孤壘没燒徹遠蕪分不慣爲邊客宵笳嬾欲聞<lb/>
　　幽居即事<lb/>
埽苔人迹外漸老喜深藏路僻閒行遠春晴晝睡長餘<lb/>
花畱暮蜨幽草戀殘陽盡日空林下孤禪念石霜<lb/>
　　贈魏野<lb/>
<pb n="KR4i0062_WYG_091-16b"/>
别業唯栽竹多閒亦好竒試泉尋寺遠買鶴到家遲藥<lb/>
就全離母詩髙秪教兒未能終住此共有海山期<hi>以上瀛奎</hi>
<hi>律髓</hi>
　　懷　古<lb/>
　　　懷古峩眉人九僧之九<lb/>
　　送田錫下第歸寧<lb/>
念别孤親去無成萬里歸算程芳草盡去國故人稀棧<lb/>
閣浮雲險刀州入望㣲前期有公薦莫負老萊衣<hi>宋髙僧詩</hi>
<pb n="KR4i0062_WYG_091-17a"/>
<hi>選</hi>
　　寺居寄簡長<lb/>
雪苑東山寺山深少往還紅塵無夢想白日自安閑杖<lb/>
履苔痕上香燈樹影閒何湏更飛錫歸隱沃洲山<hi>瀛奎律髓</hi>
　　句<lb/>
霧開離草迥風逆到花遲<hi>詠蜨</hi>　<hi>深雪偶談</hi>
　　清　豁<lb/>
　　　清豁泉州張氏子住漳州保福院刺史陳洪進<lb/>
<pb n="KR4i0062_WYG_091-17b"/>
　　　表奏賜號性空禪師太平興國元年示寂<lb/>
　　歸山吟寄友<lb/>
聚如浮沫散如雲聚不相將散不分入郭當時君是我<lb/>
歸山今日我非君<hi>四朝詩</hi>
　　守　端<lb/>
　　　蠅子透窗偈<lb/>
爲愛尋光紙上鑚不能透處幾多般忽然撞著來時路<lb/>
始覺平生被眼瞞<hi>禪藻集</hi>
<pb n="KR4i0062_WYG_091-18a"/>
　　遇　賢<lb/>
　　　遇賢俗姓林氏宋初長洲東禪寺僧<lb/>
　　　<hi>中吳紀聞遇賢飲酒無算且多靈異鄉人謂之林酒仙口中可容兩拳能自圖其形無毫釐不</hi>
　　　<hi>相似好賦詩亦有清婉者</hi>
　　雜詩<lb/>
金斚又聞泛玉山還報頽莫教更漏促趁取月明迴<lb/>
門前緑樹無啼鳥林下蒼苔有落花聊與東風論箇事<lb/>
十分春色屬誰家<lb/>
<pb n="KR4i0062_WYG_091-18b"/>
揚子江頭浪最深行人到此盡沈吟他時若向無波處<lb/>
還似有波時用心<hi>中吳紀聞</hi>
　　德　聰<lb/>
　　　德聰姓仰氏姑蘇人太平興國三年結廬松江<lb/>
　　　佘山有二虎爲之衞名大青小青天禧元年趺<lb/>
　　　坐而逝<lb/>
　　自題月軒<lb/>
軒前轆轤轉冰盤軒裏詩成徹骨寒多少人來看明月<lb/>
<pb n="KR4i0062_WYG_091-19a"/>
誰知倒被月明看<hi>松江府志</hi>
　　智　圓<lb/>
　　　智圓字無外錢唐人俗姓徐自號中庸子居孤<lb/>
　　　山瑪瑙院與處士林逋爲鄰友有閑居編<lb/>
　　湖居即事寄仁姪<lb/>
講退臨流獨倚笻塵埃無處寄閒蹤青山歸去心常在<lb/>
白髮生來事轉慵門徑草深梅雨歇像龕燈暗水烟濃<lb/>
相知唯有搖松客時辱音書慰病容<lb/>
<pb n="KR4i0062_WYG_091-19b"/>
　　寄棲白師<lb/>
深隱空林下清幽絶外縁雨窗封嶽信苔井濾秋泉門<lb/>
靜來沙鳥庭閑噪晩蟬凭欄獨相憶殘日下遙天<lb/>
　　贈林逋處士<lb/>
深居猨鳥共忘機荀孟才華鶴氅衣滿砌落花春病起<lb/>
一湖明月夜漁歸風搖野水青蒲短雨過閑園紫蕨肥<lb/>
塵土滿牀書萬巻元纁何日到松扉<lb/>
　　贈聞聰師<lb/>
<pb n="KR4i0062_WYG_091-20a"/>
澹然塵慮絶禪外苦風騷性覺眠雲僻名因背俗髙水<lb/>
烟蒸紙帳寒髮澀銅刀幾㝛秋江寺閒吟聽夜濤<lb/>
　　挽歌詞<lb/>
莫談生滅與無生謾把心神與物爭陶器一藏松樹下<lb/>
緑苔芳草自縱横<hi>以上閑居編</hi>
　　遵　式<lb/>
　　　遵式字知白天台葉氏子居下天竺寺著浄土<lb/>
　　　懺法金光明觀音諸本懺儀行世號慈雲懺主<lb/>
<pb n="KR4i0062_WYG_091-20b"/>
　　　天聖中滅度紹興中賜號懺主禪慧大法師有<lb/>
　　　天竺靈苑集<lb/>
　　寄劉處士<lb/>
度月阻相尋應爲苦雨吟井渾茶味失地潤屐痕深鳥<lb/>
背長湖色門閑古樹隂想君慵更甚華髮晝方簮<lb/>
　　酬蘇屯田西湖韻<lb/>
雨餘殘景照漁家漁子鳴榔徹郡衙今夜相呼好垂釣<lb/>
平湖新雨漲蒹葭<hi>以上宋高僧詩選</hi>
<pb n="KR4i0062_WYG_091-21a"/>
　　酬伉上人<lb/>
鳥外清閑極誰能更似君山光晴後見瀑響夜深聞拾<lb/>
句書幽石收茶踏亂雲江頭待無事終學棄人羣<hi>瀛奎律髓</hi>
　　用　晦<hi>王衢</hi>　<hi>李識</hi>
　　　用晦吳僧與魏野善<lb/>
　　游解城中條山聨句<hi>并引</hi>
　　　解城之南出五里抵中條山山有絶壁介立儼<lb/>
　　　若峽束縁岸泝流似有人跡琅琊王衢趙郡李<lb/>
<pb n="KR4i0062_WYG_091-21b"/>
　　　識處士魏野江東僧用晦披榛索徑深入數百<lb/>
　　　步止于泉石之涘道路未遠塵事且隔雲鳥風<lb/>
　　　物鳴動左右而山語野笑樂生盡日因相與濯<lb/>
　　　足命爲聨句詩一章凡二十句用晦書于巖壁<lb/>
　　　時淳化五年秋八月三十日<lb/>
萬仞雲根泉清冷濯我足<hi>用晦</hi>森森灑爪甲凛凜寒肌肉<lb/>
<hi>衢</hi>來初自試探坐久頻舒縮<hi>野</hi>觸開浪花白踏破苔痕<lb/>
緑<hi>衢</hi>肺腑亦澄澈形影相照燭<hi>用晦</hi>忽罷避遊魚未歸妨<lb/>
<pb n="KR4i0062_WYG_091-22a"/>
渴鹿<hi>野</hi>懼濁遠泥沙就隂憐草朩<hi>衢</hi>浸潤易調暢狎玩<lb/>
難拘束<hi>識</hi>欲伐我未能先起人何速<hi>野</hi>此會髙且閑願<lb/>
繼漁父躅<hi>用晦</hi>　<hi>鉅鹿東觀集</hi>
　　悟　清<lb/>
　　　悟清宋初河北僧<lb/>
　　句<lb/>
鳥歸花影動魚没浪痕圓<hi>青瑣髙議</hi>
　　印　粲<lb/>
<pb n="KR4i0062_WYG_091-22b"/>
　　句<lb/>
見說下朝無一事小池栽葦學僧家<hi>贈徐鼎臣常侍</hi>
<hi>歴代吟譜</hi>
　　文　喜<lb/>
　　　文喜湘南人<lb/>
　　句<lb/>
一向亂雲尋不得幾番臨水待歸來<hi>失鶴</hi>　<hi>歴代吟譜</hi>
　　守　恭<lb/>
<pb n="KR4i0062_WYG_091-23a"/>
　　句<lb/>
帀髮人來絶銜花鹿去多<hi>佛跡峯</hi>　<hi>楊文公談苑</hi>
　　智　仁<lb/>
　　　智仁<hi>一作智淳</hi>與九僧同時<lb/>
　　畱題雲門寺<lb/>
秦峯千古寺豈易得躋攀一夢幾回到片心長此閑溪<lb/>
光涵石壁秋色露松關靜室孤禪後寒鐘夜滿山<hi>宋髙僧詩</hi>
<hi>選</hi>
<pb n="KR4i0062_WYG_091-23b"/>
　　句<lb/>
寒聲病葉落曉色凍雲開<hi>溪居</hi>路遙無去伴山疊有啼猨<lb/>
<hi>僧歸天台</hi>　<hi>吟窗雜録</hi>
　　晦　幾<lb/>
　　滕王閣<lb/>
檻外長江去不回檻前楊桞後人栽當時唯有西山在<lb/>
曾見滕王歌舞來<hi>菊坡叢話</hi>
　　鑒　㣲<lb/>
<pb n="KR4i0062_WYG_091-24a"/>
　　贈翌上人<lb/>
京寺别來久髙齋近海隅引禪秋磬動照像夜燈孤愛<lb/>
水開新沼思山挂舊圖他時如結社許繼遠公無<hi>宋髙僧詩</hi>
<hi>選</hi>
　　休　復<lb/>
　　句<lb/>
日暮長安道秋深太白峯<hi>送道士西遊</hi>　<hi>楊文公談苑</hi>
　　尚　能<lb/>
<pb n="KR4i0062_WYG_091-24b"/>
　　　送簡長師陪黃史君歸江右<lb/>
相送隨旌斾離情亦萬端霜洲楓落盡水館月生寒接<lb/>
話嘗茶徧聨詩坐漏殘歸期在巖壑郡邸想畱難<hi>宋髙僧詩</hi>
<hi>選</hi>
　　句<lb/>
西風隨雁急寒桞向人疎<hi>送人</hi>關河虎符重殿閣獸樽閑<lb/>
<hi>送孫大諫知永興</hi>古寺山光裏重城海氣圍<hi>送僧歸四明</hi>泣珠泉路<lb/>
通關市種玉仙翁寄版圖　江聲鼇背雨㠶影斗邊風<lb/>
<pb n="KR4i0062_WYG_091-25a"/>
<hi>以上皇朝類苑</hi>
　　遇　臻<lb/>
　　　遇臻越州楊氏子嗣法天台韶國師<lb/>
　　秋夜坐<lb/>
秋庭肅肅風颾颾寒星列空蟾魄髙搘頤靜坐神不勞<lb/>
鳥窠無端吹布毛<hi>禪藻集</hi>
　　子　熙<lb/>
　　登京口古臺夜望<lb/>
<pb n="KR4i0062_WYG_091-25b"/>
適意江天外孤吟上古臺海門帆正泊京口雁初來露<lb/>
冷蟾輪轉河秋斗柄回故山千里隔歸思幾悠哉<hi>宋髙僧詩</hi>
<hi>選</hi>
　　用　文<lb/>
　　上慧日大師<lb/>
京寺居來久終年獨掩扉吟餘花落硯定起月生衣樹<lb/>
隱宫禽迥鐘鄰禁漏㣲朝賢盡知已休夢錦城歸<lb/>
　　旅中言懷<lb/>
<pb n="KR4i0062_WYG_091-26a"/>
舉目無相識離懷聊自傾道孤諳旅況貧甚見時情浄<lb/>
社芙蓉老荒齋蟋蟀鳴終當舊山去免更競浮名<hi>以上宋髙</hi>
<hi>僧詩選</hi>
　　居　昱<lb/>
　　　居昱錢唐郭氏子學詩于林逋<lb/>
　　句<lb/>
松聲和雨聽山色帶雲看<hi>赤城志</hi>
　　照　寂<lb/>
<pb n="KR4i0062_WYG_091-26b"/>
　　　照寂日本僧號圓通大師景德中入貢三司使<lb/>
　　　丁晉公恱之爲言姑蘇山水竒秀因畱止吳門<lb/>
　　　僧寺<lb/>
　　以黑金水瓶寄丁晉公<lb/>
提攜三五載日用不曾離曉井斟殘月春爐釋夜凘鄱<lb/>
銀難免侈萊石易成虧此器堅還實寄公應可知<hi>楊文公談</hi>
<hi>苑</hi>
　　士　可<lb/>
<pb n="KR4i0062_WYG_091-27a"/>
　　　士可天聖閒閩僧<lb/>
　　送僧<lb/>
一鉢即生涯隨縁度嵗華是山皆有寺無處不爲家笠<lb/>
重吳天雪鞵香楚地花他年訪禪室寧憚路歧賒<lb/>
　　　<hi>西清詩話此非食肉者能到也</hi>
　　法　泉<lb/>
　　　法泉隨州時氏子住建康蔣山賜號佛慧<lb/>
　　悼趙清獻<lb/>
<pb n="KR4i0062_WYG_091-27b"/>
仕也邦爲憲歸歟世作程人閒金粟去天上玉樓成慧<lb/>
劒無纖缺冰壺徹底清春風縠水路孤月照雲明<hi>春花集</hi>
　　文　瑩<lb/>
　　　文瑩字道溫錢塘僧及識蘇子美欲挽致于歐<lb/>
　　　陽公瑩辭不往老于荆州之金鑾寺有湘山野<lb/>
　　　録玉壺清話渚宫集<lb/>
　　寳積寺小雨<lb/>
老朩垂紺髮野花翻麴塵明霞送孤鶩僻路少雙鱗天<lb/>
<pb n="KR4i0062_WYG_091-28a"/>
近易得雨洞深無早春山祇認來客曾是洞中真<hi>宋髙僧詩選</hi>
　　秀　登<lb/>
　　送小白上人歸華頂<lb/>
瀑濺安禪石秋雲鎖碧層一峯如卓筆幾日策孤藤樹<lb/>
偃前朝蓋星輝下界燈超然歸此處心已契南能<lb/>
　　送貫㣲歸天台<lb/>
秋歸赤城寺幽興難相同迹與片雲合心向萬境空傾<lb/>
耳霜樹猨吹衣瀑布風後夜越溪上夢斷寒雲中<hi>以上宋髙</hi>
<pb n="KR4i0062_WYG_091-28b"/>
<hi>僧詩選</hi>
　　祕　演<lb/>
　　　祕演山東僧<lb/>
　　　<hi>歐陽公序云祕演與曼卿交最久曼卿隱于酒祕演隱于浮屠皆竒男子也曼卿稱祕演之作</hi>
　　　<hi>以為雅健有詩人之意</hi>
　　淮上<lb/>
危橋當古寺閑倚喜同僧極浦霽秋雨扁舟明夜燈風<lb/>
沈人語遠湖漲月華升萬事空凝念其如總不能<lb/>
<pb n="KR4i0062_WYG_091-29a"/>
　　書光化軍寺壁<lb/>
萬家雲樹水邊州千里秋風一錫遊晩渡無人過疎雨<lb/>
亂峯寒翠入西樓<hi>以上宋髙僧詩選</hi>
　　山中<lb/>
結茅臨水石澹寂益閑吟久雨寒蟬少空山落葉深危<lb/>
樓乗月上遠寺聽鐘尋昨得江僧信期來此息心<hi>瀛奎律髓</hi>
　　重　顯<lb/>
　　　重顯字隱之遂州李氏子居明州雪竇寺皇祐<lb/>
<pb n="KR4i0062_WYG_091-29b"/>
　　　中賜號明覺大師有瀑泉集<lb/>
　　獅子峯<hi>在廬山</hi>
踞地盤空勢未休爪牙安肎混常流天教生在千峯上<lb/>
不得雲擎也出頭<lb/>
　　　<hi>僧寳傳重顯工翰墨作為詩句追慕禪月休公嘗游廬山棲賢時諟禪師居焉簡嚴少接納顯</hi>
　　　<hi>䖃苴不合作獅子峯詩譏之</hi>
　　暮冬感懷寄瑞巖禪師<lb/>
雲水繞松檻遲遲結清淺病眼時嬾開幽情況難遣故<lb/>
<pb n="KR4i0062_WYG_091-30a"/>
人久相别飛文屢慚靦仰謝十二峯分明月如翦<lb/>
　　天竺送僧<lb/>
雪霽蓮峯頂孤禪起石牀向時機自絶異域路空長啼<lb/>
狖衝寒影歸鴻見斷行後期無定跡煙水共茫茫<lb/>
　　千里不來<lb/>
不見古君子因循又隔秋浮生多自擲好事更誰畱碧<lb/>
巘髙沈月寒雲靜鎖樓宗雷何處是白鳥下汀洲<hi>以上瀑泉</hi>
<hi>集</hi>
<pb n="KR4i0062_WYG_091-30b"/>
　　送俞居士歸蜀<lb/>
何處深棲役夢頻青城抛郤數溪雲如今老大歸難得<lb/>
秖寫情懷遠送君<hi>宋髙僧詩選</hi>
　　允　堪<lb/>
　　　允堪錢塘人辨博精通撰律宗十二部經解經<lb/>
　　　傳并法門贊序等文慶歴中賜號真悟大師<lb/>
　　句<lb/>
始生巖谷畔早有月中香<hi>九嵗荅客試小桂僧事畧</hi>　<hi>西湖髙</hi>
<pb n="KR4i0062_WYG_091-31a"/>
　　契　嵩<lb/>
　　　契嵩字仲靈藤州人姓李氏嘉祐中進輔教編<lb/>
　　　賜號明教禪師退老于杭州靈隠寺有鐔津集<lb/>
　　　<hi>林閒録嵩明教初至開先主者命掌書記笑曰我豈為汝一杯薑杏湯耶乃去之西湖坡公所</hi>
　　　<hi>云契嵩禪師多嗔人未嘗見其笑者是也</hi>
　　古意<lb/>
風吹一㸃雲散漫爲春雨灑予松栢林青蔥枝可取持<lb/>
此嵗寒操手中空楚楚幽谷無人來日暮意誰與<lb/>
<pb n="KR4i0062_WYG_091-31b"/>
　　寄月禪師<lb/>
聞道安禪處松蘿杳隔溪清猨定中發幽鳥座邊棲雲<lb/>
影朝晡别山峯遠近齊不知誰問法雪夜立江西<lb/>
　　湖上晩歸<lb/>
人閒薄遊罷歸興尋舊隱春崖行未窮夕陽看欲盡嵐<lb/>
光山際淡天影水邊近自憐幽趣真清吟更長引<lb/>
　　書南山六和寺<lb/>
青蔥玉樹接溪岑臺閣凌虚地布金行到白雲重疊處<lb/>
<pb n="KR4i0062_WYG_091-32a"/>
水聲松韻淡人心<hi>以上鐔津集</hi>
　　曇　穎<lb/>
　　　曇穎錢塘丘氏子出家龍興寺與歐陽永叔刁<lb/>
　　　景純游嘉祐四年示寂于金山龍游寺<lb/>
　　　<hi>僧寳傳師神情秀特于書無所不觀為詞章多出塵語</hi>
　　小溪<lb/>
小溪莊上掩柴扉雞犬無聲月色㣲一隻小舟臨斷岸<lb/>
趁潮來此趁潮歸<hi>宋髙僧詩選</hi>
<pb n="KR4i0062_WYG_091-32b"/>
　　惠　璉<lb/>
　　别趙莘老<lb/>
十里青山照眼一篷疎雨催詩記取江邊作别烟村梅<lb/>
子黃時<lb/>
　　舟行寒江曲港<lb/>
揚帆出浦又入浦轉盼順風還逆風蘆葉蕭蕭兩岸合<lb/>
蓼花細細一川紅鷗兼野鶩衝行棹浪挾汀沙打臥篷<lb/>
行李向來吾自決漫將晴雨問漁翁<hi>以上宋髙僧詩選</hi>
<pb n="KR4i0062_WYG_091-33a"/>
　　惟　晤<lb/>
　　　惟晤字沖晦嘗與契嵩倡和<lb/>
　　遊天竺寺<lb/>
天寒雨細日將暮泥滑難禁䇿馬還砂穴吐泉鳴決決<lb/>
竹叢歸鳥語關關聊希謝客湏穿屐莫羨支公獨買山<lb/>
方外論交情未淺願陪投老白雲閒<lb/>
　　酬東山禪師同公濟沖晦遊天竺兼呈伯周禪老<lb/>
平昔詩禪友契深更來人外事幽尋雨餘㵎壑流寒響<lb/>
<pb n="KR4i0062_WYG_091-33b"/>
嵗晏檉杉老翠隂袒跣不妨陶令醉風流多效洛生吟<lb/>
山翁解榻延清賞未放前賢勝竹林<hi>以上鐔津集附</hi>
　　有　需<lb/>
　　　有需莆田陳氏子得法于乾公部使者陳覺民<lb/>
　　　延住福州鼓山退居石門與陳聘君易偕隱焉<lb/>
　　石門歌<lb/>
吾結草菴蔡溪側四顧峯巒皆峭壁石門千仞鎖天津<lb/>
來者欲登那措足住此菴中是何縁不詩不頌亦不禪<lb/>
<pb n="KR4i0062_WYG_091-34a"/>
飢來苦菜和根煮疊石爲牀困即眠日照諸峯隂羃羃<lb/>
負暄孤坐情何適馴伏珍禽趁不飛猨猱捫我衣中蝨<lb/>
閑搘痩笻六七尺山行野步扶危力披雲入草不辭勞<lb/>
逢人打破修行窟或停松或坐石靜聽溪泉潄鳴玉源<lb/>
深洞邃來不休聲聲奏盡無生曲雜羽流商誰辨的五<lb/>
音六律徒敲擊有時乗興上髙峯大笑狂歌天地窄<hi>補續</hi>
<hi>髙僧傳</hi>
　　寄陳聘君<lb/>
<pb n="KR4i0062_WYG_091-34b"/>
拂石跏趺樹影寛定回霜月照人寒此時況味誰知得<lb/>
寫與秋藤居士看<hi>興化府志</hi>
　　䛒　元<lb/>
　　　䛒元字無䛒嘗與契嵩倡和<lb/>
　　次韻奉酬仲靈嵗暮還西塢見寄<lb/>
野步溪流靜源深興未歸晩禽棲雪竹殘霰灑禪衣放<lb/>
意天涯遠狂吟人跡稀詩成寄我侣清氣動禪扉<hi>鏵津集附</hi>
　　法　輝<lb/>
<pb n="KR4i0062_WYG_091-35a"/>
　　　法輝晉江廣福院僧禪餘以詩自娯與吕縉叔<lb/>
　　　石聲叔陳原道爲同社<lb/>
　　題憲師壁<lb/>
遠浸溪光碧寒生松檜隂漁舟驚暮雨髙吹入秋林<hi>泉州</hi>
<hi>府志</hi>
　　懷　璉<lb/>
　　　懷璉漳州陳氏子住明州育王山仁宗賜號大<lb/>
　　　覺禪師住持東京淨因院治平中還山<lb/>
<pb n="KR4i0062_WYG_091-35b"/>
　　　<hi>林閒録仁宗皇帝與大覺禪師為法喜游和宸翰詞句甚多然皆蹤跡上語初不敢出新竒宏</hi>
　　　<hi>妙之言至觀平日所作則驚絶之句甚夥</hi>
　　上仁宗皇帝乞還山<lb/>
千蔟雲山萬壑流閑身歸老此峯頭殷勤願祝如天壽<lb/>
一炷清香滿石樓<lb/>
　　　<hi>冷齋夜話大覺璉禪師學外工詩舒王少與遊嘗以其詩示歐公曰此道人作肝臟饅頭也舒</hi>
　　　<hi>王不悟其意歐公曰是中無一㸃菜氣璉䝉仁廟賞識畱住東京浄因禪院甚久嘗作偈乞還</hi>
　　　<hi>山云云</hi>
<pb n="KR4i0062_WYG_091-36a"/>
　　擇　璘<lb/>
　　　擇璘剡中寳積寺僧<lb/>
　　寄禮法師<lb/>
寺枕滄溟上門長掩寂寥定回花漏斷講徹獸烟消入<lb/>
檻泉聲細當軒岳色遙何時重㑹席南望路迢迢<hi>宋髙僧詩</hi>
<hi>選</hi>
　　詠杜鵑花<lb/>
蠶老麥黃三月天青山處處有啼鵑斷崖幾樹深如血<lb/>
<pb n="KR4i0062_WYG_091-36b"/>
照水晴花曖欲然三歎鶴林成夢寐前生閬苑覓神仙<lb/>
小山拄頰愁無奈又怕聲聲聒夜眠<hi>剡録</hi>
　　無　夢<lb/>
　　　無夢鄂州僧<lb/>
　　書朩牌詩<lb/>
身爲車兮心爲軾車動軾隨無計息交梨火棗是誰無<lb/>
自是不除荆與棘<lb/>
身爲客兮心爲主主人平和客安堵若還主客不安寧<lb/>
<pb n="KR4i0062_WYG_091-37a"/>
精神管定辭君去<lb/>
　　　<hi>墨客揮犀無夢多化府畿村落閒手持朩牌一靣正書詩二首云云</hi>
　　善　暹<lb/>
　　　喜暹臨江軍人初參雪竇顯曾居座下後住開<lb/>
　　　先寺<lb/>
　　辭顯禪師題壁<lb/>
不是無心繼祖燈道慚未廁嶺南能三更月下離巖竇<lb/>
眷眷無言戀碧層<hi>補續髙僧傳</hi>
<pb n="KR4i0062_WYG_091-37b"/>
　　寳　黁<lb/>
　　　寳黁光黃閒狂僧年百三十嵗死于熙寧十年<lb/>
　　　既死人有見之者<lb/>
　　題逆旅壁<lb/>
滿院秋光濃欲滴老僧倚杖青松側只怪髙聲問不應<lb/>
嗔余踏破蒼苔色<hi>苕溪漁隱叢話</hi>
　　惟　政<lb/>
　　　惟政餘杭僧有錦溪集<lb/>
<pb n="KR4i0062_WYG_091-38a"/>
　　　<hi>補續髙僧傳政禪師住功臣山標致甚髙蒋侍郎堂守錢塘與師為方外友冬不擁爐以荻花</hi>
　　　<hi>作毬納足于中客至共之好翫月盤膝大盆中浮于水上自旋其盤吟笑達旦率以為常出入</hi>
　　　<hi>常跨一黄牛世稱為政黄牛</hi>
　　山中作<lb/>
橋上山萬重橋下水千里惟有白鷺鷥見我常來此<hi>林閒録</hi>
　　辭侍郎蒋公讌客見招<lb/>
昨日曾將今日期出門倚杖又思惟爲僧只合居巖谷<lb/>
國士筵中甚不宜<lb/>
<pb n="KR4i0062_WYG_091-38b"/>
　　自題像<lb/>
貌古形疎倚杖藜分明畫出湏菩提解空不許離聲色<lb/>
似聽孤猨月下啼<hi>以上西湖髙僧事畧</hi>
　　香林洞<lb/>
香林接幽洞香乳無時滴日暮白雲歸攀之不可得<hi>宋髙</hi>
<hi>僧詩選</hi>
　　則　之<lb/>
　　　則之字彞老外岡楊氏子學詩于西湖順老學<lb/>
<pb n="KR4i0062_WYG_091-39a"/>
　　　禪于大覺璉禪師有禪外集<lb/>
　　早梅<lb/>
數萼初含雪孤清畫本難有香終是别雖痩亦勝寒横<lb/>
笛和愁聽斜枝倚病看朔風如解意容易莫吹殘<lb/>
　　雪霽觀梅<lb/>
荒園晩景歛寒烟數朶清新破雪邊幽豔有誰能畫得<lb/>
冷香無主賴詩傳看來最畏前村笛折去休逢野渡船<lb/>
向晩十分終更好靜兼江月淡娟娟<hi>以上中吳紀聞</hi>
<pb n="KR4i0062_WYG_091-39b"/>
　　繼　儒<lb/>
　　貽顯宗上人<lb/>
僧閑師更閑危坐雪堂寒白日門常掩紅塵事不干吟<lb/>
終燈燼落講罷印香殘仍欲添佳致栽松近藥闌<lb/>
　　　<hi>李蓘黄谷䜈談云沁水縣榼山寺中宋石刻九僧詩人各一首不盡佳不録此刻在治平二年</hi>
　　　<hi>十二月望日</hi>
　　思　雅<lb/>
　　送王山人歸千峯<lb/>
<pb n="KR4i0062_WYG_091-40a"/>
舊居千萬岑歸去獨攜琴物外情難遏雲中路再尋花<lb/>
繁溪圃合桞暗野橋深想到垂綸處和苔掃竹隂<hi>黄谷䜈談</hi>
　　惠　渙<lb/>
　　送王山人歸隱<lb/>
山人惟委命豈戀世塵閒干禄不得志移家住遠山醉<lb/>
眠溪石靜吟倚草堂閑到想無餘事林僧日往還<hi>黄谷䜈談</hi>
　　靈　澄<lb/>
　　山居<lb/>
<pb n="KR4i0062_WYG_091-40b"/>
因僧問我西來意我話山居不記年草履秖栽三箇耳<lb/>
麻衣曾補兩番肩東菴毎見西菴雪下㵎常流上㵎泉<lb/>
半夜白雲消散後一輪明月到牀前<hi>春花集</hi>
　　顯　忠<lb/>
　　　顯忠贊寕弟子<lb/>
　　白雲莊<lb/>
門外仙莊近翠岑杖藜時得去幽尋牛羊數㸃烟雲遠<lb/>
雞犬一聲桑柘深髙下閑田如布局東西流水若鳴琴<lb/>
<pb n="KR4i0062_WYG_091-41a"/>
更聽野老譚農事忘却人閒萬種心<hi>宋髙僧詩選</hi>
　　閒居<lb/>
竹裏編茅倚石根竹莖疎處見前村閒眠盡日無人到<lb/>
自有清風爲掃門<hi>詩人玉屑</hi>
　　隱岳洞<hi>在新昌縣石城山</hi>
融結自何時曾爲幾陵谷不見昔賢蹤空遺此巖腹一<lb/>
徑斷烟榛千岑老雲朩尋常人更稀虎豹暗棲宿<hi>紹興府志</hi>
　　清　晦<lb/>
<pb n="KR4i0062_WYG_091-41b"/>
　　登閣<lb/>
小閣稱幽隱登臨眺晩晴暮雲埋落日寒樹夾孤城鳥<lb/>
道穿山色人烟隔水聲自憐疎散意多不計浮名<hi>宋髙僧詩</hi>
<hi>選</hi>
　　祖　心<lb/>
　　　祖心號晦堂南雄始興郭氏子少爲書生出家<lb/>
　　　參黃檗南公繼其法席住隆興府黃龍寺元符<lb/>
　　　三年示寂賜號寳覺<lb/>
<pb n="KR4i0062_WYG_091-42a"/>
　　　<hi>客齊詩話黃龍心禪師初謁雲峯恱公畱三年往依黄檗南公無所得試閱傳燈至僧問多福</hi>
　　　<hi>曰如何是多福一叢竹曰一莖兩莖斜三莖四莖曲頓覺有省旋游京師南還廬山</hi>
　　退黃龍院作<lb/>
不住唐朝寺閑爲宋地僧生涯三事衲故舊一枝藤乞<lb/>
食隨縁過逢山任意登相逢莫相笑不是嶺南能<lb/>
　　　<hi>許彦周詩話深靜平實道眼所了非世閒文士詩僧所能髣髴</hi>
　　元　淨<lb/>
　　　元淨字無象於潛徐氏子住持杭州上下二天<lb/>
<pb n="KR4i0062_WYG_091-42b"/>
　　　竺賜紫衣及辨才號學徒踰萬人趙閲道蘇子<lb/>
　　　瞻秦少游皆與倡酬退居龍井聖壽院<lb/>
　　次韻參寥懷秦少游學士<lb/>
巖棲朩食已皤然交舊何人慰眼前素與晝公心印合<lb/>
每思秦子意珠圓當年步月來幽谷拄杖穿雲冒夕烟<lb/>
臺閣山林本無異故應文字未離禪<lb/>
　　　<hi>風月堂詩話東坡題後云辨才作此詩時年八十一矣平生不學作詩如風吹水自成文理而</hi>
　　　<hi>參寥與吾輩詩乃如巧人織繡耳</hi>
<pb n="KR4i0062_WYG_091-43a"/>
　　文　彧<lb/>
　　　文彧號文寳大師有詩格<lb/>
　　句<lb/>
十年弓劒爲誰苦萬里山河不自由<hi>題項羽廟吟譜</hi>　<hi>歴代</hi>
　　惠　隆<lb/>
　　　惠隆有靈溪集<lb/>
　　句<lb/>
繞砌淺莎鳴促織斷檐殘雨挂遊絲<hi>題廢宅譜</hi>　<hi>歴代吟</hi>
<pb n="KR4i0062_WYG_091-43b"/>
　　宗　美<lb/>
　　　宗美有晉江集<lb/>
　　題延福寺<lb/>
倚檻寒松偃連雲一徑橫就中圖不得窗外入江聲<lb/>
　　自題詩集<lb/>
新集芻蕘六百篇冥搜疑到不還天多慙未得騷人旨<lb/>
虛役身心五十年<lb/>
　　句<lb/>
<pb n="KR4i0062_WYG_091-44a"/>
浣紗舊曲何人笛一一隨風到客舟<hi>泊吳江代吟譜</hi>　<hi>以上歴</hi>
　　維　琳<lb/>
　　　維琳武康沈氏子好學能詩熙寧中東坡居士<lb/>
　　　倅杭請住徑山宣和元年崇右道教詔僧爲德<lb/>
　　　士皆頂冠師聚徒說偈而逝<lb/>
　　　<hi>東坡志林徑山長老維琳行峻而通文麗而清</hi>
　　問東坡疾<lb/>
扁舟駕蘭陵目換舊風物君家有天人雌雄維摩詰我<lb/>
<pb n="KR4i0062_WYG_091-44b"/>
口吞文殊千里來問疾若以偈相荅露柱皆笑出<hi>雲麓漫抄</hi>
　　題松<lb/>
大夫去作棟梁材無復清隂䕶緑苔只恐夜深明月下<lb/>
誤他千里鶴飛來<lb/>
　　　<hi>補續髙僧傳師居銅山院有松合抱縣大夫将取以治廨師知之命削皮題詩其上尉至讀其</hi>
　　　<hi>詩乃止</hi>
　　省　回<lb/>
　　　省回住南嶽雙峯寺<lb/>
<pb n="KR4i0062_WYG_091-45a"/>
　　辭衆偈<lb/>
九十二光隂分明對衆說遠洞散寒雲幽窗度殘月<lb/>
　　　<hi>五燈㑹元師於元豐六年九月十七日坐逝茶毘齒頂不壊上有五色異光</hi>
　　重　喜<lb/>
　　　重喜熙寧中㑹稽人少以捕魚爲生日誦觀世<lb/>
　　　音菩薩不少休舊不識字輒能書又能作偈頌<lb/>
　　絶句<lb/>
地爐無火一囊空雪似揚花落嵗窮乞得苧麻縫破衲<lb/>
<pb n="KR4i0062_WYG_091-45b"/>
不知身在寂寥中<hi>竹坡詩話</hi>
　　句<lb/>
行到寺中寺坐觀山外山<hi>遊蕺山上方院程守公闢索詩  老學菴筆記</hi>
　　曇　秀<lb/>
　　山光寺<lb/>
扁舟乗興到山光古寺臨流勝氣藏慙媿南風知我意<lb/>
吹將草朩作天香<lb/>
　　　<hi>東坡題䟦子在廣陵與晁无咎曇秀道人同舟送客山光寺客去予醉臥舟中曇秀作詩</hi>
<pb n="KR4i0062_WYG_091-46a"/>
　　靚禪師<lb/>
　　題巨商壁<lb/>
去年巢穴畫梁邊春暖雙雙遶檻前莫訝主人簾不巻<lb/>
恐銜泥土汚花甎<hi>冷齋夜話</hi>
　　絶句<lb/>
春天一夜雨霶𩃱添得溪流意氣多剛把山僧推倒郤<lb/>
不知到海後如何<lb/>
　　　<hi>冷齋夜話靚禪師有道老宿也主筠之三峯嘗赴供民家渡溪漲靚重為溪流所䧟童子掖至</hi>
<pb n="KR4i0062_WYG_091-46b"/>
　　　<hi>岸坐沙石閒垂頭如雨中鶴忽指溪作詩云云後住汝州香山無疾而化</hi>
　　日　益<lb/>
　　　日益保寧勇禪師法嗣<lb/>
　　偶作<lb/>
金谷春光長滿眼紅藥花梢香爛漫昨夜西風一陣寒<lb/>
徧地殘芳落何限王孫醉倒不知歸猶向闌邊索金盞<lb/>
<hi>禪藻集</hi>
　　可　遵<lb/>
<pb n="KR4i0062_WYG_091-47a"/>
　　　可遵福州僧<lb/>
　　佛印元公自京師還過金陵作詩贈之<lb/>
上國歸來路幾千渾身猶帶御爐烟鳳皇山下敲篷詠<lb/>
驚起山翁白晝眠<lb/>
　　題湯泉<lb/>
禪庭誰作石龍頭龍口湯泉沸不休直待衆生塵垢盡<lb/>
我方清冷混常流<hi>以上冷齋夜話</hi>
　　道　潛<lb/>
<pb n="KR4i0062_WYG_091-47b"/>
　　　道潛字參寥於潛何氏子與秦觀蘇軾遊軾守<lb/>
　　　杭卜智果精舍居之軾南遷坐詩語刺譏得罪<lb/>
　　　返初服建中靖國初詔復祝髮崇寧末歸老江<lb/>
　　　湖嘗賜號妙總大師有集<lb/>
　　　<hi>東坡詩話僕在黄州參寥自武陵來訪館之東坡一日夢參寥誦新詩覺而記兩句云寒食清</hi>
　　　<hi>明都過了石泉槐火一時新後七年出守錢塘而參寥始卜居湖上智果院院有泉出石縫間</hi>
　　　<hi>甘冷宜茶寒食之明日僕與客泛舟自孤山來謁參寥汲泉鑚火烹黄檗茶忽悟所夢詩兆于</hi>
　　　<hi>七年之前衆客驚歎知傳記所載蓋不妄也羅墨莊漫録吕溫卿為浙漕屢起大獄復欲網</hi>
<pb n="KR4i0062_WYG_091-48a"/>
　　　<hi>參寥參寥本名曇潛東坡改之曰道潛吕索牒勘驗竟坐刑還俗編管兖州</hi>
　　經臨平作<lb/>
風蒲獵獵弄輕柔欲立蜻蜓不自由五月臨平山下路<lb/>
藕花無數滿汀洲<lb/>
　　　<hi>續骩骳說參寥子常在臨平道中賦詩云云東坡一見而刻諸石宗婦曹夫人善丹青作臨平</hi>
　　　<hi>藕花圖人爭傳寫</hi>
　　東園<lb/>
曲渚回塘孰與期杖藜終日自忘機隔林彷彿聞機杼<lb/>
<pb n="KR4i0062_WYG_091-48b"/>
知有人家在水西<lb/>
　　　<hi>冷齋夜話道潛性褊憎凡子如讐作詩追法淵明其語有逼真處曰數聲柔櫓蒼茫外何處江</hi>
　　　<hi>村人夜歸又曰隔林彷彿聞機杼知有人家在翠㣲時從東坡在黄州士大夫以書抵坡曰聞</hi>
　　　<hi>日與詩僧相從豈非隔林彷彿聞機杼者乎真東山勝游也坡以書示潛誦前句曰此吾師七</hi>
　　　<hi>字詩號</hi>
　　秋江<lb/>
赤葉楓林落酒旗白沙洲渚夕陽㣲數聲柔櫓蒼茫外<lb/>
何處江村人夜歸<lb/>
<pb n="KR4i0062_WYG_091-49a"/>
　　余初入智果院蘇翰林率賔客相送者十六人各<lb/>
　　賦詩一章用圓覺經云以大圓覺爲我伽藍身心<lb/>
　　安居平等性智爲韻得以字<lb/>
泰山屹天下四海同仰止我公命世英突兀等于是胷<lb/>
中廓秋漢皎絶㣲雲滓當年事危言軒冕如脱屣正貴<lb/>
知我希寧慚不吾以風雲果再符六翮排空起一昨厭<lb/>
承明抗章求迤邐餘杭古雄藩比屋富生齒立談政可<lb/>
成興不負山水雍容敦末契訪我頑且鄙大斾輝松門<lb/>
<pb n="KR4i0062_WYG_091-49b"/>
禽猨亦驚喜森森門下士左右粲珠履使君道德安圭<lb/>
角非所恃輭語如春風薰然著桃李今朝真勝事千載<lb/>
足遺美安得筆如椽磨崖爲公紀<lb/>
　　卜居智果荅方外<lb/>
青燈殘篆夜寥寥門外秋風振葦蕭慚媿髙人能見憶<lb/>
爲予西望立溪橋<lb/>
　　湖上<lb/>
去嵗春風上苑行爛窺紅紫厭平生而今眼底無姚魏<lb/>
<pb n="KR4i0062_WYG_091-50a"/>
浪蘂浮花嬾問名<lb/>
城隈野水緑逶迤裊裊輕舟掠岸過欲採芸蘭無覓處<lb/>
野花汀草占春多<lb/>
　　　<hi>風月堂詩話東坡南遷參寥居西湖智果院交遊無復囊時之盛作湖上絶句云云詩既出遂</hi>
　　　<hi>有返初服之禍建中靖國閒曽子開明其非辜始還故服</hi>
　　口占絶句<lb/>
寄語東山窈窕娘好將幽夢惱襄王禪心巳作霑泥絮<lb/>
不逐春風上下狂<lb/>
<pb n="KR4i0062_WYG_091-50b"/>
　　　<hi>侯鯖録東坡在徐州參寥自錢塘訪之坡席上令一妓戲求詩口占云云一座大驚自是名聞</hi>
　　　<hi>海内</hi>
　　夏日龍井書事<lb/>
雨過千巖爽氣新孤懷入夜與誰鄰風蟬故故頻移樹<lb/>
山月時時自近人禮樂汝其攻我短形骸吾已付天真<lb/>
露華漸冷飛蟁息窗裏吟燈亦可親<lb/>
自憐多病畏炎曦長夏投蹤此最宜青石白沙含淺瀨<lb/>
碧梧蒼竹聒涼颸雲中雞犬聽難辨谷口漁樵問不知<lb/>
<pb n="KR4i0062_WYG_091-51a"/>
斑杖芒鞵隨步遠歸來烟火認茅茨<hi>以上參寥集</hi>
　　題東坡墨竹贈官妓<lb/>
小鳳團牋已自竒謫仙重掃嵗寒枝梢頭餘墨猶含潤<lb/>
恰似梳風洗雨時<lb/>
　　　<hi>風月堂詩話坡在餘杭㑹客以彩牋作墨竹贈官妓且令索詩于參寥參寥援筆立就</hi>
　　仲　殊<lb/>
　　　仲殊字師利俗姓張氏名揮安州進士因事出<lb/>
　　　家住蘇州承天寺杭州吳山寳月寺有寳月集<lb/>
<pb n="KR4i0062_WYG_091-51b"/>
　　　<hi>東坡志林蘇州仲殊師利長老能文善詩及歌詞皆操筆立就予曰此僧胷中無一毫髮事故</hi>
　　　<hi>與之游聞殊中吳紀</hi>　<hi>為士人嘗與鄉薦其妻以藥毒</hi>
　　　<hi>之遂棄家為僧工于長短句東坡先生與之往來甚厚時時食蜜解其藥人號蜜殊喜作豔詞</hi>
　　　<hi>孚草堂嘗以詩箴之竟莫能改一日造郡中接坐之閒見庭下一婦人投牒立于雨中守命殊</hi>
　　　<hi>詠之口就一詞云濃潤侵衣暗香飄砌雨中花色添憔悴鳳鞵濕透立多時不言不語厭厭地</hi>
　　　<hi>眉上新訴薄情</hi>　<hi>手中文字因何不倩鱗鴻寄想伊只官中誰管閑公事後殊自經于枇杷</hi>
　　　<hi>下輕薄子更之曰枇杷樹下立多時不言不語厭厭地</hi>
　　潤州<lb/>
<pb n="KR4i0062_WYG_091-52a"/>
北固樓前一笛風斷雲飛出建章宫江南二月多芳草<lb/>
春在濛濛細雨中<lb/>
　　題李伯時支遁相馬圖<lb/>
月窟精神不受羈白雲野老太支離當時若也無人識<lb/>
駿骨靈心各自知<hi>以上侯鯖録</hi>
　　訪方子通<lb/>
多年不見玉川翁今日相逢小榭東依舊清涼無長物<lb/>
只餘松檜養秋風<hi>中吳紀聞</hi>
<pb n="KR4i0062_WYG_091-52b"/>
　　黃左丞席上作<lb/>
瑞麟香暖玉芙蓉畫蠟凝輝到曉紅數㸃漏移衙仗北<lb/>
一番雨滴甲樓東夢游黃閣鸞巢外身臥彤幃虎帳中<lb/>
報道譙門初日上起來簾幙杏花風<lb/>
　　　<hi>能改齋漫録黃左丞安中守平江日㑹客仲殊亦與焉以疲倦先起熟寐于黃堂中及覺日已</hi>
　　　<hi>曈曨矣黄因罰作此詩始放去瑞麟香安中家所造也</hi>
　　京口懷古<lb/>
一昨丹陽王氣銷盡将豪侈謝塵囂衣冠不復宗唐代<lb/>
<pb n="KR4i0062_WYG_091-53a"/>
父老猶能道晉朝萬嵗樓邊誰唱月千秋橋上自吹簫<lb/>
青山不與興亡事只共垂楊伴海潮<hi>方輿勝覽</hi>
　　慎長老<lb/>
　　　慎長老廬山圓通寺僧<lb/>
　　和東坡詩韻<lb/>
東軒長老未相逢巳見黃州一信通何必揚眉資目擊<lb/>
湏知千里事同風<lb/>
　　　<hi>蘇文忠公集云子由在筠作東軒記或戲之為東軒長老其壻曹煥往筠余作一絶句送曹以</hi>
<pb n="KR4i0062_WYG_091-53b"/>
　　　<hi>戲子由曹過廬山出以示圓通慎長老慎欣然亦作一絶送客出門歸入室趺坐化去</hi>
　　清　順<lb/>
　　　清順字怡然杭州西湖北山僧王荆公愛其詩<lb/>
　　　東坡晩年亦與之唱酬<lb/>
　　題西湖僧舎壁<lb/>
竹暗不通日泉聲落如雨春風自有期桃李亂深塢<lb/>
　　　<hi>竹坡詩話東坡遊西湖于僧舎壁聞見小詩問誰所作或告以錢塘僧清順即日求得之一見</hi>
　　　<hi>甚喜而順之名出矣余畱錢塘七八年有誦順詩者往往不逮前篇政以所見之未多耳然使</hi>
<pb n="KR4i0062_WYG_091-54a"/>
　　　<hi>止于此亦可傳也</hi>
　　十竹軒<lb/>
城中寸土如寸金幽軒種竹只十箇春風慎勿長兒孫<lb/>
穿我階前緑苔破<lb/>
　　北山垂雲菴<lb/>
久從林下遊頗識林下趣縱然緑隂繁不礙清風度閑<lb/>
于石上眠落葉不知數一鳥忽飛來啼破幽絶處<hi>以上詩人</hi>
<hi>玉屑</hi>
<pb n="KR4i0062_WYG_091-54b"/>
　　宿天竺<lb/>
昔人不可見行路多長松空遺煉丹處井榦緑苔封月<lb/>
明還獨宿白雲下踈鐘夜半桂子落不知自何峯<hi>宋髙僧詩</hi>
<hi>選</hi>
　　書景舒菴壁<lb/>
大布君能著始知蠶口非冢閒容一榻身外但三衣䕶<lb/>
戒避生草淨心觀落暉寂寥能自守今世固應稀<hi>瀛奎律髓</hi>
　　守　詮<lb/>
<pb n="KR4i0062_WYG_091-55a"/>
　　　守詮一作惠詮杭州梵天寺僧<lb/>
　　題梵天寺<lb/>
落日寒蟬鳴獨歸林下寺松扉夜未掩片月隨行屨唯<lb/>
聞犬吠聲又入青蘿去<lb/>
　　　<hi>竹坡詩話余讀東坡和梵天寺僧守詮詩嘗喜其清絶過人晩遊錢塘始得詮詩乃知其幽深</hi>
　　　<hi>清逺自有林下一種風流東坡雖欲回三峽倒流之瀾與溪壑爭流終不近也</hi>
　　先　覺<lb/>
　　　<hi>北窗炙輠惠先覺最為東坡元章所禮為人朴野布衣草履繩椶櫚為帶時夜半起搥其法嗣</hi>
<pb n="KR4i0062_WYG_091-55b"/>
　　　<hi>門索火甚急知是得句也惠覺詩渾然天成無一毫斧鑿痕雍容閑逸最有唐人風氣</hi>
　　題大慈塢祖塔院<lb/>
谷口兩三家平田一望賒春深多遇雨夜靜獨鳴蛙雲<lb/>
暗未通月林香始辨花誰驚孤枕曉濤白捲江沙<hi>北窗炙輠</hi>
　　思　聰<lb/>
　　　思聰字聞復孤山僧<lb/>
　　　<hi>竹坡詩話聞復杭州孤山僧東坡倅杭令和參寥子昏字韻大加稱賞大觀政和閒挾琴游梁</hi>
　　　<hi>日登中貴人之門久之遂還俗為御前使臣方其将冠巾也蘇叔黨因浙僧入都送之詩云試</hi>
<pb n="KR4i0062_WYG_091-56a"/>
　　　<hi>誦北山移為我招琴聰詩至已無及矣</hi>
　　句<lb/>
千㸃亂山橫紫翠一鉤新月挂黄昏<hi>竹坡詩話</hi>
枇杷花發天欲雪黄雀不飛枝上寒<lb/>
　　　<hi>雪浪齋日記髙子勉喜呉僧聞復此句</hi>
　　南　越<lb/>
　　石佛寺<lb/>
松竹行纔盡香城絶世塵倚巖開半殿鑿石見全身鐘<lb/>
<pb n="KR4i0062_WYG_091-56b"/>
鼓中天曉烟花上界春出門重稽首願值下生晨<hi>宋髙僧詩</hi>
<hi>選</hi>
　　楚　巒<lb/>
　　青城山觀<lb/>
靜見門庭紫氣生前山嵐靄入樓青玉壇醮罷鬼神喜<lb/>
金鼎藥成雞犬靈巖下水光分五色壺中人壽過千齡<lb/>
何當一日抛凡骨騎取蒼龍上杳冥<hi>宋髙僧詩選</hi>
　　嬾　雲<lb/>
<pb n="KR4i0062_WYG_091-57a"/>
　　田橫墓<lb/>
荒冢臨歧尚隱然春風吹緑草芊芊牧兒亂唱黃昏後<lb/>
猶似悲歌薤露篇<hi>河南府志</hi>
　　道　英<lb/>
　　　道英俗姓胡泉州人嗣覺照琦禪師<lb/>
　　絶句<lb/>
南北東西住險巇古巖寒桂冷依依無人到我經行地<lb/>
明月清風擬付誰<hi>補續髙僧傳</hi>
<pb n="KR4i0062_WYG_091-57b"/>
　　文　政<lb/>
　　　文政南嶽僧<lb/>
　　題勝業寺<lb/>
山鳥無凡音山雲無俗狀引得白頭僧時時倚藜杖<hi>南嶽</hi>
<hi>總勝集</hi>
　　用　孫<lb/>
　　　浮槎山<hi>在廬州古傳自海浮來有梵僧過此曰此耆闍一峯也梁武帝女為尼于山建</hi>
　　　　　　<hi>道林寺歐陽公有記</hi>
<pb n="KR4i0062_WYG_091-58a"/>
山爲浮來海莫沈蕭梁曾此布黃金梵僧親指耆闍窟<lb/>
帝女歸傳達磨心地控好峯排萬仞㵎餘流水落千尋<lb/>
靈蹤斷處人何在日夕雲霞望轉深<hi>禪藻集</hi>
　　雲　知<lb/>
　　　雲知西湖普福院僧<lb/>
　　鄴公菴歌<lb/>
呼猨㵎西藏石筍丹桂蒼松達鷲嶺幾年陳迹絶纖埃<lb/>
一旦佳名出清景山家時喜來五馬相攜款曲空嵒下<lb/>
<pb n="KR4i0062_WYG_091-58b"/>
遂許誅茅結小菴異日功成伴瀟灑菴成可以資靜觀<lb/>
目前直見江湖寛鄴公政簡每頻到試茶笑傲浮雲端<lb/>
物外似忘軒冕貴此中深得林泉意野人陪著病維摩<lb/>
游息自同方丈地芳猷從此流千載且得而今光勝槩<lb/>
　　　<hi>咸淳臨安志普福院天福二年呉越王舊建名資嚴大中祥符元年改今額有石筍白沙泉熙</hi>
　　　<hi>寧元年諫議大夫祖無擇出守于杭愛石筍之勝僧雲知結草為菴取公封國以鄴為名有歌</hi>
　<lb/>
　宋詩紀事巻九十一<lb/>
</p>
<p>
</p>
  </div>
<div>
                <head>宋詩紀事巻九十二</head>
    <p>
<pb n="KR4i0062_WYG_092-1a"/>
欽定四庫全書<lb/>
　宋詩紀事巻九十二　　　　　錢塘厲鶚撰<lb/>
　　景淳<lb/>
　　　景淳元豐初桂林僧<lb/>
　　　<hi>冷齋夜話景淳居豫章乾明寺終日閉門不置侍者一室淡然聞鄰寺齋鐘即造焉坐同海衆</hi>
　　　<hi>食堂前飯罷徑去諸刹皆敬愛之或隂雨則諸刹為送食住二十年如一日</hi>
　　絶句<lb/>
夜色中旬後虚堂坐㡬更臨溪猨不呌當檻月初生<lb/>
<pb n="KR4i0062_WYG_092-1b"/>
後夜客來稀幽齋獨掩扉月中無事立草際一螢飛<hi>冷齋</hi>
<hi>夜話</hi>
　　句<lb/>
捲箔西風起乗時上古臺秋聲隨葉下夜色帶烟來<hi>憶口</hi>
<hi>上人</hi>
漁翁睡重春潭闊白鳥不飛舟自横<hi>寄象敦譜</hi>　<hi>厯代吟</hi>
　　元　照<lb/>
　　　元照字湛然號安忍子餘杭唐氏子元豐中住<lb/>
<pb n="KR4i0062_WYG_092-2a"/>
　　　靈芝寺賜諡大智律師<lb/>
　　白雲菴<lb/>
道人倦逢迎結菴就巖穴静愛山頭雲空濛如積雪隨<lb/>
風亦巻舒觸石更明滅卻憶古人詩秖可自怡恱<hi>宋髙僧詩</hi>
<hi>選</hi>
　　克　文<lb/>
　　　克文字雲菴閿鄉鄭氏子黄龍南禪師法嗣元<lb/>
　　　豐中賜號真浄大師有雲菴語錄<lb/>
<pb n="KR4i0062_WYG_092-2b"/>
　　雲鶴<lb/>
旦過晩應㝛山堂任去留孤雲能自在隻鶴更優游楖<lb/>
栗開青眼袈裟伴白頭未明西祖意萍迹謾悠悠<hi>雲菴語錄</hi>
　　弔黄龍和尚塔<lb/>
示滅師何速空遺塔此中僧閑四海錫誰復九年風鳥<lb/>
外千峯遶人閒一徑通寥寥朝與暮唯有白雲同<hi>禪藻集</hi>
　　僧孚<lb/>
　　　僧孚號草堂慧聚寺僧<lb/>
<pb n="KR4i0062_WYG_092-3a"/>
　　仲殊喜作豔詞以詩箴之<lb/>
大道乆凌遲正風還陊隳無人整頽綱目亂空傷悲卓<lb/>
有出世士蔚為人天師文章通造化動與王公知囊括<lb/>
十洲香名翼四海馳肆意放山水灑脫無羈縻雲輕三<lb/>
事衲瓶錫天下之詩曲相閒作百紙頃刻為藻思洪泉<lb/>
瀉翰墨清且竒惜哉大手筆胡為弄柔詞願師持此才<lb/>
奮起革澆漓騖彼東山嵩圖祖進豐碑再續輔教編髙<lb/>
步凌丹墀他日僧史上萬世為蓍龜迦葉聞琴舞終被<lb/>
<pb n="KR4i0062_WYG_092-3b"/>
習氣隨伊余浮薄人贈言增忸怩儻能循我言佛日重<lb/>
光離<hi>中吳紀聞</hi>
　　惟　一<lb/>
　　　惟一法眼之孫神宗命主嘉禾天寧寺<lb/>
　　雁蕩山<lb/>
四海名山曾過目就中此景難圖錄山前向見白頭翁<lb/>
自道一生看不足<hi>雁山志</hi>
　　了　元<lb/>
<pb n="KR4i0062_WYG_092-4a"/>
　　　了元字覺老饒州浮梁林氏子少出家住持江<lb/>
　　　州之開先潤州之金山杭州之聖水等寺東坡<lb/>
　　　與之往還神宗賜號佛印元符初聽客語合心<lb/>
　　　一笑軒渠而化<lb/>
　　荅可遵<lb/>
打睡禪和萬萬千夢中趨利走如烟勸君抖擻修禪定<lb/>
老境如蠶已再眠<hi>冷齋夜話</hi>
　　游雲門<lb/>
<pb n="KR4i0062_WYG_092-4b"/>
一陣若邪溪上雨雨過荷花香滿路拖笻縱步入松門<lb/>
寺在白雲堆裏住老僧卻笑尋茶具旋汲寒泉煮玉乳<lb/>
睡魔驚散毛骨清坐看秦峯秋月午月明山鳥亂相呼<lb/>
松杉竹影半窗户令人徹曉憶匡廬作詩先寄江南去<lb/>
<hi>雲門集</hi>
　　三詔洞<lb/>
疇昔先生此掩關紫泥三到石房閒若教便逐蒲輪起<lb/>
安得清風鎮海山<hi>鎮江府志</hi>
<pb n="KR4i0062_WYG_092-5a"/>
　　奉　忠<lb/>
　　　奉忠蜀僧<lb/>
　　夏雲<lb/>
如峯如火復如綿飛過微隂落檻前大地生靈乾欲死<lb/>
不成霖雨漫遮天<lb/>
　　　<hi>冷齋夜話章子厚謫海康過貴州南山寺奉忠自眉山來欲渡海見東坡不及病于此寺子厚</hi>
　　　<hi>宿山中邀與飲忠忻然從之又勸食蒸蛇忠舉筯啖之無所疑子厚笑曰奉佛教乃食蒸蛇何</hi>
　　　<hi>哉忠曰相公愛人以徳何必見誚已而倚檻看雲子厚曰夏雲多竒峯真善比類忠曰曾記夏</hi>
<pb n="KR4i0062_WYG_092-5b"/>
　　　<hi>雲詩甚竒子厚使誦之忠誦云云</hi>
　　清　外<lb/>
　　葛洪丹竈<lb/>
羽客昔眷此鍊液奪化功至今寒雲色挂樹復凝空<hi>宋高</hi>
<hi>僧詩選</hi>
　　繼　興<lb/>
　　寄四明教主<lb/>
修真依淨社幽致絶纖埃盡日冥心坐諸方學者來杉<lb/>
<pb n="KR4i0062_WYG_092-6a"/>
松圍講石猨鳥立生臺卻憶重游處扁舟泛月回<hi>宋髙僧詩</hi>
<hi>選</hi>
　　遇　昌<lb/>
　　上法智大師<lb/>
雨霽遙空朩落時危亭南望倍依依白蓮舊社人離乆<lb/>
丹闕經年信去稀入觀夜堂江月滿揮松秋殿晝燈微<lb/>
林中自有吾廬在請益終期海上歸<hi>宋高僧詩選</hi>
　　法　平<lb/>
<pb n="KR4i0062_WYG_092-6b"/>
　　北固山<lb/>
不負南徐約來看北固雲金焦兩山小吳楚一江分雨<lb/>
意生蒼壁潮聲起夕曛半生流落恨此日重殷勤<hi>宋高僧詩</hi>
<hi>選</hi>
　　慶　老<lb/>
　　句<lb/>
交情老去淡如水病骨秋來瘦似松<hi>詩說雋永</hi>
　　淨　端<lb/>
<pb n="KR4i0062_WYG_092-7a"/>
　　　淨端字明表歸安丘氏子肄業吳山解空講院<lb/>
　　　參龍華齊岳禪師得悟翻身作狻猊狀叢林號<lb/>
　　　為端師子章申公極愛之有吳山集<lb/>
　　山居<lb/>
吳山古寺近溪邊髙閣虚堂景象全林下寂寥爐火盡<lb/>
未眠猶聽夜行船<hi>曹氏厯代詩選</hi>
　　有　朋<lb/>
　　　有朋閩帥陳巖六世孫號囷山禪師有螺江集<lb/>
<pb n="KR4i0062_WYG_092-7b"/>
　　天開巖<lb/>
棲霞山後峯天開一巖秀中有坐禪人形容竹柏痩飢<lb/>
餐巖上松渴飲巖下澑愛步巖室前白雲起孤岫<hi>四朝詩</hi>
　　善　權<lb/>
　　　善權字巽中靖安髙氏子人物清癯人目為瘦<lb/>
　　　權落魄嗜酒詩入江西派有真隱集<lb/>
　　　<hi>西清詩話權詩得之清淡相上下後村詩話善權詩與祖可</hi>
　　王性之得李伯時所作歸去來圖并自書淵明詞<lb/>
<pb n="KR4i0062_WYG_092-8a"/>
　　刻石於琢玉坊為賦長句<lb/>
王郎言語妙天下眉宇清揚聚風雅道山延閣歸有時<lb/>
吐霧珠綃已無價乃翁勲業誰與儔惠愛宛同陳太丘<lb/>
胡牀夜據興不淺江波漲月明江樓鄴侯牙籤三萬軸<lb/>
玉川五千貯枯腹掌上雙珠照户庭人閒爽氣侵眉目<lb/>
愛君羲獻來仍昆草聖真行事逼真是家此癖古不少<lb/>
竒書異畫元通神龍眠解説無聲句時向烟雲一傾吐<lb/>
戲拈秃筆臨冰紈寫出淵明賦歸去林端飛鳥倦知還<lb/>
<pb n="KR4i0062_WYG_092-8b"/>
陌上征夫識前路因君勒石柴桑里便覺九原人可起<lb/>
廬山未是長寂寥挽著髙風自君始<lb/>
　　仁老湖上墨梅<lb/>
㑹稽有佳客薖軸媚考槃軒裳不能榮老褐圍歲寒婆<lb/>
娑弄泉月松風寄絲彈若人天機深萬象回筆端湖山<lb/>
入道眼島樹縈微瀾幻出隴首春疎枝綴冰紈初疑暗<lb/>
香度似有危露漙縱觀烟雨姿巳覺齒頰酸乃知淡墨<lb/>
妙不受膠粉殘為君秉孤芳長年配崇蘭<lb/>
<pb n="KR4i0062_WYG_092-9a"/>
　　送墨梅與王性之<lb/>
道人筆下有春色寫出江南雪壓枝千里持來煩驛使<lb/>
暗香不減隴頭時<lb/>
眼底春光回隴首雪中疎影落平湖政須送與王摩詰<lb/>
對看輞川烟雨圖<hi>以上聲畫集</hi>
　　山中秋夜懐王性之<lb/>
風雨一葉秋北窗夜初永候蟲鳴空階蝙蝠挂藻井龕<lb/>
燈照癡坐苔壁印孤影試觀鼻端白麁了虚幻境萬事<lb/>
<pb n="KR4i0062_WYG_092-9b"/>
皆浮休百年政俄頃學詩寒山子造語少機警故人王<lb/>
文度襟韻獨秀整閒蒙吐佳句惠好灼衰冷何當翳華<lb/>
芝飛步越林嶺攜手剟荆薪歡言饌湯餅長嘯凌紫烟<lb/>
同升妙峯頂<lb/>
　　洪井<lb/>
水發香城源度㵎隨曲折犇流兩岸腹洶涌雙石闕怒<lb/>
翻銀漢浪冷下太古雪跳波落丹青勢盡聲自歇散漫<lb/>
歸平川與世濯煩熱飛梁瞰虚碧洞視竦毛髮連峯翳<lb/>
<pb n="KR4i0062_WYG_092-10a"/>
層隂老朩森羽節洪厓古仙子錬秀𢷬殘月丹成已蟬<lb/>
蛻藥臼見遺烈我亦辭道山浮杯愛清絶攀松一舒嘯<lb/>
靈風披林樾尚想騎雪精重來飲芳潔<hi>以上宋髙僧詩選</hi>
　　祖　可<lb/>
　　　祖可字正平丹陽人蘇伯固之子養直之弟住<lb/>
　　　廬山被惡疾人號癩可詩入江西派有東溪集<lb/>
　　　瀑泉集<lb/>
　　　<hi>西清詩話可詩得之雄爽如清霜羣朩落盡見西山秋又谷口未斜日數峯生夕隂皆佳句也</hi>
<pb n="KR4i0062_WYG_092-10b"/>
　　　<hi>劉後村詩話祖可<graphic n="KR3378" url="https://raw.githubusercontent.com/kanripo/KR-Gaiji/master/images/KR3378.png" mimeType="image/png"/>讀書詩料多無蔬筍氣僧中一角麟也</hi>
　　　<hi>江西宗派圖録羅源陳善曰余與僧惠空論今之詩僧如病可瘦權嫌其太清李商老云可詩</hi>
　　　<hi>句句是廬山景物意亦以太清為病余謂清非詩之病也可師有亂山爭夕陽之句善權歎其</hi>
　　　<hi>精絶與養直唱和真隱詩如潄壑夜泉響埽窗春霧空等詠往往得意外警妙</hi>
　　天台山中偶題<lb/>
傴步入蘿徑綿延趣罙深僧居不知處髣髴清磬音石<lb/>
梁邀屢度始見青松林谷口未斜日數峯生夕隂凄風<lb/>
薄喬朩萬竅作龍吟摩挲綠苔石書此慰幽尋<hi>苕溪漁隱叢話</hi>
<pb n="KR4i0062_WYG_092-11a"/>
　　李伯時作淵明歸去來圖王性之刻于琢玉坊牆<lb/>
　　病僧祖可見而賦詩<lb/>
坐上柴桑墟落烟眼中百里舊山川候門稚子似無恙<lb/>
三徑巾車人絶憐尚友當須今逸少丹青寧復老龍眠<lb/>
流傳匪獨遺怡玩端使懦夫懐凛然<lb/>
　　書秦處度所作松石<lb/>
憐君作詩自無敵遊戲詩餘畫成癖髙堂奮袖風雨來<lb/>
霜幹雲根動秋色長懐祝融天柱峯萬年不死之喬松<lb/>
<pb n="KR4i0062_WYG_092-11b"/>
觀君此畫已無斁不復望雲支瘦笻<lb/>
　　觀壯輿所藏伯時馬<lb/>
平生徒説追風足厭見駑駘飽芻粟劉侯為出二馬圖<lb/>
緬想權竒在坰牧本朝不伐大宛城公初得之無乃驚<lb/>
胡沙燕山在吾目短草落日低邊明雄姿忽作風動壁<lb/>
意氣騰驤欲無敵前者驕矜後者馳信矣能先鳥飛疾<lb/>
圉人亦復神超然亮作俗肉勤加鞭吁嗟駿骨世多有<lb/>
伯樂不逢長棄捐<hi>以上聲畫集</hi>
<pb n="KR4i0062_WYG_092-12a"/>
　　絶句<lb/>
坐見茅齋一葉秋小山叢桂鳥聲幽不知疊嶂夜來雨<lb/>
清曉石楠花亂流<hi>詩人玉屑</hi>
　　廬山十八賢<lb/>
不能晉室扶傾覆盡作西方社裏人豈意一時希有事<lb/>
翻令元亮兩眉顰<hi>樂邦文類</hi>
　　秋屏閣<lb/>
袖手章江淨𣺌然倚風殘葉舞翩翩霜鷗睡渚白勝雪<lb/>
<pb n="KR4i0062_WYG_092-12b"/>
霧雨含沙輕若烟楊柳一番南陌上梅花三弄逺雲邊<lb/>
匣鳴雙劒忽生興我欲因從東去船<hi>南昌府志</hi>
　　句<lb/>
懐人更作夢千里歸思欲迷雲一灘<hi>懐蘭江</hi>窗閒一榻<lb/>
篆烟碧門外四山秋葉紅<hi>贈端師</hi>
　　　<hi>韻語陽秋祖可詩多佳句皆清新可喜徐師川作畫虎行末章云憶昔予頑少小時先生教誦</hi>
　　　<hi>荆公詩即今老舊無新語尚有廬山祖可師</hi>
　　如　璧<lb/>
<pb n="KR4i0062_WYG_092-13a"/>
　　　如璧本撫州士人饒節字徳操後為僧詩入江<lb/>
　　　西派有倚松老人集<lb/>
　　　<hi>墨莊漫録如璧少時曾投書于曾子宣論新法非是不合乃祝髮更名尤長于詩有詠梅云遂</hi>
　　　<hi>教天下無雙色來作人間第一春風味不淺師能改齋漫録饒徳操自號倚松道人取閑禪</hi>
　　　<hi>詩云云故以名菴又以自號謝無逸劉後村詩話如璧詩輕快似</hi>
　　　<hi>撫州府志僧如璧饒氏臨川人初名節字徳操博學能文後之糓城香嚴寺聽智海説法而悟</hi>
　　　<hi>遂落髮陳瑩中與詩云舊時饒措大今日璧頭陀借問安心法儒禪隔幾何先是如璧有偈云</hi>
　　　<hi>閒攜經巻倚松立試問客從何處來因號倚松道人</hi>
<pb n="KR4i0062_WYG_092-13b"/>
　　寄吕居仁<lb/>
向來相約濟時功大似<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>伽餉逺空我巳定交朩上座<lb/>
君猶求舊管城公文章不療百年老世事能排雙頰紅<lb/>
好貸夜窗三十刻胡牀趺坐究幡風<lb/>
　　　<hi>紫微詩話徳操詩蕭散不減潘邠老為僧後詩更髙妙不可及</hi>
　　偶成<lb/>
松下柴門晝不開只有蝴蜨雙飛來蜜蜂兩脾大如繭<lb/>
應是山前花又開<lb/>
<pb n="KR4i0062_WYG_092-14a"/>
　　李太白畫歌<lb/>
先生之氣蓋天下當時流輩退百舍醉中咳唾落珠璣<lb/>
身後聲名滿夷夏青山朩拱三百年今晨乃拜先生畫<lb/>
烏紗之巾白紵袍岸巾攘臂方出遨神遊八極氣自穩<lb/>
冰壺玉斗霜氣髙嗚呼先生態絶倫仙風道骨語甚真<lb/>
蕭然可望不可親懸知野鶴非雞羣天寶之初天子逸<lb/>
先生辭去不肎屈采石江頭明月出鼓栧酣歌志願畢<lb/>
只今遺像粉墨閒尚有英風爽毛骨宣州長史粉黛工<lb/>
<pb n="KR4i0062_WYG_092-14b"/>
誰令冩此人中龍細看筆意有俯仰妙處果在阿堵中<lb/>
人云此畫世莫比吳侯得之喜不寐意侯所愛豈徒爾<lb/>
亦惜真才死泥滓先生朽骨如可起誰為獵之奉天子<lb/>
作為文章文聖世千秋萬古誦盛美再拜先生淚如洗<lb/>
振衣濯足吾往矣<lb/>
　　題宗子趙明叔盤車圖後<lb/>
跌宕平生萬里程盤車一展老心驚溪昏樹老牛爭力<lb/>
似聽當年風雨聲<lb/>
<pb n="KR4i0062_WYG_092-15a"/>
　　贈道士張謙中<lb/>
道人髭鬚似民部平生篆隷心獨苦世間筆墨一㸃無<lb/>
駸駸氣象追千古道人得師在何許秦漢鼎彝周石鼓<lb/>
若嶧山碑若詛楚二李而下初不數異時心醉不窺園<lb/>
依繩作直規作圓一朝妙解古人意脫落尺度誠其天<lb/>
嗟君絶藝世無敵勿示時流渠未識我亦當年好古人<lb/>
推席為君三歎息<lb/>
　　歎息行<hi>有序</hi>
<pb n="KR4i0062_WYG_092-15b"/>
　士大夫湛于不義雖窮極富貴君子過之弗顧而況<lb/>
　女子失身于委巷容笑之賤亦豈能自拔哉吾友人<lb/>
　賦歎息行有謂而作誰人既屬和僕亦擬古樂府為<lb/>
　辭傷之于其末開之以正是亦詩人之志也<lb/>
歎息復歎息丹砂為土玉為石誰家女兒妙無敵日日<lb/>
當窗淚霑舄問之何思復何憶深顰欲語語不得回身<lb/>
抱琴不回面清商自寫昭君怨朔風蕭蕭霜月懸萬里<lb/>
胡沙鳴一雁此聲此意太分明猶恐君侯未㑹情從頭<lb/>
<pb n="KR4i0062_WYG_092-16a"/>
卻欲為君説恐君腸斷君勿聽黄鶴一去已千里雉子<lb/>
髙飛亦能幾人生長短要自裁嗟爾此身今巳矣刺刺<lb/>
促促徒為爾<lb/>
　　寄夏思道惠示縑帛<lb/>
憶昔南方朩葉下祝融逗留不退舍閭閻未簡卒歲材<lb/>
明月滿門自宜夜而今身在天中央日月寒暑遵故常<lb/>
西風今日我為政冥冥塵沙何可當浮雲倚勢不解事<lb/>
濃隂蔽日釀秋思臥病但知仲卿泣載酒誰問子雲字<lb/>
<pb n="KR4i0062_WYG_092-16b"/>
故人千里知我寒書來遺我帛數端揀絲織作經緯稱<lb/>
長細廣幅尺度寛染人暴練勿設色衣被皎皎識君徳<lb/>
<hi>以上倚松集</hi>
　　題骨觀畫<lb/>
白骨纖纖巧畫眉髑髏楚楚被羅衣手持紈扇空相對<lb/>
笑殺傍觀自不知<hi>墨莊漫錄</hi>
　　荅呂居仁寄詩<lb/>
長憶吟時對短檠詩成重改又雞鳴如今老矣無心力<lb/>
<pb n="KR4i0062_WYG_092-17a"/>
口誦君詩遶竹行<lb/>
　　　<hi>墨莊漫錄此詩居仁甚稱之</hi>
　　如　琳<lb/>
　　　如琳如璧之僕後為僧<lb/>
　　　<hi>梁溪漫志饒節字徳操臨川人以文章著名曾子宣丞相禮為上客陳了翁諸公皆與之游往</hi>
　　　<hi>來襄鄧閒始亦有婚宦意遇白崖長老與之語欣然有得嘗令其僕守舍歸見其占對異常怪</hi>
　　　<hi>而問之僕曰守舎無所用心聞鄰寺長老有道價往請一轉語忽覺悟身心泰然無他也徳操</hi>
　　　<hi>慨然曰汝能是我乃不能何哉徑往白崖問道八日而悟盡發囊橐與其僕祝髮為浮屠徳操</hi>
<pb n="KR4i0062_WYG_092-17b"/>
　　　<hi>名如璧僕名如琳徧參諸方陳了翁關子開兄弟皆以詩稱美之至江浙樂靈隱山川因挂錫</hi>
　　　<hi>琳抱疾徳操躬進藥餌既卒盡送終之義後主襄陽天寧夏均父倪為請疏其畧云無復挾書</hi>
　　　<hi>更逐康成之後何憂成佛不居靈運之先又云豈惟江左公卿盡傾支遁獨有襄陽耆舊未識</hi>
　　　<hi>道安時稱其精</hi>
　　韜光菴訪淵公不值<hi>曰琯按此詩又見倚松集</hi>
紫蕨伸拳筍破梢楊花飛盡綠隂交道人開户不知處<lb/>
黄栗留鳴鵲在巢<hi>咸淳臨安志</hi>
　　惠　嚴<lb/>
<pb n="KR4i0062_WYG_092-18a"/>
　　　惠嚴姓彭氏金谿人出家寶應寺號文惠大師<lb/>
　　遊廢圃<lb/>
亭榭基猶壯笙歌迹已陳竹分通别徑花發屬南鄰雲<lb/>
散望塵友冰銷炙手人只因忘寵辱到此不傷神<hi>宋高僧詩</hi>
<hi>選</hi>
　　正覺寺<lb/>
野水痕俱落拏舟日未西斷溝横畧彴支徑入招提方<lb/>
廣原深似竹林境可齊徘徊未能返暝色起前谿<lb/>
<pb n="KR4i0062_WYG_092-18b"/>
　　　<hi>撫州府志韓陵陽駒客寓寶應寺每賦詩師從旁諦聽韓曰須吟盡粗惡而後可施鉗鎚自是</hi>
　　　<hi>有能詩聲鄉人李侍郎浩時為中都官朝士問斷溝横畧彴支徑入招提此臨川惠嚴上人詩</hi>
　　　<hi>耶李曰是特虎豹一斑耳</hi>
　　法　具<lb/>
　　　法具字圓復吳興僧後寂于毘陵馬跡山有化<lb/>
　　　菴湖海集<lb/>
　　　<hi>容齋三筆圓復有能詩聲于福州僧智恢處見其詩稾一紙字體效王荆公其詩皆可咀嚼也</hi>
　　送僧<lb/>
<pb n="KR4i0062_WYG_092-19a"/>
灘聲嘈嘈雜雨聲舍北舍南春水平拄杖穿花出門去<lb/>
五湖風浪白鷗輕<lb/>
　　送翁士特<lb/>
朝入羊腸暮鹿頭十三官驛是荆州具車秣馬曉将發<lb/>
寒燭燒殘語未休<lb/>
　　竹軒二首<lb/>
老竹排簷誰手種山日未斜寒翠重六月㪚髮葉底眠<lb/>
冷雨斜風頻入夢<lb/>
<pb n="KR4i0062_WYG_092-19b"/>
冬凋峯朩雪縞廬落眼青青卻笑渠花時吹筍排林上<lb/>
吳州還見竹溪圖<lb/>
　　和子蒼三馬圖<lb/>
從來畫馬稱神妙至今只説江都王将軍曹霸實季仲<lb/>
沙苑丞相猶諸郎龍眠居士善畫馬獨與二子遙相望<lb/>
兩馬駢立真驌驦一馬脫去仍騰驤浣花老人今已亡<lb/>
嗚呼五馬誰平章飽知畫肉亦畫骨妙處不减黄無雙<lb/>
　　絶句春日<lb/>
<pb n="KR4i0062_WYG_092-20a"/>
燒燈過了客思家獨立衡門數暝鴉燕子未歸梅落盡<lb/>
小窗明月屬梨花<hi>以上容齋三筆</hi>
　　客中㑹友<lb/>
愁中有句可消除客裏無人問所須竹屋青燈雨聲冷<lb/>
白頭相對話江湖<lb/>
　　東山<lb/>
窗中逺看眉黛綠盡是當年歌吹愁鳥語夕陽人不見<lb/>
薔薇花暗小江流<hi>以上宋髙僧詩選</hi>
<pb n="KR4i0062_WYG_092-20b"/>
　　月夜遊錢唐江<lb/>
小舟為我載月色白沙翠竹光相射自從李白下金陵<lb/>
四百年無此豪逸<hi>見攻媿集</hi>
　　題默齋<hi>在富陽華蓋仙山院</hi>
道人挂口蒼烟裏萬象無聲忽轉雷老去不知塵世事<lb/>
東風又上屋頭梅<hi>咸淳臨安志</hi>
　　曇瑩<lb/>
　　　曇瑩嘉禾僧號蘿月善言易洪邁容齋續筆稱<lb/>
<pb n="KR4i0062_WYG_092-21a"/>
　　　為易僧<lb/>
　　睡起<lb/>
蕙帳烟凝晝掩關落花時節雨闌珊客來驚起還鄉夢<lb/>
繞屋春風綠樹寒<lb/>
　　姚江<lb/>
沙尾鱗鱗水退潮柳行出沒見漁樵客船自載鐘聲去<lb/>
落日殘僧立寺橋<hi>以上宋高僧詩選</hi>
　　希　雅<lb/>
<pb n="KR4i0062_WYG_092-21b"/>
　　寄禮導師<lb/>
掩關名自逺鯨浪阻相尋講罷唯澄慮孤峯秪此心柏<lb/>
烟秋榻靜蓮漏夜堂深盡仰鄞江上清風繼道林<hi>宋髙僧詩</hi>
<hi>選</hi>
　　士　珪<lb/>
　　　士珪住温州龍翔寺<lb/>
　　觀行上座所作維摩問疾圖<lb/>
道人眈眈癡虎頭瞭然電轉開雙眸枯朩巳死寒巖秋<lb/>
<pb n="KR4i0062_WYG_092-22a"/>
定中霹靂摧四牛起來下筆不能休新詩字字蟠銀鉤<lb/>
發其餘者漫不收散而縱横為九流我觀此畫真其尤<lb/>
病維摩詰小有瘳文殊大士從之游彼上人者難對酬<lb/>
兩公文章虎而彪萬古凡馬空驊騮向來曹韓與韋侯<lb/>
筆端亦嘗知此否世閒畫本多山丘閱人何翅如傳郵<lb/>
對此可以銷百憂先生胡為吟四愁<lb/>
　　安上座所作墨梅<lb/>
道人色心淨了見造物根筆端開此花胸中有丘園清<lb/>
<pb n="KR4i0062_WYG_092-22b"/>
香凝暗夜疎枝臥黄昏撞鐘西湖寺見月羅浮村老眼<lb/>
隔烟霧一笑作籬藩<hi>以上聲畫集</hi>
　　藴　常<lb/>
　　　藴常字不輕<lb/>
　　送空上人<lb/>
過了梨花春亦歸小窗新綠正相宜白頭更作西州夢<lb/>
細雨青燈話别離<lb/>
　　别蘇養直<lb/>
<pb n="KR4i0062_WYG_092-23a"/>
老去難為别愁邊更著秋碧蘆圍野水落日滿行舟雁<lb/>
斷西風急天寒古寺幽兩鄉無百里能寄短書不<hi>以上宋髙</hi>
<hi>僧詩選</hi>
　　徳　葵<lb/>
　　　徳葵華亭僧<lb/>
　　題海慧寺畫水壁<lb/>
君不見昔人十日畫一水摩挲窪窿隨手起若非胸次<lb/>
吞江湖安得波瀾來筆底我來蕭寺觀竒蹤壁閒隱隱<lb/>
<pb n="KR4i0062_WYG_092-23b"/>
騰蛟龍初疑乘風馭弱水恍然坐我蓬萊宮又疑去年<lb/>
八月秋水溢隂風襲人廊廡濕誰知畫者巧通神董羽<lb/>
至今羞死筆此水不是畫一水一水一水勢相及對此<lb/>
融神坐終日後人雖畫畫不出何如倒卻毘陵華嚴壁<lb/>
海慧北廊推第一<hi>松江府志</hi>
　　善勤<lb/>
　　　洛下别同志<lb/>
歲暮逺交朋攜笻背洛城往來興廢地今古别離情疊<lb/>
<pb n="KR4i0062_WYG_092-24a"/>
翠嵩峯色瀉寒伊水聲他年再相㑹郤訝白髭生<hi>宋藝圃集</hi>
　　惠　日<lb/>
　　題三女岡白蓮花<lb/>
神佛何由測芬陀陸地興素芳呈玉雪梵刹肈丘陵換<lb/>
額從師霸懸碑自老僧殷勤勸來者期使續千燈<hi>至元嘉禾</hi>
<hi>志</hi>
　　懐　志<lb/>
　　　懐志金華吳氏子游湘上菴于南嶽石頭二十<lb/>
<pb n="KR4i0062_WYG_092-24b"/>
　　　餘年崇寧初入滅<lb/>
　　荅覺範問住山<lb/>
山中住獨掩柴門無别趣三箇柴頭品字煨不用援毫<lb/>
文彩露<lb/>
萬機俱罷付癡憨蹤跡常容野鹿參不脱麻衣拳作枕<lb/>
幾生夢在綠蘿菴<hi>林閒錄</hi>
　　智　孜<lb/>
　　　智孜號禪鑑俗姓蕭長汀僧<lb/>
<pb n="KR4i0062_WYG_092-25a"/>
　　四皓<lb/>
忠義合時難雲林共掩關因秦生白髮為漢出青山不<lb/>
顧金章貴常披鶴氅還如今聖明代髙躅更難攀<lb/>
　　　<hi>汀州府志洪駒父見此擊節稱賞</hi>
　　法　秀<lb/>
　　　法秀字圓通秦州隴城人辛氏子受法無為懐<lb/>
　　　禪師道風峻潔時目為秀鐵面冀國大長公主<lb/>
　　　請師住法雲寺元祐五年説偈而化<lb/>
<pb n="KR4i0062_WYG_092-25b"/>
　　　<hi>僧寶傳李伯時工畫馬師呵之曰汝畫馬期人誇以為得妙入馬腹中亦足懼伯時由是絶筆</hi>
　　　<hi>師勸畫觀音像以贖其過黄魯直作豔詞人爭傳之師呵之曰翰墨之妙甘施于此乎魯直笑</hi>
　　　<hi>曰又當置我馬腹中邪師曰汝以豔語動天下人媱心不止馬腹正恐生泥犁中耳</hi>
　　頌子<lb/>
誰能一日三梳頭撮得髻根牢便休大抵是他肌骨好<lb/>
不搽紅粉也風流<hi>侯鯖錄</hi>
　　送僧遊嘉禾<lb/>
楚天西首路檇李記曾遊店宿燈懸夢隄行草喚愁玉<lb/>
<pb n="KR4i0062_WYG_092-26a"/>
澄湖水曉畫展囿亭秋小艇枯楊趾重來為繫留<hi>翰墨大全</hi>
　　普首座<lb/>
　　　普首座蜀僧自號性空菴主<lb/>
　　别衆一絶<lb/>
船子當年返故鄉沒蹤跡處妙難量真風偏繼知音者<lb/>
鐵笛横吹作散場<lb/>
　　　<hi>羅湖野錄普首座參見死心禪師居華亭最乆雅好吹鐵笛放曠自樂凡聖莫測亦善為偈句</hi>
　　　<hi>開導人既而欲追船子和尚故事遂于青龍江上乗朩盆張布帆吹鐵笛泛逺而没</hi>
<pb n="KR4i0062_WYG_092-26b"/>
　　懐　清<lb/>
　　　懐清號草堂住隆興府泐潭<lb/>
　　送崇覺空禪師<lb/>
十年聚首龍峯寺一悟真空萬境閑此去隨緣且髙隱<lb/>
莫将名字落人閒<hi>羅湖野錄</hi>
　　圓禪師<lb/>
　　　圓禪師住湖州甘露寺<lb/>
　　漁父詞<lb/>
<pb n="KR4i0062_WYG_092-27a"/>
本自瀟湘一釣客自東自西自南北只把孤舟為屋宅<lb/>
無寛窄幕天席地人難測<lb/>
頃聞四海停戈革金門嬾去投書策時向灘頭歌月白<lb/>
真髙格浮名浮利誰拘得<hi>羅湖野錄</hi>
　　正　勤<lb/>
　　　落葉<lb/>
蕭索下疎林翩翩動客心帶烟浮逺水和露逐飛禽近<lb/>
砌凋将盡前村疊更深年年見衰謝看即二毛侵<hi>宋髙僧詩</hi>
<pb n="KR4i0062_WYG_092-27b"/>
<hi>選</hi>
　　靈　源<lb/>
　　　靈源早參晦堂號清侍者<lb/>
　　辭張無盡請住豫章觀音寺<lb/>
無地無錐徹骨貧利生深媿乏餘珍鄽中大施門難啟<lb/>
乞與青山養病身<lb/>
　　　<hi>羅湖野録黄魯直與興化海老手帖云承觀音虚席上司有意干清兄清兄確欲不行亦甚好</hi>
　　　<hi>蟠桃三千年一熟莫做退花杏子摘卻此事黄龍興化亦當作助道之緣共出一臂莫送人上</hi>
<pb n="KR4i0062_WYG_092-28a"/>
　　　<hi>樹拔卻梯也</hi>
　　懐　悟<lb/>
　　　懐悟字瑞竹禦溪崔氏子<lb/>
　　廬山白蓮社<lb/>
晉室陵遲帝紀侵羣英晦跡匡山隂樓煩大士麾麈尾<lb/>
十七髙賢爭扣几才髙孰謂文中龍返使伊人思謝公<lb/>
烟飛露滴玉池空雪蓮蘸影搖秋風<hi>樂邦文類</hi>
　　昭　符<lb/>
<pb n="KR4i0062_WYG_092-28b"/>
　　秋夕<lb/>
又是聽猨吟如何恨更深每因多病日減卻少年心凍<lb/>
鶴連巖雪愁人半夜碪故園阻兵革消息遣誰尋<hi>宋髙僧詩</hi>
<hi>選</hi>
　　義　了<lb/>
　　　義了字廓然嵩山僧<lb/>
　　句<lb/>
百年休問幾時好萬事不如明日看<hi>許彦周詩話</hi>
<pb n="KR4i0062_WYG_092-29a"/>
　　正　宗<lb/>
　　　正宗俗姓陳崇仁人居梅山吕居仁曾吉甫韓<lb/>
　　　子蒼寓臨川日宗遊其門有愚丘詩集<lb/>
　　觀孫司户畫壁<lb/>
若人胸次聞能容書四庫餘地著山川得酒欲飛去摩<lb/>
挲雪色壁吐作無聲句寒屯水際雲痩立烟中樹雖非<lb/>
桃花源亦自有佳處未休蝸角兵欲問樵蘇路秖恐山<lb/>
中人笑我來何暮<lb/>
<pb n="KR4i0062_WYG_092-29b"/>
　　次韻蘇堅老秋日登擬峴臺<lb/>
秋容澹薄晩烟孤千里誰開水墨圖欲借扁舟乗興去<lb/>
臥看月影弄風蒲<hi>以上宋髙僧詩選</hi>
　　招福寺作<lb/>
自顧不材同社櫟乗流得坎便為家體中不快思讀易<lb/>
睡思欲來還煮茶<hi>撫州府志</hi>
　　泉禪師<lb/>
　　　泉禪師蒋山僧號佛慧叢林謂之泉萬巻<lb/>
<pb n="KR4i0062_WYG_092-30a"/>
　　送東坡居士<lb/>
腳下曹溪去路通登堂無復問旛風好将鍾阜臨歧句<lb/>
説似當年踏碓翁<lb/>
　　　<hi>羅湖野錄紹聖元年東坡居士有嶺外之行舟次金陵阻風江滸泉公迎至從容語道東坡以</hi>
　　　<hi>詩紀其事泉公復説偈送行</hi>
　　信禪師<lb/>
　　貽老僧<lb/>
俗臘知多少龐眉擁毳袍看經嫌字小問事愛聲髙曝<lb/>
<pb n="KR4i0062_WYG_092-30b"/>
日終無厭登階漸覺勞自言曾少壯游嶽兩三遭<lb/>
　　　<hi>羅湖野錄蘇州定慧信禪師為明眼宗匠此乃其游戲耳然品題摹寫可謂曲盡矣</hi>
　　知　和<lb/>
　　　知和崑山張氏子元符閒住雪竇<lb/>
　　題壁<lb/>
竹筧兩三升野水窗前五七片閑雲老僧活計只如此<lb/>
留與人閒作見聞<lb/>
黄皮裹骨一常僧壊衲蒙頭百慮澄年老嬾能頻對客<lb/>
<pb n="KR4i0062_WYG_092-31a"/>
攀蘿又上小崚嶒<lb/>
　　　<hi>羅湖野錄明州和菴主居雪竇之棲雲菴有志于道者多往見之主者嫉其勝已因郡守周舎</hi>
　　　<hi>人聞其名而問之對曰一常僧耳和題偈于壁徙居杖錫山</hi>
　　顯　萬<lb/>
　　　顯萬字致一浯溪僧嘗參吕居仁有浯溪集<lb/>
　　曉發山店<lb/>
蓐食小人家寒燈碎落花雞鳴窗半曉路暗月西斜世<lb/>
故欺懐抱風霜迫歲華劇憐詩思苦悽惻向長沙<lb/>
<pb n="KR4i0062_WYG_092-31b"/>
　　送炭與湘山西堂惠禪師<lb/>
紛紛向火乞兒多獨有君如擇乳鵝萬煅爐中尋粲可<lb/>
一堆灰裏撥隂何雪欺敗屋閒犀柄草臥空庭任雀羅<lb/>
亟送烏薪相暖熱恐隨春夢入南柯<hi>以上宋髙僧詩選</hi>
　　菴中自題<lb/>
萬松嶺上一間屋老僧半間雲半間三更雲去作行雨<lb/>
回頭方羨老僧閒<hi>詩人玉屑</hi>
　　義帝陵<lb/>
<pb n="KR4i0062_WYG_092-32a"/>
祖龍智昏日月蝕南公力欲麒麟鬬楚雖三户必亡秦<lb/>
盛徳宜然有其後魯公背約火咸陽咄嗟聲出羣雄右<lb/>
豆分𤓰剖聽指頤忍使黥徒賊孤幼籍也狐埋狐搰之<lb/>
項伯寧不為家寇真人如龍翔霸上縞袒長風起襟袖<lb/>
終據黄圖豈力為雅張赤幟皆天授可憐郴北東上墳<lb/>
恨碧凄紅春不茂<lb/>
　　蘇仙宅<lb/>
蘇君善養志以孝格神明一朝蜕塵鞅通籍赤霞城相<lb/>
<pb n="KR4i0062_WYG_092-32b"/>
看疑夢寐去若鵝毛輕玉笙墮哀響烟髦錯霓旌丹井<lb/>
愈沈疴橘葉通仙靈至今華屋底想像雙眉青雲裝挹<lb/>
飛袖蘂佩敲風鳴兹事既茫邈無階接蓬瀛掬月潄吟<lb/>
齒餐霞夀頽齡藴真思逺託何從保長生漢武梓棺巧<lb/>
秦皇鮑魚腥空山鶴未歸花發春冥冥<lb/>
　　郴陽道中<lb/>
草荒驛路欲迷人未見梅花信息真憶著舊家烟雨外<lb/>
犯寒斜放竹籬春<lb/>
<pb n="KR4i0062_WYG_092-33a"/>
曉村寒水碧悠悠雨歇浮雲漫不收且緩晨炊三十里<lb/>
不妨亭午到郴州<hi>以上郴州文志</hi>
　　圓　璣<lb/>
　　　圓璣福州林氏子元祐間住洪州翠巖寺崇寧<lb/>
　　　初住金陵保寧寺<lb/>
　　荅張無盡因續成詩<lb/>
野僧迎客下烟嵐試問如何是翠巖<hi>張商英</hi>門近洪崖<lb/>
千尺井石橋分水繞松杉<hi>璣</hi>　<hi>羅湖野錄</hi>
<pb n="KR4i0062_WYG_092-33b"/>
　　書壁<lb/>
無學菴中老平生百不能忖思多幸處至老得為僧<lb/>
　　　<hi>僧寶傳璣雅自號無學老而書偈于壁云云宣和中詔下髪天下僧尼為徳士徳女而璣巳化</hi>
　　　<hi>去豈偶然哉</hi>
　　惠　洪<lb/>
　　　惠洪字覺範俗姓彭筠州人以醫識張天覺大<lb/>
　　　觀中入京乞得祠部牒為僧又往來郭天信之<lb/>
　　　門政和元年張郭得罪覺範決配朱崖有石門<lb/>
<pb n="KR4i0062_WYG_092-34a"/>
　　　文字禪筠溪集天廚禁臠冷齋夜話<lb/>
　　　<hi>能改齋漫錄洪覺範有上元㝛嶽麓寺詩蔡元度夫人王氏荆公女也讀至十分春瘦緣何事</hi>
　　　<hi>一掬鄉心未到家曰此浪子和尚耳龍雨忽起雪浪齋日記覺範詩云巳收一霎挂</hi>
　　　<hi>千巖攧鷂風挂龍雨對攧鷂風皆方言古今人未嘗道又云麗句妙于天下白髙才俊似海東</hi>
　　　<hi>青又云文如水行川氣如春在花皆竒句也</hi>
　　舟行書所見<lb/>
剰水殘山慘淡間白鷗無事小舟閒箇中著我添圖畫<lb/>
便是華亭落照灣<lb/>
<pb n="KR4i0062_WYG_092-34b"/>
　　　<hi>冷齋夜話魯直謂予曰觀君詩説烟波縹渺處如陸忠州論國政字字坦夷前身非篙師沙户</hi>
　　　<hi>種類耶</hi>
　　陳瑩中移家廬山<lb/>
雁蕩天台看不足盡搬兒女寄篷窗往來漳水謀三頃<lb/>
偶愛廬山家九江名節適真如醉白生涯領畧似湘龐<lb/>
向來萬事都休理且聽樓鐘咽夜撞<lb/>
與公靈鷲曾聽法游戲人門知幾生夏口甕中藏畫像<lb/>
孤山月下認歌聲翳消已覺花無蔕礦盡方知珠自明<lb/>
<pb n="KR4i0062_WYG_092-35a"/>
烟柳夕陽殘雨外一番飛絮滿江城<lb/>
　　　<hi>冷齋夜話余還自朱崖館于髙安大愚山陳瑩中自台州載其家來漳浦過九江愛廬山因家</hi>
　　　<hi>焉以書督余兼程來余以三日至湓城瑩中曰自此公可禁作詩無益于事余曰敬奉教然余</hi>
　　　<hi>兒時好食肉母使持齋余叩頭乞先飽餐肉一日母許之今日當準食肉例先吟兩詩喜吾二</hi>
　　　<hi>人死而更生如何瑩中許焉詩成瑩中喜而謂余曰此岐山猪肉雖美無多食後三年余客漳</hi>
　　　<hi>水見瑩中姪勝柔自九江來出示余詩余謂勝柔曰公癡叔詩如食鰣魚惟恐遭骨刺與岐山</hi>
　　　<hi>猪肉不可同年而語也</hi>
　　余自并州還故里館延福寺寺前有小溪風物類<lb/>
<pb n="KR4i0062_WYG_092-35b"/>
　　斜川兒童時戲劇之地也春深獨行溪上因作小<lb/>
　　詩<hi>一作筠溪晩望</hi>
小溪倚春漲攘我釣月灣新晴為不平約束晚見還銀<lb/>
梭時撥刺破碎波中山整鉤背落日一葉嫩紅閒<lb/>
　　崇勝寺後有竹千餘竿獨一根秀出人呼為竹尊<lb/>
　　者因賦詩<lb/>
髙節長身老不枯平生風骨自清癯愛君修竹為尊者<lb/>
卻笑寒松作大夫未見同參朩上座空餘聽法石於菟<lb/>
<pb n="KR4i0062_WYG_092-36a"/>
戲将秋色分齋鉢抹月批風得飽無<lb/>
　　　<hi>能改齋漫錄黄太史見之喜因手書此詩故名以顯</hi>
　　謁狄梁公廟<lb/>
九江浪黏天氣勢必東下萬山勒回之到此竟傾寫如<lb/>
公廷諍時一快那顧藉君看洗日光正色甚閑暇使唐<lb/>
不敢周誰復如公者古祠蒼烟根碧草上屋瓦我來春<lb/>
雨餘瞻歎香火罷一讀老范碑頓塵看奔馬斯文如貫<lb/>
珠字字光照夜整帆更遲留風正不忍挂<lb/>
<pb n="KR4i0062_WYG_092-36b"/>
　　汪履道家觀所蓄烟雨蘆雁圖<lb/>
西湖漠漠生烟雨浦浦圓沙鳧雁聚今日髙堂素壁閒<lb/>
忽見西湖最西浦翩翻兩雁方欲下數隻飄然掠波去<lb/>
獨餘一隻方穩眠有夢不成亦驚顧蕭梢碧蘆秋葉赤<lb/>
青沙白石紛無數我本江湖不繫舟爾輩況亦江湖侣<lb/>
令人便欲尋睿郎呼船深入龍山塢<lb/>
　　西齋晝臥<lb/>
餘生已無累古寺寄閑房睡足無來客窗空又夕陽叢<lb/>
<pb n="KR4i0062_WYG_092-37a"/>
蕉髙出屋病葉偶飄廊起探風簷立飛蟁閙晩涼<lb/>
　　贈尼昧上人<lb/>
不著包頭絹能披壊墨衣媿無灌溪辯敢對末山機未<lb/>
肎題紅葉終期老翠微余今倦行役投杖夢烟扉<hi>以上石門</hi>
<hi>文字禪</hi>
　　送僧<lb/>
古寺閒門聊作夏秋來歸思漫迢迢枕中柔櫓驚鄉夢<lb/>
門外秦淮漲夜潮想見舊房生薜荔不堪疎雨滴芭蕉<lb/>
<pb n="KR4i0062_WYG_092-37b"/>
何時卻理緣雲策同上峯頭看石橋<lb/>
　　夏日<lb/>
山縣蕭條半放衙蓮塘無主自開花三义路口炊烟起<lb/>
白瓦青旗一兩家<hi>以上宋高僧詩選</hi>
　　惠　津<lb/>
　　　句<lb/>
飢殘夷叔丰姿瘦泣盡娥英粉淚乾<hi>雙竹</hi>　<hi>天廚禁臠</hi>
　　梵　崇<lb/>
<pb n="KR4i0062_WYG_092-38a"/>
　　　梵崇字寶之<lb/>
　　香泉濟大師見過<lb/>
老朩因風時自號杜門春徑長蓬蒿得君過我殊堪喜<lb/>
夜雨不知山月髙<lb/>
　　夜歸<lb/>
暮策返溪寺松風遵路長水幽聲斷續山暝色蒼茫鐘<lb/>
隱空巖響露滋羣草香歸來人已乆華月半虚廊<lb/>
　　寓居西林<lb/>
<pb n="KR4i0062_WYG_092-38b"/>
一身雖復嬾百念勤掃除衆人自紛擾我心常晏如寄<lb/>
兹西林寺適與静者俱流水響環佩芳林列扶疎時開<lb/>
南面窗烟中認香爐夜梵出逺壑朝雲生坐隅髙眠謝<lb/>
俯仰一食隨鐘魚須知天宇閒所在皆我廬何必支上<lb/>
人買山纔隱居<hi>以上宋髙僧詩選</hi>
　　觀燕肅山水<lb/>
憶昨神林口江山此畫同沙鷗輕泛浪浦樹逺含風一<lb/>
舸菰蒲外數峯烟雨中箇中誰得計蓑笠釣魚翁<hi>聲畫集</hi>
<pb n="KR4i0062_WYG_092-39a"/>
　　春晩<lb/>
春光過眼只須臾榆莢楊花埽地無卻憶菩提湖上寺<lb/>
綠荷擎雨看跳珠<hi>合璧事類前集</hi>
　　沖　邈<lb/>
　　　沖邈政和中崑山詩僧有翠微集<lb/>
　　翠微山居<lb/>
一池荷葉衣無盡數樹松花食有餘卻被世人知去處<lb/>
更移茅屋作深居<hi>玉峯詩纂</hi>
<pb n="KR4i0062_WYG_092-39b"/>
　　文　坦<lb/>
　　寒食野步<lb/>
寒食出重闉郊原忽愴神人悲新舊冢花落古今春名<lb/>
位空標史賢愚盡委塵斜陽回首處壠朩噪鴉頻<hi>宋藝圃集</hi>
　　文　興<lb/>
　　寄雲水禪師<lb/>
百丈傳衣後棲心近沃洲道髙歸毳侣名重逹凝旒對<lb/>
話千峯雪安禪萬朩秋仍聞有新偈時向四方流<hi>雲門志畧</hi>
<pb n="KR4i0062_WYG_092-40a"/>
　　如禪師<lb/>
　　荅嵩禪師<lb/>
道契平生更有誰閑卿於我最心知當初未欲成相别<lb/>
恐誤同參一首詩<hi>五燈㑹元</hi>
　　宗　振<lb/>
　　　宗振丹丘人南康雲居寺首座<lb/>
　　題壁<lb/>
住在千峯最上層年将耳順任騰騰免教名字挂人齒<lb/>
<pb n="KR4i0062_WYG_092-40b"/>
甘作今朝百拙僧<hi>五燈㑹元</hi>
　　克　勤<lb/>
　　　克勤住成都昭覺寺紹興初逝賜諡真覺禪師<lb/>
　　贈思淨律師<hi>并序</hi>
　錢唐妙行淨律師具佛種智闡普門方便操鐵石身<lb/>
　心作種種殊勝佛事三十餘年矣遐邇信向無論識<lb/>
　與不識聞見喻彌陀即傾貲樂施比年設百萬僧齋<lb/>
　功過半而青溪巨盜寇攘武林淨公化緣自如賊脅<lb/>
<pb n="KR4i0062_WYG_092-41a"/>
　以刃色不動緣此革心為斂跡洎宣撫公相統天兵<lb/>
　掃蕩妖孽錢唐得清平淨目擊之遂發大心於西湖<lb/>
　多寶隩區劖石作當來下生彌勒百尺像俾生靈不<lb/>
　待三㑹龍華先覩慈氏作授記莂之因而以報聖君<lb/>
　賢相朝貴濟䕶黎庶丘山之恩琢石鳩工将就能事<lb/>
　山僧適以緣邂逅思溪乃述偈贊庶覽者知淨律師<lb/>
　惡境界所不能轉而增廣志願知恩報恩卓卓如此<lb/>
　宣和六年三月二十日<lb/>
<pb n="KR4i0062_WYG_092-41b"/>
百萬齋才了正因大緣倐舉只逡巡鑿将瑪瑙一方石<lb/>
鐫作龍華百尺身天竺江山增秀麗西湖風月愈清新<lb/>
色聲不動操能事可是僧中英特人<hi>宋妙行寺志</hi>
　　顯　彬<lb/>
　　　顯彬字守中俗姓周安吉縣人寶梵寺僧<lb/>
　　新月<lb/>
微光已成魄隱隱夕陽閒六幙無人巻一鉤長自閑輪<lb/>
隨蟾影長香逐桂枝還三五相将近分明照竹關<hi>湖州府志</hi>
<pb n="KR4i0062_WYG_092-42a"/>
　　僧　印<lb/>
　　　僧印字月江<lb/>
　　周侯祠<lb/>
将軍手持三尺劒奮身直入蛟龍穴至今魚鼈不敢游<lb/>
溪流上下皆腥血千年廟食未足酬問之父老何其憂<lb/>
害人白額猶未盡紛紛不獨南山頭<hi>宋藝圃集</hi>
　　如菴主<lb/>
　　　如菴主天台僧<lb/>
<pb n="KR4i0062_WYG_092-42b"/>
　　荅郡守<lb/>
三十年來住此山郡符何事到林間休将瑣瑣塵寰事<lb/>
換我一生閒又閒<hi>五燈㑹元</hi>
　　小南禪師<lb/>
　　　小南禪師汀州張氏子居廬山之羅漢寺<lb/>
　　示居士張戒<lb/>
頭戴烏巾著白襴山房借汝一年閒出門為説來時路<lb/>
家在黄陂翠靄間<hi>羅湖野錄</hi>
<pb n="KR4i0062_WYG_092-43a"/>
　　思　淨<lb/>
　　　思淨錢塘喻氏子好畫阿彌陀佛臻其妙楊無<lb/>
　　　為呼為喻彌陀就北關僦舎飯僧及三百萬移<lb/>
　　　妙行額為寺鐫西湖多寶山石為佛像紹興七<lb/>
　　　年趺坐逝<lb/>
　　荅或問<lb/>
平生只解念彌陀不解參禪可奈何但得五湖風月在<lb/>
太平何用動干戈<hi>西湖髙僧事畧</hi>
<pb n="KR4i0062_WYG_092-43b"/>
　　懐　深<lb/>
　　　懐深夀春夏氏子靖康閒住靈巖堯峯院號慈<lb/>
　　　受禪師<lb/>
　　中秋賞月寄髙峯璝老<lb/>
靈岫髙峯咫尺間青松長伴白雲閒今宵共賞中秋月<lb/>
莫道山家不往還<hi>中呉紀聞</hi>
　　堯峯院山居十詠<hi>存六首</hi>
　　　清輝軒<lb/>
<pb n="KR4i0062_WYG_092-44a"/>
湛湛平湖浸月明漁歌吹斷曉風清壊衣蒙頂跏趺坐<lb/>
不稱詩情稱道情<lb/>
　　　碧玉沼<lb/>
深静含秋一鑑寛清甘聊酌齒牙寒靈巖自笑窮山骨<lb/>
明月泉慳只欲乾<lb/>
　　　多境巖<lb/>
聊向蒼藤挂六環滿莎嘉致伴幽閒雙眸淨洗看不厭<lb/>
欲結遮頭草一閒<lb/>
<pb n="KR4i0062_WYG_092-44b"/>
　　　觀音巖<lb/>
笑日野花青嶂下歌春幽鳥白雲閒寶陀大士全身露<lb/>
懊惱遊人空看山<lb/>
　　　東齋<lb/>
禪板蒲團消永日明窗淨几映疎筠一爐香盡六時過<lb/>
轉覺山家氣味真<lb/>
　　　西隱<lb/>
匿隱長嫌山未深閉門莫放俗塵侵如今滿眼事奔走<lb/>
<pb n="KR4i0062_WYG_092-45a"/>
欲向何人話此心<hi>以上呉郡志</hi>
　　慧　梵<lb/>
　　　慧梵字竺卿住崇徳羔羊村澄寂院有蓬居集<lb/>
　　太湖<lb/>
黄蘆一股水翠竹兩三家落日聞雞犬荆榛一徑斜<hi>宋髙</hi>
<hi>僧詩選</hi>
　　天目僧<hi>以下無名釋子</hi>
　　荅贊寧<lb/>
<pb n="KR4i0062_WYG_092-45b"/>
山中人事違天眼中修定<hi>自注天目一名天眼</hi>我本無根株<lb/>
只将筍為命<hi>筍譜</hi>
　　村寺僧<lb/>
　　蒸豚<lb/>
觜長毛短淺含臕乆向山中食藥苗蒸處已将蕉葉裹<lb/>
熟時兼用杏漿澆紅鮮雅稱金盤飣輭熟真堪玉筯挑<lb/>
若把羶根來比並羶根只合喫藤條<lb/>
　　　<hi>東坡志林王中令既平蜀捕逐餘寇與步隊相逺飢甚入一村寺中主僧醉甚箕踞公怒欲斬</hi>
<pb n="KR4i0062_WYG_092-46a"/>
　　　<hi>之僧應對不懼公竒而赦之問求蔬食僧云有肉無蔬公益竒之餽以一蒸豬頭食之甚美公</hi>
　　　<hi>喜問僧止能飲酒食肉耶抑有他技也僧自言能詩公令賦蒸豚援筆立成詩云云公大喜與</hi>
　　　<hi>紫衣賜號</hi>
　　朱池寺僧<lb/>
　　絶句<lb/>
孤燈寂寂夜堂深寒雨蕭蕭響竹林大抵浮生只如此<lb/>
不須哀怨動悲吟<lb/>
　　　<hi>李希聲詩話余往歲侍親睦州夀昌縣朱池寺僧卒方數日弟子出卒前一日手冩頌云云字</hi>
<pb n="KR4i0062_WYG_092-46b"/>
　　　<hi>甚端謹斯亦異矣</hi>
　　蜀　僧<lb/>
　　題東明寺<lb/>
三十年前鎮益州紫泥丹詔鳳池遊大鈞播物心難一<lb/>
六印懸腰老未休佐主不能如傅説知幾那得似留侯<lb/>
功名富貴今何在寂寂招提土一丘<lb/>
　　　<hi>梁溪漫志蔡元長南遷道出長沙卒于城南五里東明寺遂草殯于寺之觀音殿後有蜀僧遊</hi>
　　　<hi>方過之慨然因題詩于壁云云</hi>
<pb n="KR4i0062_WYG_092-47a"/>
　　湘　僧<lb/>
　　題能仁寺<lb/>
寺在重雲裏秋深夢轉勞檻前雙㵎急門外一峯髙谷<lb/>
鳥翻新樂巖松起暮濤何時拂衣去攲枕聽蕭騷<hi>南岳總勝</hi>
<hi>集</hi>
　<lb/>
　<lb/>
　<lb/>
<pb n="KR4i0062_WYG_092-47b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋詩紀事巻九十二<lb/>
</p>
<p>
</p>
  </div>
<div>
                <head>宋詩紀事巻九十三</head>
    <p>
<pb n="KR4i0062_WYG_093-1a"/>
欽定四庫全書<lb/>
　宋詩紀事巻九十三　　　　　錢塘厲鶚撰<lb/>
　　宗　杲<lb/>
　　　宗杲字曇晦宣城奚氏子住臨安徑山與張子<lb/>
　　　韶為友觸秦檜怒流衡州後放還示寂孝宗賜<lb/>
　　　號大慧禪師<lb/>
　　寄無垢居士<lb/>
上苑玉池方解凍人閒楊柳又垂春山堂盡日焚香坐<lb/>
<pb n="KR4i0062_WYG_093-1b"/>
常憶毘邪杜口人<hi>徑山志</hi>
　　曉　瑩<lb/>
　　　曉瑩江西僧紹興中撰羅湖野錄<lb/>
　　南昌道中<lb/>
東游心渺渺趼足步遲遲馬驛黄茅路人家白竹籬歸<lb/>
雲横斷嶺落日映荒陂何處可容足長哦招隱詩<hi>宋高僧詩</hi>
<hi>選</hi>
　　有　規<lb/>
<pb n="KR4i0062_WYG_093-2a"/>
　　　有規南渡初吳中詩僧為人性坦率其徒謂之<lb/>
　　　規外方<lb/>
　　絶句<lb/>
讀書已覺眉棱重就枕方欣骨節和睡起不知天早晩<lb/>
西窗殘日巳無多<lb/>
　　　<hi>徐度卻掃編此詩葉左丞大愛之</hi>
　　僧　空<lb/>
　　　空號東山<lb/>
<pb n="KR4i0062_WYG_093-2b"/>
　　送僧上徑山呈妙喜老子<lb/>
大士昨來聞出世阿師今日又登途杖頭儻有閑田地<lb/>
寄我山頭一紙書<hi>徑山志</hi>
　　守　璋<lb/>
　　　守璋鹽官王氏子紹興中住臨安天申萬夀圓<lb/>
　　　覺寺賜號文慧大師有柿園集<lb/>
　　晩春<lb/>
草深烟景重林茂夕陽微不雨花猶落無風絮自飛<lb/>
<pb n="KR4i0062_WYG_093-3a"/>
　　　<hi>西湖游覽志高宗嘗親書此詩</hi>
　　天　石<lb/>
　　　天石福州候官水西石松寺僧<lb/>
　　栽松作<lb/>
偃蓋覆巖石歲寒傲霜雪深根蟠茯苓千古飽風月<lb/>
　　　<hi>補續高僧傳紹興十年天石栽松三本于石上自刻石云一與寺門作名實二與山林作標致</hi>
　　　<hi>三與游人作隂涼題詩云云寺初名石嵩後名石松以此</hi>
　　道　全<lb/>
<pb n="KR4i0062_WYG_093-3b"/>
　　秋　曉<lb/>
飄飄楓葉草萋萋雲壓天邊雁陣低何處水村人起早<lb/>
櫓聲搖月過橋西<hi>宋高僧詩選</hi>
　　道　舉<lb/>
　　臞菴<hi>為王文孺作</hi>
竹裏蓬茅掩棘扉主人詩瘦帶寛圍種成苜蓿先生飯<lb/>
製就芙蓉隱者衣柳絮春江魚婢至荻花秋渚雁奴歸<lb/>
小溪短艇能容我先向溪隈築釣磯<hi>吳郡志</hi>
<pb n="KR4i0062_WYG_093-4a"/>
　　普　聞<lb/>
　　　普聞有詩論<lb/>
　　絶句<lb/>
水濶天長雁影孤眠沙鷗鷺倚黄蘆半收小雨西風冷<lb/>
藜杖相将入畫圖<hi>詩論</hi>
　　紹　隆<lb/>
　　　紹隆和州含山人得法于圓悟紹興中住持虎<lb/>
　　　丘<lb/>
<pb n="KR4i0062_WYG_093-4b"/>
　　槿花<lb/>
朱槿移栽釋夢中老僧非是愛花紅朝開暮落關何事<lb/>
秖要人知色是空<hi>全芳備祖</hi>
　　徳　止<lb/>
　　　徳止號清谷工書畫嘗畫廬山尋真觀二壁朱<lb/>
　　　文公題其上<lb/>
　　浯溪圖<lb/>
夷塗勿抛控抛控馬多失挹水勿極量極量器多溢安<lb/>
<pb n="KR4i0062_WYG_093-5a"/>
史起天寶轉戰竟奔北辭臣獻頌詩要垂萬世則一字<lb/>
堪白首大書仍深刻誰作浯溪圖千里在咫尺飛湍如<lb/>
有聲旁滙浸層碧巉絶半巖閒髣髴見鳥迹不覺加手<lb/>
磨真恐苔蘚沒國姓前後異天運古今一向來文武才<lb/>
坐籌或操筆種種皆可稱俯仰重歎息願君寶此圖置<lb/>
之丹粉壁昔人如可作想像壯胸臆<hi>浯溪集</hi>
　　若　芬<lb/>
　　　若芬字仲石婺州人為上竺書記善畫自號芙<lb/>
<pb n="KR4i0062_WYG_093-5b"/>
　　　蓉峯主<lb/>
　　句<lb/>
不是老僧親寫曉來誰報平安<hi>自題畫竹</hi>　<hi>上天竺志</hi>
　　淳藏主<lb/>
　　　淳藏主臨川化度寺僧<lb/>
　　山居<lb/>
屋架數椽臨水石門通一徑挂藤蘿自緣此處宜投老<lb/>
饒得溪雲早晩過<lb/>
<pb n="KR4i0062_WYG_093-6a"/>
隨身只有過頭杖飽腹唯憑折腳鐺幾度遣閒何處好<lb/>
水聲山色裏邊行<hi>羅湖野錄</hi>
　　惟　嶽<lb/>
　　神移泉<hi>在福州東山</hi>
巖頭瀑布瀉寒烟井底澄清浸月圓性水直空周法界<lb/>
神從何處更移泉<hi>淳熙三山志</hi>
　　仲　皎<lb/>
　　　仲皎字如晦居剡之明心寺參竟禪學尤精篇<lb/>
<pb n="KR4i0062_WYG_093-6b"/>
　　　章所交皆文士于寺立倚閣又于星子峯前築<lb/>
　　　白塔結廬以居曰閒閒菴與汝隂王銍相酬荅<lb/>
　　　有梅花賦及諸詩傳于世<lb/>
　　嘯猨亭<hi>在東白山褚伯玉嘗隱此</hi>
放意在林表飄然更自由挂烟羣朩冷啼月一山秋褭<lb/>
褭清風裏凄凄碧㵎頭三聲融妙聽行客若為愁<lb/>
　　山居<lb/>
無地卓錐生計難且空雙手到林閒猥隨碧水瞻明月<lb/>
<pb n="KR4i0062_WYG_093-7a"/>
堅訂白雲賖好山巖石空邊依草舍藤蘿低處著松關<lb/>
年來老去知何許合向人間占斷閒<lb/>
　　東西二道場<hi>為一禪師二禪師道場</hi>
勝境東西白髙僧一二禪只知行道處不記在山年㵎<lb/>
月平分照林花各自妍披雲尋舊址猶在絳峯邊<lb/>
　　疏山軒<lb/>
竹外泉聲急松心夜色寒人閒推曠絶只自倚䦨干<lb/>
　　齊雲閣<hi>在西白山南齊褚伯玉建</hi>
<pb n="KR4i0062_WYG_093-7b"/>
山雲吹斷路頭開此處疑寄月脇來怪底行人看碧落<lb/>
笑談容易作風雷<lb/>
　　菴居<lb/>
啼切孤猨曉更哀柴門半掩白雲來山童問我歸何晚<lb/>
昨夜梅花一半開<lb/>
　　詠牡丹<lb/>
玉棱金線曉妝寒妙入天工不可干老去只知空境界<lb/>
淺紅深綠夢中看<hi>以上剡錄</hi>
<pb n="KR4i0062_WYG_093-8a"/>
　　静林寺古松<lb/>
古松古松生古道枝不生葉皮生草行人不見樹栽時<lb/>
樹見行人幾回老<hi>宋髙僧詩選</hi>
　　歸雲亭<lb/>
一從飛出岫舒巻意何長作雨徧天下乗風歸帝鄉無<lb/>
心憐灑落到處自清涼縹緲來空碧吟邊帶夕陽<hi>越詠</hi>
　　晞　顔<lb/>
　　　晞顔字聖徒號雪溪奉化僧<lb/>
<pb n="KR4i0062_WYG_093-8b"/>
　　　<hi>補續髙僧傳晞顔文藻髙妙後進愛慕嘗步菜畦見墾掘殺傷之多遂不復茹蔬惟買海苔三</hi>
　　　<hi>百六十斤日取一斤供粥晚住桃源厲氏菴專志念佛</hi>
　　普和寺<lb/>
朱樓紺殿半江村石壁深藏佛影昏最好夜深潮水滿<lb/>
櫓聲搖月到柴門<hi>宋高僧詩選</hi>
　　憶佛軒<hi>并序</hi>
　自古有言人生百歲七十者稀予年十六祝髪叨預<lb/>
　僧列今幸七十處世非乆朝夕人耳平居非不誦經<lb/>
<pb n="KR4i0062_WYG_093-9a"/>
　稱佛恨未精專遂取首楞嚴勢至章若人憶佛念佛<lb/>
　見前當來必定見佛之語命小軒曰憶佛庶幾以為<lb/>
　臨終見佛先容耳且作偈以繫于左<lb/>
三椽老屋許安貧佳處無如憶佛真萬事了知猶墮甑<lb/>
百年唯此可書紳巖閒静寄蒲團夜松下聊供茗盌春<lb/>
閉户不忘常憶佛願常終似影隨身<lb/>
平日叢林見祖師還如憶佛在今時但安谷底三椽地<lb/>
不挂胸中一縷絲幽徑落花浮㵎水小窗斜日下松枝<lb/>
<pb n="KR4i0062_WYG_093-9b"/>
寂然真境知誰見唯有金容入夢思<hi>樂邦文類</hi>
　　肱禪師<lb/>
　　　肱禪師温州江心寺僧<lb/>
　　題雁蕩龍鼻水<lb/>
雨足雲收得暫閒漫将頭角寄空山鼻端一滴無多子<lb/>
引得人人到此間<hi>羅湖野錄</hi>
　　志　南<lb/>
　　絶句<lb/>
<pb n="KR4i0062_WYG_093-10a"/>
古朩隂中繫短篷杖藜扶我過橋東霑衣欲溼杏花雨<lb/>
吹面不寒楊柳風<lb/>
　　　<hi>娯書堂詩話僧志南能詩朱文公嘗跋其巻云南詩清麗有餘格力閒暇無蔬筍氣如霑衣云</hi>
　　　<hi>云余深愛之</hi>
　　可　觀<lb/>
　　　可觀字宜翁號竹菴華亭戚氏子得法于車溪<lb/>
　　　卿法師淳熙中示寂<lb/>
　　九日入院作<lb/>
<pb n="KR4i0062_WYG_093-10b"/>
胷中一寸灰已冷頭上千莖雪未消老步只宜平地去<lb/>
不知何事又登髙<lb/>
　　　<hi>蓉塘詩話乾道七年丞相魏公杞出守姑蘇請僧可觀主北禪師院入院之辰正值重九指座</hi>
　　　<hi>云云魏公擊節不巳</hi>
　　志　芝<lb/>
　　　志芝住廬山歸宗寺<lb/>
　　普請罷書偈<lb/>
茶芽蔍䔩初離焙筍角狼忙又吐泥山舍一年春事辦<lb/>
<pb n="KR4i0062_WYG_093-11a"/>
得閒誰管板頭低<hi>廬山紀事</hi>
　　北　野<lb/>
　　釣臺<lb/>
自過羊裘七里灘尋思欲見故人難殷勤借問溪邊叟<lb/>
近日誰來把釣竿<hi>釣臺集</hi>
　　志　文<lb/>
　　西閣<hi>在孤山</hi>
楊柳蒹葭覆水濵徘徊南望倚䦨頻年光似鳥翩翩過<lb/>
<pb n="KR4i0062_WYG_093-11b"/>
世事如棊局局新嵐積逺山秋氣象月生髙閣夜精神<lb/>
驚飛一陣鳧鷖起蓮葉舟中把釣人<hi>咸淳臨安志</hi>
　　本　正<lb/>
　　　本正號月湖半顛<lb/>
　　賦吳門上元<lb/>
村翁看了上元歸正是西樓月落時誇道官街好燈火<lb/>
不知渾爾點膏脂<lb/>
　　　<hi>山房隨筆僧本正賦吳門上元微聞於郡守吳退菴遂命住虎丘寺</hi>
<pb n="KR4i0062_WYG_093-12a"/>
　　寶　印<lb/>
　　　寶印字坦叔龍游李氏子世居峨眉之麓從中<lb/>
　　　峯宻印禪師得悟淳熙中敕住徑山紹熙元年<lb/>
　　　示寂諡曰慈辯塔曰智光菴曰别峯<lb/>
　　梅林分韻得澤字<lb/>
江路歲崢嶸酸風更蕭瑟發興訪梅花主盟得詩伯孤<lb/>
房有餘妍初不帶脂澤香度竹籬短影搖溪水碧同時<lb/>
飲中仙著我林下客春槽沸滴紅滿坐喧舉白澆胷獨<lb/>
<pb n="KR4i0062_WYG_093-12b"/>
茗盌臭味曾不隔公今日邊去陛下正前席請看枝頭<lb/>
春中有和羮實反騷試與題不礙心鐵石<hi>成都文類</hi>
　　洞霄宫<lb/>
窈窕門前九鎖山琮琤石角千尋水白雲影裏閱羣仙<lb/>
風斷朩犀香未已我從青城大面來羽衣駕鶴欣相陪<lb/>
五峯去此在咫尺肯惜杖屨時徘徊<hi>洞霄詩集</hi>
　　惟　茂<lb/>
　　　惟茂吳門僧<lb/>
<pb n="KR4i0062_WYG_093-13a"/>
　　住天台山<lb/>
四面峯巒翠入雲一溪流水潄山根老僧只恐山移去<lb/>
日午先教掩寺門<hi>容齋隨筆</hi>
　　彦　強<lb/>
　　　彦強住剡中法臺寺<lb/>
　　山中<lb/>
老矣毋能役巖分草草緣放渠藜六尺銷得屋三椽雪<lb/>
盡收茶早雲晴拾菌鮮有時臨近㵎揎手弄潺湲<hi>剡錄</hi>
<pb n="KR4i0062_WYG_093-13b"/>
　　義　傳<lb/>
　　姑蘇懐古<lb/>
西南山水佳清游何款款白雲無定蹤飛入長洲苑空<lb/>
臺誰與登麋鹿去人遠啼月城頭烏風悲易凄斷爛開<lb/>
朩芙蓉寒塘弄清淺憑虛一徘徊西飛日何短<hi>靈巖寺志</hi>
　　刹書記<lb/>
　　天柱雉兒行<lb/>
當年江上揚風舲淮西望極排空青今登天柱賞潛皖<lb/>
<pb n="KR4i0062_WYG_093-14a"/>
元是吾家翡翠屏禪叢一室因棲寄選勝尋幽辨真僞<lb/>
虚廊揩蘚讀殘碑三百年前刋異事此山開闢至唐初<lb/>
乾元中作金仙居彭門大師曰惠崇裁基創始成茅廬<lb/>
牛頭道成将雄鎮浮世勞生未知信乗閒石上誦蓮文<lb/>
非謂疎慵效精進空山白晝接清宵壊衲披肩度寂寥<lb/>
玲瓏宛轉斷人慮七軸圓音震海潮竒哉有物名緣㑹<lb/>
錦繡毛衣勝綵繪常伴山雞與鷓鴣優游飲啄烟霞外<lb/>
山梁疇昔歎時哉此日祇園應世來昂頭斂翼傍禪石<lb/>
<pb n="KR4i0062_WYG_093-14b"/>
下風側聽忘驚猜醍醐灑盡燒心火暮去朝來無不可<lb/>
宜成永向佛菩提春燕秋鴻豈知我俄聞荒草蜕其身<lb/>
夢魂夜告生為人幽竒溪石驗端的右脅遺翎跡尚新<lb/>
妙齡自厭居民俗祝髪依師隱林麓他經雖授了難通<lb/>
唯有芬陀利精熟師因嘆息省前緣法種慈熏豈偶然<lb/>
立名定體標殊特靈休表示為佳傳閒行宴坐何超脫<lb/>
古鑑無塵罷揮拂登髙臨逺快幽情滿目風光舊時物<lb/>
几席巾瓶侍服勤閑閴孜孜十九春西原危坐順圓寂<lb/>
<pb n="KR4i0062_WYG_093-15a"/>
戒珠數粒輝香薪真源始覺初無礙月轉遼空水歸海<lb/>
千聖徒中孰後生一片靈臺長不昧回觀輪裏漫啁啾<lb/>
暖日和風戲未休恩冤追逐蕩不返六道三途豈自由<lb/>
君不見潘安誇射賦洞爾胷兮穿爾嗉又不見退之詠<lb/>
獵詩馬前五色墮離披雲間哮擊懼鷹隼草中竄伏憂<lb/>
狐狸魯恭去後無消息更有仁恩霑動植桑下馴游哺<lb/>
影時未必兒童能隱惻浮屠窣堵鎮盤岡累聞繼夕騰<lb/>
禪光聖賢因地亦如此方寸凡情未可量蜀川鸚鵡持<lb/>
<pb n="KR4i0062_WYG_093-15b"/>
經法舎利精熒滿金匣至今忌日慘巖巒羣類悲鳴繞<lb/>
層塔近歲濡須釋子家松枝雀化皆稱嗟纖毫不動幾<lb/>
寒暑翻然只恐臨蒼霞賢王國士稱竒絶巨石豐碑爭<lb/>
頌說妙墨髙文燦斗星陵遷谷變相磨滅也知靈識盡<lb/>
超冥證出斯禽事顯明無言嗜欲沈迷者請看天柱雉<lb/>
兒行<lb/>
　　　<hi>夷堅志舒州皖公山天柱寺廊下有巨碑云唐時崇惠禪師卓菴山中前有磐石毎日對之誦</hi>
　　　<hi>法華經一野雉來傾聽畧不動足如是三年不以寒暑輒廢一旦不至試于草間求之巳立化</hi>
<pb n="KR4i0062_WYG_093-16a"/>
　　　<hi>矣為用僧法茶毘之夜夢雉來告云以聽經之故得免禽身今託生山下農家作男子師不相</hi>
　　　<hi>忘後三日願訪我及期而往果見嬰兒相顧而笑左脅下尚存翎痕師謂其父曰善視之到十</hi>
　　　<hi>歲後教從我出家父如所戒師名之曰定體且呼為靈休侍者又九歲坐亡于西原瘞塔故在</hi>
　　　<hi>天柱寺及菴基也刹書記作雉兒行一篇宣揚其事黟僧善祐傳之故書于此以廣釋證</hi>
　　惟　謹<lb/>
　　　惟謹號雪菴永嘉人乾淳間僧<lb/>
　　舟泊括蒼溪口<lb/>
茅店在山下檥舟茅店邊鐘鳴何處寺日落滿溪船攲<lb/>
<pb n="KR4i0062_WYG_093-16b"/>
枕雁初到離家月又圓向來曾過此夜泊石門前<hi>東甌詩集</hi>
　　道　謙<lb/>
　　　道謙崇安游氏子結菴于仙洲山<lb/>
　　送道友<lb/>
二三尺雪山藏路一兩點花春到梅将此贈君持不去<lb/>
請君收拾早歸來詩<hi>林萬選</hi>
　　善　建<lb/>
　　題寶山廣嚴院<lb/>
<pb n="KR4i0062_WYG_093-17a"/>
垂手紅塵古所難近天尺五啟禪關玉繩低轉簷楹外<lb/>
宫漏微傳几席閒雲響度聲何處笛翠棱當户越州山<lb/>
夢回露滴松梢冷月在三茅萬境閒<hi>咸淳臨安志</hi>
　　惠　明<lb/>
　　　惠明華亭普照寺僧與濟顛同時潦倒猖狂人<lb/>
　　　莫能測談災福輒驗亦能詩人號明顛<lb/>
　　手影戲<lb/>
三尺生綃作戲臺全憑十指逞詼諧有時明月燈窗下<lb/>
<pb n="KR4i0062_WYG_093-17b"/>
一笑還從掌握來<hi>夷堅志</hi>
　　詠菖蒲<lb/>
根下塵泥一點無性便泉石愛情孤當時不惹湘江恨<lb/>
葉葉如何有淚珠<hi>補續髙僧傳</hi>
　　永　頤<lb/>
　　　永頤字山老仁和唐棲寺僧有雲泉集<lb/>
　　初秋憶湖上諸山<lb/>
山中夏日足幽娛葛帔藤牀誦寶書白拂惹雲黏几案<lb/>
<pb n="KR4i0062_WYG_093-18a"/>
清香緣竹上空虚草堂夜月秋花近水閣晨霞夕霓疎<lb/>
遙憶錢塘舊朝寺繞湖鐘梵早涼初<lb/>
　　西峯日暮<lb/>
手攜一束書秋風獨來此松深夜月清水冷芙蓉死嬾<lb/>
于簷下讀兩眼懸秋水時看㵎鼠來食我山茶子<lb/>
　　天竺秋日<lb/>
翠滴千竿溼砌苔曲廊花朩小叢開吳僧愛覓閑吟處<lb/>
偷向花邊竹裏來<lb/>
<pb n="KR4i0062_WYG_093-18b"/>
　　唐棲寺<lb/>
唐棲寺前溪水流客帆來往舊杭州津亭樹老無人記<lb/>
得見幾回僧白頭<lb/>
　　防風王廟<lb/>
萬國方尊禹防風殞殿趨應憐舞干戚獨不礙唐虞祭<lb/>
豆侵田鼠靈幡觸井烏椒漿春奠罷簫鼔舞村巫<lb/>
　　月夜游冷泉亭<lb/>
地靈泉上寺松壑定深清獨聽子規呌況逢山月明樹<lb/>
<pb n="KR4i0062_WYG_093-19a"/>
藏春洞黑石擁夜泉鳴日出喧車馬終非隱者情<hi>以上雲泉</hi>
<hi>集</hi>
　　道　濟<lb/>
　　　道濟號湖隱又號方圓叟臨海李都尉文和逺<lb/>
　　　孫受度于佛海禪師居靈隱後居淨慈狀貌風<lb/>
　　　狂人稱濟顛<lb/>
　　游洞霄宮<lb/>
平明發餘杭扁舟泝清流登岸五六里小徑穿林丘竒<lb/>
<pb n="KR4i0062_WYG_093-19b"/>
峯聳天柱九鎖嵒谷幽雲根立仙館勝處非人謀入門<lb/>
氣象雄金碧欺兩眸彈棊古松下啼鳥聲相酬羽衣讀<lb/>
黄庭内景宜自修蓬萊隔弱水九轉即可求坡翁昔賦<lb/>
詩刻石記舊游溪山增偉觀萬古傳不休我來弔陳迹<lb/>
枯腸怯冥搜執炬入大滌襟袖寒颼颼懸崖石乳滴千<lb/>
歲無人收樵夫指巖窟此處通龍湫方期過東洞紅日<lb/>
驚西投徘徊出山去空使猨鶴愁<hi>洞霄詩集</hi>
　　偶題<lb/>
<pb n="KR4i0062_WYG_093-20a"/>
幾度西湖獨上船篙師識我不論錢一聲啼鳥破幽寂<lb/>
正是山横落照邊<hi>淨慈寺志</hi>
　　無　本<lb/>
　　馬嵬<lb/>
長川幾處樹青青孤驛危樓對翠屏一自上皇惆悵後<lb/>
至今來往馬蹄腥<hi>詩林萬選</hi>
　　惠　嵩<lb/>
　　天台道中<lb/>
<pb n="KR4i0062_WYG_093-20b"/>
滿川梨雪照斜曛野水交流路不分隔岸一聲牛背笛<lb/>
和風吹落渡頭雲<hi>詩林萬選</hi>
　　蓬萊圓禪師<lb/>
　　絶句<lb/>
新縫紙被烘來煖一覺安眠到五更聞得上方鐘皷動<lb/>
又添一日在浮生<hi>五燈㑹元</hi>
　　正　覺<lb/>
　　　正覺隰州人向子諲重之主明州天童寺<lb/>
<pb n="KR4i0062_WYG_093-21a"/>
　　題奉化西峯院<lb/>
水流百折山蒼蒼古寺秋容横野航明月初濡寒露白<lb/>
籬花似趁重陽黄道人心已老松石學子膽須磨雪霜<lb/>
黙黙澄源坐兀兀游魚沙鳥静相忘<hi>延祐四明志</hi>
　　覺　先<lb/>
　　　覺先剡僧<lb/>
　　過曹娥廟<lb/>
縱步青蘿嶂吟邊景更寛沙紋潮落見山色雨餘看汀<lb/>
<pb n="KR4i0062_WYG_093-21b"/>
草含清韻江猨啼暮寒娥祠重致敬忍讀漢碑殘<hi>娥江題詠</hi>
　　石　林<lb/>
　　曹娥江<lb/>
一㸃冥通未兆前乾坤虚鑑已昭然爛銀宫裏擎屍出<lb/>
萬古傳聲浪拍天<hi>娥江題詠</hi>
　　寶曇<lb/>
　　題喻彌陀接待院<lb/>
作成寶鉢梅花供帶得金池蓮葉香百億萬僧同一飽<lb/>
<pb n="KR4i0062_WYG_093-22a"/>
彌陀接待勝諸方<hi>宋妙行寺志</hi>
　　及　甫<lb/>
　　　及甫剡僧<lb/>
　　謁曹娥廟<lb/>
輟棹江頭謁孝娥斷碑枯柏尚嵯峨生為女子既如此<lb/>
身是男兒又若何千古美名昭日月一軀靈骨塟藤蘿<lb/>
沈魂欲酹不知處無限西風起碧波<hi>娥江題詠</hi>
　　元　昉<lb/>
<pb n="KR4i0062_WYG_093-22b"/>
　　　元昉號雪汀四明僧<lb/>
　　曹孝女廟<lb/>
祠古孝誠遙悲風想暮號月魂迷草色血淚濺江濤斷<lb/>
碣惟黄絹孤墳掩綠蒿千年暗潮水亦以姓為曹<hi>娥江題詠</hi>
　　善　珍<lb/>
　　　善珍字藏叟泉州吕氏子朝命住四明之育王<lb/>
　　　山臨安之徑山逝于嘉定丁丑<lb/>
　　山行晩歸<lb/>
<pb n="KR4i0062_WYG_093-23a"/>
藥徑入雲林晚晴扶杖吟照泥星復雨經朔月猶隂樹<lb/>
折憐巢覆泉清見葉沈愛閒自如此不是學灰心<lb/>
　　春寒<lb/>
林間燈夕過顧影在天涯雪暝迷歸鶴春寒誤早花艱<lb/>
難知世味貧病厭年華故國風塵外無人可問家<hi>以上瀛奎</hi>
<hi>律髓</hi>
　　送客宿九日山<lb/>
石竈斷苔紋摩挲弔隱君風吹遊子袂月照古人墳舊<lb/>
<pb n="KR4i0062_WYG_093-23b"/>
事殘碑在荒祠流水分永懐山忽暝黄葉墜秋雲<hi>南安縣志</hi>
　　僧　儀<lb/>
　　　僧儀西湖僧<lb/>
　　上權臣<lb/>
我本田中一比丘卻來乗馬不乗牛如今馬上風波急<lb/>
不似田中得自由<lb/>
　　　<hi>白獺髓云權臣覽詩以為謗巳遂赭其衣</hi>
　　道　諫<lb/>
<pb n="KR4i0062_WYG_093-24a"/>
　　遊靈隱寺<lb/>
長吟遊古寺九里入青松鳥向花間語僧從月下逢隂<lb/>
廊連碧殿清磬雜疎鐘回首夕陽晚烟霞鎖亂峯<hi>四朝詩</hi>
　　紹　嵩<lb/>
　　　號亞愚廬陵人紹定中住嘉禾之大雲寺工于<lb/>
　　　集句有江浙紀行詩<lb/>
　　舟中口號<lb/>
閤皁風烟外殘蟬送客愁雲連平地起水帶斷槎流樹<lb/>
<pb n="KR4i0062_WYG_093-24b"/>
隱重重竹江呈岸岸秋晚來供望眼微徑雜歸牛<hi>誠齋  巽</hi>
<hi>中</hi>　<hi>方干/</hi>　<hi>曹緯/</hi>　<hi>誠齋/</hi>　<hi>誠齋/</hi>　<hi>曉瑩/</hi>　<hi>陳與義</hi>
　　泛湖<lb/>
乆客欣無事扶衰上野航迴雲覆隂谷初日放晨光楊<lb/>
柳千尋色荷花一路香西湖天下勝誰與共平章<hi>曉瑩  王</hi>
<hi>荆公瑩李頤  曉</hi>　<hi>李商叟/</hi>　<hi>樂府詞/</hi>　<hi>呂居仁/</hi>　<hi>張君量</hi>
　　游張園觀海棠戲作<lb/>
春色多将付海棠羣仙㑹處錦屏張約齋妙出春風手<lb/>
<pb n="KR4i0062_WYG_093-25a"/>
子美無情為發揚<hi>誠齋浙張芸叟上江  紀行詩</hi>　<hi>誠齋/</hi>　<hi>鄭谷/</hi>　<hi>以</hi>
　　居　簡<lb/>
　　　居簡字敬叟潼川王氏子嘉熙中敕住淨慈光<lb/>
　　　孝寺有北礀詩集<lb/>
　　　<hi>張誠子序云讀其文宗密未知伯仲誦其詩合參寥覺範為一人不能當也</hi>
　　盆荷<lb/>
萍黏古瓦水泓天數葉田田貼小錢才大古來無用處<lb/>
不須十丈藕如船<lb/>
<pb n="KR4i0062_WYG_093-25b"/>
　　小泊湖州<lb/>
蜿蜒粉雉枕寒汀闊著清苕碧界塵帆落水晶宫未曉<lb/>
素花開盡一汀蘋<lb/>
　　甘園尋梅<lb/>
疎枝重複裹莓苔䕶得寒英暖未開料理不關元化事<lb/>
翠華長是雪前來<lb/>
　　贈浩律師<lb/>
浩也毘尼學精于玉帳嚴蟻酣停掃砌燕乳記鉤簾茶<lb/>
<pb n="KR4i0062_WYG_093-26a"/>
鼎敲冰煮花壺漉水添夢回池草綠忍踐綠纖纖<lb/>
　　憶霅<lb/>
夢憶湖州舊樓臺畫不如舟從城裏過人在水中居閉<lb/>
户防驚鷺開窗便釣魚魚沈猶有雁不寄一行書<hi>以上北礀</hi>
<hi>詩集</hi>
　　淨　照<lb/>
　　句<lb/>
盤饌春多筍廚薪溼帶苔雲歸大似諳風勢水咽多<lb/>
<pb n="KR4i0062_WYG_093-26b"/>
應恨世情<hi>方秋崖小稾</hi>
　　道　沖<lb/>
　　　道沖武信長江荀氏子自號癡絶理宗朝住太<lb/>
　　　白育王雙徑諸山<lb/>
　　淳祐辛酉立秋後一日遊鼓山<lb/>
野徑斜連石㵎傍草根呢呢語寒螿郊原經雨多秋意<lb/>
庭院無人自夕陽風捲暮雲歸碧嶂葉隨野水入寒塘<lb/>
數家籬落楓林外枳殻垂青菊綻黄<hi>鼓山志</hi>
<pb n="KR4i0062_WYG_093-27a"/>
　　元　肈<lb/>
　　　元肈字聖徒號淮海通州人淳祐中住靈隱寺<lb/>
　　　後圓寂于徑山<lb/>
　　虎丘<lb/>
滄海何年涌秦傳虎踞丘池空劒光冷墳闕鬼吟愁石<lb/>
礙樓臺側烟深草朩浮吳人貪勝槩春盡亦來遊<hi>瀛奎律髓</hi>
　　惜松<lb/>
不為栽松種茯苓秖緣山色四時青老僧只恐移松去<lb/>
<pb n="KR4i0062_WYG_093-27b"/>
留與青山作畫屏<lb/>
　　　<hi>山房隨筆穆陵在御閻貴妃父良臣起香火功徳院欲于靈竺下伐松供屋材淮海賦詩云云</hi>
　　　<hi>詩徹于上遂命勿伐</hi>
　　徑山<lb/>
東西兩徑幽歲晚得周遊壑霽隂猶在溪雲凍不浮鳥<lb/>
驚樵斧重猨挂樹枝柔怕有梅花發因行到水頭<hi>瀛奎律髓</hi>
　　題雪竇錦鏡亭<lb/>
上盡﨑嶇腳力微毳袍零碎染烟霏妙高峯頂見日出<lb/>
<pb n="KR4i0062_WYG_093-28a"/>
千丈巖頭看雪飛寒朩著霜山衣錦清泉得月鏡交輝<lb/>
翩然又作東南去肎落台温第二機<hi>延祐四明志</hi>
　　徑山天然圖畫<lb/>
幽㵎瀉泠泠千峯疊翠屏曉雲開混沌逺水接滄溟松<lb/>
影搖禪榻苔衣上淨瓶塵中夢不到爭欲買丹青<lb/>
　　菖蒲田<hi>郎簡侍郎所種</hi>
一從神武挂冠纓便入千峯適性情巳向耆英逃姓字<lb/>
肎因楊柳作歌行石田水冷菖蒲節茅屋雲深薜荔縈<lb/>
<pb n="KR4i0062_WYG_093-28b"/>
白髮山僧知此意時時來聽野泉聲<hi>以上徑山志</hi>
　　無著禪師塔<lb/>
一定空山五百年不須惆悵啟頽甎路傍多少麒麟冢<lb/>
過眼無人贈紙錢<hi>武林梵志</hi>
　　僧　輝<lb/>
　　　輝號船窗<lb/>
　　古藤<lb/>
翠蓋隂森高隱鶴修條屈曲暗藏蛇閑來兀坐莓苔石<lb/>
<pb n="KR4i0062_WYG_093-29a"/>
時見山禽撲落花<hi>全芳備祖</hi>
　　僧　鑒<lb/>
　　　僧鑒淳祐中住雪竇寺有雪竇雜詠<lb/>
　　錦鏡池<lb/>
一鑑涵虚碧萬象悉其中重綠浮輕綠深紅閒淺紅<lb/>
　　入山亭<lb/>
荒蕪行盡處幽亭聊暫止帶雨策孤笻登髙從此始<hi>以上</hi>
<hi>四明山志</hi>
<pb n="KR4i0062_WYG_093-29b"/>
　　法　照<lb/>
　　表忠觀<lb/>
錢王古廟鎖莓苔華表秋深鶴不來昨夜石壇風露重<lb/>
凌霄花落鳳僊開<hi>東甌詩集</hi>
　　斯　植<lb/>
　　　斯植字建中號芳庭住南嶽寺有采芝集<lb/>
　　水石山居<lb/>
静極青山裏松花滿石牀春風思華岳夜雨夢瀟湘人<lb/>
<pb n="KR4i0062_WYG_093-30a"/>
影歸林薄猨聲出㵎長心如無别事同此閉閒房<lb/>
　　送靈耀之姑蘇<lb/>
一身唯在道清苦獨知君世路終成别山光不共分晚<lb/>
天寒欲雨春樹夜生雲此去他鄉寺猨聲各自聞<lb/>
　　堤上<lb/>
楊柳垂絲拂畫船杏花零落斷橋邊半山烟雨東風惡<lb/>
更向西亭聽杜鵑<lb/>
　　湖上晚望<lb/>
<pb n="KR4i0062_WYG_093-30b"/>
繞隄楊柳暗漁舟二月風光淡似秋幾度笙歌人散後<lb/>
夕陽依舊滿紅樓<lb/>
　　上竺寺<lb/>
古寺寒橋路鐘聲静忽聞數峯平處合一水衆溪分老<lb/>
樹烟蘿雨殘燈石塔雲閑心寄幽寂似覺逺塵紛<lb/>
　　雪中寄巖泉<lb/>
吟罷新詩秖自看曉風吹恨上闌干夜來雪滿前山路<lb/>
誰對梅花説歲寒<hi>以上采芝集</hi>
<pb n="KR4i0062_WYG_093-31a"/>
　　可　齋<lb/>
　　詠萍<lb/>
盆池本不種青萍春杪無根也自生人道一宵生九葉<lb/>
不知誰數得分明<hi>全芳備祖</hi>
　　道　璨<lb/>
　　　道璨字無文姓陶氏南渡時饒州薦福寺僧有<lb/>
　　　柳塘外集<lb/>
　　題水墨草蟲<lb/>
<pb n="KR4i0062_WYG_093-31b"/>
蜻蜓低傍豆花飛絡緯無聲抱竹枝憶得西湖烟雨裏<lb/>
小園清曉獨行時<hi>柳塘外集</hi>
　　題景蘇堂竹<lb/>
一葉復一葉也道幾翻覆一㸃復一㸃書墨要接續親<lb/>
見長公來一節不肎曲見竹如見公北麓能不俗回首<lb/>
熙豐閒幾人媿此竹<lb/>
　　　<hi>呉禮部詩話東坡自黄移汝别子由于髙安過瑞昌亭子山題字崖石㸃墨竹葉上至今環山</hi>
　　　<hi>之竹葉葉有墨㸃景定中王景琰主瑞昌簿移植廳事扁其堂曰景蘇蓋簿廳東坡夜㝛處也</hi>
<pb n="KR4i0062_WYG_093-32a"/>
　　　<hi>一時多賦詩道璨云云語雖直致而意佳北麓景琰號也</hi>
　　僧　愚<lb/>
　　　僧愚號虚堂<lb/>
　　劒池<lb/>
石壁千尋勢嶮巇下臨寒玉浸蟾輝古今多少凭闌者<lb/>
親見干将到底稀<lb/>
　　小呉軒<lb/>
結茅初不為孤峯秖愛登臨眼底空風淡雲收見天末<lb/>
<pb n="KR4i0062_WYG_093-32b"/>
始知呉在一毫中<hi>以上虎丘志</hi>
　　法　成<lb/>
　　山居<lb/>
雪壓喬林同一色清光上下含虚碧采樵人立渡頭寒<lb/>
極目圓蟾為誰白<hi>四朝詩</hi>
　　僧　璉<lb/>
　　　僧璉字不器<lb/>
　　紅梅<lb/>
<pb n="KR4i0062_WYG_093-33a"/>
嬌朱淺淺透烟光痩倚疎簷半出牆雅有風情勝桃李<lb/>
巧含春思避冰霜融明醉臉籠輕暈斂掩仙姿蹙嫩黄<lb/>
旦暮風英墮行袂依微如著袖中香<hi>後村千家詩</hi>
　　止　翁<lb/>
　　無弦琴<lb/>
月作金徽風作弦清音不在指端傳有時彈罷無生曲<lb/>
露滴松梢鶴未眠<hi>四朝詩</hi>
　　雲峯徳師<lb/>
<pb n="KR4i0062_WYG_093-33b"/>
　　上堂别衆<lb/>
澹然無累水雲僧去住分明葉樣輕十字街頭休作夢<lb/>
五湖依舊一枝藤<lb/>
　　　<hi>隨隱漫錄雲峯德師住撫之廣夀途遇時貴避不及有違言即上堂别衆云云</hi>
　　祖　欽<lb/>
　　　祖欽號雪巖住袁州仰山<lb/>
　　絶句<lb/>
千里相尋慰寂寥未嫌風雪路迢迢廬山雖好且休去<lb/>
<pb n="KR4i0062_WYG_093-34a"/>
更撥寒爐話一宵<hi>隨隱漫錄</hi>
　　必　萬<lb/>
　　孟享仰瞻聖駕<lb/>
輕塵不動馬蹄催警蹕聲中聖輦來漢代威儀周禮樂<lb/>
太平天子拜香回<hi>隨隱漫錄</hi>
　　文　頠<lb/>
　　　文頠號棄菴<lb/>
　　題硯<lb/>
<pb n="KR4i0062_WYG_093-34b"/>
空山頑質世偏須禪客元慙綺色枯幾吐烟光供染翰<lb/>
石田隻字可留無<hi>棄菴老人文頠咸淳元年三月朔書</hi>
　　　<hi>谷水談林右端硯其背上半勒偈大字下半勒記小字記云先師禪觀之餘游戲藝苑一生不</hi>
　　　<hi>受䞋施知交唯以楮墨贈遺此硯是白衣時故物相隨最乆一日忽作偈書片紙置硯下即檢</hi>
　　　<hi>詩稾盡焚之詰朝遂示疾七日而化因摹勒遺語手書于研石藏之塔中云次年九月二十二</hi>
　　　<hi>日門人行朗記</hi>
　　自　彰<lb/>
　　　自彰號濮溪<lb/>
<pb n="KR4i0062_WYG_093-35a"/>
　　遊洞霄得鄉友道士鄧君徳清話因成古語<lb/>
亂山倚伏龍蛇蟠蒼藤古朩門徑寒蘂宫潭潭列萬礎<lb/>
碧樓朱户參雲端吾聞上界足官府謫下名山作仙侣<lb/>
我來尋仙訪泉石落日浮雲隨杖屨道士鄧君吾故人<lb/>
汲泉煮茗慰酸辛笑談未厭樵柯爛回首人閒五百春<lb/>
<hi>洞霄詩集</hi>
　　淨　珪<lb/>
　　　淨珪號借菴<lb/>
<pb n="KR4i0062_WYG_093-35b"/>
　　寓宿洞霄<lb/>
當年許郭棲真地暇日尋幽獨往來九轉還丹藏箬底<lb/>
千年遺迹寄巖隈巍巍玉殿圍青嶂寂寂瑤壇鎖綠苔<lb/>
假榻壺天追勝集尚憐歸興更徘徊<hi>洞霄詩集</hi>
　　昭　緝<lb/>
　　廣福寺偶題<lb/>
涓涓碧水細通池小雨廉纖未作泥深炷爐香濃著火<lb/>
何須騎馬聽朝雞<hi>烏青志</hi>
<pb n="KR4i0062_WYG_093-36a"/>
　　宗　瑩<lb/>
　　天衣故寺<lb/>
園廟深關春寂寂雨杉風檜翠蕭蕭山中舊事無人説<lb/>
碎疊唐碑補石橋<hi>東甌詩集</hi>
　　清　壹<lb/>
　　　清壹宋季仙居僧<lb/>
　　寄無著<lb/>
逢人稱宿臘元解少人知俗濁唯貪隱禪髙不礙詩水<lb/>
<pb n="KR4i0062_WYG_093-36b"/>
邊秋杖屨石上雪須眉雞犬添鄰曲還同賦紫芝<lb/>
　　寄萬先輩<lb/>
歸從衡岳此身清老校羣書眼倍明白屋有田供伏臘<lb/>
青雲無夢到公卿頻挑野菜招僧至少著深衣入郭行<lb/>
早歲自嗟行役逺失将詩律問先生<hi>以上呉禮部詩話</hi>
　　瑩　徹<lb/>
　　新鶯歌<lb/>
新鶯傍簷曉更悲孤音清吟囀柔枝口邊血出語未盡<lb/>
<pb n="KR4i0062_WYG_093-37a"/>
豈是怨恨人不知不食枯桑椹不銜苦李花偶然弄樞<lb/>
機宛轉凌烟霞衆雛飛鳴何跼促自覘遊鱗啄枯朩𤣥<lb/>
猨何事朝夜啼白鷺長在汀洲宿黑鵰黄鶴豈不髙金<lb/>
籠玉鉤傷羽毛三江七澤去不得風烟日暮生波濤飛<lb/>
去來莫上髙城頭莫下空園裏城頭飢烏食腥羶空園<lb/>
燕雀爭泥滓願為結舌含白雲五月六日一聲不可聞<lb/>
<hi>合璧事類别集</hi>
　　本　粹<lb/>
<pb n="KR4i0062_WYG_093-37b"/>
　　别毛滄洲<lb/>
風雨三更夢江湖萬里心青燈正愁絶可惜不能琴<hi>詩家</hi>
<hi>鼎臠</hi>
　　放船<lb/>
數幅蒲帆破曉烟一篙春水漲平川誰家池館多楊柳<lb/>
時送飛花到客船<hi>詩林萬選</hi>
　　自　南<lb/>
　　　自南宋末人<lb/>
<pb n="KR4i0062_WYG_093-38a"/>
　　廣潤寺新寮<lb/>
客不赴齋招冥心坐寂寥青山若厭看白首也難消鷺<lb/>
起衝荷葉蟲行蝕菊苖何年稱老㝛來住此閒寮<hi>瀛奎律髓</hi>
　　徳　豐<lb/>
　　　徳豐三山人<lb/>
　　重陽<lb/>
戰盡今秋見太平西風多作北風聲不吹烏帽吹氊帽<lb/>
籬下黄花笑不成<hi>山房隨筆</hi>
<pb n="KR4i0062_WYG_093-38b"/>
　　希　坦<lb/>
　　　希坦號率菴宋末居九華山<lb/>
　　李昭象讀書臺<hi>在碧雲峯下昭象字化文唐末避黄巢亂入九華山</hi>
廢興生死妄安名山水何曾改舊清孰謂堂空人已往<lb/>
溪聲還作讀書聲<hi>九華山志</hi>
　　炳　同<lb/>
　　　炳同字野翁新昌張氏子居明州仗錫寺<lb/>
　　句<lb/>
<pb n="KR4i0062_WYG_093-39a"/>
老來非厭客静裏欲書經<lb/>
　　　<hi>四明山志野翁宋亡之日避跡仗錫閉户書法華經有句云云一時遺老家則堂文本心黄東</hi>
　　　<hi>發舒閬風周伯弼咸與之游</hi>
　　子　温<lb/>
　　　子温字仲言號日觀又號知非子華亭人宋季<lb/>
　　　止杭之瑪瑙寺<lb/>
　　　<hi>珊瑚網云日觀善草書喜畫蒲萄須梗枝葉皆草書法也世號温蒲萄時貴慕其畫贄金求之</hi>
　　　<hi>一筆不與逢佳士遽命紙筆雅好著恢帽短衣囊錢果猖翔街陌探囊投市中兒問識温相公</hi>
<pb n="KR4i0062_WYG_093-39b"/>
　　　<hi>否由是進止輒擁小兒呼温相公時有賓肖羅漢醉則維筆竿杪草聖芬媚時人遂有長竿醉</hi>
　　　<hi>草賔羅漢短褐佯狂温相公之句温性嗜酒然楊總統飲之酒不一霑脣毎見則曰掘墳賊掘</hi>
　　　<hi>墳賊</hi>
　　自題畫蒲萄<lb/>
曾向流沙取梵書草龍珠帳滿征途輕包短策難将帶<lb/>
記得西風月上初<hi>徐伯齡蟫精雋</hi>
　　了　慧<lb/>
　　　了慧字岳重武林九友㑹住寶覺寺<lb/>
<pb n="KR4i0062_WYG_093-40a"/>
　　春日田園雜興<hi>月泉第三十三名</hi>
平疇水遶徑微分小圃雲深景不繁此處農桑雖是僻<lb/>
多情鶯燕不嫌村倦眠芳草閒黄犢静對幽花倒綠樽<lb/>
見説弓旌方四出欲更名姓揜衡門<lb/>
　　　<hi>月泉吟社原評田園對起已占地步頷聯得闔闢之妙餘佳</hi>
　　僧　朋<lb/>
　　詠魚籃觀音<lb/>
徒整春風兩鬢垂子規啼徧落花枝龍門上客家家是<lb/>
<pb n="KR4i0062_WYG_093-40b"/>
錦鯉提來賣與誰<hi>禪藻集</hi>
　　吳　僧<hi>以下無名釋子</hi>
　　絶句<lb/>
看了青燈夢不成東風輥雪落寒聲半生客裏無窮恨<lb/>
告訴梅花説到明<hi>錦繡萬花谷</hi>
　　薦福寺僧<lb/>
　　絶句<lb/>
江南江北水雲鄉千頃蘆花未著霜好景不将零碎賣<lb/>
<pb n="KR4i0062_WYG_093-41a"/>
一時分付謝三郎<lb/>
　　　<hi>梁溪漫志紹興末江西一僧忘其名住饒州薦福寺寺傍舊多隙地寖為人侵漁僧自度力不</hi>
　　　<hi>能制乃謂其徒曰寺有主者所以主張是寺也坐視地為他人有而不能直焉用主者為吾甚</hi>
　　　<hi>媿之今當去矣即陞座鳴鼓集衆高吟云云遂閉目不語衆愕眙視之已逝矣</hi>
　　福州僧<lb/>
　　絶句<lb/>
當初只欲轉頭銜轉得頭銜轉不堪何似仁王髙閣上<lb/>
倚欄閑唱望江南<lb/>
<pb n="KR4i0062_WYG_093-41b"/>
　　　<hi>劉後村詩話福州仁王寺有僧喜唱望江南一日忽題壁曰不嫌夫壻醜亦勿厭深村但得一</hi>
　　　<hi>回嫁全勝不出門或曰此僧欲出世矣言于當路延主一刹未乆若有不樂者又題云云李内</hi>
　　　<hi>翰元善毎稱此二絶倦遊輒曰吾欲唱望江南矣</hi>
　　蜀　僧<lb/>
　　賦湖中漁翁<lb/>
籃裏無魚欠酒錢酒家門外繫漁船幾回欲脫蓑衣當<lb/>
又恐明朝是雨天<hi>西湖志餘</hi>
　宋詩紀事巻九十三<lb/>
</p>
<p>
</p>
  </div>
<div>
                <head>宋詩紀事巻九十四</head>
    <p>
<pb n="KR4i0062_WYG_094-1a"/>
欽定四庫全書<lb/>
　宋詩紀事巻九十四　　　　　錢塘厲鶚撰<lb/>
　　何仙姑<lb/>
　　　劉貢父中山詩話云何仙姑永州人不食無漏<lb/>
　　　世傳其神異明胡元瑞筆叢云當是宋初人<lb/>
　　題永州故人亭<lb/>
全永從來稱舊郡瀟湘源上構軒新門前自古有流水<lb/>
亭上于今無故人風細日斜南楚晩鳥題花落東湘春<lb/>
<pb n="KR4i0062_WYG_094-1b"/>
因公問我昔日事江左亭名不是真<lb/>
　　　<hi>劉斧摭遺袁夏過永州見何仙姑曰吾鄉有貴人亭今有故人亭何也仙曰此亭名因選詩有</hi>
　　　<hi>洞庭值歸客瀟湘逢故人而得之彼亭非也仙作詩云云</hi>
　　曹仙姑<lb/>
　　題梅壇<lb/>
漢代梅君此鍊丹古壇翠駮蘚花斑目窮鳥道青天逺<lb/>
榻轉松隂白日閑烟隔樓臺分象外風吹鐘磬落人閒<lb/>
不知乗詔沖昇後幾度飛鸞到舊山<hi>梅仙事實</hi>
<pb n="KR4i0062_WYG_094-2a"/>
　　李少雲<lb/>
　　病中詠梅花<lb/>
素豔明寒雪清香任曉風可憐渾似我零落此山中<lb/>
　　　<hi>許彦周詩話有李氏女者名少雲本士族夫死無子著道士服往來江淮閒僕頃年見之金陵</hi>
　　　<hi>其詩有云幾多柳絮風翻雪無數桃花水浸霞無脂澤氣又喜煉丹砂大扺類魏伯陽法而有</hi>
　　　<hi>銖兩加精詳者也嘗語僕曰我命薄政恐不能成此藥耳後二年見之痩病骨立僕問曰子丹</hi>
　　　<hi>成欲仙乎惟甚痩則鶴背能勝也笑曰忍相戲耶病中作梅花詩尋卒</hi>
　　無　著<lb/>
<pb n="KR4i0062_WYG_094-2b"/>
　　　無著丞相蘇頌女年三十出家參大慧得悟號<lb/>
　　　妙總禪師<lb/>
　　絶句<lb/>
一葉扁舟泛𣺌茫呈橈舞棹别宫商雲山海月都抛卻<lb/>
贏得莊周蜨夢長<hi>泉南雜記</hi>
　　正　覺<lb/>
　　　正覺海鹽人樞密郭三益孫女適雲閒葉氏早<lb/>
　　　寡誓節為尼居法雲寺<lb/>
<pb n="KR4i0062_WYG_094-3a"/>
　　絶句<lb/>
春朝湖上風兼雨世事如花落又開退省閉門真樂處<lb/>
閑雲終日去還來<hi>海鹽縣圖經</hi>
　<lb/>
　<lb/>
　<lb/>
　<lb/>
　<lb/>
<pb n="KR4i0062_WYG_094-3b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋詩紀事巻九十四<lb/>
</p>
<p>
</p>
  </div>
<div>
                <head>宋詩紀事巻九十五</head>
    <p>
<pb n="KR4i0062_WYG_095-1a"/>
欽定四庫全書<lb/>
　宋詩紀事巻九十五　　　　　錢塘厲鶚撰<lb/>
　　髙麗國王王徽<lb/>
　　　徽字燭幽顯宗詢第三子慶厯七年即位在位<lb/>
　　　三十七年諡仁孝王廟號文宗<lb/>
　　　<hi>東國通鑑文宗時家給人足時號太平宋朝每錫褎賞之命遼氏歲講慶夀之禮</hi>
　　記夢<lb/>
惡業因緣近契丹一年朝貢幾多般移身忽到中華地<lb/>
<pb n="KR4i0062_WYG_095-1b"/>
可惜中宵漏滴殘<hi>石林詩話</hi>
　　韓繳如<lb/>
　　　繳如髙麗使副<lb/>
　　别葉館伴<lb/>
泣涕汍瀾欲别離此生無復再來期謾将寶玉陳深意<lb/>
莫忘思人見物時<lb/>
　　　<hi>石林詩話髙麗自太宗後乆不入貢元豐初忽遣使來朝神宗令張誠一館伴問復朝之意云</hi>
　　　<hi>其國因契丹誅求狼藉不能堪國王嘗誦華嚴經祈生中國一夕夢至京師見城邑宫闕宏麗</hi>
<pb n="KR4i0062_WYG_095-2a"/>
　　　<hi>之甚覺而慕之乃為詩以記余大觀閒館伴髙麗人使者頗修謹詳雅余撫之既厚毎相感餞</hi>
　　　<hi>行自占雲館而别其副韓繳如馬上忽使人持一大玉帶贈余云此實故物其家世傳以為寶</hi>
　　　<hi>今以為獻且于笏上自書一詩相别</hi>
　　朴寅亮<lb/>
　　　寅亮元豐中髙麗使臣與金第李絳孫盧柳金<lb/>
　　　化珍等途中唱和七十餘篇自編為西上雜詠<lb/>
　　　絳孫為序<lb/>
　　　<hi>鄭麟趾髙麗史朴寅亮字代天竹州人或云平州人累遷右副承宣轉禮部侍郎文宗三十四</hi>
<pb n="KR4i0062_WYG_095-2b"/>
　　　<hi>年與户部尚書柳洪奉使如宋有金覲者亦在是行宋人見寅亮及覲所著尺牘表狀題詠稱</hi>
　　　<hi>歎不置至刋二人詩文號小華集</hi>
　　句<lb/>
塔影到淮沈浪底磬聲浮月落雲間門前客櫂洪濤急<lb/>
竹下僧棊白日閒<hi>泗洲龜山寺</hi>　<hi>厯代吟譜</hi>
　　　<hi>澠水燕談云高麗海外諸夷中最好儒學祖宗以來數有賔客貢士登第者自天聖後十年不</hi>
　　　<hi>通中國熙寜四年始復遣使修貢因泉州黄慎者為向道將由四明登岸比至為海風飄至通</hi>
　　　<hi>州謝太守云望斗極以乘槎初離下國指桃源而迷路誤到仙鄉詞甚切當使臣御事民官侍</hi>
<pb n="KR4i0062_WYG_095-3a"/>
　　　<hi>郎金第與行朴寅亮詩尤精如泗州龜山寺詩云門前客櫂洪濤急竹下僧棊白日閑等句中</hi>
　　　<hi>土人亦稱之寅亮為其國詞臣以罪廢之復與金第使中國</hi>
　　魏繼延<lb/>
　　　繼延為進奉副使<lb/>
　　句<lb/>
千仞綵山擎日起一聲天樂漏雲來<hi>補夢溪筆談</hi>
　　朴景綽<lb/>
　　　景綽為主簿<lb/>
<pb n="KR4i0062_WYG_095-3b"/>
　　　<hi>髙麗史朴景仁寅亮子初名景綽字令裕力學登科累官尚書左僕射參知政事修國史致仕</hi>
　　　<hi>卒年六十七諡章簡</hi>
　　句<lb/>
勝事年年傳習乆盛觀全屬逺方賔<lb/>
　　　<hi>補夢溪筆談元祐六年高麗使人入貢上元節于闕前賜酒魏繼延朴景綽皆賦觀燈詩時有</hi>
　　　<hi>佳句</hi>
　　李資諒<lb/>
　　　資諒髙麗仁州人官中書侍郎平章事<lb/>
<pb n="KR4i0062_WYG_095-4a"/>
　　睿謀殿賜宴恭和御製<lb/>
鹿鳴嘉㑹宴賢良仙樂洋洋出洞房天上賜花頭上豔<lb/>
盤中宣橘袖中香黄河再報千年瑞綠醑輕浮萬夀觴<lb/>
今日陪臣參盛際願歌天保永無忘<lb/>
　　　<hi>髙麗史李子淵傳資諒奉使如宋徽宗御睿謀殿召一行人賜宴作詩示之資諒即製進大加</hi>
　　　<hi>稱賞</hi>
　　無名子<lb/>
　　春帖子<lb/>
<pb n="KR4i0062_WYG_095-4b"/>
雪痕尚在三雲陛月腳初升五鳳樓百辟稱觴千萬夀<lb/>
衮龍衣上瑞光浮<lb/>
　　　<hi>徐競宣和奉使髙麗圖經廣化門王府之偏門也榜周易繇辭五字仍有春帖子云</hi>
　　咸寧節致語口號<lb/>
當時瑞色照宫林和氣濃濃破積隂香火千家祈國夀<lb/>
笙歌三部樂賔心興酣日影移珠箔舞罷花枝倒玉簪<lb/>
須盡清歡州酉美景從容莫訴酒杯深<lb/>
　　　<hi>宣和奉使髙麗圖經王俁以八月十七日生謂之咸寧節其日大㑹公族貴臣近侍干長慶殿</hi>
<pb n="KR4i0062_WYG_095-5a"/>
　　　<hi>中國賈人之在館者亦遣官為館伴用華夷三部樂亦有致語其口號云云</hi>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4i0062_WYG_095-5b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋詩紀事巻九十五<lb/>
</p>
<p>
</p>
  </div>
<div>
                <head>宋詩紀事巻九十六</head>
    <p>
<pb n="KR4i0062_WYG_096-1a"/>
欽定四庫全書<lb/>
　宋詩紀事巻九十六　　　　錢塘厲鶚撰<lb/>
　　南鄭殿丞<lb/>
　　句<lb/>
青鳥幾傳王母信白鵝曽換右軍書<hi>楊文公談苑</hi>
　　太學生<lb/>
　　和張乖崖<lb/>
四窗滅盡讀書燈窗外唯聞步鐸聲辜負江山好明月<lb/>
<pb n="KR4i0062_WYG_096-1b"/>
閒來此地趁虚名<hi>晁氏客語</hi>
　　李善寧子<lb/>
　　貧家壁<lb/>
椒氣從何得燈光鑿處分拖涎來藻飾唯有篆愁君<lb/>
　　　<hi>清異録臨川李善寧之子十歳能即席賦詩親友嘗以貧家壁試之畧不構思拖涎指蝸牛也</hi>
　　蜀州録事參軍<lb/>
　　句<lb/>
秋光都似宦情薄山色不如歸興濃<lb/>
<pb n="KR4i0062_WYG_096-2a"/>
　　　<hi>夢溪筆談張忠定知成都有録事參軍投牒乞致仕仍獻一詩云云忠定稱賞還牒禮為上客</hi>
　　楊黎州<lb/>
　　句<lb/>
山川百蠻國雨露九天書<hi>赦至</hi>胡越自為迢遞國參商元<lb/>
是别離星<hi>寄逺</hi>剛腸欺竹葉衰鬢怯蘆花<hi>自詠</hi>人歸漢后黃<lb/>
金屋燕在盧家白玉堂<hi>春晝</hi>　<hi>楊文公談苑</hi>
　　陳彭年甥<lb/>
　　題黃敕背<lb/>
<pb n="KR4i0062_WYG_096-2b"/>
彭年頭腦太冬烘眼似朱砂鬢似蓬紕繆幸叨三字内<lb/>
荒唐仍在四人中取他權勢欺明主落却親情賣至公<lb/>
千百孤寒齊下淚斯言無路達堯聰<lb/>
　　　<hi>江南野録陳彭年大中祥符間同知貢舉省牓出有甥不預選怒入其第㑹彭年未來于几上</hi>
　　　<hi>得黄敕乃題其背云云彭年怒抱敕入奏章聖見而不悦然釋其罪</hi>
　　錢唐尉<lb/>
　　謝杭州守王公<lb/>
當年同試大明宫文字雖同命不同我作尉曹君作相<lb/>
<pb n="KR4i0062_WYG_096-3a"/>
東君元没兩般風<lb/>
　　　<hi>揮麈餘話王文穆欽若以故相來守杭州錢唐一老尉蒼頭華髮矣文穆初甚不樂詢其履歴</hi>
　　　<hi>乃同年生惻然哀之遂封章于朝詔特改京秩尉以詩謝之</hi>
　　幕　僚<lb/>
　　贈魏野<lb/>
怪得名稱野元來性不羣借冠來謁我倒屣起迎君<lb/>
　　　<hi>温公續詩話野少時未知名嘗題河上寺柱云數聲離岸櫓幾㸃别州山時有幕僚本江南文</hi>
　　　<hi>士也見之大驚邀與相見贈詩云云仍為之延譽由是人始重之</hi>
<pb n="KR4i0062_WYG_096-3b"/>
　　高　士<lb/>
　　贈种放<lb/>
接得山人號舍人朱衣前引到蓬門莫嫌野䔩無多味<lb/>
我是三追處士孫<lb/>
　　　<hi>池北偶談种放賜告西歸有一高士隠居三世以野䔩一盤詩一章贈之</hi>
　　江上漁父<lb/>
　　句<lb/>
十年江上無人問兩手今朝一度义<lb/>
<pb n="KR4i0062_WYG_096-4a"/>
　　　<hi>春渚紀聞闗子東云范希文常于江上見一漁父意其隠者也問姓名不對留詩一絶而去記</hi>
　　　<hi>其兩句</hi>
　　葛通議<lb/>
　　　葛通議丹陽人侍郎立方之曽祖失其名<lb/>
　　句<lb/>
藻思舊傳青管夢哲科新試碧雞才乍依平仲蓮花幕<lb/>
更下温郎玉鏡臺<lb/>
　　　<hi>韻語陽秋蔡君謨娶余祖姑清源君巳而赴漳南幕余曽祖通議贈詩云云可謂佳句矣</hi>
<pb n="KR4i0062_WYG_096-4b"/>
　　李殿丞<lb/>
　　　李殿丞氾水人<lb/>
　　餞魏主簿<hi>廣</hi>席上作<lb/>
今日不知明日事人情反覆似車輪我今自是飄萍客<lb/>
更向長亭作主人<lb/>
　　　<hi>聞見前録李殿丞與主簿素相好嘉祐中李攝河南倅檄廣權幕官相從益歡監司以燕㑹數</hi>
　　　<hi>俱罷歸故官廣先去李餞之云云</hi>
　　曹南院幕客<lb/>
<pb n="KR4i0062_WYG_096-5a"/>
　　獻曹南院<lb/>
賢守新成蓋代功臨危方始見英雄三都谷路全師入<lb/>
十萬胡塵一戰空殺氣尚疑横塞外捷音相繼徧寰中<lb/>
君王看降如綸命旌節前驅馬首紅<lb/>
　　　<hi>後山詩話曹南院為秦帥唃氏方興舉國入寇公自出禦之戰于三都谷大敗之唃氏遂衰其</hi>
　　　<hi>府幕獻云云</hi>
　　蓮池生<lb/>
　　題龍眠畫鬼章牽錦膊驄<lb/>
<pb n="KR4i0062_WYG_096-5b"/>
漢武愛名馬將軍出西征蹀血幾百萬侯者七十人區<lb/>
區僅得之登歌告神明後來龍眠子心通大宛城落筆<lb/>
動九州俊氣横四溟迢迢歴萬里矯首瞻彤庭不假貳<lb/>
師力汲黯何庸争重譯自朝貢天王今聖明<hi>式古堂書考</hi>
　　縣　尉<lb/>
　　荅舉人索米<lb/>
五貫九百五十俸省錢請作足錢用妻兒尚未厭糟糠<lb/>
僮僕豈免遭飢凍贖典贖解不曽休喫酒喫肉何曽夢<lb/>
<pb n="KR4i0062_WYG_096-6a"/>
為報江南癡秀才更來謁索覓甚甕<lb/>
　　　<hi>夢溪筆談嘗有一名公初任縣尉有舉人投書索米戲為一詩荅之熙寧中例増選人俸錢不</hi>
　　　<hi>復有五貫九百俸者此實養廉隅之本也</hi>
　　洪浩父<lb/>
　　寄子<lb/>
太學何蕃且一歸十年甘旨誤庭闈休辭客路三千逺<lb/>
須念人生七十稀腰下雖無蘇子印篋中幸有老萊衣<lb/>
歸時定約春前後免使高堂賦式微<lb/>
<pb n="KR4i0062_WYG_096-6b"/>
　　　<hi>蓉塘詩話餘杭進士洪浩熙寧中游太學十年不歸其父作詩寄浩浩得詩即日歸養</hi>
　　陜府知縣<lb/>
　　戲書僧房窗紙<lb/>
爾非慧逺我非陶何事窗間酒一瓢僧野避人聊自醉<lb/>
臥看風竹影蕭蕭<lb/>
　　　<hi>王暐道山清話范堯夫帥陜府有屬縣知縣因入村至一僧寺少憩旣飯步行廊廡間見一僧</hi>
　　　<hi>房頗雅潔閴無人聲案上有酒一瓢知縣者戲書一絶于窗紙云云不知其僧俗家先有事在</hi>
　　　<hi>縣理屈作罪明日其僧乃<graphic n="KR0914" url="https://raw.githubusercontent.com/kanripo/KR-Gaiji/master/images/KR0914.png" mimeType="image/png"/>取窗字黏于狀前訴于府且曰我有施主某人昨日攜酒至房中</hi>
<pb n="KR4i0062_WYG_096-7a"/>
　　　<hi>值某不在房知縣旣至施主走避酒為知縣所飲不辭但有數銀杯知縣旣醉不知下落銀杯</hi>
　　　<hi>但有鐫識今施主迫某取之乞追施主某人與㕔吏某人鞫之堯夫曰爾為僧法當飲乎杖而</hi>
　　　<hi>逐之且曰果有失物令主者自來理㑹持其告以示子姪輩曰爾觀此安得守官處不自重即</hi>
　　　<hi>命火焚之對僚屬中未嘗言及後知縣者聞之乃修書致謝堯夫曰不記有此事自無可謝還</hi>
　　　<hi>其書</hi>
　　楊尚書<lb/>
　　與高氏子<lb/>
十數年來聾耳慣可將社酒便能醫一心更願青盲了<lb/>
<pb n="KR4i0062_WYG_096-7b"/>
免見高家小馬兒<lb/>
　　　<hi>墨客揮犀楊某尚書以耳聾致政居鄠縣别業同里高氏有二子小字大馬小馬一日里中社</hi>
　　　<hi>小馬攜酒就楊公曰此社酒可治聾願得侍杯枸之餘瀝取牋書與之云云</hi>
　　王晉卿客<lb/>
　　續囀春鶯詩<lb/>
幾年流落向天涯萬里歸來兩鬢華翠袖香殘空浥淚<lb/>
青樓雲渺定誰家佳人已屬沙吒利義士今無古押衙<lb/>
回首音塵兩沈絶春鶯休囀沁園花<lb/>
<pb n="KR4i0062_WYG_096-8a"/>
　　　<hi>西清詩話王晉卿貶均州姬侍盡逐有一歌者號囀春鶯色藝兩絶不知流落何許後三年内</hi>
　　　<hi>徙汝隂道過許昌市旁小樓聞泣聲晉卿問乃囀春鶯也恨不可復得因賦佳人已屬沙吒利</hi>
　　　<hi>一聯客有足成章云云</hi>
　　太學生<lb/>
　　續徽宗詩<lb/>
選飯朝來不喜餐御廚空費八珍盤人間有味都嘗徧<lb/>
只許江梅一點酸<lb/>
　　　<hi>陳郁話腴徽廟一日幸來夫人閣偶灑翰于小白團扇書七言十四字而天思稍倦顧在側璫</hi>
<pb n="KR4i0062_WYG_096-8b"/>
　　　<hi>曰汝有能吟之客可令續之乃薦鄰里太學生卽宣入内侍省恭讀宸製不知指意乞為取㫖</hi>
　　　<hi>或續句呈或就書扇左上曰朝來不喜餐必惡阻也當以此為詞以續于扇續進上大喜㑹將</hi>
　　　<hi>䇿士生于未奏名徑使造庭賜以第焉</hi>
　　鄭州書生<lb/>
　　絶句<lb/>
照影空濛山色裏背人撲漉水禽飛梅花落盡春寒在<lb/>
細雨斜風點客衣<lb/>
　　　<hi>夷堅志云政和中兵部侍郎王宷坐降天神誣罔伏誅初寀好延道流説丹竈神仙事兄寛守</hi>
<pb n="KR4i0062_WYG_096-9a"/>
　　　<hi>鄭州宷往省鄭有書生能詩慕寀名行巻來謁内有詩云云宷大稱賞即與定交書生能招紫</hi>
　　　<hi>姑神每下時與人音容相接攜之至京師習其術十得七八外間喧傳浸淫達于中禁時林靈</hi>
　　　<hi>素方得志朝士多欲宷親幸以傾林吏部尚書劉昺譽薦尤至有㫖賜對内殿徽宗為之前席</hi>
　　　<hi>約某日即禁宇邀天神林遣人通意欲與共功寀拒之林忿且懼或為言王侍郎何所能特出</hi>
　　　<hi>於鄭州一秀才耳林因請間言于上謂宷父昔在西邊嘗與夏人有密約叛國旣而未成宷將</hi>
　　　<hi>嗣其謀為令刺客變服為道士伺車駕焚香候神時將肆不軌初無上真降格之事上疑焉及</hi>
　　　<hi>某日宷與書生詣東華林先語閽卒止生于外拘係之獨宷得入左右供役皆小黃門宷知墮</hi>
　　　<hi>林計而無䇿可脱閲三晝夜寂無影響乃執宷并書生付極刑</hi>
<pb n="KR4i0062_WYG_096-9b"/>
　　成郎中<lb/>
　　舉蒙詩<lb/>
一牀兩好世間無好女如何得好夫高捲珠簾明點燭<lb/>
試教菩薩看麻胡<lb/>
　　　<hi>高齋漫録毘陵成郎中宣和中為省官貌不揚而多髭再娶之夕岳母陋之曰我女如菩薩乃</hi>
　　　<hi>嫁一麻胡命成作舉蒙詩成乃操筆大書云云</hi>
　　賈舍人<lb/>
　　題壁<lb/>
<pb n="KR4i0062_WYG_096-10a"/>
愁見干戈起四溟恨無才術濟生靈不如痛飲中山酒<lb/>
直到太平方始醒<lb/>
　　　<hi>陶朱新録靖康間有賈舍人者甚儒雅無金帛子女之蓄嘗題一絶于壁云</hi>
　　范　姓<lb/>
　　題黃姑織女祠<lb/>
高飇初至月埋輪烏鵲橋邊綽約身聞道佳期唯一夕<lb/>
因何朝暮對斯人<lb/>
　　　<hi>中吳紀聞崑山縣東三十里地名黃姑古老相傳云常有織女牽牛星降于此地織女以金箆</hi>
<pb n="KR4i0062_WYG_096-10b"/>
　　　<hi>劃河水涌溢牽牛因不得渡今廟之西有水名百沸河鄉人異之為之立祠祠中列二像建炎</hi>
　　　<hi>兵火時士大夫多避地東岡有范姓者經從祠下題壁間云云鄉人遂去牽牛像今獨織女存</hi>
　　　<hi>焉每至七夕人皆合錢為青苗㑹所收之多寡持杯珓問之無毫釐不驗</hi>
　　劉　君<lb/>
　　　劉君失名周少隠嘗從學為詩<lb/>
　　路中遇雪<lb/>
四野同雲漫不收停驂一望思悠悠乍疎還密如人事<lb/>
易聚難消似客愁倍費橐金歸酒醆苦添風色上征裘<lb/>
<pb n="KR4i0062_WYG_096-11a"/>
驛亭今夕定無寐淅瀝寒聲未肯休<hi>庚溪詩話</hi>
　　沈　某<lb/>
　　臞菴<lb/>
清江繞檻白鷗飛坐看潮痕上釣磯松菊未荒元亮徑<lb/>
芰荷先製屈平衣窗前楓葉曉初落亭下鱸魚秋正肥<lb/>
安得從君理蓑笠櫂歌相趁入烟霏<hi>吴郡志</hi>
　　余知閣<lb/>
　　絶句三首<lb/>
<pb n="KR4i0062_WYG_096-11b"/>
幾年魂繞浙城西十里荷花漾錦陂踏徧兩峯三竺路<lb/>
又隨青嶂入雲棲<lb/>
洛邑名園歌舞沈亂鴉啼破幾深林何人學得香山老<lb/>
千載精廬有梵音<lb/>
千里旌旗擁六飛投簪欲上釣魚磯無端忽被閒雲引<lb/>
迴耀峯前掩竹扉<lb/>
　　　<hi>雲棲寺志寺近掘地得斷碑題曰宋隨龍余知閣宅界旁有石隠隠有詩蓋䕶蹕南來因家于</hi>
　　　<hi>此後捨宅為寺也</hi>
<pb n="KR4i0062_WYG_096-12a"/>
　　東都故老<lb/>
　　客臨安懐舊都<lb/>
曽見宜秋輦路門大書黃榜許游行漢家寛大風流在<lb/>
老去西湖樂太平<lb/>
　　　<hi>清波雜志歳自元宵後都人即辦上池遨遊之盛惟恐負于春色當二月末宜秋門下揭黃牓</hi>
　　　<hi>云三月一日三省同奉聖㫖開金明池許士庶游行御史臺不得彈奏迨南渡故老客臨安泛</hi>
　　　<hi>西湖懐舊都作詩云云燀向見人每舉此詩因志于此以補夢華之遺</hi>
　　　<hi>東京夢華録三月一日州西順天門外開金明池瓊林苑每日教習車駕上池儀範雖禁從士</hi>
<pb n="KR4i0062_WYG_096-12b"/>
　　　<hi>庶許縱賞御史臺有榜不得彈劾池在順天門街北周圍約九里三十步池西直徑七里許入</hi>
　　　<hi>池門内南岸西去百餘步有西北臨水殿車駕臨幸觀争標錫宴于此往日旋以綵幄政和間</hi>
　　　<hi>用土朩工造成矣又西去數百步乃仙橋南北約數百步橋面三虹朱漆欄楯下排雁柱中央</hi>
　　　<hi>隆起謂之駱駞虹若飛虹之狀橋盡處五殿正在池之中心四岸石甃向背大殿中坐各設御</hi>
　　　<hi>幄不禁游人殿上下囘廊皆關撲錢物飲食伎藝人作場句肆羅列左右遊人還往荷蓋相望</hi>
　　　<hi>橋之南立櫺星門門裏對立綵樓每争標作樂列妓女于其上門相對街南有甎石甃砌高臺</hi>
　　　<hi>上有樓觀廣百丈許曰寶津樓樓前至池門闊百餘丈下瞰仙橋水殿車駕臨幸觀騎射百戲</hi>
　　　<hi>于此</hi>
<pb n="KR4i0062_WYG_096-13a"/>
　　錢唐士人<lb/>
　　寄友<lb/>
江漲橋邊花發時故人曽共著征衣請君莫唱橋南曲<lb/>
花已飄零人不歸<lb/>
　　酬友<lb/>
認得吳家心字香玉窗春夢紫羅囊餘薰未歇人何許<lb/>
洗破征衣更斷腸<lb/>
　　　<hi>能改齋漫録近有士人嘗于錢唐江漲橋為狹邪之游後朝廷復收河南士人陷而不返其友</hi>
<pb n="KR4i0062_WYG_096-13b"/>
　　　<hi>作詩寄之且附以龍涎香士人在河南得詩酬之</hi>
　　太學士人<lb/>
　　絶句<lb/>
萬鴿飛翔繞帝都朝昏收放費工夫何如養取雲邊雁<lb/>
沙漠能傳二聖書<lb/>
　　　<hi>古杭雜記詩集高宗紹興間宫中養飛鴿每日羣飛于外太學士人作詩以諷其詩流入大内</hi>
　　　<hi>高宗惻然自是宫中不復畜鴿</hi>
　　錢塘軍人<lb/>
<pb n="KR4i0062_WYG_096-14a"/>
　　弄潮詩<lb/>
弄罷江潮晚入城紅旗颭颭白旗輕不因㑹喫翻頭浪<lb/>
争得天街鼓樂迎<lb/>
　　　<hi>夢粱録八月潮怒勝于常時十八日帥座出郊教習水軍杭人有無賴之徒以大綵旗小青涼</hi>
　　　<hi>傘紅緑小傘兒各繫色繡段子滿竿伺潮出海門百十為羣執旗泅水以迓子胥向有前輩作</hi>
　　　<hi>詩云云</hi>
　　左　君<lb/>
　　題秦檜賜宅<lb/>
<pb n="KR4i0062_WYG_096-14b"/>
格天閣在人何在偃月堂深恨亦深不見洛陽圖白髮<lb/>
但知郿塢積黃金直言動便遭羅織舉目寧知有照臨<lb/>
炙手附炎俱不見可憐泥滓滿牆陰<lb/>
　　　<hi>容齋三筆云左君天台士人頗有才最善謔居西湖上好事請謁人或畏其口後竟終于布衣</hi>
　　淳熙太學生<lb/>
　　誚陳賈<lb/>
周公大聖猶遭謗伊洛名賢亦被譏堪歎古今兩陳賈<lb/>
如何專把聖賢非<lb/>
<pb n="KR4i0062_WYG_096-15a"/>
　　　<hi>李心傳道命録淳熙十五年監察御史陳賈論道學欺世盜名乞加擯斥時太學諸生為之語</hi>
　　　<hi>云云</hi>
　　洞庭漁父<lb/>
　　絶句<lb/>
八十滄州一老翁蘆花江上水連空世間多少乗除事<lb/>
良夜月明收釣筒<lb/>
　　　<hi>夷堅志卓彦恭嘗過洞庭月下有小漁舟過其旁卓呼問有魚否應曰無魚有詩卓喜曰願聞</hi>
　　　<hi>一篇可乎其人鼓枻高吟曰</hi>
<pb n="KR4i0062_WYG_096-15b"/>
　　常省元<lb/>
　　書園契上趙尚書<lb/>
乾坤到處是吾亭機械從來未必真覆雨翻雲成底事<lb/>
清風明月冷看人蘭亭禊事今非晉桃洞神仙也笑秦<lb/>
園是主人身是客問君還有幾年身<lb/>
　　　<hi>夷堅志江西趙尚書宅與常省元相接百計取之而不可得一日常作一詩書契送之云云趙</hi>
　　　<hi>得詩不敢受券卽日還之</hi>
　　化州郡守<lb/>
<pb n="KR4i0062_WYG_096-16a"/>
　　化州<lb/>
羅川帶郭古南州陵水環城小庾樓雲淡青林無過雁<lb/>
雨晴丹荔集鳴鳩叨榮銅竹三經夏勸課農桑屢有秋<lb/>
好趁湍流下吳㑹章臺無栁繫歸舟<hi>方輿勝覽</hi>
　　高安太守<lb/>
　　判幸元龍求免役詩後<lb/>
松垣筆力破滄溟欲援任濤免税丁一段風流好公案<lb/>
錦江重寫入圖經<lb/>
<pb n="KR4i0062_WYG_096-16b"/>
　　　<hi>豫章詩話任濤筠州人唐咸通中進士與鄭谷俱稱十哲常侍李隲見其詩有露團沙鶴起人</hi>
　　　<hi>臥釣船流之句特與免役鄉民訟之隲判云江西界内有詩似濤者並與免役宋高安幸元龍</hi>
　　　<hi>字震甫號松垣嘉泰間進士有氣節以詩援任濤例求免税丁太守判云云震甫通判鄂州上</hi>
　　　<hi>書雪濟邸冤屏廢而卒</hi>
　　開禧朝士<lb/>
　　獻韓平原生日<lb/>
本是神仙服日華而今癯瘁為王家槐龍影轉朝方退<lb/>
閒却南園一院花<hi>後村詩話</hi>
<pb n="KR4i0062_WYG_096-17a"/>
　　開禧宗子<lb/>
　　題客邸<lb/>
策蹇衝風怯曉寒也隨舉子到長安路人莫作親王看<lb/>
姓趙如今不似韓<lb/>
　　　<hi>西湖志餘侂胄當軸黜陟朝紳權移人主時有天族就試南宫者題詩客邸云云</hi>
　　開禧牧童<lb/>
　　歌<lb/>
朝出耕田暮飯牛林泉風月共悠悠九重雖竊阿衡貴<lb/>
<pb n="KR4i0062_WYG_096-17b"/>
争得功名到白頭<lb/>
　　　<hi>昨非菴日纂侂胄過南園山莊趙師<graphic n="KR0759" url="https://raw.githubusercontent.com/kanripo/KR-Gaiji/master/images/KR0759.png" mimeType="image/png"/>偕行至東郊别墅宛然鄉井見林薄中一牧童歌云云</hi>
　　　<hi>趙呵曰平章在此誰敢唐突跡牧童至草廬屏上有詩云玉津園内行天討怨血空啼杜宇紅</hi>
　　　<hi>後韓為史誅于玉津園</hi>
　　韓院判<lb/>
　　詠迎春黃胖<lb/>
脚踏虚空手弄春一人頭上兩安身忽然綫斷兒童手<lb/>
骨肉都為陌上塵<lb/>
<pb n="KR4i0062_WYG_096-18a"/>
　　　<hi>龎元英談藪韓侂胄暮年以冬月攜家㳺西湖畫船花輿徧覽南北二山之勝末乃宴于南園</hi>
　　　<hi>族子院判與焉席間有獻牽絲傀儡為土偶負小兒者名為迎春黃胖韓顧族子汝名能詩可</hi>
　　　<hi>詠之即承命作絶句云云韓大不樂不終宴而歸未幾禍作</hi>
　　齋舍生<lb/>
　　題韓侂胄甲第<lb/>
掀天聲勢秖冰山廣廈空餘十萬間若使早知明哲計<lb/>
肯將富貴博清閒<lb/>
花栁依然弄晚風才郎袖手去無蹤不知郿塢金多少<lb/>
<pb n="KR4i0062_WYG_096-18b"/>
争似盧門席不重<lb/>
　　　<hi>白獺髓韓侂胄平原甲第即瑞石北阜為第開禧末罪逐後改為寺監齋舍生有題二絶于壁</hi>
　　　<hi>云云</hi>
　　嘉定太學生<lb/>
　　題三賢堂<lb/>
和靖東坡白樂天幾年秋菊薦寒泉如今往事都休問<lb/>
且為官司趁酒錢<lb/>
　　　<hi>鶴林玉露嘉定時于西湖三賢堂賣酒太學生題詩府尹聞之愧而止</hi>
<pb n="KR4i0062_WYG_096-19a"/>
　　邦　俊<hi>失其姓</hi>
　　題王司理持平堂<lb/>
淑問皋陶晞在泮奉公不撓幕中參仰思弼教刑明五<lb/>
深念求情法以三虞詡為卿宜有自于公比徳蓋無慙<lb/>
圄空草茂庭柯緑行詠甘棠踵召南<hi>詩律武庫</hi>
　　適安散人<lb/>
　　題趙千里夜潮圖<lb/>
寂寞江頭夜風急怒濤捲起千堆雪一輪兔魄騰巨光<lb/>
<pb n="KR4i0062_WYG_096-19b"/>
激起金蚪高萬尺沙頭宿雁理羽衣忽聞潮聲不知歸<lb/>
縱橫亂影向天末一一點破秋光飛誰人輕用造化筆<lb/>
寫出此景不遺一眼明絹素見天巧長江大海來小室<lb/>
静對真成聴潮聲我亦詩腸如雷鳴捲巻不知身所在<lb/>
猶覺眼底風濤生<lb/>
　　　<hi>式古堂畫考明葉進昇云趙千里夜潮圖巻末多宋嘉定人題詠皆不著姓名</hi>
　　名山樵子<lb/>
　　題趙千里夜潮圖<hi>款書嘉定三禩首夏望後三日</hi>
<pb n="KR4i0062_WYG_096-20a"/>
八月錢塘江上水風静波平清澈底夜半潮聲帶月來<lb/>
沙頭眠雁還驚起何人一幅鵝溪絹畫出長江千萬里<lb/>
莫道波聲静不聞請君默坐聊傾耳<hi>式古堂畫考</hi>
　　太學生<lb/>
　　送袁侍郎<lb/>
天眷頻年惜挂冠誰令今日遠長安舉幡莫遂諸生願<lb/>
祖帳應多行路難去草豈知因害稼彈烏何事却驚鸞<lb/>
韓非老子還同傳憑仗時人品藻看<lb/>
<pb n="KR4i0062_WYG_096-20b"/>
　　　<hi>白獺髓嘉定間金人交攻廷臣有以和戰守三䇿為言者是時胡榘侍郎専主和議四明袁燮</hi>
　　　<hi>侍郎與胡公廷争専主戰守仍以笏擊胡公額遂下侍從臺諌集議後袁君以此辭歸太學諸</hi>
　　　<hi>生作詩以送之</hi>
　　槱<hi>曰璐按負暄野録二巻嘉定中名槱者所著失其姓元大德三年茅雲山鈔本</hi>
　　賦孫生春膏紙<lb/>
膏潤滋松雨孤高表竹君夜碪寒擣玉春几瑩鋪雲越<lb/>
地雖呈瑞吳天乃策勳莫言名晚出端可大斯文<lb/>
　　　<hi>負暄野録吳人取越竹以梅天水淋曝令稍乾反覆硾之使浮茸去盡筋骨瑩徹是為春膏其</hi>
<pb n="KR4i0062_WYG_096-21a"/>
　　　<hi>色如蠟其光可鑑故吳箋近出遂與蜀産抗衡吳門孫生造春膏紙尤造其妙余嘗賦詩云云</hi>
　　太學藴道齋生<lb/>
　　絶句<lb/>
朝來池上有新事火急報教同舍知昨夜雨餘春水滿<lb/>
白鷗飛下立多時<lb/>
　　　<hi>鶴林玉露太學藴道齋有小池忽一鷗飛來容與甚久一同舍生題詩云云讀者賞其藴藉</hi>
　　朝　士<lb/>
　　和徐淵子九日<lb/>
<pb n="KR4i0062_WYG_096-21b"/>
呼兒為我整烏紗不是無心學孟嘉要摘金英滿頭插<lb/>
明朝還是過時花<hi>鶴林玉露</hi>
　　川　官<lb/>
　　題都下僦樓<lb/>
朝看貝葉牢籠佛夜禮星辰取奉天呼召歸來聞好語<lb/>
初三初四亦欣然<lb/>
　　　<hi>貴耳集一川官在都乞差遣留三四年題一詩在僦樓之壁初三初四二僕也因此詩傳播京</hi>
　　　<hi>下遂得缺而去</hi>
<pb n="KR4i0062_WYG_096-22a"/>
　　北來人<lb/>
　　題襄陽光孝寺壁<lb/>
干戈未定欲何之一事無成兩鬢絲蹤跡大綱王粲傳<lb/>
情懐小樣杜陵詩脊令信斷雲千里烏鵲驚飛月一枝<lb/>
安得中山千日酒陶然直到太平時<lb/>
　　　<hi>貴耳集辛夘嵗北來人數百輩暫寓于襄陽府光孝寺有一人題詩于壁云云</hi>
　　太學生<lb/>
　　刺賈似道<lb/>
<pb n="KR4i0062_WYG_096-22b"/>
昨夜江頭長碧波滿船都載相公鹺雖然要作調羮用<lb/>
未必調羮用許多<lb/>
　　　<hi>西湖志餘似道令人販鹽百艘至臨安賣之太學生有詩</hi>
　　仙村人<hi>月泉第四名</hi>
　　春日田園雜興<lb/>
芳草東郊外疎籬野老家平疇一尺水小圃百般花青<lb/>
箬閒耕雨紅帬鬭采茶村村寒食近插栁徧檐牙<lb/>
　　　<hi>原評頷聨十字一毫不費力自與黏泥體者不同餘見雜興</hi>
<pb n="KR4i0062_WYG_096-23a"/>
　　東湖散人<hi>月泉第四十三名</hi>
　　同上<lb/>
物色天成畫不如東風又到野人廬蜜蠭辛苦供常課<lb/>
科斗縱橫學古書小雨杏花村問酒淡烟楊栁巷巾車<lb/>
汀洲水暖蘆芽長更買扁舟伴老漁<lb/>
　　　<hi>原評前聨得詠物之工後聨句法亦好末見雜興</hi>
　　感興吟桐江<hi>月泉第四十八名</hi>
　　同上<lb/>
<pb n="KR4i0062_WYG_096-23b"/>
兒結蓑衣婦浣紗暖風疎雨䟎桑麻金桃接種連花蘂<lb/>
紫竹移根帶筍芽椎鼓踏歌朝祭社賣薪挑菜晚回家<lb/>
前村犬吠無他事不是摉鹽定𣙜茶<lb/>
　　　<hi>原評此詩無一字不佳末語雖似過直若使采詩觀風亦足以戒聞者</hi>
　　九仙人寓杭<hi>月泉第五十五名</hi>
　　同上<lb/>
軒裳一夢斷塵寰桑柘陰陰静掩闗種秫已非彭澤縣<lb/>
采薇何必首陽山因憐社鼓剛催老轉覺儒冠不負閒<lb/>
<pb n="KR4i0062_WYG_096-24a"/>
君看浣花堂上燕芹泥雖好亦知還<lb/>
　　　<hi>原評前聨就事映帶田園次聨韻度迥别末尤有趣</hi>
　　桑柘區金華<hi>月泉第五十六名</hi>
　　同上<lb/>
粟爵𤓰官嬾覬覦生涯雲水與烟腴晚風一笛麥秧隴<lb/>
春雨半鋤桑柘區可是樊遲宜請學肯教陶亮歎將蕪<lb/>
斜陽芳草闗情處更把新詩弔石湖<lb/>
　　　<hi>原評起四字絶佳二聨分明見田園惜尾句弔字太過</hi>
<pb n="KR4i0062_WYG_096-24b"/>
　　栁州<hi>月泉社中人第五十七名</hi>
　　同上<lb/>
東風生意鬧農圃正宜勤稻種開包曬苗衣譜畝分疇<lb/>
西曉耕雨舍北暮鋤雲莫待荒三徑歸與陶令君<lb/>
　　　<hi>原評二聨見田園分明第四句最好曬字欠工</hi>
　　草堂後人古杭<hi>月泉第五十八名</hi>
　　同上<lb/>
桑眼已開芳晝長西疇東墅足相羊麥風初暖燕争壘<lb/>
<pb n="KR4i0062_WYG_096-25a"/>
林雨初晴蛙滿塘野老新衣逢社喜山妻椎髻為蠶忙<lb/>
紛紛遊騎看花去誰識吾家舊草堂<lb/>
　　　<hi>原評第二句入田園快便前聨絶好後半篇意順</hi>
　　君瑞桐江<hi>月泉第五十九名</hi>
　　同上<lb/>
白粉牆頭紅杏花竹槍籬下種絲𤓰廚烟乍熟抽心菜<lb/>
篝火新乾捲葉茶草地雨長應易墾秧田水足不須車<lb/>
白頭翁嫗閒無事對坐花陰到日斜<lb/>
<pb n="KR4i0062_WYG_096-25b"/>
　　　<hi>原評此真雜興詩起頭便見作手</hi>
　　青山白雲人居杭<hi>月泉第六十名</hi>
　　同上<lb/>
昨夜東風雨一犂曉晴鄰巷共熙熙遮門賸喜有桑柘<lb/>
輸國不憂無繭絲小婦餉耕因廢織老夫觀社忽成詩<lb/>
眼前物物是生意却恨淵明歸計遲<lb/>
　　　<hi>原評頷聨語意深頸聨尤儁</hi>　<hi>以上月泉吟社</hi>
　　番陽布衣<lb/>
<pb n="KR4i0062_WYG_096-26a"/>
　　書中山驛壁<lb/>
回頭四十五年非無賴秋光滿客衣可惜吳中蓴菜好<lb/>
陸機張翰不同歸<lb/>
　　　<hi>谷音云番陽布衣有書中山驛壁云回首萬里歳晚何言云云番陽布衣題</hi>
　　瀟湘漁父<lb/>
　　絶句<lb/>
高枕形骸外空江何限情落葉不成調半夜起秋聲<lb/>
　　　<hi>谷音云崔璆晚泊湘江淡烟微月有客歌而過之追問居與名置其釣竿長嘯而去</hi>
<pb n="KR4i0062_WYG_096-26b"/>
　　閩清野人<lb/>
　　絶句<lb/>
偶與雲水㑹不與雲水同雲散水流去杳然天地空<lb/>
　　　<hi>谷音云僧惠了行閩清谷中三日到一空舍稍憩有一人荷鋤來便向壁熟睡僧旣尋路還他</hi>
　　　<hi>日再往巳焚其舍惟斫樹白而書之</hi>
　　嘲王隨<hi>以下俱無姓名</hi>
誰謂調元地翻成養病坊但見僧盈室寧憂火掩房<lb/>
　　　<hi>江鄰幾雜志王隨作相病已甚好釋氏時有獻嘲者云</hi>
<pb n="KR4i0062_WYG_096-27a"/>
　　題公館壁<lb/>
猛風拔大樹其樹根已露上有寄生草青青猶未寤<hi>法藏</hi>
<hi>碎金</hi>
　　丁晉公清真香歌<lb/>
四兩元參二兩松麝香半分蜜和同丸如芡子金爐爇<lb/>
還似千花噴曉風<hi>河南陳氏香譜</hi>
　　題闗西驛舍<lb/>
弧星熒熒照寒野漢馬蕭蕭五陵下廟堂不肯用竒謀<lb/>
<pb n="KR4i0062_WYG_096-27b"/>
天子徒勞聘賢者萬里危機入燕薊八方殺氣衝靈夏<lb/>
逢時還似不逢時已矣吾生真茍且<lb/>
　　　<hi>中山詩話景祐中羌人叛詔遺士獻方畧率皆得官或題云云</hi>
　　景祐中添張祐詩<lb/>
天章故國三千里學士深宫二十年殿院一聲河滿子<lb/>
龍圖雙淚落君前<lb/>
　　　<hi>洓水紀聞景祐四年鎖㕔人最盛開封府投牒者至數百人國子監及諸州者不在焉是時陳</hi>
　　　<hi>堯佐為宰相韓億為樞密副使旣而解榜出堯佐子博古為解元億子孫四人皆無落者衆作</hi>
<pb n="KR4i0062_WYG_096-28a"/>
　　　<hi>河滿子以嘲之先是天章閣待制范仲淹坐言事左遷饒州王官待制王宗道因奏事自陳為</hi>
　　　<hi>王府官二十年不遷詔改龍圖閣學士權三司使王博文言于上曰臣老且死不復得望兩府</hi>
　　　<hi>之門因涕下上憐之數日遂為樞密副使當時輕薄者取張祐詩益其文以嘲之</hi>
　　題麻姑壇記<lb/>
五百年來别恨多東征重得見青蛾擘麟方擬窮懽喜<lb/>
不奈閒人背癢何<lb/>
　　　<hi>隠居詩話云皇祐中江西有一事與蔡經事正類或題麻姑壇記以嘲之</hi>
　　獻韓魏公<lb/>
<pb n="KR4i0062_WYG_096-28b"/>
是非莫問門前路得失須憑塞上翁引取碧油紅斾去<lb/>
鄴王臺畔醉春風<lb/>
　　　<hi>幕府燕閒録韓魏公初罷相出鎮長安或獻詩云云即請守相州</hi>
　　石刻詩<lb/>
雨滴空階曉無心換夕香井桐花落盡一半在銀牀<lb/>
　　　<hi>許彦周詩話嘉祐中河濵漁者網得小石石上刻一小詩不知誰作</hi>
　　嘲同州<lb/>
三春花發惟樗樹二月鶯啼是老鴉<hi>江鄰幾雜志</hi>
<pb n="KR4i0062_WYG_096-29a"/>
　　和蔡君謨題壁韻<lb/>
長垂玉筯殘妝臉肯為金釵露指尖萬斛閒愁何日盡<lb/>
一分真態更難添<lb/>
　　　<hi>郁氏書畫題跋記東坡云僕在錢唐一日謁陳述古邀余飲堂前小閣中壁上小書一絶君謨</hi>
　　　<hi>真迹也又有人和云云二詩皆可觀後詩不知誰作也</hi>
　　贈日本僧寂照禮天台山<lb/>
滄波泛瓶錫幾月到天朝鄉信日邊斷歸程海面遙秋<lb/>
泉吟裏落霜葉定中飄為愛華風住扶桑夢自消<hi>王氏談録</hi>
<pb n="KR4i0062_WYG_096-29b"/>
　　題寢宫詩<lb/>
農桑不擾歳常登邊將無功吏不能四十二年如夢過<lb/>
東風吹淚灑昭陵<lb/>
　　　<hi>復齋漫録此詩題于寢宫不著姓名宜表而出之</hi>
　　村舍題壁詩<lb/>
人間無漏仙兀兀三杯醉世上無眼禪昏昏一枕睡雖<lb/>
然没交涉其奈畧相似相似尚如此何況真箇是<lb/>
　　　<hi>苕溪漁隠叢話東坡云余官鳯翔見村邸壁上書數句余愛而誦之</hi>
<pb n="KR4i0062_WYG_096-30a"/>
　　絶句<lb/>
訓釋詩書日月明紛紛法令下朝廷不知心本縁何事<lb/>
苦勸君王用肉刑<lb/>
每愧先生道絶倫古來歸美是忠臣門人李漢真堪罪<lb/>
何用垂編示後人<lb/>
　　　<hi>侯鯖録介甫熙寧初首被選擢得君之専前古未有罷政歸金陵作日録七十巻前朝舊徳大</hi>
　　　<hi>臣及當時名士不附己者詆毁至無一完人者其間論法度有不便于民者皆歸于上可以垂</hi>
　　　<hi>耀于後世者悉巳有之故建中靖國之初諌官陳瓘極力論其壻蔡卞之惡曰安石臨終戒其</hi>
<pb n="KR4i0062_WYG_096-30b"/>
　　　<hi>家焚之悔其作也卞留之至紹聖間作尚書右丞盡編之裕陵國史中遂行之瓘所謂遵私史</hi>
　　　<hi>而壓宗局是也士大夫忠憤者有詩云云</hi>
　　句<lb/>
細草行縢路垂楊席帽風<hi>明道雜志</hi>
　　嘲張師雄<lb/>
昨夜陰山賊吼風帳中驚起蜜翁翁平明不待全師出<lb/>
連著皮裘入土空<lb/>
　　　<hi>隠居詩話昨夜陰山吼賊風帳中驚起紫髯翁平明不待全師出連把金鞭打鐵驄不知何人</hi>
<pb n="KR4i0062_WYG_096-31a"/>
　　　<hi>之詩頗為邊人傳誦有張師雄者居洛中好以甘言悦人晚年尤甚洛人目為蜜翁翁㑹官於</hi>
　　　<hi>塞外一夕傳敵騎犯邊師雄倉惶震恐衣皮裘兩重伏于土穴中秦人呼土窟為土空無名子</hi>
　　　<hi>因改前詩以嘲之云</hi>
　　士人詩<lb/>
西出潼闗客路迷一葫蘆酒一篇詩葫蘆酒盡興未盡<lb/>
坐看春山春盡時<hi>范元實詩眼</hi>
　　題相國寺壁<lb/>
終歳荒蕪湖浦焦貧女戴笠落柘條阿儂去家京洛遙<lb/>
<pb n="KR4i0062_WYG_096-31b"/>
驚心寇盜來攻剽<lb/>
　　　<hi>楓窗小牘荆公柄國時有人題詩寺壁人皆以為夫出憂荒亂也及荆公罷相子瞻召還諸公</hi>
　　　<hi>飲蘇寺中以此詩問之蘇曰于貧女句可以得其人矣終嵗十二月也十二月為青字荒蕪田</hi>
　　　<hi>有草也草田為苗字湖浦焦水去也水旁去為法字女戴笠為安字柘落木條剰石字阿儂是</hi>
　　　<hi>吴言合吳言為誤字去家京洛為國寇盜為賊民蓋言青苗法安石誤國賊民也</hi>
　　題扇上畫小兒迷藏<lb/>
誰翦輕紈織巧絲春深庭院作兒嬉路郎有意嘲輕脱<lb/>
只有迷藏不入詩<lb/>
<pb n="KR4i0062_WYG_096-32a"/>
　　　<hi>過庭録無名子從魯直學大進題扇云云蓋路徳延小兒詩不及迷藏也</hi>
　　嘲王禹玉丞相<lb/>
太師因被子孫煎身後無名只有錢喏喏佞翻王介甫<lb/>
竒竒歆殺宋昭宣嘗言井口難為戲獨坐中書不記年<lb/>
東府自來無土地便應正授不須權<lb/>
　　　<hi>王直方詩話王禹玉丞相旣亡有無名子作詩嘲之云云其家經府指言張山人作府中追張</hi>
　　　<hi>山人至曰你怎生作詩嘲他大臣張曰某自來多作十六十七字詩著題詩某吟不得府尹笑</hi>
　　　<hi>而遣之</hi>
<pb n="KR4i0062_WYG_096-32b"/>
　　回文四首<lb/>
紅窗小立低聲怨永日春寒斗帳空中酒落花飛絮亂<lb/>
曉鶯啼破夢悤悤<lb/>
同誰更倚閒窗繡落日紅扉小院深東復西流分水嶺<lb/>
恨兼愁續斷弦琴<lb/>
寒信風飄霜葉黃冷燈殘月照空牀看君寄憶回文錦<lb/>
字字縈愁寫斷腸<lb/>
前堂畫燭殘凝淚半夜清香舊惹衾烟鎖竹枝寒宿鳥<lb/>
<pb n="KR4i0062_WYG_096-33a"/>
水沈天色霽橫參<hi>苕溪漁隠叢話</hi>
　　回文三首<lb/>
春晚落花餘碧草夜涼低月半枯桐人隨逺雁邊城暮<lb/>
雨映疎簾繡閣空<lb/>
紅手素絲千字錦故人新曲九迴腸風吹絮雪愁縈骨<lb/>
淚灑縑書恨見郎<lb/>
羞看一首回文錦錦似文君别恨深頭白自吟悲賦客<lb/>
斷腸愁是斷弦琴<lb/>
<pb n="KR4i0062_WYG_096-33b"/>
　　　<hi>苕溪漁隠叢話東坡後集有題織錦圖上回文三首淮海集載東坡跋云余少時見一江南本其</hi>
　　　<hi>後有人題詩十餘首皆竒絶今記其三首然則此詩非東坡所作也少游又云子瞻記江南所</hi>
　　　<hi>題詩本不全嘗見之記其五絶今以補子瞻之遺即叢話前集所載回文詩五首是也世以為</hi>
　　　<hi>少游所作亦非也</hi>
　　黃山<lb/>
三十六峯高倚天瑤臺金闕貯神仙嵩陽若與黃山比<lb/>
猶少靈砂一道泉<lb/>
　　　<hi>苕溪漁隠叢話圖經載黃山舊名黟山東峯下有硃砂湯泉熱可點茗春時即色微紅昔人詩</hi>
<pb n="KR4i0062_WYG_096-34a"/>
　　　<hi>云</hi>
　　宣聖墓<lb/>
靈光殿古生秋草曲阜城荒噪晚鴉惟有孔林殘照裏<lb/>
至今猶屬仲尼家<hi>山東通志</hi>
　　臨江驛舍二詩<lb/>
李白當年謫夜郎中原不復漢文章納官贖罪何人在<lb/>
壯士悲歌淚兩行<lb/>
晉公功業冠皇唐吏部文章日月光千載斷碑人膾炙<lb/>
<pb n="KR4i0062_WYG_096-34b"/>
不知世有段文昌<lb/>
　　　<hi>侯鯖録紹聖中貶東坡毁上清宫碑令蔡京别撰有人過驛題二詩不書姓名</hi>
　　沿流館中詩<lb/>
簾巻窗穿户不扃隙塵風葉亂縱橫幽人睡足誰呼覺<lb/>
攲枕牀前有月明<lb/>
　　　<hi>東坡跋云紹聖中有人得此詩于沿流館中不知何人詩也今録之以益箧笥之藏</hi>
　　宫詞二首<lb/>
迎春燕子尾纖纖拂栁穿花掠翠簷聞道蘂宫三十六<lb/>
<pb n="KR4i0062_WYG_096-35a"/>
美人争為捲珠簾<lb/>
蓬萊風促水紋斑月甃風廊數百間雲外蹕聲穿嶺去<lb/>
行宫蔟馬望驪山<hi>西清詩話</hi>
　　崇寧中題廣陵驛朩槿花<lb/>
朝炊不及黔暮車不生角故應庭下花無人見開落<hi>風月</hi>
<hi>堂詩話</hi>
　　戲題林靈素畫像<lb/>
當日先生在市廛世人那識是真仙只因學得飛昇後<lb/>
<pb n="KR4i0062_WYG_096-35b"/>
雞犬相隨也上天<lb/>
　　　<hi>竹坡詩話道士林靈素以方術顯于時有附之而得美官者頗多至今有驕色或作詩云云</hi>
　　政和癸巳刻石詩<lb/>
萬里區區學宦游江南江北幾時休朝來作别殷勤語<lb/>
為謝多情黃栗留<hi>金陵祈澤山志</hi>
　　題宗室存道畫鴛鴦浦漵圖<lb/>
睡足鴛鴦各欲飛水花攲岸兩三枝多情公子因乗興<lb/>
寫出江春日暖時<lb/>
<pb n="KR4i0062_WYG_096-36a"/>
　　　<hi>宣和畫譜宗室仲僩字存道長于宫邸不以塵俗累其意雅好繪畫雖寒暑不捨每嵗都城士</hi>
　　　<hi>大夫有園圃者花開時必縱人游觀仲僩或載酒行樂初無縁飾汎然于遊人中以筆簏粉墨</hi>
　　　<hi>自隨偶遇興來見高屏素壁隨意作畫或求則未必應也嘗于華陽郡主王憲家杜亭間作鴛</hi>
　　　<hi>鴦浦漵頃刻而就至于設色唯輕淡點綴而巳觀者無不賞激有人題詩云云</hi>
　　題太行山石壁<lb/>
太行千里連芳草獨酌一杯天地小醉臥花間人不知<lb/>
黃鶯啼破春山曉<hi>陶朱新録</hi>
　　題嵩山峻極中院法堂壁<lb/>
<pb n="KR4i0062_WYG_096-36b"/>
一團茅草亂蓬蓬驀地燒天驀地空争似滿爐煨𣔻榾<lb/>
慢騰騰地熱烘烘<lb/>
　　　<hi>許彦周詩話宣和癸夘僕遊嵩山峻極中院法堂後簷壁間有詩云云其傍𨽻書四字云勿毁</hi>
　　　<hi>此詩寺僧指示曰此四字司馬相公親書也</hi>
　　靖康初洛陽城陷作<lb/>
藝祖憲章誰口道迎門户户有人開清晨山後九州没<lb/>
日落河頭萬騎來地近蓬蒿堆白骨巷無人跡長蒼苔<lb/>
可憐司馬碑猶臥誰念伊公一笛哀<hi>三朝北盟㑹編</hi>
<pb n="KR4i0062_WYG_096-37a"/>
　　題汴京天清寺壁<hi>靖康間</hi>
空餘緑綺琴嬾把新聲寫不見臨邛人誰是知音者<hi>庚溪</hi>
<hi>詩話</hi>
　　題台州金鼇峯祥符寺壁<lb/>
黃帽當年駕舳艫東浮鯨海出三吳中興事業風波惡<lb/>
好作君王坐右圖<lb/>
　　　<hi>雲麓漫抄高宗建炎三年十二月航海東來曽幸此寺御坐一竹椅寺僧今别造以黃蒙之有</hi>
　　　<hi>人題壁云云</hi>
<pb n="KR4i0062_WYG_096-37b"/>
　　紹興丁丑詩<lb/>
何處難忘酒南宫放榜時有才如杜牧無勢似章持不<lb/>
取通經士先收執政兒此時無一盞何以展愁眉<lb/>
　　　<hi>清波雜志紹興丁丑章持魁南省時有詩</hi>
　　嘲朱希真<lb/>
少室山人久挂冠不知何事到長安如今縱插梅花醉<lb/>
未必王侯著眼看<lb/>
　　　<hi>二老堂詩話朱希真洛陽人以浙東提刑致仕居嘉禾秦丞相欲令希真教秦伯陽作詩遂落</hi>
<pb n="KR4i0062_WYG_096-38a"/>
　　　<hi>致仕除鴻臚少卿蓋久廢之官也或作詩云云蓋希真舊有鷓鴣天云自是清都山水郎天教</hi>
　　　<hi>嬾慢帶疎狂曽批給露支風敕累奏留雲借月章詩萬首醉千場幾曽著眼看侯王玉樓金闕</hi>
　　　<hi>慵歸去且插梅花醉幾場故以此譏之</hi>
　　題闗中驛壁<lb/>
鼙鼓轟轟聲徹天中原廬井半蕭然鶯花不管興亡事<lb/>
妝㸃春光似昔年<lb/>
　　　<hi>庚溪詩話紹興庚申辛酉河南闗陜之地暫復有自闗中驛舍見題二絶云云</hi>
　　題劉武僖題名後<lb/>
<pb n="KR4i0062_WYG_096-38b"/>
一入侯門海樣深漫留名字惱行人夜來髣髴高唐夢<lb/>
猶恐行人意未真<lb/>
　　　<hi>清波雜志劉武僖自柯山赴召記嵗月于仰高亭上末云侍兒意真代書後有人題云云</hi>
　　題崇安分水驛壁<lb/>
江南三月已聞蟬麥熟梅黃繭作綿料得故園烟雨裏<lb/>
輕寒猶作勒花天<hi>庚溪詩話</hi>
　　句<lb/>
一色樓臺三十里就中何處覓孤山<hi>南渡題西湖波雜志</hi>　<hi>清</hi>
<pb n="KR4i0062_WYG_096-39a"/>
　　題嚴陵釣臺<lb/>
范蠡忘名載西子介推逃蹟累山樊先生政爾無多事<lb/>
聊把漁竿坐水村<hi>庚溪詩話</hi>
　　題陽羨溪亭壁<lb/>
碧雲亭上碧雲飛竟日迴環面翠微梅萼破香知臘盡<lb/>
栁梢含緑認春歸風前古澗琴三疊雪後群峯玉一圍<lb/>
遙想上人清太甚水精宫裏説禪機<hi>庚溪詩話</hi>
　　題溧陽郵亭壁<lb/>
<pb n="KR4i0062_WYG_096-39b"/>
十年棄微官歸來事却埽扁舟訪安期要覓如𤓰棗不<lb/>
知膏粱珍惡食亦自好田園苦無多生理但草草濁酒<lb/>
時一尊孤斟從醉倒<hi>庚溪詩話</hi>
　　句<lb/>
大柄如歸手蟁蝱莫浪飛<hi>嚴陵士人詠扇句話</hi>　<hi>庚溪詩</hi>
　　句<lb/>
行滿三千我四千功成八百我九百<lb/>
　　　<hi>庚溪詩話陳桷待制紹興中嘗從諸大將為謀議官頗好修養之方且自以為得道嘗題其所</hi>
<pb n="KR4i0062_WYG_096-40a"/>
　　　<hi>居曰神仙多是大羅客我比大羅超一格有輕薄續其後云</hi>
　　寒亭<hi>在荆州玉泉山</hi>
朔風凛凜雪漫漫未是寒亭分外寒六月火雲天不雨<lb/>
請君來此凭闌干<hi>方輿勝覽</hi>
　　上太師公相四首<hi>并序</hi>
　某頓首百拜上啟切以道欲興周嵩岳遂生于申伯<lb/>
　運將啟漢昴星爰降於酇侯眷我聖朝起兹人傑偶<lb/>
　垂弧之盛旦屬偃革之昌期天祐賢生時為國賀恭<lb/>
<pb n="KR4i0062_WYG_096-40b"/>
　惟太師公相明堂一柱滄海六鼇儲二水之英姿稟<lb/>
　三山之秀氣抗義不屈同杵臼之立孤仗節言旋邁<lb/>
　子卿之出使大講一時之利爰交二國之歡反隗馭<lb/>
　於慈寧天顔有喜收太阿於密宥兵柄難搖興禮樂<lb/>
　而牖俗于中和設庠序而域民於禮義是宜集開國<lb/>
　承家之統口加地進律之恩錫甲第以安居駐屬車<lb/>
　之臨幸凡兹偉觀足為美談某舊出陶鎔逺瞻牆仞<lb/>
　攀鱗附驥際休運之半千滌硯薰毫頌大功之數十<lb/>
<pb n="KR4i0062_WYG_096-41a"/>
　仰祈椿算愧凟鈞嚴某下情無任悚懼之至詩曰<lb/>
地靈人傑産忠良瑞靄龍蟠虎踞鄉天欲中興神降岳<lb/>
世將嘉靖弼生商和羮早報梅花信壽酒先飛柏葉觴<lb/>
笑指山南成帶礪龎眉與國等綿長<lb/>
交歡鄰國獨推誠不顧流言斷必行直欲生靈躋壽域<lb/>
聊將干舞解平城坐扶國祚齊箕翼立挽天河洗甲兵<lb/>
和議一成夷夏福蒼生擊壤永昇平<lb/>
談笑能令國勢彊一時忠義凜秋霜挽回隗馭臨長樂<lb/>
<pb n="KR4i0062_WYG_096-41b"/>
直把鴻勳紀太常問寢東朝宫殿曉來庭北使塞垣長<lb/>
輔成孝悌光寰宇竹帛仍傳萬世芳<lb/>
手扶日月補圓穹錫第庸旌再造功樂奏鈞天迎騎擁<lb/>
詩歌湛露宴堂豐屬車臨幸龍顔喜拔宅飛昇帝眷隆<lb/>
燕雀非惟依托計華夷億兆賴帡幪<hi>播芳大全</hi>
　　舒州下寨驛中詩<lb/>
北堂無老信來稀十載秋風雁自飛今日滿頭生白髪<lb/>
千山鄉路為誰歸<lb/>
<pb n="KR4i0062_WYG_096-42a"/>
　　　<hi>侯鯖録王性之云余以永感之人讀之垂涕</hi>
　　題驛壁<lb/>
記得離家日尊親囑付言逢橋須下馬過渡莫争船雨<lb/>
宿宜防夜雞鳴更相天若能依此語行路免迍邅<lb/>
　　　<hi>侯鯖録宗希鵬舉言見一驛壁上有詩云云此征途藥石也余愛之每以示子孫</hi>
　　陶公醉石<lb/>
五字高吟酒一瓢廬山千古想風標至今門外青青栁<lb/>
不為東風肯折腰<hi>周必大廬山後録</hi>
<pb n="KR4i0062_WYG_096-42b"/>
　　句<lb/>
啼月杜鵑喉舌冷宿花蝴蜨夢魂香<lb/>
　　　<hi>優古堂詩話黃季涔嘗言一士人詩云云</hi>
　　油汚衣<lb/>
一㸃清油汚白衣斑斑駮駮使人疑縱饒洗徧千江水<lb/>
争似當初不汚時<lb/>
　　　<hi>容齋三筆予甫十嵗時過衢州白沙渡見岸上酒店敗壁間有題詩兩絶其名曰犬落水油汚</hi>
　　　<hi>衣犬詩太俗不足傳獨後一篇殊有理致是時甚愛其語今六十餘年尚歴歴不忘</hi>
<pb n="KR4i0062_WYG_096-43a"/>
　　嘲京仲遠<lb/>
一在廬陵一豫章文忠文穆兩相望大家飛上梧桐樹<lb/>
自有旁人説短長<lb/>
　　　<hi>四朝聞見録歐陽子諡文忠京丞相鏜以善事韓平原亦諡文忠後以公論謂不宜以諡歐陽</hi>
　　　<hi>者諡鏜改文穆無名子作詩云云</hi>
　　嘲趙師<graphic n="KR0759" url="https://raw.githubusercontent.com/kanripo/KR-Gaiji/master/images/KR0759.png" mimeType="image/png"/>詩<lb/>
堪笑明廷鵷鷺甘作村莊犬雞一旦冰山失勢湯燖鑊<lb/>
煮刀刲<lb/>
<pb n="KR4i0062_WYG_096-43b"/>
　　　<hi>古杭雜記詩集韓侂胄作南園于吳山有所謂村莊者竹籬茅舍宛然田家氣象侂胄游其間</hi>
　　　<hi>甚喜曰狀得絶似但欠雞鳴犬吠耳旣出忽聞莊中雞犬聲令人視之則府尹趙師<graphic n="KR0759" url="https://raw.githubusercontent.com/kanripo/KR-Gaiji/master/images/KR0759.png" mimeType="image/png"/>也時有</hi>
　　　<hi>詩云云</hi>
　　感開禧事<lb/>
自古和戎有大權未聞函首可安邊生靈肝腦空塗地<lb/>
祖父魂讎共戴天晁錯巳誅終叛漢於期未遣尚存燕<lb/>
廟堂自謂萬全策却恐防胡未必然<lb/>
　　　<hi>齊東野語開禧北伐侂胄旣誅王柟葉時請通謝于金函侂胄首以往識者殊不謂然有為詩</hi>
<pb n="KR4i0062_WYG_096-44a"/>
　　　<hi>云云</hi>
　　題壁<lb/>
白塔橋邊賣地經長亭短驛甚分明如何秖説臨安路<lb/>
不較中原有幾程<lb/>
　　　<hi>古杭雜記驛路有白塔橋印賣朝京里程圖士大夫往臨安必買以披閲有人題壁云云</hi>
　　題太和樓壁<lb/>
太和酒樓三百間大槽晝夜聲潺潺千夫承糟萬夫甕<lb/>
有酒如海糟如山銅鍋鎔盡龍山雪金波湧出西湖月<lb/>
<pb n="KR4i0062_WYG_096-44b"/>
星宫瓊漿天下無九醞仙方誰漏泄皇都春色滿錢塘<lb/>
蘇小當壚酒倍香席分珠履三千客後列金釵十二行<lb/>
一座行觴歌一曲樓東聲斷樓西續就中茜袖擁紅牙<lb/>
春蔥不露人如玉今年和氣光華夷遊人不醉終不歸<lb/>
金貂玉麈寧論價對月逢花能幾時有箇酒仙人不識<lb/>
幅巾大袖豪無敵醉後題詩自不知但見龍蛇滿東壁<lb/>
　　　<hi>武林舊事和樂樓昇暘宫南庫和豐樓武林園南上庫中和樓銀甕子中庫春風樓北庫太和</hi>
　　　<hi>樓東庫西樓金文西庫太平樓豐樂樓南外庫北外庫西溪庫巳上並官庫屬户部㸃檢所毎</hi>
<pb n="KR4i0062_WYG_096-45a"/>
　　　<hi>庫設法官妓數十人各有金銀酒器千兩以供飲客登樓之用每庫有祗直者數人名曰下番</hi>
　　　<hi>飲客登樓則以名牌㸃喚侑樽謂之㸃花牌元夕諸妓皆併番互移他庫夜賣各戴杏花冠兒</hi>
　　　<hi>危坐花架然名倡皆深藏邃閣未易招呼往往皆學舍士夫所據外人未易登也</hi>
　　歸州竹枝詞<lb/>
人鮓甕頭波放顛兩岸青山青插天篙師力盡客破膽<lb/>
茅屋老翁方醉眠<hi>以上前賢小集拾遺</hi>
　　弔梅聖俞墓<lb/>
贏得兒童叫夫子可憐名位只都官<lb/>
<pb n="KR4i0062_WYG_096-45b"/>
　　　<hi>娛書堂詩話梅聖俞因劉原甫戯言之讖竟終于都官葬在宣城俗呼為梅夫子墓弔之者有</hi>
　　　<hi>句云云</hi>
　　禽言二首<lb/>
剛道故鄉如許好其如遊子不歸何自從五栁先生死<lb/>
空染千山淚血多子<hi>規</hi>
蠶蠒方成四月初鳥能早計巧相呼誰知機杼聲纔息<lb/>
已有王官來索租<hi>著新脱故</hi>
　　　<hi>娛書堂詩話家有誦禽言二詩句意皆工惜失姓名</hi>
<pb n="KR4i0062_WYG_096-46a"/>
　　興化沙溪驛題壁<lb/>
沙溪秖是舊沙溪今日重來路欲迷獨有暮鴉知我意<lb/>
白雲深處盡情啼<hi>荆溪林下偶談</hi>
　　釣臺<lb/>
生涯千頃水雲寛舒巻乾坤一釣竿夢裏偶然伸隻脚<lb/>
渠知天子是何官<hi>鶴林玉露</hi>
　　題項羽廟<lb/>
嬴秦久矣酷斯民羽入闗中又火秦父老莫嗟遺廟毁<lb/>
<pb n="KR4i0062_WYG_096-46b"/>
咸陽三月是何人<lb/>
　　　<hi>古杭雜記項羽廟在臨安近郡三衢十八里樟戴市市人失火延及斯廟人有詩云</hi>
　　題岳陽飛吟亭<hi>吕仙遺蹟</hi>
覓官千里赴神京鍾老相傳蓋更傾未必無心唐事業<lb/>
金丹一粒誤先生<lb/>
　　　<hi>鶴林玉露云余酷愛其旨趣蓋夫子告沮溺之意也</hi>
　　書真西山生祠壁<lb/>
舉世知公不愛名湘人苦欲置丹青西天又出一活佛<lb/>
<pb n="KR4i0062_WYG_096-47a"/>
南極今成兩壽星幾百年方鍾間氣八千春願祝修齡<lb/>
不須更作生祠記四海蒼生口是銘<lb/>
　　　<hi>湖南新聞真西山帥長沙郡人為立生祠一夕有人大書一詩于壁間云云</hi>
　　題采石蛾眉山<lb/>
一㠀烽烟斡怒流然犀捉月兩悠悠蛾眉中劃三千丈<lb/>
不著人間半㸃愁<hi>前賢小集拾遺</hi>
　　荅陳蒙索賦梅花<lb/>
影搖溪脚月猶冷香滿枝頭雪未乾只為傳家太清白<lb/>
<pb n="KR4i0062_WYG_096-47b"/>
致令生子亦辛酸<lb/>
　　　<hi>蓉塘詩話宋國學正陳蒙輕財尚義家世清白一日有布衣持紙扇來謁上書云出韻不駐思</hi>
　　　<hi>蒙以酸字為韻令賦梅花輒應聲云云蒙大悦厚贈之</hi>
　　規史相<lb/>
前身元是覺闍黎業障紛華總不迷到此更須睁著眼<lb/>
好將慧力運金鎞<lb/>
　　　<hi>西湖志餘史彌逺丞相浩之子鄞人也初浩與覺長老善問曰和尚與我孰好覺見其羅綺爛</hi>
　　　<hi>盈粉黛環列漫曰丞相富貴好老僧何敢比也旣自省曰此一念差終當墮落泥滓一日浩坐</hi>
<pb n="KR4i0062_WYG_096-48a"/>
　　　<hi>㕔上見覺突入中堂茶頃報後院弄璋浩黙然知為覺也遂以覺為小名及長名之曰彌逺彌</hi>
　　　<hi>逺當寧宗朝韓侂胄以用兵起釁彌逺遂上疏力詆帝嘉之尋又贊廢濟王立理宗理宗徳之</hi>
　　　<hi>寵任日劇相兩朝二十六年權震海内時人作詩規之云云</hi>
　　徳興邑廨石刻詩二首<lb/>
仕宦之身天涯海畔行商之身南州北縣不如田舍長<lb/>
拘見面門無官府身即强健麻麥徧地猪羊滿圏不知<lb/>
金貴唯聞粟賤夏新絹衣秋新米飯安穩眠睡直千直<lb/>
萬<lb/>
<pb n="KR4i0062_WYG_096-48b"/>
我田我地我桑我梓只知百里不知千里我飢有糧我<lb/>
渴有水百里之官得人生死孤兒寡婦一張白紙入著<lb/>
縣門冤者有理上官不嗔民即歡欣上官不富民免辛<lb/>
苦生我父母養我明府苗稼萋萋曷東曷西父母之鄉<lb/>
天子馬蹄<hi>㳺宦紀聞</hi>
　　淳祐中詩<lb/>
合抱長材臥壑深於今惟恨不空林誰知廣廈千斤斧<lb/>
斲盡人間孝子心<lb/>
<pb n="KR4i0062_WYG_096-49a"/>
　　　<hi>癸辛雜識淳祐庚戌春創新寺于西湖之積慶山改九里松舊路輪奐極其靡麗旣而給賜貴</hi>
　　　<hi>妃閻氏為功徳院且賜山圍田畝建造之初内司分司分遣吏卒市木于郡縣旁縁為奸望青</hi>
　　　<hi>採斫鞭笞追逮雞犬為之不寧雖勲臣舊輔之墓皆不得而自保或作詩諷之其後恩数加隆</hi>
　　　<hi>雖御前五山亦所不逮</hi>
　　嘲鄭安晚<lb/>
光範門前雪尺圍火雲燒蓋晚風吹堪嗟淳祐重來日<lb/>
不似端平初相時里巷誰同司馬哭番夷肯為孔明悲<lb/>
青山化作黃金塢可惜角巾歸去遲<lb/>
<pb n="KR4i0062_WYG_096-49b"/>
　　　<hi>癸辛雜識鄭清之字徳源號青山又號安晚為穆陵舊學端平初相聲譽翕然及淳祐再相巳</hi>
　　　<hi>髦及之政事多出其姪孫太原之手公論不與辛亥冬祈雪得雷電大作而清之薨于位時有</hi>
　　　<hi>詩云</hi>
　　淳祐癸丑詩<lb/>
南省觀圖喪一名補闈又試萬人英兩重門閾如天險<lb/>
十有七人倒地橫誰設秦阬來貢院枉教唐士夢登瀛<lb/>
雲山萬里家何在月白風清鬼哭聲<lb/>
　　　<hi>湖海新聞宋淳祐癸丑臨安試監補者天下無慮數萬蹂踐而死者十有七人省試亦喪一人</hi>
<pb n="KR4i0062_WYG_096-50a"/>
　　　<hi>當時有詩云云</hi>
　　句<lb/>
空使蜀人思董永恨無漢劒斬丁公<lb/>
　　　<hi>宋季三朝政要寶祐四年董槐罷相時丁大全為監察御史奏槐章未下先調臨安府隅兵百</hi>
　　　<hi>餘人圍其第以臺牒驅迫出之時有詩云云</hi>
　　題衢州驛舍<lb/>
千夫荷擔在山阿膏血如何有許多不若扁舟竟歸去<lb/>
休從清獻墓前過<lb/>
<pb n="KR4i0062_WYG_096-50b"/>
　　　<hi>蓉塘詩話趙清獻公墓在衢州城東北四十五里景定間林存為潭州帥罷歸道衢調千夫荷</hi>
　　　<hi>擔經墓旁疲甚因相與語趙清獻公一琴一鶴那有許耶或聞之題詩驛舍云</hi>
　　江右旅邸題壁<lb/>
有約未歸蠶結局小軒空度牡丹春夜來揀盡鴛鴦繭<lb/>
留織春衫寄逺人<hi>偑韋齋輯聞</hi>
　　絶句<lb/>
收拾乾坤一擔擔上肩容易下肩難勸君高著擎天手<lb/>
多少傍人冷眼看<lb/>
<pb n="KR4i0062_WYG_096-51a"/>
　　　<hi>古杭雜記理宗庚申賈似道初入相時有人作詩云云</hi>
　　逆旅題壁詩<lb/>
山行險而修老我驂且羸獨驅六月暑躡此千仞梯世<lb/>
故不貸人牽去復挽歸茗盌參世味甘苦常相持白雲<lb/>
抱溪石令人心愧之豈無趺坐處逸固不療飢大呌天<lb/>
上人涼風為吹衣<hi>詩人玉屑</hi>
　　嘲賈似道<lb/>
三分天下二分亡猶把山川寸寸量縱使一丘添一畝<lb/>
<pb n="KR4i0062_WYG_096-51b"/>
也應不似舊封疆<lb/>
　　　<hi>古杭雜記理宗朝嘗欲行推回田畝之令有言而未果至賈似道當國卒行之有人作詩云云</hi>
　　　<hi>佩韋齋輯聞云棄淮棄蜀棄荆襄却把江南寸寸量量得畝頭多一尺尺頭能有幾多長與此</hi>
　　　<hi>小異</hi>
　　詠蜨<lb/>
<hi>缺七字</hi>一叢浮動戲蘭芽裁成碧玉搔頭樣畫作黃金<lb/>
便面花閒過樓臺飛盡日又因風雨宿誰家兒童愛把<lb/>
襜褕撲驚起雙雙貼綵霞<lb/>
<pb n="KR4i0062_WYG_096-52a"/>
　　　<hi>深雪偶談余曩憩吳山偶吳僧舉似四韻歳久忘其首句亦忘為誰氏所作</hi>
　　刺賈似道<lb/>
厚我藩垣長彼貪不然銜璧小邦男廟堂從諫真如轉<lb/>
竟用先生策第三<lb/>
　　　<hi>錢塘遺事咸淳間汪紫原立信于襄危之際以書抵賈相陳三策一謂内地何用乎多兵宜盡</hi>
　　　<hi>抽之以過江可得六十萬或百里或二百里置一屯皆設都統七千里江面纔三四十屯設兩</hi>
　　　<hi>大藩府以總攝之緩急上下流相應二謂久拘使者在京湖何益不如遣使偕行啗緩其師期</hi>
　　　<hi>三謂若此兩説不可行惟有准備投拜賈得書大怒諷臺諫罷紫原歸金陵不數月北兵渡江</hi>
<pb n="KR4i0062_WYG_096-52b"/>
　　　<hi>九江以下皆失守時人有詩云云</hi>
　　題蕪湖夢日亭<lb/>
樓船犀甲下荆州蜂目將軍駐碧油虎帳覺來驚日墮<lb/>
龍媒嘶去逐星流姦萌問鼎終何在計落遺鞭始可羞<lb/>
幽草亂花荒故壘無人能作晉春秋<hi>梅磵詩話</hi>
　　代意<lb/>
懊惱鴦鴦未白頭却尋遺翠失芳洲離魂暗逐明珠佩<lb/>
逺目偏傷紫桂樓湘水渺瀰歸别渚隴雲容與澹新秋<lb/>
<pb n="KR4i0062_WYG_096-53a"/>
菖花若有重開日得見菖花亦自羞<lb/>
　　書西湖雷峯雲講主草書<lb/>
雲師一生耽作草銀鐵蟠空覷天巧老來逸氣未全平<lb/>
筆底鋒鋩猶獨掃開闗勇士争赴敵劒戟弓戈奮相繚<lb/>
睡龍没起求頷珠劃朩抓嵒紛怒爪風雷喧豗撼坤軸<lb/>
飛電交橫印清沼忽然天宇變空澄千丈孤峯立寒峭<lb/>
張顛驚號智永泣剥筋椎骨為君飽恨子不習草書訣<lb/>
九轉枯腸秖自攪雲師雲師汝誠能春蚓秋蛇幾時了<lb/>
<pb n="KR4i0062_WYG_096-53b"/>
何如認取主人翁破衲蒙頭紙窗曉<hi>以上詩永</hi>
　　譏賈平章<lb/>
戎馬掀天動地來襄陽城下哭聲哀平章束手全無䇿<lb/>
却把科場惱秀才<lb/>
　　　<hi>西湖志餘御史陳伯大奏立士籍似道毅然行之凡應舉及免舉人州縣給籍一通親書年貌</hi>
　　　<hi>世系及所𨽻業于籍首執以赴舉過省參對筆跡異同以防偽濫時人有詩譏之云云</hi>
　　山丹花<lb/>
亭下佳人錦繡衣滿身纓絡綴明璣晚來銷歇無尋處<lb/>
<pb n="KR4i0062_WYG_096-54a"/>
花已飄零露巳稀<lb/>
煙紅露緑曉風香燕舞鶯啼春日長誰道使君貧月老<lb/>
繡屏錦帳咽笙簧<lb/>
人間花木眼曽經未識斯花狀與名丹却青山暮春色<lb/>
續他紅樹墜時英<lb/>
　　望仙花<lb/>
風捲朱簾挂玉鉤綵雲開處望仙儔妍姿不逐春風去<lb/>
日照斜暉上小樓<lb/>
<pb n="KR4i0062_WYG_096-54b"/>
　　玉手爐花<lb/>
習習東風二月餘此花宜近玉庭除美人雲鬢不宜插<lb/>
獻與觀音作手爐<lb/>
　　散水花<lb/>
盈枝㸃綴雪花鮮環映清流分外妍應是東君歸騎速<lb/>
不知墜下玉絲鞭<lb/>
　　孩兒花<lb/>
纖穠初見似嬌癡鼓舞春風三月時何事自開還自落<lb/>
<pb n="KR4i0062_WYG_096-55a"/>
可憐造化亦兒嬉<lb/>
　　含笑花<lb/>
薄薄沈熏骨英英玉煉烟惱人風味别斗帳夢中閒<hi>以上</hi>
<hi>全芳備祖</hi>
　　絶句<lb/>
天目山前水齧磯天心地脈露危機西周浸冷觚棱月<lb/>
未必遷岐説果非<lb/>
　　　<hi>古杭雜記度宗甲戌天目山崩京城騷動時有建遷蹕之議者未幾宋鼎移有人作詩云云</hi>
<pb n="KR4i0062_WYG_096-55b"/>
　　和湯仲友弔賈秋壑故居<lb/>
榮華富貴等浮花膂力難勝國爪牙漢世但知光擁立<lb/>
唐朝誰識杞姦邪綺羅化作春風蜨弦管翻成夜雨蛙<lb/>
縱有清漳人去也碧天難挽紫雲車<hi>西湖志餘</hi>
　　刺賈秋壑詩<lb/>
深院無人草已荒漆屏金字尚煇煌底知事去身宜去<lb/>
豈料人亡國亦亡理考發身端有自鄭人應夢果何祥<lb/>
臥龍不肯留渠住空使晴光滿畫牆<lb/>
<pb n="KR4i0062_WYG_096-56a"/>
事到窮時計亦窮此行難倚鄂州功木棉菴上千年恨<lb/>
秋壑堂中一夢空石砌苔稠猨步月松庭葉落鳥呼風<lb/>
客來未用多惆悵試向吳山望故宫<lb/>
　　　<hi>山房隨筆賈秋壑敗師亡國後有人刺以詩云云</hi>
　　題賈似道養樂園<lb/>
老壑曽居葛嶺西遊人誰敢問蘇隄勢將覆餗不回首<lb/>
事到出師方噬臍廢圃更無人作主敗垣惟有客留題<lb/>
算來秖是孤山好依舊梅花伴月低<hi>山房隨筆</hi>
<pb n="KR4i0062_WYG_096-56b"/>
　　古碑文詩<lb/>
乾淳老人氣岳岳破冠穿履行帶索撐腸拄肚書萬巻<lb/>
臨風欲言牙齒落<lb/>
　　　<hi>谷音云揭大中云或漁于潭得片石字十數行率磨沒僅識得二十八字意幽人憤世之作不</hi>
　　　<hi>合于時故沈之以俟知者</hi>
　　棲雲閣詩<lb/>
倚天危閣貼重岡細路縈紆石磴長曲磵碧流疏宿雨<lb/>
夾山紅葉助斜陽<lb/>
<pb n="KR4i0062_WYG_096-57a"/>
　　白鶴觀題壁<lb/>
仙人未必皆仙去還在人間人不知手把白髦從兩鹿<lb/>
相逢聊問姓名誰<lb/>
　　裴公亭<lb/>
裴相亭成未退身空煩舞袖與歌塵至今亭上蕭蕭竹<lb/>
似對西風怨主人<hi>以上四朝詩</hi>
　<lb/>
　<lb/>
<pb n="KR4i0062_WYG_096-57b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋詩紀事巻九十六<lb/>
</p>
<p>
</p>
  </div>
<div>
                <head>宋詩紀事巻九十七</head>
    <p>
<pb n="KR4i0062_WYG_097-1a"/>
欽定四庫全書<lb/>
　宋詩紀事巻九十七　　　　　錢塘厲鶚撰<lb/>
　　單　氏<lb/>
　　　單氏一作華氏成都妓<lb/>
　　句<lb/>
帝王師不得日月老應難<hi>送陳摶</hi>　<hi>吟窗雜録</hi>
　　温　琬<lb/>
　　　琬字仲圭本姓郝氏良家子父殁流為陜倡通<lb/>
<pb n="KR4i0062_WYG_097-1b"/>
　　　翰墨尤長于詩蔡子醇訪得三十篇<lb/>
　　寄逺<lb/>
小花静院東風起燕燕鶯鶯拂桃李斜倚紅牆卜逺人<lb/>
樓外春山幾千里<lb/>
　　郡守命賦香篆<lb/>
一縷祥烟綺席浮瑞香濃膩遶賢侯還同薄命増惆悵<lb/>
萬轉千回不自由<hi>以上青瑣高議</hi>
　　周　韶<lb/>
<pb n="KR4i0062_WYG_097-2a"/>
　　　韶杭妓<lb/>
　　求落籍<lb/>
隴上巢空歳月驚忍看回首自梳翎開籠若放雪衣女<lb/>
長念觀音般若經<lb/>
　　　<hi>侯鯖録蘇東坡云杭州營籍周韶多蓄竒茗常與君謨鬬勝之又知作詩子容過杭陳述古飲</hi>
　　　<hi>之韶泣求落籍子容曰可作一絶韶援筆立成云云韶時有服衣白一座嗟歎遂落籍同輩皆</hi>
　　　<hi>有詩送之胡楚龍靚者最善固知杭人多慧也</hi>
　　胡　楚<lb/>
<pb n="KR4i0062_WYG_097-2b"/>
　　　楚杭妓<lb/>
　　絶句<lb/>
不見當時丁令威年來處處是相思若將此恨同芳草<lb/>
却恐青青有盡時<hi>後山詩話</hi>
　　送周韶落籍<lb/>
澹妝輕素鶴翎紅移入朱闌便不同應笑西園舊桃李<lb/>
强匀顔色待東風<hi>侯鯖錄</hi>
　　龍　靚<lb/>
<pb n="KR4i0062_WYG_097-3a"/>
　　　靚杭妓<lb/>
　　獻張郎中<lb/>
天與羣芳十樣葩獨分顔色不堪誇牡丹芍藥人題徧<lb/>
自分身如鼔子花<lb/>
　　　<hi>後山詩話云張子野老于杭多為官妓作詞而不及靚靚獻詩云云子野遂為作詞</hi>
　　送周韶落籍<lb/>
桃花流水本無塵一落人間幾度春解佩暫酬交甫意<lb/>
濯纓還作武陵人<hi>侯鯖録</hi>
<pb n="KR4i0062_WYG_097-3b"/>
　　周　氏<lb/>
　　　周氏古田妓<lb/>
　　春晴<lb/>
瞥然飛過誰家燕驀地香來甚處花深院日長無箇事<lb/>
一瓶春水自煎茶<lb/>
　　贈陳筑<lb/>
夢和殘月過樓西月過樓西夢已迷喚起一聲腸斷處<lb/>
落花枝上鷓鴣啼<lb/>
<pb n="KR4i0062_WYG_097-4a"/>
　　　<hi>夷堅志陳筑字夢和莆田人崇寧初登第為福州古田尉至官惑一倡周氏周能詩嘗以詩贈</hi>
　　　<hi>筑首句蓋寓筑字也</hi>
　　胡文媛<lb/>
　　　文媛汴妓歸河東茹魁<lb/>
　　句<lb/>
却有一端宜恨處開花相背有何功<lb/>
　　　<hi>續青瑣高議文媛云物之同本者開花則相背況二姓結一生之好能無反覆乎</hi>
　　楚　娘<lb/>
<pb n="KR4i0062_WYG_097-4b"/>
　　　楚娘建昌妓後歸三山林茂叔<lb/>
　　桂花<lb/>
丹桂迎風蓓蕾開摘來斜插竟相偎清香不與羣芳並<lb/>
仙種原從月裏來<hi>吟堂詩話</hi>
　　盈　盈<lb/>
　　　吳妓事詳王山詩後<lb/>
　　寄王山<lb/>
枝上差差緑林間䔩䔩紅已歎芳菲盡安能尊俎空君<lb/>
<pb n="KR4i0062_WYG_097-5a"/>
不見銅駝茂草長安東金鑣玉勒雪花驄三十年前是<lb/>
俠少纍纍昨日成衰翁幾時滿飲流霞鍾共君倒載夕<lb/>
陽中<hi>夷堅志</hi>
　　謝金蓮<lb/>
　　荅趙生紅梨花詩<lb/>
本分天然白雪香誰知今日却濃妝秋千院落溶溶月<lb/>
羞覩紅脂睡海棠<hi>彤管遺編</hi>
　　梁意娘<lb/>
<pb n="KR4i0062_WYG_097-5b"/>
　　述懐<lb/>
蹤跡浮萍落五湖一番相别一番孤不知此去從何處<lb/>
還許春風得見無<hi>彤管遺編</hi>
　　蘇小娟<lb/>
　　　小娟錢唐妓<lb/>
　　荅趙倅<lb/>
君住襄江妾住吳無情人寄有情書當年若也來相訪<lb/>
還有於潛絹也無<lb/>
<pb n="KR4i0062_WYG_097-6a"/>
　　　<hi>武林紀事太學生趙不敏與妓蘇盼奴狎赴官三載後有禄俸餘資囑其弟趙院判遺盼奴且</hi>
　　　<hi>言盼奴妺小娟俊雅可謀致之佳耦也院判至錢唐則盼奴一月前死矣小娟亦為盼奴所歡</hi>
　　　<hi>以於潛官絹誣扳繫獄院判言于府倅倅召出之付以所遺物小娟自謂不識院判何人及拆</hi>
　　　<hi>書惟一詩小娟黙然倅命和之援筆書云云倅喜免其償絹脱籍歸院判偕老焉</hi>
　　襄陽妓<hi>以下無姓名</hi>
　　　襄陽妓建隆年中人<lb/>
　　送武補闕<lb/>
弄珠灘上欲銷魂獨把離懷寄酒尊無限烟花不留意<lb/>
<pb n="KR4i0062_WYG_097-6b"/>
忍教芳草怨王孫<hi>能改齋漫録</hi>
　　老　妓<lb/>
　　題太平興國寺壁<lb/>
曽趁東風看幾廵冒霜開喚滿城人殘脂剰粉憐猶在<lb/>
欲向彌陀借小春<lb/>
　　　<hi>楓窗小牘淳化三年冬十月太平興國寺牡丹紅紫盛開不踰春月冠蓋雲擁有老妓題詩云</hi>
　　　<hi>云其妓遂復車馬盈門</hi>
　　臨川妓<lb/>
<pb n="KR4i0062_WYG_097-7a"/>
　　郡守席上作<lb/>
同是天邊侍從臣江頭相遇轉情親瑩如臨汝無瑕玉<lb/>
暖作廬陵有脚春五馬今朝成十馬兩人前日壓千人<lb/>
便看飛詔催歸去共坐中書秉化鈞<lb/>
　　　<hi>夷堅志張安國守臨川王宣子解廬陵郡印歸次撫安國置酒招郡士陳漢卿參㑹適散樂一</hi>
　　　<hi>妓言學作詩漢卿語之太守呼為五馬今日兩州使君對席便成十馬汝體此意作八句妓凝</hi>
　　　<hi>立良久即高吟云云安國歎賞竟日賞以萬錢</hi>
　<lb/>
<pb n="KR4i0062_WYG_097-7b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋詩紀事巻九十七<lb/>
</p>
<p>
</p>
  </div>
<div>
                <head>宋詩紀事巻九十八</head>
    <p>
<pb n="KR4i0062_WYG_098-1a"/>
欽定四庫全書<lb/>
　宋詩紀事巻九十八　　　　　錢塘厲鶚撰<lb/>
　欽宗皇帝<lb/>
　　　帝諱桓徽宗皇帝長子大觀五年立為皇太子<lb/>
　　　宣和七年詔嗣位改元靖康在位二年金人圍<lb/>
　　　汴脅上皇及帝北行康王即位于南京遙上尊<lb/>
　　　號曰孝慈淵聖皇帝紹興三十一年帝崩問至<lb/>
　　　上尊諡曰恭文順徳仁孝皇帝廟號欽宗<lb/>
<pb n="KR4i0062_WYG_098-1b"/>
　　降筆<lb/>
星袍玉帶落邊塵幾見東風作好春因過江南省宗廟<lb/>
眼前誰是舊京人<lb/>
　　　<hi>齊東野語向嘗于貴家觀降仙叩其姓名不荅忽作薛稷體大書一詩云云捧箕者大驚知為</hi>
　　　<hi>淵聖降也</hi>
　　馬巫父<lb/>
　　　巫父弋陽人玉華山地仙胡天放降仙作詩<lb/>
　　絶句<lb/>
<pb n="KR4i0062_WYG_098-2a"/>
玉樓雲淡曉光浮中有飛仙駕鶴游下界此時方睡熟<lb/>
誰尋紫氣問青牛<hi>志雅堂雜鈔</hi>
　　三茅真人<lb/>
　　　三茅真人胡天放降仙作詩<lb/>
　　絶句<lb/>
深深門巷老翁家自洗銅瓶浸杏花喚起承平當日夢<lb/>
令人轉憶舊京華<hi>志雅堂雜鈔</hi>
　　鄭文選<lb/>
<pb n="KR4i0062_WYG_098-2b"/>
　　　文選胡天放降仙作詩<lb/>
　　九洞<lb/>
拖露摶風海嶠來觚棱寂寂自樓臺春光不比承平日<lb/>
淚眼看花薦一杯<hi>志雅堂雜鈔</hi>
　　張君有<lb/>
　　　君有眉山書房吏人胡天放降仙作詩<lb/>
　　蘭渚<lb/>
光轉東風弄暖天永和人物尚依然誰憐紉佩淒涼客<lb/>
<pb n="KR4i0062_WYG_098-3a"/>
倚䇿愁吟楚澤邊<hi>志雅堂雜鈔</hi>
　　方武裘<lb/>
　　　武裘莆人劉潛夫之友胡天放降仙求賦自稱<lb/>
　　　大陽洞主<lb/>
　　詠筆<lb/>
貌出中山肯欲仙何人拔頴縳尖圓拙夫堪笑堆成冢<lb/>
豪客曽聞掃似椽窗下玉蜍涵夜月几間雪繭湧春泉<lb/>
當時定逺成何事輕擲毛錐恐未然<hi>志雅堂雜鈔</hi>
<pb n="KR4i0062_WYG_098-3b"/>
　　王大圭<lb/>
　　　大圭江寧人胡天放降仙作詩<lb/>
　　絶句<lb/>
六朝盛事總成塵結綺樓前草自春一曲後庭何處覓<lb/>
空留月伴倚闌人<hi>志雅堂雜鈔</hi>
　　卟　仙<lb/>
　　詠萍<lb/>
㸃㸃青青浮野塘不容明月照滄浪風吹雨逐沙泥上<lb/>
<pb n="KR4i0062_WYG_098-4a"/>
燕子銜來遶畫梁<hi>全芳備祖</hi>
　　吉州紫姑<lb/>
　　詠手<lb/>
笑折櫻桃力不禁時攀楊栁弄春隂管弦曲裏傳聲慢<lb/>
星月樓前斂拜深繡幕偷回雙舞袖綠窗閒整小眉心<lb/>
秋來幾度挑羅韈為憶相思放却針<hi>夷堅支志</hi>
　　鄧氏紫姑<lb/>
　　詠衣領二首<lb/>
<pb n="KR4i0062_WYG_098-4b"/>
小翦雲羅雪色明香煤隨意作真行新詩便是班昭戒<lb/>
勝却閒書座右銘<lb/>
時樣新裁鬬色衣不將綵線縷花枝殷勤只要詩仙句<lb/>
繡出分明一段竒<lb/>
　　桃花<lb/>
武陵溪上舊時花兩岸晴紅爛彩霞試問劉郎緣底事<lb/>
花開時節未還家<hi>以上夷堅志</hi>
　　斜橋紫姑<lb/>
<pb n="KR4i0062_WYG_098-5a"/>
　　詠艣<lb/>
寒巖雪壓松枝折班班剝盡青虯血運斤巧匠斲削成<lb/>
劒脊半開魚尾裂五湖仙子多竒致欲駕神舟探仙穴<lb/>
碧雲不動曉山橫數聲搖落江天月<lb/>
　　　<hi>齊東野語紹興斜橋客邸有請紫姑者命艣為題賦詩云云</hi>
　　紫姑神<lb/>
　　句<lb/>
簾巻滕王閣盆翻白帝城<hi>詠雨</hi>　<hi>許彦周詩話</hi>
<pb n="KR4i0062_WYG_098-5b"/>
　　周瑤英<lb/>
　　　瑤英芙蓉城女仙<lb/>
　　别王子高<lb/>
久事屏帷不暫閒今朝離思尚闌珊臨行惟有相思淚<lb/>
滴在羅衣一半斑<hi>王梅溪蘇詩注王子高傳</hi>
　　無名女仙<lb/>
　　三絶句<lb/>
栁條金嫩不勝鴉青粉牆頭道韞家燕子未來春寂寞<lb/>
<pb n="KR4i0062_WYG_098-6a"/>
小窗和雨夢梨花<lb/>
松影侵壇琳觀静桃花流水石橋寒東風吹過雙蝴蜨<lb/>
人倚危樓第幾闌<lb/>
屈曲闌干月半規藕花香澹水漪漪分明一夜文姬夢<lb/>
只有青團扇子知<lb/>
　　　<hi>癸辛雜識董無益所記友人姚天澤亦喜此</hi>
　<lb/>
　<lb/>
<pb n="KR4i0062_WYG_098-6b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋詩紀事巻九十八<lb/>
</p>
<p>
</p>
  </div>
<div>
                <head>宋詩紀事巻九十九</head>
    <p>
<pb n="KR4i0062_WYG_099-1a"/>
欽定四庫全書<lb/>
　宋詩紀事巻九十九　　　　　錢塘厲鶚撰<lb/>
　　福州社神<lb/>
　　投蔡君謨<lb/>
逺入青青疊疊峯峯前真宰讀書宫半巖冷落高宗雨<lb/>
一枕凄涼吉甫風烟鎖豹眠閒霧露井凋鳯宿舊梧桐<lb/>
九龍山下英雄氣盡屬君家世胄中<lb/>
　　　<hi>墨莊漫録蔡君謨作福守日有一書生投詩來謁君謨異之尋令人伺其所歸至一山下忽不</hi>
<pb n="KR4i0062_WYG_099-1b"/>
　　　<hi>見四顧無人唯一社屋爾意其社神也</hi>
　　金華神<lb/>
　　别吳生<lb/>
羅韈香消九九秋淚痕空對月明流塵埃不見金華路<lb/>
滿目西風總是愁<lb/>
　　　<hi>崔伯易金華神記汴人有吳生者以娶宗女得官于三班嘉祐中罷高郵迺寓其家于治所而</hi>
　　　<hi>獨與兄子南適錢塘道出晉陵艤舟于望亭堰下是夜月明風高生乃危坐舷上久之忽有緋</hi>
　　　<hi>衣披髪持刃炬自竹林間出者後引一女子冠玉鳯冠曳蛟綃文錦之衣顔色甚麗而年十八</hi>
<pb n="KR4i0062_WYG_099-2a"/>
　　　<hi>九耳生見而驚俄頃至岸側回叱緋衣者曰可去矣無久留也于是滅炬泣拜去女子即登舟</hi>
　　　<hi>面生坐謂生曰見向來緋衣者乎此君之夙仇也而索君且數十年矣乃今方得之第以我故</hi>
　　　<hi>得免不然今夕君當死其手生聞益驚駭不自安女子笑曰君怯耶即以金縷衣置肩上生稍</hi>
　　　<hi>安乃問曰若神歟其鬼耶女子曰我非人亦非鬼蓋金華神也過去生中嘗與君為姻好故相</hi>
　　　<hi>救耳遂相與入舟中取酒共飲其言笑諧謔悉如常人然生誡曰毋高聲恐兄子知之女子曰</hi>
　　　<hi>我聲特君可聞他人雖厲聲亦不能聞也至明起謂生曰舟檝巳有曉色勢不能久留當與君</hi>
　　　<hi>子訣矣君後十年遊華山日多置朱粉于路隅梧桐下揚之雖然君今不可終此行恐復有不</hi>
　　　<hi>濟也因索筆題詩一章書巳輙復流涕歔欷而去明日思其言遂回棹不復南去</hi>
<pb n="KR4i0062_WYG_099-2b"/>
　　謝中舍<lb/>
　　詠落花<lb/>
流水難窮目斜陽易斷腸誰同砑光帽一曲舞山香<lb/>
　　　<hi>東坡志林寇元弼言徐州通判李陶有子年十七八素不善作詩忽詠落花詩云云父驚問之</hi>
　　　<hi>若有物憑附者自云是謝中舍問砑光帽事云西王母宴羣仙有舞者帶砑光帽帽上簪花舞</hi>
　　　<hi>山香一曲曲未終花皆落去</hi>
　　無名神<lb/>
　　降于鄭洚家吟詩<lb/>
<pb n="KR4i0062_WYG_099-3a"/>
忽然湖上片雲飛不覺舟中雨濕衣折得蓮花渾忘却<lb/>
空將荷葉蓋頭歸<hi>陸游避暑漫抄</hi>
　　淮漘龍女<lb/>
　　贈張孝和<lb/>
落帆且泊小沙灘霜月無波淮上寒若向江湖得消息<lb/>
為傳風水到長安<lb/>
　　　<hi>詩話總龜張孝和闗中人淳化壬辰游淮南被酒入淮漘龍女祠忽簾中有婦人邀而置酒贈</hi>
　　　<hi>詩一絶孝和告去回顧唯古祠敗舍而巳</hi>
<pb n="KR4i0062_WYG_099-3b"/>
　　散花天女<lb/>
　　夢中戲秦少游<lb/>
不知水宿分風浦何似秋眠借竹軒聞道詩詞妙天下<lb/>
廬山對眼可無言<lb/>
　　　<hi>冷齋夜話秦少游南遷宿廬山宫亭湖庿下登岸縱望久之歸臥舟中聞風聲側枕視微波月</hi>
　　　<hi>影縱横追憶昔常宿雲老借竹軒見西湖月色如此遂夢美人自言維摩詰散花天女也以維</hi>
　　　<hi>摩詰像來求贊少游愛其畫黙念曰非道子不能作此天女以詩戲少游云云</hi>
　　夢中宫女<lb/>
<pb n="KR4i0062_WYG_099-4a"/>
　　抛毬曲<lb/>
侍燕黃昏曉未休玉階夜色月如流朝來自覺承恩最<lb/>
笑倩傍人認繡毬<lb/>
隋家宫殿鎖清秋曽見嬋娟颺繡毬金鑰玉簫俱寂寂<lb/>
一天明月照高樓<hi>此首見侯鯖録</hi>
堪恨隋家幾帝王舞裀揉盡繡鴛鴦如今重到抛毬處<lb/>
不是金爐舊日香<lb/>
　　　<hi>沈括夢溪筆談福州士人李慎言字希古嘗夢至一處水殿中觀宫女戲毬山陽蔡繩為之傳</hi>
<pb n="KR4i0062_WYG_099-4b"/>
　　　<hi>敘其事甚詳有抛毬曲十餘詞皆清麗今獨記兩闋</hi>
　　西華寶懿夫人<lb/>
　　遺王子霞<lb/>
靈臺本清風花草相葳蕤宫深藏白日金堂吐華輝彈<lb/>
棊玉局寒鬭草珠露晞閬苑多美人形飛心不移醉眼<lb/>
憑春風惟有胡蜨知如何忽相失負我雲際期而今才<lb/>
鬢脚迤邐秋婦絲紫情祕消息行雲住無時世間苦寂<lb/>
寥空此隨盛衰<lb/>
<pb n="KR4i0062_WYG_099-5a"/>
　　　<hi>玉照新志王綸字子霞其家嘗冇神降自稱西華寶懿夫人年二十餘絶色也其形或見有詩</hi>
　　　<hi>以遺子霞</hi>
　　燕華君<lb/>
　　贈王綸<lb/>
君為秋桐我為春風春風㑹使秋桐變秋桐不識春風<lb/>
面<lb/>
　　　<hi>中山詩話海陵人王綸女輒為神所憑自稱燕華君字善數品形製不相犯吟雪詩云何事月</hi>
　　　<hi>娥欺不在亂飄瑞葉落人間説云天上有瑞木花六出他詩句詞意飄逸類非世俗可較題金</hi>
<pb n="KR4i0062_WYG_099-5b"/>
　　　<hi>山云濤頭風巻雪山脚石蟠虯嘗謂綸為清非孺子贈詩云云居數嵗神舍女女懵然無知嫁</hi>
　　　<hi>為廣陵吕氏妻</hi>
　　湘　妃<lb/>
　　題廟中<lb/>
碧杜紅蘅縹緲香冰絲彈月弄新涼峯巒向曉渾相似<lb/>
九處堪疑九㫁腸<lb/>
　　　<hi>許彦周詩話有客泊廟前夜半偶不寐見輿衞入廟中置酒鼓琴心悸不敢窺殆明方散隠隠</hi>
　　　<hi>絶水浮空去因入廟見詩四句墨色猶未乾</hi>
<pb n="KR4i0062_WYG_099-6a"/>
　　玉源靈源桃源三夫人<lb/>
　　中秋月<lb/>
金風時拂袂氣象更分明不是月華别都縁秋氣清一<lb/>
輪方極滿羣籟正無聲曉魄沈烟外人間萬事驚<hi>玉源夫人</hi>
高秋渾似水萬里正圓明玉兔步虛碧冰輪輾太清廣<lb/>
寒宫有路桂子落無聲吾館無弦彈棲烏莫要驚<hi>靈源夫人</hi>
金吹掃天幕無雲方瑩然九秋今夕半萬里一輪圓皓<lb/>
彩盈虛碧清光射玉川瑤尊休惜醉幽意正綿綿<hi>桃源夫人</hi>
<pb n="KR4i0062_WYG_099-6b"/>
　　　<hi>詩話總龜陳純字元朴莆田人因遊桃源中秋遇玉源靈源桃源三夫人玉源令純舉中秋月</hi>
　　　<hi>詩純言一聨云莫辭終夕看動是隔年期桃源曰意雖佳但不見中秋作七月十五夜亦可三</hi>
　　　<hi>夫人因作詩云云純有和桃源之作</hi>
　　石恪鬼<lb/>
　　送雷殿直<lb/>
衡陽去此正三千一路程途甚坦然深邃門牆三楚外<lb/>
清風池館五峯前西邊市井來商客東岸汀洲蔟釣船<lb/>
公退只應無别事朱陵後洞看神仙<lb/>
<pb n="KR4i0062_WYG_099-7a"/>
　　　<hi>雅言雜載恪西蜀人善畫尤長于山水禽魚亦攻歌詩開寶中王師下西蜀遣名畫入京恪在</hi>
　　　<hi>其數宣于相圃寺畫壁工畢乞歸出京道卒雍熙元年殿直雷承昊奉命之衡陽與恪遇于公</hi>
　　　<hi>舍達曉分攜為詩送承昊行數里方思恪巳卒及到任風物一如詩言</hi>
　　盧多遜鬼<lb/>
　　題壁<lb/>
南斗微茫北斗明喜聞窗下讀書聲孤魂千里不歸去<lb/>
辜負洛陽花滿城<lb/>
　　　<hi>澠水燕談多遜謫死朱崖旅殯海上後其子全扶柩歸葬江陵佛舍壁上有詩云云</hi>
<pb n="KR4i0062_WYG_099-7b"/>
　　晁簡鬼<lb/>
　　贈梁固<lb/>
死生離别最堪悲相對無言淚滿衣歎我已歸泉下去<lb/>
羨君新向月中歸長鞭乍見騰夷路折翼終難繼迅飛<lb/>
珍重故人當聖代早持鈞軸入黃扉<lb/>
　　　<hi>詩話總龜晁奉禮簡故宫保内翰之次子也與梁固少小硯席之至善大中祥符二年固狀元</hi>
　　　<hi>及第授青州倅時奉禮榮侍在闕下是年冬末梁方之任去青兩驛夜夢晁來相謁手攜白扇</hi>
　　　<hi>上有七言詩一首云云覽詩起執手悲泣而别倐然滅乃急走僕録所得詩入京師訪其安否</hi>
<pb n="KR4i0062_WYG_099-8a"/>
　　　<hi>宫保開讀之大慟曰品格真吾兒作夢之夕乃簡亡之日也</hi>
　　韶州西軒鬼<lb/>
　　題壁<lb/>
吾儕今日㑹嘉賔滿酌洪鍾酒數廵狼藉薰風不知曉<lb/>
荔枝又是一番新<lb/>
　　　<hi>青瑣高議治平二年長沙趙琪郎中作廣東提刑公宇在韶州西軒有荔枝數本非常繁實盛</hi>
　　　<hi>夏方熟琪將召刺史燕賞一夕皆空皮核滿地琪深訝之乃開西軒軒之西壁有詩一絶云云</hi>
　　　<hi>視餘方知荔枝為鬼所竊耳二廣人多傳異之</hi>
<pb n="KR4i0062_WYG_099-8b"/>
　　夢中少年<lb/>
　　侑酒歌<lb/>
人生開口笑難逢富貴榮華總是空惟有隋隄千樹栁<lb/>
滔滔依舊水流東<lb/>
　　　<hi>陶朱新録吏部侍郎陳彦修有侍姬曰小姐氣羸多病睡則多異夢宣和間一夕夢少年挾升</hi>
　　　<hi>酒樓少年執板歌以侑酒覺猶能記云</hi>
　　聶昌鬼<lb/>
　　題壁<lb/>
<pb n="KR4i0062_WYG_099-9a"/>
星流一箭五心摧電掣雙眸兩臂開車馬踐時頭似粉<lb/>
烏鳶啄處骨如灰父兄有感空垂淚子弟無知不舉哀<lb/>
回首臨川歸未得冥中空築望鄉臺<lb/>
　　　<hi>豫章詩話聶昌字賁逺元名賁字逺山靖康中登政府出知絳州遇害紹興中張殊自北歸過</hi>
　　　<hi>絳驛見壁間有血書一詩時以為聶之精魂所作</hi>
　　趙汝言鬼<lb/>
　　絶句<lb/>
彈指紅塵二十年歸來瀛海浩無邊夢魂相遇因隨念<lb/>
<pb n="KR4i0062_WYG_099-9b"/>
珍重前生兄弟縁<lb/>
　　　<hi>暌車志趙汝言字允之死巳數年有遺女住子淳熙乙未冬住子暴疾其兄謙之憐其幼孤念</hi>
　　　<hi>之甚至夢至一所高闕長廊金碧輝煥汝言在其間題詩于壁云云顧語曰住子巳無恙以兄</hi>
　　　<hi>念至縁因念結故得暫相遇耳謙之慟哭而覺</hi>
　　史彌逺鬼<lb/>
　　示子婦<lb/>
冥路茫茫萬里雲妻孥無復舊為羣旱知泡影須臾事<lb/>
悔把恩讎抵死分<lb/>
<pb n="KR4i0062_WYG_099-10a"/>
　　　<hi>西湖志餘彌逺死巳久一夕其家聞叩門聲曰丞相歸舉家駴匿比入門燈轎紛紜升堂即席</hi>
　　　<hi>子婦皆出羅拜訊慰平生歴歴囑家事索紙筆題詩云云</hi>
　　統制吳源鬼<lb/>
　　示柳春<lb/>
疋馬南歸望古城半林殘雨夕陽明雲邊岫接秦山色<lb/>
樹裏河流漢水聲墜淚有碑苔色古攔街無曲酒旗横<lb/>
那堪回首成陳迹笳鼓西風愴客情<lb/>
　　　<hi>荆門紀畧源赴援襄陽戰殁後襄為元有道路始通州人柳春過襄陽宿於荒村夜間偶步見</hi>
<pb n="KR4i0062_WYG_099-10b"/>
　　　<hi>一武士仗劒披甲從者數百人其威凛肅春驚見避武士呼曰君不識我耶吾里人吳源也兵</hi>
　　　<hi>救襄城死于王事上帝嘉吾忠義命為神矣君歸幸白于吾家若不信可示以鐵券按劒朗吟</hi>
　　　<hi>云云遂擲鐵券而没春歸訪其家白之並出所投鐵券鄉里始知源之盡節云</hi>
　　巴峽鬼<lb/>
　　絶句<lb/>
秋徑填黃葉懸崖露草根猨聲一叫斷客旅數重魂<lb/>
　　　<hi>詩話總龜建隆初有人行巴峽夜泊江涘忽聞詠詩云云及曉訪之但空山䆳林有脚迹長二</hi>
　　　<hi>尺許</hi>
<pb n="KR4i0062_WYG_099-11a"/>
　　東平鬼<lb/>
　　題竹間<lb/>
墓前古朩號秋風墓尾幽人萬慮空惟有詩魂銷不得<lb/>
夜深來訪竹溪翁<lb/>
　　　<hi>竹坡詩話東平王興周為余言東平人有居竹間自號竹溪翁者一夕有鬼題詩竹間云云</hi>
　　周公埠鬼<lb/>
　　上羅令<lb/>
白雲分兩片秋月正揚輝惆悵江頭暮無船不可歸<lb/>
<pb n="KR4i0062_WYG_099-11b"/>
　　　<hi>饒州府志羅必元咸淳中為餘干令有客被賊謀死于周公埠其魂以狀告無字照之有詩云</hi>
　　　<hi>云必元曰此必姓段名明者捕得服罪</hi>
　　樊若水女鬼<lb/>
　　寄夫<lb/>
楚水平如練雙雙白鳥飛金陵幾多地一去不言歸<lb/>
　　　<hi>李昌齡樂善録鍾輻年少負才傲物樊若水愛其才以女妻之女亦才質雙盛輻登第方得意</hi>
　　　<hi>買一妾自侍命曰青箱所在狂放久不歸一日過城邑令延留飲于樓上輻醉臥忽夢其妻以</hi>
　　　<hi>一詩怨責翌日歸至采石妾忽暴死及抵家樊已死數月矣</hi>
<pb n="KR4i0062_WYG_099-12a"/>
　　李季萼鬼<lb/>
　　　季萼字英華開封李長卿女縉雲人傳其詩有<lb/>
　　　英華集三巻<lb/>
　　春日述懐<lb/>
園林蔟蔟日暉暉白蜨黄蜂自在飛公子醉眠芳草岸<lb/>
風移花片㸃春衣<lb/>
　　句<lb/>
醒酒清風搖竹去催詩小雨過山來<lb/>
<pb n="KR4i0062_WYG_099-12b"/>
　　　<hi>耆舊續聞元豐中縉雲令開封李長卿女慧性過人姿度不凡染疾而逝殯于邑之仙巖寺三</hi>
　　　<hi>峯閣李公罷因舁歸宣和庚子青溪冦起焚燎無遺惟三峯閣獨存主簿以為廨舍濟南王傅</hi>
　　　<hi>慶及内表曹頴偕來館曹于㕔治之東一夕有女子打扃而至與語皆出塵氣詰其姓氏曰開</hi>
　　　<hi>封李長卿女季萼其名英華其字辟穀有年身輕如羽知子鰥居故來相慰唱和殆無虚日曹</hi>
　　　<hi>有親陳觀察挽之從軍將就道英華與訣曰妾與君之縁斷矣子宿縁寡淺塵業未償他日當</hi>
　　　<hi>有兵難敬授靈香一瓣有急當爇以告當陰有所䕶不然亦無如之何也曹公勇為朔方之行</hi>
　　　<hi>不意獲譴麾下追惟英華之言欲取所遺香爇之軍行無宿火卒正法</hi>
　　柳氏鬼<lb/>
<pb n="KR4i0062_WYG_099-13a"/>
　　别陶氏子<lb/>
仲冬二七是良時江下無縁與子期今日臨歧一杯酒<lb/>
共君千里遠相離<lb/>
　　　<hi>異聞總録嘉興令陶彖有子得疾竒甚形色語笑非復平日彖患之㑹天竺辨才法師元浄適</hi>
　　　<hi>以事至彖素聞其名即詣謁具狀告曰兒始得疾時一女子自外來相調笑久之俱去稍行至</hi>
　　　<hi>水濵且言曰仲冬之月二七之期月盈之夕車馬來迎今去妖期逼矣未知所處願賜哀憐浄</hi>
　　　<hi>許諾杖䇿從至其家除地為壇設觀音菩薩像取楊枝霑水灑而呪之三繞壇而去是夕兒寢</hi>
　　　<hi>安然明日浄結跏趺坐引兒問曰汝居何地而來至此荅曰㑹稽之東卞山之陽是吾之家古</hi>
<pb n="KR4i0062_WYG_099-13b"/>
　　　<hi>木蒼蒼又問姓誰氏荅曰吳王山下無人處幾度臨風引舞腰浄曰汝栁氏乎辴然而笑浄曰</hi>
　　　<hi>汝無始已來迷巳逐物為物所轉溺于淫邪流浪千刼不自解脱入魔趣中横生灾害延及無</hi>
　　　<hi>辜汝今當知魔即法界我今為汝宣説有楞嚴祕密神呪汝當諦聴痛自悔恨洗旣往過愆返</hi>
　　　<hi>本來清浄覺性于是號泣不復有云是夕謂兒曰辨才之功汝父之䖍無以加吾將去矣後二</hi>
　　　<hi>日復來曰久與子游情不遽捨願一舉觴為别因相對引滿作詩云云遂去不復見</hi>
　　李媛鬼<lb/>
　　題餘杭步伍亭壁<lb/>
夜臺夜復夜東山東復東當時九龍月今日白楊風<lb/>
<pb n="KR4i0062_WYG_099-14a"/>
　　　<hi>春渚紀聞蓮兄子碩送客餘杭步伍亭就觀壁後得淡墨書數行筆跡道媚後題云李媛書似</hi>
　　　<hi>非世人所作亭後有數十荒冢疑鬼憑附而書</hi>
　　宫人玉真鬼<lb/>
　　贈李生<lb/>
皓齒明眸掩路塵落花流水幾經春人間天上歸無處<lb/>
且作陽臺夢裏人<lb/>
　　　<hi>元好問續夷堅志大定中廣寧士人李惟清元直者與鬼婦故宋宫人玉真者遇玉真為歌二</hi>
　　　<hi>詞</hi>
<pb n="KR4i0062_WYG_099-14b"/>
　　喬氏望仙鬼<lb/>
　　題帊<lb/>
蕭蕭風起月痕斜露重雲鬟壓玉珈望斷行雲凝立久<lb/>
手彈珠淚濕梅花<lb/>
　　　<hi>異聞總録潭州有清浄覺地宋咸淳間游士胡天俊寓焉月夜撫琴梅樹下遙見美女迤邐近</hi>
　　　<hi>前胡執其手斂衽而去曰後夜月明當赴子約翌日友人拉入城游飲忘歸者兩宿大悔失期</hi>
　　　<hi>亟歸于樹下得一白羅帊上有詩云云明日以帊示人趙冰壺駭曰吾亡妾杭人喬氏名望仙</hi>
　　　<hi>貴妃姪女也去年暴亡殯梅樹後正其筆蹟也</hi>
<pb n="KR4i0062_WYG_099-15a"/>
　　宫人衞芳華鬼<lb/>
　　聚景園<lb/>
湖上園亭好重來憶舊游徵歌調玉樹閲舞按梁州徑<lb/>
狹花迎輦池深柳拂舟昔人皆已没誰與話風流<lb/>
　　　<hi>西湖游覽志餘延祐初永嘉滕穆僑居臨安月夜游聚景園遇一美人自言衞芳華故宋理宗</hi>
　　　<hi>朝宫人即命侍女翹翹設茵席酒果歌朩蘭花一闋又賦詩云云自是白畫亦見生遂攜歸寓所</hi>
　　　<hi>下第後美人留翹翹使守舊宅而身隨生歸里凡三載生復赴浙試美人請與生往訪翹翹至</hi>
　　　<hi>則翹翹迎拜于路左矣美人忽下淚云縁盡當奉辭是夜鐘鳴急起與生分袂贈玉指環一枚</hi>
<pb n="KR4i0062_WYG_099-15b"/>
　　　<hi>而别</hi>
　　寶應女鬼<lb/>
　　絶句<lb/>
長橋直下有蘭舟破月衝烟任意游金玉滿堂何所用<lb/>
争如年少去來休<lb/>
　　　<hi>仇池筆記秦少游云寶應民有以嫁娶㑹客者酒半客一人徑起出門主人追之客若醉甚將</hi>
　　　<hi>赴水者主人急持之客曰婦人以詩招我其詞云云倉皇就之不知其為水也然客亦竟無它</hi>
　　　<hi>事</hi>
<pb n="KR4i0062_WYG_099-16a"/>
　　碧瀾堂女鬼<lb/>
　　絶句<lb/>
水天日暮風無力斷雲影裏蘆花色折得荷花水上游<lb/>
兩鬢蕭蕭玉釵直<lb/>
　　　<hi>異聞記安吉碧瀾堂素有竒怪有士晁紫芝嘗與客游眺于彼迫暮共見水面一好女子衣服</hi>
　　　<hi>楚楚手捧蓮葉足履萍草而來晁料其鬼物急叱之女子且行且吟吟畢由東岸而去</hi>
　　蜀雙竹齋女鬼<lb/>
　　二絶句<lb/>
<pb n="KR4i0062_WYG_099-16b"/>
舊時衣服盡雲霞不到迎仙不是家今日樓臺渾不識<lb/>
只餘古朩記宣華<lb/>
小雨廉纖梅子黃晚雲收盡月侵廊樹陰把酒不成醉<lb/>
説著無情更斷腸<lb/>
　　　<hi>成都文類近李西美帥成都士人陳甲館于雙竹齋月夜有危髻古裳衣婦人數輩語笑花圃</hi>
　　　<hi>中甲殊不顧有甚麗者誦詩云云忽不見今府第故蜀宫豈當時宫女尚有鬼耶按蜀檮杌宣</hi>
　　　<hi>華故苑名</hi>
　　城西蘭若女鬼<lb/>
<pb n="KR4i0062_WYG_099-17a"/>
　　題窗間<lb/>
西湖著眼事應非倚檻臨流弔落暉昔日燕鶯曽共語<lb/>
今宵鸞鳯歎孤飛死生有分愁侵骨聚散無縁淚濕衣<lb/>
寄語吳郎休負我為君消瘦十分肌<lb/>
　　　<hi>西湖志餘宋時有吳生寓城西蘭若夜半聞叩扉聲啟視乃一處子容服雅淡問其從來以比</hi>
　　　<hi>鄰荅之强留入室遂止宿焉居數月寺僧視生容止稍疑之詰問百端乃以實告僧驚歎曰昨</hi>
　　　<hi>一官員有女才色豔麗充選内庭病卒權殯西廊三年矣曩嘗出蠱行客汝遇得非是乎不亟</hi>
　　　<hi>去禍且及矣生猶未忍至夜于窗間得一詩墨色慘淡不類人書生始懼翌日遂行</hi>
<pb n="KR4i0062_WYG_099-17b"/>
　　燈檠怪<lb/>
　　絶句<lb/>
郎行久不歸妾心傷亦苦低迷羅箔風泣向西窗雨<lb/>
　　　<hi>雲齋廣録宋潛為甘陵廵檢故人趙當訓其子弟忽見美婦人立燈下唱云云遂滅燈趨趙就</hi>
　　　<hi>寢曰妾本東方人鬻身彭城郡今郎觀光上國孤眠暗室故來相伴後諸生怪趙精神恍愡具</hi>
　　　<hi>告其父潛往覘焉見一婦人宋大呼遽入以手抱之乃一燈檠耳遂焚之</hi>
　　畫上麗人<lb/>
　　荅翟望歌<lb/>
<pb n="KR4i0062_WYG_099-18a"/>
苕之榮兮春日陂遲濕汀蘋以建址兮冒卿雲以為帷<lb/>
吹浩香以渡漢兮示秀色與華姿居誰與復兮挽明月<lb/>
以揚輝悵谿風兮聊詠言于兹<lb/>
　　　<hi>曹勛松隠文集翟望喜讀騷經楚些亦寓詞蘅杜間每水邊沙外屬思幽放一夕夢麗人莊容</hi>
　　　<hi>獨秀翳脩竹而立隔溪語望云云歌畢致一笑而逝望寤亟書于紙心惝怳者累日後思天清</hi>
　　　<hi>寺之菊坡謁僧琴㑹僧出因憩北軒有一姬先在焉容色鮮麗疑若素識因質名氏不自知體</hi>
　　　<hi>之前也姬笑曰妾有外姒約我㑹此偶故渝爽然室有酒肴能少駐否望欣然從之稍情洽望</hi>
　　　<hi>被酒諷苕之榮以自喜姬曰溪風之隔殆不然矣望復叩以他辭宛不蒙荅姬先出門莫知所</hi>
<pb n="KR4i0062_WYG_099-18b"/>
　　　<hi>適望裵<graphic n="KR0966" url="https://raw.githubusercontent.com/kanripo/KR-Gaiji/master/images/KR0966.png" mimeType="image/png"/>見軒壁挂玉女觀泉圖心以為畫之靈遇作靈遇賦</hi>
　　蔡京鶉怪<lb/>
　　訴蔡京<lb/>
食君廩中粟作君羮中肉一羮數百命下箸猶未足羮<lb/>
肉何足論生死猶轉轂勸君宜勿食禍福相倚伏<lb/>
　　　<hi>庚溪詩話蔡元長京旣貴享用侈靡喜食鶉每預蓄養之烹殺過當一夕夢鶉數千訴于前其</hi>
　　　<hi>一前致詞云云觀此可為饕餮而暴天物之戒</hi>
　宋詩紀事巻九十九<lb/>
</p>
<p>
</p>
  </div>
<div>
                <head>宋詩紀事巻一百</head>
    <p>
<pb n="KR4i0062_WYG_100-1a"/>
欽定四庫全書<lb/>
　宋詩紀事巻一百　　　　　　錢塘厲鶚撰<lb/>
　　宋初謠<lb/>
寒在五更頭<lb/>
　　　<hi>宋史五行志宋以周顯徳七年庚申得天下圖識謂過唐不及漢一汴二杭三閩四廣又有謠</hi>
　　　<hi>云云故宫漏有六更按漢四百二十餘年唐二百八十九年開慶元年宋祚遂過唐十一年滿</hi>
　　　<hi>五庚申之數至徳祐二年正月降附得三百一十七年而見六庚申如宫漏之數</hi>
　　國初士子語<lb/>
<pb n="KR4i0062_WYG_100-1b"/>
文選爛秀才半<lb/>
　　　<hi>老學菴筆記國初尚文選當時文人專意此書至慶歴後惡其陳腐諸作者始一洗之方其盛</hi>
　　　<hi>時士子至為之語云</hi>
　　郭忠恕嘲語<lb/>
近貴全為聵攀龍只是聾雖然三箇耳其奈不成聰<lb/>
　　　<hi>遯齋閒覽郭忠恕嘲司業聶崇義云云崇義荅曰莫笑有三耳全勝蓄二心</hi>
　　真宗時童謠<lb/>
欲得天下寧須拔眼中丁欲得天下好無如召冦老<hi>古今風謠</hi>
<pb n="KR4i0062_WYG_100-2a"/>
　　無名子嘲語<lb/>
張存解放旋風砲任弁能燒猛火油<lb/>
　　　<hi>詩話總龜景德初河朔舉人張存任弁皆以防城得官無名子嘲之云云</hi>
　　閒忙令<lb/>
世上何人號最閒司諫拂衣歸華山世上何人號最忙<lb/>
紫微失却張君房<lb/>
　　　<hi>湘山野録祥符中日本國遣使入貢稱國東祥光現章聖詔建寺賜額曰神光朝辭日夷使乞</hi>
　　　<hi>令詞臣撰一寺記是時當制者詞學不優常以張君房代之時張尚為小官醉飲礬樓遣人徧</hi>
<pb n="KR4i0062_WYG_100-2b"/>
　　　<hi>尋不見中人三促之紫微大窘後錢希白楊大年因玉堂睱日改閒忙令云云蓋种放得歸山時也</hi>
　　寇準楊億對語<lb/>
水底日為天上日眼中人是面前人<hi>歸田録</hi>
　　丁謂楊億對語<lb/>
内翰拜時鬚撇地相公坐處幕漫天<lb/>
　　　<hi>王鞏聞見近録丁晉公嘗忌楊文公一日詣晉公旣拜而鬚拂地晉公云云文公起視其仰塵</hi>
　　　<hi>云云時人稱其敏而有理</hi>
　　開封府地讖<lb/>
<pb n="KR4i0062_WYG_100-3a"/>
綿綿之岡勢如奔羊稍前其穴后妃之祥<lb/>
　　　<hi>能改齋漫録向文簡公父為母求葬地時開封城外有地讖云云術者以穴在小民菜園中而恐民</hi>
　　　<hi>不與因夜葬其地民以向横訴于府府尹令重與之價而不廢其菜次年遂生文簡公欽聖后文簡孫也</hi>
　　都人諺<lb/>
陳三更董半夜<lb/>
　　　<hi>玉壺清話趙昌言為樞密副使時陳儀與董儼俱為三司鹽鐵副使胡旦知制誥盡同年生俱</hi>
　　　<hi>少年為一時之俊梁顥又嘗與同幕五人者㑹飲于樞第每乗醉夜方歸金吾吏遂夜候馬首</hi>
　　　<hi>聲喏儀以醉鞭指其吏曰金吾不惜夜玉漏莫相催都人諺云云</hi>
<pb n="KR4i0062_WYG_100-3b"/>
　　京師語<lb/>
藏用篋中三斛火劉寅匣内一壺冰<lb/>
　　　<hi>詩説雋永石藏用劉寅俱擅醫名石喜用熱藥劉喜用涼藥京師為之語云云</hi>
　　北宋朝中語<lb/>
廚中賜食階下謝衣<lb/>
　　　<hi>歸田録宋制大宴樞密使不坐侍立殿上旣而退就御廚賜食與閤門引進四方館使列坐廡</hi>
　　　<hi>下親王一人伴食每春秋賜衣門謝則與内諸司使副班于垂拱殿外庭中而中書則别班謝</hi>
　　　<hi>于門上故朝中語云云</hi>
<pb n="KR4i0062_WYG_100-4a"/>
　　京師謠<lb/>
朝廷無憂有范君京師無事有希文<lb/>
　　　<hi>孔平仲談苑范仲淹字希文知開封府事決事如神京師謠云云</hi>
　　俚語<lb/>
趙老送燈臺一去更不來<hi>歸田録</hi>
　　邊上謠<lb/>
軍中有一韓西賊聞之心骨寒軍中有一范西賊聞之<lb/>
驚破膽<lb/>
<pb n="KR4i0062_WYG_100-4b"/>
　　　<hi>孔平仲談苑寶元中元昊叛上知范仲淹才兼文武起帥延安後知慶州上以四路諸招討委</hi>
　　　<hi>之與韓琦謀必欲收復靈夏横山之地邊上謠云云</hi>
　　皇祐中謠<lb/>
農家種糴家收<lb/>
　　　<hi>宋史五行志皇祐五年正月戊午狄青敗儂智高于歸仁鋪初謠言云云至是果應</hi>
　　嘉祐中京師諺<lb/>
撥隊為參政成羣作副樞虧他包省主悶殺宋尚書<lb/>
　　　<hi>東軒筆録嘉祐中翰林諸公皆入政府時包拯為三司使宋祁守鄭州二公久著人望而不見</hi>
<pb n="KR4i0062_WYG_100-5a"/>
　　　<hi>見</hi>
　　蓬州父老歌<lb/>
使君來兮父母鞠我禮化行兮民無寒餓使君去兮不<lb/>
可復留人意悵悵兮淚雙墮<lb/>
　　　<hi>萬姓統譜吳幾復汝州人皇祐中知蓬州秩滿去父老拜送歌云</hi>
　　仁宗朝語<lb/>
草頭朩脚陷人倒<lb/>
　　　<hi>宋史蘇紳傳紳與粱適同在兩禁人以為險詖故語云</hi>
<pb n="KR4i0062_WYG_100-5b"/>
　　京師語<lb/>
闗節不到有閻羅包老<lb/>
　　　<hi>宋史包拯傳拯立朝剛毅貴戚宦官為之斂手人以拯笑為黃河清京師為之語云云</hi>
　　京師語<lb/>
三班喫香羣牧喫糞<lb/>
　　　<hi>歸田録三班院所領使臣八十餘人其罷而在院者常數百人每歳乾元節醵錢飯僧進香合</hi>
　　　<hi>以祝聖壽謂之香錢判院官常利其餘以為餐錢羣牧司領内外功監使副判官比他司俸入</hi>
　　　<hi>最優又嵗收糞墼錢頗多以充公用故京師為之語云</hi>
<pb n="KR4i0062_WYG_100-6a"/>
　　仁宗時人語<lb/>
盛肥丁痩梅香竇臭<lb/>
　　　<hi>歸田録盛文肅公豐肌大腹而眉目清秀丁晉公疎瘦如削二公皆浙人也並以文詞知名梅</hi>
　　　<hi>學士詢慶歴中為翰林侍讀性喜焚香其在官舍將視事每晨起必焚香兩爐以公服罩之撮</hi>
　　　<hi>其袖以出坐定撒開兩袖郁然滿室濃香有竇元賔者五代漢宰相正固之孫也以名家子有</hi>
　　　<hi>文行為館職而不喜修飾經時未嘗沐浴故時人為之語云云</hi>
　　雜占諺<lb/>
芒種雨百姓苦<lb/>
<pb n="KR4i0062_WYG_100-6b"/>
春甲子雨赤地千里夏甲子雨乗船入市<lb/>
雲向南雨潭潭雲向北老鸛尋河哭雲向西雨没犂雲<lb/>
向東塵埃没老翁<lb/>
朝霞不出門暮霞行千里<hi>以上孔平仲談苑</hi>
　　西人語<lb/>
要宜麥見三白<hi>李壁王荆文公詩注</hi>
　　蔡襄陳亞謔語<lb/>
陳亞有心終是惡蔡襄無口便成衰<hi>詩話總龜</hi>
<pb n="KR4i0062_WYG_100-7a"/>
　　劉原父嘲口吃語<lb/>
本是昌家又為非類但有雄聲唯聞艾氣<lb/>
　　　<hi>沈作喆寓簡謂周昌韓非揚雄鄧艾皆病吃亦善謔也</hi>
　　秦人語<lb/>
寧逢暴虎不逢韓玉汝<lb/>
　　　<hi>東坡志林韓縝為秦州酷暴少恩以賊殺無辜去官秦人為之語云云</hi>
　　熙寧中語<lb/>
蜥蜴蜥蜴興雲吐霧降雨滂沱放汝歸去<lb/>
<pb n="KR4i0062_WYG_100-7b"/>
冤苦冤苦我是蝎虎似恁昏昏怎得甘雨<lb/>
　　　<hi>墨客揮犀熙寧中京師久旱按古法令坊巷各以大甕貯水插栁枝泛蜥蜴使青衣小兒環繞</hi>
　　　<hi>呼云云開封府不能盡得蜥蜴以蝎虎代之蝎虎入水即死小兒更其語云云</hi>
　　王平甫對語<lb/>
杜園賈誼熱熟顔回<lb/>
　　　<hi>東軒筆録陳繹晚為敦朴狀時謂之熱熟顔回熙寧中台州推官孔文仲舉制科廷試對䇿言</hi>
　　　<hi>時事有可痛哭太息者執政惡而斥之繹時為翰林學士語于衆曰文仲狂躁真杜園賈誼也</hi>
　　　<hi>王平甫曰杜圉賈誼可對熱熟顔回合坐大噱杜園熱熟皆當時鄙語</hi>
<pb n="KR4i0062_WYG_100-8a"/>
　　襄陽人歌<lb/>
葉光化豐穀城清如水平如衡<lb/>
　　　<hi>乾道四明圖經豐稷相之為襄陽穀城令葉康直方為光化令皆有能名襄陽人歌之</hi>
　　元豐中諺<lb/>
不因開寶火安得狀元焦<lb/>
　　　<hi>能改齋漫録元豐八年尚書户部侍郎李定權知貢舉其夜四鼓開寶寺寓禮部貢院火後别</hi>
　　　<hi>試更得焦蹈為魁諺云云</hi>
　　浙西諺<lb/>
<pb n="KR4i0062_WYG_100-8b"/>
夏旱修倉秋旱離鄉<lb/>
　　　<hi>後山談叢浙西地下積水故春夏厭雨故諺云云</hi>
　　北宋俚語<lb/>
人作千年調鬼見拍手笑<hi>雞肋編</hi>
　　秦晉間農夫語<lb/>
小麥鑽火秀旱殺豌豆花稙穀拖泥秀爛起田中𤓰<hi>侯延</hi>
<hi>慶退齋閑雅録</hi>
　　元祐中童謠<lb/>
<pb n="KR4i0062_WYG_100-9a"/>
大惇小惇殃及子孫<lb/>
　　　<hi>古今風謠大惇章惇小惇安惇也</hi>
　　章詧李士寧對語<lb/>
脚踏西溪流去水手持東岳寄來書<lb/>
　　　<hi>東坡志林章詧字隠之本閩人遷于成都數世矣善屬文不仕晚用太守王素薦賜號沖退處</hi>
　　　<hi>士一日夢有人寄書召之者云東岳道士也明日與李士寧游青城濯足水中詧謂士寧云云</hi>
　　　<hi>士寧荅云云詧大驚未幾果死士寧蓬州人語黙不常或以為得道者</hi>
　　豬觜闗語<lb/>
<pb n="KR4i0062_WYG_100-9b"/>
説法馬留為察訪湊氛獅子作知州<lb/>
　　　<hi>桐江詩話元祐東平王景亮與諸仕族無成者結為一社純事嘲誚士大夫無問賢愚一經諸</hi>
　　　<hi>人之目即被不雅之名當時號曰豬觜闗吕惠卿察訪京東吕天資清瘦語話之際喜以雙手</hi>
　　　<hi>指畫社人目之曰説法馬留又湊為七字云云彌嵗不能對一日卲篪因上殿泄氣出知東平</hi>
　　　<hi>邵高鼻捲髯社人目之曰湊氛獅子仍對云云惠卿銜之諷部使者發以他事舉社遂為齏粉</hi>
　　太學語<lb/>
江左二寶胡伸汪藻<lb/>
　　　<hi>老學菴筆記紹聖元符間汪内相彦章有聲太學學中為之語伸字彦時亦新安人終符寶郎</hi>
<pb n="KR4i0062_WYG_100-10a"/>
　　宋時諺<lb/>
鳳州三出手栁酒宣州四出漆栗筆蜜<hi>太平老人袖中錦</hi>
　　南京石上語<lb/>
猪拾柴狗燒火野狐掃地請客坐<lb/>
　　　<hi>侯鯖録南京人家掘得一石上有字可考云云不知是何等語也</hi>
　　鄙諺<lb/>
張公喫酒李公醉<lb/>
　　　<hi>墨客揮犀泉州郭朏字景初有才學性甚輕脱嘗夜出為醉人所誣太守詰其情狀朏笑曰諺</hi>
<pb n="KR4i0062_WYG_100-10b"/>
　　　<hi>所謂張公喫酒李公醉乃朏是也太守怪其不屈命取紙筆使作張公喫酒李公醉賦其畧云</hi>
　　　<hi>清河丈人方肆杯盤之樂隴西公子俄遭酩酊之愆太守笑而釋之</hi>
　　汴渠諺<lb/>
昔有磨<hi>去</hi>磨<hi>平</hi>漿水今見碓擣冬凌<lb/>
　　　<hi>東軒筆談汴渠舊例十月閉口舟楫不行王荆公當國欲通冬運遂不令閉口水淺舟不可行</hi>
　　　<hi>而流冰頗損舟揖于是以船脚數十前設巨碓以擣流冰役夫苦寒死者甚衆京師有諺云云</hi>
　　心相諺<lb/>
有心無相相逐心生有相無心相隨心滅<hi>青箱雜記</hi>
<pb n="KR4i0062_WYG_100-11a"/>
　　酒肆歌<lb/>
喫酒二升糴麥一㪷磨麪五斤可飽十口<lb/>
　　　<hi>過庭録范弇學究有酒肆歌云云</hi>
　　襄陽謠<lb/>
襄陽二害田衍魏泰近日多磨又添一豸<lb/>
　　　<hi>墨莊漫録田衍魏泰居襄陽郡人畏其吻謠云云未幾李豸方叔亦來郡居鄉人憎之又云云</hi>
　　闗中醫諺<lb/>
旣服黃龍丹便乗白虎車<lb/>
<pb n="KR4i0062_WYG_100-11b"/>
　　　<hi>江鄰幾雜志長安張詩以能醫稱予至闗中人説藥死者甚衆尤好用轉藥闗中諺云云</hi>
　　池州語<lb/>
東流速客驚動建徳<lb/>
　　　<hi>史容山谷後集注東流建徳兩縣皆𨽻池州山谷詩東流㑹賔客建徳椎羊牛元注語云云</hi>
　　秦民語<lb/>
寧逢黑殺莫逢稷察<lb/>
　　　<hi>宋史李稷傳稷為陜西轉運使秦民作舍侵道旁者創使納侵街錢與李察皆以苛暴著稱時</hi>
　　　<hi>人語云云</hi>
<pb n="KR4i0062_WYG_100-12a"/>
　　元符末都城童謠<lb/>
家中兩箇蘿蔔精撞著潭州海藏神<lb/>
　　　<hi>曲洧舊聞蔡侍郎準少時常有二人見于馬前百方禳禬不能遣慶歴二年生京而一人不見</hi>
　　　<hi>又二年生卞乃俱滅元符末都城童謠云云至崇寧中賣餞餡又有一包菜之語其事皆驗而</hi>
　　　<hi>京于靖康初貶死長沙豈潭州海藏亦驗于此耶</hi>
　　伶人語<lb/>
　丞今日大拜都是夫人帬帶<lb/>
　　　<hi>清波雜志蔡卞之妻王夫人知書能詩詞蔡每有國事先謀之扵牀第然後宣之于廟堂時執政</hi>
<pb n="KR4i0062_WYG_100-12b"/>
　　　<hi>相語曰吾輩每日奉行者皆其咳唾之餘也蔡拜右相家宴張樂伶人揚言云云中外傳以為</hi>
　　　<hi>笑</hi>
　　推官與劉韐戲語<lb/>
小器易盈真縣尉窮阬難滿是推官<lb/>
　　　<hi>復齋漫録劉韐始為尉于洪之豐城性不飲酒飲則面色為烘然郡推官沿檄抵邑能飲啖與</hi>
　　　<hi>公同㑹以諺語戲公公荅云云</hi>
　　崇寧間諺<lb/>
不養健兒却養乞兒不管活人只管死尸<lb/>
<pb n="KR4i0062_WYG_100-13a"/>
　　　<hi>老學菴筆記崇寧間置居養院安濟坊漏澤園所費尤大朝廷課以為殿最往往竭州郡之力</hi>
　　　<hi>僅能枝梧諺語云云蓋軍糧乏民力窮皆不問若安濟等有不及則被罪也</hi>
　　徽宗蔡京對語<lb/>
相公公相子人主主人翁<lb/>
　　　<hi>能改齋漫録徽宗嘗作詩句命蔡少保居安賜元長云云元長遽對以進云</hi>
　　宣和民謠<lb/>
打破筒潑了蔡便是人間好世界<lb/>
　　　<hi>能改齋漫録童貫蔡京用事時謠</hi>
<pb n="KR4i0062_WYG_100-13b"/>
　　宣和京師語<lb/>
三百貫且通判五百索直祕閣<lb/>
　　　<hi>中興姓氏姦邪録宣和初王黼為少宰置應奉司于其家四方珍貢多半隠盜公然賣官取贜</hi>
　　　<hi>無厭京師語云云</hi>
　　宣和間諺<lb/>
金腰帶銀腰帶趙家世界朱家壞<lb/>
　　　<hi>老學菴筆記宣和間親王公主及近屬戚里入宫輒得金帶闗子旋填姓名賣之價百五十方</hi>
　　　<hi>臘破錢唐時朔日太守客次有服金帶者數十人皆朱勔家奴也時諺云云</hi>
<pb n="KR4i0062_WYG_100-14a"/>
　　寶籙宫詩<lb/>
家中木蛀盡南方火不明吉人歸塞漠亘木又摧傾<lb/>
　　　<hi>宣靖妖化録寶籙宫之建也極土木之盛忽有題字數行于瑤仙殿左扉云云殆不可辨後方</hi>
　　　<hi>知金人之變家中木宋也南方火乃火徳吉人桓木乃二帝御名</hi>
　　宣和民歌<lb/>
臻蓬蓬外頭花花裏頭空但看明年正二月滿城不見<lb/>
主人翁<lb/>
　　　<hi>宣政雜録宣和初收復燕山以歸朝燕民來居京師其俗有臻蓬蓬歌每扣鼓和之為節而舞</hi>
<pb n="KR4i0062_WYG_100-14b"/>
　　　<hi>次年正月徽宗南幸次年二聖北狩</hi>
　　都下諺<lb/>
宣醫納命敇葬破家<lb/>
　　　<hi>老學菴筆記貴臣有疾宣醫及物故敇葬本以為思然中使挾御醫至凡藥必服其家不敢問</hi>
　　　<hi>蓋有為醫所誤者敕葬則喪家所費至傾竭資産其地又未必善也故都下諺云云</hi>
　　諺<lb/>
三世仕宦方解著衣喫飯<hi>老學菴筆記</hi>
　　齊魯諺<lb/>
<pb n="KR4i0062_WYG_100-15a"/>
霜凇重霧凇窮漢備飯罋<lb/>
　　　<hi>墨莊漫録齊魯人諺云云蓋歳穰之兆也曽子固曽有詩云園林初日静無風霧凇花開處處</hi>
　　　<hi>同記得集賢深殿裏舞人齊插玉籠鬆蓋謂是也</hi>
　　桃橘諺<lb/>
頭有二毛好種桃立不踰膝好種橘<lb/>
　　　<hi>曲洧舊聞諺云云言桃易實可待橘實遲不可待</hi>
　　靖康間語<lb/>
不管肅王却管舒王不管燕山却管聶山不管山東却<lb/>
<pb n="KR4i0062_WYG_100-15b"/>
管陳東不管東京却管蔡京不管河北界却管秀才解<lb/>
　　　<hi>避戎夜話金人旣出境朝廷措置多不急之務如復春秋科太學生免解改舒王從祀之類時</hi>
　　　<hi>為語云云</hi>
　　靖康民謠<lb/>
城門閉言路開城門開言路閉<lb/>
　　　<hi>宣和遺事靖康初金人犯邊求言之詔凡幾下往往事緩則阻抑言者當時民謠云</hi>
　　農諺<lb/>
麥過口不入口<lb/>
<pb n="KR4i0062_WYG_100-16a"/>
　　　<hi>雞肋編諺云云靖康元年麥多高于人者旣大雨所損十八</hi>
　　俗諺<lb/>
一絇絲能得幾時絡<lb/>
　　　<hi>嬾真子録俗諺云云以喻小人逐目前之利樂也</hi>
　　靖康中謠<lb/>
喝道一聲下階齊脱了紅繡鞵<lb/>
　　　<hi>古今風謠後金人入汴宫人皆驅逐北行</hi>
　　建炎後語<lb/>
<pb n="KR4i0062_WYG_100-16b"/>
欲得官殺人放火受招安欲得富趕著行在發酒醋<hi>雞肋</hi>
<hi>編</hi>
　　京師語<lb/>
吏勲封考筆頭不倒户度金倉日夜窮忙禮祠主膳不<lb/>
識判硯兵職駕庫典了潑袴刑都北門總是冤魂工屯<lb/>
虞水白日見鬼<lb/>
　　臨安語<lb/>
吏勲封考三婆兩嫂户度金倉細酒肥羊禮祠主膳淡<lb/>
<pb n="KR4i0062_WYG_100-17a"/>
喫齏麪兵職駕庫咬薑呷醋刑都北門人肉餛飩工屯<lb/>
虞水生身餓鬼<lb/>
　　　<hi>老學菴筆記自元豐官制尚書省二十四曹繁簡絶異在京時有語云云及駕幸臨安喪亂之</hi>
　　　<hi>後士大夫亡失告身批書者又軍賞百倍平時賄賂公行冒濫相承軍饟日滋賦斂愈繁而刑</hi>
　　　<hi>獄亦衆吏户刑三曹吏胥人人致富餘皆寂寞彌甚吏輩又為之語云</hi>
　　行在軍中謠<lb/>
張家寨裏没來由使它花腿擡石頭二聖猶自救不得<lb/>
行在蓋起太平樓<lb/>
<pb n="KR4i0062_WYG_100-17b"/>
　　　<hi>雞肋編車駕渡江韓劉諸軍皆征戍在外獨張俊一軍常從行在擇卒少壯長大者自臂而下</hi>
　　　<hi>文刺至足號花腿軍人皆怨之加之營第宅房廊作酒肆名太平樓般運花石皆役軍兵衆卒</hi>
　　　<hi>謠云云</hi>
　　吕頤浩范宗尹戲語<lb/>
草履便將為赤舄稻稭聊以當沙隄<lb/>
　　　<hi>老學菴筆記高宗南幸舟泊岸執政必登舟朝謁行于沮洳則躡芒鞵吕元直顧同列戲云云</hi>
　　　<hi>旣而旁舟水深乃積稻稈以進參政范覺民云</hi>
　　蜀士語<lb/>
<pb n="KR4i0062_WYG_100-18a"/>
蘇文熟喫羊肉蘇文生喫菜羮<lb/>
　　　<hi>老學菴筆記建炎以來尚蘇氏文章學者翕然而從之而蜀士尤盛有語云云</hi>
　　紹興間鼎澧謠<lb/>
若要除我除是飛來<lb/>
　　　<hi>古今風謠鼎澧間大盜夏誠劉衡楊么據洞庭湖有謠云云後為岳飛所擒</hi>
　　李易安語<lb/>
露花倒影栁三變桂子飄香張九成<lb/>
　　　<hi>老學菴筆記紹興中張子韶對策有桂子飄香之語趙明誠妻李氏嘲之云云</hi>
<pb n="KR4i0062_WYG_100-18b"/>
　　紹興中浙右謠<lb/>
地動白毛生老小一齊行<lb/>
　　　<hi>西湖志餘紹興三年八月浙右地生白毛韌不可斷童謠云云</hi>
　　都人語<lb/>
曉風殘月栁三變滴粉搓酥左與言<lb/>
　　　<hi>玉照新志左與言天台名士也錢唐幕府樂籍有名姝張穠者色藝妙天下君頗顧之如盈盈</hi>
　　　<hi>秋水淡淡春山帷雲翦水滴粉搓酥皆為穠作當時都人有對云</hi>
　　浙西諺<lb/>
<pb n="KR4i0062_WYG_100-19a"/>
蘇杭兩浙春寒秋熱對面厮啜背地厮説<hi>雞肋編</hi>
　　行都童謠<lb/>
洞洞張阿爺娘一似六軍之教場<lb/>
　　　<hi>白獺髓紹興初行都童謠云云忽民間遺火自大瓦子至新街約數里</hi>
　　吳中俚語<lb/>
等人易得久瞋人易得醜<hi>却掃編</hi>
　　宋諺<lb/>
日在雨落翁婆相撲<lb/>
<pb n="KR4i0062_WYG_100-19b"/>
　　　<hi>古今風謠宋諺云云言隂陽不和也</hi>
　　蠻歌<lb/>
小娘子葉底花無事出來喫琖茶<lb/>
　　　<hi>老學菴筆記辰沅靖州蠻有犵狑有犵獠有犵<graphic n="KR3154" url="https://raw.githubusercontent.com/kanripo/KR-Gaiji/master/images/KR3154.png" mimeType="image/png"/>有犵㺏有山猺男未娶者以全雞羽插髻上</hi>
　　　<hi>女未嫁者以海螺為數珠挂頸上男女娶而踏歌數人吹笙前導之歌詞云云</hi>
　　廣東民歌<lb/>
石門之水清且清晉吏一歃千古榮争如李公投杯盟<lb/>
江流洶涌杯停停<lb/>
<pb n="KR4i0062_WYG_100-20a"/>
　　　<hi>泉州府志李綸字世美邴子有清操提舉常平適伯氏出守恩平酌于江濵兄弟相戒以清白</hi>
　　　<hi>綸投杯于江曰儻負吾民有如此水時江流洶洶杯停不沒者久之觀者驚歎民歌云云至今</hi>
　　　<hi>刻石與吳隠之酌貪泉詩對云</hi>
　　吳諺<lb/>
秋孛轆損萬斛<lb/>
　　　<hi>范石湖詩集注謂立秋日雷也</hi>
　　宋世諺<lb/>
蘇湖熟天下足<hi>鄭虎臣吳都文粹</hi>
<pb n="KR4i0062_WYG_100-20b"/>
　　行都諺<lb/>
東門菜西門水南門柴北門米<lb/>
　　　<hi>二老堂雜志車駕行在臨安東門絶無民居彌望皆菜圃西門則引湖水入城中以小舟散給</hi>
　　　<hi>坊市嚴陵富陽之柴聚于江下繇南門而入蘇湖米則來自北闗故諺云云</hi>
　　吳中下里曲<lb/>
消梨應郎心上冷甘蔗應郎心上甜<lb/>
羅帬十二摺小妻也是妾<hi>槁簡贅筆</hi>
　　農諺<lb/>
<pb n="KR4i0062_WYG_100-21a"/>
觸露不掐葵日中不翦韭<hi>爾雅翼</hi>
　　淮南諺<lb/>
雞寒上距鴨寒下觜<lb/>
　　　<hi>老學菴筆記淮南諺曰雞寒上樹鴨寒下觜驗之皆不然有一媪云云上距謂縮一足下觜謂</hi>
　　　<hi>藏其咮于翼間</hi>
　　永福古讖<lb/>
天保石移瑞雲來竒龍爪花紅狀元西東<lb/>
　　　<hi>游宦紀聞永福古讖語云云乾道間福清天保瑞雲寺後石崖横行齧地成蹊永邑東鄉石壁</hi>
<pb n="KR4i0062_WYG_100-21b"/>
　　　<hi>松上産龍爪花其年蕭公國梁果魁天下次舉黃公定臚唱第一蓋瑞花生處蕭西黃東各三</hi>
　　　<hi>十五里此狀元東西之應也</hi>
　　淳熙間梁宋童謠<lb/>
黃河災天水來<lb/>
　　　<hi>古今風謠時河決入汴梁宋間有此謠天水者宋姓也時人以為恢復之兆</hi>
　　京口諺<lb/>
金山屋裏山焦山山裏屋<hi>周必大汎舟游山録</hi>
　　俞塘諺<lb/>
<pb n="KR4i0062_WYG_100-22a"/>
雖有珠千斛不賣俞塘北<lb/>
　　　<hi>許尚華亭百詠注俞塘在府東五里往來之舟皆可揚帆諺云云</hi>
　　平江讖記<lb/>
潮過唯亭出狀元<lb/>
西山石移狀元南歸<lb/>
　　　<hi>郭彖暌車志平江里俗舊傳讖記云云淳熙庚子三月二十二日吳縣穹窿山大石自麓移立</hi>
　　　<hi>山半其秋八月十八日夜海潮大至過唯亭環城而西明年省試黃由以國學解中選魁天下</hi>
　　　<hi>由字子由平江人而用國學登薦南歸之驗也</hi>
<pb n="KR4i0062_WYG_100-22b"/>
　　河豚諺<lb/>
得一部典一袴<lb/>
　　　<hi>爾雅翼觀今之河豚率以冬至後來每三頭相從號為一部諺云云言烹和所用多也</hi>
　　鎮江府民歌<lb/>
我瀦我水以灌以漑俾我不奪蔡公是賴<lb/>
　　　<hi>宋史蔡洸傳洸知鎮江府時久旱郡民築陂瀦水漕司檄郡決之父老泣訴洸曰吾不忍獲罪</hi>
　　　<hi>百姓也却之巳而大雨漕通嵗亦大熟民歌之云云</hi>
　　桂林古記<lb/>
<pb n="KR4i0062_WYG_100-23a"/>
癸水繞東城永不見刀兵<hi>桂海虞衡志</hi>
　　吳諺<lb/>
正月逢三亥湖田變成海<lb/>
　　　<hi>浩然齋視聽抄周益公日録正月初六日己亥十八日辛亥三十日癸亥是嵗大澇湖田顆粒</hi>
　　　<hi>不収吳諺云云</hi>
　　淳熙中淮西歌<lb/>
秀才姓汪騎驢渡江過江不得做盡趨蹌<hi>桯史史曰琯按宋  止騎</hi>
<hi>驢渡江二句</hi>
<pb n="KR4i0062_WYG_100-23b"/>
　　　<hi>宋史五行志淳熙中淮西競歌汪秀才曲云云又為偞舞以和之後舒城狂生汪格謀不軌兵</hi>
　　　<hi>入其家縳之其子率惡少數千為亂聲言渡江事平格亦伏誅</hi>
　　俚語<lb/>
聞事莫説問事不知閒事莫管無事早歸<lb/>
少喫不濟事多喫濟甚事有事壞了事無事生出事<hi>苕溪</hi>
<hi>漁隠叢話</hi>
　　淳熙都城謠<lb/>
汝亦不來我家我亦不來汝家<lb/>
<pb n="KR4i0062_WYG_100-24a"/>
　　　<hi>宋史五行志淳熙十四年都城市井歌云云至紹熙初其事始應于兩宫</hi>
　　廬山中人語<lb/>
簡寂觀前甜苦筍歸宗寺裏淡鹽齏<lb/>
　　　<hi>能改齋漫録廬山簡寂觀乃陸修静之居也出苦筍而味反甜歸宗寺造鹽齏而味反淡山中</hi>
　　　<hi>佳物也山中人語云</hi>
　　田家雜占<lb/>
甲申猶可乙酉怕殺我<lb/>
風吹鶴神口米長千錢斗<lb/>
<pb n="KR4i0062_WYG_100-24b"/>
未喫端午糉寒衣未可送<lb/>
一九二九扇子不離手三九二十七冰水甜如蜜四九<lb/>
三十六拭汗如出浴五九四十五頭戴秋葉舞六九五<lb/>
十四乗涼入佛寺七九六十三牀頭尋被單八九七十<lb/>
二思量蓋夾被九九八十一家家打炭墼<lb/>
朝立秋暮啾啾<lb/>
八月初一雁門開嬾婦催將刀尺裁<lb/>
一九二九相喚弗出手三九二十七籬頭吹篳篥四九<lb/>
<pb n="KR4i0062_WYG_100-25a"/>
三十六夜眠如鷺宿五九四十五太陽開門户六九五<lb/>
十四貧兒争意氣七九六十三布被兩頭攤八九七十<lb/>
二猫狗尋陰地九九八十一犂鈀一齊出<hi>以上陸泳吳下田家志</hi>
　　俗諺<lb/>
一畝之地三蛇九鼠<hi>爾雅翼</hi>
　　舂陵語<lb/>
初不敬今納命<lb/>
　　　<hi>宋史儒林傳韓侂胄擅政設偽學之禁蔡元定謫道州逺近來學者日衆有名士挾才簡傲非</hi>
<pb n="KR4i0062_WYG_100-25b"/>
　　　<hi>笑前修者亦心服謁拜執弟子禮甚恭時人為之語云云</hi>
　　寧宗朝語<lb/>
由竇尚書屈膝執政<lb/>
　　　<hi>宋史許及之傳韓侂胄生日朝行上壽畢集及之後至閹人掩闗拒之及之俯僂以入為吏部</hi>
　　　<hi>尚書二年不遷見侂胄流涕序其知遇之意及衰遲之狀不覺屈膝侂胄憐之遷同知樞密院</hi>
　　　<hi>事當時語云云傳以為笑</hi>
　　開禧民謠<lb/>
天上台星少人間宣幹多<lb/>
<pb n="KR4i0062_WYG_100-26a"/>
　　　<hi>四朝聞見録開禧用兵鄧友龍程松為宣撫宣諭使板授其屬為宣幹時政府惟有陳自强居</hi>
　　　<hi>相位民謠云云</hi>
　　開禧市語<lb/>
滿潮都是賊滿潮都是賊<lb/>
冷底喫一盞冷底喫一盞<lb/>
　　　<hi>四朝聞見録韓侂胄用事所引率多匪類天下大計不復白之上有市井小人以片紙摹印烏</hi>
　　　<hi>賊出没于潮一錢一本以售且誦言云云又賣漿者敲盞以喚人云云冷謂韓盞謂斬也</hi>
　　寧宗朝語<lb/>
<pb n="KR4i0062_WYG_100-26b"/>
舍人舊錯夏商鼈御史新争舜禹龜<lb/>
　　　<hi>後村詩話高文虎作西湖放生池記以鳥獸魚鼈咸若為商王事太學諸生為謔詞哂其誤陳</hi>
　　　<hi>晦行史集賢制用昆命元龜字閩帥倪侍郎駁論之陳累疏援引唐人及本朝命相皆用此語</hi>
　　　<hi>史擢陳臺端劾倪削秩罷去或為</hi>一<hi>聨云云</hi>
　　都下謠<lb/>
釋迦佛中間坐胡漢神立兩旁文殊普賢自鬬象祖打<lb/>
殺師王<lb/>
　　　<hi>曽三異因話録韓侂胄封平原郡王官至太師一時獻佞過稱師王晚年伏誅錢伯通在政府</hi>
<pb n="KR4i0062_WYG_100-27a"/>
　　　<hi>奉御筆施行都下為之語云云象祖乃伯通名也繆妄稱呼至是遂作精對可發後世一笑</hi>
　　太學語<lb/>
有髮頭陀寺無官御史臺<lb/>
　　　<hi>鶴林玉露太學語云云言其清苦而鯁亮也</hi>
　　臨安十七字詩<lb/>
駕幸景靈宫諸生盡鞠躬頭烏身上白米蟲<lb/>
　　　<hi>西湖志餘車駕饗景靈宫太學武學宗學諸生俱在禮部前迎駕臨安府有人作十七字詩云</hi>
　　　<hi>云蓋譏其幞頭襕服歲縻廩禄不得出身年年迎駕耳</hi>
<pb n="KR4i0062_WYG_100-27b"/>
　　占雨諺<lb/>
日出早雨淋腦日出晏曬殺雁<lb/>
月如懸弓少雨多風月如仰瓦不求自下<hi>鶴林玉露</hi>
　　吳中舟師歌<lb/>
月子彎彎照幾州幾家歡樂幾家愁<lb/>
　　　<hi>雲麓漫抄此兩句乃吳中舟師之歌每于更闌月夜操舟蕩漿抑遏其聲而歌之聲甚悽怨</hi>
　　紹定中語<lb/>
陰陽眠燮理天地醉經綸<lb/>
<pb n="KR4i0062_WYG_100-28a"/>
　　　<hi>宋季三朝政要紹定三年上飲宴過度史彌逺臥病中時人譏之云云</hi>
　　紹定都城歌<lb/>
東君去後花無主<lb/>
　　　<hi>宋史五行志紹定三年都城市井作歌詞末句云云朝廷惡而禁之末幾太子詢薨</hi>
　　端平中語<lb/>
若要百物賤直待真直院喫了西湖水打作一鍋麫<lb/>
　　　<hi>癸辛雜識真文忠負一時重望端平更化人俟其來若元祐之洓水翁也是時楮輕物貴民生</hi>
　　　<hi>頗艱意謂真儒一用必有建明轉移之間立可致治於是民間為之語云云及入朝首以尊崇</hi>
<pb n="KR4i0062_WYG_100-28b"/>
　　　<hi>道學為第一義繼以大學衍義進愚民無知以其所言為不切于時務復以俚語足之云</hi>
　　淳祐中十七字謠<lb/>
光祖為總領許堪為節制丞相要起復援例<lb/>
　　　<hi>宋季三朝政要淳祐四年九月史嵩之丁父彌忠憂詔起復右丞相兼樞密使太學生黃愷伯</hi>
　　　<hi>金九萬孫翼鳯何子舉等百四十四人上書中有云近畿總餉本不乏人而起復未卒哭之馬</hi>
　　　<hi>光祖京口守臣豈無勝任而起復未經喪之許堪故里巷為十七字謠云云</hi>
　　舞十般癩語<lb/>
一般癩來一般癩渾身爛了肚皮在也不礙<lb/>
<pb n="KR4i0062_WYG_100-29a"/>
　　　<hi>西湖志餘宋時吏部一胥好滑稽有董公邁參選失去官誥但存印紙遂投狀給據一日侍郎</hi>
　　　<hi>問其胥曰此事無礙否胥荅曰朝官大夫董公邁失一官誥印紙在也不礙侍郎覺其謔侮杖</hi>
　　　<hi>一百罷之蓋俗有舞十般癩云云如是凡十首語言相類故應聲為戲云</hi>
　　題集慶寺法堂鼓<lb/>
浄慈靈隠三天竺不及閻妃兩片皮<lb/>
　　　<hi>古杭雜記詩集淳祐庚戌為貴妃閻氏建功徳寺于九里松名曰集慶土木之功過于諸寺寺</hi>
　　　<hi>成建大鼓于法堂忽有人大書二句于鼔上由此界限甚嚴無故人不復得入矣</hi>
　　寶祐中書朝門語<lb/>
<pb n="KR4i0062_WYG_100-29b"/>
閻馬丁當國勢將亡<lb/>
　　　<hi>宋季三朝政要寶祐三年巨璫董宋臣逢迎上意起梅堂芙蓉閣奪豪民田引倡優入宫招權</hi>
　　　<hi>納賄無所不至時人以董閻羅目之閻妃怙寵馬天驥丁大全用事無名子書八字于朝門云</hi>
　　二吳謠<lb/>
大蜈蚣小蜈蚣盡是人間業毒蟲夤縁攀附有百足若<lb/>
使飛天能食龍<lb/>
　　　<hi>古杭雜記詩集吳潛拜相其兄淵多所攀附有讒于理宗曰外間童謠云云</hi>
　　理宗朝語<lb/>
<pb n="KR4i0062_WYG_100-30a"/>
橋老無人度松枝作棟梁<lb/>
　　　<hi>古杭雜記詩集理宗朝喬行簡拜平章史嵩之作相專政時人為之語云云</hi>
　　又<lb/>
朝中無宰相湖上有平章<lb/>
　　　<hi>西湖志餘賈似道賜第葛嶺大小朝政就決館中宰執充位而已當時語云</hi>
　　咸淳間語<lb/>
京城禁珠翠天下盡琉璃<lb/>
　　　<hi>宋季三朝政要咸淳五年詔禁珠翠宫中簪琉璃花都下人争效之時有詩云云識者以為流</hi>
<pb n="KR4i0062_WYG_100-30b"/>
　　　<hi>離之兆</hi>
　　臨安民謠<lb/>
韓廂明無白擎韓廂死白擎起<lb/>
　　　<hi>楊維楨東維子集杭圖志有宋韓左廂者以進士起身由臨安令以嚴明升臨安府左廂官臨</hi>
　　　<hi>安剽民財者號白擎子聞公至皆屏跡謠云</hi>
　　臨安謠<lb/>
滿頭青都是假者回來不作耍<lb/>
　　　<hi>西湖志餘賈似道當國時京師女妝競尚假玉因以假為賈而景炎丙子之亂非復庚申之役</hi>
<pb n="KR4i0062_WYG_100-31a"/>
　　　<hi>也</hi>
　　宋末語<lb/>
龍在澤飛不得路萬里行不得幼而黃醫不得<lb/>
　　　<hi>錢唐遺事度宗崩幼君諒陰進士榜第一名黄龍澤第二名路萬里第三名胡幼黃京師為之</hi>
　　　<hi>語云</hi>
　　闗子謠<lb/>
使到十八九紙錢飛上天<lb/>
　　　<hi>宋史五行志宋初陳摶有紙錢使不行之説時天下唯用銅錢莫喻此旨後用交子㑹子其後</hi>
<pb n="KR4i0062_WYG_100-31b"/>
　　　<hi>㑹價愈低故有謠云云似道惡十九界之名乃名闗子而闗子價愈低是紙錢使不行也</hi>
　　宋季謠<lb/>
江南若破白雁來過<lb/>
　　　<hi>輟耕録宋未下時江南謠云云莫喻其意及宋亡蓋知指巴延丞相也</hi>
　<lb/>
　<lb/>
　<lb/>
　宋詩紀事巻一百<lb/>
</p>
<p>
</p>
  </div>
        </body>
</text>\m</TEI>
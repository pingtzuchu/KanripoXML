<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
<head>知稼翁詞</head> <lb/>
    <p>
<pb n="KR4j0044_WYG_001-1a"/>
欽定四庫全書<lb/>
　知稼翁詞<lb/>
　　　　　　　　　　　　宋　黃公度　撰<lb/>
　　㸃絳脣<lb/>
　　　汪藻彦章出守泉南移知宣城内不自得乃賦<lb/>
　　　詞云新月娟娟夜寒江靜山銜斗起來搔首梅<lb/>
　　　影橫窓痩好箇霜天閒却傳杯手君知否亂鴉<lb/>
　　　啼後歸興濃如酒公時在泉南簽幕依韻作此<lb/>
<pb n="KR4j0044_WYG_001-1b"/>
　　　送之又有送汪内翰移鎮宣城長篇見集中比<lb/>
　　　有能改齋漫錄載汪在翰苑屢致言者嘗作㸃<lb/>
　　　絳脣云云最末句曉鴉啼後歸夢濃如酒或問<lb/>
　　　曰歸夢濃如酒何以在曉鴉啼後汪曰無奈這<lb/>
　　　一隊畜生何不惟事失其實而改竄二字殊乖<lb/>
　　　本義<lb/>
嫩綠嬌紅砌成别恨千千斗短亭囘首不是緣春痩<lb/>
一曲陽關杯送纖纖手還知否鳯池歸後無路陪罇酒<lb/>
<pb n="KR4j0044_WYG_001-2a"/>
　　千秋嵗<lb/>
　　　賀莆守汪待舉懷忠生日汪報政將歸因以送<lb/>
　　　之<lb/>
鬱葱佳氣天降麒麟瑞囘首處江城外一麾遺愛在萬<lb/>
口歡聲沸人乍逺危樓目斷天無際　五馬徘徊地春<lb/>
色隨歸斾壽水綠壺山翠風輕香篆直日暖歌喉脆椒<lb/>
觴舉人人盡祝千秋嵗<lb/>
　　菩薩蠻<lb/>
<pb n="KR4j0044_WYG_001-2b"/>
　　　公時在泉幕有懷汪彦章而作以當路多忌故<lb/>
　　　託玉人以見意<lb/>
高樓目斷南來翼玉人依舊無消息愁緒促眉端不隨<lb/>
衣帶寛　萋萋天外草何處春歸早無語凭欄杆竹聲<lb/>
生暮寒<lb/>
　　青玉案<lb/>
　　　公之初登第也趙丞相鼎延見款密别後以書<lb/>
　　　來往秦益公聞而憾之及泉幕任滿始以故事<lb/>
<pb n="KR4j0044_WYG_001-3a"/>
　　　召赴行在公雖知非當路意而迫於君命不敢<lb/>
　　　俟駕故寓意此詞道過分水嶺復題詩云誰知<lb/>
　　　不作多時别又題崇安驛詩云睡美生憎曉色<lb/>
　　　催皆此意也旣而罷歸離臨安有詞云湖上送<lb/>
　　　殘春巳負别時歸約則公之去就盖蚤定矣<lb/>
鄰雞不管離懷苦又還是催人去囘首髙城音信阻霜<lb/>
橋月館水村煙市總是思君處　裛殘别袖燕支雨謾<lb/>
留得愁千縷欲倩歸鴻分付與鴻飛不住倚欄無語獨<lb/>
<pb n="KR4j0044_WYG_001-3b"/>
立長天暮<lb/>
　　卜算子<lb/>
　　　公赴召命道遇延平郡讌有歌妓追誦舊事即<lb/>
　　　席賦此<lb/>
寒透小窓紗漏斷人初醒翡翠屛間拾落釵背立殘釭<lb/>
影　欲去更踟躕離恨終難整隴首流泉不忍聞月落<lb/>
雙溪冷<lb/>
　　好事近<lb/>
<pb n="KR4j0044_WYG_001-4a"/>
　　　公到闕除祕書省正字未幾言者迎合秦益公<lb/>
　　　意騰章於上謂公嘗貽書臺官欲著私史以謗<lb/>
　　　時政益公之在泉幕也嘗有啓賀李侍御文㑹<lb/>
　　　云雖莫陪賓客後塵為大厦之賀固將續山林<lb/>
　　　野史記朝陽之鳴因是罷歸將離臨安作此詞<lb/>
　　　所謂故園桃李盖指二侍兒也<lb/>
湖上送殘春巳負别時歸約好在故園桃李為誰開誰<lb/>
落　還家應是荔支天浮蟻要人酌莫把舞裙歌扇便<lb/>
<pb n="KR4j0044_WYG_001-4b"/>
等閒抛却<lb/>
　　菩薩蠻<lb/>
　　　公罷歸抵家賦此詞先是公有二侍兒曰倩倩<lb/>
　　　曰盼盼在五羊時嘗出以侑觴洪丞相适景伯<lb/>
　　　為賦眼兒媚詞云瀛仙好客過當時錦幌出娥<lb/>
　　　眉體輕飛燕歌欺樊素壓盡芳菲花前一盼嫣<lb/>
　　　然媚灩灩舉金巵斷腸狂客只愁徑醉銀漏催<lb/>
　　　歸倩倩先公而卒四印居士有悼侍兒倩倩詩<lb/>
<pb n="KR4j0044_WYG_001-5a"/>
　　　其一曰蘭質蕙心何所在風魂雲魄去難招子<lb/>
　　　規呌斷黃昏月疑是佳人恨未消其二曰含怨<lb/>
　　　銜辛情脉脉家人强遣試春衫也知不作堅牢<lb/>
　　　玉秪向人間三十三四印於公為兄行名泳字<lb/>
　　　宋水徽廟時以童子召見賜五經及第官止郢<lb/>
　　　州通守<lb/>
眉尖早識愁滋味嬌羞未解論心事試問憶人不無言<lb/>
但㸃頭　嗔人歸不早故把金杯惱醉看舞時腰還如<lb/>
<pb n="KR4j0044_WYG_001-5b"/>
舊日嬌<lb/>
　　卜算子<hi>别士季弟之官</hi>
　　　公之從弟童士季其字也以紹興戊午同榜乙<lb/>
　　　科及第有和章云不忍更囘頭别淚多於雨肺<lb/>
　　　腑相看四十秋奚止朝朝暮暮何事值花時又<lb/>
　　　是匆匆去過了陽關更向西總是思兄處<lb/>
薄宦各東西往事隨風雨先自離歌不忍聞又何况春<lb/>
將暮　愁共落花多人逐征鴻去君向瀟湘我向秦後<lb/>
<pb n="KR4j0044_WYG_001-6a"/>
㑹知何處<lb/>
　　眼兒媚<hi>梅詞二首和傳參議韻</hi>
　　　公時為高要倅傅參議雱彦濟寓居五羊嘗遺<lb/>
　　　示梅詞公依韻和之初公被召命而西過分水<lb/>
　　　嶺有詩云嗚咽泉流萬仞峰斷腸從此各西東<lb/>
　　　誰知不作多時别依舊相逢滄海中及公遭謗<lb/>
　　　歸莆趙丞相鼎先巳謫居潮陽䜛者傅㑹其説<lb/>
　　　謂公此詩指趙而言將不久復偕還中都也秦<lb/>
<pb n="KR4j0044_WYG_001-6b"/>
　　　益公愈怒至以嶺南荒惡之地處之此詞盖以<lb/>
　　　自況也<lb/>
一枝雪裏冷光浮空自許清流如今憔悴蠻煙瘴雨誰<lb/>
肯尋捜　昔年曽共孤芳醉爭揷玉釵頭天涯幸有惜<lb/>
花人在杯酒相酬<lb/>
　　朝中措<lb/>
幽香冷豔綴疎枝橫影卧霜溪清楚渾如南郭孤高勝<lb/>
似東籬　嵗寒風味黃花盡處密雪飛時不比三春桃<lb/>
<pb n="KR4j0044_WYG_001-7a"/>
李芳菲急在人知<lb/>
　　又<hi>梅詞二首賀方帥生朝并序</hi>
　　　方務德滋時帥廣東以啟謝云俾爾黃髪欲三<lb/>
　　　壽之作朋遺我綠琴顧雙金之何報嘗邀公至<lb/>
　　　五羊特為開讌令洪丞相适代為樂語云雲外<lb/>
　　　神仙何拘弱水海隅老穉始識魁星又寄調臨<lb/>
　　　江仙以侑觴云北斗南頭雲送喜人間快覩魁<lb/>
　　　星向來平步到蓬瀛如何天上客來佐海邊城<lb/>
<pb n="KR4j0044_WYG_001-7b"/>
　　　方伯娛賔香作穗風隨歌扇凉生且須灧灧引<lb/>
　　　瑶觥十年遲鳯沼萬里寄鵬程及高要倅滿權<lb/>
　　　帥置酒令洪内相景盧邁作樂語有云三山宫闕<lb/>
　　　早窺雲外之遊五嶺煙花行送日邊之去小駐<lb/>
　　　南州之别業肯臨東道之初筵時二洪迭居帥<lb/>
　　　幙下又云欲逺方歆豔於大名故高㑹勤渠於<lb/>
　　　縟禮洪時攝帥司機宜<lb/>
　　　𤣥冥司柄雪敷南畝之豐登庾嶺生輝梅報東<lb/>
<pb n="KR4j0044_WYG_001-8a"/>
　　　君之消息當一陽之來復慶維嶽之降神某官<lb/>
　　　節瑩冰霜家傳清白遐荒草木之細咸識威名<lb/>
　　　調和鼎鼐之功終歸妙手願乗榖旦即奉芝函<lb/>
　　　某望棨㦸以趨風適桑蓬之紀瑞自惟弱植方<lb/>
　　　霑雨露之深恩強綴蕪辭用祝椿松之遐算敢<lb/>
　　　蘄采矚第切兢惶<lb/>
屑瑶飄絮滿層空人在廣寒宫已覺樓臺改觀漸看桃<lb/>
李春融　一城和氣賔筵不夜舞態回風正是為霖手<lb/>
<pb n="KR4j0044_WYG_001-8b"/>
段南來先做年豐<lb/>
　　一翦梅<lb/>
冷艷幽香冰玉姿占斷孤髙壓盡芳菲東君先暖向南<lb/>
枝要使天涯管領春歸　不受人間鶯蝶知長是年年<lb/>
雪約霜期嫣然一笑百花遲調鼎行看結子黄時<lb/>
　　滿庭芳<lb/>
　　　公自髙要倅攝恩平郡事郡有西園乃退食游<lb/>
　　　息之地先嘗賦詩其一曰清樾纔十畝炎陬别<lb/>
<pb n="KR4j0044_WYG_001-9a"/>
　　　一天華堂依怪石老木插飛烟長夏絶無暑乗<lb/>
　　　風幾欲仙心閒境自勝底處覓林泉其二曰意<lb/>
　　　得壺觴外心清杖屨間簿書休吏早花鳥向人<lb/>
　　　閒舊隠在何處倦遊殊未還天涯賴有此退食<lb/>
　　　一開顔和者甚多<lb/>
一徑义分三亭鼎峙小園别是清幽曲䦨低檻春色四<lb/>
時留怪石參差卧虎長松偃蹇拏虬攜笻晚風來萬里<lb/>
冷撼一天秋　優游銷永晝琴尊左右賓主風流且偷<lb/>
<pb n="KR4j0044_WYG_001-9b"/>
閒不妨身在南州故國歸帆隠隠西崑往事悠悠都休<lb/>
問金釵十二滿酌聴輕謳<lb/>
　　浣溪沙<hi>時在西園偶成</hi>
風送清香過短牆煙籠晚色近脩篁夕陽樓外角聲長<lb/>
　欲去還留無限思輕勻淡抹不成妝一尊相對月生<lb/>
涼<lb/>
　　滿庭芳<lb/>
　　　髙要太守章元振重九日為生朝公以此詞賀<lb/>
<pb n="KR4j0044_WYG_001-10a"/>
　　　之并序公嘗有和章守三詠所謂包公堂清心<lb/>
　　　堂披雲樓詩見集中<lb/>
　　　熊羆入夢當重九之佳辰賢哲間生符半千之<lb/>
　　　休運弧桑紀瑞籬菊泛金輙敢取草木之微以<lb/>
　　　上配君子之德雖詞無作者之妙而意得詩人<lb/>
　　　之遺式殫卑悰仰祝遐夀<lb/>
楓嶺揺丹梧階飄冷一天風露驚秋數叢籬下滴滴曉<lb/>
香浮不趂桃紅李白堪匹配梅淡蘭幽孤芳晚狂蜂戯<lb/>
<pb n="KR4j0044_WYG_001-10b"/>
蝶長負嵗寒愁　年年重九日龍山髙㑹彭澤清流向<lb/>
樽前一笑未覺淹留況有甘滋玉鉉佳名算合在金甌<lb/>
功成後夕英飽餌相伴赤松遊<lb/>
　　　公既南歸適秦益公薨於是大魁張九成劉章<lb/>
　　　王佐趙逵等以次除召公在一輩中最久最滯<lb/>
　　　故首被命登對便殿言中時病上喜勞問再三<lb/>
　　　面除尚書考功員外郎朝論美其親擢知眷奬<lb/>
　　　之渥繼見朝夕亡何公得疾卒於位享年四十<lb/>
<pb n="KR4j0044_WYG_001-11a"/>
　　　有八吁可痛哉在時號知稼翁因以名集凡十<lb/>
　　　一巻先已命工鋟木而此詞近方搜拾未得其<lb/>
　　　半姑録而藏之以傳後裔謹毋逸墜云淳熈十<lb/>
　　　六年重五日男朝㪚郎權通判撫州兼管農營<lb/>
　　　田事賜緋魚袋沃謹澤手識于巻末<lb/>
　<lb/>
　<lb/>
　<lb/>
<pb n="KR4j0044_WYG_001-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　知稼翁詞<lb/>
</p>
<p>
</p>
  </div>
        </body>
</text>\m</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>龍學文集巻四</head> <lb/>
    <p>
<pb n="KR4d0055_WYG_004-1a"/>
欽定四庫全書<lb/>
　龍學文集巻四<lb/>
　　　　　　　　　　　　宋　祖無擇　撰<lb/>
　　絶句詩二十六首<lb/>
　　　秋曉寓目<lb/>
梧桐冷墜春宫井沆瀣光浮漢苑盤倚柱逺天垂六幕<lb/>
照梁初日上三竿<lb/>
　　　鴛鴦<lb/>
<pb n="KR4d0055_WYG_004-1b"/>
水宿雲飛無定期雄雌兩兩鎮相隨到頭不㑹天何意<lb/>
却使人生有别離<lb/>
　　　後池新栁<lb/>
客來莫怪寡心情俗吏喧嘩不喜聽多感後池楊栁眼<lb/>
一回相對一回青<lb/>
　　　歴城春日對酒<lb/>
數尺游絲拂靣來數枝紅杏向人開眼前信美非吾土<lb/>
且勸春風酒一杯<lb/>
<pb n="KR4d0055_WYG_004-2a"/>
　　　戲别申申堂<lb/>
翠栁和煙籠碧沼紅芳如火照諸鄰主公欲去寜無戀<lb/>
倚翠偎紅屬後人<lb/>
　　　汴水即事<lb/>
波狂如箭雨如絲汎汎扁舟瞥鳥飛睡起嘔啞且鳴櫓<lb/>
却思村舍聴鄰機<lb/>
　　　澄清閣<hi>在楚州</hi>
范滂雅志在澄清今日廉卓命閣名華榜髙標雖具美<lb/>
<pb n="KR4d0055_WYG_004-2b"/>
奈何長是困蒼生<lb/>
　　　贈江州李虗一司户<lb/>
官况蕭條三語掾地居卑濕九江城曽聞午夜開宣室<lb/>
早晚君王召賈生<lb/>
　　　劉仙石<hi>在江州太平興國觀</hi>
神仙不死石長存萬古千秋表洞門人欲求真好修煉<lb/>
莫徒將杖叩苔痕<lb/>
　　　又<lb/>
<pb n="KR4d0055_WYG_004-3a"/>
支機莫問君平肆取履誰修黄石祠深洞自開人不見<lb/>
何須惆悵憶當時<lb/>
　　　交代屯田逺惠書問紙尾批示若就江州至軍<lb/>
　　　　兼可腹背游覽廬阜因成拙句且答佳意<lb/>
廬山在境好行春猶恨竒峯半屬鄰腹背徧遊煩示諭<lb/>
即當先謁樂天真<lb/>
　　　將至南康道中<lb/>
湓江輟棹整驂騑松路揚鞭入翠微好是近郊人候望<lb/>
<pb n="KR4d0055_WYG_004-3b"/>
紛紛羽服與田衣<lb/>
　　　招二三僚友游廬阜<lb/>
雨餘廬阜連天碧公退鈴齋盡日閒為報二三佳客道<lb/>
速湏蠟屐共登山<lb/>
　　　遊栖賢<lb/>
偷得沉迷簿領身暫來林下訪幽人雲泉滿眼慵歸去<lb/>
便擬抛官學隠淪<lb/>
　　　歌者李蘓蘓<hi>齊州</hi>
<pb n="KR4d0055_WYG_004-4a"/>
歌妙纍纍若貫珠歴城惟秪數蘓蘓何當更唱陽春曲<lb/>
為爾今宵倒玉壺<lb/>
　　　過渦河<lb/>
揚鞭䇿羸馬橋上一裴回欲擬臨渦賦慙無八斗才<hi>昔曺</hi>
<hi>子建臨渦作賦書于鞭上</hi>
　　　馬上口占<lb/>
前年躡屩念歸歟今日乗軒類使乎千里班春憂寄重<lb/>
自慙翻屬箇非夫<lb/>
<pb n="KR4d0055_WYG_004-4b"/>
　　　登泰山簡周行<lb/>
日日塵中眼不開暫登蒼翠喜游陪莫辭辛苦經難險<lb/>
大有人生不到來<lb/>
　　　又游靈巗<lb/>
紅塵滿馬三回到青嶂迎人萬叠開却被野僧相顧笑<lb/>
區區還是舊時來<lb/>
　　　次韻酬陳判官見貽<lb/>
一篇為惠枉瑶封疑得仙文自蕊宫始信夫君才力大<lb/>
<pb n="KR4d0055_WYG_004-5a"/>
居然天地入形籠<lb/>
　　　周成職方笑臺<lb/>
賈生太息唐衢哭感事傷時可奈何争似君當堯舜日<lb/>
臺頭大笑樂天和<lb/>
　　　感事<lb/>
東家木鐸徳音逺西竺金人像教來禮樂不興王道絶<lb/>
吾民何日遂康哉<lb/>
　　　題蔡州壺仙觀<hi>龍學四月八日遊蔡人每嵗于是日來集此歡賞遊歌其觀在</hi>
<pb n="KR4d0055_WYG_004-5b"/>
　　　<hi>城北十里許有仙榆數十株亦名大木觀</hi>
鸎老花殘過禁煙杖藜閒步到壺僊僊家本是無塵地<lb/>
别有風光一洞天<hi>費長房懸壺之地</hi>
　　　聚為九老自詠<lb/>
　　　　龍學因分司西京御史臺與司馬温公九人<lb/>
　　　　為真率㑹謂之九老<lb/>
科名髙厭玉堦前歴任公卿四十年休道老夫無事業<lb/>
兩扶紅日上青天<hi>英宗皇帝即位龍學充皇帝即位契丹皇太后國信使神宗皇帝即位是</hi>
<pb n="KR4d0055_WYG_004-6a"/>
<hi>時龍學為開封府大尹</hi>
　　　題蔡州東湖<lb/>
夕陽水底霞鋪錦清夜波心月湧金此是東湖最佳處<lb/>
無人來伴水仙吟<lb/>
　　　詠繭兒<lb/>
千絲萬縷自經營本為藏身却誤身待得巧成歸鼎鑊<lb/>
不知輕煖屬他人<lb/>
　<lb/>
<pb n="KR4d0055_WYG_004-6b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　龍學文集巻四<lb/>
</p>
<p>
</p>
  </div>
</body>
</text>
</TEI>
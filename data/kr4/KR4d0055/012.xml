<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>龍學文集巻十二</head> <lb/>
    <p>
<pb n="KR4d0055_WYG_012-1a"/>
欽定四庫全書<lb/>
　龍學文集巻十二<lb/>
　　名臣賢士文九篇附<lb/>
　　　歐陽文忠公回答龍學手書<lb/>
　　　　龍學未第時發書求教差人詣洪州投下文<lb/>
　　　　忠公時為職官次年龍學第三名及第<lb/>
修啟人至䝉示書一通并詩賦雜文兩䇿諭之曰一覽<lb/>
以為何如某既陋不足以辱好學者之問又某少賤而<lb/>
<pb n="KR4d0055_WYG_012-1b"/>
長窮其素所為未有足稱以取信於人亦甞有人問者<lb/>
以不足問之愚而未甞答人之問足下卒然及之是以<lb/>
媿懼不知所言雖然不逺數百里走使者以及門意厚<lb/>
禮勤何敢不報某聞古之學者必嚴其師師嚴然後道<lb/>
尊道尊然後篤敬篤敬然後能自守能自守然後果於<lb/>
用果於用然後不畏而不遷三代之衰學校廢至兩漢<lb/>
師道尚存故其學者各守其經以自用是以漢之政理<lb/>
文章與其當時之事後世莫及者其所從來深矣後世<lb/>
<pb n="KR4d0055_WYG_012-2a"/>
師法漸壊而今世無則學者不尊嚴故自輕其道輕之<lb/>
則不能至不至則不能篤信信不篤則不知所守守不<lb/>
固則有所畏而物可移是故學者惟俯仰徇時以希禄<lb/>
利為急至於忘本趨末流而不返夫以不信不固之心<lb/>
守不至之學雖欲果於自用莫知其所以用之之道又<lb/>
况有利禄之誘刑禍之懼以遷之哉此足下所謂志古<lb/>
知道之士世所鮮而未有合者由此也足下所謂文用<lb/>
意甚髙卓然有不顧世俗之心直欲自到於古人今世<lb/>
<pb n="KR4d0055_WYG_012-2b"/>
之人用心如足下者有幾士則鄉曲之中能為足下之<lb/>
師者謂誰交遊之間能發足下之議論者謂誰足下之<lb/>
言髙趣逺好善竊惟足下之交遊能為足下稱才譽美<lb/>
者不少今皆捨之逺而見及乃知足下是欲求其不至<lb/>
此古之君子之用心也是以言之不敢隱夫世無師矣<lb/>
學者當師經師經必先求其意意得則心定心定則道<lb/>
純道純則充於中者實中充實則發為文章輝光施於<lb/>
世者果致三代兩漢之學不過此也足下患世未有合<lb/>
<pb n="KR4d0055_WYG_012-3a"/>
者而不棄其愚將某以為合故敢道此未知於足下之<lb/>
意合否<lb/>
　　　歐陽文忠公又手書上龍學<lb/>
修啟自擇之使還未甞一得欵奉書局之㑹幸出偶爾<lb/>
遂成鄙句兼邀坐客同賦雖老拙非工而諸君盛作亦<lb/>
聊記一時之事謹以附逓致誠當擇之西行猶在齋禁<lb/>
不得瞻䎸實深為恨暑熱道路不審台候如何惟冀以<lb/>
時自愛<lb/>
<pb n="KR4d0055_WYG_012-3b"/>
　　　王荆公手書上龍學求教<lb/>
治教政令聖人之所謂文也書之䇿引而被之天下之<lb/>
民一也聖人之於道也蓋心得之作而為治教政令也<lb/>
則有本末先後權勢制義而一之於極其書之䇿也則<lb/>
道其然而已矣彼陋者不然一適焉一否焉非流焉則<lb/>
泥非過焉則不至甚者置其本求之末當後者反先之<lb/>
無一焉不誖於極彼其於道也非心得之也其書之䇿<lb/>
也獨能不誖耶故書之䇿而善引而被之天下之民反<lb/>
<pb n="KR4d0055_WYG_012-4a"/>
不善焉無矣二帝三王引而被之天下之民而善者也<lb/>
孔子孟子書之策而善者也皆聖人也易地則皆然某<lb/>
生十年而學十四年矣聖人之所謂文者私有意也書<lb/>
之䇿則未也間或悱然動於事而出於詞以警戒躬若<lb/>
施於朋友褊迫陋庳非敢謂之文也乃者執事欲收而<lb/>
教之使獻焉雖自知明敢自蓋耶請書所為書序原說<lb/>
若干篇因叙所聞與所志獻左右惟賜覽觀焉<lb/>
　　　王荆公又手書回答龍學<lb/>
<pb n="KR4d0055_WYG_012-4b"/>
早學未成而仕仕又不能俛仰以赴時事之㑹居非其<lb/>
好仕非其事又不能逺引以避小人之謗讒此其所以<lb/>
為不肖而得罪於君子者而足下之所知也往者足下<lb/>
遽不棄絶手書勤勤尚告以其所不及幸甚幸甚顧私<lb/>
心尚有欲言未知可否試甞言之某甞以謂古者至治<lb/>
之世然後備禮而致刑不備禮之世非無禮也有所不<lb/>
備耳故致刑之世非無刑也有所不致耳故某於江東<lb/>
得吏之大罪有所不治而其小罪不知者以謂好伺人<lb/>
<pb n="KR4d0055_WYG_012-5a"/>
之小過以為明知者又以為不果乎除惡然後恕者不<lb/>
資此以為告乃某異於此以為方今之理勢未可以致<lb/>
刑致刑則刑重矣而所治者少不致刑則刑輕矣而治<lb/>
者多理勢固然也一路數千里之間吏方苟簡自然狃<lb/>
於養交取容之俗而吾之治者五人小者罰金大者才<lb/>
絀一官而豈足以多乎工尹商陽非嗜殺人者猶殺三<lb/>
人而止以為不如是不足以反命某之事不幸而類此<lb/>
若夫為此紛紛而無與於道之廢興則既亦知之矣抑<lb/>
<pb n="KR4d0055_WYG_012-5b"/>
所謂君子之仕行其義者切有意焉足下以為如何自<lb/>
江東日得毁於流俗之士頃吾心未甞為之變則吾之<lb/>
所存固無以媚斯世而不能合乎流俗也及吾朋友亦<lb/>
以為言然後怵然自疑且有自悔之心徐自反念古者<lb/>
一道徳以同天下之俗士之有為於世也人無異論今<lb/>
家異道人殊徳又以愛憎喜怒變事實而傳之則吾友<lb/>
庸詎非得於人之異論變事實之傳而後疑我之言乎<lb/>
况足下知我深愛我厚吾之所以日夜向往而不忘者<lb/>
<pb n="KR4d0055_WYG_012-6a"/>
安得不甞試言吾之所自為以兾足下之察我乎使吾<lb/>
自為如此而可以無非固大善即足下尚有以告我使<lb/>
釋然知其所以為罪雖吾往者已不及尚可以為來者<lb/>
之戒幸留意之報我以無忽<lb/>
　　　鄭内翰獬行應奉山陵加食邑恩告詞<hi>龍學知鄭州時</hi>
英考皇帝馭飛龍以昇真藏衣冠乎橋下萬國攬涕竭<lb/>
蹶以趨事而一二藩輔之臣實奮厥績予嘉爾勞茲有<lb/>
優數龍圖閣學士左諫議大夫知鄭州祖無擇老於辭<lb/>
<pb n="KR4d0055_WYG_012-6b"/>
學將之以仁厚而擁節圖申率其所部合力以赴功米<lb/>
鹽精密無所漏遺廟祔已安宜疇慶典増國舊封行之<lb/>
真食以庸制禄兹非懋賞之公乎<lb/>
　　　李泰伯寄龍學長篇<hi>是時龍學為秘丞</hi>
我本山中人好尚與衆異平生重交遊所得固無幾昨<lb/>
者應茂才西行覷朝美時當慶歴初選舉實多士茫茫<lb/>
帝王州栖栖逺行子擕錢賃破屋乞火蒸陳米鞍馬到<lb/>
即賣僮僕癡難使有時造公卿努力向㕓市數步則一<lb/>
<pb n="KR4d0055_WYG_012-7a"/>
歇長吁乃能起衣冠信質野言語欠婉媚閽人顧之笑<lb/>
將命見而避往往得所請蹌蹌向前跪何能剖懐抱浪<lb/>
自慕尊貴貴人如天神喘息生雲氣野夫等麋鹿芻豢<lb/>
非所冀歸来坐空牕惆悵久不睡塵埃滿鬚鬢息惡入<lb/>
口鼻業已辭吾親中道豈可廢黽勉待報聞愁憂遂經<lb/>
嵗二年正月晦閑房適假寐有奴來啄門手披<hi>上聲</hi>擇之<lb/>
刺承命驚下牀赤脚誤穿履從來未識面只是聞髙第<lb/>
名顯官且達見我當何為再拜謹就席熟視知可畏昂<lb/>
<pb n="KR4d0055_WYG_012-7b"/>
昂貌甚古崖石掀氛翳渾渾氣甚和璞玉無芒銳髙談<lb/>
貫先哲雅意在兹世昔人相遇間一言猶合契今吾於<lb/>
擇之寜假再三計自此君往還中心蔑疑貳如熱息廣<lb/>
厦如飢享盛饋君授南康守維舟蔡河涘我館汴之隂<lb/>
前去路則邇時時結帽帶踽踽尋英軌衆人驕綺羅相<lb/>
對紉蘭芷朱絃自三歎笑殺彼鄭衛王命有期日都門<lb/>
一反袂君行劇鴻軒我處近匏繫曠日及孟秋皇慈始<lb/>
收試崇崇九門開竊竊三舘秘主司隔簾幃欲望不可<lb/>
<pb n="KR4d0055_WYG_012-8a"/>
跂中貴當棖闑蒐索徧靴底呼名授之坐敗席鋪冷地<lb/>
健兒值我前武怒足防備少小學賢能謂可當賓禮一<lb/>
朝在檻穽兩目俱盼眙捉筆析所問移時數千字讀書<lb/>
取大者纖悉或靡記炙背雖自竒寜當至尊意龍馬騰<lb/>
天衢駑駘合羞死量才與揣命坦蕩更何事振衣托歸<lb/>
舟河流迅弧矢淮清江且平踰月在枕几及過廬山南<lb/>
聞君初布治船檣既入岸馬首已來暨招我到府署相<lb/>
見共欣喜嫩橘摘千苞肥魚斫千尾蕭晨徹骨清佳景<lb/>
<pb n="KR4d0055_WYG_012-8b"/>
邀人醉髙㑹雖暫歡故園當速至草草成別愁悠悠渡<lb/>
湖水是時東方曙俄然北風厲陽鳥畏威逃江神以儒<lb/>
戯氣象斗不同波濤大可悸長帆張欲裂孤舟蕩無倚<lb/>
或從玉井出或自銀山墜篙工斂手立脈脈無窮淚從<lb/>
者閉目坐嗟嗟不敢視我時撫杖歌分作長江鬼所悵<lb/>
生劬勞不孝而已矣禍福果無幾險難行可弭脫身得<lb/>
平康引領望鄉里厥後過渶日幸得見桑梓入門何怡<lb/>
怡饌具有甘㫖稚女能紉針驕兒徧生齒芟除閒草莱<lb/>
<pb n="KR4d0055_WYG_012-9a"/>
疏通舊沼沚吾廬可終焉生計由此始郡守方仁賢學<lb/>
宫盛修理踵門致勤恪命我談經藝麻衣何紛紛鄉人<lb/>
子若弟不惟務章句所欲與禮義施為有本末動静有<lb/>
綱紀蚤與雞同覺夜與月相值孶孳忘飲食斷斷在文<lb/>
史持附南康書或逢北來使尺素雖滿前話言難到耳<lb/>
殆及三年冬聞君受朝寄名稱按刑獄勢可平寛滯故<lb/>
人漸大任賤子差自慰軒車自已逺翰墨益難致薄命<lb/>
良可傷降灾渾未巳是年之季冬舉家纒疫癘老母尚<lb/>
<pb n="KR4d0055_WYG_012-9b"/>
委頓微能葢螻蟻形骸非我有魂魄與心離權柄在鬼<lb/>
物功力非服氣曉突誰能炊午闗猶未啟荏苒再間月<lb/>
幸㑹天不棄春風動枯槁甘雨洗根柢行行夏交秋吉<lb/>
微凶不替髙堂何戚戚疾病日攅萃一夕脾臟間發泄<lb/>
不復止詰朝問無言目瞑口齒閉號呶諸兒孫雜沓大<lb/>
鼎沸嗟哉當彼時誠恐弗可諱醫師相急熱巫覡兩經<lb/>
緯藥草極酸辛法術殫怪詭薄暮乃復蘇踰旬僅知味<lb/>
方兹戀庭幃旋已對獄吏試言其所由内省亦無愧有<lb/>
<pb n="KR4d0055_WYG_012-10a"/>
人同州閭發跡自徒𨽻竊彼儒衣裳曽亡小材技突如<lb/>
㳺京邑欲以干明睿朝家焉可欺羇旅謀自濟乃造黄<lb/>
紙書便取青袍衣乗船歸南方斂板謁當位自言章奏<lb/>
竒因藉官宦勢詔文降自中宰府不預議既然能占天<lb/>
且曰善興利江淮一經過郡府十不啻到處争逢迎莫<lb/>
能思處置轉運苦愛竒得之如國器故使按坑冶庶可<lb/>
長才智小人靡忖度假寵愈放肆行符索吏卒圈印發<lb/>
傳逓閭閻望塵拜州縣從風靡遮道結繒綵鋪筵塞珠<lb/>
<pb n="KR4d0055_WYG_012-10b"/>
翠車騎前後呵給使數百指何者為典刑爾獨誇爪觜<lb/>
在昔秦無人繞朝贈之䇿繄我非聾瞽碌碌寜不恥作<lb/>
書貽諫官姦詐患不細有詔令逮捕按驗取真偽是夫<lb/>
知計窮誣我以罪戾上官猶眩我準例皆拘繫幽幽圄<lb/>
犴中憤憤争競裏周旋二千日乃克見巧慧畫地尚不<lb/>
入叢棘曷可寘惟兹謝吾母幾不全髮體教道亦難行<lb/>
凡庸豈同志吁哉養英才徒以釣積毁箧書歸敝廬庠<lb/>
門任蕪穢去年仲夏後盛暑若火熾郊園有餘爽蔬果<lb/>
<pb n="KR4d0055_WYG_012-11a"/>
聊可嗜時復觀田疇畢力奉耘耔人生俱飽煖此外皆<lb/>
淫侈思非一日塗欲去無雙翅俄聞遷黄州又說丁喪<lb/>
制古來聖與賢誰不遭醜詆蜀日駭狗犬夏鼎愁魑魅<lb/>
人夀有短長孝子謾憂思滅性經所貶節哀禮為是矧<lb/>
夫王佐才簡在唐虞際揚名以顯親報徳豈不諱加飯<lb/>
苟如願蒼生猶有恃適時匪我長才朽乃所擬道義果<lb/>
弗充富貴反為累回憲本無官桀紂焉得比俗子但相<lb/>
非吾心已居易近者遊葛陂念君在襄枲作詩布幽懐<lb/>
<pb n="KR4d0055_WYG_012-11b"/>
讀之勿嗤鄙<lb/>
　　　龍學修袁州學記<lb/>
　　　　本朝慶歴中詔天下郡縣興崇學校皇祐五<lb/>
　　　　年龍學自廣南東路轉運使移典袁州下車<lb/>
　　　　之初迺議改學次年至和甲子學成盱江李<lb/>
　　　　泰伯撰記刻石以識其事京兆章友直篆額<lb/>
　　　　河東栁淇書世號三絶熙寜元豐間館閣第<lb/>
　　　　天下學記以袁州為冠<lb/>
<pb n="KR4d0055_WYG_012-12a"/>
皇帝二十有三年制詔州縣立學惟時守令有哲有愚<lb/>
有屈力單慮祗順徳意有假官僭師苟具文書或連數<lb/>
城亡絃誦聲倡而不和教尼不行三十有二年范陽祖<lb/>
君無擇知袁州始至進諸生知學官闗狀大懼人材放<lb/>
失儒教濶疎亡以稱上㫖通判潁川陳君侁聞而是之<lb/>
議以克合相舊夫子廟陿隘不足改為乃營治之東厥<lb/>
土燥剛厥位面陽厥材孔良殿堂門廡黝堊丹漆舉以<lb/>
法故生師有舍庖廩有次百爾器備並手偕作工善吏<lb/>
<pb n="KR4d0055_WYG_012-12b"/>
勤晨夜展力越明年成舍菜且有日盱江李構諗於衆<lb/>
曰惟四代之學考諸經可見已秦以山西鏖六國欲帝<lb/>
萬世劉氏一呼而闗門不守武夫健將賣降恐後何耶<lb/>
詩書之道廢人惟見利而不聞義焉耳孝武乘豐富世<lb/>
祖出戎行皆孳孳學術俗化之厚延於靈獻草茅危言<lb/>
者折首而不悔功烈震主者聞命而釋兵羣雄相視不<lb/>
敢去臣位尚數十年教道之結人心如此今代遭聖神<lb/>
爾袁得賢君俾爾由庠序踐古人之迹天下治則譚禮<lb/>
<pb n="KR4d0055_WYG_012-13a"/>
樂以陶吾民一有不幸猶當仗大節為臣死忠為子死<lb/>
孝使人有所賴且有所法是惟朝廷教學之意若其弄<lb/>
筆以徼利達而已豈徒二三子之羞抑為國者之憂此<lb/>
年實至和甲午夏五月甲子記<lb/>
　　　袁州教授童宗說字夢弼春祭祖龍學<lb/>
　　　　龍學祠元在州學右亷之前郡庠時祀之偶<lb/>
　　　　坐而配饗者通判陳君侁也<lb/>
維紹興二十九年嵗次己夘三月丙辰朔十有一日丙<lb/>
<pb n="KR4d0055_WYG_012-13b"/>
寅迪功郎充袁州州學教授童宗說謹率在學諸生以<lb/>
清酌庶羞之奠祭於前太守龍學祖公之靈惟公學為<lb/>
儒宗政為吏師所居民富所去見思皇祐五年來刺是<lb/>
州蜀有文翁閩有常袞千載相望壅培道本迺築新宫<lb/>
祠韓退之山斗昭掲俾民不迷乃設經帷延李泰伯勒<lb/>
記在堂其光有赫乃修賢墓表鄭都官忠厚之教如珠<lb/>
在盤乃開東湖立亷遜亭<hi>遜亦作巽</hi>造次顛沛率人以誠既<lb/>
作泮宫既多受祉報政還朝潤澤豐美遺愛迄今百有<lb/>
<pb n="KR4d0055_WYG_012-14a"/>
七年所憩所茇甘棠在焉士民思公若慈父母雨露既<lb/>
濡選牲為酒僕沗教官再拜祠下薦以馨香配以別駕<lb/>
公兮少留猿春鶴秋無我斁遺此邦是庥尚饗<lb/>
　　　張尚書字定叟重修袁州州學舍菜祭祖龍學<lb/>
　　　　尚書移其祠在州學講堂之西郡庠亦繪尚<lb/>
　　　　書生祠與龍學祠堂俱焉<hi>學正孫謹代作</hi>
維淳熙五年嵗次戊戌冬十有一月庚申朔初二日辛<lb/>
酉通直郎權發遣袁州軍州事兼管内勸農營田事張<lb/>
<pb n="KR4d0055_WYG_012-14b"/>
杓謹以清酌庶羞之奠敢昭告於建學太守龍學祖公<lb/>
之靈惟公涖政詳明富學粹深皇祐五年来自禁林環<lb/>
瞻學宫地隘於偏至和甲午乃克定遷生徒居西祀官<lb/>
其東殿堂門廡屹然邃崇歴載深逺圯陋勿治代或更<lb/>
制寖違雅規士莫振耀喟然永歎豈無伊人孰意在泮<lb/>
杓視事三日肅躬祗謁顧視迫陿惕汗背浹迺議經制<lb/>
一新輪奐緬想遐風頓還舊觀工既畢事禮嚴舍菜載<lb/>
繪遺像雍穆如對迺立公祠迺頌公徳邦人之思是儀<lb/>
<pb n="KR4d0055_WYG_012-15a"/>
是則由今視古忝繼邦紱作新斯堂以詠所茇率僚告<lb/>
成諸生在庭酧以清酌薦以惟馨公靈所之星辰河嶽<lb/>
願言來燕以開後覺尚饗<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0055_WYG_012-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　龍學文集巻十二<lb/>
</p>
<p>
</p>
  </div>
</body>
</text>
</TEI>
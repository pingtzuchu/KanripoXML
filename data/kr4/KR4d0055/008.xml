<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>龍學文集巻八</head> <lb/>
    <p>
<pb n="KR4d0055_WYG_008-1a"/>
欽定四庫全書<lb/>
　龍學文集巻八<lb/>
　　　　　　　　　　　　宋　祖無擇　撰<lb/>
　　序七篇<lb/>
　　　刻經效方序<lb/>
洪範九疇皆以天時人事本於王化其九曰嚮用五福<lb/>
威用六極夀康寜考終命居福之三凶短折疾居極之<lb/>
二苟隂陽和寒暑時兵革不起畫象不犯則民夀康寜<lb/>
<pb n="KR4d0055_WYG_008-1b"/>
且考終命矣三代之際仁政之行非他也繇是道也風<lb/>
雨不時人多疾疫邉鄙不寜刑罰不中則民凶短折且<lb/>
疾矣暴秦之際覆亡不暇非他也亦繇是道也噫為天<lb/>
下國家者舍三代而不務則必暴君也汚吏也未見其<lb/>
仁政所由興也求今之人能繇是道以行仁政其提刑<lb/>
舎人彭城劉公乎公明白有材遇事輙斷奸貪下吏縮<lb/>
縮不敢動如老婢病妾對明鑑然常自謂曰隂陽和寒<lb/>
暑時兵革不起畫象不犯使民夀康寜且考終命者此<lb/>
<pb n="KR4d0055_WYG_008-2a"/>
宰相佐天子之職之業我則不敢然念四海之廣民踰<lb/>
億兆飲食之失餁寒暄之作沴為不少矣非有藥石之<lb/>
良孰救腹心之疾因取家藏方書所經效者總三百七<lb/>
十首且將刻石傳諸方來即出其本以示小子小子再<lb/>
拜拜賜不覺歎服公之用心可謂有仁術矣往者太宗<lb/>
皇帝集聖聖惠方凡萬餘首鏤之方板以廣流布今上<lb/>
皇帝作銅人象按明堂法分布腧空示民不惑以我國<lb/>
家四聖人豐功鉅徳紹休天命永康民人仁政之行固<lb/>
<pb n="KR4d0055_WYG_008-2b"/>
已比隆于三代也尚慮和氣或鬱人乗為疹乃以藥餌<lb/>
之方鍼砭之法輔世所闕斯又過於禹湯文武之心焉<lb/>
公則靡愛斯術用濟羣品有以見聖主賢臣同徳協心<lb/>
如此其至矣異日朝廷訪公以天下之利害民間之疾<lb/>
苦公又將以仁義之藥禮樂之術醫時之病使鰥寡孤<lb/>
獨有養黎民不飢寒至于海隅蒼生或仁或夀其為美<lb/>
利萬萬於兹也小子不敏辱命為序區區之説願冠諸<lb/>
首<lb/>
<pb n="KR4d0055_WYG_008-3a"/>
　　　羣公送潘君秘校赴潁上詩序<lb/>
去年余逰上都𨽻太學㑹友人芸閣讎書潘君説自七<lb/>
鬭赴三銓余以秋賦獲升名於禮部君以冬集勾稽於<lb/>
潁上既而離羣索居望風懐想者三十旬于兹矣今余<lb/>
抵潁謁舊㕘政貳卿蔡公屬君趨府且同傳食胥㑹于<lb/>
此馭慰無量君乃出去年所得餞行詩繇内相晁公而<lb/>
下暨予一十九人凡二十章其將籍不肖文以冠諸首<lb/>
而刻諸石請不容遜可無辭乎君少步塲屋為時聞人<lb/>
<pb n="KR4d0055_WYG_008-3b"/>
沉此下僚固未充量而君累嵗處之無一日戚戚于懐<lb/>
抱如居貴仕享豐禄之為者事上官不少懈亦未嘗以<lb/>
毛髪事取容於人非夫器之閎大塗之修逺尚不可涯<lb/>
測則疇能如是耶貳卿蔡公以元老舊徳暫解魁柄息<lb/>
偃是藩薦紳之士延脰翹踵以覬奨拔矧如君者孰與<lb/>
先焉余知君之脱塵土凌煙雲當在此時不在異日必<lb/>
矣敢請題是辭于羣公之詩左以為序時景祐五年秋<lb/>
九月十日也<hi>是年十一月十八日改寳元元年</hi>
<pb n="KR4d0055_WYG_008-4a"/>
　　　河南穆公集序<lb/>
積于中者之謂道發于外者之謂文有道有文然後可<lb/>
以為君子道有用舎文有否泰然用舎否泰在命不在<lb/>
道與文也君子不以其命之窮而輟于為道道之不行<lb/>
而不廢于學文故雖身厄于當時而名顯于後世者繇<lb/>
此也河南穆公諱修字伯長天平人少舉進士有名廣<lb/>
塲中真宗封泰山之年詔齊魯諸生以經明行修公實<lb/>
在其選越三年就銓調補泰州司理㕘軍居職以直自<lb/>
<pb n="KR4d0055_WYG_008-4b"/>
任無與合者人皆惮忌卒誣之罪遂貶池州再逢恩徙<lb/>
潁蔡二州為文學掾卒不復用明道元年秋九月終于<lb/>
家如公可謂命之窮道之不行也已而未嘗廢文大凡<lb/>
有作莫不要諸聖賢而立言合諸仁義以為質平時所<lb/>
見於簡䇿者殆踰數千萬言時人得之且愛且學及公<lb/>
之歿無擇求遺文於嗣子熈得詩五十六書序記誌祭<lb/>
文總二十與無擇所藏増多詩一十二書序各一又従<lb/>
其舊友而求之往往知愛而不知傳故無獲焉姑類次<lb/>
<pb n="KR4d0055_WYG_008-5a"/>
是以為三巻題曰河南穆公集云時慶歴三年春南康<lb/>
清修閣中序<lb/>
　　　李㤗伯退居類槀序<lb/>
孔子沒千有餘祀斯文衰敝其間作者孟軻荀卿賈誼<lb/>
董仲舒揚雄王通之徒異代相望而不能興衰捄敝者<lb/>
位不得而志不行也苟得位以行其志則三代之風吾<lb/>
知其必復嗟乎秦漢以來禮樂則不為而任刑以毆其<lb/>
民將納於治適所以亂之也歴世寖乆皆謂天下當如<lb/>
<pb n="KR4d0055_WYG_008-5b"/>
是可以致治而不治者時耳故有奮筆舌為章句卒不<lb/>
及于禮樂者末哉文也盱江李泰伯其有孟軻氏六君<lb/>
子之深心焉年少志大常憤疾斯文衰敝曰墜地已甚<lb/>
誰其拯之於是夙夜討論文武周公孔子之遺文舊制<lb/>
兼明乎當世之務悉著于篇且又歎曰生處僻遐不自<lb/>
進孰進哉因徒步二千里入京師以文求通于天子乃<lb/>
舉茂材異等得召第一既而試于有司有司黜之嗚呼<lb/>
豈有司之過耶其泰伯之命耶或者天徒付泰伯以其<lb/>
<pb n="KR4d0055_WYG_008-6a"/>
文而命則否耶亦將謂得志行後有時耶吾不得而知<lb/>
已泰伯退居之明年類其文藁第為十有二巻以寄南<lb/>
康祖無擇且屬為序無擇既授之讀之期月不休善乎<lb/>
文武周公孔子之遺文舊制與夫當世之務言之備矣<lb/>
務學君子可不景行於斯慶歴三年冬至日序<lb/>
　　　連席秀才字序<lb/>
名之於身必存乎義無義不足以為名故字者所以明<lb/>
乎義之所存也夫春秋之法書字者貴之也書之為貴<lb/>
<pb n="KR4d0055_WYG_008-6b"/>
則不書者賤可知矣噫字之用亦大矣古之人名而不<lb/>
字者有矣字而不主乎名者有矣苟名與字存乎義甚<lb/>
大而人不有其道又何所取焉上黨連君學賢人者也<lb/>
學賢人者將有為也將有為則其思慮深其志意廣精<lb/>
騖乎堯舜之道思慮不得不深心入乎堯舜之道志意<lb/>
不得不廣連君學賢人勤且乆而不渝其心允乎賢人<lb/>
也其名席席之義亦大昔魯哀公問儒於孔子孔子曰<lb/>
儒有席上之珍以待聘鄭氏謂席猶鋪陳也鋪陳往古<lb/>
<pb n="KR4d0055_WYG_008-7a"/>
堯舜之善道以待見問也夫堯舜之道存乎典葢百王<lb/>
之所不可易之法也人苟能得其道而鋪陳之以事其<lb/>
君不亦孔子之心乎今連君之名席豈無意哉無擇敢<lb/>
請字之曰公珍惟公珍有可為之材當可為之時又將<lb/>
居可為之位必能鋪陳善道以事其君亦朋友有望於<lb/>
公珍也公珍其勉諸<lb/>
　　　進士魏舜元字序<lb/>
男子冠而不字可以謂之闕禮予之友弟魏君舜元一<lb/>
<pb n="KR4d0055_WYG_008-7b"/>
日訪予以未字為請且懼其闕禮夫父名其子士字其<lb/>
友時乃古予不敢遜因稽其名所出循其義以取稱之<lb/>
字曰善長在春秋傳舜有大功二十而為天子葢言舉<lb/>
十六相去四凶人也易稱乾有四徳元亨利貞文言謂<lb/>
元者善之長也在坤則曰坤元亨利牝馬之貞用知乾<lb/>
有四徳坤亦有之乾言君坤曰臣君臣之間皆備四徳<lb/>
舉十六相世濟其美天下之人謂之元凱其不善乎臣<lb/>
於堯舜非坤道乎第以少年彊學篤作進之心苟道日<lb/>
<pb n="KR4d0055_WYG_008-8a"/>
益修志日益固何患夫不為元凱也何患夫不為明天<lb/>
子之舉也孟子不云乎舜何人也予何人也舜而可及<lb/>
元凱其不可及乎第其勉之孟子又曰責善者朋友之<lb/>
道也予既辱來請且訊其舜之功又縁其坤之徳重以<lb/>
孟子之言并而為序以畢其説不褒而勉者亦庶㡬乎<lb/>
責善之道焉<lb/>
　　　題宜春臺詩序<lb/>
宜春郡有五臺號宜春者為甲葢其據㑹要盡登眺之<lb/>
<pb n="KR4d0055_WYG_008-8b"/>
樂自古迄今㡬千百年遊於斯者㡬千百人好事之流<lb/>
覽景而賦詩者豈少耶今存於屋壁者不過近世三四<lb/>
十人而已余意經久失其傳爾乃因暇日命工為巨版<lb/>
總録其詩凡三十首庶免散亡不以詞之妍<graphic n="KR1126" url="https://raw.githubusercontent.com/kanripo/KR-Gaiji/master/images/KR1126.png" mimeType="image/png"/>不以位<lb/>
之髙卑惟以嵗月次其先後或曰子其刪之如何余應<lb/>
之曰非聖人之徒不敢爾為也請俟來者<lb/>
　<lb/>
　龍學文集巻八<lb/>
</p>
<p>
</p>
  </div>
</body>
</text>
</TEI>
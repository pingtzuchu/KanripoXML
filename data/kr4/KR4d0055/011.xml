<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>龍學文集巻十一</head> <lb/>
    <p>
<pb n="KR4d0055_WYG_011-1a"/>
欽定四庫全書<lb/>
　龍學文集巻十一<lb/>
　　名臣賢士詩一十六首附<lb/>
　　　司馬温公送龍學守陜<hi>狀元吕榛榜龍學第三名温公第六名</hi>
聲教空岩穴夫君集帝庭辭華動丹扆光價塞青冥峻<lb/>
徳争推轂榮塗易建瓴陸離寒水玉磊落曙天星得䘮<lb/>
誰先識艱虞困屢經蹉跎渥洼足漂泊鳯凰翎粉署疎<lb/>
恩紀甘棠寄典型仁風思布濩疲俗待綏寜賤子良多<lb/>
<pb n="KR4d0055_WYG_011-1b"/>
媿餘光每乞靈題名聯土版占籍備民丁種種顛毛白<lb/>
蕭蕭壟柏青陌頭瞻皂蓋獨立涕飄零<lb/>
　　　梅聖俞再詠送龍學赴陜府<lb/>
古來分陕重猶有召公棠此樹且能久後人宜不忘君<lb/>
從金馬去郡在鐵牛傍山色臨闗險河聲出地長尊無<lb/>
空美酒魚必薦嘉魴天子憂民切行當務勸桑<lb/>
　　　王荆公和龍學登紫微閣<hi>同為知制誥臣日</hi>
漠漠秋隂護掖垣青雲只在兩楹間宫樓唱罷雞人逺<lb/>
<pb n="KR4d0055_WYG_011-2a"/>
門闕朝歸虎士閒華蓋北瞻天帝座蓬莱東想道家山<lb/>
却愁久此隨諸彦文采初無豹一斑<lb/>
　　　又<lb/>
掖門相對敞銅鐶䡾䡾飛甍在兩間潤色平生知地禁<lb/>
登臨此日媿身閒浮雲倒影移窓隙落木回飇動屋山<lb/>
忽憶初來秋向早紫微花㸃緑苔斑<lb/>
　　　梅聖俞送龍學北使<lb/>
燕山常苦寒漢使涉靈臘路長人馬愁風急沙霰雜宿<lb/>
<pb n="KR4d0055_WYG_011-2b"/>
造穹廬閧行逢獵騎合獻鮮秃髮馳問驛華言答每食<lb/>
氷生盤欲飲酒凍榼見其君長時國禮何勤納中朝厚<lb/>
仁恩四海望閶闔乃知日月光照必蠻夷匝歸来易輕<lb/>
裘賜對延英閣<lb/>
　　　司馬温公晩春病起詩呈龍學<lb/>
風日正和柔身輕喜病瘳嬾抛殘蠧簡暖脫敝貂裘值<lb/>
客開青眼逢花忘白頭家家好春色何日可同遊<lb/>
　　　朝議大夫上柱國致仕張徽聞龍學平昔曽逰<lb/>
<pb n="KR4d0055_WYG_011-3a"/>
　　　潁川西湖有詩以寄之<lb/>
河勢横斜帶地形碧油具斾昔常經驛名未改風塵黑<lb/>
碑字猶存雨蘚青薦福<hi>寺名</hi>園林僧杳𣺌擷芳<hi>亭名</hi>州渚妓<lb/>
娉婷汝南一值賢人降分野於今占徳星<lb/>
　　　張徽又送龍學和寄王元之郎中詩<hi>是時龍學在西京</hi>
未持雙節去朝元玉陛猶虚侍從班龜洛舊逰天直上<lb/>
雞林新句海中間品流有日歸陶冶隠逸無時奉宴閑<lb/>
鶴馭仙遊何處所軒皇冠劍在橋山<lb/>
<pb n="KR4d0055_WYG_011-3b"/>
　　　司馬温公送龍學分司西京御史臺<lb/>
人生榮與辱百變似浮雲自有窮通定徒勞得䘮分消<lb/>
愁惟有酒娱意莫如文方丈常蕭散其餘何足云<lb/>
　　　康節先生邵雍字堯夫和龍學詩<hi>是時龍學知開封府</hi>
吾家職分是雲山不見雲山不解顔遊興亦難分日限<lb/>
夢魂都不到人間煙嵐欲極無涯樂軒冕何甞有暫閑<lb/>
洛社交朋屢思約幾時曽得略依攀<lb/>
　　　邵康節又謝龍學詩<hi>時在西京</hi>
<pb n="KR4d0055_WYG_011-4a"/>
恩深骨髓為慈親義重邱山是故人歸過洛陽舊遊地<lb/>
白雲收得薜蘿身<lb/>
　　　又寄龍學詩<lb/>
三十年交舊相逢久白頭海壖曽共飲洛社又同遊脫<lb/>
屣風波地開懐松桂秋兩眉從此後應不著閒愁<lb/>
　　　曹司勲詩呈恩府龍學<lb/>
　　　　曹公諱輔字子方登嘉祐八年乙科官至朝<lb/>
　　　　奉郎守司勲郎中號静常先生龍學出鎮杭<lb/>
<pb n="KR4d0055_WYG_011-4b"/>
　　　　州日司勲為杭州司法嘗舉之<lb/>
此生飄泊住乾坤南北東西豈更論萬里欲封防墓土<lb/>
十年重到李膺門少驚人事時千變盡付羇愁酒一尊<lb/>
主上思賢厚風俗如公終未老邱園<lb/>
　　　盱江李泰伯題袁州東湖呈龍學<lb/>
萬象城東雅入詩半湖雲靄巻殘暉老龍惜雨慵離蟄<lb/>
幽鷺逢人慣不飛岸僻自宜安釣石波清誰礙濯塵衣<lb/>
使君公退便遊此却恐吾皇急詔歸<lb/>
<pb n="KR4d0055_WYG_011-5a"/>
　　　再呈<lb/>
郡藏好景有東湖誰道蓬莱逺無路水底芙蓉謾託根<lb/>
争如岸上甘棠樹客來坐見碧波中魚跳潑刺頳尾露<lb/>
下釣不及吕尚賢明月清風又歸去<lb/>
　　　李泰伯寄龍學<lb/>
衆人皆鋭進唯我復幽居慮逺夢多亂身閒氣不舒干<lb/>
求非禄位好尚豈詩書日夜又日夜霜寒鬚髮疎<lb/>
　<lb/>
<pb n="KR4d0055_WYG_011-5b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　龍學文集巻十一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>龍學文集巻六</head> <lb/>
    <p>
<pb n="KR4d0055_WYG_006-1a"/>
欽定四庫全書<lb/>
　龍學文集巻六<lb/>
　　　　　　　　　　　　宋　祖無擇　撰<lb/>
　　唱和詩三十九首<lb/>
　　　題尚書余㐮公西園<hi>尚書余靖在韶州居龍學時為廣南東路轉運使</hi>
臺閣清風正凛然歸休車騎曲江邉及親已具三牲養<lb/>
負郭新添二頃田萊子長年榮綵服衛公雅意樂平泉<lb/>
官閒道在心無悶惟惜光隂事簡編<lb/>
<pb n="KR4d0055_WYG_006-1b"/>
　　　尚書余㐮公靖謝都運擇之見訪西園<lb/>
初聞結駟訪幽齋拂曙呼僮掃緑苔方愧蓬蒿開徑晚<lb/>
已驚騶馭過江來林間載酒情偏願門外回舟事可咍<lb/>
交泰于今易離合感君篤舊重徘徊<lb/>
　　　題余尚書山居要術<lb/>
張衡已作歸田賦氾勝仍修種樹書願借山居精要術<lb/>
欲將嵩洛葺吾廬<lb/>
　　　尚書余㐮公答都運擇之借山居要術<lb/>
<pb n="KR4d0055_WYG_006-2a"/>
經濟諒周當世務收藏敢秘老農書相逢莫羡山居好<lb/>
歸去蓬山有直廬<lb/>
　　　袁州慶豐堂十閒詠<hi>皇祐五年十月二十一日</hi>
　　　　其一<lb/>
吏散鈴齋掩閒眠到日斜無端是春夢容易繞京華<lb/>
　　　　其二<lb/>
鄭聲良可厭閒抱七絲琴欲識調絃意理人先理心<lb/>
　　　　其三<lb/>
<pb n="KR4d0055_WYG_006-2b"/>
年長身多病閒抄已試方未甘先犬馬畢命報恩光<lb/>
　　　　其四<lb/>
青山日相對閒看白雲生誰謂無心出中含濟物情<lb/>
　　　　其五<lb/>
曉按三杯後閒烹北苑茶色香俱絶品雪泛滿甌花<lb/>
　　　　其六<lb/>
扁舟賓客少閒作道家裝跡静心還静逍遥覺日長<lb/>
　　　　其七<lb/>
<pb n="KR4d0055_WYG_006-3a"/>
雨霽輕埃息閒吟靣曲池遊鱗時對擲雙破碧漣漪<lb/>
　　　　其八<lb/>
朝來因試筆閒答故交書莫怪音塵絶吾心與世踈<lb/>
　　　　其九<lb/>
漸老無功業閒思惜壯年桑榆如有得猶可勒燕然<lb/>
　　　　其十<lb/>
晴軒足清趣閒與鶴開籠寄語北山侣無驚蕙帳空<lb/>
　　　袁州通判陳詵和十首<lb/>
<pb n="KR4d0055_WYG_006-3b"/>
　　　　其一<lb/>
時豐公事少筆硯任横斜環郭江山秀人情等物華<lb/>
　　　　其二<lb/>
有象堦前景無聲膝上琴何勞今鄭衛視聽不闗心<lb/>
　　　　其三<lb/>
窮谷寓形久慚無問俗方文章古刺史<hi>謂韓退之</hi>今昔竊餘<lb/>
光<lb/>
　　　　其四<lb/>
<pb n="KR4d0055_WYG_006-4a"/>
穢草誅還宻浮萍去又生輙汚如鑑净有客若為情<lb/>
　　　　其五<lb/>
秀泉開舊甃初試仰山茶寂寂有餘意池蓮三五花<lb/>
　　　　其六<lb/>
園涉日成趣窮詩嬾綴装梁間氷雪句屈指嵗華長<lb/>
　　　　其七<lb/>
洗竹遥山出流泉到曲池可憐波萬頃黽勉對淪漪<lb/>
　　　　其八<lb/>
<pb n="KR4d0055_WYG_006-4b"/>
道院今猶古閒中事可書鷺鷗馴不去誰可得親疎<lb/>
　　　　其九<lb/>
登堂方再月已許慶豐年偶繼前賢跡承流頗裕然<lb/>
　　　　其十<lb/>
鴻鵠逺矰弋魚鳥脱池籠始覺一無物方知萬事空<lb/>
　　　江西運使閻珣謝擇之學士惠示吏隠宜春郡<lb/>
　　　　十詩因成五十六言奉答<lb/>
達觀終知世事勞利名都是一鴻毛登瀛自有仙遊樂<lb/>
<pb n="KR4d0055_WYG_006-5a"/>
緩帶何妨吏隠髙深意庇民躋富夀正辭華國聳英髦<lb/>
摶風九萬期鵬翼且傲松軒弄彩毫<lb/>
　　　龍學和閻運使以詩見奬吏隠宜春郡詩<lb/>
狂吟何足話風騷和寡甘降郢唱髙敢望與言同子夏<lb/>
競推多可似山濤九成豈後虞韶美一字終虚魯史褒<lb/>
自笑潢汙不盈尺猶將學海去㴞㴞<lb/>
　　　李泰伯送春絶句一首呈龍學<hi>時在袁州</hi>
宜春臺上送春歸淚滴金盃不自知懊惱黄鶯解言語<lb/>
<pb n="KR4d0055_WYG_006-5b"/>
飛來惟見落花枝<lb/>
　　　龍學和<lb/>
九十日春今日盡送春何况我偏知後期應在經殘臘<lb/>
重探梅開雪裏枝<lb/>
　　　盱江李泰伯送春絶句二首寄呈龍學<lb/>
去年春盡在宜春醉送東風淚滿巾今日春歸倍惆悵<lb/>
相逢不是去年人<lb/>
　　　又<lb/>
<pb n="KR4d0055_WYG_006-6a"/>
東君此去㡬時來雪裏梅根待暖廻莫似仙家寥落甚<lb/>
蟠桃千嵗始重開<lb/>
　　　龍學和<lb/>
憶時相逢甲午年與君同賦送春篇等閒又見春風老<lb/>
更捧新吟一惘然<lb/>
　　　又和<lb/>
萬樹紅芳落漸稀浮榮能得㡬多時孤根未識陽和力<lb/>
春去春來兩不知<lb/>
<pb n="KR4d0055_WYG_006-6b"/>
　　　龍學九日登袁州宜春臺<lb/>
落㡌佳辰又到來黄花爛漫為誰開已經多嵗哀容改<lb/>
更被無情急景催取次杯盤湏盡醉随宜歌管任頻陪<lb/>
却慚未報君恩厚空向山城養不才<lb/>
　　　是日招郡庠職事同登宜春臺兼賦詩鄉貢進<lb/>
　　　　士直學宋攄和<lb/>
登髙佳節喜重來㑹客依随五馬開㡌落秋風随意適<lb/>
杯迎露菊趂時催東籬幸有主人席絳帳那逢上客陪<lb/>
<pb n="KR4d0055_WYG_006-7a"/>
<hi>時李泰伯預也</hi>欲報君恩話歸去不妨尊酒論文才<lb/>
　　　鄉貢進士教諭羅誘和<lb/>
九日經年一再來不妨吏隠遣懐開時豐訟少欣多暇<lb/>
秋晚花黄儘任催幸遇登髙賢燕樂喜容落㡌徧追陪<lb/>
預愁詔入三公去芹泮誰思樂育才<lb/>
　　　詠震山巗彭徴君釣臺<lb/>
　　　　　彭構雲宜春人力學多通尤善講易隂陽<lb/>
　　　　　圖緯無不精究注通元真經辭理深逺世<lb/>
<pb n="KR4d0055_WYG_006-7b"/>
　　　　　所推重隠居不求聞達唐天寳中刺史李<lb/>
　　　　　璟以其名聞上遣使者齊延邱以蒲輪徴<lb/>
　　　　　之凡三往始至𤣥宗欲官之徴君辭焉堅<lb/>
　　　　　乞歸鄉上元元年六月卒年六十三塟東<lb/>
　　　　　原有釣臺在震山之前本朝皇祐五年九<lb/>
　　　　　月二十日休暇龍學與郡僚遊震山巖因<lb/>
　　　　　以詠之震山離州東十里釣臺本一巨石<lb/>
　　　　　紹興巳未季春雷轟石斷<lb/>
<pb n="KR4d0055_WYG_006-8a"/>
閒作山城吏隠居敬君真逸寓漁磯臺前岩畔清風在<lb/>
尚想煙波映芰衣<lb/>
　　　通判陳侁和<lb/>
東有徴君真逸居有臺可釣傍漁磯志髙不在魚并餌<lb/>
回笑滎陽血染衣<lb/>
　　　京兆章友直和<lb/>
巖因更號震山居臺上猶存舊釣磯一派滄浪真隠處<lb/>
澄清尚有濯塵衣<lb/>
<pb n="KR4d0055_WYG_006-8b"/>
　　　盱江李泰伯和<lb/>
此臺幽隠傍溪居小小嚴陵一釣磯天寳詔雖搜逸切<lb/>
歸官歸服芰荷衣<lb/>
　<lb/>
　<lb/>
　<lb/>
　<lb/>
　龍學文集巻六<lb/>
</p>
<p>
</p>
  </div>
</body>
</text>
</TEI>
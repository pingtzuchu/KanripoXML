<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>龍學文集巻十六</head> <lb/>
    <p>
<pb n="KR4d0055_WYG_016-1a"/>
欽定四庫全書<lb/>
　龍學文集巻十六<lb/>
　　家集<lb/>
　　　提刑始末<lb/>
　　　朝奉大夫提㸃福建路刑獄公事兼本路觀農<lb/>
　　　使提舉河渠公事柱國賜紫金魚袋祖無頗贈<lb/>
　　　宣奉大夫<lb/>
公諱無頗字夷甫喜讀書不事他好刻意為詩賦年十<lb/>
<pb n="KR4d0055_WYG_016-1b"/>
一用父府君䕃補官試於京師其文中有司衡尺授河<lb/>
南府永安縣尉到官一年用兄無擇為廣東轉運使過<lb/>
嶺恩例奏乞家便授江陵府法曹移廣安軍渠江縣令<lb/>
以亷幹稱改天平軍節度推官知福州寜徳縣簿書民<lb/>
事之暇讀書温習寢食不釋巻㑹是年舉進士鏁試中<lb/>
格迴改大理寺丞荆門軍簽判數月移知化州治平四<lb/>
年轉太子中舍又轉殿中尋監在京布帛轉國子博士<lb/>
通判登州時熙寜初役法行為幹管官轉虞部員外郎<lb/>
<pb n="KR4d0055_WYG_016-2a"/>
通判婺州攝治呉興郡元豐三年官制行換朝奉郎復<lb/>
轉朝散郎為九江守有治狀為朝廷所知俄被召權開<lb/>
封府推官三院獄空開封尹王存上表稱賀賜公奬諭<lb/>
銀絹修京城用夫役十餘萬人為専一都大提舉官元<lb/>
豐六年閏六月十三日公上殿奏修城事稱㫖賜金紫<lb/>
謝恩當殿兩拜河決陽武㑹北使亟至命公疊治道路<lb/>
無弇浸之患特減年磨勘改朝請郎除駕部郎中自陜<lb/>
西罷牧馬監其廢地多為民所占公奏請官根括皆如<lb/>
<pb n="KR4d0055_WYG_016-2b"/>
公所請復賜帛元豐八年公上疏為亡兄無擇安𦵏事<lb/>
乞補外任遂知潁州轉朝奉大夫移知邢州乞將合轉<lb/>
官永不改贈父止乞改贈兄官所請不行而竟不下磨<lb/>
勘就移提㸃利州路刑獄未逾年以西京蔡州族屬口<lb/>
夥食貧乞宫觀以便撫恤授提舉西京嵩山崇福宫因<lb/>
盡散所有以給不足公居蔡日以松楸為事終宫觀任<lb/>
不離墳側芝又生於墳者數本蔡人異之以為孝徳所<lb/>
感秦觀紀述其事奬勸風俗尋授提㸃福建路刑獄諸<lb/>
<pb n="KR4d0055_WYG_016-3a"/>
州㫁案有宜輕而誤重應出而誤入皆原情糾正不動<lb/>
州縣情輕者以減無辜者獲免屢司邦憲未甞起獄以<lb/>
沽時譽大抵明敏尤長於吏事其持已也嚴其治人也<lb/>
恕見於行雖不為驚俗可喜之事人皆知其中實而不<lb/>
華行於政雖不為振衆可懼之法人皆知其公正而不<lb/>
倚自福建歸元祐八年正月二十日感疾卒於杭州餘<lb/>
杭之江亭享年六十有五故死之日無不歎息皆曰天<lb/>
奪吾善良其子球禮等扶護歸於蔡紹聖三年正月六<lb/>
<pb n="KR4d0055_WYG_016-3b"/>
日葬從先塋也初府君常以蔡州土厚水深可以為他<lb/>
日歸息之宅乃囑其子吾死當出祖於蔡及没至自鳯<lb/>
州公與兄無擇能奉父之遺訓寳元二年冬十一月歸<lb/>
𦵏於汝陽縣西十里岡定居蔡州自此始也公有子七<lb/>
人長曰琚次曰球禮過房在龍學位曰珫曰徳孫曰徳<lb/>
恭曰復曰徳彰皆齒仕版女二人長適奉議郎前知蘇<lb/>
州長洲縣李秠次適承議郎尚書司勲員外郎陳并孫<lb/>
兒女二十人逐位仕宦南北昨經兵革之後惟有恭位<lb/>
<pb n="KR4d0055_WYG_016-4a"/>
衍於紹興辛巳嵗自蔡州歸正近已見之徳恭叔祖也<lb/>
終於朝議大夫知資州賜紫金魚袋紹興間卒𦵏於川<lb/>
中富順監䕃補子孫官四人今在荆南府清溪居<lb/>
　　祖氏先塋芝草記<lb/>
　　　秦觀字少游撰少㳺時為蔡州教官<lb/>
大夫祖公無頗自西蜀使者得請以崇福祠宫燕居於<lb/>
蔡將送朝謂高郵秦觀曰祖氏本幽州之范陽晉將軍<lb/>
逖實我逺祖其後稍徙深州至道間始来居蔡今汝陽<lb/>
<pb n="KR4d0055_WYG_016-4b"/>
縣陽安鄉十里岡之源則我先府君之墓也元豐初有<lb/>
芝數十本産於塋中其後嵗嵗有之迨今不絶夫豈一<lb/>
氣之運偶然感發莫詰其所以然耶抑天時人事之際<lb/>
或有以致之也子其為我記之觀曰草之有芝猶鳥之<lb/>
有鳯獸之有麟從古相傳以為瑞物今乃嵗生於先塋<lb/>
之中者殆汝南和氣之應祖氏方大之祥其非偶然決<lb/>
也何以明之汝南在漢為佳郡陳蕃黄憲二許諸袁之<lb/>
徒實皆郡人俗尚風節輕勢利士不守道則妻妾恥之<lb/>
<pb n="KR4d0055_WYG_016-5a"/>
故天下號汝南為名士之區迨唐之世始建彰義節度<lb/>
屯宿重兵而李希烈吴元濟秦宗權之屬盗有其地王<lb/>
澤不流民甿無知父以弄兵詔子兄以殺人誨弟故天<lb/>
下號淮西為盜之藪皇朝受命定都大梁蔡去京師七<lb/>
驛遂為輔郡百餘年間良二千石接武而至興學校修<lb/>
貢舉以宣布教化而盛徳尊行魁竒俊偉之才相繼出<lb/>
焉蓋唐之舊俗寖微而漢之遺風復起當此之時祖氏<lb/>
一門顯者數人府君之仲弟士衡掌誥掖垣子無擇通<lb/>
<pb n="KR4d0055_WYG_016-5b"/>
籍内閣大夫踐更中外為省名郎作時膚使行且登用<lb/>
諸子森然多有植立其慶未艾也由是言之芝為汝南<lb/>
和氣之應祖氏方大之祥豈不信然昔新豐民李興廬<lb/>
於父之墓左有紫芝白芝二本生於廬上栁宗元以為<lb/>
孝治神化隂中其心克致斯事矧今芝出於股肱之郡<lb/>
侍從之家也哉宜得一時文學之士比物屬辭歸美於<lb/>
上度為樂歌薦之郊廟追配元封齋房之篇觀也何足<lb/>
以與於此姑承大夫之命論次其事以備作者採擇而<lb/>
<pb n="KR4d0055_WYG_016-6a"/>
已元祐八年四月吉記<hi>至道年號是本朝太宗末年</hi>
　　　勅書一十三件<lb/>
　　　　一<lb/>
勅祖無頗省所進奉賀尊太皇太后皇太后皇太妃絹<lb/>
共一千三百匹事具悉朕嗣膺景命祇奉慈闈眷言共<lb/>
服之良來效貢珍之慶顧惟忠藎深所歎嘉故茲示諭<lb/>
想宜知悉秋凉汝比好否遺書指不多及二十一日勅<lb/>
　　　　二<lb/>
<pb n="KR4d0055_WYG_016-6b"/>
勅祖無頗省所進奉賀登位銀三百兩事具悉汝蚤分<lb/>
邦寄具帥朝彞肆於涖祚之初爰有旅廷之貢載循順<lb/>
節曷弭褎懐故茲示諭想宜知悉秋熱汝比好否遣書<lb/>
指不多及十一日勅<lb/>
　　　　三<lb/>
勅祖無頗省權知開封府王存上來稱賀三院獄空事<lb/>
開封典治畿甸稱為浩穰獄刑之蕃其來舊矣汝協心<lb/>
帥職囹圄空虚載惟公勤良以褒尚今賜汝銀三十兩<lb/>
<pb n="KR4d0055_WYG_016-7a"/>
絹三十疋至可領也故兹奬諭想宜知悉十七日勅<lb/>
　　　　四<lb/>
勅祖無頗朕總擥政綱力求民隠蠢茲多辟各在一人<lb/>
屬當暑令之行尤念囚纍之苦汝出分憂寄寅布化條<lb/>
宜體朕之哀矜以効天之長育益思明謹無使羇留勅<lb/>
書到日汝可速指揮渥飾灑掃獄房常須浄潔每五日<lb/>
一度差人就獄内監逐人力刷湯枷杻及逐日供給水<lb/>
漿兼罪人内如有疾病者立便差人看承醫療其委無<lb/>
<pb n="KR4d0055_WYG_016-7b"/>
骨肉者支與喫食有人供送茶飯者亦須畫時轉送不<lb/>
得邀難減剋無使罪人或至飢渇所有合歸法者候處<lb/>
㫁之時給與酒食如小可罪犯便須逐旋決遣若是大<lb/>
段刑禁事闗人命亦須盡理速行勘斷不得淹延致有<lb/>
寃枉仍散下管内汝宜常切提舉無令曠慢及候依此<lb/>
逐件施行訖聞奏故茲示諭想宜知悉夏熱汝比好否<lb/>
遣書指不多及二十七日勅<lb/>
　　　　五<lb/>
<pb n="KR4d0055_WYG_016-8a"/>
勅祖無頗朕臨御綿區輯和兆姓式届長嬴之序爰矜<lb/>
庶獄之艱申飭攸司載懐欽恤汝職當寄任身奉詔條<lb/>
宜察滯留益加敬謹勅書到日汝可速指揮渥飾灑掃<lb/>
獄房常須浄潔每五日一度差人就獄内監逐人力刷<lb/>
湯枷杻及逐日供給水漿兼罪人内如有疾病者立便<lb/>
差人看承醫療其無人供食者官造給之有人供送茶<lb/>
飯者亦須畫時轉送不得邀難減剋無使罪人或至飢<lb/>
渇所有合歸法者候處斷之時給與酒食如小可罪犯<lb/>
<pb n="KR4d0055_WYG_016-8b"/>
便須逐旋決遣若是大段刑禁事闗人命亦須盡理速<lb/>
行勘斷不得淹延致有寃枉仍散下管内汝宜常切提<lb/>
舉無令曠慢及候依此逐件施行訖聞奏餘依條制故<lb/>
茲示諭想宜知悉夏熱汝比好否遣書指不多及二十<lb/>
七日勅<lb/>
　　　　六<lb/>
勅祖無頗省所進奉興龍節功徳疏一軸事具悉穠嵗<lb/>
含祥誕辰屬慶嘉一忠之體國薦萬夀之對天勝集妙<lb/>
<pb n="KR4d0055_WYG_016-9a"/>
縁誼形善祝精誠彌勵欣歎良多故茲示諭想宜知悉<lb/>
春暄汝比好否遣書指不多及九日勅<lb/>
　　　　七<lb/>
勅祖無頗覽所進奉坤成節功徳疏一軸事具悉節紀<lb/>
誕辰慶均率土集貢乗之妙教演寳梵之洪音式將臣<lb/>
子之誠同罄人天之祝眷惟忠恪良用歎嘉故茲示諭<lb/>
想宜知悉秋涼汝比好否遣書指不多及二十六日勅<lb/>
　　　　八<lb/>
<pb n="KR4d0055_WYG_016-9b"/>
勅祖無頗省所進奉坤成節功徳疏一軸銀軸頭事具<lb/>
悉秋籥方更金行協應屬慈闈之盛徳紀彌月之嘉辰<lb/>
恭結勝縁祝延夀祉載惟勤至良厚褒稱故茲示諭想<lb/>
宜知悉春暄汝比好否遣書指不多及二十二日勅<lb/>
　　　　九<lb/>
勅祖無頗覽所進奉坤成節功徳疏一軸事具悉節屬<lb/>
誕彌慶均中外集三乗之妙教祈百順之休祥眷若忠<lb/>
誠良深嘉歎故茲示諭想宜知悉秋冷汝比好否遣書<lb/>
<pb n="KR4d0055_WYG_016-10a"/>
指不多及二十六日勅<lb/>
　　　　十<lb/>
勅祖無頗朕惟教導之不篤俾無知之民横罹罪罟方<lb/>
夏繁溽累繫狴牢朕甚憫之汝砥節首公出分憂寄宜<lb/>
務矜哀勿令慘礉以時視獄副茲欽恤之懐勅書到日<lb/>
汝可速指揮渥飾灑掃獄房常須浄潔每五日一度差<lb/>
人就獄内監逐人力刷湯枷杻及逐日供給水漿兼罪<lb/>
人内如有疾病者立便差人看承醫療其委無骨肉者<lb/>
<pb n="KR4d0055_WYG_016-10b"/>
支與喫食有人供送茶飯者亦須畫時轉送不得邀難<lb/>
減剋無使罪人或至飢渇所有合歸法者候處斷之時<lb/>
給與酒食如小可罪犯便須逐旋決遣若是大段刑禁<lb/>
事闗人命亦須盡理速行勘㫁不得淹延致有寃枉仍<lb/>
散下管内汝宜常切提舉無令曠慢及候依此逐件施<lb/>
行訖聞奏故茲示諭想宜知悉夏熱汝比好否遣書指不<lb/>
多及一日勅<lb/>
　　　　十一<lb/>
<pb n="KR4d0055_WYG_016-11a"/>
勅祖無頗代天牧民欽哉惟刑之恤司政典獄罔不惟<lb/>
徳之勤官申飭於邦常以奉承於夏令萬方有罪孰非<lb/>
朕志之哀矜一夫向隅豈助物生之茂豫肆吾孚號戒<lb/>
爾在官事無變於明清心必存於忠恕惟察惟法勿替<lb/>
朕言勅書到日汝可速指揮渥飾灑掃獄房常須浄潔<lb/>
每五日一度差人就獄内監逐人力刷湯枷杻及逐日<lb/>
供給水漿兼罪人内如有疾病者立便差人看承醫療<lb/>
其委無骨肉者支與喫食有人供送茶飯亦須畫時轉<lb/>
<pb n="KR4d0055_WYG_016-11b"/>
送不得邀難減剋無使罪人或至飢渇所有合歸法者<lb/>
候處斷之時給與酒食如小可罪犯便須逐旋決遣若<lb/>
是大段刑禁事闗人命亦須盡理速行勘斷不得淹延<lb/>
致有寃枉仍散下管内汝宜常切提舉無令曠慢及候<lb/>
依此逐件施行訖聞奏餘依條制故茲示諭想宜知悉<lb/>
夏熱汝比好否遣書指不多及十五日勅<lb/>
　　　　十二<lb/>
勅祖無頗朕若古御圖本天佈化永念編氓之衆靡勝<lb/>
<pb n="KR4d0055_WYG_016-12a"/>
罹罪之蕃屬炎鬱之正興在係纍之良苦將導盛陽之<lb/>
徳尚虞庶獄之苛稽用舊章特頒矜詔勑書到日汝可<lb/>
速指揮渥飾灑掃獄房常須浄潔每五日一度差人就<lb/>
獄内監逐人力刷湯枷杻及逐日供給水漿兼罪人内<lb/>
如有疾病者立便差人看承醫療其委無骨肉者支與<lb/>
喫食有人供送茶飯者亦須畫時轉送不得邀難減剋<lb/>
無使罪人或至飢渇所有合歸法者候處斷之時給與<lb/>
酒食如小可罪犯便須逐旋決遣若是大段刑禁事闗<lb/>
<pb n="KR4d0055_WYG_016-12b"/>
人命亦須盡理速行勘㫁不得淹延致有寃枉仍散下<lb/>
管内汝宜常切提舉無令曠慢及候依此逐件施行訖<lb/>
聞奏故茲示諭想宜悉知夏熱汝比好否遣書指不多<lb/>
及二十四日勑<lb/>
　　　　十三<lb/>
勅獄者人命之至重也故刑罰不中則民無所措手足<lb/>
方盛夏長養之時有司其蠲煩獄出輕繫以奉順天氣<lb/>
夫以苛為察以刻為明豈稱朕所以哀矜之意哉勅書<lb/>
<pb n="KR4d0055_WYG_016-13a"/>
到日汝可速指揮渥飾灑掃獄房常須浄潔每五日一<lb/>
度差人就獄内監逐人力刷湯枷杻及逐日供給水漿<lb/>
兼罪人内如有疾病者立便差人看承醫療其委無骨<lb/>
肉者支與喫食有人供送茶飯者亦須畫時轉送不得<lb/>
邀難減剋無使罪人或至飢渇所有合歸法者候處斷<lb/>
之時給與酒食如小可罪犯便須逐旋決遣若是大段<lb/>
刑禁事闗人命亦須盡理速行勘斷不得淹延致有寃<lb/>
枉仍散下管内汝宜常切提舉無令曠慢及候依此逐<lb/>
<pb n="KR4d0055_WYG_016-13b"/>
件施行訖聞奏故茲示諭想宜知悉夏熱汝比好否遣<lb/>
書指不多及二十八日勅<lb/>
　　　跋韓熙載夜宴圖<lb/>
南唐中書侍郎韓公熙載後主時知國祚將廢放懐盃<lb/>
酒間以自汙後主欲用為相而聞縱逸不檢每伺其家<lb/>
宴令畫工顧𢎞中丹青以追其巻首即與公門生朱銑<lb/>
紫微印粲狀元及教坊副使李嘉明并其妹按胡琴又<lb/>
公自擊鼔妓王屋山舞六么王屋山俊慧非常公最憐<lb/>
<pb n="KR4d0055_WYG_016-14a"/>
每醉須樂聒之乃醒㓜令二婢出家號凝酥素質後主<lb/>
復信小人之譖遂黜公以左庶子分司南京受命日盡<lb/>
逐羣婢單車即路後主憐之留為尚書不數日羣婢復<lb/>
集飲逸愈甚後主歎曰孤不得熙載為相矣既而薨於<lb/>
私第後主泣之慟贈平章事諡曰文元豐已未孟夏二<lb/>
十日洛陽祖無頗題<lb/>
　　　提刑第五子諱徳恭字肅之乃徳安府落雁朱<lb/>
　　　少師之孫婿也頃於宣政間待普州太守闕挈<lb/>
<pb n="KR4d0055_WYG_016-14b"/>
　　　家寓居安陸縣城北普光寺中與張金紫之孫<lb/>
　　　字宣卿者皆為親契因出𦵏賦挽詩今附之於<lb/>
　　　末云<lb/>
　　　徳恭伏承致政安卿承事出𦵏有期不勝感愴<lb/>
　　　輒成輓詞三首以道追往之意范陽祖徳恭上<lb/>
　　　一<lb/>
孝養人誰及清修少比倫旋聞丹旐具俄見軸車存空<lb/>
歎音塵逺猶思燕席温安然向窀穸感涕一銷魂<lb/>
<pb n="KR4d0055_WYG_016-15a"/>
　　　二<lb/>
清白傳家舊天鍾間世才大椿宜更夀喬木遽先摧難<lb/>
止交情淚空遺寳燭灰幽墟歸𦵏處慘慘暮雲堆<lb/>
　　　三<lb/>
重歎張夫子神襟遽弗寜摧山傾嶽筭萎哲奄椿齡舊<lb/>
室惟圖像新阡但刻銘何堪聽歌挽埋玉在幽坰<lb/>
　<lb/>
　<lb/>
<pb n="KR4d0055_WYG_016-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　龍學文集巻十六<lb/>
</p>
<p>
</p>
  </div>
</body>
</text>
</TEI>
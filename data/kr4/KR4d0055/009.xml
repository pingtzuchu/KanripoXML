<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>龍學文集巻九</head> <lb/>
    <p>
<pb n="KR4d0055_WYG_009-1a"/>
欽定四庫全書<lb/>
　龍學文集巻九<lb/>
　　　　　　　　　　　　宋　祖無擇　撰<lb/>
　　書并神道碑銘墓表<lb/>
　　　與張郎中書<lb/>
月日范陽祖無擇謹致書于郎中執事無擇中間嘗奉<lb/>
靣命俾譔先正侍郎神道碑文初不敢承命暨執事改<lb/>
治洺州又辱書來請伏以先正侍郎潛徳弗耀克昌其<lb/>
<pb n="KR4d0055_WYG_009-1b"/>
家無擇才學短淺固不能發明往行然屢被見託不可<lb/>
無辭以慰孝思其碑今已撰成謹令繕冩寄獻文字荒<lb/>
謬深懼不稱伏惟尊明詳擇不宣<lb/>
　　　宋故贈尚書工部侍郎清河張君神道碑銘<lb/>
寳元元年冬十一月庚戌天子有事于南郊還乃賞公<lb/>
卿行慶賜自公以下位于朝者其父母祖父母既歿咸<lb/>
有贈官例也明年春知齊州軍州事尚書虞部郎中張<lb/>
公某語其僚大理評事祖無擇曰我先正本無官某治<lb/>
<pb n="KR4d0055_WYG_009-2a"/>
毛鄭詩咸平三年擢第自有位于朝乃贈為衛尉卿今<lb/>
天子以圜丘之祀均釐臣庶又贈至尚書工部侍郎按<lb/>
令當斵石為碑表諸神道願得文章以系以銘無擇曰<lb/>
不敏文章不足以信後人敢辭他日見之復言無擇曰<lb/>
此譔述之事非末學所宜為因固辭未㡬公改治洺州<lb/>
又移書來請益堅無擇大懼違孝子之心有咎乃不敢<lb/>
辭其碑曰惟張氏先寳皇帝所自出其苖裔蕃衍甚盛<lb/>
漠晉暨唐有文武材為王侯公卿大夫十五六唐末五<lb/>
<pb n="KR4d0055_WYG_009-2b"/>
代天下喪亂衣冠舊族多流落閭閻間沒而不振故侍<lb/>
郎諸祖咸夷于民曽祖諱瓌祖諱温父諱隠以中原版<lb/>
蕩與其族轉徙四方無常産逮周廣順中始占籍于濟<lb/>
侍郎諱澄字仲容實濟人也侍郎以諸祖連數十嵗避<lb/>
難南北為其餘貲無以支經費遂不為他務惟蚤夜孜<lb/>
孜以治生事常自儉嗇推所有以均其宗屬歴數年為<lb/>
富家大族嘗有里中凶人晝日輙搶物侍郎不畀人捕<lb/>
焉俄而凶人自致其所盗物而去濟民於是號有善行<lb/>
<pb n="KR4d0055_WYG_009-3a"/>
初郎中君以明經中選侍郎訓于庭曰汝惟清謹乃克<lb/>
保厥官汝惟反是乃用鰥厥躬郎中君祈服其誨言罔<lb/>
敢失墜繇州縣職為幕府客遷京朝官宰邑守郡時稱<lb/>
廉平故人咸謂張氏有子矣侍郎之配曰太原王氏積<lb/>
封寜晉縣太君生六男四女男長即郎中君也次曰永<lb/>
圖曰永昌曰永錫曰永肩曰瑋並無禄早世女俱嫁為<lb/>
仕妻侍郎以咸平五年秋八月終以明道元年秋八月<lb/>
𦵏于濟之鉅野縣仁義鄉仁義里以寳元二年秋八月<lb/>
<pb n="KR4d0055_WYG_009-3b"/>
作碑于道固自一命大理評事暨今尚書工部侍郎凡<lb/>
六被贈典也於是條其世係官閥以狀來請辭刻于石<lb/>
辭曰<lb/>
東京陳氏著于潁川世莫不聞太丘之賢降及千載孰<lb/>
纂其先君曽祖考奕世服道樂只丘園不易其操涵渟<lb/>
淵深後必浩浩至君起家存譁有華郎署卿曹爵服載<lb/>
加周旋四紀靡有過差于沂于并于新于撫若泗興國<lb/>
别乗守土王澤是宣及爾黎庶聽訟由人下無宄民發<lb/>
<pb n="KR4d0055_WYG_009-4a"/>
姦摘伏異如明神折强扶弱愛如陽春七十致政雖曰<lb/>
禮典卿士大夫由之葢鮮惟君知止聖言是踐昔學而<lb/>
仕車朱兩轓盍歸乎來棲遲衡門始終進退身歿名存<lb/>
咨爾來世欽此遺懿鄉黨善人朝廷循吏石有時泐斯<lb/>
文不墜<lb/>
　　　鄭都官墓表<lb/>
予既作韓文公祠成因畵都官郎中滎陽鄭公像于東<lb/>
壁以配未㡬郡人之戴白者以公墓所在來告乃率僚<lb/>
<pb n="KR4d0055_WYG_009-4b"/>
屬亟往觀之距城纔七里而獲焉於是増封與樹植宇<lb/>
隧前周以垣墉限以閉閎伐石為碣表于路隅公名谷<lb/>
字愚袁州宜春人光啟三年進士及第始為宣徳節度<lb/>
判官不行以所知薦擢為殿中丞遷國子博士尚書虞<lb/>
比駕部員外郎中司農少卿歴知南京下邑縣廬州舒<lb/>
城江陵府江陵卭州大邑縣通判沂并州知新撫泗州<lb/>
監光州酒税知興國軍始為郡掾留心法律嘗言五服<lb/>
年月之制輕重之失凡九條請行刋正文信五代之法<lb/>
<pb n="KR4d0055_WYG_009-5a"/>
有自徒加至死者亦請减定並從之赴調吏部以書判<lb/>
髙等遂佐江陵幕時府政尚威猛僚吏無敢言者君頗<lb/>
為規正一府賴焉君在舒城主推茶荈有大姓張廸等<lb/>
五家常擅其利他商莫能行君為革其敝廸等乃誣搆<lb/>
訟君於上在法當免轉運使察其非罪聞于朝乃得其<lb/>
直廸等皆黥配焉治江陵有善政後有徐越者代君為<lb/>
治亦著能名時人歌曰前陳後徐政簡民舒民到于今<lb/>
稱之有沂州殺人者及得無辜而按之㑹君被檄如齊<lb/>
<pb n="KR4d0055_WYG_009-5b"/>
未㡬而已具獄君立辨其寃後果得殺人者人以為神<lb/>
明樞宻直學士王㳂雅聞君名及守太原辟以為僚至<lb/>
則一府之事多以委之春州有馬萬者殺人辭連馮資<lb/>
既而吏鬻獄將以資死焉君方為新州轉運使乃以屬<lb/>
君繇是資得不死撫民素好訟君下車三日牒訴數百<lb/>
一一照其情偽區處無有不當訟是用希泗當水陸之<lb/>
㑹政事實繁君處之沛若有餘刃皇祐中諸路轉運使<lb/>
承詔上列郡治狀而君在淮南為第一踰年拜章懇求<lb/>
<pb n="KR4d0055_WYG_009-6a"/>
近鄉一閑局以便於私宰再上乃有光州之役俄為使<lb/>
者奏起之復知興國軍大江以西其俗尚鬼君一切禁<lb/>
止民遂化之居二年請老既得謝歸故里一不問家事<lb/>
惟與同縣人髙士劉瞻相往來講道義泊如也以嘉祐<lb/>
六年十月十四日啟手足于私第享年七十有三君少<lb/>
時孝謹諸父有欲異居者為之泣諌乃止丁繼母憂廬<lb/>
墓三年極於哀毁其涖官效職廉白明恕數見稱述若<lb/>
文潞公明文烈公髙文華公皆引重焉曽祖隠祖懐懿<lb/>
<pb n="KR4d0055_WYG_009-6b"/>
並不仕治左氏春秋世其學父谷不仕累贈尚書工部<lb/>
侍郎妣李氏張氏梁氏封夀光僊遊縣源太君君三娶<lb/>
初黄氏次程氏後許氏皆望族也程許封長夀天興縣<lb/>
君男八人之翰之竒之才之純之敏之道之輔之賢翰<lb/>
撫州司户㕘軍竒宿州臨漁縣主簿純蘄縣主簿才不<lb/>
幸早世餘皆舉進士女四人伯叔並夭仲季嫁為士妻<lb/>
孫十一人曽孫二十二人君既有疾一日謂諸子曰吾<lb/>
疾革矣吾死當乞文於祖擇之以識丘壠則瞑目無恨<lb/>
<pb n="KR4d0055_WYG_009-7a"/>
焉諸子以熈寜元年四月二十日塟君及三夫人于蔡<lb/>
之新蔡縣咸平鄉龍泉里從吉卜京兆府劇縣尉終以<lb/>
尚書都官郎中老於鄉嘗作拾遺補闕當時正人多稱<lb/>
其善尤工五七言詩為薛能大拙所有雲臺編與外集<lb/>
凡四百篇至今行焉士大夫家暨委巷間教授兒童咸<lb/>
以公詩與六甲相先後葢取諸辭章清婉明白不狎不<lb/>
野故然嗚呼人患不學學患不至苟至矣雖小善必聞<lb/>
古之賢師日者之類有能臻其極猶或不磨滅於後世<lb/>
<pb n="KR4d0055_WYG_009-7b"/>
矧詩者吾聖人之門六藝之一乎宜乎公之名與詩俱<lb/>
存也予觀今袁人服儒而忘古者誠不少矣他日卓然<lb/>
以文章功業與前人並駕則誰歟予是舉也將以勉其<lb/>
所未至耳墓在宜春縣信義鄉仁成里至和元年冬十<lb/>
二月五日記<lb/>
　　　祭故鄆州孔給事文<lb/>
維寳元二年嵗次己夘閠十二月丁亥朔十日丙申承<lb/>
奉郎守大理評事通判齊州軍州兼管内河堤勸農事<lb/>
<pb n="KR4d0055_WYG_009-8a"/>
借緋祖無擇謹以清酌庶羞之奠致祭于故鄆州給事<lb/>
孔公之靈嗚呼直如絃死道邉昔聞其語今見公焉嗚<lb/>
呼公乎秉徳自天其道甚大動直静専惟我素王實公<lb/>
逺祖王之四科方册攸布公能兼之用濟近著克孝于<lb/>
親克忠于君徳行以聞再使絶域時謂稱職言語維則<lb/>
五為州牧務簡刑肅政事有穆好古博雅不舎晝夜文<lb/>
學是篤公以讜言得官諌垣孜孜獻替衮闕以完中間<lb/>
左遷廼于蕃宣帝思其賢趣召次旋復位于朝丞我御<lb/>
<pb n="KR4d0055_WYG_009-8b"/>
史表正中外有綱有紀有議于廷惟公固争遂被斥逐<lb/>
去如流萍守徐暨兖嵗華五變又詔俾歸舊職是踐厥<lb/>
惟宵人實文通臣訟起王府迹狀誠陳公按其獄細大<lb/>
必親投䑕忌器有惻上仁巧言如簧兹用中傷朝奪其<lb/>
官夕與汶陽道次澶州舘舎以捐聞諸行路失聲<graphic n="KR1008" url="https://raw.githubusercontent.com/kanripo/KR-Gaiji/master/images/KR1008.png" mimeType="image/png"/>然<lb/>
靈轍東歸闕里故第寓殯于郊兹辰維利敢陳薄奠以<lb/>
致精意公其鑒之尚或來暨嗚呼哀哉伏惟尚饗<lb/>
　龍學文集巻九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>龍學文集巻七</head> <lb/>
    <p>
<pb n="KR4d0055_WYG_007-1a"/>
欽定四庫全書<lb/>
　龍學文集巻七<lb/>
　　　　　　　　　　　　宋　祖無擇　撰<lb/>
　　長書并記書一記九<lb/>
　　　上安撫張雜端書薦孫復牛仲容<hi>初任齊州通判居官十有</hi>
　　　　<hi>一月作此書</hi>
九月十二日承奉郎守大理評事通判齊州軍州兼管<lb/>
内河堤勸農事偕緋祖無擇謹傾竭愚虞撰書再拜獻<lb/>
<pb n="KR4d0055_WYG_007-1b"/>
于安撫雜端執事無擇竊謂國家修戎備設民兵雖我<lb/>
朝之新製實前代之遺法若郡若縣其守宰之才者皆<lb/>
足集事今國家擇賢於臺省以為安撫者非直為修戎<lb/>
備設民兵振其綱目而已盡將以察官吏之能否詢民<lb/>
事之利病然後黜陟而更化之也伏惟執事廵按京東<lb/>
一路自宋及齊歴州一十有一矣歴縣約五七十餘矣<lb/>
其民盖幾百萬家矣某吏能某吏否執事固知之矣某<lb/>
事利某事病執事亦固知之矣無擇誠愚而復齪齪奉<lb/>
<pb n="KR4d0055_WYG_007-2a"/>
所事且不能知其能否者其利病者實無以告執事者<lb/>
今無擇所知者有二人焉是皆有才而無位一居兖之<lb/>
奉符一居齊之章邱彼二人者常舉進士不幸為有司<lb/>
所擯於是乎自放於山林間奉符者曰孫復字明復章<lb/>
邱者曰牛仲容字元包孫復博學敏行有古人風慕孟<lb/>
軻揚雄氏著書牛仲容博學敏行與孫復比善用兵如<lb/>
古所謂孫武吴起者觀厥二人之才非今之組繡文字<lb/>
以為進士者未審執事以無擇之言信邪待將其二人<lb/>
<pb n="KR4d0055_WYG_007-2b"/>
之學之行而後信邪執事苟求之不惟信夫二人之學<lb/>
之行又將信無擇之言也執事既信之必將行之將行<lb/>
之即當請于天子曰孫復有道者可與之官賜之禄以<lb/>
養於家且旌夫賢曰牛仲容有道者可與之官假之權<lb/>
以臨其戎且伸其用旌夫賢足以厚風俗伸其用足以<lb/>
威夷狄風俗歸厚則王化有成矣夷狄畏威則王師無<lb/>
征矣是進二人而王道具矣執事倘一言而天子従則<lb/>
幸其不從再言之又不従則重言之至于四五六七言<lb/>
<pb n="KR4d0055_WYG_007-3a"/>
之惟從而後已焉可也兹二人者無擇目識而心知者<lb/>
也若執事所廵按未至數州或有如孫復牛仲容之賢<lb/>
更冀執事留意而博訪之嚮者執事為京東轉運無擇<lb/>
䝉被恩顧實暴傳等今執事安撫京東無擇再獲望拜<lb/>
旌斾心甚喜忭是敢輙稱彼二人之名于左右以備歸<lb/>
朝日為天子諮詢之資不宜無擇僭越惶恐頓首<lb/>
　　　蔡州新建學記<lb/>
孔子生中國中國之人帥其教者十一二佛生西方中<lb/>
<pb n="KR4d0055_WYG_007-3b"/>
國之人帥其教者十八九四海之内儒服而釋行寢以<lb/>
成俗者于今百世而况都邑村落之下横衣髠首之伍<lb/>
所居如市至使庶民終身不知君臣之義父子之愛師<lb/>
友之禮待其悖逆滛亂之禍生然後寘于刑戮是王道<lb/>
往往而絶也嗚呼不教而殺君子所不為也三代之民<lb/>
馴然以孝悌相養以禮義相守非家至而日見之也學<lb/>
校之化行乎州里也兩漢以降或張或弛何常之有化<lb/>
之不常則民之所守不固所守不固則去而為佛去而<lb/>
<pb n="KR4d0055_WYG_007-4a"/>
為佛則君雖有政不得臣而使父雖有慈不得子而蓄<lb/>
師雖有教不得友而接欲其如三代之盛其可得耶今<lb/>
尚書祠部郎中集賢校理太原王公質以清才卓識為<lb/>
上器使來長蔡人為此蔡人作新學于孔子廟近市而<lb/>
陋地且甚狹遷之乃表請郡治前官舍居焉突然而髙<lb/>
者為之講堂次後如講堂者師所仰息翼然而夾于兩<lb/>
旁者生徒列室而處之又有亭以習射有庫以藏書有<lb/>
厨以具饌有莊以出粟有圃以樹蔬有什物以備用有<lb/>
<pb n="KR4d0055_WYG_007-4b"/>
耕牛以墾田使居是學者有求而足也且命軍事推官<lb/>
楚秦汝陽縣主簿劉丙掌其局事既成公親領僚屬與<lb/>
其生徒落之蔡人於是知孔子之教非西方佛類皆欲<lb/>
澡刷前日所為夷狄行靡然胥日鄉莫不悦懌辱在學<lb/>
徒乃率其衆拜公之賜遂以是辭刻于石用識所始其<lb/>
生徒書史屋宇什物莊牛之數籍於學者悉第列于石<lb/>
隂云時景祐二年秋九月日謹記<lb/>
　　　京東路轉運使㕔名記<lb/>
<pb n="KR4d0055_WYG_007-5a"/>
昔者西漢漕山東之粟嵗數十萬碩厥後又益數百萬<lb/>
碩以給乎中都故太倉之積相因而紅腐者繇此也今<lb/>
王京之東海岱之間其是乎國家受天駿命奄宅區夏<lb/>
析海内為一十七路分命官以司漕運寔兼廉察統理<lb/>
郡國則漢之八使之權俱焉非夫材如蕭何威如張綱<lb/>
能豐儲偫而肅奸貪則不與是選我司勲張公郎中工<lb/>
部馬公郎中領漕運於京東既再稔二公静惟國朝以<lb/>
來膺其任者為不少矣皆賢能有材稱去此而入居臺<lb/>
<pb n="KR4d0055_WYG_007-5b"/>
省毗大政者有矣而爵氏不紀其間也乃追録前人而<lb/>
次之用刋諸石鄆之名州惟舊某年以河决徙今新州<lb/>
而二公之署在焉今所追録則斷自徙州而下凡若干<lb/>
人徙州而上者盖亡矣觀夫羣賢爵氏森然在目未有<lb/>
不稱其任者矧二公之業茂績隆度越羣賢逺甚其將<lb/>
去此而入居臺省毗大政在蚤暮矣重惟二公之懿著<lb/>
於世也不可掩蔽則人或覩此必曰某之言不為所部<lb/>
吏而佞且誣也康定二年夏六月十日記<lb/>
<pb n="KR4d0055_WYG_007-6a"/>
　　　京東路轉運使㕔刻奬諭勅記<lb/>
奬諭有勅嘉臣勞也金石刻之尊君賜也夏州畔之二<lb/>
年王師致討未克於是朝廷大臣外及庶官皆思修政<lb/>
教出籌䇿幹財幣練士卒協心陳力補綴闕漏以服乎<lb/>
有罪以基乎無為不敢自暇于位然猶天子念邉警未<lb/>
撤日乾而夕惕至午而弗食未明而乃衣所以更張洪<lb/>
化懐來逺人此虞舜格苖周文降崇之修文徳也我南<lb/>
陽張公扶風馬公以尚書郎主邦計於外實居京之東<lb/>
<pb n="KR4d0055_WYG_007-6b"/>
屬國家有事於西鄙二公夙夜勞躬憂思勤宣精力顧<lb/>
所職在國用在民隠方今宿兵原野調發良急苟國用<lb/>
民隠之弗恤於臣節乎何有乃議校貨布經費之嬴者<lb/>
以資乎軍湏遂取千萬以獻上以充國之供餽下以紓<lb/>
民之賦斂天子嘉其然錫以璽書而褒之二公茂對天<lb/>
子之休命且欲流光無窮非金石刻不永即命某以文<lb/>
誌焉惟二公之才之任實朝廷之所賴以康也雖然於<lb/>
二公為小官而尚劬劬以事事如此異日天子擢賢以<lb/>
<pb n="KR4d0055_WYG_007-7a"/>
輔至治二公並命為公為相必能推是心於天下則其<lb/>
徳業銘鐘鼎書竹帛然後納諸宗廟燕之勲室以昭示<lb/>
後世某猶期為二公稱述兹敢不承命哉謹拜手稽首<lb/>
恭篆其辭于璽書之下云<lb/>
　　　申申堂記<lb/>
申申堂者所以備燕息也無擇官于齊之六月郡政之<lb/>
暇思得賓客之有道者與之書而學政焉乃度地作堂<lb/>
以延賓客得隙地于寢室之後遂樹垣作限而構堂焉<lb/>
<pb n="KR4d0055_WYG_007-7b"/>
制不侈大亦不卑陋俯砌鑿二方池導回泉水以灌其<lb/>
中匝岸植雜花果樹間以怪石植藕于池池之東舊有<lb/>
竹數本又徙數十本益之成叢既而賓客每至則引於<lb/>
此著古今之治亂評人物之是非有不學古而能通時<lb/>
事者亦見之以諮詢其利病焉或公退客去惟看書賦<lb/>
詩以為燕息之事若夫坐於堂上則有連峯在目鳴泉<lb/>
入耳時時觀魚之泅聞鳥之囀竊感魚鳥之樂幾動林<lb/>
壑之戀此其燕息之趣也居是官十有九月天子有詔<lb/>
<pb n="KR4d0055_WYG_007-8a"/>
俾三十日而後歸朝惜夫將去此也因書其始作且誌<lb/>
其物或曰子名燕息之堂曰申申非取孔子燕居之義<lb/>
乎無擇對曰然書不云乎惟狂克念作聖若無擇其不<lb/>
為狂者耶斯亦克念矣恐後來君子未之知我以兹為<lb/>
過故以其説附諸康定元年夏五月二十有五日記<lb/>
　　　知雄堂記<lb/>
君子之為道也夙夜皇皇不敢懈惰蘄至於聖且賢也<lb/>
苟至矣又將蘄其所施焉耳為所施惟勤而克著大休<lb/>
<pb n="KR4d0055_WYG_007-8b"/>
顧内充于厥躬外及于斯民光永于來世其或懈於其<lb/>
始而光且有終者末也蘭陵蕭君濬夙夜為道有君子<lb/>
之心焉雖内充于厥躬而猶蘄其所施故惟卑以處之<lb/>
若未有以過人者豈不㡬乎賢哉寳元已夘春以將作<lb/>
丞為齊臨邑明年新故堂於其聴事之左堂故無名遂<lb/>
名之曰知雄在老氏曰知其雄守其雌雄取大雌取小<lb/>
知其大守其小則實之者虚滿之不損孔子所謂若聖<lb/>
與仁則吾豈敢又曰吾非生而知之者好古敏以求之<lb/>
<pb n="KR4d0055_WYG_007-9a"/>
是矣惟君能知道之大守道之小故取老氏説以名其<lb/>
堂葢將與道出處不忘乎知之守之之義也他日其獲<lb/>
用於朝廷施厥所為以外及于斯民光永來世信夫道<lb/>
之雄也厥惟君之志是誠君子之心焉臨邑於予為屬<lb/>
予乃知君也詳後之來者其尚繼蕭君之志夙夜為道<lb/>
而又知其大守其小則聖且賢可蘄而至焉也苟不以<lb/>
其道而曰吾不為雄而為雌不為大而為小必也懦夫<lb/>
者已未可與言乎知雄之有也<lb/>
<pb n="KR4d0055_WYG_007-9b"/>
　　　郴州學記<hi>時為廣南東路轉運使</hi>
皇祐五年七月郴州新作夫子廟學成太守陳君藻移<lb/>
書俾無擇識其始夫惟聖人者人道之規矩學者王化<lb/>
之本原人道非規矩不成王化非本原不立我國家因<lb/>
唐制天下州縣置夫子廟與學用古道也郴於湘南介<lb/>
要荒之地向之為州者往往陋其俗而不教之使知其<lb/>
方故舊祠圮毁而絃誦之音未之聞焉前年陳君通判<lb/>
是州與太守李君初平始謀撤故而新之因上其事朝<lb/>
<pb n="KR4d0055_WYG_007-10a"/>
廷嘉之賜錢三十萬以助其費用承制再拜喜忭黄髮<lb/>
稚齒莫不聞知明天子崇儒尊道之如此闔境歡聲蒸<lb/>
為太和衆工效能曉昏劬劬事以亟集謀雖肇于李而<lb/>
成功者陳也其制宏敞尊顯為一州壯觀偶夫子與十<lb/>
哲于殿者王若公若侯各視其冕服圖六十子于廡皆<lb/>
有次序儼然如攝乎威儀僾然如聞乎聲音左之右之<lb/>
有經有史學者有能用力於斯不懈可以變㝠為昭言<lb/>
具齊聖陳君之是舉也郴人戴其徳曷有窮乎矧君之<lb/>
<pb n="KR4d0055_WYG_007-10b"/>
自通判遷知州事凡四年矣惠恩入民心也深矣金石<lb/>
之刻以詒後人無擇不宜辭乃系以詩云天下有道兮<lb/>
庶人不議王澤旁流兮海隅萬里化莫先兮吾儒崛起<lb/>
徳莫盛兮斯文遐被惟郴之人兮亦材而美可揉為轅<lb/>
兮可矯為矢孰絶其津兮孰梗其隧今我邦侯兮戚然<lb/>
以喟興墜補漏兮靡艱厥為廟學既成兮不愆舊儀生<lb/>
徒既集兮率用新規勤道在已兮廣業及時入聖之域<lb/>
兮為帝之師無曰苟取富貴兮内以自欺遺我邦侯之<lb/>
<pb n="KR4d0055_WYG_007-11a"/>
羞兮汝顔曷施誰踵其武兮善繼勿隳惟郴之人兮無<lb/>
忘此詩<lb/>
　　　袁州慶豐堂記<lb/>
予去年春正月自廣南東路徙荆湖北路皆為提㸃刑<lb/>
獄秋七月按部道次鼎州奉詔改廣南東路轉運使時<lb/>
廣源州蠻入冦䧟嶺外數州朝廷趨行乗遽日馳二百<lb/>
里浹辰而達所治逺方乆無事戎備既寡糧餉不給賊<lb/>
氣方鋭我師屢敗予不量力亦提羸兵廹躡其後遂出<lb/>
<pb n="KR4d0055_WYG_007-11b"/>
境外未幾以罪移典此州其始至也見城郭井邑在迤<lb/>
邐衆山之間如圖畵屏障使人清趣自生俗慮都去郡<lb/>
僻務簡居多暇日小寢西有地一畝餘荒穢無人跡命<lb/>
糞除之為堂以休焉公退則擁書隠几而坐考聖賢之<lb/>
事業以自廣間或速賓友以琴尊相歡因謂坐客曰昔<lb/>
也委妻子而去履山川之險見危致命可謂勞矣今也<lb/>
乃無秩有禄飽食終日不亦泰乎人雖以為貶予不以<lb/>
為貶也顧無以報陛下之徳為憂耳是秋禾大熟百姓<lb/>
<pb n="KR4d0055_WYG_007-12a"/>
足食上下莫不悦懌乃名其堂曰慶豐且持其説私自<lb/>
賀焉皇祐五年十月二十日記<lb/>
　　　唐韓文公廟記<lb/>
元和十五年昌黎韓文公嘗為袁州刺史後二百三十<lb/>
四年無擇實涖此州築宫而祠之公諱愈字退之㓜孤<lb/>
見鞠於兄嫂氏嫂卒服期喪以報徳進士及第應董晉<lb/>
張建封辟為汴徐二府從事入為國子博士監察御史<lb/>
闗中大旱民死盈路公請寛征復租幸臣切齒貶連州<lb/>
<pb n="KR4d0055_WYG_007-12b"/>
陽山縣令在陽山有善政既去人懐其惠生子悉以韓<lb/>
名繇江陵府法曹㕘軍再為博士避謗分司東都遷尚<lb/>
書都官員外郎判祠部僧之無良者一切寘于理用是<lb/>
復力穯者衆改河南縣令將發魏郸幽鎮留邸亡卒民<lb/>
恐禁示歴職方及比部考功郎中史館修撰知制誥初<lb/>
議討吴元濟朝廷文武大臣無敢言者公以為宰相被<lb/>
殺中丞傷僅免若是兵可息乎及裴度出征公以太子<lb/>
右庶子為行軍司馬先馳至汴説韓都統<hi>名紀宣祖廟諱上一年故</hi>
<pb n="KR4d0055_WYG_007-13a"/>
<hi>書其言</hi>韓輿疾以従蔡州平公謂度曰王承宗可取乃授<lb/>
書栢耆以往承宗即獻徳棣二州轉刑部侍郎佛骨至<lb/>
自鳳翔百姓大饑膚為奉供京師公上疏極其不可因<lb/>
得辜貶潮州刺史近境有鱷魚食人公以文逐之魚輙<lb/>
逺去人用無患移刺袁州袁州之民男女為人𨽻者踰<lb/>
約則没不得出公皆計傭子有而出之循奏而著於令<lb/>
拜國子祭酒接學官儒生必以禮除兵部侍郎鎮州亂<lb/>
殺其帥署王廷凑為節度詔公宣撫既行穆宗遽止之<lb/>
<pb n="KR4d0055_WYG_007-13b"/>
公已入矣衆皆危公公辭氣慷慨如蹈無人之境與士<lb/>
卒論逆順存亡之理莫不聴命解深州圍歸牛元翼以<lb/>
吏部侍郎典選聴令史出入令史之勢遂輕任京兆尹<lb/>
六軍將士咸畏惮帖怙不敢犯曰是欲燒佛骨者其為<lb/>
人信服也如此憲宗既貶公於潮且將復用之為皇甫<lb/>
鏄所忌乃以公為狂疎止可量移一郡故有袁州之命<lb/>
公自鎮州還穆宗即欲相之㑹京兆尹以不治聞乃擢<lb/>
公兼御史大夫有敕無臺㕘中丞李紳繇是不協復為<lb/>
<pb n="KR4d0055_WYG_007-14a"/>
吏部侍郎卒贈禮部尚書嗚呼公之器業可謂宏深魁<lb/>
偉施於行事細大夷險無所不宜其文章博辨卓詭與<lb/>
商盤周誥相上下惜也孔子沒無聖人者為之章顯以<lb/>
信後世而見絀於史臣之筆其亦不幸也歟無擇何人<lb/>
哉道不知修學不加益夙夜茂勉庶幾前烈謹詳書其<lb/>
實以著于記云時皇祐三年冬十一月一日也<lb/>
　　　袁州東湖記<lb/>
袁城之東有湖焉上有四亭興自近嵗厥後為州者耄<lb/>
<pb n="KR4d0055_WYG_007-14b"/>
昏不事事湖亭用不治以荒初予至州日其處不及往<lb/>
者三月既而吏曹務簡登城而觀水雖盈而甚汚屋雖<lb/>
存而將傾延議葺之且官無羡財苟賊於民則予不為<lb/>
也閲封内之浮屠民多藏者籍其餘什之一募匠購財<lb/>
一皆新之别為堂亭臺閣互植以珍木嘉果間以竒卉<lb/>
幽草紅蕖緑荷雜襲波上於是游者日往焉予樂州人<lb/>
之觀遊是好遂署其中堂曰樂游其東堂曰廉循厓之<lb/>
南其亭曰休因城之髙其臺曰月抗水而榭曰采香閣<lb/>
<pb n="KR4d0055_WYG_007-15a"/>
為庖厨二以供賓客舊亭四皆無名亦名之在樂游之<lb/>
西者曰遜堂堂壮有射硼南有石髙丈餘竒秀可愛實<lb/>
自盧肇故宅徙焉背城而東向者曰采珠閣閣後有石<lb/>
亦惟舊廉與遜采香采珠皆東西相值據城之隅者曰<lb/>
銷暑亭與月臺相屬而差小者曰風亭其浮有航其絶<lb/>
有梁其登有磴道其周有繚<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>南北其門後溪前市山<lb/>
煙水風淵魚林鳥明滅虚徐浮沉下上眺聽之際可以<lb/>
釋幽鬱可以道和粹予以公事不得數自放于其間月<lb/>
<pb n="KR4d0055_WYG_007-15b"/>
或一至再至葢稀矣予猶以為數也越二年新太守在<lb/>
道予行有日矣因置酒為㑹同僚舉觴屬予曰湖亭雖<lb/>
舊而増廣之以至大備者非君而誰不可以不聞於後<lb/>
盍文而刻諸金石乎予曰池館之作耳目之娱非<lb/>
政之急何足道哉然此州自江以西蕞然窮處故<lb/>
朝廷往往以有罪者居之予即其人也或終年不逢王<lb/>
人出於其塗非數君子相與樂此予何以乆處乎後之<lb/>
踵予武者其以才選而來厥職是宜政成民和能無燕<lb/>
<pb n="KR4d0055_WYG_007-16a"/>
嬉之事歟若以辜譴而來又宜有登覽之美庶㡬忘遷<lb/>
謫之累焉繇是而言則兹境也當不廢矣奚取於予文<lb/>
如欲識其嵗時請以斯言刻之至和二年冬十月一日<lb/>
洛陽祖無擇記<lb/>
　<lb/>
　<lb/>
　<lb/>
　<lb/>
<pb n="KR4d0055_WYG_007-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　龍學文集巻七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>龍學文集巻一</head> <lb/>
    <p>
<pb n="KR4d0055_WYG_001-1a"/>
欽定四庫全書<lb/>
　龍學文集巻一<lb/>
　　　　　　　　　　　　宋　祖無擇　撰<lb/>
　　古律十一篇<lb/>
　　　書髙辛氏廟<lb/>
平昔叙星辰元功祀事分因人列官紀行道亞皇墳髙<lb/>
躅追顓頊徽聲壓放勲淳風今不競帝典世無聞陵古<lb/>
森喬木祠新際逺氛樵蘇當季運血食屬明君<hi>開寳六年初建</hi>
<pb n="KR4d0055_WYG_001-1b"/>
<hi>是廟</hi>舊壌資庥廕遺黎薦苾芬春秋奏簫鼔疑是六英文<lb/>
　　　依韻和登州推官張同年之梁山<lb/>
峻極軋蒼蒼班移自混茫勢臨坤軸斷根入海濤殭屹<lb/>
立踰千仞孤標冠四荒興雲山近泰出日谷連暘絶景<lb/>
于斯勝煩襟到此凉山經終寂寂祀典謾煌煌<hi>山海經不載此</hi>
<hi>山秦祠八神五曰陽即此山也</hi>巖黒驪龍睡煙清采鳳翔藏書陋羣玉<lb/>
中瑟小空桑<hi>空桑山材中琴瑟</hi>禹載無遺跡秦碑有舊章乗輿<lb/>
曽直上鞭石宛居傍在昔初遷鼎當時異省方縱心師<lb/>
<pb n="KR4d0055_WYG_001-2a"/>
誕妄恃力逞彊梁儒學㣲言絶神仙怪説彰錫符尊徳<lb/>
水留識著吾漿豈念思王度惟期至帝鄉齋男何杳杳<lb/>
秋祝自琅琅詎得三山藥翻同一國狂八神寜爾福二<lb/>
世果斯亡始禍聞陳涉遺書見子長龍興成大定虎噬<lb/>
免交攘往事真塗炭寒心劇刺芒自從兹㓕國誰復此<lb/>
祠陽寃毒疑淪髓凋殘競沐瘡鑒宜觀夏后道合慕陶<lb/>
唐聖世踰三代明君掩百王朝廷隆盛禮簡冊耀休光<lb/>
運契千齡統歌喧六達莊古今稱治理夷夏共瞻望洪<lb/>
<pb n="KR4d0055_WYG_001-2b"/>
化周無外羣生洽太康東民休望幸端拱徳芬芳<lb/>
　　　暮秋江上逢端州朱使君詩以申餞<lb/>
奕葉清芬逺夫君素履恢人皆推世徳我亦愛卿材新<lb/>
命一麾守長途萬里來畫船江雨暗紅斾海風開服嶺<lb/>
先聲浹編甿美化該此行真邂逅㡬日共沿洄去矣瞻<lb/>
仙棹依然對酒杯前程如見憶為寄早春梅<lb/>
　　　落星寺南康<lb/>
金碧共玲瓏樓臺浩𣺌中雨花僧講盛星石寺基雄巗<lb/>
<pb n="KR4d0055_WYG_001-3a"/>
岫廬峯對波瀾蠡澤通㣲紅看海日逺緑認江楓鷗鳥<lb/>
機心息潮音梵唱同人間羣玉府<hi>寺有太宗皇帝御製御書</hi>物外廣<lb/>
寒宫雲衲蒸多壊塵襟到自空扁舟五湖客長此伴支<lb/>
公<lb/>
　　　瀑布廬山<lb/>
絶巘千尋勢飛泉萬叠痕寒光涵玉岫靈派析琁源峭<lb/>
壁河流立蒼崖井浪翻猿悲經樹急龍駭落潭渾氣爽<lb/>
諸峯秀聲和衆籟喧功成身退日期此灌中園<lb/>
<pb n="KR4d0055_WYG_001-3b"/>
　　　景臣同年郟兄作亭於公居之池上予登而名<lb/>
　　　　之曰夢草且賦詩以志焉<lb/>
新構俯漣漪名標謝客詩忩明溪雨過檻静竹風吹賀<lb/>
厦應容燕巢蓮亦許龜何人倦漂泊此地好追隨兀兀<lb/>
乗籃轝厭厭倒接䍦秋芳正堪賞樽酒莫過時<lb/>
　　　題仰山二十韻<lb/>
維南斗牛下萬仞聳崔嵬日上光先占江盤勢却回一<lb/>
方䝉雨露幾處對樓臺不逐秦鞭去曽經禹載來雲生<lb/>
<pb n="KR4d0055_WYG_001-4a"/>
峯慘淡氷泮谷喧豗險外煙嵐變深中洞府開巖花春<lb/>
灼爍溪鳥暖毰毸飛瀑含清籟乖龍走疾雷平川蕭廟<lb/>
閟半腹鄧壇摧精藴瑶瑰寳龍鍾杞梓材僧軒宜薜荔<lb/>
樵徑怯莓苔旁睨龍舟橘前瞻庾嶺梅仙經饒地肺賦<lb/>
筆譲天台神物多靈貺農田少旱灾隠君須獨行吟咏<lb/>
亦難才何客能依止伊予語敢哉一麾成繫滯四友阻<lb/>
遊陪未脱紅塵累徒嗟白髪催夢頻生枕席賞每倒樽<lb/>
罍預恐瓜時代圖歸作醉媒<lb/>
<pb n="KR4d0055_WYG_001-4b"/>
　　　陳郡袁陟世弼奉和<lb/>
客意正索寞詩筒江際來一聞清玉韻如見翠屏開磅<lb/>
礴雲霄外騰凌鸞鳳迴仙源朝露蔽乳竇夜風豗九月<lb/>
已氷霰三時無沴災徒均南畝澤應老鄧林材岌岌聳<lb/>
天柱巖巖尊國台髙名皆禍爾真賞豈然哉紫葢欹松<lb/>
蔓青錢㸃石苔神虬潛夭矯皓鶴舞毰毸采藥蕃芝术<lb/>
尋花有杏梅丹臺今窅窅蒼壁古嵬嵬絶頂飛泉落平<lb/>
崖枯栢摧勢堪卑蔣霍名不假劉雷釋子安生計幽人<lb/>
<pb n="KR4d0055_WYG_001-5a"/>
足隠媒雲中認旛刹漢上醉觥罍蓽户方窮阨籃軒阻<lb/>
奉陪耳愁塵事入心怯嵗華催已作五噫咏元非三傑<lb/>
才先將丘壑意模寫寄春臺<lb/>
　　　途次金陵逢同年沈五判官<lb/>
數載天涯别年來不定居扁舟忽相值孤抱信何如公<lb/>
幹猶多病<hi>春述</hi>孝先仍懶書<hi>自謂</hi>人生從坎壈客意且躊蹰<lb/>
淡薄市橋酒鮮肥江岸魚可來同飲食勿笑此蕭疎<lb/>
　　　　<hi>附</hi>沈遜和詩<lb/>
<pb n="KR4d0055_WYG_001-5b"/>
　一自曽經别于今歎索居善交思栁惠多病是相如<lb/>
　官下頻無况天涯每得書舊懐長惋嘆此㑹合踟蹰<lb/>
　曉露生蘭苑秋風動鱠魚蕭然林野性與世轉為疎<lb/>
　　　遊真陽石室<hi>皇祐元年十一月丙申任廣東提刑日所作有石刻在英州</hi>
昔讀到難篇乃聞真陽室亦嘗惟斯人稱道或浮實邈<lb/>
在數千里莫覿煙霞質青山有獨往吾志乆已必如何<lb/>
驂俗駕尚此紆朝紱謬分南顧憂惟刑在欽恤孤宦雖<lb/>
云逺勝踐其敢失行行訪雲巖草樹披䝉宻呀然一穴<lb/>
<pb n="KR4d0055_WYG_001-6a"/>
開勢欲吞朝日嵐光屏障展乳溜龍蛇屈溪流自清泚<lb/>
松韻何蕭瑟酌酒飲遊客謂言此可述周生誠不誣所<lb/>
紀窮纎悉惜哉非吾土無由寄蓬蓽平生丘壑心與道<lb/>
共湮鬱難進而易退終當守儒術<hi>唐周䕫作到難篇謂此祠離長安逺故到</hi>
<hi>者難也</hi>
　<lb/>
　<lb/>
　<lb/>
<pb n="KR4d0055_WYG_001-6b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　龍學文集卷一<lb/>
</p>
<p>
</p>
  </div>
</body>
</text>
</TEI>
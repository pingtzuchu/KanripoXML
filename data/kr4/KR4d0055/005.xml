<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>龍學文集巻五</head> <lb/>
    <p>
<pb n="KR4d0055_WYG_005-1a"/>
欽定四庫全書<lb/>
　龍學文集巻五<lb/>
　　　　　　　　　　　　宋　祖無擇　撰<lb/>
　　唱和詩一十五首<lb/>
　　　歐陽修永叔送龍學赴陜府酌飲贈别<lb/>
明日君當千里行今朝始共一樽酒豈惟明日難重持<lb/>
試思此㑹何嘗有京師九衢十二門車馬煌煌事奔走<lb/>
花開誰得屢相過盞到莫辭頻舉手歡情落寞酒量减<lb/>
<pb n="KR4d0055_WYG_005-1b"/>
置我不須論老朽奈何公等氣方豪雲夢正當吞八九<lb/>
擇之聲名重當世少也多竒晚方偶西州政事藹風謡<lb/>
右掖文章煥星斗待君歸日我何為手把鋤犁汝隂叟<lb/>
　　　龍學次韻和<lb/>
前日西行别翰林為我開尊飲之酒髙冠滿坐皆賢豪<lb/>
談笑喧呼時各有自慙流落疏游陪十載江湖成浪走<lb/>
主人名重聞四夷典冊髙文推大手發揮六藝無遺精<lb/>
攷黜百家如拉朽顧我昏冥聞道晚代謝春秋四十九<lb/>
<pb n="KR4d0055_WYG_005-2a"/>
當年擊節傚金注此日强顔同木偶事功未省成尺寸<lb/>
廩禄惟思校升斗㑹須歸去老東陂鼓腹含飴逐堯叟<lb/>
　　　吴奎長文和<lb/>
陜郡太守來告别翰林主人為置酒急喚尋常詩酒伴<lb/>
要誇此㑹為難有席間騁辯何快哉恰似縱丸臨坂走<lb/>
詼諧往往笑絶倒同異時時瞋掉手共憐竒偉出塵冥<lb/>
却欲昏愚浪枯朽從來豪舉必兼包擊節齊侯容九九<lb/>
我實鄙鈍不曉事賢公采取寜非偶擇之文行衆所珍<lb/>
<pb n="KR4d0055_WYG_005-2b"/>
昔日乗槎犯牛斗年將老矣又分符莫遣安排用莊叟<lb/>
　　　劉敞原夫和<lb/>
驪駒在門且勿喧主人留客姑進酒一時轉眄已陳跡<lb/>
千里相望更何有祖侯聲名二十年天下英豪共奔走<lb/>
誰云白髮寄郎曺更喜朱轓入吾手揚雄天禄就寂寞<lb/>
召伯甘棠變枯朽乃知人事不如意自古十常有八九<lb/>
男兒何曽計出處時運由來有竒偶莫嫌青雲曉着鞭<lb/>
㑹取黄金大如斗君能日飲和天倪餘事無何付北叟<lb/>
<pb n="KR4d0055_WYG_005-3a"/>
　　　范鎮景仁和<lb/>
史君分陜惜别難緩聴長吟速行酒荆山北靣黄河南<lb/>
千里封疆為已有往來無窮西復東衮衮輪蹄利名走<lb/>
甘棠雖云勿剪伐未必從前不傷手當時遺愛安在哉<lb/>
賴有聲詩傳不朽擇之才刃如新硎歴年何啻十有九<lb/>
胷中藴蓄富術業此行直欲古人偶近世只知厨傳為<lb/>
不顧虚名似箕斗寄言道路如采詩但問樵夫與田叟<lb/>
　　　江休復鄰㡬和<lb/>
<pb n="KR4d0055_WYG_005-3b"/>
西掖門外駐征軒修書院中傾别酒諸公磊落方具來<lb/>
顧我衰遲亦何有祖侯銜使才北歸亟請甘棠復西走<lb/>
函闗候吏齊引領翰林主人惜分手髙談扺掌華屋頭<lb/>
賦咏題詩樂難朽飛觴舉白至無算擊楫誓清不殮九<lb/>
着鞭壯士寜後時隠几先生仍喪偶<hi>擇之去冬悼亡</hi>定國能飲<lb/>
動論石山公雅望潛増斗紛紛醉袂影就判怊悵髙陽<lb/>
一狂叟<lb/>
　　　梅堯臣聖俞和<lb/>
<pb n="KR4d0055_WYG_005-4a"/>
古人相送贈以言今人相送舉以酒酒行慇懃意豈疎<lb/>
酒能躊躇悲更有行當何之來者誰陜州兵吏爭迎走<lb/>
壺漿往往過函闗翰林惜别方携手自言老夫遇知難<lb/>
願得公詩為不朽公因索筆作長謡落落寓言誠十九<lb/>
我慙竹管厠宫懸縦合律度應亦偶太守西行已不貧<lb/>
忽獲明珠盈大斗歸立螭頭未是遲暫向棠隂問遺叟<lb/>
　　　龍學題袁州東湖盧肇石<lb/>
袁山之陽秀水側草覆遺基誰氏宅皆云子發其姓盧<lb/>
<pb n="KR4d0055_WYG_005-4b"/>
往以文章名籍籍宅中舊物何所存惟有嶙峋一區石<lb/>
濶纔三尺髙倍尋乆卧塵沙羣瓦礫余心好異因獨往<lb/>
下馬環觀聊拂拭地表可見十二三已足怪駭動魂魄<lb/>
呼工運揷壍其旁挽以長絙百夫力雜然鼓譟登大車<lb/>
恍爾如䝉巨靈劈選置東湖最佳處四靣澄波映天碧<lb/>
倚空突兀無與隣頓覺亭臺増氣色彎環幽竇莫敢撢<lb/>
恐有牛龍飛霹靂余嘗南游到陽朔衆峯矗矗春筍植<lb/>
捫蘿踏蘚窮之遍若此竒車曽未識郡人奔走未知雲<lb/>
<pb n="KR4d0055_WYG_005-5a"/>
故老驚視復唧唧乃言此石遇真賞屈指于今年二百<lb/>
沉埋曠代誰爾珍一日光價逾荆璧嗟余束髮大夫後<lb/>
區區志尚惟孤直十年再謫非不窘猶慕聖純無改易<lb/>
如何故老不我愚感物再三形嘆息石不能言人有言<lb/>
勿使他時重湮阨<lb/>
　　　宛陵梅堯臣聖俞和都官郎中胡公疎示擇之<lb/>
　　　　盧石詩因和之<lb/>
袁州太守蓬山客來過盧家尋怪石盧家百物今已空<lb/>
<pb n="KR4d0055_WYG_005-5b"/>
唯石難移留舊蹟埋没尚存三四分雨淋日炙如皴皵<lb/>
太守惻然呼健兒荷鋤秉挿争來役健兒掘土不為堅<lb/>
旋旋剜沙見圭隙漸竒漸異人忘勞更索更深知幾尺<lb/>
髙峯削出嵩華骨虚竅鑿破蛟螭額千指曵繩亞四輪<lb/>
擊鼓助力歸東陌東頭河水深谷傍黄沙洗盡何蒼碧<lb/>
故宅愈冷東湖喧貴賤競觀無礙隔太守自憐堅直心<lb/>
愛少憎多屢遭謫南至蒼梧及桂林名山徧訪無窮僻<lb/>
所宜厭慣不入眼向此孤吟尤愛惜我思永叔滁陽時<lb/>
<pb n="KR4d0055_WYG_005-6a"/>
大誇古翠菱溪獲作詩逺寄子與蘓髙唱相隨無節伯<lb/>
今知賢人趣向同玩好托情無俗格建康従事胡公疎<lb/>
一見夫君如李白雄才落筆㵼天河綴韻孤清仍險窄<lb/>
入探龍穴誰為難辭通造化方能敵殿後吾雖膽力强<lb/>
獨鞭疲馬終無益<lb/>
　　　樂安任大中和<lb/>
宜陽刺史才祖擇之維傑太旱雨一方盡使焦枯活公<lb/>
退趣尚深水石探其絶長江北岸林唐有盧子發曽居<lb/>
<pb n="KR4d0055_WYG_005-6b"/>
此林下髙把簮組脱嵗逺成荒墟佳名詎冺沒有石數<lb/>
尺長猶是舊時物况辱泥塗乆實有堅重節擇之渡水<lb/>
見力為心慘切萬夫一呼聚撓動雷聲掲地險若驅來<lb/>
巖谷俱震裂幽輔郡東河脱得太華骨白玉漏纎紋雨<lb/>
頻為藻刷草蔓漸盤遶栁緑宻揮拂潤恐欲迸泉怪亦<lb/>
有奥穴安知無蟄龍時見㣲雲出幾因掌夜吟簾曉捲<lb/>
殘月氣暗逼人寒䝉寵未苦别烟重風掃開獨立勢突<lb/>
兀蘓武見單于傲睨腰不折人皆盡將歸予筆恨麤拙<lb/>
<pb n="KR4d0055_WYG_005-7a"/>
擇之豈不賢天涯避讒舌對此憂足忘我觀未甚悦不<lb/>
得見媧皇願天無破缺<lb/>
　　　廣陵蕭元宗和<lb/>
石是人非世所傳宜陽城郭古山川和光瓦礫曽無累<lb/>
委質泥沙積有年地僻乆為神物䕶時來方遇使君賢<lb/>
介然作鎮東湖上徳政何當向此鐫<lb/>
　　　盱江李泰伯題袁州東湖樂游堂呈龍學<lb/>
古郡城池已枕江東湖更在郡東方水仙座下魚鱗赤<lb/>
<pb n="KR4d0055_WYG_005-7b"/>
龍女門前橘樹香路絶塵埃非洒掃地無風雨亦清凉<lb/>
使君待客多娱樂只有醒時覺異鄉<lb/>
　　　又題袁州宜春臺再呈龍學<lb/>
謫官誰住小蓬萊惟有宜春有古臺千里待看毫末去<lb/>
萬家攅作畫圖來雲中羅綺香風落月底笙歌醉夢回<lb/>
莫怪江山若相助騷人沒後得真才<lb/>
　　　龍學和題東湖<lb/>
晴烟羃䍥淡湖光勢勝居然占一方拂水萬絲楊栁弱<lb/>
<pb n="KR4d0055_WYG_005-8a"/>
倚風千盖芰荷香縦遊閒泛蘭舟穏半醉在眠石席凉<lb/>
公退每來湏度日却疑身出利名鄉<lb/>
　　　又和題宜春臺<lb/>
異鄉何處散幽懐賴得城中百尺臺還向天涯經嵗住<lb/>
那知春色為誰來雪消江上看梅發風暖衡陽有雁回<lb/>
强擬登髙聊賦詠再三愧乏楚人才<lb/>
　<lb/>
　<lb/>
<pb n="KR4d0055_WYG_005-8b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　龍學文集巻五<lb/>
</p>
<p>
</p>
  </div>
</body>
</text>
</TEI>
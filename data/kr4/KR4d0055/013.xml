<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>龍學文集巻十三</head> <lb/>
    <p>
<pb n="KR4d0055_WYG_013-1a"/>
欽定四庫全書<lb/>
　龍學文集巻十三<lb/>
　　家集<lb/>
　　　祖仙傳　華山鄭隱撰<lb/>
祖㞯字景山別字伯髙其先深州安平人父諱仲儁任<lb/>
許州觀察判官在職有能名開寳中太祖召拜右補闕<lb/>
通判成都府知賀州廣南轉運使久之以疾免居於許<lb/>
㞯㓜喪母哀毁過於成人年十三讀書尤嗜易與莊子<lb/>
<pb n="KR4d0055_WYG_013-1b"/>
及長徧覽劉向列仙傳葛洪神仙傳陶隱居真誥超然<lb/>
有出塵之志乃白所親願不婚娶補闕卒㞯哭泣晝夜<lb/>
不絶聲水漿不入口者七日親友强以淖糜乃不滅性<lb/>
服除舉進士不利於春官氏一日有白衣書生詣之㞯<lb/>
與語儒學之事相得甚歡終夜不寐他日復来書生謂<lb/>
㞯曰觀子神氣秀異可以絶風塵凌煙霞無矻矻於儒<lb/>
學當思脫世俗之累為佳㞯曰少有志焉病未能也今<lb/>
日之遇先生非天之所啟耶書生曰子能從我遊乎㞯<lb/>
<pb n="KR4d0055_WYG_013-2a"/>
曰父母既棄養矣内無妻孥之累何往而不可書生亦<lb/>
未之信也言訖輒去或經旬或踰月一來㞯事之彌謹<lb/>
書生屢與之期屺未嘗愆素書生見而益喜且曰神仙<lb/>
惟有志者可學子能如此可以學矣㞯問書生曰先生<lb/>
何居乎書生曰我所居非逺又問果何處曰王屋山㞯<lb/>
初得辟榖之術不食者三年聰明强記日甚一日顔貌<lb/>
潤澤見者異之後與書生偕入王屋山居數年從兄岳<lb/>
通判河南府㑹王屋縣宰與補闕有舊因託訪之延致<lb/>
<pb n="KR4d0055_WYG_013-2b"/>
公館見岳曲盡兄事之禮贈以衣服等物止取浄巾一<lb/>
條餘悉不受每宴坐静室終日不語好為五言詩多述<lb/>
神仙事巳而輒焚稿或問山中何以度日但笑而不答<lb/>
住幾月不粒食惟日飲醇酒數升而已時岳方出㞯謂<lb/>
門人令狐圓曰兄非晩當有内艱吾不可久處此今往<lb/>
矣寄語吾兄善事太夫人無以弟為念纔三月岳果丁<lb/>
母憂既去乃入華山時時有人見於懸崖峭壁之間如<lb/>
履平地少年追躡不及逺而望之見其入石室中比至<lb/>
<pb n="KR4d0055_WYG_013-3a"/>
其處則與石室俱不見矣景徳初成都道士謝又𤣥遇<lb/>
於峩嵋山下又𤣥善飲酒㞯相與詣酒家飲七日不歇<lb/>
又𤣥極困憊㞯略不霑醉吟嘯自若俄覺異香氤氲襲<lb/>
人遂探懐中出一物如碧玻瓈其大如橘以授酒保揮<lb/>
手謂又𤣥曰爾其往哉吾亦逝矣又𤣥將別再三問㞯<lb/>
名氏答曰吾祖伯高也俱出酒家行十數步又𤣥回首<lb/>
已失之山下之人謂之祖仙後莫知其所終<lb/>
　　　熙寜元年春三月從孫無擇立石<lb/>
<pb n="KR4d0055_WYG_013-3b"/>
　　　跋一<lb/>
予甞讀九天生神章迺知為仙之道豈易然乎或名在<lb/>
僊籍或骨象合仙或轉輪終歸仙道其致一也要在養<lb/>
其氣存其神保其命固其根世人不知此故中道夭亡<lb/>
深可憐者祖公宿種善根長而不娶又神氣秀異有志<lb/>
於道豈骨象合仙者乎書生異人也故與同隠王屋山<lb/>
絶風塵凌烟霞後入華山時時有人見於懸崕絶壁間<lb/>
如履平地非神存而全者能若是耶予老矣每覽真誥<lb/>
<pb n="KR4d0055_WYG_013-4a"/>
及神仙事跡未甞不掩巻興歎但骨凡氣濁莫能繼踵<lb/>
於前人所可喜者比遂退伏得放浪於山水間採芝餌<lb/>
术以終天年亦無憾矣將仕郎祖護以高祖石刻示余<lb/>
丐跋其後故書其略云時紹興癸丑季秋二十四楚山<lb/>
道人蘇覺尹道書<hi>川中蘓運使是也將仕是資州朝議大夫祖徳恭之子㞯乃䕶之髙祖也</hi>
　　　跋二<lb/>
祖伯高少有超然出塵之志長與異人書生遊已而仙<lb/>
去後從孫龍學公紀其本末刋諸堅珉以傳不朽今夢<lb/>
<pb n="KR4d0055_WYG_013-4b"/>
傳宣教伯髙從曽孫也逺示傳刻俾跋於後披巻仍覽<lb/>
賢師蘇公先生題字歴陳為仙之道蓋亦盡矣濯晩生<lb/>
後進性資凡陋徒仰祖仙之清風欽詠蘇公之辭翰又<lb/>
安敢形容其萬一哉紹興癸丑初冬二十有五日雒陽<lb/>
王濯再拜書<hi>夢傳䕶之字也别字吉於</hi>
　　　跋三<lb/>
世之譏學仙者以為繋風捕影是徒斥其末而不究其<lb/>
本矣文成五利少君欒大矯誣怪誕者此固有之廣成<lb/>
<pb n="KR4d0055_WYG_013-5a"/>
安期赤松羡門飛升延永者果可謂之無耶故瀨鄉記<lb/>
記得仙之法凡三十六㑹真記論成道之門總二十五<lb/>
顧性質學術積累功行如何耳孰謂仙不可致歟祖仙<lb/>
傳懿行炳然固有明證足以間執譏議者之口俾世之<lb/>
人洞然弗疑龍學祖公以其傳而刻之金石闡耀逺祖<lb/>
之景鑠功亦懋矣紹興乙夘三月二十四日祥符李平<lb/>
仲題<lb/>
　　　跋四<lb/>
<pb n="KR4d0055_WYG_013-5b"/>
葛稚川著内篇論神仙事甚詳其門人滕升問曰先生<lb/>
云仙化可得不死可學古之得仙者豈有其人乎遂歴<lb/>
叙數十百人為之傳以告之則神仙之有無固不可以<lb/>
臆度也觀祖伯髙與異人逰且謂其神氣秀異可以絶<lb/>
風塵凌烟霞其後卒以仙去此嵇叔夜所謂特受異氣<lb/>
禀之自然非積學所能及者秦皇漢武終身求之而不<lb/>
得又吾儒力詆其說有繫風捕影之誚皆中庸之論愚<lb/>
於祖仙蓋有感也鄉人秋卿同官昌元乃伯髙裔孫暇<lb/>
<pb n="KR4d0055_WYG_013-6a"/>
日以龍圖公所書傳見示因識其末紹興己未二月中<lb/>
澣日河南席登<hi>䕶為昌州司理日</hi>
　　　跋五<lb/>
道家言比干曽參並為仙官故知忠臣孝子誠貫天地<lb/>
必享不亡之夀彼專以煉形服氣經伸之術求出世者<lb/>
亦勞甚哉祖仙傳載其童子時居䘮為聞孝至七日不<lb/>
勺飲又以事親勉其兄龍圖公泰山先生之門人故其<lb/>
所立石有補於世教海陵查籥元章書<hi>荆南查運使是也</hi>
<pb n="KR4d0055_WYG_013-6b"/>
　　　跋六<lb/>
世以儒道釋為三門殊不知仁義清浄圓覺其歸於一<lb/>
揆特其所入之異耳觀祖伯高天性孝悌神氣絶塵盖<lb/>
其根器深逺心與天遊故能躡虚超詣如此彼黄冠方<lb/>
士朝夕整衣焚香區區於散藥書符呼吸吐納而流浪<lb/>
於利欲者乃曰我欲學仙吾不信也紹興丙子三月十<lb/>
二日莒山續觱宜都燕居軒書<hi>續吏部是也甞帥京南後為茶馬都大乃荆甫</hi>
<hi>狄宻學之婿與祖䕶夢傳為連袵</hi>
<pb n="KR4d0055_WYG_013-7a"/>
　　　跋七<lb/>
白居易有言以儒飭身以道養夀誠哉是言也祖伯髙<lb/>
㓜嗜儒學及長脫俗遂為神仙中人飭身養夀始終如<lb/>
此居易之言伯髙其得之淳熙丙申正月十七日高平<lb/>
范炳文晦叔書<lb/>
　　　跋八<lb/>
安陸連<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>恭檻淳熙三年季夏朔<hi>連邵州是也安州應山縣人顯謨閣學南</hi>
<hi>夫之子庶之姪孫庶字君錫昔日龍學與歐陽㕘政甞用薦舉焉</hi>
<pb n="KR4d0055_WYG_013-7b"/>
　　　跋九<lb/>
祖氏素稱名族代生偉人至於君則為列仙盖其積徳<lb/>
有自來矣夫傲睨烟霞粃糠萬化夐閱千載猶一朝夕<lb/>
此豈今日慕仙者所可得夢見哉伯玉自清溪載葉山<lb/>
隠者所作傳来三復舊刻不能釋手俯愧塵滯感嘆交<lb/>
作淳熙六年八月一日東萊蔡武子書於江陵城西羅<lb/>
臺僧舍<hi>伯玉奎之字也資州朝議之孫行之族弟也其奎之諸子今居荆南清溪</hi>
　龍學文集巻十三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>龍學文集巻二</head> <lb/>
    <p>
<pb n="KR4d0055_WYG_002-1a"/>
欽定四庫全書<lb/>
　龍學文集巻二<lb/>
　　　　　　　　　　　　宋　祖無擇　撰<lb/>
　　七言四韻詩四十四首<lb/>
　　　和御製賞花釣魚<hi>時為中書舎人</hi>
禁籞春深御幄開鳴鞘曉出五雲來花含瑞色三危露<lb/>
酒湛晴光萬夀杯香餌得魚波滉漾仙音儀鳳日徘徊<lb/>
㣲臣叨竊逢辰幸持槖甘泉此從陪<lb/>
<pb n="KR4d0055_WYG_002-1b"/>
　　　九日陪舊㕘政蔡侍郎宴潁州西湖<lb/>
秋晚西湖勝槩多台軒來此駐鳴珂沙鷗散去驚絲竹<lb/>
煙栁低垂間綺羅亂擲金錢和露菊狂摇鈿扇倚風荷<lb/>
下僚幸接曹尊末率爾翻成擊箸歌<lb/>
　　　讀王元之後集題於巻末<hi>其集三巻皆出黄州後所作詩</hi>
提筆㡬回書誥命剖符長是守方州未能抗表分司去<lb/>
<hi>五閒詩又題云何當婚嫁了抗表請分司</hi>終老為郎謫宦休歌舞嬾呼寒食<lb/>
節<hi>寒食讌郡客詩云歌舞嬾呼筵上妓飢寒慙見獄中囚</hi>醉吟孤坐月波樓<hi>月波樓詠</hi>
<pb n="KR4d0055_WYG_002-2a"/>
<hi>詩獨酌詩云孤吟獨酌送殘春坐乆樓邉白鳥馴</hi>文章獨步成何事<hi>太宗嘗曰王禹偁文</hi>
<hi>章獨步異日垂名不朽</hi>空有離騷寄隠憂<lb/>
　　　寄獻闕下一二知已<lb/>
公道當朝絶比倫因慿暖律變孤根纔衝霰雪遊梁苑<lb/>
便逐風雷化禹門南郡已甘抛絳帳東州何幸佐朱旛<lb/>
心懐象魏身江海兩地悠悠欲斷魂<lb/>
　　　歴城郡治凝波亭<hi>齊州</hi>
耽耽層構俯清漣山色波光曉共鮮形勝増雄齊十二<lb/>
<pb n="KR4d0055_WYG_002-2b"/>
風流素盛客三千鋪舒栁影眠鷗渚欺壓蓮香載妓船<lb/>
公退每來湏度日塵纓未濯媿潺湲<lb/>
　　　留題泰山孫明復先生新居<lb/>
築室新成日觀前亂雲重叠稱髙眠人逢捫蝨驚旁若<lb/>
衆望乗駒詠賁然名理靜談誰捉麈古書閒校自磨鉛<lb/>
行聞天子東廵狩羽葆親臨此禮賢<lb/>
　　　試筆<lb/>
濟南通守欲經年最課無成媿古賢却為簿書抛筆硯<lb/>
<pb n="KR4d0055_WYG_002-3a"/>
每思樵釣負林泉浮名自信雖徒爾薄俸相拘且勉旃<lb/>
已共妻孥約生計㑹湏搔首賦歸田<lb/>
　　　監丞蕭君見貽嘉句仍惠芳醪强率鄙詞輙繼<lb/>
　　　　髙韻聊資逌爾深媿斐然<lb/>
遲日和風婉娩春感時情思浩無津憑君逺寄中山酒<lb/>
顧我方為洛社人濡筆便思題素扇當尊誰借吐芳茵<lb/>
已欽才妙兼懐惠相遇文塲願捧輪<lb/>
　　　寄泰山孫復<hi>即明復也</hi>
<pb n="KR4d0055_WYG_002-3b"/>
先生心與白雲閑五十秋風鬢不斑自有清名滿天下<lb/>
更無塵跡到人間朱鉛樂外非攸好貪懦聞風合厚顔<lb/>
不待髙吟見招隠見收餘俸買青山<lb/>
　　　蕭五監丞新作堂成名曰知雄且賦彫章題之<lb/>
　　　　屋壁勉率蕪惡以繼髙韻<lb/>
况堂佳號塵㳺外題壁新吟藻思春朴素自持師老氏<lb/>
清醒常戒鑒靈均窮通一致由知命恬智相湏合入神<lb/>
因覽君詩我顔厚不能假日樂天真<lb/>
<pb n="KR4d0055_WYG_002-4a"/>
　　　贈牛仲容<lb/>
吾君旰食念邉陲天下英雄待聘時仁義未行真處士<lb/>
功名不立豈男兒卧龍誰識南陽隠失馬何勞北叟悲<lb/>
<hi>生嘗來薦濟南不利</hi>莫向林泉賦長往秋風吹子鬢毛衰<lb/>
　　　張寺丞鳴玉亭書事<lb/>
為憐瀟洒近城闉來往何曽問主人列岫曉昏雲郁郁<lb/>
流泉秋净石𥻘𥻘陸機詩就休招隠班固文成正答賓<lb/>
愁見西峯日將暮却驅羸馬入埃塵<lb/>
<pb n="KR4d0055_WYG_002-4b"/>
　　　庚辰清明州衙不送新火<lb/>
禁烟故事存遺俗改火平時有舊章縱道齊民皆按堵<lb/>
堪驚烜氏昧修方晨炊已絶供賓饌夘飲難温獨酌觴<lb/>
不似前年為客日當鄰猶許借餘光<lb/>
　　　赴任南康將經九江㳺二林先寄交代闗屯田<lb/>
平生山水有心期今得軍麾慰所思我欲因行訪蓮社<lb/>
君應未訝過瓜時若逢勝槩終朝住兼領閑僧到處隨<lb/>
莫遣迎新吏人至雲間泉畔不相宜<lb/>
<pb n="KR4d0055_WYG_002-5a"/>
　　　送交代闗屯田赴闕<lb/>
謝公雅尚廉侯政兼得如君不可加自有袴襦歌道路<lb/>
長驅旌斾訪烟霞林僧解誦松牕句㕔吏能封竹檻花<lb/>
今日北轅堪健羡清風留與後人誇<lb/>
　　　琵琶亭<lb/>
晚泊湓江半客舟琵琶亭下動閒愁霓裳緑腰杳何許<lb/>
楓葉荻花空自秋賈傅有才悲鵩鳥楚騷終古怨靈修<lb/>
莫言司馬青衫濕今日行人亦涕流<lb/>
<pb n="KR4d0055_WYG_002-5b"/>
　　　南康春日<lb/>
慙愧東風破臘來一樽清聖為君開無方可使朱顔駐<lb/>
有客相逢白眼廻老大漸能知世態疎慵那復計身媒<lb/>
遥憐伊洛氷應泮芳草還荒舊釣臺<lb/>
　　　簡寂觀<hi>觀即陸靜修先生所居名即先生之諡號焉</hi>
順風曽屈帝王尊身後髙名與觀存石室深居廣成子<lb/>
布囊薄𦵏楊王孫流塵羃羃凝丹竈清吹徐徐觸絳旛<lb/>
牢落空山門晝掩羽人亦説絶囂煩<hi>梁沈旋碑云止煩曰簡逺囂在寂即</hi>
<pb n="KR4d0055_WYG_002-6a"/>
<hi>義表名也</hi>
　　　右軍墨池<lb/>
匡廬峯下歸宗寺曽是當年内史居繭紙世傳遺迹後<lb/>
墨池人記作書初秋毫㡬老崇山兎舊法空觀得水魚<lb/>
<hi>筆勢圖云先取崇山絶谷中兎毛八九月取之又用筆法云送脚似遊魚得水合頭若景山興雲也</hi>珍重<lb/>
僧家能好事朱䦨碧甃壮庭除<lb/>
　　　清明日與二三賓客賞花陳判官為推勘他州<lb/>
　　　　事不預是㑹以詩抵予因次其韻酬之<lb/>
<pb n="KR4d0055_WYG_002-6b"/>
寒食春光正好誇小筵應免負芳華清談且喜交揮麈<lb/>
賭酒何須要畵蛇潑火雨餘㣲緑潤落花風急亂紅斜<lb/>
幕中有客應惆悵今日全輸太守家<lb/>
　　　秋日天平驛書事<lb/>
孤舘無人慰寂寥感時情抱楚旌摇縦横著物秋聲起<lb/>
早晩逺空殺氣消衰鬢已同潘騎省壯心猶羡霍嫖姚<lb/>
誓江義勇吾家事不得提戈靜祲妖<lb/>
　　　濟上夜泊寄杜秘校<lb/>
<pb n="KR4d0055_WYG_002-7a"/>
十幅蒲帆一竹篙随流逐浪我心勞㡬程烟水秋光逺<lb/>
半夜星河天氣髙正想黄陂何淼淼可憐禹瀆更㴞㴞<lb/>
猶欣明發諧相見願奉清言散鬱陶<lb/>
　　　經劍池<hi>皇祐元年八月晦日題時以秘書丞為廣東提刑經過</hi>
巧冶何年百煉金刜鐘芒刃此湮沉氣衝牛斗雖難掩<lb/>
鑒遇張雷始見尋恍惚莫窮神物逺波瀾空在曲池深<lb/>
鉛刀也强思磨拭悵望西山與華隂<lb/>
　　　送春長句呈李泰伯<hi>時在袁州</hi>
<pb n="KR4d0055_WYG_002-7b"/>
盡日臨風把酒巵宜春臺上送春歸已看緑樹隂隂静<lb/>
猶有殘花帖帖飛嵗月任從随手過功名未必與心違<lb/>
我縁客宦無常處後㑹如今亦恐稀<lb/>
　　　送潘華陽<lb/>
河陽苖裔有英翹年少聲名動帝朝月桂我欣同賜第<lb/>
澗松人借此沉僚金牛開道秦川險笮馬來賓漢使遥<lb/>
想到刀州遇知已便從平地上煙霄<lb/>
　　　㣲子廟<lb/>
<pb n="KR4d0055_WYG_002-8a"/>
億兆夷人困獨夫惟君先見得良圖為仁始欲扶商祚<lb/>
去國終能啟宋都鈇鑕豈甘因諌死髠鉗仍免作官奴<lb/>
千年廟食應無愧知退知亡即聖徒<lb/>
　　　寺有四絶一曰靈巖予以赴官獲此稅鞅因賦<lb/>
　　　　拙句用誌其行<lb/>
常想靈蹤得到難因回征轡此盤桓松風逗磬僧齋冷<lb/>
石水環堂客夢寒聖作自同堯典布<hi>寺有偃蓋松白鶴泉及藏太宗皇帝</hi>
<hi>御製御書</hi>古碑猶是魏朝刋最憐山色當樓好欲去重來一<lb/>
<pb n="KR4d0055_WYG_002-8b"/>
凭欄<lb/>
　　　贈商水連尉同年<lb/>
塲屋相知最有情去年同試便同榮神仙名籍輸梅福<lb/>
典冊文章滯馬卿泣玉淚收休積恨擲金詞在藹新聲<lb/>
公卿好致歸臺閣莫遣徒勞浩嘆生<lb/>
　　　次韻和酬張兟秀才見寄<lb/>
傾盖相知分不同逺慿郵置枉緘封題評秪益更頭品<lb/>
刻畫何曽補陋容綵服侍行君得意朱轓假守我勞悰<lb/>
<pb n="KR4d0055_WYG_002-9a"/>
<hi>予方權領郡事</hi>論文未遂西齋約早晩重親太鍔鋒<lb/>
　　　明水鎮水陸禅院<lb/>
誰卜精藍若畫屛四邉山色與泉聲野僧慣見心應樂<lb/>
俗客偷來骨亦清晩吹乍回香篆破曉雲纔散蠟燈明<lb/>
吏人莫怪徘徊久自得閒情减宦情<lb/>
　　　龍圖范給事以禫服向除修治塋域就山築室<lb/>
　　　　因爾書懐俾無擇繼和謹次用其韻<lb/>
采采陔蘭負養親㡬思定省泣晨昏三年已畢先王制<lb/>
<pb n="KR4d0055_WYG_002-9b"/>
晝日將承聖主恩名遂自同周柱史諌違誰記魯臧孫<lb/>
考槃在澗雖云樂秪恐泥書到逺村<lb/>
　　　田四秘丞通判鎮戎軍<lb/>
身紆茜綬朝章貴手把芝函帝命新方朔上書曽自薦<lb/>
祁奚外舉果知人<hi>公前年應運籌决勝科今為侍讀李侍郎保任被召試䇿入等遂領此命</hi>
<hi>時西北用兵</hi>運籌暫逐征西將持槖看歸拱北辰我亦?心<lb/>
禦戎䇿羡君抗斾擁朱輪<lb/>
　　　官况<lb/>
<pb n="KR4d0055_WYG_002-10a"/>
物態無端固盡諳自為俗吏欠清譚豈憂官况全蕭索<lb/>
秪畏人言足二三玉勒已辜尋曉陌錦鱗猶憶釣秋潭<lb/>
公餘自遂疎慵性從道嵇康七不堪<lb/>
　　　哭鄆州孔給事<hi>二首</hi>
出入多年侍紫宸封章頻上觸龍鱗杼投㡬見疑慈母<lb/>
檻折終聞記直臣闕里忽驚歌曵杖洛陽那復見埋輪<lb/>
師門一慟盈襟淚痛為明時惜正人<lb/>
聖孫家世嗣衣纓夫子當朝有令名許國志堅存亮直<lb/>
<pb n="KR4d0055_WYG_002-10b"/>
致君心切贊隆平明廷抗疏忠言在列郡班條惠化行<lb/>
不享永年兼大用終天遺恨負蒼生<lb/>
　　　夏州叛<lb/>
羌冦奸誅軫聖憂出師十萬擁貔貅朝廷命將詩書府<lb/>
廊廟論兵帷幄籌舜后舞干期振旅漢臣投筆待封侯<lb/>
宣王六月存周雅願繼徽聲頌國猷<lb/>
　　　寄澶州孫司理<lb/>
明道二年同夏課四人兩舉盡登科孤寒惟子辛勤甚<lb/>
<pb n="KR4d0055_WYG_002-11a"/>
虚薄伊余忝竊多宦路驅馳今各自名塲出處舊相過<lb/>
感今懐舊無聊賴不覺臨風發浩歌<lb/>
　　　送孟湘虞部赴闕<lb/>
科名拾芥職三虞落落雄才與衆殊為政人驚今遂覇<lb/>
論兵自比古孫吴倚廬已見因心著<hi>公近居先大夫憂哀毁過制</hi>結<lb/>
綬還陪辨色趨不似馮唐空白首漢皇今正渇嘉謨<lb/>
　　　送劉進士遊邉<lb/>
朔風動地雪花明去去従知指戍城場藿未縻千里驥<lb/>
<pb n="KR4d0055_WYG_002-11b"/>
食魚翻嗜五侯鯖狂途望斷河氷合旅舘吟殘海月生<lb/>
且共淹留話離索一尊濁酒為君傾<lb/>
　　　同年楊兄作尉僰道兼領勾稽之任賦七言四<lb/>
　　　　韻詩以送之<lb/>
縣城荒僻民居少吏事全稀似隠淪且喜桑郊接鄉樹<lb/>
莫嗟藍綬染京塵鸞姿豈合淹仇覽仙骨應難滯子真<lb/>
好在公餘頻寄問我方江上學垂綸<lb/>
　　　宋嘉言雅善飛白一日書八字貺予因成長句<lb/>
<pb n="KR4d0055_WYG_002-12a"/>
　　　　謝之<lb/>
輕如游霧重如雲學到精㣲妙入神竒迹昔年傳堊帚<lb/>
髙名他日壓烏巾誇呈明友防求副留教兒孫恐失真<lb/>
天子清閒好揮翰似君須合侍嚴宸<lb/>
　　　送韓尉員外<lb/>
㡬年獻賦向公車四十方為冉冉趨昔競寸隂終蹭蹬<lb/>
今貪斗粟尚踟蹰潘郎毛鬢看將白陶令田園説已蕪<lb/>
官滿還歸省門下預應搔首重長吁<lb/>
<pb n="KR4d0055_WYG_002-12b"/>
　　　題魏野園<hi>陜府</hi>
曉日東郊扣隠扉曈曈初日㺯朱旗黄梢風舞先生栁<lb/>
紫頰霜殷<hi>烏閑切赤黒色也左傳云左輪朱殷</hi>大谷梨粉艶清歌穿邃閣<lb/>
碧溪寒韻落幽池我來載酒山翁醉且喜秋香菊滿籬<lb/>
　　　誚王安石乞分司西京避讒而去因以述懐<lb/>
割斷攀縁宰相權憂危爭似我身全試觀竿上抛生體<lb/>
且擬波中戲釣船名利不求還獨樂是非莫辯秖髙眠<lb/>
何當對景幽堂坐更得閑吟度百年<lb/>
<pb n="KR4d0055_WYG_002-13a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0055_WYG_002-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　龍學文集巻二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>龍學文集并源流始末</head> <lb/>
    <p>
<pb n="KR4d0055_WYG_017-1a"/>
欽定四庫全書<lb/>
　龍學文集并源流始末<lb/>
　　　祖氏源流<lb/>
上世幽州祖於范陽為著姓<hi>涿州三縣范陽固安新城</hi>其後稍徙深<lb/>
州而因家安平縣凡數世<hi>幽州南一百二十里至涿州南又一百二十里至深州倚</hi>
<hi>郭縣曰安平</hi>逮至皇朝曰諱<hi>仲宣仲儁</hi>者隨李丞相自深而<lb/>
遷汴故相文正李公昉之婿則仲宣是也<hi>仲宣</hi>仕為都<lb/>
官生侍郎諱<hi>岳</hi>貫開封府開封縣清河坊户至道間始<lb/>
<pb n="KR4d0055_WYG_017-1b"/>
來寓居蔡州<hi>仲儁</hi>遭際太祖拔擢為右補闕廣南西路<lb/>
轉運使與其子諱<hi>㞯</hi>回居許州<hi>㞯</hi>以宿骨為仙侍郎有<lb/>
四子伯曰<hi>士良</hi>無禄早世仲曰<hi>士安</hi>登天禧三年進士<lb/>
科終銀青光禄大夫季曰<hi>士龍</hi>用弟<hi>士衡</hi>䕃補官終大<lb/>
中大夫曰<hi>士衡</hi>狀元及第終知制誥<lb/>
　　　龍學始末<lb/>
公諱<hi>無擇</hi>字擇之蔡州人王父尚書吏部侍郎諱<hi>岳</hi>父<lb/>
銀青光禄大夫諱<hi>士安</hi>公寳元元年進士第三人及第<lb/>
<pb n="KR4d0055_WYG_017-2a"/>
授承奉郎通判齊州年餘召試充直史館次知南康軍<lb/>
海州遷秘書丞廣南東路徙荆湖北路皆為提㸃刑獄<lb/>
加太常博士直集賢院改廣東轉運使時廣源州蠻入<lb/>
冦陷嶺外數州公提兵𠞰逐未幾移典袁州自慶厯詔<lb/>
天下立學十年間徒為文具無命教之實公下車首建<lb/>
學宫置師生郡國絃誦之風由此始盛召除同修起居<lb/>
注時封孔子四十七代孫宣愿為文宣公公言前代所<lb/>
封在漢魏曰宗聖在晉宋曰奉聖後魏曰藻聖北齊曰<lb/>
<pb n="KR4d0055_WYG_017-2b"/>
恭聖唐初曰褒聖開元中尊孔子為文宣王遂封其後<lb/>
為文宣公是以祖諡而加後嗣非禮也於是下近臣議<lb/>
改為衍聖公尋奉使契丹回數月出知陜府及湖北轉<lb/>
運使入為中書舍人兼宗正寺修玉牒官判太府寺嘉<lb/>
祐六年富相奏舉天下遺材詔從時王拱辰尹洛薦邵<lb/>
雍仁宗命公行詞次後公與宰相英充復薦之嘉祐八<lb/>
年假右諫議大夫充英宗即位契丹皇太后國信使還<lb/>
見對以御書御篆四朝寳字賜之仁宗虞主至自山陵<lb/>
<pb n="KR4d0055_WYG_017-3a"/>
英宗迎至集英殿公與諫官司馬君實奏請親虞下禮<lb/>
院詳議以聞治平元年獻皇極箴司馬君實獻戰國通<lb/>
志並賜詔奬之二年糾察在京刑獄遷左諫議大夫加<lb/>
龍圖閣直學士權知開封府七月進龍圖閣學士知開<lb/>
封府其後出知鄭杭二州神宗召知通進銀臺司初詞<lb/>
臣作誥命許受潤筆物王安石與公同知制誥公為先<lb/>
進安石辭一家所饋以其物置舍人院梁上安石憂去<lb/>
公性端毅以安石沽矯虚名取為公用安石聞而怒之<lb/>
<pb n="KR4d0055_WYG_017-3b"/>
後安石出使江東多招士謗公作書馳報可謂忠言安<lb/>
石答書其言怒益甚至是安石當國密諭監司求公守<lb/>
杭之事監司承風㫖採以妄言聞於朝廷乃遣御史王<lb/>
子韶按治終無所得子韶知安石意誣以送賔客酒三<lb/>
百小瓶蘇頌鄭獬御史張戬等皆上疏力言其不可是<lb/>
時公年六十不幸值安石専政司馬君實堅辭求出公<lb/>
慨然乞分司提舉西京御史臺與文潞公富韓公司馬<lb/>
温公數君子為真率㑹洛中謂之九老公分司十餘載<lb/>
<pb n="KR4d0055_WYG_017-4a"/>
神宗厭薄安石出於外元豐六年復起公典藩賜玉帶<lb/>
方大用公卒矣時元豐八年正月十五日士論惜之公<lb/>
為人好義篤於師友少從孫復學經術從穆修為古文<lb/>
兩人死力求其遺本彚次之傳於世以言語政事為時<lb/>
名臣槩見於史冊公平生所作文甚多自兩經兵革之<lb/>
後家藏并收拾止得十之二三今集為十巻名曰煥斗<lb/>
集盖取公出之陜府日歐陽永叔餞行詩有曰西州政<lb/>
事藹風謡右掖文章煥星斗故也又有名臣賢士詩與<lb/>
<pb n="KR4d0055_WYG_017-4b"/>
文兩巻附之公之叔祖諱<hi>㞯</hi>為神仙叔<hi>士衡</hi>為狀元紫<lb/>
微弟諱<hi>無頗</hi>為福建路提刑亦有傳記勑書與文其姪<lb/>
惟有資州太守諱徳恭者詩三首又作四巻亦附之公<lb/>
之妻參政王舉正長女連𬒮梅堯臣韓繹李復圭范子<lb/>
開紹熙三年九月吉日曽孫承直郎特添差袁州軍事<lb/>
判官仍釐務范陽祖行頓首再拜謹題<lb/>
　<lb/>
　龍學文集并源流始末<lb/>
</p>
<p>
</p>
  </div>
</body>
</text>
</TEI>
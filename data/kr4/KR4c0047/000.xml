<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>韓集㸃勘</head>
    <p>
<pb n="KR4c0047_WYG_000-1a"/>
欽定四庫全書　　　　　集部二<lb/>
　韓集㸃勘　　　　　　　别集類一<hi>唐</hi>
　　提要<lb/>
　　　　<hi>臣</hi>等謹案韓集㸃勘四巻<lb/>
　　　國朝陳景雲撰景雲即撰通鑑胡注舉正者是<lb/>
　　　　編因廖瑩中世綵堂所註韓集舉正其誤因<lb/>
　　　　彚成編巻首注曰校東雅堂本以廖註為徐<lb/>
　　　　時泰東雅堂所翻雕也末有景雲自䟦稱瑩<lb/>
<pb n="KR4c0047_WYG_000-1b"/>
　　　　中麄涉文義全無學識其博采諸條不特遴<lb/>
　　　　擇失當即文義亦多踈舛今觀所校考據史<lb/>
　　　　傳訂正訓詁刪繁補闕較原本實為精宻如<lb/>
　　　　别知賦之一旦為仇證以爾雅元和聖徳詩<lb/>
　　　　之麻列證以李白夢游天姥詩城南聫句之<lb/>
　　　　疆氓證以周禮鄭註梁國公主挽歌之厭翟<lb/>
　　　　證以毛詩鄭箋師說之句讀證以經典釋文<lb/>
　　　　送韓侍御序之所治證以魏文帝與吴質書<lb/>
<pb n="KR4c0047_WYG_000-2a"/>
　　　　祭李使君文之驚透證以揚雄方言左思賦<lb/>
　　　　烏氏廟碑之立議證以漢書顔注太原郡公<lb/>
　　　　神道碑之耆事證以王安石文劉統軍墓誌<lb/>
　　　　之父訟證以漢書段熲傳太傅董公行狀之<lb/>
　　　　其子乃證以唐書李萬榮傳以至郾城聮句<lb/>
　　　　之諛噱當為庾噱證以李藩傳進學解之守<lb/>
　　　　正當為宗王證以新唐書及文粹皆援據精<lb/>
　　　　確他如引赤藤杖歌證南宫不止稱禮部引<lb/>
<pb n="KR4c0047_WYG_000-2b"/>
　　　　唐志五岳四瀆令證廟令老人引徳宗祔廟<lb/>
　　　　髙宗已祧證諱辨之治字亦具有典據而於<lb/>
　　　　時事辨别尤詳可稱善本惟尸子先見公羊<lb/>
　　　　傳而云出漢書稍為疎漏又次潼闗先寄張<lb/>
　　　　十二閣老詩忽㕘宋人諧謔一條非惟無預<lb/>
　　　　於校讐乃併無預於韓集殊乖體例耳乾隆<lb/>
　　　　四十六年五月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
<pb n="KR4c0047_WYG_000-3a"/>
　　　　　　　　　　總　校　官<hi>臣</hi>陸　費　墀<lb/>
</p>
<p>
</p>
  </div>
</body>
</text>
</TEI>
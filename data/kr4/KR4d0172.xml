<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
                <head>澹齋集卷一</head>
    <p>
<pb n="KR4d0172_WYG_001-1a"/>
欽定四庫全書<lb/>
　澹齋集卷一　　　　　宋　李流謙　撰<lb/>
　　賦<lb/>
　　　龍居山人墨戯賦<lb/>
龍居之山有隱君子能人能天内外進矣嘗戯謂予宇<lb/>
宙在其手萬化生乎身謂予不信可以小試於是莞爾<lb/>
奮興矍然振袂起策老㕙如身使臂臂使指疾徐曲折<lb/>
惟意之止予從旁縱觀竊味餘胾葢其來莫禦也如川<lb/>
<pb n="KR4d0172_WYG_001-1b"/>
源之東赴如風雨之卒至其運而不留也如走圓於峻<lb/>
坂如決水於平地其致一而不失也如痀僂之蜩津人<lb/>
之舟郢人之斤后羿之矢其出竒而莫測如拔幟而趙<lb/>
窮如削木而龎殪俄而渾沌破碎衆彚錯起燕都楚壤<lb/>
越邑呉市山川卉木之變幻人鬼獸禽之譎詭外而蠻<lb/>
貊介鱗氊毳鑄鼎之所象汗簡之所志緗素之所傳墟<lb/>
塚之所瘞千態萬狀可愕可喜空底裏以陳露竄神姦<lb/>
而無所予亦變色而作失聲而喟藝之精也一至於是<lb/>
<pb n="KR4d0172_WYG_001-2a"/>
子于何學而造斯妙敢問所以隱居君子投筆而對是<lb/>
心非手是道非技吾之始為此也嘗觀之古人矣敗縑埃<lb/>
漫破壁苔漬陁子道子顧陸而次竒踪祕蹟過目不記<lb/>
乆之意若不厭求履于迹豈其得履則聞之師曰逐末<lb/>
者去本逺信耳者與目異萬生擾擾不一其類洪纖巨<lb/>
細稟自然之形流轉飛動具不說之理彼刻楮者已落<lb/>
第二故幹也所師帝閑萬騎真龍拏空葉公失氣見似<lb/>
之者而喜對面千里乃觀之天地之間物物而察道實<lb/>
<pb n="KR4d0172_WYG_001-2b"/>
甚邇宛然胷中者皆彼成象流出筆端者乃其全體運<lb/>
生機於目前發妙意於象外然意終未厭此則物耳有<lb/>
物物者緘鐍祕嚴莫覘其際于是使離朱索之而伎窮<lb/>
契詬求之而心醉乃三日齋而鉏其驕色五日戒而掊<lb/>
其淫志觀之我心一塵不翳炯八窗之内徹紛萬象之<lb/>
我備獨撡其鑰乾闢坤閉其動而愈出如繭吐緒酌而<lb/>
不竭如海出水吾何為哉應之而已方是時也終日捉<lb/>
筆我不自知觀者何議予驚曰有是哉子之妙也予不<lb/>
<pb n="KR4d0172_WYG_001-3a"/>
知其他獨於文也而嘗從事徒怪夫六經以來衆伎紛<lb/>
蟻世祀幾傳作者幾輩雲章星藻其來亹亹孟醇莊放<lb/>
雄嚴荀肆屈賈之幽妍遷向之博偉韓豪柳勁異味合<lb/>
美豈夫與子同一經緯隱君子笑曰觀解牛者得養生見行<lb/>
水者知用智事固有殊途而同歸百慮而一致子何知<lb/>
之晚而問之不惠夫子之妙我之妙也我之妙造化之<lb/>
妙也復奚辨於彼此子其然乎不然倘曰天下皆疑吾<lb/>
獨得不疑則俟帝鴻氏起而問之<lb/>
<pb n="KR4d0172_WYG_001-3b"/>
　　五言古詩<lb/>
　　　贈別<lb/>
水火氣類感草木臭味親君看金石交分篤均天倫朅<lb/>
來東川游結友輕雷陳諸君盡豪俊著我漫浪身酒斟<lb/>
約無算詩妙各有神人事不可知變態生逡廵一代韓<lb/>
荆州大木臥龍鱗客禽失危巢翩翩傍叢榛斗升何細<lb/>
碎朱絲恐生塵知巳淚再滴離羣恨方新去兹勝社難<lb/>
胷腹傷人神臨岐欲何語一味唯酸辛歲晚念裘褐幸<lb/>
<pb n="KR4d0172_WYG_001-4a"/>
勿忘騷人<lb/>
　　　送羅制參<lb/>
平生願識韓一見屣履迎自揣何所持徒有汗背驚下<lb/>
士公盛德事賢我真情西南大幕府控制七十城自公<lb/>
歸奏功泰階夜光明上前論賓客豈但丞冰衡况公天<lb/>
人學根本敬與誠么麽見事功萬物待生成三月漲桃<lb/>
花鏡面江流平若為化檣烏親送帆檝行臨風嘿悽然<lb/>
一紙聊寄聲上有字加餐意重千金輕勿言暫暌闊四<lb/>
<pb n="KR4d0172_WYG_001-4b"/>
海如弟兄<lb/>
　　　戱貽秋泉子<lb/>
桂椒發芳辛水泉佐澄潔風味可人哉醞藉固佳客清<lb/>
非伯夷隘和異柳惠褻壺子與俱來表裏清徹骨素魄<lb/>
吸沆瀣枯腸濯埃壒東家欲毋我漆園强齊物物我儻<lb/>
未融平地森劒㦸非秦亦非越有國名建德恬流不須<lb/>
航坦逕無轍迹笑渠秉周禮况復用蕭律聚糧適千里<lb/>
叱馭履九折勸君反爾轅神尻徐而疾伯倫駕予車元<lb/>
<pb n="KR4d0172_WYG_001-5a"/>
亮脂我轄胚渾未兆前羲軒乃叔末<lb/>
　　　病中作此<lb/>
苦熱日念秋秋至轉多病枯藤不得力小室同械禁形<lb/>
骸老翁然但未雪繞鬢秋山疊翠嶂秋月掛冰鏡朝躋<lb/>
閑屐齒夜語閣麈柄妻孥生悵望煮藥勸屢進故人尚<lb/>
記存折簡時一問年来識真妄水月空萬境鬭蟻非實<lb/>
響杯蛇亦幻影誰于炯炯中屑金作塵眚酒盞行欲謝<lb/>
雲窗豈復近唯有妙蓮華勝味方雋永誰來炷爐熏佩<lb/>
<pb n="KR4d0172_WYG_001-5b"/>
子法王印<lb/>
　　　秋懷<lb/>
悠悠感愁運肅肅勵素節蟾華度疎櫺蘭吹出叢薄幽<lb/>
蟲泣煙莎㣲螢暎露葉百哀攻予衷感此重忉怛庭闈<lb/>
餘斑衣荒壠已白骨茍生尚何聊從死恐亡益鞠凶天<lb/>
未悔風急鴈序拆女須冰玉質眼看没荒域山鬼不足<lb/>
鄰何年反爾魄危腸盡一哭六月霜凜烈自從奪所怙<lb/>
殘魂慨零落虚弦已折翮况此百中鏑人生寄一世常<lb/>
<pb n="KR4d0172_WYG_001-6a"/>
苦不滿百血氣如微流豈禁沸鼎涸隱憂誰復訴任理<lb/>
寛萬一貝葉了諸妄一真無悦戚香火有昔緣從兹事<lb/>
朝夕<lb/>
　　　浴罷<lb/>
性懶如嵇康不沐已三歲蟣虱擅封域汙垢為之地譬<lb/>
之大諸侯父死輒子繼納汙固云乆用鉞豈得已朝來<lb/>
湯沐具縞素雪危涕決河巻塵泥崩風刮氛翳㢮擔坐<lb/>
茂樹未足當快意晚日瀝餘潤寸櫛導積氣蓬根入風<lb/>
<pb n="KR4d0172_WYG_001-6b"/>
露浮爽到肝肺却憂見斑毛引鏡不敢對彈冠一趺坐<lb/>
茹連豈吾事置之勿復道我醉欲眠爾<lb/>
　　　鄴守以石刻屈平昭君像見惠因思大夫之忠<lb/>
　　　　貫白日而凌秋霜在所不論而昭君以傾國<lb/>
　　　　之豓擅天下之色乃不肻自同衆姬貨畫師<lb/>
　　　　以求媚此尤為可感者為賦此篇<lb/>
璇題朝曦麗椒殿春風香帶日羡寒鴉灑鹽引癡羊那<lb/>
知韶葩妍有此秋節剛千金非我愛所重在行藏奮然<lb/>
<pb n="KR4d0172_WYG_001-7a"/>
斬畫史低頭笑君王呈身由諂壬百態恐不當照影見<lb/>
冠佩豈不羞帷房自從到北庭幾閲紫塞霜年年鴻鴈<lb/>
歸不寄一字將却悲降將軍高臺望故鄉至今青塚上<lb/>
沙草不肻黄吾觀嬌色兒睥睨此濫觴孽閹擅國辟天<lb/>
地為低昂眼前殺師傅但有涕淋浪區區一女子去留<lb/>
係毫芒我行桃李村高髻餘舊粧負薪行汲泉不願同<lb/>
康莊為計盍不爾乃以美自戕初心豈其然薄命遭彼<lb/>
狂離騷照白日至今祖文章婉孌古稱士後先出寒鄉<lb/>
<pb n="KR4d0172_WYG_001-7b"/>
遺刻共想像再歌重慨慷<lb/>
　　　即事<lb/>
畏熱客不來習懶我倦出愛閑閑不徹一日如兩日晚<lb/>
風生㣲凉佳月挂西壁誰為無事人共此可憐夕<lb/>
　　　得小麑因戱作<lb/>
傾江釀斗秫未啻俗之醨向來故疎慵重此百憂罹杜<lb/>
門不復出出亦將從誰山氓過予言刈樵得雛麑適我<lb/>
藪澤念亟買不論貲斷乳無幾日疎毳未傅皮檻牢異<lb/>
<pb n="KR4d0172_WYG_001-8a"/>
林壑恐作南冠纍解縛非予靳弱質叵自持罦羅竹節<lb/>
稠失脚悔可追泠泠溪流甘蔚蔚庭草肥人生一飽耳<lb/>
八荒吾庭幃我自不亂羣爾能忘土思馴狎不違性長<lb/>
大儻有期充庖斷勿憂巾車薄勞之南山與北澗伴我<lb/>
歌紫芝張陳慨中畫管鮑謬已知新交不更添歲寒端<lb/>
自兹<lb/>
　　　數醉<lb/>
清秋無所為遇酒時一醉醉則遺形骸兀然外天地塵<lb/>
<pb n="KR4d0172_WYG_001-8b"/>
世多得失古事有興廢更復不快飲徒為亂人意屈原<lb/>
貴獨醒賈誼每流涕二子竟中夭惜哉且自棄蒼苔晚<lb/>
雨濕紅葉北風厲樂鄉聊可謀悲秋豈吾志<lb/>
　　　病中<lb/>
禀生拙以疎俯仰人事勞煩疾乘秋至幽憂安能逃閉<lb/>
閤無餘欣西風晚蕭騷乃悟揚子居未曾損一毛流光<lb/>
背人馳歲暮不自聊安得七發賢相從觀海濤<lb/>
　　　黄思忠病起作此寄之<lb/>
<pb n="KR4d0172_WYG_001-9a"/>
巖巖千丈松大厦不收拾已作澗壑卧更困螻蟻穴天<lb/>
果無意哉問龜龜不食悲歌氣填膺白虹為貫日向來<lb/>
亡公子後日九州伯奈何蕞爾曹乃敢觀裸浴士窮有<lb/>
如此於君更心惻平生治國手僅脱在陳厄三彭捃細<lb/>
故二豎侮明德聞之投袂起此士豈易得可無不貲藥<lb/>
粉珠屑白玉奮髯呵不祥有神嘿操㦸歘然蛙腹裂還<lb/>
我蒼玉璧一尊欲壽君悵念風雨隔平呉固竒烈更謹<lb/>
盤水執君身則千金斯文但一髮勉矣加飱飯吾道係<lb/>
<pb n="KR4d0172_WYG_001-9b"/>
損益<lb/>
　　　予游潼川將訪魏城令君李仲明而不果作此<lb/>
　　　　寄之<lb/>
骨肉纏恩愛友朋綴情義於君若兼之何生結此契朅<lb/>
來東川游咫尺桃李縣引車意甚決牽衣事輒挽我如<lb/>
空中雲隨風出巖岫又如波上舟東西聽水手有心不<lb/>
能酬富貴那可必富貴吾不願此見未宜失裁詩說相<lb/>
思過鴈或堪託鴈能見君子嗟予鴈不若<lb/>
<pb n="KR4d0172_WYG_001-10a"/>
　　　送臺石甫出關<lb/>
臺君少年時盛氣不可葢冀北駒墮地過都如厯塊未<lb/>
説兩石弓談詩亦堅對十年憂患繞𤣥螭伏淺瀨寶劒<lb/>
夜韜光蒼鷹秋折翅飄風詎終朝否極理則泰秋高氣<lb/>
益肅匹馬指絶塞酒闌奮袂起曉色風雨晦關頭飛將<lb/>
軍乆矣側席待解鞍握手語意合琥珀芥去去未可知<lb/>
建侯萬里外兩耳熟高名邇方揖英槩頗知倜儻士別<lb/>
意殊憒憒贈行敢他言忠義福所介<lb/>
<pb n="KR4d0172_WYG_001-10b"/>
　　　送華覺歸中巖<lb/>
世故翻巨浪是身如孤舟黑風半夜來掀簸卒未休誰<lb/>
能洶湧間輕飛逐浮鷗稽首大導師覺海名善泅請下<lb/>
一轉語為度厯劫憂師笑了無言此問難爾酬未可檝<lb/>
迎汝子歸當内求堅忍作維纜巨防截横流中有不動<lb/>
者東西聽漂浮師今念故山翩然去難留相送城東隅<lb/>
黄葉堆別愁歸來閉閣坐念念期自修精進儻不懈針<lb/>
芥或有投西風白蓮開束包隨勝游<lb/>
<pb n="KR4d0172_WYG_001-11a"/>
　　　元日泛舟分韻得大字<lb/>
春從沙際生白石暎淺瀨一舟何自横𤣥寄倐與會今<lb/>
日是何朝亦恐魚鳥怪曉暾破宿雨換歲無此快柂工<lb/>
貌閑暇一篙有三昧夷猶我無心上下聽汝輩斷崖舂<lb/>
濤波千古意不改中流浸玻璃綠淨吾苦愛林深故疎<lb/>
密山逺自明晦隔江見人家短籬䕶畦菜蓑笠弄晚色<lb/>
真樂在牛背稍能薄輸征武陵豈天外吾曹二三子勿<lb/>
作碌碌待濤戎嘆山河塵凡累纓佩人生富貴哉固有<lb/>
<pb n="KR4d0172_WYG_001-11b"/>
一事大<lb/>
　　　月夜泛舟<lb/>
苦雨連日夜佳月遭薄蝕晚風散積靄水天忽改碧江<lb/>
臯放幽步露下襟袂濕劃然湖海興如驥不受勒扁舟<lb/>
繫枯柳漁子眠已熟喚起勿作難解纜破秋色移我坐<lb/>
空曠四顧竦毛骨山空木葉脱岸斷石脚出舍舟訪鄰<lb/>
叟醉卧不納客何必見安道意行無適莫書生亦底事<lb/>
忍凍犯蛟窟可憐窮事業坐恐清景失歸來定何得索<lb/>
<pb n="KR4d0172_WYG_001-12a"/>
酒更深酌上士不言喻下士笑局局太白下羌江蘇仙<lb/>
遊赤壁風流共一時作詩記今夕<lb/>
　　　東巖施頭陁所隱也頭陁唐人初居郡之奉聖<lb/>
　　　　寺太守獨孤見之頭陁不加敬獨孤怒既去<lb/>
　　　　遣吏捕之頭陁以笠涉江至此山吏隨焉頭<lb/>
　　　　陁隱巖間兩虎守之吏駭退即其地為院昔<lb/>
　　　　律今禪予昔侍親守簡數來游再到賦此詩<lb/>
勝地憶屢到變革非昔年律居掃積陋禪房侈舊觀老<lb/>
<pb n="KR4d0172_WYG_001-12b"/>
衲不可見遺事故老傳使君擅一壑凴愚妄自賢定心<lb/>
初不揺蚉䖟卒飛前赫然漲蛙腹欲以火燎天一笠渡<lb/>
清波絶壁守兩斑游戱出小異褫駭飛殘魂慢敬汝則<lb/>
勞道力屹如山一笑置勿問爐薫裊輕煙洗盞酌石溜<lb/>
吻頰冰雪寒却憶飛泉句泫然思老仙<lb/>
　　　從馮黎州飲梅林以山谷舊時愛酒陶彭澤今<lb/>
　　　　日梅花樹下僧分韻賦詩得時字<lb/>
巾冠墮城府桔橰無休時胷脾貯黄埃非復林壑姿涎<lb/>
<pb n="KR4d0172_WYG_001-13a"/>
流方外勝秦人望軒羲萬金買閑日駕言一紓眉冐踏<lb/>
衆俊塲更從百代師食魚得河魴熊蹯佐其滋靉靉煙<lb/>
雨村霜條出冰蕤烏鵲噪寒暝玊立山差差置樽扶疎<lb/>
下壽幹虬蛟馳落蘂不動塵初無犀駭雞深酌起自勸<lb/>
非族不在斯公行對宣溫雲霧生攀躋能來玩墟落匹<lb/>
馬却葢麾蟠胷萬螮蝀區寰眇毫絲以兹接羣動白羽<lb/>
坐指揮笑彼豢外者組紱為之鞿他年駟馬還梅花當<lb/>
十圍記此黄公壚下車挽客衣未覺邈山河一醉固大<lb/>
<pb n="KR4d0172_WYG_001-13b"/>
竒<lb/>
　　　用山谷上東坡韻與馮黎州<hi>黎州時將赴召</hi>
賜履聖賢地專征翰墨塲黎然本非照昬幽自䝉光醍<lb/>
醐有真液薝蔔無別香座當百尺樓餘子但廡廊譽毁<lb/>
不可劫造物能雌黄簡編熟古人見公葢未嘗彭黥非<lb/>
韓敵或可噪其旁公有八紘罝就獵庸何傷<lb/>
鼓鏞作宫庭缶盎不能聲僊圓起瀕死乃欲進豨苓<lb/>
淫書有痼疾展巻自弱齡俗學或攘之正憂荆棘生<lb/>
<pb n="KR4d0172_WYG_001-14a"/>
孔顔共一世餘事不芥蔕跪求直指處遂了不朽計<lb/>
自今面其真向來獨喜似<lb/>
　　　送孫隆州<lb/>
萬里對明光真實一字字九陛元不隔是亦父子爾我<lb/>
讀公車牘再拜甚歡喜玉色近昕夕王度日完粹再析<lb/>
山中符可以覘胷次道行國無小意甘食則㫖平生熟<lb/>
窺覘步步聖賢地造物寶其人華皓表斯世從軍落窮<lb/>
塞愁破覿清峙蝸廬僅纏軀鼔鐘日在耳何以充淹留<lb/>
<pb n="KR4d0172_WYG_001-14b"/>
白日不可繫長年慕道德師友別匪易躑躅南城隅竚<lb/>
立𣺌無涘不見兩朱輪但見嘉陵水<lb/>
　　　上費邛州<lb/>
疏茅裂萬户百戰未易得一識荆州面不作半錢直朝<lb/>
曦明生東夜斗光炯北皎皎羣目用餘影到盆隙共在<lb/>
一世間能無一世傑要渠兩眼青洞此寸心赤使君絶<lb/>
不凡白璧生徑尺龔黄漢循吏阮謝晉人物稍稽一節<lb/>
趨戯從五府辟端知付兩轓乃用倡九牧春風長桑柘<lb/>
<pb n="KR4d0172_WYG_001-15a"/>
豚犢飽柵櫪遺秉利寡婦負戴無斑白靈河貫中國寸<lb/>
地沾滴瀝三公乃故亊企踵榮晝接慕用吾已夙願見<lb/>
憂不亟聊欲寫我心敢幸康而色賓庖月照爼談閣風<lb/>
滿席秋霜濕征衣行李驚遽迫戀軒寄悲嘯孤恨繞華<lb/>
㦸權輿置身地大冶天地窄相馬不相肉剖玉莫剖石<lb/>
狗盗何足言囊錐有竒客<lb/>
　　　馬德駿微恙既平作此勞之<lb/>
内寇非陰陽窮愁因緣之堅壘自却走不藥亦不龜夫<lb/>
<pb n="KR4d0172_WYG_001-15b"/>
子樂唐虞短褐蔭茅茨塵不上几闥何物作伺窺或丐<lb/>
愈風檄豈邀遣瘧詩朝來就清爽梳髮修竹墀買酒約<lb/>
相過勝地相扶擕人生踰四十浸與衰苶期君壯尚俘<lb/>
劫我怯重嗟咨問丹勾漏迂訪道弱水疲綿綿抱谷神<lb/>
閉門有餘師鶴病無死骨松瘦有老枝<lb/>
　　　同游公玉伯氏季氏遊水陸院濯纓閣以清斯<lb/>
　　　　濯纓分韻賦詩得斯字<lb/>
積雨泥斷道扶笻將何之愁蹲寡情味竄壁如蠅癡朝<lb/>
<pb n="KR4d0172_WYG_001-16a"/>
暾惠新晴僊風起衰萎振衣欲有詣扣扉適相期百步<lb/>
得精廬一丈清泠池老木圍蕭森囘風影差差向來赫<lb/>
然者挾冰誦昔非晤言意能消真適神不疲鱗游鳥空<lb/>
翔趣舍各不知我閑苦枵餒吏奪君嗟咨拙巧自殊用<lb/>
靜躁亦異宜能來共幽曠合處或在斯夜光栖重囦草<lb/>
木生光輝抵鵲者誰子而况彈病鴟我有飛霞裾雲旗<lb/>
駕靈螭舉頭叫閶闔九萬風反低敬以贈美人嘉惠無<lb/>
時衰<lb/>
<pb n="KR4d0172_WYG_001-16b"/>
　　　送劉文潛司業江西漕二首<lb/>
百為自叢拏至理在綿眇刀硎閟新穎鏡像蓄遺照吾<lb/>
心又不然一士欲矯矯目送雲端禽舉觴可以了<lb/>
始作想澄清歊暑不敢毒以兹壽慈母吾鼎愧半菽恨<lb/>
我如宛童失此百圍木豁然心光動千里尚相燭<lb/>
　　　清明日同宋才夫王子友游秦氏園分韻得一<lb/>
　　　　字<lb/>
誰澆無邊春釀成此天色文章秖引睡茗椀不着力雖<lb/>
<pb n="KR4d0172_WYG_001-17a"/>
無田父邀欲到野人宅日萼鬭深妍風條舞柔碧數峯<lb/>
極蘊藉未到輒目逆人心有同然一樣寄岑寂茅茨破<lb/>
不補吾意嘿有適置樽小軒戸雲氣手闔闢蒼蒼萬檀<lb/>
欒晚吹自蕭瑟穿荒取㣲逕便曠從短策忽與幽興會<lb/>
照我兩尺璧白虹潤山木取友固多益談深近迂怪理<lb/>
奥煩探索鯨杯不足呑馬肝無用食玉虬蟠蜿蜒萬鱗<lb/>
寒縮澀餞春春未闌尚及三之一<lb/>
　　　觀畫文氏園小酌而歸<hi>畫王正卿所作</hi>
<pb n="KR4d0172_WYG_001-17b"/>
衝暑去何之城南水竹園發篋得祕畫筆老不見痕作<lb/>
者非俗士噞喁不能名王郎眼如月指㸃見本根解衣<lb/>
而盤薄主人固可人虚齋坐修竹一面當暑煩斜陽送<lb/>
暮色無數烏鳥喧漠漠芳樹暗涓涓流水渾星斗掛簷<lb/>
端餘影到清樽行觴令不虐捉麈語不繁不知聊爾耳<lb/>
佳處正難言<lb/>
　　　劉林夫以諸公送行詩軸見示作此<lb/>
我思在何許却立望高丘手持金錯刀美人不可求此<lb/>
<pb n="KR4d0172_WYG_001-18a"/>
意恐蹉跎悵然生百憂嘉魚樂循渚潑潑不受鈎燥濕<lb/>
各天性萬生難其儔喬木懷故家日星藻皇猷吾欲徵<lb/>
文獻庻以充淹留鼔鐘侑大烹其樂有此不江黄預壇<lb/>
坫齋明盛陽秋義合在一朝如新嗤白頭<lb/>
　　　和林夫讀老泉先生上歐陽公書韻<lb/>
倚門抹青紅過者必反顧風雨不足慿零落汙黄土斯<lb/>
文有正色神指亦難數兩漢僅自支崔蔡已衰暮老龍<lb/>
破風雷一躍空萬古賈胡貧失真而况逢其富堅車行<lb/>
<pb n="KR4d0172_WYG_001-18b"/>
大逵往往初必忤要知論賢愚豈在遇不遇<lb/>
　　　送李德明解綿竹尉<lb/>
嚴生起寒瀨至今漁釣尊董賢尉三公冕黻䝉垢塵榮<lb/>
瘁視所挾誰以通塞論吾宗老筆墨健力河漢翻蛟蜃<lb/>
著甕盎鬱律氣屢吞顯名在操踐一尉衡宰輕幽求在<lb/>
朝邑碌碌羣兒犇一朝定大策談笑搴翳氛書生喜高<lb/>
論我言布帛温別語不多吐春波銷客魂<lb/>
　　　送楊文起尉温江<lb/>
<pb n="KR4d0172_WYG_001-19a"/>
學海不可窮一葦子利涉宦海海更深破浪初鼔檝波<lb/>
濤惡氣勢鼉蜃毒吻頰帆檣託忠信維纜倚定力晏然<lb/>
袵席坐扣舷歌傲兀是中有神仙樓觀琢白璧羣仙謁<lb/>
帝罷霞佩粲成列行矣從之游贈子兩黄鵠<lb/>
　　　六月十四日大雨少頃月如晝<lb/>
火雲忽改色大雨卷地來淝水萬貔貅一戰山嶽摧須<lb/>
臾天宇霽刮掃無纖埃佳月流清輝瓊瑶碎六街薄泥<lb/>
阻㣲步庭除重徘徊清坐對石友晤語修竹齋惜無名<lb/>
<pb n="KR4d0172_WYG_001-19b"/>
酒耳孤詠暢沖懷<lb/>
　　　送宣孺攝邑古郫<lb/>
已作來遲遲又為去猝猝奪我佳友生悵念鬢毛白投<lb/>
閑如我宜君則任繁劇臺府有聞知使子固選擇子男<lb/>
古所尊而此萬家邑郵筒即詩筒簿書有閑日迎門爛<lb/>
桃李畫餅不可食况欲分其餘豈捄饞吻濕留為別後<lb/>
哂聊用破孤寂數期還魯疆指日返趙璧<lb/>
　　　送宇文德濟解緜竹丞<lb/>
<pb n="KR4d0172_WYG_001-20a"/>
陋哉紈綺習染人甚脂膏傾五湖三江未易濯穢臊冰<lb/>
霜竹林游糞土戎與濤富貴比貧賤所去寧一毛公家<lb/>
全盛時束帶轄百寮朱輪照華欀龜紫暎翠貂綠幘走<lb/>
童奴清彈沸娥媌連牀不同夢君乎吾願交一覘鸞鶴<lb/>
姿頗疑出衡茅神駒足萬里威鳳心九臯夜窗四壁空<lb/>
抱巻燈屢挑往往出妙語遺音叶咸韶於此定不凡舉<lb/>
步即扶揺朅來署紙尾丞哉嘆徒勞官事竟何如亦似<lb/>
是馬曹置之勿復問朝爽西山高北風送征驂擾我心<lb/>
<pb n="KR4d0172_WYG_001-20b"/>
鬱陶判此別袂難愧彼漆與膠君去千仞岡我歸一枝<lb/>
巢升沉何必恨書來慰蕭條<lb/>
　　　從人借馬鈍甚戲作<lb/>
一馬如坎蛙<graphic n="KR1057" url="https://raw.githubusercontent.com/kanripo/KR-Gaiji/master/images/KR1057.png" mimeType="image/png"/>沙鈍無比長繩掣欲斷大箠折三四<lb/>
郵亭只數尺對面不能至我聞穆天子八駿日千里<lb/>
邀汝託後車笑云勿相戲<lb/>
　　　挽家夫人<lb/>
雷風畫羲文藻蘋冠周篇房帷預何事聖賢論本原婉<lb/>
<pb n="KR4d0172_WYG_001-21a"/>
彼淑靜姿濯濯出水蓮擇歸令德配暎世高名懸巳子<lb/>
與他子義在亦乳然簞食或見色千乘塵泥捐裙裾具<lb/>
此見生子豈不賢鬼神發潛光慈母令問傳當留千斛<lb/>
米買酒澆青山<lb/>
　　　挽程子山侍講<lb/>
我昔先君子為公義林引論儒摘寡要太史固坐井期<lb/>
公非茍知力行福黎蠢螭坳千載逢鳳池一跬近獨妍<lb/>
當衆媸隱憂觸羣慍頗覺游梁倦終成弔湘恨聲名出<lb/>
<pb n="KR4d0172_WYG_001-21b"/>
寒餓圭組憎薄命綸言表厄陳衮札囊束筍傳家侈榮<lb/>
渥尚足破孤憤腸折八哀詩涕墮五君詠長歌餞公歸<lb/>
木脱西風勁<lb/>
　　　挽黄思忠<lb/>
千章擇一木工竟不善斵不如路傍棘藩圃盗可却故<lb/>
友心破碎真宰竟錯莫門生有侯芭灑涕傳絶學<lb/>
　　　挽沈夫人<lb/>
人道孝為大斯言俗之砭簪緌顙猶泚乃能出閨簾逶<lb/>
<pb n="KR4d0172_WYG_001-22a"/>
迤竟潛通姑慈霽霜嚴老禪入宵夢薄雲為之殲淨心<lb/>
正覺成妙解脱妄粘寶蓮託淨質此理遥已占君看數<lb/>
珠輪此句吾為拈<lb/>
　　　元質偶招客飲為賦此篇<lb/>
曉風吹花枝曉雨濯花色裁綴為好春天公不遺力啼<lb/>
禽彊領解對花語移日世事豈易料搔首鬢毛白名園<lb/>
適幽爽韶序屬芳淑主人雅好客力能管風物酒如瀉<lb/>
江波紫翠暎華席我友不可揀一一如珪璧逺者渺雲<lb/>
<pb n="KR4d0172_WYG_001-22b"/>
海近者接肘腋能來共一醉我亦有行役<lb/>
　　　道中逢牧童跨牛者<lb/>
田空已不耕草瘦尚可齕搰搰一歲勞得此休頃刻阿<lb/>
童拍腹卧短箠聽驅策早晚穡亊動努力進芻粒<lb/>
　　　予舊服术迂其効弃去比過臨邛䝉李丈分惠<lb/>
　　　　并副以詩次其韻以自警<lb/>
是身如芭蕉敢保金石固得生况尫陋愧彼碩且武百<lb/>
萬䕶一喘人自疑竊斧靈根著異効嘗資一溉助苦邀<lb/>
<pb n="KR4d0172_WYG_001-23a"/>
旦夕驗弃去悔昔悞那知百破衣豈易一線補滄溟稱<lb/>
㣲溜九仞亦拳土見彈思炙美拊手鴞未許九州作秦<lb/>
鼎萬生入燖煮赫然一炊頃衆忿乆已貯碑方嶧山夸<lb/>
骨作驪山腐初心欲速耳竟不守門戸吾宗活人手一<lb/>
諾輕季布緘詩遣分送愛我骨肉似恐為石髓凝亦防<lb/>
山鬼妬汲汲事服餌長謡記所自願求必世仁借秦諭<lb/>
其故解牛得養生持問子莊子<lb/>
　　　㳺䕶聖寺分韻得共字<lb/>
<pb n="KR4d0172_WYG_001-23b"/>
散員繩檢寛暇日得放縱天明風發屋飛葢怯掀弄朋<lb/>
簪諾已宿駕言盍不勇幽禪逺城郭伉壯塔廟涌華鯨<lb/>
三擊罷僧衆肅如拱香秔撩鼻觀饞沫出流湩三生石<lb/>
上歌浩劫幾丘冢失脚今悔深彈指昔緣重聨裾玉連<lb/>
環談端豁煩壅草木自臭味雨露元一壠摩挲老瓦盆<lb/>
此酌宜數共已無繫日繩但有思家夢<lb/>
　　　旅中<lb/>
客舍供朝餔旅食不知㫖取酒澆餓腸乞火伸凍指萍<lb/>
<pb n="KR4d0172_WYG_001-24a"/>
根託江流江自不能止傳舍貪閱人風雨亦閲爾<lb/>
　　　過彌牟有擕魚過者買而放之因志以詩<lb/>
行役道荒戍馬行何徐徐市人捉筠籃偃然數尾魚始<lb/>
疑失清波殘息憊不蘓俄掉尾與鬐示之尚可圖殺戒<lb/>
宿所持堅盟敢渝初爾命如丘山我金若錙銖敢靳百<lb/>
錢惠坐視甘醢葅空籃俱置之漣漪縱縲俘旋收褫駭<lb/>
魄亟反清泠居僕夫亦欣然毋疑校人誣為龍未可知<lb/>
風雷躍雲衢田文出函關子卿反荒區骨肉一笑粲樂<lb/>
<pb n="KR4d0172_WYG_001-24b"/>
哉定何如人心如面然賢鄙異所趨放者尚反顧捕者<lb/>
已縱罦為德懲不竟䕶以西竺書世事豈易料聊欲明<lb/>
區區人羊互吞啄佛語深切膚聞聲戒肉食孟軻逺庖<lb/>
廚孔釋喜交戈好生理則符浪言物與人貴賤越與胡<lb/>
人貴當食物物固供人須此語實魔語地獄正為渠炯<lb/>
炯一靈光彼此亡欠餘一念偶負墮流轉乃爾殊目前<lb/>
怙强雄屠臠弃束芻此身寧石人竟免為物歟懸想刀<lb/>
几毒響應疾鼔桴天驥警鞭影蹇駑煩箠驅箠驅可致<lb/>
<pb n="KR4d0172_WYG_001-25a"/>
力詩宜勒盤盂<lb/>
　　　自離蕪湖多阻風是日早次鴈汊風順亟駕帆<lb/>
　　　　以行既而稍駛落帆之半晚次雷口舟人以<lb/>
　　　　貪風曛暮不得泊幾危<lb/>
九牛可倒曳兼旬逆風裏老來硯筆衰文思每如此篙<lb/>
兒疲晚牽赤日汗流趾峻阪有疾圓秃羽無縱矢朝來<lb/>
日初亮旗脚忽西指竪帆沸羣呼劈浪輕一葦路經百<lb/>
家村鷄豚不敢市有客訪江滸疾談幸其起過目不留<lb/>
<pb n="KR4d0172_WYG_001-25b"/>
瞬倐忽洲渚異一日三日程長年抃而喜敏者貴乘便<lb/>
拙者拱以竢齊人誚軻迂秦亦毒鞅駛吾嘗為此論誰<lb/>
肻味無味使帆勿盡風如食勿盡美君看赤手人重負<lb/>
亦俱至<lb/>
　　　過大信口憶西歸録載大江渺渺忽二石山如伏<lb/>
　　　　猊引出水面東西對峙江形若瓢然而山乃<lb/>
　　　　其口然相距猶三四里則江之廣狹可見視<lb/>
　　　　之信然妙哉寫物之功感而賦此篇<lb/>
<pb n="KR4d0172_WYG_001-26a"/>
兩山如伏猊波面忽引首江形若瓢然此山乃其口往<lb/>
讀西歸志一一未深剖及兹親見之語巧極雕鏤妙哉<lb/>
寫物功萬像不藏覆當時偶然書信在三紀後臨流重<lb/>
吁嘆有涕泫襟袖君看連城璞豈但今不售<lb/>
　　　游無為寺<lb/>
導師生何年人猶記此日香火緇俗會風雨神鬼集我<lb/>
來恰秋深迥迥原野濶羣山勢愈壯老木氣不折拄笻<lb/>
踏危磴小憇馬與僕屢休才及門到寺已曛黑車從如<lb/>
<pb n="KR4d0172_WYG_001-26b"/>
沸羔無地可插脚闍黎揖客坐意象頗猝猝㢮擔得禪<lb/>
房持鉢叩香積倒牀不復醒夢與仙梵接明朝没堦趨<lb/>
燎香望玉色丐福吾未能修敬敢不肅是身如芭蕉危<lb/>
脆不堅實綠髮俄素絲赭顔倐枯腊百年已長乆大抵<lb/>
俱化易稽首不動尊向來何證得衲衣坐䝉頭萬古一<lb/>
交睫儻非定慧力枯骨已瓦礫物物具兹妙抱寶訴空<lb/>
乏伐柯則不逺内照無別法一鉢寄空巖定當擲此幘<lb/>
　　　林夫有詩趣歸期次其韻荅之<lb/>
<pb n="KR4d0172_WYG_001-27a"/>
乾坤大逆旅日月兩行客江頭垂楊樹折盡供馬策學<lb/>
舍如冰壑逺與簿書隔天風吹我去自哂殊役役英英<lb/>
君子僚妙響協竽瑟詩來促還期珠琲瑩巾帙乆枵渴<lb/>
嘉饌積陰跂白日談為無底囊剪燭期竟夕但恐又西<lb/>
東搥車歎寂寂盍不歌歸來已痼烟霞疾<lb/>
　　　還家<lb/>
吾家在何許水泉修竹林鷗鶴失閑伴跂予有遐心窗<lb/>
前小梅花耐霜笑吟吟小待新酒熟冷蘂勸清斟<lb/>
</p>
<p>
</p>
  </div>
<div>
                <head>澹齋集卷二</head>
    <p>
<pb n="KR4d0172_WYG_002-1a"/>
欽定四庫全書<lb/>
　澹齋集卷二　　　　　　宋　李流謙　撰<lb/>
　　五言古詩<lb/>
　　　送李司户之官臨邛<lb/>
威鳳翔九霄千百但一遇蒼蠅何所來滿盤揮不去吾<lb/>
人一肝腸未可捨跬步摻裾輒經年把臂速炊黍譬如<lb/>
枝上花風裏得暫聚天果何意哉未易測其故安得三<lb/>
間茅藜莧同旦暮秋色如行色别語不得吐鶴峯得佳<lb/>
<pb n="KR4d0172_WYG_002-1b"/>
句尚足慰延佇從今夜夜月伴我照庭戸<lb/>
　　　中秋翫月分韻得一字<lb/>
向來高樓月人境居第一天福不得再天意亦叵測濁<lb/>
河幸一澄威鳳乃屢出過日惜清玩草具成勝集共詠<lb/>
昔年詩仍是昔年客酒闌感存没悲歡異今昔懷我盤<lb/>
谷翁蘂宫此何夕仰瞻雲漢章正恐翁手緝躡雲侍琅<lb/>
輿頗恨無此骨拭泪罷清酌覽鏡有華髪<lb/>
　　　累年中秋無月今年凡數夕有之十五日尤佳<lb/>
<pb n="KR4d0172_WYG_002-2a"/>
境濁常鮮愜事難獲易欣皎月當中秋覘候每倦勤扁<lb/>
舟泊沙岸是夕無纖雲冷侵碧琉璃又如爛鎔銀十年<lb/>
五年無千里萬里明對此欲不飲恐觸蟾兎嗔尊空更<lb/>
重看徐步長江濵大魚時撥刺宿鷺聨拳驚可無横吹<lb/>
者或有琵琶人領覽此奇絶但怕添愁新頗欲從氷娥<lb/>
暫陪白玉輪載我到廣寒一醉羅襪塵歸來閉閣臥耿<lb/>
耿雞未晨顧瞻篷窻間尚餘半金盆<lb/>
　　　蝨嘆<lb/>
<pb n="KR4d0172_WYG_002-2b"/>
得生固么陋宅體仍穢卑巢穴我襟裾食飲吾膚肌毒<lb/>
比蚤蚊熾類兼蚋蟻㣲陰幽巧相傳不知來何時殄馘<lb/>
未掩戈遺妖復蕃滋觀處初若無掇之或如遺㨗走欲<lb/>
違禍深藏殆知幾竄壁尤惡啄潛沙更危機處頭與物<lb/>
化遂使白變緇稱臣託疵賤名官慙素尸捫摸傲逆温<lb/>
梳爬厭懶嵇吉㐫陋巫占彼豈能先知殊快勇夫射寧<lb/>
辱達士譏蚩兒厭膏粱兀坐如瓠肥屠門飫雄飱亦足<lb/>
飽汝饑我身如枯株但有骨附皮嘬嚙竟何得饞吻亦<lb/>
<pb n="KR4d0172_WYG_002-3a"/>
及之夜眠輟佳夣晝坐傷沉思往往暴醜形或為潔者<lb/>
嗤抑搔兩甲折掩捕雙目疲期我犯不校責人所難為<lb/>
湯沐猶寛恩磔裂乃所宜吏貪摩其牙巨力猶足支䑛<lb/>
糠及小家此豈禁鞭笞願作秋禽獮毋使蔓草滋蝨去<lb/>
息疴癢貪懲消怨咨仁者惡害人勿謂傷吾慈<lb/>
　　　贈聽聲上官術士<lb/>
造化祕密藏凝然大狙宅操縱掌握間殆似不容測惟<lb/>
人號最靈研窮深探賾支干究生旺更以形骸索摸骨<lb/>
<pb n="KR4d0172_WYG_002-3b"/>
與聽聲箇中更奇特無煩覿面知禍福悉已白至理非<lb/>
口傳妙處從心得官君持此術行盡山水國所歴多巧<lb/>
中一醉天地窄秪今天下士何啻累千百紛紛肉食鄙<lb/>
正須囊錐客僕僕塵埃中豈無鳯毛翮勿以朝野殊窮<lb/>
通理不隔上方勞夢想胡弗為指摘致君堯舜上爾術<lb/>
光史册若共俗人言懷抱真可惜<lb/>
　　　送張時擇從楊茂州之招<lb/>
州閭我知君楚璞未剖初家無兩錢錐腹有萬巻書閉<lb/>
<pb n="KR4d0172_WYG_002-4a"/>
門飽葵莧撫儿咏唐虞兒乳腥未濯才能辨之乎巍科<lb/>
似拾遺却走我不如流俗校成敗往往遭揶揄豈知磻<lb/>
溪叟空釣寧在魚窮途有知已一笑肝膽輸羔鴈朝在<lb/>
門挽我不得徐鯨鯤依洪波鳳凰集修梧士貴得所託<lb/>
往矣膏子車忠信行蠻貊九夷聖肯居使君况儒將奥<lb/>
學窺盤謨小詩迺餘瀾已足吞五湖老羌弛弓刀玉帳<lb/>
一事無舉杯哦新篇主賓興不孤明日思君處一千里<lb/>
平蕪<lb/>
<pb n="KR4d0172_WYG_002-4b"/>
　　　送無害弟之官并呈使君蹇丈一笑<lb/>
人生一飲啄大似有夙縁蔡䝉窮坤陬宦游自吾先哦<lb/>
松千尺下剖竹羌水邊泮宫擷芹藻我歸才一年子又<lb/>
盧奴去妙指按五絃識人舊魚鳥入眼昔山川子才如<lb/>
干將當屠横海鱣纖鱗拾沮洳人恠我囅然火宿用彌<lb/>
壯鷙伏飛無前弟兄立分拆門户同仔肩老僊泉下責<lb/>
豈但冕與蟬别離不須悲使君直二天不敢祝翁歸氷<lb/>
鏡自高懸夣想五賢堂囊貯白雪篇何時見華築琬琰<lb/>
<pb n="KR4d0172_WYG_002-5a"/>
行當鐫<lb/>
　　　一春無日不飲遂作肺𠻳效樂天體<lb/>
生與酒俱生長與酒俱長行時酒在樽坐時酒在盎一<lb/>
日不舉酒一日睂不放春來身無事結客鏖勝賞南山<lb/>
步新堤西湖撑彩舫或飛名園蓋或祖都門帳大酌須<lb/>
淋漓小酌猶酣暢家山忽入夢江頭問兩槳友社惜我<lb/>
去共和驪駒唱劇飲連晝夜大似灌䑕壤不往愠睂須<lb/>
好意難棄忘平生無肺病因兹作㣲恙終夕勞喘呀如<lb/>
<pb n="KR4d0172_WYG_002-5b"/>
吹竹筒様積痰動盈缶嚥吐不停吭童奴更謁諫浸恐<lb/>
傷府藏萬里寄一身節宣豈宜爽蒭蕘不可遺予心黙<lb/>
云當飲食著聖經觀頥識爻象慣習未易奪剛制乃所<lb/>
尚初如鍵弩牙又類遏溪漲稍稍撤觴斚乆之絶悵望<lb/>
腸枯與吻燥但當吸瀣沆宵枕遂小康其效疾影響遽<lb/>
言終止之未敢保其往酒頌我文章酒徒我鈎黨有時<lb/>
倚危樓搔首獨惆悵大藥不可求此物足凴仗陶謝匪<lb/>
沉<graphic n="KR1196" url="https://raw.githubusercontent.com/kanripo/KR-Gaiji/master/images/KR1196.png" mimeType="image/png"/>遺意覘彿彷下士聞道笑識者睂睫上更欲買黄<lb/>
<pb n="KR4d0172_WYG_002-6a"/>
金歸鑄杜康像<lb/>
　　　送樂季和<lb/>
袖有禮神璧横天射螮蝀擕持易羊皮賢士銜隱痛短<lb/>
檠風雪窻鼎鐘入宵夢出門雀適羿挽弓不再中九折<lb/>
生庭除欹輪失嚴鞚事固不可知淺者發嘲鬨磨以百<lb/>
艱虞吾覺此意寵蠅棘芟根株織文徹機綜如簧秪囂<lb/>
煩戰勝屬陰拱詰朝烏帽斜瘦馬霜鬛聳行世心愈老<lb/>
轉物身自重觧鞍澆客垢先撥床頭甕君歸我送之我<lb/>
<pb n="KR4d0172_WYG_002-6b"/>
歸欲誰送<lb/>
　　　送李仲信<lb/>
鳳巢無鵂鶹虎穴不生狸巽巖四十年名聲兒童知黄<lb/>
流出崑崙筆力子似之嚴兵鏖殘敵往往輒偃麾廉頗<lb/>
用趙人戰勝地有宜一吸空湖江兹行定英奇事功出<lb/>
邂逅道德為根基儻踐鐘鼎盟毋爽藜藿期請因問安<lb/>
際訂我言是非<lb/>
　　　送仲明赴舉<lb/>
<pb n="KR4d0172_WYG_002-7a"/>
進退士所重視天為鼓鉦採薇北山曲濯足南澗濵高<lb/>
風豈不偉奈何萬蒼黔道可濟天下不必丘園尊先生<lb/>
一世士抱寶三家村蚤日湖海興攬鬚見霜根我嘗嘆<lb/>
洄洑再拜願有言釣魚須逺去沮洳無鯨鯤北風折羣<lb/>
木嚴駕夙在門萬里著掌間一舸氣已吞岷峩頼君重<lb/>
努力答山靈造物飽閱駿眼未見此人小却猶玉堂尚<lb/>
堪託斯文賤子惜此别贈送慙空樽唯有清夜夢相逐<lb/>
束南奔<lb/>
<pb n="KR4d0172_WYG_002-7b"/>
　　　送吕義甫<lb/>
河伯矜秋浸望洋始一嘆是以太史公身行天下半可<lb/>
憐據坎者寸尺盡霄漢我友故英發驤首輕皂棧結束<lb/>
萬里游是行吾所贊榮途聽其遇丈人敎不倦向來開<lb/>
說易一語無疏傳曰為可用者此本同世患停舟佳山<lb/>
水心目有奇觀更接揺麈談中夜光赫煥我方墮吏罝<lb/>
沮洳雜鰍蜆眼看飛鴻翔别樽恨不滿<lb/>
　　　憶樂季和<lb/>
<pb n="KR4d0172_WYG_002-8a"/>
理䆳不可商造極會其天因黥乃南面挾璧顧屢歎安<lb/>
有鬼一車蘊疑在目前劃然觧積凍澌泮千丈淵吾嘗<lb/>
賞淮陰能錄惡少年大勝荅溪媪奇勛此輿權水激可<lb/>
沃焦酖毒懷與安夫君珍所持射市吞煩冤束袂甘冥<lb/>
冥一穴栖鰍鱣真宰技自癢駕以風無邉背水得衆無<lb/>
失駒約羣還三月春已深穩下三峽船䕫門有巨艦談<lb/>
嬉障百川金華客五侯氣力足由縁為君誦伐木三扣<lb/>
臨江舷<lb/>
<pb n="KR4d0172_WYG_002-8b"/>
　　　食藕<lb/>
芙渠固佳産其末亦奇絶此土乃物宜厥包比柚橘蔓<lb/>
引莖自遂泥蟠體仍潔一絲戱傀儡衆竅殞鯈忽七月<lb/>
陂塘秋千蓋偃寒碧俚語名帶花<hi>俗言六七月為帶花藕</hi>脆嫩若<lb/>
無骨如船近誑誕似玉孰追削瞿曇况真理穢淨本同<lb/>
出花實根相連因果非兩法君看入口處一片疑嚼雪<lb/>
溽暑肌如熏毒酲肺欲裂只應蕭爽時便是清涼國<hi>佛氏</hi>
<hi>以蓮花喻法取花實同時猶因果之不異</hi>
<pb n="KR4d0172_WYG_002-9a"/>
　　　送孫賔老宰丹稜<lb/>
囘也真賢哉陋巷一簞食卒然問為邦所告王者事軻<lb/>
亦印㣲言曰可禹稷配學道則愛人偃昔嘗有志他時<lb/>
武城絃嘿與聖意會聊寄莞爾笑汲深孰知底欲令誦<lb/>
所聞姑以割鷄戱聖賢存心處萬類宅生地先生為已<lb/>
功及物乃糠粃十室有忠信百里吾敢鄙六經作縣譜<lb/>
趙張不到此春風七條絲可以馴桑雉堯舜治天下乃<lb/>
與治射比一朝坐廊廟用有大小爾我昔從公游頑璞<lb/>
<pb n="KR4d0172_WYG_002-9b"/>
不受砥經時去函丈榛棘撐腎胃朅聞衛返魯倦馬始<lb/>
休轡欲申趨隅問已作横䇿起人生楦宇宙孰為不朽<lb/>
計著書有存亡德業亘千祀<lb/>
　　　苦熱<lb/>
祝融職司南憑寵不遺力呀呀三足禽敗羽懸枯腊釜<lb/>
<graphic n="KR1092" url="https://raw.githubusercontent.com/kanripo/KR-Gaiji/master/images/KR1092.png" mimeType="image/png"/>糜碎鱗無地此身着楚炬方烘秦湯征未自亳夢想<lb/>
千丈氷快踏赤兩脚少憇修竹林泉水鳴㶁㶁岸巾對<lb/>
颯爽汙垢亦小濯蒯通據鼎耳反唇乃幸脫叩頭祝西<lb/>
<pb n="KR4d0172_WYG_002-10a"/>
風駕言馬可秣危喘已强支旦夕恐不續俗情傲寒灰<lb/>
赴熱犬爭骨灼肌豈暇顧甘作蛾殞燭君看孟嘗客乃<lb/>
笑翟公雀呼兒進胡床佳月可人白一醉無渭涇舉盞<lb/>
新酒滑<lb/>
　　　遊水陸院<lb/>
深居毒歊煩沸鼎遊羣魚金凉念何許頗欲膏吾車行<lb/>
行有佳處舍南得精廬方塘水泠泠嘉樹陰疎疎寒光<lb/>
四圍之氣象豁以舒清濁本相形暑去不待除赤脚踏<lb/>
<pb n="KR4d0172_WYG_002-10b"/>
潺湲褫帶淩空虛杯盤固草草言歸且徐徐山僧擅幽<lb/>
勝意輕南面孤乆矣不復貴厭棄同汚渠貴人便宴安<lb/>
大第如清都華堂貯窈窕高門列車徒往往慕閒曠偶<lb/>
此樂有餘虵蚿漫相憐鵬鷃端異趨不如聽鳴禽勸我<lb/>
提胡盧<lb/>
　　　游安樂道院<lb/>
　　　　院本通悟故宅父為道士嘗使拜老君像方<lb/>
　　　　一拜像䧟于地因成阬焉今俗號老君坑<lb/>
<pb n="KR4d0172_WYG_002-11a"/>
美璞出叢阜徑寸藏尺水堂堂大導師鍾靈此其地荒<lb/>
坑名老君故老說遺事仙佛勢不敵北面昔所試烟雲<lb/>
龍蛇窟風雨鬼神㑹珍重住山人淨觀愜幽䆳半偈起<lb/>
冥晦徑欲裂冠袂同行一㣲囅落日姑整轡在家固出<lb/>
家象服何必異君看童其顛已落第二義<lb/>
　　　袁季海别駕以所藏靈壁石詩軸見示為此篇<lb/>
諸天享備福宫殿常隨之驕王擅雄富鐘鼔具不移巨<lb/>
細無實相一種生幻師君家數尺峯在處供娱嬉衡嵩<lb/>
<pb n="KR4d0172_WYG_002-11b"/>
接儿闥岷峨入提擕只作如是觧天地皆目㙠君言勿<lb/>
作劇丐我瓊琚詞援毫不能奇永愧嶄絶姿烹茶炷爐<lb/>
薫<graphic n="KR0886" url="https://raw.githubusercontent.com/kanripo/KR-Gaiji/master/images/KR0886.png" mimeType="image/png"/>崒繚輕絲如雲出澗壑頃暫萬國滋請以小喻大<lb/>
人才亦如斯我無適俗韻夢想懷崟崎借渠琳琅響和<lb/>
我蘭荃詩明朝謝冠服雲根有茅茨<hi>法華云諸天身所在宫殿隨之秦始</hi>
<hi>皇治宫室所至帷帳鐘鼔不移而具然皆未若此石之長在目中也</hi>
　　　峽中賦百韻<lb/>
振奇欲何夸頗疑造物者兩山擘其間放此江東㵼不<lb/>
<pb n="KR4d0172_WYG_002-12a"/>
知太古前宇宙孰坏冶疏鑿著夏書固自人力假巨崖<lb/>
切漢起入眼驚見乍影臨數州逈根挿九地隘積鐡老<lb/>
風雹巨熖莫鎔化面惡駭䕫魖姿妍恱美奼城郭巧刻<lb/>
劃屏障工組畫髻鬟直高綰劔槊寒可<hi>原缺</hi>抗立擬分庭<lb/>
孤撑獨稱覇駢羅紛兒孫拱揖儼賔介盤空矯鸞鵠飲<lb/>
溪走牛馬裂絞貫鈎鏁翠項披絳帕碎礫星宿稠亂石<lb/>
豹熊跨錢疊蘚暈重鱗坼樹皮撦萬甓累如甃一按平<lb/>
若砑寛博敞壇墠斜傾覆簷庌懸空疑崩欹叢密苦䝉<lb/>
<pb n="KR4d0172_WYG_002-12b"/>
絓中斷路已盡合處天無罅周遭窘漢圍赤露經秦赭<lb/>
怒觜忽横出狂湍助喧罵突展壯士臂交鋒報睚眦飛<lb/>
瀑練垂素響溜鍾調啞嵌窟誰剜刳竅竇飽衝射陽光<lb/>
晝隱見雲氣曉包藉燒餘通鳥耘㣲缺有蝸舍婦肩頳<lb/>
背筐樵指虚枯槎巖葩淺深雜山木高低亞月黑吼饑<lb/>
虎竹深見眠麝猿㨗菓垂接禽輕枝倒挂往者國柄分<lb/>
羣雄用狙詐阻兵割方域狂心各侈哆一夫比劔閣百<lb/>
萬戈甲卸負固不一姓强嬴殞函華王靈今一家女織<lb/>
<pb n="KR4d0172_WYG_002-13a"/>
男耕稼溪魚肥入罾村醪賤可貰舳艫日下上何曾舍<lb/>
晝夜儒紳企榮途行有不俟駕估客聚百貨乘時沽善<lb/>
價載考江發源其㣲酌杯斚坤軸聽回斡陰機黙操舍<lb/>
瀰漫衆流㑹灌注一門下<hi>上聲</hi>旁束狀殊窘屢曲意不暇<lb/>
騰涌山合沓飄濺雪飛洒峻迅出暫頃澄渟或時且積<lb/>
油黯覆盎征鼙浩飛瓦日月在吐納雷電生叱咤蛟黿<lb/>
䕶老湫鷗鳬狎淺汊涸澁苦窮冬漩洑怖炎夏逆遡魄<lb/>
自褫順涉心猶怕茫茫蒼溟浸落落洞庭野萬折期必<lb/>
<pb n="KR4d0172_WYG_002-13b"/>
至憤屈當一寫㣲官能我誘里落腐䑕嚇三年客中都<lb/>
唯了湖山債萬里徒往來百艱每吁唶一灘一危恐奔<lb/>
湍劇旋輠顛反常不持疾風閃荷蓋百丈偶絶牽刄交<lb/>
俄失靶山行避濤瀬竟日勞髀胯假寐易成魘驚呼亦<lb/>
多嗄瘦骨煩拄支垢容招嗤怪忠信固憑倚内省輒摧<lb/>
謝貝葉丐慈䕶牲牢乞神嘏深愜唯壯觀此殆天所借<lb/>
曩賢近交臂佳境倒啖蔗夷陵憶文宗小卻寧芥<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>孟<lb/>
韓有正傳聖道識根𣲖黄牛功配姒法當祭之社輦石<lb/>
<pb n="KR4d0172_WYG_002-14a"/>
肆威怒斯言吾乆訝秭歸傍雲岑地惡記人鮓重弔湘<lb/>
波魂忠言棄土苴江蘺續遺些異代稱屈賈寧胡憫國<lb/>
艷可忍千金賣却笑效顰女炙面不肯嫁巴東僅三户<lb/>
突兀著大厦一擲嘆老張豈但震盲瞶峩峩神女峯索<lb/>
漠古臺榭纖辭穢高仙宜誅未應赦行行到巫山風煙<lb/>
欝桑柘瞿唐送殘險性命脫罟擭關頭躍馬帝炷香重<lb/>
再拜鄉音近嶓<graphic n="KR2144" url="https://raw.githubusercontent.com/kanripo/KR-Gaiji/master/images/KR2144.png" mimeType="image/png"/>歸夢繞松檟韓公喜見蝎正比怒嗔<lb/>
蠏人情有奪移適意固暫快妻孥知我還歡呼及姻婭<lb/>
<pb n="KR4d0172_WYG_002-14b"/>
僮奴潔衣褠爭挈壺觴迓靈鵲占吉噪金虫綴寒灺掃<lb/>
我釣魚石整我挿書架棧羊撥香糈蔬畦剪霜芥萬事<lb/>
置勿問但辦供客炙人生尋尺地蟻宫共世界一斑僅<lb/>
豹窺大庖姑蚋嘬就令十年讀未勝行天下耳目異聞<lb/>
見襟靈豁陋寡杜陵半九州詩史入嘉話馬遷多經踐<lb/>
有文資博雅吾慙筆墨斐絲麻視菅蒯未能朋儔矜粗<lb/>
足兒童詫尚及日南杯呼春送臘蜡<lb/>
　　　中秋月色甚佳病不及觀<lb/>
<pb n="KR4d0172_WYG_002-15a"/>
斵月如氷輪不知幾玉斧寒光十萬里餘影到牖户我<lb/>
病欲强出瘦骨怯風露技癢時不禁窻隙窺皓素年年<lb/>
到中秋此夕日夜數酒熟客不至景勝人或負燕鴻初<lb/>
何心亦作不相遇拊几但悲嘯看劔欲狂舞幽蟲不相<lb/>
干空階自言語<lb/>
　　　失題<lb/>
學者一大事最重出與處用行舍之藏孔顔獨相許參<lb/>
賜地位高窺牖不得覩而况未見聖一曲株守兎入林<lb/>
<pb n="KR4d0172_WYG_002-15b"/>
恐不密狷者或拒户如蝸䕶一殻槁死竟何補營營夸<lb/>
毗子意常在腐䑕鐘鳴尚遲回顛沛慙末路細評誰失<lb/>
得未易較呉楚聖賢具成體以道為鉦鼔適時不俟駕<lb/>
枉已一揖去而我本來心湛如太空故先生平生學此<lb/>
理超聖處浮沉四十年夷險隨其遇初無周南恨内樂<lb/>
侈圭組名高天不掩舜聰徹幽阻門前褁輪車急急戒<lb/>
徒御企首洙泗上進退綽有裕富貴調兒童嗔喜狙賦<lb/>
芧此同伐國問何乃至君子願出有用學不朽在斯舉<lb/>
<pb n="KR4d0172_WYG_002-16a"/>
　　　勾龍元應以詩送王子友從譙緜竹之招語多<lb/>
　　　　見及次韻奉酬<lb/>
取友須四方不去誰汝縶君慙棧豆戀自了非駿骨王<lb/>
郎惠然來車從暖寒寂鸞鵠照清泚餘子可厮役手把<lb/>
一紙書髯兄我重客白虹貫襟袖新詩玉剖石女須翁<lb/>
絶憐茂苑蘭所宅殷勤記君意倚頼耕寸筆一朝存没<lb/>
異悵恨頭欲白慰眼君自足有兒况英物盤谷宗斯文<lb/>
向來指正脉遺藁敬相授補亡綴離析此翁不可見此<lb/>
<pb n="KR4d0172_WYG_002-16b"/>
壻未易得<lb/>
　　　獻萬佛圖為張雅州壽<lb/>
博大真人哉妙諦形而上林林總雛嬰萬生同負襁赴<lb/>
者不可數百川納溟漲隨取即隨給孰識無盡藏勝報<lb/>
如所證豈特妙好相龍天至幽嚴窺覘輒稽顙開圖萬<lb/>
名字只作一佛想風影可捕耶變現自愡恍俛應區中<lb/>
縁兹願固深廣君看朱兩轓非真亦非妄化身元宰官<lb/>
台符更兩兩祕言出寶笈其品名壽量一絲起爐薫洗<lb/>
<pb n="KR4d0172_WYG_002-17a"/>
耳鐘磬響搢笏為公讀萬刼一俯仰<lb/>
　　　代上閬中章使君<lb/>
九區混軌文正宁垂衣裳公家轉洪鈞一氣斡混茫蠻<lb/>
夷奉琛貢月窟東扶桑至今有遺黎盛德登樂章溢慶<lb/>
乆愈衍丹穴俱鸞凰祖烈肖挺挺德音續琅琅尊彛琢<lb/>
璠璵薦廟流中黄銅符專城居健翼翕不張黼座録故<lb/>
家雲路登方將省寺窺步武禁闥覘翺翔相門出鼎槐<lb/>
八葉有前芳一樗無所材擁腫蔽道傍門户岌重大俛<lb/>
<pb n="KR4d0172_WYG_002-17b"/>
首慙肯堂得邑萬山間晝夜鞭跛䍧斗升頼急養山海<lb/>
祈深藏古人重已知漆炭固未償靴板庭趨初躔宿望<lb/>
煌煌委身大爐冶正懼呵不祥丹鼎儻可䑛鷄犬同飛<lb/>
揚<lb/>
　　　鷄冠<lb/>
雄鷄鬭不觧血濺頭上冠强顔配二妙並樹栖梟鸞綘<lb/>
侯資少文禮樂責所難物生宇宙内故自安其安<lb/>
　　　憫農<lb/>
<pb n="KR4d0172_WYG_002-18a"/>
秋苗掃地盡春苗破土出尚當積陳陳那得有菜色不<lb/>
知終年耕未了一日食守令民父母賤士但俛嘿<lb/>
　　　木芙蓉<lb/>
秋光冷如氷秋花淡無色偶見此粲者濃艷照孤寂天<lb/>
寒翠袖薄那得在空谷東風嬖桃李倚樹三嘆息<lb/>
　　　送薛司直赴行在所供職<lb/>
公家樞近公名在太史氏天方濬其源沃日勢未止郎<lb/>
君萬金産落筆粲珠琲尚當戰韋布未可議紈綺朝家<lb/>
<pb n="KR4d0172_WYG_002-18b"/>
録世舊往往収𤨏尾而况用才升進擢不止此邦刑託<lb/>
平反哀矜蓋天意持此博親懽五鼎但口體富貴君勿<lb/>
疑信手着囊底别君行十年再見頹髪齒眼看上雲天<lb/>
歸耕慰憔悴猝猝萬里别念當一把臂風雪隔異縣跛<lb/>
馬不就轡安得凌風翰空齋坐歔欷短章說殷勤聊用<lb/>
篤友義<lb/>
　　　送勾龍伯秋出幕守三榮得出字<lb/>
雅故非今朝兩門自金石山頭墮淚碑宰木共蕭瑟幕<lb/>
<pb n="KR4d0172_WYG_002-19a"/>
府蓋寶府球琳琅玕璧一一不可揀於君况夙昔常愧<lb/>
礫與瓦照映乏顔色於菟生則斑窺牛乳尚濕其傳祗<lb/>
斯文餘事博懸擲嘗覘賦千字誦之當搢笏戎索贊斗<lb/>
樞殺氣掩劍㦸舂容凝香地功用閴無迹忽驅兩轓去<lb/>
驚鴻𦕈南北專城豈不樂所樂在母側扶輿度春風霜<lb/>
毛未上幘更著摩挲手一起窮山瘠中年每患别連日<lb/>
足悵惜方酌江上杯送君又郊陌熟思令人老只有加<lb/>
餐食尚餘黄髪期好語為再出<lb/>
<pb n="KR4d0172_WYG_002-19b"/>
　　　題宇文叔昭閱齋齋名予所榜也有王正卿畫<lb/>
　　　　四時小景<lb/>
乾坤萍在江日月蟻旋磨吾生與化俱反照若觀火蠻<lb/>
觸鏖兩鬭臼圈聽一簸射鈎仍相國嬖者死於餓種𤓰<lb/>
乃故侯蹶張終上佐支離竟能賢青黄未足賀炷香閱<lb/>
兹理萬事一笑可城南有豪士豈但雄于貨麒麟夢不<lb/>
到林沼計未左便齋愜清閟憑几了衆夥胷中大水鏡<lb/>
月皎雲破墮世故自起伏一瞬犇馬過金石波空流檜<lb/>
<pb n="KR4d0172_WYG_002-20a"/>
杉老不挫他年觀河性依然等髫鬌我友王郎子筆墨<lb/>
出笑唾酒酣洒素壁埃壒不敢涴春梢有餘妍秋林氣<lb/>
磊砢彈指四時具轉物子亦頗此機與我同妙出一關<lb/>
鎻予生拙行世泥塗笑鼈跛但存閱世眼空花已成果<lb/>
從今識沉冥甘作枯株坐要知無所閱到岸乃旋柂<lb/>
　　　吾友黄仲秉讀枚乘七發至所謂洞房清宫命<lb/>
　　　　曰寒熱之媒皓齒蛾眉命曰伐性之斧感而<lb/>
　　　　作詩以示予予謂乗嘗事呉已而去之梁斯<lb/>
<pb n="KR4d0172_WYG_002-20b"/>
　　　　言也殆為兩君發歟賢司馬長卿長門逺矣<lb/>
　　　　因次韻以申其意<lb/>
讀書必知書枯枿不足斧隻詞詣㣲隱連軸皆剰語枚<lb/>
生老賓客筆力散雹雨呉梁兩驕王横甚闞哮虎編須<lb/>
笑直前調度豈兒女刈蕭培芳蓀逺鄭進韶舞斯文豈<lb/>
徒然丹石起病窳操瑟走齊門託身恐非所老濞竟斧<lb/>
砧埋骨無塊土梁亦殞牛禍廟社幾奪主至今存遺編<lb/>
快讀氣屢鼔長卿素佞人清芬愧蘭杜長門賦滛僻主<lb/>
<pb n="KR4d0172_WYG_002-21a"/>
心侈莫禦百年校賢鄙何啻跖與禹黄郎眼如月妙義<lb/>
窺肺腑拈出標雅箴霏屑紛落鋸枚生其伯仲犬子但<lb/>
牧圉<lb/>
　　　彦博為偷兒妄意作詩見貽次韻奉呈<lb/>
士窮百不諧所向輒墻壁堂堂百代師往往遭削跡閭<lb/>
閻侮出胯逆旅或爭席雖然炯炯心未易屈此膝閉門<lb/>
師唐虞清風入吾室千古閱頃暫八荒在几榻從教厭<lb/>
藜莧筆端有氷雪出處雲行天得䘮駒過隙元龍吾畏<lb/>
<pb n="KR4d0172_WYG_002-21b"/>
友萬巻破丘索抱耒耕莽蒼天民所先覺平生湖海氣<lb/>
脊梁硬如鐵方其抵掌時南山虎可縛向來三年淹聊<lb/>
以六月息自予得此士不作肝膽隔隱然當一面堅壘<lb/>
雄屹屹偷兒妄窺瞰不用苦笞掠與之塵生甑定自驚<lb/>
失色不知破衣中照人一尺玉開門恭執贄政恐子不<lb/>
欲因成一笑粲莫放百憂集子敬愛氈青何如我酒緑<lb/>
　　　彦博見和暑中之作殊有新功復用韻謝<lb/>
風雅有正宗太山視丘垤識者了珉玉不爾逺堯桀咸<lb/>
<pb n="KR4d0172_WYG_002-22a"/>
韶乆不作日月遭薄蝕空谷閉窈窕市倡矜半額誰知<lb/>
三百篇學仙要仙骨二南俱賢聖展卷神已接孝子或<lb/>
失愛淑婦有不答㣲言出宛轉幽憤破蘊結側耳無絃<lb/>
音䇿䇿風振葉少陵乃冢嫡豈止論𤓰葛涪翁異代友<lb/>
俱作蟬蛻殻鼔旗付後山掌股戱孟獲眼明見賢宗我<lb/>
欲焚破篋明珠不易得収功在勤苶一洗蛙與黽騷壇<lb/>
許授職<lb/>
　　　次韻姚宣孺見寄<lb/>
<pb n="KR4d0172_WYG_002-22b"/>
作吏無好懷寧食三年艾甚陋吾安之所𨽻乃都㑹文<lb/>
書如罵奴吞噫不敢對兩眉或小伸獨有公等在交臂<lb/>
露肝膽不復事容態月沼分賸馥風軒共晴快家餐聽<lb/>
相挽盤筯及筍菜但苦王事迫數離每增慨豈非造物<lb/>
意物莫能兩大况自摻裾别至今胷憒憒歸來未黔突<lb/>
日月倐逾邁書往得奇報已恐責留債丈夫志逺者遑<lb/>
䘏吠所恠醉眼天不入一飽真細碎挿貂與扶耒此理<lb/>
本相代持以敦薄夫是事付我軰<lb/>
<pb n="KR4d0172_WYG_002-23a"/>
　　　次韻勾龍元應<lb/>
春歸知何時庭草一尺長風軟不起塵薄日如秋陽裘<lb/>
葛固異宜單衣已疎凉妍紅色事人攬鏡無餘粧青山<lb/>
只蒼然乆要自不忘枯藤引我去栗留囀幽篁濯足江<lb/>
無波照眼竹有光展旗三伐鼔騷壇起榛荒垂髫伏窻<lb/>
几抵掌談皇王持之欲何施海禽眩鏗鏘風揺薜荔屋<lb/>
塵集芙蓉堂升斗尚何言正比鈎餌香投老遲問道欲<lb/>
覔閑中忙社成蓮亦花㰱血記此章<lb/>
<pb n="KR4d0172_WYG_002-23b"/>
　　　偶連日食鷄夜夢有截一支者頗憐之有謂予<lb/>
　　　　言雞之被烹酷過於是驚覺作此詩以自警<lb/>
平生不喜殺殺戒宿所欽累此多病身蔬食慙未能連<lb/>
日乏庖供隻雞薦肴蒸異夣發宵驚截支血霪霪旁立<lb/>
為咨嗟或人惠嘉音見牛未見羊盍不推此心萬生均<lb/>
一愛豈較人與禽君看雞遭烹楚痛甚斧砧撫枕矍然<lb/>
悟此豈神所箴驚魂欲違幹駭汗屢洒膺内懼仍自欣<lb/>
小差輒相懲白璧䕶㣲疵寧非憂之深長平四十萬一<lb/>
<pb n="KR4d0172_WYG_002-24a"/>
掃輕蟻蠅暴殄置不問天邪匪聾喑稔惡侈後罰幽誅<lb/>
毒炮燖㝠㝠思昔愆栗栗厲素襟贖魚有前章併以警<lb/>
侈淫<lb/>
　　　以春草碧色分韻送朱師古知雒縣得色字<lb/>
二年客殊方送君我鄉邑豈不念家山對此好風月何<lb/>
以慰羇旅眼穿離鴻翼寄聲賀父老壺漿迓郊陌令君<lb/>
臺閣人九霄帝不隔新書嚴入縣驅驥就轅軛手持朱<lb/>
絲絃欲奏南風律此意寧不佳此事未易得姑置馴桑<lb/>
<pb n="KR4d0172_WYG_002-24b"/>
雉先辦繞床物相顧一大笑浮我當舉白長魚隨鰍鰕<lb/>
枯澤未容<hi>一作盈</hi>尺驚雷忽破地起視已無迹春湖波如<lb/>
天酒作鵝兒色映君眉間黄領此醉勿惜明朝出門看<lb/>
扁舟大江側<lb/>
　　　海棠未開對酒作此<lb/>
春以花故妍花好不辱春漫山爛桃李由求蓋具臣國<lb/>
艷朝衆芳此花當不名芳園麗韶景㸃撿能幾根東風<lb/>
未披拂萬紅藏杳㝠過客白眼看遂與凡木隣一朝吐<lb/>
<pb n="KR4d0172_WYG_002-25a"/>
華艷天日為之醺緑樽有醇酌及兹託慇懃君看淮陰<lb/>
市豈有國元勛俗情傲未然花笑當不嗔<lb/>
　　　見蛛絲戱作<lb/>
一絲架空居巧若出杼機彌綸不知勞終日周遭馳相<lb/>
彼造為艱中有鴟鴞詩豈獨考其室為罝陷羣飛口腹<lb/>
共此累坐嘆寧以疵㣲我畋漁意其端詎庖犧雨過助<lb/>
浮妄大小出琲璣疾風輕羣脆覷隙防藩籬摩挲一寸<lb/>
腹吾廬正于兹<lb/>
</p>
<p>
</p>
  </div>
<div>
                <head>澹齋集巻三</head>
    <p>
<pb n="KR4d0172_WYG_003-1a"/>
欽定四庫全書<lb/>
　澹齋集巻三　　　　　宋　李流謙　撰<lb/>
　　七言古詩<lb/>
　　　無害弟之官梓林伯氏無虧序送之極兄詔之<lb/>
　　　　義予言贅矣姑以其意而申言之<lb/>
吾家老仙一世師挺特風槩老不衰平生行巳有本末<lb/>
世人不知其天知急流勇退人恨早纎塵恐汙白玉姿<lb/>
精神强健腰脚輕鬖鬖白髮明鬢髭盤谷亭前一幅巾<lb/>
<pb n="KR4d0172_WYG_003-1b"/>
子掖孫攜翁笑歖無官一品錢滿屋汝輩持底逃寒饑<lb/>
指心一㸃物非物向來所貯惟不欺慇懃寳此徵後福<lb/>
如印劵契火灼龜我勤樸斲爾塗堊障䕶風雨期勿隳<lb/>
庭前百拜領翁語有毫髪愧非翁兒季也才力百倍予<lb/>
天之報翁或在兹得其一體敏且强遇事雹落雷電馳<lb/>
莫嫌掾尉官職卑正欲小試觀異時弟兄贈言出寸丹<lb/>
豈但趣和同兒嬉伯氏有徳君子哉發言不妄如發機<lb/>
叙文千字炯星日是病苦者之神醫願子銘几銘盤盂<lb/>
<pb n="KR4d0172_WYG_003-2a"/>
驊騮萬里未易期悲莫悲於生别離鴈序可忍霜風吹<lb/>
丈夫逺懐在門户正使蟻聚終奚為酒闌上馬飛鳥疾<lb/>
我亦安能空鬱鬱<lb/>
　　　陳彦博擢第後歸拜先墓作此送之<lb/>
霜風著林不停吹天涯有客衣征衣問客今歸有何得<lb/>
一株老桂和根移讀書作文四十載浪走不啻萍在池<lb/>
束書隨身乃封户睥睨一甑蒙蛛絲傾嚢千金勸少貶<lb/>
掉頭一笑吾寧饑學如木水有源本朝販夕售顔忸怩<lb/>
<pb n="KR4d0172_WYG_003-2b"/>
市倡青紅衒㕓陌窈窕深閉無由窺清詩學自稟繩律<lb/>
如嚼氷雪寒肝脾平生交遊半豪俊如此人物見者稀<lb/>
每拈佳句對客誦謂是古作非今為吾先君子壇級尊<lb/>
子來談笑容攀躋我從弱嵗同硯几如今攬鏡斑鬢髭<lb/>
笑渠常遭俗眼白短力不得相扶持前日提筆試外省<lb/>
我亦薄宦初來歸口占程文問中否强弩破葉劒截泥<lb/>
十月十日夜漏盡小奚驚夢來打扉云有吉報可速起<lb/>
倒穿衣裳喘而馳賀者巳滿坐無處拍手怪我來何遲<lb/>
<pb n="KR4d0172_WYG_003-3a"/>
淋漓一紙見名字倉卒未省來其誰喜歡不記語雜亂<lb/>
但説老眼天不眵明朝再拜酌酒賀屋角一丈飛虹蜺<lb/>
書生一第蜕骨耳排風軼電方自兹阿兄地下喚不應<lb/>
門户藉子扶寒衰鄉閭朋舊夸地産洗眼晝繡增嘆嘻<lb/>
孤童疋馬顔色異闗吏偷語驚且疑到家羊肥酒亦熟<lb/>
山頭松檟生光輝墳前百拜謝教育持身願報父母慈<lb/>
盤谷亭前白雪枝春意稍稍囘芳蕤尊前不可無此客<lb/>
花雖不言意慘悽遲君急旋共一醉青衫入手無閒時<lb/>
<pb n="KR4d0172_WYG_003-3b"/>
　　　觀小兒甕戲<lb/>
五嵗小兒初學步絶藝亦知天所賦想見九牛可倒曵<lb/>
已堪赤手擒猛虎向來甕戲真偉觀儻非目擊嗤浪語<lb/>
器小猶須百斤重挾以壯夫端恐仆笑談拈取兩足上<lb/>
電轉風旋疾如許便令百試百不失父兄從傍亦矜詡<lb/>
市人駭嘆俱失聲我自平生未曾覩武陽盛氣葢全燕<lb/>
寄區狡謀踣二虜論年固已一倍長此兒誰肯噲等伍<lb/>
虎變鷹揚㸔異時經營一飽渾細事世人禀賦有特異<lb/>
<pb n="KR4d0172_WYG_003-4a"/>
常理未可求其故相秦童子才毁齒説項郎君方斷乳<lb/>
拜歸懐中笑橘墮羣戲道傍知李苦登門巳解叙通家<lb/>
對客頗能嗔字父劾䑕獄詞老吏服汗簡清規乃翁沮<lb/>
卓識有此更驚人彼以力稱吾未與行行三十成何事<lb/>
但耗太倉如雀䑕憮然自笑仍自憐强説功名在遲暮<lb/>
人言速成當不久如我定應千萬夀<lb/>
　　　文南朱使君𦵏其故人鈐兵李侯士大夫髙其<lb/>
　　　　風義作詩美之亦賦一首<lb/>
<pb n="KR4d0172_WYG_003-4b"/>
翻手為雲覆手雨自昔嘗聞少陵語年來雅道更蕭颯<lb/>
反眼朋游成越楚便當續草絶交論誰與重尋懐舊賦<lb/>
一洗衰風振頽敗我為使君髙此舉故人流落死未𦵏<lb/>
藁殯蕭蕭泣行路破棺露骨沙草秋紙錢號風白日暮<lb/>
傷心重念百年交洒涕親營一抔土送䘮不煩司𨽻傳<lb/>
擇地當鄰烈士墓龜趺大字日星煥馬鬛新封鬼神䕶<lb/>
恩流枯胔河海深氣激頑夫金石沮漬綿髙義古所尚<lb/>
掛劒初心吾敢負張陳未死巳相賊笑彼安能保身後<lb/>
<pb n="KR4d0172_WYG_003-5a"/>
九原可作定慨然想見沾衿淚如注清溝突起驚創見<lb/>
繡被吹來自何許區區論報未足道此段徒能戲兒女<lb/>
滄溟可涸山可磨我詩自可傳千古<lb/>
　　　明月篇<lb/>
人言明月好明月無私照海水深不測明月照無極九<lb/>
州浩茫茫明月無遺光誰家髙樓三百尺上有浮雲翳<lb/>
突兀浮雲翳月月不知樓頭美人空歎息空歎息何當<lb/>
赤手披雲師放出清光如白日<lb/>
<pb n="KR4d0172_WYG_003-5b"/>
　　　謝宇文正甫恵硯<lb/>
一硯能令一生足感君投贈重金玉人言當為文字祥<lb/>
夜夜燈花寒吐粟提攜不到白玉除安能細碎箋蟲魚<lb/>
為君試草大鵬賦九萬里風生須㬰<lb/>
　　　題覺庵<lb/>
疾痛呻呼癢搔抑人言是覺豈真覺問君非痛非癢時<lb/>
覺何所之了不識要知真覺無不覺如日出海照萬國<lb/>
雖然亦莫如是解政恐雙睛翳金屑扣庵欲覓住庵人<lb/>
<pb n="KR4d0172_WYG_003-6a"/>
此人此庵何地著蒲團紙帳睡未足百蟲薨薨殘月白<lb/>
六窻玲瓏境超廓箇中自有真消息兎走君前君不知<lb/>
俊鶻豪鷹差一髪<lb/>
　　　張周倚下第作此唁之<lb/>
將軍百戰摧驕虜向來射石如射虎分封不得一丸土<lb/>
晩嵗功名成夢語古來志士窮者多唾壺擊碎奈命何<lb/>
平生道力輕羣魔巨艦豈肯揺微波大千與我俱幻爾<lb/>
是中無處容悲喜西方仙人不可詆破除憂患正須此<lb/>
<pb n="KR4d0172_WYG_003-6b"/>
　　　送隂次公赴榮州學官<lb/>
撑腸萬巻不救饑書生何苦攻書為如烹太牢飲醇酒<lb/>
無此肝肺無由知隂侯把筆耕六籍短檠熒熒照頭白<lb/>
又攜束書作官去此生此債寧終極大州小州疲征輸<lb/>
文書急急如罵奴家無二頃歸未可泮宫水冷樂有餘<lb/>
使君喜士比金玉知子姓名吾所屬定當屣履迎王符<lb/>
勿憂廣文飯不足<lb/>
　　　中秋玩月以東坡詩不擇茅簷與市樓况我官<lb/>
<pb n="KR4d0172_WYG_003-7a"/>
　　　　居似蓬島為韻得似字<lb/>
十年中秋不見月譬之去國唯喜似朝來氛翳崩厥角<lb/>
天公粲然一啟齒夕月可占此其祥枯龜未必知許事<lb/>
黄昏天宇開琉璃出雲微覘摶空勢要人故自作遲遲<lb/>
悵望豈知空嵗嵗玉峰一掌開喬嶽銀海千尋湧平地<lb/>
光吞箕斗不自持影薄魚龍無處避烟林差差鳥未定<lb/>
露草涓涓螢暗墜唯我心源初不動炯炯摩尼照濁水<lb/>
四門宏開衆隂伏六藝髙懸百家廢餘輝切勿丐老蚌<lb/>
<pb n="KR4d0172_WYG_003-7b"/>
尤物溺人非所貴何如美酒入詩腸化作錦囊珠字字<lb/>
南樓萬丈髙切雲彈壓山川據要㑹當年老子興不淺<lb/>
閒據胡床想風味今人未必輸古人况復我友半傑士<lb/>
凌晨尺紙飛羽檄一約而來羶集蟻夜如何其不須問<lb/>
酌盡滄溟放君起酒酣起舞踏寒影滿地瓊瑶驚破碎<lb/>
仙娥手拊丹桂樹裛裛天香落襟袂洞天六六我所家<lb/>
摩拍洪崖肩綺季霞雲不著著青衫生恐羣仙笑憔悴<lb/>
旁人勸我聊爾耳仙娥好意君勿阻海鯨背穏風力强<lb/>
<pb n="KR4d0172_WYG_003-8a"/>
㸔我轉頭三萬里<lb/>
　　　送兄長赴蓬州職官<lb/>
人家栽花為春忙我家種栢求蒼蒼栢生如葢䕃百畆<lb/>
癡紅騃紫無殘香常言直道我家物篋櫝于今藏手澤<lb/>
拈來洒涕不忍㸔分付伯兄金玉質去天一尺古蓬州<lb/>
綫路雲端客自愁年來在處熬膏火翻愛此地真瀛洲<lb/>
同居患貧别則惡苦心害性空悽惻不及林中反哺烏<lb/>
日暮歸來却同集<lb/>
<pb n="KR4d0172_WYG_003-8b"/>
　　　石鈞父之官火井乞詩贈行<lb/>
君家嶙峋兩氷柱黄塵漲天不敢汙阿雲醉卧呼不譍<lb/>
斷碑零落荒阡雨君今去作火井縣山中嬰兒待慈母<lb/>
前日一旱不堪説危喘僅存無半縷祝君到官百不問<lb/>
置酒先須酌田父從來和氣致豐年一笑能令粟盈庾<lb/>
我方投犁學為吏人言未可紙上語今人古人豈相逺<lb/>
力行所知心自許惟君可聞我可言明日一尊黄鵠舉<lb/>
　　　送虞提宫<lb/>
<pb n="KR4d0172_WYG_003-9a"/>
桃花未落春水生百川合流如鏡平江神約束蛟與鰐<lb/>
東閣郎君將母行一帆萬里無荆越非霧非烟鎻雙闕<lb/>
只今手持天下柄相公身是稷與卨潭潭大府琳琅都<lb/>
翻翻㦸帶纒金鋪朝囘坐對彩衣舞天上應有人間無<lb/>
相門出相古來有周公在前魯公後㸔君父子名一時<lb/>
野人甘作扶犁手<lb/>
　　　池上<lb/>
雨漲秋池三尺水亦有秋風到池裏荷花顔色不如故<lb/>
<pb n="KR4d0172_WYG_003-9b"/>
零亂寒蘆并折葦鸂鶒飛來依晩紅蕩槳徐徐莫驚起<lb/>
擘蓬截藕尚堪餐一醉何辭碧筩美<lb/>
　　　挽王隠君<lb/>
仁田義鉏徳其種晩嵗坐㸔苗幪幪先生一去不可識<lb/>
但喜郎君實麟鳯一綫微言驚道䘮九鼎斯文賴君重<lb/>
聖門濤瀾無畔岸我嘗操舟怯奔湧中流奪魄不敢進<lb/>
亂流而濟渠甚勇射鼷强弩勿妄發彈雀眀珠戒輕用峩<lb/>
冠進之白玉堂天髙㑹借長風送細尋耒耨竟誰力銍艾<lb/>
<pb n="KR4d0172_WYG_003-10a"/>
猶傳掛丘壠朝來示我幽宫刻再拜整冠輒成誦乃知先<lb/>
生一世士學如荀楊文屈宋四邊海宴中國尊已嘆銅駞<lb/>
没荒茸轉頭飲馬長城下共指先幾世争竦竟不一官止<lb/>
韋布大澤深丘老梁棟<graphic n="KR2144" url="https://raw.githubusercontent.com/kanripo/KR-Gaiji/master/images/KR2144.png" mimeType="image/png"/>江濫觴固未快末流與海争澒<lb/>
洞我聞天窮不再世卜以郎君言必中九亰幽幽復何憾<lb/>
一杯徑往澆餘痛薤歌嗚咽不成聲但覺風乾雲亦凍<lb/>
　　　挽王夫人<lb/>
維古女士都可見過眼絶無一佳傳客來授我一編書<lb/>
<pb n="KR4d0172_WYG_003-10b"/>
疾讀不知雙涕泫夫人有子鳴斯文吾從崑崙識河漢<lb/>
胷中能貯百巻書此豈只用裙襦㸔前朝大老尊夫人<lb/>
鬼蜮不量作兒玩寒心仰屋竊嘆語志士如今刀斫案<lb/>
唐安治中禄不薄十畆東湖紅爛漫輕車在門忽折軸<lb/>
恨如秋江盛不滿史筆在手吾宗英寧愛一詞没彤管<lb/>
人生八十善可書好夢仍長不為短<lb/>
　　　寄題天台臨海白鶴廟康濟泉為顔魯子少卿<lb/>
　　　　作<lb/>
<pb n="KR4d0172_WYG_003-11a"/>
將軍射虎不射石石作於菟能没鏑翻然再控弓不力<lb/>
俊鶻豪鷹眼前失兩泉後先今抗行何物使之令人驚<lb/>
泉出在山流在地却似只從方寸生沉沉玉甃碧雙峙<lb/>
旱為甘霖渇為醴白鶴千年歸不歸半夜空山泣神鬼<lb/>
令君為政無近名天以斯泉印其清泉邊有樹仍蔽芾<lb/>
他日思君於此地<lb/>
　　　雲月篇<lb/>
雲在山月在水合和二物誰遣使雲收但有千巑岏月<lb/>
<pb n="KR4d0172_WYG_003-11b"/>
落惟餘一清泚向來為同復為異欲説誰鉗三尺喙與<lb/>
君臨流共一笑影墮澄泓實相似故應拄杖偶然來那<lb/>
得泉中覓居士人間八月秋更老桂樹無風波不滓碧<lb/>
筩為樽酌清醥瓊瑶𠻳腸雪氷齒江妃為予舞凌波老<lb/>
鶴不眠亦孤唳酒醒忽憶三峰游目光巳在鯨魚背<hi>王夷</hi>
<hi>甫言目光在牛背上予觀夷甫之所為直牛背兒爾</hi>
　　　次韻張通甫見貽<lb/>
挿架茫茫紛四部莫向離騷泥蘅杜文章何處如有神<lb/>
<pb n="KR4d0172_WYG_003-12a"/>
心手相隨鷹搦兎長卿醉死文君壚渠輩但可折簡呼<lb/>
淺慙入俚深入僻纎麗惡滛寒則枯欲張吾軍子可恃<lb/>
楚璞呈前燕石恥擘波飛去定神龍汗血牽來真驥子<lb/>
人物有此未易求頗將擷英泛其流朝來車從照人熱<lb/>
乃肯訪我投林丘詞華薄技無多道少作吾今知悔早<lb/>
相期聖處下工夫一念超然蠲熱惱<lb/>
　　　次韻宋才夫<lb/>
麒麟丹青了無夢香火因縁巳成癖一堂風冷自分明<lb/>
<pb n="KR4d0172_WYG_003-12b"/>
誰撮虚空強摹畫蔬食鼎烹均一茹笑取菅麻視繒帛<lb/>
風幡自作此分别蛛掛一絲猶可惜大千元不一毫隔<lb/>
何處往來勞轡䇿冥鴻逺矣方控弦一筯銀絲好㸔客<lb/>
　　　王子友示詩次其韻<lb/>
先生不憂窮到骨唯惜修名易埃㓕平生窻几辛勤功<lb/>
語及雲程輒嗚咽冷曹晨炊有不續逺道相從笑囘曲<lb/>
微言不足温飽人羡渠着斗量珠玉風霜嵗晩念慈母<lb/>
黄葉翩翩積行路烹鷄奉餐蔬自煑繄我獨無悲此語<lb/>
<pb n="KR4d0172_WYG_003-13a"/>
大厦千間要封植期君當作垂天翼朋友之樂可樂不<lb/>
昔人願封萬户侯<lb/>
　　　送黄仲武尉青城<lb/>
書生一第如登天如君何啻坂走圓要知筆頭有河漢<lb/>
向來元未窺微瀾得官莫厭百僚底水激三千從此始<lb/>
白藤肩輿照路光小慰當年擇鄰意岷山勢壓西南坤<lb/>
霞裾風袂潛仙靈公餘有暇縱幽討為我一弔張白雲<lb/>
　　　失題<lb/>
<pb n="KR4d0172_WYG_003-13b"/>
身長七尺面一尺眼若電光鬢若棘腰間大羽不妄發<lb/>
長空弦落鳥隨踣漢家天子方少年東平月窟西酒泉<lb/>
不須武陽兵十萬不用都尉卒五千願得君王一寸鐵<lb/>
斷取樓蘭獻北闕笑提金印歸去來五湖茫茫波浸月<lb/>
　　　送楊嗣清國録出倅廣漢<lb/>
岱宗峥嶸乃為嶽丈夫可不志特達平生論人每如此<lb/>
楊子入眼吁可愕清班突見頎而長開口四坐薄曉霜<lb/>
自言磈磊不可茹正須一吐空肝腸太學黄虀了殘業<lb/>
<pb n="KR4d0172_WYG_003-14a"/>
又攜束書去挈挈偃㦸韜戈吾巳衰快刀斫案子甚決<lb/>
古人作事令人驚今人豈不如古人折枝要是不為爾<lb/>
長劒在手無蛟鯨楊子楊子吾所許舉杯酌君肝膽露<lb/>
期君直到黄髪時無使英名一塵汙<lb/>
　　　書薛公肅山齋<lb/>
愛山仍以山名齋問山何許簷周囘午窻睡足一笑起<lb/>
風吹市聲不到耳插貂鳴玉主人事山不撩君君自戲<lb/>
細思却合幽人居分我半几來讀書<lb/>
<pb n="KR4d0172_WYG_003-14b"/>
　　　送楊元功<lb/>
判司碌碌塵埃間可能老此横海鱣一朝雷雨挿兩翰<lb/>
九江風髙浪如屋萬里扁舟帆一幅夢魂先遶湖山緑<lb/>
玉除有地容着身且為岷峨起斯文莫來憔悴隨鷄羣<lb/>
　　　送王總卿<lb/>
北風號霜脱羣木送客東門車萬軸城中人家作兒啼<lb/>
若為四角生華轂公今未上九天上身雖去此猶在蜀<lb/>
邊頭張頤萬虎兕一食不飽吼振谷况聞天驕屢窺瞰<lb/>
<pb n="KR4d0172_WYG_003-15a"/>
往往危機生隠伏欲寛九重宵旰念分付若人一䕫足<lb/>
錢如流水粟如雨指顧之間嘆神速公方攬轡使一道<lb/>
百吏毛寒頸仍縮隳者振職汙者澄如臨鬼神不敢瀆<lb/>
峩冠置之一堂上不勞折箠四夷服天生此材必此用<lb/>
楩楠本為渠渠屋孤生蒙庇逾嵗月况復鴒原辱甄録<lb/>
明年春風二三月更㸔枯根囘寸緑<lb/>
　　　送樊漕移帥瀘南<lb/>
金龍直嵗當𤣥冥憶公剖竹江陽城碧鷄坊中駐千騎<lb/>
<pb n="KR4d0172_WYG_003-15b"/>
裁詩餞送雙旌行逢人到處説項斯豈賤子故唯先盟<lb/>
一官泮水謝推輓挾䇿仍許從諸生隻詞華衮豈易得<lb/>
再以薦墨光姓名一朝去我生怊悵呱呱欲作啼雛嬰<lb/>
向來宦海四十年白首一節無斜傾只今耆舊直可數<lb/>
曷不往矣司機衡詔書連年到西蜀歸田奏上羣兒驚<lb/>
西南夷蜑惟稽顙男耕女織鼓不鳴廟堂徹桑戒無事<lb/>
正以卧䕶煩老成遐荒雖或殊習俗悦安惡擾皆其情<lb/>
不須談兵但飲酒帥非爾帥乃父兄秋光如水浸行色<lb/>
<pb n="KR4d0172_WYG_003-16a"/>
牙纛獵獵風有聲氊褐迎道沸羣獠弓刀繞帳森千兵<lb/>
丈夫未遂調燮事華皓得此亦足榮觀公畜徳有餘地<lb/>
如海既酌隨復盈晩福衮衮葢未艾善頌何以歌簫笙<lb/>
更須書考二十四永與松鶴同堅清<lb/>
　　　王正卿為作山水小軸作此促之<lb/>
王郎妙墨石剖璧正爾不從著意得十日一水五日石<lb/>
猶笑前人風雨疾溪藤小幅白雪光向來數筆衣不裳<lb/>
濁河未清子未忙但恐竟軸海變桑<lb/>
<pb n="KR4d0172_WYG_003-16b"/>
　　　送丁子昭左司湖南運副<lb/>
昔年九轉金精熒鸞幢鵠節飛青冥偶同鷄犬䑛殘粒<lb/>
至今未脱塵中塵平生不識紫芝面邂逅天涯忻一見<lb/>
安有斯人可棄捐置身只合金鑾殿急流勇退人所嘆<lb/>
上書屢請色不難浩然笑涉重湖去一節映照清湘寒<lb/>
人生分願各有賦鳩鵬何必勞相慕期君廊廟我巖壑<lb/>
他日氷霜同晚暮<lb/>
　　　送樊眉州<lb/>
<pb n="KR4d0172_WYG_003-17a"/>
我先君子官于涪一時賢僚今在不唯公直節貫華皓<lb/>
千尺夀檜横霜秋丈人静聴請具陳平生契義骨肉侔<lb/>
簡池解組過鄉縣劇飲不去公遮留似是兄弟姓則殊<lb/>
<hi>此先君送眉州詩語也</hi>詩藁半破猶勤收合行使符蔡山下先後<lb/>
召杜騰民謳吾家萬松䕃黄土公方千騎驅華輈十年<lb/>
不見此邂逅窮冬雨雪寒颼飀未明投刺候門下老閽<lb/>
竊語來何求栁州先友一一數山陽鄰笛令人愁岷峨<lb/>
氣象抗湖海近日人物幾窮搜如公當寘文石陛一麾<lb/>
<pb n="KR4d0172_WYG_003-17b"/>
乃付近古州蘇家名稱震戎夏如崧降甫尼生丘文獻<lb/>
可徵况美俗黄堂坐嘯萬事休公餘兵衛繞畫㦸妙香<lb/>
一縷鈴齋幽神交千載尚誰可子韓子文著床頭<lb/>
　　　送蘓給事出知太平州<lb/>
一代文章有圗籙天賜之履征九服奉牲乞盟走珠玉<lb/>
吳狂楚僭非此族至今人望壇坫尊風流文采被諸孫<lb/>
丈人似是更酷似大河一𣲖來崑崙華途不須移步到<lb/>
憂國憂君心日老匹馬朝行人避驄短奏宵歸自焚藁<lb/>
<pb n="KR4d0172_WYG_003-18a"/>
一朝倦拜青鎻門分符端欲宣上恩再拜願囘批勑手<lb/>
却與疲瘵豐雞豚青絲絡頭甘半菽丈夫出處不碌碌<lb/>
我亦昨夜夢山靈苦喚西歸理松菊<lb/>
　　　宣孺斫庭前蘆葦見山有薝蔔入坐中示詩次<lb/>
　　　　其韻<lb/>
扶揺何啻九萬里盍不往作蛟螭騰笑我真為折腰尉<lb/>
如君雅稱哦詩丞輒班下寮愧連璧屢愛新詩工琢氷<lb/>
斫林與山出眉目欲喚逋客招野僧晚香入簾恨悒悒<lb/>
<pb n="KR4d0172_WYG_003-18b"/>
坐恐瘦骨成稜稜賞幽豈足廢官事净社久冷從公興<lb/>
芙渠薝蔔一家耳相㸔未易分級層<hi>來詩云予嘗游藕花村而舍薝蔔故</hi>
<hi>云</hi>
　　　和錢大虚清映亭韻<lb/>
西風振槁如發蒙危亭創見心眼工融成水月一合相<lb/>
有似猛火烹鉛銅是時素節屬重九喚客一醉萸菊同<lb/>
夜深跳魚亂珂璧起舞大叫騎鯨公令君心瀾了不起<lb/>
摩尼返照萬事通拄頤但覺朝氣爽繞腰未羨黄金重<lb/>
<pb n="KR4d0172_WYG_003-19a"/>
髙情偶與幽賞㑹妙語倒㵼瓊瑰胷誰將玉笛吹曉月<lb/>
透袂氷濃禁不徹歸來夢想通明觀一片湖光眼中見<lb/>
　　　送吳志行監税<lb/>
乃翁儒林大宗匠造化為爐鑄卿相坐與文皇致太平<lb/>
玉骨如塵汾水上斯文未䘮不須嗟仍喜郎君書起家<lb/>
等閒一第唾手得以此報翁其未邪判北門事首峩豸<lb/>
歴堦而升姑少待斗米迫人成逺征雲夢胷襟何足芥<lb/>
霜風獵獵吹征衣登山臨水傷别離丈夫富貴恐不免<lb/>
<pb n="KR4d0172_WYG_003-19b"/>
萬里扶揺方自兹<lb/>
　　　送王君弼寺丞出守臨邛<lb/>
昔人帝城願一入君今翩翩去何亟向來一念君親同<lb/>
夜夢倚門人髮白人生適意富貴齊况是求歸真得歸<lb/>
江風飽帆不可挽恰恰春好花濃時君於文字識源委<lb/>
筆勢逼人殊亹亹每來握臂相與言我屢㸃頭興嘆喟<lb/>
三年厭踏東華塵聽鷄走馬常踆踆黑頭使君豈不貴<lb/>
腰間見綬我亦驚蜀吳相望八千里到家遥想慈顔喜<lb/>
<pb n="KR4d0172_WYG_003-20a"/>
上堂跪觴下堂拜應有輝光照庭戺白鶴勝峰記昔游<lb/>
醉墨淋漓在上頭君行有暇試尋覓不知已掃黄泥不<lb/>
　　　比觀仲結諸公課會皆勍敵也行就舉南宫作<lb/>
　　　　此贈之<lb/>
文章末流乃科舉剽東掠西何等語得者矜誇失者羞<lb/>
其中往往分賢否一官垂涎儻不勉譬之北轅求適楚<lb/>
諸君堂堂萬騎將折箠自足笞狂虜收拾波瀾着盆盎<lb/>
却恐蛟龍愁窘步信手拈來即三昧安用區區備先具<lb/>
<pb n="KR4d0172_WYG_003-20b"/>
朝窻暮几不停綴寳玉牽聯鬭竒富論如過秦有古意<lb/>
賦擬兩都多傑句朝來次第出示我兩耳卓槊驚咸濩<lb/>
華歆便可置龍頭牧之豈肯居第五我駭虚弦痛方定<lb/>
未暇相從執旗皷請君勿見小敵怯一戰而覇在此舉<lb/>
歸來净洗科場業别與斯文立門户<lb/>
　　　送任漕赴召<lb/>
宋十一葉聖天子有臣伊皋佐其理鏖兵孽雛褫天戮<lb/>
手把降幡屢揺尾周宣功大心愈小盈而持之甚持水<lb/>
<pb n="KR4d0172_WYG_003-21a"/>
龍墀端笏拜䟽言有室大競唯多士蒼蛟淵潛百鱗駭<lb/>
乳兕林蹲樵牧止臣舉所知匪臣私取之鄉國大瑰偉<lb/>
后皇曰嘻毋留行奔雷將車電揺幟先生捧詔色不動<lb/>
在泰拔茅以其彚向來輸寫萬瀆海人笑一蠡測涯涘<lb/>
古人成人責禮樂房杜頳顔諸葛死屠龍覓肝薦雕俎<lb/>
不如河魴甘且㫖卑之試為目睫論欲識强羸占國勢<lb/>
議和當有守和䇿偃兵適恐造兵耳焦頭常居曲突上<lb/>
有言復吞胷磊碨先生領略首屢肯懸知不作三窟計<lb/>
<pb n="KR4d0172_WYG_003-21b"/>
欣然拔劒為公舞舞罷颯颯囘風起孤生飄零踰嵗月<lb/>
感慨鰍蝦共泥滓石田蝗蟊仍數熯抱耒空山欲何俟<lb/>
叔孫大猾誠謬妄狗監文章亦巴鄙黄金儻築燕人臺<lb/>
為問何如從隗始<lb/>
　　　代送陳都大赴召<lb/>
庭前梧葉西風起三峽秋光净如洗仙帆一舸此入覲<lb/>
靈鼉擊鼓馮夷喜七閩山水天下竒擢秀搴英瑞斯世<lb/>
要知曠代乃一見鳯巢阿閣麟游畤彤庭紫闥足夷步<lb/>
<pb n="KR4d0172_WYG_003-22a"/>
萬里西來將使指西南榷牧古所重隂削盗資寛國計<lb/>
臺家選任皆偉人逺極隴秦包越嶲我公經略出咳唾<lb/>
凛凛霜威肅頽靡飛聲一日到冕旒四輦促還不留轡<lb/>
從來大材湏大用豈有如公才一使東夷盟血猶未亁<lb/>
豺豹固應防囓噬公歸為國須逺謀平躋兩禁躐三事<lb/>
飄零孤翮得廣厦晨啄暮栖方竊庇驪駒清唱不忍聞<lb/>
東望慨然增歎喟他時黄閣未遐遺猶願登堂拜簪履<lb/>
　　　送張漢州赴召<lb/>
<pb n="KR4d0172_WYG_003-22b"/>
詔書揮翰日邊來蜀有巨儒星杓魁胷中深博布河漢<lb/>
古底霹靂降霆雷先天遡流得絶𣲖大物不敢藏胚胎<lb/>
囘薄一氣在籠絡竒神怪魃生愁哀十年縳屋蒼崖隈<lb/>
脱幘擲去一笑咍刺史驚呼失匕筯遮道自挽封章囘<lb/>
先生閉門壁愈堅髙風一日興澆頹矯然輕世豈我事<lb/>
此學施用真難哉行止在天不在我風動水涌如挽推<lb/>
嗣皇繼聖登禹稷豈有此士遺蒿萊二年勞公湖上行<lb/>
㸔鵝酌酒春風臺手摩嬰雛斧貪猾蛟鰐半束角與顋<lb/>
<pb n="KR4d0172_WYG_003-23a"/>
古人讀易元用易羲文祕妙今寒灰漢儒妖異䧟荒濶<lb/>
但與瞽史相喧豗子雲晚出造根極後生蜉撼輕嘲詼<lb/>
安樂老翁獨稽首𤣥鑰直付先生開向來緒言見編簡<lb/>
去去勲業㸔崔嵬彌綸乃是第一手下者乃取支崩摧<lb/>
賔閣顧予若嗟異贈語愧乏珠瓊瑰眼看飛帆不得去<lb/>
天涯逐食嗟徘徊<lb/>
　　　送晁子西提刑赴召<lb/>
君家如河出崑崙横貫中國浮乾坤鼎彛勳績爛星斗<lb/>
<pb n="KR4d0172_WYG_003-23b"/>
編簡文字垂瑶琨到海喧豗勢愈壯約束蛟蜃驅鼉黿<lb/>
略分涓流溉下土草木蕃潤資其恩先生繡衣吹霜風<lb/>
一道生齒闗寢飱人家春園滿桃李隨處秋社肥雞豚<lb/>
智効一官可能爾尚於勝處非所論胷中人物自着眼<lb/>
倀倀待相嗤彼昏古人過人本如此事業自是為根元<lb/>
我知先生在廊廟定不碌碌為澄渾頗恨未識元魯山<lb/>
一紙藻藉無媒援只今相送九天去風在下矣何軒軒<lb/>
青雲託附可無意欲兒女語吐復吞浩歌一曲豁清思<lb/>
<pb n="KR4d0172_WYG_003-24a"/>
援筆江海蛟龍奔<lb/>
　　　寄送梁子輔赴召<lb/>
山嶽自髙百谷下向來無物使之者驊騮合奉鸞和車<lb/>
豈與黔蹄同一駕英竒絶代難小了泥滓投之輒悲咤<lb/>
一朝拔去不可扼震地風雷怯凌跨泮宫先生自超特<lb/>
鼎甲聲稱低董賈眼明奎畫照琬琰萬喙夸呼海傾瀉<lb/>
胡為不即天上去識者怪吁狂者駡或傳鳯篆來日邊<lb/>
流水為車龍即馬只應故是霄漢人腐䑕未足鵷雛嚇<lb/>
<pb n="KR4d0172_WYG_003-24b"/>
九江水暖桃花肥風色不驚神所借只今岷峨抗湖海<lb/>
貫玉編珠炯相射臺家議和不議戰太平有象須藻藉<lb/>
小却猶當白玉堂縱步黄扉方食蔗嗟予骯髒每自哂<lb/>
蚤年謾想牛心炙一官漫浪不可説可能更索山人價<lb/>
五年投閒食不飽攬鏡顛毛輒生怕道塗衆鬼同揶揄<lb/>
口不能酬面空赭人生升沉亦何恨但喜龍虎新變化<lb/>
異時擊壤為幸民一犁亦願從耕稼金華夫子吾勝友<lb/>
接武風雲共閒暇未應厚禄絶來書寄聲紙尾煩多謝<lb/>
<pb n="KR4d0172_WYG_003-25a"/>
　　　送何子應少卿赴召<lb/>
持竿野叟踏帝腹太史占星驚變色白衣山人侍黄衣<lb/>
軍中指㸃相嘆息雲龍契遇固疇曩千載一合非人力<lb/>
羊裘眠沙竟何補坐視生民自肥瘠功成乞身香案前<lb/>
歸侣松喬未為失我公學傳無盡翁束髪英名撼區域<lb/>
杲日潛光衆未覩公獨扶輪上霄極此時際㑹如二子<lb/>
鼎鉉鈞衡本公物若為流落四十年豈厭蓬壺薄瀛渤<lb/>
龍飛天子第一載收召耆俊誠汲汲遥知問膳大明宫<lb/>
<pb n="KR4d0172_WYG_003-25b"/>
論士到公先指屈追鋒一日來劒外破浪帆開矢離括<lb/>
朝廷未漆月支首抱戈虎旅衣生虱嫠不䘏緯憂宗周<lb/>
寧有裙襦能念國堂堂甲兵滿胷臆可無竒謀寛旰食<lb/>
我故人子得深知平生一鏃未破鏑欲隨公去邈楚越<lb/>
恨不身邊挿雙翮叔孫區區進大猾謬謂書生用奚益<lb/>
古來萬里知戎情何必縵胡半縫掖願公入對明光宫<lb/>
西南豪俊手推出我非其人敢觖望市駿千金先市骨<lb/>
　　　挽李子和知縣<lb/>
<pb n="KR4d0172_WYG_003-26a"/>
盤谷先生壇級尊萬夫操槊輒歛魂黄堂晝嚴繞華㦸<lb/>
往往君來容打門髙談錯起風襲塵醉眼相視月照樽<lb/>
歸來拊掌此快士外無圭角中甚渾吾家宰樹巳拱把<lb/>
君亦荒殯生棘榛小阮弟兄吾所敬霧谷養就虎豹文<lb/>
銜君至恩深到骨手書盛徳表九原遣奴持送急開讀<lb/>
字字璀爛光瑶琨兼金餽魚客何陋寳玉圍腰吾敢嗔<lb/>
九牛未可一毛數大壑才以半缶論嶄然二雛亦竒俊<lb/>
造物兩眼如許明由來孝弟動鬼神宦學所自為根源<lb/>
<pb n="KR4d0172_WYG_003-26b"/>
向來施設本此耳欲著吾説聽者驚春風相送緑草野<lb/>
為君一慟河漢翻<lb/>
　　　送夔路費漕<lb/>
晩風酣酣吹栁花長亭送客日欲斜春草春波兩愁極<lb/>
雲馳千騎誰能遮先生要是世所寳大貝白璧金丹砂<lb/>
生當龍墀侍黄繖不爾鳯閣揮白麻州麾再把亦何事<lb/>
但見桃李春家家后皇顧逺食每旰一節又付䕫與巴<lb/>
荒山如石不可鑿要㸔雨露滋槁芽黄金作甌覆名字<lb/>
<pb n="KR4d0172_WYG_003-27a"/>
軟蒲作輪駕輕車調和元氣湏此手典謨勳烈非誕夸<lb/>
小夫朽質謝鐫削尺寸不能供負义馬羣一顧覺差異<lb/>
便遣萬里奔風沙阿房變色人未信勉之霄漢參飛霞<lb/>
僕夫在門輒休駕揆力不足慙蟾蛙雖然此意萬鈞重<lb/>
自矢報稱其未邪眼㸔帆檝不得去縛以微官成嘆嗟<lb/>
他時黄闥眷簪舄猶幸姓氏塵頰牙<lb/>
　　　代人上李制參生辰<lb/>
乾坤不許一塵隔誰倒天河濯秋色鵠鷺心性氷雪魂<lb/>
<pb n="KR4d0172_WYG_003-27b"/>
造物着意不倉卒星斗並煥仰斯文準繩不愆宗絶徳<lb/>
當年只作充閭喜不知此人係邦國錦囊名章小游戲<lb/>
上公啟齒嘆孤出太白要是天上人少陵屢作諸侯客<lb/>
朝來日照黄金巵諸生登堂作生日鳯麟嫓徳公厭聞<lb/>
丹砂續年笑無益試問公家白髪翁五千微言不老術<lb/>
　　　挽安岳李令<lb/>
司馬家兒何等兒家居令人撞壊之長嘯羯奴一繩縻<lb/>
校三十里嗟巳遲新亭收涕僅自支下者朽棟當積危<lb/>
<pb n="KR4d0172_WYG_003-28a"/>
君㸔黄髪掩面時此殆天意非人為一時埃壒埋精竒<lb/>
褐衣懐珍去而違老樵攜畚動嶽祗委體氊廬玉投泥<lb/>
向來捫虱氣吐霓元子眼膜無金箆縱狼山林血黔黎<lb/>
慘澹萬古闗河悲先生異代論盛衰使當若時未可知<lb/>
指揮王謝驅羣鷄狂童豈勞折箠笞中興天子周宣齊<lb/>
炳燿常武烝民詩囊封未報九地歸恨無偉烈光鐘彛<lb/>
我思若人涕沾衣太阿不如兩錢錐魚復陣石存遺基<lb/>
故智猶為竪子窺斯文未冺神所持復有英雄發嘘欷<lb/>
<pb n="KR4d0172_WYG_003-28b"/>
　　　别臨邛知縣李允成<lb/>
周公山前傾葢時再嵗通家同骨肉紫巖樓畔又從容<lb/>
四方上下如相逐別來每恨無見日要見夙縁償未足<lb/>
公來臨邛㺯鳴琴一官季氏仍寮末移將逺期為近期<lb/>
天遣從公恐不速尺書日夜苦相換何止已多如笋束<lb/>
淹留自春竟徂冬出門如物縶兩脚一朝決去水赴壑<lb/>
夢魂先到鶴山側下車一見開兩眼喜色分明破愁頰<lb/>
約我不來公即來一日不見公不樂將閒文書猛撥置<lb/>
<pb n="KR4d0172_WYG_003-29a"/>
喚好朋友細欵曲疾邪憤世時抵掌悵往悲今忽嚬蹙<lb/>
狂吞壯飲無空樽長句短章幾滿軸尊賢下士公盛徳<lb/>
忘義忘年吾敢辱百年四海幾知巳為公悲歌起衰俗<lb/>
明朝翩翩隨社燕欲去暫留情最惡黄花滿頭約重來<lb/>
聞説床頭酒方熟<lb/>
</p>
<p>
</p>
  </div>
<div>
                <head>澹齋集巻四</head>
    <p>
<pb n="KR4d0172_WYG_004-1a"/>
欽定四庫全書<lb/>
　澹齋集巻四　　　　　宋　李流謙　撰<lb/>
　　七言古詩<lb/>
　　　送才夫之成都<lb/>
客有可人期不來昔人抱恨長悠哉可得宦遊同一處<lb/>
家有如願令人猜郊東郊西踏春色醉舞淋浪花挿額<lb/>
門前紫騮嘶東風却折垂楊供馬䇿如君豈乆居塵泥<lb/>
好處人知天亦知我非䕫才識宫羽此言欲驗須他時<lb/>
<pb n="KR4d0172_WYG_004-1b"/>
長橋離愁濕烟雨去日更將歸日數從今把盞與題詩<lb/>
故應半是思君語<lb/>
　　　白雲先生魯叶殿丞交之父有隠節其居徽考<lb/>
　　　　所賜旁為魏髙士守一庵髙士上皇所賔禮<lb/>
　　　　庵亦賜地也髙士亡矣而白雲之後至食不<lb/>
　　　　給過之慨然為賦此篇<lb/>
白雲先生去何從烟霞髙人繼其蹤兩朝恩光照巖穴<lb/>
映墻竹栢清隂同髙人已注丹臺籍白雲子孫食不給<lb/>
<pb n="KR4d0172_WYG_004-2a"/>
人生有累豈妻孥生羡金門羽衣客<lb/>
　　　林夫體中不佳而能不廢翰墨且䝉以文軸見<lb/>
　　　　教其天性所嗜如此敬嘆不已既勿藥作詩<lb/>
　　　　賀之<lb/>
瓠肥不必縁糠覈倒床鼾睡掀四壁飯山詩好自應痩<lb/>
騎省賦成髮先白公子翩翩鍾鼎家宜有騷人歌錦瑟<lb/>
數從癯儒弄文字坐令二竪喜投隙藥褁闗心始置之<lb/>
往往呻吟出圭璧由來物理論根種虎生則斑鷹則撃<lb/>
<pb n="KR4d0172_WYG_004-2b"/>
浣腸濯胃固佳手愈風却痁非此力東風吹園花正開<lb/>
新禽向人語磔磔疾來相就破除之萬事可拚春可惜<lb/>
　　　賀王制置敷學之除<lb/>
太霄傑觀凌空起非霧非烟䕶珠蘂萬靈操㦸夾危棟<lb/>
中有丹書并緑字走雲飛雨澤地産合璧聨珠煥宸緯<lb/>
堯圖羲墳共彪炳禹訓湯銘角雄偉岡陵松栢老如鐡<lb/>
華榜丹青新若洗論思欲侍聖天子寓直正須真學士<lb/>
一時盛選孰睥睨百代耆儒屬宸倚惟有我公瑞河嶽<lb/>
<pb n="KR4d0172_WYG_004-3a"/>
早與靈鼇爭贔屭絲綸飛藻傾兩禁弓鉞專方雄萬騎<lb/>
從容裘帶凈岷隴零落旗矛清筰嶲疇庸王府侈三晝<lb/>
告喜郵音傳一紙升華祕宇階召拜正位台符慰瞻徯<lb/>
妄論斯文本神物輕發其藏觸天恚開物成務非翰墨<lb/>
賁飾乾坤乃能事周書九誥削邪叛一品㑹昌夷僭詭<lb/>
願公亟從衮舄歸早就典謨垂萬世迂愚把筆自齠齓<lb/>
裂紙悲鳴蛩蚓比酸寒一尉不可説尺璧光隂分馬箠<lb/>
待公勲業映彛鼎勉葺巴蕪歌俊偉絲麻雖美收蒯菅<lb/>
<pb n="KR4d0172_WYG_004-3b"/>
尚冀風人採輿𨽻<lb/>
　　　文約用韻請别作此留之并柬簽判李丈<lb/>
平生心知我與君餘子碌碌耳未聞相思輙命嵇吕駕<lb/>
醉飲仍開孟公門山城牢落情易動翻然便作思家夢<lb/>
笑言伏臘未一有歸辦黄虀三百甕君才何止吞四溟<lb/>
新詩誦過牙生津猗那清廟復在眼此作未許秦火焚<lb/>
吾家丈人似居易落筆成章了無諱相從更作百篇詩<lb/>
且盡中山千日醉<lb/>
<pb n="KR4d0172_WYG_004-4a"/>
　　　留黄思忠<lb/>
可人如君不易致惠然而來此天意往往文字雜嘯歌<lb/>
兒輩倚墻吾敢訶向來邂逅無此欵曲水風流嗟未逺<lb/>
愛君欲留君不留一聞説歸我先愁亦知主人無徳戀<lb/>
多情合覻青山靣况聞漲江浪翻雷轂生四角若為推<lb/>
留君信自非人力君雖欲去不可得<lb/>
　　　壽仲秉侍郎<lb/>
今朝雲裾下星漢明日氷輪十分滿今朝海實薦蟠桃<lb/>
<pb n="KR4d0172_WYG_004-4b"/>
明日潮頭千丈髙君才與月爭澄爽君氣如潮同浩放<lb/>
如何不着廊廟中不是考槃巖壑様十年立朝兒輩驚<lb/>
前日欲去親留行我雖流落未足恨世間那有此友生<lb/>
躋堂奉觴祝耆耉仙骨應須飲仙酒潮聲不斷月長圓<lb/>
嵗嵗來為主人壽<lb/>
　　　挽張主簿<lb/>
嘗聞種徳如種木百年培壅猶不足君㸔牛羊踐履地<lb/>
豈有寸椽撐破屋我方撮髮訪耆舊已聞定國多隂徳<lb/>
<pb n="KR4d0172_WYG_004-5a"/>
崑峯薦璧淵出珠天勅百靈介多福後來源委誰導之<lb/>
刋木濬川君有力一官縛死不須説天定勝人理則必<lb/>
鵷鶵覽輝下其庭一舉萬里羣鳥伏我畊我穫我其食<lb/>
夸者流涎疑者奪桃李䕃繁春不留瓊瑰夢斷月空白<lb/>
煌煌貂冕侈殊渥尚冀他時賁幽宅死而不忘誰者是<lb/>
嗚呼公乎妥沈魄<lb/>
　　　青樓行<lb/>
踏空驕馬蹄鐡踣萬里一鞭驚滅没青樓美人顔如花<lb/>
<pb n="KR4d0172_WYG_004-5b"/>
笑掲珠簾邀客入小槽珠溜紅滴滴左持瓊觴右瑶瑟<lb/>
得君一笑妾願足不用真珠量斗斛歌聲未闋杯未擲<lb/>
城上歸鴉帶寒日蒼頭進馬莫留連别院笙歌擁門立<lb/>
　　　紫薇花<lb/>
庭前紫薇初作花容華婉婉明朝霞何人得閒不耐事<lb/>
聽取蜂蝶來喧譁絲綸閣下文書静能與㣲郎破孤悶<lb/>
一般草木有窮通冷笑黄花伴陶令<lb/>
　　　公歸行送王顯謨<lb/>
<pb n="KR4d0172_WYG_004-6a"/>
我從職方究區域江漢滔滔紀南國厥田上上蓋名壤<lb/>
其人落落亦代出卧龍偉烈雄鼎峙雛鳯英稱冠簮盍<lb/>
峴山風流亘千祀鹿門隠槩輕九牧地靈不與人存亡<lb/>
王脉依然鍾傑特先生後出掩前哲天公着手自斵削<lb/>
如入宗廟識彛鼎如開武庫見矛㦸早以命士戰羣士<lb/>
不怯小敵勇大敵三年博士嗟洄沉一等巍科登岌嶪<lb/>
銅符千里小游戯瑞節三川徧揚厯欲歌徳業愧蜩聒<lb/>
妄覘設施歎蠡測愛民如兒吏不擾以身為律人自服<lb/>
<pb n="KR4d0172_WYG_004-6b"/>
恩波春醲疲瘵蘇美最飈馳冕旒徹賜環成命衆聽聳<lb/>
總計優除羣論咽公止一方為福星公歸天下作膏澤<lb/>
一方天下有大小公則不校我所惜周公居東逾嵗月<lb/>
東人願留惜不發西人衮舄待公歸鴻飛遵渚歌九罭<lb/>
君子所至民父母在此無惡彼無斁我雖東人願公歸<lb/>
不敢自私笑其狹援毫為賦公歸行眀日羽旄風獵獵<lb/>
　　　送孫逺仲知録解官歸洪雅<lb/>
錦官碌碌牛馬走邂逅僧廬欣握手嘗憶觀燈夜相過<lb/>
<pb n="KR4d0172_WYG_004-7a"/>
一時勝輩同樽酒孤雲岑絶西南陬牢落重來説舊遊<lb/>
不知宦情薄如紙掉頭忽作商聲謳蚤年提筆戰多士<lb/>
晩嵗功名夢相似底事人生真足夸華髪猶能彩衣戯<lb/>
霜空木脱秋山明髙風駕㠶秋浪輕細雨重陽好天氣<lb/>
紅茰紫菊正思君<lb/>
　　　用黎州梅字韻作詩送之<lb/>
西風舉扇揮浮埃十年水曲并山隈一朝尺一天上來<lb/>
臺家擇才捜偉瑰豫樟連雲誰手栽梁千尺觀崢嶸哉<lb/>
<pb n="KR4d0172_WYG_004-7b"/>
收拾虹蜺小低徊如取萬海納一杯濟時䇿畧招譏詼<lb/>
翳氛巻盡青天開還如調鼎須塩梅衆星錯落環杓魁<lb/>
欲談近事樹頰頦旗矛委塵槍卧苔禍生冥冥戒其胎<lb/>
如公氣象天可回髙論疾如破山雷毋使缾罄空耻罍<lb/>
笑渠佩玉救焚煨徃矣急挽波之頽<lb/>
　　　文約既行復作此送之<lb/>
登山臨水逺送君征鴻掠天不堪聞臨岐握手惜此别<lb/>
車已載脂僕在門驪歌未殘心欲動剪燭夜談如昨夢<lb/>
<pb n="KR4d0172_WYG_004-8a"/>
茂林巳掃山隂迹地黄猶注床頭甕明朝咫尺隔滄溟<lb/>
烟波𣺌𣺌迷羗津我亦歸來念離索孤坐手取栢子焚<lb/>
君絶畛畦我平易肝膽相傾無復諱春風萬斛撒金蓮<lb/>
遲君更作連宵醉<lb/>
　　　荅何積中<lb/>
先生古心寄𤣥漠老松矯矯石鑿鑿巳欣淨社得勝友<lb/>
更枉髙軒出竒作山林軒冕無間然造物從公意所便<lb/>
决科縱未吞餘子著書亦足垂千年<lb/>
<pb n="KR4d0172_WYG_004-8b"/>
　　　宋文約有謁於邡江不遂而歸復用韻見貽<lb/>
　　　　以此荅之<lb/>
中山老頴初得君姫姓之毛遂無聞疏封新賜管城爵<lb/>
待詔嘗趨金馬門胡為得此色為動引赴幽人春草夢<lb/>
新詩更許窺豹管淺識當憑發醯罋生平雅懐吞八溟<lb/>
赤脚欲踏河漢津自慚不是虎頭相未能逕取龍庭焚<lb/>
談今説古吾所易况值聖明初不諱快書禮樂三千言<lb/>
白獸先贏一樽醉<lb/>
<pb n="KR4d0172_WYG_004-9a"/>
　　　宋才夫作詩自言作縣之况以冷官為可樂戯<lb/>
　　　　用韻荅之<lb/>
雲霄自許當比肩豈料坎壈逢針氊求魚乃欲從沮洳<lb/>
吞舟見之定囅然諸生但解笑便腹好事誰肯與酒錢<lb/>
吹寒固自乏暖律使物又恨無神鞭君方踏筵觀艶舞<lb/>
我正閉戶甘草𤣥閒忙亦復分苦樂温醲淡泊無非縁<lb/>
　　　立春日有感用彦博韻<lb/>
雙轂行天不停轡世間那得西流水麻姑昨夜呼我飲<lb/>
<pb n="KR4d0172_WYG_004-9b"/>
笑説海塵飛幾幾百年半見韶華濃不妨老子頰仍紅<lb/>
人生萬事有起伏緩聼髙歌酌春醁<lb/>
　　　晩春有感荅才夫上巳之作二首<lb/>
牡丹猶欲扳春住開到荼䕷春遂去黄蜂白蝶太癡生<lb/>
抵死嗔風復嗔雨少年世味如蜜甜邇來唯覺食無鹽<lb/>
只應餘習掃未盡一春病酒常厭厭<lb/>
劉郎愛花被花惱𤣥都觀裏詩應好騷人從古多閒愁<lb/>
仍是清樽破除了禁詩如禁秋蟲鳴止酒如止長淮傾<lb/>
<pb n="KR4d0172_WYG_004-10a"/>
人生貴在適意爾孰知蜾蠃與螟蛉<lb/>
　　　宋才夫解官作此送之<lb/>
與君異姓如兄弟鴈塔相擕有名字西來山城始傾蓋<lb/>
北去塞垣仍握臂渥洼來者天馬駒八鸞六轡供皇輿<lb/>
朝觴瑶池夕𤣥圃豈願地下粒與芻三年妙㫖發徽軫<lb/>
飽聼村村人説尹政成通籍天上去緑髪斑衣歸侍省<lb/>
茜袍頳蕚春怡融堂上老人雙頬紅渾家拜舞上翁壽<lb/>
盡捲春風入樽酒<lb/>
<pb n="KR4d0172_WYG_004-10b"/>
　　　夜飲彦博家歸而作此<lb/>
故人留飲歸夜深銅缾唧唧蟲㣲吟一燈猶照讀書眼<lb/>
半紙忽生懐古心亦知所貴何必用魚目驪珠自輕重<lb/>
人間蟻穴小差殊等是一埸閒睡夢<lb/>
　　　醉時謠<lb/>
晴輒不閒閒輒雨少神造物惡相阻我自意行無雨晴<lb/>
翻倒滄溟儘從汝青年一去不可招紫烟漠漠三山暮<lb/>
朝雲破峽忽歸來從君欲覔髙唐賦向來似夢此非夢<lb/>
<pb n="KR4d0172_WYG_004-11a"/>
轉眄仍從夢中去夜深泥滑欲歸時痩馬遲遲堤上路<lb/>
　　　七夕<lb/>
火金鏖攻電雷擊風從西來火折北向來勝負吾已分<lb/>
物極而顛勢其必露盤清濯房櫳秋氷壺冷浸乾坤骨<lb/>
明河指㸃三星横天上靈期有幽約寒機軋軋終年思<lb/>
危橋納納萬山隔不知今夕果何夕洞房幽懽寸隂疾<lb/>
仙人與世當異馳一念蕭然證無極情之所鍾豈其然<lb/>
婉孌合匹此疑䙝巫娥神力造化通撫摩神禹授祕䇿<lb/>
<pb n="KR4d0172_WYG_004-11b"/>
百靈後先相開鑿脱我蛟鰐骨再肉楚大夫玉何人哉<lb/>
枕茵誣之神所殛姑置是事勿復問一扇㣲凉萬金直<lb/>
有景如此可小了况復我友一世傑其文如玉雅過之<lb/>
共作清詩洗汙蔑兒曹瓜果羅庭除拜祈天孫巧可乞<lb/>
何如侑我花前樽得巧未必如得拙君㸔鳴鳩安鵲巢<lb/>
大勝狡兎營三窟<lb/>
　　　喜仲明西歸<lb/>
半載迢迢住利州嘉陵江水日夜流安得却流闗下去<lb/>
<pb n="KR4d0172_WYG_004-12a"/>
載我唯須一葉舟我歸未逺君隨至燕鴻相避知何意<lb/>
月巖四見月上弦日日江頭望行李庭柯一鵲鳴朝陽<lb/>
人言君歸過石崗明日拏舟入城去劇喜重上君子堂<lb/>
痩骨稜稜衣表見我亦鬢毛斑太半談新説舊兩留連<lb/>
紅燭燒殘無一寸人生大抵如流萍忽然相值飄然分<lb/>
西風吹我又將去預作一塲離恨新<lb/>
　　　飯客鎮驛見壁間書火池事異甚<lb/>
荒亭舊刻書火池火從水出如燎脂五行生克謬常理<lb/>
<pb n="KR4d0172_WYG_004-12b"/>
異事儻恍令人疑居人只言數里近驅車欲前僕夫愠<lb/>
誰能博學辨癡龍寄我此詩聊一問<lb/>
　　　宿永年鎮僧居<lb/>
風惨雲低月欲墮路上荒村愁僻左蕭條横道屋三間<lb/>
傴僂迎門僧一箇夜深山鬼聲砉然恐來吹燈不敢眠<lb/>
明朝踏雪又西去千疊萬重山屈盤<lb/>
　　　錢元質飲客月嵓前小亭酒半月上移席坐巖<lb/>
　　　　下四顧林塘景氣清絶眉山程進儒謂予不<lb/>
<pb n="KR4d0172_WYG_004-13a"/>
　　　　可無詩因作此<lb/>
兩山齊起屹䨥闕一巖突出刳寒月成行松桂自昭穆<lb/>
入耳流泉間宫角向來妙思發天藴突兀小亭着能稳<lb/>
漁郎撑舟更何之不信武陵眉睫近慇懃置酒臨清夜<lb/>
主人不凡客殊野酒酣燭暗月初上却徙胡床坐巖下<lb/>
疎疎林隙半輪懸破碎寒塘萬珪璧恐有仙人海上來<lb/>
髣髴天風響環玦蟇頥先生有矜色索我題詩紀清絶<lb/>
才薄將奈此景何喚起吾家跨鯨白<lb/>
<pb n="KR4d0172_WYG_004-13b"/>
　　　拜嵩次山塔<lb/>
向來契分膠投漆一日不見真若失那知遂作死生分<lb/>
屈指五年飛鳥疾詩人猶誦碧雲句老衲來尋金鎖骨<lb/>
亭亭孤塔蔽榛莽下馬焚香涕横集烟林霧草不供愁<lb/>
坐對青山搔短髮亦知電露難把玩但聼漚泡自生滅<lb/>
歸來閉閣睡方美杜宇一聲山月白<lb/>
　　　自登道來馬谿作<lb/>
朝暾㧞山紅一丈露草烟林氣蕭爽出門華構照新緑<lb/>
<pb n="KR4d0172_WYG_004-14a"/>
並轡寳珂喧碎響僮奴尚語林薄間馬蹄勢巳青雲上<lb/>
琳宫百年傲風雨氣象䧺深挾千嶂青山固是耐乆交<lb/>
老檜真成丈人行山童候門驚馬嘶道士疊爻知客訪<lb/>
情親肯自摘嘉蔬興發更遣沽村釀未妨意行窮勝踐<lb/>
不用心違嘆仙賞雙峯喚我却西去穿逕縈紆轉修蟒<lb/>
荒橋下馬乆竚立孤塔懐人嘿惆悵多謝山僧供湯餅<lb/>
腹猶果然虗雅餉只應探討盡老釋坐覺仙凡絶天壤<lb/>
碎礫誰參水底禪飛蜺空閣雲間仗凌霄固有飛霞珮<lb/>
<pb n="KR4d0172_WYG_004-14b"/>
塵䝉濁骨何由往歸來閉戶省初念一炷爐香薫宿障<lb/>
題詩聊復紀勝游永與名山鎮龍藏<lb/>
　　　游秦園分韻得東字<lb/>
愛春春淺如稚童愛晴連日無雨風閉門不出春笑儂<lb/>
百年容易成老翁山茶經霜尚能紅小梅吹雪香正濃<lb/>
盍不亟倒琉璃鍾主人好意客亦同粉牋乞句酬天公<lb/>
筆端有氣如白虹少年射虎南山中于今塵土䝉琱弓<lb/>
安得雷雨鞭蟄龍拊髀浩氣亦欲東<lb/>
<pb n="KR4d0172_WYG_004-15a"/>
　　　安居道中<lb/>
上如躋雲下臨淵亂石當道如防賢遥㸔一鳥轉絶壑<lb/>
鳥巳烟沉吾木末晩風吹雪作雲飛山中更添一尺泥<lb/>
嵗華如此猶浪走梅花思人越消痩<lb/>
　　　同常和仲謁照老和仲有詩次其韻<lb/>
杏花一株凌曉寒刮眼創見春風還天涯作客歸未得<lb/>
主人好事容疎頑鳴鳩喚雨緑野淨遊絲掛空白日閒<lb/>
祗園有僧坐隠几柱杖與子來扣闗薫爐午篆轉輕縷<lb/>
<pb n="KR4d0172_WYG_004-15b"/>
淨缾曉汲翻㣲瀾禪僧不揺月照水雄辯猝起雷破山<lb/>
癡兒浪説三組貴向我不博一笑懽歸來妙語出頃刻<lb/>
照坐綺縠紛斕斑火急為續永和帖清景一失情易䦨<lb/>
　　　東州行上費檢正<lb/>
東州十刹如西州東州幽爽西喧湫登臨在在有佳處<lb/>
我來無事得縱游望川致爽兩竒特<hi>兩軒甚竒</hi>雲烟流通東<lb/>
與北一為清淑一曠逺清者發興逺快目城西三刹跨<lb/>
一牛<hi>牛頭一山有三刹</hi>五百雲堂老比丘捐金樂施到樵牧不<lb/>
<pb n="KR4d0172_WYG_004-16a"/>
知願力何年修鄧家名筆難再得苦愛雍熈之兩壁<hi>雍熙</hi>
<hi>兩壁皆鄧隠之筆</hi>貴人摸搨不曽休真是化身千百億府公玉<lb/>
皇香案吏帆薄三山風輒止來蘇疲瘵十萬家巻縮靈<lb/>
河一杯裏野人冠服裹狙猿曵裾更欲之何門慙無杜<lb/>
老驚人句空負陳蕃解榻恩<lb/>
　　　巖桂堂<lb/>
湘峯峩峩湘水碧萬古魚龍䕶氷魄荷衣芷佩凝秋霜<lb/>
欲誦遺章髮先白天生草木預何事乃與騷人同一骨<lb/>
<pb n="KR4d0172_WYG_004-16b"/>
今人古人共磨滅惟有芬香埋不得主人手植雙桂樹<lb/>
寜為嬖玩娯燕席亦知蘭鮑隨所化勉進修名比馨潔<lb/>
繞除霏霏風襲予欲參靈螭駕寥閴陳辭重華弔屈賈<lb/>
酌以芳辛起湮欝日暮美人期未來霧濕烟低花蔌蔌<lb/>
　　　嵗庚午予過來鳯驛觀壁間碑刻火池事嘗賦<lb/>
　　　　詩今嵗甲午再過用前韻<lb/>
東西燕鴻長差池二十五年車載脂觀河性在故應爾<lb/>
化鶴人歸空自疑年來於道覺差近此心頗已忘欣愠<lb/>
<pb n="KR4d0172_WYG_004-17a"/>
吾兒亦復能此詩鑷白老人休更問<hi>小子生於庚午</hi>
　　　慈雲壁間有楊皓明叔崇寜甲申所題詩和者<lb/>
　　　　甚衆<lb/>
浮花眩眼朱成碧闗渠何事愁寂寂依舊漁竿入手來<lb/>
老我江湖倦游客徑須一醉抛青春校量細故非髙人<lb/>
茂𢎞雅量本不爾幾箑能障西風塵<lb/>
　　　自抛渡未嘗驚恐次公安舟為疾風倒吹幾不<lb/>
　　　　能返自江行未嘗阻風將次沙市風留三日<lb/>
<pb n="KR4d0172_WYG_004-17b"/>
常時抛渡如不知公安浪髙船倒吹數月江程絶無阻<lb/>
一舍沙頭風泊之因行逢觸發深省無事安平人不領<lb/>
要知憂樂自相形天馬擡頭見鞭影<lb/>
　　　劉蜕唐大中時人文塜在兠率寺予嘗讀孫樵<lb/>
　　　　自序其作云大中皇帝嘗有詔褒時之藝能<lb/>
　　　　凡三人而樵居其一曰孫樵有揚馬之文蜕<lb/>
　　　　既同時不應不在褒詔之列士之顯晦固有<lb/>
　　　　定分劉君獨未能忘此乎塜其文予盖疑其<lb/>
<pb n="KR4d0172_WYG_004-18a"/>
　　　　有激也作此弔之<lb/>
詔書嘗下大中朝不聞稱蜕但稱樵犧樽弃溝俱害性<lb/>
此理要以達觀超封文為塜嬉笑怒恚不人知防鬼妬<lb/>
髙岸為谷谷為陵磨滅可無千載慮向來述作等俳諧<lb/>
傳與不傳何有哉六經排孔諱服鄭未勝咸陽一炬灰<lb/>
虗名誤人箕斗爾引調狙公嗔與喜巳嗤地下有修文<lb/>
更笑樓成能作記<lb/>
　　　涵翠亭<lb/>
<pb n="KR4d0172_WYG_004-18b"/>
太華峯頭花十丈十八韓翁語豪壯法華㑹上如車輪<lb/>
跨猊仙人妄與真九州芒芒置勿問萬柄秋塘挿寒鏡<lb/>
楚人裂裳緝為衣一塵涴之色不怡孽童萬死劍斬馬<lb/>
何物奴言似之者觸花花恐怒且嗔悲風獵獵吹白蘋<lb/>
我來拊檻笑仍喟欲挽清冷濯斯穢主人囅然客罷休<lb/>
一醉能銷千古愁<lb/>
　　　弔李允成知縣<lb/>
百年造化無遺力霜雪十圍豈易得盲工操斤選樸樕<lb/>
<pb n="KR4d0172_WYG_004-19a"/>
銅柯石根弃如擲嗚呼斯人何不淑天畀之多人則嗇<lb/>
白眼千百碌碌子老虎可縛蛟可馘神鋒屢染鷄鶩血<lb/>
繞匣龍虵夜悲泣英靈不合世間着蟻宫厯游無半席<lb/>
不如收拾還山川化為球琳尚華國意氣偶合肝膓傾<lb/>
手栽檀欒食予實至今斂翼蓬蒿中不與燕雀同感激<lb/>
霜風吹愁愁更濃屈折長虹玉三尺晨興攬衣發深省<lb/>
古來精誠可裂石𤣥堂文成許見不魚與熊掌當取一<lb/>
　　　飛烏道中<lb/>
<pb n="KR4d0172_WYG_004-19b"/>
朝發江亭暮山驛靣顔塵埃手龜拆弟兄相逐兩浮萍<lb/>
一盞村醪慰愁寂髙堂老人念兒寒兒念老人不得眠<lb/>
慇懃祝付送書鴈為傳片字報平安<lb/>
　　　飛烏與正老相值蓋十月初見之夢兆云<lb/>
憶得初冬忘甲子夜夢與師游破寺明朝東望欲寄聲<lb/>
我在紫巖師錦水空山行役偶相逢物色㸔來與夢同<lb/>
當時夢覺疑非夢今日翻疑是夢中<lb/>
　　　山口阻風<lb/>
<pb n="KR4d0172_WYG_004-20a"/>
舟行常有性命憂江風一動令人愁盤渦倒帆日方午<lb/>
又作賈胡終日留淮山隔江㸔細小淡掃修眉晚尤好<lb/>
<graphic n="KR2144" url="https://raw.githubusercontent.com/kanripo/KR-Gaiji/master/images/KR2144.png" mimeType="image/png"/>峩行盡此江來可是愛山心未了<lb/>
　　　賦壽康海棠<lb/>
何許園林春最釅海棠萬萬千千㸃不應惟是錦織成<lb/>
正恐更將猩血染未開半豆已欲滴爛吐一庭尤㶑灔<lb/>
窺月洗雨俱可玩抹霧横烟猝難掩梓澤步障烘曉霞<lb/>
温泉粉玉臨秋鑑相逢但欲酣且歌目送誰言羙而艶<lb/>
<pb n="KR4d0172_WYG_004-20b"/>
桃花何處容靣皮欲笑春風無乃僣光翻牖戶翠堆幄<lb/>
濃逼須眉纈生臉裹頭朝出常苦晩燒燭夜㸔終未厭<lb/>
見不數數夢來往百斛可傾心獨欠老來世味薄如紙<lb/>
斬斷情根須一斂隨身鼓笛本游戯過目埃氛亦俄暫<lb/>
明朝風雨未可期委地泥沙混真濫憑君但向雪落時<lb/>
箇裏直須勤㸃檢<lb/>
　　　峽中重九以菊有黄華分韻得菊字<lb/>
江湖浪走嗟碌碌往往佳時忘記録今朝峽裏作重陽<lb/>
<pb n="KR4d0172_WYG_004-21a"/>
節物雖同感殊俗終日懸憂湍瀬間何人為唱黄花曲<lb/>
尚喜樽罍餘舊醅不然何以慰蕭索毎思在家天氣好<lb/>
一甕床頭撥寒緑欲熟未熟喚客飲婦罵兒嘲醉不荅<lb/>
只今那能問甜澁况是名樽難重得晩行江干見籬落<lb/>
小雨霏霏冒叢菊若從主人覔數枝金英未吐心亦足<lb/>
歸挿銅缾對清酌營度肴蔬選橙栗茱茰在手花在頭<lb/>
起舞狂歌忘為客人情一種無貴賤餘瀝猶能到僮僕<lb/>
淵明固是羲皇人腰不可折帶難束白衣大自勝督郵<lb/>
<pb n="KR4d0172_WYG_004-21b"/>
千古因渠重斯節我行四方亦何事此腹能須幾圭撮<lb/>
並頭鷄鶩不自厭仰首髙飛愧鴻鵠酒䦨獨誦歸來章<lb/>
醉靣如頳背如沃<lb/>
　　　枕上聞櫓聲<lb/>
勸君不須下瞿唐順流從此道路長勸君早上瞿唐去<lb/>
遡流雖艱近家鄉我今出蜀幾寒暑催歸苦念家人語<lb/>
更煩舟子䇿全功疾趂鳴鷄起揺櫓<lb/>
　　　晚步江滸有得黿大如箕贖放之隣叟言此家<lb/>
<pb n="KR4d0172_WYG_004-22a"/>
　　　　前數日巳嘗得一煑之通夕旦發盎視之黿<lb/>
　　　　忽引首以水噴其靣兹亦可驚異者作是詩<lb/>
　　　　以為好殺者之戒<lb/>
巻帆江臯日西斜散步聊縱腰脚麻有黿如箕誰所得<lb/>
繩貫四足尚喘呀偶然相值不忍去倚杖却立空咨嗟<lb/>
客嚢雖云甚羞澁數金何惜死可賖破筐解縛置池上<lb/>
初猶不動如磔蛙舟人共觀各呼舞稍稍有力能爬沙<lb/>
須臾一躍不復覩去侣蛟鱷朋魚蝦隣翁又傳可愕事<lb/>
<pb n="KR4d0172_WYG_004-22b"/>
宜誌簡牘懲㓙邪近嘗得一付湯鼎通夕爛煑勞薪葭<lb/>
黎明發盎欲下箸以水噴靣揺其牙此言聼者驚自倒<lb/>
小人不戒愚何加我今贖放豈為徳逡廵得脱汝幸耶<lb/>
不須叩門問長史無用染指嗔子家祝黿好去勿浪出<lb/>
水有網罟陸有罝作詩快讀不能寐展轉屢見燈生花<lb/>
　　　放魚<lb/>
溪媪雙魚入手中鬐鬛不揺猶眼紅咫尺波濤即胡越<lb/>
不忍觳<graphic n="KR1100" url="https://raw.githubusercontent.com/kanripo/KR-Gaiji/master/images/KR1100.png" mimeType="image/png"/>人心同小舟自放清江側為龍何以報我徳<lb/>
<pb n="KR4d0172_WYG_004-23a"/>
只須旱嵗活焦枯不用明珠光的皪<lb/>
　　　遂寜登舟<lb/>
江流不知幾曲折但見逺樹合復分上灘下灘櫓聲急<lb/>
眠沙白鷗如不聞山行畏遲舟欲速試較里程翻詰曲<lb/>
都縁歸計失平章端恐青山笑人俗<lb/>
　　　舟着淺<lb/>
御風起帆如彍矢不能萬里猶千里中流浪頭屋髙起<lb/>
誤入淺洲舟閣底愚公不量欲移山篙人伎窮客長嘆<lb/>
<pb n="KR4d0172_WYG_004-23b"/>
世言卒行好步難何如一棹夷猶間<lb/>
　　　鄂渚大風<lb/>
萬艘相銜繫江渚夜半疾風來莫禦舟輕力孱費支拄<lb/>
大聲舂撞如臼杵千金應有覔壺人寃呼倉黄那忍聞<lb/>
吾顔死灰魚鼈喜公無渡河公不止<lb/>
　　　訪楊少虞得小詩併呈才夫<lb/>
坐遭飛埃眯雙目不應更到琅玕腹青山為人作禦侮<lb/>
對靣亭亭削蒼玉公子翩翩故自佳我來空嘆駒局促<lb/>
<pb n="KR4d0172_WYG_004-24a"/>
抱氷嚼雪豈能清火裏芙蕖初出浴<lb/>
　　　舟中夜讀蟠舟詩<lb/>
夜讀蟠舟詩如共蟠舟語五年别淚隔秋風萬里孤舟<lb/>
泊寒渚行盡諸方勘盡禪此句逢人未曽舉東坡老人<lb/>
喜流涎荔丹元似江瑶柱<lb/>
　　　雜言二首<lb/>
春來無處無芳草但覺故園春更好海棠前日夢見之<lb/>
今日㸔來渾未老櫻桃紅杏相因依梅隂吐芽青滿枝<lb/>
<pb n="KR4d0172_WYG_004-24b"/>
世間亦有如意事酒熟正是花開時<lb/>
一萍無根託瀰渺分頭常多聚常少天涯碧草又傷心<lb/>
况是一分春巳了啼禽飛來窺酒樽樽中緑波吹鱗鱗<lb/>
東君可只令人痩更在花邊冷笑人<lb/>
　　　十八日同少虞才夫子友子西泛舟<lb/>
清江不知日夜長前日平流吹作浪得得來尋白鳥盟<lb/>
仍喚津人操兩槳殘紅漸稀緑漸多苦留不住如春何<lb/>
細㸔恰有三十日我醉起舞君當歌紫㣲玉堂九天上<lb/>
<pb n="KR4d0172_WYG_004-25a"/>
人非仙骨何由往舟中俱是斬蛟人洗眼待觀龍虎榜<lb/>
夜歸錯落北斗横轉枕喔喔塒鷄鳴一春常嗟睡不足<lb/>
幸無官事莫相驚<lb/>
　　　次徳茂湖中韻<lb/>
秋風早已來吹人朝數暮數唯歸程白湖粘天行未了<lb/>
單舸夜泊令人驚更䦨剪燭共愁語酒醒彈鋏為商聲<lb/>
篙兒飯飽便熟睡那識懐家去國情<lb/>
　　　次徳茂菱花韻<lb/>
<pb n="KR4d0172_WYG_004-25b"/>
菱葉寒陂收曉鏡蕭蕭獨伴黄蘆暝自同香草入騷吟<lb/>
不羡玉臺春壓鬢三四鳬雛傍母眠盡付與秋秋亦領<lb/>
更㸔細雨出魚兒江上老翁漁未竟<lb/>
　　　萬安道上逢牧者<lb/>
暖日平崗牛數尾短蓑破笠三四子牛饑吃草渇飲水<lb/>
牧兒仰卧不揺箠人牛意閒俱不知笑我駐車獨移時<lb/>
薄暮騎牛却歸去晚烟遥見隔林炊<lb/>
　　　登無為冠鰲亭分韻得山字<lb/>
<pb n="KR4d0172_WYG_004-26a"/>
岱嵩拆裂滄溟翻驚魂去幹呼復還故人勸我勉自寛<lb/>
聖貴揚名懲毁殘十生導師超物先誓言一拜蠲寃煩<lb/>
曉暾破霽山雲搴匹馬弄袖風翩翩解鞍投寺日幾磚<lb/>
莧蔬宜我詩腸酸危亭飛出峯之巔闇黎慇懃勸躋攀<lb/>
我飽聞之意欣然兩脚酸澁怯不前清景一失矢縱弦<lb/>
藜杖到手勿作難萬杉夾逕穿蜿蜒坦如康莊駕輕軿<lb/>
山鬼作意發天慳似求清詩藻幽妍憑欄寸目攝大千<lb/>
萬里碧玉圍青天逺樹如髮山如拳孤鴻滅没昏蒼烟<lb/>
<pb n="KR4d0172_WYG_004-26b"/>
九闗上羾須㬰還以氣為馬不用鞭冠鼇榜亭固寓言<lb/>
亦恐蓬嶠神作遷雲旗往往來飛仙切勿投餌憂崩騫<lb/>
壯哉古邑雄兩川眇然下瞰廼爾孱可憐居人蟻紛闐<lb/>
擾擾膏火日夜煎强弱角鬭觸與蠻豈知共住一指端<lb/>
憑誰與此曠蕩觀定當泚顙頳厥顔向來學道窺㣲𤣥<lb/>
妙諦與世殊越燕空生大覺海一㳙而况此境空所縁<lb/>
摩尼流光照八埏試將此理攻堅頑客言有句子未參<lb/>
一杯滿酌澆青山<lb/>
<pb n="KR4d0172_WYG_004-27a"/>
　　　同馮縉雲游無為以吾獨胡為在泥滓分韻賦<lb/>
　　　　詩得泥字<lb/>
人言躍馬妨杖藜世士不可汚丹梯人言解牛非割雞<lb/>
豈信截玉如截泥山林朝士弧矢睽一物異用鵠之栖<lb/>
妄生濤瀾分畛畦我自局狹誰排擠先生大千一手提<lb/>
使握鼎鉉如扶犂豈於喧寂心生翳朝驅兩輪鹿䕶麛<lb/>
暮閲千紙髪變黳痛者手摩攣者擕蚊虻膚撓夕夢迷<lb/>
餒蛟仄目初生羝血牙未洗遭燖刲天公付公為旱霓<lb/>
<pb n="KR4d0172_WYG_004-27b"/>
作三日雨徴可稽<hi>乆旱公至連日得雨</hi>詰朝棧路㳂澗溪籃輿軋<lb/>
軋勞攀躋束縛繡斧揮金鼙吏奉杖屨從小奚指㸃山<lb/>
水窮坤倪夜談隠具窺緗綈曠然㝠䝉徹甕醯轉變前<lb/>
境塵却犀我自嘆駭失徑蹊公如大像頭小低嗟乎太<lb/>
倉此一稊不從公來噬其臍是山冠冕川東西二大老<lb/>
文光璇題公不一語意慘悽是以稽首拜馬蹄欣然傾<lb/>
倒珠玻璃飛天寳熖照栱枅夢中櫂唱驚鳬鷖挽衣不<lb/>
留恨空齎悲願苦切哀黔黎早縛渾厥臣羌氐快讀大<lb/>
<pb n="KR4d0172_WYG_004-28a"/>
頌崖天齊把茅歸謝黄金閨收拾伊傅從阮嵇為公再<lb/>
歌歸來兮<lb/>
　　　逰温湯<lb/>
丹雛振翰栖佛屋蛟吻吐泉供客浴東華夢破軟紅飛<lb/>
不肯隨人到岩谷扣欄投餌魚羣喜一鱗圉圉獨去之<lb/>
萬里歸來狎鷗鳥青波如鏡鬢如絲<lb/>
　　　七月十七日游浮山值夜未快所觀急歸作詩<lb/>
田疇𣺌𣺌平一望側嶺横峯環四向那知中有此巉巖<lb/>
<pb n="KR4d0172_WYG_004-28b"/>
倚天削鐡三千丈坤靈湧出薦地寳方嶠飛來憇靈仗<lb/>
我來暑濕未解圍薄日烘烘雲盎盎投鞭濯手趨深殿<lb/>
稽首虗皇注遐想黄昏食罷亟就枕殷地鼻雷飜疊嶂<lb/>
夜深風雨來萬騎勢欲㧞山投莽蒼明朝幽徑一丈泥<lb/>
淺猶没屨深没杖仙游咫尺邈霄漢但倚危欄嘿惆悵<lb/>
琳宫危絶何由上祕洞幽深倦探訪獨尋荒碣考嵗月<lb/>
更覔遺民問疇曩雲舄朝飛溪漲深𤣥猿夜荅空山響<lb/>
過門初欲快雄嚼染指誰能當大饗㑹求靈藥挿羽翮<lb/>
<pb n="KR4d0172_WYG_004-29a"/>
未分風帆隔崑閬詩作監盟神所臨後約有期吾敢爽<lb/>
</p>
<p>
</p>
  </div>
<div>
                <head>澹齋集巻五</head>
    <p>
<pb n="KR4d0172_WYG_005-1a"/>
欽定四庫全書<lb/>
　澹齋集巻五　　　　　宋　李流謙　撰<lb/>
　　五言律詩<lb/>
　　　寄張珍甫殿院<hi>五首</hi>
自是清華選嘗懐宿昔期髙名推不去異産買無貲一<lb/>
日風雲遇千年簡牘隨<graphic n="KR2144" url="https://raw.githubusercontent.com/kanripo/KR-Gaiji/master/images/KR2144.png" mimeType="image/png"/>峩添岌嶪袖裏着安危<lb/>
江湖淹逺使崑閬侶飛仙豸首承恩渥龍墀接邇聨豺<lb/>
狼莫當道鵰鶚不空拳黯憃猶冠見驕王易縮肩<lb/>
<pb n="KR4d0172_WYG_005-1b"/>
巳贍經時䇿仍輕許國身攘戎先政事强本即精神禹<lb/>
貢山川濶堯天日月新至誠馴暴逆玉笏動嚴宸<lb/>
只有肝嘗露初無舌悔捫法行功罪竦令重闕庭尊盡<lb/>
變媮䛕俗仍闗侫倖門書生在蓬蓽此事付能言<lb/>
定勝端相屬飛鶱巳後時閲人盤谷老具眼石麟兒連<lb/>
茹才非匹彈冠想自癡讀書頭半白萬一故人知<lb/>
　　　宿船家小舟中凡三日夜作此<lb/>
自昔説離亂經時足嘆吁何為來曠野端是辱泥塗相<lb/>
<pb n="KR4d0172_WYG_005-2a"/>
國跛男子封侯裸丈夫未須多感慨事業出艱虞<lb/>
　　　遣興七首<lb/>
僻處便身懶閒居喜嵗豐蟲絲轉窻日鳥語度溪風疎<lb/>
竹斬新緑晚花隨分紅髙人莫相訪不比卧隆中<lb/>
柳老淵明宅蓬深仲蔚居病身須藥石閒日足圖書世<lb/>
念焚香了禪心隠几餘空鈎本無意誰為語游魚<lb/>
懐抱向誰盡窮交苦不多相期慰岑寂未厭數經過濁<lb/>
酒隨斟酌新詩聴講磨吾今巳三十不擬問如何<lb/>
<pb n="KR4d0172_WYG_005-2b"/>
倦倚枯株坐起尋㣲逕行魚為鑿坏遁蟬作採薇清彈<lb/>
指四時足閉闗羣動平盡言殊未可日用本分明<lb/>
水竹扶疎地前人卜築勞草荒煩僕豎菓熟戒兒曹穴<lb/>
蟻生涯陋𡨕鴻境界髙洗心觀萬物至理寓秋毫<lb/>
舞空三尺雪笑指玉如泥早日羞屠狗窮途悔射鼷挂<lb/>
心無妄念省分有幽栖舌在何須問端憂愧老妻<lb/>
一飽便滿意百年才轉頭可憐空不合為問亦何求黄<lb/>
巻仍舒巻清樽自勸酬弔湘兒輩事何地着閒愁<lb/>
<pb n="KR4d0172_WYG_005-3a"/>
　　　山中遣興五首<lb/>
數月擕家住幽栖引興長客中容懶散夢裏過炎凉收<lb/>
網覺魚賤酌泉知酒香主人真好事詩債數能償<lb/>
爛飲無賢聖髙歌有鬼神梵書渾味着藥褁自心親朋<lb/>
友居山少知聞到市新孤舟怯風浪不出又經旬<lb/>
游宦初聊爾歸來亦暢然低回簿領縛慚愧斗升牽元<lb/>
亮八十日哥奴十九年人生重名節富貴疾雲烟<lb/>
日薄愔愔熱江渾漫漫流蟬為合尖響燕作摻裾愁棗<lb/>
<pb n="KR4d0172_WYG_005-3b"/>
熟成羣打禾登掃地收展眉欣一飽八月又防秋<lb/>
嗣聖承堯禹圖書未見之兵威輕破竹天意決占龜燕<lb/>
雀甘藜莠蛟龍或沼池但令無戰伐貧賤亦何辭<lb/>
　　　遣興示彦博<lb/>
信脚隨藤杖穿林復過橋聊休讀書眼小縱坐禪腰老<lb/>
木成隂徧枯泉赴汲遥龍孫吾手種先我到雲霄<lb/>
尊酒誰相勸詩篇子可酬臨流驚老大倚杖笑窮愁雨<lb/>
足鳩初歇風狂蝶未休化工專一氣俛首聴沉浮<lb/>
<pb n="KR4d0172_WYG_005-4a"/>
可人子陳子乃祖定元龍一寸悠悠梗千章落落松暗<lb/>
投初未擇狂吠竟誰容堅壘自銜璧饑師不足攻<lb/>
　　　雨後有月江上作<lb/>
雨止夜色靜漲生江浪浮碧雲度星漢明月照汀洲倐<lb/>
忽隂晴異蒼茫意緒秋㣲吟不須苦下有未眠鷗<lb/>
　　　游東山<lb/>
軒自岧嶤稱欄因杳靄横客魂揺鳥影醉耳入江聲失<lb/>
喜過門屐沾衿越席箏東山懐謝傅憂樂總闗情<lb/>
<pb n="KR4d0172_WYG_005-4b"/>
今日如人意全家在翠㣲葉齊才蔽樹<hi>蔽一作庇</hi>雲近欲生<lb/>
衣樽酒蒲桃緑盤蔬赤莧肥不須聞杜宇作客自思歸<lb/>
　　　送五八姪歸二江<lb/>
清霜入短褐送汝酌深杯萬事不如學千金難買才闗<lb/>
心門戶重過眼嵗時催莫待收燈後驅車望早來<lb/>
　　　上牛頭山<lb/>
馬首多經厯牛頭到未嘗平川成岌嶪諸刹寄㣲茫像<lb/>
設尊千古香燈走四方來陪僧粥飯此願幾時償<lb/>
<pb n="KR4d0172_WYG_005-5a"/>
　　　次韻朱飾之中秋翫月因以送之<lb/>
君理朝宗楫吾乗上峽船此盃同此地明月又明年怕<lb/>
作凌晨别貪㸔徹曉圓眉間有黄氣知近冕旒邊<lb/>
　　　送謝天竒赴淮上之招<lb/>
今日論形勝全淮正上流老成資畢召俊異集枚鄒共<lb/>
説從軍樂休歌出塞愁鄉邦饒杞梓君已拔其尤<lb/>
　　　送尹仲求臨邛戶掾<lb/>
何必崑峯逺天球自粹温掾曹甘蠖屈僚侣總鯨吞子<lb/>
<pb n="KR4d0172_WYG_005-5b"/>
去成三友公餘寄一樽滄溟有餘瀝猶幸及鴒原<lb/>
　　　次韻秋日書懐<lb/>
官共氷雪冷身如鷗鷺閒更無人問字只有分㸔山莫<lb/>
厭蕭條裏全勝洶湧間秋來笋成束匕筯未須慳<lb/>
㣲風吹葉脱落日巻簾初蠻榼行提酒胡床卧讀書友<lb/>
朋元摠好氣味不應踈有暇須乗興溪中足鯉魚<lb/>
　　　平都山二首<lb/>
慇懃雪色鹿報我上空濛老鶴三山客蒼松百嵗翁洞<lb/>
<pb n="KR4d0172_WYG_005-6a"/>
雲浮地出池水與江通仙榼無多酌逡廵兩頰紅<lb/>
福地何蕭爽真祠自杳冥棟樑傳曩昔草木帶仙靈霧<lb/>
市朝仍合雲扉夜不扄天風吹玉磬應是誦黄庭<lb/>
　　　過新津游修覺山<lb/>
舊聞修覺寺葦岸却維舟句法雄千古山形盡數州野<lb/>
寛仍據㑹江合却分流畏暑猶如此吾方事逺遊<lb/>
　　　送史唐英二首<lb/>
藉甚聞名乆惠然從我游敢云國士遇毎向古人求一<lb/>
<pb n="KR4d0172_WYG_005-6b"/>
第娯親爾髙懐可意不咸韶亂蛙吹期子繼蘇歐<lb/>
隂崖隕天末朝日上團團稍覺<graphic n="KR2144" url="https://raw.githubusercontent.com/kanripo/KR-Gaiji/master/images/KR2144.png" mimeType="image/png"/>峩近絶知湖海寛舜<lb/>
門元自闢蜀道未應難富貴風花耳相㸔在嵗寒<lb/>
　　　送王景文<lb/>
相送復相送生憎風景殊還家疑是夢涉世誤為儒愛<lb/>
惜千金璧遲回一束芻亦思江海去書札寄潜夫<lb/>
　　　送楊道父二首<lb/>
骨清殊矯矯氣老自沉沉門戶託君重江湖入夢深功<lb/>
<pb n="KR4d0172_WYG_005-7a"/>
名須少壯嵗月惜侵尋萬里相隨去庭闈一寸心<lb/>
遂決乘桴計初無判袂愁清樽聊把手弱纜已開頭懿<lb/>
戚今元老鄉邦子俊流等閒垂一臂談笑上瀛洲<lb/>
　　　重陽前一日仲明見過留之以州㑹辭作此示<lb/>
　　　　之<lb/>
黄菊金錢小紅茰錦紐香滯留成乆客邂逅作重陽勝<lb/>
友幾相值清尊聊共嘗吾宗慣城府幽興負滄浪<lb/>
　　　允成載酒見過作此示之<lb/>
<pb n="KR4d0172_WYG_005-7b"/>
乗興初非約相過不作難酒寛隨量飲花好盡情㸔春<lb/>
巳無多子人誰有此歡明朝各行役塵土上征鞍<lb/>
　　　離合州驛晚宿茆城驛<lb/>
稍喜川原豁遥㸔草樹明惡灘猶夢怖平地始身輕場<lb/>
圃收遺秉溝塍勸早耕得歸萬事好漂泊豈人情<lb/>
　　　寄送石鈞父二首<lb/>
鳯麟元徳産閲世自深根士豈無公論人宜有達尊三<lb/>
山聊袖手九折未驚魂瓦礫㸔珠貝先聲到塞垣<lb/>
<pb n="KR4d0172_WYG_005-8a"/>
再見非無分相逢自昔縁牛峯留滿嵗鶴嶠别經年師<lb/>
友今尤惜書題逺尚傳蔡山連越嶲細認落鴻邊<lb/>
　　　送程叔虞監税<lb/>
吾來真漫爾識靣喜周旋兩月連墻住孤帆别袂牽人<lb/>
生同宇宙官學各風烟把酒知何日臨流一惘然<lb/>
　　　豐都驛呈任子厚詩二首<lb/>
三家笑荒陋十日寄蕭條破戶無人掩寒爐折竹燒青<lb/>
燈不廢巻白酒未空瓢伴我能於此他年定乆要<lb/>
<pb n="KR4d0172_WYG_005-8b"/>
書壊無全牘衣濡有裂繒倦梳晨起髪祗曲晝眠肱客<lb/>
路行將了家山喚得譍焚香謝<graphic n="KR0726" url="https://raw.githubusercontent.com/kanripo/KR-Gaiji/master/images/KR0726.png" mimeType="image/png"/>佛宵夢已先憑<hi>失舟前一</hi>
<hi>日夢或云有佛光涌出罩惡蛇難不爾其殆不免歟</hi>
　　　書事<lb/>
飽飯將何適擕筇登翠㣲江長仍曲折樹逺欲依稀煮<lb/>
井未休汲田家初掩扉驚心崖路險隔岸喚船歸<lb/>
唯有江郊好能消畏日長晚杯荷露重午枕竹風凉溪<lb/>
鷺閒無敵庭萱恨易忘翩翩孤蝶意只是託幽香<lb/>
<pb n="KR4d0172_WYG_005-9a"/>
能閒無健羡可飽即珍烹成我耕桑計欣兒課誦聲横<lb/>
戈真不武歛袂亦難平苦欲勞工宰此生無我生<lb/>
塞色旌旗薄邊聲皷角喧三軍正悲憤中國固雄尊障<lb/>
戍爭襟險朝廷䕶本根古來挾䇿者談笑整乾坤<lb/>
　　　陸使君祠二首<lb/>
山為一案峙水恰靣前流自是神靈宅非從槁殻謀風<lb/>
聲分井絡雲氣接瀛邱炯炯誰相領焚香髪半秋<lb/>
梁初奄巴蜀仍有渡瀘人汲直餘蒸簡蕭翁亦聚塵傑<lb/>
<pb n="KR4d0172_WYG_005-9b"/>
魂猶念沛逺夢不歸秦幻化元超忽何勞問大鈞<hi>使君咸陽</hi>
<hi>人仕梁以直諌謫瀘州卒官葬於此</hi>
　　　出郊<lb/>
頗愛晚凉出適當秋霽初豐年田父語喬木野人廬畦<lb/>
稻根根直池荷葉葉疎冷官無事業歸舍了殘書<lb/>
　　　晩泊<lb/>
薄霧初迷岸㣲風早繫舟山青只欲逺江濶不勝流取<lb/>
酒深深酌將詩緩緩謳去家萬餘里聊此散千憂<lb/>
<pb n="KR4d0172_WYG_005-10a"/>
　　　送王伯董入總幕<lb/>
几窻纒結習翰墨録殊勛未入三山直當空萬馬羣俛<lb/>
眉聊緑水展脚是青雲五十頭如漆功名不放君<lb/>
昔為萬里别歸送北征鴻近接何曽數深期本自同逺<lb/>
眸眵霧嶂短箠滑霜風更説無窮樂懐中雙橘紅<lb/>
　　　送王景文入制幕二首<lb/>
著眼分明見論心委曲知負排閶闔氣有泣鬼神詩世<lb/>
故從料理人材屬盛衰浮雲多變化寜憶路傍時<lb/>
<pb n="KR4d0172_WYG_005-10b"/>
繾綣聨名第飄零共塞垣自知此事勝更覺斯文尊欲<lb/>
别言尤苦相期意畧存成都萬事好只合近清樽<lb/>
　　　入峽聞灘聲<lb/>
山稠知峽近今夜聴灘聲燈映舟人語江空宿鳥驚不<lb/>
眠共展轉獨語記平生自覺無多愧㣲堪荅父兄<lb/>
　　　懐李仲明<lb/>
地曠空凝結江清悦見聞娟娟初上月漠漠未歸雲魚<lb/>
樂能忘釣鷗閒故念羣桂旗風不度却立詠湘君<lb/>
<pb n="KR4d0172_WYG_005-11a"/>
斜暉放船好晩吹得凉多星斗窺深酌魚龍荅浩歌乾<lb/>
坤身半老湖海意如何夙昔紉蘭約遲君肯重過<lb/>
　　　謁無盡墓<lb/>
飛動少年意如今推達尊何人窺畛域投老見根源草<lb/>
没碑無字林深木有孫只須説亷藺猶足禠䛕魂<lb/>
　　　五百羅漢洞<lb/>
五百雲霞侣同胞生佛家不貪三昧酒共駕一乗車猿<lb/>
餽霜餘果僧烹粥後茶我來無供養唯讀妙蓮華<hi>法華皆如</hi>
<pb n="KR4d0172_WYG_005-11b"/>
<hi>來為羅漢授記</hi>
　　　枕上<lb/>
欲問更長短江村無鼓<graphic n="KR0911" url="https://raw.githubusercontent.com/kanripo/KR-Gaiji/master/images/KR0911.png" mimeType="image/png"/>客懐如酒病秋夜與年齊被<lb/>
冷失孤蝶霜清聞逺鷄終年為蕩子尺紙愧山妻<lb/>
　　　射洪道中二首<lb/>
曉色仍過雨殘鈎不掛天空霏漫野<graphic n="KR1199" url="https://raw.githubusercontent.com/kanripo/KR-Gaiji/master/images/KR1199.png" mimeType="image/png"/>淨緑浸江鮮何<lb/>
自有靈鵲誰言無杜鵑倚風搔首意窈窕若為傳<lb/>
逺墟行藹藹滯緒豁欣欣挾翠山能潤矜晴草自薫墮<lb/>
<pb n="KR4d0172_WYG_005-12a"/>
鳶那及嘆飛鷺可堪羣欲共江流説滔滔故不聞<lb/>
　　　仲明兄弟訪别郊居<lb/>
眼逺孤帆没臨流一悵然分擕惜此日作惡騐中年惟<lb/>
有加飱祝仍期得句傳相㸔俱四十香火好因縁<lb/>
　　　次懐安骨肉自簡池來㑹<lb/>
來往金澗道尋常不隔年異方何契濶渾舍此團圓老<lb/>
子風埃甚孫兒玉雪娟妻孥勞行役爭勸吸長川<lb/>
　　　呉波亭相對數峯極可愛<lb/>
<pb n="KR4d0172_WYG_005-12b"/>
呉波波上亭一靣列山屛雨雨晴晴好朝朝暮暮青倦<lb/>
身無處著醉眼為渠醒便欲擕歸去全勝腰萬釘<lb/>
　　　寄彦博二首<lb/>
聞道陳夫子年來學更工幾人曽着眼聖處已收功老<lb/>
驥思長路潜鯤待疾風何當問竒字載酒過揚雄<lb/>
世途今若此吾道竟何如學古疑無用謀身忌太疎引<lb/>
杯空慷慨㸔鏡獨躊躇千萬胷中語因人畧寄書<lb/>
　　　七曲祠<lb/>
<pb n="KR4d0172_WYG_005-13a"/>
天生絶代英夢想見儀形桂殿風凝緑苔宫雨䕶青雲<lb/>
雷通翕忽洞穴閟隂靈只有丹心苦聊將託杳𡨕<lb/>
　　　䕫子岸下水作頹沙裂岸轉舟避之<lb/>
狂流作平地别渚轉輕橈岸斷石出没雲虗山動揺奔<lb/>
湍長澒洞杯酒且逍遥可待然犀照潜鱗意自驕<lb/>
　　　仲明留少城未還予將歸矣留詩别之<lb/>
判袂四十日望君君不來過門先問訊立馬屢徘徊正<lb/>
坐牽歸夢無縁把别杯鶴山果西去㑹靣更悠哉<lb/>
<pb n="KR4d0172_WYG_005-13b"/>
　　　别元質<lb/>
鷗輕家泛泛梗短路悠悠妙句能留客澄江可散愁長<lb/>
年資浩歎秋色動商謳故有先疇在歸為鴈鶩謀<lb/>
逺夢燈頻照羇懐酒重傾啼烏翻夕露歸鴈占秋晴此<lb/>
地豐魚稻如君好弟兄語離亦怊悵松檟獨闗情<lb/>
　　　送錢太虗同年<lb/>
不隔同年靣真情本弟兄人能純白備交自始終成測<lb/>
管才窺豹傾江試吸鯨吾言蓍蔡驗决矣㸔飛鳴<lb/>
<pb n="KR4d0172_WYG_005-14a"/>
　　　次趙惟直韻<lb/>
山合失空曠江犇成溯洄陽臺鏁雲雨楚澤貯風雷白<lb/>
鳥背人去青帘明眼來舊醅寜得厭聊共客中杯<lb/>
　　　次韻仲秉見寄二首<lb/>
别後年仍換詩來語更工音書恨不數魂夢却相通草<lb/>
木春風後闗河夕照中飛鴻不可倩此意付筠筒<lb/>
讀書空有癖學道苦無工散䇿羣峯近穿溪小逕通此<lb/>
身猶客裏野性合山中春水添新浪煩君理釣筒<lb/>
<pb n="KR4d0172_WYG_005-14b"/>
　　　次仲甄韻二首<lb/>
大用不堅壁等閒憂患侵平生知學道萬事付無心露<lb/>
莧鉏晨甲烟篁步夕隂陶然宇宙内魚鳥聴浮沈<lb/>
惻剥風枝恨若為開我顔索居詩社廢多病酒杯慳本<lb/>
自便三逕何曽夢九闗臨溪問魚樂知我是青山<lb/>
　　　益昌道中次兄長韻二首<lb/>
聚頭閒日月逐日信東西夜泊驚逢虎晨飱倦乞醯燈<lb/>
青千嶂夢月白五更鷄耐老前山路長年送馬蹄<lb/>
<pb n="KR4d0172_WYG_005-15a"/>
木杪着郵亭山行未飽經巳成身挈挈恐失鬢青青老<lb/>
樹霞烘幄隂崖雪糝屏氷霜先訓在敢負舊趨庭<lb/>
　　　投晁子止制置三首<lb/>
讀書萬巻破轉物一機神道徳欣為御文章妙斵輪聖<lb/>
賢同一處天地要彌綸汗簡窺千古從來只數人<lb/>
呉甸七千里坤垠六十州宸心寛北闕老子在西樓召<lb/>
伯出分陜衞公歸相周衮衣人愜意重為雪山愁<lb/>
西南雄節制人物妙鑪錘䑛鼎非無意登門獨恨遲正<lb/>
<pb n="KR4d0172_WYG_005-15b"/>
期雲觸石㑹見菌成芝不信酬恩事君㸔左顧時<lb/>
　　　送查總卿三首<lb/>
事業參亭毒人才兆廢興百年爭鳯睹一遇慨河澄手<lb/>
到無盤錯旁觀有級層夜來春夢好先巳上觚稜<lb/>
御爐薫隔夜清蹕響凌晨對罷天顔喜朝回賜服新自<lb/>
期宜棟幹小却尚絲綸此論由來乆周行萬搢紳<lb/>
臘雪千江浪春風萬里船相依身健在逺送意茫然公<lb/>
近此三接吾驚失一天相君如辱問願報巳歸田<lb/>
<pb n="KR4d0172_WYG_005-16a"/>
　　　夜坐呈王子友<lb/>
無氊殊未覺有興亦難忘小雨寒微就孤燈話儘長疎<lb/>
凉湯煮豉淡泊菜含霜為問王夫子如何共肺腸<lb/>
晴山見厯厯逺水聴颼颼宇宙不知大闗河空復愁孤<lb/>
雲游子夢滯穗野翁謳我與鴉俱息烟林晚共投<lb/>
　　　晚歸<lb/>
漁子艤舟待山童負笈窺數峯衘日盡百丈逆灘遲去<lb/>
住初隨意夷猶獨誦詩不妨歸更晚正見月生時<lb/>
<pb n="KR4d0172_WYG_005-16b"/>
　　　宇文氏莊觀海棠時海棠未甚開而余旦夕歸<lb/>
　　　　矣賦此<lb/>
雨猛幾終夕風狂遂徹朝眼縁春色醉魂為客愁消澤<lb/>
國空留滯山房恐寂寥平蕪烟一望鄉夢太迢遥<lb/>
　　　即事<lb/>
山路仍多雨秋天最易隂呼舟亂灘響倚杖俯溪潯風<lb/>
力憑江横雲容隠樹深一寒遽如許料理欲歸心<lb/>
　　　錢氏隠居三首<lb/>
<pb n="KR4d0172_WYG_005-17a"/>
髙棲俛氛穢華屋照滄浪列岫帶修竹小池環海棠晚<lb/>
盃魚蠏富春筯蕨薇香涉世真無意吾今號漫郎<lb/>
野水瑩心碧春山入骨清去穿雲際屐來卧竹間亭鳥<lb/>
語風嘲哲花枝日杳㝠晩來江上笛客裏不須聴<lb/>
逺樹髙低見清溪曲折流草眠耕後犢波泛狎餘鷗醒<lb/>
醉無人管登臨各自愁扁舟大如葉爛漫作春游<lb/>
　　　偶失一丹瓢戯書<lb/>
誰取一瓢去虗勞九轉功徴杯驚羽化開畫嘆㡡空巳<lb/>
<pb n="KR4d0172_WYG_005-17b"/>
墮寜論甑雖亡未失弓人間閒得䘮盡付緑樽中<lb/>
　　　次韻徳茂待仲甄巨卿未至<lb/>
飄零一月住日望北來船眼冷傳書鯉膓空吸露蟬夢<lb/>
魂孤枕側行李畏途邊堅守蒲人信嗟予苦未賢<lb/>
　　　抵家<lb/>
何地非吾土故鄉情未忘掀眉對兄弟酌酒話行藏拜<lb/>
墓色不愧逢人語更狂梅花相待發好在細思量<lb/>
　　　郭及之僉判招飲雅安同僚也<lb/>
<pb n="KR4d0172_WYG_005-18a"/>
江來從此合我上爾東行節物驚心地主人留客情霧<lb/>
花揺老眼霜燭灔深觥醉恐清歌斷應須更數聲<lb/>
　　　送牟孔錫之官叙南二首<lb/>
凌雲髙鵠峙擲地響金渾蟾窟聲名早鰲峯氣象尊十<lb/>
年才一試萬里正孤鶱勿説居夷陋吾師有格言<lb/>
得朋宦游樂不覺在山中慣住家鄉似頻過骨肉同憑<lb/>
欄但烟樹振袂忽霜風逺别無窮意君歸我巳東<lb/>
　　　送李仁甫運判赴召三首<lb/>
<pb n="KR4d0172_WYG_005-18b"/>
嵩岱國之鎮鳯麟天所生有人占寳氣無耳着修名斯<lb/>
道自神聖爾曹聊重輕晉書定一付一代聴權衡<lb/>
累嵗徴賢詔于今始一來已令人意滿更着驛書催白<lb/>
璧有成價娥眉無巧媒經綸夙昔事吾駕不須回<lb/>
瞿塘六月浪如馬亦安流舟楫魚龍喜藜蒿虎豹憂低<lb/>
回嗟薄宦慷慨動商謳門戶今如綫非為粱稻謀<lb/>
　　　江上晚眺書所見<lb/>
雲鎔金錯落月挂玉盤盂水退岸全缺烟陳山欲無沙<lb/>
<pb n="KR4d0172_WYG_005-19a"/>
晴鷗併集林暝鳥爭呼不必求摩詰分明是畵圖<lb/>
　　　舟中<lb/>
欲買一江碧不知須幾錢舟輕故欵欵酒好但㳙㳙雲<lb/>
脚他州雨波光别岸天漁謳與樵唱同和小山篇<lb/>
　　　小息<lb/>
倦征當日午小息散腰頑索酒初隨意題詩自破顔不<lb/>
須通姓字聊欲賞江山放蕩郊園樂于兹稍稍還<lb/>
　　　贈白道人<lb/>
<pb n="KR4d0172_WYG_005-19b"/>
天涯隻影隨百結身上衣有術没人買無家何處歸自<lb/>
言窮亦好未與道相違酌汝一盃酒醒來萬事非<lb/>
　　　贈藍元一道人<lb/>
我聞方外士見靣照人明筆幻嵗寒友琴彈太古聲侯<lb/>
門知遇重真館笑談清茗椀聊相對清風兩腋生<lb/>
　　　次韻宋徳器春晚即事五首<lb/>
室空超衆止理妙契無同簾巻半規日香吹一綫風草<lb/>
晴唯欲碧花晚尚能紅老我閒居興清應到小童<lb/>
<pb n="KR4d0172_WYG_005-20a"/>
乆習成衰怯何方療濶疎柴車窮巷客貝葉長<hi>上聲</hi>年書<lb/>
毎愧沾沾喜寜甘鬰鬰居蓍神吾未暇堅意聴盈虗<lb/>
靈明觀自已糾錯漫殊途睨柱誇完璧探懐失繫珠封<lb/>
侯真不願作佛尚堪圖解我無還語根塵法本麄<lb/>
樓迥支筇乆庭閒轉榻頻松衰無直幹竹好但新筠漫<lb/>
仕慚逋客躬耕羡野人可能千里意端的為呉蓴<lb/>
柳老隂隂宻榴繁灼灼明持杯了醒醉拊檻置枯榮谷<lb/>
曠簫笙雜江空鏡像呈澄心着老眼物物見真情<lb/>
<pb n="KR4d0172_WYG_005-20b"/>
　　　元質苦留過重陽且約泛舟觀泉二首<lb/>
舟行十里逺山出一泉清為景尋幾徧將詩賭欲贏江<lb/>
清渾玩著酒好易支撑半世無功業狂歌任性情<hi>性亦作野</hi>
乆客相㸔好思歸得去不深慚楚醴設更作賈胡留嵗<lb/>
閏菊花早霜清竹葉秋尊前聞見在不擬説閒愁<lb/>
　　　早飯白厓鋪凈果院<lb/>
乆客諳人事身能到處安爐深紅一聚竹痩碧千竿祗<lb/>
作臨深恐何辭行路難幾成晚來雪唯有不勝寒<lb/>
<pb n="KR4d0172_WYG_005-21a"/>
　　　用仲秉韻貽照老<lb/>
來問維摩疾幽人有宿盟浮漚非實性鬭蟻是虗聲廟<lb/>
冷香誰爇城空賊自平老師家裏事無壊亦無成<lb/>
　　　贈照老<lb/>
舊矣聞名熟欣然識靣初只求一轉語不用五車書出<lb/>
屋茶烟宻臨溪樹影疎地偏吾所愛庭草不須鋤<lb/>
　　　照老用韻謝復作<lb/>
了了三生事寥寥一念初未忘牛背約端憶籠中書塵<lb/>
<pb n="KR4d0172_WYG_005-21b"/>
刼空相隔交情本不疎焚香咨勝義驕色巳先鋤<lb/>
　　　用前韻呈照老<lb/>
吏部稱文暢愚溪進浩初深慚詆佛奏更著廣交書情<lb/>
契逺猶合義乖隣亦疎詫予無騃習固自起犁鋤<lb/>
　　　泛舟呈元質照老<lb/>
扁舟載我去身世兩悠然暝靄無窮樹春江不盡天阮<lb/>
嵇真酒伴李郭即神仙孤唱君須和風流漢晉前<lb/>
落日清江濶臨流一慨然斷鴻烟際渚雌霓雨餘天照<lb/>
<pb n="KR4d0172_WYG_005-22a"/>
海珠成市騎鯨客是仙輕風借帆力送我玉妃前<lb/>
　　　僕盡半月之力僅得五詩而和仲落筆成十章<lb/>
　　　　俊哉予所甚畏也勉作二章荅和仲三章述<lb/>
　　　　懐庻滿其數云<lb/>
向來得秘藏着意國風初一字嘔心出十篇隨手書天<lb/>
成新句熟月煆古人疎長鎩非君敵區區恃棘鋤<lb/>
慷慨揮毫際倉黄展巻初少寛誅冦檄已草納降書恃<lb/>
勝防君失輸籌笑我疎班龍落誰手芝草費人鋤<lb/>
<pb n="KR4d0172_WYG_005-22b"/>
　　　用韵荅王子蒼<lb/>
聖道灰秦燎殘編出漢初混茫千古意破碎百家書中<lb/>
鏑無多語操戈亦太疎升堂得𤣥解伴子帶經鋤<lb/>
　　　荅李仲明仍用鋤字韻<lb/>
月白星稀後歌殘雅奏初剽聞先破胆欲見疾開書孔<lb/>
翠仙毛爛珊瑚海樹踈好詩如好畵黑瘦未容鋤<lb/>
　　　李允成次彦博韻見示仍用韻荅之三首<lb/>
花氣濃熏塢藤稍宻䕃橋但須樽有酒未問印垂腰芳<lb/>
<pb n="KR4d0172_WYG_005-23a"/>
草晚尤碧好山晴更遥太阿真寳劍不必夜干霄<lb/>
吾家老仙伯白璧半錢酬杖屨窮幽地禽魚替客愁可<lb/>
能百世出閒却一生休念舊須公等年來嘆俗浮<lb/>
俛眉聊卓魯髙步故䕫龍倦翮閒霜鶚蒼稜老澗松只<lb/>
應安小試正自恥先容泚筆書三異他山玉可攻<lb/>
　　　以雙筆贈照老用前韻<lb/>
三窟驅除後千毫束縛初得封才五等進位合中書炯<lb/>
炯銀鈎粲翩翩薤葉疎悪詩同遣贈荒類要君鋤<lb/>
<pb n="KR4d0172_WYG_005-23b"/>
　　　宿離相院<lb/>
客到蒼苔寺僧鳴暝色鐘古檠挑熖澁疎屋透霜濃吾<lb/>
道元迂濶中年雅倦慵誰令背猿鶴自酌不須攻<lb/>
　　　遊靈鷲院<lb/>
人説招提好來游稱所聞雲烟四山合草樹一溪分痩<lb/>
馬催歸晚闍黎館客勤荒墳有郎宿夜夜粲天文<lb/>
　　　游水東院<hi>二首</hi>
暝角傳風逺昏帆到浦遲草猶矜晚翠麥正及春饑客<lb/>
<pb n="KR4d0172_WYG_005-24a"/>
鴈無留意殘雲有去思濁醪不禁醉聊藉晚風吹<lb/>
虗檻横空濶平郊入望賖樓臺萬家邑桃李一川花鷄<lb/>
犬非人世樵漁亦相家<hi>寺云令狐綯宅居人盖其後云</hi>閒思十年事倚<lb/>
杖獨咨嗟<hi>余侍親官此今十年矣</hi>
　　　次黄仲甄峽中韻<lb/>
峽水清一線峽山赭千層禹力不到處蜀靈用功深蛟<lb/>
龍改窟穴日暮聞㣲吟遥想風雨夕扁舟繫楓林<lb/>
　　　石洞二首<lb/>
<pb n="KR4d0172_WYG_005-24b"/>
春夢斷不記春游誰與同竹斜過午日池皺晚來風柳<lb/>
已都齊緑桃猶約畧紅流鶯啼未了又過短墻東<lb/>
香霧團成蓋茶花白勝酥對書閒境界覔句静工夫客<lb/>
信因魚得歸程約鴈俱庭前海棠樹尚及一㸔無<lb/>
　　　送何子聞使君之行在<lb/>
繫舟鄰近渚索酒共清斟契濶十年事飄零萬里心大<lb/>
門元赫赫要路正駸駸去國吾何恨㸔君上禁林<lb/>
　　　挽費檢正<hi>三首</hi>
<pb n="KR4d0172_WYG_005-25a"/>
鈎深三古學遇合百年機垂上青雲去仍完白璧歸功<lb/>
名身易老豪傑意多違鼎臠留餘啖蒸青有發揮<lb/>
瑶墀隣近侍華㦸老方州閉閤人無訟凝香嵗自秋凶<lb/>
衰乗鵩集涕淚感麟休古佛知公恨涪江不盡流<lb/>
憶作荆州客多慚鮑叔知蒼黄懸榻地慟絶盖棺時映<lb/>
睫餘殘淚親膚有近期空山那得去倚杖鬢如絲<lb/>
　　　挽張主簿<lb/>
百里桑麻地春風鼔舞中隨軒一犂潤折獄片言功小<lb/>
<pb n="KR4d0172_WYG_005-25b"/>
試巳無敵晚成應不同他年循吏傳亦足慰途窮<lb/>
楚楚桐孫秀願交慚不量新詩吾退舍前輩子登堂刮<lb/>
目鯨掀海經年驥伏箱斯言儻不驗我欲罪穹蒼<lb/>
　　　挽秦國夫人<lb/>
鸞矜榮翠栝璇魄媚方流慶襲髙華出賢供窈窕求靈<lb/>
光分婺照静質肖坤柔閨闥闗何事風人羙造周<lb/>
賚説端由帝生申未許崧神功資錬石吉夢託占熊赫<lb/>
赫扶天業堂堂浴日忠芝麟昭聖瑞何力贊元工<lb/>
<pb n="KR4d0172_WYG_005-26a"/>
華笄諧淑配緑髮負平生桃李春如寄鷗鷴夢不驚周<lb/>
婺慚絶識蜀寡讓孤情口授天人學寒窻伴短檠<lb/>
伴渙方興日憂危未決前偽書知莽詐新厯斷周延氷<lb/>
作羣疑泮風從一語傳龜靈無此識上智炳機先<lb/>
露蓮秋沼瑩霜月曉潭空褕翟翻經外塵泡隠几中禪<lb/>
心安瘴嶠結習謝雲櫳五頌分明説癡人耳自聾<lb/>
乆矣鴻飛渚翩然鴈字峯九重疏異渥萬里合幽封引<lb/>
柩烏銜壤馴阡鹿䕶松他時人下馬有子是䕫龍<lb/>
</p>
<p>
</p>
  </div>
<div>
                <head>澹齋集巻六</head>
    <p>
<pb n="KR4d0172_WYG_006-1a"/>
欽定四庫全書<lb/>
　澹齋集巻六　　　　　　宋　李流謙　撰<lb/>
　　七言律詩<lb/>
　　　杜少陵祠<lb/>
赤紱銀章玉骨寒焚香再拜淚汍瀾黄花郪縣仍羞見<lb/>
好月鄜州只獨看可是一生長客路故應千古恨儒官<lb/>
蚤知涉世元如此悔不霜林斫釣竿<lb/>
　　草堂<lb/>
<pb n="KR4d0172_WYG_006-1b"/>
浣花溪上得閒來石刻摩挲病眼開短策多時臨水立<lb/>
紅塵半路與風回乞靈伎薄裳為帶驚世名言海納盃<lb/>
相對只今真夢寐數椽茅屋老蒼苔<lb/>
　　　宿魏城驛用羅江東韻懐李仲明<lb/>
昔年漂泊記曾㳺碧樹蟬聲又帶秋滑滑泥行青嶂路<lb/>
翩翩風倚夕陽樓人誇馴雉碑猶在書託文鱗水漫流<lb/>
天遣此來相近傍伴君牢落向邊州<lb/>
　　　題重興寺<lb/>
<pb n="KR4d0172_WYG_006-2a"/>
陌上横流浸作泥行人步穏方一移春雲將雨遶山去<lb/>
社燕營巢貼地飛憇僕且須投古寺閒懷猶喜論禪機<lb/>
中宵瞥起胡床念回首家山幾日歸<lb/>
　　　游龍角山福志院<lb/>
招提未到只聞名乘興來游意最真出郭都無三十里<lb/>
同行恰有兩三人入門竹逕能明眼隨處禪房可着身<lb/>
莫恠山僧拙言語十年已不踏紅塵<lb/>
　　　忠州<lb/>
<pb n="KR4d0172_WYG_006-2b"/>
井邑雲根一聚村尋詩來掃壁間塵此州惟有斷頭將<lb/>
聖世初無弃梗人楓葉晚林終日醉梅花臘嶠㡬時春<lb/>
不愁過客當年淚尊酒黄堂是舊隣<lb/>
　　　自三池一日過靈池十五里頭宿山險盡矣<lb/>
壠頭停轡望龜城元有夷途似掌平厭把五更供客夢<lb/>
猛將一日了山程樹連新緑千林暗日轉斜紅半野明<lb/>
稚子别來應念我候門深喜馬蹄聲<lb/>
　　　抵簡池呈元質進孺二首<lb/>
<pb n="KR4d0172_WYG_006-3a"/>
持此迂愚漫浪身忍慙一出竟何營枕邊客意兼寒意<lb/>
門外溪聲似雨聲易辦蓬蒿三畝宅可無藜莧一杯羮<lb/>
青衫豈是官人様白鳥私憂説敗盟<lb/>
竹生稚子鶴生雛重到君家舊隱居病後苦無多酌酒<lb/>
别來唯有自鈔書身方逐食從飄蕩學久師心恐闊踈<lb/>
慚愧故人相念意欲行為我少躊躇<lb/>
　　　呈德茂<hi>徳茂是日収家信</hi>
秋入羈懷勞我思愁兼歸夢到家遲有人來得平安字<lb/>
<pb n="KR4d0172_WYG_006-3b"/>
無事編成酬唱詩相伴㡬經江月照同行更賞峽山奇<lb/>
祗應便把州麾去還有三年不見時<lb/>
　　　十月十五日同黄大博出城<lb/>
休沐來尋九里松故因晴日覺㫪容寒餘淺水紅衣盡<lb/>
淡抺輕烟紫翠重倦向山僧談白葉歸從逋客醉黄封<lb/>
塵埃眯目成深省何處招提鳴曉鐘<lb/>
　　　送張仲山守唐安二首<lb/>
六十専城髮未斑更於何地覔三山不妨談笑催科裏<lb/>
<pb n="KR4d0172_WYG_006-4a"/>
正頼清涼熱惱間到日紅梅留臘在公餘翠杓酌春慳<lb/>
胡床有月堪乘興客到南樓不下闗<hi>客謂所薦士也</hi>
南浦波輕草色微蹇驢遥路獨依依暖風旌斾春隨去<lb/>
細雨犁鉏麥正肥驛騎蚤聞催迅召邊屯猶未解重圍<lb/>
謝家父子名江左折屐行看破賊歸<lb/>
　　　送崔子淵祕丞出守小益二首<lb/>
寶峯山下識君初豈但聲華在石渠海上三山元咫尺<lb/>
人生五馬少躊躇鼎鍾事業那能免丘壑情懷自覺踈<lb/>
<pb n="KR4d0172_WYG_006-4b"/>
安得一帆相逐去故園春雨長新蔬<lb/>
晉公幕府總豪英末至非才愧長卿已去化爐金尚躍<lb/>
更分客袂涕空横早催劍棧迎千騎更借湖山勸一觥<lb/>
水自嘉陵流到海尺書應有故人情<lb/>
　　　送孫賔老守三池二首<lb/>
自蓺心田歲自收天翁兩眼月臨秋近臣薦鶚方成表<lb/>
吉夢逢刀遂得州吏術無多非問馬機心已盡不驚鷗<lb/>
三溪便是桃源路更欲武陵何處求<lb/>
<pb n="KR4d0172_WYG_006-5a"/>
百萬貔貅尚枕戈將軍未復舊山河非干使者徵求急<lb/>
正柰窮邊餉輓何頗願有言先牧養不妨自署拙催科<lb/>
公餘儻暇尋遺事塵鎻荒祠望刮摩<lb/>
　　　送魏德源守普慈二首<lb/>
一毫不露見全身德覘徵符捷若神嵩岱自髙元地勢<lb/>
球琳非琢本天真出山聊作無心潤著物應名有脚春<lb/>
喚作使君猶未解豈知㳺戲兩朱輪<lb/>
東梓名州最普州蟇頤相望氣横秋青衿胄子迎髙朕<lb/>
<pb n="KR4d0172_WYG_006-5b"/>
竹馬兒童識細侯只有愛民心尚在可能憂國淚空流<lb/>
摩挲疲瘵無多事緑野家家劍換牛<lb/>
　　　送黄仲秉侍郎出守鎮江<lb/>
十年朝露厭鳴珂華髮蕭蕭奈倦何鸞翮九霄穿日月<lb/>
龍驤萬斛飽風波古人不見吾猶夢直道能行恨亦多<lb/>
駟馬錦衣兒輩事只須持此答岷峨<lb/>
遙看北固海門秋千騎東方占上頭去國尚多憂國淚<lb/>
送君那免别君愁風遲宴閣清香凝月滿兠零晚穟收<lb/>
<pb n="KR4d0172_WYG_006-6a"/>
北府名樽天下説亦知能到故人不<lb/>
　　　次黄仲甄峽中韻<lb/>
九江度盡惡風波峽口窺天一握多亦愛吾廬覺歸好<lb/>
數乘此險奈親何響迎濤瀬將愁上青惜峯巒等夢過<lb/>
不管行人聴不得暝猿和雨嘯雲蘿<lb/>
　　　十月二十五日失舟<lb/>
船頭飽飯看揚舲忽作翻漿不反瓶萬死一生真是幸<lb/>
九江三峽未嘗經尚收弃物乾坤大薄恃陰功祖考靈<lb/>
<pb n="KR4d0172_WYG_006-6b"/>
憂患偶來須理遣可能為汝更星星<lb/>
　　　泊采石二首<lb/>
何時便有此山川真宰懸知恐偶然唳鶴驚風前日事<lb/>
落漚斜照晚來天燬犀無用撩幽恠洗醆先應酹謫僊<lb/>
暝角吹殘吾欲老五陵佳氣隔踈烟<lb/>
江頭楊桞淺於金澤國餘寒春未深才見桃花能慰眼<lb/>
便同躑躅每傷心瓊枝璧月自惆悵山色潮聲無古今<lb/>
閒訪闍黎倒戈地正應漢德有謳吟<lb/>
<pb n="KR4d0172_WYG_006-7a"/>
　　　舟中<lb/>
一舸乘涼載夕暉晚來白汗稍停揮近人初月當頭照<lb/>
趂宿輕鷗直下飛江國有天須恣買岫雲無雨莫空歸<lb/>
新秋漸到灘頭樹先遣蓑童問釣磯<lb/>
　　　月夜江上作<lb/>
月與清湍一様流不妨夜色尚淹留已將船作青天坐<lb/>
安得江為大白浮恐有幽人釣寒渚正須横吹起危樓<lb/>
年來身世無拘管便是波間一葉舟<lb/>
<pb n="KR4d0172_WYG_006-7b"/>
　　　水後過淮安金堂皆非舊路<lb/>
向來茅屋半驚湍嘆息流亡久未還已覺重行非故道<lb/>
只應無恙是青山旋藍偃嶽元常事深谷為陵亦等閒<lb/>
衲被蒙頭都莫問未當居士一分頑<lb/>
　　　焦山漢末焦光隱於此是日乃其生日土人會<lb/>
　　　　者甚衆<lb/>
桂樹蘭叢藹宿薫楚辭一曲送迎神豈聞鈎黨能留漢<lb/>
故有桃源可避秦欲記曾來終草草多慙浪走秪踆踆<lb/>
<pb n="KR4d0172_WYG_006-8a"/>
却尋揚子江頭路依舊楊花愁殺人<lb/>
　　　連日隂雨未及一到金焦二山病中得梁文佳<lb/>
　　　　句枕上吟哦不能自已復次韻<lb/>
雲滿長空雨漲沙金焦一望去非賖擬抛塵網尋僧舎<lb/>
更着烟蓑訪釣家北固江山仍壯麗南徐風物尚繁華<lb/>
只愁病客難登檻且待金烏出海涯<lb/>
　　　再遊蔣山<lb/>
繫馬松門竟日留一燈深殿炯清幽杖頭猶識齊梁讖<lb/>
<pb n="KR4d0172_WYG_006-8b"/>
屐齒曾經王謝游瑟瑟新毛吃老樹娟娟眯目破紅榴<lb/>
風鈴塔上知何語應使行人估客愁<lb/>
江南春晚見芳菲雪白梨花照客衣步歩來求諸佛記<lb/>
塵塵全現祖師機不禁戰伐山河老猶説經綸俎豆非<lb/>
共飲名園那惜醉落紅故故傍愁飛<lb/>
　　　久留蕪湖待巨卿仲甄不至<lb/>
吳波晴浸夕陽紅一語丁寧北去鴻頗覺淹留添髮白<lb/>
不妨羞澁剰囊空枕頭靠睡禁長日舸背占旗惜便風<lb/>
<pb n="KR4d0172_WYG_006-9a"/>
想得家山俱在夢亦應煩悶畧相同<lb/>
　　　蕪湖晚步<lb/>
迥陂積水長蒲蔣散步郊原借夕涼塵袖風巾嗟久旅<lb/>
稻畦柘逕似吾鄉蛙聲月色當空曠㸑火人家在莽蒼<lb/>
望合碧雲人未至滯留愧客問行藏<lb/>
　　　遊長蘆<lb/>
他年天眼識褕褘千柱如今鏁夕暉笑説老禪操一葦<lb/>
戯呼靈媪授三歸波濤嚙岸蛟龍惡荻竹抽萌鱠縷肥<lb/>
<pb n="KR4d0172_WYG_006-9b"/>
曲水流觴記今日晚風直欲透人衣<lb/>
　　　金陵二首<lb/>
龍蟠虎踞帝王州屢歎降旗出石頭不惜家居撞壊了<lb/>
可因歌舞破除休露桃滴滴啼宫井風桞條條絆客舟<lb/>
春水一江流未盡不禁更問㡬多愁<lb/>
江城疊鼔晚停撾㳺子翩翩念歲華水底乾坤浮日夜<lb/>
沙邊鷗鷺老烟霞漁人能説陳隋事燕子猶尋王謝家<lb/>
南北自分仍自合不應全殢後庭花<lb/>
<pb n="KR4d0172_WYG_006-10a"/>
　　　午飯髙橋院<lb/>
招提下馬憇逡巡野飯親烹澗底芹二月韶華聴啼鳥<lb/>
百年心事信行雲不禁烈日花光薄更抹微烟草色薫<lb/>
老衲未知風木恨向人猶説故將軍<hi>院僧不識予頗談先大夫之政</hi>
　　　游虎丘次仲甄韻<lb/>
逢山到處為遲留行到東南第㡬州終古香燈憑<hi>一作尊</hi>
像教可人軒户稱山丘苔封鐵色千尋壁日麗雲章百<lb/>
尺樓脚底全呉何足小待將八極恣浮游<lb/>
<pb n="KR4d0172_WYG_006-10b"/>
　　　人日同諸公自馬谿登道宿無為<lb/>
塵埃眯目浸填胷日日青山在夢中改歳人家無一事<lb/>
並游文社有諸公招提夜語驚山鬼野店春沽醉病翁<lb/>
緑塢紅村誰境界自憑好句占東風<lb/>
　　　次韻彥博游無為馬谿併呈孫隆州<lb/>
塊處無人語合頭出門猝猝又還休縛茅晚歳欣同社<lb/>
並轡名峯得勝游松下一筇真可老山中五月已如秋<lb/>
未應斗粟全闗念更為先生㡬日留<lb/>
<pb n="KR4d0172_WYG_006-11a"/>
　　　又次韻彥博游無為寺二首<lb/>
靈蛻巋然謝垢埃焚香却立嘆竒哉自從新歳門常掩<lb/>
不見青山眼懶開飛觀千楹孤鳥墮齋盂萬指曉鯨催<lb/>
亦知空劫已前事浪說十生曾去來<lb/>
東風力弱未揚埃宻泛叢蘭有意哉可是伸眉須酒滿<lb/>
只應彈指又花開吹毛句妙無人領擊鉢詩工着底催<lb/>
照水只愁羞冕紱勲名蓋世亦時來<lb/>
　　　㳺長松聞捷音<lb/>
<pb n="KR4d0172_WYG_006-11b"/>
十里登山訪定身衣邊猶帶簿書塵僧厨筍蕨隨齋鉢<lb/>
禪窟香燈話宿因便可扶犁老岷蜀已聞傳檄定咸秦<lb/>
家家釵釧何須惜難買堯眉一笑春<lb/>
　　　次韻何子聞安静觀<lb/>
翩然逸想九霞間仍是霓衣與鹿冠塵劫三山元自近<lb/>
神官一字固應難雲烟萬瓦虹欀壯氷雪千幢鵠輦寒<lb/>
堪笑木强韓吏部如何容易撮靈丹<lb/>
日壓茅簷醉擁蓑静聴寒溜奏雲和深藏本自身全露<lb/>
<pb n="KR4d0172_WYG_006-12a"/>
瞪眎元知語不多紫府地嚴須一到蒼崖文古要重磨<lb/>
新宫固是叢霄様應有胎禽憶舊柯<lb/>
　　　郊行至天王院<lb/>
郊行不欲經城市厭見塵沙漠漠黄響樹蜩螗憑晚吹<lb/>
遶陂鳬鶩占殘陽青山與世久相絶修竹於人未易忘<lb/>
下馬招提揖僧話始知塵境有仙鄉<lb/>
　　　挽張雅州<hi>彦成</hi>
酣飽風烟德有芽從來三㦸是張家翩翩羣從同時貴<lb/>
<pb n="KR4d0172_WYG_006-12b"/>
落落髙門一世華人自不欺寧用忍身如可贖但空嗟<lb/>
路人泣指飛丹旐猶憶雙旌巻暝霞<lb/>
三年流落塞垣春雪屋氷廬樂藻芹司業頗知憐鄭老<lb/>
薛宣能不吏朱雲鶚牋重剡新如昨蟻壤髙眠喚不聞<lb/>
一掬壠頭知已泪霜風吹墮白楊墳<lb/>
　　　自少城解職事還邑二首<lb/>
塵埃一出竟何為白竹依然晝掩扉只應為客重為客<lb/>
便欲得歸寧得歸獨鶴静臨寒沼立遊蜂閒趂落花飛<lb/>
<pb n="KR4d0172_WYG_006-13a"/>
東君老大人消瘦憑仗清樽一觧圍<lb/>
胡床夘飲帶餘醒身世如天行白雲竹簡讀殘聊一嘆<lb/>
水沉燒盡更三薫癡心久絶臨淵羡老手唯便植杖芸<lb/>
自有此生須自斷豈能曲折問靈氛<hi>靈氛古之善占者</hi>
　　　送劉元圭<lb/>
犯寒過我喜仍驚節物峥嶸更逺程劇飲投車輕十日<lb/>
細談剪燭易三更故人髙義千鈞重久客歸心一夜生<lb/>
為語溪翁好相念時將蓑笠曬春晴<lb/>
<pb n="KR4d0172_WYG_006-13b"/>
　　　弔無為照老三首<lb/>
弹指超然一念初從儒從佛兩蘧廬十年身走半天下<lb/>
萬巻人稱行袐書故自髙懐嫌入俗不妨兒輩共憎渠<lb/>
臨行半偈如何道裂轉虛空最起予<hi>裂轉虚空師遺偈也</hi>
記得三溪溪上春瘦筇容我夜敲門一生㡬見此人物<lb/>
十日九從師笑言閒得得來非有意冷湫湫去若為論<lb/>
西山第一烟雲窟好駐髙人雪月魂<lb/>
六尺巖巖鐵石姿可憐一病不支持荒榛半壠獨歸處<lb/>
<pb n="KR4d0172_WYG_006-14a"/>
暝靄數峯無見時未割塵縁聊洒涕欲尋陳迹但哦詩<lb/>
蕭蕭秋雨山中夜負我他年對榻期<lb/>
　　　和葉六舅<lb/>
李杜主盟詩有聲文推韓桞著章程二三子者皆人傑<lb/>
五百年來並世生但見詞源倒三峽豈知武庫足千兵<lb/>
勉君須把分隂惜莫問紅塵雨共晴<lb/>
　　　費文達除夔漕作此賀之三首<lb/>
分明餘潤徹眉間道德根源固曄然寳篆印泥初不着<lb/>
<pb n="KR4d0172_WYG_006-14b"/>
神機貫札自無前絲綸新渥榮三晝鼎鉉深知眇一涓<lb/>
兩禁只今誰妙手岷峨人物半吴天<lb/>
吉音一紙疾郵傳白帝城頭勸着鞭楚樹已沾新雨露<lb/>
蜀江行換好風烟政須急拯溝中瘠不用多流地上錢<lb/>
一節故應闗象緯向來兩使動星躔<lb/>
刻鵠工夫愧不量弓裘遺緒可能忘一㕓未遂耕桑計<lb/>
半世空磨翰墨場桐燼偶收非有意璧瑕誤指亦何傷<lb/>
霜松不學閒桃李報答東君日月長<lb/>
<pb n="KR4d0172_WYG_006-15a"/>
　　　同邑寮飲望錦亭<lb/>
小亭挈榼共登臨濯錦城髙隔暝隂元有乾坤堪著眼<lb/>
却因身世苦驚心碧山已盡天猶濶黄葉欲殘秋更深<lb/>
已把安危屬王謝酒闌不必淚沾襟<lb/>
　　　獨歩<lb/>
凍殻藏龜太窘生驚心已覺歳峥嶸倦慵把易床頭看<lb/>
獨自尋梅樹下行溪面氷花寒更結屋顛雪意晚將成<lb/>
一生與物無深分竹葉相看合有情<lb/>
<pb n="KR4d0172_WYG_006-15b"/>
　　　書事<lb/>
五十光隂兩歳過頭顱閒處自摩挲隔籬山影誰招去<lb/>
滿樹梅花獨占多物色年華同我老蜂情蝶思柰渠何<lb/>
少時一劍明秋水放在塵中久不磨<lb/>
　　　偶成<lb/>
早年種竹作漁竿笠澤煙波夢未闌已向塵根消縛脱<lb/>
猶將文字校甘酸風松自有閒宫徵溪鷺初無俗肺肝<lb/>
最愛少㳺平日語墮鳶跕跕遣心寒<lb/>
<pb n="KR4d0172_WYG_006-16a"/>
人生偶爾竟何須㸃檢閒身一事無可笑戰蝸猶曳甲<lb/>
不妨夢蟻却分符夜涼白月誰相過酒盡清樽可更沽<lb/>
作箇生涯若箇是歩兵不擬哭窮途<lb/>
離家記得臘前時吹盡飛花了不知傍枕厭聴連曉雨<lb/>
援毫愁賦送春詩百年直好平章看萬事仍須爛熟思<lb/>
臣朔不堪當世用唯應索米救朝飢<lb/>
獨行飽飯腹屢捫欲出未出星縱横梅花於人逺近好<lb/>
月色隨我東西明香來適與鼻觀會夜久忽遣毛骨驚<lb/>
<pb n="KR4d0172_WYG_006-16b"/>
急須喚取陳夫子欲與平章此段清<lb/>
　　　即事<lb/>
懶步東阡與北溪一春心賞苦多違墮紅藉藉癡蜂醉<lb/>
稚緑隂隂乳燕飛去國三年應自笑封侯萬里不如歸<lb/>
門前車馬能來否午睡醒來獨掩扉<lb/>
愛春未得一錢酬獨倚東風搔白頭花影入簾情苒苒<lb/>
竹風挨枕夢悠悠黄鸝欲下無誰語碧草相看始欲愁<lb/>
老大别無新伎倆只憑詩句寫風流<lb/>
<pb n="KR4d0172_WYG_006-17a"/>
雪巘雲林共莽然世間那有此江天曉檣攙日何時到<lb/>
夜柂鳴風㡬夕眠閒卜家書燈似粟略開旅抱酒如泉<lb/>
輕鷗飛下仍飛去汝在江湖是散仙<lb/>
　　　仲甄見和復用韻<lb/>
坎止流行亦漫然斯文未喪本闗天㝠鴻雲外知誰報<lb/>
怨鶴山中不得眠連榻故人非楚越杖藜幽約在林泉<lb/>
盛詞終日供吟諷骨換元知久學仙<lb/>
　　　即事<lb/>
<pb n="KR4d0172_WYG_006-17b"/>
清江與我共天涯若到滄溟始是家曉渡換舟驚宿鴈<lb/>
暮林繫馬散栖鴉山童老木才餘骨潮落寒汀半露沙<lb/>
只恐行人不著眼一川秋色在蘆花<lb/>
　　　次韻楊文甫監茶名山新建學橋二首<lb/>
髙棟浮空挿萬甍來游誰是魯諸生規模要識鳴絃意<lb/>
土苴猶消擊柱争馴壠雉驕佳氣象集林鴞悪好音聲<lb/>
白頭老令能知此莞爾相撩意未平<lb/>
赤欄畫柱水光中更愛豐碑筆吐虹霧市溟濛鼇闖首<lb/>
<pb n="KR4d0172_WYG_006-18a"/>
雪花錯落馬行空闗門近接俱天險溪水平流亦海通<lb/>
執朴笑渠憂詛者不知説豫坐收功<lb/>
　　　元質攜客渡江飲於村店<lb/>
一篙寒碧碎鱗鱗數尺孤舟僅著身江水煮魚還地脉<lb/>
瓦盆盛酒見天真頗容老子賖閒日聊與青山作主人<lb/>
不用樽前羅粉黛逺峯元解作眉顰<lb/>
　　　招黄太博飲<hi>去嵗是日離家</hi>
從来官職慣如氷便是青衫行脚僧去歳離家今日是<lb/>
<pb n="KR4d0172_WYG_006-18b"/>
故人招隱㡬時能早衰鬚鬢逢人問太拙形模引世憎<lb/>
均在客中誰作伴如何不共醉騰騰<lb/>
　　　夜興<lb/>
疲筋弱骨畏歊蒸頗欲清言濯肺膺風亂飛螢光細碎<lb/>
露圑幽篠醉懵騰只應愛月癡猶在更覺憎蚊忿未懲<lb/>
竹屋紙忩風雨夜㡬時書冊近青燈<lb/>
　　　次韻大人江上秋興<lb/>
織水輕烟擘不開晚峯濃翠積成堆吹殘黄葉風猶舞<lb/>
<pb n="KR4d0172_WYG_006-19a"/>
飛盡青天鳥却回萬古闗河空拊髀半天風雨獨持杯<lb/>
欲將直道干侯印政恐舟從陸地推<lb/>
　　　書懐<lb/>
静閲膠膠擾擾身細從物理究虧成一人譽復一人毁<lb/>
五鼎食仍五鼎烹怪木莫題居士字修篁合著此君名<lb/>
西風又起塵千斛望拜生憎白羽横<lb/>
衫似荷枯嫌絆縛屋如斗大費支撑寒蔬日日同僧飯<lb/>
拄杖時時伴鶴行聊託蓴鱸非厚味漫言松菊本真情<lb/>
<pb n="KR4d0172_WYG_006-19b"/>
山中亦有閒田地可惜離家久不耕<lb/>
　　　次韻大人書懐<lb/>
萬鈞筆力等閒扛占斷溪山福已龎撲鼻寒梅香樹樹<lb/>
照人新釀緑缸缸大嚴浄社誰投足小恕詩壇肯納降<lb/>
莫為不侯空嘆息將軍才氣自無雙<lb/>
雲翻雨覆不須論捫虱何妨坐對温政恐移文邀俗駕<lb/>
可能垂箔走髙門寒松卧雪不知老脱葉經霜無㡬存<lb/>
醉着錦袍堪一笑翰林風月我諸孫<lb/>
<pb n="KR4d0172_WYG_006-20a"/>
何如莫莫與休休分付烟波一釣裘心向青山貪未了<lb/>
夢隨白鳥去無由閒雲猶閣為霖潤野水空横濟物舟<lb/>
安得杜陵詩老在從渠毎日醉江頭<lb/>
　　　次韻程進孺書懐<lb/>
寸梗悠悠寄一城主人留客亦多情目窮斷鴈投空影<lb/>
耳著清江徹曉聲濁酒半樽心易醉逺書一字眼偏明<lb/>
無家更甚無魚苦付與先生好細評<lb/>
　　　次韻樞相雪中之什<lb/>
<pb n="KR4d0172_WYG_006-20b"/>
空明無際了寒天戍堠消鋒弩絶拳平白萬方包險穢<lb/>
清泠一片起沉綿山登姑射欣逢歳賊破淮西欲問年<lb/>
更長嘉陵千尺浪春風穩送五湖船<lb/>
</p>
<p>
</p>
  </div>
<div>
                <head>澹齋集巻七</head>
    <p>
<pb n="KR4d0172_WYG_007-1a"/>
欽定四庫全書<lb/>
　澹齋集巻七　　　　　宋　李流謙　撰<lb/>
　　七言律詩<lb/>
　　　譙允蹈知縣和予所作二詩復用韻答之<lb/>
向來沮洳懶扶竿獨有詩情久未闌把菊風流元曠蕩<lb/>
紉蘭氣骨自辛酸賞音定許推夔足知味寧論食馬肝<lb/>
勝日從公窺祕藏珠星璧月照人寒<lb/>
窮年斗粟亦時須清坐那能論有無洗我破樽傾竹葉<lb/>
<pb n="KR4d0172_WYG_007-1b"/>
覔君佳句冩桃符種𤓰晚計應先定畫餅空名不擬沽<lb/>
辦取芒鞋山裏去羊腸縱險是夷途<lb/>
　　　次大人韻二首<lb/>
盤礴誰知畫史真向來唯有宋元君試除學道有底事<lb/>
為問決科何等文棊罷玉枰収碎雹香殘金鴨轉微雲<lb/>
獨騎一馬悠悠去閒訪江頭白鷺羣<lb/>
六品官資叵厭卑髙懐自不入時宜却尋清渭歸垂釣<lb/>
猶向鈞天憶射麋長日只慿詩遣悶暮年全藉酒扶衰<lb/>
<pb n="KR4d0172_WYG_007-2a"/>
早將鵩賦胷中了賈誼何憂絳灌疑<lb/>
　　　又次大人韻<lb/>
卜築城南幾歲華滿川煙雨富桑麻武陵未用逃秦俗<lb/>
盤谷從來屬李家横拓小溪通畫檝剰栽疎竹間梅花<lb/>
更饒一斗詩千首不信閒居樂可涯<lb/>
　　　遊安樂次句龍元應韻<lb/>
得友何妨並轡行眼明木末數峯横真游與世寥寥隔<lb/>
滯念逢僧稍稍平不復定身懐故宅空餘遺像閟荒坑<lb/>
<pb n="KR4d0172_WYG_007-2b"/>
莫教學道傷遲暮世路低回已半生<lb/>
　　　次元尉伯言韻<lb/>
燭影紅餘㒒屢更不知飛霰集前榮終年客有刀頭恨<lb/>
半夜春從酒面生華髪風埃羞漫仕廢疇煙雨負深耕<lb/>
誦君好句迎新歲更醉屠酥最後觥<lb/>
　　　譙丈復見貽仍次韻答之二首<lb/>
筆陣旗開豹繞竿敢持一鏃傍門闌朅來戱作鳬飛舄<lb/>
老去嫌為蚋聚酸塵土簿書慵掛眼瓊瑤文字喜彫肝<lb/>
<pb n="KR4d0172_WYG_007-3a"/>
寄牋閶闔誰相問九虎近人毛骨寒<lb/>
只得公詩百不須萬金人有此應無可容輕易秦庭璧<lb/>
已戒牢藏晉鄙符慣客鳬鷗迎野歩及時菘韮薦村沽<lb/>
幽棲為問能來否朝市山林自兩途<lb/>
　　　再賡佳什已致牽羊之請又辱不鄙垂教盖大<lb/>
　　　　巫困小巫欲眎其顛踣為戯耳輒作二章以<lb/>
　　　　足小成之數<lb/>
鱗鱗新緑漲篙竿飛鴈聲中歲已闌梅蘂尚能供冷淡<lb/>
<pb n="KR4d0172_WYG_007-3b"/>
酒杯那復問甜酸徴招不入幽人夢節物空驚壯士肝<lb/>
趁取芳菲行樂去麗詞妍唱暖春寒<lb/>
講摩師友我尤須此道今人已絶無頗欲相從問奇字<lb/>
故應未暇注隂符竹嫌影薄乗春種酒怕樽空帶雪沽<lb/>
杖屨徃來憂不數恐公早晚躡華途<lb/>
　　　宇文徳濟約游崇慶值客不果從徳濟有詩次<lb/>
　　　　韻二首<lb/>
午枕風輕睡足時起來閒掩竹間扉登山劇欲君聨臂<lb/>
<pb n="KR4d0172_WYG_007-4a"/>
出户那堪客挽衣失脚半生沈世網掀髯一笑見天機<lb/>
青山好去應須去蘧瑗于今已覺非<lb/>
跨海仙人安在哉幽尋欵欵不須催雲蘿有約遽相失<lb/>
杖屨幾時能獨來半日清談容易廢百年幽抱若為開<lb/>
新詩小慰參差恨快讀聊將勸一杯<lb/>
　　　次韻楊師仁見贈<lb/>
鴻鴈行中接俊游不將千户比荆州自于種種推先手<lb/>
可但區區放一頭揚馬不妨生絶代鄒枚未肯老諸侯<lb/>
<pb n="KR4d0172_WYG_007-4b"/>
天寒翠袖愁如織應念塵侵季子裘<lb/>
　　　師仁再用韻復作一首<lb/>
室中元自有天游海内如何止九州送老只慿書萬巻<lb/>
傳家不用橘千頭便當野服從逋客未暇巍冠伴沐猴<lb/>
一動天文兒戯耳苦煩天子訪羊裘<lb/>
　　　王正卿何道夫和嘉字韻詩至數十道夫贈予<lb/>
　　　　數篇晉卿亦贈一篇因次其韻凡六首<lb/>
從君未省渉津涯白璧明珠屢拜嘉一吸湖江真大國<lb/>
<pb n="KR4d0172_WYG_007-5a"/>
僅除風雨亦寒家簿書笑我忙官事筆硯饒君管物華<lb/>
世味可能爭腊毒餒蛟饞兕漫搖牙<lb/>
放浪山顛與水涯藜羔有味薦珍嘉根塵要識元非我<lb/>
言語懸知未到家霜渚澄波空漲潦風林脫木浄浮華<lb/>
公明領取休論價處事何須更作牙<lb/>
清言元論極邊涯南渡風流繼永嘉中散一生慵作吏<lb/>
淵明無日不思家悠悠官路降胷臆苒苒年光侮鬢華<lb/>
人說亂蛙勝鼔吹欲將藜杖比髙牙<lb/>
<pb n="KR4d0172_WYG_007-5b"/>
戱論無涯與有涯委心沖漠固清嘉衣裳草木元非織<lb/>
窟宅雲霞豈是家瞪眎恐同髙長史神交宜伴老南華<lb/>
只應一念超塵刼安用神漿夜繞牙<hi>道夫問予求妙通像</hi>
越王飛觀挿天涯小異何人識孟嘉别後文章尤造理<lb/>
向來學術自成家諸生薦士皆時論此道逢辰固國華<lb/>
行脫羇衘謝拘迫雲窻歸理萬籤牙<hi>贈晉卿</hi>
洗甲傾河漸可涯北征猶記宋元嘉石劉姓字非圖籙<lb/>
軒嚳乾坤自我家原上鼓旗寒朔吹日邊詔令掞春華<lb/>
<pb n="KR4d0172_WYG_007-6a"/>
舞干元是吾皇事不必將軍號虎牙<lb/>
　　　樞相游呉園再用前韻<lb/>
等閒驅雪作晴天夾道從公立萬弮白甚自矜梅淡竚<lb/>
青回稍覺麥芊綿不知今夕真何夕共說明年是好年<lb/>
䑛鼎恐無雞犬分一江還我捕魚船<lb/>
　　　任徳廣通判拉游長松以詩見貽次其韻<lb/>
稽首頭陁問八還揚眉應已破元關苦無骨相侯千户<lb/>
薄有生涯屋數間笑讀道書䝉絳帕喜澆茗椀酌青山<lb/>
<pb n="KR4d0172_WYG_007-6b"/>
從公一瓣薫知見谷霧無心澤豹斑<lb/>
鷺行鴛列幾時還虎豹何曽限九關雜沓羣公半天上<lb/>
婆婆老子但塵間平戎正倚二三䇿招隠休論大小山<lb/>
浯水斷崖磨欲盡慿君染筆續彪斑<lb/>
已成倦鳥不知還碌碌無奇合抱關五斗未供雞鶩飽<lb/>
一身長占簿書間何妨使我留東閣久自從公仰泰山<lb/>
佳句傳來渾舎喜亟將病目洗斕斑<lb/>
　　　徳廣至中途再示詩次其韻<lb/>
<pb n="KR4d0172_WYG_007-7a"/>
肩輿又作帶星還騎氣遙瞻晚度關已覺勝游同夢裏<lb/>
不知秀色尚眉間鞭鯨浪欲浮滄海賣鶴猶堪買好山<lb/>
幾日褰衣扣黄閣雲腴重試鷓鴣斑<lb/>
　　　次子友竿字韻<lb/>
百戰殘兵但掲竿每聞風鶴意先闌懐中䑕腊元非璞<lb/>
味外鹽梅不止酸細讀知君應掩口苦吟笑我已刳肝<lb/>
中天赫日臨無際一㸃螢飛宿草寒<lb/>
　　　次韻仲甄見貽<lb/>
<pb n="KR4d0172_WYG_007-7b"/>
向來出處有心期未厭雲霄戢翼飛留滯兼旬空悵望<lb/>
逡巡半路偶同歸却欣夜語仍連榻尚憶朝回日典衣<lb/>
里閈齊年班又接世間如我與君希<lb/>
　　　長蘆次徳茂韻<lb/>
捲雪竒觀千丈瀾詩情撩動未應慳却収浙右三年夢<lb/>
仍對淮南數尺山靴板隨人元自漫田園覔去正須閒<lb/>
風檣獨立看飛燕家在孤雲落照間<lb/>
　　　送馮夏卿<lb/>
<pb n="KR4d0172_WYG_007-8a"/>
再見三池已舊遊向來交臂錦江頭味融實際氷河泮<lb/>
心印微言水月秋雖作燕鴻猶邂逅故應蓬梗合漂浮<lb/>
相思别後才餘夢身在刀州望梓州<lb/>
　　　有感<lb/>
眼看燕雀閙雲間塌翼蓬榛笑孔鸞未暇持竿釣渭水<lb/>
却因採菊見南山床頭有酒三冬足案上無書一日閒<lb/>
世路只今難着脚定當何地置疎頑<lb/>
　　　飲文氏園是日鵲噪于庭坐上燭花無數就試<lb/>
<pb n="KR4d0172_WYG_007-8b"/>
　　　　者凡五人<lb/>
虎變龍騰各有心諸公髙宴盍朋簮爛開數對迎祥燭<lb/>
合噪仍來報喜禽人似月娥元自近酒名天禄莫辭深<lb/>
坐中五客聨登去他日華堂榜桂林<lb/>
　　　次韻陳彦博梅飲之什<lb/>
又向疎梅檢校春乾坤浩蕩日趨新一樽樹下喚深酌<lb/>
數歲天涯思逺人正倚交情論晚暮直因臭味作疎親<lb/>
淵明嗜酒嵇康懶只覺年來此是真<lb/>
<pb n="KR4d0172_WYG_007-9a"/>
　　　送李閬州二首<lb/>
耳熟才名四十年憂民憂國兩華顛不妨銅竹仍三剖<lb/>
要是金門竟九遷連歲爐錘専造化諸生岐路託飛鶱<lb/>
餘丹乞與閒雞犬亦許身隨絳闕僊<lb/>
少陵曽賦閬州詩苦說城南天下稀鈴閤訟閒簾半巻<lb/>
胡床客好麈頻揮著鞭尚及春耕勸促詔應隨曉仗歸<lb/>
他日遺簮猶在念端容杖䇿扣黄扉<lb/>
　　　再用魏城驛韻貽白綿州<lb/>
<pb n="KR4d0172_WYG_007-9b"/>
多病相如故倦游歸逢清潤麥天秋回頭漸逺將軍幕<lb/>
飛夢先登帝子樓磊落聲稱元古郡醉吟家世自詩流<lb/>
此身只擬春中老莫問君平住益州<lb/>
　　　貽白綿州<lb/>
曽陪芍藥醉春風轉首三年似夢中誰使衝泥千里去<lb/>
又欣剪燭一樽同名章越好供妍唱舊學全疎愧近功<lb/>
莫怪分符少留滯此邦曽客少陵翁<lb/>
　　　寄送張雅州二首<lb/>
<pb n="KR4d0172_WYG_007-10a"/>
融和盎盎上雙眉曠度真成萬頃陂岱華自髙元地勢<lb/>
球琳不琢本天姿地方千里我無事春滿萬家人不知<lb/>
預作去思無限意攀轅送處似迎時<lb/>
二年學舍冷如氷岌嶪龍門許屢登可但不遭官長罵<lb/>
只應獨愧小人乗身留紫塞天一角目斷朱輪山幾層<lb/>
為問何時到墻仭清宵逺夢故堪慿<lb/>
　　　七夕馬逸已而獲之<lb/>
門外喧呼驚失馬天邊未暇問牽牛報恩不作雀衘玉<lb/>
<pb n="KR4d0172_WYG_007-10b"/>
快意遂為鷹脫韝他日盖帷吾已許暮年繩勒汝應羞<lb/>
故知多憶横門道定厭青絲久絡頭<lb/>
　　　送魏徳源倅永康<lb/>
晚歲從誰覔賞音浪將孤興託瑤琴聊為風月平分客<lb/>
莫起山林獨往心碧草但能供别恨黄花却解勸清斟<lb/>
我猶未制思親淚更聽離歌定不禁<lb/>
　　　别趙惟直<lb/>
邂逅都城一笑休却來萬里共羈㳺關河地迥仍分首<lb/>
<pb n="KR4d0172_WYG_007-11a"/>
桃李春深已放舟詩巻長留開倦目酒杯盡嚼豁離憂<lb/>
追風健筆兼豪氣期子蓬山更上頭<lb/>
　　　秋懐次黄仲甄韻<lb/>
畏日全無客到門一溪閒與白鷗分遶樓山色時時見<lb/>
抱葉蟬聲處處聞戰罷碁枰無宿恨夢回茗椀有殊勲<lb/>
力田尚可持門户我欲歸耕谷口雲<lb/>
破曉庭皋一葉風年華苒苒笑羇窮獨攜拄杖行溪曲<lb/>
恐有挐音出葦叢世界大千塵偶集人生三十日方中<lb/>
<pb n="KR4d0172_WYG_007-11b"/>
只須飽飯隨縁過矰繳何曽到塞鴻<lb/>
　　　喜晴<lb/>
一秋今日是新晴晚稻懸知有幾分抱濕庭蕪猶靡靡<lb/>
傍暄溪卉欲欣欣顛風料理丹楓樹返照留連白鷺羣<lb/>
搖落只供騷客恨故應長倚醉醺醺<lb/>
　　　重陽偶成<lb/>
百尺危樓倚瘦藤輕隂小令正秋深山雲洗刷供晴眺<lb/>
杯酒飄浮笑淺斟漠北烽煙空抵掌水南松竹每經心<lb/>
<pb n="KR4d0172_WYG_007-12a"/>
紅萸紫菊誇强健醉帽無人獨自簮<lb/>
　　　宿髙橋懐仲明<lb/>
闌干投晚俯煙霏全不支梧酒力微沙鳥犯寒猶獨立<lb/>
林烏趁暝已先歸繚愁亦笑溪為帶障逺端疑樹合圍<lb/>
歲晏客天無好夢最憐清露漬人衣<lb/>
　　　太平宫<lb/>
一馬騰騰上翠微松風瑟瑟解吹衣故宫亂後仍華壯<lb/>
使者年來果是非何日身能繙蘂笈只今心自託金徽<lb/>
<pb n="KR4d0172_WYG_007-12b"/>
兩林不到猶遺恨落照銜山勸客歸<lb/>
　　　送家連父解緜竹丞<lb/>
猿臂將軍數自奇白頭州縣竟何為斵墁未盡成風巧<lb/>
測管才窺澤霧姿流水繞除空日日西山拄笏謾時時<lb/>
一杯相送貧無力剰有新詩說去思<lb/>
　　　送計祖仁雒縣丞<lb/>
青青楊栁灞橋斜滿酌清樽莫嘆嗟可是因循成别緒<lb/>
只應咫尺便天涯未論流水千竿竹且看春風一縣花<lb/>
<pb n="KR4d0172_WYG_007-13a"/>
渺渺故園情最苦不知歸夢屬誰家<lb/>
　　　次韻彦博中秋不見月<lb/>
露華浸竹冷姢姢想象嫦娥能少年萬事只堪搔短髪<lb/>
一杯不擬問髙天駸駸夜色投書幌的的心期在釣船<lb/>
可笑薄雲工料理何曽遮却一分圓<lb/>
　　　學中曝御書次少虞韻<lb/>
晴暾煜煜眩晨光洗眼來窺雲漢章身拜玉階元夕夢<lb/>
手披金笈有天香風翔鳳翼尤妍媚雲捲奎躔不覆藏<lb/>
<pb n="KR4d0172_WYG_007-13b"/>
尚想承平閒氣象從臣鵠立侍君王<lb/>
　　　李花<lb/>
春寒怪底一分加元是東君雪作花已後殘梅矜夜魄<lb/>
强隨飛絮舞朝霞霜葩薦斚何人共碧實堆盤儘客誇<lb/>
為汝泫然應有意騷人端是感年華<lb/>
　　　井上即事<lb/>
九陌黄塵涴客裾隨人亦恐到茅廬朝朝山色供慿檻<lb/>
夜夜溪聲伴讀書可要功名驚宇宙分知骨相合樵漁<lb/>
<pb n="KR4d0172_WYG_007-14a"/>
晚來小艇衝煙出江上有人爭賣魚<lb/>
　　　挽郭敦復<lb/>
太少城中斂板初識公鸞鵠自清癯持心要是忠厚者<lb/>
遇事决非章句儒豺豹欲前終落爪參辰無地可彎弧<lb/>
他年白鶴同歸否猶有髯龍老未枯<lb/>
　　　送王和叟赴果州<lb/>
芝蘭祗合在階庭公子翩翩更老成白日朱門三列㦸<lb/>
黒頭華轂再専城一樽别酌心先醉萬里歸橈夢易驚<lb/>
<pb n="KR4d0172_WYG_007-14b"/>
欲問樓髙髙幾許跨渠僊鶴到瑤京<lb/>
　　　晚飲趙惟直以果薦知所從來酌以一大杯<lb/>
猶帶枝頭淡淡黄飽經十月洞庭霜且傾蜀客千杯酒<lb/>
頗記呉姬三日香可得一餐逢玉屑故應百感為瓊漿<lb/>
此江幸自東流去何不和根移取將<lb/>
　　　送張子勤九隴尉<lb/>
老鳳髙棲雛鳳飛山林鍾鼎各相宜出門馬首亭亭去<lb/>
斂板胷中落落竒頗憶濁醪過我夜正愁碧草送君時<lb/>
<pb n="KR4d0172_WYG_007-15a"/>
如何數日中年味恰是今朝聞子規<lb/>
　　　貽長松寺慈禪師<lb/>
一年山色好相看欲去仍來倍黯然大士初無留客意<lb/>
幽人更結住山縁梨花村落清明後梅子園林五月前<lb/>
我已到家春亦老酒杯猶足趁流年<lb/>
　　　用宇文龍圖韻贈龍華印老<lb/>
少年一口吸西江聖處端能走季咸淨觀清泠横一水<lb/>
逺懐孤秀揖千巖溪雲卧久看頻度山日談餘訝半銜<lb/>
<pb n="KR4d0172_WYG_007-15b"/>
便欲瘦笻來問訊上方應恐隔僊凡<lb/>
　　　再用韻送印老<lb/>
抖擻孤懐十日談不將幽憤託巫咸别來斷鴈虛秋信<lb/>
夢破驚猿憶曉巖脫葉趁風聲互答歸鴉赴日影相衘<lb/>
臨分半偈無多惜濁骨慿師為㸃凡<lb/>
　　　挽楊彦序<lb/>
長憶君家得雋多庭前桂樹想婆娑岱雲觸石才膚寸<lb/>
溟浸稽天但一波頗欲弛韝觀縱擊可堪伏櫪起悲歌<lb/>
<pb n="KR4d0172_WYG_007-16a"/>
人生泡熖都難據惟有豐碑屹不磨<lb/>
　　　閏重陽有感次宋景文公韻<lb/>
濛濛煙雨濕閒愁往燕來鴻共逺遊引滿白醪欣再熟<lb/>
儘開黄菊耐深秋眼前節物重慿檻醉裏商歌緩擊甌<lb/>
苦愛佳名歎塵爵淵明髙興轉悠悠<lb/>
　　　寄李仲明<lb/>
夜床風雨憶相過節物驚人奈老何只有孤鴻知我意<lb/>
每因明月為君歌千山夢去無由到一字書來已覺多<lb/>
<pb n="KR4d0172_WYG_007-16b"/>
餘耳向來真義合不知底處便容戈<lb/>
　　　寄劉徳父<lb/>
解攜仍是一年餘本自情親聽迹踈子去合登青𤨏闥<lb/>
人言方駕短轅車向來花月空餘夢近日詩文定起予<lb/>
塞鴈若知懐逺意寄書聊為問何如<lb/>
　　　别費檢正二首<lb/>
香案前頭自乞歸歸心先逐鴈西飛豈關松菊吾身重<lb/>
偶託蓴鱸此意微行樂不妨千騎擁照人何必萬釘圍<lb/>
<pb n="KR4d0172_WYG_007-17a"/>
兒曹悵惜先生笑付與醇醪定是非<lb/>
主人愛客客留連敢比荆州遇仲宣親奉綺談逾十日<lb/>
空勞清夢隔三年未能輕去田園樂那得長居几杖前<lb/>
真約賞音無幾箇故應感激易澘然<lb/>
　　　桃花<lb/>
自然穠臉與深唇一味繁紅也絶倫滄海浪傳千歲種<lb/>
武陵應有四時春去年崔䕶詩仍在前度劉郎意獨親<lb/>
亦要清樽相料理可能但倚筆如神<lb/>
<pb n="KR4d0172_WYG_007-17b"/>
　　　即事<lb/>
寒食已過風日好城郭稍背郊原幽雙扉晝閉亦何事<lb/>
一杖攜春仍浪游但覺桃花成老大不知楊栁尚風流<lb/>
霜螯䗶蟻君須醉細雨疎簾罷遣愁<lb/>
　　　游野航次元應韻三首<lb/>
平地坐我帆檣中翠峯出沒工為容輕鷗舞晴沙照影<lb/>
蒼蛟吼浪雪薄胷漁舠繫月江一曲樵斧斫雲山幾重<lb/>
詩翁忽來吐佳句物色才情元一宗<lb/>
<pb n="KR4d0172_WYG_007-18a"/>
日落未落空明中琉璃夜色開天容一江不浣清浄目<lb/>
百榼能平碨磊胷神山在前若可到江妃去人無數重<lb/>
錦袍酌酒醉起舞跨鯨僊人乃吾宗<lb/>
掛起西窻横笛中白鷺亦有佳客容江風脫幘吹短髪<lb/>
明月入戶窺愁胷只須茅茨補疎漏安用樓觀相複重<lb/>
人生趣尚各天性古人願識韓朝宗<lb/>
　　　遣興<lb/>
不於蝸角更稱兵放下諸縁即太平但有千篇足傳世<lb/>
<pb n="KR4d0172_WYG_007-18b"/>
不須二頃可謀生盤飱麤糲聖賢事門巷蕭條千古情<lb/>
緩炷爐熏引輕吹道人心念一絲横<lb/>
邂逅成功一世驚不知元逐衆人耕結茅容我庇風雨<lb/>
識字教兒記姓名閒輒吟詩真苦相醉能遣客即真情<lb/>
晩來溪月延微歩浴鷺浮鷗俱眼明<lb/>
翛翛楊栁倚門斜客至遥疑靖節家半世功名閒日月<lb/>
百年生理仰桑麻只知上將元屠狗不信通侯亦種瓜<lb/>
靜想升沉堪一笑清樽且趁未殘花<lb/>
<pb n="KR4d0172_WYG_007-19a"/>
向來穴紙笑癡蠅猶覺文章是小乗四壁圖書聊隠几<lb/>
半窻風雨屢挑燈卑枝早厭鳴岡鳳尺水難留跨海鵬<lb/>
未試屠龍一分手可能問舍愧陳登<lb/>
疎疎簾色映蒼苔屋角諸峯曉翠開蝶䕶殘花癡不去<lb/>
鳥爭餘食慣仍來向來棲遁初無意從古經綸别有才<lb/>
抱杖風前一長嘯破愁安得即時杯<lb/>
小窻日影轉悠悠巻盡殘書却到頭香茗半甌輕列鼎<lb/>
好詩千首勝封侯朱絃無復人三歎白璧空慙我屢投<lb/>
<pb n="KR4d0172_WYG_007-19b"/>
酒好但宜供客醉癡兒可忍換涼州<lb/>
楚客近添蘭九畹渭川新長竹千尋叵堪多病侵豪氣<lb/>
猶喜長閒契宿心滿眼圖書吾事定杜門香火佛縁深<lb/>
海波倒立風霆峻未省鱣鯨竟陸沉<lb/>
</p>
<p>
</p>
  </div>
<div>
                <head>澹齋集巻八</head>
    <p>
<pb n="KR4d0172_WYG_008-1a"/>
欽定四庫全書<lb/>
　澹齋集巻八　　　　　　宋　李流謙　撰<lb/>
　　五言絶句詩<lb/>
　　　江月二首<lb/>
秋江與秋月誰遣恰相和借我蓑衣着三人亦未多<lb/>
皎皎映澄漪千尋没到時篙師輕轉櫓可惜碧琉璃<lb/>
　　　姚和中母夫人年八十二殊増獨無之嘆因遺<lb/>
　　　　小罌使歸為夀副以一絶<lb/>
<pb n="KR4d0172_WYG_008-1b"/>
舍肉増長嘆分甘助淺斟贈君椒栢酒慰我蓼莪心<lb/>
　　　長灘<lb/>
乍脱驚濤恐猶為曲木看昔人憎勝母吾亦畏長灘<lb/>
　　　雲莊耕者<lb/>
莘野樂堯舜谷口豈真卿自是不可掩區區非近名<lb/>
　　　過東州境見耕<lb/>
驅牛耕側坡牛困人柰何我念田家苦東州苦更多<lb/>
　　六言絶句詩<lb/>
<pb n="KR4d0172_WYG_008-2a"/>
　　　偶題<lb/>
小溝溶漾可渉彩舫夷猶不驚晩酌忽逢名酒當時打<lb/>
破愁城<lb/>
遙岑數寸斜日楊柳一江晩烟追恨風拘雨阻那知鴈<lb/>
後花前<lb/>
　　　關王祠<lb/>
諸葛張陳已上將軍未數黥韓暝夜險途風雨令人懸<lb/>
想辛酸<lb/>
<pb n="KR4d0172_WYG_008-2b"/>
萬人傑誰可敵千載名終不磨此地晩鐘晨梵生前鐵<lb/>
馬金戈<lb/>
　　七言絶句詩<lb/>
　　　先公三池祠室學官相傳占為公署同年李南<lb/>
　　　　才毅然欲復其舊貽以四絶句<lb/>
老僊有力在斯文廪士餘糧但一塵列屋誦絃知所自<lb/>
杏壇今秀幾株春<lb/>
末俗何由到古人傷心祠室漫名存風榱雨棟那堪說<lb/>
<pb n="KR4d0172_WYG_008-3a"/>
石刻汙漫像設昏<lb/>
一椽不得留遺愛百世寜能保奉嘗豚犢無稱益先美<lb/>
碎碑伐樹亦尋常<lb/>
一念愛親無彼此向來情義篤年家稍伸九地幽幽恨<lb/>
此事期君可咄嗟<lb/>
　　　次韻嘲落梅代梅答二絶<lb/>
不是春愁减素肌從來鶴骨可能肥便將夢裏一般看<lb/>
恐是幽人作蝶飛<lb/>
<pb n="KR4d0172_WYG_008-3b"/>
吹開吹落本無心萬物自秋還自春若把穠花校枯寂<lb/>
本無諸妄亦無真<lb/>
　　　彦博歸自劒陽其家梅已半落作詩見示因次<lb/>
　　　　其韻<lb/>
為問春從何處歸晩村烟雨細絲絲從來漏洩寃庭柳<lb/>
㸃檢分明是此枝<hi>杜詩云漏洩春光是柳條</hi>
溪水泠泠欲雪天風鬟霧鬢不勝寒定同子美鄜州月<lb/>
應恨閨中只獨看<lb/>
<pb n="KR4d0172_WYG_008-4a"/>
愛惜濃香恐過時劉郎何事苦歸遲只應昨夜幽窻夢<lb/>
飛到君邊未可知<lb/>
　　　梅花<lb/>
昨夜臨溪一樹開人言應與鴈俱囘霜葩只在寒梢上<lb/>
却是春風自去來<lb/>
殷勤蝶障與蜂遮一㸃幽香不許賒嵗嵗相逢只如此<lb/>
問花羞我我羞花<lb/>
照影月斜寒瀬淺吹香風細夜簾踈蕚縁華來誰得見<lb/>
<pb n="KR4d0172_WYG_008-4b"/>
借君雲珮與霞裾<lb/>
似嫌潔白太清寒故着㣲紅畧破顔俯仰聊同閒草木<lb/>
不妨游戱住人間<lb/>
道人一味着幽禅誰遣天花到眼邊亂插銅缾看盡日<lb/>
向人終是好因縁<lb/>
　　　戱贈智淵師二偈<lb/>
芙渠元不植髙原插向紅爐色更鮮拖取門前擔糞漢<lb/>
滿堂金玉富熏天<lb/>
<pb n="KR4d0172_WYG_008-5a"/>
江北江南喧世界陪了草鞋多少錢嚇得小兒成底事<lb/>
何如参我竹匕禅<hi>師嘗為伍伯捨縁</hi>
　　　有以狀元紅牡丹見遺戱作一絶<lb/>
含笑嫣然燦曉霞龍頭一種絶諸家東風有意憐枯枿<lb/>
乞與佳名不乞花<lb/>
　　　海棠<lb/>
十二仙人玉琢欄帶晴帶雨總宜看東君不許尋常見<lb/>
可忍狂風滿地殘<lb/>
<pb n="KR4d0172_WYG_008-5b"/>
　　　二月十七日同子友過宇文氏莊觀海棠二絶<lb/>
漸老花羞人不羞枉因風雨結春愁意行忽欲江東去<lb/>
錦帳三分半未収<lb/>
長橋納納裊東風倒射斜陽千丈紅晩色自佳人不見<lb/>
青山翠霧碧波中<lb/>
　　　信口十絶<lb/>
細雨蕭蕭懶出門爐薫消盡有餘温案頭不著閒文字<lb/>
時把楞嚴信手翻<lb/>
<pb n="KR4d0172_WYG_008-6a"/>
縛虎斷蛟空有意毁車殺馬且偷閒慿君呼我為居士<lb/>
一味臨流與看山<lb/>
漫說昭君第一人氊車萬里託羌渾君王下詔求傾國<lb/>
不為琵琶略斷魂<lb/>
只須終日醉騰騰冷看榮枯本不曾蟻子側坡逢白雨<lb/>
婁囉與鈍兩無慿<lb/>
山僧三十尚童烏危坐相看一語無沸鼎可憐魚欲爛<lb/>
不知眼底着氷壺<lb/>
<pb n="KR4d0172_WYG_008-6b"/>
園林換葉日初長竹閣蓮塘意思凉除却種花并醸酒<lb/>
更無一事可思量<lb/>
庭前幽草何人種又是縁階數尺長主管風光元要此<lb/>
可憐魏紫與姚黄<lb/>
早眠晏起從疎懶醉舞狂歌任性靈丈八虵矛胸次著<lb/>
人言屈子愧劉伶<lb/>
慕陶徴君吾本意我亦能耕妻肯鋤贏得少年腰脚健<lb/>
芒鞋却自勝肩輿<lb/>
<pb n="KR4d0172_WYG_008-7a"/>
獻玉遭刖我自笑因黥得封人未量百年相勸但飽飯<lb/>
從渠蟻穴自侯王<lb/>
　　　絶句<lb/>
圍爐獨擁夜深紅已是摧頽一老翁斷簡半披還半掩<lb/>
如今不作蠧書蟲<lb/>
霜乾木脫氣堅明病骨驚寒亦强行折得梅花全未吐<lb/>
不應於我尚含情<lb/>
　　　口占<lb/>
<pb n="KR4d0172_WYG_008-7b"/>
午照當窻樹影疎靜聼㶁㶁水鳴除便將一日平分了<lb/>
半用酣眠半讀書<lb/>
　　　予客三池王正卿以四絶見寄次其韻<lb/>
山房鏁劒澁生塵獨鶴沙邊久念羣我有好詩誰畫得<lb/>
一江殘照數峯雲<lb/>
夢中行盡好山川照水征鴻影自寒若向紫巖樓上過<lb/>
為傳片紙報平安<lb/>
佳人望斷日平西可意相逢眼底稀漫說携家終是客<lb/>
<pb n="KR4d0172_WYG_008-8a"/>
開愁唯有醉淋衣<lb/>
我來在處說君名小軸人爭睹鳯星放却他時能致此<lb/>
定知阮眼為君青<lb/>
　　　薛公肅訪山中偶出不值公肅留詩次其韻<lb/>
一舸初從帝所還綵衣照日眩斕斑今君已出雲天近<lb/>
我尚無錢可買山<lb/>
紫極朝歸謝往還新篇落筆爛彪斑烏藤拈起都閒事<lb/>
且看西湖處處山<lb/>
<pb n="KR4d0172_WYG_008-8b"/>
　　　再次才夫韻二絶<lb/>
燈窻仍有巻披黄此地重來似故鄉安得清江都是酒<lb/>
勝金滿屋笏堆床<lb/>
木生殊不願青黄雨露根深無有鄉臺省從渠登衮衮<lb/>
未妨老子卧胡床<lb/>
　　　譙令以眎堰絶句見示次其韻<lb/>
疲氓糠覈自能肥一箇何曽吏扣扉鳯指翠梧求友集<lb/>
蝗無緑野蔽天飛<lb/>
<pb n="KR4d0172_WYG_008-9a"/>
我瘠不妨天下肥期公他日到黄扉憫農一念通精祲<lb/>
定遣驚雷霹靂飛<lb/>
　　　次韻立春後餘寒二首<lb/>
挾冷朝陽未吐光小池猶有夜來霜東君自識沈潜意<lb/>
誰道隂柔解變剛<lb/>
絳帳何時得罷開為君嘆息首空囘亦知彈鋏無人聼<lb/>
収拾清詩分付梅<lb/>
　　　次黄仲甄峽中韻二絶<lb/>
<pb n="KR4d0172_WYG_008-9b"/>
衆流自作一門去老子閒為三峽游弭棹初逢雲雨舘<lb/>
轉帆便是帝王州<lb/>
連日舟横拍岸風祗應身世在疎篷旅床獨蠒皆愁緒<lb/>
青鏡明朝即老翁<lb/>
　　　舟中<lb/>
販鹽賈客夜吹笛賣菱女兒朝刺船沽酒得魚能不醉<lb/>
幾錢堪買此江天<lb/>
　　　觀漁舟<lb/>
<pb n="KR4d0172_WYG_008-10a"/>
晩晴吏退漫凭欄注目溪光巧映山忽見漁郎輕盪槳<lb/>
宛如相見在花間<lb/>
　　　坐上呈葉守<lb/>
暝紫朝青千萬層使君衙退剰登臨東華明日軟紅裏<lb/>
欲看此山無處尋<lb/>
　　　宿白羊二絶<lb/>
入得瞿塘始斂愁峽山行盡放眉頭澄江一道元如許<lb/>
自在身心自在舟<lb/>
<pb n="KR4d0172_WYG_008-10b"/>
古栁維舟帶暝隂夜寒剪剪到衣稜客中不覺年華換<lb/>
小市人家已試燈<lb/>
　　　次樂磧<lb/>
客裏何曾得展眉偶逢一笑莫相違酒濃燭暗真宜醉<lb/>
風色蕭蕭愁欲歸<lb/>
　　　濟源廟海子内有二黿人以將軍目之投餅餌<lb/>
　　　　則至<lb/>
我欲燃犀起蟄雷漫誇海蘸紙錢灰將軍不是池中物<lb/>
<pb n="KR4d0172_WYG_008-11a"/>
也為區區餅餌來<lb/>
　　　七月十六日離鄂渚<lb/>
一萍泛泛幾時休昨日黄州又鄂州醉語醒來都不記<lb/>
小灣才轉失南樓<lb/>
　　　新灘三首<lb/>
叢祠風俗尊滛祀灘戸生涯利客船儵忽未興酬徳意<lb/>
不知曽有此山川<lb/>
漁父長歌招屈子女兒髙髻學昭君雖存九辨欲誰繼<lb/>
<pb n="KR4d0172_WYG_008-11b"/>
便有琵琶那忍聞<lb/>
蜀船南來去未休呉船西上到沙頭人生能著幾兩屐<lb/>
三峽風烟替往愁<lb/>
　　　小孤二絶句<lb/>
蜀犀無用苦犇忙百尺江心如許長無數鸕鷀巢徹頂<lb/>
只將險絶作尋常<lb/>
瑶池縹渺是吾家嘗憶清觴覆九霞霧鬢風鬟天下飾<lb/>
可須人世俗鈆華<lb/>
<pb n="KR4d0172_WYG_008-12a"/>
　　　舟中<lb/>
大小孤山専絶險上中水府柄幽權行人股慄船頭拜<lb/>
小艇横江來覔錢<lb/>
㠶風不飽櫓聲遲正是波平月上時今夜不知何處泊<lb/>
買魚沽酒犒舟師<lb/>
　　　蕪湖即事三首<lb/>
燒痕吹盡荻芽生江南二月春禽鳴閒倚柂樓看逺水<lb/>
依依楊柳故園情<lb/>
<pb n="KR4d0172_WYG_008-12b"/>
南人重魚長食鮮小魚棄擲不論錢老翁操網兒弄槳<lb/>
一家生計在漁船<lb/>
社風連日舟行遲社公有馬誰能騎不妨酌我盎中緑<lb/>
依舊離騷醉讀時<lb/>
　　　𤓰歩兩絶<lb/>
顛風惡浪雨喧豗往事愁中一笑咍江上有人來喫酒<lb/>
故應虎子是瓊杯<lb/>
阿堅狼狽伏狸犇豈是長江觧有神猶憶當年南伐語<lb/>
<pb n="KR4d0172_WYG_008-13a"/>
㑹知正朔不歸人<lb/>
　　　蘄歩四絶句<lb/>
去嵗南乗下峽舟西歸仍此聼巴謳題橋亦淺丈夫事<lb/>
未贖當年犢鼻羞<lb/>
數峯遙指峽中山漸喜<graphic n="KR2144" url="https://raw.githubusercontent.com/kanripo/KR-Gaiji/master/images/KR2144.png" mimeType="image/png"/>峩氣象還萬里虎頭華髪將<lb/>
只求生入玉門闗<lb/>
一樽相屬慰蹉跎酒債街頭苦不多饒舌小僧休口藐<lb/>
年來何事不消磨<lb/>
<pb n="KR4d0172_WYG_008-13b"/>
燒紙船頭祭水神杯盤燈火夜青熒老巫得珓舟人喜<lb/>
想象靈君醉未醒<lb/>
　　　偶成<lb/>
驕陽前日擬鎔金積雨逢秋却厭滛本自乗除無徳怨<lb/>
枉勞嗔旱復嗔霖<lb/>
小溪淺涸如焦釡一雨朝來萬馬犇舉手欄邊誇海若<lb/>
已無餘瀝到缾盆<lb/>
黄流衮衮蹴天來截岸夷洲不可裁鳬鶩疆封遽如許<lb/>
<pb n="KR4d0172_WYG_008-14a"/>
莫貪浩渺徑須囘<lb/>
畏日得凉才小愜因秋感嵗却成悲君看八萬四千刼<lb/>
只在爐薫起滅時<lb/>
爺娘把筆祝功名四十衣衫半是塵倦去引杯成獨嘯<lb/>
兒癡失學未須嗔<lb/>
未老形骸足自支唯憂多病醸成衰詩書猶作發丘將<lb/>
稽首竺乾真我師<lb/>
樂天已貴盃常把元亮雖貧飲亦豪等是逍遙吾自擇<lb/>
<pb n="KR4d0172_WYG_008-14b"/>
不能為白但為陶<lb/>
有弟書來喚我歸客情偏覺雨聲知恰當濁浪粘空際<lb/>
正是青山到夢時<lb/>
眼入平蕪隔暝霞有兄官滿未歸家三人兄弟仍三處<lb/>
指㸃飛鴻一嘆嗟<lb/>
仲明我友一肝腸愛子慇勤出妙方病後藥囊真壁壘<lb/>
老来貝葉是資糧<lb/>
　　　過長橋予醉卧不及觀用仲甄韻<lb/>
<pb n="KR4d0172_WYG_008-15a"/>
長橋萬古入騷吟跕跕輕㠶巻夕隂<hi>巻一作墮</hi>醉卧不知清<lb/>
景失老㕙電掣笑秋鷹<lb/>
　　　富池祠<lb/>
巻雪樓髙首重囘江東那得許人材只應漢鼎三分後<lb/>
便有英雄一聚來<lb/>
蕭何識信在逡廵此事從來妙若神不是將軍難着眼<lb/>
正應黄祖是凡人<lb/>
　　　富池羅漢院有錢希白中大科赴信州别駕時<lb/>
<pb n="KR4d0172_WYG_008-15b"/>
　　　　所題詩有陳朝栢二絶句<lb/>
聖世能收晁董䇿孤舟來唱鄂君歌一看獻納元台表<lb/>
可特脩名在異科<lb/>
皮膚脫落餘真實須鬛蒼浪閲嵗華突兀一根叢棘裏<lb/>
不知幾見後庭花<lb/>
　　　題富池羅漢院<lb/>
竹深樹老小禪關關對江淮千古山萬舶堆中江上樂<lb/>
時時簫鼓寺前還<lb/>
<pb n="KR4d0172_WYG_008-16a"/>
　　　登寶公塔<lb/>
樹老巢翻鷹亦化錫飛近地鶴猶驚太平寺主今安在<lb/>
潮打山圍建業城<lb/>
三尺杖頭閒一把興亡隨分百餘年我來但愛松風好<lb/>
覔得僧窻一覺眠<lb/>
　　　再遊蒋山<lb/>
寒山寺裏立斜暉只有垂楊自在垂不待新亭成灑涕<lb/>
向來已識寜馨兒<lb/>
<pb n="KR4d0172_WYG_008-16b"/>
六經豈解亡人國萬巻平生最苦辛只作卧龍嗟晩悟<lb/>
當年人畏近前嗔<lb/>
　　　客中二絶<lb/>
客中有夢自難成未了風聲又雨聲二十五聲秋夜㸃<lb/>
誰人數得甚分明<lb/>
角聲定自與誰語月色不應無為明已作楊花着泥久<lb/>
無多心事惹愁生<lb/>
　　　對月戱簡坐客<lb/>
<pb n="KR4d0172_WYG_008-17a"/>
夜凉溪月等閒斜半折寒蘆委雪花一葉與君從此逝<lb/>
松江烟雨著浮家<lb/>
　　　巫山一何髙七絶<lb/>
巫山一何髙片片朝雲飛靈雨滿旗神女去夜月吹笙<lb/>
神女歸<lb/>
巫山一何髙積翠擁陽䑓欲向楚臣誅綺語莫問㐮王<lb/>
來不來<lb/>
巫山一何髙鸞停鵠飛舞上頭有路通紫霄正恐朝元<lb/>
<pb n="KR4d0172_WYG_008-17b"/>
從此去<lb/>
巫山一何髙山空夜寥寥我有不餐烟火句黄冠留作<lb/>
歩虛謡<lb/>
巫山一何髙羽衣飄婀娜歸寧金媪到瑶池爛熟蟠桃<lb/>
求一顆<lb/>
巫山一何髙駘蕩壺中春𤣥猿莫遣上山去偷飲仙漿<lb/>
醉攪人<lb/>
巫山一何髙曉雨發黛青癡兒休作髻鬟看浪起矛㦸<lb/>
<pb n="KR4d0172_WYG_008-18a"/>
生心兵<lb/>
　　詞<lb/>
　　　踏莎行<hi>靈泉重陽作</hi>
菊露晴黄楓霜晩翠重陽氣候偏如此異鄉牢落怕登<lb/>
臨吾家落照飛雲是　舉扇塵低脫巾風細靈苖醫得<lb/>
人憔悴尊前㸃檢欠誰人惟有斷鴻知此意<lb/>
　　　如夢令<hi>前題</hi>
老挿黄花不稱莭物撩人且任破帽畧遮䦨嫌見星星<lb/>
<pb n="KR4d0172_WYG_008-18b"/>
越甚不飲不飲和取蜂愁蝶恨<lb/>
　　　醉蓬萊<hi>同幕中諸公勸虞宣威酒</hi>
正紅疎緑宻浪軟波肥放舟時節載地擎天識堂堂人<lb/>
傑萬里長江百年驕敵只笑談烟滅葭葦霜秋樓船月<lb/>
曉漁樵能說　分陜功成沙堤歸去衮繡光浮兩眉黄<lb/>
徹了却中興看這囘勲業應有命圭相印都用賞元功<lb/>
重疊㸃檢樽前太平氣象今朝渾别<lb/>
　　　小重山<hi>綿守白宋瑞席間作</hi>
<pb n="KR4d0172_WYG_008-19a"/>
輕暑单衣四月天重來閒屈指惜流年人間何處有神仙<lb/>
安排我花底與樽前　争道使君賢筆端驅萬馬駐平<lb/>
川長安只在日西邊空囘首喬木淡疎烟<lb/>
　　　青玉案<hi>和雅守蹇少劉席上韻</hi>
相知元早來何暮社鷰送秋鴻雁去春草春波愁目注<lb/>
酒香花韻綺譚妍唱怎不思量住　虛無指㸃騎鯨路<lb/>
箇是騷人不凡處畫棟雲飛簾捲雨風流千古一時人<lb/>
物好記樽前語<lb/>
<pb n="KR4d0172_WYG_008-19b"/>
　　　虞美人<hi>春懐</hi>
一春不識春風面都為慵開眼荼䕷雪白牡丹紅猶及<lb/>
樽前一醉賞芳醲　東君又是匆匆去我亦無多住四<lb/>
年薄宦老天涯閒了故園多少好花枝<lb/>
　　　㸃絳唇<hi>徳茂生朝作</hi>
一剪秋光阿誰洗得無纎滓氷壺徹底人也清如此<lb/>
萬里歸來著箇斑衣戱慈顔喜問君不醉更遣何人醉<lb/>
　　　感皇恩<hi>無害弟生朝作</hi>
<pb n="KR4d0172_WYG_008-20a"/>
萬縁壓庭柯雨晴烟潤三尺金猊麝㣲噴百花香暖醸<lb/>
作九霞僊醖祝君如此酒年年飲　挿額漢貂垂腰蘇<lb/>
印趂取如今未華鬢三茅兄弟總有丹䑓名姓蟠桃熟<lb/>
也未教人問<lb/>
　　　武陵春<hi>徳茂乃翁生朝作</hi>
曉日簾櫳初破睡寶鴨宿薫濃笑指圖中鶴髪翁僊骨<lb/>
宛然同　萬里郎官遙上壽五馬茜衫紅待挿華貂酒<lb/>
滿鍾仍是黒頭公<lb/>
<pb n="KR4d0172_WYG_008-20b"/>
　　　謁金門四首<hi>晩春</hi>
行不記貪看逺峰顰翠風約柳花吹又起故粘行客袂<lb/>
　老大渾無懽意不為傷春憔悴茅屋數間修竹裏日<lb/>
長春睡美<lb/>
空竚立又是冷烟寒食開盡荼䕷都一色東風吹更白<lb/>
　我是綸竿倦客道上行人不識着取蓑衣拈短笛沙<lb/>
鷗應認得<lb/>
春又晩楊柳曉鶯啼斷落盡殘紅餘片片風狂都不管<lb/>
<pb n="KR4d0172_WYG_008-21a"/>
　作客惟嫌酒淺未敵閒愁一半人與青山誰近逺可<lb/>
憐春夢短<lb/>
山數尺江草江波同碧晩雨吹風才數滴行人心更急<lb/>
　漠漠疎烟如織遮斷客愁不得腸斷故園無信息燈<lb/>
花閒手剔<lb/>
　　　玉漏遲<hi>送官東南</hi>
東南應眷倚當年麗絶今其餘幾雲錦飄香好在藕花<lb/>
十里六月長安徂暑只一雨滂沱都洗君好為携將蘇<lb/>
<pb n="KR4d0172_WYG_008-21b"/>
醒三呉生齒　總道秦蜀謳吟但消得雍容笑談而致<lb/>
稍待秋風也擬買舟東逝收拾塵編蠧簡更飽看江山<lb/>
竒偉歌盛美還送往趨天陛<lb/>
　　　滿庭芳<hi>過黄州游雪堂次東坡韻</hi>
歸去來兮吾歸何處舊山閒却岷峩雪堂重到但覺客<lb/>
愁多來往真成底事人應笑我亦狂歌慿欄乆雲車不<lb/>
至舉盞酹東坡　少年渾妄意斗衝劒氣雷化龍梭到<lb/>
如今翻羡白鳥滄波松栢皆吾手種依然烟蘂霜柯君<lb/>
<pb n="KR4d0172_WYG_008-22a"/>
知否人間塵事元不到漁蓑<lb/>
　　　戱改殢人嬌<lb/>
癡本無縚悶寜有火都是你自纒自鎻髙來也可低來<lb/>
也可這宇宙何曾礙你一箇　休說榮枯强分物我惺<lb/>
惺地要須識破漁樵不小公侯不大但贏取饑飱醉來<lb/>
便卧<lb/>
　　　洞仙歌<hi>憶别</hi>
雲牕霧閣塵滿題詩處枝上流鶯觧人語道别來知否<lb/>
<pb n="KR4d0172_WYG_008-22b"/>
痩盡花枝春不管更遣何人管取　平生鷗鷺性細雨<lb/>
疎烟慣了江頭自來去不見鵲橋邊只為隔年翻贏得<lb/>
年年風露便學得無情海中潮縱一日兩囘如何慿據<lb/>
　　　卜算子<hi>前題</hi>
生别有相逢死别無消息說着從前總是愁只是不相<lb/>
憶　月墮半窻寒夢裏分明識却似嗔人不憶他花露<lb/>
盈盈濕<lb/>
　　　水調歌頭<hi>江上作</hi>
<pb n="KR4d0172_WYG_008-23a"/>
江漲觧網雨衣潤熟梅天髙人何事乗興來寄五湖船<lb/>
才聼鼕鼕疊奏嘔軋櫓聲齊發幾别故州山轉盻青樓<lb/>
杪巳在碧雲端　渡頭月臨晩霽泊清灣水空天静髙<lb/>
下相應總團團遙想吾家更好盡喚兒曹汛掃欣賞共<lb/>
嬋娟應念思歸客對此不成眠<lb/>
　　　臨江仙<hi>江上九日即事</hi>
三春都過了尋常偶到江臯水容山態兩相饒草平天<lb/>
一色風暖燕䨇髙　酒病猒猒何計那飛紅更送無聊<lb/>
<pb n="KR4d0172_WYG_008-23b"/>
鶯聲猶似耳邊嬌難囘巫峽夢空恨武陵桃<lb/>
　　　于飛樂<hi>為海棠作</hi>
薄日烘晴輕烟籠曉春風繡出林塘笑溪桃并塢杏忒<lb/>
㬠尋常東君處沒他後成甚風光　翠深深誰教入骨<lb/>
夜來過雨淋浪這些兒顔色已惱亂人膓如何更道可<lb/>
惜處只是無香<lb/>
　　　西江月<hi>為木犀作</hi>
色似臘梅渾淺香如薝蔔㣲清更張緑幄蔽輕盈巧着<lb/>
<pb n="KR4d0172_WYG_008-24a"/>
工夫鬭釘　露葉涓涓月曉風英㸃㸃秋晴江南江北<lb/>
可經行夢到呉王香徑<lb/>
　　　眼兒媚<hi>中秋無月作</hi>
素娥作意失幽期我自不慿伊舉杯重嘆帖雲㣲笑應<lb/>
道人癡　如今老去無情緒只有睡相宜建溪一啜木<lb/>
犀數剪酒醒歸時<lb/>
　　　朝中措<hi>失題</hi>
相思兩地費三年明月幾囘圓鷗鳥不知許事清江仍<lb/>
<pb n="KR4d0172_WYG_008-24b"/>
遶青山　樽前歌板未終金縷已到陽關趂取臘前歸<lb/>
去梅花不奈春寒<lb/>
　　　千秋嵗<hi>别情</hi>
玉林照坐蔌蔌花㣲墮春院静烟扉鎻黛輕粧未試紅<lb/>
淡唇㣲破清瘦也算應都是風流過　把盞對横枝尚<lb/>
憶年時箇人不見愁無那遶林霜掠袂嚼蘂香粘唾清<lb/>
夢斷更隨月色禁持我<lb/>
</p>
<p>
</p>
  </div>
<div>
                <head>澹齋集巻九</head>
    <p>
<pb n="KR4d0172_WYG_009-1a"/>
欽定四庫全書<lb/>
　澹齋集巻九　　　　　宋　李流謙　撰<lb/>
　　表<lb/>
　　　天申節賀表<lb/>
曰天下君曠代聞於間出惟仁者夀至理期於必然遥<lb/>
伸拜首之祈式表同心之戴<hi>中賀</hi>恭惟增光祖烈博愛<lb/>
生民著三紀之勤勞興九葉之系緒推成功而與子畢<lb/>
協謳歌體妙道以法天獨髙淵黙徳澤深而福備神慮<lb/>
<pb n="KR4d0172_WYG_009-1b"/>
澹而氣和自膺億萬之年寧俟再三之禱某身縻逺徼<lb/>
目接休辰𣺌𣺌彤庭莫覩漢觴之舉綿綿蒼籙獨祈周<lb/>
厯之延<lb/>
　　　又<lb/>
有王者興至五百嵗以天下養何千萬年惟生商之瑞<lb/>
自天申之凡戴舜之人與我共此三呼耳屬八表心傾<lb/>
<hi>中賀</hi>恭惟誕受珍符丕昭純烈履艱難而厯三紀功光<lb/>
祖宗合南北以為一家仁及草木靡蹈過中之悔莫窺<lb/>
<pb n="KR4d0172_WYG_009-2a"/>
藏用之神方將㳺四海而御飛龍如天不息故能舉一<lb/>
朝而棄敝屣視堯愈光知進退唯聖人得名夀必大徳<lb/>
屬流虹之盛節激舞獸之忭悰率土莫非臣豈但華封<lb/>
之私祝昊天有成命固非神筴之能探臣迹逺隆墀職<lb/>
縻遐服遥瞻閶闔阻趨九陛之深嚴近拜冕旒莫綴千<lb/>
官之雜遝<lb/>
　　　又<lb/>
有王者興統實接於千嵗以天下養夢將應於九齡八<lb/>
<pb n="KR4d0172_WYG_009-2b"/>
極心傾三呼耳屬恭惟動天唯徳守位以仁坐臻無象<lb/>
之太平光膺有僕之景命推成功而不處永我慶支體<lb/>
妙道以獨髙超然塵表徳澤深而福備神慮澹而氣和<lb/>
殆將與造物者㳺豈止於後天而老臣拘維遐徼邈逺<lb/>
隆墀近拜冕旒阻薦露囊之瑞遥瞻閶闔輒陳金鑑之<lb/>
辭<lb/>
　　　又<lb/>
天開鳴社之祥實興寶運地震呼嵩之響俱祝皇齡幅<lb/>
<pb n="KR4d0172_WYG_009-3a"/>
員所同宗祏有永恭惟聖若稽古大唯則天再光赤伏<lb/>
之符方衍蒼姬之籙功成不處將與夫造物者㳺徳盛<lb/>
愈新豈止於後天而老當執衡之令月值繞電之休辰<lb/>
文軌一家戴父堯而子舜雷霆萬喙祈夀嶽而福川臣<lb/>
假守窮邊預聞歡頌稱觴莫遂但輸獸舞之勤望闕徒<lb/>
勞孰借鳬飛之便<lb/>
　　　㑹慶節賀表<lb/>
惟天祐於一徳方茂慶支夢帝與我九齡益隆景命適<lb/>
<pb n="KR4d0172_WYG_009-3b"/>
當盈數之月恭致後天之祈聲極嵩呼志深葵向恭惟<lb/>
皇帝陛下愛兼南北孝通神明有道之長開八荒之夀<lb/>
域無為而治得萬國之懽心丕承奕葉之燕謀將接千<lb/>
嵗之聖統正歸馬放牛之際運撫泰寧值流虹繞電之<lb/>
期祥臻震夙宜延洪於寶厯仍均福於函黎孰不來享<lb/>
而来王舉知善頌而善禱某謬將逺使阻綴周行俯陳<lb/>
金鑑之辭照臨莫及仰薦露囊之瑞舞蹈惟勤<lb/>
　　　又<lb/>
<pb n="KR4d0172_WYG_009-4a"/>
蘿圖方永宜聖哲之挺生榖旦親逢統邇遐而胥恱合<lb/>
懽謡而雷動願睿筭之川增<hi>中賀</hi>恭惟守位以仁動天<lb/>
惟徳受堯天下而不泰卜周厯數而過期鳳集麟游百<lb/>
樂生於治國龍飛虎變萬物覩乎聖人以安四海之勤<lb/>
勞必享五帝之夀考況當良月允煥休辰俯察仰觀自<lb/>
協天人之助下動上應何煩祠祝之求臣假守窮邊遥<lb/>
瞻瑞闕犇趨莫及阻陪神嶽之呼舞蹈不知敬上南山<lb/>
之詠<lb/>
<pb n="KR4d0172_WYG_009-4b"/>
　　　又<lb/>
誕開流渚之祥恵此中國䖍致呼嵩之禱格于皇天海<lb/>
宇一心聖人萬夀恭惟握符接統推澤撫民物臻時序<lb/>
之和徳致日新之盛幽靈錫羨福盖本於自求遐邇宅<lb/>
心思無有於不服休辰適值懽頌翕歸齊四大以居尊<lb/>
仰参天地與九齡而協夢永主神人臣假守窮邊阻趨<lb/>
華闕稱觴漢殿莫簉迹於簪纓注目堯雲徒傾誠於葵<lb/>
藿<lb/>
<pb n="KR4d0172_WYG_009-5a"/>
　　　賀改元表<lb/>
訖精禋而肆眚施及無垠更美號以紀年義符不息郵<lb/>
傳至止觀聽竦然竊以元者氣之始哲王所以奉天名<lb/>
者實之賔聖人所以彰徳白麟寶鼎庸昭迭至之祥甘<lb/>
露黄龍載表中興之盛事標曩牒禮協熙朝恭惟寅畏<lb/>
昊穹祇嚴慈訓爰因大享既流春澤之濃併易嘉名實<lb/>
體乾行之健凡同文軌俱極懽謡某假守偏州預覘曠<lb/>
舉綿綿蒼籙獨深詠於過期𣺌𣺌彤庭第阻陪於率舞<lb/>
<pb n="KR4d0172_WYG_009-5b"/>
　　　謝宣賜厯日表<lb/>
太嵗在酉前民事以授時衆星拱辰環侯郡而奉命聿<lb/>
新觀聽同囿文明<hi>中謝</hi>恭惟道體泰亨徳符乾健臨御<lb/>
九載適進業之日登敬休萬年宜與天而齊夀周畿所<lb/>
𨽻夏正是遵臣濫守霞城欽承日厯定時紀閏式沾堯<lb/>
治之雍熙治郡養民願布漢㤙之寛大<lb/>
　　　賀冬至表<lb/>
陽剛得位爻方慶於大来聖哲乗時徳亦同於廣運歡<lb/>
<pb n="KR4d0172_WYG_009-6a"/>
均率土福集清躬<hi>中賀</hi>恭惟皇帝陛下與天後先視帝<lb/>
陟降盡徹羣陰之蔽廣開衆正之門君子在朝士有光<lb/>
亨之吉庶民䝉祉物無疵癘之傷坐觀玉燭之調安享<lb/>
衮衣之治臣分符有守戀闕無階瀲灧獸尊徒切涎流<lb/>
之望翩翻鳬舄第勞占視之勤<lb/>
　　　又<lb/>
黄鍾應律欣迎化日之長紫極垂衣共慶縟儀之舉式<lb/>
均景祐溥覆函生恭惟皇帝陛下體道變通法天旋斡<lb/>
<pb n="KR4d0172_WYG_009-6b"/>
對四時而錫福綿億載以擁休氣肇一陽翕致晛消之<lb/>
喜心傾萬國益堅葵向之誠臣佐職塞垣馳神禁掖千<lb/>
官雜㳫阻奉萬年之觴雙闕岧嶤但極雙鳬之躍<lb/>
　　　謝賜茶藥表<lb/>
温檢式頒徳意溥博寶奩載錫品物光華雖登受以為<lb/>
榮顧冒居而曷稱伏念臣守邊何補考績愈疎屢干從<lb/>
欲之仁將遂投閒之計低回未果黽勉獨慙豈圖蕞爾<lb/>
之軀上軫惻然之念寵分靈劑逺及荒陬炫私室以輝<lb/>
<pb n="KR4d0172_WYG_009-7a"/>
騰拊危衷而愧發此蓋伏遇乾健下濟泰亨大來申恩<lb/>
推造化之慈加賜重臣工之勸永惟銜荷徒極糜捐衰<lb/>
苶可扶或未愆於膂力勤勞是効敢有愛於微生<lb/>
　　劄子<lb/>
　　　上張魏公論時事劄子三首<lb/>
竊謂功罪不别賞罰不立雖堯舜不能以一日治夫人<lb/>
之所共畏而不可强驅之前者死也然用兵則驅之死<lb/>
而人不敢畏者以其所畏有甚于死而死之中有不死<lb/>
<pb n="KR4d0172_WYG_009-7b"/>
者存而求不死者適所以速死則其於死盖亦有欣然<lb/>
就之者矣何故今使士卒操戈而前兩陳之相向擊刺<lb/>
之相及盖萬死而一生人孰不畏之然吾嚴立法制而<lb/>
明告之曰退必死進必賞彼茍進焉吾亟第其功不崇<lb/>
朝而賞之其退也不離跬步則誅矣彼其心必曰吾之<lb/>
進固有死然盡力而戰往往不死不死則歸而受賞不<lb/>
然一反顧白刃在後身首離矣夫如是人孰不求進未<lb/>
必死且有賞而甘就夫退而必死者哉古之人百戰百<lb/>
<pb n="KR4d0172_WYG_009-8a"/>
勝用此道也今日用兵之弊正在夫進未必賞退未必<lb/>
死夫進未必賞前有死道吾何苦犯之退未必死後有<lb/>
生路吾何為不就之夫使士卒而知進未必賞退未必<lb/>
死則雖太公穰苴復生不知所以為計雖然士卒畏死<lb/>
吾不勝其治也責在將帥今將帥亦知退不必死矣將<lb/>
帥之愛身尤甚于士卒故將帥而知不必死士卒不可<lb/>
使矣不亡何待宋文帝七年與魏戰竺靈秀以棄城伏<lb/>
誅二十六年垣謙之以軍敗伏誅南北之際不足言矣<lb/>
<pb n="KR4d0172_WYG_009-8b"/>
而猶有此焉近時周世宗親征樊徽何愛能引兵先遁<lb/>
即收斬之其後將帥亡有不用命者而平三闗取江北<lb/>
諸州功冠一時寔本於二將之誅然則今日之事愚謂<lb/>
先功罪之辨必賞刑之用而功罪之辨論賞刑之所加<lb/>
仍自將帥始持之不移斷以必行茍使將帥用命則士<lb/>
卒用命士卒用命則前無堅城進無强敵何攻而不抜<lb/>
何戰而不克哉<lb/>
竊謂天下未定國之命寄於兵兵之命寄於將故將之<lb/>
<pb n="KR4d0172_WYG_009-9a"/>
任於今為最重然運丈八之矛操倍尋之㦸挽累石之<lb/>
弓遇城必抜遇敵必摧將也然今不患無是將患未見<lb/>
一禮義之將爾夫禮義之將必深明上下之分熟計逆<lb/>
順之宜通知古今服習法度知有君不知其身知有國<lb/>
不知有家謙恭而不矜亷儉而有守仁足以撫士卒義<lb/>
足以服强暴量足以容賢豪而不忌器足以任勲名而<lb/>
不驕有功即以讓其偏裨得財即以散其部曲夫如是<lb/>
假其英名資其威望猶足以怖强敵折悍㓂而況託之<lb/>
<pb n="KR4d0172_WYG_009-9b"/>
征討委以克復則何攻而不取何戰而不服哉荀子論<lb/>
將曰天下之將通神明少陵曰安得㢘恥將夫將而至<lb/>
於通神明可謂難矣若少陵之所謂㢘恥則愚言近之<lb/>
昔孫權教吕䝉以讀書謂非必區區於章句之間欲其<lb/>
通古今明大義知尊君親上而已晉文之圗覇也先定<lb/>
襄王以示民義伐原以示民信其後用之卒無敵於諸<lb/>
侯夫士卒爾而猶使知信義而後用將帥而使不知禮<lb/>
義可乎今似不然矣謂之才者姑曰撫劒疾眎彼烏敢<lb/>
<pb n="KR4d0172_WYG_009-10a"/>
當而已謂之賢者姑曰循循謹守不敢䟦扈而巳一時<lb/>
之所謂賢與才者已萬不及古況復不賢與才者又當<lb/>
如何哉嗟夫以此為將何以服士卒以此使士卒何以<lb/>
責之北首而死敵察厥本原豈不自知禮義始唐李光弼<lb/>
郭子儀俱事安思順不相能至不共盤飱及禄山之變<lb/>
光弼頓首請死子儀下堂握手丁寧寛譬以國難主遷<lb/>
勸令東伐曰此豈念恩怨時乎李光顔伐蔡韓𢎞疾其<lb/>
功求所以撓之乃飾美姝以獻光顔集將士流涕謝而<lb/>
<pb n="KR4d0172_WYG_009-10b"/>
遣之裴晉公之入蔡也李愬謂此方之人乆廢名分乃<lb/>
以節度使身屬櫜鞬講郊迓之禮晉公止之不可其意<lb/>
欲以風變惡俗嗟夫使當今有李郭之仇往往因事報<lb/>
之矣有美姝之獻往往悦而受之矣以節度之貴重雄<lb/>
嚴未必肯俯首道周以展尺寸之敬矣故唐雖多亂而<lb/>
隨亂即平者以將帥得人而將帥得人者以知禮義故<lb/>
耳雖然今天下之大豈無一人知禮義如三將者恐求之<lb/>
未至任之未専耳欲望博加捜訪茍得其人益勉以古人<lb/>
<pb n="KR4d0172_WYG_009-11a"/>
之事使各相策勵以共奮于功名之㑹而毋自後于昔<lb/>
人不亦善乎<lb/>
嘗謂用兵在知攻守而知攻守在將帥聴其攻守在朝<lb/>
廷人之言曰將在軍君令有所不受攻守何必朝廷之<lb/>
聴而朝廷亦何必預其事是不然將而才専之可也朝<lb/>
廷無問焉可也若雖才矣而猶有所未至為將者何可<lb/>
不聴為朝廷者何可不問然吾于此有說焉將為之朝<lb/>
廷議之將之所為是朝廷聴之否則禁之勿為是一說<lb/>
<pb n="KR4d0172_WYG_009-11b"/>
也然將之言朝廷未必盡察之則當反覆詰之詰之而<lb/>
盡其是非其說果非也决去之萬有一是猶將試焉漢<lb/>
趙充國伐先零請先事屯田朝廷迂其計璽書詰難至<lb/>
于數四充國亦堅持前議屹然不變朝廷卒從之而充<lb/>
國亦卒有功向使朝廷第守已行之詔不復更加詰難<lb/>
充國亦畏威迫勢輕奪已見以逢迎上旨則功之成否<lb/>
吾未知之日者吳璘之取徳順議者不一其談或以為<lb/>
竭有用之力事無庸之地或以謂實扼襟要得之可以<lb/>
<pb n="KR4d0172_WYG_009-12a"/>
進取朝廷未嘗遣一介究問本末徒以人言萬里遥度<lb/>
亟詔班師大軍未旋而兵烽復滿于四郊向所得諸郡<lb/>
隨而淪䧟兩京五路恢復愈逺至今人以為失策某書<lb/>
生也未能斷其是否然區區之愚私謂當璘之舉也朝<lb/>
廷當先賜詔書使條上攻取之宜若曰徳順之為軍其<lb/>
地形為何如在我在敵其利害為何如得之果足以制<lb/>
敵失之果足以為患然後下其說集廷臣博議其說是<lb/>
聴之使攻其說非明告而止之或璘之說是廷臣之見<lb/>
<pb n="KR4d0172_WYG_009-12b"/>
未盡又使反覆其言必使詞盡理殫而後已夫如是則<lb/>
或攻或棄必有成謀而無輕舉妄止之失今則不然璘<lb/>
之欲攻徳順也朝廷不知其說朝廷詔之班師也璘不<lb/>
知自守其說一人焉曰徳順之師可罷朝廷即罷之萬<lb/>
一徳順不可取又一人焉妄曰可取則朝廷亦輕信而<lb/>
取之矣夫軍之一進一退皆有大害一者老師費財二<lb/>
者可進而退可退而進俱失機㑹今璘舉兵頓之堅城<lb/>
之下亦既經時四川之財殫于供輸戰士之力憊於攻<lb/>
<pb n="KR4d0172_WYG_009-13a"/>
鬭一旦不問可否不究是非猝舉而棄之墮垂成之功<lb/>
貽未艾之悔朝廷不知其議將帥又不能自守其說以<lb/>
數萬姓命若一置棊之易是安得不失策雖然此已事<lb/>
不足追論然方用兵之際攻取之機其來不一或後有<lb/>
如是之比者似不可仍蹈前轍欲望朝廷用趙充國故<lb/>
事凡有攻取先使邊城條上朝廷熟議而後從之庶乎<lb/>
毋悔或曰攻取之機有一日數至者一一必先使邊人<lb/>
條上朝廷平章而後行得無重失機㑹曰是不然夫攻<lb/>
<pb n="KR4d0172_WYG_009-13b"/>
取之形勢其利害有在目前者有係根本要切者若目<lb/>
前利害可進即進可退即退隨宜應酬將帥専之不從<lb/>
中御可也若其係根本要切如趙充國之取先零璘之<lb/>
取徳順則可不熟計深慮而後為之乎<lb/>
　　　論廟事劄子<lb/>
竊惟七曲之神有大造於蜀蜀人事之舊矣而比年以<lb/>
來所在郡邑侈大祠房崇飾像設眎前益嚴獨吾邑茍<lb/>
便荒陋未遑改築靈風蕭然神不來舍日者鄉人合議<lb/>
<pb n="KR4d0172_WYG_009-14a"/>
願効力焉既以告執事執事俯已從衆亦幸開可而某<lb/>
妄有言焉盖舉大事必有異論止異論必有老成今兹<lb/>
之役革數十年之卑陋亢大而髙明之土木工徒費餘<lb/>
萬計化誘勸導震揺一邑可謂大事矣邑之人戴神之<lb/>
徳之功以安樂其生孰敢不從然某之私意尚慮其間<lb/>
有吝財嗇力者憚而不欲為好勝䕶前者忌而不肯為<lb/>
善惑易揺者疑而不敢為合是三者黨伍相朋浮動相<lb/>
扇將沮敗吾事故曰舉大事必有異論雖然天下之事<lb/>
<pb n="KR4d0172_WYG_009-14b"/>
則有天下之老一國之事則有一國之老一鄉之事則<lb/>
有一鄉之老顧今爵齒俱尊邑人視儀而聴唱者孰如<lb/>
執事執事有意而廟成矣何則執事能損半鏹則吝才<lb/>
嗇力者將傾家以施執事慨然舉是役以為巳任則好<lb/>
勝䕶前者將拱手而聴執事抵龜而决持必不移則善<lb/>
惑易揺者秉心以服從故曰廟之成否在執事不在邑<lb/>
人是之謂止異論必有老成某鄉曲晩輩開口妄議則<lb/>
有罪然自惟其財之不足而不敢憚也知從衆人之所<lb/>
<pb n="KR4d0172_WYG_009-15a"/>
共欲而不敢忌也知是役之舉實當人心而不敢疑也<lb/>
且又以老成為可託順風請焉以來求主盟則妄議之<lb/>
罪可赦也日者屢有異夢非神以可託而告之也以其<lb/>
知老成之可托如執事者而使之言也某不言為負神<lb/>
神將降大戾於厥躬不可悔<lb/>
　　　與汪制置劄子<lb/>
某才智淺短暗於事機加以耆衰迷謬滋甚屢䝉台慈<lb/>
貶損俯加諏采而芻牧之見終無以自效殊深愧赧然<lb/>
<pb n="KR4d0172_WYG_009-15b"/>
某蜀人也於蜀之利害粗所諳委欲殫陳悉數恐祇益<lb/>
為煩而瀆台聴姑掇其最大者一二伏幸台坐試一察<lb/>
焉其一朝廷和好既成此實如天之福然愚意以為使<lb/>
天下知和好之成必使之知和好之利而後可何謂使<lb/>
之知和好之利休息其力此和好之利也何謂休息其<lb/>
力稍撤邊屯移之近地使就食其粟而省漕運之費此<lb/>
休息其力之法也然此事可否在主帥而欲主帥聴從<lb/>
在台坐儻䝉台坐軫納溝之念俯為蜀百萬生齒不惜<lb/>
<pb n="KR4d0172_WYG_009-16a"/>
一紙於吳公事必濟矣萬一於吳未可輕言妄意因其<lb/>
入覲或通此意於廟堂若自以上意喻之計無不從果<lb/>
從則蜀民真受和好之利盡出台坐矣其二蜀之為國<lb/>
無旱乾水溢之憂者以堤堰為命爾故蜀人視堤堰脩<lb/>
壞以為豐歉之候去年一不治農時而水不至蜀人大<lb/>
恐有司治官吏之罪方行整葺而水已大漲施功無所<lb/>
幾有荒饉之厄其為利害盖如此某之愚欲望台慈特<lb/>
賜拯念脩治時精擇幹吏使以時興工毋忽其事庶幾<lb/>
<pb n="KR4d0172_WYG_009-16b"/>
工役堅緻無後時之悔則屢豐年矣其三紙幣之行于<lb/>
蜀舊矣雖有聖智莫能改然其貴賤低昂亦有可論似<lb/>
非廛陌之人所能為盖某嘗聞蜀故老之練達者矣以<lb/>
為欲其價常贏而無虧損之患唯使常用于官而不滯<lb/>
于私則可矣何則以一說觀之每州之春引直必虧至<lb/>
笋茶之出官司催驅之時則例增何也當是時盡用于<lb/>
官而不滯于私故爾故老練達者之言以為此乃流通<lb/>
紙幣之妙為今之計但常求所以用于官而不滯于私<lb/>
<pb n="KR4d0172_WYG_009-17a"/>
則無虧損之患矣區區三說實愚陋之見置之明鑑之<lb/>
下妍蚩洞然所以不避斧鉞冒昧陳述誠以台坐憂念<lb/>
蜀人之至求治之勤而下問之切是以敢私布之<lb/>
</p>
<p>
</p>
  </div>
<div>
                <head>澹齋集巻十</head>
    <p>
<pb n="KR4d0172_WYG_010-1a"/>
欽定四庫全書<lb/>
　澹齋集巻十　　　　　宋　李流謙　撰<lb/>
　　書<lb/>
　　　上樊運使書<lb/>
古道不振乆矣平時號耐乆朋盃酒接慇懃詡詡言笑<lb/>
相徴逐出肺肝指天日誓不相負一旦反眼不相識爭<lb/>
小利害甚於㓂讎况其人身没已乆嵗月荒遠墓木幾<lb/>
中梁柱金蘭情義宜愈益渙離豈復一掛胷臆乃欲望<lb/>
<pb n="KR4d0172_WYG_010-1b"/>
庇䕶其後人起之於堙阨而援之於衰寒使有不孤之<lb/>
嘆不亦難哉雖然古道非亡也人自不由也居今世而<lb/>
以是自任則古道固宛然也豈得以凢常齪齪之見遂<lb/>
誣一世之士恭惟台坐於先君子真耐乆朋也其同僚<lb/>
其交承世尚有之而近時同僚至于反目交承至於攘<lb/>
臂豈必端以是為契好哉所貴於兩公者盖精神心術<lb/>
之㝠符而操踐趣向之相似雖别體異軀不啻一人殊<lb/>
宗各姓殆如一家宜其投分之深締交之篤不但汲汲<lb/>
<pb n="KR4d0172_WYG_010-2a"/>
於生前而尤切切於身後用能回古道於萬鈞挽一髪<lb/>
之時使頑薄之夫為之興起噫嘻不亦盛哉是以勾龍<lb/>
某先君之子壻也而台坐愛之如其子壻舍弟某既辱<lb/>
驅使又辱論薦凢所以借之齒牙傅之羽翼者無所不<lb/>
用某之拜台坐於金堂也巳二十年前而台坐毎見待<lb/>
遇尤寵某之注此闕也以為淹遠則為嘆其求之官也<lb/>
則極力推挽使亟就賤次懇惻之愛愈於父兄稠疊之<lb/>
惠暖於布帛仰惟台坐一世偉人凢擁帚門闌置身爐<lb/>
<pb n="KR4d0172_WYG_010-2b"/>
錘無非名流而某親戚兄弟顧何脩而聨裾屬袂以得<lb/>
此此無他以先君子故爾非以先君子故以古道所存<lb/>
故爾然則某今也有區區至情不於執事焉布之尚何<lb/>
之哉某前任某官兩考今任展就四考通前為六則有<lb/>
磨勘之望此一段恩施固已專歸之台坐矣而台坐視<lb/>
一道吏屬之賢與能雖非某所敢望不應後之而先某<lb/>
然獨持向者之說妄僥冀焉台坐果若有意此已為犯<lb/>
不韙之罪竊非分之寵矣尚復何求然猶未免於無厭<lb/>
<pb n="KR4d0172_WYG_010-3a"/>
之請此盖當在誅絶之域者姑冒昧言之而聼可否焉<lb/>
盖台坐以父師臨之而獨可不一輸其子弟之情乎某<lb/>
今年某月日已得三考初意止俟一考至明年作四考<lb/>
以年勞闗陞不敢多妨賢路而竊公器適篋中偶存何<lb/>
舍人一削而張使君既許以改官状収録又憐其坎軻<lb/>
流落欲其亟遂寸進乃復先以職状畀之今闗陞文字<lb/>
遂僥倖有其二若遽舍之必俟一年後年勞之語似深<lb/>
可惜於是始萌妄意欲更得埀成一削就今年三考先<lb/>
<pb n="KR4d0172_WYG_010-3b"/>
圖闗陞旁徨四顧無所依投唯有歸赴門下可冀萬一<lb/>
伏望台慈赦其狂謬未賜誅責以兩削弃去為可惜而<lb/>
不以後日再求出門下為無厭以一職令状先次陶鎔<lb/>
使早獲放散然後重以京削成就使闗陞磨勘二者盡<lb/>
出乾坤之造比他僚屬受恩者若差異則某所効報亦<lb/>
不敢自同於他人而已恭惟盛徳大雅曠然有容而氷<lb/>
鑑之明物無遁照其於某察之深知之熟盖不在與羣<lb/>
吏比肩並髀趋走奉事之際某之駑鈍尚何所言獨以<lb/>
<pb n="KR4d0172_WYG_010-4a"/>
論契好而求薦近於私一之謂甚而欲再焉近於不知<lb/>
足然希闊之逢特逹之舉昔人難之日中必暳操刀必<lb/>
割此為投機者言也某方負門户之託急百指之養有<lb/>
未能遠引髙舉者故敢援此說以獻<lb/>
　　　上張雅州書<lb/>
甞謂天下幸㑹有如是哉生乎其鄉沐浴濡潤則有枌<lb/>
社之好先世於其一門羣從號平生交芝蘭臭味異根<lb/>
同氣則有乆要之義兄弟出仕弟之為尉則在寮末兄<lb/>
<pb n="KR4d0172_WYG_010-4b"/>
之備數泮宫則為吏屬借庇託䕃俱得以斗升活其孥<lb/>
累積是數者求之於古竊其一猶足以藉手而况併有<lb/>
而兼得之西方之人以為縁法而智者以為機㑹不肖<lb/>
者以為忝冒噫某何脩而得之其必有相之者矣然則<lb/>
使其或有哀懇不於門下焉布之尚将奚之某前任靈<lb/>
泉尉兩考今任展就四考通前為六則有磨勘之望此<lb/>
一段恩遇固巳專歸之台坐矣而台坐視諸僚之賢與<lb/>
能雖非某所敢望不應後之而先某然獨持向者之說<lb/>
<pb n="KR4d0172_WYG_010-5a"/>
或庶幾台坐一動心焉此巳犯不韙之罪矣然又有無<lb/>
厭之請焉其初止欲更一考用年勞闗陞而篋中偶存<lb/>
何舍人一削樊使者亦許陶鎔輙萌妄意欲先望台坐<lb/>
以職令状収錄使足有三早諧寸進然後徐以京削成<lb/>
就之使首尾二年兩拜丘山之賜而闗陞磨勘盡出門<lb/>
下比他僚屬受恩者若差異則某求所効報亦不敢自<lb/>
同他人而巳恭惟盛徳大雅曠然有容而氷鑑之明物<lb/>
無遁照其於某察之深知之熟盖不在與羣吏比肩並<lb/>
<pb n="KR4d0172_WYG_010-5b"/>
髀趋走奉事之際某之駑鈍尚何所言夫論契好以求<lb/>
見近於私一之謂甚而欲再焉近於不知足然希濶之<lb/>
逢特逹之舉昔人難之日中必暳操刀必割此為投機<lb/>
者言也某方游乎人間世敢援此說以獻<lb/>
　　　與鄭擇可辨屬字書<lb/>
某愚陋不學掌教大邦日從瑰偉傑特之士游雖未熟<lb/>
接語言然觀其文詞覘其状貌盖平生歴游名勝之場<lb/>
耳目所未聞見者固已心服而意降又䝉時出規誨箴<lb/>
<pb n="KR4d0172_WYG_010-6a"/>
其不逮尤所嘆佩如日者屬字之誤遽欲指摘以為諱<lb/>
字乆謬積訛一朝泮解此則哲父察兄教其子弟者顧<lb/>
某何以得此宜亟奉教無異詞矣然頑鄙終有不自釋<lb/>
者盖非好勝求以盖其失亦問以辨之之義是以前日<lb/>
甞援引律文并考證經史音義以丐指南矣退而思之<lb/>
疑卒不解盖自有文章以來未有若東坡先生者也其<lb/>
人非特雄於翰墨忠義之節勁果之氣横絶古今觀其<lb/>
立朝尊君親上之心根于天性然獨在神廟哲考時其<lb/>
<pb n="KR4d0172_WYG_010-6b"/>
所為文章喜使此字盖是時固諱之乆矣而公獨不避<lb/>
且以燕閒之作歌詩記引或在所畧猶可也乃今皆用<lb/>
之君上施之朝廷埀之典䇿者此何理哉将盡數之不<lb/>
能悉試舉其槩其作趙清獻神道碑云州郡以酒食相<lb/>
饋餉破家相屬也温公碑云官其親屬十人范蜀公碑<lb/>
云令宗室屬踈者補外官又云時公巳屬疾夫二三公<lb/>
皆元老大臣其碑之成必經乙夜之覽而後著之金石<lb/>
公以肆然落筆何哉又其自上皇帝書云陛下誠欲富<lb/>
<pb n="KR4d0172_WYG_010-7a"/>
國擇三司官屬又云廣置官屬又云賈誼請為屬國元<lb/>
豐中乞療病囚状云若無親屬雖有而在遠元祐中繳<lb/>
楚建中詞頭云近者起文彦博天下屬目又奏廵捕鄭<lb/>
永崇状云並來簾前告屬又述災沴及脩河事云舉酒<lb/>
以屬羣臣又論周穜擅議宗廟事云無非天下公議所<lb/>
屬且自敵以下名人之先為之子孫者猶且不堪公以<lb/>
人臣納忠于君埀紳搢笏成誦於冕旒之前乃斥其祖<lb/>
考之諱至于六七而不少忌此則甚矣然又有甚焉其<lb/>
<pb n="KR4d0172_WYG_010-7b"/>
在詞林作温公祭文云社稷之衛中外所屬又賜韓絳<lb/>
詔云卿徳望之重中外所屬又賜大遼人使口宣云屬<lb/>
此方春之旦又賜孫固乞致仕不許詔云屬任之意又<lb/>
賜皇叔生日口宣云卿屬尊望重又奉安神宗御容導<lb/>
引詞云腸斷屬車音夫制詞乃王言詞臣特代之耳如<lb/>
上所云乃是天子自稱其祖考之諱夫以祖考所諱而<lb/>
號令天下于理順乎且東坡先生非不學者也非不辨<lb/>
字之音義者也非素悖慢犯上者也今若此愚誠不知<lb/>
<pb n="KR4d0172_WYG_010-8a"/>
其說豈其偶失於此當時淹該博辨者所不敢正留以<lb/>
待後之若足下者乎此未敢以為然也然東坡不見正<lb/>
於當時之淹該博辨者傳幾百年而得足下雖東坡先<lb/>
生亦曠然發䝉而况僕乎願卒聞金玉之音以幸誨我<lb/>
不宣<lb/>
　　　上王直閣書<lb/>
紹興嵗戊午先君為尚書郎甞獲拜台坐於臨安退而<lb/>
誦其文歌舞其徳於搢紳士大夫以為一時之榮遇又<lb/>
<pb n="KR4d0172_WYG_010-8b"/>
退而手書其姓氏於牘詔子若孫謹誌之勿忘曰後将<lb/>
大庇汝曹迄今嵗已卯凢二十二寒暑矣先君不幸既<lb/>
即世而台坐凌厲華貫超躐顯羙未即相天子澤天下<lb/>
廼埀翼于蜀而某始獲以疵賤不肖之軀唐突化爐因<lb/>
記異時之言嘆曰先君其神乎夫誦其文歌舞其徳以<lb/>
為榮遇固也至於書姓字詔子孫使勿忘意者其巳知<lb/>
台坐今兹之來蜀而某獲在下風也歟然則其今之得<lb/>
見固非茍然者雖然此猶私也某甞讀易至比之上六<lb/>
<pb n="KR4d0172_WYG_010-9a"/>
䝉之六四觀之六二未甞不廢巻而嘆以謂士求表植<lb/>
於世而其才其行不足以自逹則必求一代巨公委身<lb/>
扳附冀有以發然後晦斯光窒斯通無慙於小人之歸<lb/>
不然日月在前自蔽其目咸韶在御自覆其耳則愚益<lb/>
愚庸益庸終於偕犬豕之胔而俱叢枿之腐顧不重可<lb/>
惜哉是以比之時皆以比輔為吉後夫㓙而上六獨後<lb/>
焉故有無首之戒䝉之時皆以闇期明柔期剛而六四<lb/>
獨遠之故有困䝉之吝觀之時盛徳顯臨衆目睽睽而<lb/>
<pb n="KR4d0172_WYG_010-9b"/>
六二寡所鑒見僅同管窺故有女貞之醜豈非介於賢<lb/>
而不知事隣於徳而不知擇故聖人憫焉因六畫以顯<lb/>
義而指其所之乎恭惟某官徳盛業備是固易之大人<lb/>
盖甞妄論之其宗主一時人物而為羣衆之所爭附則<lb/>
固易之比其剖扶晦昧而為暗者之所扣擊則固易之<lb/>
䝉其光赫盛大而為卑陋淺狹者之所徯屬則固易之<lb/>
觀使某於此不早求自託焉則無首之戒困䝉之吝闚<lb/>
觀之醜将萃於厥躬而貽無窮之悔矣是以既援其私<lb/>
<pb n="KR4d0172_WYG_010-10a"/>
而又取易之說以獻庶幾台坐或有取焉而不敢必也<lb/>
所業若干篇謹以代贄先世業是子孫不敢不勉誅之<lb/>
貸之俯以竢命<lb/>
　　　上王提刑書<lb/>
甞謂天以永祚遐福畀其國使億萬斯年無有終極固<lb/>
其君積仁累徳大簡帝心以有是熾昌厖艾之報亦其<lb/>
臣左右介助先後弼賛遂濟登兹故其君既享有是報<lb/>
則福之所被臣亦復預享之宜其子若孫蕃衍盛大條<lb/>
<pb n="KR4d0172_WYG_010-10b"/>
森葉布與國同休晉王氏謝氏唐蕭氏最號顯門晉享<lb/>
國二百年唐享國三百年而三家文獻相承簮冕相屬<lb/>
世居盛位而執要權與兩國廟社幾為終始其間異才<lb/>
輩出又皆軒磊超㧞雋功殊庸震赫一代若不專以閥<lb/>
閱裔胄取重於時尤斯人喜稱而樂道之者本朝以揖<lb/>
遜撫運僊源廣深聖子神孫堯仁舜慈一冶所範熾昌<lb/>
厖艾之福如川方至眎晋唐幅員狹陋圖厯褊促直漏<lb/>
刻頃故當時朝廷之上碩儒魁士巨公耆老類能以格<lb/>
<pb n="KR4d0172_WYG_010-11a"/>
天事業盖代勲績出佐盛明既自躬襲休榮備受祉福<lb/>
而叢慶所覃蟠固宏厚又間鍾竒産代為世瑞至于今<lb/>
奕然而愈光若宣徽王公固其卓越著見書在盟府炳<lb/>
如日星者盖公自是絳闕真品丹臺僊吏跌足人世殆<lb/>
若戱然故能以丱嵗决科遂冠天下盡歴顯羙安處崇<lb/>
華方承平盛際真主在上四海一家中國一人禮制樂<lb/>
調内恬外肅而公以棟榦大臣股肱哲輔如山如嶽如<lb/>
虎如龍天下之所注想四方之所偃服譬之河出崑崙<lb/>
<pb n="KR4d0172_WYG_010-11b"/>
横貫地軸浸天沃日其來無際是宜𣲖流之長萬里一<lb/>
道滔滔汨汨至于海而未巳顧晋王氏謝氏唐蕭氏殆<lb/>
蹄涔淺澁溝澮猝暴立涸可竢何足多談故愚甞謂天<lb/>
之昌宋若無終極則其昌王氏亦何有終極乎恭惟某<lb/>
官宣徽公之令孫而當世之傑士也學博而精道峻而<lb/>
容英果之識足以决疑滯穎利之才足以剸叢劇固自<lb/>
濡染不凢賦禀特異如渥洼馬墮地必千里如丹穴鳯<lb/>
振羽必五色伏自剖符名邦政績彰徹聲揺烏臺聨封<lb/>
<pb n="KR4d0172_WYG_010-12a"/>
合章引致華近雖未即召除巳屬宸眷寓直寳閣按刑<lb/>
劇部竊惟攬轡以來振起惰偷興殘補漏勤民勷國之<lb/>
念如切膚肌條教風飛禁令霜肅郡縣奉行疾於郵傳<lb/>
村落林野稚耋鼓舞如對公面如接公語飽食酣卧無<lb/>
有一吏傍門喘咳兹又輕觸畏景肅驅軺駕親按列城<lb/>
玉節所臨當暑森竪噫嘻凢人具是賢智羙善雖出小<lb/>
家寒鄉猶使人抵掌矜詫不能已已而况濟以大老故<lb/>
家之盛則其頌詠夸述是豈單詞所能彷髴某妄男子<lb/>
<pb n="KR4d0172_WYG_010-12b"/>
始以世䕃得官夤縁鎖試遂竊名第方拏舟南下賤闕<lb/>
偶及饑來驅之徑就寸廪踈庸謬愚亦幸書考邑荒職<lb/>
冗如在深穽仰睇崇臺何啻霄極春初䝉大帥號召以<lb/>
職事留府城是時適值台坐擁節入境某尾吏屬一再<lb/>
瞻奉固用欣快今又以弩矢在車塵之間其於覿徳差<lb/>
近熒躔因伏念國家之永祚遐福未艾若此而台坐實<lb/>
與之俱又其賢智羙善如上所云其之獲在吏屬與夫<lb/>
數覘顔色非幸而何是用忘其固陋輙持是說并以斐<lb/>
<pb n="KR4d0172_WYG_010-13a"/>
文若干為獻庶幾台慈或鑒其愚而與之進<lb/>
　　　上宰相書<lb/>
甞謂天地之大海為大若為乎其大也我知之矣盖不<lb/>
在於彌亘六合并包宇宙上浸乾緯下溉坤軸淵乎其<lb/>
深浩乎其長乃在乎受衆水而容之雖勺潤涓流微波<lb/>
線溜凢行乎地中者往焉而海納之如納大川是以水<lb/>
得其赴各安其所歸無泛逆淫潰之灾方其赴海水而<lb/>
巳矣及其至海無復水名窮天際地惟一海爾海之為<lb/>
<pb n="KR4d0172_WYG_010-13b"/>
海是則為大若夫河之貫中國江之發岷陬濟控山東<lb/>
淮奄吳甸其蟠據之廣九州而四分之非不曰巨浸也<lb/>
然河有河而巳不得而有江也江有江而已不得而有<lb/>
河也曰濟曰淮亦莫不然盖其受氣於天地其分量固<lb/>
有底止源脉既殊𣲖流亦别故可以大一方不可以大<lb/>
天下况海之大乂容是大者則豈可同日語哉故為水<lb/>
計者當之海不當之是四者非於是四者有不服之心<lb/>
盖茍非其類則有時而不我容誠不若是大者之不以<lb/>
<pb n="KR4d0172_WYG_010-14a"/>
類而必能容我者某不肖盖水之勺潤涓流微波線溜<lb/>
者也澤物無斗升之功負舟無針芥之力然獨知以海<lb/>
為歸乆矣今雖遠焉萬折必東之心未甞一息而巳也<lb/>
試畢其說某之先人登政和五年第其試南省也傅崧<lb/>
卿為之冠先人在十人之列程文例進呈獨先人之文<lb/>
徽廟親洒宸翰褒之儒林以為寵其後為館職為尚書<lb/>
郎盖紹興七年也晚作簡二冊以終而遺澤及其不肖<lb/>
之嗣初某之未命也先人責以不復世科屬纊言益苦<lb/>
<pb n="KR4d0172_WYG_010-14b"/>
某不能力竟負先訓最後兄弟受身後之澤然日夜感<lb/>
勵抱此巨恨思有以自贖巳而夤縁鎖試偶登科目若<lb/>
粗酬九地之望者家貧急禄不果祗奉大對例恩天恩<lb/>
賜以名第初任備員成都之靈泉尉今年二月書兩考<lb/>
薦者僅如格更一考可闗陞而代者亟來即日解去将<lb/>
再赴外銓望一闕方在天上而口腹之養旦暮為急因<lb/>
伏念先人以儒起家而不肖嗣勉讀其書亦僥倖復収<lb/>
舊物乃今一飽不繼将有溝中之虞盖水之失其性而<lb/>
<pb n="KR4d0172_WYG_010-15a"/>
泛逆奔潰者是雖極甚么陋然在大者固将有所不忍<lb/>
弃也是以某寜不之江之河之濟之淮而惟海之赴方<lb/>
其赴之之難也雖衆浪激之而不亂大山大石觸之而<lb/>
不沮蛟鰐魚龍震揺之而不駭必求逹於所至而後巳<lb/>
實以海之大有以容我非若江若河若濟若淮擇水而<lb/>
後受也恭惟某官盛徳大業元勛偉烈其所以吞吐一<lb/>
世灌注千古無適而不為海其間明珠之璀璨大貝之<lb/>
錯落珊瑚火齊之珍竒固其文章之足貴也洪濤巨浪<lb/>
<pb n="KR4d0172_WYG_010-15b"/>
之噴激懸流湍瀬之騰涌固其威望之足聳也千斛之<lb/>
舸萬斛之舟如浮一葉固其氣量之足載也霞裾雲旗<lb/>
之往來靈宫仙島之出没固其髙嚴祕邃之足慕也適<lb/>
丁休明遂建上宰凢所施設人莫知其涯涘以蠡測之<lb/>
但見夫加之以隆名大位而夷然不欣猶納之以萬川<lb/>
而不溢也凌之以彊兵大敵而鼎然不動猶洩之以尾<lb/>
閭而不减也鯤鵬之大既安於飛躍蝦蟹之細亦樂於<lb/>
游泳此其所以不辭萬折險艱辛苦而必赴之伏惟鈞<lb/>
<pb n="KR4d0172_WYG_010-16a"/>
慈重察其懇廹之誠推夫納大川者納之而不弃容蝦<lb/>
蟹者容之而不拒則某歸赴之心粗若小慰某今所合<lb/>
入闕云云茍於是數者妄意或畀其稍近之次使竊一<lb/>
飽之計則其又若鶠䑕之飲於河滿腹而止豈復有所<lb/>
觖望哉<lb/>
　　　上張建康書<lb/>
甞謂人情之去就離合未甞不在於榮瘁廢興之際而<lb/>
慨然可以感念亦未甞不在於存沒死生之間盖當塗<lb/>
<pb n="KR4d0172_WYG_010-16b"/>
巨公方其操利逹之柄制富貴之命吁呵生風雷叱咤<lb/>
移海嶽當是時凢具血氣心識茍思有以致其身求遂<lb/>
其尺寸之望孰不知填然躍而趨之一旦時有消息運<lb/>
有泰否車音在其耳而所謂伺候門墻者逺矣頌詠功<lb/>
徳者往往變為䜛且謗矣指日誓天願以身狥者反眼<lb/>
不相識矣此非他勢使然也獨有人焉秉志益堅信道<lb/>
益篤不以榮瘁興廢易其守曰吾主若人若人榮瘁即<lb/>
吾之榮瘁若人興廢即吾之興廢也吾曷為而輕於去<lb/>
<pb n="KR4d0172_WYG_010-17a"/>
就哉嗟乎是人也雖不逮古人實今之古人固疾風之<lb/>
草嵗寒之松矣俄而所主者復進而在上瘁而榮矣廢<lb/>
而興矣而是人乃不幸溘先朝露埋骨朽壤不得復依<lb/>
休光潤澤以伸其積年之憤視墜簮破履反得再登君<lb/>
子之堂則其慨然可感念豈不動仁人長者之心乎某<lb/>
不佞試畢其說先君工部以鄉曲之舊辱鈞坐不世知<lb/>
遇自登法從薦以自代夫薦之代已此豈細事在他人<lb/>
以為文具而鈞坐實出推賢揚善之本心巳而出使川<lb/>
<pb n="KR4d0172_WYG_010-17b"/>
陜又置之賔幕其還朝則載之俱當國則召而用凢所<lb/>
以培植長養灌溉成就者不啻父兄之於子弟古人所<lb/>
謂知已所謂恩遇豈能過此在先君當如何報不幸薄<lb/>
佑數竒上累生成栖託未幾鈞坐適去國于時先君之<lb/>
身雖留于朝而心實惟鈞坐之從鈞坐之去未乆也趙<lb/>
丞相屢遣人致意願見先君曰吾主張公公去席未寒<lb/>
吾以么麽進取輙望之而游他門可乎卒不往趙相為<lb/>
人言吾知某甚賢而文特未甞過我亦大佳意若慊公<lb/>
<pb n="KR4d0172_WYG_010-18a"/>
之不來也巳而栢臺以為言班列以為言先君迹暌以<lb/>
危乃力丐補外除漕東梓時吕本中舍人當制意有所<lb/>
不快曰是雖優於儒學財計非長宜試以郡廟堂遣人<lb/>
調䕶欲易以憲吕又不可乃授小壘以歸其後蜀士有<lb/>
薦先君於秦氏者秦曰此豈非某氏客邪卒不報秦用<lb/>
人最為不次於其同年之好尤篤持節把麾者猶其粗<lb/>
也獨先君當其時閒廢以老然先君毎欣然不以芥蔕<lb/>
甞曰張公有大勲勞於天下天下實父母之雖公欲自<lb/>
<pb n="KR4d0172_WYG_010-18b"/>
逸天下其庸釋焉彼鬼蜮不量豈能乆蔽日月旦夕行<lb/>
相矣吾未死尚及以晚景累公藉不幸而死吾有子可<lb/>
持門户公茍念我不忘必惠吾子吾豈可進退出處以<lb/>
辱公巳而先君不幸果死迨今十年鈞坐始以天下不<lb/>
能庸釋之故再登用将入相天子盡鈞陶天下之士某<lb/>
因伏念去就離合於榮瘁廢興之際先君若無負而其<lb/>
存沒死生可感可念者妄意鈞坐或以動心先君素不<lb/>
治産薄田之入不足以餬口兄弟三人奉家法惟謹今<lb/>
<pb n="KR4d0172_WYG_010-19a"/>
尚同居解官合食即有不足之嘆兄長某某官非乆替<lb/>
罷舍弟某某官尚待遠次某備貟某官再書考薦者幸<lb/>
如格更一考可以闗陞而代者廹之去銓部難得闕求<lb/>
一茍禄地未知所向唯廟堂特逹陶鑄一闕乃可贖食<lb/>
而療饑地寒人微無以自謀伏自惟念非鈞坐惠顧求<lb/>
疇昔録先君去就離合之際不茍於門下若此而其存<lb/>
沒死生誠若可念特以丘山大惠重卹其不肖之孤假<lb/>
一字之寵於廟堂庶幾得合入一近闕以濟旦暮之急<lb/>
<pb n="KR4d0172_WYG_010-19b"/>
則某廹切之懇尚何所赴雖然此救焚溺之計也至於<lb/>
願展薄伎仰備使令則日夕企望鈞坐歸踐冡司當亟<lb/>
叩黄閣以干識察凢先君之所以欲報鈞坐而未果者<lb/>
將盡效焉蠛蠓之軀不敢愛也所業一篇非所以學姑<lb/>
藉手以干是正脚色闕目併塵小史之聼伏幸采覽<lb/>
</p>
<p>
</p>
  </div>
<div>
                <head>澹齋集巻十一</head>
    <p>
<pb n="KR4d0172_WYG_011-1a"/>
欽定四庫全書<lb/>
　澹齋集巻十一　　　　宋　李流謙　撰<lb/>
　　書<lb/>
　　　上汪制置書<lb/>
嘗謂霍去病號漢名將其捕虜斬級功冠一時然史臣<lb/>
稱其亦有天幸竊試言之天幸云者其亦有賴而後濟<lb/>
者哉夫天下事功竒偉卓絶固屬之才與能而使之成<lb/>
就建立非天幸誠有所不濟故李廣之才氣自號無雙<lb/>
<pb n="KR4d0172_WYG_011-1b"/>
而流落不逢結髪戰匃奴至於白首封侯賜爵反出妄<lb/>
校尉下想其當時視去病輩特乳臭兒曽何足睥睨彼<lb/>
其區區際遇當專閫之寄所向輙克因之叨竊茅土冒<lb/>
昧寵榮非天幸而何史臣之言誠不為過由是論之有<lb/>
天幸如去病猶足以顯於世無之如李廣遂至以譴死<lb/>
然則天幸之於人信乎其有濟也哉某不肖以世䕃得<lb/>
官雖甚愚極陋自期無奮㧞然所謂天幸亦若竊有其<lb/>
粗請姑言焉以幸執事者之一聽竊惟先君往者任於<lb/>
<pb n="KR4d0172_WYG_011-2a"/>
朝四海九州之廣俊傑茂異之衆而獨獲與台坐周旋<lb/>
其欵道徳躬奉謦咳非但途見猝遇者退而夸之䣊類<lb/>
告之子孫不一而足逾二十年而某乃得以屬吏趍走<lb/>
於節鉞之下此一天幸台坐大雅博厚又重念疇昔眷<lb/>
眷簮履以及其後之人某之為吏才智淺拙術略迂䟱<lb/>
無一長可贖百譴而台坐洪度包荒至仁藏疾略而不<lb/>
問使尚得偷竊斗升活其孥累而不以罪去此二天幸<lb/>
恭惟台坐以冠天下之文章曠百世之人物未即登丞<lb/>
<pb n="KR4d0172_WYG_011-2b"/>
弼相天子黜陟天下士輙從禁嚴外託藩翰凢為蜀郡<lb/>
邑何啻千百其有一藝一庸挈持抱負以上干化冶者<lb/>
亦豈能以縷數而某獨有此二天幸乃不能踴躍以前<lb/>
求刀圭靈劑化此凢骨不幾於得徑寸之璧夜光之珠<lb/>
而輕擲之歟是用忘其僣冒不韙之罪輙以蹇剥之蹤<lb/>
赴訴門下某前任某官通今任考第妄意可以僥倖所<lb/>
謂磨勘者然負丞大府凢二年其獲親奉使令於前實<lb/>
不能數月而攝三邑乃居其强半用是求委不肖之軀<lb/>
<pb n="KR4d0172_WYG_011-3a"/>
於造化之爐者常後衆人而曰二天幸者未果敬拜實<lb/>
惠今兹觧去賤職將遂歸耕田畆矣獨先君門户之寄<lb/>
一念未能忘向來漕使樊公任公嘗賜收録而邇者大<lb/>
叅虞公不以無似亦汙薦墨矣况平時依之於天庇之<lb/>
於父母又操二天幸如台坐可不汲汲焉百拜以請哉<lb/>
重惟先君棄世幾十五年兄弟三人埋伏選詞迄未有<lb/>
一人少遂尺寸之進者悼念先烈幾於委地故每食未<lb/>
嘗能飽而寐未嘗交睫也伏自台坐入蜀凢向之獲交<lb/>
<pb n="KR4d0172_WYG_011-3b"/>
於中都者盖嘗數其後之不振固未若某兄弟之甚誠<lb/>
亦台坐之所冝動心今者某獨幸考第粗足而薦削亦<lb/>
有垂成之望倘台坐一引手援之則豈惟某祗拜大賜<lb/>
泉下之靈重鼓舞丘山之惠矣<lb/>
　　　上沈荆南書<lb/>
某蜀人也仕不出州縣聞東南有王城天子聖神文武<lb/>
如古軒羲宰相百執事皆天下選心頗慕焉於是買舟<lb/>
而下旣至閱都邑之浩穣睇宫闕之華壯覩宗廟百官<lb/>
<pb n="KR4d0172_WYG_011-4a"/>
之冨與夫禮樂文物之盛心愈加慕又思一簉迹其間<lb/>
而當國者不以其愚不肖使備數宫庠地寒而清實與<lb/>
人稱且一歳飽食安坐無所効其技加以多病思念欲<lb/>
歸廟堂知其終無用亦遂許之某退而伏念士幼而學<lb/>
學而成孰不願身極榮名極彰然屏荒區伏遐裔則求<lb/>
知難進為不易某幸身居中都耳目所接不相則卿少<lb/>
噓呵之伸臂可萬里而迺汲汲於去何哉盖某能薄不<lb/>
足使人知智短不能求人知性僻不能强人知至臨安<lb/>
<pb n="KR4d0172_WYG_011-4b"/>
時小史進曰月當一見宰執應之曰唯唯又進曰月當<lb/>
一見侍從臺諌應之曰唯唯而時見時不見也非某敢<lb/>
有所慢盖前三說實使之以是王公貴人亦昧昧相視<lb/>
面顔不熟於其目姓名不經於其口已而補外得請乃<lb/>
有謬稱之于中書王舍人者舍人欲觀其文某匿不敢<lb/>
進或曰徃仕于此夸矜見所長則為自媒干進于今庸<lb/>
何傷於是始勉强書其不腆之作一二以贄而舍人變<lb/>
色奨嘆以為近古作者且宛轉於廟堂使之留而某則<lb/>
<pb n="KR4d0172_WYG_011-5a"/>
已束擔於行人第一徃見謝其汲引奬藉之意而已恭<lb/>
惟某官勲業在朝廷名聲在天下方於禁林於樞筦某<lb/>
固嘗尾朝士間伏賔墀然朋輩列坐不出俄頃語不過<lb/>
寒燠相公亦泛接而茫視之初不孰何非相公不知某<lb/>
盖某未甞求相公之知也今者舟楫西遡再獲望棨㦸<lb/>
相公政成暇豫無前日機務之煩賔客造請無前日紛<lb/>
至沓來之擾其於某也即之為甚近察之為稍詳而某<lb/>
方歸守逺次將抵家繙故書理舊學時從田夫野老游<lb/>
<pb n="KR4d0172_WYG_011-5b"/>
無復垂涎於榮途華貫則亦無自媒之嫌干進之醜是<lb/>
以輙書其進退出處妄意相公之知雖然某今尚何事<lb/>
於知抑有以也去歳梁丞相罷相爰立之拜舉朝皆属<lb/>
相公以為相公肯與士類為地未幾相公超然逺引出<lb/>
為天子扞逺藩舉朝則大失望雖然事固有義我欲相<lb/>
易使人欲我之相難相公從容次輔初無一毫不滿之<lb/>
意而公論則爾端揆之拜殆有所不免相公歸歟爐錘<lb/>
在手呼吸變化士類所係相公眎寒曹冗局有能薄不<lb/>
<pb n="KR4d0172_WYG_011-6a"/>
足使人知智短不能求人知性僻不欲强人知或有如<lb/>
某者相公其肯鈎索之於隐微㧞取之於荒陋而進之<lb/>
否乎夫如某者而被相公之知則加于某一等與百十<lb/>
等者莫不被相公之知然後相公用如某者姑以長恬<lb/>
退抑浮競而用加於某者取其學術智畧以自輔則將<lb/>
見竭滄溟之波殫南山之竹不足以書相公盖代之殊<lb/>
庸經世之偉略也某亦欲以斐作仰玷匠目而逆旅不<lb/>
能具筆墨雖然觀此書亦足以略知其人矣<lb/>
<pb n="KR4d0172_WYG_011-6b"/>
　　　上曽丞相書<lb/>
某蜀鄙人也行年五十有餘亦未甞出蜀門属神聖臨<lb/>
御俊哲盈廷百度修明政法具舉太平氣象恢恢復見<lb/>
今日於是聚糧買舟犯蛟鰐濤波之險冒昧一來夤縁<lb/>
忝幸偶獲備數宫庠以教育宗英為職職閒無事因得<lb/>
竊斗升以其暇時自學其學今且一年四閱月矣家在<lb/>
蜀一陬道逺貲單不能挈致孑然逆旅一影自随而又<lb/>
賦授孱怯多病蚤衰託身於僮奴寄命於藥石凢資生<lb/>
<pb n="KR4d0172_WYG_011-7a"/>
之具無一而給鄉音家信動輙經年矯首天末何啻一<lb/>
萍之在江海且賤室素嬰疾疢子舍又復稀少萬里邈<lb/>
絶兩地憂懸故自書考即欲叩廟堂丐一外闕屬郊禋<lb/>
倥偬不敢有言今紫壇慶成大賚四海而某亦得以霈<lb/>
恩追爵先世既自以身綴朝行而又澤流泉壤揆其素<lb/>
分易滿易足唯是顧瞻松檟夢想田園晝不能置之匕<lb/>
筯夕不能忘之枕席恭遇大丞相以大老聞孫當代碩<lb/>
悳適鼎鉉正虛遂膺爰立萬喙一語以為是魯公復出<lb/>
<pb n="KR4d0172_WYG_011-7b"/>
伏自秉鈞以來其所施設嚴重周宻有典有則無一不<lb/>
愜當人意凢百執事孰不貪庇悳宇競浴恩波以幸尺<lb/>
寸之進而某獨以私計迫遽如上所云雖欲逡巡門墻<lb/>
之下躑躅隸圉之間盖有所不可是以輙冒嚴誅仰致<lb/>
私請恭惟大丞相納溝之念深播物之仁廣如一元之<lb/>
氣散布天地若大若小無有不遂其宜而得所欲倘遂<lb/>
䝉推其及夫莖芥昆蟲之微者而及之哀其天涯之流<lb/>
落憫其仕路之邅迴又以其冒險逺不欲使之徒歸且<lb/>
<pb n="KR4d0172_WYG_011-8a"/>
甞簉朝紳觀國光歳稍久畀以便近一闕使竊寵光以<lb/>
歸某之拜墳墓則草木有光輝見親舊則僮僕有得色<lb/>
自惟雖疲懦然先世作吏家法具在亦能勉竭不逮牧<lb/>
養細民以毋負造化生成之賜某又重念近世士風不<lb/>
競俗尚益卑凢仕之急於進者例假恬退以為名故凢<lb/>
索去者皆是欲留而號為不求者盖深欲以不求求之<lb/>
故在上者亦厭其言忽其請某今區區之懇實出肺肝<lb/>
無隻辭半語敢誣鈞聼實幸大丞相察之念之某欲靣<lb/>
<pb n="KR4d0172_WYG_011-8b"/>
致曲折已納呼召劄子旬日未獲瞻望是以輙具短牋<lb/>
求通於記府仍具脚色及闕次一本仰溷<lb/>
　　　上王制置書<lb/>
竊謂斯文神物也然自中智以下恃而取敗者有之故<lb/>
或指為一伎嗟乎文乎未可以一伎名之盖自書契以<lb/>
來聖君哲輔建立設施其微至于具道徳之要眇其博<lb/>
至于應事物之繁沓用而為謀謨策略陳而為典章品<lb/>
式著而為勲庸徳業與夫高人貞士淑女令婦峭節偉<lb/>
<pb n="KR4d0172_WYG_011-9a"/>
行可以軌世範俗巖巖若玉雪者非有文焉傳而述之<lb/>
彰其幽隐而侈其煒奕使千百世之下焯然如觀目前<lb/>
則視無知之氓飽腹暖軀衝衝而活泯泯而滅則何以<lb/>
異耶又况一人之尊九州四海之廣羣吏百僚之衆蠻<lb/>
夷荒服之逺敷號布令以誓以戒以訓以告而無以達<lb/>
其欲言之意宣暢其彰善癉惡惠利養生之心則上下<lb/>
漠然猶禽犢之相視嗟乎文乎未可以一伎名之堯舜<lb/>
三代之治至今赫然詩與書之力也渾沌既殞道之微<lb/>
<pb n="KR4d0172_WYG_011-9b"/>
指不可見伏羲氏以象畫之世未盡知也文王周公以<lb/>
辭孔子以彖象又以文言又以大傳人始得因其言以<lb/>
索其意而道託以不泯夫以文文治可也以文文道道<lb/>
之奥亦固藉於文乎而數聖人必用之則文之不可已<lb/>
固若此自漢唐以來非復古之所謂文然當時之人亦<lb/>
必用以濟於事唐徳宗涇卒之變狼狽跳奔藩侯環守<lb/>
而不赴將帥恬視而不驚當此時人情渙離國勢彫削<lb/>
天下若無唐矣及奉天一詔武夫悍卒為之流涕彼亦<lb/>
<pb n="KR4d0172_WYG_011-10a"/>
舍宗廟社稷之奉去宫闕陛衞之尊蹈兵戈戰伐之危<lb/>
歴奔迸凌逼之辱未嘗一悟及讀于公異露布鍾<graphic n="KR1206" url="https://raw.githubusercontent.com/kanripo/KR-Gaiji/master/images/KR1206.png" mimeType="image/png"/>不<lb/>
移廟貎如故則泫然泣下李徳裕相武宗平澤潞功第<lb/>
一至謂無官可酬一時錫賚之渥除拜之寵貴震天下<lb/>
然徳裕不以自矜讀封敖之詞言皆予同謀不他惑則<lb/>
喜形於色親解玉帶遺之韓退之平淮西碑推原破賊<lb/>
之本㫖識憲祖任人之意專美裴度他將負戰伐譁然<lb/>
不服雖扑其石然度之功竟由碑以顯夫奉天之詔不<lb/>
<pb n="KR4d0172_WYG_011-10b"/>
烈於李晟諸將之兵建中之幽辱不减於異露布之悲<lb/>
楚澤潞之功無封生之詞固自若淮西之碑不出退之<lb/>
亦必傳於世然數君子皆汲汲於是若真不可少者豈<lb/>
其發明事情披剥物理足以動悟觀聽震輝古今其用<lb/>
果於是急乎然則名之伎亦云過矣雖然致斯言也亦<lb/>
有由矣淺夫獧子内無所持畋漁書傳竊其糟粕如閨<lb/>
䆫弱女粘綴繒翠聨績繡組璀爛目睫而誑欺童兒因<lb/>
偃然自以為文忘其㨿坎之陋肆行無忌以之矜巳以<lb/>
<pb n="KR4d0172_WYG_011-11a"/>
之敖物甚至誣天而瀆神千紀而亂法而人始不堪之<lb/>
迺深排痛擊曰文皆如是嗚呼疾其人併及其文人則<lb/>
罪矣而文何罪又况其文非吾之所謂文哉使是文也<lb/>
而出於君子文其可廢乎恭惟某人以高文擢上第如<lb/>
董如晁繼而代王言司帝制渾渾噩噩有三代之風而<lb/>
如常如楊者殆未足數雖其自得於聖賢閫域之妙天<lb/>
人精祲之微以之位兩儀育萬物者固不在是然妄論<lb/>
之閣下試于廷而後如董如晁者始足暴其學於多士<lb/>
<pb n="KR4d0172_WYG_011-11b"/>
用於王言帝制而後渾渾噩噩所以追三代者流布散<lb/>
傳於天下是文章於閣下不為無助文固助閣下矣然<lb/>
閣下以篤實之資高明博偉之學器量如海嶽聲名如<lb/>
日月大夫士因閣下之文愈重其人而文亦愈貴於世<lb/>
則閣下之助文章亦不少矣雖然閣下既以文自顯矣<lb/>
今以牧伯之重卧䕶諸將金城一靣又且旦夕進而坐<lb/>
廟堂握魁柄澤及天下然則於文也其可少乎愚謂使<lb/>
閣下勲業炳煥聞望流溢騰光流響於鼎彛竹帛之間<lb/>
<pb n="KR4d0172_WYG_011-12a"/>
其為牧伯也不愧古之方召其為宰相也不下古之䕫<lb/>
卨自非能言之士有筆有舌大書而侈傳之恐亦淟汨<lb/>
于時故愚謂閣下既以文自顯於今又當以天下之人<lb/>
之文而顯於後也某之先人以文名於蜀而行實稱之<lb/>
故教其子孫以文亦必以行某不肖竊襲箕裘於綴緝<lb/>
之工未也特不敢用是廢其行已孝友于家退讓于鄉<lb/>
誠信于朋友仕而勉于職業勤于事上庶幾操履之實<lb/>
毋愧其先為斯文羞使詆之者號曰一伎異時獲厠夫<lb/>
<pb n="KR4d0172_WYG_011-12b"/>
道古今譽盛徳入耳而不煩者之列尚足與四方英雋<lb/>
馳騁於門下豈勝幸甚<lb/>
　　　上何少卿書<lb/>
竊謂賞罰國家之大柄清議聖人之微權二者均所以<lb/>
砥礪一世而驅之善也然而賞罰出於朝廷清議出於<lb/>
天下故世之論者曰賞罰重而不知清議實重何則賞<lb/>
罰用於治不用於亂朝廷清明百度時若賢不肖履位<lb/>
而各得而後善者可賞惡者可罰季末衰昏淑慝背舛<lb/>
<pb n="KR4d0172_WYG_011-13a"/>
顔逐而蹻升孔削而跖尊刀鋸陳前威不懾姦玉帛陳<lb/>
前寵不榮徳則賞罰設矣勸沮之實烏乎在是其用顧<lb/>
有時而窮清議則異是也慕孔顔而耻跖蹻人之本心<lb/>
也刼之而私沮誘之而暫勸情牽性亡清議者能以本<lb/>
心還皷舞之於其所甚慕激而進焉於其所深恥决而<lb/>
去焉使其趍避之至情油然自生而不出於強勉故人<lb/>
之本心不忘則天下之清議不廢是以清議於世無時<lb/>
而不用用於為治賞罰之助也用於衰亂賞罰之代也<lb/>
<pb n="KR4d0172_WYG_011-13b"/>
堯舜在上禹臯陶在下其賞也曰凱曰元孰知為天下<lb/>
之善則我之清議命之曰善而使賞之其罰也曰鯀曰<lb/>
兠孰知為天下之惡則我之清議命之曰惡而使罰之<lb/>
清議不興善惡不眀善惡不眀則堯舜不能以賞罰豈<lb/>
非所以為治之助歟春秋不淑國威外陵王柄下遷出<lb/>
天子者移强侯出强侯者移陪𨽻賞罰則不用矣然夫<lb/>
子以三代遺法起而治之隻辭銖輕有鉞有衮方其榮<lb/>
草野泥塗之賤弁冕車服也辱弁冕車服之貴草野泥<lb/>
<pb n="KR4d0172_WYG_011-14a"/>
塗也榮辱出於口而賞罰及天下故雖未聞有寸梃之<lb/>
傷尺繒之惠然而扶奄奄之衰王挫頟頟之悍藩裭沾<lb/>
沾之諛魂碎矯矯之强魄使賞罰移於王不移於周移<lb/>
於禮義不移於强暴豈非在衰世則為賞罰之代邪由<lb/>
是觀之清議視賞罰果重不為過矣雖然清議則重矣<lb/>
為賞罰之助愚所願也為賞罰之代非愚所願也清議<lb/>
代賞罰夫子則可夫子之道大中至正之道也榮非私<lb/>
欣辱非私愠而又忠恕之心加焉以下議上而上下之<lb/>
<pb n="KR4d0172_WYG_011-14b"/>
分不替以賤繩貴而貴賤之級不踰若東漢之鈎黨噓<lb/>
枯吹生之論僅類聖人然自賢之心勝疾邪之憤深私<lb/>
立號名妄相刻畫布衣而訐萬乗則疑於僣草茅而詆<lb/>
公卿則失之狂其剛風勁氣足以激雄心動義槩賞罰<lb/>
託以僅存運祚因而少安然而過亢之危行茍難之苦<lb/>
節適足以嬰姦鈇搏逆鼎卒於俱亡而已是則清議之<lb/>
末流不足貴也方今聖天子在上内而宰相羣執事外<lb/>
而州牧邦伯如耳目股肱之輔元首位置俱宜而致用<lb/>
<pb n="KR4d0172_WYG_011-15a"/>
俱適凡所動作無不諧當人意㧞一士人曰賢黜一吏<lb/>
人曰不肖則賞罰之公若無藉於清議然清議猶不可<lb/>
廢則亦曰助之云耳林野有淹滯之能壑谷有超異之<lb/>
哲一言助而賞之可乎州閭有淫比之氓序塾有汙僻<lb/>
之子一言助而罰之可乎然私聞之職賞罰者必以位<lb/>
任清議者必以徳位可强有徳不可勉能則清議之責<lb/>
又似難於賞罰自非一代偉人挾天下之重望負高世<lb/>
之絶識使有口者賛有心者服其孰當之恭惟某官實<lb/>
<pb n="KR4d0172_WYG_011-15b"/>
大丞相無盡翁之外孫學術是似文章是似氣節是似<lb/>
謀謨是似坐廟堂佐天子操賞罰之柄以正天下其誰<lb/>
不以無盡翁期之迺今從外藩賔諸侯衆不謂冝然以<lb/>
其所謂天下之重望高世之絶識發為清議如星煌煌<lb/>
如鳯儀儀使有一去取言未脫口愚恐填然躍而趍者<lb/>
衆矣非獨人趍之也操賞罰於上者亦將視其所予而<lb/>
賞之加察其所棄而罰之及是閣下雖未及操今日之<lb/>
柄而主今日之清議則亦是賞罰天下者也然則有志<lb/>
<pb n="KR4d0172_WYG_011-16a"/>
於斯道者其可不亟歸誠焉以丐一言之識㧞况某故<lb/>
人子而容獨後哉是用從㬰以前此生之榮辱將決之<lb/>
閣下而班三事位九列不足進矣詩文若干首姑以代<lb/>
贄頋未足以自見恐閣下欲第其殿最而後為之去取<lb/>
則亦庶幾焉<lb/>
　　　上張和公書<lb/>
嘗謂師聖賢於其所聞不若師之於其所見得聖賢於<lb/>
言議之域不若得之於其所行盖妙道神徳藏其倪於<lb/>
<pb n="KR4d0172_WYG_011-16b"/>
至微括其精於至幽雖聖賢身以河漢之辯善譬巧說<lb/>
不能自發其難見之情不可測知之狀而况託之筆舌<lb/>
寓之傳聞吾獨烏乎造其極而窮其涯以為自得不疑<lb/>
之學篤信於心而安行於其躬必也身出乎其時目覩<lb/>
乎其人察其自然而觀其所止視其偶然而循其所如<lb/>
因歩趍也可以見道德之全體因謦咳也可以窺仁義<lb/>
之至情於是焉㑹以凝然之神通以寂然之感則唇未<lb/>
鼔而意領席未遷而觧顔雕龍千詞不及曽生一唯之<lb/>
<pb n="KR4d0172_WYG_011-17a"/>
要充宇萬軸不及子祀一笑之微嗚呼神乎吾於聖賢<lb/>
其可不師之於其所見而求之於其所行乎昔南榮趎<lb/>
見老子曰子何與人偕來之衆也榮趎懼而顧其後老<lb/>
子曰子不知吾所謂也榮趎俯而慙仰而嘆夫老子之<lb/>
所謂偕來者誠指何人也榮趎始而昧然終而昭然則<lb/>
知其為偕來者亦果何人也卒之師弟子欣然心相印<lb/>
許夫子講道於洙泗從之遊者三千唯回也獨見之為<lb/>
甚察得之為甚真盖其求之也常在於聲音目睫之間<lb/>
<pb n="KR4d0172_WYG_011-17b"/>
動容周旋之際而初不在于屑屑語言之粗區區義理<lb/>
之徼也子嘗見齊衰者冕衣裳者與瞽者見之雖少必<lb/>
作過之必趍回乃喟然而嘆以為仰之彌高鑚之彌堅<lb/>
瞻之在前忽焉在後夫敬齊衰敬冕衣裳敬瞽者何預<lb/>
於夫子之聖與回之所學而回於此乃矍然自以為有<lb/>
得而不能已至發於心聲形於嘆頌豈非以其誠一之<lb/>
性忠厚之心合内外而無間居造次而弗失所以為聖<lb/>
實寓焉而彼誠於是而得之歟不然使二人於當時非<lb/>
<pb n="KR4d0172_WYG_011-18a"/>
出於其所親見與得之於其所自行則苐求之道徳五<lb/>
千遺言何有於老子求之六經十餘萬言何有於夫子<lb/>
哉是故若孔老可謂善教若榮趎若回可謂善學者矣<lb/>
然則當今之世有斯人為榮趎為回可不急見而疾師<lb/>
之乎恭惟學為帝師智為帝謨見於開濟之勲經綸之<lb/>
業者特太倉一<graphic n="KR3236" url="https://raw.githubusercontent.com/kanripo/KR-Gaiji/master/images/KR3236.png" mimeType="image/png"/>而太山一木耳至於承列聖之道統<lb/>
振千載之絶學中和之功皇極之用位天地而育萬物<lb/>
者盖未可以筆舌授而傳聞得也而某也幸為里人且<lb/>
<pb n="KR4d0172_WYG_011-18b"/>
先世䝉知遇門闌有持帚之地使其在逺猶當裹糧疾<lb/>
趍自比𨽻圉以幸朝夕乎其前而况萬里來歸岌嶪岱<lb/>
華突然臨前粲煥星斗炯然在目則求師之於其所見<lb/>
與夫得之於其所行頋不在兹是以輒借前說以進恭<lb/>
惟鈞慈倘遂哀其愚有志使得執鞭弭奉盤匜以歩趨<lb/>
末節謦咳微音略警誨之用開其愚進其學斥其偕來<lb/>
之累則某喟然之音不在俯慚仰嘆而後作也詩文一<lb/>
篇姑用代贄而巳而所以學不在焉惟鈞慈進退之<lb/>
</p>
<p>
</p>
  </div>
<div>
                <head>澹齋集巻十二</head>
    <p>
<pb n="KR4d0172_WYG_012-1a"/>
欽定四庫全書<lb/>
　澹齋集巻十二　　　　宋　李流謙　撰<lb/>
　　啟<lb/>
　　　謝類省奏名啟<lb/>
易地以嫌固浪戰者揭名而殿盖危得之深惟平平之<lb/>
人宜在下下之列自揆過矣敢云缺然竊以科目而論<lb/>
人材已愧築巖釣渭之舉文章而用塲屋更慙經天緯<lb/>
地之功然天下不皆英才故哲王為此中制比詞聨韻<lb/>
<pb n="KR4d0172_WYG_012-1b"/>
亦知小技之易工析句分章豈必耆儒而後可在豪傑<lb/>
屈首而就於兒童執筆而能自昔以来號多士之盛選<lb/>
由此而出半一時之偉人故凡有志於飛騰孰謂能逃<lb/>
於籠絡雖聖天子亦矜署刺之浮榮若才相公竟抱題<lb/>
名之遺恨况欲紹弓裘之習宜自勤螢雪之功念世賞<lb/>
之蕃醲豈妨自致顧儒科之清切亦許同升宜有異能<lb/>
允符清舉况試分於別所率人號為畏途城小而堅士<lb/>
倍於鬬水澄而游魚可數鑑静而秋毫易分負笈引歸<lb/>
<pb n="KR4d0172_WYG_012-2a"/>
滔滔者皆是也援戈角逐戞戞乎其難哉欲邀一戰之<lb/>
勲宜有萬人之敵如某者襟靈不爽性識甚凡雖立志<lb/>
之似髙顧為力之弗逮佩觿從傅已妄意於古人束髪<lb/>
趨庭亦剽聞於緒論謂六經道之大統而三代文之正<lb/>
宗此有志焉是為學者愚而自信不知適楚而南轅戰<lb/>
則屢奔始悟干齊而操瑟叢誚罵之四至積悔慚而再<lb/>
思惟先世之起諸生以髙文而擢上第嘗經乙夜之覽<lb/>
獨䝉宸畫之褒使之無傳命曰不肖而况舉遺書而親<lb/>
<pb n="KR4d0172_WYG_012-2b"/>
授勤勤肯播之功責舊物之必歸切切盖棺之語遂易<lb/>
絃於危柱旋更轍於通逵步趨於有司繩尺之間模倣<lb/>
乎時流方策之作調柔舌本約束毫端僅居荘嶽之數<lb/>
年粗能齊語不見阿䝉之三日非復吴人旅韋帶以偕<lb/>
来挟鉛刀而一割筆頭快意但知三峡之倒流紙尾綴<lb/>
名不覺五窮之在側本期一得寧有二言謂雋功之收<lb/>
豈足夸而先志之酬為可喜秦彊周弱初無蠻觸之争<lb/>
王後盧前僅有唯阿之辨静言僥冒抑有夤縁此盖恭<lb/>
<pb n="KR4d0172_WYG_012-3a"/>
遇某官道極髙明器懐博大間千百年而獨出指九萬<lb/>
里以横飛奉對大庭並龍頭而髙舉垂紳法從參豹尾<lb/>
以雄鶱勤方召於塞垣輟嚴徐於詞掖軫白駒在谷之<lb/>
念推緇衣好善之心梯磴險途羽翮病翼度木而遺長<lb/>
短<hi>元本作拳曲</hi>恐棄真材相馬而畧驪黄欲收駿骨致令么<lb/>
𤨏亦在甄鎔某敢不益勵壮圖願卒前業剗箋訓之腐<lb/>
説歸求本心掃綴緝之虛辭專究寔用幸棘闈之遂逺<lb/>
欣墨飲之可逃隨意嘯歌縱口議論出入三百首豈復<lb/>
<pb n="KR4d0172_WYG_012-3b"/>
十二言之拘馳騁數千言不湏五百字之限放蒼虬於<lb/>
學海馳健鶻於義天始欣學術之自由更覺語言之有<lb/>
味雖云薄藝猶能詠歌於聖時縱是虛名亦足報償於<lb/>
國士<lb/>
　　　雅州到任謝宰執啟<lb/>
投犂作吏自知不堪剖竹為州俄出非望揣私心而若<lb/>
此稽公論而謂何冒昧承恩悚慚就列伏念某平平學<lb/>
術諓諓藝能分甘州縣之勞孰借雲霄之便進循階序<lb/>
<pb n="KR4d0172_WYG_012-4a"/>
已貽刺扵取禾超躐等夷更召尤扵褫帶始由銅墨無<lb/>
補黔黎當從襆被之行忽冒題輿之選霜侵鬢側已驚<lb/>
三徑之荒綬見腰間又竊一麾之寵雖造物未容其廢<lb/>
棄而揆才恐速扵顛隮况郡接扵荒邊且民貧扵瘠壤<lb/>
責輸弱户懼常拙扵催科仰給旁州憂毎深扵匱乏茍<lb/>
非仰託丘山之庇何以少施犬馬之勞靖求所安敬循<lb/>
有自此蓋伏遇某官文髙經緯道妙彌綸出佐帝王之<lb/>
真自有宰相之體四夷鎮服迄收銷偃之雋功多士朋<lb/>
<pb n="KR4d0172_WYG_012-4b"/>
来猶躬吐握之盛徳旁收乂俊下逮菲葑欲共舞扵泰<lb/>
寧乃不遺扵𤨏尾致兹孱懦亦預使令某敢不鞭策疲<lb/>
駑支扶荒憊二千石共理之嘆非曰能之十萬户蒙福<lb/>
之稱不敢後也<lb/>
　　　謝監司雅安教官到任啟<lb/>
枵腹衡門已嘗嘆飯不足抗顔師席敢自謂旁無人為<lb/>
貧而来何挟以教竊謂學校在今日固號闊䟱置之邉<lb/>
城扵吏員誠為冗散然餼羊本以存禮而鄉飲亦足知<lb/>
<pb n="KR4d0172_WYG_012-5a"/>
軍方時右文執經及介胄之士在昔柔逺入學有氊裘<lb/>
之徒惟政刑法制固已從宜以施若禮樂詩書夫豈因<lb/>
陋而廢况雅安古郡近蜀名都士靡乏茂才地未為絶<lb/>
徼設一官責之講論舉千里興扵藝文在大農耗圭黍<lb/>
之儲扵吾道増丘山之重稱是選者必其人哉如某初<lb/>
無他長謬有竒志指功名可立而待謂科舉不選而能<lb/>
蚤日趨庭嘗云孺子可教連年飲墨敢謂有司不眀竟<lb/>
從鏁闈始叨末第顧遲莫侵尋老矣念松楸付託泫然<lb/>
<pb n="KR4d0172_WYG_012-5b"/>
落寞渭南再嵗服弓刀之賤遲囘泮水四年甘藜藿之<lb/>
貧俄報更書亟祗賤次拜衣冠而興嘆莫測聖涯瞻爼<lb/>
豆以深思粗窺禮意方幸侏儒之飽已慚弟子之嘲期<lb/>
效所長洒掃應對足矣必求其實析疑答問難哉唯能<lb/>
託蘇刺史之天乃可免鄭廣文之罵此蓋伏遇某官裔<lb/>
出魁紀神交昌黎學術蓋有自来述作知其少匹分殘<lb/>
膏賸馥以乞後軰使枯樗散櫟皆預斯文至汲引之扵<lb/>
久閒如念骨肉仍教誨之而不倦真是父師崇篤曷加<lb/>
<pb n="KR4d0172_WYG_012-6a"/>
報稱無所某敢不一割代用十駕就途使方中矩而圓<lb/>
中規不敢任此有青於藍而寒於水方且願之庶收斆<lb/>
學之功少答提撕之賜<lb/>
　　　靈泉謝到任啟<lb/>
婆娑黄巻自笑書癡傴僂青衫初投吏網雖揆才而惕<lb/>
若獲事大以欣然可以無饑云胡不喜竊以徳充乎已<lb/>
乃可出以為人道濟乎時故能推而及物儻製錦之未<lb/>
學雖挈缾而不能故夫子深說於漆雕而尹何切譏於<lb/>
<pb n="KR4d0172_WYG_012-6b"/>
子産慨古義之塵掃引澆風而蔓滋士鮮自量人多無<lb/>
恥用人之國而嘗試往往敗亡捨已之田而弗芸紛紛<lb/>
䘮失宜事功之弗偉嘆人物之益卑居務退藏仕戒輕<lb/>
就若俛慙一尉實尾百僚粟方飽於侏儒職僅聨於游<lb/>
徼亦有賢者不屑居之南昌溧陽盖當時髙尚之士渭<lb/>
南朝邑亦後日經綸之人豈以妄庸獲兹忝幸如某者<lb/>
粗知向學絶不趨時無壊襪一線之長非青錢萬中之<lb/>
選早承家訓稍諳稼穡之艱難初入世途頗熟人情之<lb/>
<pb n="KR4d0172_WYG_012-7a"/>
真偽幸遺恩之偶及愧上第之未收年長益侵貧迫不<lb/>
赦勉就外臺之銓擇得從蜀邑之走趨抱耒而耕甘遲<lb/>
回於逺次彈冠而出忽徼倖於昌期猝遽交辰凌兢就<lb/>
職炯炯日星之側行偕末光巍巍岱華之旁切依重鎮<lb/>
始求寡過敢辱深知外省登名幸少舒其偃蹇窮途<lb/>
得祿更省慰於啼號此盖伏遇某官詩禮聞家簮紳奕<lb/>
世長才穎利人爭仰於吏師婉畫從容望盖髙於賔幕<lb/>
尚抑鵬飛之勇奮姑從驥足之小馳曲加海嶽之慈罔<lb/>
<pb n="KR4d0172_WYG_012-7b"/>
間纎毫之善致令凡𤨏得預使令某敢不視國如家以<lb/>
政為學一身冰潔常操弗及之心四境風清全倚不言<lb/>
之化<lb/>
　　　上王總領啟<lb/>
伏審班清華於少列卓出異恩佐調度於大農盡專外<lb/>
計引嫌亟避申命弗移載聆演綍之音益鼔抃鰲之躍<lb/>
竊以更治以考由漢已然厯試而升雖舜猶爾必暴之<lb/>
於人而共服乃縻之以爵而無嫌自公始来凡嵗幾易<lb/>
<pb n="KR4d0172_WYG_012-8a"/>
巴䕫梓益轍迹之所盡經榷牧漕刑使華之所徧照朝<lb/>
論熟矣上心慨然入當輔予已畀賜環之命慮不忘逺<lb/>
復勤扼節之留盖隣邦方戒於不虞而徼塞正期於有<lb/>
備煌煌禁槖固資衮職之忠岌岌邉防亦重宵衣之䘏<lb/>
唯金穀豈煩於儒者然鹽鐵嘗兼於冢司以此占朝廷<lb/>
之心知其兆丞弼之拜依仁既久為幸可知某官聰眀<lb/>
䟽通辨智宏達有陳元龍之豪氣負盛孝章之重名以<lb/>
亷能之節濯衆汙以通變之才應羣劇舉目意了着手<lb/>
<pb n="KR4d0172_WYG_012-8b"/>
神融豈徒用於理財皆曰可以相國岐山斜谷之運當<lb/>
不廢於笑談蓬莱方丈之游冝即生於羽翼某幸儒科<lb/>
之世襲愧學殖之天荒方剡章盡及於羣髦而賤職未<lb/>
書於新考彈冠徒切吹律尚遲因桃李散植之時例加<lb/>
披拂若犬馬未先之日願効馳驅輙介捧觴之詞併伸<lb/>
揺尾之祝<lb/>
　　　上韓總領啟<lb/>
光奉渙恩榮膺晉錫仍移中臺之郎選獨專外府之計<lb/>
<pb n="KR4d0172_WYG_012-9a"/>
司邸音風馳懽頌雲合矧庇身扵支郡宜展慶於記曹<lb/>
恭惟都大總領郎中才禀天資慶鍾名閥器兼包於大<lb/>
小知同識於宏纎凡所至赫赫而有聲顧其長鬱鬱而<lb/>
未盡蕃宣騰最君相之所深知榷牧書功轉輸之所同<lb/>
利亟湏顯擢盡究偉能方窮邉萬虎兕之屯藉全蜀千<lb/>
舟車之運難於擇代幸兹得人當觀流地之錢豈廢發<lb/>
硎之刄即迎温詔歸踐清班某假手無功素飱有靦掃<lb/>
門未卜莫窺數仞之墻賀厦徒勤敢致一行之敬<lb/>
<pb n="KR4d0172_WYG_012-9b"/>
　　　上汪總領啟<lb/>
榮奉宸恩寵新使節總賦輸於全蜀佐調度於大農用<lb/>
當其人選協於衆恭惟總領郎中識通萬變智周百為<lb/>
梓杞斯眀堂之材璠璵乃清廟之器久儲羣望聿簡上<lb/>
心尚煩四牡之馳驅盖奉九重之眷委惟理財正名曰<lb/>
義故任官必惟其賢畀付匪輕柬求益遴輟崇嚴於巨<lb/>
鎮專㑹計於外臺是将足國以裕民務當裒多而益寡<lb/>
邉方未撤困飛輓之久勞鄰好既通幸誅求之稍緩大<lb/>
<pb n="KR4d0172_WYG_012-10a"/>
蘓疲俗上倚仁人顧士安巧制於低昻念管子能權於<lb/>
輕重此吾民所深望者在君子固優為之宜一札之初<lb/>
頒舉四川之交慶某備員僚末屬耳郵音雖勉力於催<lb/>
科不敢輙忘於撫字願究心于約束亦期無負於使令<lb/>
實深下吏之懽肯後衆人之賀<lb/>
　　　上王總卿啟<lb/>
伏以別徳城隅欝犬馬戀軒之恨遡風天末𣺌川河赴<lb/>
海之心雖緘縢莫冩其精㣲然情素或披於彷彿少回<lb/>
<pb n="KR4d0172_WYG_012-10b"/>
熒照俯洞寸丹某官岱華自髙球琳不琢絶一世之才<lb/>
而持之以道貫千古之學而通之以權覺實先民器不<lb/>
留物道機㝠運莫鬼神之旁窺智刄略施忽電雹之交<lb/>
下此整頓乾坤人爾豈歛散金榖者乎然蕭何漕闗中<lb/>
而位冠元台冦恂輸河内而功參佐命稽洪範之八政<lb/>
以食為先考周官之一書理財居半視今尤急舍我曷<lb/>
居盖國論稍新扵前聞而敵情益險於難測謂宜厚敖<lb/>
倉之蓄可但信平凉之盟惟公之謀必有以察㣲則事<lb/>
<pb n="KR4d0172_WYG_012-11a"/>
之至固可以應猝相天子在此行矣視廷臣何以過之<lb/>
某始由世賞而竊世科已在諸生之末初班吏版而託<lb/>
吏屬又居列邑之中方剡章徧及於羣英顧書考獨賖<lb/>
於數月似䝉記卹亦許甄收謹數日而得得來且順風<lb/>
而拳拳請念連帥誤加於論薦指盛門尤切於歸依大<lb/>
府崇嚴拜孤函而汗浃修途隔邈遣一介以神馳唯憐<lb/>
其輕千里之誠少慰其成九仞之志南風斯競大火正<lb/>
中祈安舍於道和益仰崇於宸渥彌深頌祝莫既編摩<lb/>
<pb n="KR4d0172_WYG_012-11b"/>
　　　上楊總卿啟<lb/>
論一時人物之英獨勤慕用假半席儒宫之地偶托帡<lb/>
幪方當大幕府之開尚稽下執事之慶懼貽誅於後至<lb/>
輙修敬於下塵某官皎皎髙姿翹翹峻宇川流海注嬉<lb/>
笑怒罵成文麟游鳯儀動容周旋中禮步武昔參於霞<lb/>
袂姓名嘗列於瑶鐫著崑崙薄蓬莱不遇故去弭靈旂<lb/>
回綘節自當復来方天子坐眀堂以大臣制國用尤注<lb/>
意於外計府故選才於近侍臣式光九列之除爰重四<lb/>
<pb n="KR4d0172_WYG_012-12a"/>
蜀之寄念逺俗積貧而久困瘡痏莫瘳在仁人孰計而<lb/>
深圖毫髪不擾益完邦本彌結眷知蕭何之轉闗中竟<lb/>
躋上宰冦恂之輸河内當冠元侯惟公以之在此行矣<lb/>
某以粃學據有若之坐無經笥觧孝先之嘲託刺史天<lb/>
我獨有而自喜無官長罵飯不足而奚嗟屬炎候之方<lb/>
隆祈生經之益毖<lb/>
　　　上查總卿啟<lb/>
省躬無似宜自置於散閒事賢有時顧奚論於蚤晚物<lb/>
<pb n="KR4d0172_WYG_012-12b"/>
䝉收於已屏途罷哭於将窮盖教督於始者将以成就<lb/>
其終而鞭策於前者亦以警勵其後感服洪施激昻懦<lb/>
衷恭惟某官智光𦕈綿才絶等比文章孤出淵源家世<lb/>
之深議論横吞土苴古人之奥天祿分杖頭之照淮西<lb/>
磨楯鼻之煤倦承眀直而輟獻可替否之猷屈外計府<lb/>
而用損上益下之義百姓足君孰不足大夫賢人皆曰<lb/>
賢最聞益髙驛召将邇識其大者將用於經綸開濟之<lb/>
中𦕈乎小哉豈止此歛散斡旋之際遇踴躍之金雖以<lb/>
<pb n="KR4d0172_WYG_012-13a"/>
不祥棄待輪囷之木或以無用收致令𤨏孱終累坏冶<lb/>
某賦姿不武行世多奇已再而衰實難堪於爼豆然少<lb/>
也賤正當任之斗筲匿垢含汙倚海山之藏息黥補劓<lb/>
干造化之仁不鳴之鷹念何逃於釜鬵半焦之桐尚冀<lb/>
加於宫徴敢不勉駑馬十駕之力庶幾及跛鱉千里之<lb/>
功少酬深知亦慰晚節<lb/>
　　　迎靈泉楊知縣啟<lb/>
榮膺臺檄屈就雷封儒者臨民必惸鰥之有託善類為<lb/>
<pb n="KR4d0172_WYG_012-13b"/>
長宜粃拙之可逃肅迓前旌敬紓賤臆某官學無枝葉<lb/>
行有宫庭典刑猶及於老成橅楷共宗於宿徳早飛英<lb/>
於太學莫齒何蕃嘗分校扵外庠皆服孔子當以經術<lb/>
入侍乃從簿書滯留武城割雞盖充其學道之志中牟<lb/>
馴雉亦推乎愛已之仁眷此邑之蕭條本厥田而荒瘠<lb/>
市亡列貨里乏强家撫摩使之各安談笑可以坐治即<lb/>
騰美最行拜寵除某以晚生綴下寮尚餘年託巨蔭鞭<lb/>
其駑惰或少助於催科及此宴閒願相從扵講學<lb/>
<pb n="KR4d0172_WYG_012-14a"/>
　　　上漢州張知郡啟<lb/>
瞻烏所止吾誰適歸令龜而從利有攸往盖讀書十年<lb/>
不如詣習主簿而封侯萬户但願識韓荆州来何遲哉<lb/>
見已晚矣恭惟賦剛健之性有文眀之才身傳正宗力<lb/>
起絶學功剖造化之窟誠窮精祲之淵羲圖禹疇提挈<lb/>
宇宙元蓍虚畫包括古今方止圓行知象生數而數生<lb/>
理旁探順考謂人從地而地從天兼用不用之精㣲得<lb/>
元又元之奥妙變通在我何湏六位之推遷應酬如神<lb/>
<pb n="KR4d0172_WYG_012-14b"/>
惟自一圖之指畫此足投九師於荒裔固宜號三聖之<lb/>
元勲既成已以自多必為人而愈有始遯世而無悶合<lb/>
乾之潜終與時而偕行法艮之止輙嘯歌於三逕寄游<lb/>
戲於一麾屬當傾否之辰正頼康屯之業豈但得其言<lb/>
也殆將舉而措之三年之克鬼方式資逺畧七日而得<lb/>
婦茀行歸侵疆某於䝉貽逺實之嗟在比有後夫之悔<lb/>
念鶴峰之昔至曽龍坂之誤登不辱韓荘之麾許在籍<lb/>
湜之列接膝親授恍吞三畫於夢中倒囊畢傳笑得一<lb/>
<pb n="KR4d0172_WYG_012-15a"/>
編於地上慨圜跳於日月悵茅塞於心胷幸今為一㕓<lb/>
之氓無勞負千里之笈如臨父母敢忘君子之愛人不<lb/>
出户庭斯豈長者之絶子載加熏沐亟遂趨承自知為<lb/>
无妄之人輙期敬不速之客賜之便坐匪一肉巵酒之<lb/>
求指以正途欲吟風弄月而返<lb/>
　　　又上雅州程知郡啟<lb/>
肅奉眀綸榮分左竹專地千里其志可行貽福萬家所<lb/>
及亦博方委躬於下吏敢修敬於記曹恭惟一代豪英<lb/>
<pb n="KR4d0172_WYG_012-15b"/>
兩蜀閥閲驤首八極洗凡馬而盡空㳺刃三軍視全牛<lb/>
而不見雖名世之才間出亦盛徳之後不同自應快鵰<lb/>
鶚於雲間久已困麒麟於地上雙旌雲巻夙聞露綬之<lb/>
驚呼千騎飈馳薦著搴帷之風采惟雅徼郡在昔要州<lb/>
夷蜑憑凌地望雄於蜀鎮蔡䝉聨亘山名紀於夏書儻<lb/>
付長才便為樂土况弟兄聲績之相望盛集一門宜江<lb/>
山氣象之更新歡騰五邑但可掃棠陰而坐嘯不妨遲<lb/>
芝撿之特招即躋顯嚴益究施設某久深慕藺殊幸<lb/>
<pb n="KR4d0172_WYG_012-16a"/>
依劉無經笥觧孝先之嘲以粃學据有若之坐免官長<lb/>
罵飯不足而奚嗟託刺史天我獨有而自喜<lb/>
　　　上虞參政啟<lb/>
抗一節以立朝精忠貫日鼓片㠶而去國偉節摩天仰<lb/>
咨徒御之勤恭致記曹之問瀆尊是懼頌徳惟勤某官<lb/>
識洞天人學兼流畧應千齡而間出盖一世以横飛以<lb/>
趨庭之訓自致雲霄用學古之功發為事業長江妙畫<lb/>
遂標望於官聨廣廷正言亦增重於國體方九重之眷<lb/>
<pb n="KR4d0172_WYG_012-16b"/>
甚渥而三徑之念已深翩然来歸籍甚深望拜松檟<lb/>
而自愧撫猿鶴而自欣雖晉公安綠野之㳺冲襟淡泊<lb/>
顧安石注蒼生之望輿論播騰即諧鈞軸之持永茂旂<lb/>
常之鏤某謭才亡取先盟未寒仰北斗泰山之髙慕用<lb/>
已久快白日青天之睹拘縻未皇敢因筆舌之㣲敬寫<lb/>
肝膺之悉朱眀肇啟品彚咸彰願益毖於真倪尚翕求<lb/>
於多祉<lb/>
　　　又<lb/>
<pb n="KR4d0172_WYG_012-17a"/>
辭榮丞弼忘重圭疊衮之尊訪道僊真適閒館珍臺之<lb/>
樂人有周公居東之憤孰知孟子去齊之心屬當税駕<lb/>
之初敢怠操觚之敬竊以合不合大臣視之而進退用<lb/>
不用天下因之而重輕有挟超世之資實當經國之任<lb/>
誾誾正論烈烈精忠中興以来未聞羣公扵此何議泰<lb/>
山喬嶽本自不揺白玉美球亦復何玷徒起不容之歎<lb/>
獨髙易退之風唯陳平念之深何孔戣去之果神龍改<lb/>
窟驟驚河海之空寶鼎藏川忽失廟祧之鎮因奮髯而<lb/>
<pb n="KR4d0172_WYG_012-17b"/>
三歎聊引吭而自鳴某官道徳生知忠義性禀以簪紱<lb/>
繼世而自奮於科目以學術起身而獨擅扵功名賈誼<lb/>
少年已達國體栁渾儒者乃知戎情端欲致中行之笞<lb/>
蚤能辯平凉之詐卒騐靈龜之照仍收汗馬之功自古<lb/>
得獸不並於指蹤於今運籌仍兼於决勝憑江一戰闗<lb/>
運祚之興亡折敵片言繫國勢之强弱此王導謝安不<lb/>
足者於晉公汾陽則近之持此以博謗讒眀哲不爾巻<lb/>
之而就閒燕聖賢亦然顧夫子反魯豈不樂哉特樂毅<lb/>
<pb n="KR4d0172_WYG_012-18a"/>
離燕有可慮者終遂鈞衡之拜永光彛鼎之書某夙有<lb/>
先盟嘗辱化冶持鉛槧頌淮西之績深愧短才操杖屨<lb/>
從綠野之逰又拘賤次仰企龍門之峻少伸燕厦之勤<lb/>
　　　上晁待制啟<lb/>
演綍大庭升華次對仍即帥壇之拜式光外閫之除已<lb/>
建髙牙凛威名於草木凡依巨樾溢讙頌於緘縢恭惟<lb/>
秀禀江山器函鼎鼐胷中萬巻直謂之行祕書筆底千<lb/>
鈞何啻於脱吏腕薦膺宸眷超厯華途烏府擊姦聳<lb/>
<pb n="KR4d0172_WYG_012-18b"/>
直聲於白簡鳯池接武騰美譽於紫荷重屈鎮於藩垣<lb/>
旋俯司於榷牧方廟堂之謀帥欲制敵衝在禁掖以得<lb/>
人宜專戎索長城有託絶徼無虞緩帶輕裘燕寝適凝<lb/>
香之興珥貂鳴玉詔泥速飛傳之招即諧端揆之登益<lb/>
究經綸之業某嘗塵下列獲覘末光逖逺鳯星日寄修<lb/>
門之望更同燕雀遥欣大厦之成<lb/>
　　　上運使鄭察院啟<lb/>
光奉細書寵畀華節眷四蜀之劇部莫最於斯用一<lb/>
<pb n="KR4d0172_WYG_012-19a"/>
時之偉人實選於衆熒躔戾止懽頌翕然敬修下吏之<lb/>
恭輙致記曹之問恭惟球琳不琢岱華自髙貫千古之<lb/>
學而通之以權絶一世之才而持之以道器不留物覺<lb/>
寔先民烏府騰聲憸人折其牙角龍墀接武多士企其<lb/>
光塵佇九轉以丹成薄三山而風引雖有孤於外官之<lb/>
歎豈無恵此逺人之心頋窮邉萬虎兕之屯頼計府千<lb/>
舟車之衆必國與民之兼裕惟義理財之可為熟復訓<lb/>
詞仰窺臨遣之意哀矜疲俗豈專飛輓之功即疇顯<lb/>
<pb n="KR4d0172_WYG_012-19b"/>
庸益隆異眷受釐宣室遄聞久不見賈之思弄印廣朝<lb/>
當有無以易堯之召某以粃學据有若之坐無經笥觧<lb/>
孝先之嘲託刺史天我獨有而自喜逃官長罵飯不足<lb/>
以奚嗟式陳賀厦之牋併致掃門之願<lb/>
　　　上王都大啟<lb/>
伏審光奉渥恩寵更瑞節盡厯使事試愈久而愈新<lb/>
少留福星澤益逺而益博稍紆榮躅粗慰公言竊以易<lb/>
其有無意本通於邉備專其榷牧任尤劇於漕刑地盡<lb/>
<pb n="KR4d0172_WYG_012-20a"/>
隴岷利兼嶲莋摘煙擷露姑損埸圃之棄餘追電犇風<lb/>
盡致廐閑之神駿裕吾國計空彼㓂資盖百年成法之<lb/>
具存必一代偉公之可付恩光星煥歡頌風傳某官學<lb/>
造道㣲智周物表本中庸而立徳體常變以應時聲貨<lb/>
不揺初莫窺於畦畛肺肝洞徹能立應扵事機已騰飛<lb/>
輓之殊庸仍著平反之美績召參未果借冦挽留新芸<lb/>
閣之寵名畀茗臺之重寄䝉山春草定知氣味之不凡<lb/>
冀北地靈益信骨毛之特異恐未移於桑蔭行促報<lb/>
<pb n="KR4d0172_WYG_012-20b"/>
於芝封某蹇鈍半生槁零末路備缺員扵大府愧游刄<lb/>
於短材甘苦自分已遂陳根之棄駑駿易辨甘從下駟<lb/>
之收亟諧望履之榮冒致捧觴之慶<lb/>
　　　又<lb/>
伏以宸渥便蕃從天而下使華烜赫易地則然巳䝉豹<lb/>
霧之沾願致龍門之賀某官濬源顯胄挺異名家智自<lb/>
徹於㣲彰用必歸於愷悌泛綠素髙於蓮幕握蘭獨<lb/>
粲於星躔自太守為三公未諧召拜由大州刺一道尚<lb/>
<pb n="KR4d0172_WYG_012-21a"/>
屈輸將仍按祥刑薦騰嘉績仁固寛於三宥獄迄亡<lb/>
於一人江漢東流志已宗於溟渤岷峨西望恨猶寄於<lb/>
周南惟摘山市駿之成規盖足國裕民之良法春雷隠<lb/>
地萬芽俱出於生成血汗騰風千尾悉歸於控御即奏<lb/>
功於中扆行正位於台符某才無逾人職惟詰盗青衫<lb/>
掩骭敢興㣲賤之嗟白日在天将快清眀之睹<lb/>
</p>
<p>
</p>
  </div>
<div>
                <head>澹齋集巻十三</head>
    <p>
<pb n="KR4d0172_WYG_013-1a"/>
欽定四庫全書<lb/>
　澹齋集巻十三　　　　宋　李流謙　撰<lb/>
　　啟<lb/>
　　　上王都大啟<lb/>
光奉宸綸寵新使節深沃簮纓之望重增原隰之華先<lb/>
聲所臨懽頌惟一恭惟都大名德之後間氣所生振挺<lb/>
挺之祖風屹堂堂之國噐蚤推材諝固已空於馬羣盡<lb/>
試劇繁初無傷於牛刄功髙藩翰威憺邊陲君宰深知<lb/>
<pb n="KR4d0172_WYG_013-1b"/>
誠出選掄之遴𣙜牧重寄遂膺臨遣之光使兩者交利<lb/>
於華戎在一人實寛於憂顧著在盟府未忘先正之元<lb/>
勛召還禁途當有後命之殊渥某凋年為郡綿力罔功<lb/>
仰託二天尚沾濡於霧雨遥覘數仭空馳想於門墻<lb/>
　　　上張都大啟<lb/>
竊睇飛塵占一節之戾止徧敷和氣被列城而燠然敬<lb/>
修下吏之共輙貢記曹之問某官文参盤誥學究本原<lb/>
才細大而具宜噐方圓而俱適矯矯經綸之業素蓄胷<lb/>
<pb n="KR4d0172_WYG_013-2a"/>
中廓廓功名之途如居掌上自清衷之妙簡宜要路<lb/>
之躐登旋寄平反已著空囹之譽亟司𣙜牧定髙制敵<lb/>
之謀方欣幕府之開遥想使華之盛山川改觀簮紱歸<lb/>
心墨突未黔恐已勞於夢想枚輪促駕行即踐於禁嚴<lb/>
某流落偏州婆娑晚景借九江之餘潤或起焦枯安一<lb/>
枝之窮巢幸逃顛覆<lb/>
　　　上新漕何舍人啟<lb/>
剖竹方州已登巍最乗軺劇部就錫寵除雖有孤於外<lb/>
<pb n="KR4d0172_WYG_013-2b"/>
官之嗟豈無惠此逺人之意初傳成命已沸讙謡恭惟<lb/>
天韻粹深風華秀發侈盛名於白日振逸響於紫霞簮<lb/>
筆螭坳仰乾行之正健演綸鳯閣助雲漢之昭囘丹九<lb/>
轉以将成風一帆而輙引東方千騎凌雲之㳺亦佳滄<lb/>
海六鰲登瀛之侣故在堅艎小却飛傳亟留顧窮邊萬<lb/>
虎兕之屯頼外府千舟車之運必國與民之兼裕唯義<lb/>
理財之可為召嚴助於㑹稽反相如於蜀道可立待耳<lb/>
姑少安之寜有一時之老成久去天子之左右某不敏<lb/>
<pb n="KR4d0172_WYG_013-3a"/>
於伎但癡於書廹以道窮始俛從於門庇鎻其㕔去亦<lb/>
謬綴於儒科雖從别所之奏名實自廣場之借潤窮鄉<lb/>
牢落竊五斗而雜鼪鼯瑞節煇煌託二天而窺星鳯莫<lb/>
罄染毫之祝即諧負弩之趨<lb/>
　　　賀䕫路費小漕啟<lb/>
瑞節南來服訓詞之深厚星軺夙駕侈原隰之光華威<lb/>
聳百城聲騰萬喙出值昌明亟赴雲龍之㑹居懐康濟<lb/>
尚淹霧豹之藏惟朝家用人無中外之殊則君子行道<lb/>
<pb n="KR4d0172_WYG_013-3b"/>
豈彼此之間觧符握節猶嘆序遷攬轡問途疑未意惬<lb/>
顧巴䕫之僻處介呉蜀以中居上不下遺澤欲兼被示<lb/>
以照臨之廣如皦日之及覆盆畀之慈惠之賢若膏雨<lb/>
之先槁木恐桑䕃之未徙徯芝檢之速頒竚躋禁塗永<lb/>
庇善類某久深蟻慕偶遂鱗攀眷弟兄同出於恩閎毎<lb/>
多善禱况賓旅雜稱於夀斝敢緩嚴趨<lb/>
　　　與緜州楊左司啟<lb/>
承明倦直輟鳴玉之清班便郡榮歸當分符之寵寄教<lb/>
<pb n="KR4d0172_WYG_013-4a"/>
條始布懽頌載馳某官人物粹融文章竒古朱霞白鶴<lb/>
自超出于風埃元酒太羹亦雅施于廊廟肅趨嚴召薦<lb/>
歴華資九轉将成俄失聲于墮竈三山在近徒興歎于<lb/>
引帆未捐去國之思不失為州之樂入劍南第一郡宿<lb/>
號名邦上越王最髙樓不妨勝賞姑少安于蠖屈仍即<lb/>
遂于鵬拏某疇昔講聞夢寐懐想墜函封之嘉貺重服<lb/>
謙勤伸舞詠之私悰獨慙簡緩<lb/>
　　　謝陳僕射啟<lb/>
<pb n="KR4d0172_WYG_013-4b"/>
衰蹤荅颯甘自屏於林丘大冶恢宏猶俯収於樗櫟春<lb/>
囘寒谷潤借涸泉輙敷栗栗之誠仰凟巍巍之鍳伏念<lb/>
某岷峨未學庠序陳人夙無經世之才粗有愛身之志<lb/>
早年螢雪竊科第於諸生晚嵗風埃疲精神於俗吏但<lb/>
拘縻於薄廪寜禆益於盛時念牛刀之非才厭從縣道<lb/>
望驥足之少展坐困外銓方亟愬於羇窮遽辱知於特<lb/>
逹榮加别乗仍冒據於要藩寵拜除書頓光華於暮景<lb/>
闔百口而感抃罄一心以依歸豈亡宿縁實倚大造此<lb/>
<pb n="KR4d0172_WYG_013-5a"/>
蓋伏遇孔顔學術伊傅事功藏諸用以難名選于衆而<lb/>
不及南征北伐方傳恢復之茂勲上際下蟠仍侈經綸<lb/>
之偉績任重而心益小體隆而德愈謙網羅天下之英<lb/>
亦及葑菲開拓至公之路不棄履簮致兹𤨏㣲得預陶<lb/>
冶某敢不守嵗寒之松栢保餘暖於桑榆豈有風月平<lb/>
分之心但堅惸鰥共撫之意染毫而賦俱為頌德之言<lb/>
蓋棺以前皆是報恩之日<lb/>
　　　賀李制置還任啟<lb/>
<pb n="KR4d0172_WYG_013-5b"/>
光奉制書寵還舊鎮茂隆宸眷進升延閣之華允頼壮<lb/>
猷全付坤維之重廷臣無出其右國人宜皆曰賢除音<lb/>
外騰士論交慶恭惟噐資博厚局宇靖深知中庸之可<lb/>
能得皇極之有守春融曠度推長者於婁公玉潔清規<lb/>
服盛徳於楊綰恪持一節光賛三朝抗疏龍墀聳危言<lb/>
於汲直演綸鳳閣追古制於商盤尚煩姬旦之居東蓋藉<lb/>
召公之分陜屬干戈之載戢當障塞之小康移師閫於<lb/>
便藩少緩逺輸之役歸餘財於内府式嚴經制之規更<lb/>
<pb n="KR4d0172_WYG_013-6a"/>
張深協於事宜委付實當於人傑庸昭偉績重穆師言<lb/>
恐桑䕃之未移已芝封之趣下某荷餘波之久借喜成<lb/>
命之初頒伏讀詔書念天子未忘於劔外遥瞻幕府祝<lb/>
我公無滯於周南遲劔佩之亟旋嚴櫜鞬而前迓<lb/>
　　　與姚縣丞啟<lb/>
涓吉戒途貶尊貳令聽車音於日日何來之遲問姓字<lb/>
於人人爭覩之快既竊為僚之幸敢稽賛善之勤恭惟<lb/>
號名家駒為治世鳯粲筆端之藻火爛胷次之虹霓襲<lb/>
<pb n="KR4d0172_WYG_013-6b"/>
簮笏於顯門初無侈習振衣冠於宦海蔚有俊稱尚遲<lb/>
視草之行謾起哦松之興邑真蕞爾縣異壮㦲亂峯環<lb/>
遶於官居叢柱支撑於民屋僅一聚落豈宜君子而居<lb/>
之有二大人或恐賢者之樂此某頃嘗窺於半面兹遂<lb/>
託於下塵居切連墻方宻資於河潤分深傾蓋當永結<lb/>
於嵗寒<lb/>
　　　與宋司理啟<lb/>
巾車仕路早服於風聲聨袂官曹更資於河潤遽辱飛<lb/>
<pb n="KR4d0172_WYG_013-7a"/>
牋之貺居多溢美之慚恭惟才識疏通機鋒頴利本持<lb/>
心於忠厚仍抗節於亷隅獄自以不寃當侈于公之修<lb/>
德民可使無訟必須季路之片言行踐華途亟諧僉議<lb/>
某荒疎末學落莫冷曹以半生願見之心頗深慰惬有<lb/>
數年相從之樂未易索言<lb/>
　　　上查運使啟<lb/>
古人之貴知已必求其心君子之重與人必以其類蓋<lb/>
目皮之見寜闗於肺腑而蕭艾之臭自别於蘭薰此吾<lb/>
<pb n="KR4d0172_WYG_013-7b"/>
䣊相值之適難故斯道欲行之匪易嘗攷之于千載或<lb/>
得之於一朝伏念某人品猥凡性靈昧陋先公老於兩<lb/>
蜀遺文散在四方星斗有光箕裘弗嗣蓋輪扁不能喻<lb/>
其子而趙括徒能讀其書姑竊場屋之餘粗酬科舉之<lb/>
責軍興選壮而不為用家貧仰食而無以歸渭南再嵗<lb/>
之凄凉泮水一官之落莫用作舟楫誰其濟之必為鏌<lb/>
鎁疇或冀此然當途過聼而強飾混沌方下考僅書而<lb/>
遽加輓推獨龍門之摩天鰍鰕尚隔恐藥籠之餘地溲<lb/>
<pb n="KR4d0172_WYG_013-8a"/>
渤兼収知鬷蔑者雖無俟多言經平子者始足以増重<lb/>
輙采王公借譽之意庶㡬君子成人之心某官岱華自<lb/>
髙球琳不琢千簮笏之雜沓獨著修名一水鏡之清明<lb/>
莫窺絶識於學術得其大者故人物覘而知之捉扇折<lb/>
巾遂成風俗倒屣割炙便生聲光此可决終身之依歸<lb/>
亦将卜羣公之鍳㧞<hi>一作裁</hi>薦舉之法弊矣仰公為多勸<lb/>
懲之道在兹非愚敢請<lb/>
　　　上樊運使啟<lb/>
<pb n="KR4d0172_WYG_013-8b"/>
萬里造朝已錫賜環之渥十行制詔遽增攬轡之華蓋<lb/>
漕闗中者深倚鄼侯故對宣室者少淹賈傅郵音挿羽<lb/>
懽頌殷雷恭惟誠明自将剛大不撓學貫羣倫而弗雜<lb/>
才該衆務而具宜四把州麾流落有如此者一瞻黼坐<lb/>
掀翔若在兹乎将鼓楫於三峽之濤乃出綸於一封之<lb/>
傳蓋上方臨控於江南北而中實憂顧於蜀東西賛我<lb/>
廟謨固資碩畫足予邊餉尤寛逺憂爰改命於輸将誠<lb/>
掛心於屯壘時丁艱棘固亡輕外之嗟才任安危當有<lb/>
<pb n="KR4d0172_WYG_013-9a"/>
康屯之業使萬旅不枵服以抗敵則兩禁将虗席以待<lb/>
公某先世獲耐久之朋小人逢易事之長不敢恃二天<lb/>
而自惰固将鞭十駕以求知負弩道周即遂迎塵之拜<lb/>
染牋記府徒深背汗之驚<lb/>
　　　上查運使啟<lb/>
榮奉細書寵更華節眷四蜀之劇部莫最於斯用一時<lb/>
之偉人實選於衆郵音戾止懽頌翕然某官材具恢宏<lb/>
氣韻超㧞過人學術自饒山海之儲妙世語言創見波<lb/>
<pb n="KR4d0172_WYG_013-9b"/>
瀾之溢夙膺簡識亟遂飛鶱班十八人咸起登瀛之嘆<lb/>
草三千牘嘗輸悟主之忠更髙戎帳之籌重屈計臺之<lb/>
遣尚稽巨用少虛巖石之瞻欲惠逺人就徙福星之照惟<lb/>
在彼以無惡此綽然而有餘共觀足國之規行徯富民<lb/>
之拜某婆娑荒郡偃服下風眷發的之初筵未知措<lb/>
手獲事賢之始願真足慰心正炎候之方隆祈天倪之<lb/>
珍䕶永惟頌祝莫罄編摩<lb/>
　　　上查運使啟<lb/>
<pb n="KR4d0172_WYG_013-10a"/>
南服乗軺已登顯最西岷易節就錫寵除雖有孤於外<lb/>
官之嗟豈無惠此逺人之意初傳成命已沸懽謡恭惟<lb/>
天韻粹深風華秀發文章家固有法材噐世謂無雙瀛<lb/>
洲十八人蚤嘗推於特選方朔三千牘蓋自結於殊知<lb/>
佐晉公之幕于淮西理㓂恂之財於河内行道以擇地<lb/>
為隘用人欲盡材為難書命勸讀顧不宜哉飛芻轉粟<lb/>
尚或淹此然外臺之寄實耳目於人物之任猶權衡宜<lb/>
占一藝名寸長者所赴歸則躐兩宫登三事焉當徯祝<lb/>
<pb n="KR4d0172_WYG_013-10b"/>
某鏁其㕔而竊第用於世而鮮能泮林氷寒慙据有若<lb/>
之坐燕谷春近幸庇蘇公之天睹方快於鳯凰賀敢遲<lb/>
於燕雀<lb/>
　　　上李運使啟<lb/>
光奉宸綸寵新使節號部刺史顧委寄之非輕匪時顯<lb/>
人在選掄而曷稱屬居臨按彌激懽欣恭惟運使才禀天<lb/>
姿慶鍾名閥噐兼包於大小智洞貫於洪纎凡所至赫<lb/>
赫而有聲顧其長欝欝而未盡剖符騰最君相之所深<lb/>
<pb n="KR4d0172_WYG_013-11a"/>
知乗軺觀風搢紳之所屬協歛散均而國賦羡銓擇謹<lb/>
而官曹清六轡載馳豈久淹於一使十行遄至當亟覲<lb/>
於九重某竊食儒宫棲身雲䕃厦成而燕雀賀聊展私<lb/>
情藥就而雞犬升敢有他望<lb/>
　　　謝樊運使啟<lb/>
鱣廬氷冷抱蠧簡以長謡鶚剡春華偕槁株而倐奮本<lb/>
包荒之道廣覺冒寵之心危竊以求知之法實貴自修<lb/>
薦士之方亦期熟察循諸己而不足則求之為妄考諸人<lb/>
<pb n="KR4d0172_WYG_013-11b"/>
而無驗則薦者若輕必上下兩盡而毋慚則賓主俱賢<lb/>
而可紀如某退藏疑怯專直近愚妄勤慕古之心苦乏<lb/>
趨時之用結髪而戰多士鐵硯欲銷低頭而縛㣲官荷<lb/>
衣可笑深懼世科之弗嗣重虞家學之無傳黽勉背城<lb/>
夤縁拾芥再嵗渭南之落莫一官泮水之凄凉方無以<lb/>
觧館下諸生之嘲顧何以辱當途大人之舉屬三書考<lb/>
妄有一言雖通籍之薦已願委身於後來而循次之遷<lb/>
亟用拜恩於俄頃豈期特逹遽許甄収敬窺金玉之章<lb/>
<pb n="KR4d0172_WYG_013-12a"/>
倍光土木之質蓋百代先盟固仰崇篤而四海知已誠<lb/>
嘆濶疎<hi>一作稀</hi>感徒切於鏤膺温豈殊於挾纊此蓋伏遇<lb/>
噐博而粹道峻而通推心待物而皆有容引舊援窮而<lb/>
無不至渭涇相絶固莫混於一流榱棟不侔亦各安於<lb/>
廣厦唯其若天地之大是以無蟲魚之遺敢不益謹踐<lb/>
修愈勤職業得隴望蜀尚希予取而予求欲魚兼熊是<lb/>
謂不奪而不饜輙致凌兢之謝併敷冒昧之辭<lb/>
　　　别院監試費運使啟<lb/>
<pb n="KR4d0172_WYG_013-12b"/>
某官學造箕疇妙探羲畫藴鈎深致逺之識禀開物成<lb/>
務之姿剖刺史符式重分憂之寄持使者節始為持槖<lb/>
之階適當論士之秋分握衡文之柄責大指而衆鬨自<lb/>
息推赤心而羣疑卒亡封殖陳荄周旋誤墨策名而降<lb/>
杜牧殆非本懐逢人而説項斯具有正眼<lb/>
　　　賀瀘南樊安撫啟<lb/>
光奉宸恩榮膺閫寄弹壓一面坐懐氊毳之徒鼓舞三<lb/>
軍欣得詩書之帥矧叨殊奨倍激懽忱某官易之丈人<lb/>
<pb n="KR4d0172_WYG_013-13a"/>
詩之元老素絲一節持身毋愧於輿評皓首兩朝被遇<lb/>
皆由於特選華召促還而嘗易退使軺再駕而将亟歸<lb/>
雖行藏舉法於聖賢顧柄用方隆於君宰少遲夫子之<lb/>
反魯幸其肯留載煩武侯之渡瀘資以卧䕶實重長城<lb/>
之托遂蠲逺障之憂貔虎成羣一言而衣挾纊櫜鞬擁<lb/>
道三令而㦸生風恐桑䕃之未移又芝封之遄至某以<lb/>
故人子在門生中目盛舉以傾心緝愉辭而賛喜父友<lb/>
無㡬願公享椿松之年弟兄不孤終此無葛練之感<lb/>
<pb n="KR4d0172_WYG_013-13b"/>
　　　上王運副啟<lb/>
六轡載馳心毎懐於靡及七旬遄返歎寜有於獨賢仰<lb/>
咨徒御之勞恭致記曹之問竊以裂海内而為諸道是<lb/>
分聖天子之憂寄使者以總列城蓋有古牧伯之重通<lb/>
下情之所不逹導上意之所欲為儻非蹇蹇匪躬之人<lb/>
寜有孜孜奉國之念故志澄清者歎深於攬轡而疾強<lb/>
禦者憤激於埋輪近世過於納汙當途重於發伏不知<lb/>
莠蕃而苗瘠深虞梟集而鳯衰欲収整頓乾坤之功必<lb/>
<pb n="KR4d0172_WYG_013-14a"/>
頼撼揺山嶽之手况三令五申而後出固非不教之誅<lb/>
雖小懲大戒而何傷卒付有容之德載觀施設益重歎<lb/>
咨恭惟性賦偉明德全正大道趨時而善應智周物以<lb/>
不遺更練政經小者大者之皆可淹該治體左之右之<lb/>
而具宜上方均内外之重輕公亦兼朝野之責任轍環<lb/>
三蜀身歴諸臺撫摩調䕶之方舉諧人欲補捄彌縫之<lb/>
術動中事㡬滌宿蠧以蔓除窮弊端而禽獮猶以耳聞<lb/>
之詳不如目見口教之切未若躬行擁一節以于征勞<lb/>
<pb n="KR4d0172_WYG_013-14b"/>
四體而弗䘏家風宛在阪九折而猶驅私計未遑門三<lb/>
過而不入剽聞舉摘畢協羣僉風振墮媮施砭以起衰<lb/>
疾斧摧貪猾搏虎以救乳兒觧印綬者魂去體而未歸<lb/>
奉約束者芒在背而尚悚凋氓吐氣逺俗興謡更因亷<lb/>
按之餘不廢登臨之樂雲横大面霞佩從羣僊之㳺月<lb/>
照峩眉寳乗登諸佛之地絢麗詞於琬琰寄逸想於浩<lb/>
茫是豈俗吏之能為蓋自長才之整暇屬言旋於大府<lb/>
方小税於軺車壺漿紛載道之迎弩矢盛前驅之列某<lb/>
<pb n="KR4d0172_WYG_013-15a"/>
偶沈巖邑遥跂星光恐叛官離次之誅莫遂驅庭之願<lb/>
惟慕義向風之切苐輸染牘之勤<lb/>
　　　上何少卿啟<lb/>
雍容半面夙欽道德之儀刑彷彿一斑粗覘文章之毫<lb/>
末蓋相知已兆於相識而所見實先於所聞輙倚夤縁<lb/>
敬紓悃愊某官㓜傳外家學不讀非聖書浩蕩心胸探<lb/>
子虚雲夢之八九縱横筆墨掩翰林風月之三千識真<lb/>
主於淵潜之初是誠稀遇折姦臣於鼎沸之日寜惮左<lb/>
<pb n="KR4d0172_WYG_013-15b"/>
遷晚起瘴鄉屈参軍事偉冲懐之自若奈僉論之謂何<lb/>
且一府之寄似少進焉惟九重之知當不止此恐坐席<lb/>
之未煖報鋒車之促還垂庇斯文陶成善類某迂愚可<lb/>
笑樸遫無竒竊念先君與交徳友竦凌雲之傑作固自服<lb/>
膺喜流沫之侈言殆不容口竊侍閒宴毎聆品題俗駕<lb/>
飄零不親炙者嵗将㡬稔心旌揺蕩苦遐思者日無息<lb/>
時天遣公來事適我願望龍門而切近得遂致恭撫蝸<lb/>
室以遲囬又慙居後念求學有加於往教在不肖當謹<lb/>
<pb n="KR4d0172_WYG_013-16a"/>
於事賢是用亟懐刺字以趨塵致閽人之請一拜一起<lb/>
顧登堂久已虛心三沐三熏欲承教可以藉手勉傳家<lb/>
之基緒輙妄意於語言冒貢師墻仰塵匠目愧小子斐<lb/>
然之作不知所裁推先生何甚之心諒予其進願卒留<lb/>
而受業敢遽覬於知音<lb/>
　　　納誌銘石本上何少卿啟<lb/>
豐碑立玉日星大墓之前妙語鏘金韶濩萬人之口冒<lb/>
投副墨妄冀榮觀恭惟某官造詣本原鉤探微隠得斯<lb/>
<pb n="KR4d0172_WYG_013-16b"/>
文正法眼藏以吾道直指人心博厚難窮端是斗山之<lb/>
卓爾清明易識要知天日之皎然折巾成風捉扇移俗<lb/>
宜隻詞之可否為四海之重輕况䝉紀其先人可以列<lb/>
於佳傳數之兩蜀得者㡬人必期髙揭而久傳要在大<lb/>
書而深刻窮山伐石坐漲潦以踰期異土徴工亦淹遲<lb/>
而隔嵗迨兹終役粗足慰心緹襲効勤将塵下執事之<lb/>
聽𤓰桃講報唯有先大夫之文蓋贈言者有金玉之珍<lb/>
而居山者無魚鱉之獻欲躬陳於几席亦久戒於車徒<lb/>
<pb n="KR4d0172_WYG_013-17a"/>
忙廹槐花方逐原夫之軰中輟行李阻躋君子之堂恪<lb/>
致斐牋肅馳賤介具宣曲折九頓首以遣之幸寛譴訶<lb/>
一解顔而領此<lb/>
　　　賀張都督啟<hi>代</hi>
顯膺詔冊榮陟樞庭尺籍伍符全付本兵之柄髙牙大<lb/>
纛仍專督府之權喜動三軍威騰四塞恭惟智勇天禀<lb/>
道德生知藴命世之大才包濟時之偉畧不擇夷險忠<lb/>
義貫於神明屢攘姦㓙勲勞著於社稷自為民望人詠<lb/>
<pb n="KR4d0172_WYG_013-17b"/>
公歸方彊敵未戮於藁街而諸将尚屯於細柳實倚大<lb/>
臣之重坐當一面之雄然勢均力敵則無以使人必爵<lb/>
崇位尊乃足以服衆况以魁名之舊固殊将鉞之常宜<lb/>
渙號於嚴宸特晉升於宥宻悉歸督䕶分握機鈐兼安<lb/>
危注意之榮藉精神折衝之美三令而旌旗變色一言<lb/>
而貔虎歸心如蒼生何公豈留情於物表果吾父也敵<lb/>
當迎拜於馬前佇邊烽之促消企鈞衡之亟拜某忻聞<lb/>
異數倍激懽悰方削平禍難之秋正収召豪英之日謭<lb/>
<pb n="KR4d0172_WYG_013-18a"/>
才何取莫禆破敵之功薄伎可陳願上平淮之雅<lb/>
　　　賀王樞宻啟<lb/>
明詔誕敷真儒登用貳樞筦弼諧之寄適甲兵休偃之<lb/>
時宗祏鞏安蠻荒靖謐某官學博而粹道簡而文負晁<lb/>
董之科名藴䕫龍之事業金湯一面䇿嘗驗於籌邊冠<lb/>
冕百工勲未参於調鼎惟黼扆眷甘盤之舊故衮衣速<lb/>
姬旦之歸光踐顯巖亟躋宥宻已清氛祲不忘戎噐之<lb/>
除端倚精神坐見遐衝之折彌增茂績益叶僉謀即聞<lb/>
<pb n="KR4d0172_WYG_013-18b"/>
夢卜之諧遂正鈞衡之拜某順風久矣聞命躍然匪私<lb/>
慶於門墻實交忻於中外白頭逺宦悵莫跪於賀觴黄<lb/>
閣深知尚辱収於墜履<lb/>
　　　又<lb/>
進膺綸制入賛鴻樞載光耆德之求式重本兵之柄帝<lb/>
心特簡公論翕歸某官噐質雄渾學術淵懿允矣大臣<lb/>
之望卓哉名世之儒妙天下之語言㡬冠多士安國家<lb/>
之䇿畧逈出古人更踐華途召還外服咸徯具瞻之拜<lb/>
<pb n="KR4d0172_WYG_013-19a"/>
乃從均佚之求帝學光明恩正隆於師傅樞庭嚴峻任<lb/>
實亞於丞疑適當鄰好之修遂絶邊烽之警偃兵耀德<lb/>
佐聖治於文明除噐謹防敷先㡬於武備益疇丕績進<lb/>
陟上台終大濟於含生始深惬於輿望某舊趨棨㦸嘗<lb/>
拜履簮未能報國士之知欲進得賢臣之頌田園晚計<lb/>
将申丐老之章爐錘新功尚在鑄人之域<lb/>
　　　代賀葉樞宻啟<lb/>
誕告大庭延登邇輔當親决萬機之際正頼賛襄雖載<lb/>
<pb n="KR4d0172_WYG_013-19b"/>
戢五兵之時猶須控御必兼資文武之二者宜獨任安<lb/>
危於一身廟社得人黔黎䝉福竊以㕘預機衡之峻實<lb/>
亞上台攬持威柄之雄式嚴宥宻允惟大柄爰付通材<lb/>
惟發謀决䇿深協於皇謨故禦侮折衝能張於神武邊<lb/>
鄙靖謐朝廷清明迄収調燮之功兼著威懐之德輿論<lb/>
畢與僉謀悉諧求之禁近之賢誠堪倚注行乎置郵之<lb/>
速共極懽呼某官植立不凡藴蓄特異淵源學術自得<lb/>
於聖賢之不傳敏妙才猷旁通乎事倫而莫測膺兩朝<lb/>
<pb n="KR4d0172_WYG_013-20a"/>
隆渥之眷冠百代超軼之才徧歴顯途愈增華問適衮<lb/>
鉉之虚席又疑丞之曠官四海具瞻一人熟察姑正貳<lb/>
公之位浸為元宰之階惟國論既定於蓍龜更憑訂議<lb/>
顧邦基永堅於磐石端藉扶持行光彛鼎之鑱益侈衣<lb/>
裳之治某夙陪鴛列敬仰鳯姿豈期流落之餘獲見登<lb/>
庸之盛桑榆已晚固絶望於覆盆爐錘方新尚俯収於<lb/>
躍冶<lb/>
</p>
<p>
</p>
  </div>
<div>
                <head>澹齋集卷十四</head>
    <p>
<pb n="KR4d0172_WYG_014-1a"/>
欽定四庫全書<lb/>
　澹齋集卷十四　　　　　宋　李流謙　撰<lb/>
　　序<lb/>
　　　送李仲明司户序<lb/>
紹興辛酉我家君以尚書郎出守簡池而君之墳墓在<lb/>
焉今君官于漢予則竊一㕓于封内而為氓契好舊矣<lb/>
况姓則同術業則又同而予之妻黨又有姻于君者其<lb/>
相與之厚豈必其親父子兄弟耶舜有傲弟周公有狠<lb/>
<pb n="KR4d0172_WYG_014-1b"/>
兄堯有悖子所謂親父子兄弟者果何如耶韓文公叙<lb/>
送何堅謂韓何同姓為近且為故人同業復同道予之<lb/>
視君將堅云乎哉君官滿受代去矣韓之餞堅文非所<lb/>
及也慕其意云耳往在簡君嘗以諸生謁入袖文巻贄<lb/>
我家君予時竊寓目焉其文嚴勁簡古非若近時舉子<lb/>
陳腐冗陋姑以決得失於有司者予固已驚嘆曰是將<lb/>
砥柱斯文一第陋哉未幾果以里選冠逢掖相繼上第<lb/>
晝錦而西矣子曰我言小驗尚非所以期君者自君來漢<lb/>
<pb n="KR4d0172_WYG_014-2a"/>
清謹潔亷持身益恪涖官益肅毫末設施如牛山之木<lb/>
寸萌拔地已有撓雲撑空之勢葢聞之途人有黠胥以<lb/>
事持君君實不知胥將訴于府先出記示君恐之兾祈<lb/>
其意後得以肆君震怒叱出即駕詣府白其姦府亦怒<lb/>
致胥于辟同僚駭曰仁者之勇如是乎且謹厚小心者<lb/>
所以大吾氣也又當途有重親至府者官約迓之君曰<lb/>
我王官也有守相而已歛板卑趨吾不嫌他非所敬也<lb/>
卒不出嗟乎君姿和易與人交簡穆粹温春風熙融襲<lb/>
<pb n="KR4d0172_WYG_014-2b"/>
人襟袖其遇事輒發雷雹俱下不以物挫乃如此豈非<lb/>
賢哉予前日特以文期君爾今又將期以事業盖推其<lb/>
束制狡童不震不揺則異時不畏彊禦者也推其睥睨<lb/>
勢要介挺自立則異時不枉名義者也富貴鼎來君又<lb/>
何辭哉予婿于簡嵗歸婦家至必先謁君把盞賦詩宴<lb/>
笑諧謔惟君之從相得懽甚自君來漢予至簡無復前<lb/>
日之懽矣然漢吾邦也距予所居邑不百里置吏踵相<lb/>
躡所欲言者數得以尺紙相聞間至郡必得見則君在漢<lb/>
<pb n="KR4d0172_WYG_014-3a"/>
猶在簡也今君去我而歸矣道里逺矣音問不時得矣<lb/>
然予自是歸簡則前日之歡可再是君在簡猶在漢也<lb/>
故君雖有簡漢去來之倦予初不失相從之樂則今日<lb/>
之别不足惜也雖然是可期者也風雲勃興鵬摶鯤躍<lb/>
指南溟而上九萬里而一息予方宛轉汙池友蛭螾而<lb/>
侣魚鰕當是時也見君其何期退之留孟東野詩曰吾<lb/>
願身為雲東野化為龍四方上下逐東野雖有離别無<lb/>
由逢退之之意予之意也敢酌酒敬誦以為君别<lb/>
<pb n="KR4d0172_WYG_014-3b"/>
　　　送張珍父序<lb/>
蜀士之不登于朝也乆矣或曰朝廷薄蜀士嘻是何言<lb/>
歟予見朝廷之厚蜀士未見其薄也往者有布衣持一<lb/>
紙書投北闕下即日官之有庶僚單舸逰京師未朞年<lb/>
躐登華貫當是時蜀人夸焉三吳之人慕焉而薄于何<lb/>
有然自是則若稍稀矣累十年除書不至劔外搢紳大<lb/>
夫士視官中都者雖騶役之賤不得一與之齒冝無怪<lb/>
其疑以為薄而不知有故焉抑未之思則疑以為薄者<lb/>
<pb n="KR4d0172_WYG_014-4a"/>
猶妄也夫銳用之于前日而驟黜之于積年造物之意<lb/>
獨安出哉予恐其于吾人必有不言之誨使退求焉而<lb/>
黙識之顧其初心則未嘗一日忘蜀也奈何不是思而<lb/>
反疑以為薄哉今吾子以妙齡掇巍科名撼一時于吾<lb/>
人乆廢積窮之中獨見召擢聲光煒煜閭里赫然人皆<lb/>
曰是將再起蜀士夫豈知造物以其不言之誨隂試吾<lb/>
人于兹乆矣意其間必有飜然自厲異前之為者曰我<lb/>
終棄之是棄蜀也則遂選擇其尤穎異者以觀焉而吾<lb/>
<pb n="KR4d0172_WYG_014-4b"/>
子實當之然則是行也子之責深矣予見蜀士之賢否<lb/>
占于子其積年不振之辱伸于子而其用舍進退决于<lb/>
子子其有以處此耶靖重篤實勿競勿揺泰山而維焉<lb/>
則前日不言之誨子為得之造物將進子無已也自是<lb/>
彬然而立于朝者皆蜀士也昔嫠不恤其緯而憂宗周<lb/>
之㣲人或笑之今予也不惟其身之饑寒之虞而區區<lb/>
焉私為蜀士之慮其可笑也夫其亦友朋之義所當告<lb/>
也夫<lb/>
<pb n="KR4d0172_WYG_014-5a"/>
　　　送㳺公玉序<lb/>
吾䣊之合何為其合也善相推所以相勸也未至而相<lb/>
告欲其進而至于是也非是則不合矣㳺君公玉予同<lb/>
年友也捷敏有異材能詞章皆出人數等又矯矯自持<lb/>
將赫然一世者来官吾鄉予始識之而定交焉公玉于予<lb/>
亦傾倒展盡然予與之處知其善心輒慕之說于人吃<lb/>
吃不離口不自嫌其謟也及其自托于不能咨所未至<lb/>
亦殫言無隠不自疑其訐也故公玉以予稱其善則親<lb/>
<pb n="KR4d0172_WYG_014-5b"/>
之以予告其所未至則敬之是以待予也亦然仕再周<lb/>
嵗又攝邑三閱月予不一毫干之非懼其却我也懼其<lb/>
責我曰爾何等告我而私溷我則平日與我言諤諤者<lb/>
信乎哉故予與公玉交自謂無愧公玉今解去予戚戚<lb/>
于懐葢公玉之義子稱之常不足而告所未至僅千百<lb/>
而一焉故公玉可無予若予則一善不聞而其不肖非<lb/>
常有若公玉者旦旦其側一一而磨切之則恐放而底<lb/>
于戾是以其去則重惜之雖然公玉臺閣人詎肯為予<lb/>
<pb n="KR4d0172_WYG_014-6a"/>
留哉别樽既酌姑書其所以與公玉合而惜其去者為<lb/>
送行序振古義而篤交道將不在是夫<lb/>
　　　送汪制置序<lb/>
善言天者髙耶大耶曰固也必知其所以髙且大而非<lb/>
髙且大則知天矣何哉公是也惟天為公惟公能髙且<lb/>
大位兩儀行四時運日星驅雷霆融河川結山岳鼓飛<lb/>
潛皆公也不公天自為一物其髙自髙大自大夫孰髙<lb/>
孰大之老聃氏荒唐人也其言得罪于吾道然有曰公<lb/>
<pb n="KR4d0172_WYG_014-6b"/>
乃王王乃天其言非得罪于吾道愚謂自古知天惟此<lb/>
一人今夫奄九有而有之天也代行其事于下者亦天<lb/>
也天之天不可不公人之天其可不公乎人之天不可<lb/>
不公代行其事者不公其可乎主上剛健睿明無一而<lb/>
不如天其于公也非以為公而為之也由而行之也故<lb/>
自臨莅以來薄海内外跂行喙息無不䝉被上恩及於東<lb/>
西曰我天也及于南北曰我天也天無東西南北而東<lb/>
西南北各一天非天也公也噫人之天如天之天斯人<lb/>
<pb n="KR4d0172_WYG_014-7a"/>
何其幸耶獨代其事者吾私有疑也中原壤土未反於<lb/>
職方氏前日一家今二焉主上不忍一矢相遺推至仁<lb/>
兼愛之不以淪汙䧟逆棄也葢其公又非特施于吾域<lb/>
中也夫其公非特施于吾域中而于吾域中乃自為疎<lb/>
親决不爾也然吾蜀猶有少觖望不滿其大者某不知<lb/>
也如銓選擬官必優内地磨勘限員亦狹川人推此類<lb/>
言之大抵皆若有輕重于其間果何也此非天也代行<lb/>
其事者過也故天亦厭之邇臣朝聞而夕更焉俄而鼎<lb/>
<pb n="KR4d0172_WYG_014-7b"/>
席虛先生召也先生行矣天之公待先生而成也先生<lb/>
至公人也某何以知之知之蜀也先生鎮吾蜀四年蜀<lb/>
之民困于虛額不得休息而不能自言先生為言而蠲<lb/>
除之蜀士有寸長銖能閉蟄蟠鬱不能自伸于上先生<lb/>
為薦引而推用之是先生愛蜀之民猶愛先生之鄉之<lb/>
民待蜀之士猶待先生之鄉之士也非至公其孰能之<lb/>
然則今日之行非但人之天知之天之天實知之其欲<lb/>
使夫代行其事者恐先生不得免矣是公也將見又推<lb/>
<pb n="KR4d0172_WYG_014-8a"/>
之天下而為天者益髙益大矣故于其南也輒書以為<lb/>
序<lb/>
　　　送虞宜樞序<lb/>
南北果可合乎難言也主上睿明天縱神武震疊呼吸<lb/>
指顧山夷嶽翻曷為而不可然徵以往事揆之天理妄<lb/>
有見焉方金人大舉萬艘慿江投鞭斷流意無堅陣當<lb/>
是時北幾合乎南相公白羽一揮邉塵立浄而南復南<lb/>
其後用師符離督以元老靈壁虹縣之捷聲動河南當<lb/>
<pb n="KR4d0172_WYG_014-8b"/>
是時南幾合乎北浮言沮揺廟謀疑奪卒無成功而北復<lb/>
北由是觀之以南北為不可合殆非耶以為可合愚亦<lb/>
未見其易故曰難言雖然在時亦在人孰愈曰俱天不<lb/>
欲生靈久遭塗炭故生相公使及是時適與之遇而拯<lb/>
捄之此人與時偕符離之舉則天未定焉爾宜小緩而<lb/>
速故無攸利然而使北不得以合南乃天之本意使南<lb/>
未得以合于北則非天之本意盖若小稽期運留此全<lb/>
勲以待相公相公入相南北合矣愚又聞之不亟不徐相<lb/>
<pb n="KR4d0172_WYG_014-9a"/>
時而動度我之可舉與彼之可以舉則幾矣茍以為中<lb/>
原之地將有負之而趨宜不終朝而急圖之則愚不敢<lb/>
知内修政事外固邊圉此古盧扁之方願相公一誦之<lb/>
可乎<lb/>
　　　送何少卿序<lb/>
某不肖異時侍庭闈先君曰孺子可教賜之詩士苦無<lb/>
名字吾兒早振聲交㳺資直諒議論斥縱横一第真拈<lb/>
取羣經素講明勿貽麟楦誚千古愧公卿已而棄諸孤<lb/>
<pb n="KR4d0172_WYG_014-9b"/>
則又書小紙付之曰某若登第當以遺澤畀叔之子某<lb/>
手澤刻之石至今爛然而某姿駑命剥戰輒衂竟隳光<lb/>
誨負此以茍生赧如也日者數數進見自惟無以代奉<lb/>
雉之䞇則書其平日不腆之作塵汙函丈幸而先生一<lb/>
見亦以為可教借龍門一尺地使得厠𨽻圉于前溲渤<lb/>
賤凡遂登藥籠且又惜其與碌碌者比每見輒以科第<lb/>
相淬勗盛意愷惻見于顔面惟是破帆逆風倍費挽曳<lb/>
蹇蹄蹶石不任箠策因私念憂之而欲以世所甚榮者<lb/>
<pb n="KR4d0172_WYG_014-10a"/>
成其名父子至情則然秦人則無與也而先生期待若<lb/>
與先君同一肺肝豈非録其纎能而忘其陋視之固猶<lb/>
子歟嗟夫某得此于門下不知所以報矣先生小休武<lb/>
信武信非先生居也衮舄奕奕纛節煌煌先生歸矣而<lb/>
某妄有言焉昔者先君之勉以科第也且戒之曰汝以<lb/>
孝弟忠信為學問則不予羞以根本淵源為文章則不<lb/>
予羞能之科第將踵門求汝汝且以為凂不然汝凂科<lb/>
第雖得之不榮某百拜服其言私識其意曰先訓有大<lb/>
<pb n="KR4d0172_WYG_014-10b"/>
焉者乎比者先生面誨亦曰子文不陳腐然非科第無<lb/>
以發身豈先生所期固亦有先君之所謂大者而特欲<lb/>
以科第發之歟某當敬受教自今愈益求勉于埸屋之<lb/>
文庶幾萬一獲竊千佛一號然後退而盡力其大者以<lb/>
毋忝先君毋羞先生夫先君父也先生師也人而不惟<lb/>
其父其師之從將誰從岷峩之靈實證兹言故于先生<lb/>
之東也謹書以請達于馬首<lb/>
　　　靈異集序<lb/>
<pb n="KR4d0172_WYG_014-11a"/>
紹興庚辰安静觀既落成邑令仙井何君令望謂邑尉<lb/>
廣漢李某曰真人之竒靈卓異衆矣惜不盡傳况今親<lb/>
逢休明孝通隠邈肇新祠宫而連帥王公又肅于承詔<lb/>
不閱嵗役遂奏功實一時傑特事獨此未滿意子盍併<lb/>
書之吾將刻石為耐久計某曰唯唯因退而考圖記削<lb/>
其陋諏耋艾訂其實得若干事再拜以授令令為横碑<lb/>
十許即日戒工鑱而䧟之壁仍以唐史真人隠逸傳冠<lb/>
焉虚其餘俟來者某因妄論之曰真人在時卻竇長史<lb/>
<pb n="KR4d0172_WYG_014-11b"/>
之餽而瞪眎髙長史疑厭世若溷然所立髙矣至其隠<lb/>
去扶危葯傷卹窘奔乏汲汲乃如此則又若未忘物者<lb/>
葢至人妙士其所自持固邈乎霞外一塵不得嬰若其<lb/>
以有生為一體俛而同其憂患則純念㝠感赴于不約<lb/>
者彼亦終欲寂然而不可雖然謂其真在是則猶攬劔<lb/>
光而執月也令于新宫號盡力力且及此政亦綽綽矣<lb/>
故某不敢以固陋辭且序而題其首<lb/>
　　　送兄長之官洋川叙<lb/>
<pb n="KR4d0172_WYG_014-12a"/>
先君三男子皆奉家法惟謹而性小異伯氏静重簡黙<lb/>
埋鏟不彰讀書千巻如未嘗挾策者落紙數十百言如<lb/>
未嘗執簡者人視之昩然或疑其晦季氏明决敏銳遇<lb/>
事輒了先君才之毎稱其雖細故薄物著手諧人意然<lb/>
姿峭潔皎皎自䕶忿奸嫉邪不能葢一疵人視之狷然<lb/>
或疑其亢獨予淺孱浮露不能如伯氏懦柔疑畏不<lb/>
能如季氏而人不譽不毁之居以是媿夕惕晨省有以<lb/>
自厲故嘗用伯氏之静重簡黙以養其徳以季氏之明<lb/>
<pb n="KR4d0172_WYG_014-12b"/>
决敏銳以佐其智弟兄之間相為師友庶乎其寡過季<lb/>
氏先吾二人而仕予與伯氏同時調官予尉靈泉伯氏<lb/>
出闗千五百里主洋之興道簿將行予不勝離羣之悲<lb/>
而歎師友之逺因言曰静重簡黙盛徳也然有而不示<lb/>
昔人已謂焚梓毁璞伯氏其剖光發翳少自見可乎明<lb/>
决敏銳而又峭潔端士也然警愚明汚或至不容季氏<lb/>
其刓方就圓少自同可乎夫予不肖知以伯季自厲矣<lb/>
斯言也伯季其亦頷之否其然耶譽將盡赴之誰其疑<lb/>
<pb n="KR4d0172_WYG_014-13a"/>
豈但若予者不譽不毁于世而已也于伯氏之行故書<lb/>
　　　送馮提刑赴召序<lb/>
紹興八年敵來議和上皇厭兵意向之而大臣力主其<lb/>
議異說者不罪則逐當是時冠劔塞庭迎風靡然無一<lb/>
妄咳者獨公起下國以孤臣昌言黼座之前謂敵不可<lb/>
信和必不久徒屈帝尊削國威非策之便質難究詰凛<lb/>
凛如兵在頸不小挫陛衛震焉已而和議成不言兵者<lb/>
幾二十年天下若向安皆曰和是于公言益疑之甚者詆<lb/>
<pb n="KR4d0172_WYG_014-13b"/>
之未幾敵果無故棄盟首建兵端上皇始思公言促召<lb/>
公天下亦始大服是時敵釁方萌昩者習久安茍幸無<lb/>
事猶冀敵意之還也公亟上牋以敵為必来兵為必不<lb/>
可不用且言國家謙損過中浸成卑弱弱形著見故彊<lb/>
敵生心今當赫然發憤移蹕建康示天下有為以著其<lb/>
彊形嗟乎此探端揣本之言賈少傅陸宣公議論學術者<lb/>
也其後邉患復發卒如公言某嘗論天下事不難于知之<lb/>
而難于知其㣲不難于知其㣲而難于言之而必用夫歴<lb/>
<pb n="KR4d0172_WYG_014-14a"/>
世之治忽衆矣然方其根蘖未嘗不有其形亦未嘗無<lb/>
一人焉先事而言幸而用故治安不幸忽焉而敗亡顛<lb/>
隮至矣當公初召對其言亟用則必不與敵和不與敵<lb/>
和則無前日卑損凌蔑之辱以賂戎之力足以養兵以<lb/>
事戎之勤足以治國天下庶可為也當公再上牋使其<lb/>
言又亟用及敵未噬使者驕悖于庭斬其首懸諸國門<lb/>
正敵罪明告而顯絶之然後圖回吾所以備禦控捍之<lb/>
術則敵氣必挫國威必少張失是不為流禍至于今日<lb/>
<pb n="KR4d0172_WYG_014-14b"/>
國家幾于寒而索裘公徒有曲突徙薪之歎也雖然病<lb/>
者之求醫必于其嘗騐者葢知之察而信之篤也公醫<lb/>
驗矣宜病者之亟求是役也公不得辭矣某故人子可<lb/>
無一言自昔國于江東者莫弱于晉而尤甚于孝武是<lb/>
時苻秦舉天下之大而有其八既取蜀又取襄漢晉僅<lb/>
有江表一丸土然淮肥之戰秦以回山倒海之力而困<lb/>
于白靣少年數人秦卒以亡而晉存何哉有謝安桓冲<lb/>
為之臣也夫安冲之賢非特晉人倚之秦之大舉也其心<lb/>
<pb n="KR4d0172_WYG_014-15a"/>
膂帷幄之臣亦未嘗不變色以為言夫有臣焉而使國<lb/>
人倚之而使敵人變色以為言則無怪乎晉之失蜀失<lb/>
襄漢而能以一丸之土乆立而不亡也厥今形勢大扺<lb/>
晉若也然蜀我有襄漢亦我有比晉有餘矣然自用兵<lb/>
再踰寒暑尺地寸疆既得復失敵縦横自如無少憚畏譬<lb/>
之兩力相角弱者先仆而吾貲力易殫策畫未定反有<lb/>
可虞之形凡此豈吾之所恃與敵人之所畏未有若謝<lb/>
安桓冲者乎夫安冲固一時偉人然予竊料之使當往者<lb/>
<pb n="KR4d0172_WYG_014-15b"/>
議和之初及日者之將叛其絶識懸鑒未必能如公之<lb/>
逆知其㣲瑰言宏論切中事機彼所以成名者特用耳<lb/>
今公亦用也吾人所恃敵人所畏不在是乎安冲何足<lb/>
道夫醫一也善診者不必善用藥人才一也善談者不<lb/>
必善集事馬謖與孔明論兵孔明心服之用之街亭衂<lb/>
焉夫孔明之心服必其說之過人也而成敗乃爾則謖<lb/>
善診而不善于用藥也惟盧扁能具是二者故公前日<lb/>
之言其于醫葢診者今用藥焉刀圭未下咽病隨去矣<lb/>
<pb n="KR4d0172_WYG_014-16a"/>
天下之盧扁非公尚誰屬之<lb/>
　　　雍資州送行詩序<lb/>
雍侯堅孺雅恬于進其有寵召也辭甚苦終不獲命始<lb/>
勉而南既至對便朝開陳治道皆古義而實切時用上<lb/>
偉之將留焉明日即上章丐還廟堂持不可侯懇益力<lb/>
大丞相誠之至以侯心熏憂患果于白去上乃聴以資<lb/>
中付之于是蜀之仕于中都者勇侯之退而榮其歸<lb/>
也合飲以餞之以屢薦不入官一麾乃出守分韻賦詩<lb/>
<pb n="KR4d0172_WYG_014-16b"/>
張某君玉陳某光祖黄某仲甄胡某巨卿范某西叔王<lb/>
某君弼楊某似清堅孺亦自占韻以示無言不酬之意<lb/>
張某季長以告不預集而願有賦合某為十適章某徳<lb/>
茂至自蜀坐客也别出一章附于軸而屬某書其首予<lb/>
謂侯于進退出處耀矣薦不入官非君相遺侯自伸其<lb/>
初志然亦足以砭世之倀倀于衢路而不知止者故諸<lb/>
作雖竒藻遞發大音各奏大抵皆述此意顧某菲陋亦<lb/>
竄其間而又引焉頑石在上巨鼇當有不靈之嘆奈何<lb/>
<pb n="KR4d0172_WYG_014-17a"/>
　　　送虞參政序<lb/>
邊患烈矣自南渡以來聖君賢相偲偲然日惟攘却控<lb/>
禦之備而卒不果一犂其庭控其縦横之勢以大慰我<lb/>
祖宗之靈以快我臣民之憤以發舒我中原之氣故戰<lb/>
不足而和和不成而戰其戰也無定畫其和也無堅盟<lb/>
是以敵人視我如玩嬰雛無一毫忌憚此無他咎在謀<lb/>
議者不足以深識敵情而徒為膚理之見跳踉突蕩弄<lb/>
兵以挑我則不得巳而與之戰戰既乆兵連禍結我力<lb/>
<pb n="KR4d0172_WYG_014-17b"/>
既耗敵意亦怠則又不得巳而與之和和與戰常若循環<lb/>
而天下卒無一定之期嗟夫為天下國家者豈果無長<lb/>
策逺計以至是哉于此有說焉必有超世葢代者其風<lb/>
聲威望素足以震讋荒遐而又髙識獨照有以深探敵<lb/>
情而内强吾國茍得斯人濟斯事戰可也和亦可也其<lb/>
戰敵人以為威其和敵人以為徳吾嘗操此二柄以為<lb/>
制敵之術而不使敵反操以制我若是焉天下事大定<lb/>
矣尚安有前日紛紛擾擾之患哉恭惟某官以道徳忠<lb/>
<pb n="KR4d0172_WYG_014-18a"/>
義結主知而以恢復功業為已任方其使敵則逆知其<lb/>
詐于未敗盟之前迨夫臨敵則迎挫其銳于方張不制<lb/>
之際大功數十焯焯暴著國家倚為長城重鎮者入贊<lb/>
機務將正鼎席乃推逺榮名退安閒寂偃然若不嬰于<lb/>
物者冲懐雅尚固以激懦而興頑然子房赤松之逰在<lb/>
秦項已平之後而裴相國緑野之放乃穆敬不用之時<lb/>
今敵詐可虞是秦項猶在也宸眷方渥是堯舜親逢也<lb/>
此而遽欲追赤松之逺逰而蹈緑野之髙致其如蒼生<lb/>
<pb n="KR4d0172_WYG_014-18b"/>
何其如社稷何此尺一之詔所以亟下而舍人裝不得<lb/>
頃暫留也某故人子再世竊濡潤于仙舸之南也不能<lb/>
鼓槳枻以相行役獨知和戰之說如前而知今日一大<lb/>
事非鈞坐有不足辦者敬書以為序<lb/>
　　　分陜志總序<lb/>
嵗在戊子大丞相仁夀虞公以宥宻宣威井絡之區故<lb/>
大丞相魏忠獻張公之猶子利州路提㸃刑獄某告公<lb/>
曰叔父往當屯難之初總諸使保釐陜蜀有大勛勞于<lb/>
<pb n="KR4d0172_WYG_014-19a"/>
時嵗月荒老其事滅沒不著志士為之䀌然今公以偉<lb/>
烈殊庸實踵英躅名徳後先煒煜相望願裒其遺績庶<lb/>
有紀焉以詔後之人公曰是吾志也亟命其屬李某使<lb/>
為之某既受命即退而諏諸耆舊訪之老校退卒皆僅<lb/>
有存者而莫能端倪又求之于腐簡破牘晝窻夕燈繙<lb/>
繹究索卒不見畦畛葢戎幕屢遷年所多歴脫亡淪散<lb/>
文缺不具或一嵗粗存數月或一事僅涉梗概既不可<lb/>
以日月繫次又不可以本末首尾相發明含毫吁嘻亡<lb/>
<pb n="KR4d0172_WYG_014-19b"/>
所措手私所震惕大懼無以塞責于是隨搜閱所獲一<lb/>
二掇拾凡切軍民大計闗邦國至謀悉以類從別為十<lb/>
門門各叙其大凡為二十巻起建炎三年夏六月終紹<lb/>
興三年夏四月取公制詞有曰分陜宣威方重専征之<lb/>
寄又曰周東征而宅洛葢資分陜之雄名之分陜志雖<lb/>
紀載芒畧論述蕪鄙未足以鋪張揚厲萬一然異時或<lb/>
有見聞之博或逢編簡之遺増闕補殘往往可為全書<lb/>
因妄論之自海東之窺覷中原凡吾號天下勁兵處憑<lb/>
<pb n="KR4d0172_WYG_014-20a"/>
固負阻鬼不得窺而長㦸臨之四靣瓦解當是時敵之<lb/>
横行吾國中如㳺其園觀林囿掠吾城邑如探囊物振<lb/>
槁枿而仆敗屋獨至于蜀殫其彊悍之力磨牙揺螫期<lb/>
于必取然終不能以一毫得志卒之摧衂挫敗覆軍殺<lb/>
將而去蜀之為蜀鼎然不動而三吳近甸禁籞不驚亦<lb/>
倚我上流之重疇庸第勞顧將誰屬不有我忠獻公乆<lb/>
矣其不國矣某嘗夷攷其粗大抵公忠義根于天性智<lb/>
鑒絶于人羣視敵之不殄除兩宫之不旋翠華之不復<lb/>
<pb n="KR4d0172_WYG_014-20b"/>
輿地之不歸如飢不食渇不飲親戚骨肉之䧟乎水火<lb/>
而不救是以雖一身孤危隔絶萬里之外而雄心義概<lb/>
愈乆愈確觀其勇于敵愾力于衛上明于料敵果于制<lb/>
勝善于任使勤于聴納寛于撫士卒仁于愛百姓至控<lb/>
扼險阻綏集流散招徠叛亡奬激忠義隄制邊陲整治<lb/>
器械經理財賦地非一所事非一目治非一人而公精<lb/>
神之所旋斡心慮之所周營朝飱失箸夜寐推枕葢無<lb/>
不用其至雖深畧秘畫長籌逺筭所以克復神州再<lb/>
<pb n="KR4d0172_WYG_014-21a"/>
造王家不容覘而竊議獨措之事為其勤過于周公葢<lb/>
如此使當時少假漏晷必如公志則枹罕醢木燔老上<lb/>
之庭返故都之駕唾手為之矣方公以便㫖行事事有<lb/>
因時制宜者公初不以為成制譬之芻犬既陳樵蘇隨<lb/>
之然今姑存不去亦欲著公所以用蜀有不得已昔文<lb/>
中子稱諸葛孔明曰使亮而無死禮樂其興乎夫孔明<lb/>
于蜀其身未嘗一日不在兵間其設施未嘗一日不在<lb/>
軍旅文中子何用知其興禮樂葢以蜀觀孔明則不然<lb/>
<pb n="KR4d0172_WYG_014-21b"/>
以孔明觀孔明則然也吾嘗論公亦云嗟乎當孔明時<lb/>
荆州入于吳其後渭南之屯亦落落不合然司馬仲達<lb/>
觀其營壘嘆其竒才至今論三代之佐必歸之夫知論<lb/>
孔明則知論天下士矣某之先君子實出忠獻之門而<lb/>
某鈆槧伎薄猥辱相國虞公之所委屬仰惟公䕶蜀之<lb/>
功與忠獻匹休今又以格天事業光明一時誦古今譽<lb/>
盛徳者雜然陳前乃推美于前哲大老不忍其故實刓<lb/>
落將有以發揮表掲之而付之蕞爾生顧某何敢以不<lb/>
<pb n="KR4d0172_WYG_014-22a"/>
腆辭是用薫沐纂次且再拜而為之序<lb/>
使事經始　公建炎三年四月以復辟元勲自尚書禮<lb/>
部侍郎知樞宻院事五月除川陜宣撫處置使其冬至<lb/>
陜初公被㫖以便宜行事事皆専决不中御其撫臨既<lb/>
廣而權寄優重又今昔所無葢其金石一心精貫日月<lb/>
上無嫌猜下絶謗疑故能以一身任天下之重展盡忠<lb/>
力幾成克復之勲然當大將鼓旗初建必有恢拓宏逺<lb/>
之規模鼓舞震驚之號令書之策牘以備採擇而脫畧<lb/>
<pb n="KR4d0172_WYG_014-22b"/>
散遺不具彷彿今姑得其入疆之始所行下諸路約束<lb/>
録之為使事經始仍以臨遣詔書冠其首其詳則見之<lb/>
逐門<lb/>
督勵勤王　傳曰求諸侯莫如勤王當敵人方張不制<lb/>
噬嚙四出天子為之犇幸于吳于越而清蹕所至敵則<lb/>
隨之戈鋋之氣烽燧之烟幾於憑陵翠華熏逼黄屋而<lb/>
犬鼠蜂蟻投隙窺便又乗之而奮當是時九廟之辱萬<lb/>
乗之危殆一髪如也公擁重兵邈在萬里之外警堠一聞<lb/>
<pb n="KR4d0172_WYG_014-23a"/>
背不帖席慷慨憤發糾督戎旅即日于邁先聲飈馳敵<lb/>
為奪氣葢其以身狥國不偕敵存素志然也易曰王臣<lb/>
蹇蹇匪躬之故公之謂歟今録其事為督勵勤王<lb/>
振舉軍政　陜西諸路號勁兵處其騎射驍捷擊刺犀<lb/>
銳實冠天下自公仗鉞専征盡獲諸將前茅始憩一號<lb/>
令之旌旗變色于是紀律之不張法制之不嚴器械之<lb/>
蠱敝不飾事藝之閱習不精諸屯虚額之不充疲癃懦<lb/>
怯之未汰公皆篤意繕治勵精謹敕責訓練則程式可<lb/>
<pb n="KR4d0172_WYG_014-23b"/>
稽課勤惰則賞刑必行又遴擇將帥屬之兵權授以成<lb/>
筭如吳玠等雄鷙沉毅忠義體國策畧兼人名萬人敵<lb/>
皆公首自甄識拔之裨伍以卒成大功其間伉扈難制<lb/>
或委甲棄軍亦隨以剪馘不復顧惜拊摩士卒不啻子<lb/>
姓藥傷補敗第功次勞常若不及故能以一隅全力抗<lb/>
堂堂大國此則公馭軍拊衆之大畧也初川路禁軍無<lb/>
將領統𨽻公始創為四將俾之専意練習又山前所屯<lb/>
多為西兵邊遽俄至則盡甲而出故自利以南蕩無藩<lb/>
<pb n="KR4d0172_WYG_014-24a"/>
籬公命于成都潼川等戍守東兵及廂軍逓鋪并弓兵<lb/>
料簡少壯分屯結隊以嚴備禦既又招填弓箭手復其<lb/>
征徭賦其土田授其鞍馬又増置諸縣弓卒又勸募土<lb/>
丁鄉豪使自為戰其他名額有號勇毅有號赤心雪恨<lb/>
報讐子悉團結有法廪給有程至于不吝金帛市馬西<lb/>
陲以足戰騎皆公用力于戎旅其概可得而紀者因總<lb/>
之為振舉軍政<lb/>
講析貨源　公初為茶鹽𣙜酤法其奏札云臣到興元<lb/>
<pb n="KR4d0172_WYG_014-24b"/>
取㑹四川見管金帛錢物除建炎三年上供并應副陜<lb/>
西河東衣賜物帛見行拘催其已前年分積下錢物縁<lb/>
建炎元年朝廷催促諸路併綱起發赴永興軍鳯翔府<lb/>
下缷准備緩急支用去春金人殘破盡數失䧟後來収<lb/>
簇到錢王<graphic n="KR0667" url="https://raw.githubusercontent.com/kanripo/KR-Gaiji/master/images/KR0667.png" mimeType="image/png"/>駐軍興元半年之間支過一百二十餘萬<lb/>
成都帥臣盧法原差楊可弼充都統制五月之間支過<lb/>
八十餘萬可弼乞罷續差利路鈐轄李君陳代之四月<lb/>
之間支過五十餘萬自建炎三年節次承朝廷指揮支<lb/>
<pb n="KR4d0172_WYG_014-25a"/>
撥應副陜西諸路糴米等計川錢一百三十餘萬及陜<lb/>
西節制軍馬王庶曲端王似共取撥過四百餘萬因此<lb/>
儲積無幾今屯兵十萬日費浩瀚道路阻逺東南財賦<lb/>
既不可調運解池未復商賈不通臣見行措置茶鹽𣙜<lb/>
酤講究利源為經久之計公之奏牘如此其後臣僚札<lb/>
子亦云川陜初用兵時調度費出悉仰公帑是時所用<lb/>
者州縣之綱運常平之儲積而摠領財賦司又為酒法<lb/>
鹽法増錢引之法佐之取給于此而已不及于民也其<lb/>
<pb n="KR4d0172_WYG_014-25b"/>
後費用稍廣總司之法綱運之物嵗入如舊始不得已<lb/>
而取于民于是有對糴以稅米輕重為率有激賞絹以<lb/>
和買多寡為率有折納和買布以市值為率有増敷役<lb/>
緡以加倍為率某嘗竊觀二劄因以考向之征輸賦徭<lb/>
凡所増名色誠非得已葢邊屯如雲張頤仰哺一夫不<lb/>
飽狼拏蛟搏變且不測如之何而坐視然當是時百姓<lb/>
知官用其力還以衛之亦樂輸亡少靳又公建置約束<lb/>
初不以為永制形之剡章著之號令人户知之葢其本<lb/>
<pb n="KR4d0172_WYG_014-26a"/>
志將期混一之後盡取而復除之惜乎其不遂也今取<lb/>
自公以來凡經理財賦等類録之以為講析貨源若糴<lb/>
買運漕事實繁勞不可不著而間于科調有所蠲放<lb/>
以示寛恤亦公䕶念吾民之至者並附于篇<lb/>
控禦阻隘　敵自入吾中國其順利駛捷之勢不啻髙<lb/>
屋之建瓴水凡形勝地若太行之險濁河之悍平時有<lb/>
國者恃以為固一旦半夜失之如寐如醉天下由是土<lb/>
分瓦解矣嗟乎斯亦可謂一時之彊也及其垂頭秦雍<lb/>
<pb n="KR4d0172_WYG_014-26b"/>
睥睨梁益雍容嘻笑意謂功在晷刻然盡智殫力玩嵗<lb/>
淹辰終不能盡如其志雖初志僅伸亦繼以撓敗夫何<lb/>
故葢以精神折其衝以策畧制其命而又下収芻蕘善<lb/>
任帥牧凡敵宻謀秘計意所從入皆先機臨控盡得其<lb/>
要如室鼠之穴塞蟻之封使不得肆是以雖縦横衝突<lb/>
左瞰右睨卒亡所措而遁傳曰聖人有金城夫金城豈<lb/>
地形之謂哉若公者其足以當之矣今姑録當時所以<lb/>
扞蔽蜀門者為控禦阻隘<lb/>
<pb n="KR4d0172_WYG_014-27a"/>
課誘耕墾　食足則兵彊穀粟富則食足然穀粟非天<lb/>
雨而鬼輸之也由乎土之滋殖而已曠土未盡闢則廥<lb/>
庾無見糧取之它境費倍而力艱然豈無術以濟此乎<lb/>
籍不耕之田而課之耕盡地利之入佐飛輓之乏逺邇<lb/>
不病公私俱給此匪策之上耶闗外之地自經敵人蹂<lb/>
踐居者渙離千里膏沃鞠為莽榛師屯十萬仰食三川<lb/>
漕舟相銜填溢江流蜀固不勝其困矣公憫然念之垂<lb/>
意穡事將有以少紓其力于是選信使擇才吏而分屬<lb/>
<pb n="KR4d0172_WYG_014-27b"/>
之優假耕夫貸其種糧資以牛具且掲賞格以督守令<lb/>
薄斂入以裕貧民未幾人争慕向執耒耜者雲集于南<lb/>
畝荒疇廢壤盡入墾鉏向之蒿藜之場彌望皆黍稷<lb/>
矣噫公于兵食可謂知所先務顧獨無紀可乎今録之<lb/>
為課誘耕墾<lb/>
奬激忠義死人之所難死于國有義且有名為尤難<lb/>
當敵燄熏灼金石為摧孰有以甚愛不貲之軀而横當<lb/>
之志士仁人執志堅擇善明遇所不幸不暇有所回恤<lb/>
<pb n="KR4d0172_WYG_014-28a"/>
視破頭顱抉支體殆飲食談笑事然非在上者别異而<lb/>
甄明之則傑魄壯魂終亦埃滅澌盡顧何以慰已往而<lb/>
勸方來故公于死事尤懇懇致其情既已顯寵其身矣<lb/>
又廪其家録其孤嵗時奠祭其墓大者則廟貌而奉嘗<lb/>
之猶未厭也又命幕府裒其功狀列其姓氏而登載之<lb/>
時我先君起部實秉筆初得九人記而刋之石矣又以<lb/>
效忠者衆前刻未盡嗣為集記其所以昭著武功掲示<lb/>
英節與夫推明公無徳不酬之意粲然備具今録其事<lb/>
<pb n="KR4d0172_WYG_014-28b"/>
為奬激忠義且列兩記于前云<lb/>
招納畔渙　梟狐不祥喜乗暝昏蜂蠆有毒忽出懐袖<lb/>
自昔運丁否剥釁生仇鄰干戈相㝷四海横潰坤維乾<lb/>
紐解弛決裂則必有叢凶嘯妖投間竊起或睢盱藪澤<lb/>
或倔强城池因之騷動一方魚肉赤子又叛𨽻亡將去<lb/>
順効逆助桀吠堯迷不知復其間雖有専地中立隂拱<lb/>
坐觀然未深明去就尚暌皇化于時將震以威角以力<lb/>
豈惟重傷且自新路絶盍若推赤心布大信與之更始<lb/>
<pb n="KR4d0172_WYG_014-29a"/>
㤙柔惠來指以新路材者縁以自助下者使復齒于平<lb/>
人涵育之仁孰大于此此公所以於盗賊亡畔専意綏<lb/>
集初不以殺戮為事用是道也今録為招納畔渙若西<lb/>
南裔夷時方艱虞往往或肆猖獗于防制之道尤宜汲<lb/>
汲今亦附篇末<lb/>
紀載雋功　自昔成事濟功決于一勝楚以鉅鹿漢以<lb/>
昆陽吳以赤壁晉以淝水或用覊諸侯或既興墜緒或<lb/>
因之鼎立或不遂衰亡和尚原蜀之喉衿葢吾恃以為<lb/>
<pb n="KR4d0172_WYG_014-29b"/>
險資之立國方敵銳意深入雷轟電驅勢不留行而公<lb/>
委任名將逡廵却之尸其渠首殱其朋類暴骸積甲㡬<lb/>
若丘山葢自其内侮以來摧折破敗未有若此之甚發<lb/>
舒義士之憤摧敗强敵之氣鏗鍧偉績震耀一時梁益<lb/>
奠枕餘四十年皆公之力故制勝克敵他尚多有而係<lb/>
蜀存亡實在兹舉當時幕府有原上紀功碑又朝廷加<lb/>
公亞保及吳玠筞勲贊書具在今皆列于篇葢以侈公<lb/>
休烈使蜀人知今日生養食息之恩爰自公始不其偉<lb/>
<pb n="KR4d0172_WYG_014-30a"/>
歟<lb/>
割𨽻郡邑　天下郡邑建置有成法封域有常守掌在<lb/>
職方莫或易之屬當紛攘地形之所臨制軍師之所出<lb/>
入昔非扼塞者今往往為重鎮要區列戍分屯有不可<lb/>
以仍舊要當因時度宜割部屬以便控禦故有升小為<lb/>
大易彼隸此大抵率從權制非刻舟膠柱者可與共議<lb/>
因録之為割𨽻郡邑<lb/>
</p>
<p>
</p>
  </div>
<div>
                <head>澹齋集卷十五</head>
    <p>
<pb n="KR4d0172_WYG_015-1a"/>
欽定四庫全書<lb/>
　澹齋集卷十五　　　　宋　李流謙　撰<lb/>
　　記<lb/>
　　　重修法明寺記<lb/>
偽孟帝蜀有隱者自號醋頭手擕一檠所至輒呼曰不<lb/>
得登登便倒未幾知祥死人讖其語嗟乎五季昏悖狐<lb/>
孽䑕妖乘夜嘯舞而當時狃亂怵逆視為尋常至人惻<lb/>
之㣲諷隱言將已之而不可今預知明慧普通大師醋<lb/>
<pb n="KR4d0172_WYG_015-1b"/>
頭是也師先識知來事不一書獨其抑偽叛斥狂僭有<lb/>
裨於世教予喜之漢州雒縣自唐有寺曰法明而治新<lb/>
之或傳自師始有舍利塔有塼洞以掩四衆之骨皆其<lb/>
手迹歲乆寺頺剝破殿赤立世尊塵埃龍象為泣前什<lb/>
邡南陽院住持僧慧覺始服儒衣冠慨然願祝髮於其<lb/>
地而興起之初亦落落不合去之數年而歸卒如其志<lb/>
盡撤蠱弊飾像設若門若廡若堂室庖廪凡為精廬者<lb/>
畢具名葺之實無異更造又築祠奉醋頭以志其本市<lb/>
<pb n="KR4d0172_WYG_015-2a"/>
經之為四火部者龕藏之戒其徒無輒毁易環植竹柏<lb/>
數百根根誦貝葉數過曰將以祝吾君如是之壽後當<lb/>
無敢斬伐者覺囊不貯一錢而平生喜佛事故所厯塔<lb/>
廟無蠧榱壞椽此為尤盡弟子純一純韞實左右之既<lb/>
成求予記予熟知醋頭之異而不知嘗居是寺每嘆物<lb/>
之隱于荒昧固難知覺學道精進其所證解非皷三尺<lb/>
如蛙黽者而恬陋安寂俗眼白之以予不知醋頭則亦<lb/>
未必知覺姑為記葺寺本末使來者有攷焉<lb/>
<pb n="KR4d0172_WYG_015-2b"/>
　　　星燈記<lb/>
乾道三年十有二月淮安郡守廣漢張公洸與邦人修<lb/>
黄籙大醮于州治越三日有星現于九真位前琉璃燈<lb/>
上初若散徽漸如編珠芒采流煥脉理貫錯疑有躔度<lb/>
倐觀或無諦視愈明缸涸燼零燦爛如故已事乃隱在<lb/>
壇壝者莫不畢睹道人劉浩曰吾見之三夕矣平生為<lb/>
人作醮至此才四爾噫嘻異哉夫天逺人者也以誠求<lb/>
之其近乃在目睫傳曰惟徳動天信乎其能動也葢公<lb/>
<pb n="KR4d0172_WYG_015-3a"/>
之為是醮本以溉濯斯人之殃戾而道迎其祉貺初無<lb/>
私已之祝既捐俸帑裨衆施以辦具且跪起薦獻亡毫<lb/>
髮不自盡凡百執事謹於法象亦奔走罄竭罔有遺敬<lb/>
以是精意潛孚𤣥鑒昭答有此希闊祥異之應是豈茍<lb/>
然公命史為圖而某職在文字謂安可無記輒稽首為<lb/>
之記<lb/>
　　　龍角山福志寺修造記<lb/>
僕為邑人將十年矣而未嘗知有龍角者一日山之福<lb/>
<pb n="KR4d0172_WYG_015-3b"/>
志院僧義祖持謁入跪而言曰山距邑二十餘里地綴<lb/>
大蓬葢古藍若也頺弊不葺積有年所殿寮荒壓像設<lb/>
翳昧山神地靈面目沮慘緇徒野陋巢栖穴藏茍安昕<lb/>
夕吾師悟詮自惟先業全付傳次在予儻不事事恐遂<lb/>
壞遺羞亡窮曉夜惴畏規逭誅責乃發大誓願開誘檀<lb/>
施捐金輸粟益以已資空篋倒囊毛髮不靳鳩工合材<lb/>
一大治之亦既卒事願丐君文揭示不朽僕初不孰何<lb/>
義祖唯唯而已明日以狀來條言之葢院之中佛殿建<lb/>
<pb n="KR4d0172_WYG_015-4a"/>
於元符四年之丙子山故饒蟹羣嬉旅游咀嚙壤土水<lb/>
隨入之腐木墊基殿因以壊悟詮白發其端羣喙趣和<lb/>
即日徙髙燥地疊石其址以屏以捍本根屹然堅壯厚<lb/>
實已乃澡丹堊之漫漶者更榱棟之罅脱者創塑十六<lb/>
大阿羅漢于其中而重飾釋迦迦葉阿難之像既又撤<lb/>
廊西之破屋因其地為經閣而維之以四廡創始於某<lb/>
年甲子月積歲累至某年甲子遂落成於是院一新矣<lb/>
形勢鬱盤氣象萃合游者改觀居者移氣如寠人子忽<lb/>
<pb n="KR4d0172_WYG_015-4b"/>
衣寶衣乘輕車從豪奴黠童疾馳於通道大都神觀舒<lb/>
閒光彩赫奕追思向來憔悴饑窘無聊之狀不復夢見<lb/>
然猶重慮其傳之不乆也將有後虞乃自課祕言金剛<lb/>
圓覺以千萬計將丐庇於龍天神鬼期有以覆䕶而鎮<lb/>
撫之噫嘻詮之有功於是院顧不偉哉原詮之苦心焦<lb/>
思不憚營丐服勞於已而遺人以安此固當書然僕猶<lb/>
不是與也葢新舊起廢亦浮屠氏之所當為而又裨以<lb/>
衆施相以羣力詮若無難者獨嘉其不茍近利而惟他<lb/>
<pb n="KR4d0172_WYG_015-5a"/>
日之憂沈思逺計至乞靈于象教以妥安後之人則其<lb/>
用心豈偶然者葢推而大之則從上諸聖所以斬絶彼<lb/>
我普度一切均是心而已矣可書之實不在是邪為之<lb/>
記以表休蹟尚何辭<lb/>
　　　緜竹縣圃清暎亭記<lb/>
物生皆兩之其合也則以類照異而體不隔情違而理<lb/>
宜符非瞰乎𦕈緜立乎域外疇覺哉月行天水行地異<lb/>
且違也合為一清同一清爾而人不得以瞷其際是非<lb/>
<pb n="KR4d0172_WYG_015-5b"/>
有以使之類也並衣冠而處士爾士爾唯合焉引而森<lb/>
布班列之雖別容表差伎能殊性質然輝聨彩錯人望<lb/>
之自一色亦類也緜竹縣圃多閒田令君錢太虛不以<lb/>
植禾稻藝葩卉乃鑿池築亭以當水月之會長林屏其<lb/>
前迥闊超曠日入雲破暝色徐展推璇魄而貯之涵液<lb/>
沈漬神與形融殆不可以聲偶有會于予之説於是令<lb/>
君取退之月池詩二字題其顔曰清映呼客觴焉而<lb/>
問言于子李子子李子盡酌而對曰嘻有味哉退之之<lb/>
<pb n="KR4d0172_WYG_015-6a"/>
言令君知之矣其詩曰若不妬清妍却成相暎燭此葢<lb/>
因物會心以發異境之自然借才託諭以表善類之相<lb/>
得使人知自澡濯吸澄爽以盪埃胷攬晃耀以破幽昧<lb/>
乆而不得自翳一旦為喜事者所諜綺縠之妙辭金玉<lb/>
之美質鵷趨鷺翔參光而互瑩不亦有國者之華乎不<lb/>
然是名也喻耶實耶竟何所指也太虚名某金淵人同<lb/>
年進士為政有經緯人咸宜之且惜其將去予毎過之<lb/>
與之臨流徙倚自鑒其衰陋槁孱泚然不能為容而太<lb/>
<pb n="KR4d0172_WYG_015-6b"/>
虛又在旁為誦覺我形穢之語未嘗不莞爾而一笑<lb/>
　　　節齋記<lb/>
節齋者縣治之燕齋邑大夫青城楊公命其僚廣漢李<lb/>
某為之名也曰節者何齋之前有竹數百竿蕭森玉立<lb/>
蔭暎齋几名所從也竹為德不一而獨節云又何也竹<lb/>
之德無美於節也寒暑之運烈矣物皆聽焉而彼曾不<lb/>
與之變非節之可美者乎予請言節易坎上兑下為節<lb/>
坎險也兑説也非險不節非説以濟險節則病焉人之<lb/>
<pb n="KR4d0172_WYG_015-7a"/>
情善放而易揺樂於理外而拘于律中可欲誘之淫潰<lb/>
四出則蕩而莫之檢非有法制程量嶄然臨之如絶壑<lb/>
峻淵嵓嵓在目則不能節故凡坎之險所以節也然徒<lb/>
險而已勢薄則悖情迫則劫非有以通之泮渙夷緩戢<lb/>
其所已甚而矜其所或有第措之于法制程量之間則<lb/>
禽攫獸搏節所為病故兑之説又所以通之而節於是<lb/>
得其正觀之植物松柏之不易寒暑竹畏友也然形之<lb/>
磥砢盤錯往往愆繩墨而缺斧斤不為榱棟之用坎之<lb/>
<pb n="KR4d0172_WYG_015-7b"/>
節而已惟竹也逕尺而節節有常處積其節而後摩天<lb/>
又中虚而圓色粹而潔有應而不留介而能通之狀故<lb/>
人視其翹然自拔者可敬而娟然爽媚者可愛固坎兑<lb/>
之節也因以名之竹其為予强名之楊公岷下夙儒令<lb/>
靈泉也條教簡嚴其要在於區別臧鄙裁正是否一髮<lb/>
而不可溷以私若坎之險而其實慈恕惠和春融日溫<lb/>
賓賢子民人父師之有兑之説視竹之節顙能不泚矣<lb/>
然則予謂竹當强有是名公獨能强辭是名哉昔之嗜<lb/>
<pb n="KR4d0172_WYG_015-8a"/>
竹者指王子猷子猷縱誕為名教之蟊晉人葢以是覆<lb/>
其國不知節者也乃曰不可一日無此君予恐竹視之<lb/>
則曰不可一日有此君也若曰不可無必節者而後可<lb/>
也予嘗暇日手擕韋編於竹之前清風徐來夭然而笑<lb/>
竹與君皆若為予首肻公名某字某<lb/>
　　　題待鶴亭記<lb/>
靈泉故瘠儉舉一邑無觀遊之地獨妙通祠側有蘭若<lb/>
曰興福其外慿高為亭下臨綠野市井廬落雲煙草樹<lb/>
<pb n="KR4d0172_WYG_015-8b"/>
田疇溝塍參錯蔽虧畢陳乎其前一睇千里來登者神<lb/>
豁氣夷心目俱爽最為邑名勝處昔人榜之望錦以錦<lb/>
官城可跂而望也蘭若乆荒圯梟狐窟巢如逃屋亡家<lb/>
一僧衰癃無徒屬色頗凄凉故亭與之偕廢椽脱棟揺<lb/>
壁壞甃裂瓢囊之瘠往往舍焉環其地柏數十株老蔭<lb/>
壽幹亭以為勝者亦半戕於斧斤紹興壬午歲元日邑<lb/>
令楊公過焉顧瞻乆之曰是去真栖不一弓地汙穢乃<lb/>
爾其何以安歸語邑尉李某相視一嘆明日興福僧來<lb/>
<pb n="KR4d0172_WYG_015-9a"/>
言曰智海老不能有是亭乆矣考之舊刻亭之建不知<lb/>
何時崇寧改元歲在壬午宰王君者以葺祠之餘材新<lb/>
之今歲復壬午意者㝠數之符亭當惟祠之歸願併其<lb/>
地使黄冠掌焉智海本心也公曰可哉吾何敢專適某<lb/>
詣府遂具其事俾白大尹王公亦欣然可乃呼道士王<lb/>
行真付之且屬以興修之役公首捐俸粟倡其僚各輸<lb/>
斗石食衆工凡邑子及客子之樂施者聽而不强又親<lb/>
為指畫自真人殿左廡破壁為門伐翳夷阻架溪而梁<lb/>
<pb n="KR4d0172_WYG_015-9b"/>
之累石而上凡一百二十有二級以達于亭即亭之舊<lb/>
而加葺焉支補其壓漏濯洗其漫漶垢汚而徙所謂茅<lb/>
茨者于其後於是氣象鶱奮起拔異疇昔自廡望之横<lb/>
橋如畫石磴如梯空亭縹渺山顛如飛來隆岡起伏為<lb/>
之扶衞草木朋附若奔若迎殆與真祠素為一者祠初<lb/>
無客館客至無所舍至是始有託足休駕之地皆滿意<lb/>
焉屬役於四月而斷手於七月公休事輒來督視不啻<lb/>
治已之林囿臺池者未訖役某授代去既數月公書來<lb/>
<pb n="KR4d0172_WYG_015-10a"/>
曰亭成矣子實贊我可無一言紀歲月某曰亭之成實<lb/>
公意所屬徒以老仙蜀人之所尊事而是祠也臺家之<lb/>
所更建汲汲夤奉根極於至誠故視唾其地如唾其面<lb/>
精念㝠感至使闍黎自託於不能願以是歸之黄冠大<lb/>
尹王公躬承密㫖既克新華棟凡便於祠者亡不允可<lb/>
是以斯役不勞而濟此皆可書望錦舊榜於祠不類也<lb/>
易之曰待鶴昔仙人丁令威蘓耽皆仙去化鶴以歸舊<lb/>
傳殿廷之柏故有鶴來安知非老仙而莫識也於斯亭<lb/>
<pb n="KR4d0172_WYG_015-10b"/>
也願與諸君待之公名先進字用之永康之青城人古<lb/>
君子而今循吏云<lb/>
　　　尉㕔二齋記<lb/>
尉㕔之兩隅便齋各一名其左曰友仙謂梅子真也右<lb/>
曰自警先君所著書目也尉居於官邸去里正徼吏僅<lb/>
一髮自子真為之來者例以仙名果仙者而為尉哉葢<lb/>
古之士遁世而不得去直若寄焉則擇其甚卑極陋者<lb/>
而居之不願顯也予觀子真當王氏用事京兆章以直<lb/>
<pb n="KR4d0172_WYG_015-11a"/>
觸誅一時士喑如寒蟬子真獨憤悱斥言不少避亦偉<lb/>
矣視班槐棘者亡如也顧肻居此無意哉其後莽盗國<lb/>
子真乂去為市門卒夫尉卑矣足自晦矣然且去之而<lb/>
甘於𨽻圉豈其視尉猶顯不若卒之賤愈足以放意肆<lb/>
志於網羅之外乎然則有道之士其不喜華寵類此尉<lb/>
以仙名必斯人而後可予既冒其官非若子真不逢而<lb/>
晦徒以丁時休明無一能自薦當投之冗散而來此爾<lb/>
尚友千載或庻幾乎其人友仙之名葢如此先君姿質<lb/>
<pb n="KR4d0172_WYG_015-11b"/>
峻厲視履不善如踐虵豕而食蠱鴆嘗以所自得與平<lb/>
時之所躬行著為書名之曰自警實大警我後人予兄<lb/>
弟惕惕奉承常恐少失墜坐譴泉户况今輩武吏職警<lb/>
察因念䑕盗狗偷乘夜不祥茍偵邏不密雖三户睫不<lb/>
得交然專倚以治晨伺夕掩力則不勝就盡得而獮之<lb/>
論殺丹渭水秦氏無炊火焉唯端已歛軀一以是書自<lb/>
警德型而恥格意誠而物化彼亦人耳當不待警而懲<lb/>
故凡自警者葢將以警盗也予公退坐兩齋其在友仙<lb/>
<pb n="KR4d0172_WYG_015-12a"/>
思子真雲霞之姿雖屈首風埃而邁往不羣之氣決不<lb/>
可一毫挫則亦遂忘其身之賤㣲且飄然有鞭笞鸞鳳<lb/>
之興在自警陳書於前嚅味義訓披窮格言思先君繩<lb/>
步尺趨言言玉屑者退而視其身不逮逺甚則竟日不<lb/>
得寧然則兩齋之益予豈但盤盂几杖之比哉若其為<lb/>
屋則其官其邑之陋不足書書其所以名者<lb/>
　　　容庵記<lb/>
吾弟無害以容名庵乞予記乆矣而未暇因其之官少<lb/>
<pb n="KR4d0172_WYG_015-12b"/>
城也乃書所以為容者而告之凡天下之能容必其廣<lb/>
者大者天地之容萬物生焉山海之容百貨聚焉蝸廬<lb/>
蟻宮蟭螟之巢容而已矣夫人不能皆我也吾與之同<lb/>
處乎宇宙之間曰必我則爾容是使之南走越北走胡<lb/>
而後可也然吾豈能使之南走越北走胡則彼衆而我<lb/>
獨吾且不容于彼夫至不容于彼果能裂冠毁裳去而<lb/>
之山林河海不與之共斯世猶可也而又不能則是日<lb/>
夜焉常與仇敵處劒鴆接其前而不悟豈不危哉雖然<lb/>
<pb n="KR4d0172_WYG_015-13a"/>
使真能裂冠毁裳去之山林河海矣然一瓢振耳狷者<lb/>
忿焉則山林河海猶未免有為吾仇敵者葢惟一不容<lb/>
是以無適而容也於此説焉視吾身則若不可自容視<lb/>
物皆容之則幾矣何謂也嘗試思之吾雖賢世固又有<lb/>
甚賢者吾不能至彼之甚賢則猶不為所容不為彼所<lb/>
容吾何以自容不自容其德進矣至于人無大故皆賢<lb/>
也何容之難哉嗟夫以是而航諸海濟矣吾弟聰察諒<lb/>
直奉家法謹甚特于烏鵠之辨未忘也乃今有慕於容<lb/>
<pb n="KR4d0172_WYG_015-13b"/>
之説噫嘻吾之言亦畧盡矣成都大都會臺府皆貴人<lb/>
而同僚又一時賢雋所接士與民比他為夥容之所施<lb/>
用尤其地哉勉之行矣以規不以頌手足之義也既用<lb/>
是別且為記<lb/>
　　　哦松亭記<lb/>
姚宣孺來丞靈泉治其屋西之小亭亭面長松暝翠曉<lb/>
清矜嫮千態近接几席間有可娯者名之曰哦松取韓<lb/>
昌黎藍田丞㕔壁記對樹二松日哦其間曰吾不必植<lb/>
<pb n="KR4d0172_WYG_015-14a"/>
松而山在焉屬予記之予讀記丞位偪而高例以嫌不<lb/>
可否事涉筆謹署非但今也古矣每妄言之人必自惟<lb/>
其才力之不足賴而後始能安于無事茍有銖兩之智<lb/>
焉皆翹然不肻自愚故凡為丞而畏偪逃嫌知署而不<lb/>
知可否庸則然也若才者則必其韻寄蕭爽趣尚楚潔<lb/>
不屑於一丞之為乃然爾觀斯立種學績文退之稱其<lb/>
所蓄泓涵演迤日火以肆則豈庸而黙者乃能恬視鳬<lb/>
鶩吏之平睨以紙尾一過目若驅童兒聽部署絶不經<lb/>
<pb n="KR4d0172_WYG_015-14b"/>
懷方退哦兩松之間其人葢可知矣想其吟諷之時松<lb/>
風颼飀笙竽滿耳落子在地可嗅可飱意從天來句與<lb/>
神會必振冠奮袖大樂于斯視簿書埃氛皂胥垢濁觸<lb/>
面逆鼻唯恐其不亟去尚何可不可之問哉故予謂退<lb/>
之之記非以著丞之當然特表崔君之高云爾不然長<lb/>
貳固共事也而何偪何嫌哉宣孺名家子好學工文辭<lb/>
下筆雅峭有中原氣味于事物亦無所不通其來為丞<lb/>
也適令敏明又邑小不足治宣孺既舉其職曰如是足<lb/>
<pb n="KR4d0172_WYG_015-15a"/>
矣吾可例崔君偷一餉之樂矣于是名亭以寄意焉予<lb/>
曰今人古人其何以相逺哉崔君之高退之能記之矣<lb/>
宣孺之高予獨不能記乎他日宣孺坐於亭予幅巾過<lb/>
焉宣孺方撫松徘徊掉頭長哦其聲若出金石顧謂予<lb/>
曰吾方有公事子姑去奈何宣孺曰吾不以待子遂相<lb/>
與一大笑宣孺名藩平陽人<lb/>
　　　黙庵記<lb/>
天彭駱庭幹以書屬予為黙庵記予復書曰庵以黙名<lb/>
<pb n="KR4d0172_WYG_015-15b"/>
而求記之庵中之人可謂黙乎而予又縱言其間果可<lb/>
以為黙庵記乎雖然嘗試妄記之夫黙語之對也語有<lb/>
當愆則彼此譁然故人指黙為勝然不知巧詆竒譖者<lb/>
以為外鉗中非情實險幽則其召災速殃尤慘於唇頰<lb/>
故謂黙為勝語而足以自完猶未也易曰黙而成之不<lb/>
言而信存乎德行黙乎其庶矣乎葢嘗觀之乾覆坤持<lb/>
日星散照山川流止風雷飛動草木孕長羽鱗潛舞謂<lb/>
其言耶則固寂然謂其黙也則貌象闡發揭揭於外不<lb/>
<pb n="KR4d0172_WYG_015-16a"/>
得以自翳然人終不以非言蔽其用亦不黙議其隱豈<lb/>
非不言之信存乎德行者在耶今庭幹之黙也姑務求<lb/>
勝捷捷者而約吭袖手於沈㝠之域乎予恐巧詆竒譖<lb/>
者或掎之不然必勵於躬著其踐修使為德行者可望<lb/>
而知則雖終日言而人卒不得以言以黙而求於庭幹<lb/>
庭幹予姻家予知之深矣其孝友篤實信於一國而學<lb/>
問光華又嘗推上則固如予言予也尚何以告之為是<lb/>
姑以贊也若夫極黙之義而至于非德行之所能見則<lb/>
<pb n="KR4d0172_WYG_015-16b"/>
庭幹且不自知况予乎<lb/>
　　　重修尉廨南康祠記<lb/>
尉廨之南康祠不治乆矣頽壁蠧椽厄以風雨像設黯<lb/>
晦香火衰寒過者弗莊非神則然也所宅之地然也尉<lb/>
之居如蟻垤如蝸廬吏卒如凍蠅尉窘悴清苦如寒蟬<lb/>
而神下臨之其祠之陋與廢而莫之葺理固也予之來<lb/>
更二十晦朔慨然欲葺之而不果今僅如志然既盡用<lb/>
其力亦姑補其缺壞與袚飾其舊而不能大有所更革<lb/>
<pb n="KR4d0172_WYG_015-17a"/>
又自秋徂冬凡數閲月始訖役其難若此嗟乎亦可憐<lb/>
矣既已事酌酒而告之曰督姦詰盗尉職也神不恥而<lb/>
宅於是亦其職也尉職明神職幽然尉不若神之靈明<lb/>
不若幽之察則神舉職為易尉實賴焉茍疆隅妥清凶<lb/>
梗遏伏尉安于明則神安于幽矣夫如是神之祠一日<lb/>
不葺尉何面目視神謹用書之壁以告神且以告方來<lb/>
之尉俾曰若予之謬猶知倚神而葺是祠其不謬於予<lb/>
者祠必可保其勿壞<lb/>
</p>
<p>
</p>
  </div>
<div>
                <head>澹齋集巻十六</head>
    <p>
<pb n="KR4d0172_WYG_016-1a"/>
欽定四庫全書<lb/>
　澹齋集巻十六　　　　　宋　李流謙　撰<lb/>
　　記<lb/>
　　　重修安國寺記<lb/>
安國寺昔號大恩不知興建嵗月嘉祐八年賜今名天<lb/>
聖中為禪坊雲頂山僧元釗始居之六傳復為律嵗久<lb/>
屋壞予少時過焉閴然悄愴疑有鬼物輒怖而出僧道<lb/>
安何氏五代住持元喆之孫也慨然願葺之空十年之<lb/>
<pb n="KR4d0172_WYG_016-1b"/>
蓄益之檀施而東林院僧某亦悉力來助合為若干錢<lb/>
於是盡撤蠧大新之佛故有殿稍加治焉自門廡堂室<lb/>
及最後大殿則更建材粗堅可抵當百十寒暑我先君<lb/>
起部與邑人繪八菩薩像于殿之壁士人王訾筆也殿<lb/>
有轉輪藏丹碧黯晦予兄弟出泉濯洗之而屬道安之<lb/>
徒任其完補其經役始於紹興嵗丁夘而成於已夘道<lb/>
安求予記許之有年矣而未暇請滋勤其言曰蕞爾刹<lb/>
何記也然獨唯荒圯至吾而極茍不力則禾黍矣用是<lb/>
<pb n="KR4d0172_WYG_016-2a"/>
蚤夜孜孜嗇衣撙食銖毛捃收亦幸施者和附趣贊乃<lb/>
克濟豈我能以之哉或者一念至到有導焉者爾吾恐<lb/>
後人不知為之之艱而傲居之輕漏忽傾不一引手則<lb/>
吾志弗嗣記之期以勸也噫嘻安可謂用力勤而為慮<lb/>
逺矣因告之曰衰興有定縁而方來之賢否不可期賢<lb/>
耶適其興無記可也不賢且與衰㑹記其能已之乎安<lb/>
曰是則然矣而傳後之意不得不然也强書之安知其<lb/>
不由是勉於賢而是刹之興將無有終窮乎予曰可遂<lb/>
<pb n="KR4d0172_WYG_016-2b"/>
書之<lb/>
　　　瓦屋山瑞像記<lb/>
瓦屋山在西南絶徼去郡城三百餘里與峨眉相望盖<lb/>
蜀之絶境也五月初一日僕自雅安擕家來游凡兩日<lb/>
至開善寺又兩日始達峯頂時隆暑意佛光乗日必大<lb/>
現至之日即雨翌日又雨連晝夜不止四巖冥冥瘴霧<lb/>
如翳初六日早大風從西來雨復隨之僕私念聖賢隠<lb/>
顯變化初不可約欲指期見之亦大癡矣將遂作禮而<lb/>
<pb n="KR4d0172_WYG_016-3a"/>
去日午雨忽止起盱巖際稍稍開霽頑隂若霧若有物<lb/>
推而納之澗下日光雲氣上下相激射天宇融怡一塵<lb/>
不興主巖僧道緣曰佛見矣然猶遲以晚也僕喜甚正<lb/>
襟危坐以俟日昳未僧率大衆登佛閣炷香諷唄以請<lb/>
久之雲蔽復開日出没不常衆頗憂之少頃有圓光隠<lb/>
嵓腹五色璀爛衆方驚視俄隠去既又復見比前益大<lb/>
其圍丈餘色愈光潔自是凢十三見見輒異狀有爛銀<lb/>
色者有金色者有火光飛馳其上者僧指曰銀色普賢<lb/>
<pb n="KR4d0172_WYG_016-3b"/>
也金色文殊也火光辟支迦也予逼檻注眎其銀色中<lb/>
髣髴若有菩薩像又白毫二旁出貫天與日不相亂文<lb/>
殊之現亦如之獨辟支光上火熖蓬勃繚遶而上尤分<lb/>
曉可辨於是觀者覩所未嘗皆彈指贊歎聲震山谷初<lb/>
僧之延降諸佛也皆單名特請輒隨所稱呼而應一一<lb/>
不紊率自為圓相不復相襲僧言所未有此尤異者予<lb/>
聞瓦屋之名舊矣其所傳種種變見大抵荒茫曼靡不可<lb/>
攷信每疑其徒誇誕增飾耀流俗以求尊其教乃今幸<lb/>
<pb n="KR4d0172_WYG_016-4a"/>
親見之變化恍惚不可名狀靈異如此始知諸佛慈悲<lb/>
願力神通妙不可思惟且重悔其狹劣淺陋聞見不博<lb/>
拘攣常智而果於自信果於誣理也因遂書其所見以<lb/>
示後之人若夫斯文之傳世之未見者復有如僕之初<lb/>
置疑其間出私意而輕議之安知不復為異時之悔乎<lb/>
　　　王正卿楞嚴譯經像記<lb/>
天台智者大師聞西竺異比丘言龍勝菩薩嘗於灌頂<lb/>
部誦出大佛頂首楞嚴經十巻流布五天皆諸經未聞<lb/>
<pb n="KR4d0172_WYG_016-4b"/>
之義唯心法之大㫖五天世主持護祕嚴不妄付授智<lb/>
者日夜西向禱願亟傳中土開瑩晦䝉然終其身不及<lb/>
見唐神龍初中天竺沙門般刺蜜諦烏萇國沙門彌伽<lb/>
釋迦始以經至廣州時房相國融以事謫居二僧乃參<lb/>
譯屬以筆使授微詞宻義煥徹彰明東坡嘗稱之曰釋<lb/>
迦以文教其傳于中國必託於儒之能言者大乘諸經<lb/>
至此經則委曲精盡勝妙獨出信哉言乎學佛者不可<lb/>
不知也龍居王正卿得筆墨三昧嘗為安國寺僧道安<lb/>
<pb n="KR4d0172_WYG_016-5a"/>
為此像于寺之璧極一時之妙人物簡古竹石秀潤其<lb/>
執簡作談者有黙然意傳之狀援毫諦聴者有渙然冰<lb/>
釋之容與僧之譯房之文是三和合道安求予記之予<lb/>
曰正卿之為是也戲耶實耶無乃使人由是以造無所<lb/>
還地耶安曰殆其然哉予曰我聞慶喜墮䧟咎在心目<lb/>
又將以境示人得無有不著便者且圓通會中佛以熏<lb/>
天熾燎烹鑄聖凡而諸大弟子及大菩薩皆以悟妙聞<lb/>
踴躍呈露一經文殊毒眼千尺懸崖墮魂殞魄况今欲<lb/>
<pb n="KR4d0172_WYG_016-5b"/>
以名貎模寫繫隙中塵捕日中影使有二文殊奈何且<lb/>
祇洹精舍龍梵環擁緇素紛集當是時天花風飄法鼓<lb/>
霆擊而我佛舌傾江口布穀初無一字而説彼經彼二<lb/>
上人萬里西來指鹿為馬瞎却正眼對面越燕而房與<lb/>
正卿赴響奔聲為蛇綴足明將死水浸殺活人曷若去<lb/>
畫安曰子知經之經而不知非經之經宜其以畫為畫<lb/>
而不知非畫之畫也如子所言祇洹精舍佛初不説則<lb/>
今壁間之像寂然寥然月白風清實熾然説由此證入<lb/>
<pb n="KR4d0172_WYG_016-6a"/>
則七佛祖師雪㦸霜戈一時俱卸黄面老子金關鐡鑰<lb/>
信手打開予曰善哉師言我為露布有來問云何護圓<lb/>
通請以是對師曰可哉因書以為記<lb/>
　　　祥符寺千佛記<lb/>
嵗在庚午大中祥符寺傳法院僧法海將造千佛像乞<lb/>
言于予嘗告之曰我有一佛真金色相非丹非素妙圓<lb/>
明心非琢非琱巍巍堂堂四衆跪遶盡大千界舉恒沙<lb/>
數悉同兹像衆生流浪埃蝕垢䝉對面不覿吾將表而<lb/>
<pb n="KR4d0172_WYG_016-6b"/>
出之香檀肖容金碧借飾自一至千羅布森列能從我<lb/>
者洗目刮眥咸得快覩因像生敬因敬生悟各還其家<lb/>
求見真佛問與此像為同為别刼火洞然請丹霞老師<lb/>
一判此案海得吾語遂書以乞檀施且自捐巾鉢罄竭<lb/>
奔走為之凡累年至紹興丁丑像始成伎精工專好相<lb/>
完足觀者贊嘆寺舊有普賢閣恢大傑壯即龕像置其<lb/>
中易其榜曰千佛人以為稱海請記之予曰向之言尚<lb/>
非記乎而又何求獨師積時營圖之勤與像成之嵗月<lb/>
<pb n="KR4d0172_WYG_016-7a"/>
則不可不紀因書以遺之使歸而刻焉嗟乎海用是可<lb/>
與像俱不朽矣<lb/>
　　　性空寺畫阿羅漢記<lb/>
漢州什邡之外戍曰吉陽寺曰性空僧曰了悟嘗合衆<lb/>
施即寺之大殿命武信李逸為十六羅漢像逸真畫史<lb/>
也有名字於蜀筆墨絶不凡其為此像益工蓋斥去丹<lb/>
鉛金碧之飾而獨以冲澹簡古為勝奇姿異質生氣凛<lb/>
然水石峭潔草樹靜深燕坐經行如在天台竹林間也<lb/>
<pb n="KR4d0172_WYG_016-7b"/>
既成來觀者燎香頓顙却立瞻視失喜而嘔噎逸亦顧<lb/>
而嘆曰吾平生未嘗有也久之里人楊宏病瀕死家人<lb/>
環泣計莫之出宏神爽昧昧忽見阿羅漢像十六見于<lb/>
前命禱于寺俄而獲愈又任師古大疫醫巫束手謝不<lb/>
能夜夢老僧入寺啜茶於堂上且以心經授之覺而大<lb/>
汗病旋脱去明日至寺謝焉見降龍尊者蓋夢中人也<lb/>
悚然感嘆由是里人夸誦侈説爭事之唯謹嗟乎異哉<lb/>
夫逸之畫畫耳非阿羅漢之慈力固無以彰其神無以<lb/>
<pb n="KR4d0172_WYG_016-8a"/>
致殊驗於二子然則阿羅漢也逸也二子也其緣之冥<lb/>
契數之嘿符蓋所謂啐啄同時者非耶噫其自今使聞<lb/>
二子之事者知敬阿羅漢敬阿羅漢者知敬逸之畫億<lb/>
萬斯年無有窮巳則悟之為功可量也哉因其求記筆<lb/>
以遺之<lb/>
　　贊<lb/>
　　　十六羅漢畫像贊<lb/>
一尊者須眉雪垂持杖而坐一髽童執經倚石睡其一<lb/>
<pb n="KR4d0172_WYG_016-8b"/>
以<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>刺其鼻　霜眉雪顱扶杖諦視髽童捉經倚石鼾<lb/>
睡或觸其鼻戲發其嚏夢本自覺經亦無字<lb/>
一尊者持貝葉作説法手前有篆盤一胡人捧香二蠻<lb/>
奴從跪至地一擎手作禮　貝葉未展篆縷未焚已説<lb/>
法竟孰聴孰聞老胡捧香兩奴慇懃各為佛事或跽或<lb/>
擎<lb/>
一尊者左手執經巻右手爬癢小童碾茶一僧拂茶具<lb/>
兩臂不用一機自奔爬者非癢執者非經童僧薦茗器<lb/>
<pb n="KR4d0172_WYG_016-9a"/>
潔泉清借甘露爽濯海鮑腥<lb/>
一尊者前有蛟吐珠童承之以盤　有虬特角吐珠陸<lb/>
離婉彼奇女以盤承之我寶無量獻此何為汝用自照<lb/>
蠲忿反慈<lb/>
一尊者慿几前有三鶴其雛盤旋于下　隱几嗒然三<lb/>
鶴振羽雛者墮地能和其父有曲無名我歌汝舞勿乘<lb/>
衛軒甲者嗔汝<lb/>
一尊者小童自嵓間架竹引水灌蓮沼有僧持琉璃小<lb/>
<pb n="KR4d0172_WYG_016-9b"/>
瓶有龍在焉　水性滿空不擇所赴架筠導之下溉蓮<lb/>
浦琉璃貯龍其細如縷大則垂天小固如許<lb/>
一尊者前有龍一鬼波間捧書　萬里一跬千家一鉢<lb/>
莫鷙者龍香供夙設擘波跪函有足其捷汝未反命我<lb/>
饌已徹<lb/>
一尊者前有國王發櫝中舍利以杖挑之爛然有光尊<lb/>
者與其徒皆作禮　五色有爛三昧所熏祕櫝孰啓天<lb/>
球並珍委最後属住未滅身曷不肅雍其人其人<lb/>
<pb n="KR4d0172_WYG_016-10a"/>
一尊者瞑坐喬木庵中上有應供化身持鉢飛錫前有<lb/>
僧擊磬　雲錫飛游龕木燕瞑為二為一㒺兩問影真<lb/>
有心哉闍黎擊磬汝未見我孰起此定<lb/>
一尊者有二王孫一捧芙渠人立以獻一跪而納屦<lb/>
王孫可憎或出非類擷花人立納屨胡跪飛空挽葛同<lb/>
一游戲反彼初念毛革立蛻<lb/>
一尊者抱膝坐山數峯水出其下一童一僧皆以手障<lb/>
面如怖狀豈水有怪乎　翠巘岌嶪清波渺瀰抱膝危<lb/>
<pb n="KR4d0172_WYG_016-10b"/>
坐旋盤不移彼怖者何匪蛟匪螭汝師在此可摩可騎<lb/>
一尊者支頥坐前有盤盛果　拄頥汎觀如器聚蚓自<lb/>
止自作孰非正性異果貯盤浮華淨盡如我所證不復<lb/>
凋殞<lb/>
一尊者捧手爐前有淨瓶出雲氣中有數峯　㠝岏維<lb/>
山晻曖維雲幻耶寔耶出此淨瓶目眚既空河山不存<lb/>
尊者執爐居士證明<lb/>
一尊者前有一虎　我自怡怡汝何耽眈豚犢滿前莫<lb/>
<pb n="KR4d0172_WYG_016-11a"/>
戢其貪我有鐡牛八珍肥甘搖牙無所弭耳應慙<lb/>
一尊者前有鹿面之尊者若為之説法溪流泠泠豐<lb/>
草滿野飢齕渴飲中有般若皆吾佛子具大悲者舉指<lb/>
為説語絶意謝<lb/>
一尊者有狻猊二大者扳其左膝小者繞其右尊者一<lb/>
一視之　兩猊髬髵維壯維稚繞床齧膝左撫右眎方<lb/>
其吼時却走彪兕玩吾股掌直家狗耳<lb/>
　　銘<lb/>
<pb n="KR4d0172_WYG_016-11b"/>
　　　無為長老月公塔銘<lb/>
臨濟之傳至五祖演公如河出崑崙放乎中國沃日蕩<lb/>
空其浸益大有大弟子曰圓悟勤道愈光顯能師天人<lb/>
其所證可皆龍象傑特若佛性泰大慧果固已焯焯表<lb/>
著而平日執巾盂操杖屨<hi>一作錫</hi>旦暮乎其側微言宻㫖<lb/>
得于耳目之所染濡去而聞于時者尚多有之今無為<lb/>
山無為禪院主持僧道月者盖其一也方勤坐昭覺道<lb/>
場自卿公穹嚴無不折勢貎尊事而衲子得一容足地<lb/>
<pb n="KR4d0172_WYG_016-12a"/>
略覘顏色亦自謂祇林鷲峰親授記莂師是時已為其<lb/>
侍者則亦固可見矣師甘氏漢州德陽人父槐老書生<lb/>
終右修職郎廣安軍録事㕘軍師少有奇志樂空寂不<lb/>
喜服儒衣年十三依縣之東山龍居院僧自樂祝髪既<lb/>
授具戒往見正法明咨决大事明器之與語未契適圓<lb/>
悟歸自東吳遂往從焉其始至也自以未越户限已豁<lb/>
然省圓悟印之自是以心法相付未幾圓悟即世師巻<lb/>
包南下盡行諸方遇名德老衲皆刮眥相視<hi>一作待</hi>曰是<lb/>
<pb n="KR4d0172_WYG_016-12b"/>
法窟中來龍種鳳雛也師不自厭更從其掊擊而其豁<lb/>
然者卒無以異也久之西還掛錫昭覺太師蕭公振命<lb/>
主保福地雜賈區煩穢中師居之如在山林越五年謝<lb/>
去再住長松未閲朔㑹有無為之招無為為刹望西南<lb/>
人爭得之席一夕虚凡青赤之服者輒涎流波道師獨<lb/>
以太師王公剛中迫出之予時尉靈泉得檄日一再皆<lb/>
督予禮遣之者時師方領徒丐食旁縣故逗留不樂去<lb/>
山中之逆者至彷徨近境彌旬無所歸予譬曉諄數乃<lb/>
<pb n="KR4d0172_WYG_016-13a"/>
强行居七年而寺赫然其最巨麗瓌壯若客閣阿羅漢<lb/>
閣尤雄一山師則曰彼豈我事哉使吾師慧命不斷如<lb/>
系吾當任斯責彼豈吾事哉乾道三年春得脾疾七月<lb/>
六日忽索筆書四句偈端坐而化夀六十五臘四十七<lb/>
茶毗得舎利數十分其骨一葬冠鼇山下一葬龍居之<lb/>
受業院度弟子法然等凡十六人師儒家子喜讀書有<lb/>
俠氣遇急難勇往不顧黨類道未振孳孳掖起之間出<lb/>
一二偈章清圓可愛大丞相魏國張公數貽書奬嘆且<lb/>
<pb n="KR4d0172_WYG_016-13b"/>
常祝其為山中留也性剛不可屈在保福時有連牆拓<lb/>
其巢幾侵寺之半人謂是額額不可與校師毅然升堂<lb/>
鳴鼓數之即去茶使許公尹攝府事聞之亟追還歸以<lb/>
地而謫侵者後數年邑之吏假牛車于寺寺厭苦却之<lb/>
吏恚笞主寺僧師曰彼何罪逐我可哉遂徑去不復返<lb/>
帥王公愈髙之故長松無為皆公特招師住山有方畧<lb/>
而禁戒嚴峭人心服之丈室所須皆取諸褚中一錢不<lb/>
以累常住夜漏盡三鼔猶履聲跫然燎香行道未休故<lb/>
<pb n="KR4d0172_WYG_016-14a"/>
其徒相視亦不敢惰以嬉自號栗蓬庵主蓋誌其所得<lb/>
云予於師里人丁丑秋始識之於保福師傾蓋相契往<lb/>
往語以佛法大意有貴公解金剛經嘗舉而問之師笑<lb/>
曰是鉗鎚不妙吾恐使人之不能脱然也予始試吏年<lb/>
壯褊心遇觸輒不堪師曰子有朗徹靈明者待之有餘<lb/>
矣予每愧嘆其言既葬法然師行五百里持甘君鎮所<lb/>
次狀來請銘曰師之遺意予不敢辭因按狀併以所親<lb/>
聞見者足之而為之銘銘曰闍黎三昧何者是栗棘全<lb/>
<pb n="KR4d0172_WYG_016-14b"/>
吞不遺滓堂堂大用誰抵當水為逆流山卓峙住山非<lb/>
住去非去老木十圍蜩甲蜕魔强法羸臂相紾翳途衝<lb/>
衝顙應泚轉陶家輪幻佛界有妙莊嚴尚其細不知其<lb/>
人視其師演公之孫勤之子<lb/>
　　　雅安報恩寺井銘<lb/>
雅安環報恩北落皆無水人飲諸江病逺汲長老法輝<lb/>
指寺之庚曰是有美泉鑿之而信因甃為巨井觱沸澄<lb/>
冽亢燎自如於是綆缶係道逺近給足郡文學掾廣漢<lb/>
<pb n="KR4d0172_WYG_016-15a"/>
李流謙為作銘銘曰五大物功周施坎心亨兆其倪利<lb/>
生人配重離環精廬壊瘠衰焦釜甗勤蠒胝坤含珍龜<lb/>
吐之鑿鮮原出澄漪甃堅深隳無時往艱汲人其咨取<lb/>
諸隣孰不怡溉濯滌炰燔炊求口實當觀頥來維新注<lb/>
益滋願進德比于斯<lb/>
</p>
<p>
</p>
  </div>
<div>
                <head>澹齋集巻十七</head>
    <p>
<pb n="KR4d0172_WYG_017-1a"/>
欽定四庫全書<lb/>
　澹齋集巻十七　　　　宋　李流謙　撰<lb/>
　　誌銘<lb/>
　　　宋運使墓誌銘<lb/>
先是起部嘗書故中散大夫宋公墓言公天賦剛直自<lb/>
初筮仕氣象已不可撓折論事權貴前慷慨奮厲及析<lb/>
郡符持使節威令必行彈治撃搏當之輙潰官吏無貴<lb/>
賤凡在百執事之列與夫奔走往来操朱墨以需指顧<lb/>
<pb n="KR4d0172_WYG_017-1b"/>
者率望風披靡剪落牙距誓滌清濁穢束身三尺中於<lb/>
是豪右屏氣侵漁道絶而閭閻細民始獲以有生為樂<lb/>
至今人猶能誦之後二十有六年公之子朝請郎致仕<lb/>
諱誨字彦伯以疾不起遺言戒毋為墓道之詞諸子震<lb/>
悼不忍以謂匿美善以自翳盛徳也論撰之使後有考<lb/>
人子之事也於義皆適遂援先製以其婿從事郎四川<lb/>
制置司凖備差使李君嘉謀所次来乞銘予不敢辭宋<lb/>
氏封於周三十六傳為楚所滅及偃王失邦子孫因國<lb/>
<pb n="KR4d0172_WYG_017-2a"/>
為氏自漢而上居西河更魏晉始居廣平隋唐間又散<lb/>
居京兆其後獨廣平京兆為顯姓公世居京兆九世祖<lb/>
玘為壁州牙推生某仕唐為僖宗諫官以直觸閹寺出<lb/>
為緜州團練副使因家焉某生某徙居成都仕蜀為太<lb/>
子舍人生某為壁州推官生某號無為先生先生生士<lb/>
修太常博士致仕贈左正議大夫即公之髙祖曾祖諱<lb/>
球登慶厯進士第以左朝議大夫致仕贈通議大夫祖<lb/>
諱光朝請大夫致仕贈特進考諱昌宗右中散大夫華<lb/>
<pb n="KR4d0172_WYG_017-2b"/>
陽縣開國男食邑三百户致仕贈宣奉大夫即吾先君<lb/>
所書墓者也母陳氏繼文氏李氏皆碩人宋氏自得姓<lb/>
蟬聫數百年蒔祥播慶乆益昌衍公幼爽悟彊于學年<lb/>
十三侍宣奉官京師任膳服牋記如成人宣奉性方嚴<lb/>
持衆如官府嵗時朝服坐堂上家人歛躬側行羅拜就<lb/>
列無咳者子孫吏而歸必先課以績業如素所教勅即<lb/>
賜食遣之否則頓顙謝退而跼蹐不自容故孝謹之風<lb/>
蜀人慕之公以欽宗覃恩補將仕郎主眉之彭山簿用<lb/>
<pb n="KR4d0172_WYG_017-3a"/>
賞循從政郎辟瀘州録事㕘軍又辟知永康之青城郫<lb/>
之酒人一年諸臺交剡知嘉州峩眉縣權眉州福化酒<lb/>
稅改宣教郎知緜州羅江縣未赴丁宣奉憂除䘮再辟<lb/>
青城擬丞邛之依政遷通直郎丁李夫人憂免䘮知劍<lb/>
州普安縣轉奉議郎賜五品服除成都府路鈐轄司幹<lb/>
辦公事用上即位恩轉承議郎磨勘轉朝奉郎通判劍<lb/>
州未赴改知隆州未滿除嘉州踰年擢潼川府路轉運<lb/>
判官丐祠主管台州崇道觀遂致其仕以諸子升朝恩<lb/>
<pb n="KR4d0172_WYG_017-3b"/>
封朝請郎又六年而終享年八十公之為青城也邑瀕<lb/>
大江隄遏控扞率遵用吕汲公故事工堅而役均吏不<lb/>
能為奸學圯於水兩丁釋奠寓他舍公喟然撤廢寺亟<lb/>
新之堂宇齋廬皆宏肆華整由是邑始有學知峩眉虚<lb/>
恨蠻求互市邉吏不能禁公曰是其責也彼自反不足<lb/>
故必内怯蠻窺其私遂乗之因以虚聲揺州縣而肆其<lb/>
侮即採問嘗為其所畏者擢任之蠻讋不敢動後易其<lb/>
人竟失邉和羣哨攻掠不可制憲臺不知所出乃與約<lb/>
<pb n="KR4d0172_WYG_017-4a"/>
盡還所擄則遺以鹺茗繒綵已而歸不能二三嵗乃傍<lb/>
前言責償時公知嘉州截然不與蠻亦不敢復請在福<lb/>
化水夜暴至民倉皇升屋乞命屋且壊公集近岸船多<lb/>
出泉帛約載十人者與若干所全活無數知隆州雍國<lb/>
虞公自政府就第公事之以禮不為謬諂曲敬虞公面<lb/>
嘆其有守鹽井耗涸民負課破家霈恩許蠲弛為錢二<lb/>
干九百萬計司難之公抗論益堅轉運使直之遽命以<lb/>
本司鹽代起一嵗公復具奏始得免嵗戊子蜀荒民聚<lb/>
<pb n="KR4d0172_WYG_017-4b"/>
而剽勢張甚公戮魁酋而寛其餘或勸盡殱之公曰彼<lb/>
饑求食爾獨忍乎哉在東蜀治益進譽處益休大抵身<lb/>
為律度人自法象之不敢為非以負公摩撫尫瘵撿覈<lb/>
幣庾準程嵓嵓吏拱手受成無一錢横出納燕饋無名<lb/>
以例来盡謝不受又惡其著也則私緘鐍之去而後返<lb/>
之其不近名如此棄仇録瑕有古君子長者之風初在<lb/>
瀘大吏以㫖意喻獄公不從思有以中傷之會囚逸遂<lb/>
按罷之蹭蹬十餘年委分不校後其孫適𨽻屬部公聞<lb/>
<pb n="KR4d0172_WYG_017-5a"/>
其才而薦之事繼母以孝聞援給親䣊舉産以繼絶家<lb/>
恩恵隆洽娶宇文氏封安人淑配也先公二十六年卒<lb/>
男五人長述朝奉大夫知雅州次适宣教郎亦先公卒<lb/>
次逌今為奉議郎僉書榮州判官㕔公事次運登進士<lb/>
第今為奉議郎知蜀州江源縣次遇未仕而卒諸子天<lb/>
姿雅馴而又積染名義所臨率有顯稱甚似其祖若父<lb/>
予往在宣幕屬當受訟詞有兵訴非罪編竄謂雅州<lb/>
君嘗讞復之而不得行為白虞公公曰即如是經宋君<lb/>
<pb n="KR4d0172_WYG_017-5b"/>
又何疑遽命釋兵其執正不詭既去使人引以自白而<lb/>
得脫罪豈非賢哉榮州嘗與薦為雒縣予傍邑子稔其<lb/>
政如父兄而江源令君予同年生又嘗為寮篤學而贍<lb/>
於文在嚴道每適田野問尹說者常在口<graphic n="KR1514" url="https://raw.githubusercontent.com/kanripo/KR-Gaiji/master/images/KR1514.png" mimeType="image/png"/>江政尤美<lb/>
要途巨人未識面争羅致或迎剡薦函此皆予親見聞<lb/>
者女三人長適某人次適狀公之行者孫男七人挺掞<lb/>
抃搢㨗拂撝抃㨗以雅州及公告老恩補官曾孫男祖<lb/>
禹以雅州郊霈補官公之卒以淳熙二年某月日以明<lb/>
<pb n="KR4d0172_WYG_017-6a"/>
年某月日𦵏某縣某鄉宣奉公塋之側竊嘗論事唯卓<lb/>
然有所見而後能執之固行之果不以世之訾譽得失<lb/>
為軒輊厯觀公平生操踐與推之政治見之家庭無一<lb/>
不盡義而中禮便法而當情人視以為不可及而公非<lb/>
有意為之曰吾見若爾不知其他是以華皓一槩絶無<lb/>
毁憎誠孚而類應徳熟而寵来其為州為部刺史不由<lb/>
拔引皆聲最流聞臺家所授凡除書下人懽呼抃躍市<lb/>
酒肉以相慶如得父母故除漕訓詞有豈弟兩邦之政<lb/>
<pb n="KR4d0172_WYG_017-6b"/>
循良一時之稱盖實録云銘曰宋封於周後氏以國遥<lb/>
遥百年代襲冕笏始無異蹊邁種曰徳木老則壯披華<lb/>
食實允顯維公柔恵且直明義秉法有斧有鉞剛吾四<lb/>
支豈不在骨恂恂近懦亢亢近激不激不懦公執其極<lb/>
意承有耀下逮燕翼我無傑詞侈此偉特尚耆其傳以<lb/>
報回慝<lb/>
　　　朝奉大夫知嘉州孫公墓誌銘<lb/>
公諱觀國字賓老姓孫氏綿之羅江人後徙彰明曾祖<lb/>
<pb n="KR4d0172_WYG_017-7a"/>
某祖某父某以公貴贈朝散大夫大夫公篤義好學傾意<lb/>
士黨昬暮叩門無不得所欲聲揺一鄉公幼機悟未冠<lb/>
入太學從臨邛趙雍學易遂同薦已而再薦再黜志愈<lb/>
勵盡置家事囊書舎佛屋會復詞賦為之如素習因以<lb/>
冠能書試外省馮給事檝識其文擢殊等解褐為彭州<lb/>
司理参軍兵夜直其婦死于家兵就鞫惨楚將誣服公<lb/>
疑訪於外乃得婦姦嘗與夫反目知為自戕兵始得脫<lb/>
有與娼狎而或約同死娼斃其人不殊輿至獄懵不能<lb/>
<pb n="KR4d0172_WYG_017-7b"/>
白一日牽其衣見字股間具道所以為者讞笞之其平<lb/>
反多類此除遂寧府教授改秦州丁母憂服除調文州<lb/>
曲水令將武人喜漁奪牛羊視人公不為撓除彭州教<lb/>
授公在彭固喜以文字指授諸生其再至也尤勸趨之<lb/>
守相相䦧隂掩伺公揭試題聖人為腹不為目以諷丁<lb/>
大夫公憂免喪利州提㸃刑獄路彬辟其屬未㡬路召<lb/>
還太尉楊政挽留之楊豪健貴嚴獨於公盡禮以為至<lb/>
誠不欺可託腹心者軍政聽而後行公随事規糾一軍<lb/>
<pb n="KR4d0172_WYG_017-8a"/>
肅然知眉州丹稜縣以治稱知除州慶符未赴路公登<lb/>
法從首薦之除簡州其詞云學有根源行無缺玷人謂<lb/>
惟公足以當之簡素無事公亦以無事治之葺貢闈新<lb/>
城譙皆舉其未舉者待游士最有恩意解組造朝對便<lb/>
殿首論藝祖皇帝受天眷命混一區宇廟謀宸算雖發<lb/>
自淵衷而當時腹心大臣相與從容謀議挺身任責洞<lb/>
然不疑者惟趙普一人今日之勢正如二人對奕技等<lb/>
則相持一勝則一負要在當局者知已知彼算無遺策<lb/>
<pb n="KR4d0172_WYG_017-8b"/>
乃可保其必勝而今不足者正在謀臣上矍然是之語<lb/>
聞在事者不恱人為寒毛久之除隆州陛辭或曰少卑<lb/>
之公慨然列前奏且曰陛下比以冬雷黜鼎輔中外既<lb/>
已震懾英斷願及今圗任真相以慰人望上愈開納而<lb/>
人亦始服公論事有體隆壤瘠而民貧士衆而多顯家<lb/>
公撫民以不擾接士以無倦而待顯家以不諂知嘉州<lb/>
病已侵然猶自力於治竟不起將絶書遺戒一筆不亂<lb/>
實乾道某年某月日也享年若干積官至朝奉大夫其<lb/>
<pb n="KR4d0172_WYG_017-9a"/>
轉朝奉郎也以上即位恩母楊氏贈宜人娶景氏封安<lb/>
人四男子廷玉登進士第終從事郎眉州防禦判官振<lb/>
玉嘗名賢書以公致仕恩補將仕郎朝玉業進士鳴玉<lb/>
先公卒三女適士人王逺之王㻛儒林郎成都府教授<lb/>
劉燾孫男女若干人振玉等以是年十二月𦵏公於魏<lb/>
城縣某鄉藏玉谷公為人有常徳練世故達人情寛裕<lb/>
而善持深博而有謀几經所裁訂重輕亟徐皆應衡石<lb/>
尤篤於孝愛大夫公舉晚息嘗恐不以子數公識其意<lb/>
<pb n="KR4d0172_WYG_017-9b"/>
親撫抱且名之繋譜牒大夫公見而恱甚教弟康國亦<lb/>
得舉宗人有争耕犁者買而分遺之皆愧悔族若鄉之<lb/>
婚𦵏及窮無歸必公之赴公亦任之如疾痛疴癢在已<lb/>
不家有亡之卹也少學於魏城閻公實閻死公市田以<lb/>
塟手植松檟嵗時奠祭而字其孤平居寡言笑對客危<lb/>
坐終日往往無一語至辨析是否論人物賢鄙湜湜不<lb/>
茍學子所在如市公子弟誨接之占一善口之不置或<lb/>
畔繩檢亦顯刺盡言故其門多成立者政平易然必已<lb/>
<pb n="KR4d0172_WYG_017-10a"/>
出耨姦鉏惡有仁者之勇秦丞相檜當國公投之書言<lb/>
當時征歛之弊曰昔者以法取次猶以術取今㡬於白<lb/>
取矣又曰惡吏侵掠細民禁之誠善矣然使出緡曰免<lb/>
行則是職之官吏取之公上此何理哉秦不為忤更畀<lb/>
以美闕性疾妖幻有神降其土自託於金仙氏作文字<lb/>
倣浮屠所行道場軌儀法愚人趣和之日夜列薰炬撞<lb/>
鐘伐鼓如狂公亟以告郡君火其書笞逐其徒晚與其<lb/>
子居綿竹邑人無貴賤與均禮窮閻小家停車候門必<lb/>
<pb n="KR4d0172_WYG_017-10b"/>
得見乃去人推其盛徳及其死知與不知皆為流涕自<lb/>
號齪翁文集七十巻游吳録二十巻龍川筆録十巻藏<lb/>
于家其文不事斵削而自合尤喜詩而亦工於詩予嘗<lb/>
論世之為士者類藩飾表襮釣浮譽而掠世資為吏者<lb/>
又争以敏銳刻給相髙取速功疾驗以梯顯羙公獨退<lb/>
然不競為所當為求不愧不怍而已然居鄉名長者在<lb/>
官名循吏徳禮足以馴强暴恵利足以及孤惸三佩刺史<lb/>
之章諸子楚楚惟肖年逾耆艾沒而祭于社不知為士<lb/>
<pb n="KR4d0172_WYG_017-11a"/>
為吏者當如是耶或彼之可慕也公之塟振玉以彭州<lb/>
教授陳大臨彦博所次行實来乞銘曰乃翁屬纊時語<lb/>
也予母外家公之族而先君子平生待公如師友彦博<lb/>
與予又少從公游故以是屬彦博紀叙有法予姑為之<lb/>
銘銘曰晰晰其中不媟以形也言言其立不賈以名也<lb/>
徳足儀其家也政足善其民也尚論之中庸之君子易<lb/>
之丈人也閟斯銘夸薄者朂沈厚者進俗之崇也<lb/>
　　　徳興縣尉曾修職墓誌銘<lb/>
<pb n="KR4d0172_WYG_017-11b"/>
某自海内徙合江家弟鎬渠陽判官罷歸道湘中留合<lb/>
江踰絫朔舂容及里中老縷數至蘭溪曾積臣則喟曰<lb/>
鎬親家也不幸越世子壻三益書来必以墓未識為大<lb/>
戚且曰今名信有徵者宜莫兄若敢以累直筆某曰坐<lb/>
狂瞽獲咎瀕死有言不信汝姑待又三年當上之三十<lb/>
一年某蒙自便恩還里適家弟將官章貢諗曰鴈城之<lb/>
言不可寒某頷之而未暇也既三益偕其季三復相踵<lb/>
扶服以請且出左迪功郎新夷陵主簿謝君諤狀某無<lb/>
<pb n="KR4d0172_WYG_017-12a"/>
以為解則覈其行實叙而銘之公諱遜敏積臣字也其<lb/>
先金陵聞宋五季亂有辟地至吉之吉水者家焉曾大<lb/>
父曰孝先大父曰君彦皆以隠聞父曰光庭寛厚長者<lb/>
嘗主東安簿攝令零陵靖康初湖南發民兵勤王毅然<lb/>
攘襼問路無難色人多其勇于義以請老授右文林郎<lb/>
公自丱無童心其起居進退綽有成徳性嗜學葄枕圗<lb/>
史未嘗一日廢書不觀長益狷介植立雖喜為詞章畧<lb/>
鞶帨故屢擢㦸舉塲輙北然不以失得易其所禀曰吾<lb/>
<pb n="KR4d0172_WYG_017-12b"/>
自與時左非不偶也癸亥春復太學趨虞廪者麇至公<lb/>
以親弗忍去交㳺强之行乃挟書走轂下吐語不媚持<lb/>
以求合若肝膽然㑹親黨有當途者以雅故力請官之作<lb/>
而言曰親老矣敢數禄而仕遂補右廸功郎参軍象州<lb/>
司法重逺膝下不行得漕臺轉輸以勞循右修職郎尉<lb/>
饒之徳興縣有大姓骫法至十數年租不入官椎埋敓攘<lb/>
往往而是令若丞噤不敢究切率受垢藏疾不則煩言<lb/>
蠭起卒以譴去公獨切齒盡去根株弗少寛貸令行禁<lb/>
<pb n="KR4d0172_WYG_017-13a"/>
止豪强重足吏畏而民愛其僚有嗛公䜛於守者人皆<lb/>
危慄或勸白其事公曰吾奉公守職獲謗鑠死且不朽<lb/>
終不白而守亦不能疵瑕嵗在丙子十有二月七日終<lb/>
于官舎之寢其孤奉其䘮以歸越明年十月庚申𦵏于<lb/>
里之金牛原公娶陳氏男二人三益三復女一人適士<lb/>
人董世夔癸酉秋三益三復同偕計明年見黜于南宫<lb/>
公恚曰工挟刃度材吾未見其弃翹薪也謂有司不我<lb/>
知黜而宜乃知我矣咎將誰執二子退自克學益力後<lb/>
<pb n="KR4d0172_WYG_017-13b"/>
三嵗郡又以三復薦將行公捐館服除會賓興三益以<lb/>
經術再舉偕試春官而三復遂中進士第調左廸功郎<lb/>
主贑簿士豔其榮初零陵府君築硯廬以教子號曰槐<lb/>
堂公踵其規橅治之則已無侈前度遴簡師友古人與<lb/>
稽故子姓皆酌古有得弟敏修早世撫襁褓之孤逾已<lb/>
子至其男鬌女笄傅姆之教惟謹且先其子以畢嫁娶<lb/>
委禽反馬之禮有加公家素饒衍或說以廣田宅則笑<lb/>
曰何以多為秪賈禍耳且遺所不知何人前哲不取也<lb/>
<pb n="KR4d0172_WYG_017-14a"/>
所居多勝槩嵗時昆弟姻賓以觴詠自適嘗自賛其真<lb/>
曰華僊醉客竹溪愚叟靣目有相心胷無垢華僊館名<lb/>
竹溪橋名也嗚呼如公平生云為如此宜得位與夀而<lb/>
位卑無年天其于是安郵耶銘曰参孝聞魯偉忠顯漢<lb/>
厥緒是承小試縣掾芒刃不頓豪猾已驚撫季幼穉過<lb/>
于已子友愛著稱埋辭匪溢盖撮其實千古之徵<lb/>
　　　陳履道墓誌銘<lb/>
君姓陳氏諱大方字履道劍之浦城人其系自唐拾遺<lb/>
<pb n="KR4d0172_WYG_017-14b"/>
居射洪其徙浦城自七世祖曾大父諱思賢父諱某君<lb/>
童時父死毁如成人母知不凡讀父書長而授之君感<lb/>
勵刻意劬甚母更憂其疾數休之不能新學黜春秋史<lb/>
君獨嗜之未㡬貢京師歸而告其母天下自此多事矣<lb/>
後三年兵起方調歛猝興居者麕驚争迯去或怵與俱<lb/>
君曰去將安之吾又母老會邑部夫願䕶以行令曰士<lb/>
也而辱此乎君行不顧於是當遣者皆趣發無敢留其<lb/>
後逋徙者還盡墟其家始服君有識晚以恩授建州助<lb/>
<pb n="KR4d0172_WYG_017-15a"/>
教君為人孝敬醇潔以不逮事父事母篤至垂髫日記<lb/>
數千言終身不忘雖間行田圃書未嘗去手入夜炷不<lb/>
續往往挟策與月光上下兄難事事之得其心女弟幼<lb/>
孤撫育嫁遣恩甚篤曰如是而後能使之忘其孤平時<lb/>
恂恂常恐傷人遇事白黑之嶻嶪可畏善食酒至斗餘<lb/>
不亂過華山愛其竒秀反輿而觀之㡬三十里路人指<lb/>
為狂家近水竹嘗欲並溪縛屋多釀以待客而貧不果<lb/>
其趣向可見紹興庚辰某月日以疾卒于家享年若干<lb/>
<pb n="KR4d0172_WYG_017-15b"/>
娶鄭氏再胥氏四男子栗槩紹棐栗槩有學行而槩對<lb/>
集英有鯁言擢上第授蓬州教官以歸女長亡次嫁某<lb/>
人季在室文集十巻詩名物辨四巻書訓雜録三巻兩<lb/>
漢史評二十巻藏于家栗等以今年某月日某甲子將<lb/>
舉君之䘮塟于邑之某里某山之麓以家傳求銘于予<lb/>
予於君季父彭門學官彦博耐久交也彦博每與余言其<lb/>
宗之賢多及君今按傳皆合是以為之銘銘曰質以根<lb/>
之學以昌之而命仇之亦既晦之而後烜之固及其定<lb/>
<pb n="KR4d0172_WYG_017-16a"/>
耶嘻<lb/>
　　　仲結章君墓銘<lb/>
章仲結予三十年故人與之游如踐芳蓀之畦香菲菲<lb/>
来襲人如酌醇醪竟日陶然而不知醉至其陳義秉法<lb/>
壘壁孤峭則亦一矢不可犯故予愛之重之自其云亡<lb/>
思之過時而悲將塟其子璪先期来問銘予執書以泣<lb/>
曰子宜請我宜銘君諱綬仲結字也其先出齊太公封<lb/>
于鄣去邑為氏家于閩有令梓潼者徙綿之神泉又徙<lb/>
<pb n="KR4d0172_WYG_017-16b"/>
漢之綿竹曾大父諱彚學行髙尤邃于易與楊元素宇<lb/>
文公南友善一試禮部不第退而結廬紫㣲山下號知<lb/>
退處士部使者以遺民上就加將仕郎守本州助教大<lb/>
父諱某父諱騭特試策第一賜進士第終左奉議郎君<lb/>
蚤慧事繼母孝侍奉議公官閬中太守梁激山東名儒<lb/>
見其詩大嗟賞目為千里駒查匪躬不妄可人自童時<lb/>
亦喜稱君於是始以詩名紹興初復詩賦學於胡敢義<lb/>
夫義夫盖學於李褒聖予於是又以賦名試石室數右<lb/>
<pb n="KR4d0172_WYG_017-17a"/>
諸生嵗丁卯遂以冠州里之士然君于書無所不讀他<lb/>
文章醇深婉約有作者風不但衣逢掖從有司以一藝<lb/>
稱性介靖於物無忤而亦不為媚承大門顯家未嘗有<lb/>
履迹親朋在仕不通一字或病其狷弗卹也誨誘後生<lb/>
多所就家有亡不問而獨淫於書毎相過談燕彌日鑿<lb/>
鑿皆文義始吾先君子晚而家紫嵓士凑問學其傑然<lb/>
尤異先君許以斯文僅數人君在其間然再薦遂死君<lb/>
雖不以自懟亦可哀矣丁亥閏七月旦起盥濯如平時<lb/>
<pb n="KR4d0172_WYG_017-17b"/>
衣冠將出坐小憇忽鼻息殷床家人怪之亟扶入眎之<lb/>
蛻矣嗟乎恬于化君固有道者彼毫末得失尚得窺其<lb/>
藩乎享年若干娶楊氏同邑人干牛衛大將軍楊公羽<lb/>
權七世孫有賢行姑趙姿嚴事之歡治家可法象使其<lb/>
夫不奪于學而諸子有立其力也後君一年亦卒生四<lb/>
男子璪<graphic n="KR1671" url="https://raw.githubusercontent.com/kanripo/KR-Gaiji/master/images/KR1671.png" mimeType="image/png"/>琛琬璪嘗冠能書二女嫁進士某某孫若干<lb/>
人其𦵏以某年月日其地在某鄉秦仲山楊夫人祔焉<lb/>
詩文五十巻藏於家銘曰紫㣲鈎深如玉如金及孫而<lb/>
<pb n="KR4d0172_WYG_017-18a"/>
興不迄于登豐于能藹于稱報于兹耶視瞢瞢厚而憑<lb/>
積而升不其逺之在繩繩<lb/>
　　　費府君墓誌銘<lb/>
君姓費氏系出大費世江夏人其先有諱能者仕至御<lb/>
史中丞廷暉者至監察御史徙蜀居邛之沙渠曽祖某<lb/>
祖某父某俱業儒母鮮于氏故通議大夫鵬之女君諱某<lb/>
字某生而爽悟年十四試鄉校以易冠諸生既登賢書<lb/>
同族兄歸州使君某㳺太學歸州粹於易與君語勝處<lb/>
<pb n="KR4d0172_WYG_017-18b"/>
輙相拊掌故相范公宗尹諫大夫宋公某某官熊公彦<lb/>
詩編修趙公雍皆名輩待君加等君慷慨有竒志喜商<lb/>
㩁古今論議宏博嘗奏疏言利病㡬數萬言不報未㡬<lb/>
中國有邉患又上牋陳十事其後朝廷所更革多合其<lb/>
說遇楊君希仲于途識其不凡希仲竟為類闈舉首居<lb/>
京師時客于叅政陸公佃胡公世將帥蜀問人陸以君<lb/>
對抵蜀首致之有宗室子憙學令安人以師友遇君君<lb/>
為鳩纂厯代百官遺事以補職林成書百餘巻喜赴人<lb/>
<pb n="KR4d0172_WYG_017-19a"/>
之急有冒鹺禁者袖金乞援君盡力營解擲其金四試<lb/>
禮部退而歎曰讀書徒為利禄計耶作詩以見志清風<lb/>
明月如相許共老沙湍一釣竿乃並溪築亭榜之江月<lb/>
盖将老焉紹興丁卯某月日以疾不起享年若干娶詹<lb/>
氏生五男子皆學者女嫁某某生孫男若干人其𦵏也<lb/>
以紹興某年月日某甲子其地在某鄉祖塋之次既塟<lb/>
諸孤求予為墓中之文予宗盟也知君哀其學成而窮<lb/>
卒以布衣死慨然而為之銘銘曰世不學之鄙學成而<lb/>
<pb n="KR4d0172_WYG_017-19b"/>
躓寧躓勿恚既羸其志江空月明鷗鶴夜驚尚其来游<lb/>
蕭然幅巾<lb/>
</p>
<p>
</p>
  </div>
<div>
                <head>澹齋集巻十八</head>
    <p>
<pb n="KR4d0172_WYG_018-1a"/>
欽定四庫全書<lb/>
　澹齋集巻十八　　　　　宋　李流謙　撰<lb/>
　　雜文<lb/>
　　　雅安榜州學文<lb/>
雅於西南未為下州蘓氏三先生大名盖宇宙而皆濫<lb/>
觴於此或者乃藐之甚者以為鮮士學校之官可廢噫<lb/>
雅何以得此聲於搢紳大夫士哉僕来備員雖固陋頗<lb/>
願為邦人湔此羞且學宫亢壯甲兩蜀士游其間講習<lb/>
<pb n="KR4d0172_WYG_018-1b"/>
磨礱亦天下之至樂比觀堂試程文有足嘉者特几案<lb/>
之功踈師友之博約未至爾繼自今願與諸君進於是<lb/>
日新又新異時人物粲然一變而與通都大邑等使藐<lb/>
之者内慙曰衆不可盖則諸君所以起蔡䝉之頽當在<lb/>
此僕以教名官而實諸生也諸君有善願受教愚幸一<lb/>
得亦無隠乎爾況賢使君在垂意學校諸君之藝能不<lb/>
患不達曷為而不勉若夫舍是不為而但倡為不根之<lb/>
論講無益之是非則所謂不心競而力爭雖有鋭意於<lb/>
<pb n="KR4d0172_WYG_018-2a"/>
學然不知求見聞以自廣亦恐有孤陋之嘲至於惰游<lb/>
不勤徒數晨昏之撾以待哺使人指學舍為餔歠之地<lb/>
則諸公必不其然然亦非僕之所望云<lb/>
　　　諸廟祈晴<lb/>
百穀之成秋陽實堅之連月灌注糜腐林畝念何以卒<lb/>
此嵗舍神不告則將何施敬趨祠房盡出苦辭惟神排<lb/>
蕩雨風披搴氛翳賜以十日之晴農亊畢矣則神之賜<lb/>
敢或忘之<lb/>
<pb n="KR4d0172_WYG_018-2b"/>
　　　又<lb/>
天作霖雨彌旬月不已其大害稼賊苗將有卒嵗之憂<lb/>
㳄則斷道漲江為商旅之病官吏惶懼靡所寧止太守<lb/>
在此有日政之弗善有以干戾和氣神當譴之而毋以<lb/>
此灾加之民也願録苦言亟歛翳氛推日轂於天衢四<lb/>
野赫然勿使嘆后土何時而乾實繄神賜再拜齋房敬<lb/>
以為禱<lb/>
　　　迎白龍文<lb/>
<pb n="KR4d0172_WYG_018-3a"/>
龍之靈著於邑乆矣旱傷稼龍所當恤若無聞知使一<lb/>
喘可舒吏豈能廢其職躋危歴險以来惟龍所經原野<lb/>
如灼怨嗟如啼吏不敢瀆以詞惟眎其如灼如啼則不<lb/>
可不旋踵而救之矣<lb/>
　　　送白龍文<lb/>
龍之来距邑三里許風興雲湧衆駭曰是即雨矣至邑<lb/>
而漠然駭者以疑後數日忽於西南突霧排煙爪鬛可<lb/>
辨邑人聚觀羣呼合噪是夕大雨翌日又雨農告沾餘<lb/>
<pb n="KR4d0172_WYG_018-3b"/>
而疑者復大喜嗟乎龍之神豈故為是使人或駭或疑<lb/>
或喜哉潜躍以時彼固不茍然也雖然其徳不可不報<lb/>
而靈不可不著也於其歸敢書以告<lb/>
　　　春祀文<lb/>
春陽嘉亨嵗事伊始躬率佐屬敬修菲奠於邑之神惟<lb/>
神歆其不腆之酌而畀以惟新之祉閭里和樂獄訟消<lb/>
息實繄神休吏亡以報唯奉法循理是効庶幾乎神茹<lb/>
之而不吐<lb/>
<pb n="KR4d0172_WYG_018-4a"/>
　　　又<lb/>
春氣發生東作兹始凡我封内悉賴神休豆觴不腆實<lb/>
舉彛章薦以㓗蠲神其勿吐<lb/>
　　　又<lb/>
東作之始萬彚亨奮敬修祀事於境内之神惟神歆此<lb/>
㣲享報我以福室家寧止田野康樂亡有灾戾神食於<lb/>
民豈有窮已祝以誠告尚其鑒之<lb/>
　　　又<lb/>
<pb n="KR4d0172_WYG_018-4b"/>
禮嚴四時之祭而春為首神以庇民之徳著在祀典適<lb/>
兹仲月萬物發生躬詣祠房式修菲奠惟神鑒我忱悃<lb/>
屏妖黜凶使此邦之人毋有禍灾則神永有斯享<lb/>
　　　名蒲二子說<lb/>
蒲伯永以其二子来乞名名之曰好仁字以安之曰好<lb/>
徳字以舉之夫出於中心之所願欲之為好然好有美<lb/>
惡雞鳴同起而善與利不同故在所擇仁人之安宅未<lb/>
有舍其室廬傍徨轉徙而得存其身者故知安於仁則<lb/>
<pb n="KR4d0172_WYG_018-5a"/>
能好仁徳足乎已無待於外俯而取之其輶如毛故知<lb/>
舉是徳則能好徳咨爾安之謹厚持心推以及物毋専<lb/>
已以自豐則近乎仁咨爾舉之果行率理動應規繩日<lb/>
進於君子之域則近乎徳夫如是仁之報為壽徳之報<lb/>
為福二子其尚勉之<lb/>
　　　書馬俌蟠舟賦後<lb/>
右馬俌徳駿蟠舟賦其文要眇幽竒如藏山隠海之靈<lb/>
物沉沙栖陸之瑋寳卒然見者神眩精揺而不能名然<lb/>
<pb n="KR4d0172_WYG_018-5b"/>
心識其非世俗之常玩予始得而讀之如墜洞穴𡨕行<lb/>
深入逶迤翳晦不見徑蹊欲前而若阻之欲旋而若挽<lb/>
之逮窮其力而徹焉則豁然琳琅之都而璇玉之館也<lb/>
噫斯可謂天下之竒文因之以窺其胷懐本趣則徳駿<lb/>
固亦天下之竒士余嘗告之文至於蛻其骨畢矣然蛻<lb/>
而不留孑立孤峙矯乎而莫與隣則人有自崖之嘆或<lb/>
者却轡反轅紓光遺采使人得彷彿君於羅縠之間而<lb/>
可乎徳駿曰予猶未免遇靈物瑋寳而不能名堕洞穴<lb/>
<pb n="KR4d0172_WYG_018-6a"/>
而不得出者遂相與一笑<lb/>
　　　得通鑑一綱目一發明管見各一歡忭而書<lb/>
文章雖有義理茍無綱紀條貫終不免錯雜厖亂讀之<lb/>
使人厭倦茫昧卒不見夫正道大路之歸向京師都㑹<lb/>
之止泊何謂綱紀條貫易詩書春秋是也失聖經不刋<lb/>
之㫖錯雜厖亂者自司馬遷始後世踵訛習陋莫之能<lb/>
改司馬温公復春秋編年之法井井貫貫正羣史之綱<lb/>
紀削羣史之冗長統之有宗㑹之有元不重出不互見<lb/>
<pb n="KR4d0172_WYG_018-6b"/>
不參不紊提綱挈領而衆目襟幅昭布森列一代之始<lb/>
終治亂安危一君之得失美惡羣臣之邪正是非民俗<lb/>
風化之醇疵厚薄巻帙既終不必互相參考厯厯有章<lb/>
麟經之後無出此書之右者朱晦翁藉菑畬之成功已<lb/>
精而求其益精大綱而細目之直示褒貶議論醇粹實<lb/>
事增廣浮辭浄盡謹嚴簡潔求其義則善無妄與惡無<lb/>
濫誅閱其文則豐而不餘一言約而不失一辭又通鑑<lb/>
之氷清也歟河北以不得是書為恨今嵗併得二本自<lb/>
<pb n="KR4d0172_WYG_018-7a"/>
兹秋涼當與通鑑對讀玩味二先生去取不同之㫖又<lb/>
得綱目發明讀史管見以殿後雖駑鈍不前不能如密<lb/>
國公之二十五通亦當三數而止<lb/>
　　　祭陳左相文<lb/>
自赤伏中天克奠龜鼎主如宣光實哲實聖誰其翊之<lb/>
冦鄧魏邴殊庸顯勲相望挺挺有奕其光莫嫓厥盛惟<lb/>
公具道全粹成徳備順浩為河江屹為嶽鎮遺大投艱<lb/>
躬履獨任旁觀慄慄談笑以定孰如我公掩逺絶近敵<lb/>
<pb n="KR4d0172_WYG_018-7b"/>
彊而驕勦棄乃命大舉入邊有盟不信投鞭斷流氣無<lb/>
堅陳公震疊之不缺一刃倒戈内潰彪兕股振瑶圖曼<lb/>
延父堯子舜握璽授受穹旋壤運實大典禮孰賛其朕<lb/>
扶日在天公目不瞬皇徳感神敵悔禍釁我有人焉弭<lb/>
㐫斂横奉盤乞盟若兵在頸毒霧妖氛一洒浄盡公尸<lb/>
其成四方日靖惟此駿功叢委疊併有萬筆舌曷窮嘆<lb/>
詠匪國方昌匪命方永公盍為生帝心予忖謂耆其年<lb/>
山立朝廷身為律度以繩以凖神物不戒禍出漏頃方<lb/>
<pb n="KR4d0172_WYG_018-8a"/>
對楓宸俄委夕槿怛焉帝衷有涕屢殞頽山壓梁匪公<lb/>
不幸公實仙去上下倒景維邦及民罹此㐫閔某白頭<lb/>
湮埋簿書衮衮坏蟻穴蚓孰汲孰引公有大造起仆擢<lb/>
僨遂攀尋丈僅自尺寸知我者鮑恩等天性未效銖報<lb/>
遽承諱問莫撫其疾莫眎其殯慙負已知胷填悲憤一<lb/>
觴往奠縻此符印萬里神徂或遇溟涬薄辭告哀尚其<lb/>
鑒聽<lb/>
　　　祭二叔父文<lb/>
<pb n="KR4d0172_WYG_018-8b"/>
嗚呼痛哉吾門鮮佑積罹㐫殃伯姊及姑連嵗殞亡淚<lb/>
未洗睫痛猶割腸叔又繼之根株益僵四海甚廣生物<lb/>
茫茫非我骨肉胡越相望自先君子跨箕髙翔諸孤<graphic n="KR1103" url="https://raw.githubusercontent.com/kanripo/KR-Gaiji/master/images/KR1103.png" mimeType="image/png"/>
然叔為巨防祝以耆艾白髮髙堂猶父之存奉几薦觴<lb/>
雖此莫諧何辜彼蒼唯叔平生愿實謹詳不諂不曲不<lb/>
迎不將裕亦弗泰窘亦弗傷唯有直心金渾玉剛言行<lb/>
於家徳齒於鄉以敬以宗愧者汗芒薄疢何厲投隙披<lb/>
猖數殫不支非汝之強訃來及門驚疑欲狂審知不誣<lb/>
<pb n="KR4d0172_WYG_018-9a"/>
腎胃如戕反袂以思年非不長愛之欲生雖夀猶殤一<lb/>
官繫匏去留徬徨有解紱者適還梓桑天固遣之往奠<lb/>
厥喪一慟幾絶孰收其滂尚其享之肴馨酒香<lb/>
　　　祭十姑文<lb/>
吾父兄弟三人季為吾姑姑剛嚴不可犯誠敬不欺先<lb/>
君友之意篤情純吾家先世不年至叔祖佛性禪師始<lb/>
七十有五先君七十有二而姑齊之不可言短矣萬化<lb/>
俱盡逹者以為常而某有不能置者姑嫁吾舅舅家燠<lb/>
<pb n="KR4d0172_WYG_018-9b"/>
姑方壯時動作舉如意及舅不幸生事稍落姑已不賴<lb/>
猶二子之足恃也嵗戊寅其季子死一女嫁沈氏沈亦<lb/>
死姑撫亡予之子而念亡壻之女悲憂亡聊某兄弟過<lb/>
其家輙苦口寛譬姑若少寛未幾兄弟俱官於外某在<lb/>
洋川某在靈泉某在臨邛相距各數百里姑病不得問<lb/>
死不得哭弔銜痛負卹殞裂而已嗚呼所為不能置者<lb/>
其不在兹歟雖然一觴之奠將致其不能置者而姑尚<lb/>
能享之否搏膺一慟淚血俱殞<lb/>
</p>
<p>
</p>
  </div>
<div> <lb/>
    <p>
<pb n="KR4d0172_WYG_019-1a"/>
　　附録<lb/>
　　　行狀　　　　　　　　　　李益謙撰<lb/>
弟諱流謙字無變姓李氏其先漢州徳陽縣人曽祖唐<lb/>
臻不仕曽祖妣楊氏祖景聞累贈朝議大夫祖妣秦氏<lb/>
累贈太恭人父良臣故任朝請大夫累贈宣奉大夫妣<lb/>
任氏累贈淑人奕世名徳皎然兹得以畧弟幼敏悟絶<lb/>
人不好弄九嵗從外傅羣弟子中輩行髙者狎其少以<lb/>
長凌之弟盛氣觥觥不肯少下長者竟莫能屈嵗丁已<lb/>
<pb n="KR4d0172_WYG_019-1b"/>
先君擁召莭而南弟時年十五以序送別反覆四五百<lb/>
言其末援祁奚舉午之事先君官冊府㑹學士輩因語<lb/>
及之學士輩皆欲觀焉出以示之悉詫曰李氏有子哉<lb/>
嘗夢至一處榜曰玉溪居之者自云唐王孫賀郎而與<lb/>
之語既寤以文記之傳録者雜然中外皆知其不凡自<lb/>
是文日益進尤酷嗜詩盡取唐以來迄今名輩之作採<lb/>
其句之傑偉者類而集之名詩林摘竒觀者皆歎其刻<lb/>
意於詩如此三嵎喻公迪聖以文豪一世重許可先君<lb/>
<pb n="KR4d0172_WYG_019-2a"/>
取弟所作摘句一二以嘗之喻公愕然曰此殆唐人之<lb/>
作審之一再語如初應之曰乃小子戱言也喻公惘然<lb/>
若有失由是詩名益振視一時舉子之文為不足道漫<lb/>
不加意先君勗之曰此士所繇進之路獨奈何不之鄉<lb/>
耶盍俛習之弟受教唯謹未幾所作皆合程屢試諸鄉<lb/>
不利先君嘗賜之詩曰士恥無名字吾兒早振聲卒章<lb/>
曰勿貽麟楦誚千古愧公卿所期者又豈但科第而已<lb/>
哉先君捐館遺言弟若擢第休致之澤因以畀叔之子<lb/>
<pb n="KR4d0172_WYG_019-2b"/>
既免喪愈益淬斂要以仰償先志舉又不利人皆為之<lb/>
恨惜卒以䕃補将仕郎調成都府靈泉縣尉試漕臺薦<lb/>
名以類闈親嫌試别所奏名當之官廷對不果秩滿調<lb/>
雅州教授雅先君舊治也士無老少卒讙趨之㑹元樞<lb/>
虞公宣撫全蜀招致之幕下其所以宻賛婉畫為多典<lb/>
刑旁郡縣以獄上者多所<graphic n="KR0685" url="https://raw.githubusercontent.com/kanripo/KR-Gaiji/master/images/KR0685.png" mimeType="image/png"/>反人推其恕通前任資考<lb/>
闗陞從政郎雅州秩滿以資考将改宣教郎新制例當<lb/>
作邑雅不欲也親䣊勉譬之曰子秘其所蔵久而不發<lb/>
<pb n="KR4d0172_WYG_019-3a"/>
豈吾䣊所望哉上國之光盍往觀焉發其所蔵俾吴兒<lb/>
知之此而不遇退未晚也弟然之眀年至吴名稱籍甚<lb/>
親䣊在要津者皆力引於朝除諸王宫大小學教授宗<lb/>
室子孫洒然以得師為惬休沐則杜門却掃非其時不<lb/>
見達官貴人面既久諸公交口薦譽之而心已倦游力<lb/>
丐補外朝士皆惜其去力挽之不可相視嘆息以實厯<lb/>
磨勘循奉議郎除通判潼川府朝受命夕問途浩歌而<lb/>
西所過厯名迹勝境率賦咏以自娱次峽中賦百韻極<lb/>
<pb n="KR4d0172_WYG_019-3b"/>
其勝致将至家予逆之於南門之外勞萬里之歸叙三<lb/>
嵗之別握手一笑尋風雨之<graphic n="KR0576" url="https://raw.githubusercontent.com/kanripo/KR-Gaiji/master/images/KR0576.png" mimeType="image/png"/>不覺年餘以貧而出弟<lb/>
送之郊分㩦惘然久之書來以病告日幾其愈也未幾<lb/>
以訃聞方食上不能舉匕箸哀哉痛哉而謂弟止於斯<lb/>
乎弟享年五十四娶錢氏封孺人子㢘榘女孫一人文<lb/>
若干巻長短句若干巻題跋若干巻講義若干巻雜篇<lb/>
若干巻皆自刪類命㢘榘手編之標為澹齋集盖将永<lb/>
厯世之傳也㢘榘卜以某年某月某日葬綿竹仁賢鄉<lb/>
<pb n="KR4d0172_WYG_019-4a"/>
某里予少拙魯視弟非所及每同立侍旁激昻慷慨論<lb/>
說談笑先君為之解顔予竊愧之中年以後於釋典尤<lb/>
所篤意先君少嘗許修八菩薩儀晚年始克成弟披閲<lb/>
寳蔵紬繹本末商㩁比次久晦之典一朝煥然其力也<lb/>
嘗謂弟之於予雖曰兄弟其實徳友也少相好長相推<lb/>
期以白首相始終乃先棄我而去予束於官守病不得<lb/>
致其問死不得視其斂手足之痛追何及矣惟是平生<lb/>
懿徳景行有不可掩者詎容没而不書其孤欲乞銘於<lb/>
<pb n="KR4d0172_WYG_019-4b"/>
當世立言之君子以為不朽之傳所圖未即遂葬有日<lb/>
矣予先掇其出處大畧著於狀庶幾四方來觀者有所<lb/>
考焉<lb/>
　　　跋澹齋集後<lb/>
先君少知名大父賦詩賜三子至先君云士苦無名字<lb/>
吾兒早振聲大父蜀大老重許可此詩一出於是家人<lb/>
姻䣊知有先君矣大父守三池一日喻公迪聖相過燕<lb/>
閒論文因取先君所為數詩示之因問公誰之作公曰<lb/>
<pb n="KR4d0172_WYG_019-5a"/>
殆晚唐諸人之作既而大父笑曰此小子某戯言也公<lb/>
為失色久之此言既出於是蜀人又知有先君矣後以<lb/>
諸公薦引游東南攝職宫庠杜門以文字為樂不一見<lb/>
貴人面既得請補外前丞相王公淮見先君所為文賞<lb/>
嘆不已乃曲留先君而先君歸意已決眀日遂去國朝<lb/>
中名勝知與不知皆為嘆息於是吴楚間亦知有先君<lb/>
矣重念先君平日致大名如此所厯止此可為一歎平<lb/>
生所為文章嘗自詮次及百餘巻先君賴此名為不朽<lb/>
<pb n="KR4d0172_WYG_019-5b"/>
計家素貧無力刋而廣之既男㢘榘泣血手自覆校<lb/>
誠為精審僅得八十九巻婿張君極甫痛念及此乃率<lb/>
學生坤謙同力為之今幸巳成編薦之家廟不特貽我<lb/>
子孫之蔵永永不墜先君之名亦與之無窮矣嘉定甲<lb/>
戌書雲前一日男㢘榘百拜謹書<lb/>
</p>
<p>
</p>
  </div>
        </body>
</text>\m</TEI>
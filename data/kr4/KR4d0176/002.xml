<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>盧溪文集巻二</head>
    <p>
<pb n="KR4d0176_WYG_002-1a"/>
欽定四庫全書<lb/>
　盧溪文集巻二　　　　　宋　王庭珪　撰<lb/>
　　古詩<lb/>
　　　和劉美中尚書聽寳月彈桃源春曉<lb/>
何年鑿源開混茫桃花兩片吹紅香烟消逺浦生微陽<lb/>
漁舟誤行溪水長溪回岸轉山隙光疑有綘闕仙人房<lb/>
居民爭出羅酒漿花間笑語音琅琅抱琴釋子眉髪蒼<lb/>
響泉韻磬鳴長廊能談徃事悲孟嘗昔時䑓沼今耕桑<lb/>
<pb n="KR4d0176_WYG_002-1b"/>
又如勇士赴敵塲坐令逰子思故鄊清猿抱木號鴻荒<lb/>
孤吟劃見丹鳯翔曲終待月西南廂重調十指初不忙<lb/>
如見古畫秦衣裳春天百鳥争頡頏桃源歸來今已忘<lb/>
彈到落花空斷腸<lb/>
　　　和李巽伯少卿見懐<hi>巽伯靖康中以少卿使金</hi>
騎鯨仙人本仙胄不應暴落饑蛟口長庚却復下人間<lb/>
島瘦郊寒皆縮手篇章邁往無古初不共曹劉轍俱蹂<lb/>
此邦雖陋江山雄異時間出歐陽九公今詩句滿江山<lb/>
<pb n="KR4d0176_WYG_002-2a"/>
似覺衰容得春酒筆端獵獵生風雷胷次煌煌煥星斗<lb/>
生兒了事正作癡亦恐癡兒未能了頃年敵騎獵夷門<lb/>
兵拏不解誰當剖大臣薦公來洛陽舌翻波濤驚朝堂<lb/>
飛龍借馬出建康北兵夜走塵沙黄是時帝坐八綺忩<lb/>
擬歌風起雲飛揚<lb/>
　　　寅陂行<lb/>
　　安成西有寅陂溉田萬二千畝歲既乆官失其籍<lb/>
　　大姓専之陂旁之田歲比不登邑丞趙君搜訪耆<lb/>
<pb n="KR4d0176_WYG_002-2b"/>
　　老盡得古跡廼浚溪港𧺫堤閼躬視阡陌灌注先<lb/>
　　後各有繩約俾不可亂是歲紹興十三年適大旱<lb/>
　　而寅陂溉萬二千畝苗獨不稿民賴其利咸頌歌<lb/>
　　之國家方下勸農之詔法有農田水利實丞職也<lb/>
　　然縁是而偽自増飾以䝉褒顯者世不為怪由是<lb/>
　　水利為虚名今寅陂功績崇崛丞不肯自言部使<lb/>
　　者終不及省察某出城别君東門外逄寅陂之民<lb/>
　　寒路涕泣言此為叙其事作寅陂行不復緣飾皆<lb/>
<pb n="KR4d0176_WYG_002-3a"/>
　　老農語也冀當世有採之者紹興癸亥十月望日<lb/>
　　書<lb/>
安成城頭烏夜宿啼烏未起雞登木傾村入城來送君<lb/>
馬首摩肩袂相屬但有龎眉不識名何物老翁出山谷<lb/>
老翁持酒前致詞家住西村大江曲大江兩岸皆腴田<lb/>
古有寅陂置官屬自從陂廢田亦荒官中無人開舊瀆<lb/>
公沿故道堰横流陂傍秔稲年年熟今年雖旱翁不憂<lb/>
田頭已打新舂穀誰云此陂㑹當復老父曽聞兩黄鵠<lb/>
<pb n="KR4d0176_WYG_002-3b"/>
嗟哉如君不負丞躬行阡陌勸農耕監司項背只相望<lb/>
風謡滿路胡不聽胡不聴寅陂行為扣天閽呌一聲<lb/>
　　　廬陵行<hi>并序</hi>
　　廬陵别駕謝公前年初下車適蕭富二盗作亂州<lb/>
　　人震恐别駕提兵不閱月兩巨冦縛致麾下境内<lb/>
　　遂安今當還朝州人懐之盧溪王某為作廬陵行<lb/>
　　以慰其懐思之意録以為别<lb/>
廬陵地控䖍與洪孤城斗絶吳楚東連年賊兵塞官路<lb/>
<pb n="KR4d0176_WYG_002-4a"/>
烽火照夜旌旗紅治中來時正逢此自請按行山谷中<lb/>
禾州吉水方震動縛取兩渠來釁鐘兇徒披靡拜麾下<lb/>
願持田器為良農凱歌歸陳破賊狀㨗書飛入甘泉宫<lb/>
甘泉侍臣知姓氏天子徃往聞其風謂當到闕問邊事<lb/>
邊上如今塵不起但把長牋造鳯棲莫說渡河挑馬棰<lb/>
此公淹乆佐一州安用州民遮道留州中老人錯料事<lb/>
此公行立螭坳頭<lb/>
　　　和程子山舎人贈高虞卿<lb/>
<pb n="KR4d0176_WYG_002-4b"/>
南宫四海英俊塲閱人雖多無此郎御史傳呼主司出<lb/>
遥瞻紫案金爐香簾垂咫尺斷還送閉户設棘圍髙墻<lb/>
巻堆封彌充棟宇筆浸滄溟開混茫麟䑓學士喜得子<lb/>
<hi>時子山為舘閣</hi>如獲寳鼎聨芝房明日都城始傳榜聲名烜赫<lb/>
無三張平生知巳萬不一世有若人安可失方調鼎味<lb/>
薦鹽梅桃李何心並<hi>滿浪反</hi>佳實論經射䇿未足論挽取<lb/>
功名看他日同門笑語夜相過起看北斗挿天河凌晨<lb/>
鳯閣拜座主門生來賀争肩摩一時人物盡豪傑太平<lb/>
<pb n="KR4d0176_WYG_002-5a"/>
為寳非嘉禾<lb/>
　　　題羅疇老家明妃辭漢圖<hi>李伯時作明妃豐容靚飾欲去不忍之状</hi>
明妃辭漢出宫門豐容靚飾朝至尊至尊左右皆動色<lb/>
明妃欲語咽復吞三千蛾睂塞天閽帝獨不識王昭君<lb/>
顧影徘徊復良乆尚冀君王一回首當時自倚絶世姿<lb/>
不將賂結毛延夀可憐朱網畫香車却來逺嫁呼韓邪<lb/>
不如歸州舊村女三幅羅裙兩髻了陌上花開大隄暖<lb/>
細雨春風歸緩緩寧從禁籞落胡沙長路漫漫碧雲斷<lb/>
<pb n="KR4d0176_WYG_002-5b"/>
忽看漢月照氊裘淚濕彈絲錦臂韝龍眠㑹作無聲句<lb/>
寫得當時一段愁<lb/>
　　　送向宣卿往衡山兼寄胡康侯侍講<hi>朱陵衡岳仙人所居</hi>
　　　　<hi>公是行縁胡文招隠公有雪寃録歴詆諸監司</hi>
海内甲馬未盡休豪英為時當出謀天生竒才必有用<lb/>
何乃相率居岩幽胡公人品今第一汗漫乆作朱陵遊<lb/>
朱陵窟宅倚蒼翠此公招隠安可留九廟今誰起頺壓<lb/>
四方正爾煩誅求我聞昔時元刺史舂陵地分天子憂<lb/>
<pb n="KR4d0176_WYG_002-6a"/>
少陵作詩頌其事至今人傳元道州公為道州績尤偉<lb/>
誰為再作舂陵謳孤城疲卒捍狂賊高論力詆庸兒羞<lb/>
安得如公數十輩叅錯天下為邦侯京洛腥羶不難掃<lb/>
潢池冦孽不難收願公早請尚方劔先斬佞臣張禹頭<lb/>
　　　贈齊軒仲素老<hi>并序</hi>
　　齊軒仲素老自安成至京師遊螺川凡十餘年暇日<lb/>
　　偶過其居齊軒面東一山峰曰秀嶺烟雲草木翠<lb/>
　　色依然真逸老人戲作詩招之以代東山移文<lb/>
<pb n="KR4d0176_WYG_002-6b"/>
　　云<lb/>
秀嶺明東城飛翠横空斷烟霞互滅没爽氣浮清旦旁<lb/>
連仙人居樓殿出天半金龍蟠繡柱銀榜開琳舘齊軒<lb/>
面青葱下瞰緑篠岸我嘗醉其上謳吟雜悲歎一時賢<lb/>
士夫車馬共遊欵當年二學士落筆㵼銀漢曽賦齊軒<lb/>
詩字字星斗爛事逐雲雨空鬼録尚可按重來兵火餘<lb/>
觸目自悽惋唯有軒前山秀色還舊觀曉猿驚未已歸<lb/>
袂何必挽胡為走塵埃廢此竒一段山靈亦可畏移文<lb/>
<pb n="KR4d0176_WYG_002-7a"/>
定嘲玩<hi>二學士乃伍醇父劉偉明立名賦詩</hi>
　　　寄黄子龎兼簡鄒徳裕<lb/>
天狼窺太虗戎馬斷行路一别常萬里寄書何由數<lb/>
識君英妙時亹亹見佳處當年松栢姿已有廟廊具<lb/>
比常覓新作險絶聞竒句探珠滄海底秀色不受汚<lb/>
筆端百斛鼎胸中九經庫高文動場屋仍傳渭上賦<lb/>
豈但凌三都自使强敵怖鄒郎挺忠烈英英起門<lb/>
户同逰氣槩中風雲生指頋獨念蓬室士無因陪杖<lb/>
<pb n="KR4d0176_WYG_002-7b"/>
屨相望隔章水欲徃不敢渡拏舟㺯明月正恐蛟龍<lb/>
怒<lb/>
　　　贈康元章<hi>并序</hi>
　　西昌康元章自言頃從防禦使劉紹先軍屯廬陵<lb/>
　　日楊勍兇熖方熾間道走九江謁大丞相朱公陳<lb/>
　　誅討之計盖勍本猾賊蔵姦宿亂日欲奮獨憚紹<lb/>
　　先縮頸不敢摇賴丞相果發兵捕勍盡擒馘之未<lb/>
　　幾丞相與紹先皆罷去元章亦歸耕隴上今欲裹<lb/>
<pb n="KR4d0176_WYG_002-8a"/>
　　糧奔行在而有羇旅窮餓之厄為作詩以壮其氣<lb/>
　　亦庶幾故人有哀之者<lb/>
康郎讀書本勃窣羞作儒生酸到骨偶逢四海未解兵<lb/>
氣如秋鷹眼如鶻布衣杖䇿丞相前官軍盡掃長蛇窟<lb/>
燋頭爛額已論功况子當年陳調曲<lb/>
　　　送葛徳裕<hi>并引</hi>
　　徳裕㳂檄之豫章兼聞當督戰船徃池陽因書寄<lb/>
　　别<lb/>
<pb n="KR4d0176_WYG_002-8b"/>
捧檄困米鹽戴星入州府官卑強趨走出語不媚嫵坐<lb/>
此觸駭機三人忽成虎况聞郡公曹士論極患苦禍福<lb/>
在牙頰驕氣溢睂宇念君鸞鳯栖孰若黄鵠舉負材淹<lb/>
簿領擺脫即騫翥髙興動長川挿旗催轉艣㠶經一柱<lb/>
觀清風九江渚蛟龍蹙横波樓船照秋浦兹遊定有得<lb/>
因之壯心膂丞相新開藩門䦨壓吳楚豪英氣槩中人<lb/>
物粲可數相逢一笑樂細與論今古若問山間人披蓑<lb/>
釣烟雨<lb/>
<pb n="KR4d0176_WYG_002-9a"/>
　　　題秀光亭壁餞劉世臣劉仲羙<hi>并序</hi>
　　余遭小人之謗諸友嘗憤惋切齒欲起而攻之㑹<lb/>
　　劉世臣劉仲美當赴省試諸生設祖道于秀光亭<lb/>
　　酒既行忽報小人敗績於是滿坐懽呌獻酬紛錯<lb/>
　　終夕酣暢以為樂盖小人既衰吾道必盛且以卜<lb/>
　　二君明春光大之兆歐陽巨明作序以紀餞筵之<lb/>
　　盛盧溪老人賦詩以贈行<lb/>
飛雨灑簷角車騎散巖隈臨池張翠幕衆賢會高䑓<lb/>
<pb n="KR4d0176_WYG_002-9b"/>
坐中蟾宫客再占北斗魁<hi>北斗第一至第四為魁世臣前舉郡魁今第四名</hi>
復有南巷阮<hi>謂仲美也</hi>少年負英才兩公俱博雅胸臆天<lb/>
所開明春試殿陛筆力翻風雷臚傳姓名出聲聞落<lb/>
九垓今宵且盡醉須覆掌中杯朝來得好語仍聞小<lb/>
人災請觀盧溪老談笑消姦回見敵未嘗却坐令敵<lb/>
傾摧庸兒不量力自倒非人推舉此卜二友否極終<lb/>
泰來<lb/>
　　送李亨仲赴荆南辟<lb/>
<pb n="KR4d0176_WYG_002-10a"/>
少年膽氣横秋煙腰間櫑具森龍泉出門萬里探虎穴<lb/>
錦帶雕鞍明積雪洞庭木葉飛霜風將軍秉旄西擊戎<lb/>
旌旗戈甲照湖海欃槍欲滅胡天空須君磨盾作露布<lb/>
挿羽來奏明光宫<lb/>
　　　麗人行<hi>讀大業拾遺作</hi>
桃葉山前宫漏遲宫人傍輦持花枝君王喜慿絳仙立<lb/>
殿脚争畫雙長眉欲把琵琶彈出塞結綺臨春時事改<lb/>
井邊忽見張麗華忍聴後庭歌一再<lb/>
<pb n="KR4d0176_WYG_002-10b"/>
　　　早行<lb/>
羣雞鼓翼天欲光井上梧桐生微凉殘星爛爛或出沒<lb/>
初日淡淡開青蒼楚妃䑓邊曉雲碧伏波廟前秋草黄<lb/>
騷人辛苦拾何物沅有芷兮今已香<lb/>
　<lb/>
　<lb/>
　<lb/>
　盧溪文集巻二<lb/>
</p>
<p>
</p>
  </div>
</body>
</text>
</TEI>
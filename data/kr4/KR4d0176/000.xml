<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>盧溪文集</head>
    <p>
<pb n="KR4d0176_WYG_000-1a"/>
欽定四庫全書　　　　　集部四<lb/>
　盧溪文集　　　　　　　别集類三<hi>宋</hi>
　　提要<lb/>
　　　　<hi>臣</hi>等謹案盧溪文集五十巻宋王庭珪撰庭<lb/>
　　　　珪字民瞻廬陵人政和八年進士第調茶陵<lb/>
　　　　丞與上官不合棄官去隠居盧溪胡銓謫嶺<lb/>
　　　　南時庭珪以詩送之有癡兒不了公家事男<lb/>
　　　　子須為天下竒語後坐是流嶺南至孝宗朝<lb/>
<pb n="KR4d0176_WYG_000-1b"/>
　　　　召對賜國子監主簿乾道六年復除直敷文<lb/>
　　　　閣年九十三卒巻首載胡銓等序後附録周<lb/>
　　　　必大等誌狀題跋叙述始末甚詳生平著述<lb/>
　　　　頗富有六經論語講義易解語録及滄海遺<lb/>
　　　　珠鳳停山叢録等書今多散佚惟此集猶傳<lb/>
　　　　庭珪抱經濟才鬱而未發故雄直之氣時流<lb/>
　　　　露於詩文間劉澄評其文在廬陵可繼歐陽<lb/>
　　　　之後楊萬里嘗從之逰謂其詩出自少陵昌<lb/>
<pb n="KR4d0176_WYG_000-2a"/>
　　　　　黎大要主於雄剛渾大蓋亦得其近似云此<lb/>
　　　　　本首載古近體等詩二十五巻次載書序及<lb/>
　　　　　各種雜文二十五巻其脱稿不全者則附於<lb/>
　　　　　簡末云乾隆四十四年七月恭校上<lb/>
　　　　　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　　總　校　官　<hi>臣</hi>　陸　　費　墀<lb/>
<pb n="KR4d0176_WYG_000-3a"/>
盧溪文集原序<lb/>
昔人以文章比珠玊六經言珠玊多矣然易不過乾鼎<lb/>
之卦詩不過瑱佩六珈衡琚瑀書不過璿璣玊衡蠙珠<lb/>
璆琳琅玕天球而已春秋不過寳玊龍輔剥圭紀瓛玊<lb/>
鬯佩橤而已唯戴記周官之書言之為詳且悉有以璧<lb/>
為貴者如穀璧蒲璧蒼璧圭璧加璧之類有以圭為貴<lb/>
者如土圭鎮圭桓圭信圭躬圭青圭瑑圭珍圭駔圭琬<lb/>
圭琰圭祼圭穀圭端圭白圭廣圭大圭之類有以玊為<lb/>
<pb n="KR4d0176_WYG_000-3b"/>
貴者如玊敦玊齍玊帛玊爵玊几玊豆玊兆玊笄玊瑱<lb/>
玊簋玊璂玊璅玊瓚玊醆玊斚玊戚玊鎮之類又如服<lb/>
玊佩玊祼玊蒼玊赤玊白玊𤣥玊瑜玊嘉玊之類有以<lb/>
璋為貴者赤璋瑑璋圭璋牙璋駔璋大璋邊璋中璋之<lb/>
類有以璜為貴者如𤣥璜琥璜大璜夏后氏之璜之類<lb/>
有以多為貴者如兩敦兩圭四璉四圭六瑞六瑚弁十<lb/>
有二玊璅十有二旒之類有以瓉為貴者如玊瓉璋瓉<lb/>
圭瓉之類有以竒為貴者如山𤣥水蒼瓀玟衡牙衡笄<lb/>
<pb n="KR4d0176_WYG_000-4a"/>
鬰鬯不琢有邸璧羡渠眉之類有以大為貴者如大圭<lb/>
大璋大璜之類有以長為貴者如信圭躬圭穀圭邊璋<lb/>
七寸瑑璋圭璋八寸桓圭琬圭琰圭璧琮大璋中璋九<lb/>
寸鎮圭祼圭四圭尺有二寸土圭尺有五寸大圭長三<lb/>
尺之類又有五徳焉潤澤以温仁之方也䚡理自外可<lb/>
以和中義之方也其聲舒長知之方也不撓而折勇之<lb/>
方也銳而不技絜之方也又有十一徳焉温潤而澤仁<lb/>
也縝宻以栗知也廉而不劌義也垂之如隊禮也扣之<lb/>
<pb n="KR4d0176_WYG_000-4b"/>
其聲清越以長樂也瑖不揜瑜瑜不揜瑖忠也孚尹旁<lb/>
達信也氣如白虹天也精神見于山川地也圭璋特達<lb/>
徳也天下莫不貴者道也嗚呼珠玊之可貴如此而以<lb/>
文章空言配之不已誇乎盧溪先生以明經中科而宦<lb/>
不達落落與時左凡憂悲愉快窘窮喜怒思慕怨恨無<lb/>
聊不平有感於懐必於詩文發之紹興壬戌秋銓坐不<lb/>
肯與金人議和且乞斬主議大臣二人銓削爵竄嶺表<lb/>
先生送行詩有云名高北斗星辰上身落南州瘴癘間<lb/>
<pb n="KR4d0176_WYG_000-5a"/>
人争傳誦至達權臣耳奏下江西帥司鞫治乆之竄辰<lb/>
州時紹興己巳秋七月壬午也先生貶八年㑹權臣薨<lb/>
得㫖自便先生思益苦語益工盖如杜子美到虁府後<lb/>
詩韓退之潮陽歸後文也人得其片言隻字寳蔵十革<lb/>
雖玊府所謂珠盤玊敷未足為珍由是觀之以文章比<lb/>
珠玊未足過論先生自隆興癸未至乾道辛卯凡兩賜<lb/>
對對必坐免拜玊音諄諄問勞欵欵退則賜茗藥束帛<lb/>
不貲書生之榮至矣銓頃於榻前論先生人物云雖老<lb/>
<pb n="KR4d0176_WYG_000-5b"/>
宰相材也盖用狄梁公薦張柬之語上不以為過然則<lb/>
上之知先生深矣儻未死其見用于時殆未易量也乾<lb/>
道壬辰六月長沙布衣劉君光祖與其弟紹祖寓書安<lb/>
成彭君叔夏走千餘里抵廬陵乞為先生集序固辭弗<lb/>
獲遂書以畀叔夏先生姓王名庭珪字民瞻云敷文閣<lb/>
直學士降授左通直郎提舉江州太平興國宫廬陵縣<lb/>
開國男食邑三百户賜紫金魚袋胡銓序<lb/>
李杜詩多於文韓栁文多於詩世之不知者便謂多者<lb/>
<pb n="KR4d0176_WYG_000-6a"/>
為所長少者為所短此殆拘牽之論而非圜機之士夫<lb/>
賢哲之於世學以為主用之則行其發而為言有所謂<lb/>
不得已者其將激於中而發於外者乎即是而為詩即<lb/>
是而為文文即無韻之詩詩即有韻之文所以三百篇<lb/>
之美刺即十二公之褒貶盖本一致如此則李杜可名<lb/>
長於文韓栁可名長于詩又奚可以一偏觀耶盧溪先<lb/>
生王公民瞻江鄊大手以詩文馳聲者盖六七十年其<lb/>
少時志尚已高視功業如拾芥既齟齬則發而見諸紙<lb/>
<pb n="KR4d0176_WYG_000-6b"/>
上皎如日星鏗如金玊芳如芝蘭浩如江河自然有一<lb/>
種竒趣他人之所強勉而公則信手拈來渾然天成公<lb/>
亦非有心於此是乃所謂激于中而發於外者其詩之<lb/>
多於文非此長而彼短也儒林於詩乆以厭飫而文乃<lb/>
未廣有友劉江伯深慨然編集詩也文也相與並行於<lb/>
世然後公之所以無窮者不遺矣書銘記序諸篇嚴厲<lb/>
有法而上皇帝書并盗賊兩論其經綸宏傑不减陸贄<lb/>
杜牧豈徒文而已哉伯深欲余為序余喜伯深之識而<lb/>
<pb n="KR4d0176_WYG_000-7a"/>
不可黙也書而冠其篇首淳熙丁未臘月甲申朝奉郎<lb/>
試右諫議大夫謝諤書<lb/>
紹興八年故資政殿學士胡公以言事忤時相黜又四<lb/>
年謫嶺表盧溪先生以詩送其行有癡兒不了公家事<lb/>
之句小人飛語告之時相怒除名流夜郎時先生年七<lb/>
十矣於是先生詩名一日滿天下里之士愛先生者謂<lb/>
詩之禍從古昭昭也先生不戒又欣然犯之適以濟權<lb/>
臣之威成小人之名此先生之禍也亦先生之過也或<lb/>
<pb n="KR4d0176_WYG_000-7b"/>
曰先生何過哉先生言直而詩工耳言不直詩不工世<lb/>
無傳也世有傳矣不見媢於明必見媢於幽故庭草隨<lb/>
意之詩空梁燕泥之詩飛燕昭陽之詩不才多病之詩<lb/>
言非直也詩工而已耳詩工而言非直猶且小者逐大<lb/>
者死况先生之詩工而言直耶先生何過哉濟權臣之<lb/>
威亦稔其惡先生成小人之名未若小人成先生之名<lb/>
先生何過哉未幾時相殂先生得歸又未幾上踐阼初<lb/>
召除國子監簿再召除直敷文閣年餘九十耳目聰明<lb/>
<pb n="KR4d0176_WYG_000-8a"/>
賦詩作文不見老人摧頺之氣朝廷想聞其風天下傳<lb/>
誦其詩禍先生者何知其非福先生者乎嗟乎天人之<lb/>
理其紊也或勝之其定也或正之不觀其定而觀其紊<lb/>
則古之聖賢厄於小人者皆過也獨先生之過也乎先<lb/>
生王氏諱庭珪字民瞻登政和八年第調茶陵丞與上<lb/>
官不合棄官去隠居盧溪者五十年自號盧溪真逸少<lb/>
嘗見曹子方得詩法盖其詩自少陵出其文自昌黎出<lb/>
大要主於雄剛渾大云清江劉清之子澄評先生之文<lb/>
<pb n="KR4d0176_WYG_000-8b"/>
謂廬陵自六一之後惟先生可繼聞者韙焉先生之孫<lb/>
澹及曾孫澂及其門人劉江銓次先生之詩文凢五十<lb/>
巻將刻棗以傳而太守朱公子淵復刻其詩於郡齋澹<lb/>
屬萬里序之萬里嘗侍先生之杖屨聞先生之誨言者<lb/>
欲辭敢哉淳熙戊申九月晦日門人朝奉大夫新知筠<lb/>
州軍州事楊萬里序<lb/>
</p>
<p>
</p>
  </div>
</body>
</text>
</TEI>
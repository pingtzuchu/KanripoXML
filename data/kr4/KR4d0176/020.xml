<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>盧溪文集卷二十</head>
    <p>
<pb n="KR4d0176_WYG_020-1a"/>
欽定四庫全書<lb/>
　盧溪文集卷二十　　　　宋　王庭珪　撰<lb/>
　　絶句<lb/>
　　　建炎己酉十二月五日避亂鴿湖山十絶句<lb/>
平昔無才可致君此生何處欲超羣今逢四海干戈動<lb/>
猶得山間卧白雲<lb/>
偶攜琴劍入山來驚覺高僧定裏回扶下繩牀始開眼<lb/>
嗔人馬跡涴蒼苔<lb/>
<pb n="KR4d0176_WYG_020-1b"/>
幡竿挿入千巖底鳥語飛來絶壁間洞口行人迷處所<lb/>
不知鐘梵鎖孱顔<lb/>
山腰危殿倚青葱知是雲峯第幾重恐有書生來問道<lb/>
為慿輕打飯前鐘<lb/>
竒峯削出青蓮蕚逺溜縈回碧玉環氣接混茫藏句法<lb/>
不知誰與破天慳<lb/>
洞裏花開透碧霄溪横三繞赤欄橋他年橋斷人迷路<lb/>
咫尺山源萬里遥<hi>三渡橋</hi>
<pb n="KR4d0176_WYG_020-2a"/>
昔人騎鶴嶺頭歸應有仙居在翠微絶壁蒼藤無處問<lb/>
時聞清唳掲雲飛<hi>白鶴峯</hi>
破臘山桃已盛開飛花無數㸃青苔莫教流出前溪去<lb/>
引得魚舟入洞來<hi>山桃花</hi>
巖下逢人說亂離十年眼底厭旌旗邉塵復暗江南路<lb/>
堪羡山僧總不知<hi>贈寺僧</hi>
偉岸稜稜似立朝巍峩冠劍想風標可憐有貌無肝膽<lb/>
何用昻然近紫霄<lb/>
<pb n="KR4d0176_WYG_020-2b"/>
　　　次韻贈周師禹二首<lb/>
山中自有陶宏景牕外誰呼祁孔賓不敢移文約周子<lb/>
升沈共作太平人<lb/>
晝卧柴門打不開相逢未識濟川才那知此夜聞猿處<lb/>
忽有新詩隨雁來<lb/>
　　　贈李子安<lb/>
窮居未有四立壁負郭兼無二頃田擬斸雲根結茅屋<lb/>
不知誰贈買山錢<lb/>
<pb n="KR4d0176_WYG_020-3a"/>
　　　次韻高秀才<lb/>
臘盡梅花落不停笛聲孤起不堪聽且留溪影弄清淺<lb/>
更㸔殘英動曉星<lb/>
　　　贈松菴僧<lb/>
菴在深邨翠嶺㘭狂風捲盡屋頭茅斷椽破壁何時理<lb/>
卧㸔松隂月轉梢<lb/>
　　　和鄭元清同遊殷仲堪讀書臺二首<lb/>
晉國衣冠掃地空漁歌長在水雲中倚欄欲問興亡事<lb/>
<pb n="KR4d0176_WYG_020-3b"/>
木末琉璃墜曉風<lb/>
池上高臺倚碧空郡樓相對出烟中讀書太守今何在<lb/>
寂寞無人繼此風<lb/>
　　　梁道人借示丹經數册閱未遍輒告行歸其書<lb/>
　　　　贈之以詩二首<lb/>
丹經汗損幾車牛奥意難從紙上搜相見纒腰無十萬<lb/>
待㸔騎鶴上揚州<lb/>
夜半滄溟㸔日頭忽聞風雨下層樓却尋雙徑朝金闕<lb/>
<pb n="KR4d0176_WYG_020-4a"/>
又跨蒼龍海上遊<lb/>
　　　謝彭仲寛惠小茶磨并仙茅二首<lb/>
踏梯割得紫雲歸琢就雙輪半尺圍晴日午牕新睡起<lb/>
掌中輕轉雪花飛<lb/>
夢具白雞猶不死胷吞赤鳳得長生向來未識仙茅草<lb/>
誤向松根採茯苓<lb/>
　　　次韻魏伯元<lb/>
公榮自可不與飲子美何時得細論正遇題輿陳仲舉<lb/>
<pb n="KR4d0176_WYG_020-4b"/>
豈容無禮灌將軍<lb/>
　　　侯大淵惠花<lb/>
揚州廟下子規啼曽㸔花開萬玉妃二十四橋明月夜<lb/>
春風十里捲簾時<lb/>
　　　和讀書臺入夜即事二首<lb/>
池底星光箇箇添半鈎斜月吐纎纎數聲寒笛西風下<lb/>
人在朱樓捲暮簾<lb/>
雲捲寒蟾玉暈添嫦娥遥想鬢毛纎此時清境非人世<lb/>
<pb n="KR4d0176_WYG_020-5a"/>
要望烟霄不下簾<lb/>
　　　次韻盧贊元䝉田寺橋亭夜月<lb/>
青版橋邊秋月明江風不動縠紋平沙頭野鶴摩天起<lb/>
飛入紫霄雲外鳴<lb/>
　　　次韻劉美中贈段居士<lb/>
昨夜送人為太守今朝不記是何年歸來一粟菴中坐<lb/>
水在瓶中月在天<lb/>
　　　次韻贈慈書記<lb/>
<pb n="KR4d0176_WYG_020-5b"/>
　　仰山慈書記往來安福道中數經我草堂識之舊<lb/>
　　矣復辱惠詩自敘老洪之裔蓋知僕與洪雅故不<lb/>
　　可不酬也感今懷昔為和三絶句兼簡大仰祖禪<lb/>
　　師亦覺範同門嗣也<hi>慈猶記在湘西寺洪和予左字韻有云云</hi>
探驪猶記湘西寺愛我詩如左袒軍慈也果能拈此句<lb/>
定知詞筆帶烟雲<lb/>
寂音尊者斷聲聞猶似衘枚未戰軍横出一枝來大仰<lb/>
如今不賦暮天雲<lb/>
<pb n="KR4d0176_WYG_020-6a"/>
老洪作語驚一世筆力可敵千人軍足下馬駒今復出<lb/>
縱横踏破嶺頭雲<lb/>
　　　次韻向文剛三絶<lb/>
沈謝曹劉擬絶倫唯公詞翰可招魂新詩不拾前人語<lb/>
文彩風流自一門<lb/>
吏案堆塵畨故紙茶甌浮雪動吟魂長官政擁黄紬被<lb/>
卧聽排衙晝掩門<lb/>
詩仙句法可換骨豈但能蘇九死魂要自胷中出機杼<lb/>
<pb n="KR4d0176_WYG_020-6b"/>
不須剽掠傍人門<lb/>
　　　兵火之後家藏墳籍蕩然寄居江邨欲借書諸<lb/>
　　　　公先寄此詩<lb/>
卜築江邨翠嶺㘭喜君書室近衡茅牙籖挿架幾千冊<lb/>
準擬從頭借一抄<lb/>
聞道藏書埒石渠仍能一讀五行俱不妨借我遮愁眼<lb/>
勝著閒牕飽蠧魚<lb/>
　　　甌陽廣明病中覔酒<lb/>
<pb n="KR4d0176_WYG_020-7a"/>
滿徑蓬蒿貧不病一區寂寞奈愁何杜門芳草長楊賦<lb/>
可是無人載酒過<lb/>
　　　胡烈臣卧雲菴<lb/>
小菴深隱紅塵外雲在茅簷四角邊月落烏啼天欲曉<lb/>
驚回何處夢遊仙<lb/>
　　　和葛德裕寄紙覔蘭四絶句<lb/>
麗句雲箋敵夜光窮兒得寳但能藏慚無好語酬佳惠<lb/>
徒詠春洲杜若香<lb/>
<pb n="KR4d0176_WYG_020-7b"/>
林下無人亦自芳幽姿閒澹若深藏與君坐上添幽客<lb/>
勝爇金爐百和香<lb/>
君家詞翰妙天下蠆尾銀鈎世所藏贈我雲藍豈宜辱<lb/>
強吟春草拾餘香<lb/>
兩朶幽花費詠章是中佳境若為藏何時同上瑶臺頂<lb/>
遍翫芝田蕙圃香<lb/>
　　　聽麟師誦經<lb/>
念經衲子亂如麻心悟方能轉法華待得蓮花從口發<lb/>
<pb n="KR4d0176_WYG_020-8a"/>
自牛車上覔三車<lb/>
　　　荅蕭道人<lb/>
喚起赤龍耕玉池鵲巢抱出鳳凰兒且㸔火裏蓮花發<lb/>
十二樓前雪自飛<lb/>
　<lb/>
　<lb/>
　<lb/>
　<lb/>
<pb n="KR4d0176_WYG_020-8b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　盧溪文集卷二十<lb/>
</p>
<p>
</p>
  </div>
</body>
</text>
</TEI>
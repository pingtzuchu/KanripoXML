<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>盧溪文集卷七</head>
    <p>
<pb n="KR4d0176_WYG_007-1a"/>
欽定四庫全書<lb/>
　盧溪文集卷七　　　　　宋　王庭珪　撰<lb/>
　　古詩<lb/>
　　　遊貢㳺洞<lb/>
竄身楚西極幽竒頗窮厯况此古道傍横天竦蒼璧何<lb/>
年始開鑿工如鬼鑱刻飛空數百丈突出清鯨額那知<lb/>
風雨時雲雷非窟宅事跡墮渺茫探討失圖籍豈無高<lb/>
世士於此煉金液不能久徘徊上馬空歎息<lb/>
<pb n="KR4d0176_WYG_007-1b"/>
　　　次韻折樞宻題向萍鄉莞爾堂<lb/>
器逺無近用弦歌只暫娯從來趙魏老或為滕大夫昔<lb/>
時武城宰其人骨已徂牛刀發新硎夫子輒驚吁向侯<lb/>
本學道與世疑濶疎擁紬聴衙鼓庭下一事無不為赫<lb/>
赫名詭衆以自殊催科雖云拙於今乃賢歟夫子儻無<lb/>
言黒白共一區家有治縣譜不飲常晏如棠隂决民訟<lb/>
松間讀我書飛蝗避境土野鶴馴階除堂上盛賓客不<lb/>
減陳趙予新詩播京邑異世乃同途振轡若登仙身輕<lb/>
<pb n="KR4d0176_WYG_007-2a"/>
衣六銖雲間候飛馭君駕何時迂<lb/>
　　　寄賀魏彦成郎中<lb/>
扶桑日出天開關江南太守初賜環鴛行舊班三尺脚<lb/>
踏他龍尾回天顔是日奏對驚衆目措國不動安如山<lb/>
為郎畫省非常調民曹金榖徒煩要江淮久鬱鸞鳳姿<lb/>
一飛宜上青雲表政使埀紳坐廟堂南北封疆談笑了<lb/>
君不見河南魏弱翁治行聲聞九天上漢室中興拜丞<lb/>
相<lb/>
<pb n="KR4d0176_WYG_007-2b"/>
　　　謝魏彦成知郡寄惠漂布<lb/>
江南渡頭浣紗女年年舟上織白苧織成還自漂江沙<lb/>
女手纎纎白於布水邊時有釣漁人何異淮隂漂輕絮<lb/>
一飯能識韓將軍不負平生名漂母州西寒士衣百結<lb/>
太守憐渠茅<hi>缺</hi>　　作綀衣倒接䍦炎官火傘方張設<lb/>
恨無青絲白玉鞭醉騎白馬踏江月誰知南國任公子<lb/>
留待深冬禦霜雪<hi>昔徐伸車為山陽教官太守程公見其衣敝以新衣易之仲車因思南齊</hi>
<hi>任昉之子冬衣絺綌遂用其事作詩以謝漂布亦暑服比絺綌尤精竒故復用之</hi>
<pb n="KR4d0176_WYG_007-3a"/>
　　　題向宣卿伊山有裕堂<lb/>
伊山連屬朱陵邨公來力掃衡山雲便令築堂隱其下<lb/>
萬竹遶堂松作門此公文簡四葉孫竒謀逺畧世所聞<lb/>
胷中磊砢著千古雲夢豈止八九吞憶昔荆湖盜初起<lb/>
乞得兩郡西南奔至今衡陽道州政父老出涕猶能言<lb/>
負材傑異衆所忌使者不便仍謗諠宗閔羞作南山虎<lb/>
李斯却憶東門兎壁後置人誰不知傾身障簏情已具<lb/>
何曽日食一萬錢猶言舉案無下箸貪嗔俱是可憐人<lb/>
<pb n="KR4d0176_WYG_007-3b"/>
百憂纒身誰得汝請君聴我伊山行九疑洞庭皆可耕<lb/>
清風不用一錢買時有明月窺簷楹其中廣莫幾萬里<lb/>
寵辱微物安能驚自非胷懷有本趣其氣激烈何由平<lb/>
安得中郎捋鬚手喚起桓伊來撫箏<hi>桓伊嘗居此山亦嘗與謝安有功而</hi>
<hi>遭謗故用撫箏事</hi>
　　　題劉知縣後隆堂<lb/>
五季列壤爭未休庸兒崛起操鉏耰朝為呉臣暮歸楚<lb/>
黥髠盜販更據州君家大傅出竒策氣壓百萬姦夫謀<lb/>
<pb n="KR4d0176_WYG_007-4a"/>
一朝談笑解紛亂辭爵却歸東海頭自言其後必隆盛<lb/>
慶源逺與江河流昔時楊寳所活一黄雀猶能四葉清<lb/>
德傳至彪又聞何敞隂功唯治獄天遣使者賜策何其<lb/>
優有如大傅安堵十萬户宜令後世衮衮生公侯<lb/>
　　　贈别劉文卿<hi>楚公之孫</hi>
丞相諸孫早相見子獨羈遊未識面忽騎瘦馬夜敲門<lb/>
始得此郎如小阮通都大邑多豪英乃走窮山訪微賤<lb/>
怱怱未暇世論文㑹看落筆知關鍵<lb/>
<pb n="KR4d0176_WYG_007-4b"/>
　　　題王主簿逸老堂<lb/>
人生異趣各有托年少何如老人樂老來萬事不掛懐<lb/>
樂處勿憂兒輩覺疾雷破山吾不驚亦賴天教閒處著<lb/>
兩部池蛙當鼓吹萬疊雲山作屏幕此時真似地行仙<lb/>
拍酒何須萬斛船不愛白日昇青天不愛腰纒十萬錢<lb/>
但愛百年三萬六千日日對芳樽聊自逸明日花開花<lb/>
更好定知不向愁中老<lb/>
　　　題羅氏餘慶堂<lb/>
<pb n="KR4d0176_WYG_007-5a"/>
蒼崖翠壁前人居猶識當時屋上烏應念前人餘澤在<lb/>
飛閣突出青山隅山前老父相呌呼為起里門高著櫨<lb/>
葱葱瑞氣已充閭他日要容高蓋車<lb/>
　　　送劉熙載赴省試<lb/>
江南山欲窮地與荆楚錯君生於其間秀氣鬱磅礴文<lb/>
章變骫骳聲名久渹硞至於吐言談風味亦不惡如何<lb/>
生寒窘詩書對藜藿天網羅英材搜獵徧叢薄君材萬<lb/>
人敵百鳥避一鶚忽從布袖中盈編出新作竒怪驚我<lb/>
<pb n="KR4d0176_WYG_007-5b"/>
前雷電雜風雹行當試殿陛宏文要追琢同遊三數公<lb/>
詞藝俱贍博上方集多士謀欲取京洛徑須陳治安端<lb/>
不談冗齪致身青雲上去天纔一握早寄山中人庶以<lb/>
慰寂寞<lb/>
　　　贈劉亞稷<lb/>
君家大父當元祐賦壓鄉閭在人口子今二十能綴文<lb/>
已觀落筆蛟蛇走藍田出玉果不非豈知剖蚌得珠璣<lb/>
乃翁高材卧林壑眼中有此光陸離炯然見子侍公側<lb/>
<pb n="KR4d0176_WYG_007-6a"/>
鵷雛翠倚碧梧枝嘗聞鵷雛之生破卯出五色即欲摩<lb/>
天飛陸機少年作文賦河東小鳳才亦竒自古有英物<lb/>
秀發皆如斯我謂鵷雛排風整毛質翦拂始光輝尚須<lb/>
硺琅玕之實飲瑶海之池然後巢阿閣集赤墀赤墀阿<lb/>
閣無凡棲期子當呼鳳來歸<lb/>
　　　謁王宣子舍人<lb/>
埀旒畫衮雲繡裳天子擇日開明光臨軒策士必親覽<lb/>
鴻文獨高翰墨場都人爭看狀元出九衢車馬何煌煌<lb/>
<pb n="KR4d0176_WYG_007-6b"/>
貴名一日動天地破卵挿翼飛鸞凰螭頭獻納近日月<lb/>
謂公逺器宜廟堂麟符虎節下霄漢雙旗忽開南斗傍<lb/>
朝廷已知弱翁治行且大用歸巖廊江邊野老病初起<lb/>
始欲杖策窺門牆<lb/>
　　　張元暉生日<hi>三月十六日</hi>
春風吹月昨夜圓門對新生洲渚邊紫文鸑鷟初入夢<lb/>
燕公手筆大如椽赤松黄石俱長年金鈎鵲印仍家傳<lb/>
劔池霹靂蛟龍吼寳氣飛精射牛斗人呼張鎬帝王師<lb/>
<pb n="KR4d0176_WYG_007-7a"/>
相公元是山中叟<lb/>
　　　和王宰早梅<lb/>
雪裏花開氷未折如見瑶姬侍君側瑶姬國艷欲傾人<lb/>
嫣然一笑頰齒白疎影横斜語最竒桃李凡姿無此格<lb/>
瀛上休觀倒暈眉且看嬌黄塗半額<lb/>
　　　贈歐陽伯威<lb/>
歐子扶親喪﨑嶇度湘巘豈無當塗人孰肯為封傳跣<lb/>
足行萬里僅能及鄉縣埋玉謀荒山此計墮瀰漫世無<lb/>
<pb n="KR4d0176_WYG_007-7b"/>
郭元振一舉四十萬積微㑹衆力庶可咄嗟辦<lb/>
　　　送頗姪郡學讀書<lb/>
郡侯勤勸駕英聲播江濆學官得鴻儒筆頭弩千鈞金<lb/>
蘭二二友執經造其門歐陽子劉子試藝咸有聞吾姪<lb/>
奮袂起去若渇驥奔妙推天地假高談帝王尊入室得<lb/>
妙語錄寄青溪邨<lb/>
　　　還劉秀才文卷<lb/>
君家邇來妙人物叔父風流更超絶中興天子搜羣材<lb/>
<pb n="KR4d0176_WYG_007-8a"/>
龍虎同年收羯末我識君家鐵面公當年作賦聲摩空<lb/>
君今祖襲乃復爾自出機杼成家風惠我新編盈大軸<lb/>
武庫五兵森在目縱横璀璨不知名𤣥圃崑山皆積玉<lb/>
文章磨治欲無瑕要如春風開百花筆端著力覷天巧<lb/>
自我<hi>缺</hi>發成嘉葩<lb/>
　　　和通判周監丞見贈<lb/>
大厦久撞壞撑拄非一支安得好柱石壯麗如昔時向<lb/>
來榮盛處草木今紛㽔羣材未盡出去若馬脫羈豈期<lb/>
<pb n="KR4d0176_WYG_007-8b"/>
朝無人過之輒欲私骨相不媚嫵因歸結茅茨忽逢高<lb/>
軒過飄然鸞鳳姿宜在帝左右珥筆班龍墀少年厯清<lb/>
貫高名誰不知胡為至下邑撫俗問民疵題詩滿巖谷<lb/>
妙處有餘師<lb/>
　<lb/>
　<lb/>
　<lb/>
　盧溪文集卷七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>盧溪文集巻四十一</head>
    <p>
<pb n="KR4d0176_WYG_041-1a"/>
欽定四庫全書<lb/>
　盧溪文集巻四十一　　　宋　王庭珪　撰<lb/>
　　銘<lb/>
　　　遷善齋銘<lb/>
李成叔志大而氣剛年尚少好學唯恐不及精悍之色<lb/>
發於眉目治所學之齋名曰遷善余固異而識之知為<lb/>
章貢先生字先之之子先生以危言直道不容於世江<lb/>
南人師其學而慕之輻湊宜成叔之淵源有自也夫學<lb/>
<pb n="KR4d0176_WYG_041-1b"/>
本於人性恐跳而逐諸物則磨揉刻琢日趨於善使不<lb/>
見異物而遷為惡之心無自入焉推而上之納諸聖賢<lb/>
之域可以師友千載陶冶萬物蓋積成其德神明變化<lb/>
去道不遠非特出幽谷遷喬木而已茍不中道而畫廓<lb/>
之以廣大極之以高明如五星北斗之麗天太山之崇<lb/>
崛海運徙於南溟背負青天九萬里則風斯在下矣信<lb/>
如參辰之不相比也成叔進乎此覺而能遷未見其止<lb/>
其可量哉乃丐銘於盧溪王某為之銘曰<lb/>
<pb n="KR4d0176_WYG_041-2a"/>
擊石出火鼔鐘得聲不鼓不擊寂無聲形人之有善物<lb/>
中最靈揉以學問其識乃明跛鼈千里六驥不行玉不<lb/>
加琢器何由成吾觀成叔挺挺有立學有淵源家聲爀<lb/>
熠深山大澤龍蛇蟠蟄實無所遷假遷而入猶天之升<lb/>
不落階級參辰殊途追莫能及<lb/>
　　　惠端琴銘<lb/>
老端暮年斲琴得不傳之妙其弟子祖麟攜以見遺欲<lb/>
求老師塔名余既許銘其塔復取琴而銘之使數年之<lb/>
<pb n="KR4d0176_WYG_041-2b"/>
後好竒慕古之士破琴而觀者知為老端之斲也<lb/>
大江之西盧水之隂有三昧手斲無量音震動法窟是<lb/>
為老端之琴蓋嘗求師於海中登蓬萊閬風之岑聽海<lb/>
水林木之蕭森採枯桐以寄其妙絶信哉㸃瓦礫而成金<lb/>
　　　琴銘<lb/>
桐生髙岡斧出月窟斵而成器神出鬼没此一物也與<lb/>
寳劍相㩦於盧溪之上二者皆天下之英物<lb/>
　　　惠門寺鐘銘<lb/>
<pb n="KR4d0176_WYG_041-3a"/>
惠門蘭若古吟峯院也院當連嶺吟峯之下治平中改<lb/>
賜古名焉舊有鐘碎於建炎之庚戌於是道塲不鳴鐘<lb/>
者十有七年紹興丙寅歲始鑄是鐘久瘖忽響山中林<lb/>
木震動龍像輝煥召集有縁檀施雲合寺僧先來乞銘<lb/>
盧溪為之銘曰<lb/>
萬動俱寂如大虚空虚空無椎何物為鐘傍震萬壑高<lb/>
聞九穹聲縁何起吾知所從鐘邪椎耶莫尸其功隐如<lb/>
雷霆在大千中<lb/>
<pb n="KR4d0176_WYG_041-3b"/>
　　　寳珠寺鐘銘<lb/>
寳珠寺距安城之北四十里寺僧慧海當干戈之際誘檀越<lb/>
鑄巨鐘張皇佛事以鼔舞山中之民盧溪真逸為之銘曰<lb/>
蠢然𠖇頑孰與覺空中雷電忽磅礴大音希聲本無作<lb/>
回禄奮怒飛㢘惡一鼔成鐘神所託劔蟠蛟螭怒牙角<lb/>
六種震動天雨雹鑄此銘詩呵不若<lb/>
　　贊<lb/>
　　　仁山五百羅漢贊<lb/>
<pb n="KR4d0176_WYG_041-4a"/>
迦葉天中五百尊目連羅㬋皆駿奔阿難啼哭佛日昏<lb/>
誰為設法沙林園帝釋擁護六鑿根習氣脫盡婆羅門<lb/>
仁山金碧耀人天瞻禮願見前世縁法螺一吹天上聞<lb/>
還報十方羅漢恩<lb/>
　　　圓通贊<lb/>
太山秋毫兩微塵巨細本無不二門四方八靣開户牖<lb/>
是中元有不動尊如大圓鏡萬象入如大海水百谷奔<lb/>
維摩倒用那羅印用證初心豈或淪<lb/>
<pb n="KR4d0176_WYG_041-4b"/>
　　　洪覺範畫贊<lb/>
謂公為佛乃工文章謂公為儒乃是和尚非佛非儒是<lb/>
虚空藏畫雖逼真實非真相作如是見亦未離妄水在<lb/>
瓶中月在天上<lb/>
　　　李伯時畫像贊<lb/>
非佛非仙亦非儒者硉硉矹矹名滿天下孰貌其真非<lb/>
真非假讀東坡詩乃識此畫<lb/>
　　　歐陽公制贊<lb/>
<pb n="KR4d0176_WYG_041-5a"/>
如馬放逸兮不覊如松磥砢兮多節偉榦如謝康樂之<lb/>
眉鬚雄辯如樓君卿之唇舌其高處可以上可以下其<lb/>
妙處不可畫不可說<lb/>
　　　杲和尚畫贊<lb/>
硉硉矹矹如祝融太華高不知其幾千丈軒軒轟轟如<lb/>
驚雷唳鶴聲徹乎九天之上道在真空空即無相以相<lb/>
求之如盲摸象乗機應物河岳震響眼如掣電舌如奔<lb/>
浪轉大法輪說無盡藏當恁麽時有識之者箇是徑山<lb/>
<pb n="KR4d0176_WYG_041-5b"/>
杲和尚<lb/>
　　　鑑逹觀畫像贊<lb/>
鑑大師禪學外以醫聞于時盧溪王某贊之曰<lb/>
寂然其容萬法不起色<hi>闕</hi>無求不怒不喜人自即之其門<lb/>
如市忽然探囊輒起人死本自無生死亦何理公能起<lb/>
之如月在水應物現形本無作止我復贊之亦遊戲耳<lb/>
　　　路正卿像贊<lb/>
森然如千丈之長松勢若摩穹昻然如野鶴之出籠雞<lb/>
<pb n="KR4d0176_WYG_041-6a"/>
羣遂空使之崛起接翼鵷鴻高冠大劒立于庭中七尺<lb/>
之軀萬夫之雄<lb/>
　　　王修華畫像贊<lb/>
不冠不束真被褐而懐玉眼如曵電光掣巖谷不為燕頷<lb/>
虎頭萬里飛而食肉幅巾飄然如五栁先生寕終身為縣<lb/>
令而無求於世俗揮麈塵埃之外遺物離人而立於獨<lb/>
　　　劉大虚喜神贊<lb/>
畫無老㓜形全神守頰上三毛端逢妙手少年角立試輙<lb/>
<pb n="KR4d0176_WYG_041-6b"/>
不偶不復掉鞅名聞谷口量陂千頃才不論斗今踰八十<lb/>
年其逮耉古人云用之則為公為卿不用則山谷一叟<lb/>
　　　英和尚贊<lb/>
十八年前見老英於花藥山忽於智公房一覩畫像戲<lb/>
為之贊<lb/>
吉州英鐵作觜莫貶眼只這是<lb/>
　　頌偈<lb/>
　　　戲調義高<lb/>
<pb n="KR4d0176_WYG_041-7a"/>
　　高峯强賊猖獗長老義高以渠魁之馘獻吴侯盧<lb/>
　　溪老人戲作二偈調義高少為一笑<lb/>
横擔拄杖入山坐斷高峰境界一吼震動林木忽然草<lb/>
賊大敗了則萬法俱空未了應湏還債本是兩重公案<lb/>
如今一道俱觧<lb/>
　　　答王道之<lb/>
　　王道之舉雲等三重公案請盧溪下語盧溪豈敢<lb/>
　　批判不得已答之曰大似昔人注本草某藥味平<lb/>
<pb n="KR4d0176_WYG_041-7b"/>
　　然有毒能活人亦能殺人居士如不信當聽吾頌<lb/>
雲門至死不惺惺居士仍蹉半月程未省夢中重説夢<lb/>
醉來添酒幾時醒<lb/>
　　　贈姪孫行深<lb/>
　　余姪孫行深自㓜喜出家度牒禁閣二十年而志<lb/>
　　願不衰今欲脫巾而緇其衣資用尚闕欲丐諸閭<lb/>
　　里假衆力隨縁贊助乞言於余為作四句偈題于<lb/>
　　疏首偈曰<lb/>
<pb n="KR4d0176_WYG_041-8a"/>
頭陀未具山僧像只欠鉢囊挑錫杖我今自是在家僧<lb/>
汝好將錢買和尚<lb/>
　　　贈度門僧<lb/>
　　度門寺僧道成欲鑄巨鐘張皇佛事于山中來求<lb/>
　　予銘而冶工不預知一鼓而鐘成遂不及勒道成<lb/>
　　悵恨不已作二偈贈之<lb/>
眨起眉毛鐘已成不容著手勒鐘銘一鋪嶺上新功德<lb/>
只欠將來㸃眼睛<lb/>
<pb n="KR4d0176_WYG_041-8b"/>
半夜鐘聲殷寺廊吹螺打鼓助錚鏦不妨白日開門睡<lb/>
更遣闍梨飯後撞<lb/>
　　　祖麟作東山藏主以一偈送之<lb/>
海藏龍宫五千巻口角流涎方誦遍不如煩此六丁神<lb/>
一日與君推百轉<lb/>
　　　贈行者悟本<lb/>
　　行者悟本自㓜出家不食葷酒刺血冩金剛經日<lb/>
　　誦未嘗退轉可謂有志學佛邊事而能住戒者也<lb/>
<pb n="KR4d0176_WYG_041-9a"/>
　　盖能住戒則定慧自生今乃入恵門禪院禮拜麟<lb/>
　　山主吾喜其戒行之㓗又能擇所歸依禮拜不錯<lb/>
　　矣作偈贈之亦以堅其志也<lb/>
出家未踏曹溪碓且打吟峯寺裏鐘<hi>缺</hi>有高僧善哮吼<lb/>
莫將一物蘊心胸<lb/>
　　　和耿伯順贈李居士<lb/>
横擔拄杖何許語那箇禪林無佛祖但見闍梨夜不眠<lb/>
衲被䝉頭聽粥鼔<lb/>
<pb n="KR4d0176_WYG_041-9b"/>
　　　李居士再次前韻贈之<lb/>
東山寺裏逢君語問君何謂西來祖鼻孔撩天喚不譍<lb/>
呼童汲水敲茶鼓<lb/>
　　　再次韻呈智禪師<hi>禪師花藥老英之弟子向遊花藥山中數與老英夜語時</hi>
　　　　<hi>智公在焉今十五年矣偶憶其語因偈載之</hi>
花藥山中人解語何必江西尋馬祖我亦㑹叅鐵觜師<lb/>
如今不打這破鼓<lb/>
　　　唐興寺上方<lb/>
<pb n="KR4d0176_WYG_041-10a"/>
三入唐興寺裏宿閉門風雨雲垂屋今朝披霧立山椒<lb/>
始識唐興眞靣目<lb/>
　　　震禪師喜談傳燈錄謾以一偈示之<lb/>
僧問靈山一㑹禪不知誰與佛言論靈山㑹裏何曾說<lb/>
只有闍梨獨得聞<lb/>
　　祭文<lb/>
　　　祭楊徽猷文<lb/>
嗚呼我宋勃興承平百年金人犯順欲吞四川四川沃<lb/>
<pb n="KR4d0176_WYG_041-10b"/>
壤金尤埀涎肉食者鄙幾欲棄捐丞相魏公獨謂不然<lb/>
身自請行遂秉大權公見丞相首被薦延咸謂幕府得<lb/>
知公賢公復知兵所向無前岷峨卭僰貨走中原控扼<lb/>
關陜至今保全魏公再起羣邪所忌隂掣其肘使不得<lb/>
志魏公既黜公亦退避高車大馬日鬨于市爭言知戎<lb/>
以取顯位公不為彼而歸田里今復云亡尚有公議如<lb/>
公竒略纔試一二使得盡用何功不濟我初被竄三危<lb/>
之郊公一見我喜如舊交憐我困厄撫我良勞期我他<lb/>
<pb n="KR4d0176_WYG_041-11a"/>
日一世之豪今則老矣白盡頭毛西望靈輀薄陳奠設<lb/>
舉聲一號魂馳心抑<lb/>
　　　祭向宣卿文<lb/>
惟公負大器識忠耿亮直敢於為義所至有跡褰帷持<lb/>
斧姦邪辟易不敢呼吸折節而取高位退隱湘山而放<lb/>
身自樂于閒寂世之小人猶且望風而忌疾然百鍊之<lb/>
鋼終不可屈雖常以是而得謗亦因是而名聲赫奕比<lb/>
年以來公道仍開累任雄劇天驥呈才始見知於廊廟<lb/>
<pb n="KR4d0176_WYG_041-11b"/>
年未七十遽掛衣冠於神武望松徑而歸來又踰年而<lb/>
捐館士大夫咸歎息悲惋遂埋玉於高岡唯有識者知<lb/>
其不亡所不足悲者謗焰已息讒人已死而公名獨彰<lb/>
吠者犬耳於公何傷公平昔知我最厚憫我流落竄身<lb/>
夜郎平生故舊毁書滅迹公常手札訪生死於沅湘暨<lb/>
余放還公尚康强千里命駕相勞苦於盧水之陽凡此<lb/>
高義古人有之賤子顧何足以當嗚呼奠此一觴淚横<lb/>
臆而浪浪<lb/>
<pb n="KR4d0176_WYG_041-12a"/>
　　　祭劉元弼文<lb/>
嗚呼惟公平生㓜則同學掉鞅舉塲爭此頭角暮年追<lb/>
思成一大錯公既不偶我復飄泊得罪于朝竄居夷落<lb/>
歸來見公皤然一叟迎我西郊一笑如舊禍倚人門柳<lb/>
生其肘忽然云亡不及執手問所以然莫測其咎銘旌<lb/>
戒塗云是公柩有潔其羞有豐其豆哭奠過哀魂兮來<lb/>
否<lb/>
　　　祭劉英臣文<lb/>
<pb n="KR4d0176_WYG_041-12b"/>
嗚呼公之生也當太平極治之時嘗處學校遊塲屋不<lb/>
一遇于有司至於建炎之初值中原之亂離江湖盜起<lb/>
戎馬交馳公嘗與我避亂東西間關轉徙實相扶持忽<lb/>
以病告遂不可支公昔無恙年猶盛壯朱公吳公兩大<lb/>
丞相各奏恩澤名聞于上江淮荆浙使華郡將虎節麟<lb/>
符咸薦以狀嗚呼平生所遇方至於此天奪其年遂至<lb/>
如是我乃秉筆卒記其事刻于金石俾公勿墜公其聽<lb/>
之<lb/>
<pb n="KR4d0176_WYG_041-13a"/>
　　　祭劉世臣文<lb/>
惟公以明道通經為時師儒學者擔簦鼔篋自遠方來<lb/>
者望絳帳而趨隅今者聞公之葬行道之人皆為出涕<lb/>
而况平昔交游之久學問淵源而契義最深者乎公與<lb/>
人交久而不移我被讒謗竄于九夷人莫敢顧公獨率<lb/>
其友人欲出而救之事雖不成高義益彰輀車在道將<lb/>
葬于高峯之岡我率子姪設祭道傍魂兮宜來歆此一<lb/>
觴<lb/>
<pb n="KR4d0176_WYG_041-13b"/>
　　　祭黄子黙文<lb/>
惟靈生于盛世名門大族幼能自奮離羣立獨才足以<lb/>
經世如蚌之藏珠文足以自貴如石之韞玉未及施用<lb/>
如風轉燭所以光明盛大可貴於世者忽沈埋於千仞<lb/>
之谷嗚呼子黙學術瓌竒言論俊偉方摩霄翼雲徙于<lb/>
南溟者何止九萬里而已讌遊累日言猶在耳忽然云<lb/>
亡此實何理平昔交游無以伸哀聊陳薄奠魂其來哉<lb/>
　　　祭舅母雷氏文<lb/>
<pb n="KR4d0176_WYG_041-14a"/>
雷在長安實為名門族甲天下譜牒是論儻非其匹孰<lb/>
敢為婚况如夫人令公之孫唯我老舅謂真吾偶夫人<lb/>
不疑遂執箕帚凡六十年康寧富壽宜我舅家必大其<lb/>
後我視夫人舅家之母喪車臨岐奠此巵酒<lb/>
　<lb/>
　<lb/>
　<lb/>
　<lb/>
<pb n="KR4d0176_WYG_041-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　盧溪文集巻四十一<lb/>
</p>
<p>
</p>
  </div>
</body>
</text>
</TEI>
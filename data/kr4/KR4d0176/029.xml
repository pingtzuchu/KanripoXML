<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>盧溪文集巻二十九</head>
    <p>
<pb n="KR4d0176_WYG_029-1a"/>
欽定四庫全書<lb/>
　盧溪文集巻二十九　　　宋　王庭珪　撰<lb/>
　　書<lb/>
　　　答王元勃舍人書<hi>三幅</hi>
判府舍人閣下某仰服駿徳偉望幾年於兹矣霄壤異<lb/>
趣脩敬無階而又天禀疎介動與時違政和初嘗竊進<lb/>
士第薄宦湖南不得行其志自退居林下邦邑僻陋中<lb/>
朝名卿巨公遊宦鮮或至此以是雖欲一拜眉宇識風<lb/>
<pb n="KR4d0176_WYG_029-1b"/>
度承謦欬有不可得日者舍人下車之初承積弊之餘<lb/>
櫛垢爬痒皆當民心威驅恩收和氣翕然千里之士求<lb/>
出於門下者衣袂相屬獨某未獲造謁者葢以憔悴窮<lb/>
愁之久不特自棄而時人棄之亦久矣伏辱台慈遣吏<lb/>
致書副以醪醴親灑教墨詞㫖謙厚如待古之有道者<lb/>
捧讀驚懼至於失措顧其中實無毫髪可以仰當禮請<lb/>
之意竊意必有人張飾虚詞譽過其情以欺大君子雖<lb/>
然近世公卿鮮能下士舍人有時之盛名而不以驚愚<lb/>
<pb n="KR4d0176_WYG_029-2a"/>
頑二千石之貴而不以驕傲賤其風流標表有足以竦<lb/>
動四方激拂當世固欲行古人之道於今日而俯及疵<lb/>
賤之蹤豈亦如昔人市駿骨招郭隗始以是存心者耶<lb/>
某居是邦既不能修桑梓之敬於下執事而反䝉以書<lb/>
禮為之先益見邦君下士之美而僕之罪戾無以自逭<lb/>
也舍人朝夕歸朝議論大政進退羣材天下瓌瑋閎博<lb/>
自重之士皆將願綴於門䦨之遊如某何足道哉疾病<lb/>
稍痊當即戒行摳衣登堂終必圖之惟少埀察幸甚<lb/>
<pb n="KR4d0176_WYG_029-2b"/>
某違去几下三易晦朔歸卧園林不敢時上起居是非<lb/>
自取棄於門館伏念平昔本以愚疎與時不相值遂自<lb/>
放於山巔水涯者僅二十年聲迹不聞於人一旦執事<lb/>
者誤採虚名損大府禮遇之重既歸日夕惶懼無以塞<lb/>
人之言又慮流俗不察便以為幡然作進身之計用是愈<lb/>
益戰慄不敢<lb/>
某請於門下前日遞中辱賜誨帖詞意爛然存撫之厚<lb/>
恍然如在郡閣登高臺侍杖屨而奉名理也逡巡久不<lb/>
<pb n="KR4d0176_WYG_029-3a"/>
敢申意似若傲慢顧舍人心事落落嘗加異顧超越俗<lb/>
情固知必䝉恕察某有鄙見上塵台聽今嵗廬陵境内<lb/>
初若大旱幸而晩得雨差勝他州誠徳所感千里受福<lb/>
竊見一鄉之中自有豐歉不均近陂塘處全不覺旱高<lb/>
田有至絶穟者視旱官往往只見路傍平坦處便謂豐<lb/>
熟至於山溪僻逺之地多不及見若要一一覈實勢有<lb/>
不可弊亦滋多終不能均今諸邑高下使府必自探聞<lb/>
不審只可均情作分數減放否若以所見熟處一例不<lb/>
<pb n="KR4d0176_WYG_029-3b"/>
減則絶穟之家重困賦稅恐不能辦也又聞諸邑官多<lb/>
以旱為諱向非台㫖與行下諸縣決不敢受接旱狀伏<lb/>
望博採輿論斷而行之僣冐及此非私言也伏惟幸察<lb/>
久以衰殘不敢上通記室方具尺牘以自解乃䝉再賜<lb/>
誨筆存問有加仰戴厚徳遂釋危慮豈勝幸甚向嘗妄<lb/>
以旱事上瀆台聽伏䝉開納詢究幽隱一方受賜矣竊<lb/>
謂田畆高下雖不均而一鄉之中大率亦可槩見正合<lb/>
尊㫖所謂計鄉分作分數葢易此説為可行若一鄉之<lb/>
<pb n="KR4d0176_WYG_029-4a"/>
内又分數等則吏縁其姦終不能均至於間有漏網亦<lb/>
理之必不能免若欲賑恤貧下庶幾計鄉分以定分數<lb/>
上户作一等數若干下户别作一等如此則無不均之<lb/>
患也愚慮如此舍人以為如何近有行朝及湖南來者<lb/>
莫不盛談螺浦治譽赫然驚人此非䛕言葢逺近之言<lb/>
如此亦欲舍人知之耳向宣卿書中尤所歎服兼云十<lb/>
年前曽兩見舎人於蕭山姑蘇自後流落天涯不曾通<lb/>
問此公留意政務喜聞治聲重不能自已矣<lb/>
<pb n="KR4d0176_WYG_029-4b"/>
　　　與周秀實監丞書<hi>三幅</hi>
䝉賜教翰奬予過情伏讀赧然某湮沈之跡鹿鹿林巷<lb/>
僅二十年將終老盧溪之上未嘗敢自衒粥求合於人<lb/>
而人亦莫之顧也不謂監丞過聽一見輒欲將成之自<lb/>
忖虚薄恐終無以上副憐念之意比者判府舎人遣吏<lb/>
奉書如待異人受之慚惕恐執事奬飾大過他日不副<lb/>
所聞適足累閣下此所以驚懼不得自已也王公天下<lb/>
偉人與監丞俱負抱絶異之學欲行古人之道於某而<lb/>
<pb n="KR4d0176_WYG_029-5a"/>
某實非其人十五年不入吉州城門矣尚冀憐恤保其<lb/>
進退某近亦卧病新起自顧何人豈敢拒大府之命或<lb/>
此去賤體平復瞻視稍爽即戒行李進謁門下諸凡更<lb/>
望埀教<lb/>
違去門墻倐然秋盡仰思名理時奉薄遊高齋論文靡<lb/>
間朝夕雖扞格之資一聽發藥恍如有得以是别後尤<lb/>
遽傾跂之勤無由馳謁門屏惟望使車行縣乃獲瞻仰<lb/>
前日途中辱賜手筆存恤周旋久稽修謝是時竊聞郡<lb/>
<pb n="KR4d0176_WYG_029-5b"/>
人有聞於州府使人憂懼者久之自惟窮困之跡所以<lb/>
受知於監丞者相得於形骸之外如平日吹嘘澡袚之<lb/>
賜固自感激若欲挽而出之使逐榮利葢非所望也中<lb/>
間亦䝉舎人再賜手書今方修報想未加叱怒也右使<lb/>
門中英彦如林豈少老僕得非以隗始之意耶聞大斾<lb/>
之吉水督捕曽不淹日渠魁就誅餘黨散滅一方之幸<lb/>
近日諸䑕盜間作此尤當治之於早若巡尉留心無不<lb/>
可捕者頗聞諸邑似以盜為諱此豈持久之術養虺成<lb/>
<pb n="KR4d0176_WYG_029-6a"/>
蛇為害愈大不可不慮也胡縣尉本寒素䝉監丞特逹<lb/>
之知舎人亦惻然憫之近縁細故輒求罷去聞得權局<lb/>
保全考第乃使府終始之賜舎人以嘗有意惜其功賞<lb/>
未審其事體可行否尤望讃成之力成功與否乃胡子<lb/>
之命獲出大賢門下亦足以光其脚色也<lb/>
近䝉大斾寵賁不獲詣行館修謝豈勝感懼某雖處林<lb/>
下無預人事每辱監丞顧遇之厚輒有所聞當布於執<lb/>
事某自甘閒曠之久絶無外慮不意鄉人輒列狀於使<lb/>
<pb n="KR4d0176_WYG_029-6b"/>
者於是令人羞悸不敢出既而諸使屬皆見訪察其論<lb/>
議州縣情偽十得七八或時有悮聽隨即自明葢以詢<lb/>
訪之廣也初云吾邦大不治實縁二千石之柔遂併及<lb/>
執事今嘗反覆與論掣肘之由尚且疑信相半兼云此<lb/>
郡非有風力莫能治今者閣下權府事願痛革前弊葢<lb/>
郡人所患苦者莫甚於吏風大强與三獄之淹延若嚴<lb/>
責時限立要結絶勿容以追逮證佐為辭指顧之間何<lb/>
事不了又聞受納多邀阻部僚日夕飲博此聲頗喧願<lb/>
<pb n="KR4d0176_WYG_029-7a"/>
使府伺察之勿使逹及於持斧也僣冒不勝悚惕<lb/>
　　　答劉喬卿書<lb/>
某啟喬卿外甥去秋臨行承以新詩為惠甚佳别來匆<lb/>
匆已見新年想侍奉進修之外所履康勝老舅初被譴<lb/>
就道懼人以為罪人而鄙斥之所至逆旅輒杜門不使<lb/>
之知姓名自入荆湖界行路之人皆逆知之爭相迎問<lb/>
士大夫或至相賀謂此禍非庸人所宜得自昔名士天<lb/>
必厄之子厚至永而文始盛魯直至涪而詩益工况我<lb/>
<pb n="KR4d0176_WYG_029-7b"/>
無二子之才而又謫輕地葢虚有其名豈非造物者見<lb/>
賜甚厚而獲䝉聖朝寛大之寵邪初至宜春得一故人<lb/>
書云不合暮年作詩不肯休宜得此禍又可笑迨至貶<lb/>
所未敢遽入城而城中士大夫多出城見訪相勞苦州<lb/>
民驚喜如異人至其邦授館如歸得一蘇氏花園枕沅<lb/>
江之上夜郎牂牁之水出焉自入桃源觀晉人捕魚至<lb/>
落花流水處又歴漢伏波將軍征蠻故道湖頭石室宛<lb/>
然所謂武陵五溪盡屬境内以至洞天神仙古跡不可<lb/>
<pb n="KR4d0176_WYG_029-8a"/>
勝數於是乃知昔人雖流竄而有以自得者良有以也<lb/>
始望皆不可以及此今乃自負知未為時論所棄也近<lb/>
袁季明書又云老舅猶有十六年夀嘗答之云所謂十<lb/>
六年亦非不多但子之術所能知者天年之夀耳若十<lb/>
六年之外在我而不在天則非子之術可得而知不審<lb/>
曾見之否因筆及此亦論喬卿知我自有定處也相見<lb/>
無期言不能盡餘惟力學自愛不宣<lb/>
　<lb/>
<pb n="KR4d0176_WYG_029-8b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　盧溪文集巻二十九<lb/>
</p>
<p>
</p>
  </div>
</body>
</text>
</TEI>
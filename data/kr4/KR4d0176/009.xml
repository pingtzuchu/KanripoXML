<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>盧溪文集卷九</head>
    <p>
<pb n="KR4d0176_WYG_009-1a"/>
欽定四庫全書<lb/>
　盧溪文集卷九　　　　　宋　王庭珪　撰<lb/>
　　律詩<hi>五言</hi>
　　　秋郊曉興<lb/>
玉露三秋夜銀河八月凉山虛響相荅江靜練浮光雨<lb/>
足園蔬茂年豐稻穟長不憂羣雀噪鳴鳳在朝陽<lb/>
　　　送謝夢叟昆仲之湘江<lb/>
蠟屐訪窮巷脂車戴曉星哦詩添些語望岳挿清冥烽<lb/>
<pb n="KR4d0176_WYG_009-1b"/>
火連蠻徼樓船壯洞庭瀟湘多夜雨羡爾對牀聴<lb/>
　　　秋夜周子康登辰州城樓<lb/>
殘夜不能寐起登城上樓山銜半江月風撼九天秋鵲<lb/>
已棲高栁人猶棹小舟誰云羣動息漁子正埀鈎<lb/>
　　　清江留别任子嚴<lb/>
　　正月過此甚遽不果尋訪及歸又以鄉人相迓者<lb/>
　　衆不肯泊舟輙留數字寄别庶子嚴知我過此耳<lb/>
正月下南昌扁舟過玉梁逢人問任子迷路失仙鄉吾<lb/>
<pb n="KR4d0176_WYG_009-2a"/>
道今如此斯文恐未亡烏臺千載話他日自輝光<lb/>
　　　送客<lb/>
東門楊栁陌車騎散林坰草綠古今道馬嘶長短亭人<lb/>
歸天北闕光動斗南星送客何年了春蘋又滿汀<lb/>
　　　次韻方性夫同年見寄<lb/>
<hi>缺</hi>　　　　先朝始賜官同登進士第半著<hi>缺</hi>
　倦飛鳥詞源倒急灘平生事何限話著齒牙寒<lb/>
　　　用朱希真韻寄葛主簿<hi>時權永新縣丞</hi>
<pb n="KR4d0176_WYG_009-2b"/>
聞道石壕吏今猶夜捉人徒煩移簿領何計靜烟塵痛<lb/>
哭聲連野椎敲瘡滿身催科君正拙寧不動悲辛<lb/>
　　　再和一篇兼寄朱希真<lb/>
主簿四海士先生千載人羈遊厭旗鼓談笑出風塵高<lb/>
卧屢違㫖<hi>希真累徵不赴</hi>榮名忽中身清詩何絶妙韲臼識餘<lb/>
辛<lb/>
　　　溪上春日<lb/>
遲日千花艷開簾雙燕飛好山晴<hi>缺</hi>　逺水靜含暉細<lb/>
<pb n="KR4d0176_WYG_009-3a"/>
草爭青出佳人薄暮歸此時春思亂未覺向來非<lb/>
　　　送樂秀才歸新淦<lb/>
夜雨漲新碧曉舟揺古堤㠶從金水落家在日梁西萬<lb/>
竹遶茅屋千峯隔釣谿探囊能起死門外想成蹊<hi>樂善醫</hi>
　　　春日遊鴿湖山<lb/>
風起羣木末花開兩壁香山溪雲影變人靜鳥聲長紺<lb/>
殿横崖起飛泉噴玉光扣門僧出定彈指下禪牀<lb/>
　　　鳳停館中秋<lb/>
<pb n="KR4d0176_WYG_009-3b"/>
山高月未吐吟上嶺頭看萬里雲霄靜一天星斗寒蝦<lb/>
蟆出金背玉兎動銀盤唯有南飛鵲遶枝終不安<lb/>
　　　和葛德濟見懷<lb/>
憤氣蟠胷久開談音吐鴻雲山初濶别罇酒憶相逢暮<lb/>
草黏僧屐晴江理釣篷閒居詩句僻祗自詠家風<lb/>
　　　送妙空大師往郴陽省兄<lb/>
逺水縈環碧秋山作劍攅取經行嶺徼飛錫下雲端風<lb/>
捲湖烟靜天高雁影寒何時却回首即為掃蒲團<lb/>
<pb n="KR4d0176_WYG_009-4a"/>
　　　宿唐興寺夜雨<lb/>
木落羣烏起孤眠枕未安客愁金槖盡酒病玉壺乾雁<lb/>
過風傳響雞鳴雨送寒平生萬感集咄咄出毫端<lb/>
　　　和周監丞聞京洛關中收復四首<lb/>
扈聖尊皇極真人握赤符梯船初入貢輿地夜披圖力<lb/>
戰非天意賡歌奉睿謨花卿雖猛將絶世可能無<lb/>
　　　又<lb/>
戰壘初休馬邊烽不舉狼山河秦地壯日月漢天長劍<lb/>
<pb n="KR4d0176_WYG_009-4b"/>
㦸將銷盡鈎鋤始破荒欲觀調鼎手一臠已堪嘗<lb/>
　　　又<lb/>
喜有官中信衣冠返舊京交馳節旄使悉罷羽林兵丹<lb/>
詔從天落羣心仰首迎蕭條萬里道今日有人行<lb/>
　　　又<lb/>
河南新郡縣吾宋舊山川喬木應猶在遺民不記年行<lb/>
人將漢月持節照胡天屬國今無恙遥知免齧氊<lb/>
　　　送劉禹錫之官五羊<lb/>
<pb n="KR4d0176_WYG_009-5a"/>
南海千山外東風幾驛催嶺頭梅雨歇旗尾瘴烟開蠻<lb/>
徼無塵起中原有使來時應問消息㑹向日邊回<lb/>
　　　秋夜<lb/>
山色釀空碧砧聲鳴翠㣲自憐為逐客誰為擣寒衣居<lb/>
士本無病叅軍胡不歸扁舟在吾手爾莫用危機<lb/>
　　　曉行唐興寺道中寄劉美中<lb/>
雨洗穹色靜雲間曉碧初峯巒爭峭拔臺殿已清虛邨<lb/>
落孤煙起人家半嶺居回看巖際寺幾欲倒騎驢<lb/>
<pb n="KR4d0176_WYG_009-5b"/>
　　　清軒<lb/>
竹逕有佳色耳根無市聲山如畫屏立水作縠文生牕<lb/>
户松風響園蔬杞菊馨夜深天更靜待㸔玉蟾明<lb/>
　　　亂後過東山寺<lb/>
煙塵苦未盡紺殿倚巖阿雲䕶佛世界山栖老禪和斯<lb/>
人具眼目法力辟兵戈欹枕聴粥鼔誰能柰爾何<lb/>
　　　和黄子餘湖南道中寄弟子黙二首<lb/>
花落黄陵廟禽聲隔岸聞山川湖外逺牛斗地形分回<lb/>
<pb n="KR4d0176_WYG_009-6a"/>
趂峯頭雁遥瞻嶺上雲惠連詩更好夢裏亦思君<lb/>
　　　又<lb/>
卷裏詩新出關中記舊聞乾坤今轉大呉楚昔嘗分霧<lb/>
失朱陵峒晴開紫蓋雲仍傳九疑尉竒策動明君<hi>時方傳鄉</hi>
<hi>人營道尉董體仁作殿魁</hi>
　　　又和酬子餘<lb/>
句法出脩水家聲誰不聞微言雖甚秘殘馥可能分筆<lb/>
掃堂堂陣詞飛藹藹雲馬卿才思逸傾動卓文君<lb/>
<pb n="KR4d0176_WYG_009-6b"/>
　　　又和酬子默<lb/>
牛渚西江夜新聲月下聞定知終夕詠不覺曉光分儻<lb/>
有罇中酒重論日暮雲山林正憔悴抵掌忽逢君<lb/>
　　　頗姪明碧軒<lb/>
不可居無竹開軒眼界新風摇碧玉玦雨解籜龍鱗晩<lb/>
色侵書帙疎枝掛月輪客來從逕造莫問打門人<lb/>
　　　和李巽伯送劉德基赴縣齋<lb/>
令君湖海士置榻謂公賢綠野千峯翠朱甍萬室連客<lb/>
<pb n="KR4d0176_WYG_009-7a"/>
依彭澤栁人問孝亷船他日功名逼金魚未免懸<lb/>
　　　郡燕新進士胡文侍讀即席賦詩因次其韻<lb/>
雁塔題名處蟾宫折桂新英雄綴行列材業濟生民榮<lb/>
耀初開宴招呼如此賓鵬飛上霄漢横海脫凡鱗<lb/>
　　　郭教授南牕置酒觀競渡次坐客劉時舉韻<lb/>
一飲徑一石此風誰敢陪<hi>謂劉也</hi>日移林影轉船劈浪紋<lb/>
開銀燭自相映玉山何用推廣文官獨冷賴有酒盈杯<lb/>
　　　再次前韻<lb/>
<pb n="KR4d0176_WYG_009-7b"/>
殊方作異客勝日喜遊陪鼓譟風雷動㠶爭錦繡開詩<lb/>
元無格律誰與定敲推折得新荷葉聊將當酒杯<lb/>
　　　送郭教授<hi>代人</hi>
蠻域經年住飄然見古風新編文似錦高論氣如虹杖<lb/>
屨容追步箴規有發䝉方期親謦欬吾道又將東<lb/>
　<lb/>
　<lb/>
　盧溪文集卷九<lb/>
</p>
<p>
</p>
  </div>
</body>
</text>
</TEI>
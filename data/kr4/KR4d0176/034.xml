<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>盧溪文集巻三十四</head>
    <p>
<pb n="KR4d0176_WYG_034-1a"/>
欽定四庫全書<lb/>
　盧溪文集巻三十四　　　宋　王庭珪　撰<lb/>
　　記<lb/>
　　　遊廬山記<lb/>
江出蜀東㑹於潯陽雲濤雪浪相撞擊而下是為九江<lb/>
九江之上有巨山崛起名甲天下目望之巍然髙而大<lb/>
與他山未有以異也環視其中磅礴鬱積巖壁怪偉琳<lb/>
宫佛屋鉤綿秀絶愈入愈竒而不可窮乃實有以甲天<lb/>
<pb n="KR4d0176_WYG_034-1b"/>
下者也予往年偕計吏數取道山趾望其巔欲躋焉探<lb/>
天地觀造化擘出怪譎及其至也不遇霜飊雨雹炎熇<lb/>
赤日則隂霾宿祲滃然出於洞穴之中欲冲射人與夫<lb/>
虺蜴蛇虎之羣磨牙澤吻而埀涎鳥道苔境之所顛墜<lb/>
頹崖斷石之所覆壓有足以褫魄而奪氣凡遇是數者<lb/>
不可人意雖好遊者不果力躋而寄目以償所願焉政<lb/>
和七年十月七日道遇武陽聶名世自圓通同宿東林<lb/>
觀虎溪蓮池明日登羅漢閣上白公草堂至上方五杉<lb/>
<pb n="KR4d0176_WYG_034-2a"/>
閣馮髙而望九十六峯隱見天末不可名狀而香爐一<lb/>
峯尤勝絶草堂正坐其下宜昔時隱者之所喜盤旋於<lb/>
此也過西林履平地五里許至資聖菴資聖而上漸峻<lb/>
㧞非數十步輒一休不可疾至歴三茅亭乃至錦繡谷<lb/>
聞春時異葩怪卉層出雜見相錯如錦繡然自錦繡谷<lb/>
不半里至天池妙吉祥寺去平地二十里矣是夜禮文<lb/>
殊於瑞光亭拜未起而燈光璨發於欄楯之外大小幾<lb/>
百餘燈明滅合散不常僧指示曰此聖燈也予不能致<lb/>
<pb n="KR4d0176_WYG_034-2b"/>
詰竊意名山藴靈必有神物欲示其異以驚衆而然耶<lb/>
抑草木竹石之自有光怪而為此耶或謂唐㑹昌中二<lb/>
僧蔵金像於錦繡谷恐其<graphic n="KR1444" url="https://raw.githubusercontent.com/kanripo/KR-Gaiji/master/images/KR1444.png" mimeType="image/png"/>光騰溢而出此説幾近歟<lb/>
寺有貯雲菴又在絶危巒頂峭發壁立數百千仭吐雲<lb/>
氣而薄星辰者皆出乎袵席之近明日離菴中由山北<lb/>
下三里至佛手巖巖下清涼瑩徹可丈餘水濺濺鳴其<lb/>
中有石龍首浮於泉上詭狀若欲奔動視之毛髪為寒<lb/>
巖西半里登相光亭觀擲筆峯坐禪臺竹林遺趾山中<lb/>
<pb n="KR4d0176_WYG_034-3a"/>
人傳數有僧見竹林寳刹於此轉眄失之故今號竹林<lb/>
化寺復從巖東北下三里至寳林即唐大林寺白樂天<lb/>
嘗序此地實羌廬間第一境人迹罕至古今識遊者鑱<lb/>
刻未泯也寺三里道傍有飲牛池池一里至峰頂菴視<lb/>
香爐峰反在其下東有文殊四望二臺老松一株極醜<lb/>
怪偃於四望臺之上若張蓋然坐其下以觀浮圖之屋<lb/>
穹堂奥殿負崖架空矗在天半紺碧照耀環山而四出<lb/>
九江波濤雪色砰擺振撼合而東去者皆在乎履舄之<lb/>
<pb n="KR4d0176_WYG_034-3b"/>
下彷徉注視目不得瞬而千萬狀之變態亦不可得而<lb/>
窮也於是下峯頂十里至普照寺而寳興石盆䕶國三<lb/>
菴居峯頂普照之間又下至廣嚴寺遊連枝亭復投宿<lb/>
東林觀壁間記遊者甚衆不過徑上天池佛手巖而止<lb/>
吾二人自謂幾覽徧山北好處因囘視江南地雄富内<lb/>
坦夷數千里氣狀清淑而兹山巉突於江濱若造物者<lb/>
喜設宏壯屏扞於此土使江南清淑之氣蜿蟺儲育至<lb/>
是礙而不得西嘗産而為幽蘭瑞香芝英竹箭之美與<lb/>
<pb n="KR4d0176_WYG_034-4a"/>
夫三脊之茅千尋之名材希世異物為瑞太平之時未<lb/>
能獨當竒也尚有魁豪不世出之士埋光鏟采於其間<lb/>
而求之復無有豈明天子在上皆已出而仕者也彼陶<lb/>
令與十八賢者一溺於此遂終身不出蓋當時挈治世<lb/>
具不得設張即思自放於山谷之間而進退卒以不汚<lb/>
後世不敢少訾焉白樂天貶潯陽慕淵明之為人樂之<lb/>
而不去是皆人與山相得於一時者也厥後當宗閔權<lb/>
勢震赫時終不附離為進取計氣節自髙豈無待而然<lb/>
<pb n="KR4d0176_WYG_034-4b"/>
耶予與名世冐風埃走數千里忘其悲憂感慨覉旅戚<lb/>
戚不已之懐而驟得天地怪竒偉麗之觀則兹遊所得<lb/>
時人亦叵測云既遊遂錄以記之<lb/>
　　　靖共堂記<lb/>
安福縣西南地最廣髙山大谷荒翳險絶往往通宜春<lb/>
長沙郡界宿蠧藏姦為縣者病之紹興十四年四月南<lb/>
嶺潘家峒賊突出犯永新殺巡檢勢遂張朝廷下銅獸<lb/>
符命御前統制吳侯錫討之亂人大恐詭謀乞降時吳<lb/>
<pb n="KR4d0176_WYG_034-5a"/>
興錢侯傑之治縣之明年也政寛人和理甚無事方治<lb/>
燕居之堂見士民問人之疾憂盡得賊之株柢蹊隧蓋<lb/>
弄兵不討者十有六年袁衡湘湖皆被其毒異時遣偏<lb/>
裨提孤軍鼓而入他州勢不相援彼不西走山南走湖<lb/>
則隂連大姓土豪張聲焰脇官兵令解去郡縣幸其無<lb/>
事如豢虎狼不敢拂其心吳侯得其情悉破壊其機牙<lb/>
檄諸郡兵乗障扼其奔衝親率勁卒𢷬之賊遑急氣殱<lb/>
不能鬬未陣而衂大姓土豪縮頸畏罪各縛其徒以來<lb/>
<pb n="KR4d0176_WYG_034-5b"/>
㑹錢侯與縣尉任君詔從間道餽軍亦擒馘有差於是<lb/>
賊無噍類矣得其渠酋左證具乃磔之脇汙者置保伍<lb/>
使持田器為良民無一人呌詉者夫以吳侯之智勇聞<lb/>
於世遇大㓂輒克而平此草間倔强之㓂宜不足書蓋<lb/>
鏖兵萬里從枕席上過師此必勝之術至於深林阻險<lb/>
欲戰不得非善用兵者出竒以奪之未可驅而奮也不<lb/>
然何蟠拏峒窟十有六年出沒數郡之間而官軍不能<lb/>
取哉數郡之民得免於亂功大事特實始我邦班師之<lb/>
<pb n="KR4d0176_WYG_034-6a"/>
日堂適告成可以閲軍實可以陳燕豆於是饗吳侯於<lb/>
堂侯不自有其功而美縣令能脩其職使不淹日而破<lb/>
賊錢侯不鄙陋其邑盡力於其職之所當任軍無乏事<lb/>
財不橫歛而去此大慝民實徳之客有吉文李君尚義<lb/>
題其楹曰靖共蓋取詩云靖共爾位好是正直坐客咸<lb/>
欲志其事而以文屬盧溪王某因饗士之日落堂之成<lb/>
故叙賊之所以起滅鑱諸堂上俾繼此而理者咸得安<lb/>
其位而桀黠不敢復芽蘖云紹興十四年仲秋日記<lb/>
<pb n="KR4d0176_WYG_034-6b"/>
　　　西峯寺重修三秀亭記<lb/>
亭始作於元豐六年豫章黄魯直為前大守夀春魏侯<lb/>
記一時之事名之曰三秀亭識瑞物也建炎間官兵更<lb/>
戍於此而亭遂堙廢厥後二千石孰不欲復前賢之故<lb/>
迹率歎息遺恨而去亦誠有所未遑耳後元豐七十有<lb/>
六載當紹興二十八年秋天子以銅獸符授鄱陽魏侯<lb/>
安行來守廬陵下車興弊補廢修起學官増養弟子員<lb/>
彬彬文學之士盛於一時積獄滯訟迎刄輒剖耘鋤强<lb/>
<pb n="KR4d0176_WYG_034-7a"/>
梗化為善類窮山長谷宿盜積數十年不討者悉縛致<lb/>
麾下境内遂寧時方憂旱甘雨連霔郡人大悦謂此數<lb/>
物者非太平之嘉瑞耶芝草不得専美於前矣政既多<lb/>
暇明年春始攜客遊西峯尋三秀遺址在蒼松篁竹之<lb/>
間林麓幽逺復得舊碑於隤垣之下字畫尚新魏侯讀<lb/>
之喜曰吾家譜鄱陽夀春同出於婺源乃知前三秀主<lb/>
人吾宗人也可不因其舊而新之乎蓋物之當興必有<lb/>
所遇決非偶然者若峴山亭不遭羊叔子蘭亭無王逸<lb/>
<pb n="KR4d0176_WYG_034-7b"/>
少則襄陽風景與從事中郎俱湮滅而無聞清湍茂林<lb/>
不著見於山隂矣亭既成遊觀者輻湊兩魏侯之名當<lb/>
與此山俱傳不可不記復興之嵗月紹興二十九年五<lb/>
月十八日也盧溪王某記<lb/>
　　　龍須山轉輪經藏記<lb/>
佛在西域時逺中國僅二萬里華人未始聞其言彼方<lb/>
之人聞有震旦之國負其書重譯而至者槖駝相屬也<lb/>
其説使人見性成佛謂法界寳藏吾所自有是以華人<lb/>
<pb n="KR4d0176_WYG_034-8a"/>
説而奉之積其書至五千四十八巻於是其徒作華藏<lb/>
之居建大軸兩輪以藏此五千四十八巻於輪間者徃<lb/>
往遍九州也吉州龍須山昔有異僧法登禪師自曹溪<lb/>
得法來遇長者龍須於此地築菴而留之遂為登禪師<lb/>
道塲後人因以龍須名其山舊無大藏經紹興甲寅長<lb/>
老秉雍領衆始募置滿五百函欲建法輪而屋之㑹移<lb/>
錫隆慶而以懐宗踵其席始謀建藏室於寺之西隅度<lb/>
其費莫知所出有居士劉存正胡瑾張孝友聞而樂趨<lb/>
<pb n="KR4d0176_WYG_034-8b"/>
之各出錢百萬以上由是施者摩肩而至以故功易成<lb/>
藏之前後神物瑰偉其像設規置於他處不類觀者歎<lb/>
其異未嘗覩也工將畢而懐宗示滅厥後繼住者數易<lb/>
卒無以紀其成郡侯以藏經實始作於秉雍而雍前住<lb/>
江西湖南所至必莊嚴佛土復俾住龍須雍即以書來<lb/>
求論輪藏之雄麗求文以記藏經之嵗時問其日則紹<lb/>
興甲子四月八日也於是乃為之記而究其説之所以<lb/>
然夫掇拾西方貝葉之文為一大藏用法輪以轉之遂<lb/>
<pb n="KR4d0176_WYG_034-9a"/>
始於傅大士然所謂法界寳藏從無始來固存不可以<lb/>
色相求使凡夫忽然見道於一念項遍十方界則虚空<lb/>
中法輪常自轉也昔人有念經一萬部而祖師不以為<lb/>
勝有老宿下禪牀遶一匝而轉藏了或有見於此則道<lb/>
之廢興不繫乎藏之建與不建也蓋此寳藏凡夫皆具<lb/>
足而莫能自證如衣中寳珠必因人指示而不到曹溪<lb/>
安知不失今之所以聚佛書轉大法輪以張皇其説者<lb/>
蓋不為諸佛説法為凡夫説法爾此藏之所以宜建也<lb/>
<pb n="KR4d0176_WYG_034-9b"/>
盧溪王某記<lb/>
　　　寄軒記<lb/>
武陽鄧晉卿學有本源而於黄帝老子方外貝葉之書<lb/>
無所不觀軒其屋於所居之偏名之曰寄屬盧溪王某<lb/>
求文以記之某因謂晉卿曰吾所以有大患為吾有身<lb/>
不有其身則無患而可以有為今夫所謂身者其初未<lb/>
始有物而偉哉造化特範君之形而寄之也所謂軒者<lb/>
君又以造化之所寄者而寄之也身與軒且非我有則<lb/>
<pb n="KR4d0176_WYG_034-10a"/>
向之所謂寄者實無所寄若無所寄安得有名此之為<lb/>
物非言之所能了而欲强以言記之是屋下架屋求馬<lb/>
於唐肆而夢之中又占其夢者也試為君言其崖略藏<lb/>
舟於壑藏山於澤夜半失之雖壑澤不得有而人一受<lb/>
其成形遂有而哀樂之以故累於有物域於宇宙之内<lb/>
而不能自出也有能出乎百物之表雖死生無變於己<lb/>
况得喪禍福之所介乎莊周以軒冕為物之儻來寄故<lb/>
其言曰寄之其來不可禦其去不可止然則窮逹貴賤<lb/>
<pb n="KR4d0176_WYG_034-10b"/>
適然相遭於一世之中直為物逆旅耳蜩甲蛇蛻似之<lb/>
而非晉卿本以文學起畎畆陟進士科方將脫簿書登金<lb/>
閨玉堂摩赤霄取富貴又何暇寄其身於窮陋一軒之<lb/>
中蓋士生於世使其中不自得將何適而非累使其中<lb/>
泊然無所繫何往而不自得所以名其軒者豈特在於<lb/>
窮閻陋屋之中雖金閨玉堂亦若是而已惟磅礴萬物<lb/>
翛然塵垢之外者不以廟堂江海置冰炭於胷中隨所<lb/>
寓而安惟一累於進退則均為物役不知二者皆蘧廬<lb/>
<pb n="KR4d0176_WYG_034-11a"/>
而不可久處蓋遊於物之内而不知遊於物之外彼遊<lb/>
乎物之外者視百千萬億世界同為一蘧廬在一㣲塵<lb/>
中吾將擇何地而寄耶晉卿未能絶迹於世坐進此道<lb/>
以聽浮雲之去來作人如此自可不富貴倘富貴逼君<lb/>
亦直寄焉耳若夫假道於仁託宿於義以遊逍遥之墟<lb/>
食於茍簡之田立於不貸之圃過是而往余不能言之<lb/>
矣<lb/>
　　　隆慶禪寺五百羅漢堂記<lb/>
<pb n="KR4d0176_WYG_034-11b"/>
廣陵浮圖氏之宫環峙於州城之西而仁山獨宏麗而甲<lb/>
出寺有五百羅漢堂元符中州民孟華之所建也華賈<lb/>
江湖間積竹為巨纜浮大舸絶淮汴之於河河防用其<lb/>
纜嵗一入獲官錢數百萬轉鬻吳楚之間以歸華既豐<lb/>
財愈於<graphic n="KR1021" url="https://raw.githubusercontent.com/kanripo/KR-Gaiji/master/images/KR1021.png" mimeType="image/png"/>嗇而樂布施故能求得天下妙工造五百大<lb/>
阿羅漢建兩楹而屋之東坡先生南遷過其下持勺水<lb/>
供飬作八大字牓而揭之於是此堂亦為十方道俗動<lb/>
心駭目之觀而與山中穹堂奥殿爭光輝矣正和末年<lb/>
<pb n="KR4d0176_WYG_034-12a"/>
寺廢為道士之居東坡之字亦坐禁錮有僧竊而藏之<lb/>
及寺復興羅漢散落民間寺僧物色得其七八像既漫<lb/>
剝不治堂之梁楹亦隳紹興十三年嵗在大淵獻通守<lb/>
孫公霖欲補其壞而新之初未遑也夜夢羣僧謁於庭<lb/>
若有所訴覺而異之謂住侍僧秉雍軒然有才力能任<lb/>
斯事故雍倡具説傾數邑檀施不三月而閲成自輪藏<lb/>
之隂徙置佛殿之西廊敞七間為堂視舊所建益夥東<lb/>
坡璇題宛然如有靈光異氣照應屋壁是皆可記也雍<lb/>
<pb n="KR4d0176_WYG_034-12b"/>
於隆慶扶傾起廢有功於佛事昔嘗求佛殿記而余未<lb/>
暇許者也今復以孫公之命來乞文以記羅漢重修之<lb/>
嵗月問其落成之日則五月壬戌也予聞古之得羅漢<lb/>
道者由禪定見宿因無復愁苦故此大士應物現形至<lb/>
於五百各發慈祥之相以接物護世多靈顯云七月庚<lb/>
<hi>缺</hi>盧溪王某記<lb/>
　　　西山記<lb/>
出縣南十五里折而西行又十里許林壑絶險有溪水<lb/>
<pb n="KR4d0176_WYG_034-13a"/>
出孤源峒中所從來逺矣西山當峒口水抱山麓其停<lb/>
蓄而深者為潭溪中多亂石突怒而出水行石間汹湧<lb/>
有聲溪上古木合抱而巨藤蒼然若龍蛇起立狀極怪<lb/>
醜干霄而屈蟠皆數百年物也每風雨至林木震動水<lb/>
石相摶觀者毛髪盡寒震掉不能久立相傳以為龍神<lb/>
之所窟宅故水旱疾疫凡有求必禱之常若有答焉紹<lb/>
興十一年夏五月至六月不雨苖將槁矣徧禱羣祀弗<lb/>
獲縣宰向公子賁披地圖訪耆老咸言西山之靈乃率<lb/>
<pb n="KR4d0176_WYG_034-13b"/>
僚佐潔誠以往視神所居蟠藤之上三峯峻峙鄉落所<lb/>
謂三峯蟠藤之神氣象隂森崖壁怪偉使人凛然既祗<lb/>
飭祀事有雲出於峯頂須㬰蔽日隨軒而歸衆咸異焉<lb/>
日暮大雨明日又雨周被四境是嵗大穰繄神之力向<lb/>
公具其事乞封爵於朝且用耆老言數十百年以來目<lb/>
覩靈異殆不可悉數中更變亂潰卒四出巨盜在境神<lb/>
示風霆雨電之變又出蜂蠆百怪之物卒退走之其事<lb/>
詭異或者疑焉然皆近時事耆老目覩人能詳言也夫<lb/>
<pb n="KR4d0176_WYG_034-14a"/>
山川皆有神司之而能出變怪興雲雨澤及萬物此固<lb/>
宜在祀典䝉休顯而力請未獲若乃神之威徳實不繫<lb/>
封爵之有無論神而問封爵猶論人物而問官職今之<lb/>
大官大職豈盡能惠澤斯民神亦猶是也後之人必欲<lb/>
昭掲神之靈貺宜有考於斯文謹書向公一時之蹟以<lb/>
附安成故事俾不墜紹興壬戌冬十月一日盧溪王某<lb/>
記<lb/>
　<lb/>
<pb n="KR4d0176_WYG_034-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　盧溪文集巻三十四<lb/>
</p>
<p>
</p>
  </div>
</body>
</text>
</TEI>
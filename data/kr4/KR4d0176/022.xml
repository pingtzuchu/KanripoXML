<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>盧溪文集卷二十二</head>
    <p>
<pb n="KR4d0176_WYG_022-1a"/>
欽定四庫全書<lb/>
　盧溪文集卷二十二　　　宋　王庭珪　撰<lb/>
　　絶句<lb/>
　　　衡嶽銓德觀作<hi>并引</hi>
　　盧溪老人謫沅湘過此見故人胡明仲留題同司<lb/>
　　諫遊山之樂悵然有懷其人復過西房聽陳道士<lb/>
　　彈琴作松風夜雨聲因留二絶他日三君子不忘<lb/>
　　遊山之樂必再至焉為余出示此詩<lb/>
<pb n="KR4d0176_WYG_022-1b"/>
峯頭烏帽翠雲裘三百年來無此流餘論更容平子否<lb/>
猶勝湛輩峴山遊<lb/>
碧玉峯前雲滿徑赤欄橋畔栁參天長廊静夜松風起<lb/>
寫得餘聲入響泉<lb/>
　　　清江張氏活人堂二絶句<lb/>
逺系長沙太守孫<hi>謂仲景也</hi>家傳太守活人言刀圭一<hi>缺</hi>起<lb/>
人死安得聲名不出門<lb/>
海底龍宫失䕶防老龍偷得返魂方聞君夜壓春槽響<lb/>
<pb n="KR4d0176_WYG_022-2a"/>
攜扣柴門乞酒漿<lb/>
　　　次韻謝昌國<lb/>
今人不識古人心誰識羲皇太古音如望銀河九天上<lb/>
聊分一勺濯塵襟<lb/>
　　　雙田逢蕭國器話别<lb/>
黄葉西風何處邨茅簷立馬問寒温江東渭北情無限<lb/>
罇酒他時得細論<lb/>
　　　和康晉侯見贈<lb/>
<pb n="KR4d0176_WYG_022-2b"/>
儒生無力荷干戈亂後篇章感慨多但拏筆頭吟白雪<lb/>
莫挑馬箠渡黄河<lb/>
　　　雪中以酒送歐陽廣明袁叔明<lb/>
小槽新壓甕頭春盛欲招呼雪閉門卧對袁郎説周易<lb/>
不妨伸頸飲清罇<lb/>
　　　鄱陽周師禹求清軒霧齋詩<lb/>
月入柴門夜色新坐堅談壘足佳賓誰云老子興不淺<lb/>
政恐元規塵汚人<lb/>
<pb n="KR4d0176_WYG_022-3a"/>
細雨如烟下九垓始聞巖谷隱竒才一朝文彩驚人眼<lb/>
知自南山霧裏來<lb/>
　　　送彭士貴<hi>并引</hi>
　　士貴好為竒偉倜儻之節今日見訪聞詔下出兵<lb/>
　　征北即日上馬欲逺遊其志甚壯賦二絶句以贈<lb/>
　　行<lb/>
詔謂將軍急擊戎連營巳列漢旗紅須君磨盾作露布<lb/>
破陣誰先第一功<lb/>
<pb n="KR4d0176_WYG_022-3b"/>
大將威名震九州毛錐何補劍鎗頭但歌出塞從軍樂<lb/>
莫笑居鄉馬少遊<lb/>
　　　劉天錫之子八歳能作大字今年十三矣筆畫<lb/>
　　　　愈進有雄徤之氣作二絶句贈之<lb/>
羣兒墨汁翻老鴉爾獨落紙生龍蛇郎罷不須頻掣筆<lb/>
渠今自㑹畫江沙<lb/>
作戈如挽百鈞弩腕力想能回萬牛江夏當年有童子<lb/>
未聞落筆寫銀鈎<lb/>
<pb n="KR4d0176_WYG_022-4a"/>
　　　郊外留别友人<lb/>
不及怱怱把一巵丹楓黄葉助題詩天教逺謫非無意<lb/>
更上沅湘㸔九疑<lb/>
　　　寄劉世臣仲美<lb/>
此道陵遲久已亡後生無復立門牆遥知二子心如鐵<lb/>
端為盧溪一瓣香<lb/>
　　　贈無識道人<lb/>
古廟香爐冷似氷向來土木弄精靈如今萬事都不㑹<lb/>
<pb n="KR4d0176_WYG_022-4b"/>
却笑金剛努眼睛<lb/>
　　　謝張東言<lb/>
忽見蛟蛇遶壁蟠歸時星斗已䦨干山童不識回鸞字<lb/>
誤認題門作鳳㸔<lb/>
　　　惜春亭觀酴醿<lb/>
東皇收拾春歸去獨遣酴醿殿後塵憐我寒牕賦愁寂<lb/>
時㸔玉面送殘春<lb/>
　　　彭青老好談禪喜作詩有謀身之語借其語激<lb/>
<pb n="KR4d0176_WYG_022-5a"/>
　　　　之<lb/>
未省前身是道人莫嗟求仕困無津東風動地泥牛吼<lb/>
簷蔔花開别是春<lb/>
未能投筆取封侯一食聊須為口謀日向晴牕研破硯<lb/>
讀書當讀億那由<lb/>
好詩渾厚如金玉妙質勿令斤斧侵要識筆端三昧力<lb/>
夜深山水自成音<lb/>
　　　漁父詞<lb/>
<pb n="KR4d0176_WYG_022-5b"/>
㝠㝠江雨濕蓑衣夜上高巖宿翠微夢斷一聲烟草綠<lb/>
遥聞欵乃扣舷歸<lb/>
　　　曦上人頃脫塵網可謂俊哉衲僧也絶句贈之<lb/>
震林獅子非凡獸脫網鯉魚真衲僧宿垢消磨應已盡<lb/>
竿頭海底任横行<lb/>
　<lb/>
　<lb/>
　盧溪文集卷二十二<lb/>
</p>
<p>
</p>
  </div>
</body>
</text>
</TEI>
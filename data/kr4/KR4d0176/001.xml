<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>盧溪文集巻一</head>
    <p>
<pb n="KR4d0176_WYG_001-1a"/>
欽定四庫全書<lb/>
　盧溪文集巻一　　　　　宋　王庭珪　撰<lb/>
　　古詩<lb/>
　　　題宣和御畫<lb/>
王鎻宫扉三十六誰識連昌滿宫竹内苑寒梅欲放春<lb/>
龍池水暖鴛鴦浴宣和殿後新雨晴兩鵲飛來向東鳴<lb/>
當時妙手貎不成君王筆下春風生長安老人眼曾見<lb/>
萬歳山頭翠華轉恨臣不及宣政初痛哭天涯觀畫圖<lb/>
<pb n="KR4d0176_WYG_001-1b"/>
　徽宗皇帝臨御日乆海内無事唯不忘翰墨之娛見<lb/>
　者知其為御畫也臣既獲仰觀撫巻太息思宣政間<lb/>
　當國家太平極治之時景物宛然不覺流涕乃再拜<lb/>
　稽首而賦是詩紹興丙寅三月望日小臣王庭珪謹<lb/>
　題<lb/>
　　　仙人春宴曲<lb/>
高樓玊珮搖春風銀槽壓雨珍珠紅天留曉月十分魄<lb/>
飛光下照仙人宫瑶姬半醉撾鼉鼔綵鳯吹笙黄鶴舞<lb/>
<pb n="KR4d0176_WYG_001-2a"/>
雙成翠袖織藕絲麻姑行厨擗麟脯金盤燒蠟夜未央<lb/>
從妃進果蟠桃香坐上花開人未老他日重來花更好<lb/>
三千年後忽相逢再約羣仙醉蓬島<lb/>
　　　觀駱元直經進江南形勢圖<lb/>
異時漢網疎天討邉馬來囓江南草石頭重戍豈無兵<lb/>
將軍不識丹陽道至今戰骨埋秋霜傷心不忍問耆老<lb/>
龍蟠虎踞昔何雄赤壁濡須在眼中潯陽江水射蛟處<lb/>
旌旗拂天來向東艨艟塞川不敢下昔人曾此破曹公<lb/>
<pb n="KR4d0176_WYG_001-2b"/>
横江九道波翻屋試請輕兵渡淮曲夜入長安人不知<lb/>
應見畫圖心已熟他日將軍按此圖鼓行而西如破竹<lb/>
　　　長沙北禪覽古<hi>寺有吳王女墳</hi>
明湖漲天光春雲如粉碎吳王宫女罷吹簫象牀玊椀<lb/>
今安在桃李初開映緑池緑池水暖摇花枝聞道只今<lb/>
池上月照見吳王繁盛時當時粉色艶月彩今日古墳<lb/>
烟草衰草衰不見吳宫事唯有月下孤猿啼猿聲哀苦<lb/>
聞不得又恐清曉催黄鸝<lb/>
<pb n="KR4d0176_WYG_001-3a"/>
　　　方外菴聴惠端彈琴明日赴李似矩尚書招<lb/>
浮雲捲盡天無風青山銜日猶半紅誰彈烏啼夜鶴怨<lb/>
平明結客長安中大顛初識韓吏部清檗亦叅裴相公<lb/>
尚書意欲清邉圉手挽天河作霖雨響泉韻磬應自攜<lb/>
昵昵莫為兒女語為陳古操有平戎此曲聊堪佐旗鼓<lb/>
　　　遊青原呈王元勃舎人周秀實監丞<lb/>
異時黄魯直嘗賦青原詩至今青原山名與星斗埀自<lb/>
從有宇宙孰能磨滅之昨日從大斾上讀前人碑欲學<lb/>
<pb n="KR4d0176_WYG_001-3b"/>
下一語自覺落筆遲我等如淇輩後世誰復知治君千<lb/>
載人治中同一時兩公俱大手妙語仍崛竒得句未肯<lb/>
吐神物懢護持光艶出月脇當留照巖扉<lb/>
　　　舟次白沙<lb/>
朝發螺浦湄暮宿白沙口初為夜行計有物應掣肘山<lb/>
雲四面起風濤半江吼落㠶危石磯就枕不敢乆林深<lb/>
鳴鶴鵲村逺聞雞狗夢覺知月明破篷見牛斗起視天<lb/>
色清解䌫欲放溜浪頭聒天響掀簸入我牖蒲㠶未及<lb/>
<pb n="KR4d0176_WYG_001-4a"/>
張篙師復回首渡頭有古祠壁畫雜怪醜舟人相與言<lb/>
勸我酬神酒出處本細事隂晴亦常有我固不問天豈<lb/>
問土木偶<lb/>
　　　寄胡邦衡兼簡陳僉判黄書記<lb/>
斯文乆寂寞誰應擅雕龍萬事問伯始今復得此公濤<lb/>
瀾翻筆舌錦繡蟠心胷平時吐佳句逸氣如長虹制䇿<lb/>
收俊異行當推選鋒元龍湖海士江夏無雙童詞彩俱<lb/>
秀出春葩發青紅鏗鏘排律吕純音玊琤琮草木吾臭<lb/>
<pb n="KR4d0176_WYG_001-4b"/>
味坐隔神螺峰遥聞玊荆産長松想清風安得賈餘勇<lb/>
提戈譟其中且願試音響徑湏撞巨鐘<lb/>
　　　向衡州生日<hi>今右相與公同生日</hi>
嵯峨閶闔西風回赤霄夜半天門開昴星麒麟下穹昊<lb/>
兩家同日生公台兩公為誰張與向人物堂堂真漢相<lb/>
願公接武未央庭禁直金鑾對方丈<lb/>
　　　張持操攜徐獻之侍郎書見訪兼出示著述中<lb/>
　　　　興論諸雜文為賦詩一篇以文軸還之他日<lb/>
<pb n="KR4d0176_WYG_001-5a"/>
　　　　亦録寄獻之也<lb/>
君不能徒歩上書獻天子又不能移書帝城結王公欲<lb/>
將筆力扛九鼎紙上有說能平戎宣和治極乆忘戰北<lb/>
來邉馬嘶淮甸是時猶屯百萬師無人北向放一箭大<lb/>
臣搏手知何為草間公卿兒女啼至今謀國無上䇿讀<lb/>
君斷藁令人悲君家人物照青汗曲江猶識胡雛亂他<lb/>
年論事要回天應向荆州尋好漢<lb/>
　　　過蕭瀧廟<lb/>
<pb n="KR4d0176_WYG_001-5b"/>
瀧江欲度虹為橋瀧濤舂撃蛟魚跳瀧頭有廟非一朝<lb/>
瀧民猶傳神姓蕭殿脚挿入白鷺腰青原舞翠挹岧嶤<lb/>
朱甍日出煙霧消碧瓦不動磨青瑤忽然飛電掣紫霄<lb/>
天為借怒生竒飈遊龍揮雨洗泬寥桂花墮落香雲飄<lb/>
百年古木號䕫魈鼉能擊鼓鸞吹簫官船賈舶膽欲焦<lb/>
廟前泊櫓不敢摇楚詞跪奠設漿椒瀧之靈兮或可招<lb/>
　　　送陳邦直知縣<lb/>
道邊車馬來不休傾城出送陳太丘太丘愛民如父母<lb/>
<pb n="KR4d0176_WYG_001-6a"/>
故令民作嬰兒愁各持杯酒塞行路衆人欲挽我獨不<lb/>
我記殿前初射䇿臚傳高名落九州同年衮衮上䑓省<lb/>
公獨執板拜督郵况兹小縣天一陬不煩細民遮道留<lb/>
繡衣飛章動冕旒行必召對螭坳頭君王端問活國計<lb/>
大畧要洗儒生羞<lb/>
　　　贈别黄超然<lb/>
我生不識黄太史猶及諸老談遺事藍田生玊海生珠<lb/>
謂君眉目無乃似誰作江西宗𣲖詩如今傳法不傳衣<lb/>
<pb n="KR4d0176_WYG_001-6b"/>
句中有眼出月脇宻付嫡孫人未知宗風後必喧人口<lb/>
雲夢更須吞八九他年拈此一瓣香獅子窟中獅子吼<lb/>
　　　寓郡齋過清閟軒與高虞卿夜話<lb/>
户牖隣清閟深夜客扣闗開門見脩竹人與竹俱閒雨<lb/>
竹忩外響風從屋頭還羡君屛百事讀書蒼翠間刺口<lb/>
談治亂筆挾風霜寒更覽珠玊文洗我氷雪顔歸来興<lb/>
未盡危坐聴珊珊<lb/>
　　　趙逢源今春當赴省試以事失期乃督錢綱往<lb/>
<pb n="KR4d0176_WYG_001-7a"/>
　　　　行在且欲觀母后回鑾之慶作詩速其行<lb/>
去年秣馬望行宫飄然氣若摩霄鴻不學提攜百金劔<lb/>
不倚能彎兩石弓徒誇讀書飽藜莧筆陣欲敵千人鋒<lb/>
要登月窟取官職不使官出兠鍪中丈夫功名自有日<lb/>
春闈已過落花風今當獻計隨羣吏到時萬井歡聲沸<lb/>
慈寧殿前催趂班看君入賀鳴靴鼻<lb/>
　　　送向宣卿赴朱相公參議<lb/>
旄頭彗天天狗墮一日中原作竒禍金竿突繞都城光<lb/>
<pb n="KR4d0176_WYG_001-7b"/>
鐡馬横嘶御街過邇來十年不解兵盗賊軍書急星火<lb/>
將軍藩身養脇疽帝命相公期必破指揮貔虎下天來<lb/>
奮臂一呼皆袒左相公元是帝股肱提師辟士收豪英<lb/>
君才累試當劇郡羣兇落膽知威名麾下傳聞有飛將<lb/>
一箭曾射欃槍星公謀豈止當十萬要挽天河洗甲兵<lb/>
君不見河陽軍烏重𦙍參謀初㧞温處士遂令冀北馬<lb/>
羣空石洪亦自河南至又不見裴晉公取淮西幕下正<lb/>
用韓退之乃能夜縳吳元濟至今留得平淮碑如今相<lb/>
<pb n="KR4d0176_WYG_001-8a"/>
公開幕府豈减烏公與裴度席巻江湖波浪清貂鼎勲<lb/>
庸歸自取<lb/>
　　　送吳叔舉主簿往清江受納秋苗<lb/>
田頭作穀催入塲一半白著輸官倉廬江主簿喜懐檄<lb/>
放船椎鼓開㠶檣蕭灘老農公事畢夾道歡呼羅酒漿<lb/>
笑言歸去喚妻子今年租米兩平量<lb/>
　　　秋夜西園獨歩<lb/>
清夜遊西園竹影亂秋月穹色湛虚明林光益竒絶人<lb/>
<pb n="KR4d0176_WYG_001-8b"/>
間睡正著那知此時節坐觀衡陽移頃刻風烟别沆瀣<lb/>
洗天宇一飲醒毛髪氣與南山高青蒼助施設池塘收<lb/>
緑净星斗轉空闊微雲㸃太清須臾亦自滅明朝問此<lb/>
境勝處不可說却恐雞三號開門走車轍<lb/>
　　　劉晞揚貧甚㸑烟不屬而讀書不輟作詩遺之<lb/>
　　　　以激其志因叙其貧之所以然冀當塗有聞<lb/>
　　　　之者<lb/>
荷鋤初讀書中原已鼎沸輟耕仰太息衣食尚卒歳喧<lb/>
<pb n="KR4d0176_WYG_001-9a"/>
呼傳㸃丁田廬忽湮替産盡猶索租從何出租稅迺知<lb/>
天寳後信如石壕吏君門九重深旗㦸森兵衛朱轓背<lb/>
相望莫肯察凋弊賴子天資高追琢自成器時能從諸<lb/>
生扣門來問字長篇爛溢目春葩吐竒麗饑雖不堪煮<lb/>
要自飽風味廼翁昔好事賔客常滿位小兒聽客語炊<lb/>
甑忘著箅豈慮飯成糜邇來糜亦廢時能饋升斗與子<lb/>
黔突喙<lb/>
　　　送王舍人超武<lb/>
<pb n="KR4d0176_WYG_001-9b"/>
王郎逺器冝廟堂胡為奔走天一方吳越相望峙雄壘<lb/>
䨇旌再開南斗傍手攜仙人緑玊杖坐褰刺史赤帷裳<lb/>
平生廣莫意萬里眼高四海無相當舎人舊班紫宸陛<lb/>
天馬豈受青絲韁騎驢到部正閱歳飄然鵠舉摩天翔<lb/>
嬰兒十萬啼塞路各遮馬首持杯觴忽聞半夜發輕舸<lb/>
追走不及徒悲傷繡衣飛章有巨力不須州民投皂嚢<lb/>
正恐君王知治狀便向劔履趨明光鰲頭蓬萊在平地<lb/>
日邊除書細作行<lb/>
<pb n="KR4d0176_WYG_001-10a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0176_WYG_001-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　盧溪文集巻一<lb/>
</p>
<p>
</p>
  </div>
</body>
</text>
</TEI>
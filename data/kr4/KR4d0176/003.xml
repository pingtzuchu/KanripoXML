<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>盧溪文集巻三</head>
    <p>
<pb n="KR4d0176_WYG_003-1a"/>
欽定四庫全書<lb/>
　盧溪文集巻三　　　　　宋　王庭珪　撰<lb/>
　　古詩<lb/>
　　　謝張欽夫機宜惠靈夀杖<lb/>
九疑連綿青未了郴江擘出蛟龍吼雷公霹靂搜巖幽<lb/>
化為鬱律黄蛇走飛電迸火出竒節黄蛇走立僵如鐡<lb/>
攜看玉女洗頭盆拄上九疑探禹穴莫挑馬箠渡黄河<lb/>
莫扣天門閽者訶但掛百錢時一醉從教風雨濕漁蓑<lb/>
<pb n="KR4d0176_WYG_003-1b"/>
青錢學士年方少年少羞為老人調即看飛歩上蓬瀛<lb/>
别有青藜夜相照<lb/>
　　　魏彦成寄示桐川琅琊送行詩集奉次栁字韻<lb/>
　　　　一首系于巻末<lb/>
少年班玊墀美若靈和栁一麾出銀䑓風流亦不朽琅<lb/>
琊古名郡屢移賢太守天子憂逺民謂公極其厚林甫<lb/>
既當國不便珉與玖何如訪醉翁翁意不在酒<lb/>
　　　次韻張䖍州兼呈向宣卿<lb/>
<pb n="KR4d0176_WYG_003-2a"/>
賊鋒繞章南殺氣動秋色主將初無謀突出誰與敵君<lb/>
門九重深羽衛森旗㦸我欲獻竒計何由吐丹臆萬言<lb/>
一杯水平生㡬兩屐時雖急搜賢毁譽皆失實頃聞向<lb/>
衡州姦盗俱惕息人材有如此宰相安可失<lb/>
　　　和李巽伯韻贈甥劉志道<lb/>
年少嘗讀書復挾琴與醫世無識真者持此將安之古<lb/>
調不詠俗空嚢不貯貲結交名公卿雲間接風期披烟<lb/>
對珠玊常恐生微疵向來壁上弓落杯輙自疑此事一<lb/>
<pb n="KR4d0176_WYG_003-2b"/>
了了昔賢當並馳李卿句有眼妙語真而師<lb/>
　　　存存閣<lb/>
王郎身如椰子大胸蟠萬巻猶能載少年著足名利塲<lb/>
歸來卜築紅塵外太虚為室月為燭四海諸公常所㑹<lb/>
窮閻陋室天下貴駑奴豐車多覆敗坐收浮念得此生<lb/>
如鍊真金豈常壊是中本自無虧成壞與不壞亦何在<lb/>
請君直下賦一言要識所存當默解<lb/>
　　　次韻周秀實觀李觀察勒兵<lb/>
<pb n="KR4d0176_WYG_003-3a"/>
霜風獵獵吹旗旌將軍束装來勒兵白鷺洲前雲鳥合<lb/>
青原䑓上山川横李侯凛凛萬人敵匹馬横行沙塞北<lb/>
至尊殿上親賜名生坐閻羅官柱國提兵括冦來江西<lb/>
探取賊窟如連雞軍中超距多暇日却學臨淮親校旗<lb/>
中興猛士如吼虎二十八將隨光武要看麒麟第一功<lb/>
金印埀腰光耀組<lb/>
　　　送陸景莊提幹<lb/>
驅車越荆吳轍跡走欲半是時親戚多烜赫踐華貫中<lb/>
<pb n="KR4d0176_WYG_003-3b"/>
有衣繡人持斧下霄漢利權炙可熱冷語氷未泮徒乘<lb/>
朱班輪呵殿嚇閭閈如儺帶面具應遭鬼笑玩而况新<lb/>
失職誰肯聴呼喚坐令公困窮旅突幾不㸑蔚然鸞鳯<lb/>
姿胡為雜鵝鸛我實憎此曹期君遊汗漫<lb/>
　　　次韻曽育才翠樾堂雪詩<lb/>
哦君翠樾堂中雪詞如劔㦸相磨切又如牛鐸應黄鍾<lb/>
水中躍出㽔賔鐵因誦東坡憶雪詩城郭山川兩竒絶<lb/>
翠樾堂中雪復然敢擬片詞増竄竊長安道上醉騎驢<lb/>
<pb n="KR4d0176_WYG_003-4a"/>
忍凍不知蹄屢蹶争似淮西破賊時蔡州城外沙如月<lb/>
將軍一箭射欃槍夜落城頭曉方滅㨗書飛奏不動塵<lb/>
露布馳來迷玊闕醉翁句律號令嚴凍口何由更開說<lb/>
銀杯任逐馬蹄翻斷藁殘編且扄鐍<lb/>
　　　送趙逢源赴趙提㸃辟<hi>泉司近年浸鐵成銅以足國用使者與公皆賢</hi>
　　　　<hi>宗室故以比子政云</hi>
曩日逢君盧水頭來如天馬初伏輈忽然去作幕下士<lb/>
奮袖起如鷹脫韝黄雲壓空欲成雪笑捧辟書還御闕<lb/>
<pb n="KR4d0176_WYG_003-4b"/>
王孫俱是天麒麟枕中有方能㸃鐡<lb/>
　　　同陳思忠訪洪覺範<lb/>
尋春反向僧房卧無乃行蔵與時左起來刮目覽新詩<lb/>
花壓欄干夢初破黄葉丹楓屬興深吁然莫測疑楚些<lb/>
惠休島可沒已乆二百年來無此作世間何處著斯人<lb/>
秀句天教出寒餓我氣未衰詞頗弱欲借鼓旗聊一佐<lb/>
終朝巖下不逢人苔色應嗔馬蹄涴<lb/>
　　　次前韻酬劉美中<lb/>
<pb n="KR4d0176_WYG_003-5a"/>
筆勢斕斑如虎卧何止風流盖江左新詩吟出鸞鳯音<lb/>
曉鶯未啼春欲破始知李白飄然思俊語天成安用些<lb/>
鳳簫聲不類人間玊管定非人所作可憐洛下書生冷<lb/>
雷轉空腸發清餓終日長哦學不成掩鼻皺眉相賛佐<lb/>
與公並轡且西遊舉扇勿憂塵土涴<lb/>
　　　贈忠㐮公二孫<lb/>
乃翁精忠貫日月一門挺秀俱琅玕丹山飛來兩雛鳯<lb/>
碧梧翠竹皆停鸞武陵溪邊忽相遇口角流涎誦詩句<lb/>
<pb n="KR4d0176_WYG_003-5b"/>
盧溪摩頂欲作語他日雲霄還記否<lb/>
　　　送安成知縣周子發<hi>公家伯仲方持節江淮發運提㸃荆湖刑獄公今又</hi>
　　　　<hi>趨朝故有是作</hi>
安成斗絶吳楚東妖氛未息仍歳凶公當是時宰斯邑<lb/>
眼底日厭旌旗紅北兵初冦中原地驛騎符移星火至<lb/>
衆方敲捶立威名公能使民歌愷悌公家人物自魁雄<lb/>
弟兄蹀躞騎青驄端能經世任國事同時獻納蓬萊宫<lb/>
繡衣持斧今無對虎節麟符照湖海行看三鳯接雲飛<lb/>
<pb n="KR4d0176_WYG_003-6a"/>
共濟艱危熙帝載<lb/>
　　　酬聶達夫惠所業<lb/>
聶郎贈我長短句大盤小盤堆玊筯當年持此驚市人<lb/>
破㡌蹇驢誰借譽厭聞百鳥呼春風自作綵鳯鳴孤桐<lb/>
俗聞惡語敗人意胡不謁帝明光宫<lb/>
　　　酬劉英臣載酒送花<lb/>
去年花下探春雨鳴鞭走馬看花開今朝危坐空山裏<lb/>
不識春從何處來誰云山中春亦好忽見花枝被花惱<lb/>
<pb n="KR4d0176_WYG_003-6b"/>
無柰窮愁輙賦詩對酒簮花能絶倒<lb/>
　　　次韻劉謙夫同年二首<lb/>
子雲昔獻長楊賦詞傾江海濤翻素溪邊相遇覽新詩<lb/>
陣馬迎鋒敢馳騖忽憶楓宸賜第時青袍紛紛莫知數<lb/>
與客流落最多年不記紫騮花下路<lb/>
蒼龍闕下同充賦偶著青衫脫寒素當年千佛共題名<lb/>
勢若飛黄正騰騖此時入彀多英雄只今豈可一二數<lb/>
朱輪丹轂滿人間亦有傾輈猶載路<lb/>
<pb n="KR4d0176_WYG_003-7a"/>
　　　次韻張子春賦瑶林春色<hi>余瑶林洞中以酴醿作麴因為酒名</hi>
花間酌酒邀明月月照金罇佳興發鯨吞霧捲百川空<lb/>
醉挽酴醿落香雪便將壘麴築糟邱酴醿壓膏麥為糵<lb/>
醸成忽見張公子公子家居近丹闕為余乘興誇洛陽<lb/>
笑指沙頭卧䨇榼洛陽視此真草野敢辱新詩借牙頰<lb/>
瑤林名字出風塵未遇知音那敢說况能大讀離騷句<lb/>
痛飲雖多不為餮未識王家碧玊香髣髴東坡真一訣<lb/>
誅茅本結方外人豈用禮法相分别預拂瑤林一片石<lb/>
<pb n="KR4d0176_WYG_003-7b"/>
與君醉過清明節窮亦不足悲逹亦不足悅酒䦨㧞劔<lb/>
露肝膽正恐不免論功業<lb/>
　　　和陳柄臣見贈<lb/>
北人愁聽江南曲細草新蒲幾回緑當年避敵初渡南<lb/>
千官蒼黄飯不足中原亂後又逢春邊頭只道無烟塵<lb/>
邇來公卿不生事此事必屬非常人我曹生長江南樂<lb/>
豈料翻成風土惡湖海元龍氣尚豪贈我新詩何璀錯<lb/>
拾遺後出最能文脩椽大屋今荒墳逺孫高材淹管庫<lb/>
<pb n="KR4d0176_WYG_003-8a"/>
猶能落筆生烟雲山城相遇初相喜共論大梁人物美<lb/>
莫學夷門抱關吏謀竊兵符椎晉鄙<lb/>
　　　和胡子敦實少年行<lb/>
酒酣坐待東方高臂鷹走逐城南豪彎弓射殺白額虎<lb/>
醉騎歸馬雪花毛日暮黄雲動天色易水迷魂招不得<lb/>
莫學并州遊俠兒徒費黄金飾韉勒<lb/>
　　　暴雨初晴<lb/>
馮夷聒天夜椎鼔盡驅羣龍起行雨阿香推出雷公車<lb/>
<pb n="KR4d0176_WYG_003-8b"/>
惡風動掣不周柱似聞帝坐清霞宫號令羣龍收惡風<lb/>
便令萬物有生意虞淵取日當春空<lb/>
　　　觀李氏畫<lb/>
壁間冥冥雲塞川細看幻出江湖天寒鴉雪壓凍不喧<lb/>
沙尾忽有瀟湘煙黄蘆碧草鴈初下畫此千金不當價<lb/>
為君覔紙一題詩詩不能工且觀畫<lb/>
　　　李仲孫佩軒<lb/>
我友李仲孫飭身一何介被服古衣冠昻然偉而怪開<lb/>
<pb n="KR4d0176_WYG_003-9a"/>
軒蓬户中紉蘭以為佩布袍揖公卿脫幘卧江海方其<lb/>
得意時天地不能礙荷鋤入深林剪薙發幽薈清芬動<lb/>
忩壁蕙若連光彩君看紫綬翁腰埀黄金帯璜珩錯琚<lb/>
瑀印章如斗大歩趨踏龍尾鏘然中音㑹豈如此香草<lb/>
擢秀繁霜外秋風落萬木臭味乆逾在我思軒中人免<lb/>
食三年艾夢寐欲見之一往清鼻界<lb/>
　　　酬劉震仲<lb/>
憶對秋風與公别風吹雲開露明月高談不作儒生酸<lb/>
<pb n="KR4d0176_WYG_003-9b"/>
舌翻波瀾吐竒絶今朝馬首從西來笑我窮愁不掀揭<lb/>
蟠泥蛟螭氣如蜺不肯一吐人安知要令光彩射月脇<lb/>
五色萬丈天南垂我聞此語中夜起誰與挿翼白日馳<lb/>
低心逐駑駘青衫走塵土何當大醉騎鯨魚凌烟飛過<lb/>
蓬萊渚<lb/>
　　　送南䑓長老<hi>并序</hi>
　　夲老遊吾州數年余固知其名而未識面也忽飛<lb/>
　　錫赴南諸侯之請訪余於溪上談論亹亹獵取孔<lb/>
<pb n="KR4d0176_WYG_003-10a"/>
　　孟荘周之言以證彼大事此又談禪而無蔬笋氣<lb/>
　　者也竒事竒事余聞南䑓古禪窟大師時之偉人<lb/>
　　其徃也必不為彼寂寂故作數語以贈行<lb/>
祝融峰畔南䑓路傑閣危欄上雲雨繡木泥金好佛堂<lb/>
撞鐘擊鼓聞瀟浦瀛洲仙人東道主<hi>缺</hi>招提境中住請<lb/>
公説法也大竒要公别下一轉語<lb/>
　<lb/>
　<lb/>
<pb n="KR4d0176_WYG_003-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　盧溪文集巻三<lb/>
</p>
<p>
</p>
  </div>
</body>
</text>
</TEI>
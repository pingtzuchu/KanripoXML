<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>盧溪文集卷十四</head>
    <p>
<pb n="KR4d0176_WYG_014-1a"/>
欽定四庫全書<lb/>
　盧溪文集卷十四　　　　宋　王庭珪　撰<lb/>
　　律詩<hi>七言</hi>
　　　題曹子方詩集後<lb/>
　　靜常先生初以詩得名於兩蘇公每恨不能多見<lb/>
　　偶於公之孫仲實大夫家見其家集輙題數語于<lb/>
　　後<lb/>
横槊當年知阿瞞後來誰復識波瀾兩蘇門地陪高詠<lb/>
<pb n="KR4d0176_WYG_014-1b"/>
千古文章得細論耆舊只今無此語風流端要善清言<lb/>
想當巧匠傍觀處洗盡人間斧鑿㾗<lb/>
　　　次韻劉升卿惠焦坑寺茶用東坡韻<hi>焦坑因東坡始見重</hi>
　　　　<hi>於時</hi>
日出城門啼早鴉杖藜投足野僧家非關西寺鐘前飯<lb/>
要㸔南枝雪裏花玉局偶然留妙語焦坑從此貴新茶<lb/>
劉郎寄我兼長句落筆更如錐畫沙<lb/>
　　　嚴子陵釣臺<lb/>
<pb n="KR4d0176_WYG_014-2a"/>
巨石崔嵬枕碧流何人曽此坐埀鈎足加帝腹動星象<lb/>
手把漁竿還故邱固異山靈回俗駕不因鱸鱠憶呉洲<lb/>
當時冠劍今何在獨有高臺萬古留<lb/>
　　　送劉美中舍人赴漳州二首<lb/>
一麾初出銀臺路手把漳南玉獸符閭里高門容駟馬<lb/>
旗旄夾道擁前驅兩科名姓驚天地西掖文章似典謨<lb/>
詩卷從教傳海賈釣竿未肯拂珊瑚<lb/>
漳浦城高南斗邊朱旗遥拂紫薇躔逺民初識玉皇吏<lb/>
<pb n="KR4d0176_WYG_014-2b"/>
屬邑行瞻刺史天此日分攜雲際寺老僧留酌石間泉<lb/>
祝公名宦何時了了却歸來作地仙<lb/>
　　　次韻羅世英<lb/>
　　世英昔年從學䝉嶺書齋相别三十餘年紹興丁<lb/>
　　卯重陽日復相㑹於盧溪草堂世英即席賦詩次<lb/>
　　韻酬之是日坐客皆預免解唯劉世臣得失未定<lb/>
　　須臾解榜至巍然在選<lb/>
䝉山三十年前話聳壑昻霄見此郎雲子新秔抄飯白<lb/>
<pb n="KR4d0176_WYG_014-3a"/>
石泉擊火試茶香英豪滿坐驚頭角錦繡詩成出肺腸<lb/>
此日此公逢此客更傳秋榜助飛觴<lb/>
　　　送歐陽南卿并簡胡紹立<lb/>
蕭灘傳牓到柴扉喜見高名掛棘闈二子文場初得雋<lb/>
老夫茅屋亦増輝方驚絶岸孤峯出更待刺雲雙鵠飛<lb/>
盧肇風流今未泯渡頭重㸔錦標歸<lb/>
　　　和裴主簿九日<lb/>
欲上高高嶺路微疎林蔽日尚堪依楓江水冷天初靜<lb/>
<pb n="KR4d0176_WYG_014-3b"/>
桐井霜乾葉亂飛籬下採花人獨秀山頭落帽客何稀<lb/>
金壺倒盡重沽酒莫惜朝來更典衣<lb/>
　　　安成逢吉守李西美舍人二首<lb/>
掖垣清近泰階傍新賜魚書綰郡章手把玉堂青縷管<lb/>
坐褰刺史赤帷裳紅旗照日三千騎白粲連帆一萬檣<lb/>
幾夜紫微躔次靜飛星今入斗南光<lb/>
妙齡高義動神京獨出漢庭諸老生鳳閣縯綸朝視草<lb/>
麟符分閫夜談兵猶聞豺虎縱横在已覺山河氣象清<lb/>
<pb n="KR4d0176_WYG_014-4a"/>
欲㑹風雲扶帝業先令草木識威名<lb/>
　　　喜楊文發生子<lb/>
觸目琳瑯滿户庭又聞白母夢長庚杜家驥子誰家有<lb/>
天上麒麟地上行豈但疎眉驚秀拔更期洗眼㸔飛騰<lb/>
人間萬事何時足但有佳兒了一生<lb/>
　　　周公予監場解官<lb/>
終年騎馬上山坡鑄得中郎錢幾何解組可能留不住<lb/>
扣門猶許問無他莫因時事輕悲感從此新詩更琢磨<lb/>
<pb n="KR4d0176_WYG_014-4b"/>
竹徑松牕與塵隔幅巾聊且重相過<lb/>
　　　和劉元弼筠亭<lb/>
種竹誅茅欲傍亭亭前花草莫爭名笋根稚子春無數<lb/>
枝上鵷雛晩更清翠逼衣襟添野興葉翻風雨打牕聲<lb/>
何當萬木凋零後尤見青青不世情<lb/>
　　　和劉元弼䆳室<lb/>
竹徑潜通幾許深逺牕寒色半晴隂朱輪畫轂走何事<lb/>
明月清風愜素心宴坐壺中觀慧景時遊物外拂塵襟<lb/>
<pb n="KR4d0176_WYG_014-5a"/>
此君定自能留鳳更絶飛鴉噪暮林<lb/>
　　　和李巽伯少卿新年憶行在二首<lb/>
解賦新篇憶帝臺行宫樓殿亦巍哉應曽身作壺中客<lb/>
記得春從天上來雉扇齊開香霧繞龍墀暖赴曉班催<lb/>
君王神武多餘暇綵勝金花似舊裁<lb/>
去國東風又一回江邨度歳亦悠哉偶逢花向山間發<lb/>
更喜人從日下來破敵屢聞胡騎走急賢當有鶴書催<lb/>
内中誰進春詞帖西掖須慿大手裁<lb/>
<pb n="KR4d0176_WYG_014-5b"/>
　　　和謝夢叟思鄉用李巽伯韻<lb/>
江頭野老哭聲哀宫殿千門安在哉御路初傳鼙鼓動<lb/>
驛塵猶見茘枝來九重竒禍遽如許四海軍書重困催<lb/>
家在雙龍雙闕下亂雲春思益難裁<lb/>
　　　次韻謝鄭教授二首<lb/>
久服才名老鄭䖍奮鬚抵掌便談天平生落盡摩霄翮<lb/>
妙句新如出水蓮晩歲江湖聊可樂夜談城壘不須堅<lb/>
席門窮巷蓬蒿滿安得高車忽儼然<lb/>
<pb n="KR4d0176_WYG_014-6a"/>
騎馬凌風擬八仙不須三斗始朝天細聽街吏鼕鼕鼓<lb/>
㸔舞歌姬步步蓮問事未應無伯始論文今復得徐堅<lb/>
喜君琢句無餘跡詩到埀成却澹然<lb/>
　　　和曽英發見寄二首<lb/>
聞君要了官中事了事君今竟作癡陋巷端能一瓢足<lb/>
虛名何用四方馳開簾璧月夜生海下筆氷蠶細吐絲<lb/>
想得詩成有新句池塘草入夢中思<lb/>
别後文章殊長進揮毫落紙便風生詩從平澹人難到<lb/>
<pb n="KR4d0176_WYG_014-6b"/>
語不雕鐫句自清無計上書通北闕猶時蹙額問西征<lb/>
憶君過我誦新作殷殷尚留金石聲<lb/>
　　　和曽若虛<lb/>
書生胷次儻無竒讀盡羣書未免癡學似雕龍宜獨步<lb/>
才非天馬敢爭馳青編謾費千章紙白髮愁梳滿面絲<lb/>
愧乏銀鈎酬雅貺含毫徒作畫沙思<lb/>
　　　再次曽英發<lb/>
人物風流東晉時吾家王椽本非癡見君自少能多學<lb/>
<pb n="KR4d0176_WYG_014-7a"/>
厥聞如今已四馳但有香秔炊白玉不須高馬鞚青絲<lb/>
西隣宻度牆頭酒日望扁舟慰所思<lb/>
　　　次韻蕭明強追和芙蓉菴<lb/>
茅齋深倚五雲間忽有高人夜扣關揮麈風雷坐傾倒<lb/>
開簾水竹自幽閒天寒已放龍蛇蟄棊罷那知歳月殘<lb/>
兵革未聞消息好且來拄頰㸔西山<lb/>
　　　次韻周秀實過草堂夜話<lb/>
舎北雲生天一隅短檠細雨夜牕虛銅爐瀹茗助清冷<lb/>
<pb n="KR4d0176_WYG_014-7b"/>
玉麈論文愧闊疎落齒駒兒應有種<hi>謂秀實子</hi>秃毫錐子尚<lb/>
中書山城忽遇高軒過不避席門江上居<lb/>
　　　和裴主簿栽花<hi>來詩有獨醉明月之語</hi>
曉簷風雪壓前墀勒住羣花未出竒頓覺寒㕔有春色<lb/>
雅宜破屋詠新詩朱簾不捲門長靜紅藥微開蝶便知<lb/>
獨酌莫邀天上月恐招惡客影相隨<lb/>
　　　和劉克強謝仲振<lb/>
氷柱雪車詩有聲池塘春草夢初驚兩公共夾清漳住<lb/>
<pb n="KR4d0176_WYG_014-8a"/>
匹馬時衝細路行遶屋好山如罨畫攻愁得酒足鏖兵<lb/>
興來不用多呼客著我罇前伴月明<lb/>
　　　送蘇元老自舂龍陽<lb/>
雲渺蒼梧湘渚濶烟㠶初轉九疑高相逢未卒寒温語<lb/>
此别更為魂夢勞江水江花自今古湖南湖北足風濤<lb/>
何時捨棹登平陸却上晴天跨巨鼇<lb/>
　　　次韻義夫同年見寄二首<lb/>
青袍猶帶御爐煙坐覺江湖嵗月遷憶在九霄聨雁塔<lb/>
<pb n="KR4d0176_WYG_014-8b"/>
恍如三尺鑄龍泉薦書飛鶚聞天上綵筆題詩落眼前<lb/>
白髮郎官才力徤知公家世似韋賢<lb/>
高文落紙自生烟論著傳家繼史遷氣壓千軍横入陣<lb/>
詞傾三峽倒流泉賜袍初並龍墀下走馬同過鳳闕前<lb/>
一落江湖坐窮困顧予何敢望諸賢<lb/>
　　　和劉賓王縣尉<lb/>
鼓篋同遊璧水春橋門爭㸔筆如神忽傳紫塞軍聲急<lb/>
尚喜青山草色新儻有風雲起英衛可無膠漆似雷陳<lb/>
<pb n="KR4d0176_WYG_014-9a"/>
况聞作尉功竒絶兵入潢池不動塵<lb/>
　　　次韻劉炳先昆仲見寄<lb/>
未有新詩敵庾郎徒將斷木㸃青黄峩冠不滿三尺許<lb/>
拆襪仍無一寸長鵬翼端能翻碧漢芥舟唯可置坳堂<lb/>
君才本自堪磨琢穎脫當如錐在囊<lb/>
　<lb/>
　<lb/>
　<lb/>
<pb n="KR4d0176_WYG_014-9b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　盧溪文集卷十四<lb/>
</p>
<p>
</p>
  </div>
</body>
</text>
</TEI>
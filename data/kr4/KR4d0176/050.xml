<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>盧溪文集巻五十</head>
    <p>
<pb n="KR4d0176_WYG_050-1a"/>
欽定四庫全書<lb/>
　盧溪文集巻五十　　　　宋　王庭珪　撰<lb/>
　　題䟦<lb/>
　　　䟦盧贊元題惜春亭詩後<lb/>
公負英偉絶世之姿文章流布海内而此詩乃自衡湘<lb/>
北歸日過某家真逸堂夢草菴染大字于梁間至惜春<lb/>
亭復留長句筆墨飛動光照林谷要當使觀者如讀杜<lb/>
子美到䕫州後詩韓文公自潮州還朝後作異時欲譜<lb/>
<pb n="KR4d0176_WYG_050-1b"/>
公之詩者必有攷於斯<lb/>
　　　䟦王樞宻環秀亭詩<lb/>
玉牒趙季成通判江州日作環秀亭於江上今樞宻王<lb/>
公適至而登焉覽山川之勝據上流實襟帶淮甸長江<lb/>
九派驚湍怒濤頃刻萬變見昔人用兵出竒戰勝之處<lb/>
濡須赤壁若在牖外黙有感發於心賦詩壁間識者知<lb/>
公有經世志不徒玩景物而已將見敵人不敢復窺江<lb/>
涘而曰朝廷有人焉豈不美哉<lb/>
<pb n="KR4d0176_WYG_050-2a"/>
　　　䟦顔持約詩<lb/>
士負其才詞彩足以驚衆者豈盡濟世之人也哉李太<lb/>
白天人也而失節於永王璘况餘子乎顔持約昔以詩<lb/>
畫擅名京師雖登甲科而卒遭竄逐望嶺南走道出廬<lb/>
陵始尋方外釋子談佛以自解故松菴上人得此詩於<lb/>
隆慶要其詩與字亦不可棄爾<lb/>
　　　䟦曹子方墓誌銘<lb/>
曹子方起孤生一經蘇黄品題遂以能文章名於世一<lb/>
<pb n="KR4d0176_WYG_050-2b"/>
時豪士詩人咸慕而稱之余崇寧初與公之㓜子唐老<lb/>
同舎于東京太學暇日至其家盡閱蘇黄諸老先生詩<lb/>
文尺牘皆極力推挽以故名益貴唐老後亦登科墓誌<lb/>
叙公之行事獨至此而文辭不少槩見何哉然事跡迭<lb/>
見於時賢文集中者後世亦可考也<lb/>
　　　䟦王元勃鳯林橋詩<lb/>
右史王元勃平生為文章力去陳言逈異常境非醞釀<lb/>
而成者詩篇蓋其餘事然亦未嘗茍作鳯林橋詩尤典<lb/>
<pb n="KR4d0176_WYG_050-3a"/>
雅發於忠厚其叙安福令韓君朝美之為橋而見廉平<lb/>
簡易愛民之意有足以激拂當世者夫前世良吏史或<lb/>
逸其行事而班班見之名士之詩者尚多有之韓君之<lb/>
政後世或有攷於此歟<lb/>
　　　䟦黄夢升墓誌銘<lb/>
余讀歐陽文忠公集已悲南陽主簿黄夢升以文章從<lb/>
公遊而卒不得志以死公嘗稱其文曰博辯雄偉意氣<lb/>
奔放至於諷誦歎息而不已初謂文忠公喜稱道天下<lb/>
<pb n="KR4d0176_WYG_050-3b"/>
士特以雄文善飾其說題拂之耳至於作銘乃摘取其<lb/>
祭兄子之文以暴耀於世始知夢升之文實竒偉而凡<lb/>
人不能道也然夢升素剛不茍合既失志鬱鬱而諱道<lb/>
於人使不遇文忠公遂泯然不傳於世今得著見於六<lb/>
一文集中後世不磨滅矣四世孫伯思得胡明仲重書<lb/>
誌銘將刻諸石伯思學問曄曄有祖風能任斯事盧溪<lb/>
王某書<lb/>
　　　䟦胡侍郎撰比真觀記<lb/>
<pb n="KR4d0176_WYG_050-4a"/>
安福圖經舊無此觀獨有遺址在深林窮僻之野亦以<lb/>
碑刻可攷里中王氏諸豪力請建屋於其上始得今名<lb/>
而榜之復得侍讀胡公之文以為記碑成龜趺璀然氣<lb/>
象雄偉如天球琬琰金鐘大鏞列在東序拭目者改觀<lb/>
榱桷之華豈止百年無慮其隳墮也萬一千載之下陵<lb/>
谷變而壑澤不能守此碑或淪棄於頽垣斷塹之間好<lb/>
事者得之决不沈泯跡其姓氏猶足以誇世耀衆而復<lb/>
興於寂寞不詔之後然則此碑實為比真不朽之託也<lb/>
<pb n="KR4d0176_WYG_050-4b"/>
歟<lb/>
　　　䟦蘇養直贈李東老詩<lb/>
蘇養直清詞麗句為前輩諸老先生之所稱此詩蓋暮<lb/>
年所作李東老嘗挾書册從之遊而得之他日江西宗<lb/>
𣲖後為養直拈出一瓣香者必子也<lb/>
　　　書向豐之詩軸後<lb/>
向豐之自㓜能作詩句律便不凡叔父宣卿愛之毎遣<lb/>
從余遊余竄夜郎日道出伊山宣卿駭愕與豐之出三<lb/>
<pb n="KR4d0176_WYG_050-5a"/>
十里下馬流涕而别後二十年見此詩軸於劉夢得家<lb/>
夢得與豐之雅故尤能誦其詩聽之喜且悲惜其早亡<lb/>
時人知豐之者尚稀使之少延當更竒麗而名顯於世<lb/>
矣<lb/>
　　　書汪聖錫簡後<lb/>
汪公聖錫自㓜名聞於世未弱冠當廷試陳治安之䇿<lb/>
以竒材動悟明主擢居第一震耀天下賜名褒稱甚寵<lb/>
既貴顯與故人書札皆纎鋒細管字小楷而清勁不以<lb/>
<pb n="KR4d0176_WYG_050-5b"/>
勢貌士真一代偉人也乾道己丑清明日書<lb/>
　　　䟦曾世選三賢論<lb/>
古之人有負天下之賢而天下翕然師尊之决非偶然<lb/>
者必推其本末權其禍福之輕重以救當世之弊乃能<lb/>
然耳歐陽文忠公以道德文章震耀一時昭若日星終<lb/>
古不可掩也金人圍建康守臣大將不戰而降獨楊忠<lb/>
襄為通判如百鍊之鋼不可屈金燕守將于堂上引忠<lb/>
襄于堂下誘以好辭忠襄詬賊不絶于口毅然之氣<lb/>
<pb n="KR4d0176_WYG_050-6a"/>
至死不折諸失守者埀頭喪氣敵亦駭而退厥後我國<lb/>
家兵威稍震大軍已屯東京金亦畏讋秦檜忽自金舉<lb/>
族以歸力主和議有異議者檜輒害之人皆股栗獨一<lb/>
胡編修上書乞斬檜罷和議方其歴天階攀殿檻陳禍<lb/>
福左右皆震動敵亦知國有人焉俛首聽命不復他言<lb/>
然則二賢者可謂有功於國昔孔子作春秋孟子距楊<lb/>
墨其功乃配於禹善乎曾世選以二士合文忠公為三<lb/>
賢論其道一也三賢者皆廬陵人他日有能繪三賢之<lb/>
<pb n="KR4d0176_WYG_050-6b"/>
像屋而祠之使千載之下亂臣賊子過之者猶縮項而<lb/>
趨可畏而仰哉盧溪王某書<lb/>
　　　䟦趙德全家大年畫<lb/>
大年作寒江雪鴈不在筆墨畦畛間德全學大年筆法<lb/>
如後騎駸駸欲度驊騮前他日定逼真矣紹興丙寅初<lb/>
伏日觀此畫於德全家故倂論德全畫云<lb/>
　　　題唐興寺壁<lb/>
後七年美中自翰苑出守漳浦再㑹于此三日道舊賦<lb/>
<pb n="KR4d0176_WYG_050-7a"/>
詩談玉堂天上事感今懷昔酒酣氣振躍馬而别甲子<lb/>
十月二十九日民瞻書<lb/>
　　　䟦錢吏部燕舉人詩<lb/>
國家網羅英材必始於郡國命鄉論秀而升之太守實<lb/>
任其責廬陵多士之域方昇平時掉鞅於舉塲者四千<lb/>
人㧞其尤而充貢者纔四十五人厥後寖盛而州郡多<lb/>
事止給牒與計吏偕至京師廢罷鹿鳴之禮乾道四年<lb/>
戊子賔興之秋乃遇臨安錢侯吏部綰銅虎適至閱仕<lb/>
<pb n="KR4d0176_WYG_050-7b"/>
版見峩冠侈袂爭鋒而入棘圍者至八千人㧞其尤而<lb/>
升者六十八人侯乃修故事舉墜典以鄉飲酒禮設賔<lb/>
主陳俎豆合樂張宴歌鹿鳴之詩叙長少焉太守即席<lb/>
賦詩鄉先生胡侍講周舍人貢首劉懷英等六十八人<lb/>
皆屬和州民耆老聚觀以為榮咸稱頌太守之美使此<lb/>
州文物益大張闡真稀闊盛事前所未有不可不書盧<lb/>
溪王某謹䟦<lb/>
　　　書贈墨工戴國和<lb/>
<pb n="KR4d0176_WYG_050-8a"/>
古之以墨擅名於世者皆止於其身雖其子孫不能究<lb/>
其藝豈其斲輪之妙固有不傳耶潘衡去世未久士大<lb/>
夫家所蓄衡手造者尚多余復何言戴國和法墨實出<lb/>
於潘氏其墨固自可貴特不必以差殊校爾<lb/>
　<lb/>
　<lb/>
　<lb/>
　<lb/>
<pb n="KR4d0176_WYG_050-8b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　盧溪文集巻五十<lb/>
</p>
<p>
</p>
  </div>
</body>
</text>
</TEI>
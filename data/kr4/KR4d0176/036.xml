<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>盧溪文集巻三十六</head>
    <p>
<pb n="KR4d0176_WYG_036-1a"/>
欽定四庫全書<lb/>
　盧溪文集巻三十六　　　宋　王庭珪　撰<lb/>
　　序<lb/>
　　　王彦休春秋解序<lb/>
王澤竭於不競之晩周然後春秋作然六經俱焚於秦<lb/>
自漢以來採取古文逸篇往往出於菑川濟南齊魯諸<lb/>
生之所掇拾唯春秋出聖人之筆時有斷闕要非後之<lb/>
儒者所能竄一詞也世之為春秋學者其説蜂起解詁<lb/>
<pb n="KR4d0176_WYG_036-1b"/>
論釋至數十百家類以詞氣相擊排黨枯竹護朽骨徒<lb/>
為異論以相訾也孔子曰吾猶及史之闕文也彼去聖<lb/>
人千百年之後取其焚餘殘脱之篇益鑿其説以出新<lb/>
意失其㫖矣余崇寧中始遊廬陵郡學是時朝廷方以<lb/>
經術訓士薄海内外悉用三舎法獨春秋不置博士故<lb/>
鼓篋升堂無問春秋者唯王彦休以宿學老儒時能誦<lb/>
説而學者終不暇習彼年復詔天下立學以是經天子<lb/>
之事首尊用之於是彦休之學久湮沒而近乃出焉若<lb/>
<pb n="KR4d0176_WYG_036-2a"/>
彦休者可謂能守其所學窮年而不易特未見有入<lb/>
室操戈而伐之者爾惜其老矣不能以是發策決科編<lb/>
次其書丐余文以冠之<lb/>
　　　任氏二子字序<lb/>
眉山任氏名二子曰渥曰溉而請字於某某告之曰元<lb/>
氣融結為山川其蒸為雲雨其生為百榖草木之秀麗<lb/>
人得之為美俊均是氣也然氣之蒸不為祥風時雨則<lb/>
反而為沴物則有焦枯不遂其性故著造化不到手處<lb/>
<pb n="KR4d0176_WYG_036-2b"/>
使萬物滋長膏其本而末茂者必假灌注於人焉嵗有<lb/>
雪霜土膏含和為豐盈之瑞繼以時若之雨然後秀發<lb/>
而輝光詩曰益之霡霂既瀀既渥故字渥曰益之取江<lb/>
河之水以善利物者謂之溉溉言清也亦及物之義也泂<lb/>
酌之詩其初可以餴饎可以濯罍至其終則可以濯溉<lb/>
説者謂溉則無所不用也故字溉曰用之夫渥與溉皆<lb/>
本於農事火耕而水耨期於有獲而後已學道亦猶是<lb/>
也今君之二子才良而志堅又博之以詩書禮樂六藝<lb/>
<pb n="KR4d0176_WYG_036-3a"/>
之文澆灌其心胸輔之以師友而覺乎薫蒸浸漬之為<lb/>
益也所謂耕道而得道其孰能禦之<lb/>
　　　衡州送行詩軸序<lb/>
徃年盜起巴陵羯奴飲馬於湘水最後孔彦周曹成轉<lb/>
刼衡桂之間嵗仍饑饉數百里無炊煙官府搶攘蕩然<lb/>
無復紀綱獄訟賦役皆失其平至於衡陽創殘特甚而<lb/>
又比得不能太守紹興五年上選能治者乃命開封向<lb/>
公以直秘閣佩銅獸符來牧是邦始至之日掀其積蠧<lb/>
<pb n="KR4d0176_WYG_036-3b"/>
湯沐而櫛梳之威驅恩收民獲蘇醒因索巨姦數人流<lb/>
之而宿魁吏董瑜者倚憲臺暴横前部刺史二千石咸<lb/>
莫能制於是郡中振慄姦夫盜兒縮氣不敢摇羣小人<lb/>
不便造飛語聞於朝公果坐是罷去衡陽之民數萬遮<lb/>
使者自言而相與哭於郡庭者累日抑不知前史所稱<lb/>
良吏去之日攀蹬卧轍者曽有如此之盛乎予覽衡州<lb/>
送行詩軸與士大夫自荆湖來者其言皆然今明天子<lb/>
在上二三大臣方揀㧞良二千石圖囘中興之功輶軒<lb/>
<pb n="KR4d0176_WYG_036-4a"/>
使者項背相望於道必有採此詩以獻於上辨太守之<lb/>
寃以慰衡陽之人於是竊序其事而載之巻首<lb/>
　　　送劉簡之序<lb/>
起蓬藋登桂籍者嵗嘗數百人其不合有司尺度而被<lb/>
黜者尚數千人其選亦艱哉由白屋而升者人慕羡之<lb/>
尤以為榮然吏部槩以格法擬官必注簿尉而簿尉於<lb/>
州縣官為最卑人往往牽於習也槩視而輕之故居是<lb/>
官者嘗鬱鬱不自得也夫起蓬藋登桂籍布衣貧賤之<lb/>
<pb n="KR4d0176_WYG_036-4b"/>
士孰不以為榮尉雖甚卑然進而累為公卿著勲庸埀<lb/>
聲名於天下者必由此而始况如簡之者生廬陵多士<lb/>
之域未冠時名動塲屋弟兄連貢於禮部取第一如拾<lb/>
地上物待闕閭里時從吾遊已能擺脱舉塲故歩學古<lb/>
人之文章搜竒抉怪自出機杼有以動人之耳目吾聞<lb/>
宜春太守黄公賢而待士子能於尉事不乏而又侈之<lb/>
以文辭之美則主人何不容於子於是洗然忘其尉之<lb/>
卑且賤也可以緩歩富貴摩九霄如坦途也<lb/>
<pb n="KR4d0176_WYG_036-5a"/>
　　　送劉君鼎序<lb/>
劉君鼎於余同里閈蓬蒿之徑屋瓦相望少余五十嵗<lb/>
而生丱角喜讀書為文常執經問字於諸老先生先生<lb/>
稱之曰此竒童子未易測也余獨慮其年太少而尚奇<lb/>
未必遵舉塲之尺度又數年將冠矣乃告之曰君子之<lb/>
學當明道徳通經㫖自然學成而名顯於時不必務為<lb/>
雄侈竒怪之文如捕龍蛇搏虎豹之為者他日復取其<lb/>
近所為觀之則盡枿去牙角如騎良馬行平地駸駸無<lb/>
<pb n="KR4d0176_WYG_036-5b"/>
跌蹶之虞矣自此過余書堂無虚日若將卒業焉㑹余<lb/>
以詩語得罪竄夜郎别余於郊外而泣曰此别無相見<lb/>
之期吾學不進而屢戰不勝將汩汩為庸人矣後八年<lb/>
秦太師薨盡放流人以歸君鼎復迎我於郊外言論志<lb/>
氣與其為文益増勝於前時又學不已遂登髙第授鄂<lb/>
州江夏縣主簿鄂州今為上流劇鎮屯軍數萬負抱吳<lb/>
楚上荆州控川峽下洞庭望九江當藩垣屏翰之任皆<lb/>
國之大臣監統大將必材雄偉能張皇國威應變出竒<lb/>
<pb n="KR4d0176_WYG_036-6a"/>
者然後為之今君去為主簿勿以主簿為卑而不著鞭<lb/>
於其間將見材智之士負其藝於大衆之中一遇識㧞遂<lb/>
以頭角自出而嶄然顯名於世者非子耶<lb/>
　　　梁飬源道徳篇論序<lb/>
司馬子長欲觀天地山川竒偉秀絶幽深窮怪之域覽<lb/>
其氣狀發為文章事業有以驚世而絶俗者必曰上沅<lb/>
湘觀九疑是知沅湘九疑之間果有竒偉秀絶幽深窮<lb/>
怪造化之所磅礴其氣蒸為雲霓散為祥光五色其産<lb/>
<pb n="KR4d0176_WYG_036-6b"/>
為楩柟巨材丹砂玉石古今幽人釋子神仙得道之士<lb/>
徃徃相望而出余以罪謫居沅陵聞有梁君者字養源<lb/>
荆楚髙人常登進士第仕至慈利令不樂從事於役年<lb/>
尚强也致其政以歸於書無所不觀又讀黄帝老子釋<lb/>
氏之書而超然自得於言意之表其心泊然無可繫也<lb/>
嘗著老子道徳篇論㣲言奥義深探出老氏之心胸渙<lb/>
如氷解凍釋垢盡鑑明凡夫庸童皆可由是以入聖人<lb/>
之道而探其宗指葢其道本於清淨恬淡不爭而天下<lb/>
<pb n="KR4d0176_WYG_036-7a"/>
莫能與之爭方今主上興聖統立太平之基正用此道<lb/>
理天下而不以兵强然則篇論之作非有不合於時也<lb/>
葢天地之平道徳之正妙體本然不煩繩削而自合耳<lb/>
公卿大夫有取其書以獻焉必見重於世飬源可以出<lb/>
而仕矣<lb/>
　　　送黃秀才序<lb/>
背衡山南走八九百里有嶺平地突起其髙不知其幾<lb/>
千丈郴之為州倚嶺之北韓退之嘗謂中州清淑之氣<lb/>
<pb n="KR4d0176_WYG_036-7b"/>
於是窮焉葢天以此嶺限南北而清淑之氣至是而不<lb/>
得過氣之所窮而不得過必蜿蟺扶輿磅礴而鬱積退<lb/>
之意其必有魁竒忠信材徳之民生其間而又未見也<lb/>
余宣和庚子秋至郴考試貢士見其山川之美實然又<lb/>
見州之傑士何民師宏文博學今四十三年矣近纔為<lb/>
復州守其鬱積之氣尚未發見豈其抱材隠而不出者<lb/>
耶黄子郴人也不逺數千里遊學吾邑民師以書先之<lb/>
道其有志於學夫自郴陽﨑嶇數千里至江西誠有志<lb/>
<pb n="KR4d0176_WYG_036-8a"/>
於學者也况子文行俱美郴人視子巳如沅江九肋鼈<lb/>
當於鬱積窮困中遂奮發而爭竒以出可乎試以此示<lb/>
民師年月日盧溪王某序<lb/>
　　　送劉得昇序<lb/>
占驗之術雜出米鹽世之談命者未有不本於五行星<lb/>
辰以推人之壽夭貴賤賣卜長安市者其術一律也安<lb/>
成劉得昇初業儒略通易經大衍之數後遇異人教以<lb/>
算法可逆知未來之事其數積至百千萬億無涯涘特<lb/>
<pb n="KR4d0176_WYG_036-8b"/>
凡人鮮能工之惟儒者精專而識其要故能不失萬一<lb/>
於掌握中言事未嘗不效也得昇為人純孝今有先儒<lb/>
墳墓之寃欲訴於當途而貧甚若朝夕不能以自活友<lb/>
人劉必大彭清老諸君咸以文字勉之既挟妙術以行<lb/>
吾亦知子必不羇旅憔悴而落莫以歸者也庚寅中元<lb/>
日盧溪王某書<lb/>
　<lb/>
　盧溪文集巻三十六<lb/>
</p>
<p>
</p>
  </div>
</body>
</text>
</TEI>
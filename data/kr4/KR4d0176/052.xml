<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>盧溪文集附録</head> <lb/>
    <p>
<pb n="KR4d0176_WYG_052-1a"/>
欽定四庫全書<lb/>
　盧溪文集附録<lb/>
　　行實<lb/>
　　　除國子監主簿誥詞<lb/>
朕饑渴求賢惟恐不及一介之善罔有遐遺矧吾黄髪<lb/>
之良而朕樂詢者乎爾粹然耆儒凜有直節頃以言語<lb/>
文字抵忤權臣流落排拫殆踰二紀召對便殿敷奏詳<lb/>
華京秩峻遷姑示襃寵尚展平生之學益思補報之忠<lb/>
<pb n="KR4d0176_WYG_052-1b"/>
可特授左承奉郎國子監主簿隆興元年八月十四日<lb/>
　　　除直敷文閣誥詞<lb/>
勑古之所謂老者不稱其齒而稱其徳也齒徳俱高誰<lb/>
敢不敬以爾少而力學長而有聞今兹年九十餘而智<lb/>
識未衰行義益固錫對便坐富有嘉言庶幾古之所謂<lb/>
老者綴内閣之清班賦真祠之腆禄朕之所以敬老者<lb/>
至矣徃服華寵益綏夀康可特授依前左承奉郎直敷<lb/>
文閣主管台州崇道觀乾道七年十二月二十二日<lb/>
<pb n="KR4d0176_WYG_052-2a"/>
　　　行狀　　　　　　　周必大子充撰<lb/>
公姓王氏諱庭珪字民瞻其先太原人十一世祖該避<lb/>
唐末亂徙居廬陵郡六十里之何山好善樂施人號長<lb/>
者偽吳順義元年龍見所居陂田間有異僧云是將為<lb/>
佛寺公冝北去百里遇三白即止子孫當繁衍且出文<lb/>
士長者如其言行至安成北之連嶺遇白馬一問其地<lb/>
名曰大白茒稍前曰小白茒乃家焉李氏保太中龍復<lb/>
見何山遂為龍田寺今金地寺是也公之在毋大父夢<lb/>
<pb n="KR4d0176_WYG_052-2b"/>
赤文亘天既寤生公人知為文字之祥矣元祐間自連<lb/>
嶺徙邑中公時為兒童毅然有成人風年十二三刻志<lb/>
於學晝夜不息弱冠通經史百家崇寧癸未舍法取士<lb/>
公一試右諸生何損以對䇿貶廬陵故工部侍郎郭公<lb/>
孝友送之學一日聽公講書歸以大義告損損驚曰後<lb/>
來之儁也明年貢辟雍時方錮史學禁士人說詩公獨<lb/>
與故顯謨閣直學士劉公才邵吟誦自若丁父憂家事<lb/>
一付弟姪居喪盡禮縣榜其里曰清節未幾芝産塋上<lb/>
<pb n="KR4d0176_WYG_052-3a"/>
木生連理人謂孝友所致大觀間提舉本路學事張公<lb/>
根欲薦以八行公曰此士之常乃以為異耶辭不就登<lb/>
政和八年第調衡州茶陵丞邑大俗樸公擇秀民教以<lb/>
學應書者歳増猾吏文雅善交結脇持横甚前令丞莫<lb/>
敢治公獨發其姦言於郡黥徙之至今父老能道其事<lb/>
也先是湖南田賦不均茶陵尤甚富者受田不受稅以<lb/>
避力役公與令約凡執役者一毫無所需民既不病役<lb/>
徐下令正其賦不悛者沒入之自是産與稅偕而役均<lb/>
<pb n="KR4d0176_WYG_052-3b"/>
矣丞舊兼造船塲有部使者嘗薦公既而諉公役匠造<lb/>
私器公不可且歸其章使者大怒亦㑹與守倅争公事<lb/>
遂拂衣去潭帥曽公孝序挽留再三頃之宰掾倪公濤<lb/>
左官來致書願交且責監司不能容一賢者其為名人<lb/>
所重如此宣和末公年未五十知時事阽危無宦遊意<lb/>
學道著書若將終焉邑有盧溪築草堂其上鄊人號盧<lb/>
溪先生執經來者屨滿户外紹興初州賦屬邑修城期<lb/>
㑹廹遽公語假令黄衡軍興民困城幸堅胡為勞人衡<lb/>
<pb n="KR4d0176_WYG_052-4a"/>
告太守守大怒將劾衡公謂衡君盍輕一官全民力乎<lb/>
衡即日解印綬去守聞愧甚為輟是役趙丞相安撫江<lb/>
西竒衡薦於朝衡欲扳公固避乃已公雖不仕常懐經<lb/>
世心事茍宜民必告於當路宣諭劉公大中李公寀皆<lb/>
遣官屬咨訪利病公盡言無隠二公賴之嘗著論二篇<lb/>
極言招安大盗之害洪帥李丞相竒其說未及用而去<lb/>
後帥叅政張公守遂以遺逸薦於朝郡守右史王公洋<lb/>
號儒宗吏師下車首以禮幣邀公虛正堂延訪政事即<lb/>
<pb n="KR4d0176_WYG_052-4b"/>
學宫聴公講經一時士大夫多為歌詩紀賔主之兩賢<lb/>
也十二年今敷文閣直學士胡公銓以忠言忤時相謫<lb/>
嶺南親交無敢通問公獨送以詩語竒峻驚人後數年<lb/>
時相知之命帥臣鞫公謗訕坐流辰州逺人素重公争<lb/>
以為師武將馬羽攝郡事尤待公厚公謝曰某罪人也<lb/>
將累公羽曰繇公獲譴其榮多矣更遣子受業遂登科<lb/>
太上更化許公自便時年幾八十讀書益力夜對短檠<lb/>
作細字率夜分乃寢今上即位有薦公者一見寤合詔<lb/>
<pb n="KR4d0176_WYG_052-5a"/>
畧曰粹然耆儒凜有直節頃以言語文字抵忤權臣流<lb/>
落排拫殆逾二紀召對便殿敷奏詳華特改左承奉郎<lb/>
除國子監主簿公以年高力求退命主管台州崇道觀<lb/>
令所在州常加存問既歸滋以道誼化鄊閭無貴賤賢<lb/>
愚一接以誠平生工詩至是格力雄健興寄高逺讀者<lb/>
不知其齒之宿也心畫端莊自其天性人貴珍之乾道<lb/>
六年冬再召赴闕固辭上不聽勑守臣備舟車禮遣仍<lb/>
以引道日聞踰年始至對内殿特蠲拜跪禮賜坐勞問<lb/>
<pb n="KR4d0176_WYG_052-5b"/>
甚寵上欲留公公固乞歸於是制誥有曰王某年九十<lb/>
餘而智識不衰行義益固錫對便坐富有嘉言其特除<lb/>
直敷文閣復以崇道俸禄之加賜寳香茶綵皆異恩也<lb/>
公䝉犯霜雪往來數千里畧無勞瘁容明年三月己丑<lb/>
乃得微疾啓手足辭色不亂則其所養可知矣享年九<lb/>
十有三娶同邑劉伯玊女前二十八年卒一男頔一女<lb/>
嫁將仕郎彭飛孫男二人詹澹皆世其業孫女二人所<lb/>
著書有盧溪集五十巻易解二十巻六經講義十巻論<lb/>
<pb n="KR4d0176_WYG_052-6a"/>
語講義五巻語録五巻雜志五巻滄海遺珠五巻方外<lb/>
書十巻校字一巻鳯停山叢録一巻公學無不通而尤<lb/>
䆳于易少嘗師鄊先生張汝明晚自得於言意之表漢<lb/>
上朱先生震文定胡公安國薌林向公子諲見其解皆<lb/>
歎賞以為必傳公亦不輕示人欲獻公車㑹詩獄興郡<lb/>
守議收公理掾汪公涓奮曰王君剛介勇於義一紙書<lb/>
招之必來他掾變色云云自請提禁卒挾廵尉捕公守<lb/>
唯唯他掾遂行至則突入公家公談笑就逮家四壁立<lb/>
<pb n="KR4d0176_WYG_052-6b"/>
惟易解鐍篋中卒疑其貨也挈以去他日公歎曰天厄<lb/>
吾書或謂今蔵掾家云子頔卜以十年正月丙午葬公<lb/>
本縣清化鄊長賦之原使來速行狀將求銘於胡公銓<lb/>
惟昔伯父暨先君與公同為政和戊戌進士故知公詳<lb/>
其再召也必大適對禁中坐定上問胡銓薦詩人朱熹<lb/>
王某卿識之乎必大既奏熹出處乃具言公年徳文章<lb/>
在今未易多得且登第五十三年矣上曰官卑何故必<lb/>
大曰斯人蚤忤上官晩復流竄官簿所以不進陛下若<lb/>
<pb n="KR4d0176_WYG_052-7a"/>
哀窮悼屈厚加品秩錫之章服足以勸善上曰俟其至<lb/>
議之明年公至上命寓直西清盖待以卿監去朝禮必<lb/>
大嘗白丞相濟公王某百年故老扶杖造朝意欲掛其<lb/>
冠神武門丞相能為上言俯聽所請而官其子非美事<lb/>
歟丞相曰君言是也上必不為老人惜一子官明日又<lb/>
言之丞相曰决矣已而乃不報天其或者欲公子孫自<lb/>
以儒業發聞於世乎敢具列之敬俟華削謹状乾道九<lb/>
年十月望日年家姪左朝散郎提舉江州太平興國宫<lb/>
<pb n="KR4d0176_WYG_052-7b"/>
賜紫金魚袋周必大狀<lb/>
　　　墓誌銘　　　　　　　　胡銓邦衡撰<lb/>
乾道八年歳在壬辰三月己丑盧溪先生王公卒公諱<lb/>
庭珪字民瞻其先太原人十一世祖該厭唐末亂徙居<lb/>
廬陵郡西六十里曰何山彊為善稱長者順義初或見<lb/>
物若龍出於所居田間有僧求其處為寺保太中所謂<lb/>
龍復見遂名寺曰龍田今金地寺也僧謂長者自此北<lb/>
行百里許遇三白即止後當繁衍有以文鳴者如其言<lb/>
<pb n="KR4d0176_WYG_052-8a"/>
至安福之北曰連嶺遇白馬一問其地名曰大白茒小<lb/>
白茒遂家焉曾祖著祖祥父奭皆業儒以氣節聞於鄊<lb/>
元祐戊辰復徙居邑之南公生時大父夢赤文亘天寤<lb/>
而公生乃喟然曰僧言其告之矣公為兒時凜然有立<lb/>
既冠通經史百家崇寧癸未三舍法行公一試即為選<lb/>
首為頖水講書間出新貫聴者環堵時何損以對䇿訐<lb/>
直竄廬陵侍郎郭公孝友受業焉一日聽公講歸以語<lb/>
損損驚異明年貢辟雝方禁史學及元祐學無敢犯者<lb/>
<pb n="KR4d0176_WYG_052-8b"/>
公獨與其友劉公才邵手不停披劉公後為學士常徳<lb/>
公不忘丁父憂一一如禮撫弟姪人無間言邑榜其里<lb/>
曰清節亡幾何親塋産瑞芝木連理識者以為孝友之<lb/>
祥大觀間提舉學事張公根薦公以應八行詔公曰此<lb/>
士之常以釣爵位豈吾志耶辭不就政和戊戌登進士<lb/>
第調衡州茶陵丞民俗樸陋擇秀民勸以學士皆向化<lb/>
三年間應書者倍蓰猾胥文雅者勢傾一邑參政不能<lb/>
去公把其宿負白于郡黥徙之舉邑稱快至今六十年<lb/>
<pb n="KR4d0176_WYG_052-9a"/>
人猶誦之茶陵田稅不均富者田多稅寡以規役公語<lb/>
令凡執役者邑毋得秋毫擾使安于鄊民既不病役田<lb/>
復元稅由是産與稅侔役不頗矣他郡之民以事訴於<lb/>
監司願得公决者相踵丞舊兼造船塲憲臺初與薦牘<lb/>
乆之欲役船工造家具公却其薦憲掾怒甚適守倅亦<lb/>
不相能拂衣去湖南帥曾公孝序力挽留且欲薦諸朝<lb/>
不屑左司倪公濤方員外置致書願交復責當途不能<lb/>
容一賢者諸司大慚濤盖政和間名士也宣和末公見<lb/>
<pb n="KR4d0176_WYG_052-9b"/>
禍根已萌葺草堂盧溪之上年未四十棄官却歸教授<lb/>
鄊里執經踵堂者肩摩人不稱其官曰盧溪先生紹興<lb/>
初郡賦工役修城時武夷黄衡攝邑公謂衡勞罷弊之<lb/>
民可乎衡白守守大怒欲械繫衡公曰民茍獲免身屈<lb/>
何傷即棄去守大慚服趙丞相帥江西薦衡衡歸功於<lb/>
公固辭乃止初江西盗作公著論二篇言招安之害李<lb/>
丞相帥洪欲行其言㑹罷去後帥參政張公守遂以遺<lb/>
逸舉先是劉公大中李公寀相繼宣諭各遣其屬諏以<lb/>
<pb n="KR4d0176_WYG_052-10a"/>
時政民瘼極言以對二公服膺公未嘗入官府右史王<lb/>
公洋為州令齎書幣招致且虚其堂舘公訪以闕失又<lb/>
延詣學官講習一時士大夫哦詩紀其盛公常懐憂世<lb/>
心紹興戊午銓以狂瞽忤時相壬戌秋謫嶺表士皆刺<lb/>
舌公獨以詩送行有癡兒不了公家事男子要為天下<lb/>
竒之句婉孌者告訐詔帥臣沈昭逺鞫治以聞除名竄<lb/>
夜郎公至人争迎勞執經蹐門者屨滿時忠州刺史馬<lb/>
羽<graphic n="KR1421" url="https://raw.githubusercontent.com/kanripo/KR-Gaiji/master/images/KR1421.png" mimeType="image/png"/>守尊以師禮公曰加禮罪人恐與時左羽曰聞先<lb/>
<pb n="KR4d0176_WYG_052-10b"/>
生之名舊矣獲譴固所願且命其子從學遂中第公歸<lb/>
自夜郎年幾八十觀蠅頭字率夜分乃寢上踐阼初召<lb/>
對劇剴切詔云粹然耆儒凜有直節頃以言語文字抵<lb/>
忤權臣流落排拫殆踰二紀召對便殿敷奏詳華改左<lb/>
承奉郎除國子監主簿力乞去主管台州崇道觀令所<lb/>
在州常加存問乾道庚寅再被召固辭詔郡臣給輿檝<lb/>
趣遣仍具引道日申中䑓明年冬始到闕引對免拜賜<lb/>
坐問勞令少留公以老丐還誥云王庭珪年九十餘而<lb/>
<pb n="KR4d0176_WYG_052-11a"/>
智識未衰行義益固錫對便坐富有嘉言除直敷文閣<lb/>
領祠如故仍賜香茗繒綵士慕其榮公少從鄊先生張<lb/>
公汝明學易晚益悟於理表張公蓋作易索嘗為御史<lb/>
繫蔡氏者漢上先生朱公震薌林居士向公子諲過草<lb/>
堂談經㫖常繼晷見所講易皆降歎文定胡公安國經<lb/>
從亦欵留且云公有經濟大畧文章特其餘事爾為作<lb/>
易解序引公不輕以示人欲獻之公車㑹獄起郡守郭<lb/>
東集其僚議逮公獄掾汪君涓曰王君剛介勇於義若<lb/>
<pb n="KR4d0176_WYG_052-11b"/>
幅楮招之必來户掾變色曰彼詆大臣可善待之乎請<lb/>
部卒㑹廵尉捕之遂行至則排闥突入公談笑就逮公<lb/>
之書緘鐍頗固衆卒疑竒貨挈以去公喟然曰此吾書<lb/>
厄遂不獲傳公土木形骸儼然不可犯雖市井無賴子<lb/>
見公亦歛沮人無賢愚貴賤一待以誠聞人善若已出<lb/>
有為不善者畏公之知必慚惕自悔公學極高明尤工<lb/>
詩遷謫既乆語益竒書有楷法自成一家平生治氣養<lb/>
心翛然有高舉意溘然而逝享年少衛武公之二娶同<lb/>
<pb n="KR4d0176_WYG_052-12a"/>
邑劉伯玊之女前卒男一人頔能稱其家女一人歸將<lb/>
仕郎彭飛孫男二人曰詹澹皆志學孫女二人有盧溪<lb/>
集五十巻易解二十巻六經講義十巻論語講義五巻<lb/>
語録五巻雜志五卷滄海遺珠二巻方外書十巻校字<lb/>
一巻鳯停山叢録一巻將以淳熙元年正月丙午葬于<lb/>
安福縣清化鄊長賦之邍頔扶服乞銘銓曰侍郎周公<lb/>
状自足傳信不朽焉用糞土之言頔請益䖍不懈遂銘<lb/>
之銓頃于榻前論人物及公云雖老宰相才也葢用狄梁<lb/>
<pb n="KR4d0176_WYG_052-12b"/>
公薦張柬之語上不以為過公儻無恙殆未易量也嗚<lb/>
呼惜哉銘曰材大而剛志直而方百世之豪抑彊掖弱<lb/>
蒐爾民瘼小試牛刀臯比當路豶其勢距雪虐風饕禮<lb/>
經墓式高止四尺徳與山高<lb/>
　　　周益公賛王盧溪畫像<lb/>
嘲弄萬象雕琢太和不見詩人未老鬢皤先生九十乃<lb/>
爾顔酡窮則追澤畔之吟逹則和沛中之歌人徒見其<lb/>
善者機吾獨謂之水盈科盖風披而文成非日鍛而月<lb/>
<pb n="KR4d0176_WYG_052-13a"/>
哦後此雖千二百歳可也彼造物者其如予何<lb/>
　　　韓子蒼䟦王盧溪題宣和御畫詩<lb/>
自古正人端士一飯未嘗忘君又况形於歌詠賛美聖<lb/>
徳之大者今觀王某所作宣和殿御筆鵲圖詩甚於痛<lb/>
哭觀圖足見憂國愛君之切深至於此爾凌陽韓駒書<lb/>
　　　胡明仲䟦王盧溪盗賊論<lb/>
王民瞻常以盗賊論獻江西大帥李相公盡得盗賊根<lb/>
柢蹊隧大帥欲用其言而以宫祠去矣時紹興七年也<lb/>
<pb n="KR4d0176_WYG_052-13b"/>
二十二年䖍兵逐刺史閉城以叛平時帶刀執檛立刺<lb/>
史庭下者果響應也雖朝廷遣兵掃㓕俱盡而諸將争<lb/>
上功状使當時用其䇿而禍消於㝠㝠之中則民瞻之<lb/>
言亦無以取録所謂曲突徙薪無恩澤焦頭爛額為上<lb/>
客歎息乆之余自嶺南歸聞其事遂取盗賊論題其後<lb/>
紹興丙子孟夏望日武夷胡寅書<lb/>
　　　謝諤艮齋䟦王盧溪手簡<lb/>
彭君夢協出示盧溪先生舊帖末後語諸甥就學必有<lb/>
<pb n="KR4d0176_WYG_052-14a"/>
事業意盖可知今觀夢協氣宇不凡論議合理文筆藻<lb/>
麗志在青雲當不負老先生之觀矣紹熙二年四月二<lb/>
十四日太平興國散史桂山謝諤書<lb/>
　　　楊文節公誠齋䟦王盧溪手簡<lb/>
盧溪先生以詩取老檜之<hi>闕</hi>二沈共意出力擠先生以<lb/>
榮元勲竟何成耶先生料其不三年必有大咎未幾果<lb/>
若其言又四年檜亦殪古語云前車覆後車戒嘉泰壬<lb/>
戌人日後五日門人楊萬里敬書帖尾而歸之其宅相<lb/>
<pb n="KR4d0176_WYG_052-14b"/>
彭夢協云<lb/>
　　　李子賢䟦王盧溪手簡<lb/>
盧溪王先生天下之士也晚而後遇雖不顯用於時然<lb/>
持正不屈聞者猶能興起於數十年之後比得安成劉<lb/>
君伯深所編文集觀其詞采議論已足以知其胸中之<lb/>
所存彭君夢協於公為外孫家蔵有墨蹟乃貶夜郎時<lb/>
往來書問言語鄭重字畫端正可以為法矣至其自處<lb/>
謂如東坡先生在黄州時又謂處此泰然無毫髪可慮<lb/>
<pb n="KR4d0176_WYG_052-15a"/>
之事則又知其所守之定雖困沮無聊而不變也慶元<lb/>
己未冬十月望日廬陵簿領李東子賢書<lb/>
　　　楊長孺䟦王盧溪手簡<lb/>
歳在乙酉秋八月二十五日大志彭君名靖字安國來<lb/>
訪余示以盧溪先生王公家書十紙與曾祖親家諱安<lb/>
衡字仲平者三與其祖諱飛字凌雲者六與其祖母女<lb/>
百八娘者一皆先生謫居辰州時帖也其辭有云朱守<lb/>
那城西安福寺見借舍宇明快度夏極凉寄猿皮一番<lb/>
<pb n="KR4d0176_WYG_052-15b"/>
與阿儀作劇歡愉安適無半㸃覉人遷客之氣者山谷<lb/>
先生謫黔州有家書與天民知命云吾在此甚安所居<lb/>
在南寺摩圍閣閣正對摩圍峯蜀人呼天為圍屋極寛<lb/>
㓗瀟灑冬温夏凉風物似江西寄荔枝二百糖獅六枚<lb/>
藥橙藥橘糖霜三<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>與孩兒甜口兒兩先生言動殆晉<lb/>
人所謂將無同者耶想嚞人為之太息敬書其後而歸<lb/>
之于安國朝奉大夫直華文閣楊長孺書<lb/>
　　　歐陽𤣥䟦王盧溪手簡<lb/>
<pb n="KR4d0176_WYG_052-16a"/>
余客族姪秉彜家贅倩彭君益謙出其曾大父夢協所<lb/>
得氷霜翁王盧溪先生復往書札䟦者為艮齋謝公誠<lb/>
齋楊公其子伯子藹然前輩風誼見於筆墨盧溪謫所<lb/>
書兩幅尤見居艱險如平夷冝與忠簡齊名於百世也<lb/>
至正壬子十一月二十一日冀郡歐陽𤣥䟦<lb/>
　<lb/>
　<lb/>
　<lb/>
<pb n="KR4d0176_WYG_052-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　盧溪文集附録<lb/>
</p>
<p>
</p>
  </div>
</body>
</text>
</TEI>
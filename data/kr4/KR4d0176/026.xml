<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>盧溪文集巻二十六</head>
    <p>
<pb n="KR4d0176_WYG_026-1a"/>
欽定四庫全書<lb/>
　盧溪文集巻二十六　　　宋　王庭珪　撰<lb/>
　　書<lb/>
　　　上皇帝書<lb/>
年月日臣某謹昩死再拜上書皇帝陛下臣愚無適時<lb/>
之才自少讀書好言治亂將以有為於世而官卑人㣲<lb/>
大吏惡其異已每摧辱之自宣和五年罷茶陵丞隱居<lb/>
江西盧溪之上窮苦困厄四十餘年未嘗一出仕今已<lb/>
<pb n="KR4d0176_WYG_026-1b"/>
老矣惟遇陛下龍飛以聖徳臨御天下屈體求士埀寛<lb/>
容之聽開忠直之路又詔舉山林遺逸令深者不隱逺<lb/>
者不塞臣於是獲登文石之陛對天顔吐胸臆竊伏自<lb/>
惟國家大事似非疎淺小臣所當言若泛論一二常事<lb/>
迂闊熟爛而不切以汙陛下之聦明則終無補於世臣<lb/>
是以敢不避斧鉞之誅冐進其愚忠竊以天下之事於<lb/>
今為最大而不可緩者惟邊鄙未寧境土未復而已此<lb/>
聖主焦心勞思坐不安席求所以經畫之術而左右大<lb/>
<pb n="KR4d0176_WYG_026-2a"/>
臣共以為憂者也臣愚以謂此未足為憂而臣之所憂<lb/>
者在陛下立志定謀何如耳臣嘗謂自古帝王肇造區<lb/>
夏興復大業者皆有聽言之明察力行之果斷雖量時<lb/>
審勢事有不同至其策畫之一定卓然有守而不變故<lb/>
能信用忠謀斥去異議卒收成功國家自遭夷狄之禍<lb/>
今四十年異時竭民膏血以充其賂遺割要害形勝之<lb/>
地以塞其姦貪葢出於事勢之不得已而非謂其可久<lb/>
用也陛下曩居潜藩負剛明之徳有奮發果毅之志海<lb/>
<pb n="KR4d0176_WYG_026-2b"/>
内實徧知之今者奉慈訓登至尊適當夷狄背叛之秋<lb/>
中外臣庻仰徳如天日畏威如雷霆莫不延首傾目願<lb/>
聽所為誠宜赫然奮厲威權震動天下委任賢相良將<lb/>
以掃除宿憤恢復中原此不可復緩之時也臣近奉詔<lb/>
命來趨闕庭聞諸道途採之縉紳咸謂國家長計今已<lb/>
紛紛漸無成説臣竊惑之請為陛下試陳其大略自靖<lb/>
康之初迄於今日敵人多以一和字誤中國何為循而<lb/>
用之猶未已也士大夫有執講和之議者非獨愚無識<lb/>
<pb n="KR4d0176_WYG_026-3a"/>
其處心積慮止欲固爵位保名寵茍安目前無事而已<lb/>
非有竒謀逺慮為宗廟社稷萬世計也且向來何嘗不<lb/>
與之和哉我之禮日加而彼之姦日肆我之金幣日遺<lb/>
而彼乃求索愈無窮一旦無隙而舉兵怙恃暴强摇蕩<lb/>
邊鄙以致天下騷動今若再與之盟彼將復背盟如反<lb/>
手何則金人之性本反覆無定非可以禮義馴服而我<lb/>
國家以天子之尊謹守信誓不敢先動坐受其弊而已<lb/>
如近嵗遣使嫚言驁侮朝廷太上皇帝薄其禮而遣歸<lb/>
<pb n="KR4d0176_WYG_026-3b"/>
中外莫不忻悦使其勢果能羊驅豕突可以奮然而深<lb/>
入則長驅而來亦已久矣故臣嘗謂夷狄不足深憂葢<lb/>
其貪殘暴虐骨肉相賊逆天違人必不能久㨿中原滅<lb/>
亡可待也第恐河洛韓魏之郊習見金人屢叛盟約本<lb/>
朝惟守和議無復境土之意猝然有一夫奮起殄滅彼<lb/>
國僣據中原則其患愈大其敵愈堅未易測矣今之言<lb/>
和議者止於茍安往往不加慮於此臣願陛下以此深<lb/>
思之與其輕信詭謀移於偏聽寧博採羣議登能庸賢<lb/>
<pb n="KR4d0176_WYG_026-4a"/>
以張吾已振之威與其幸嵗月之安憚勞費罷防秋寧<lb/>
謹修邊備練兵選將以俟其可乗之隙和議斷不可用<lb/>
也近聞官軍既下宿州而將吏復失律此亦兵家常勢<lb/>
竊慮偷惰寡謀異慮之人幸其失而喜攻之以取效於<lb/>
平日而不為國家長慮後顧之計此又為危疑之機以<lb/>
陛下之勇智當可以有為之勢於此亦或蹉跌則他時<lb/>
變故日深一日嵗復一嵗終無如之何也况今敵勢已<lb/>
斃其國未必帖定特籍其餘虐行其詭計大則恐吾乗<lb/>
<pb n="KR4d0176_WYG_026-4b"/>
其勢之未固以申其掃滅之威次則恐吾削絶其重幣<lb/>
以潜圖其後此正陛下經營恢復之時而非遲疑寛緩<lb/>
之日伏惟聖策先定於中益務收選人材講求碩畫力<lb/>
圖而謹守之然後振舉大義以掃滅冦讐仰慰祖宗在<lb/>
天之靈天下之大事無過此也臣愚不識忌諱願陛下<lb/>
恕其狂愚而鑒其惓惓之忠實天下幸甚臣誠惶誠恐<lb/>
昩死再拜<lb/>
　　　上李丞相書<lb/>
<pb n="KR4d0176_WYG_026-5a"/>
年月日具位姓某謹齋沐裁書獻於某官閣下某聞天<lb/>
下大亂必有英偉豪傑之士出於其時以任一世大事<lb/>
當危疑顛覆之變衆人倉猝惶急鮮有不失其守而獨<lb/>
能顧視若閒暇舉萬物無足以動其心者此人不特有<lb/>
超世之才而其氣有以勝天下故能整齊乾坤洗光日<lb/>
月成就大事無一蹉跌者皆其氣有餘於中而規畫處<lb/>
置不摇於外也古之建大勲者未有不先定其謀而措<lb/>
之於事伊尹相湯使君為堯舜之君使民為堯舜之民<lb/>
<pb n="KR4d0176_WYG_026-5b"/>
其説已兆於畎畆之中管仲相齊欲合諸侯攘夷狄雖<lb/>
霸者之業亦決於初見齊侯之日漢髙祖兵衂於楚下<lb/>
馬踞鞍而問張子房謂英布<hi>黥布姓英氏</hi>彭越兩人可急使<lb/>
而韓信可屬大事當一面卒破楚興漢用此三人之力<lb/>
諸葛孔明髙卧隆中一見先主與之論曹操孫權人物<lb/>
先取劉璋資巴蜀之饒以爭天下終其身無一言不驗<lb/>
厯觀前世君子遭風雲之變支傾危整奔潰氣為主而<lb/>
謀輔之是以臨大事而不亂否則遇事倉惶鮮不至於<lb/>
<pb n="KR4d0176_WYG_026-6a"/>
敗者國家曩時承平久武備㣲朝廷狃於宴安宣和之<lb/>
末變生倉猝敵騎臨東都城門公卿大臣搏手無他策<lb/>
進不能戰退不能守其計止於求和惟相公力陳攻戰<lb/>
之策出身為社稷犯不測之險幾成大功是時京師甲<lb/>
馬勁卒尚可以戰若席巻以出可一鼓而俘也至今忠<lb/>
臣義士憤惋嘆息以謂當時若用相公之謀豈復有後<lb/>
來之禍其事昭若日星今皆可覆不惟當時可用而至<lb/>
今猶可用也豈非氣有以葢天下之人而謀慮有以審<lb/>
<pb n="KR4d0176_WYG_026-6b"/>
天下之勢耶自憸人柄朝十年之間宰相更用事率不<lb/>
過一二嵗罷黜大抵規摹一律皆出於卑陋淺近不足<lb/>
以興起天下之大事由此宗廟社稷之靈啟寤聖主赫<lb/>
然排羣議起相公於寂寞之濵方淮甸用師控扼上流<lb/>
豈特當一面而已實安危之機也然相公之志氣已見<lb/>
於靖康之初其闗天下所以治亂存亡者固非一介愚<lb/>
儒所能窺測今尚有可言者皆相公之細事而猶未獲<lb/>
見也豈經營軍旅之急而未暇耶葢天下之事有若甚<lb/>
<pb n="KR4d0176_WYG_026-7a"/>
㣲而其勢甚大治亂之萌莫不有勢言治者必審其勢<lb/>
於未形之中無使至於亂若坐觀其變而安於所忽則<lb/>
恐至於不可救且今日大勢所可憂者人心最為可畏<lb/>
而夷狄不與焉人心或摇何事不生其禍有甚於夷狄<lb/>
人心寧而天意得則叛臣逆賊可搴旗而下夫與强敵<lb/>
對壘而我之國與民不可使先困若一戰而得京師再<lb/>
戰而下河北此亦用兵必然之勢也然以先困之力供<lb/>
此必然之勢而欲措其國於久安有道於此惟使吾不<lb/>
<pb n="KR4d0176_WYG_026-7b"/>
先困而已今諸軍大將氣色精明張五石之弩彎二石<lb/>
之弓者數十萬所嚮無前可以大舉然兵久則變生事<lb/>
苦則慮易大舉之後其勢不一用事者固嘗歴算周思<lb/>
審其勢而逆為之計矣不然恐事至而惑忽有蜂蠆起<lb/>
懷之變度其力不能任則辭而去之使他人任其責於<lb/>
斯時也相公其當之乎葢慮不先定不可以應猝惟沈<lb/>
識逺慮髙視世表者能經畫大勢於無形之中天其意<lb/>
者亦俾相公究知天下疾苦稔熟具瞻然後當國葢此<lb/>
<pb n="KR4d0176_WYG_026-8a"/>
亦大事存亡之所從出決非近日數君子之所能辦何<lb/>
哉其規模狹陋不知變更所以治具卒不張闡相公即<lb/>
日任其責其監數子之失亦思有以易其轍乎昔裴度<lb/>
之討淮西切於餽餉皇甫鏄以聚歛勾剥為宰相而度<lb/>
極論鎛姦邪苛刻天下怨之將食其肉且言天下安否<lb/>
繫朝廷朝廷輕重在輔相時帝方倚度破賊而度之言<lb/>
如此卒成伐蔡之功近世有王朴者為周世宗獻平邊<lb/>
之策鑑唐晉之失其説曰觀所以失之之由知所以平<lb/>
<pb n="KR4d0176_WYG_026-8b"/>
之之術彼民與此民之心同是與天意同與天意同則<lb/>
無不成之功朴當五代衰亂之時而知出此使遭明主<lb/>
其所就當如何暨我藝祖平定四方攻取之略皆如朴<lb/>
言然則自古賢人君子之舉事雖行師調度之急未有<lb/>
不以人心為本也不然徳宗之討李希烈宰相非其人<lb/>
而陳京趙賛請稅屋架貸賈緡内怨外忿卒至於亂其<lb/>
效亦可見矣今國家軍旅方興供億無涯而某乃於此<lb/>
時區區言人心可畏葢畏人心則暴歛豪奪之法不<lb/>
<pb n="KR4d0176_WYG_026-9a"/>
得施於今日然而兵食不足豈無説乎嘗試以江西考<lb/>
之財用自有本源未嘗竭也毎有軍需轉運司飛符急<lb/>
於星火止曰於諸司封樁内要若干而已至於本末盈虚<lb/>
之數封樁之所從出轉運司葢懵然不知也州縣乘其<lb/>
急縁之為姦無所不至不獨於此時獲免貪惏之罪而<lb/>
轉運司復稱揚其才以為能辦事此風一煽人争為之<lb/>
委官剗刷絡繹在道惟取空文視厯尾見在憑供帳狀<lb/>
而已至於盗隱乾沒則納賂胥吏而不究剗刷之官雖<lb/>
<pb n="KR4d0176_WYG_026-9b"/>
欲加意而本無才術漫而不能省也如此則雖山海之<lb/>
物椎肌斵髓以供終莫能贍葢財用之失其源非特諸<lb/>
路也上自朝廷主計之臣一切出於無術唯聞賣官爵<lb/>
降度牒甚者至於歛僧道賣户帖此雖不得已而行官<lb/>
司如能盡收其錢以濟軍興猶有所補今則徒知賣且<lb/>
歛而不復檢校其虧盈則所失亦多矣厥今天下所以<lb/>
大弊皆原於小人先壊其法制然後得肆其姦由是廉<lb/>
恥道喪守宰狼藉獄以賄成民氣寃塞枉不獲伸則掲<lb/>
<pb n="KR4d0176_WYG_026-10a"/>
梃報讐白晝殺人因以亡命遂成兇盗且天子以生人<lb/>
付守宰治之使其不能自辯於刺史縣令之庭而白刅<lb/>
相讐於閭里之中官司坐視而不能討天下之亂有大<lb/>
於此者乎今江西盗賊所以未盪平者其釁皆如此夫<lb/>
非官吏刻剥驅迫以成則不平而報讐以起也近有官<lb/>
司尚不究其源常抑壓被害之家使不得訴而反為好<lb/>
語以自媚於賊以此為消盜賊之術無乃闊疎而不當<lb/>
於人心恐銜寃之民不逞亦操戈而起則寃愈煩而盜<lb/>
<pb n="KR4d0176_WYG_026-10b"/>
賊不勝其多矣去年相公初來鎮南諸州盜賊震恐縮<lb/>
頸不敢摇厥後聞有小人妄言利害獻招安之策於是<lb/>
羣兇復跳聚山林而隂結州縣以求招安大抵近時盜<lb/>
賊剽掠金帛皆以㗖州縣之吏及士大夫之不亷而能<lb/>
遊者遇官兵捕迹急則議請招安以緩誅討且今日所<lb/>
謂盜賊者非有姦雄才智之人徒操鉏耰棘矜依險阻<lb/>
刼財幣耳所至聚落復有豪民為之囊槖其根株窟穴<lb/>
姓名皆可識也官司若先究治州縣之吏而責囊槖之<lb/>
<pb n="KR4d0176_WYG_026-11a"/>
家則一保伍之力可按圖而縛也此小盜而官不能治<lb/>
恐養成異日背脇疽根忽然潰裂四出而不可救則豈<lb/>
止數倍今日之力哉伏願相公視今日之弊須痛掃除<lb/>
葢因循苟簡之習慮不及逺自以禍災可以無及其身<lb/>
考之於古曠日持久未有能免於禍災者也雖然賢人<lb/>
君子尚有可以有為之時莫急於今日過今日則恐災<lb/>
稔禍變而悔之無及相公即日入覲天子秉鈞軸議論<lb/>
大事自有素定之謀其計秘世莫得聞也某江西書生<lb/>
<pb n="KR4d0176_WYG_026-11b"/>
天禀介拙宣和初得官湖南見上下怠玩無益於時歸<lb/>
卧山間十五年矣未嘗識中朝士大夫唯是仰服相公<lb/>
之勲徳赫然驚人平昔無因進望履舄今兹伏遇相公<lb/>
開藩作鎮一方招納天下之士不問疎賤則採取風俗<lb/>
利病閭閻所患苦者數事别為劄目隨書以獻直率愚<lb/>
𠂻惟相公察之不宣某再拜<lb/>
　<lb/>
　盧溪文集巻二十六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>盧溪文集巻五</head>
    <p>
<pb n="KR4d0176_WYG_005-1a"/>
欽定四庫全書<lb/>
　盧溪文集巻五　　　　　宋　王庭珪　撰<lb/>
　　古詩<lb/>
　　　雅歌樓詩送永豐宰鄧晉卿<lb/>
潢池赤子弄庫兵犬牙蟠接䖍漳汀十年烽火照縣郭<lb/>
白晝不敢開衙庭忽見青樓臨大路樓上高歌揮白羽<lb/>
樓前解角看投壺終歳不聞撾戰鼔主人坐嘯已風流<lb/>
小婦鳴筝樓上頭曲罷仍能雅歌舞送君此舞傳中州<lb/>
<pb n="KR4d0176_WYG_005-1b"/>
　　　送董衮臣提舉<hi>并序</hi>
　　湖西提舉董公館于方外幕中月餘日得報杖屨<lb/>
　　之遊每聽髙論慨然有經世之志忽聞大丞相李<lb/>
　　公來鎮長沙即日撰裝走臨川以迎謁謹書長句<lb/>
　　叙别因以送行<lb/>
小菴遂在青林裏高軒大馬從何至慨然吐論翻濤瀾<lb/>
茅簷為我清風起忽傳丞相下湖東羣兇落膽先摧鋒<lb/>
便欲磨盾作文檄㨗書飛入甘泉宫丞相叅謀虚位處<lb/>
<pb n="KR4d0176_WYG_005-2a"/>
㑹看出竒兼破虜席巻江湖波浪清貂鼎勲庸歸自取<lb/>
　　　次前韻酬董衮臣使君見寄<hi>時公知岳州</hi>
少年通籍金閨裏持節荆湖已三至巴陵江水天上來<lb/>
樓觀崢嶸半天起使君才氣雄山東豪曹巨闕誰争鋒<lb/>
譙門髙開洞庭野鼔角震動魚龍宫此中景致最佳處<lb/>
讌間不復談征虜題詩逺寄江外人政恐六丁來下取<lb/>
　　　再次韻酬岳州董使君<hi>聞去嵗妖賊犯境即時擒滅</hi>
西望岳陽煙霧裡聞有璽書天上至増秩何年下鳯凰<lb/>
<pb n="KR4d0176_WYG_005-2b"/>
初無草動風塵起我生飄泊任西東孤軍敢犯千人鋒<lb/>
郢中白雪豈容和牛鐸輙應黄鍾宫郡樓把酒題詩處<lb/>
笑命騷人等奴虜不憂突境有狂夫立遣偏禆生縳取<lb/>
　　　江虞仲生日<hi>正月十四日</hi>
王春正月東風回星橋鐡鎻明夜開鼇山千仭接雲漢<lb/>
平地五色移蓬萊公家今夕果何夕適逢間氣生英才<lb/>
清都虎豹失呵禁九關轉鈕驅河魁爛柯山頭瑞煙起<lb/>
太白之精天上來却來人間知幾載少日聲名震寰海<lb/>
<pb n="KR4d0176_WYG_005-3a"/>
太學高文擅俊場江南刺史多遺愛江邊父老祝長年<lb/>
南極年來一星在明年此夕從宸遊鼇山正出鼇頭外<lb/>
新鶯百囀栁初青龍池鳯閣遥相待<lb/>
　　　李真狂過盧溪盧溪慮其狂之無所歸作狂語<lb/>
　　　　箴之<lb/>
江南有狂客氣欲横九州朝為長安市上遊暮出簀中<lb/>
思報仇皇天恐爾狂不休囚鏁置之東海頭盧溪為<lb/>
脫千金裘換酒仍作商聲謳醉來騎折六龍背醒後槌<lb/>
<pb n="KR4d0176_WYG_005-3b"/>
碎黄鶴樓摩霄㧞劔斫月窟何如投筆亦封侯白晝殺<lb/>
人誇意氣何如煙雨卧漁舟<lb/>
　　　和周通判永豐破賊<lb/>
五更盾上聞磨墨夜半偏思破殘賊平明露布已成文<lb/>
倚馬不知軍務劇初傳别駕下南州人如天馬徠西極<lb/>
指揮猛士驅貔虎坐使威聲馳絶域單于昔渡西樓山<lb/>
漢皇不閉玊門闗四方羣盗蝟毛起旌旗光拂牛斗間<lb/>
回戈必定東征去鎧仗如雲光照路㨗書飛入甘泉宫<lb/>
<pb n="KR4d0176_WYG_005-4a"/>
挿羽鳴鞭氣横騖公家人物世不衰况復詩名天下知<lb/>
探驪得珠何崛竒更欲盡採珊瑚枝<lb/>
　　　題李伯時畫馬<lb/>
秃筆戯掃凡馬空人間始識天廐龍山城逼窄那得有<lb/>
注目萬里生長風奚官緩牽紫絲鞚好頭不著黄金籠<lb/>
時平諸番盡入貢此是玊花于闐驄<lb/>
　劉偉明家蔵名畫數軸其姪時發得之以示余且求<lb/>
　余䟦而以李伯時畫于闐驄馬為惠余愛其善冩神<lb/>
<pb n="KR4d0176_WYG_005-4b"/>
　駿之姿非伯時不能也復䟦其後而蔵之<lb/>
　　　送向豐之<lb/>
君家梁苑妙人物羯末封胡咸勃窣子今二十能綴文<lb/>
詩如陣馬敢馳突此去荆湖道路長要吟秋水動三湘<lb/>
歸時蕉葉應黄落賸入騷人春草香<lb/>
　　　和周秀實田家行<lb/>
旱田歳逢六月尾天公為叱羣龍起連宵作雨知豐年<lb/>
老妻飽飯兒童喜向來辛苦躬鋤荒剜肌不補眼下瘡<lb/>
<pb n="KR4d0176_WYG_005-5a"/>
先輸官倉足兵食餘粟尚可瓶中蔵邊頭將軍耀威武<lb/>
㨗書夜報擒龍虎<hi>近報殺退龍虎大王</hi>便令壮士挽天河不使腥<lb/>
羶汙后土咸池洗日當青天漢家自有中興年大臣鼻<lb/>
息如雷吼玊帳無憂方熟眠<lb/>
　　　再和酬王元勃舎人見寄<lb/>
風電聒天雷動地老父閉門呼不起從教卷却屋上茅<lb/>
偶遇時豐且歡喜閭閻比嵗連旱荒椎肌斵骨生千瘡<lb/>
羽書止欲調兵食不貯别庫為私藏吾君撥亂如光武<lb/>
<pb n="KR4d0176_WYG_005-5b"/>
將軍不數韓擒虎龍神自將羽林兒折箠一揮開北土<lb/>
誰識江南刺史賢政平訟理仍豐年村中儻無石壕吏<lb/>
吏不捉人人夜眠<lb/>
　　　贈蔣山僧<hi>并引</hi>
　　蔣山僧覺海持劉美中書來茶陵予以解官遇海<lb/>
　　於廬陵作數語送之俾遊雲陽尋定佛果祖師道<lb/>
　　塲以乞丐於衡湘間<lb/>
雲陽秀湘南祖刹隐林嶠曾出老古錐今尚<hi>闕</hi>　　神<lb/>
<pb n="KR4d0176_WYG_005-6a"/>
駒過江來覊靮不受敲潮音震海湖乞食徧蠻徼遣子<lb/>
尋故岑飛錫出泥淖端能破慳貪亦須硬觜爪定林枕<lb/>
䨇溪門前風水閙一𣲖遶鍾山歸時可自照<lb/>
　　　沅陵遇公美忽談道術如有所得將之桃源作<lb/>
　　　　詩送之<lb/>
昔年結屋並江灣見君心膽方未閒牆東月出夜扣闗<lb/>
酒酣說劔翻濤瀾邇來書劔謀俱左尋仙欲鼓蓬萊柁<lb/>
三寸田中已發花九曲江邊仍進火蓬萊萬里天無涯<lb/>
<pb n="KR4d0176_WYG_005-6b"/>
驚風落葉巻黄沙且過桃源訪秦洞玊盤應飣棗如𤓰<lb/>
　　　贈寫真徐濤<hi>并引</hi>
　　世言畫工喜作鬼魅謂荒誕易圖也故傳神寫照<lb/>
　　為難聞徐濤畫盧溪老子作幅巾芒鞵蕭散之狀<lb/>
　　見者以為甚似作詩求之<lb/>
徐生畫人不畫鬼㸃目加毛必佳士邇來下筆更逼真<lb/>
勿論山僧及童子㑹貎詩人孟浩然便覺灞橋風雪起<lb/>
如今儻欲畫盧溪一菴冝著深巖裏<lb/>
<pb n="KR4d0176_WYG_005-7a"/>
　　　贈高伯强<lb/>
高郎讀書有何好如魚蠧書終日哨㸑烟不屬長苦饑<lb/>
行吟安得追風驃羣公頓網加羅搜未肯放子出一頭<lb/>
先生上堂應勞苦向來白璧何時酬<lb/>
　　　和歐陽叔向寺丞韻酬劉漸父<lb/>
渤海赫赫東南豪俯挹前輩傾時髦有如青天白日出<lb/>
平地放著崑崙髙都下官寮車可載聲稱寂不聞中外<lb/>
二陸初來浪得名謬以蓴羮誇㨗對文章直要窺孔顔<lb/>
<pb n="KR4d0176_WYG_005-7b"/>
不可睥睨馬與班君門九重耀晶㦸逺臣胡得來其間<lb/>
清新不見庾開府寂寞詩壇將無主縱使揚雄識字竒<lb/>
劉歆泣歎空自苦也知未遇何足悲時來忽睹青雲低<lb/>
鳯凰孤鳴得天律百鳥束喙不敢啼先生能作鳯凰語<lb/>
議論逺過袁虎子豈惟一日動朝廷留作詩人後來史<lb/>
汪洋尤喜陳時議一夜稱嗟豈徒謂九衢傳寫已喧闐<lb/>
氣壓五侯驕七貴螺江地古人物好迄今故老猶能道<lb/>
醉翁沒後頗荒凉秀氣盤旋此環抱天恐斯文乆遂終<lb/>
<pb n="KR4d0176_WYG_005-8a"/>
英靈挺出嗣家風身雖富貴異流俗兩眼觀書耳亦聰<lb/>
應曽夜半參黄石神幾暗得無蹤跡我本閒愁寡才力<lb/>
閉吻逢君那喘息<lb/>
　　　郡齋次張參政韻呈王舎人<lb/>
使君天下士豈止臨一州此州乆廢亂弄兵非䑕偷使<lb/>
君醫國手頓若沈疴瘳下免北征苦上寛南顧憂壊堤<lb/>
防蟻穴回瀾障東流潢汙與行潦咸可供薦羞幕府羅<lb/>
俊彦巨細靡不收天生一世人異趣各有求盧溪老病<lb/>
<pb n="KR4d0176_WYG_005-8b"/>
叟十年不浪遊失脚入城府本自非人謀賢侯新下車<lb/>
採矚加窮搜隣里輙驚怪出門爭挽留平生江海思<hi>缺</hi>
<hi>缺</hi>
徑坐大孤秀猶沈百寮底朅來尉吾邦聲華愈曄暐諸<lb/>
公用法律領略極不似輶軒日邊來碩採書于紙<lb/>
　　　送通判周監丞<lb/>
秋江水净磨碧銅秋山先作歸意濃况逢星火羽書急<lb/>
立馬不復能從容船中載書三萬軸鳴鐃揷幟摇秋空<lb/>
<pb n="KR4d0176_WYG_005-9a"/>
前年羣盗尚蠭午眼底日壓旌旗紅行春兼督貔虎士<lb/>
破賊屢奏明光宫今年豈料煙塵起赤白提囊走邊吏<lb/>
縣官飛符急索租誰能急了官中事不如置笏還縣官<lb/>
頭巾脫掛西林寺詩句留傳天地間時有人來問竒字<lb/>
功名正恐未免耳此役由天不由己<lb/>
　<lb/>
　<lb/>
　<lb/>
<pb n="KR4d0176_WYG_005-9b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　盧溪文集巻五<lb/>
</p>
<p>
</p>
  </div>
</body>
</text>
</TEI>
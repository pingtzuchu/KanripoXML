<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>盧溪文集巻三十八</head>
    <p>
<pb n="KR4d0176_WYG_038-1a"/>
欽定四庫全書<lb/>
　盧溪文集巻三十八　　　宋　王庭珪　撰<lb/>
　　啓<lb/>
　　　回王舍人啓<lb/>
伏䝉知府舍人遣安福縣尉持書禮至山中者竊以烏<lb/>
公出鎭之三月先搜處士之廬陳蕃為郡於南州特設<lb/>
高人之榻考之前古號為美談茍不得人徒成亂俗如<lb/>
某本無魁梧奇偉之質適丁方隅横潰之時紆鄒陽可<lb/>
<pb n="KR4d0176_WYG_038-1b"/>
曵之裾恥為遊說負虞翻不媚之骨動輙忤人由是歸<lb/>
休往而不反初非高隱敢當太守之威儀正坐覉窮恐<lb/>
類山人之索價豈有門闌未造介使先馳禮幣荐頒翰<lb/>
牋沓至朶雲奇逸下垂蓬室之光一紙慇懃實戴荆州<lb/>
之重恭惟某官名蓋天下學為儒宗以英豪挺㧞之資<lb/>
躋侍從論思之列厭螭頭之注記請麟符而布宣號令<lb/>
精明兵民靜肅全家飽暖無非五袴之恩環堵恬安例<lb/>
獲二天之庇况兹庸品敢盜虛名非不知馮岱相見於<lb/>
<pb n="KR4d0176_WYG_038-2a"/>
苻融禮勤州郡林宗一遇於元禮名動京師實縁衰病<lb/>
之交攻未即奔馳而捧謁心摇雲表望極龍門厚禮已<lb/>
過於陳羔報語無嫌於買菜<lb/>
　　　囘魏寺正啓<lb/>
被病殘人失修桑梓之役謙詞厚禮忽頒羔鴈之儀顧<lb/>
匪其倫難任斯事蓋懷祖為郡不過逸少之門况孺子<lb/>
閒居敢下陳蕃之榻伏念某低回暮景飄泊平生坐癡<lb/>
兒不了之詩竄居蠻域迨渠魁殱厥之日初返鄉閭未<lb/>
<pb n="KR4d0176_WYG_038-2b"/>
即叅承更煩呼召恭惟某官一朝傑士四海名儒金榜<lb/>
射於天門早登龍虎霜威振於朝内不赦豺狼天道好<lb/>
還忠精上逹旋頒紫詔寵鎭侯邦昔者烏公開藩先聘<lb/>
處士何武按部首訪諸生不意古人復見今日某敢不<lb/>
續扣守閽之吏一瞻刺史之天雖無補於事功庶有禆<lb/>
於風俗原其無用或有可觀<lb/>
　　　賀王守除直寶文閣啓<hi>佐</hi>
伏審顯膺褒寵峻陟䆳嚴占北斗之魁星名傳海㝢聨<lb/>
<pb n="KR4d0176_WYG_038-3a"/>
清班於寶閣身上蓬山恭惟某官識際混茫筆叅造化<lb/>
橋門㧞萃號稱國士之無雙金殿唱名擢居天下之第<lb/>
一諸儒仰首萬國聞風早登螭首之㘭用副龍頭之選<lb/>
旋求外補未正中台輿誦逹于京師璽書來於郡國蓋<lb/>
弱翁治行朝廷久已知之而黄霸功名天子以為長者<lb/>
盡作中興之名宰皆縁治郡之休聲行觀一節之來益<lb/>
竦四方之聽南州父老望輕車白鹿之行春北闕公卿<lb/>
想曲蓋朱旗之就道某奔馳驛路阻慶門闌鴻鴈雖失<lb/>
<pb n="KR4d0176_WYG_038-3b"/>
於寄書燕雀敢忘於賀厦惟兹疎緩實負兢惶<lb/>
　　　回蔡寺丞啓<hi>洸</hi>
伏審召對嚴宸雲漢下九重之詔藩宣大屏旌旗照千<lb/>
里之疆凡受一㕓而卜棲皆托二天之所庇仰聞寛大<lb/>
之令樂誦中和之詩所被仁風咸生和氣恭惟某官望<lb/>
高四海才過萬人家聲冠冕於本朝人物琳琅而滿目<lb/>
惟神螺之川陸控湖廣之舟車民物夥繁衣冠駢集乃<lb/>
得魁壘非常之士用副淵衷異睠之求開府浹旬騰聲<lb/>
<pb n="KR4d0176_WYG_038-4a"/>
遐邇與我共理其寛西顧之憂令民咸知不隔奉宣之<lb/>
吏即下稱揚之詔召歸清切之司豈但漢皇之賜金竚<lb/>
看弱翁之拜相某抱病鄉邑竊聽風聲遥望高牙方伏<lb/>
枕而物繫其足稍能上馬即擁篲而願掃其門<lb/>
　　　賀楊徽猷子登第啓<lb/>
伏審令嗣學士校藝蘭闈登名桂籍士夫傳播閭里交<lb/>
歡恭惟某官敎子惟以義方積善必有餘慶材兼文武<lb/>
謀贊鈞衡昔隱漁樵能通天下之務旋陞館閣復運幄<lb/>
<pb n="KR4d0176_WYG_038-4b"/>
中之籌詞鋒當一座之鼓旗名譽振四州之草木金門<lb/>
賜第首䝉先帝之知玉帳談兵獨出諸公之右是知善<lb/>
治獄者門閭可大能活人者子孫必封定國果侯信于<lb/>
公之隂德於陵有子表楊氏之慶門豈惟荆楚之材多<lb/>
奇固知川嶽之寶不匱可並東京之名族何慚南郡之<lb/>
先賢龍虎同登盡天下英雄之異選風雲千載當國家<lb/>
宗社之中興廊廟竦聞家聲益振某恨居謫籍阻造台<lb/>
庭徒懷賀厦以馳誠莫獲鳴靴而下拜<lb/>
<pb n="KR4d0176_WYG_038-5a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0176_WYG_038-5b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　盧溪文集巻三十八<lb/>
</p>
<p>
</p>
  </div>
</body>
</text>
</TEI>
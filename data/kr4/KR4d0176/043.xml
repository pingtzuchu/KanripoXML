<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>盧溪文集巻四十三</head>
    <p>
<pb n="KR4d0176_WYG_043-1a"/>
欽定四庫全書<lb/>
　盧溪文集巻四十三　　　宋　王庭珪　撰<lb/>
　　墓誌<lb/>
　　　故右武大夫江南西路兵馬都監西河縣開國<lb/>
　　　伯許公墓誌銘<lb/>
公諱仲字彦時世為汾州西河人曾祖源祖士宗皆業<lb/>
儒父建贈武節郎妣翟氏贈太恭人公為人鷙勇有大<lb/>
略見先世業儒不效棄去學兵法騎射絶人思立功萬<lb/>
<pb n="KR4d0176_WYG_043-1b"/>
里之外紹興之初金尚雲擾河洛間大將張俊聞其材<lb/>
招置麾下數有戰功授武節郎復以捍扼大江之勞轉<lb/>
武德郎劉豫兵犯淮南公從都統劉寶破豫大安寨臨陣<lb/>
斬其驍將司貴由是轉武功郎又轉武經大夫用淮西<lb/>
出等功特轉右武大夫誥詞褒異從都統王進屯池陽<lb/>
軍中機務悉以委之又統江南西路准備將領又為都<lb/>
統王陞軍中訓練軍馬改差東南第七副將又為王陞<lb/>
軍中第三副將改差東南第六將又改差荆湖南路兵<lb/>
<pb n="KR4d0176_WYG_043-2a"/>
馬副都監復為王陞軍中第二將本軍錄其摧敵搴旗<lb/>
之勞奏乞特與外任改差江南西路兵馬都監吉州駐<lb/>
劄凡四遇郊禮累封至開國伯加食邑至九百户紹興<lb/>
二十七年五月己巳以疾卒于官舍壽六十有一公初<lb/>
補官適大丞相張公都督大軍咸集欲以觀射公挽强<lb/>
弓連破的由是知名軍中叅政魏公良臣尚書張公澄<lb/>
一時要人咸稱薦之公亦欲自奮以顯於時㑹敵人請<lb/>
和天子亦欲養息生靈休兵革脩太平而智謀英勇之<lb/>
<pb n="KR4d0176_WYG_043-2b"/>
士無所用其勇故公官爵止於此而惜乎用未極其材<lb/>
也於時士大夫爭以文儒進而公晚年亦好觀書延師<lb/>
儒以教子公娶張氏封恭人生一子曰汝楫以䕃補忠<lb/>
訓郎㓜警悟雍容雅度不類將家子折節讀書弱冠遊<lb/>
塲屋已兩與漕臺薦舉嶄嶄然視科名可掇取公之後復<lb/>
以儒起家可謂榮已女二人長適忠訓郎劉允中今亡<lb/>
次適成忠郎張炳孫一人曰紹祖尚幼其孤卜以某年<lb/>
某月日奉公之柩葬于某所廬陵段允狀公之始末與<lb/>
<pb n="KR4d0176_WYG_043-3a"/>
其孤汝楫偕來乞銘允同郡名儒而汝楫嘗執經從之<lb/>
遊者也知公之詳而其言可信盧溪王某為序而銘之<lb/>
曰<lb/>
公初執戈敵渡湟水詔大將軍中征不軌將軍謂公材<lb/>
質之美持半段槍排折馬箠嘗為軍鋒先登摩壘手斬<lb/>
桀賊功不旋跬敵人退驚飯反箸已遭時罷兵英雄老<lb/>
矣百有一試所出糠粃儻盡其材業胡止此今公有子<lb/>
乃舉進士感發自㓜雍容閑靡兩貢南宫幾掇髙第由<lb/>
<pb n="KR4d0176_WYG_043-3b"/>
是以顯夫豈不偉<lb/>
　　　故歐陽縣丞墓誌銘<lb/>
歐陽氏得姓遠矣文忠公譜有曰通者仕唐尤顯名通<lb/>
三世生琮為吉州刺史琮八世生萬為安福縣令自萬<lb/>
至鄠始居安福至公曾祖諱載祖諱瑜皆隠居父諱安<lb/>
稷淹貫羣書兩與賢能之薦四試禮部將辯論而官人<lb/>
以疾卒於京師公自太學跣足護其柩以歸公諱皤然<lb/>
字達可天資夙悟尤䆳於經方三舎法行於郡國達可攜<lb/>
<pb n="KR4d0176_WYG_043-4a"/>
諸弟入泮宫皆有聲每試輙出頭角宣和元年以上等<lb/>
校定試入上等與弟廷光聨貢于辟廱明年逹可升補<lb/>
太學内舍未及再試而舍法亦罷父母既没遭兵火里<lb/>
巷無尺椽惟先府君所建精道堂獨存兄弟四人同居<lb/>
其中衣食無異鄉人欽慕之紹興十二年該廷試授右<lb/>
迪功郎潭州牧縣再<hi>闕</hi>　　　　　　　　以潔廉介<lb/>
特為上官所知凡一路疑獄及滯訟屈於權勢而不敢<lb/>
决者悉以委公由是人爭薦之凡得七章以考未足止<lb/>
<pb n="KR4d0176_WYG_043-4b"/>
關陞右從事郎在武岡時溪洞楊再興阻兵摇亂朝廷<lb/>
下銅獸符發武昌兵躬討軍無宿儲守令摶手無他謀<lb/>
適樞宻院刪定官方公疇為通判方公有異材宻使餽<lb/>
糧不數日而賊破當是時羣蠻視方公號令如風雷邊<lb/>
氓感方公恩德如再生獨太守不察機事有不可旋踵<lb/>
乃以方公為侵權起大獄聞于朝羣情恼恼逹可率同<lb/>
僚欲白太守辯其事之所以然郡僚有平昔遊方公門<lb/>
者反背誹助成其獄此正韓退之所謂平居强笑語至<lb/>
<pb n="KR4d0176_WYG_043-5a"/>
落陷穽不一引手救反擠之又下石焉者皆是也小人<lb/>
之態自昔如此厥後太守卒以言罷而方公亦湔洗功<lb/>
狀粲然皆如逹可之言武岡縣令素遲緩不集事而軍<lb/>
須皆逹可出力及奏功則推美於令而令受其賞此尤<lb/>
人所難者嗚呼事難乃見君子逹可行已臨政皆有過<lb/>
人不可以毛舉故取其大槩誌之則其平生操履節義<lb/>
皆可見矣余嘗見方公手書與逹可有高義絶識追配<lb/>
古人之語乃知其事之信然追配古人非虚語也秩滿<lb/>
<pb n="KR4d0176_WYG_043-5b"/>
就移攸縣丞忽一日聚羣子弟姪語平生若將之官而<lb/>
相别者是夕得疾終于家實紹興二十有九年六月五<lb/>
日也享年六十有九初娶彭氏再娶左氏男四人長不<lb/>
及名次如圭如熏皆力學季尚㓜女一人適進士劉大<lb/>
亮孫男一人明年十一月甲申葬于邑之北鄉南嶺之<lb/>
原如圭攜其先友左君時彦所撰行狀來乞銘為之銘<lb/>
曰<lb/>
天馬汗血一噴千里自負其良深藏不市力方盛時誰<lb/>
<pb n="KR4d0176_WYG_043-6a"/>
或縶之至於老矣骨猶駿奇如君盛年頭角軒軒使之<lb/>
得路如驥騰騫邅囘晩節其氣猶全萬不一試而止於<lb/>
斯其平生氣節行藝猶可託銘詩以槩見於後世而傳<lb/>
焉<lb/>
　　　故王氏墓誌銘<lb/>
夫人王氏其先蜀人五代之亂徙居江南因為吉州安<lb/>
福人有諱繪者仕南唐官為承㫖繪生謨皇朝賜本州<lb/>
文學調袁州宜春主簿夫人蓋謨之曾孫而父祖皆晦<lb/>
<pb n="KR4d0176_WYG_043-6b"/>
跡不顯十九歳歸于同邑劉氏諱昱字明叔方是時王<lb/>
劉俱以財雄鄉里而夫人天性儉簡屏内静嚴服玩無<lb/>
纎靡之飾姑窮居二十有八年病風瘍凡飲食臥起必<lb/>
須人而夫人朝夕候伺靡不順適其意建炎末米斗千<lb/>
錢諸豪方閉貯夫人獨語其子曰歳饑盜賊蠭起廥積<lb/>
盈腐非福也乃盡發宿偫平直唯取十之一鄉閭多頼<lb/>
以活明年劉大任據郭江作亂所過焚掠殆盡獨留夫<lb/>
人之居滅炬弗焚厥後雖火于他盜亦有以見夫人智<lb/>
<pb n="KR4d0176_WYG_043-7a"/>
慮之高而賊亦初有所激也夫人以紹興四年二月丙戌<lb/>
終于家卜以十一月庚申𦵏于清化鄉洛陽山之上澤岡<lb/>
其子彦弼泣語余曰吾母生平嚮重儒士而使子孫皆從<lb/>
君遊非一日也若得君文銘其墓亦庻為慰先魂於土中<lb/>
於是赴其𦵏而許以銘焉盖余初舉進士時至其家夫人<lb/>
喜甚即具飲食令其子相欵締逮余隐居鳳停山諸孫亦<lb/>
鼓箧相從於巖穴之間既而中原擾亂衣冠避地來江南者<lb/>
踵相屬夫人悉能言其若某人者當是知名士也使其子<lb/>
<pb n="KR4d0176_WYG_043-7b"/>
厚交之自是交逰日廣名譽䆮聞于人嗚呼婦人女子生<lb/>
僻陋之邦而識量高逺如此死之日神色不亂出匳中物<lb/>
區處後事皆宿有籖識無毫髪遺恨言訖儼然而逝夫人<lb/>
享年七十有九後其夫之死二十有二年子男二人彦直少<lb/>
年克家先亡彦弼㓜負材能紹興元年大丞相朱公安撫<lb/>
江南日因軍興補廸功郎辟臨江軍新淦縣尉女三人<lb/>
長適同邑許特立次適武進士校尉彭安衡次適王庭<lb/>
瑋孫二人曰冀曰翼皆業進士銘曰<lb/>
<pb n="KR4d0176_WYG_043-8a"/>
豪宗侈家鮮不覆墜亦有能傳至于累世孰知其天示而<lb/>
弗閟婦人得之茲尤可貴蓄厚報遅必在其裔攷此<lb/>
銘詩庶㡬無愧<lb/>
　　　故劉元弼墓誌銘<lb/>
居士姓劉氏元弼其字也諱茂實世居吉州安福祖父<lb/>
時家富饒子孫悉遣就學余自㓜時與元弼聨茵席共<lb/>
燈燭從師授業崇寧初三舍法遍行郡邑元弼與羣從<lb/>
昆弟紆侈袂曵方履鼓篋升堂有聲于庠序間既而羣<lb/>
<pb n="KR4d0176_WYG_043-8b"/>
從昆弟多貢于京師獨元弼偶試一不中即棄去不復<lb/>
進取藝圃種竹結茅屋秀峰之下曰遠菴筠亭藏書萬<lb/>
巻日哦其間性獨嗜酒酷好吟咏其為詩非若羇旅失<lb/>
志雕刻肝腎憂愁哀怨者之所為其詞澹然適意而已<lb/>
其嗜酒非若狂夫使酒罵坐與夫露頭狗竇中呌呶以<lb/>
驚人者引壺觴以樂賔客而已終日寓此二物而細故<lb/>
不入其達生知足者耶紹興二十六年四月十八日過<lb/>
從弟家飲酒至醉而歸笑語如平時神氣不亂是夜終<lb/>
<pb n="KR4d0176_WYG_043-9a"/>
于所寢之室壽七十有八娶王氏盧溪之姊也有子一<lb/>
人曰飛鵬今為材進士女一人嫁王顗卜以是年十一<lb/>
月甲申葬于秀峯之西古茶園銘曰<lb/>
酒有何好中藏妙理詩非窮人窮乃工爾二者皆樂卒<lb/>
以樂死便為勝士古亦如此<lb/>
　　　故段夫人墓誌銘<lb/>
故廬陵秀才李愷字彦强之夫人曰段氏其先臨淄人<lb/>
至唐段成式為吉州刺史因家焉今為吉州廬陵人父<lb/>
<pb n="KR4d0176_WYG_043-9b"/>
諱蕡字仲實官至承議郎方布衣時以文行知名縉紳<lb/>
間南昌黄魯直有盛名於文章不妄器許嘗過其友硤<lb/>
江蕭公餉家見其文拊髀驚歎後為太和令始相與深<lb/>
交而力延譽之承議公既登第調筠州高安縣主簿時<lb/>
蘇太史謫監高安酒稅一見異其材日與論說古人製<lb/>
作關鍵手為校正國語等書承議公由是文章益進夫<lb/>
蘇黄以文章擅天下而承議公乃得俎豆兩公門下賔<lb/>
客之列其風流人物可想而知也夫人自幼習見其父<lb/>
<pb n="KR4d0176_WYG_043-10a"/>
出入蘇黄之門言論俊偉遂能誦蘇黄之文皆略上口<lb/>
而通其大意至於六經國語等書皆渉獵焉承議公愛<lb/>
之選壻得李愷而歸焉其姑永壽縣太君[婺-矛+牙]居治家嚴<lb/>
肅唯喜教子坐堂上日聞弦誦聲故其子沈博學登乙<lb/>
科仕至陞朝有聞于時愷不幸學成而壽嗇夫人傾匳<lb/>
具益買書縱諸子交四方賢豪以卒其業於是乃令其<lb/>
子㦛負其藝於廬陵糊名數千人之中四取鄉舉㓜子<lb/>
恕嘗為都魁再舉登第調贛州司戸叅軍二子皆名震<lb/>
<pb n="KR4d0176_WYG_043-10b"/>
塲屋而恕先决科鄉人榮之者繄其母之賢也夫人初<lb/>
以孝謹事其姑稱賢婦以賔禮遇其夫為賢妻以詩書<lb/>
自教其子而識其子之所與遊者皆偉人可謂賢母婦人<lb/>
之德莫隆於此故略其細行而誌之夫人後其夫二十<lb/>
一年以疾終于家實紹興二十五年十二月庚寅也壽<lb/>
八十有四子女十有二人男四人長曰㦂次曰悠先夫<lb/>
人卒次即㦛恕也女八人適進士蕭憲曾韶蕭繼祖劉<lb/>
拱辰彭椿年劉彦京曾彦謨段允孫男六人黯㸃符熈<lb/>
<pb n="KR4d0176_WYG_043-11a"/>
篆簡孫女八人曾孫男二人女一人卜以二十七年正<lb/>
月丙申葬于延福鄉榮岡之原夫人之姪段允字世榮<lb/>
少有令名與其孤㦛恕皆嘗從余遊謂非余孰宜銘允<lb/>
乃狀夫人之平生偕來以請盧溪王庭珪為銘而書之<lb/>
銘曰<lb/>
夫人之先以文鳴歸逢其良以儒稱遂能漸揉談六經<lb/>
傾匳買書充屋楹坐令諸子拾紫青女子之事斯為榮<lb/>
又能遣子交豪英試與俱來端可驚厥德既侈法宜銘<lb/>
<pb n="KR4d0176_WYG_043-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　盧溪文集巻四十三<lb/>
</p>
<p>
</p>
  </div>
</body>
</text>
</TEI>
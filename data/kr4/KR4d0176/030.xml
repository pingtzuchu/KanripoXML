<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>盧溪文集巻三十</head>
    <p>
<pb n="KR4d0176_WYG_030-1a"/>
欽定四庫全書<lb/>
　盧溪文集巻三十　　　　宋　王庭珪　撰<lb/>
　　書<lb/>
　　　答張欽夫機宜書<lb/>
某疵賤之疾平昔未獲掃相君之門雖天下士大夫誦<lb/>
閣下偉才謙徳獨某無階進謁嘗恐抱終身之恨曩者<lb/>
竄居夜郎七年王彦恭時出所惠書屢䝉記䘏東歸之<lb/>
日道經長沙始獲進拜大丞相於服制中仰辱盻睞之<lb/>
<pb n="KR4d0176_WYG_030-1b"/>
意視如門䦨舊物過於所望既而退瞻履幙且承顧接<lb/>
存撫甚厚一見忘其流落之情以盡釋平生之願此幸<lb/>
豈多得哉伏自拜違以來屢欲脩起居問而身賤跡疎<lb/>
坐是不敢比者忽奉教墨詞謙禮勤奬引不倦顧衰朽<lb/>
何以當此閣下席相門之貴平生講磨道徳佩服仁義<lb/>
凡著於言行之際者皆欲仰希聖賢君子事業而不鄙<lb/>
謂某可以追逐其間此葢閣下好賢喜士出於誠素心<lb/>
追古人而姑從今之人其使某踴躍而不能自已也竊<lb/>
<pb n="KR4d0176_WYG_030-2a"/>
惟丞相龍卧湘波天下企望霖雨久矣一旦父子接武<lb/>
雲衢發舒素志海内䝉福則某亦受賜一人之數猶恨<lb/>
老病不獲日承議論之末惟矯首遐想而已靈夀杖敬<lb/>
拜佳惠輒成古詩一首聊致謝意更兾采覽幸甚<lb/>
　　　與黃子龎書<hi>三幅</hi>
自聞車騎來江西謂可以因縁少際高論以解彌年鬱<lb/>
積之懷窮山無聊尚未能拏扁舟一走府下以見顔色<lb/>
惟是傾嚮之誠望風増歎而已某與子龎雅沗一日之<lb/>
<pb n="KR4d0176_WYG_030-2b"/>
游輒布腹心露於左右拙樸不量事體幸勿以示他客<lb/>
丞相靖康初建大勲於王室至今海内屬望者獨以靖<lb/>
康時事昭若日星耳中間憸人柄朝讒毁百出者亦忌<lb/>
靖康之謀議當時無能出其右耳今日主上赫然排羣<lb/>
議將復大用知丞相決不負國者亦攷靖康之設張耳<lb/>
自大斾來江西州郡初極竦動今尚狃一切故轍豈相<lb/>
公志在天下而不留意一方邪抑度時事有未可為而<lb/>
反以為靖康之設張自疑耶甚為相公惜之方今敝亂<lb/>
<pb n="KR4d0176_WYG_030-3a"/>
極矣試槩舉一二州縣每施行害民之事期於必辦則<lb/>
號於衆曰是大使司指揮愚民無知不可戸曉至於賕<lb/>
賂狼藉請托公行苛虐横歛為國賈怨軍旅所過暴鈔<lb/>
官吏與賊交結若此類者不可枚舉蔵姦宿亂竊恐浸<lb/>
成大禍愚謂以相公之威望略指顧行之頃刻之間莫<lb/>
不震動孰敢不聽某因窮居嘗究當今州縣積弊之根<lb/>
源欲作書獻相公念無路得通又跡最疎賤未嘗獲掃<lb/>
相公之門不識可以進逹此書否然無固必也如度可<lb/>
<pb n="KR4d0176_WYG_030-3b"/>
則續條件江西數事納於二公但使其言得行而生民<lb/>
受福則某亦受賜矣實無邀丐也惟裁報幸甚<lb/>
前有書并劄子獻丞相所陳雖若細事而民心切切有<lb/>
望於丞相者實在乎此不可忽也若李相公鎮一路而<lb/>
猶有此等積蠧尚何敢望於他人哉竊意丞相但未及<lb/>
之耳此非吾儕小人之私意願遣人採聽於外物情輿<lb/>
論付之千萬人口不可私也况丞相平昔舉動未有不<lb/>
合人心此天下之所責望重也竊慮旦夕有以追鋒之<lb/>
<pb n="KR4d0176_WYG_030-4a"/>
召則事不及行亦湏作訪聞行下警動州縣使民間曉<lb/>
然知前此非相公之意其餘見徳裕書中此事惟二公<lb/>
可以議若持禄偷安者見之必不以為然幸痛察之<lb/>
某啟去年曾䝉福州所惠書非風義之高豈尚不忘於<lb/>
寒陋之交感激之餘再三欽重又辱不鄙寄遺盛製體<lb/>
裁不凡俾復觀覽别後日新之功益見天資絶人逺甚<lb/>
不溺於富貴而作此寒苦書生事業其材器宏逺豈易<lb/>
量度渭上見慮賦馳驟有法已見他日平戎手段恨未<lb/>
<pb n="KR4d0176_WYG_030-4b"/>
及多見然嘗一臠已知鼎味矣<lb/>
　　　與鄒徳裕書<hi>三幅</hi>
與埶事多年相别懷抱鬱積初謂贑江咫尺可以走見<lb/>
顔色因循滯留但傾想風度未嘗暫忘夏間人囘辱手<lb/>
書累幅存問之情豈勝感著某愚拙有所見欲作一書<lb/>
投之帥府不敢不以聞縁今州縣弊事有如蝟毛竊意<lb/>
府中之客雖衆非獨不敢言亦不肯言抑又習以為常<lb/>
謂不足言是不過待相公與他帥為一律子龎書中嘗<lb/>
<pb n="KR4d0176_WYG_030-5a"/>
梗槩陳之若二公又不一言則相公終不及聞外事也<lb/>
相公負不世之材特患不知耳知而行之易於反掌願<lb/>
與子龎熱訂之某非借此以邀丐也實欲布腹心於相<lb/>
公惜此事體耳䝉諒斯意幸甚<lb/>
某啟近嘗布腹心䝉不鄙謂今相公門屏間獻書者如<lb/>
雲言事紛紛亦豈無切中時病如某所陳亦類常談但<lb/>
詢察物情今日所患苦而切切所望於相公者不過如<lb/>
此而已其間六七事未敢便以為可行須委忠厚曉事<lb/>
<pb n="KR4d0176_WYG_030-5b"/>
之人詢訪外議使利害粲然今天下之人仰望相公平<lb/>
昔威名如何若江西利不興害不除則四方解體無復<lb/>
敢望太平矣正月中山州危如累卵今賊雖出境而巢<lb/>
穴未破尚賴帥司兵猶屯境上未敢復來耳若所謂召<lb/>
募敢勇則費官錢作兒戲無益也聞初破永豐時半雜<lb/>
永豐土人在其中此皆失於州縣前後不究治姦人劄<lb/>
子中嘗論其弊矣無縁面盡<lb/>
某晦跡之久終未有謁見之便惟是傾思日夕惓惓近<lb/>
<pb n="KR4d0176_WYG_030-6a"/>
又傳丞相移師近藩未得其詳亦恐自此益逺門墻矣<lb/>
向嘗謂徳裕必時時假檄出游歴覽江南佳山水如青<lb/>
原氣象尤勝又住山老子乃平昔故人不惟獲江山之<lb/>
助亦可以周覽風俗究觀利病不為無益不知曾留此<lb/>
念否某所欲言於左右者胸懷切切顧紙筆不能盡耳<lb/>
　　　答黄元授書<lb/>
某傾稔才譽之久比與㕘識遽䝉不鄙傾蓋相懽仍贈<lb/>
雅章顧以辱此獲覩製裁開益良多佩服亡已亦嘗露<lb/>
<pb n="KR4d0176_WYG_030-6b"/>
拙惡不䝉指瑕而惟奬予之過愈重愧恧某與令叔次<lb/>
淵同登政和八年進士科又同官於衡陽亦沗有通家<lb/>
之契元授年少才髙一見知為國器清徳雅量遇事不<lb/>
茍郡府所賴承諭招讒之患蓋行古人之事於今之世<lb/>
豈免讒謗若元授懼讒謗則一歩不可行唯久而不移<lb/>
謗亦自止近日郡政一新千里稍蘇息尤見左右用心<lb/>
異於衆人細民無不受賜矣某再拜<lb/>
　　　答趙季成書<lb/>
<pb n="KR4d0176_WYG_030-7a"/>
自郊外之别俯仰踰半年方劇翹想盛价歸奉台翰喜<lb/>
聞初即治封教條一頒邊氓愛畏忺慕久之某頃在辰<lb/>
陽熟識洞溪利病自蜀連荆湖至廣西其壤地皆接連屬<lb/>
鼎澧辰沅靖者甚㣲弱至武岡漸險逺荒闊而難治昔<lb/>
年黃安俊叛近時楊再興叛皆倚武岡之險國家若不<lb/>
治郡於此則两路皆失控扼觀栁子厚集中武岡銘則<lb/>
自唐以來以為襟帶非特今日也向之請廢此者近類<lb/>
輕狂幾誤邊防大事幸朝廷灼見本末不從其請若郡<lb/>
<pb n="KR4d0176_WYG_030-7b"/>
得賢太守禁邊人不擾之則彼溪氓最易調服想季成<lb/>
亦備察此理固不俟某之區區也<lb/>
　<lb/>
　<lb/>
　<lb/>
　<lb/>
　<lb/>
　盧溪文集巻三十<lb/>
</p>
<p>
</p>
  </div>
</body>
</text>
</TEI>
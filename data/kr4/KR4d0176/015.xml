<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>盧溪文集卷十五</head>
    <p>
<pb n="KR4d0176_WYG_015-1a"/>
欽定四庫全書<lb/>
　盧溪文集卷十五　　　　宋　王庭珪　撰<lb/>
　　律詩<hi>七言</hi>
　　　和歐陽炳文汝舟酴醿<hi>唐降真臺有檻玉砌焚龍火香薦無憂酒</hi>
兩翁爛醉酴醿下擊鉢成詩豈易酬藉地想攜千日酒<lb/>
尋香爭跨九花虯晩風吹雪空中落急水漂香何處流<lb/>
夢覺清芬猶撲鼻如登銀檻薦無憂<lb/>
　　　次韻胡次魚送歐陽景蘇鎮州教授<lb/>
<pb n="KR4d0176_WYG_015-1b"/>
徃昔逢君最妙年朱霞天半已軒軒論文豈是無張說<lb/>
取友何期得邴原談笑坐輕千疊嶂吹嘘誰送九重閽<lb/>
不應海嶠能留滯早晩公車採至言<lb/>
　　　别黄伯成<lb/>
常恐微言將遂絶江南耆舊復知名身從妙喜國中出<lb/>
脚踏毗盧頂上行覺我向來聞道晩識公真處大僧生<lb/>
相思莫謂山川阻千里同遊聊<hi>缺</hi>
　　　送同年趙季成赴行在<lb/>
<pb n="KR4d0176_WYG_015-2a"/>
繫船楊栁曉鸎邊冠蓋如雲欲塞川聞道今開丞相府<lb/>
<hi>沈相同年</hi>昔年同是廣寒仙不須左右為公地便恐吹嘘送<lb/>
上天千載一時真慶遇㑹㸔鈞力轉陶甄<lb/>
　　　送劉子柬赴省<lb/>
快鎖荆州從事㕔薦書飛入九重城試觀文陣英雄氣<lb/>
定勝弓弦霹靂聲霜踏板橋天欲曉酒醒漁浦雁初鳴<lb/>
春風漢殿臚傳近換取青袍出帝京<lb/>
　　　趙逢源家有姝麗每造謁必見拒今侍令兄府<lb/>
<pb n="KR4d0176_WYG_015-2b"/>
　　　　判東遊作詩為别兼以見意<lb/>
高門日日掩朱扉未許傾城捲翠帷客子眼寒空過市<lb/>
雪兒歌妙欠新詞華裾將曳銅駝陌破帽敢隨金馬羈<lb/>
悵望碧天鴻雁影黄花應不負歸期<lb/>
　　　次韻趙文卿因以送行<lb/>
堤栁迎人自作隂江流仍漲綠醅深行人獨唱陽春曲<lb/>
此日重聞正始音騶馭已如仙褭褭騎驢徒欲度駸駸<lb/>
㸔君濶步青雲上莫學書生擁鼻吟<lb/>
<pb n="KR4d0176_WYG_015-3a"/>
　　　和施通判以詩惠茶<lb/>
綵筆題誇北苑春南來草木始稱珍江湖風味極不淺<lb/>
翰墨篇章老更新落日清吟招惡客此時佳境屬閒人<lb/>
慙無好語酬高詠東望雲山意莫陳<lb/>
　　　再和<hi>與客觀詩碾茶因話時事再作此</hi>
呼童急碾建溪春麗句兼收掌握珍陸納家風元冷澹<lb/>
庾郎詩句自清新推之不去真何物試與偕來端可人<lb/>
當面輸心多背笑愛君高義似雷陳<lb/>
<pb n="KR4d0176_WYG_015-3b"/>
宻雲初識雨前春未羨官㕑送八珍正苦睡魔須料理<lb/>
愧無妙語敵甘新兵分刺史千餘騎系出洪崖幾世人<lb/>
麗句新詞隣大雅豈將文體效梁陳<lb/>
　　　重陽日劉元弼亭席上<hi>時坐上聽端禮舉省程文</hi>
不見龍山老孟嘉風流誰更落烏紗松槽旋壓初浮酒<lb/>
籬菊爭開無數花清論揮犀傾玉雪高文射策走龍蛇<lb/>
小兒拍手攔歸路笑挿茱萸待辟邪<lb/>
　　　周德祖自衡陽相别三十餘年㑹余竄夜郎德<lb/>
<pb n="KR4d0176_WYG_015-4a"/>
　　　　祖知南江寨相遇甚欵道舊興懷輒成長句<lb/>
回雁峯前水拍天峯頭一笑尚依然休論華屋生前美<lb/>
同在邯鄲枕上眠騎馬忽來臨紫寨傳家故自有青氈<lb/>
時平柵壘無烽火灑墨成詩有幾篇<lb/>
　　　九日以菊花酒寄施醇翁通判<lb/>
每逢佳節憶淵明自採籬邉細菊英坐見南山横紫翠<lb/>
遥聞北地落欃槍澆胷止賴杯中物快意豈圖身後名<lb/>
幸有酒兵堪一舉請公談笑下愁城<lb/>
<pb n="KR4d0176_WYG_015-4b"/>
　　　盛暑中黄子餘主簿攜雙井茶見訪<lb/>
痛飲元非避暑方又無金盌汲寒漿忽逢佳客攜新茗<lb/>
來坐竹隂移晩凉幽處小牕花木好吟餘清論齒牙香<lb/>
君家句法誰能似煎出車聲遶九腸<lb/>
　　　次韻鍾令<hi>君自言借隣僧衣著</hi>
閒舉酒兵挑一戰愁城欲下戰方酣且烹北苑龍香茗<lb/>
暫脫東禪鶻臭衫有志干時君自許無錢使鬼我何堪<lb/>
江湖寂寞生涯盡對客不應容易談<lb/>
<pb n="KR4d0176_WYG_015-5a"/>
　　　感雨<hi>癸丑</hi>
　　天久不雨羣情焦熬郡府方索民築郛縣内惴恐<lb/>
　　既而禱雨石屋山連日大澍喜而作是詩呈縣令<lb/>
　　黄平國<lb/>
拜起爐烟繞碧虚卧龍隨雨躍天衢道邊草木已焦卷<lb/>
巖下風雷若指呼河隴豈無寃繫獄海汙防有浴川夫<lb/>
君王屢詔寛徭役亦念凋氓苦未蘇<lb/>
　　　和李彦文春雪<lb/>
<pb n="KR4d0176_WYG_015-5b"/>
聞道江城雪似沙東風吹動曉寒加輕飄瓦屋鱗鱗宻<lb/>
亂颭檣竿櫛櫛斜著地正憐新種竹漫天故壓未開花<lb/>
君應對此方乗興飲似長虹吸海涯<lb/>
　　　縣僚禱雨盤藤廟連日大澍次韻黄超然<lb/>
<hi>缺</hi>　　　　　　　　　　　　　　　　　上林抄<lb/>
半空雲走挾雷聲旱妖作魃乘時起天意為霖轉眄成<lb/>
莫問田疇水深淺縣前江已拍堤平<lb/>
　　　再和前韻<lb/>
<pb n="KR4d0176_WYG_015-6a"/>
江夏無雙望久傾高文猶帶玉堂清子雲識字終投閣<lb/>
侯喜能詩新有聲偶㑹風雲蘇大旱戲將筆札慶埀成<lb/>
年豐但使無公事勿慮潢池賊未平<lb/>
　　　喜劉世臣仲美及第<lb/>
同上青雲踏玉梯仍穿月脇取蟾枝江南魁薦星文動<lb/>
蘭省名高天下知共喜秀光前日㑹爭傳真逸老人詩<lb/>
萬牛回首扶梁棟可笑蚍蜉欲撼時<lb/>
　　　送歐陽廣明遊仰山兼簡慈書記二首<hi>閣中有小釋迦</hi>
<pb n="KR4d0176_WYG_015-6b"/>
　　　　<hi>金幱袈裟</hi>
士窮不作儒生酸嵗晩聊為物外觀行脚僧從幽徑出<lb/>
集雲峯倚半天寒且攜幾緉登山屐勝走高門坐馬鞍<lb/>
君見堂西舊書記試求開閣㸔金幱<lb/>
不畏霜風射眼酸要登峯頂作竒觀連天野水微生綠<lb/>
隔岸官梅已破寒試共嵇康尋石髓要隨杜老逐金鞍<lb/>
歸來山鳥迎人閙應是怪君猶布幱<lb/>
　　　次韻送别曽英發<lb/>
<pb n="KR4d0176_WYG_015-7a"/>
士元來訪潁川公桑下清談有素風不扣洪鐘安識響<lb/>
更聞妙句豈宜䝉如君晩節猶堪奮期我高名莫大穹<lb/>
此别應難問消息寄書無惜到山中<lb/>
　　　和劉元弼歳除書事<lb/>
吟詩輒莫歎年終歲歳年年事不同藍尾旋傾人半醉<lb/>
樓頭猶聽鼓三通漸㸔暖律回春檻且任狂風掲釣篷<lb/>
管有明朝好天色澹雲微雨翠烟中<lb/>
　　　題譚微仲一經堂<lb/>
<pb n="KR4d0176_WYG_015-7b"/>
漢儒重道獨專經唐室初増博士名韋氏起家仍相國<lb/>
稚圭能說亦公卿司空城旦汚潢潦古壁遺文粲日星<lb/>
異日諸郎拾青紫傳家何用滿筲籝<lb/>
　<lb/>
　<lb/>
　<lb/>
　<lb/>
　盧溪文集卷十五<lb/>
</p>
<p>
</p>
  </div>
</body>
</text>
</TEI>
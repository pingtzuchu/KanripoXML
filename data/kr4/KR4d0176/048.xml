<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>盧溪文集巻四十八</head>
    <p>
<pb n="KR4d0176_WYG_048-1a"/>
欽定四庫全書<lb/>
　盧溪文集巻四十八　　　宋　王庭珪　撰<lb/>
　　題䟦<lb/>
　　　䟦黄嗣深所藏宣和御筆<lb/>
徽宗皇帝宸翰宣和以前京師貴人皆得寳而藏之靖<lb/>
康中清都九關虎豹失呵護當時御槖往往自禁中墜<lb/>
落人間斷紙竄墨粲然猶新名卿大臣識而秘之以遺<lb/>
子孫為無窮之榮耀紹興丙寅三月望日臣王某謹書<lb/>
<pb n="KR4d0176_WYG_048-1b"/>
　　　䟦蕭岳英家黄魯直書<lb/>
山谷至黔字書一變嘗自言元祐以前字後字中無筆<lb/>
東坡亦云山谷老人亦僰道舟中觀長年撥棹乃覺稍<lb/>
進盖是時經巫峽上瞿塘驚湍急流岸上羣峰壁立銀<lb/>
濤雪浪出髙灘數百仞從空而下奇險萬變故此老暮<lb/>
年筆力有三峽倒流之勢隆興元年九月五日盧溪王<lb/>
某書<lb/>
　　　書漢武帝故事後<lb/>
<pb n="KR4d0176_WYG_048-2a"/>
漢武帝故事班周撰劉偉明䟦以周為成哀間人又以<lb/>
故事中言迎神君說鬼神事疑後人託為之余觀漢書<lb/>
武帝初即位尤敬鬼神之事長陵女子神君之說及李<lb/>
少君文成五利相綴以鬼神方見上能使物却老夜致<lb/>
王夫人及竇鬼之貌其事異甚既久言方者亦衰天子<lb/>
始怠厭方士之怪迂語然猶羈縻弗絶冀遇其真則武<lb/>
帝之庸陋溺於怪物始終不移二史可以槩見偉明何<lb/>
為而疑之且其文雄深簡古類西漢書非班固不能作<lb/>
<pb n="KR4d0176_WYG_048-2b"/>
也固父彪在西京時已好述作採前史遺事其間指成<lb/>
帝元延年號謂之今上者亦當時所記之語如此意班<lb/>
固纘其父書踵而成之後人流傳誤寫固作周爾設或<lb/>
成哀間别有班周能為此書其人必暴耀於當時而決<lb/>
不泯絶於世曷為姓名不少見於他書而古今學者未<lb/>
嘗道哉<lb/>
　　　䟦錢勝夫蘭亭序後<lb/>
世所傳蘭亭脩褉序本多不同其真本世既莫見而士<lb/>
<pb n="KR4d0176_WYG_048-3a"/>
大夫所有皆唐供奉官數人所摸雖字畫肥瘦各異而<lb/>
皆有竒處或作斷石文以為斸地得之然未易以此論<lb/>
優劣也錢勝夫此本刻畫未甚訛蓋其先文僖公時所<lb/>
藏數十百年前物也序尾有題唐貞觀中石本字者實<lb/>
文僖之筆猶可想其風采明珠大貝不蓄於蓬葭之家<lb/>
考其所藏其來甚遠非近世轉相摸者盧溪王某書<lb/>
　　　䟦向文剛蘭亭序後<lb/>
蘭亭真本一入昭陵世不復見太宗嘗賜諸王近臣已<lb/>
<pb n="KR4d0176_WYG_048-3b"/>
非其真皆當時供奉韓道政數人所臨故其摸傳於世<lb/>
者本多不同山谷老人獨取定武本謂髣髴古人筆意<lb/>
山谷書法妙一世其論必精前一本向文剛得之故相<lb/>
吕申公家未經大盜兵火時尚有前賢題䟦則知其為<lb/>
定武本不謬今數刻並存而此本偉然絶出覽者可以<lb/>
自得之<lb/>
　　　䟦圓覺經後<lb/>
佛與凡夫皆具圓覺而凡夫未嘗圓覺以語言文字求<lb/>
<pb n="KR4d0176_WYG_048-4a"/>
圓覺則三藏十二部說不能了况裴相公圭峯老序注<lb/>
其言已繁我若更下一語則屋下架屋牀上安牀愈無<lb/>
益矣若一心虚明不假修證圓覺自現入於神通大光<lb/>
明藏至是言語道斷佛亦不能說也吾姪孫昌朝印施<lb/>
此經其發心必有所願汝唯不忘是念其報必豐圓覺<lb/>
不圓覺吾亦不能知也<lb/>
　　　䟦李及甫帖<lb/>
軍興東南窘甚二千石惟足餽餉飾厨傳則不乏吾事<lb/>
<pb n="KR4d0176_WYG_048-4b"/>
而愛民之政一切不敢為以故鮮有良吏見稱于時者<lb/>
舊聞龍閣李及甫在信州鯁亮廉介不為豐侈以攫賔<lb/>
客之譽賦無横歛而漕粟亦魚貫于中都能以是獨立<lb/>
於今世士大夫之間其聲藹然行于四方豈不難哉因<lb/>
觀趙逢源所收信州帖亦可以槩見輒用所聞於人者<lb/>
書于後<lb/>
　　　書傳道集後<lb/>
世傳吕先生受道於鍾離先生有傳道集其書秘世或<lb/>
<pb n="KR4d0176_WYG_048-5a"/>
罕見近歳轉相傳寫往往人皆有之而不甚寳惜字多<lb/>
駁謬烏焉成馬者俗莫能辯因借此本於清真道士楊<lb/>
應存愛其字小楷可觀為竄定百餘處尚有闕誤可疑<lb/>
者不敢私意改之以俟後人是正余特哀夫蓬心蒿目<lb/>
者之遠於道也蓋道不遠人讀此書則知道之在我而<lb/>
已紹興癸亥中元日盧溪真逸書<lb/>
　　　題華嚴寺壁<lb/>
建炎庚戌之亂避地東村尋西泉故基跡樵徑歩飛岑<lb/>
<pb n="KR4d0176_WYG_048-5b"/>
立巖嶂十數重至華嚴寺松風滿天泉鳴屋下使人襟<lb/>
袂飄飄如遊衡嶽廬阜之間寺僧挈泉煑茗延客終日<lb/>
談出世間事蓋不知海内之亂也然我輩因海内之亂<lb/>
乃能窮極幽峻得此塵外奇絶之遊同遊者某人正月<lb/>
日王某書<lb/>
　　　書鴿湖寺壁<hi>時十二月五日也</hi>
建炎三年寇犯安成王某劉英臣挈家避亂于鴿湖山<lb/>
中層巒疊巘上干青霄晝夜水聲潺湲不絶如在秦人<lb/>
<pb n="KR4d0176_WYG_048-6a"/>
洞中不知有鉦鼓之聲乃覺此身真風塵物表也<lb/>
　　　䟦大年畫<lb/>
大年貴公子也而喜作江湖山林人物窠窟畫平林遠<lb/>
水鳬雁晚景使人一見如行江南斷岸水落石出沙鳥<lb/>
容與波上若欲驚起此豈規規積水墨所能至邪世言<lb/>
大年得王摩詰李思訓江都王之典刑故無畫工氣信<lb/>
哉<lb/>
　　　䟦劉伯山詩<lb/>
<pb n="KR4d0176_WYG_048-6b"/>
劉伯山詩調清美不减其父升卿其源流皆出於江西<lb/>
近時學詩者悉棄去唐五代以來詩人繩尺謂之江西<lb/>
社往往失故歩者有之魯直之詩雖間出險絶句而法<lb/>
度森嚴卒造平淡學者罕能到傳法者必於心地法門<lb/>
有見乃可叅焉伯山方少年如駿馬駒日欲度驊騮前<lb/>
異時於江西社中横出一枝為魯直拈一瓣香可乎<lb/>
　　　䟦梁養源心經解義<lb/>
經凡有呪皆諸天隱韻之音欲護清凈呵不祥則持之<lb/>
<pb n="KR4d0176_WYG_048-7a"/>
而其句讀則非世間言語及有思惟心所能測存而勿<lb/>
論可也昔人注心經至揭諦等字皆鑿出己意為之解<lb/>
釋嘗竊疑之及觀梁居士解義鉤深索隱如下巨海取<lb/>
驪龍之珠破頑石出良玉示人而人人各獲其所寳至<lb/>
於說處則歸諸秘宻而不說惟不說乃真解佛所說者<lb/>
耶年月日盧溪王某書<lb/>
　　　䟦程子山詩後<hi>時己卯四月望日寓廬陵郡齋書</hi>
余與程子山侍講俱為夜郎逐客紹興丙子春同歸自<lb/>
<pb n="KR4d0176_WYG_048-7b"/>
酉陽下壺頭經桃源出鬼門關蹔寓于武陵出此數詩<lb/>
已而子山還蜀余歸江南不復相聞不知胡彦卿何以<lb/>
得此詩軸皆子山真蹟也覽之驚惋想見其人不可復<lb/>
得<lb/>
　<lb/>
　<lb/>
　<lb/>
　盧溪文集巻四十八<lb/>
</p>
<p>
</p>
  </div>
</body>
</text>
</TEI>
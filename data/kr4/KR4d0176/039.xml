<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>盧溪文集巻三十九</head>
    <p>
<pb n="KR4d0176_WYG_039-1a"/>
欽定四庫全書<lb/>
　盧溪文集巻三十九　　　宋　王庭珪　撰<lb/>
　　啓<lb/>
　　　賀劉舍人啓<hi>才邵</hi>
伏審榮膺鳯檢進立螭㘭竦觀左右之班喜用文章之<lb/>
士縉紳共慶黨友增華恭惟某官連中異科早升華館<lb/>
石渠蘭省遍更唐清要之官玉輅鸞旂新造漢官儀之<lb/>
盛由是擢登近職得親日月之光益簡上心即正絲綸<lb/>
<pb n="KR4d0176_WYG_039-1b"/>
之命珥筆赤墀之下授詞清禁之中豈惟論思注記以<lb/>
盡其忠要令潤色詔誥以觀其效故得奉孔甲盤盂之<lb/>
學紬太史金匱之書用記中興焜燿昇平之典協成大<lb/>
議潛資翰墨之功竚陟台衡副瞻朝野某臥疾江海阻<lb/>
慶門牆<hi>闕</hi>
　　　回周舍人啓<hi>必大</hi>
伏念政和造士同上丹梯者七百人璧水狀元並試赤<lb/>
墀已五十載仰先賢之盛德又再世而登科望高門如<lb/>
<pb n="KR4d0176_WYG_039-2a"/>
崛起於層霄故尺牘無階逹於記室以茅簷甕牖之士<lb/>
希金馬玉堂之英宜其仰慕之勤常恨趍承之晩敢圖<lb/>
高義先損誨函曲加奬引之詞俾獲攀附之托追講昔<lb/>
年之好獨高前輩之風恭惟某官連中異科亟升華館<lb/>
聲彩動傾於四海詞章突過於三都丹青一代之言鼓<lb/>
吹六經之㫖暫丐閒於琳館恐追急於鋒車久慕高風<lb/>
便欲曵裾於門廡縱聞急詔猶當傾蓋於路傍竦企之<lb/>
誠敷陳莫既<lb/>
<pb n="KR4d0176_WYG_039-2b"/>
　　　賀向提刑啓<lb/>
伏審光奉宸恩肅將使指陞麟閣藏書之府耀繡衣持<lb/>
斧之權公道遂行貴名愈白某官堂堂漢相之後挺挺<lb/>
祖風之英秉直節而不回銜久寃之莫訴羣犬吠月方<lb/>
虞口吻之譁多士呌閽忽動冕旒之聽朝綱復振輿論<lb/>
亦伸一方斗絕之荆蠻累歲蟠拏之冦盜人猶愁瘁獄<lb/>
有寃聲宜得恢博之才領此澄清之任羌夷雜處常憂<lb/>
役死於兵戈老稚相攜復見太平之官府想聞謄報已<lb/>
<pb n="KR4d0176_WYG_039-3a"/>
聳懽聲某臥病江干心摇雲表莫陪賀列徒切忻悰<lb/>
　　　回路知縣啓<hi>植</hi>
伏審光膺綸命出宰花封境内衣冠企聽風聲之美山<lb/>
中父老喜聞車馬之音某官國器宏深德名高遠門地<lb/>
東京之望族風流南土之翹材尚虧九仞之山聊試一<lb/>
雷之士漢庭下詔先崇師帥之官言偃操刀必扳弦歌<lb/>
之譽某養疴林野占籍侯邦老景侵尋餘生濩落竊有<lb/>
隂雲之幸宜深賀厦之誠賴高賢之可依略病夫之苛<lb/>
<pb n="KR4d0176_WYG_039-3b"/>
禮飛藤緘而先及落蓬甕以增輝感悚之誠敷陳莫罄<lb/>
　　　賀趙叅政啓<lb/>
伏審初被鋒車之召即日戒嚴入叅鈞席之榮羣情久<lb/>
協華夷聳聽廟社增歡竊以自國歩艱難以來居朝廷<lb/>
輔弼之任欲恢復者屢矣而罷去者紛然要必有非常<lb/>
之人乃能任中興之事恭惟某力扶宗祐忠結主知常<lb/>
係天下之安危蚤冠樞庭之宥密上前議論人驚臺諫<lb/>
之風霜閫外藩宣威振江南之草木遂躋柄近必致時<lb/>
<pb n="KR4d0176_WYG_039-4a"/>
康望南山之維石巖巖允符輿頌瞻北斗之台星兩兩<lb/>
焜燿階符定支大厦於將傾要觀王室之再造永懷盛<lb/>
事夐異常情<lb/>
　　　代上万俟叅政啓<lb/>
仰高千仞敢陳湖海之私承乏一涯彌闊門闌之望人<lb/>
在風塵之表位如霄壤之殊既闕掃相君之門豈敢問<lb/>
記書之室伏念某智不周物才無過人𨽻於仕版者幾<lb/>
二十年書於課最者亦六七考徒知小謹畏縣官之<lb/>
<pb n="KR4d0176_WYG_039-4b"/>
簡書豈有長才動衆人之耳目向者飄蓬湘漢祗役荆<lb/>
蠻嘗從事於車塵馬足之間復摩肩於故吏門生之後<lb/>
豈徒應奉記半面於開扇之時尚有孝基識此郎為昻<lb/>
霄之士吹律或加於寒谷逢春决望於噓枯某官柱石<lb/>
擎天忠精貫曰交歡隣國措天下於泰山之安委質本<lb/>
朝任王室如九鼎之重遽抗章而解政實辭寵以便安<lb/>
人望還朝泥方在冶孤根荏苒尚資披拂之榮鎩翮摧<lb/>
殘更動翻飛之念方炎暉之在候仰福履之攸寧願觀<lb/>
<pb n="KR4d0176_WYG_039-5a"/>
晉馬之來庭重整乾綱而作輔四方所屬萬口同音<lb/>
　　　賀廣東向經略啓<lb/>
伏審光被恩綸還陞秘職番禺聨帥蓋自古之雄藩旄節<lb/>
宣風實當今之重寄除目一下公道始行恭惟某器博而<lb/>
用無不周名髙而實亦自稱非獨能紹相門之大業常<lb/>
自任以天下之奇材稽之羣言久當大用屬以癡兒秉政哥<lb/>
奴弄權五百載遇時之休明小人何其未靖二十年置<lb/>
公於閒散君子為之不平忽起江湖驟持斧鉞南商北<lb/>
<pb n="KR4d0176_WYG_039-5b"/>
宦㑹五嶺之舟車大纛髙牙控百蠻之襟帶宜須傑士<lb/>
殿此大邦儻非聖主之搜才豈復賢臣之得路聊偃息<lb/>
於藩翰行入侍於巖廊力蘇疲療之民協贊昇平之治<lb/>
某恨登龍之路遠顧賀燕之誠深其為忻愉未易敷罄<lb/>
　　　與陳朝散啓<lb/>
連甍萬室悉瞻刺史之天積粟千箱實富揚州之地當<lb/>
交廣椎埋之出入係舳艫轉漕之盈虛故兹巨人展此<lb/>
劇郡恭惟某斗間異氣天下奇材忠孝萃一門之弟兄<lb/>
<pb n="KR4d0176_WYG_039-6a"/>
議論作諸儒之口舌宏文大䇿聳臺閣以風生姦夫盜<lb/>
兒聞姓名而膽落今者盤錯已割匕箸自驚吏跡不到<lb/>
於閭閻貪夫自投其印綬里無喧雀耳絶鳴枹喜聞桑<lb/>
梓之邦覩此神明之政蓋何武之為二千石好奬稱進<lb/>
士之賢而李白不用萬戸侯但願識荆州之面官箴有<lb/>
守牆仞益髙拜伏末由企瞻徒切<lb/>
　　　囘陳主簿啓<hi>謨</hi>
伏審榮登桂籍暫佐花封上馬綴行方看英雄之入彀<lb/>
<pb n="KR4d0176_WYG_039-6b"/>
跨驢入境聊為鸞鳯之卑棲遥聞風聲即瞻履幕某官<lb/>
書讀萬巻筆掃千軍早得雋於詞塲久欽名於江表茍<lb/>
非有馳騁詞章之氣當萬人之勍敵則何以飛騰霄漢<lb/>
之上取一枝于桂林跂仰聲猷未遑緘問敢期謙德先<lb/>
損華牋重以好詞飾其朽質光生蓬蓽兼收照乗之珠<lb/>
氣射斗牛復識豐城之劒敢不因而下拜又當藏以為<lb/>
榮雖銜存記之誠實重疎頑之過寧無愧惕尚賴庥光<lb/>
　　　囘孫縣尉啓<hi>楙</hi>
<pb n="KR4d0176_WYG_039-7a"/>
生同翼軫之野久服高名夜見斗牛之光知為異氣未<lb/>
遂叅承之願闕馳欵啓之音某官學探本源聲高藝苑<lb/>
鵬飛萬里初乗南海之風筆掃千軍早折東堂之桂暫<lb/>
迂黄綬來靖綠林寧懷小祿之私更試大儒之效精通<lb/>
博雅毎窺錦繡之文深切著明願見經綸之業某侵尋<lb/>
暮景濩落餘生徒懷共月之明尚阻披雲之覩奉誨函<lb/>
之先辱覺蓬室之增輝感竦交懷頌言莫究<lb/>
　　　回劉主簿謝及第啓<lb/>
<pb n="KR4d0176_WYG_039-7b"/>
伏審造廷待問發䇿决科豈惟黨友之華蓋亦鄉閭之<lb/>
盛某官久籍時譽得雋詞塲不有孤峯絶岸之文豈預<lb/>
千佛名經之選鴻都造榜收一時覉旅之遺材萬乘臨<lb/>
軒喜天下英雄之入彀竚觀賢業以濟中興敢辱華牋<lb/>
尚及衰朽<lb/>
　　　回劉解元啓<hi>亮采</hi>
伏承寵訪兼惠長牋竊審校藝棘圍爭鋒筆陣破石取<lb/>
玉難逢至妙之工披沙揀金果見非常之寶里閭共慶<lb/>
<pb n="KR4d0176_WYG_039-8a"/>
黨友增華某人先輩秀出儒林聲騰學海會四方英豪<lb/>
而角試當一路賢能之選鋒士皆焚硯以驚降俗亦望<lb/>
風而竦聽豈但讀五千巻而入此室固嘗歎二百年之<lb/>
無此詩覽黄絹㓜婦之好詞真干將鏌鎁之利器非精<lb/>
深律切何以至此亦氣質渾厚乃能為之蓋縁設聲律<lb/>
詞賦之科于以取卓犖魁梧之士公等自奮吾儕預榮<lb/>
幸無凡鳥以題門仍獲靈蛇之在握正乏雙金之報徒<lb/>
為什襲之藏尚喜占星久識衝天之意粗能别寶請無<lb/>
<pb n="KR4d0176_WYG_039-8b"/>
按劒之虞敢不共推月旦之評以慶得人之盛<lb/>
　　　回李祖文謝解啓<lb/>
竊伏一鄉之評久淹賢業始預廣塲之選列貢天朝恭<lb/>
惟某人才過千人辯雕萬物學有師法識造淵源吮嗽<lb/>
百氏之精華言論六經之鼔吹孰不驚降而焚硯士皆<lb/>
竦企以瞻風筆掃千軍復見少陵之詠壁立萬仞可畏<lb/>
嘉謨之文是宜梯身㧞脚於雲霄指日揮毫於殿陛豈<lb/>
期陋巷過辱高軒粲然贈我以金刀何以報君之玉案<lb/>
<pb n="KR4d0176_WYG_039-9a"/>
牋縢厚禮蓬甕生輝感愧良多敷陳罔既<lb/>
　　　囘蕭解元啓<lb/>
竊隣里閈每欽聞譽之髙坐隔溪山阻奉笑談之樂偶<lb/>
以臨流送客假道仙鄉逆旅披風髙情傾蓋繼辱緘縢<lb/>
之墜獲披錦繡之文仰厚德以增慚出奇書而命䟦顧<lb/>
無雄筆敢忘雌黄某人夙藴英才晩成大器久著士林<lb/>
之望屢隨鄉老之書指取巍科行觀射䇿即日炎薰在<lb/>
候德履彌新<lb/>
<pb n="KR4d0176_WYG_039-9b"/>
　　　頔子定婚啓<lb/>
名髙異姓初非秦晉之侔再世為姻實並王劉之系事<lb/>
當修好禮屬問名伏承某人小娘子淑德㓜成令儀秀<lb/>
出某男某教雖以義人未之奇謂王郎子生天壤之中<lb/>
才容莫稱而王夫人有林下之氣風韻素髙宜從坦腹之<lb/>
言豈假駐車而語不忘雅契觖靡異詞<lb/>
　　　詹孫定婚啓<lb/>
不揆寒微之族素欽髙大之門宿有契緣敢求婚對某<lb/>
<pb n="KR4d0176_WYG_039-10a"/>
長孫某學初聞禮志欲昻霄伏承某人小娘子㓜有令<lb/>
儀早勤保訓願締絲蘿之契宜埀金玉之音察其坦腹<lb/>
之在牀許以齊眉而舉案勿謂非吾偶也輙渝秦晉之<lb/>
新盟毋煩更物色之自是潘楊之舊好期於德請靡有<lb/>
不從<lb/>
　　　澹孫定婚啓<lb/>
聞公選壻謂東牀有坦腹之兒屬我問名得青桂近嫦<lb/>
娥之女不揆蓬蒿之室素欽忠義之門久接英遊敢求<lb/>
<pb n="KR4d0176_WYG_039-10b"/>
婚對伏承某人小娘子早從姆傅秀出閨門而某孫某<lb/>
學始趍庭室無舉案方卜蘋蘩之助用為禰祀之光黙<lb/>
符設席之求不待駐車而語謹因媒氏恭聽佳音<lb/>
　<lb/>
　<lb/>
　<lb/>
　<lb/>
　盧溪文集巻三十九<lb/>
</p>
<p>
</p>
  </div>
</body>
</text>
</TEI>
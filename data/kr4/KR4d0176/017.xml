<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>盧溪文集卷十七</head>
    <p>
<pb n="KR4d0176_WYG_017-1a"/>
欽定四庫全書<lb/>
　盧溪文集卷十七　　　　宋　王庭珪　撰<lb/>
　　律詩<hi>七言</hi>
　　　初至行在<lb/>
望中樓閣入青冥疑是長安舊帝城千里荷花開世界<lb/>
幾年羇旅望神京老隨丹詔身猶徤夢入華胥眼尚生<lb/>
行盡沙河塘上路夜深燈火識昇平<lb/>
　　　上殿退朝口號<lb/>
<pb n="KR4d0176_WYG_017-1b"/>
銀臺南畔曉雲飛路入丹霄上紫薇共㸔客星朝帝座<lb/>
敢將汗脚踏天扉遥瞻鳳翼差池佀近對龍顔咫尺威<lb/>
自愧衣袍正藍縷晩來忽帶御香歸<lb/>
　　　送王舍人赴眀州過闕二首<lb/>
紫泥初出大眀宫端為朝廷知弱翁平地便開丞相府<lb/>
烏臺先跨玉花驄一時治行無前輩共喜君王記自公<lb/>
暫假雙旌臨近輔聊觀海日正曈曨<lb/>
當年玉殿校羣材名占樞垣北斗魁曽入翰林批鳳尾<lb/>
<pb n="KR4d0176_WYG_017-2a"/>
每瞻雲氣想蓬萊前驅候吏千軍肅遥望天門九扇開<lb/>
咫尺龍顔應入奏紫霄東畔曉班催<lb/>
　　　次韻楊廷秀求近詩<lb/>
聞説學詩如學仙怪來詩思𣺌無邊自憐猶裹癡人骨<lb/>
豈意妄得麻姑鞭曽似千軍初入陣清於三峽夜流泉<lb/>
只今老鈍無新語楓落呉江恐誤傳<lb/>
　　　胡邦衡移衡州用坐客段廷直韻<lb/>
朱崖萬里海為鄉百鍊不屈剛作腸復出光芒動星斗<lb/>
<pb n="KR4d0176_WYG_017-2b"/>
定隨雷雨起江湘歸期正待春回雁賀客爭持酒滿觴<lb/>
笑說開元丞相宅凄凉偃月上標堂<lb/>
　　　次韻張子家見訪惠詩<hi>僕嘗為逐客故以台州自况</hi>
老去無才可致君強從詩社立竒勲忽逢天上張公子<lb/>
應念台州鄭廣文風月何嘗千里隔江山不用一錢分<lb/>
能來鼔譟助餘勇氣壓淮淝百萬軍<lb/>
　　　用前韻贈别子家<hi>西掖舍人彦實之子</hi>
西掖篇章自一門君能祖襲有殊勲風流前代黄花句<lb/>
<pb n="KR4d0176_WYG_017-3a"/>
夢想當年紫鳳文月下長吟成獨唱壁間強韻共誰分<lb/>
江頭惜别多新詠秃筆猶堪殿後軍<lb/>
　　　送黄子黙湖南機宜<lb/>
潢池赤子弄鋤耰天子擇日除元侯今君去為幕下士<lb/>
多材應與幄中籌官弩近圍臨桂峒捷書飛入未央樓<lb/>
想當磨盾作露布何異裴公取蔡州<lb/>
　　　送同年趙季成知武岡軍<lb/>
收科同日上蓬瀛獨我胡為顦顇生晩節見君乘五馬<lb/>
<pb n="KR4d0176_WYG_017-3b"/>
前驅夾道擁千兵行聞峒窟烟霞静卧聽邊城鼔角聲<lb/>
入境旌旗應動色更㸔蠻户帶刀迎<lb/>
　　　歐陽彦文晩始得官為邊郡獄掾乃州里宿儒<lb/>
　　　　於其行也詩以餞之<lb/>
往日高名動場屋青衫未足稱平生一官曹掾當蠻徼<lb/>
萬里山河列漢營顧我老無投筆志羡君今去走邊城<lb/>
邊頭已卧將軍鼓早晩書來說太平<lb/>
　　　送趙文卿之湖南<lb/>
<pb n="KR4d0176_WYG_017-4a"/>
霜餘新雁㸃汀蘋愁絶送君湖水濱自歎老夫如病驥<lb/>
早知公子是天麟渡湘懷逺烟横渚望嶽題詩雨墊巾<lb/>
想見騎驢得佳句賸將收拾錦囊春<lb/>
　　　次韻張子家新除浙西撫幹見寄<lb/>
幕府官清比縣僚升沈何啻九牛毛蓬蒿仲蔚今多病<lb/>
湖海元龍氣尚豪麗句早知何水部舊交誰記栁儀曹<lb/>
相如屬思寧遲久不欲詼俳恐類臯<lb/>
　　　次韻路節推瑞香幽蘭<lb/>
<pb n="KR4d0176_WYG_017-4b"/>
君家蘭玉盈階砌傍有薰籠錦一端雅似高人來席上<lb/>
幽如靚女出林間芳叢欲吐新芽長深谷知誰著眼觀<lb/>
謝氏風流元自有更留佳客奉清歡<hi>謝安石欲子弟如芝蘭玉樹故自有</hi>
<hi>一種風味瑞香古未有獨見重於近世遂得佳客之稱一名錦薰籠</hi>
　　　楊文發自長沙相别忽來權邑惠詩次其韻<hi>公來</hi>
　　　　<hi>權邑官妓逃亡略盡</hi>
湘水東邊喚渡舟湘天欲暮使人愁豈期陶令來為縣<lb/>
應念龎公不入州索我題詩今老矣㸔君下筆幾時休<lb/>
<pb n="KR4d0176_WYG_017-5a"/>
論文把酒誠堪樂莫歎罇前欠杜秋<lb/>
　　　次韻楊文黼<lb/>
烏啼鵲噪竹生風誰過柴門訪病翁清論逼人來亹亹<lb/>
夕陽歸馬恨怱怱遥瞻紫極黄雲裏却望長安醉眼中<lb/>
南北車書將混一莫嗟吾道隔西東<lb/>
　　　次韻黄伯思求其祖夢升墓銘跋<lb/>
妙句高文滿錦囊坐驚蓬甕忽生光君家人物代不乏<lb/>
文彩風流想未忘千載運中逢太史諸王殿下識黄香<lb/>
<pb n="KR4d0176_WYG_017-5b"/>
江西多士傳心印又出宗支一𣲖長<lb/>
　　　胡邦衡北歸先寄詩二首次韻迎之<lb/>
無何真是本來鄉莫遣閒愁犯肺腸㑹見棟梁扶大厦<lb/>
不將文字弔沈湘揮毫未辦銀為管沽酒奚須玉作觴<lb/>
雙竹端能作竒瑞衡人宜䕶竹間堂<lb/>
當年大册撼天扉聖主今呼逐客歸應是風雲乘此㑹<lb/>
便令鵷鷺著行飛久埋劍氣衝星氣暫裂荷衣換錦衣<lb/>
穩上丹墀踏龍尾九霞光裏望晨暉<lb/>
<pb n="KR4d0176_WYG_017-6a"/>
　　　和呉思道韻寄郭德耘<hi>思道詩有校讐瓊殿之語</hi>
　　德耘寄示呉思道詩某聞思道之名而未識也輒<lb/>
　　和其韻以寄德耘<lb/>
亂後交遊半不聞天涯淪落始逢君黔南可怪無驢養<lb/>
冀北遂當空馬羣尚使高才淹管庫忽傳佳句吐烟雲<lb/>
十年讐校金鑾殿依舊無氈似廣文<lb/>
　　　左世勣妙年登第而飄泊遐荒十年不得調蓋<lb/>
　　　　嘗以事忤權貴今公道方開始欲仕進索余<lb/>
<pb n="KR4d0176_WYG_017-6b"/>
　　　　賦詩<lb/>
射策楓庭最妙年九衢爭㸔若登仙乘鸞豈慕天邊貴<lb/>
失馬方知塞上賢華轂朱輪多覆轍高門大屋尚修椽<lb/>
如今相國開公道此語他時亦盛傳<lb/>
　　　次韻酬周孟覺<lb/>
㸔鑄銅人能幾何相逢重得復摩挲江山如畫風流在<lb/>
城郭空驚歲月多豈謂今朝聞正始更翻新律似元和<lb/>
思君夜久猶竚立月上松梢映綠蘿<lb/>
<pb n="KR4d0176_WYG_017-7a"/>
　　　聞梁養源歸卧病未出作詩問之<lb/>
試訪伯鸞強徤不但傳烟渚有歸舟欲聞大士一轉語<lb/>
為洗南榮十日愁青壁萬尋人似玉碧雲千里月垂鈎<lb/>
我如堪問維摩病獅子坐中無此流<lb/>
　　　送頔子歸廬陵<lb/>
西風吹我夢魂驚送子東歸無限情好往沅湘探竒絶<lb/>
逺㸔衡嶽正崢嶸黄昏渡口呼船急後夜江頭望月明<lb/>
能把愁心寄明月雲開時到夜郎城<lb/>
<pb n="KR4d0176_WYG_017-7b"/>
　　　送黄介可<lb/>
漳川螺浦共家鄉醉墨題詩尚掛牆天末異時懷李白<lb/>
風流誰復數真長那知此日長江簿即是昔時江夏黄<lb/>
鵬背知橫幾千里棘間何地可回翔<lb/>
　　　謝同年趙季成通判見訪<lb/>
一夢驚回四十年昇平樓下聽臚傳共攀玉兎月中桂<lb/>
認得銅駝陌上仙忽遇旗旄行縣邑先驅貔虎訪林泉<lb/>
王孫自是經綸手容我滄江卧釣船<lb/>
<pb n="KR4d0176_WYG_017-8a"/>
　　　送劉克強再赴殿試<lb/>
聞道田西劉克強年來猶自讀書忙生平萬卷非無用<lb/>
歲晩一官聊足償曽捲笏袍還聖主重攜筆札試明光<lb/>
漢庭射策推諸老更㸔公孫獨擅場<lb/>
　　　頥軒<lb/>
門外紅塵走客車閉門風月下簷隅南山霧雨宜藏豹<lb/>
東海龍芻試秣駒竹几蒲團消永日銅爐紙帳夢清都<lb/>
靈龜隱處無人識似置寒冰在玉壺<lb/>
<pb n="KR4d0176_WYG_017-8b"/>
　　　題青桂亭<lb/>
天上犀枝玉蘂秋何年桂子落巖幽庭前忽生兩好樹<lb/>
簷外突出雙青虬九里香飄吹夢斷十分圓影暮雲收<lb/>
他時合抱重來㸔不是𤣥都觀裏遊<lb/>
　　　和劉喬卿雪詩<hi>紫極真人吹簫雪降則止</hi>
柴門忽啓玉為關疑是新移海上山野寺僧居銀窟裏<lb/>
廣寒宫在月明間老農擊鼓迎豐歳紫極吹簫近帝寰<lb/>
臘後東風將解凍已㸔峯頂露孱顔<lb/>
<pb n="KR4d0176_WYG_017-9a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0176_WYG_017-9b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　盧溪文集卷十七<lb/>
</p>
<p>
</p>
  </div>
</body>
</text>
</TEI>
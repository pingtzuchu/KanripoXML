<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>盧溪文集巻四十</head>
    <p>
<pb n="KR4d0176_WYG_040-1a"/>
欽定四庫全書<lb/>
　盧溪文集巻四十　　　　宋　王庭珪　撰<lb/>
　　　盧溪讀書堂上梁文<lb/>
兒郎偉四壁徒立本為埀釣之區三徑未荒就築藏書<lb/>
之室即劉令公之别館乃歐陽子之故鄉城郭猶存山<lb/>
川不改化煙墟為樂土亦先人之舊廬冠蓋如雲識烏<lb/>
衣馬糞之巷風流異世有青箱鳯閣之名盧溪處士江<lb/>
湖散人山谷遺叟初無五畝僅如顔子之居有此一區<lb/>
<pb n="KR4d0176_WYG_040-1b"/>
便是揚雄之宅豈須金椀玉杯之號况非芸輝綠野之<lb/>
雄但有軒楹可延風月高冠赤幘敢貪西壁之金古井<lb/>
丹砂益薦老人之壽聽余善頌助爾歡聲<lb/>
兒郎偉抛梁東天開麗日照梁紅舉頭忽見金烏近更<lb/>
覺長安在眼中<lb/>
兒郎偉抛梁西蕙帳風清待鶴歸五色大雲遮洞口山<lb/>
人不用勒銘移<lb/>
兒郎偉抛梁南門外人歸響轡銜報道諸生新及第來<lb/>
<pb n="KR4d0176_WYG_040-2a"/>
騎白馬着青衫<lb/>
兒郎偉抛梁北溪上東臯雨初足三節灘聲夜半來夢<lb/>
回寫作昇平曲<lb/>
兒郎偉抛梁上宴坐圖書滿方丈戸牖門庭著筆牀文<lb/>
章戲作三都様<lb/>
兒郎偉抛梁下古郡江山元似畫明月清風不直錢霜<lb/>
松雪竹兼宜夜<lb/>
伏願上梁以後羣犬息吠怪鳥不鳴君子得輿從兹奠<lb/>
<pb n="KR4d0176_WYG_040-2b"/>
枕小人安分不復跳梁樂此邱園足避風塵之地煩他<lb/>
父老更高里閈之門<lb/>
　　　安福縣㕔上梁文<lb/>
兒郎偉西晉雄藩東吳舊壤郡樓相對猶名經史之齋<lb/>
父老流傳云是大康之郡風聲未泯城郭猶存冠蓋如<lb/>
雲時迓天邊之客言談彌日光餘江左之風可不高𢎞<lb/>
决事之㕔遠引回廊之序山川環繞動氣象以生光民<lb/>
吏爭趍拂旌旗而改觀勢若虹蜺之夭矯雄秉柱石之<lb/>
<pb n="KR4d0176_WYG_040-3a"/>
瓌竒山出晴雲地增勝槩可無善頌用助歡聲<lb/>
兒郎偉抛梁東畫棟飛簷出半空百里煙霞迎曉日萬<lb/>
家簾幕捲清風<lb/>
兒郎偉抛梁西西湖官柳䕃長堤未羨河陽花滿縣只<lb/>
今桃李自成蹊<lb/>
兒郎偉抛梁南鉦鼓無聲白晝閒耕罷牛眠煙雨裏夜<lb/>
闌漁唱水雲間<lb/>
兒郎偉抛梁北如今令尹真侯伯路人猶指縣衙庭便<lb/>
<pb n="KR4d0176_WYG_040-3b"/>
是當年史君宅<lb/>
兒郎偉抛梁上寅陂新築隄千丈未說秋成大有年且<lb/>
看麥壠摇青浪<lb/>
兒郎偉抛梁下四靣溪山如罨畫罨畫光中聽鼔聲修<lb/>
梁夭矯如虹駕<lb/>
伏願上梁之後風不鳴條吏無黷貨士皆升俊俗不喧<lb/>
囂入其里閭而長㓜相孝慈於家行於道途而子弟爭<lb/>
扶持其老戸門不閉囹圄常空強暴不至於奪攘田野<lb/>
<pb n="KR4d0176_WYG_040-4a"/>
各安其教化遂成樂土協濟中興<lb/>
　　　安福縣學上梁文<lb/>
兒郎偉晉朝劇郡冠八邑之封疆盧水清流接三江之<lb/>
襟帶秀嶺干霄而直上鳴鳯覽輝而下翔昔有儒宫甲<lb/>
于江右鞠為茂草㳂值兵戈物必廢而有興功自我而<lb/>
作古縣宰向公才有餘地役不勞人曾未踰時鬱有成<lb/>
績舉兹寂寥不詔之典延聚卓犖非常之倫堂皇靚深<lb/>
楹桷峻整豈但太平之壯觀實為治化之淵源將見鄉<lb/>
<pb n="KR4d0176_WYG_040-4b"/>
邑閭巷之間咸知向善寧有公侯將相之種不出此塗<lb/>
使北斗星辰以南見東壁圖書之盛樵兒牧孺亦知有<lb/>
夫子之門墻賢士大夫當盡入聖人之閫閾請陳謡頌<lb/>
用助歡聲<lb/>
兒郎偉抛梁東峯頭日出半輪紅粉袍競集紗帷外聽<lb/>
打開門鼔一通<lb/>
兒郎偉抛梁西千年華表鶴來歸好在浴沂橋下水他<lb/>
時城郭未應非<lb/>
<pb n="KR4d0176_WYG_040-5a"/>
兒郎偉抛梁南千尋古木與天叅他日明堂雖柱石萬<lb/>
牛回首轉巖巖<lb/>
兒郎偉抛梁北喜有中原近消息將軍一箭落欃槍果<lb/>
見圖書出東壁<lb/>
兒郎偉抛梁上夫子門墻高數丈他年應記上梁人令<lb/>
尹為誰今姓向<lb/>
兒郎偉抛梁下枹鼔向來驚里社夜聞南廡讀書聲已<lb/>
足張皇壓戎馬<lb/>
<pb n="KR4d0176_WYG_040-5b"/>
伏願上梁之後民皆安堵室有鳴弦同底茂規咸升俊<lb/>
造窮閻陋室能誦詩書禮樂之文悍卒武夫亦識父子<lb/>
君臣之義接踵赴雲龍之㑹乘時依日月之光<lb/>
　　致語<lb/>
　　　乾龍節致語<hi>時金人初犯京闕而復守舊盟</hi>
河千年一清慶符宗社山三呼萬歲聲動華夷惟震一<lb/>
索出帝之辰當乾九五飛龍之月雷霆孚號草木生春<lb/>
用煥昌朝永標盛節恭惟皇帝陛下天錫勇智生而神<lb/>
<pb n="KR4d0176_WYG_040-6a"/>
靈紹寳歴以埀鴻握元樞而獨斷德動九天之上功求<lb/>
一日之間蠻羌巻地而來遂空巢穴金鼓從天而下盡<lb/>
掃妖氛治具頓新國威彌舉遂致四夷慕義知中國之<lb/>
有聖人百辟稱觴指南山之如帝壽天聲所暨海宇同<lb/>
歡遥望皇居表裏山河之壯幾多瑞氣增崇日月之光<lb/>
臣等獲見太平上呈口號<lb/>
紅日初生碧海邊蓬萊金殿起晴烟幾重瑞氣籠雙闕<lb/>
萬室歡聲動九天百二山河扶寳祚兩階干羽舞文甎<lb/>
<pb n="KR4d0176_WYG_040-6b"/>
遥聞葱嶺新都䕶願舉霞觴祝萬年<lb/>
　　　天申節致語<lb/>
炎精復耀天開赤帝之符蘭殿陳祥慶協青雲之瑞當<lb/>
南面離明之日逢中興泰定之年紹寳歴之垂鴻廣鈞<lb/>
天而張樂車書所暨夷夏同歡㳟惟皇帝陛下躬睿智<lb/>
之資撫艱難之運十六載南廵之後始致太平千萬嵗<lb/>
上壽之榮遂超前古士成於學兵合於農長安市鄽不<lb/>
識將軍之旗鼓東都父老喜瞻大漢之威儀萬邦陶禮<lb/>
<pb n="KR4d0176_WYG_040-7a"/>
樂之中四塞絶烟塵之警諸蕃慕義方物歳貢于京師<lb/>
列辟稱觴天子壽齊乎箕翼臣等世工末技再覩昇平<lb/>
不度荒蕪謹進口號<lb/>
樂事初從天上傳慈寧宫在曰華邊慶逢誕節張鈞樂<lb/>
奏舉遐方錫御筵滿殿薰風旗彩動一墀鳴玉佩聲喧<lb/>
遥聞儀鳯隨韶奏報道君王壽萬年<lb/>
　　　閱軍致語<lb/>
秣馬練兵威行百里翔輣舞旝歡動一城㧞寳劒以衝<lb/>
<pb n="KR4d0176_WYG_040-7b"/>
星擁雕戈而耀日士增感慨天助精明溝壘方興聊試<lb/>
風雲之陣欃槍未滅敢忘龍虎之韜某官鐘鼎名家詩<lb/>
書賢胄謂艱難多事之日非從容緩帶之時心本在於<lb/>
王家職方寄於民社乃以窮秋九月講武一時紀律無<lb/>
譁便識三軍之號令風聲所指今觀大將之鼓旗㑹縣<lb/>
内文武之官僚列天上孤虛之圓象拓弓躍馬人驚霹<lb/>
靂之聲巻甲還營時有凱旋之樂某叨居樂部不愧荒<lb/>
蕪輙對帳前上陳口號<lb/>
<pb n="KR4d0176_WYG_040-8a"/>
秀嶺東邊今日晴千兵繞出陣雲平長槍大劒遮行路<lb/>
後虎前貔擁使旌看拓弓弦聲霹靂願回甲馬掃欃槍<lb/>
山農野叟何曾識來聽秋風鼓角聲<lb/>
　　疏<lb/>
　　　請智老住東山疏<hi>英鐡觜小師</hi>
煉金失寳須攜將分上鉗椎駐錫經年未放出手中圏<lb/>
樻傳西來之祖意坐東山之道塲古郡遺區干江名刹<lb/>
金輪飛動雖兵火之荐興紺殿崔嵬實龍天之回護豈<lb/>
<pb n="KR4d0176_WYG_040-8b"/>
是佛堂不聖㑹知木馬能嘶智公長老問學無邊得法<lb/>
有自作駒南嶽且休脚踏天下人欲嗣老英更須鐵打<lb/>
新羅觜只今海㑹共聽潮音若能用舊日家風乃不辱<lb/>
先師門戸拈椎舉拂本無法可言打鼓升堂看作麽生<lb/>
說<lb/>
　　　請如老住曹山疏<lb/>
百年鑽故紙徒勞入海算沙累刼坐道塲謾欲磨甎作<lb/>
鏡凡情豈異如來藏大地無非解脫門未明教外别傳<lb/>
<pb n="KR4d0176_WYG_040-9a"/>
那得塵中自在要知端的須藉宗師如公長老戒行孤<lb/>
高世縁淺薄心空及第選佛已勝於選官筏喻度生拯<lb/>
迷還同於拯溺久處隂以休影迺騰實而飛聲果遇知<lb/>
音不容袖手便好重開舊店何妨再轉法輪地久天長<lb/>
祝聖主無疆之壽花黄竹翠談祖師直指之禪遠續千<lb/>
燈併清衆目<lb/>
　　　請簡老住報恩疏<lb/>
泥牛吼處雖假真空獅子哮時孰不諦聽乃聞大士崛<lb/>
<pb n="KR4d0176_WYG_040-9b"/>
起為此諸佛因縁來坐道塲請如法說簡公禪師獨秉<lb/>
慧炬秀出叢林明鑑當臺靈珠在握具正法眼藏乘出<lb/>
世舟航龍象蹴踏而絶羣林檀芬馨而無雜宜廣第一<lb/>
義為通向上關但能提起布毛吹不須講得天花落拈<lb/>
椎舉拂掃除前代舊家風打鼔升堂竚看老人出場屋<lb/>
　　　高峯禪寺修殿疏<lb/>
高峯寺在縣西極遠危峯絶磴之上有鳥道通仰山愈<lb/>
入愈深巖谷益秀學出世法遊心物外者始樂居之初<lb/>
<pb n="KR4d0176_WYG_040-10a"/>
兵火蕩為賊區佛殿頹毁金碧圖像鞠為茂草凡數十<lb/>
年前住持力不能興起今長老證公自永和飛錫來此<lb/>
初修戒律晚悟禪宗有材力喜作佛事侍讀胡公紫微<lb/>
周公常稱歎之今欲於舊基重起佛殿遠近檀越必樂<lb/>
聞而咸起信心焉故為書此而繫之以偈曰<lb/>
紺殿傾頹幾十秋佛應不語阿難愁諸方檀越宜興念<lb/>
共出把茅來蓋頭<lb/>
　<lb/>
<pb n="KR4d0176_WYG_040-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　盧溪文集巻四十<lb/>
</p>
<p>
</p>
  </div>
</body>
</text>
</TEI>
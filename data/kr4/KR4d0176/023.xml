<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>盧溪文集卷二十三</head>
    <p>
<pb n="KR4d0176_WYG_023-1a"/>
欽定四庫全書<lb/>
　盧溪文集卷二十三　　　宋　王庭珪　撰<lb/>
　　絶句<lb/>
　　　遊沅陵劉道人菴中唯一禪椅不置卧榻云不<lb/>
　　　　睡四十年矣戲作二絶<lb/>
一菴茅屋白雲深坐待丹砂欲變金誰信菴中人不睡<lb/>
滿池春水聽龍吟<lb/>
九曲江邊雲欲凈三更海上月華孤金<hi>缺</hi>　　滄溟底<lb/>
<pb n="KR4d0176_WYG_023-1b"/>
奪得驪龍頷下珠<lb/>
　　　次韻陳君授暮春感懷<lb/>
雨餘山鳥百般啼烟隔桃蹊一線微南北東西春總好<lb/>
杜鵑何苦勸人歸<lb/>
　　　辰州馬觀察送酒<lb/>
壺頭直下開邊郡勲業誰如馬伏波還見逺孫持漢節<lb/>
坐令千騎擁雕戈<lb/>
倒盡隣翁老瓦缸使君忽送玉為漿昌黎對月無詩酒<lb/>
<pb n="KR4d0176_WYG_023-2a"/>
絶句聊酬馬侍郎<lb/>
　　　董仲儀來夜郎訪死生<lb/>
雪霾鬼葬山頭路霧失鬼門關外邨不謂故人千萬里<lb/>
忽攜書册夜敲門<lb/>
我識君家董狀元草萊崛起跳天門揮毫玉陛摩星斗<lb/>
持槖明光奉至尊<lb/>
　　　次韻酬國子生趙秀才四絶句<lb/>
淵明五栁非無宅子美西枝自有邨堪笑長安近時客<lb/>
<pb n="KR4d0176_WYG_023-2b"/>
紛紛騎馬傍誰門<lb/>
入關莫戀銅駝陌待詔行趨金馬門塲屋若歸丞相府<lb/>
可無公道得推尊<lb/>
羡君將入銀蟾窟容我歸耕谷口邨遥想明年春殿下<lb/>
臚傳先出九重門<lb/>
聖主方今舉八元何人復掃相君門迂生曲士如丘垤<lb/>
回首方知泰華尊<lb/>
　　　程子山侍講自靖州貶所歸相㑹于武陵怪余<lb/>
<pb n="KR4d0176_WYG_023-3a"/>
　　　　顔鬢未改作四絶句示之<lb/>
誤讀黄庭玉字章醉翻王母九霞觴從兹一墮人間世<lb/>
獨賴寛恩謫夜郎<lb/>
問我何年謫夜郎尚餘疎髮未成霜夢朝玉帝窺香案<lb/>
偷得神仙不死方<lb/>
欲弔沈湘乏雅章借君妙語酹餘觴已知絶倒如平子<lb/>
更喜清新似庾郎<lb/>
莫把蓮花比六郎六郎元自不禁霜君㸔磥砢松千尺<lb/>
<pb n="KR4d0176_WYG_023-3b"/>
高節參天孰可方<lb/>
　　　次前韻酬趙提幹<lb/>
解作新詩似樂章交情風味敵壺觴平生閲士知多少<lb/>
聳壑昻霄見此郎<lb/>
留滯沅湘見此郎氣如九月雁横霜麻鞋踏雪穿沙底<lb/>
賜履他年出上方<lb/>
　　　謝郭景文寄魚鮓<lb/>
開緘如見故人面仍喜故園風物來想見金刀落飛雪<lb/>
<pb n="KR4d0176_WYG_023-4a"/>
何時斫膾共銜杯<lb/>
　　　雪中喜梁養源惠炭<lb/>
雪裏烏薪絶市珍能令寒屋坐生春此中有句誰能道<lb/>
煖得曲身成直身<lb/>
　　　江上<lb/>
沅陵春盡草萋萋忽見扁舟繫栁堤誰寄愁心與明月<lb/>
肯隨君到夜郎溪<lb/>
　　　竄居夜郎雪中杜門數日不出忽郡中送春來<lb/>
<pb n="KR4d0176_WYG_023-4b"/>
　　　　始知今日立春<lb/>
東風來從幾萬里雪擁江梅未放花忽見土牛驚換嵗<lb/>
始知春色到天涯<lb/>
　　　寒食日孟司理送酒<lb/>
兩翁俱是江南客寒食他鄉歎滯留燕舞鶯啼春未老<lb/>
一罇分我洗窮愁<lb/>
　　　郭仲質南牕<lb/>
東風吹月下長汀牕外雞號天猝明時有諸生來問字<lb/>
<pb n="KR4d0176_WYG_023-5a"/>
隔江猶聽講書聲<lb/>
簷外羣山碧四圍風㠶過盡小平堤先生獨坐紗帷裏<lb/>
掛起南牕月滿溪<lb/>
　　　夜坐聽沅江水聲<lb/>
雨過風林生夜清坐邀明月正關情漁童酒醒莫吹笛<lb/>
要聽一江秋浪聲<lb/>
水急灘高欲倒傾來如萬鼓遶山鳴奔流更借洞庭濶<lb/>
飛浪朝宗壯此聲<lb/>
<pb n="KR4d0176_WYG_023-5b"/>
　　　辰州立春清首座送生菜餅<lb/>
聞道春風今日回走尋消息傍寒梅恨無纎手挑生菜<lb/>
也有青絲滿飣來<lb/>
　　　王巖老攜詩見訪詩未究雪下索余作詩贈之<lb/>
扣門有客懷珠玉被褐長吟坐晩暉雪打牕扉忽驚起<lb/>
還將破帽蓋頭歸<lb/>
君歸大酉峯前住嵗晩楓丹蕉葉黄試訪酉陽巖石裏<lb/>
秦人逸興未應亡<lb/>
<pb n="KR4d0176_WYG_023-6a"/>
　　　初寒方葺火閣而㑹溪知城周子康惠竹簾火<lb/>
　　　　爐寗公瑞惠蒲團便足了一歳無事矣作二<lb/>
　　　　絶荅之<lb/>
細栁將軍來䕶塞夜郎遷客正窮居火爐恰恰簾埀地<lb/>
足了三冬讀我書<lb/>
户外霜風入骨酸誰褰紙閣問平安正憂坐客寒無席<lb/>
遺我新蒲入突欒<lb/>
　　　寄贈王保躬求小山石<lb/>
<pb n="KR4d0176_WYG_023-6b"/>
扁舟斗轉五溪灣湘北湘南飽㸔山袖裏雲岑皆寸碧<lb/>
一拳分手亦何慳<lb/>
巖蟠蛟虎石骨瘦地飽霜風山脚寒我欲借君修月手<lb/>
為持玉斧劈烟巒<lb/>
　　　寄子老<hi>并序</hi>
　　子老自江西來赴沅州報恩謂必取道辰陽翹俟<lb/>
　　久之忽得書乃趨徑路去已開堂矣奉寄二絶句<lb/>
　　以當相見也<lb/>
<pb n="KR4d0176_WYG_023-7a"/>
半程蹉過夜郎溪不到昌溪問路岐空使辰州亭下客<lb/>
隔江招手立多時<lb/>
古錦林邊獅子吼一聲驚倒五溪蠻何人來問山中景<lb/>
寺在千巖萬壑間<lb/>
　　　訪清首座觀薔薇<lb/>
紅玉蘂攅青玉枝羣芳凈盡獨開時只應天女回軒晩<lb/>
散得天花滿竹籬<lb/>
花開花落春何在宴坐高僧總不知空色難謾禪伯眼<lb/>
<pb n="KR4d0176_WYG_023-7b"/>
薔薇應待老夫詩<lb/>
　　　贈别陳君授<hi>并序</hi>
　　紹興十九年余坐詩語竄夜郎遇太學生陳君授<lb/>
　　前二年上書言事忤秦太師意亦貶居是州二十<lb/>
　　五年冬秦太師病死遐方未及聞聖上慨然施曠<lb/>
　　蕩之恩盡放流人某與君授始獲生還感恩出涕<lb/>
　　作二絶句贈别<lb/>
十載投荒坐獻書忽逢飛詔下荆巫歸來好上昇平頌<lb/>
<pb n="KR4d0176_WYG_023-8a"/>
已死姦諛不足誅<lb/>
雷雨沅湘振滯寃皇恩普出九重天乞兒猶戀權門火<lb/>
應謂死灰能復燃<lb/>
　　　離辰州<lb/>
逐客休嗟行路難歸鴻心在杳㝠間初驚草尾千重浪<lb/>
險渡湖頭十八灘<lb/>
行盡黄茅白葦叢舉頭忽見兩三峯青青盡出湘天景<lb/>
如覺身離蠻蜒中<lb/>
<pb n="KR4d0176_WYG_023-8b"/>
　　　尋小舟東下忽見巨艦有作<lb/>
本是蓬頭漁釣客飄如行脚水雲僧誰家巨艦和州載<lb/>
笑我扁舟一葉輕<lb/>
　　　次韻任子嚴<hi>并引</hi>
　　余竄夜郎日惠門僧祖麟徒步萬里訪生死東歸<lb/>
　　過其寺見壁間題詩乃故人任子嚴見懷嘉麟之<lb/>
　　義而嘘拂之也時士方以詩為諱而覩此作感激<lb/>
　　次其韻<lb/>
<pb n="KR4d0176_WYG_023-9a"/>
解訪江南處士廬行藏正自與時迂題詩更及夜郎客<lb/>
此段如今絶世無<lb/>
君是石渠東觀人小邦聊見宰官身山僧似不孤題品<lb/>
衆角叢中有一麟<lb/>
　　　書覺範詩後<hi>并引</hi>
　　余昔年遊嶽麓識覺範於南臺因留數日酬唱詩<lb/>
　　盈巨軸時侍者數人皆能詩而圓無住亦在焉别<lb/>
　　去既久圓忽攜覺範字見訪悲感疇昔復用覺範<lb/>
<pb n="KR4d0176_WYG_023-9b"/>
　　韻題其後<lb/>
憶探驪龍頷底珠湘江同賦夜啼烏當時吟罷鬼神泣<lb/>
此段如今掃地無<lb/>
　　　戲贈文彦明<lb/>
江淹才盡一雙筆庾信窮生萬斛愁對客安能吐佳句<lb/>
牆東老駔正操矛<lb/>
酒酣拔劍悲生事病起扶藜踏淺莎逆旅正如蝴蝶夢<lb/>
還家試聽扊扅歌<lb/>
<pb n="KR4d0176_WYG_023-10a"/>
　　　和羅思武作子房孔明二詩見贈<lb/>
子房夜半叅黄石手握豹韜揮八極蒼黄忽起振長流<lb/>
天地風雲皆動色<lb/>
三雄戰爭海水赤欲攬英豪扶紫極南陽喚起卧龍人<lb/>
至今草木生顔色<lb/>
　　　次韻周孟覺記皮老人事<hi>皮老九十餘嵗能談熙豐以前事但稍聾</hi>
　　　　<hi>耳</hi>
百年人物已無餘况說銅人鼓鑄初欲著承平舊時事<lb/>
<pb n="KR4d0176_WYG_023-10b"/>
政須此老助潜夫<lb/>
何物龎眉一老翁能談慶厯至熙豐只應坐厭聽鼙鼔<lb/>
到處逢人說耳聾<lb/>
人壽何曽有百年再逢甲子換新元眼明重見清平日<lb/>
自可治聾聽好言<lb/>
　　　吉州凌波亭月夜<lb/>
螺浦東邊雪浪生峯頭月出半輪明扁舟欲載銀蟾去<lb/>
一聽蒼龍水底鳴<lb/>
<pb n="KR4d0176_WYG_023-11a"/>
　　　贈日者張谷<lb/>
　　余竄夜郎八年東歸至長沙遇日者張谷考十年<lb/>
　　前所言皆不謬余雖老然壽則非君妙術所得而<lb/>
　　推故末句云<lb/>
夜坐吟詩竄夜郎君將何術考休祥近來偷得西華法<lb/>
不敢煩君筭短長<lb/>
　<lb/>
　<lb/>
<pb n="KR4d0176_WYG_023-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　盧溪文集卷二十三<lb/>
</p>
<p>
</p>
  </div>
</body>
</text>
</TEI>
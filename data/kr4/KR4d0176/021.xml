<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>盧溪文集卷二十一</head>
    <p>
<pb n="KR4d0176_WYG_021-1a"/>
欽定四庫全書<lb/>
　盧溪文集卷二十一　　　宋　王庭珪　撰<lb/>
　　絶句<lb/>
　　　讀唐遺錄六絶<lb/>
　　　　梁祖紀<lb/>
深宫三鼓夜方分梁祖唯知慮太原錯料諸兒非彼敵<lb/>
斬關還入萬春門<lb/>
　　　　李愚劉朐同傳<lb/>
<pb n="KR4d0176_WYG_021-1b"/>
兩公罷相由諸吏提印驩呼頗自誇因謂我曹當快活<lb/>
月華門外聽宣麻<lb/>
　　　　楊師厚<lb/>
萬炬千釭照一城彩舟猶聽棹歌聲鐵車空駕黎陽石<lb/>
豈悟碑來禍已成<lb/>
　　　　成汭<lb/>
勞役三年成巨艦出師未戰失江陵不知雷滿和州載<lb/>
始悟齊山截海名<lb/>
<pb n="KR4d0176_WYG_021-2a"/>
　　　　安審信<lb/>
入閣趨班最後時崇元御史合彈之如何進奉二十萬<lb/>
便逐臺中乞索兒<lb/>
　　　　馮道<lb/>
大帝四朝咸敗事惟君賣國作功臣平生自謂癡頑老<lb/>
晚節仍為謬語人<lb/>
　　　次韻盧贊元江亭即事二絶句<lb/>
斜日江頭春又歸半天埀栁拂雲齊流鶯向晩渾無頼<lb/>
<pb n="KR4d0176_WYG_021-2b"/>
隔水飛來枝上啼<lb/>
江水磨銅鑑面寒釣魚人在蓼花灣雲間貪㸔新月上<lb/>
不覺小舟流下灘<lb/>
　　　縣尉任子嚴出示從軍陪大將呉侯遊石峒五<lb/>
　　　　絶句奉次元韻頌平賊之功云<lb/>
東來騎火照松蘿野老逢迎笑語多共指巖前一方石<lb/>
將軍大劍可横磨<lb/>
石窟巉巖鬼不開狂童乘此起氛埃殿前兵馬何曽出<lb/>
<pb n="KR4d0176_WYG_021-3a"/>
旗鼓初從天上來<lb/>
錦帶雕弓銀馬鞍鳴鞭飛下白雲山回頭却望經行處<lb/>
已在青蒼杳靄間<lb/>
不待皇恩下九天將軍兵已入盧川姦人妄獻招安策<lb/>
留客丹崖萬古傳<lb/>
回師小度石門西鐵馬嘶風四百蹄不為從軍一時樂<lb/>
捫蘿攀徑豈能躋<lb/>
　　　贈筠州司户施文叔二絶句<lb/>
<pb n="KR4d0176_WYG_021-3b"/>
高軒過我不停輪風袂飄如出嶺雲渭北江東無盡意<lb/>
何時重得細論文<lb/>
邨巷盡無車馬塵君來笑語動比隣兒童驚問此何客<lb/>
亹亹清言來逼人<lb/>
　　　送周解元赴岳侯軍二絶句<lb/>
將軍欲辦斬樓蘭子欲從之路匪艱十萬竒才并劍客<lb/>
㑹㸔談笑定天山<lb/>
書生投筆未封侯拔劍聊為萬里遊燕頷果能飛食肉<lb/>
<pb n="KR4d0176_WYG_021-4a"/>
要令豹尾出兜鍪<lb/>
　　　雪中贈别黄秀才<lb/>
雪欲漫山氷未澌梅花破雪吐寒枝溪橋漸見黄昏月<lb/>
應有横斜倒影詩<lb/>
　　　劉虞卿衣弊履穿有號寒之憂賦絶句以道其<lb/>
　　　　意<lb/>
江上丹楓半摇落簷間青女忽横陳可憐范叔寒如此<lb/>
誰解綈袍念故人<lb/>
<pb n="KR4d0176_WYG_021-4b"/>
　　　次韻黄子餘二絶句<lb/>
沈謝曹劉俱一體風流文彩自難兼黄香獨負無雙譽<lb/>
不管紅塵壓帽簷<lb/>
秋風動地吹纎末夜雨連明攪寸心西北高樓何縹緲<lb/>
信非吾土莫登臨<lb/>
　　　次韻劉英臣早春見過二絶句<lb/>
池草青青細吐芽夢回疑到惠連家東風未暇吹桃李<lb/>
先發寒梅第一花<lb/>
<pb n="KR4d0176_WYG_021-5a"/>
春至盤蔬有蕨芽紙牕竹屋自成家客來清坐不飲酒<lb/>
旋破龍團潑乳花<lb/>
　　　送羅孟弼<hi>并引</hi>
　　孟弼吾年家子也少年高薦未第今之行朝就䕃<lb/>
　　補兼謁徑山妙喜和尚<lb/>
平步蟾宫脚失梯當年才命巧相違遭時何必由場屋<lb/>
但著青袍騎馬歸<lb/>
君到呉山莫問禪禪翁無法與君傳若從妙喜覔言句<lb/>
<pb n="KR4d0176_WYG_021-5b"/>
掀倒禪牀却悄然<lb/>
　　　次韻周希稷餉耕三絶句<lb/>
初下車來首勸耕老農爭走道邊迎歡聲便似承平日<lb/>
不待朞年政已成<lb/>
夜聞催餉不成眠遥望官壺眼欲穿醉倒田間真快樂<lb/>
念無田者益堪憐<hi>東坡種麥得雪而喜復念無田者終夕為之不寐</hi>
莫厭行春馬足勞彈琴吟詠節彌高盡驅赤子持田器<lb/>
勿使潢池煩賊曹<lb/>
<pb n="KR4d0176_WYG_021-6a"/>
　　　贈寫真劉琮<hi>并引</hi>
　　廬陵劉琮與其父俱以寫真名一時玉局老人自<lb/>
　　海上歸嘗贈以言由是士大夫益稱之紹興己未<lb/>
　　過廬溪草堂為余作隱居圖頗有勝處作三絶句<lb/>
曽寫峨眉玉局真逺㸔前輩畫麒麟此翁此畫不常有<lb/>
宜並銀鈎絶世珍<lb/>
布襪青鞋倚瘦松我生骨相真生窮煩君畫著漁船上<lb/>
刺入盧江烟雨中<lb/>
<pb n="KR4d0176_WYG_021-6b"/>
畫作蕭然物外身筆端如此有風神蹇驢破帽江南岸<lb/>
不是尋常行路人<lb/>
　　　送風雅長老<hi>并引</hi>
　　風雅長老自衡陽花藥山英鐵觜座中相識一别<lb/>
　　數年訪余於安成將遊仰山謁超禪師留之不可<lb/>
　　作偈送之且速其歸也<lb/>
集雲回雁兩峯前木馬嘶風鶴唳天他日歸來無一事<lb/>
却教誰出草鞋錢<lb/>
<pb n="KR4d0176_WYG_021-7a"/>
　　　送胡紹立往高陂遊學<lb/>
天下干戈未盡稀獨騎瘦馬苦吟詩窮山窟裏攜書劍<lb/>
半夜不眠聽鼓鼙<lb/>
　　　遊湖頭觀桃花行數里彌望不絶有僧新開蘭<lb/>
　　　　若於萬花之中留三絶句書辯公房<lb/>
十里紅香襯馬蹄更穿林樾訪僧扉烟長草逺望不斷<lb/>
忽有鐘聲出翠微<lb/>
城内僧來城外住寺邊花隔寺中籬花開花落春如許<lb/>
<pb n="KR4d0176_WYG_021-7b"/>
宴坐深房總不知<lb/>
方丈前林萬木春桃花面目更尖新為師拈出靈雲話<lb/>
却恐桃花解笑人<lb/>
　　　歐陽公制糧盡扣門索米戲書絶句送之<lb/>
聞道瓶中無積粟不憂甑裏有塵埃饑時且就我索食<lb/>
更恐胡奴送米來<lb/>
　　　次韻趙逢源秋日溪居十絶<lb/>
溪面微凉生晩風山銜落日半邊紅臨流解賦歸來句<lb/>
<pb n="KR4d0176_WYG_021-8a"/>
知是柴桑避俗翁<lb/>
門外仙槎泛急湍應從霄漢落銀灣歸來不記河源路<lb/>
風霧凄凄月滿山<lb/>
水邊樓上最宜秋天在闌干四角頭覔句正緣償宿債<lb/>
著書元不為窮愁<lb/>
仙人山水古今無畫妙詩工可得俱論畫已非前輩手<lb/>
聲詩能作輞川圖<lb/>
出水芙蓉天與工六郎何事比花紅後生不識李元禮<lb/>
<pb n="KR4d0176_WYG_021-8b"/>
試聽長松引勁風<lb/>
南嶺浮雲過北嶺東溪流水入西溪秋容清澹石骨露<lb/>
更㸔明年浪拍堤<lb/>
昔人萬里醉為鄉暮越朝燕不裹糧却怕醒來塵外出<lb/>
千艘銜尾夜鳴榔<lb/>
鵶翻日影弄清溪溪上危巢鳴哺兒林下西風晩來急<lb/>
滿身木葉碎琉璃<lb/>
千尋塔影照江清古殿金龍蟠繡楹秋色排門入蕭寺<lb/>
<pb n="KR4d0176_WYG_021-9a"/>
閒來飯後聽鐘聲<lb/>
　　　題畫鯉魚<lb/>
誰把呉松江剪斷得此鯉魚長尺半㑹逢李白過江來<lb/>
騎上青天遊汗漫<lb/>
　　　適從縣門下經西湖上歸見竹間桃花盛開湖<lb/>
　　　　上景物一新因成兩絶句呈向宰<lb/>
彭澤門前惟有栁河陽縣裏只栽花如今夾竹開桃李<lb/>
猶似當年刺史家<lb/>
<pb n="KR4d0176_WYG_021-9b"/>
何處春深刺史家園林猶鎖晉朝花風烟况接西湖水<lb/>
重起書齋對郡衙<lb/>
　　　再次韻二絶句<lb/>
牆根巨竹新生笋竹下小桃初試花竹色花光正如此<lb/>
香風吹落幾千家<lb/>
新竹高齋凝燕寢從教細雨落簷花青山綠水中為縣<lb/>
卧擁黄紬聽打衙<lb/>
　　　次韻韓宰上元二絶句<lb/>
<pb n="KR4d0176_WYG_021-10a"/>
火炬銀花照眼眀亂來誰得見昇平邦君解與民同樂<lb/>
海上初移不夜城<lb/>
傷時此夜憶神京月照鼇山輦道平朱雀街門舊行路<lb/>
星毬飛上鳳凰城<lb/>
　　　和劉英臣見寄二絶句<lb/>
諸葛竒才當十倍謫仙詞句滿三千我惟閉閣捫書册<lb/>
掃地燒香亦靜便<lb/>
胷吞雲夢欲八九日誦古書常數千撑拄枯腸只堪睡<lb/>
<pb n="KR4d0176_WYG_021-10b"/>
從君嘲我腹便便<lb/>
　　　幽蘭寄向文剛二絶句<lb/>
西風黄葉深林下忽有新蘭動地香公子夜寒誰對語<lb/>
應容幽客到書房<lb/>
連夜風吹碧玉枝山深寒重得香遲窮秋故出邁往韻<lb/>
要就高人覔好詩<lb/>
　　　次韻黄超然<lb/>
楚詞賦物取香草衆草猶須避國香一辱雕章重題品<lb/>
<pb n="KR4d0176_WYG_021-11a"/>
何慚清廟薦芝房<lb/>
　　　雪中遇胡烈臣歸自郴陽戲成一絶<lb/>
路傍有客騎牛過乞與蓑衣作蓆眠邂逅若能相顧問<lb/>
和公畫上釣魚船<lb/>
　<lb/>
　<lb/>
　<lb/>
　<lb/>
<pb n="KR4d0176_WYG_021-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　盧溪文集卷二十一<lb/>
</p>
<p>
</p>
  </div>
</body>
</text>
</TEI>
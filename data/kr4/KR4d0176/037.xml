<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>盧溪文集巻三十七</head>
    <p>
<pb n="KR4d0176_WYG_037-1a"/>
欽定四庫全書<lb/>
　盧溪文集巻三十七　　　宋　王庭珪　撰<lb/>
　　序<lb/>
　　　送劉天遊字序<lb/>
古之學者必期至於道學不至道則知人不知天造物<lb/>
者之賦於人也以天不以人而俗學之士繕性於人以<lb/>
亡其天故遯天逐物馳鶩於人間而不知返莊子曰心<lb/>
無天遊則六鑿相攘劉太虚諸孫皆俊秀名九垓者時<lb/>
<pb n="KR4d0176_WYG_037-1b"/>
從余遊方冠時請字於余余字之曰天遊而語之曰昔<lb/>
盧敖遊乎北海至於濛谷之上見一士焉敖自謂能窮<lb/>
觀於六合之外欲友其人若士者笑之曰今子始遊於<lb/>
此乃謂窮觀吾與汗漫期於九垓之外竦其身入雲中<lb/>
敖仰視弗見若有喪也始自歎終日行不離咫尺而自<lb/>
以為逺不亦悲乎天遊志大而心廣漠視九垓之外一<lb/>
舉而千萬里非局局然有封畛者所能至也故善學者<lb/>
必觀古人之不可傳不可知處始識其妙齊威公讀糟<lb/>
<pb n="KR4d0176_WYG_037-2a"/>
粕之書於堂上始知斵輪之妙不可以手傳鴻濛拊髀<lb/>
爵躍掉頭曰吾弗知吾弗知夫弗知者乃真知者歟學<lb/>
至於此以之經世則知有不器之器不用之用無施不<lb/>
可也故併書以示天遊<lb/>
　　　送子野東遊序<lb/>
劉子野秋試不利槖其書欲東遊謀入太學夫太學者<lb/>
賢士之關也髙堂廣厦層簷飛閣矗在天半如清都道<lb/>
山蓬瀛之居四方豪傑充塞其中未易掉鞅而入也子<lb/>
<pb n="KR4d0176_WYG_037-2b"/>
方戰藝不得其志乃勇於是行豈非以方州科舉之弊<lb/>
近嵗主司或蔑公道不若太學之公無私邪其志亦逺<lb/>
矣萬一随牒一試而入焉執經升堂問道於國子先生<lb/>
其門髦士以千數皆角力傑出有遷揉磨琢之益子能<lb/>
擇而交之行成而名立無患有司之不公况今主上修<lb/>
法度興太平退黜不㢘之吏取士之源復清孰敢黷貨<lb/>
而冐禁耶自成均至於四方萬里其選舉之法無異道<lb/>
也霜風動天草木黄落行矣自愛期子早歸以榮其親<lb/>
<pb n="KR4d0176_WYG_037-3a"/>
　　　贈饒子序<lb/>
饒子本書生挾命術遊四方去年秋嘗謂余言大江之<lb/>
西荆湖之南有賢人焉以五行推步得三數人是三數<lb/>
人者皆藴公輔之器瓌磊竒傑名重天下當今接翼而<lb/>
起或指日而知詔除下已而果然雖深於五行者亦駭<lb/>
其言之異葢不知饒子多學占驗之術兼用相人之法<lb/>
察色而知之故其精如此今通都大邑豈無落魄不遇<lb/>
而從唐舉相者乎他日懷黄金之印結紫綬於腰食肉<lb/>
<pb n="KR4d0176_WYG_037-3b"/>
富貴者宜未忘子之言余亦以是卜子必不覉旅顦顇<lb/>
而終窮困者也<lb/>
　　　贈劉呈才序<lb/>
吾邑僻在一隅山水亦竒絶故人無貧富皆喜教其子<lb/>
弟其父兄甘勞苦日求錐刀以給之間有不肖墮廢不<lb/>
能自振立自後鄉閭不好善者皆目而靳之至今以為<lb/>
諺童子劉呈才與余比鄰七八嵗時能吟詩其父世名<lb/>
醫有隂徳在人謂鄉閭之諺不敢求人知挈來示余已<lb/>
<pb n="KR4d0176_WYG_037-4a"/>
十嵗矣指物命篇頃刻成詩間有好句不覺傾倒始驚<lb/>
而譽之鄉閭聞者不惟笑子之父又且笑余之譽子也<lb/>
豈人情見其樸者鄙其成狎其㓜者薄其長哉今又<lb/>
日能講千言學作議論已如鴛雛五色囘翔近人自加<lb/>
憐愛雖羽翮未成決非蓬艾間物也要當從良師友以<lb/>
成就子之美才某人吾友也於子有鄉里之契其往從<lb/>
之以是文雜束脯以進必為子動容昔金谿方仲永生<lb/>
五嵗已能吟為四句詩至十二三反不如前時又七年<lb/>
<pb n="KR4d0176_WYG_037-4b"/>
泯然衆人荆國公以謂其通悟受於天也卒之為衆人<lb/>
則受之人者不至也子今讀書視前日益有加則可以<lb/>
賢於仲永然後不孤余之譽子矣<lb/>
　　　詹澹字序<lb/>
諸孫姪名皆從言而字之二孫獨㓜而未字夫泰山東<lb/>
魯之鎮山其雄大秀傑之氣亘緜數千里奄有龜䝉而<lb/>
夫子洙泗之鄉在焉詩曰泰山巖巖魯邦所詹阿馨名<lb/>
詹字之曰巖魯天下之至美非刻意力行智巧者之所<lb/>
<pb n="KR4d0176_WYG_037-5a"/>
能得而常出於平易恬淡澄清廣漠之中如海焉澹然<lb/>
無涯矣乾端坤倪萬象倒影百川歸之不可為量數彼<lb/>
擅一壑之水以天下之美為盡在已者特未識海之大<lb/>
爾莊子曰無不忘也無不有也澹然無極而衆美從之<lb/>
阿鴻名澹字之曰無極詹也澹也爾其思吾所以命名<lb/>
之意極其所學求萬物於一性之中將有得於心亦不<lb/>
自知其至焉耳<lb/>
　　　送李生序<lb/>
<pb n="KR4d0176_WYG_037-5b"/>
余少年時急於進取欲與四方豪英爭得失惟恐不嶄<lb/>
然以出也是時有日者李生名景嘗為言得失輒中由<lb/>
是賓興州里升辟廱試禮部皆往問焉今棄官築茅屋<lb/>
於盧溪之上將二十年泊然無求自足於塵埃之外無<lb/>
復往時之念李生術益精言事益中雖欲髙張禄位雜<lb/>
死生禍福之變以撼吾闗鍵不可入矣雖然世之英偉豪<lb/>
俊有志功名之士與林棲谷隠者異趣以子之術遍求<lb/>
而物色之預以告成他日以驗子之術子其行焉<lb/>
<pb n="KR4d0176_WYG_037-6a"/>
　　　送卜者吳唐佐序<lb/>
建安吳唐佐值鄉閭之亂覉遊江南談五行卜筮之術<lb/>
寖聞于人余邂逅安成僧舍適有疑而叩之初布二十<lb/>
八㝛終易卦相出入其言禍福如養由基之射無一不<lb/>
中特與市肆論星禽者軌轍頗異豈吳君本儒生通易<lb/>
象兼以彖繫之辭斷之而然耶今將徧歴江南窮山巨<lb/>
麓有賢士君子隠於其間者假君之術以問之曰厄運<lb/>
將亨明天子在上可以出而仕矣<lb/>
<pb n="KR4d0176_WYG_037-6b"/>
　　　贈尤生相字序<lb/>
尤子以一字言人平生此何術也其説以為書心畫也<lb/>
心正則筆正昔人見顔魯公字知其為忠臣烈士道徳<lb/>
君子其剛毅不屈之氣凛凛見於字畫至于庸人腐生<lb/>
胸中無奇靣目可憎其衰陋之氣亦不能脱筆端此其<lb/>
大略也後世占驗之書雜出米鹽尤子得之毫楮之間<lb/>
加占驗之術考災福遂至於㣲妙自吾觀之必有能辯<lb/>
之者矣<lb/>
<pb n="KR4d0176_WYG_037-7a"/>
　　　贈劉徳素序<lb/>
雍門周鼓琴能令孟嘗君歔欷而涕泣者其言有曰先<lb/>
貴而後賤昔富而今貧擯壓窮巷不交四鄰今劉徳素<lb/>
可謂昔富今貧而為雍門之所深悲者况火焚其室蕩<lb/>
然悉無所有此尤可悲也然徳素昆弟戚屬之富而有<lb/>
餘者豈肯坐視困窮亦恐徳素未肯號呼而呌之耳儻<lb/>
或哀呌焉必不待聞琴聲而慼慼也<lb/>
　<lb/>
<pb n="KR4d0176_WYG_037-7b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　盧溪文集巻三十七<lb/>
</p>
<p>
</p>
  </div>
</body>
</text>
</TEI>
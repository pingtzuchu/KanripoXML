<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>盧溪文集巻四十五</head>
    <p>
<pb n="KR4d0176_WYG_045-1a"/>
欽定四庫全書<lb/>
　盧溪文集巻四十五　　　宋　王庭珪　撰<lb/>
　　墓誌<lb/>
　　　故左朝奉郎劉公墓誌銘<lb/>
劉氏世家安福縣即古安成郡也自宋彭城王義康廢<lb/>
徙安成郡因家于郡之西隅其族至今猶繁也五代之<lb/>
亂所在盜起有劉德言者率遊手之民團聚為鄉兵以<lb/>
捍閭里事平以其兵歸朝聽命藝祖嘉之以兵屬諸將<lb/>
<pb n="KR4d0176_WYG_045-1b"/>
以文官賜德言終于水部員外郎自水部八世而生朝<lb/>
奉諱安世字世臣幼敏悟自知力學時從祖諱溥方以<lb/>
能文博古為世名儒晚年魁天下特奏名毎見世臣之<lb/>
文曰汝方髫齔文已可觀恨吾不見其成耳由是舉族<lb/>
儒業皆從祖與世臣淵源所自也世臣自負其材謂科<lb/>
名可必取毎遇取士之歳多士咸集紆侈袂曵方履望<lb/>
棘門將鼔篋而入輙以近親朞服阻不得試凡如是阻<lb/>
試者連更六次豈天付之才而阨其早逹非命也夫紹<lb/>
<pb n="KR4d0176_WYG_045-2a"/>
興十四年始獲就試是歳掉鞅者五千人以君為榜首<lb/>
十七年又以第四人薦說者謂北斗第一至第四為魁<lb/>
星君平生未嘗遭黜落纔兩試而兩魁多士其材不可<lb/>
敵也明年登進士第授岳州司戸叅軍獄有野夫傭僱<lb/>
於大姓家父病乞歸省主人不可野夫徑去其家誣以<lb/>
盜物而去獄已具君爭之曰奴以孝而省父病乃誣以<lb/>
為盜衆服其說而釋之郡丞以財用不足為名議减將<lb/>
校月支諸軍日守司戸之門且譁州民大恐君曰給納<lb/>
<pb n="KR4d0176_WYG_045-2b"/>
吾職非丞事也亟發帑給之無一人敢呌譊者郡丞初<lb/>
怒君至是反自愧作詩以贈君而稱其材後為永州教<lb/>
授適丞相張魏公徙居是邦今侍郎王公宣子綰銅虎<lb/>
符二公皆注意延譽之迨魏公再用欲薦之而以讒去<lb/>
君亦抱疾求退矣秩滿改宣教郎知贑州雩都縣邑大<lb/>
而俗獷有大駔孫氏鍾氏為害異時為縣者莫敢輙呵<lb/>
君首窮治此二人而枿其根芽三年遂以無事君素有<lb/>
微疾當此冗劇病益增大守為丐祠祿以歸轉朝奉郎<lb/>
<pb n="KR4d0176_WYG_045-3a"/>
致仕終于家享年六十有八父思贈右承事郎母李氏<lb/>
贈太孺人妻彭氏封孺人男四人格非去非勝非知非<lb/>
皆業進士能文詞格非奏補將仕郎女二人嫁李大年<lb/>
羅昌辰䕫州錄事叅軍竇依君之考臨終以諸子皆早<lb/>
亡婚嫁未畢為憂君泣曰安世任此責願無憂厥後聚<lb/>
諸孤同居貲產秋毫無私諸孤婚嫁了方及己子孫遠<lb/>
近聞風負篋而來學者戸外之屨常滿其學以明道通<lb/>
經為主不專傳註世俗之文有文集三十巻論語尚書<lb/>
<pb n="KR4d0176_WYG_045-3b"/>
解二十卷藏于家遺命不得以佛事薦享蓋平生所不<lb/>
喜也將以乾道六年十月庚申葬君于循化鄉封紫嶺<lb/>
之原其孤攜奉新宰楊廷秀所撰行狀來請銘廷秀名<lb/>
萬里自㓜執經帳下學成即登第益能為文以顯於時<lb/>
不忘師學嘗言張魏公丞相為侍郎張子韶服友之服<lb/>
今侍讀胡公為清節先生蕭子荆服師之服萬里今亦<lb/>
為劉先生制服先期門弟劉承弼復與衆私諡曰清純<lb/>
先生嗚呼師弟子朋友之道廢久矣忽見此舉可以興<lb/>
<pb n="KR4d0176_WYG_045-4a"/>
古禮振頽俗遂併書于石銘曰<lb/>
世有通儒清純靜黙不求人知名自赫奕挾藝射䇿毎<lb/>
發中的三歴州縣洗手就職宰臣欲薦命制其力考其<lb/>
平生勒銘于石<lb/>
　　　故孔氏夫人墓誌銘<lb/>
夫人孔氏世居臨江軍之新淦其族甚大不知其所以<lb/>
徙異時經甫伯仲以文章居顯位名重天下世號清江<lb/>
三孔遂為一世名門士大夫偉其望而爭與為婚逮崇<lb/>
<pb n="KR4d0176_WYG_045-4b"/>
寧鉤黨之說起取元祐以來名卿才士悉陷黨中皆一<lb/>
時俊異也於是三孔散徙不敢以譜系自矜唯夫人父<lb/>
俊民實其近屬為潭州湘鄉縣尉與廬陵郭氏接境壤<lb/>
知郭氏世業儒有字君建者名播州里遂以其女歸其<lb/>
子景聞焉景聞既筮仕監戸部酒庫獲轉運司文解夫<lb/>
人年二十三歸之入門而少長相慶喜其有孔氏家法<lb/>
而無孔氏閥閱氣其祖姑老至百歳封孺人夫人事之<lb/>
積年不見有茍慢之容事姑尤謹上下戚疎靡不愉悅<lb/>
<pb n="KR4d0176_WYG_045-5a"/>
景聞所居當新淦舟車之衝故人賔客日至夫人宻為<lb/>
具酒食咄諾而集曰此吾職也雖賣匳中物亦當為之<lb/>
景聞初為某州稅官懼瘴煙不敢携家屬夫人生三子<lb/>
長曰仔已能立次曰份未冠夫人日遣從師問學夜則<lb/>
燭短檠置座隅聽其誦書份亦頴然異於常兒自知刻<lb/>
苦磨礪以成其材景聞罷官歸是歳科塲份已預鄉薦<lb/>
景聞亦驚歎息閭里識之者尚少明年試禮部遂登第<lb/>
歸榮其親於是人始知其材而翕然稱譽之且歎古之<lb/>
<pb n="KR4d0176_WYG_045-5b"/>
所謂賢母者於夫人皆可考也自出官堂除三郡教授<lb/>
改宣教郎才譽䆮聞于時矣幼子偉早夭女二人長適<lb/>
李揚次適鄉貢進士羅全德孫男五人杞梓椿柟樞夫<lb/>
人以紹興辛巳七月二十六日終于家年六十有七某<lb/>
年某月某日葬于新淦疇陂之原左朝散郎通判贑州<lb/>
羅欽若叙夫人之行狀其孤又以景聞之命來請銘為<lb/>
之銘曰<lb/>
孔氏崛起震驚南斗一時聲名風生雷吼江西氏族無<lb/>
<pb n="KR4d0176_WYG_045-6a"/>
出其右夫人在室世習熏揉來宜其家為婦為母以義<lb/>
教子磨光剔垢梯雲取官如探懷袖夫人之榮尚攷于<lb/>
後<lb/>
　　　故劉推官墓誌銘<lb/>
劉氏得姓遠矣而君諱洽字百禮世為吉州安福人余<lb/>
幼從鄉先生劉公濟考其譜系之所自出與郭明叔内<lb/>
翰嘗誌劉氏之墓皆云晉安成太守遐之後公濟以文<lb/>
行為鄉里儒宗晚以特奏廷試為第一厥後諸劉益蕃<lb/>
<pb n="KR4d0176_WYG_045-6b"/>
衍彬彬多文學之士君最後出尤警悟絶人讀書不常<lb/>
勤忽一日閉戸經月不出日誦數千言過目輒不忘比<lb/>
他人窮年盡氣勞苦而不得須臾息者力常有餘㑹新<lb/>
法更用詩賦老師宿儒既殁士皆病之君獨操筆如素<lb/>
習精深律切得唐以來作者之<hi>闕</hi>　由是聲動塲屋三<lb/>
掇鄉舉皆連中遂登紹興八年進士第調柳州推官適<lb/>
太守以墨敗經略府欲選能吏以撫摩其民而部使者<lb/>
咸以君為能遂綰銅虎攝州事踰一年先是郡有大姓<lb/>
<pb n="KR4d0176_WYG_045-7a"/>
以賄亂政姦胥舞文廢法又承創弊之餘大獄方興追<lb/>
繫接踵于道君辯其誣枉者湔滌之數日之間犴室幾<lb/>
空老姦大姓縮頸遁逃柳素僻陋庠序隳廢君為興學<lb/>
日延諸生登堂誦說於是州之秀民輻湊襃衣博帶如<lb/>
齊魯焉轉運使李公紹祖尤加識㧞奏辟為屬官成命<lb/>
下而君已病時紹興十二年十二月十六日終于柳州<lb/>
之官舍享年四十有二祖諱質父諱開皆隱於閭里子<lb/>
男五人曰杞力學有父風餘尚㓜有詩賦論雜文十巻<lb/>
<pb n="KR4d0176_WYG_045-7b"/>
號青錢集藏于家君平生倜儻不事細謹無貴賤皆與<lb/>
之遊至當官臨事剛果有不可回者嶠南吏習茍玩驟<lb/>
見君所為往往羣嘲而飛謗部使者久而卒知其賢交<lb/>
章薦于朝唯壽不究其材使天假之年當有著見以自<lb/>
顯榮於世其孤卜以明年十一月丙辰葬于安福縣西<lb/>
萬石塘之原泣叙君之始末以君為余門下士來請銘<lb/>
不可不銘也乃為之銘曰<lb/>
得官南走桄榔林忽從青霄墮嶇岑驥行萬里馳駸駸<lb/>
<pb n="KR4d0176_WYG_045-8a"/>
出門折軸理莫尋乗風破浪違初心雲帆方張落蹄涔<lb/>
為銘子墓誰知音萬里山高與水深<lb/>
　　　故桂嶺劉府君墓誌銘<lb/>
君姓劉氏諱章字微之廬陵宿學老儒也為人倜儻善<lb/>
談前世治亂其國家所以存亡興衰勝敗所繇抵掌雍<lb/>
容一座盡傾莫能與之抗其於書無所不讀而名動塲<lb/>
屋後進慕之出其帳下者皆嶄然而有聞少年時與上<lb/>
計吏偕至京師試不得意乃上書言治亂之事不顧忌<lb/>
<pb n="KR4d0176_WYG_045-8b"/>
權貴久之㑹蔡氏用事變更治令取當世宿望大臣嘗<lb/>
有功而不附己者籍其名謂之姦黨士人上書不合意<lb/>
者籍為邪黨而君之名在焉天下義士歎息號黨籍為<lb/>
仙籍以其所籍皆賢者也乃知賢者所得之禍反以為<lb/>
榮耶君坐是不得預三舍考選宣和三年始以免解登<lb/>
第調賔州上林丞㑹村民有告鄰婦殺其妻者君適權<lb/>
尉事驗視以為非太守怒欲按之君爭不已忽遇赦兩釋<lb/>
之由是太守始知君之賢與諸司交薦之關陞從事郎<lb/>
<pb n="KR4d0176_WYG_045-9a"/>
就移賀州桂嶺縣令秩滿以疾終于容州建炎己酉九<lb/>
月二十七日也享年六十有三君初娶歐陽氏再娶敖<lb/>
氏子三人長曰德驥次曰德麟幼曰德象德驥德象同<lb/>
登建炎二年進士第德麟嘗以才武舉至行在德象以<lb/>
宣義郎終于廣州教授德驥朝奉郎通判欽州罷始扶<lb/>
君之柩歸廬陵將以某年某月某日葬于某所之原未<lb/>
幾德驥亦卒以治命屬其子某使來請銘不可不銘銘曰<lb/>
奮身業儒崛起蓬藋晚始登科誰識此老十年之間復<lb/>
<pb n="KR4d0176_WYG_045-9b"/>
見二妙三折蟾枝宜大顯耀胡嗇其年殁于嶺徼歸藏<lb/>
故鄉勒銘以詔<lb/>
　　　故吕氏宜人墓誌銘<lb/>
左朝奉大夫前通判吉州軍州事趙公名伯璋之宜人<lb/>
吕氏世居衛州之新鄉譜系所自時有<hi>缺</hi>人贈金紫光<lb/>
祿大夫諱持者皇曾祖也登封縣長官諱覺者皇祖也<lb/>
朝請郎通判忻州諱無黨者皇考也長官有女弟適王<lb/>
氏是為顯恭皇后之外舅宜人視后為表姑后愛其慧<lb/>
<pb n="KR4d0176_WYG_045-10a"/>
淑欲留宫中以候其長宜人性冲淡不樂也然吕氏因<lb/>
之門戸浸顯公卿貴人走幣求婚於吕氏者袂相屬于<lb/>
道吕氏獨欲擇對於士人中㑹三舍法初興通判公纔<lb/>
冠屢中高等馳聲庠序間吕公初見以為國器遂許以<lb/>
歸焉宜人雖生於大族德性柔淑樂勤儉能以法度自<lb/>
飭於閨閫上承下順無纎芥不滿其意諸吕南渡困厄<lb/>
不能自救者悉力賙之無少靳方少年時以閫内事自<lb/>
任而勉其失以學遂中政和八年進士第由是仕宦四<lb/>
<pb n="KR4d0176_WYG_045-10b"/>
十餘年所至有聲實有助焉先任興仁府幕官適軍興<lb/>
當干戈之衝遣家屬奉太夫人版輿避地于壽春太夫<lb/>
人欲留宜人於興仁宜人泣請侍行太夫人道中感疾<lb/>
朝夕臥起飲食醫藥獨宜人服勤左右不見惰容太夫<lb/>
人稱其孝謹後太夫人去世奉几筵如事其生此雖婦<lb/>
人女子之所當為然而近世或以為難宜人子男五人<lb/>
曰師韓補將<hi>缺</hi>　　　　女一人初適右從政郎梁杲<lb/>
任<hi>缺</hi>　　　　　適右直郎廣州僉判李琥梁氏三子<lb/>
<pb n="KR4d0176_WYG_045-11a"/>
曰公鼎公弼公偉歸于趙氏宜人撫之如己子與師韓<lb/>
同就學人不知其為甥也孫女一人曰嚴娘尚幼紹興<lb/>
二十六年通判公監吉州秋試鎻院宜人與兒婦讌飲<lb/>
話平生若遺訓者至夜深無病沐浴而亡八月二十六<lb/>
日也享年五十有五卜以二十八年十二月十一日葬<lb/>
于吉州安福縣新樂鄉嘉林大塘岡之原銘曰<lb/>
吕所自出原于齊姻聫戚里門䆮輝不願<hi>缺</hi>　學八姨<lb/>
獨適賢士得所歸良人弱冠名四馳早穿月脇攀桂枝<lb/>
<pb n="KR4d0176_WYG_045-11b"/>
江淮所至為吏師夫人端能助設施家聲千載尚可稽<lb/>
盧溪今作幽堂詩<lb/>
　<lb/>
　<lb/>
　<lb/>
　<lb/>
　<lb/>
　盧溪文集巻四十五<lb/>
</p>
<p>
</p>
  </div>
</body>
</text>
</TEI>
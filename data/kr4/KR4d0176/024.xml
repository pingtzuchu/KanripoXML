<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>盧溪文集卷二十四</head>
    <p>
<pb n="KR4d0176_WYG_024-1a"/>
欽定四庫全書<lb/>
　盧溪文集卷二十四　　　宋　王庭珪　撰<lb/>
　　絶句<lb/>
　　　癸未春被召東山益老來賀曰趙州八十猶行<lb/>
　　　　脚以詩荅之云<lb/>
八十心猶未悄然横擔拄杖布行纒都城遊徧歸來日<lb/>
却使誰還湯水錢<lb/>
　　　寄張正伯求木樨<lb/>
<pb n="KR4d0176_WYG_024-1b"/>
九里飛香隔岸聞繡簾朱户閟清芬千林落蕋掃不盡<lb/>
分我幽牕一炷雲<lb/>
　　　送黄秀才歸臨川<lb/>
傾蓋江頭酒一罇高樓驚坐去如雲别君無語獨長嘯<lb/>
尚想清音半嶺聞<lb/>
　　　夜郎東歸黄去非自雙井來惠以新詩妙畫次<lb/>
　　　　韻三絶句贈别<lb/>
竄逐三危山盡頭出門入門誰與遊歸來頗復見此客<lb/>
<pb n="KR4d0176_WYG_024-2a"/>
下筆論詩不肯休<lb/>
𣲖後江西出一枝傳家句法自新竒諸方知子善哮吼<lb/>
恐是窟中獅子兒<lb/>
細㸔君詩如㸔畫無聲詩裏畫何如蟠胷秀句吐不盡<lb/>
落筆因成赤鯉魚<lb/>
　　　贈别僧紹存<lb/>
　　老存以相法隱于叢林為拈司馬頭陀話作二偈<lb/>
　　贈之<lb/>
<pb n="KR4d0176_WYG_024-2b"/>
住山骨相無人識何處頭陀忽扣關第一座中聞謦欬<lb/>
已知輸却大溈山<lb/>
踢倒凈瓶呼木𣔻華林已坐一生窮却教一座為山主<lb/>
都在頭陀相法中<lb/>
　　　和趙伯達二絶句<lb/>
王孫疑是李長吉詩句兼如孟浩然亂後相逢初識面<lb/>
便當傾廩與談天<lb/>
邂逅聞弦即賞音况逢清境夜攜琴一罇相遇烟霞外<lb/>
<pb n="KR4d0176_WYG_024-3a"/>
不廢江湖萬里心<lb/>
　　　次韻彭青老詠雪三絶句<lb/>
雪牕未怕筆頭乾能寫春江三峽寒笑指漁翁卧蓬裏<lb/>
不知流下釣魚竿<lb/>
天公剪水散花林試比江梅色淺深梁苑詞人能賦詠<lb/>
終篇不作苦寒吟<lb/>
莫倚雪車詩句好池臺草木待春風稍晴更上高樓望<lb/>
要㸔餘霞散晩紅<lb/>
<pb n="KR4d0176_WYG_024-3b"/>
　　　贈曦上人二絶句<lb/>
學詩真似學叅禪水在瓶中月在天夜半鳴鐘驚大衆<lb/>
斬新得句忽成篇<lb/>
寺倚邨南澗水開終年行脚㸔山回盧仝欲洗塵埃渇<lb/>
入寺却愁曦未來<lb/>
　　　次韻劉惠直梅花二絶句<lb/>
雪壓寒梢玉作容嶺頭相見又東風人間欲問春消息<lb/>
半在竹橋溪影中<lb/>
<pb n="KR4d0176_WYG_024-4a"/>
呉姬玉面如相識寒立山隈欲下來先與江南作春色<lb/>
一枝傾倒向人開<lb/>
　　　夜郎歸日荅葛令惠詩<lb/>
七載投荒萬里餘交遊半作曉星疎門前梅栁換新葉<lb/>
忽得故人相問書<lb/>
　　　南嶽張道人見訪言論亹亹若有所自非鹿鹿<lb/>
　　　　然者也摭其語作詩贈之三十年相見為汝<lb/>
　　　　掀髯一笑考其所自也<lb/>
<pb n="KR4d0176_WYG_024-4b"/>
喚起赤龍耕玉池池邊龍虎自交馳周天一轂三十輻<lb/>
十二樓前㸔雪飛<lb/>
　　　次韻李宜仲以詩寄龍涎<lb/>
愁眉此日為君開誰道嶺南無雁回邂逅江南逢驛使<lb/>
龍涎風味敵官梅<lb/>
鵲噪柴門曉未開香風撩我夢驚回恨無好句酬高詠<lb/>
喚起謫仙蘇與梅<lb/>
謗投三篋書猶在力挽九關天可回胡不北歸陳苦語<lb/>
<pb n="KR4d0176_WYG_024-5a"/>
莫貪南海戀甜梅<lb/>
　　　戲向文剛生子<lb/>
平生只欠掌中珠天與此兒聊慰渠郎罷新來著綵服<lb/>
要令啼戲覔銀魚<lb/>
　　　和曽英伯<lb/>
江東渭北關心事罇酒論文更不疑馬上皺眉應得句<lb/>
詩筒聊復寄微之<lb/>
　　　雷秀才嘗學詩於吕居仁能談江西宗𣲖中事<lb/>
<pb n="KR4d0176_WYG_024-5b"/>
　　　　輒次居仁韻二絶贈行<lb/>
逐客歸尋溪上居釣竿猶掛洞庭湖忽逢雷子談詩𣲖<lb/>
傳法傳衣共一途<lb/>
聞有牙籖萬卷藏槐花應笑舉人忙向來閲士知多少<lb/>
他日昻霄見此郎<lb/>
　　　周秀才取古物作十絶句見惠如豐城臨平鼓<lb/>
　　　　之類作一絶句題其後<lb/>
衆寳沈埋萬古悲斬新拈出更題詩臨平石鼔無人識<lb/>
<pb n="KR4d0176_WYG_024-6a"/>
誰把銅魚作鼔椎<lb/>
　　　贈寫真胡生二絶句<lb/>
欲貌盧溪真面目非儒非佛亦非仙莫將踏碓盧行者<lb/>
喚作騎驢孟浩然<lb/>
誤著儒衣到骨窮兒童拍手笑衰翁釣魚艇子今無恙<lb/>
置我五湖烟雨中<lb/>
　　　八月十四夜彦和置酒待月遇雨<lb/>
君方置酒待月明便有微雲薄太清雨罷隂雲當解駁<lb/>
<pb n="KR4d0176_WYG_024-6b"/>
且教霖雨慰蒼生<lb/>
玉宇初凉江練靜夜深風雨更凄清從教洗出峯頭路<lb/>
雲破星翻月自生<lb/>
坐待凉蟾雨欲傾一罇相對晩風清甲兵正要天河洗<lb/>
秉燭無妨對麴生<lb/>
　　　觀兢渡次壁間絶句<lb/>
共坐南牕待月明雲間忽見大江横釣魚船上誰家笛<lb/>
吹出騷人萬古情<lb/>
<pb n="KR4d0176_WYG_024-7a"/>
紅旗畫皷照江明兩岸爭㸔萬目横奪得錦標誰助喜<lb/>
呼聲動地見真情<lb/>
昔年買酒論文地回雁峯前雁陣横白首相逢夜郎道<lb/>
不因生死見交情<lb/>
心如止水貯空明還似虚舟盡日横妙語忽然穿月脇<lb/>
筆端那有俗間情<lb/>
　　　謝子發惠茶<lb/>
打門誰送雙圓璧驚覺茅簷晝日眠便覺清風生兩腋<lb/>
<pb n="KR4d0176_WYG_024-7b"/>
夢魂飛到月輪邊<lb/>
　　　謁僧惠端不遇<lb/>
僧扉深倚碧巖隈何處㸔雲久未回日暮鳴鐘應不語<lb/>
嗔人馬跡涴蒼苔<lb/>
　　　和劉端禮<hi>時端禮失解</hi>
槐花又是一番黄天馬飄飄不可韁但得頃田耕負郭<lb/>
肯將斗酒博西凉<lb/>
白面書生鐵作肝風雨未動劍長閒何時去斬匈奴首<lb/>
<pb n="KR4d0176_WYG_024-8a"/>
直取西凉盡處山<lb/>
才如天馬豈能羈爭㸔雲霓筆下飛齷齪不須談細務<lb/>
徤毫留對冕旒揮<lb/>
　　　國材姪送林檎<lb/>
嫩紅輕拂女兒臉淺緑深堆瑪瑙盤草木若能成好字<lb/>
來年早寄一枝㸔<lb/>
　　　贈清首座<lb/>
上堂何事更論量還我珠來本自光未識飛猿嶺頭峻<lb/>
<pb n="KR4d0176_WYG_024-8b"/>
兩回掀倒夾山牀<lb/>
　　　和裴主簿桃花<lb/>
近水淺桃不忍㸔似臨清鏡惜紅顔騎驢主簿吟詩瘦<lb/>
應秃千毫筆管斑<lb/>
　　　秋蘭寄知縣陳邦直<lb/>
昨夜西風茁紫芽不應獨著野人家安仁未倦栽桃李<lb/>
添此清香一種花<lb/>
　　　和荅邦直二首<lb/>
<pb n="KR4d0176_WYG_024-9a"/>
惠愛如蘭正吐芽芳風吹落幾千家明年催直金鑾殿<lb/>
龍口飄香㸔百花<lb/>
系出拾遺揚馬後清詞麗句復名家豈惟草木遭題品<lb/>
大筆行當判五花<lb/>
　　　美胡烈臣晩年生子<lb/>
老蚌生珠喜可涯窮閻得寳亦堪誇如今七歳誦千字<lb/>
他日端能讀五車<lb/>
　　　和彭養正陳令尹<lb/>
<pb n="KR4d0176_WYG_024-9b"/>
氣壓秋園百草芽風流宜在令君家但傾綠蟻伴清客<lb/>
莫羡黄金刻蘚花<lb/>
　　　和劉元弼見招<lb/>
玉壺沽酒挈青絲及取春風花發時便把一罇留客醉<lb/>
莫教紅雨洗殘枝<lb/>
　　　贈相士<lb/>
富貴本非吾輩事老來寧復問窮通餘齡幾許君知否<lb/>
願作昇平一老翁<lb/>
<pb n="KR4d0176_WYG_024-10a"/>
　　　問訊王道之病<lb/>
居士病從何處起我今往問與誰俱室中三萬二千座<lb/>
更許盧溪下語無<lb/>
　　　贈宜春筆工<lb/>
宜城一變宣城様入手便如錐畫沙但喜中書頭未秃<lb/>
不妨詩老夢生花<lb/>
　　　步芳園<lb/>
宻栽桃李礙車輪栁下風微不動塵已辦尋春蠟雙屐<lb/>
<pb n="KR4d0176_WYG_024-10b"/>
飛花滿地草如茵<lb/>
　　　湖頭觀桃李四絶句<lb/>
路轉烟邨萬木春邨深疑有避秦人山農出谷驚相問<lb/>
不信邊頭有戰塵<lb/>
朝騎一馬暮還歸盡日花間覔句遲黄四娘家誰敢道<lb/>
古來惟有少陵詩<lb/>
城裏池臺俗儉窮却來城外探東風曲欄幽檻趣不逺<lb/>
春在郊原浩蕩中<lb/>
<pb n="KR4d0176_WYG_024-11a"/>
春入千林烟雨中桃花李花能白紅一時草木披錦繡<lb/>
十里吹香墜晚風<lb/>
　　　茉莉花三絶句<lb/>
纎雲捲盡日西流人在瑶池宴未休王母欲歸香滿路<lb/>
曉風吹下玉搔頭<lb/>
火雲燒野葉聲乾厯眼誰知玉蕋寒疑是羣仙來下降<lb/>
夜深時聽珮珊珊<lb/>
逆鼻清香小不分氷肌一洗瘴江昏嶺頭未負春消息<lb/>
<pb n="KR4d0176_WYG_024-11b"/>
恐是梅花欲返魂<lb/>
　<lb/>
　<lb/>
　<lb/>
　<lb/>
　<lb/>
　<lb/>
　盧溪文集卷二十四<lb/>
</p>
<p>
</p>
  </div>
</body>
</text>
</TEI>
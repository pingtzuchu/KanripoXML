<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>盧溪文集巻四十二</head>
    <p>
<pb n="KR4d0176_WYG_042-1a"/>
欽定四庫全書<lb/>
　盧溪文集巻四十二　　　宋　王庭珪　撰<lb/>
　　墓誌<lb/>
　　　故資政殿學士同知樞宻院事贈觀文殿大學<lb/>
　　　士聶公墓誌銘<lb/>
紹興十八年某月某甲子資政殿學士同知樞宻院事<lb/>
贈觀文殿大學士聶公葬于撫州臨川縣某鄉某里之<lb/>
原公之子昻以公布衣時有盛名於太學而同時登博<lb/>
<pb n="KR4d0176_WYG_042-1b"/>
士之堂相與摩肩于橋門璧水之上者某尚知公為最<lb/>
舊當時老師宿儒英豪之士與公並時騁聲名相繼登<lb/>
朝廷為顯人今皆無在者乃前期以狀泣授使者曰我<lb/>
先君殁於邊境搶攘之時至今墓銘無詞以刻又因公<lb/>
之壻黄君掞以來請銘乃不敢辭公平生遭遇䝉褒寵<lb/>
睠賚之渥與嘗所建言行事經兵火多失其傳獨其世<lb/>
次官封始終大略可考耳公諱山字賁遠淵聖皇帝改<lb/>
賜名昌世為撫州臨川人自高曾以來不求仕進公雖<lb/>
<pb n="KR4d0176_WYG_042-2a"/>
幼警異父以常兒畜之及稍長自能好學卓犖不羣鄉<lb/>
閭先生欲共奬養成就之謂鄉校不足以發奮乃與筠<lb/>
陽龔端並遊太學而兩人皆極貧包腰負篋徒歩來京<lb/>
師羇旅道中諷誦不輟見者以為異人諸公博士閱其<lb/>
程文而驚偉之數與太學上遊並試而常角出其上方<lb/>
天子興辟雍一道德而取士皆出於學校四方英俊之<lb/>
所聚而識與不識一時名士皆爭與之交公亦與人傾<lb/>
倒無不至而公之名聞天下矣補太學上舍與賈安宅<lb/>
<pb n="KR4d0176_WYG_042-2b"/>
等同日釋褐除相州教授又為廣親北宅宗子學正徙<lb/>
編修國朝㑹要所檢閱文字近臣薦公上殿改宣教郎<lb/>
除秘書省校書郎遷尚書右司員外郎以直龍圖閣為<lb/>
荆湖南路計度轉運副使方天下隳於久安吏不習事<lb/>
事多廢職而公為人精敏勁果於職未嘗茍其在秘書<lb/>
也患羣書散亂不屬取昭文集賢史館之書各歸其庫<lb/>
而標目之㑹徽宗駕幸省中閱其書如開羣玉之府而<lb/>
見珪璋琮璜之狀各有次第而可數也稱歎久之由是<lb/>
<pb n="KR4d0176_WYG_042-3a"/>
驟擢右司湖南去京師遠而財用狹歳久積逋不復帑<lb/>
公責諸郡補發是歳漕桑萬戸而下天子以公長於理<lb/>
財召為大府卿遂除戸部侍郎為大遼館伴使兼定一<lb/>
司敕令又兼侍講未幾除開封尹兼侍講充神霄玉清<lb/>
萬壽宫判官神州浩繁治常屈於豪右而公遇事果敢<lb/>
無所回憚又嘗以事忤蔡京王黼乃復為戸部侍郎即<lb/>
以徽猷閣待制出知安州已而提舉江西州太平觀又<lb/>
責授崇信軍節度副使衡州安置後二年召赴闕實宣<lb/>
<pb n="KR4d0176_WYG_042-3b"/>
和七年也除顯謨閣直學士知開德府值北邊有警改<lb/>
差親征行營司叅謀官又改差隨軍轉運使又除戸部<lb/>
尚書兼領開封尹拜延康殿學士淮南等路發運使復<lb/>
為戸部尚書兼領開封尹遂拜中大夫同知樞宻院事<lb/>
方議和好乃以公為大金軍前河東國信使公亦自請<lb/>
行以身試不測之地而一介行李卒不返今上即位之<lb/>
明年除資政殿學士提舉西京崇福宫又二年始知公<lb/>
至絳州及於難靖康丙午䦌十一月十二日也享年四<lb/>
<pb n="KR4d0176_WYG_042-4a"/>
十有九訃聞上震悼贈典有加禄其子孫内外親屬而<lb/>
官之太常謚曰榮愍曾祖諱經太子少保祖諱榮贈太<lb/>
子少保父名用之朝請大夫是時年八十七矣公娶鄒<lb/>
氏封永嘉郡夫人子男二人昂嘗任鴻臚寺丞昇前廬<lb/>
陵縣尉孫男五人堯臣舜臣皆某官周臣晉臣唐臣尚<lb/>
幼女三人洞真適脩水黄尚書之孫掞安福縣主簿葆<lb/>
真適艾慶嗣玉真適黄旦二君皆用公恩澤補右迪功<lb/>
郎有文集三十巻編次歴代史門類二百巻藏於家嗚<lb/>
<pb n="KR4d0176_WYG_042-4b"/>
呼士患無才或不逢時觀前世有為之士投功名之會<lb/>
者衆矣一離譴逐或終身不復顯公起儒生陟禁近雖<lb/>
非意遇讒值天下多事復起而膺大任人謂以公之才<lb/>
而遭此時必可以任世之重而有功於天下者至是莫<lb/>
不歎其志未極其用而惜其命止於斯也當時議者尚<lb/>
或咎公當本兵之地而以身任河東之役此不猶愈於<lb/>
畏怯囘撓而以死生禍福為一身顧計者乎受命以出<lb/>
有死無霣公則有焉於是為之銘曰<lb/>
<pb n="KR4d0176_WYG_042-5a"/>
公幼自奮硉矹瓌竒崛起田里名震京師上方嚮學鋤纇媷<lb/>
茀雲漢昭回下飾萬物公於此時奕然有聲橋門環聴鏗鏗說<lb/>
經由是取進大官大職忽離讒逐謗焰未熄天子念之訪于<lb/>
江湖鋒車星發召登西樞衆方危懼公不退轉勇於徇<lb/>
國遂及于難一心險夷公謀則早處此誠難後世可攷<lb/>
　　　故右朝奉郎通判筠州黄公墓誌銘<lb/>
維黄氏居邵武軍者世系遠矣代有顯人公諱秠字伯<lb/>
瑞建炎帝相諱潛善子也曾祖諱亨朝散大夫贈太傅<lb/>
<pb n="KR4d0176_WYG_042-5b"/>
祖諱景朝散郎秘閣校理充徐王府侍講贈太師申國<lb/>
公父光祿大夫守尚書左僕射兼門下侍郎御營使母<lb/>
徐氏吳國夫人建炎初敵犯東京僕射自河北領兵入<lb/>
覲總御營使大䇿秘畫多更其才不淹旬國歩再安可<lb/>
謂有勲力于再造未幾敵復飲馬於淮泗言者歸罪於<lb/>
僕射貶嶺南以疾薨于某州僕射唯公一子䕶其柩以歸<lb/>
冐兵盜間關梗澀至吉州遂留以葬因家焉公自㓜爽<lb/>
悟不羣有志節自喜讀書業文舉進士未就以父䕃補<lb/>
<pb n="KR4d0176_WYG_042-6a"/>
將仕郎為御營副使下書寫機宜文字丁父憂服闋權<lb/>
䖍州㑹昌縣丞調南安軍司戸改差吉州判官轉通直<lb/>
郎知南康軍建昌縣任滿通判南雄州轉朝奉郎通判<lb/>
筠州待闕五年貧甚以疾終于家實紹興二十六年六<lb/>
月二十四日也享年四十有九視其居如寒士窶人之<lb/>
家太守黄公某通判趙公某為棺殮乃辦公生相家宜<lb/>
挾貴胄氣以臨人而乃詳練州縣簿書米鹽劇務疑獄<lb/>
滯訟剖决如神至於倉猝遇變無所回撓如孫吳之用<lb/>
<pb n="KR4d0176_WYG_042-6b"/>
兵乗機必行無不勝者在㑹昌其年甚少知縣吳兢為<lb/>
强冦所執公單車造其壘動以禍福令持田器為農民<lb/>
羣冦悔悟悉解甲聽命公與吳兢聨轡而歸觀者駭歎<lb/>
其在吉州也一日戍兵謀殺主將燒營以為亂太守陶<lb/>
公愷素知公問計安出公語其衆推首亂者數人戮之<lb/>
餘釋不問明年駐泊統制官湯尚之軍中有唱言欲為<lb/>
變者公時攝郡事往謁主將收為首者數人繫于獄宻<lb/>
以聞于朝尚之既更戌乃取繫獄者誅之州人初不之<lb/>
<pb n="KR4d0176_WYG_042-7a"/>
驚公之設施大率如此方少年時自負其材欲由塲屋<lb/>
以自奮㑹其父當國不令子弟取應慮塞天下英俊之<lb/>
路當時議者未以為然厥後有持權勢熏轢天下者盜<lb/>
取名器以紈袴小兒置高等壓四方髦士重官累印窮<lb/>
極貴侈然後乃知公家僕射真賢宰相之所為方盛時<lb/>
以公書寫機宜文字扈從之勞循資而已僕射身後未<lb/>
叙復公又弗克享于壽宜其豐爵厚祿不及其身然安<lb/>
知其後世不蕃衍而不卒享也哉公娶朝散大夫兖彦<lb/>
<pb n="KR4d0176_WYG_042-7b"/>
章之女先公十二年而卒男三人曰畟始受公致仕恩<lb/>
澤曰夏曰䕫應進士舉女二人長嫁右迪功郎尉遲孝<lb/>
友次在室孫男一人恞孫女二人卜以二十七年某月日葬<lb/>
于廬陵縣儒林鄉鳯凰洲劉家嶺僕射墳之次銘曰<lb/>
士惟才兮幸而出乎名胄視爵祿兮若取諸其左右公<lb/>
獨不然兮恥以閥閱抑寒士而爭進取有此一段兮可<lb/>
以監權臣垂百世而不朽爵不耀厥躬兮天復奪之以<lb/>
壽又孰知其天兮不卒大於其後<lb/>
<pb n="KR4d0176_WYG_042-8a"/>
　　　故令人劉氏墓誌銘<lb/>
前兵部侍郎兼侍讀廬陵胡公名銓之夫人劉氏世為<lb/>
贛人故中散大夫提㸃荆湖南路廣南東路刑獄諱敏<lb/>
才之女故吏部侍郎諱景之孫贈金紫光祿大夫諱揆<lb/>
之曾孫夫人㓜令淑中散賢之在荆廣時欲擇對閱士<lb/>
無可許者是時侍郎方為進士才譽傑出名震塲屋中<lb/>
散聞而說之唯恐不得當也夫人名德靚年二十三歸<lb/>
于胡氏不以其祖父嘗貴顯而事舅姑與祖母太孺人<lb/>
<pb n="KR4d0176_WYG_042-8b"/>
唯謹視兄嫂如舅姑又能協于上下内外春秋祀事奠<lb/>
饋必遵胡氏家法尤肅凡閨閫職之所宜執者無一事<lb/>
廢墜繇是侍讀始不以家事拂其心而得盡力于學少<lb/>
年登甲科以榮其親夫人之力也既入朝為樞宻院編<lb/>
修官天子將擢用之㑹秦氏當國固寵怙勢一時權力<lb/>
熏轢天下中外憤嫉莫敢逆其鋒侍讀上書力折其姦<lb/>
至乞斬檜或諷夫人止之恐禍不測夫人曰彼方為國<lb/>
言事且不謀於婦人止之非吾事也特安之而已侍讀<lb/>
<pb n="KR4d0176_WYG_042-9a"/>
坐是貶新州又貶朱崖逾嶺海行萬里猝遭驚濤駭浪<lb/>
之恐而蛟鰐黿鼉之怪出没左右夫人不為動色家屬<lb/>
恃以為安幸而登平陸則島夷雜處於荒陋區區窮絶<lb/>
之鄉亦未嘗一日不自得使侍讀飄泊海嶠十八年全<lb/>
家北歸如不曾蠻風蜒雨也於是禍患不能動其心而<lb/>
甘窮困間關萬里之外以全其節志節愈高名與嵩岱<lb/>
等豈非夫人善自守而以相其夫子之力哉嗟夫不以<lb/>
貧賤富貴累其心今學士大夫之所難而以女子能安<lb/>
<pb n="KR4d0176_WYG_042-9b"/>
而行其賢於人也遠矣秦氏既亡侍讀内徙衡州夫人<lb/>
歸廬陵治家事以戊寅九月十有四日終于家享年五<lb/>
十有四男四人泳澥浹瀳女五人長適太和縣鄉貢進<lb/>
士嚴萬全次適福唐葉昌嗣次適上饒方自厚餘在室<lb/>
孫女一人相孫蚤夭孫男二人侍孫嘉孫夫人自紹興<lb/>
丁巳以冬賜恩封孺人滯留海南今侍讀始湔除罪籍<lb/>
進用于時贈典煌煌蓋未已也己卯七月乙酉葬夫人<lb/>
于廬陵縣中鵠鄉於山之原隆興甲申上初郊加贈令<lb/>
<pb n="KR4d0176_WYG_042-10a"/>
人泳亦以恩授右承務郎盧溪王某為序而銘之銘曰<lb/>
男兒為國奮不顧女子知義良自許出門萬里忘憂苦<lb/>
欲助髙名振寰宇空山埋玉知何處松楸叅天神所䕶<lb/>
樵兒牧子不可度上有華表千年柱白鶴飛來解人語<lb/>
大宋忠臣夫人墓<lb/>
　　　故王夢授墓誌銘<lb/>
君諱鴻志字夢授其先為東平王氏有名朴者佐周世<lb/>
宗為樞宻使五季之亂子孫散徙君自髙祖以來為吉州<lb/>
<pb n="KR4d0176_WYG_042-10b"/>
廬陵人祖諱九疇贈右奉議郎父諱廷俊隱於鄉閭方<lb/>
熈寜元豐間太平文物之盛廬陵號多士戰藝之徒推<lb/>
王氏為先登君之叔諱廷彦弱冠登第仕至江東西部<lb/>
使者次叔廷老博究羣書名擅塲屋尤䆳於禮學暮年<lb/>
官於嶺南㑹天子修辟雍造大成殿議先聖冕服羣言枘鑿<lb/>
大臣言廷老曾進說登聞匭中自賔州驛召至京師為<lb/>
禮制局檢討冕服制度卒用其議由是言禮者皆尊王<lb/>
氏為宗師君幼與羣從兄弟學禮於檢討公檢討公嘗<lb/>
<pb n="KR4d0176_WYG_042-11a"/>
語余曰諸子弟皆善學而鴻志尤敏悟他日必有聞時<lb/>
王宫教授鄭公元輿太學名儒閱君試巻而稱賞之大<lb/>
丞相劉楚公猶子巘出使七閩為孫女擇對於庠序中<lb/>
鄭公獨以君為可遂娶劉氏焉㑹舍法興以職事掌永<lb/>
豐龍泉縣學士嚮慕之靖康以來科舉兼用詩賦君素<lb/>
不喜工雕篆之文杜門不復進取築林館於喧囂之外<lb/>
以延士大夫待制劉公僴以冲遠名其堂侍郎劉公才<lb/>
邵伯以詩美其高蹈之跡則其人可知也君之室劉氏<lb/>
<pb n="KR4d0176_WYG_042-11b"/>
毛氏皆蚤亡㑹成都運使馬公居中北方<hi>缺</hi>　僑寓境<lb/>
上以賢謂公而以季女歸之子男二人曰仲約仲恂皆<lb/>
傳家學誦說有法度女二人孫男一人君以紹興丙子<lb/>
正月晦終于家享年七十有六卜以是年十月戊寅葬<lb/>
于廬陵儒行鄉廬陂之原其孤以余雅與檢討公舊遊<lb/>
又熟識其先君扶服來乞銘盧溪王某為之銘曰<lb/>
議禮或失其說星分諸儒蠭起簧鼓淺聞詔君叔父詣<lb/>
金馬門一時大册卒聽討論君守家學益造淵源升堂<lb/>
<pb n="KR4d0176_WYG_042-12a"/>
誦說厥聞益喧不耀其章老于邱園風流未泯有攷斯<lb/>
文<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0176_WYG_042-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　盧溪文集巻四十二<lb/>
</p>
<p>
</p>
  </div>
</body>
</text>
</TEI>
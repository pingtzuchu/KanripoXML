<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>盧溪文集巻三十三</head>
    <p>
<pb n="KR4d0176_WYG_033-1a"/>
欽定四庫全書<lb/>
　盧溪文集巻三十三　　　宋　王庭珪　撰<lb/>
　　論<lb/>
　　　盜賊論二篇<hi>并序</hi>
盜賊之變不一江西殘孽歴十年而不討始用招安為<lb/>
弭亂之計此養虎狼飬疽根之術也使一日出落鈴鍵<lb/>
必横突潰裂四出而不可禦愚獨憂之故作盜賊論焉<lb/>
　　　上篇<lb/>
<pb n="KR4d0176_WYG_033-1b"/>
天下之患莫甚於大盜起而人主不知侯景嚮闗而梁<lb/>
武帝不知賊徧天下而隋煬帝不知此皆前世已然之<lb/>
事其轍跡可攷也今天下謀臣猛將豪俊之士奮然而<lb/>
爭出者皆髙談禦戎之策侈言誕詐謂盜賊為不足憂<lb/>
不知天下之所以安危治亂常繫於此昔秦既滅六國<lb/>
惟慮匃奴之為患使䝉恬北築長城延袤萬里而不知<lb/>
陳勝吳廣起於閭左之匹夫宣宗收燕趙復河隍威震<lb/>
邊陲而不知龎勛之亂起於銀刀之亡卒然則盜賊之<lb/>
<pb n="KR4d0176_WYG_033-2a"/>
起其始未必能桀大惟郡縣蔽匿以幸須㬰之安養其<lb/>
芽孽䆮以成亂者非一日矣自艱難以來江浙荆廣所<lb/>
在盜起然皆暴興而亟滅惟䖍州倚荒險洞窟林麓盡<lb/>
為賊蹊歴十年而磐牙猶在皇帝嘗下銅獸符發襄漢<lb/>
之師擒馘幾盡州縣不能撫緝厚賦深刑閭閻深苦於<lb/>
是復操鉏鉤為兵嘯㑹逋殘山谷響應二千石既莫能<lb/>
制且惡其鴟張而累已也欲設一竒計而莫知所出則<lb/>
其計維出於招安當時江西大帥亦聽其説而甘心焉<lb/>
<pb n="KR4d0176_WYG_033-2b"/>
盖其説以為不數月可以盡消江西之盜而使百官入<lb/>
賀於朝此直誕漫之術可紓朝夕之患而非為國長慮<lb/>
者也郡縣承其風徃徃縱賊不討悉招其渠率而官爵<lb/>
之賊利其然反跳聚山谷置魁立伍而隂結官吏各稱<lb/>
渠帥以茍一時之賞雖平居未嘗為冦者亦相時生心<lb/>
操戈而崛起不惟能免於死而且歆艷爵祿之榮此豈<lb/>
非誘民以為亂者歟今䖍州城中官兵無幾而招徠倔<lb/>
强之徒帶刀劔執銅撾列刺史庭下者凡數百人羣心<lb/>
<pb n="KR4d0176_WYG_033-3a"/>
凛凛常若刀鋸在頸此豈可以為長久之計者哉所謂<lb/>
數百人者其故時黨伍散居大山長谷之間嘯呼成羣<lb/>
椎埋鼔鑄亦自若也間不得逞時出焚剽則州縣必責<lb/>
招安之官提兵追討往往暗分財物自相脣齒驟雨絶<lb/>
弦莫見其跡州郡既不敢究窮其姦又且賞之以為有<lb/>
平賊之功凡如是踵而起者烽壘相望蓋設法有以啓<lb/>
之盜賊何時而可息也甚者盜賊雖起保伍不敢言縣<lb/>
邑不敢發至於勢張而不可掩則招安之旗四出上下<lb/>
<pb n="KR4d0176_WYG_033-3b"/>
相為匿以避朝廷之知而已嗚呼禍有大於此者乎愚<lb/>
故曰天下之患莫甚於大盜起而人主不知雖然先事<lb/>
而言則罕見從事至而言則無所及自古禍亂未有不<lb/>
如此者今盜賊雖已萌尚可逆為之計顧愚無知不知<lb/>
所以逆消禍亂之計徒能論天下之勢如此惟冀廟堂<lb/>
帷幄之臣博採羣言使聖主知之則天下幸甚<lb/>
　　　下篇<lb/>
庻民所以不安其田里棄鉤鉏而樂為盜者豈非法制<lb/>
<pb n="KR4d0176_WYG_033-4a"/>
壊亂而勢有以驅之使然耶何則天下之亂必先有勢<lb/>
而其勢蓋常生於上之有所憚而不敢為無可觀而不<lb/>
足畏盜賊之初起非有陵突郡邑之心至其久也習知<lb/>
郡邑之吏庸懦不材舉動施設無竒偉可觀然後有輕<lb/>
郡邑之心招安之旗一出則知上之有所憚而不敢為<lb/>
者必難於戰鬬之事邀脇郡邑知其不能應則郡邑人<lb/>
吏愈無足畏而招安之權常制於盜賊矣艱難以來招<lb/>
安之策非不嘗試而屢招屢叛蠭起之衆益多於前漢<lb/>
<pb n="KR4d0176_WYG_033-4b"/>
法逐捕盜賊責部刺史二千石吾丘夀王有言盜賊猶<lb/>
有老吏二千石之過渤海廢亂二千石不能禽制則詔<lb/>
丞相御史選能治者宣帝中興郡守多以盜賊課最蓋<lb/>
有助云今四方未靖而以郡邑付之庸愚怯懦之人徒<lb/>
為盜賊輕侮横兵刼持必取招安得官爵而後已自古<lb/>
及今未聞如此馭盜賊而能圖治者也且盜賊十年之<lb/>
間屠殺官吏膾人之肝焚村落掠金帛怨忿之毒流於<lb/>
骨髓其間有不共戴天之讐呌號無聞忍恥而未敢發<lb/>
<pb n="KR4d0176_WYG_033-5a"/>
也一日伺天時之隙情苦變生其心有所不可復忍則<lb/>
操戈㧞劔以報讐為名叱咤咄嗟横行天下以發其忿<lb/>
怒不洩之氣遂至於大亂此亦必然之理昔人云盜不<lb/>
能亂天下而能召天下之禍者此也近時士大夫習聞<lb/>
茍簡慮不及逺皆謂䖍盜已息可以奠枕此最誤國之<lb/>
大者或謂賊雖未滅姑以寛朝廷之憂未為失也獨不<lb/>
見唐末咸通之盜耶招討宋威妄奏大渠死羣臣皆入<lb/>
賀居三日州縣奏賊故在不十日破八縣攻汝州殺將<lb/>
<pb n="KR4d0176_WYG_033-5b"/>
吏而東都大震則幾為宋威之誤矣若謂爵賞可以收<lb/>
賊心邪是時蘄州刺史裴渥為賊求官約罷兵未幾詔<lb/>
拜王仙芝而黄巢恨賞不及已刼州兵再亂遂入陳蔡<lb/>
攻䧟山東取江州轉攻潭岳西擾宣潤遍天下而勢不<lb/>
可遏則爵賞果不足以收賊心矣若謂盜賊已降便可<lb/>
無事邪是時髙駢崔安潛等提兵鏖擊所嚮披靡賊氣<lb/>
既殱乃詣太平軍乞降詔授右衛將軍巢度藩鎮不一<lb/>
未足制已復叛去轉冦入浙東踰江西破䖍吉饒信刋<lb/>
<pb n="KR4d0176_WYG_033-6a"/>
山開道趨建州䧟桂管進㓂廣州自是勢益横騖有虎<lb/>
噬中原之志然則盜賊來降果可以保其不叛乎若謂<lb/>
賊未破而先言破賊皆近世之常事何足怪耶獨不見<lb/>
唐末諸君屢奏破賊皆不實朝廷信之稍自安由是賊<lb/>
得計整衆度淮破東都䧟京師入春明門升大極殿跡<lb/>
其所以至此之繇特原於諸君奏賊不實其禍遂至如<lb/>
此嗚呼皆前世欺罔誤國之明驗奈何取其轍而復蹈<lb/>
之以為可行也哉古人有言曰殺人者不死傷人者不<lb/>
<pb n="KR4d0176_WYG_033-6b"/>
刑民無所畏亂莫大焉今盜賊殺人如麻而賞之以官<lb/>
蓋自古未有大亂之世刑賞失柄而能有為者也惟賢<lb/>
人君子及其尚可以有為之時而圖之過是則恐災稔<lb/>
禍變天下靡靡日轉潰腐遂至於不可支持然後徐起<lb/>
而圖之則已晩矣<lb/>
　<lb/>
　<lb/>
　盧溪文集巻三十三<lb/>
</p>
<p>
</p>
  </div>
</body>
</text>
</TEI>
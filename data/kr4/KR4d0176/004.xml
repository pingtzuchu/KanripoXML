<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>盧溪文集巻四</head>
    <p>
<pb n="KR4d0176_WYG_004-1a"/>
欽定四庫全書<lb/>
　盧溪文集巻四　　　　　　宋　王庭珪撰<lb/>
　　古詩<lb/>
　　　次韻方性夫同年見寄<lb/>
禮經乆顚龎不絶僅如帶諸儒共補葺紛然莫酬對先<lb/>
生隠桐廬議論有根蔕劔胸剔廢滯電眼<hi>亦作電光</hi>燭幽晦<lb/>
虀鹽二十年時節忽已届聲名塞天宇筆舌翻清瀬子<lb/>
美蓬萊宫輝赫輙自怪文彩動人主英風特飄灑清芬<lb/>
<pb n="KR4d0176_WYG_004-1b"/>
掩幽蘭四海共紉佩平生慕忠義爛漫意常在坐閱諸<lb/>
公間誰與論梗槩著書逢休運一洗窮愁債駸駸度驊<lb/>
騮過都如歴塊嗟予强追躡常負跛鼈態雖登龍虎科<lb/>
異調愧當代才高自激烈無為逐時輩<lb/>
　　　和施倅重陽日謝予送酒<lb/>
東坡異時談醉鄊怒罵嬉笑成文章其中廣莫幾萬里<lb/>
脫略禮法侔鴻荒初無愛憎與喜怒豈有寒暑與炎凉<lb/>
後世乃與醉鄊隔糟粕始變鵝兒黄三杯危坐亦拱手<lb/>
<pb n="KR4d0176_WYG_004-2a"/>
儼如冠劔侍君王淵明不飲時節改霜風九月籬菊芳<lb/>
舉頭忽見南山翠便覺逸氣登羲皇揮毫落紙得佳句<lb/>
流涎露頂庸何傷甕下被縳烏足取定無奚童攜錦囊<lb/>
安用船頭置百斛又令口不離杯觴醉翁飲少輙已醉<lb/>
胸中了了初不忘八仙脫醉尤可笑騎馬落井何其強<lb/>
　　　題禾山蕭秀才卧雲菴<lb/>
江南山盡頭氣狀頗英淑禾山倚天開蒼翠滿林麓扶<lb/>
輿磅礴起横斷湘江曲中有隠君子結屋在深谷未放<lb/>
<pb n="KR4d0176_WYG_004-2b"/>
雲出山蟠雲卧幽獨暮簷青潑眼逺靄寒山竹景色嘉<lb/>
有餘幽人夢初熟起看柱礎潤山前雨應足<lb/>
　　　題劉端禮歩芳橋<lb/>
橋上畫欄低壓水青龍影落芙蕖底欲渡芙蕖望翠微<lb/>
波面紅雲映屐齒洛浦清流古有神羅襪凌波生暗塵<lb/>
東昏戯作錦地茵金蓮襯歩如花人而今此事墮𣺌漭<lb/>
但有荷花開蕩漾試穿芒屩踏風煙安用紫絲連歩障<lb/>
　　　余棄官累年劉元弼作詩見勉次韻奉謝<lb/>
<pb n="KR4d0176_WYG_004-3a"/>
我生寡結交論議誰與質憤氣不可蟠龍蛇走鬱律少<lb/>
年學竒字費力弄紙筆不讀五千巻亦慕入此室腰間<lb/>
挿櫑具談兵尤縱逸時方用巨人顧我何品秩往年承<lb/>
平乆出師無紀律群盗尚縱横豈但開邊失皇威振海<lb/>
岱戈甲耀霜日自可掃欃槍掩耳驚雷疾故人起閭巷<lb/>
宿昔登近宻聲熖動四方風雲生咤叱犬羊猶爛漫氛<lb/>
氣何時畢感公贈以言欲往非儔匹此事恐不免高卧<lb/>
安敢必<lb/>
<pb n="KR4d0176_WYG_004-3b"/>
　　　送駱仲武<lb/>
淵明不喜折腰趨寧作<hi>缺</hi>笏何易于勸農使者鄙丈夫<lb/>
少年新進安識渠下馬怒頰虬奮鬚指揮星火飛文符<lb/>
詈辭愧語每不無諸公止欲求薦書椎斵肌骨尋高腴<lb/>
公為一笑憐其愚熙朝成法字已孚堅如金石莫可渝<lb/>
鞭且勿施安用蒲三年竟亦無逃逋吏民遮道相懽呼<lb/>
生立叢祠傍佛區想當逸氣吞江湖與人恢䟽無怨吁<lb/>
臨卭小子傲鄊閭方乘朱輪呵道衢公歸西山結茅廬<lb/>
<pb n="KR4d0176_WYG_004-4a"/>
丹崖絶壁巉空虚誰能負弩當道隅終日與爾為前驅<lb/>
　　　送周覺民兼簡湘西故人<lb/>
蒼山凍雲埀欲雪風吹客衣冷如鐡忽乘狂醉夜敲門<lb/>
不畏苦寒來訪别時朝騎馬雪中歸何處皺眉吟雪詩<lb/>
若見湘西舊同舎為余傾廩說相思<lb/>
　　　段居士粟菴<lb/>
若人胸臆著萬巻始信此菴蔵大千維摩室中坐獅子<lb/>
蓮花鬚上集人天十方國士從坐起聚此一粒空中圓<lb/>
<pb n="KR4d0176_WYG_004-4b"/>
爾時寳刹現毫端跳出雲門向上闗癡兒正抱古公案<lb/>
對面不納須彌山便向粟中尋世界含元殿裡覔長安<lb/>
　　　題周忘機畫軸<hi>舊聞周忘機隠於浮屠如洪覺範之流然未見其盡也紹興乙</hi>
　　　　<hi>丑清明日觀於任子嚴書室王某題</hi>
羅浮飛瀑落九天尺素倒流三峽泉怪底晴忩起風雨<lb/>
洞庭野色瀟湘煙平生江山入吾手况有對坐南昌仙<lb/>
不須作此無聲畫妙畫自以無聲傳<lb/>
　　　次韻李教授閔雨<lb/>
<pb n="KR4d0176_WYG_004-5a"/>
赤帷使者朱斑車重簷飛盖遮日烏佛前下馬來跪爐<lb/>
草木焦巻苗欲枯我亦本是耕田夫僅能識字勤須臾<lb/>
吟詩閔雨作時無空勞皺眉捋髭鬚安得年豐鼔不桴<lb/>
便足飽飯甘樵蘇<lb/>
　　　觀徐明叔畫湘西磨崖圖<hi>崖在湘西白鶴峯紀官軍破賊</hi>
衡山高出北斗邊九疑蒼梧相屬聨羣峯環走如却立<lb/>
山脚插入瀟湘川朱陵渺邈迷處所白鶴噴薄飛流泉<lb/>
坐看徐郎拂絹素盡驅山岳置眼前徐郎豈是真畫手<lb/>
<pb n="KR4d0176_WYG_004-5b"/>
酒酣逰戱乃其天巴陵洞庭連浦溆鯨鯢蟠穴為賊淵<lb/>
詔謂將軍出旗鼓樓船蹴踏驚浪喧欃槍夜落照湖水<lb/>
雕弓十萬猶控弦湘西古寺最竒絶丹崖翠壁開何年<lb/>
况公文章善叙事大字怪偉冝鑱鐫中書異時觀落筆<lb/>
因煩吮墨圖凌煙孟公韓公毛髪動腰靫大羽冠進賢<lb/>
他年中興事可考公名亦與兹山傳<lb/>
　　　和介甫少狂喜文章<lb/>
少狂喜文章頂戴千佛名年大意轉拙腸饑猶舌耕筆<lb/>
<pb n="KR4d0176_WYG_004-6a"/>
扛百斛鼎詩當五言城儻無封侯骨止是識字氓長<lb/>
安公卿中閱人如踐更扁舟茍能辦自足了一生<lb/>
　　　贈劉允升<hi>并序</hi>
　　紹興三年嵗在癸丑暮春三月允升自湖南李相<lb/>
　　公幕府歸致相公之意因留數日洽甚作詩以贈<lb/>
　　之<lb/>
我家神螺峰與子隣井閈聞名初識面逸氣起天半坐<lb/>
乆語翻瀾詩文星斗爛刺口論世事極能原治亂洗我<lb/>
<pb n="KR4d0176_WYG_004-6b"/>
氷雪懷韻出眉宇燦遂于交逰内得此一好漢自言長<lb/>
沙來幕府天下冠相公秉旄鉞英僚照藩翰辟書欲交<lb/>
飛置我在門舘事繫國輕重忽逐雲雨散請君企踵待<lb/>
勢若馬脫絆他年恐未免成此竒一段<lb/>
　　　劉端行自建溪歸數來鬭茶大小數十戰予懼<lb/>
　　　　其堅壁不出為作鬭茶詩一首且挑之使戰<lb/>
　　　　也<lb/>
亂雲碾破蒼龍璧自言鏖戰無勍敵一朝倒壘空壁來<lb/>
<pb n="KR4d0176_WYG_004-7a"/>
似覺人馬俱辟易我家文開如此兒客欲造門憂水厄<lb/>
酒兵先已下愁城破睡論功如破賊惟君盛氣敢争衡<lb/>
重看鳴鼉鬭春色<lb/>
　　　次韻酬向縣丞<lb/>
平昔君家瀛閣老少日結交名譽早眼中忽失如此人<lb/>
尚喜諸郎美風調前年寄書識英妙經歳初酬君勿誚<lb/>
後㑹相逢應可期顧我形容未枯槁<lb/>
　　　送叙浦令宋元老總幹<lb/>
<pb n="KR4d0176_WYG_004-7b"/>
軺車昔參使者騶萬里粟帛咸括搜荆蠻小縣天一陬<lb/>
却來執板拜督郵督郵偃蹇聊復爾鶴書夜逐秋風起<lb/>
峩冠端恐立螭頭汗脚行當踏龍尾公家有兒纔毁齒<lb/>
背誦六經如瀉水九重天子念勤勞令試禮部收英髦<lb/>
願作文章驚四海他年一釣連六鰲但知工部好驥子<lb/>
勿怪將軍尋鳯毛<lb/>
　　　題惠崇畫秋江鳬鴈<lb/>
老崇學畫如學禪中年悟入理或然長江未落鳬鴈下<lb/>
<pb n="KR4d0176_WYG_004-8a"/>
舒巻忽若無丹鉛定自維摩三昧裏半幅生絹開萬里<lb/>
不用幷州快剪刀斷取鐡圍山下水<lb/>
　徃年見趙徳麟說惠崇嘗自言我畫中年後有悟入<lb/>
　處豈非慧力中所得圓熟故耶今觀此短軸定非少<lb/>
　年時筆也故詩中云爾<lb/>
　　　次韻傅彦本三首<lb/>
介子齎金持漢節欲斬樓蘭言剴切建康家譜不傳人<lb/>
萬口謳謠同一舌仍聞載書盈㡬車指甲生花掌卧蛇<lb/>
<pb n="KR4d0176_WYG_004-8b"/>
祖風凛凛世不乏笑我窮山採蕨芽<lb/>
友琴安用胡公節簾捲鳴弦自清切忽聞飛語衝駭機<lb/>
亦慮過時聽反舌仁風西來隨傳車揮毫落紙蟠蛟蛇<lb/>
正逢乆旱得霖雨一洗槎枿皆萌芽<lb/>
國歩未寧誰仗節慷慨談兵多感切當時日厭五侯鯖<lb/>
子雲筆札君卿舌爭如不識金銀車亦無字畫能驚蛇<lb/>
且吟老杜江頭句細栁新蒲又吐芽<lb/>
　　　用前韻贈歐陽公制<lb/>
<pb n="KR4d0176_WYG_004-9a"/>
埀髫與君相折節初學吟詩開又切君仍抵掌能劇談<lb/>
至今濤瀾翻頰舌人生讀書須五車要當赤手捕長蛇<lb/>
不然是事且略置時過松忩煮雪芽<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0176_WYG_004-9b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　盧溪文集巻四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>盧溪文集巻三十一</head>
    <p>
<pb n="KR4d0176_WYG_031-1a"/>
欽定四庫全書<lb/>
　盧溪文集巻三十一　　　宋　王庭珪　撰<lb/>
　　手簡<lb/>
　　　答董體仁叅政<hi>二幅</hi>
某違逺盛徳積十餘年矣往嵗叅政射策廣庭魁天下<lb/>
多士鄉邦仰歎是時某政以詔獄初興奔走洪贑兩州<lb/>
供詩帳不暇既而流夜郎萬里之外益復闊絶爾後雖<lb/>
聞閣下叅預大政皆不敢僣上賀幅蓋名在刑書非自<lb/>
<pb n="KR4d0176_WYG_031-1b"/>
棄也今春幸獲一曕履舄辱降顧之重曲敦疇昔不以<lb/>
兩地之尊髙車駟馬儼然辱而臨之繼承燕豆之勤俾<lb/>
奉笑談終日之樂示以金石絶妙之文驚耀耳目臨行<lb/>
又辱名酒餼牽之恵顧衰暮何以得此感戢厚意徒增<lb/>
悚惕而已<lb/>
某竄居夜郎七年無復故園之念乙亥冬叅政秉國之<lb/>
鈞又適當郊禮雖出聖主惻怛之誠意而赦宥之所推<lb/>
行者非叅政輔賛之力而疇為之然某特鑪錘中一人<lb/>
<pb n="KR4d0176_WYG_031-2a"/>
之數耳斡鈞衡者豈物物而較之以自徳邪宜叅政遜<lb/>
之而不受也彼鄭賈謀歸茍罃事卒不成罃尚不敢忘<lb/>
况流人賓歸敢遽忘邪䝉寵賜和章輒復次韻聊申謝<lb/>
懇某再拜<lb/>
　　　與劉美中尚書<hi>三幅</hi>
秋末遞中傳聞進陟道山之選囘思昔日勝遊雲泥相<lb/>
望矣近承惠問知館下異書已抄錄及萬巻且欲圖歸<lb/>
為來嵗金地寺之㑹某今已七十餘無復榮望但得與<lb/>
<pb n="KR4d0176_WYG_031-2b"/>
公相從盡讀平生所未見之書亦足滿其志願然公方<lb/>
登用翺翔朝廷豈能復作林下計乎青燈夜坐舉觴道<lb/>
舊當復有時未間千萬保嗇别膺殊寵不勝拳拳某再<lb/>
拜<lb/>
即日秋老伏惟玉堂清近視草之餘台候萬福某還溪<lb/>
上餘半年久客乍歸亦粗可樂不敢上闗雲霄之念但<lb/>
兩姪化去家事荒蕪然老子甘槁薄随分易足亦不較<lb/>
也惟坐隔笑談為恨耳兩日方聞進登八座未果具啓<lb/>
<pb n="KR4d0176_WYG_031-3a"/>
為賀又聞有出疆之命不知是否兩者皆重任即日大<lb/>
拜之資也更乞為國調衛興寢榮服寵渥<lb/>
某不接言誨恰十年被竄八經寒暑去嵗還鄉是時左<lb/>
右已赴召持槖禁從日侍天顔相望益遼逺比聞以㣲<lb/>
疾請祠榮還里第赤車駟馬驚耀州閭觀者靡不仰歎<lb/>
謂稀闊盛事某沗疇昔之雅宜先諸客迎於郊外而老<lb/>
大不能追逐車塵馬足之間然欲見之心殆如飢渇尚<lb/>
慮賓客正冗兼私門比亦多故碎事逼人徐當有晤言<lb/>
<pb n="KR4d0176_WYG_031-3b"/>
之日<lb/>
　　　與王元勃舎人<hi>三幅</hi>
某頓首即日殘暑尚熾伏惟郡閣燕閒神物䕶持台候<lb/>
萬福某杜門茍安自得於溪山之外蓋仰泰山北斗以<lb/>
為重也未縁叅覿伏祈保綏為國自重<lb/>
某違去門墻適踰一年景仰之誠未嘗一日不繫於懐<lb/>
頃嘗得教帖有丈夫志四海萬里猶比鄰之語熟讀詳<lb/>
味莫見涯涘韓子有言志同氣合魚川泳而鳥雲飛葢<lb/>
<pb n="KR4d0176_WYG_031-4a"/>
古之蓄道徳外形骸相與徃來太虚明月之中者用此<lb/>
道顧僕何人哉豈非所謂誘之欲其至於是歟此身未<lb/>
死祈見執事建大勲於王室得與山農野老相慶於茅<lb/>
簷之下感激所發遂忘其身之窮賤作語僣率愧恧之<lb/>
甚<lb/>
某惶恐小禀前月初聞警報郡縣倉惶輒自驚擾洪袁<lb/>
諸州或虜公私船或甲牌閉門便似失措萬一猝有非<lb/>
常不知何以應之獨聞治府帖下人情非嘗輒驚非術<lb/>
<pb n="KR4d0176_WYG_031-4b"/>
之素定安能如此今日朝廷又有助軍之歛蓋縁軍興<lb/>
豈得已而行也言利者既已失謀頗聞諸縣奉行不一<lb/>
如税田畆固有定數至於家業則明言十等戸今坊郭<lb/>
所謂第戸正應此一項無可疑者若營運則無跡可驗<lb/>
然止言坊郭則財力多者亦可以槩見少者所得無幾<lb/>
徒為擾耳今諸縣或官吏入人家打量間架搜索有無<lb/>
下至抄及賣餅菜之家如此行遣全類税間架恐非朝<lb/>
廷之意家業營運獨言坊郭蓋謂逐厚利者恐有不均<lb/>
<pb n="KR4d0176_WYG_031-5a"/>
之患今有田畆者即有家業有家業者則營運在其<lb/>
中若使一家而納三色錢恐必至於重困何坊郭之民<lb/>
獨不幸也某愚見以謂且從多處納則後日所取猶有<lb/>
可繼願審思之行下諸縣使不至重擾則民户受閣下<lb/>
之賜豈勝計耶僣易僣易<lb/>
　　　與彭仲平親家<hi>三幅</hi>
某頓首再拜上啓仲平秉義尊親前此伏䝉新拜誥命<lb/>
咸增懽慶某不惟老病所拘是時適子姪皆赴試遂與<lb/>
<pb n="KR4d0176_WYG_031-5b"/>
東岡皆不獲親往必䝉照察即日苦寒伏諗尊候萬福<lb/>
謹奉起居不宣某頓首拜問<lb/>
某頓首再拜上啟仲平秉義尊親貴眷並佳萬福凌雲<lb/>
與諸甥並安聞全道已交割未聞歸信某再拜<lb/>
某再拜少懇周行甫新被薦欲求見而素未拜識孟覺<lb/>
來覔書理不可辭幸勿訝䝉一顧幸甚某再拜<lb/>
　　　與彭郎凌雲將仕<hi>六幅</hi>
某啟上彭郎將仕半年不收家書遂久不通信朱三來<lb/>
<pb n="KR4d0176_WYG_031-6a"/>
承書喜聞長㓜皆安去冬朱守見覃家屋大窄遂那城<lb/>
西安福寺見借舎宇明快度夏極涼於是煩惱百八未<lb/>
歸既聞其歸心遂豁然其他事並不將心計較頗聞家<lb/>
事多災患而家書不報老人亦忍而不問恐傷懐耳己<lb/>
巳冬作書與彭彦直王十五迪洪時云昭逺欲䧟我而<lb/>
進身我非凡人二沈不出三年必有大咎彦直以示同<lb/>
僚端脩亦聞之莫不笑以為狂言近方知端脩死狀與<lb/>
昭逺無異皆不出三年天道如是我又何憾當有歸日<lb/>
<pb n="KR4d0176_WYG_031-6b"/>
矣百八娘喜無恙好㸔二外甥聞皆就學我處此殊無<lb/>
所慮逺寄衫袴等已收吾二孫頗能誦書差可喜尊丈<lb/>
不果别奉問不宣<lb/>
某啟承書久雨乍晴喜聞安裕大小均福惠茗良荷袋<lb/>
者必佳族人過省示盛事可喜示及俸錢如數領之甚<lb/>
煩也過便更煩掛意近殊新開殿榜合到亦未聞人還<lb/>
布答匆匆不宣<lb/>
某啓上彭郎將仕諸甥已就學必有事業逺承緘啟審<lb/>
<pb n="KR4d0176_WYG_031-7a"/>
聞長至所履増慶百八娘諸甥均福值節中人事之冗<lb/>
草草答來价不宣<lb/>
某啟白彭郎將仕東岡人至得書甚慰渇思聞新年動<lb/>
履之佳尊丈以次並萬福百八娘卧蓐得女且幸無恙<lb/>
百六姪病中久不得書因疑而憂之每人來不忍根問<lb/>
恐傷懷耳去夏以來節次問得甚詳痛苦不可言葬畢<lb/>
次女又亡今百三郎房下子弟未知事百八又素未更<lb/>
練乍管家事疎脱必多數要來此已力止之我寓此泰<lb/>
<pb n="KR4d0176_WYG_031-7b"/>
然無毫髪可慮之事若以為老是以衆人料我不知我<lb/>
殊未也奈清亦可上學今授書為誰也尹商老亦喪妻<lb/>
亦先䕶其柩歸仲質三月赴道州省老已住沅州報恩<lb/>
李郎中請也<lb/>
某啟承書比辰大小均安示及俸給錢如數領之甚勞<lb/>
煩也諸外甥今嵗學不成次緒來春早為之所幸資質<lb/>
可教過時則難致力尊丈秉義全道知城侍次致意不<lb/>
宣<lb/>
<pb n="KR4d0176_WYG_031-8a"/>
某啟逺承書喜長㓜均萬福但聞塲屋失意此固有時<lb/>
命慎勿因此自墮當更磨琢自有發時如鄉榜雖謬然<lb/>
其間亦有苦學而得者湖南運司初傳彦嘉賦甚好亦<lb/>
遭黜叙浦楊憲之子得魁乃范漕之子也聞全道尚有<lb/>
一半文字索金乃屬若遣陳才將錢去取是一髙念二<lb/>
死一髙念二生也不知憑誰去理㑹人逺來何煩惠果<lb/>
子金橘等所送景聞適㑹其中因亦甚喜仲質峽州考<lb/>
試百日在路干諸司今文字巳足可慶也尊丈近上狀<lb/>
<pb n="KR4d0176_WYG_031-8b"/>
不欲疊疊侍次言之不一不一<lb/>
　　　與百八娘<lb/>
百八娘别來思念不可言人來喜安樂殊慰逺懷我在<lb/>
此安健正如東坡先生在黄州時不須憂慮所寄衣服<lb/>
果子已收中都無物可囘猿皮一畨與阿儀作劇若縁<lb/>
作坐蓐可得兩箇<lb/>
　　　答吕知府郎中<lb/>
某頓首再拜知府郎中閣下某郡民也當以民禮事太<lb/>
<pb n="KR4d0176_WYG_031-9a"/>
守頃聞使車褰帷入境宜與此邦士民奔走車塵馬跡<lb/>
之間迎謁道左而犬馬齒衰卧病衡茅無復生意又自<lb/>
顧官卑人㣲去治府不逺不敢溷以書方此畏恐不謂<lb/>
閣下遣价呼召賜以尺書詞謙而禮勤固宜整襟下拜<lb/>
即戒行李一識大人君子之威儀觀道徳於前後聽言<lb/>
論於朝夕以釋平生之願望實以病纔小愈步履猶艱<lb/>
未可趨走侍坐於大人君子之側竊觀閣下視政以來<lb/>
境内肅清吏俗畏威盜賊不起素號繁劇今若無事葢<lb/>
<pb n="KR4d0176_WYG_031-9b"/>
閣下心術之素定其於古今治亂興衰是非之際應接<lb/>
酬酢萬象之變皆素定於胸中不假羣言之助况大門<lb/>
甲族祖宗以來英豪濟世之士常滿朝其家風淵源為<lb/>
天下士大夫所師表一旦擢居廊廟宰治天下術亦猶<lb/>
是也如某學術荒唐知識淺陋進何説於左右昔東漢<lb/>
黄叔度之流以人望自髙州郡禮請多不至漢帝召之<lb/>
或不來其言論風㫖無所傳聞而聲動於一時及其終<lb/>
也死於草萊卒無一言一事有補於世而卓然可見者<lb/>
<pb n="KR4d0176_WYG_031-10a"/>
由是觀之使人亦畏懼而不敢如餘年尚可茍活起復<lb/>
為人即走墻屏一識天下偉人無遺憾矣伏惟幸察某<lb/>
頓首再拜<lb/>
　　　與彭子從提刑<hi>三幅</hi>
某頓首平生困蹇拜違台矩餘三十年升沈異轍雖有<lb/>
慕仰之心常若有物隔闊之暮年復因詩語竄居夜郎<lb/>
不謂東歸之日適遇輶軒出使廣右龍旗虎節道經里<lb/>
門遂獲瞻承良慰積年傾傃之情豈勝幸甚某頓首再<lb/>
<pb n="KR4d0176_WYG_031-10b"/>
拜<lb/>
某再拜竊惟提刑丈駿徳雅譽藹聞於時天子之所簡<lb/>
注大臣之所推轂羣聽肅然下車之初百吏承風夷落<lb/>
安堵異日踐臺省一舉萬里皆由此始非獨蒼生被其<lb/>
福抑且為鄉閭士俗光寵幸甚幸甚<lb/>
某再拜正初領去冬所惠台函累幅兼寄示王漕書并<lb/>
文字極以為感某老朽四十餘年不調頃嵗䝉恩自便<lb/>
歸老田里已足平生豈復戀此卑㣲之階王漕故人念<lb/>
<pb n="KR4d0176_WYG_031-11a"/>
念埀意荷其愛厚非此公髙義某安能自經營也他日<lb/>
不掛罪籍而死亦良幸耳<lb/>
　　　與胡觀光知府<hi>三幅</hi>
即日春霖作寒將履清和恭惟坐鎮千里民兵靜肅台<lb/>
候萬福草㓂突出鄰州皆被其毒不犯治境功績昭然<lb/>
㑹當有聞於朝者更冀調護以迎新寵<lb/>
平生交遊久而不替如吾友觀光可屈指數也知車騎<lb/>
久到臨賀方欲候袁倅赴官上狀忽承局道出於此先<lb/>
<pb n="KR4d0176_WYG_031-11b"/>
辱教字問勞之勤益服髙義未遽以疎懶鄙棄之也前<lb/>
年䝉召命初不欲行自顧夲疎賤豈敢學違朝㫖之人<lb/>
但不可久住耳既誤䝉恩數遂乞祠以歸來教問及且<lb/>
以為慶愧悚而已今年八十七矣然尚健獨未知有晤<lb/>
見之幸否此心切切<lb/>
臨賀接廣西湖南最為佳郡狂盜奔突如此而不敢犯<lb/>
豈非威徳有以鎮服之耶某亦嘗測此盜不可輕正如<lb/>
來諭近人料西北亦如此但茍目前暫安耳黄元授昔<lb/>
<pb n="KR4d0176_WYG_031-12a"/>
時亦甚熟後嘗通書否一子名文昌者登第頗能文士<lb/>
大夫多喜之張安國尤極力推挽元授去嵗得南安軍<lb/>
文昌復得編修亦可謂榮矣<lb/>
　　　與范元觀<lb/>
某再拜育才齋作别三十年矣中更大亂南北否梗絶<lb/>
不相聞當時同舎為鬼錄者亦已過半想執事亦不知<lb/>
我之猶在也數年前鄉人王世臣自廣東歸始知元觀<lb/>
登進士科入館閣韓徽猷居吉州時車從亦嘗經由適<lb/>
<pb n="KR4d0176_WYG_031-12b"/>
避盜山中皆不及知頃者復聞同判長沙聲跡甚邇雖<lb/>
企仰之切何由一見眉宇每思向來筆硯之遊與今盛<lb/>
衰異時人事屢變令人感慨不能已也<lb/>
某政和末得一官調茶陵丞值監司守倅皆庸俗某素<lb/>
樸拙不能取容又見州縣之態不可為遂歸耕於盧溪<lb/>
之上杜門不出已久今聞元觀方以髙才為時㨂㧞進<lb/>
取美官如不忘貧賤之交時飛謠音以慰岑寂<lb/>
　　　答楊文發<lb/>
<pb n="KR4d0176_WYG_031-13a"/>
某去冬兩辱教帖拜意良厚新春計尊候萬福執事薦<lb/>
章無患不滿平生故人方䇿足要津若一榮改則駸駸<lb/>
朝列矣示及嫦娥奔月等詩寄意髙妙開發衰鈍之思<lb/>
幸甚見索拙惡俟續訊當不避嗤笑錄去也<lb/>
　　　與劉舜元<hi>三幅</hi>
某啟上舜元省斡賢壻竊聞遷轉之榮共增歡慶長至<lb/>
無緣相聚迺承惠啟四六粲然賛美過厚且審履此新<lb/>
陽諸福駢集乏人寫啟為報兼迫人事草草布謝不宣<lb/>
<pb n="KR4d0176_WYG_031-13b"/>
某啟相别七八年矣今春末到家獨未見舜元念之不<lb/>
置忽得書聞行李已歸長途盛暑涉履無恙深慰老懷<lb/>
何日一見以欵緒言安鄉之闕不惡且不甚逺久滯中<lb/>
亦一可喜事也<lb/>
某啟新年未獲靣慶竊知大夫之體候已安良以為喜<lb/>
聞造軒館甚壯麗恨未獲倘佯其上索詩少暇即寄圃<lb/>
中去嵗前略葺修邇來遊觀者甚盛䝉為明年之約人<lb/>
生幾何當不爽盟㓜麟久擾侍下此兒似不癡他日當<lb/>
<pb n="KR4d0176_WYG_031-14a"/>
作外家宅相新守此旬末禮上恐欲知子柬子華並致<lb/>
區區<lb/>
　　　與胡至文<lb/>
某頓首再拜啓至文秘書賢友不記與公相别之日每<lb/>
渴清言坐以馳仰比辰絳帳雍容起居萬福至文髙才<lb/>
而尚沈屈人所共歎然近聞書館甚盛摳衣承教者滿<lb/>
門良可喜也惟未卜面晤之期此懷鬱鬱邂逅一笑再<lb/>
當有時未間加愛不宣<lb/>
<pb n="KR4d0176_WYG_031-14b"/>
　　　答楊秀才<lb/>
某辱惠書寄示盛文珠璧粲然獨不鄙謂老拙越數百<lb/>
里而虚辱之敢不奉報蓋士患不能文而塲屋之文患<lb/>
不中有司之尺度雖有竒偉髙世之才一語不中尺度<lb/>
則棄不肯取此塲屋之文所以為尤難也竊覽所寄三<lb/>
場詞彩議論皆有出人之見只依此軌轍益之以學問<lb/>
巍科可俯而拾也文軸封納亦随所見不可自隱耳惟<lb/>
冀孚察<lb/>
<pb n="KR4d0176_WYG_031-15a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0176_WYG_031-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　盧溪文集巻三十一<lb/>
</p>
<p>
</p>
  </div>
</body>
</text>
</TEI>
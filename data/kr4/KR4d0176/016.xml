<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>盧溪文集卷十六</head>
    <p>
<pb n="KR4d0176_WYG_016-1a"/>
欽定四庫全書<lb/>
　盧溪文集卷十六　　　　宋　王庭珪　撰<lb/>
　　律詩<hi>七言</hi>
　　　九日登鴻飛臺<lb/>
拄杖扶登何處臺天高風急雁聲回疎林紅葉紛紛下<lb/>
遶逕黄花細細開此地崔嵬聊試脚明年強徤更銜杯<lb/>
綠罇烏帽隨時足無用白衣人送來<lb/>
　　　豫章别彭養直<hi>時謫辰州</hi>
<pb n="KR4d0176_WYG_016-1b"/>
茘子欲丹蕉葉黄别君南浦正凄凉九疑隔嶺共明月<lb/>
萬里窮途非故鄉坐見浮雲更百態行吟秋水動三湘<lb/>
金雞放赦知何日尚許生還天一方<lb/>
　　　送任子嚴江西運幹<lb/>
正坐懲羮吹冷韲送君那復有新詩明朝便恐隔千里<lb/>
抱病何由把一巵西蜀文章自家法江南烟雨上䄛時<lb/>
東湖滕閣多佳興落筆端能寄所思<lb/>
　　　留别黄子黙<lb/>
<pb n="KR4d0176_WYG_016-2a"/>
回瞻人在斗南邊目斷湘中萬里天驅馬又過衡嶽寺<lb/>
攜家却上洞庭船江湖足了平生事文字豈徒今世傳<lb/>
不共離亭一罇酒行㸔待我著歸鞭<lb/>
　　　次韻郭偉節段延直見寄二首<hi>辰溪古夜郎郡太白嘗謫焉</hi>
山靈未忍勒銘移空有寒鴉噪竹枝二妙相逢春霧裏<lb/>
老夫將竄夜郎時傳㸔尺素雙魚尾突過黄初數子詩<lb/>
不上沅江探竒絶平生誰肯一來兹<lb/>
邂逅江樓初識面騎驢衝雪聳詩肩談傾坐客人如玉<lb/>
<pb n="KR4d0176_WYG_016-2b"/>
蘋滿汀洲水拍天君欲摩霄登兎窟我方載月上漁船<lb/>
夜郎千古窮愁地竄逐曽留李謫仙<lb/>
　　　渡瀟湘江<lb/>
夜聽瀟湘江上雨今朝雨裏渡瀟湘船衝曉浪漲新碧<lb/>
山似畫圖非故鄉鴻雁來時應好在白鷗飛起忽成行<lb/>
論詩安得杜陵老望嶽令渠賦一章<lb/>
　　　自江上遊龍興至凈因寺<lb/>
曉踏晴沙江上堤堤平沙盡草萋萋牆頭野杏纔先發<lb/>
<pb n="KR4d0176_WYG_016-3a"/>
葉底雛鶯自在啼問道漁舟通膴水只應烟火是桃溪<lb/>
深邨疑有秦人在記取來時路恐迷<lb/>
　　　賀王彦恭新除湖北漕<lb/>
年年新換玉麟符應為高名滿太虚紫塞新分邵陽壘<lb/>
皇華初上使臣車木牛轉粟洞庭野金馬催班待詔廬<lb/>
旗鼓行春真晝錦可能一訪夜郎居<lb/>
　　　寄湖北總領彭子從郎中<lb/>
翼軫星邊貫索疎星文夜動紫宸居追鋒急召歸郎省<lb/>
<pb n="KR4d0176_WYG_016-3b"/>
持槖猶稽侍玉除六路藩臣供餽餉五溪蠻子樂耕鋤<lb/>
連營十萬無饑色却入承明奉直廬<lb/>
　　　春晩同石子文遊歐陽參軍園問其主人已物<lb/>
　　　　故獨一老婦開門亭檻幽雅酴醿方盛開因<lb/>
　　　　歎二年卜居隣巷相去數十步而未嘗一到<lb/>
　　　　作詩記之<lb/>
百花狼藉草如茵誰與東皇殿後塵故放酴醿教獨步<lb/>
更無凡木敢爭春杖藜亦偶逢幽徑扣户何須問主人<lb/>
<pb n="KR4d0176_WYG_016-4a"/>
坐久忽思歸路晩舉頭香雪落烏巾<lb/>
居隣曲巷有朱扉未許牆東宋玉窺春草滿池驚晝夢<lb/>
酴醿萬朶壓繁枝湘西江上叅軍宅黄四娘家子美詩<lb/>
他日沅陵尋故事為余收入楚人詞<lb/>
　　　送黄彦謨通判岳州<hi>時冦盗未平</hi>
竒功已奏紫宸居新上南州别駕車木葉寒飛洞庭野<lb/>
樓船光照赤沙湖猶聞豺虎縱横在已覺江山氣象舒<lb/>
萬一潢池羣盜息回戈請為掃穹廬<lb/>
<pb n="KR4d0176_WYG_016-4b"/>
　　　朱致一來守辰州先致啟書余以病未及荅而<lb/>
　　　　致一壓境以詩迎之<lb/>
麗譙高壘武陵西西望雙紅捲使旗玉帳靜驅千騎弩<lb/>
銅符遥鎮五溪夷我遭白簡為遷客君擁朱輪把一麾<lb/>
諸洞帶刀迎馬首略無征鼓動邊陲<lb/>
　　　閏十二月自城東泛舟遷居城西安福寺舟中<lb/>
　　　　微雪<lb/>
朔風吹雪江上來急槳迎風蕩不開渡口雲藏伏波廟<lb/>
<pb n="KR4d0176_WYG_016-5a"/>
山腰霧失楚妃臺移居自作泛舟樂抱甕還如載酒回<lb/>
歳晩浮家寄何處兩溪春水緑如醅<lb/>
　　　李郎中生日<lb/>
三槐堂下清隂滿太華峯頭綠葉圓天上正開炎帝厯<lb/>
人間初識嵗星年名郎早合歸華省藏室行當綴列仙<lb/>
雉堞新崇邊壘壯長城不獨有前賢<lb/>
　　　報恩寺避暑<lb/>
風枝不動午雲蒸古寺嵯峨倚石層百丈虛廊䕃華桷<lb/>
<pb n="KR4d0176_WYG_016-5b"/>
半簾疎雨斷飛蠅病餘已怯金罇酒捧立仍無玉盌冰<lb/>
奈此人間諸熱惱一杯清茗屬高僧<lb/>
　　　乙亥立春夜雨平旦大雪<lb/>
青帝重扄夜半開先驅雷雨下天來千門萬户春風入<lb/>
小院高樓樂事回但喜新年逢瑞雪不知平地有瑶臺<lb/>
杜陵逺客多愁思忽憶兩京初發梅<lb/>
　　　和馬德儉韻<lb/>
兩蘇共賦靈芝句知是君家矍鑠翁門巷偶隣三徑竹<lb/>
<pb n="KR4d0176_WYG_016-6a"/>
功名當柱五溪銅似聞四海塵初靜猶恐扁舟興未窮<lb/>
螺子江邊無久滯亦宜摶翮上晴空<lb/>
　　　劉時舉主簿相别三十年忽相遇于沅湘之間<lb/>
　　　　古夜郎郡也郡素窘俸饋不繼埀槖而歸相<lb/>
　　　　聚月餘賦詩為别<lb/>
謫仙適竄夜郎道主簿歸從飛鳥邊但喜騎驢得佳句<lb/>
忽忘揮麈是何年且將肚束三條篾敢望腰纒十萬錢<lb/>
剩斬湘南幾竿竹他時分我釣魚船<lb/>
<pb n="KR4d0176_WYG_016-6b"/>
　　　早春懷葉觀察<lb/>
門前江水有春聲鷺浴沙汀照眼明詩律未堪傳樂府<lb/>
酒兵聊且下愁城無窮澗草爭青出自在巖花絶壁生<lb/>
忽憶江南䕶戎老晴牕磨墨聽新鶯<lb/>
　　　送頔子還廬陵<lb/>
　　頔子逺來夜郎省余聞其婦方卧蓐不欲久留而<lb/>
　　戀戀不忍去乃令上沅湘至昔人窺九疑處復下<lb/>
　　武陵溪入荆州由巴陵武昌洞庭黄帝張樂之野<lb/>
<pb n="KR4d0176_WYG_016-7a"/>
　　觀開闢以來造化擘出瓌雄怪譎之處却由瀟湘<lb/>
　　以歸敝廬作數語示之明日乃行<lb/>
東歸未辦武陵舟送汝翻成一段愁雪㸃敝裘騎瘦馬<lb/>
春寒幾日到荆州湖山天濶洞庭野呉楚月明黄鶴樓<lb/>
莫苦回瞻白雲嶺是行聊學子長遊<lb/>
　　　次韻葉起商楊茂之<lb/>
池塘春草年年綠筆力千鈞挽莫回南國遺騷拾蘭芷<lb/>
西湖體雪禁梨梅窮途言詠頗寒窘治世音聲無怨哀<lb/>
<pb n="KR4d0176_WYG_016-7b"/>
一覽巨編真雅唱秀苗竒特出荒萊<lb/>
　　　次韻酬祝彦直<lb/>
矍鑠猶能一據鞍將軍雖老未甘閒謬攜魚目投龍頷<lb/>
正類蒹葭倚玉山詞力倒傾江漢底光芒今射斗牛間<lb/>
珠璣贈我應難久却恐風雷夜掣還<lb/>
　　　李守拉登譙門觀修城<lb/>
忽見金湯峙塞垣麗譙雄冠楚山川門開下瞰雙溪水<lb/>
壁立新磨萬丈甎招撫番夷應有術折衝罇爼正臨邊<lb/>
<pb n="KR4d0176_WYG_016-8a"/>
邊頭卧鼔休戈甲坐對春風理管弦<lb/>
　　　次韻李宜仲見懷朱崖夜郎二逐客<lb/>
不因貴賤識交情此段當令後輩傾三友一龍吾作尾<lb/>
同時四海孰為兄殊方少客通南北厚祿無書訪死生<lb/>
萬里歸期應可指九衢先聽賣釵聲<lb/>
　　　辰州僻逺乙亥十二月方聞秦太師病忽䝉恩<lb/>
　　　　自便始知其死作詩悲之<lb/>
辰州更在武陵西每望長安信息希二十年興縉紳禍<lb/>
<pb n="KR4d0176_WYG_016-8b"/>
一朝終失相公威外人初說哥奴病逺道俄聞逐客歸<lb/>
當日弄權誰敢指如今憶得姓依稀<lb/>
　　　次韻段季裕惠詩二首<lb/>
久戰詞場力未衰毫端珠璧粲離離氣如八尺九花馬<lb/>
人似千年五聚龜國士無雙君自有癡兒不了我先知<lb/>
七年留滯沅湘道忽詠青山獨徃詩<lb/>
謫墮西南海角邊是中樂事亦天全漸聞長樂鐘聲近<lb/>
正遇巫陽敕放年客過茅蓬非率爾詩如錦繡益飄然<lb/>
<pb n="KR4d0176_WYG_016-9a"/>
一罇豈盡平生話咫尺高樓起暮烟<lb/>
　　　次韻葉起商<lb/>
少年攜藝試東都一鼓無成怒奮鬚便把龍韜取官職<lb/>
欲隨鵬海混程途清言自可容平子文筆誰堪荅摯虞<lb/>
要使貂蟬出金鍪腐儒寧不愧操觚<lb/>
　　　和向令製錦軒<lb/>
大邑大官身所安欲將何術撫創殘久懷利器聊堪試<lb/>
正見操刀不作難百里光華風俗美一天清澹水雲寛<lb/>
<pb n="KR4d0176_WYG_016-9b"/>
剸裁大巧元無迹血指從旁袖手觀<lb/>
　　　次韻酬劉遂卿<lb/>
夜郎逐客東歸日傾蓋江邊側帽時霧豹隱山宜自養<lb/>
弓蛇落盞莫生疑古今得失碁千局湖海飄零酒一巵<lb/>
期子嶄然出頭角名場何患少人知<lb/>
　<lb/>
　<lb/>
　盧溪文集卷十六<lb/>
</p>
<p>
</p>
  </div>
</body>
</text>
</TEI>
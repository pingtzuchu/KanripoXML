<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>宋景濓未刻集巻下</head> <lb/>
    <p>
<pb n="KR4e0003_WYG_002-1a"/>
欽定四庫全書<lb/>
　宋景濓未刻集巻下<lb/>
　　　　　　　　　　　　　明　宋濓　撰<lb/>
　碑銘<lb/>
　　元故亞中大夫撫州路總管張君墓碣銘<lb/>
君諱仲儀字伯威張姓綘陽人以大官薦由綘學正入<lb/>
翰林為書寫改户部令史出為江西行省掾俄入掾中<lb/>
書用年勞遷寳鈔庫副使階承直郎調奉訓大夫杭州<lb/>
<pb n="KR4e0003_WYG_002-1b"/>
路總管府判官杭為東南一都㑹臨以省憲二府卒有<lb/>
事左牽右綴若未易爬梳君處其間不吐不茹上下藉<lb/>
藉稱之曰能吏能吏云海寜潮溢民田廬多沒君憂之<lb/>
以特牲禱於海神曰民非田不食非闔廬無以居神忍<lb/>
化為魚鱉宫耶即為魚鱉宫神亦將何依吾恐神不自<lb/>
寜也神如識我語良海波當帖帖禱畢親沈石水中命<lb/>
徤卒千繼之未幾復海為地陞奉議大夫兩淛都轉運<lb/>
監使司判官轉奉政大夫江西等處行中書省左右司<lb/>
<pb n="KR4e0003_WYG_002-2a"/>
都事豫章歳凶民掘野䑕食餓莩横道因聮裳為旗執<lb/>
棘矜集城下將為變衆憚不敢往君單騎出呼曰爾等<lb/>
寜饑死可血死乎我張都事也敢害者前敢害者前民<lb/>
皆泣拜散去君還言於省臣大發倉廪賑之賴以活者<lb/>
萬數蕭鄧二大姓以武斷自豪州縣踵門受事顔色小<lb/>
異輙縮縮不敢進小民重足立戒毋敢高聲語君皆捕<lb/>
治于獄聞者刺羊豕相慶曰吾屬臥始安枕矣擢亞中<lb/>
大夫撫州路總管年始六十有八至官一月即喟然嘆<lb/>
<pb n="KR4e0003_WYG_002-2b"/>
曰顛毛已種種尚可仕弗止乎當從天子丐我婆娑太<lb/>
隂山間以沒餘齒耳遂上休致之請掛冠徑歸越一年<lb/>
卒至順癸酉十月十日也君藏書數千巻繙閲不輟上<lb/>
馬入公府亦銜置袖中人譏以蠧書蟫揺首笑不應曾<lb/>
祖諤金明昌中舉進士登第官至朝請大夫吉州刺史<lb/>
聲號赫然祖和抗節不仕父筠以君貴贈奉訓大夫同<lb/>
知河中府事飛騎尉追封正平縣男元配郝氏再配陳<lb/>
氏皆封清河郡夫人子男三曰栵早世曰柞奉政大夫<lb/>
<pb n="KR4e0003_WYG_002-3a"/>
紹興路餘姚知州曰棫廣州路增城縣尉女二孫男一<lb/>
柞以某年月日葬君某山之下銘曰<lb/>
於戲乎君其仕也振振其止也誾誾是惟有元能吏之<lb/>
墳於戲乎君<lb/>
　　麗水二賢母墓碣銘<lb/>
麗水有二賢母一曰周夫人元靜一曰龍泉縣君徐淑<lb/>
夫人適同邑林府君侑縣君歸府君之子宋鄉貢進士<lb/>
今累贈秘書監丞周夫人知攻書旁愛道術家言嚴齋<lb/>
<pb n="KR4e0003_WYG_002-3b"/>
戒以事神明奉其姑周氏曲盡孝養主饋非鑿御弗之<lb/>
進縣君賢甚養夫人亦如之至元丙子江南内附秋九<lb/>
月兵入括縣君生新州守定老甫六月秘書君急負之<lb/>
竄大澤中游騎追及射之遂棄新州馳入民廬以終夫<lb/>
人與縣君辟地東山聞變挾媵人間行蹤跡之又遇兵<lb/>
麾夫人却而追縣君東行婦姑相持慟曰同歸九泉爾<lb/>
終不能茍生也夫人計無所出乃號諸神曰神奈何絶<lb/>
我子既兵死孫又棄中野獨一婦存忍使其顛連乎神<lb/>
<pb n="KR4e0003_WYG_002-4a"/>
奈何絶我俄而兵目眩似見負裝槖行者持㦸趨奪之<lb/>
婦姑乃翳灌莽亂走偶過澤中則新州在地弗怖弗啼<lb/>
媵人愕曰兒在矣兒在矣亟腹以去兵既退抆涙跡秘<lb/>
書君收骨還家家已破姑婦相依為命僦舍宇以居瓦<lb/>
罈敗帷澹然能自安縣君年始三十三歳説其再行縣<lb/>
君指新州泣曰林氏數十世相傳唯此子爾無此子林<lb/>
氏之鬼且不血食妾何行如之天若未割林氏幸此兒<lb/>
成立異時持酒一觴滴府君冡上土俾鄉人咸曰林氏<lb/>
<pb n="KR4e0003_WYG_002-4b"/>
有後妾即死目亦瞑人義之不敢復言新州幼多病二<lb/>
母保䕶如嬰垣之玉惟恐壞之新州知二母意亦深自<lb/>
刻厲以文行稱用部使者薦教諭松陽繼擢延祐辛酉<lb/>
進士第四轉而至今官階中順大夫命書焜煌貤贈父<lb/>
母人皆以為榮初新州在布衣甚貧鄉先生潘架閣弼<lb/>
時方貴盛獨奇新州欲以女歸之長女辭次女妙貞曰<lb/>
從父命爾妙貞遂妻新州荆釵練裳提甕出汲猶寠人<lb/>
然其奉縣君猶縣君之事夫人縣君嬰末疾不良於行<lb/>
<pb n="KR4e0003_WYG_002-5a"/>
或啟或處晝夜恒負以從疾且革刲股雜淖藥以進乃<lb/>
瘳妙貞從新州宦遊三十年亦累封如夫人生四子端<lb/>
夭誠祖博通經史諸家之學以廕補官至某階建寜路<lb/>
松溪縣尹彬祖至正乙酉進士累官從仕郎江浙等處<lb/>
行中書省左右司都事似祖癸巳鄉試第一上禮部不<lb/>
第恩授處州路儒學正誠祖子三公慶甲申鄉貢進士<lb/>
慶元路儒學正公庠公亷處州路儒學録彬祖子三公<lb/>
縉公繹公緩似祖子五公興公質公異公贊公實夫人<lb/>
<pb n="KR4e0003_WYG_002-5b"/>
之父某宋某官縣君之父某宋某官皆括之巨族縣君<lb/>
夀六十三卒于大德甲辰九月二日夫人年八十一卒<lb/>
于乙巳九月二十二日後縣君僅一歳以丙午七月四<lb/>
日同葬縣西元和鄉之蒲潭嗚呼世多孫子者有之多<lb/>
而又賢則罕也多而又賢者有之賢而能文則罕也賢<lb/>
而能文者有之能文而中進士科則罕也中進士科者<lb/>
亦有之至於連翩起於一門之中則罕之又罕者也原<lb/>
其所以致是果誰之力歟實二賢母造之也譬之藝櫟<lb/>
<pb n="KR4e0003_WYG_002-6a"/>
保之于一髪之微馴至於百圍之大使支條敷腴而還<lb/>
廕其本根二賢母有功林氏者為不細是宜揭德墓門<lb/>
以詔林氏萬子孫知有所自銘曰<lb/>
惟林氏世簮纓時傖囊家罹兵一髪存有遺嬰鷇哺之<lb/>
訖于成由甲科居専城問四馳穆而貞施厥後何繩繩<lb/>
踵前軌振翹英畜之深發必𢎞日焜燿砰以訇蒲之潭<lb/>
妥幽靈廓其潛勒兹銘<lb/>
　　元故榮禄大夫陜西等處行中書省平章政事<lb/>
<pb n="KR4e0003_WYG_002-6b"/>
　　　喀喇公神道碑銘<hi>代黄侍講</hi>
至正元年五月二十有八日故榮禄大夫陜西等處行<lb/>
中書省平章政事喀喇公以疾薨于京師之私第享年<lb/>
五十有一某月日其子某即奉柩葬于宛平縣東安先<lb/>
塋之次後十有六年始奉門生楊廸所為狀不遠五千<lb/>
里俾某勒銘於神道之碑某自退休以來志念凋耗疾<lb/>
病侵凌凡以文來謁者率皆謝絶重念昔嘗待罪太史<lb/>
職在論撰公之行能勞烈實應銘法又不敢以衰耄為<lb/>
<pb n="KR4e0003_WYG_002-7a"/>
辭謹考次而銘之公諱回字子淵世為喀喇部大人族<lb/>
喀喇古髙車國也我太祖皇帝親征而畧定其地故其<lb/>
國人徃徃來效勲庸以致顯榮若公家其一也曾祖哈<lb/>
里巴贈光禄大夫某官柱國追封河東郡公妣䝉古某<lb/>
氏追封河東郡夫祖雅濟克贈推誠寅亮一德翊運功<lb/>
臣太傅開府儀同三司河南江北等處行中書省左丞<lb/>
相上柱國追封晉國公謚忠獻妣金氏追封晉國夫人<lb/>
考博果宻昭文舘大學士榮禄大夫平章軍國事行御<lb/>
<pb n="KR4e0003_WYG_002-7b"/>
史中丞領待儀司事贈純誠佐理同德翊戴功臣太師<lb/>
開府儀同三司上柱國追封東平王謚文貞妣冦氏追<lb/>
封魯國夫人王氏追封魯太夫人初文貞嘗從許文正<lb/>
公游親傳其正學施于有政蔚為名臣故公自幼習聞<lb/>
家庭之訓於經史精微政治得失多所研究業既成以<lb/>
大臣子宿衞禁中成宗嘉其寅畏從臺臣之請命公為<lb/>
集賢學士以年幼辭不受大德末復用薦者言擢公朝<lb/>
列大夫太常少卿先是膰肉之頒無法臨事多紛紜有<lb/>
<pb n="KR4e0003_WYG_002-8a"/>
力者恒負之而去公為立契勘以定其數小大百司依<lb/>
數致膰朝廷為之肅然轉太常卿進階嘉議大夫未幾<lb/>
改寺為院陞公為使公辭武宗正位宸極人情未安乃<lb/>
選藩邸舊臣出使四方以布宣威德唯公所歴最遠復<lb/>
命最先上悦深被奬眷盗發海濱有梗漕運丞相議設<lb/>
康里衛分鎮其地且命公為寓户公曰弭盗在用賢不<lb/>
必設衛分屯以虚糜廪粟丞相然之事遂寢至大初調<lb/>
大司農卿公又以疾辭臺臣以風紀之司不振奏選廷<lb/>
<pb n="KR4e0003_WYG_002-8b"/>
臣付以持節之任公一日入侍上問及之公對曰中臺<lb/>
表也諸道景也表正則景正陛下宜慎簡正人以鎮中<lb/>
臺次用剛毅有為者以使諸道則羣有司知畏法矣上<lb/>
曰卿言得之然非卿莫能勝其任即日除公山南江北<lb/>
道肅政亷訪使公至振肅憲度治劾暴强風采凛凛屬<lb/>
部有婦人以殺夫繫獄獄已具公疑其寃重鞫之乃其<lb/>
夫讎家所殺立破械出婦而坐讎家以刑同列以貪墨<lb/>
相尚而反惡公之獨潔語數侵公公嘆曰吾安能與若<lb/>
<pb n="KR4e0003_WYG_002-9a"/>
曹抗衡哉寜謹避之耳遂去官居亡何皆以贓敗人服<lb/>
公之先見至大末改江南諸道行御史臺治書侍御史<lb/>
時御史大夫怙權自尊凡議事自中丞以下皆侍立候<lb/>
顔色莫敢相可否公獨坐與之辨事有不直每執法折<lb/>
之大夫欲變鄂勒氏獄及黜知印靜甲以用其私人公<lb/>
咸力爭其非大夫銜公甚及其還朝仁宗問臺臣優劣<lb/>
丞以危言中公上不荅大夫言之不已上怒唾其面出<lb/>
之即遣中使賜以上尊復遷淮西江北道肅政亷訪使<lb/>
<pb n="KR4e0003_WYG_002-9b"/>
廬州從事以受賕被逮累訊不引伏公一問即吐實曰<lb/>
某信有罪所不即伏者以諸使者與某無大相遠或遷<lb/>
延冀茍免耳明公既至燭下若皦日尚何言遂伏其辜<lb/>
㑹朝廷遣省臣奉使河南僚佐有誤射飛鶬係禁物者<lb/>
即上之大官奉使以其不敬劾免之公抗言曰彼誤中<lb/>
禁物已貢京師復何罪奉使代天子南廵舉賢黜邪咨<lb/>
詢民瘼絶不見之事為顧以執公手曰微子淵多聞吾<lb/>
幾失對矣上憤先朝枋臣舞法不及誅而斃詔法司磔<lb/>
<pb n="KR4e0003_WYG_002-10a"/>
其屍以狥公奏曰斯人元惡萬磔莫贖但時方春初羣<lb/>
彚發育豈為戮一遺骸以傷天地之和哉上稱善上欲<lb/>
選校人材丞相命百工各舉所知有以宦者子為薦者<lb/>
公曰君不見左悺楊復光之事乎上重惜名爵雖宰執<lb/>
官階各降一等君乃欲進此䑕輩耶丞相聞公語叱之<lb/>
使出高麗嗣王兄弟弗睦上欲廢其國為郡縣公曰是<lb/>
不當廢宜遣使諭之使改過自新諭之不從然後擇其<lb/>
宗室之賢者而立之爾丞相偕公入奏上不聽復叩頭<lb/>
<pb n="KR4e0003_WYG_002-10b"/>
力諍乆之乃允留司徒以曹夢炎訟田受賂上怒欲賜<lb/>
之死公曰受賂而按田不實罪准枉法論不至于死丞<lb/>
相入奏如公言上疑其私欲窮建斯議者或遽進曰是<lb/>
回回叅議也上素知公守法律特釋公不問然怒司徒<lb/>
撓法卒殺之公見上上曰朕雖不用卿言知卿之忠也<lb/>
寵遇彌渥湖廣省臣嘗出兵討殺峒酋及以賄敗上欲<lb/>
寘之極刑公曰贓罪應杖律無置死之科况有功可贖<lb/>
過乎不然適足快夷獠心非御將之良術也卒從公議<lb/>
<pb n="KR4e0003_WYG_002-11a"/>
得以不死㑹日食上問其故朝臣泛引漢晉事以天道<lb/>
悠遠為言公對曰日者君象也君不修德則天埀鑒戒<lb/>
方今經理田賦勞師邊境無罪殺楊多爾濟蕭拜珠皆<lb/>
足以致天變唯陛下念之上韙其言鎮戍官犯法舊從<lb/>
行中書總制者决罰後改𨽻樞府事多違忤凡條具機<lb/>
務以國書譯為奏目前是敷繹多剴切詳緻後每簡畧<lb/>
不敢盡言公皆請復其舊公在中書與議天下大事剛<lb/>
正陗直畧無顧忌至於進賢退不肖正法術厚風俗之<lb/>
<pb n="KR4e0003_WYG_002-11b"/>
属與丞相言之尤力丞相嘗稱公有經濟才且謂人曰<lb/>
吾以非才備位宰輔每慚見子淵適有除拜左右闞公<lb/>
在告趨丞相以聞丞相遲之暨公起示以銓目公為簡<lb/>
去庸懦及有罪者十有二人丞相顧左右曰吾所以遲<lb/>
遲者為是故也丞相退朝諸佐皆送至私第習以為常<lb/>
公曰是不過鼓為謟媚耳均人臣也於禮何稽乎獨不<lb/>
往丞相益賢之英宗崩晉王踐祚時公在京城俄有㫖<lb/>
捕斬廷臣公懼其有變即夜宿中書與大臣定謀天初<lb/>
<pb n="KR4e0003_WYG_002-12a"/>
明就其家執之如縛狐兎無一得脱者泰定初廷議及<lb/>
海漕事公以廪積方饒奏減糧數以舒東南民力上可<lb/>
其奏拜太子詹事丞進階中奉大夫公上疏言方今國<lb/>
家之本宜擇正人如贊善王恂諭德劉因者𨗳輔庶幾<lb/>
他日可望三代之治上命妙選東僚屬公舉方正之士<lb/>
以聞憸人有來位公上者遂移疾而去改山東東西道<lb/>
肅政亷訪使未上陞翰林侍講學士知制誥同修國史<lb/>
公與時相議不合辭遷江浙等處行中書省右丞進階<lb/>
<pb n="KR4e0003_WYG_002-12b"/>
資德大夫以病免歸晉王崩明宗在北藩未至中外危<lb/>
疑羣臣㑹議不决公曰處變異於處常神器乆虚非國<lb/>
家之福也皇弟宜居攝以防他變衆論乃定文宗立拜<lb/>
榮禄大夫宣政院使公上言乞沙汰僧道以革游食之<lb/>
弊其所有田宜同民間徵輸擢中書右丞倖臣有以利<lb/>
㗖公者曰某氏珍寳田宅咸沒入于官吾屬索之宜無<lb/>
不得者公正色曰既入官即府藏中物尚可覬覦邪况<lb/>
官食非貧縱貧亦士之常也其人怒而止太師太平王<lb/>
<pb n="KR4e0003_WYG_002-13a"/>
權勢熾燄炙手可熱公視之澹如面折廷爭謇謇不少<lb/>
貶故大臣多不樂公者謀出公于外乃除今官公度為<lb/>
時不容力辭還第頃之聞明宗陟方涕泗交頥不能食<lb/>
自是杜門讀書不出者凡數年今上皇帝入繼大統夙<lb/>
夜圖治方徵用老成而公薨矣為震悼者乆之尋賜鈔<lb/>
二萬五千緡以恤其家公先配史氏王氏俱前卒無子<lb/>
並封漁陽郡夫人再娶崔氏封齊國太夫人子男五人<lb/>
祐童太中大夫濟寜路總管汝南之袁潁川之陳是已<lb/>
<pb n="KR4e0003_WYG_002-13b"/>
公家自文貞左右兩朝殊績奇勲照耀簡册公之兄弟<lb/>
起而繼之峻躋華要茂建丕猷益有光于前人至子若<lb/>
孫復克纘承惟謹或以長材出膺郡寄或從科目入屬<lb/>
奉常而今治書侍御史尤以功名自砥礪所至輙烈烈<lb/>
有聲人以象賢稱之詩所謂濟濟多士書所謂世篤忠<lb/>
貞服勞王家者非公家之謂歟嗟夫躬親儷美于前而<lb/>
又使嗣人匹休于後非盛德之士不能公實有焉嫓之<lb/>
袁陳未足多讓澤流後裔詎有既邪是宜播之聲詩刻<lb/>
<pb n="KR4e0003_WYG_002-14a"/>
之樂石使來世之士知我朝名臣有如此者不亦揚休<lb/>
無極矣乎銘曰<lb/>
聖皇御天萬方駿奔秉德宣猷厥有世臣猗康里氏遠<lb/>
昭世序迨于文貞克膺帝輔公起承之奕奕其昌宿衛<lb/>
禁宸日受龍光洊典秩宗受膰以牘五持使節拜憲屢<lb/>
肅何姦不鋤何汙不澄嚴霜之下惡草弗生暨㕘廟論<lb/>
正氣莫奪方之太阿百剉不折上簡主知選貳宫端䄂<lb/>
中諫疏言人所難乃候北門乃蒞南國乃宣院政乃登<lb/>
<pb n="KR4e0003_WYG_002-14b"/>
丞弼埀紳正笏屹立龍墀决定大疑為國蓍龜憸任忌<lb/>
之有芒在背俾服大藩出居于外公則夷然歸休于家<lb/>
何以為娛道書平<hi>闕</hi>皇朝麗天無物不被將詢黄髪以<lb/>
敷至治彼蒼者是胡不愸遺一鑑之亡四國之悲公雖<lb/>
云亡公多孫子益伉其門重珪疊組東安之原馬鬛其<lb/>
封駿發爾祥其來不窮河山帶礪勲在盟府史臣勒辭<lb/>
永詔千古<lb/>
　　故節婦湯夫人墓碣銘<lb/>
<pb n="KR4e0003_WYG_002-15a"/>
夫人姓湯氏諱潤字妙光處之麗水人奉順大夫温州<lb/>
路總管府治中諱全之曾孫忠顯校尉贑州路雩都縣<lb/>
尹諱垓之孫敦武校尉温州路平陽州判官諱鈞之女<lb/>
年十七適同里葉氏為贈奉議大夫江浙等處行中書<lb/>
省左右司郎中諱應咸之冢婦諱珂府君之夫人府君<lb/>
字孟玉氣高岸恥席祖父勢自念丈夫非赤手致功名<lb/>
不可曰能單騎走京師謁陳司徒司徒方有寵于上一<lb/>
見語合謂人曰此吾江南奇少年也亟薦為㑹福院知<lb/>
<pb n="KR4e0003_WYG_002-15b"/>
印文未完卒年始二十一夫人聞之慟幾至隕絶服衰<lb/>
終禮屏脂澤不御寒幌青燈唯孤影相照極可念夫人<lb/>
甘焉或懼不能堪以言嘗之夫人泣曰妾未亡人旦暮<lb/>
死即下從君子游他固不能識妾心若改俟鐵木出條<lb/>
枚乃可爾人聞不敢撼葉故右姓郎中實雩都之壻於<lb/>
夫人為世婣夫人周旋尊章間益盡孝敬處先後由禮<lb/>
弗忒當府君北上二子士徽未晬士綸猶在娠六閲月<lb/>
始生夫人鞠廸之士徽能荷家政不失前人尺寸士綸<lb/>
<pb n="KR4e0003_WYG_002-16a"/>
入儒由金華教諭補吏七閩漕府移浙中彧彧有亷名<lb/>
部使者索公持節行處州亷知夫人貞狀嘆曰是風教<lb/>
所繫不可緩趣州縣具文書吏以年未五十援例辭公<lb/>
罵曰有婦玉潔如此乃欲拘例邪即為按覆以次上中<lb/>
書旌其閭且復役勿事鄉人士過焉相指告曰此節婦<lb/>
無忝是門者咨嗟而去夫人嫠居三十一年以至正壬<lb/>
辰七月五日終春秋四十九孫三士徽子俶信士綸子<lb/>
俊墓在元和鄉洪唐葬之日則癸巳某月某甲子葬後<lb/>
<pb n="KR4e0003_WYG_002-16b"/>
五年戊戌六月府君之弟宣慰副使琛為狀羣行遣士<lb/>
綸來金華徵予銘銘曰<lb/>
比屋可封孰以節揚宅里是旌世道之傷百鳥紛紜乃<lb/>
見鳳凰我銘夫人用以戒荒<lb/>
　　體仁守正𢎞道法師金君碑<hi>代黄侍講</hi>
吳之長洲有為老子之學者曰金君諱善信字實之家<lb/>
故儒也曾大父曰琭大父曰暀父曰煥漳州路龍溪縣<lb/>
尹母沈氏顧氏龍谿之墓故翰林侍講學士揭公實為<lb/>
<pb n="KR4e0003_WYG_002-17a"/>
之銘君幼凝靜少長好虚無之説欲辭父母去而求師<lb/>
父母不可授以家事而羈縻之君應酬少間輙取老子<lb/>
書反覆玩味乆而曰老子之教初不必毁形絶世若今<lb/>
人之為也吾黨如蓮花生汙穢外接世縁内無所搆鬬<lb/>
何必去父母哉既止不行且納婦有子矣乃曰父母留<lb/>
我者我無不盡其責古之至人雖不必草衣而木食巖<lb/>
棲而穴處然學必有師我將從有道者就正焉時𤣥妙<lb/>
觀有張雷師生不識錢數能以符篆捕逐鬼神君甚敬<lb/>
<pb n="KR4e0003_WYG_002-17b"/>
之由是冠其冠而為之執弟子禮已而聞莫先生洞一<lb/>
者嗜酒醉輙詬罵人雖王公不避時時呼雲役雷狎䙝<lb/>
如兒戲然君知其有道者則延致而尊事之有所折辱<lb/>
未嘗為之動色或毁其所甚愛之物亦不以為意先生<lb/>
知君信之篤悉授以不傳之秘他弟子不得者君盡得<lb/>
之遂建仁夀觀於城東北隅日與其徒研覆妙㫖凡旁<lb/>
門小道力排斥不少置其言以為心神至虚無所汨沒<lb/>
氣定光出諸隂銷盡諸陽自集葢有形者隂無形者陽<lb/>
<pb n="KR4e0003_WYG_002-18a"/>
陽益勝隂氣益調精我得清凈去道無難矣知之不親<lb/>
見之不明枯槁於山林何益乎葢其造道之本末可見<lb/>
者如此君初為子弟時無私蓄既壯能使貲倍其舊鄉<lb/>
里有糾紛不可解輙為揣摩洞見底裏類使之以自退<lb/>
不爭取勝遇時之名流必加敬禮有不給則周之未嘗<lb/>
務遺世獨立以為高而其襟度特為冲曠闢一室植桂<lb/>
樹若干本於其前題曰桂軒列一二古圖畫徜徉其中<lb/>
飄飄焉神仙人也故賢士大夫多樂與之遊君年雖高<lb/>
<pb n="KR4e0003_WYG_002-18b"/>
而視聽步履如强壯一日呼左右謂曰吾死矣遂奄然<lb/>
而逝非真有所得惡能處生死之際若是哉君生於宋<lb/>
咸淳九年十二月十一日卒於今至順二年二月一日<lb/>
年五十有九以其年三月某日奉道蜕𦵏武丘鄉半塘<lb/>
之原君所自營也君妻溫氏事舅姑克盡婦道教育其<lb/>
子若女克盡母道人莫不稱之子三人大亨大振大謙<lb/>
惟大謙為温氏出女四人孫男女合若干人𦵏後十七<lb/>
年大謙始以建安陳方之狀來徵銘昔老子嘗為周柱<lb/>
<pb n="KR4e0003_WYG_002-19a"/>
下史周之舊典禮經無不知之非棄絶人倫者也至其<lb/>
以無為清凈為教漢人用之而天下以治豈無益之學<lb/>
哉老子遠矣今道家者流所宗漢天師張氏既舉賢良<lb/>
方正直言極諫其子若孫或徵為黄門侍郎或辟為丞<lb/>
相椽祚𦙍相承逮今千餘歳不絶有能遵其軌範無廢<lb/>
人間事而有以究夫道之所存不亦善學老子者乎是<lb/>
可銘也已始君受知嗣天師留國公起為廣德路道録<lb/>
仍提點仁夀觀畀之號曰體仁守正𢎞道法師且以聞<lb/>
<pb n="KR4e0003_WYG_002-19b"/>
于朝再下璽書為之加䕶予既備著君之道至於出處<lb/>
之大槩亦不得而畧也銘曰<lb/>
老子有云修之於家其德有餘歴世既乆襲訛踵偽寢<lb/>
迷厥初歸潔其身長徃不返木石與居有美一人清風<lb/>
峻標列仙之儒養生有道不斷外縁神明内腴謂人一<lb/>
心無撓無雜漠然冲虚滌除𤣥覽抱一不二方與道俱<lb/>
惟是所存久而愈晰百世不渝有崇斯丘表以石章過<lb/>
者式諸<lb/>
<pb n="KR4e0003_WYG_002-20a"/>
　　元故朝列大夫同知婺州路總管府事致仕趙侯<lb/>
　　　神道碑銘<hi>有序</hi>
嗚呼濓尚忍銘我趙侯也邪初侯未亡時嘗謂濓曰生<lb/>
平交友雖多唯待制桞公侍講黄公相知為深二公既<lb/>
已即世吾子其髙弟子也宜有以知我我死子必銘之<lb/>
濓辭不敢當言未幾侯以執節不回遇害而至于死死<lb/>
後三月其子友直復衰絰踵門拜且泣曰先子將終時<lb/>
無他言以必得先生銘為請先生若重辭先子之目將<lb/>
<pb n="KR4e0003_WYG_002-20b"/>
不瞑於地下矣濓聞之與之對哭失聲嗚呼濓尚忍銘<lb/>
我趙侯也耶雖然侯不以濓為不肖每以忘年交視之<lb/>
至其沒也復使執筆以從二公之後其知濓厚矣縱不<lb/>
能文可不具列羣行以白侯於不朽耶謹按狀侯名良<lb/>
勝後更名大訥字敬叔姓趙氏先世有屬籍于宋其諱<lb/>
元儼者實熈陵之第八子封周王謚曰恭肅恭肅生允<lb/>
良封定王定王生宗絳贈太師安康郡王謚曰孝榮孝<lb/>
榮生仲鑛奉國軍節度使封南陽侯南陽生士翮贈武<lb/>
<pb n="KR4e0003_WYG_002-21a"/>
節大夫南渡初自開封遷家睦州武節生不玷武義郎<lb/>
因添差監婺州浦江縣税務徙居浦江為浦江人武義<lb/>
生善近訓武郎訓武生汝遷從義郎從義生崇槺㑹稽<lb/>
縣尉縣尉生必班累贈奉訓大夫慶元路昌國州知州<lb/>
飛騎尉追封浦江縣男則侯之父也侯少闓敏通蒙古<lb/>
字學遂以譯曹椽起家補泉州録事泉為寳貨之府大<lb/>
商巨室犬牙而居侯不少狥大盗弄兵寜都焚城殺守<lb/>
吏勢甚張州之無賴男子帥衆應之遂謀來攻城侯令<lb/>
<pb n="KR4e0003_WYG_002-21b"/>
沿河作大栅以遏其衝簡强丁數百乘城侯騎白馬奮<lb/>
呼後先士氣百倍㓂度不可攻而退中書遣使者造海<lb/>
舟十五艘期五十日成官降諭而不與材民相顧大驚<lb/>
畏使者不敢發一辭侯獨列民貧困狀請益之民為侯<lb/>
生立祠賈胡及惡少年挾帥臣之威肆行市區與文學<lb/>
椽分爭撾之出血侯縛使赴獄轉興化録事官賦多隱<lb/>
弊歳勒受役者代輸侯搜舊官書驗之則鄰縣民産也<lb/>
民服罪大姓數十家倚權貴人乆不輸科繇侯役之無<lb/>
<pb n="KR4e0003_WYG_002-22a"/>
所遺屢以重勢撼侯侯不為動浮屠鏡空爭長鏡擊死<lb/>
瘖兒誣之兒忽甦空執送官官受賂出鏡罪部使者以<lb/>
其牒下侯鏡獄遂成越一年攝莆田縣事縣僧慧與子<lb/>
華競令人殺嬰孩中子華吏入子華死侯亷得實白其<lb/>
寃亭民以兵器私鬬訴官互以計相傾三年不决侯憫<lb/>
其毁家各傳以輕法拜舞而去改漳州路龍溪縣尹俗<lb/>
尚鬼壘石作祠以奉紫衣神黠民將為奸利必殺犬來<lb/>
祭侯投神江中移其石以脩孔子廟庭蠻丁峒獠雜居<lb/>
<pb n="KR4e0003_WYG_002-22b"/>
縣境上官稍侵之輙稱兵暴掠至煩大軍終年屯不解<lb/>
侯調御有道不敢為變富民蘇甲怙勢殺人行賕郡守<lb/>
没其罪侯抱案詣府歴斥其奸守盛怒陷侯以重罪上<lb/>
官察非實侯獲免税册多虚額應役之家咸破侯於實<lb/>
税中十加一而均輸之桑門清真共闘清不勝遂撾死<lb/>
人陷真連坐者餘百侯獨正清以法餘皆釋之侯秩滿<lb/>
歸爭遮道持金為謝侯却去弗受民為樹碑柳營江上<lb/>
奸胥利興作常藉為媒徧侵閭右民侯曰吾不乆當更<lb/>
<pb n="KR4e0003_WYG_002-23a"/>
母遺患後人也凡官廨悉新之興大役而民不知咸以<lb/>
為神或出遠郊父老携子弟聚觀各舉手加額曰吾父<lb/>
母也其為人愛慕如此調泉州路永春縣尹僅四月以<lb/>
昌國憂去官未終喪改福州路侯官縣尹不赴俄遷溫<lb/>
州路永嘉縣尹轉運司以鹽壅不行計民口賦之吏遂<lb/>
因縁為病侯令富人買而售於民民安而課登旁州縣<lb/>
則訴于府請如侯法瑞安何良偽為官書指平民私販<lb/>
鹽司逮捕急民自殺者三人事下侯治徙良于汀州廵<lb/>
<pb n="KR4e0003_WYG_002-23b"/>
邏小兵如良為者甚衆侯復痛懲乃已州城枕大江水<lb/>
暴岸善崩侯出新意並江數千尺列植大木先襲其弊<lb/>
者黄冠師建三靈廟以侵學地浮屠據東湖書院田二<lb/>
百三十畝而贏先生皆為復之葺漢先賢徐孺子墓立<lb/>
宋髙士蘇雲卿祠古碑碣所紀有闗於名教者必訪求<lb/>
而重刻焉凡可以扶世𨗳民者無不為也豐城學徒挾<lb/>
姦以持校官短長時主教者又不知以職自振每用計<lb/>
相傾先生各坐以其罪聞者心服南康倉吏坐飛糧株<lb/>
<pb n="KR4e0003_WYG_002-24a"/>
連逮繫者百餘家省憲二府檄先生讞其獄先生為鈎<lb/>
擿隱伏所平反者甚多滿秩而歸杜門不出者十餘年<lb/>
先廬數間僅蔽風雨而饘粥或不繼先生處之裕如也<lb/>
先生雖居巖壑海内仰之猶如魯泰山作鎮海隅莫不<lb/>
以其出處為斯文隆替之候風紀行部必過門承問而<lb/>
去至正元年辛巳先生七十二朝廷更化徵用老成臺<lb/>
閣近臣有以先生名聞於上者於是有㫖以翰林待制<lb/>
承務郎兼國史院編修官起先生於家先生即冠帶見<lb/>
<pb n="KR4e0003_WYG_002-24b"/>
使者退謂人曰吾今幸親禁近得陳堯舜之道以贊太<lb/>
平之治死不恨矣㑹貢舉法復行江浙行中書主文<lb/>
衡二年壬午夏五月至官僅七閲月竟以一病不起實<lb/>
冬十一月九日而先生年七十三矣省臺樞府而下皆<lb/>
來歸賻館閣之士至於灑泣集賢大學士吳公直方國<lb/>
子博士吳公師道與經筵檢討危公素共經紀喪事御<lb/>
史中丞張公起巖在成均為同僚友至是哭之尤哀冡<lb/>
孫頴奉靈□南還諸公相與陳奠都門見者皆咨嗟隕<lb/>
<pb n="KR4e0003_WYG_002-25a"/>
涕三年癸未冬十二月二十二日與夫人盛氏合𦵏通<lb/>
化鄉荆山之阡盛氏累封浦江縣君先十二年卒子男<lb/>
三卣同囙孫男三秬和穆秬夭女一所著書有文集若<lb/>
干巻金石竹帛遺文若干巻近思録廣輯三巻字系二<lb/>
巻藏于家先生局度凝定燕居默坐端嚴若神即之如<lb/>
入春風中久與之處未嘗見疾言遽色雖有桀鷔者瞻<lb/>
其德容莫不氣奪而意消孝友本乎天性季弟實出為<lb/>
人後遇之有恩不翅在家者生平以奬進人材為己任<lb/>
<pb n="KR4e0003_WYG_002-25b"/>
諄諄勸誘至者不倦人有一善播之唯恐<hi>原闕</hi>
　　　馬侯曰吾不能馬遂遇害幸不死創甚至七月<lb/>
丁巳竟殁越三日庚申𦵏于縣東五里之岡士大夫莫<lb/>
不為之出涕帥閫具侯死節請褒贈於朝文雖上不報<lb/>
侯享年八十有一母黄氏縣之士族累封浦江縣君娶<lb/>
同邑張氏生男子六人友誠友進友淳友恭友年友諒<lb/>
友誠早卒友淳福建行省宣使女二人永嘉縣尉龍泉<lb/>
季某之子某瑞安唐彦驥其婿也次娶永嘉許氏忠簡<lb/>
<pb n="KR4e0003_WYG_002-26a"/>
公景衡七世諸孫女累封浦江縣君生男子一人友仁<lb/>
少房武林周氏生男子二人友保早卒友聞去家為道<lb/>
士河西張氏生男子三人友直友端友毅皆業儒友端<lb/>
早卒侍姬李氏生女一人適朝列大夫建德路同知總<lb/>
管府事吳薰之子桷桷能文辭孫男六人季祐季寳季<lb/>
真季道季寜季能季明孫女六人皆未行曾孫男一人<lb/>
道貞侯局度精明濟之以亷剛所至以鋤强梗聞吏卒<lb/>
畏威無敢出鄉元豪宿猾或相告引去至於興學校治<lb/>
<pb n="KR4e0003_WYG_002-26b"/>
水利之事尤加之意學田奪於民間者必復之陂湖或<lb/>
不築躬視其成雖大暑寒不避侯生平不識請謁義所<lb/>
當為雖尊官顯人勢相綂屬者有不暇遜常自誦曰我<lb/>
有命在天不以柔媚而得不以剛直而失男子之膝可<lb/>
易屈耶君子韙其言侯年既耄賓客故人多勉侯為子<lb/>
孫計何為久自苦侯笑曰吾在泉時寳貨俯地可拾尚<lb/>
弗顧今肯爾邪嗚呼何其賢也士君子能建治功于隆<lb/>
平之日而或不能保大節于危難之時葢為政以及物<lb/>
<pb n="KR4e0003_WYG_002-27a"/>
者易而殺身以成仁者難侯自歴官縣州以循良之吏<lb/>
著名及至見危授命又如嚴霜烈日可畏可仰不賢而<lb/>
能之乎侯之家食尚若此使當大藩之寄其不能為城<lb/>
郭封疆死守乎執德弗回至死不變在古者猶鮮能之<lb/>
况今人乎賈子所謂顧行而忘利守節而仗義者非侯<lb/>
其誰也是宜銘銘曰<lb/>
天地正氣隨時降升明為日月流為風霆我人得知挺<lb/>
然自生直養無害與我道并在子死孝在婦死貞在臣<lb/>
<pb n="KR4e0003_WYG_002-27b"/>
死忠弗撓弗傾茍無是焉燄然不寜言言趙侯萬人之<lb/>
英歴任州邑以治劇稱大軱錯節不與刅爭和而春陽<lb/>
肅而秋刑讋伏暴强撫綏<hi>原闕</hi>吏有師傅民有父兄迨<lb/>
于懸車方洋里閎崇論竑議有轟其聽鎮譁遏浮方藉<lb/>
老成太白吐芒遭時搶攘侯誓弗屈竟死於兵忠精耿<lb/>
耿上摩日星非氣之正其何以能五星之崗有山若城<lb/>
巨碑巍巍太史勒銘髙風凛然百世可徵<lb/>
　　趙詵仲墓志銘<lb/>
<pb n="KR4e0003_WYG_002-28a"/>
栝趙君諱友桂字詵仲一字國芳漢恭憲王元佐十二<lb/>
世孫也曾祖曰崇炾祖曰必㘻國子進士父曰良贇集<lb/>
慶路録事司典史君少有志載籍中鈎索義訓如廷尉<lb/>
持法不激不阿務得其平雖經諸講師詮足一有釁罅<lb/>
必讞而鬯之弗鬯弗止也其於天官律厯聲音制度之<lb/>
學尤能窮其㑹通葢君于古書無所不究援據精博君<lb/>
子多其徵間發為辭章珠潔玉溫絶無鴟盤弩㧞之病<lb/>
中山李桓先生自號文章家極慎推與數稱君奥雅不<lb/>
<pb n="KR4e0003_WYG_002-28b"/>
羣君亦視學愈于人恒不可一世客袖文來見讀一二<lb/>
語弗與輙覆手掩几上視雲漢作他語獨善臨海舒卓<lb/>
卓至夜談屢及旦或怒詈如闘勢或大唬墮幘在地唯<lb/>
恐卓去亟故挽遊仙都山遲之沿道行言猶刺刺逢舊<lb/>
舘人揖有目不見飯至且辨且食入咽不計寡多斥去<lb/>
人皆指笑之謂病狂易云君負氣髙意功名可以引手<lb/>
致屢試藝屢黜<hi>原闕</hi>剥且益之志不少變每拊髀喟曰<lb/>
文未至爾文未至爾文至禄烏能逃我未幾隨父宦金<lb/>
<pb n="KR4e0003_WYG_002-29a"/>
陵歳丙申金陵大亂幸萬死得存驚讋内傷六月十五<lb/>
日患暴下醫不能方越三日卒夀甫三十三未娶無為<lb/>
主後者所著書有夏小正解詩書易諸録辨南泉槀兵<lb/>
後多亡其兄友松深哀之蒐羅成書且收君骨還指以<lb/>
某年月日𦵏南明山之西抱書詣予哭丐銘其墓予發<lb/>
書讀之亦泣下嗚呼自師廢民㪚士安於寡陋獵取凡<lb/>
近以斧藻厥躬妄相標榜謂彼為毛鄭此為韓張嶷然<lb/>
若可名世及叩其傳記所存雖古人常通習者喫喫不<lb/>
<pb n="KR4e0003_WYG_002-29b"/>
能道一語惟瞪目視左右若土偶人是果何為者邪如<lb/>
君者殆可哀已銘曰<lb/>
不昭其熹不融其奇不洩其施遽淪于隳我懷伊人中<lb/>
心孔悲南明之西有氣吐霓化為龍文上貫少微後千<lb/>
萬年於赫弗虧<lb/>
　　蔣處士墓碣銘<lb/>
婺之東陽有處士曰蔣君者君子人也性純謹無偽自<lb/>
守甚篤遇人恒抑抑然若畏之者或有紛糾出片言諭<lb/>
<pb n="KR4e0003_WYG_002-30a"/>
之雖愚夫則又翕然服簞食豆羮不繼室廬不足蔽風<lb/>
雨君安之唯拯患扶難則竭志慮不遺餘力弟仁出後<lb/>
仲父復來求分田君予之不吝君疾勞問者無虚日及<lb/>
死莫不哀傷焉君諱崇字伯尚其先自毗陵遷東陽曾<lb/>
大父伯大父忠父元母陳氏娶天台奚夥子男四長偉<lb/>
器次安仁次文懿次淳祚文懿蚤卒女二婿曰張夀一<lb/>
未行亦蚤卒孫男三長公輔次公告次公憲孫女三皆<lb/>
㓜君夀六十三卒於元綂甲戌正月初八日以至正癸<lb/>
<pb n="KR4e0003_WYG_002-30b"/>
未十月初一日𦵏於清泉里崑崙山之麓𦵏後十一年<lb/>
偉器具羣行謁濓為銘濓雖不識君幸辱與偉器交偉<lb/>
器知尚正學非義所在誘以百金不為動觀偉器之行<lb/>
足以知君矣銘何敢辭銘曰<lb/>
君之行一何良也有子為儒知家教之有方也刻文墓<lb/>
門庶千載而彌章也<lb/>
　　詩塜銘<hi>有序</hi>
番有奇男子曰魯脩學詩李存先生先生以文雄江東<lb/>
<pb n="KR4e0003_WYG_002-31a"/>
獨才脩脩有詩朋十人皆縁情善賦番數經兵燹脩懼<lb/>
其詩失傳埏埴為甓刻瘞芝山中瘞已請太史宋濓勒<lb/>
銘其上銘曰<lb/>
河清嶽明效坤之靈何蕤綏兮鳥文龍章于粲其英<hi>叶</hi>
昌厥辭兮㝠智歛真返諸至神薶黄壚兮洩為醴泉三<lb/>
秀牛眠合貞符兮番山可夷番川可移道如初兮<lb/>
　塔銘<lb/>
　　妙果禪師塔銘<lb/>
<pb n="KR4e0003_WYG_002-31b"/>
至正初余得邵菴虞公所著妙果禪師語録序而讀之<lb/>
其稱師之道有云江河朔南一碧萬頃有大尊宿譬若<lb/>
摩尼之珠髙懸虚空日月星辰山河草木悉現其中人<lb/>
天鬼神蠢動之衆一一内向皆自以為得所攝受而珠<lb/>
本無留礙余竊意正宗寥落龍象分㪚而今安復有斯<lb/>
人哉虞公為人善巧深入禪觀故特溢美於師以起人<lb/>
之信心爾非至論也及來秣陵與師諸孫似杞交求其<lb/>
書而細味焉則洪纎高下靡不含攝而𤣥機所凑若涉<lb/>
<pb n="KR4e0003_WYG_002-32a"/>
不思議境然後知師之道𢎞以周而虞公之言實可徵<lb/>
不誣也謹按資福大師廷俊狀師諱水盛字竺源自號<lb/>
無住翁饒之樂平人姓范氏父某母徐師生時有祥光<lb/>
照室及成童以嬉戲為佛事年十七去依羅山院僧常<lb/>
公常使從儒者學而師每習禪定且針指出血書金剛<lb/>
經常呵之師云學儒可敵死生邪常云汝黄口小兒爾<lb/>
姑注意於儒他時入道何晚也師弗知答既受度謁月<lb/>
庭忠公於蔣山時孤舟濟公為第一座以皖山誨䝉山<lb/>
<pb n="KR4e0003_WYG_002-32b"/>
者誨之師撫几云吾已見二老矣乃端坐一室以三百<lb/>
六十骨節八萬四千毫竅及河山大地咸攝入一念始<lb/>
覺變易繼凝定䨇瞳與念為一汗從背流亦不知所楚<lb/>
後四三日見色聞聲漸撼揺不動師自信法决可證因<lb/>
取所擕書帙以火焚之且發願云吾此生不能作佛當<lb/>
入無間獄也旁觀者為之吐舌俄過匡廬止東林聞有<lb/>
僧所見不異雲門師往即焉僧以無誠心讓之師復奮<lb/>
云今夕必就蒲茵上死爾即正襟趺坐加精進力如一<lb/>
<pb n="KR4e0003_WYG_002-33a"/>
人臨萬人之敵如操舟上湍悍之灘不遑他接夜參半<lb/>
至極切孤危之際損命一躍不覺如出荆棘之叢所履<lb/>
之地忽爾平沉而秋空素月連娟獨照返觀自身湛湛<lb/>
澄澄唯一念之不忘爾師猶以墜於斷滅益進修弗懈<lb/>
或靜或動未嘗間斷洎歸羅山方全體頓現如器臋之<lb/>
解十方世界舉皆現前參以諸祖契證如鏡照鏡坦然<lb/>
明白師自以為開悟及掌藏鑰東林偶閲妙喜明心見<lb/>
性非桑門事之辭又復致疑不能釋者數日或誚云法<lb/>
<pb n="KR4e0003_WYG_002-33b"/>
離唇吻道紀言詮子何太滯也於是胸中又蕩然如洗<lb/>
然不敢謂已至也越五載重㑹濟公于蔣山濟云蒙山<lb/>
嘗言裁松道者不具二縁而生達摩𦵏熊耳後隻履西<lb/>
歸果神通耶抑法如是也師云此形神俱妙而已濟云<lb/>
不然也子他日當自知之師復往無為見無能教公以<lb/>
濟所舉之言質之無能云為汝弗解故也師忽大省盡<lb/>
脱去𤣥妙知解歴觀從前所悟如通宵一夢夢時非無<lb/>
及至覺後絶無所得矣無能撫其背而記之云爾後當<lb/>
<pb n="KR4e0003_WYG_002-34a"/>
大𢎞吾宗也師辭去東游四明天童已而歸息浮梁之<lb/>
鳳游山海印如公方長薦福請師分坐説法久之往隱<lb/>
于南巢巢民桞氏割山地建蘭若以棲師地當五峯之<lb/>
下舊有龍潭五所聞師至悉乘風雷徙去識者謂聖人<lb/>
來居故物恠濳遁云天厯已巳達官以聘起師主西湖<lb/>
之妙果師𢎞闡宗㫖震撼四方學徒坌集至有不遠萬<lb/>
里而來者郡守劉公廸戍將齊公<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>常虚已求道時已<lb/>
行役僧之令師堅欲引去劉公屬縣大夫將免科繇以<lb/>
<pb n="KR4e0003_WYG_002-34b"/>
欵之未幾返南巢故隱而嚮慕者愈衆藩宣讓王累遣<lb/>
使者致師師以老病固辭淮西亷訪使幹公王倫從監<lb/>
察御史常公道夫本極趨仰時移書牘以辨鍊𤣥乘鄉<lb/>
先正集賢學士傅公立月灣先生吳公存與師為世外<lb/>
交甚篤月灣至有晚始聞道之嘆至正丁亥夏四月二<lb/>
十四日黎明召四衆戒之且云世尊有言我今背痛<lb/>
將入湼槃吾其時矣侍僧捧紙求偈師呵云何以偈為<lb/>
强之乃引紙膝上書已端坐而逝初師預建𦵏塔於諸<lb/>
<pb n="KR4e0003_WYG_002-35a"/>
峯之下是夜有光如匹練自天際下燭交相通貫未幾<lb/>
㪚布五峯之頂復合於塔中彌三夕乃止巢之居民凡<lb/>
數十里聚觀駭異之弟子德𢎞慧月慧觀等以是月二<lb/>
十六日奉前身瘞焉世夀七十有三僧臘五十有三聞<lb/>
師之殁緇素無不哀慟而兩淮之人尤切不啻䘮其父<lb/>
母師之道浹洽於人者葢可知矣師常勵學徒云凡剃<lb/>
髪染衣當洞明諸佛心宗行解相應以正悟之境靈靈<lb/>
自照歳乆月深具大無畏如透水月華萬浪千波觸之<lb/>
<pb n="KR4e0003_WYG_002-35b"/>
不㪚方不被生死隂魔所感此師生平之實證實悟者<lb/>
故亦用是以誨人也師制行峻絶有壁立萬仞之意每<lb/>
埀三闗語以示人多有不契其機者廣信祝蕃遠嘗云<lb/>
番陽竺源吳中斷崖其人類孤峯懸巖可仰望而不可<lb/>
攀躋人稱之為實録嗚呼大鑑之道分為五家而臨濟<lb/>
之宗為最盛臨濟之傳雖曰豐熾光大覃及東南至五<lb/>
祖演為尤盛今以其世次觀之則自開福寜月菴果老<lb/>
衲證月林觀竹巖印直翁圓無能教至師始八葉耳宜<lb/>
<pb n="KR4e0003_WYG_002-36a"/>
其傳授分明印悟真切有非耳剽目掇者之可同哉余<lb/>
也不敏似杞致慧月之辭來求塔上之銘其請至六七<lb/>
而不勌予故特舉虞公之言于前而歴著師之悟驗于<lb/>
後使小㒺末智未得謂得者覩之庶幾有所懲創矣乎<lb/>
銘曰<lb/>
道大如天地無物可包羅我以一心攝不見有餘欠自<lb/>
非堅固力沒身以為期超出河沙界未易得之者皇皇<lb/>
無住翁誓成無上學一念弗轉移似倚須彌山兩矅互<lb/>
<pb n="KR4e0003_WYG_002-36b"/>
遷代風霆時激射乃至於世間山川及草木胎卵濕化<lb/>
等無日不現前無見亦無聞無無亦皆䘮如是歳月深<lb/>
真體忽頓露有若摩尼珠閃映無定色光光皆涉入永<lb/>
無留礙者持之出住世蔚為人天師吐辭鴻鍾吼非宫<lb/>
亦非商間有無耳人聽之三日聾何况示闗要險絶在<lb/>
天半萬仞亦見底即墜即糜爛衆生所倚藉㝠衢日月<lb/>
燈睠彼毒龍衆獰惡可怖駭亦知所敬畏夜隨風雨逝<lb/>
莊嚴清凈域恐以腥穢故神光起天末如匹練下埀照<lb/>
<pb n="KR4e0003_WYG_002-37a"/>
燭窣堵波㪚入五峯頂我示湼槃相上𤣥降祥應以表<lb/>
無量法諸天悉䕶持大風有止時此法無盡藏爰假世<lb/>
間文留鎮于下土<lb/>
　　佛慧圓明廣照無邊普利大禪師塔銘<lb/>
少林氏之道士傳至慧照大師而别為一宗設三𤣥門<lb/>
演暢宗乘權實兼行照用雙至四方從者雷動海湧逮<lb/>
乎宗季其道寖微恵朗欽公起而任之豎大法幢屹然<lb/>
為東南之標凖廣濟妙公親承法印據獅子巖建立死<lb/>
<pb n="KR4e0003_WYG_002-37b"/>
闗鮮有升其門者唯智覺本公深造閫奥以大辨才通<lb/>
博無礙慈澤普滋徧一切處其入室弟子以十數計若<lb/>
今佛慧圓明廣照無邊普利大禪師則其一人也師諱<lb/>
元長字無明一號千巖越之蕭山縣許賢鄉人族姓董<lb/>
氏世以書詩為業父諱九鼎母何氏晚而生師欲棄之<lb/>
嫂謝氏鞠以為子七歳即就外傅諸書經目輙成誦出<lb/>
入蹈矩循彠有若成人其父喜曰是子當以文行亢吾<lb/>
宗乎師之諸父曇芳學佛於富陽法門院欲乞師為嗣<lb/>
<pb n="KR4e0003_WYG_002-38a"/>
謝氏不從未幾師遘疾甚革謝氏禱于觀音大士曰佛<lb/>
幸我慈俾此兒弗死令服灑掃役終身禱己師汗下而<lb/>
愈遂使從芳游時師年始十七益求良師摩切九流百<lb/>
氏之言已而曰此非出世法也復從授經師學法華經<lb/>
至藥王品問曰藥王既然二臂曷為復現本身耶授經<lb/>
師異之年十九薙髪受具戒走武林習律於靈芝寺律<lb/>
師問曰八法徃來片無乖角何謂也師曰胡不問第九<lb/>
法乎律師曰問律而答以禪真大乘法器也㑹行丞相<lb/>
<pb n="KR4e0003_WYG_002-38b"/>
府飯僧師隨衆入本公亦在座遥見師即呼謂曰汝日<lb/>
用何如師曰唯念佛爾公曰佛今何在師方擬議公厲<lb/>
聲叱之師遂胡跪作禮求示法要公以狗子無佛性之<lb/>
語授之繼往縛禪靈隱山中雪庭傳公召師掌内記師<lb/>
下筆成章五采交燦見者嘆服俄棄歸法門隨順世縁<lb/>
殆將十載一旦忽喟然曰生平氣志充塞乾坤乃今作<lb/>
甕裏醯雞耶復造靈隱跏趺危坐脅不沾席者三年因<lb/>
往望亭聞鵲聲有省<hi>闕</hi>見本公具陳悟因公復斥之師<lb/>
<pb n="KR4e0003_WYG_002-39a"/>
憤然來歸夜將寂忽䑕翻食猫之器墮地有聲恍然開<lb/>
悟覺身躍起數丈如蟬蜕汙濁之中浮游𤣥間上天下<lb/>
地一時清朗披衣待旦復往質於公公問曰趙州何故<lb/>
云無師曰䑕餐猫飯公曰未也師曰飯器破矣公曰破<lb/>
後云何師曰築碎方甓公乃微笑祝師曰汝宜善自䕶<lb/>
持棲遯巖穴時節若至其理自彰師既受付囑乃隱天<lb/>
龍之東庵耽悦禪味不與外縁有二蛇日來環遶座下<lb/>
師為説三皈五戒蛇矯首低昂作拜勢而去師自是聲<lb/>
<pb n="KR4e0003_WYG_002-39b"/>
光日顯笑隱訢公方主中竺法席力薦起之江浙行省<lb/>
丞相托歡公時領宣政院事亦遣使迫師出世師皆不<lb/>
聽居亡何諸名山爭相勸請師度不為時所容與弟子<lb/>
希昇杖錫踰濤江而東至烏傷之伏龍山見山形如青<lb/>
蓮花乃卓錫巖際誓曰山若有水吾將止焉俄山泉溢<lb/>
出作白乳色師遂依大樹以居實㤗定丁卯冬十月也<lb/>
初伏龍山有禪寺號聖夀其廢已久當師入山時鄉民<lb/>
咸夢有異僧來遂相率登孱顔披䝉幕以訪焉見師晏<lb/>
<pb n="KR4e0003_WYG_002-40a"/>
坐不動各持食飲之物獻之邑大姓樓君如浚樓君一<lb/>
得各為伐木搆精廬以安師尋因舊號建大伽藍重樓<lb/>
傑閣端門廣殿輝映林谷内而齊魯燕趙秦隴閩蜀外<lb/>
而日本三韓八番羅甸交趾留仇莫不奔走臚拜咨决<lb/>
心學留者恒數百人至有求道之切斷臂師前以見志<lb/>
者師各隨其根性而為説法譬如一雨所施小大根莖<lb/>
悉獲沾潤王公大臣嚮師之道如仰日月名傾朝廷三<lb/>
遣重臣降名香以寵嘉之江淮雄藩名宣讓王則下令<lb/>
<pb n="KR4e0003_WYG_002-40b"/>
加䕶其教若鎮南王則親書寺額賜僧伽黎衣及普應<lb/>
妙智辨禪師之號帝都亦再降㫖俾勢家無有所侵陵<lb/>
仍更號曰佛慧圓鑒大元普濟大禪師資政院又為啟<lb/>
于東朝命朝臣製令號并金幱法衣以賜焉至正丁酉<lb/>
夏六月十四日師示微疾索浴更衣㑹衆書偈云平生<lb/>
饒舌今日敗闕一句轟天正法眼滅遂投筆而逝春秋<lb/>
七十四夏五十六是日午時其弟子德亨德馨等用陶<lb/>
器函葢奉全身瘞于青松菴悲慟依戀聲撼嵓壑太師<lb/>
<pb n="KR4e0003_WYG_002-41a"/>
中書右丞相托克托公建大夀元忠國寺為皇太子祝釐<lb/>
之地欲奏起師為住持適有自江南來者言師示寂乃<lb/>
止師踈眉秀目豐頥美髯才思英發超越醜夷頃刻千<lb/>
偈包含無量妙義得其片言皆珍襲寳䕶惟謹語録若<lb/>
干巻和智覺擬寒山詩若干首皆刻梓行于叢林世之<lb/>
論者謂師踐履真實談辯迅利或無愧於智覺云濓初<lb/>
往伏龍山見師師吐言如奔雷時濓方尚氣頗欲屈之<lb/>
相與詰難數千言不契而退越二年又往見焉師問曰<lb/>
<pb n="KR4e0003_WYG_002-41b"/>
聞君閲盡大藏教有諸濓曰然曰君耳閲乎抑目觀也<lb/>
曰亦目觀爾曰使目之能觀者君謂誰耶濓揚眉向之<lb/>
於是相視一笑自時厥後知師之道超出有無實非凡<lb/>
情之可窺測因締為方外之交埀三十年其激揚義諦<lb/>
往來尺牘之在篋衍者墨尚濕也雖纒於世相不能有<lb/>
所證入而相知最深銘非濓為而孰宜為之銘曰<lb/>
天目嵓嵓中設死闗豈無來者望門而還言言智覺仗<lb/>
劍深入師子長號百獸咸蟄伊誰嗣之惟千嵓師彼碩<lb/>
<pb n="KR4e0003_WYG_002-42a"/>
者鼠爰契我機一錫行雲遯藏空谷明珠自䕶不受人<lb/>
觸世雖不聞靈苑先知矯首聽法為説三歸我將辭名<lb/>
文彩或露足踏飛濤一夕東度龍峯鬱環如青蓮花我<lb/>
棲其間指樹為家兆之所形孰曰無象有來兟兟且饁<lb/>
且餉化被草莽為梵王宫金銀琉璃絢爛太空四方風<lb/>
動無不稽首師我檀度願埀攝受羣聾正酣晝夜沉㝠<lb/>
法音方震萬耳皆驚璨璨珠璣噴落人世神鬼莫窺天<lb/>
龍交衛有寵自天錫予便蕃金衣寳薰耀於袛園外䕶<lb/>
<pb n="KR4e0003_WYG_002-42b"/>
之嚴㒺敢干令慧照之宗於斯為盛乘化而逝人天慕<lb/>
哀妙相如如初無去來既無去來何有増減太史勒銘<lb/>
以昭𤣥範<lb/>
　表辭<lb/>
　　諸暨孝婦楊方石表辭<lb/>
嗚呼是惟孝婦方氏之墓夫孝未易稱余獨歸之孝婦<lb/>
而不靳者將以媿為人婦之不孝者也孝婦姓方氏諱<lb/>
迎越之暨陽人生二十七年歸同里楊君敬敬有母何<lb/>
<pb n="KR4e0003_WYG_002-43a"/>
氏孝婦左右就養唯恐違其志何病腑道澁不能親御<lb/>
偃溷孝婦浸之湯盆中以指探出之積歳之久手文皆<lb/>
龜裂而孝婦未嘗有倦色昔人有為親浣厠褕者史臣<lb/>
尚以為難載之于策矧孝婦之事尤人所難者耶人之<lb/>
所難者且若是則孝婦其他之行弗問而可知也嗚呼<lb/>
是尚不得為孝婦矣乎使如此而不得為孝則夫勃谿<lb/>
而不恭者乃足為孝乎予自成童時讀劉向所傳古孝<lb/>
婦事以為斯世何為無此人心雖未敢必其無然歴三<lb/>
<pb n="KR4e0003_WYG_002-43b"/>
十餘年卒不能一逢嗚呼余豈意今於暨陽乃見之也<lb/>
暨陽距予金華僅二百里予昔嘗兩至其處而不知有<lb/>
孝婦至今始得知之嗚呼予又意世之如孝婦者夫豈<lb/>
少哉特以不遇於君子故湮草萊而人弗聞之爾其弗<lb/>
聞者予固無如之何其幸而得聞者可不大書揭之崇<lb/>
阡以愧人婦之不孝者耶非惟愧人婦也抑將愧人子<lb/>
也孝婦性儉慈頗知讀書嘗鬻田教子父德載母張皆<lb/>
宦族年六十一生二子恒慧其卒以至正二年九月五<lb/>
<pb n="KR4e0003_WYG_002-44a"/>
日其𦵏於馬鞍山以三年十二月卄二日云<lb/>
　志<lb/>
　　故檢校孔君權厝志<lb/>
故奉議大夫湖廣等處行中書省檢校官孔公諱瀛<lb/>
字世表宣聖五十三世孫初家曲阜四十七世曰傳<lb/>
始遷衢故事孔子之後得補文學掾公年二十有司<lb/>
以名上署昌國州學正教授岳州湖北亷訪使者辟<lb/>
為書吏除江浙等處儒學副提舉階将仕郎公乗馬<lb/>
<pb n="KR4e0003_WYG_002-44b"/>
出道逢宣政使騶從甚都公直前不避使使人讓之<lb/>
公曰我真聖人之裔官乃偽浮屠豈應相避邪政成<lb/>
以入廣例陞尹海陽改沅江二邑民安之湖南亂公<lb/>
供億軍中朝廷錄其勞授以今官尋以使事入蜀議<lb/>
連兵殄寇至蜀蜀亂公間闗巴峽間久之復經雲<lb/>
夢汎洞庭回鄂鄂又亂妻張氏思樵溺死從者散盡<lb/>
唯繼室高昌氏及㸑下兩丁嫗存公度鄂不可居<lb/>
航彭蠡直趨豫章尋自豫章下九江九江又亂百具<lb/>
<pb n="KR4e0003_WYG_002-45a"/>
咸没公被垢衣倀倀走持孔氏南北譜唯恐失之見<lb/>
者或曰迂人哉或曰此知本者也公一弗顧轉徙來<lb/>
金陵依富川族孫克仁居遂卒高昌氏生子公已在泉<lb/>
下奈之何不哀乎濓聞公死哭之慟克仁請志其事<lb/>
因抆淚以書其畧若公羣行之詳則有俟於撰銘文<lb/>
者<lb/>
　贊<lb/>
　　龍眠居士畫十八應真相贊<lb/>
<pb n="KR4e0003_WYG_002-45b"/>
　第一尊者張拱立海牛脊絶流而過<lb/>
指海為地截斷衆流尚不見水何所覔牛<lb/>
　第二尊者遡風立飛濤中足踏鉢多羅<lb/>
手提天地靡物弗舉只一盂間收盡海水<lb/>
　第三尊者乘芭蕉葉傲睨太空水珠亂濺葉上<lb/>
何分水陸即海是路未入水時一葉已渡<lb/>
　第四尊者與前尊者共泛蕉葉一沙彌荷槖隨後跼<lb/>
　步殊甚<lb/>
<pb n="KR4e0003_WYG_002-46a"/>
天上地下獨立無偶沙彌何人乃躡其後<lb/>
　第五尊者坐綵帨中雪眉埀兩肩四海鬼獰甚舁之<lb/>
　行<lb/>
長眉埀肩不<hi>原闕</hi>去任爾東西弗離故處<lb/>
　第六尊者横杖在腕有大黿自東而西黿半隱水中<lb/>
杖挑須彌目鑠日月愍諸有情證龜成鼈<lb/>
　第七尊者瞪目東望口嘘氣成雲雲中現七成塔景<lb/>
無縫寳塔不因外見優鉢曇華千年一現<lb/>
<pb n="KR4e0003_WYG_002-46b"/>
　第八尊者翫塔景微笑一王孫持果獻之<lb/>
景固非真塔亦是假一笑之餘語默雙捨<lb/>
　第九尊者氣貌甚偉杖錫衝衝行足下寳珠輪有光<lb/>
　炫燿如火<lb/>
平視四極一杖指定足下寳珠圓光交暎<lb/>
　第十尊者騎海魚魚皷鬛而逝有洋洋自適意<lb/>
乘魚而來我未嘗乘青山瞥過白雲如蒸<lb/>
　第十一尊者布杖于海赤足躡之杖如龍悠然西奔<lb/>
<pb n="KR4e0003_WYG_002-47a"/>
汝杖猶龍游戲海中一息萬里不假寸風<lb/>
　第十二尊者左手擎梵鉢噬脣仰視小龍蜿蜒自南<lb/>
　來昂首作奮勢<lb/>
真龍出現風雲應符雨大法雨普活焦枯<lb/>
　第十三尊者踞崖石坐左攬衣右舒指指空若有所<lb/>
　示<lb/>
一指之下領納大千真如境界不分中邊<lb/>
　第十四尊者手執脩多羅欲讀未讀回顧鄰坐者<lb/>
<pb n="KR4e0003_WYG_002-47b"/>
佛尚不有何况于言無水起波中復駕船<lb/>
　第十五尊者側耳聽經神觀清凈如在禪定時<lb/>
經從耳入當以目聽耳目兩忘非動非定<lb/>
　第十六尊者騎鹿行山檜栢蕭森隂颸翛翛吹衣<lb/>
騎鹿而行何曾移步欲問西來笑指庭樹<lb/>
　第十七尊者跨斑文虎手持降魔法杵過前巖巖下<lb/>
　雜華如畫<lb/>
為無怖畏全提宗印大吼一聲萬山皆震<lb/>
<pb n="KR4e0003_WYG_002-48a"/>
　第十八尊者藉草趺坐作入定相白毫光宛轉起兩<lb/>
　眉間<lb/>
瞑目而坐心同太虚一塵不立無欠無餘<lb/>
　　血書華嚴經贊<hi>有序</hi>
上人善繼嚴持梵行欲求無上真如之道嘗自念言華<lb/>
嚴大經實中天調御第一時所説一乘頓教最為尊勝<lb/>
欲爇松為煤入以香藥搗和成劑以書此經而彼松煤<lb/>
者假物所就具黑暗相有染白法欲煆汞為丹承以空<lb/>
<pb n="KR4e0003_WYG_002-48b"/>
露研潤如法以書此經而彼汞丹者炫燿可觀能盲人<lb/>
目非助道者欲椎赤金素銀亷薄如紙復粉為泥以書<lb/>
此經而彼金若銀者雖曰重寳外塵為體初不自内以<lb/>
是思惟身外諸物若勝若劣若非勝非劣若一若多若<lb/>
非一非多皆不足以稱此殊利維我一身内而心膂肺<lb/>
肝外而毛髪膚爪資血以生資血以成資血以長資血<lb/>
以至壯老暨死是則諸血衆生甚愛如梵摩尼一滴之<lb/>
微莫肯捨者我今誓發𢎞願於世雄前以所難捨而作<lb/>
<pb n="KR4e0003_WYG_002-49a"/>
佛事從十指端刺出鮮丹盛於清凈器中養以温火澄<lb/>
去白液取其真純蘸以霜毫志心繕寫滿八十巻尊閣<lb/>
半塘夀聖教寺昔者樂法比丘當無佛時欲聞佛語了<lb/>
不能得乃信婆羅門言以皮為紙以骨為筆以血為墨<lb/>
願書一偈况今百千妙頌十萬正文不止于一縱捐軀<lb/>
命以報佛恩無足為異於血何吝唯願法界有情或見<lb/>
或聞證入雜華藏海己即得六根清凈得六根清凈已<lb/>
即得自性清凈得自性清凈已即得四天下微塵刹土<lb/>
<pb n="KR4e0003_WYG_002-49b"/>
中一切衆生皆悉清凈無相居士未出母胎母夢異僧<lb/>
手寫是經來謂母曰吾乃永明延夀宜假一室以終此<lb/>
巻母夢覺已居士即生今逢勝因頓憶前事於是親<graphic n="KR0778" url="https://raw.githubusercontent.com/kanripo/KR-Gaiji/master/images/KR0778.png" mimeType="image/png"/>
五分妙香香雲輪囷結為寳網徧覆經上乃復合爪向<lb/>
佛㪚華作禮而稱贊曰<lb/>
雜華凈智海九㑹之所説一音所演唱十處放光明信<lb/>
解行證門總攝無復餘如是具五周如是辨六相如是<lb/>
分十𤣥妙義皆充足以至四法界二十重華藏無邊香<lb/>
<pb n="KR4e0003_WYG_002-50a"/>
水海教條有差别性相了無礙圓融與行布非異亦非<lb/>
同一可為無量無量亦為一重重無有盡是為功德聚<lb/>
如來最上乘龍宫所秘藏上人出身血嚴飭書此經於<lb/>
一滴血中普含十方界於一一界中普現光明臺於一<lb/>
一臺中普成獅子座於一一座中普見分身佛如上無<lb/>
數佛皆具大威德眉間白毫光徧滿一切處共宣大乘<lb/>
法聞者應解脱譬如日月王照三千大千悉見種種色<lb/>
法能破暗故譬如大洋海一平乃如掌無丘陵堆阜法<lb/>
<pb n="KR4e0003_WYG_002-50b"/>
能平等故譬如陽春至大地盡發生諸根各萌芽法能<lb/>
沾溉故譬如梵志夢一夢千刦事不過刹那間法能融<lb/>
攝故譬如子憶母未見心已至形神皆兩忘法能無離<lb/>
故譬如黄金色金色不相分金亡即色空法能不二故<lb/>
譬如石性堅初不從外得石性自圓滿法無脩證故能<lb/>
如斯見解見經不見血若加精進力見佛不見經及至<lb/>
成道已見性不見佛我性如虚空了無能見者無見中<lb/>
有見全體即呈露茍執於所見亦非我本性見見二俱<lb/>
<pb n="KR4e0003_WYG_002-51a"/>
冺此為真見見真見復何有性本無物故一心歸命禮<lb/>
祗夜以為贊諸妙樓閣門彈指一時啟<lb/>
　　觀音大士觀瀑像贊<lb/>
南贍部洲東新羅國有一苾蒭號曰靈囦以三昧力於<lb/>
一毫端現大士相其相云何寳冠華<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>表衣繡繙翹足<lb/>
而坐於崖石間其崖東邊有一石陿陿中有水下注無<lb/>
際其水微妙如娑羅林自根而莖自莖而條前後相續<lb/>
無間斷者大士旁睨容顔端嚴舉手指水不喜不慍沙<lb/>
<pb n="KR4e0003_WYG_002-51b"/>
門似祀具大辨才覩是相已五體投地而作是言水之<lb/>
怒者無如流瀑飛空直下其長或至一千餘仞或至三<lb/>
萬及無筭数鬪巖射壑晝夜六時無有暫捨雖神鬼衆<lb/>
聞其音聲亦生而畏譬諸衆生曠大刦來以迄今兹無<lb/>
明所覆造諸惡業火性所激觸山抵石以至殞命肝腦<lb/>
塗地方其怒時盡十方界日月星宿霞電雲露盡十方<lb/>
界山林墳衍草木鳥獸盡十方界州邑樓閣民人聚落<lb/>
了無所見以何因縁怒所激故怒火所及有明皆䘮大<lb/>
<pb n="KR4e0003_WYG_002-52a"/>
士所指因水以喻明覺其性慈憫方便最為第一爾時<lb/>
于越有一長者鄔波索迦聞沙門言瞻仰讚嘆善哉善<lb/>
哉沙門當知不識水性因石而怒為復石怒縁水乃見<lb/>
或水石中各有怒性謂水之性其怒因石怒在水外水<lb/>
性無怒長江皷濤懷山蕩陸其勢可怖非闗于石謂石<lb/>
之性其怒因水怒在石外石性無怒懸崖下崩飛電撃<lb/>
空聲聞百里非闗于水謂水與石各有怒性一鱗不生<lb/>
側涵太虚内外若鏡不見有怒屹立弗磨苔蝕蘚封萬<lb/>
<pb n="KR4e0003_WYG_002-52b"/>
古如一怒從何起沙門當知法界無邊空為本性性中<lb/>
本空中實非空萬物盪摩展轉成妄如水流躍非水之<lb/>
性舍彼二者欲求水性了不可得如石裂霣非石之性<lb/>
舍彼二者欲求石性亦不可得如是思惟微塵國土山<lb/>
河大地或凈或垢皆吾法身諸佛菩薩天龍八部夜义<lb/>
羅刹有情無情皆吾法性性中所具不遺一物一物不<lb/>
留法界衆生無明煩惱即是如來正徧知覺善思念之<lb/>
此乃大士因水以喻明覺真性沙門聞我所説妙法驩<lb/>
<pb n="KR4e0003_WYG_002-53a"/>
喜踊躍異口同音共説無上伽陀章句<lb/>
稽首毗盧華藏海無量光明徧一切本來清淨無染著凡<lb/>
夫逐妄以迷真有如空裏本無華空裏華生由眼翳華<lb/>
生華滅刹那間空相如如元不動願憑大士般若力脱<lb/>
此八萬塵勞門縱如瀑流千萬變轉物不為物所轉矧<lb/>
兹幻象出毫端境相了知非實有因非實有悟真空即<lb/>
證如來大圓智<lb/>
　跋<lb/>
<pb n="KR4e0003_WYG_002-53b"/>
　　跋清凉國師所書棲霞碑<hi>代黄侍講</hi>
唐攝山棲霞寺律大師碑華嚴疏主清凉國師所書也<lb/>
國師越之㑹稽人飛來山寳林寺實其得度故處今住<lb/>
山同公舊讀裴相國所撰妙覺塔銘而知國師得二王<lb/>
之筆法又聞趙魏公稱國師字畫之妙而知相國之言<lb/>
為可徵每嘆其書罕傳於世今年春出游吳中始從報<lb/>
恩萬歲寺住上人得此墨本歸而刻諸石屬予志於下<lb/>
方謹按國師以大厯三年受詔入内譯經為潤文大德<lb/>
<pb n="KR4e0003_WYG_002-54a"/>
是年三月二日律師示寂而碑之建在明年三月十二<lb/>
日今去之已五百八十年覩其遺刻法度森嚴神采奮<lb/>
發而國師之德容猶可藉是想見也國師世夀百有二<lb/>
書此時甫三十有一或者妄計其晚歳安住毗盧華藏<lb/>
必不復作如是游戲事予竊不敢謂然法身大士應化<lb/>
人間於一毫端現諸萬象巻舒無礙寂用常如塵心交<lb/>
入無非法果覽者毋徒弊焉索之於形迹之間庶幾目<lb/>
擊而道存也<lb/>
<pb n="KR4e0003_WYG_002-54b"/>
　　跋何道夫所著宣撫鄭公墓銘<lb/>
右宋資政殿學士鄭忠愍公墓誌銘一通秘監何畊道<lb/>
夫之所撰也道夫廣漢人故知公治蜀之為悉而公之<lb/>
行能勞烈亦獨於蜀為最著紹興中公為川陜宣撫副<lb/>
使患蜀之困於漕運也乃於闗外四州及興州大安軍<lb/>
行營田之法所營至二千除糧種分給外實入官十四<lb/>
萬一千四十九斛而金州墾田五百六十七頃歳入萬<lb/>
八千六十餘斛不與焉誌中所謂移司益昌以便餽運<lb/>
<pb n="KR4e0003_WYG_002-55a"/>
繼修營田之政是也蜀雖罷兵而財用不足歳計猶闕<lb/>
錢七百七十八萬緡公奏増印錢引四百萬復患無錢<lb/>
以權之即利州鑄錢歳十萬緡以救錢引之弊率費二<lb/>
千而得千錢置官六人兵匠五百人歳用監官錢七萬<lb/>
四路稱提錢十四萬緡為鑄本其後増至十五萬蜀<lb/>
中因此優裕宣總所樁積錢五千餘萬緡其餘苛賦一<lb/>
切裁削誌中所謂減科數至七百萬緡是也公在閫時<lb/>
吳武順璘以右䕶軍都綂制駐武興郭恭毅浩以樞宻<lb/>
<pb n="KR4e0003_WYG_002-55b"/>
院都統制駐漢隂楊襄毅政以宣司都綂制居漢中皆<lb/>
擁强兵自衛勢與大帥抗莫敢吐一語相可否公恩威<lb/>
並立獨能帖服之如犬羊每入謁必先庭揖然後就坐<lb/>
誌中所謂三大將拱手側足奉命惟謹是也嗚呼公治<lb/>
蜀六年而能俾財用足横斂減悍將服其效乃章章如<lb/>
此使乆於其職又將何如也奈何天未厭亂姦檜得秉<lb/>
鈞軸忌公不附已而竄逐以死悲夫然公之見忌於檜<lb/>
士大夫皆能誦之至於道夫亦為檜之所忌則或者未<lb/>
<pb n="KR4e0003_WYG_002-56a"/>
必盡知之也道夫嘗為類省試第一故事榜首不赴大<lb/>
對者賜進士及第恩數視殿試第三人葢優之也檜方<lb/>
欲沮張魏公而道夫對策歴論蜀人難進易退之節有<lb/>
高視天下竊笑之語檜嫉之乃諭禮部令奏但賜進士<lb/>
出身道夫亦視之澹如未嘗一踐貴人門登第三十年<lb/>
始召為倉部郎累遷至祭酒鄉人趙溫叔為相雅欲相<lb/>
鈎致亦不肯就及溫叔罷蜀人為所引者皆被逐獨道<lb/>
夫不染物議使其居公之位其尚肯屈志以附檜乎雖<lb/>
<pb n="KR4e0003_WYG_002-56b"/>
職位不同功績遂異道夫清峻之節未必有愧於公也<lb/>
然則公之墓誌非道夫為之孰可為之哉公之子德肖<lb/>
不求之他人而屬之道夫良有以也吾友彦淵氏公之<lb/>
九世孫以葉史君昌父所書此册求題故濓以所聞疏<lb/>
公治蜀之績而詳及道夫之事使覽者知士大夫立身<lb/>
以名節自砥礪有不隨世而磨滅者必將惕然自省也<lb/>
道夫以淳熈辛丑春始拜朝請大夫試秘書監之命其<lb/>
後輙求去乃除知潼川府今以秘書繫銜則誌文作於<lb/>
<pb n="KR4e0003_WYG_002-57a"/>
是歳春夏之間無疑史君公同郡人果齋俞先生之高<lb/>
弟子雖南康之節不完然字畫儘佳鮮于伯幾謂其極<lb/>
善用筆至欲下拜而此册尤其得意書可寳也因併及<lb/>
之至正十八年三月二十五日里後學宋濓謹題<lb/>
　　跋金剛經後<lb/>
先佛所説大部般若合六百巻凡四處一十六㑹而此<lb/>
金剛經實當第二處第九㑹第五百七十七巻姚秦鳩<lb/>
摩羅什<hi>此云童夀天生人</hi>始用華言翻定元魏菩提流支陳真<lb/>
<pb n="KR4e0003_WYG_002-57b"/>
諦隨笈多唐𤣥奘義凈相繼各有所譯號為六家唯什<lb/>
本詳畧適中甚得義趣而梁蕭綂復分第為三十二故<lb/>
今稱盛行于世其二十一分增多六十二字即非什本<lb/>
而後人據五譯以鈔入之爾世之名僧逹賢詮釋此經<lb/>
殆且百家獨無著天親二論師配一十八住斷二十七<lb/>
疑允合先佛微妙第一真實了義濓欲據之作集解一<lb/>
部病於烽火未息志莫能遂因繕録成巻寘巾箱中朝<lb/>
夕玩繹庶幾了空名相洞明覺地他日於一毫端現諸<lb/>
<pb n="KR4e0003_WYG_002-58a"/>
萬象破種種迷成種種智尚未能晚也至正十八年四<lb/>
月初一日無相居士金華宋濓題<lb/>
　　跋長春子手帖<lb/>
右長春真人丘公與其弟子宋道安手帖首言吾宗承<lb/>
傳次第非一朝夕者葢自東華少陽君得老聃之道以<lb/>
授漢鍾離權權授唐進士吕巖遼進士劉操操授宋之<lb/>
張伯端伯端授石㤗㤗授薛道光道光授陳柟柟授白<lb/>
玉蟾玉蟾授彭耜此則世所號南宗者也巖授金之王<lb/>
<pb n="KR4e0003_WYG_002-58b"/>
嚞嚞授七弟子其一即公餘曰譚處端曰劉處𤣥曰<hi>闕</hi>
處一曰郝太一曰馬鈺及鈺妻孫不二此則世所號北<lb/>
宗者也又言金真之<hi>原闕</hi>知明君始者知明嚞之字也<lb/>
咸陽大魏村人凡三易名字初<hi>原闕</hi>　允卿再為世雄<lb/>
徳威合今為三也大定丁亥閠七月十八日知明抵寜<lb/>
海州鈺之夫婦首師事之遂築室於其南園題曰全真<lb/>
庵四方學者咸集自是凡宗其道者皆號全真道士云<lb/>
又言已至大雪山之陽棲霞之事如何者棲霞觀名也<lb/>
<pb n="KR4e0003_WYG_002-59a"/>
公以興定已卯受詔見我元太祖皇帝於奈蠻國弟子十<lb/>
八大師皆從庚辰二月入燕城辛已三月踰嶺而北七月<lb/>
至阿布哈山留道安等九人立棲霞觀壬午四月見止大<lb/>
雪山之陽癸未五月辭歸帖言已至雪山則決在壬午<lb/>
　　法華經跋<lb/>
<hi>原闕</hi>　旦塔廟在在放光明譬如日月行中天不分凈穢<lb/>
皆照了須知不假身外求心佛衆生元不别常境如如本<lb/>
無相常智寂寂亦無縁三觀三締皆現前不分後先與中<lb/>
<pb n="KR4e0003_WYG_002-59b"/>
外居士欲報慈母徳繕書入梓以流通一一毫端現諸佛<lb/>
熾然説法遍十方見聞無不能信心共入毘盧華藏海<lb/>
　　䟦俞先輩所述富春子事實後<lb/>
宋季時有孫君者其先居富春因自呼富春子七嵗而<lb/>
病瞽遇異人授以音律推五數播五行之術其於萬物<lb/>
始終盛衰恒於音决之周垣未第時坐於觀橋市肆厲<lb/>
聲詬僕孫君聞其聲往揖之曰状元何怒邪周以其紿<lb/>
已不荅後果擢進士第一楊克齋同鄧中山遊虎林㑹<lb/>
<pb n="KR4e0003_WYG_002-60a"/>
孫君亦至楊戲君曰我何如人孫君曰公貴人也曰我<lb/>
食祿乎抑白衣也曰公自慶元初類試調瀘川尉浮沉<lb/>
久之歴知晉果二州矣何謂白衣楊大驚復問曰吾祿<lb/>
止是乎或未也曰不久即遷大理少卿再典一大藩却<lb/>
從方外之士遊爾已而由理官以直寳謨閣知重慶府<lb/>
遂主管千秋鴻禧觀以終江子遠舍選出身教授池州<lb/>
負氣好凌人當路惡之欲誣以罪孫君曰不可子遠雖<lb/>
少未易輕蔑二十年後必秉國鈞也其後言輙驗程言<lb/>
<pb n="KR4e0003_WYG_002-60b"/>
公集客命孫君次第聽其聲聽已歴指曰此異時朝士<lb/>
也此異時院轄也此異時法從也此異時執政也旁有<lb/>
韋布之士劉姓者聞其語夸笑之孫君曰汝何人乃敢<lb/>
爾邪或曰母相慢此秘書丞劉公也孫君曰太白山老<lb/>
儒生耳烏能入秘書衆一笑而罷吉公籍記其言無一<lb/>
人差者其神奇徃徃類此惜乎為史嵩之所忌謫死遠<lb/>
方也今去孫君百有餘年故老凋落殆盡人罕有知其<lb/>
事者狀觀余先生用中所述猶可見前輩聞見閎肆有<lb/>
<pb n="KR4e0003_WYG_002-61a"/>
非安于寡陋者所可企及如濓不敏于先生無能為役<lb/>
今因孫君六世孫朝可求題遂以舊聞附於先生論著<lb/>
之後以補其所未足焉若夫孫君所言趙籙已迄王元<lb/>
春典鄉郡李全貢玉柱斧及詐假布囊四字太史氏嘗<lb/>
録之今不敢瀆告之也孫君名守榮先生謂為高榮意<lb/>
其筆誤或别有依據云<lb/>
　雜言<lb/>
　　蘿山雜言<lb/>
<pb n="KR4e0003_WYG_002-61b"/>
濓自居青蘿山山深無來<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>者日玩天人之理久之似<lb/>
覺粗有所得作蘿山雜言<lb/>
君子之道與天地並運與日月並明與四時並行冲然<lb/>
若虚淵然若潛渾然若無隅凝然若弗移充然若不可<lb/>
以形拘測之而弗知用之而弗窮唯其弗知是以極微<lb/>
唯其弗窮是以有終<lb/>
至虚至靈者心視之無形聽之無聲探之不見其所廬<lb/>
一或觸焉繽繽乎萃也炎炎乎燕也莽莽乎馳弗息也<lb/>
<pb n="KR4e0003_WYG_002-62a"/>
茍不以畏為君而欲抑之勤之檢之押之苞之涵之是<lb/>
猶教猿學禮也不亦左乎<lb/>
子不見嬰兒乎目不留采色故明全耳不留音聲故聰全<lb/>
舌不留苦甘故味全君子則之養其聰晦其明忘其味是<lb/>
之謂通原通原則幾乎聖人不用則已用則為天下獨<lb/>
六經皆故迹新入之機不同其機確確其履濯濯其機<lb/>
采采其履昧昧甚哉其機也人以文視經斯繆已善察<lb/>
機者其以質視經乎絲絲棼棼乃政之分純純謐謐乃<lb/>
<pb n="KR4e0003_WYG_002-62b"/>
政之壹是故聖人馴而弗擾靖而弗逸明而弗察勤而<lb/>
弗煩弗擾故民舒弗逸故民寜弗察故民寛弗煩故民<lb/>
裕四者有失則天下受其害<lb/>
守正莫過于一一故弗貳弗貳則明明則神神則無不<lb/>
通天下之能事畢矣是故聖人之學貴一<lb/>
天下一物也譬之千鈞烏獲能舉之力不獲若則或壓<lb/>
焉或僨焉甚可畏也然則舉天下有要乎曰有德以懐<lb/>
之刑以威之<lb/>
<pb n="KR4e0003_WYG_002-63a"/>
隂陽相摩晝夜相環善惡相形梟鳳相峙梁藜相茂勢<lb/>
也亦理也君子欲盡絶小人得乎哉<lb/>
鳥之羽者兩其足獸之角者去其齒天地生物尚有不<lb/>
能而况衆人乎故曰功有所不全力有所不任才有所<lb/>
不足<lb/>
行遇刃者必避食逢鴆者必舍懼害已也麗色藏劍厚<lb/>
味腊毒則弗之察愚矣<lb/>
鷄司晨犬警夜雖堯舜不能廢人有棄小善而弗采者<lb/>
<pb n="KR4e0003_WYG_002-63b"/>
非道哉<lb/>
以文徼名名必隳以貨徇身身必亡隳故無成亡因有<lb/>
爭唯君子知名不可徼身不可徇是謂守素守素則治<lb/>
治乃昭昭乃純純乃誠内脩不暇奚事外欲<lb/>
皦皦兮不緇容容兮不知其所窮如擁鑑如持衡隨媺<lb/>
惡輕重而應焉其君子之心也哉天無言而生殺遂伸<lb/>
兮則榮屈兮則悴亦何容力哉故君子與天合德<lb/>
不察察以自恃乎不默默以求全乎不赫赫以鷙翔乎<lb/>
<pb n="KR4e0003_WYG_002-64a"/>
不縮縮以雉伏乎能純一乎能絶外誘乎能山立而海<lb/>
受乎如是者謂之近道<lb/>
彼因氣强吾以義剛彼因氣弱吾以仁柔剛柔强弱之<lb/>
間不容一髮知者行之是謂得天不肖者悖之是謂失<lb/>
天<lb/>
人有奔走而求首者或告之曰爾首不亡也指以示之<lb/>
豁然而悟學者之於道亦然<lb/>
世求聖人於人求聖人之道於經斯遠已我可聖人也<lb/>
<pb n="KR4e0003_WYG_002-64b"/>
我言可經也弗之思耳<lb/>
天下之事或小或大或簡或煩或虧或贏或同或異難<lb/>
一矣君子以方寸心攝之了然不見其有餘<lb/>
以術干禄者敗以財樹家者旤以勢臨人者辱以安自<lb/>
恃者危以學自眩者禽以行自翹者偽是六疾也慈則<lb/>
和儉則裕勇則决明則遠容則聚是五懿也去六疾行<lb/>
五懿方有為於天下<lb/>
　　書白衢州<lb/>
<pb n="KR4e0003_WYG_002-65a"/>
三衢沈君持正來為烏傷文學掾予謁之持正盛稱其<lb/>
守白侯之賢予問曰侯定科繇何如曰衢為州雖據東<lb/>
浙上游厥田惟下下入賦以斛計僅三萬三千有畸豪<lb/>
有力者兼并且善避役役多在貧人侯察其奸令民自<lb/>
實田以田定賦一州服其平侯律已何如曰侯清約甚<lb/>
飲衢水外一物不煩衢民每旦徒行入府署野夫不識<lb/>
與爭道不問庭有訟民立為疏直枉皆免冠叩頭謝長<lb/>
子自沔陽來越旬即遣歸唯一童給侍朝夕未幾亦遣<lb/>
<pb n="KR4e0003_WYG_002-65b"/>
侯馭吏若𨽻何如曰吏抱案立左右唯侯言是裁不敢<lb/>
以意出入之𨽻人數不逾九凡冐𨽻名廵聚落以病人<lb/>
者悉罷去去年春藩府以善治聞天子嘉之遣使賜束<lb/>
帛衢人咸為侯榮予問已顧謂二三子曰此南陽白景<lb/>
亮明甫也明甫自征東行省譯曹椽起家四轉而來為<lb/>
是州甚有恵政昔予聞蘭溪吳徳基言若此今持正又<lb/>
盛稱其賢故予屢問之持正言與徳基同則白侯之賢<lb/>
信已使牧郡國者皆得如侯則下民之瘼庶幾其有瘳<lb/>
<pb n="KR4e0003_WYG_002-66a"/>
乎<lb/>
　　秦士録<lb/>
鄧弼字伯翊秦人也身長七尺雙目有紫稜開合閃閃<lb/>
如電能以力雄人隣牛方鬬不可擘拳其脊折仆地市<lb/>
門石皷十人舁弗能舉兩手持之行然好使酒奴視人<lb/>
人見輙避曰狂生不可近近則必得奇辱一日獨飲倡<lb/>
樓蕭馮兩書生過其下急牽入共飲兩生素識其人力<lb/>
拒之弼怒曰君終不我從必殺君亡命走山澤耳不能<lb/>
<pb n="KR4e0003_WYG_002-66b"/>
忍君苦也兩生不得已從之弼自據中筵指左右揖兩<lb/>
生坐呼酒歌嘯以為樂酒酣解衣箕踞拔刀置案上鏗<lb/>
然鳴兩生雅聞其酒狂欲起走弼止之曰勿走也弼亦<lb/>
粗知書君何至相視如涕唾今日非速君飲欲少吐胷<lb/>
中不平氣耳四庫書從君問即不能荅當血是刀兩生<lb/>
曰有是哉據摘七經數十義叩之弼歴舉傳䟽不遺一<lb/>
言復詢歴代史上下三千年纚纚如貫珠弼笑曰君等<lb/>
伏乎未也兩生相顧慘沮不敢再有問弼索酒被髮跳<lb/>
<pb n="KR4e0003_WYG_002-67a"/>
呌曰吾今日壓倒老生矣古者學在養氣今人一服儒<lb/>
衣反奄奄欲絶徒欲馳騁文墨兒撫一世豪傑此何可<lb/>
哉此何可哉君等休矣兩生素負多才藝聞弼言大愧<lb/>
下樓足不得成步歸詢其所與游亦未嘗見其挾册呻<lb/>
吟也㤗定末徳王執法西御史臺造書數十言袖謁之<lb/>
閽卒不為通弼曰若不知闗中有鄧伯翊耶連擊數<lb/>
人聲聞于王王令𨽻人捽入欲鞭之弼盛氣曰公奈何<lb/>
不禮壯士今天下雖號無事東海島夷尚未臣順間者<lb/>
<pb n="KR4e0003_WYG_002-67b"/>
駕海艫互市于鄞即不滿所欲出火刀斫柱殺傷我中<lb/>
國民諸將軍控弦引矢追至大洋且戰且却其傷國體<lb/>
為已甚西南諸蠻雖曰稱臣奉貢乘黄左纛稱制與中<lb/>
國等尤志士所同憤誠得如弼者一二輩驅十萬人磨<lb/>
劍伐之則東西止日所出入莫非王土矣公奈何不禮<lb/>
壯士庭中人聞之皆縮頸吐舌久不能收王曰爾自號<lb/>
壯士解持矛鼓譟前登堅城乎曰能百萬軍中可刺大<lb/>
將乎曰能突圍潰陣得保首領乎曰能王顧左右曰姑<lb/>
<pb n="KR4e0003_WYG_002-68a"/>
試之問所須曰鐵鎧良馬各一雌雄劍二王即命給與<lb/>
隂戒善槊者五十人馳馬出東門外然後遣弼往王自<lb/>
臨觀空一府隨之暨弼至衆槊並進弼虎吼而奔人馬<lb/>
辟易五十步而目無色已而烟塵漲天但見雙劍飛舞<lb/>
雲霧中連斫馬首墮地血涔涔滴王拊髀懽曰誠壯士<lb/>
誠壯士命酌酒勞弼弼立飲不拜由是狂名振一時至<lb/>
比之王鐵搶云王上章薦諸天子㑹丞相與王有隙格<lb/>
其事不下弼環視四體嘆曰天生一具銅筋鐵肋不使<lb/>
<pb n="KR4e0003_WYG_002-68b"/>
立勲萬里外乃槁死三尺蒿下命也亦時也尚何言遂<lb/>
入王屋山為道士後十年終<lb/>
史官曰弼死未二十年天下大亂中原數千里人影殆<lb/>
絶𤣥鳥來降失家競棲林木間使弼在必當有以自見<lb/>
惜哉弼鬼不靈則已若有靈吾知其怒髮上衝也<lb/>
　<lb/>
　<lb/>
　宋景濓未刻集巻下<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>宋景濓未刻集巻上</head> <lb/>
    <p>
<pb n="KR4e0003_WYG_001-1a"/>
欽定四庫全書<lb/>
　宋景濓未刻集巻上<lb/>
　　　　　　　　　　　　　明　宋濓　撰<lb/>
　頌<lb/>
　　皇太子受玉册頌<lb/>
至正十五年春三月丁亥朔越八日甲午皇帝命太尉<lb/>
汪家努持節授皇太子玉册及冕服九旒在廷臣鄰莫<lb/>
不駿奔東朝恭行大禮越翼日乙未復詣大明殿俯伏<lb/>
<pb n="KR4e0003_WYG_001-1b"/>
拜舞舉觴上千萬歳壽百僚具欣無間小大僉曰我太<lb/>
祖聖武皇帝茂昭寳訓預建冡嫡嗣服繼綂累葉上承<lb/>
靈貺㒺敢或違今我皇帝春秋方<graphic n="KR0907" url="https://raw.githubusercontent.com/kanripo/KR-Gaiji/master/images/KR0907.png" mimeType="image/png"/>即定元良以紹隆<lb/>
丕構其神謨睿斷與雷霆同其英烈山嶽同其雄高河<lb/>
海同其幽深求之前古夐然無比嗚呼盛哉然以萬國<lb/>
至衆主器至重豫定則治否則亂治亂所闗不翅一反<lb/>
掌之易布在方策葢可見已奈何為人上者不是之思<lb/>
嗣亂相尋有不忍言惟我皇帝聖神文武與天同運而<lb/>
<pb n="KR4e0003_WYG_001-2a"/>
不以四海自私惟皇太子剛果温文與聖合徳而足膺<lb/>
主鬯之寄明兩作離照耀無窮對越天地之耿光丕承<lb/>
祖宗之休烈是可以無媿者矣易曰主器莫若長子記<lb/>
曰一人元良萬國以正其是之謂乎臣濓遐方賤士躬<lb/>
聞大慶不敢喑無聲歌謹遵詩人美盛徳之義而作頌<lb/>
曰<lb/>
皇朝御㝢圖治靡寜邦本既建萬國以正仰瞻紫微中<lb/>
居帝座前星煌煌厥象斯著聖人法天夙夜弗違爰升<lb/>
<pb n="KR4e0003_WYG_001-2b"/>
上嗣以弼大基春日載陽洊雷出震龜協筮從降兹大<lb/>
訓乃勑近臣持節而馳錫以玉册冕服九旒<hi>叶音釐</hi>帝曰<lb/>
休哉神器甚重繼體之思朕敢不悚汝宜敬事勿懈益<lb/>
恭服滋寵嘉祗謁太宫勿謂天高徵應甚速勿謂宫深<lb/>
千里在目若軍若國汝撫汝監流祚無窮朕心乃安皇<lb/>
儲翼翼拜手稽首臣敢不朂以主鬯負百僚萃止冠弁<lb/>
之峨舞蹈不足繼以咏歌四海之命懸於元冡少陽位<lb/>
隆不震不動何威弗宣何氣弗清太白斂芒天髙日明<lb/>
<pb n="KR4e0003_WYG_001-3a"/>
微臣作頌流播盛徳勒之貞珉埀示千億<lb/>
　　皇太子入學頌<lb/>
至正九年某月日皇帝開端本堂命皇太子肄業其中<lb/>
致聖功也前期一日司經設帝坐于堂中南面朱几在<lb/>
其南薌俎又在朱几南俎前有筵復設皇太子位于坐<lb/>
西東面太子太傅位于坐東西面諭徳贊善二人文學<lb/>
一人位在太傅之東皆西面北上厥明司經以裕皇所<lb/>
御聖典寘朱几上公卿子從學者分東西序立堂南北<lb/>
<pb n="KR4e0003_WYG_001-3b"/>
面以中為上正字一人司經一人對立兩序端以劾不<lb/>
如儀者贊者𨗳皇太子就位立諭徳以下亦如之皇帝<lb/>
遣使者來致命在位者皆北面立受以次出堂門外望<lb/>
北闕再拜者二復初位贊者又𨗳皇太子至薌俎南北<lb/>
面立升筵再拜就筵北跪焫薌于爐者三少退再拜復<lb/>
位立如初凡拜若跪公卿子咸從司經以聖典還閣几<lb/>
與俎皆徹皇太子即位坐諭徳以下皆坐公卿子别設<lb/>
几席于諭徳位西皆再拜贊者引齒最長者一人執贄<lb/>
<pb n="KR4e0003_WYG_001-4a"/>
自門左入即席跪奠贄于几復位如初又再拜拜已執<lb/>
斚以升執尊及脯醢者從詣諭徳西東面立注酒于斚<lb/>
即席跪行一獻禮從者薦脯醢贊善文學亦如之少退<lb/>
執事者勺酒授諭徳以酢獻者復位如初皆再拜贊者<lb/>
退司經設授讀位正字一人執策啟皇太子受經一人<lb/>
詣諭徳請授經至位東西相向坐授受已復位如初惟<lb/>
皇帝丕式先王成憲敷佑四方旁求俊彦用廸皇太子<lb/>
以學惟敬惟慎如此其至實萬世無疆之休敢拜手稽<lb/>
<pb n="KR4e0003_WYG_001-4b"/>
首而獻頌曰<lb/>
於赫皇帝日照月臨飇馳霆轟克威克明國本既定<hi>叶音</hi>
<hi>庭</hi>萬方靡弗承乃命宫師乃闢宫學侯諮侯度侯究侯<lb/>
宅于彼有覺宫學峨峨龍樓之阿奕奕其楹侐侐其廷既<lb/>
穆且貞皇帝曰噫莽莽九圍此實其基其基何居有書<lb/>
有詩羽籥干戈亦以其時爾尚朂哉毋越我彛我心我<lb/>
縻毋隳我維我善我師上窺黄虞百度惟熈皇儲曰都<lb/>
敢不敬恭以養其䝉以徼其功以逹于家邦<hi>叶布洪切</hi>旭日<lb/>
<pb n="KR4e0003_WYG_001-5a"/>
煌煌出自東方鸞車彭彭青旂陽陽珮玉鏘鏘躋彼新<lb/>
堂載誦載弦或舞以颺帝命㒺敗荒維幅員既長維天<lb/>
命靡常匪德曷臧兢兢皇皇寤寐弗忘於赫皇帝詒謀<lb/>
寜止皇儲則之學又烝止百祿盈止庶績凝止庶績凝<lb/>
止萬世期無已<lb/>
　　國朝名臣頌<hi>有序</hi>
帝王之興必有不世出之人豪以自赴雲龍風虎之㑹<lb/>
易所謂聖人作而萬物覩者是已我皇元受天明命撫<lb/>
<pb n="KR4e0003_WYG_001-5b"/>
安方夏天戈所指萬方畢從是故一鼓而諸部服再鼓<lb/>
而夏人納欵三鼓而完顔氏請降四鼓而南宋平東西<lb/>
極日之出入㒺不洽被政教共惟帝臣雖睿謀雄斷動<lb/>
無不勝亦頼熊羆之士不貳心之臣有以誕宣天威故<lb/>
功成治定若是之神速也自今觀之䧟陣攻城無戰弗<lb/>
克則有若魯國忠武王之倫面折廷諍丕贊皇猷則有<lb/>
若耶律文正王之屬斟酌百王恢𢎞文教則有若許文<lb/>
正公之流其他智士謀臣袂接肩摩殆未可以一二數<lb/>
<pb n="KR4e0003_WYG_001-6a"/>
稽之於書在虞則有四岳九官十二牧以亮天功在商<lb/>
則有六臣保乂有殷禮陟配天在周則有五臣為輔以<lb/>
克脩和我有夏以皇朝嫓之未足多讓夫以明良相逢<lb/>
如此之盛治功告成又如此之懿意謂有以宣著鴻猷<lb/>
勒之琬琰昭示無極逮兹百年而頌聲不作非甚闕典<lb/>
歟漢唐之臣本無足議陸機吕溫尚濃墨大書為之頌<lb/>
贊况逢今日昌熈之運安可默默濓竊不自揆輙取行<lb/>
事著明熟於耳目者自魯國忠武王而下凡二十二人<lb/>
<pb n="KR4e0003_WYG_001-6b"/>
人各為頌雖立言不文亦頗謂能美盛德之形容使讀<lb/>
之者知列聖之勤勞諸臣之忠藎王業之成匪一朝夕<lb/>
其於治道似不為無所助也苐以金匱石室之藏遠在<lb/>
天上有非遐方陋儒所得窺故其所頌止此而已非敢<lb/>
有所略也<lb/>
　　　魯國忠武王穆呼哩<lb/>
鄂諾之河白氣如虹王生其中虎首虬須為天下雄光<lb/>
輔帝極憲天惟聰如鷹之揚如飈之發如雲之從右執<lb/>
<pb n="KR4e0003_WYG_001-7a"/>
大斧左櫜彤弓鐵壘層層一劈而崩遹駿有聲諸部用<lb/>
平相彼完顔逞于滛凶我伐用張旗鼓有容僵屍百餘<lb/>
里澮河為紅太行以南歛手就降<hi>叶音紅</hi>帝録其功錫茆土<lb/>
之封丹書鐵劵與國始終傳世于無窮<lb/>
　　　淮忠武王巴延<lb/>
淮王桓桓凝峻寡言一言之間如雷破山及履上台四<lb/>
國爾瞻誓師南征大亂汝戡三軍飛渡目無江南前扼<lb/>
其吭宋膽自寒老梟既夜遁直擣臨安俘厥君臣大敷<lb/>
<pb n="KR4e0003_WYG_001-7b"/>
帝仁皡皡熈熈市肆不移宋鼎已易而民弗知崇德報<lb/>
功王謙讓弗居此天子德威臣何能為古有曹彬於王<lb/>
見之<lb/>
　　　楚國武定公阿爾哈雅<lb/>
於維楚公既勇且武手挺白矛能舂猛虎建謀於廷謂<lb/>
宋疆可平王師出征公實在行陷陣攻城風馳霆轟一<lb/>
駕而襄鄂下再駕而吳楚寜山獠洞貓被毳荷氊亦歸<lb/>
王明士出其門咸為國楨能黼黻皇靈嗚呼楚公葢世<lb/>
<pb n="KR4e0003_WYG_001-8a"/>
之雄<lb/>
　　　廣平貞憲王王昔<lb/>
倬彼武忠驅猋駕雲來奔真龍無謨不宣無戰不從有<lb/>
孫烈烈勁氣直節雷霆之下孰不殞㓕王不震不懾宗<lb/>
藩攝難變生肘腋帝命出師三戰三㨗鶴馭上賓衆言<lb/>
沸騰王靜以鎮之神器弗傾玉帶寳衣用旌爾能社稷<lb/>
之臣繄王之倫<lb/>
　　　河南武定王阿珠<lb/>
<pb n="KR4e0003_WYG_001-8b"/>
河南之先世有大勛列陣蟾河强部禠魂三炬夜爇回<lb/>
鶻乃奔乃蹴汴京以洗妖氛西南夷不庭即勒鋭兵以<lb/>
討以征金鼓震天躍入其城縳叚智興及生河南沉幾<lb/>
有智挺英毅之氣瞋目一叱萬人皆廢顧彼江南一彈<lb/>
丸之地恭行天誅羽書日馳卒獻馘京師九土茫茫來<lb/>
享來王開元祚于無疆<lb/>
　　　洪陽忠武王伊徹察喇<lb/>
<hi>闕三字</hi>將一氣之傳有如洪陽不負其先威容言言望<lb/>
<pb n="KR4e0003_WYG_001-9a"/>
之如神親<hi>闕三字</hi>宿衛帝宸白斥大姦㧞去禍根金山<lb/>
之隂蟻附蠭屯王鞠其軍以綏遠人以鎮北門以靖大<lb/>
藩寵賚加厚鑄印如斗大有烈光千載弗亡<lb/>
　　　勾容武毅王托克托呼<lb/>
西北絶域有山峨峨襟帶二河其人鷙猛如<hi>闕</hi>負戈况<lb/>
我勾容人中之傑來輔真元孰得而遏從大軍北伐應<lb/>
變如神有堅必㧞成杭海之烈譬如太阿百錬不折無<lb/>
媿臣節<lb/>
<pb n="KR4e0003_WYG_001-9b"/>
　　　耶律文正王楚材<lb/>
惟楚有材晉實用之逹人先知曰千里駒堂堂中書執<lb/>
政之樞相我太宗拓開鴻基拱立龍庭上陳帝謨三靈<lb/>
協和萬象昭蘇舒吾陽和脱彼翦屠人文褰開民獻爭<lb/>
趍於變時雍上登黄虞厥功何如請視鼎彞<lb/>
　　　楊忠肅公惟中<lb/>
西域小邦以險自嬰帝命楊公徃宣威靈雷霆震驚風<lb/>
雲流行孰敢不來庭秉鉞而南椎結卉裳懼不能兵恒<lb/>
<pb n="KR4e0003_WYG_001-10a"/>
山蘖牙盤㨿大明公仗節而呼巢穴用傾鼎湖遺弓乾<lb/>
綱解結公以兩手上扶日月不欹不昃小大畢逹海外<lb/>
有帝業<lb/>
　　　汪義武王世顯<lb/>
金運之熄亳社已屋誰栅石門廵陴慟哭時維汪王義<lb/>
不負國國亡三秋將焉寘力神元龍興六合有赫遂乘<lb/>
剛風來朝帝側出其所藴以效勞績乃截嘉陵乃踐大<lb/>
安乃擒勁帥撤蜀之藩王之出矣提㦸而前氣吞三軍<lb/>
<pb n="KR4e0003_WYG_001-10b"/>
王之旋矣雅歌投壺右琴左尊既武且文懿哉元勲<lb/>
　　　張獻武王𢎞範<lb/>
眞人開天時乘六龍麾斥八極羣雄雲從劍氣上衝日<lb/>
星晦䝉宋人不恭假息海邦帝命張王汝師汝將汝㧞<lb/>
樊襄汝渡大江汝揭義旗以受其降王既受命横槊上<lb/>
馬鷙擊隼翔有夫甚武直奮大刀衆莫敢當王迎刺之<lb/>
應手斷肮軍氣益揚大聲震天敵有手若亡遂籍其土<lb/>
疆遺爝未息厥勢猶彊帝壯王之威復命征征<hi>叶音張</hi>寳<lb/>
<pb n="KR4e0003_WYG_001-11a"/>
劍名甲錫自尚方一麾而殞海波鏡平<hi>叶皮良反</hi>崖山蒼蒼<lb/>
武功洸洸<lb/>
　　　劉文正公秉忠<lb/>
賢者在世視時詘信掛瓢武安絶世離羣翻然而起拏<lb/>
風躍雲乃壘乃城乃闕乃庭乃建灤京灤京之封龍岡<lb/>
欝冲王氣所鍾伊劉公是庸作皇邑土中敷文教萬邦<lb/>
<hi>叶容</hi>馳車書來同維公之功<lb/>
　　　史忠武王天澤<lb/>
<pb n="KR4e0003_WYG_001-11b"/>
諤諤忠武有力如虎斬將搴旗疾行如飛統諸侯大兵<lb/>
前無堅城馬不留影士不留行梟李擒葛氛䘲肅清兇<lb/>
鷙既鋤殘惸亦寜春生秋殺以奠邦經以嚴邦刑維忠<lb/>
武有勇大敵不恐惟忠武有慈服即弗誅維忠武有節<lb/>
始終弗湼紀功旂常為邦之光<lb/>
　　　亷文正王希憲<lb/>
天啟景運挺生人豪豹畧龍韜呼吸風濤英英亷公才<lb/>
雄氣騫力捧濳龍上升九天誕彰皇威闗隴晏然廣厦<lb/>
<pb n="KR4e0003_WYG_001-12a"/>
細旃嘉猷日宣出鎮遼霫强宗震疊移節荆湖民氣遂<lb/>
蘇連征大猾正氣烈烈式揚發則莫我敢遏大星煌煌<lb/>
西流于堂天下之傷<lb/>
　　　竇文正公默<lb/>
有倬竇公誾誾而馴雍雍而惇炳炳而文大衣埀紳似<lb/>
不能言及摧權姦執將排山綱常之陳皦若白日照耀<lb/>
天下至今有赫大道既明旁藝亦精九箴所及以死為<lb/>
生其學之醇其志之忠宜耄矣之嗟發自帝𠂻<lb/>
<pb n="KR4e0003_WYG_001-12b"/>
　　　姚文獻公樞<lb/>
煜煜龍泉神彩内明視之如空其鋒所指無物不斷其<lb/>
疾如風嫓之文獻雄姿英發靡有不同在前無古在後<lb/>
無今有志卓卓倡道蘇門上泝泗沂下探闗洛施於有<lb/>
政蔚為王佐務盡忠諤立經陳紀禮賢黜邪風動四方<lb/>
大開文明輦致雅樂實自魯邦不殺之諌晝夜諄諄舌<lb/>
不得藏治定功成渾然無迹莫窺所存左許右竇三人<lb/>
同心扶乾植坤如帶如礪信誓弗渝永世有聞<lb/>
<pb n="KR4e0003_WYG_001-13a"/>
　　　許文正公衡<lb/>
濓洛之學傅自武夷重徽疊照日星昭埀逮我許公尊<lb/>
聞行知<hi>闕</hi>若親樞寒泉之麋張皇幽眇釐析毫絲如臯<lb/>
陶淑問畢其情辭如后羿注矢不失其馳既入閫域遂<lb/>
升堂基横經胄監衿佩鏘如袪其人私牖其天彞釋其<lb/>
偏岐挽其九衢德成財逹昭用于時黼黻帝治甄陶泰<lb/>
熈明體適用公實庶幾無德弗報四海祝尸嗚呼許公<lb/>
百世之師<lb/>
<pb n="KR4e0003_WYG_001-13b"/>
　　　吳文正公澄<lb/>
紫氛蟬䏈神物蜿蜒有開必先山川降神自元而貞篤<lb/>
生哲人慎斯勤斯絶乎等夷於道早知厲如秋霜煦如<lb/>
春陽何德之昌抱膝而居氣葢八區關而弗舒玩心神<lb/>
明操觚弗停興衛聖經學徒是依毛之有麒甲之有龜<lb/>
㪺其淵冲以消吝封心熈氣融大明當軒屢聘益尊施<lb/>
教成均北許南吳先後合符人文之敷<lb/>
　　　董忠獻公文炳<lb/>
<pb n="KR4e0003_WYG_001-14a"/>
伊龍虎君實生羣英一吹一嘘霜落變更長江天塹其<lb/>
險莫前公挾二季破浪爭先横行而㨗喜動帝顔㦸手<lb/>
指天焦山萬艘櫛比雲浮公大呼突陣蛟泣龍愁横屍<lb/>
蔽江水為不流淮城雖築敵氣未讋矢石四集貫公臂<lb/>
及脇公㧞去之督戰益力韓彭之勇良平之謀方之於<lb/>
公吾不知其孰優<lb/>
　　　郝文忠公經<lb/>
瞻彼郝公上師孔顔挺然一氣立天地間銜命出使仗<lb/>
<pb n="KR4e0003_WYG_001-14b"/>
節弗屈十有六齡有如一日楗門塹垣不翅獄庭臣節<lb/>
甚重萬死實輕吐其崛奇見於直筆奸雄雖亡誅之則<lb/>
力漢有蘇武囓氊海上郝公繼之雙璧相望<lb/>
　　　程文憲公鉅夫<lb/>
巍巍世祖度越百王義聲神威撫壹宇疆公起佐之仗<lb/>
義激昂咸韶皇度衮冕憲章乗傳來南繡衣焜煌玉札<lb/>
牛溲藥籠並藏出而醫王小大畢張吐握見賢如渴得<lb/>
漿雖居鑾坡不異廟堂以順為明以柔居剛式憲且文<lb/>
<pb n="KR4e0003_WYG_001-15a"/>
於爍其光<lb/>
　　　劉文靖公因<lb/>
先生之心嶽鎮川澄先生之操玉溫石貞先生之學寤<lb/>
寐六經岐陽之鳳魯郊之麟和氣襲人盎然陽春發周<lb/>
孔性情挹其深醇或出或潛與道周旋九京可作吾為<lb/>
執鞭<lb/>
　　西域軍中獲角端頌<lb/>
我太祖皇帝之龍興也靈承帝命寵綏四方克烈既臣<lb/>
<pb n="KR4e0003_WYG_001-15b"/>
乃蠻攸服遠近諸國徃徃嚮風内附而東印度遠在西<lb/>
域之陲負固不庭帝乃震怒移六師以征之師次鐵門<lb/>
關之下厥有神物麕身而馬尾獨角而緑文胸人語曰<lb/>
王師宜早還帝因訪問近臣耶律楚材楚材對曰是獸<lb/>
名角端能日行萬八千里其見則惡殺之象殆天使之<lb/>
告陛下邪帝即日下詔班師臣濓謹稽諸傳記角端有<lb/>
二焉其狀類貊角在鼻上中作弓今鮮卑及胡休多國<lb/>
尚或有之其一能曉四夷諸聖在上明達方外幽遠之<lb/>
<pb n="KR4e0003_WYG_001-16a"/>
事始奉書而至此則自周秦以來厯千餘年之乆絶未<lb/>
之聞而獨于神元見焉豈非聖德有以動天靈異之物<lb/>
莫不自至也歟漢元狩初武帝行幸雍祠五畤獲獸一<lb/>
角而足有五蹏協律都尉李延年及司馬相如之流尚<lb/>
竭其心思播諸樂歌千載之下令人讀之有若親生其<lb/>
時而觀其事者矧今之所獲古所未有使延年相如輩<lb/>
得際今日休明之治則其咏歌聖徳於無疆者又未知其<lb/>
何如也臣濂雖不敏其可已於辭乎謹拜手稽首而獻頌曰<lb/>
<pb n="KR4e0003_WYG_001-16b"/>
於赫太祖肇基龍荒手持黄鉞日靖四方飈飛雲流<lb/>
無敵弗剪孰敢不恭以貽誅獮維彼印度疏勒之西<lb/>
敢抗六師大命卒迷帝乃震怒爰飭其旅爾禡爾牙<lb/>
爾桴爾鼓龍旗載揚列星以光指于西疆白日為黄乃<lb/>
有神獸麕身馬尾獨角桓桓人立而語帝詢近臣厥獸<lb/>
何靈近臣有言角端其名天子好仁奉書而至曷釋戈<lb/>
矛綏以文治帝曰俞哉我師亟還爾弓則櫜爾矢則鞬<lb/>
有聲鍧鍧震撼四國埀衣龍庭化行絶域九有之臣<hi>原</hi>
<pb n="KR4e0003_WYG_001-17a"/>
<hi>闕</hi>載呼天地動色神人其愉惟我太祖祗承上帝帝度<lb/>
其心純一不二惟我太祖乃武乃神戢暴遏劉綏我下<lb/>
民惟我太祖恪慎天戒曾不移時戎車返斾神獸之來<lb/>
自天降祥匪天降祥惟帝之昌孰其嫓之古聖有作龍<lb/>
馬出河神龜浮洛黄支之犀九真之麟何世不有匪徳<lb/>
之因皇靈赫奕覆冐下土魚鱉咸若鳥獸率舞曷其基<lb/>
之自兹始之茫茫八樞莫敢不來唯德動天薦兹嘉瑞<lb/>
小臣勒辭永貽世世<lb/>
<pb n="KR4e0003_WYG_001-17b"/>
　　天台教宗圓具頌<lb/>
三千性相百界千如此天台教觀第一義也有能於此<lb/>
悟入融萬法而師一心即一心而達三諦其近於佛之<lb/>
知見乎比丘法咸示濓圓具圖像於是合掌作禮而説<lb/>
頌曰<lb/>
我觀妙境不思議三千性相恒宛然心佛衆生本無二<lb/>
不為迷悟有增減大充法界小塵沙一一具此無量法<lb/>
須知一念即三千三千一念亦如是譬如空懸十寳鏡<lb/>
<pb n="KR4e0003_WYG_001-18a"/>
鏡前然一光明燈一燈徧入一切處一切振歸一燈内<lb/>
光光涉入了不礙互徧互融無盡藏此境即空即假中<lb/>
而亦不落空假中非先非後非異時舉一即三三即一<lb/>
事理俱攝無差殊修性齊照亦不别五佛開顯大車譬<lb/>
只此一乘圓具㫖若祗觀心不觀具乃以一觀分二家<lb/>
或約三諦作二造有昧圓融秘宻義妄真染凈無異觀<lb/>
是非能所亦雙泯徧虚空界盡法身一法外求即邪道<lb/>
惟此如來正法門有非語言能擬議大海可飲風可捕<lb/>
<pb n="KR4e0003_WYG_001-18b"/>
厯刦讚嘆莫能盡<lb/>
　書<lb/>
　　擬荅魏錡絶秦書<lb/>
昔我嬴秦實長西戎獻公不我鄙夷以伯姬歸我穆公<lb/>
穆公不敢忘獻公薨國内不靖羣公子出奔穆公懼大<lb/>
國社稷之隕㑹齊人納惠公于晉惠公許以河外列城<lb/>
五東盡虢畧南及華山内及解梁城言猶在耳乃即背<lb/>
之㑹晉荐饑來乞糶於我諸大夫惡惠公二三其德也<lb/>
<pb n="KR4e0003_WYG_001-19a"/>
欲乘饑伐之穆公則曰其君是惡其民何罪於是乎輸<lb/>
粟于晉自雍及絳相繼不絶未幾秦亦饑穆公又曰晉<lb/>
君其能恤我民矣乎遣使之晉惠公弗念穆公之施絶<lb/>
而弗與穆公不得已有韓原之師相從惠公而西雖然<lb/>
豈敢以至即改館饋七牢焉使歸于國及晉再饑穆公<lb/>
又餼之粟惠公薨懷公遣師軍于廬柳威靈所加孰不<lb/>
畏之我穆公忘己之弱使公子縶如晉師天誘其衷退<lb/>
軍于郇文公遂入曲沃朝于武宫吕郤畏偪將焚公宫<lb/>
<pb n="KR4e0003_WYG_001-19b"/>
以圖不軌穆公知之乃潛㑹文公于王城誘而殺之文<lb/>
公即位來逆夫人嬴氏穆公以晉國大臣未附俾三千<lb/>
人衛之以歸微我穆公惠文之能有國未可知也則是<lb/>
我有大勲于晉豈惟諸侯知之皇天后土實與聞焉文<lb/>
公當不忘我舊德戮力同心以輔王室子帶之亂天王<lb/>
出居于鄭使左鄢父來告難亦使簡師父以告于晉我<lb/>
穆公左執鞭弭右屬櫜鞬親帥師屯于河上以逆文公<lb/>
文公恐我分其績也乃辭我師而下納王于成周殺太<lb/>
<pb n="KR4e0003_WYG_001-20a"/>
叔于隰城而獨受陽樊温原攢茅之田我穆公不敢言<lb/>
文公自是信宣於諸侯虞夏商周之𦙍莫不震疊相率<lb/>
而朝于晉非為秦也文公又以諸侯方睦欲修舊怨于<lb/>
鄭穆公畏文公之威不能自寜急出師軍氾南鄭伯恐<lb/>
使燭之武來言曰君嘗為晉君賜矣許君焦瑕朝濟而<lb/>
夕設版焉君之所知也夫何厭之有既東封鄭又欲肆<lb/>
其西封若不闕秦將焉取之穆公聞其言而懼結盟而<lb/>
還文公薨襄公即位穆公有事于鄭未嘗以一矢犯晉<lb/>
<pb n="KR4e0003_WYG_001-20b"/>
疆場襄公蔑棄我穆公以墨衰即戎敗我于殽殄殱我<lb/>
卒徒係累我三帥我穆公亦不惟晉之怨乃自悔過誓<lb/>
告於羣臣然猶徼靈於惠文以事我襄公襄公不察<lb/>
我之誠又帥宋陳鄭三國之師取汪及彭衙國中之人<lb/>
怒曰晉不報德則已乃日事干戈是欲滕薛我也將悉<lb/>
索敝賦以待于郊亦冀晉人遣一介行李之來修復舊<lb/>
好襄公唯力是恃又伐我圍邧新城襄公薨穆公亦即<lb/>
世晉人以國家多難欲立長君使先蔑士㑹如秦逆公<lb/>
<pb n="KR4e0003_WYG_001-21a"/>
子雍我康公唯穆公之事是傚多帥徒衛以納之晉人<lb/>
遽食前言而立靈公又敗我于令狐自時厥後又取我<lb/>
少梁又戰我于河曲康公薨共公即位靈公亦悔于厥<lb/>
心欲求成于我又不明言以侵崇急我共公惡其詭道<lb/>
弗敢與成靈公薨景公即位景公不務撫綏秦民又迫<lb/>
我于輔氏景公薨君嗣厥位寡人謂二三大夫曰我兩<lb/>
國匪以玉帛相見而以興戎寡人之恥也盍行成乎君<lb/>
亦降心相從㑹于令狐而盟于河之東西口血未乾又<lb/>
<pb n="KR4e0003_WYG_001-21b"/>
使魏錡乞師乎魯欲以伐我且以蔓辭以文致我罪寡<lb/>
人聞之困獸猶鬬况國乎君既有意督過矣寡人亦何<lb/>
愛一國士卒不與君周旋左右乎君若恵顧前好唯令<lb/>
狐之盟是申是尋亦唯命鍜乃戈矛備乃弓矢俾兩君<lb/>
相見于野亦唯命寡人敢帥西方之諸侯俯伏以聽唯<lb/>
執事其進退之<lb/>
　　五氣大有寳書<lb/>
陵梵騫辰五氣大有寳書為句曲外史陳太虚作太虚<lb/>
<pb n="KR4e0003_WYG_001-22a"/>
性好道合丹鶴臺澗中聞余嘗究大洞真諸部書求發<lb/>
其秘予因攬精搴華為辭五章托于中黄靈君序以告<lb/>
焉然而語各有微意皆有寓太虚慎覽之則𤣥𤣥之道<lb/>
畢矣序曰<lb/>
𤣥元浩刦龍漢開天中黄靈君三景之尊運動玉樞道<lb/>
合大始神化𤣥幽莫知其幾據白蜺坐敷演妙音陵梵<lb/>
騫辰分合五氣五炁鬱勃凝為天章九始東炁龍文流<lb/>
𤣥瑶華洞陽王都廻先太黄開清二象淵通空清凈霐<lb/>
<pb n="KR4e0003_WYG_001-22b"/>
上炙五衝三微南炁神文委精堂曜煥户觀明啟庭八<lb/>
都録圖十澤應徵上下蓊蓂神駕肅征七華西炁策文<lb/>
命基象極載御璇房薦釐天元危宫六天上書寒靈之<lb/>
府日闔以舒五威北炁皇文馭剛孝芒宸居梵度翕重<lb/>
鬱隂絶宻明都皓良泉曲宵臺煜煜吐陽一元中炁王<lb/>
文養和上無宛黎下爽龍阿虚皇𤣥老於此嘯歌神母<lb/>
亭毒萬有乃多青赤白黑從横糾錯黄氣間中八角布<lb/>
燿景靈㪚煥潛運勃英堪輿停輪日月避舍郁紛紛羅<lb/>
<pb n="KR4e0003_WYG_001-23a"/>
光徧璇極元陽玉匱九靈𤣥篇大有寶書實垂玉簡飛<lb/>
𤣥上<hi>闕</hi>惟耀魄寳或靈威仰或赤熛怒或白招矩或協<lb/>
光紀或含樞紐晝夜動行游神黄寜朱熾下藏𤣥冥上<lb/>
升凝合妙真洽于太神與道為祖周流入津羅明皇真<lb/>
濛翳大神龍變巴元刦仞之神元康和陽出入七門神<lb/>
風流烟歸于無明無方無象無景無聲無兆無朕無幽<lb/>
無明廓落單鬱皇朗流泠大微扈衛紫垣鬯英可以度<lb/>
世可以延齡可以閼邪可以辟兵藏之金室龍鬼守扄<lb/>
<pb n="KR4e0003_WYG_001-23b"/>
勿授下士以䙝我天經焉<lb/>
東方延藍渺鬱康彌浮皇洞真青炁九始龍文<lb/>
太清混微天一芽至神旁魄飛九遐靈腴上浮三素遮<lb/>
神霄赤明生玉葩陽林褰開洞真過紫充藏胞暈幽霞<lb/>
帝真𨗳肥上範和翠𤣥交象胚輪華化生無方正不衺<lb/>
生生不卹年刦多<lb/>
南方帝漻禪育郁羅乾那洞神赤炁三微神文<lb/>
太明開景標朱陵大化坱圠物以神星馬在皂鶉吻伸<lb/>
<pb n="KR4e0003_WYG_001-24a"/>
絳泉上捲華池津梵英公子司炎垠華闕陽堂風火輪<lb/>
自然𤣥照符明真繁想刋落曜中根遥翰輕迅上天閽<lb/>
赤混寶瀣資精元<lb/>
西方顥凝飛𤣥雍觀龍炎洞精白炁七華䇿文<lb/>
太素皇梵楊金晶白藏御序肅五兵空洞浮寥𤣥極并<lb/>
散華潛收哺飛明紫陽瓊蕤割辰衡旋闗起爽歸元瓔<lb/>
嘉穟還結真一庭泰𤣥左右棲八靈昏昏黙黙中有精<lb/>
須延勿使霆鬼偵<lb/>
<pb n="KR4e0003_WYG_001-24b"/>
北方爽朗兠術大演瀟圖洞明黒炁五威皇文<lb/>
太㝠浩阿君四濛清泠使者都大宫王靈𤣥胃四日彤<lb/>
纒以長它澁欲封寒庭幽閨壓羅鄷雙館陰閉闗元通<lb/>
騫爽廻翳神自雄浮游反命藴冲容離羅来居百霛從<lb/>
出入三際應無窮<lb/>
中央阿奕流華曜駕廻歘洞靈黄炁一元王文<lb/>
黄房淵𤣥圍中規懸空特立無東西虛元煥落含浮黎中<lb/>
扄束紐北極齊神煇旁射嬰素蜺太乙流珠混若臡黄寜練<lb/>
<pb n="KR4e0003_WYG_001-25a"/>
胎元命稽隂陽大分和天倪鬼户闖人日嘯啼至士聞<lb/>
道當勿迷<lb/>
　記<lb/>
　　太乙𤣥徵記<lb/>
金華宋濓賦質甚弱十日九疾生産作業之事皆力有<lb/>
所不任唯日學操觚造為文章精思弗得罷極就寢夢<lb/>
一老父白髪鬅鬙與雪鬬潔身被黄服手支青藜杖徐<lb/>
徐而前招濓謂曰若何疲思之甚邪吾乃太乙之精在<lb/>
<pb n="KR4e0003_WYG_001-25b"/>
皇漢時曾降天禄閣以洪範五行授劉向若今意有何<lb/>
圖第言之吾當有以處若也濓再拜曰下土蟣蝨臣不<lb/>
自料得接休光以沐浴神化亦既幸矣復不以臣之微<lb/>
賤使吐其情辭雖無知敢不精白一心以承靈貺臣受<lb/>
氣于天孱弱而䝉庚戌之歳律中應鍾日在于氐地寒<lb/>
以風母姙七月臣體即降生未五齡百疢交攻熱火鬱<lb/>
木邪沴制陽肝風動揺手牽目瞠謁醫視之謂為瘛瘲<lb/>
毒艾焮膚其苦莫膺雖脱于虎口筋骸弗彊有牛負軛<lb/>
<pb n="KR4e0003_WYG_001-26a"/>
有鏄在場力既弗任田卒薉荒幸有書一束塵齧蠧戕<lb/>
振拂敺剔以佩以藏以嘬以嘗以求其方疲精竭思攻<lb/>
為文章窮年矻矻恒不知變更太乙曰吾聞心有所溺<lb/>
者必有所甚樂也若之所嗜如是將樂之邪抑弗獲己<lb/>
也濓曰臣為文之時獨潛闔廬五官内守形若橜株凡<lb/>
慮既澄運思希夷上升層霄下入重壚絪緼庶彚彌布<lb/>
大區自形自色匪可數知一一攝之若禽在笯若獸在<lb/>
周阹縱健距㨗羽曾不得離其範圍及夫意暢氣熈與<lb/>
<pb n="KR4e0003_WYG_001-26b"/>
神合機岳盪河翻雷椎霆驅倐爾隂合歘然陽施鬼出<lb/>
電入載正載奇萬化千變莫窮端倪雖身執台樞腰懸<lb/>
金魚饍羞熊蹯居餙璇題入則麗姝吹竹彈絲出則戎<lb/>
士負弩曵旗亦不足以喻其適臣實樂之初非有弗獲<lb/>
己也太乙曰若樂則樂矣古之人亦有業是者乎濓曰<lb/>
有之雖更僕不可盡也請陳其畧昔有鉅儒曰太史遷<lb/>
豪氣孤騫濶視無前執筆著書動數萬言秘之金匱及<lb/>
藏名山至今文光上燭九天董生三策揚雄太𤣥相如<lb/>
<pb n="KR4e0003_WYG_001-27a"/>
大人退之五原若修若軾若鞏之賢各有論著焜燿後<lb/>
先虎鳳騰躍韶鈞相宣汗瀾卓踔盤紆蟬連業之既專<lb/>
厥功乃全其功何居而磨研之耔之穫之湘之㵸之炊<lb/>
之酌之使心樂之一日不治若芒刺肌六氣昏昏精神<lb/>
不來由是觀之古之人所業其亦有以哉太乙曰嘻若<lb/>
言陋矣知冠角<graphic n="KR0971" url="https://raw.githubusercontent.com/kanripo/KR-Gaiji/master/images/KR0971.png" mimeType="image/png"/>胡之為象而不知弁冕纓緌之制知<lb/>
糗飯藜羮之為美而不知淳熬肝膋之味知吳歈楚豔<lb/>
之為曲而不知夏濩武勺之音若言陋矣濓於是憮然<lb/>
<pb n="KR4e0003_WYG_001-27b"/>
自失膝行而進俯首至地且拜且祈曰臣不佞竊受教<lb/>
於先生長者學文二十餘年自意已造其極不知猶未<lb/>
也夫井魚固不足以語天夏蟲固不足以語寒幸察臣<lb/>
之誠憐臣之愚授臣以要道使臣聞之雖即死無憾太<lb/>
乙愀然不答濓復殷勤致辭俯伏俟命歴一時之乆太<lb/>
乙三嘆而後言曰上堪下輿惟人中居厥初茫沕夢未<lb/>
有知野鹿標枝蚩蚩狉狉聖人者出扶弼教基揭我日<lb/>
月燭我㝠馗所謂建生民極立天地心者是不有其道<lb/>
<pb n="KR4e0003_WYG_001-28a"/>
歟道雖無形揆文可知典謨渾淳卦畫閎奇雅頌恢張<lb/>
禮樂威儀春秋謹嚴衮褒鉞誅不由於此去道遠而舍<lb/>
其根荄玩其葩葉而何以史遷諸子為且非文不行非<lb/>
文不章天子非文曷風四方諸侯非文莫守其邦卿大<lb/>
夫非文身鬱不揚士庶人非文卒遏于鄉故云文者乾<lb/>
坤之粹精也隂陽之靈和也四時之衡石也百物之銛<lb/>
鍔也中國之采章也四裔之儀法也可不務乎彼辨博<lb/>
馳騁以邪奪正是誣世也卑辭甘言藉威取寵是媚權<lb/>
<pb n="KR4e0003_WYG_001-28b"/>
也佞墓受金是非舛繆是㒺利也氣亡魄䘮懨懨不振<lb/>
是萎薾也抽青嫓白眩人耳目是聾瞽也若此者弗可<lb/>
枚舉其文乎哉其文乎哉吾前之所謂文則異於是矣<lb/>
充於一身和順内積英華外發逹于四國民物阜康政<lb/>
教鬯洽筆之於書則可為天下後世法傳曰有德者必<lb/>
有言若之志勤其亦慎所學哉言訖四方晦㝠飊風上<lb/>
行仰視天門如有火光反而顧之太乙巳亡濓驚而寤<lb/>
不知其為何祥也乃召日者占之日者端櫝出蓍左右<lb/>
<pb n="KR4e0003_WYG_001-29a"/>
揲之掛而扐之遇復之離曰是謂後得而先迷百折旁<lb/>
岅倀倀安歸雖車堅馬肥終九顛而十隮或道之於崇<lb/>
期載旌以驅歴國通都膳宰致餼司里授廬不亟不徐<lb/>
直抵夫𤣥聖之所居葢復者不遠復也而重離又文明<lb/>
之象也此殆示子學文充微乎濓於是惕然悟悉燔毁<lb/>
筆硯取六藝燖温之未幾學果進<lb/>
　　浦陽善應精舍記<lb/>
我大雄氏説法度生凡其住處衆所依止以是因縁成<lb/>
<pb n="KR4e0003_WYG_001-29b"/>
大蘭若黑風飄船舫流入羅刹國軀命不能保此以何<lb/>
因縁葢為貪欲故由貪漸滋蔓業障永不凈我今建梵<lb/>
居皈依大悲入旛葢及床坐一一盡莊嚴藉是象教力<lb/>
欲捨諸所有所有既空故空空亦無有譬如大圓鏡中<lb/>
放無量光不去亦不來不内亦不外如如屹不動隨物<lb/>
悉現形茍涉世間相執此有漏因何以能出離汝等比<lb/>
丘衆當聽我所説於一刹那間成此無上道<lb/>
　　玉壺軒記<lb/>
<pb n="KR4e0003_WYG_001-30a"/>
𤣥黓攝提格律中夷則白月流天牽牛正中商飊襲人<lb/>
仙華羽客凝神黄宫忽翛然遐征西至灕縈之山其山<lb/>
髙三百五十有八丈而翠河之水出焉其陽多玗琪樹<lb/>
多瑶草多嬰垣之英赤蕤而素莖皆生玉榮其光熊熊<lb/>
其氣魂魂其隂有五華之木産實如櫻丹腴而長毫其<lb/>
埀屯屯膠膠神麟炎尸之厥容類蚪枳首而六眸其音<lb/>
如榴山河之間有洞房焉中外純素圓若嘉瓠太灝流<lb/>
晶以雪為城見費仙人從一老父酣觴其中寤而思之<lb/>
<pb n="KR4e0003_WYG_001-30b"/>
不知何祥也於是以歸藏筮之遇乾之離其繇曰至象<lb/>
有容豁落無隅渾淪中苞西華流儲超乎元素造物之<lb/>
初有玉壺之象焉已而游句曲洞天望積金峰北雲勃<lb/>
勃如練起谷中散為五色霞東去乃指曰是必有異因<lb/>
躡屐尋之一室皦然宛如神遊所覩者有仙翁年七十<lb/>
餘冠緑璈之冠被三真朝斗之衣欣然出速予往與之<lb/>
楫且告之故仙翁笑曰若子所言乃䝉莊所謂外而不<lb/>
内者也子曾謂吾之玉壺果在此耶溟涬之先忽荒眇<lb/>
<pb n="KR4e0003_WYG_001-31a"/>
緜洞明兩極混合上𤣥大如忝珠含乎方圜然猶以跡<lb/>
言也况乎大道無名主宰萬彚鬱紛羅森有不出是壺<lb/>
之外者是何也至人以白為室以圓為家以虚為質以<lb/>
潤為華子曾謂吾之玉壺果在此耶仙華羽客瞪然視<lb/>
愕然驚曰費仙人之從飲者無乃翁也邪吾向所見灕<lb/>
縈之山翠水之河不其涉幻化耶幻隱而真始顯邪仙<lb/>
翁不答笑而去問諸左右仙翁姓蔣名應琪金壇人海雲<lb/>
先生弟子通𤣥學兼究孔墨諸家言金陵學道之士恒<lb/>
<pb n="KR4e0003_WYG_001-31b"/>
推為巨擘云<lb/>
　　釋氏䕶教編後記<lb/>
西方聖人以一大事因縁出現于世自從鹿野苑中直<lb/>
至於䟦提河演説苦空無量妙義障機鈍利分為頓漸<lb/>
無小無大盡皆攝入薩婆苦海既滅度後其弟子阿難<lb/>
陀多聞總持有大智慧結集為修多羅藏而諸尊者或<lb/>
後或先各闡化源優波離集四部律謂之毗尼金剛薩<lb/>
埵於毗盧那前親受瑜珈五部謂之秘宻章句無著天<lb/>
<pb n="KR4e0003_WYG_001-32a"/>
親頻升知足天宫咨參慈氏相與造論發明大乘謂之<lb/>
唯識宗㫖西竺龍勝以所得毗羅之法𢎞其綱要謂之<lb/>
中觀論燉煌杜法順深入華嚴不思議境大宣𤣥㫖謂<lb/>
之華嚴法界觀毗尼之法魏嘉平初曇柯羅始持僧袛<lb/>
戒本至洛陽而曇無德曇諦等繼之立羯磨法唐南山<lb/>
澄照律師道宣作疏明之四分律遂大行是為行事防<lb/>
非止惡之宗薩埵以瑜珈授龍猛猛授龍智智授金剛<lb/>
智唐開元中智始來中國大建曼荼羅法事大智道氤<lb/>
<pb n="KR4e0003_WYG_001-32b"/>
大慧一行及不空三藏咸師尊之是為瑜珈微妙秘宻<lb/>
之宗唐貞觀三年三藏𤣥奘往西域諸國㑹戒賢於那<lb/>
蘭佗寺因受唯識宗㫖以歸授慈恩窺基基乃網羅舊<lb/>
説唐制疏論是為三乘法相顯理之宗梁陳之間北齊<lb/>
惠聞因讀中觀論悟㫖遂遥禮龍勝為師開空假中三<lb/>
觀心觀法門以法華宗㫖授慧思思授天台國師智顗<lb/>
顗授<hi>闕</hi>頂頂授智威智威授恵威恵威授𤣥朗朗授湛<lb/>
然是為四教法性觀行之宗隋末頓以法界觀授智儼<lb/>
<pb n="KR4e0003_WYG_001-33a"/>
儼授賢首法藏至清凉大統國師澄觀追宗其學著華<lb/>
嚴疏論數百萬言圭峯宗宻繼之而其化廣被四方是<lb/>
為一念圓融其德之宗瑜珈久亡南山亦僅存其盛行<lb/>
于今者唯天台慈恩賢首而已此則世之所謂教者也<lb/>
世尊大法自迦葉二十八傳至菩提達摩達摩悲學佛<lb/>
者纒蔽於竹帛間乃𢎞教外别傳之㫖不立文字而見<lb/>
性成佛達摩傳慧可可傳僧璨璨傳道信信傳𢎞忍忍<lb/>
傳曹溪大鑑禪師慧能而其法特盛能之二弟子懷讓<lb/>
<pb n="KR4e0003_WYG_001-33b"/>
行思皆深入其閫奥讓傳道一一之學江南宗之其傳<lb/>
為懷海海傳希運運傳臨濟慧照大師義𤣥𤣥三𤣥門<lb/>
策厲學徒是為臨濟之宗海之旁出為溈山大圓禪師<lb/>
靈祐祐傳仰山智通大師慧寂父唱子和微妙𤣥機不<lb/>
可湊泊是為溈仰之宗思傳希遷遷之學湖南主之其<lb/>
傳為道悟悟傳崇信信傳宣鑑鑑傳義存存傳雲門匡<lb/>
真大師文偃偃之氣宇如王三句之設如青天震雷聞<lb/>
者掩耳是為雲門之宗𤣥妙師備偃之同門友也其傳<lb/>
<pb n="KR4e0003_WYG_001-34a"/>
為桂琛琛傳法眼大師文益雖依華嚴六相唱明宗㫖<lb/>
逈然獨立不涉凡情是為法眼之宗遷之旁出為藥山<lb/>
惟儼儼以寳鏡三昧五位顯訣三種滲漏傳曇晟晟傳<lb/>
洞山悟本大師良价傳曾山元證大師本寂而復大振<lb/>
是為曹洞之宗法眼再傳至延夀流入髙句驪仰山三<lb/>
傳之芭蕉徹當石晉開運中遂亡弗繼雲門曹洞僅不<lb/>
絶如綫唯臨濟一宗大用大禨震盪無際若聖若凡無<lb/>
不宗仰此則世之所謂禪者也嗚呼教之與禪本無二<lb/>
<pb n="KR4e0003_WYG_001-34b"/>
門依教脩行葢不出於六度梵行而禪定特居其一由<lb/>
衆生根有不齊故先佛示化亦不免有異耳奈何後世<lb/>
各建門庭互相盾矛教則譏禪滯乎空寂禪則譏教泥<lb/>
乎名相藉藉紛紛莫克有定是果何為者邪此則教禪<lb/>
異塗猶可説也自禪一宗言之佛大勝多與逹摩同學<lb/>
禪觀逹摩則遠契真宗勝多所見一差遂分為有相無<lb/>
相定慧戒行無得寂靜大門非逹摩闢之安能至今廓<lb/>
如也慧能與神秀同受法于𢎞忍能則為頓宗秀則别<lb/>
<pb n="KR4e0003_WYG_001-35a"/>
為漸宗荆吳秦洛各行其教道一神㑹又同出於能者<lb/>
也道一則宻受心印神㑹則復流於知觧一去弗返而<lb/>
其末流若大珠明教慈受輩尚何以議為哉自教一宗<lb/>
言之慈恩立三教天台則分四教賢首則又分五教麄<lb/>
妙各見漸圓互指終不能歸之一致可勝嘆哉此雖通<lb/>
名為教各自立宗猶可説也自夫本教之内言之律學<lb/>
均以南山為宗真悟智圓律師允堪著㑹正記等文識<lb/>
者謂其超出六十家釋義之外何不可者至大智律師<lb/>
<pb n="KR4e0003_WYG_001-35b"/>
元照復别以法華開顯圓意作資持記又與㑹正之師<lb/>
殊指矣不特此也四明法智尊者知禮孤山法慧大師<lb/>
智圓同祖天台同學止觀真妄之異觀三諦之異説既<lb/>
已牴牾之甚霅川仁岳以禮之弟子又操戈入室畧不<lb/>
相容諫書辯謗之作逮今猶使人凛然也其他尚可以<lb/>
一二數之哉嗚呼毗盧華藏圓滿廣大徧河沙界無餘<lb/>
而餘非相而相非縁而縁非同而同非别而别茍涉思<lb/>
惟即非聖諦又何在分教與禪之異哉又何在互相盾<lb/>
<pb n="KR4e0003_WYG_001-36a"/>
矛業擅專門哉又何在操戈相攻遽背其師説哉雖然<lb/>
適長安者南北異塗東西殊轍及其所至未嘗不同要<lb/>
在善學者慎夫所趨而已比丘永夀嘗以閩僧一源所<lb/>
著䕶教編示予自大迦葉至于近代諸師皆有傳贊文<lb/>
辭簡古誠奇作也夀獨惜其不著教禪承傳同異之詳<lb/>
屬予為記以補其闕畧予因以所聞疏之如右文繁而<lb/>
不殺者欲其事之著明葢不得不然也<lb/>
　序<lb/>
<pb n="KR4e0003_WYG_001-36b"/>
　　送慧日師入下竺靈山教寺受經序<lb/>
西竺之書動數百萬言雖其廣博漫衍若大海杳無津<lb/>
涯其義趣未嘗不著明剴切可以習而通之自判教諸<lb/>
師各執一説甲是乙非學者始不知夫所趍矣天台智<lb/>
者國師以五時八教判東土諸經五時則華嚴鹿苑方<lb/>
等般若法華湼槃也八教則頓漸秘宻不定藏通别圓<lb/>
也其規模宏深節目森嚴可謂盡矣至真諦三藏則不<lb/>
然以湼槃等經為漸華嚴之經為頓頓漸之外别無他<lb/>
<pb n="KR4e0003_WYG_001-37a"/>
也新羅元曉復造華嚴䟽分四教四諦縁起為别般若<lb/>
為通瓔珞梵網為分華嚴為滿滿則一乘别通分則三<lb/>
乘也吉藏師復立三法輪教華嚴為根本法輪三乘等<lb/>
説為枝末法輪法華為攝末歸本法輪法輪言其流轉<lb/>
而不息也自時厥後以釋迦為屈曲舍那經為平道者<lb/>
此二教乃江南印之所建也以四阿含為四諦般若為<lb/>
無相華嚴為觀行湼槃為安樂大集為守䕶者此五教<lb/>
乃波頗三藏所説也以阿含等為四諦相大般若等為<lb/>
<pb n="KR4e0003_WYG_001-37b"/>
隱宻相華嚴等為顯了相者此三時教乃三藏奘及慈<lb/>
恩基依解深宻經所立也而賢首法藏復尊華嚴立為<lb/>
五乗初為愚法小乘二為大乘之始三為大乘之終終<lb/>
始二教並依地位漸次而成四則為頓不階等級一念<lb/>
弗生即入覺地五則為圓一即一切一切即一是為真<lb/>
俗互融具是圓滿無礙法門長者李通𤣥又别分為十<lb/>
時始為小乘有教為諸凡夫繋著世法以為實有還將<lb/>
有法轡勒彼心次言般若破有明空次言解深宻經和<lb/>
<pb n="KR4e0003_WYG_001-38a"/>
㑹空有令其不滯一邊不有不空次言楞伽明假即真<lb/>
次言維摩即俗恒真次言法華引權歸實次言湼槃令<lb/>
諸三乘捨權向實次言華嚴於刹那際通攝三世圓融<lb/>
盡入一際次言大乘人天三乗雖是同聞得益皆别名<lb/>
共不共次言華嚴㑹中十方菩薩其來不同共㑹説法<lb/>
名不共共如是教相離析尤繁然猶據教觀而判之初<lb/>
不若近代寜師合禪教秘宻而混言之也寜師以諸乘<lb/>
經律論而祖摩騰曰顯教輪以瑜珈灌頂五部䕶摩三<lb/>
<pb n="KR4e0003_WYG_001-38b"/>
宻曼拏羅法而祖金剛智曰宻教輪以直指人心見性<lb/>
成佛之言而祖菩提逹摩曰心教輪其言非不佳而去<lb/>
佛之意益遠矣判教諸師家異説而人異論其紛紜有<lb/>
如此者嗚呼為釋子之學者不既難矣乎然不敢以此<lb/>
而遽少之也原其立教皆為對機機有不同教亦多種<lb/>
譬大醫王方便治疾疾有實虚鍼有補㵼隨其所見因<lb/>
時制之茍執于一為害滋甚彼諸師者亦復如是或遂<lb/>
以甲是乙非咎之不已過乎雖然九師興而易道微三<lb/>
<pb n="KR4e0003_WYG_001-39a"/>
傳作而春秋散吾儒且爾予又不得不為學者懼也今<lb/>
日師久游方外以教乘之不易明將徃大叢林從碩師<lb/>
而受其説聞予頗究内典求片言以為贈予言贅矣一<lb/>
真法性本自圓明其可以語言文字求之哉予言贅矣<lb/>
　　序俞神君靈蹟<lb/>
神君姓俞氏不知其名與州里所居相傳唐未時來勾<lb/>
吳主上林里吳嫗家以播鼗鬻笄珥為事出言隱顯不<lb/>
常頗類神鬼語或張葢行赤日中必雨否則雨雖甚必<lb/>
<pb n="KR4e0003_WYG_001-39b"/>
霽近楓橋十里所有溪善溢咫尺若千里涉者告病神<lb/>
君釋芒蹻擲之後遂涸性喜篸柳幘間手植園蔬一夕<lb/>
亦盡化為柳人異之呼為桺仙人云閲三載忽謂嫗曰<lb/>
吾乃柳星之精被謫來人間期滿當逝即逝毋棺我合<lb/>
二甕瘞之山椒他日廟食勿用犧牲為薦吾將利爾後<lb/>
人也嫗從其言瘞畢土人畬山火悞延其家時方長夏<lb/>
俄有積雪數寸覆之人益驚異相呼作新廟凡水旱及<lb/>
螟螣害稼厲鬼為凶菑咸奔走神君熈寜中郡守以事<lb/>
<pb n="KR4e0003_WYG_001-40a"/>
謁廟下舉觴奠酒且再拜及興觴已竭復勺中分而亡<lb/>
其半餘酒若墻峙弗傾宣和間方臘作亂聲揺浙東西<lb/>
惡少年欲嘯衆從之神君降于巫曰上帝檄吾帥九天<lb/>
神兵破賊此曹宜速改弗改必令作虀粉未幾人自衢<lb/>
來言賊聞瀟瀟風水聲疑有鐵騎百萬自天而下咸棄<lb/>
㦸遁官軍遂平之紹興初髙宗駐蹕㑹稽監察御史婁<lb/>
寅亮銜上命請雨致辭未畢天大雷電以風雨隨至神<lb/>
君於雨暘若果司之者他有禱輙應類此而烏傷大雄<lb/>
<pb n="KR4e0003_WYG_001-40b"/>
二事尤異十三年夏不雨諸暨縣令輦神君像于大雄<lb/>
佛刹祈焉始至日燄燄欲然少則片雲當空飛雪着瓦<lb/>
有聲雪止雨即㴻烏傷有數豪右田相環約同請神君<lb/>
雨一不從曰吾田幸居中豈有上下沾潤而弗及者神<lb/>
君戲之獨弗雨其田士人張漙隨計上禮部以夢卜得<lb/>
失神君報之驗甚由是遠邇敬畏尊之視天神非齋戒<lb/>
不敢入或御葷肉故慢神君者多嘔血死葢神君不近<lb/>
腥穢廟前有小澗至今魚鼈不敢入云<lb/>
<pb n="KR4e0003_WYG_001-41a"/>
史官曰天厯初余在外姻賈氏家見象二龍致雨弗驗<lb/>
即往號諸神君居亡何雲潝然興轉旋如車輪雪花飛<lb/>
舞空中已而大雨明日又雨不號神君者雨固弗及也<lb/>
余竊神之及來勾吳聞薦紳先生言知神君加詳因趨<lb/>
上林謁神君祝史道予至瘞瓮處有樹二章紺澤若新<lb/>
沐世傳舁翁之木所化隂風猶冷冷動人學者多疑於<lb/>
鬼神若考神君之事可不信乎傳言五星之精能下化<lb/>
為人嗚呼非獨五星然也<lb/>
<pb n="KR4e0003_WYG_001-41b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋景濓未刻集巻上<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div> <lb/>
    <p>
<pb n="KR4c0031_SBCK_001-1a"/>
晝上人集卷第一<lb/>
　　　　　　　　　吳　興　釋　皎然<lb/>
　　五言奉酬于中丞使君郡齋卧病見示一首<lb/>
宿昔祖師教了空無不可枯稿未死身理心寄行坐<lb/>
仁公施春令和氣来澤我生成一草木大道無負荷<lb/>
論入空王室明月開心胸性起妙不染心行寂無蹤<lb/>
若非禪中侣君為雷次宗比聞朝端名今貽郡齋作<lb/>
眞思凝瑶瑟髙情屬雲鶴抉得驪龍珠光彩耀掌握<lb/>
若作詩中友君為謝康樂盤薄西山氣貯在君子衿<lb/>
澄澹秋水影用為字人心群物如鳬鷖游翔愛清深<lb/>
格居第一品髙歩凌前躅精義究天人四坐聴不足<lb/>
<pb n="KR4c0031_SBCK_001-1b"/>
伊昔栁太守曾賞汀洲蘋如何五百年重見江南春<lb/>
公每省徃事詠歌懐昔辰以兹得髙卧任物化自湻<lb/>
還因訪禪隱知有雪山人<lb/>
　　郡齋卧疾贈晝上人<hi>上人早名皎然晚字畫</hi>湖州刺史于頔<lb/>
　夙陪翰墨徒深論窮文格麗則風騷後然公我詞<lb/>
　客晩依方外友極理探精𦣱<graphic n="KR1544" url="https://raw.githubusercontent.com/kanripo/KR-Gaiji/master/images/KR1544.png" mimeType="image/png"/>合南北宗晝公我<lb/>
　禪伯光眀性不染故我行貞白隨順令得解故我<lb/>
　言芳澤霅水漾清潯呉山横碧岑含珠復藴玉價<lb/>
　重雙南金的皪曜竒彩凄清流雅音商聲發楚調<lb/>
　調<graphic n="KR0704" url="https://raw.githubusercontent.com/kanripo/KR-Gaiji/master/images/KR0704.png" mimeType="image/png"/>諧瑶琴呉山為我髙霅水為我深萬景徒有<lb/>
　象孤雲本無心衆木豈無聲椅桐有清響衆耳豈<lb/>
<pb n="KR4c0031_SBCK_001-2a"/>
不聆鍾期有真賞髙潔古人操素懐夙所仰覿君<lb/>
氷雪姿祛我淫滯想常吟桞惲詩苕浦久相思逮<lb/>
　此逺爲郡蘋洲芳草衰逢師年臘長值我病容羸<lb/>
共話無生理聊用契心期<lb/>
　　五言贈李中丞一首<lb/>
深沉閫外畧奕世當榮寄地裂大将封家傳介珪瑞<lb/>
至今漳河俗猶受仁人賜公初鎮惟邢决勝無精兵<lb/>
重圍逼大敵六月守孤城政用仁恕立恩由賞罰明<lb/>
遂令麾下士感徳不顧生于時聞王師諸将兵頗瀆<lb/>
天子狩南漢烟塵满凾谷純臣獨耿介下士多反覆<lb/>
眀公仗忠節一言感萬夫物性如蒺藜化作春蘭敷<lb/>
<pb n="KR4c0031_SBCK_001-2b"/>
見說金被爍終期玉有瑜移官萬里道君子情何如<lb/>
伊昔避心事乃是方𫀆客頓了空王㫖仍髙致君䇿<lb/>
安知七十年一朝值宗伯言如及清風醒然開我懷<lb/>
晏息與逰樂不將衣褐乖海底取明月鯨波不可渡<lb/>
上有巨蠎吞下多毒龍護一與吾師言乃扵中心悟<lb/>
咄哉冥冥子胡爲自塵汚<lb/>
　　五言杼山禪居寄贈東谿呉䖏士馮一首<lb/>
青雲何潤澤下有賢人隱路入菱湖深蹟與黄鶴近<lb/>
野風歌白芷山月揺清軫詩祖呉叔庠致君才不盡<lb/>
身當青山秀<hi>詩曰家住青山下青山有吳均故宅後改爲吳均山</hi>文體多郢聲澄澈湘水<lb/>
碧泬寥楚山清時人格不同至今罕知名昔賢敦師<lb/>
<pb n="KR4c0031_SBCK_001-3a"/>
友此道君獨行既得廬霍趣乃髙雷逺情别時春風<lb/>
多掃盡雪山雪為君中夜起孤坐石上月悠然遺塵<lb/>
想邈矣逹性説故人不在兹幽桂惜未結<lb/>
　　五言玅喜寺髙房期靈澈上人不至重招之一首<lb/>
晨起峰頂心懐人望空碧掃雪開寺門灑水淨僧席<lb/>
言笑形外阻風儀想中覿馳心驚葉動傾耳聞泉滴<lb/>
豈慮咆虎逢乍疑崩湍隔前期或不顧知爾隳常格<lb/>
如今誰山下秋霖歩浙瀝吾亦聊自得行禪荷䡖策<lb/>
松聲暢幽情山意導遐蹟舉目無世人題詩足竒石<lb/>
貧山何所有特此邀来客<lb/>
　　五言奉和薛貟外誼贈湯評事衡反招隱之蹟<lb/>
<pb n="KR4c0031_SBCK_001-3b"/>
　　　兼見寄十二韻<lb/>
喜友稱髙儒曠懷羙無度近為東田誘遂躭西山趣<lb/>
庭有介隱心得無雲泉誤府公中司貴頻貽咫尺素<lb/>
郡佐仙省髙亦贈瓊瑶句誚兹長往志紆彼獨㳺歩<lb/>
禪子方外期夢想山中路艱難親稼穡晨夕苦烟霧<lb/>
曷若孟嘗門日榮國士遇鏗鏘聆綺瑟攀折邇瓊樹<lb/>
幽踐隨鹿麋久期怨蟾兔情同不繋舟有跡道所惡<lb/>
　　五言畣黎士曹黎生前適越後之楚<lb/>
楚木紛如麻髙松自孤直願得苦寒枝與君比顏色<lb/>
故郷眇天末覊旅滄江隅委質在忠信苦心無變渝<lb/>
何由表明義贈君金轆轤何以羙知才投我懸黎珠<lb/>
<pb n="KR4c0031_SBCK_001-4a"/>
遽為千里别南風思越絶愛君隨海鷗倚棹宿沙月<lb/>
不栖惡木上肯蹈巴虵穴<hi>台人表朝逆命故君不踐其土</hi>一上蕭然峰<lb/>
擬縱幽人轍晨興獨西望郢水期泝㳂夜到洞庭月<lb/>
秋經雲夢天黎生知吾道此地不澘然欲寄楚人住<lb/>
學拏漁子船柰何北風至攪我窓中絃逰子動歸思<lb/>
江蘺亦綿綿箧中封禪書欲獻無由縁豈乏晨風翼<lb/>
翻飛到日邊<lb/>
　　五言畣豆盧次方<lb/>
吾愛道交論為髙貴世名昔稱柴桑令今聞豆盧生<lb/>
彼生清淮氣獨鍾文中彩近作公讌詩如逢何栁在<lb/>
吾用古人耳採君四坐珍賢士勝朝暉温温無冬春<lb/>
<pb n="KR4c0031_SBCK_001-4b"/>
朝暉爍我肌賢士清我神微爾與雲鵠幽懐何由申<lb/>
别来秋風至獨坐楚山碧髙月當清㝠禪心正寂歴<lb/>
増波徒相駭人逺情不隔有書遺瓊什以代貂䄡䄖<lb/>
風教凌越絶聲名掩呉趨懸璧安可詶徙倚還踟蹰<lb/>
　　五言畣蘇州韋應物郎中<lb/>
詩教殆淪缺庸音互相傾忽觀風騷韻㑹我夙昔情<lb/>
蕩漾學海資鬰為詩人英格將寒松髙氣與秋江清<lb/>
何必鄴中作可為千載程受詞分堯竹萬里臨江城<lb/>
到日掃煩政况今休瀆兵應憐禪家子林下寂無營<lb/>
跡隳世上華心得道中精脫畧文字累免為外物嬰<lb/>
書衣流埃積研石駮蘚生恨未識君子空傳手中瓊<lb/>
<pb n="KR4c0031_SBCK_001-5a"/>
安可誘我性始碩愆素誠爲無鸑鷟音繼公雲和笙<lb/>
吟之向禪藪反媿幽松聲<lb/>
　　寄皎然上人　韋應物<lb/>
　呉興老釋子野雪盖精廬詩名徒自振道心長晏<lb/>
　如想兹棲禪夜見月東峰初鳴鐘驚巗壑㷊香满<lb/>
　空虚叨慕端成舊未識豈爲踈碩以碧雲思方君<lb/>
　怨别餘茂苑文華地流水古僧居何當一逰詠倚<lb/>
　閣吟躊蹰<lb/>
　　五言畣鄭方囘<lb/>
獨禪外念入中夜不成定顧我顦顇容澤君陽春詠<lb/>
詞貞思且逸瓊彩何暉映如聆雲和音况覩聲明盛<lb/>
<pb n="KR4c0031_SBCK_001-5b"/>
琴語掩為<hi>去聲</hi>聞山心聲宐聴是時寒光澈萬境澄以<lb/>
静髙秋日月清中氣天他正逺情偶兹夕道用増寥<lb/>
<graphic n="KR3275" url="https://raw.githubusercontent.com/kanripo/KR-Gaiji/master/images/KR3275.png" mimeType="image/png"/>思君䖏虗室一操不可更時羙城北徐家承谷口<lb/>
鄭軒車未有轍蒿蘭且同徑荘生誡近名夫子罕言<lb/>
命是時耕楚田曠然殊獨行萎㽔鸞鳯彩特逹珪璋<lb/>
性通隱嘉黄綺髙儒重荀孟世汚<hi>平聲</hi>我未起道蹇吾<lb/>
猶病逸翮思冥冥濳鱗樂㳺泳宗師許學外恨不逢<lb/>
孔聖說詩迷頽靡偶俗傷趨競此道誰共詮因君情<lb/>
欲罄<lb/>
　　五言畣俞校書冬夜<lb/>
夜閑禪用精空界亦清逈子真仙曹吏好我如宗炳<lb/>
<pb n="KR4c0031_SBCK_001-6a"/>
一宿覿幽勝形清煩慮屏新聲殊激楚麗句同歌郢<lb/>
遺此感予懐沉吟忘夕永月彩散瑶碧示君禪中境<lb/>
真思在杳冥浮念寄形影遥得四眀心<hi>荅四眀</hi>何須蹈岑嶺<lb/>
詩情聊作用空性惟寂静若許林下期看君辭簿領<lb/>
　　五言玅喜寺逹公禪齋寄李司直公孫房都曹<lb/>
　　　徳𥙿從事方舟顔武康士騁四十二韻<lb/>
我祖傳六經精義思朝徹<hi>荘子曰守之九日而後能外生外生而後能朝徹</hi>方舟頗<lb/>
周覽逸書亦傋閱墨家傷刻薄<hi>墨流刻薄而不仁可以理身不可以濟世</hi>儒氏知<lb/>
優劣弱植庶可彫苦心未嘗輟中年慕仙術永碩傳<lb/>
其訣歲駐若木景日飱瓊禾屑嬋娟羡門子斯語豈<lb/>
徒設天上生白榆葳㽔信好折實可返柔顔花堪養<lb/>
<pb n="KR4c0031_SBCK_001-6b"/>
玄髮求之性分外業弃金亦竭藥化成白雲形彫辭<lb/>
素穴<hi>素穴山名</hi>一聞西天㫖初禪巳無熱<hi>苐四禪中有天台無熱無三災之患</hi>
<hi>故以為名今初禪即得葢詩人美巳證超出常</hi>㳙子非我宗然公有真訣却尋丘壑<lb/>
趣始與纓<graphic n="KR0807" url="https://raw.githubusercontent.com/kanripo/KR-Gaiji/master/images/KR0807.png" mimeType="image/png"/>别野飯敵膏粱山楹代藻梲與君比巗<lb/>
侣逰寓日常昳靜對春谷泉晴披陽林雪境清覺神<lb/>
王道勝知機滅詣寂常杳冥忘歸暫采擷物生豈有<lb/>
心麗容俟予别桂子何蓂苓琪葩亦皎潔此木生意<lb/>
髙亦與衆芳列賞墨識屢换省躬悟彌<graphic n="KR0704" url="https://raw.githubusercontent.com/kanripo/KR-Gaiji/master/images/KR0704.png" mimeType="image/png"/>㣲尚若不<lb/>
虧足以全吾莭北風吹蕙帯蕭寥聞蜻蛚宿昔廬峰<lb/>
期流芳巳再歇不有清屏鍳使我商弦絶碩寄千里<lb/>
心月髙不可掇優㳺邦之直逺矣踵肯烈立俗忘毁<lb/>
<pb n="KR4c0031_SBCK_001-7a"/>
譽遇物遺巧拙真氣獨翛然軒裳詎能紲都曹風韻<lb/>
整綱紀信明决於交必傾冩立行豈矜伐政與清渭<lb/>
同分流自澄澈裴侯資亮直中誠豈徒説古人比朙<lb/>
義清士碩交結温温躬珪彩終始聲不缺顔生烱介<lb/>
士有志不可越仗義冐險艱持操厺淄涅丗論髙二<lb/>
賢<hi>即魯公猶子也</hi>賢賢繼前哲四子遭明盛褎然皆秀傑理名<lb/>
雖殊迹悟道寧異轍愛爾竹柏姿為予寒不折<lb/>
　　五言遥酬袁使君髙春暮行縣過報徳寺見懐<lb/>
江春行求瘼偶與真景期見説三陵下前朝開佛祠<lb/>
停舟仰麗刹繡組發香墀咫尺空界色天人花落時<lb/>
盛游限羸疾悚踴矅旌旗峰翠羡閒歩松聲入遥思<lb/>
<pb n="KR4c0031_SBCK_001-7b"/>
素髙淮陽理况負東山姿迨此一登覧深情見新詩<lb/>
　　五言冬日遥和盧使君㓜平綦母居士游㳒華<lb/>
　　　寺髙頂臨湖亭<lb/>
仁坊標絶境亷守躡高踪天曉纔分刹風傳欲盡鍾<lb/>
城中歸路逺湖上碧山重水照千花界雲開七葉峯<lb/>
寒空艾綬满空翠白綸濃逸韻知難繼佳逰恨不逢<lb/>
仍聞撫禪石為我久從容<lb/>
　　五言秋日遥和盧使君逰何山寺宿<graphic n="KR0993" url="https://raw.githubusercontent.com/kanripo/KR-Gaiji/master/images/KR0993.png" mimeType="image/png"/>上人房<lb/>
　　　論涅槃經義<lb/>
江郡當秋景期将道者同跡髙憐竹寺夜静賞蓮宫<lb/>
古磬清霜下寒山曉月中詩情緣境發㳒性寄筌空<lb/>
<pb n="KR4c0031_SBCK_001-8a"/>
翻譯推南本何人繼謝公<lb/>
　　五言酬秦山人題贈<lb/>
出齋步杉影手自開禅扉花满不汚地雲多從觸衣<lb/>
思山石癬淨擬客露葵肥果得宗居士論心到極㣲<lb/>
　　五言奉酬袁使君高寺院新亭對雨<hi>其亭即使君所創</hi>
兹亭跡素淺勝事併隨公㳒界飄香雨禪窓灑竹風<lb/>
浮烟披夕景髙鶴下秋空㝠寂四山久寕期此㑹同<lb/>
　　五言奉使君真卿見過郭中寺寺無山水之賞<lb/>
　　　故予述其意以畣焉<lb/>
州西桞家寺禪舍隱人間證性䡖觀水栖心不買山<lb/>
履聲知客貴雲影悟身閑彦㑹前賢事方今可得攀<lb/>
<pb n="KR4c0031_SBCK_001-8b"/>
　　五言酬烏程楊明府華雨後小亭對月見呈<lb/>
夜凉喜無訟霽色揺閒情暑退不因雨陶家風自清<lb/>
凝弦停片景發詠靜秋聲何事禪中隱詩題忽記名<lb/>
　　五言自蘇州訪醫迴酬盧士關判官見贈<lb/>
㝷醫初疾理忽憶故山雲逺訪桑公子還依栁使君<lb/>
周還承恵愛佩服比蘭薫從事因髙唱秋風起處聞<lb/>
　　五言畣李師尚<lb/>
雅篇忽見遺婉　開緘發恵風揺精思瓊蘂疑花<lb/>
空門青山月潘生獨不見清景屢盈缺林下長寂寥<lb/>
人間自離别何時解䡖佩来稅丘中轍<lb/>
　　五言贈烏程李明府伯冝沈兵曺仲昌<lb/>
<pb n="KR4c0031_SBCK_001-9a"/>
水國苦彫瘵東皐豈遺黍雲隂無盡時日岀常帶雨<lb/>
昨夜西谿漲扁舟入檐廡野人同鳥巢㬥客若蠭聚<lb/>
歲晏無斗粟寄身欲何所空羡鸞鶴姿翩翩自䡖舉<lb/>
　　五言奉酬顔使君真卿王貟外圎宿寺兼送貟<lb/>
　　　外使迴<lb/>
魯公邀省客貧寺人過少錦帳唯野花竹屏有窓篠<lb/>
朝行日色淨夜聴泉聲小釋事情巳髙依禪境無擾<lb/>
超遥長路首悵望空林杪離思從此生還将此心了<lb/>
　　五言杼山上峯和顔使君真卿袁侍御五韻賦<lb/>
　　　得印字仍期眀日登開元寺楼之㑹<lb/>
道情寄逺岳放曠臨千仞香路延絳騶華泉冩金印<lb/>
<pb n="KR4c0031_SBCK_001-9b"/>
日欹諸天近雨過三華潤留客雲外心忘機松中韻<lb/>
靈嘉早晚期為布東山信<lb/>
　　五言同薛員外誼喜雨詩兼上楊使君<lb/>
積旱忽飛澍蒸民心亦傾郊雲不待簇雨色飛江城<lb/>
燋稼濯又發敗荷滋更榮時隨霧縠重乍集栁絲䡖<lb/>
一宿恐魚飛數朝徴鸛鳴毒暑澄為冷髙塵滌還清<lb/>
乃知隂隲数制在造化情及此接歡賀臨風聞頌聲<lb/>
　　五言南湖春泛有客自北至說友人岑元和見<lb/>
　　　懷因叙相思之志以寄焉<lb/>
故人隔楚水日夕望芳洲春草思渺渺征雲暮悠悠<lb/>
心期無形影跡曠成阻修有客江上至知君佐雄州<lb/>
<pb n="KR4c0031_SBCK_001-10a"/>
鏗鏘佩蒼玉躞蝶驅絳騶伊昔中峰心從来非此流<lb/>
資子長生訣<hi>予嘗受以胎息之訣</hi>希彼髙仙儔此情今如何宿昔<lb/>
師吾謀别後謁禪老更添石室籌深見人間世飄如<lb/>
水上漚蟬號齊王邸月苦隨帝樓聲華盡㝠寞麋鹿<lb/>
徒<graphic n="KR0687" url="https://raw.githubusercontent.com/kanripo/KR-Gaiji/master/images/KR0687.png" mimeType="image/png"/>
                    <graphic n="KR0687" url="https://raw.githubusercontent.com/kanripo/KR-Gaiji/master/images/KR0687.png" mimeType="image/png"/>我有一字教坐似遺此憂何煩脫珪組不用<lb/>
辤王侯秪在名位中空門兼可逰<lb/>
　　五言同薛貟外誼久旱感懐兼寄呈上楊使君<lb/>
皇天鑒不昧愐農何亢極絲雨久愆期綺霞徒相惑<lb/>
隂雲舒又卷濯枝安可得涸井不纍瓶乾谿一憑軾<lb/>
赤地芳草死颷塵驚四塞戎冦夜刺關民荒歲傷國<lb/>
頼以王猷盛中原無凶慝楊公當此辰省災常旰食<lb/>
<pb n="KR4c0031_SBCK_001-10b"/>
獨感下堂雨<hi>自州南諸郷降甘澤長城顧渚平地雨一尺水分流澤数郷也</hi>偏嘉越境域秋郊<lb/>
天根見我疆看稼穡請迴雲漢詩為君歌樂職<lb/>
　　五言兵後早春登故鄣南樓望崑山寺白鶴觀<lb/>
　　　示清道人幷沈道士<lb/>
新陽故樓上眇眇傷遐睠違世情易忘覊時得無倦<lb/>
春歸華樓發丗故陵谷變擾擾陌上心悠悠夢中見<lb/>
蒼林有靈境杳映遥可羡春心倚東峯華泉落西甸<lb/>
鐘聲在空碧幡影揺葱蒨緬想山中人神期如㑹面<lb/>
别離芳月積𡵨路浮雲遍正　入空門仙君依苦縣<lb/>
隳形捨簪<graphic n="KR0807" url="https://raw.githubusercontent.com/kanripo/KR-Gaiji/master/images/KR0807.png" mimeType="image/png"/>烹玉思精練事外宜我心人間豈予戀<lb/>
身遺丗自薄道勝名必賤耳目何所娯白雲與黄卷<lb/>
<pb n="KR4c0031_SBCK_001-11a"/>
　　五言酬烏程楊眀府華将赴渭北對月見懐<lb/>
釋印及秋夜身閒境亦清風襟自瀟灑月意何髙明<lb/>
聞説武安君萬里驅妖精開府　秀士先招士林英<lb/>
晉家用元凱亦是魯諸生北望撫長劔感君知已行<lb/>
邉塵昬玉帳殺氣凝金鉦大敵折齊爼一書下聊城<lb/>
翻飛青雲路宿昔滄洲情<hi>荅云詩中悠然顧仙侣之句</hi>
　　五言酬邢端公濟春日蘇臺有呈袁州李使君<lb/>
　　　兼書并寄辛陽王三侍御<lb/>
大賢佐當世堯時難退身如何丹霄侣却在滄江濵<lb/>
桞色變又遍鸎聲聞亦頻頼逢冝春守共賞南湖春<lb/>
營道知止足飾躬無淄磷家將詩流近跡與禪僧親<lb/>
<pb n="KR4c0031_SBCK_001-11b"/>
放曠臨海門翺翔望雲津雖髙空王說不久山中人<lb/>
<hi>上句荅端公學無爲之句</hi>
　　五言奉和裴使君清春夜南堂聴陳山人彈白<lb/>
　　　雪<lb/>
春宵凝麗思閒坐開南圍郢客彈白雪紛綸發金徽<lb/>
<graphic n="KR2326" url="https://raw.githubusercontent.com/kanripo/KR-Gaiji/master/images/KR2326.png" mimeType="image/png"/>從天上至集向瓊臺飛弦上疑䬃䬃虗中想霏霏<lb/>
通幽鬼神駭合道精鑒稀變態風更入含情月初歸<lb/>
方知阮太守一聴識其微<lb/>
　　五言畣孟秀才<lb/>
羸疾依小院空閒趣自深躡苔憐淨色掃樹共芳隂<lb/>
物外好風至意中佳客㝷虗名誰欲累世事我無心<lb/>
<pb n="KR4c0031_SBCK_001-12a"/>
投贈荷君芷馨香满幽襟<lb/>
　　五言酬崔侍御見贈<lb/>
市隱何妨道禪栖不廢詩與君為此説長破小乗疑<lb/>
　　五言贈栁喜得嵩山㳒門自號嵩山老<lb/>
一見嵩山老吾生恨太遲問君年㡬許曽出上皇時<lb/>
　　五言酬李補闕紓<lb/>
不住東林寺雲泉處處行近臣那得識禪客本無名<lb/>
　　七言兵後經永安㳒空寺寄悟禪師<hi>其寺賊所㷊</hi>
常說人間法自空何言出丗法還同微蹤舊是香林<lb/>
下餘燼今成火宅中後夜池心生素月春天樹色起<lb/>
悲風吾知世代相㸔盡誰悟浮生似影公<lb/>
<pb n="KR4c0031_SBCK_001-12b"/>
　　七言春日杼山寄李員外縱<lb/>
南山唯與北山隣古寺連拳伴我身黄鶴有心多不<lb/>
位白雲無事獨相親閒持竹錫深看水嬾繋麻衣出<lb/>
見人欲掇幽芳聊贈逺郎官那賞石門春<lb/>
　　七言酬秦山人贈别二首<lb/>
知君髙隱占賢星卷葉時時注佛經姓被名公題舊<lb/>
里<hi>秦君里</hi>詩將麗句號新亭<hi>麗句亭</hi>來觀新月依清室欲<lb/>
漱香泉䕶觸瓶我有主人江太守如何相伴住禪靈<lb/>
<hi>江淹為宣城守常㑹禪靈寺</hi>
　　又<lb/>
誰知卧疾不妨禪跡寄詩流性似偏葉示黃金童子<lb/>
<pb n="KR4c0031_SBCK_001-13a"/>
愛書題青字古人傳時髙獨鶴来雲外每羡閒花在<lb/>
眼前對此㽞君還欲别因思石瀃訪春泉<lb/>
　　七言山居示靈澈上人<lb/>
晴明路出山初暖行踏春蕪看茗歸乍削栁枝聊代<lb/>
札時窺雲影學裁衣身閒始覺隳名是心了方知苦<lb/>
行非外物寂中誰似我松聲草色共無機<lb/>
　　七言遥和康録事　李侍御蕚小寒食夜重集<lb/>
　　　康氏園林<lb/>
習家寒食㑹何頻應恐流芳不待人巳愛治書詩句<lb/>
逸更聞從事酒名新<graphic n="KR1161" url="https://raw.githubusercontent.com/kanripo/KR-Gaiji/master/images/KR1161.png" mimeType="image/png"/>蕪暗積承䨇履林蘤雷飛瀑<lb/>
幅巾誰見柰園時節共還持綠茗賞殘春<lb/>
<pb n="KR4c0031_SBCK_001-13b"/>
　　七言釋裴循春愁<lb/>
蜨舞鸎歌喜歲芳栁絲<graphic n="KR1153" url="https://raw.githubusercontent.com/kanripo/KR-Gaiji/master/images/KR1153.png" mimeType="image/png"/>褭蕙帯長江南春色共君<lb/>
有何是君心獨自傷<lb/>
　十言西白谿期裴方舟不至<lb/>
望君不見復何情野草閒雲處處生應向秦時武陵<lb/>
路花開寂歴一人行<lb/>
　　七言勞山憶栖霞寺道素上人久期不至<lb/>
逺寺蕭蕭獨坐心山情自得趣何深泉聲稍滳芙蓉<lb/>
漏月影纔分鸚鵡林满地雲䡖常礙屐繞松風近每<lb/>
吹襟貪閒不記前心偈念别聊為出世吟更待花開<lb/>
山似雪山山相似若為㝷<lb/>
<pb n="KR4c0031_SBCK_001-14a"/>
　　七言酬秦山人出山見尋<lb/>
手攜酒榼共書幃廻語長松我即歸若是出山機巳<lb/>
息嶺雲何事背君飛<lb/>
　　七言酬秦山人見尋<lb/>
左右香童不識君擔簦訪我領鷗群山僧待客無俗<lb/>
物唯有窓前片碧雲<lb/>
　　奉寄晝公<lb/>
蓑笠雙童傍酒船湖山相引到房前芭蕉何事敎<lb/>
　人見暫借空牀守坐禪<lb/>
　　七言宿㳒華寺簡靈澈上人<lb/>
至道無機但杳冥孤燈寒竹自青熒不知何䖏小乗<lb/>
<pb n="KR4c0031_SBCK_001-14b"/>
客一夜風来聞誦經<lb/>
晝上人集卷苐一<lb/>
</p>
<p>
</p>
  </div>
<div> <lb/>
    <p>
<pb n="KR4c0031_SBCK_002-1a"/>
晝上人集卷第二<lb/>
　　　　　　　　　呉　興　釋　皎然<lb/>
　　五言奉酬袁使君髙春逰鶺鴒峯蘭若見懐<lb/>
鶺鴒中峰近高竒古人遺常欲乞此地飬松挂藤絲<lb/>
昨聞雙旌出一川花满時恨無翔雲步逺赴關山期<lb/>
躋險與誰賞折芳應自怡遥知忘歸趣喜得春景遲<lb/>
巳見郢人唱新題石門詩<lb/>
　　五言畣裴濟從事<lb/>
遲遲雲鶴意奮翅知有期三秉紀綱局兼登清白資<lb/>
應懐青塘居蕙草沒前墀舊月照秋水廢田留故陂<lb/>
至今髙風在為君吹桂枝昨逢洞庭客果得故人詩<lb/>
<pb n="KR4c0031_SBCK_002-1b"/>
何異王内史来招道林師欲攜山侣出難與白雲辭<lb/>
　　五言白雲上精舍尋杼山禪師兼示崔子向何<lb/>
　　　山道上人<lb/>
望逺涉寒水懐人在幽境為髙皎皎姿及愛蒼蒼嶺<lb/>
果見栖禪子潺湲灌真頂精疑一念破澄息萬緣静<lb/>
世事花上塵慧心空中境清閒誘我性遂使腸慮屏<lb/>
許共林客逰欲從山王請木栖無名樹水汲忘機井<lb/>
持此一日髙未肯謝箕頴夕霽山態好空月生俄頃<lb/>
識玅聆細泉悟深滌清茗此心誰復得笑向西林永<lb/>
　　五言酬薛貟外誼苦熱行見寄<lb/>
六月金數伏兹辰日在庚炎曦爍肌膚毒霧昏性情<lb/>
<pb n="KR4c0031_SBCK_002-2a"/>
安得奮輕翮超揺出雲征不知天地心如何象生成<lb/>
火徳燒百卉瑶草不及榮省客當此時忽貽懐中瓊<lb/>
捧翫煩𬒮滌嘨歌羙風生遲君佐元氣調使四序平<lb/>
中令霜不祓大餘氣常貞江南詩騷客休吟苦熱行<lb/>
　　五言採實心竹杖寄贈李蕚侍御<lb/>
竹杖裁碧蘚歩林賞髙直實心厺内矯全節無外飾<lb/>
行樂聊自持扶危資爾力初生在榛莾孤秀豈封殖<lb/>
千雪不死枝贈君期君識<lb/>
　　五言酬薛貟外誼見戲一首<lb/>
方知正始作麗掩碧雲詩文彩盈懐䄂風䂓發詠思<lb/>
遺弓逢大敵摩壘怯偏師煩有移書讓多慚繋組遲<lb/>
<pb n="KR4c0031_SBCK_002-2b"/>
淺才迃且拙虗譽喜還疑猶倚披沙鑒長歌向子期<lb/>
　　五言奉酬李中丞洪湖州西亭即事見寄兼呈<lb/>
　　　呉凴處士時中丞量移湖州長史<lb/>
愛君谿上住遲月開前扃山火照書卷野風吹酒缾<lb/>
為誰留此物意在眼中青樵子逗烟墅漁翁宿沙行<lb/>
主人非楚客莫謾譏獨醒宿昔刑城功道髙心巳冥<lb/>
貪将到䖏士放醉烏家亭<lb/>
　　五言苕谿草堂自大暦三年夏新營洎秋及春<lb/>
　　　彌覺境勝因紀其事簡潘丞述湯評事衡四<lb/>
　　　十三韻<lb/>
萬慮皆可遺愛山情不易自從東谿住始與人羣隔<lb/>
<pb n="KR4c0031_SBCK_002-3a"/>
<pb n="KR4c0031_SBCK_002-4a"/>
頗令我心惕渺綿雲官世夢幻羽陵籍鬼録徒相矜<lb/>
九原誰家宅俗情封淺近至理昧堯跖蹈善嗟沉冥<lb/>
履仁傷陻阨匠心聖亦尤攻異天見責<hi>世論謂堯聖徳而嗣不肖盗跖毁行而享</hi>
<hi>長福無福仁旤淫之應師心攻異之士反怨天/責聖不知有昭昭之業論空者又失性空之實</hi>試以慧眼觀斯言諒可<lb/>
覿外事非吾道忘緣倦所歴中宵廢耳言形靜神不<lb/>
伇色天夜清迥花漏時滴<graphic n="KR0377" url="https://raw.githubusercontent.com/kanripo/KR-Gaiji/master/images/KR0377.png" mimeType="image/png"/>
                    <hi>高僧要公刻蓮花漏</hi>東風吹杉梧幽月<lb/>
到石壁此中一悟心可與千載敵故交徒好我筐中<lb/>
無咫尺潘生入空門祖師傳秘賾<hi>潘子曽愛曺溪禪門</hi>湯子自天<lb/>
徳精詣功不僻放世與成名兩圗在所擇<hi>遠公謂劉䖏士云世間唯是想耳苟</hi>
<hi>放有丗之見心即道豈有世外物來覊爾耶</hi>吾髙鴟夷子身退無瑕謫吾嘉魯仲連<lb/>
功成棄珪璧二賢兼彼才晩節何感激不然作山計<lb/>
<pb n="KR4c0031_SBCK_002-4b"/>
改服我下澤君隳元亮冠我脱濳師屐<hi>僧傳沙門㳒潛着山屐入朝</hi>
卧髙松根共逃金閨籍<lb/>
　　五言畣裴集陽伯眀二賢各垂贈二十韻今以<lb/>
　　　一章用酬兩作<lb/>
知音如瓊枝天生為予有攀折若無階何殊天上栁<lb/>
裴生清通嗣陽子盛徳後詩名比元長<hi>二子詩比王融為俱少年著名</hi>賦<lb/>
體凌延壽<hi>賦如文孝亦俱少年</hi>珠生驪龍頷或生靈虵口何似雙瓊<lb/>
章英英曜吾手白日不可汚清源肎容垢持此山上<lb/>
心待君忘情友且伴丘壑賞禾遂名宦誘坐石代瓊<lb/>
茵製荷捐艾綬清宵集我寺烹茗開禪牗發論敎可<lb/>
垂正文言不朽白雲供詩用清吹生座右不嫌逸令<lb/>
<pb n="KR4c0031_SBCK_002-5a"/>
醉莫試仙童酒皎皎潯陽隠千年可為偶一從漢道<lb/>
平世事無紛糺星文齊七政天軸眀二斗召士揚弓<lb/>
旌知君在林藪莫學潁陽子請師髙山叟出䖏藩我<lb/>
君還来㑹厓阜<lb/>
　　五言畣豆盧居士春夜逰東閣見懷<lb/>
春意賞不足承夕步東園事表精慮逺月中華木繁<lb/>
開襟寄清景遐想属空門安得纚芳辰看君幽徑萱<lb/>
　　五言寄崔萬芳䕫<lb/>
氣殺髙隼撃惜芳歩寒林風摇蒼琅根霜剪荍<hi>音翹</hi>
心歸思忽眇眇佳期亦沉沉我身豈遐逺如隔湘漢<lb/>
深事邇智莫及碩乖情不任遲君忘言侣一笑開吾襟<lb/>
<pb n="KR4c0031_SBCK_002-5b"/>
　　五言訪朱放山人<lb/>
野人未相識何䖏異郷隔昨逢雲陽信教向雲陽覓<lb/>
空聞天上風飄颻不可覿應非矍鑠翁或是滄浪客<lb/>
早晩從我逰共攜春山䇿<lb/>
　　五言晩冬廢谿東寺懐李司直縱<lb/>
廢谿無人蹟益見離思深歸来始昨日怳忽驚歲隂<lb/>
清想屬遥夜圎景當空林宿昔月未改何如故人心<lb/>
游從間芳趾揺落栖寒岑眇眇湖上别含情初至今<lb/>
道流安寂寞世路倦嶇<graphic n="KR0706" url="https://raw.githubusercontent.com/kanripo/KR-Gaiji/master/images/KR0706.png" mimeType="image/png"/>此意欲誰見懐賢獨難任<lb/>
徽聲反冥黙夕籟何哀吟禪念破離夢吾師誡援琴<lb/>
耿耿巳及旦曷由開此襟幽期諒未偶勝境徒自尋<lb/>
<pb n="KR4c0031_SBCK_002-6a"/>
安得西歸雲因之傳素音<lb/>
　　五言兵後與故人别予西上至今在揚楚因有<lb/>
　　　是寄<lb/>
日月不相待思君魂屢驚草玄寄揚子作賦得蕪城<lb/>
温温獨逰迹遥遥相望情淮上春草歇楚子秋風生<lb/>
辟士天下盡君何獨屏營運開應佐世業就可成名<lb/>
誰借楚山住年年事耦耕<lb/>
　　五言因逰支硎寺寄郉端公<lb/>
大厦資多士掄材得豫章清門推問望早歲騁康莊<lb/>
作用方開物聲名乆擅塲丹延分塞郡宿昔領戎行<lb/>
始馭屏星乗旋隂蔽苃棠<hi>始佐延州俄典兹郡</hi>朝端瞻鶚立關右<lb/>
<pb n="KR4c0031_SBCK_002-6b"/>
仰鷹揚威令兼寧朔英聲重護羌三軍成父子雜虜<lb/>
避封疆身執金吾貴時遭寳運昌雍容持漢矟肅穆<lb/>
衛周堂排難知臣節攻疑定國章一言眀大義千載<lb/>
揖休光踐職勳庸列修躬志行彰優㳺應慕陸止足<lb/>
定師張中扆懐殊政南州佇小康仁為桂江雨威是<lb/>
柏臺霜<hi>自桂州除侍御史</hi>謇諤言無隱公忠旤不防譴深辭紫禁<lb/>
恩在副朱方<hi>左遷温州治中量移潤州長史</hi>
                    <graphic n="KR0704" url="https://raw.githubusercontent.com/kanripo/KR-Gaiji/master/images/KR0704.png" mimeType="image/png"/>玉鋒休淬垂天翅罷翔論<lb/>
文徵賈馬述隱許求芉肘後看金碧腰間笑水蒼詩<lb/>
題白羽扇酒挈綠油嚢曠逹機何有深沉器莫量時<lb/>
應登古寺佳趣在春岡止水平香砌鮮雲满石牀山<lb/>
情何寂樂塵世自飛揚巳遇鑪峰社還思緝蕙房外<lb/>
<pb n="KR4c0031_SBCK_002-7a"/>
心親地主内學事空王花㑹冝春淺禪逰喜夜凉髙<lb/>
眀依月境蕭散躡庭芳得道殊秦佚隳名似楚狂餘<lb/>
生扵此足不欲返饒陽<lb/>
　　五言同諸公奉侍祭岳瀆使大理盧㓜平自㑹<lb/>
　　　稽廻經平望将赴于朝廷期過故林不至<hi>用題中韻</hi>
望祀崇周典皇華出漢庭紫泥傾㑹計玄酒薦芳馨<lb/>
聖慮多䖍肅齋心合至靈占祥刋史竹筮日數堯蓂<lb/>
禮秩加新命朝章篤理刑敷誠通北闕遺愛在南亭<lb/>
苕水思曽泛磯山憶重經清風門客仰佳頌國人聴<lb/>
攀桂留卿月徴文待使星春郊廻駟牡遥識故林青<lb/>
　　五言早秋桐廬思歸示道諺上人<lb/>
<pb n="KR4c0031_SBCK_002-7b"/>
桐江秋信早憶在故山時靜夜風鳴磬無人竹掃墀<lb/>
猿來觸淨水鳥下喙寒梨可即關吾事歸心自有期<lb/>
　　五言勞勞山居寄呈呉䖏士<lb/>
山事由来别只應中老身寒園掃綻栗秋浪拾乾薪<lb/>
<hi>楚人呼飬柴為秋浪</hi>領鶴閒書竹誇雲笑向人俗家相厺逺野水<lb/>
作東隣<lb/>
　　五言寄報徳寺從上人<hi>鼓吹山在寺西</hi>
宗流許身子物表飬髙閒空色清凉寺秋聲鼔吹山<lb/>
㸔心水磬後行道雨花間七葉翻章句時時啓義關<lb/>
　　五言山中月夜寄無錫長官<lb/>
湖上凉風早雙峰月色秋遥知秣陵令今夜在西樓<lb/>
<pb n="KR4c0031_SBCK_002-8a"/>
别葉蕭蕭下含霜處處流如何共清景異縣不同㳺<lb/>
　　五言奉賀顔使君真卿二十八郎隔絶自河北<lb/>
　　　逺歸<lb/>
相失値氛烟纔應掌上年乆離驚貌長多難喜身全<lb/>
比信尚書重如威太守憐满庭㸔玉樹更有一枝連<lb/>
　　五言題湖上蘭若示清㑹上人<lb/>
峰心慧忍寺<graphic n="KR0792" url="https://raw.githubusercontent.com/kanripo/KR-Gaiji/master/images/KR0792.png" mimeType="image/png"/>頂謝公山何似南湖近芳洲一畆間<lb/>
意中雲木秀事外水堂閒永日無人到時㸔獨鶴還<lb/>
　　五言秋宵書事寄吴憑<lb/>
真性在方丈寂寥無四隣秋天月色正清夜道心真<lb/>
火夢觀前事浮名悞此身不知庭樹意榮落感何人<lb/>
<pb n="KR4c0031_SBCK_002-8b"/>
　　五言題山璧示道維上人<lb/>
獨居何意足山色在前門身野長無事心㝠自不言<lb/>
閒行數亂竹靜坐照清源物外從知少禪徒不耐煩<lb/>
　　五言晩秋登佛川南峯懐裴例<lb/>
登嶺望落日眇然傷别魂亭皋秋色遍逰子在荆門<lb/>
世故東西客山容㫁續猿此心誰復見寂寞偶芳蓀<lb/>
　　五言訪陸䖏士羽<lb/>
太湖東西路吳王古山前所思不可見歸鴻自翩翩<lb/>
何山賞春茗何處弄春泉莫是滄浪子悠悠一釣船<lb/>
　　五言酬李侍御蕚題㸔心道塲賦以睂毛腸心<lb/>
　　　牙等五字<hi>晝得牙字</hi>
<pb n="KR4c0031_SBCK_002-9a"/>
我㳒從誰悟心師是貫花三塵觀種子一雨發萌牙<lb/>
定起輪燈缺宵分印月斜了空如藏史如肯㑹禪家<lb/>
<hi>辯正論亦有九流一日禪家者流</hi>
　　五言酬姚補闕南仲雲谿館中戲題隨書見寄<lb/>
寺谿臨使府風景借仁祠補衮周官貴能名漢主思<lb/>
卧雲知獨處望月憶同時忽枉緘中贈瓊瑶满手持<lb/>
　　五言春夜期裴都曹濟集心上人院不至<lb/>
東林期隱吏日月為虗盈逺望浮雲隔空憐定水清<lb/>
逍遙方外侣荏苒府中情漸聴寒鞞發<graphic n="KR1697" url="https://raw.githubusercontent.com/kanripo/KR-Gaiji/master/images/KR1697.png" mimeType="image/png"/>淵在郡城<lb/>
　　五言和裴少府懐京兄弟<lb/>
宦逰三楚外家在五陵原凉夜多歸夢秋風满故園<lb/>
<pb n="KR4c0031_SBCK_002-9b"/>
北書無逺信西候獨傷魂空念青門别殷勤𡵨路言<lb/>
　　五言和閻士和望池月畣人<lb/>
片月忽臨池雙蛾憶畫時光浮空似粉影散不成睂<lb/>
孤枕應驚夢寒林正入帷情知兩䖏望莫怨獨相思<lb/>
　　五言遥和塵外上人與陸澧夜集山寺問涅槃<lb/>
　　　義兼賞陸生文卷<hi>上人自號北山子</hi>
共是竹林賢<hi>孫綽僧史以七人配徳嵇阮號竹林七僧</hi>心從貝葉傳説經聞月喻<lb/>
開卷愛珠連清淨遥城外蕭踈古墖前應隨北山子<lb/>
髙頂枕雲眠<lb/>
　　五言春日和盧使君㓜平開元寺聴玅奘上人<lb/>
　　　講<hi>時上人将㳺五臺</hi>
<pb n="KR4c0031_SBCK_002-10a"/>
仁聖垂文在虗空日月懸陵遲遲哲匠宗旨發幽詮<lb/>
㳒受諸侯請心教四子傳春生雪山草香下棘林天<lb/>
顧我從今日聞經悟宿緣凉山萬里厺應為教猶偏<lb/>
　　七言畣侍御問李<lb/>
入道曽經離亂前長干古寺住多年愛貧唯置蓮花<lb/>
足取性閒書樹葉篇自笑不歸㸔石牓誰髙無事弄<lb/>
菭泉身外空名何足問吾心巳岀苐三禪<lb/>
　　七言奉酬李貟外使君嘉祐蘇臺屏營居春首<lb/>
　　　有懐<lb/>
昔歲為邦初未識今朝休沐始相親移家水巷貧依<lb/>
静種栁風窓欲占春詩思先邀烏府客山情還訪白<lb/>
<pb n="KR4c0031_SBCK_002-10b"/>
樓人登臨許作烟霞伴高在方袍間幅巾<lb/>
　　七言和李舍人使君紓題雲眀府道室<lb/>
許令如今道性雲曽經西岳事桐君流霞手把應憐<lb/>
壽黄鶴心期擬作群金籙時教弟子撿砂牀不遣丗<lb/>
人聞桂陽亦是神仙守分别無嗟兩地分<lb/>
　　七言奉和陸中丞使君長源寒食日作<lb/>
寒食江天氣最清庾公晨望動髙情因逢内火千家<lb/>
静便覩行春萬木榮淺山容飛雨細縈紆水態拂雲<lb/>
䡖腰章本郡誰相似數日臨人政巳成<lb/>
　　五言奉酬袁使君送陸㶚却廻期過寺院<lb/>
欲别湖上客暮期西林還髙歌風音表放舟月色間<lb/>
<pb n="KR4c0031_SBCK_002-11a"/>
更人莫報夜禪閤本無關<lb/>
　　五言招韓武康章<lb/>
山僧雖不飲沽酒引陶濳此意無人别多為俗士嫌<lb/>
　　五言秋居㳒華寺下院望髙頂贈如獻上人<lb/>
峯色秋天見松聲靜夜聞影孤長不出行道在寒雲<lb/>
　　五言贈韋早陸羽<lb/>
只將陶與謝終日可忘情不欲多相識逢人懶道名<lb/>
　　五言戲贈薛彜<lb/>
山僧不厭野才子㑹須狂何䖏銷君興春風擺緑楊<lb/>
　　五言贈顔主簿<lb/>
漢家儀禮盛名教出諸顏更見尚書後能文在子山<lb/>
<pb n="KR4c0031_SBCK_002-11b"/>
　　五言贈融上人<lb/>
常愛西林寺池中月出時芭蕉一片葉書取寄吾師<lb/>
　　五言聴寒更寄朱兵曹巨川<lb/>
欹枕聴寒更寒更發還住一夜千萬聲㡬聲到君處<lb/>
　　五言早春書懷寄李少府仲宣<hi>并序</hi>
　予故里在長城卞山昔歲屬狂冦陷沒江左親故<lb/>
　離散永望枌梓不覺傷懷因李使君　長城遂寄<lb/>
　是詩以見情也<lb/>
早年初問㳒因悟日中花忽值胡雛起殳夷若亂麻<lb/>
脫身投彼岸弔影念生涯跡與空門合心将丗路賖<lb/>
東田巳蕪沒<hi>東部公有東田詩</hi>南澗益傷嗟<hi>秣陵記曰南澗竭謝氏滅</hi>崇替驚人<lb/>
<pb n="KR4c0031_SBCK_002-12a"/>
事凋殘感物華如君過我里惆悵舊烟霞<lb/>
　　七言贈和評事判官<lb/>
廷評年少㳒家流心似澄江月正秋學究天人知逺<lb/>
識權分鹽鐵許良籌春風憶酒烏家近好月論禪謝<lb/>
寺幽清白比来誰見賞憐君獨有冨人侯<lb/>
　　七言酬秦系山人題贈<lb/>
雲林出空鳥未歸松吹時飄雨浴衣石語花悲徒自<lb/>
詫吾心見境盡為非<lb/>
　　七言酬秦系山人戲贈<lb/>
正論禪寂忽狂歌莫是塵心顛倒多白足行花曽不<lb/>
染黄囊貯酒欲如何<lb/>
<pb n="KR4c0031_SBCK_002-12b"/>
　　七言貽李蕩<lb/>
茅氏常論七真記壺公愛說三山事寧知梅福在人<lb/>
間獨為蒼生作仙吏日服丹砂骨自清膚如氷雪心<lb/>
更眀山中玉笋是仙藥䄂裡素書題飬生碩隨黄鶴<lb/>
一輕舉仰望青霄獨延佇平生好駭君巳知何必山<lb/>
隂訪王許<lb/>
　　七言述祖徳贈湖上諸沈<lb/>
我祖文章有盛名千年海内重嘉聲雪飛梁苑操竒<lb/>
賦<hi>梁苑出惠連公雪賦</hi>春發池塘得佳句<hi>康樂云池上楼詩夢恵連方得池塘生芳草之句</hi>世業<lb/>
相承及我身風流自謂過時人初看甲乙矜言語對<lb/>
客偏能鴝鵒舞<hi>尚公少年善焉</hi>飽用黃金無所求長裾曵地干<lb/>
<pb n="KR4c0031_SBCK_002-13a"/>
王侯一朝金盡長裾裂吾道不行計亦拙歲晩髙歌<lb/>
悲苦寒空堂危坐百憂攢昔時軒葢金陵下何䖏不<lb/>
傳沈與謝<hi>田公與約俱是西邸八支</hi>綿綿芳籍至今聞眷眷通宗有數<lb/>
君誰見予心獨飄泊依山寄水似浮雲<lb/>
　　七言舟行懐閻士和<lb/>
二月湖南春草遍横山渡口花如霰相思一日在孤<lb/>
舟空見歸雲兩三片<lb/>
　　七言贈張道士<lb/>
玉京真子名太一因服日華心如日此心不許世人<lb/>
知只向仙宫未曽出<lb/>
　　七言戲呈吳慿<lb/>
<pb n="KR4c0031_SBCK_002-13b"/>
丗人不知心是道只言道在他方玅還如瞽老望長<lb/>
安長安在西向東笑<lb/>
　雜言宿山寺寄李中丞洪<lb/>
偶来中峯宿閒坐見眞境寂寂孤月心亭亭圎泉影<lb/>
　　　　　　　满山花落始知静從他半夜愁猿<lb/>
驚不廢此心長杳冥<lb/>
　　雜言戲贈呉慿<lb/>
予讀古人書遂識古人面不是識古人邪正何由見<lb/>
貴義輕財求俗譽一錢與人便驕倨昨朝為火今為<lb/>
氷此道非君獨撫膺<lb/>
　　五言感興贈烏程李眀府伯冝兼簡諸秀才<lb/>
<pb n="KR4c0031_SBCK_002-14a"/>
</p>
<p>
</p>
  </div>
<div> <lb/>
    <p>
<pb n="KR4c0031_SBCK_003-1a"/>
晝上人集卷第三<lb/>
　　　　　　　　　　呉興　釋　皎然<lb/>
　　五言奉和顏使君眞卿與陸䖏士羽登玅喜寺<lb/>
　　　三癸亭即陸生所創<lb/>
秋意西山多列岑縈左次繕亭歴三癸䟽趾隣竹寺<lb/>
元化隱靈蹤始君啓髙誄誅榛飬翹楚鞭草理芳穂<lb/>
俯砌披水容逼天掃峯翠境新耳目换物逺風烟異<lb/>
倚石忘丗情援雲得真意嘉林幸勿翦禪侶欣可庇<lb/>
衛㳒大臣過佐逰群英萃龍池護清澈虎節到深邃<lb/>
徒想<graphic n="KR0792" url="https://raw.githubusercontent.com/kanripo/KR-Gaiji/master/images/KR0792.png" mimeType="image/png"/>頂期于今沒遺記<lb/>
　　五言奉陪陸使君長源裴端公樞奉逰東西武<lb/>
<pb n="KR4c0031_SBCK_003-1b"/>
　　　丘寺<lb/>
雲水夾雙刹遥疑湧平陂入門見藏山元化何由窺<lb/>
曵組探詭恠停騘訪幽竒情髙氣爲爽徳煖春亦随<lb/>
瑶草自的皪蕙樓爭蔽虧金精落壊陵劒彩沉靈池<lb/>
一覽帀天界中峯歩未移應嘉生公石列坐援松枝<lb/>
　　五言奉和陸使君長源夏月逰太湖<hi>此時公權領湖州</hi>
庾公心曠逺府事局耳目遂與南湖逰　襟滌煩燠<lb/>
始知皇天意積水在亭育細流信不讓動物欣所蓄<lb/>
萬頃合天容洗然無雲族峻蒨矚仙嶺<hi>神仙傳洞庭神仙所居也</hi>超遥<lb/>
隨眀牧知公愛澄清波静氣亦肅巳見横流極况聞<lb/>
長鯨戮<hi>㑹北使至王師巳收長安</hi>中洲暫採<hi>即栁惲汀洲採/白蘋之意也</hi>南郡思剖竹<hi>公時</hi>
<pb n="KR4c0031_SBCK_003-2a"/>
<hi>改授信州</hi>向夕分好風飄然送歸舳<lb/>
　　五言奉和崔中丞使君論李侍御　登爛柯山<lb/>
　　　宿石橋寺効小謝體<lb/>
常愛謝公郡幽期碩相從果廻青騘臆共躡玄仙蹤<lb/>
靈境若彷彿爛柯思再逢飛梁丹霞接古局蒼菭封<lb/>
徃想冥昧理誰親氷雪容蕙樓聳空界蓮宇開中峰<lb/>
<hi>今為仙寺普是仙山遺局古橋昇仙之處見在</hi>昔化冲虗鶴今藏護㳒龍雲窺香樹<lb/>
沓月見色天重永夜寄幽寂清言滌心<graphic n="KR0909" url="https://raw.githubusercontent.com/kanripo/KR-Gaiji/master/images/KR0909.png" mimeType="image/png"/>盛逰千年<lb/>
後書在巖中松<lb/>
　　五言同顏使君真卿李侍御蕚逰㳒華寺登鳯<lb/>
　　　翅山望太湖<lb/>
<pb n="KR4c0031_SBCK_003-2b"/>
雙峰開鳳翅秀出南湖州地勢抱郊樹山威増郡樓<lb/>
正逢周柱史来㑹魯諸侯緩歩凌彩蒨清鐃發颼飀<lb/>
披雲得靈境拂石臨芳洲積翠遥空碧含風廣澤秋<lb/>
蕭辰資麗思髙論驚精修何似鍾山集徵文及恵休<lb/>
　　五言奉陪陸使君長源諸公逰支硎寺<hi>寺即支公學道處</hi>
嘗覽髙逸傳山僧有遺蹤佐逰繼雅篇嘉㑹何由逢<lb/>
塵世即下界色天當上峯春暉遍衆草寒色留高松<lb/>
繚繞彩雲合參差綺樓重瓊葩灑巾舄石瀃清心胸<lb/>
靈境若可託道情知所從<lb/>
　　五言奉陪鄭使君諤逰太湖至洞庭山登上真<lb/>
　　　觀却望湖水<lb/>
<pb n="KR4c0031_SBCK_003-3a"/>
郡齋得無事放舟下南湖湖中見仙邸果與心賞俱<lb/>
不逺風物變忽如寰宇殊背雲視層厓别是登蓬壺<lb/>
突兀盤水府參差沓天衢廻瞻平蕪盡洪流豁中區<lb/>
氣吞江山勢色淨氛靄無靈長習水徳勝勢當地樞<lb/>
朝宗動歸心萬里思鴻途<lb/>
　　五言奉和袁使君髙郡中新亭㑹張練師晝㑹<lb/>
　　　二上人<lb/>
置亭隱城堞事簡跡易幽公性崇儉素雅才非廣求<lb/>
傍檐竹雨清拂按杉松秋不移府中歩登兹如逺逰<lb/>
坐覺詩思髙俯知物伇休虚寂偶禪子逍遥親道流<lb/>
更聞臨川作下節安能酬<lb/>
<pb n="KR4c0031_SBCK_003-3b"/>
　　五言奉和陸使君長源水堂納凉效曹劉體<lb/>
栁家陶暑亭意逺不可齊煩襟蕩朱絃髙歩援緑荑<lb/>
愛公满亭客来是清風攜瀅渟前谿上曠望古郡西<lb/>
六月正中伏水軒氣常凄野香襲荷芰道性親鳬鷖<lb/>
禪子顧恵林逸民重劉黎乃知髙丗量不以出處暌<lb/>
　　五言夏日奉陪陸使君長源公堂集<lb/>
府中自清逺六月高梧間寥亮泛雅瑟逍遥扣玄關<lb/>
嶺雲與人静庭鶴隨公閒動息諒兼遂兹情即東山<lb/>
　　五言伏日就湯評事衡湖上避暑<lb/>
大火方燥召停雲晝亦收将從賞心侣寸景難逺逰<lb/>
擁几苦炎伏出門望汀洲廻谿照軒宇廣陌臨梧楸<lb/>
<pb n="KR4c0031_SBCK_003-4a"/>
釋悶命雅瑟放情思亂流更持無生論可以清煩憂<lb/>
　　五言奉和顏使君真卿修韻海畢㑹諸文生東<lb/>
　　　堂重校<lb/>
外學宗碩儒㳺焉從後進恃以仁恕廣不學門欄峻<lb/>
著書禆理化奉上表誠信探討始河圖紛綸歸海韻<lb/>
親承大匠琢况覩頽波振錯簡記鈆暫<hi>音籖</hi>閱書移玉<lb/>
鎮曷由旌不朽盛羙流歌引<lb/>
　　五言喜義興權眀府自君山至集陸處士羽青<lb/>
　　　塘别業<lb/>
應難久辤秩暫寄君陽隱巳見縣名花㑹逢闈是粉<lb/>
本自尋人至寧因㸔竹引身關白雲多門占青山盡<lb/>
<pb n="KR4c0031_SBCK_003-4b"/>
最賞無事心籬邊釣谿近<lb/>
　　五言夏日集李司直縱谿齋<lb/>
修景屬良㑹逺飈生煩襟泄雲收淨緑衆木積芳隂<lb/>
䟽滌府中務迢遥湖上心習閒得招我賞夜冝泛琴<lb/>
山近資性靜月来寄情深澹然若事外豈隨隳華簪<lb/>
　　五言夏日題桐廬楊眀府納凉山齋<lb/>
陶家無炎暑自有林中峰席上落山影桐梢廻水容<lb/>
放懐凉風至緩歩清隂重何事親堆桉猶多髙丗蹤<lb/>
　　五言和楊眀府早秋逰㳒華寺<lb/>
釋事出縣閤初聞兹山靈寺扉隱天色影刹遥丁丁<lb/>
碧峰委合沓香蔓垂蓂苓清景為公有放曠雲邉亭<lb/>
<pb n="KR4c0031_SBCK_003-5a"/>
秋賞石潭㓗夜嘉山月青誦空性不昧助道跡又經<lb/>
是以扵物理紛然若未形移来字人要全與此道冥<lb/>
　　五言宿道士觀<lb/>
古觀秋木秀泠然屬鮮颷瓊葩被修蔓柏實满寒條<lb/>
影殿山寂寂寥天月昭昭幽期寄仙侣習定至中宵<lb/>
清佩聞虚歩真官方宿朝<lb/>
　　五言冬日天井西峰張錬師所居<lb/>
採旅逢野泉漸見栖閒所坎坎山上聲幽幽林中語<lb/>
仙卿何代隱郷服言亦楚開水淨藥苗掃雲候山侣<lb/>
零葉聚敗籬幽花積寒渚冥冥孤鶴性天外思䡖舉<lb/>
　　五言奉同顔使君真卿開元寺經藏院㑹觀樹<lb/>
<pb n="KR4c0031_SBCK_003-5b"/>
　　　文殊碑<lb/>
萬國布殊私千年降祖師雁門傳㳒至龍藏立言時<lb/>
故實刋周典新聲播魯詩六銖那更拂刼石盡無期<lb/>
　　五言奉同盧使君㓜平逰精舍寺<lb/>
刹影西方在虚空翠色分人天霽後見猿鳥定中聞<lb/>
眞界隱青壁春山凌白雲今朝石門㑹千古仰斯文<lb/>
　　五言奉同顏使君真卿袁侍御駱駝橋翫月<lb/>
山中常見月不及共逰時水上恐将缺林端愛落遲<lb/>
烏驚憲府客人咏鮑家詩永夜南橋望徘徊若有期<lb/>
　　五言奉和邢端公登春臺春望句句有春字之<lb/>
　　什<lb/>
<pb n="KR4c0031_SBCK_003-6a"/>
春日繡衣䡖春臺别有情春烟間草色春鳥隔花聲<lb/>
春樹亂無次春山遥得名春風正飄蕩春甕莫須傾<lb/>
　　五言經仙人渚即沈山下古人沈義白日昇仙<lb/>
　　處<lb/>
日月人間短何時此得仙古山春巳盡遺渚事空傳<lb/>
不見騰雲駕徒臨洗藥泉如今成逝水翻使恨流年<lb/>
　　五言獨逰二首<lb/>
性野趣無端春晴路又乾逢泉岐石弄放鶴向雲㸔<lb/>
好僻誰相似從狂我自安芳洲亦有意歩上白沙灘<lb/>
　　又<lb/>
臨水興不盡虚舟可同嬉還雲與歸鳥若共山僧期<lb/>
<pb n="KR4c0031_SBCK_003-6b"/>
世事吾不預此心誰得知西峰有禪老應見獨逰時<lb/>
　　五言逰谿待月<lb/>
谿色思泛月沿洄欲未歸殘燈逢水店踈磬憶山扉<lb/>
夜浦魚驚少空林鵲繞稀可中纔望見撩亂擣寒衣<lb/>
　　五言西谿獨泛<lb/>
道情何所寄素舸澷流間真性憐高鶴無名羡野山<lb/>
經寒叢竹秀入靜片雲間泛泛誰為侣唯應共月還<lb/>
　　五言早秋陪韓眀府泛阮元公谿<hi>公嘗言禪功可入而官情詎能忘故</hi>
<hi>詩中有此意戲之</hi>
雨信清殘暑蕭條古縣西早凉生浦溆秋意满髙低<lb/>
前事雖堆案間情得泝谿何言戰未勝空寂用還齊<lb/>
<pb n="KR4c0031_SBCK_003-7a"/>
　　五言九日顔使君真卿登水樓<lb/>
重陽荆楚尚髙㑹此難陪偶見登龍客同逰戲馬臺<lb/>
風文向水疊雲態擁歌廻持菊煩相問捫襟媿不才<lb/>
　　五言與盧孟眀别後宿南湖對月<lb/>
五湖生夜月千里满寒流曠望烟霞盡凄凉天地秋<lb/>
相思路眇眇獨夢水悠悠何處空江上徘徊送客舟<lb/>
　五言自義亭驛送李長史後夜宿臨平東湖<lb/>
長亭賓馭散岐路起悲風千里懃王事驅車明月中<lb/>
寒生洞庭水夜度塞門鴻䖏䖏堪傷别歸来山又空<lb/>
　　五言出逰<lb/>
少時不見山便覺無竒趣狂發從亂歌情来任閒歩<lb/>
<pb n="KR4c0031_SBCK_003-7b"/>
此心誰共證笑㸔風吹樹<lb/>
　　五言界石守風望天竺靈隱二寺<lb/>
山頂東西寺江中旦暮潮歸心不可到松路在青霄<lb/>
　　五言奉和顏使君修海韻畢州中重宴<lb/>
世學髙南郡身封盛魯邦九流宗韻海七字揖文江<lb/>
借賞雲歸堞留歡月在窓不知名教樂千載與誰雙<lb/>
　　五言晦日陪顔使君白蘋洲集<lb/>
南朝分古郡山水似湘東隄月呉風在湔𥚑楚客同<lb/>
桂寒初結斾蘋小欲成叢時晦佳㳺促高歌聴未終<lb/>
　　五言冬至日陪裴端公使君清水堂集<lb/>
亞歲崇髙宴華軒照渌波渚芳迎氣早山翠向晴多<lb/>
<pb n="KR4c0031_SBCK_003-8a"/>
推徃知時訓書雲辨政和從公借日短留賞夜如何<lb/>
　　五言陪盧判官水堂夜宴<lb/>
暑氣當宵盡徘徊坐月前靜依山堞近凉入水扉偏<lb/>
久是栖林客初逢佐幕賢愛君高野意烹茗釣淪漣<lb/>
　　五言新秋同盧侍御薛貟外白蘋洲月夜<lb/>
隔暑蘋洲近迎凉欲泛舟榮從憲府至喜㑹夕郎㳺<lb/>
氣奪滄江色風吹汗澷流誰言三伏夜獨此月前秋<lb/>
　　五言夏日集裴録事北亭避暑<lb/>
前林夏雨歇為我生凉風一室煩暑外衆山清景中<lb/>
忘歸親野水適性喜雲鴻蕭散都曹吏還将静者同<lb/>
　　五言與王録事㑹張徴君姉妹錬師院翫雪兼<lb/>
<pb n="KR4c0031_SBCK_003-8b"/>
　　　懷清㑹上人<lb/>
何意㢘從事還来㑹黙仙寒空驚雪遍春意入歌偏<lb/>
瑶草三花發瓊林七葉連飄颻過桞寺應满驛經前<lb/>
　　五言和李侍御蕚歲初夜集處士書閣<hi>書閣即侍御所創</hi>
遲賢新置閣高意此郊居古徑行春早新窓見月初<lb/>
放歌還倚瑟講道亦觀書為我留禅位来逢此㑹踈<lb/>
　　五言湯評事衡水亭㑹覺禪師<lb/>
山侣相逢少清晨㑹水亭雪晴松葉翠烟煖藥苗青<lb/>
靜對滄洲鶴閒㸔古寺經應憐叩關子了義共心冥<lb/>
　　五言與朝陽山人張朝夜集湖亭賦得各言其<lb/>
　　志<lb/>
<pb n="KR4c0031_SBCK_003-9a"/>
洞庭孤月在秋色望無邊零露積衰草寒螿鳴古田<lb/>
茫茫區中想寂寂塵外縁從此悟浮丗胡為傷暮年<lb/>
　　五言晦夜李侍御蕚宅集招潘述湯衡海上人<lb/>
　　　飲茶賦<lb/>
晦夜不生月琴軒猶為開墻東隱者在淇上逸僧来<lb/>
茗愛傳花飲詩㸔卷素裁風流髙此㑹曉景屢徘徊<lb/>
　　五言寄昱上人上方居<lb/>
猒向人間住逢山欲懶歸片雲閒似我白日在禪扉<lb/>
地静松隂遍門空鳥語稀夜凉踈磬盡師友自相依<lb/>
　　五言夏日與綦母居士昱上人納凉<lb/>
為依鑪峰住境勝増道情凉日暑不變空門風自清<lb/>
<pb n="KR4c0031_SBCK_003-9b"/>
坐援香實近轉愛緑蕪生宗炳青霞士如何知我名<lb/>
　　五言建元寺集皇甫侍御書閣<lb/>
不因居佛里無事得相逢名重朝端望身髙俗外蹤<lb/>
<hi>公愛講佛經嘗云慕劉䖏士深詣至理</hi>機閒㸔淨水境寂聴踈鐘宣室恩長<lb/>
在知君志未從<lb/>
　　五言郭北㝷徐主簿别業<lb/>
近依城北住幽徑少人知積雪行深巷閒雲繞古籬<lb/>
竹花冬更發橙實晚仍垂還共巗中鶴今朝下渌池<lb/>
　　五言題報徳寺清幽上人西峯<hi>寺即陳文帝故郷</hi>
陳丗凋亡後仁祠識舊山帝郷喬木在空見白雲還<lb/>
雙墖寒林外三陵暮雨間此中難戦勝君獨啓禪関<lb/>
<pb n="KR4c0031_SBCK_003-10a"/>
　　五言題鄭谷江畔桐齋<hi>鄭生好琴性逹兼寡欲</hi>
客齊開别住坐占緑江濆流水非外物閒雲嘗屬君<lb/>
浮榮未可累曠逹若為群風起髙梧下清絃日日聞<lb/>
　　五言和閻士和李蕙冬夜重集<lb/>
郡理日閒曠洗心宿香峰雙林秋見月萬壑靜聞鐘<lb/>
佩玉行山翠交麾動水容如何股肱守塵外得相從<lb/>
　　五言春日陪顏使君真卿皇甫曽西亭重㑹海<lb/>
　　　韻諸生<lb/>
爲重南臺客朝朝㑹魯儒暄風衆木變清景片雲無<lb/>
峰翠飄檐下谿光照座隅不将簪艾隔知與道情俱<lb/>
　　五言寒食日同陸士行報徳寺宿解公房<lb/>
<pb n="KR4c0031_SBCK_003-10b"/>
古寺章陵下潛公住㡬年安心生輭草灌頂引春泉<lb/>
寂寂傳燈地寥寥禁火天丗間多暗室白日為誰懸<lb/>
　　五言兵馬曺季良宅夜集<lb/>
清景不可失尋君趣有餘身髙避事後道長問心初<lb/>
出䖏名則異逰從跡何踈吟看刻盡燭笑卷讀殘書<lb/>
露彩生筆研風音入庭除平眀山侣散觳觫動廻車<lb/>
　　五言同李侍御萼李判官　集陸䖏士羽新宅<lb/>
素風千户𫾣新語陸生能借宅心常逺移籬　更弘<lb/>
釣絲初種竹衣帶近裁藤戎佐推兄弟詩流得友朋<lb/>
栁隂容過客花徑許招僧不為墻東隱人家到未曽<lb/>
　　五言題報恩寺惟照上人房<lb/>
<pb n="KR4c0031_SBCK_003-11a"/>
上界雨色乾凉官日遲遲水文披菡萏山翠動罘罳<lb/>
中有清眞子愔愔歩閒墀手縈頗黎縷碩證黄金姿<lb/>
旋草階下生㸔心當此時<hi>亦名苾蒭草枝葉皆右旋故名旋草草有五徳</hi>
　　七言尋天目徐君<lb/>
常見仙翁變姓名豈知松子號初平逢人不道徃来<lb/>
䖏賣藥還将雞犬行獨鶴天邊俱得性浮雲世上共<lb/>
無情三花落盡君猶在笑撫安期昨日生<lb/>
　　七言同李著作縱題塵外上人院<lb/>
百縁唯有什公瓶万㳒但看一字經從遣鳥喧心不<lb/>
動任教香醉境常冥蓮花天漏浮雲捲貝葉官春好<lb/>
月停禪伴欲邀何著作空音冝向夜中聴<lb/>
<pb n="KR4c0031_SBCK_003-11b"/>
　　七言題周諫别業<hi>予寺與周生所俱臨苕水</hi>
隱身苕上欲如何不着青<lb/>
入水籬從破許船過昻藏獨鶴閒心逺寂歴秋花野<lb/>
意多若訪禪齋遥可見竹窓書幌共烟波<lb/>
　　七言同李中丞洪水亭夜集<lb/>
佳人且莫吹參差正憐月色生酒巵山公取醉不關<lb/>
我為愛尊前白鷺鷥<lb/>
　　七言題秦系山人麗句亭<lb/>
獨将詩教領諸生但看青山不愛名满院竹聲堪愈<lb/>
疾亂牀花片足忘情<lb/>
　　七言春夜集陸處士翫月<lb/>
<pb n="KR4c0031_SBCK_003-12a"/>
欲賞芳菲肯待辰忘情人訪有情人西林可是無清<lb/>
景祗為忘情不記春<lb/>
　　七言寄題雲門寺梵月無側房<hi>時人相傳是實月道人後身也</hi>
越山千万雲門絶西僧㒵古還名月清朝掃石行道<lb/>
歸林下眠禪㸔松雪<lb/>
　　七言㳒花寺上方題江上人禪室<lb/>
路入松聲逺更竒山光水色共參差中峯禪寂一僧<lb/>
在坐對梁朝老桂枝<lb/>
　　五言冬日山行遇薛徴君<lb/>
我行倦修坂四顧無平陸雨霽鳴鷹鸇天寒聚麋<graphic n="KR0951" url="https://raw.githubusercontent.com/kanripo/KR-Gaiji/master/images/KR0951.png" mimeType="image/png"/>
幽人訪名士家在南岡曲菜實縈小園稻花繞山屋<lb/>
<pb n="KR4c0031_SBCK_003-12b"/>
深居寡憂悔勝境怡耳目徴心尚與我永言謝浮俗<lb/>
　　雜言徃丹陽尋陸䖏士不遇<lb/>
逺客殊未歸我來㡬惆悵叩關一日不見人繞屋寒<lb/>
花笑相向寒花寂寂遍芳阡栁色蕭蕭愁暮蟬行人<lb/>
無數不相識獨立雲陽古驛邊鳯翅山中思本寺魚<lb/>
竿村口望歸船歸船不見見寒烟離心逺水共悠然<lb/>
他日相期那可定閒僧着䖏即經年<lb/>
　　五言集湯評事衡湖上望微雨<lb/>
蒼凉逺景中雨色縁山有雲送满洞庭風吹繞楊栁<lb/>
蕭蕭解䡖𬒮盡日随林叟<lb/>
　　五言九日與陸處士羽飲茶<lb/>
<pb n="KR4c0031_SBCK_003-13a"/>
九日山僧院東籬菊也黄俗人多泛酒誰解助茶香<lb/>
　　七言夜過康録事造㑹兄弟<lb/>
愛君門館夜来清瓊樹雙枝是弟兄月在詩家偏足<lb/>
思風過客位更多情<lb/>
晝上人集卷第三<lb/>
<pb n="KR4c0031_SBCK_003-13b"/>
</p>
<p>
</p>
  </div>
<div> <lb/>
    <p>
<pb n="KR4c0031_SBCK_004-1a"/>
晝上人集卷第四<lb/>
　　　　　　　　　呉　興　釋　皎然<lb/>
　　五言送梁拾遺肅歸朝<lb/>
眀主重文諫才臣出江東束書辤東山改服臨北風<lb/>
萬里望皇邑九重當曙空天開芙蓉闕日上蒲桃宫<lb/>
天子初未起金閨籍先通身逢軒轅丗名貴鵷鸞中<lb/>
故人榮此别何用悲絲桐<lb/>
　　奉陪楊使君頊送叚校書赴南海幕<lb/>
碩賢静廣州信為天下貞屈玆大將佐藉彼延閣英<lb/>
聲動栁呉興郊餞意不䡖吾知叚夫子高論關蒼生<lb/>
處以徳為籓出則道可行遥知南樓㑹新景當詩情<lb/>
<pb n="KR4c0031_SBCK_004-1b"/>
天髙林瘴洗秋逺海色清時㤗罷飛檄唯應頌功成<lb/>
　　五言送陸侍御士佳赴上京<lb/>
長安三千里喜行不言永清路黄塵飛大河滄流靜<lb/>
更懷四川府主公昔和鼎伊鬰瑶瑟情威遲花騘影<lb/>
此時已難别日又無停景出餞闕相從心隨過前嶺<lb/>
　　五言奉陪顔使君真卿登峴山送張侍御嚴歸<lb/>
　　堂<lb/>
峴首千里情北轅自兹發烟霞正登覽簪筆限趨謁<lb/>
黃鶴望天衢白雲歸帝闕客心南浦栁離思西樓月<lb/>
留賞不延景感時方易歇他晨有山信一為訪林樾<lb/>
　　五言酬元主簿子球别贈<lb/>
<pb n="KR4c0031_SBCK_004-2a"/>
故人方逺適訪我陳别情此夜偶禪室一言了無生<lb/>
覽君緘中寳如搴青玉瑛胡為藴髙價歲晚徒營營<lb/>
辤秩貧且病何人見艱貞出無黄金槖空歌白苧行<lb/>
威遲䇿駑馬獨望故關樹渺渺千里心春風𧺫中路<lb/>
近聞新拜命鸞鳯猶棲棘勸君寄一枝且飬冥冥翼<lb/>
甘泉多竹花眀年待君食<lb/>
　　畣道素上人别<lb/>
春色遍逺道寂寞閩中行碧水何渺渺白雲亦英英<lb/>
離人不可望日暮芳洲情黄鶴有逸翮翹　白雲傾<lb/>
欲為山中侣肯私遼天聲藍縷真子褐葳㽔近臣纓<lb/>
以兹奪爾懷常恐道不成吾門弟子中不减恵休名<lb/>
<pb n="KR4c0031_SBCK_004-2b"/>
一性研巳逺五言功更精從君汗澷㳺莫廢學無生<lb/>
忍草肯揺落禅枝不枯榮采采慰長路知吾心不䡖<lb/>
幻情有厺住真性無離别留取老桂枝歸来共攀折<lb/>
　　霅谿館送韓明府章辤满歸<lb/>
洛令從告還故人東門餞恵愛三年積軒車一夜逺<lb/>
曉月離館空秋風故山晩榮君有佳薦碩我阻逰衍<lb/>
宿㫺峯頂心依依不可卷<lb/>
　　送穆寂赴舉<lb/>
天子錫玄纁傾山禮隱淪君抛青霞厺榮資觀國賔<lb/>
劒光既陸離瓊彩何璘珍夙駕別情逺啇弦秋意新<lb/>
冥冥鴻鵠姿數尺看蒼旻殘㓂近宋郊西行惡颷塵<lb/>
<pb n="KR4c0031_SBCK_004-3a"/>
立身素耿介䖏難思經綸春府搜才日髙科得一人<lb/>
　　送張仲彛歸長沙<lb/>
早聞凌雲彩謂在鴛鷺儔華髮始相遇滄江仍旋逰<lb/>
䇿名忘苟進澹慮䡖所求常服逺逰戒緬懷經丗謀<lb/>
片㠶背風渚萬里還湘洲别望荆雲積歸心漢水流<lb/>
蘭苕行采采桂棹思悠悠宿㫺無機者為君動離憂<lb/>
　　秋日昆陵南寺送潘述之揚州<lb/>
孤客秋易傷嘶蟬静仍續佳辰亦巳屢歡㑹常不足<lb/>
禪地非路岐我心豈拘束情生逺别時坐恨清景促<lb/>
望中千里隔暮歸西山曲蕭條月中道彩蒨原上緑<lb/>
不見同心人幽懐増躑躅<lb/>
<pb n="KR4c0031_SBCK_004-3b"/>
　　春日又送潘述之揚州<lb/>
别渚望䢴城岐路春日遍柔風吹楊桞芳景流郊甸<lb/>
日日東林期今夕異郷縣文房曠佳士禪室阻清眄<lb/>
<hi>潘生曽受禅印</hi>離恨奪賞心不得諧所碩莫憶山中人碧雲遥<lb/>
可見<lb/>
　　新秋送盧判官<lb/>
故人念宿昔欲别増逺情入座炎氣屏為君秋景清<lb/>
由来空山客不怨離弦聲唯有暮蟬起相思碧雲生<lb/>
　　奉送袁髙使君詔徴赴行在効曹劉體<lb/>
皇心亭毒廣蝥賊皆陶甄未刈蚩尤旗方同軒后年<lb/>
天子幸漢中轘轅阻氛烟璽書召英牧名在列岳仙<lb/>
<pb n="KR4c0031_SBCK_004-4a"/>
國難倚長城廟謨資大賢清損休汝騎仁留述職篇<lb/>
遐路渺天末繁笳思何邊飾徒促逺期祗命赴急宣<lb/>
謏才豈足稱深仁碩何偏那堪臨流意千里望旗旃<lb/>
　　奉送陸中丞長源詔徴入朝<lb/>
詔下鄼侯幕徴賢寵上勲才當持漢典道可致堯君<lb/>
藩牧今榮餞詩流此盛文水從呉渚别樹向楚門分<lb/>
宿寺期嘉月看山識故雲歸心復何託惆悵在江濆<lb/>
　　奉送中丞道昌入朝<lb/>
文憲中司盛恩榮外鎮崇諸侯皆取則八使獨推功<lb/>
詔喜新銜鳳車看舊飾熊去思今武子餘教昔文翁<lb/>
清在如江水仁留是國風光徴二千石掃苐望司空<lb/>
<pb n="KR4c0031_SBCK_004-4b"/>
　　奉送顏延之眀府撫州覲叔父<lb/>
臨川千里别惆悵上津橋日暮人歸盡山空雪未銷<lb/>
鄊雲心渺渺楚水路遥遥林下方歡㑹山中獨寂寥<lb/>
天寒驚㫁雁江信望廻潮歲晩流芳歇思君在此宵<lb/>
　　五言送關小師還金陵<lb/>
如何有歸思愛别欲忘難白鷺汀沙晚青龍水寺寒<lb/>
蕉花鋪淨地桂子落空壇持此心為境應堪月夜㸔<lb/>
　　五言峴山送裴秀才赴舉<lb/>
漢家招秀士峴上送君行萬里見秋色兩河傷逺情<lb/>
王師出西鎬虜冦避東平天府登名後廻㸔楚水清<lb/>
　　五言酬别襄陽詩僧少徴<hi>詩中荅上人歸夢之意</hi>
<pb n="KR4c0031_SBCK_004-5a"/>
證心何有夢示說夢歸頻文字齎秦本詩騷學楚人<lb/>
蘭開衣上色栁向手中春别後須相見浮雲是我身<lb/>
　　五言送契上人逰揚州<lb/>
西陵古江口逺見東揚州渌水不同泛春山應獨逰<lb/>
尋僧白巖寺望月謝家樓宿昔心期在人寰非乆留<lb/>
　　五言送沈秀才之閩中<lb/>
越客不成歌春風起渌波嶺重寒不到海近瘴偏多<lb/>
野戍桄榔發人家翡翠過翻疑此中好君問定如何<lb/>
　　五言送徳清衛眀府赴選<hi>時栁黜陟有薦状</hi>
八使慎求能東人獨薦君身猶千里限名巳九霄聞<lb/>
逺路翻喜别離言暫惜分鳯門多士㑹擁佩入卿雲<lb/>
<pb n="KR4c0031_SBCK_004-5b"/>
　　五言送鄭孝亷淮西覲省<lb/>
離袂翠華满晨羞欲早行春風生楚樹曉角發随城<lb/>
野靄濕衣綵江鴻増客情征途不用戒坐見白波清<lb/>
　　五言送清㑹上人逰<lb/>
佳逰限衰疾一笑向西風思見青門外曽臨素滻東<lb/>
峰眀雲際寺<hi>寺名</hi>日出霧寒宫<hi>宫名</hi>行道禪長在香塵不<lb/>
染空<lb/>
　　五言送居士還太原<lb/>
辤郷因丗難家族盛南朝名重郊居賦<hi>沈休文之作郊居賦</hi>才髙<lb/>
獨酌謡<hi>沈文子作</hi>浪花飄一葉峰色向三條髙逸雖成性弓<lb/>
旌肯望招<lb/>
<pb n="KR4c0031_SBCK_004-6a"/>
　　奉同顔使君真卿峴山送李法曹陽冰西上獻<lb/>
　　　書時㑹有詔徴赴京<lb/>
漢日中郎玅周王太史才雲書捧日厺鶴版下天来<lb/>
草見呉洲發花思御苑開芉公惜風景欲别㡬遲徊<lb/>
　　五言兵後送姚太祝赴選<lb/>
兩河兵巳偃䖏䖏見歸舟日夜故人散江皋芳樹秋<lb/>
楚雲傷逺思秦月憶佳逰名動春官籍翩翩才少儔<lb/>
　　五言兵後送薛居士移家安吉<lb/>
舊逰經䘮亂道在復何人寒草心易折閒雲性常真<lb/>
交情别後見詩句比来新向我挑州住惜君東嶺春<lb/>
　　五言送鄔傪之洪州覲兄弟<lb/>
<pb n="KR4c0031_SBCK_004-6b"/>
年少足詩情西江楚月清書嚢山翠濕琴匣雪花䡖<lb/>
久别經離亂新正憶弟兄贈君題樂府為是豫章行<lb/>
　　五言送乾封李成<lb/>
羽檄飛来息離情逺近同感君由泛瑟關我是征鴻<lb/>
渺黙歸人盡踈蕪夜渡空還期當歲晩獨在路行中<lb/>
　　五言送崔判官還揚子<lb/>
䡖傳秪逺役依依下姑亭秋聲满揚栁暮色繞郊坰<lb/>
烟水揺歸思山當楚驛青<lb/>
　　奉酬袁使君西樓送秦山人與晝同赴李侍御<lb/>
　　　招三韻<lb/>
秋風怨别情江守上西城竹署寒流淺琴窓宿雨晴<lb/>
<pb n="KR4c0031_SBCK_004-7a"/>
治書招逺意知共楚狂行<lb/>
　　送清凉上人<lb/>
何意欲歸山道髙由境勝花空覺性了月静知心證<lb/>
永夜出禪吟清猿自相應<lb/>
　　送李丞使宣州<lb/>
結駟何翩翩落葉暗寒渚夢裡春穀泉愁中洞庭雨<lb/>
聊持剡山茗以代宣城醑<lb/>
　　五言送至洪沙門逰越<lb/>
知爾學無生不應傷此别相逢宿我寺獨徃逰靈越<lb/>
早晚花㑹中經行剡山月<lb/>
　　七言送皇甫侍御曽還丹陽别業<lb/>
<pb n="KR4c0031_SBCK_004-7b"/>
雲陽别夜憶春耕花發菱湖問厺程積水悠揚何䖏<lb/>
夢亂山稠疊此時情将離有月教弦㫁贈逺無蘭覺<lb/>
意䡖朝右要君持漢典眀年北墅可須營<lb/>
　　白蘋洲送洛陽李丞使還<lb/>
蘋洲北望楚山重千里廻軺止一封臨水情來還共<lb/>
載㸔花醉厺更相從罷官風渚何時別寄隱雲陽㡬<lb/>
䖏逢後㑹那應似疇昔年年覺老雪山容<lb/>
　　送履霜上人還金陵西山<lb/>
攜錫西山歩緑莎禪心未了奈情何湘宫水寺清秋<lb/>
夜月落風悲松柏多<lb/>
　　送辨聦上人還廣陵<lb/>
<pb n="KR4c0031_SBCK_004-8a"/>
莫學休公學逺公了心須與我心同隋家古栁數株<lb/>
在㸔取人間萬事空<lb/>
　　送清勵上人逰福建<lb/>
禪子自矜禪性成将来擬照建谿清南看閩樹花不<lb/>
落更取何縁了妄情<lb/>
　　送顧道士逰洞庭山<lb/>
見說洞庭無上路春逰亂踏五靈芝含桃風起花狼<lb/>
籍正是仙翁碁散時<lb/>
　　送邢台州濟<lb/>
海上仙山屬使君石橋琪樹古来聞他時畫出白團<lb/>
扇乞取天台一片雲<lb/>
<pb n="KR4c0031_SBCK_004-8b"/>
　　送栁察諫議叔<lb/>
東城南陌強經過怨别無心亦放歌眀日院公應問<lb/>
我閒雲長在石門多<lb/>
　　送栁淡扶侍赴洪州<hi>此子素少官情共予有西山之好</hi>
中林許師友忽阻夙心期自顧青緺好來将黄鶴詞<lb/>
少年䡖逺涉丗道得無欺烟雨孤舟上晨昏千里時<lb/>
離魂渺天末相望在江湄無限江南栁春風卷亂絲<lb/>
　　同李司直縱題武丘寺兼留諸公與陸羽之無<lb/>
　　　錫<lb/>
陵寝成香阜禪枝出白楊劒池留故事月樹即他方<lb/>
應丗縁須别栖心趣不忘還将陸居士晨發泛歸航<lb/>
<pb n="KR4c0031_SBCK_004-9a"/>
　　夏日題鄭谷江上納凉館<lb/>
迢遥山意外清風又對君若為扵此地翻作路岐分<lb/>
别館琴徒語前洲鶴自群眀朝天畔逐何䖏逐閒雲<lb/>
　　太湖館送殷秀才赴舉<lb/>
春風洞庭路揺落暮天多衰疾見芳草别離傷逺波<lb/>
詩名推首薦賦甲擬前科數日聞天府山衣製芰荷<lb/>
　　送重鈞上人逰天台<lb/>
漸看華頂出幽意尚随生十里行松色千重過水聲<lb/>
海容雲正盡山態雪初晴事事將心證知君道可成<lb/>
　　早春送顔主簿逰越東兼謁元中丞<lb/>
䡖軻趣不巳東風吹緑蘋欲看梅市雪知賞栁家春<lb/>
<pb n="KR4c0031_SBCK_004-9b"/>
别意傾呉醑芳聲動越人山隂三月㑹内史得嘉賔<lb/>
　　同顔使君清眀日逰因送蕭主簿<lb/>
誰知賞佳節别意忽相和暮色汀洲遍春情楊栁多<lb/>
髙城戀旌斾極浦宿風波惆悵友山月今宵不再過<lb/>
　　送道琚上人還金陵<lb/>
一與鍾山别山中得信稀經年求㳒後及夏問安歸<lb/>
野實充甘膳池花當彩衣慈親莫返拜外禮欲無爲<lb/>
　　送裴邕之上京<lb/>
辤山偶世清挾䇿忽西行帆過隋江疾衣霑楚雪䡖<lb/>
尚文須獻賦重道莫論兵東觀今多事應髙白馬生<lb/>
　　送珍上人還天竺兼寄廣通上人秦山人<lb/>
<pb n="KR4c0031_SBCK_004-10a"/>
江寺名天竺多君躡逺蹤春帆依栁浦䡖履上蓮峯<lb/>
禪子兼三隱空書共一封因君逹山信應向白雲逢<lb/>
　　送張孝廉赴舉<lb/>
名在諸生右家經見素風春田休學稼秋賦出儒宫<lb/>
别路殘雲濕離情晚桂叢眀年石渠署應繼叔孫通<lb/>
　　送劉司㳒之越州<lb/>
蕭蕭鳴夜角驅馬背城濠雨後寒流急秋来朔吹髙<lb/>
三山期望海八月欲觀濤㡬日西陵路應逢謝㳒曺<lb/>
　　送簡栖上人之建州覲使君舅<lb/>
亂峰江上色羡爾及秋行釋氏推真子郗家許貴甥<lb/>
氎花新雨淨帆葉好風䡖<hi>海人以木葉為帆</hi>千里以元舅廻潮亦<lb/>
<pb n="KR4c0031_SBCK_004-10b"/>
有情<lb/>
　　登開元寺樓送雀少府還平望驛<lb/>
登望思慮積長亭樹連連悠揚下樓日杳映傍帆烟<lb/>
入夜四郊静南湖月待船<lb/>
　　送王居士㳺越<lb/>
野性配雲泉詩情屬風景愛作爛熳逰間尋東路永<lb/>
何山最好望須上蕭然嶺<lb/>
　　雜言重送皇甫侍御曽<lb/>
人獨歸日将暮孤帆帶孤嶼逺水連逺樹難作别時<lb/>
心還看别時路<lb/>
　　送大寳上人歸楚山<lb/>
<pb n="KR4c0031_SBCK_004-11a"/>
猒上烏橋送别頻湖花爛熳望行人欲將夜舸陪嘉<lb/>
月肯住空林伴老身獨鶴翩翻飛不定歸雲蕭散㑹<lb/>
無因從何得道懐惆悵莫是人間屢見春<lb/>
　　送演上人之撫州覲使君叔<lb/>
臨川内史憐諸謝爾在生縁比惠宗逺別應捋秦本<lb/>
厺幽尋定有楚僧逢停船夜坐親孤月把錫秋行入<lb/>
亂峰便道須過太守寺白蓮池上訪髙蹤<lb/>
　　送侯秀才南逰<lb/>
芳草随君自有情不關山色與猿聲為看嚴子灘頭<lb/>
石曽憶題詩不着名<lb/>
　　别洞庭維諒上人<lb/>
<pb n="KR4c0031_SBCK_004-11b"/>
白雲關我不關他此物留君情最多情着春風生橘<lb/>
樹歸心不怕洞庭波<lb/>
　　康造録事宅送太祝姪之䖍吉訪兄弟<lb/>
阮咸别曲四座愁頼是春風不是秋澷澷江行訪兄<lb/>
弟猿聲㡬夜到蘆洲<lb/>
　　冬日梅谿送裴方舟之宣州<lb/>
平眀匹馬上村橋花發梅谿雪未銷日短天寒愁送<lb/>
客楚山無限路遥遥<lb/>
　　送韋向睦州謁獨孤使君汜<lb/>
才子南㸔多逺情閒舟蕩漾任春行新安江色長如<lb/>
此何似新安太守清<lb/>
<pb n="KR4c0031_SBCK_004-12a"/>
　　送至嚴山人歸山<lb/>
𥘉到人間栁始隂山書昨夜報春深朝朝花落㡬株<lb/>
樹惱殺禪僧未證心<lb/>
　　送僧逰揚州<lb/>
平眀擇鉢向風輕正及隋隄栁色行知爾禪心還似<lb/>
我故宫春物可傷情<lb/>
晝上人集卷第四<lb/>
<pb n="KR4c0031_SBCK_004-12b"/>
</p>
<p>
</p>
  </div>
<div> <lb/>
    <p>
<pb n="KR4c0031_SBCK_005-1a"/>
晝上人集卷第五<lb/>
　　　　　　　　　呉　興　釋　皎然<lb/>
　　兵後餘不亭重送盧孟眀逰江西<hi>并序</hi>
　孟眀常引支子元道人修習禪心兼餌芝术遂與<lb/>
　予有栖山之契其宦情未遣故勸勉之<lb/>
攜手曽此分怳如隔呉越倫侯古封邑榮盛風雨歇<lb/>
飢鼯號空亭野草生故轍如何此路岐更作千里别<lb/>
慿軾望逺道春山無㫁絶朝行入郢樹夜泊依楚月<lb/>
佳士持操髙揚才日昭晰離言何所贈盈满有虧缺<lb/>
時節傷蟪姑芳菲忌鶗鴂予思鹿門隱心跡貴冥㓕<lb/>
頽顔返芝术㫺㒵成氷雪歲晏期爾来銷聲坐巗穴<lb/>
<pb n="KR4c0031_SBCK_005-1b"/>
　　别山詩<hi>幷序</hi>
時因主人寄風谿蘭若與道士石脇峯相隣禪僧<lb/>
　仙師時得道㑹至秋中值外縁有請别山懐舊遂<lb/>
　有是詩<lb/>
山翁亦好禪借我風谿樹採藥多近峯汲泉有春波<lb/>
幽僧時相偶仙子或與晤自許戰勝心彌髙獨㳺歩<lb/>
如何區中事奪我林栖趣辤山下復上戀石行仍顧<lb/>
宿昔情或乖庶㡬跡無誤松聲莫相誚此心冥厺住<lb/>
　　五言同袁髙使君送李判官使廻<lb/>
庾公歡此别路逺意猶賖　為出塘栁榮歸府中花<lb/>
馳陽照古堞遥思凝寒笳延歩下前渚沂觴臨淺沙<lb/>
<pb n="KR4c0031_SBCK_005-2a"/>
湖光引行色䡖舸傍殘霞<lb/>
　　五言陪顔使君餞宣諭蕭常侍<lb/>
江濤凋瘵後逺使發天都昏墊宸心及哀矜詔命敷<lb/>
恤民驅急傳訪舊枉征艫外鎮藩條最中朝顧問殊<lb/>
文皆正風俗名共溢寰區巳事方懐闕歸期早戒塗<lb/>
繁笳咽水閣髙葢擁雲衢暮色生千嶂秋聲入五湖<lb/>
離歌猶宛轉歸馭巳踟蹰今夕庾公意西樓月亦孤<lb/>
　　奉陪顏使君修韻海畢東谿泛舟餞諸文士<lb/>
諸侯崇魯學羔雁日成群外史刋新韻中郎定古文<lb/>
<hi>魯公著書依切韻起東字脚皆列古篆</hi>菁華兼百氏縑素備三墳國語思開<lb/>
物王言欲致君研精業巳就歡宴惜應分獨望西山<lb/>
<pb n="KR4c0031_SBCK_005-2b"/>
厺将身寄白雲<lb/>
　　五言今上初登極歲送皇甫孝亷赴選<hi>孝亷即故大夫之子</hi>
行應㑹府春欲勸及芳辰北極天文正東風漢律新<lb/>
少年逢聖代歡笑别情親况是勲庸後恩榮襲爾身<lb/>
　　五言同楊使君白蘋洲送侍御士佳入朝<lb/>
乆愛呉興客來依道徳藩旋師聞杖杜歸路憶轘轅<lb/>
舊佩蒼玉在新歌白芷繁今朝天地静北望重飛飜<lb/>
　　五言雪夜送海上人常州覲叔父上人殷仲文<lb/>
　　　後<lb/>
繼世風流在傳心向一燈望雲裁衲慣翫雪歩花能<lb/>
交戰情忘久銷魂别未曽眀朝阮家集知有竹林僧<lb/>
<pb n="KR4c0031_SBCK_005-3a"/>
　　五言送常清上人還舒州<lb/>
灊<hi>徐林反</hi>人思爾㳒楚信有廻船估客親宵語閒鷗偶晝<lb/>
禪經聲含石㶑麈尾拂江烟常說歸山意誅茅廬霍<lb/>
前<lb/>
　　五言峴山送崔子向之宣州謁裴使君<lb/>
楚思入詩清晨登峴山情秋天水西寺古木宛陵城<lb/>
琴匣應将徃書車亦共行吾知江太守一顧重君名<lb/>
　　五言送嚴眀府入關謁黎京兆<lb/>
春日異秋風何為怨别同潮廻芳渚沒花落晝山空<lb/>
旅候聞嘶馬殘陽望㫁鴻應思右内史相見直城中<lb/>
　　五言送丘秀才逰越<lb/>
<pb n="KR4c0031_SBCK_005-3b"/>
山情與詩思爛熳欲何從夜舸誰相逐空江月自逢<lb/>
春期越草秀晴憶剡雲濃便擬将䡖錫攜居入亂峯<lb/>
　　五言送楊校書還濟源<lb/>
妖烽昨日静故里近嵩丘楚月揺歸夢江楓見早秋<lb/>
鄊心無逺道北信减離憂禪子還無事辤君買沃洲<lb/>
　　五言送楊遂初赴選<lb/>
秋風吹别𬒮客思在長安若得臨觴醉何須减瑟弹<lb/>
秉心凌竹柏杖信越波瀾春㑹文昌府思君每北㸔<lb/>
　　五言送贇上人還京<lb/>
久逰春草盡還寄北船歸沙鳥窺中食江雲满淨衣<lb/>
秦原山色近楚寺磬聲㣲見說翻經館多聞似爾稀<lb/>
<pb n="KR4c0031_SBCK_005-4a"/>
　　五言送廣通上人逰江西<lb/>
香鑪七嶺秀秋色九江清自古多禪隱吾常愛此行<lb/>
尋師經鄂渚受請到青城離别人間事何關道者情<lb/>
　　五言送羅判官還壽州幕<lb/>
君章才五色知爾得家風故里旋歸駕夀春思奉戎<lb/>
天寒長虵伏颷烈文虎雄定頌張征虜桓桓戡難功<lb/>
　　五言送李秀才赴婺州招<lb/>
山開江色上孤賞厺應遲渌水近呉牓秋風入楚詞<lb/>
猿清獨宿䖏木落逺行時見說東陽守登樓為爾期<lb/>
　　五言送薛逢之宣州謁廢使<lb/>
六月鵬盡化鴻飛獨冥冥秋蜂家不定險路客頻經<lb/>
<pb n="KR4c0031_SBCK_005-4b"/>
牛渚何時到漁船㡬䖏停遥知詠史夜謝守月中聴<lb/>
　　五言送徳守二叔姪上人還國清寺覲師<lb/>
道賢齊二阮俱向竹林歸古偈穿花線春装卷葉衣<lb/>
僧墟廻水寺佛隴啟山扉愛别吾何有人心强有違<lb/>
　　五言同　眀府章送沈秀才還石門山讀書<lb/>
身為印令客心許楚山雲文墨應經世林泉澷誘君<lb/>
欲隨樵子厺惜與道流分肯謝申公軰治詩事漢文<lb/>
　　五言送吉判官還京赴崔尹幕<lb/>
江南梅雨天别思極春前長路飛鳴鶴離帆聚散烟<lb/>
清晨趨九陌秋色望三邊見說王都尹山陽辟一賢<lb/>
　　五言送裴判官赴商幕<lb/>
<pb n="KR4c0031_SBCK_005-5a"/>
商洛近京師才難赴幕時離歌紛白紵候騎擁青絲<lb/>
㑹喜疲人息應逢滑虜衰㸔君䇿髙足自此烟霄期<lb/>
　　五言送李喻之䖏士洪州謁曺王<lb/>
獨思賢王府遂作豫章行雄鎮廬霍秀髙秋江漢清<lb/>
見聞驚苦節艱故傷逺情西邸延佳士遺才得正平<lb/>
　　五言送唐贊善逰越<lb/>
田園臨漢水離亂寄隋關今日烟塵盡東西又未還<lb/>
長亭百越外孤棹五湖間何處㳺芳草雲門千萬山<lb/>
　　五言送韋秀才<lb/>
晨裝行墮葉萬里望桑乾舊說涇關險猶聞易水寒<lb/>
黄雲戰後積白草暮來㸔近得君苗信時教旅思寛<lb/>
<pb n="KR4c0031_SBCK_005-5b"/>
　　五言送陳秀才赴舉<lb/>
諸侯懼削地選士皆不覊休隱脫荷芰将鳴矜羽儀<lb/>
甲科爭玉片詩句擬花枝君實三楚秀承家有清䂓<lb/>
　　五言烏程李眀府水堂同盧使君㓜平送奘上<lb/>
　　　上人逰五臺<lb/>
身將劉令隱經共謝公翻有此宗師在應知我㳒存<lb/>
問心恒寂樂爲别豈傷魂獨訪華泉厺秋風入雁門<lb/>
　　五言送李季良北歸<lb/>
風吹殘栁絲孤客欲歸時掩抑楚弦絶離披湘葉衰<lb/>
前軍猶轉戰故國杳難期北望雁門雪空吟平子詩<lb/>
　　五言送淳于　蘭陵覲省<lb/>
<pb n="KR4c0031_SBCK_005-6a"/>
歡言欲忘别風信忽相驚桞浦歸人思蘭陵春草生<lb/>
擷芳心未及視枕戀常盈此厺非長路還如千里情<lb/>
　　五言送至洪沙彌卦上元受戒<hi>上元江中蔡洲有梁戒壇</hi>
不肯資章甫勝衣被木蘭今隨秣陵信欲及蔡州壇<lb/>
野寺鐘聲逺春山戒足寒歸來次苐學應見後心難<lb/>
　　五言九日同盧使君㓜平呉興郊外送李司倉<lb/>
　　　赴選<lb/>
重陽千騎出送客為踟蹰曠野多揺落寒山满路隅<lb/>
晴空懸蒨斾秋色起菱湖㡬日登司㑹揚才盛五都<lb/>
　　五言送盧孟眀還上都<lb/>
江皋北風至歸客獨傷魂楚水逢郷雁平陵憶故園<lb/>
<pb n="KR4c0031_SBCK_005-6b"/>
征驂嘶别館落日隱寒原應及秦川望春華满國門<lb/>
　　五言送李少賓赴舉<lb/>
豈謂江南别心如塞上行苦雲揺陣色亂木攪秋聲<lb/>
周谷雨未散漢河流尚横春司遲爾䇿方用靜妖兵<lb/>
　　五言留别閻士和<lb/>
不慣人間别多應望别時逢山又逢水只畏却來遲<lb/>
　　五言送李道士<lb/>
常隨山上下忽限江南北共是忘情人何由肎相憶<lb/>
　　七言送裴參軍還下邳舊居<lb/>
北望烟鋪驃騎營虜烽無火楚天晴此時千里西歸<lb/>
客泗上春風得及耕<lb/>
<pb n="KR4c0031_SBCK_005-7a"/>
　　七言送文㑹上人還冨陽<lb/>
悠悠渺渺屬寒波故寺思歸意若何長憶孤洲二三<lb/>
月春山偏愛冨春多<lb/>
　　七言送維諒上人歸洞庭<lb/>
從来湖上勝人間逺愛浮雲獨自還孤月空天見心<lb/>
地寥寥一水鏡中山<lb/>
　　七言九月八日送蕭少府之洪州<lb/>
眀日重陽今日歸布帆絲雨望霏霏行過鶴渚知堪<lb/>
住家在龍沙意有違<lb/>
　　七言同顔魯　泛舟送皇甫侍御曽<lb/>
維舟若許暫從容送過重江不猒重霜簡别来今始<lb/>
<pb n="KR4c0031_SBCK_005-7b"/>
見雪山歸厺又難逢<lb/>
　　五言送孫侍御逰越<lb/>
不知持斧客吟㑹是何情丹陛恩猶在滄洲賞暫行<lb/>
江橈隨月泛山䇿逐雲行佳句傳零雨詩流許盛名<lb/>
　　五言送顏䖏士還長沙覲省<lb/>
西候風信起三湘孤客心天寒漢水廣郷逺楚雲深<lb/>
服綵将侍饍擷芳思满襟歸人望艱阻别恨獨何任<lb/>
　　五言送還本上人逰江西<lb/>
欲廣分何教心將江漢期雲招望寺處月待泝盃時<lb/>
真侣誰傷别降猿汝自悲多應過廬阜幽賞却来遲<lb/>
　　五言送路少府使京兼覲侍御兄<lb/>
<pb n="KR4c0031_SBCK_005-8a"/>
國賦推能吏今朝發貢湖佇瞻雙闕鳳思見柏臺烏<lb/>
樹向秦關逺江分楚驛孤榮君有兄弟相繼騁長途<lb/>
　　五言扵武原從送盧士舉<lb/>
落日獨歸客空山走馬嘶蕭條古關外岐路更東西<lb/>
大澤雲寂寂長亭雨凄凄君還到湘水寒夜满猿啼<lb/>
　　五言送烏程李眀府得<graphic n="KR1406" url="https://raw.githubusercontent.com/kanripo/KR-Gaiji/master/images/KR1406.png" mimeType="image/png"/>狀赴京<lb/>
驛吏滿江城深仁見此情士林推玉振公府薦氷清<lb/>
爲政移風久承恩就日行仲容綸綍貴南巷有光榮<lb/>
　　五言送裴秀才徃㑹稽山讀書<lb/>
一身齎萬卷編室寄烟蘿硯滴穿池小書衣種楮多<lb/>
吟詩山響畣泛瑟竹聲和鶴版求儒術深居意若何<lb/>
<pb n="KR4c0031_SBCK_005-8b"/>
　　五言送崔詹事論之上都<hi>崔嘗典呉興</hi>
金虎城池在銅龍劒佩新重看前浦栁猶憶舊洲蘋<lb/>
逺思秦雲暮歸心臘月春青園㫺逰䖏惆悵别離人<lb/>
　　五言京口送孟眀還揚州<lb/>
蕭蕭北風起孤棹江江濆暮客厺来盡春流南北分<lb/>
萋萋御亭草渺渺蕪城雲相送日千里空山獨望君<lb/>
　　五言送沙彌文智㳺五臺<lb/>
童年隨㳒侣家丗本儒流章句三生學清凉萬里㳺<lb/>
雲歸龍沼暗木落雁門秋長老應相問傳予向祖州<lb/>
　　五言送禀上人逰越<lb/>
雲泉誰不賞獨見爾情高投石䡖龍窟臨流笑鷺濤<lb/>
<pb n="KR4c0031_SBCK_005-9a"/>
折荷為片席灑水淨方𫀆剡路逢禪侣多應問我曺<lb/>
　　五言送潘秀才之舒州<lb/>
楚水清風生揚舲泛月行荻洲寒露彩雷岸曙潮聲<lb/>
東道思才子西人望客卿從来金谷集相繼有詩名<lb/>
　　五言送王山人逰廬山<lb/>
千里訪靈竒山資亦相隨葉舟過鶴市花漏宿龍池<lb/>
峯頂應閒散人間足白離白雲将丗事吾見爾心知<lb/>
　　五言送道契上人之越覲大夫叔<lb/>
楚僧推後軰唐本學新經外國傳香氎何人施竹瓶<lb/>
秋風别李寺春日向柯亭大阮今為郡看君眼最青<lb/>
　　五言送沙彌長文逰京<lb/>
<pb n="KR4c0031_SBCK_005-9b"/>
白版年猶小黄花偈巳通若為詩思逸早欲似休公<lb/>
邁俗多真氣傳家有素風應須學心地宗㫖在關東<lb/>
　　五言送擇高上人往江西謁曺王<lb/>
超然獨逰趣無限别山情予病不同賞雲閒應共行<lb/>
齋容秋水照香氎早風輕曽被陳王識遥知江上迎<lb/>
　　七言送如獻上人逰長安<lb/>
關子四子教猶存見說新經待爾翻為㳒應過七祖<lb/>
寺忘名不到五侯門閑尋鄠杜看修竹獨上風凉望<lb/>
古原髙逸詩情無别怨春逰從遣落花繁<lb/>
　　七言送日曜上人還潤州<lb/>
送君何䖏最堪思孤月停空欲别時露茗猶芳邀重<lb/>
<pb n="KR4c0031_SBCK_005-10a"/>
㑹寒花落盡不成期鶴令先厺看山近雲愛初飛到<lb/>
寺遲莫倚禪功放心定蕭家陵樹誤人悲<lb/>
　　七言寺院聴胡笳送李殷<lb/>
一奏胡笳客未停野僧還欲廢禪聽難将此意臨江<lb/>
别無限春風葭菼青<lb/>
　　七言送僧繹<lb/>
斜日揺揚在栁絲孤亭寂寂水逶迤誰堪别後行人<lb/>
盡唯有春風起路岐<lb/>
　　七言畣裴評事澄荻花間送梁肅拾遺<lb/>
波上荻花非雪花風吹撩亂满袈裟如今歲晏無芳<lb/>
草獨對離尊作物華<lb/>
<pb n="KR4c0031_SBCK_005-10b"/>
　　七言送勝雲小師<lb/>
昨日雪山記爾名吾今坐石巳三生少年道性易流<lb/>
動莫遣秋風入别情<lb/>
　　雜言誚士和别<lb/>
今日同眀日隔何事悠悠久爲客君憐谿上厺來雲<lb/>
我羡磷磷水中石<lb/>
　　五言送吳<graphic n="KR1088" url="https://raw.githubusercontent.com/kanripo/KR-Gaiji/master/images/KR1088.png" mimeType="image/png"/>逰京<lb/>
北期何意促蕙草夜来繁清月思淮水春風望國門<lb/>
此時休旋逸萬里忽飛翻若憶山隂㑹孤琴爲我援<lb/>
　　七言送僧逰宣州<lb/>
楚山千里一僧行念爾初緣道未成莫向舒姑泉口<lb/>
<pb n="KR4c0031_SBCK_005-11a"/>
泊此中嗚咽為傷情<lb/>
晝上人集卷第五<lb/>
<pb n="KR4c0031_SBCK_005-11b"/>
<pb n="KR4c0031_SBCK_005-11b"/>
</p>
<p>
</p>
  </div>
<div> <lb/>
    <p>
<pb n="KR4c0031_SBCK_006-1a"/>
晝上人集卷第六<lb/>
　　　　　　　　　呉　興　釋　皎然<lb/>
　　五言從軍行五首<lb/>
雙騎出紛紛元戎霍冠軍漢鞞秋聒地羗火晝燒雲<lb/>
萬里戈城合三邉羽檄分烏孫驅未盡肎顧遼陽勲<lb/>
　　又<lb/>
韓斾拂丹霄漢軍新破遼紅塵驅鹵簿白羽擁嫖姚<lb/>
戰苦軍猶樂功髙将不驕至今丁零塞朔吹空蕭蕭<lb/>
　　又<lb/>
百萬逐呼韓頻年不解鞍兵屯絶漠暗馬飲濁河乾<lb/>
破虜功未錄勞師力巳殫須傍肘腋下飛祻出無端<lb/>
<pb n="KR4c0031_SBCK_006-1b"/>
　　又<lb/>
飛将下天来竒謀閫外裁水心龍劒動地肺雁山開<lb/>
望氣燕師銳當鋒虜凍摧從今射鵰騎不敢過雲堆<lb/>
　　又<lb/>
黄紙君王詔青泥校尉書誓師張虎落選将擐犀渠<lb/>
露暗津蒲失天寒塞栁踈横行十萬騎欲掃虜塵餘<lb/>
　　五言隴頭水二首<lb/>
隴頭水欲絶隴水不堪聞碎影揺槍壘寒聲咽㡢軍<lb/>
素從鹽海積緑帯栁城分曰落天邉望逶迤入塞雲<lb/>
　　又<lb/>
秦隴逼玄羗征人厺未央如何幽咽水併欲㫁君膓<lb/>
<pb n="KR4c0031_SBCK_006-2a"/>
西注悲窮漠東分憶故郷旅魂聲攪亂無夢到咸陽<lb/>
　　七言塞下曲二首<lb/>
寒塞無因見落梅胡人吹入笛聲来勞勞亭上春應<lb/>
度夜夜城南戰未廻<lb/>
都護今年破武威胡沙萬里鳥空飛旄竿瀚海掃雲<lb/>
出氈騎天山踏雪歸<lb/>
　　五言覽史<lb/>
黄綺皆皓髪秦時隠商山嘉謀匡帝道髙步逰天關<lb/>
不愛珪組紲却思林壑還放歌長松下曰與孤雲閑<lb/>
　　五言詠史<lb/>
獨負髙丗資冥冥寄浮俗卞子厺不歸何人辨荆玉<lb/>
<pb n="KR4c0031_SBCK_006-2b"/>
鬻春意不淺汚迹身豈辱鸞鎩樂迍邅虬蟠甘窘束<lb/>
五噫譎且正可以見心曲<lb/>
　　雜言詠史<lb/>
田氏門下客馮公衆中賤一朝市義還百代名獨擅<lb/>
使知下客不可輕能使主人功業成借問髙車與珠<lb/>
履何如卑賤一書生<lb/>
　　五言讀張曲江集<lb/>
相公乃天益人文佐王成立程正頽靡繹思何縦横<lb/>
春杼弄緗綺陽林敷玉英飄然飛動姿邈矣高簡情<lb/>
後軰驚失步前修敢争衡始忻耳目逺再使機慮清<lb/>
體正力巳全理精識何妙昔年歌陽春徒推郢中調<lb/>
<pb n="KR4c0031_SBCK_006-3a"/>
今朝聴鸞鳳豈獨羡門嘯帝命鎮雄州待濟寄上流<lb/>
才兼荆衡秀氣助瀟湘秋逸蕩子山匹經竒文暢儔<lb/>
沉吟未終卷變態紛難數耀耳代眀璫襲衣同芳杜<lb/>
愔愔聞玉聲窹寐在靈府<lb/>
　　五言奉酬陸使君見過各賦院中一物得江籬<lb/>
江籬生古砌花每落禪牀嘉客未采掇空門自馨香<lb/>
名因詩目見色對道心忘不遇陸内史誰知殊衆芳<lb/>
　　五言賦得謝墅送王長史<hi>其墅即晝七代祖吴興守舊居</hi>
世業西山墅移家長我身蕭踈遺樹老寂寞廢田春<lb/>
車巷傷前轍籬溝憶舊隣何堪再過日更送北歸人<lb/>
　　五言夏日同崔使君論登城樓賦得逺山<lb/>
<pb n="KR4c0031_SBCK_006-3b"/>
逺山湖上小青翠望依俙纔向窓中列還從林表微<lb/>
色濃春草在峰起夏雲歸不是蓬莱島如何人厺稀<lb/>
　　五言詠數探得七<lb/>
鄒子談天歲黄童對日年永真𥘉作傳錬魄巳成仙<lb/>
鶴駕迎緱䫈星橋下蜀川逢君竹林客相對㺯清弦<lb/>
　　五言奉同顔使君真卿送李侍御萼賦得荻塘<lb/>
　　　路<lb/>
落日車遥遥客心在歸路細草暗囘塘春泉榮古渡<lb/>
遺蹤歎蕪沒逺道悲厺住寂寞荻花空行人别無數<lb/>
　　五言賦顔氏古今一事得晋仙傳送顔逸<hi>梁湘東王</hi>
<hi>國常侍顔恊著晋仙傅五篇</hi>
<pb n="KR4c0031_SBCK_006-4a"/>
曽㸔顔氏傳多記晋時仙却憶桐君老俱還桂父年<lb/>
青春留鬢髪白日向雲烟逺别齎遺簡嚢中有幾篇<lb/>
　　五言賦得石梁泉送崔逵<lb/>
架石通霞壁懸厓散碧沙天晴虹影渡風細練文斜<lb/>
攀<graphic n="KR1406" url="https://raw.githubusercontent.com/kanripo/KR-Gaiji/master/images/KR1406.png" mimeType="image/png"/>幽期阻㳂洄客意賖河梁非此路别恨亦無涯<lb/>
　　五言賦得夜雨滴空階送陸羽歸龍山<hi>同字</hi>
閒階夜雨滴偏入别情中㫁續清猿應淋漓候館空<lb/>
氣令煩慮散時與早秋同歸客龍山道東来雜好風<lb/>
　　五言賦得燈心送李侍御萼<hi>光字</hi>
燈心生衆草因有始知芳綵妓窓偏麗金桃動更香<lb/>
花驚春未盡焰喜夜𥘉長别後空離室何人惜末光<lb/>
<pb n="KR4c0031_SBCK_006-4b"/>
　　五言賦得竹如意送<hi>言</hi>師赴講<hi>青字</hi>
縹竹湘南羙吾師尚毁形仍留負霜節不變在林青<lb/>
每入楊枝手因談貝葉經誰期沃洲講持此别東亭<lb/>
　　五言聽素汯師講汯華經<lb/>
㳒子岀西秦名齊<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>道人纔敷藥草義便見雪山春<lb/>
䕶講龍来逺聞經鶴下頻應機如一雨誰不滌心塵<lb/>
　　五言詠<graphic n="KR0993" url="https://raw.githubusercontent.com/kanripo/KR-Gaiji/master/images/KR0993.png" mimeType="image/png"/>上人座右畫松<lb/>
冩得長松意千㝷數尺中習隂疑背日寒色欲生風<lb/>
貞樹孤標在髙人立操同一枝遥可折吾欲問生公<lb/>
　　五言夏日登觀農樓和崔使君<lb/>
片雨拂檐檻煩襟四座清霏微過麥隴蕭散傍蓑城<lb/>
<pb n="KR4c0031_SBCK_006-5a"/>
静愛和花落幽聞入竹聲朝觀趣無限髙詠寄深情<lb/>
　　五言妙喜寺逹公院賦得夜磬送吕評事<lb/>
一磬寒山至凝心轉清越細和虗籟盡踈繞懸泉發<lb/>
在夜吟更長停空韻難絶幽僧悟深定歸客忘逺别<lb/>
寂歴無性中真聲何起滅<lb/>
　　五言詠小瀑布<lb/>
瀑布小更竒潺湲二三尺細脉穿亂沙叢聲咽危石<lb/>
𥘉因智者賞果㑹幽人迹不向定中聞那知我心寂<lb/>
　　五言仙女臺<lb/>
寂寞舊桑田誰家女得仙應無雞犬在空有子孫傳<lb/>
古木花猶發荒臺月尚懸片雲低不散疑是却歸年<lb/>
<pb n="KR4c0031_SBCK_006-5b"/>
　　五言靈澈上人何山寺七賢石詩<lb/>
七石配七賢隱僧山上移石性殊磊落君子又髙竒<lb/>
跋禪服冝壞坐客冠可隳夜倚月樹影晝傾風竹枝<lb/>
集質患追琢表頑用磷淄佚火玉亦害塊然長在兹<lb/>
　　五言潘丞孩子<lb/>
愛子性情竒𥘉生玉樹枝人曽天上見名向月中知<lb/>
我識嬰兒意何須待佩觽<lb/>
　　五言南池雜詠五首<hi>并序</hi>
　余草堂在池上洲㫺栁呉興詩汀洲采白蘋即此<lb/>
　地也左右雲山滿目一坐遂有終焉之志㑹廣徳<lb/>
　中㓂盗淮海騷動宵人肆志吾屬不安因賦南池<lb/>
<pb n="KR4c0031_SBCK_006-6a"/>
　五詠聊以自適<lb/>
　　水月<lb/>
夜夜池上觀禪心坐月邉虗無色可取皎潔意難傳<lb/>
若向空心了長如影正圎<lb/>
　　谿雲<lb/>
舒卷意何窮榮流復帯空有形不累物無迹厺随風<lb/>
莫恠長相逐飄然與我同<lb/>
　　虗舟<lb/>
虗舟動又静忽似厺逢時觸物知無迕為梁幸見遺<lb/>
因風到此岸非有濟川期<lb/>
　　寒山<lb/>
<pb n="KR4c0031_SBCK_006-6b"/>
侵空撩亂色獨愛我中峯無事負䡖䇿閒行躡幽蹤<lb/>
衆山揺落盡寒翠更重重<lb/>
　　寒竹<lb/>
裊裊孤生竹獨立山中雪蒼翠揺勁風嬋姢帯寒月<lb/>
狂花不相似還共凌冬發<lb/>
　　度前谿<lb/>
不意入前谿愛谿従錯路清清鑒不足非是深難度<lb/>
　　望逺村<lb/>
林杪不可分水歩遥難辨一片山翠邉依俙見村逺<lb/>
　　惜暮景<lb/>
踈隂花下動片景松梢度<lb/>
<pb n="KR4c0031_SBCK_006-7a"/>
　　待山月<lb/>
夜夜憶故人長教山月待今宵故人至山月君何在<lb/>
　　五言効古<hi>天寳十四年</hi>
日出天地正煌煌闢晨曦六龍驅群動古今無盡時<lb/>
夸父亦何愚競走先自疲飲乾咸池水折盡長桑枝<lb/>
渇死何爝火嗟嗟徒爾為空留鄧林在折盡令人嗤<lb/>
　　雜言古别離<hi>代人荅閻士和</hi>
太湖三山口吴王在時道寂寞千載心無人見春草<lb/>
誰識緘怨者持此傷懐抱孤舟畏狂風一夜宿烟島<lb/>
望所思兮若何月蕩漾兮空波雲離離兮北㫁鴻渺<lb/>
渺兮南多身去兮天畔心折兮湖岸春風胡為兮寒<lb/>
<pb n="KR4c0031_SBCK_006-7b"/>
路使我歸夢兮撩亂<lb/>
　　五言擬長安春詞<lb/>
春信在河源春風蕩妾魂春歌雜鶗鴂春夢繞轘轅<lb/>
春絮愁偏滿春絲悶更繁春期不可定春曲嬾新翻<lb/>
　　七言効古<lb/>
思君轉戰度交河强弄胡琴不成曲日落應愁隴底<lb/>
難春来定夢江南數萬丈㳺絲是妾心惹蜨縈花亂<lb/>
相續<lb/>
　　七言昭君<lb/>
自倚嬋娟望主恩誰知羙惡忽相飜黄金不買漢宫<lb/>
㒵青塜空埋胡地魂<lb/>
<pb n="KR4c0031_SBCK_006-8a"/>
　　七言銅雀妓<lb/>
强開尊酒向陵㸔憶得君王舊日歡不覺餘歌悲自<lb/>
㫁非關艶曲轉聲難<lb/>
　　七言長門怨<lb/>
春風日日閉長門揺蕩春心似夢魂誰遣花開只笑<lb/>
妾不如桃李正無言<lb/>
　　五言哭呉縣房聳眀府<lb/>
仁人邁厚徳可謂名實全撫迹若踈曠㑹心極精研<lb/>
履危節詎屈<hi>廣徳𥘉江南㓂盗充斥賦通名宰長城縣屡至害而竟不就</hi>著論識不倫<hi>公著道性論一</hi>
<hi>篇</hi>恨以榮級淺嘉猷未及宣伊人期逺大志業難比<lb/>
肩昭世既合并吾君藉陶甄奈何眀眀理與善徒空<lb/>
<pb n="KR4c0031_SBCK_006-8b"/>
詮徴教或稽聖窮源反問天一官自呉邑六翮委江<lb/>
壖始是牽絲日翻成撤瑟年金膏果不就<hi>房公昔就沈道士學長生之術</hi>
<hi>晝以佛理難之</hi>玉佩長此捐倚伏信冥盻夭修驚後先安知忘<lb/>
情子愛網素巳褰為有深仁感遂令真性遷心悲空<lb/>
林下淚灑秋景前夫子寘兄弟撫孤傷藐然傾雲為<lb/>
惨結弔鶴共聮翩割念命孤駕訣詞向空筵樹桃隂<lb/>
始合愛客位常懸帆然逺行時崇望歸朝旋悟玆歎<lb/>
㝠隔哀彼歲月延書帯變芳草履痕移綠錢冥期儻<lb/>
可逢生盡㑹無縁<hi>王坦之與生法師為冥期前死者歸報其罪福</hi>幸願示因業代君<lb/>
運精<graphic n="KR0825" url="https://raw.githubusercontent.com/kanripo/KR-Gaiji/master/images/KR0825.png" mimeType="image/png"/>
                    <hi>沈約死後冥中見十因師云師急為我造經捨我罪苦</hi>相思轉寂寞獨徃西林泉<lb/>
欲見故人心時閲所贈篇素髙陶靖節今重楚先賢<lb/>
<pb n="KR4c0031_SBCK_006-9a"/>
芳躅將遺愛可為終古傳<lb/>
　　五言哭覺上人<lb/>
憶君南適越不作買山期昨得耶谿信翻為逝水悲<lb/>
神交如可見生盡杳難思白日東林下空懐歩影時<lb/>
　　五言題餘不谿廢寺<lb/>
武原離亂後真界積塵埃殘月生秋水悲風起故臺<lb/>
居人今巳盡栖鴿暝還来不到無生理應堪賦七哀<lb/>
　　五言同李洗馬入餘不谿經辛将軍故城<lb/>
惨惨寒城望将軍下世時髙墉暮草遍火樹野風悲<lb/>
壁壘今惟在勲庸近可思蒼然古谿上川逝共凄其<lb/>
　　五言憶天台<lb/>
<pb n="KR4c0031_SBCK_006-9b"/>
箬谿朝雨散雲色似天台應是東風便吹從海上来<lb/>
靈山逰汗澷仙石過莓菭誤到人間丗經年不早廻<lb/>
　　五言萬囘寺<lb/>
萬里稱逆化愚蠢性亦全𬗋紱拖身上妖姬安膝邉<lb/>
見他拘坐寂顧我是眠禪吾知至人心杳若青冥天<lb/>
　　五言禪詩<lb/>
萬汯出無門紛紛使智昏徒稱誰氏子獨立天地元<lb/>
實際且何有物先安可存湏知不動念照出萬重源<lb/>
　　五言哀教<lb/>
本師不得巳强為我著書知盡百慮遣名存萬象拘<lb/>
如何工言子終日論虚無伊人獨㝠㝠時人以為愚<lb/>
<pb n="KR4c0031_SBCK_006-10a"/>
　　五言聞鍾<lb/>
古寺寒山上逺鐘揚好風聲餘月樹動響盡霜天空<lb/>
永夜一禪子泠然心境中<lb/>
　　五言谿上月<lb/>
秋水月姢姢𥘉生色界天蟾光散浦溆素影動淪漣<lb/>
何事無心見虧盈向夜禪<lb/>
　　五言山雪<lb/>
夕陽在西峰疊翠縈殘雪狂風卷絮迴驚猿攀玉折<lb/>
何意山中人誤報山花發<lb/>
　　雜言江上風<lb/>
江風西復東飄暴忽何窮𥘉生虚無際稍起蕩漾中<lb/>
<pb n="KR4c0031_SBCK_006-10b"/>
應吹夏口檣竿折定蹙湓城浪花咽今朝莫恠沙㟁<lb/>
眀昨夜聲狂卷成雪<lb/>
　　雜言山雨<lb/>
一片雨山半晴長風吹落西山上滿樹蕭蕭心耳清<lb/>
雲鶴驚亂下水香凝不然風迴雨定芭蕉濕一滴時<lb/>
時入晝禪<lb/>
　　雜言問遥山禪老<lb/>
天與松子夀獨飲日月精復令顔子賢胡為夭其生<lb/>
吾将尋河源上天問天何不平吾將詰仙老大道無<lb/>
私誰强名仙老難逢天不近世人何人解應盡明朝<lb/>
欲向翅頭山問取禪公此意還<lb/>
<pb n="KR4c0031_SBCK_006-11a"/>
　　五言禪思<lb/>
真我性無主誰為塵識昏奈何求其本若技大木根<lb/>
妄以一念動勢如千波翻傷哉子桑扈蟲臂徒虚言<lb/>
神威興外論宗邪生異源空何妨色在妙豈廢身存<lb/>
寂㓕夲非寂諠譁曽未喧嗟嗟世上禪不共智者論<lb/>
　　七言支公詩<lb/>
支公飬馬復飬鶴率性無機多脫畧天生支公與凡<lb/>
異凡情不到支公地得道由来天上僊為僧却下人<lb/>
間寺道家諸子論自然此公惟許逍遥篇山隂詩友<lb/>
諠四座佳句縦横不廢禪<lb/>
　　七言述夢<lb/>
<pb n="KR4c0031_SBCK_006-11b"/>
夢中歸見西陵雪渺渺茫茫行路絶覺来還在剡東<lb/>
峰郷心繚亂愁夜鐘寺北禪岡猶記得夢歸長見山<lb/>
重重<lb/>
　　七言赤松<lb/>
縁岸蒙籠出見天晴沙瀝瀝水濺濺何䖏羽人長洗<lb/>
藥殘花無數逐流泉<lb/>
　　七言戯題松樹<lb/>
為愛松聲聽不足每逢松樹定忘還翛然此外更何<lb/>
事笑向閒雲似我閒<lb/>
　　七言戲題二首<lb/>
㸔飲逢歌日屢曛我身何似繋浮雲時人不解野僧<lb/>
<pb n="KR4c0031_SBCK_006-12a"/>
意歸厺谿頭作鳥羣<lb/>
喧喧共在是非間終日誰知我自閒偶客狂歌何所<lb/>
為欲扵人事强相關<lb/>
　　五言雜寓興<lb/>
嗟嗟號呶子世稱謫仙儔媚俗破蛟綃欺天薦昫修<lb/>
奔景謂可致馳齡言易流燕昭昧往事嬴政立前籌<lb/>
三山果不見九仙忽悠悠君㸔牛山樂君見麋浦逰<lb/>
昨日千金子聨綿成古丘吾将攬眀月照爾生死流<lb/>
至樂亭爰居慙貽逹者尤冥冥光塵内機䘮成海漚<lb/>
　　五言雜興六首<lb/>
吾觀談天客工言䘮其精萬物資廣庇此中何有情<lb/>
<pb n="KR4c0031_SBCK_006-12b"/>
若為昧顔跖修短怨太清髙論讓鄒子放詞徴屈生<lb/>
請從象外推至論尤眀眀<lb/>
短齡伇長世擾擾悟不早嬪女身後空歡娱夢中好<lb/>
從教西陵樹千載傷懐抱鶴駕何冥冥鼇洲厺浩浩<lb/>
柔顔感三花凋發悲<graphic n="KR2037" url="https://raw.githubusercontent.com/kanripo/KR-Gaiji/master/images/KR2037.png" mimeType="image/png"/>草月中伐桂人是誰翻使年<lb/>
年不衰老<lb/>
誰髙齊公子泣聽雍門琴死且何足傷殊非逹人心<lb/>
獨髙庭中鶴意逺貴氛埃有時青冥㳺顧我還下来<lb/>
白雲琅玕色一片生虗無此物若無心若何卷還舒<lb/>
踈散遂吾性栖山更無機寥寥髙松下獨有閒雲歸<lb/>
精意不可道冥然還掩扉<lb/>
<pb n="KR4c0031_SBCK_006-13a"/>
　　五言偶然五首<lb/>
樂禪心似蕩吾道不相妨獨悟歌還笑誰言老更狂<lb/>
偶然寂無喧吾了心性源可嫌蟲食木不笑鳥能言<lb/>
隱心不隱迹却欲住人寰欠樹移春樹無山㸔畫山<lb/>
居喧我　錯真意在其間<lb/>
虜語嫌不學胡音從不翻說禪顛倒是樂殺金王孫<lb/>
真隠須無矯忘名要似愚只将兩條事空却漢濳夫<lb/>
　　五言問天<lb/>
天公何時有談者皆不經誰道賢人死今為傅說星<lb/>
　　五言寓言<lb/>
吾道本無我未曽嫌丗人如今到城市彌覺此心真<lb/>
<pb n="KR4c0031_SBCK_006-13b"/>
　　五言前谿作<lb/>
春歌巳寂寂古水自㳙㳙徒誤時人軰傷心作逝川<lb/>
　　五言戲作<lb/>
乞我百萬金封我異姓王不如獨悟時大笑放清狂<lb/>
　　雜言浮雲三章<hi>有序</hi>
　浮雲刺䜛也葢取夫盛眀之時為浮雲所蒙非不<lb/>
　眀小人比扵君側䜛言熒惑亦如浮雲之害眀予<lb/>
　覧古史極觀君臣之際敗亡之兆生扵䜛慝遂作<lb/>
　是詩<lb/>
浮雲浮雲集于扶桑扶桑茫茫日暮之光匪日之暮<lb/>
浮雲之汙嗟我懐人憂心如蠧<lb/>
<pb n="KR4c0031_SBCK_006-14a"/>
浮雲浮雲集于咸池咸池㣲㣲日昃之時匪日之昃<lb/>
浮雲之惑嗟我懐人憂心如織<lb/>
浮雲浮雲集于高春髙春濛濛日夕之容匪日之夕<lb/>
浮雲之積嗟我懐人憂心如惄<lb/>
　　七言寓言<lb/>
人生百年我過半天生才定不可换東海釣鼇鼇不<lb/>
食南山坐石石欲爛<lb/>
晝上人集卷苐六<lb/>
<pb n="KR4c0031_SBCK_006-14b"/>
</p>
<p>
</p>
  </div>
<div> <lb/>
    <p>
<pb n="KR4c0031_SBCK_007-1a"/>
晝上人集卷第七<lb/>
　　　　　　　　　呉　興　釋　皎然<lb/>
　　弔靈均詞<lb/>
昧天道兮有無聴汨<hi>音覓</hi>渚兮躊躇期靈均兮若存問<lb/>
神理兮何如願君精兮為月出孤影兮示予天獨何<lb/>
兮有君君在萬兮不群既氷心兮皎潔上問天兮胡<lb/>
不聞天不聞神莫覩若雲㝠㝠兮雷霆怒蕭條杳眇<lb/>
兮餘草莾古山春兮為誰今猿哀兮何思風激冽兮<lb/>
楚竹死國殤人悲兮雨颸颸雨颸颸兮望君時光茫<lb/>
蕩漾兮化為水萬古忠貞兮徒爾為<lb/>
　　歩虗詞<lb/>
<pb n="KR4c0031_SBCK_007-1b"/>
予因覽真訣遂感西城君玉皇下青㝠人間未曽聞<lb/>
日華錬精魄精魄無垢氛謂我有仙骨且令餌氤氲<lb/>
俯仰媿靈顔碩随鸞鵠群俄然動風馭縹緲歸青雲<lb/>
　　奉應顔尚書真卿觀玄真子置酒張樂舞破陣<lb/>
　　　畫洞庭三山歌<lb/>
道流迹異人共驚寄向畫中觀道情如何萬象自心<lb/>
出而心澹然無所營手援毫足蹈莭披縑灑墨稱麗<lb/>
絶石文亂點急管催雲態徐揮慢歌發樂<hi>音洛</hi>縱酒酣<lb/>
狂更好攅峰若雨縦横掃尺波澶澷意無涯片嶺崚<lb/>
嶒勢将倒盼睞方知造境難象忘神遇非茟端昨日<lb/>
幽竒湖上見今朝舒卷手中㸔興餘輕拂逺天色曽<lb/>
<pb n="KR4c0031_SBCK_007-2a"/>
向峯東海邉識秋容暮景䬃䬃容翻疑是真畫不得<lb/>
顔公素高山水意常恨三山不可至賞君狂畫忘逺<lb/>
逰不出軒遲坐蒼翠<lb/>
　　荅韋山人隠起龍文藥瓢歌<lb/>
野人藥瓢天下絶全如渾金割如月彪炳文章智使<lb/>
然生成在我不在天若言有物不由物何意中虚道<lb/>
性全韋生能詩兼好異從此靈瓢逺相遺仙侯玉帖<lb/>
人澷傳若士青嚢丗何秘一捧一開如見君藥盛五<lb/>
色香氛氲背上驪龍蟠不睡張鱗擺領生風雲丗人<lb/>
強知金丹道黙仙不成畏仙老年少紛如陌上塵不<lb/>
見吾瓢盡枯稿聊将繫肘歩何䡖便有三山孤鶴情<lb/>
<pb n="KR4c0031_SBCK_007-2b"/>
東方小兒乏此物遂令仙籍獨無名<lb/>
　　桃花石枕歌贈康從事<lb/>
卞山幽石産竒璞荆人至死采不着何人琢枕持贈<lb/>
君片片桃花開未落劒工見兮可為劔<hi>昆吾石鐵可鑄為劒</hi>玉工<lb/>
辨兮知非石至寳由来覽者稀今君獨鍳應欲惜何<lb/>
辤售與韋天真幸得提攜近玉人可中棄置君不顧<lb/>
天生秀色徒璘玢四座喧喧爭目恱巧過造化稱一<lb/>
絶莫言昨日因錯磨㸔取從来無點缺六月江南暑<lb/>
未䦨一尺花氷試枕㸔髙窓正午風䬃變室中不減<lb/>
春天寒主人所重重枕徳文章外飾徒相惑更有堅<lb/>
貞不易心與君天下為士則<lb/>
<pb n="KR4c0031_SBCK_007-3a"/>
　　張伯英草歌<lb/>
伯英死後生伯高朝㸔手把山中毫先賢草律我草<lb/>
狂風雲陣發愁鍾王須臾變態皆自我象形類物無<lb/>
不可閬風逰雲千萬朶驚龍蹴踏飛欲随更覩鄧林<lb/>
花落朝狂風亂攪何飄颻有時凝然茟空握情在寥<lb/>
天獨飛鶴有時取勢氣更高憶得春江千里濤張生<lb/>
竒態難再遇<hi>王小令草書古今稱草絶</hi>草罷臨風展輕素隂慘陽舒<lb/>
如有　鬼状魑容若可懼黄公酒壚興偏入阮籍不<lb/>
嗔嵇亦顧長安酒牓醉後書此日騁君千里歩<lb/>
　　寒栖子歌<hi>曽居廬山欲有事羅浮之行</hi>
君在廬山知有疑是鶴又是雲生死塵埃汙不得眼<lb/>
<pb n="KR4c0031_SBCK_007-3b"/>
前榮利徒紛紛今日恵然来訪我酒榼書囊肩背荷<lb/>
拂除衣上餌烟霞昨日胥門宿蔡家天然不飲亦不<lb/>
食抛名换姓覓不得且向人間作酒仙不肎将身生<lb/>
羽翼停形為餌天地根<hi>胎息道成</hi>丗人皆死我獨存洗慮<lb/>
因吞清眀籙世人皆貪我常足栖子妙今道巳成手<lb/>
把玄樞心運冥能令鬼哭神敢靈身如飄風不可絆<lb/>
朝逰崆峒夕汗澷向来坐客猶未散忽憶羅浮欲厺<lb/>
時遥指孤雲作路岐海上仙逰不可見人間日落空<lb/>
桑枝<lb/>
　　翔隼歌送王端公<lb/>
古人賞神駿何如秋隼撃獨立髙標整霜翮應㸔天<lb/>
<pb n="KR4c0031_SBCK_007-4a"/>
宇如咫尺低廻拂地凌風翔鵬雛敢下雁㫁行晴空<lb/>
四顧忽不見有時獨出青霞傍窮隂萬里落寒曰氣<lb/>
殺草枯増奮逸雲塞斜飛攪葉迷雪天直上穿花疾<lb/>
見君髙情有所屬贈别因歌翔隼曲離亭惨惨客散<lb/>
時歌盡路長意不足<lb/>
　　白雲歌寄中丞使君長源<lb/>
一見西山雲使人情意逺慿高發詠何超遥道妙如<lb/>
君有舒卷縈空疊景多麗容衆峯峯上自為峯潔白<lb/>
不由隂雨積高眀肎共雜烟重萬物有形皆有着白<lb/>
雲有形無繋縳黄金𬒳爍玉亦瑕一片飄然汚不得<lb/>
或逢天下㦯人間人自營營雲自閒忽爾飛来暫為<lb/>
<pb n="KR4c0031_SBCK_007-4b"/>
侣忽然飛去莫能攀逸民對雲効髙致禪子逢雲増<lb/>
道意白雲遇物無偏頗自是人心見同異閶闔天門<lb/>
冝曙㸔為纓為葢擁千官從龍合沓臨清暑<hi>殿名</hi>就日<lb/>
逶迤繞露寒<hi>宫名</hi>誰憐西山雲亭亭䖏幽絶坐石長㸔<lb/>
非我覊手中欲攬待君說貞白先生那得知只向空<lb/>
山自怡恱<lb/>
　　裴端公使君清席賦得青桂歌送徐長史<lb/>
昔年攀桂為留人今朝攀桂送歸客秋風桃李揺落<lb/>
盡為君青青伴松柏謝公南樓送客還髙歌桂樹凌<lb/>
寒山應憐獨秀空林上空賞敷華積雪間昨夜一枝<lb/>
生在月婵姢可望不可折若為天上堪贈行徒使亭<lb/>
<pb n="KR4c0031_SBCK_007-5a"/>
亭照離别<lb/>
　　周長史昉畫毗沙天王歌<lb/>
長史畫神獨感神髙歩區中無兩人雅而逸高且真<lb/>
形生虗無忽可親降魔大㦸縮在手倚天長劒横諸<lb/>
紳慈威示物雖凛凛在徳無秋唯有春吾知真象夲<lb/>
非色此中玅用君心得苟能下筆合神造誤點一點<lb/>
亦爲道寫出霜縑可舒卷何人應識此情逺秋齋清<lb/>
寂無外物盥水㷊香聊自展憶昔胡兵圍未觧感得<lb/>
此神天上擺至今雲旗圗我形爲君一顧烟塵清<lb/>
　奉和顔魯公真卿落玄真子舴艋舟歌<hi>楚章華臺成影願諸</hi>
<hi>侯落之</hi>
<pb n="KR4c0031_SBCK_007-5b"/>
滄浪子後玄真子冥冥釣隱江之汜刳木薪成舴艋<lb/>
舟諸侯落舟自兹始得道身不繋無機舟亦閑從水<lb/>
逺逝兮任風還朝五湖兮夕三山停綸乍入芙蓉浦<lb/>
撃洑時過眀月灣太公取璜我不取龍伯釣鼇我不<lb/>
釣竹竿嫋嫋魚簁簁此中自得還自笑汗澷一逰何<lb/>
可期後来誰遇氷雪姿上古𥘉聞出堯世今朝還見<lb/>
在堯時<lb/>
　　鄭容全成蛟形木几歌<lb/>
萬物貴天然天然不可得渾朴無勞剖劂工幽姿自<lb/>
可蛟龍質欲騰未厺何翩翩揚𬒮爭前誰敢拂可中<lb/>
風雨一朝至還應不是池中物蒼山萬重採一枝形<lb/>
<pb n="KR4c0031_SBCK_007-6a"/>
如器車生意竒風號雨噴心不折衆木千叢君獨知<lb/>
<hi>廣徳中鄭生避賦呉興毗山扵稠人之中遇予獨見稱賞</hi>高人心多越　格有時就月吟春<lb/>
風持来座右驚神客愛君開閣江之濵白雲黄鶴長<lb/>
相親南郭子綦君不識非君獨是　何人<lb/>
　　奉同顔使君真卿清風樓賦得洞庭山歌送呉<lb/>
　　　錬師歸林屋洞<lb/>
名山洞府到金庭三十六洞稱最靈不有古仙啓其<lb/>
秘今日安知靈寳經中山錬師栖白雲道成仙秩號<lb/>
元君<hi>安之高仙者有元君次有夫人元有君秩比左仙公</hi>三千甲子朝玉帝丗上如今<lb/>
名始聞吐納青牙飬肌髪花冠玉舄何髙㓗不聞天<lb/>
上来謫仙自是人間受真訣呉興太守道家流仙師<lb/>
<pb n="KR4c0031_SBCK_007-6b"/>
逺放清風樓應将內景還飛厺且從分風當此留湖<lb/>
之山兮樓上見山冥冥兮水悠悠世人不到君自到<lb/>
縹緲仙都誰與儔黄鶴孤雲天上物物外飄然自天<lb/>
匹一别千年未可期仙家不數人間日<lb/>
　　戞銅椀為龍吟歌<hi>并序</hi>
　唐故太尉房公琯早歲常隱終南山峻壁之下往<lb/>
　徃聞龍吟聲清而静滌人邪想時有好事僧潜戞<lb/>
　之以三金冩之唯銅聲酷似他日房公偶至山寺<lb/>
　聞林嶺間有此聲乃曰龍吟復遷于兹矣僧因出<lb/>
其器以告公命戞之驚曰真龍吟也大暦十三祀<lb/>
　秦僧傳至桐江予使童兒戞金倣之亦不减秦聲<lb/>
<pb n="KR4c0031_SBCK_007-7a"/>
　也緇人或有譏者曰此逹僧之事可以嬉嬋爾曺<lb/>
　無以瑣行自拘因賦龍吟歌以見其意<lb/>
逸僧戞椀為龍吟丗上未曽聞此音一從太尉房公<lb/>
賞遂使秦人傳至今𥘉戞徐徐聲漸顯樂音不管何<lb/>
人辨似出龍泉萬丈底乍恠聲来近西逺未必全由<lb/>
戞者功真生虗無非椀中寥亮掩清狖縈廻凌細風<lb/>
遥聞不㫁在烟杪萬籟無聲天境空<hi>聽<graphic n="KR0825" url="https://raw.githubusercontent.com/kanripo/KR-Gaiji/master/images/KR0825.png" mimeType="image/png"/>一境則衆音不聞非萬籟之無聲也</hi>
乍向天台宿華頂秋霄一吟更清逈能令聽者易常<lb/>
性憂人忘憂躁人静今日鏗鍠江上聞蛟螭奔飛如<lb/>
得群聲過陰嶺恐成雨響駐晴天将起雲坐来吟盡<lb/>
空江碧却尋向者聽無跡人生萬事将此同暮賤朝<lb/>
<pb n="KR4c0031_SBCK_007-7b"/>
榮動還寂<lb/>
　　飲茶歌誚崔石使君<lb/>
越人遺我剡溪茗採得金芽㸑金鼎素瓷雪色縹沬<lb/>
香何似諸仙瓊繠漿一飲滌昬寐情來朗爽滿天地<lb/>
再飲清我神忽如飛雨灑䡖塵三飲便得道何須苦<lb/>
心破煩惱此物清髙世莫知丗人飲酒多自欺愁㸔<lb/>
畢卓甕間夜笑向陶潜籬下時崔侯啜之意不巳狂<lb/>
歌一曲驚人耳孰知全道全爾真唯有丹丘得如此<lb/>
　　買茶歌送楊山人<lb/>
華隂少年何所希欲餌丹砂化骨飛江南藥少淮南<lb/>
有暫别胥門上京口京口斜通江水流徘徊應上青<lb/>
<pb n="KR4c0031_SBCK_007-8a"/>
山頭夜驚潮沒鸕鷀堰朝㸔日出芙蓉樓揺蕩春風<lb/>
亂帆影片雲無數是揚州揚州喧喧賣藥市浮俗無<lb/>
由識仙子荷間姹女直千金紫陽夫人服不死吾扵<lb/>
此道復何如昨朝新得蓬莱書<lb/>
　　薛卿教長行歌<hi>時量移湖州别駕</hi>
桂楊仙栁道家說昔傳蘇君今是薛聊将握槊偶時<lb/>
人便𬒳人間稱冠絶黃楊文局龜螭蟠琢成骰子雙<lb/>
琅玕𥘉疑月破雲中随復恠星移指下攅誰識兵竒<lb/>
勢可保坐看将軍上一道<hi>長行有将軍槊</hi>有時彩王<hi>去聲</hi>非所希<lb/>
笑擎單于出重圍鳬驚隼撃疾若飛左顧右盻生光<lb/>
輝家本聮<graphic n="KR0666" url="https://raw.githubusercontent.com/kanripo/KR-Gaiji/master/images/KR0666.png" mimeType="image/png"/>漢戚里身是長安貴公子名高藝絶何<lb/>
<pb n="KR4c0031_SBCK_007-8b"/>
翩翩㡬廻决勝君王前扈逰長樂與祈年人望青雲<lb/>
白日邉謫官江南歲隂晚還将此道聊自遣由来君<lb/>
子行最長<hi>長行經有君子行小人行</hi>予亦知君寄心逺<lb/>
　　桃花石枕歌送安吉康丞<hi>并序</hi>
　安吉古桃州也今為吴興右邑士遐副焉扵南山<lb/>
　獲桃花石異而重之珍扵席上士遐将赴京師故<lb/>
　帥詩人以君所寳之物髙歌贈行<lb/>
君吏桃州尚竒跡桃州採得桃花石爛疑朝日照已<lb/>
舒含似春風吹未坼珪璋特逹丗所珍吾知此物亦<lb/>
其倫應羡花開不凋悴應嘉玉片無緇潾立性堅剛<lb/>
平若砥君子偏将交道比何人亦比堅剛姿吾見君<lb/>
<pb n="KR4c0031_SBCK_007-9a"/>
心得如此君心所好我獨知别多見少長相思從来<lb/>
賞翫安左右萬里提攜君莫辤<lb/>
　　賦得吴王送女潮歌送李判官之河中府<lb/>
見説吴王送女時行宫直到荆谿口谿上千年送女<lb/>
潮為感呉王至今有乃知㫺人由志誠流水無情翻<lb/>
有情平波忽起二三尺此上疑與神仙宅今人猶望<lb/>
荆之湄長令望者増所思吴王巳殁女不返潮水無<lb/>
情那有期谿草河草號帝女谿竹河竹號湘妃靈濤<lb/>
旦暮自堪傷的皪嬋姢又争發客歸千里自兹始覽<lb/>
古高歌感行子不知别後相見期君意何如此潮水<lb/>
　　觀李中丞洪二羙人唱歌軋筝歌<hi>時量移湖州長史</hi>
<pb n="KR4c0031_SBCK_007-9b"/>
君家雙羙姬善歌工筝人莫知軋用蜀竹弦楚絲清<lb/>
哇<hi>哇娃音歌聲也</hi>宛轉聲相随夜静酒䦨佳月前髙張水引何<lb/>
淵淵羙人矜名曲不誤蹙響時時如迸泉趙琴素所<lb/>
嘉齊謳世稱絶筝歌一動凡音輟凝弦且莫停金罍<lb/>
滛聲巳闋雅聲来㳺魚噞喁鶴徘徊主人髙情始為<lb/>
開髙情放浪出常格偶丗有名道無跡勲業先登上<lb/>
将科文章巳冠諸人籍每笑石崇無道情䡖身重色<lb/>
<graphic n="KR0852" url="https://raw.githubusercontent.com/kanripo/KR-Gaiji/master/images/KR0852.png" mimeType="image/png"/>亦成君有佳人當禪伴扵中不廢學無生愛君天<lb/>
然性寡欲家貧禄薄常知足謫宦無愠如古人交道<lb/>
忘言比前躅不意全家萬里来湖中再見春山緑呉<lb/>
興公舍幽且閒何妨寄隱在其間時議名齊謝太傅<lb/>
<pb n="KR4c0031_SBCK_007-10a"/>
更有攜妓似東山<lb/>
　　陳氏童子草書歌<lb/>
書家孺子有竒名天然大草令人驚僧䖍老時把筆<lb/>
㳒孺子如今皆暗合飊揮電灑眼不及但覺毫端鳴<lb/>
颯颯有時作點險且能大行片石㸔欲崩偶然長掣<lb/>
濃又燥少室枯松欹不倒夏室炎炎少人歡山軒日<lb/>
色在䦨干桐花飛盡子䂓思主人高歌興不至濁醪<lb/>
不飲嫌昏沉欲翫草書開我襟龍瓜状竒䑕鬚銳氷<lb/>
牋白晢越人恵王家小令草最狂為予灑出驚騰勢<lb/>
　　飲茶歌送鄭容<lb/>
丹丘羽人䡖玉食採茶飲之生羽翼<hi>天台記云丹丘出大茗服之羽化</hi>名<lb/>
<pb n="KR4c0031_SBCK_007-10b"/>
藏仙府丗空知骨化雲宫人不識雲山童子調金鐺<lb/>
楚人茶經虗得名霜天半夜芳草折爛熳緗花啜又<lb/>
生賞君此茶祛我疾使人胸中蕩憂慓日上香鑪情<lb/>
未畢辭踏虎谿雲高歌送君出<lb/>
　　花石長枕歌畣章居士贈<lb/>
楚山有石郢人琢琢成長枕知是玉全疑氷片坐恐<lb/>
銷間發花叢驚不足贈予比之金琅玕瓊花爛爛浮<lb/>
雲端吾師遣吾不執寳今日感君因執㸔試扣鏗然<lb/>
應清律纎塵不留蠅敢拂萬物皆因造化資如何獨<lb/>
負清真質南山有雲鵠在空長松為我生凉風高友<lb/>
朗詠樂其中行住四儀皆道意不學小乗一曲士唯<lb/>
<pb n="KR4c0031_SBCK_007-11a"/>
将此物安坐隅取次閑眠有禪味<lb/>
　　觀王右丞維滄洲圖歌<lb/>
滄洲誤是真凄凄忽盈視便有春渚情褰裳掇芳芷<lb/>
颯然風至草不動始悮丹青得如此丹青變化不可<lb/>
尋翻空作有移人心猶言雨色斜拂座乍似水凉來<lb/>
入襟滄洲說近三湘口誰知卷得在君手披圗擁褐<lb/>
臨水時翛然不異滄洲叟<lb/>
　　洞庭山維諒上人院階前孤生橘樹歌<lb/>
洞庭仙山但生橘不生凡木與梨栗真子無私自不<lb/>
栽感得一株階下出細葉繁枝委露新四時常緑不<lb/>
關春若言此物無道性何意孤生就来人二月三月<lb/>
<pb n="KR4c0031_SBCK_007-11b"/>
山𥘉暖最愛低檐數枝短白花不用鳥銜来自有風<lb/>
吹手中滿九月十月争破顔金實離離色殷殷一夜<lb/>
天晴香滿山天生珍木異扵俗俗士来逢不敢觸清<lb/>
隂獨歩禪起時徙倚前㸔㸔不足<lb/>
　　春夜賦得漉水囊歌送鄭眀府<lb/>
呉縑楚練何白皙居士持来遺禪客禪客能裁漉水<lb/>
囊不用衣工秉刀尺先師遺我或無缺一濾一翻心<lb/>
敢賖夕望東峰思漱盥朧朧斜月懸燈紗徙倚花前<lb/>
漏𥘉㫁白猿爭嘯驚禪伴玉瓶徐瀉賞㳙㳙濺着蓮<lb/>
衣水珠滿因識仁人為宦情還如漉水愛蒼生聊歌<lb/>
一曲與君别莫忘寒泉見底清<lb/>
<pb n="KR4c0031_SBCK_007-12a"/>
　　湛䖏士枸杞架歌<lb/>
天生靈艸生靈地誤生人間人不貴獨君　上有一<lb/>
根始覺人間衆芳異拖線垂絲冝曙㸔徘徊滿架何<lb/>
珊珊春風亦解愛此物裊裊時来傍香實濕雲綴葉<lb/>
擺不去翠羽銜花驚畏失肎羡孤松不凋色皇天正<lb/>
氣肅不得我獨全生異此軰順時榮落不相背孤松<lb/>
自破斧斤傷獨我柔枝保無害黄油酒囊石棋局吾<lb/>
羡湛生心出俗擷芳坐影風灑懐其致翛然此中足<lb/>
　　觀裴秀才松石障歌<lb/>
誰工此松唯拂墨巧思丹青管不得𥘉寫松梢風正<lb/>
生此中勢與真松争高柯細葉動颯颯乍聽幽飀如<lb/>
<pb n="KR4c0031_SBCK_007-12b"/>
有聲左右雙松更竒絶龍鱗麈尾仍半折經春寒色<lb/>
聚不散逼座隂隂将下雪荆門石状凌璵璠蹙成數<lb/>
片倚松根何年蒨蒨菭黏跡㡬夜潺潺水撃痕裴生<lb/>
詩家後来客為我開圖玩松石對之自有髙丗心何<lb/>
事勞君上山屐<lb/>
　　送顧䖏士歌<hi>即吴興丘司儀之女壻即况也</hi>
呉門顧子予早聞風貌真古誰似君人中黄憲與顔<lb/>
子物表孤髙将片雲性背時人髙且逸平生好古無<lb/>
儔匹醉書在箧稱絶倫神畫開厨怕飛出謝氏檀郎<lb/>
亦可儔道情還似我家流安貧日日讀書坐不見將<lb/>
名干五侯知君别業長洲外欲行<hi>去聲</hi>秋田循畎澮門<lb/>
<pb n="KR4c0031_SBCK_007-13a"/>
前便取觳觫乗腰上還将鹿盧佩禪子有情非丗情<lb/>
御荈貢餘聊贈行滿道喧喧遇君别争窺玉潤與氷<lb/>
清<lb/>
　　水清數珠歌<lb/>
西方真人為行宻臂上記珠皎如日佛名無着心亦<lb/>
空珠去珠来體常一誰道佛身千里身重重只向心<lb/>
中出<lb/>
　　兵後西日谿行<hi>并序</hi>
　沈羲仙記銅峴地肺可以逃水又聖桃源記天地<lb/>
　改桃源在即此地也此一章靈澈上人可以志之<lb/>
一從清氣上為天仙叜何年見海乾黄河㡬度濁復<lb/>
<pb n="KR4c0031_SBCK_007-13b"/>
清此水如今未曽改西尋仙人渚誤入桃花穴風吹<lb/>
花迸使我迷時時問山驚踏雪石梁丹竈意更竒<hi>石梁</hi>
<hi>丹竈銅峴山人渚靈跡有四所</hi>春艸不生多故轍我来隱道非隱身如今<lb/>
世上無風塵路似武陵路人非秦代人飯松得髙侣<lb/>
濯足偶清津𢾗片昔賢盤石在㡬廻玆坐戴綸巾<lb/>
　　姑蘇行<lb/>
古臺不見秋草衰却憶呉王全盛時千年月照秋艸<lb/>
上吴王在時㡬廻望至今月出君不還丗人空對姑<lb/>
蘇山山中精靈安可覩轍迹人蹤麋鹿聚嬋姢西子<lb/>
傾國容化作寒陵一堆土<lb/>
　　短歌行<lb/>
<pb n="KR4c0031_SBCK_007-14a"/>
古人若不死吾亦何所悲蕭蕭烟雨九原上白楊青<lb/>
松葬者誰貴賤同一塵死生同一指人生在丗共如<lb/>
此何似浮雲與流水短歌行短歌無窮日巳傾鄴宫<lb/>
梁苑徒有名春艸秋風傷我情何為不學金仙侣一<lb/>
悟空王無死生<lb/>
　　山月行<lb/>
家家望秋月不及秋山望山心萬境長寂寥夜夜孤<lb/>
眀我山上海人皆言生海東山人自謂出山中憂虞<lb/>
歡樂皆占月月夲無心同不同自從有月山不改古<lb/>
人望盡今人在不知萬丗今夜時孤月將　誰更待<lb/>
　　顧渚行寄裴方舟<lb/>
<pb n="KR4c0031_SBCK_007-14b"/>
我有雲泉臨渚山山中茶事頗相關鶗鴂鳴時芳艸死<lb/>
山家漸欲收茶子伯勞飛日芳艸滋山僧又是採茶<lb/>
時由来慣採無近逺隂䫈長兮陽厓淺大寒山下葉<lb/>
未生小寒山中葉𥘉卷<hi>二山名</hi>呉姹攜籠上翠微蒙蒙香<lb/>
刺罥春衣迷山乍𬒳落花亂度水時驚啼鳥飛家園<lb/>
不逺乗露摘歸時露彩猶滴瀝𥘉㸔怕出欺玉英更<lb/>
取煎来勝金液昨夜西峯雨色過朝尋新茗復如何<lb/>
女宫露澀青牙老堯市人稀紫笋多𬗋笋青芽誰得<lb/>
識日暮採之長太息清冷真人待子元<hi>仙傳清冷真人裴君與道人支子元</hi>
<hi>為友</hi>貯此芳香思何極<lb/>
　　武原行贈丘卿岑<lb/>
<pb n="KR4c0031_SBCK_007-15a"/>
㫺年群盗阻江東吴山摇蕩楚澤空齊人亦戴蠭蠆<lb/>
毒羙稷花為荆棘叢匈匈四顧多窟穴浮雲白波名<lb/>
不同萬人死地當虎口一旦生涯懸殼中昨日将軍<lb/>
徇死莭悉向生民䧟成血胸中豹畧張陣雲握內虵<lb/>
矛揮白雪長洲南厺接孤城居人散盡鼓譟驚三春<lb/>
不見芳草色四面唯聞刀斗聲此時狂㓂紛如市君<lb/>
當要衝固深壘縦横計出皆獲全士卒身先每輕死<lb/>
掃平氛祲望吴門人間歲羙桑柘繁比屋生全受君<lb/>
賜連營罷戰頼君㤙如何棄置功不錄通籍無名滯<lb/>
江曲㶚亭不重李将軍漢爵猶輕蘇屬國荒營寂寂<lb/>
隱山椒春意空驚故栁條野戰攻城盡如此即今誰<lb/>
<pb n="KR4c0031_SBCK_007-15b"/>
是靈嫖姚<lb/>
　　長安少年行<lb/>
翠樓春酒蝦蟇陵長安少年皆共矜紛紛半醉綠槐<lb/>
道蹀躞花騘驕不勝<lb/>
　　風入松<lb/>
西嶺松聲落日秋千枝萬葉風飀飀羙人援琴弄成<lb/>
曲冩得松間聲㫁續琴聲清我魂流波壊陵安足論<lb/>
羙人夜坐眀月禋含少商兮點清徴風何凄兮飄飄<lb/>
攬寒松兮又夜起夜未央曲何長金徽更促聲泱泱何<lb/>
人此時不得意意苦弦悲聞客堂<lb/>
晝上人集卷第七<lb/>
</p>
<p>
</p>
  </div>
<div> <lb/>
    <p>
<pb n="KR4c0031_SBCK_008-1a"/>
晝上人集卷第八<lb/>
　　　　　　　　　呉　興　釋　皎然<lb/>
　　唐杭州靈隱山天竺寺故大和尚墖銘<hi>并序</hi>
水之性不動而鍳得非夫實相之體耶雖積為洪溟<lb/>
而未嘗變其真我自在之玅致也如来大師獨秉至<lb/>
教群聖拱手俾冥冥倒識破堅氷之惑豈逾一念之<lb/>
哉靈隱大師雖外精律儀而苐一義諦素所長也故<lb/>
小子誌之大師生縁錢唐范氏諱守真字堅道齊信<lb/>
安太守瑝之八葉禮既冠衆君子器之夙有丘園之<lb/>
期不顧玄纁之錫遂詣蘇州支硎寺園大師受具足<lb/>
戒是夜眼中光現長一丈餘乆而方沒葢得戒之禛<lb/>
<pb n="KR4c0031_SBCK_008-1b"/>
也後至荆府依真公三年苦行尋禮天下二百餘聖<lb/>
教所至無不至焉至無畏三藏受菩薩戒香普寂大<lb/>
師傳楞伽心印講起信宗論三十餘遍南山律鈔四<lb/>
十遍平等一雨小大䨇機在我圎音未甞異也乃發<lb/>
殊碩誦持花嚴遂扵中宵甞夢神人施珠一顆及覺<lb/>
惘然如珠在握是歲入五臺山轉華嚴經二百遍追<lb/>
宿心也又轉大藏經三遍廣正見也至開元二十六<lb/>
年有制舉髙行道俗請正名隷大林寺後移籍天竺<lb/>
住靈隱峰時大暦二年也至五年三月寓于龍興淨<lb/>
土院謂左右曰夫至人乗如而来亦乗如而厺示其<lb/>
必然也而瞽夫欲以以長繩繫彼白日安可得乎非<lb/>
<pb n="KR4c0031_SBCK_008-2a"/>
至人而有其盡以此月二十九日告終于兹地春秋<lb/>
七十一僧臘四十五其間臨壇既多度人無數今不<lb/>
復紀也顯名弟子蘇州辨秀湖州恵普道荘越州清<lb/>
江清源杭州擇隣神偃常州道進如何鸑鷟之彩共<lb/>
集旃檀之枝江淮名僧難出其右晝之身戒亦忝門<lb/>
人幸参四子之科獨許一時之學斯文在我何敢譲<lb/>
焉詞曰　房星在天降爲應<hi>平聲</hi>真好爵縻我視如埃<lb/>
塵既投其簪亦壞其服戒月纔佩禪香乃沐四十餘<lb/>
夏振振盛名大江東南爲<hi>平聲</hi>㳒長城宣尼既殁微言<lb/>
乃絶我師云亡真乗亦輟靈隱峰上春日秋天風生<lb/>
松柏如師存焉持教門人楚英呉傑儒方荀孟道比<lb/>
<pb n="KR4c0031_SBCK_008-2b"/>
文列宿習未盡妄涕猶雪宿巳忘真師眞如月古之<lb/>
君子名書彛器大師不書将墜于地紀功者銘傳心<lb/>
者燈藏諸名山不騫不崩<lb/>
　　唐蘇州東武丘寺律師墖銘<hi>并序</hi>
律者聖道㳺入之津為心見所瑕多溺近果不然則<lb/>
極地之階乎武丘律師諱齊翰字等至通教之士也<lb/>
呉興沈氏之子高祖陳國子祭酒曽祖某隋魏州司<lb/>
馬祖考二丗不仕律師綺歲從大人至山寺覩高静<lb/>
無塵之䠱惻然有宿命之知因請出家大人從之至<lb/>
天寳八年八月五日奉制度配名永定九年十月依<lb/>
分壇受具足戒後移名開元大暦中移名武丘皆兩<lb/>
<pb n="KR4c0031_SBCK_008-3a"/>
州道俗所請也律師道性淵黙水則澹然迹不近名<lb/>
身不關事長在一室寂如無人豈比夫駢行鼓簧之<lb/>
士哉始疑斯人未造精極因問業報之理如何師對<lb/>
曰夫鼓毗嵐之風有物皆壊而靈空不動葢無相也<lb/>
心且無相業何累焉但懼䧟扵偏空妄撥無耳繇是<lb/>
始知律師心之所至精相部義窟洞㳒華經王蘇湖<lb/>
戒壇每當諸首大暦十年某月入流水念佛道塲是<lb/>
夜西方念中頓現葢精誠之所致也至某年春秋六<lb/>
十八僧夏四十七遇疾之日謂弟子曰有鶴従空飛<lb/>
下徊翔我前爾軰見乎必謝之期小聖猶病安能免<lb/>
哉即以某年某月終于本院受業門人如隱壇塲門<lb/>
<pb n="KR4c0031_SBCK_008-3b"/>
人宣兊誠肅禪心律儀有時譽晝則律師之郷僧也<lb/>
戒有一日之長許為汯兄昔媿随肩今傷分影有清<lb/>
䂓之可採則文石而言焉銘曰　澷澷<hi>去聲</hi>情海多生<lb/>
沒兮超超我師一念越兮舊寺龜谿為僧傑兮新居<lb/>
武丘匠時哲兮適来示生亦示㓕兮山上人間有遺<lb/>
轍兮故雲茫茫餘水泱泱留廢房兮黄蘗心苦青松<lb/>
節寒對空壇兮升堂門人結社居士依扇履兮或刻<lb/>
貞石㦯書勝幡思師存兮<lb/>
　　唐蘇州開元寺律和尚墳銘<hi>并序</hi>
至人扵生死一也物有之我亦有之若日月可食靈<lb/>
空可汙乎在至人為宅心之地誠瞽夫不返之瀑流<lb/>
<pb n="KR4c0031_SBCK_008-4a"/>
㦲扵戲我法自五天掦于漢庭八俊四賢横世傑出<lb/>
後之學者聆休風企高䠱何吾師之穆其芬馥歟吾<lb/>
師諱其字某先劉氏之子漢楚王交三十一代孫列<lb/>
祖某永嘉南遷爲丞相掾四代祖逺随東陽守顯其<lb/>
遺榮之迹略載本枝全其㧞俗之高不書後葉葢亦<lb/>
垂訓之意乎吾師㓜孤伯父哀字禮如教立孝自天<lb/>
生而宿植縁深心田欲稔因請伯父從師出家伯父<lb/>
哀而捨之事靈隱某禪師因問師入道之次師語曰<lb/>
夫爝火大眀乎太虗以爝火之心當太虗之境境非<lb/>
心外心非境中兩不相存兩不相廢今我所證是爾<lb/>
所知曷有萬法之深淺優劣乎畢如凉風入懐醒然<lb/>
<pb n="KR4c0031_SBCK_008-4b"/>
清悟天寳四年受戒扵東海大師覽真傳講扵㑹稽<lb/>
大師曇一至徳中舉高行<graphic n="KR1559" url="https://raw.githubusercontent.com/kanripo/KR-Gaiji/master/images/KR1559.png" mimeType="image/png"/>名開元乾元中有詔天<lb/>
下二十五寺各定大徳七人長講戒律吾師其選也<lb/>
頃年淨土一門不愆于念甞謂人曰㫺聞西方之行<lb/>
是有相大乗此乃蓬心不直逹之說何者夫出言即<lb/>
性發意皆如而一色一香無非中道况我正念乎于<lb/>
時年六十七天年三十六僧夏十六壇塲孤制律樞<lb/>
正持僧綱自緝湖南北皆宗仰焉以建中元年六月<lb/>
十五日寝疾而逝其時有庭樹一夲枝葉扶踈及吾<lb/>
師将亡之朝花正拆而遽萎條始繁而方折亦恒河<lb/>
水上旃檀樹枝榮枯之意也其年七月五日遷靈龕<lb/>
<pb n="KR4c0031_SBCK_008-5a"/>
扵武丘西寺松門之右烏乎青山不歸日林長謝秋<lb/>
原之上萬境皆悲雨冥冥而晝隂水浼浼而東逝門<lb/>
人道亮道該清㑹亮以毗尼繼其行㑹以才學儔其<lb/>
賢該以詞華蹤其羙三子之外居廓廡者充江漢焉<lb/>
故觀察使韋公元甫觀察使李公栖筠今虢州刺史<lb/>
李公紓今御史中丞李公道昌林下之迹可追山隂<lb/>
之逰尚想懐人撫事相顧泫然晝實謏才曷足揄揚<lb/>
盛羙以吾釋門之事安敢譲焉銘曰　本師示終兮<lb/>
玄綱絶香山崩兮杳海竭大地動兮旃擅折人天㝠<lb/>
兮千光㓕我師出嗣兮遺教張如何斯人兮天不臧<lb/>
星既雨兮地亦霜生涯昧昧兮四流長捧遺言兮循<lb/>
<pb n="KR4c0031_SBCK_008-5b"/>
徃迹庭無人兮月寂寂百年遐夀兮日長夕萬春上<lb/>
服兮塵巳襞門人慟兮丗人悲瞻影墖兮山之垂宿<lb/>
㫺經行兮舊路岐雲渺渺兮雨霏霏方域盡兮長桑<lb/>
移樂石香名兮不騫不虧<lb/>
　　唐石圯山故大禪師墖銘<hi>并序</hi>
天作髙山山孕人靈其間氣則賢人當之而動用有<lb/>
異夫黄鶴逰乎天驪龍樂乎淵従其性也賢人治丗則<lb/>
匡贊我后出則誕敷上乗圯山禪祖其人也師諱神<lb/>
悟字通性隴西李氏之子其先属西晉版蕩遷家于<lb/>
呉之長水丗襲儒素㓜為諸生及冠忽嬰業疾有不<lb/>
可救之状咎心𥙷行力将何施開元中詣前谿光律<lb/>
<pb n="KR4c0031_SBCK_008-6a"/>
師請醫王之方執門人之禮師示以遣業之教一日<lb/>
理懴二日事懴此仁聖所授行必有徴遂扵菩提像<lb/>
前秉不屈之心爇難捨之指異光如月曈曨紺宫極<lb/>
苦可以感眀神至精可以動天地葢菩薩之難事歟<lb/>
泊天四中受具足戒身始披緇天公中舉尤異行名<lb/>
<graphic n="KR1559" url="https://raw.githubusercontent.com/kanripo/KR-Gaiji/master/images/KR1559.png" mimeType="image/png"/>寺　逮其晩節益見苦心每歲置汯華道塲九旬<lb/>
入長行禮念觀佛三昧扵斯現前因語門人曰夫隂<lb/>
薄日而何傷風運空而不動苟逹扵妄誰非性耶方<lb/>
結宇扵勞勞山東中據石圯逺分仙渚猛獸馴扵禪<lb/>
榻祥雲低扵汯堂中夜有山神現謂禪師曰弟子即<lb/>
隋故新成曹世安生為列侯死典南嶺今和尚至止<lb/>
<pb n="KR4c0031_SBCK_008-6b"/>
碩以此永奉經行言訖隱而不見故吏部貟外李公<lb/>
華今殿中侍御史崔公益甞問孔老聖教優劣于吾<lb/>
師師對曰路伽耶典籍皆心外汯味之者勞而無證<lb/>
其猶澤朽思春乾水取月之相厺天何逺乎夫辛邜<lb/>
年春寢疾大漸於戲悼死樂生下士之事吾師了性<lb/>
空豈關情哉便趺坐告終歸于寂樂其時丗夀六十<lb/>
三恵夀二十六闍維之日獲舍利五百餘粒珠顆纍<lb/>
纍粲然在矚葢由夫精之所致門人湛一圓一潔身<lb/>
力行夏淺功崇亦分河不絶之意也吾聞古之君子<lb/>
生有名而死有謚勲業昭乎彛器箴規焕乎方冊何<lb/>
有哲匠人天師遺徳不書吾誰仰則銘曰　聲傳于<lb/>
<pb n="KR4c0031_SBCK_008-7a"/>
籥剖之無根象出于鍳窮之不源至人應物體寂名<lb/>
存寂可神照名冝性泯玅用無生示生而盡燈留火<lb/>
續骨化珠分真子徒仰慈聲不聞堂披遺影地起方<lb/>
墳萬木春折諸天晝臐年年丗上空望歸雲<lb/>
　　唐杭州華嚴寺大律師墖銘<hi>并序</hi>
魏晉中頴邁之士多尚出塵白足髙歩扵海隅青目<lb/>
遐視扵湘表千有餘祀禪律宗師吾知若人出秉伊<lb/>
說之鈞處躡黄綺之躅亦躬珪之扵和璞隱顯之殊<lb/>
乎我律師其人也汯諱道光俗姓禇氏踰齓出家方<lb/>
冠受具詣光州和尚學通毗尼于時夏淺徳崇壇塲属<lb/>
望葢天賚真士爲東南義虎雲雨慈味笙鏞道聲常<lb/>
<pb n="KR4c0031_SBCK_008-7b"/>
常持㳒華兼創佛廟洎沒身不怠也丗壽七十九恵<lb/>
夀五十八上元庚子歲秋仲月示㓕扵夲寺是日馳<lb/>
陽昧昧滛雨颸冽風崇朝嘉木為折乃東土福盡之<lb/>
徴也俄然憙氣五色亭亭如葢移晷不散偏映精廬<lb/>
即西方徃生之意也𥘉吾師未殁其月三日質眀支<lb/>
疾凝神依色身觀彌陁具相忽現師前滿庭碧花㫺<lb/>
所未覩其四日昧爽有異人請師為和尚遂開目彈<lb/>
指曰但發菩提心五之日㬅陁羅花自天而雨悲夫<lb/>
非哲匠厺丗安至是耶門人神烈義津等攝齋何仰<lb/>
繞墖徒哀履名迹而可師書琬琰之不墜詞曰<lb/>
我㳒未季哲人是生真慈在物澤灑飊清高戒嚴身<lb/>
<pb n="KR4c0031_SBCK_008-8a"/>
佩月與瓔貽訓徒張逝不可作瑞花冥𪷟卿雲縈薄<lb/>
靈輀何止于此山椒寒鼯㫁續影墖蕭寥五峰諸子<lb/>
泣望終朝<lb/>
　　唐湖州佛川寺故大師墖銘<hi>并序</hi>
夫萬有朝徹獨立而不改其玅空乎洎鴻𪷟己還民<lb/>
溺情海安不㓜之跡䘮全真之㫖若識浪不作㓜何<lb/>
有哉我釋迦本師獨開宗極遽而告㓕降藴魔也在<lb/>
而言逝爲狂子也以八萬四千正㳒首付飲光飲光<lb/>
己下二十四聖降及菩提逹磨繼傳心教有七祖焉<lb/>
苐六祖曹谿能公能公傳方巗策公乃永嘉覺荷澤<lb/>
㑹之同學也方巖即佛川大師也大師諱恵眀俗姓<lb/>
<pb n="KR4c0031_SBCK_008-8b"/>
陳氏漢太丘長寔之後丗居順　顯祖某永嘉南遷<lb/>
爲司徒掾陳氏受禪四代祖仲文有佐命之勲封丹<lb/>
陽公祖某雙谿榖<graphic n="KR0836" url="https://raw.githubusercontent.com/kanripo/KR-Gaiji/master/images/KR0836.png" mimeType="image/png"/>二縣宰考某蘭陵人也大師雖<lb/>
世有榮閥而未甞自稱葢䖏塵丗之餘累矣先夫人<lb/>
𥘉感之日如持佛戒足惡履扵葷圃口不甞扵鱻器<lb/>
神夢彷佛長聞㳒音既而誕焉年漸及丱方祈捨俗<lb/>
大人従之至受具時即開元七年也耳未誘扵色界<lb/>
眼不瑕扵耳塵清行剋終如鍳寒玉嘗謂人曰㫺者<lb/>
繁刑首作伯成子高遁焉吾雖不捨律儀而悪乎浄<lb/>
論紛若心印心之㳒至矣哉西詣方巖頓開心地於<lb/>
戲冥冥其機赫赫其師寂乎大空之淵而不疑放乎<lb/>
<pb n="KR4c0031_SBCK_008-9a"/>
萬缘之律而不變天寳年将有碩扵清凉山淮汴阻<lb/>
兵師乃旋策偶與禪侣西之宛陵扵上石門置蘭若<lb/>
三所有大虥来擾如撫狵焉既属時艱民多饑荐群<lb/>
盗欲至輒號呼先報往往徴焉先是楚郷戈獵為事<lb/>
不聞佛号但狥殺心我大師以慈行之至尚能使猛<lb/>
虎不㬥騰猿不擾而况于人乎故舉郷之甿浣心革<lb/>
面撤網裂罟子来于我至天寳五稔爰止乎魚陂道<lb/>
塲有瑀公者白土史宗之流跡邇行微世莫之識始<lb/>
相見曰南祖傳教菩薩来何晚耶他日與瑀公登魚<lb/>
陂峯頂見東南有山蒼琅獨秀謂瑀公曰吾與此山<lb/>
宿有縁矣天寳八年有制度人州将韋公南金舉高<lb/>
<pb n="KR4c0031_SBCK_008-9b"/>
行黒白狀請<graphic n="KR1559" url="https://raw.githubusercontent.com/kanripo/KR-Gaiji/master/images/KR1559.png" mimeType="image/png"/>名州中寕化道塲大師固辤韋公不<lb/>
屈其志遂改<graphic n="KR1559" url="https://raw.githubusercontent.com/kanripo/KR-Gaiji/master/images/KR1559.png" mimeType="image/png"/>佛川即疇昔魚陂所望之峯梁呉均<lb/>
故宅之所地志云青山東南掘得古像二軀莫知年<lb/>
代也獲像之地靈泉忽湧因此名為佛川焉泉側有<lb/>
呉王古廟風俗滛祀濫以犧牲扵是大師哀之乃詣<lb/>
祠宫禪坐洎夕中夜雷雨洊至林摧瓦飛頃之雨収<lb/>
月在見一丈夫容甚盛大師謂曰居士生為賢人死<lb/>
為神眀奈何使我蒼生每𬒳血食豈知此事殃爾業<lb/>
耶神曰非弟子本意人自為之禮懴再三大師乃授<lb/>
以菩薩戒神欣然曰若和尚移寺弟子願捨此處永<lb/>
奉禪居言畢不見其後果移寺焉扵祠側獲銅盤之<lb/>
<pb n="KR4c0031_SBCK_008-10a"/>
底篆文是吾師㳒號更有異器畧而不書建中元年<lb/>
春忽顧左右愀然而歎曰夫人生百年葢一念耳昧<lb/>
者安知掲日月以趨新㢤吾将徃淨方爾曹勉之于<lb/>
時報年八十四僧臘五十一以其年正月十一日有<lb/>
疾其日庭木春悴山雨晝冥猛虎繞垣悲嘯而去十<lb/>
二日奄然長徃二月十二日建墖扵佛川西山有慈<lb/>
烏滿林舉衆驚異受㳒門人自湘谿淮楚不逺而至<lb/>
有若孤秉律綱黙持心印恵解比丘即其人也徳與<lb/>
物敷言隨性寝聲采不飾丗謂渾金恵敷比丘即其<lb/>
人也外學以文内修心行跡不疑聖機能造微如知<lb/>
比丘即其人也菩薩戒弟子刺史盧公㓜平顔公真<lb/>
<pb n="KR4c0031_SBCK_008-10b"/>
卿獨孤公問俗杜公位裴公清惟彼數公深扵禪者<lb/>
也謝太傅之通扵宗要殷淵源之造扵精微常恐大<lb/>
師之言将墜扵地顧謂小子志之予曰必使覩至人<lb/>
之奥知地位之極則未敢聞命若盛羙之跡人所見<lb/>
聞何嘗敢忘請退而記之刻諸靈石詞曰　青山我<lb/>
廬白雲我曺吾師䖏焉人遐跡髙跡高伊何降心錬<lb/>
魔傳教方巖傾珠竭河持而不撿放而不過匪雲異<lb/>
月如水與波見獨超超證㳒無兩生死誰覊我不可<lb/>
鞅若揺空輪如蹵風響何為告㓕亦由狂子忽示雙<lb/>
　桐空隻履佛厺川在人亡寺留　吾舊境寂寞長<lb/>
秋泣露草繁悲風樹滿此物無心盡如凄㫁門人千<lb/>
<pb n="KR4c0031_SBCK_008-11a"/>
萬昔為法来悟者不蹙常情自哀祥花雨墜靈墖峰<lb/>
開真子相顧謂全身在㦲<lb/>
　　墖銘<hi>并序</hi>
東漢始有佛塔之制或冶金埏坏琢琰彫杼觸類可<lb/>
作葢恵門之扃鐍也我唐大暦丁巳歲建子月某日<lb/>
沙門某洎居士若干人扵思村東北古隄之上樹修<lb/>
墖焉粉櫺素檐炯如雪積雖埃氛晝晦月魄宵淪重<lb/>
重入空千里可矚使夫倦鳥有托迷客知歸燎<graphic n="KR1621" url="https://raw.githubusercontent.com/kanripo/KR-Gaiji/master/images/KR1621.png" mimeType="image/png"/>
                    <graphic n="KR0758" url="https://raw.githubusercontent.com/kanripo/KR-Gaiji/master/images/KR0758.png" mimeType="image/png"/>
弧以革心漁童卷緡而易慮作者之志其仁博哉<lb/>
崇崇靈墖掃氛孤出平砌沓雲層輪麗日瓊容皓曜<lb/>
雁影依俙𥘉驚地湧忽視天飛墖何情矣監惡斯止<lb/>
<pb n="KR4c0031_SBCK_008-11b"/>
墖何言哉誘善不回至人黙黙與我同徳寂語忘教<lb/>
而人自効眀眀者　曷可攀焉上階于天下窮于淵<lb/>
深谷為陵其功不騫<lb/>
　　唐洞庭山福碩寺律和尚墖銘<hi>并序</hi>
道賢上㳺其徳如陽和亭毒萬物生而不子成而不<lb/>
有或曰異扵是盖由無生空恵冥乎其間哉曁洪唐<lb/>
盛眀之朝我㳒尤重五教四分飊揚景張南山律宗<lb/>
居天下苐一後弟子如大師鮮矣大師望出徐氏諱<lb/>
神皓字弘度八代祖摛齊竟陵王西邸學士子陵梁<lb/>
尚書左㒒射其文與庾子山齊名逮陳氏革命囙佐<lb/>
呉邑遂家姑蘇髙祖碩學通三禮中年即丗曽祖曇<lb/>
<pb n="KR4c0031_SBCK_008-12a"/>
隨王府咨議参軍祖徳恭潯陽郡詞曺考君定深扵<lb/>
釋典不屑名宦大師天情耿潔風韻朗邁㓜負脫俗<lb/>
之姿甞有言曰沙門者高㓗其道秉空王平等之性<lb/>
一念不昧坐登佛階吾自知此生履龍淵取眀月曷<lb/>
有三圭之貴重侯之高而能動我心㢤乃依杭州龍<lb/>
泉道塲一和尚出家敗　損容越出流軰鏗然㳒器<lb/>
如琢玉焉天寳六年天降极詔精擇真行一州許度<lb/>
三人獨居薦首吾以是知大師𥘉披佛教滌心地也<lb/>
今奉國㤙止世名也因<graphic n="KR1559" url="https://raw.githubusercontent.com/kanripo/KR-Gaiji/master/images/KR1559.png" mimeType="image/png"/>僧籍扵色山福碩道塲𥘉<lb/>
具扵興大師次通鈔扵曇一大師五夏未登學精三<lb/>
藏天台宗㫖難為等夷淵玄絶思之科如良庖之道<lb/>
<pb n="KR4c0031_SBCK_008-12b"/>
大<graphic n="KR1094" url="https://raw.githubusercontent.com/kanripo/KR-Gaiji/master/images/KR1094.png" mimeType="image/png"/>也十講律鈔三昇壇塲傾江而東碩禮其足後<lb/>
生學者仰其聰眀恵性如追麒麟之歩大師甞引錫<lb/>
西望想包山舊居包山即洞庭仙都之一峯湖澄氣<lb/>
清日出水上疊嶂合沓生乎影中得非天遺　此中<lb/>
與成道耶乃命舟而還使野童誅茒山童掃石顧左<lb/>
右　㫺者如来崇飾墖廟乃是啓發群信開人天淨<lb/>
境豈為巳哉此寺隳廢乆之非先師夲意乃闢僧院<lb/>
創食堂衆有怠慢者醜其行而理之舍有傾者惡其<lb/>
邪而正之墾田置庄開畎泄澮功既成矣業亦博矣<lb/>
百千人俱皆受其賜曩日洞山水滸業湖之氓<graphic n="KR0699" url="https://raw.githubusercontent.com/kanripo/KR-Gaiji/master/images/KR0699.png" mimeType="image/png"/>
                    <graphic n="KR2529" url="https://raw.githubusercontent.com/kanripo/KR-Gaiji/master/images/KR2529.png" mimeType="image/png"/>
咽川繪繳亘渚大師以如来不殺之戒黜彼鱻食廻<lb/>
<pb n="KR4c0031_SBCK_008-13a"/>
小人之腹為君子之慮乾元　祀有詔天下二十七<lb/>
寺各奏大徳七人長講律戒因請住開元寺欲果願<lb/>
具且懼簡書遂僶俛從命奉戒弟子開州刺史陸公<lb/>
向前給事中嚴公說服道弟子禮部侍郎劉公太真<lb/>
前大理評事張公象欽風弟子前亷使亞相李公栖<lb/>
筠天誘厥衷俾揚我㳒精識通敏言為世程謝太傅<lb/>
之流也其時常<graphic n="KR0836" url="https://raw.githubusercontent.com/kanripo/KR-Gaiji/master/images/KR0836.png" mimeType="image/png"/>地偏僧多闕行李亞相欲以徳撫<lb/>
乃請大師統而正之一化而革心再化而知道三化<lb/>
而闔邑従風大師末年工扵圎宗縱心皆是以文字<lb/>
而用不以文字為病是念佛冩經備行教法置西方<lb/>
社廣淨土因<graphic n="KR0825" url="https://raw.githubusercontent.com/kanripo/KR-Gaiji/master/images/KR0825.png" mimeType="image/png"/>誦㳒華經九千餘帀逰四大寺登五<lb/>
<pb n="KR4c0031_SBCK_008-13b"/>
老峯遍欲觀古僧得道之所此亦至人之餘事應物<lb/>
如動自視闕然貞元六年十月春秋七十五僧臘四<lb/>
十三真月在開元遇疾忽言曰吾愛夫得道者心如<lb/>
澄溟知如晨曦不染如浮雲自在如㳺鴻吾雖非斯<lb/>
人亦未肎以有生爲累其月十一日顧門人維諒<lb/>
我厺世後汝若置墖可歸洞庭故山言畢而逝是夜<lb/>
琉璃色天星霣如雨往往有西方之應覩而不書奉<lb/>
遺命也門人維諒有文有道獨歩當時執師之丧不<lb/>
以證而廢教也列座門人道超靈俊道濬道稜維譲<lb/>
維誠皆積解以詣空門邁徳以藩象教吾聞古之僧<lb/>
髙者述誺與碑自晋朝始也二三子思吾師盛徳将<lb/>
<pb n="KR4c0031_SBCK_008-14a"/>
欲鎔黄金勒貞右垂𥙿後　使昭昭之教長燭扵人<lb/>
天銘曰　扵穆大師立言可經身佩戒光髙月亭亭<lb/>
怖魔以祛襲知以醒如何斯人忽號冥冥天樹春折<lb/>
曇花夜零空㽞一燈寂寂青熒伊昔行道坦素履迹<lb/>
　難可攀行不可擬乃知我師應世無巳優逰人天<lb/>
自在生死門人維諒躡彼髙塵嶷嶷靈墖紀功于人<lb/>
于山之峯于湖之濱風凄逺鐸月惨重輪瞻禮雲上<lb/>
如逢化身<lb/>
　　畫救苦觀世音菩薩讚<hi>并序</hi>
繪工匠意通幽若菩薩出現湛兮凝心于内怡然示<lb/>
相于表非㳒王玅用何哉誰其主人即湖州刺史諫<lb/>
<pb n="KR4c0031_SBCK_008-14b"/>
議大夫樊公夫人范陽縣君盧氏所造也𥘉夫人有<lb/>
恤胤之兆常念觀音夢雲𥘉懐育月方誕命曰是女<lb/>
且不正名盖取冝子之意也公以積徳樹仁膺其錫<lb/>
羡雖菩薩大慈不昧亦江漢間氣所鍾詩云維岳降<lb/>
神生甫及申之儔乎扵戲至誠既敷上碩思畣乃于<lb/>
寶勝殿内按經圖變祗于壁上觀示現之門不捨毫<lb/>
端禮分身之國詞曰　至人之體兮有而無迹至人<lb/>
之心兮用而常寂公之小君兮恵性造微我之大士<lb/>
兮慈心莫違保㓜子兮永貞無悔覿真儀兮常眀不<lb/>
昧慈為雨兮恵為風灑芳襟兮襲輕𬒮<lb/>
　　畫藥師琉璃光佛讚<hi>并序</hi>
<pb n="KR4c0031_SBCK_008-15a"/>
佛以大慈療生死臣瘵示藥師名以大智證圎眀玅<lb/>
身受琉璃稱無私之鍳湛乎不動誠懇之至感而遂<lb/>
通湖州刺史諌議大夫樊公夫人范陽縣君盧氏得<lb/>
之矣頃因懐姙黙念于心先徵佩印之祥載見懸弧<lb/>
之志遂圗此變以畣佛慈光射金扉日月不開于天<lb/>
上影朧珠綴烟霄自出扵壁間東方如来瞻仰長世<lb/>
輒掦盛羙有媿䛕才詞曰　藥師之光隨心至兮十<lb/>
二上碩慈不遺兮琉璃之身為我示兮八十種好相<lb/>
畢備兮繪像報徳公夫人兮𥘉祝㣧子果克禋兮早<lb/>
見才童邁人倫兮将成大器應申甫兮如来恵父長<lb/>
可親兮貽厥孫謀壽萬春兮<lb/>
<pb n="KR4c0031_SBCK_008-15b"/>
　蘭亭古石橋柱讚<hi>并序</hi>
山隂有古卧石一枚即晋永和中蘭亭廢橋柱也大<lb/>
暦八年春大理少卿盧公㓜平承詔祭㑹稽山攜居<lb/>
士陸羽因而得之生好古者與吾同志故讚云　古<lb/>
橋石柱亭亭殊類渾璞璘玢亂錢蒼翠遺在蘭渚遷<lb/>
于客位雲状未銷水痕猶潰在物頗重則人無棄石<lb/>
豈有心求人所貴若瓊與玉呈磂藴異如彼陸生不<lb/>
文其器此猶可轉豈君同志<lb/>
　　烏程李眀府水堂觀玄真子置酒張樂叢筆亂<lb/>
　　　揮畫武城讚<lb/>
烏程魯邑異日同風洋洋弦歌復聞我公玄真跌宕<lb/>
<pb n="KR4c0031_SBCK_008-16a"/>
筆狂神王楚奏鏗鍧呉聲瀏亮舒縑雪似頒綵霞状<lb/>
點不誤揮毫無虗放藹藹武城披圖可望咫尺之内<lb/>
天髙水清月疑山吐風恐松聲晴雨雲住春冬艸榮<lb/>
比公為政徳暖生成盛烈暉暉雙揚厥靈<lb/>
　　逹磨大師㳒門義讚<lb/>
我師西来傳乎真訣大輪當路小乗亡轍冥冥世人<lb/>
𥘉見日月權跡有歸光雲不㓕<lb/>
　　天台和尚㳒門義讚<lb/>
我立三觀即假而真如何果外强欲眀因萬象之性<lb/>
空江月輪以此江月還名㳒身<lb/>
　　二宗禪師讚<lb/>
<pb n="KR4c0031_SBCK_008-16b"/>
裁玉為璧一體殊稱二聖淵淵異名同證安讚天后<lb/>
寂佐玄宗卷道就跡與時從容邈邈安公行越常致<lb/>
髙天無言九有咸庇大海無言百川同味<hi>不授心印但以无言應丗而物無不</hi>
<hi>化</hi>曈曈大照有跡可覩不異六宗無慚七祖禪岡一<lb/>
傾人天何怙<lb/>
　　能秀二祖讚<lb/>
二公之心如月如日四方無雲當空而出三乗同軌<lb/>
萬㳒斯一南北分宗工言之失<lb/>
　　志公讚<lb/>
大動之地我安其中高景無氛靈鶴在空出生死泥<lb/>
随物有終𠢐形駭俗借繢開蒙常攜刀尺精意誰通<lb/>
<pb n="KR4c0031_SBCK_008-17a"/>
　　唐大通和尚㳒門義讚<lb/>
觀静之筌斯言不住四色蓮花白花為喻應知離相<lb/>
或未圎通吾師恵心雲開天空<lb/>
　　唐鶴林和尚㳒門義讚<lb/>
真見之體知而不性知猶無主禪何有支我夲圎寂<lb/>
湛而不移聿來化人慈力所為<lb/>
　　大雲寺逸公冩真讚<lb/>
盡與理冥兩身不異淵情洞識睂睫斯備欲發何言<lb/>
正思何事一牀獨坐道具長随缾執堪㵼珠傳以移<lb/>
清風拂素若整威儀<lb/>
　　洞庭山福碩寺神皓和尚冩真讚<lb/>
<pb n="KR4c0031_SBCK_008-17b"/>
虎頭將軍藝何極但是風神非畫色方顙眀眸亦全<lb/>
得我豈無言道貴黙雙扉曙啟趺坐時百千門人自<lb/>
疑惑<lb/>
　　沈君寫真讚<lb/>
誰識英姿披圗宛在月動光芒風生神彩匀毫點朕<lb/>
天質無改聽似欲言窺不可怠佩可鳴玉冠冝附蟬<lb/>
鸞翔鶴顧志氣翛然侯伯之量扵斯鑒焉<lb/>
　　王安吉冩真讚<lb/>
性正氣髙外爽神徹逺水濴渟秋天寥沉銳工傅逸<lb/>
點漆開頥風儀秀發毫髪無遺當獨立䖏似不言時<lb/>
如嚬如顧何慮何思披影相對真身是誰<lb/>
<pb n="KR4c0031_SBCK_008-18a"/>
　　楊逵䖏士冩真讚<lb/>
識洞才髙天貸神與霜縑之上逢君不語聳聳山立<lb/>
翹翹鶴舉置之巗石邈然無侣<lb/>
晝上人集卷第八<lb/>
<pb n="KR4c0031_SBCK_008-18b"/>
</p>
<p>
</p>
  </div>
<div> <lb/>
    <p>
<pb n="KR4c0031_SBCK_009-1a"/>
晝上人集卷第九<lb/>
　　　　　　　　　呉　興　釋　皎然<lb/>
　　蘇州支硎山報恩寺㳒華院故大和尚碑<hi>并序</hi>
我先大師曰佛嘉言孔碩大造人天張无生極宗懸<lb/>
衡扵群教之表自第一義諦皆我之蘧廬也况儒墨名<lb/>
㳒道家之流哉教之斯行咨乎哲匠今大師即其人<lb/>
也師諱道遵字宗逹呉興張氏之子崇勲茂徳世為<lb/>
呉中右族大師夙負殊操㓗士稱之榮耀不足關其<lb/>
心聲塵未曽觸其性其年二十詣天竺威大師𥘉受<lb/>
具戒事報恩興大師首宗毗尼依佛教也常愀然而<lb/>
歎曰孔老之學不眀三世昭昭之業何異夫適郢而<lb/>
<pb n="KR4c0031_SBCK_009-1b"/>
求㝠山哉先大師則不然觀萬象無根我獨以無生<lb/>
一念覆疑山之峻知四流妄有我獨以妄動二字停<lb/>
倒海之波室是逺而悟者天隔㫺在漢眀永平之際<lb/>
大教洋溢霈然而東與生靈滌心觀天地更始正士<lb/>
自摩騰巳降持㳒有如關中者秉律有如南山者海<lb/>
内髦士亟歸乎我如凱風㣲揚嘉木先發齊恵文大<lb/>
師傳龍樹智論一性之教教即我釋伽如来九世祖<lb/>
師文殊所承也恵文傳南岳南岳傳天台授一心三<lb/>
觀之㫖以十身佛刹㣲塵數修多羅如懸帝網不出<lb/>
正念無違即中盖如来一期教扃鐍也天下弘經之<lb/>
士窺我宗者不得其門而入天台厺世教傳章安章<lb/>
<pb n="KR4c0031_SBCK_009-2a"/>
安傳縉雲縉雲傳東陽東陽傳左谿自龍樹巳還至<lb/>
天台四祖事具諌議大夫杜正論傳教記今大師則<lb/>
親承左谿一受心宗方造其極物有凋折而苦莭不<lb/>
衰時有晦眀至行不變㳒華三昧淵乎我衷甞從容<lb/>
謂門人曰堯舜之民不必獨義教之至也教若不至<lb/>
民何咎焉吾恐大教未周群機未發陷諸子扵邪見<lb/>
之網吾徒得無過乎乃欲廣冩㳒華經置道塲闢經<lb/>
院以燭繼景揚大雄慈聲盖平生之願歟一之日發<lb/>
其心二之日䂓其址作不逾序厥功成焉居山之福<lb/>
地於戲群峰合沓以就我當大藏而孤峙疑天作以<lb/>
待用此持經之境也及以清晝山空杉吹不動真念<lb/>
<pb n="KR4c0031_SBCK_009-2b"/>
凝乎寂寞經聲在乎窅㝠此持經之心也大暦元祀<lb/>
州将韋公元甫兵部尚書劉公晏侍御史王公圎開<lb/>
州刺史陸公向殿中侍御史陸公迅大理評事張公<lb/>
象境誘真心共獲殊勝乃相與飛表奏聞詔書特下<lb/>
署名曰㳒華道塲焯哉盛乎經王之恵日升于天乎<lb/>
自江以東揔一十七所皆因大師之首置也舉釋行<lb/>
大徳二十七人常持㳒華報主恩也大師以無縁慈<lb/>
眼極觀四生多溺空見乃鑄盧舍那及毗盧遮那像<lb/>
眀智身不有㳒體非無将欲顯古佛證經之由乃起<lb/>
多寳玅墖開淨土當生之業遂作彌陀色身㳒華一<lb/>
經駭聲聞得記方等四部喜廣教盡收無垢淨光盖<lb/>
<pb n="KR4c0031_SBCK_009-3a"/>
是如来極開方便跡雖有作功乃無為接人天機使<lb/>
知有殊常之福又寫天台一教溢乎道塲真詮昭昭<lb/>
與清景不極大師有言佛法夀命其惟常住乎常住<lb/>
不存我法安寄扵是置荘二所世田為義俟嘉榖以<lb/>
登身田是修期聖禾不絶非夫大師平等之施孰能<lb/>
扵事理雙全哉物投我慈日用不足門人有懈廢者<lb/>
接彼退機講法華玄義天台止觀四分鈔文臨壇度<lb/>
人授心楊律碩盈乎石室之籌天寳年扵靈巖道塲<lb/>
行㳒華三昧忽覩大眀上燭天界我身正念儼在光<lb/>
中異日問天台然公公曰智恵光眀從心流出非精<lb/>
致之所在耶又扵本寺入㳒華道塲忽覩此身在空<lb/>
<pb n="KR4c0031_SBCK_009-3b"/>
中坐先證者知是大師滌垢之相不然則萬㳒有無<lb/>
礙之用哉其年春秋七十一僧臘四十六以興元元<lb/>
年七月二十九日告終扵支山夲寺嗚呼像㳒梁壊<lb/>
苦流増波無數人天從今失怙𥘉當寺葢公輪公一<lb/>
夜同夢大殿忽崩得非㳒匠将亡之應乎示疾之日<lb/>
驕陽久愆嘉苗若燎辤世之夕風號雨㬥天地惨黷<lb/>
亦我㳒凌遲之變也傳教門人靈輪㳒盛道欣可入<lb/>
如来之室豈唯宣父之室哉俾厥鴻猷張而未㢮奉<lb/>
教門人猶子靈源等髙志警㧞徳隣先賢精細行以<lb/>
檢儀敷大乗以基性予雖後學夙聆徳聲曷云不騫<lb/>
貽諸樂石銘曰　泓澄吴江静㡬扵道清氣蓄焉誕<lb/>
<pb n="KR4c0031_SBCK_009-4a"/>
我僧寳洸洸大師與道為藩義天無孛慈釭不昏巋<lb/>
然支山繋公所履建墖闢院夷荒而址乃基靈峰靈<lb/>
峰崇崇乃啟秘藏秘藏彤彤天色在下日輪當中真<lb/>
經無言至象非象眀理徹性不昧不朗三觀一心如<lb/>
懸帝網雪山峩峩有時而裂香樹偃蹇有時而折世<lb/>
相若斯師何示㓕示㓕何之天泣人悲高丘漠漠細<lb/>
雨霏霏攜履西去相逢是誰見海未乾疑山尚阻囂<lb/>
囂魔民爰得其所吾師寂寥空留㳒語入室數子皆<lb/>
弘我經安公如月逺公如星㳟恭秩秩釋氏儀形墖<lb/>
影亭亭長在寒樹天上花落人間日暮猶飄苦雲以<lb/>
我為喻<lb/>
<pb n="KR4c0031_SBCK_009-4b"/>
　　唐湖州大雲寺故禪師瑀公碑銘<hi>并序</hi>
昔在穆天子我如来大聖沒扵西土葢示身也其聲<lb/>
教紛綸湮滅而復紀者九十六種外道持衡扵五天<lb/>
是僣佛号俾戒月生魄寳星為彗涅槃河水汨泥揚<lb/>
波而天下騰口襲心夐然而䘮精矣我本師爰敕大<lb/>
士中興南州激童蒙竅禱杌摧異道破邪黨彼日月<lb/>
是出爝火不息其為光也不亦難乎有其躡清氣㣧<lb/>
種性雲龍相召與蒼生為春則我大師矣大師諱瑞<lb/>
字真瑛俗姓沈氏呉興徳清人也其先仕國扵沈因<lb/>
以為氏按春秋沈子之後也五代祖敏梁東陽太守<lb/>
不言而理不猛而威揚之以和風灑之以甘雨殷氏<lb/>
<pb n="KR4c0031_SBCK_009-5a"/>
既丧公其嗣焉髙祖某勇而仁直而信少好理體機<lb/>
若釭轉六歲讀孝經至參不敏略而不讀師問之故<lb/>
曰此大人稱之而小子曷稱之十七州舉孝亷陳侍<lb/>
中徐陵特相器重名位不逹終于丘園曽祖某學藏<lb/>
于晦辯守扵訥大業之際州辟不起祖某考三教之<lb/>
源精一貫之㫖結廬于金鵝山下怡然獨得父某湖<lb/>
山是傑言行孔臧里有不爽而訓之隣有不給而錫<lb/>
之燠兮春風凛兮寒松心可以育物徳可以垂𥙿以<lb/>
五世樹善而瑀公生生而聦慧不以師受年未捴角<lb/>
辤親出家患身之資忘若遺跡爽口之味飲如我仇<lb/>
以如意年大赦度人壊衣削髪煤炱丗事怡懌至道<lb/>
<pb n="KR4c0031_SBCK_009-5b"/>
弱冠逰東京大福先寺厥受大戒懇懇勤勤不遑假<lb/>
寐三日之夕戒相出焉見有神人假然在目倐來忽<lb/>
徃㦯同或異得非至誠乎扵是燭如来燈佩菩薩印<lb/>
證聖中歸于大雲道塲堅執律柄僧綱釐舉不亦冝<lb/>
哉公素履純厖無咎無譽使天下之士有外道焉有<lb/>
闡提焉心如飄風言若泉湧撓我聖教齊我玅門公<lb/>
示以從容誘以方便莫不稽首挫色而聞命焉常禮<lb/>
一萬五千佛名兼慈悲懴日夜一匝或二日㦯三日<lb/>
一帀苦節貞勵飲氷茹霜夜有聖僧九人降扵禮懴<lb/>
之所相與行道弹指而厺或夜無燈燭心口是念圎<lb/>
光照室如坐月中如此則徃徃有之公甞喟然曰自<lb/>
<pb n="KR4c0031_SBCK_009-6a"/>
眀帝夢金人孫權獲舍利茫茫中土是有正法而徳<lb/>
清偏邑罕有墖寺使蒼生蒙昧㒺知所之悲夫至人<lb/>
無名陶鑄而名之耳糠粃有為金壁無相二見齊楚<lb/>
瞽性者流豈短履如之功萬法無外此菩薩自在之<lb/>
盛行吾将為爾行焉扵是繕以香臺作以茝殿卿雲<lb/>
蓄泄于户外麗月眀囘扵檐下是知觀象大壮㳒時<lb/>
雲室豈不冝哉前後冩經二藏凡一萬六千卷不以<lb/>
皮為𥿄不以血為墨是身臰穢靡潔書冩非難捨哉<lb/>
晩節工于襌門頓入懸解言越性靈之外心㝠文字<lb/>
之表天寳初臨安足法師死經三宿将入地獄冥見<lb/>
瑀公引至王所謂王曰此師解講涅槃經大王宥之<lb/>
<pb n="KR4c0031_SBCK_009-6b"/>
王曰唯聞嚴能講不聞此師名何也如此再三王不<lb/>
能屈因赦之嗟乎至人之作用不動此身而流形于<lb/>
彼非無縁慈力何哉曽是郷人施<hi>音桃</hi>牛者天然不<lb/>
孕因而出乳及瑀公寝疾日有饋之非夫人含動植<lb/>
徳感眀神亦何能致此希有之事也他日蹙然改容<lb/>
㩀梧而歎昔孔子蚤作悲歌于門者此聖人所以同我<lb/>
生亦同我死荘生曰適厺夫子順也吾亦何懼哉以<lb/>
十一年秋襌坐滅度嗚呼婉婉蓮歩應随白雲寥寥<lb/>
香林空見孤月予不知其至人幽機玅用彷彿化為<lb/>
人星乎飛為白霓乎不然将有異名扵他國乎某月<lb/>
某日飭以靈龕崇以寳墖撃以㳒鼔吹以㳒螺門人<lb/>
<pb n="KR4c0031_SBCK_009-7a"/>
號慟扵是葬歛十二年春将欲啟靈龕遷寳墖炎炎<lb/>
金火以求舍利豈知容色不壞凛然如生識者以為<lb/>
涅槃夲義絶動涉之知窮寂照之恵存不壊之身滅<lb/>
大化之體此四者而公得之㫺少林孕鬚蘄春育髪<lb/>
何獨嘉也寺主玄　等皆秉大眀恵開道區中吠琉<lb/>
璃天移夕為晝彼什公四子亦季孟之間歟大理評<lb/>
事攝監御史姚澹主客郎中姚沛禀龜谿之靈鵝山<lb/>
之英門多才傑世著匡佐而瑀公善焉刺史楊恵才<lb/>
識深敏器宇調暢虞譚之流也今呉測㣲清慎有度<lb/>
奸囘無欺賀循之流也皆入境問俗飲風眷徳徘徊<lb/>
歔欷有恨来暮嗟乎㳒夲無名是歸寂樂門人隨淚<lb/>
<pb n="KR4c0031_SBCK_009-7b"/>
願刻豐碑予誠不敏哀以見託銘曰　㳒本無生示<lb/>
生兮法夲無名強名兮大師振振冲邈兮蒼生茫茫<lb/>
啟覺兮堅持律藏是非兮深入禪門杏微兮鵝峯岑<lb/>
崟莫涉兮龜渚澹蕩莫測兮五千佛懴是禮兮十二<lb/>
經文是啟兮聖僧異人降語兮㹇牛非孕垂乳兮同<lb/>
衆生病罔差兮同衆生沒罔壊兮門徒病矣號絶兮<lb/>
姻族澘然嗚咽兮烏臺華省思人兮邦君邑宰敬神<lb/>
兮無言可象湛寂兮身謝名非刻石兮<lb/>
　　唐杭州靈隠山天竺寺大徳詵㳒師墖銘<hi>并序</hi>
西周之叔世夲師淪跡扵拘尸那城千有餘年教行<lb/>
東漢玄綱遐属殆如綴旒而先經異時至機終義我<lb/>
<pb n="KR4c0031_SBCK_009-8a"/>
唐聖暦中大方廣梵文四譯斯僃雷霆始懼于魔耳<lb/>
天地再造扵人心曈曈無邉佛曰正出其時弘道之<lb/>
士有燉煌公得他心稱是文殊後身洎四葉傳于吾<lb/>
師夲孫氏之子長沙桓王十有三世孫母也初感夢<lb/>
吞眀珠遂黜鱻惡葷誕彌厥月生有異表中歲若成<lb/>
寥兮真姿不棲于俗顧移榮扵道忘錫羡于家至十<lb/>
五辤親從師依年受具行學一集鬰為教宗終卷伊<lb/>
吕立功之致陋黄綺肆志之適遺形理性與山水為<lb/>
群故地思貞大師属我以華嚴經菩薩戒起信論心<lb/>
以静銳智與經冥徹照淵玄萬法一念霄景盈空而<lb/>
不見晨曦溢目而何有有而不可有者吾其見真師<lb/>
<pb n="KR4c0031_SBCK_009-8b"/>
之心㢤受經彌時乃疑未契其夕夢乗大艑直截滄<lb/>
溟横山當峻與天極不覺孤帆鳶戾懐襄止濟峯竦<lb/>
竦而忽焉雲溶溶而在下既寤形若委衣流汗輕醒<lb/>
自此句義不思而得一部全文常現心境事事無礙<lb/>
之㫖如貫花焉天寳六年扵蘇州常樂寺畫盧舍那<lb/>
像寂念𥘉萌十身竝現日月何咎唯吾師自知大暦<lb/>
二年講于常州龍興寺纔登法座忽有異光如曳紅<lb/>
縷漸大縈扵香空久修行者㑹中先覩前後講大經<lb/>
十遍制義記十二卷誠感之事此類固多今畧而不<lb/>
載受業比丘太𥘉付以香鑪談柄知其意有歸深扵<lb/>
吾道者則有尋陽正覺㑹稽神秀亦猶儒門之有㳺<lb/>
<pb n="KR4c0031_SBCK_009-9a"/>
夏荀孟雔賢議徳其造形之異乎至大暦十三年十<lb/>
一月七日沙門恵覺夢巨墖横仆䧟地二級無何如<lb/>
吾師示疾顧門人曰生死者衆人之桎梧至人之作<lb/>
用昔尼父逍遙曵杖發太山之歌盖欲顯夲知終示<lb/>
動歸静吾雖不敏幸異夫流遁不返者乎言己奄然<lb/>
與物而化春秋六十一恵命三十二以其年某月日<lb/>
甲乙建墖于某䖏終終之義也噫素旌晨出異昔經<lb/>
行衆籟啾啾以風號細雨茫茫而天泣世流有逝㳒<lb/>
流何逝而常清世山自騫法山何騫而常存吾知夫<lb/>
一貫而何言時䢴城肅公得離性之文代予為銘刻<lb/>
石松門詞曰<hi>銘無</hi>
<pb n="KR4c0031_SBCK_009-9b"/>
　　贈李舍人使君書<lb/>
自湖一辤十有餘載公貴為方伯晝跡在空林出䖏<lb/>
殊踈音塵不接葢理然也晝從辤後謂年多志固名<lb/>
踈道親唯慕空門若有所詣然未曽遇知巳一知常<lb/>
戲為一章自詠曰樂<hi>音洛</hi>禪心似蕩吾道不相妨獨悟<lb/>
歌還笑誰言老更狂昔謝太傅每賞支公喜標宗要<lb/>
若九方堙之相馬略其玄黄而取駿逸晝今日扵公<lb/>
即道琳逢太傅之秋也又晝扵文章理心之外或有<lb/>
所作意在適情性樂雲泉亦何能若徤羡於其間哉<lb/>
頃者目疾相嬰𪷟濛如隔烟霧患脚氣行李不迨昨<lb/>
承至止病中不獲躬詣門䦨披叙離闊形礙神徃有<lb/>
<pb n="KR4c0031_SBCK_009-10a"/>
所恨也謹状兼簡雜文晝性野思拙機淺忽若偶中<lb/>
風律終期匠者賞鍳不遺幸甚釋晝白<lb/>
　　贈包中丞書<lb/>
改年伏惟永感罔極晝之理心夲在忘情及經節序<lb/>
惘然悲愴厺歲馬三徃巳奉状計上逹孟春猶寒伏<lb/>
惟中丞尊體萬福即此晝蒙一昨見扶起離披菊一<lb/>
章使晝却顧鄙拙盡欲㷊焼凝思三復彌得精㫖中<lb/>
丞寄重任大堆按日盈而言詩至此豈非凝心悉到<lb/>
耶今海內詩人以中丞爲龍門賢與不肖雷同願登<lb/>
仰測中丞之爲心固進善而拒不工也晝無西施之<lb/>
羙不合輒議西施之羙然心之服矣其敢蔽諸今之<lb/>
<pb n="KR4c0031_SBCK_009-10b"/>
馳䟽實有所薦有㑹稽沙門靈澈年三十有六知其<lb/>
有文十餘年而未識之此則聞扵故秘書郎嚴維随<lb/>
州劉使君長卿前殿中皇甫侍御曾常所稱耳及上<lb/>
人自浙右来湖上見存并示製作觀其風裁味其情<lb/>
致不下古手不傍古人則向之嚴劉皇甫所許疇今<lb/>
所覿三君之言猶未盡上人之羙矣讃其道邉古墳<lb/>
詩則有松樹有死枝塜上唯莓菭石門無人入古木<lb/>
花不開　荅范降晝作則有緑竹歲寒在故人衰老<lb/>
多　雲門雪夜則有天寒猛虎呌巖雪松下無人空<lb/>
有月千年像教人不聞焼香獨為鬼神説　石帆山<lb/>
作則有月色静中見泉聲深䖏聞　題李尊師堂則<lb/>
<pb n="KR4c0031_SBCK_009-11a"/>
有古觀茒山下諸峯欲曙時真人是黄子玉堂生𬗋<lb/>
芝　題曹溪能大師獎山居則有禪門至六祖衣鉢<lb/>
無人待　登天姥岑望天台山作則有天台衆山外<lb/>
歲晩當寒空有時半不見崔嵬在雲中　傷古墓作<lb/>
則有古墓碑表折荒隴松栢稀福建還登梨䫈望<lb/>
越中作則有秋深知氣正家近覺山寒　九日則有<lb/>
山僧不記重陽日因見茱茰憶厺年　宿延平懐古<lb/>
則有今非古獄下莫向斗邉看又有歸湖南詩則<lb/>
有山邉水邉待月眀暫向人間借路行如向還向山<lb/>
邉去唯有湖水無路行此僧諸作皆玅獨此一篇使<lb/>
老僧見欲棄筆研伏惟中亟髙鍳弘量其進諸乎其<lb/>
<pb n="KR4c0031_SBCK_009-11b"/>
捨諸乎方今天下有故大賢勤王輒以非急干請視<lb/>
聽亦昭愚老不達時也然上人秉心立節不可多得<lb/>
其道行空恵無慚安逺甞著律宗引源二十一卷為<lb/>
緇流所歸至扵玄言道理應接靡滯風月之間亦足<lb/>
以助君子髙興也晝疾弊未期奉展伏深瞻望近應<lb/>
府公三五首謹慿徹上人呈上年暮思蹇多慮迷錯<lb/>
所希宗匠一為指瑕幸甚晝白<lb/>
　　畣權從事徳輿書<lb/>
權三從事<hi>足下</hi>傳吏至辱書謬蒙發楊殊増悚恧觀<lb/>
其立言典麗文眀意精實耳目所未接也幸甚幸甚<lb/>
貧道墮名之人萬慮都盡强留詩道以樂性情葢由<lb/>
<pb n="KR4c0031_SBCK_009-12a"/>
瞥起餘塵未泯豈有健羡扵其間哉初貧道聞足下<lb/>
盛名未覩製述因問越僧靈澈居士豆盧次方僉曰<lb/>
掦馬崔蔡之流貧道以二子之言心期足下日巳乆<lb/>
矣但未識長卿子雲之面所恨耳先軰作者故李貟<lb/>
外遐叔故皇甫𥙷闕茂正故嚴秘書正文故房呉縣<lb/>
元警故閻評事士和故朱拾遺長通故䖏士韋　此<lb/>
数子疇昔為林下之逰遐叔當時極許貧道四十韻<lb/>
之作其略曰中宵發耳目形静神不伇色天夜清逈<lb/>
花漏眀滴瀝東風吹杉梧幽月到石壁此中一悟心<lb/>
可與千載敵又曰不然作山計改服乗下澤君隳元<lb/>
亮冠我脫濳師屐各倚髙松根共逃金閨籍又能秀<lb/>
<pb n="KR4c0031_SBCK_009-12b"/>
三祖義門讃其畧曰二公之心如月如日四方無雲<lb/>
當空而出遐叔因此相重元警著道交論比扵髙雲<lb/>
獨鶴意謂關扵詩而不關扵事貧道亦無推焉今再<lb/>
遇足下見知則東山遺民時免擗琴絶絃扵知巳矣<lb/>
靈澈上人足下素識具文章挺瓌竒自齊梁巳来詩<lb/>
僧未見其偶但此子跡冥累遣心無營營雖然至扵<lb/>
月下風前猶未廢是公逹之友豆盧次方才識超邁<lb/>
所得經竒飄飄然有凌雲之氣而不䡖浮此乃山僧<lb/>
恵眼　見亦甞與論物理極天人之際言至簡正意<lb/>
不虚誕足下精鍳豈無此子乎在于貧道不得不言<lb/>
耳承索弊文見巳繕冩開元二十一判官木夹中緘<lb/>
<pb n="KR4c0031_SBCK_009-13a"/>
封甚難以此未及寄上彼来使無限請近作三五章<lb/>
至至之言㫄通我法佇以適山情助襌教耳幸甚十<lb/>
二月二十日皎然白<lb/>
　　報應傳序<lb/>
語曰死生有命冨貴在天葢垂教之意也或曰盗跖<lb/>
日殺不辜而終天年顔囘積仁累行而不幸短命天<lb/>
之報施是耶此皆夲扵天也今請以釋氏論之夫生<lb/>
生之理罔有不關于業則報施有歸報施有歸則因<lb/>
果不爽因果不爽則空見不生有厺来三世之殊故<lb/>
巨細必顯有染淨二心之别故涇渭既分性自我能<lb/>
命自我有豈神授而天與乎涅槃經云無有自作他<lb/>
<pb n="KR4c0031_SBCK_009-13b"/>
人受果豈怨天由聖乎知遍計有如龜毛兔角决定<lb/>
無也依他縁生非自然也圎成寳性體則玅有相乃<lb/>
真空具一<graphic n="KR0704" url="https://raw.githubusercontent.com/kanripo/KR-Gaiji/master/images/KR0704.png" mimeType="image/png"/>恒沙功徳不周靈空無爲而無用也有<lb/>
若沙門法海字文允俗姓張氏朱方人也圎入一性<lb/>
學階空王擅當代獨悟之名剖先賢不决之義一時<lb/>
學外儒釋該通六書究其源流三易變化嘗謂予曰<lb/>
佛法一門獨開心地皆榷論也扵戲天造溟滓惑網<lb/>
髙張非大圎真詮曷能示眀眀之業俾群生知正修<lb/>
之路哉日者象季之数吾道陵夷朋溺妄空謂無因<lb/>
果公乃救将㢮<hi>式帋及</hi>之教衰弱䘮之子其報應昭驗<lb/>
見聞可慿者因採而託之編爲三卷鱗羽有性之類<lb/>
<pb n="KR4c0031_SBCK_009-14a"/>
亦皆附焉以為動物尚爾而况扵人乎况于鬼神乎<lb/>
下以軌正扵邪宗上以禆益扵真理若佛日未墜于<lb/>
地庶㡬将有證焉<lb/>
　　强居士傳<lb/>
人生性静而遷乎可欲可欲萌乎憂喜憂喜者病之<lb/>
原也故至人觀其性見萬物之真觀其動見萬物之<lb/>
過客有强君隱山之儔也埋昭淈俗寄扵和扁之伎<lb/>
而時人無能知者予甞問君以上醫之術君對曰夫<lb/>
玅有綂扵心而通扵物理其静為性其照為覺覺也<lb/>
者日月之謂乎性也者太虚之謂乎故理世為儒可<lb/>
以敷五典理性為釋可以越四流理病為醫可以空<lb/>
<pb n="KR4c0031_SBCK_009-14b"/>
六府使定命可逭業疾可亡而世教罕能迨之故醫<lb/>
王未悉辨也予曰至哉斯言命小子志之<lb/>
　　座右偈<lb/>
水月無根縁生則有莫辨其端莫窺其後以有為瑕<lb/>
以無為垢不廢不立誰觸誰受寂念淵玄紛然何咎<lb/>
晝上人集卷第九<lb/>
</p>
<p>
</p>
  </div>
<div> <lb/>
    <p>
<pb n="KR4c0031_SBCK_010-1a"/>
晝上人集卷第十<lb/>
　　　　　　　　　呉　興　釋　皎然<lb/>
　　四言講徳聮句　潘述　湯衡　釋晝<lb/>
先王設位以正邦國建立大官封殖有徳<hi>述</hi>二南敷<lb/>
化四岳述職其言不朽其儀不忒<hi>衡</hi>曁于嬴劉乃創<lb/>
程式罷侯置守剖竹分域<hi>晝</hi>赫矣皇唐康㦲立極精<lb/>
選藩翰庸資正直<hi>述</hi>爰命我公東土作則克巳恭儉<lb/>
疲人休息<hi>衡</hi>濟濟閭閈油油黍稷既冨既教足兵足<lb/>
食<hi>晝</hi>恤其凋瘵剪其荆棘威懐逋叛撲滅蝥賊<hi>述</hi>疾<lb/>
惡如讐聞善不惑哀矜鱞寡旌禮儒墨<hi>衡</hi>乃修隄防<lb/>
乃濬溝洫以利通商以溉嘉榖<hi>晝</hi>徴賦以節計㓛以<lb/>
<pb n="KR4c0031_SBCK_010-1b"/>
時人胥懐恵吏不能欺<hi>述</hi>我政載孚我邦載綏猛獸<lb/>
不㬥嘉魚維滋<hi>衡</hi>肅恭眀神齋沐不虧歲或驕陽雨<lb/>
無愆期<hi>晝</hi>帝嘉有庸寵命来斯紫紱載綏金章陸離<lb/>
<hi>述</hi>資忠履考閲禮敦詩眀徳惟馨自天祐之<hi>衡</hi>
　　四言講古文聮句潘述裴濟　釋晝湯衡<lb/>
帝出于震文眀始敷<hi>述</hi>山岳降氣龜龍負圗<hi>濟</hi>爰有<lb/>
書契乃立典謨<hi>晝</hi>先知孔聖飛歩大衢<hi>衡</hi>漢承秦弊<lb/>
尊儒尚學<hi>述</hi>百氏六經九流七畧<hi>濟</hi>屈宋接武班馬<lb/>
繼作<hi>晝</hi>或頌燕然或<graphic n="KR1036" url="https://raw.githubusercontent.com/kanripo/KR-Gaiji/master/images/KR1036.png" mimeType="image/png"/>麟閣<hi>衡</hi>降及三祖始變二雅<lb/>
<hi>述</hi>仲宣閒和公幹蕭灑<hi>晝</hi>士衡安仁不史不野<hi>晝</hi>左<lb/>
張精粤稽阮髙寡<hi>衡</hi>曁于江表其文鬰興<hi>衡</hi>綺麗爭<lb/>
<pb n="KR4c0031_SBCK_010-2a"/>
發繁蕪則懲<hi>述</hi>詞曄春華思清冬氷<hi>述</hi>景純跌宕逰<lb/>
仙獨步<hi>衡</hi>青雲其情白壁其句<hi>衡</hi>靈運山水實多竒<lb/>
趣<hi>述</hi>逺派孤峯龍騰鳳翥<hi>述</hi>陶令田園匠意真直<hi>晝</hi>
春栁寒松不凋不飾<hi>晝</hi>江淹雜體方見才力<hi>衡</hi>擬之<lb/>
信工似而不逼<hi>衡</hi>鮑昭從軍立意危苦<hi>述</hi>氣勝其詞<lb/>
雅愧于古<hi>述</hi>隠侯似病創制䂓矩<hi>晝</hi>時見琳琅惜哉<lb/>
榛苦<hi>晝</hi>謝眺秀發詞理翩翩<hi>衡</hi>孤標爽邁深造精研<lb/>
<hi>衡</hi>恵休翰林别白離堅<hi>述</hi>有㑹必惬無慚曩賢<hi>述</hi>呉<lb/>
均頗勁失扵典裁<hi>晝</hi>竟乏波瀾徒工邉塞<hi>晝</hi>彼柳呉<lb/>
興髙視時軰<hi>衡</hi>汀洲一篇風流寡對<hi>衡</hi>何遜清<graphic n="KR0704" url="https://raw.githubusercontent.com/kanripo/KR-Gaiji/master/images/KR0704.png" mimeType="image/png"/>所<lb/>
得必新<hi>述</hi>縁情既宻象物又真<hi>述</hi>江㧾徴正未越常<lb/>
<pb n="KR4c0031_SBCK_010-2b"/>
倫<hi>晝</hi>時合風興或無淄磷<hi>晝</hi>二杜繁俗三劉瑣碎<hi>衡</hi>
陳徐之流隂張之軰<hi>衡</hi>伊數公者閫域之外<hi>述</hi>吁此<lb/>
以還有同自鄶<hi>述</hi>
　　五言項王古祠聮句　潘述　釋晝　湯衡<lb/>
遺廟風塵積荒途歲月侵<hi>述</hi>英靈今寂寞容衛尚森<lb/>
沉<hi>晝</hi>覇楚志何在平秦功亦深<hi>衡</hi>諸侯歸復背青史<lb/>
古将今<hi>述</hi>星聚分巳定天亡力豈任<hi>晝</hi>采蘩如可薦<lb/>
舉酒瀝空林<hi>衡</hi>
　　五言還丹可成詩<lb/>
羽化自仙骨延年資飬生<hi>晝</hi>金經啟靈秘玉液流至<lb/>
精<hi>述</hi>八石思共煉九丹知可成<hi>衡</hi>吾心苟無妄神理<lb/>
<pb n="KR4c0031_SBCK_010-3a"/>
期合并<hi>晝</hi>封竈用六一置門考休京<hi>述</hi>浮光含日彩<lb/>
圎質焕雲英<hi>衡</hi>持此保壽命服之頥性情<hi>晝</hi>跂予望<lb/>
仙侣髙詠昇天行<hi>述</hi>鶴駕方可致霓裳定將迎<hi>衡</hi>不<lb/>
因五色藥安著七真名<hi>晝</hi>揮玅在微宻全功知感誠<lb/>
<hi>述</hi>與君棄城市攜手逰蓬瀛<hi>衡</hi>
　　五言建元寺晝公與崔秀才見過聮句與鄭奉<lb/>
　　　禮說同作<lb/>
人間宜歲晩道者訪幽期獨與寒山别行當暮雪時<lb/>
<hi>皇甫曽</hi>栢臺辭漢主竹寺寄潜師荷䇿知君待開門笑<lb/>
我遲<hi>晝</hi>暮階懸雨足　吹繞松枝理辨塵心妄經分<lb/>
梵字疑<hi>鄭説</hi>乆承黄𥿄詔曽賦碧雲詩然諾警相許風<lb/>
<pb n="KR4c0031_SBCK_010-3b"/>
流話所思<hi>崔子向</hi>筌忘心巳默磬發夜何其願結求羊<lb/>
侣名山從所之<hi>曾</hi>
　　五言建元寺皇甫侍御院寄李貟外縦聮句一<lb/>
　　　首<lb/>
寄隱霜臺客相思粉署人<hi>子向奉上侍御</hi>誠知阡陌近無奈<lb/>
别離輕<hi>曽奉奉禮</hi>夜色迷䨇樹鐘聲警四隣<hi>説奉奉禮秀才</hi>散才<lb/>
徒仰鮑歸夢逺知秦<hi>台上</hi>雨帯清笳發花驚夕漏春<hi>晝</hi>
超<graphic n="KR3610" url="https://raw.githubusercontent.com/kanripo/KR-Gaiji/master/images/KR3610.png" mimeType="image/png"/>随歩錫彷彿聽行輪<hi>子向奉侍御</hi>要路推髙足空林<lb/>
寄一身<hi>曽奉奉禮</hi>盛名知獨擅良㑹憶相親<hi>說奉崔十二</hi>稍滌<lb/>
心中垢都遺陌上塵<hi>子向奉</hi>今霜此堂集何事少遺民<lb/>
<hi>晝</hi>
<pb n="KR4c0031_SBCK_010-4a"/>
　　五言冬日建安寺西院喜晝公自呉興至聮句<lb/>
　　　一首<lb/>
宗系傳康樂精修學逺公<hi>祠部郎中兼侍御史王遘</hi>相尋當暮歲行<lb/>
李犯寒風<hi>駕部貟外李縱</hi>累積浮生裡機慚半偈中<hi>前太常寺奉禮郎鄭</hi>
<hi>說</hi>傳家知業墜繼祖忝聲同<hi>晝</hi>雲與輕帆至山将夲<lb/>
寺空<hi>崔子向</hi>向来忘起滅留我宿花宫<hi>前吏部郎中兼括州刺史齊翔</hi>
　　五言建安寺西院喜王郎中遘㤙命𥘉至聮句<lb/>
<hi>時郎中正入西方道塲</hi>
跡就空門退官從畫省遷住持良有願朝謁冗無縁<lb/>
<hi>遘</hi>身淨金䋲内心馳玉扆前<hi>晝</hi>榮添一兩日恩從九<lb/>
霄年<hi>翔</hi>慕法能輕冕追非欲佩弦<hi>縦</hi>棲閒那可久鴛<lb/>
<pb n="KR4c0031_SBCK_010-4b"/>
鷺待行聮<hi>子向</hi>
　　五言建安寺夜㑹對雨懐皇甫侍御曾聮句<lb/>
相思非是逺風雨遣情多<hi>晝</hi>碩欲披雲見難堪候暁<lb/>
過<hi>縦</hi>夜長同歲月地近極山河<hi>說</hi>戒相𥘉傳授文章<lb/>
舊<graphic n="KR0704" url="https://raw.githubusercontent.com/kanripo/KR-Gaiji/master/images/KR0704.png" mimeType="image/png"/>磋<hi>遘</hi>時稱洛下詠人許郢中歌<hi>子向</hi>惆悵徒延首<lb/>
其如一水何<hi>珝</hi>
　　五言泛長城東谿暝宿崇光寺寄處士陸羽聮<lb/>
　　　句<lb/>
箬水青似箬玉山碧扵玉<hi>子向</hi>逼霄沓萬狀截地分千<lb/>
曲<hi>晝</hi>萍解深可窺林豁遥在矚<hi>子向</hi>巳髙物外賞稍滌<lb/>
區中欲<hi>晝</hi>野鶴翔又飛世人覊且跼<hi>子向</hi>沉吟跡所悞<lb/>
<pb n="KR4c0031_SBCK_010-5a"/>
放浪心自足<hi>晝</hi>緬懐虗舟客碩寄生芻束<hi>子向</hi>說詩整<lb/>
頽波立義激浮俗<hi>晝</hi>荆呉僃登歴風土随編録<hi>子向</hi>恨<lb/>
與清景别擬教長路促<hi>晝</hi>谿鳥語鸝嘍寺花翻躑躅<lb/>
<hi>子向</hi>印圍水壇淨香護蓮衣觸<hi>晝</hi>捧經啓紗燈收祍禮<lb/>
金粟<hi>子向</hi>安得扣關子玄言對吾屬<hi>晝</hi>
　　五言與崔子向泛舟自招橘經箬里宿天居寺<lb/>
　　　憶侍御蕚渚山春逰後期不及聮一十六韻<lb/>
　　　以寄之<lb/>
晴日春態深寄逰恣所適<hi>晝</hi>寧妨花木亂轉覺心耳<lb/>
寂<hi>子向</hi>取性憐鶴髙謀開任山僻<hi>晝</hi>倚絃惜空曲捨屨<lb/>
行淺磧<hi>子向</hi>渚箬入里逢野梅到村摘<hi>晝</hi>碑殘飛雉䫈<lb/>
<pb n="KR4c0031_SBCK_010-5b"/>
井翳潜龍宅<hi>即陳帝宅子向</hi>壊寺隣壽陵古壇㽞刼石<hi>晝</hi>穿階<lb/>
筍節露拂瓦松梢碧<hi>子向</hi>天界細雲還墻隂雜英積<hi>晝</hi>
懸燈繼前熖遥月升圎魄<hi>子向</hi>何意清夜期坐為高峰<lb/>
隔<hi>晝</hi>茗園可交𬒮藤潤好停錫<hi>子向</hi>微雨聴濕巾迸流<lb/>
從點席<hi>晝</hi>戲猿隔枝透驚鹿逢人擲<hi>子向</hi>覩物賞巳竒<lb/>
感時思彌極<hi>晝</hi>芳菲如馳箭望望共君惜<hi>子向</hi>
　　五言渚山春暮㑹顧丞茗舍聮句効小庾體<lb/>
誰是惜暮人相攜送春日因君過茗舍留客開蘭室<lb/>
<hi>陸士修</hi>濕菭滑行屐柔草低藉瑟鵲喜語成䨇花狂落<lb/>
非一<hi>崔子向</hi>烟濃山焙動泉破水春疾莫拗挂飄枝㑹<lb/>
移閬書帙<hi>晝</hi>頗容樵與隱豈問禪兼律䦨竹不求踈<lb/>
<pb n="KR4c0031_SBCK_010-6a"/>
網藤從更宻<hi>士修</hi>池添逸少墨園雜荘生漆景晏枕猶<lb/>
欹酒醒頭懶櫛<hi>子向</hi>雲教淡機慮地可遺名實應待御<lb/>
荈青幽期踏芳出<hi>晝</hi>
　　七言與李司直令從荻塘聮句一首<lb/>
畫舸悠悠荻塘路真僧與我相随厺寒花似菊不知<lb/>
名霜葉如楓似何樹<hi>李令從</hi>倦客經秋夜共歸情多語<lb/>
盡眀相顧遥城候騎来仍少傍䫈哀猿發無數<hi>晝</hi>心<lb/>
閒清淨問禪寂興逸縦横問章句蟲聲<graphic n="KR0704" url="https://raw.githubusercontent.com/kanripo/KR-Gaiji/master/images/KR0704.png" mimeType="image/png"/>切草間悲<lb/>
螢影紛紛月前度<hi>令從</hi>撩亂雲降好賦詩嬋姢水月堪<lb/>
為喻與君出䖏夲不同從此還依舊山住<hi>晝</hi>
　　三言擬五雜組聮句八首<lb/>
<pb n="KR4c0031_SBCK_010-6b"/>
五雜組盤上葅往復還頭懶梳不得巳<graphic n="KR0699" url="https://raw.githubusercontent.com/kanripo/KR-Gaiji/master/images/KR0699.png" mimeType="image/png"/>裡魚<hi>李萼</hi>五<lb/>
雜組郊外蕪往復還櫪上駒不得巳谷中愚<hi>殷佐明</hi>五<lb/>
雜組繡與錦徃復還興又寝不得巳病伏枕<hi>顔真卿</hi>五<lb/>
雜組星與辰往復還有情人不得巳客傷春<hi>晝</hi>五雜<lb/>
組酒與肉徃復還東籬菊不得巳醉便宿<hi>袁髙</hi>五雜組<lb/>
闤闠間徃復還門上關不得巳鬢毛班五雜組繡紋<lb/>
線往復還春来燕不得巳入征戰<hi>蔣至</hi>
　　三言重擬五雜組聮句四首<lb/>
五雜組四豪客往復還阡與陌不得巳長沙謫<hi>廌</hi>五<lb/>
雜組五辛盤徃復還馬上鞍不得巳左降官<hi>萼</hi>五雜<lb/>
組甘鹹醋徃復還烏與兔不得巳韶光度<hi>真卿</hi>五雜組<lb/>
<pb n="KR4c0031_SBCK_010-7a"/>
五色絲往復還囘文詩不得巳失佳期<hi>晝</hi>
　　三言重擬五雜組<lb/>
五雜組箧中線往復還䨇飛燕不得巳長門怨<hi>晝</hi>
　　五言月夜啜茶聮句一首<lb/>
泛夜邉坐客代飲引情言<hi>陸士修</hi>醒酒冝華席留僧想<lb/>
獨園<hi>張廌</hi>不須攀月桂何假樹庭萱<hi>李萼</hi>御史秋風勁尚<lb/>
書北斗尊<hi>崔萬</hi>流華淨肌骨䟽㵸清心源<hi>真卿</hi>不似春醪<lb/>
醉何辤緑菽蘩<hi>晝</hi>素瓷傳静夜芳氣滿閒軒<hi>袁髙</hi>
　　五言夜宴詠燈聮句一首<lb/>
桂酒牽詩興蘭釭照客情<hi>士修</hi>詎慚珠乗朗不譲月輪<lb/>
眀<hi>廌</hi>破暗光𥘉白浮雲色轉清<hi>真卿</hi>帯花疑在樹比燎<lb/>
<pb n="KR4c0031_SBCK_010-7b"/>
欲分庭<hi>晝</hi>顧巳慙微照開簾識近汀<hi>髙</hi>
　　三言喜皇甫侍御見過南樓翫月聮句一首<lb/>
喜嘉客闢前軒天月淨水雲昏<hi>真卿</hi>雁聲苦蟾影寒聞<lb/>
裛浥滴檀欒<hi>陸羽</hi>歡宴䖏江湖濶<hi>皇甫曽</hi>卷翠幙吟佳句<lb/>
恨清光㽞不住<hi>李萼</hi>髙駕動清角催惜歸華重徘徊<hi>晝</hi>
露欲晞客将醉猶宛轉照深意<hi>陸士修</hi>
　　七言重聮句一首<lb/>
須持憲節推髙歩獨占詩流横素波不是中情深恵<lb/>
好誰能千里逺經過<hi>真卿</hi>詩書宛似陪康樂少長還同<lb/>
宴永和夜酌此時看振玉晨趨㡬日重鳴珂<hi>曽</hi>萬井<lb/>
更深空寂寞千方霧起隱嵳峩熒熒逺火分漁浦歴<lb/>
<pb n="KR4c0031_SBCK_010-8a"/>
<pb n="KR4c0031_SBCK_010-9a"/>
出栁城<hi>晝</hi>
　　五言重送横飛聮句一首<lb/>
春田草未齊春水滿長谿<hi>萼上士元兄</hi>出餞風初暖攀光<lb/>
日漸西<hi>真卿</hi>歸期江上逺别思月中遲<hi>晝</hi>
　　七言大言聮句<lb/>
髙歌閬風歩瀛洲<hi>晝</hi>燂鵬㵸鯤飱未休<hi>真卿</hi>四方上下<lb/>
無外頭<hi>萼</hi>一啜頓涸滄溟流<hi>廌</hi>
　　七言小言聮句<lb/>
長路遥遥𧖟吐絲<hi>真卿</hi>焦螟蚊睷察難知<hi>晝</hi>
　　七言樂語聮句一首<lb/>
苦河既濟真僧喜<hi>萼</hi>新知滿座笑相視<hi>真卿</hi>戎客歸来<lb/>
<pb n="KR4c0031_SBCK_010-9b"/>
見妻子<hi>晝</hi>學生放假偷向市<hi>廌</hi>
　　七言嚵語聮句一首<lb/>
拈䭔舐指不知休<hi>萼</hi>欲炙待立涎文流<hi>真卿</hi>過屠大嚼<lb/>
豈知羞<hi>晝</hi>食店門外强淹㽞<hi>廌</hi>
　　七言滑語聮句一首<lb/>
雨裡下山踏榆皮<hi>真卿</hi>莓菭石橋歩難移<hi>晝</hi>蕪荑醤醋<lb/>
喫煮葵<hi>令白</hi>縫靴蠟線油塗錐<hi>萼</hi>急逢龍背須且騎<hi>益</hi>
　　七言醉語聮句一首<lb/>
逢糟遇麴便酩酊<hi>令白</hi>覆車墜馬皆不醒<hi>真卿</hi>倒着接䍦<lb/>
髪垂領<hi>晝</hi>
　　七言逺意聮句<lb/>
<pb n="KR4c0031_SBCK_010-10a"/>
家在炎洲徃朔方<hi>疾</hi>豈知于闐望瀟湘<hi>澄</hi>曽經隴底<lb/>
復遼陽<hi>巨川</hi>更憶東厺採扶桑<hi>晝</hi>查客三千路未央<hi>伯均</hi>
燭龍之地日無光<hi>疾</hi>将逰莾蒼窮大荒<hi>晝</hi>車轍馬足<lb/>
逐周王<hi>均</hi>
　　七言暗思聮句<lb/>
斜風飄雨三十夜<hi>疾</hi>隣女餘光不相借<hi>巨川</hi>跡滅塵生<lb/>
古人畫<hi>晝</hi>洞房重扉無隟罅<hi>均</hi>燭滅更深月西謝<hi>從心</hi>
　　七言樂意聨句一首<lb/>
良朋益友自逺来<hi>均</hi>萬里郷書對酒開<hi>晝</hi>子孫蔓衍<lb/>
負竒才<hi>疾</hi>承顔弄鳥詠南陔<hi>澄</hi>鼓腹擊壌歌康哉<hi>巨川</hi>
　　七言恨意聮句一首<lb/>
<pb n="KR4c0031_SBCK_010-10b"/>
同心同縣不相見<hi>疾</hi>獨採蘼蕪詠團扇<hi>均</hi>莫聽東林<lb/>
擣霜練<hi>晝</hi>逺憶征人淚如霰<hi>澄</hi>長信空階荒艸遍<hi>從心</hi>
眀妃𥘉别昭陽殿<hi>杭</hi>
　　六言秋日盧郎中使君㓜平泛舟聮句一首<lb/>
共載清秋客船同瞻皁葢朝天<hi>盧藻</hi>悔使比来相得如<lb/>
今欲别澘然<hi>㓜平</hi>漸驚徒馭分散愁望雲山接連<hi>晝</hi>魏<lb/>
闕馳心日日呉城揮手年年<hi>陸羽</hi>送逺巳傷飛雁裁詩<lb/>
更<graphic n="KR0704" url="https://raw.githubusercontent.com/kanripo/KR-Gaiji/master/images/KR0704.png" mimeType="image/png"/>嘶蟬<hi>潘述</hi>空懐鄠杜心醉永望門䦨脰悁<hi>李恂</hi>别思<lb/>
無窮無限還如秋水秋烟<hi>鄭述誠</hi>
　　七言重聮句一首<lb/>
相将惜别且遲遲未到新豐欲醉時<hi>㓜平</hi>厺郡獨攜程<lb/>
<pb n="KR4c0031_SBCK_010-11a"/>
氏酒入朝可忘習家池<hi>羽</hi>仍憐故吏依依戀自有清<lb/>
光䖏䖏隨<hi>述</hi>晩景南徐何䖏宿秋風北固不堪辭<hi>晝</hi>
呉中詩酒饒佳興秦地關山引夢思<hi>藻</hi>對酒巳傷嘶<lb/>
馬厺銜㤙只待掃門期<hi>惸</hi>
　　五言與潘述集湯衡宅懐司直縱聮句<lb/>
幽獨何以慰友人顧茒茨<hi>衡</hi>巳忘歲月念載說清間<lb/>
時<hi>述</hi>旭日舒朱槿柔風引綠葹<hi>晝</hi>迢迢青谿路耿耿<lb/>
芳樹枝<hi>衡</hi>執祍空躑躅来城自逶迤<hi>述</hi>相思寄採掇<lb/>
景晏獨驅馳<hi>晝</hi>
　　三言安吉崔眀府山院聮句一首<lb/>
人不擾政巳和丗慮寡山情多<hi>晝</hi>禪客至墨卿過興<lb/>
<pb n="KR4c0031_SBCK_010-11b"/>
既洽情如何<hi>逵</hi>
　　四言重聮一首<lb/>
肅肅清院翛翛碧鮮巳見心逺何關地偏<hi>晝</hi>自公退<lb/>
食升堂草玄紛紛巳隔雲心澹然<hi>逵</hi>
　　五言重聮句一首<lb/>
瀑<graphic n="KR1543" url="https://raw.githubusercontent.com/kanripo/KR-Gaiji/master/images/KR1543.png" mimeType="image/png"/>聞牕外晴峯逼座間<hi>晝</hi>挂冠徒有意芳桂杳難<lb/>
攀<hi>逵</hi>
　　六言重聮句一首<lb/>
清高素非宦侶踈散従来道流今日還輕墨綬知君<lb/>
意在滄洲<hi>晝</hi>浮雲任從飄蕩寄隱也信沉浮不似漳<lb/>
南地僻道安爲我淹㽞<hi>逵</hi>
<pb n="KR4c0031_SBCK_010-12a"/>
　　七言重聮句一首<lb/>
劉令興多常歩履柴桑事少但援琴間招法侣從山<lb/>
寺每掇幽芳傍竹林<hi>晝</hi>卷簾只愛荆峰色入座偏冝<lb/>
郢谷吟誰許近来輕印綬因君昨夜悟禪心<hi>述</hi>
　　五言秋日潘述自長城至霅上與晝公湯評事<lb/>
　　　逰集累日時司直李公瑕往蘇州有阻良㑹<lb/>
　　　與二公聮句以寄之<lb/>
離念非前期秋風忽巳至<hi>述</hi>芸黃衆芳晩揺蕩居人<lb/>
思<hi>晝</hi>白霜凄以積髙梧䬃而墜<hi>衡</hi>悠然越山川復此<lb/>
恨離異<hi>述</hi>時景易遷謝歡　難兼遂<hi>晝</hi>惜分緩迴舟<lb/>
懐遥企歸駟<hi>衡</hi>休澣情自髙来思日云未<hi>述</hi>
<pb n="KR4c0031_SBCK_010-12b"/>
　　五言喜晝公尋山囘相遇聮句一首<lb/>
㡬年無此㑹今日喜相從<hi>述</hi>後夏仍多病前書逹㡬<lb/>
封<hi>晝</hi>水華迎暮雨松吹引踈鐘<hi>晝</hi>出谷随𥘉月㝷僧<lb/>
說五峰<hi>述</hi>
　　五言道觀中和潘丞觀青谿圖聮句<lb/>
畫得青谿様冝扵紫府觀<hi>晝</hi>日眀烟靄薄楓落水容<lb/>
寛<hi>萬</hi>畫野髙低接商工井邑攅<hi>述</hi>䟽川因稼穡出使<lb/>
問艱難<hi>晝</hi>
　　五言春日對雨聮句一首<lb/>
春烟帯微雨漠漠連城邑桐葉生微隂桃花更冝濕<lb/>
<hi>韓章</hi>蕭條暗楊栁散澷下原隰歸路不我從遥心空竚<lb/>
<pb n="KR4c0031_SBCK_010-13a"/>
立<hi>晝</hi>林低山影近㟁轉水流急芳草自堪逰白雲如<lb/>
可揖<hi>章</hi>尋山禪客意苦雨陶公什逰衍情未終歸飛<lb/>
暮相及<hi>晝</hi>峯髙日色轉潭淨天光入却欲學神仙空<lb/>
思謝朋執<hi>章</hi>為道貴逍遙趨時多苦集瓊英若可飱<lb/>
青𬗋徒勞拾<hi>晝</hi>
　　五言春日㑹韓武康章後亭聮句<lb/>
後園堪寄賞日日對春風客位繁隂下公墻細栁中<lb/>
<hi>晝</hi>坐㸔青嶂逺心與白雲同<hi>韓章</hi>林暗花隂入池深逺<lb/>
水通<hi>楊秦卿</hi>井桃新長橤欄藥未成叢<hi>仲文</hi>松竹宜禪客<lb/>
山泉入謝公<hi>晝</hi>砌香翻芍藥檐静倚梧桐<hi>章</hi>外意随<lb/>
簾卷忘情與道空<hi>秦卿</hi>楚僧招恵逺蜀客挹楊雄<hi>仲文</hi>便<lb/>
<pb n="KR4c0031_SBCK_010-13b"/>
寄柴桑隱何勞訪剡東<hi>晝</hi>
　　五言送晝公聮句<lb/>
相逢情不厭惜别意難為<hi>章</hi>吾道應無住前期未可<lb/>
知<hi>晝</hi>輕霜凋古木寒水縮荒陂<hi>章</hi>賓雁依沙嶼浮雲<lb/>
惨路岐<hi>晝</hi>林踈看野逈㟁轉覺山移<hi>章</hi>寄賞驚揺落<lb/>
歸心歎别離<hi>晝</hi>草堂思偃蹇麈尾厺相随<hi>顧况</hi>勿謂光<lb/>
音逺禪房㑹一窺<lb/>
　　五言康録事宅送僧聮句<lb/>
蓮衣冝着雨竹錫好随雲<hi>晝</hi>見鶴還因飬逢鷗自作<lb/>
群<hi>崔子向</hi>
　　五言與邢端公李台題庭石聮句<lb/>
<pb n="KR4c0031_SBCK_010-14a"/>
共題詩句遍爭坐蘚文稀<hi>晝</hi>
　　五言奉同顔使君夜集聮句<lb/>
寒花䕶月色墜葉占風音<lb/>
　　四言與昻上人兩字繼合四句𥘉字日<lb/>
有一鳥雛凌寒獨宿若逢雲雨兩兩相逐<lb/>
　　次日<lb/>
野外有一人獨立無四隣彼見是我身我見是彼身<lb/>
晝上人集卷第十<lb/>
<pb n="KR4c0031_SBCK_010-14b"/>
</p>
<p>
</p>
  </div>
        </body>
</text>\m</TEI>
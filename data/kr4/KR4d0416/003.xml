<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>拙軒集巻三</head>
    <p>
<pb n="KR4d0416_WYG_003-1a"/>
欽定四庫全書<lb/>
　拙軒集巻三　　　　　　　金　王寂　撰<lb/>
　　七言律詩<lb/>
　　　萬春節口號<lb/>
翠輿黄繖望天顔警蹕西清綴兩班瑞日曈曈明綵仗<lb/>
香雲靄靄擁蓬山已聞賀使朝金闕佇見降王欵玉闗<lb/>
君夀國安從此始老人星現丙丁間<lb/>
　　　送田元長接伴髙麗告奏使<lb/>
<pb n="KR4d0416_WYG_003-1b"/>
聖朝萬里息烽煙冀馬呉牛盡穏眠蝸國弄兵貪裂地<lb/>
蟻臣将命懇呼天政須老手不生事故遣吾髯更著鞭<lb/>
想到鴨江文字飲德星清對兩詩仙<lb/>
　　　還鄉<lb/>
亂後人烟到處稀馬尋歸路駃如飛誰憐膝上狂文度<lb/>
却作遼東老令威閭里舊㳺渾似夢交親相對漫疑非<lb/>
形容變盡君休問大勝㳺魂不得歸<lb/>
　　　題藺相如廟<lb/>
<pb n="KR4d0416_WYG_003-2a"/>
應憐趙弱不能國天賛此老禆時君按劔不屈秦天子<lb/>
廽車豈畏亷将軍區區太子徒見慕奄奄諸輩復何云<lb/>
名重泰山成底事一科蓬底覔孤墳<lb/>
　　　中秋待月<lb/>
聳肩危坐覺寒侵雲罅玲瓏看湧金所恨輕違經嵗久<lb/>
莫辭姑待到更深據床老子非無興造物小兒真有心<lb/>
憑仗何人訟風伯為儂西北捲層隂<lb/>
　　　登郡城有感<lb/>
<pb n="KR4d0416_WYG_003-2b"/>
禹别九州此其一下臨淮汝上虛危掛壺樹老孫枝長<lb/>
懸瓠城荒女口卑敗址頽垣馴虎廟冷煙寒雨化龍陂<lb/>
客懐感慨知多少倚徹欄干欲下時<lb/>
　　　渡遼舟中小酌<lb/>
佳㑹清歡取次成逸羣髙論極崢嶸掀髯已判玉山倒<lb/>
蘸甲不辭金椀傾落日襯雲魚尾赤斜風捲水縠紋生<lb/>
預愁江上分飛後千里闗河月共明<lb/>
　　　留題晉陽古城慧明寺<lb/>
<pb n="KR4d0416_WYG_003-3a"/>
勞生來徃竟如梭蕭寺重逰感慨多十里晉溪新景物<lb/>
千年唐叔舊山河苾蒭香滿阿蘭若舍利深藏窣堵波<lb/>
我欲壁間書嵗月奈何慚愧小東坡<hi>璧間有蘇叔黨留題故云</hi>
　　　題劉德文樂軒<lb/>
書生活計一囊錢㠯樂名軒豈漫然得意山間聊寓酒<lb/>
賞音琴上本無絃園空洛社今誰獨堂在雎陽底事全<lb/>
㑹見慈親封大國金華榮拜雪垂肩<lb/>
　　　送張希召<lb/>
<pb n="KR4d0416_WYG_003-3b"/>
見説東人若倒懸正須老子與安然預知和氣千門溢<lb/>
想見先聲萬口傳坐使㳺民羞佩劍斷無姦吏浪催錢<lb/>
笑談了却公家事莫惜新詩寄百篇<lb/>
　　　上咸平帥耶律夀<lb/>
勲業凌煙鬢未華門森霜㦸擁髙牙漢朝劔履元臣後<lb/>
遼國貂蝉太后家黄閣已聞虚鼎席朱衣行引上堤沙<lb/>
吹簫况是神仙侣知看蟠桃㡬度花<lb/>
　　　詠虱<lb/>
<pb n="KR4d0416_WYG_003-4a"/>
鬅鬙鶴髪坐搔頭破碎鶉衣不奈秋緩帯笑儂時詭遇<lb/>
處禈嗟爾亦良謀褁章想倦嵇中散披褐幸容秦武侯<lb/>
猶勝元封<hi>缺</hi>定逺枕戈無暇觧兠鍪<lb/>
　　　題香山寺<lb/>
平生居士愛香山百嵗神逰定此間黄巻既能探妙理<lb/>
青衫安用拭餘澘櫻桃笑日艶樊素楊柳舞風嬌小蠻<lb/>
尚想夜深携滿老幅巾來聽水潺潺<lb/>
　　　上大人通奉夀三首<lb/>
<pb n="KR4d0416_WYG_003-4b"/>
舉世鷗盟多反覆我翁強健果投簮三薫三沐蕩塵慮<lb/>
一詠一觴償宿心柱下相君能漱石頴濵遺老悟休隂<lb/>
天公報夀豈無意要識三槐種德深<lb/>
月旦人材口不談市朝氷炭飽經諳平生拙宦魚千里<lb/>
投老退休僧一庵細數行年今九九了知得髓後三三<lb/>
聖朝文物方求備㑹補遺書訪濟南<lb/>
毎年禊飲飲須醉盡日送窮窮奈何子姪藍輿隨靖節<lb/>
天人方丈問維摩歸心寸草夢危枕爭道楸枰驚爛柯<lb/>
<pb n="KR4d0416_WYG_003-5a"/>
願與羅浮竹尊者時看銅狄笑摩挲<lb/>
　　　時元瑜㠯笻杖為吾親夀<lb/>
國士憑誰致此君羅浮知見㡬雲孫生成鶴膝挺髙節<lb/>
斷去龍鬚露老根應與蒲萄隨漢使羞仝澁勒暗蠻村<lb/>
我翁兩脚猶強健要看蓮峯玉女盆<lb/>
　　　郭惠叔雙封堂<lb/>
淵源忠孝出汾陽天子嘉之畀寵光素髪迎将兩翁媪<lb/>
彩衣羅拜㡬郎娘傳看瑞草文犀軸笑捧金花古錦囊<lb/>
<pb n="KR4d0416_WYG_003-5b"/>
我亦同君與榮幸追懐風樹涕淋浪<lb/>
　　　上韓運使夀用上蕭帥詩韻<lb/>
建節十年鬢未華印懸如斗擁髙牙晚生幸識荆州面<lb/>
異世猶尊吏部家向昔神仙得石髓至今鈆鼎養丹砂<lb/>
人間㳺戲知多少眼有方瞳頂聚花<lb/>
　　　哭二舍弟<lb/>
才猷事業未一試歎恨若人沉九原折簡見呼徴汝夢<lb/>
賦詩成䜟兆予言二千客路未歸櫬八十老親猶倚門<lb/>
<pb n="KR4d0416_WYG_003-6a"/>
誰為臨風歌九辨睢陽髙處與招魂<hi>二舍弟頃年嘗夣冥府追去予比未</hi>
<hi>聞喪䟦織錦文禽圖云却憶鶺鴒風雨後水寒沙冷可憐生時人以為䜟故併記之</hi>
　　　哭田去華<lb/>
此老初無適俗韻請歸田里傲南牎平時誰送楊臨賀<lb/>
死日共知張曲江人果贖兮身可百士能如此國無雙<lb/>
佳城一閉風流盡尚想修文對漆缸<lb/>
　　　哭僧義和二首<lb/>
瘦權平昔事風騷痛矣吟魂不可招廟裏香爐從此去<lb/>
<pb n="KR4d0416_WYG_003-6b"/>
杖頭明月更誰挑雲披山頂浮螺髻風鼓松聲振海潮<lb/>
他日東坡作真供石泉槐火憶参寥<lb/>
竹杖芒鞋上翠㣲山川良是昔人非無心野鶴穿雲去<lb/>
洗鉢山童帯月歸<hi>此二句蓋二舍弟夢中所得已而義和告逝予特以此終篇耳</hi>醉墨<lb/>
舊書雲老壁勝逰常扣賛公扉老人手種堂前栢不見<lb/>
蒼皮四十圍<lb/>
　　　送張仲謀使三韓<lb/>
照海旌幢出樂浪過家上冡路生光鴨江桃葉朝迎渡<lb/>
<pb n="KR4d0416_WYG_003-7a"/>
岊嶺松花夜煑湯恩詔肅将芝檢重醉鞭低裊玉鞘長<lb/>
遺民笑指天車道酷似南陽異姓王<hi>髙麗稱中原使節皆曰天車某官事</hi>
<hi>見閻子秀鴨江行記</hi>
　　　黄桃花<lb/>
應嗔國色朝酣酒賜與羽衣如太真道士厭看千樹老<lb/>
令君别換一城新緗梅拂額更不俗栗玉削肌殊可人<lb/>
想得乞漿尋舊約東風不似去年春<lb/>
　　　奉題少保張公曲阿别墅二首<lb/>
<pb n="KR4d0416_WYG_003-7b"/>
休沐時時散馬蹄緑隂如染轉長堤帝城和氣融春圃<lb/>
相國餘波到兩溪無數龜魚欣作主不言桃李自成蹊<lb/>
聖時正要傳衣事賀監從渠老㑹稽<lb/>
鍾湖亭下水淙淙緑野平泉未易雙十里藕花紅歩障<lb/>
一軒松䕃碧油幢洛中獨樂有司馬天下不名知曲江<lb/>
紙尾欲煩賢宅相雨蓑添我坐篷忩<lb/>
　　　上咸平帥耶律夀<lb/>
九重前席喜忠純不待先容自致身漆水襲封無冷眼<lb/>
<pb n="KR4d0416_WYG_003-8a"/>
德光傳世有名臣早登祕閤直清禁旋陟樞機歴要津<lb/>
蒲坂餘波千里潤栁城和氣萬家春定須鈇鉞專方面<lb/>
未許江湖拜散人鶴骨固應多夀考㑹看滄海起飛塵<lb/>
　　五言絶句<lb/>
　　　題懿州寳巖寺壁雨竹<lb/>
寜為強項侯不作折腰吏羞對桃李顔傷春泣紅淚<lb/>
　　　題武公實扇<lb/>
春瓮篘新蟻秋盆鱠錦鱗髙眠無一事爭羡市朝人<lb/>
<pb n="KR4d0416_WYG_003-8b"/>
　　六言絶句<lb/>
　　　題扇<lb/>
荷柄猶擎宿露荻花已著秋霜寄語浣沙逰女莫驚溪<lb/>
上鴛鴦<lb/>
　　七言絶句<lb/>
　　　題船子和尚圖二首<lb/>
雨笠烟簑三十年一篙投意便忘船何如更擬呉江上<lb/>
付與兒孫慶有縁<lb/>
<pb n="KR4d0416_WYG_003-9a"/>
夜靜風髙江水寒歸船空載月團圓須知釣得金鱗後<lb/>
只是當時舊釣竿<lb/>
　　　納凉蕭寺<lb/>
午晝葵花潑眼明緑隂深處轆轤聲燕泥吹落欺人睡<lb/>
無頼薰風也世情<lb/>
　　　和張運使送春六首<lb/>
别院重門㡬許深桃花結子柳成隂也知春在荼䕷架<lb/>
自是愁多懶重尋<lb/>
<pb n="KR4d0416_WYG_003-9b"/>
蛛網氷徽不復開等閑魂夣可曾來鳥啼花落傷心事<lb/>
惆悵東風喚不囬<lb/>
黄昏簾幕為誰開嫌怕雙飛燕子來腸斷一春無好句<lb/>
令人慚愧賀方囬<lb/>
貼水新荷巻未開隔墻風送落花來兎葵燕麥應相笑<lb/>
前度劉郎去又囬<lb/>
老却芳菲過却春流鶯應恠舊逰人犀圍不管年年瘦<lb/>
璧月無端夜夜新<lb/>
<pb n="KR4d0416_WYG_003-10a"/>
樹底殘花積漸深樹頭新緑不多隂留春春去無料理<lb/>
試倩行雲夢裏尋<lb/>
　　　沙丘<lb/>
白璧沉江夜鬼呼明年當是祖龍殂海中童子無消息<lb/>
坐待長生豈不迂<lb/>
　　　㣲子廟<lb/>
比干忠諫死如歸箕子佯狂脱禍機君厭殷辛髙謝去<lb/>
三仁誰是定誰非<lb/>
<pb n="KR4d0416_WYG_003-10b"/>
　　　和黄山谷讀楊妃外傳五首<lb/>
兄弟漸疎花萼夢君王貪醉上陽春却将妃子比飛燕<lb/>
何物謫仙能屈人<lb/>
姚宋云亡言路塞虢秦徼寵禍機深平時笑指禄山腹<lb/>
信道是中惟赤心<lb/>
金歩揺低雲髻堕瑞龍香散野風吹嶺南驛傳來何暮<lb/>
趂得新墳薦荔枝<lb/>
環子竟逢山下鬼老翁空歎木牽絲年年牛女相逢夕<lb/>
<pb n="KR4d0416_WYG_003-11a"/>
記得凭肩私語時<lb/>
飛鴈秋風汾水上淋鈴夜雨蜀山前此時一念無料理<lb/>
阿瞞何由雙鬢𤣥<lb/>
　　　艾人<lb/>
野艾乗時加束縛奮髯嚼齒似能神偶然擡舉在髙處<lb/>
白眼難堪不視人<lb/>
　　　宿錦州廣濟寺僧房卧屛一幅畫一綸巾羽服<lb/>
　　　隠几胡床命短童汲水澆花若有所待者相望<lb/>
<pb n="KR4d0416_WYG_003-11b"/>
　　　一翁桶帽凉衫倚杖於溪橋之上意其眷戀風<lb/>
　　　景而緩其行也廼賦二詩<lb/>
垂栁隂隂晝日長野人無事自清凉秪應冷笑黄塵裏<lb/>
為米癡兒有底忙<lb/>
溪橋泉石想佳哉欲去遲遲首重囬不道西莊閒處士<lb/>
胡床虚左待君來<lb/>
　　　萬春節宴罷述懐<lb/>
去嵗宫花挿滿頭玉堦端笏覲珠旒如今淪落江淮上<lb/>
<pb n="KR4d0416_WYG_003-12a"/>
始覺衰殘兩鬢秋<lb/>
　　　題張子正運使所藏楊德懋山居老閑圖仍次<lb/>
　　　元韻四首<lb/>
山崦人家落照間笑携兒輩語柴闗應憐烏帽紅塵客<lb/>
有底功名不肯閑<lb/>
竹屋松牕水石間野人門户不曾闗官租了却迎神罷<lb/>
社酒雞豚日日閑<lb/>
世路風波俯仰間趦趄行恐墮機闗豈知野鹿便豐草<lb/>
<pb n="KR4d0416_WYG_003-12b"/>
金絡從渠十二閑<lb/>
張侯詩敏落黄間楊文䂓摹逼老闗二妙通靈恐僊去<lb/>
夜忩風雨要防閑<lb/>
　　　附寄陳州陳顯祖<lb/>
若到睢陽話汝陽故人應也問行藏但言甚矣吾衰矣<lb/>
三友軒中作退堂<lb/>
　　　渡遼<lb/>
我家河朔望咸平飛鳥猶須半月程盡道遼陽天様逺<lb/>
<pb n="KR4d0416_WYG_003-13a"/>
渡遼何况更東行<lb/>
　　　朝歌城<lb/>
獨夫亡國固宜㢤不省雞聲是禍胎辛苦朝歌城下土<lb/>
暫成宫殿却成灰<lb/>
　　　銅雀臺<lb/>
銅雀臺荒桑柘圍老瞞曾醉柘黄衣錫花片瓦将安用<lb/>
留與詩人寫是非<lb/>
　　　䟦楊損之所藏楊德懋秋江捕魚圖二首<lb/>
<pb n="KR4d0416_WYG_003-13b"/>
雨簑煙笠老江湖囬首人間萬事疎不向市橋魚換酒<lb/>
似聞官路有徴車<lb/>
楊文歸心寄老毫楊侯真賞衒詩曹都縁家世有漁隠<lb/>
曾著蓑衣傲錦袍<lb/>
　　　元日偶題<lb/>
三十年前老錦工投梭端有運斤風重來莫訝無人問<lb/>
花様如今盡不同<lb/>
　　　月下聞蝉<lb/>
<pb n="KR4d0416_WYG_003-14a"/>
赤日黄塵沒馬鞍宵征聊快月波寒飲風吸露易為足<lb/>
何事區區口不乾<lb/>
　　　望仙樓<lb/>
麗華朝夕侍宸逰秋月春風醉不休擒虎兵來狎客散<lb/>
歌聲猶在望仙樓<lb/>
　　　慶州北山之麓遼山陵在焉俗謂之三殿二十<lb/>
　　　年前常為盗發所得不貲是所謂厚𦵏以致㓂<lb/>
　　　者嘆而成詩<lb/>
<pb n="KR4d0416_WYG_003-14b"/>
珠𥜗適足賈身禍金椀傳聞落世間慚愧漢文遺治命<lb/>
瓦棺深𦵏覇陵山<lb/>
　　　題煙寺晚歸圖<lb/>
上方直去天一握歸路轉囬山半腰老衲遲遲縁底事<lb/>
要乗佳月過溪橋<lb/>
　　　細腰宫<lb/>
玉立宫娃滴滴嬌君王沉湎醉春宵不知天下歸長距<lb/>
猶向尊前舞細腰<lb/>
<pb n="KR4d0416_WYG_003-15a"/>
　　　白馬寺<lb/>
竺法初從西土來黄冠犄角力相排當時道教灰飛盡<lb/>
貝葉真經安在㢤<lb/>
　　　宗州帥守㕔事東偏有燕寝之所壁畫四皓戯<lb/>
　　　以一詩嘲之<lb/>
偃蹇商山四秃翁龍飛蛇斷笑談中出為羽翼成何事<lb/>
輸與留侯萬世功<lb/>
　　　朝服迎詔馬上偶成<lb/>
<pb n="KR4d0416_WYG_003-15b"/>
走遍人間為口忙人間無路不羊腸東風叵耐相欺得<lb/>
吹盡朝衣兩袖香<lb/>
　　　兒子以詩酒送文伯起既而復繼三詩予喜其<lb/>
　　　用韻頗工為和五首<lb/>
山肩吾子類賈島火色我儂輸馬周但得把螯同一醉<lb/>
絶勝側目避監州<lb/>
逢人不肯下顔色砥柱屹然羞比周能詩怪有墨君僻<lb/>
一派元出文湖州<lb/>
<pb n="KR4d0416_WYG_003-16a"/>
樽酒但能供北海漁簑安用釣西周七言五字得誰髓<lb/>
老杜工部韋蘓州<lb/>
轍底波臣渴欲死政煩斗酒亟呼周錦囊詩草勿浪出<lb/>
嫌怕聲名動九州<lb/>
畫餅虚名戰蠻觸黄糧春夣閲商周吾衰久矣百念冷<lb/>
不用三刀兆益州<lb/>
　　　伯起善用強韻徃復愈工再和五首<lb/>
觧醒五斗多安用通道三杯急可周放下藍輿成一醉<lb/>
<pb n="KR4d0416_WYG_003-16b"/>
眼髙不顧王江州<lb/>
耽詩竊比城南杜寄傲真同柱下周花底最宜文字飲<lb/>
不須羯鼓打梁州<lb/>
曹植波瀾元自大嵇康禮法若為周試携詩律摧堅敵<lb/>
絶似乃翁平貝州<lb/>
善交人者久而敬其責已也重以周莫笑山中醉朝暮<lb/>
舉鞭猶觧問并州<lb/>
鄉闗煙水三千里客舍星霜一再周臣子愛君無逺近<lb/>
<pb n="KR4d0416_WYG_003-17a"/>
斗牛箕野望神州<lb/>
　　　浴桃花湯<lb/>
惜爾不遭淮海賦幸然得免驪山汙如何不肯混常流<lb/>
要使衆生清淨故<lb/>
　　　沁水山寺<lb/>
兩峽山髙月半輪五更人起馬嘶頻無端又上長安道<lb/>
輸與僧忩飽睡人<lb/>
　　逸句<lb/>
<pb n="KR4d0416_WYG_003-17b"/>
生涯貧到骨家具少於車<lb/>
　　　留别郭熈民<lb/>
五年風雪黄州閏萬里闗河渭水秋<lb/>
　　　盧植墓<lb/>
南臺故址今頺然漢盧植墓疑相傳<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>拙軒集巻五</head>
    <p>
<pb n="KR4d0416_WYG_005-1a"/>
欽定四庫全書<lb/>
　拙軒集巻五　　　　　　　金　王寂　撰<lb/>
　　表<lb/>
　　　謝帶笏表<lb/>
言綸迅召已驚不次之恩手板俄頒更辱非常之賜式<lb/>
祗承於帝眷果悚動於朝班<hi>中謝</hi>伏念臣去國五年挈家<lb/>
萬里自謂永捐於溝壑豈期再造於闕庭重惜殘年特<lb/>
加異數清談廢事肯將拄漫吏之頥老氣未除猶足擊<lb/>
<pb n="KR4d0416_WYG_005-1b"/>
姦賊之齒兹盖伏遇皇帝陛下徳以增新人惟求舊世<lb/>
宗饗國臣常叨與於諫員顯考上仙臣亦經營於𦵏事<lb/>
慚無服稱猥荷恩私臣敢不正以垂紳書而對命奉公<lb/>
竭力爰用贊於君前抗䟽乞骸即願還於陛下<lb/>
　　　夢賜帶笏上表稱謝覺而思之得其五六因補<lb/>
　　　其遺忘云<lb/>
為貧而仕素慚四壁之空得寵若驚猥被萬錢之賜拊<lb/>
躬知愧感涕何言伏念臣捕驪得鱗畫蛇成足嗟當途<lb/>
<pb n="KR4d0416_WYG_005-2a"/>
之見嫉投絶徼以可憐盖為容無蟠木之先甘後来居<lb/>
積薪之上豈其衰朽有此遭逢丹赤捫心無負孝先之<lb/>
經腹重黄奪目不堪沈約之詩腰兹盖伏遇皇帝陛下<lb/>
力援孤蹤甄収舊物念羣言交搆擠臣於不測之淵惟<lb/>
獨斷至公起臣於久廢之地哀其老態奬以異恩臣敢<lb/>
不佩魚自警以不眠解貂無從於彛飲垂紳畫䇿贊股<lb/>
肱庶事之康搢笏稱觴報岡陵萬年之福<lb/>
　　牒<lb/>
<pb n="KR4d0416_WYG_005-2b"/>
　　　僧尼度牒<lb/>
右伏以聖時遭際梵教𢎞揚方治具之畢張宜法輪之<lb/>
常轉以爾拈花授記剗草逢師既得度以比丘身當求<lb/>
證於菩提果䕶持戒體精進道心徃慿香火之因縁增<lb/>
祝君王之夀算<lb/>
　　　道士女冠度牒<lb/>
範圍至道衣被含生太和薫靈寳慧香多暇適希夷真<lb/>
境以爾脱離世罔攀慕仙梯諷蘂笈之𤣥文佩金壇之<lb/>
<pb n="KR4d0416_WYG_005-3a"/>
祕籙損之又損優游踐黄老之言純乎其純清浄贊唐<lb/>
虞之治<lb/>
　　記<lb/>
　　　寳塔山龜鏡寺記<lb/>
直遵化之南餘一舍有山壁立而秀者蓮峯也求之圖<lb/>
志不知其所本里俗舊云以其諸峯環列狀若浮蓮或<lb/>
謂山有蓮池而因以名焉遼大安八年祐國寺僧傳戒<lb/>
上人普鑒厥初徃来山間駐錫泉上得遺址宛然意其<lb/>
<pb n="KR4d0416_WYG_005-3b"/>
可作道場即巖穴而屋之糠覈襏襫奉持頭陀行甚苦<lb/>
嵗餘逺近緇素從者如歸師知願力可成廼作意以新<lb/>
之已而輸財獻力相望於路者惟恐其後如此且閲數<lb/>
年荆棘蒿莱化成金碧初謂之蓮華院先是山巔時見<lb/>
大窣堵波觀者無不震駭又嵗適大旱父老相率禱雨<lb/>
於池上輙應報謝之夕池有神龜負大金鏡而出移刻<lb/>
不沒俯而窺之隠莫得見寳塔龜鏡之名盖始於此矣<lb/>
天㑹間寺嘗為劇盜所據火其居逐其人蕪廢殆盡演<lb/>
<pb n="KR4d0416_WYG_005-4a"/>
秘大徳義秉及其徒澄輝始終相繼增完如故昔吾先<lb/>
君與輝為方外交輝求文為記固不可以不書予非喜<lb/>
志恠者靈蹤秘跡皆質於傳戒之塔銘與義熈之石刻<lb/>
然石刻所載脱畧多不可取以予考之義熈盖東晉安<lb/>
帝時也距今垂千載風蝕雨蠧石當斷裂無幾方是時<lb/>
此地亦非晉有不知從何而致此耶寺僧上首道臻云<lb/>
老宿相承寺基之日是碑與石羅漢像三皆發地而得<lb/>
之豈非聖賢豫設神物䕶持出有其時若合符契顧未<lb/>
<pb n="KR4d0416_WYG_005-4b"/>
持一蔽之論而為亡是哉予應之曰果如子言則吉州<lb/>
發蒙之銀罌武昌寒溪之金像是皆出耳目之外非世<lb/>
智可量其然乎其不然乎吾不得而知也寺去廣逺途<lb/>
三里而近遊人供客且無攀縁杖履之勞至於登臨顧<lb/>
揖則晨霏夕靄暖翠晴嵐盡東南之勝於俯仰之間實<lb/>
古今佳處所謂蓮池者恨不復見詢及耆舊得痺僧興<lb/>
悟者年幾八十自言兒童時注缾滌鉢每於是焉其泉<lb/>
出西巖兩石股間蓄之為池縱横廣三丈甘泠清澈飲<lb/>
<pb n="KR4d0416_WYG_005-5a"/>
衆五百日用足而不加少其後不知其為誰實而基之<lb/>
築屋其上少南數歩今猶有遺井存焉深不及丈審知<lb/>
其源不逺耳夫物之成敗相尋固自有數雖然未有不<lb/>
因人而廢興者也噫池廢之久矣安知他日無長材好<lb/>
事者撤屋廢基浚而出之使復舊觀是人必能懸折脚<lb/>
木床待我於西池之上酌泉瀹茗共話無生吾雖老矣<lb/>
尚堪作後記云大定十八年嵗次戊戌春正十有八日<lb/>
起復朝請大夫真定少尹兼河北西路兵馬副都摠管<lb/>
<pb n="KR4d0416_WYG_005-5b"/>
王某記<lb/>
　　　祁縣重修延祥觀記<lb/>
唐栁州有言曰賢者之興愚者之廢廢而復之為是習<lb/>
而循之為非此古今之通論然而賢者之興未有不因<lb/>
時而成者也延祥觀介祁之西郭故基盖里豪之私第<lb/>
也宣政間其家有瞰其室者託形聲而下殃禍焉師巫<lb/>
更召殫術罔功嵗久疾病死亡惟家之索其後轉易數<lb/>
姓亦莫得安以故曠而弗居者有年數矣初里中賢士<lb/>
<pb n="KR4d0416_WYG_005-6a"/>
大夫及其耆舊相與謀曰吾鄉祁奚故邑世有名人如<lb/>
漢隠士王烈魏忠臣王陵晉溫恭之六龍唐溫嵩之髙<lb/>
節其遺風餘烈凛然如在也故吾俗近古以来務本樂<lb/>
善以尚施凡神祠佛刹康莊相望若奕碁然獨老氏不<lb/>
壇不宇無乃大闕歟我輩豈不能新以數畆之宫付有<lb/>
道者主之嵗時建立道場為民禳禬俾一方隂受其賜<lb/>
豈小補也哉聽者皆曰可即以胥其姓福其名者總尸<lb/>
其事卜日募民錢以市西郭之廢宅議者或謂有物所<lb/>
<pb n="KR4d0416_WYG_005-6b"/>
憑不可以擾胥應之曰諸君止知其一又焉知天將以<lb/>
此為福地前以神物䕶持耳於是疑論氷釋識者韙之<lb/>
初作中殿凡五楹八架銖積寸累數嵗而後僅成自餘<lb/>
枝傾補罅力所不贍而已豈所謂行百里者半九十里<lb/>
乎㑹銅鞮道士傅道一與其輩二三以術㳺其邑咸謂<lb/>
傅之才謀足以興辦繇是挽留惜乎願與時違後来共<lb/>
事者枘鑿有不合竟以無功去矣自是益難其人蕪廢<lb/>
久之後數嵗得清虚大師程履道者其為人渾厚徳望<lb/>
<pb n="KR4d0416_WYG_005-7a"/>
隠然并汾千里間推以為宗門主盟者其始至則齋厨<lb/>
屢空從者不堪其憂師澹然自若也未幾或有以改作<lb/>
之說告者師曰未遑也吾今父餬其鄰子匄於市中外<lb/>
道俗薫知見香者無幾雖欲速成其可得耶告者謝以<lb/>
不敏居數月晨夕鐘磬殷殷谹谹無何術相氷炭者種<lb/>
種訾詆又未嘗聞道者或羣聚而大笑之門弟子合辭<lb/>
而進曰彼無根之毁鼓倡流俗自非髙明特達疑信相<lb/>
半矣師其聞而知之歟是不可不與之辨荅曰蟪蛄不<lb/>
<pb n="KR4d0416_WYG_005-7b"/>
知春秋醯鷄斷無天地顧彼何足以語道哉但當壁立<lb/>
千仭不與之校終必沮而已矣既而信然越明年風教<lb/>
大振景仰傾數州至於聽衆供客相望於道路惟恐其<lb/>
後曏之訾詆聚笑者徃徃投身謝過師亦歡如平生一<lb/>
不之責間而師謂其徒曰吾志可行矣翌日大集四衆<lb/>
而諭之曰今庳屋數椽瓦敗木朽每大風雨疑將壓焉<lb/>
久欲易以新完未知其可也於時異口同音一唱百和<lb/>
規摹之始逺近駢集凡輸財薦貨委積於庭下者不可<lb/>
<pb n="KR4d0416_WYG_005-8a"/>
選紀里閈貧民負木輦土或終夜不休又得門人鄉社<lb/>
股肱其事遂濟登茲始作之嵗月皆不得而知也復興<lb/>
於正隆庚辰之春訖功於大定丁亥之秋已而狀其成<lb/>
以告有司額之曰延祥觀昔予為邑嘗與程為方外㳺<lb/>
簿書少隙輙一過焉方是時棟宇欹傾屋煤蛛網不克<lb/>
以居視其後頽垣斷塹榛棘出入適足為彘囿蛇藪耳<lb/>
程指以語予曰吾將闢此以官之雖然其成也不敢以<lb/>
獨有必求力行吾道能為人講解者坐南向師焉果如<lb/>
<pb n="KR4d0416_WYG_005-8b"/>
是干公其為我記之予特戯曰姑勉旃吾毋難矣盖口<lb/>
雖唯唯而心未之然也自爾逐食南北十有六年一日<lb/>
道人閻子固踵門求見問其人盖升程之堂者也且泣<lb/>
且言嚮吾師所欲營辦者早以告成師今羽化矣適此<lb/>
之来也祁人相送於路皆願得公之文以列其事吾師<lb/>
死而不亡者此也幸毋忽予迂儒文非所長重以故人<lb/>
之託言猶在耳義不得辭嗚呼程於其徒可謂賢也已<lb/>
初能皷舞以得民財卒又濟之以不私功與行是可紀<lb/>
<pb n="KR4d0416_WYG_005-9a"/>
也東坡先生嘗謂論事易作事難作事易成事難夫論<lb/>
而作之作而成之程其殆庶乎予為祁三年樂其土風<lb/>
信厚將去不忍聞祁之父老伐石久矣必欲得予文以<lb/>
刻之是亦莫予厭也予今白首流浪方求田問舍期歸<lb/>
老於祁焉則是觀之風軒月圃皆為予杖履所有其可<lb/>
不留語以為異時張本耶廼摭其始末而併書之以告<lb/>
来者大定十九年嵗次己亥五月二十有五日起復朝<lb/>
請大夫通州刺史兼知軍事王元老記<lb/>
<pb n="KR4d0416_WYG_005-9b"/>
　　　三友軒記<lb/>
大定嵗丙午冬仲月予繇侍從出守汝南既視事之明<lb/>
年即州之北得敗屋數楹旁穿上漏不庇風雨廼命枝<lb/>
傾補罅仍其舊而新之公餘吏退以為燕息之所兩簷<lb/>
之外左有笋石屹然而筆卓右有仙榆蔚然而盖偃每<lb/>
佳夕勝日予幅巾杖屨徜徉乎其間至於倚蒼壁而送<lb/>
飛鴻藉清隂而游夢蝶方其自得於言意之表也心如<lb/>
堅石形如槁木陶陶然不知何者為我何者為物其為<lb/>
<pb n="KR4d0416_WYG_005-10a"/>
樂可勝計耶予自是與木石有忘年莫逆之歡因榜其<lb/>
軒曰三友客有過而問焉曰竊聞吾子杜門屏迹交親<lb/>
解𣪚其所友者誰歟予指以告客仰而歎俯而笑曰曩<lb/>
吾以子為達今子之鄙至此乎所謂笋石者鱗皴枯燥<lb/>
不任斤鑿此固無用之石也所謂仙榆者離竒巻曲不<lb/>
中䂓矩是亦不材之木也人且賤而棄之曽不一顧子<lb/>
惡取而獨友於是哉予曰嘻若知其一未知其二向有<lb/>
牛竒章之嘉石錢呉越之大樹則第以甲乙衣以錦繡<lb/>
<pb n="KR4d0416_WYG_005-10b"/>
矣予雖欲友其可得乎今以予謬人與夫頑石散木皆<lb/>
絶意於世而世亦無所事焉此其所以為友也夫人情<lb/>
之嗜好固不在乎尤物而在乎適意而已然必先得之<lb/>
於心而後寓之於物故無物不可為樂如謝康樂之山<lb/>
水陶彭澤之琴酒嵇康之鍛阮孚之屐雖其所寓不同<lb/>
亦各適其適也子意以為何如客曰是則然矣奈何木<lb/>
石無情奚足以知子之區區如此予曰不然人之遇物<lb/>
但患不誠果能以誠則生公之石可使㸃頭老奘之松<lb/>
<pb n="KR4d0416_WYG_005-11a"/>
亦能回指幸無忽客愧予言茫然自失宜其有㑹於心<lb/>
者廼相顧一笑而去予因以是言而刻諸石實丁未夏<lb/>
四月望日三槐王元老記<lb/>
　　　瑞葵堂記<lb/>
沃為河朔名郡而臨城其輔邑也臨城本房子之故地<lb/>
由兩漢晉唐以来通以子男之職治之自天寳改元而<lb/>
後始有今名按其圖古縣治去贊皇山西南六十里濟<lb/>
水所出東至廮陶入於泜故溪山勝槩人物繁阜視他<lb/>
<pb n="KR4d0416_WYG_005-11b"/>
邑不為下然頃年多盗晝夕有桴鼓之警部使者督責<lb/>
有司救過不暇黠胥悍卒因縁為奸以至逋租匿役民<lb/>
罔克堪故吏之當臨城者徃徃畏避如探湯然遼陽王<lb/>
君安中来尉是邑至則引見耆舊問弊所先僉曰吾鄉<lb/>
本無事嵗苦官兵以擒賊為名其實擾之王君天材精<lb/>
敏夙有志於行道廼相與謀諸同事曰蕞爾國夫有民<lb/>
人焉有社稷焉王事均也吾軰豈可坐視斯民為豺狼<lb/>
魚肉乎於是逐乾没擊强梁凡細民為盗攀牽罣誤者<lb/>
<pb n="KR4d0416_WYG_005-12a"/>
悉澡雪而撫存之未幾暴客相率以去闔境恬然昔時<lb/>
田里愁痛之聲化為謌詠民氣以和越明年燕居之側<lb/>
丹葵數種異本而同枝狀如駢拇及其末也分而為雙<lb/>
花並秀如紅玉連理翌日黄童白叟聚觀歎息舉欣欣<lb/>
焉相告曰我公憂民遑遑如不飲食宜如此其報也已<lb/>
而夀酒於堂且掲其額而書之曰瑞葵客有自臨城来<lb/>
者目擊其事具以王君懇力請於予曰是事固不足道<lb/>
然亦一叚竒也管城子楮先生幸無恙謾為我記之予<lb/>
<pb n="KR4d0416_WYG_005-12b"/>
應之曰是大不然昔唐咸寜王尹蒲之七年木連理生<lb/>
於河東昌黎先生頌其徳宋晉陵邵叶宰新昌之三月<lb/>
芝五色生於便舍山谷道人紀其實彼草木何知猶能<lb/>
託循吏之功名藉鉅公題品卒表見於後世豈臨城之<lb/>
葵不及河東之木與新昌之芝乎所恨不遇才名如退<lb/>
之魯直者不使王君之名與天壤俱矣夫天時人事之<lb/>
際其實甚明然必有可致而致之况神竒之産豈偶然<lb/>
哉予意其造物者不特為恵政和氣之徴亦有以見傾<lb/>
<pb n="KR4d0416_WYG_005-13a"/>
心向日之義也或謂王君有濟時之具久沉下僚豈明<lb/>
月夜光無先容而不能前者耶抑窮通有數時不至而<lb/>
不可强者耶雖然以若所為决非翺翔蓬蒿者吾子其<lb/>
勉旃要當鴻漸於此而羽儀天朝矣廼兄建中問學仁<lb/>
義暴白於天下與予莫逆於今餘三十年終始如一觀<lb/>
其兄可知其弟之為人故敢期以逺者大者嗚呼凡百<lb/>
有官君子蒞民從政不可以不誠孟子所謂至誠而不<lb/>
動者未之有也不誠而未有能動者如王君其可謂至<lb/>
<pb n="KR4d0416_WYG_005-13b"/>
誠也已此予所以樂為之書以告来者庶幾咸有王君<lb/>
之志則邑民之福其可既乎<lb/>
</p>
<p>
</p>
  </div>
</body>
</text>
</TEI>
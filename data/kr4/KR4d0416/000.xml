<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>提要<lb/>
                </head>
    <p>
<pb n="KR4d0416_WYG_000-1a"/>
欽定四庫全書　　　　集部五<lb/>
　提要<lb/>
　　拙軒集六卷　　　　别集類四<hi>金</hi>
　　　　臣等謹案拙軒集金王寂撰寂字元老薊州<lb/>
　　　　玉田人登天徳二年進士厯官中都路轉運<lb/>
　　　　使諡文肅金史不為立傳元好問中州集載<lb/>
　　　　其詩入乙集中而仕履亦僅見梗概今以寂<lb/>
　　　　詩文所著年月事蹟㕘互考證知寂自登第<lb/>
<pb n="KR4d0416_WYG_000-1b"/>
　　　　後於世宗大定二年為太原祁縣令十五年<lb/>
　　　　嘗奉使往白霫治獄十七年以父艱歸明年<lb/>
　　　　起復真定少尹兼河北西路兵馬副都總管<lb/>
　　　　遷通州刺史兼知軍事又遷中都副留守二<lb/>
　　　　十六年冬由户部郎出守蔡州二十九年被<lb/>
　　　　命提㸃遼東路刑獄章宗明昌初召還終於<lb/>
　　　　轉運使之職而集中謝帶笏表有世宗饗國<lb/>
　　　　臣叨與諫員語則又嘗為諫官又有羣言交<lb/>
<pb n="KR4d0416_WYG_000-2a"/>
　　　　搆擠臣不測之淵語而丁未肆眚詩有萬里<lb/>
　　　　湘纍得自新句丁未為大定二十七年世宗<lb/>
　　　　本紀載是年三月辛亥以皇太孫受冊肆赦<lb/>
　　　　並與集合是寂之刺蔡州當以人言去國而<lb/>
　　　　集中情事不具其顛末莫能詳也中州集稱<lb/>
　　　　寂著有拙軒集北遷錄諸書今北遷錄已失<lb/>
　　　　傳而好問所選寂詩僅七首及附見姚孝錫<lb/>
　　　　傳後一首其他亦久佚不見惟永樂大典内<lb/>
<pb n="KR4d0416_WYG_000-2b"/>
　　　　所載寂詩文尚多雖好問所摘留别郭熙民<lb/>
　　　　詩諸聫及蔣一葵長安客話所紀盧植墓詩<lb/>
　　　　逸句皆未見全篇亦不能盡免於脱闕而各<lb/>
　　　　體具存可以得其什七矣寂詩文清刻鑱露<lb/>
　　　　有戛戛獨造之風在大定明昌間卓然不愧<lb/>
　　　　為作者金代知名之士見於中州集者不下<lb/>
　　　　百數十家今惟趙秉文王若虚二集尚有傳<lb/>
　　　　本餘多湮没無存獨寂是編幸於沈埋晦蝕<lb/>
<pb n="KR4d0416_WYG_000-3a"/>
　　　　之餘復顯於世而文章體格亦足與滹南滏<lb/>
　　　　水相為抗行謹甄第裒綴釐為六卷俾讀者<lb/>
　　　　攬其崖畧猶得以考見金源文獻之遺是亦<lb/>
　　　　可為寳貴矣乾隆四十年十一月恭校上<lb/>
　　　　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　總　校　官<hi>臣</hi>陸　費　墀<lb/>
</p>
<p>
</p>
  </div>
</body>
</text>
</TEI>
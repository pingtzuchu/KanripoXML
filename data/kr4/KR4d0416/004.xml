<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>拙軒集卷四</head>
    <p>
<pb n="KR4d0416_WYG_004-1a"/>
欽定四庫全書<lb/>
　拙軒集卷四　　　　　　　金　王寂　撰<lb/>
　　詞<lb/>
　　　古漁父詞<lb/>
一聲欵乃破蒼烟萬頃滄浪蘸碧天黄篾筏頭閑活計<lb/>
緑蓑衣底懶因縁酉年酒易多卯飲亥日魚收縱午眠<lb/>
坐笑磻溪太多事夢招西伯渭川畋<lb/>
　　　昭君怨<hi>江行詞</hi>
<pb n="KR4d0416_WYG_004-1b"/>
一曲清江環碧兩岸蕭蕭蘆荻烟雨暗西山有無間<lb/>
有酒須當痛飲百嵗黄粱一枕瞰莫放愁閑上眉端<lb/>
　　　㸃絳唇<hi>上太夫人夀</hi>
阿母瑶池夢迴風露青㝠曉六宫儀表曹大家風好<lb/>
滿眼兒孫大國金花誥頭如葆未嘗聞道冷笑西河老<lb/>
　　　同前<hi>閨思</hi>
疎雨池塘一畨雨過香成陣海榴紅褪燕語低相問<lb/>
冰簟紗㡡玉骨凉生潤沉烟噴日長人困枕破斜紅暈<lb/>
<pb n="KR4d0416_WYG_004-2a"/>
　　　菩薩蠻<hi>春閨</hi>
回紋錦子慇懃織歸鴻㸃破晴空碧上盡最髙樓欄干<lb/>
曲曲愁　黄昏猶竚立何處砧聲急强欲醉烏程醒時<lb/>
月滿庭<lb/>
　　　同前<lb/>
鎮犀不動紅鑪窄宿酲惱損金釵客瑞鴨靉彫盤白毫<lb/>
起鼻端　韓郎雙鬢老箇裏知音少留取麝煤殘臨鸞<lb/>
學逺山<lb/>
<pb n="KR4d0416_WYG_004-2b"/>
　　　同前<hi>迴文題扇圖</hi>
碧空寒露松枝滴滴枝松露寒空碧山逺抱溪灣灣溪<lb/>
抱逺山　竹疎横岸曲曲岸横疎竹寒鷺宿平灘灘平<lb/>
宿鷺寒<lb/>
　　　採桑子<hi>用司馬才叔韻</hi>
西風吹破揚州夢歇雨收雲宻約深論羅帶香囊取次<lb/>
分　冷烟衰草長亭路銷黯離魂羞對芳罇剛道啼痕<lb/>
是酒痕<lb/>
<pb n="KR4d0416_WYG_004-3a"/>
　　　同前<lb/>
馬蹄如水朝天去冷落朝雲心事休論蘸甲從他酒百<lb/>
分　不須更聽陽闗徹銷盡冰魂惆悵離樽衣上餘香<lb/>
臂上痕<lb/>
　　　同前<lb/>
十年塵土湖州夢依舊相逢眼約心同空有靈犀一㸃<lb/>
通　尋春自恨來何暮春事成空懊惱東風緑盡疎陰<lb/>
落盡紅<lb/>
<pb n="KR4d0416_WYG_004-3b"/>
　　　減字木蘭花<hi>送春</hi>
羽書催去落絮飛花縈不住湖上流鶯欲别頻啼三兩<lb/>
聲　劉郎未到辜負東風何草草今度重來不放桃花<lb/>
取次開<lb/>
　　　同前<lb/>
髻羅雙綰灔灔修眸秋水剪笑黶顰眉無限閑愁總未<lb/>
知　虚簷月轉一曲未終腸已斷百斛明珠買得罇前<lb/>
一醉無<lb/>
<pb n="KR4d0416_WYG_004-4a"/>
　　　同前<lb/>
湖山明秀荳䓻梢頭春欲透學畫鴉兒多少閑愁總未<lb/>
知　新聲皓齒惱損蘇州狂刺史一斛驪珠許我罇前<lb/>
醉也無<lb/>
　　　好事近<hi>贈妓</hi>
玉帝掌書仙謫向世間初識一種可人情味肖江梅標<lb/>
格　眉尖多様惜闗山無語淚偷拭别後錦城風月記<lb/>
河東詞客<lb/>
<pb n="KR4d0416_WYG_004-4b"/>
　　　酒泉子<hi>夫人生朝</hi>
褉飲連宵簾捲曉風香鴨噴兒孫羅拜捧金荷沸笙歌<lb/>
　赤霜袍軟髻嵯峨名在仙班應不老人間嵗月儘飛<lb/>
梭奈君何<lb/>
　　　人月圓<hi>再過真定贈蔡特夫</hi>
錦標彩鷁追行樂管領鎮陽春而今重到鶯花應笑老<lb/>
眼黄塵　憑君問舍彫丘側准擬乞閑身北潭漲雨西<lb/>
樓横月藜杖綸巾<lb/>
<pb n="KR4d0416_WYG_004-5a"/>
　　　鷓鴣天<lb/>
秋後亭皋木葉稀霜前闗塞雁南歸曉雲散去山腰瘦<lb/>
宿雨時來水面肥　吾老矣久忘機沙鷗相對不驚飛<lb/>
柳溪父老應憐我荒却溪南舊釣磯<lb/>
　　　同前<lb/>
千頃玻璃錦繡堆弄粧人對影徘徊香薰木麝芳姿瘦<lb/>
酒暈朝霞笑臉開　嬌倚扇醉翻杯莫隨雲雨下陽臺<lb/>
平生老子風流慣消得冰魂入夢來<lb/>
<pb n="KR4d0416_WYG_004-5b"/>
　　　南鄉子<hi>贈妓并引</hi>
　　　　大定甲辰馳驛過通州賢守開東閣出樂府<lb/>
　　　　縹緲人作累累駐雲新聲明眸皓齒非妖歌<lb/>
　　　　嫚舞欺兒童者可比怪其服色與噲等伍或<lb/>
　　　　言占籍未久不得峻陟上游問之云青其姓<lb/>
　　　　小字梅兒因感其事擬其姓名戲作長短句<lb/>
　　　　以明日黄花蝶也愁歌之<lb/>
綽約玉為肌宫額嬌黄淺更宜京洛風塵無逺韻心期<lb/>
<pb n="KR4d0416_WYG_004-6a"/>
只有多情驛使知　翠羽剪春衣林下風神固亦竒辛<lb/>
苦半生誰掛齒顰眉似怨東君著子遲<lb/>
　　　醉落魄<hi>嘆世</hi>
百年旋磨等閑事莫教眉鎖功名畫餅相謾我冷煖人<lb/>
情都在這些箇　璠璵不怕經三火蓮花未信淤泥涴<lb/>
而今笑看浮生破禪榻茶烟隨分與他過<lb/>
　　　一剪梅<hi>蔡州作</hi>
懸瓠城髙百尺樓荒烟村落疎雨汀洲天涯南去更無<lb/>
<pb n="KR4d0416_WYG_004-6b"/>
州坐看兒童蠻語吳謳　過盡賓鴻過盡秋歸期杳香<lb/>
歸計悠悠欄干凭遍不勝愁汝水多情却解東流<lb/>
　　　漁家傲<hi>夫人生朝</hi>
前日河梁修褉罷閑庭未拆秋千架萱草堂深飛夀斚<lb/>
香滿把綵衣蘭玉森如畫　海上麻姑親命駕𤣥霜乞<lb/>
得宜春夏快約伯鸞冠早掛筠牕下團欒共說無生話<lb/>
　　　同前<hi>瑞香</hi>
巖秀不隨桃李伴國香未許幽蘭換小睡最宜醒鼻觀<lb/>
<pb n="KR4d0416_WYG_004-7a"/>
簷月轉紫雲娘擁青羅扇　半世廬山清夢斷天涯邂<lb/>
逅春風面茗椀不來羞自薦空戀戀野芹炙背誰能獻<lb/>
　　　踏莎行<lb/>
爆竹庭前樹桃門右香湯浴罷五更後髙燒銀燭瑞烟<lb/>
噴金獸萱堂次第了相為夀　改嵗宜新應時納祐從<lb/>
今諸事願勝如舊人生强健喜一年入手休辭最後飲酴<lb/>
酥酒<lb/>
　　　感皇恩<hi>謾興</hi>
<pb n="KR4d0416_WYG_004-7b"/>
天地一浮萍人生如寄畫餅功名竟何益百年渾醉三<lb/>
萬六千而已過了一日也無一日　韶顔暗改良辰易<lb/>
失絲竹盃盤但隨意酴醿賞罷更向牡丹叢裏戴花連<lb/>
夜飲花前睡<lb/>
　　　同前<hi>贈妓</hi>
寳髻綰雙螺蹙金羅抺紅袖珍珠臂鞲匝十三絃上小<lb/>
小剥葱銀甲陽闗三疊遍花十八　雁行歴歴鶯聲恰<lb/>
恰洗盡歌腔舊謳啞坐中狂客不覺琉璃杯滑纒頭莫<lb/>
<pb n="KR4d0416_WYG_004-8a"/>
惜與金釵挿<lb/>
　　　望月婆羅門<hi>懐古</hi>
笑談罇爼坐中驚歎謫仙人烏絲落筆如神喚起小鬟<lb/>
風味學按古陽春對瓊枝璧月朝暮長新　宦萍此身<lb/>
嘆别後迹俱陳獨有芳温一念紅淚羅巾憑誰妙手為<lb/>
寫寄崔徽一幅真聊慰我老眼黄塵<lb/>
　　　同前<hi>元夕</hi>
小寒料峭一畨春意換年芳蛾兒雪柳風光開盡星橋<lb/>
<pb n="KR4d0416_WYG_004-8b"/>
鐵鎖平地瀉銀潢記當時行樂年少如狂　宦遊異鄉<lb/>
對節物只堪傷冷落譙樓淡月燕寢餘香快呼伯雅要<lb/>
洗我窮愁九曲腸休更問勲業行藏<lb/>
　　　驀山溪<hi>退食感懐</hi>
山城塊坐空弔朋儕影撾鼔放衙休悄無人日長門静<lb/>
折腰五㪷所得不償勞松暗老菊都荒誰為開三徑<lb/>
及𤓰不代歸計渾無定羈客奈愁何儘消除詩魔酒聖<lb/>
兒童蠻語生怕閏黄楊争左角夢南柯萬事從今省<lb/>
<pb n="KR4d0416_WYG_004-9a"/>
　　　洞仙歌<hi>自為夀</hi>
先生老矣飽閱人間世磨衲簪纓等游戲趁餘生强健<lb/>
好賦歸與收拾箇經卷藥爐活計　辟寒金剪碎漉蟻<lb/>
浮香恰近重陽好天氣有荆釵舉案綵服兒嬉隨分地<lb/>
且貴人生適意也不願堆金數中書願嵗嵗今朝對花<lb/>
沉醉<lb/>
　　　水調歌頭<hi>上南京留守</hi>
聖世賢公子符節鎮名邦褰帷一見丰表無語已心降<lb/>
<pb n="KR4d0416_WYG_004-9b"/>
永日風流髙會佳夕文字清歡香霧濕蘭釭四坐皆豪<lb/>
逸一飲百空缸　指呼間談笑裏鎮淮江平安千里烽<lb/>
燧卧聽報雲牕髙帝無憂西顧姬公累接東征勲業世<lb/>
無雙行捧紫泥詔歸擁碧油幢<lb/>
　　　同前<hi>木芙蓉并引</hi>
　　　　戊申季秋月十有九日賞芙蓉於汝南佑徳<lb/>
　　　　觀酒酣為賦明月幾時有盖暮年遊宦之情<lb/>
　　　　不能已也<lb/>
<pb n="KR4d0416_WYG_004-10a"/>
岸柳飄疎翠籬菊減幽香蝶愁蜂懶無賴冷落過重陽<lb/>
應為百花開盡天公著意留與尤物殿秋光霽月烱疎<lb/>
影晨露浥紅粧　奈無情風共雨送新霜嫁晚還驚衰<lb/>
早容易度年芳祗恐韶顔難駐擬倩丹青寫照誰喚劔<lb/>
南昌我亦傷流落老淚不成行<lb/>
　　　紅袖扶<hi>酌酒</hi>
風拂冰簷鎮犀動翠簾珠箔祕壺暖宫黄破萼寳薰閑<lb/>
却玻瓈甕頭漉雪擘新橙秀色浮杯杓雙蛾小驪珠一<lb/>
<pb n="KR4d0416_WYG_004-10b"/>
串梁塵驚落　俗事何時了便可束置之髙閣笑半紙<lb/>
功名何物被人拘縛青春等閑背我趁良時莫惜追行<lb/>
樂玉山倒從教喚起紅袖扶著<lb/>
　　　大江東去<hi>弔舍弟</hi>
長堤千里過睢陽隠約江山如故憶昔斑衣為夀日伯<lb/>
仲塤箎歌舞博勝香囊笑争𤓰葛膝上王文度西城南<lb/>
浦月明扶醉歸路　重來華髮蒼顔故人應怪我平生<lb/>
羇旅仲也風流今已矣俯仰人間今古閼伯層臺六王<lb/>
<pb n="KR4d0416_WYG_004-11a"/>
雙廟盡是經行處感時懐舊一襟清淚如雨<lb/>
　　　同前<hi>美人</hi>
破𤓰年紀黛螺垂雙髻珍珠羅抹婭姹吳音嬌滴滴風<lb/>
裏啼鶯聲怯飛燕精神驚鴻標致初按梁州徹舞裙微<lb/>
褪汗香融透春雪　少陵詞客多情當年曾爛賞湖州<lb/>
風月自恨尋春來已暮子滿芳枝空結湘珮輕抛韓香<lb/>
偷許空想凌波韈章臺楊柳可堪容易攀折<lb/>
　　　同前<lb/>
<pb n="KR4d0416_WYG_004-11b"/>
芳姿蕙態笑人間脂粉尋常紅白大抵風流天也惜賦<lb/>
與梅魂蘭魄袁相名姝謝家尤物縹緲真仙格朝來酒<lb/>
惡可人一笑冰釋　韓郎老矣情懐鬢絲禪榻花落茶<lb/>
烟濕心字慇懃通一線千刼消磨不得被底春温樽前<lb/>
風味囘首傷春客却愁雲散等閑好夢難覔<lb/>
　　　瑞鶴仙<hi>上髙節度夀</hi>
轅門初射㦸看氣壓羣雄虹飛千尺青雲試長翮擁牙<lb/>
旗金甲掀髯横策威行蠻貊令萬卒縱横坐畫蕩淮夷<lb/>
<pb n="KR4d0416_WYG_004-12a"/>
獻凱歸來斗印命之方伯　赫赫功名天壤歴事三朝<lb/>
許身忠赤寒陂湛碧容卿輩幾千百看皇家圖舊紫泥<lb/>
催去莫忘樽前老客願年年滿把黄花夀君大白<lb/>
</p>
<p>
</p>
  </div>
</body>
</text>
</TEI>
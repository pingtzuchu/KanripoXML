<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>拙軒集巻二</head>
    <p>
<pb n="KR4d0416_WYG_002-1a"/>
欽定四庫全書<lb/>
　拙軒集巻二　　　　　　　金　王寂　撰<lb/>
　　五言律詩<lb/>
　　　被檄平田訟投宿兎山院留題<lb/>
人事絶紛譊臨軒面四郊松風清不斷槐影宻相交花<lb/>
蘂香蜂穴芹泥落燕巢他年香火社此地擬誅茅<lb/>
　　　中秋月下有感戯傚樂天<lb/>
此夜十分滿中秋萬古情素娥應不老蒼鬢可憐生追<lb/>
<pb n="KR4d0416_WYG_002-1b"/>
想懽呼處飜成歎息聲悲歡人自爾月是一般明<lb/>
　　　送王平仲二首<lb/>
潦倒少矍鑠臞儒餘愚迂半面便健羡無渠吾胡娱袖<lb/>
手乆不偶鋪書如枯株索寞各作惡呼車姑須㬰<lb/>
放浪曩骯髒囊裝將長揚偃蹇晚倦獻徜徉藏光芒著<lb/>
雨苦齟齬蒼茫荒羊腸黯慘厭漸險彷徨傷王陽<lb/>
　　　蔡州<lb/>
懸瓠城雄壯登臨寫客懐九州惟古豫千里控長淮極<lb/>
<pb n="KR4d0416_WYG_002-2a"/>
目棲林杪臨芳瞰水涯南城新息路西市確山街門易<lb/>
朝京榜亭餘閱世牌樂光眉拂黛溱汝股分釵八卦壇<lb/>
微認三王塜宻挨輞湖魚唯唯壺樹鳥喈喈顔筆龕塵<lb/>
壁裴碑瘞土堦卜蟾聞邁志係鱉近齊諧坡底為龍竹<lb/>
㕔前繫馬櫰絶纓臺泯没鑄劍冶堙埋坡迹留任宅涪<lb/>
詩刻秀崖黄陂澄宇量許月旦名排秦賦敵楊子婁歌<lb/>
勝李娃越王悲壯志唐女換遺骸元濟狂梟獍宗權暴<lb/>
虎豺土風敦儉素聲樂絶滛哇玉粒家家足紅薑處處<lb/>
<pb n="KR4d0416_WYG_002-2b"/>
皆吴氛薫霧瘴楚氣拂雲霾笋石當衙道仙榆拂郡齋<lb/>
王侯更廟狄富相捍潭柴竦也嘗臨判謙乎亦攝差陳<lb/>
翁孫接踵歐父子聫階觀額因王覿民坊出陸偕許詩<lb/>
多散落葉記半磨揩徃哲優師帥遺風軼等儕老夫為<lb/>
政拙雅志與時乖倦鳥收長翮疲駑戀短稭江山題不<lb/>
盡吾已辦青鞋<lb/>
　　　挽姚仲純<lb/>
夫子人之傑魁然道最純鄉閭連沛邑族系出虞賔清<lb/>
<pb n="KR4d0416_WYG_002-3a"/>
節氷壺瑩孤標玉樹新妙齡探桂窟雅志傲蒲輪事業<lb/>
傳衣鉢風流表縉紳斗南惟此老月旦復誰人忍死哭<lb/>
亡社偷安笑具臣斯文雖未䘮吾道竟誰伸彭澤不書<lb/>
宋東陵無負秦直從强徤日收得自由身把臂言猶在<lb/>
回頭迹已陳發書占賈鵩絶筆感商麟去矣騎箕尾嗟<lb/>
哉厄巳辰終天從此别窮壤向誰親堕槨逢王果留燈<lb/>
待沈彬彭殤俱逝水丘跖共荒榛書帶縁新壠笛聲起<lb/>
舊隣絶絃雙堕淚挂劍一傷神冡樹悲長夜山花作好<lb/>
<pb n="KR4d0416_WYG_002-3b"/>
春龜趺平木杪誰為寫光塵<lb/>
　　六言律詩<lb/>
　　　贈李彦猷郭伯達二首<lb/>
才氣無雙家世中朝第一名儔茂藹登龍士譽醉揮倚<lb/>
馬詞頭南鄭囊封倜儻西崑詩律深幽自古卜鄰識面<lb/>
與君正合交逰<lb/>
豪氣從來角出雄文未易肩儔學驥翻輸牛後㸃蠅誤<lb/>
失龍頭經火初驚玉美飲風乆識蘭幽他日相期林下<lb/>
<pb n="KR4d0416_WYG_002-4a"/>
幅巾與赤松遊<lb/>
　　七言律詩<lb/>
　　　寄王周拙道人<lb/>
幾年風浪汨迷津一息煙霞遂隠淪結屋正宜居子午<lb/>
投巾聊復記庚申兒孫又繼平生志姑婦能甘抵死貧<lb/>
邂逅相逢應笑我蒼頭華髪走紅塵<lb/>
　　　寄李致美<lb/>
别來嵗月遽如許鱗羽沉浮絶徃還欵接清譚思寓直<lb/>
<pb n="KR4d0416_WYG_002-4b"/>
未忘習氣夢催班信知天上玉堂好何似江西道院閑<lb/>
他日相逢能似舊祗應君眼與南山<lb/>
　　　予叨諫員恨無補報矧年來歸計未成晝夕梗<lb/>
　　　于胸中作詩以見意<lb/>
漏盡鐘鳴誰執咎望輕責重難為功老蠶無地可作繭<lb/>
驚鴈見月思傷弓言忠政恐祝三佞句好豈辭黄九窮<lb/>
吾非匏𤓰能不食朝莫喜怒從狙公<lb/>
　　　受諫職夜乆不寐<lb/>
<pb n="KR4d0416_WYG_002-5a"/>
責重還憂力不任中宵未寢念之深姚虞已拱垂衣手<lb/>
山甫空勞補衮心仗馬不鳴羞短豆野麋有志老長林<lb/>
横身㑹有涓埃報莫笑年來便學喑<lb/>
　　　至新蔡寓居開元寺暇日登經樓賦詩文伯起<lb/>
　　　繼作以其寺壁舊有秦少游題詠故尾句及之<lb/>
　　　淮海於此作學官計其年尚少當時坡谷鉅公<lb/>
　　　皆推重意為逺到而竟不然所謂方行萬里出<lb/>
　　　門車折軸者惜哉<lb/>
<pb n="KR4d0416_WYG_002-5b"/>
徃昔秦郎妙天下淹留嘗倚仲宣樓長材不用虎為䑕<lb/>
塌翼竟從蜩與鳩夭矯飛雲蛻仙骨連巻雌霓落墻頭<lb/>
世間玉人豈復有應與晁張地下遊<lb/>
　　　初到蔡下已有春意<lb/>
向辭北闕猶飛雪及到南州便得春知有勝㳺供勝具<lb/>
况宜閑處着閑身江湖且作龜魚主天地能容蟣虱臣<lb/>
兀坐静思心語口此來無愧汝陽人<lb/>
　　　鞏義卿逰學蔡下積年今雖老豪氣不除此州<lb/>
<pb n="KR4d0416_WYG_002-6a"/>
　　　因兵火後鄉校幾廢義卿獨能徒步千里請所<lb/>
　　　費于有司今復告成亦可謂能張吾軍者也<lb/>
泮宫俎豆幾息矣極力贊成時乃功詞源淊淊注絶壑<lb/>
俠氣凛凛凌層空鄉人敢易蘇季子坐客盡驚陳孟公<lb/>
相見明年春更好杏園人醉馬嘶風<lb/>
　　　方山聞有代者坐中或至澘然<lb/>
五年不去任推擠慚愧鈆刀試割雞妻子乆甘塵滿甑<lb/>
兒童嘗笑醉如泥恨無遺愛寛齊市空有餘愚汙冉溪<lb/>
<pb n="KR4d0416_WYG_002-6b"/>
此去㑹應書下考於潜癡女勿輕啼<lb/>
　　　思歸<lb/>
擢賈之髪罪莫數君恩猶許牧邉州夢尋薊北山深處<lb/>
身在淮西天盡頭袖手不應書咄咄乞骸端欲牓休休<lb/>
求田問舎真良䇿卧地還勝百尺樓<lb/>
　　　夜宿淮陰城下<lb/>
將軍旗皷渡中流明旦孤城土一丘埋沒㳺魂隨野草<lb/>
煩寃新鬼哭沙洲坐看赤壁飛灰滅行想金陵王氣收<lb/>
<pb n="KR4d0416_WYG_002-7a"/>
惟有多情淮上月夜深還照女墻頭<lb/>
　　　故人翟仲謀潦倒塲屋今復見之所異于昔者<lb/>
　　　蒼頭白髪耳適以詩陳情輙次其韻因以勉之<lb/>
憶昔妙年仝射䇿今誰存者苦無多酆城乆矣埋長劍<lb/>
陶壁依然掛短梭鈆槧功夫真戯耳虀鹽活計柰貧何<lb/>
鵬圖九萬平生事老翮青雲尚可摩<lb/>
　　　雞頭<lb/>
竹爐新煮軟氷丸咀嚼寜憂齒頰乾誰認鼈胎刳玉弹<lb/>
<pb n="KR4d0416_WYG_002-7b"/>
共驚蛟室泣珠盤芋頭有味終難永菱角齊名不柰寒<lb/>
喚起舊年風月興惜無千丈酒膓寛<lb/>
　　　天德辛未家君守官白霫僕是嵗登上第交遊<lb/>
　　　飲博皆一時豪俊于今二十六年矣適以審刑<lb/>
　　　復來留數日故人髙晦之以舊見訪問當時所<lb/>
　　　與㳺者徃徃鬼録髙本富家今貧甚僕向最年<lb/>
　　　少今老矣感歎乆之為賦詩以自遣<lb/>
憶昔登科正妙年鞭笞龍鳯散神仙金釵貰酒春無價<lb/>
<pb n="KR4d0416_WYG_002-8a"/>
銀燭呼盧夜不眠徃事悲凉真夢耳故人零落獨澘然<lb/>
臨街父老應相識笑指潘郎雪滿顛<lb/>
　　　日暮倚杖水邉<lb/>
水國西風小揺落撩人覉緒亂如絲大夫澤畔行吟處<lb/>
司馬江頭送别時爾輩何傷吾道在此心惟有彼蒼知<lb/>
蒼顔華髪今如許便掛衣冠已是遲<lb/>
　　　别髙麗大使二首<lb/>
萬里朝天禮告成歸途氷滸積峥嶸相從遽作春雲散<lb/>
<pb n="KR4d0416_WYG_002-8b"/>
欵語何妨夜月傾兩地闗河傷逺别一天風雪歎勞生<lb/>
他年幣玉重來日對立罘罳眼更明<lb/>
送迓都忘百日勞怱怱言别柰無聊渡江相見迎桃葉<lb/>
分馬能忘贈栁條煙抹雞林山隠隠雲横鶴野路迢迢<lb/>
君侯此去應前席為贊忠嘉事聖朝<lb/>
　　　李仲佐遼東之豪士也初識于大元帥席上怪<lb/>
　　　其議論英發坐客盡傾至于通練世務商較人<lb/>
　　　物雖博學老儒或有所不及僕喜其為人臨分<lb/>
<pb n="KR4d0416_WYG_002-9a"/>
　　　以二詩贈行且將以為定交之劵也<lb/>
夤縁樽俎接雍容一洗從來蔕芥胷笑我殘年方射䑕<lb/>
喜君巨手學屠龍聞名素重千金諾識面尤輕萬戸封<lb/>
指日乘槎吾巳矣與君林下㑹相逢<lb/>
客路逢君葢少傾歡然相與話平生心胷皂白人倫鑒<lb/>
齒頰吹嘘月旦評雞黍後期雖有信參商輕别得無情<lb/>
從今把酒須東望千里闗山共月明<lb/>
　　　過代<lb/>
<pb n="KR4d0416_WYG_002-9b"/>
金波曽醉鴈門州端有人間六月秋千古山河䧺朔部<lb/>
四時風月入南樓漢家戰伐雲千里唐里英䧺土一丘<lb/>
繋馬曲欄搔首望晚來閑殺釣漁舟<lb/>
　　　題莊子祠堂<lb/>
䝉莊千古骨成塵德業猶争日月新說劍似乎非聖作<lb/>
鼓盆聊爾見天真螳蜋恟恟人間世蝴蝶悠悠夢裡身<lb/>
才與不才俱是累先生木鴈請書紳<lb/>
　　　海棠<lb/>
<pb n="KR4d0416_WYG_002-10a"/>
輕紅淡白天然態山杏溪桃不足多睡足精神閑蠟燭<lb/>
酒酣肌肉捲香羅都官有隙遽如許工部無情奈爾何<lb/>
流落幸遭蘇玉局一樽相對為君歌<lb/>
　　　病起<lb/>
衰疲那復病交攻湯劑扶持幸有功牀下蟻聲端是妄<lb/>
杯中蛇影本來空政縁造物偶相戯不謂工詩坐此窮<lb/>
三復佳章覺便健信知書檄愈頭風<lb/>
　　　張子固奉命封冊長白山廻以詩送之<lb/>
<pb n="KR4d0416_WYG_002-10b"/>
勞生汨没海浮粟薄宦飄零風轉蓬我昔按囚之汶上<lb/>
君今持節出遼東分攜遽爾閱三嵗相對索然成兩翁<lb/>
徤羡歸鞍趂重九黄花手撚夀杯中<lb/>
　　　寄題涿郡蜀先主廟<lb/>
當年竹馬戯兒曹笑指籬桑五丈髙時也共誅千里草<lb/>
天其未厭夘金刀宗臣嘔血重三顧嗣子不才輕六韜<lb/>
故國神游得無恨破垣風雨夜蕭騷<lb/>
天下英䧺惟使君本初之輩不須論初無尺土三分國<lb/>
<pb n="KR4d0416_WYG_002-11a"/>
遽隕長星五丈原簡䇿功名成廢紙嵗時簫鼓閙荒村<lb/>
猶勝故國不歸去呌斷西風杜宇魂<lb/>
　　　題伍員廟<lb/>
蚤年亡命入蘇州破越興吴出坐籌可惜捧心貽後患<lb/>
遽令嘗膽雪前羞忠臣竟受鯨鯢禍故國空傷麋鹿遊<lb/>
欲向波神問遺恨胥山三月看潮頭<lb/>
　　　送劉師韓歸雲中二首<lb/>
怱怱杯酒促行輈挽斷征衫不少留别友情懐雖作惡<lb/>
<pb n="KR4d0416_WYG_002-11b"/>
還家滋味勝封侯雞催淡月閭山曉鴈貼黄雲馬邑秋<lb/>
老矣仲宣歸未得微君底處許依劉<lb/>
客裏那堪送客行迢迢煙水指歸程子規催促渾無頼<lb/>
秋雨留連却有情此日短亭輕折栁何時長路重班荆<lb/>
着鞭穏上青雲去莫惜因風蚤寄聲<lb/>
　　　丁未肆眚<lb/>
平生自信不謀伸媒孽那知巧亂真暗有鬼神應可鑒<lb/>
逺投魑魅若為隣九天漢詔與更始萬里湘纍得自新<lb/>
<pb n="KR4d0416_WYG_002-12a"/>
天地生成知莫報一杯何日與封人<lb/>
　　　髙武略復和尖字韻見贈走筆奉酬<lb/>
落紙千篇筆退尖我方刻畫老無鹽鼎鐘之後知誰識<lb/>
糟麴其間想自嫌顧冀北羣須伯樂嗣西江派得洪炎<lb/>
便當覓取髙師着此去心顔更可澘<lb/>
　　　泛舟用王子告節副韻二首<lb/>
綵舟風軟蹙波瀾草草杯盤略觧顔緑蟻淺斟金鑿落<lb/>
青娥低唱玉連環忘機鷗鳥心情好信美江山眼界寛<lb/>
<pb n="KR4d0416_WYG_002-12b"/>
老矣相逢拚一醉正須絲竹冩餘歡<lb/>
勲業時時把鏡看却嫌秋水照衰顔肘懸斗印慚分竹<lb/>
行恐泥封促賜環酒裏光陰真可惜客中懐抱若為寛<lb/>
十觴一舉君須醉念我區區亦鮮歡<lb/>
　　　春牛<lb/>
土木形骸聊假合丹青毛角巧相宜老拳痛手交攻爾<lb/>
粉骨碎身知為誰不似驚狂持索處正如觳觫過堂時<lb/>
漆園傲吏真達者未肯生為太廟犧<lb/>
<pb n="KR4d0416_WYG_002-13a"/>
　　　送李致美之任雲中<lb/>
宸衷簡在付陪京摩拊疲氓藉老成金闕共瞻卿月出<lb/>
野人相慶福星明先聲雷殷媯州路和氣春迴魏帝城<lb/>
想見郊迎笳鼓競吏民驚嘆綵衣榮<lb/>
　　　探春二首<lb/>
和氣融融散薄原東風應已入東門<hi>坡云東風未肯入東門</hi>弄晴<lb/>
野鵲翻髙樹趂暖家雞啄破垣淺緑未生挑菜渚嫩黄<lb/>
先報探花村安排詩酒相追逐聊慰天涯倦客魂<lb/>
<pb n="KR4d0416_WYG_002-13b"/>
撥忙騎馬到郊原絶勝喧卑倚市門破凍薺芽敷畝隴<lb/>
向陽蔬甲觸藩垣春陰半暗雲間寺夕照偏明水外村<lb/>
悵望故園歸未得且呼歡伯暖氷魂<lb/>
　　　題北禪寺用前韻<lb/>
紺宇峥嶸枕膴原相承祖印出雲門層簷蛛網圍沙界<lb/>
傑榜金書照粉垣香火勝縁通四衆華燈珍供走諸村<lb/>
神光潑眼旃檀像想見天魔落膽魂<lb/>
　　　題佶大師松菊堂<lb/>
<pb n="KR4d0416_WYG_002-14a"/>
阿育浮圖古道場最宜花竹暗禪房影侵羅什翻經席<lb/>
香散生公說法堂飛節芝豐輕嵗月辟寒金瘦傲風霜<lb/>
他年逺社歸吾老為我須留漉酒囊<lb/>
　　　送張希召二首<lb/>
憔悴談𤣥揚子雲如何耳冷百無聞從來不識河南守<lb/>
此去還空冀北羣逺别定須多作惡相逢無惜重論文<lb/>
勿卑小郡為無益餘潤京師正頼君<lb/>
省臺諸子例才兼盡道超羣未及髯自苦折腰供吏役<lb/>
<pb n="KR4d0416_WYG_002-14b"/>
誰憐白髪困郎潜塵靴乆厭踏紅軟氷簟常思負黒甜<lb/>
好向水雲鄉裏去監州不惡有團尖<lb/>
　　　送張希召出宰贛榆<lb/>
耐乆誰如故國山送君直過穆陵關一川魚鳥江淮近<lb/>
千里農桑海岱間老驥未甘塵土厄仙鳬宜向水雲閑<lb/>
此行莫作三年别考最當隨紫詔還<lb/>
　　　送劉子髙宰新安二首<lb/>
吾髯得邑古河南政事應須出笑談但喜時平由聖主<lb/>
<pb n="KR4d0416_WYG_002-15a"/>
不憂縣小選中男子文已慣三無愠叔夜休辭七不堪<lb/>
想見細民多受賜長官如水吏羞貪<lb/>
憐君桂玉苦羇棲强項逢人未肯低病裏更貧猶愛客<lb/>
酒中有得不謀妻長材無用虎為䑕妙手豈論牛與雞<lb/>
考課㑹應書上上促歸行看紫封泥<lb/>
　　　䟦風栁忘牛圖<lb/>
溪風淅淅栁絲柔栁下蠻童釣晚洲老牯安行無寸草<lb/>
㳺鯈飽食弄沉鈎連羈治馬真成虐挾䇿尋羊未足優<lb/>
<pb n="KR4d0416_WYG_002-15b"/>
何似人牛俱不見短蓑髙掛樹枝頭<lb/>
　　　三逸堂白芍葯<lb/>
春城白葯占春餘妙品端宜入畫圖萼粉雨餘沾蝶翅<lb/>
蘂香風暖上蜂鬚夀陽宫女粧梅額姑射仙人瑩雪膚<lb/>
不見眉山蘇閣老更誰能賦玉盤盂<lb/>
　　　元夕有感<lb/>
一生能見幾元夕况是東西南北人殘夢闗河鼇禁月<lb/>
舊遊燈火馬行春嵗華投老送多感節物對愁争一新<lb/>
<pb n="KR4d0416_WYG_002-16a"/>
自笑區區成底事天涯流落淚沾巾<lb/>
　　　次韻郭觧元病竹二首<lb/>
此君清苦少知音獨有幽人忍凍吟生死挺然終抱節<lb/>
榮枯偶爾本無心比肩恥與蒿萊伍强項不容氷雪侵<lb/>
姑待東風脫新緑傍陰髙卧觧吾簮<lb/>
風摧雨折不成陰培養應無老醉吟狂直未能忘故態<lb/>
孤清端不負初心佳人日暮何堪倚太守春饞輙莫侵<lb/>
特立閑門固癡絶看他桃李上華簮<lb/>
<pb n="KR4d0416_WYG_002-16b"/>
　　　上南京留守完顔公二首<lb/>
聖朝敦睦重分封不學成王戯剪桐終以阿衡任天下<lb/>
暫留蕭相守關中窮邉緑野人煙接永日黄堂獄訟空<lb/>
巨手不應偏福地㑹歸調鼎贊元功<lb/>
赫赫金源帝子家暫分符竹奠京華禮容登降歌麟趾<lb/>
廟筭縱横制犬牙黄閤乆聞虚鼎席朱衣行引上堤沙<lb/>
他年定數中書考異姓汾陽不足誇<lb/>
　　　平夷道中二首<lb/>
<pb n="KR4d0416_WYG_002-17a"/>
河陽白髪近來添行役勞勞嵗已淹仕路黄楊何日進<lb/>
宦情橄㰖幾時甜未妨徐邈時中聖自笑東坡不受痁<lb/>
箕斗虚名將底用慨然舒笑一掀髯<lb/>
歸思秋來日日添擬將餘恨寄江淹東華乆厭踏紅軟<lb/>
北牖常思負黒甜世路窮通端是夢人情寒熱動如痁<lb/>
兒曹縱有英䧺手第恐英䧺未及髯<lb/>
　　　留題紫巖寺<lb/>
手胼足趼不知勞珍重麻衣道最髙跨岸飛橋横玉蝀<lb/>
<pb n="KR4d0416_WYG_002-17b"/>
倚空層閣壓金鼇一天花雨森秋氣萬壑松風捲夜濤<lb/>
怕見雲堂老尊宿笑人塵土滿征袍<lb/>
　　　投宿青山院中夜不寐<lb/>
夢覺歸心正鬱陶青螢燈火擁綈袍短檠却對顔何厚<lb/>
長鋏髙彈氣轉豪入室寒螿鳴破壁隔窓飢馬齕空槽<lb/>
年來髀肉渾消盡一事無成有底勞<lb/>
　　　席上贈馬楊陳三同道<lb/>
君辭綘帳尸糟麴公草𤣥經守薜蘿一坐盡驚真俊爾<lb/>
<pb n="KR4d0416_WYG_002-18a"/>
半生不語奈癡何清談緩舉玉如意痛飲屢翻金叵羅<lb/>
眼界幸無俗物惱釋然一笑散千痾<lb/>
　　　遊山寺<lb/>
盤紆細路僅能通斷壑危橋渡幾重横嶺盡頭方見寺<lb/>
亂雲深䖏忽聞鐘黄昏古屋翻飛鼠緑净寒潭隠蟄龍<lb/>
慚愧居僧還好客鄰家乞粟備晨舂<lb/>
　　　散䇿<lb/>
日涉家園三五回虚堂俯瞰碧溪隈酒杯有限愁難遣<lb/>
<pb n="KR4d0416_WYG_002-18b"/>
詩句無窮花旋開多是春分遲社到要教燕子趂時來<lb/>
風寒留雨迷楊栁翠色迎晴拂舊埃<lb/>
　　　自東营來廣寜道出牽馬嶺嶺西去路幾半里<lb/>
　　　松檜鬱然桃李間發問之云利器梁侯之先塋<lb/>
　　　也其櫬尚附淺土遂命酒哭奠而去公初待我<lb/>
　　　以國士雖晚意少疎而恩禮未易忘也<lb/>
九仞終虧一簣功想知銜憤泣幽宫死生怒臂屈伸頃<lb/>
得失奕碁翻覆中只有松杉全晚節不隨桃李嫁春風<lb/>
<pb n="KR4d0416_WYG_002-19a"/>
門生故吏知多少誰致生芻奠此翁<lb/>
　　　再過墳下<lb/>
毁譽譊譊息葢棺百年春夢大槐安功名倒挽九牛尾<lb/>
富貴真成一䑕肝故國鸎花人事改空山風雨夜臺寒<lb/>
平生我亦心如鐵醉眼西州淚不乾<lb/>
　　　易足齋<lb/>
吾愛吾廬事事幽此生隨分得優㳺窮冬夜話蒲團暖<lb/>
長夏朝眠竹簟秋一榻蠧書閑䖏看兩盂薄粥飽時休<lb/>
<pb n="KR4d0416_WYG_002-19b"/>
紅旗黄紙非吾事未羡元龍百尺樓<lb/>
　　　路逢安陽花酒問之云迓貳車于河上戯以詩<lb/>
　　　寄蕭彭老<lb/>
慣曽歌酒醉秦樓客路相逢為少留油壁繡簾紅粉面<lb/>
銀瓶絲絡紫泥頭眼寒老杜膓先斷肺渇長卿涎欲流<lb/>
遥想蕭郎髙㑹䖏淺斟低唱木蘭舟<lb/>
　　　跋楊德懋雪谷早行圖<lb/>
氷凍雲凝萬木乾亂山重叠雪漫漫人藏龜手借餘暖<lb/>
<pb n="KR4d0416_WYG_002-20a"/>
馬縮蝟毛凌苦寒兒輩豈其專尚利此翁無奈未休官<lb/>
人生寄耳遽如許底處息肩聊解鞍<lb/>
　　　分韻賦松風得泉字<lb/>
蒼髯疎影冷浮煙坐乆披襟更灑然蕭索半天催急雨<lb/>
清凉三峽泛流泉尋真客至花飛下憇寂僧閑子滿前<lb/>
却笑朱門無逺韻秪將俗耳醉繁絃<lb/>
　　　再遊鐵佛寺致奠王庭光<lb/>
竹杖芒鞋過虎溪素琴濁酒記仝攜嗟君死日無千駟<lb/>
<pb n="KR4d0416_WYG_002-20b"/>
約我來時贈隻雞滿地餘花春寂寂半巖蒼檜雨凄凄<lb/>
悲凉人散黄昏後萬木號風野鳥啼<lb/>
　　　碧濟泉清安寺<lb/>
突兀層峯刻削成嵌空金碧鬱峥嶸長松萬壑海潮上<lb/>
飛瀑半天山雨傾白石清泉良負爾紅塵烏帽可憐生<lb/>
僧窓不厭俗人汙暫息勞筋睡到明<lb/>
　　　留題鼓山寺<lb/>
風落松聲撼晝眠似聞鍾磬響雲顛竹林欲訪知何地<lb/>
<pb n="KR4d0416_WYG_002-21a"/>
石鼓相傳不記年齊主有縁成勝事周兵無賴化飛煙<lb/>
何當一洗紅塵眼㑹見神通五萬仙<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>野處集卷一</head> <lb/>
    <p>
<pb n="KR4d0532_WYG_001-1a"/>
欽定四庫全書<lb/>
　野處集卷一<lb/>
　　　　　　　　　　　　元　邵亨貞　撰<lb/>
　　記<lb/>
　　　靜黙齋記<lb/>
士生斯世所任者在乎道故聖賢立言垂訓載諸冊書<lb/>
以詔後世雖有智愚賢否而任於道一也其居塵垢之<lb/>
中紛紜萬變日遘於前乃心未始一日忘道予少時聞<lb/>
<pb n="KR4d0532_WYG_001-1b"/>
諸老儒先生曰世道不古久矣人之命於天者有限而<lb/>
用於世者無窮孰不以功名利欲俗學嗜好累其心勤<lb/>
勞沒齒而不得與聞者盖什八九矣惟其少思寡欲克<lb/>
己慎言者庶幾可與語此子其識之予取以為法焉而<lb/>
觀於世未有合者恐其以為迂未嘗以聞於人也雲間<lb/>
之南濵海地曰潬上士人何君彦敬世居之予聞彦敬<lb/>
久而未識朋游來者稱其潔修而好學端謹而有守克<lb/>
世其家者也今年夏介𤣥元院道士林德𤣥來告曰彦<lb/>
<pb n="KR4d0532_WYG_001-2a"/>
敬名其居室曰靜黙於以讀書求道而請記於予於是<lb/>
又知彦敬能違外聲利不循世俗而汲汲焉以道為急<lb/>
者林從予游有年言未嘗妄故信而不疑夫人之生也<lb/>
<hi>闕</hi>　　事父母畜妻子衣食居處凡人事之當然者矧<lb/>
讀書為士自幼學而弱冠壯有室强而仕艾而服官政<lb/>
以至於致事必心計而躬營之又何可以無為而靜不<lb/>
言而黙乎予天下之躁而多言者也心雖知之而不能<lb/>
自克今乃欲以靜黙之義記人之室不亦謬乎雖然以<lb/>
<pb n="KR4d0532_WYG_001-2b"/>
平日所聞於朋游與林之來言者而知彦敬所謂靜黙<lb/>
者矣非以無為為靜不言為黙也苟非吾所當為當言<lb/>
者則勿為勿言以固吾之志氣益吾之智慮若然則彦<lb/>
敬之居斯堂也旦旦而求之以至功名利欲不能動聲<lb/>
色臭味不能移鬼神變怪不能惑干戈鼎鋸不能懼彼<lb/>
事與物日以逺吾所造詣日以深廣則靜與黙其殆庶<lb/>
幾乎經曰靜而後能安又曰黙而識之盍求其所謂安<lb/>
與識者何事由是而聞道予又不可得而知也因林之<lb/>
<pb n="KR4d0532_WYG_001-3a"/>
來請既起予之不能自克復誦向之得於老儒先生者<lb/>
俾歸之以為記<lb/>
　　　一枝安記<lb/>
雲間為瀕海下邑因九峯三泖之勝而置官司焉跡其<lb/>
可考者晉陸士衡陳顧野王而下人才輩出民俗殷富<lb/>
逮唐宋間幾與列郡抗以五代南渡之亂民不知兵生<lb/>
聚五百餘年至宋末而盛劇矣宋社既遷名家鉅室罔<lb/>
不與國同休戚者貴游子弟華顛野服欷歔喬木之下<lb/>
<pb n="KR4d0532_WYG_001-3b"/>
彷徨離黍之間相望於寛閒寂寞者百年於兹矣雲間<lb/>
遺族有三錢焉其一居市中者為武肅王諸孫今其人<lb/>
猶存而鐘鼎之習泯矣其一居市東者為叅政象祖之<lb/>
裔今不復見其人又其一居城西為南渡宦家支蔓最<lb/>
衍風流文采間有存者予及識其子孫四人復堂先生<lb/>
為宋季該博老儒予嘗受業門下太初先生為承平文<lb/>
物君子託跡浮屠氏以終皆典刑士也素菴子善詩詞<lb/>
清談卒為老子之徒今之存者惟南金君以明經教授<lb/>
<pb n="KR4d0532_WYG_001-4a"/>
為錢氏文脈所在南金幼失父侍其祖長於異縣弱冠<lb/>
祖沒贅居三泖之上與予同里閈以文字交三十餘嵗<lb/>
既乃更世故皆操觚出游南金問舍他鄉不相周旋者<lb/>
中又過半矣嵗丙申浙右大亂南金所居悉嬰兵燹乃<lb/>
扁舟載妻子還泖上其門人曹幼文闢室館之一見握<lb/>
手問勞外南金曰偃蹇之蹤青氊去我乆矣琴尊書卷<lb/>
亦復無幾彼皆身外物耳今幸見故人故人固知予胸<lb/>
中所存者不失也斯為無慨既得一室以禦寒暑日夕<lb/>
<pb n="KR4d0532_WYG_001-4b"/>
起居其間動焉而運黙焉而靜慨然而歗歌幽然而沉<lb/>
繹何適非吾名教之樂耶若然則天地萬物隂陽造化<lb/>
皆在吾一室中具當此之時又豈念夫先廬之喬木江<lb/>
湖之萍寓焉子其為我名之以識吾心所適予應之曰<lb/>
吾子既知夫一室之可安與天地萬化相為表裏將無<lb/>
適不安矣予復何言雖然杜子美當天寳之末奔走亂<lb/>
離至無所容其跡往往形於歌詩今皆宛然在目若所<lb/>
謂强移棲息一枝安者豈非君子居安慮危之道乎今<lb/>
<pb n="KR4d0532_WYG_001-5a"/>
之出處殆類是也姑取斯言名子之居子居之以無忘<lb/>
四郊之多壘而以道自安當危之中所安者存斯與聖<lb/>
人所謂君子居無求安者合矣庻幾無所往而不得<lb/>
其安也南金作而曰子之言是矣取南華鷦鷯之喻以<lb/>
一枝為安而忘吾先廬之喬木者人之情也今子復以<lb/>
聖人之言勵予予益不敢以一枝自安以忘其身之惰<lb/>
者此天下之言也敢不服膺遂書以揭諸室中云<lb/>
　　　仙鶴觀記<lb/>
<pb n="KR4d0532_WYG_001-5b"/>
凡可以請命上帝以致下土之情者惟國家有圜丘明<lb/>
禋之禮至於方伯連率則禱於山川而已况其下者乎<lb/>
有虞氏絶地天通後世欲交於鬼神且弗可得又豈能<lb/>
導其心於髙逺哉以是求之於人惟黄冠師為能然其<lb/>
道盖出於黄帝老子也故歴代自京師至於郡邑山林<lb/>
之間皆設老子之宫以棲其徒講其道若官守之不可<lb/>
闕者凡禎祥孽厲有闗於國與民必於是乎祈禳禬禜<lb/>
焉葢其行純其心一斯得以通於神明也松江府治以<lb/>
<pb n="KR4d0532_WYG_001-6a"/>
南二百步有觀曰仙鶴為一郡道家之總會其始建嵗<lb/>
月葢不可考跡其可知者宋紹興年間處州天真觀道<lb/>
士葉大直来為之主始克充廣之葉有道行善役鬼神<lb/>
嘗奏章與蜀某道士胥會天闕事聞於朝邦人為之興<lb/>
起乾道間進士陳箎朱飛卿鄭澭通判李杓等實歸其<lb/>
資葉乃樸斵梓材于其鄉浮之瀛海以至為寥陽殿于<lb/>
中前設三門旁立兩廡翼以經鐘二樓後建昊天寳閣<lb/>
又後為主者之居學者講習棲息之所以至庖藏湢溷<lb/>
<pb n="KR4d0532_WYG_001-6b"/>
一一完美請於朝賜東晉廢觀舊額始以仙鶴稱仍給<lb/>
省符定為甲乙傳歴年二百餘其徒繼志如一日國朝<lb/>
以来繼嗣失守泰定間有攘為十方若傳舍視之者觀<lb/>
至是大壊至正四年掌教天師擇於方士道行純一置<lb/>
事公勤者得赤城吳大亨使居之讓者再教檄屢下乃<lb/>
始承命惟吳之誠夙有通於鬼神水旱疾疫有禱輒驗<lb/>
尤善祓致魂爽得其教中所謂濟生度死法者每盛服<lb/>
事帝必有鸞鶴翔舞而至益能感於人心既事惕然以<lb/>
<pb n="KR4d0532_WYG_001-7a"/>
昔人成立之難今而廢墜之乆思有以興復之自是凡<lb/>
衣食自奉之具一不以干其恒産所得施予財幣又以<lb/>
資匠石圬鏝之費邦人復相與興起鉅細各輸其力若<lb/>
昔之贊於葉者然乃益其舊址崇其檐楹徹朽腐而易<lb/>
以堅完去故陋而即諸爽塏不數年殿閣門廡二樓翼<lb/>
室舊所有者一皆就新視昔加髙廣壯麗増置雷霆之<lb/>
殿將衞之居逮祖師施主而下皆列栖兩廡天人之象<lb/>
金碧煥耀端儼雍穆君臣禮儀各適其序凜乎有生氣<lb/>
<pb n="KR4d0532_WYG_001-7b"/>
也落成之明年芝草生殿楹間人益嘉其誠慎所致月<lb/>
旦望郡道士與守臣吏民咸集庭下朝拜盡禮祈天永<lb/>
命吳復慮十方不克安於乆逺仍請命掌教二所聞於<lb/>
有司復甲乙故事期無負前人初志戒其徒項天裕來<lb/>
求文記顛末予謂黄帝老子之道載諸隂符道徳等書<lb/>
其言葢可用於治世故漢用黄老之學者累代而天下<lb/>
以安非徒祈禳禬禜之為也今是觀為斯郡之甲籍為<lb/>
都道塲又得有道之士以居之其有裨於國與民者將<lb/>
<pb n="KR4d0532_WYG_001-8a"/>
垂於無窮矣遂不辭而為之記觀舊有田若干頃自宋<lb/>
至今官特蠲其賦役尊道教也<lb/>
　　　本一善應院記<lb/>
佛法入中國歴漢六朝隋唐五代宋以至有元千有餘<lb/>
年乆而益盛塔廟殆遍天下松江當三吳之東為瀕海<lb/>
下郡招提蘭若附郭者至二十餘區作始於數十年間<lb/>
者實居其半亦可謂盛矣本一在城西北隅其初為真<lb/>
浮道院宋乾道中邦人沈氏所建也嵗乆且蕩析至元<lb/>
<pb n="KR4d0532_WYG_001-8b"/>
間主者月麓子趙公汝昌始克起廢自殿堂而外為屋<lb/>
二十楹有竒既乃請命帝師更以為佛宇而已祝髪為<lb/>
浮屠以居之定為甲乙派以本一易真淨名葢有見於<lb/>
佛老之道其出其歸有不二者焉爾延祐初昌示寂其<lb/>
徒存禮繼領是事慨然負廓充之志會里有禪居曰善<lb/>
應主僧滋果教行一方於是傾身延致推使主席而以<lb/>
已次之若昆弟然果亦率其弟子淨開以師事禮時至<lb/>
正癸未也逺近禪衲聞禮之能讓賢果之有道行皆接<lb/>
<pb n="KR4d0532_WYG_001-9a"/>
踵以至郡士大夫亦喜與往還問道之屨常滿户外所<lb/>
居不能容乃悉撤其舊而經營之中為大雄殿東序西<lb/>
向為大士殿前設山門後為法堂西序東向禪棲稍北<lb/>
為𤣥武祠示不忘真淨所自也又後為方丈室肅客之<lb/>
寮香積之舍以至祖祠儲藏井湢咸稱位置邦人皆樂<lb/>
資之不懈凡越三年而功既髙深宏敞視昔有逕庭矣<lb/>
且以善應益其名未幾果與禮相繼觀化開乃率職竣<lb/>
事其徒善譽善實又終始竭力以底于成仍䟽其事請<lb/>
<pb n="KR4d0532_WYG_001-9b"/>
記於予予嘗聞浮屠人以師弟子為敘非若世之父兄<lb/>
子弟出於同氣者其相與授而演迤之葢一本於義耳<lb/>
今觀昌之創業於前禮又能致果以振其道而開與譽<lb/>
實輩皆服勞不弛師弟子之設心先後若出一律顧不<lb/>
優於同氣者與所以恢𢎞祖道導化方来者不外是矣<lb/>
宜其居之日以廣法之日以盛也昌前宋宗室子越人<lb/>
蚤業儒遊宦矣既為道士終為浮屠嘗掌書記淨慈禪<lb/>
寺世稱三教遺逸其人也果號空林雲間人得法天目<lb/>
<pb n="KR4d0532_WYG_001-10a"/>
本禪師之門戒律甚嚴鄉人推之凡是皆宜書且為之<lb/>
頌曰　我觀佛法心本一無有二一切世間法皆從自<lb/>
心生不為外物間萬法即歸一是故此蘭若昔為真淨<lb/>
居昌能會三教了性命宗㫖始建立刹幢以淑於後人<lb/>
乃獲滋果師善應出世法説法及修造廓充大乗境臺<lb/>
殿諸宫室諸佛菩薩像旛幢大寳葢鍾鼓鯨魚音香花<lb/>
供具等種種無不備逺近脩學人聞風自傾向因敬生<lb/>
解悟悉明諸佛心於一彈指頃各證三摩地如是二師<lb/>
<pb n="KR4d0532_WYG_001-10b"/>
力雖寂而常應洞徹十方界歴刼無窮盡<lb/>
　　　𤣥元道院記<lb/>
老者之徒清逸先生吴公先君子之友人也自亨貞為<lb/>
稺子時識之今垂八袠矣道行深逺有古髙士風度治<lb/>
鬼神制風雨旱澇疾殄如影響其所居曰𤣥元院當華<lb/>
亭縣南城下一日造焉忽引至前廡指楹間有碑石偃<lb/>
仆在地曰是予師仁壽先生陳公所琢也嘗欲識是院<lb/>
事不果而逝今予將丐子一文刻之以成先志予以先<lb/>
<pb n="KR4d0532_WYG_001-11a"/>
生父友不能辭既又命其弟子項君具顛末来請益䖍<lb/>
按院始自宋咸淳間縣諸寓公鳩財為之中像𤣥武帝<lb/>
君延致仁壽主祠事嵗時率郡士披閲道書以祝釐介<lb/>
福焉此院所由始也人因其地稱曰南城道院前至元<lb/>
間仁壽告老其徒蘭隠先生陳公嗣居之始克買洪氏<lb/>
地於後以廣其址至大間蘭隱沒而清逸又嗣之室屋<lb/>
嵗乆且壊乃悉力繕治凡木植朽蠧者瓦磚破缺者像<lb/>
設剥落者皆撤而新之後至元間始命𤣥元名又建祠<lb/>
<pb n="KR4d0532_WYG_001-11b"/>
宇於後奉其師而祀焉未幾清逸遷主仙鶴觀事乃俾<lb/>
項君職是復逾十稔矣院舊無恒産今有土田若干畆<lb/>
悉仁壽以來積累而致者自前至元逮今凡所修為充<lb/>
廓與師弟子交承之事易以今古皆請於嗣漢天師然<lb/>
後行之而有司亦間與有力焉故先後被教檄者六受<lb/>
公文者再咸戒以師弟子相次為甲乙傳勿替乃事此<lb/>
院所由總也今清逸又以著之金石使来者知為前人<lb/>
勤苦所得上以奉公承先下以修真述道其志葢仁矣<lb/>
<pb n="KR4d0532_WYG_001-12a"/>
哉予聞道家以𤣥元始三氣為祖𤣥者先天而無極也<lb/>
元者後天而太極也始者五行具而萬物化生也今是<lb/>
院之成於初拓於中將以衍於後其有得於斯道者名<lb/>
實固相符矣此院所由乆也清逸名大亨號閒雲仁壽<lb/>
名道然號省翁於清逸為祖也蘭隱名德元師也項君<lb/>
名天裕號碧泉弟子也其下徒孫曰林德𤣥是為記以<lb/>
復於先生先生曰唯<lb/>
　　　依緑堂記<lb/>
<pb n="KR4d0532_WYG_001-12b"/>
余之舊館人唐君子益家於三江南距晉二陸故居九<lb/>
峯之隂二十里山明水秀原隰衍沃茂樹長林蓊然深<lb/>
宻者彌望不絶君有地十餘畆悉樹以名木引三江之<lb/>
流以為陂池舁九峯之石以為巖阜桐梓繁䕃松栢後<lb/>
凋竒花豐草叅錯映帶為堂於其間日以奉父母娛親<lb/>
戚賔友為樂凡登其堂則緑隂滿坐清氣襲人心神蕭<lb/>
爽世慮俱釋葢三十年于兹矣子益既殁其二子景熙<lb/>
景道復増治之封培灌溉構葺洒埽有加於昔凡先世<lb/>
<pb n="KR4d0532_WYG_001-13a"/>
居是堂日用常行之事一不敢廢以故四方賔客至者<lb/>
忘歸又即其中以從事讀書問學乃取杜老詩中之語<lb/>
名之曰依緑而求予文以為記三數請而益勤予惟天<lb/>
地之氣流行四時發於春而盛於夏生物之功有不息<lb/>
者焉自其顯者而觀之則草木為至矣今夫仲夏之月<lb/>
時雨初收深山大谷平岡曠野蒼翠沉鬱之色侵肌奪<lb/>
目衣服器玩皆若可染及其秋深日斜通渠曲沼紺碧<lb/>
澄瑩錦樹屏列倒影上下熙然如陽春之妍此皆造化<lb/>
<pb n="KR4d0532_WYG_001-13b"/>
自然之理而斯堂之所致者夫豈少哉人之生也寓形<lb/>
氣化之中以為飲食起居之適猶魚之在水㣲氣化則<lb/>
人將不幾於魚之涸者乎今二子之居斯堂也即其氣<lb/>
化之盛者而依之以追𢎞其先志養生以治性力學而<lb/>
立身惴惴焉不忘風霜之有摇落其所涵育成就者恒<lb/>
有進而忘止豈非依緑之所得與雖然杜老之所謂依<lb/>
者水也三江之流不舍晝夜凡環是堂下者皆有餘浸<lb/>
也子日俯而臨之於以求聖人觀水之術苟有得焉則<lb/>
<pb n="KR4d0532_WYG_001-14a"/>
所依緑者殆不足語矣以二子嘗從予游故不辭而以<lb/>
勉之他日來遊於是者不以其境而以其人始知予言<lb/>
之有徵也<lb/>
　　　對菊亭記<lb/>
曹氏雲間故家也上世多文物慕古人詩酒遊覽之事<lb/>
故其所居皆有園池花木之勝至今子孫雖時殊事異<lb/>
猶以此相尚嵗時率親友相與娱樂追思蘭亭竹林之<lb/>
清東山習池之放以自異於流俗者習以為常也其諸<lb/>
<pb n="KR4d0532_WYG_001-14b"/>
孫曰克成能涉獵經史恬退不事進取惟以畊桑自給<lb/>
業既不競常怡然自得無慕羡不足之色葢其所守亦<lb/>
有過人者矣其居之東小園數畆花木池沼前人手澤<lb/>
猶有存者中有亭一間乃上世遺物始作嵗月已不可<lb/>
考自泰定甲子其大父居竹翁徙建於此厥後二十六<lb/>
年為至正己丑克成復加繕治充廣其檐楹補修其牖<lb/>
户内外皆飾以白堊浚流泉壘竒石畦以菊數百本徑<lb/>
其中以供覽亭舊無名始命之曰對菊於是詩酒遊覽<lb/>
<pb n="KR4d0532_WYG_001-15a"/>
之事日益不廢又十有四年為至正壬寅始来求記於<lb/>
余以垂後勸予知克成之寓意於菊者有在也淵明當<lb/>
晉宋風塵之際澹然不徇時好退而徘徊晚節與黄花<lb/>
同傲霜露其中所存人莫之見也至於千載而下心領<lb/>
意㑹者復幾何人哉吁人生孰能百年富貴貧賤智愚<lb/>
賢不肖皆命之於天矣營營焉求其所欲而不得老死<lb/>
而後止者人之常情也苟能素其位而不願乎其外則<lb/>
將無往而不得其樂凡世之榮辱美惡皆不能間之矣<lb/>
<pb n="KR4d0532_WYG_001-15b"/>
克成有焉由是而果能進進不已也則又遊於物之外<lb/>
矣<lb/>
　　　嘉秀軒記<lb/>
禹貢揚州之域曰三江既入震澤底定厥草惟夭厥木<lb/>
惟喬盖三江導震澤之水東入於海江之南北壤地數<lb/>
百里至今土肥而木茂民生敦庬而富庶地志所載讀<lb/>
書宦達者歴代皆有人焉余行江上每見人物問其姓<lb/>
字往往得前代聞人之子孫訪其流風遺俗未嘗不感<lb/>
<pb n="KR4d0532_WYG_001-16a"/>
慨太息也始余識杜生嗣榮今十年矣杜氏世居吳淞<lb/>
宗族蕃衍生今年幾三十能世其業家於江之南横泖<lb/>
水上即其居之東偏築室於穹林喬木間為茅檐土壁<lb/>
無刻桷甃治之麗前列塲圃後瞰清流四榮之外環以<lb/>
幽花美竹簷宇髙明忩户瀟灑藹然如在深山絶壑而<lb/>
四時之生意有循環無窮顧接不暇者焉暇日過之燕<lb/>
坐談笑意趣甚適予固己喜其不羣乎流俗也生求予<lb/>
名其室予曰是宜名嘉秀以志夫草木之向榮居處之<lb/>
<pb n="KR4d0532_WYG_001-16b"/>
有託也生甚喜曰是室之在林下人皆知其因草木以<lb/>
勝今得是名恍若出色而倍價矣予因進之曰爾知草<lb/>
木之嘉秀可以相爾之室也而未知人之能致其嘉秀<lb/>
者可以大爾之家也古人之於草木豈徒植哉以志逺<lb/>
大者葢有之矣若竇氏之桂王氏之槐謝氏之所謂芝<lb/>
蘭玉樹者不一而已也盍亦以是而求之無以予言為<lb/>
誇而自棄也生乃作而謝不敏<lb/>
　　　松竹林記<lb/>
<pb n="KR4d0532_WYG_001-17a"/>
松竹之為林髙山平野在在莫不有之而此乃欲為之<lb/>
記者何哉以曹炳幼文築室讀書其下故也自古讀書<lb/>
者不擇地而朝夕可以用其力今此乃特取於松竹之<lb/>
間者又何哉嘗疑而問焉盖有慕於昌黎韓子之言故<lb/>
也夫松竹之為物髙標勁節偃蹇絶特處暄凜而不為<lb/>
變易凌霜雪而不為屈撓蒼古之色毅然無窮不與衆<lb/>
卉之紛紅駭緑者朝榮而夕悴可謂草木之有恒者矣<lb/>
以之而固予之志勵予之益庶有益乎此衆人所可知<lb/>
<pb n="KR4d0532_WYG_001-17b"/>
也然予於是則有見焉幼文之大父貞素翁嘗為堂曰<lb/>
求志亭曰遂生皆環以修篁喬木而讀書樂道其中卒<lb/>
以行稱鄉閭名聞朝野其先人都博君修藏於家庭間<lb/>
有齋在林下曰古節後又能以事業顯皆種學績文相<lb/>
繼不絶又得牟趙虞黄諸公先後所為文辭以記銘之<lb/>
至今在人耳目屋室簡編賴以乆逺今幼文復能追前<lb/>
武不廢箕裘其所由来盖有自矣此豈衆人盡知之哉<lb/>
自幼文之先世平日所以為淑後計者罔有不至此特<lb/>
<pb n="KR4d0532_WYG_001-18a"/>
其一事耳幼文之所以樹松竹為書室者亦其繼述之<lb/>
一事也又嘗見之雲間之地矣九山之間有曰讀書堂<lb/>
者晉二陸之故居也亭林之陽有曰讀書堆者陳野王<lb/>
之遺址也是邦之望古今所稱惟陸與顧千載而下尚<lb/>
能指顧其處而嗟嘆之不遂冺滅者豈非以其讀書有<lb/>
道而賢之與今曹氏所居與之密邇三世相傳循習不<lb/>
墜將不得與前修追逐而流芳後世哉室既成松竹日<lb/>
茂幼文屬予為之記予亦與其有是善而宜書也後之<lb/>
<pb n="KR4d0532_WYG_001-18b"/>
来者復能有感而興起焉則予之言得列於牟趙虞黄<lb/>
之後相與同為不朽此又不可得而知也<lb/>
　<lb/>
　<lb/>
　<lb/>
　<lb/>
　<lb/>
　野處集卷一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>野處集卷二</head> <lb/>
    <p>
<pb n="KR4d0532_WYG_002-1a"/>
欽定四庫全書<lb/>
　野處集卷二<lb/>
　　　　　　　　　　　　元　邵亨貞　撰<lb/>
　　序<lb/>
　　　送族兄安仲還鄉序<lb/>
世之宗族以服盡親盡而途人者乆矣此老蘇氏族譜<lb/>
所由作也吾宗自東晉居睦逮唐貞觀中神祖孚惠王<lb/>
以勲德廟食由是聚族廣懋世次昭著率世世可考唐<lb/>
<pb n="KR4d0532_WYG_002-1b"/>
末乃漸分派散處各自為族及今十七八世積年四百<lb/>
餘矣子孫不逺數千里一見而昭穆不紊不以服盡親<lb/>
盡而途人者繄神祖是賴其尤相親暱者惟諫村灑後<lb/>
汪村為然三族始祖以兄弟為近乆而子孫益能不自<lb/>
疎外嵗祀西山廟必三族合享率數十百人所以尊祖<lb/>
睦族而益乆之也陵谷屢遷衣冠氣澤日以㣲泯所幸<lb/>
未泯者此爾至元中先大父處州君以弗克終仕于宋<lb/>
晦迹華亭别業先子遂生華亭至德間大父喪歸故里<lb/>
<pb n="KR4d0532_WYG_002-2a"/>
先子弗克舉家去至今為華亭人間有宗族来者見之<lb/>
惟恐不亟親愛之恒患不至自以不得見三族合享之<lb/>
盛此心未嘗不介然也至正二年冬灑後兄安仲君来<lb/>
佐松江府幕一見而昭穆定親愛著始而問勞渠渠中<lb/>
而情文于于終而感歎凋落同然而欷歔兄距灑後始<lb/>
祖為十五世予距諫村始祖亦十五世不以服盡親盡<lb/>
為解友于之情若出同氣吾宗固自有家法哉兄弱冠<lb/>
從事江東列郡又再入縣幕所至皆有能聲今復佐幕<lb/>
<pb n="KR4d0532_WYG_002-2b"/>
兹郡郡簿書必由佐始凡見諸行事一皆處以忠厚多<lb/>
得其情郡長官信從惟至予固自慶宗族猶有人也嗟<lb/>
乎吾宗冠葢相望乆矣時殊事異鞠為塗泥能彈冠自<lb/>
奮者復幾何人兄一出而宗黨出色先世氣澤不遂㣲<lb/>
泯可謂求什一於千百矣顧予生長異鄉衣食於奔走<lb/>
不得與宗族共處每南睇松楸無寧窮已在莊周謂去<lb/>
國見似人而喜況吾兄哉今年春兄以秩滿白郡長去<lb/>
歸鄉里由是退自悲向吾先子之介然者既不得釋今<lb/>
<pb n="KR4d0532_WYG_002-3a"/>
之合而離者又烏可己於言耶因兄之行敘夙昔之所<lb/>
感以識别又不徒私於兄而已也<lb/>
　　　送畫者尹楚臯序<lb/>
江漢以南古為楚地羅浮衡岳洞庭雲夢瀟湘廬阜世<lb/>
號竒偉秀絶者咸萃焉夫楚在三代盛時殷武之詩嘗<lb/>
抑其强大春秋書法不使與中國齒良有以也至入秦<lb/>
而國除更兩漢六朝唐宋之化而人物乃盛郡邑之名<lb/>
亦隨時以易數千百年而下幽人勝士猶不忘其初名<lb/>
<pb n="KR4d0532_WYG_002-3b"/>
至今形之文詞取以名其居名其人名其物者往往有<lb/>
之當時列國若齊魯晉鄭宋衞皆不與焉吾嘗意其有<lb/>
取於山川之勝人物之盛而舍詩人春秋之所陋也惟<lb/>
山川之樂雖王公貴人有終身慕羡不得一至其處者<lb/>
而遁世放曠之士迺居處遊歴其間得以為歗歌術業<lb/>
之資以娛其生較之孰得而孰失也覃懐尹安卿非楚<lb/>
産也而能慕騷人風度始援筆寫蘭蕙即有成趣既又<lb/>
歴覽江漢勝槩萃其所尤以為圖畫志可尚也縉紳之<lb/>
<pb n="KR4d0532_WYG_002-4a"/>
士嘉其能為詩文以朂之有曰是宜號楚臯則為無負<lb/>
所學及觀其畫皆瀟灑縱逸可喜於是益信其於山川<lb/>
竒偉秀絶者果有得也今復將逺遊以窮夫平日所未<lb/>
至而廣其學則斯名豈徒假哉遂為之歌曰　楚之山<lb/>
川兮幾千萬里周流而歴覽兮惟適所止思古之人兮<lb/>
弗可致聊延佇於澗谷之間兮撫遺蹤而興起攬荃蘭<lb/>
兮蕭艾深援余毫兮殆將求其苦心道里綿邈兮曷從<lb/>
執珪而越吟悠哉悠哉嵗將晏兮其可以窮幽尋<lb/>
<pb n="KR4d0532_WYG_002-4b"/>
　　　進士吳善卿赴黟縣教諭醵贐序<lb/>
江浙省取備榜進士今嵗得吳君善卿士論相慶以為<lb/>
得人善卿甘肅人而假館松江遂以與薦焉右牓之士<lb/>
每舉登於江浙者松江恒多於他郡而善卿獨得稱善<lb/>
衆論者何哉豈非以其嘗實力於問學無待於假人非<lb/>
以幸而致者也善卿平日好學而謙識者莫不以科舉<lb/>
許之今之舉或以其不可得在正牓為憾士論曰不然<lb/>
文自己出雖備牓亦榮也豈天將以是為他日正牓之<lb/>
<pb n="KR4d0532_WYG_002-5a"/>
權輿乎牓出未兼旬省檄調徽之黟縣文學與善卿争<lb/>
名者曰黟陋邑也若冷官其何以堪之士論曰仕而優<lb/>
則學豈天其或者以此小試善卿之才而玉成之是邑<lb/>
獨不可施教耶雖然善卿貧士也孟子曰仕非為貧而<lb/>
有時乎為貧今善卿為百里師得行其道志不為貧也<lb/>
母老矣居無積倉行無裹糧雖無離憂其志不樂於其<lb/>
行也劉君用章為之請且謂予書之凡善卿平日常所<lb/>
来往與是邦富而好禮者必能為善卿謀之上以贊有<lb/>
<pb n="KR4d0532_WYG_002-5b"/>
司之得真才下以為力學者勸固無俟乎喋喋也<lb/>
　　　潘鍊師松菴序<lb/>
老子之道以清淨無為為宗鑿鑿五千言所以垂世立<lb/>
教者至矣當時雖孔子之聖猶歎其猶龍也後世宗其<lb/>
學而得其道者凡幾千百人其徒敘為列仙集仙等傳<lb/>
以與太史氏書相乆逺豈欺世哉又其後飲刀圭鍊形<lb/>
氣之説行則謂老氏之學惟長生乆視之趍是豈知老<lb/>
子者哉葢凡得其道者謂止於無為然而未始無為也<lb/>
<pb n="KR4d0532_WYG_002-6a"/>
謂入於虛無然而未始虛無也惟周流六虛出入古始<lb/>
將無所往而非道與天地萬古相為終始雖鬼神造化<lb/>
不可端倪矣豈徒長生乆視之為哉故自老子以下五<lb/>
祖七真之緒相傳為尤著其學盛於北方乆矣國朝混<lb/>
一區宇特設全真掌教宗師以領袖之而天下學者無<lb/>
問其源所自出靡不以得承七真先緒逮事當今宗師<lb/>
為足也維揚潘鍊師仲華自幼為儀真瞿老師之門人<lb/>
掌教大宗師完顔公嘉其能循道誡翛翛然有古髙士<lb/>
<pb n="KR4d0532_WYG_002-6b"/>
風度期可與入老子之道號之曰通真明義静德大師<lb/>
𤣥中子且命主領益都路嶧陽山碧雲宫香火仍給金<lb/>
縁紫服仲華曰是未足以盡吾學道之事於是退歸維<lb/>
揚結廬燕坐以修其道且以休其徒衆而講習焉命曰<lb/>
碧雲菴示不忘嶧陽之命還以青松萬本復自號松菴<lb/>
以喻嵗寒後凋志學之乆而彌堅也予聞鍊師棄千金<lb/>
之家而忘其故習不蘄仕進而甘於恬漠非真有見乎<lb/>
老氏大意弗若是也顧三千之行有以備於身其與向<lb/>
<pb n="KR4d0532_WYG_002-7a"/>
之五祖七真游於無何有之鄉則兹松之植拱把而合<lb/>
抱青青者無窮期又將不得與真游同一不朽與<lb/>
　　　送傅明學序<lb/>
徃年邵武太守汪公國良與江東傅氏為通家好嘗聞<lb/>
其言傅氏家世之盛與初菴先生數學之善固敬諸胸<lb/>
中矣而傅氏之選於鄉擢于朝者累舉皆不乏人益知<lb/>
其族之蕃衍有自来矣至正壬午子初叅軍登第奉常<lb/>
得其文而誦之邃然淵深渾然端厚有德士也又六年<lb/>
<pb n="KR4d0532_WYG_002-7b"/>
㕘軍以浙闈較文来遊雲間始得相識以奉周旋其從<lb/>
子明學實從之来明學甫弱冠氣質冲融言貎兩資傅<lb/>
氏佳子弟也既乆見其在伯父旁油油翼翼祇服厥事<lb/>
暇則沈潜誦讀日益而月廣恬進而勇退觀其文則鏘<lb/>
然成章能世其家學者也退自吁予與明學皆宋舊家<lb/>
出也予自弱冠以徭役旱澇世故相屈抑堂播之弗績<lb/>
弓冶之俱棄浮湛里閭所幸氣節不遂以冺今年既四<lb/>
十視明學之所為能不愧且悔悔且莫及矣叅軍於稠<lb/>
<pb n="KR4d0532_WYG_002-8a"/>
人中知遇最厚明學以前軰相尚予益不敢以少予嵗<lb/>
視之也而邵武公又予外姻之長則予與傅氏之契其<lb/>
所由来逺矣今叅軍公上廣信有日明學復侍以往於<lb/>
其别執手謂之曰明學行且進於學振而家聲矣抑能<lb/>
遵而伯父之教矣予復何言雖然世之人方惟功利聲<lb/>
勢是尚吾黨當追念故習即仁義以自異無俾流俗能<lb/>
移則庶乎可逺大矣<lb/>
　　　送張令尹序<lb/>
<pb n="KR4d0532_WYG_002-8b"/>
華亭為百里之縣東與南皆瀕於海厥田下下而厥賦<lb/>
上上在吳越為壯縣都保廣袤不踰中原之中縣然四<lb/>
境無不食之地設官不過宰丞簿尉洎學校倉庾鹽税<lb/>
之職而已以故奉上字下者咸得充裕焉國朝陞江南<lb/>
軍州為路壯邑為州好事者乃増益華亭户口糧税之<lb/>
數而上之於是分其東半置上海縣復設松江府以總<lb/>
㑹之地削於下官迫于上百里之宰不得專制而盡其<lb/>
才今乃共坐一署上又設長以兼領其事丞簿尉無分<lb/>
<pb n="KR4d0532_WYG_002-9a"/>
職復得以叅裁可否專制之令益不行矣然民心所仰<lb/>
仍屬於宰而同寮不與焉是知古法固入人深也欲直<lb/>
行已志不為同寮摇奪者惟不貪而明明而能幹者為<lb/>
然數十年間明而幹者固不為無人咸溺於貪而志卒<lb/>
不得逞亦其理宜也邢臺張侯来宰是邑三考之内終<lb/>
始如一亷幹且明聞于朝野奉上字下惟盡吾才賦役<lb/>
之不等者均之文教之失宣者振之豪奢之族蔑敢干<lb/>
以貨賄强梗之徒無所逃於縲絏民蘇而吏逸盜弭而<lb/>
<pb n="KR4d0532_WYG_002-9b"/>
訟平寃者以伸而戾者以懼雖郡官之命弗直不受乃<lb/>
心所安一視斯民為命也直行已志同僚不得以摇奪<lb/>
者於侯斯見之矣故凡侯之善政載諸冊書紀諸碑碣<lb/>
形之詠謌傳之朝野者皆歴歴在人耳目非倒指立談<lb/>
可盡一旦秩滿告去自郡官至於庶人罔不嗟嘆扼腕<lb/>
惜其不可留矣吾既慨寥寥數十年間賢宰不多得廉<lb/>
幹且明者侯獨專美之矣又懼繼是以来者尚能若侯<lb/>
之如是以惠斯民乎故書以識别<lb/>
<pb n="KR4d0532_WYG_002-10a"/>
　　　贈浮屠如月序<lb/>
學佛之徒無農商工賈奔趨負荷力役重任惟日端坐<lb/>
事齋戒持律講讀其書然其為道難成有不可容力者<lb/>
故必虛其心使不為毫髮世慮汙染歴乆不異則物我<lb/>
相㤀身心皆空表裏翛然無所附麗然後此心湛然虛<lb/>
明洞矚萬類凡世人智力所不能窮極之事無適而不<lb/>
達其為道信乎難成矣又必守於乆逺使恒明而不昩<lb/>
斯僅可以言佛之徒也雲間九山有僧曰慶名其徒曰<lb/>
<pb n="KR4d0532_WYG_002-10b"/>
如月葢取諸此義月介其鄉之老人求予言以自廣予<lb/>
因告之曰天地之間恒明而不昩者莫若日月人身之<lb/>
中恒明而不昩者有明德焉故經曰在明明徳使不為<lb/>
物欲所蔽則其本體之明者皎然長存而洞矚事理無<lb/>
適非道譬之日月之光無時不然不蘄照物而物皆莫<lb/>
逃其明矣此聖賢為學之極功與學佛者之宗㫖若不<lb/>
異也月能勉之於斯當有得焉雖然吾嘗聞得佛之道<lb/>
者心性虛靈歴浩劫而不昩天地日月有壞而此性常<lb/>
<pb n="KR4d0532_WYG_002-11a"/>
在竊常疑之而未信如其果然則夫如月之取喻又不<lb/>
足以盡之矣<lb/>
　　　送張孟膚移居吳門序<lb/>
世道之治亂相仍乆矣夷考古昔葢亂之日恒多而治<lb/>
之日少士君子不幸身親亂世雖有道徳文學可以大<lb/>
過人者亦將無以保任其父母妻子於斯時也文王孔<lb/>
子聖人也拘於羑畏於匡此豈不徳而致之耶秦漢以<lb/>
降至唐天寳至徳間惟杜子美奔走亂離自幼至老與<lb/>
<pb n="KR4d0532_WYG_002-11b"/>
其身相為終始竒窮流落之態可謂至矣然抱其胸中<lb/>
之道徳文學以自異於世終不為造次顛沛所移也若<lb/>
然者代皆有之豈獨子美為哉後世言身親亂離者必<lb/>
首稱子美盖以其能著之聲詩而可見耳子美之言一<lb/>
事一物靡不形於咏歌以與其身相為終始道德文學<lb/>
因而傳焉後世稱之曰詩史卒無異詞比自十餘年来<lb/>
兵戈之迹遍滿山野江淮吳楚之民靡遑寧處友人張<lb/>
君孟膚世家江隂屢嬰患難轉徙周流避地鄰里無寧<lb/>
<pb n="KR4d0532_WYG_002-12a"/>
嵗矣至正己亥秋奉父母攜妻子來三江南僦編氓之<lb/>
室以居視孟膚奔走兵塵故園風物衣冠圖史與凡所<lb/>
以奉親養志之具皆蕩為刼灰荆棘之墟矣宜若可憂<lb/>
也而孟膚日經營之以奉髙堂菽水之懽以字閨房綵<lb/>
衣之樂欣欣然能忘其憂惟從事翰墨文雅扁舟往来<lb/>
吳松幽勝之地樂交游大人君子之門長篇短什靡日<lb/>
無之未始有羈旅容色嘻此豈非胸中有所抱負而然<lb/>
耶今將卜居吳門市中以為諸侯賔客於其行也朋游<lb/>
<pb n="KR4d0532_WYG_002-12b"/>
咸賦詩載酒以餞之予以謂孟膚之志氣槩可見矣孟<lb/>
膚之孝弟學問不言而喻矣所幸者孟膚之齒未也他<lb/>
日四海晏然富貴而歸鄉里當以平生履歴著之詩篇<lb/>
與此身相為終始追子美之髙風遺躅以為今代之詩<lb/>
史云<lb/>
　　　送全真嬾雲子序<lb/>
學老子之道者必年富力强血氣充盛加以存養之功<lb/>
則其神易完守易固而心之所操者一其為道易成也<lb/>
<pb n="KR4d0532_WYG_002-13a"/>
故昔歐陽公嘗問道於石唐隱者隱者曰公之屋舍己<lb/>
壊難復語此由是知血氣既衰斯不可以有為矣惟其<lb/>
逺取諸物近取諸身身之屋舍有壊固不可以語道至<lb/>
於寄其身之屋舍益不可以不完也否則風雨霜露必<lb/>
摧吾體膚伐吾筋骨將竄避之不暇又豈能佚吾四肢<lb/>
百骸以固吾精神血氣而操存其心耶故老氏嘗謂身<lb/>
為丹基葢謂是也嘉禾嬾雲子懐君仲彬師事老氏而<lb/>
習其道兵火之餘屋室蕩盡浮游畢縣寄身故舊而能<lb/>
<pb n="KR4d0532_WYG_002-13b"/>
不廢其學日夕思念遑遑焉惟恐業之不精嵗之不我<lb/>
與而此身之屋舍亦隨以壊也今將歸故里卜築于雙<lb/>
湖上為苟簡之室以事老子而棲其所謂身之屋舍者<lb/>
其志盖可尚矣暇日過予自言其道之難成而事之不<lb/>
易集如此予謂世之知愛其四體為之宫室以藩蔽之<lb/>
者人莫不然也至於固其精神血氣而存養之求其放<lb/>
心而操存之非學道之士弗能也而老氏之徒乃能若<lb/>
是豈不可尚也哉苟有力者能為嬾雲棲息其身使不<lb/>
<pb n="KR4d0532_WYG_002-14a"/>
為風雨霜露是懼神完氣充以全其存養之功他日得為<lb/>
莊周列禦寇之徒與聞乎老子之道顧不拜諸賢之惠與<lb/>
　　　題錢素菴所藏曹雲翁手書龍眠述古圖序文<lb/>
道在天地間惟文乃能載之苟無文則道將不能以言<lb/>
傳雖傳亦不能乆逺古先聖賢所貴乎文字者以其為<lb/>
載道之器也自三墳五典群經衆史諸子叢集以降而<lb/>
為法書墨蹟片言隻字莫非載道者故歴代寳之乆則<lb/>
愈貴以見今之不及於古焉貞素翁為鄉里典刑學術<lb/>
<pb n="KR4d0532_WYG_002-14b"/>
優贍經史百家罔不造詣家所蓄書數千百卷法書墨<lb/>
蹟數十百卷非徒藏也日展誦之所得者深廣也翁生<lb/>
太平時年幾九袠以考終不可復得矣晚年目明手書<lb/>
細字精緻可憐此卷葢為素菴先生書宋福唐鄭先生<lb/>
所為龍眠述古圖敘文也追思翁康强時幅巾野褐扶<lb/>
短笻竹招邀文人勝士終逍遥於嘉花美木清泉翠石<lb/>
間論文賦詩揮麈談𤣥援琴雅歌觴咏無算風流文采<lb/>
不減古人其有得於文字間者未易臆計也暇日屢從<lb/>
<pb n="KR4d0532_WYG_002-15a"/>
翁遊得所書詩文小簡凡數十紙至今寳藏時出而觀<lb/>
以求翁於髣髴未嘗不致私慕之戚乃已今觀先生所<lb/>
藏而敬愛若是保全於兵火者又若是其賞識良可尚<lb/>
也以謂書之在人間恒得如翁之善藏則書為不徒辱<lb/>
矣若翁之能造詣理趣卒為鄉里典刑則翁為不徒藏<lb/>
矣先生復能寳翁遺墨將垂乆逺則翁之髙風雅度與<lb/>
宋諸賢同為不朽矣吁使翁平生所藏之書所書之蹟<lb/>
盡得如先生者而付託焉豈非翁之願也又豈非書之<lb/>
<pb n="KR4d0532_WYG_002-15b"/>
幸也鄭子産有言曰非無賄之患而無令名之難愚亦<lb/>
曰非無書之患而無賞識力學之難也先生求文識卷<lb/>
後故書以復命焉<lb/>
　　説<lb/>
　　　李轟字説<lb/>
天地間聲之大者莫若雷霆凡狀雷霆之聲者曰轟而<lb/>
他物不與焉字書謂轟為羣車之聲若然則車聲葢與<lb/>
雷霆等矣聖人制器車之體用至備圓其葢以象天方<lb/>
<pb n="KR4d0532_WYG_002-16a"/>
其輿以象地兩其輪以象日月任載運行俯仰周折具<lb/>
盡物理斯聖人所服用也以車聲而侔雷霆轟字又專<lb/>
為車聲而作雷霆反借義焉則車之時義大矣哉㑹稽<lb/>
李生取以為名豈苟然耶乃若得之父兄師友則人之<lb/>
情也果何異與今乃得之夢是得之於神也得之神是<lb/>
得之於天也貞居張鍊師以起之字之不亦宜乎予今<lb/>
年始識起之質而不野和而不流詢其家世又觀貞居<lb/>
所為文因以得其為人起之未老也篤志而力行以自樹<lb/>
<pb n="KR4d0532_WYG_002-16b"/>
立其身時至事起足以有為豈知其聲名不彰彰然於<lb/>
天地間耶以能不負其先世之澤與神告之休徵庶斯<lb/>
名之無忝也<lb/>
　<lb/>
　<lb/>
　<lb/>
　<lb/>
　野處集卷二<lb/>
</p>
<p>
</p>
  </div>
</body>
</text>
</TEI>
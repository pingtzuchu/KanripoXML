<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>野處集卷三</head> <lb/>
    <p>
<pb n="KR4d0532_WYG_003-1a"/>
欽定四庫全書<lb/>
　野處集卷三<lb/>
　　　　　　　　　　　　元　邵亨貞　撰<lb/>
　　行狀<lb/>
　　　元故嘉議大夫邵武路總管兼管内勸農事汪<lb/>
　　　　　公行狀<lb/>
　　　　曽祖鏞宋翰林太醫皇贈中奉大夫湖南道<lb/>
　　　　　宣慰使䕶軍追封平陽郡侯妣趙氏平陽<lb/>
<pb n="KR4d0532_WYG_003-1b"/>
　　　　　郡夫人<lb/>
　　　　祖吉皇任登仕郎建德路壽昌縣尹贈資善<lb/>
　　　　　大夫太醫院使上䕶軍追封平陽郡公妣<lb/>
　　　　　徐氏平陽郡夫人<lb/>
　　　　父斌皇任昭文館大學士資善大夫太醫院<lb/>
　　　　　使贈榮禄大夫司徒柱國追封徽國公妣<lb/>
　　　　　陸氏徽國夫人<lb/>
公諱從善字國良姓汪氏五季時有自歙之黄墩徙婺<lb/>
<pb n="KR4d0532_WYG_003-2a"/>
源還珠者子孫家焉為江左著姓宋建炎紹興間翰林<lb/>
學士藻名顯一時故歙之汪至今蕃衍宋末分派來杭<lb/>
之新城世以醫官入仕至徽國公斌始刻意習舉子業<lb/>
學射御法慨然以功業自許宋亡乃復從醫術國朝充<lb/>
江南行省署為官醫至元廿三年世祖皇帝徵天下賢<lb/>
才御史以徽國應詔召見奏對稱㫖切脉竒中用藥立<lb/>
効即日拜太醫院官出入四朝多獻進治道及民間得<lb/>
失凡醫家所謂五運六氣與政事嵗相符合者無不備<lb/>
<pb n="KR4d0532_WYG_003-2b"/>
陳故雖以醫進而黙能裨益政治累遷至昭文館大學<lb/>
士太醫院使實生公焉公生而秀頴不與凡子類十餘<lb/>
嵗時見其父出入宫闕一日請得觀上居處徽國弗許<lb/>
十三嵗始命公奉芍藥芽及香藥一器入見便殿世祖<lb/>
皇帝使免冠而相之㸃首許可以手撫公額顧徽國曰<lb/>
卿有子矣使學文術後當逺大徽國頓首謝故公舍家<lb/>
學而業儒世祖命也授尚書於三山益齋周先生某之<lb/>
門長師天台山齋柯先生謙益通經史百家時科舉法<lb/>
<pb n="KR4d0532_WYG_003-3a"/>
未行弗得以儒進大德元年宰執托音納公李公邦寧<lb/>
穆爾竒公等以公入見行宫成宗皇帝有㫖命公入舒庫<lb/>
爾齊班尚冠服由是日在上左右夙夜執事無缺失者<lb/>
公聰敏絶人凡省臺卿監奏事無不畢記奏已上或有<lb/>
所可否欲更張之問公某日某臣奏某事其辭云何公<lb/>
對如奏語無所遺誤故上雖頃刻必使公侍公膂力善<lb/>
騎射上每田獵及巡幸上都必命公親從上時涉歴險<lb/>
阻或風雪陵轢馬顛逸不調公必力捍衞使無虞上嘗<lb/>
<pb n="KR4d0532_WYG_003-3b"/>
蒐栁林經再宿未返議明日復獵公因諫曰夫獵禽獸<lb/>
為薦宗廟也今所獲已倍常數且春蒐弗取牝孕先王<lb/>
所以重生育也臣請車駕還宫上即命檢閲所獲多寡<lb/>
有司奏數過多上因命公宣㫖罷獵大德六年由近侍<lb/>
進秩奉訓大夫典瑞監丞雖拜官供職猶朝夕在上左<lb/>
右如近侍時乗間奏曰臣向近侍得朝夕奉宸御今既<lb/>
受職則有司存臣豈不知陛下眷顧之隆猶恐官謗之<lb/>
速也弗聽大德十一年上不懌詔徵御寳入内未幾上<lb/>
<pb n="KR4d0532_WYG_003-4a"/>
崩儲貳未立武宗皇帝時總戎朔方仁宗皇帝以太弟<lb/>
先入居東宫太后垂簾宗室未附公語諸同寅曰今大<lb/>
行未即山陵嗣君未至御寳國之神器不宜久留中宫<lb/>
萬一盜賊竊發若社稷何衆論議不決公曰今此莫若<lb/>
先奉璽東宫以俟即位是夜公及同僚五人舁寳至東<lb/>
宫門仁宗曰卿等忠孝使我有此神器者誰其始之衆<lb/>
應曰汪從善實始謀之仁宗曰天實福我神器卿等社<lb/>
稷臣也皇帝旦夕即位當加德賞矣武宗入正大統即<lb/>
<pb n="KR4d0532_WYG_003-4b"/>
位之日下詔天下公抱璽立上側大監竒哩克台用璽<lb/>
弗稱仁宗顧公使用璽公從容搢笏持金盤調朱用璽<lb/>
如法上與仁宗皆大悦一時咸稱男子至大二年以恩<lb/>
賞賜四品服陞中順大夫宣德府知府兼管本州諸軍<lb/>
粤魯會徽國疾公以侍親辭尋有㫖改典瑞監為典瑞<lb/>
院宰臣奏除新院官名上曰曩朕即位時監丞汪從善<lb/>
用璽甚稱可特除判官即日遷典瑞院判官散官如故<lb/>
葢上親擢也會院以例革而徽國疾復不已公又以侍<lb/>
<pb n="KR4d0532_WYG_003-5a"/>
親辭不仕上初不聽集賢學士李公邦寧侍御史雅爾鼐<lb/>
公等為請乃得㫖奉養遂閉門侍奉藥饍必親上日遣<lb/>
中使問疾慰諭絡繹且冀徽國疾有損而公復出仕也<lb/>
徽國竟不起至大四年十二月薨於大都之賜第制贈<lb/>
從一品秩公與母夫人䕶䘮歸葬江南臨安縣服闋延<lb/>
祐元年除龍興路富州尹兼勸農事二年到任民有巨<lb/>
室訟宗族爭財者連引無服親屬至數十人前尹累嵗<lb/>
不決公至數日吏以案進民亦聚訴庭下公省案得其<lb/>
<pb n="KR4d0532_WYG_003-5b"/>
要即命吏畫紙作五服圖俾無服者皆不得分財其有<lb/>
服者聚分如律一州大服民有殺人者官久不得其情<lb/>
連坐者十有七人公悉縱之衆莫測所向未幾殺人者<lb/>
果得葢縱者感悦而物色得之也延祐三年太保庫春<lb/>
公邁珠國公學士李公邦寧同被㫖于朶殿俾中書徵<lb/>
公入朝時公在任使者授命公即日馳驛至京九月庫<lb/>
春等以公見仁宗皇帝於白塔寺勅中書議署公朝闕<lb/>
公以母老力請補外以便奉養屢請弗許丞相哈克繖公<lb/>
<pb n="KR4d0532_WYG_003-6a"/>
平章阿巴哈雅公叅議欽察公嘉公孝誠一日奏事便<lb/>
殿公適在上側因為公請始得命外補四年十二月特<lb/>
㫖除松江府知府兼勸農事仍命提調普慶寺錢糧六<lb/>
年到任松江濵海為郡郡統華亭上海二縣華亭厥田<lb/>
下下而厥賦上上春夏之間水至則不受種藝秋水則<lb/>
穀且不實公始以為憂即戒縣官築堤防水其年秋大<lb/>
熟城西南有晉陸瑁魚池舊為屋其上曰西湖書院嵗<lb/>
久不修且壊公即命用工𢎞其前規又設掌祠守之七<lb/>
<pb n="KR4d0532_WYG_003-6b"/>
年夏大旱苗盡槁公親走羣望用幣詰朝大雨境内皆<lb/>
足嵗又大熟秩滿母夫人樂其鄉蓴鱸因卜居城南以<lb/>
稱母意焉泰定元年宰相奏公為南康郡大修白鹿洞<lb/>
書院洞自朱文公為守時正其山園疆界嵗久鄉民寺<lb/>
僧掩為已有公親往訪問盡得文公所刻界址字於石<lb/>
上及澗水中民僧率服疆界如初洞有大松數百萬計<lb/>
無賴軍士每芻蕘焉院莫敢與争山長樂杞以聞公捕<lb/>
樵者未責以罪遽命齋厨飯之食已始諭以移牒軍府<lb/>
<pb n="KR4d0532_WYG_003-7a"/>
治罪衆感激乞就公受罪公與之約法而舍之皆拜謝<lb/>
去迄今洞無樵擾又重廣文公祠宇院既訖工公乃大<lb/>
書牓曰天下大書院至今過者指之曰此吾汪使君績<lb/>
也天歴元年冬詔江南諸道兵入京師宿衞時天下太<lb/>
平日久民生不識兵革諸將沿禄軍士多失訓練公謂<lb/>
萬户陳某曰汝世將家有力行伍必齊乃士卒無若他<lb/>
郡失伍也時陳以公文官不省武事即以兵法難公幸<lb/>
公謝不能則專之矣公曰師出以律否臧凶因為之條<lb/>
<pb n="KR4d0532_WYG_003-7b"/>
列古今兵法及古今用兵得失陳遜謝不及由是一切<lb/>
訪公乃行是嵗江西諸郡兵皆無若南康用命者江西<lb/>
兵多假道南康以渡江所至抄掠鄰境戒嚴公即移牒<lb/>
鄰郡禁止翼日亭長以鄰兵假道聞公單騎往撫諭責<lb/>
以行師失律且曰兵法剽掠民財子女者斬入境犯律<lb/>
者吾直斬之無貸衆畏服無敢動者公又出官錢命星<lb/>
子縣官聚落星湖漁舟民舟數百艘渡鄰兵於江北助<lb/>
其貲糧扉屨用是秋毫無犯一郡安堵郡造兵器公親<lb/>
<pb n="KR4d0532_WYG_003-8a"/>
為指畫舊式以教匠必如法始用非若他郡文具守南<lb/>
康五年始得代歸民遮道輓留父老皆太息泣下元統<lb/>
元年拜嘉議大夫邵武路總管内勸農事二年到郡五<lb/>
府官分道録囚民有被讐殺父者其子丁某投狀光澤<lb/>
縣從斷遣丁弗忍潜殺讐以報復自投于縣繫獄且數<lb/>
嵗矣案成罪當大辟公曰人告殺父而官弗為直為人<lb/>
子者義不共戴天能自殺讐以報義也不逃其罪而歸<lb/>
之有司不敢廢法也殺人而從斷遣是廢法不用矣自<lb/>
<pb n="KR4d0532_WYG_003-8b"/>
投有司請罪則置之極刑是又出於法外矣由是觀之<lb/>
是官廢法而此囚反不廢法也五府官初未之信公對<lb/>
如初曰使汪從善為郡此囚終無死理上官咸悦卒從<lb/>
公議民遂得不死於是郡獄悉聽公處決不復可否囚<lb/>
始擬死罪賴公全活者十餘人公語同僚曰吾非苟活<lb/>
民命以要譽也必也無可死之實則活之若苟活則彼<lb/>
嘗被囚害者豈不寃乎憲司有獄多命公鞫之公按問<lb/>
以律罪無枉者閩民頑愎公一切繩之以法巨室騷擾<lb/>
<pb n="KR4d0532_WYG_003-9a"/>
鄉民者數家凡民家山園陂池租庸子女唯其所欲苟<lb/>
有吝色必讎之至死地甚者一家被害公捕其尤者一<lb/>
二斷罪餘皆屏息鄉民吳某以負官租為縣官榜掠赴<lb/>
郡誣縣官受賕公曰自吾為是邦縣官無取賕者詰之<lb/>
辭果廢約明日逮縣官對曲直民懼宵遁里胥有不能<lb/>
於縣官者教之使投牒憲司憲曰是必郡縣相表裏耳<lb/>
民因併誣公與達魯花赤且吉公俱取賕縱已故一時<lb/>
皆受逮公曰吾為郡且二年邦人皆有以知吾心矣今<lb/>
<pb n="KR4d0532_WYG_003-9b"/>
直縣官而受逮雖得罪亦庸何傷遂俱詣憲憲讓以縱<lb/>
縣官害民取賕縱罪公曰縣徵租縣職也民負租民罪<lb/>
也縣罪之法也民誣其上詰之而辭廢郡直也約逮縣<lb/>
官對曲直不苟罪民也曷謂縱縣官害民乎情偽已見<lb/>
民懼罪以逃又曷謂取賕縱罪憲不復能詰然猶留公<lb/>
等不遣既數日會徽國夫人薨於郡署遂丁憂離職時<lb/>
至元二年十月也明年奉䘮歸臨安穿徽國壙而合葬<lb/>
焉終䘮還居松江以著書自晦嘗曰吾一門受國家厚<lb/>
<pb n="KR4d0532_WYG_003-10a"/>
恩未能報萬一吾早嵗涉歴風霜今年踰六十筋力衰<lb/>
謝倍於常人雖强出仕亦弗堪奔走與其弗事事而尸<lb/>
居竊禄是重吾過也迺葺田廬以老焉閉門謝客以家<lb/>
藏舊書教其子孫至正元年山浙行省宰臣以公年未<lb/>
及致仕不宜早謝民事移檄中書起公視事公又謝不<lb/>
堪省臣卒以公名進命未下而公病矣公每典州郡必<lb/>
首修學校以作養人材為先務手㸃六經四書教鄉校<lb/>
子弟使廣其傳公博學而文讀書必先經史醫書次之<lb/>
<pb n="KR4d0532_WYG_003-10b"/>
凡冠婚䘮祭隂陽術數天文地理釋老之學皆極其妙<lb/>
嘗見相山為墓者曰是後子孫當得某疾卜日行師者<lb/>
曰是日當蹶領將已而皆果然晚年益究性理叅求周<lb/>
邵程朱心法故得見大意焉公貎狀魁梧氣宇落落望<lb/>
之若中原遺老性剛介不務細行常面折人過而退無<lb/>
言有為不善者必相戒曰是勿使吾汪使君知也始從<lb/>
徽國在先帝時賜予甚厚既仕得禄每分贍宗族以彰<lb/>
君賜無少吝色以故晚年無儲蓄自奉菲薄處之恬然<lb/>
<pb n="KR4d0532_WYG_003-11a"/>
公先世事宋多識前代典故壯年出入宫掖尤知國朝<lb/>
禮又敏於言每被顧問奏對唯謹與公卿大夫同僚議<lb/>
事必稽經史按法律平居好客日未旰户外之屨滿矣<lb/>
客不来則不樂談笑亹亹終日不倦公有姊蚤寡守節<lb/>
不可奪公事之如母養之終公之身焉嘗招泰州人王<lb/>
公知本教授於家殁公為營䘮葬盡禮使諸子為服心<lb/>
喪王無子命其姪為之後復資而室之又嫁其孤姪女<lb/>
邦人為歌詩以頌公德至今人能言之公所著書有通<lb/>
<pb n="KR4d0532_WYG_003-11b"/>
鑑地理志二十卷地理考異六卷生意齋筆録三十五<lb/>
卷讀書記十卷中朝紀聞若干卷博愛堂家藏方論若<lb/>
干卷餘未竟集者又數四公又長於書法凡鍾王以下<lb/>
靡不究晚年書益有名力學益不衰至正二年秋忽<lb/>
感痁疾既又腹疾疾革以後事屬其弟從道八月七日<lb/>
丙午卒于松江里第正寢家無長物琴書祭器而已公<lb/>
生於至元十六年十二月四日春秋六十四夫人燕山<lb/>
隋氏太醫院使有之女繼吳郡蔡氏皆先卒子男五人<lb/>
<pb n="KR4d0532_WYG_003-12a"/>
曰謙娶魯郡徐氏曰繼祖曰泰曰晉曰渙女五人曰財<lb/>
適華亭夏日起曰住曰現曰普曰遵皆在室孫男一人<lb/>
曰觀寳女一人曰觀奴經營公之喪者弟從道從禮甥<lb/>
沈元復故吏張俊也從道等與諸孤謀以其年冬十一<lb/>
月十六日甲申葬公於杭州臨安縣鳳亭鄉海塢山之<lb/>
原從徽國之兆以二夫人祔焉治命也嗚呼公事親盡<lb/>
孝事君盡忠居官而官事治在家而家事理夫君臣相遭<lb/>
於明時而能有為如此其嘉言善行固當有以傳世也<lb/>
<pb n="KR4d0532_WYG_003-12b"/>
使天假之以年則其仁愛及物而功業在朝廷之上者<lb/>
又何如哉亨貞自童穉時獲游公之門比弱冠而公妻<lb/>
以甥女於今計廿餘年矣平日行已立身之方得於公<lb/>
者為最多公沒謙等屬以行實曰先君子平生履歴知<lb/>
之詳者莫若子子其為狀遂不辭而録其大節以備國<lb/>
史採擇併求當代立言君子銘其不朽謹狀<lb/>
　　　故忠翊校尉徽杭等處㩁茶提舉唐公行狀<lb/>
　　　　曽祖元忠妣趙氏<lb/>
<pb n="KR4d0532_WYG_003-13a"/>
　　　　祖信妣孫氏<lb/>
　　　　父文洪妣沈氏<lb/>
公諱昱字仲明姓唐氏世居雲間之海隅鄉祖父皆晦<lb/>
跡為鄉里老成人公幼有志氣不與羣兒類知有向上<lb/>
事業不為同流合汙之行及長能卓然樹立思有以顯<lb/>
其親凡所趨向皆勇於慕義進善度量倜儻表裏如一<lb/>
善治生理凡祖父産業悉充廣之十倍舊制然輕財好<lb/>
予周貧賑急奉上字下惟視吾力無少吝色尤厚於宗<lb/>
<pb n="KR4d0532_WYG_003-13b"/>
族敬愛無弛禮事父母孝待子弟嚴於鄉黨之賢者長<lb/>
者皆推誠而親敬之咸得其歡心故逺近悉稱其賢謂<lb/>
盡親仁善鄰之道焉至順元年郡境大飢公慨然捐廩<lb/>
粟二千五百石以賑施貧民一境賴以全活者甚衆有<lb/>
司具其事聞於朝朝臣奉詔議以八品恩例賞之授進<lb/>
義副尉浙西袁部場司丞在任四年有餘鹽課每嵗報<lb/>
最公心制事户不煩擾視他塲為優上司咸稱其能元<lb/>
統元年改授保義副尉江西蘆潭批驗所提領到任益<lb/>
<pb n="KR4d0532_WYG_003-14a"/>
廉謹稱職無廢事至元元年以年滿七秩乞致仕長官<lb/>
以公筋力未衰曲意稽留不聽而公意不敢違朝廷通<lb/>
例懇辭切至長官卒不能奪其志翩然賦歸營菟裘而<lb/>
老焉有司復疏其事以請朝廷頒恩例賜七品秩忠翊<lb/>
校尉徽杭等處㩁茶副提舉朱衣象笏以榮其老公自<lb/>
以平生無仕進志一旦被國恩若是每拳拳思盡奉公<lb/>
之心以稱報效既歸故園悉以田園家事付諸子益延<lb/>
名師教諸孫以禮義暇日則為園池植花竹以自娛肩<lb/>
<pb n="KR4d0532_WYG_003-14b"/>
輿往來田野間置酒肴召朋友親戚歡笑殆無虛日鄉<lb/>
里榮之有餘力則營建橋道凡若干所平生事佛尤謹<lb/>
嘗親詣四明補怛迦山感大士現像其於佛刹力所創<lb/>
建者若同郡澱山寺大雄殿寳塔經閣及諸像設廡宇<lb/>
也所施予者若杭之靈隱寺則粟百石澱山則千石吳<lb/>
之開元寺則錢二千五百緡洪之上藍寺則五千緡又<lb/>
嘗為飲食以供萬僧其他不可以數計者尤多也至順<lb/>
庚午發帑財以施飢民為饘粥以食老弱凡閲數月乃<lb/>
<pb n="KR4d0532_WYG_003-15a"/>
已此皆出於中心推恕非要譽於鄉黨朋友也郡邑長<lb/>
官聞公之賢咸願與之交不以民曹視公公亦樂與周<lb/>
旋不倦自致仕歸則杜門不出矣及今子孫五世同居<lb/>
平日嘗以自己少年勤苦訓之故皆能克家幹蠱以承<lb/>
公志也公生於宋景定甲子三月九日顔貎粹然以和<lb/>
老而彌健至正癸巳自春以來始羸瘦不良於行危坐<lb/>
終日食飲言笑不廢也至秋則氣息奄奄澌盡弗任矣<lb/>
八月十有七日二子諸孫問起居猶能呼其名至夜分<lb/>
<pb n="KR4d0532_WYG_003-15b"/>
乃逝壽考九十娶臨安俞氏繼澱湖邵氏皆先公以殁<lb/>
子男四人長俊卿娶上洋張氏早殁次俊民娶雲間金<lb/>
氏次俊賢娶同邑張氏次俊良娶澱湖陳氏亦早殁女<lb/>
五人適邵聲甫任宗逺何士淵俞忠張子才孫男九人<lb/>
世昌世榮世安世忠世能世才世華世贇世彰女二人<lb/>
適俞國才凌居仁曽孫男十有三人女十有二人𤣥孫<lb/>
男二人俊民等卜是年九月二日丙寅奉柩火葬於壽<lb/>
寧菴先塋從治命也嗚呼公生時能自異於衆立身起<lb/>
<pb n="KR4d0532_WYG_003-16a"/>
家以光前人報國以忠理家以法處族以和居鄉以慎<lb/>
教子孫以禮義老而康寧殁乃委順以壽考終其身而<lb/>
子孫皆能承其志不墜其業可謂鄉之善士時之全人<lb/>
也襄奉日嚴諸孤以行述為請庸摭其梗槩以求當代<lb/>
立言君子銘其不朽云謹狀<lb/>
　　　元故建德路淳安縣儒學教諭曹公行狀<lb/>
公諱慶孫字繼善姓曹氏上世温之許峯右族世稱三<lb/>
王以神明顯唐宋間者鼻祖也八世祖諱景修分派秀<lb/>
<pb n="KR4d0532_WYG_003-16b"/>
之華亭文欽里代為文家曽祖諱澤之宋秉義郎户部<lb/>
犒賞所差監硤石酒庫祖諱應符宋迪功郎衢州司户<lb/>
叅軍父諱榮老宋宣教郎公之系實嚴陵邵氏子本生<lb/>
父宋文林郎處州州學教授諱桂子處州娶司户公女<lb/>
曹氏而生公公葢曹氏出也宣教公早世秉義府君命<lb/>
公後其舅氏公雖外繼而幼養於處州公克世家學明<lb/>
書經生於至元二十三年丙戌七月二十四日初仕平<lb/>
江路吳縣儒學教諭再調建德路淳安縣儒學教諭皆<lb/>
<pb n="KR4d0532_WYG_003-17a"/>
得士論年甫四十輒無仕進意日以經史諸書陶情悦<lb/>
志得古人嘉言善行輒書之片楮揭坐右踰月則滿壁<lb/>
又徹而更之躬自踐履至熟之乃已公田廬不迨中人<lb/>
家取給伏臘不求贏餘惟於祭杞必考求古禮躬自營<lb/>
修務為精潔不以豐凶而有所過不及誠敬嚴肅衆人<lb/>
所難公既為人後為繼髙祖之小宗益自<hi>闕</hi>䖍恪以宗<lb/>
祧為重上世墳營之可考者尤加封樹先世銘表之未<lb/>
刻者悉求名筆以識不朽復著墓祭禮治革之以為常<lb/>
<pb n="KR4d0532_WYG_003-17b"/>
式力教子弟訓以先世遺法俾母墜家業於魏晉書法<lb/>
素所嗜學早嵗即擅書名未中年屏絶聲色若物外人<lb/>
築堂曰安雅居群書其間日夕莊誦嘯歌忘倦嘗曰吾<lb/>
平生無過於人者惟守吾聖門之學以行吾儒分内事<lb/>
雖不能紹先儒道統萬一然不以世俗名利為身累豈<lb/>
非陶靖節所謂不以心為形役韓退之所謂行已立身<lb/>
自有法度者或可冀其遺意邪故翰林學士鄧公善之<lb/>
張公西巖虞公邵菴皆公所常考德問業安雅堂榜虞<lb/>
<pb n="KR4d0532_WYG_003-18a"/>
公書也奎章博士柯公敬仲國子丞陳公衆仲儒學提<lb/>
舉楊公廉夫皆嘗為之記晚年人皆以安雅先生稱之<lb/>
公亦喜曰此吾平生所以自任若未死而人以謚我也<lb/>
踵門求文者無虛月公所為文必造理義盡人情無誇<lb/>
誕虛逺態不作鉤㦸喉舌語一語一字必有來歴而意<lb/>
度皆從已出故逺近咸願得之其所著古詩近體騷辭<lb/>
記序銘狀箴訓雜文曰副墨者若干卷年益老而力學<lb/>
益不衰晚年耳聰目明夜書細字又信意作小山水畫<lb/>
<pb n="KR4d0532_WYG_003-18b"/>
幅殊有佳趣老而彌健葢有所養也嘗曰吾居華亭九<lb/>
峰谷水間是邦之望惟陸士衡兄弟為晉代文宗今其<lb/>
遺跡皆不可見能不感慨於千載之下暇日窮其讀書<lb/>
聽鶴之地遂買谷水東崑山隂構堂于上像二子以奠<lb/>
且築室其下興到即命扁舟徜徉其間有司嘉其志嘗<lb/>
以聞於江浙行省焉公於宗族間尤善周旋奉上字下<lb/>
能竭智力少年事處州公克盡孝道中年奉叔雲西居<lb/>
竹二翁又能委曲承順事苟有不當者則犯顔直言必<lb/>
<pb n="KR4d0532_WYG_003-19a"/>
揆諸理乃已公平生繼外氏而不以得其家貲為心人<lb/>
或以為迂勸公使求之公曰上世所以俾我為後者豈<lb/>
不以吾本宗世有賢人而利吾道義之澤為扶植計哉<lb/>
吾豈較是瑣瑣以違上世初志今族人所以沾丐文風<lb/>
向慕忠厚者豈非處州公有大造於兹耶由是鄉黨咸<lb/>
則之至若處兄弟子姪則導以詩書禮義教以恭敬輯<lb/>
睦嵗時恒集鄉族長幼於家塾會講經義淑諸人者殆<lb/>
不少矣及其或以徭役為公累公雖知其無預亦弗違<lb/>
<pb n="KR4d0532_WYG_003-19b"/>
其請至於家貲蕩析亦無幾㣲出於言面家無饒餘嵗<lb/>
又輟米以周貧族其有死者乃身先率衆以營其喪葬<lb/>
尤篤於交道心常薄世俗以貧富為重輕遇事必尚古<lb/>
人意氣乃已故江湖間清議罔不加敬向慕咸以得識<lb/>
公為足性至好客客至則觴咏歌笑竟日不厭解榻留<lb/>
連不忍其去鄉里間每有論議莫適處者賴公始決人<lb/>
人得其歡心親朋燕集皆力致公得公始樂晚年嘗曰<lb/>
吾本邵氏子利賴之者不為不多矣因考字書復名曰<lb/>
<pb n="KR4d0532_WYG_003-20a"/>
綤以志不忘本也編修蘇公昌齡相知既久至正二十<lb/>
一年二月廿又五日至公之鄉始獲晤對如舊相識方<lb/>
接盃酒敘殷勤論議甫洽而公乃疾作矣二十六日質<lb/>
明命二子曰吾弗可為矣汝曹能遵吾平日之行則吾<lb/>
為不死矣言竟乃逝公娶檇李唐氏承務郎新州同知<lb/>
諱世延之女先十嵗卒子男二宗儒娶新安汪氏邵武<lb/>
路總管諱從善之女宗臣娶龍江章氏蘭溪州知州諱<lb/>
夢賢孫女女四適仙山施德溥嘉禾徐麟檇李唐璟會<lb/>
<pb n="KR4d0532_WYG_003-20b"/>
稽趙琪皆儒家子孫男一子鎮女三皆幼是年三月卄<lb/>
有二日宗儒等卜葬於華亭縣修竹鄉文欽里先塋之<lb/>
側其佛廬曰集福公所履歴之跡此其大畧也然皆衆<lb/>
所能道信聞逺邇者故書之而不佞<lb/>
　　　海隅唐氏先世事實狀<lb/>
唐氏世居秀之華亭縣在宋季時以積善孝義聞于鄉<lb/>
里然未始有顯者迨國初以来忠翊校尉昱始能自樹<lb/>
立以大其家昱之父曰文洪文洪之父曰信皆敦朴勤<lb/>
<pb n="KR4d0532_WYG_003-21a"/>
儉行無踰越初居華亭集賢鄉鳯凰山之陽上世丘墓<lb/>
咸在忠翊遷居海隅鄉横泖之隂前至元間朝以華亭<lb/>
之地置松江府裂其東半為上海縣而海隅屬焉今子<lb/>
孫遂為上海人族于是乎蕃衍矣忠翊生四子曰俊卿<lb/>
俊民俊賢俊良皆克紹家業善務生事俊卿蚤世有二<lb/>
子曰世昌世榮俊民俊賢尤長於繼述先志奉公字下<lb/>
無所缺失家益以振俊民生三子曰世安世能世才彬<lb/>
彬競爽始能相尚儒術從事師友以染濡禮義為悦俊<lb/>
<pb n="KR4d0532_WYG_003-21b"/>
賢生三子曰世忠世華世贇俊良生一子曰世彰一時<lb/>
咸卓然自立五世同居男女數百指内外戢睦罔有間<lb/>
言自忠翊以下墳墓悉在海隅嵗時祀事子孫各盡其<lb/>
力朋酒羔羊至於疎逺皆得還往殊不失古意世安有<lb/>
二子曰景熙景道世能一子曰景辰皆躬蹈士行朝奮<lb/>
夕勵叔出季處志逺大以振家聲事詩書以圖久逺忠<lb/>
翊字仲明幼有志氣不為同流合汙之行度量倜儻表<lb/>
裏如一其祖父基業初不踰中人家能自致力充廣倍<lb/>
<pb n="KR4d0532_WYG_003-22a"/>
蓰舊制於鄉黨之賢者長者又能推誠親敬咸得其歡<lb/>
心故逺近皆賢之至順庚午嵗郡大飢捐廩粟五千斛<lb/>
上之官以賑境内其所私賑尤更無算有司具聞於朝<lb/>
乃膺懋賞授浙西袁部塲司丞秩滿轉江西蘆潭批驗<lb/>
所提領俱以廉幹謹慎聞于上下上司嘉之待以優禮<lb/>
年垂七袠即丐致仕恩例賜七品秩授忠翊校尉徽杭<lb/>
等處㩁茶副提舉性輕財好施恒繕完佛老宫室勉其<lb/>
祝釐以報上德至順庚午辛未以後嵗多歉澇屢發帑<lb/>
<pb n="KR4d0532_WYG_003-22b"/>
財以濟飢困為饘粥以食疾疫皆樂於為不出勉强自<lb/>
致仕歸杜門掃迹公私悉任子弟惟好善則至老彌篤<lb/>
嘗曰此吾家法上世所由起家者也後人其可廢乎壽<lb/>
九十乃逝俊民在父母時恂恂服弟子職孝弟著于鄉<lb/>
譽及忠翊出仕家事一以息肩於是賔客喪祭凡夙所<lb/>
為者咸加増飾揆諸禮度乃止其所未為者又能力致<lb/>
以求備焉由是家庭間親親尊尊長幼秩然有序中外<lb/>
藹然以和後仕至河南等處人匠提舉以殁俊賢嘗為<lb/>
<pb n="KR4d0532_WYG_003-23a"/>
湖州路雜造局副使尤善幹蠱相其父兄服勤穡事應<lb/>
役奉公服勞不憚苟遇繁劇則兄弟爭先禦侮故家道<lb/>
日益優裕沒身不衰二人皆體貎敦厖襟度慨慷不拘<lb/>
細行見善必為不改父道其於修治津梁平易道路救<lb/>
災䘏隣又有踰於上世者事歴歴在人耳目世安嘗為<lb/>
内正司繡衲局大使在昆弟間表表特異言行一致無<lb/>
所外飾諸父既沒慨然以門户宗族自任公私巨細必<lb/>
身率先鄉里賴其捍衞咸稱其質直焉世能嘗為管民<lb/>
<pb n="KR4d0532_WYG_003-23b"/>
提舉司照磨世才紹興路山隂縣丞世忠中政院宣使<lb/>
使世華平江路嘉定州醫學正子孫至今慤守先訓其<lb/>
或家有不競者亦不廢禮忠翊之葬在其居之北二里<lb/>
佛廬曰壽寧院葢其生時俊民預為營卜壽藏以寓喜<lb/>
懼之志亦孝道之一事也從斯兆者人匠提舉繡衲局<lb/>
使凡三世夫婦悉在焉景熙景道每念先世成立之不<lb/>
易祖父負荷之維艱而未有著之金石以垂不朽者乃<lb/>
援老蘇氏譜亭故事以謂蘇氏古望族推而上之亦僅<lb/>
<pb n="KR4d0532_WYG_003-24a"/>
得六世譜以識之則後人傳習不替今吾之族固起自<lb/>
閭里矧祖宗所積者長厚諸祖諸父以来皆力延名師<lb/>
以教禮義可謂有德有造於我後人矣今之繼以永久<lb/>
者豈非氣澤所被乎盍亦以是告於方来不可當吾世<lb/>
而不託諸縉紳以表墓田也乃推敘宗族存沒世次可<lb/>
知者得七世列之為圖稽其顛末告于父友邵亨貞求<lb/>
綴次成辭以為之按亨貞嘗識忠翊公之晚年自人匠<lb/>
提舉伯仲而下皆納交矣故亦粗知其槩嘉二子之請<lb/>
<pb n="KR4d0532_WYG_003-24b"/>
乃不辭而書之以俟立言君子採擇焉至正五年十一<lb/>
月<hi>闕</hi>　日<lb/>
　　墓誌銘<lb/>
　　　元故栁州路馬平縣都博鎮巡檢曹君墓誌銘<lb/>
君諱永字世長姓曹氏曹族温之瑞安許峰曹村上世<lb/>
自宋建炎紹興間徙居秀之華亭縣修竹鄉今八九世<lb/>
子孫蕃衍仕者率不過令丞曹屬然益讀書為行為士<lb/>
大夫家君生大德七年九月二日父雲西處士名知白<lb/>
<pb n="KR4d0532_WYG_003-25a"/>
隱徳不仕為鄉里典刑知名江湖母夫人河内李氏有<lb/>
賢行晚年事佛自號紫<hi>闕</hi>居士君性頴悟好學通舉子<lb/>
業凡詩書六藝之文皆習而能之沈潜體究必造其理<lb/>
尤力淹貫魏晉以来字書八法朋游以能書稱鍳古墨<lb/>
蹟法帖到手輒次甲乙無失誤者行輩皆服其識有膂<lb/>
力堪射御弱冠筮仕以䝉古字學進沿檄為温州路瑞<lb/>
安州學正秩滿陞授栁州路馬平縣都博鎮巡檢未上<lb/>
江浙行省宰臣賢其學問以宣使辟之領職且有日而<lb/>
<pb n="KR4d0532_WYG_003-25b"/>
疾作矣至正八年九月十三日殁於錢塘旅舍春秋四<lb/>
十有六妻同郡陸氏先一嵗卒子男三騶虞早天次於<lb/>
菟幼彪孫男一女一其年冬十一月甲辰處士以君之<lb/>
喪歸于其鄉之千山東原徙陸氏骨而合葬焉從母夫<lb/>
人之兆也嗚呼君之事業咸期以逺且大而遽止於斯<lb/>
不稱其位也可哀也已銘曰　官無云卑道是先學必<lb/>
以博約乃全四十强仕傷夭年有父歸骨名山川千載<lb/>
不朽視斯鐫<lb/>
<pb n="KR4d0532_WYG_003-26a"/>
　　祭文<lb/>
　　　祭曹雲翁文<lb/>
維年月日外從孫某謹以家饌牲酒之奠祭於外從祖<lb/>
貞素先生之靈天之生公夫豈偶然乾坤之清氣散在<lb/>
萬物公獨得其賦畀之全雖不能行道於斯世實有以<lb/>
追夫晉人之風度覈於柱下之𤣥𤣥髙山流水光風霽<lb/>
月所以心領意會超於事物之表者又不啻濠梁之二<lb/>
子洛社之諸賢故公之聲名才德有以取重於期野儀<lb/>
<pb n="KR4d0532_WYG_003-26b"/>
表於鄉族者足以發前人之光烈抑又著為身後不朽<lb/>
之傳藐焉寒㣲異姓諸孫半生相依於閭里者賴祖父<lb/>
之情好為肺腑之姻聯雖恒處於纍纍子姓之列公不<lb/>
以其年之幼穉獨能振拔以導前故凡獲親炙於公者<lb/>
非徒講翰墨論文藝與於觴詠游觀之事而已至於譚<lb/>
𤣥考古鉤深致逺靡不相資而造理每鑚研乎周孔而<lb/>
窮極乎羲軒故公之愛我也知之者莫不多公之識鑒<lb/>
其不知者亦不能退而無後言或隨時而有間時乎而<lb/>
<pb n="KR4d0532_WYG_003-27a"/>
投杼者小人罔公以非道及其既久而昭雪公乃不愈<lb/>
於初者則又莫能奪夫胸中之天比嵗旅食異縣奉公<lb/>
之日常少每引領翹企所以叩於蒼蒼者覬公之百年<lb/>
孰謂公厭世而長往恨不能起之於九原兹抆淚以永<lb/>
訣情莫究於萬千惟公之形神固不可得而復見而公<lb/>
之不死者在穹壤間其来歆乎几筵此予於公所以神<lb/>
交夢接於㝠㝠之中者豈人人之能識匪筆舌之可宣<lb/>
　<lb/>
<pb n="KR4d0532_WYG_003-27b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　野處集卷三<lb/>
</p>
<p>
</p>
  </div>
</body>
</text>
</TEI>
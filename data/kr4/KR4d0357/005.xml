<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>北磵集巻五</head> <lb/>
    <p>
<pb n="KR4d0357_WYG_005-1a"/>
欽定四庫全書<lb/>
　北磵集巻五<lb/>
　　　　　　　　　　　　宋　釋居簡　撰<lb/>
　　憙華嚴傳<lb/>
釋善憙震澤沈氏子字無愠頤菴其號年十五白父母<lb/>
曰願聴我出家家去蠡澤應天寺一牛鳴地素崇佛莫<lb/>
奪其志十六受度以有明為受業師法真師㑹則禀嗣師<lb/>
訖戒品飄然振超方之錫時法真駕圓頓之㫖於三吳負<lb/>
<pb n="KR4d0357_WYG_005-1b"/>
大機器之士憧憧自逺惟恐後公以妙年方軌老成雋秀<lb/>
染指法味窮日夜之力旁剔遐捜疑必問難必通纖毫不<lb/>
礙膺乃已日用疏鈔研墨外無長大布不華一飯不背衆<lb/>
不過午五講大經楞嚴圓覺則十數徧撮八十一巻之要<lb/>
則述法界觀捜英記序臺説圖合三巻以發其奥指圓<lb/>
覺類雜花而言約則述㑹不㑹篇續教章復古記三巻以<lb/>
統其離金剛辨非注金剛纂要記同教問答合五巻則<lb/>
以定五教之分齊破㑹三歸一破三宗説蘭盆辨正<hi>闕</hi>
<pb n="KR4d0357_WYG_005-2a"/>
　　評連珠合五巻則以一異宗之紛紜皆法真師晩年<lb/>
所欲為而噬臍於鐘鳴漏盡應縁之地則平江之寶幢<lb/>
閲十四載嘉興常樂三年臨安南山慧因十一年皆西<lb/>
淛勝處故得益者衆皆斬斬有所立壽七十八臘六十<lb/>
二嘉泰四年正月初二無疾而蛻於慧因方丈留十日<lb/>
闍維舌不壞骨石舍利入香嚴寺衆塔遵遺戒也<lb/>
贊曰五竺特葬大浮圖尊法也大法漸醨此土妄一衲<lb/>
子忝厥生巧飾其亡悉力假援鑿幽邃擅形勝以掩其<lb/>
<pb n="KR4d0357_WYG_005-2b"/>
朽骼腐胾神隂陽家荒唐謬悠妄冀夫所不當得欲利<lb/>
其後可哀也已公之所成就雖扳竺西大浮圖何歉焉<lb/>
而決定明訓廪然在兹於戲賢哉<lb/>
　　菩提簡宗師傳<lb/>
戒定慧三學必先戒越戒而學定慧邪説也菩提宗<lb/>
師師簡由戒而求定慧遂昌厥毘尼字仲廉號止堂嚴<lb/>
之建徳任氏子少好讀書少長學舉子業暇日遊景徳<lb/>
寺聞應堂惟定講蘭盆經若有所感遂超俗於杭之法<lb/>
<pb n="KR4d0357_WYG_005-3a"/>
顯寺事景瑫為比邱受具畢即往不空學於法海師一<lb/>
盋亭午終日淡如非勝已不友非衆法不出本宗文字<lb/>
沉潛反覆雖前軰未發之藴必了了乃已一時宗匠盛<lb/>
稱賞普救寺首座元印師號精律學諸師畏敬解后相<lb/>
遇以資持㑹正同異卒然相詰難隨語剖析不少竚思<lb/>
聞者悦服後見宗芬宗晏於永嘉芬器之留三年至是<lb/>
總别持犯雙單止作之疑無復礙膺已而歸杭依論宗<lb/>
大法主智曇師學唯識百法華嚴台衡則次第與其宗<lb/>
<pb n="KR4d0357_WYG_005-3b"/>
之翹楚者抑揚商略無相宗印師稔其籍甚虛第一座<lb/>
以俟出世於演法寺其次不空兩記並行取舍適中臨<lb/>
壇巋然有南山家法晚居菩提九年而寂嘉定元年十<lb/>
二月十二日也度弟子紹聞行依孫曰文秀得其傳而<lb/>
潛符宻証者梵威首選垂寂之頃謂行依曰平生苦心<lb/>
以律自嚴不空了然師知之深舍是莫可囑身後言既<lb/>
而逝端莊如生壽七十一臘四十七龕留一七日而闍<lb/>
維骨石舍利歸普同塔<lb/>
<pb n="KR4d0357_WYG_005-4a"/>
贊曰經律論三一戒定慧昧夫擊小彈偏以頓歸漸者<lb/>
罔不流於諍論簡以律部自任而博約諸宗之所同異<lb/>
故其成就者如此<lb/>
　　無名子傳<lb/>
無名人與造物游於蓼水之上生無名子商周時應采<lb/>
詩之求不知其幾世鄭衛淫戰國雅頌不作采詩官廢<lb/>
㑹摩騰竺法蘭西來與烏有生歸焉或曰子名且不有<lb/>
實將安在烏有生病焉子曰象教中微人心潛怠主文<lb/>
<pb n="KR4d0357_WYG_005-4b"/>
譎諫上則二雅旁法九歌下雜謡言託吾虛名駕其説<lb/>
而正其失謂余無名妄也無實妄也汝病之吾辯之亦<lb/>
妄也生踊躍曰然則子罔象之流亞與子怫然而作曰<lb/>
罔象生罔兩厥類惟錯冒吾法為竒貨飾佞壬廣厥類<lb/>
愚無識知卒莫逃君子之誅汝何從比余於罔象乎雖<lb/>
子異姓而特蕃衍散諸四方挺挺有祖風烈隐徳不耀<lb/>
可無傳焉北磵曰無名子與烏有生名實之辯辯矣名<lb/>
且無烏乎實所以諷者微而婉又何俟借風雅託名氏<lb/>
<pb n="KR4d0357_WYG_005-5a"/>
然後為得哉<lb/>
　　兩窮傳<lb/>
樸翁銛文頴惡凡子如仇反譏余涇渭太分則語之曰<lb/>
方將以是告子則把手一笑而忘其病此反以告人也<lb/>
他日婆娑冷泉鵙舌嘲哳譁而侮之遂過天竺逮還故<lb/>
棲天竺之人依依有去思以儷語為謝其略曰獲依虎<lb/>
臥之浮圖政類鶴鳴於華表閒吟古句青山豈礙白雲<lb/>
飛却憶先師老步只堪平地去屬余賦解嘲所謂不能<lb/>
<pb n="KR4d0357_WYG_005-5b"/>
助桀遄至吠堯一窺豹斑五窮䑕技含怒蓄怨於彼其<lb/>
久也覆巢墮卵於吾何有哉嘉定甲子冬尸玉几者祖<lb/>
冷泉故智將不利於我正論横制厥類妥尾樸翁述其<lb/>
事寓狸不執䑕寄四明地主李雍之云堪笑主人偏愛<lb/>
惜容他籠裏咬鸚哥則又囑余曰兩窮併述為佳傳留<lb/>
與叢林作笑談昔老坡南遷遇歐晦夫於合浦誦梅都<lb/>
官贈詩云吾家無梧桐安得久留鳳坡亦自誦送老泉<lb/>
云歲月不知老家有雛鳳凰謂歐曰梅二丈目為鳳者<lb/>
<pb n="KR4d0357_WYG_005-6a"/>
例窮如此嘻鸚鵡也窮且尒矧為鳳尚何加焉北磵曰<lb/>
小人道長莫如六宗六宗不除禍天下後世何時而已<lb/>
哉東西壤斷不啻十萬里風殊俗異小人滋蔓而難圖<lb/>
若合符節彼蒼者天盍亦殄此羣醜庶乎畏天之威于<lb/>
時保之<lb/>
　　重刻永明壽禪師物外集序<lb/>
能使所居山大於天下鼎望禪苑永明與達觀盧公之<lb/>
於雪竇也空寂藴奥公尤為先知出人間世為龍象任<lb/>
<pb n="KR4d0357_WYG_005-6b"/>
祖宗九鼎之寄宜矣開禧初余登㑹稽探禹穴陟華頂<lb/>
度石橋闚曇猷逸蹟雁宕攬勝訪客兒蠟屐揚颿處回<lb/>
乳竇觀千丈飛雪住山石橋宣無言與余登中峰公昔<lb/>
著書地老頭陁出公肖象碧眸廣顙氣廪廪如生屬宣<lb/>
整飾書余贊其上曰客吟燈殘猿啼月落衲被蒙頭千<lb/>
巖萬壑起破凡夫為等覺妙覺齊大小乘於錢索井索<lb/>
縱大辯於談笑寄虛懐於冥漠所謂百軸宗鏡之文如太<lb/>
山之一毫芒巍巍堂堂煒煒煌煌非心亦非佛破鏡不<lb/>
<pb n="KR4d0357_WYG_005-7a"/>
重光兹又得此集附益於毫芒然則公非用力於騷雅<lb/>
者亦不在多少間獨喜某人講明舊話重刻以壽古宿<lb/>
為書於僧統寧公序後<lb/>
　　仁王䕶國般若疏後序<lb/>
仁王䕶國般若疏天台之極言言心聲也天台之心在<lb/>
焉循聲而得心忘心而得法庶乎小酬百囏顯晦淪於<lb/>
遐陬海隅復歸中州也見而不誦誦而不通通而不説<lb/>
説而擇授均得罪於此書嵩山晁騎尉序之為詳北磵<lb/>
<pb n="KR4d0357_WYG_005-7b"/>
申之為約雖涓塵增溟嶽不在乎多少間其於宏贊弗<lb/>
以異學二乎中則同出一轍嘉禾古石蘭若傳教行彬<lb/>
重刋以永其壽為書之<lb/>
　　注心經序<lb/>
蕩相明宗者大般若經之極致而司南沉空滯寂也凡<lb/>
六百巻巻凡幾偈偈無量故字亦無量字無量故義則<lb/>
叵量如是展轉各無量數欲彰其目必提其綱欲窮其<lb/>
量必執其度不則塵沙要奥廣大𤣥閟雖巧歴莫能悉<lb/>
<pb n="KR4d0357_WYG_005-8a"/>
數心經之譯二百六十字茍得其要如上所陳若指諸<lb/>
掌推而廣之不知六百巻浩乎其博也斂而藏之不知<lb/>
二百六十字藐然其約也提綱執度舍是而無所準的<lb/>
也然則此經般若之靈扄也心之所之法之所由也心<lb/>
之所止法之所歸也天地之大萬物之富一稊在庾也<lb/>
若夫不知復不足以見天地之心隘此心不足以語此<lb/>
經之方迷此經不足以知此心之妙即一而三即三而<lb/>
一三智大觀於是乎在孤山造疏數千言掲此經大明<lb/>
<pb n="KR4d0357_WYG_005-8b"/>
浄覺則肅徒振旅全師而攻之百年宗徒未卜孰詣宗<lb/>
印師作哂乃末流無所適正異其所異而同其所同將締<lb/>
其言而一之賫志而死元粹嗣其志旁羅契經㝠捜𤣥<lb/>
文參諸往哲斷以已意句析章分㑹殊而同理貫義條<lb/>
反違而從孤山之說必明浄覺之難必通夫今而後自<lb/>
本然衆相見無相空即蕩然大空識真空相因指得月<lb/>
得月忘指月與指俱忘也不忘者忘乎哉<lb/>
　　集注圓覺經序<lb/>
<pb n="KR4d0357_WYG_005-9a"/>
覺而不圓者有矣夫未有覺而不圓者也圓而不覺者<lb/>
有矣夫未有圓而不覺者也昭昭日用之間而不知也<lb/>
一性圓具不知故不覺也性之所具曰圓圓也者凡愚<lb/>
不虧聖神不盈自本自根與生俱生圓同太虛而無欠<lb/>
餘太虛同受而與之俱良由習與性離情與智違背大<lb/>
明即大闇悠悠長暝不了此覺縱復亦了覺而不圓惟<lb/>
其不圓其証亦爾遂有修証之目為三根利鈍所以别<lb/>
也所修者何修此者也所証者何証此者也所修不同<lb/>
<pb n="KR4d0357_WYG_005-9b"/>
所証則一也故曰一切衆生皆証圓覺非覺之以妙覺<lb/>
則止於其所覺非圓之以至圓則止於其所圓自四十<lb/>
一地以前皆止於其所止而不知夫所由止不修何以<lb/>
達其證不證何以明其修亡證而亡修而妄冀夫所謂<lb/>
圓覺者是今日適越而北轅也修而後能證證而後能<lb/>
忘則十二大士未始有聞也十萬大衆未始有聞也六<lb/>
塵不濯而清浄四病不藥而瘳也静幻寂非一而非三<lb/>
單複圓無前無後也如是乃至圓裹三世清浄平等皆<lb/>
<pb n="KR4d0357_WYG_005-10a"/>
光明藏也圭峰發明此經造疏教萬言反約於廣博浩<lb/>
繁之中畧為别本由唐至今廣畧並行西南學徒家有<lb/>
其書江淮荆蠻稍若不競天台再造於五季亂離之際<lb/>
鼓行吳越間作者軰出嶄然見頭角由是二家之言肝<lb/>
膽楚越彼所宗尚我得排斥我所宣演彼得指議異已<lb/>
之卓識與共環堵必羣咻之務其説之不售同已之固<lb/>
陋逺在萬里必羣嗾之欲其喙之必信使二家之道不<lb/>
淪於必争之口者幾希古雲元粹師所以憤悱慨慷集<lb/>
<pb n="KR4d0357_WYG_005-10b"/>
注此經而示其同也以本宗之義發他宗之言以他宗<lb/>
之奥揭本宗之𤣥本諸其理不本諸其宗參諸其心不<lb/>
參諸其人黨非其同伐非其異平持其衡婉立其言俾<lb/>
滯於一曲者知夫師子手足一金也江河淮濟一水也<lb/>
毋求異於圭峰亦毋以求同也異其所異而同其所同<lb/>
非一人之私所能也<lb/>
　　送張少良序<lb/>
文章不學而能乎曰唐栁子厚始以童子有竒名李長<lb/>
<pb n="KR4d0357_WYG_005-11a"/>
吉七歲長短之制動京師今也有諸曰括蒼張少良十<lb/>
五六時從父學稼方春耕破霧漫不分畦畛輟耕而歌<lb/>
曰似雨元非雨如雲不是雲飜疑天與地渾沌未曾分<lb/>
鄉先生常秘丞建聞而竒之内諸塾已而寘諸庠今為<lb/>
名諸生富春秋將偉其衣冠嘉定二年春相遇於丹丘<lb/>
巾峰之陽樸茂沉黙直亮簡正鄉不遇常亦豈遂自棄<lb/>
於耕稼之伍吾不佳張之遇常而佳其不忘常又不佳<lb/>
常之得張而佳其始卒於張異夫相驕相諂彌縫為市<lb/>
<pb n="KR4d0357_WYG_005-11b"/>
道也逺矣其去也書以識相遇之歲月以為贈<lb/>
　　送一上人持盋序<lb/>
平地登雲南北一舍强半棃洲瞰杖錫為平野逺如之<lb/>
峻陟則倍蓰在昔單丁今有衆一踵門而言曰育王太<lb/>
白衲子古洙泗比以萬錢汰舊學萬錢何從得哉棃洲<lb/>
門不暇<graphic n="KR1423" url="https://raw.githubusercontent.com/kanripo/KR-Gaiji/master/images/KR1423.png" mimeType="image/png"/>有来轍容我則持盋出山高原使来相勞苦<lb/>
余聞而笑曰棃洲失之矣歲荐饑妄一夫據把茆足以<lb/>
傲睨髙蹈以振其賈鼎望且學其為棃洲胡不為與雖<lb/>
<pb n="KR4d0357_WYG_005-12a"/>
然我知之矣智海云僧者佛祖所自出拒僧拒佛祖也<lb/>
芙蓉則曰可粥則粥可飯則飯若去與留在彼而不在<lb/>
此高原之心有是夫一曰然然則不可以不書以振梨<lb/>
洲學古之志云<lb/>
　　清白堂叙<lb/>
歲荐饑所至散席靈隐印萬指厭餘而百堵皆作忽中<lb/>
飛語㑹稽之籍毫析厘剖無參差宫講大監劉公靖之<lb/>
曰請自今以清白稱播于聲詩和者不約而同噫魏文<lb/>
<pb n="KR4d0357_WYG_005-12b"/>
示樂羊滿篋謗書燕惠遣騎刼代樂毅士無賢不肖入<lb/>
朝見嫉山林奚為哉是諸君子昌之以言隱然有不得<lb/>
其平者書之為清白堂倡醻叙<lb/>
　　送夢書記序<lb/>
詩人于君實問予識天台夢乎予曰天台舊遊夢想常<lb/>
在于曰吾問夢書記予曰書記今備數非夢也于怫然<lb/>
而作曰浮圖曰夢掌天台宗徒之記子何愚甚蔽甚耶<lb/>
則應之曰吾非不曉子問也古無書記自積翠老南領<lb/>
<pb n="KR4d0357_WYG_005-13a"/>
徒行脚叢林稱之後世嗣其遺響僅得積翠之一體餘<lb/>
則百歩半百也吾冒其名屢矣未嘗不惴惴自憐也吾車<lb/>
覆矣蹈吾轍者翹楚乎容止誇大乎語言行行若出積翠<lb/>
上不待兩端則黔之驢人以其不足道而去之猶喋喋不<lb/>
已使同類謂彼不已若故去故謬以應孰謂子攻我至此<lb/>
極也豈毋望於洗空凡羣張吾軍哉于曰審若子言豈特<lb/>
此已儒吾之宗釋汝之氏仁義本根禪教源委彼以其真<lb/>
我以其偽姑且置之萬事勿理夢則固異乎如此尊師友<lb/>
<pb n="KR4d0357_WYG_005-13b"/>
識禮義孜孜問學進而未己他日與夢語乃以于言為<lb/>
是私自謂入亞夫之營視棘門㶚上如兒戱爾因語之<lb/>
曰鄉所望於空羣者子其勉之夢起避席頓首曰唯<lb/>
　　送上天竺月光逺歸四明序<lb/>
四而喜三而怒衆狙也加之以非常之寵而不喜臨之<lb/>
以無故之辱而不怒斯人耳吾於月之東還也以是二<lb/>
者酌其淺深則曰曩來自東今還自西造化也昔當其<lb/>
舒今當其慘喜怒何與中山之拔謗書已盈篋其子可<lb/>
<pb n="KR4d0357_WYG_005-14a"/>
信方織而投杼事久論定真毁譽者出甚矣才為妬媒<lb/>
能為忌囮彼以我為才能不奪不饜媒囮是徇若幸顧<lb/>
我何戚乎容是豈知我浩乎中也則謂之曰我將駐若<lb/>
之轍於兩竺間俾志衡台問竒字刁刀魚魯毋母肓盲相<lb/>
承月曰噫勿崇吾咎含沙摇毒中而未已虛舟飄瓦悠<lb/>
然不知彼有畢弋又倚城社萋兮貝錦以成文章詩人<lb/>
嫉之投畀豺虎豺虎不食其嫉彌甚造化寛假以華其<lb/>
歸城南吾廬有琴有書自艾自懲自巻自舒飛光須臾<lb/>
<pb n="KR4d0357_WYG_005-14b"/>
高山蒼蒼流水湯湯以遺其音以思古人以獲我心<lb/>
　　送高九萬菊磵游呉門序<lb/>
少陵得三百篇之㫖歸鼓吹漢魏六朝之作遂集大成<lb/>
離騷大雅鏗然盈耳晚唐聲益宏和益衆復還正始厥<lb/>
後為之彈壓未見氣力宏厚如此駸駸末流着工夫於<lb/>
風烟草木争妍取竒自負能事盡矣所謂厚人倫美教<lb/>
化移風俗果安在哉山隂菊磵高九萬得句法於雪巢<lb/>
林景思於後山為第五世嘗出唐律數十篇活法天機<lb/>
<pb n="KR4d0357_WYG_005-15a"/>
往往擅時名者並驅争先加以數年沉潛反復樹離騷<lb/>
大雅之根長漢魏六朝之幹發少陵勁正之柯垂晚唐<lb/>
婆娑之隂擷百氏餘芳成溜雨四十圍俾困頓於風烟<lb/>
草木者息隂休影方有事於吳門吳號多士趙静齋子<lb/>
野盧蒲江申之柄此能事苐往必以吾言為然<lb/>
　　頑石序<lb/>
欲叢林復古必綜核名實名實正而叢林不振則正因<lb/>
可毁大乘可焚修飭諸其内而畧諸其外抱道懐義特<lb/>
<pb n="KR4d0357_WYG_005-15b"/>
立不撓譽不喜毁不怒不曰有常不曰君子實將焉處<lb/>
將有人焉肅威儀懐佞壬正辭氣事容悦不曰鄉原不<lb/>
曰穿窬實將焉居故君子務實實振名名不振實也審<lb/>
矣咨爾頑石是儆是戒庶乎粹藴奮乎頑質實而若虛<lb/>
也實若虛此余所無媿也<lb/>
　　送四明賜越州源珪往華亭序<lb/>
若知驪龍之頷有明月夜光也夫非逶迤曲折巧運其<lb/>
智極九淵之下與之相周旋終莫得所欲不然虀粉之<lb/>
<pb n="KR4d0357_WYG_005-16a"/>
不暇敢妄冀徑寸哉寐而得之非得也道非九淵之下<lb/>
甚邇而不逺非驪龍之頷甚易而不難茍無其方則逺<lb/>
近難易或相千萬二三子來自東也東州師友尋訪殆<lb/>
盡復將問津於華亭是行也須其寤而探焉<lb/>
　　字三子序<lb/>
開禧丙寅仲春既望予自鄮還西湖解后二三子於冷泉之<lb/>
上扣其所從來乃知其為天台者也幾月而後去其去也請<lb/>
更字于予予曰字所以代名師友命之爾更之背師友非<lb/>
<pb n="KR4d0357_WYG_005-16b"/>
是茍循子又安知他日不復更於他人而反吾言耶三子相<lb/>
視而笑曰子何見之晩也天下之所同者理也理之所在<lb/>
則終身踐之茍未至必至而後已子烏乎辭遂命珪曰瑩<lb/>
中俾鑒諸内而畧諸其外命源曰叔進俾不舍晝夜而朝<lb/>
宗于海命賜曰無言孔子曰賜也不幸言而中是使賜之<lb/>
多言也賜也於是觀焉珪也源也舍是而無所䋲準三子<lb/>
有得焉則予不幸言而中也言而中是使予之多言也<lb/>
　　送陳原父詩序<lb/>
<pb n="KR4d0357_WYG_005-17a"/>
壬申季秋永嘉陳原父侍仲氏解四明定海少府之組<lb/>
借榻於北磵數月束書外無長物蕭然如僧奮然有志當<lb/>
世日與此邦之彦遊歸輒三鼓余未嘗不遲其歸原父<lb/>
歸亦未嘗不至予臥内言是日所與游與所為所見而<lb/>
後寢自首及末風雨不渝且未嘗見其評論人議已者<lb/>
不問予游四方得見有常者盖寡若原父非有常者耶<lb/>
男兒有志事竟成非有志者耶其往也素齋領客載酒<lb/>
賦詩餞之於江滸盧氏小圃予亦賦諸公訝余獨醒以<lb/>
<pb n="KR4d0357_WYG_005-17b"/>
序代罰<lb/>
　　送柴生謁東嘉吕守序<lb/>
慶元丙辰予在鷲之小嶺有偉衣冠來謁者曰我漢太<lb/>
尉棘蒲侯裔也越明年復見於鄮山欲緇其衣求益於<lb/>
余余顧何有哉去年秋七月用岑太華悼佛智大士故<lb/>
事作詩弔余不以示他人而輒見投憐其暗投也則幡<lb/>
然竟去謁宜獨將因宜獨以見吕東嘉是舉也適足以<lb/>
濟前日求益暗投於余之兩失也既得所依歸而不志<lb/>
<pb n="KR4d0357_WYG_005-18a"/>
所求吾恐其失倍於前既無以昌其行又無以濟其需<lb/>
命之曰子之謁東嘉郡侯侯固好義郡文學吳越錢竹<lb/>
岩天下士也與侯道同氣合子無意於六義之㫖則已<lb/>
茍急於此舍是無獲焉<lb/>
　　無極序<lb/>
或謂太極無極之辯起於無極圖豈濂溪務為後世争<lb/>
端耶昔游康山臥龍菴見劉淳叟擘窠大書亭柱曰是<lb/>
日與朱南康論太極無極吾謂太極無極非古人意裴<lb/>
<pb n="KR4d0357_WYG_005-18b"/>
回四顧恨不見劉子而畢其説有以無極自號余使之<lb/>
坐而問焉曰若知無極之極乎盍以我告有以我告則知有<lb/>
極也如其不知則知爾將北面質若之不暇何暇為若<lb/>
説若歸而得之得則忘之則太極無極是古人意非古<lb/>
人意不俟問人而判然胸中矣<lb/>
　　潯溪醻倡序<lb/>
經子史傳記皆序下至雜錄小説亦莫不然序棋序飲<lb/>
序画未易一一數然則於倡醻為尤宜畏齋何智夫遲<lb/>
<pb n="KR4d0357_WYG_005-19a"/>
次家食容與三益笑塵間二三友更倡迭和以相勉使<lb/>
書其後序所以申導志義詩者志之所之發於言而義<lb/>
在兹尚何序<lb/>
　　贈儒毉聞人晦叔序<lb/>
觀中朝名勝贈儒毉聞人晦叔之作因作而言曰儒與<lb/>
毉二而一一而二毉之誤一人耳儒之誤誤天下後世<lb/>
獨能兼之諸公所以亟稱亟揚之余病愚懶如根盤錯古<lb/>
野發其用工如林乃不一售嘗試其技觀兼之之妙又<lb/>
<pb n="KR4d0357_WYG_005-19b"/>
從而申之曰儒則儒毉則毉果能一之大章者䕫愚輒<lb/>
毒已圖蔓莫冀萬金試良請從隗始<lb/>
　　元谷禪師語錄序<lb/>
慧日目齒兩種不壊之藏既銘之矣越二日復見此録<lb/>
此老臧心不施心苖發生以無作有脫間漏架如猩猩<lb/>
屐如刃上蜜又如深穽文錦䝉羃其曾中毒故能中人<lb/>
以毒曾落穽故能陷人以穽吾於是泄其宻機使觀者<lb/>
知需水蠱室毋飲涓滴破絮敗繒勿行榛棘康逵八達<lb/>
<pb n="KR4d0357_WYG_005-20a"/>
平等超越<lb/>
　　五洩留題集叙<lb/>
佳山水如王佐才可就不可致天秘未籥隱徳弗耀非<lb/>
胸中丘壑捫蘿陟險履嶔蹈崎極幽邃窮遐隱何以發<lb/>
竒怪之藴暨陽五洩越絶佳處相攸者黙唐僧也編茨<lb/>
拾橡不啻大厦廣居食前方丈洞山諸老嶄然見頭角<lb/>
自是始有五洩之名喧傳淛東西由唐而宋名勝接武<lb/>
把麾而至者自集賢校理刁約始所謂近模雁宕形容<lb/>
<pb n="KR4d0357_WYG_005-20b"/>
小逺較廬山氣勢高乃其詩也持節而至者自尚書主<lb/>
客楊傑始則曰堪笑興公游未到都將佳語賦天台自<lb/>
是枵巖虛竇嵌石倒磵竒詠芳什翰墨相照映往往蝕<lb/>
苔蘚著薜茘日逺日益漫某人萃而裒之欲鋟諸梓示<lb/>
游觀者使其新思油然而作然後闚五汲問兩源濯縣<lb/>
水躡飛磴襲諸賢逸蹟釘兩公舊題援毫而賦賦罷而<lb/>
歌勺泉以酹此山之靈而勒回俗駕或未己也<lb/>
　　禮書記歸葬弟序<lb/>
<pb n="KR4d0357_WYG_005-21a"/>
志學而貧益祟玉其成也貧而成初何傷付用舍於行<lb/>
藏捉衿肘見弦歌在床貧也非病也賜也逡廵而返也<lb/>
視其髙車駟馬不啻桎梏古潛禮從余學貧而青於藍<lb/>
昆弟之䘮俟其舉戞戞乎其難哉噫死䘮之威兄弟孔<lb/>
懐歸而勉之當有相者<lb/>
　　月巖序<lb/>
一喜怒汰念慮風絲萬緒何自有發不中節損中害和<lb/>
澄湛之體果安在將有大勇却歩反顧内則見我外不<lb/>
<pb n="KR4d0357_WYG_005-21b"/>
違物方是時也巖前月升縱其所如漫不復理蕩而弗<lb/>
反靡所底麗方是時也巖前月沉方其升時天籟自鳴<lb/>
逮其沉矣天籟自瘖巖中禪心氷枯雪深<lb/>
　　開先性語錄序<lb/>
圓悟等閑道出四個字道言如枯柴道盡陳尊宿近時<lb/>
據曲录木牀三日五夜努得箇上堂四句偈以顛為倒<lb/>
以逆為順因邪打正必曰因正打邪指鹿為馬必曰指<lb/>
馬為鹿反是謂之順朱噫不知朱順耳此弊僅四五十<lb/>
<pb n="KR4d0357_WYG_005-22a"/>
年餘波末流渺不可遏開先老子提倡一編度火金虞<lb/>
其或變度海囊虞其或滲反覆指擿了不可得異時商<lb/>
㩁一言半句言猶在耳今非吳下䝉也兵車㑹同請辟<lb/>
三舍<lb/>
　　月潭序<lb/>
一漚不作際天一碧磅礴地維天為其底鑑萬象而不<lb/>
有其照涵十虛而不有其廣霜蟾駈轂玉輪碾空空澄<lb/>
水寒景在萬水崇山嵌巖石壁土囊鈞獲其明而不分<lb/>
<pb n="KR4d0357_WYG_005-22b"/>
景云何能然以非水故因作而言曰月在潭景自天形<lb/>
弔景光漣漣潭以虛為任月以虛為眹惟其然物以虛<lb/>
應道集虛兮物莫我違既堅凝兮爾其咎誰<lb/>
　　鏡潭序<lb/>
鏡鏡空潭涵虛空虛無眹鏡潭無滓鏡忽塵拂之則明<lb/>
潭忽雲豁之則清可以觀徳可以鑑止人知鑑夫止水<lb/>
而莫知其鑑夫所由止惟止能止衆止止之為義大矣<lb/>
哉緜蠻黄鳥止于丘隅知其所止也知夫所謂止雖雜<lb/>
<pb n="KR4d0357_WYG_005-23a"/>
然前陳摐然旁午弗俟制而止矣於是觀徳徳亦大矣<lb/>
惟鏡與潭如空合空與吾寸淵洞照無外噫曰鏡曰潭<lb/>
矣又曰心何區區之名數其多乎則又曰體同也量同<lb/>
也雖名數千萬何患乎<lb/>
　　送鍾賢良序<lb/>
漢西京取士設非常之科待非常之才如縱綆千尋縣<lb/>
五十犗不在鱨魦鰋鯉瑣屑滅裂故人才軰出内則為<lb/>
卿相外則使異國窮河源笞單于斬樓蘭六騑渡江中<lb/>
<pb n="KR4d0357_WYG_005-23b"/>
原戴舊徳而歸我者曰王宣子未幾登甲科賀者及門<lb/>
則蹙頞而作曰吾僅費數百金買麻沙一沓紙故而至<lb/>
此也何以賀為或謂其輕朝廷非知言也輕場屋耳永<lb/>
嘉鍾君少負不羈少長作舉子業壯而恥與瑣屑滅裂<lb/>
者伍十年閉闗夜燈曉窗博觀約取習大科業成而不<lb/>
試遊大搢紳間不小低簪落落寡合無餘貲有兩佳子<lb/>
天其或者俾責償於斯乎老我山林無用於世惜有用<lb/>
者不為世用豈拙於用大者獨惠子之與漆園吏也耶<lb/>
<pb n="KR4d0357_WYG_005-24a"/>
　　送永嘉黄上舍<lb/>
簞食瓢飲不改其樂其樂也全華冠縰履能安其貧雖<lb/>
貧不病彼結騎聨駟朝燕暮趙奮三尺喙馳聲譽利富<lb/>
貴沈痼於游説何其遼哉百世之下言聖門者兒童能<lb/>
判賢不石崇入太學見顔淵像謂王敦曰人生當使身<lb/>
心俱泰敦曰子貢去卿不逺吾嘗謂崇之禍自身心俱<lb/>
泰始永嘉黄上舍貧遊江湖非好遊也將交四方賢雋<lb/>
以自廣牛腰行巻含雁蕩花木香眉宇清整帶龍湫烟<lb/>
<pb n="KR4d0357_WYG_005-24b"/>
霞秀嘉定初予居丹丘巾子山下寺臨海長曰某者其<lb/>
諸父也表表卓絶政尚簡入寺行散輒忘返智父似之<lb/>
知其為永嘉文章家代有偉人積學而厚蓄約守而靳<lb/>
出若農之望歲則大有之獲可量也哉天其負耕吾不<lb/>
信也<lb/>
　　易紅丸子為神竒丸序<lb/>
市井所謂紅丸子雖䇿寛膈消積之勲特時暫耳今此<lb/>
則異於是羶膩凝停壅隔翻逆血滯氣積效驗立至售<lb/>
<pb n="KR4d0357_WYG_005-25a"/>
雖廣於士大夫未孚衆易名曰神竒取楚漆園吏神竒<lb/>
化臭腐老坡聖散子之類庶幾新見聞而利及人也逺<lb/>
譬夫水並流孰不善渭而惡涇泉分酌孰不賤貪而貴<lb/>
廉豈特水哉釣渭之叟志除暴亂安生人於釣絲謂之<lb/>
釣則不可歇後鄭五喜滑稽玩人物於流俗謂之相亦<lb/>
不可由是觀之名不能美物物能美名名不能美人人<lb/>
能美名也審矣藥更是名也吾恐其混殽廉貪渭涇賢<lb/>
不肖無别而失其濟危急之實<lb/>
<pb n="KR4d0357_WYG_005-25b"/>
　　靈叟序<lb/>
古靈提撕古佛堂藥厥受業師之沈痼謂其不識症則<lb/>
不可至於劑砭則非瞑眩謂其識藥則亦不可且靈光<lb/>
洞耀其身在光景中矣將使同在其中者超絶景蹟豁<lb/>
然青天白日難矣哉古也號靈叟抑有取於靈乎天下<lb/>
孰無受業受業豈無師者茍取於靈當取其未發足南<lb/>
方已前不然吾恐刻鵠不成反類鶩也<lb/>
　　信翁序<lb/>
<pb n="KR4d0357_WYG_005-26a"/>
海具八徳吾取潮不失時為海上人别稱曰信翁祖云<lb/>
佛法大溟渤非信莫能入不入則安知夫傍無邊深無<lb/>
底廣大涵育之量百谷東注不加益虛受也尾閭泄之<lb/>
不加損持盈也學者知此則揚子雲所謂終至於海也<lb/>
不然溝澮皆盈而不知其陋曰吾海也倏然而涸始悟<lb/>
夫不信不學以至夫噬臍故吾嘗以信與學告夫相從<lb/>
者兹又以告吾海儻未喻厥㫖盍觀栁栁州東海若反<lb/>
復尋繹與吾言同異何如<lb/>
<pb n="KR4d0357_WYG_005-26b"/>
　　溪翁捺海塗序<lb/>
過剡必先問戴公廬指㸃阿猷回櫂處賢不肖然也㪺<lb/>
清飲渌濯纓濯足賢益賢不肖亦有瘳則溪山人物遞<lb/>
發竒藴或以縱適自賢登名士之目視天下治忽若風<lb/>
馬牛不相及以有為為不足為卒至於不可為吁何時<lb/>
哉溪居緇褐某翁者訪余来磵隂扣其所存曰將不以<lb/>
事物經意自賢邪抑山樵溪叟争席專此勝邪是二者<lb/>
皆非吾之所謂道翁曰子何見之晩也不畊不桑殆不<lb/>
<pb n="KR4d0357_WYG_005-27a"/>
知吾用吾力甚於畊桑之難也不工不賈殆不知吾用<lb/>
吾智甚於工賈之勞也閲古髙僧史得開田説大義服<lb/>
膺焉殘山可隄剰水可陸駈海若活餓殍當不啻千萬<lb/>
什一以供吾千指洗盋於以泚食前方丈尸素怠事之<lb/>
顙子何置我於碌碌無用因人成事之域哉吾聞其言<lb/>
若先得我心之所同然者申其志道其義䇿其勤為是<lb/>
説<lb/>
　　送觀書記序<lb/>
<pb n="KR4d0357_WYG_005-27b"/>
合而離從而違茍不愆於義離合從違皆中也誾誾不<lb/>
為從侃侃不為違夷險百艱適於義交道之正也反是<lb/>
必强笑語諛媚以相悦飾偽貌佞壬以相下進則詭隨<lb/>
退則揣摩茍合詐從伺隙俟間起而乘之以相賣聞一<lb/>
善言見一善行冀其協贊以澤人利物難矣哉晩得吾<lb/>
觀物初從容於大中尊所聞强記覽未見其止睡再鼾<lb/>
吾伊聲猶在人耳偕来虎巖當妄庸争奪甫定掉頭舍<lb/>
我而他之吳越家林深眇一枝可以憇勌翮去不俟留<lb/>
<pb n="KR4d0357_WYG_005-28a"/>
還不俟速懼其去而忘還也則謂之曰琴川苕溪一葦<lb/>
可航日損日新勿謂蜚廉慵而不我告嘉熙戊戌春下<lb/>
澣北磵序物初而與之别<lb/>
　　無外序<hi>閬州逺書記</hi>
盡已以盡物物斯應物應則虛受已則沖然漠然游於<lb/>
孰已孰物洞表裏一邊幅之地振大方之轡允蹈於其<lb/>
間胸中天地無復畛畦而備於我者眇中邊背鄉之殊<lb/>
盖道之所在而已因作而言曰反觀匪内遐眺匪外而<lb/>
<pb n="KR4d0357_WYG_005-28b"/>
我與物等此大塊嘉熙戊戌北磵書<lb/>
　　石樓序<lb/>
一炷清香滿石樓大覺焚龍香應量器後乞還山林進<lb/>
頌詩於慶歴天子末後句幾二百年潼川普明比丘摘<lb/>
石樓二字以見志石樓得非岑樓之謂歟仙好樓居抑<lb/>
有慕焉則莞爾而作曰攩谷成隂去作金鑾上客黄太<lb/>
史序忠國師也不知風葉擁趺同叅先讖豈巖間半芋<lb/>
付深夜讀書十年宰相可同日語圓通却萬乘詔遣弟<lb/>
<pb n="KR4d0357_WYG_005-29a"/>
子行或以為尊法有體未若一舉萬里勿以累大覺之<lb/>
為愈也當宁虛心方外將蒐巖剔野可無藴經濟甘隱<lb/>
約者出其治豈四十二年而已哉石樓自名蓋惜圓通<lb/>
不知出此而大覺歸山林之晚書其言使後世知石樓<lb/>
之自<lb/>
　<lb/>
　<lb/>
　<lb/>
<pb n="KR4d0357_WYG_005-29b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　北磵集巻五<lb/>
</p>
<p>
</p>
  </div>
</body>
</text>
</TEI>
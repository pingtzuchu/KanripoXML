<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>北磵集巻九</head> <lb/>
    <p>
<pb n="KR4d0357_WYG_009-1a"/>
欽定四庫全書<lb/>
　北磵集巻九<lb/>
　　　　　　　　　　　　宋　釋居簡　撰<lb/>
　　育王席煖簾疏<lb/>
零亂收來全身入草見成拈出八面當風休論做處工<lb/>
夫領取卷時消息玉樓起粟春歸雲㑹堂中金鏁開關<lb/>
誰在夜明簾外<lb/>
　　宣石橋開雪豆語疏<lb/>
<pb n="KR4d0357_WYG_009-1b"/>
龍藏不能容攝是謂重𤣥乳峯曽未流通斯為缺典襌<lb/>
士本儒林之秀副墨乃洛誦之孫文采難藏印板打就<lb/>
　　佛迹山幹田疏<lb/>
挿草建精廬徒襲瞿曇氏之迹開田説大義抑觀先百<lb/>
丈之心丘園隨分經營道徳敢忘耕獵異苗翻茂因中<lb/>
果惟我能知别甑炊香飰裡沙知誰咬着<lb/>
　　修兄淮南持盋疏<lb/>
諸方曲木床邊葛藤弗少箇裏死柴頭上火種無多且<lb/>
<pb n="KR4d0357_WYG_009-2a"/>
續光明不須狼藉等心分衛何妨直入長淮卒歳忘憂<lb/>
佇㸔香炊别甑<lb/>
　　臨海尼如奉求僧䟽<hi>覺無象族人</hi>
毗耶室内横機在家菩薩娑竭宫中奮辯學佛威儀是<lb/>
真出家決定成佛四十年此心如銕猶在半途刹那間<lb/>
一簣成功不妨全節<lb/>
　　化席簾䟽<lb/>
本自玲瓏却作無邊障礙放教周匝打開自己光明雖<lb/>
<pb n="KR4d0357_WYG_009-2b"/>
然枯木霜花自是春風和氣機機相付還它日用工夫<lb/>
面面皆同要見歳寒門户<lb/>
　　宇文樞宻精嚴請涓公䟽<lb/>
肅愍公跨虹霓去衣鉢親傳稜道者從象骨來典刑不<lb/>
墜義膽忠肝輝天鑑地深禪宻行續焰聫芳委寄得人<lb/>
承當無媿恭惟某人淮山夢斷又移茅舍入深居笠澤<lb/>
春歸只有湖水無行路松痩鶴立雲踈月寒霹靂手藏<lb/>
袖間軒昻氣蟠胸次丹𠂻貫日結皇天后土之知表刹<lb/>
<pb n="KR4d0357_WYG_009-3a"/>
摩霄付孝子順孫之託<lb/>
　　銕牛住霛隠䟽三首<hi>石橋住浄慈同法嗣</hi>
道北道南自是同工異曲難兄難弟孰非跨竈衝樓四<lb/>
蜀兩翁一門雙駿恭惟某人建瓴不竭側管徒闚如雲<lb/>
無心等一身於土木尊法有體重九鼎于山林長蘆起<lb/>
刼灰之前小朶在屋簷之下袖中有東海豈錦衣不榮<lb/>
故鄉屋裡販揚州携紙被便歸方丈<hi>時在本寺西堂右山門</hi>
見謝公不住大溈神交方外識荆州不願萬户道契環<lb/>
<pb n="KR4d0357_WYG_009-3b"/>
中判將車子横推不碍襪頭畨着恭惟某人忘懐于衆<lb/>
無媿於心要潑除臨濟一宗風清下載未拈著正因二<lb/>
字草没前除如當來彌勒下生時有不待周文而興者<lb/>
豈無它人不如同姓乆俟來歸若論此事眨上眉毛早<lb/>
已蹉過<hi>右州府</hi>
弗㑹佛法得黄梅衣盋求之與抑與之與指隂涼樹為<lb/>
黄檗兒孫不為也非不能也要眀宗于度外須領話于<lb/>
機先恭惟某人不重巳靈匪從人得一千五百善知識<lb/>
<pb n="KR4d0357_WYG_009-4a"/>
邪法難扶四七二三諸祖師死灰欲焰近龍床角踞鷲<lb/>
峯頭八千歳以為春嵩呼祝帝九萬風斯在下鵾化為<lb/>
鵬<lb/>
　　真相火後建法堂䟽<hi>禮兄受業</hi>
甲乙傳家砌草深逾一丈丙丁失職刼燒幾至三禪豈<lb/>
遂無雨花新好之吹尚堪聽瓦礫從衡之説白雲為蓋<lb/>
可無位次安排頑石㸃頭自有虛空證㨿控此情于大<lb/>
施依舊經營揮老淚于遺墟斬新建立<lb/>
<pb n="KR4d0357_WYG_009-4b"/>
　　化菜䟽<lb/>
栽培不得到海方知撈摝將來望洋而嘆萬錢無下筯<lb/>
處八珍有絶交書入五綴盂同一鹽味春浮波面夜潮<lb/>
載月明歸驗在舌頭午盋隨香積去<lb/>
　　百官渡惟一建藏殿䟽<lb/>
毘盧藏海面面莊嚴大士家風人人具足枕回廊之寂<lb/>
寂開厦屋之渠渠展茲壯圖補此闕典舜井作推輪之<lb/>
響<hi>舜井在寺首井中聲如雷半年餘</hi>已有先徴夫郎詠伐木之詩式觀<lb/>
<pb n="KR4d0357_WYG_009-5a"/>
後効<lb/>
　　講合䟽僧䟽<lb/>
藏海莊嚴染指莫非圓頓法源浩𣺌濫觴終至滄溟以<lb/>
心為宗囘頭是岸恭惟某因標見月得兎忘蹄三大部<lb/>
談笑無遺何濡滯也百十城刹那便了反太速乎眷此<lb/>
頺綱煩公老手文字語言之外盡力提持難疑答問之間<lb/>
全機獨脱<lb/>
　　義烏縣東江接待䟽<hi>陳道姑賣田創建</hi>
<pb n="KR4d0357_WYG_009-5b"/>
無休歇地寧免奔馳賣藥石田以創接待從它下榻噇<lb/>
眠解腰共飯然後擔簦取友負笈尋師大厦終成便是<lb/>
營巢之燕一餐必報何殊反哺之烏<lb/>
　　離相請光老䟽<hi>舍妻子入道</hi>
錯自南來悔鑄六州之銕又隨流去洗空萬馬之羣不<lb/>
甘涇渭同流何苦草木俱腐某機迅飛電身如槁株笑<lb/>
領言前選佛得甲科何可當也陸沈衆底有朋來逺方<lb/>
不亦樂乎一念萬年全身半偈力追逸駕又移茆舍深<lb/>
<pb n="KR4d0357_WYG_009-6a"/>
居自撥寒灰暫向人間借路<lb/>
　　䝉養正建僧堂䟽<lb/>
梓人畫堵巍然相道之尊圬者操鏝徒爾楊朱之善願<lb/>
施宏大以振摧頺湏知百念灰時不守三條椽下盤根<lb/>
錯節咸歸剪伐之餘凌雨震風盡在帡幪之内<lb/>
　　臺州請宣老住瑞巖䟽<lb/>
惺惺人去萬牛回首難追莫莫機横千偈翻瀾未已儀<lb/>
刑龍象眼目人天恭惟某二仲名髙百念灰冷捧紫泥<lb/>
<pb n="KR4d0357_WYG_009-6b"/>
而去方快横翔眷赤城而歸尤知靜勝為法來當酬居<lb/>
士買山住應笑支公㸔明月憶峩眉毋復詠謫仙之句<lb/>
下喬木入幽谷不妨歌伐木之詩<lb/>
　　黄巖慶善修塔頂䟽<lb/>
再經回祿萬牛難挽如山獨御蜚亷五鹿易摧其角三<lb/>
百尺規橅之壯八百年輪奐之虧逺目未瞻寸心先折<lb/>
八觚著地是中發多寶光明一舉沖天向上寫四檀名<lb/>
氏<lb/>
<pb n="KR4d0357_WYG_009-7a"/>
　　錢昭文直香火道人求僧䟽<lb/>
現童女身聽宰官身説法居環堵室來方大室飛花欲<lb/>
為白足之歸未就青銅之選雲霄有路穏騎鶴上揚州<lb/>
雨露無私亟㸔魚翻禹浪<lb/>
　　諸暨牌頭建藏幹田接待䟽<lb/>
八靣玲瓏不動中間樹子三乗半滿撥開向上機關發<lb/>
明自己霛光來吃家田米飰立錐無地運斤成風儘教<lb/>
聖凡雲水倒卧横眠坐看龍天鬼神左出右没<lb/>
<pb n="KR4d0357_WYG_009-7b"/>
　　謝孔目舍縁作道士䟽<lb/>
刀不利筆不銛弗與蕭曹異道突不黔席不煖未應孔<lb/>
墨殊途欲託黄冠以干青眼蜕九衢之塵土已覺灰心<lb/>
兾一粒之刀圭重看換骨<lb/>
　　慧峰建僧堂䟽<lb/>
坐對聖僧折足牀無安著處卧看水牯支頭石有轉移<lb/>
時莫言一宿桑間不似三條椽下選佛青銅萬个驗在<lb/>
堂中賞音青眼雙明春生筆下<lb/>
<pb n="KR4d0357_WYG_009-8a"/>
　　湧金門外砌路䟽<lb/>
樓吞山翠賦踈影於横斜路遶墻隂詠甘棠于蔽芾積<lb/>
雨秋滛潢潦康莊日困輪蹄平髙就下可以扶顛厯塊<lb/>
過都咸資履坦等心持地布髪掩泥此段難能誰人笑<lb/>
領前者呼後者應時行時止於王畿朝而往暮而歸無<lb/>
黨無偏於周道<lb/>
　　下竺智仁求僧䟽<lb/>
拙直較遲禮部牒不期而至蹺踦務速福田衣得亦奚<lb/>
<pb n="KR4d0357_WYG_009-8b"/>
為與其僥倖圖成爭似囏難耐乆我作是説殊非誑嚇<lb/>
閭閻汝勿他求直下相逢特達<lb/>
　　炭頭䟽<lb/>
燒榾柮柴單丁何媿無賔主話萬象同參欲知槁木春<lb/>
回試待寒灰豆爆出爐黄獨旋收冷涕垂頥炙手朱門<lb/>
一任諸人進步<lb/>
　　請梅屏䟽<lb/>
姓名住持問此心有媿無媿口耳授受揣自已曾明未<lb/>
<pb n="KR4d0357_WYG_009-9a"/>
明直饒六反軒騰更俟四花紛委阿師領話老子忘言<lb/>
恭惟某人水可投針囊非藏頴不立文字孔方兄有絶<lb/>
交書深入山林張乖厓要捩鼻木是真精進豈錯承當<lb/>
水國秋髙難駐横空虎錫海山雲靜來登踞地猊床少<lb/>
慰同盟全提正令<lb/>
　　蘄州東禪幹鐘樓䟽<hi>禮獨山出世時求此二疏</hi>
髙著簷楹為我横陳簨簴重開闌楯從它平接風烟試<lb/>
從複道危層直眺岑樓高處客愁千緒斷魂白叟洪撞<lb/>
<pb n="KR4d0357_WYG_009-9b"/>
何許一聲開眼黄粱未熟<lb/>
　　蘄州東禪幹僧堂䟽<hi>東禪乃盧祖傳衣之地墜腰石尚在此</hi>
觀水觀山一飰之恩易報聽風聽雨三椽之地難圖終<lb/>
看凡馬空羣始對聖僧無媿丁寧北秀自今莫惹塵埃<lb/>
問訊木平誰道不勞斤斧<lb/>
　　西菩造五鳯樓挂鐘於西偏建藏于其下䟽<hi>辨才参寥</hi>
　　　<hi>受業寺</hi>
自昔山川已屬兩公彈壓只今樓觀要看五鳯翺翔幻<lb/>
<pb n="KR4d0357_WYG_009-10a"/>
成京様規橅收復潜川氣象嵐昏翠掃烟歛霏開下容<lb/>
龍藏横陳上有華鯨待扣俗子摽于門外倚則麾之何<lb/>
人合住其中與之進也<lb/>
　　城東楊相橋再造并修五里塘仁和縣尉為首求<lb/>
　　　䟽<lb/>
橋名楊相扣子産濟人之心事屬梅仙試相如題柱之<lb/>
手春至甘棠夾道秋來潢潦無根咫尺長安淹回半路<lb/>
欲展扶顛之力平步青雲要知架險之功横陳砥柱<lb/>
<pb n="KR4d0357_WYG_009-10b"/>
　　南翔遠老幹麥豆莊䟽<lb/>
南山荳稀又見歸田之作崆峒麥熟難忘憂國之心勿<lb/>
從有麵處提撕湏向未芽時薦取一鄽不受二者何先<lb/>
斷大千維摩詰神通還它願力盡大地王老師檀越歸<lb/>
我福田自在發生徒勞助長<lb/>
　　淨土移寺造觀堂䟽<lb/>
避溺于一溪雲外遷後盤庚求友于九品蓮中夢超清<lb/>
泰顧刼波之可畏舍樂國以焉歸作而象之誓将去矣<lb/>
<pb n="KR4d0357_WYG_009-11a"/>
惟心攝境就䋲墨之權輿聞性見前聽樹林之宣演<lb/>
　　智盧求僧見李知省䟽<lb/>
人惟求舊水必朝宗豈遂忘選僧未了之羞亦自負嫌<lb/>
佛不為之勇龍門無宿客懸知速化何難驪頷有𤣥珠<lb/>
勿謂弗求而得<lb/>
　　開夏講䟽<lb/>
師者人之模範厥任非輕學者世之津梁所繫至重徳<lb/>
先務學吾豈無師某人蠧簡潜心十年燈火白蘋滿櫂<lb/>
<pb n="KR4d0357_WYG_009-11b"/>
幾度風烟直須六萬餘言隻字三嚥然後五千餘巻殊<lb/>
途同歸㑹㸔名相俱忘始信虛空解講南薰入奏無絃<lb/>
不是無聲上士見幾為法元非為座<lb/>
　　普光教院山門檀越兩䟽<hi>杜氏香火</hi>
芳池生葑笑陶靖節顰眉别甑炊香聽支離䟽攘臂佛<lb/>
法元非竒貨金湯可是虛文與君大方同歸為我一粲<lb/>
而已恭惟某人擅跨竈衝樓之雋掃同經異傳之譏欲<lb/>
觧背時之嘲一窮自判弗瘳稽古之癖此樂渠央黼黻<lb/>
<pb n="KR4d0357_WYG_009-12a"/>
新功筌蹄舊學如虎不用則䑕凡馬皆空入户闃其無<lb/>
人先師猶在<lb/>
射虎秋深飲羽方知是石嚢螢夜老披沙盡汰非金破<lb/>
讀從它全提自我恭惟某人鷙鳥之鶚大章者䕫曩事<lb/>
先師一仲父二仲父今皆北靣猶昔人非昔人直饒良<lb/>
遂總知正是𤣥沙未徹城南諸杜被尺五昭回之光天<lb/>
下三支奮九萬控摶之舉<lb/>
　　代人持盋買屋䟽<lb/>
<pb n="KR4d0357_WYG_009-12b"/>
地上錢流方掩鼻過崔烈句中眼活盍沽酒飲陶潜敢<lb/>
辭辛勤三十年有此廬安得突兀千萬間見此屋寸金<lb/>
寸土西子西湖各開竝水樓臺誰念滿城風雨一枝足<lb/>
矣歌歸來出無車數竹蕭然賦可使食無肉<lb/>
　　梨洲化主䟽<lb/>
諸方羅籠得住肯上梨洲一盤苜蓿無餘更分香積倘<lb/>
可儀刑七佛何妨教化衆生與其令逐客于陪堂錢則<lb/>
吾豈敢曷若登壠斷而罔市利于汝安乎我固丹心誰<lb/>
<pb n="KR4d0357_WYG_009-13a"/>
開青眼<lb/>
　　日者陳氏命子作道士䟽<lb/>
入王屋山無錢粥牒隠成都市信口談天顧豐財有道<lb/>
拙不如人雖異傳同經猶懐䑛犢相逢求售直欲圖成<lb/>
老子五千言誓忘筌於紙上令威一千歳期化鶴於遼<lb/>
東識破話頭何妨注脚<lb/>
　　諸山為李臨海昌宗保安眼疾於千眼大悲殿䟽<lb/>
禱爾神祗感通乆矣為民父母休戚以之惟杲日之行<lb/>
<pb n="KR4d0357_WYG_009-13b"/>
空掃昏花之無蒂借千眼司明之助罄乃先心筞三年<lb/>
治劇之勞俾其終恵伏願金箆刮膜增冏冏於雙瞳蓮<lb/>
掌舒光副拳拳之輿頌<lb/>
　　黄檗湛愛堂造房舍䟽<hi>大雄</hi>
黄檗歸來滿船載月青山不改半榻眠雲玉川破屋難<lb/>
支金地髙風欲喪桑榆遲暮風雨飄搖古人之戒三宿<lb/>
無留君子之居一日必葺真箇蕭條四壁未免求人假<lb/>
饒突兀萬間莫非報德<lb/>
<pb n="KR4d0357_WYG_009-14a"/>
　　大雄寺白龍殿幹直廊䟽<lb/>
去年旱魃膠斷港之舟航傍寺蜿蜒霈隨車之雨澤涸<lb/>
轍見重甦之喜槁苗起九死之餘吏答恩私遺像有嚴<lb/>
于輪奐神非尸素妥靈無媿于隂晴欠回廊三十間盤<lb/>
飛磴一千尺宻雲不雨既孚京尹之求三日為霖敢後<lb/>
傅岩之助<lb/>
　　杜寺普光幹柴蕩疏<lb/>
足食足兵京兆曾稱武庫無柴無水家風渾似踈山鼔<lb/>
<pb n="KR4d0357_WYG_009-14b"/>
鐘自可忘憂樵采猶當軫慮欲㘽葑草直從白鳥明邊<lb/>
不礙釣船横截碧蘆深處豈獨烹飪以奉祭祀亦可樊<lb/>
圃以代垣墻何患日生便為歳計<lb/>
　　造鐘樓䟽<hi>鼎老請作</hi>
振此洪撞百尺横陳壯麗舉斯重寄數尋直上青冥不<lb/>
曰才難孰云器小閻浮以聲為佛事必有因縁斧斤以<lb/>
時入山林可無梁棟財當配法福自開基<lb/>
　　普照寺修西方閣展殿軒䟽<lb/>
<pb n="KR4d0357_WYG_009-15a"/>
寶閣横陳樂哉如佛淨土刼灰屢掃巋然如魯靈光支<lb/>
大厦之將頹湏真才之起廢爰諏匠石以扣檀門自四<lb/>
十八萬至四十八錢滿法藏比丘之本願由千百億化<lb/>
接千百億衆式雁門伯仲之芳塵要見異時花内標題<lb/>
便是今日䟽中名氏<lb/>
　　超果無礙浴院幹前軒䟽<lb/>
無碍浴院前榮未舉脩梁叵量福基後効須還大施要<lb/>
爾同起濁土為渠辦取涼池尺土寸金千金易得一湯<lb/>
<pb n="KR4d0357_WYG_009-15b"/>
二水滴水難消雖無位次安排只貴寒温得所成佛子<lb/>
住行㸔妙觸宣明舞雩詠歸不在春風洙泗<lb/>
　　華亭證覺觀堂教院檀越山門兩䟽<lb/>
末流所至濁涇清渭何當分齊人所知管仲晏子而已<lb/>
矣渠方合耦而助吾欲同途殊歸有可平章毋忘推挽<lb/>
恭惟某淨覺梅花樹下十載掩關永和修竹寺邊一枝<lb/>
容膝自打諸天交道儘教諸子揶揄似不能言扣之則<lb/>
應九花開觀作興清泰宗風一步到家來問華亭船子<lb/>
<pb n="KR4d0357_WYG_009-16a"/>
相羣炙手陸梁井底奚為何補承家醉飽墦間未已自<lb/>
守臺衡計拙放教燕雀風髙真箇流通何妨冷落恭惟<lb/>
某寸田可稼丈室曾開負循循善誘之宜扣止止不譚<lb/>
之要柯橋水逆笑射羿之逢䝉谷水秋深豈鴆人之叔<lb/>
子買山且置擇地徒勞判一生硬兩脚根跨諸方出幾<lb/>
頭地<lb/>
　　延慶觀堂翻葢䟽<lb/>
直明生死欲空冀北之羣横絶娑婆大勝終南之逕惟<lb/>
<pb n="KR4d0357_WYG_009-16b"/>
此觀堂之設示人淨土之津一花題名五濁離垢矧刼<lb/>
火洞然而不壊恐梅霖霈霔而難支滲漏不除帡幪何<lb/>
託鴛鴦翼翼可無望於同盟之人荷芰酣酣結有縁于<lb/>
未歸之客<lb/>
　　陳寺修圓通閣䟽<lb/>
處處普門迷隔弱水三萬里巍巍重閣何必崑臺十二<lb/>
層是雖土木之成寧免隂霾之蠧蠧須再振成則中興<lb/>
豈敢擅千金獨創之榮要當致萬福攸同之助三熏海<lb/>
<pb n="KR4d0357_WYG_009-17a"/>
木式嚴檀施之家百囀宫鶯同入圓通之境<lb/>
　　淨慈冬節䟽<lb/>
兠率荔枝中老素三種毒灋昌橘子欠韋郎一夜霜驗<lb/>
人只這些児笑我知它幾許冬年觧結自非舍富從貧<lb/>
南北東西誰觧生心受施<lb/>
　　智門能老開堂䟽<lb/>
表海大邦杳杳蓬瀛有路住山本色明明刀斧無㾗陽<lb/>
春不是無聲霽月豈曾諧俗恭惟某人名晞盧老墨盆<lb/>
<pb n="KR4d0357_WYG_009-17b"/>
毳衲猶存脚跨智門荷葉蓮花便用先師意㫖未夢見<lb/>
在諸佛法印可得聞乎試露鋒鋩要知源委嵩呼祝帝<lb/>
八千歳以為春鵬舉摩天九萬里斯在下<lb/>
　　昭慶淨土池䟽<lb/>
載笙歌去門喧北宕之船聽樹林談花託西池之藕斷<lb/>
尋常之擾擾開丈六之巍巍即俗明真事則有成有立<lb/>
惟心自性人皆無欠無餘欲謝炎丘必尋涼甃由初願<lb/>
至四十八願佛不虛言捐一錢至百千萬錢君其樂施<lb/>
<pb n="KR4d0357_WYG_009-18a"/>
　　妙湛月岩中開堂䟽<lb/>
向來擊小彈偏掲單傳第一義譬夫尊王賤伯尚六藝<lb/>
黜百家永懐先物之難要見續弦之斷恭惟某人諸天<lb/>
響合羣衲影從明明百草頭邊㑹其有極落落九淵之<lb/>
下亦與之俱學妙屠龍機深陷虎偶虛蕙帳不須賦北<lb/>
山移休打葛藤佇㸔行摩詰令<lb/>
　　寄居䟽<lb/>
太虛無口誰翻四辯之瀾頑石何心自領重𤣥之㫖至<lb/>
<pb n="KR4d0357_WYG_009-18b"/>
若墻壁瓦礫洞然見聞覺知凡我簮纓式此龍象恭惟<lb/>
某人家有哲匠心㝠正傳㑹於聞處知歸肯向説中取<lb/>
辦務到不疑方酬半偈雖曾小試未稱全提雷欲驚春<lb/>
潮仍吼月非男女等相不須問境中人碎佛祖𤣥關便<lb/>
豁開頂門眼<lb/>
　　碧雲建藏䟽<lb/>
達摩耶藏要㸔八靣玲瓏娑竭龍宫未見層簷峭峙事<lb/>
竟成于有志珠固得於無心坐令海嶽旋時盡在機輪<lb/>
<pb n="KR4d0357_WYG_009-19a"/>
活處日暮碧雲合鉏雲耨種徳之田雨來修竹鳴題竹<lb/>
俟登龍之客<lb/>
　　正海爭徽廟道場不應作貢院遭别駕之暴使求<lb/>
　　　僧以償其勞<lb/>
奉先帝在天之靈仗節死義惟空王入室之子荷法忘<lb/>
身珠中業影分明柱後恵文寛大燭不勝月嗟盆覆而<lb/>
不遭魚漏吞舟雖網踈而弗漏甚矣割支之慘徒斬春<lb/>
風懐哉圓頂之逢霈沾徳澤<lb/>
<pb n="KR4d0357_WYG_009-19b"/>
　　心老住道場疏<lb/>
叢林止黄葉之啼一䕫有托廊廟中青錢之選十目無<lb/>
私泥登埏埴之盤翼駕扶摇之御重増九鼎喜抃三山<lb/>
恭惟某從道場來成佛子住象皷聲前不死塗毒休撾<lb/>
泥洹震徹無聞知音猶在盡掃百廢方屬半提瞥轉一<lb/>
機何妨全璧西湖乗興有如雪堂居士留石塔師北磵<lb/>
揮毫大似太原上座勘石門句<lb/>
　　淨覺法師齋忌疏<lb/>
<pb n="KR4d0357_WYG_009-20a"/>
　　　淨覺與其師四明法智辨論不合遂歸天竺慈<lb/>
　　　雲懴主後人目之曰山外宗<lb/>
異傳同經等述一王之法家雞野䳱咸歸八法之書雖<lb/>
統有宗㑹有元始可流通必青於藍寒于水方堪付託<lb/>
受斤有質投針不疑毫釐少差腹背大敵金石𤣥中逸<lb/>
響筌蹄紙上陳言脱頴難藏當仁不遜智齊范橅則師減<lb/>
半徳技經肯綮則目無全牛仰事激揚俯從振厲以咒以<lb/>
詛敢辭旤出斯門載馳載驅未知鹿死誰手具位伏願山<lb/>
<pb n="KR4d0357_WYG_009-20b"/>
無外界勝幡樹十丈之紅水有四淵孤櫂反九池之碧<lb/>
　　下竺修造疏<lb/>
殿古雲深一㑹靈山面勢閣蜚天逈九花芳沼為隣此<lb/>
外皆椽差梠脱之餘於是乎雨震風凌之甚礎難勝任<lb/>
未聞澆柱之箴梁昧持危有待架虹之手行將壓矣坐<lb/>
眂惄然思剏建不曰惟艱顧因循尚安敢肆三檀應無<lb/>
住相兩磵不盡恩波矧王舍城乃古佛國春風著力齊<lb/>
吹入此門来梵刹重新何莫由斯道也<lb/>
<pb n="KR4d0357_WYG_009-21a"/>
　　拜郊臺天真院移普賢塑佛䟽<lb/>
玉象回顧在法界中古殿重脩出人意表鮮明如爛銀<lb/>
闕象設如七金山江月洗空不見塵囂之蹟樓鐘逓響<lb/>
時聞梵放之聲城南尺五雲霄花藏三千幢刹大功德<lb/>
海大富貴人只有皈依更無擬議生心受施敢貽居士<lb/>
之譏住相生天莫負如來之記<lb/>
　　小白花橋䟽<lb/>
雄跨中流玉局老仙曾度大書巍柱綉衣使者重來陋<lb/>
<pb n="KR4d0357_WYG_009-21b"/>
溱洧之乗輿快雲霄之得路比石如櫛擬芻尼銀浦之<lb/>
髙寒飛梁繞雲為儀鳳甘棠之伯仲此費實重小才罔<lb/>
功振百年皇祐之規橅増一曲蘋洲之壯麗㸔卧波之<lb/>
峭峙未雲何龍若遵路之坦夷其直如矢<lb/>
　　請亨老住報恩䟽<lb/>
睡虎眼開聽它搏噬孤鸞影動還自回旋是誠彰教兒<lb/>
孫孰掩丹山文采某冠冕萬指筌蹄百非等將淵奥根<lb/>
源付與緒餘土苴有口挂壁早嫌葛藤無心出山已成<lb/>
<pb n="KR4d0357_WYG_009-22a"/>
途轍來作鄽中佛事式慰同盟撥開度外塵機掃空邪<lb/>
説<lb/>
　　婁公瀆中興接待䟽<lb/>
古婁公瀆舊化城基藏雖八靣玲瓏缺殘衆相地乃千<lb/>
年常住縁募三檀畢命為期亟圖接續餘生未泯便欲<lb/>
圓成祇陀太子開給孤獨園刼刼為前佛後佛舍妙眼<lb/>
善女䖍修破損像世世生天王人王家試聽八九十老僧<lb/>
之言必享百二十長年之壽<lb/>
<pb n="KR4d0357_WYG_009-22b"/>
　　常熟道友焙經得舍利無數榜<lb/>
蠧不在魚在執紙上語者焙非待火待忘言外詮時本<lb/>
自清涼何曾熱惱珠回玉轉單聫複貫無遺霧濕嵐昏<lb/>
一暴十寒殊甚歸諸藏藏白不能説藏諸身身在則有<lb/>
餘第二義門恢五福聚佛法不怕爛却死灰不復然乎<lb/>
弗於鼻觀上聞經安能火焰裏説法墻壁有耳分明於<lb/>
此知歸舍利無根畢竟從何流出<lb/>
　　烏青鎮廣福火後修造榜<lb/>
<pb n="KR4d0357_WYG_009-23a"/>
炎炎三毒競起無明落落千間遂成烏有可惜千年常<lb/>
住適遭兩木相因罙壯罙明不激不發厄㑹驚喧兩鎮<lb/>
刼燒幾至三禪玉石俱焚鬼神弗赦掃殘瓦礫重布準<lb/>
䋲豈憚辛懃有此廬行㸔突兀見此屋工師得大木莫<lb/>
非佛刹重光太子布黄金便是法輪再轉<lb/>
　　長安明兄修造榜<lb/>
逃虛空時倐喜足音之響過長安市遙知日馭之髙弗<lb/>
超火宅炎丘誰識涼池芳甃殿古將仆閣今欲蜚懐哉<lb/>
<pb n="KR4d0357_WYG_009-23b"/>
一木難支偶爾四縁俱順幻出九花幢刹宏開百尺簷<lb/>
楹複道行空落日懸皷佛無髙下莊嚴萬徳皆同土有<lb/>
西南淨穢兩途相逺長玩壺中日月盡收刼外風烟更<lb/>
上一層不移寸歩髙閎大第母求住相生天林樹水禽<lb/>
等是無情説法<lb/>
　　南翔修造化糧榜<lb/>
鶴南翔去幾時華表重還錫北飛來指日祗園側布寺<lb/>
占蕭梁之地浦停博望之槎風嫋經幢蓮開品觀六萬<lb/>
<pb n="KR4d0357_WYG_009-24a"/>
字誦芬陁偈半千僧同梵音聲未策歳功先了日課開<lb/>
梵天之壽域為王者之福田佛放光明瞻之在前忽然<lb/>
在後法城峻峙壊者既妄䕶者亦空徒欲捕風還如繫<lb/>
影盡大地是王老師檀越庇託萬間取上方皆維摩詰<lb/>
神通香酬萬指虛空有盡一鉢長歌實際無私百堵皆<lb/>
作<lb/>
　　龍華寺火後修造榜<lb/>
雲蟾樓觀天開三㑹風烟水鳥樹林地接九花池沼錢<lb/>
<pb n="KR4d0357_WYG_009-24b"/>
氏五王舊徳皇家萬禩丕圖毳衲星居瀟灑半千之衆<lb/>
鑑堂塔在流通四十餘年司烜氏玉石俱焚古寺基乾<lb/>
坤獨露殿宇衆法次第重修嗟撞鐘伐皷之時欠展鉢<lb/>
開單之地要見百世楷模六種成就還它一堂冷澹千<lb/>
古分明大富貴人盡是王老師檀越小聲聞衆願觀維<lb/>
摩詰神通天道好還老胡有望<lb/>
　　侃都寺重開大慧語錄疏<lb/>
濤湧瀾翻尚想衡陽瘴靣雲開天霽式符江漢歸心撚<lb/>
<pb n="KR4d0357_WYG_009-25a"/>
指一十有七年信口八萬四千偈人天龍象在則人亡<lb/>
則書草木芝蘭出乎類㧞乎萃奎文寵錫海藏珍收雖<lb/>
非魯壁之藏甚于秦火之酷欲裒衆施盡與重刋掃古<lb/>
今螢爝之㣲還皎潔蟾蜍之照遺音猶在妙賞湏逢如<lb/>
金聲玉振無遺免邪説暴行又作<lb/>
　　祥後堂住天童疏<lb/>
東晉髙風想見蘭亭勝踐後人表刹遂成蓮社清游典<lb/>
刑懐古衣冠氣象壓今叢席與選掄者皆竒偉人某人<lb/>
<pb n="KR4d0357_WYG_009-25b"/>
峭峻全提淹囘半座雖云借路是亦明宗便當捷出横<lb/>
蜚未有長行不住佛法扶顛之際春秋責備之時水迷<lb/>
涇渭之分如何著眼烏藐雌雄之辨只合忘言莫論三<lb/>
種住持要見一門超出<lb/>
　　印老住天童州府山門諸山三疏<lb/>
有法付國王大臣金湯惟固無法付空王真子衣鉢親<lb/>
傳斯文欲並皇明王度敢忘隂翊某人身藏北斗口吸<lb/>
西江滕公三代後跨竈衝樓肯堂一着先摩頂放踵康<lb/>
<pb n="KR4d0357_WYG_009-26a"/>
莊失歩指陳自己珍竒死水觀瀾又屬它家風月與其<lb/>
輦轂曷若山林指碧巖石玲瓏達四聰于丹扆觀黄河<lb/>
水清淺導萬𣲖於銀潢<hi>右州府疏</hi>
㑹佛法人何啻稻麻竹葦無隂陽地不闗水旱豐㓙幾<lb/>
箇知歸其誰踏著某人浮華消盡真實獨存一㸃無私<lb/>
十年超廢春去桃花片片綠繞庭除夜開月觀沈沈翠<lb/>
磨星漢孰謂平常是道安知坐死平常自憐計較俱非<lb/>
不觧巧生計較出乎其類少慰同盟豈無它人願觀盛<lb/>
<pb n="KR4d0357_WYG_009-26b"/>
作<hi>右諸山疏</hi>
名徹前朝得松巖之奎畫道叅中貴服稻畛之金襴道<lb/>
人分上安用多般明眼人前不直一笑某人勑住天竺<lb/>
勑歸天童靜退于演遁菴機尤峭峻遭逢如清道者寵<lb/>
更光華欓谷成隂睦州擔板佛燈珣後佛燈印又聨芳事<lb/>
法界中事法門當再振<hi>右山門疏</hi>
　　修造疏<lb/>
住處不支嗟前修之尸素傍觀者哂見後進之因循適<lb/>
<pb n="KR4d0357_WYG_009-27a"/>
當承乏之秋妄冀中興之業門庭大敞囊槖無留想翼<lb/>
翼之修廊悲涼故老眷沈沈之古殿懐仰空王闕典猶<lb/>
多成功尚逺需側布黄金之手於豁開青眼之時意在<lb/>
鈎頭春生筆下<lb/>
　　蘇公堤南屏寺修造疏<lb/>
臻公寺老門掩斜陽西子湖春堤横緑水楊栁芙蓉富<lb/>
貴栴檀薝蔔凄涼屋既摧頹僧尤寂寞因陋何妨就簡<lb/>
惟新豈易圖成瓴甋再翻帡幪可冀柱石重振棟梁欲<lb/>
<pb n="KR4d0357_WYG_009-27b"/>
堅大福徳人修大福徳人受用明因果者壽明因果者<lb/>
承當此話纔行施心便廣<lb/>
　　四衆塔疏<lb/>
湘南潭北層落落影團團天上人間峭巍巍孤逈逈雖<lb/>
示兩雄分座何如四衆同歸一路湼槃千年矩範腐胾<lb/>
朽骼有菴中不死人華屋朱門賞絃外無聲意留十方<lb/>
常住之地駐一原不老之春壽君壽親利彼利此<lb/>
　　西谿接待建華嚴閣疏<lb/>
<pb n="KR4d0357_WYG_009-28a"/>
天上雲開兠率靡不涵容門前路透長安可無接待庫<lb/>
院修廊未建廣堂傑閣方營不知法界無邊豈信雲霄<lb/>
有路朝往西天莫歸東土何日到家南詢諸友北謁文<lb/>
殊一生成佛盡是華嚴富貴孰非藏海莊嚴法法圓成<lb/>
人人具足<lb/>
　　東陽雙魚接待疏<lb/>
騷人著語好風千里吹來<hi>劉禹錫在京師作詩來</hi>山鬼挑燈清曉<lb/>
一時逃匿天巧無從自獻地靈遇物斯彰起乾没之峭<lb/>
<pb n="KR4d0357_WYG_009-28b"/>
巍如蠖信<hi>平聲</hi>之雋傑佛宫儒舘鐘鼓絃歌試看止息化<lb/>
城孰若詠歸沂水創物惟智聚人曰財堂扁生秋掃大<lb/>
暑去酷吏山有飛瀑如白雪停隂岡絶唱雖髙同聲必<lb/>
應<lb/>
　　延慶修造未辦疏<lb/>
四明道場蕩而復振一乘法味流而不窮自寸椽尺瓦<lb/>
重新幻傑閣崇樓如舊菴虧藏六義欠函三缺典猶多<lb/>
全功未既上方有世界化菩薩無路摶香厥土惟塗泥<lb/>
<pb n="KR4d0357_WYG_009-29a"/>
東海若隨潮退舍先資糧次加行始一簣終成山扣富<lb/>
貴人㸔鄉里靣<lb/>
　　致道觀副觀化朝真法服疏<lb/>
明信在躬沼沚蘋蘩可薦蓬心飾外文章黼黻奚為欲<lb/>
振殊儀先崇内照不脱走塵之屣難覲寥陽未更漬汗<lb/>
之裳敢延真馭必辦盛服其如空囊只有求人别無出<lb/>
著含風疊雪輟侯家舊賜之餘垂佩采香昌桂窟巍攀<lb/>
之報<lb/>
<pb n="KR4d0357_WYG_009-29b"/>
　　吳江聖壽脩造疏<lb/>
三江既入松江如畫圖中萬壽無疆聖壽絶囂塵外起<lb/>
於石晉側布金園刼灰再掃無遺天道好還可俟堂無<lb/>
周屋欠翼翼之鴛蜚鐘未上樓噎鋐鋐之鯨吼其它罅<lb/>
漏以次補苴善人樂捐有餘君子自求多福人惟尋舊<lb/>
事不避難祝大哉堯南極春秋翊壯哉縣太丘風化<lb/>
　　華亭普照置柴蕩浴疏<lb/>
鼎容百斛注不竭之滄浪衆浴千僧盡將來之垢濁未<lb/>
<pb n="KR4d0357_WYG_009-30a"/>
建瓴于温室已脱體於汗膚楚言刈于錯薪賈特髙于<lb/>
丹桂獨無樵疃㑹有檀家直從芳草連天逺至平蕪盡<lb/>
處壽拓八荒之域妙觸宣明福開萬頃之田諸塵清淨<lb/>
　　證覺買地建延壽堂疏<lb/>
剏十方為老病老病未安厥居歌一鉢飽蕨薇蕨薇未<lb/>
實其腹旋欲經營餘地永為種植良圖顧朝虀莫鹽之<lb/>
缺如恨尺土寸金之難致革東鄉笙簫之地掃去腥膻<lb/>
騰西方菡蓞之芳同歸清淨<lb/>
<pb n="KR4d0357_WYG_009-30b"/>
　　梅里勝法起三門修造疏<lb/>
皇皇四達春風吹散天香翼翼層簷夜月隨行道影梅<lb/>
里一方勝刹檀林四衆禪栖風雨飄摇梁柱頽圮欲振<lb/>
尊卑次序别開壯觀門庭如正人心以致其敬凡淒涼<lb/>
之老屋擬輪奐于新規淮海貴人既受靈山之囑枌榆<lb/>
野衲遂扶小刹之顛<lb/>
　　崇徳普寧接待疏<lb/>
官塘暑晝暍思待扇之人水驛雪時寒軫欲囘之櫂不斷<lb/>
<pb n="KR4d0357_WYG_009-31a"/>
商胡衮衮方來雲錫憧憧熱須潄滌清泠息免淹回叢<lb/>
雜菴宜竝路亭可臨津開千年鐘梵家作九夏茶荈供<lb/>
渇者易為飲涼于滴滴醍醐逋者不忘歸笑彼區區逆<lb/>
旅不勞三宿擬報一時昔賢有志酬恩今日其誰負徳<lb/>
　　慧日僧堂疏<lb/>
摧頽老屋何以安單欹側櫺窻若為掛鉢一木巍撑不<lb/>
得千金改作猶難要見一堂冷澹千古分明還它百世<lb/>
規橅六種殊勝載觀出著只合求人豈無王常侍與臨<lb/>
<pb n="KR4d0357_WYG_009-31b"/>
濟同遊亦有張無盡為永安撰記<lb/>
　　彰教法堂上梁文<lb/>
法道隆替存乎其人土木壊咸繫之于類顧行藏之由<lb/>
是在營建以何如細為桷大為杗取其長而已矣斤者<lb/>
斵刀者削審厥技而庸之庶逃盡力之訶抑免弃才之<lb/>
謬北磵老子錐也無卓盋猶可歌信開百福之田壽拓<lb/>
八荒之域不求侈靡以取譏嘲人其人廬其廬哂愈之<lb/>
强為辯也爾為爾我為我於恵也初何傷乎願聞堂下<lb/>
<pb n="KR4d0357_WYG_009-32a"/>
之言以悟雪中之立劍須髙挂慰徐君九地之知梁欲<lb/>
横飛相匠氏一時之巧<hi>缺</hi>兒郎偉抛梁東疎雲薄霧鎻<lb/>
空濛霜鐘<graphic n="KR1201" url="https://raw.githubusercontent.com/kanripo/KR-Gaiji/master/images/KR1201.png" mimeType="image/png"/>月回僧定人在烟蘿第幾重抛梁南稚松<lb/>
孫竹間楩楠沾沐九天新雨露參差濃翠影交參抛梁<lb/>
西雲從黄鶴度雙谿千載子安呼不起來依蕙帳隠淪<lb/>
栖抛梁北北阜深雲鉏不得長刀短笠斬荆蓁留取梅<lb/>
花伴薝蔔抛梁上雪巻水晶雲母幌自是丁山壓衆峰<lb/>
一泉一石皆宏放抛梁下泓碧濺濺生石鏬張公名字<lb/>
<pb n="KR4d0357_WYG_009-32b"/>
至今存清清不改消炎夏<hi>缺</hi>上梁之後伏願人安里社<lb/>
米熟家田恢釋梵而鼓行贊唐虞而隂翊衣傳止六代<lb/>
已分北秀南能我獨有二天得依龔遂黄覇<lb/>
　　大梅䕶聖僧堂上梁文<lb/>
絶頂有天宛與壺中不别深居無説誤從紙上虛傳衆<lb/>
含薝蔔之芬衣倣芰荷之制榮公長老來踞此座不負<lb/>
大梅住山無刀斧㾗談𤣥有虛空口斵輪自若血指紛<lb/>
然掄材而為棟梁挂椽以庇風雨一堂冷澹道南𣲖别<lb/>
<pb n="KR4d0357_WYG_009-33a"/>
清流千尺婆娑濟北涼生大樹賀厦燕雀展單象龍彈<lb/>
指翬飛何必指將軍之廪聽渠豆爆不須然内史之灰<lb/>
欲相脩梁爰歌善頌<hi>缺</hi>兒郎偉抛梁東曈曈海日上空<lb/>
濛晴巻烟霏横獨秀光摇寒碧沕羣龍<hi>山有潭湫極霛</hi>抛梁<lb/>
南俯瞰諸峯鎖翠嵐秋攪千林吹桂子影高羣木綻優<lb/>
曇抛梁西一牛鳴地兩招提山噎曉聲鐘斷續烟消晩<lb/>
翠玉參差抛梁北風滿天香浮毳裓佳士能來似有期<lb/>
俗駕自囘安用勒抛梁上鳴鶴在隂飛逸響畫簷低與<lb/>
<pb n="KR4d0357_WYG_009-33b"/>
暮雲平覩史夜摩無此様抛梁下整整斜斜排萬瓦要<lb/>
知身是太平僧善頌不妨歌至化<hi>缺</hi>上梁之後伏願雲<lb/>
歸雙嶺門掩孤岑松花有餘聽松風此山老梅子當熟<lb/>
問梅仙何日歸捲百衲于三椽選一麟于衆角<lb/>
　　育王姚氏子裹飰奉母主僧宗印墟其廬利州定<lb/>
　　　裒金新之上梁文<lb/>
仇餉既讎貪殘自斃嗟來可食禮義誰明某愚魯有餘<lb/>
困窮無告執䏑可曾知味頡羮妄冀封矦變從顔子墨<lb/>
<pb n="KR4d0357_WYG_009-34a"/>
埃旤逮杜陵茆屋墮卵覆巢之酷震駭鄰人牽衣頓足<lb/>
之哀怨咨行旅青山不老感桑麻燕雀生成黄粟難賖<lb/>
嗟兄弟妻子離散眼空環堵心折分羮經之營之不日<lb/>
成之衆擎易舉至矣盡矣不可加矣此恨難平方自貽<lb/>
草創之羞笑渠墮茍安之計先事後食從今忍渇于盜<lb/>
泉傑閣重樓自古閲人如傳舍<hi>缺</hi>兒郎偉抛梁東剪剪<lb/>
茒茨枕鄮峰卧燕歸來尋古壘飰牛歌罷撫長松抛梁<lb/>
南一眼平蕪接大涵霧雨漲空無處覓曉來依舊色如<lb/>
<pb n="KR4d0357_WYG_009-34b"/>
藍抛梁西家家茒舍擁疎籬淺深野草空縁砌寂寞閒<lb/>
花自滿枝抛梁北松奮老髯空翠滴不隨桃李嫁春風<lb/>
可自春風無氣力抛梁上咫尺浮圖涵萬象為問劉郎<lb/>
安在哉一聲清磬深雲響抛梁下小小數椽如大厦為<lb/>
誰革故為誰新山中千古成佳話<hi>缺</hi>上梁之後伏願春<lb/>
囘玉帳光透金壜駈虎豹于山林致鳳麟于郊藪洛陽<lb/>
都葢正須綾襖横陳寒士俱歡不管吾廬獨破<lb/>
　　華亭楊木浦朱寺法堂上梁文<lb/>
<pb n="KR4d0357_WYG_009-35a"/>
楊木隂隂人在輞川圖上浦雲冉冉僧歸清泰城中發<lb/>
露天藏幻成雲構檀越某人孤韻絶俗半生如僧願輪<lb/>
拂盡銖衣結習洗空紈袴只勞精舍不築莵裘豁開重<lb/>
閣大講堂招延三觀法檀度聽經之浮圖是中湧出隨<lb/>
身之宫殿何許飛來刀斧無㾗林泉增氣蕙帳空兮夜<lb/>
鶴怨賞機雲二仲之音潦水盡而寒潭清印持逺千江<lb/>
之月一堂冷澹萬象證明潮聲雜善頌洋洋行㸔賀厦<lb/>
劍氣與遙穹蕩蕩盡屬鈎簾華觀欲成修梁爰舉<hi>缺</hi>兒<lb/>
<pb n="KR4d0357_WYG_009-35b"/>
郎偉抛梁東江流萬折繞吳松長憶法華新道者㝠㝠<lb/>
千仭没孤鴻抛梁南南翔老逺是同龕此堂後夜有明<lb/>
月更復與誰相對譚<hi>新道者乃開基之人死矣南翔逺勸請造寺</hi>抛梁西隂<lb/>
隂翠樾鎖烟霏風急蜃樓髙突兀烟消鴛瓦碧參差抛<lb/>
梁北莊嚴面面皆殊特若非胸次有規模此段風光總<lb/>
乾没抛梁上雲垂平野開屏障諸天無路花不飛梵放<lb/>
有聲山答響抛梁下桃李無言時自化衆角雖多貴一<lb/>
麟驥子驕騰空萬馬<hi>缺</hi>上梁之後伏願歩武龍象筌蹄<lb/>
<pb n="KR4d0357_WYG_009-36a"/>
兎魚白石㸃頭黄金布地梅熟許同朱老吃覺林泉四<lb/>
事之饒山髙豈礙白雲飛㸔賔主一時之盛<lb/>
　　碧雲藏殿上梁文<lb/>
殿舍藏藏庋經擬海伯宫之輪奐樞發機機運軸尋山<lb/>
檮樹之根源曩聞十二部所詮指歸遂得八十巻重𤣥<lb/>
嗅出記所見者作而象之以境攝心與人為善北磵豩<lb/>
叟貧也非病剛而用柔浚眢井而罔功墾廢畦而弗穫<lb/>
寸才如玉斵小貽工師之羞尺堵畫宫用大笑夫子之<lb/>
<pb n="KR4d0357_WYG_009-36b"/>
拙所住之刹斗大所臻之雲鼎來茹苦分甘共作同息<lb/>
幻成四朶跨出叢霄月車日馭東湧西沉牛鬼蛇神左<lb/>
出右没哂乃閣蜚樓逈燕雀風髙眷兹地轉天旋鵾鵬<lb/>
路濶三轉法輪如舊萬年玉厯惟新舉爾修梁聽吾善<lb/>
頌<hi>缺</hi>兒郎偉抛梁東碧雲峯對紫雲峰冉冉碧雲歌日<lb/>
暮紫雲峰下聽疎鐘抛梁南種杉僧老雪毶毶却憶閩<lb/>
山生處樂驚猨空守緑蘿龕抛梁西淹田秋稼與雲齊<lb/>
未必侏儒皆飽死只令臣朔一人饑抛梁北平地獨山<lb/>
<pb n="KR4d0357_WYG_009-37a"/>
無草木<hi>山名</hi>天生墝确不中樵如何容得牛羊牧抛梁<lb/>
上雲際何年埋石像舉頭雲歛建招提祗陁太子金園<lb/>
様抛梁下禁韎侏離隨俗化自是陽春調絶攀可但只<lb/>
今人和寡<hi>缺</hi>上梁之後伏願帶經成俗佩犢變風鶺鴒<lb/>
在原視弟有愛兄之道虎豹逺跡耻人懐食子之心繄<lb/>
崇佛乘隂翊王度式全父愛陋袁彦道之呼盧庶答母<lb/>
慈嘉潁封人之錫類<lb/>
　　下天竺造僧堂上梁文<lb/>
<pb n="KR4d0357_WYG_009-37b"/>
靈隠前天竺後三千刹外風烟西湖上畫圖中尺五天<lb/>
邉雨露旁開仁壽幻出莊嚴性具為宗法門有議兩雄<lb/>
孰先孰後聽法華經二瓠載沉載浮寓東海若住山某<lb/>
人行輪碾霧戒香逆風萬指影從四花雨集追惟故事<lb/>
半座穆如清風來歸舊山一㑹儼然靈鷲既滿户外之<lb/>
屨頗隘堂中之單欲旃檀薝蔔成林以枯木留香為式<lb/>
旁捜柱石出深山大澤之耆髦聊布準繩付盡堊斵輪<lb/>
之妙宻<hi>缺</hi>抛梁東一川風物在壺中砌下水明深湛染<lb/>
<pb n="KR4d0357_WYG_009-38a"/>
樹頭雲濕小玲瓏抛梁南上中下竺寺分三四山如畫<lb/>
開屏翠中有青青小蔚藍抛梁西山髙孤塔與雲齊層<lb/>
層落落琉璃殿咫尺叢霄路可梯抛梁北一奩寒碧瀦<lb/>
明玉放開三板雪虹飛疑是飛亷翻地軸抛梁上覩史<lb/>
夜摩無此様萬竅無風籟寂虛隠隠薄雲聞梵放抛梁<lb/>
下隂隂壽木藤蘿挂近寺時聞鐘磬聲莫隨風雨飛遙<lb/>
夜缺上梁之後伏願一单如倚岡陵百禄長于箕翼崇<lb/>
功報徳嘯月眠雲得覺道成同結内官之社使聖人壽<lb/>
<pb n="KR4d0357_WYG_009-38b"/>
祝如華封之人<lb/>
　　丘運使後堂上梁文<lb/>
昌黎獨歩辛勤三十年有此廬浣花何時突兀千萬間<lb/>
見此屋曷若本支餘慶共承先緒幽光整頓丘園團欒<lb/>
長幼某官心涵江月髩老淮雲三徑就荒夢想歸來之<lb/>
詠四郊多壘敢忘蜚輓之勞揀盡寒枝莫如喬木龜筮<lb/>
叶吉祖宗妥靈凡曰同盟之人共存諸父之國安昌未<lb/>
老尚堪弟子趍隅太傅欲歸又見君王前席<hi>缺</hi>抛梁東<lb/>
<pb n="KR4d0357_WYG_009-39a"/>
梓匠輪輿欲奏功故侯新築生和氣稚耄喧呼賀燕同<lb/>
抛梁南湖光雲影兩相參六月涼生清晝永荷花落日<lb/>
正紅酣抛梁西門開深窈止輪蹄古籐細栁成行列時<lb/>
有子規來上啼抛梁北催詩急雨油雲黑璧碎珠零在<lb/>
筆端四座喧譁翻醉墨抛梁上鸞尾掃除雲物障八靣<lb/>
玲瓏一鏡中主人胷次同昭曠抛梁下莫論少室山人<lb/>
價百家姓裡聖人名無道桓文之事者<hi>缺</hi>伏願上梁<lb/>
之後紅塵擾擾明月朣朣始知弓未嘗亡益信珠元不<lb/>
<pb n="KR4d0357_WYG_009-39b"/>
去舊巢燕子喜歸從百姓家初日寒烏弗湏占丈人屋<lb/>
　　慧日僧堂上梁文<lb/>
門如市心如水喧寂惟人山有玉淵有珠秀整超俗此<lb/>
大蘭若如小祗園自跨虎野哉僧來相攸壯哉縣一堂<lb/>
欹側十載經營今兹策勛老當袖手北磵老子閲世欲<lb/>
槁與雲俱遲絶憐買沃洲山大似捷終南徑究此生無<lb/>
生學畢命為期絶諸方孔方交于吾何有至若土木興<lb/>
建與夫金碧莊嚴力非不能智弗可强誦永安僧堂記<lb/>
<pb n="KR4d0357_WYG_009-40a"/>
為平生座右銘咨爾後人遵予明訓式陳善頌以相<lb/>
修梁<hi>缺</hi>兒郎偉抛梁東扶桑初日上蘢葱霞明髙下<lb/>
叢霄碧光透東西兩鏡紅抛梁南童子南詢五十三<lb/>
一從去後無消息懶聽行人説徧叅抛梁西水通清<lb/>
泰九花池宗雷靜社人心别告戒丁寧不變移抛梁<lb/>
北舊井依稀言子宅千古弦歌在武城鄉邑至今為<lb/>
軌格抛梁上太平無象天垂象捷書夜報甘泉宫江<lb/>
東諸葛猶宏放抛梁下閣扁景言誰並駕小戴經從<lb/>
<pb n="KR4d0357_WYG_009-40b"/>
大戴傳不察不苛民自化<hi>缺</hi>上梁之後伏願利兼百衲<lb/>
徳懋四檀食于斯息于斯勿云當得迷于是悟于是<lb/>
切莫它求如是則廣居正位汝尚堪任不然則夙負<lb/>
昔因人誰與代<lb/>
　　謝州府啟<lb/>
多種藕花邀淵明飲肅瞻卿月與阿戎談良既友于白<lb/>
眉很失防於傲象清分涇濁蕕雜蘭薫蓬未直于麻中<lb/>
枳已蕃于江北罔遵粗有𤓰葛之訓勇證攘羊不識抛<lb/>
<pb n="KR4d0357_WYG_009-41a"/>
示鶺鴒之書動輙紾臂是至親者况他人哉生知本地<lb/>
之風死媿延陵之鬼勸之或不足道沮之亦奚以為樞<lb/>
得環中環去樞轉車在門外門開車亡假為深夜之談<lb/>
真成正晝之攫私𠂻盎面公服趍堦鏡虛而妍醜分勢<lb/>
迫而情偽見本心自喪昧江有氾之遇勞家醜外揚謂<lb/>
墻有茨之可掃謬將槁木死灰之士誣以曉風殘月之<lb/>
嘲自貽帷簿之羞甘出閭閻之下兹葢伏遇某官雲開<lb/>
月霽水止沙明照姦無毫髪之遺律貪有氷霜之厲民<lb/>
<pb n="KR4d0357_WYG_009-41b"/>
躋袵席視前日為何如雲冷狴牢嗟鄉來未始見昭用<lb/>
儒之速効盡得士之歡心至於山林采若葑菲某日老<lb/>
一日時非曩時抱湘瑟倚齊門則已死矣聴先生歌梁<lb/>
甫尚復悠然冀長在春風和氣中當不啻錦里烟塵外<lb/>
知雖有素託千指之帡幪恵豈無終安一枝之風雨<lb/>
　<lb/>
　<lb/>
　北磵集巻九<lb/>
</p>
<p>
</p>
  </div>
</body>
</text>
</TEI>
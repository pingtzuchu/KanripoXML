<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>北磵集巻三</head> <lb/>
    <p>
<pb n="KR4d0357_WYG_003-1a"/>
欽定四庫全書<lb/>
　北磵集巻三<lb/>
　　　　　　　　　　　　宋　釋居簡　撰<lb/>
　　大雄寺記<lb/>
行在所直北四十里寺曰大雄舊曰上保安後晉開運四<lb/>
年鄧氏作鎮時建治平二年賜今額地接良渚峰嶺秀野<lb/>
水通安溪沃壤綿亘山無潭湫蜿蜒沕靈嘉定八年夏<lb/>
大旱港斷潢絶者数月羣望不孚此山出雲雨近畿有<lb/>
<pb n="KR4d0357_WYG_003-1b"/>
秋朝廷寵嘉封爵建祠錫賚鼎至始郡祥符寺僧覺定<lb/>
偕方外友慶端相攸居之經始之志克艱克勤壮規宏<lb/>
模儼然在目三門兩廡再造於建中靖國元年則子殊<lb/>
有方起廢於風淩雨震之餘懴堂之作於崇寧三年則<lb/>
子純悉力於時和嵗豐之後髙敞堅好州里鮮儷肖無<lb/>
量夀像作懴悔主為衆庶澡過雪非宅心純想之方子<lb/>
欽晚出才具絶人喟然歎曰是刹之作也亦既久矣殿<lb/>
者所以舍佛表出尊特其可缺乎度才僦工遍扣檀施<lb/>
<pb n="KR4d0357_WYG_003-2a"/>
祁寒隆暑不小休卒有成於政和三年越四年使有常<lb/>
有威造佛菩薩天龍給侍如七金山與殿胥稱至是凡<lb/>
所宜有不可以加矣先是有常結界以落之以禦諸非<lb/>
律儀其法曰天可陟吾界不可入地可䧟吾疆不可犯<lb/>
應不吉祥不俟禁呵勇自退舍於廣漠之野而無何有<lb/>
之鄉此常之心也若夫三灾彌綸心為本根弗鋤其根<lb/>
圖蔓難既乃於是中自焚自溺窮盡未来庸有了時毋<lb/>
使吾常徒用其力故併書之以授愛堂俾告来者愛堂<lb/>
<pb n="KR4d0357_WYG_003-2b"/>
雅善予如湛其名嘗主黄檗十二祖大道塲云其辭曰<lb/>
幢刹之興存乎其人其人伊何駕大願輪南渡以来寺<lb/>
滿山谷願輪不馳器滿則覆惟我大雄一燈相尋百禩<lb/>
策勲逮于雲礽厥惟艱哉如此其久豈不務速務以不<lb/>
朽龍蟄于山實寄豐凶繄爾正直相吾鼔鐘<lb/>
　　假菴記<lb/>
淄川王識之束髪自立汲汲為善掉鞅塵表强安四隅<lb/>
榜曰假菴宅心以仁遵路以義瀟洒茆茨剖破藩籬洞<lb/>
<pb n="KR4d0357_WYG_003-3a"/>
然八窓眇然一枝借書東家分照西隣優哉悠哉聊以<lb/>
卒嵗假於人者若是其假人者豈止是而已古已往矣<lb/>
書則古人之糟粕餔糟餟醨浸漬沉酣歸澹泊寂寥之<lb/>
根發胸中至味之藴殘膏沐新賸馥騰逺有英可擷有<lb/>
豔可摘藻澤萬彚沾溉百世将假無言之言而强記之<lb/>
忘言也假無聞之聞而强聽之絶聞也譬夫水飲豈<lb/>
傍睨者知夫寒暖之節則必萌異同之説異同之說不<lb/>
息則安知吾之所謂假<lb/>
<pb n="KR4d0357_WYG_003-3b"/>
　　常熟縣大慈寺鐘樓記<lb/>
千鈞之鏞不梁百尺之髙而簨簴之則停輪息苦警昏<lb/>
導迷何所妄冀寒山夜半聲到客舩非衲子明心即詩<lb/>
人得句昧者往往以是為迂濶不切不知美教化移風<lb/>
俗王者先務而心華發明照十方刹亦豈細事大慈為<lb/>
福山望刹創梁天監中長江横陳五峯擁環古木夾道<lb/>
童童如幢寺昔中㣲木亦就槁及其再振木則重茂大<lb/>
鐘横撞僅在平地厥聲弗鈜不足以發深省文逺欲造<lb/>
<pb n="KR4d0357_WYG_003-4a"/>
樓未㡬而寂其徒如珤了此緒績不日而成嘉定九年<lb/>
三月既望也翬飛半天遐眺無際寺與樓稱鐘又稱之<lb/>
費㡬萬緡始逺欲市田為山家經常計幡然而作曰市<lb/>
田非比丘法則又反諸檀施施者不受願聽所欲為至<lb/>
是舉以權輿其事餘出於其父母昆弟飛錫来北磵謁<lb/>
紀嵗月余語之曰昔昭黙大士云身為比丘不導父母<lb/>
於佛法中謂之不孝是役也于以繼先志又豁父母昆<lb/>
弟施心一舉而兩得雖然曩見子擔簦負笈問天台之<lb/>
<pb n="KR4d0357_WYG_003-4b"/>
㫖於諸老之門今復見冠冕多衆於古靈山晉進不已<lb/>
至於厭飫心初而流通所學以夀佛祖夫如是又豈特<lb/>
孝於其父母哉萬緡之樓土木之事耳吾所紀者在彼<lb/>
而不在此<lb/>
　　彰教法堂記<lb/>
土必腐木必蠧堂則有成與虧法存諸其人未始有成<lb/>
庸虧耶彰教法堂五間第十七代法中建嵗月莫可考<lb/>
寺無耆宿與夫識載也猊床屏隂題云元豐七年十二<lb/>
<pb n="KR4d0357_WYG_003-5a"/>
月二十五日住持修穆造屏植于堂堂必先豈七年前<lb/>
所造耶隆興元年九月十三第二十七代師寂飜盖則<lb/>
見於梁題逮寳慶二年弊而不可為矣鼎新之權輿於<lb/>
十一月十五成於三年三月初七柱踏舊礎崇増二尺<lb/>
三寸敞小閣支寢堂之上楹挾以兩祠宇則鄉所未有<lb/>
惟堅罔惟侈惟壮罔惟麗雕刻文藻皆勿用取材於家<lb/>
山取飯於家田取財於施者不足則貸相是役者豫章<lb/>
西山碧雲菴四明如潔落成之日四衆聳瞻謂余為能<lb/>
<pb n="KR4d0357_WYG_003-5b"/>
殆不知余方将謝不能也噫美輪美奐兮固非余心初<lb/>
所由志危而不持顛而不扶盍亦求余所謂法存諸其<lb/>
人無成與虧也何故<lb/>
　　泉州金粟洞天三教藏記<lb/>
黄老於漢佛於晉宋二氏之書滿寰宇聚則充棟載<lb/>
則汗牛何其多耶問其數各五千餘巻與秘府牙籖<lb/>
相上下巾羃嚴秘往往過之金粟洞天在泉南勝處住<lb/>
山人凝雲黄去華總三家之書于山中寘諸大輪藏所<lb/>
<pb n="KR4d0357_WYG_003-6a"/>
謂藏也者藏也涵藏之謂也藏諸名山古也或病其以<lb/>
二氏之書亂秘府妄意求合孔氏噫合其可求乎求而<lb/>
合不勝其不合也茍不可合雖孟賁烏獲之勇之力不<lb/>
可牽糾而使之合不可離也雖强分之視勇力烏乎施<lb/>
然則離合有常理不在呶呶齒舌間也天地間大物莫<lb/>
如海百谷東輸未始見其盈尾閭泄之未始見其虧而<lb/>
與百谷同一味曷嘗求合於百谷既至於海矣海則曰<lb/>
爾江耳河耳淮濟耳盍各安爾甲乙之序涇也渭也亦<lb/>
<pb n="KR4d0357_WYG_003-6b"/>
正爾清濁之分然後去貪取㢘旌芳潔驅洿濁俾各從<lb/>
其類雖蹄涔之陋罔不藐夫海失長百谷之道强為是<lb/>
區區之别不可得也夫如是庸詎知吾求合於外耶善<lb/>
乎荆國王文公答曽子固之為言也善學者讀其書惟<lb/>
理之求有合乎吾心樵牧之言不廢茍不合諸理周孔<lb/>
吾不從吾嘗紬繹斯言而志夫學隠然得之於中東海<lb/>
有聖人出焉此言合也此理合也西海有聖人出焉此<lb/>
言合也此理合也故萃天下之書使天下善學者博觀<lb/>
<pb n="KR4d0357_WYG_003-7a"/>
約取離乎其所離合乎其所合也<lb/>
　　書東禪浴室壁<lb/>
僧園四事外所當有莫先浴室大火三伏金石流土山<lb/>
焦汗浹浹如雨執熱不濯必鬱懣熬燥懵懵如酲沖和<lb/>
之微㡬何而弗傷傷則病病則欲為毫末之善了不可<lb/>
得東禪浴室新於紹定五年冬起數十年廢於寺僧惟<lb/>
一之手一之為也亦難矣萃銖裒錙基此役未當開口<lb/>
語人有施輙受受輒適義所受既義人樂其施束薪如<lb/>
<pb n="KR4d0357_WYG_003-7b"/>
桂得三十畝負郭於章氏女為樵采之直費緡逾萬弗<lb/>
務速弗侈靡弗規圗以豐槖囊弗勤衆以滛土木區區求<lb/>
紀載為鑚貴扳勢之具有正因衲子調度乃策其勲勞<lb/>
識諸室之壁為是數者之勸越明年季秋既望潼川北<lb/>
磵云<lb/>
　　四無室記<lb/>
問宣子以内三術為之主立性具之體以外三術為之<lb/>
張發身器之用遐榻擬古曰無生窟篆裊碧縷曰無聲<lb/>
<pb n="KR4d0357_WYG_003-8a"/>
漏爝火不息然無盡燈落日懸鼔觀無量夀不越尋丈<lb/>
扁曰四無於四無中問清泰津或謂余曰燈即佛身鏡<lb/>
即佛界於此界中復有溟渤彌盧原隰丘陵草木鳥獸<lb/>
人及非人俱從佛生得佛法分云胡西墉設象注想不<lb/>
務内觀區區外馳則語之曰見月執指孰與忘指忘指<lb/>
執月與執指同燈即佛身鏡即佛界子知之矣不知鏡<lb/>
即月也而佛與燈不一不二子識藥矣未識藥忌藥忌<lb/>
反毒益㙲病蔕望吾四無適越而北轅日騖日逺只<lb/>
<pb n="KR4d0357_WYG_003-8b"/>
益背馳因作而歌曰鏡非月燈非佛了了見竟何物雲<lb/>
無蔕天無畛流景西頽絲髪無隱<lb/>
　　千佛院記<lb/>
距余故廬未逮一舍縣曰東關縣之西岡阜秀整龍矯<lb/>
鳳闖一峯横溪隂作怒猊狀矗石飛峙其上層出千佛<lb/>
莫知幾何年巖間有刻漫不可讀里社禱水旱禳疵癘<lb/>
如響答慶厯二年彭氏造殿舍佛號夀聖院某年月日<lb/>
改廣福子原者張氏子蚤頴異走南方叩耆宿執侍天<lb/>
<pb n="KR4d0357_WYG_003-9a"/>
童宏智覺禪師爰得其㫖沉潛燕黙以晦其所有余四<lb/>
五嵗時大父行軰指以示余曰是有道者也創大閣扵<lb/>
淳熙丙戌擬内院以奉慈氏垂成而死法㑹實終之慶<lb/>
元庚申敞新閣以竚舊殿之千二百應真輪奐與原所<lb/>
創儷居無何而㑹亡紹圎舉緒役然後大備兩閣翼然<lb/>
煙霏間與溪山相領畧補空缺而来粹爽部勒一丘<graphic n="KR0676" url="https://raw.githubusercontent.com/kanripo/KR-Gaiji/master/images/KR0676.png" mimeType="image/png"/>
鍾英毓華豈獨發為人文抑又以境攝人起其所固有<lb/>
之善油然於心初善益善惡罔敢不悛此原之志而㑹<lb/>
<pb n="KR4d0357_WYG_003-9b"/>
與圓之善巧㑹之徒了因訪孤山南巖隠居言其詳而<lb/>
請紀述故書之余老矣浩然有登樓之思尚須杖筞倚<lb/>
檻遐眺幽尋援毫而賦賦罷而歌以些原與㑹而與圎<lb/>
相勞苦<lb/>
　　樂境記<hi>湖州</hi>
余既僦樂境之榻主人與余倚檻喚魚憶濠上游作濠<lb/>
上吟倚楹而歌曰適兮居樂兮魚所忘者余又安知夫<lb/>
魚夫魚與余怡怡兮愉愉主人莞爾而作曰異乎吾所<lb/>
<pb n="KR4d0357_WYG_003-10a"/>
聞吾師西之酣酣上池車軸九花一花自題故吾狀所<lb/>
樂之境而致其思冀凡我同盟之人既盟之後言歸于<lb/>
好信夫子之樂夫樂吾為子不取余於是原其樂窮其<lb/>
自亂之以曲終之雅而系其辭曰胎蓮命慧之提封地<lb/>
之嚴浄俗之粹美退嗟窮空樂藐四禪載諸契經雜諸<lb/>
傳記無有苦相它土鮮儷豈數畝之宫窮土木幻培塿<lb/>
瀦清漣種芳鮮以蹄涔擬虎眼漩澓所同日語雖然我<lb/>
知之矣惟心惟國惟性惟覺玉芬陁利泥滓芳擢五濁<lb/>
<pb n="KR4d0357_WYG_003-10b"/>
不垢一埃弗著是樂也可以㫁百非之鞅可以釋九類<lb/>
之縛昧者昧此而小夫樂<lb/>
　　福昌院記<hi>餘姚</hi>
游源溪塢間當重山之陽寺擅其勝建於唐長慶四年<lb/>
逮㑹昌五年廢錢吳越時號永夀大中祥符元年賜今<lb/>
額後一百九十二年結九夏制方㑹食於堂則自顥詮<lb/>
始杭之普濟師鑑者發䝉於此晚歸自方外與清涼行<lb/>
仔圗振厥緒先輪藏而鐘閣法堂兩廊次第皆輪奐市<lb/>
<pb n="KR4d0357_WYG_003-11a"/>
田三百畮嵗入七百餘斛可給千指刷數百年已廢之<lb/>
羞嘻亦勤矣然廢興有數也長慶之興也莫不欲子孫<lb/>
世世夀域中一善之成㑹昌之廢也莫不欲父祖世世<lb/>
夀域中一善之敗成則長慶成敗則㑹昌敗福昌固自<lb/>
若也然則再造於吳越策勲於鉅宋豈偶然哉咨爾鑑<lb/>
洎爾源與仔爾維一乃心毋維罔予聽守成之難難於<lb/>
圗成燕安之毒毒於艱勤謹終如初率人以誠扶此勝<lb/>
幢勿欹勿傾勿負節衣輟食以為施者是謂報吾君以<lb/>
<pb n="KR4d0357_WYG_003-11b"/>
及吾親<lb/>
　　資夀寺盧舍那閣記<hi>平江</hi>
崇閣華觀祗樹之制相望皆有大荘嚴藏之一體茍以<lb/>
土木之役澒動觀聽則不耕不桑何自逃祖宗之誅盖<lb/>
依經所説以境攝心起其所固有之善油然作於外物<lb/>
轇轕之際俗日益下相陵相競日益勝方其忿時莫知<lb/>
自懲亡其身及其親不暇顧雖嚴刑峻罸不足威過塔<lb/>
廟必稽顙舉手是孰使之然耶隠然於中者不自泯也<lb/>
<pb n="KR4d0357_WYG_003-12a"/>
資夀之閣嘉定三年住持善通作寳慶三年無聚智湧<lb/>
登閣而喟然曰美輪美奐昧者未必弗以為㳺觀為燕<lb/>
晦失創建厥旨遂實以琅函玉軸五千餘巻一一牙籖<lb/>
標其目中設盧舍那補陁大士壯麗與閣稱凡厥聞見<lb/>
莫不善湧之為咸謂其無忝厥祖無着大士故家遺俗<lb/>
而成就者如此以偈贊曰報身圎滿輪補陁小白花琅<lb/>
圅五千軸一一懸牙籖光<graphic n="KR1987" url="https://raw.githubusercontent.com/kanripo/KR-Gaiji/master/images/KR1987.png" mimeType="image/png"/>日月明複道出雲雨哂乃<lb/>
如幻人幻此如幻境欲度如幻衆成就如幻事是事實<lb/>
<pb n="KR4d0357_WYG_003-12b"/>
非實不實如空花静寂單複圎及與第一義亦與如上<lb/>
事非同亦非殊洞開樓閣門入已還復閉童子歛念時<lb/>
不隔一絲毫<lb/>
　　資夀寺永豐荘記<lb/>
市田非比丘法馬祖百丈以十方共住為叢林則塜間<lb/>
樹下者有所歸宿自是資生儲蓄寖成俗建幢樹刹施<lb/>
宅土營厦屋立常産大如甲第小若編户有業則賦興<lb/>
衆多則用繁必經紀於其能集事者掌㑹稽謹出内<lb/>
<pb n="KR4d0357_WYG_003-13a"/>
制盈縮不足則持盂四方此姑蘇資夀禪寺永豐荘之所<lb/>
由作慶元三年常之無錫浄慧禪寺僧妙瓊妙祖倡二<lb/>
十人以次裒金洎衆施營膏腴一千八百五十四畝縣<lb/>
官拆而復圍者半田舍農器稱是可裕數干指洗鉢之<lb/>
急資夀有田自瓊與祖始方其心初發時此田已具微<lb/>
勇往精奮忍寒苦甘淡泊確乎不可㧞百罹弗怨順處<lb/>
逆境尚何以集一事若毛髪比况千五百畮有畸之田<lb/>
哉咨爾衆欲登加行地必先資糧適百里者宿舂糧適<lb/>
<pb n="KR4d0357_WYG_003-13b"/>
千里者三月聚糧佛道長逺久受勤苦乃可得成佛語<lb/>
也百里千里之不啻上上種性則一超直入鄉者大城<lb/>
我所化作為止息耳則法華具載所詣之地果安在而<lb/>
中下之流亦復小憩所謂資糧豈專在黍稷穜稑與夫<lb/>
禾麻菽麥倘受此施終日飰一米未始嚼着或不動口<lb/>
已咬著沙則瓊與祖畢命為期盡瘁於是所成就者戞<lb/>
戞乎其難也何憾焉故樂書其事而紀其嵗月又系之<lb/>
以辭曰飢兮寒粥兮饘饘粥之餘既磨既研志斯堅石<lb/>
<pb n="KR4d0357_WYG_003-14a"/>
斯穿終之以得兎忘蹄兮得魚忘筌<lb/>
　　九龍山重修普澤寺記<lb/>
梓邑十山川俱秀整發為人文盖有所自来唐盛時文<lb/>
章顯者有之智術顯者有之迨今未已也郪甲九邑饒<lb/>
沃壤美風俗煮海之富供縣官一水一石半在少陵品<lb/>
題中九龍亦佳處普澤寺踞山之陽故老相傳作於唐<lb/>
嵗月莫可考考於圗經無聞殿最古記不及創始淳熙<lb/>
癸卯祖輝新華構擬天台方廣舍半千尊者丙午復造<lb/>
<pb n="KR4d0357_WYG_003-14b"/>
重閣煥麗擬内院以奉慈氏兩朶翼然㑹二十八祖於<lb/>
其下不十年策成績至是盡瘁九年之功也了相嗣厥<lb/>
志不墜振始吁亦勤矣方其權輿之初無一錢直費輙<lb/>
數萬計莫非求人求人之難難於梯天不知幾摧挫㡬<lb/>
頓抑譏呵哂誚斥辱困折之不顧乃克就此種種荘嚴<lb/>
使吝驕封蔽者一歴耳一屬目蕩無畛畦本有之善油<lb/>
然而起善種芽甲惡習殄殞夫豈徒殚財力澒觀聽事<lb/>
土木丹碧炫燿浮俗然後為得也嘉定甲申季秋既望<lb/>
<pb n="KR4d0357_WYG_003-15a"/>
輝諸孫宗印為余言其詳余方堅卧小朶之隂鄉夢日<lb/>
栩栩想念存注歴歴㝠現如登春臺心空目明萬象掀<lb/>
露了無遁形又若翩然適華胥氏不皇不王淳古粹美<lb/>
作是觀已兩忘去来如睡夢覺如蓮華開呼印比丘執<lb/>
柬授事毫忽不遺悉書以記<lb/>
　　妙湛延夀堂記<hi>平江</hi>
疾病相扶持無憾於養生送死以明王道之本佛世寖<lb/>
古建幢刹棲冷灰槁株臘穹德茂者却塜間桑下嵐昏<lb/>
<pb n="KR4d0357_WYG_003-15b"/>
霧蝕之患又為省行堂以别不老不病欲其循省日用<lb/>
事若學之正偏業之勤荒行之缺全思之沉掉好惡之<lb/>
失中喜怒之或私利養是崇進修是怠應病授藥法惟<lb/>
一味以治其内劑砭鍼艾以攻其外正命小康幻體亦<lb/>
寧或又謂之延夀堂延夀云者延此者也夀此者也非<lb/>
人間世短修延促之謂也今者反是樂便安者巧圗其<lb/>
居耽燕佚者曲求其處先之以貨賂申之以强援弗知<lb/>
㢘與遜為何物盡巧致曲疇知志於道者袖手旁顧泚<lb/>
<pb n="KR4d0357_WYG_003-16a"/>
顙芒背忍死不為也一念之忍傲睨黄髪鯢齒累然困<lb/>
踣於其外祖宗成憲遂為具文往往大叢林亦如之今<lb/>
妙湛鼎新斯堂故書近世叢林墜典以告覆車在前冀<lb/>
革斯轍雖然水沬芭蕉匪石匪金燕安鴆毒少壮勿恃<lb/>
美疢惡石老病無忽作如是觀以度生死則住山月巖<lb/>
某之宰制耆舊執事某之裁割勤勞百艱不徒其為是<lb/>
役也作於紹定三年仲夏晦落之於冬書雲<lb/>
　　慶寧僧堂記<hi>華亭</hi>
<pb n="KR4d0357_WYG_003-16b"/>
慶寧自某年月日智圎創建若干年殿宇厨庫容衆之<lb/>
具凡所當有次第而集者其徒師訓之力居多又若干<lb/>
年而僧堂之役未舉緇白之有力者未嘗過而問焉今<lb/>
成於圓公之孫訓公之子古鏡文杲祖作之父述之子<lb/>
成之君子曰善繼志也僧堂之作非古人意古無招提<lb/>
况堂耶自枯木留香後天下較竒策勝翬飛炫燿床榻<lb/>
窓几惟恐不壯麗耄耋疾疢無霧霾風雨暴露之慘既<lb/>
適既寧精勵勝進當倍蓰異時塜間樹下不三宿者何<lb/>
<pb n="KR4d0357_WYG_003-17a"/>
反無聞焉方其滑扉䟽櫺一單三椽正因者莫不廩然<lb/>
反觀惕然内求絶意死生榮辱外形骸於死灰槁木志<lb/>
節獨苦於塜樹間不相下充其所學飫其心初不愆先<lb/>
聖決定明訓然後以其所覺而覺他人答此信施昧者<lb/>
反是茍安宅形㝠㝠烏鳶念念臭腐坐馳於庸鄙洿雜<lb/>
今夕何夕颯然白首入生死輪出没異類靡所底麗展<lb/>
轉酬酢無有窮已於戲釋籖巖迥燕坐石冷赤城華頂<lb/>
萬八千丈我念昔者峻躋巍陟日死魅匿草腥虵落百<lb/>
<pb n="KR4d0357_WYG_003-17b"/>
世之下道震吳越舉此話頭夜欵古鏡惟此古鏡是則<lb/>
是傚苦心松筠制行氷檗不獨居此堂無媿焉抑又率<lb/>
人臻無媿之地欲鑱余文余則有媿紹定四年良月旦<lb/>
潼川北磵記<lb/>
　　崇聖院記<hi>江隂</hi>
常距江隂逾百里無招提衲子暮夜投逆旅與商賈雜<lb/>
秋潦冬氷宿再或信實戾三尺而百丈所呵尤不小貸<lb/>
刹樹於此中流一壺也丹丘智觀早出於外見聞頗習<lb/>
<pb n="KR4d0357_WYG_003-18a"/>
惕然不啻飢溺歸白父母願得所當予之産之直父母<lb/>
予之巻而来兹既營薙髪益自刻苦裒錙銖積分毫相<lb/>
攸爽塏挿草成梵刹凡所當有者次第而集作於紹定<lb/>
元年白禮部給臨安府錢塘縣崇聖院廢額甲乙焚修<lb/>
以待雲水訪北磵隠居倫次其事乞紀嵗月則謂之曰<lb/>
天地間寧欠爾把茒也今夫人之子子曰伊吾上口必<lb/>
曰釋氏熾王澤熄王澤熄則害中國蠧四民又何汲汲<lb/>
此役嗾其喙哉觀曰子何見之晚也六騑渡江扈而至<lb/>
<pb n="KR4d0357_WYG_003-18b"/>
者矍起為侯伯戚里内侍賜寺恩寵厥父祖金碧照耀<lb/>
西湖南北操墁入其門一世閲㡬興廢洎煙冷燈㶳之<lb/>
不嗣與夫豪力盜據而不復振者何限我之所作拾其<lb/>
殘棄之餘移寘荒寒寂絶之地俾緇白不相紊避三尺<lb/>
百丈之禁孰曰不可子獨不聞荆國王文公云方今亂<lb/>
俗不在佛乃在學士大夫沉沒利欲歐陽氏則曰修仁<lb/>
義以勝之仁義勝吾死無憾余不懌其言不能敓也<lb/>
　　興聖寺大悲閣記<hi>華亭</hi>
<pb n="KR4d0357_WYG_003-19a"/>
具千手眼若兩目兩臂而不自多登地已前未易議運<lb/>
兩目兩臂若干手眼而不自少等覺妙覺則多多益辦<lb/>
過此以往則佛地無量聖身歴塵沙刼作所難作辦所<lb/>
難辦從聞思修入三摩地獲二殊勝始一目二目而千<lb/>
萬目乃至八萬四千爍迦羅目一臂二臂而千萬臂乃<lb/>
至八萬四千母陁羅臂目自鑒覺而不知鑑覺手自執<lb/>
捉而與執捉忘各安所安不相違礙手眼可盡其應無<lb/>
窮如風行空吹萬不同或不鳴條濤山撞舂及其止也<lb/>
<pb n="KR4d0357_WYG_003-19b"/>
土囊孰封如月初上清涵萬水影分無數月豈有二及<lb/>
其入也銀闕罔閉如春在花如意在弦意兮不傳春兮<lb/>
不言倥侗小智斟酌聖量如囊流螢擬熾燎原又如㪣<lb/>
空欲諧金石不知人人圎具此妙借燈玉座初非髙廣<lb/>
大荘嚴藏本無關鑰紹興九年十月華亭興聖寺火千<lb/>
手眼大士巋然瓦礫中命婦衛氏載之以歸居無何夢<lb/>
好女子謂之曰盍送我還覺而異之燒香拜像前憶夢<lb/>
中女子惟肖涓吉䕶其入寘諸僧堂乾道初議整綴殘<lb/>
<pb n="KR4d0357_WYG_003-20a"/>
缺大參政錢公某寔為之倡寺僧互相其事像復完好<lb/>
光燭霄漢行恭恵輝者蹟光所自得之於蓮趺右趾聚<lb/>
族而謀曰洪覺著靈隂翊孝治宜崇閣以尊事若雲浄<lb/>
藏如瑩躍然相和未幾恭與雲逓迭而逝瑩曰逝者如<lb/>
斯志未嘗往也願借一臂力以畢余志自淳熙初訖嘉<lb/>
定癸酉嘉平策勤茹苦三十年乃克承奉大士於中複<lb/>
道上安三世佛藻梲燦霞丹楹煥日翼然横陳出雲雨<lb/>
上諸莊嚴事莫不偉特宜考績而嘉成功故系之以辭<lb/>
<pb n="KR4d0357_WYG_003-20b"/>
曰泠泠兮載熹炎炎兮廪而山移兮數莫移玉石兮俱<lb/>
焚玉兮温其錢之信由衛而敬信既孚所敬者盡載飾<lb/>
兮載完光奮夜兮斗寒碧瓦兮層翬複道兮雲齊納月<lb/>
兮璇題煥金碧兮陸離同盟兮安之俟如瑩兮一䕫<lb/>
　　超果寺懴院記<hi>華亭</hi>
懴不在堂在乎本心至到懇惻循省往謬自愧自悔一<lb/>
洗滌已永㫁相續纔萌輒夷毋使滋蔓以事法顯事融<lb/>
理偏是則名為真懴悔處功用雖至已第二月佛言世<lb/>
<pb n="KR4d0357_WYG_003-21a"/>
二徤兒一不作一能懴不作則自至於規矩準繩視聽<lb/>
言動焉往而非中焉往而非正能懴則發露發露則克<lb/>
己己私既盡白圭青銅一經磨拂永謝塵玷雖然未若<lb/>
不作之為愈也懴摩改過也改過不吝聖賢所贊過而<lb/>
能改善莫大焉皆徤者也徤生勇大勇也義理之勇非<lb/>
血氣方剛好勇鬬狠之勇也不然疇能一鉏永盡餘蔕<lb/>
如焦穀芽如石女兒華亭超果寺火後獨懴院未復比<lb/>
丘道元視祖居舊址久矣菑翳乃斬蓬藋剪榛棘因其<lb/>
<pb n="KR4d0357_WYG_003-21b"/>
姐氏易簀時餘粧在奩結奩付元琅琅遺言務成此段<lb/>
竒了了不及其私慨慷竒男子生死之際不是過元感<lb/>
其誠益罄其長洎猶子某氏之施市材選良呼集梓人<lb/>
作於紹定四年二月二十八丁丁斧斤不日成之髙廣<lb/>
雄壯輪奐鮮麗懴室嚴密禪觀靚邃飯食經行解衣䃲<lb/>
礴各得其所然後檀施市田各為行人了一日入期費<lb/>
綿綿𤓰瓞與此懴利它自利相終始因作而言曰萬生<lb/>
擾擾均為目前之謀一息惶惶誰作身後之計若元之<lb/>
<pb n="KR4d0357_WYG_003-22a"/>
姐氏者目前身後俱無憾微元又孰使承其託<lb/>
　　九里法喜院佛殿記<hi>吳江</hi>
塔廟之制晉魏所嚴尚矣斥像及殿徳山也既而復其<lb/>
故何前倨後恭也耶吾嘗究其說矣别傳之妙在直指<lb/>
即吾心見佛性天真萬悳無相萬間皆吾性具見量方<lb/>
其柄此能事壁立千仞設殽函之固乃以兩雄不俱立<lb/>
為之説使大乗器一超直入輩𤣥覺向上人遂有岩頭<lb/>
雪峯勃然作興鼓行而南昭昭掲日月方是時也斥斯<lb/>
<pb n="KR4d0357_WYG_003-22b"/>
振仆斯起是謂不壊世間相而操縱自若也佛者覺也<lb/>
竺云佛譯云覺或曰能仁以仁覺人曰大覺中雖屢迍<lb/>
不啻秦火力排痛詆於雄辯之口而不加損極崇盡敬<lb/>
於不世出之主而不加益口舌狺狺愛憎紛紛只益自<lb/>
勞匪戾吾正法喜大殿之再造也偉特壯麗冠冕衆刹<lb/>
爰有檀度葉為著姓富而知教楷式里閈寺之文顯戒<lb/>
詮素以質實格人卒賴其族風動信施五六比丘従而<lb/>
和之作於紹定戊子某月越二年二月而成然後恵日<lb/>
<pb n="KR4d0357_WYG_003-23a"/>
師永造佛及侍衛如七金山十八開士序列左右使見<lb/>
聞者若天台悟旋陀羅尼於法華見靈山儼然未散既<lb/>
識其實而系厥辭辭曰空王嗣芳遺像有嚴世出世間<lb/>
載仰載瞻踞芬陁花若聆其音即而扣之寂寂若瘖謂<lb/>
其果瘖則為謗佛曰其有聲厥聽斯惑有無兩忘其聲<lb/>
琅琅石湍激風舌相廣長徧覆大千說塵沙偈偈無數<lb/>
字字無數義㳂字尋義入海算沙得一實義如空中花<lb/>
空花無蒂義眇朕兆歸根反初十目並照雲歛義天洞<lb/>
<pb n="KR4d0357_WYG_003-23b"/>
然八荒巍巍絶言海印發光<lb/>
　　喜祥樓記<hi>通泉</hi>
事神如事親神則享薄親而厚神神則羞然則佞神非<lb/>
孝也聰明正直者弗享或曰敬鬼神而逺之既聞命矣<lb/>
未聞孝則謂之曰孔子稱禹曰吾無間然矣菲飲食而<lb/>
致孝乎鬼神未有孝乎鬼神而薄其親者此蘇恱之之<lb/>
拓地遷廟於爽塏龎正黼之倡衆飛樓於空碧遂獲男<lb/>
子之祥而昌其後盖得事神如事親之道作於嘉定丙子九<lb/>
<pb n="KR4d0357_WYG_003-24a"/>
月十四日越兩年而成輪奐不減白崖白崖今曰玉屏<lb/>
隔江有唐拾遺陳子昻廟余少時往来廟下望玉屏如<lb/>
削樓觀揷嵌岩如化出某年月日厄於火新廟未見也<lb/>
少陵杜工部過射洪作詩五篇至今山川為之晶明拾<lb/>
遺讀書堂在金華山并故宅則擅其一二語不及神至今<lb/>
黯然有遺恨抑重文德名節為風俗勸略諸竒偉壮麗<lb/>
之觀耶辭以補其闕俾修嵗時之祀者歌之辭曰雲生<lb/>
兮洲西樓逈兮雲低練繞兮屏開横翔兮水中坁翼翼<lb/>
<pb n="KR4d0357_WYG_003-24b"/>
兮天四垂駟晴虹兮跨淩煙霏絢兮陽精慘兮隂機人<lb/>
歌吉祥物無癘疵豐潔兮盛粢社酒兮淋漓撫長江兮<lb/>
載釃<lb/>
　　澄心院藏記<hi>通泉</hi>
佛所説經一味之雨三草二木所澤各異根差性殊豈<lb/>
雨之咎車軸之滴匪海莫容大心溟渤乃克堪受涵攝<lb/>
其義曰藏運行其説曰輪舍藏無以藴其奥非輪無以<lb/>
發其用第二義門特出巧思制成八觚八窓玲瓏面面<lb/>
<pb n="KR4d0357_WYG_003-25a"/>
層室以貯琅函以絢金碧以擬覩史大莊嚴藏樞正厥<lb/>
中以静以應一機潛發飄風疾旋若翻地軸使海水立<lb/>
盪胸決眥倐爾如砥曰此權道㑹心以境嘉定五年三<lb/>
月初十通泉澄心蘭若殿以寘藏十二大士瑠璃光熾<lb/>
盛光幻出環堵岩石間儼然大光明藏各質所疑又疑<lb/>
東方塵刹神力斷取聞輙意消况見者耶此祖意覺證<lb/>
善巧所自出法堯先造大部四合八百四十巻祖意覺<lb/>
證又足以五千四十八巻是役也動以萬計倒槖不留<lb/>
<pb n="KR4d0357_WYG_003-25b"/>
一簮直餘出諸施者落之於嘉定十五年七月二十三日<lb/>
十年間關亦勤矣噫經来白馬寺止四十二章先覺諸<lb/>
賢華竺接武所致者半滿未具取一闡提生公受擯再<lb/>
譯法華什師䝉恥壁觀沙門則有楞伽四巻新州樵者<lb/>
止聞金剛半偈小龍湫破句讀於海眼任灌家未終軸<lb/>
於圎覺藏乘之備莫盛於斯宜極𤣥臻奥𡨕心契初眡<lb/>
前日相倍蓰曷反寥夐無聞焉雖然舜何人也予何人<lb/>
也有為者亦若是余喜澄心龍藏無缺文也亦作是説<lb/>
<pb n="KR4d0357_WYG_003-26a"/>
　　鶴記<hi>常州天慶觀</hi>
鶴可狎乎九臯戞然不可狎也曩常乗軒倐然而来也<lb/>
何故回初度學回者畢至鶴也胎仙庸知夫弗與回騫<lb/>
騰下上於瑶瑟三疊而婆娑焉或曰誕㦯又曰百獸率<lb/>
舞於擊石拊石樂之和也與天地旁宣人和發於天地<lb/>
間而胎仙格又奚誕若夫𤣥裳迅飛縞衣翔鳴歩虗古<lb/>
壇寥陽廣庭瞭斯覿聰斯聆是日也歛隂縱晴聳瞻萬<lb/>
人<lb/>
<pb n="KR4d0357_WYG_003-26b"/>
　　長興獄記<hi>代人</hi>
天下之至平莫如天子之法側持則欹古今之常道莫<lb/>
如聖人之經不通則泥囹圄則盡其情偽而後付諸法<lb/>
引經以參證俾不失其當于廷尉時天下無寃民用是<lb/>
道也後世獄市若龍斷豪壓則鬻豪巧誘則鬻巧利㗖<lb/>
則鬻利禍怵則鬻禍茍可以利已害人者靡不為也死於箠<lb/>
楚死於桎梏死於凍餒死於疾疫堂堂之生遂為瘖瘂無所<lb/>
申愬之死天子之法適足以黼黻其私余試兹邑諸老<lb/>
<pb n="KR4d0357_WYG_003-27a"/>
先生懼余不足任此繁劇則謂之曰昔為此邑者亦人<lb/>
耳前政之善吾師之不善不由也茍擇其易将難者誰<lb/>
屬乎既至視板帳棼如絲㑹稽之籍爛如糜訂之所聞<lb/>
則老姦猾胥支辭蔓説静而求之而不得其眹眇而索<lb/>
之慘淡意象差一二相應既而軒豁呈露盡得其要俗<lb/>
雖悍不鄙夷之訟雖嚚不淹回之信稍孚凡所以固陋<lb/>
者一日必葺獄最圮岌岌欲壓囚繫在其下輙慄慄遂<lb/>
痛自撙節而一新之俾不幸而至是者得其所示以字<lb/>
<pb n="KR4d0357_WYG_003-27b"/>
民者加恵於此一本於誠以吾之誠格其所固有之善<lb/>
相警飭於一家由家而井由井而鄉由鄉而邑仁不勝<lb/>
用矣然則悍俗之與嚚訟抑有瘳焉是役也作於某年<lb/>
月日逮月日而落其成<lb/>
　<lb/>
　<lb/>
　<lb/>
　北磵集巻三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>北磵集巻一</head> <lb/>
    <p>
<pb n="KR4d0357_WYG_001-1a"/>
欽定四庫全書<lb/>
　北磵集巻一<lb/>
　　　　　　　　　　　　宋　釋居簡　撰<lb/>
　　石賦<hi>飛来天竺講徒聚石作供為之賦</hi>
石竒而怪兮有惜不惜石眡人兮猶人眡石夫二三子<lb/>
悠然㑹心攀髙陟遐隠搜細尋捫蘿鳥輕籋雲景沉俯<lb/>
闚嶔<graphic n="KR3229" url="https://raw.githubusercontent.com/kanripo/KR-Gaiji/master/images/KR3229.png" mimeType="image/png"/>側行岑崟磅礴巖阿裴回磵隂洗濯雨蝕摩挲<lb/>
蘚侵獸駭始蹲鸞回欲升介如其質鏘乎其音如考琮<lb/>
<pb n="KR4d0357_WYG_001-1b"/>
璜如戞球琳如獲大貝如致南金室邇兮其何能及石<lb/>
逺兮輦無傭直屹如林兮若拱而揖百夫睨兮無用其<lb/>
力若夫坡陁兮盤峭峙兮桓王佐才可就而不可致權<lb/>
竒兮巧玲瓏兮小市廛隠可致而不可<graphic n="KR0919" url="https://raw.githubusercontent.com/kanripo/KR-Gaiji/master/images/KR0919.png" mimeType="image/png"/>俯踈簷而巍<lb/>
挿挂綺䟽而環植立中不倚禀姿淡如却歩欲前傴僂<lb/>
反趍匪卑媟尊匪親簡䟽匪璞貴雕匪瘠貴腴䕃之以<lb/>
緑蕉宻葉之凉友之以青琅方寸之虛澤之以金莖沆<lb/>
瀣之清鐫之以石鼔斷缺之餘堅不可鎸頑可澤與將<lb/>
<pb n="KR4d0357_WYG_001-2a"/>
為魯叟之堅乎抑為瞽叟之頑乎或曰是石也皆有飛<lb/>
来之一體始焉飛来終将飛去固蕩誕漫詒兮不可復<lb/>
據夜半有力者負之而趍吾恐昧者不知兮防之不預<lb/>
因作而言曰小子識之庶乎一得兮有補千慮<lb/>
　　水仙十客賦<lb/>
子墨遇毛穎於𤣥泓謂淩波仙子曰頴也情與幻俱思<lb/>
與化侔爾能壊色衣乎瑶叢瓊墀意象倔竒玉臺金甌<lb/>
精爽發輝既寫真以寵而乃觸類而友之丹兮焉加鉛<lb/>
<pb n="KR4d0357_WYG_001-2b"/>
兮焉施山黛弗埽額黄奚為妙衆態於一緇革殊轍而<lb/>
同歸感意足於色盡歎朝榮而夕萎仙曰既聞命矣凡<lb/>
物之生豈不曰友有枤之杜亦孔之醜梅兄在前礬弟<lb/>
居后蠟英騰馥兄黨之秀寄林處羣無人自芳並驅争<lb/>
先瑞香國香是皆臭味之偶較等夷於兩忘我有横榻<lb/>
縣之北窗楚英不来餘烏足當起而些之曰花中隠者<lb/>
兮與秋澄霽故家東籬兮剪金繁碎宿莽兮苾芬羣空兮<lb/>
㧞乎萃雖卧樓百尺可也豈特上下床之間哉英避席<lb/>
<pb n="KR4d0357_WYG_001-3a"/>
而作曰走不佞請言志簸之揚之秕穅是懲為天下先<lb/>
曩書諸紳海棠豔春山茶駐春桃源霞蒸李溪夜明族<lb/>
大衆富草木知名其可為吾下乎仙憮然曰吾非不願<lb/>
交也以色媚人寡德也英曰子何見之晚也可以攻玉<lb/>
它山之石也不賢則人將拒我若之何而拒人也仙乃<lb/>
曰唯莫敢不承延之上座死毋敗盟相索於形骸之外<lb/>
兮相忘於寂寞之濱<lb/>
　　死灰賦<lb/>
<pb n="KR4d0357_WYG_001-3b"/>
已矣夫斯其已焉矣積之何益宿之何閟擁之弗煖任<lb/>
之則已撥之則尚何俟既掩之息棄之則孰有是無用<lb/>
之地始或病其燎原終敢忘於祀帝星之沉螢之翳却<lb/>
燧人謝司燬非石中撃非鏡中起非海中光非木中燧<lb/>
雖千炬之連綿與一龕之明偉眇不得其所従又安知<lb/>
其所止初疑陳編㫁而發是殘照又疑踈襟虛而粲此<lb/>
冷蕊肇自一傳煥乎百世惟取之者深則用之者秘豈<lb/>
顯晦之不常固行藏之所係必遺魄而潛影則輝天而<lb/>
<pb n="KR4d0357_WYG_001-4a"/>
鑑地翳妄兾於復然粤西京之内史雖再振於餘㶳已<lb/>
見溺於獄吏逮辱極而榮来亦背芒而顙泚矧漆園之<lb/>
老仙傲楚䀻而髙眡槁形骸與方寸投綸竿於濮水寧<lb/>
惡富而賀貧寧去此而就彼将貪得而徇財抑舍生而<lb/>
取義將豐犧之衣繡抑靈龜之曳尾孰若摶扶摇跨鵬<lb/>
背翺翔乎九萬里拾齊物之餘論續齋心之㣲㫖寓兎<lb/>
穎於逺思作蝇頭之細字捜精爽於空濛使飛㢘而馳<lb/>
寄些而歌之曰盍歸乎来兮吾其為逍遥之逰自無何<lb/>
<pb n="KR4d0357_WYG_001-4b"/>
有兮奮於廣漠之野而烏有之林丘<lb/>
　　䪥室賦<lb/>
向斯塞戸斯墐甫容膝僅休影雖晴而隂不夜而暝進<lb/>
則面牆退則坐井柱忽不支壁忽就殞豁然而虛漠然<lb/>
而冏如䝉之擊如震而警識天地之大全見造物之遐<lb/>
隠盡草木之態度極川原之畦畛萬緒紛紜一瞬而領<lb/>
沙平露背山層透頂髙木呈枿孤塔出穎風煙慘舒化<lb/>
變俄頃如無盡藏如大明鏡前山送青若壯士之排闥<lb/>
<pb n="KR4d0357_WYG_001-5a"/>
後山囘闖擬良工之御駿撫鴻鵠而晚眺入𡨕㝠而逺<lb/>
引笑雲煙之輕去漫悠悠而無定駐落日於西崦延初<lb/>
蟾於東嶺皆是中所得也於是因陋而飾就隘而整力<lb/>
不足侈志不足騁儉適茅茨静惬幽屏自抱窮獨自負<lb/>
不敏信吾樂吾樂也或曰蕩蕩四海茫茫九區結客締<lb/>
交春生吹嘘木李木𤓰利兼苞苴志之所之稱其所如<lb/>
今也跼促如轅下駒所樂只爾將胡為乎吾為子不取<lb/>
也則語之曰履仁正途蹈義廣居仁義而已安知其餘<lb/>
<pb n="KR4d0357_WYG_001-5b"/>
惟正則廣安知其拘一簞之陋同躬稼之濬哲千駟之<lb/>
富媿采薇之瘠癯我則謹終執之如初我則守約執之<lb/>
如愚客則貎敬其心揶揄反復之而不聽則謂之曰子<lb/>
去矣子非吾徒<lb/>
　　食力賦<lb/>
或訝余游兮廣居大輿墮兮豐饔華裾殆不知吾不素<lb/>
食也宏吾說而反諸凡吾有兮四民樂輸入吾籍兮縣<lb/>
官索租不耕則荒不植則蕪不則蠶食且獵且漁屢空<lb/>
<pb n="KR4d0357_WYG_001-6a"/>
不顧坐觀其逋踣而後已不其晚乎今也反是安知其<lb/>
餘勞心治人勞力自劬墾闢田莱罅漏補苴先事者餔<lb/>
怠則削除僅支兮目前旁捜兮古初無愧兮自求屬饜<lb/>
兮自愉大人先生可扳援兮竒字是咨窮老惸獨相喣<lb/>
濡兮閒情是娛粟吾粟兮瓦盂樂吾樂兮道腴茍不吾<lb/>
以兮縦其所如亂曰力可強而有也智不可飾兮既盡瘁<lb/>
也我心適兮雖百紛兮我心匪石兮<lb/>
　　問景賦<lb/>
<pb n="KR4d0357_WYG_001-6b"/>
謬我晝與衆作夜獨短檠顧景而問焉景乎何闖闖於<lb/>
此其久也止同廬行同途傴同俯伸同舒不戚吾戚不<lb/>
愉吾愉不巧吾拙不智吾愚不砭吾頑不充吾虛豈所<lb/>
謂危而不持顛而不扶而累人者邪景曰爾何見之晚<lb/>
也我生之初豈父母且爾之未生我何有乎我非累人<lb/>
爾誠累余反以我為累也如之何而勿思爾特立兮示<lb/>
爾至正俾爾正焉是守爾不倚兮示以大中俾爾中焉<lb/>
是居爾競爾躁我固自若爾静爾勝我方澹如將極𤣥<lb/>
<pb n="KR4d0357_WYG_001-7a"/>
窞兮我必爾俱抑臨崇臺兮我亦爾俱顛沛造次未始<lb/>
不爾俱也胡喋喋而問歟言既而寐夢㳺濮水授我息<lb/>
隂楚漆園吏寤而反思爰得其㫖極景所如罔知攸止<lb/>
　　香魚賦<lb/>
海賈得水沉之木於絶嶠巨口細鱗厥狀惟肖矯首欲<lb/>
驤揚鬐欲掉腹背逾尺首尾倍尋渾然天成不刋不鋟<lb/>
将市於通都大邑則燔灼刳剔秘而藏諸則匹夫懐璧<lb/>
與其市而藏之孰若寘諸八吉祥六殊勝枕玉几供佛<lb/>
<pb n="KR4d0357_WYG_001-7b"/>
頂此念既作鯨波砥平天風飽帆悠然至鄞嗟物之生<lb/>
豈不願才臃腫自全不鳴者灾才不才亦各繫其逢也<lb/>
方其窮髪之北落落盤踞排震風傲凌雨不知其㡬千<lb/>
百年婆娑垂隂終其天賦蠧根反初槁榦速腐所不為<lb/>
速腐之伍者嶄然鱗鱗郁然圉圉一遇賞鑑遂奮於遐<lb/>
陬窮荒卒臻禮樂文物之土向也不遇曷以至此雖然<lb/>
銕鏁鋃鐺鱗鬛振迅殆與獄戸之劒雷澤之梭跨騰風<lb/>
雷變化而去<lb/>
<pb n="KR4d0357_WYG_001-8a"/>
　　夢賦<lb/>
曉世以夢謂其頃刻變滅了不足恃邯郸一炊槐宫半<lb/>
世栩栩齁齁冀所妄冀鳥跡空雲既寤猶寐然則至人<lb/>
曷常無夢與其夢也舒舒其覺也蘧蘧得傅說游華胥<lb/>
錫九齡奠兩楹所存者誠所兆者神惟道人銛夢尋幽<lb/>
潛上東山上瘞老龍象出數百言辯如湧泉覺而繹思<lb/>
了無孑遺致書於予曰吾夢為東山瘞骨語覺而眡之<lb/>
宛然畵像讚子盍為我辯之使反命曰子真夢為東山<lb/>
<pb n="KR4d0357_WYG_001-8b"/>
瘞骨語覺而為之讃豈緣名失實以夢為覺與語真是<lb/>
讃而得之於瘞骨豈責實於名以覺為夢與抑兩忘夢<lb/>
覺而適意與將一致名實而忘言與詎知子之夢為東<lb/>
山而東山之夢為子與不然説此夢者不知為誰而原<lb/>
此夢者亦復不知其為誰與昔人夢鹿鄭相輙疑曰無<lb/>
黄帝與孔仲尼茍能辨之果辨者誰殆不足以語此理<lb/>
之所在十日麗天物無遯形人自眊然諭以日明竟沒<lb/>
沒焉彼有目者不言而喻盖不待黄帝孔子而能辨作<lb/>
<pb n="KR4d0357_WYG_001-9a"/>
夢賦<lb/>
　　幽情賦<hi>和于君實</hi>
隠約兮窮執徳兮洪菑畬在經水旱在躬揮毫落紙兮<lb/>
十吏敏供滑稽怪竒兮解嘲送窮思逺兮雲莫掉鞅兮<lb/>
誰馭貂裘兮塵侵大笑兮出門去付萬言於杯水蜺豈<lb/>
虞於讀誤勇一歸於半生問征夫以前路駕言入郛官<lb/>
舡載書出無者車長鬚者奴委羽黎明中津日晡稚子<lb/>
牽裾野人挽鬚方寒温兮未既倒囊錦兮畜儲弔氷玉<lb/>
<pb n="KR4d0357_WYG_001-9b"/>
兮貞姿撫莓苔兮槁膚國香薦芳不為無人淩波弗来<lb/>
淡交竹君俗駕可回姑射可賓結商鼎之佳實待方山<lb/>
之怪民擬奏賦於蓬莱載擷英於典墳補既往之缺遺<lb/>
尊平生之所聞攬萬象以冥捜濯煩促於秋旻哂富貴<lb/>
兮不義母憂貧而賀貧<lb/>
　　種竹賦<lb/>
　　　二姓争竹山竭産不肯已仙居丞王君懌来囑<lb/>
　　　余諷之作賦示二姓而訟止<lb/>
<pb n="KR4d0357_WYG_001-10a"/>
自余耕稼於委羽之西頗復精於藝樹搴瘦竹之雲仍<lb/>
著清飈於忩户叟過余而問曰子習吾土竹才不才豈<lb/>
願聞之與鰻尾之細猫頭之巨桃絲下考江南别緒石<lb/>
如早晚之筀簜異青黄之苦磅礴萬山之麓綿亘千溪<lb/>
之滸大則乗桴浮海小則惟筐及筥驅水則頃刻百畦<lb/>
挂椽則裴回百堵横濤瀾而為扈代垣墻而樊圃既制<lb/>
牋而紉布復為薪而充炬雖刀斧之不赦豐貨貲於善<lb/>
賈凡子所植咸出其下或斑而跼或紫而傴從然而横<lb/>
<pb n="KR4d0357_WYG_001-10b"/>
直然而竪待價不售待用無取既蕃而滋於事何補余<lb/>
曰叟之所陳匪利奚務嗜利者矯䖍於隣里争畔者陸<lb/>
梁於道路養睚眦以成俗觸憲章而乘度吾與之淡交<lb/>
者也天下之竹皆樂為吾䟽煩而滌慮一日無之萬鍾<lb/>
不顧未嘗擇而居焉盖不謀而同也若夫濟深渉相窘<lb/>
歩騰荒陂釣煙渚未嘗不與之俱也濯炎熇忍寒苦留<lb/>
天風伴月露未嘗不與之處也睡足廵簷踈莖玉立莫<lb/>
不仰夷齊於首陽㧞千丈之俗飰起息隂宻影金碎又<lb/>
<pb n="KR4d0357_WYG_001-11a"/>
若軰㳺夏於泗濵踵多儒之武倚衰殘冀其生抱節之<lb/>
孫撫幼稚欲其肖遺清之祖利動貪夫摲夷畢舉地忽<lb/>
異姓俯仰百主膾雞肋者何限得蠅頭之幾許抑千畝<lb/>
之就荒将九苞之失據始竭澤而不戒終反裘而未喻<lb/>
繄叟之惑滋甚與吾之言齟齬載㗃㗃而往復愈儚儚<lb/>
而瞢瞀聊抗手而語之曰我勌欲眠叟姑且去<lb/>
　　梅屛賦<lb/>
　　　北山鮑家田尼菴梅屏傾京都髙宗燕殊宫嘗<lb/>
<pb n="KR4d0357_WYG_001-11b"/>
　　　令待詔院圗進<lb/>
屛梅於閒暇之際固足以當一面之託况夫花時不數<lb/>
孔雀之金塞門之樹兮城南悠然蓓蕾露零旉腴酥乾<lb/>
玉頽可扶雪妍可編又若堵立十丈於蓬莱千仭之巅<lb/>
北枝奔而不殿南枝徐而不先孰不願斜入屋簷横蘸<lb/>
清漣殆將小抑髙韻兮從其權也雖屈折而拂性終秀<lb/>
整而全天盖智巧所自出愈出愈竒兮麗澤乎芳鮮豈<lb/>
吳宫小隊艶冶於長虵偃月兮與之比肩哉雖然物貴<lb/>
<pb n="KR4d0357_WYG_001-12a"/>
守常失常則舛反常合道何患乎反牛可貫而任重馬<lb/>
可絡而致逺水沛然而東之決之西而弗轉又何以異<lb/>
夫結婆娑而亭亭直蘧廬之南榮瀹乳雲之甘兮駕清<lb/>
風於玉川倚紈素之潔兮障順風之庾塵使浪蕊浮花<lb/>
知夫大邦維翰兮公侯干城吾将取古今騷人墨客盡<lb/>
䟽録其姓名首之以石心鐵腸繼之以孤山逸民俾登<lb/>
是選者不啻㧞山之與籋雲寄風雅於晚生發先覺之<lb/>
典型廣平之貂兮不可復續暗香浮動兮尚堪擷英是<lb/>
<pb n="KR4d0357_WYG_001-12b"/>
舉也得非東家捧心兮效顰於西家者耶<lb/>
　　糴賦<lb/>
　　　黄巖之西竹樹之利埒禾稼富民積倉不競縣<lb/>
　　　南新陳相望據廩増直要突不黔者不仁哉富<lb/>
　　　賈也作糴賦<lb/>
北磵遣介問糴於接壤之多稼者夕陽在山徒手而歸<lb/>
惄然如瘖長噓而欷撫而勞之曰吾遲若之歸也與若<lb/>
解腰而共飯何遲遲其来乎介怫然曰東方既明草露<lb/>
<pb n="KR4d0357_WYG_001-13a"/>
未晞請命於邁徃扣富兒自卯及申庾不及闚守者瞋<lb/>
目畧不見治懐魯將軍指廪若遺嗟今之人彼何人斯<lb/>
計其耕也㡬觳觫之扶犁幾桔橰之灌畦其穫也回江<lb/>
潮之駿奔巻天雲之暮低其歛也渺然基簣之山倐然<lb/>
横浦之坻其入也豈斗筲之足算汗牛馬之載馳介也<lb/>
淺中卒駭且疑乃歌而喻之曰起予者誰兮必斯人者<lb/>
考古騐今兮吁嗟里社長日難西兮生民不暇麰仆麥萎<lb/>
兮大田如赭粟方堅壁攻之不下阿瞞小斛洛陽髙賈<lb/>
<pb n="KR4d0357_WYG_001-13b"/>
秦漢不威唐虞不化文具之文墻書壁挂若夫貪夫徇<lb/>
財烈士徇名矯矯虎臣藐萬虎賁魯英周豪目撃道存<lb/>
既慷慨而内交豈瑣屑之足論漢鼎未分髯孫髙眡周<lb/>
不引類而東鄉誰及帝王之畧荆州倒屣孔明借助魯<lb/>
不交言而逆擊誰空赤壁之戰生有斷金之利死有絶<lb/>
絃之嘆鴻鵠之志非燕雀之知虎豹之文豈犬羊之變<lb/>
繄橡栗之四三擬樗蒲之百萬世愈下而愈紛鼓之者<lb/>
誰兮吾得之於黄耉鮐背之所云謂龍斷之賤夫每朝<lb/>
<pb n="KR4d0357_WYG_001-14a"/>
隮而莫登幸飢嵗之相仍偶新榖之未升乗顔氏之屢<lb/>
空肆盜蹠之不仁弗思殆辱奮其并吞瞑未睫交家如<lb/>
土崩可以懲矣然猶不肯悟載脂其車言秣其馬於覆<lb/>
轍中星言夙駕雖争馳而並驅可拱立而俟也<lb/>
　　糶賦<lb/>
　　　予既作糴賦鄰氏之好義者曰某㢘直以沮某<lb/>
　　　氏増直之告復作糶賦而申之<lb/>
謀富而忍其惟糶乎糶亦吾之義也不義而富果為祥<lb/>
<pb n="KR4d0357_WYG_001-14b"/>
乎富亦我所欲也儋石無儲大田未稼食難圗續鄰不<lb/>
可借帖敢忘於乞米色幸憐於欲炙賑或謀於移粟均<lb/>
豈殊於宰社如涸鱗之垂盡遇西江之沛㵼昧者反是<lb/>
悠然待賈控臨嶮塞暴殘鰥寡扼其吭而拊背頫其元<lb/>
而出胯鉅橋紅陳獨夫叱咤割惟雋永眂若土苴凡啼<lb/>
飢號凍者皆起死以歸仁而執銳披堅者咸賈餘於更化<lb/>
或開八百之基或貽萬世之罵吾於是乎知粟愚商辛<lb/>
也奪其飽兮以恢逺圖民不附兮吾誰與餔錙銖聚歛<lb/>
<pb n="KR4d0357_WYG_001-15a"/>
兮縱操特殊豈在周則智兮在商則愚秦皇極奢漢武<lb/>
窮侈漢亦㡬殆秦訖二世至道之本起於貧富之相支<lb/>
一閧之市必立之平八口之家可以無飢方今盛明革<lb/>
秦漢非爾甿云胡瞢若不知蓄而能輸是謂善積虜方<lb/>
守錢雖積奚益器滿則覆獸窮則廹彼乃疾眂我方燕<lb/>
佚恐季孫之憂不在顓臾則舟中之人盡為敵國自速<lb/>
楚人之炬不戒匹夫之璧惟賢者而後樂此庻㡬乎不<lb/>
俟終日<lb/>
<pb n="KR4d0357_WYG_001-15b"/>
　　竹齋賦<lb/>
君富於蜀漢中㧞萃洋川之濵霧擁煙蔽滄灣嵌竇殘<lb/>
沙賸水平原萬井沃野千里其類實繁既昌而熾胸中<lb/>
千畝坡戲之耳蘄黄之産伯仲叔季陶瓦是代不才者棄<lb/>
竹樓文章簡古新麗湘江雨餘籜龍養雛為筏為桴可<lb/>
稼可蔬船歩漁梁雁户水居汲湘然枯欵乃清婉於桞<lb/>
桞州一唱三嘆乃今勌游委羽買隣荒岡猗猗崇山嶙<lb/>
嶙蒼蒼含煙矗矗連雲農事方隙揮斧運斤萬山答響<lb/>
<pb n="KR4d0357_WYG_001-16a"/>
千筏銜尾蔽溪入江送江入海巨賈萬艘運入諸國盖<lb/>
不知其幾也惜無品題以配三子乃今賦之刷此君恥<lb/>
嗟嗟竹齋植無寸地盆盎之間筳篿而已鮮風徐来大<lb/>
火方熾金流石鎔背汗顙泚望屠門嚼乃雞肋爾繄子<lb/>
所樂固余所鄙竹齋主人囅然而作曰吾聞外物者容<lb/>
膝之隘甚於廣宇不則寛曠擬動輙拘尺土寸金中都<lb/>
吾廬一屈一信倏榮倏枯禀姿虛心嵗寒燕如吾梢止<lb/>
簷清則厭餘彼笋當道屢干剪屠縱懐是中馳神物初<lb/>
<pb n="KR4d0357_WYG_001-16b"/>
心交也親迹求也踈鄉子所陳各天一隅今子所有不<lb/>
傍子居豈不爾思子居所無吾於是泯而黙囁而嚅四<lb/>
顧而躊躇豈䕫怜虵蛇怜風而不自反與吾其風乎吾<lb/>
其風乎<lb/>
　　碧幢賦<lb/>
祗樹函丈之制肖臨卭之四壁藐然容膝之餘地尠一<lb/>
鉏之隙簷楹菑翳竹篠蒙羃垝垣四繞盧橘孤實非廬<lb/>
而穹非葢而仄可以休影可以息迹團團然童童然命<lb/>
<pb n="KR4d0357_WYG_001-17a"/>
之曰碧幢直曠欲牖旁虛欲窗颼飀怒號屋頭秋江弔楠<lb/>
樹之既摧嗟杕杜之不雙霖收宿梅溽散初日絺技小<lb/>
奏箑勲試策吟酣而嘯喧止而寂益者四友坐者五石<lb/>
四友之外自撫其一方其風甌自鏘霧蟾自呵閒雲自<lb/>
留好鳥自歌古恨如海古愁翻波萬化可搜萬象可羅<lb/>
余則散生蕉衿掻短髪顛惄然如瘖泠然欲仙乃命丈<lb/>
人鈎𤣥既磨既研楮生不約巻舒在前生不事邉幅展<lb/>
盡底藴潔而直方静以俟頴頴探𤣥津分命馳騁聲吾<lb/>
<pb n="KR4d0357_WYG_001-17b"/>
胸中所無者欲其清露莖泠泠欲其古玉軫玲玲富麗<lb/>
則金谷始繁豪壮則秋潮未平語其雄徤則騄耳不調<lb/>
鯨鵬勇鬬語其沖澹則南山種豆桞州種桞至於典雅<lb/>
竒逸軒豁縝密精贍深秀平漫湍激正而葩腴而瘠千<lb/>
彚萬狀各稱其挑剔微四友輔相裁成也庸須㬰其間<lb/>
哉於是㪺碧苕之波采北山之薇些而落之又從而歌<lb/>
之歌曰幢兮枇杷菴兮桄榔惟榖與臧俱亡其羊又何<lb/>
以異夫迹相踈心相忘者耶<lb/>
<pb n="KR4d0357_WYG_001-18a"/>
　　弔駐春賦<lb/>
　　　山茶雪中著花萎於首夏取張右史老紅駐春<lb/>
　　　粧名之曰駐春作弔駐春云<lb/>
余自孤山南巖止宣之丁山春用季琯月行霣團茶彤<lb/>
而葩倚檻可扳低回欲言羞澁靦顔殷肌兮凄黯丹臉<lb/>
兮消減宻幄兮紛披羽葆兮摧斬有蕩者都言采其英<lb/>
有㳺者姝言搴其榮壓帽簷厭鬢唇舞天香㸃文茵殆<lb/>
不免夫豪虐之手盡瘁而不得制也方其猩染玲瓏犀<lb/>
<pb n="KR4d0357_WYG_001-18b"/>
剪蘢葱酣酣絳明童童綠濃謫仙不来况復謝公羌落<lb/>
落兮空濛疇孰予兮為容翳封植兮眇林自陶寫兮華<lb/>
風欲鉏其色式遂厥性愛莫助之不曰同姓爛石寸芽<lb/>
詩人薦嘉屑荈碾荼碎圭破觚味與諌嚴甘與薺兼方<lb/>
物兮職貢寐睫兮㾕<graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>髙制作兮品評昌蔡録兮陸經<lb/>
配萬錢兮析酲雖百紛兮曷顰嗟艷冶兮是矜若青黄<lb/>
之自迍将苦釅以廸人抑擁腫而引齡矧匪徳兮翹晶<lb/>
焉所如兮全生<lb/>
<pb n="KR4d0357_WYG_001-19a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0357_WYG_001-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　北磵集巻一<lb/>
</p>
<p>
</p>
  </div>
</body>
</text>
</TEI>
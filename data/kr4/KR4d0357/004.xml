<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>北磵集巻四</head> <lb/>
    <p>
<pb n="KR4d0357_WYG_004-1a"/>
欽定四庫全書<lb/>
　北磵集巻四<lb/>
　　　　　　　　　　　　宋　釋居簡　撰<lb/>
　　澄心寺華嚴閣記<hi>通泉</hi>
佛富貴具諸雜花雜花富貴備諸大莊嚴藏不得其門<lb/>
則重重帝網歴歴鏡像無邉刹境何自而覿閣名華嚴<lb/>
作而象之然則行布圓融理隨事徧圎融行布事與理<lb/>
融理事一如事事無礙而土木金碧較竒薦巧曲盡人<lb/>
<pb n="KR4d0357_WYG_004-1b"/>
為豈能彷彿是故童子歛念六扉洞開於慈氏弹指聲<lb/>
中及其既入六扉還闔譬如壯士屈伸臂頃果圎曠刼<lb/>
不覺不知身徧諸樓閣中一一樓閣皆有彌勒從初心<lb/>
至究竟處處種種事得妙法門與諸前聞如海一味得<lb/>
此味已無量差别無量藴奥翻瀾之問二百建瓴之答<lb/>
二千於此味中染指可了是謂童子一生成佛淳熙十<lb/>
五年澄心院比丘覺如建大閣造善才南詢百一十城<lb/>
與所詢知識於其上繪二十五圎通於其下則師照智<lb/>
<pb n="KR4d0357_WYG_004-2a"/>
演為之㣲三比丘願力所成就何以格檀度樂施而懋<lb/>
厥功也耶越㡬年落其成而系之以辭辭曰陽精升雲<lb/>
岑樓先明溟渤潮生畎澮後盈月印萬水罔間渭涇風<lb/>
鼔衆竅飂飂同聲法霆始震蟄户撤扃意大乘器即觀<lb/>
厥成如日之升如海之淳如月皎皎如風泠泠矧乃中<lb/>
下其智挈瓶既自滿假又臧厥貞各衒其照爝火腐螢<lb/>
朅来㑹中瞽視聵聽遂使巨鏞噎於寸筳是閣之作惟<lb/>
儀惟刑盍於是中破塵出經<lb/>
<pb n="KR4d0357_WYG_004-2b"/>
　　長興箬溪樓記<hi>代人</hi>
舊亭枕谿因谿得名某年月日某建縣有重客館縠必<lb/>
於是閱歳滋久屋老弗治流為旗亭躪蹂不禁寖圮寖<lb/>
斥椽差梠脱藩垣委頓吏困簿書期㑹加以悍俗嚚訟<lb/>
汲汲剖決日不暇給及𤓰者欲去未行逆旅狭隘回翔<lb/>
意緒庸免悠然獨酌栩栩半炊之嘆於是喟然口與心<lb/>
語曰萬室之邑舟車要衝因仍固陋若是其至也乃紓<lb/>
厥思規橅於胸中未以語人一夕風雨仆亭若相厥志<lb/>
<pb n="KR4d0357_WYG_004-3a"/>
豈天地間物乗除於數而存諸其人耶抑山川之靈思<lb/>
革其舊而新夫清淑之氣以振厲文物耶於是凖直市<lb/>
材俾其樂輸鳩工於豫不<graphic n="KR1987" url="https://raw.githubusercontent.com/kanripo/KR-Gaiji/master/images/KR1987.png" mimeType="image/png"/>其時撤亭而蜚樓若干楹<lb/>
於亭址作於某年月日逮某年月日而成畧其巧堅以<lb/>
圗其久去其麗壯以圗其固學官再新相與面勢練澄<lb/>
漪漪半樓夕霏鴛鋪翼翼崇簷曉碧市聲逺耳萬竅風<lb/>
止卞雲露青雙瞳電明部勒山川氣象成一都㑹可以<lb/>
拊長筵展清流策休暇餘景婆娑吟嘯商評得失求無<lb/>
<pb n="KR4d0357_WYG_004-3b"/>
厲於民以告夫志尚與我同而登斯樓者如䕶吾廬嗣<lb/>
而振之俾勿壊因作而歌曰安得大裘長萬丈與君都<lb/>
盖洛陽城再歌曰安得廣厦千萬間大庇天下寒士俱<lb/>
歡顔某也魯敢用前聞以俟来哲<lb/>
　　善拳圓通閣記<hi>宜興代人</hi>
徴心心忘執忘自戕辨見見泯執泯亦爾瞿曇所以㝡<lb/>
初開示如来密因為新學修證之本策勲宻因安住大<lb/>
乘勵大乘器擇圓通機應圎通根以教阿難及諸四衆<lb/>
<pb n="KR4d0357_WYG_004-4a"/>
文殊承㫖領此妙選二十有五登地亞聖各陳昔因補<lb/>
陁大士青錢萬中餘雖審諦弗當其根是故大士獨任<lb/>
斯託眼既聞聞耳亦見見六用互舉非證不識此方教<lb/>
體其惟音聞聞性精明所入常寂風豗偃溪礫抵庭竹<lb/>
若合符節如空涵空自昔至今得此門者其數無量終<lb/>
盡未来巧厯莫數閣名圎通盖取諸此俾圓通根從此<lb/>
中入爾時北磵從座而起駕言出逰歩向上層式瞻輪<lb/>
奐倚楹晚眺賀燕未乳求友鶯老悠然一聲啼破幽寂<lb/>
<pb n="KR4d0357_WYG_004-4b"/>
方是時也普門不鑰洞開六扉八窓澄鮮昭晰萬象塵<lb/>
刹幢盖薿薿原隰窈窕澗壑嵌谷邃竇山雲溪月莫非<lb/>
大士小白花岩自它受用境界種種殊勝種種如莊<lb/>
嚴藏宏博壯麗不勞彈指如大圎鏡物來斯照如帝<lb/>
網珠交光相羅影見重重無在不在則是閣之作也直<lb/>
顯勝妙家風革人險隘邪偽同歸廣大之正惡習日霣<lb/>
善日頴楙更相漸磨丕變風俗帶牛佩犢知所深恥是<lb/>
道也佛四智中成所作智之所成就予佳住山某闖此<lb/>
<pb n="KR4d0357_WYG_004-5a"/>
妙而發明之故申之曰透山兮泠泠蜿蜒兮沕珎璇題<lb/>
兮宿雲呵護兮山之靈<lb/>
　　大軍倉㕔壁記<hi>鎮江代人</hi>
倉敖基兩漢餉道不絶也淮東一道貔貅萬竈所仰給<lb/>
厥任重非錯綜精練之佐分掌出内㑹稽雖有應變宏<lb/>
才偉畧終勌於獨振倉實今使長總侍某官發軔之地<lb/>
毫忽利病罔不備悉每以獨振惟艱白諸朝乞去甲仗<lb/>
庫官别増監倉一員依舊銜止添兼監甲仗庫五字俾<lb/>
<pb n="KR4d0357_WYG_004-5b"/>
事集力裕若已蒞事時等而上之逮今使節駸駸黄閣<lb/>
紫禁而恵被四表自某官至某官歴三任壁記未始建<lb/>
恐改作之自久而不聞遂䟽凡居是官者在官之日與<lb/>
夫爵里名氏悉書於其下庶夫往績歴歴可考<lb/>
　　大軍倉庫記<hi>鎮江代人</hi>
罅必補漏必苴風雨飄摇之必支挈挈惟恐緩家居者<lb/>
之為期與子孫相終始圮西則就東圮東則就西移敝<lb/>
居完居安辟危往往棟欲壓梁欲折乃去而僦他屋官<lb/>
<pb n="KR4d0357_WYG_004-6a"/>
居者之為滔滔者皆是君子則不然居日必葺園日必<lb/>
渉急公於私操心慮患泮然有以異是大軍倉庫屋老<lb/>
矣脊頽厲風趾摧潢流某官不遑寧白使長某官朝聞<lb/>
夕報鼎新於多事之秋不日而成比舊益壯麗于以見<lb/>
使長孚於其屬恢乎有容不靳也若此因作而言曰魚<lb/>
川泳而鳥雲蜚豈獨專美於唐三百年之名流也耶<hi>紹</hi>
<hi>定辛夘四月旦兩記同日</hi>
　　植齋記<lb/>
<pb n="KR4d0357_WYG_004-6b"/>
山居玉立萬竹當疾雷破山羣蟄斯奮時稚子濈濈見<lb/>
頭角不浹月駸駸拂雲亭在深處日婆娑其下客有傅<lb/>
氏某適至拊竹而作曰能自植者也余以植名齋盍借<lb/>
竹以識余所植則謂之曰植立也致力於植則必有所<lb/>
立確乎不摇若頽瀾砥柱行富貴行患難綽綽見於事<lb/>
修身齊家虗心勁節皆事也身修矣有類乎猗猗介特<lb/>
不衡不倚不言而信不令而行曰齊家林林而羣矗矗<lb/>
不亂正家而天下定矣虛心若可以受道道集虛虗者<lb/>
<pb n="KR4d0357_WYG_004-7a"/>
心齋也勁節則寒暑不移有常操也安節之亨承上道<lb/>
也具是四德也王馬曹㧞庶類而君之指以謂人曰何<lb/>
可一日無此君天下後世至今莫能易雖然始植而立<lb/>
求無愧此君矣未見不倚不撓於晚節末路不自免庶<lb/>
類俱靡者善乎詩人之為言也不羞老圃秋容澹且看<lb/>
寒花晚節香當與孔子所謂戒之在得同一關紐㣲此<lb/>
君孰與論夫植<lb/>
　　碧雲藏殿記<hi>宜興</hi>
<pb n="KR4d0357_WYG_004-7b"/>
余眡碧雲崇明篆旬有七日㑹諸耆老及久於其事者<lb/>
商畧一家之政宜所後先咸以經藏為缺典不覺喟然<lb/>
曰經佛言也言心聲也在則人亡則書不尊所聞何以<lb/>
見佛心非藏何以<graphic n="KR0869" url="https://raw.githubusercontent.com/kanripo/KR-Gaiji/master/images/KR0869.png" mimeType="image/png"/>經非殿何以舍藏矧事不避難勞<lb/>
人自逸非是是役也繄我職取材之待用者振之不足<lb/>
則市之雖樸<graphic n="KR0554" url="https://raw.githubusercontent.com/kanripo/KR-Gaiji/master/images/KR0554.png" mimeType="image/png"/>弗棄斧斤一施輪奐在目作於某年月<lb/>
日越明年九月日落其成然後屈衆力於藏雕礱涂棟<lb/>
付擅時精巧者八觚稜稜玲瓏八窓實以琅函玉軸承<lb/>
<pb n="KR4d0357_WYG_004-8a"/>
厥終於戲梵釋之居殿止有嚴堂止有容廩出内庖舂<lb/>
炊剪虀衆法㑹稽庶務止於所司賔客檀施奔走給侍<lb/>
止厥攸處貴堅好不貴侈靡與其過制孰若適中樓層<lb/>
閣崇戢戢璇題涼觀月榭炫燿浮俗得非聚人而役之<lb/>
何以聚人曰財財豈天雨鬼輸必首之不可必有之怪<lb/>
說申之以不可妄冀之甘言盪莽忽荒詭誑譎誘吾不<lb/>
知古龍象屍林塜樹間逆旅天地蘧廬千古又何謂也<lb/>
　　密印寺記<hi>湖州</hi>
<pb n="KR4d0357_WYG_004-8b"/>
或謂梁武崇佛不永祚昭明造塔廟不永年佞佛以祈<lb/>
益何益耶秦并六國欲帝萬世竟弗再傳扶蘇胡亥夀<lb/>
考安在不聞佞佛過秦第云仁義不施攻守之勢異也<lb/>
密印昭明所造考訂舊聞索斷碑殘碣無所得埃壒埋<lb/>
古刻卧廡下洗刷而起之彷彿少師米公友仁小楷西<lb/>
南大長老華嚴公祖覺序寺僧行昭笵銅為萬二千斤<lb/>
之鐘所由鑄大學馮公檝為之銘宏偉典贍言太子施<lb/>
園造寺今祠於東廂為䕶法主掌寺事者云舊有記聞<lb/>
<pb n="KR4d0357_WYG_004-9a"/>
諸故老罔知誰為碎於廣明之盜墜典未克舉盍嗣華<lb/>
嚴公大手筆俾二大士翰墨文采照耀於蕭寺寺檀越<lb/>
常選文章貽後世非暗投也敢請於是受柬而作曰此<lb/>
大道塲肇自天監二年文孝皇帝居東宫時用祗陁太<lb/>
子故事以園為施時富名流江惣沈約在帝側豈兩公<lb/>
文字乎石泐於㑹昌例廢時抑㶳於張雄猖獗時或廣<lb/>
明盜所壊皆莫得而知也樓殿崇崇冠冕衆刹跨龍庭<lb/>
面檇李翼車谿枕青墩梁曰報恩唐曰咸通悟空吳越<lb/>
<pb n="KR4d0357_WYG_004-9b"/>
時曰吳興皆禪居我宋錫今額㑹昌之禁解鹽官安國<lb/>
師嗣子如縱昌厥由緒克觀厥成土木金碧壯麗於前<lb/>
日既老而寂無着嗣子德㑹守成規惟謹張雄肆虐罵<lb/>
賊而死白乳湧數尺行欽與其屬三四輩整而完之至<lb/>
是三學比丘未始乏為天台賢首之學者相半曩聞清<lb/>
裕者神異卓絶里社所嚴神異吾所不道由梁逮今逾<lb/>
八百載成虧有常數武宗之廢武宗之愚也張雄肆虐<lb/>
張雄之虐也揆之廣明亦莫不然固已雲散夢掃吾密<lb/>
<pb n="KR4d0357_WYG_004-10a"/>
印自密印主之者存焉耳辭曰嘗聞蕭梁以弱為仁仁<lb/>
吾不知弱是用評景臨天威顙不及仰惟其能然夫豈<lb/>
弱䘮文孝夙慧衡鑒古制英蒐竒獵珠貫瓊綴手開僧<lb/>
園如祗樹林呵禁不祥池湯城金棄徳作威身殞威逝<lb/>
德明惟明芳流世世曰縱與㑹真竒男子縦舉百廢㑹<lb/>
罵賊死握拳透爪嚼齒穿齦易地皆然不忝厥生爾德<lb/>
爾心洎爾四衆髙躅曷承企㑹與縱<lb/>
　　江東延慶院經藏記<lb/>
<pb n="KR4d0357_WYG_004-10b"/>
教有半滿藏無小大般若寳積華嚴湼槃合八百四十<lb/>
一巻自五千四十八巻出近世蜀之昌州不動居士大<lb/>
學馮公以無量夀願施五千四十八巻凡四十八藏八<lb/>
百四十一巻亦滿厥數往往梯此有大小藏之目非古<lb/>
也藏也者藏也涵容融攝為義琅函玉軸則有海宫龍<lb/>
伯之所嚴秘密意𤣥義則存諸其人爰有大智破塵出<lb/>
經㑹於一乘如海一味一盋香積飽均四衆貧女寸熖<lb/>
不遺遐隠師子手足一金也江河支别一水也諦審機<lb/>
<pb n="KR4d0357_WYG_004-11a"/>
器利鈍隨應玉象徹底偃䑕滿腹各稱其量乗此大乗<lb/>
至究竟地豈丹雘金碧雕礱塗棟幻出龍鬼扶持淩空<lb/>
虗之所能彷彿時有比丘名曰智日聞如是言矍然而<lb/>
作曰我之所居康廬送青彭蠡闖户賜號延慶巧當勝<lb/>
處嘉定壬午作此佛事明年落成實惟妙演書四部經<lb/>
則有智玉矧二化士厥惟艱哉鐘鼔殷床梵放薄雲妙<lb/>
髙四朶夜摩諸天如風忽旋如海忽飜樞應無窮莫盡<lb/>
其極一機休復海湛天碧八窓玲瓏塵消鏡空萬目仰<lb/>
<pb n="KR4d0357_WYG_004-11b"/>
瞻夙負惡習不鉏而㧞信萌善頴油然發生審如所言<lb/>
則徒取檀施靡金粟勤人勞衆從事於不急之務哉則<lb/>
語之曰吾所陳理法界彼所為者事也實際理地彌滿<lb/>
清浄云何是中更容他物事法界中或一其缺單輪弗<lb/>
馳隻翼弗飛理隨事徧則逢原左右事得理融則千差<lb/>
一照理事無礙事事渾融則藏與經非一非兩及破塵<lb/>
者三無差别<lb/>
　　陳致政施田度僧記<lb/>
<pb n="KR4d0357_WYG_004-12a"/>
施僧欲其四事具足一意叅扣餉僧俾正命充滿邪解<lb/>
弗作舍僧解風雨飄摇之憂浴僧拂妙觸宣明之跡至<lb/>
於度僧則如上種種盡在於是教必尊僧盖佛祖所自<lb/>
出度僧度佛祖也責佳實於良苖非雨露之所滋耘耔<lb/>
之及時必槁於烈日萎於雪霜又何所妄冀區區舍家<lb/>
林林服勤稍頴異者皆良苖非恩霈自天則一伽黎亦<lb/>
何所妄冀故叢林有賢勞之澤等而上之逾一二十寒<lb/>
暑乃能得就令得之必四十五十筋骸盡瘁欲求如佛<lb/>
<pb n="KR4d0357_WYG_004-12b"/>
祖因地勤苦精敏時所為心至力殚何以至大究竟為<lb/>
大福田發生富貴夀考報効檀施毫髪反常如經所云<lb/>
可怖可懼爰有信善致政陳公洞見此理捐膏腴三百<lb/>
畝嵗度一僧芳聨世世自一至多傳無有盡推此願力<lb/>
亦無有邉天竺巍巍靈山未散此廣大心與山俱髙蜚<lb/>
閣廣堂助増壯麗光明懴摩屢嵗隨喜是不可不書也<lb/>
噫塵勞之儔各知資生財知其豐勢知其崇業知其廣<lb/>
位知其穹孰非為子孫計若蝜蝂踣而起不知積而能<lb/>
<pb n="KR4d0357_WYG_004-13a"/>
輸輸而得所歸於佛隴教觀家與佛隴之傳相終始獲<lb/>
善應於斯文如公者鮮矣故吾表而出之為區區若蝜<lb/>
蝂之戒<lb/>
　　通泉廣福院記<lb/>
廣福皇覺院制度小而最古翠屏諸峯皆歸彈壓輪藏<lb/>
鐘閣普門内院複道翼翼巋然門闥立數級之上煥燦<lb/>
照耀靡不華好古殿再新諸莊嚴事如開眉目如被錦<lb/>
繡又如李郭一交旗幟十倍精明紹榮倡於前祖因法<lb/>
<pb n="KR4d0357_WYG_004-13b"/>
一紹粲恵燈各致其力相與應和成此殊勝法深宗鑑<lb/>
逺歸自南層砌重門兩盡其巧跨鼇以東幢刹鮮儷典<lb/>
午渡江時異僧来此鋤荒榛斬蓬藋草衣木食而大有<lb/>
為十數傳後稍㢮鄰邑恵門蘭若思静再振於唐之中<lb/>
葉迨今鐘梵薄雲天當一方宅心純想進善悔過之地<lb/>
吾廬距此僅一舍淪棄江海足跡未始至端平改元秋<lb/>
鄉州某寺某僧移書訪問生死屬予紀嵗月噫㡬千年<lb/>
矣世果有千年之國乎歴年之多莫如三代夏商之厯<lb/>
<pb n="KR4d0357_WYG_004-14a"/>
莫如周周之季建空名惴惴立於地大衆富强有力諸<lb/>
侯之上年不加少豈能盡八百之厯哉揆之操墁圬者<lb/>
之言則百年之家亦復無有然則樹一刹於深山邃谷<lb/>
更歴如此其久獨何如由吾師淑諸徒以戒定慧為之<lb/>
主慈忍精進為之張正心誠意發其用以㳺人間世利<lb/>
已利物以成厥志後世雖未必盡聞盡明聞者不自棄<lb/>
自棄者虐也明者不矜衒矜衒者賊也故能通神明行<lb/>
蠻貊久於其道而綿世守若夫焚蕩於强暴毁斥於雄<lb/>
<pb n="KR4d0357_WYG_004-14b"/>
罵如風吹花如刀截風持危扶顛以大此宗以承厥終<lb/>
　　禪龕院毗盧殿記<lb/>
禪龕為聞刹自唐僧文公文公道振自杜少陵由唐而<lb/>
宋其道益明自漢中師古修信師因麟菴悟開繪公像<lb/>
律者法印請紀其事刻諸石悟超者出凡土木金碧壯<lb/>
麗皆其所成就晚乃作毗盧殿幻華藏世界海莫不備<lb/>
悉權輿於淳熙辛丑越九年始訖事實麟菴策其勤乃<lb/>
大作佛事施百物於同衣而落之芝茁龕趾嘉應荐臻<lb/>
<pb n="KR4d0357_WYG_004-15a"/>
不可以一二數人以吾宗人喜言誕厖故不録超質而<lb/>
不文㳺人間世惟一真實以真實故感人也深茍不合<lb/>
諸心必言其所不合者侃侃不小下雖負固好勝罔不<lb/>
服故集事先難後獲不計疾遲志其成而已殿之成也<lb/>
榜曰毗盧遮那云者竺梵之稱中國譯曰遍一切處語<lb/>
其遍則無乎不在其在也無所不遍大而無際小而無<lb/>
間雜花所謂三際悉在無有餘作而象之理亦左矣雖<lb/>
然盍觀夫遍與在乎一滴一㳙具十香海一塵一沙彌<lb/>
<pb n="KR4d0357_WYG_004-15b"/>
盧咸在十虗滉瀁而莫見其餘毫忽㣲𣺌而莫知其欠<lb/>
一椽一瓦尺丹寸碧孰非莊嚴藏大樓閣得其門者雖<lb/>
宗廟之美百官之富何以加諸不則䟽不云乎積行菩<lb/>
薩曝腮鱗於龍門上徳聲聞杜視聽於嘉㑹故系之以<lb/>
辭辭曰覺雄富貴載諸雜花帝網重重幢刹振華天人<lb/>
鬼龍肅而不譁一音震潮洗空萬差爰及後世模倣百<lb/>
為雲母水晶琥珀琉璃匪雕弗塗匪巧弗施美奐美輪<lb/>
雲繞璇題惟道人超身如椰子云胡成兹大功德聚惟<lb/>
<pb n="KR4d0357_WYG_004-16a"/>
其有忍屹若砥柱百阻不移以願力故一殿之作曰惟艱<lb/>
哉載賈餘勇衆善克諧民之秉彛本自固有攝以善境<lb/>
日勉日懋<lb/>
　　江西後城觀記<lb/>
旌陽許敬之斬妖劍血未洗江西一道被其恵奠枕者<lb/>
㡬何年矣昔嘗至處莫不華觀闕嚴醮事以系其思某<lb/>
觀則唐魏鄭公讀書處故基曽此築壇塲拜北斗前臺<lb/>
後城山如髻鬟水旱必祈札瘥必禳子息必禱禱輙響<lb/>
<pb n="KR4d0357_WYG_004-16b"/>
答唐某年賜額為觀住持者曰李大業胡濬哲則為之<lb/>
副居無何遞迭而逝袁濬文又繼之振墜起廢殚力不<lb/>
小懈胡紹宗則結萬善人聚施者興土木營舂炊棲道<lb/>
侣擇其善者分掌出納既罹兵火堂宇復整整稍刷鄉<lb/>
来狭陋之恥松盖竹箭幽草怪石逈與人間世遼邈年<lb/>
七十七則畦芳浚碧曲水泛斚養恬育和泊然頽然逰<lb/>
於造物之表壺中有天以佚其老吾嘗聞旌陽在時言<lb/>
其身後當出八百地行仙尋師豫章江沙過井口則妖<lb/>
<pb n="KR4d0357_WYG_004-17a"/>
荐孽人吾必再出觀夫樓居列仙在天地間無别營獨<lb/>
排患難殄災異安生人為已任滿足功行為鈞天廣樂<lb/>
之歸昧者昧此方疾其奉安之侈不知崇德報功不如<lb/>
是弗足以掲䖍妥靈辭曰道固在人人則逺之人不即<lb/>
仙惟仙即之猗歟列仙不與世絶志存生人隱顯殊轍<lb/>
巨妖既血發蔀撤䝉行不厭髙功不棄豐劍飛上天龍<lb/>
光敓日迨今繹思尋刻舟蹟風清玉虗月滿瑶壇綘節<lb/>
霓旌泠然往還<lb/>
<pb n="KR4d0357_WYG_004-17b"/>
　　寂照院記<lb/>
幢刹盛於典午大備於蕭梁佛圗澄天台顗所造幾百<lb/>
尺椽片瓦皆有深重願力不計百艱而後成眡長安富<lb/>
貴人崇先香火非不壯麗勢穹力巨氣雄熖熾咄嗟可<lb/>
辦畫簷繡棟絢粲山谷一再過之已有間矣又過之則<lb/>
圮弗治甚者逐其徒而家焉更甚則撤椽梠挑瓴甋無<lb/>
所不至勢力之與願力遼邈如此寂照院之作恵通師<lb/>
因其先富儲蓄基造寺之役君子謂其不負所託逺近<lb/>
<pb n="KR4d0357_WYG_004-18a"/>
響應百堵皆作殿以舍佛閣安千優曇藏載三乘堂庫<lb/>
廊廡容衆四事凡所當有靡不具權輿於嘉定七年八<lb/>
月越十三年而落之淛江横陳潮聲與梵放相答吳山<lb/>
萬井越樹如髪風帆沙鳥倐聚忽散漁樵響沈可禪可<lb/>
燕車馬喧止可誦可讀延騷吟可以寫壯觀待雲水可<lb/>
以暫磅礴一香一燈皆夀聖人福兆庶及其親族檀施<lb/>
之存亡不留一簮直使後人三常不足驕吝不萌於胸<lb/>
中却歩反求以為道毋貨殖為扳貴鑚勢之具母謟誑<lb/>
<pb n="KR4d0357_WYG_004-18b"/>
為王化之地恵通師嘉興徐氏子為鳳鳴恵雲院清抃<lb/>
弟子坐㡬臘年七十三辭曰槖宜充耶或宜枵耶不枵<lb/>
其充豈真出家猗歟所先豐乃儲蓄我則捐之樹刹結<lb/>
屋相厥攸處大江之滸匪侈惟壯帡幪風雨有来水雲<lb/>
悠然憧憧解腰午鉢投棲晚鐘七尺單前疊足巍坐月<lb/>
滿璇題孰與分破振策舍衛肅容正觀美見宗廟富窺<lb/>
百官我作是說應無所住拍枕潮聲是真實語<lb/>
　　明真宫記<lb/>
<pb n="KR4d0357_WYG_004-19a"/>
寧國明真宫成雖非真牧開山而本起之因自真收寧<lb/>
國之逢雖自真牧而其有以自致者易災為祥屢格於<lb/>
中壼變隂為晴曩見於郊祀密贊慈明靈異外著未易<lb/>
一二數錫號不名于以示尊禮革菴為宫于以昭寵數<lb/>
特㫖蠲免于以防誅求親灑宸翰榜其宫而雲漢昭回<lb/>
于以旌其法裕以倉廪聚其徒而學徒萃止于以致其<lb/>
久非神存樓居蹟在宫掖持心純一與道𡨕契何以得<lb/>
此經樓華閣左右翼翼方丈齋堂各有攸序簨簴棲鐘<lb/>
<pb n="KR4d0357_WYG_004-19b"/>
耒耜在田星冠峩峩象簡雍容日洗齋鉢逾半千指至<lb/>
於九宫撥南畝之賜飽學其道者數百掃建炎殘局之<lb/>
燼則武當紫霄一新佑聖上昇之地長森萬嵗武昌太<lb/>
平九江夀聖是三者不特土木金碧之助抑奏錫奎畫<lb/>
以鎮之疇一明真哉盖其量大而志平緣勝而事從蕩<lb/>
蕩弗偏泯是非利害之畛齊物我於各適其適之地法<lb/>
宜識載以侈千載一時之遇俾居是宫為是道清浄齊<lb/>
潔於無窮賛坤寧聖人成關睢之義而母儀天下如漢<lb/>
<pb n="KR4d0357_WYG_004-20a"/>
孝景皇帝竇太后喜黄老言卒收修文偃武之效不然<lb/>
何以仙㳺之日於明真猶拳拳不能忘寧國勌酬應上<lb/>
告老之請以住持事授其徒通妙大師俞守一明真大<lb/>
師趙守正則副之井井有條理如寧國無恙時寧國真<lb/>
人王其姓宗成其名於真牧為第二世𤓰瓞綿緜當有<lb/>
大其家者<lb/>
　　西亭蘭若記<lb/>
誠禪師號船子蜀東武信人在藥山三十年盡藥山之<lb/>
<pb n="KR4d0357_WYG_004-20b"/>
道逮其散席浮一葉往来華亭朱涇上下百餘里林塘<lb/>
佳處意所適則維舟汀煙渚蒲間詠歌道妙其言與誌<lb/>
公𤣥覺諸老脱畧筆墨畦畛處若合符節識者味其滿<lb/>
船載月未嘗不歎其汲汲於得人以為不負祖宗計夾<lb/>
山去後覆舟而歸乃知佛祖在人間世㫁無他事西亭<lb/>
三詠照耀天地雖乳兒竈婦能歌之即其言觀其行廪<lb/>
廪所不死者不與凡輩共盡自是松澤山水益明秀至<lb/>
今稱水國名勝一經品題千古改觀妙賢企遺烈結茆<lb/>
<pb n="KR4d0357_WYG_004-21a"/>
於詠歌處曰西亭蘭若樊圃樹藝一竹一石皆有次序<lb/>
菱芡浮實蘋蓼交映落帆半夜荷笠亭午開扉相延抵<lb/>
掌嘯詠冀遇如舩子者求一言之益而㧞俗於千仭之<lb/>
上使其徒若圭問予所以相遇之道則謂之曰舩子之<lb/>
昭昭如日麗天爾之拳拳如水在地彼以不息照臨爾<lb/>
以不息流注均具不息之道故曰天行徤君子以自强<lb/>
不息又何俟一語之益然後為得哉書以授圭使歸以<lb/>
告賢<lb/>
<pb n="KR4d0357_WYG_004-21b"/>
　　雲安德英藏記<lb/>
佛菩薩語無乎不在窮山邃谷曠夐遼閴静勝林野諸<lb/>
漏永斷者所住處靡不有龍猛一嗅八十巻則於龍伯<lb/>
宫茫茫禹跡一幢一刹未始不具純陁供後則曰鹿苑<lb/>
初轉鶴樹終譚從始自終不說一字結集為經又復為<lb/>
律昭昭揭日月後之論著更相發明合而言之總曰三<lb/>
藏琅函玉軸煥粲心目其不説者了無餘欠雙林大士<lb/>
特出新意忉利夜摩及與四朶龍天鬼物扶持淩空虛<lb/>
<pb n="KR4d0357_WYG_004-22a"/>
載之以輪發之以機樞正厥中其應無盡自梁至今說<lb/>
無有終有大施者是謂吳桂住䕫子國聞此真說既聞<lb/>
是已宿習開爽不謀不諏欲顯此妙擲金如泥鳩工如<lb/>
雲入林選材作而象之藏以庋經殿以舍藏幻五十三<lb/>
大士於其間諸莊嚴具一一稱是自乙酉春逮庚寅秋<lb/>
厥功告成㑹建龍華以落之衲子出三峽罔不挂鉢問<lb/>
舟能言此段竒想象輪奐莫不𡨕見德英比丘訪予於<lb/>
飛来隠居述經始之勤信紀嵗月之請以侈吳君之施<lb/>
<pb n="KR4d0357_WYG_004-22b"/>
為之辭辭曰兩崖束江萬馬駿奔灧澦豪據一㳙不渾<lb/>
遡流以西江樓對飛碧瓦參差子規夜啼翼然招提薄<lb/>
雲梵放籟虛不鳴山香酬響龍藏斯作爰載梵文使聖<lb/>
人夀轉如是輪如轉金輪王四天下物物化成賢罄遺<lb/>
野幻小白花與彌勒龕俾一生佛參五十三此華藏海<lb/>
莊嚴殊特攝散亂心以殄姦慝峽山矗矗蜀江流玉此<lb/>
輪載旋何千萬年<lb/>
　　欽山禪院記<lb/>
<pb n="KR4d0357_WYG_004-23a"/>
建炎末荆湖南北列刹㶳於賊環千里為盜區澧之欽<lb/>
山在唐咸通為大蘭若㝡先罹此酷時人命如葉州郡<lb/>
閉關自固坐視剽掠焚蕩方迂辨曲談聊忍須㬰一馬<lb/>
渡江再造區宇遺墟掃礫剪榛棘圗厥修復當紹興初<lb/>
楚安方来剏僧堂藏殿厨庫大殿法堂則枯木誠作於<lb/>
乾道丁亥紹熙改元宗譯建三門鐘閣逮嘉定辛未善<lb/>
應又營諸天閣五百阿羅漢殿至是稍復咸通之舊閱<lb/>
數傳歴百艱摧折於奔馳挫抑於留難莫知其㡬也僅<lb/>
<pb n="KR4d0357_WYG_004-23b"/>
克成之其他力弱寡助遂為强有力豪據而湮沒者何<lb/>
限先是枯木鑿池瀦水溉田使穀不槁種藕禁採捕示<lb/>
人以好生之德清心亭古溪橋則憩逰觀者發竒勝於<lb/>
觴詠吟嘯土木之役至是不可以加矣昔欽山負邁往<lb/>
之氣死於德山甦於洞上昧者以為躍冶於德山殆不<lb/>
知其從容駕兩雄之時反睨直前㣲巖頭孰能柔其剛<lb/>
挫其鋭雪峯逶迤曲折養其胸中所未發終至大究竟<lb/>
後世仰之如華山三峰峭峙半天上清風泠然可望不<lb/>
<pb n="KR4d0357_WYG_004-24a"/>
可及故書之使講古尊德之士知師友淵源之正因作<lb/>
而言曰三峯青中雄酋三人焉德可侔是謂欽山雪峰<lb/>
之與巖頭白日西頽黄河北流天地所不能老兮廩乎<lb/>
千巖之秋<lb/>
　　鹽亭藏經記<lb/>
非耳目所及不近人情茍可以澒洞觀聽雖愚無識知<lb/>
罔不曰怪曰誕其事著其蹟彰十指十目無遯形則市<lb/>
虎投杼何自而信於是有誌怪者焉某年某月日梓之<lb/>
<pb n="KR4d0357_WYG_004-24b"/>
鹽亭雲溪洲渚間黒月夕如晝溪民惶惑聞有司使即<lb/>
光所自發而觀焉纔一尋許得經一龕貯般若華嚴寳<lb/>
積湼槃合八百四十巻屬李友賢安奉於家粘綴完輯<lb/>
歸於圓覺精舍道隆比丘造殿建藏護持維謹幻十六<lb/>
應真環四壁千手眼大士居其中蜿蜒金虬繚繞朱柱<lb/>
慶元二年三月十二日樹嘉泰三年九月十四落其成<lb/>
予先人敝廬距此兩舍許淪棄江海未始見此殊勝莊<lb/>
嚴隣里人来中朝能詳其說適契某人之請為之記系<lb/>
<pb n="KR4d0357_WYG_004-25a"/>
之以辭辭曰什公翻經於秦奘公載經歸唐竺錫振華<lb/>
華竺相參分布海㝢雖三家市把茅鐘梵之地靡不具<lb/>
較之五竺十不二三奘公之西心傳賢公賢以七象載<lb/>
貝葉華其歸殑伽遇風淪于河譯於貞觀者般若楞嚴<lb/>
心經諸部而已太宗文皇帝序般若房相國融筆授楞<lb/>
嚴今兹水滸所出般若六百巻在焉豈偶然也哉言心<lb/>
聲也瞿曇太宗之心卓然獨存於天地間天地可壊此<lb/>
心自若也豈一塵一沙所能錮終使之潛照而不耀於<lb/>
<pb n="KR4d0357_WYG_004-25b"/>
世耶揆之以魯壁汲冡非人力所能也<lb/>
　　褒能寺記<lb/>
苕霅間雖蕞爾招提輙擅林塘之勝褒能邇南林梵放<lb/>
市聲相喧寂慶元二年僧彦康白禮部請今額於故宋<lb/>
少師恭敏公香火寺首建法堂庫院未㡬而彦康寂自<lb/>
是殿宇室廬翼翼修廊廩庾庖湢垣墉四周棲衆之具<lb/>
罔不有復敞華閣擬天台方廣為半千開士分身應真<lb/>
之地如佛世比丘日赴四天下供作勝福聚後先嵗月<lb/>
<pb n="KR4d0357_WYG_004-26a"/>
則載諸梁題較千礎萬指大叢林則具體而微而一日<lb/>
必葺之戒庸敢或墜寸椽抔土皆自普明出嘗語予曰<lb/>
始予徒手来自鹽官而僧於此痛康之緒績弗嗣遂然<lb/>
五指繼以一目誓續先志志大力弱曰惟艱哉如蜂采<lb/>
芳醖醸為蜜不務㫖蓄何以集事珍苑名葩籬落野叢<lb/>
擷英獵竒取不務多昌厥餘裕晨露夕霏沾曝寒燠日<lb/>
計不足月計有餘旦旦勞苦弗憚也遲其成割而藏諸<lb/>
以足吾用盖嘗聞諸故老云錢如蜜一滴也甜吾則曰<lb/>
<pb n="KR4d0357_WYG_004-26b"/>
蜜如錢一錢不浪費盡以作此土木金碧光明殊特大<lb/>
幢刹吁三十年矣九年之功精盡於此矣于以拓夀域<lb/>
墾福田俾嘗獵之叢一色一香稱法界性隨其心初應<lb/>
所知量根莖枝葉華果敷實與此山相終始若夫掠功<lb/>
以美已衒能以僥譽規利以豐槖肆誕以詭俗皆非吾<lb/>
所謂道明雖不敏不忍為也為我記之俾後之有此居<lb/>
者知厦屋之為帡幪儆懼修省為佛之所以為佛者以<lb/>
當施者之心思普明之經營結搆之難也如此<lb/>
<pb n="KR4d0357_WYG_004-27a"/>
　　證覺懴院記<hi>華亭</hi>
佛世淳俗如結繩過則許懴一經懴摩永不復作再則<lb/>
擯斥不入衆數佛滅度後人無所依乃詣上座或詣佛<lb/>
菩薩洎諸天像作佛在想收攝散亂肅莊六根發過失<lb/>
因絲髪無隠祈哀請命洗濯刮磨不由往轍生則自列<lb/>
死屬後人掃清積瑕不留宿蒂絶輪回根涸生死流浙<lb/>
江東西此法特嚴長期短期各有常軌於戲擾擾萬生<lb/>
逐順而往順輙弗常必以逆濟理逆則舛於是輾轉成就<lb/>
<pb n="KR4d0357_WYG_004-27b"/>
黒業初於㳙埃乆而穹深翻五欲瀾増九仞巍愚公漫<lb/>
移精衛曷填一跌一溺沉墜罔測於是有菩薩僧作長<lb/>
生懴摩愍此淪没晝夜六時誓于生生此錢公某許公<lb/>
某長生觀堂所由倡普照寺紹隆比丘所由和徧扣諸<lb/>
檀希六殊勝經營結搆起已廢之刹於闤闠是難能也<lb/>
隆滅度而修定作殿堂廊廡厨庫凡所當有者悉具然<lb/>
後敞華閣舍無量夀環以住世應真樹千手眼大士與<lb/>
閣稱稼有田樵有蕩微錢許振其始隆何以奏厥功㣲<lb/>
<pb n="KR4d0357_WYG_004-28a"/>
隆成兩檀越之志定何以承厥終舊寺曰無礙浴院太<lb/>
平興國二年施徐可潯舍宅建大中祥符賜今額今為<lb/>
長懴觀堂一法也匪濯熱午氣必暍不浣垢膚腠必㾞<lb/>
何自而知妙觸宣明成佛子住懴浄心垢悔滌熱惱穢<lb/>
濁盡除入清浄覺莫非今昔正信願力㝠契而宿縁所<lb/>
追再振法緒扶此勝幢惟此勝幢如日之暹如月朣朣<lb/>
與國無休與天無極施者受者亦復如是<lb/>
　　普照寺千僧堂記<lb/>
<pb n="KR4d0357_WYG_004-28b"/>
堂容萬指燼於某年之冦亦既久矣逺人偉其名至是<lb/>
務先覩為快今也漠然人以其名在而實亡也乃與桞<lb/>
柳州鐵爐歩志同按崇教大師祖祥寺之楨榦媿此缺<lb/>
典聚族而謀曰有志者勇有為樂施者不吝嗇吾僧於<lb/>
此逾四紀凡所興建根椽片瓦罔弗與舍我事罔集且<lb/>
吾生平不妄受受則必辨禮義而不及私信稍孚将有<lb/>
以相吾志誓鼎新以終吾老市材僦工正信響答輸貨<lb/>
惟恐後權輿於嘉定庚寅春仲輪奐於辛邜季秋越明<lb/>
<pb n="KR4d0357_WYG_004-29a"/>
年而崇教寂又明年雪脊界天璇題闖簷翼翼前榮設<lb/>
坐備物靡不具嗣孫智淵能繼其志而復其舊成不愆<lb/>
期美不踰制惟壯惟固弗事侈靡窓牖洞啓床榻衡直<lb/>
匪雕匪琢隨宜加餙華鯨吼月鉅鏞横撞鮐背在前犀<lb/>
顱茁霜旃檀無雜簷蔔有序本無位次如法而住十刹<lb/>
五觀敢忘講明以福君親以康兆民謂吾素飡吾飡罔<lb/>
素於昌明時密贊潛輔<lb/>
　　華亭南橋明行院記<lb/>
<pb n="KR4d0357_WYG_004-29b"/>
華亭圗牒載春秋時夫差三女子墓田曰三女堽聲詩<lb/>
則播諸唐令尹詢宋荆公王介甫都官梅聖俞邇堽之<lb/>
刹曰安和石晉天福五年蔣漢瑊環堵中芬陁利花擢<lb/>
於陸聚族而謀曰是八吉祥六殊勝處盍施諸釋梵家<lb/>
遂基此役楨榦於是者曰本立病潮嚙岸址白漢瑊議<lb/>
徙於此改曰明行用錢中令歸朝所請之額堂宇樓殿<lb/>
金碧煥粲雲棲鴛瓴月行璇題具如經說凡所當有罔<lb/>
不具藏乗二千餘巻棗栢大士華嚴合論在焉鐘梵壓<lb/>
<pb n="KR4d0357_WYG_004-30a"/>
萬籟為一方宅心純想之地遷善逺罪者咸知嚮方一<lb/>
燈長明四檀委輸規矩準繩有條而不紊五季方中水<lb/>
立晝昬真人應期民登袵席聖聖授受逾二百年未聞<lb/>
識載固自若也云胡慧日求紀述為日曰故國喬木其<lb/>
大蔽牛其髙垂雲可無封植日冀懋長風雷之鼔盪雨<lb/>
露之膏沐而至此也一刹百堵容數千指功倍封植恵<lb/>
戒剪伐人天之所瞻龍象之所懐不啻故國喬木罔知<lb/>
創業之艱難則将怠乃訓盍講明以詔後世不亦可乎<lb/>
<pb n="KR4d0357_WYG_004-30b"/>
因其説系之以辭辭曰五季中民迍邅沸如糜號無天<lb/>
中令君吳越錢奮一旅圗萬全玉節勁金城堅王海國<lb/>
遮中原振義聲開福田空寂崇經象傳幢刹建泉貨捐<lb/>
為帡幪持危顛誓子孫銘肺肝摛錦繡色山川歸有德<lb/>
同永年帶如河礪如山與竺乾無黨偏<lb/>
　<lb/>
　<lb/>
　北磵集巻四<lb/>
</p>
<p>
</p>
  </div>
</body>
</text>
</TEI>
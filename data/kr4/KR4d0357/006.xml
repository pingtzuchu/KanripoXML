<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>北磵集巻六</head> <lb/>
    <p>
<pb n="KR4d0357_WYG_006-1a"/>
欽定四庫全書<lb/>
　北磵集巻六<lb/>
　　　　　　　　　　　　宋　釋居簡　撰<lb/>
　　玉泓銘<lb/>
碧雲菴在洪崖西雲峰東近唐處士陳陶故廬址多石<lb/>
堅而難攻嘉定十一年季秋九日四明僧如潔落菴之<lb/>
成得泉於堅址中翰林直院留公元剛適来自匡廬名<lb/>
之曰玉泓方不逮尋深半之旱澇無盈縮甘可飲浄可<lb/>
<pb n="KR4d0357_WYG_006-1b"/>
鏡於茶為尤宜莫原其自或曰人與泉感聞者輒笑噫是<lb/>
誠可笑也卓錫而得泉久矣為誕拜井而水湧久矣為<lb/>
信信與誕相尋於無窮而莫之或辨豈忘言者所以不<lb/>
言有待於知言者耶銘曰堅方方碧漪漪雲生隅月剪<lb/>
規鑿而得之或稽或疑然則是泉也固在兹固不在兹<lb/>
　　泉禪師髙原銘<lb/>
或謂水出髙原曰髙原則萬斛泉源不擇地而出又何<lb/>
謂也或曰髙原陸地不生蓮花此彈偏擊小之辨皆非<lb/>
<pb n="KR4d0357_WYG_006-2a"/>
吾之所謂道為之銘銘曰峻極兮層稜巋不可登吾非<lb/>
雲顛逈閴兮坎窞杳不可瞰吾非九淵雖然彼習夫崇<lb/>
深曷嘗舍旃兮不扳不援弦直兮砥平哀今兮匪中而<lb/>
邊正因兮急難思鶺鴒兮在原<lb/>
　　彰教石雲板銘<lb/>
兩朶雲峙中可貫考之清越而渾圜刻詩五十六字曰<lb/>
莫翁題不書姓名寺無耆宿可訪訪諸野曰建炎初雲<lb/>
居隆藏主來住此山過湖口得於民或曰徐氏舊物二<lb/>
<pb n="KR4d0357_WYG_006-2b"/>
説未知孰是寺盖李氏有國時徐魏惠王墓田王温第<lb/>
六子名知證字義明距寺七里有江南翰林學士常夢<lb/>
錫所撰碑太廟令王崧所書屹立驛路傍元祐元年龍<lb/>
圖學士蔣之竒制置江淮荆湖時所作碑隂則在寺物<lb/>
之隐顯固有數嘉其瘖而復震銘曰切堅兮采英剪雲<lb/>
兮賦形在縣兮審厥聲聲聞於人人惟聞聞寂寥兮歸<lb/>
根塵消兮不痕<lb/>
　　張公井銘<lb/>
<pb n="KR4d0357_WYG_006-3a"/>
由彰教而東一百三十九弓曰張公井公不知何代人<lb/>
當時奚為者缺甃瓴甋不古疑其去今未甚逺深不及<lb/>
丈冽而甘宿不滓宜茶宜墨宜釀嵗大旱十里仰給病<lb/>
者投一錢煑藥輒瘉舊有亭樵牧躪蹂既弊不復理丙<lb/>
戌仲夏望住山人北磵淘井勺泉而銘之銘曰泉瘉疢<lb/>
人以泉信信必孚相與為命余病愚泉不瘉曰余弗信<lb/>
泉弗余予潄而瀹以樂其樂<lb/>
　　慈感寺蚌珠羅漢銘<lb/>
<pb n="KR4d0357_WYG_006-3b"/>
某年月日苕溪漁者剖蚌得珠而側視左袒應真肖象<lb/>
契神僧兆夢之徴也臨流忽墜淵涸珠明水齧簷趾嵌<lb/>
空嶔崎岌岌欲壓示人以顛濟之急也傳記雋永聲詩<lb/>
清越皆南渡第一流珠璧照耀俾嗜割烹養口體起惻<lb/>
隱之仁知大徳曰生也為之銘銘曰精洞太隂是孕厥<lb/>
靈靈應不虛現如是身涎液不濡長揖鼎俎雲沉方廣<lb/>
弗入衆數彼漁伊何箕裘在漁先獲援手夢仍合符潢<lb/>
洿漫流朣朦印蟾汩汩自渾稜稜弗潛澄瀾𣺌瀰碧甃<lb/>
<pb n="KR4d0357_WYG_006-4a"/>
空洞半肩伽黎萬目神竦<lb/>
　　明無礙銘<lb/>
明無礙吾孤雲權之子以諸父事余與樸翁兄銛樸翁<lb/>
稱之曰無礙屬余着語後十九年始克為之銘銘曰毫<lb/>
忽不透物則礙膺泮然物消伏膺以懲惟其拳拳此病<lb/>
始大夫何能然礙蔕獨在畦空畛虛欲萬籟瘖只益自<lb/>
勞直寸枉尋地窄天遒拘窘跋㚄必也逢源此外無地<lb/>
　　幻菴銘<lb/>
<pb n="KR4d0357_WYG_006-4b"/>
達上人曰幻菴文昌喬公行簡為書之請銘於潼川北<lb/>
磵某銘曰有覺有幻的生箭集諸幻消亡覺尚焉立八<lb/>
窗玲瓏十虛内充惟一精明復何所容以無所容故無<lb/>
所却知幻即離自急其縛我説有覺與無覺對是則名<lb/>
為如幻三昧<lb/>
　　福聖曇禪師通菴銘<hi>法門行諸父</hi>
通之為道常不在君子或曰人衆者勝天天定而後勝<lb/>
人余則曰天不可勝而未嘗不定作通銘銘曰君子固<lb/>
<pb n="KR4d0357_WYG_006-5a"/>
窮故通小人反是通而終窮是故君子守道而謹終<lb/>
　　臨川王正叔嘯隐銘<lb/>
懐壯圖嘯長舒自樂蘧廬中之天地豈特以天地為蘧<lb/>
廬學道兮自娛飲水兮飯蔬是謂立天下之正位兮居<lb/>
天下之廣居<lb/>
　　簷隙銘<lb/>
顧余最古屋老不支塗垍阤剥簷隙庋器用者數板下<lb/>
設小榻開數櫺納月疏風作於斯息於斯非醻酢事物<lb/>
<pb n="KR4d0357_WYG_006-5b"/>
於外亦必於斯銘曰適斯陋陋吾愉愉安斯隘隘吾舒<lb/>
舒善斯獨非吾所謂道正斯立昌吾居乎<lb/>
　　瘞獒銘<hi>般若作</hi>
某之仲氏有獒黧文名黧獰而警不以善吠為良夜聲<lb/>
先羣晝食後衆仲用恕體柔黧化之季之狸虎文曰斑<lb/>
以輕翾捷疾嬖季畜之經年狡穴洗空挾寵以暴非其<lb/>
類他獒磔之血濺黧首季勇復讐擊黧首而斃之仲趣<lb/>
援黧噬臍矣徹食終日瘞以弊帷盖過余道所以然曰<lb/>
<pb n="KR4d0357_WYG_006-6a"/>
吾傷焉吾傷者三斑化暴死暴也斑死暴益季暴也黧<lb/>
化吾恕盍死於恕乎予曰何傷乎吾敢賀而不以弔也<lb/>
恕本仁一物不得其所若已推而納諸溝中閔焉閔<lb/>
深則愈恕廣而充之仁不勝吾用暴虐之慘甚於燎原<lb/>
雖自已有所不暇顧於黧何有黧死恕得死所矣仲氏<lb/>
矍然而作曰然則不可以不銘銘曰黧與斑化其主暴<lb/>
死暴恕死恕恕有光暴自取繫襟裾不遄死<lb/>
　　白牛銘<hi>思谿作</hi>
<pb n="KR4d0357_WYG_006-6b"/>
施力養人惟牛為能負力於牛惟人寡恩故君子不忍<lb/>
觳<graphic n="KR1100" url="https://raw.githubusercontent.com/kanripo/KR-Gaiji/master/images/KR1100.png" mimeType="image/png"/>以小易大飲以清泠逺洗耳處比及後世王澤寖<lb/>
息淫祀肆作椎擊屠割享非其鬼濫觴嶺海蕩汩中土<lb/>
靡然成俗蚩蚩之氓老羸易少壯堂堂馳駈使就鋒刃<lb/>
壯者既羸亦復若是當其貿易之時其死已兆不見舊<lb/>
主徨徨欲訴苦不能語謂其不語是自欺耳視大白之<lb/>
塜巋然榛棘中抑有感焉某年月日圓覺寺造僧伽方<lb/>
塔十一級以尺計者頂踵拔地三百六十塼甓土木之<lb/>
<pb n="KR4d0357_WYG_006-7a"/>
運縁半天微大白孰能舉之塔成而斃嘻殆於此矣某<lb/>
年月日也寺之隂不越大界相得爽塏營其葬而筞勲<lb/>
焉後若干年某來住山聞諸故老為之銘銘曰舍爾畊<lb/>
勞爾生弗踐青金地行牟然鳴中黄鍾頽然臥蟠玉虹<lb/>
忘其勞食其力成浮圖十一級身溘然功巋然與浮圖<lb/>
相永年<lb/>
　　佛手巖善住禪院鐘銘<hi>般若隣封</hi>
扣無書應無竭持寸筳致其噎惟洪其撞厥聞乃鈜聲<lb/>
<pb n="KR4d0357_WYG_006-7b"/>
沉響消反聽絶聞聞性斯泯聽亦超瑩是故此鐘寂而<lb/>
常震<lb/>
　　濁港東襌寺鐘銘<lb/>
大扣大鳴吼鯨震霆弗考弗擊云胡弗聞聞性常住湛<lb/>
水不痕由一精明見六用根淮山崇崇谷虛有神於昏<lb/>
曉間互應迭陳繄爾大器晩而後成獨山笵金使北磵<lb/>
銘<lb/>
　　布衾銘<lb/>
<pb n="KR4d0357_WYG_006-8a"/>
衾而布儉而易營或曰詐不得已而去於斯二者何先<lb/>
曰詐儉也者吾師也左袒公孫右袒司馬<lb/>
　　卭竹杖銘<hi>卭端歙尺為竹巖先生錢常熟作</hi>
心貴虛受節貴不露爾窒而露君子所惡維其持危相<lb/>
與却歩無黨無偏遵王之路<lb/>
　　端研銘<lb/>
非華池不竭非干將虞缺璞少文玉方切<lb/>
　　歙研銘<lb/>
<pb n="KR4d0357_WYG_006-8b"/>
沉𤣥雲升𤣥津穎也筞勲如新發硎<lb/>
　　界尺銘<lb/>
惡圓曲尚方正直而剛重以縝<lb/>
　　小菴銘<lb/>
菴以小名志其大也大而不可容故小之小之為用大<lb/>
矣至大至剛浩然之氣也充塞天地而莫測其際寓諸<lb/>
尋常而莫得其眹養之至也不然渙散乎其大必乖離<lb/>
争犯詭譎顛倒而無所不撓膠轕乎其小則促縮拘局<lb/>
<pb n="KR4d0357_WYG_006-9a"/>
窒礙窘束而無所不觸亂小大之宜而失諸尋常之中<lb/>
何自而知夫小而得夫用哉故曰小之為用大矣為之<lb/>
銘授住菴人使由吾言而志其大銘曰泉濺濺火始然<lb/>
或浮天或燎原匪微兮曷著焉<lb/>
　　肖巖銘<hi>竹巖長子</hi>
清明在躬羣妄停擾斡旋一氣颼飀衆竅事存萬變理<lb/>
絶雙兆削平畛畦强名曰肖<lb/>
　　紙箑銘<lb/>
<pb n="KR4d0357_WYG_006-9b"/>
流金燎天其酷無敵於天下勁節廩姿獨當柄用百其<lb/>
身如縷不憝楮生夾輔盡綿薄為犄角雖未即殄其炎<lb/>
炎奉揚仁風亦足以慰彼黎庶<lb/>
　　竺源銘<hi>曇蔵主</hi>
一滴曹溪發於中天迤邐於江西一十八灘餘波瀰瀰<lb/>
襄陵懐山窒何有於濫觴障何有於頽瀾雲何心乎故<lb/>
岑水何心乎舊囦九河奔湍渺然毛端吾故曰統之有<lb/>
宗兮會之有元<lb/>
<pb n="KR4d0357_WYG_006-10a"/>
　　勝叟銘<hi>潼川定首座</hi>
目定曰勝取人衆勝天之勝為之張本則謂之曰蒼蒼<lb/>
而穹者天也無聲無臭品彚以亨四時以成享之以誠<lb/>
應如谷神總總蚩蚩其類實繁汩序亂常天紀妄干嘲<lb/>
春哳秋嘈雜喧啾喙息弗停擬萬竅號氣革候變金行<lb/>
既肅族類竄匿惄然皆瘖跡絶景消泯黙至死天籟常<lb/>
鳴無從聞聞於戱天乎不戰而勝凡所以賀戰勝者冠<lb/>
盖相望雖愚夫愚婦知必之天而不必之人吾故曰天不可<lb/>
<pb n="KR4d0357_WYG_006-10b"/>
勝而未嘗不定則又諗諸其衆曰天何言哉<lb/>
　　物初銘<hi>四明觀書記</hi>
寸田鏡空蕩然十虛雲沈翳消其應無外道之所在而<lb/>
已夫道未始有物物亦惡乎有夫道道之所載惟物之<lb/>
靈神而明之存乎其人萬生紛綸汩乎吾前莫不了厥<lb/>
端緒於毫忽未兆弗祈先物而物莫我先吾固曰道之<lb/>
所在而已銘以訂其説銘曰混且殽紛以綸曰無蔕何<lb/>
從生生無從去冥際動中滅静中起微退思與却顧當<lb/>
<pb n="KR4d0357_WYG_006-11a"/>
云何洞化母全者天天地先觀物初如是觀<lb/>
　　無盡銘<hi>潼川藏知客</hi>
典吾賔者曰藏號無盡為之銘銘曰此靈覺性太空同<lb/>
受十虛無垠均量齊壽凡厥有生天地共盡先天後地<lb/>
獨存者性外取風月用雖不竭畵蛇著足既著復刖身<lb/>
椰子許曰小天地求諸吾身是謂直指<lb/>
　　紫巖銘<hi>日首座</hi>
芝生於巖巖以芝得名曰芝巖芝澤而紫又得名於色<lb/>
<pb n="KR4d0357_WYG_006-11b"/>
善毗尼者日取紫巖扁其居且託其宗著其學侈其别<lb/>
稱何擾擾其名之多乎或曰一法千古應縁立號子本<lb/>
家兵法何自畔而作是説擾亂我邊陲俾我巖間風烟<lb/>
雲物不得寧將不戰而屈之申之以誓吾旅云峭者巖<lb/>
紫者芝芝名巖巖不知日之隱此巖下<hi>音户</hi>婁斯名振厥<lb/>
嫮名匪實嫮亦空如何其貴徳充徳日新巖益髙徳不<lb/>
修芝如蒿伊紫巖式芳武懋厥功永終譽<lb/>
　　彞齋銘<lb/>
<pb n="KR4d0357_WYG_006-12a"/>
龔某曰彞齋有取於民之秉彞好是懿徳問彞於予為<lb/>
之銘銘曰彞民之天民之秉彞天常卓然惟帝降衷於<lb/>
此下民兩忘黨偏守之以正謹而不移其歸則賢習與<lb/>
正違遂遵别岐小人之歸千里之失始於毫釐豈不爾<lb/>
思思而來復不移一絲夫何逺而<lb/>
　　舊扇銘<lb/>
疇曩旱三伏港弗澌物不滋爾宣風而暍者醒炎炎今<lb/>
如昨圖任舊惟爾諧思濯清泠者具爾瞻嗣乃績長使<lb/>
<pb n="KR4d0357_WYG_006-12b"/>
奉揚之柄在掌握<lb/>
　　晦巖銘<hi>昺知客</hi>
振耀而九烏斃潛伏而九淵照息隂以居洞窺煥若日<lb/>
中疾歸戃恍杳邈是故君子用晦而守約<lb/>
　　石門銘<hi>智上座</hi>
垝垣勿踰匪穹即嵌循垣得門惟石巖巖罔闢其<graphic n="KR1423" url="https://raw.githubusercontent.com/kanripo/KR-Gaiji/master/images/KR1423.png" mimeType="image/png"/>孰<lb/>
快斯覩憤悱在余發機轉樞<lb/>
　　仲舉銘<hi>徳侍者</hi>
<pb n="KR4d0357_WYG_006-13a"/>
徳輶如毛民鮮克舉孰能舉之惟仲山甫古往可復仲<lb/>
也豈無睎顔之人亦顏之徒<lb/>
　　晦巖銘<lb/>
為衡台之學者曰慧明强記覽知名於衆號晦巖為之<lb/>
銘銘曰智燭也燭諸理遐隐無或遺善用智者罔不若<lb/>
是智其智弗時其用過則罔不殆離婁子所以弗若罔<lb/>
象之為愈也<lb/>
　　檀木白衣相贊<lb/>
<pb n="KR4d0357_WYG_006-13b"/>
　　　嘉定十三年正月人日瞻禮白衣大士像於永<lb/>
　　　嘉楚上人嵌空玲瓏水鳥翔集絲粟眉目芒頴<lb/>
　　　爪指衿佩冠纓諸莊嚴具靡不稱是眇而眂之<lb/>
　　　了了可數補陁風烟悠然在前反是則無邊身<lb/>
　　　爍迦羅母陁羅亦莫不然乃知蚊睫餘地可拓<lb/>
　　　掌中世界可擲是道也存諸其人作贊以授楚<lb/>
　　　云<lb/>
斤斯運堊斯斵鼻不傷立自若臻極之技與物不二惟<lb/>
<pb n="KR4d0357_WYG_006-14a"/>
其不然一理萬致我觀此像殆非人為就能為之技不<lb/>
宅微矧此匠氏應以此機應以此身化巧幻竒曰余眊<lb/>
然兩眼如鏡弗能審觀獨以耳聴反聴絶眹對此殊勝<lb/>
小白花山下瞰巨浸<lb/>
　　慈感圭老請贊無量壽像<hi>十四章章四句</hi>
十方取土曰清泰城又曰極樂與苦濁鄰厭苦知樂不<lb/>
毫忽間一念勇往即念而瞷惟憶惟念匪疾匪遲憶而<lb/>
不忘念兹在兹如求亡子如䘮考妣如疢需石如渇需<lb/>
<pb n="KR4d0357_WYG_006-14b"/>
水以如是故曾何逺人人人亡羊入生死輪法法惟心<lb/>
心亦非心鄭衛嘈雜水鳥樹林悠悠漸修頟頟闡提同<lb/>
攝罔遺妙在不疑疑則疑城日刼倍蓰東隅既失桑榆<lb/>
可冀粤若二仲達圓頓機路壅般舟手自剪夷池㘽芬<lb/>
陁社結名勝一十有八是修是証天台嗣響的傳自衡<lb/>
和者如雲調髙倡宏六朝逮今衣冠緇褐愚夫愚婦爰<lb/>
同此筏哂乃二瓠載沉載浮即窒即海善栁栁州見月<lb/>
因摽執指成咎舍有相佛觀無量壽<lb/>
<pb n="KR4d0357_WYG_006-15a"/>
　　不動居士馮濟川畫像贊<hi>天竺印所藏</hi>
乗本願輪游諸世間芻豢空寂以致其實桎梏冠冕而<lb/>
行其權在宗廟朝廷則和而不同於以見大臣之節位<lb/>
方伯連率則威而不猛於以見刺史之天鄉居則讀鄉<lb/>
黨篇而無媿家齊則揆家人卦而罔愆若夫大小藏之<lb/>
施也則各以無量壽願王為之數筌忘在魚蹄忘在兔<lb/>
魚兔兩忘忘亦忘所乃知施者未嘗施而受者未嘗受至<lb/>
於五千四十八巻初無一語<lb/>
<pb n="KR4d0357_WYG_006-15b"/>
　　永明壽禪師畫像贊<lb/>
客吟燈殘猿啼月落衲帔䝉頭千巖萬壑指破凡夫為<lb/>
等覺妙覺齊大小乘於錢索井索縱大辯於談笑寄虛<lb/>
懐於冥莫所謂百軸宗鏡之文如太山之一毫芒巍巍<lb/>
堂堂煒煒煌煌非心亦非佛破鏡不重光<lb/>
　　天樂趙紫芝畫像贊<lb/>
一㸃虛明八窗玲瓏萬波不渾百川自東殆見其灑然<lb/>
乎外孰知其淵乎其中謂其襄陽漫仕曰吾不為南宫<lb/>
<pb n="KR4d0357_WYG_006-16a"/>
謂其江湖散人曰吾不為龜䝉烏在乎儀刑先進而丹<lb/>
青太空<lb/>
　　竹巖孏翁錢徳載畫像贊<lb/>
凛乎吞八面之敵清哉拔千仞之俗盤錯不足以試銛<lb/>
利霹靂不足以示淵黙若夫佩鏘鏘冠巍巍臨深濯纓<lb/>
憑髙振衣豈非雜夫塵滓之市而遊乎方之外者耶<lb/>
　　東坡畫像贊<hi>竹巖家藏</hi>
帝哀先生為天下忌速反其轅卒不憖遺遂騎箕尾而<lb/>
<pb n="KR4d0357_WYG_006-16b"/>
分天章雲漢昭回衣被八荒載駈六丁收拾文字神京<lb/>
遐陬旁羅曲致落人間者太山毫芒寒者綺紈餒者稻<lb/>
粱取彼譛人投畀豺虎既粱其餼而紈其袴豢以人爵<lb/>
俾敏厥修息公之譖承天之休<lb/>
　　二桃殺三士贊<hi>竹巖家藏</hi>
大匠不棄櫟社之木良醫不遺鳥喙之毒務急吾用不<lb/>
一而足茍適其時雖棄必錄方其用時有正有竒顛兮<lb/>
吾扶危兮吾持相道巍巍二氏似之哂乃齊相曾不爾<lb/>
<pb n="KR4d0357_WYG_006-17a"/>
思夫三子者謬以力勝勝力以徳孰敢不敬徒䘮厥徳<lb/>
以致其命一念之忍桃乃其穽欲濟緩急圖任媕娿爪<lb/>
牙不銛其如之何盍觀相如伸秦屈頗隱然長城無庸<lb/>
干戈<lb/>
　　三教贊<lb/>
此三勝流一笑聚頭其道不同曷相為謀至哉儒先問<lb/>
禮於李李從竺乾逮真實際商隐於李白眉最良曰師<lb/>
師師其来自唐車適大方萬里一轍差之毫釐肝膽楚<lb/>
<pb n="KR4d0357_WYG_006-17b"/>
越<lb/>
　　蔣山沖癡絶寄初祖達摩并馬大師畫像索贊<lb/>
穿耳耳未嘗穴缺齒齒未嘗折北度一葦可航西歸隻<lb/>
履自挈或謂之空刼已前中流砥柱或謂之拈花已後<lb/>
金口木舌又曰正宗别調又曰直指曲説皆非吾之所<lb/>
謂道也若夫求大乗器走十萬里俟人作興器豈大乘<lb/>
夙負先覺禮聞来學學而知之既逺且邈負是四者吾<lb/>
恐五竺之鐵不足鑄此錯也<lb/>
<pb n="KR4d0357_WYG_006-18a"/>
金雞毒一粒粟未踏殺人已先跌足一十八灘兮障回<lb/>
死水八十四人兮淹浸弗死洪都兮泐潭宗風兮肆凌<lb/>
厲一波動兮萬波起派兮支兮滔滔者皆是更無一箇<lb/>
識𤣥㫖只有歸宗較些子檢㸃將来𤣥沙道底<lb/>
　　孤雲畫像贊<lb/>
閒如雲寄寥邈帖水不痕行空無脚笑從上掃跡生跡<lb/>
嗟後来以縛解縛於其中間巻舒自若釘釘却懸挂却<lb/>
老倒南陽猶欠一着<lb/>
<pb n="KR4d0357_WYG_006-18b"/>
　　下竺印畫像贊<lb/>
窣然短衣嶄然挿犀歲晚寂莫奮此一䕫膠名相求之<lb/>
則萬言不直杯水外形骸索之則半芋美於紫泥憲章<lb/>
左谿鼓吹荆谿使人復見古道顔色舍斯人其誰歸<lb/>
　　明教禪師五種不壊贊<hi>并引</hi>
　　　刼灰之説大三災之一也天地所不能免况天<lb/>
　　　地間物哉明教禪師闍維不壞者五曰頂曰耳曰<lb/>
　　　舌曰童真曰數珠萬行成就三災彌綸自若也<lb/>
<pb n="KR4d0357_WYG_006-19a"/>
　　　作五種不壞贊用公書逺公影堂故事云<lb/>
頂骨嶢然隐若伏犀於烈火中凄其廪而古鐵錚錚㶳<lb/>
餘不熱擊石拊石迭中音節舍利團綴素魄冏如湛湛<lb/>
凝露累累貫珠豈無他人欲見其頂月行太空蛙沉坎<lb/>
井<lb/>
去窒而聰去塞而通於無數聲齊萬竅風風止聲消音<lb/>
響寂絶谷神不死聴火焰説説無所説聞無所聞烟滅<lb/>
灰飛所亡者存以是耳根示爾四衆厚徳宏功千二百<lb/>
<pb n="KR4d0357_WYG_006-19b"/>
種<lb/>
宣明心聲若出金石洶湧辯河不滲涓滴書獻天子天<lb/>
顔屢改一笑歸来此舌猶在韓吾不非吾奚以為壅吾<lb/>
不夷吾奚以馳一生事了有死無憾身隨刼燒紅開菡<lb/>
萏<lb/>
童真出家死於童真出沒巻舒一堅宻身嗟多欲人曲<lb/>
為欲說於其根中出火自焫猗歟哲人哂乃覆轍以古<lb/>
為鑑以身代舌火炎昆岡玉石俱焚石付百粉玉兮温<lb/>
<pb n="KR4d0357_WYG_006-20a"/>
温<lb/>
的的紫梙茸茸素絲自幼至老念兹在兹譬夫一龕繞<lb/>
以十鏡此燈長明一印印定定則離念反而自求於無<lb/>
求中以敏厥修物初有終法無有盡是故此珠横絶煨<lb/>
㶳<lb/>
　　賢者國師贊<hi>髙麗指堂請作</hi>
心部根本身嚴雜華赤象青牛跨竺越華半滿字則五<lb/>
其等差殊聲響則一其紛拏使登門之魚駕際天之濤<lb/>
<pb n="KR4d0357_WYG_006-20b"/>
陋潢汙行潦而觀海若之谽谺瑣屑滅裂又安知鰋鯉<lb/>
之與鱨鯋<lb/>
　　强齋髙使君金書諸經贊<lb/>
澱藍蘸楮屑金作字去字與楮經果何似曰此諸經即<lb/>
楮與金續父厥志寫佛語心惟佛語心粤如父志一㸃<lb/>
畫中具無量義字可悉數義則無量欲了其源㝠去来<lb/>
相强齋大士年八十餘目如心明作蠅頭書於一蠅頭<lb/>
分可為二塵毛太華弗巨弗細佛神力故初不作難是<lb/>
<pb n="KR4d0357_WYG_006-21a"/>
故北磵作如是觀<lb/>
　　兩蟆贊<hi>御前梁楷畫并引</hi>
　　　一蟆逐蟻一蟆攫飛不及而擲於地<lb/>
攫而擲翾而舉之二蟲請以戰喻翾毋忘於射鈎攫毋<lb/>
忘於在莒<lb/>
蟻戰酣蟆襲其後非大嚼盍反相友夢好忽同歸一麾<lb/>
何足疑<lb/>
　　荷屋常不輕畫像贊<lb/>
<pb n="KR4d0357_WYG_006-21b"/>
芰荷為屋芙蓉為裳芳茝紉佩落英貯粻熏以石林書<lb/>
傳之香瀹以太華玉井之涼濯人間烟火氣毋干吾丘<lb/>
壑姿洎夫錦心之與綉腸發卍菴之韜畧示我武之維<lb/>
揚適妙喜國拓吾故疆安在乎廣莫之野而無何有之<lb/>
鄉<lb/>
　　義鑑堂畫像贊<lb/>
魁梧軒昂耿介孤潔大珠縞夜輕雲拂月作成潑天問<lb/>
端来前只似釘頭難于敲折東山發源雙峰巻衣把大<lb/>
<pb n="KR4d0357_WYG_006-22a"/>
蘇狂瀾障而東之微此老孫子已而已而<lb/>
　　高麗指堂講師畫像贊<lb/>
巖巖指堂破塵出經惟其能然曰聰慧人隄圓頓之頹<lb/>
瀾㑹中下於通津横説竪説匪虧匪盈全提半提匪壞<lb/>
匪成夫是之謂全體之用兮全體之真<lb/>
　　妙湛禪師月巖舍利贊<hi>并引</hi>
　　　無盡居士銘雲居三塔其畧云腐胾朽骼匪我<lb/>
　　　岡是宅萬行熏蒸骨如玉如金金玉舍利也妙<lb/>
<pb n="KR4d0357_WYG_006-22b"/>
　　　湛中公火後舍利如此為之贊<lb/>
及笄洗粧一花一香舍父求度回度厥父父子學空機<lb/>
先有鋒父死開法鏌鎁出匣歸奉其母孤山之滸示生<lb/>
有滅笑與母訣火後舍利粲如繁星如金之晶如玉之<lb/>
明堂堂月巖如空行月何庸留此自暴醜拙<lb/>
　　下天竺古鏡法師畫像贊<lb/>
伽黎擁肩不舍夜旦革履梏足炎熇不跣迹邇世相而<lb/>
不動不退心惟𤣥奥則唯止唯觀四辯湧兮瀾飜四筵<lb/>
<pb n="KR4d0357_WYG_006-23a"/>
擁兮氷泮特㫖住山靈山未散洗舊講榻萎花新換至<lb/>
於戒香逆風騰播林野吾嘗比之波利質多羅天樹花<lb/>
此之謂也<lb/>
　　陶司户畫像<lb/>
宅塵滓拔千丈之俗倚梅竹託三友之交稠人廣座則<lb/>
惟静惟黙涼天佳月則或推或敲問津榮途姑欲行志<lb/>
於志得時反求諸已<lb/>
　　自題頂相<lb/>
<pb n="KR4d0357_WYG_006-23b"/>
謂有為吾奚為謂無為吾奚不為待悟而勇為絶學而<lb/>
無為於戲盡之矣非吾為<lb/>
　　王梁山畫像贊<lb/>
從事毛錐壯夫不為置書學劒弓號馬嘶不斬樓蘭夫<lb/>
何自欺堂堂梁山襟利帶夔帝軫遐方詳延瑰琦良馬<lb/>
素絲組以五之維賢作牧任以撫綏撫綏伊何恩斯勤<lb/>
斯豈惟懷恩亦復畏威庶靖氛埃以偃鼓鼙昔人可師<lb/>
感夜半雞哂乃阿瞞横槊賦詩<lb/>
<pb n="KR4d0357_WYG_006-24a"/>
　　台宗傑首座畫像贊<lb/>
性具染指鼎味咸在容膝歸休日用三昧不動口不饒<lb/>
舌人無聞聞吾無説説翻嗟普眼弗見普賢為渠去却<lb/>
眼中金屑複道行空白銀為闕<lb/>
　　野月贊<lb/>
廣寒殿洪崖井輪有晦朔景無畦畛悠然隨所寓婆娑<lb/>
弄清影莫羨江樓清江樓塵汙人<lb/>
　　姚别駕命作四箴<hi>渥</hi>
<pb n="KR4d0357_WYG_006-24b"/>
吏悍民怯其途則殊等而眡之氓疲不甦清明在躬執<lb/>
中以居御民如兒御吏如奴謂吾寡恩我不姑息謂吾<lb/>
遺直我不自得畏則如虎敬則如母擴而充之天下刑<lb/>
措<hi>右慈以容</hi>
以寂止喧八窗闐然寂而忘喧珠澄濁淵不住喧寂而<lb/>
逢其原其静有餘其樂也全山林市朝不見畦畛失之<lb/>
毫釐大小異軫惟全乎天意行則往心逺地偏非一非<lb/>
兩<hi>右静而勝</hi>
<pb n="KR4d0357_WYG_006-25a"/>
身體髪膚賤傷貴全多慾自戕傷孰甚焉彼美聲色或<lb/>
謂如鴆必其胸中所樂者勝古夏后氏娶於塗山樂不<lb/>
在娶隨山濬川禹何人也予何人也睎顔之人睎驥之<lb/>
馬<hi>右養生也寡慾</hi>
古者網罟以魚以畋後世粒食網罟可捐一鱗之沉一<lb/>
羽之縱推吾此心仁不勝用方寸之淵較縮與盈悠然<lb/>
翻濤溺馬殺人好生之端志其大者大徳曰生黙運元<lb/>
化<hi>右好生也不殺</hi>
<pb n="KR4d0357_WYG_006-25b"/>
　　堅窮壯老二箴<hi>并引</hi>
　　　余至宣城之清流丁山窮老日益甚因范曄書<lb/>
　　　有取於馬援丈夫為志窮當益堅老當益壯作<lb/>
　　　堅窮壯老以自箴<lb/>
何以御窮曰益堅不則濫是故君子固窮出輒途窮途<lb/>
窮則返居輒技窮技窮則思辯輒語窮語窮則黙謀輒<lb/>
智窮智窮則止窮諸理盡性而已<hi>右堅窮箴</hi>
益壯以佚老壯色日零新新代謝曰不在是在所養者<lb/>
<pb n="KR4d0357_WYG_006-26a"/>
物莫我嬰物莫我化善乎楚丘之為言也使我當諸侯<lb/>
出正辭吾始壯矣不則死矣尚追車而赴馬嗚呼近之<lb/>
矣猶未也<hi>右壯老箴</hi>
　　高祕閣金書心經頌<hi>并引</hi>
　　　東禪明覺院比丘妙信創華閣舍補陀大士判<lb/>
　　　府祕閣高公年八十九飛歩登閣早年夢像若<lb/>
　　　今所造施玻瓈瓶承以白金藕花其餘佛事一<lb/>
　　　一隨喜金書心經欲寘大士心中而身相已具<lb/>
<pb n="KR4d0357_WYG_006-26b"/>
　　　罔契心初蚤暮懇切寶脊砉然獲本妙心十目<lb/>
　　　驚嗟嘆此創見蜀人北磵居簡比丘謬振頌聲<lb/>
　　　一十一章章四句嘉熙元年二月初九日<lb/>
大般若心即天地心區區㝠求滄溟索針爰有大智金<lb/>
書作供欲充佛身妙發機用佛塵沙身無乎不在作如<lb/>
是觀墮世間解離世間解復何所求於東招提一瞬協<lb/>
謀塵沙佛身初湧出海小白花開物物三昧願以所書<lb/>
印厥心地此念始蘖𤣥覽斯契寶脊砉然虛鬲以俟若<lb/>
<pb n="KR4d0357_WYG_006-27a"/>
合符節如龜從筮微此大智孰考其眹惟神而明函蓋<lb/>
相稱我觀此經非金非字而此寶脊未始啟閉繄正法<lb/>
明曰觀世音澄五濁瀾如一月臨臨兹大智浄徹無垢<lb/>
介以景福介以眉壽<lb/>
　　謝林元之議命<lb/>
不知命君子奚為未知生夫子不忽義命所安之地死<lb/>
生自樂之天庭葉報秋記山中之寒暑嶺雲分瞑變户<lb/>
外之隂晴適此閒情成君竒術<lb/>
<pb n="KR4d0357_WYG_006-27b"/>
　　王鍊師問道之在天下猶川谷之與江海<lb/>
域中四大王與道居其二吾一之一之何如曰王以道<lb/>
尊道以王行道失所以行則稊稗瓦礫也王不以道御<lb/>
天下寡助也獨夫紂爾茍以道則皇極建百度新綱常<lb/>
振遐陬寧雖然豈獨王哉一身小天下茍昧是晝罔不<lb/>
冥瞭罔不盲履嶮不寤臨穽不却所謂無黨無偏何自<lb/>
而知若夫富貴利達貧賤患難皆身之川谷江海流行<lb/>
停淤而道之樞機户牖旋斡權變故曰川谷江海在天<lb/>
<pb n="KR4d0357_WYG_006-28a"/>
下相道之在人則天下同百姓日用而不知故君子之<lb/>
道鮮矣<lb/>
　　戒䑕<lb/>
北磵足跡半天下習爾情狀尤得桀黠之情故為爾忌<lb/>
而未嘗忌爾所謂幾辟網罟固所不忍為孰謂爾以吾<lb/>
為可欺晝跳梁夜穿窬飲食服玩皆爾傷殘之餘凡在<lb/>
吾室之君子謂吾信不孚不能格爾暴則將舍我而他<lb/>
之彼既舍我而他之吾亦豈能安吾居爾之逺君子近<lb/>
<pb n="KR4d0357_WYG_006-28b"/>
小人孰甚焉甚矣永某氏之禍商監不逺勿謂吾不爾<lb/>
告<lb/>
　　戒頻伽<lb/>
頻伽踐木偶抑無知乎將踐鷹鸇木偶君子也君子虛<lb/>
與道冥入鳥不亂行入獸不亂羣怒而加誅不啻黄帝<lb/>
絶梟獍之類汝母陵善而駸駸梟獍之樊庶幾逭君子<lb/>
之誅其果不悛木偶之禦侮畢弋從事覆巢破卵可立<lb/>
而待<lb/>
<pb n="KR4d0357_WYG_006-29a"/>
　　水利<lb/>
以轂横谿搆軸於岸比竹於輻發機而旋非深湍無所<lb/>
事後重而前輕俯仰如人意幷可以施其巧此車槔所<lb/>
以别也水梭窽如上架而縻之當畎澮之衝溢則出涸<lb/>
則納三者用於蜀吳車曰龍骨方槽而横軸板盈尺之<lb/>
半納諸槽側而貫之鈎鎻連環與槽稱參差釘木於軸<lb/>
曰猨首䠞以運其機澗溪沼沚無往不利獨不分功於<lb/>
槔槔梭一人之力龍骨則一人至數人車則任力於湍<lb/>
<pb n="KR4d0357_WYG_006-29b"/>
隨崇卑之宜雖灌溉之功豐約不齊其得罪於鑿隧抱<lb/>
甕則鈞也<lb/>
　　不為善<lb/>
雞鳴而起舜跖之辨縣判於所為為善而放利舜之徒<lb/>
可為跖非吾徒也吾善且不為為利乎或曰不為利斯<lb/>
可矣不為善非跖乎曰吾固有者善也焉往而非善無<lb/>
為也非不為也孜孜為善油然幾微於有為何以異於<lb/>
為利欲其為之務隐也故曰吾善且不為為利乎<lb/>
<pb n="KR4d0357_WYG_006-30a"/>
　　吳江性上人擬濠上游<lb/>
鯫鰅躍清池郝參軍所賦南蠻謂魚曰鯫鰅桓大將軍<lb/>
云作詩安用蠻語郝云千里投公得一蠻㕘軍當不用<lb/>
蠻語耶吾愛其躍字風致以訂楚漆園吏濠上酬辯賦<lb/>
濠上游云非鯫鰅夫何疑子非我吾何知惟其不知故<lb/>
不疑而全夫天倪潛而躍悠然兮樂夫樂<lb/>
　　寫神<lb/>
使人偉衣冠肅瞻眂巍坐屏息仰而視俯而起草毫髪<lb/>
<pb n="KR4d0357_WYG_006-30b"/>
不差若鏡中冩影未必不木偶也着眼於顛沛造次應<lb/>
對進退顰頞適悦舒急倨敬之頃熟想而黙識一得佳<lb/>
思亟運筆墨兔起鶻落則氣王而神完矣少陵云褒公<lb/>
鄂公毛髪動英姿颯爽来酣戰所以美曹將軍也張横<lb/>
浦則曰孔門弟子能竒怪畫出當年活聖人所以詠子<lb/>
温而厲威而不猛恭而安人鮮克知此妙故重為商評<lb/>
之<lb/>
　　贈醫卜風水方生<hi>池州</hi>
<pb n="KR4d0357_WYG_006-31a"/>
病有醫死有歸卜而息疑負是三者而游人間世人舍<lb/>
我而安之夫如是三鍾十束異乎支離踈之素尸<lb/>
　　管城子<lb/>
或謂管城子銳而天非知言也文場掉鞅詞林奏技舍<lb/>
子則誰與子則沾溉餘潤㸃發新竒卒成其志功其懋<lb/>
哉故知有用於世者一日為壽不則百年為天也審矣<lb/>
余鈍而無用視子則有媿<lb/>
　　撲滿子<lb/>
<pb n="KR4d0357_WYG_006-31b"/>
吾與孔方兄絶交久矣至於貿易所須則又未能與之<lb/>
忘情貯以小罌遲其盈將示以持滿之道往往未盈而<lb/>
輒出之其出也又貯夫制作近古者一二以求其類諭<lb/>
之曰二老者天下之大老也其父歸之其子焉往惟其<lb/>
然是以不匱始悟絶交之非賦招隐<lb/>
　　床屏<lb/>
以方正之質受屏翰之寄使櫺風野馬不得渉吾境隐<lb/>
若敵國功懋而不言雖然必有存焉者耳灰冷弗然木<lb/>
<pb n="KR4d0357_WYG_006-32a"/>
槁弗腴則屏翰在此而不在彼鏡虗忽塵水止忽瀾外<lb/>
禦其侮竟何所事譬夫指鹿之旤不在長城而在望夷<lb/>
伐國之憂不在顓臾而在蕭墻之内也<lb/>
　　鼎缺<lb/>
陶之精者曰秘色有鼎焉立不倚介而特宏其中虛以<lb/>
容膚滑弗塵質古弗華童子置缶缶兀而鼎缺則曰剛<lb/>
禦剛矣夫如是則大者缺小者折精者折麄者缺故鼎<lb/>
缺而缶完余聞而悲之悲夫剛不以柔濟鮮不若兹鼎<lb/>
<pb n="KR4d0357_WYG_006-32b"/>
干將鏌鋣剛不可犯虞缺耳書諸紳為不善用剛者戒<lb/>
　　芙蓉楷禪師辯<lb/>
或謂芙蓉禪師剛介失中號服是拒隸名刑書甘赭其<lb/>
衣遂使林靈素逢彼之怒乘間而入徳士之説易於建<lb/>
瓴噫齊東之言也天子方銳意神仙方士儀秦之辯良<lb/>
平之智不足折其妄燕趙之豔晉楚之富不足變其好<lb/>
裒天下之至珍集天下之大美不足變其嗜前疑後丞<lb/>
豈無股肱之臣可諫矣枘鑿齟齬也左輔右弼豈無心<lb/>
<pb n="KR4d0357_WYG_006-33a"/>
腹之任可諍矣氷炭背馳也是時靈素頥指如意衡從<lb/>
惟命豈俟逢怒乘間然後進徳士之說哉公居浄因惡<lb/>
夫末流冒辱倖榮行險黷貨禪講號服録正鑒義裾方<lb/>
頂圓附城麗社不啻囊探更誇迭矜謂之内降商直㩁<lb/>
賈不闗朝省貽玷盛明罪在不敬真賜逮已我則固辭<lb/>
孤衷自許不與衆共死生患難又皇暇恤淄川之濵弗<lb/>
類人境翩翩風帽練練縞衣丹霞鹿門首為之發横翔<lb/>
捷出以大其家粲然麗天耿耿霽月洞上厥緒兹焉中<lb/>
<pb n="KR4d0357_WYG_006-33b"/>
興鄉也與俗滔滔不振不厲即患難之途徙瘴癘之地<lb/>
非失其本心倒行逆施者不為公為之乎公之光明盛<lb/>
大寂音傳在焉兹不重出是作也一以刷公之謗一以<lb/>
補傳載之畧<lb/>
　　道法師逸事<lb/>
大丈夫者富貴不能淫貧賤不能移威武不能屈公寄<lb/>
命螻蟻試身雷霆不奉明詔以改徳士威武能屈乎黥<lb/>
而流之為道州徒九死之濵過午不食詠歌至化若出<lb/>
<pb n="KR4d0357_WYG_006-34a"/>
金石貧賤能移乎削名刑籍復還舊物賜官分禄簡在<lb/>
帝心曰往欽哉去汝黥涅公念先帝不敢毁除帝曰此<lb/>
翁至老倔强富貴能淫乎方林靈素假道士服旤基播<lb/>
遷易緇於黄天下從之不則竊負而逃槁死林壑公獨<lb/>
緇衣立俟斧鑕視身如葉䕶法如城聖恩寛大不即誅<lb/>
戮非至誠其孰能與於此哉䝉後公而生觀公所成就<lb/>
竒偉峭絶真大丈夫事再拜右繞辭而弔之辭曰黥可<lb/>
息乎身據鼎耳兮息之則殞黥可去乎恩如春風兮去<lb/>
<pb n="KR4d0357_WYG_006-34b"/>
之不忍一念之忍迄於䝉塵黍離闕廷塗炭生靈髠天<lb/>
下僧又安足云邈哉道州隻影問津一笑生還天清地<lb/>
寧衆蠖斯屈老臂獨信隐若敵國賢於長城蠢爾靈素<lb/>
不正典刑雖百粉兮痛奚以平九里清隂蛻骼是舍草<lb/>
枯自春光奮不夜後世何知婆娑其下其顙有泚兮其<lb/>
容則赭油然興起兮如聞伯夷之風者<lb/>
　　荅踈寮髙處州論激字<lb/>
踈寮論選詩用激字江淹曲櫺激鮮飈石室有幽響待<lb/>
<pb n="KR4d0357_WYG_006-35a"/>
下句然後精神已襲魏文帝流飈激櫺軒未若陸雲通<lb/>
波激枉渚一句中激字便警筞盧諶中原厲迅飈厲字<lb/>
有感寓之思曹植清池激長流殆不若劉楨曲池揚素<lb/>
波則揚字有風致潘岳白水過庭激又在青山外矣余<lb/>
取陸雲激字盧諶厲字劉楨揚字<lb/>
　　釋言<lb/>
丁已良月十四宣州太守修然去余賦詩以餞郡博士<lb/>
高公炎晦尗語余曰子犯清議君子不子予乃拱而俟<lb/>
<pb n="KR4d0357_WYG_006-35b"/>
則曰守去子譏之余曰流言止於智者今之所謂太守<lb/>
者古諸侯也制千里之命而屏翰王室譏之則速咎非<lb/>
風狂失心不為矧若子之言五袴一錢父母二天皆譏<lb/>
也或曰子以其決場圃之訟失分守之正則去此趙必<lb/>
表貨殖以誤守於守何有守以詩挽子子不次韻乃以<lb/>
尾未大時猶可掉瀾於頽處益難隄之語謝而實譏余<lb/>
曰分守在天下主之者存焉正不正在彼不在此烏乎<lb/>
憾不次韻尊之也謝而陳情則言之者無罪聞之者足<lb/>
<pb n="KR4d0357_WYG_006-36a"/>
以戒故明斥枉直循私以誤守者惜清明之玷也余詩<lb/>
凡八十字序凡四十九字請隻字洗刷譏評遁逃隐伏<lb/>
處使余言當其實中也溢美過也遺美則不及過與不<lb/>
及失中也曰譏則不可序曰遽聞決去此二疏淵明事<lb/>
也莫不起孤風峻節之慕勇不自制遂賦古調末章輒<lb/>
致雙壽堂中玉顔難老之禱躐等而忘其僭詩則曰懷<lb/>
哉小隐侯如水秋練練又若廉泉廉練江靦言面謂練<lb/>
江澄潔廉則過之也一介不取人振滯亦賑貧則不妄<lb/>
<pb n="KR4d0357_WYG_006-36b"/>
取予振拔淹滯賑恤鰥寡也秉彞不可<graphic n="KR1987" url="https://raw.githubusercontent.com/kanripo/KR-Gaiji/master/images/KR1987.png" mimeType="image/png"/>有實無虛名<lb/>
則惠人以實出於天禀而得名不虛也我欲借寇君九<lb/>
虎限天海欲借留無路也茫茫穹壤間誰是寇君代重<lb/>
詠借留之思也行行拜新渥新紉紫荷槖守以亞卿歸<lb/>
自藩屏必簮筆持槖也何以為雙壽揚州一雙鶴祝其<lb/>
壽富康寧頡頏雲霄也所謂一錢太守雙鶴揚州乃閭<lb/>
巷歌謡吾詩何與哉欲對此君仍大嚼世間那有揚州<lb/>
鶴有客知碑来薦福無人騎鶴上揚州老坡一再拈出<lb/>
<pb n="KR4d0357_WYG_006-37a"/>
也祖述前聞古也曰譏何譏爾吾固曰流言止於智者<lb/>
　　外物<lb/>
商盤郜鼎古帖舊畫至於珍怪百物無益於寒饑當其<lb/>
為用樂寒饑之功往往稻粱毳褐不相下君子學以志<lb/>
其道必専心致志屏去紛雜制之一正朝於斯夕於斯<lb/>
専則勤志則恪勤與恪有時而勩則沈昏困頓潛蘖於<lb/>
其間是以游焉息焉雜然前陳醒心耀目講明其制作<lb/>
品第其真贋榮粹和整沖漠調暢其筋骸張日新緝熙<lb/>
<pb n="KR4d0357_WYG_006-37b"/>
光明之本然後與之相忘於無窮罔㽞情於毫忽物自<lb/>
物我自我物我俱適也物與我俱適則指染寒具鐡擊<lb/>
珊瑚而佳思何從而沮哉<lb/>
　　贈輝書記<lb/>
天台輝書記來自徑山琰會中銜袖新句多警策就余<lb/>
求益不知益我實多而無以益之也麟角鳯嘴子有之<lb/>
矣非煎膠無以見其妙如不然吾言試續既斷之弦知<lb/>
余言之不爾罔嘉定癸未秋<lb/>
<pb n="KR4d0357_WYG_006-38a"/>
　　贈刀鑷工<lb/>
天台刀鑷工初來杭余髮方壯鬚矗矗如蝟試其技瑟<lb/>
瑟如蠶食葉若無刀焉余則賞其輕聲聞兩山間至今<lb/>
彈壓同技余間闗四方歸湖上鬚髪俱槁復試之其心<lb/>
手兩忘運轉挑剔畧不經意則又賞其巧噫工之技昔<lb/>
輕而今巧余之鬚髪昔壯而今槁壯槁者誰北磵遺老<lb/>
　　贈立上人<lb/>
東陽立上人以書抵余衮衮數百語鋪陳志義援引古<lb/>
<pb n="KR4d0357_WYG_006-38b"/>
昔責我以警䇿後生是以年大為先進而空踈如木偶<lb/>
者為有道則謂之曰子言是也信之於我則過矣子學<lb/>
教矣是欲以語言文字而達夫道今又習禪則必忘夫<lb/>
言忘言之言豈讀誦云乎哉且又以他人之言為警䇿<lb/>
猶惡影畏跡而疾騖亟馳不知息隂處静之為愈也况<lb/>
余空疎如木偶何以酬子之辯而求以稱子則所以益<lb/>
我者至矣反其言而忘之則所以益我者益大<lb/>
　　贈陳生<lb/>
<pb n="KR4d0357_WYG_006-39a"/>
寫字與刻字孰難曰寫字難畫被忘穿臨池忘緇專心<lb/>
致志僅彷彿古人用筆意公孫氏劒舞觀者得草聖之<lb/>
妙彼順朱耳或曰鑿為筆鎚代腕欲顔則顔欲栁則栁<lb/>
勁鐵瘦蔓出筆墨畦畛與夫游刃肯綮砉然中桑林之<lb/>
舞十九年若新發於硎何以異故曰刻字難往復競辯<lb/>
侃侃不相下欲解其紛而未能也則謂之曰昔人夢鹿<lb/>
子知之矣敢用是而中分之曰二難丁亥九月幾望丁<lb/>
山法堂紀歲月郡刻工陳文頗臻妙䇿其勲弔其貧書<lb/>
<pb n="KR4d0357_WYG_006-39b"/>
以為贈<lb/>
　　挂屨<lb/>
余明年七十大夫致其仕而挂冠時也昔為比丘裂冠<lb/>
矣乃挂屨或曰挂屨何所據曰木平師挂屨於江南後<lb/>
主之榻休影息迹不復至榻前觀清涼大法眼賦牡丹<lb/>
諷諫矣今年六十九六十九年之非多蘧伯玉二十載<lb/>
而無伯玉之知視屨則有媿因作而言曰一生幾兩遐<lb/>
想阮生之高兩鳬對飛恐入齊諧之誌吾屨之陋蒲疎<lb/>
<pb n="KR4d0357_WYG_006-40a"/>
而凉匪仁弗履懼迷其方匪義弗蹈懼霣其良允履允<lb/>
蹈粤惟考祥寧跣而視俾勿傷寧坐而忘俾勿僵寧䇿<lb/>
其勲永矢勿忘息而筋骸兮遂而行藏挂之墻隅兮戒<lb/>
余面墻<lb/>
　　言歸<lb/>
或病余不用隨時之義而落落也不顧人之是非擬古<lb/>
浮圖文字駕説犯其忌子之徒怨汝詈汝謂其詈之妄<lb/>
也前日之仰睇子今睇下將其業成進子而子不進乃<lb/>
<pb n="KR4d0357_WYG_006-40b"/>
嗾夫詈也則牧兒㸑婦知其碌碌徒貨殖麗城社飾諂<lb/>
以暴非其類吾非木鐸也詎排鑠金以明子志哉盍歸<lb/>
耕以頤所謂浩然者則謂之曰甚矣子之誤我也人各<lb/>
有夫志志古的也曩明教大士鐔津公著書數萬言輔<lb/>
吾教抱成書獻於嘉祐天子贋浮圗厥類惟錯犄角而攻<lb/>
之方開闗延敵輙循墻而遁怨詈尚何足云且貨殖驕<lb/>
人憲貧也非病附麗以傲物象傲也不悌孰逃君子之<lb/>
誅於吾何有故園一鉏地道阻且長朝夕以思九折羊<lb/>
<pb n="KR4d0357_WYG_006-41a"/>
腸陸誰余梁川誰余航止誰余舍行誰余粻使我轡籋<lb/>
雲追飄風乎乘飛車兮遡瀧使我飭供頓邁逆旅乎孰<lb/>
先饋之五漿肇聆子言如鍼膏肓静而索之莽乎忽荒<lb/>
盍歸乎來兮無外大方<lb/>
　　示照藏主<hi>普州</hi>
半山老人讀游俠傳謂全萬巻云將此身心學佛菩提<lb/>
何難之有殆不知學佛菩提之與游俠易地皆然槩而<lb/>
言之則可據實理論則適越而北轅除是生而知之方<lb/>
<pb n="KR4d0357_WYG_006-41b"/>
有少分相應自無憂樹下周行七歩目顧四方已是學<lb/>
而知之鏡潭藏主語别令舉似諸方納粟將仕校尉禪<lb/>
師且道它學什麽人<lb/>
　　杜祁公病婢帖<lb/>
奢膏肓儉瞑眩瘳之祁公瘳其子之奢天下化之功成<lb/>
名遂既壽且康窮居盛行儉徳金石反覆丁寧發於婢<lb/>
子防其子之駸駸習侈靡墮家法欲策勲於瞑眩也<lb/>
　　祁公子美帖<lb/>
<pb n="KR4d0357_WYG_006-42a"/>
婦翁鉤畫遒勁於冰過清甥館行草掀舉比玉尤潤晉<lb/>
東土以東牀坦腹蕭洒為名談恐不足語於吾慶歴之<lb/>
盛<lb/>
　　跋頂山珂兄刺血寫蓮經<lb/>
能生不能教親也教必從師師以徳親以恩知報則知<lb/>
道舍是吾何觀刺十指寫三周七喻以為報匪報也盍<lb/>
思瞿曇未説毛頴未血文采未發經在何處若三七日<lb/>
思而得之無絲毫别夫如是則七世父母師長同見靈<lb/>
<pb n="KR4d0357_WYG_006-42b"/>
山未散非汝欺也書經後二十三日慧日北磵書<lb/>
　　書楊補之梅<lb/>
寓素於𤣥質成烏有責芳於影夢酣黒甜展巻臨窗色<lb/>
香俱在柄此能事屬諸逃禪詠姑射真須春風手先驅<lb/>
醉頴珠玉在側後振采毫覺我形穢<lb/>
　　書楊慈湖帖<lb/>
奏院崔公為定海之政慈湖楊公之弟之甥之壻在邑<lb/>
學其致書定海以夫三子也而曰簡之所以不得已上<lb/>
<pb n="KR4d0357_WYG_006-43a"/>
浼記曹者胡不得已哉或曰公不輕下語盍遺夫言叅<lb/>
其意可也嘉定君相一徳舜禹臯陶所不逮公猶有薦<lb/>
相疏方是時也莫不謂其得已而不已是豈知公哉或<lb/>
者之言余有所未達書於公貽定海帖左俟達者<lb/>
　<lb/>
　<lb/>
　<lb/>
　<lb/>
<pb n="KR4d0357_WYG_006-43b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　北磵集巻六<lb/>
</p>
<p>
</p>
  </div>
</body>
</text>
</TEI>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
<head>西渡集巻上</head> <lb/>
    <p>
<pb n="KR4d0141_WYG_001-1a"/>
欽定四庫全書<lb/>
　西渡集巻上<lb/>
　　　　　　　　　　　　宋　洪炎　撰<lb/>
　　巳酉嵗十一月二十六日避冦至龍潭院十二月<lb/>
　　　十五日作<lb/>
徑轉橋横水林深寺據山鐘魚告閴寂松竹媚孱顔避<lb/>
地欣有託依僧成暫閒東歸路不隔片片隴雲還<lb/>
突兀山椒寺披榛二百年刹從吾祖卜席是里僧傳溪<lb/>
<pb n="KR4d0141_WYG_001-1b"/>
送無盡水林供不斷烟嚢中有餘粒假息且安眠<lb/>
潭黒蛟龍宅山青虎豹林隠憂何日了淹泊見冬深薄<lb/>
雪恨還積疎梅冷不禁平生一樽酒衰疾廢孤斟<lb/>
殺氣纒中土妖徴出泰階架橋凌禹穴投策暗秦淮匪<lb/>
兕歌何苦非熊願亦乖申胥雖有淚無地寄予懐<lb/>
宵旰憂雖切咨謀策靡長築壇推騎刼假節得糜芳巳<lb/>
矣重江險哀哉古豫章蓬茅今在否矯首恨難忘<lb/>
　　次韻鄭公實見贈二詩<lb/>
<pb n="KR4d0141_WYG_001-2a"/>
鄭侯風槩似虞薰醉飽初疑對苾芬一日君嘗南浦水<lb/>
六年我踏寳峰雲詩情賦物巳聞命山色溪光倘見分<lb/>
羣盜何曽念王粲相逢聊喜見斯文<lb/>
百濯生香真寳薰中泠取水挹清芬素娥影落秋宵月<lb/>
白鶴翎翻春晝雲俗客来依禪客住林花自與雨花分<lb/>
扶傾不假迂儒力敢倚筆端能綴文<lb/>
　　寳峰讀駒父壁間詩次其韻<lb/>
兎迒通一線筍輿度千㝷隔林見潭影迎客有鈴音梵<lb/>
<pb n="KR4d0141_WYG_001-2b"/>
唄出廣殿飛舞来珍禽履此勝絶境一清塵慮心<lb/>
仲氏趣𤣥逺造詣非尺尋誰云干戈際獲睹金玉音七<lb/>
日南山霧一鳴幽谷禽依然拂塵壁愁絶見余心<lb/>
　　次韻公實感寓<lb/>
求田問舎轉頭空十口無家寄栗篷失得自憐嬰世網<lb/>
是非都欲問天公綿綿不解溪邊雨淅淅無情松下風<lb/>
賴有詩人排悶作且吟佳句任窮通<lb/>
　　次韻公實雷雨<lb/>
<pb n="KR4d0141_WYG_001-3a"/>
驚雷勢欲㧞三山急雨聲如倒百川但作奇寒侵客夢<lb/>
若為一震静烽烟田園荆楚謾流水河洛淪胥今㡬年<lb/>
擬叩九關牋帝所人非大手筆非椽<lb/>
　　次韻公實喜晴二首<lb/>
凍雨連三日春膏過一犁寺橋杯渡水村徑橇行泥燠<lb/>
若生暘谷寒收豈石犀欲窮洪範理夕室有青藜<lb/>
持璧還投鵲鎔金恨作犁行吟乗曉日扶杖入春泥願<lb/>
學懐文豹終慙秃角犀徒歌無好語野飯只羮藜<lb/>
<pb n="KR4d0141_WYG_001-3b"/>
　　馮太冲置酒即事用公實韻<lb/>
故人同客寓蕭寺近清明春事一樽酒夜䦨三尺檠風<lb/>
流孔北海文字漢西京苦勸加餐飯年来太瘦生<lb/>
　　山中聞杜鵑<lb/>
山中二月聞杜鵑百草爭芳巳消歇緑隂初不待薰風<lb/>
啼鳥區區自流血北窗移燈欲三更南山髙林時一聲<lb/>
言歸汝亦無歸處何用多言傷我情<lb/>
　　寳峰筍用公實韻<lb/>
<pb n="KR4d0141_WYG_001-4a"/>
繞寺千株筍髙低逐澗丘參差舒鳯尾突兀長猫頭入<lb/>
鼎資甘脆殘林且罷休㑹須堪小艇裁作海乗浮<lb/>
　　公實示間字韻詩悵然有感次韻奉和三首<lb/>
晴暉生燠雨生寒朱夏陽春季孟間斷雁哀猿金馬客<lb/>
落花流水石門山早知蟻穴成何事欲棹漁舟去不還<lb/>
昭氏有琴無作止虧成都任一機關<lb/>
輒笑人歌行路難畏人無地出人間欣逢北海孫賔石<lb/>
猶是江南庾子山野草離離隨意緑羣鳬泛泛倦飛還<lb/>
<pb n="KR4d0141_WYG_001-4b"/>
一川烟草松蘿外何處梯雲叩九關<lb/>
此處非燕南趙北我琴無濮上桑間勞生聊作夢中夢<lb/>
苦語莫酬山復山觸石白雲數峯起照人明月一鈎還<lb/>
徳星巳為荀陳聚紫氣休浮函谷關<lb/>
　漢末童謡燕南垂趙北際中央不合大如礪惟有此<lb/>
　間可避世<lb/>
　　載酒邀公實同過西園食枇杷次公實韻<lb/>
有美枇杷子三珍共一時朱櫻梁苑早盧橘蜀都遲載<lb/>
<pb n="KR4d0141_WYG_001-5a"/>
酒寜辭病窺園似好奇酬君要佳句從古未題詩<lb/>
　　公實再賦枇杷之什次韻二首<lb/>
連雲葱蒨外佳樹枇杷林味極東南美恩知雨露深山<lb/>
夫琢栗玉谷鳥避丸金永日羈栖意兹焉一慰心<lb/>
<graphic n="KR0812" url="https://raw.githubusercontent.com/kanripo/KR-Gaiji/master/images/KR0812.png" mimeType="image/png"/>醁尊中酒枇杷雲外林甘餐千顆盡軟語一盃深老<lb/>
境宜扶杖交情得斷金遺民伐荻去真處即吾心<lb/>
　　公實作暴雨詩次其韻<lb/>
民生惟播殖天意在農深一夜傾盆雨千家粒食心知<lb/>
<pb n="KR4d0141_WYG_001-5b"/>
時占聚蟻催種有鳴禽喜是田間語青青刺水鍼<lb/>
　　次韻即事二首<lb/>
自愧山林士来炊蕭寺烟怨驚寄猿鶴飛躍任魚鳶咄<lb/>
咄空中字昏昏醉後眠摛文非孟子何以差狂顛<lb/>
寄榻逢僧夏登場喜麥秋一風将浃日四月尚重裘去<lb/>
矣吁何及歸歟幸少休雨晴寒自戢桂魄更添愁<lb/>
　　次韻野步<lb/>
意行無逺近山徑自横斜烟月生晴<hi>一作秦</hi>嶺風幡接莫<lb/>
<pb n="KR4d0141_WYG_001-6a"/>
霞影歸巢幕燕聲散宿林鴉屣履相隨處僧垣即是家<lb/>
　　逰都梁山<lb/>
風吹古汳口雲滿都梁山執熱厭偪仄幽㝷上孱顔清<lb/>
泉似石乳滴瀝嵓竇間乞此一瓢飲為祛千載煩山靈<lb/>
知我意殷然下層巒散空作急雨抉石出甘寒一酌蕩<lb/>
齒頬三咽縈肺肝輕軀變滯骨塵鞅思靈關来當踏雲<lb/>
至去當御風還再拜謝神休幸汝不我慳<lb/>
　　四月二十三日晚同太沖表之公實野步<lb/>
<pb n="KR4d0141_WYG_001-6b"/>
四山矗矗野田田近是人烟逺是村鳥外疎鐘靈隠寺<lb/>
花邊流水武陵源有逢即畫原非筆所見皆詩本不言<lb/>
看插秧針欲忘返杖藜徙倚到黄昏<lb/>
　　野步<lb/>
散策尋溪偶緩行羈栖愁眼忽雙明非烟幕幕平蕪合<lb/>
倒影層層逺翠横鷗鷺低飛映山去江湖一諾百金輕<lb/>
直知已造洞天内身在人間却自驚<lb/>
　　石門中夏雨寒<lb/>
<pb n="KR4d0141_WYG_001-7a"/>
五年戎馬鬭中原四月江南尚薄寒入月誰能移太白<lb/>
来朝我亦見呼韓灌壇風雨行将戢陋巷簞瓢且自寛<lb/>
紅日再中天地正泥塗不辱舊衣冠<lb/>
　　次韻即事一首<lb/>
端居入夏愁更新不數多愁過一春躡虚難同若士去<lb/>
取醉但與索郎親朝天㡬日車同軌擊杖共嘆朝無人<lb/>
自許世才非管樂聊将心事比雷陳<lb/>
　　嘗白酒用糜韻<lb/>
<pb n="KR4d0141_WYG_001-7b"/>
竹葉榴花久擅塲一尊雲液勝椒漿人惟任達常中聖<lb/>
藥自消憂不作狂滿泛冰甆無别色錯斟瓶水有真香<lb/>
秖應剰醖逡巡酒始耐仙山日月長<lb/>
　　庚戌嵗六月四日至洪城舊廬無復尺椽悵然感<lb/>
　　　懐用丙午嵗遷居詩韻<lb/>
南州一炬火我歸無所歸六月下驚湍一葉正復欹空<lb/>
城何所有城闕雙闔扉遺甿四五輩<graphic n="KR0787" url="https://raw.githubusercontent.com/kanripo/KR-Gaiji/master/images/KR0787.png" mimeType="image/png"/>貽蟲鳥栖潭潭<lb/>
大都府灰滅餘空基委重者誰子汝實凡且卑螻蟻輕<lb/>
<pb n="KR4d0141_WYG_001-8a"/>
民命泥沙損國貲犬狼肆噬嚙敺逐乃其宜胡為使羣<lb/>
吠如惡草蔓滋哀哉三萬室鍾此百六期故居不可識<lb/>
将是復疑非階前手種花自憐託根微露草相對泣吟<lb/>
風作悲詩人言城門火魚禍自靡遺我亦無淚哭且復<lb/>
一解頤<lb/>
　　病閒和公實飲酒詩<lb/>
憂每傷人人自憂花蒙兩眼雪䝉頭干戈滿地不可觸<lb/>
蓑笠為家何處浮秋入鳴蟬催暑去酒如凝露與清謀<lb/>
<pb n="KR4d0141_WYG_001-8b"/>
寫成庾信江南賦更續相如老倦㳺<lb/>
　　戲和公實感秋對酒<lb/>
青山愛客長青眼白酒知時泛白雲少日悲歡才一瞬<lb/>
中星寒暑又平分稻粱狼藉餘栖畝雀鼠穿窬自立勲<lb/>
一葉巳驚秋意早映階黄落更紛紛<lb/>
　　次韻公實七月一日雨感懐二首<lb/>
平生離俗得閒多素髪驚秋奈老何賔從盤飱惟白石<lb/>
意行供帳有青蘿御風獨往松三径踏月空歸雪一簑<lb/>
<pb n="KR4d0141_WYG_001-9a"/>
短布單衣窮至骨醉吟不作飯牛歌<lb/>
日日愁隨萬緒多遣愁不去若愁何文書引睡繙黄巻<lb/>
福地求生訪緑蘿酒厭銀瓶聊注瓦衣辭錦襖却披簑<lb/>
五更風雨作金石助我貫珠商頌歌<lb/>
　韋荘蜀程記入嘉陵道上如行青蘿帳中福地記武<lb/>
　陵有緑蘿福地與桃源相接<lb/>
　　将去寳峰誦老杜更欲投何處賦五言三首<lb/>
更欲投何處乾坤老病身窮愁但有骨栖泊渺無津巖<lb/>
<pb n="KR4d0141_WYG_001-9b"/>
穴探幽藪人烟隔㡬春驅車上九折回首黯傷神<lb/>
更欲投何處窮猿不擇林低回竹榴語慘戚鐘魚心邑<lb/>
邑出門淚行行度嶺吟西江如此吸在處海潮音<lb/>
更欲投何處仙山不可窺欲尋吳許跡黙與綺園期褁<lb/>
飯隨妻子清秋問路岐神真有汲引逸駕或容追<lb/>
　　奕棋絶句二首<lb/>
新秋遣悶只圍棋病不銜盃亦廢詩對局蕭然兩無語<lb/>
箇中君子有爭時<lb/>
<pb n="KR4d0141_WYG_001-10a"/>
鷺落寒江鵶㸃汀晴窗飛瀑擊槃聲方圓動静隨機見<lb/>
清簟疎簾眼倍眀<lb/>
　　又<lb/>
向日惟銷一局棋攬碁還誦李侯詩傍觀不作千年計<lb/>
㑹有局成柯爛時<lb/>
棊局醒心過傳局棊聲娛耳勝琴聲少年此戲殊不惡<lb/>
坐隠時聞夜達明<lb/>
　　再賦奕棋五言八句五首<lb/>
<pb n="KR4d0141_WYG_001-10b"/>
荆璞玉為子井文楸作枰有求惟别墅不喜得宣城跕<lb/>
跕飛鳶墮丁丁伐木聲破愁逢一笑無地著虧成<lb/>
祇園三日雨碧澗一枰秋試問酒中趣何如林下幽從<lb/>
他著虎口尋我鎮神頭惟悟爭先法當機與手謀<lb/>
不作丹朱戲難禁清晝長敢言白玉局聊取紫羅嚢角<lb/>
道空傳記乗除自有方兒童爭畫紙謾學老夫狂<lb/>
眉山非快手奕勝亦欣然變態一飜覆㡬微繫後先陶<lb/>
公慮太過雪女慧堪憐張弛誠吾道斯文許爾賢<lb/>
<pb n="KR4d0141_WYG_001-11a"/>
凝神迷逺躅致一有全功皎皎婦姑月㝠㝠鴻鵠風置<lb/>
君愚寗子議樂哂温公誰謂商山老飄然到橘中<lb/>
　　越王山二首<lb/>
朝登萬仭岡夕宿雲霞間越王昔何時稅駕宅此山山<lb/>
顛有石室險絶未可攀烟樹相映帶尚想飈輪還文吳<lb/>
二仙子騰趠跨兩斑俯仰五百秋下視悲人寰王室久<lb/>
蕩析世路方孔艱我尋真人居荷鉏支蓬菅林泉依福<lb/>
地樵汲闖靈關庶以逺兵革返兹後死顔<lb/>
<pb n="KR4d0141_WYG_001-11b"/>
越王名兹山無復車馬跡絶頂有佳處軒然大盤石靈<lb/>
洞閟其中神池蕩其側雲氣朝夕生合散一瞬息吾聞<lb/>
王子捜隠遯辭越國玉龍去不返丹竈鏁荆棘二仙去<lb/>
季世故老猶記識遺蹤落人間不稽傳寳墨我希伯夷<lb/>
清願作老聃役脫身埃壒外捄暍懷三益<lb/>
　　嶺雲<lb/>
吾居半山上繞屋猶峻嶺舉頭即見之坐卧作牆屛忽<lb/>
復不可求澒洞雲萬頃初疑岸谷變身不踐人境俄頃<lb/>
<pb n="KR4d0141_WYG_001-12a"/>
如故常突兀在屋頂隠見須㬰間變態莫記省烟霞成<lb/>
痼疾終日常炯炯早閱金丹訣未辦卜竈井世亂一丘<lb/>
壑斯志或可逞鳴猿落空巖翥鶴颺晴影石泉潄芳潤<lb/>
草木皆秀整洞天有歸路未往心已領<lb/>
　　從寳峰長老惟足求貓頭筍<lb/>
不識貓頭筍還思馬祖山庭蘭生舊茁綳錦換新斑藴<lb/>
玉爭懐寳登盤想飫餐分甘頒剰劚逺助一瓢簞<lb/>
　　食榧子<lb/>
<pb n="KR4d0141_WYG_001-12b"/>
若<hi>一作石</hi>榴資彭糧榧實伐彭兵三彭穴身中各以尸自<lb/>
名伺隙戕所託睢盱為巳榮仙山無凡木榧林髙且清<lb/>
八月實纍纍斗量亦嚢盛盈盤得恣食不與汝糧并嗟<lb/>
汝小黠爾安所逃汝生蚤讀黄老書五牙潄琅英雖微<lb/>
玉山果知汝久已行喪亂食不足長飢病所嬰蟠桃未<lb/>
能致橡栗庶可營作詩頌子榧期子以主盟<lb/>
　　十月十五日山中下視雲氣自山間出已而彌漫<lb/>
　　　咫尺不辨巖谷戲成五言一首<lb/>
<pb n="KR4d0141_WYG_001-13a"/>
一嵗下元日千山小雪天雲層生逺壑雨渰割平川放<lb/>
牧虚横吹樵蘇樂静眠遥知載酒客無路到齊前<lb/>
　　十月十六日<lb/>
雲氣依然合山蹊舊不通虀鹽猶可問牢酪頓能空細<lb/>
筧泉聲外疎籬犬吠中無人披宿霧採藥過龎公<lb/>
　　南城鄧氏亭<lb/>
小麥青青山一曲江南千里傷春目盱母江頭喚渡人<lb/>
遥指麻源第三谷裹鹽包飯各怱怱回首烟霞樓觀中<lb/>
<pb n="KR4d0141_WYG_001-13b"/>
詩成更覔羊何和猶是前身内史公<lb/>
　<lb/>
　<lb/>
　<lb/>
　<lb/>
　<lb/>
　<lb/>
　西渡集卷上<lb/>
</p>
<p>
</p>
  </div>
<div>
<head>西渡集卷下</head> <lb/>
    <p>
<pb n="KR4d0141_WYG_002-1a"/>
欽定四庫全書<lb/>
　西渡集卷下<lb/>
　　　　　　　　　　　　宋　洪炎　撰<lb/>
　　逰麻姑山仙都觀<lb/>
浥露出南郭遵塗盻西嶺幽尋不憚逺陟巘造殊境懸<lb/>
瀑㵼天路髙齋跨參井麻姑固神人上下凌倒景逸駕<lb/>
不容追遺蹤摶塵影仙壇獨巋然蘚蝕此山頂古屋鳴<lb/>
鵂鶹汙池浴蛙黽葛顔有異聞源委渺難省空餘豐碑<lb/>
<pb n="KR4d0141_WYG_002-1b"/>
字歘若猊驥騁永言賞心遇所樂塵務屏濯纓欲自孔<lb/>
斲鼻還思郢安得斯人徒置論挈裘領聖真豈逺而炯<lb/>
炯金在鑛九淵孕明月七返閟神鼎至道如可求汲深<lb/>
願修綆<lb/>
　　静思院上元日二首<lb/>
麻姑山接越王山憶昨下元今上元老去休驚長客寓<lb/>
春来不擬問田園畏途豺虎中原近挟日風雲四海昏<lb/>
夢繞瀟湘無落處憑誰楚些與招魂<lb/>
<pb n="KR4d0141_WYG_002-2a"/>
欲趨嚴蹕萬重山且酌清尊慶改元穡事何時銷劍㦸<lb/>
賢書不用到丘園傷心華屋燈如晝觸眼荒塗犬吠昏<lb/>
今日江東須管仲可憐窮冦尚逰魂<lb/>
　　雲溪院<lb/>
水竹依山住烟霞並舍分愁添中夜雨冷浸一溪雲滿<lb/>
目干戈地關心鳥獸羣歸塗如可問猛犬莫狺狺<lb/>
　　二月十二日偶成<lb/>
金谿東行二十里髙即登山下臨水亂山中斷水横流<lb/>
<pb n="KR4d0141_WYG_002-2b"/>
水際招提對山起丹青像設半泥塗野僧一飯無鐘魚<lb/>
散滎閒㝷筍蕨芽密林時逢桃李花<lb/>
　　信州逢寒食<lb/>
客行寒食路春晚上饒城野寺鳥烏樂山蹊荆棘生人<lb/>
隨乗雁集地隔一牛鳴俛首征途内官曺何日清<lb/>
　　題盛彥光丘壑軒<lb/>
盛子卜居南澗濵開軒自比葛天民一丘一壑有能事<lb/>
三浴三薰無俗塵閒逐逸人同執射偶逢漁父亦垂綸<lb/>
<pb n="KR4d0141_WYG_002-3a"/>
此軒成毁吾何預畫著巖間恐未真<lb/>
　　代簡呈信州李使君<lb/>
萬斛誰能破客愁一尊風味與誰謀中丞自許憐漁父<lb/>
鬲上無端住督郵不使索郎頻有顧也知歡伯解消憂<lb/>
蘇州刺史詩盈卷還憶山僧冷病否<lb/>
　　曉發鵞湖<lb/>
萬松參嶺路千畝勸春耕不復紅鵞下空餘碧澗横佛<lb/>
扄穿縹緲仙馭鏁崢嶸道釋分殊境籃輿許我行<lb/>
<pb n="KR4d0141_WYG_002-3b"/>
　　古田縣<lb/>
句吳於越通舟車南走甌越城百餘鑿山架橋窮奥區<lb/>
班春不行猶一墟此邦自與桃源並不能深蔵即人境<lb/>
五百年間閱戰爭淳朴散盡狙詐生<lb/>
　　次韻和古田縣丞方景南見恵詩<lb/>
疎慵我似海鷗閒文彩君如霧豹斑不省流離思樂土<lb/>
深知嚮往愧髙山低飛乳燕聲相接小叩華鯨夢亦還<lb/>
共看圍棊欲終日忘年初在立談間<lb/>
<pb n="KR4d0141_WYG_002-4a"/>
　　逰石鼔山湧泉院<lb/>
昔聞石鼔鳴今作石鼔逰擊拊久巳息甲兵殊未休精<lb/>
廬荘嚴海百室雲霧浮維時當長夏蕭颯如涼秋髙崖<lb/>
不見日老木枝相樛靈泉發嵌竇下注千仭溝向来經<lb/>
行人頗以名字留俯仰百年内磨鐫遍巖幽石橋可坐<lb/>
卧清絶無等儔衆山合沓来響答相獻酬雖逢㑹心欣<lb/>
未弭當世憂不知稽山上復有勝處不六飛尚東巡狐<lb/>
兎穴中州戈鋋塞河洛冠盖集閩甌墮此吠雪國烈火<lb/>
<pb n="KR4d0141_WYG_002-4b"/>
爛不收炎飈方焚輪赫曦欲停輈微生類焦榖兹焉得<lb/>
依投一乗凌風翰濯纓天漢流<lb/>
　　初食生荔枝<lb/>
六月寓閩山初逢茘枝丹皺紅分顆顆凝白作團團品<lb/>
目誠無限珍甘擬亦艱不勞走馬使安坐得加餐<lb/>
獨擅東南美誰如十八娘笑顰俱有味朱粉不迷香璀<lb/>
璨珠生掌清泠露入囊風流須第一飣座每難忘<lb/>
　　秋日登萬嵗山平逺臺次糜韻<lb/>
<pb n="KR4d0141_WYG_002-5a"/>
山川信美自愁多嶺海途窮可若何倦客難㝷越絶記<lb/>
畸人但唱郢中歌天香不入伊蒲塞佛水猶開優鉢羅<lb/>
還是浮雲韜白日鳳皇臺上一經過<lb/>
　　戲次韻和了信上座<lb/>
天公下觀戲魚龍分披敦物隳岱宗塵沙欲枯罔象眼<lb/>
酒醴難澆磊塊胸㑹稽之南曰閩海東行萬里因雄風<lb/>
二兒得邑古長樂意擬分治三山中門張羅雀即我室<lb/>
弔影不識求羊蹤擔簦挟巻者誰氏捉筆言詩有此公<lb/>
<pb n="KR4d0141_WYG_002-5b"/>
紛紛道旁皆杏李辛酸交攻無復理入林初聞薝蔔香<lb/>
知味自覺醍醐美今時杜陵見老人它日湯休望吾子<lb/>
我觀蓬莱纔一水桐柏羅浮相對起赤烏銜符得寳書<lb/>
青鳥拂簷来報喜君能無事如懶殘吾兒倘不慙張底<lb/>
　　次韻許子大李丞相宅牡丹芍藥詩<lb/>
山丹麗質冠年華復有餘容殿百花看取三春如轉影<lb/>
折来一笑是生涯綺羅不妬傾城色蜂蝶難窺上相家<lb/>
京國十年昏病眼可憐風雨落朝霞<lb/>
<pb n="KR4d0141_WYG_002-6a"/>
　　聞師川諌議至漳州作建除字詩十二韻迓之<lb/>
建武下詔書海嶠識明主除吏得陽城所喜逸民舉滿<lb/>
腹懐經綸筆間含露雨平生相期心中興爾乎取定交<lb/>
自疇昔契濶及再暑執熱子南来五月憩漳浦破啼謀<lb/>
一笑預置風月俎危言倘可陳正學當盡吐成虧在須<lb/>
㬰得失宜熟數收功謝王魏取道跡傅吕開兹衆正路<lb/>
慰彼蒼生苦閉關拒他盜拂席招巢許<lb/>
　　題團圞圗<lb/>
<pb n="KR4d0141_WYG_002-6b"/>
一老滅塵慮七兒同静縁境超法界觀身作地行仙男<lb/>
女非殊相丹青亦浪傳襄陽聚首話猶是在家禪<lb/>
　　社日宇文徳和送酒次糜韻<lb/>
羈㳺苦少澤蔵山老境難希藥駐顔日日㝷春穿窈窕<lb/>
行行止渴潄潺湲忽逢歡伯来傾盖無數愁城盡斬關<lb/>
多謝天公愛狂客九衢忙裏獨偷閒<lb/>
　　次韻許子大王豐父圓明送春之什<lb/>
鶗鴂能愁物外人芳菲聊借夢中身要知瓊刄非凡骨<lb/>
<pb n="KR4d0141_WYG_002-7a"/>
信有金庭不盡春伯雅相將浮鴨緑素娥應共踏蟾銀<lb/>
休驚麗句同仙授王許従来侍帝宸<lb/>
　　福州程使君止戈堂二首<lb/>
甌山閩海兩髙深幕府同開閱古今堂號止戈賢守意<lb/>
郡名長樂聖君心行看賣劍為農器即有飛鴞集泮林<lb/>
比日東南是洙泗喜聞弦頌發清音<lb/>
跳梁山谷有頑民電掃風除一聚塵排闥江山千里眼<lb/>
滿庭桃李四時春定知當宁思龔遂正恐攀輿借冦恂<lb/>
<pb n="KR4d0141_WYG_002-7b"/>
誰是諸侯老賓客酣歌應許杜陵人<lb/>
　　座上呈師川有懐駒父<lb/>
上坡諫議立清班入奉威顔咫尺天仲氏三山久憔悴<lb/>
徴君五嶺亦迍邅欣逢白鶴歸華表更想黄能出羽淵<lb/>
客舎一尊雙淚落相陪里社復何年<lb/>
　　師川見和再用元韻<lb/>
河洛中秋巳澟然甌閩八月尚炎天方懐許國忠言切<lb/>
不計歸途道里邅子産未能忘季札太阿應必待龍淵<lb/>
<pb n="KR4d0141_WYG_002-8a"/>
樹人樹木有明算誰謂百年同十年<lb/>
　　鉛山縣石井院<lb/>
兩年再踏鉛山路今日初嘗石井泉碧玉巖邊瀹湯餅<lb/>
全勝五鼎擊肥鮮<lb/>
　　初入浙中<lb/>
松竹籠官道牛羊食野田岊山低送客蕩水逺含天乍<lb/>
聽吳兒語初逢傖父船平生足未歴聊以慰華顛<lb/>
我生豫章汭㳺宦在京華百粤非吾土三吳亦爾家客<lb/>
<pb n="KR4d0141_WYG_002-8b"/>
星嚴瀨釣西子越溪紗一洗眵昏眼如乗上漢槎<lb/>
山村柿栗熟客舎稻粱秋池足能言鴨蹊多喘月牛如<lb/>
聞息戰鬭剰欲起歌謳鼔楫臨江誓誰為祖豫州<lb/>
　　立秋日上饒郡偶成二首<lb/>
承眀非厭直衰疾自投閒江漢蒸炊内盤盂嗒哈間層<lb/>
冰萬里夢謁帝九重關願借摶風翼追㳺物外山<lb/>
平生逃暑飲病著不濡脣熨齒甘𤓰冷流匙香粒勻加<lb/>
餐雖意决對案已眉顰却歎廉頗老猶為善飯人<lb/>
<pb n="KR4d0141_WYG_002-9a"/>
　　盛彦光次韻見和復用前韻因以自歎<lb/>
星織烏同織鶴閒鷗亦閒問君離俗久何事落人間末<lb/>
伏秋無雨殘歊晝掩關寒泉聊洗耳清冷似吾山<lb/>
涼飈將透齒烈火謝焦脣壁織梭梭應簷珠顆顆勻隠<lb/>
憂成獨樂淺笑換深顰更上藐姑射問塗冰雪人<lb/>
　　夢中作四言用前韻<lb/>
事有怕愛語分忙閒左右前後外内中間青雲千里紫<lb/>
氣浮關五星東井微臣北山<lb/>
<pb n="KR4d0141_WYG_002-9b"/>
鶂鶂珍腿猩猩美脣醴齊調適勺藥和勻老商嘻笑西<lb/>
施解顰倦龜若士翳桑餓人<lb/>
　　再次四言韻<lb/>
執虎入圏縶驥在閑志六合外身十畝間組繫單于泥<lb/>
封函關樂我叢桂淮南小山<lb/>
魯兄衛弟虞齒虢脣倚伏相因否泰惟勻履兹難虞慎<lb/>
厥笑顰水清見石天定勝人<lb/>
　　再次四言韻<lb/>
<pb n="KR4d0141_WYG_002-10a"/>
入聖有域存誠以閑徳不徳上材不材間堂上不糞門<lb/>
設常關鄙哉丘垤覆簣為山<lb/>
編貝皓齒含朱絳脣甄陶圓熟琢削細勻不笑不言倚<lb/>
席以顰商略有此為若而人<lb/>
　　秋分日偶成<lb/>
洪崖山下一臞儒碧玉巖邊抱病夫永日翛然無復事<lb/>
僕欺憔悴鬼揶揄<lb/>
　　曾仲共和予春日登滕閣詩盖舊詩也復次韻<lb/>
<pb n="KR4d0141_WYG_002-10b"/>
西江東畔見江樓江月江風萬斛愁試問海潮應念我<lb/>
為将雙淚到南州<lb/>
　　蠟梅<lb/>
見江樓下蠟梅花香撲金樽醉落霞獨倚東風如夢覺<lb/>
一枝春色别人家<lb/>
　　人日<lb/>
開嵗逢人日吾衰不夢周家書生逺恨客舎起離愁朔<lb/>
雪驚南眼江梅笑隴頭誰能結綵勝一為散春愁<lb/>
<pb n="KR4d0141_WYG_002-11a"/>
　　鐘乳<lb/>
鐘乳宜為粉扶衰老所便緘蔵鵞管細冶鍊玉丸堅石<lb/>
髓誠難值雲腴恐浪傳刀圭聊已疾未敢議真仙<lb/>
　　葉少藴出示鄭先覺閱駿圗為作長歌<lb/>
丹青得名曺將軍畫馬已来無復人諸生韓幹受肉法<lb/>
絶足亦傳沙苑真儒林望郎李公麟曺韓復生能與隣<lb/>
心胸可納天西極紈素頻空冀北羣鄭生晚識李侯比<lb/>
自許筆端輕萬里山川初出大宛城翰墨猶沾渥洼水<lb/>
<pb n="KR4d0141_WYG_002-11b"/>
汗血歕沙指顧間霧鬛風<graphic n="KR1058" url="https://raw.githubusercontent.com/kanripo/KR-Gaiji/master/images/KR1058.png" mimeType="image/png"/>巻中起戲成十馬皆龍材<lb/>
前有飛黄後山子葉公好尚有祖風苦愛真龍似畫龍<lb/>
千金不惜市駿骨睥睨神物秋毫中英雄嘗聞妾換馬<lb/>
意氣欲将詩換畫詩工畫妙兩崛奇谷量馬觀未論價<lb/>
公詩自是生驊騮恨公不身親李侯向来曺韓空白頭<lb/>
　　和曽仲共大風折木歌<lb/>
疾風岌嶪土囊口陽崖中裂隂崖吼南山喬木大百圍<lb/>
頃刻翦伐如斷臼脩枝偃蹇擲龍蛇直幹崩山塞巖岫<lb/>
<pb n="KR4d0141_WYG_002-12a"/>
干雲蔽日掃地空掣電奔霆翻覆手山靈掩泣惋惜深<lb/>
匠石含悲涕洟久折臂而公黥而王精金當鎔玉當剖<lb/>
斷木刳為浮海航路指銀河上牛斗委餘猶得宫殿材<lb/>
瑣細亦蒙梁棟取萬斛之舟可勿論大厦帡幪此焉有<lb/>
狂飈巻空欲奚為夀被金石長不朽天生大才将有用<lb/>
乖逢相因孰先後嗟爾乾楓與枯栁摧扤為薪尚誰咎<lb/>
　　楚州阻水漲懐汪信民吕居仁二士四言<lb/>
大江北理長淮西逝厥隩射陽城邑嶽峙鑿渠而漕首<lb/>
<pb n="KR4d0141_WYG_002-12b"/>
淮江尾舳艫㞹峨連檣千里青雀翩翩彩虹嶷嶷梁跼<lb/>
舟蹐限兹黄水昔我至止得二國士簞瓢相樂汪吕氏<lb/>
子于今㡬年乖隔生死梗泛萍飄乃復于此菱花淨吐<lb/>
鷺羽徐起如欲我留盻睐以喜俯仰山川感念成毁一<lb/>
瞬千古寓非予耻<lb/>
　　奉送駒父師川二郎中赴召四言<lb/>
火中暑退庚伏在婁赫熾方炎金石欲流之二大夫服<lb/>
章紑紑文昌臺郎祇命是憂中江有舳中涂有輈風檣<lb/>
<pb n="KR4d0141_WYG_002-13a"/>
雨轂長夏為秋白雲在天崒如巖丘倐忽西東不我告<lb/>
謀翩翩者鵠俯矚魚㳺将逝將止矯影河洲嗟予去國<lb/>
三葛于休止車生耳永謝鳴騶揮袂江干長嘯林幽<lb/>
　　遷居<lb/>
従官三十載故山凡㡬歸昔歸尚有屋再歸已傾欹今<lb/>
歸但喬木竹落荆薪扉上為鸛鳥都下為雞犬棲相彼<lb/>
東西隅三畝以為基積塊與運甓實窪而培庳成兹道<lb/>
傍舎空我橐中貲堂室取即安牖户適所宜嘉樹三四<lb/>
<pb n="KR4d0141_WYG_002-13b"/>
株當窻發華滋馨香入懐袖似與遷徙期我今六十老<lb/>
豈不知前非骨相自不媚况復筋力微收此衰病身與<lb/>
汝長相依松楸幸在望隣曲不見遺葛巾隨里社庶以<lb/>
保期頤<lb/>
　　次韻公實與用中夜話<lb/>
賢哉鄭圃客去為五漿驚解榻棲雲表開窗納水聲忽<lb/>
逢京國舊相對夜燈明歎息胡証老猶思摘鐵檠<lb/>
　　玉女峯<lb/>
<pb n="KR4d0141_WYG_002-14a"/>
玉女何時見兹峯獨挺羣古容餘佛座虚室但爐薰林<lb/>
隠投壺電山蔵出岫雲自慚非屈宋欲賦不成文<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0141_WYG_002-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　西渡集巻下<lb/>
</p>
<p>
</p>
  </div>
<div>
<head>西渡集補遺</head> <lb/>
    <p>
<pb n="KR4d0141_WYG_003-1a"/>
欽定四庫全書<lb/>
　西渡集補遺<lb/>
　　　　　　　　　　　　　宋　洪炎　撰<lb/>
　　石湖院<lb/>
古木參天水一溝潮来曲折可蔵舟招提密映晴嵐起<lb/>
滄海潛通夜氣浮丹茘薦盤驚北客青蟳供饌識炎州<lb/>
却疑江左知名士不作乗桴浩蕩遊<lb/>
　　逍遥閣<lb/>
<pb n="KR4d0141_WYG_003-1b"/>
傑閣龍樓倚翠微中秋午夜望清輝桂枝委地三千尺<lb/>
柏影垂壇四十圍簫鼔或疑風雨下雲霞猶想錦㠶飛<lb/>
只今井臼依然在不見歸来丁令威<lb/>
　　月夜登滕王閣<lb/>
桃花亂打散花樓南浦西山送客愁為理伊州十二疊<lb/>
緩歌聲裏看洪州<lb/>
西江東畔見江樓江月江風萬斛愁試問海潮應念我<lb/>
為将雙淚到南州<lb/>
<pb n="KR4d0141_WYG_003-2a"/>
　　菊坡叢話洪玉父舎人有侍兒曰小九知書能為<lb/>
　　洪檢閱洪甚愛之嘗月夜登滕王閣洪賦詩云云<lb/>
　　後因兵亂失之洪悵恨不已又和前詩云云巳而<lb/>
　　洪復㝷得其人<lb/>
　　再任秘書少監<lb/>
再入蘭臺逢舊史重逰東觀閱新書家徒四壁今無屋<lb/>
誰為君王奏子虚<lb/>
　<lb/>
<pb n="KR4d0141_WYG_003-2b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　西渡集補遺<lb/>
</p>
<p>
</p>
  </div>
<div>
<head>西渡集附録</head> <lb/>
    <p>
<pb n="KR4d0141_WYG_004-1a"/>
欽定四庫全書<lb/>
　西渡集附録<lb/>
　　　　　　　　　　　　宋　洪朋　撰<lb/>
　　春風<lb/>
春風吹桃李歘然滿中園羣動不遑息蝴蝶紛飛翻我<lb/>
亦感兹時步屧遶林間顔色豈不好持久良獨難置酒<lb/>
休其下聊復罄餘歡君看桃與李成蹊亦無言<lb/>
　　與吳廸吉劉夷季饒次守同集酒酣題壁先歸<lb/>
<pb n="KR4d0141_WYG_004-1b"/>
再為城南㳺百花巳狂飛更堪逢惡客騎馬風中歸<lb/>
　　廬山<lb/>
山瀑兩道㵼木葉四時春日暝不知去魚鳥㑹留人<lb/>
　　題胡潛風雨山水圗<lb/>
胡生畫山水烟雨山更好鴻雁書逺空<hi>一作汀</hi>馬牛風塞<lb/>
草<lb/>
　　李夫人偃竹歌<lb/>
袖中歘忽生絲竹眼底鮮飈起寒渌<hi>闕二字</hi>誰能寫此真<lb/>
<pb n="KR4d0141_WYG_004-2a"/>
偃蹇一枝生意足夫人故有林下風嵗寒落落此君同<lb/>
映窗得意偶揮灑寫出篔簹谷裏千秋之卧龍夜来風<lb/>
雨吹倒屋但恐踴躍變化入水渺無踪<lb/>
　　獨步懐元中<lb/>
浄盡西山日深行城北村琅璫鳴佛屋薜茘上僧垣時<lb/>
雨慰枵腹夕風清病魂所思𣺌江水誰與共忘言<lb/>
　　宿范氏水閣<hi>一作水園</hi>
枕水鑿疎櫺雲扉夜不扄灘聲連地籟林影亂天星人<lb/>
<pb n="KR4d0141_WYG_004-2b"/>
静魚頻躍秋髙露欲零何妨呼我友乗月與揚舲<lb/>
　　晚登秋屏閣示杜氏兄弟<lb/>
病人湯熨暫時停漫向秋屏閣上行白日忽隨飛鳥去<lb/>
青山斷處落霞明林間嘒嘒寒蟬急江上悠悠烟<hi>一作小</hi>
艇横富貴功名付公等嗟予老矣負平生<lb/>
　　寫韻亭<lb/>
紫極宫下春江横紫極宫中百尺亭水入方洲界玉局<lb/>
雲映連山羅翠屏小楷四聲餘翰墨主人一粒盡仙靈<lb/>
<pb n="KR4d0141_WYG_004-3a"/>
文簫采鸞不復返至今神界花㝠㝠<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0141_WYG_004-3b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　西渡集附錄<lb/>
</p>
<p>
</p>
  </div>
<div>
<head>西渡集附録</head> <lb/>
    <p>
<pb n="KR4d0141_WYG_005-1a"/>
欽定四庫全書<lb/>
　西渡集附録<lb/>
　　　　　　　　　　　　宋　洪芻　撰<lb/>
　　擬峴臺<lb/>
崇臺面空濶逺眺真髙眀一水来朝宗灣環抱荒城連<lb/>
山頗偃蹇却略倚翠屏緬懐青溪上興與峴山併客従<lb/>
豫章来及此春服成公子有好懐良人<hi>一作友</hi>及兹登初<lb/>
筵挹溪光中觴聞雨聲翠幄列茂樹金沙漲回汀鷗鳥<lb/>
<pb n="KR4d0141_WYG_005-1b"/>
舞不下漁舟縦復横尚恨夜氣斂不見白月生信美非<lb/>
吾土少留空復情<lb/>
　　寄題雙井黄稚川雲巢<lb/>
雲巢一上十五里中有今世巢居子雞鳴犬吠百餘里<lb/>
不知天際去此㡬平生深契鳥窠禪翦茅盖頭萬事巳<lb/>
宴坐經行飛鳥上人間榮辱不到耳蝸牛兩角竟何為<lb/>
鷦鷯一枝端自喜我有一㕓落城市章服裏狙聊復爾<lb/>
武陵未訪桃花源脩江儻問桃花水㑹取櫻桃洞前路<lb/>
<pb n="KR4d0141_WYG_005-2a"/>
藜杖扶衰自此始<lb/>
　　石耳峯<lb/>
朝踏紅塵暮宿雲往来車馬漫紛紛㺅溪橋下潺湲水<lb/>
惟有峯頭石耳聞<lb/>
　　芍藥<lb/>
蠶老桑柔戴勝鳴翻階芍藥占春榮牽風孫夀愁眉破<lb/>
帶雨驪姬淚眼横<lb/>
　　茘枝<lb/>
<pb n="KR4d0141_WYG_005-2b"/>
光射腰金陵寳印影回殿砌拂猗蘭硃砂芒刺羞紅顆<lb/>
龍目團圓避赤丸<lb/>
　　異蠶吐絲成段<lb/>
　　　宣和間新喻博侯初為蘄春蔡氏婿婦家簇蠶<lb/>
　　　不繭縁屋吞絲自然成段長丈餘廣數尺色正<lb/>
　　黄厚薄若一如有邊幅然鄉人以為祥是年侯<lb/>
　　　初登第<lb/>
公子青衫得意朝閨門異事喜成謠星河牛女支機石<lb/>
<pb n="KR4d0141_WYG_005-3a"/>
泉室鮫人暗織綃園客憑虚誇獨繭冰蠶志怪豈同條<lb/>
細看霞綺驚羣眼詎減雲裳下九霄<lb/>
　　蝦蟆<lb/>
動物類含血蝦蟆獨無之雙目但瞠也一腹亦皤其龍<lb/>
變或托體魚腹覩幽姿罕見三足蟾詎減六眸龜向来<lb/>
奏贋瑞背負輪囷芝坐謾皆下吏膠車等兒嬉雖蒙黄<lb/>
金擲荆卿空爾為或以白玉琢形模妙工倕咄爾百醜<lb/>
質詎辱五鼎脂浪號土底犧雄誇水中雞何足汙帝箸<lb/>
<pb n="KR4d0141_WYG_005-3b"/>
但可充虵飢作意一池鳴和我五字詩<lb/>
　　上墨工<lb/>
子墨客卿妙一世懐玉山中五大夫峨眉老仙與推轂<lb/>
谷量牛馬斗量珠<lb/>
　　田家謠<lb/>
鳩婦勃豀農荷耡身披襏襫頭茅蒲雨不破塊田坼圗<lb/>
稊稗青青佳榖枯大婦碓舂頭鬢疎小婦拾穂行餉姑<lb/>
四時作苦無袴襦門前呌嗔官索租<lb/>
<pb n="KR4d0141_WYG_005-4a"/>
　　闕題二首<lb/>
槐下棗花纂纂麥秋葚子離離不沽十千美酒難消三<lb/>
百枯棊<lb/>
兩部池蛙當妓千山飛鳥催沽引睡直須黄妳曲肱正<lb/>
要青奴<lb/>
　　金陵作<lb/>
沙觜彎環轉柁牙一衣帶水遶城斜飛廉解使馮夷怒<lb/>
渡口風吹蕎麥花<lb/>
<pb n="KR4d0141_WYG_005-4b"/>
　　髙宗皇帝挽詞<lb/>
寳厯中興業於今六十年洗光暘谷日鍊補女媧天大<lb/>
業超東漢皇恩暢北燕聖謨誰可頌會有筆如椽<lb/>
　　右一<lb/>
往在艱難際乾坤震擾中京華原有主趙魏翦為戎整<lb/>
頓須神武扶持立雋功配天還祀夏真與少康同<lb/>
　　右二<lb/>
紫塞連沙漠天親墮杳㝠竟能襄水祏復見養慈寜孝<lb/>
<pb n="KR4d0141_WYG_005-5a"/>
道光千古精神格上靈典謨垂不盡赫赫照丹青<lb/>
　　右三<lb/>
盛徳如何說由来只是仁推心無爾界摩手為吾民廣<lb/>
大天同道髙明聖與隣欲知恩普處海岳但微塵<lb/>
　　右四<lb/>
禍轉妖氛滅天催五鼎烹只知江飲馬豈料觀封鯨士<lb/>
感親征詔神扶義戰兵干戈俄載戢遺恨不收京<lb/>
　　右五<lb/>
<pb n="KR4d0141_WYG_005-5b"/>
翼善能傳聖巍巍又見堯纔逾知命嵗巳禪拱辰朝玉<lb/>
册三加峻瓊宫十閏超大章傳懿鑠稽古耀宗祧<lb/>
　　右六<lb/>
聖學由天縦煌煌翰墨塲臣中羞瓘靖户外立鍾王飛<lb/>
動鸞窺藻昭回斗避芒煥文瞻仰處傑閣在西廂<lb/>
　　右七<lb/>
北内神靈地期期億萬年巖廊明聖日宇宙戴堯天樂<lb/>
事湖山在英徽雅頌傳那知開玉鎖不戀地行仙<lb/>
<pb n="KR4d0141_WYG_005-6a"/>
　　右八<lb/>
鶴馭臨丹極龍髯墮玉宸爐烟猶泛夜宫蕊已迷春夢<lb/>
斷無尋處神逰不見人傷心天壤内血淚染車塵<lb/>
　　右九<lb/>
仙仗葳蕤去行行浙水東稽山元禹穴吳岫見堯宫帳<lb/>
殿淒寒露笳城起暝風霓旌不可望應在彩毫中<lb/>
　　右十<lb/>
　　廬山紫霄峯有禹刻石室<lb/>
<pb n="KR4d0141_WYG_005-6b"/>
塊視落星石杯觀彭蠡湖荒哉秦漢君抗旌上崎嶇永<lb/>
懐太史公九江觀禹摹<lb/>
　　信州巖洞記<lb/>
山有穴曰岫信之山大抵皆岫也出葛溪門二十五里<lb/>
西㳺至月巖自石梁望之正如半月形空洞通達大樹<lb/>
中生又如月之影也穿巖脅登石磴傍山繚行百步得<lb/>
西林院浮屠導余行月巗之背繚西而北轉有大山前<lb/>
後有田耕者或聞穴中有笙簫輪轂音由山後别過一<lb/>
<pb n="KR4d0141_WYG_005-7a"/>
大山其底洞透遂與皂𨽻十餘輩俯首而過既出穴循<lb/>
山行又數百歩至一山崦仰視有大棺閣巖中上為鹿<lb/>
頂状自下望之目可睹足不可到鄉民壇其下以禱雨<lb/>
焉又循山行深入一源路窮處得幽巖余所名也巖有<lb/>
泉溜泠泠然出山循道行三里許隔大田望逺巖極峻<lb/>
上又有棺正猶人間所用匣也又二里至雲洞山形截<lb/>
然如城世謂之仙人城相傳仙人蛻骨葬於此有三棺<lb/>
或壊因大風雨雷電則復完如初疑有鬼神云復出大<lb/>
<pb n="KR4d0141_WYG_005-7b"/>
道十里至靈巖吳赤烏中開山浮屠導余登重閣余以<lb/>
朝陽名之又五里至待省巖梁大同中開山有鶴銜木<lb/>
石出錢水漂木之異自黄藤五里至了頭巖若仄大瓮<lb/>
然山形岐首也又南行三十三里而近至黄巖石壁黄<lb/>
赤色自汭口望之有大山截然向水者章巖也自弋絶<lb/>
水行五里至雙巖又五里至南巖巖最大旁有響石人<lb/>
呼其下其上應答唐開成太和中人所題名俱存又十<lb/>
五里至吉巖距寳峯鎮七里自寳峰鎮東行至黎家步<lb/>
<pb n="KR4d0141_WYG_005-8a"/>
得獅子巖僧居口中未至貴溪二里許又得月巖在水<lb/>
之南山頂正平如城如門自縣步直渡至招真觀得仙<lb/>
巖正在三山下昔有王仙者隠居於此後仙去三巖相<lb/>
屬有㑹昌中唐人大篆題名形如碧落碑也其巖無人<lb/>
居其下有石底泉色正碧俗號天井嵗旱則郡縣取水<lb/>
求雨輒應余欲㳺不果自永豐縣三十五里靈鷲院得<lb/>
光相洞亦巖也入洞行百餘步穴塞不可進相傳舊兩<lb/>
浮屠同入洞中一人不復出云出沙溪四十五里至黄<lb/>
<pb n="KR4d0141_WYG_005-8b"/>
雲碧巖窈窕邃深前後通達自道傍望之半山白堊者<lb/>
是也又深行二十里至扶竹巖山形如覆鐘兩巖重複<lb/>
上下皆可容數百人復出大道行二十里餘至星子巖<lb/>
予所名也亦曰仙巖巖巒仰綴白石甚黟夜秉燭則昭<lb/>
然如羣星麗天然自玉山縣東門三十五里至洞巖初<lb/>
至一巖石乳下垂彩色絢緑遍一巖中如世所作普陀<lb/>
巖又至一巖有石蜿蜒如龍形巖後復有水泉前後皆<lb/>
相見凡廣信之域中巖洞之美無出其右者余名曰章<lb/>
<pb n="KR4d0141_WYG_005-9a"/>
巖自巖洞上山又二里許復得一巖穴口甚窄其中黮<lb/>
黯秉燭而入乃極寛廣兩壁隠出十六大阿羅漢中有<lb/>
釋迦兩菩薩像衣文相好皆具瑰瑋絶特如此然予不<lb/>
及見也又五里至韓巖溪潄其根或隠或現僧居附焉<lb/>
此皆余身見而足厯者也土人多不及知故具列之以<lb/>
俟幽討者有考焉<lb/>
　　石井記<lb/>
信之山富於巖岫而嗇於水泉故其石蒼頑無濯澤秀<lb/>
<pb n="KR4d0141_WYG_005-9b"/>
潤之氣草木生之亦不暢茂譬諸身地其肉石其骨水<lb/>
泉其血脉也今有人豐肉堅骨而血不滋焉則其為人<lb/>
外槁而中枯髪悴而毛擢固宜鉛山為縣在郡西南距<lb/>
州治八十里未及縣二里所道左有佛祠背負小山石<lb/>
山而戴土者也有泉滃然發於石罅間上有<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>嵓覆若<lb/>
神施鬼設者水滙為井其深數尺其輪廣倍之其色正<lb/>
碧其清燭鬚眉湛然盈坎不耗不溢冬夏水旱不改其<lb/>
度也僧恵嵩為余言泉有龍菩薩宅之時魚服出㳺泉<lb/>
<pb n="KR4d0141_WYG_005-10a"/>
上或顯或晦慶厯中有民濯手足泉上井中有聲如雷<lb/>
泉湧出流溢堂殿晝漏下數十刻不止僧大懼集其徒<lb/>
作梵唄祈悔水迺縮如故其潔如此余季以職事行縣<lb/>
過其廬必徘徊泉上久乃得去其山石碧鮮其草木幽<lb/>
茂如廬山間佳處余習廬山泉石之勝如開先之瀑布<lb/>
棲賢之三峡康王之谷簾卧龍之懸水縞練飛而雷霆<lb/>
吼可謂壮觀矣然其泓澄停蓄滿而不溢若石井比者<lb/>
無有也寺僧以石渠行之日供潄濯溉灊夏畦之用沛<lb/>
<pb n="KR4d0141_WYG_005-10b"/>
若有餘下流猶溉田數百畝也院無金石刻舊稱石井<lb/>
院相傳大義禪師駐錫於此今號資福院者天聖元年<lb/>
所賜額也余愛斯泉豈易所謂井谷者耶遂書其異遺<lb/>
浮屠使刻諸石以告来者<lb/>
　<lb/>
　<lb/>
　<lb/>
　西渡集附録<lb/>
</p>
<p>
</p>
  </div></body>
</text>\m</TEI>
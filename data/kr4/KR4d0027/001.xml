<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>孫明復小集</head>
    <p>
<pb n="KR4d0027_WYG_001-1a"/>
欽定四庫全書<lb/>
　孫明復小集　　　　　　　宋　孫復　撰<lb/>
　文<lb/>
　　堯權議<lb/>
堯以上聖之資居天子之位可生也可殺也可興也可<lb/>
廢也彼八凱八元者天下共知其善也堯豈反不知之<lb/>
哉知之反不能舉耶彼三苖四凶者天下共知其惡也<lb/>
堯豈反不知之哉知之反不能去耶若知其善而不能<lb/>
<pb n="KR4d0027_WYG_001-1b"/>
舉知其惡而不能去則知堯亦非聖人矣書何以謂之<lb/>
聰明文思光宅天下者乎噫彼八凱八元者堯非不能<lb/>
舉也能舉而不舉也三苖四凶者堯非不能去也能去<lb/>
而不去也能舉而不舉能去而不去者權也堯以天下<lb/>
至廣神器至重朱既不肖弗堪厥嗣故命於舜舜起於<lb/>
㣲陋雖曰睿聖然世徳弗耀四岳十二牧未盡服其徳<lb/>
九州四海未盡䝉其澤不可遽授之以大位也若遽授<lb/>
之則四岳十二牧其盡臣之乎九州四海其盡戴之乎<lb/>
<pb n="KR4d0027_WYG_001-2a"/>
不臣不戴則争且叛矣堯懼其如是也非權何以授之<lb/>
於是潛神隱耀厥用弗彰以觀於舜故八凱八元雖積<lb/>
其善而不舉也三苖四凶雖積其惡而不去也堯若盡<lb/>
舉八凱八元盡去三苖四凶則舜有何功於天下也是<lb/>
故堯不舉而俾舜舉之堯不去而俾舜去之俟其功著<lb/>
於天下四岳十二牧莫不共臣之九州四海莫不共戴<lb/>
之然後授之大位絶其争且叛也非堯誰能與於此故<lb/>
孔子曰大哉堯之為君也巍巍乎惟天為大惟堯則之<lb/>
<pb n="KR4d0027_WYG_001-2b"/>
蕩蕩乎民無能名焉巍巍乎其有成功也煥乎其有文<lb/>
章蓋言堯以權授舜其道宏大髙逺之若是而人莫有<lb/>
能見其迹者而先儒稱堯不能舉不能去妄㢤<lb/>
<pb n="KR4d0027_WYG_001-3a"/>
　　舜制議<lb/>
舜既受命庸十二相放四凶也以帝天下之制猶有未<lb/>
至者焉乃窮神極慮以増以益夫所謂帝天下之制者<lb/>
君君臣臣上下貴賤之序久久不相瀆者是也厥初生<lb/>
民冥焉而無知浩焉而無防薿薿羣羣孰君孰師與鳥<lb/>
獸無别黄帝觀乾坤創法度衣之裳之以辨君臣以正<lb/>
上下以明貴賤由是帝天下之制從而著焉黄帝創之<lb/>
於前帝堯奉之於後然二帝之間厥制未盡黄帝取乾<lb/>
<pb n="KR4d0027_WYG_001-3b"/>
坤分上下為一人之服以至於堯無所増益逮乎虞舜<lb/>
再覲厥象以盡其神謂五等之制不可不正也於是分<lb/>
其命數異其等威殊其采章以登以降自公而下殺之<lb/>
以兩然後一人之服五等之制煥然而備俾臣無以僭<lb/>
其君下無以陵其上賤無以加其貴僭陵簒奪之禍不<lb/>
作雖四海之廣億兆之衆上穆下熙可髙拱而治故易<lb/>
曰黄帝堯舜垂衣裳而天下治臯陶曰天命有徳五服<lb/>
五章哉是也若五等之制非由虞帝而備則易何以兼<lb/>
<pb n="KR4d0027_WYG_001-4a"/>
言夫舜臯陶謨何繫之於虞書耶或曰舜以三十登庸<lb/>
三十在位五十載陟方乃死且舜自歴試與居攝三十<lb/>
年在天子之位又五十年其八十年間作事垂法為萬<lb/>
世利者多矣今子稱舜止以因一人之服増五等之制<lb/>
者何願聞其説曰善乎子之問也吾之所言聖人之極<lb/>
致也夫乾者君之道坤者臣之道衣上而裳下者乾坤<lb/>
之象也衣可加之乎裳示君之可加於臣也裳之不可<lb/>
加於衣示臣之不可加於君也聖人南嚮而治天下久<lb/>
<pb n="KR4d0027_WYG_001-4b"/>
久不相瀆者始諸此也故舜増五等之制自上而下俾<lb/>
貴賤之序益明天子之位益尊此舜所以杜萬世僭陵<lb/>
簒奪無窮之禍也雖後世有作千制萬度無以踰於此<lb/>
矣故曰吾之所言者聖人之極致也<lb/>
<pb n="KR4d0027_WYG_001-5a"/>
　　文王論<lb/>
春秋左氏傳呉公子季札來聘請觀於周樂見舞象箾<lb/>
南籥者曰美哉猶有憾説者曰憾恨也文王恨不及巳<lb/>
致太平意以為文王不能夷商紂於當時取天下於巳<lb/>
手有遺憾焉愚甚惑焉竊謂季子之是言也非知樂者<lb/>
也厚誣於聖人矣若果如是季子之言也則是文王懷<lb/>
二心以事上匿怨以伺其間包藏禍心乃亂臣賊子矣<lb/>
何者文王受封商室列為諸侯紂雖無道君也安得為<lb/>
<pb n="KR4d0027_WYG_001-5b"/>
人之臣而有無君之心哉矧以文王為西伯位於諸侯<lb/>
之上賜之弓矢鈇鉞使得征伐紂之有徳於文王也厚<lb/>
矣文王宜乎竭力盡能夙夜匪懈以事於紂也又豈可<lb/>
背惠㤀施以怨報徳將成干紀亂常之事哉噫事必不<lb/>
然章章矣觀乎紂既失徳毒流四海諸侯咸叛而文王<lb/>
事之獨無二心故孔子曰三分天下有其二以服事商<lb/>
周之徳其可謂至徳也巳矣又曰下之事上也雖有庇<lb/>
民之大徳不敢有君民之心仁之厚也有庇民之大徳<lb/>
<pb n="KR4d0027_WYG_001-6a"/>
有事君之小心其舜禹文王周公之謂歟若文王猶有<lb/>
憾也則夫子何以謂之至徳與仁厚者乎或曰史記齊<lb/>
世家叙太公之迹其後亦言西伯昌之脱羑里與吕尚<lb/>
隂謀脩徳以傾商政其事多兵權與竒計若文王果無<lb/>
憾也則何得與太公隂謀脩徳以傾商政其事多兵權<lb/>
竒計之如是哉由是觀之季子之言又何誣也曰此蓋<lb/>
秦火之後簡編錯亂司馬子長脩史記叙太公之迹也<lb/>
不能實録善事乃散取雜亂不經之説以廣其異聞爾<lb/>
<pb n="KR4d0027_WYG_001-6b"/>
斯固不足疑於聖人也嗚呼古稱季札賢明博達觀樂<lb/>
即能知興衰而於此也何䝉暗頓惑之若是耶逮乎杜<lb/>
預服䖍之徒復無卓識絶見以發明之斯又乖謬之甚<lb/>
者也<lb/>
<pb n="KR4d0027_WYG_001-7a"/>
　　辨四皓<lb/>
四先生儒也哀周之亡疾秦之亂脱身乎虐熖沈冥乎<lb/>
商山非欲潔其身而亂大倫者也蓋有道則見無道則<lb/>
隱者也曷以知其然哉夫傳嗣立嫡周道也為國之大<lb/>
者莫大於傳嗣傳嗣之大莫大於立嫡不可不正也茍<lb/>
一失其正則覆亡簒奪之禍隨之自秦氏肆虐燔滅羣<lb/>
聖之典周道絶矣絶而復傳之者四先生也昔漢祖攜<lb/>
一劍行四海由布衣取天子位斯可謂真主也及夫禍<lb/>
<pb n="KR4d0027_WYG_001-7b"/>
亂既定嗜慾既起内有嬖寵之惑外有廢嫡之議羣臣<lb/>
汹汹莫之能止四先生將因是時以行其道故從子房<lb/>
而出吐一言以正太子之位非周道絶而四先生復傳<lb/>
之者乎然四先生之出豈止為漢而出哉為萬世而出<lb/>
也漢祖起干戈中素不喜儒四先生懼其辱也故旋踵<lb/>
而去終於岩石之下嗟乎逮今千餘祀人未有能知其<lb/>
潛徳隱耀者昔伯夷叔齊諌武王不食而死非孔子稱<lb/>
之則西山之餓夫也後世孰稱之哉司馬遷班固不能<lb/>
<pb n="KR4d0027_WYG_001-8a"/>
博采厥善發舒其光為四先生立傳垂於無窮斯其過<lb/>
矣噫萬世之下使臣不敢戕其君者夷齊是也萬世之<lb/>
下使庶不敢亂其嫡者四先生是也<lb/>
<pb n="KR4d0027_WYG_001-9a"/>
　　董仲舒論<lb/>
孔子而下至西漢間世稱大儒者或曰孟軻氏荀卿氏<lb/>
揚雄氏而巳以其立言垂範明道救時功豐徳鉅也至<lb/>
於董仲舒則忽而不舉此非明有所未至識有所未周<lb/>
乎何哉昔者秦滅羣聖之言欲愚四海也蓋天奪之鑑<lb/>
以授於漢故生仲舒於孝武之世焉於時大教頺缺學<lb/>
者疏濶莫明大端仲舒煜然奮起首能發聖道之本根<lb/>
新孝武之耳目上自二帝下迄三代其化基治具咸得<lb/>
<pb n="KR4d0027_WYG_001-9b"/>
之於心而筆之於書將以緝乾綱之絶紐闢王道之梗<lb/>
塗矣故其對策推眀孔氏抑黜百家凡諸不在六藝之<lb/>
科孔子之術者皆絶其道勿使並進息滅邪説斯可謂<lb/>
盡心於聖人之道者也噫暴秦之後聖人之道晦矣晦<lb/>
而復明者仲舒之力也彼孟軻荀卿當戰國之際雖則<lb/>
諸子紛亂然去聖未逺先王之典經盡在揚雄處新室<lb/>
之間雖則大禍是懼然漢有天下滋久講求典禮抑亦<lb/>
云備故其㣲言大法盛於聞見掲而行之張以為教易<lb/>
<pb n="KR4d0027_WYG_001-10a"/>
爾若仲舒燔滅之餘典經巳壞其㣲言大法希於聞見<lb/>
探而索之駕以為説不其難哉况乎暴秦之禍甚於戰<lb/>
國之亂與新室之懼耶然四子之道一也使易地而處<lb/>
則皆然矣愚嘗病世之學者鮮克知仲舒之懿又病班<lb/>
孟堅作仲舒之贊言劉向稱仲舒有王佐之材伊吕無<lb/>
以加管晏之屬伯者之佐殆不及也至向子歆以為淵<lb/>
源所漸未及乎游夏而曰管晏不及伊吕之不加過矣<lb/>
愚謂歆以仲舒盛徳先覺顧巳弗及疾而詆之者也故<lb/>
<pb n="KR4d0027_WYG_001-10b"/>
雖其父言亦以為過且仲舒於孔氏之門其功深矣觀<lb/>
其道也出於游夏逺矣對孝武大明王道之端與夫任<lb/>
徳不任刑之説雖伊吕又何加焉蓋用與不用耳使孝<lb/>
武能盡師其言决而用之則漢氏之徳比隆三代矣厥<lb/>
後曷有惑於神仙之事困於征伐之弊哉仲舒不用非<lb/>
孝武之過平津之罪也平津嘗害其能而逐之兩事驕<lb/>
主才弗克施既而退死於家吁可惜也孟堅筆削之際<lb/>
不能斥劉歆之浮論惑而書之失於斷矣<lb/>
<pb n="KR4d0027_WYG_001-11a"/>
　　辨揚子<lb/>
千古諸儒咸稱子雲作太𤣥以準易今考子雲之書觀<lb/>
子雲之意因見非準易而作也蓋疾莽而作也何哉昔<lb/>
者哀平失道賊莽亂常包藏禍心竊弄神器違天拂人<lb/>
莫甚於此雖火徳中否而天命未改是以元元之心猶<lb/>
戴於漢是時不知天命者争言符瑞稱莽功徳以濟其<lb/>
惡以茍富貴若劉歆甄豐之徒皆位至上公獨子雲恥<lb/>
從莽命以聖王之道自守故其位不過一大夫而巳子<lb/>
<pb n="KR4d0027_WYG_001-11b"/>
雲既能疾莽之簒逆又懼來者蹈莽之跡復肆惡於人<lb/>
上乃上酌天時行運盈縮消長之數下推人事進退存<lb/>
亡成敗之端以作太𤣥有三方九州二十七家八十一<lb/>
部者三公九卿二十七大夫八十一元士之象也元君<lb/>
象也總而治之起於牛宿之一度終於斗宿之二十二<lb/>
度而成八十一首七百二十九贊二萬六千二百四十<lb/>
四策大明天人終始順逆之理君臣上下去就之分順<lb/>
之者吉逆之者凶以戒違天咈人與戕君盗國之輩此<lb/>
<pb n="KR4d0027_WYG_001-12a"/>
子雲之本意也孰謂準易而作哉諸儒咸稱太𤣥準易<lb/>
者蓋以易緯言卦起於中孚震離兑坎配於四方其八<lb/>
卦各主六日七分以周一嵗三百六十五日四分日之<lb/>
一執此而言之也殊不知易緯者隂陽家説非聖人格<lb/>
言若執此以為易則易之道泥矣且太𤣥之為易猶四<lb/>
體之一支也何以謂之準易者乎斯言蓋根於桓譚論太<lb/>
𤣥曰是書也與大易準班固謂雄以經莫大於易故作<lb/>
太元使子雲被僭大易之名於千古是不知子雲者也<lb/>
<pb n="KR4d0027_WYG_001-13a"/>
　　書漢元帝贊後<lb/>
儒者長世御俗宣教化之大本也宣帝不識帝王逺畧<lb/>
故鄙之曰俗儒好是古非今使人眩於名實不知所守<lb/>
何足委任及夫元帝即位徒有好儒之名復無用儒之<lb/>
實雖外以貢薛韋朱為宰相而内以𢎞恭石顯為腹心<lb/>
其宰相但備位而巳自恭顯殺蕭望之京房之後羣臣<lb/>
側足喪氣畏權懼誅雖睹朝廷之失刑政之濫莫復敢<lb/>
有抗言於時者元帝昏然不寤益信恭顯是以姦邪日<lb/>
<pb n="KR4d0027_WYG_001-13b"/>
進紀綱日亂風俗日壞災異日見孝宣之業職此衰矣<lb/>
而史固稱上少而好儒及即位登用儒生委之以政故<lb/>
貢薛之徒迭為宰相而上牽制文義優游不斷孝宣之<lb/>
業衰焉噫史固所謂牽文義者非儒者之文義乎昔宣<lb/>
帝嘗怒元帝言用儒生亂其家者也此史固不思之甚<lb/>
矣向使元帝能納蕭望之劉更生京房賈捐之之謀退<lb/>
去憸人進用碩老與之講求治道以天下為心則邦家<lb/>
之體祖宗之烈可垂於無窮矣安有衰滅者哉史固筆<lb/>
<pb n="KR4d0027_WYG_001-14a"/>
削論定善惡之際何不書上即位登用儒生不能委之<lb/>
政牽制佞倖優游不斷孝宣之業衰焉如是則褒貶得<lb/>
其中矣吾大懼後世繼體守文之君覽史固之贊以為<lb/>
自昔儒生之不足為用也而委任佞倖以致衰亂禍不<lb/>
淺矣<lb/>
<pb n="KR4d0027_WYG_001-15a"/>
　　書賈誼傳後<lb/>
讀漢書者靡不尤文帝偉賈生吾觀賈生宣室對鬼神<lb/>
之事竊謂漢世多言神怪者由賈生啟之於前而公孫<lb/>
卿之徒甚之於後也且怪力亂神聖人之所不語賈生<lb/>
何得極其神怪虛無之言使文帝為之前席若以為辨<lb/>
斯則辨矣然於世主何所補哉此非賈生自以被謗謫<lb/>
去久而復用諛辭順㫖而對之者乎然則何以與文帝<lb/>
言也如嚮之若是哉厥後遂使新垣平得以肆其濶誕<lb/>
<pb n="KR4d0027_WYG_001-15b"/>
文帝作渭陽五帝廟又長門立五帝壇妄以祈福逮乎<lb/>
孝武尤好鬼神之祀李少君以祠竈榖道進亳人繆忌<lb/>
以祀泰一方進及齊人少翁膠東欒大公孫卿皆以言<lb/>
怪得幸以亂漢徳故曰漢世多言神怪者賈生啟之於<lb/>
前而公孫卿之徒甚之於後也噫古稱誼有王佐才吾<lb/>
觀誼所陳一痛哭二流涕六長歎息誼誠王佐才也<lb/>
若文帝聰明而能斷用之而不疑功徳可勝量哉惜其<lb/>
失於言也吾懼後世之復有年少才如賈生者不能以<lb/>
<pb n="KR4d0027_WYG_001-16a"/>
道終始因少有摧躓而諛辭順㫖妄言於天子前以啟<lb/>
怪亂之階也<lb/>
<pb n="KR4d0027_WYG_001-17a"/>
　　罪平津<lb/>
成天下之至治者有君也有臣也有君而無臣不足以<lb/>
成至治有臣而無君不足以成至治聖如堯舜以咎陶<lb/>
大禹后䕫伯夷左右之賢如禹湯以伯益后稷伊尹仲<lb/>
虺翼輔之然後能致其盛徳大業輝照於千古而不可<lb/>
攀况其下者乎故曰成天下之至治者有君也有臣也<lb/>
三代既徃西漢為盛吾觀孝武聰明而宏逺聴斷在巳<lb/>
有禹湯之資然其盛徳大業終弗克以濟之者有君無<lb/>
<pb n="KR4d0027_WYG_001-17b"/>
臣也昔秦代肆虐羣聖之道燼矣髙祖以干戈取天下<lb/>
故講求之未暇也孝惠暗懦不足以議孝文孝景止以<lb/>
恭儉為天下先惟孝武天啟其衷巍然獨出思以復三<lb/>
代之至治也於是尊用儒術勵精古道出府庫以購其<lb/>
書空巖穴以聘其賢由是天下為之丕變而嚮方焉噫<lb/>
羣聖之道迨秦而燼㣲孝武則將冺冺而弗章矣孝武<lb/>
之功也盛哉是時平津起徒步不數年位居丞相非不<lb/>
用也向使平津能内竭乃誠外采羣議以啟沃使孝武<lb/>
<pb n="KR4d0027_WYG_001-18a"/>
日聞其所未聞日至其所未至則三代之至治可不日<lb/>
而復矣嗟乎平津無制禮作樂長世御民之才但以持<lb/>
禄固位自圖安樂為事本傳稱每朝㑹議開陳其端使<lb/>
人主自擇不肯面折廷諍又嘗稱與公卿約議至上前<lb/>
皆背其約以順上㫖此非持位固禄自圖安樂者乎孝<lb/>
武職此之由其心蕩矣自是方士邪怪之説得進以元<lb/>
朔五年十一月代薛澤為丞相元狩二年三月薨且孝武<lb/>
崇神仙之滛祀惑少君之妖言祠竈入海以求神仙不<lb/>
<pb n="KR4d0027_WYG_001-18b"/>
死之事此皆平津之所睹也篾聞吐一言以救之卒使<lb/>
孝武之心蕩而不復為千古笑誠可惜也伊尹有言曰<lb/>
予不克俾厥后為堯舜予心愧恥若撻於市嗟乎平津<lb/>
無伊尹之心誠可罪也<lb/>
<pb n="KR4d0027_WYG_001-19a"/>
　　無為指上<lb/>
無為者其虞氏之大徳歟非曠然不為也始不求於天<lb/>
下而天下自歸之終不授於天下而天下自授之自生<lb/>
民以來虞氏一人而巳昔在歴山而耕焉雷澤而漁焉<lb/>
河濵而陶焉當是時也彼孰有意於天下哉及夫孝徳<lb/>
升聞堯遽以天下禪之舜既受堯禪夙夜兢兢懼徳弗<lb/>
類以天下者堯之天下也不以堯之道治之則其天下<lb/>
之民有不得其所者矣於是盡履堯之道行之俾其天<lb/>
<pb n="KR4d0027_WYG_001-19b"/>
下之民不異於堯之世也舜居位既久復以堯之天下<lb/>
堯之道盡與之禹此舜之徳其可謂大徳也矣夫舜之<lb/>
天下堯之天下也舜之道堯之道也舜始得之於堯而<lb/>
終傳之禹此舜之無所為也章章矣噫上無堯下無禹<lb/>
孰可髙視而稱於無為哉上堯而下禹舜所以得髙視<lb/>
而無為也不然則孔子上顧伏羲下訖文武筆於大經<lb/>
為萬世法何不曰無為而治者伏羲也黄帝也堯也禹<lb/>
也湯也文武也止曰其舜也歟哉若以無為為曠然而<lb/>
<pb n="KR4d0027_WYG_001-20a"/>
不為則書何曰齊七政類上帝禋六宗又曰覲四嶽<lb/>
班瑞於羣后又曰東巡守至於岱宗協時月正日同律<lb/>
度量衡脩五禮五玉又曰南巡狩至於南嶽西巡狩至<lb/>
於西嶽北巡狩至於北嶽又曰肇十有二州封十有二<lb/>
山又曰流宥五刑又曰流共工放驩兠竄三苗殛鯀又<lb/>
曰詢四岳闢四門明四目達四聰又曰禹平水土又曰<lb/>
黎民阻饑后稷播植百穀又曰百姓不親五品不遜又<lb/>
曰蠻夷猾夏冦賊姦宄以至五十載陟方乃死之類此<lb/>
<pb n="KR4d0027_WYG_001-20b"/>
舜有為其繁也如是之甚矣且書者聖筆親刪也孔子<lb/>
覩舜之有為其繁也如是之甚安可反謂之無哉由是<lb/>
觀之則知無為者非曠然而不為也<lb/>
<pb n="KR4d0027_WYG_001-21a"/>
　　無為指下<lb/>
無為之道其至矣哉非虞帝孰能與於此後之帝天下<lb/>
者不思虞帝之徳而慕虞帝之無為吾未見其可也三<lb/>
代而下不思虞帝之大徳而冒虞帝之無為者衆以世<lb/>
之憸佞媮巧之臣或啟𨗳之既不陳虞帝之大徳以左<lb/>
右厥治則枉引佛老虚無清浄報應因果之説交亂乎<lb/>
其間敗於君徳吁可痛也觀其惑佛老之説忘祖宗之<lb/>
勤罔畏天命之大靡顧神器之重委威福於臣下肆宴<lb/>
<pb n="KR4d0027_WYG_001-21b"/>
安於人上冥焉莫知其所行蕩焉莫知其所守曰我無<lb/>
為矣至綱頺紀壞上僭下偪昏然而不寤者得不痛哉<lb/>
且夫天下之廣億兆之衆一日萬㡬兢兢翼翼猶懼不<lb/>
逮而佛老之説其可惑乎祖宗之勤其可忘乎天命之<lb/>
大其可罔畏神器之重其可罔顧肆於人上乎斯何沉<lb/>
惑不聞如是甚也昔秦始漢武始則惑於虛無清浄之<lb/>
説終則溺於長生神仙之事梁武齊襄姚興始則惑於<lb/>
因果報應之説終則溺於解脱菩提之事卒皆淪胥以<lb/>
<pb n="KR4d0027_WYG_001-22a"/>
亡勢不克救此簡策具載可覆而騐也惟漢賴髙祖除<lb/>
秦之暴功宏徳茂天未厭絶茲亦幸而巳何足尚哉吾<lb/>
嘗求無為之端且病歴代諸儒不能揚孔子之言鋪而<lb/>
明之俾其炳炳如也故佛老之徒得以肆其怪亂之説<lb/>
厠於其間為千古害故盡擴其説之所以然作無為指庸<lb/>
為帝天下者戒<lb/>
<pb n="KR4d0027_WYG_001-23a"/>
　　寄范天章書一<lb/>
月日布衣孫復謹再拜寓書於判監天章執事今主上<lb/>
聰明睿哲紹隆三聖之緒十有四年將固太平之業傳<lb/>
之於無窮也夙夜兢兢不敢怠荒思得中正純亮之臣<lb/>
協贊之以執事頃居諫職署多箴規藥石之益亟自蘇<lb/>
臺召入將大用之而執事拜章懇求蒞於太學者斯蓋<lb/>
執事不汲汲於富貴而孜孜於聖賢之教化也夫太學<lb/>
者教化之本根禮義之淵藪王道之所由興人倫之所<lb/>
<pb n="KR4d0027_WYG_001-23b"/>
由正俊良之所由出是故舜禹文武之世莫不先崇大<lb/>
於膠序而洽至治於天下者焉今執事懇求而蒞之者<lb/>
吾知之矣執事將俾我宋之學為舜禹文武之學也既<lb/>
俾吾宋之學為舜禹文武之學是將俾吾宋公卿大夫<lb/>
之子弟為舜禹文武公卿大夫之子弟也既教吾宋公<lb/>
卿大夫之子弟為舜禹文武公卿大夫之子弟然後以<lb/>
舜禹文武之道上致吾君為舜禹文武之君也既致吾<lb/>
君為舜禹文武之君然後以舜禹文武之道下躋吾民<lb/>
<pb n="KR4d0027_WYG_001-24a"/>
為舜禹文武之民也自京師型於邦國達於天下皆雍<lb/>
雍如也茲其執事之心也巳然念欲求舜禹文武之道<lb/>
者必質諸周公孔子而後至焉耳今執事既蒞是學也<lb/>
將行是道也非一手一目之所能必須博求鴻儒碩老<lb/>
能盡知舜禹文武周公孔子之道者増置學官相左右<lb/>
之俾朝夕講議舜禹文武周公孔子之道以教育乎國<lb/>
子也復竊嘗觀於今之士人能盡知舜禹文武周公孔<lb/>
子之道者鮮矣何哉國家踵隋唐之制專以辭賦取人<lb/>
<pb n="KR4d0027_WYG_001-24b"/>
故天下之士皆奔走致力於聲病對偶之間探索聖賢<lb/>
之閫奥者百無一二向非挺然持古不徇世俗之士則<lb/>
孰克捨於彼而取於此乎由是言之則執事蒞是學行<lb/>
是道増置學官之際可不慎擇乎今有大名府魏縣校<lb/>
書郎王建中南京留守推官石介二人者其能知舜禹<lb/>
文武周公孔子之道者也非止知之又能掲而行之者<lb/>
也執事若上言於天子次言於執政以之為學官必能<lb/>
恢張舜禹文武周公孔子之道以左右執事教育國子<lb/>
<pb n="KR4d0027_WYG_001-25a"/>
丕變於今之世矣復閑退之人固不當語及於是然敢<lb/>
孜孜布于執事之左右者非為諸己也蓋為諸人也非<lb/>
為諸人也蓋為諸道也執事以為何如若以復愚且賤<lb/>
而言不可取則復學聖人之道三十年雖愚且賤豈妄<lb/>
言乎惟執事圖之<lb/>
<pb n="KR4d0027_WYG_001-26a"/>
　　寄范天章書二<lb/>
伏以宋有天下八十餘祀四聖承承龎鴻赫奕逾唐而<lb/>
跨漢者逺矣主上思復虞夏商周之治道於聖世也考<lb/>
四代之學崇橋門辟水之制故命執事以蒞之大哉主<lb/>
上尊儒求治之心也至矣然則虞夏商周之治其不在<lb/>
於六經乎舍六經而求虞夏商周之治猶泳斷潢汚瀆<lb/>
之中望屬於海也其可至矣哉噫孔子既殁七十子之<lb/>
徒繼徃六經之㫖鬱而不章也久矣加以秦火之後破<lb/>
<pb n="KR4d0027_WYG_001-26b"/>
碎殘缺多所亡散漢魏而下諸儒紛然四出争為註解<lb/>
俾我六經之㫖益亂而學者莫得其門而入觀夫聞見<lb/>
不同是非各異駢辭贅語數千百家不可悉數今之所<lb/>
陳者正以先儒註解之説大行於世者致於左右幸執<lb/>
事之深留意焉國家以王弼韓康伯之易左氏公羊榖<lb/>
梁杜預何休范甯之春秋毛萇鄭康成之詩孔安國之<lb/>
尚書鏤板藏於太學頒於天下又每嵗禮闈設科取士<lb/>
執為準的多士較藝之際一有違戾於註説者即皆駁<lb/>
<pb n="KR4d0027_WYG_001-27a"/>
放而斥逐之復至愚至暗之人不知國家以王韓左氏公<lb/>
羊榖梁杜何范毛鄭孔數子之説咸能盡於聖人之經<lb/>
耶又不知國家以古今諸儒服道窮經者皆不能出於<lb/>
數子之説耶若以數子之説咸能盡於聖人之經則數<lb/>
子之説不能盡於聖人之經者多矣若以古今諸儒服<lb/>
道窮經皆不能出於數子之説則古今諸儒服道窮經<lb/>
可出於數子之説者亦甚深矣噫專主王弼韓康伯之<lb/>
説而求於大易吾未見其能盡於大易者也專守左氏<lb/>
<pb n="KR4d0027_WYG_001-27b"/>
公羊榖梁杜預何休范甯之説而求於春秋吾未見其<lb/>
能盡於春秋者也專守毛萇鄭康成之説而求於詩吾<lb/>
未見其能盡於詩者也專守孔安國之説而求於書吾<lb/>
未見其能盡於書者也彼數子之説既不能盡於聖人<lb/>
之經而可藏於太學行於天下哉又後之作疏者無所<lb/>
發明但委曲踵於舊之註説而巳復不佞游於執事之<lb/>
牆藩者有年矣執事病註説之亂六經六經之未明復<lb/>
亦聞之矣今執事以内閣之崇居太學教化之地是開<lb/>
<pb n="KR4d0027_WYG_001-28a"/>
聖闡幽芟蕪夷亂興起斯文之秋也幸今天下無事太<lb/>
平既久鴻儒碩老駕肩而起此豈又减於漢魏之諸儒<lb/>
哉執事亟宜上言天子廣詔天下鴻儒碩老置於太學<lb/>
俾之講求㣲義殫精極神參之古今覆其歸趣取諸卓<lb/>
識絶見大出王韓左榖公杜何毛范鄭孔之右者重為<lb/>
註解俾我六經廓然瑩然如掲日月於上而學者庶乎<lb/>
得其門而入也如是則虞夏商周之治可不日而復矣<lb/>
不其休哉執事若以數子之説行之久矣不可遽而去<lb/>
<pb n="KR4d0027_WYG_001-28b"/>
之則唐李善以梁昭明太子文選五臣註未盡别為註<lb/>
釋且文選者多晉宋齊梁間文人靡薄之作雖李善註<lb/>
之何足貴也國家尚命鏤板置諸太學况我聖人之經<lb/>
乎安可使其欝而不章者哉幸執事之深留意焉<lb/>
<pb n="KR4d0027_WYG_001-29a"/>
　　上孔給事書<lb/>
月日布衣孫復謹再拜獻書孔知府龍圖執事復名晦<lb/>
迹沉學夫子之道三十年雖不為世之所知未嘗以此<lb/>
揺其心敢一日而叛去所謂夫子之道者治天下經國<lb/>
家大中之道也其道基於伏羲漸於神農著於黄帝堯<lb/>
舜章於禹湯文武周公然伏羲而下創制立度或畧或<lb/>
繁我聖師夫子從而益之損之俾協厥中筆為六經由<lb/>
是治天下經國家大中之道煥然而備此夫子所謂大<lb/>
<pb n="KR4d0027_WYG_001-29b"/>
也其出乎伏羲神農黄帝堯舜禹湯文武周公也逺矣<lb/>
噫自夫子殁諸儒學其道得其門而入者鮮矣惟孟軻<lb/>
氏荀卿氏揚雄氏王通氏韓愈氏而巳彼五賢者天俾<lb/>
夾輔於夫子者也天又以代有空濶誕謾竒嶮滛麗譎<lb/>
怪之説亂我夫子之道故不並生之一賢殁一賢出羽<lb/>
之翼之垂諸無窮此天之意也亦甚明矣不然則戰國<lb/>
迨於李唐空濶誕謾竒嶮滛麗譎怪之説亂我夫子之<lb/>
道者數矣非一賢殁一賢出羽之翼之則晦且墜矣既<lb/>
<pb n="KR4d0027_WYG_001-30a"/>
晦且墜則天下夷狄矣斯民鳥獸矣由是言之則五賢<lb/>
之烈大矣後之人不以夫子之道為心則巳若以為心<lb/>
則五賢之烈其可忽乎哉近得友人石介書盛稱執事<lb/>
於聖祖家廟中搆五賢之堂像而祠之且曰孔侯之心<lb/>
至矣吾輩不是之而將何之也復聞之躍然而起大呼<lb/>
張洞李藴曰昔夫子之道得五賢而益尊今五賢之烈<lb/>
由龍圖而愈明龍圖公聖人之後也為宋巨賢宜乎盡<lb/>
心於此矣龍圖公其不盡心則孰盡心哉國朝自栁仲<lb/>
<pb n="KR4d0027_WYG_001-30b"/>
塗開王元之禹偁孫漢公何种明逸放張晦之景既徃<lb/>
雖來者紛紛鮮克有議於斯文者誠可悲也斯文之下<lb/>
衰也久矣俾天下皆如龍圖搆五賢之堂像而祠之則<lb/>
斯文其有不興乎吾輩得不奔走於牆藩之下一拜龍<lb/>
圖公之賢哉又且賀斯文將復也接之拒之惟執事之<lb/>
命<lb/>
<pb n="KR4d0027_WYG_001-31a"/>
　　答張洞書<lb/>
復白明逺足下十月洎正月中兩辱手書辭意勤至道<lb/>
離羣外以僕居今之世樂古聖賢之道與仁義之文也<lb/>
逺以尊道扶聖立言垂範之事問於我我幸而志於斯<lb/>
也有年矣重念世之號進士者率以砥礪辭賦晞覘科<lb/>
第為事獨明逺穎然獨出不汲汲於彼而孜孜於此者<lb/>
㡬何人哉然吾懼明逺年少氣勇而欲速成無以致於<lb/>
斯文也故道其一二明逺熟察之而巳夫文者道之用<lb/>
<pb n="KR4d0027_WYG_001-31b"/>
也道者教之本也故文之作也必得之於心而成之於<lb/>
言得之於心者明諸内者也成之於言者見諸外者也<lb/>
明諸内者故可以適其用見諸外者故可以張其教是<lb/>
故詩書禮樂大易春秋之文也總而謂之經者以其終<lb/>
於孔子之手尊而異之爾斯聖人之文也後人力薄不<lb/>
克以嗣但當左右名教夾輔聖人而巳或則列聖人之<lb/>
㣲㫖或則擿諸子之異端或則發千古之未寤或則正<lb/>
一時之所失或則陳仁政之大經或則斥功利之末術<lb/>
<pb n="KR4d0027_WYG_001-32a"/>
或則揚聖人之聲烈或則冩下民之憤歎或則陳大人<lb/>
之去就或則述國家之安危必皆臨事摭實有感而作<lb/>
為論為議為書疏歌詩贊頌箴辭銘説之類雖其目甚<lb/>
多同歸於道皆謂之文也若肆意搆虚無狀而作非文<lb/>
也乃無用之瞽言爾徒汚簡册何所貴哉明逺無志於<lb/>
文則巳若有志也必在潛其心而索其道潛其心而索<lb/>
其道則其所得也必深其所得也既深則其所言也必<lb/>
逺既深且逺則庶乎可望於斯文也不然則淺且近矣<lb/>
<pb n="KR4d0027_WYG_001-32b"/>
曷可望於斯文哉噫斯文之難至也久矣自西漢至李<lb/>
唐其間鴻生碩儒摩肩而起以文章垂世者衆矣然多<lb/>
楊墨佛老虚無報應之事沈謝徐庾妖艶邪哆之言雜<lb/>
乎其中至有盈編滿集發而視之無一言及於教化者<lb/>
此非無用瞽言徒汚簡册者乎至於始終仁義不叛不<lb/>
雜者惟董仲舒揚雄王通韓愈而巳由是言之則可容<lb/>
易至之哉若欲容易而至則非吾之所聞也明逺熟察<lb/>
之無以吾言為忽不宣<lb/>
<pb n="KR4d0027_WYG_001-33a"/>
　　兖州鄒縣建孟廟記<lb/>
孔子既没千古之下駕邪怪之説肆竒險之行侵軼我<lb/>
聖人之道者衆矣而楊墨為之魁故其罪劇孔子既没<lb/>
千古之下攘邪怪之説夷竒險之行夾輔我聖人之道<lb/>
者多矣而孟子為之首故其功鉅昔者二䜿去孔子之<lb/>
世未百年也以無父無君之教行於天下天下惑而歸<lb/>
之嗟乎君君臣臣父父子子君國之大經也人倫之大<lb/>
本也不可斯須去矣而彼皆無之是敺天下之民舍中<lb/>
<pb n="KR4d0027_WYG_001-33b"/>
國之夷狄也禍孰甚焉非孟子莫能救之故孟子慨然<lb/>
奮起大陳堯舜禹湯文武周公孔子之法驅除之以絶<lb/>
其後拔天下之民於夷狄之中而復置之中國俾我聖<lb/>
人之道炳焉不墜故揚子雲有言曰古者楊墨塞路孟<lb/>
子辭而闢之廓如也韓退之有言曰孟子之功予以謂<lb/>
不在禹下然子雲述孟子之功不若退之之言深且至<lb/>
也何哉洚水横流大禹不作則天下之民魚鱉矣楊墨<lb/>
暴行孟子不作則天下之民禽獸矣諸謂此也景祐丁<lb/>
<pb n="KR4d0027_WYG_001-34a"/>
丑嵗夕拜龍圖孔公為東魯之二年也公聖人之後以<lb/>
恢張大教興復斯文為巳任嘗謂諸儒之有大功於聖<lb/>
門者無先於孟子孟子力平二豎之禍而不得血食於<lb/>
後茲其闕巳甚矣祭法曰能禦大菑則祀之能捍大患<lb/>
則祀之孟子可謂能禦大菑能捍大患者也且鄒昔以<lb/>
為孟子之里今為所治之屬也吾當訪其墓而表之新<lb/>
其祠而祀之以旌其烈於是符下仰其官吏博求之果<lb/>
所邑之東北三十里有山曰四墓四墓之陽得其墓焉<lb/>
<pb n="KR4d0027_WYG_001-34b"/>
遂命去其榛莽肇其堂宇以公孫萬章之徒配越明年<lb/>
春廟成俾泰山孫復明而志之復學孔而希孟者也世<lb/>
有蹈邪怪竒嶮之迹者常思嗣而攻之况承公命而志<lb/>
其廟又何敢讓嘻子雲能述孟子之功而不能盡之退<lb/>
之能盡之而不能祀之惟公既能盡之又能祀之不其<lb/>
美哉故直筆以書之景祐五年嵗次戊寅三月日記<lb/>
<pb n="KR4d0027_WYG_001-35a"/>
　　信道堂記<lb/>
聖賢之迹無進也無退也無毁也無譽也唯道所在而<lb/>
巳用之則行舍之則藏孰為進哉孰為退哉考諸三王<lb/>
而不謬建諸天地而不悖質諸鬼神而無疑百世以俟<lb/>
聖人而不惑孰為毁哉孰為譽哉吾之所為道者堯舜<lb/>
禹湯文武周公孔子之道也孟軻荀卿揚雄王通韓愈<lb/>
之道也吾學堯舜禹湯文武周公孔子孟軻荀卿揚雄<lb/>
王通韓愈之道三十年處於今之世故不知進之所以<lb/>
<pb n="KR4d0027_WYG_001-35b"/>
為進也退之所以為退也毁之所以為毁也譽之所以<lb/>
為譽也其進也以吾堯舜禹湯文武周公孔子孟軻荀<lb/>
卿揚雄王通韓愈之道進也於吾躬何所進哉其退也<lb/>
以吾堯舜禹湯文武周公孔子孟軻荀卿揚雄王通韓<lb/>
愈之道退也於吾躬何所退哉其見毁也以吾堯舜禹<lb/>
湯文武周公孔子孟軻荀卿揚雄王通韓愈之道見毁<lb/>
也於吾躬何所毁哉其獲譽也以吾堯舜禹湯文武周<lb/>
公孔子孟軻荀卿揚雄王通韓愈之道獲譽也於吾躬<lb/>
<pb n="KR4d0027_WYG_001-36a"/>
何所譽哉故曰聖賢之迹無進也無退也無毁也無譽<lb/>
也唯道所存而巳予丁丑嵗秋九月作堂於泰山之陽<lb/>
明年春堂既成以是道處是堂故命之曰信道堂云景<lb/>
祐五年正月三日記<lb/>
<pb n="KR4d0027_WYG_001-37a"/>
　　儒辱<lb/>
禮曰四郊多壘此卿大夫之辱也地廣大荒而不治此<lb/>
亦士之辱也噫卿大夫以四郊多壘為辱士以地廣大<lb/>
荒而不治為辱然則仁義不行禮樂不作儒者之辱歟<lb/>
夫仁義禮樂治世之本也王道之所由興人倫之所由<lb/>
正捨其本則何所為哉噫儒者之辱始於戰國楊朱墨<lb/>
翟亂之於前申不害韓非雜之於後漢魏而下則又甚<lb/>
焉佛老之徒横乎中國彼以死生禍福虚無報應為事<lb/>
<pb n="KR4d0027_WYG_001-37b"/>
千萬其端紿我生民絶滅仁義以塞天下之耳屏棄禮<lb/>
樂以塗天下之目天下之人愚衆賢寡懼其死生禍福<lb/>
報應人之若彼也莫不争舉而競趨之觀其相與為羣<lb/>
紛紛擾擾周乎天下於是其教與儒齊驅並駕峙而為<lb/>
三吁可怪也且夫君臣父子夫婦人倫之大端也彼則<lb/>
去君臣之禮絶父子之戚滅夫婦之義以之為國則亂<lb/>
矣以之使人賊作矣儒者不以仁義禮樂為心則巳若<lb/>
以為心則得不鳴鼓而攻之乎凡今之人與人争詈小<lb/>
<pb n="KR4d0027_WYG_001-38a"/>
有所不勝則尚以為辱矧彼以夷狄諸子之法亂我聖<lb/>
人之教耶其為辱也大哉噫聖人不生怪亂不平故揚<lb/>
墨起而孟子闢之申韓出而揚雄距之佛老盛而韓文<lb/>
公排之㣲三子則天下之人胥而為夷狄矣惜夫三子<lb/>
道有餘而志不克就力足去而用不克施若使其志克<lb/>
就其用克施則芟夷藴崇絶其根本矣嗚呼後之章甫<lb/>
其冠縫掖其衣不知其辱而反從而尊之者多矣得不<lb/>
為罪人乎由漢魏而下迨於茲千餘嵗其源流既深根<lb/>
<pb n="KR4d0027_WYG_001-38b"/>
本既固不得其位不剪其類其將奈何其將奈何故作<lb/>
儒辱<lb/>
<pb n="KR4d0027_WYG_001-39a"/>
　　世子蒯聵論<lb/>
正名者傳嗣立嫡之謂也為國之道莫大於傳嗣傳嗣<lb/>
之道莫大於立嫡所以防僭亂而杜簒奪也用能尊統<lb/>
傳緒承承而不絶故子路問於孔子曰衛君待子而為<lb/>
政子將奚先孔子以靈公無道不能先正厥嗣以靖其<lb/>
國卒使蒯聵父子争立以亂於衛故對曰必也正名乎<lb/>
名不正則言不順言不順則事不成事不成則禮樂不<lb/>
興禮樂不興則刑罰不中刑罰不中則民無所措手足<lb/>
<pb n="KR4d0027_WYG_001-39b"/>
謂諸此也何以辨諸按春秋定十四年衞世子蒯聵出<lb/>
奔宋哀二年晉趙鞅帥師納衛世子蒯瞶於戚蒯瞶出<lb/>
奔宋者蒯聵有殺母之罪懼而奔宋也納衛世子蒯聵<lb/>
於戚者靈公既死蒯聵為輒所拒不得入衛也且蒯聵<lb/>
有殺母之罪懼而奔宋靈公固宜即而廢之擇其次當<lb/>
立者以定嗣子之位也靈公不能先定嗣子之位故使<lb/>
公子郢得立輒於後以亂於衛夫蒯聵者靈公之子也<lb/>
輒者蒯聵之子也輒既立則蒯聵無以立矣蒯瞶無以<lb/>
<pb n="KR4d0027_WYG_001-40a"/>
立則必反而争其國既反而争其國則輒必拒之輒既<lb/>
拒之是棄其父而立其子教其子以拒其父也噫君君<lb/>
臣臣父父子子邦國之大經也彼則棄其父而立其子<lb/>
教其子以拒其父君不君臣不臣父不父子不子禽獸<lb/>
之道也人理滅矣是故蒯聵出奔宋納於戚春秋皆正<lb/>
其世子之名而書之者惡靈公而不與輒也惡靈公者<lb/>
惡其不能正厥嗣以靖其國不與輒者不與其為人子<lb/>
而拒其父也或曰若蒯瞶者獨無惡乎曰蒯瞶有殺母<lb/>
<pb n="KR4d0027_WYG_001-40b"/>
之罪當絶反而争其國是為簒國故經書納焉納者簒<lb/>
辭也孰謂蒯瞶獨無惡哉然則蒯瞶之簒國輒之拒父<lb/>
皆靈公為之也皆靈公為之者靈公生不能治其室死<lb/>
不能正其嗣也故春秋參譏之此乃聖人正君臣明父<lb/>
子救昏亂厚人倫之深㫖也而世之説者以為正百世<lb/>
之名者失之踈矣<lb/>
<pb n="KR4d0027_WYG_001-41a"/>
　詩<lb/>
　　蠟燭<lb/>
六龍西走入崦嵫寂寂華堂漏轉時一寸丹心如見用<lb/>
便為灰燼亦無辭<lb/>
　　八月十四日夜<lb/>
銀漢無聲露暗垂玉蟾初上欲圓時清樽素瑟宜先賞<lb/>
明夜隂晴不可知<lb/>
　　諭學<lb/>
<pb n="KR4d0027_WYG_001-41b"/>
冥觀天地何云為茫茫萬物争蕃滋羽毛鱗介各異趣<lb/>
披攘攫搏紛相隨人亦其間一物爾餓食渇飲無休時<lb/>
茍非道義充其腹何異鳥獸安鬚眉人生在學勤始至<lb/>
不勤求至無由期孟軻荀卿揚雄氏當時未必皆生知<lb/>
因其鑽仰久不巳遂入聖域争先馳既學便當窮逺大<lb/>
勿事聲病滛哇辭斯文下衰吁巳久勉思駕説扶顛危<lb/>
擊暗馳聲明大道身與姬孔為藩籬是非豐顇若不學<lb/>
慎無空使精神疲<lb/>
<pb n="KR4d0027_WYG_001-42a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0027_WYG_001-42b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　孫明復小集<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>李遐叔文集</head>
    <p>
<pb n="KR4c0036_WYG_000-1a"/>
欽定四庫全書　　　　　集部二<lb/>
　李遐叔文集　　　　　　别集類一<hi>唐</hi>
　　提要<lb/>
　　　　<hi>臣</hi>等謹案李遐叔文集四巻唐李華撰華字<lb/>
　　　　遐叔趙州賛皇人累中進士宏辭科天寶中<lb/>
　　　　遷監察御史為權幸所疾徙右補闕安禄山<lb/>
　　　　反明皇入蜀華為賊所得偽署鳯閣舎人賊<lb/>
　　　　平貶杭州司戸𠫭軍李峴表置幕府擢吏部<lb/>
<pb n="KR4c0036_WYG_000-1b"/>
　　　　員外郎以風痺去官卒新舊唐書俱載入文<lb/>
　　　　苑傳中舊唐書又稱華有文集十巻行於時<lb/>
　　　　而獨孤及序則稱自監察已前十巻號為前<lb/>
　　　　集其後二十巻為中集巻數頗不合馬端臨<lb/>
　　　　經籍考不列其目則南宋時原本已亡此本<lb/>
　　　　不知何人所編盖取唐文粹文苑英華諸書<lb/>
　　　　所載裒集類次而仍以及序冠之者故但有<lb/>
　　　　篇次而無巻目然銓叙頗備亦可以便觀覽<lb/>
<pb n="KR4c0036_WYG_000-2a"/>
　　　　故析為四巻著之於録華遭踐危亂汚辱賊<lb/>
　　　　庭晚而自傷毎托之文章以見意如權臯銘<lb/>
　　　　云凟而不滓瑜而不瑕元徳秀銘云貞玉白<lb/>
　　　　華不緇不磷四皓銘云道不可屈南山採芝<lb/>
　　　　悚慕元風徘徊古詞史並以為稱道㣲婉然<lb/>
　　　　其志雖可憫而失節之愆終不能以自盖論<lb/>
　　　　者又未嘗不深惜之至其文詞緜麗精彩煥<lb/>
　　　　發實可追配古之作者蕭頴士見所著含元<lb/>
<pb n="KR4c0036_WYG_000-2b"/>
　　　　殿賦而以為在景福之上靈光之下其品評<lb/>
　　　　庶幾無愧當時因其才名遜於頴士遂謂其<lb/>
　　　　少宏傑氣其實殊未盡然也集中原有盧坦<lb/>
　　　　楊烈婦二傳檢勘皆李翺之文今並從刋削<lb/>
　　　　焉乾隆四十四年二月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　總　校　官　<hi>臣</hi>陸　費　墀<lb/>
<pb n="KR4c0036_WYG_000-3a"/>
李遐叔文集原序<lb/>
志非言不形言非文不彰是三者相為用亦猶涉川者<lb/>
假舟檝而後濟自典謨缺雅頌寢王道陵夷文教下衰<lb/>
故作者往往先文字後比興其風流蕩而不返乃至有<lb/>
飾其詞而遺其意者則潤色愈工其實愈喪及其大壊<lb/>
也儷偶章句使枝對葉比以八病四聲為梏拳拳守之<lb/>
如奉法令聞皋陶史克之作則呷然笑之天下雷同風<lb/>
馳雲趨文不足言言不足志亦猶木蘭為舟翠羽為檝<lb/>
<pb n="KR4c0036_WYG_000-3b"/>
翫之於陸而無涉川之用痛乎流俗之惑人也久矣帝<lb/>
唐以文德敷乂於下民被王風俗稍丕變至天后時陳<lb/>
子昻以雅易鄭學者浸而嚮方天寳中公與蘭陵蕭茂<lb/>
挺長樂賈㓜幾勃焉復起用三代文章律度當世公之<lb/>
作本乎王道大抵以五經為泉源抒情性以託諷然後<lb/>
有歌咏美教化獻箴諫然後有賦頌懸權衡以辯天下<lb/>
公是非然後有論議至若記叙編録銘鼎刻石之作必<lb/>
採其行事以正褒貶非夫子之㫖不書故風雅之指歸<lb/>
<pb n="KR4c0036_WYG_000-4a"/>
刑政之根本忠孝之大倫皆見於詞然後中古之風復<lb/>
形於今於時文士馳騖飈扇波委二十年間學者稍厭<lb/>
折楊黄荂而窺咸韶之音者什五六識者謂之文章中<lb/>
興公實啓之公名華字遐叔趙郡人安邑令府君第三<lb/>
子質直而和純固而明曠逺而有節中行而能斷孝敬<lb/>
忠廉根於天機執親之喪哀達神明其任職釐務外若<lb/>
坦蕩而内持正性謙而不犯見義乃勇舉善惟懼不及<lb/>
務去惡如復讐與朋友交然諾著於天下其偉詞麗藻<lb/>
<pb n="KR4c0036_WYG_000-4b"/>
則和氣之餘也學博而識有餘才多而體愈迅每述作<lb/>
則筆端風生聽者耳駭開元二十三年舉進士天寳二<lb/>
年舉博學宏詞皆為科首由南和尉擢秘書省校書郎<lb/>
八載歴伊闕尉當斯時唐興百三十餘年天下一家朝<lb/>
廷尚文夫羿工乎中微拙於使人無已譽公才與時并<lb/>
故不近名而名彰時輩歸望如鱗羽之於虬鸞也十一<lb/>
載拜監察御史㑹權臣竊政柄貪猾當路公入司方書<lb/>
出按二千石持斧所嚮列郡為肅為姦黨所嫉不容於<lb/>
<pb n="KR4c0036_WYG_000-5a"/>
御史府除右補闕禄山之難方命圯族者蔽天聰明勇<lb/>
者不得奮明者不得謀公危行正詞獻納以誠累陳誅<lb/>
兇渠完封疆之策閽犬迎吠故書留不下時繼太夫人<lb/>
在鄴初潼關敗書聞或勸公走蜀詣行在所公曰奈方<lb/>
寸何間行問安否然後輦母安輿而逃謀未果為盗所<lb/>
獲二京既復坐謫杭州司功太夫人棄敬養公自傷悼<lb/>
以事君故踐危亂而不能安親既受汙非其疾而貽親<lb/>
之憂及隨牒願終養而遭天不弔由是銜罔極之痛者<lb/>
<pb n="KR4c0036_WYG_000-5b"/>
三故雖除喪抱終身之戚焉謂志已厭息陳力之願焉<lb/>
因屏居江淮間省躬遺名誓心自絶無何詔授左補闕<lb/>
又加尚書司封員外郎璽書連徴公卿已下傾首延佇<lb/>
至止之日將以司言處公公曰焉有隳節辱志者可以<lb/>
荷君之寵乎遂移疾請告故相國梁公峴之領選江南<lb/>
也表為從事加檢校吏部郎明年遇風痺徙家於山陽<lb/>
疾痼貧甚課子弟力農圃贍衣服雅好修無生法以㝠<lb/>
寂思慮視爵禄形骸與遺土同惟吳楚之士君子譔家<lb/>
<pb n="KR4c0036_WYG_000-6a"/>
傳修墓版及郡邑頌賢守宰功德者靡不齎貨幣越江<lb/>
湖求文於公得請者以為子孫榮公遇勝日時復綴録<lb/>
以應其求過是而往不復著書素所著者多散落人間<lb/>
自志學至校書郎以前八巻并舜山公主誌文竇將軍<lb/>
神道碑崔河南生祠碑禮部李侍郎碑安定三孝論哀<lb/>
舊逰詩韓㓜深避亂詩序祭王端員外沈起居興宗裴<lb/>
員外騰文别元亘詩并楊騎曹集序玉常山碑並因亂<lb/>
失之名存而篇亡自監察御史以後迄至於今所著述<lb/>
<pb n="KR4c0036_WYG_000-6b"/>
者公長男羔字宗叙編而集之斷自監察御史以前十<lb/>
巻號為前集其後二十巻頌賦詩歌碑表序論誌記讃<lb/>
祭文且一百四十四篇為中集其中陳王業則無疆頌<lb/>
議世道則原卜論質文論主文而譎諫則言毉含元殿<lb/>
賦敦禮教則哀節婦賦二孝讚與外孫女二孩書表賢<lb/>
達盛德則元魯山碣房太尉德銘崔賓客集序德先生<lb/>
誄權著作墓表李夫人傳靈夫人頌一生死之間抒其<lb/>
交情則祭蕭功曹劉評事張博士文吟咏情性達於事<lb/>
<pb n="KR4c0036_WYG_000-7a"/>
變則詠古詩辨卿大夫族姓則盧監神道碑思舊則三<lb/>
賢論自叙則别相里造范倫序詮佛教以要而㑹其異<lb/>
同則南泉真禪師左谿郎禪師碑其餘雖比興萬變而<lb/>
未始不根於道德故覽公之文知公之質不俟覿容貌<lb/>
聽詞氣而後覩其行若使束帶立於史臣之位且備獻<lb/>
替足以潤色王度正一代之訓典天而病之國不幸也<lb/>
然遐叔身甚病而心甚壯文益贍而才不竭則前路逸<lb/>
氣詎可度矣他日繼於此而作者當為後集及常逰公<lb/>
<pb n="KR4c0036_WYG_000-7b"/>
之藩也久故録其述作之所以然著於篇獨孤及序<lb/>
</p>
<p>
</p>
  </div>
</body>
</text>
</TEI>
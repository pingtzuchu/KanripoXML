<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
                <head>大隠居士詩集巻上</head>
    <p>
<pb n="KR4d0199_WYG_001-1a"/>
欽定四庫全書<lb/>
　大隠居士詩集巻上　　　　宋　鄧深　撰<lb/>
　　五言古詩<lb/>
　　　鄉人禱雨有應時寓烏石<lb/>
力穡乃有秋斯言聞自古天時或不順人事亦安取今<lb/>
年問何如常暘頗為苦大田紛拆裂槁苗渇灌注井甕<lb/>
走墟落河車喧旦暮江溪近復涸手足了無措禱旱急<lb/>
農夫迓神擊村鼓動以千百人為此萬一舉烈日仍朝<lb/>
<pb n="KR4d0199_WYG_001-1b"/>
朝乞靈空處處誰知天地囬正在頃刻許旱魃翻然收<lb/>
豐隆激其怒真龍奮寂寞商羊自鼔舞張盖作濃雲翻<lb/>
盆下甘雨剰水有平疇曠原無焦土言功任鬼神介我<lb/>
喜稷黍飽飯可預期晚歳復何憲懽聲變愁嘆憂心成<lb/>
悦豫惟時對江村所寓隘茅宇因循已半月侵凌奈酷<lb/>
暑快此一日凉美甚八珍具澆腸欠濁醪錢兄尋酒户<lb/>
　　　探禹穴<lb/>
禹穴鎮名山神龍夙呵衛告成餘此跡天地相終始昔<lb/>
<pb n="KR4d0199_WYG_001-2a"/>
在紹興中弔古先君子探穴勇躋攀慨嘆不能已援筆<lb/>
賦㑹稽兼述風土美趨庭童丱時誦之能畧記頗識尋<lb/>
幽趣便有東逰志道路阻且長日月疾難恃此興堕渺<lb/>
茫轉燭逾三紀兩年寓臨安相隔纔一水登覽似可期<lb/>
特未敢必耳今年正月末乃不料行止雲随渡江風身<lb/>
著千巖裏借問自何方可訪夏后氏或指髙峰云近在<lb/>
十五里是日天氣清好風濯衣袂興來不假懶偕行二<lb/>
三子猶子試上庠邂逅亦能侍呼舟汎鏡湖肌膚撲空<lb/>
<pb n="KR4d0199_WYG_001-2b"/>
翠新荷㸃青錢魚行不相避水净無波濤曽不踰時至<lb/>
捨棹叩仙扉宫額賜龍瑞古道怪松引重門老栢倚苔<lb/>
徑稍深登曲折窮幽䆳巨石忽在眼不與他石類勢壓<lb/>
千萬山魑魅敢睥睨人言為洞天我忻識勝地當中生<lb/>
裂紋舊傳有深閟重𤣥鎖闗鑰莫測神靈意戀戀不䏻<lb/>
去而有感于已平生喜搜訪幽山殆有契何以俛仰間<lb/>
來逰者三世先賦那敢攀靈光誠自愧强裁五言詩未<lb/>
能無習氣詩成不湏寫阿龜聊復識<lb/>
<pb n="KR4d0199_WYG_001-3a"/>
　　　逰北禪<lb/>
城市有深逺為興逺如近冒暑一來逰政使俗者哂蕭<lb/>
然清浄界軟語接支遁小童敬杖屨添香撥餘燼煮餅<lb/>
擷園𬞞徐以茗椀進窻外得小坡野意頗無盡胡床移<lb/>
最宜清風來有信静暑荷送氣敲凉竹成韻夕陽歸鳥<lb/>
疾參差不作陣古寺忽横煙巧與畫張本㑹心忻有得<lb/>
貪坐苦易晚酒固無獻酬言亦忘答問<lb/>
　　　豐城道中<lb/>
<pb n="KR4d0199_WYG_001-3b"/>
西風著衣袂凉意曉來加宿露眩光彩朝陽濕精華人<lb/>
烟互踈宻物色興嘆嗟喧囂鴨子市蕭索漁人家皂裙<lb/>
婦多跣及冠男猶髽挽犁並雙㹀截江横流沙佐飯缺<lb/>
蔬茹作糜和魚蝦湖田不薅草沙畦多蒔麻露空立禾<lb/>
架結屋卧牛車水葉枯荷芰山果瘦梨樝烏桕動千樹<lb/>
雜木不一丫縁塍豆欲實編籬槿纔花三分莫問酒一<lb/>
啜不可茶行行入暮烟兩兩數歸鴉聨歩得姻戚浪語<lb/>
殊讙譁畢景自忘倦所厯不覺遐問宿于誰館有軒臨<lb/>
<pb n="KR4d0199_WYG_001-4a"/>
水涯暗壁飛蝙蝠皓月升蝦蟆式盤疊餅餌擊缶出薑<lb/>
𤓰携來尚餘樽取酌如流霞少飲不必醉遣興固自嘉<lb/>
欲眠復出門漁燈認蒹葭<lb/>
　　　醴泉<lb/>
醴陵以泉名問泉良不逺平田數頃開方池三尺淺含<lb/>
秋色幽幽辟塵光澱澱觱沸生其間的皪紛可辨纍纍<lb/>
似噴珠一一如穿線多至叢萬顆少或作疎串遲速固<lb/>
難期南北初無限占地喻尋丈有時忽隠見恍兮莫窮<lb/>
<pb n="KR4d0199_WYG_001-4b"/>
源雜然應有眼沙石那䏻窒苔荇不得炫千載曾未枯<lb/>
一日知㡬畨釀酒味固佳煮茗香可羡名泉世不乏此<lb/>
竒吾未見醒心聊一掬賦詩寓三歎<lb/>
　　　次韻答社友<lb/>
小軒名大隠粗可供趺坐遮眼時翻書静願結香火似<lb/>
介還似癡所向與時左不踐名利途竊謂志亦果人生<lb/>
天地間世路多坎坷成敗端有數巧力不容佐昧者迷<lb/>
所之大似蟻旋磨君㸔禽髙飛翼倦千仭堕太剛者易<lb/>
<pb n="KR4d0199_WYG_001-5a"/>
亡太鋭者必挫得失相乗除倚伏兩福禍顧予何所樂<lb/>
曰晏得髙卧豈惟七不堪萬事付懶惰儕類毎見寛亦<lb/>
不攻其過美人如敬翁學問精而夥松柏生澗壑霜幹<lb/>
乆長大富貴應不免時有可未可何湏窮婦吟再三嘆<lb/>
寒餓且冀寛此抱㑹當有知我屬和聊寫情暫輟園蔬<lb/>
課<lb/>
　　　次韻易髙士<hi>并引</hi>
　　　　都錄髙士歸自吴中出示苕溪漁唱一編意<lb/>
<pb n="KR4d0199_WYG_001-5b"/>
　　　　其模寫山水盡得佳䖏因借歸讀終巻則傷<lb/>
　　　　時之作過半其憂國念民之意燦然不可掩<lb/>
　　　　殆異乎方外之人區區嘲風詠月而已三嘆<lb/>
　　　　之餘因次末篇之韻以還之然是行也初有<lb/>
　　　　同舟之約後乃不果故於詩中併及<lb/>
新詩嘆干戈流移痛眼邉公若㨿要路不惜金軀捐同<lb/>
舟曾有約儻行亦憂煎政恐無此吟掩巻空自憐<lb/>
　　　齊雲<lb/>
<pb n="KR4d0199_WYG_001-6a"/>
閒雲<hi>一作浮雲</hi>無定在為問齊不齊風髙衣裳冷天近日月<lb/>
低寛虚快<hi>一作供</hi>舒嘯領覽時杖藜南城塊蘇耳擾擾人<lb/>
自迷<lb/>
　　　賦椿楸二樹<hi>月湖手植賦詩輙次韻</hi>
愛均召伯棠名殊諸葛菜軒檻頓輝光東西相映帶此<lb/>
意存千年其勢當兩大梨棗汛乆生於焉稱内外<lb/>
　　　寄題真樂齋<lb/>
魚潜深淵水鳥巢茂林枝潜者忘於淵洋洋縦尾鰭巢<lb/>
<pb n="KR4d0199_WYG_001-6b"/>
者忘於林飛鳴唯所宜莊周嘆從容未免恵子疑師曠<lb/>
豈知聲繆以占齊師彼各有真樂果孰得而窺陋巷顔<lb/>
氏子簞瓢甘忍飢陶潜怕折腰素琴絃不施其樂可聞<lb/>
歟夫盖黙識之非絲亦非竹且復非蛾眉譬如執熱者<lb/>
灑然濯涼颸又如渇不禁快飲清江湄當其得意時何<lb/>
以富貴為手舞而足蹈誠不之自知自知猶不可人胡<lb/>
可度思君闢真樂齋我賦真樂詩寫詩聊寄意名齊儻<lb/>
在斯置之勿復道焚香誦楚詞<lb/>
<pb n="KR4d0199_WYG_001-7a"/>
　　　逰羅正仲磬沼深得一字<lb/>
磬沼去郭近得朋忻一出曲水媚秋花輕雲翳寒日幽<lb/>
野惬心期平逺快目力率爾進所携雜陳初匪一初無<lb/>
惡客來不妨歌妓宻浮白行觴政追韻嚴詩律晚醉語<lb/>
紛紛夕寒風淅淅策杖歸去来書床鳴蟋蟀<lb/>
　　　山莊石室清坐<lb/>
時登大石樓雅愛小石室欠伸欲打頭睡卧可舒膝眀<lb/>
潔意自寛深沉境逾寂蔵春絶嚴風生秋無畏日天設<lb/>
<pb n="KR4d0199_WYG_001-7b"/>
世莫知神工鬼有力㓜輿飽丘壑馬融富書籍洞門何<lb/>
嘗扄俗客自滅跡誰歟助㣲吟幽蟲聲唧唧<lb/>
　　　諸人集予貧樂軒賞花以直把春賞酒都將命<lb/>
　　　　乞花為韻深得把字<lb/>
旭日釀融和化工幻夭冶吾家最岑寂亦有花枝亞光<lb/>
浮蝶翅動香倩蜂鬚惹名傳文中譜品入趙昌畵春歸<lb/>
不可挽恐被東風嫁急呼我軰人趺坐花隂下雖無裙<lb/>
可幄頼有草堪藉但愁歡未䦨酒盡不容把明年長安<lb/>
<pb n="KR4d0199_WYG_001-8a"/>
城走馬逐東野<lb/>
　　　官舍梅樹<hi>并引</hi>
　　　　當軒一樹雖小古怪可愛嘗與趙醇道相睥<lb/>
　　　　睨曰此必紅梅也既花乃紅色作此以自嘲<lb/>
東風慰寂寞花到堦前樹一枝花十餘一樹枝四五妙<lb/>
處在不多酴醿更屏䕶半開半未開十分好態度去年<lb/>
初來時愛此當庭户便指為紅梅試問何以故入簷一<lb/>
枝低偃亞復數處有是好風骨他木安敢許逮至臈前<lb/>
<pb n="KR4d0199_WYG_001-8b"/>
後梅開不擇所此獨未有芽春信來何暮時着手摩挲<lb/>
切勿為文具相勞雖無酒典衣吾有取因循及初春椒<lb/>
蕚纔可數慫恿荷㣲暖紅英忽然吐驚喜出不料遶翫<lb/>
遂成屢頳頰人共憐慚顔我自誤着眼未分明殆湏捲<lb/>
簾顧昔甞笑北人渾作杏花覩認桃無綠葉吾不事斯語<lb/>
吾本待以梅恨不辨紅素見花乃識花康節應笑汝<lb/>
　　七言古詩<lb/>
　　　忘歸<lb/>
<pb n="KR4d0199_WYG_001-9a"/>
端能來作棲霞侣從他浮世悲今古翻憐春色滿天台<lb/>
劉阮掉頭留不住<hi>案此詩上半首闕</hi>
　　　中秋無月感而作歌<lb/>
天時相催日如流今夕何夕云中秋不見佳月黙有感<lb/>
試走退筆書其由去年此時汝川客一病纒綿真險厄<lb/>
貪生强藥寸心酸與死為隣片紙隔破窻髣髴光朦朧<lb/>
推枕起來呼小童問云月髙今㡬尺答以雲生俄滅蹤<lb/>
擁衾獨坐謾空想縱有挂華未能賞重城㡬許追歡娱<lb/>
<pb n="KR4d0199_WYG_001-9b"/>
終宴無聊徒悵望而今一榻烟村中稍喜時同事不同<lb/>
世味淡薄幽意足元和咽漱真氣充歩屧出門舒逸興<lb/>
清風灑靣衣襟冷暗雨淅<graphic n="KR0377" url="https://raw.githubusercontent.com/kanripo/KR-Gaiji/master/images/KR0377.png" mimeType="image/png"/>作寒聲濃雲黯黲無光影<lb/>
月兮月兮胡寡情故向良時多不明無乃韜光不自滿<lb/>
故能養兎得長生我今解悟月深意榮華咄嗟復凋悴<lb/>
歸來塞窓仍閉門衆人昭昭我獨昏<lb/>
　　　遡峡詩<hi>并引</hi>
　　　　峡山之勝千態萬狀妙不可窮有指其形似<lb/>
<pb n="KR4d0199_WYG_001-10a"/>
　　　　而寫行記者吴仲方黄正臣之説相繼而出<lb/>
　　　　乃復櫽括其語以賦詩詩成凡五十韻庸以<lb/>
　　　　祈教於月湖先生<lb/>
臚言峡山天下竒欲觀愁隔三千里常恐因循孤此興<lb/>
非假夤緣那得至偶逄月湖起仕宦正指䕫門慗凋敝<lb/>
忻然謂我便登陟乆矣與予同臭味何嘗佳處倦扶藜<lb/>
莫憚西征共行李繡斾前驅抵江陵畵鷁迎車艤沙市<lb/>
長年槌鼔轉船頭川后囘風送旂尾侵尋崖石惬幽賞<lb/>
<pb n="KR4d0199_WYG_001-10b"/>
洶湧波濤反輕視霧船烟䌫恣深逰露宿風飡浥清氣<lb/>
百巧千竒類神工紛至㳫來惱吟思取句未佳恐難操<lb/>
傳筆欲書還復止去歳延陵駭心目指摘形容寫行記<lb/>
今年江夏襲見聞掇拾緒餘循故事試以七言用櫽括<lb/>
庶㡬二妙相表裏或若洞户之谽谺或若樓臺之峻峙<lb/>
或若香山之挿爐或若茟架之横几或遮䕶如重簾幙或<lb/>
張展如大旂幟或戍削如城堞髙或森列如刀劔鋭或<lb/>
若蕉葉之斜紋或若蓮花之疊起或若頂相之初浄或<lb/>
<pb n="KR4d0199_WYG_001-11a"/>
若蓬頭之未理或剥落為枯松身或刻畫為古篆體或<lb/>
斧傷而㾗跡亂或鋸解而縫罅細或如秋𤓰作四分或<lb/>
如籠餅裂十字或如白鹽之浮霜或如紅霞之㪚綺或<lb/>
陳寳藏之所珍或堆鐵冶之所棄或纍萬塊而不危或<lb/>
懸一髪而欲墜或飛磴而可捫天或斷崖而無立地或<lb/>
窩如狐兎之穴或窈如龍蛇之閟或整如排立之衙或<lb/>
鬌如對髽之髻或皎如日光玉潔或靄如雲碧烟翠或<lb/>
蜂腰而或蟇吻或牛頭而或馬耳或鸞飄而或鳯翥或<lb/>
<pb n="KR4d0199_WYG_001-11b"/>
猫伏而或羊跪或如皷卧如盤擎或如幢埀如盖倚或<lb/>
如塔孤如橋拱或如壁立如屏翳或激卧鯨之衝波八<lb/>
月潮生怒不已或送埀虹之飛瀑四時雪縞瑩無比或如<lb/>
壯士之宵征十十五五相擁蔽或如醉人之春逰兩兩<lb/>
三三互牽拽變怪紛然莫窮狀約畧陳之可推類百篇<lb/>
湏賦謫仙才一石難施王宰技是時致身何蕭爽㡬月<lb/>
清魂無夢寐弱水蓬萊何用到孤岸落伽寜有此由來<lb/>
介性不婚宦聊寓閒情在山水既貪清致豁心胷仍湏<lb/>
<pb n="KR4d0199_WYG_001-12a"/>
長語琢肝肺糟糠雖惡飢者厭土炭無味病者嗜萬事<lb/>
終然總是空一物未忘猶有累况聞南山韓退之不及<lb/>
北征杜子美議論從公何足憑唯阿相去真能㡬浮屠<lb/>
公案無盡話維摩法門不容喙昭文不鼔無成虧乞就<lb/>
先生叅此意<lb/>
　　　次正臣韻<lb/>
黄牛偶際半槽水忻然解䌫離江涘舊聞峡山最多竒<lb/>
非渉風波難説似千金莫買丹青臨今日真行圖畵裏<lb/>
<pb n="KR4d0199_WYG_001-12b"/>
魂驚險怪千萬狀眼洗清竒數千里戯石鹿兒玩鐃鼓<lb/>
緣木王孫賣弓矢鷺鷥乆立應有待鸕鷀深沒殊無底<lb/>
大淖瀑濆續續生怒濤驚浪層層起好風轉旂㨗有神<lb/>
長年捩柂飜堪倚漁人生長謾不知葉舟來去紛可喜<lb/>
惟愁三峡總黄濁安得一瓢獨清泚甘泉剰貯蝦蟇碚<lb/>
時瀹玉塵香漱齒<lb/>
　　　觀逰女次韻<hi>并引</hi>
　　　　長沙風俗毎歳二月婦女紛然出城掃墓謂<lb/>
<pb n="KR4d0199_WYG_001-13a"/>
　　　　之上山率以日午而返因逰帥漕花圃歌飲<lb/>
　　　　盡歡窮日而後㪚時與張慶夫坐觀于竹逕<lb/>
　　　　張賦詩乃次韻書所見<lb/>
麗人春逰相百十此風長沙云舊習綺羅映肌白玉鮮<lb/>
珠翠壓鬢烏雲濕借地持杯逓呼喚笑指花枝時小立<lb/>
晩風忽遣栁棉飛竹逕梅亭巧穿入惱亂逰人歸不去<lb/>
使我樽中無以給誰念朝來丘隴間紙錢吹落無人拾<lb/>
　　　清隠為知觀李元禮作<lb/>
<pb n="KR4d0199_WYG_001-13b"/>
世氛擾擾人遑遑静有八室無八方壺中酒好誰獨覺<lb/>
橘間碁樂何可量峩峩湯湯知音少管絃嘔啞人稱好<lb/>
歸來水深山更竒玉徽不按心自知<lb/>
　　　湧雲<lb/>
溪神騁技天公拙非雪之雪白于雪倚欄小立不禁寒<lb/>
却願天日長炎熱<lb/>
　　　月湖新得浮石巖<lb/>
月湖先生樂山水搜竒曾不逺千里那知去郭三牛鳴<lb/>
<pb n="KR4d0199_WYG_001-14a"/>
浮石巖中晦佳致神剜鬼劃有許工天墜地出知㡬世<lb/>
平時樵徑所不由一旦屐齒胡為至由來絶景難乆藏<lb/>
竟湏好事與經始見之三歎欲忘歸市以千金不惜費<lb/>
公之得此真無價我亦聞之喜不寐朝來幽事頗相闗<lb/>
乗興縱觀約聨騎霜明日暖馬蹄輕曾不踰時即其地<lb/>
噴雲泄霧疑有神旋呼斤斧誅榛葦初驚巨石㡬百尋<lb/>
突兀嶙峋濕雲氣嵌竇谽谺元自開藤蔓駢羅巧相締<lb/>
清涵竹木總堅瘦隂生莓苔倍葱翠老根側出掀虯髯<lb/>
<pb n="KR4d0199_WYG_001-14b"/>
幽草倒生揺鳯尾前山一抹横蛾眉隔盡俗塵如户閉<lb/>
褰裳振足履﨑嶇披棘捫蘿窮幽䆳忽有一徑出自然<lb/>
委蛇深隠闊盈咫四靣周遭歩轉髙心領目撃紛可喜<lb/>
處處出石作竒怪續續哦詩聊比擬或黎其色如鐵繡<lb/>
或赭其容如酒醉或傲睨而癡自笑或突怒而狠相視<lb/>
或開幽室為書院或引長廊為客次或虚髙下成樓閤<lb/>
或嚴尊卑作堂陛或分半月隠天形或展胡床圏地勢<lb/>
或露碼碯紅而潤或錯琉璃青且膩或如入闗如升堂<lb/>
<pb n="KR4d0199_WYG_001-15a"/>
或如卧榻如隠几或如立壁如拱梁或如卓筆如布字<lb/>
逓逓逄迎巧獻狀試舉其凡莫殫紀最喜賓從可從容<lb/>
甲乙其間有一二昔聞淡巖天下稀金華仙伯載稱美<lb/>
圍中僅可坐十客舉此十倍加不啻余賀兹丘有所遭<lb/>
初不逺人人自棄先生一笑與我言平生此興覺為累<lb/>
豈期幸㑹得所圖孰使之然天實畀湏臾更渉屏巖巔<lb/>
指云此有無盡意一水縈紆殊有情萬山囘環杳無際<lb/>
規以數椽安一榻時來長嘯舒清思願觀餘力佐天巧<lb/>
<pb n="KR4d0199_WYG_001-15b"/>
名與此山傳不替自惟野性寡所嗜猶喜登臨同臭味<lb/>
剰欲相徔為乆計祝公先了公家事<lb/>
　　五言律詩<lb/>
　　　寄清曠兄弟<lb/>
一别春三見相思日㡬囘自離䕫府後已過岳陽來寒<lb/>
食還虚度酴醿幸晩開到時猶可及應得共銜盃<lb/>
　　　寄麻姑山李元禮<lb/>
不見山中客還經四度春近聞歸舊隠真箇是閒人吹<lb/>
<pb n="KR4d0199_WYG_001-16a"/>
髮松風逈當軒琴月新懸知心更静<hi>一作心跡浄</hi>夢不到<hi>一作</hi>
<hi>乆逺</hi>紅塵<lb/>
　　　春寒<lb/>
二月寒如臘群芳凍未芽有人能剪水無樹不飛花終<lb/>
不禁風暖難教帶月華却還桃李徑次苐散晴葩<lb/>
　　　黙坐<lb/>
黙坐形如槁清閒智養恬飛蟲黏宻網鬭雀堕虚簷却<lb/>
暑寜湏扇留香畧下簾無人撓清思至夜待明蟾<lb/>
<pb n="KR4d0199_WYG_001-16b"/>
　　　山莊氷壺避暑<lb/>
偏屋支巖稳斜廊引路通虚明疑貯月凄冷自迎風六<lb/>
月尤宜此紅塵不到中灑然無熱惱坐我廣寒宫<lb/>
　　　東池把酒<lb/>
隠顯亭臺舊淺深桃杏新池光迷野鳥春色醉逰人改<lb/>
席那嫌數持杯不記巡海棠宜秉燭歸恨隔城闉<lb/>
　　　鑑堂把酒<lb/>
池舘媚春華凭欄午更嘉日光凝水靣波影炫簷牙魚<lb/>
<pb n="KR4d0199_WYG_001-17a"/>
出衝浮梗萍交載落花半酣拏小艇落調唱漁家<lb/>
　　　三伏中一雨甦旱<lb/>
江漲如三月天凉似九秋遭逄今日雨安穏一年收處<lb/>
處香甕面村村肥藁頭小春前後好待挂百錢逰<lb/>
　　　山齋早起<lb/>
推枕凌晨起添衣奈冷何新霜浮瓦薄缺月挂簷多野<lb/>
燒猶殘熖鄰鷄尚凍歌撥灰添宿火一快爇松柯<lb/>
　　　早秋<lb/>
<pb n="KR4d0199_WYG_001-17b"/>
風入題詩葉清音已奏商夜來堪簡冊客至便衣裳次<lb/>
第征鴻到還令團扇蔵人情兼物意殊覺漫炎凉<lb/>
　　　夢囘<lb/>
日日風吹雨秋深寒氣催簷聲中夜斷月色上窻來冷<lb/>
砌蟲吟穏幽屏蝶夢囘明朝應露重晩菊正宜開<lb/>
　　　遣興<lb/>
頗覺今朝好全無俗事闗風清林鶴喜雨霽野雲閒橘<lb/>
柚埀枝重莓苔上砌斑芼羮挑野菜風味不吾慳<lb/>
<pb n="KR4d0199_WYG_001-18a"/>
　　　摘橘<lb/>
乆矣經霜白全然映日黄仰頭忻自摘流齒惬新嘗未<lb/>
抵千奴利應堪四老藏猶勝橘州上滅跡不聞香<lb/>
　　　竹筩養梅置牕間<lb/>
竹與梅為友梅非竹不宜截筩存老節折樹凍踈枝静<lb/>
牖初安處清泉滿注時暗香披拂外細細覺風吹<lb/>
　　　除夕把酒<lb/>
爆竹驚今夕屠蘇薦詰朝去來時轉眼新舊歳中腰立<lb/>
<pb n="KR4d0199_WYG_001-18b"/>
地符先釘倚門錢未燒土人珍裂餅聊以薦金蕉<lb/>
　　　懐清曠兄弟<lb/>
殘臘迎除夕新春接上元常時陪内集排日醉芳樽歳<lb/>
月驚殊俗闗山隔故園談邉應記我頻嚏怪黄昏<lb/>
　　　感懐<lb/>
舊日城壕興真成一夢間伯倫墳上土叔子望中山落<lb/>
日難留戀孤雲自往還秋風吹杖屨囘首涕空潜<lb/>
一棹載愁歸翩翩旅旐飛鶺鴒空自急鴻鴈失相依水<lb/>
<pb n="KR4d0199_WYG_001-19a"/>
澁灘膠艇風斜雨濕衣感時無意緒佇立暮烟霏<lb/>
　　　即事<lb/>
水夹山圍近天慳日到遲塞沙擎巨石古木障崇祠黄<lb/>
藁畬田栗青烟茅舍炊兩村生理足樂處㡬人知<lb/>
　　　躬耕<lb/>
靖節田園興子真巖谷情古人雖不見今代有同清道<lb/>
義丘山重軒裳羽翮輕蕭然無俗累心地湛虚明<lb/>
　　　寓寜庵縦歩<lb/>
<pb n="KR4d0199_WYG_001-19b"/>
野潤雨初歇曉隂雲未開訪君行李處許我杖藜來及<lb/>
到田家問還聞轍跡囘西風黄葉下悵望立蒼苔<lb/>
　　　静暉樓曉坐<lb/>
嶺宿寒雲薄樓迎曉日斜危簷排語雀落木㸃啼雅佛<lb/>
鼓依山寺炊烟隔㟁家移時收足坐清興㑹烟霞<lb/>
　　　施食<lb/>
它鄉身總健毎食飯何如一飽寜無限三人動有餘嬌<lb/>
鴉來木杪喜鵲下庭除施食僧家事何妨領畧渠<lb/>
<pb n="KR4d0199_WYG_001-20a"/>
　　　逰再興院<lb/>
山逺平田濶村深古寺幽屋頭支老樹門靣闖雙流歸<lb/>
翼碧天暮寒蟬紅葉秋瘦藤聊倚壁勝處欲遲留<lb/>
　　　巖石山鼔<hi>月湖自賦因次韻</hi>
有字留詩錦無皮入藥嚢同堅唯鐵杖易穴豈藜床况<lb/>
有千年潤能添六月凉因巖作書院馳譽比衡陽<lb/>
　　　留報恩定老<lb/>
住山姑小試同學偶相求兩手便分付諸公堅挽留退<lb/>
<pb n="KR4d0199_WYG_001-20b"/>
庵曾毒手進歩莫囘頭早晩江湖去閒雲更自由<lb/>
　　　涌翠為知觀周允昇作<lb/>
山翠來如涌開軒不怕深渾疑霏霧雨已覺濕衣襟世<lb/>
事歸楸局泉聲當玉琴道人塵外越我欲剰追尋<lb/>
　　　新灘阻風<lb/>
髙浪驚人處新灘復眼中雖無曳尾淖奈有打頭風秉<lb/>
燭破春闇㸔山坐雨濛終朝收足坐兀兀與僧同<lb/>
　　　解舟<lb/>
<pb n="KR4d0199_WYG_001-21a"/>
波面孤篷窄關頭古渡幽舟輕疾移岸岸曲屢囘舟野<lb/>
潤蒸梅雨天寒張麥秋欠伸思晚歩舍棹渉芳洲<lb/>
　　　宿長湖尾<lb/>
古木侵沙路柴門引竹籬山低秋水濶天逺夕陽遲杳<lb/>
杳來鴻鴈翩翩下鷺鷥漁舟何處宿横笛未休吹<lb/>
　　　三㳺洞<hi>唐元㣲之白樂天韓退之嘗㳺故以取名</hi>
詰曲山蹊晚清冷石澗秋三門儼呀豁四壁極琱鎪上<lb/>
穴重巖閟中龕一室幽斐然成五字聊爾繼三㳺<lb/>
<pb n="KR4d0199_WYG_001-21b"/>
　　　接天閣為武將榮叔賦<lb/>
山色渾連水波光總映空捲簾秋雨後注目夕陽中低<lb/>
下翩翩鷺斜行㸃㸃鴻去天應尺五歸去㑹乗風<lb/>
　　　别長沙驛渡<lb/>
别去六年乆重來四日留笋輿離古驛荻岸即方舟雲<lb/>
淡楚天濶風髙湘水秋洞庭知不逺乗興欲盟鷗<lb/>
　　　留别趙徽猷<lb/>
自客湖州市時登韞美堂雲烟㸔揮染風月共平章酒<lb/>
<pb n="KR4d0199_WYG_001-22a"/>
子常同醉梅兄已再香遽為今日别欲乞舊詩嚢<lb/>
　　　賦何仲敏小蓬瀛<lb/>
特地去人逺遶亭教水環眼前今有此海上更無山風<lb/>
月随時好琴書盡日閒方今重文舘勿乆戀人間<lb/>
　　　題古亭詩<lb/>
日月車雙轂功名黍一炊逹人觀物化萬事本兒嬉濁<lb/>
酒聊澆舌閒愁莫上眉劉伶多事在荷鍤竟何之<lb/>
　　　春夜次韻荅肯堂兄<lb/>
<pb n="KR4d0199_WYG_001-22b"/>
天賦踈慵性身將四十年逄歡開口笑遇醉倒頭眠世<lb/>
事多翻覆時光易變遷置之無足校五字要清圓<lb/>
　　　贈别饒司理述古<hi>許借近詩</hi>
岳麓一樽酒湘江萬里秋匆匆别後語冉冉歳華流正<lb/>
喜重相見胡為不少留參軍詩俊逸還肯寄來不<lb/>
　　　贈别周徳夫<hi>徳夫本涪州判官而踰年攝運屬且始見子可喜</hi>
郡治資參佐計臺湏借留居常元少事有子更無憂君<lb/>
問歸涪棹予尋出峡舟一樽談舊事何日重相求<lb/>
<pb n="KR4d0199_WYG_001-23a"/>
　　　送仲敏東歸<lb/>
别僅三千里書纔一載通固應難邂逅那得許從容今<lb/>
日君先去何時我亦東社中如借問為道轉踈慵<lb/>
　　　賀陳仲思<hi>得近書知長甥秋薦</hi>
中鵠知誰好烹魚始認名報公勤有子似我懶無甥何<lb/>
日親相見因風且寄聲泥金聞喜處樽酒欲同傾<lb/>
　　　寄徐廣文<hi>并序</hi>
　　　　予客長沙用之亦寓居春閒忽告别往賓州<lb/>
<pb n="KR4d0199_WYG_001-23b"/>
　　　　暨予還家聞渠復返所寓寄四韻索詩債云<lb/>
自我還荒徑知君返寓居秋來曾醉否月下有詩無兩<lb/>
地成千里相㸔不一書可能忘舊債五字當追湏<lb/>
　　　寄曾徳廣<lb/>
懶慢多違俗尋常倦作書分襟還許乆為况定何如鴻<lb/>
鴈秋風冷梧桐夜雨踈相如病好否何日過吾廬<lb/>
　　五言排律<lb/>
　　　寄别國清月老<lb/>
<pb n="KR4d0199_WYG_001-24a"/>
珍重國清老由來隠薜蘿詩清堪供佛禅定已降魔不<lb/>
向名山住其如講席何無心聊一出餘論自相多别去<lb/>
今逾逺後期難重過丁寜一句子還肯寄來麽<lb/>
</p>
<p>
</p>
  </div>
<div>
                <head>大隠居士詩集巻下</head>
    <p>
<pb n="KR4d0199_WYG_002-1a"/>
欽定四庫全書<lb/>
　大隠居士詩集巻下　　　　宋　鄧深　撰<lb/>
　　七言律詩<lb/>
　　　春雪<lb/>
勾芒新政譲元㝠一雪填門訝許平不夜乾坤月留照<lb/>
無塵世界玉裝成如何辯認梅花發只得誇張栁絮輕<lb/>
數片簷前休掃去且留窻下快書生<lb/>
　　　月湖山谷勸耕次韻<lb/>
<pb n="KR4d0199_WYG_002-1b"/>
皂盖朱幡逰近郭野桃山杏炫紅旂㸔㸔新燕啣泥候<lb/>
恰恰鳴鳩喚雨時未用經丘思靖節何妨學稼許樊遲<lb/>
老農應悉使君意六勸傳教到處知<hi>勸農有六事</hi>
　　　陪吴正字賞花詩<lb/>
名園無物不芳妍上箇籃輿緩遶旋曲徑幽亭留客地<lb/>
㣲雲淡日養花天四時公舉春為最萬事銓量酒是先<lb/>
管領風光湏一醉要㸔詩筆落雲烟<lb/>
　　　橘花<lb/>
<pb n="KR4d0199_WYG_002-2a"/>
　　　　香最可愛前軰偶遺未之賦也且花於春時<lb/>
　　　　實於霜後它果不若是宜併書之<lb/>
糝枝碎玉吐香竒鼻觀頻參試論之清比木犀雖未的<lb/>
烈如茉莉已無疑自從白雪避花後更好黄金鑄實時<lb/>
四老隠居冝取此可能無意賦新詩<lb/>
　　　晚春<lb/>
雨催柔綠上桑枝新霽浮雲未盡歸寂寂簾櫳留燕舞<lb/>
隂隂楊栁䕶鶯衣莫于綺席嫌籌併已覺青春作鳥飛<lb/>
<pb n="KR4d0199_WYG_002-2b"/>
滿徑落花愁踏損羊欣切勿欵柴扉<lb/>
　　　次韻晩春<lb/>
閬仙晦日惜春歸尚喜争他五日遲延蝶晚花餘小蒨<lb/>
藏鶯暗栁盡低埀頻催布榖能謀野苦勸提壺殆為私<lb/>
寄語社中湏痛飲喜晴山色也開眉<lb/>
　　　夏日寓山齋<lb/>
山齋長夏斷過從掃地長教塵滅蹤松架青毛雲翳日<lb/>
扇揺白翅雪生風書床琴匣時相近茶鼎燻爐間自供<lb/>
<pb n="KR4d0199_WYG_002-3a"/>
心地清凉無熱惱炎天直與冷秋同<lb/>
　　　鑑堂初夏把酒<lb/>
新笋過林竹有筠老蠶登箔繭成身日穿雲出潜驅霧<lb/>
風捲花飛猛送春乳燕簾櫳中晝後綠隂池舘一畨新<lb/>
欲酬佳致湏何物莫厭芳醪滿入唇<lb/>
　　　漕司君子堂把酒<hi>侍吴司封坐懐月湖</hi>
擁岸芙蓉媚晚秋敗荷顛倒雨初收盃盤不料今朝欵<lb/>
杖履如陪昔日逰竹逕以東蔵曲折水村而下轉清幽<lb/>
<pb n="KR4d0199_WYG_002-3b"/>
穉松戢戢存遺愛不用詩來問好不<lb/>
　　　喜雨<lb/>
間㸃疎花稻已香老農猶未擬豐穰不堪雌霓頻妨雨<lb/>
反厭雄風但作凉傍日猖狂唯野馬為霖信息欠商羊<lb/>
忽驚頭上雲雷集甘注如傾洗夕陽<lb/>
　　　月湖禱雨有應李渭賦詩次韻併呈<lb/>
一雨端由誠意通不然筆落有神功奔雲擁樹千山里<lb/>
迅電飜江萬丈紅黍稷盈疇纔可望塵埃眯眼頓成空<lb/>
<pb n="KR4d0199_WYG_002-4a"/>
民間歳晚知何事飽飯無憂屬兩公<lb/>
　　　秋大閲呈月湖先生<lb/>
將兵還似將風騷軍帳從容自不勞皷角悲風肅人馬<lb/>
旌旗蔽日閃弓刀折衝正自煩樽俎急檄寜聞借羽毛<lb/>
洗眼臨淮新號令憑誰挑戰醉揮毫<lb/>
　　　七夕競渡<lb/>
水馬相先急畫橈朱樓紅粉宴笙簫月中誰念穿綵線<lb/>
江上齊㸔奪錦標冷眼諸人旁賈勇争頭一皷喜成謡<lb/>
<pb n="KR4d0199_WYG_002-4b"/>
憑誰試展乗槎手直入銀灣㸔鵲橋<lb/>
　　　十四夜賞月<lb/>
月嬋娟對竹嬋娟竹影蕭疎月轉妍纔過中庭十分好<lb/>
直疑明晚一般圓銀河漾漾無塵界玉宇昭昭不夜天<lb/>
君飲不多湏强飲何妨醉裏却逃禪<lb/>
　　　夜興<lb/>
官舍渾如僧舍幽爐香靜㘴興悠悠一忩燈火鳴蛩夜<lb/>
千里湖山落鴈秋只恐有詩成筆下自餘無事到心頭<lb/>
<pb n="KR4d0199_WYG_002-5a"/>
何妨信手翻書巻不限更深困即休<lb/>
　　　九日靈興山沽酒賞菊<lb/>
衆山環遶一溪斜低小軒忩眺望賖行遣方兄尋野店<lb/>
㘴邀歡伯過仙家多情戀頂烏紗㡌不語向人黄菊花<lb/>
山月上時歸更好何妨有待至昏鵶<lb/>
　　　重九宿王孫舖<lb/>
蘭江路盡接荆江竹屋蕭條草樹荒許乆長晴㘴極暑<lb/>
霎時疎雨做重陽明眸縱少新開菊隨量何妨淺舉觴<lb/>
<pb n="KR4d0199_WYG_002-5b"/>
驛舍明朝便陳跡牛山徃事莫徒傷<lb/>
　　　前五日賦重九<lb/>
侵尋重九雨餘秋采菊登髙事事幽偶爾見山忘日夕<lb/>
頽然落㡌自風流二三日外追清賞千百年間繼舊遊<lb/>
爛漫賦詩兼酩酊不然嘉節若為酬<lb/>
　　　九日方壺<lb/>
返照重城暮色催人家十萬出樓臺江流湛湛洞庭去<lb/>
山色青青衡岳來佳處緑樽窮日飲故園黄菊向誰開<lb/>
<pb n="KR4d0199_WYG_002-6a"/>
人間此㑹論今古醉聴西風拂帽埃<lb/>
　　　晚秋懐社中諸子<lb/>
池塘水落倒枯荷橘綠橙黄晚菊多日暖懐沙鼈𠂻甲<lb/>
霜清奔火蟹横戈如今時節從來好得醉工夫似舊麽<lb/>
儻有征鴻過巫峽待憑詩句問如何<lb/>
　　　次韻賦十月桃為羅司理生朝<lb/>
根苗不自武陵鄉挾暖凌寒獨有光韻過海棠春帶露<lb/>
紅羞籬菊晚經霜宅仙本結千年實瑞世仍開十月芳<lb/>
<pb n="KR4d0199_WYG_002-6b"/>
過挿一枝誰稱靣後堂楊栁舞霓裳<lb/>
　　　梅方開一花<lb/>
烟村清淺白沙溪籬落槎枒老樹枝一朶梅開如許早<lb/>
㡬多人過不曾知風前遇我還青眼花裏推渠是白眉<lb/>
未辦酒樽澆磊塊試憑詩句寫新竒<lb/>
　　　早梅<lb/>
荒村野水小春時縱有梅開人未知㡬度携笻無覔處<lb/>
今朝映竹忽横枝脱非入骨清香動恐被傳神淡墨欺<lb/>
<pb n="KR4d0199_WYG_002-7a"/>
酸意中含和鼎實相期逺到誦黄詩<lb/>
　　　臘月立春<lb/>
栁條弄色舞輕風不與尋常歳暮同寒氣望塵先歛退<lb/>
陽和發軔已交通菜絲盤玉還充席幡字花房正代功<lb/>
首迓東皇湏痛飲可能無句著新工<lb/>
　　　嵗暮寄蘭牕兄在郴陽<lb/>
毎日登樓望欲迷家書寫罷復題詩對床夜雨還非昨<lb/>
啜茗春風未可期歳月催人驚合㳫夢魂覔路苦參差<lb/>
<pb n="KR4d0199_WYG_002-7b"/>
也應梅竹多新句千里因風慰我思<lb/>
　　　寄饒雲叟<hi>渠怪人不作書</hi>
别來毎辱遺雙鯉頗怪吾儂不作書非為廣文官獨冷<lb/>
自緣中㪚性常踈静暉待月昏鐘後制勝登髙曉雨餘<lb/>
正憶去年同此㑹只今相望問何如<lb/>
　　　月湖樓晩霽呈侍郎<lb/>
湖光灔灔水平堤醉倚欄干晩霽時入鏡往來人倒影<lb/>
窺天拂掠燕低飛雨㾗猶向梅粧見風色偏於栁線知<lb/>
<pb n="KR4d0199_WYG_002-8a"/>
景物相撩無好句乞公詩作畵圖歸<lb/>
　　　内集閣<lb/>
　　　　月湖名閣之語曰此閣髙明暖宻宜供團欒<lb/>
　　　　遥賞山雪取謝道韞故事然而月湖單騎于<lb/>
　　　　此殆為後來者設今之七言所謂像賦髙唐<lb/>
　　　　者也<lb/>
畵閣深明雪壓冬團欒宴賞酒樽同獸爐香霧辟寒氣<lb/>
翠幙妓圍囘暖風起絮撒鹽酬唱外清歌妙舞笑談中<lb/>
<pb n="KR4d0199_WYG_002-8b"/>
寜無好事賢張禹不獨相忘著戴崇<lb/>
　　　晩坐散花之室<lb/>
官居無處寄幽棲洞户深沉坐最宜静撥爐薫挹香氣<lb/>
間論畵壁數花枝蟲鳴頗似㕍來後果熟還如鶯老時<lb/>
吹徹角聲巫峡晩片雲催雨更催詩<lb/>
　　　玉虚洞其上有日月之象其旁有龍象之形<lb/>
立馬香溪喚渡船羊腸遶盡洞呀然知誰開闢羣工巧<lb/>
直許寛虚一室圓龍象現形嚴佛土烏蟾埀象燭壺天<lb/>
<pb n="KR4d0199_WYG_002-9a"/>
惜哉不遇東坡賞為作新詩與世傳<lb/>
　　　市橋成次韻<lb/>
雷雹平時生馬蹄偶衝暴漲去難追一年病渉愁無奈<lb/>
今日安行喜可知虹飲江頭愁雨霽龍横水靣暮雲埀<lb/>
却憐舟楫無人渡借我江心理釣絲<lb/>
　　　峽江<lb/>
撃電浮霜浪作堆峡江試險眼初開常驚四畔山圍繞<lb/>
不見中間水去來石出多竒吾甚愛舟移太疾首頻囘<lb/>
<pb n="KR4d0199_WYG_002-9b"/>
瀕涯穏處憑誰問我欲其間作釣臺<lb/>
　　　柔逺樓<lb/>
柔逺樓髙豁寸眸白鹽赤甲鎖闗頭四川形勝當前險<lb/>
三峡波濤㨿上㳺鳥道極天雲日近靴城匝地市烟浮<lb/>
時平乆矣無戎馬囘首當年老杜憂<lb/>
　　　賦清映閣<lb/>
數椽茅屋小橋頭地叚無多景自幽為愛平池三尺水<lb/>
最宜明月一輪秋静留人影揺歌扇輕動風漣下釣鈎<lb/>
<pb n="KR4d0199_WYG_002-10a"/>
相去幽居無十歩不論時節恣來逰<lb/>
　　　同友人新陂莊少憩<lb/>
家家轣轆絡絲聲竹杖芒鞋取次行村笛牧羊烟欲暝<lb/>
農歌秧稻雨初晴隨瓶沽得酒堪醉就野挑來菜可羮<lb/>
此是田家真况味吾曹借取片時清<lb/>
　　　賦清曠亭<lb/>
半村半郭事林丘非閣非船傍釣舟秋月無邉凉細細<lb/>
江天不盡水悠悠誰開圖畵當前靣絶㸃塵埃到上頭<lb/>
<pb n="KR4d0199_WYG_002-10b"/>
我軰不妨頻假榻主人應喜共盟鷗<lb/>
　　　登光寺塔<lb/>
凱之曾説越中行塔級親登眼始驚畵合千山翠濃淡<lb/>
枝分萬水練縱横樹頭低壓昏烟重鶴背斜拖夕照明<lb/>
疑是丹成生羽翼冷然雲表御風清<lb/>
　　　同廷美兄宿龍福寺<lb/>
峰囘路轉竹間扄古寺尋幽當下程淺屋近山寒較早<lb/>
小窻容榻意偏清睡魔催枕如元約山鬼吹燈似薄情<lb/>
<pb n="KR4d0199_WYG_002-11a"/>
樽酒重温休惜醉恐君長夜厭蛩聲<lb/>
　　　過吕坊渡<lb/>
江闊寒風痛括肌村醪無力破寒威融霜㸃滴松間雨<lb/>
愛日晴明身上衣闖竹柴扉黄犬吠卧沙蓬艇白鷗飛<lb/>
燒㾗已覺春來近稍放青青出土肥<lb/>
　　　自賦大隠<lb/>
柴門雖設日常闗秪有琴書几案間屋宇無多聊近市<lb/>
塵埃不到即深山悠悠世事非吾事徃徃雲間是我間<lb/>
<pb n="KR4d0199_WYG_002-11b"/>
出處尚疑陶靖節倦如飛鳥始知還<lb/>
　　　賦芷<hi>并引</hi>
　　　　昔蘭窻先生嘗作芷賦其序畧曰幹長短則<lb/>
　　　　蘭相若花大小則蘭相若香淺深則蕙相若<lb/>
　　　　色雖綠而上加之淺黄其説如此癸亥六月<lb/>
　　　　予寓䕫之鎮峽堂有以香草獻者其花尖瘦<lb/>
　　　　毎幹四五可以比蕙其香清逺菲菲襲人不<lb/>
　　　　減於蘭細觀花葉則外青白而中實㣲紫<lb/>
<pb n="KR4d0199_WYG_002-12a"/>
　　　　土人未始知名予意此即芷也不然舍蘭蕙<lb/>
　　　　之族又安得有此臭味清絶哉第所見乃與<lb/>
　　　　蘭窻所述不同是不可無語以記之遂成唐<lb/>
　　　　律繼賦之後將求證於離騷之士云<lb/>
縹裁衣袂紫中單觸眼亭亭露未乾態度全然逼秋蕙<lb/>
馨香的不讓春蘭數枝瀟灑北窻書一室清幽六月寒<lb/>
了不知名疑是芷賦前詩後兩存㸔<lb/>
　　　寄月湖先生兼簡渭叟<lb/>
<pb n="KR4d0199_WYG_002-12b"/>
山莊杖屨飽相從毎月湏拚十日中鼎足三人同宿留<lb/>
甕頭一盞奉從容别來不隔千山月舊賞難乘雨腋風<lb/>
更想先生新活計烟波别業興方濃<lb/>
　　　贈别饒雲叟赴萬州教官<lb/>
話别哦詩當酒甌竹萌成笋麥方秋數聲春後呼風鳥<lb/>
百丈朝來送浪舟已得通津好消息何妨舊物小淹留<lb/>
到官應動鄉闗思南浦西山若箇優<lb/>
　　　遣興次韻<lb/>
<pb n="KR4d0199_WYG_002-13a"/>
山閣舂容丈尺間元無俗事撓清間有時把筆抄新句<lb/>
整日開窻對舊山葉帳静㸔青似染禽言細聴字終蠻<lb/>
可憐蜂子尊王意毎到衙時似趂班<lb/>
　　　追送何伯憲不及<lb/>
追送無從謾寄詩道間安穏我能知情懐亦似居家樂<lb/>
笑語依然奉母慈巴水栁風新霽後錢塘花雨暮春時<lb/>
乃翁邂逅詢佳况膝上時時置坦之<lb/>
　　　送王敦素<lb/>
<pb n="KR4d0199_WYG_002-13b"/>
龍蟠山色引衡廬霜落江清影碧虚鼔枻厭騎沙苑馬<lb/>
行厨飫食武昌魚緩歌玉樹飜新曲趣入金鑾續舊書<lb/>
官達故人稀㑹靣君來相見肯如初<lb/>
　　　次韻方徳秀<hi>渠所居有方橋又喜誦圓覺經偶相識于三山之氷壺欲挽相過</hi>
清風一榻借氷壺邂逅相逄日與俱學辯癡龍君有見<lb/>
詩窮饞犬我何癯似聞圓覺常開巻未到方橋欲問途<lb/>
稍待秋風凉冷後相從十日却歸歟<lb/>
　　　次韻歐陽天聰<hi>渠賦排悶因廣其説</hi>
<pb n="KR4d0199_WYG_002-14a"/>
今古由來㡬廢興人生底事謾勞生一身休作籠中鳥<lb/>
萬事終歸墻角檠且與風光閒作主莫於詩社倦尋盟<lb/>
相從只麽消間暇自快人間物外情<lb/>
　　　次韻吴文美<lb/>
决科君軰不須疑好采來如博局嬉拾芥紫青非外事<lb/>
舉杯富貴可前期相將競奏大人賦慫恿常談小子詩<lb/>
接武虞廷須八凱頴陽深遁我何知<lb/>
　　　次韻荅克脩<hi>并引</hi>
<pb n="KR4d0199_WYG_002-14b"/>
　　　　予不才且懶乆無所作克修毎見訝一日蘭<lb/>
　　　　章恵示責予屬和之意峻甚欲勉强未得也<lb/>
　　　　朝來牕間手正書帙見來詩猶在側忽復發<lb/>
　　　　興乃抖擻嗣軸尾雖不成言語抑亦見踈慵<lb/>
　　　　之意耳<lb/>
懶慢相成拙似初親朋莫問近何如居然野性成孤鶴<lb/>
聊爾塵編撲蠧魚才比劉墻猶自短詩如陶粟了無儲<lb/>
驪珠相畀知君厚燕石輕酬笑我疎<lb/>
<pb n="KR4d0199_WYG_002-15a"/>
　　　又次韻荅克修<lb/>
前囘藜杖遶芳郊底處梅花出好梢野彴低横盈尺水<lb/>
竹籬深䕶數家茅春風桃李成生客臘雪松筠是故交<lb/>
剰欲冄携樽酒去柴門應復許人敲<lb/>
　　　次韻荅周公美<lb/>
温風慫恿栁婆娑兩見春來蜂蝶多遷變時光如轉燭<lb/>
遲留日影欠揮戈思君欲問加飡未苦思能令太瘦麽<lb/>
歳晚忘言除習氣寒灰試共撥隂何<lb/>
<pb n="KR4d0199_WYG_002-15b"/>
　　　次韻荅公美二首<hi>來詩首篇謝藥及茶次篇以啼飢為題</hi>
幽居正傍小溪斜想見樵風似若耶固有詩章舒眼界<lb/>
可無藥物助脾家追歡難共長沙酒遣睡姑嘗陸羽茶<lb/>
更祝安心為妙法都將世事等空花<lb/>
四至長沙熟物情留題勝處記吾曾三生㑹是湖湘客<lb/>
一鉢渾如雲水僧贏得身輕閒有味儘從人笑老無能<lb/>
如君應飽田園樂猶道啼飢有怨憎<lb/>
　　　謁何世南<lb/>
<pb n="KR4d0199_WYG_002-16a"/>
　　　　吾清軒先生年二十以經學為古文一出冄<lb/>
　　　　出而世不售于是退而嘆曰可以止矣乃結<lb/>
　　　　茅清軒外形于酒托神于字以自放于愚溪<lb/>
　　　　之上故醉輙作草然詩家所作甚少其所交<lb/>
　　　　亦不過二三君子毎相遇必命酒以其所嗜<lb/>
　　　　也在醉必書日或十幅或二三十幅或百十<lb/>
　　　　幅今不有見之者其愛之重之而蔵之什襲<lb/>
　　　　歟其不知其道而委而棄之歟予不得而知<lb/>
<pb n="KR4d0199_WYG_002-16b"/>
　　　　之也予獨知世南所收先君書為多甚愛重<lb/>
　　　　之蔵之而不輕示人乆矣嘗請觀世南曰清<lb/>
　　　　軒先生有贈行詩必和此以來乃得見之不<lb/>
　　　　然不得見也予欲亟見之忘其不孝之誅輙<lb/>
　　　　次先韻鳴呼今日而使予得見先君之字予<lb/>
　　　　如見先君也唯君圖之<lb/>
愚溪草聖祖鍾王宰木今傷葉屢黄何處巻蔵雲滿紙<lb/>
唯君䕶惜錦成囊不聆洒翰音聲入欲認驚龍氣熖長<lb/>
<pb n="KR4d0199_WYG_002-17a"/>
一見自消飢渇念天厨珍味不湏嘗<lb/>
　　　謁趙徽猷<lb/>
把麾持節舊鄉闗雖幸為眠一枕安未覩青天孤此眼<lb/>
不圖今日見公顔雲烟秋霽湖山静霜月晨清橘柚寒<lb/>
應屬詩翁搜好句相從正願得窺斑<lb/>
　　　再用韻<hi>徽猷諸子坐間和前韻于是得之</hi>
葛巾藜杖欵重闗不獨風流識謝安蘭玉滿庭驚醉眼<lb/>
雲烟落紙照衰顔也知鴻㕍行應起莫管鳬鷗盟漸寒<lb/>
<pb n="KR4d0199_WYG_002-17b"/>
自笑斷鬚安字拙空令短髪作詩斑<lb/>
　　　懐清曠兄弟<lb/>
可觀閣上借牀眠明月清風不用錢㑹靣向來無空日<lb/>
離羣何事有經年相望千思江湖地正坐三秋風雨天<lb/>
耿耿青燈空透影可堪新㕍一聲傳<lb/>
　　　䕫府長至諸州之酒畢集毎品嘗之或有味而<lb/>
　　　無香或有香而無色月湖一日命酒匠置大甕<lb/>
　　　悉以酒投其中而和之不費麯蘖逡巡而化洗<lb/>
<pb n="KR4d0199_WYG_002-18a"/>
　　　盞一吸竒絶出於意外于是從新封泥名之曰<lb/>
　　　十州春請以七言賦之<lb/>
樽中賢聖雜然陳㸃化湏㬰清且醇味壓宜城九醖酒<lb/>
名髙䕫府十州春投丸仙子難争手合麯香山未盡神<lb/>
從事有靈應自慶而今十部萃吾身<lb/>
　　　村中病起<lb/>
訪醫墟落疾難痊肘後竒方得舊編藥濟君臣親劑和<lb/>
火停文武事烹煎旁人笑道徒為爾午睡醒來已脱然<lb/>
<pb n="KR4d0199_WYG_002-18b"/>
從此節宣防未病那須扁鵲信真傳<lb/>
　　　贈唐道士<lb/>
靈應堂中一羽衣衡山來此住多時困來拂榻終朝卧<lb/>
醉後敲門半夜歸留客屢嘗教買酒向人長自説吟詩<lb/>
開軒畧種閒花木此外懸知少是非<lb/>
　　　畵壁<lb/>
　　　　松柏竹鶴四者甚清然又旁出繁杏一株似<lb/>
　　　　是生客要不無意賦之<lb/>
<pb n="KR4d0199_WYG_002-19a"/>
松柏雙雙夾竹青來逰仙客稱閒情一時幻出誰能爾<lb/>
四者依然太瘦生鬱欝相交堪掬翠昻昻自得若聞聲<lb/>
如何艷冶容繁杏殆恐人嫌境過清<lb/>
　　　鐵拄杖次韻答趙侍郎<lb/>
非竹非藤性最剛鐵君風骨凛秋霜清堅閲世千年乆<lb/>
正直持身九節長宜向山林扶矍鑠難随車馬入康荘<lb/>
只愁雷電搜蛟蜃併及新詩不許藏<lb/>
　　　嘗雲安麴米春<lb/>
<pb n="KR4d0199_WYG_002-19b"/>
名自雲安已乆傳未嘗先覺口流涎三杯通道正須此<lb/>
一盞醺人今信然取醉間闗憐杜老聞香比擬憶蘇僊<lb/>
豈知閒㪚江湖客快飲瞿唐灔澦邉<lb/>
　　　何先生月湖樓<lb/>
青天素月古今流竒觀還須自我謀照有餘輝衆人共<lb/>
取之不禁此湖收水容天色交光處玉鑑氷壺不夜秋<lb/>
俯仰無塵清絶甚欄干百尺獨宜搜<lb/>
　　五言絶句<lb/>
<pb n="KR4d0199_WYG_002-20a"/>
　　　書事<lb/>
柱礎書生水雲雷暮出山天時已秋杪氣候尚春間<lb/>
　　　伏暑<lb/>
正覺纎絺便未容團扇閒兒童昧災變赤體更歡顔<lb/>
　　　野外新秋<lb/>
平野寛無際層雲撥不開曉容收雨後凉意送秋來<lb/>
　　　野眺即景<lb/>
山晩餘紅照林昬集衆鴉泥深茭欲笋水滿稻初花<lb/>
<pb n="KR4d0199_WYG_002-20b"/>
　　　江亭<lb/>
村舍随山逺沙寮傍岸還輕烟魚復浦殘雪手巾山<lb/>
　　六言絶句<lb/>
　　　散花之室六言<hi>月湖新名</hi>
無動現身説法毗耶到處為家誰識逄塲作戯從教現<lb/>
女㪚花<lb/>
本有獻花佛事何妨乞食歌姬若了悟不住相斯参透<lb/>
無言師<lb/>
<pb n="KR4d0199_WYG_002-21a"/>
　　　賦張以道寒綠<hi>陸龜䝉杞菊賦惟杞惟菊偕寒互緑</hi>
領畧一軒寒綠掃除萬種春紅飽取披烟沐雨全勝抹<lb/>
月批風<lb/>
百世東坡居士千秋甫里先生近識南湖髙隠相望今<lb/>
古同情<lb/>
　　　冬郊<lb/>
荒草岡頭牧笛急舂屋角吹煙短景做催冬日㣲暖號<lb/>
小春天<lb/>
<pb n="KR4d0199_WYG_002-21b"/>
　　　枇杷六言<lb/>
大似明珠徑寸黄如香蠟成丸落處韓嫣遺彈可憐不<lb/>
救飢寒<lb/>
　　七言絶句<lb/>
　　　仲春即事<lb/>
嘲㺯春晴禽鬬語揄揚風色栁揺絲麥苖含穂枇杷熟<lb/>
却似江南四月時<lb/>
　　　楊花<lb/>
<pb n="KR4d0199_WYG_002-22a"/>
楊花似雪雪應嗔㪚漫輕飛太逼真結習已消那得住<lb/>
却沾塵土不沾身<lb/>
　　　睡起<lb/>
案頭黄妳温存睡榻上青奴誘引凉幽夢覺來山月上<lb/>
一庭樹影滴金光<lb/>
　　　晨雪渡洑陂<lb/>
竹外楊枝學小梅竹間茅屋白皚皚撐舟獨擁蓑衣出<lb/>
堪畵何須待晚來<lb/>
<pb n="KR4d0199_WYG_002-22b"/>
　　　雪消<lb/>
簷聲不斷元非雨山色纔開豈是雲萬象終然仍舊貫<lb/>
詎須裝㸃巧紛紛<lb/>
　　　清曠静坐<lb/>
草迷犢角掛林笋風起繭毛揚樹花不見黄鶯飛上栁<lb/>
得知深處暗蔵鵶<lb/>
　　　偶感<lb/>
兀兀詩書早嵗勤而今掩巻養天真政須無語叅摩詰<lb/>
<pb n="KR4d0199_WYG_002-23a"/>
底用清談學晉人<lb/>
　　　即事六絶<lb/>
卧櫓無聲百丈斜牽夫匍匐入蘆花寒雲過鴈愁相頋<lb/>
踏損尋常落處沙<lb/>
凄風夜雨黄牛峽愛日寒雲白狗岍穏上瞿唐猶㡬日<lb/>
闗山須㸔月初圓<lb/>
舊年不雪新年雪今日非春明日春滕六勾芒真劣相<lb/>
寒温相語作比隣<lb/>
<pb n="KR4d0199_WYG_002-23b"/>
纈紋斑駮遶山園青帶縈紆落澗泉十月梨花開滿樹<lb/>
直疑梅蘂破寒烟<lb/>
昏烟漠漠雨霏霏四月輕寒浸裌衣葉滿筠籃桑徑晚<lb/>
杜鵑聲急棟花飛<lb/>
林間無葉供風落溪上有梅迎雪開斜日未收門巷暖<lb/>
兒童笑指蹇驢來<lb/>
　　　翠竹人家<lb/>
户外江平不肯流短籬疎竹翠光浮畦蔬遶舍畬田粟<lb/>
<pb n="KR4d0199_WYG_002-24a"/>
一飽無求百不憂<lb/>
　　　村童<lb/>
侵星褁飯下髙山負石趨城得米還不識往來為㡬里<lb/>
秪言住處指雲間<lb/>
　　　漁父詞二首<lb/>
西風淅淅颭菰蒲獨棹扁舟釣五湖買斷水鄉真樂處<lb/>
月明雲冷笛聲孤<lb/>
活計平生一釣船將魚換酒不論錢夜來醉倒篷籠底<lb/>
<pb n="KR4d0199_WYG_002-24b"/>
却在蘆花宿㕍邉<lb/>
　　　舟中即事三首<lb/>
兩岸農家各自耕相過正欠小舟撐牧童來往如平地<lb/>
騎得吴牛入水行<lb/>
騰身赤鯉江心躍浮鼻烏牛渡口過雨後風清雲净盡<lb/>
一眉新月映寒波<lb/>
㬠翅鸕鷀映日斜倒懸羣鴨趂魚蝦槿籬石徑通門處<lb/>
茅屋松林賣酒家<lb/>
<pb n="KR4d0199_WYG_002-25a"/>
　　　雨卧舟中<lb/>
不許擡頭篷底下僅容舒膝簟中間聴風聴雨聴灘浪<lb/>
纔得晴時出㸔山<lb/>
　　　樂口橋即事<lb/>
雨餘溪漲急機舂縁岸人家栁㺯風路轉源深行歩緩<lb/>
青山暎水野桃紅<lb/>
　　　宜春解䌫<lb/>
江逈晨光獨早囘放船東下興悠㢤西風嫋嫋携將去<lb/>
<pb n="KR4d0199_WYG_002-25b"/>
細雨㝠㝠㸔得來<lb/>
　　　瀼西亭即事<lb/>
危亭曲檻俯溪流去去來來渡口舟㣲雨不妨人刈麥<lb/>
輕烟正可客埀鈎<lb/>
　　　灔澦堆<lb/>
水合百源争一闗正須灔澦控奔湍露機象馬渾間事<lb/>
合作頺波砥柱㸔<lb/>
　　　飛練<lb/>
<pb n="KR4d0199_WYG_002-26a"/>
見説天孫巧一機銀河練就雪争輝長風吹下三千尺<lb/>
秪恐麻姑合得衣<lb/>
　　　登普濟寺慈氏閣<lb/>
柔逺樓中俯市囂萬家蟻聚汩塵勞此中更覺樓低小<lb/>
佛界由來著眼髙<lb/>
　　　題壁平沙落雁<lb/>
江寒烟暮水明霞曲折斜行雁落沙曾是瀟湘篷底見<lb/>
還疑今夜宿蘆花<lb/>
<pb n="KR4d0199_WYG_002-26b"/>
　　　次韻繡屏<lb/>
定是司花怯曉寒花枝圍處密縈蟠草針栁線藏真巧<lb/>
莫作尋常倚市看<lb/>
　　　戯留友人把酒<lb/>
桞還飛絮春餘㡬幸有清樽可共持今我未眠卿莫去<lb/>
古人皆飲子休辭<lb/>
　　　觀酒庫落成<lb/>
畢卓夜行因滿甕嗣宗喜仕為盈厨自憐小户無如我<lb/>
<pb n="KR4d0199_WYG_002-27a"/>
不斷瓶沽斷酒沽<lb/>
泥沙糟粕不堪傳有酒知盈㡬百船浪説添盃吹野水<lb/>
何如真變錫山泉<lb/>
　　　荷<lb/>
田田藕葉綠如裳拍塞池亭盡是香不受纎塵偏受露<lb/>
十分清絶倚晨光<lb/>
蓮未開時香在葉他花縱好葉無香製衣未入騷人手<lb/>
象鼻何妨吸酒光<lb/>
<pb n="KR4d0199_WYG_002-27b"/>
　　　憫松<lb/>
　　　　道入澧陵旁多古松上釘小牌書千字文記<lb/>
　　　　之間為取明者殘傷致有傾折<lb/>
誰借毛錐千字力曲留髯叟百年身未能晦蹟終難保<lb/>
樗櫟林間是散人<lb/>
　　　贈梅<lb/>
花䝉臘雪袁安卧影落寒江正則魂忽見江南春信息<lb/>
誰教驛使到䕫門<lb/>
<pb n="KR4d0199_WYG_002-28a"/>
　　　别金華朱丞<lb/>
客中相識便相知日日相過不問時除却酒杯澆旅况<lb/>
若非坐隠即論詩<lb/>
梅信傳黄麥正秋征衣抖擻去難留應從臨汝江邉過<lb/>
傳語灘頭舊釣舟<lb/>
　　　答莊權之<hi>并引</hi>
　　　　權之以四絶見貽且索和章值予戒口業已<lb/>
　　　　數月矣黾勉賦二十八字既以謝權之它或<lb/>
<pb n="KR4d0199_WYG_002-28b"/>
　　　有覔詩者亦可舉似以為對<lb/>
寒窻十載江湖夢夜月三更風露秋静坐觀心香一炷<lb/>
平生詩病一時瘳<lb/>
　　　次韻答陳仲思<hi>來詩邀守嵗</hi>
彤雲凍合晚來風百里溪山雪色同李<graphic n="KR1658" url="https://raw.githubusercontent.com/kanripo/KR-Gaiji/master/images/KR1658.png" mimeType="image/png"/>那能説詩興<lb/>
嗣宗端復嘆途窮<lb/>
吟君詩罷不成歡尚阻青燈話歳寒亦欲分嘗竹忩碧<lb/>
少須春後薦春盤<lb/>
<pb n="KR4d0199_WYG_002-29a"/>
　　　贈錢道人<hi>説相不覔錢</hi>
善説相傳唐世術不言錢有晉人風非錢可况言真寔<lb/>
肯與尋常賣相同<lb/>
　　　賦歐陽道士舞仙<lb/>
博山烟燼夜三更萬籟聲沉月一庭拂拭琴床弹古調<lb/>
松梢鶴睡洒然醒<lb/>
　　　千葉石榴<lb/>
丹房疊蘤烱雙眸熖熖燒空夜不收莫遣殘英顛倒落<lb/>
<pb n="KR4d0199_WYG_002-29b"/>
一枝開早見釵頭<lb/>
誰家巧婦為花謀針線殘零細意收不管生紅難熨貼<lb/>
從教百皺綴枝頭<lb/>
　　長短句<hi>附</hi>
　　　中秋無月肯堂邀小酌賦三五七言<lb/>
雨飄零風凄清坐念今夕月知從何處明未湏無月更<lb/>
作惡但願有酒常同傾<lb/>
</p>
<p>
</p>
  </div></body>
</text>\m</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>荆南倡和詩集</head> <lb/>
    <p>
<pb n="KR4h0091_WYG_000-1a"/>
欽定四庫全書　　　　　集部八<lb/>
　荆南倡和詩集　　　　　總集類<lb/>
　　提要<lb/>
　　　　<hi>臣</hi>等謹案荆南倡和詩集一巻元末周砥馬<lb/>
　　　　治同撰砥字履道無錫人治字孝常宜興人<lb/>
　　　　至正癸巳甲午乙未三年兩人同館于宜興<lb/>
　　　　荆溪之南隨事倡和積詩一巻録成二帙各<lb/>
　　　　懐其一同時遂昌鄭元祐為之序二人亦自<lb/>
<pb n="KR4h0091_WYG_000-1b"/>
　　　　有序後砥從張士誠死于兵而治入明為建<lb/>
　　　　昌同知與髙啓友善遂以此集手録本付啓<lb/>
　　　　啓復以與吕敏有啓後序及徐賁題詞敏後<lb/>
　　　　仍歸諸馬氏成化間鄉人李廷芝攜至京師<lb/>
　　　　俾李應禎張弼詳著其事校正付梓集後附<lb/>
　　　　録數首皆砥在荆南別後之作及治賦砥哀<lb/>
　　　　詞與其追和之詩砥以吟咏擅長與顧阿瑛<lb/>
　　　　踪跡最宻玉山雅集記逰諸編中多載所作<lb/>
<pb n="KR4h0091_WYG_000-2a"/>
　　　　格調皆極諧婉其撰是集正元末喪亂之際<lb/>
　　　　感時傷事頗為情致纏綿治詩筆稍遜于砥<lb/>
　　　　而雋句絡繹工力亦差能相敵以視松陵倡<lb/>
　　　　和漢上題襟雖未必遽追配作者而兩人皆<lb/>
　　　　無全集行世存之亦足以窺見一斑焉乾隆<lb/>
　　　　四十六年十月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　總　校　官　<hi>臣</hi>　陸　費　墀<lb/>
<pb n="KR4h0091_WYG_000-3a"/>
荆南倡和詩集原序<lb/>
前年予歸養親始寓荆南山中荆南者地志云義興俗<lb/>
勁直有荆楚之風故水名荆溪溪之南曰荆南非江漢<lb/>
之間所謂荆南者也常之屬邑四而義興山獨多凡山<lb/>
之羣峰簇出者惟荆南為然義興故僻左而荆南延亘<lb/>
且百里予所寓處距州郭七十里四方賓客茍以事來<lb/>
義興者多止州郭逕去以故荆南雖有佳山水谷巖潭<lb/>
洞之勝多不知使知之亦不暇遊也予雖以邑人久寓<lb/>
<pb n="KR4h0091_WYG_000-3b"/>
於兹而亦未極披覽去年春履道自吳門來與予俱主<lb/>
周氏家周氏好學有賢行得客予二人乃大喜為屋澗<lb/>
東西以館之置荼具酒杯屬其子弟從之遊蓋今二年<lb/>
之間亦稍稍事搜覽天高氣清間相與登銅棺窺玉潭<lb/>
詠頤山晚晴送具區之洪波招天目之遠雲而吳興桐<lb/>
川諸山若奔走來會可喜者始咎向者缺遊觀之勝也<lb/>
閒居讀書念親舊離别與夫風泉月林之間載咏載歌<lb/>
商今古較人事弔吳封禪遺蹟思孝侯折節從學之勇<lb/>
<pb n="KR4h0091_WYG_000-4a"/>
不可復見與夫杜牧之之風流蘇長公之英靈則復感<lb/>
歎悲咤噆噆不已予與履道意思皆然因合前後所作<lb/>
為荆南倡和詩若干篇嗟夫予二人者交舊矣向年與<lb/>
履道居吳門或居無錫其相從之好有之而聚散恒倐<lb/>
然非有如今日之乆也更唱迭和非有如今日之多也<lb/>
惟其流離不偶亦豈有如今日之甚也哉蓋前五六年<lb/>
民物尚富康士往來東西州者衆故於登覽不能專宜<lb/>
其於山水之勝反有畧而非顧者今予與履道徒以留<lb/>
<pb n="KR4h0091_WYG_000-4b"/>
連至此遭時屯阨不能羽翼以飛殆所謂匪鱣匪鮪潛<lb/>
逃于淵匪鶉匪鳶翰飛戾天噫士至於此乃得於一丘<lb/>
一壑盡心焉由此觀之則人之有憂患孤苦者未可以<lb/>
為不幸也孟子曰人之有德慧術智者恒存乎疢疾詩<lb/>
亦然又況重於詩者乎異時年邁志衰皤然兩翁復相<lb/>
遇於山巔水涯開巻一笑則猶藉此以識窮愁憂患之<lb/>
嵗月云前年至正十三年也十五年秋七月馬治序<lb/>
荆南倡和詩録為兩巻一留孝常許一以自藏砥與孝<lb/>
<pb n="KR4h0091_WYG_000-5a"/>
常非直嗜詩者也顧有所感於中而形於言爾非敢有<lb/>
意於示人也心之所感情之所發有不能自已者故不<lb/>
自知其言之多也見其言之多而遂以為耽於詩者非<lb/>
也蓋吾二人之詩非艱深勞苦以得之見山而心樂焉<lb/>
則欲養其德也觀水而志達焉則欲果其行也登高而<lb/>
見白雲之英英則思吾親之在遠也與山僧野老往來<lb/>
以遊則亦未絶於朋從也居窮約而無怨尤之辭則知<lb/>
安乎命分之故也是皆有感於中而形於言爾謂非為<lb/>
<pb n="KR4h0091_WYG_000-5b"/>
學之道乎雖然荆南山水豈以吾二人而著即天下名<lb/>
山水多矣其峰巒洞谷豈盡勝荆南哉彼或當四方之<lb/>
要衝遇賢達之遊咏則名著於無窮矣荆南既僻左寡<lb/>
賢達之遇則其名之不著也固宜然則居僻而名不著<lb/>
豈特山水也哉豈特山水也哉句吳周砥序<lb/>
<pb n="KR4h0091_WYG_000-6a"/>
欽定四庫全書<lb/>
　荆南倡和詩集<lb/>
　　　　　　　　　　　元周砥明馬治仝撰<lb/>
　　過任彦升釣臺　　　　　　　　馬治<lb/>
寂寂山水郡依依今古名斯人同化盡繫纜舊臺傾汀<lb/>
樹烟中没寒禽沙際鳴無人坐垂釣永念彼平生<hi>任有出宜</hi>
<hi>興郡哭范僕射詩序云永念平生</hi>
　　　　　　　　　　　　　　　　周砥<lb/>
<pb n="KR4h0091_WYG_000-6b"/>
雪樹參差短寒山迢遞明春流釣臺没殘照夕嵐輕萬<lb/>
化同澌盡孤名如水清誰悲范僕射千載見交情<lb/>
　　出西澗過龍巖途中瞻眺　　　　　砥<lb/>
適意窮山水覽物眷時候蘭薄迷煙孕桐林仰雲逗却<lb/>
立駐幽躅前臨縦遐覯谷鳴始嚶嚶川響復瀏瀏衝飈<lb/>
激高竹晴曦豔寒溜崖複翠羽戢石觸金鱗皺妙合理<lb/>
無遺心怡興難究逼仄緣石磴岧嶤陟雲構豈唯廬霍<lb/>
期攬此嵓㟧秀素履非行險逸想仍冒詬遙遙此中情<lb/>
<pb n="KR4h0091_WYG_000-7a"/>
庶以謝紛揉<lb/>
　　　　　　　　　　　　　　　　　治<lb/>
山澤春明麗雲樹鬱峭蒨遊步何從起涉澗行屢轉幽<lb/>
泉響層曲蔓草緜芳甸在岸心已遂經丘始回面巖崖<lb/>
驟誰創嵐嶺遙自薦蒼栝凝隂吹彤霞散晴電菴藹蒙<lb/>
籠間一水光練練沈沈潭洞古潛龍不復見觀頤委物<lb/>
育解作凝神變臨深備戒慎登高欲瞑眩遊目信虚無<lb/>
探已有常戀靈芝事曖昧采薇庶游衍行矣東郊歸祈<lb/>
<pb n="KR4h0091_WYG_000-7b"/>
年急親膳<lb/>
　　南澗聴水聲送别太古禪師　　　　治<lb/>
汩汩石上語瀏瀏風中琴清晨南澗流似是太古音出<lb/>
谷乍喧冗入林杳深沈後來自相續前者既難尋問客<lb/>
何緣起悠悠傷别心<lb/>
　　賦得晚晴送禪師　　　　　　　　砥<lb/>
浮雲莫褰霽空宇湛然清復念還山客遲遲南澗行新<lb/>
禽響叢木殘照入孤城即此閒來往方紆塵外情<lb/>
<pb n="KR4h0091_WYG_000-8a"/>
　　對新栁　　　　　　　　　　　　砥<lb/>
纔弄新春色巳有縈愁意欲倚不成眠待扶還似醉疎<lb/>
雨飄枝濕莫雀銜花墜脈脈獨含情故園那得至<lb/>
　　　　　　　　　　　　　　　　　治<lb/>
縈縈初月栁撩亂愁邊見隂憶武昌門高想靈和殿金<lb/>
塘承日暎綺陌迎風轉學舞未能休纓情欲誰見<lb/>
　　送梁生　　　　　　　　　　　　治<lb/>
山路喧黄鳥溪風搖緑蘋如何送行客等是未歸人<lb/>
<pb n="KR4h0091_WYG_000-8b"/>
　　　　　　　　　　　　　　　　　砥<lb/>
荷衣不掩體客路暗傷春誰是憐貧者金陵有主人<lb/>
　　遊龍巖三洞之間贈東臯生　　　　治<lb/>
三十六洞何紛紛倦游拂拭龍巖雲龍巖之山昔所聞<lb/>
白波中浮洞庭君混沌初離元氣分雷疾如崩電如焚<lb/>
從今金仙棲上方五丁斧作三石房供以百斛青霞漿<lb/>
唯留一谽谺玉室暎金堂銅棺嵯峨空復云乃有銅棺<lb/>
藏張公鍊丹處人去紫苔荒靈官玉女虚名耳青騾不<lb/>
<pb n="KR4h0091_WYG_000-9a"/>
歸已渺茫如何龍宫三石房内猶肺腑閱腎腸間有尋<lb/>
丈魚見人化去不可量水邊荏苒露牙角一日四海流<lb/>
滂滂我呼東臯生下觀潛龍宅摶桑小燧飛入來照見<lb/>
乾坤與人隔世間日月輕變遷我欲待子無為先後天<lb/>
而終道自然石上一憩三千年<lb/>
　　　　　　　　　　　　　　　　　砥<lb/>
商顔紫芝久不采淮南丹書竟安在仙人勸我三洞遊<lb/>
身如騎龍到東海海氣茫茫雲霧迴白波捲雪連山來<lb/>
<pb n="KR4h0091_WYG_000-9b"/>
雙童手弄海底日紅光一道金蓮開瑤草綠可折瓊樹<lb/>
花冥冥昔人鍊丹丹竈在錦苔繡石光青熒雷行半空<lb/>
中逄逄擊天鼓玉女鸞笙時下來前頭四足神魚舞醉<lb/>
拂珊瑚鞭玉虎我欲因之窮洞府閒訪八公五雲裏為<lb/>
說蒼生受辛苦不然西出西華顛太極總仙之洞天安<lb/>
得周迴更二千直與龍巖之洞相鈎連蓮花峰上重攜<lb/>
手笑攬霞觴窺八埏<lb/>
　　寄茅山道士鄧九華二首　　　　　治<lb/>
<pb n="KR4h0091_WYG_000-10a"/>
玉門丹砂不可得有懷常在積金山空疑蓬島虚無裏<lb/>
絶愛茅家伯仲間菌子生時雲蓊葧桐花開後水潺湲<lb/>
鄧君翔舞布林表猶倚神芝養妙顔<lb/>
山帔昻藏七尺軀人間一别信音無曽陪高論時看劍<lb/>
不記狂吟夜擁爐明月遼遼生遠思白雲靄靄滿清都<lb/>
華陽南洞閒來往願逐鄉人蔣負芻<lb/>
　　　　　　　　　　　　　　　　　砥<lb/>
何許九華仙子宅白雲峰下翳松蘿澗房春靜飛花入<lb/>
<pb n="KR4h0091_WYG_000-10b"/>
磴道烟輕鳴鶴過下泊宫前晴蕩漾昭真臺上鬱嵯峨<lb/>
題詩先到虚空界亦欲凌風渡絳河<lb/>
雲掩白龜潭下水我家茅屋尚有無九霄月色三花樹<lb/>
千載雲蹤五嶽圖投䇿幾時㕘勝力封書先欲報麻姑<lb/>
重來為覔𤣥通記玉笈丹書諒不誣<lb/>
　　觀復卦呈孝常　　　　　　　　　砥<lb/>
明道由來不計功中行能復幾人同善端萌處天心見<lb/>
只在安然保養中<lb/>
<pb n="KR4h0091_WYG_000-11a"/>
　　　酬前作　　　　　　　　　　　　治<lb/>
天理本然無間㫁盈虚消息自其常惟當努力崇明德<lb/>
坐見羣隂變一陽<lb/>
　　上董山讀孫氏古碑　　　　　　　砥<lb/>
亦有文章效封禪奈無功徳濟刑名長江縦有肴函險<lb/>
終使秦人念子嬰<lb/>
　　　　　　　　　　　　　　　　　治<lb/>
青蓋蕭條向洛陽歴陽山色愧封王如何囤石叢丘裏<lb/>
<pb n="KR4h0091_WYG_000-11b"/>
又有遺文載百祥<lb/>
　　春寒慰瓶中杏花　　　　　　　　治<lb/>
玉瓶春水曉猶添紅萼無言對巻簾莫為桃花翻自恨<lb/>
梅花時節更清嚴<lb/>
　　　　　　　　　　　　　　　　　砥<lb/>
銀屏春靜竹風來愁向花前把一杯不得幽人相伴住<lb/>
西園雨裏亦須開<lb/>
　　聞笛聲送任掾　　　　　　　　　治<lb/>
<pb n="KR4h0091_WYG_000-12a"/>
栁條拂水已堪折梅花照人如欲言翻向溪橋成久立<lb/>
春風吹篴暗銷魂<lb/>
　　　　　　　　　　　　　　　　　砥<lb/>
春水綠波生栁塘横吹掩抑復悲揚今朝送别已惆悵<lb/>
前時渡江猶㫁腸<lb/>
　　經杜樊川水榭故址　　　　　　　砥<lb/>
落花風裏酒旗搖水榭無人春寂寥何許長亭七十五<lb/>
野鶯煙樹綠迢迢<lb/>
<pb n="KR4h0091_WYG_000-12b"/>
　　　　　　　　　　　　　　　　　治<lb/>
風烟淡淡水㝠㝠杜榭橋西傷我情閒倚溪樓望山月<lb/>
鸊鵜飛處晚鐘聲<lb/>
　　　張子房詩　　　　　　　　　　　治<lb/>
周厯久巳移真人翔灞上風雲一感變靈鑒昭所向從<lb/>
容帝者師芳閥著韓相學禮淮陽去丹心日以壯結客<lb/>
反君讐神椎驚博浪誰令奇功緩天意興伯王進履投<lb/>
𤣥契會留獻忠讜他人安足云臣語君委亮暴㸔西秦<lb/>
<pb n="KR4h0091_WYG_000-13a"/>
弭勇指東城喪弛擔息元元推封安鞅鞅都邑資評議<lb/>
儲皇控依仗有教實施行無言不咨訪觀山悟無競涉<lb/>
海羞細量混跡次蕭曹希蹤列伊望圖成不自貴高步<lb/>
凌風颺寓意赤松遊齊身黄石葬其人雖則巳懷徳予<lb/>
可忘英芬播萬紀作者哀何曠出處顯黙間孤風起廉<lb/>
讓<lb/>
　　次前韻　　　　　　　　　　　　砥<lb/>
悠哉紫霞想奕奕丹漢上矯矯張子房孤風肅瞻向知<lb/>
<pb n="KR4h0091_WYG_000-13b"/>
幾自其神辟穀非有相翻飛帝鄉遠羽翼皇輿壯下視<lb/>
炎海航流飈颯驚浪三尺既平定九圍悉尊王盈志決<lb/>
疑情讒言間忠讜竟毒彭仲醢巳失淮隂亮果謂金石<lb/>
交不啻螻螘喪仰觀雲物表靈風委塵鞅伊昔昌鴻業<lb/>
造端孰可仗崩迫戰鬬機從容帷幄訪剖論超神理納<lb/>
約中權量黄石一編書清塵千古望希聲杳莫作異迹<lb/>
誰同颺忽忽東洛榮紛紛北邙葬麟趾追巳邈鳳姿仰<lb/>
難忘申章擅高議疇能發其曠吾知武侯略方駕應宜<lb/>
<pb n="KR4h0091_WYG_000-14a"/>
讓<lb/>
　　憶强恪秀才　　　　　　　　　　砥<lb/>
春林露滴滿蒼苔暎水柴門向午開鷗鳥相看自來往<lb/>
庭花欲落更徘徊心思故舊情難遣時憶過從詩屢裁<lb/>
人事風雲悲頃刻為誰臨患獨憐才<lb/>
　　　　　　　　　　　　　　　　　治<lb/>
來往溪西松桂林當時君我最同心兩年蹤跡飄零甚<lb/>
三月光隂咏歎深世事聊憑尊有酒男兒豈賴槖中金<lb/>
<pb n="KR4h0091_WYG_000-14b"/>
相思不得雙黄鵠飛下龍山玉萬尋<lb/>
　　贈㫤公　　　　　　　　　　　　治<lb/>
向來俱是錢塘客世難還家各五年夢裏猿聲風嫋嫋<lb/>
空中鶴影雪翩翩詩瓢憶挂蓮峰樹茗椀曽煎合澗泉<lb/>
相見南樓春巳晚感時傷舊更悽然<lb/>
　　　　　　　　　　　　　　　　　砥<lb/>
我本匡廬種蓮者奄忽飄零塵網中衣食坐為妻子累<lb/>
文章翻笑古人同酒醒瀑布千年雨恨滿江波一篴風<lb/>
<pb n="KR4h0091_WYG_000-15a"/>
閒共山僧語終日揮絃送目歎飛鴻<lb/>
　　懷玉山子　　　　　　　　　　　砥<lb/>
伊昔延清賞玉山仙子家風唫蘿磴月雲卧雪巖花海<lb/>
鶴西飛遠吳門東望賒相思似春草煙雨滿天涯<lb/>
　　　　　　　　　　　　　　　　　治<lb/>
我識玉山子吳江春夢中鳴橈漁浦夕吹篴酒樓風豪<lb/>
思千夫勇神交四海同他時雪中櫂俱出葑門東<lb/>
　　春日澗西獨立　　　　　　　　　治<lb/>
<pb n="KR4h0091_WYG_000-15b"/>
茅齋密倚澗西頭南隴東岡也罷遊閒見飛花拂楊栁<lb/>
春歸自是不能休<lb/>
　　戲和呈孝常　　　　　　　　　　砥<lb/>
澗房疎竹靜煙霏逕裏蒼苔行迹稀相與尋君遂初賦<lb/>
江花欲落換春衣<lb/>
　　尋蘇長公墓　　　　　　　　　　治<lb/>
醉裏光隂三百年青山滿目一凄然舊時玉局今何在<lb/>
漫想荒城野水邊<lb/>
<pb n="KR4h0091_WYG_000-16a"/>
　　　　　　　　　　　　　　　　　砥<lb/>
野花荆棘路凄迷山北山南謝豹啼千載先生丘墓在<lb/>
神遊應是浙江西<lb/>
　　四月一日南樓聴子規聨句<lb/>
山雨㝠㝠聴子規<hi>砥</hi>松間樓上坐移時曉來殘夢猶三<lb/>
月<hi>治</hi>春盡幽花尚一枝疎繆豈堪今日事<hi>砥</hi>文章聊效<lb/>
古人為<hi>治</hi>鳳鳴不再何千載<hi>砥/</hi>思結滄洲汗漫期<hi>治</hi>
　　邀孝常食櫻桃　　　　　　　　　砥<lb/>
<pb n="KR4h0091_WYG_000-16b"/>
奉橘誰題三百顆種桃休訝五千年不如共餉朱櫻熟<lb/>
手摘囊盛也可憐<lb/>
　　酬前作　　　　　　　　　　　　治<lb/>
夢魂不到芙蓉闕新食朱櫻近一番金盌蔗漿非我有<lb/>
情知春茗解蠲煩<lb/>
　　登西岡望龍池諸峰贈馬二山人　　砥<lb/>
登臨不涉險緩步情始暢振衣西岡頭矯首一長望朝<lb/>
陽匿光彩宿霧猶隠障山靈忽不靳連峰洶波浪何許<lb/>
<pb n="KR4h0091_WYG_000-17a"/>
芙蓉青龍池半天上銅官從中起磅礴氣愈壯迴風過<lb/>
林莽草木皆振蕩青錦十萬繒鈿車五千輛山人地志<lb/>
熟指顧名所向窮歴吾豈能高情倚疎放平生烟霞志<lb/>
配此丘壑尚思欲逃喧卑結茅記非曠緣知兵革後巳<lb/>
恐淳樸喪蕭條采芝意臨流重惆悵<lb/>
　　酬前　　　　　　　　　　　　　治<lb/>
遠遊虞風波託好常在邇朝來遇君出興與西岡起日<lb/>
薄川野隂徐行杳然喜登身陂陀上瞻望入百里浮雲<lb/>
<pb n="KR4h0091_WYG_000-17b"/>
忽避遠千嶂來填委巉巖龍池頭宛轉鵝山趾銅官大<lb/>
居正顧盼雄彼此夏綠紛以榮林巒粲成綺回頭指明<lb/>
鏡近見洴練水一州信崢嶸東北纔演迤自多巖洞勝<lb/>
衡廬可肩比嵬嵬松間石跪立馴虎兕前瞻忽長嘯幽<lb/>
響久乃已桃源果何似兹景清且美窮探非予樂所樂<lb/>
有偶爾周子宜數來逍遙自今始<lb/>
　　晏起一首　　　　　　　　　　　砥<lb/>
晏起望南郭依微見遠岑疏花消夜雨啼鳥罷秋林偶<lb/>
<pb n="KR4h0091_WYG_000-18a"/>
有適道意本無遺世心不能勤四體聊有寫瑤琴<lb/>
　　　　　　　　　　　　　　　　　治<lb/>
樵牧久巳出驚禽噪初陽寢扉南澗畔疎竹曉風涼夜<lb/>
永道機熟秋清人意强居山幸一載晏起適徜徉<lb/>
　　子晦由南中歸未見　　　　　　　治<lb/>
漾舟松陵浦飛錫杼山岑誰言苦行役幽賞此其心望<lb/>
月水迷野聴雞風滿林得歸猶未見思爾散煩襟<lb/>
　　　　　　　　　　　　　　　　　砥<lb/>
<pb n="KR4h0091_WYG_000-18b"/>
道門舊遊侣來往不羈人夜歸青山寺謂行今幾旬緣<lb/>
虐久遺境法妙似無鄰相寄何言說惟應心所親<lb/>
　　夜坐懷孝常　　　　　　　　　　砥<lb/>
待月下石壁罷琴竹間亭坐絶百蟲響旅懷纔夜寧天<lb/>
高玉露瀉草木流晶熒四山湛秋色萬物無隠形風蟬<lb/>
抱葉落雪鵠迎雲停此時西澗人柴門久巳扄誰同展<lb/>
清會念此風泠泠世難避空谷憂患同醉醒偶適不為<lb/>
貴人生易飄零茫茫河漢流熒惑光銀星干戈未衰息<lb/>
<pb n="KR4h0091_WYG_000-19a"/>
前途杳㝠㝠嵗晏有結託東去浮滄溟<lb/>
　　酬前作　　　　　　　　　　　　治<lb/>
東齋見微月露坐稀華星感物増惋傷懷人在巖扃高<lb/>
情沐垂照寤寐不遑寧中夜夢良覿君歌謂予聴清商<lb/>
隨風起虚箔轉琴泠咏嘆松下室踟蹰水邊亭常時往<lb/>
來處目擊心已㝠覺聞西澗流離合方悟形雞鳴空山<lb/>
曙開户竹林青忽枉蓬蓽信芳緘輝雲屏凄凄貧賤交<lb/>
惻惻秋露零昔如雙飛鵠于今兩枯萍詩中語再四年<lb/>
<pb n="KR4h0091_WYG_000-19b"/>
運不暫停道術尚迂邈焉能事仙靈騎鯨倘可望同日<lb/>
戲滄溟<lb/>
　　中秋日過孝常澗西因言去年溪堂奉老親翫月<lb/>
　　　不勝感慕因賦此　　　　　　　砥<lb/>
慽慽感時節悠悠入中林往尋静者居庶怡羇旅心去<lb/>
年燕兹夕慈幃奉清斟何意故園月照人復在今涼颸<lb/>
動高樹回薄汎層隂誰無膝下懽與子獨沈吟愉色末<lb/>
由展孤抱方巳深東向望曷極白雲靄遙岑<lb/>
<pb n="KR4h0091_WYG_000-20a"/>
　　酬前作　　　　　　　　　　　　治<lb/>
旅泊秋景晏賓至欵情言言當三五夕往嵗在家園翫<lb/>
月北堂上清溪照前軒壽觴連翩舉慈親不知煩雖則<lb/>
念窮乏蔬果常幸存時節同歡讌兹晨乃飛翻依依望<lb/>
東北遙遙雲孤騫家有垂白親理難棄朝昏含悽不自<lb/>
忍辭我出衡門且勿盡君言君言傷我魂<lb/>
　　寶粹二上人值雨留宿西澗草堂明日賦此以贈<lb/>
　　　　　　　　　　　　　　　　　治<lb/>
<pb n="KR4h0091_WYG_000-20b"/>
相訪竹林茅屋下不因風雨豈留連棲遲尚辱諸公問<lb/>
來往深慙二子賢落葉下山逢虎跡疎鐘隔水見人烟<lb/>
舊游空憶錢塘去聞道如今異昔年<lb/>
　　　　　　　　　　　　　　　　　砥<lb/>
蕭條黄葉山中寺回首松蘿滿夕曛杖錫遽行三十里<lb/>
一風相送兩孤雲竹堂聴雨驚秋晚石榻留燈語夜分<lb/>
在昔山林憂患等應修白業益精勤<lb/>
　　過西澗　　　　　　　　　　　　砥<lb/>
<pb n="KR4h0091_WYG_000-21a"/>
放鶴白石上曳履青雲間近竹門自掩采樵人未還草<lb/>
生西澗雨雲斂南湖山遊咏以終日相依道者閒<lb/>
　　酬前作　　　　　　　　　　　　治<lb/>
虚舟信所往行止若無端適此清秋日幡然悲路難竹<lb/>
林夜來雨茅棟已驚寒一幸朋儔接空山巳少安<lb/>
　　雨中一首　　　　　　　　　　　砥<lb/>
凄涼懷故舊寂寞卧丘園溪冷風蒲折林高雨竹喧漁<lb/>
人留野渡田犬吠衡門無限清秋意何從製一言<lb/>
<pb n="KR4h0091_WYG_000-21b"/>
　　次韻　　　　　　　　　　　　　治<lb/>
蟬鳴秋雨裏山舍竹林園政爾無來迹非闗久避喧坐<lb/>
看高士傳夢往故人門生意唯蕭索心知自不言<lb/>
　　西池夜坐聴風竹　　　　　　　　治<lb/>
愛此池上竹蕭蕭清不煩驚風夜深至宿鳥月中翻鳳<lb/>
吹山景寂龍吟海波喧音聲性無礙動靜互為根欲以<lb/>
聞中入居然忘我言如何南郭子天籟語其樊<lb/>
　　　　　　　　　　　　　　　　　砥<lb/>
<pb n="KR4h0091_WYG_000-22a"/>
泠泠不能休瑟瑟還復輟宫商發金奏波濤滿林樾聞<lb/>
性無合離聲塵自生滅適觀喧中靜坐對牕間月<lb/>
　　期周二山人宿澗西草堂不至乃聞與隣父飲<lb/>
　　　　　　　　　　　　　　　　　治<lb/>
蘿逕忽巳暝幽期人不來徒念燈花喜更惜雁聲來落<lb/>
葉牕中駭寒星天際囘隣翁故未去觴至黙銜杯<lb/>
　　酬前作　　　　　　　　　　　　砥<lb/>
殘霞川上滅高齋獨暝時方對隣翁飲趨失故人期偶<lb/>
<pb n="KR4h0091_WYG_000-22b"/>
合無彼此昏旦每推移予意君誠識贈章媿何辭<lb/>
　　九日　　　　　　　　　　　　　砥<lb/>
九日長吟思惘然南來誰泛菊花船青山滿郭無同賞<lb/>
白髮經秋獨可憐世事茫茫翻覆手人生滚滚去來緣<lb/>
凄涼一酌茱萸酒漫摘香紅憶去年<lb/>
　　次韻　　　　　　　　　　　　　治<lb/>
佳辰無意一陶然隂雨凄凄泊酒船風葉亂飛聊自得<lb/>
寒花獨發竟誰憐須防白髮悲人事擬傍青山絶世緣<lb/>
<pb n="KR4h0091_WYG_000-23a"/>
惆悵秦皇劍池上登臨那復巳三年<hi>秦王劍池在海鹽六里中辛夘嵗常</hi>
<hi>登</hi>
　　秋思七首　　　　　　　　　　　治<lb/>
行人不歸兵未休搖落山川生逺愁誰效江南鼓吹曲<lb/>
金陵嵗晚憶曽遊<lb/>
昔日金陵非采真將逢天上石麒麟清曉新亭看飛雪<lb/>
江天愁殺渡江人<lb/>
越水清漣繞越山諸公於此盡高閒當時意氣人誰測<lb/>
<pb n="KR4h0091_WYG_000-23b"/>
獨上靈門笑又還<lb/>
落日高樓望不休西風颯颯亂雲秋一水東回千萬里<lb/>
青山冷淡占鵝洲<lb/>
青草萋萋天雨霜洞庭秋盡雁來翔憂端頃刻三千嵗<lb/>
今日惟傾酒一觴<lb/>
孤城吹角莫沾巾初月蒼茫東海濱丘垤竟為成螘聚<lb/>
風波不見斬蛟人<lb/>
郡國蒼生氣不蘇天寒遊子畏長途樓船欲借風吹便<lb/>
<pb n="KR4h0091_WYG_000-24a"/>
螘穴君看電掃無<lb/>
　　前題次韻　　　　　　　　　　　砥<lb/>
君說金陵苦未休荒江落日使人愁浮雲一别今何有<lb/>
遙指三山憶舊游<lb/>
白下門西江水濱寒煙衰草卧麒麟當時談笑塵沙靜<lb/>
誰是東山折屐人<lb/>
南湖浮出洞庭山清水如天白鳥閒借問鴟夷有底急<lb/>
扁舟此去幾時還<lb/>
<pb n="KR4h0091_WYG_000-24b"/>
金鼓連山震不休旌旗獵獵楚江秋猶喜雲屯三十萬<lb/>
賢王自古鎮揚州<lb/>
雙眉一夜颯秋霜望㫁南天北雁翔何許高樓吹玉笛<lb/>
傷心不忍獨銜觴<lb/>
西江消息未應真往事吾將問水濱清曉城門車馬過<lb/>
歡心更恃北來人<lb/>
何日春還槁朽蘇與君長嘯出長途鑑湖三月花如錦<lb/>
越絶名山天下無<lb/>
<pb n="KR4h0091_WYG_000-25a"/>
　　桃溪泛舟尋方厓士𤣥　　　　　　砥<lb/>
放舟千山裏風氣滿晴川歌辭理白雪水禽棲綠煙蒼<lb/>
蒼野雲變蕭蕭風景妍尋僧轉迴塘望雲極遙天萬事<lb/>
寧有素一行忻偶然<lb/>
　　　　　　　　　　　　　　　　　治<lb/>
舟行沙岸曲隠見遠人村初罷桃溪雨寒山蒼翠繁薄<lb/>
雲凝遐思微風吹古原登稼巳云樂欣欣田父言予心<lb/>
亦何事訪舊試尋源<lb/>
<pb n="KR4h0091_WYG_000-25b"/>
　　不遇　　　　　　　　　　　　　砥<lb/>
君去亦何速我來自空還白雲悠悠者不染去來間惆<lb/>
悵西飛日茫然唯四山<lb/>
　　　　　　　　　　　　　　　　　治<lb/>
空餘修丹石間道看山去鳴鶴有時來斯人本無住相<lb/>
逢不可問歸棹煙中路<lb/>
　　次韻任生雨中騎驢　　　　　　　治<lb/>
長笑乗羸碧山裏也勝天馬陳雲横虚名付與悠悠者<lb/>
<pb n="KR4h0091_WYG_000-26a"/>
風雨荒岡獨自行<lb/>
不學騎驢孟浩然青騾緑髮細連拳芙蓉城裏遊三日<lb/>
陌上歸來醉坐偏<lb/>
　　　　　　　　　　　　　　　　　砥<lb/>
公子翩翩道氣清偶來塵世看從横六鼇不釣騎驢倦<lb/>
又作乗騾踏雨行<lb/>
高岡秋雨雪騾鞭苔滑青絲緊控拳去伴王喬騎白鶴<lb/>
蓬萊豈在海東偏<lb/>
<pb n="KR4h0091_WYG_000-26b"/>
　　煮藥　　　　　　　　　　　　　治<lb/>
煮藥西窓風雨聲中年此意學持生坐翻碧海濤千頃<lb/>
吟到青林月二更敢謂文章神變化苦多哀樂祟和平<lb/>
茫茫五嶽尋真去借問何時羽翼成<lb/>
　　次韻　　　　　　　　　　　　　砥<lb/>
服藥何從求聖藥養生不但學嵇生隂陽自昔窮神化<lb/>
寒暑于今任變更候火山窓秋月上擁衾禪榻白雲平<lb/>
他年待我芝三秀相約鈞天奏九成<lb/>
<pb n="KR4h0091_WYG_000-27a"/>
　　讀書　　　　　　　　　　　　　砥<lb/>
讀書易為感時節巳徂秋行遊固可適嵗月懼不留高<lb/>
齋曠而寂人務罕相酬十載事了了寧不慕前脩道在<lb/>
無古今天運每周流萬理由我具逍遙極㝠搜為樂不<lb/>
在兹況復殊怨尤予本楚狂士意氣邁九州偶然似有<lb/>
契持身寓林丘萬鍾非所辭一毫非所求<lb/>
　　　　　　　　　　　　　　　　　治<lb/>
竄身丹崖下滅跡浮雲端餘事既不閒㝠心以遊觀讀<lb/>
<pb n="KR4h0091_WYG_000-27b"/>
書南山日秋氣浩漫漫悲商扣庭柯四座鳴風湍巳與<lb/>
清景晤樂哉此盤桓㕘和遺糟粕飲勝入肺肝隠几悟<lb/>
萬古其人夢交歡攜手逍遙墟乾坤歘高寒顧謂塵世<lb/>
子斯道自平寛胡為在荆棘方寸生波瀾向無問津者<lb/>
悲爾後來難<lb/>
　　陪方厓士𤣥自桃溪看山至西岡　　治<lb/>
端能緩歸檝始此循溪上徑復巒壟間縈林起遐想山<lb/>
容非一態目睇凝萬象況偕可心人兹焉意彌曠列壑<lb/>
<pb n="KR4h0091_WYG_000-28a"/>
飄靈氣迴峰抗仙掌金鵝東北翥銅官左右仰驚看飛<lb/>
鳥出黙契孤雲往景昊寒靡靡天長川泱泱寧從謝公<lb/>
好久為盧生罔刋領誠瑣細遊空則惝恍攀翻青桂枝<lb/>
離坐席草莽誰謂昆崙貴一是紫霞賞<lb/>
　　　　　　　　　　　　　　　　　砥<lb/>
冉冉嵗云暮凄凄霜露繁良遊豈易得賤子亦攀援流<lb/>
焱吹我衣植杖登高原平郊羅遠岫鸒斯鳴荒園路迥<lb/>
蒼檜立巖高白雲屯寒日無留光落葉辭本根萬化倐<lb/>
<pb n="KR4h0091_WYG_000-28b"/>
榮悴一息異朝昏逝者巳如斯人生豈恒存人生會有<lb/>
盡親友誼在敦營營諒何為撥棄不復言<lb/>
　　孝常西齋守嵗讀王臨川除夜寄舍弟詩愛其詞<lb/>
　　　致清遠因用其韻各賦一首　　　砥<lb/>
殘雪半牕春意動餘香一榻夜忘眠燈前對酒須今夕<lb/>
客裏題詩尚舊年風竹蕭蕭還自語寒梅的的竟誰憐<lb/>
知君賸有滄浪趣待約秋風上釣船<lb/>
　　　　　　　　　　　　　　　　　治<lb/>
<pb n="KR4h0091_WYG_000-29a"/>
嵗云暮矣天涯客今夕能來慰不眠坐席依依思逺道<lb/>
氣酣往往説當年春遊吳苑君常慣雪咏中山我自憐<lb/>
惆悵情悰那再得荆溪漫有酒盈船<lb/>
　　元日試墨二首　　　　　　　　　治<lb/>
竹雪寒聲瀉山禽好語來空餘臈月酒擬訪石亭梅野<lb/>
水宜舟檝春雲費剪裁從前江海上今日意悠哉<lb/>
白髮形歸夢青燈照隔年逺惟諸弟憶貧幸老人憐四<lb/>
海孤飛鶴東湖一頃田誰能論心跡出處事皆天<lb/>
<pb n="KR4h0091_WYG_000-29b"/>
　　　　　　　　　　　　　　　　　砥<lb/>
金鴨香猶吐風簾影月飄輕冰生墨沼餘雪綴寒條茅<lb/>
屋行堪賦山雲坐可招且無軒冕意隨分樂漁樵<lb/>
萼緑花開未春醪巳滿缸不須嗟往事且復醉幽牕采<lb/>
筆雪千朶青霄鶴一雙平生江海興漸覺片心降<lb/>
　　姪溥負薪歸梁溪　　　　　　　　砥<lb/>
阿咸聊且負薪行世難休嫌衆所輕不謂儈牛韜隠德<lb/>
何曽牧豕累高情行藏久客嗟予困甘㫖還家付汝營<lb/>
<pb n="KR4h0091_WYG_000-30a"/>
跋涉風波暫時事謀身固有讀書檠<lb/>
　　戲和呈履道　　　　　　　　　　治<lb/>
負薪南山歌者誰蕭條兄子獨歸遲無兒豈合悲天道<lb/>
急客何能慰母思長路風波須汝往衰年門户要人持<lb/>
順途聊咏蕉中鹿塵世茫茫本不知<lb/>
　　春夜懷重居子　　　　　　　　　治<lb/>
寺中虚閣每曽登忽欲看花往未能夜色蕭條門半掩<lb/>
獨依寒燭憶高僧<lb/>
<pb n="KR4h0091_WYG_000-30b"/>
　　　　　　　　　　　　　　　　　砥<lb/>
春日溪南野寺幽花時曽約北山遊知君能念飄零客<lb/>
還倚西樓望不休<lb/>
　　竹菌　　　　　　　　　　　　　砥<lb/>
竹逕拾朝菌中林露瀼瀼宛轉童豎歌頃刻易滿筐粲<lb/>
然丹砂質攜下白雲鄉眄睞意忻喜執爨屬初嘗溉鬵<lb/>
淚靈液登俎達馨香腊毒懼厚味餐霞祕仙方得此與<lb/>
蔬筍蕭然侑一觴含和適勝韻茹美貴清涼孰謂可樂<lb/>
<pb n="KR4h0091_WYG_000-31a"/>
飢庶以結中腸非但紫芝曲願繼采薇章<lb/>
　　　　　　　　　　　　　　　　　治<lb/>
菌生陽林下戢戢春雨餘不遇樵人識何以謂嘉蔬凌<lb/>
晨渡山澗見此步踟蹰散漫盈我前落花覆沮洳丹霞<lb/>
冠其頂暎竹彩雲如俯拾喜輕鬆徐行執吾袪傾身試<lb/>
湯鼎紅粧未能舒渠滑無與俱登筵鄙七葅雖悲暫時<lb/>
物一使腥風除<lb/>
　　天花菜　　　　　　　　　　　　治<lb/>
<pb n="KR4h0091_WYG_000-31b"/>
天花産雁門維此生炎州名同實不然事固多謬悠發<lb/>
春萌芽怒傍石巳潛抽脩纖荇帶紅散亂蒓絲柔采拔<lb/>
諒及早非時誰見求芼薑濟芳烈投酢羅瓊羞縈筯欣<lb/>
照耀入盤慨綢繆側聞長老言味與防風侔惟當存下<lb/>
體用紓凶年憂<lb/>
　　　　　　　　　　　　　　　　　砥<lb/>
春雨洒南谷瓊苗茁雲根䝉澤意疏鬯含柔遽欲繁凡<lb/>
花孰無房獨此具名存寧知非天雨詎曰自鴈門擷之<lb/>
<pb n="KR4h0091_WYG_000-32a"/>
加亨肚拜賜幽士言試食珍衆品豈復要盤飱非惟適<lb/>
口味祛風性更温如何美菘韭辱我逺祖言<lb/>
　　春夜喜寳將軍至　　　　　　　　砥<lb/>
疎雨稍侵牖殘燈初掩書豈謂將軍駕夜訪竹林居幽<lb/>
意自云曠塵蹤自要疎徒勞明日事志適更踟蹰<lb/>
　　　　　　　　　　　　　　　　　治<lb/>
沈沈鼓鐘後燈影照閒房忽訝傳呼寵知子過窮鄉命<lb/>
酒至花下推琴向我傍不言征戰苦看劍兩情傷<lb/>
<pb n="KR4h0091_WYG_000-32b"/>
　　芍藥寄周山人　　　　　　　　　治<lb/>
姚黄巳過魏花殘紅藥初開擬綉鞍折與一枝相料埋<lb/>
明朝風雨又誰看<lb/>
　　酬前作　　　　　　　　　　　　砥<lb/>
雨窓寥落誦君詩芍藥西園寄一枝那復舊游春未晚<lb/>
長洲苑裏欲開時<lb/>
　　過鄉人　　　　　　　　　　　　砥<lb/>
東望吳門愁路澀暮帆春雨欲歸遲朝來為説烟塵靜<lb/>
<pb n="KR4h0091_WYG_000-33a"/>
不遇鄉人那得知<lb/>
　　　　　　　　　　　　　　　　　治<lb/>
去國一年情似水鄉人問我幾時還風塵暫靜君知否<lb/>
黙倚西樓看逺山<lb/>
　　對雨懷竹素園　　　　　　　　　砥<lb/>
幾回竹素園中醉那復題詩共繞闌花落碧梧金井冷<lb/>
去年風雨别尤難<lb/>
　　　　　　　　　　　　　　　　　治<lb/>
<pb n="KR4h0091_WYG_000-33b"/>
吹篴滿天清露降移樽長日綠隂繁如今是事悲翻覆<lb/>
對雨空懷竹素園<lb/>
　　將軍歸一首贈别寶舜臣　　　　　治<lb/>
紞紞擊鼓將軍歸歸何所荆溪之水清若空酌酒為君<lb/>
鴝鵒舞楊花旖旎飛著人酒酣拂劍歌青春白馬東流<lb/>
一片雪愁見將軍歸路塵<lb/>
　　　　　　　　　　　　　　　　　砥<lb/>
寶將軍心悠悠束歸飄然挽不留推之不去令人愁君<lb/>
<pb n="KR4h0091_WYG_000-34a"/>
獨胡為汎歸舟寶將軍我知爾賢非其儔<lb/>
　　洴練湖絶句　　　　　　　　　　治<lb/>
荷花欲白水雲涼天闊晴湖明鏡光日暮蘭舟看不及<lb/>
帶將山色下横塘<lb/>
　　　　　　　　　　　　　　　　　砥<lb/>
銅官山下水如銀菰蔣青青帶綠蘋閒憶任公釣臺近<lb/>
停橈借問捕魚人<lb/>
　　兩澗讌集得輕字　　　　　　　　治<lb/>
<pb n="KR4h0091_WYG_000-34b"/>
繁綠藹新夏交交桑扈鳴朋來撫時景觴酌訴平生緩<lb/>
帶臨前間移席次南榮幽思拂素琴商歌諧楚聲中堂<lb/>
微風扇升降體逾輕酒至賓屢辭主人願忘情相見徒<lb/>
云易人事好虧成為且樂今朝焉用千古名從容偕真<lb/>
賞飽徳飲和平<lb/>
　　得體字　　　　　　　　　　　　砥<lb/>
永日池館閟翳然此林水夏綠遶澗榮夕嵐當户起飛<lb/>
鳥翔深竹游魚在清沚覽物契真賞開筵進芳醴賓朋<lb/>
<pb n="KR4h0091_WYG_000-35a"/>
咏大雅絲竹含流徵意適神自曠交親情益喜凱風垂<lb/>
南沐頺景汎西委嘉會恒難得世紛方未巳凡此賢達<lb/>
人希當慎玉體<lb/>
　　五月廿日雨中飲南樓　　　　　　砥<lb/>
何許開樽散旅愁疎簾冰簟水南樓天邊逺岫一黄鵠<lb/>
雨裏垂楊雙白鷗閒對故人思故國不堪歸夢阻歸舟<lb/>
東行未見烟塵靜腸㫁高堂鶴髮秋<lb/>
　　　　　　　　　　　　　　　　　治<lb/>
<pb n="KR4h0091_WYG_000-35b"/>
共愛風泉淙玉潤故人雖雨亦能來琴牀昨暮移高閣<lb/>
茶竈經旬生綠苔性懶邊韶唯有睡憂深王粲自多才<lb/>
酒酣競起思歸興世難飄零心欲摧<lb/>
　　寄趙掾　　　　　　　　　　　　砥<lb/>
尋君憶棹扁舟去冒雪東城還不逢日暮岧嶤望溪閣<lb/>
青山雲掩一重重<lb/>
　　　　　　　　　　　　　　　　　治<lb/>
邂逅青山湛公宅别來豈似酌泉時遙知捧檄為親喜<lb/>
<pb n="KR4h0091_WYG_000-36a"/>
辛苦風塵亦不辭<lb/>
　　雨後　　　　　　　　　　　　　治<lb/>
芭蕉緑隂巳滿地雨後山堂聞早蟬漁人自泊門前栁<lb/>
野老來尋沙際田紛紛攻刼故未巳杳杳離别夢相牽<lb/>
東湖白頭親健在此去音書須日傳<lb/>
　　　　　　　　　　　　　　　　　砥<lb/>
竹堂東偏之草亭澗水繞榻風泠泠碧梧鶯語嬌似醉<lb/>
玉瓶荷花愁欲醒可憐光景易流轉無奈蹤跡尚飄零<lb/>
<pb n="KR4h0091_WYG_000-36b"/>
瑤琴一彈為君掩日暮高山雲杳㝠<lb/>
　　張公洞　　　　　　　　　　　　治<lb/>
懶騎白鹿去不駕青龍車張公鍊丹行九地路繞五岳<lb/>
皆空虚洞口當天門仰空亟﨑嶇覆盂山下秋聲早閒<lb/>
步松風拾瑤草仙家知我移客來靈官夜掃燒香臺玉<lb/>
女迎人酒一杯笑予不飲胡為哉石田淡淡太始雪丹<lb/>
竈温温萬刼灰我欲照海底西觀小有天千迴萬轉翻<lb/>
疑慮有若止我不得前不逢青牛翁長吟古苔篇錦屏<lb/>
<pb n="KR4h0091_WYG_000-37a"/>
璇室無塵影珠宫玉堂仍自然何用鐵鎖高高懸洞中<lb/>
蕭寥與天連與天高相逶迤呼吸通神明往來安可期<lb/>
　　　　　　　　　　　　　　　　　砥<lb/>
倐忽鑿混沌兹事豈其餘不知幾何年云古仙人居嗟<lb/>
我至此為躊躇洞天諸宫窅兮黑試命烈火燭空虚森<lb/>
森怪石相對立如口欲語手欲祛前有紫翠房白雲閟<lb/>
丹書鷹揚燕舞化為石芝田久矣不復鉏可憐仙人常<lb/>
恍惚雖欲相從已超越昆崙閬風吁太高時亦幽潛到<lb/>
<pb n="KR4h0091_WYG_000-37b"/>
巖窟青泥爛爛浮玉潤綠髓涓涓暎山骨吾聞仙人不<lb/>
食而長生何得有此鹽米之空名豈伊往來真戲耳簸<lb/>
弄物化令人驚頗疑壺公壺樓閣中崢嶸摩尼珠光常<lb/>
青色千竒百恠誰所營須臾眼暗燭欲盡惟以拄杖相<lb/>
敲鏗松風㵳㵳呼我出耳中微吟白玉笙竦身欲上不<lb/>
可登綆引魚貫相支撑歸來此境若夢寐俛仰宇宙惟<lb/>
清明<lb/>
　　望頤山　　　　　　　　　　　　治<lb/>
<pb n="KR4h0091_WYG_000-38a"/>
斜日水南行蒼然雲景清逺山時在望仙洞故知名楓<lb/>
樹疑秋色藤花落晚晴西陽亭不見惆悵翳榛荆<lb/>
　　　　　　　　　　　　　　　　　砥<lb/>
曾著頤山屐穿雲古洞歸松浮仙嶠日花落女蘿衣翠<lb/>
壑晴蜺飲丹房玉燕飛煙塵此時路長望一歔欷<lb/>
　　至銅官最高處　　　　　　　　　治<lb/>
來遊石磴青天上斜日晴雲高下飛笑說東湖一杯水<lb/>
行人何事不能歸<lb/>
<pb n="KR4h0091_WYG_000-38b"/>
　　　　　　　　　　　　　　　　　砥<lb/>
丹崖翠壁半空浮秋盡銅官思一遊何限吳人白雲裏<lb/>
心隨飛鴈到長洲<lb/>
　　絶句五首　　　　　　　　　　　治<lb/>
秋至衣裳薄思歸未有涯得如江巨孝處處自將車<lb/>
　一架薔薇緑經愁憶故廬鄉書夜來到只是更愁予<lb/>
有弟天涯隔無人消息稀何時比鴻雁一道向南飛<lb/>
早學屠龍技三年望有成朝來鑑止水華髮巳先明<lb/>
<pb n="KR4h0091_WYG_000-39a"/>
得志有偶爾居貧方晏然君親紙上墨一日是千年<lb/>
　　　　　　　　　　　　　　　　　砥<lb/>
朝朝感霜露昔昔夢鄉闗何以慰親念因悲行路難<lb/>
東城三百里南雁一封書整待今晨發秋風吹弊廬<lb/>
失身紅塵裏世路轉愁深不汲寒泉井何由清我心<lb/>
朝露塗野草顔色但輝光不知秋節去朝露變為霜<lb/>
操弧力不任彈琴知者稀白駒空谷裏吾道此焉依<lb/>
　　贈茅山道士吳松隠　　　　　　　治<lb/>
<pb n="KR4h0091_WYG_000-39b"/>
江海寥寥一劍飛導陽游子羽人衣就中不有軒轅鏡<lb/>
誰見先生杜徳機<lb/>
　　　　　　　　　　　　　　　　　砥<lb/>
莫恠雲蹤無所拘尻輪神馬不馳驅問誰合與金丹喫<lb/>
要辨人生骨相殊<lb/>
　　周將軍祠　　　　　　　　　　　治<lb/>
秋雨莓苔生古碑將軍祠宇在荆溪向來䇿馬梁山去<lb/>
最憶凄涼五字詩<lb/>
<pb n="KR4h0091_WYG_000-40a"/>
　　　　　　　　　　　　　　　　　砥<lb/>
誰勸臨行以母辭當年苦戰後人悲祇應陽羨溪頭月<lb/>
曽見將軍射虎時<lb/>
　　孝常移居南樓　　　　　　　　　砥<lb/>
高樓俯石瀨野亭連竹園中有林栖子逍遙味道言因<lb/>
山以崇徳觀水欲知源非但相從屢願一寫喧煩<lb/>
　　酬前作　　　　　　　　　　　　治<lb/>
鏗爾舍鳴瑟朋來心益閒方辭澗西竹同咏南樓山栁<lb/>
<pb n="KR4h0091_WYG_000-40b"/>
意弱可攬雲情淡忘還雖微輕身術舉手謝人間<lb/>
　　孝常歸養　　　　　　　　　　　砥<lb/>
直道翻為異深情自可原庶仍先子志尚念或人言舊<lb/>
學遺空有新居獲清温因君倍惆悵夢繞北堂萱<lb/>
　　附録馬鑑遜之同賦以呈孝常之作<lb/>
　老母頭如雪孤兒命在天為儒真有道歸養足稱賢<lb/>
　先志猶常若彞倫本自然君心非寸草春雨思緜緜<lb/>
　　仰答遜之履道見贈之作　　　　　治<lb/>
<pb n="KR4h0091_WYG_000-41a"/>
季弟従來弱慈親近覺衰凄涼父兄後寂寞衆誰知往<lb/>
事那能恤來蹤尚可追先君言在耳一誦涕交頤<lb/>
　　因㫤公歸簡王云秀才　　　　　　治<lb/>
㫤公相見即言歸因憶王生住翠微詩巻或留禪榻畔<lb/>
酒船還放釣魚磯春來物色偏愁思老去人情願息機<lb/>
欲折芳馨遺逺者勞心東逐片雲飛<lb/>
　　次前韻　　　　　　　　　　　　砥<lb/>
千年春靜一僧歸相送空林寂景微茶具等閒抛石閣<lb/>
<pb n="KR4h0091_WYG_000-41b"/>
釣竿行已困苔磯草生南浦牽詩夢漚下輕波識道機<lb/>
若見王喬因借問雙鳬何日向南飛<lb/>
　　聞士𤣥至溪郭冀一枉顧　　　　　治<lb/>
太湖春水緑杯渡幾時來溪閣能先到霞章想屢裁風<lb/>
生鼔琴石花滿繙經臺猶自希高駕空山門獨開<lb/>
　　　　　　　　　　　　　　　　　砥<lb/>
山牕瞻咏久溪閣過來遲不翦青桐葉留題白雪辭孤<lb/>
雲閒尚爾碧水淡如斯悟悅何言說非君誰共知<lb/>
<pb n="KR4h0091_WYG_000-42a"/>
　　題畫聨句<lb/>
磵户風低竹林塘雨暎山<hi>治</hi>頻來吾少憩幽咏子相關<lb/>
<hi>砥</hi>藥鼎苔侵緑茶瓢雪豔斑<hi>治</hi>不因揮翰見那識此時<lb/>
閒<hi>砥</hi>
　　澳之水二章賦善政上人蒲隠室　　砥<lb/>
澳之水緑泱泱采蒲采蒲水之央南風吹蒲蒲葉長編<lb/>
蒲養親親在堂采蒲得魚于以奉親嘗悠悠古人天壤<lb/>
之間其樂何可量<lb/>
<pb n="KR4h0091_WYG_000-42b"/>
澳之水緑瀰瀰采蒲采蒲水之湄南風吹蒲蒲葉齊編<lb/>
蒲養親親在兹水風泠泠搖彼樹枝欲樹之靜靜何時<lb/>
隠居行義樂哉爾生復奚為<lb/>
　　　　　　　　　　　　　　　　　治<lb/>
溪流兮淺淺我蒲生兮我居以編雖不必售兮為母而<lb/>
然思古人兮其樂也全冰有魚兮寒有筍志以養之兮<lb/>
則惟我之蒲隠<lb/>
　　暫還龍山草堂留别孝常　　　　　砥<lb/>
<pb n="KR4h0091_WYG_000-43a"/>
晴日太湖三萬頃借渠一舸載書還崩雲不礙東飛鶴<lb/>
故屋重臨左抱山風雨狂吟思子共江湖勝事許誰攀<lb/>
情知亦有兼旬别雙玉缾開破旅顔<lb/>
　　次韻奉别兼柬范隠居强恪秀才楊在進士<lb/>
　　　　　　　　　　　　　　　　　治<lb/>
清曉黄生報竹間東吳才子又東還晴天衣上蕭蕭雨<lb/>
落日舟前逺逺山范史書成勞問訊强君樓好憶飛攀<lb/>
來時試覔楊遵彦應為新詩一解顔<lb/>
<pb n="KR4h0091_WYG_000-43b"/>
　　官軍後還西澗草堂　　　　　　　治<lb/>
干戈一為用十室九不完東西南北人壞屋久未安昨<lb/>
聞府兵下徒跣入荆菅一室人盡虚術門駐旌竿還家<lb/>
動盈月缾粟久巳殫幸兹西澗西草堂適平寛竹林最<lb/>
無恙秀色雨始乾石梁不可緩更造釃風湍掃地山氣<lb/>
潤開軒水聲寒留榻依故處援琴較初彈賓客稍稍來<lb/>
畦蔬亦朝飡坐中談時事廢食長永歎西峰數里外草<lb/>
竊除豈難盛夏兵既集翺翔彼河干乃知荆揚交蹀血<lb/>
<pb n="KR4h0091_WYG_000-44a"/>
原野丹頻年勞人馬未得賊肺肝憧憧往來地供億困<lb/>
百端我生固其時飄颻愧飛翰<lb/>
　　　　　　　　　　　　　　　　　砥<lb/>
丈夫志四海立身自有餘安能事一室遂欲逃空虚嘉<lb/>
遯蓋貞吉聖人不予愚况當艱難際行止豈敢迂若為<lb/>
動干戈爰及此林閭風氣混六合理難靜一隅奔走固<lb/>
不恤隣里誰安居所恤罔悔吝類為時所驅出門巳憂<lb/>
營入門復歡娛一欣朋徒合再喜景物殊緑竹灑秋色<lb/>
<pb n="KR4h0091_WYG_000-44b"/>
疎花耀前除開軒坐林杪更取琴與書西山澹相對落<lb/>
日號驚烏忍聞濮陽血草木漬糢糊殺戮本羣盜哀矜<lb/>
為無辜三歎觀化初人生亦須臾<lb/>
　　雨後偶題　　　　　　　　　　　砥<lb/>
詩酒尚堪忘世慮陶然且復咏閒居園林幾日清秋好<lb/>
風雨一番黄落初翳翳荒村煙景寂迢迢虚閣暮鐘疎<lb/>
經時不得故鄉信誰道雁來能寄書<lb/>
　　次前韻　　　　　　　　　　　　治<lb/>
<pb n="KR4h0091_WYG_000-45a"/>
竹裏新泉繞屋除長年吾得樂閒居道心淡泊諸塵外<lb/>
山意微茫遂古初風雨滿簷松子落夕陽穿樹橘林疎<lb/>
可憐原憲閒來往猶是生涯不廢書<lb/>
　　食茯苓粥　　　　　　　　　　　砥<lb/>
荷钁穿雲得茯苓作糜従此謝羶腥齋厨自啟添松火<lb/>
香韻初浮滿竹亭時憶紫芝歌舊曲尚尋黄獨制頽齡<lb/>
今晨暫輟青精飯與潔方壇咏玉經<lb/>
　　　　　　　　　　　　　　　　　治<lb/>
<pb n="KR4h0091_WYG_000-45b"/>
頗聞學士防風粥曽喫詩人錦帶羮豈謂茯苓宜嵗晚<lb/>
巳收秔稻得霜晴腥羶習漫從教洗禽鳥形殘不忌烹<lb/>
飽食未須論月給石牀偕坐聴松聲<lb/>
　　縦筆一首　　　　　　　　　　　砥<lb/>
數巻楞伽一縷香門前塵土浩茫茫何人尚覔安心法<lb/>
此處人堪選佛場寒月流為千嶂雪晚風驚散一林黄<lb/>
可憐結習消除盡筆舌紛紛故未忘<lb/>
　　次前韻　　　　　　　　　　　　治<lb/>
<pb n="KR4h0091_WYG_000-46a"/>
多羅樹下昔徜徉塵世歸來巳渺茫猶有狂吟三百首<lb/>
逢人大笑億千場西風雪氣紛紛白夜雨河流混混黄<lb/>
忽對青山嗟嵗晚知君縦筆興難忘<lb/>
　　雪夜讀李愬傳　　　　　　　　　治<lb/>
書巻牀頭懶不收中年無睡坐悠悠挑燈亂響窓前雪<lb/>
試看將軍下蔡州<lb/>
　　　　　　　　　　　　　　　　　砥<lb/>
篝燈偶讀將軍傳拊髀重嗟相國勲寂寞文城當日事<lb/>
<pb n="KR4h0091_WYG_000-46b"/>
夜寒風雪自紛紛<lb/>
　　暫違老親陪履道泛湖歸省無錫　　治<lb/>
湖口蒼茫别老親東行且就兩吟身煙波渺似洪荒世<lb/>
舟檝輕宜淡蕩人幾處青山牛馬飲一行白雪鷺鷗馴<lb/>
沙頭擊鼓曈曈日知有閒官尚守津<lb/>
　　　　　　　　　　　　　　　　　砥<lb/>
太湖長望蒼蒼色寒日流光動碧虚於越名山東去逺<lb/>
洞庭飛雁北來初黄茅古岸深維艇碧水孤洲淺露魚<lb/>
<pb n="KR4h0091_WYG_000-47a"/>
今晨喜及趨庭拜鶴髮無勞更倚閭<lb/>
　　水碓　　　　　　　　　　　　　治<lb/>
天機動處水淙淙何限松風與相舂不謂功多人力上<lb/>
畧因閒便助山農<lb/>
　　　　　　　　　　　　　　　　　砥<lb/>
雷轉晴矼雪濺珠轓車處處碓雲腴祇今未有憐機智<lb/>
慚愧園間五大夫<lb/>
　　淨因寺閒題和子晦上人<hi>寺即宋表忠觀</hi>　　砥<lb/>
<pb n="KR4h0091_WYG_000-47b"/>
山水東南繞故基錢王祠宇總堪悲高僧近有新題句<lb/>
野客曽看舊賜碑寂寞鶯花餘落日飄颻龍節漫當時<lb/>
江流不㫁千年恨亦欲因君賦所思<lb/>
　　　　　　　　　　　　　　　　　治<lb/>
仙臺又變梵王宫春日登臨感慨中荆棘多年墳墓在<lb/>
蕭條五季霸王功錢塘舊俗空知姓玉局遺文盡表忠<lb/>
日暮浮雲起天目坐聴鐘鼓說羣雄<lb/>
　　附馬遜之同賦一首<lb/>
<pb n="KR4h0091_WYG_000-48a"/>
　龍飛鳳舞青山下香火猶存異姓王此日將軍能好<lb/>
　馬當年世事甚亡羊河西久待終歸漢天下空知舊<lb/>
　有唐聊復屯兵八百里賦詩懷古共凄涼<lb/>
　　卞鏞歸省　　　　　　　　　　　砥<lb/>
酒醒題詩送卞生竹堂初雨亂蟬鳴巖間樹色玲瓏見<lb/>
逕裏苔花獨自行坐榻日長書巻靜歸邊風急綵衣輕<lb/>
少年文采人皆羨出水芙蓉秋更清<lb/>
　　　　　　　　　　　　　　　　　治<lb/>
<pb n="KR4h0091_WYG_000-48b"/>
家住西山白雲裏往來應不廢詩篇魚跳深澗思垂釣<lb/>
馬度荒岡好著鞭滿地松隂行樂逕一區新雨種瓜田<lb/>
華堂獻壽南風起玉椀冰漿也可憐<lb/>
　　移石暎芭蕉　　　　　　　　　　治<lb/>
移石暎芭蕉秋齋向寂寥應先白羊化未遽六雲消<lb/>
　　　　　　　　　　　　　　　　　砥<lb/>
移石暎芭蕉題詩秋興饒試憑青玉案輕拂翠鸞翹<lb/>
<pb n="KR4h0091_WYG_000-49a"/>
　　昔先祖士常府君從遊於鄉先生馬海漁之門先<lb/>
　　生常以荆南唱和詩一巻授之先祖蚤世家君寳<lb/>
　　藏惟謹迄今不肖承乏弋陽奉命鋟梓以傳工完<lb/>
　　畧附所得之自於後若夫發揚作者之義具載諸<lb/>
　　名筆兹不贅成化己丑七月朔旦宜興李廷芝記<lb/>
　<lb/>
　<lb/>
　<lb/>
<pb n="KR4h0091_WYG_000-49b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　荆南倡和詩集<lb/>
<pb n="KR4h0091_WYG_000-50a"/>
附録荆南集後<lb/>
　　與孝常登善權　　　　　　　　周砥<lb/>
馬公才力世希有金石千章喧衆口登高覽古心不極<lb/>
嗟我何人敢為偶龍巖蒼蒼逼星斗擘華親逢巨靈手<lb/>
坐看中㫁兩峰立百折飛湍怒蛟吼石房空中多恠竒<lb/>
意象物物神龍守虹光忽墜金畢逋把光照遍青珊瑚<lb/>
海濤驚翻屹不動仙樂嘈嘈聴有無憶昔迴舟洞庭野<lb/>
七十二峰奔萬馬躡雲丹梯不可望俯仰鳶魚相上下<lb/>
<pb n="KR4h0091_WYG_000-50b"/>
請君歌詩歌大雅絶壁牽蘿與君寫<lb/>
　　遊張公洞　　　　　　　　　　砥<lb/>
放船偶入清溪來千峰擁翠花亂開春風吹散碧雲影<lb/>
洞門正對燒香臺神仙之府此第一何必採藥登天台<lb/>
虚靈外發草木秀富貴内積金銀堆鬱然亦自有龍虎<lb/>
欲入但思生風雷山頭無人賣松火持燭下照何疑猜<lb/>
步穿<graphic n="KR0785" url="https://raw.githubusercontent.com/kanripo/KR-Gaiji/master/images/KR0785.png" mimeType="image/png"/>瓏驚幻化錦屏丹竈封青苔滴衣石髓寒透骨<lb/>
使人不覺忘塵埃張公萬古渺何許隔凡流水空縈迴<lb/>
<pb n="KR4h0091_WYG_000-51a"/>
公能再騎黄鵠出與吾同去遊蓬萊<lb/>
　　留别孝常　　　　　　　　　　　砥<lb/>
楓林寂寂水邊村鴻鴈啼時歸故園舟檝暫移秋色裏<lb/>
郡城遙望夕嵐昏情知逺道難離别深喜高堂得凊温<lb/>
草閣無為掩扉卧新知還待故人言<lb/>
　　憶孝常　　　　　　　　　　　　砥<lb/>
山館荆南共苦吟每於何處更闗心樽移曲澗花千樹<lb/>
門掩疎燈雪一林誰與情親踰骨肉自憐年邁惜光隂<lb/>
<pb n="KR4h0091_WYG_000-51b"/>
孤城目盡雲千里惟有凄涼易滿襟<lb/>
　　聞馬孝常在靈巖欲與周士行徒步往候信恐未<lb/>
　　真　　　　　　　　　　　　　　砥<lb/>
馬卿一别有經春裋褐蕭蕭入夢頻聞道東來猶未見<lb/>
每因西重轉傷神鬢絲禪榻風流在竹色茶煙夏景新<lb/>
何惜靈巖與徒步尚疑消息未應真<lb/>
　　晚經青祁渰懷馬孝常　　　　　　砥<lb/>
青祁適舉棹緑芷滿芳洲亂山昏漸匿平湖晴不留故<lb/>
<pb n="KR4h0091_WYG_000-52a"/>
人久去國此處曽同舟煙塵西北路望㫁意難休<lb/>
　　懷荆南山中　　　　　　　　　　砥<lb/>
幽意不自愜懷山耿予胷荆南美春物雲錦十萬重緑<lb/>
縟錯衆卉青峭羅羣峰雷□兩崖擘日出萬象供靈響<lb/>
落空谷凝隂閟幽蹤石瀉寒瀨碧花泫晨露濃窺蘿駭<lb/>
猿鳥涉澗趨虬龍真境窈難狀高懷夙所鍾特邁迹逾<lb/>
爽神馳體焉從喧呶非予樂索寞適子逢空室暫淹泊<lb/>
諷詠聊從空<lb/>
<pb n="KR4h0091_WYG_000-52b"/>
　　周履道哀辭<hi>并序</hi>　　　　　　　馬治<lb/>
履道吳門人幼家徙無錫居市上未嘗與羣兒戲自知<lb/>
弄筆研稍十四五擇從文學高等遊俄而才思大進舉<lb/>
州皆驚遊吳門吳門士大夫拭目平時素號貴驕名能<lb/>
文章者莫不希得履道一先詣已見為已増價其業至<lb/>
弱冠尤盛於詩每東西浙燕享四方餞集作者動三數<lb/>
十篇履道常巻中迥出其詩幽麗豪浪無所不有為小<lb/>
楷行草備諸家體溢而為畫寓篆籀法人罕得之然時<lb/>
<pb n="KR4h0091_WYG_000-53a"/>
有不察微議之者嗟乎履道使不死至今日物論定豈<lb/>
王右丞米南宫下哉雖其在時亦且自意以為非古人<lb/>
莫已出巳履道素飄挺性節義謂士學以適變通其道<lb/>
非一故常解后一奮而竟抑不遇死可痛哉余往在無<lb/>
錫與履道遊及歸義興履道與留其間凡十四年交雖<lb/>
久而年相若而志侔為志款密者余則履道一人不知<lb/>
履道去予如予當有幾人也男兒四十非短命窮達貴<lb/>
賤已不足介於死生之間惟其無三尺之孤遺其詩在<lb/>
<pb n="KR4h0091_WYG_000-53b"/>
人未有裒之四方而編之為履道可哀也非後死者之<lb/>
責乎辭而哀之有以余哀為哀則履道之詩可得而裒<lb/>
焉必矣辭曰<lb/>
晳之美而才兮炯珠玉其懷兮胡倐往而偶來兮徒使<lb/>
我心哀兮憶予之少壯時兮與汝遊東西兮英魂蕩蕩<lb/>
何之兮徒使我心悲兮幽蘭折兮琪樹凋兮荒獨遺此<lb/>
艾蕭兮無幼孤以為後兮徒使我心憂兮求魂魄于下<lb/>
上兮收風雅兮散四方兮勞誰吾與仿佯兮徒使我心<lb/>
<pb n="KR4h0091_WYG_000-54a"/>
傷兮<lb/>
　　悼周履道　　　　　　　　　　　治<lb/>
少年往往輕離别老去方知隔死生猶憶東歸逢暮雨<lb/>
寧知佐畫向邊城賦詩還愛軍中樂破栅因提帳下兵<lb/>
吳越一家今獨見傷心為爾淚縦横<lb/>
　　追和周履道舊詩韻<hi>周從張氏後没軍中</hi>　　　治<lb/>
白羽斜揮小陣雲東吳才子復能軍會稽山色俄春夢<lb/>
長樂鐘聲忽暮聞新酌菊花思自醉舊題梧葉向誰分<lb/>
<pb n="KR4h0091_WYG_000-54b"/>
早知得失皆天定豐草長林有鹿羣<lb/>
　　再和履道詩韻　　　　　　　　　治<lb/>
少年揮汗散煙雲幾度臨池學右軍别來秀句今誰得<lb/>
此去清名日自聞下榻深山悲共語孤舟細雨憶臨分<lb/>
竹林若寫當時會鳴鶴寥寥自一羣<lb/>
　<lb/>
　<lb/>
　附録荆南集後<lb/>
<pb n="KR4h0091_WYG_000-55a"/>
荆南倡和詩集後序<lb/>
荆南倡和詩若干首句吳吳履道毘陵馬孝常所共作<lb/>
者也二君常客陽羨荆溪之南故以名編庚子春余始<lb/>
識履道於吳門相與論詩甚契因以一帙示余曰此野<lb/>
人之辭也恐世之嗜好者少故未敢出子今為我評之<lb/>
予讀之愛其清粹雅淡有古作者之意因乞而藏于家<lb/>
自是履道與予遊集未嘗不道荆南之樂且曰恨子不<lb/>
識孝常後予卜館雲巖之西岡履道每乗舟訪予至則<lb/>
<pb n="KR4h0091_WYG_000-55b"/>
留連累日予與之緣崖遡澗蒐覽無厭一日雨霽鳥鳴<lb/>
喬木䕃壑予邀履道坐磐石命諸生行觴鼓琴酒酣履<lb/>
道起歌其詩數章既而歎曰自吾别孝常去荆南謂山<lb/>
林燕詠之樂不可復得矣今乃與吾子相羊於此豈偶<lb/>
然哉又曰吾衰矣恐無以稱列於後茍得片詞之傳使<lb/>
吾名因而自見亦可以少無憾矣予當時甚恠其言之<lb/>
悲也越二年履道客會稽竟卒於兵予亦遭亂奔走不<lb/>
遑啟處今避地江滸暇日理篋中家乗盡失獨荆南集<lb/>
<pb n="KR4h0091_WYG_000-56a"/>
在焉因撫而歎曰此詩不亡天欲成履道之志乎然履<lb/>
道學古人之道而區區欲以是名豈其志狹哉亦足以<lb/>
觀時之否矣尚念履道雖不幸於事無所試然讀其詩<lb/>
者居窮谷而無怨尤之辭處亂世而有興厲之志則可<lb/>
併其所藴者而得之不特詩也履道於地下其真可以<lb/>
無憾矣乎是編之道履道孝常與遂昌鄭先生皆已有<lb/>
序予復為其後序以識履道平昔之語聞孝常猶隠銅<lb/>
官他日持是而記交焉相與尋履道舊遊之迹於山荒<lb/>
<pb n="KR4h0091_WYG_000-56b"/>
水寂之濱豈不為一慨乎渤海高啟序<lb/>
重讀荆南集有感　　　　　　　　　高啟<lb/>
生别猶疑得再逢楚天雲樹隔重重愁來讀盡荆南藳<lb/>
風雨空齋掩暮鐘<lb/>
題荆南集後<lb/>
故友空悲生死異名州曽說亂離頻因君重讀荆南集<lb/>
巳憶谿山又憶人<lb/>
　庚戌七月一日志學出示此集同為理詠一過不能<lb/>
<pb n="KR4h0091_WYG_000-57a"/>
　無悽惋焉因題於後郯郡徐賁謹志<lb/>
予往年在荆溪時聞有周履道馬孝常者南山周氏館<lb/>
二人情相得習相同才氣相下上其閒情雅韻固非流<lb/>
輩相及有荆南倡和詩一巻為時所稱後識履道於顯<lb/>
親寺之聴秋軒彼時獨不得與孝常見及予東還與高<lb/>
季迪以詩倡和於吳履道亦避地來居故予三人交結<lb/>
又最密每燕語間未嘗不歎荆溪之勝誦孝常之詩之<lb/>
美無何季迪東遊越予卜居吳興之蜀山履道亦從軍<lb/>
<pb n="KR4h0091_WYG_000-57b"/>
去遂没於兵嗚呼今已十又五年矣此帙乃履道之親<lb/>
筆季迪所藏者後季迪序而屬其鄉人吕志學收之志<lb/>
學常持此過予山中求題時洪武四年七月一日也于<lb/>
時季迪尚無恙今季迪亦逝去幾四載洪武丁巳予在<lb/>
河南孝常持此帙來見蓋吕所歸也因披玩再四悲戚<lb/>
交集故重題於後噫昔之題止悲履道今之題又併傷<lb/>
吾季迪焉可不痛哉是年十二月五日夜吳郡徐賁題<lb/>
荆南倡和詩凡百七十九首諸體畧具吳門周砥履道<lb/>
<pb n="KR4h0091_WYG_000-58a"/>
義興馬治孝常所作也而序者則遂昌鄭元祐明德姑<lb/>
蘇高啟季迪吳興徐賁幼文而馬周亦自疏其所以作<lb/>
者之意凡五通焉履道寓無錫號匊溜生豪放自好晚<lb/>
始解后一奮竟抑不遇死時至正末也孝常洪武初起<lb/>
家知内邱縣仕終建昌府同知明徳徙吳門兒時乳媼<lb/>
失䕶脫骱右臂長任左手因號尚左生元末稍就禄補<lb/>
平江儒學教授進江浙儒學提舉終季迪洪武初與脩<lb/>
元史擢翰林編脩拜户部侍郎辭歸幼文亦避地于吳<lb/>
<pb n="KR4h0091_WYG_000-58b"/>
與高啟楊基張羽相倡和稱吳中四傑仕終河南布政<lb/>
使數公者鄭年最長名亦最高高徐仕最顯各有文集<lb/>
行世而馬之集曰海漁為巻者六周無子詩多散逸其<lb/>
傳孝常此外僅寥寥數十篇耳諸公文辭體裁雖有小<lb/>
異然皆稱合作為一代偉人其仕顯不顯者天也周與<lb/>
高善周既無子而詩為高藏吕敏字志學者得之於高<lb/>
復以歸馬吕亦才士嘗領縣教諭未幾去為黄冠師無<lb/>
錫人也然無錫别有一周砥官廣西桂林靈川縣典史<lb/>
<pb n="KR4h0091_WYG_000-59a"/>
以廉謹見褒出差晚非此所謂字履道者因讀是詩漫<lb/>
書之俾有攷焉成化戊子嘉平節吳郡李應禎書<lb/>
書荆南倡和詩集後<lb/>
弋陽尹義興李瑞卿至京出荆南倡和集以示余與中<lb/>
書舍人金陵李應禎閱之且論五先生之世而痛其不<lb/>
幸蓋高季迪徐幼文馬孝常周履道鄭元祐一時豪雋<lb/>
用不究其萬一而死於刑禍者過半後學當為之諱而<lb/>
不忍言者何其不幸如是之甚歟幸而各有所傳不隨<lb/>
<pb n="KR4h0091_WYG_000-59b"/>
時漸盡耳聞瑞卿將為之入梓以垂不朽誠幸也已歎<lb/>
慕之餘敬識於後若五先生之詳中書君之筆可徵也<lb/>
時成化己丑正月二日華亭張弼書<lb/>
</p>
<p>
</p>
  </div>
</body>
</text>
</TEI>
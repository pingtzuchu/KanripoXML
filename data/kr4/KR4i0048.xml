<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
                <head>金石例巻一</head>
    <p>
<pb n="KR4i0048_WYG_001-1a"/>
欽定四庫全書<lb/>
　金石例巻一　　　　　　元　潘昻霄　撰<lb/>
　　碑碣之始<lb/>
禮記檀弓下季康子之母死公肩假曰公室視豐碑<hi>註言</hi>
　<hi>視者時僣天子也豐碑斵大朩為之形如石碑於椁前後四角樹之穿中於閒為鹿盧下棺以繂繞天子</hi>
　<hi>六繂四碑前後各重鹿盧也</hi>三家視桓楹<hi>註時僣諸侯諸侯下天子也斵之形如大楹耳</hi>
　<hi>四植謂之桓諸侯四繂二碑碑如桓矣大夫二繂二碑士二繂無碑  䟽視比擬之辭也斵大朩為之形</hi>
　<hi>如石碑者禮廟庭有碑故蔡義云牲入麗于碑儀禮每云當碑揖此云豐碑故知斵大朩為碑也云於椁</hi>
<pb n="KR4i0048_WYG_001-1b"/>
　<hi>前後四角樹之者謂椁前後及兩旁樹之角落相望故云非正當椁四角也云穿中於閒為鹿盧者謂穿</hi>
　<hi>去碑中之朩令使空於空間著鹿盧兩頭各入碑朩云下棺以繂繞者繂即紼也人各背碑負紼末頭聼</hi>
　<hi>鼓聲以漸却行而下之案春秋天子有隧以羡道下棺所以用碑者凡天子之𦵏掘地以為方壙漢書謂</hi>
　<hi>之方中又方中之内先累椁於其方中南畔為羡道以蜃車載柩至壙説而載以龍輴從羡道而入至方</hi>
　<hi>中乃屬紼於棺之緘從上而下棺入於椁之中於此時用碑繂也  又云以言視桓楹不云碑知不似碑</hi>
　<hi>形故云如大楹耳通而言之亦謂之碑也云四植謂之桓者案説文桓亭郵表也謂亭郵之所而立表朩</hi>
　<hi>謂之桓即今之橋旁表柱也今諸侯二碑兩柱為一碑而施鹿盧故云四植謂之桓也周禮桓圭而為雙</hi>
　<hi>植者以一圭之上不應四柱但瑑為二柱象道旁二朩又宫室兩楹故雙植謂之桓也大夫亦二碑但柱</hi>
<pb n="KR4i0048_WYG_001-2a"/>
　<hi>形不得麤大所以異於諸侯也</hi>
韻㑹舉要碑字<lb/>
　<hi>註説文竪石紀功德從石卑聲徐曰按古宗廟立碑以繫牲耳後人因於其上紀功德此碑字從石秦以</hi>
　<hi>來制也七十二家封禪勒石不言碑七十二家封禪之言始于管仲不言碑穆天子傳乃為名迹于弇兹</hi>
　<hi>石上亦不言碑也銘勒功德當始于宗廟麗牲之碑也又祭義麗牲䟽賈氏曰官必有碑士昏禮聘禮入</hi>
　<hi>門當碑揖則大夫士廟内皆有碑鄉飲酒鄉射三揖則庠序之内皆有碑據祭則諸侯廟内有碑碑所以</hi>
　<hi>識日景觀碑景邪正以知早晩宫廟用石為之𦵏碑取懸繩繂暫時往來運載當用朩而已䘮大記註天</hi>
　<hi>子用大朩為碑謂之豐碑諸候樹兩大朩謂之桓楹檀弓註鄭氏曰斵大朩形如石碑於椁四角樹之穿</hi>
<pb n="KR4i0048_WYG_001-2b"/>
　<hi>中為鹿盧下棺以繂繞天子六繂四碑諸侯四繂二碑士二繂無碑又釋名云碑被也𦵏時所設臣子追</hi>
　<hi>述君父之功以書其上徐曰劉熙言起於懸棺之碑者蓋今神道碑也初學記碑悲也所以悲往事今人</hi>
　<hi>墓隧宫室之事通謂之碑矣</hi>
事祖廣記云管子曰無懐氏封泰山刻石記功秦漢以<lb/>
　來始謂刻石曰碑蓋因䘮禮豐碑之制也刻石當以<lb/>
　無懐為始而名碑自秦漢也<hi>陸龜䝉笠澤叢書曰碑悲也古者懸而窆用朩</hi>
　<hi>書之以表其功德因留之不忍去碑之名由是而得自秦漢以降生有功德政事者亦碑之而又易之以</hi>
　<hi>石失其稱矣此又德政有碑之起也陸法言廣韻曰碑碣李斯造宜始于嶧山之刻爾釋名曰本𦵏時所</hi>
<pb n="KR4i0048_WYG_001-3a"/>
　<hi>設臣子追述君父之功以書其上</hi>
事祖廣記云古之𦵏有豐碑以窆秦漢以來死有功業<lb/>
　生有德政者皆碑之稍改用石因總謂之碑晉宋之<lb/>
　世始又有神道碑天子及諸侯皆有之<hi>其刻文止曰某帝或某官</hi>
　<hi>神道之碑今世尚有宋文帝神道碑墨本也其初由立之于𦵏兆之東南地理家言以東南為神道故以</hi>
　<hi>名碑爾案後漢中山簡王薨詔為之修冢塋開神道註云墓前開道建石柱以為標謂之神道是則神道</hi>
　<hi>之名在漢已有之也晉宋之後易以碑刻云</hi>
墓誌墓碑文辭各異<hi>如云千嵗之後陵谷變遷知其為良吏之壙其勿毁焉又云兩嬪鴈</hi>
<pb n="KR4i0048_WYG_001-3b"/>
　<hi>行同域也而不同藏之類止可施于墓内不可作碑用如文詞有可通用則或為墓誌或為墓道之碑亦</hi>
　<hi>可也但碑上不言誌字止曰某官某人墓碑或云墓碣</hi>
　墓誌之始<lb/>
事祖廣記云炙轂子曰齊王儉云石誌不出禮典<hi>石誌一作</hi>
　<hi>朩誌誌按齊太子穆妃将𦵏議立石  王儉曰石誌不出禮經</hi>起宋元嘉中顔延之<lb/>
　為王琳<hi>一作王彌</hi>作石誌以其無銘誄故以紀行自爾遂<lb/>
　相祖習<hi>然魏侍中繆襲改𦵏父母制墓下埋文将以陵谷遷變欲後人有所聞知但記姓名厯官</hi>
　<hi>祖父姻媾而已有德業則為銘文又隋代釀家於王戎墓得銘云晉司徒安豐元公王君之銘有數百字</hi>
<pb n="KR4i0048_WYG_001-4a"/>
　<hi>則魏晉已有其事不起於宋也馮鑑續事始云按西京雜記前漢杜子春一作杜子夏臨終作文命刻石</hi>
　<hi>埋于墓前恐墓誌因此始也予謂昔吳季札之䘮孔子銘其墓曰嗚呼有呉延陵季子之墓荘子衞靈公</hi>
　<hi>葬沙邱掘得石椁銘曰不馮其子靈公奪而埋之唐開元時人有耕地得比干墓誌刻其文以銅盤曰右</hi>
　<hi>林左泉後岡前道萬世之寧兹焉是保漢滕公夏侯嬰得定葬石銘曰佳城鬰鬰三千年見白日吁嗟滕</hi>
　<hi>公居此室則墓之有誌其來逺矣</hi>
　碑碣制度<lb/>
諸碑碣<hi>其有皆湏實録不得濫有褒餙</hi>五品以上立碑螭首龜趺二品<lb/>
　以上上髙不得過一丈二尺五品以上上髙不得過<lb/>
<pb n="KR4i0048_WYG_001-4b"/>
　九尺七品以上立碣圭首方趺上髙四尺其執政官<lb/>
　以上聽立墳峯<lb/>
　三品以上神道碑碑於墓隧道之左面南立螭首龜<lb/>
　趺有依品從合得尺寸<hi>見儀制今更欲檢之此未盡也</hi>
　司馬公曰按令式墳碑石獸大小多寡各有品數<hi>然葬</hi>
　<hi>者當為無窮之規後世見此等物安知其中不多藏金玉耶是皆無益于亡者而反有害故令式又有貴</hi>
　<hi>得同賤賤不得同貴之文然則不若不用之為愈也</hi>
　五品以下不名碑謂之墓碣圭首方座以上石人石<lb/>
<pb n="KR4i0048_WYG_001-5a"/>
　　柱石羊石虎各有合得之數<lb/>
　墓誌制度<lb/>
墓誌納之墓中柩前平放其状如方石斗二底撮面平<lb/>
　　而不凹大小無定制<hi>上一斗於平面上大字題某官某人墓誌銘曽見古墓中</hi>
　　<hi>石誌制度如此又記上一斗止寫某人墓誌不書銘字下一斗上作小字書前一行刻云某官某人</hi>
　　<hi>墓誌銘并引或言有序或言并序後書序及銘刻畢以丹填之上下二斗字並用丹填二斗相合四</hi>
　　<hi>角以薄石片搘起搘石如錢大厚薄亦如之但要不使二石實相壓着</hi>
家禮云下誌石<hi>云墓在平地則於壙内近南先布甎一重置石其上又以甎四圍之而覆其上</hi>
<pb n="KR4i0048_WYG_001-5b"/>
　　<hi>若墓在山側峻處則於壙南數尺間掘地深四五尺依此法埋之</hi>
　墓表制度<lb/>
家禮云墳髙四尺立小石碑于其前亦髙四尺趺髙尺<lb/>
　許<hi>按孔子防墓之封其崇四尺故取以為法用司馬公説别立小碑但石湏濶尺以上其厚居三之二</hi>
　<hi>圭首而刻其面如誌之蓋乃畧述其世系名字行實而刻于其左轉及後右而周焉婦人則俟夫葬乃立</hi>
　<hi>面如夫亡誌蓋之刻云</hi>
墓表石立於墓前<hi>就地埋定上題云某人之墓無文辭墓雖無碑者亦當立此石</hi>
　石人羊虎柱制度<lb/>
<pb n="KR4i0048_WYG_001-6a"/>
事祖廣記云炙轂子曰秦漢以來帝王陵寝有石麟辟<lb/>
　邪兕馬之屬人臣墓有石人羊虎柱之類皆表飾墳<lb/>
　壠如生前儀衛<hi>風俗通曰方相氏葬日入壙驅罔象罔象好食死人肝腦人臣不能備方</hi>
　<hi>相乃立其象于墓側又罔象畏虎與栢故頂上栽栢路前立虎也盧思道西征記曰新城西有漢旌陽太</hi>
　<hi>守趙起墓有石柱東南有亭因名柱為表漢霍去病墓像祁連山立石人馬然則墓前之立石人柱羊虎</hi>
　<hi>之類皆起于漢也稀又唐王建北邙行云山頭澗底石漸  盡向墳前作羊虎</hi>
金制諸葬儀一品官石人四事石虎石羊石柱各二事<lb/>
　　二品三品减石人二事四品五品又减石柱二事<lb/>
<pb n="KR4i0048_WYG_001-6b"/>
　墓圖<lb/>
古金石例云墓圖作方石碑先畫墓圖有作圓象者内<lb/>
　　畫墓様各標其穴某人其石嵌之祭堂壁上無祭<lb/>
　　堂則嵌圍墻上<hi>韓魏公父墓圖今有此石嵗乆臥之墻外</hi>
宗氏圖碣二一埋中宫之下一立中宫之上太原以墳<lb/>
　　塋中心為宅神亦中宫之義也<hi>祭堂瓦花頭皆寫云某氏千秋墓甎</hi>
　　<hi>亦然南陽宗資墓前人有得古花頭瓦其花頭刻云宗氏千秋今石刻在中州刺史宅凡祭堂二於</hi>
　　<hi>中宫左右建</hi>
<pb n="KR4i0048_WYG_001-7a"/>
家禮云刻誌石<hi>用石二片其一為蓋刻云有宋某官某公之墓無官則書其字曰某君某甫其</hi>
　　<hi>一為底刻云有宋某官某公諱某字某某州某縣人考諱某某官母氏某封某年月日生叙厯官遷</hi>
　　<hi>次某年月日終某年月日葬于某郷某里娶某處某氏某人之女子男某某官女適某官某人婦人</hi>
　　<hi>夫在則蓋云有宋某官姓名某封某氏之墓無封則云妻無官則書夫之姓名夫亡則云某官某公</hi>
　　<hi>某封某氏夫無官則云某君某甫妻某氏其底叙年若干適某氏因夫子致封號無則否葬之日以</hi>
　　<hi>二石字面相向而以鐡束束之埋之壙前近地面三四尺間蓋慮異時陵谷變遷或誤為人所動而</hi>
　　<hi>此石先見則人有知其姓名者庶能為掩之也</hi>
諸墳塋地一品四面各三百歩<hi>長周不等者以積歩折之餘准此</hi>二品<lb/>
<pb n="KR4i0048_WYG_001-7b"/>
　　二百五十歩三品二百歩四品五品一百五十歩<lb/>
　　六品以下一百歩庶人<hi>不叙使官餘條𦵏無文者並准此</hi>及寺觀<lb/>
　　各三十歩若經恩錫及山谷内巳業荒田者不在<lb/>
　　歩數之限<lb/>
　古今碑石同異<lb/>
漢碑有銘辭亦有無者今亦然<hi>謂神道碑并墓碣有銘辭者有無銘辭者今碑</hi>
　　<hi>碣亦然也</hi>
墓碑無銘辭刻墓前石柱上亦有刻在碑上者<lb/>
<pb n="KR4i0048_WYG_001-8a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4i0048_WYG_001-8b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　金石例巻一<lb/>
</p>
<p>
</p>
  </div>
<div>
                <head>金石例巻二</head>
    <p>
<pb n="KR4i0048_WYG_002-1a"/>
欽定四庫全書<lb/>
　金石例巻二　　　　　　元　潘昻霄　撰<lb/>
　　金石文之始<lb/>
周禮王功曰勲國功曰功民功曰庸事功曰勞治功曰<lb/>
　　力戰功曰多凡有功者銘書于王之太常<lb/>
禮記曰夫鼎有銘銘者自名也自名以稱揚其先祖之<lb/>
　　美而明著之後世者也為先祖者莫不有美焉莫<lb/>
　　不有惡焉銘之義稱美而不稱惡此孝子孝孫之<lb/>
<pb n="KR4i0048_WYG_002-1b"/>
　　心也唯賢者能之銘者論譔其先祖之有德善功<lb/>
　　烈勲勞慶賞聲名列於天下而酌之祭噐自成其<lb/>
　　名焉以祀其先祖者也顯揚先祖所以崇孝也身<lb/>
　　比焉順也明示後世教也夫銘者壹稱而上下皆<lb/>
　　得焉耳矣是故君子之觀於銘也既美其所稱又<lb/>
　　美其所為為之者明足以見之仁足以與之知足<lb/>
　　以利之可謂賢矣賢而勿伐可謂恭矣故衛孔悝<lb/>
　　之鼎銘曰六月丁亥公假于大廟公曰叔舅乃祖<lb/>
<pb n="KR4i0048_WYG_002-2a"/>
　　荘叔左右成公成公乃命荘叔隨難于漢陽即宫<lb/>
　　于宗周奔走無射啟右獻公獻公乃命成叔纂乃<lb/>
　　祖服乃考文叔興舊耆欲作率慶士躬恤衛國其<lb/>
　　勤公家夙夜不解民咸曰休哉公曰叔舅予女銘<lb/>
　　若纂乃考服悝拜稽首曰對揚以辟之勤大命施<lb/>
　　于烝彛鼎此衛孔悝之鼎銘也古之君子論譔其<lb/>
　　先祖之美而明著之後世者也以比其身以重其<lb/>
　　國家如此子孫之守宗廟社稷者其先祖無美而<lb/>
<pb n="KR4i0048_WYG_002-2b"/>
　　稱之是誣也有善而弗知不明也知而弗傳不仁<lb/>
　　也此三者君子之所恥也昔者周公旦有勲勞於<lb/>
　　天下周公既没成王康王追念周公之所以勲勞<lb/>
　　者而欲尊魯故賜之以重祭外祭則郊社是也内<lb/>
　　祭則大嘗禘是也夫大嘗禘升歌清廟下而管象<lb/>
　　朱干玉戚以舞大武八佾以舞大夏此天子之樂<lb/>
　　也康周公故以賜魯也子孫纂之至于今不廢所<lb/>
　　以明周公之德而又以重其國也<lb/>
<pb n="KR4i0048_WYG_002-3a"/>
春秋左氏傳曰季武子以所得於齊之兵作林鍾而銘<lb/>
　　魯功焉臧武仲謂季孫曰非禮也夫銘天子令德<lb/>
　　諸侯言時計功大夫稱伐今稱伐則下等也計功<lb/>
　　則借人也言時則妨民多矣何以為銘且夫大伐<lb/>
　　小取其所得以作彛器銘其功烈以示子孫昭明<lb/>
　　德而懲無禮也今将借人之力以救其死若之何<lb/>
　　銘之小國幸於大國而昭所獲焉以怒之亡之道<lb/>
　　也<lb/>
<pb n="KR4i0048_WYG_002-3b"/>
國語曰昔克潞之役秦來圖敗晉功魏顆以其身却退<lb/>
　　秦師於輔氏親止杜回其勲銘於景鐘<hi>克勝也魯宣十五年</hi>
　　<hi>六月癸卯晉荀林父将㓕赤翟潞氏七月秦桓公伐晉次於輔氏晉景公治兵以畧翟土及潞魏顆</hi>
　　<hi>敗秦師於輔氏獲杜回景鐘景公鐘</hi>
　碑式<hi>碑式之可法者固多舉其一二以為式後皆放此當類推之</hi>
　衢州徐偃王廟碑<hi>韓退之</hi>平淮西碑　曹成王碑　南<lb/>
　海神廟碑　處州孔子廟碑　柳州羅池廟碑　黄<lb/>
　陵廟碑　箕子碑<hi>桞子厚</hi>道州文宣王碑　桞州文宣<lb/>
<pb n="KR4i0048_WYG_002-4a"/>
　王碑　終南山祠堂碑　太白山祠堂碑　湘源二<lb/>
　妃廟碑　饒娥碑　南霽雲睢陽廟碑　后土神祠<lb/>
　碑<hi>張説</hi>唐天下放生池碑<hi>顔真/卿</hi>禹穴碑<hi>鄭/魴</hi>表忠觀碑<hi>蘓子</hi>
　<hi>瞻</hi>潮州韓文公廟碑　伏波将軍廟碑　壽域碑<hi>王元</hi>
　<hi>之</hi>四皓廟碑　披雲堂碑<hi>馬子才</hi>東平行臺嚴公祠堂<lb/>
　碑<hi>元遺山</hi>祭孤魂碑<hi>杜止/軒</hi>文子廟碑<hi>郝伯常</hi>漢髙祖廟碑<lb/>
　漢光武廟碑　處士管寧廟碑<lb/>
　碑陰文式<lb/>
<pb n="KR4i0048_WYG_002-4b"/>
　碑陰文<hi>桞子厚</hi>碑陰記　大明碑陰　先友記　處州<lb/>
　孔子廟韓文公碑陰記<hi>杜牧之</hi>
　德政碑之始<hi>事祖廣記云自秦漢以來死有功業生有德政者皆記之稍改用石因總謂之</hi>
　　<hi>碑</hi>
　德政碑式<lb/>
　明州王密德政碑<hi>李舟</hi>易州刺史田仁琬德政碑<hi>蘓靈芝</hi>
　髙陵縣令劉君德政碑<hi>劉禹錫</hi>
　墓碑式<lb/>
<pb n="KR4i0048_WYG_002-5a"/>
　清邉郡王楊燕竒碑文<hi>韓退之</hi>權公墓碑　劉統軍碑<lb/>
　王黄華墓碑<hi>元遺山</hi>寄菴先生墓碑　費縣令郭明府<lb/>
　墓碑　宣武将軍孫君墓碑<lb/>
　神道碑之始<hi>事祖廣記云晉宋之世始又有神道碑天子及諸侯皆有之其刻文止曰某帝</hi>
　　<hi>或某官神道之碑今世尚有宋文帝神道碑墨本也其初猶立之於𦵏兆之東南地理家言以東南</hi>
　　<hi>為神道若神靈出遊道之意故以名碑爾  唐李夷簡臨終敕無碑神道</hi>
　神道碑式<lb/>
　唐銀青光禄大夫守右散騎常侍致仕上柱國襄陽<lb/>
<pb n="KR4i0048_WYG_002-5b"/>
　郡王平陽路公神道碑銘<hi>韓退之</hi>唐故河東節度觀察使<lb/>
　滎陽鄭公神道碑文　唐故中散大夫少府監胡良公<lb/>
　墓神道碑　唐故江南西道觀察使贈左散騎常侍太<lb/>
　原王公神道碑　司徒兼侍中中書令贈太尉許國公<lb/>
　神道碑銘　潮州長城縣令崔孚神道碑<hi>白樂天</hi>平章政<lb/>
　事夀國張公神道碑<hi>元遺山</hi>沁州刺史李君神道碑　内<lb/>
　相文獻楊公神道碑　轉運使王公神道碑　朝散大<lb/>
　夫胡公神道碑　禮部尚書趙公神道碑　内翰馮公<lb/>
<pb n="KR4i0048_WYG_002-6a"/>
　神道碑　國子祭酒馮公神道碑銘　東平行臺嚴公<lb/>
　神道碑　朮虎公神道碑　刺史馬公神道碑銘　康<lb/>
　公神道碑銘　劉氏先塋神道碑　完顔公神道碑<lb/>
　畢侯神道碑銘　千戸趙君神道碑<lb/>
　家廟碑式<lb/>
立家廟自有品從<hi>唐人三品以上得立餘不得立碑與墓碑制度同曾見永寧縣西寺有文</hi>
　　<hi>潞公家廟碑是司馬温公撰制度與墓碑同其隂今磨之刻寺記矣家廟碑立之家廟前</hi>
司馬温公撰文潞公家廟碑<hi>其略云公以廟制未備不敢作主用晉荀安昌公祠</hi>
<pb n="KR4i0048_WYG_002-6b"/>
　　<hi>制作神板采唐周元陽議祀以元日寒食春秋分冬夏至致齋一日又以或受詔之四方不常其居</hi>
　　<hi>乃酌古諸侯載遷主之義作車奉神板以行此皆禮之從宜者也</hi>
　先廟碑式<lb/>
　烏氏廟碑銘<hi>壬辰詔用鳥公為銀青光祿大夫河陽軍節度使兼御史大夫封張掖郡開國</hi>
　<hi>公居三年河陽稱治詔贈其父工部尚書且曰其以廟享即以其年營廟于京師崇化里軍佐竊議曰先</hi>
　<hi>公既位常伯而先夫人無加命號名差卑于配不宜語聞詔贈先夫人劉氏沛國太夫人八年八月廟成</hi>
　<hi>三室同宇祀自左領府君而下作主于第乙已升于廟</hi>魏博節度觀察使沂國<lb/>
　公先廟碑銘<hi>田宏正始有廟京師謹案魏博節度使銀青光祿大夫檢校工部尚書兼魏州</hi>
<pb n="KR4i0048_WYG_002-7a"/>
　<hi>大都督府長史御史大夫沂國公田宏正北平盧龍人故為魏博諸将忠孝畏慎田季安卒其子幼弱用</hi>
　<hi>故事代父人吏不附迎宏正於其家使領軍事宏正籍其軍之衆與六州之人還之朝廷悉除河北故事</hi>
　<hi>比諸州故得用為帥已而復贈其父故滄州刺史兵部尚書母夫人鄭氏梁國太夫人得立廟祭三代曽</hi>
　<hi>祖都水使者府君祭初室祖安東司馬贈襄州刺史府君祭二室兵部府君祭東室</hi>袁氏先廟<lb/>
　碑<hi>袁公滋既成廟明嵗二月自荆南以旂節朝京師留六日得壬子春分率宗親子屬用少牢于三室</hi>
　<hi>既事退言曰嗚呼逺哉維世傳德襲訓集余乃今有濟今祭既不薦金石音聲使工歌詩載烈象容其奚</hi>
　<hi>以飭稚昧于長乆惟敬繫羊豕幸有石如具著先人名跡因為詩繫之語下于義其可雖然余不敢必屬</hi>
　<hi>篤古而達于辭者遂以命愈巳上係韓退之</hi>丞相崔圓廟碑<hi>始立廟洛邑曰考廟王考</hi>
<pb n="KR4i0048_WYG_002-7b"/>
　<hi>廟皆二丈有七從四尋衡八尋二戸立楹外垂四阿圬塓彩繪施以丹雘齋室㸑室庭垣稱之  禮曰以</hi>
　<hi>勞定國則祀之能禦大災則祀之能捍大患則祀之是宜廟食以銘于鼎  古者諸侯立五廟有鼎與樂</hi>
　<hi>有國之制侯伯有爵而無土廟有鼎祭樂不克立五廟而立三廟不銘于鼎而銘于碑韓雲卿</hi>南康<lb/>
　郡王韋臯先廟碑<hi>萬物本乎天人本乎祖乃立宗廟以交神明  古者揚其功烈銘于</hi>
　<hi>祭器近古以魯鐘衛鼎追琢先德不若鏤文字于麗牲之碑之為詳也乃謹而書之權載之</hi>丞相<lb/>
　代國公王涯先廟碑<hi>唐制五等有爵服而無山川登于三事得立四廟備物崇祀以</hi>
　<hi>交神明敬先報本以輔孝治有國之令典也唯長慶三年前相國王公始卜廟于西京崇業里公時鎮劍</hi>
　<hi>南東川上章曰臣涯官秩印綬品俱第三請如式以奉家廟制曰可是嵗仲冬申命長男孟堅祔其主于</hi>
<pb n="KR4i0048_WYG_002-8a"/>
　<hi>三室明年公入為御史大夫復以十一月親行烝嘗間嵗公出梁州就拜司空禮崇數異廟加祀室太和</hi>
　<hi>二年増新室既成祔顯考于尊位告饗由禮劉禹錫</hi>彭陽郡公令狐楚先廟碑<lb/>
　<hi>今上元年七月具官令狐公西嚮拜章上言守臣楚䝉被㤙深列于元侯得立家廟以奉常祀制書下其</hi>
　<hi>奏于有司于是善相考祥得地于京師通濟里居無何新廟成公以守藩故申命季弟監察御史定卜牲</hi>
　<hi>練日越八月丁亥祔饗三室塪墉以尚幽設幄以迎精理無尤違神用寧謐劉禹錫</hi>右僕射趙<lb/>
　郡李紳先廟碑<hi>王建侯侯建廟廟有器器有銘所以論譔先德明著後代或書于鼎或文</hi>
　<hi>于碑古今之通制也請齋沐祗慄拜章上言請立其廟以奉常祀于是得  于天子承式于有司是嵗某</hi>
　<hi>月某日經始于東都明年某月某日有事于新廟外盡其物内盡其志三獻百順神格禮成白樂天</hi>
<pb n="KR4i0048_WYG_002-8b"/>
　先塋先德昭先等碑之始<lb/>
蒼崖先生曰先塋先德昭先等碑例似與神道碑墓誌<lb/>
　　碑不同<hi>先塋先德昭先等碑創業于國朝已前唐宋金皆無之所書三代并妻子例似與神</hi>
　　<hi>道墓誌不同也</hi>
　先塋先德昭先等碑式<lb/>
　安肅郝氏先塋之碑<hi>宣差五路萬戸郝侯和尚貞祐  今年夏五月侯朝行闕對于</hi>
　<hi>幄殿者餘七十日且以上廐馬二西域馬三彤弓四鎧胄三金錦三并金虎符錫之夫人劉氏亦拜雙錦</hi>
　<hi>之賜幾按郝氏安肅人𦵏于縣之元兔鄉千秋里者不知  昭穆矣曽大父諱廣資善良有隂德聞里中</hi>
<pb n="KR4i0048_WYG_002-9a"/>
　<hi>年八十三遇異人教之良禁齒髮更生又十年乃終妣曰劉氏大父諱全任俠尚氣勇于赴難有朱家郭</hi>
　<hi>解之器妣曰田氏生二子侯之父諱増氣節豪宕人多歸之不幸蚤世妣曰孫氏從上三世皆潜徳不耀</hi>
　<hi>獨叔父彦自承平時以貲為恩州酒務使次令安肅迄今康寧夀考生饗榮養嵗時問安孫息滿前郝宗</hi>
　<hi>陽報之慶斯濫觴也雖侯襲已積之善擁方來之福而生子如此祖考可以無恨矣元遺山</hi>大丞<lb/>
　相劉氏先塋神道碑<hi>謹按劉氏世居宣德縣北鄉之青魚里孝弟力田蓋有年矣曽</hi>
　<hi>大父雲自遼日為大家有子四人曰璋曰瓊曰玹曰瓉玹之子四人顯仁字仲明祖仁字仲昌用仁字仲</hi>
　<hi>至體仁字仲康仲至府君即公之考也公家故大族  府君娶同卿李氏生三子長敦字德厚季効字德</hi>
　<hi>信皆無禄早世公其第二子也自大父以來不常厥居有其先塋止于青魚西北原而已  夫忠以報國</hi>
<pb n="KR4i0048_WYG_002-9b"/>
　<hi>孝以起家立身行道之義彰慎終追逺之德厚不有金石後裔何觀乃為之銘公名某字德柔以小字某</hi>
　<hi>行八子某其長已襲世爵云</hi>歸德府總管范陽張公先德碑<hi>范陽張公</hi>
　<hi>漢臣遣其叅佐陳玠李侃侯㺹自曹南走書幣及予于順天書謂予曰子良不敏爰自束髮以良家子𨽻</hi>
　<hi>軍籍轉戰南北将四十年馮藉先世積善之舊生還鄉國乃辛丑某月得用侯伯之服之禮展省墳墓考</hi>
　<hi>之令甲諸仕及通貴廟與墓俱有碑應用螭首龜趺之制竊不自揆度思得文士之見信于人者譔述之</hi>
　<hi>幾維張氏族出范陽其家于縣東仇家里者不知其  昭穆矣自公曽大父甲而下皆隠德不耀大父臣</hi>
　<hi>甫資禀髙亮其夀八十有七怡然坐逝祖妣王氏李氏生子三人  季諱珪純質有父風明昌壬子之夏</hi>
　<hi>三水泛濫漂壊廬舎至于㐀隴亦為湮没珪與長女李乘船筏百計訪求僅得祖考遺骸于泥淖之下其</hi>
<pb n="KR4i0048_WYG_002-10a"/>
　<hi>瀕于死者屢矣妣宋氏慈仁勤儉孝于舅姑生子二人長即公次曰子明仕為鄜州洛郊主簿母有前識</hi>
　<hi>謂公材幹特達後當貴顯常戒之毋妄殺以仁愛為懐墓故在三水之陽懲創水禍改卜其陰乃在所居</hi>
　<hi>之西南原見于辛丑新阡者特二世耳初大安兵興公以材選為軍中干夫長  故予既論次其先德并</hi>
　<hi>以公出處附之欲人知張氏所以起其宗者蓋如此</hi>龍山趙氏新塋之碑<hi>嵗癸酉冬</hi>
　<hi>十月先太師以王爵綂諸道兵長驅而南吾癸卯冬十月侯介于同官李稚川周才卿為予言  趙氏世</hi>
　<hi>居保塞以仕遷大梁五代末有諱匡頴者官至静江軍節度使兼桂州管内觀察使弟匡衡及八世孫襄</hi>
　<hi>叠仕于宋皆至通顯金朝兵破大梁吾家例為兵所驅盡室北行至龍山遂占籍焉雖譜牒散亡而其見</hi>
　<hi>于祖塋石誌者蓋如此振玉之曽大父坤隱田間致貲巨萬娶王氏生大父憲資倜儻好施予人多以急</hi>
<pb n="KR4i0048_WYG_002-10b"/>
　<hi>難歸之娶馬氏生子八人吾父琳其第四子也幼出大家頗以裘馬自喜  由大父而上皆𦵏鄉里振玉</hi>
　<hi>之考妣兵亂中權厝縣西佛寺比避兵還而寺屋被焚遂失藁殯所在  乃用故事卜于平棘縣西北鄉</hi>
　<hi>蘓村里之南原為顯考衣冠之藏日者室人冀氏物故因從祔焉維逺祖自保塞遷大梁既無嵗月可考</hi>
　<hi>自大梁遷龍山則僅能志之今南原卜宅亦吾趙宗之大舉不勒之金石以昭示永乆後世其謂我何誠</hi>
　<hi>得吾子辱以文賜之為幸多矣敢再拜以請</hi>下邳劉氏先德碑銘<hi>下邳劉氏其先</hi>
　<hi>世皆滄人自總管而上其世系名諱與其仕宦可知者凡四世髙祖父諱辛仕金官至顯武将軍軍資庫</hi>
　<hi>使符離縣尉升下邳令子二人長曰思誠次曰思謙業儒術有子二人曰元曰珍元早卒珍字子玉  年</hi>
　<hi>八十二以壽終配樂氏潘氏子二人曰榮曰顯其一早卒皆樂氏所出榮字德茂  至元十一年正月卒</hi>
<pb n="KR4i0048_WYG_002-11a"/>
　<hi>享年七十有六配邢氏子男二人長曰源承事郎樂安州判官娶徐氏子男二人曰某次即總管傑也娶</hi>
　<hi>謝氏前卒繼娶郭氏靈壽縣尹敏之女子男七人自傑字漢卿  自曽大父以上皆𦵏下邳巨山之陽</hi>
　<hi>祖父以下皆𦵏益都今将補松楸之闕展拜掃之儀願得子之文刻之貞石  乃為次第其世數事跡而</hi>
　<hi>繫之以銘王鹿庵</hi>彰德總管孫公先塋碑銘<hi>公之曽大父某娶何氏四子慶</hi>
　<hi>祐慶文慶元禄和慶元則公之大父也娶趙氏有婦德二子威平平早世威即公之考也年若干終于某</hi>
　<hi>官杜氏年八十八下及五世孫疾公率其子拱振等諸孫謙諧諠等以聞  然而公未老事業尚未既而</hi>
　<hi>拱有才氣謙既能以世其業云予他日又可以考其淺深厚薄於此也劉夢吉</hi>懐孟萬戸劉<lb/>
　公先塋碑銘<hi>按顯曽祖考諱徳安隠居不仕妣張氏楊氏顯祖考祁陽府君諱寳資幹竒偉</hi>
<pb n="KR4i0048_WYG_002-11b"/>
　<hi>氣畧過人鼎享年若干妣李氏楊氏姜氏顯考蒲陰府君諱世  不避矢石竟被創而廢享年若干妣齊</hi>
　<hi>氏張氏三世皆𦵏祁州蒲陰之北鄉百長原其家宗支則有圖列碑陰</hi>龎氏墓道先德<lb/>
　碑銘<hi>曽祖其次居十然以次推十曽外二伯曽則兄猶七人其下有季叔無耶昆弟耶從父從祖之</hi>
　<hi>昆弟耶所不可知姑計是十家子孫将不百人而止咸盡于賊惟十曽一子祖府君諱智者存  考府君</hi>
　<hi>生六年當至元改明年巳丑夏五月二十有八日以卒年七十七  考府君即墳䘮之仲應亦卒  仲温</hi>
　<hi>以他求出異以九年戊辰十一月二十有七日卒年止四十七從𦵏先塋諸姑四人皆歸鄉人詠昆仲二</hi>
　<hi>人合仲父季父子各四人為十人輅銀符由同提舉興州採朩司主洺水簿卒子文抑文振詠子文括文</hi>
　<hi>播承顔合諸父之子男十二人女十一人姚牧菴</hi>鄒平賈氏昭先之碑<hi>賈氏世為</hi>
<pb n="KR4i0048_WYG_002-12a"/>
　<hi>濟南鄒平人祖諱某以敦斂自尚二子長諱某次諱某尚書君父也卒年六十四配王氏  癸巳三月二</hi>
　<hi>十日年七十卒二子曰馴致道君曰某以字顯監濵州税孝友有為四女長適王氏次李氏次叚氏次王</hi>
　<hi>氏皆濟南盛族劉中菴</hi>
　賜碑名號之始<lb/>
退朝録云唐太宗自撰魏元成碑德宗亦撰叚秀實碑<lb/>
　　本朝太宗撰中令趙公碑皇祐中王侍郎子融守<lb/>
　　河中還乃以唐明皇所題裴耀卿額上之仁宗遂<lb/>
　　御篆賜沂公碑曰旌賢<lb/>
<pb n="KR4i0048_WYG_002-12b"/>
　賜碑名號式<lb/>
　旌賢王沂公碑　懐忠吕許公碑　顯忠李忠武公<lb/>
　碑　旌忠冦萊公碑　全德元老王太尉碑　教忠<lb/>
　積慶文潞公父洎碑　親賢李侍郎用和碑　褒親<lb/>
　齊國獻穆公主碑　旌功曹襄悼碑　崇儒丁文簡<lb/>
　碑　舊覺晏元獻碑　舊德張鄧公碑　顯先積慶<lb/>
　趙中令子鼎昭碑　旌忠懐德張侍中耆碑　儒賢<lb/>
　髙文莊碑　思賢李相沆碑　褒賢范文正公碑<lb/>
<pb n="KR4i0048_WYG_002-13a"/>
　旌忠元勲狄忠襄碑　褒忠陳恭公碑　清忠王武<lb/>
　恭碑　純孝張文孝碑　忠規德範宋元憲碑　淳<lb/>
　德守正吕文穆碑　大儒元老賈公碑<lb/>
　<lb/>
　<lb/>
　<lb/>
　<lb/>
　<lb/>
<pb n="KR4i0048_WYG_002-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　金石例巻二<lb/>
</p>
<p>
</p>
  </div>
<div>
                <head>金石例巻三</head>
    <p>
<pb n="KR4i0048_WYG_003-1a"/>
欽定四庫全書<lb/>
　金石例巻三　　　　　　元　潘昻霄　撰<lb/>
　　碣式<lb/>
　國子司業陽城遺愛碣<hi>公名城字亢宗家于北平隠于條山惟公端粹冲和髙嶷</hi>
　<hi>懿醇道德仁明孝愛友悌薰襲里閈布聞天下守節貞固患難不能遷其心怡性坦厚榮位不足動其神</hi>
　<hi>為司諫義震于周行為司業愛加于生徒宜乎立石俾後是憲其辭曰惟兹陽公履道葆醇爰初隠聲覆</hi>
　<hi>簣基仁徳充而形乃作諌臣抗忠勵義直道是陳帝求師儒貳我成均開朗䝉滯宣明徳教大和潜布𤣥</hi>
　<hi>機宻照羣生聞禮後學知孝進退作則動言是効匪公之軌人用奚蹈麤厲貪凌待公順之欺偽譎詐待</hi>
<pb n="KR4i0048_WYG_003-1b"/>
　<hi>公信之少年申申咸適其宜榎楚廢弛尊嚴而威公褒其良俾升于堂癯者既肥榮如衮衣公棄不用懲</hi>
　<hi>咎内訟既訟于内猶公之誨匪仁孰親匪徳孰尊今公于征孰表儒門生徒上言稽首帝閽謂天蓋髙曽</hi>
　<hi>莫我聞青衿涕濡填街盈衢逺逸于南望慕踟蹰立石書徳用揚懿則嗚呼斯文遺愛罔極</hi>故御<lb/>
　史周公碣<hi>有唐貞臣汝南周氏諱某字某以諫死葬于某貞元十二年桞宗元立碣于其墓左</hi>
　<hi>在天寳年有以謟諛至相位賢臣放退公為御史抗言以白其事得死于墀下史臣書之公之死而侫者</hi>
　<hi>始畏公議史銘曰忠為美道是履諫而死佞者止  之志石以紀為臣軌兮</hi>故秘書省校<lb/>
　書郎獨孤君墓碣<hi>嗚呼有唐仁人獨孤君之墓祔于其父太子舎人諱助之墓之後自</hi>
　<hi>其祖贈太子少保諱問俗而上其墓皆在霸水之左今王父營陵于其側故再世在此君諱申叔字子重</hi>
<pb n="KR4i0048_WYG_003-2a"/>
　<hi>年二十二舉進士又二年用博學宏詞為校書郎又三年居父䘮未練而没蓋貞元十八年四月五日也</hi>
　<hi>是年七月十日而葬鄉曰某鄉原曰某原桞子厚</hi>
　墓碣式<lb/>
　故兵部郎中楊君墓碣<hi>君諱凝字懋功尚貞元十九年正月某日守  書兵部郎</hi>
　<hi>中楊君卒某月日葬于奉先縣某原既葬其子姪洎家老謀立石以表于墓葬令曰凡五品以上為碑龜</hi>
　<hi>趺螭首降五品為碣方趺圓首其髙四尺按郎中品第五以其秩不克偕降而從碣之制其世系則紀于</hi>
　<hi>大墓桞子厚</hi>故萬年令裴府君墓碣<hi>公諱墐字封叔河東聞喜人太尉公諱行</hi>
　<hi>儉實髙祖侍中公諱光庭實曽祖刑部員外郎府君諱稹實祖大理卿府君諱儆實父  冢子銑奉柩以</hi>
<pb n="KR4i0048_WYG_003-2b"/>
　<hi>明年月日克葬于墓銑以文書來桞州告其叔舅宗元願碣于墓左則涕為之銘</hi>
　墓誌式<lb/>
　故尚書戸部郎中魏府君墓誌<hi>魏氏世墓于某縣某原唐興有聞士諱之</hi>
　<hi>逿者與子及孫咸舉進士嗣為儒家綿州涪城尉諱全瑶魏州臨潢主簿諱欽慈太常主簿諱緄尚書膳</hi>
　<hi>部員外郎兼江陵少尹諱萬成凡五代名髙而不浮于行才具而不得其禄江陵府君益之以閎達之量</hi>
　<hi>經緯之謀故豪士賢大夫痛慕加厚生郎中府君諱宏簡字曰裕之以文行知名  監察御史桞宗元聞</hi>
　<hi>其道而玩其文也乆居又同閈故哀而銘之桞子厚</hi>故朝散大夫永州刺史崔<lb/>
　公墓誌<hi>維元和五年九月十五日壬子永州刺史崔公薨于位享年六十八乙未殯于路寝景寅</hi>
<pb n="KR4i0048_WYG_003-3a"/>
　<hi>遷神于舟以某年某月日歸葬于某縣某原祔于皇考吏部侍郎贈戸部尚書府君之墓  公前夫人徐</hi>
　<hi>州叅軍滎陽鄭鉅女有子曰義和早夭後夫人萬年尉范陽盧<graphic n="KR0686" url="https://raw.githubusercontent.com/kanripo/KR-Gaiji/master/images/KR0686.png" mimeType="image/png"/>女嘉淑之徳繼聞宗族有子曰貽哲貽</hi>
　<hi>儉克承于家洎公之兄子曰勵曰禮誠願誌于墓無忘公之德</hi>安南都䕶張公誌<hi>公諱</hi>
　<hi>舟字某某郡人也曽祖彦師朝散大夫尚書駕部郎中祖瑾懐州武德縣令考清朝議郎試大理寺丞贈</hi>
　<hi>右賛善大夫咸有懿美積為餘慶公以忠肅循其中以文術昭于外推經㫖以飾吏事本法理以平人心</hi>
　<hi>酒優詔累旌其忠良太史嗣書其功烈就加國子祭  封武城男食邑三百戸凡再䇿勲至上柱國三増</hi>
　<hi>秩至中散大夫某年月薨于位年若干天子震悼傷辭有加明年其孤某官與宗人號奉裳帷率其家老</hi>
　<hi>咨于叔父延唐令某卜宅于潭州某原葬用某月某日人謀皆從龜兆襲吉乃刻兹石著公之閥以志于</hi>
<pb n="KR4i0048_WYG_003-3b"/>
　<hi>邱竁以告於幽明</hi>邕州刺史李公誌<hi>公諱位字某實惟文皇帝之𤣥孫别子曰承乾</hi>
　<hi>為皇太子以藩愛逼奪危慄致禍後封恒山為愍王贈荆州大都督繼别曰象蘄春郡太守贈越州大都</hi>
　<hi>督郇國公大宗曰玭太子詹事贈祕書監生廙尚書左丞凡四代有土田居貴仕公丕承之以率南服克</hi>
　<hi>荷天休繼有功德之嘗合汞硫黄丹砂為紫丹能入火不動以為神服  且十年然卒以是病暴下赤黒</hi>
　<hi>數日薨實元和十三年六月十五日年五十七僚宰庀事有緹五兩無金銀泉貝幾不克歛夷人號呼致</hi>
　<hi>幣歸以明年月日葬祔其穆長安西南髙陽原上</hi>貴州刺史鄧君誌<hi>君諱某字某南</hi>
　<hi>陽人漢司徒禹之後也曽祖倚皇連州普城令祖少立皇滄州司馬考邕皇左武衛兵曹參軍惟君敏給</hi>
　<hi>以御下㢘忠以承上幹蠱之稱洽于諸侯信謹之跡彰于所蒞故自始仕以至没世未嘗無聞焉  始由</hi>
<pb n="KR4i0048_WYG_003-4a"/>
　<hi>湖南為江西冄以君為從事知之最厚痛君之能不施于劇任惜君之志見屈于羣疑且以誌授宗元使</hi>
　<hi>備其闕古者觀其所使而知在上之德今也觀其所使而知在下之誠嗚呼可無辭乎</hi>桂管防<lb/>
　禦副使吕公誌<hi>吕氏世居河東至延之始大以御史大夫為浙東道節度大使延之生渭</hi>
　<hi>為中書舎人尚書禮部侍郎刺湖南七州生四子温恭儉讓以温為尚書郎再贈至右僕射恭字敬叔他</hi>
　<hi>名曰宗禮或以為字實惟吕氏宗子尚氣節有勇畧不事小謹讀從横書理隂符握機孫子之術曰我師</hi>
　<hi>尚父胄也又不幸温刺衡州年四十卒恭未及理人年三十七  卒世固有有其具而不及其用若温恭</hi>
　<hi>者耶恭貎竒壮有大志信善容物宜夀考碩大而又不克吕氏之道惡乎興</hi>桞州司馬孟<lb/>
　公誌<hi>常謙一孟氏之孤曰遵慶奉其父命書九篇為善状  篇來告曰月日君薨月日将𦵏于某敢</hi>
<pb n="KR4i0048_WYG_003-4b"/>
　<hi>請刻辭圖惟公志專于中貎嚴于外常立廷中毅然望之若  形刻像聞國難輙不寢食謀度憤吒以故</hi>
　<hi>病不可治曽祖某官諱某祖某官諱某父某官諱某公之諱曰常謙子遵慶弟曰某</hi>故試大理<lb/>
　評事裴君誌<hi>裴氏之昭曰贈戸部尚書諱某穆曰起居郎諱某生均州刺史諱某均州與其</hi>
　<hi>弟大理更為刑部郎用文史名于朝善杜禮書長子曰某射進士䇿不中去過汴韓司徒宏迎取為從事</hi>
　<hi>以聞拜太子通事舎人進大理評事當伐蔡及鄆汴常為軍首賛佐有勞既事将侍太夫人于京師道發</hi>
　<hi>疽元和十四年月日終于河南敦厚里年若干字曰某弟某以其䘮歸葬于某縣某里未果娶有男子二</hi>
　<hi>人女一人男之長曰某通兩經始杖且廬</hi>大理評事桞君誌<hi>晉之亂桞氏始分曰耆為</hi>
　<hi>汝南守居河東又五世曰慶相魏魏相之嗣曰旦仕隋為黄門侍郎其小宗曰楷至于唐刺濟房蘭廓四</hi>
<pb n="KR4i0048_WYG_003-5a"/>
　<hi>州楷生夏縣令府君諱繹繹生司議郎府君諱遺愛皆葬長安少陵原遺愛生御史府君諱開葬南陽其</hi>
　<hi>嗣曰寛字存諒讀其世書揚于文辭卒于公館元和六年八月七日也年四十七  今将以某月日祔葬</hi>
　<hi>茍又不得令辭而誌焉是無以蓋前人之大痛敢固以請嗚呼余懼辭之不令以為神羞余曷敢不諾</hi>
　祕書郎姜君誌<hi>祕書郎姜㟧字某開元皇帝外孫也始楚國公皎與上游益貴幸子慶初</hi>
　<hi>得尚某公主生㟧㟧生三日上曰他物無以餉吾孫即勅有司以第六品告與緋衣銀魚得通籍出入凡</hi>
　<hi>名是官七十餘年終不徙噫元和十四年月日終桂州都督御史中丞裴公曰  帝戚也𦵏不可以廉為</hi>
　<hi>具物祭以豚酒月日𦵏州東南一里子某年若干母曰雷姬</hi>襄陽丞趙君誌<hi>貞元十八</hi>
　<hi>年月日天水趙公矜年四十二客死于桞州官為歛葬于城北之野  矜之父曰漸南鄭尉祖曰倩之鄆</hi>
<pb n="KR4i0048_WYG_003-5b"/>
　<hi>州司馬曽祖曰弘安金紫光禄大夫國子祭酒始矜由明經為舞陽主簿蔡帥反犯難來歸擢授襄城主</hi>
　<hi>簿賜緋魚袋後為襄陽丞其墓自曽祖以下皆族以位時宗元刺桞用相其事哀而旌之以銘</hi>温縣<lb/>
　主簿韓君誌<hi>有唐故温縣主簿韓慎字某漢弓髙侯其先也徙于南陽  貞元十六年又調</hi>
　<hi>于天官署河陽丞未拜十有一日暴病卒于長安永崇里先人之廬又十有一日龜䇿襲吉祔于咸陽洪</hi>
　<hi>瀆原先人之墓</hi>東明張先生誌<hi>東明先生張氏曰因嘗有以文薦于天子天子䇿試甚髙</hi>
　<hi>以為長安尉一年投去印綬願為黄老術詔許之病既亟以命回曰吾生天寳訖貞元乙酉嵗十月今死</hi>
　<hi>于汝之手盈吾志矣京師吾生也畢原先人之歸也必以返葬乃自為誌而卒明年正月某日𦵏如其言</hi>
　<hi>弟子某等為碑以誌其墓</hi>太府李卿外婦馬淑誌<hi>氏曰馬字曰淑生廣陵母曰劉</hi>
<pb n="KR4i0048_WYG_003-6a"/>
　<hi>客倡也淑之父曰總既孕而卒故淑為南康謳者李君為睦州詆狂冦見誣左官為循州録過而慕焉納</hi>
　<hi>為外婦偕竄南海上及移永州州之騷人多李之舊日載酒往焉聞其操鳴絃為新聲撫節而歌莫不感</hi>
　<hi>動其音美其容以忘其居之逺而名之辱方幸其若是也元和五年五月十九日積疾卒于湘水之東𦵏</hi>
　<hi>東岡之北垂年二十四</hi>朗州員外司戸薛君妻崔氏墓誌<hi>唐永州刺</hi>
　<hi>史博陵崔簡女諱媛嫁為朗州員外司戸河東薛巽妻三嵗知讓五嵗知戒七嵗能女事善筆劄讀書通</hi>
　<hi>古今其暇則鳴絃桐諷詩騷以為娛始簡以文雅清秀重于當世其後病惑得罪投驩州諸女蓬垢涕號</hi>
　<hi>桞氏出也以叔舅命歸于薛元和十二年五月二十八日既乳病肝氣逆肺牽拘左腋巫醫不能巳期月</hi>
　<hi>之日㓗服飾容而終年若干某月日遷柩于洛某月日祔于墓在北邙山南洛水東</hi>
<pb n="KR4i0048_WYG_003-6b"/>
　墓誌式<lb/>
　董府君墓誌<hi>公諱溪字惟深丞相贈太師隴西恭惠公第二子十九嵗明兩經獲第有司沉</hi>
　<hi>重精敏未嘗有子弟之過賔接門下推舉人士侍側無虚口退而見其人淡若與之無情者太師賢而愛</hi>
　<hi>之十除名徙封州元和六年五月十二日死湘中年四  九公之母弟全素孝慈友弟公坐事棄同官令</hi>
　<hi>歸公殁比葬三年哭泣如始䘮者大臣髙其行白為太子舎人将葬舎人與其季弟澥問銘于太史氏韓</hi>
　<hi>愈愈則為之銘韓退之</hi>處士裴君墓誌<hi>河東聞喜裴君諱某字某好學未仕年若于元</hi>
　<hi>和十四年月日終于京兆渭南墅君之弟中丞公督桂州命其僚桞宗元以銘君之出河間邢羣以状來</hi>
　<hi>告曽祖諱某寧州刺史贈戸部尚書祖諱某起居郎父諱某尚書刑部員外郎  是年月日𦵏渭南某里</hi>
<pb n="KR4i0048_WYG_003-7a"/>
　<hi>遷韋夫人之䘮自萬年來有俟猶異室桞子厚</hi>志從父弟宗直殯<hi>從父弟宗直生剛健</hi>
　<hi>好氣自字曰正夫聞人善立以為巳師聞惡若已讐見佞色謟笑者不忍與坐語善操觚牘得師法甚備</hi>
　<hi>融液曲折竒峭博麗知之者以為工作文辭淡泊尚古謹聲律切事類譔漢書文章為四十巻  是月二</hi>
　<hi>十四日出殯城西北若千尺死七日矣俟吾歸與之俱志其殯</hi>伯祖妣趙郡李夫人<lb/>
　墓誌銘<hi>夫人姓李氏辯族氏者曰趙郡賛皇之東祖祖某為某官父沖為單父尉夫人生于良族</hi>
　<hi>嶷然殊異及笄徳充于容行踐于言髙朗而不傷其柔嚴恪而不害其和特善女工翦製之事又能為雅</hi>
　<hi>琴秦聲操縵之其婦道既備宜為君子之配偶焉我伯祖臨邛令府君諱某受夫人于李氏之廟而歸于</hi>
　<hi>正室母諸姑合以為斯志以從人之道内夫家外父  家且又𦵏于我志于我故叙桞氏為備</hi>戸部<lb/>
<pb n="KR4i0048_WYG_003-7b"/>
　郎中魏府君墓誌<hi>魏氏世墓于某縣某原唐興有聞諱之逷者與子及孫咸舉進士嗣</hi>
　<hi>為儒家綿州涪城尉諱全瑶魏州臨潢主簿諱欽慈太常主簿諱緄尚書膳部員外郎兼江陵少尹諱萬</hi>
　<hi>成凡五代名髙而不浮于行才具而不得其禄江陵府君益之以閎達之量經緯之謀故豪士賢大夫痛</hi>
　<hi>慕加厚生郎中府君諱宏簡字曰裕之以文行知名  由是處約以終其世既歛家宰庀其政視廩惟釡</hi>
　<hi>鍾視藏惟束帛無餘積焉十有一月遣車歸于洛師某日祔于墓監察御史桞宗元聞其道而玩其文也</hi>
　<hi>乆居又同閈故哀而銘之</hi>亡姊裴君夫人墓誌<hi>桞氏至于唐其著者中書令諱奭中</hi>
　<hi>書之弟之子曰徐州府君諱某實有孝德世其家業清池府君諱某繼之以茂實德清府君諱某承之以</hi>
　<hi>善政以至于侍御史府君諱某用貞信勁正達于邦家克生賢女以配于裴氏  其年八月十八日甲子</hi>
<pb n="KR4i0048_WYG_003-8a"/>
　<hi>安厝于長安縣之神禾原從于先塋祔于皇姑宜也母弟號哭而為之志  嗚呼至哀無文至敬不飾故</hi>
　<hi>無其辭</hi>亡妻宏農楊氏墓誌<hi>亡妻宏農楊氏諱某髙祖皇司勲郎中諱某司勲生</hi>
　<hi>殿中侍御史諱某殿中生醴泉縣尉諱某醴泉生今禮部郎中凝代濟仁孝號為德門郎中娶于隴西李</hi>
　<hi>氏生夫人五及許嫁于我柔日既卜乃歸于桞氏塋遂以九月  日庚午克𦵏于萬年縣棲鳯原從先</hi>
　<hi>禮也是嵗唐貞元十五年龍集已卯為之誌云</hi>
　葬誌式<lb/>
　馬室女雷五𦵏誌<hi>馬室女雷五父曰師儒業進士雷五生巧慧異甚凡事絲纊文繡不</hi>
　<hi>類人所為者余睹之甚駭家貧嵗不易衣而天姿潔清脩嚴恒若簮珠璣衣紈縠寥然不易為塵垢雜年</hi>
<pb n="KR4i0048_WYG_003-8b"/>
　<hi>十五病死死後二日葬永州東郭東里以其姨母為妓于余也将死曰吾聞桞公嘗巧我慧我今不幸死</hi>
　<hi>矣安得公之文志我𦵏其父母不敢以云𦵏之日余乃聞焉既而閔焉以攻石之後也遂為砂書𤣥甎追</hi>
　<hi>而納諸墓桞子厚</hi>
　殯誌<lb/>
　志從父弟宗直殯<hi>已見墓誌桞子厚</hi>
　權厝誌式<lb/>
　刺史崔君權厝誌<hi>博陵崔君由進士入山南西道節度府始掌書記至府留後凡五徙</hi>
　<hi>職六増官至刑部員外郎出刺連永兩州未至永而連之人愬君御史按章具獄坐流驩州幼弟訟諸朝</hi>
<pb n="KR4i0048_WYG_003-9a"/>
　<hi>天子黜連帥罷御史小吏咸死投之荒外而君不克復元和七年正月二十六日卒  夫人河東桞氏徳</hi>
　<hi>碩行淑先崔君十年卒其𦵏在長安東南少陵北君以竄没家又有海禍力不克祔三年将復故𦵏也徒</hi>
　<hi>志其一二大者云桞子厚</hi>亡姑渭南縣尉陳君夫人權厝誌<hi>唐貞元十</hi>
　<hi>七年九月六日甲子前渭南縣尉潁川陳君之夫人河東桞氏終于平康里将終告于陳君曰吾生四十</hi>
　<hi>有四年為陳氏介婦九年謹飾不怠以至此命也皆嘗謂君宜有貴位而不克見執親之䘮不得終紀</hi>
　<hi>天譴之大者也且願殺禮以成吾私邇先夫人之墓而窆我焉将俟君之不諱而歸復于正其可也陳君</hi>
　<hi>乃卜十二月十八日權厝于城南原曰棲鳯如夫人之志</hi>連州司馬凌君權厝誌<lb/>
　<hi>年月日尚書都官員外郎和州刺史連州司馬富春凌君諱凖卒于桂陽佛寺  執友河東桞宗元哀君</hi>
<pb n="KR4i0048_WYG_003-9b"/>
　<hi>有道而不明白于天下離愍逢尤夭其生且又同過故哭以為志其辭哀焉</hi>
　歸祔誌式<lb/>
　先太夫人歸祔誌<hi>先夫人姓盧氏諱某世家涿郡壽止六十有八元和元年嵗次丙戍</hi>
　<hi>五月十五日棄代于永州零陵佛寺明年某月日安祔于京兆萬年棲鳯原先侍御史府君之墓其孤有</hi>
　<hi>罪銜哀待刑不得歸奉䘮事以盡其志姪洎太夫人兄之子弘禮承事焉  靈車逺去而身獨止𤣥堂暫</hi>
　<hi>開而目不見孤囚窮縶魄逝心壊蒼天蒼天有如是耶有如是耶而猶言猶食者何如人耶巳矣窮天下</hi>
　<hi>之聲無以舒其哀矣盡天下之辭無以傳其酷矣刻之堅石措之幽隂終天而止矣桞子厚</hi>叔妣<lb/>
　陸氏夫人遷祔誌<hi>夫人諱則字内儀姓陸氏家于吳郡蓋江左上族以宗子在他國家</hi>
<pb n="KR4i0048_WYG_003-10a"/>
　<hi>牒逸墜故曽王父王父之諱官不克究知而闕其文父覃皇河南陸渾令夫人生而柔笄而禮㑹伯舅為</hi>
　<hi>河南尹撰擇僚宷謂我文學掾仲父士林殊英儒流推髙故夫人歸于我夫人之志也  遂以其年十二</hi>
　<hi>月十三日庚午合祔于少陵原之墓恭惟仲父之諱字夫人之爵齒備于版文今不書懼再告也</hi>
　墓版文式<lb/>
　故叔父殿中侍御史府君墓版文<hi>桞氏之先自黄帝及周魯其著者無</hi>
　<hi>駭以字為展氏禽以食采為桞姓厥後昌大世家河東嗚呼公諱某字某曽王父朝請大夫徐州長史諱</hi>
　<hi>子夏遺貞白之操表儀宗門王父朝請大夫滄州清池令諱從裕垂博裕之道啟祐後<graphic n="KR1015" url="https://raw.githubusercontent.com/kanripo/KR-Gaiji/master/images/KR1015.png" mimeType="image/png"/>皇考湖州徳清</hi>
　<hi>令諱察躬叔小子常以無兄弟移其睦于朋友少孤移其孝于  父天将窮我而奪其志故罔極之痛仍</hi>
<pb n="KR4i0048_WYG_003-10b"/>
　<hi>集焉樸魯甚騃不能文字敢用書宗人之辭以致其直故質而俚輟哭紀事哀不能文故叙而終焉桞子</hi>
　<hi>厚</hi>
　<lb/>
　<lb/>
　<lb/>
　<lb/>
　<lb/>
　金石例巻三<lb/>
</p>
<p>
</p>
  </div>
<div>
                <head>金石例巻四</head>
    <p>
<pb n="KR4i0048_WYG_004-1a"/>
欽定四庫全書<lb/>
　金石例巻四　　　　　　元　潘昻霄　撰<lb/>
　　銘文之始<lb/>
事祖廣記云蔡邕曰黄帝有金几之銘王子年拾遺記<lb/>
　曰黄帝以神金鑄器皆有銘題凡所造建皆記其年<lb/>
　時此銘之起也<lb/>
三禮圖云檀弓曰銘明旌也以死者為不可别已故以<lb/>
　　其旗識之<hi>註明旌神明之旌也</hi>士䘮禮云為銘各以其物亡<lb/>
<pb n="KR4i0048_WYG_004-1b"/>
　　則以緇長半幅䞓末長終幅廣三寸書銘于末曰<lb/>
　　某氏某之柩<hi>註銘明旌也雜帛為物大夫之所建也以死者為不可别故其旗識識之</hi>
　　<hi>愛之斯録之矣亡無也無旌不命之士也半幅一尺終幅二尺在棺為柩今文銘皆為名末為斾也</hi>
　　竹杠長三尺置于宇西階上<hi>註杠銘橦也宇梠也</hi>周禮司常<lb/>
　　大䘮則供銘旌<hi>註王則太常孤司常職云王建太常諸侯建旂  卿建旜大夫士建</hi>
　　<hi>物則銘旌亦然但尺數異耳士禮緯云天子之旌髙九仞諸侯七仞大夫五仞  三仞其士䘮禮竹</hi>
　　<hi>杠長三尺則死者以尺易仞也天子九尺諸侯七尺大夫五尺士三尺其旌旗身亦以尺易仞也又</hi>
　　<hi>從遣車之差蓋以䘮事畧故也若不命之士則士䘮禮云以緇布半幅長一尺也赬其末長終幅長</hi>
<pb n="KR4i0048_WYG_004-2a"/>
　　<hi>二尺也緇赬共長三尺廣三寸書銘於末曰某氏某之柩竹杠長三尺置于宇西堦上</hi>
荀禮論云祭祀敬事其神也其銘誄繫世敬傳其名也<lb/>
　　<hi>註銘謂書其功于噐物若孔悝之鼎銘者誄謂誄其行状以為謚也繫世謂書其傳襲若今之譜牒</hi>
　　<hi>也皆所以敬傳其名于後世</hi>
禮祭統銘之義稱美而不稱惡此孝子孝孫之心也銘<lb/>
　　者論著其先祖之有徳善功烈勲勞慶賞聲名於<lb/>
　　天下<lb/>
前輩云銘婦人墓當詳于家世議論取法于韓退之退<lb/>
<pb n="KR4i0048_WYG_004-2b"/>
　　之所作蓋出于碩人之詩觀其銘元稹妻韋夫人<lb/>
　　墓可見矣<lb/>
　銘式<lb/>
　權德輿世德銘<hi>乃權公紀先世之徳也四言無序此又一例也肅肅我祖𤣥鳥自天天乙</hi>
　<hi>革夏武丁相賢手文命子開國于權末云聿修之誡大懼不克夙夜以思敢銘世徳</hi>唐故悼王<lb/>
　石塔銘<hi>并序一唐開元五年嵗在丁巳四月庚午朔二十  日庚寅故悼王薨于上陽之中禁曰</hi>
　<hi>二嵗而未及周嗚呼哀哉王即開元神武皇帝第九之愛子也以其月二十七日丙申葬于萬安山之東</hi>
　<hi>南嶺壙惟五尺棺不三寸壘石塔一丈于其上不雕不礱從尚薄也其銘曰南有萬安兮北有洛城城可</hi>
<pb n="KR4i0048_WYG_004-3a"/>
　<hi>望兮天之京嗚呼悼王寧不戀兮嗚呼悼王寧不見兮倚素塔兮凌翠㣲空不礙兮雲則飛嗚呼悼王兮</hi>
　<hi>其何歸蘇頲</hi>廬山女道士石碣銘<hi>道士梁洞㣲也玄其銘無序四言廬山  徳先</hi>
　<hi>生碣銘亦然符載</hi>河中府法曹張君墓碣銘<hi>君字直之祖驩父孝新皆為官</hi>
　<hi>汴宋間君嘗讀書為文辭有氣有吏才嘗感激欲自奮㧞樹功名以見世初舉進士再不第因去事宣武</hi>
　<hi>軍節度使得官至監察御史坐事貶嶺南再遷至河中府法曹參軍攝虞鄉令有能名進攝河東令又有</hi>
　<hi>名遂署河東從事絳州闕刺史攝絳州事能聞朝廷元和四年秋有事適東方既還八月壬辰死于汴城</hi>
　<hi>西雙邱年四十有七明年二月日𦵏河南偃師妻彭城人世有衣冠祖好順泗州刺史父泳卒蘄州别駕</hi>
　<hi>女四人男一人嬰兒汴也是為銘韓退之</hi>虞部員外郎張府君銘<hi>尚書虞部員外</hi>
<pb n="KR4i0048_WYG_004-3b"/>
　<hi>郎安定張君諱季友字孝權年五十四病卒東都矣塗進韓氏門伏哭庭下曰叔父且死幾于不能言</hi>
　<hi>張目而言曰吾不可無告韓君别藏而不得韓君記猶不𦵏也塗為書致吾意巳而自署其末與封敢告</hi>
　<hi>以請愈既與為禮發書云云其末有複語千萬永訣八字名日月與封皆孝權迹  孝權為人孝謹與人</hi>
　<hi>語恐傷之而時嶷嶷有立與孝權游者極衆而獨以其死累余可尚也巳是為銘</hi>東明張先<lb/>
　生銘<hi>匪禄而康匪爵而榮漠焉以虚充焉以盈言而不為華光而不為名介潔而周流苞涵而清寧</hi>
　<hi>幽觀其形與化為㝠寂寞以成其道是以勿嬰世皆狂狂奔利死名我獨浩浩端一以生或曰先生友悌</hi>
　<hi>以道慈幼以死若不能忘情者何耶吾曰道去友耶去慈耶從容以求其得之耶盪莽狠悻道之非耶且</hi>
　<hi>夫虧恩壊禮枯槁憔悴隳聖圖夀離中就異歘然與神鬼為偶頑然以朩石為類倥侗而不實窮老而無</hi>
<pb n="KR4i0048_WYG_004-4a"/>
　<hi>死先生之道固知異夫如此也乃書于石以紀桞子厚</hi>
　墓銘式<lb/>
　李元賔墓銘<hi>已虖元賔夀也者吾不知其所慕夭也者吾不知其所惡生而不淑孰謂其夀</hi>
　<hi>死而不朽孰謂之夭已虖元賔才髙乎當世而行出乎古人已虖元賔竟何為哉竟何為哉韓退之</hi>崔<lb/>
　評事墓銘<hi>朝之言嘻嘻夕之言怡怡偕入而出乘馬馳一日不見而死吁其悲</hi>施先生<lb/>
　墓銘<hi>先生之祖氏自施父其後施常事孔子以彰讐為博士延為太尉太尉之孫始為呉人曰然曰</hi>
　<hi>續亦載其跡先生之興公車是召纂序前聞于光有曜古聖人言其㫖宻㣲箋注紛羅顛倒是非聞先生</hi>
　<hi>講論如客得歸卑讓肫肫出言孔揚今其死矣誰嗣為宗縣曰萬年原曰神禾髙四尺者先生墓耶</hi>盧<lb/>
<pb n="KR4i0048_WYG_004-4b"/>
　君墓銘<hi>盧君東美之愈謂立曰子來宜也行不可一二舉且吾  生也後不與而祖接不得詳也</hi>
　<hi>其大者莫若衆所與觀所與衆寡兹可以審其徳矣乃祖未出而處也天下大夫士以為與古之䕫臯者</hi>
　<hi>侔且可以為相其徳不既大矣乎講説周公孔子樂其道不樂從事于俗得所從不擇外内奮而起其進</hi>
　<hi>退既不合于義乎銘如是可以示于今與後也歟立拜手曰唯唯君祖子輿濮州濮陽令父同舒州望江</hi>
　<hi>令夫人之祖延宗鄆州司馬父進成鄜州洛交令男三人暢申易女三人皆嫁為士人妻墓在河南緱氏</hi>
　<hi>縣梁國之原其年月日元和二年二月十日云</hi>大理評士胡君墓誌<hi>胡之氏别於陳</hi>
　<hi>明允先河東人世勤固戴厥身籍文譜進連倫惟明允加武資力牛虎柔不持吏夏陽有施為去平陽民</hi>
　<hi>思悲河東土河陸原宜兹人肖厚完五十七不足年孤兒啼死下官母弟証秩大夫摭君遺哭泣書友韓</hi>
<pb n="KR4i0048_WYG_004-5a"/>
　<hi>愈司馬徒作後銘系序初</hi>衛府君墓銘<hi>嗟惟君篤所信要無有弊精神以棄餘賈于人脱外</hi>
　<hi>累自貴珍訊來世述墓文</hi>故相權公墓銘<hi>權在商周世無不存㓕楚徙秦嬴劉之間甘泉</hi>
　<hi>始侯以及安邱詆訶浮屠皇極之扶貞孝之生鳯鳥不至爵位豈多半途以税壽考豈多四十而逝惟其</hi>
　<hi>不有以惠厥後是生相君為朝德首行世祖之文世師之流連六官出入屏毗無黨無讐舉世莫疵人所</hi>
　<hi>憚為公勇為之其所競馳公絶不窺孰克知之德将在斯刻詩墓碑以永厥垂</hi>覃季子墓銘<lb/>
　<hi>覃季子其人生愛書貧甚尤介特不苟受施讀經傳言其説數家推太史公班固書下到今横竪鈎貫又</hi>
　<hi>且數十家通為書號覃子史纂又取鬻老管荘子思晏孟下到今其術自儒墨名法至于狗彘草朩凡有</hi>
　<hi>益于世者為子纂又百有若干家篤于聞不以仕為事黜陟使取其書以氏名聞除太子校書某年月日</hi>
<pb n="KR4i0048_WYG_004-5b"/>
　<hi>死永州祁陽縣某鄉将死嘆曰寧有聞而窮乎将無聞而豐乎寧介而躓乎将溷而遂乎葬其鄉後若干</hi>
　<hi>年桞先生來永州戚其文不大於世求其墓以石銘銘曰困其獨豐其辱桞子厚</hi>善人白公<lb/>
　墓銘<hi>齒以德尊師以道存習俗以教遷惟仁人君子之所居若時雨然羽山之顔疵癘為蠲媿心發</hi>
　<hi>之彦方學業復于譙𤣥禮所以祠鄉長者而傳書先賢在昔兵屯河曲雄邊爰分公家乃誦乃絃身為義</hi>
　<hi>方奉之周旋兩息蹁蹁起為儒先岌彼熒臺火伏在泉振而鼓之有光屬天仲也銅章惠浹岐岍叔也奉</hi>
　<hi>璋入侍禁垣藹兮芝蘭之庭炯兮珠玉之淵州里趨風媚學躚躚至于餘波所及且孝弟而力田古有之</hi>
　<hi>種徳欲深望嵗百年有相之道理無空捐禄匪我榮殆以為黨塾無窮之傳樂石有銘表公之阡異時配</hi>
　<hi>縣社之食尚有攷焉元遺山</hi>
<pb n="KR4i0048_WYG_004-6a"/>
　墓誌銘式<lb/>
　裴君墓誌銘<hi>裴為顯姓入唐尤盛支分族離各為大家惟公之系徳隆位細曰子曰孫厥聲</hi>
　<hi>世繼晉陽之色愉愉翼翼無外無私㓜壮若一何壽之不遐而禄之不多謂必有後其又信然耶韓退之</hi>
　薛君墓誌銘<hi>宦不遂歸譏于時身不得年又将尤誰世再絶而紹祭以不隳</hi>韋夫人<lb/>
　墓誌銘<hi>詩歌碩人爰叙宗親女子之事有以榮身夫人之先累公累卿有赫外祖相我唐明歸逢</hi>
　<hi>其良夫夫婦婦獨不與年而卒以夭實生五子一女之存銘于好辭以永於聞</hi>李公墓誌銘<lb/>
　<hi>髙其上而坎其中以為公之宫奈何乎公</hi>房君墓誌銘<hi>有位有年有弟有子從先人𦵏是謂</hi>
　<hi>受祉</hi>石公墓誌銘<hi>生之艱成之又艱若/有以為而止於斯</hi>韋公墓誌銘<hi>武陽</hi>
<pb n="KR4i0048_WYG_004-6b"/>
　<hi>受業始于太師以官讓兄自待不疑勤于紫閣取益以卑可謂有源卒用無疵慊慊為人矯矯為官爰及</hi>
　<hi>江西功徳具完名聲之下獨處為難辯而益明仇者所歎碑于墓前維昭美故納銘墓中以識公墓</hi>畢<lb/>
　君墓誌銘<hi>上古愛民為官求人茍可以任位加其身其後喜權人自求官退而緩者身後人先</hi>
　<hi>故廣平死節而子不荷其澤王屋謹廉而神不福其謙嗚呼天與人茍無傷其穴與墳</hi>盧丞墓<lb/>
　誌銘<hi>宏農諱懐仁沂諱璬襄陽諱某今年實元和六年</hi>苖君墓誌銘<hi>有行以為本有</hi>
　<hi>文以為華恭以事其職而勤以嗣其家位卑而無年吁其奈何</hi>孔君墓誌銘<hi>亢義孔君兹惟</hi>
　<hi>其藏更千萬年無敢壊傷</hi>杜君墓誌銘<hi>杜氏大家世有顯人承繼綿綿以及公身始為進士</hi>
　<hi>乃篤朋友及作大官克施克守纂辭奮筆渙若不思公牒盈前笑語指麾祿以給求食以㑹同不畜不牧</hi>
<pb n="KR4i0048_WYG_004-7a"/>
　<hi>庫廐虚空事在於人日遠日亡何以傳之刻此銘章</hi>盧渾墓誌銘<hi>前汝父母右汝兄汝從之</hi>
　<hi>居視汝如生遷汝居兮日月之良汝居孔固兮後無有殃如不信兮視此銘章</hi>息國夫人墓<lb/>
　誌銘<hi>男主外事治不為易施於其家難甚吏治又況公侯族大而貴夫人是專厥聲惟懿昔在貞元</hi>
　<hi>有錫自天啟封備服以疇時勲婉婉夫人有籍宫門克承其後以嫁以婚隨𦵏東土在河之陽遥望公墳</hi>
　<hi>而不同藏</hi>王君墓誌銘<hi>鼎也不可以柱車馬也不可使守閭佩玉長裾不利走趨祗繫其逢</hi>
　<hi>不係巧愚不諧其湏有銜不祛鑚石埋辭以列幽墟</hi>扶風郡夫人墓誌銘<hi>隂幽坤從</hi>
　<hi>維德之恒出為辨強乃匪婦能淑哉夫人夙有多譽來嬪大家不介母父有事賔祭酒食祗飭恊于尊章</hi>
　<hi>畏我侍側及嗣内事亦莫有施齊其躬心小大順之夫先其歸其室有邱合葬有銘壼彛是收</hi>李君<lb/>
<pb n="KR4i0048_WYG_004-7b"/>
　墓誌銘<hi>不贏其躬以尚其後人</hi>乳母墓誌銘<hi>乳母李徐州人號正真入韓氏乳其</hi>
　<hi>兒愈愈生未再周月孤失怙恃李憐不忍棄去視保益謹遂老韓氏及見所乳兒愈舉進士第厯佐汴徐</hi>
　<hi>軍入朝為御史國子博士尚書都官員外郞河南令娶婦生二男五女時節慶賀輙率婦孫列拜進壽年</hi>
　<hi>六十四元和六年三月十八日疾卒卒三日𦵏河南縣北十五里愈率婦孫視窆封且刻其語于石納諸</hi>
　<hi>墓為銘</hi>盧太醫墓誌銘<hi>岐黄聖學炳如日星茍非其人道不虚行惟尚藥公有得内經</hi>
　<hi>探病之源起死而生為醫作鏡底裏洞明道風既扇取重漢廷陽報㳫來壽考康寧翛然坐逝歸神太清</hi>
　<hi>大河安流扶衛厥靈扁鵲湯隂實魏大名遥遥華胄復起魏京古今世業前後家聲遺書具在永為世程</hi>
　<hi>元遺山</hi>張君墓誌銘<hi>履潔修體柔嘉内美充福不遐哀哀蒼天孰使然耶天耶人耶其父</hi>
<pb n="KR4i0048_WYG_004-8a"/>
　<hi>母耶從容以思其得之耶茁其芽鬱其華其實孔多父播而子穫穰穰滿家故曰其源濫觴其流江河淵</hi>
　<hi>兮其未涯不有以浚之其末奈何然則古所謂不于其躬必于其子孫者尚信然耶尚信然耶</hi>
　墓碣式<lb/>
　河中府法曹張君墓碣銘<hi>已見銘式</hi>蘧然子墓碣銘<hi>蘧然子諱</hi>
　<hi>滋字濟甫姓趙氏本出馮翊其大父天㑹貞元間來為汴梁戸籍判官卒官下妻子不能歸遂為汴人父</hi>
　<hi>諱青字漢卿蘧然子三男長某次某兵亂中所失小子尚幼二女次即孟卿所娶者蘧然子春秋五十有</hi>
　<hi>九以病終權𦵏于東平沂州門之外若干歩庚子嵗除日予實銘之其銘曰積之之深守之之堅傳人之</hi>
　<hi>所不傳兼人之所獨專自㧞泥塗如蜕而仙文以表之慰彼下泉顧雖愛我豈以一言而敢私焉元遺山</hi>
<pb n="KR4i0048_WYG_004-8b"/>
　張遵古墓碣銘<hi>茫茫之原纍纍之阡行人而歸何千萬年有子而傳孰不欲揚其先今君</hi>
　<hi>獨然修德則人而死而不亡則天吾是以知其人之賢</hi>
　墓甎銘<lb/>
　下殤女子墓甎銘<hi>孰致也而生孰召也而死焉從而來焉往而止魂氣無不之也骨肉</hi>
　<hi>歸復于此桞子厚</hi>小姪女墓甎銘<hi>字為雅氏為桞生甲申死巳丑日十二月在九是日</hi>
　<hi>𦵏東岡首生而惠命則夭始也無今何有質之㣲當速朽銘兹瓦期永乆</hi>
　壙銘式<lb/>
　女挐壙銘<hi>汝宗𦵏于是汝安歸之惟永寧韓退之</hi>
<pb n="KR4i0048_WYG_004-9a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4i0048_WYG_004-9b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　金石例巻四<lb/>
</p>
<p>
</p>
  </div>
<div>
                <head>金石例巻五</head>
    <p>
<pb n="KR4i0048_WYG_005-1a"/>
欽定四庫全書<lb/>
　金石例巻五　　　　　　元　潘昻霄　撰<lb/>
　　古墓表式<lb/>
　蔡致遠墓表　　周景和墓表　　周無晦墓表<lb/>
　李德元墓表　　楊希節墓表　　智氏夫人墓表<lb/>
　司馬夫人墓表　宋夫人墓表　　吕氏夫人墓表<lb/>
　唐元夫墓表<lb/>
　　今墓表式<lb/>
<pb n="KR4i0048_WYG_005-1b"/>
　文通先生陸給事墓表<hi>郡人陸先生質以其師友天水啖助洎趙匡能知聖人之</hi>
　<hi>㫖故春秋之言及是而光明使庸人小童皆可積學以入聖人之道傳聖人之教是其徳豈不侈大矣哉</hi>
　<hi>先生字某既讀書得制作之本而獲其師友於是合古今散同異聨之以言累之以文蓋講道者二十年</hi>
　<hi>書而志之者又十餘年其事大備為春秋集註十篇辯疑七篇㣲㫖二篇  用是為天子爭臣尚書郎國</hi>
　<hi>子博士給事中皇太子侍讀皆得其道刺二州守人知仁永貞年侍東宫言其所學為古君臣圖以獻而</hi>
　<hi>道達乎上是嵗嗣天子踐祚而理尊優師儒先生以疾聞臨問加禮某月日終于京師某月日𦵏于某郡</hi>
　<hi>某里謚将𦵏以先生為能文聖人之書通于後世遂相與  曰文通先生後若干祀有學其書者過其墓</hi>
　<hi>哀其道之所由乃作石以表碣桞子厚</hi>殿中侍御史桞公墓表<hi>唐貞元十二年</hi>
<pb n="KR4i0048_WYG_005-2a"/>
　<hi>二月庚寅𦵏我殿中侍御史河東桞公于萬年縣之少陵原公諱某字某邑居于虞郷曽王父某官王父</hi>
　<hi>某官皇考某官奕世餘慶叢而未稔濟德流祉其後宜大秀而不實為善者惑嗚呼哀哉  故友諸生宗</hi>
　<hi>人外姻號慟㑹𦵏哀禮咸申克窆𤣥堂掩坎廣輪顧盻無依徘徊増哀願勒休聲延垂後賢於是汝南周</hi>
　<hi>公巢等相與琢石書徳用圖不朽文曰抱元淳禀粹和既强毅又柔嘉登儀曹耀文章司學徒儒風揚自</hi>
　<hi>渭北佐朔方戎政閑黔首康冠惠文垂衣裳才不施天茫茫刋樂石篆遺德延休烈垂憲則于萬年長無</hi>
　<hi>極</hi>朝列大夫張公墓表<hi>公諱公著字庭俊姓張氏初名宁以夢兆改焉世為太原</hi>
　<hi>陽曲人曽大父某知宋将亂隠居不仕大父祐好讀書尤長于術數卜葬東山之大石谷自言却後三十</hi>
　<hi>年吾宗當有文達者已而果然考諱某資禀寛緩輕財好施以詩書棋酒自適後因公貴封朝列大夫生</hi>
<pb n="KR4i0048_WYG_005-2b"/>
　<hi>三子公其季也天先大夫履正奉公惟義所在死生禍福無所顧藉  子大夫士飽聞而厭道之果得掛</hi>
　<hi>名表誌自託不腐鄉里晩生預有榮焉敢不唯命是聼乃退而論次之而系之以銘銘曰平易而仁卓魯</hi>
　<hi>之近民發奸擊强趙張三王之所以神此在公為一節固已無望于時之人若夫確固而不移質直而無</hi>
　<hi>文直前徑行唯義所存有言責則致其忠有官守則致其身名節凛然獨為不二心之臣聞公之風益知</hi>
　<hi>鄙夫之不可以事君元遺山</hi>御史張君墓表<hi>謹按中奉大夫故治書侍御史守申州刺</hi>
　<hi>史張君諱汝明字子玉世家汶上曽大父靖大父彦皆潜徳弗耀父恕用君貴贈中議大夫母程氏清河</hi>
　<hi>郡太君君三嵗䘮父母程故衣冠家而有賢行力課君學君亦能自樹立如成人弱冠擢大安元年經義</hi>
　<hi>進士第及君資禀厚重與人交敦仁義平居恂恂似不能言  當官而行剛介有守論議純正人不能奪</hi>
<pb n="KR4i0048_WYG_005-3a"/>
　<hi>仕宦三十年家無餘資其他尚多可稱弗著著不為窮達易節者銘曰汶之洋洋思聖有堂禮樂衣冠此</hi>
　<hi>為之郷維御史君尤魯士之良沉潜而剛耆艾而敦龎可以為公卿大臣訓于四方昔往矣秉筆帝傍藹</hi>
　<hi>然粹温如珪如璋今來斯㣲服褁糧衡門棲遲詠歌虞唐謂其逢也耶茫乎及夜舟之藏其不逢也耶泰</hi>
　<hi>焉如晩節之昌抱明月而長終懐舊俗而不忘在君為欒天而識者涕滂林深而蘭芳風雨如晦而雞鳴</hi>
　<hi>有常世無良史乆矣孰為發幽潜之光</hi>司農丞康君墓表<hi>君諱錫字伯禄姓康氏世</hi>
　<hi>為寧晉人原中崇慶二年進士第釋褐櫟陽簿警巡判官辟彭  令入為尚書省掾考滿遷開封府判官</hi>
　<hi>尋拜監察御史言宰相侯摰師安石非相材提㸃近侍局宗室安石聲勢㷔㷔公門請托不可使乆在禁</hi>
　<hi>近朝議偉之選授右司都事遷京南路大司農丞破上蔡諸縣羣不逞把持之黨彈種人以賍汚尤狼籍</hi>
<pb n="KR4i0048_WYG_005-3b"/>
　<hi>者五六輩宰相有不説者云康錫不欲吾種人在仕路耶因以飛語中之出為河中府治中充行尚書六</hi>
　<hi>部郎中城䧟投水死時年四十八</hi>陽曲令周君墓表<hi>君諱鼎字器之姓周氏世為定</hi>
　<hi>襄人遷陽曲令權河東北路轉運司户籍判官帥府檢察  又明年雁門破兵勢駸駸而南鄉曲以太原</hi>
　<hi>不可保趣君弟獻臣就謀去就君為獻臣言城不保必矣我臣子也尚欲逃死乎獻臣欲挈君妻子以出</hi>
　<hi>君又不可曰吾守官于此而不以妻子自隨是懐二也吾弟往吾死于此矣乃與之泣别于北門之外是</hi>
　<hi>嵗城䧟没于兵實興定二年九月六日也得夀三十有七官奉直大夫</hi>史邦直墓表<hi>邦直</hi>
　<hi>諱元姓史氏世為武陟人某年遷河南乃占籍焉州遷管勾黄河漕運未幾河南破右丞仲德行䑓徐</hi>
　<hi>檄邦直守禦注授彭城令尋轉充觀察判官危急存亡之際多所建白仲徳甚倚重之䘮亂後間關東歸</hi>
<pb n="KR4i0048_WYG_005-4a"/>
　<hi>嵗戊戌十二月二十有六日春秋五十有七以疾終于州之私第邦直為人軀幹雄偉望之如羽人劍客</hi>
　<hi>而處事詳雅倉猝無失辭事母孝待故舊有終始身殁之日識者多嗟惜之</hi>御史孫公墓<lb/>
　表<hi>正大中内帑被盗所失皆慈聖宫珠貝上怒甚公時為監察御史被詔按其事而無迹可尋法官讞</hi>
　<hi>疑欲棄守者市公執奏緩之㑹赦得原汴民李氏女有姿色巳許嫁矣首相布薩之姪恃勢奪婚且欲以</hi>
　<hi>為妾夫家訴于官官畏狥不為理遂訴于公公為奏廟聞詔還巳許人八年親享太廟郕國夫人温敦氏過</hi>
　<hi>門而不偃蓋公劾奏以為失臣妾禮上不忍加姨母罪勅有司杖御者百仍罰俸以愧之舊制承天門非</hi>
　<hi>犒軍不登一日上無故登焉公奏人主不可示民不信上即日為公犒軍庚寅辛卯以來雖軍出屢勝而</hi>
　<hi>亡徴已具危急存亡之際大夫士以自保為幸或髙蹈逺引脱屣世務或酣歌縱酒茍延嵗月公獨正色</hi>
<pb n="KR4i0048_WYG_005-4b"/>
　<hi>立朝耿耿自信言事數十條藹然有承平之風康公諱徳秀字伯華其先涇州長武人大父臯遭靖  之</hi>
　<hi>亂流寓太原之文水因家焉</hi>曹徴君墓表<hi>嵗丙午秋九月日曹徴君子玉以疾終于襄隂</hi>
　<hi>之寓舎春秋七十有四嗚呼哀哉世豈復有敦龎耆艾之士如君者乎  君諱珏姓曹氏子玉其字也</hi>
　<hi>君既老自號囂囂老人有巻瀾集三巻藏於家銘曰仁信而篤誠寛博而和平以儒行概之衆善具并何</hi>
　<hi>負于人而不能百齡豈無百齡孰愈君之名城郭千年貞石有銘曰是維子曹子之墓尚可以為鄉人之</hi>
　<hi>榮也</hi>善人白公墓表<hi>公諱某字全道姓白氏經公資禀聰悟而謹厚自恃畧通  史精究</hi>
　<hi>厯筭中年耽嗜佛書皆所成誦為人敦信義樂施與一言所諾千金不易家人化之皆以賢行稱焉正大</hi>
　<hi>中累贈中大夫輕車都尉南陽郡伯兩夫人南陽郡太君維火山自太平興國中升為軍雖有學校而肄</hi>
<pb n="KR4i0048_WYG_005-5a"/>
　<hi>業者無幾宣和末僅有上舎宋生厯大定明昌官學之盛然後公之二子擢巍科取美仕邦人築亭以榮</hi>
　<hi>鄉名之屏山李君之純為作記辭與事稱相為不朽故公雖躬不受祀所以起其家與善化一鄉者其利</hi>
　<hi>豈有既耶</hi>南峯先生墓表<hi>先生諱豫字彦先姓吕氏懐州修武人祖道父琰皆力田為業</hi>
　<hi>先生自成童知讀書既冠游學東州以易為專門經明行修髙出倫輩醇徳先生王廣道特器重焉一時</hi>
　<hi>名士如秀容折安上濟陽王善長安陽苖景藩館陶段彦昌冠氏孫希賢田子發從之學者甚衆故家近</hi>
　<hi>太行五峯山因以為號示不忘本也有易說若干巻</hi>施州房使君鄭夫人殯表<lb/>
　<hi>夫人之先出於周以鄭為氏因初侯曽祖諱隨祖諱玠厥考諱絳咸垂休歸于房宗生九子左右黍稷祠</hi>
　<hi>春秋道順德嚴顯且裕宜壽而富今何謬永貞冬至前四日寓殯墳此非其邱韓退之</hi>故𢎞農<lb/>
<pb n="KR4i0048_WYG_005-5b"/>
　令桞府君墳前石表<hi>少陵原桞氏之大墓唐貞元十九年某月日孤某奉其先府君</hi>
　<hi>伯夫人之䘮祔于其位由新墓而南若干歩曰髙祖王父蘭州府君諱某字某之墓又東若干歩曰曽祖</hi>
　<hi>王父邠州府君諱某之墓西若干歩曰祖某王父司議郎府君諱某之墓咸異兆而相望昭穆之有位序</hi>
　<hi>壤樹之有豐殺皆如律令府君諱某字某由父任為太廟齋郎更許昌陽武伊闕華原尉王屋丞汝隂令</hi>
　<hi>為宏農二年推其誠心裕于其人之年五十五建中二年某月日卒于官以其素㢘家  蓄不足以充㓙</hi>
　<hi>事遂殯于是邑桞子厚</hi>先侍御史府君神道表<hi>嗚呼先君之墓仲父殿中君誌</hi>
　<hi>焉孤宗元不敢稱道先德然而無以昭于外者用敢悉取仲父之所陳而繁其辭刻兹石表先君諱鎮字</hi>
　<hi>某六代祖諱慶後魏侍中平齊公五代祖諱旦周中書侍郎濟隂公髙祖諱楷隋刺齊房蘭廓四州曽伯</hi>
<pb n="KR4i0048_WYG_005-6a"/>
　<hi>祖諱奭字子燕唐中書令曽祖諱子夏徐州長史祖諱從裕滄州清池令皇考諱察躬湖州徳清令世德</hi>
　<hi>廉孝颺於河滸士之稱家風者歸焉既嗚呼宗元不謹先君之教以䧟大禍幸而緩于死  不克成先君</hi>
　<hi>之寵贈又無以寧太夫人之飲食天殛薦酷名在刑書不得手開𤣥堂以奉安祔罪惡益大世無所容尚</hi>
　<hi>顧嗣續不敢即死支綴氣息以嚴邦刑大懼祭祀之無主以忝盛德敢用特牲昭告神道號呌萬里以畢</hi>
　<hi>其辭云</hi>臨海弋公阡表<hi>公諱潤字天澤姓弋氏系出臨海占籍汝州之梁縣者不知其</hi>
　<hi>幾昭穆矣大父整生二子長曰洪次曰海洪娶張氏二子曰祐曰福海娶酒氏公其所生子也弋氏自先</hi>
　<hi>世不異財公早孤能自樹立如成人事從兄祐殊恭遜祐嘗以事客内郷者二十年比還公殖産倍於舊</hi>
　<hi>祐歸求分居公謂祐言家所有皆父兄所積潤但謹守僅無損耗耳兄幸歸請悉主之潤得供指使足矣</hi>
<pb n="KR4i0048_WYG_005-6b"/>
　<hi>祐悔悟曰吾弟忠敬如此我乃為讒口所間慚恨無所及尚欲言分異耶乃更相友愛  壬辰河南破公</hi>
　<hi>挈家避于西山山栅破公家亦被驅逐一卒見公稠人中請于主帥云此吾鄉善士其縱遣之帥遣公舉</hi>
　<hi>家去是夜所俘悉阬之里社為空公家獨全親舊嘆曰為善之報見之今日矣明年春鄉郡遊騎徧滿公</hi>
　<hi>自度不能受辱乃自投水中得年若干實某年月日也元遺山</hi>
　墳記式<lb/>
　韋夫人墳記<hi>韋夫人終成都殯萬年遷柩渭南祔而不合大𦵏未利以俟禮也其族系如某</hi>
　<hi>人之誌堋用元和十四年月日子某為石刻而納諸壙桞子厚</hi>
　誄式<lb/>
<pb n="KR4i0048_WYG_005-7a"/>
　衡州刺史東平吕君誄<hi>維唐元和六年八月日衡州刺史東平吕君卒爰用十月</hi>
　<hi>二十四日藁𦵏于江陵之野嗚呼君有智勇孝仁惟其能可用康天下惟其志可用經百世不克而死世</hi>
　<hi>亦無由知焉君由道州以陟為衡州君之卒二州之人哭者逾月湖南人重社飲酒是月上戊不酒去樂</hi>
　<hi>㑹哭于神所而歸余居永州在二州中間其哀聲交於北南舟船之下上必呱呱然蓋嘗聞于古而觀于</hi>
　<hi>今也逸君所居官為第三品宜得諡于太常余懼州吏之  其辭也私為之誄以志其行其辭曰麟死魯</hi>
　<hi>郊其靈不施濯濯夫子故潔其儀冠仁服義干櫓書詩忠貞繼佩智勇承綦跨騰商周堯舜是師道不勝</hi>
　<hi>禍天固予欺鬼神不怒妖孽咸疑何付之德而奪其時嗚呼哀哉命姓惟吕勤唐以力輔寧萬邦受胙爾</hi>
　<hi>國惟師元聖周以降徳世征五侯伊祖之則嗣濟厥武前書是式至於化光爰耀其特春秋之元儒者咸</hi>
<pb n="KR4i0048_WYG_005-7b"/>
　<hi>惑君達其道車焉孔直聖人有心由我而得敷施變化動無不克推理惟公舒文以翼宣于事業與古同</hi>
　<hi>極道不茍用資仕乃揚進于禮司奮藻含章决科聨中休問用張署讐百氏錯綜逾光超都諫列屢皂其</hi>
　<hi>囊帝殊爾能人服其智戎悔厥禍欵邉求侍盛選邦良難乎始使君登御史賛命承事風動海壖皇威以</hi>
　<hi>致來總征賦甲兹郎吏制用經邦時推重器諸臣之復周官匪易漢課牋奏鮮云能備君自他曹載出其</hi>
　<hi>技筆削自任羣儒革議正郎司刑邦憲為貳糾佞肅邪謟諛具畏遷理於道民服沐嘉恩踈若昵惕邇如</hi>
　<hi>遐實閉其閣而撫千家載其愉樂申以舞歌賦無吏廹威不刑加浩然順風從令無譁繇蠶外邑我繭盈</hi>
　<hi>車雜耕隣邦我黍之華既字其畜亦藝其麻鼛鼔斯屏人喜其多始富中教興良廢邪考績既成王用興</hi>
　<hi>嗟陟于嶽濵言進其律號呼南竭謳謡北溢欺吏悍民先聲如失逋租匿役歸誠自出兼并既息罷羸乃</hi>
<pb n="KR4i0048_WYG_005-8a"/>
　<hi>逸惟昔舉善盗奔于鄰今我興仁化為齊人惟昔富人或賑之粟今我厚生不竭而足邦思其弼人戴惟</hi>
　<hi>父善胡召災仁胡罹咎俾民伊怙而君不壽矯矯貪凌乃康乃茂嗚呼哀哉廪不餘食藏無積帛内厚族</hi>
　<hi>姻外賙賔客恒是懸罄逮兹易簀僮無㓙服𦵏非舊陌嗚呼哀哉君昔與余講德討儒時中之奥希聖為</hi>
　<hi>徒志存致君笑詠唐虞掲兹日月以耀羣愚疑生所怪怒起特殊齒舌嗷嗷雷動風驅良辰不偶卒與禍</hi>
　<hi>俱直道莫試嘉言罔敷佐王之器窮以郡符秩在三品宜謚王都諸生羣吏尚擁長圖故友咨懐累行陳</hi>
　<hi>謩是旌是告永永不渝嗚呼哀哉桞子厚</hi>虞鳴鶴誄<hi>維某年月日前進士虞九臯字鳴鶴終于</hi>
　<hi>長安親仁里既克𦵏于髙陽原二三友生皆至于墓哀其行之不昭于世追列遺懿求諸后土申薦嘉名</hi>
　<hi>實曰恭甫乃作誄曰呉虞之分爰宅上陽其後優游在越為鄉延詡輔漢恢定封疆東徙之賢時惟仲翔</hi>
<pb n="KR4i0048_WYG_005-8b"/>
　<hi>曰預曰喜在晉克彰義篤斯文有苾其方秘書多能垂耀于唐洎于漢陽世德以昌毗賛尚父休徽用揚</hi>
　<hi>惟我先君並時翺翔洽主記室蔚其輝光實契伯仲永永不忘漢陽元子實紹其美傳襲儒風彪炳文史</hi>
　<hi>克恭以孝惟禮是履譽洽於鄉論為秀士百郡之選叢於京師昧没騰籍乘凌蔽欺生之始至則奮其儀</hi>
　<hi>退黙以謙人悦而隨名卿是挈先進咸推方出羣類振耀于時禍丁舅氏漂淪海沂捧訃號呼匍匐増悲</hi>
　<hi>䘮有幼主禮或多違孰狥于名而不是思投袂就道乘艱若夷竭誠䘮具申敬裳帷萬里來復祗祔于墓</hi>
　<hi>遽不凌節儉而有度由其温恭守以貞固行道咨嗟觀禮興慕復從鄉賦煥發其華克不再舉聞于邦家</hi>
　<hi>倚閭千里歡咏斯多姻族盈門載笑且歌君之不淑名立志沮慶歸其鄉身終逆旅生死已間壽觴方舉</hi>
　<hi>賀書在途委骨歸土哀歡易地弔慶交戸神胡不仁降此大苦嗚呼哀哉惟昔夏首羈貫相親通家修好</hi>
<pb n="KR4i0048_WYG_005-9a"/>
　<hi>講道為鄰既冠于阼思致其身升于司徒及爾繼年交歡二紀莫間斯言愉乎其和確爾其堅更為砥礪</hi>
　<hi>咸去韋絃今則遽已吾其缺然嗚呼哀哉誄行謀謚惟古之道生而無位殁有其號惟是友生徘徊顧悼</hi>
　<hi>爰用壹惠幽明是告温温其恭惟德之經先民有作今也是旌嗚呼恭甫欽此嘉名</hi>
　行狀式<hi>惟韓退之董公行狀如式開書餘並䟽始末于其下文體之異隨事詳酌焉</hi>
　故金紫光禄大夫檢校尚書左僕射同中書門下平<lb/>
　　　章事兼汴州刺史充宣武軍節度副大使知節<lb/>
　　　度事管内度支營田汴宋亳潁等州觀察處置<lb/>
　　　等使上柱國隴西郡開國公贈太傅董公行狀<lb/>
<pb n="KR4i0048_WYG_005-9b"/>
　　曾祖仁琬皇任梁州博士<lb/>
　　祖大禮皇贈右散騎常侍<lb/>
　　父伯良皇贈尚書左僕射<lb/>
　公諱晉字混成河中虞鄉萬嵗里人　階累升為金<lb/>
　紫光禄大夫勲累升為上柱國爵累升為隴西郡開<lb/>
　國公娶南陽張氏夫人後娶京兆韋氏夫人皆先公<lb/>
　終四子全道溪全素澥全道全素皆上所賜名全道<lb/>
　為秘書省著作郎溪為秘書省秘書郎全素為大理<lb/>
<pb n="KR4i0048_WYG_005-10a"/>
　評事澥為太常寺太祝皆善士有學行謹具厯官行<lb/>
　事狀伏請牒考功并牒太常議所謚牒史舘請垂編<lb/>
　録謹狀<lb/>
　　　貞元十五年五月十八日故吏前汴宋亳潁等<lb/>
　　　　州觀察推官將仕郎試祕書省校書郎韓愈<lb/>
　　　　狀<lb/>
　唐故贈絳州刺史馬府君行狀<hi>君諱某字某其先為嬴姓當周之衰處晉</hi>
　<hi>為趙氏晉亡而趙氏為諸侯其後益大與齊楚韓魏燕為六國俱稱王其别子趙奢當趙時破秦軍閼與</hi>
<pb n="KR4i0048_WYG_005-10b"/>
　<hi>有功號馬服君子孫由是以馬為氏日拜太僕少卿疾病一年貞元十八年七月二十五  終于家凡年</hi>
　<hi>四十有五其弟少府監暢上印綬求追贈贈絳州刺史布帛百疋  夫人滎陽鄭氏王屋縣令况之女有</hi>
　<hi>賢行侍君疾逾年不下堂食菜飲水藥物必自擇将進輙先嘗方書本草恒置左右子男二人赦前左衞</hi>
　<hi>倉曹㕘軍敭右清道率府胄曹㕘軍女子二人在室雖皆幼侍疾居䘮如成人愈既世通家詳聞其世系</hi>
　<hi>事業今𦵏有期日從少府請掇其大者為行状託立言之君子而圖其不朽焉</hi>故銀青光禄<lb/>
　大夫右散騎常侍輕車都尉宜城縣開國伯桞公行<lb/>
　狀<hi>如韓退之式但多開州縣鄉里姓名并年耳縣曾祖善才皇荆王侍讀  祖尚素皇潤州曲阿  令</hi>
　<hi>汝父慶休皇渤海郡縣丞贈蔡州刺史工部尚書字  州梁縣梁城鄉思義里桞渾年七十四状  公</hi>
<pb n="KR4i0048_WYG_005-11a"/>
　<hi>惟湥其先河東人静夫其子恭父慈善行也拊循制理能政也直廉㓗  儉德也拒疑獨斷明識也冐危</hi>
　<hi>以捍牧圉大節也犯顔以陳訏謨至忠也有一于此尚宜旌褒矧兹備體焉可以已固當飾以榮號章示</hi>
　<hi>後來而故吏遺孤淪寓遐壤乆稽彛典罪在宗屬敢用評隲舊行敷賛遺風若乃揚孔氏褒貶之文舉周</hi>
　<hi>公懲勸之法徴于誄諡則有司存謹状</hi>故祕書少監陳公行狀<hi>五代祖某陳宜</hi>
　<hi>都王軍曾祖某皇㑹稽郡司馬學祖某皇晉陵郡司功叅    父某皇右補闕翰林  士贈祕書少監</hi>
　<hi>某州某縣某鄉某里陳京年若干状冠公姓陳氏自潁川來𨽻京兆萬年胄貴里諱京既  字曰慶復舉</hi>
　<hi>進士為太子正字咸陽尉太常博士左補闕尚書膳部考功員外郎司封郎中給事中祕書少監自考功</hi>
　<hi>以來凡四命為集賢學士德宗登遐公病痼輿曵就位備哀敬之節由是滋甚遂以所居官致仕貞元二</hi>
<pb n="KR4i0048_WYG_005-11b"/>
　<hi>十一年四月二十五日終于安邑里昭夫其忠烈之褒也相府之有誡也太廟之東向也  陵之不更其</hi>
　<hi>故也官守之不可奪也立言之不可誣也利之不茍就也害之不茍去也其忠類朱雲其孝類頴考叔其</hi>
　<hi>廉類公儀休而又文以文之學以輔之而天子以為之知既得其道又得其時而不為公卿者病也故議</hi>
　<hi>者咸惜其始而哀其終焉公之䘮凡五十四日而夫人又殁毁也夫人之父曰偕司農卿祖曰某贈太子</hi>
　<hi>太保某故集賢吏也得公之遺事于其家書而授公之友以誌公之墓謹状永貞元年八月五日尚書禮</hi>
　<hi>部員外郎桞宗元狀</hi>韓昌黎先生行狀<hi>李翺附前式大抵相類故止  見其目當意推</hi>
　<hi>之後倣此</hi>吏部侍郎沈公行狀<hi>杜牧之</hi>御史大夫清河公崔<lb/>
　公行狀　國子祭酒韓洄行狀<hi>權載之</hi>宣州觀察使王<lb/>
<pb n="KR4i0048_WYG_005-12a"/>
　凝行狀<hi>司空表聖</hi>尚書戸部侍郎蔡公行狀<hi>歐陽永叔</hi>司封員<lb/>
　外郎許公行狀　歐陽文忠公行狀<hi>吳充</hi>司馬温公行<lb/>
　狀<hi>蘓子瞻</hi>
　論行狀語録<lb/>
朱子語録云韓文千變萬化無心變歐陽有心變杜祁<lb/>
　　公墓誌一件未了又説一件韓董晉行狀尚稍長<lb/>
　　權德輿作宰相神道碑只一板許歐蘇便長了<lb/>
　名號稱呼類<lb/>
<pb n="KR4i0048_WYG_005-12b"/>
大行<hi>李善文選註周書曰謚者行之跡是以大行受大名細行受細名  風俗通曰皇帝新崩未有定謚</hi>
　　<hi>故總其名曰大行皇帝</hi>
禮記曰天子死曰崩諸侯曰薨大夫曰卒士曰不禄庶<lb/>
　　人曰死<hi>註異死名者為人褻其無知若猶不同然也自上顛壊曰崩薨顛壊之聲卒終也不</hi>
　　<hi>禄不終其禄死之言澌也精神澌盡也</hi>
禮記曰天王崩告䘮曰天王登假措之廟立之主曰帝<lb/>
　　<hi>假音遐云荘子其死登假三年而形遯上辨證楚辭逺遊  載營魄而登霞兮掩浮雲而  征朱氏</hi>
　　<hi>註曰霞與遐同猶曰適逺云爾曲禮告䘮之辭乃又借以為死之美稱荘子作登假蓋亦此例但此</hi>
<pb n="KR4i0048_WYG_005-13a"/>
　　<hi>篇註者遂解為赤黄之氣釋荘音又讀假為格而訓至焉則其誤愈逺矣</hi>
禮記曰壽考曰卒短折曰不禄<hi>注禄謂有德行任為大夫士而不為者老而死</hi>
　　<hi>從大夫之稱少而死從士之稱</hi>
王父曰皇祖考王母曰皇祖妣父曰皇考母曰皇妣夫<lb/>
　　曰皇辟生曰父曰母曰妻死曰考曰妣曰嬪<lb/>
韓魏公祭式元遺山記其大畧姑録之古人書曾祖皇<lb/>
　　祖皇考魏公易皇以顯字顯曾祖顯曾祖妣顯祖<lb/>
　　顯祖妣顯考顯妣妻先亡曰顯嬪妻祭夫曰顯辟<lb/>
<pb n="KR4i0048_WYG_005-13b"/>
　　穆甫兄弟曰顯穆甫<lb/>
諸三品官以上職事官身故者若係親賢勲舊皆有司<lb/>
　　録奏取㫖贈官<hi>官職未至而特㫖追贈者不拘此限</hi>
諸謚職事以上三品散官二品以上從吏部勘當善惡<lb/>
　　仍下所屬追取行狀闗移禮部呈省聞奏若有㫖<lb/>
　　議謚即下太常寺擬謚訖申省議定奏聞<hi>如有司不以時</hi>
　　<hi>降行亦許本家陳請</hi>其官職未至而德行超異者特㫖議之<lb/>
　　人亦准此<lb/>
<pb n="KR4i0048_WYG_005-14a"/>
古金石例云南京赤倉髙太皇祖塋作昭穆𦵏小兒子<lb/>
　　死共𦵏一處謂之學堂小女共𦵏一處謂之繡堂<lb/>
　　别有乳母墳師友墳師友墳以𦵏門客等<lb/>
　時忌字樣類<lb/>
古金石例云不敢稱皇字與隧字<lb/>
　書碑額例<lb/>
真字八分書謂之題額篆字則云篆額<hi>今畧舉一二式附于後并撰書</hi>
　　<hi>建立附</hi>
<pb n="KR4i0048_WYG_005-14b"/>
　夫子廟堂記<lb/>
　　駕部郎中程浩撰<lb/>
　　朝議郎判尚書武部員外郎瑯琊顔真卿書<lb/>
　　朝散大夫檢校尚書都官郎中東海徐浩篆額<lb/>
　　　唐天寳十一載嵗次壬辰四月乙丑朔二十二<lb/>
　　　　　　日丙戌建<hi>在記後</hi>
　重修蜀先主廟碑<lb/>
　　儒林郎前鄭州防禦判官提舉學校常平倉事武<lb/>
<pb n="KR4i0048_WYG_005-15a"/>
　　　　　　騎尉賜緋魚袋王庭筠撰書篆<lb/>
　桞州羅池廟碑<lb/>
　　尚書吏部侍郎賜紫金魚袋韓愈撰<lb/>
　　中書舎人史館修撰賜紫金魚袋沈傳師書<lb/>
　　朝議郎桂管觀察大使試太常寺協律郎上柱國<lb/>
　　　　　　陳曽篆額<hi>此與建立俱在碑後</hi>
　　　長慶二年正月十一日桂管都防禦先鋒兵馬<lb/>
　　　　　　使朝散大夫試左衛長史孫季雄建立<lb/>
<pb n="KR4i0048_WYG_005-15b"/>
　書碑陽例<lb/>
蘓子瞻韓文公廟碑小字本後云軾再啟<hi>題于後</hi>
　書碑陰例<lb/>
後周尉遲逈碑在相下刻云蔡有鄰書并陰<hi>又寳刻叢編云漢劉</hi>
　　<hi>熊碑亦有碑隂</hi>
　僧碑<lb/>
論僧碑宜書不宜書<hi>桞子厚大明和尚碑隂凡𦵏大浮圖無竁穴其用于碑不宜然昔之</hi>
　　<hi>公室禮得用碑以𦵏其後子孫因宜不去遂銘德行用圖乆于世及秦刻山石號其功德亦謂之碑</hi>
<pb n="KR4i0048_WYG_005-16a"/>
　　<hi>而其用遂行然則雖浮圖亦宜也凡𦵏大浮圖其徒廣則能為碑晉宋尚法故為碑者多法梁尚禪</hi>
　　<hi>故碑多禪法不周施禪不大行而律存焉故近世碑多律凡𦵏大浮圖未嘗有比㐀尼主碑事今惟</hi>
　　<hi>無染實來涕泪以求其志益堅又能言其師他德尤備故書之碑隂  宋景文筆記論僧碑不宜書</hi>
　論碑文合書不合書<lb/>
歐陽永叔陳文惠公神道碑<hi>公諱堯佐前娶曰杞國夫人宋氏後娶曰沂國夫人</hi>
　　<hi>王氏子男十人長曰述古章秦公二子長曰堯叟為樞宻使同中書門下平  事季曰堯咨為武信</hi>
　　<hi>軍節度使皆舉進士第一人及第三子已貴秦公尚無恙每賔客至其家公及伯季侍立左右坐客</hi>
　　<hi>䠞蹜不安求去秦公笑曰此兒子輩耳故天下皆以秦公教子為法而以陳氏世家為榮公之孫四</hi>
<pb n="KR4i0048_WYG_005-16b"/>
　　<hi>十人曽孫二人合伯季之後若子若孫若曽孫六十有八人女若孫曽五十有四人而仕于朝者多</hi>
　　<hi>以材稱于時嗚呼可謂盛矣之其文如此皆所宜書者故備列  云</hi>
齊人曹元野云濟南李昌道作李千戸先塋碑其間不<lb/>
　　書李千戸之妻某氏只寫子幾人其妻怒元野添<lb/>
　　上説知昌道公言不可書為婦人未終如何敢書<lb/>
　　婦人此是前輩所傳如此<lb/>
　書銘陰例<lb/>
唐相國房公德銘之陰<hi>房琯也稱天子之三公稱公王者之後  公諸侯之入為王卿</hi>
<pb n="KR4i0048_WYG_005-17a"/>
　　<hi>士亦曰公有土封其臣稱之曰公尊其道而師之稱曰公楚之僣凡為縣者皆曰公古之人通謂年</hi>
　　<hi>之長者曰公宗唐之大臣以姓配公最著者曰房公房公相𤣥  有勞于蜀人咸服其節相肅宗作</hi>
　　<hi>訓于岐人咸尊其道惟正直慈愛以成于德用是進退所居而事理辯所去而人哀號理袁人袁人</hi>
　　<hi>不勝其懐為文士趙郡李華銘公之德亂故不克立今刺史太原王涯嘉公之道猶在乎人人不忘</hi>
　　<hi>公之道為之刻石我王公嘗以機密匡天子于禁中遵公之道刺于  邦承公之理又能尊公之德</hi>
　　<hi>起遺文以昭前烈則其入為卿士三公也孰曰不宜吾懼其去我也遽願書于銘之陰用永表于邦</hi>
　　<hi>之良政桞子厚</hi>
　<lb/>
<pb n="KR4i0048_WYG_005-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　金石例巻五<lb/>
</p>
<p>
</p>
  </div>
<div>
                <head>金石例巻六</head>
    <p>
<pb n="KR4i0048_WYG_006-1a"/>
欽定四庫全書<lb/>
　金石例巻六　　　　　　元　潘昻霄　撰<lb/>
　　韓文公銘誌括例<lb/>
自宦業俊偉者叙起而以世系妻子居後<lb/>
　　朝散大夫贈司勲員外郎孔君墓誌銘<hi>二十六巻</hi>
自急流勇退者叙起次履厯家世而以死𦵏居後<lb/>
　　正議大夫尚書左丞孔公墓誌銘<hi>二十三巻</hi>
自事實叙起次履厯家世子女而以𦵏年月居後<lb/>
<pb n="KR4i0048_WYG_006-1b"/>
　　考功員外郎盧君墓銘<hi>二十四巻</hi>
先叙姓字三代次履厯而以妻子居後<lb/>
　　崔評事墓銘<hi>三十四巻</hi>清邊郡王楊燕竒碑文<hi>二十四巻</hi>河<lb/>
　　南少尹裴君墓誌銘<hi>二十四巻</hi>國子助教薛君墓誌銘<lb/>
　　<hi>二十四巻</hi>江西觀察使韋公墓誌銘<hi>二十五巻</hi>國子司業竇<lb/>
　　公墓誌銘<hi>三十三卷</hi>太原府㕘軍苖君墓誌銘<hi>三十五巻</hi>清<lb/>
　　河郡公房公墓誌銘<hi>二十七巻</hi>銀青光禄大夫贈工部<lb/>
　　尚書太原王公神道碑<hi>二十七巻</hi>殿中侍御史李君墓<lb/>
<pb n="KR4i0048_WYG_006-2a"/>
　　誌銘<hi>二十八巻</hi>朝散大夫商州刺史除名徙封州董府<lb/>
　　君墓誌<hi>二十九巻</hi>秘書少監贈絳州刺史獨孤府君墓<lb/>
　　誌銘<hi>二十九巻</hi>檢校尚書左僕射綂軍劉君墓誌銘<hi>二十</hi>
　　<hi>九巻</hi>監察御史衛府君墓銘<hi>三十巻</hi>河南令張君墓誌<lb/>
　　銘<hi>三十巻</hi>鳳翔隴州節度使李君墓誌銘<hi>三十卷</hi>河南<lb/>
　　觀察使中大夫洪州刺史中丞贈常侍太原王公<lb/>
　　神道碑銘<hi>三十一巻</hi>司徒侍中中書令贈太尉許國韓<lb/>
　　公神道碑銘<hi>三十三巻</hi>
<pb n="KR4i0048_WYG_006-2b"/>
先叙家世<lb/>
　　興元少尹房君墓誌銘<hi>二十五巻</hi>集賢校理石君墓誌<lb/>
　　銘<hi>二十五巻</hi>河南府王屋縣尉畢君墓誌銘<hi>二十五巻</hi>中散<lb/>
　　大夫河南尹杜君墓誌銘<hi>二十六巻</hi>銀青光禄大夫襄<lb/>
　　陽郡王平陽路公神道碑銘<hi>二十六巻</hi>故相權公墓銘<lb/>
　　<hi>三十巻</hi>桞子厚墓誌銘<hi>三十二巻</hi>昭武校尉守左金吾衛<lb/>
　　将軍李公墓誌銘<hi>三十二巻</hi>朝散大夫尚書庫部郎中<lb/>
　　鄭君墓誌銘<hi>三十二巻</hi>朝散大夫越州刺史薛公墓誌<lb/>
<pb n="KR4i0048_WYG_006-3a"/>
　　銘<hi>三十二巻</hi>中大夫陜府左司馬李君墓誌銘<hi>三十四巻</hi>虢<lb/>
　　州司戸韓府君墓誌銘<hi>三十五巻</hi>韓滂墓誌銘<hi>三十五巻</hi>
不書家世而書履厯<lb/>
　　李元賔墓銘<hi>二十四巻</hi>
不書家世履厯而言丹砂之害<lb/>
　　大學博士李君墓誌銘<hi>三十四巻</hi>
先叙死年月起<lb/>
　　施先生墓銘<hi>二十四巻</hi>登封縣尉盧殷墓誌銘<hi>二十五巻</hi>
<pb n="KR4i0048_WYG_006-3b"/>
先叙死者𦵏地<lb/>
　　河東觀蔡鄭公神道碑文<hi>二十六巻</hi>
先叙姓名履厯而以三代妻子居後<lb/>
　　試大理評事王君墓誌銘<hi>二十八巻</hi>江南觀察贈常侍<lb/>
　　太原王公墓誌銘<hi>三十三巻</hi>幽州節度判官贈給事中<lb/>
　　張君徹墓誌銘<hi>三十四巻</hi>
無履厯可叙者<lb/>
　　處士盧君墓誌銘<hi>三十四巻</hi>韓滂墓誌<hi>三十五巻</hi>考功員外<lb/>
<pb n="KR4i0048_WYG_006-4a"/>
　　郎盧君墓銘<hi>二十四巻</hi>
僅有初筮可書者<lb/>
　　李元賔墓銘<hi>二十四巻</hi>登封縣尉盧殷墓誌銘<hi>三十五巻</hi>河<lb/>
　　南王屋縣尉畢君墓誌銘<hi>二十五巻</hi>虢州司戸韓府君<lb/>
　　墓誌銘<hi>二十五巻</hi>
叙文辭之盛者<lb/>
　　施先生墓銘<hi>二十四巻</hi>貞曜先生孟郊墓誌<hi>二十九巻</hi>南陽<lb/>
　　樊紹述宗師墓誌銘<hi>三十四巻</hi>
<pb n="KR4i0048_WYG_006-4b"/>
自賜廟叙起<lb/>
　　烏氏廟碑銘<hi>二十六巻</hi>魏博節度觀察使沂國田公先<lb/>
　　廟碑銘<hi>二十六巻</hi>
自乞銘叙起<lb/>
　　河南少尹李公墓誌銘<hi>二十五巻</hi>袁氏先廟碑<hi>二十七巻</hi>貞<lb/>
　　曜先生孟郊墓誌<hi>二十九巻</hi>庫部員外郎張府君墓誌<lb/>
　　銘<hi>二十九巻</hi>中散大夫少府監胡良公墓神道碑<hi>三十巻</hi>
有誌無銘<lb/>
<pb n="KR4i0048_WYG_006-5a"/>
　　登封縣尉盧殷墓誌銘<hi>二十五巻</hi>襄陽盧丞墓誌銘<hi>三十</hi>
　　<hi>五巻</hi>河中府法曹張君墓碣銘<hi>二十五巻</hi>殿中少監馬君<lb/>
　　墓誌<hi>三十三巻</hi>貝州司法叅軍李君墓誌銘<hi>三十四巻</hi>太學<lb/>
　　博士李君墓誌<hi>三十四巻</hi>
述其妻子之辭<hi>朱子謂别是一體此文之變</hi>
　　襄陽盧丞墓誌<hi>二十五巻</hi>河中府法曹張君墓碣銘<hi>二十</hi>
　　<hi>五巻</hi>虞部員外郎張府君墓誌<hi>二十九巻</hi>殿中少監馬君<lb/>
　　墓誌<hi>三十三巻</hi>貝州司法叅軍李君墓誌<hi>三十四巻</hi>
<pb n="KR4i0048_WYG_006-5b"/>
法揚子雲造語<hi>洪氏云竒朱子謂用字  古</hi>
　　曹成王碑<hi>二十八巻</hi>
王臨川以為銘之竒者<lb/>
　　試大理評事王君適墓誌<hi>二十八巻</hi>故幽州節度判官<lb/>
　　贈給事中清河張君墓誌<hi>三十四巻</hi>
樓迂齋所取者<lb/>
　　殿中少監馬君墓誌<hi>三十三巻</hi>唐故河中府法曹張君<lb/>
　　墓誌<hi>二十五巻</hi>
<pb n="KR4i0048_WYG_006-6a"/>
賜廟碑體<lb/>
　　烏氏廟碑銘<hi>二十六巻</hi>魏博節度觀察使沂國田公先<lb/>
　　廟碑銘<hi>二十六巻</hi>袁氏先廟碑<hi>二十七巻</hi>
郡王碑體<lb/>
　　清邊郡王楊燕竒碑<hi>二十四巻</hi>曹成王碑<hi>二十八巻</hi>銀青光<lb/>
　　禄大夫襄陽郡王平陽路公碑<hi>二十六巻</hi>
公相銘誌體<lb/>
　　檢校尚書左僕射綂軍劉公墓誌銘<hi>二十九巻</hi>故相權<lb/>
<pb n="KR4i0048_WYG_006-6b"/>
　　公墓銘<hi>三十巻</hi>清河郡公房公墓碣銘<hi>二十九巻</hi>司徒兼<lb/>
　　侍中中書令贈太尉許國韓公神道碑銘<hi>三十二巻</hi>銀<lb/>
　　青光禄大夫贈工部尚書太原郡公王公神道碑<lb/>
　　<hi>二十七巻</hi>
節度觀察刺史誌銘碣<lb/>
　　河東節度觀察使滎陽鄭公神道碑<hi>二十六巻</hi>鳳翔隴<lb/>
　　州節度使李公墓誌銘<hi>三十巻</hi>魏博節度觀察使沂<lb/>
　　國田公先廟碑銘<hi>二十六巻</hi>江南西道觀察使贈左散<lb/>
<pb n="KR4i0048_WYG_006-7a"/>
　　騎常侍太原王公神道碑<hi>三十一巻</hi>又誌銘<hi>三十三巻</hi>朝散<lb/>
　　大夫商州刺史除名董府君墓誌<hi>二十九巻</hi>秘書少監<lb/>
　　贈絳州刺史獨孤府君墓誌銘<hi>二十九巻</hi>朝散大夫越<lb/>
　　州刺史薛公墓誌銘<hi>三十二巻</hi>
御史卿監郎官墓誌<hi>博士附</hi>
　　殿中侍御史李君墓誌<hi>二十八巻</hi>監察御史衛府君墓<lb/>
　　銘<hi>三十巻</hi>正議大夫尚書左丞孔公戣墓誌<hi>三十三巻</hi>國<lb/>
　　子司業竇公牟墓誌<hi>三十三巻</hi>中散大夫少府監胡良<lb/>
<pb n="KR4i0048_WYG_006-7b"/>
　　公墓神道碑<hi>三十巻</hi>殿中少監馬君墓誌<hi>三十三巻</hi>考功<lb/>
　　員外盧君墓銘<hi>三十四巻</hi>朝散大夫贈司勲員外郎孔<lb/>
　　君墓誌<hi>二十六巻</hi>虞部員外郎張府君墓誌<hi>二十九巻</hi>朝散<lb/>
　　大夫尚書庫部郎中鄭君墓誌<hi>三十二巻</hi>太學博士李<lb/>
　　君干墓誌<hi>三十四巻</hi>崔評事墓誌<hi>二十四巻</hi>大理評事王君<lb/>
　　墓誌<hi>二十八巻</hi>集賢院校理石君墓誌<hi>三十五巻</hi>國子助教<lb/>
　　河東薛君墓誌<hi>二十四巻</hi>
州縣官誌銘<lb/>
<pb n="KR4i0048_WYG_006-8a"/>
　　中散大夫陜府左司馬李公墓誌<hi>三十四巻</hi>中散大夫<lb/>
　　河南尹杜君墓誌<hi>二十六巻</hi>桞子厚墓誌<hi>三十二巻</hi>河南少<lb/>
　　尹裴君墓誌<hi>二十四巻</hi>河南少尹李公墓誌<hi>三十五巻</hi>興元<lb/>
　　少尹房君墓誌<hi>二十五巻</hi>幽州節度判官贈給事中清<lb/>
　　河張君徹墓誌<hi>三十四巻</hi>太原府叅軍苖君墓誌<hi>二十五巻</hi>
　　貝州司法叅軍李君墓誌<hi>三十四巻</hi>虢州司尸韓府君<lb/>
　　墓誌<hi>三十五巻</hi>貞曜先生墓誌<hi>二十九巻</hi>河南令張君墓誌<lb/>
　　<hi>三十巻</hi>襄陽盧丞墓誌<hi>二十五巻</hi>
<pb n="KR4i0048_WYG_006-8b"/>
處士誌銘<lb/>
　　處士盧君墓誌<hi>三十四巻</hi>
幼殤誌銘<lb/>
　　盧渾墓誌<hi>三十五巻</hi>韓滂墓誌<hi>三十五巻</hi>
　<lb/>
　<lb/>
　<lb/>
　金石例巻六<lb/>
</p>
<p>
</p>
  </div>
<div>
                <head>金石例巻七</head>
    <p>
<pb n="KR4i0048_WYG_007-1a"/>
欽定四庫全書<lb/>
　金石例巻七　　　　　　元　潘昻霄　撰<lb/>
　　韓文公銘誌括例<lb/>
宗族婣黨稱呼例<lb/>
　　　　書上代例<lb/>
　　其十一世祖<hi>殿中侍御史李君誌</hi>　其上祖<hi>朝散大夫越州刺史薛公誌</hi>
　　七世祖<hi>栁子厚誌</hi>　　　　　六代祖<hi>國子司業竇公誌</hi>
　　五世祖<hi>江西觀察韋公誌</hi>　　　四世祖<hi>朝散大夫越州刺史薛公誌</hi>
<pb n="KR4i0048_WYG_007-1b"/>
　　　　書曾祖例<lb/>
　　曾大父<hi>崔評事誌裴少尹誌劉統軍等誌</hi>曾祖<hi>少尹房公誌尚書左丞孔公誌</hi>
　　大王父<hi>清河郡房公誌</hi>
　　　　書曾伯叔祖例<lb/>
　　曾伯祖<hi>栁子厚誌</hi>
　　　　書祖例<lb/>
　　大父<hi>崔評事誌裴少尹誌劉統軍等誌</hi>　祖<hi>房少尹誌孔左丞誌</hi>
　　王父<hi>清河郡公誌</hi>
<pb n="KR4i0048_WYG_007-2a"/>
　　　　書父例<lb/>
　　父<hi>崔評事誌裴少尹誌劉統軍誌</hi>　　　皇考<hi>正議大夫孔左丞誌</hi>
　　烈考<hi>清邊郡王楊燕竒碑</hi>
　　　　書母例<lb/>
　　父娶河南獨孤氏女<hi>生二子君其季也誌朝散大夫庫部鄭君</hi>
　　公之父娶鄉邑劉氏女<hi>生公是為齊國大夫人司徒韓侍中碑</hi>
　　父娶裴氏女<hi>貞曜先生誌</hi>
　　父娶陳留太守薛江童女<hi>殿中侍御史李君誌</hi>
<pb n="KR4i0048_WYG_007-2b"/>
　　母曰太原縣君<hi>虞部員外張府君誌</hi>
　　母夫人燉煌張氏<hi>河南少尹李公誌</hi>
　　公先妣渤海李氏<hi>贈渤海郡太君觀察太原王公誌</hi>
　　　　書伯叔例<lb/>
　　世父<hi>伯父也四門博士周况妻韓氏誌註儀禮喪服篇有族曾祖父者曽祖之兄弟也其子為</hi>
　　<hi>族祖父其孫為族父其曾孫為族兄弟有從祖祖父者祖父之兄弟也其子為從祖父其孫為從祖</hi>
　　<hi>兄弟有世父叔父者父之兄弟也其子為從父兄弟今韓公于開封及虢州皆為從父弟矣于開封</hi>
　　<hi>之女則公當為從祖父也</hi>　　　　　叔父<hi>告于叔父公襄陽郡王路  碑</hi>
<pb n="KR4i0048_WYG_007-3a"/>
　　　　書伯叔母例<lb/>
　　世母<hi>伯母也</hi>
　　　　書兄弟姊妹例<lb/>
　　母兄<hi>君母兄戣某官少孔員外誌常愽士  河南  尹杜君誌</hi>　<hi>公之母兄太母兄戢某官</hi>
　　<hi>除名人董府君誌</hi>
　　歸宗之妹<hi>育㓜弟與歸宗之妹處士盧君誌</hi>
　　族弟<hi>因其族弟以來請銘襄陽郡王路公碑</hi>
　　　　書姊妹夫例<lb/>
<pb n="KR4i0048_WYG_007-3b"/>
　　姊壻<hi>銀青光禄王公誌</hi>　　　　妹壻<hi>愈于處士妹壻也  盧處士誌</hi>
　　　　書妻例<lb/>
　　妻彭城人<hi>河中府法曹張公誌</hi>　　公之配<hi>彭城劉氏夫人少尹李公誌</hi>
　　夫人<hi>秘書少監獨孤府君誌</hi>　　　公娶清河崔氏女<hi>故相權公</hi>
　　<hi>誌</hi>　　　　　　　　　公娶其舅女<hi>觀察太原王公誌</hi>
　　　　書子男例<lb/>
　　能子<hi>是真能子矣襄陽盧丞誌</hi>　　　爲後子<hi>仁本爲後子獨存觀察鄭公誌</hi>
　　　　書女壻例<lb/>
<pb n="KR4i0048_WYG_007-4a"/>
　　長女壻　　　　　　　次女壻<hi>觀察太原王公誌</hi>
　　季女壻<hi>其季女壻韓愈爲之誌盧府君夫人苖氏誌</hi>
　　　　書舅姑例<lb/>
　　姑氏<hi>母抱之置之姑氏以去誌中大夫陜府司馬李公</hi>
　　尊章<hi>協于尊章扶風郡夫人誌</hi>
　　　　書外家例<lb/>
　　外高王父　外王父<hi>自外高王父至外王父銀青光禄大夫王公誌</hi>
　　舅氏<hi>少依舅氏讀書習騎射  司徒韓侍中誌</hi>
<pb n="KR4i0048_WYG_007-4b"/>
　　夫人之兄<hi>生公是為齊國太夫人夫人之兄曰司徒同上</hi>
　　舅弟<hi>葬子厚于萬年之墓者舅弟盧遵</hi>
職名例<lb/>
　　　　有出身必書例<lb/>
　　大父含液舉進士第官卒河南法曹<hi>叅軍苖君誌</hi>
　　父倚舉進士天寶之亂隱居而終<hi>崔評事誌</hi>
　　皇考諱郇以儒學進官至侍御史<hi>河南令張君誌</hi>
　　父宰臣用進士卒官平陽冀氏令贈潭州大都督<lb/>
<pb n="KR4i0048_WYG_007-5a"/>
　　　<hi>中散大夫少府監胡公神道碑</hi>
　　初干以進士爲鄂州從事<hi>太學博士李君干誌</hi>
　　道古進士司門郎剌利隨唐睦徴爲少宗正兼御<lb/>
　　　史中丞以節度督黔中朝京師改命觀察鄂岳<lb/>
　　　蘄沔安黄<hi>曹成王碑</hi>
　　公一兄三弟常羣庠鞏　常進士水部員外郎朗<lb/>
　　　䕫江撫四州刺史羣以處士徴自吏部郎中拜<lb/>
　　　御史中丞出帥黔容以卒庠三佐大府自奉先<lb/>
<pb n="KR4i0048_WYG_007-5b"/>
　　　令爲登州刺史鞏亦進士以御史佐淄青府皆<lb/>
　　　有材名<hi>國子司業竇公誌</hi>
　　有子曰寘明經及第嗣其家業<hi>江西觀察韋公誌</hi>
　　有子男七人初哲貞宏泰復洄初進士及第哲文<lb/>
　　　學俱善其餘㓜也<hi>觀察贈常侍太原王公誌</hi>
　　　　内職必書例<lb/>
　　公曾祖諱𤣥靜尚書膳部郎中歴資簡涇隰四州<lb/>
　　　刺史<hi>興元少尹房公誌</hi>
<pb n="KR4i0048_WYG_007-6a"/>
　　大父某爲刑部侍郎出刺徐相州<hi>崔評事誌</hi>
　　大父曠御史中丞京畿採訪使<hi>河南少尹裴君誌</hi>
　　大父利貞有名𤣥宗世為御史中丞舉彈無所避<lb/>
　　　由是出為陳留守領河南道採訪處置使<hi>河南令張</hi>
　　　<hi>君誌</hi>
　　　　書除授例<lb/>
　　某年拜越州刺史<hi>注或作元和十二年正月二十二日方氏云前已云元和四年</hi>
　　　<hi>此不當復出年號他銘亦無書除授日月者刺史薛公誌</hi>
<pb n="KR4i0048_WYG_007-6b"/>
家世例<lb/>
　　　　書三代例<lb/>
　　曾大父知道仕至大理司直大父𤣥同為刑部侍<lb/>
　　　郎出刺徐相州父倚舉進士<hi>崔評事誌</hi>
　　曾大父元簡大理正大父曠御史中丞京畿採訪<lb/>
　　　使父虬以有氣畧敢諫諍為諫議大夫引正大<lb/>
　　　疑有寵代宗朝屢辭官不肯拜卒贈工部尚書<lb/>
　　　<hi>河南少尹裴君誌</hi>
<pb n="KR4i0048_WYG_007-7a"/>
　　公曾祖諱𤣥靜尚書膳部郎中歴資簡涇隰四州<lb/>
　　　刺史太尉之叔父也祖諱肱爲虢州司馬父諱<lb/>
　　　巒都水使者皆名能守家法<hi>房少尹誌</hi>
　　後七世至行褒官至易州刺史于君為曽祖易州<lb/>
　　　生婺州金華令諱懐一卒葬洛陽北山金華生<lb/>
　　　君之考諱平爲太子家令葬金華墓東而尚書<lb/>
　　　水部郎劉復爲之銘<hi>集賢院校理石君誌</hi>
　　其大王父融王父琯仍父子為宰相融相天后事<lb/>
<pb n="KR4i0048_WYG_007-7b"/>
　　　遠不大傳琯相𤣥宗肅宗處艱難中與道進退<lb/>
　　　薨贈太尉流聲於茲父乗仕至秘書少監贈太<lb/>
　　　子詹事<hi>清河郡公房公誌</hi>
　　曾大父諱承慶朔州刺史大父巨敖好讀老子莊<lb/>
　　　周書為太原晉陽令再世宦北方樂其土俗遂<lb/>
　　　著籍太原之陽曲曰自我為此邑人可也何必<lb/>
　　　彭城父訟贈右散騎常侍<hi>劉統軍誌</hi>
　　　　不書三代例<lb/>
<pb n="KR4i0048_WYG_007-8a"/>
　　登封縣尉盧殷誌<hi>並不書三代</hi>
　　太學博士李君干誌<hi>並不書三代</hi>
　　　　歴書世系例<lb/>
　　公諱郱字某雍王繪之後王孫道明唐初以屬封<lb/>
　　　淮陽王又追王其祖父曰雍王長平王淮陽生<lb/>
　　　景融景融親益疎不王生務該務該生思一思<lb/>
　　　一生岌比四世官不過縣令州佐然益讀書為<lb/>
　　　行為士大夫家岌為蜀州晉原尉生公未晬以<lb/>
<pb n="KR4i0048_WYG_007-8b"/>
　　　卒<hi>陜府左司馬李公誌</hi>
　　　　書三代及其兄例<lb/>
　　曾祖曰希莊撫州刺史贈大理鄉祖曰元暉果州<lb/>
　　　流溪縣丞贈左散騎常侍父曰播尚書禮部侍<lb/>
　　　郎侍郎命君後兄據據為尚書水部郎中贈給<lb/>
　　　事中<hi>國子助教河東薛君誌</hi>
　　　　書三代不名而及其女兄與甥<hi>以外戚故書</hi>
　　莊憲皇太后之弟今天子之舅太師之子太尉之<lb/>
<pb n="KR4i0048_WYG_007-9a"/>
　　　孫司徒之曾孫<hi>銀青光禄大夫太原王公神道碑</hi>
　　　　不書曾祖而書六代祖及祖及父例<lb/>
　　六代祖敬遠嘗封西河公大父同昌司馬比四代<lb/>
　　　仍襲爵名同昌諱𦙍生皇考諱叔向官至左拾<lb/>
　　　遺溧水令贈工部尚書于大歴初名能為詩文<lb/>
　　　<hi>國子司業竇公誌</hi>
　　　　不書曾祖而書祖書父例<lb/>
　　祖曰旭袁州宜春尉父曰婼豪州定逺丞<hi>施先生誌</hi>
<pb n="KR4i0048_WYG_007-9b"/>
　　祖子輿濮州濮陽令父同舒州望江令<hi>考功員外盧君誌</hi>
　　大父知古祁州司倉烈考文誨天寶中實為平盧<lb/>
　　　衙前兵馬使位至特進檢校太子賓客封宏農<lb/>
　　　郡開國伯世掌諸蕃互市恩信著明夷人慕之<lb/>
　　　<hi>清邊郡王楊燕竒碑</hi>
　　祖某某官贈某官父某某官贈某官<hi>朝散大夫贈司勲員外郎</hi>
　　　<hi>孔君誌</hi>
　　大父利貞有名𤣥宗世為御史中丞舉彈無所避<lb/>
<pb n="KR4i0048_WYG_007-10a"/>
　　　由是出為陳留守領河南道採訪處置使數歲<lb/>
　　　卒官皇考諱郇以儒學進官至侍御史<hi>河南令張君誌</hi>
　　大父諱秀武后時以文材徴爲麟臺正字父宰臣<lb/>
　　　用進士卒官平陽冀氏令贈潭州大都督<hi>中散大夫</hi>
　　　<hi>少府監胡良公神道碑</hi>
　　　　不書曾祖祖而書六世祖及父例<lb/>
　　六世祖孝寛仕周有功以公開號于鄖鄖公之子<lb/>
　　　孫世為大官惟公之父政卒雒縣丞贈虢州刺<lb/>
<pb n="KR4i0048_WYG_007-10b"/>
　　　史<hi>江西觀察使韋公誌</hi>
　　　　不書曾祖祖而書七世祖及曾伯祖及父例<lb/>
　　七世祖慶爲拓䟦魏侍中封濟陰公曾伯祖奭爲<lb/>
　　　唐宰相與禇遂良韓瑗俱得罪武后死高宗朝<lb/>
　　　皇考諱鎮以事母棄太常博士求為縣令江南<lb/>
　　　其後以不能媚權貴失御史權貴人死乃復拜<lb/>
　　　侍御史號為剛直所與游皆當世名人<hi>栁子厚誌</hi>
　　　　不書曾祖祖而止書其父例<lb/>
<pb n="KR4i0048_WYG_007-11a"/>
　　公諱道古字某曹成王子其先王明以大宗子王<lb/>
　　　曹絶輙復封五世而至成王成王諱臯有功建<lb/>
　　　中貞元間以多才能能行賞誅為名至今追數<lb/>
　　　當時内外文武大臣成王必在其間<hi>昭武校尉守左金吾</hi>
　　　<hi>衛將軍李公誌</hi>
　　常州刺史贈禮部侍郎憲公諱及之第二子憲公<lb/>
　　　躬孝踐行篤實而辨于文勸飭指誨以進後生<lb/>
　　　名聲垂延紹德惟克<hi>秘書少監贈絳州刺史獨孤府君誌</hi>
<pb n="KR4i0048_WYG_007-11b"/>
　　處士諱於陵其先范陽人父貽爲河南法曹叅軍<lb/>
　　　<hi>處士盧君誌</hi>
　　　　不特書父而書大王父王父伯例<lb/>
　　大王父𤣥暕歴御史屬三院止尚書郎生景肅守<lb/>
　　　三郡終傅凉王生政襄鄧等州防禦使鄂州採<lb/>
　　　訪使贈吏部尚書公尚書之弟某子<hi>江南西道觀察使太</hi>
　　　<hi>原王公神道碑</hi>
　　　　書上世并書其母例<lb/>
<pb n="KR4i0048_WYG_007-12a"/>
　　其上祖懿爲晉安西將軍實始居河東公之四世<lb/>
　　　祖嗣汾陰公諱德儒爲隋襄城郡書佐以卒襄<lb/>
　　　城有子二人皆貴其後皆蕃以大而其季尤盛<lb/>
　　　官至邠州刺史邠州諱寶𦙍有子九人皆有名<lb/>
　　　位其最季諱縑為河南令以卒河南有子四人<lb/>
　　　其長諱同卒官湖州長史贈刑部尚書尚書娶<lb/>
　　　呉郡陸景融女有子五人皆有名蹟其達者四<lb/>
　　　人公于倫次為中子<hi>朝散大夫越州刺史薛公誌</hi>
<pb n="KR4i0048_WYG_007-12b"/>
　　　　書二母例<lb/>
　　初司徒公娶河南元氏封潁川郡夫人贈許國夫<lb/>
　　　人許國薨少府始孩顧託以其姪為繼室是為<lb/>
　　　陳國夫人陳國無子愛君與少府如已生其薨<lb/>
　　　也君與少府喪之猶實生已親負土封其墓<hi>贈絳</hi>
　　　<hi>州刺史馬府君行狀</hi>
　　　　書三代并書其母例<lb/>
　　曾祖匡時晉州霍邑令祖千尋彭州九隴丞父廸<lb/>
<pb n="KR4i0048_WYG_007-13a"/>
　　　鄂州唐年令娶河南獨孤氏女生二子君其季<lb/>
　　　也<hi>朝散大夫尚書庫部郎中鄭君誌</hi>
　　其上世有暠者當宇文時爲車騎大將軍鄜城太<lb/>
　　　守卒葬河北謚曰忠公至孝權間五世矣孝權<lb/>
　　　大父諱孝先太子通事舎人父諱庭光贈綏州<lb/>
　　　刺史綏州之卒孝權葢尚小母曰太原縣君卒<lb/>
　　　既葬孝權守墓樹松栢三年而後歸<hi>虞部員外郎張府君</hi>
　　　<hi>誌</hi>
<pb n="KR4i0048_WYG_007-13b"/>
　　　　書三代并書其母其舅例<lb/>
　　曾祖宏泰簡州刺史祖乾秀伊闕令父爕宣州長<lb/>
　　　史贈絳州刺史母夫人燉煌張氏其舅參有大<lb/>
　　　名<hi>河南少尹李公誌</hi>
　　　　書父并其母舅不及上二代例<lb/>
　　公之父曰海為人魁偉沉塞以武勇游仕許汴之<lb/>
　　　間寡言自可不與人交衆推以為鉅人長者官<lb/>
　　　至游擊將軍贈太師娶鄉邑劉氏女生公是為<lb/>
<pb n="KR4i0048_WYG_007-14a"/>
　　　齊國太夫人夫人之兄曰司徒𤣥佐有功建中<lb/>
　　　貞元之間為宣武軍帥有汴宋亳潁四州之地<lb/>
　　　兵士十萬人<hi>許國公韓宏神道碑</hi>
　　　　書十一世祖及父及母例<hi>不及曽祖祖至書葬方見</hi>
　　其十一世祖冲貴顯拓䟦世父惲河南温縣尉娶<lb/>
　　　陳留太守薛江童女<hi>殿中侍御史李君誌</hi>
　　　　書父及母及兄弟而不及上世例<lb/>
　　父庭玢娶裴氏女而選為崑山尉生先生及二季<lb/>
<pb n="KR4i0048_WYG_007-14b"/>
　　　鄷郢而卒<hi>貞曜先生誌</hi>
書婦女家世例<lb/>
　　　　書三代例<lb/>
　　夫人曾祖某綏州刺史祖某潞州别駕父某晉州<lb/>
　　　録事叅軍<hi>息國夫人誌</hi>
　　曾大父襲䕫贈禮部尚書大父殆庶贈太子太師<lb/>
　　　父如蘭仕至太子司議郎汝州司馬<hi>河南府法曹盧府君</hi>
　　　<hi>夫人苖氏誌</hi>
<pb n="KR4i0048_WYG_007-15a"/>
　　　　書祖書父及其舅其夫例<lb/>
　　夫人姓盧氏范陽人亳州城父丞序之孫吉州刺<lb/>
　　　史徹之女嫁扶風馬氏為司徒侍中莊武公之<lb/>
　　　冢婦少府監西平郡王贈工部尚書之夫人<hi>扶風</hi>
　　　<hi>郡夫人誌</hi>
　　　　書父及其夫其子例<lb/>
　　楚國夫人姓翟氏故檢校御史大夫宋州刺史良<lb/>
　　　佐之女今司徒兼中書令許國公之妻前鄜坊<lb/>
<pb n="KR4i0048_WYG_007-15b"/>
　　　節度使散騎常侍兼御史大夫公武之母<hi>楚國夫人</hi>
　　　<hi>誌</hi>
書兄弟例<lb/>
　　　　書兄及弟例<lb/>
　　公之昆弟五人載戡戢戵公于次為第二<hi>正議大夫尚書</hi>
　　　<hi>左丞孔公戣誌</hi>
書妻例<lb/>
　　　　書妻及曾祖祖不書妻之父例<lb/>
<pb n="KR4i0048_WYG_007-16a"/>
　　公之配曰彭城劉氏夫人夫人先卒其葬以夫人<lb/>
　　　祔夫人曾祖曰子𤣥祖曰餗皆有大名<hi>河南少尹李公</hi>
　　　<hi>誌</hi>
　　　　書妻及妻之祖父不書妻曾祖例<lb/>
　　妻彭城人世有衣冠祖好順泗州刺史父泳卒蘄<lb/>
　　　州别駕<hi>河中府法曹張君誌</hi>
　　夫人天水權氏贈太子太保貞孝公臯之承孫故<lb/>
　　　相今太常德輿之女𦙍慶配良是似是宜<hi>秘書少監</hi>
<pb n="KR4i0048_WYG_007-16b"/>
　　　<hi>贈絳州刺史獨孤府君誌</hi>
　　　　書妻及妻之父不及其曾祖祖例<lb/>
　　夫人博陵崔氏少府監頲之女<hi>河南少尹裴君誌</hi>
　　夫人常山郡君張氏彭州刺史贈禮部侍郎蔇之<lb/>
　　　女生子男三人<hi>中散大夫河南尹杜君誌</hi>
　　妻范陽盧氏鄭滑節度使兼御史大夫羣之女與<lb/>
　　　君合德親戚無退一言<hi>殿中侍御史李君誌</hi>
　　　　書妻及妻之父及曾伯父例<lb/>
<pb n="KR4i0048_WYG_007-17a"/>
　　夫人博陵崔氏朝邑令友之之女其曾伯父𤣥暐<lb/>
　　　有功中宗時夫人高明遇子婦有節法進見侍<lb/>
　　　側肅如也<hi>中大夫陜府左司馬李公誌</hi>
　　　　書妻及妻叔祖不書其祖父例<lb/>
　　娶彭城劉氏女故相國晏之兄孫生男二人<hi>集賢院校</hi>
　　　<hi>理石君誌</hi>
　　　　不書妻祖父例<lb/>
　　妻鄭氏也<hi>崔評事誌</hi>
<pb n="KR4i0048_WYG_007-17b"/>
　　夫人河南胡氏號太原郡夫人<hi>工部尚書太原郡公神道碑</hi>
　　君娶河東栁氏女<hi>河南令張君誌</hi>
　　公娶其舅女有子七人<hi>觀察使贈常侍太原王公誌</hi>
　　娶滎陽鄭氏女生男六人<hi>興原少尹房公誌</hi>
　　妻曰太原王氏先先生卒<hi>施先生誌</hi>
　　夫人李姓隴西人君在配君子無違德君殁訓子<lb/>
　　　女得母道甚後君二十年年六十六而終<hi>考功員外</hi>
　　　<hi>盧君誌</hi>
<pb n="KR4i0048_WYG_007-18a"/>
　　　　因葬書妻例<lb/>
　　其妻清河張氏以其年十二月丙寅葬君于洛陽<lb/>
　　　平隂之原<hi>太原府叅軍苖君誌</hi>
　　　　因祔葬書妻例<lb/>
　　夫人滎陽鄭氏祔<hi>銀青光禄大夫平陽路公碑</hi>
　　奉先夫人天水趙氏祔<hi>中散大夫少府監胡公神道碑</hi>
　　楚國夫人翟氏祔<hi>許國公韓宏神道碑</hi>
　　　　書再娶例<lb/>
<pb n="KR4i0048_WYG_007-18b"/>
　　夫人隴西郡夫人李氏清夷郡太守祐之孫漁陽<lb/>
　　　郡長史獻之女柔嘉淑明先公而殂有男四人<lb/>
　　　女三人後夫人河南郡夫人雍氏某官之孫某<lb/>
　　　官之女有男一人女二人咸有至性純行<hi>清邊郡王</hi>
　　　<hi>楊燕竒碑</hi>
　　　　書三娶例<lb/>
　　公三娶元配韋氏諱修修生子紘紘為進士學女<lb/>
　　　貢嫁崔氏夫人隋雍州牧鄖公叔裕五世孫父<lb/>
<pb n="KR4i0048_WYG_007-19a"/>
　　　士佺蓬山令次配崔氏諱葯生綽紹綰女㑹嫁<lb/>
　　　鄭氏季毘夫人父昭嘗為京兆尹今夫人韋氏<lb/>
　　　無子父光憲光祿卿其葬用古今禮以元配韋<lb/>
　　　氏夫人祔而葬次配崔氏夫人于其域異墓<hi>昭武</hi>
　　　<hi>校尉守左金吾衛將軍李公誌</hi>
　　　　書婦德例<lb/>
　　𦙍慶配良是似是宜<hi>秘書少監贈絳州刺史獨孤府君誌</hi>
　　賢有法度<hi>鳯翔隴州節度使李公誌</hi>
<pb n="KR4i0048_WYG_007-19b"/>
　　孝順祗修羣女效其所為<hi>幽州節度判官贈給事中清河張君誌</hi>
　　與君合德親戚無退一言<hi>殿中侍御史李君誌</hi>
　　有賢行侍君疾逾年不下堂食菜飲水藥物必自<lb/>
　　　擇將進輙先嘗方書本草恒置左右<hi>贈絳州刺史馬府君</hi>
　　　<hi>行狀</hi>
書子女例<lb/>
　　　　書子女不名例<lb/>
　　有男八人女二人<hi>殿中少監馬君誌</hi>
<pb n="KR4i0048_WYG_007-20a"/>
　　有子二人女二人<hi>崔評事誌</hi>
　　有子六人女子一人<hi>銀青光祿大夫太原郡王公神道碑</hi>
　　凡産四男五女男生輙即死<hi>國子助教河東薛君誌</hi>
　　生男輙死卒無子女一人學浮屠法不嫁為比㐀<lb/>
　　　尼云<hi>登封縣尉盧殷誌</hi>
　　　　子書名女不書名例<lb/>
　　男三人長曰初協律次曰彪其幼曰還適三歲女<lb/>
　　　子九人<hi>殿中侍御史李君誌</hi>
<pb n="KR4i0048_WYG_007-20b"/>
　　男三人暢申易女三人皆嫁為士人妻<hi>考功員外盧君誌</hi>
　　生男二人八歲曰壬四歲曰申女子二人<hi>集賢院校理石</hi>
　　　<hi>君誌</hi>
　　　　子女並書名例<lb/>
　　有男十歲曰義女九歲曰孟<hi>處士盧君誌</hi>
　　　　書子女及壻例<lb/>
　　生男六人其長曰次卿次卿有大才不能俯仰順<lb/>
　　　時年四十餘尚守京兆興平尉然其友皆曰房<lb/>
<pb n="KR4i0048_WYG_007-21a"/>
　　　氏有子也次曰次公次膺次回次衡次元始學<lb/>
　　　而未仕女三人皆嫁為士人妻<hi>興元少尹房君誌</hi>
　　　　書壻姓名例<lb/>
　　生三子一男二女男三歲夭死長女嫁亳州永城<lb/>
　　　尉姚侹其季始十歲<hi>大理評事王君誌</hi>
　　生六子四男二女長曰全正惠而早死次曰居中<lb/>
　　　好學善為詩張籍稱之次曰從直曰居敬尚小<lb/>
　　　長女嫁呉郡陸暢<hi>除名人董府君誌</hi>
<pb n="KR4i0048_WYG_007-21b"/>
　　有四子長曰温質四門博士遵孺遵憲温裕皆明<lb/>
　　　經女子長嫁中書舎人平陽路隋其季者㓜<hi>正議</hi>
　　　<hi>大夫尚書左丞孔公誌</hi>
　　　　書子女及外孫例<lb/>
　　七男三女邠為澄城主簿其嫡激鄜城令放芮城<lb/>
　　　尉漢監察御史滻洸潘皆進士及公之存内外<lb/>
　　　孫十有五人<hi>中大夫陜府左司馬李公誌</hi>
　　　　書異母子女例<lb/>
<pb n="KR4i0048_WYG_007-22a"/>
　　始娶范陽盧氏女生仁本仁約仁載皆有文行二<lb/>
　　　季舉進士皆早死仁本為後子獨存後娶趙郡<lb/>
　　　李氏生三女二夫人凡三男五女<hi>河東節度鄭公神道碑</hi>
　　初娶吏部侍郎京兆韋肇女生二女一男長女嫁<lb/>
　　　京兆韋詞次嫁蘭陵蕭儧後娶河南少尹趙郡<lb/>
　　　李則女生一女二男其餘男二人女四人皆㓜<lb/>
　　　嗣子退思韋氏生也<hi>朝散大夫尚書庫部郎中鄭君誌</hi>
　　公有四子長曰元孫三原尉次曰元質彭之濛陽<lb/>
<pb n="KR4i0048_WYG_007-22b"/>
　　　尉曰元立興平尉曰元本河南叅軍皆愿敏好<lb/>
　　　善元立元本皆崔氏出<hi>鳳翔隴州節度使李公誌</hi>
　　　　書子而無女例<lb/>
　　子曰友直明州鄮縣主簿曰友諒太廟齋郎<hi>施先生誌</hi>
　　其子越能輯父事無失謹謹致孝<hi>清河郡公房公墓碣</hi>
　　長子殿中丞繼祖孝友以類<hi>扶風郡夫人誌</hi>
　　既葬其子監察御史璩纍然服喪來有請<hi>故相權公誌</hi>
　　　　書子女年嵗例<lb/>
<pb n="KR4i0048_WYG_007-23a"/>
　　男三人璟質皆既冠其季始六歲曰充郎<hi>河南少尹裴君</hi>
　　　<hi>誌</hi>
　　男子二人長曰某早死次曰天官始十歲有至性<lb/>
　　　聞呼父官與聞弔客至輙號泣以絶女子一人<lb/>
　　　<hi>秘書少監贈絳州刺史獨孤府君誌</hi>
　　　　書女出家例<lb/>
　　女一人學浮屠法不嫁爲比丘尼云<hi>登封縣尉盧殷誌</hi>
　　女子三人其長學浮屠法爲比丘尼其季二人未<lb/>
<pb n="KR4i0048_WYG_007-23b"/>
　　　嫁<hi>河南府王屋縣尉畢君誌</hi>
　　　　書子女生于死後例<lb/>
　　男三人執規執矩必復其季生君卒之三月<hi>太原府叅</hi>
　　　<hi>軍苖君誌</hi>
　　子厚有子男二人長曰周六始四歲季曰周七子<lb/>
　　　厚卒乃生女子二人皆㓜<hi>栁子厚誌</hi>
　　　　書過房子例<lb/>
　　父曰播尚書禮部侍郎侍郎命君後兄據自給事<lb/>
<pb n="KR4i0048_WYG_007-24a"/>
　　　至君後再絶皆有名遺言曰以公儀之子巳已<lb/>
　　　後我<hi>國子助教河東薛君誌</hi>
　　子男二人長曰肅元某官次曰公武某官肅元早<lb/>
　　　死公之將薨公武暴病先卒公哀傷之月餘遂<lb/>
　　　薨無子以公武子孫紹宗為主後<hi>許國公韓宏神道碑</hi>
　　　　書子文學材質例<lb/>
　　戡强以肅成敏以和<hi>息國夫人誌</hi>
　　好善學文能謹謹致孝述父之志曲而不黷<hi>國子司業</hi>
<pb n="KR4i0048_WYG_007-24b"/>
　　　<hi>竇公誌</hi>
　　雖皆㓜侍疾居喪如成人<hi>贈絳州刺史馬君行狀</hi>
　　　　書無子例<lb/>
　　唐元和九年歲在甲午八月已亥貞曜先生孟氏<lb/>
　　　卒無子<hi>貞曜先生誌</hi>
　<lb/>
　<lb/>
　金石例巻七<lb/>
</p>
<p>
</p>
  </div>
<div>
                <head>金石例巻八</head>
    <p>
<pb n="KR4i0048_WYG_008-1a"/>
欽定四庫全書<lb/>
　金石例巻八　　　　　　元　潘昻霄　撰<lb/>
書死例<lb/>
　　　　書死于官著年月日例<lb/>
　　貞元十八年十月十一日太學博士施先生士丐<lb/>
　　　卒其僚太原郭伉買石誌其墓昌黎韓愈為之<lb/>
　　　辭<hi>施先生誌</hi>
　　疾病改河南少尹輿至官若干日卒實元和三年<lb/>
<pb n="KR4i0048_WYG_008-1b"/>
　　　四月二十三日享年五十<hi>河南少尹裴君誌</hi>
　　元和七年二月一日河南少尹李公卒年五十八<lb/>
　　　<hi>河南少尹李公誌</hi>
　　年六十一以元和六年二月二日卒于官<hi>河南府王屋縣</hi>
　　　<hi>尉畢君誌</hi>
　　　　書死于官不書年月日例<lb/>
　　年若干而終在官舉其職<hi>考功員外盧君誌</hi>
　　年七十三以其官終<hi>興元少尹房公誌</hi>
<pb n="KR4i0048_WYG_008-2a"/>
　　以疾卒官年五十九<hi>清河郡公房公誌</hi>
　　公在相位三年其後以吏部尚書授節鎮山南年<lb/>
　　　六十以薨贈尚書左僕射謚文公<hi>故相權公誌</hi>
　　　　書死于家著年月日例<lb/>
　　使者未復命以十五年正月五日寢疾終于家年<lb/>
　　　五十有六矣<hi>崔評事誌</hi>
　　十四年年六十一五月某日終于家<hi>清邊郡王楊燕竒碑文</hi>
　　明年長慶四年正月已未公年七十四告薨于家<lb/>
<pb n="KR4i0048_WYG_008-2b"/>
　　　贈兵部尚書<hi>正議大夫尚書左丞孔公誌</hi>
　　　　書死于中道外州著年月日例<lb/>
　　元和四年秋有事適東方既還八月壬辰死于汴<lb/>
　　　城西雙丘年四十有七<hi>河中府法曹張君墓碣</hi>
　　元和五年正月將浴臨汝之湯泉壬子至其縣食<lb/>
　　　遂卒年五十七<hi>朝散大夫孔君誌</hi>
　　行及揚州遇疾居月餘以長慶元年八月二十四<lb/>
　　　日卒春秋六十<hi>朝散大夫尚書庫部郎中鄭君誌</hi>
<pb n="KR4i0048_WYG_008-3a"/>
　　　　書死于中道外州不書年月日例<lb/>
　　年二十九客死于京師<hi>李元賓誌</hi>
　　張君諱季友字孝權年五十四病卒東都<hi>虞部員外郎張</hi>
　　　<hi>府君誌</hi>
　　至南海未幾竟死年五十三<hi>監察御史衛府君誌</hi>
　　　　書病死例<lb/>
　　元和四年年四十七二月十四日暴疾卒<hi>國子助教河東</hi>
　　　<hi>薛君誌</hi>
<pb n="KR4i0048_WYG_008-3b"/>
　　年四十有二元和二年六月辛已暴病卒<hi>太原叅軍苖君</hi>
　　　<hi>誌</hi>
　　疽發背六月乙酉卒年五十二<hi>殿中侍御史李君誌</hi>
　　年七十四長慶二年二月丙寅以疾卒<hi>國子司業竇公誌</hi>
　　命且下遂病以卒年若干<hi>南陽樊紹述誌</hi>
　　校理集賢御書明年六月甲午疾卒年四十二<hi>集賢</hi>
　　　<hi>院校理石君誌</hi>
　　在鎮三年以疾乞歸復拜司徒中書令病不能朝<lb/>
<pb n="KR4i0048_WYG_008-4a"/>
　　　以長慶二年十二月三日薨于永崇里第年五<lb/>
　　　十八天子為之罷朝三日贈太尉<hi>許國公韓宏神道碑</hi>
　　年若干元和七年甲子日南至以疾卒<hi>息國夫人誌</hi>
　　　　書不病而死例<lb/>
　　元和四年十一月二十二日無疾暴薨年六十<hi>中散</hi>
　　　<hi>大夫河南府尹杜君誌</hi>
　　　　書死而不書死之地例<lb/>
　　春秋五十八薨于元和五年八月六日<hi>江西觀察韋公誌</hi>
<pb n="KR4i0048_WYG_008-4b"/>
　　年三十七以卒<hi>殿中少監馬君誌</hi>
　　子厚以元和十四年十一月八日卒年四十七<hi>栁子</hi>
　　　<hi>厚誌</hi>
　　　　書死而不書死之歲月例<lb/>
　　年三十七以卒<hi>殿中少監馬君誌</hi>
　　　　書生死年月日例<lb/>
　　生元和四年年三十七二月十四日疾暴卒<hi>國子助教</hi>
　　　<hi>河東薛君誌</hi>
<pb n="KR4i0048_WYG_008-5a"/>
　　　　書死不書病例<lb/>
　　貞元十九年四月四日卒于東都敦化里年六十<lb/>
　　　有九<hi>河南府法曹盧府君夫人苖氏誌</hi>
　　　　書死為薨例<lb/>
　　元和五年尚書薨夫人哭泣成疾後二年亦薨年<lb/>
　　　四十有六<hi>扶風郡夫人誌</hi>
　　夫人以元和十四年十一月一日薨于鄜之公府<lb/>
　　　春秋若干大夫委節去位奉喪以居東都詔起<lb/>
<pb n="KR4i0048_WYG_008-5b"/>
　　　之辭以羸毁不仕即命又加喻勉<hi>楚國夫人翟氏誌</hi>
書葬例<lb/>
　　　　書勅葬例<lb/>
　　在鎮三年以疾乞歸復拜司徒中書令病不能朝<lb/>
　　　以長慶二年十二月三日薨于永崇里第年五<lb/>
　　　十八天子為之罷朝三日贈太尉賜布粟其葬<lb/>
　　　物有司官給之京兆尹監䕶<hi>許國公韓宏誌</hi>
　　詔所在給船<graphic n="KR1221" url="https://raw.githubusercontent.com/kanripo/KR-Gaiji/master/images/KR1221.png" mimeType="image/png"/>傳歸其家賜錢物以葬長慶四年<lb/>
<pb n="KR4i0048_WYG_008-6a"/>
　　　四月某日其妻子以君之喪葬于某州某所<hi>幽州</hi>
　　　<hi>節度判官贈給事中張君誌</hi>
　　　　書詔許還葬例<lb/>
　　長慶元年詔曰左降而死者還其官以葬遂以某<lb/>
　　　年某月日葬于東都某縣<hi>昭武校尉守左金吾衛將軍李公誌</hi>
　　明年立皇太子有赦令許歸葬其子居中始奉喪<lb/>
　　　歸元和八年十一月甲寅葬于河南河南縣萬<lb/>
　　　安山下太師墓左<hi>除名人董府君誌</hi>
<pb n="KR4i0048_WYG_008-6b"/>
　　　　書自他州返葬例<lb/>
　　於歛之二十日其妻與其子以君之喪施葬于汝<lb/>
　　　州其二月某日遂葬于某縣某鄉某原<hi>崔評事誌</hi>
　　四月已酉其兄右拾遺朗以喪東葬河南壽安之<lb/>
　　　甘泉鄉家塋憲公墓側將以五月壬申窆<hi>秘書少監</hi>
　　　<hi>贈絳州刺史獨孤府君誌</hi>
　　明年兄子塗與其弟庾掞等䕶柩歸葬長安縣馬<lb/>
　　　額原夫人北海唐氏之封<hi>虞部員外郎張府君誌</hi>
<pb n="KR4i0048_WYG_008-7a"/>
　　元和十年十二月某日歸葬河南某縣某鄉某村<lb/>
　　　祔先塋<hi>監察御史衛府君誌</hi>
　　以十五年七月十日歸葬萬年先人墓側<hi>栁子厚誌</hi>
　　　　書葬他州例<lb/>
　　初君樂虢之土田山水求掾其州去官猶家之既<lb/>
　　　卒因以其年九月某日葬州北十里崔長史墓<lb/>
　　　西<hi>虢州司户韓府君誌</hi>
　　三日而歛既歛七日權葬宜春郭南一里嗚呼其<lb/>
<pb n="KR4i0048_WYG_008-7b"/>
　　　可惜也已<hi>韓滂誌</hi>
　　　　書葬祖父墓域例<lb/>
　　歛之三月某甲子葬河南伊闕鳴臯山下　自簡<lb/>
　　　州而下皆葬鳴臯山下<hi>河南少尹李公誌</hi>
　　其年十月戊申葬河南洛陽縣距其祖澠池令府<lb/>
　　　君僑墓十里<hi>殿中侍御史李君誌</hi>
　　十月庚申樊子合凡贈賻而葬之洛陽東其先人<lb/>
　　　墓左以餘財附其家而供祀<hi>貞曜先生誌</hi>
<pb n="KR4i0048_WYG_008-8a"/>
　　即以其年十一月二十二日從葬于鄭州廣武原<lb/>
　　　先人之墓次<hi>朝散大夫尚書庫部郎中鄭君羣誌</hi>
　　其年八月某日葬河南偃師先公尚書之兆次<hi>國子</hi>
　　　<hi>司業竇公誌</hi>
　　　　書夫祔妻墓例<lb/>
　　某月二十六日穿其妻墓而合葬之在其縣某地<lb/>
　　　<hi>太學博士李君干誌</hi>
　　其年閏三月二十一日弟試太子通事舎人公儀<lb/>
<pb n="KR4i0048_WYG_008-8b"/>
　　　京兆府司錄公幹以君之喪歸以五月十五日<lb/>
　　　葬于京兆府萬年縣少陵原合祔王夫人塋<hi>國子</hi>
　　　<hi>助教薛君誌</hi>
　　　　書妻祔夫墓例<lb/>
　　嗣子通王屬良楨以其年十月庚寅葬公于開封<lb/>
　　　縣魯陵岡隴西郡夫人李氏祔焉<hi>清邊郡王楊燕竒誌</hi>
　　九年正月癸酉祔于其夫之封<hi>扶風郡夫人誌</hi>
　　明年八月十四日葬京兆奉先夫人天水趙氏祔<lb/>
<pb n="KR4i0048_WYG_008-9a"/>
　　　焉<hi>中散大夫少府監胡良公碑</hi>
　　　　書合葬例<lb/>
　　年若干而終在官舉其職夫人姓李隴西人君在<lb/>
　　　配君子無違德君殁訓子女得母道甚後君二<lb/>
　　　十年年六十六而終　君祖子輿濮州濮陽令<lb/>
　　　父同舒州望江令夫人之祖延宗鄆州司馬父<lb/>
　　　進成鄜州洛交令<hi>考功員外盧君誌</hi>
　　貞元十七年九月丁夘隴西李翺合葬其皇祖考<lb/>
<pb n="KR4i0048_WYG_008-9b"/>
　　　貝州司法叅軍楚金皇祖妣清河崔氏夫人于<lb/>
　　　汴州開封縣某里昌黎韓愈紀其世著其德行<lb/>
　　　以識其葬其世曰由凉武昭王六世至司空司<lb/>
　　　空之後二世為刺史清淵侯由侯至于貝州凡<lb/>
　　　五世其德行曰事其兄如事其父其行不敢有<lb/>
　　　出焉其夫人事其姒如事其姑其于家不敢有<lb/>
　　　專焉　其葬曰翺既遷貝州君之喪于貝州殯<lb/>
　　　于開封遂遷夫人之喪于楚州八月辛亥至于<lb/>
<pb n="KR4i0048_WYG_008-10a"/>
　　　開封壙于丁巳墳于九月辛酉窆于丁卯<hi>貝州司法</hi>
　　　<hi>叅軍李君誌</hi>
　　　　書各葬例<lb/>
　　其年八月甲申從葬河南河陰之廣武原卜人曰<lb/>
　　　今兹歲未可以祔從卜人言不祔<hi>朝散大夫贈司勲員外郎</hi>
　　　<hi>孔君誌</hi>
　　　　書因某人歸葬例<lb/>
　　既歛之三日友人博陵崔宏禮葬之于國東門之<lb/>
<pb n="KR4i0048_WYG_008-10b"/>
　　　外七里鄉曰慶義原曰嵩原友人韓愈書石以<lb/>
　　　誌之<hi>李元賓誌</hi>
　　　　書本月内葬例<lb/>
　　卒三日葬河南縣北十五里愈率婦孫視窆封<hi>乳母</hi>
　　　<hi>誌</hi>
　　以其月二十五日從葬偃師之土婁<hi>河南府王屋縣尉畢君誌</hi>
　　　　書本年内葬例<lb/>
　　墓在河南緱氏縣梁國之原其年月日元和二年<lb/>
<pb n="KR4i0048_WYG_008-11a"/>
　　　二月十日云<hi>考功員外盧君誌</hi>
　　其年七月某日祔于法曹府君墓在洛陽龍門山<lb/>
　　　<hi>河南府法曹叅軍盧府君夫人苖氏誌</hi>
　　其妻清河張氏以其年十二月丙寅葬君于洛陽<lb/>
　　　平陰之原<hi>太原府叅軍苖君誌</hi>
　　　　書明年葬例<lb/>
　　明年葬京兆萬年少陵原<hi>銀青光禄大夫襄陽郡王平陽路公誌</hi>
　　明年二月葬河南偃師<hi>河中府法曹張公誌</hi>
<pb n="KR4i0048_WYG_008-11b"/>
　　明年二月甲午從葬懷州<hi>中散大夫河南尹杜君誌</hi>
　　明年七月壬寅從葬萬年縣少陵原<hi>江西觀察韋公誌</hi>
　　　　特書某年葬例<lb/>
　　長慶二年三月某日葬夫人于洛陽北山<hi>楚國夫人崔氏</hi>
　　　<hi>誌</hi>
　　以四年二月某日葬于河南某縣先塋之側<hi>江西觀察</hi>
　　　<hi>常侍太原王公誌</hi>
　　　　不書年月日例<lb/>
<pb n="KR4i0048_WYG_008-12a"/>
　　即葬于其地<hi>烏氏先廟碑</hi>
　　　　不書葬地例<lb/>
　　樊紹述既卒且葬<hi>南陽樊紹述誌</hi>
　　　　書某月幾日不書甲子例<lb/>
　　其二月某日遂葬于某縣某鄉某原<hi>崔評事誌</hi>
　　以五月十五日葬于京兆府萬年縣少陵原<hi>國子助教</hi>
　　　<hi>薛君誌</hi>
　　遂以其月十四日合葬河南緱氏之高龍原<hi>興元少尹</hi>
<pb n="KR4i0048_WYG_008-12b"/>
　　　<hi>房公誌</hi>
　　　　書某月甲子即不書幾日例<lb/>
　　以其年十月庚寅葬公于開封縣魯陵岡<hi>清邊郡王楊燕</hi>
　　　<hi>竒碑</hi>
　　卜葬得公卒之四月壬寅遂以其日葬東都芒山<lb/>
　　　之陰杜翟村<hi>河南少尹裴君誌</hi>
　　於其年九月乙酉其弟渾以家有無葬以車一乘<lb/>
　　　於龍門山先人兆<hi>處士盧君誌</hi>
<pb n="KR4i0048_WYG_008-13a"/>
　　其年十月戊申葬河南洛陽縣<hi>殿中侍御史李君誌</hi>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4i0048_WYG_008-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　金石例巻八<lb/>
</p>
<p>
</p>
  </div>
<div>
                <head>金石例巻九</head>
    <p>
<pb n="KR4i0048_WYG_009-1a"/>
欽定四庫全書<lb/>
　金石例巻九　　　　　　元　潘昻霄　撰<lb/>
　論古人文字有純疵<lb/>
前輩作文各有入門處退之本孟子永叔亦祖孟子故<lb/>
　其講論純正少疵子厚明允集中皆自言其所得處<lb/>
　明允多自戰國䇿中來視子厚爲不純子瞻亦宗其<lb/>
　家學氣燄赫奕人多慕之然少純正要之自六經中<lb/>
　出則源深而流長人但見正大温粹不知其所養者<lb/>
<pb n="KR4i0048_WYG_009-1b"/>
　有本也此最當謹所習之始者不謹則末流可知<lb/>
　論作文法度<lb/>
立本論前説備矣本者既立必學問充就而後識見造<lb/>
　詣凡見之議論言語者皆正大純粹如冠冕佩玉入<lb/>
　宗廟之中人自起敬學力既到體製亦不可不知如<lb/>
　記賛銘頌序䟦各有其體不知其體則喻人無容雖<lb/>
　有實行識者幾何人哉體製既熟一篇之中起頭結<lb/>
　尾繳換曲折轉折反覆照應關鎻綱目血脉其妙不<lb/>
<pb n="KR4i0048_WYG_009-2a"/>
　可以言盡要須助自得於古人<lb/>
韓文公上李侍郎書云大之爲河海高之爲山嶽明之<lb/>
　爲日月幽之為鬼神纎之為珠璣華實變之為雷霆<lb/>
　風雨荅尉遲生書云本深而末茂形大而聲宏行峻<lb/>
　而言厲心醇而氣和昭晰者無疑優游者有餘上于<lb/>
　頔相公書云變化若雷霆浩汗若河漢正聲諧韶濩<lb/>
　勁氣沮金石凡皆形容文章之妙公實道胸中之自<lb/>
　得者<lb/>
<pb n="KR4i0048_WYG_009-2b"/>
黄氏日抄韓文公與馮宿論文謂稱意者人以為怪下<lb/>
　筆令人慚則人以為好古文真何用於今以俟知者<lb/>
　知耳公殆矯其說以振起一世之庸庸者乎然歴數<lb/>
　百年至本朝歐陽公方能得公之文於殘弃而發撝<lb/>
　之否者終于湮没自歐陽公以來雖曰家藏而人誦<lb/>
　殆不過野人議璧隨和稱好及自執筆爲文鮮有不<lb/>
　與之背真知公之文者又幾何人哉愚嘗嘆息而為<lb/>
　之自警曰人誰不講孔孟之學至遇事則往往而違<lb/>
<pb n="KR4i0048_WYG_009-3a"/>
　其訓人誰不讀韓歐之文至執筆則往往而非其體<lb/>
　人莫不飲食鮮能知其味不心誠求之是真無益哉<lb/>
荅劉正夫書論爲文譬之百物朝夕所見者人皆不注<lb/>
　視及覩其異者則衆觀之又謂用功深者其收名也<lb/>
　遠荅陳商書喻以齊王好竽而鼓以瑟所謂工于瑟<lb/>
　而不工于求齊合是兩書而觀之庸庸者不足以自<lb/>
　見怪怪者非所以諧俗公所告語雖各隨其病而藥<lb/>
　之功深一語則均所當務而根本之論乎<lb/>
<pb n="KR4i0048_WYG_009-3b"/>
荅李翊書生之書辭甚高而其問何下而恭也能如是<lb/>
　誰不欲告生以其道道德之歸也有日矣况其外之<lb/>
　文乎抑愈所謂望孔子之門墻而不入于其宫者焉<lb/>
　足以知是且非也邪雖然不可不為生言之生所謂<lb/>
　立言者是也生所為者與所期者甚似而幾矣抑不<lb/>
　知生之志蘄勝于人而取于人耶將蘄至於古之立<lb/>
　言者邪蘄勝于人而取于人則固勝于人而可取于<lb/>
　人矣將蘄至于古之立言者則無望其速成無誘于<lb/>
<pb n="KR4i0048_WYG_009-4a"/>
　勢利養其根而竢其實加其膏而希其光根之茂者<lb/>
　其實遂膏之沃者其光曄仁義之人其言藹如也抑<lb/>
　又有難者愈之所為不自知其至猶未也雖然學之<lb/>
　二十餘年矣始者非三代兩漢之書不敢觀非聖人<lb/>
　之志不敢存處若亡行若遺儼乎其若思茫乎其若<lb/>
　迷當其取于心而注于手也惟陳言之務去戞戞乎<lb/>
　其難哉其觀于人不知其非笑之為非笑也如是者<lb/>
　亦有年猶不改然後識古書之正偽與雖正而不至<lb/>
<pb n="KR4i0048_WYG_009-4b"/>
　焉者昭昭然白黑分矣而務去之乃徐有得也當其<lb/>
　取于心而注于手也汩汩然來矣其觀于人也笑之<lb/>
　則以為善譽之則以為憂以其猶有人之説者存也<lb/>
　如是者亦有年然後浩乎其沛然矣吾又懼其雜也<lb/>
　迎而距之平心而察之其皆醇也然後肆焉雖然不<lb/>
　可以不養也行之乎仁義之途游之乎詩書之源無<lb/>
　迷其途無絶其源終吾身而已矣氣水也言浮物也<lb/>
　水大而物之浮者大小畢浮氣之與言猶是也氣盛<lb/>
<pb n="KR4i0048_WYG_009-5a"/>
　則言之短長與聲之髙下者皆宜雖如是其敢自謂<lb/>
　幾于成乎雖幾于成其用于人也奚取焉雖然待用<lb/>
　于人者其肖于器邪用與舎屬諸人君子則不然處<lb/>
　心有道行已有方用則施諸人舎則傳諸其徒垂諸<lb/>
　文而為後世法如是者其亦足樂乎其無足樂也有<lb/>
　志乎古者希矣志乎古必遺乎今吾誠樂而悲之亟<lb/>
　稱其人所以勸之非敢褒其可褒而貶其可貶也問<lb/>
　于愈者多矣念生之言不志乎利聊相為言之<hi>韓退之</hi>
<pb n="KR4i0048_WYG_009-5b"/>
栁栁州荅韋中立書始吾㓜且少為文章以辭為工及<lb/>
　長乃知文者以明道是固不茍為炳炳烺烺務采色<lb/>
　夸聲音而以為能也凡我所陳皆自謂近道而不知<lb/>
　道之果近乎逺乎吾子好道而可吾文或者其於道<lb/>
　不逺矣故吾每為文章未嘗敢以輕心掉之懼其剽<lb/>
　而不留也未嘗敢以怠心易之懼其弛而不嚴也未<lb/>
　嘗敢以昏氣出之懼其昧没而雜也未嘗敢以矜氣<lb/>
　作之懼其偃蹇而驕也抑之欲其奥揚之欲其明踈<lb/>
<pb n="KR4i0048_WYG_009-6a"/>
　之欲其通廉之欲其節激而發之欲其清固而存之<lb/>
　欲其重此吾所以羽翼夫道也本之書以求其質本<lb/>
　之詩以求其恒本之禮以求其宜本之春秋以求其<lb/>
　斷本之易以求其動此吾所以取道之原也叅之穀<lb/>
　梁氏以厲其氣叅之孟荀以暢其支叅之莊老以肆<lb/>
　其端叅之國語以博其趣叅之離騷以致其幽叅之<lb/>
　太史以著其㓗此吾所以旁推交通而以為之文也<lb/>
　凡若此者果是耶非耶有取乎抑其無取乎吾子幸<lb/>
<pb n="KR4i0048_WYG_009-6b"/>
　觀焉擇焉有餘以告焉茍亟來以廣是道子不有得<lb/>
　焉則我得矣<hi>朱文公曰韓栁荅李翊韋中立書可見其用力處</hi>
與友人論文書古今號文章為難足下知其所以難乎<lb/>
　非謂比興之不足恢拓之不遠鑚礪之不工頗僻之<lb/>
　不除也得之為難知之愈難耳茍或得其高朗探其<lb/>
　深賾雖有蕪敗則為日月之蝕也大圭之瑕也曷足<lb/>
　傷其明黜其寶哉且自孔氏以來兹道大闡家修人<lb/>
　勵刓精竭慮者幾千年矣其間耗費簡札役用心神<lb/>
<pb n="KR4i0048_WYG_009-7a"/>
　者其可數乎登文章之籙波及後代越不過數十人<lb/>
　耳其餘誰不欲爭裂綺繡互攀日月高視于萬物之<lb/>
　中雄峙于百代之下乎率皆縱臾而不克躑躅而不<lb/>
　進力䠞勢窮吞志而没故曰得之為難嗟乎道之顯<lb/>
　晦幸不幸繫焉談之辯訥升降繫焉鑒之頗正好惡<lb/>
　繫焉交之廣狹屈伸擊焉則彼卓然自得以奮其間<lb/>
　者合乎否乎是未可知也而又榮古虐今者比肩疊<lb/>
　跡大底生則不遇死而垂聲者衆焉揚雄没而法言<lb/>
<pb n="KR4i0048_WYG_009-7b"/>
　大興馬遷生而史記未振彼之二才且猶若是况乎<lb/>
　未甚聞著者哉固有文不傳于後祀聲遂絶于天下<lb/>
　者矣故曰知之愈難而為文之士亦多漁獵前作戕<lb/>
　賊文史抉其意抽其華置齒牙間遇事蠭起金聲玉<lb/>
　耀誑聾瞽之人徼一時之聲雖終淪棄而其奪朱亂<lb/>
　雅為害已甚是其所以難也<hi>栁子厚</hi>
蘇明允上歐陽公書孟子之文語約而意盡不為巉刻<lb/>
　斬絶之言而其鋒不可犯韓子之文如長江大河渾<lb/>
<pb n="KR4i0048_WYG_009-8a"/>
　浩流轉蚖鼉蛟龍萬怪惶惑而抑遏掩蔽不使自露<lb/>
　而人望見其淵然之光蒼然之色亦自畏避不敢廹<lb/>
　視<lb/>
蘇子由曰太史公行天下周覧名山大川與燕趙間豪<lb/>
　俊交遊故其文踈宕頗有竒氣<lb/>
韓愈以六經之文爲諸儒倡障隄末流反刓以樸剗偽<lb/>
　以真粹然一出于正刋落陳言横騖别驅汪洋大肆<lb/>
　無牴牾聖人者其原道原性師説數十篇皆奥衍宏<lb/>
<pb n="KR4i0048_WYG_009-8b"/>
　深與孟軻揚雄相表裏而佐佑六經云<hi>本賛</hi>
栁子厚之文雄深雅健似司馬子長崔蔡不足多也<hi>本傳</hi>
蘇子瞻曰歐陽公云晉無文章惟陶淵明歸去來辭余<lb/>
　亦謂唐無文章惟韓愈送李愿歸盤谷序<lb/>
歐陽公文集序云歐陽子之學推韓愈孟子以達于孔<lb/>
　氏著禮樂仁義之實以合於大道其言簡而明信而<lb/>
　通引物連類折之于至理以服人心故天下翕然師<lb/>
　尊之自歐陽子出天下爭自濯磨以通經學古為高<lb/>
<pb n="KR4i0048_WYG_009-9a"/>
　以救時行道為賢以犯顔納諫為忠至嘉祐末號稱<lb/>
　多士歐陽子之功為多<hi>蘇子瞻</hi>
邵氏後錄云東坡中制科王荆公曰全類戰國文章故<lb/>
　荆公修英宗實錄謂明允有戰國縱横之學<lb/>
東坡之文如長江大河一瀉千里至其渾浩流轉曲折<lb/>
　變化之妙則無復可以名狀葢能文之士莫之能尚<lb/>
　也而尤長于指陳世事述叙民生疾苦方其年少氣<lb/>
　鋭尚欲汛掃宿弊更張百度有賈太傅流涕漢庭之<lb/>
<pb n="KR4i0048_WYG_009-9b"/>
　風及既懲創王氏一意忠厚思與天下休息其言切<lb/>
　中民隱發越懇到使巖廊崇高之地如親見閭閻哀<lb/>
　痛之情有不能不惻然感動者真可垂訓萬世矣嗚<lb/>
　呼休哉<hi>黄氏日抄</hi>
蘇子瞻曰凡人作文須是筆頭上挽得數百鈞起　凡<lb/>
　作文如行雲流水初無定質但常行于所當行常止<lb/>
　于不可不止文理自然情態横生<lb/>
李漢老曰為文之法有筆力有筆路筆力到二十歲便<lb/>
<pb n="KR4i0048_WYG_009-10a"/>
　定後來長進只就上面添得些子筆路則常拈弄時<lb/>
　轉開拓不拓弄便荒廢<lb/>
杜牧之曰文以意為主氣為輔以辭采為兵衛<lb/>
李文饒曰譬諸日月雖終古常見而光景常新<lb/>
朱文公曰古人作文多摹倣前人學之既久自然純熟<lb/>
　今人于韓文知其力去陳言之為工而不知其文從<lb/>
　字順之為貴<lb/>
歐陽公曰為文有三多看多做多啇量多<hi>鶴山曰辭根于氣氣命于</hi>
<pb n="KR4i0048_WYG_009-10b"/>
　<hi>志志立于學</hi>
西山先生問𫝊公景仁以作文之法傅公曰長褏善舞<lb/>
　多財善賈子歸取古人書熟讀而精甄之則蔚乎其<lb/>
　春榮薰乎其蘭馥有日矣<lb/>
平齋洪公曰古今萃于胸中造化運于筆下多讀多做<lb/>
　兩盡為勝<lb/>
夏文莊曰美辭施于頌贊明文布于牋奏詔誥語重而<lb/>
　體宏歌詠言近而音遠<lb/>
<pb n="KR4i0048_WYG_009-11a"/>
陸士衡曰謝朝華于已披啟夕秀于未振　銘博約而<lb/>
　温潤箴頓挫而清壯頌優游以彬蔚　要辭達而理<lb/>
　舉故無取乎冗長　立片言以居要乃一篇之警䇿<lb/>
　雖衆辭之有條必待兹而效績<lb/>
野處洪公曰文章有淵源有機杼有關鍵有本根　用<lb/>
　其文如老農之用禾旦而漑中而芸深耕而熟耰之<lb/>
　吾文唐矣不兩漢若乎漢矣不三代若乎欿然自視<lb/>
　未能叅于栁州吏部之奥則日引月長不至不止也<lb/>
<pb n="KR4i0048_WYG_009-11b"/>
朱文公曰作文自有穩字古之能文者纔用便用著<hi>宋景</hi>
　<hi>文云人之屬文有穩當字弟初思之未至也</hi>
李德裕文箴曰文之為物自然靈氣忽恍而來不思而<lb/>
　至杼軸得之澹而無味琢刻藻繪彌不足貴如彼璞<lb/>
　玉磨礱成器奢者為之錯以金翠美質既彫良寶斯<lb/>
　棄<lb/>
朱文公曰前輩文有氣骨故其文壯今人只是于枝葉<lb/>
　上粉澤爾　後山攜所作謁南豐因留欵語適作一<lb/>
<pb n="KR4i0048_WYG_009-12a"/>
　文字事多因託後山為之成數百言南豐曰大畧也<lb/>
　好只是冗字多後山請改竄南豐取筆抹數處每抹<lb/>
　處連一兩行凡削去一二百字後山讀之則其意尤<lb/>
　全因歎服遂以為法<lb/>
文心雕龍曰風骨乏采則鷙集翰林采乏風骨則雉竄<lb/>
　文囿若藻耀而高翔固文章鳴鳯也　鎔冶經典之<lb/>
　範翔集子史之術洞曉情變曲昭文體然後能莩甲<lb/>
　新意雕畫竒辭　才有天資學謹始習斵梓染絲功<lb/>
<pb n="KR4i0048_WYG_009-12b"/>
　在初化器成綵定難可翻移　情者文之經辭者理<lb/>
　之緯　才為盟主學為輔佐　善為文者富于萬篇<lb/>
　貧于一字一字非少相避為難也<hi>曾文昭曰文才出于天分可省學問</hi>
　<hi>之半</hi>
汪彦章謂傳自得曰今世綴文之士雖多往往昧于體<lb/>
　製獨吾子為得之不懈則古人可及也<lb/>
　論作文當取法經史造語<lb/>
王景文曰文章根本皆在六經非惟義理也而機杼物<lb/>
<pb n="KR4i0048_WYG_009-13a"/>
　采規模制度無不俱備者張安國出考古圖其品百<lb/>
　二十有八曰是當為記于經乎何取景文曰宜用顧<lb/>
　命游廬山訖事將裒所歴序之曰何以景文曰當用<lb/>
　禹貢<lb/>
叙事法禹貢顧命考工記其次左傳史記西漢書各物<lb/>
　當類編字面考究　論事似賈誼董仲舒劉向<lb/>
句法求之檀弓則音節響亮言語絢麗<lb/>
銘辭賛頌不似風雅則俚而無足傳<lb/>
<pb n="KR4i0048_WYG_009-13b"/>
詩當得風雅頌之㫖趣因事感發性情之正騷選以下<lb/>
　宜取其體製唐律當學他格式嚴整至於淫艶乃所<lb/>
　當戒余教人作文先要令解其經葢以所說之書使<lb/>
　之演文既是熟于義理就其中抑揚以得作文之法<lb/>
　此是求速化之術全章既能解釋則作疑義設疑以<lb/>
　問之以觀其見識若能因所問得其㫖意則心地已<lb/>
　開見識已到然後斷史以觀其處事如此則作詩作<lb/>
　文無所不通矣良工之子必學為箕良冶之子必學<lb/>
<pb n="KR4i0048_WYG_009-14a"/>
　爲裘無與於弓冶教人者使之以歸其理此當與智<lb/>
　者道學者能如是用工他日悟其言之有味不然視<lb/>
　之為迂濶而近效亦終不可得矣<lb/>
　學文凡例<lb/>
　　　凡金石文例詳見前巻曰制曰誥曰詔曰表曰<lb/>
　　　露布曰檄曰箴曰銘曰記曰賛曰頌曰序曰䟦<lb/>
　　　皆文章之流也匪著其目則學者無所于攷用<lb/>
　　　列于後云<lb/>
<pb n="KR4i0048_WYG_009-14b"/>
　制式<lb/>
　　門下<hi>云云</hi>具官某<hi>云云/</hi>於戲<hi>云云</hi>可授某官主者<lb/>
　　施行<lb/>
　擬制之始<lb/>
　　唐虞至周皆曰命秦改命為制漢因之下書有四<lb/>
　　而制書次焉<hi>其文曰制詔三公</hi>顔師古謂為制度之命唐<lb/>
　　王言有七其三曰制書大除授用之學士初入院<lb/>
　　試制書批荅共三篇<hi>白居易入翰林以所試制加叚祐兵部尚書領涇州韓偓</hi>
<pb n="KR4i0048_WYG_009-15a"/>
　　<hi>試武臣受東川節度制</hi>此試制之始也<hi>舎人不試多自學士遷</hi>制用四<lb/>
　　六以便宣讀宋朝知制誥<hi>元豐改中書舎人</hi>召試中書而<lb/>
　　後除不試號為異禮所以試者觀其敏也試制詔<lb/>
　　三篇宰相俟納巻始上馬翌日進呈除目方下<lb/>
　擬制之式<lb/>
　　制頭四句能包盡題意為佳<hi>如所擬有檢校少保又有儀同三司又換</hi>
　　<hi>節又帯軍職又作帥四句中能包括盡此數件是也</hi>若鋪排不盡則當擇題<lb/>
　　中體面重者説其餘輕者於散語中説亦無害<hi>輕者</hi>
<pb n="KR4i0048_WYG_009-15b"/>
　　<hi>如軍職三司是也</hi>制起須用四六聨不可用七字　制頭<lb/>
　　四句四六一聨　散語四句或六句<hi>不須用聨</hi>　具官<lb/>
　　名須于職官分紀尋替換字如尚書為中臺吏部<lb/>
　　為選部禮部為儀曹似此類須毎件尋兩三般葢<lb/>
　　臨時有聲律虚實之不同也郎曹以下不必記非<lb/>
　　從官而記者止卿監司業　制中散語不可四句<lb/>
　　相似如兩句用之字則下兩句用以而字可也不<lb/>
　　然則上兩句之字在第五字下兩句之字在第四<lb/>
<pb n="KR4i0048_WYG_009-16a"/>
　　字亦可<lb/>
　　西山先生曰制誥王言也貴乎典雅温潤用字不<lb/>
　　可深僻造語不可尖新制詞三處最要用工一曰<lb/>
　　破題要包盡題目而不麤露<hi>首四句體貼</hi>二曰叙新除<lb/>
　　處欲其精當而忌語太繁<hi>推原所為設官除授之意用古事為一聨尤好</hi>
　　<hi>如莫侍郎步軍制法黄帝之兵允賴為營之重資漢人之技莫如用步之强最妙</hi>三曰戒<lb/>
　　辭於戲而下是也用事欲其精切<hi>須要古事或古語為聨切於本</hi>
　　<hi>題有丁寧告戒之意如𫝊景仁少保侍讀用説命周官周子及楊帥制用繫楫中流陳自明宗室觀</hi>
<pb n="KR4i0048_WYG_009-16b"/>
　　<hi>使制用袐書仙圖此等事既親切而造語妥貼是為可法</hi>野處洪公贄所業書<lb/>
　　曰昔丁文簡公未遇之日手其所為制誥一編贄<lb/>
　　諸王公大人之門人見者皆非之丁獨毅然不顧<lb/>
　　曰異日當有知我者其後直掖垣登玉堂以至政<lb/>
　　地而昔日所為文始盡得施用有志者事之竟成<lb/>
　　如此<lb/>
　　倪正父曰文章以體製為先精工次之失其體製<lb/>
　　雖浮聲切響抽黄對白極其精工不可謂之文矣<lb/>
<pb n="KR4i0048_WYG_009-17a"/>
　　凡文皆然而王言尤不可以不知體製龍溪益公<lb/>
　　號為得體製然其間猶有非君所以告臣人或得<lb/>
　　以指其瑕者<lb/>
　　朱文公曰范淳夫作冀王制云周尊公旦地居四<lb/>
　　輔之先漢重王蒼位列三公之上及我仁祖加禮<lb/>
　　荆王顧惟冲人敢後叔父自然平正典重彼工于<lb/>
　　四六者却不能及<lb/>
　　李公父欲應詞科西山指竹夫人戲曰試為進封<lb/>
<pb n="KR4i0048_WYG_009-17b"/>
　　制可乎公父末聨云保抱攜持朕不安丙夜之枕<lb/>
　　輾轉反側爾尚形四方之風西山稱賞<lb/>
　　王器之京東淮東宣撫制戒詞云㳂于江而達泗<lb/>
　　朕方恢禹之九州率彼浦以省徐爾尚勉周之三<lb/>
　　事<lb/>
　　迂齋樓公曰經句對經句如在武丁時作召公考<lb/>
　　惟汝一德于今三年天維顯思民亦勞止有能奮<lb/>
　　庸爰立作相經營四方飲御諸友之類固是天造<lb/>
<pb n="KR4i0048_WYG_009-18a"/>
　　地設若萬人留田對三事就緒雖以史句對經句<lb/>
　　緣有氣勢所以不覺<lb/>
　　北海督府訓詞尤為宏偉有曰盡長江表裏之封<lb/>
　　悉歸經畧舉宿將王侯之貴咸聽指揮<lb/>
　　李漢老曰張樂全高簡純粹王禹玉温潤典裁元<lb/>
　　厚之精麗穩密蘇東坡雄深秀偉皆制詞之傑然<lb/>
　　者<lb/>
　誥式<lb/>
<pb n="KR4i0048_WYG_009-18b"/>
　　勅<hi>云云</hi>具官某<hi>云云</hi>可特授某官二人以上同制<lb/>
　　則于詞前先列除官人具銜姓名可特授某官于<lb/>
　　勅下便云某官某等末云可依前件<hi>侍從以上用聨詞餘官云</hi>
　　<hi>勅具官某云云爾云云</hi>
　擬誥之始<lb/>
　　誥告也其原起于湯誥周官大祝六辭三曰誥士<lb/>
　　師五戒二曰誥成王封康叔唐叔命以康誥唐誥<lb/>
　　漢元狩六年立三子為王初作誥唐白居易集翰<lb/>
<pb n="KR4i0048_WYG_009-19a"/>
　　林曰翰林制誥中書曰中書制誥葢内外命書之<lb/>
　　别宋朝西掖初除試誥而命題亦曰制<lb/>
　擬誥之式<lb/>
　　東坡制詞有議論荆公南豐外制佳<hi>王子發曰南豐本法意原</hi>
　　<hi>職守而為之訓勅人人不同咸有新趣衍裕雅重自成一家  胡致堂曰辭貴簡嚴體歸典重</hi>
　　周益公曰韓退之崔羣戸部侍郎制初云地官之<lb/>
　　職邦教是先末云選賢與能于今惟重擇才經賦<lb/>
　　自古尤難凡命版曹何嘗不主理財惟退之先及<lb/>
<pb n="KR4i0048_WYG_009-19b"/>
　　邦教而以經賦二字終之深合經㫖<hi>唐錢翊曰體正而有倫詞</hi>
　　<hi>約而居要終始明白所以為誥</hi>
　詔式<lb/>
　　勅門下<hi>或云勅某等</hi>故兹詔示<hi>奬諭誡諭撫諭隨題改之</hi>想宜知悉<lb/>
　擬詔之始<lb/>
　　周官御史掌賛書注云若今尚書作詔文秦改令<lb/>
　　為詔漢下書有四三曰詔書<hi>其文曰告某官</hi>四曰誡勅<hi>其文</hi>
　　<hi>曰有詔勅某官</hi>唐貞觀末張昌齡召見試息兵詔此試詔<lb/>
<pb n="KR4i0048_WYG_009-20a"/>
　　之始也其後學士試批荅宋朝西掖初除試詔紹<lb/>
　　聖試格止曰誡諭如近體試論風俗或百官之類<lb/>
　　紹興改為詔<hi>唐封敖作慰邊將詔曰傷居爾體痛在朕躬賜李德裕制曰謀皆予同言</hi>
　　<hi>不他惑李德裕草詔賜王元逵何宏敬曰勿為子孫之謀欲存輔車之勢皆切中事情宋朝錢若水</hi>
　　<hi>草賜趙保忠詔曰不斬繼遷存狡兔之三窟潜疑光嗣持首䑕之兩端汪彦章草賜高麗詔曰壞晋</hi>
　　<hi>館以納車庶無後悔閉漢關而謝質非用前規</hi>
　擬詔之式<lb/>
　　東萊先生曰詔書或用散文或用四六皆得唯四<lb/>
<pb n="KR4i0048_WYG_009-20b"/>
　　六者下語須渾全不可如表求新竒之對而失大<lb/>
　　體但觀前人詔自可見<lb/>
　　散文當以西漢詔為根本次則王岐公荆公曾子<lb/>
　　開詔熟觀然後約以今時格式不然則似今時文<lb/>
　　䇿題矣兩漢詔中語如吏獨安取此皆秉德以陪<lb/>
　　朕之類當勾抹出規倣之<hi>李漢老曰兩漢詔令温厚雅馴或人主自親其</hi>
　　<hi>文體周益公曰荅皇子詔用鄉字非是前輩知  則不然其他或汝或王或公皆當有别</hi>
　　呉兹與唐叔羲詔皆得體<lb/>
<pb n="KR4i0048_WYG_009-21a"/>
　　西山先生曰王言之體當以書之誥誓命為祖而<lb/>
　　叅以兩漢詔册<hi>朱文公曰三代詞誥誓命皆根源學問敷陳義理</hi>
　　兩漢詔令辭氣藹然深厚爾雅可為代言之法<hi>南豐</hi>
　　<hi>曰漢詔令典正謹嚴尚為近古唐常衮楊炎元稹之屬號能為訓詞其文未有逺過人者  朱文公</hi>
　　<hi>曰國初文章皆嚴重老成嘉祐以前文雖拙而詞謹重所以風俗淳厚</hi>
　表式<lb/>
　　　　　賀<lb/>
　　臣某言<hi>或云臣某等言</hi>恭覩<hi>守臣表/云恭聞</hi>某月日<hi>云云/</hi>者<hi>祥瑞表云</hi>
<pb n="KR4i0048_WYG_009-21b"/>
　　<hi>伏覩太史局奏云云者云守臣表云伏覩都進奏院報  云者</hi>云云<hi>臣</hi>某懽忭懽<lb/>
　　忭頓首頓首竊以云云恭惟皇帝陛下<hi>云云臣云</hi>
　　<hi>云臣</hi>無任瞻天望聖激切屏營之至謹奉表稱賀<lb/>
　　以聞<hi>臣</hi>某懽忭懽忭頓首頓首謹言<lb/>
　　　　年　月　　日具官<hi>臣</hi>姓某上表<lb/>
　　　　　謝<lb/>
　　<hi>臣</hi>某言伏䝉聖恩<hi>云云/</hi>者<hi>謝除授云伏奉告命授臣某官職者</hi>云云<lb/>
　　<hi>臣</hi>某惶懼惶懼頓首頓首竊以<hi>云云此叚或云伏    念臣云云茲</hi>
<pb n="KR4i0048_WYG_009-22a"/>
　　<hi>葢恭遇</hi>皇帝陛下<hi>云云臣云云臣</hi>無任感天荷聖激<lb/>
　　切屏營之至謹奉表稱謝以聞<hi>進謝恩詩云謹恪齋沭撰成謝恩詩</hi>
　　<hi>隨表上進以聞</hi>臣某惶懼惶懼頓首頓首謹言<lb/>
　　　　　進書　進貢　陳請<lb/>
　　<hi>臣</hi>某言<hi>云云臣/</hi>某惶懼惶懼頓首頓首<hi>云云進國史  等云</hi>
　　<hi>恭以某宗皇帝云云餘用竊以云云</hi>恭惟皇帝陛下<hi>云云臣云云臣</hi>
　　無任瞻天望聖激切屏營之至<hi>陳請表云臣某等無任祈天俟命云</hi>
　　<hi>云</hi>所有某書若干巻册謹隨表上進以聞<hi>進詩云恭和御</hi>
<pb n="KR4i0048_WYG_009-22b"/>
　　<hi>製詩之類表進貢云某陳某物云云  陳請  云謹奉表  請以聞</hi>臣某惶懼惶懼<lb/>
　　頓首頓首謹言<hi>代宰臣以下陳請表如請御正殿之類中謝後或云竊以云云或云</hi>
　　<hi>恭惟皇帝陛下云云末云伏望皇帝陛下云云</hi>
　擬表之始<lb/>
　　表明也標也標著事序使之明白三王以前謂之<lb/>
　　敷奏秦改為表漢羣臣書四品三曰表<hi>不需頭上言臣某言</hi>
　　<hi>下言誠惶誠恐頓首頓首左方下附曰某官臣甲乙上</hi>陽嘉元年左雄言孝<lb/>
　　亷先詣公府文吏課牋奏又胡廣以孝亷試章奏<lb/>
<pb n="KR4i0048_WYG_009-23a"/>
　　然則章奏試士其始此歟唐顯慶四年進士試關<lb/>
　　内父老迎駕表開元二十六年西京試擬孔融薦<lb/>
　　禰衡表則進士亦試表<lb/>
　擬表之式<lb/>
　　東萊先生曰表中謝後當説竊以各隨題意如代<lb/>
　　樞密使謝賜玉帶表云竊以裴度視師服章武通<lb/>
　　天之賞衛公戡難拜文皇于闐之珍<hi>視師戡難俱見樞臣之意</hi>
　　<hi>非泛泛引用此</hi>如謝賜御書周易尚書表云竊以法始四<lb/>
<pb n="KR4i0048_WYG_009-23b"/>
　　營莫辨乎易文兼五典皆聚此書是也或用事或<lb/>
　　不用事亦無定格如進實錄寶訓表中謝後當説<lb/>
　　恭以某宗皇帝<hi>云云</hi>頌德<hi>不用竊以</hi>羅疇老代高麗修<lb/>
　　貢表全篇皆穩其間一聨云地瀕日出每輸傾藿<lb/>
　　之心天濶露零亦被蓼蕭之澤二事人用之極熟<lb/>
　　此聨稍變言語遂為佳句大抵用事當如此不然<lb/>
　　則泛濫雷同矣其斷句云矢來肅慎用昭逺慕之<lb/>
　　誠弓掛扶桑永荷誕敷之德亦好<lb/>
<pb n="KR4i0048_WYG_009-24a"/>
　　大抵表文以簡㓗精緻為先用事不要深僻造語<lb/>
　　不可尖新鋪叙不要繁冗此表之大綱也<lb/>
　　誠齋楊公曰有用古人全語而雅馴妥貼如已出<lb/>
　　者介甫賀册妃表云關睢之求淑女無險詖私謁<lb/>
　　之心鷄鳴之思賢妃有警戒相成之道<lb/>
　　四六有作流麗語者須典而不浮汪彦章賀神降<lb/>
　　萬歲山表云恍若壺天金成宫闕浩如玉海虹貫<lb/>
　　山川有作華潤語而重大者最不多得曽子固云<lb/>
<pb n="KR4i0048_WYG_009-24b"/>
　　鉤陳太㣲星緯咸若崑崙渤海波濤不驚<lb/>
　露布式<lb/>
　　尚書兵部<hi>晉曰尚書五兵臺隋唐方曰兵部二唐龍朔二年曰中  司戎  天寶十  載</hi>
　　<hi>曰尚書武部舊至德二載復</hi>臣某言臣聞<hi>云云</hi>恭惟皇帝陛下<lb/>
　　<hi>云云</hi>臣等<hi>云云/</hi>臣無任慶快激切屏營之至<hi>唐露布云</hi>
　　<hi>不勝慶快之至或云無任慶躍之至</hi>謹遣<hi>或云謹差</hi>某官奉露布以聞<lb/>
　擬露布之始<lb/>
　　露布之名始于漢按光武紀注漢制度曰制詔三<lb/>
<pb n="KR4i0048_WYG_009-25a"/>
　　公皆璽封尚書令印重封露布州郡祭祀志注引<lb/>
　　東觀書有司奏孝順號露布奏可又鮑昱詣尚書<lb/>
　　封胡降檄曰故事通官文書不著姓又當司徒露<lb/>
　　布李雲露布上書注謂不封也魏改元景初詔曰<lb/>
　　司徒露布咸使聞知蜀漢建興五年春伐魏詔曰<lb/>
　　丞相某露布天下此皆非將帥獻㨗所用通典云<lb/>
　　後魏攻戰克㨗欲天下聞知乃書帛建于漆竿上<lb/>
　　名為露布自此始也<hi>彭城王勰曰露布者布于四海露之耳目</hi>王肅獲<lb/>
<pb n="KR4i0048_WYG_009-25b"/>
　　賊二三皆為露布韓顯宗有高曵長縑虚張功㨗<lb/>
　　之譏孝文稱傅修期下馬作露布齊神武破芒山<lb/>
　　軍為露布杜弼即書絹不起草唐制下之通上其<lb/>
　　制有六三曰露布兵部侍郎奉以奏聞集羣官東<lb/>
　　朝堂中書令宣布<hi>隋開皇中撰宣露布禮</hi>張昌齡為崑丘道<lb/>
　　記室平龜茲露布為士所稱于公異為招討府掌<lb/>
　　書記朱泚平露布曰臣既肅清宫禁祗奉寢園鐘<lb/>
　　簴不移廟貎如故德宗咨嘆焉<hi>薛收為露布或馬上占辭封常清于</hi>
<pb n="KR4i0048_WYG_009-26a"/>
　　<hi>幕下潜作㨗布</hi>東晉未有露布隆興初以晉破苻堅命題<lb/>
　　似有可疑然文章緣起曰漢賈洪為馬超伐曹操<lb/>
　　作而魏志注謂虞松從司馬宣王征遼東及破賊<lb/>
　　作露布隋志有魏武帝露布文九巻世説云桓温<lb/>
　　北征令袁宏倚馬前作露布手不輟筆俄成七紙<lb/>
　　則魏晉已有之當考<hi>宋書云楊文德建露板馳告朝廷文心雕龍曰露布者葢</hi>
　　<hi>露板不封布諸視聽也</hi>宋朝王元之擬李靖平突厥露布此<lb/>
　　擬題之始歟<lb/>
<pb n="KR4i0048_WYG_009-26b"/>
　擬露布之式<lb/>
　　東萊先生曰頭四句後再用兩句散語須便用兩<lb/>
　　事如蠻夷則用前代伐蠻夷之事盗賊則用前代<lb/>
　　伐僣亂之事<lb/>
　　尚書兵部<hi>臣</hi>某等言<hi>主帥/名</hi>臣聞<hi>説伐叛之意</hi>恭惟尊號<lb/>
　　皇帝陛下<hi>頌德更説四方向化此賊獨拒命</hi>某賊<hi>須極罵之須説當時罪</hi>臣<lb/>
　　某等<hi>説受成攻伐</hi>某賊<hi>説當時拒/賊次第</hi>臣等<hi>説攻討次第説擒賊得地</hi>斯<lb/>
　　皆<hi>歸善之意</hi>臣<hi>云云</hi>末用一聨結<lb/>
<pb n="KR4i0048_WYG_009-27a"/>
　　西山先生曰露布貴奮發雄壯少麤無害不然則<lb/>
　　與賀勝㨗表無異矣<lb/>
　　翟公巽作擒賊露布曰不以賊遺君父已殄凶殘<lb/>
　　凡克敵示子孫毋忘勲伐<lb/>
　　張燕公平契丹露布曰山川積雨盡消胡騎之塵<lb/>
　　草朩長風咸有王師之氣<lb/>
　　王元之擬李靖露布叙頡利求降且復謀竄曰穽<lb/>
　　中餓虎暫為掉尾之求鞲上饑鷹終有背人之意<lb/>
<pb n="KR4i0048_WYG_009-27b"/>
　檄式<lb/>
　　某年某月日某官某告某處<hi>或曰移某郡</hi>葢聞<hi>云云</hi>末<lb/>
　　云檄到如章書不盡意<hi>或云兹言不欺其聼無惑或云兹言不爽其聽無違</hi>
　　<hi>故為檄委曲檄到其善詳所處如津令或云檄到宣告咸使聞知</hi>司馬長卿喻蜀<lb/>
　　檄<hi>首云告巴蜀太守末云檄到亟下縣道使咸喻陛下意無忽</hi>陳孔彰為袁紹<lb/>
　　檄豫州<hi>首云左將軍領豫州刺史郡國相守</hi>葢聞<hi>云云/</hi>司空曹操<hi>云</hi>
　　<hi>云</hi>幕府<hi>云云/</hi>廣宣恩信班揚符賞布告天下<hi>云云</hi>
　　如律令　檄呉將校部曲文<hi>首云年月朔日守尚書令彧告江東諸將</hi>
<pb n="KR4i0048_WYG_009-28a"/>
　　<hi>校部曲及孫權宗親中外</hi>葢聞<hi>云云</hi>故令往募爵賞科條如左<lb/>
　　檄到詳思至言如詔律令　鍾士季檄蜀文<hi>末云各其</hi>
　　<hi>宣布咸使聞知</hi>宋告司兖二州<hi>末云幸加三思詳擇利害又尚書符征南府末云文</hi>
　　<hi>書千里驛行</hi>
　擬檄之始<lb/>
　　檄軍書也祭公謀父所謂威責之令文告之辭東<lb/>
　　萊先生曰晉侯使吕相絶秦檄書始于此然春秋<lb/>
　　之世鄭子家使執訊與書以告趙宣子晉之邊吏<lb/>
<pb n="KR4i0048_WYG_009-28b"/>
　　責鄭王使詹伯辭于晉王子朝使告諸侯皆未有<lb/>
　　檄之名戰國時張儀為檄告楚相其名始見<hi>魯仲連為</hi>
　　<hi>書約矢遺燕將秦尉佗移檄蒯通説范陽令曰傳檄而千里定韓信曰三秦可傳檄而定</hi>漢有<lb/>
　　羽檄<hi>顔師古曰檄以木簡為書長尺二寸有急加鳥羽示速也急就篇注檄以朩為之長二尺</hi>
　　<hi>説丈亦云二尺書李左車曰奉咫尺之書</hi>自相如之後檄書見史䇿者<lb/>
　　不可勝紀揚雄曰軍旅之際飛書馳檄用枚臯謂<lb/>
　　其為文敏速也唐以前不用四六周益公擬漢河<lb/>
　　西大將軍諭隗囂倪正父擬晉奮威將軍豫州刺<lb/>
<pb n="KR4i0048_WYG_009-29a"/>
　　史諭中原豪傑皆用四六然散文為得體如東萊<lb/>
　　漢使喻莎車諸國是也<hi>釋文曰檄激也文心雕龍曰檄皦也宣布于外皦然</hi>
　　<hi>明白</hi>
　擬檄之式<lb/>
　　劉勰文心雕龍曰祭公謀父稱文告之辭即檄之<lb/>
　　本原戰國始稱為檄凡檄之大體或述此休明或<lb/>
　　叙彼苛虐指天時審人事筭强弱角權勢標蓍龜<lb/>
　　于前代垂鞶鑑于已然譎詭以馳㫖煒曄以騰説<lb/>
<pb n="KR4i0048_WYG_009-29b"/>
　　故植義颺辭務在剛健揷羽以示迅不可使辭緩<lb/>
　　露板以宣衆不可使義隱必事昭而理辯氣盛而<lb/>
　　辭斷此其要也<hi>册府元龜序曰暴揚過惡張皇威武使忠義奮發而邪謀沮壞諭去</hi>
　　<hi>就之理陳逆順之状俾之改圖易轍轉祸為福誕告士民使知不獲已而用兵非無名而黷武</hi>
　東萊先生曰檄書頭説某官告某將士葢聞<hi>説討叛招攜之</hi>
　　<hi>意</hi>説一叚<hi>云云/</hi>惟爾某處將士<hi>説為賊狗脅而不能自歸及畧説賊</hi>
　　<hi>之罪</hi>幕府<hi>説受命討賊甲兵之盛叙當/時形勢賊將欲滅須自歸意</hi>主上<hi>説有過人大度</hi>
　　<hi>之意開其自新之路</hi>末以歸附則有厚賞怙終則有顯戮自<lb/>
<pb n="KR4i0048_WYG_009-30a"/>
　　擇禍福結之<hi>末云凡所賞科其如令甲周益公擬諭隗囂檄云若呉芮效忠世裂長沙</hi>
　　<hi>之壤田横亡命身貽海島之羞顧逆順之灼分惟智愚之審擇</hi>西山先生曰檄露<lb/>
　　布乃軍中文字檄貴鋪陳利害感動人心　所業<lb/>
　　檄題欲出唐大將軍河南招慰使傳州縣檄出題<lb/>
　　出夏侯端傳乃高祖創業之初非因兵興盗起稍<lb/>
　　覺氣象佳但所疑者一慰字耳　漢以前無檄六<lb/>
　　朝以來未有露布編題之初須要知此漢檄不須<lb/>
　　四六如司馬相如喻蜀檄之類漢無四六之文故<lb/>
<pb n="KR4i0048_WYG_009-30b"/>
　　也<hi>晉檄亦用散文如袁豹伐蜀檄之類畋隋唐以來方用四六如祖君彦駱賓王檄鄭  移檄藩</hi>
　　<hi>鎭</hi>
　　栁子厚伐黄賊牒云徴側之勇冠一方竟就伏波<lb/>
　　之戮吕嘉之威行五嶺終摧下瀬之師嗟此陋㣲<lb/>
　　自貽擒滅<lb/>
　　李克曰檄不切厲則敵心陵言不誇壯則軍容弱<lb/>
　箴式<lb/>
　　序<hi>云云</hi>箴辭用韻語末云敢告<hi>云云如揚雄百官    九州箴之類</hi>
<pb n="KR4i0048_WYG_009-31a"/>
　　<hi>箴銘賛頌並逐句空字</hi>
　擬箴之始<lb/>
　　箴者諫誨之辭若箴之療疾故名箴<hi>盤庚無伏小人之攸箴庭</hi>
　　<hi>燎因以箴之召公曰師箴師曠曰工誦箴諌</hi>文心雕龍曰夏商二箴餘<lb/>
　　句頗存夏箴見于周書文傳篇商箴見于吕氏春<lb/>
　　秋名類篇<hi>又謹聽篇有周箴</hi>周辛甲為太史命百官官箴<lb/>
　　王闕虞人掌獵為箴漢揚雄擬其體為十二州二<lb/>
　　十五官箴後之作者咸依倣焉隋杜正藏舉秀才<lb/>
<pb n="KR4i0048_WYG_009-31b"/>
　　擬匠人箴擬題肇于此唐進士亦或試箴<hi>顯慶四年試貢</hi>
　　<hi>士箴開元十四年考功箴廣德二年轅門箴建中三年學官箴</hi>
　　周虞人箴芒芒禹迹畫為九州經啟九道民有寢<lb/>
　　廟獸有茂草各有攸處德用不擾在帝夷羿冐于<lb/>
　　原獸忘其國恤而思其麀牡武不可重用不恢于<lb/>
　　夏家獸人司原敢告僕夫<hi>告僕夫不敢斥尊</hi>
　擬箴之式<lb/>
　　東萊先生曰凡作箴須用官箴王闕之意各以其<lb/>
<pb n="KR4i0048_WYG_009-32a"/>
　　官所掌而為箴辭如司𨽻校尉箴當説司𨽻箴人<lb/>
　　君振紀綱非謂使司𨽻振紀綱也如廷尉箴當説<lb/>
　　人君謹刑罰非謂廷尉謹刑罰也<lb/>
　　箴尾須依虞箴獸人司原敢告僕夫之類<hi>止是隨題目改</hi>
　　<hi>如上林清臺箴則云史臣司天宗正箴則云宗臣司族廷尉云官臣司刑司𨽻校尉云官臣司直太</hi>
　　<hi>常云禮臣司典其下句敢告隨韻改之大抵如敢告<graphic n="KR0591" url="https://raw.githubusercontent.com/kanripo/KR-Gaiji/master/images/KR0591.png" mimeType="image/png"/>御敢告僕夫之類是也</hi>
　　西山先生曰箴銘賛頌雖均韻語然體各不同箴<lb/>
　　乃規諷之文貴乎有警戒切劘之意詩庭燎沔水<lb/>
<pb n="KR4i0048_WYG_009-32b"/>
　　等篇左氏虞人箴揚子雲百官箴<hi>古文苑</hi>張茂先女<lb/>
　　史箴白居易續虞人箴栁公綽太醫箴王元之端<lb/>
　　拱箴文粹中諸箴時時反復熟誦便知體式<lb/>
　　箴者下規上之辭須有古人風諫之意惟官名可<lb/>
　　以命題所謂百官箴王闕各因其職以諷諫如出<lb/>
　　周保章箴則當以敬天為説其他皆然又有非官<lb/>
　　名而出箴者<hi>若宣室上林清臺之類</hi>亦當引從規諷上立説<lb/>
　　東萊先生考工令箴監于太宗罷露臺役一言興<lb/>
<pb n="KR4i0048_WYG_009-33a"/>
　　邦萬杵咸息監于中宗肅然齋居器械技巧圭黍<lb/>
　　莫誣<hi>就用漢事可以為式</hi>
　　胡廣百官箴叙曰箴諫之興所由尚矣聖君求之<lb/>
　　于下忠臣納之于上故虞書曰予違汝弼汝無面<lb/>
　　從退有後言墨子著書稱夏箴之辭<hi>文心雕龍曰揚雄稽古始</hi>
　　<hi>範虞箴卿尹州牧二十五篇及崔胡補綴總稱百官所謂追清風于前古舉辛甲于後代</hi>
　銘式<lb/>
　　序<hi>云云</hi>銘詩用韻語<hi>諸墓銘式已見前巻此所紀宫室器用等皆有銘文例不</hi>
<pb n="KR4i0048_WYG_009-33b"/>
　　<hi>可畧也如張孟陽劍閣銘栁宗元塗山銘之類</hi>
　擬銘之始<lb/>
　　銘始于黄帝漢藝文志道家有黄帝銘六篇<hi>應劭曰盤</hi>
　　<hi>盂諸書黄帝史孔甲所作銘也</hi>禹銘筍簴湯銘于盤<hi>銘者名也因其器名書以</hi>
　　<hi>為戒也</hi>武王聞丹書之言為銘十六臧武仲曰夫銘<lb/>
　　天子令德諸侯言時計功大夫稱伐文心雕龍曰<lb/>
　　夏鑄九鼎周勒楛矢令德之事也吕望銘昆吾仲<lb/>
　　山鏤庸器計功之義也魏顆景鍾孔悝衛鼎稱伐<lb/>
<pb n="KR4i0048_WYG_009-34a"/>
　　之類也蔡邕銘論曰德非此族不在銘典詩傳曰<lb/>
　　作器能銘可以為大夫考工記嘉量有銘文選序<lb/>
　　曰銘則序事清潤陸倕石闕漏刻二銘皆有序張<lb/>
　　載劍閣銘末云勒銘山阿敢告梁益則寓警戒之<lb/>
　　㫖隋杜正元舉秀才擬燕然山劍閣銘杜正藏擬<lb/>
　　弓銘唐崔渙還調吏部侍郎嚴挺之施特榻試彛<lb/>
　　尊銘謂曰子清廟器故以題相命建中三年進士<lb/>
　　别頭試欹器銘興元元年朱干銘則以銘試士尚<lb/>
<pb n="KR4i0048_WYG_009-34b"/>
　　矣<lb/>
　擬銘之式<lb/>
　　文心雕龍曰箴貴確切銘貴宏潤事必覈以辨文<lb/>
　　必簡而深<lb/>
　　朱文公曰武王諸銘有切題者如鑑銘是也亦有<lb/>
　　不可曉者古人只是述戒懼之意隨所在寫以自<lb/>
　　儆今人為銘要就此物上説得親切如湯盤銘之<lb/>
　　類<lb/>
<pb n="KR4i0048_WYG_009-35a"/>
　擬記之始<lb/>
　　記者記事之文也西山先生曰禹貢武成金縢顧<lb/>
　　命記之屬似之文選止有奏記而無此體古文苑<lb/>
　　載後漢樊毅修西嶽廟記其末有銘亦碑文之類<lb/>
　　至唐始盛獨孤及風后八陣圖記後擬題倣之<lb/>
　擬記之式<lb/>
　　凡作文字先要知格律次要立意次要語贍所謂<lb/>
　　格律但熟考總類可也所謂立意如學記泛説尚<lb/>
<pb n="KR4i0048_WYG_009-35b"/>
　　文是無意也須就題立意方為親切栁子厚栁州<lb/>
　　學記説仲尼之道與王化遠邇此兩句便見嶺外<lb/>
　　立學不可移于中州學校也所謂語贍如韓退之<lb/>
　　南海神廟文乾端坤倪軒豁呈露一叚老蘇兄渙<lb/>
　　字序説風水一叚是也雖欲語贍而不可太長<hi>謂專</hi>
　　<hi>事言語</hi>不可近俗不可多用難字<hi>熟看韓栁歐蘇先見文字體式然後</hi>
　　<hi>徧攷古人用意下句處</hi>
　　又須作一册編體製轉換處不拘古文與今文大<lb/>
<pb n="KR4i0048_WYG_009-36a"/>
　　畧編之如喜雨亭記亭以雨名志喜也栁文宣王<lb/>
　　廟碑仲尼之道與王化遠邇似此之類此作記起<lb/>
　　頭體製也歐公真州發運園記中間一節此記中<lb/>
　　間鋪叙體製也栁萬石亭記附零陵故事之類此<lb/>
　　記末後體製也<lb/>
　　記序以簡重嚴整為主而忌堆疊窒塞以清新華<lb/>
　　潤為工而忌浮靡纎麗<hi>文心雕龍曰思贍者善敷才覈者善剛善剛者字去</hi>
　　<hi>而意留善敷者辭殊而義顯字剛而意缺則短辭覈而言重則蕪  綜學在博取事貴約</hi>
<pb n="KR4i0048_WYG_009-36b"/>
　　朱文公曰記文當考歐曾遺法科簡刮摩使清明<lb/>
　　峻潔之中自有雍容俯仰之態<hi>又曰歐文敷腴温潤南豐文峻潔坡</hi>
　　<hi>文雄健道水心曰如歐公吉州學豐樂亭南豐擬峴臺  山亭荆公信州興造桂州修城記</hi>
　　張文潜曰文人好竒者或為缺句斷章使脉理不<lb/>
　　屬又取古人訓詁希于見聞者衣被而説合之反<lb/>
　　覆咀嚼卒亦無有此最文之陋也<hi>石林曰今世文章只是用换字</hi>
　　<hi>減字法</hi>
　　張伯玉呉郡六經閣記云六經閣諸子百家皆在<lb/>
<pb n="KR4i0048_WYG_009-37a"/>
　　焉不書尊經也<lb/>
　　元祐中新作御史臺詔曾子開為記其畧曰責人<lb/>
　　非難責已為難<hi>云云</hi>惟其不難于責已則施于責<lb/>
　　人能稱其任矣茍異于是得無餒于中哉世以為<lb/>
　　名言<lb/>
　賛式<hi>頌説附後</hi>
　　序<hi>云云</hi>賛曰<hi>云云</hi>
　擬賛之始<lb/>
<pb n="KR4i0048_WYG_009-37b"/>
　　賛者賛美賛述之辭文選序曰圖像則賛興文章<lb/>
　　緣起曰司馬相如作荆軻賛班史以論為賛范曄<lb/>
　　更以韻語<hi>隋志曰後漢魯廬江有名德先賢之賛蜀楊戲著季漢輔臣賛  漢明帝殿閣</hi>
　　<hi>畫陳思王為賛</hi>夏侯湛東方朔畫賛序<hi>云云</hi>乃作頌焉其<lb/>
　　辭曰<hi>云云</hi>袁宏三國名臣序賛序<hi>云云</hi>故復撰序<lb/>
　　所懷以為之賛<hi>云云</hi>先序後賛與今體相類唐建<lb/>
　　中二年進士以箴論表賛代詩賦此試賛之始中<lb/>
　　興書目云顧雲鳯䇿聨華三巻有補十八學士寫<lb/>
<pb n="KR4i0048_WYG_009-38a"/>
　　真像賛安西都䕶府重築碎葉城碑皆因舊事而<lb/>
　　作<lb/>
　擬賛之式<lb/>
　　西山先生曰賛頌皆韻語體式類相似賛者賛美<lb/>
　　之辭頌者形容功德然頌比于賛尤貴贍麗宏肆<lb/>
　　<hi>須鋪張揚厲以典雅豐縟為貴</hi>昌黎聖德詩徂徠慶歴頌此正格<lb/>
　　也其用事造語最忌塵俗須讀熟三百篇博觀司<lb/>
　　馬相如揚雄諸賦與夫漢郊祀歌文選所載二京<lb/>
<pb n="KR4i0048_WYG_009-38b"/>
　　三都七啟七發之類及韓栁文韻語文字則筆下<lb/>
　　自然豐腴矣<lb/>
　頌式<lb/>
　　序<hi>云云</hi>頌曰<hi>云云如韓愈元和聖德詩栁    宗元平淮夷雅之類</hi>
　擬頌之始<lb/>
　　詩有六義六曰頌莊子曰黄帝張咸池之樂有猋<lb/>
　　氏為頌文心雕龍曰帝嚳之世咸墨為頌以歌九<lb/>
　　韶商周及魯皆有頌所以游揚德業褒讃成功隋<lb/>
<pb n="KR4i0048_WYG_009-39a"/>
　　杜正元舉秀才擬聖主得賢臣頌唐開元十一年<lb/>
　　進士試黄龍頌十五年試積翠宫甘露頌宋朝淳<lb/>
　　化三年楊億于學士院試舒州進甘露頌遂賜及<lb/>
　　第則試頌尚矣宋書曰鮑照為河清頌其序甚工<lb/>
　　頌詩有序亦不可畧也<hi>有終篇同韻者如元和聖德詩有四句換韻者如平</hi>
　　<hi>淮西碑箴銘賛倣此</hi>
　擬頌之式<lb/>
　　文心雕龍曰擬清廟範駉那崔瑗文學蔡邕樊渠<lb/>
<pb n="KR4i0048_WYG_009-39b"/>
　　並致美于序而簡約乎篇取鎔經意自鑄偉辭<lb/>
　　又曰賈誼枚乗兩句輙易劉歆桓譚百句不遷亦各<lb/>
　　有其志也昔魏武論詩嫌于積韵而善于貿代陸雲<lb/>
　　亦稱四句轉韵以四句為佳<hi>金樓子曰班固碩學尚云賛頌相似</hi>
　序式<lb/>
　　末云<hi>故其贈行不以頌而以規官作送某序某公於是作歌詩以美之命屬  咸作之命  序</hi>
　　<hi>之於是登第而歸將榮于其鄉也能無説乎贈慶復人之將䝉其休澤也于是乎言  故有以  童</hi>
　　<hi>子其工乎詩者歌以係之其于其别申以問之書于  行姑與之飲酒  于  行姑以是贈之</hi>
<pb n="KR4i0048_WYG_009-40a"/>
　　<hi>以為荆潭唱和詩序行酒壺既傾序以識别贈於是相屬為詩以道其  云  於是咸賦詩以  之</hi>
　　<hi>各重生之還者皆為詩某最故故又為序云詩遂  為歌詩六韻退某為之序云  皆相勉為  以</hi>
　　<hi>推大之而屬余為序繫俾余題其首序也載之遂述其制作之所詣以  于後  於其        其</hi>
　　<hi>末云於某直而甚文樂君之道作詩以言余猶某也故  是乎序焉  故為詩以重其去而使余為</hi>
　　<hi>序繫故詩而序云遂  之而重以序</hi>　<hi>其道美矣故余繼之以辭重于其徃也故賞以酒肉而</hi>
　　<hi>之以辭之行哉行哉言止是而已序獻之酒賦之詩而歌  坐者從而和之既和而  之  於是編</hi>
　　<hi>其餞詩若干篇紀于末簡以貺行李遂抗手而别  以吾子見私於僕而又重其去故竊言而書之</hi>
　　<hi>而宻授馬不于將行而問以言敢以變君之志之余用是得  繫其説以告于他好事者  故為</hi>
<pb n="KR4i0048_WYG_009-40b"/>
　　<hi>言其於其辭而去也則書以畀之故于  去不可以不告也  栁子厚</hi>
　擬序之始<lb/>
　　序者序典籍之所以作也文選始于詩序而書序<lb/>
　　左傳序次之<lb/>
　擬序之式<lb/>
　　東萊先生曰作記序若要起頭省力且就題説起<lb/>
　　謂如太宗金鑑書序則便説太宗皇帝<hi>云云</hi>説鑑<lb/>
　　治亂賢不肖之意如花蕚相輝樓記則便説唐𤣥<lb/>
<pb n="KR4i0048_WYG_009-41a"/>
　　宗明皇帝<hi>云云</hi>説兄弟友悌之意不可泛説功德<lb/>
　　須便入題意<lb/>
　　書目有異同者如南豐戰國䇿目錄序末云此書<lb/>
　　有髙誘注者二十一篇或云三十二篇崇文總目<lb/>
　　存者八篇今存者十篇云<lb/>
　　巻數有序于首者如唐開元禮序云明皇帝之十<lb/>
　　四年云云為開元禮一百五十巻是也有序于末<lb/>
　　者如唐大衍歴序云其書有歴衍七篇歴議十篇<lb/>
<pb n="KR4i0048_WYG_009-41b"/>
　　畧例一篇云是也<lb/>
　　夫序由詩書左傳有序故説者謂序典籍之所以<lb/>
　　作大抵序以善序事理為上如後世贈送燕集等<lb/>
　　作隨事以序其實觀古人制作其體式可概見矣<lb/>
　諸䟦<lb/>
　　䟦者隨題以賛語于後者也或前有序引當掇其<lb/>
　　有關大體者立論以表章之須要明白簡嚴不可<lb/>
　　墮人窠臼古人䟦語不多見至宋始盛觀歐蘇曽<lb/>
<pb n="KR4i0048_WYG_009-42a"/>
　　王諸作則可知矣<lb/>
　郝伯常先生編類金石八例<lb/>
　　　世系　　　　名字　　　　始起<lb/>
　　　建功立事　　年壽　　　　薨卒<lb/>
　　　殯葬　　　　銘辭<lb/>
　蒼崖先生十五例<lb/>
　　　入作造端　　名字族姓　　鄉貫<lb/>
　　　世次先德　　文學藝能　　仕進歴官<lb/>
<pb n="KR4i0048_WYG_009-42b"/>
　　　政迹功德　　享年卒葬　　生娶嫁女<lb/>
　　　總述行迹　　作碑誌　　　銘辭<lb/>
　　　孤弱　　　　祠廟原始　　立廟祠祭<lb/>
　　　右先生金石例皆取韓文類緝以為例大畧與<lb/>
　　　徐秋山括例相去不逺若再備錄似為重複故<lb/>
　　　止記其目于此云<lb/>
　<lb/>
　金石例巻九<lb/>
</p>
<p>
</p>
  </div>
<div>
                <head>金石例巻十</head>
    <p>
<pb n="KR4i0048_WYG_010-1a"/>
欽定四庫全書<lb/>
　金石例巻十　　　　　　元　潘昻霄　撰<lb/>
　　史院纂修凡例<hi>凡二十七條</hi>
聖㫖詔制<lb/>
　　凡已經翰林院潤飾者並全書其有直言直語者<lb/>
　　只先作隨所見聞叙其事情條格末却書云是日<lb/>
　　詔諭中外<lb/>
元正朝賀<lb/>
<pb n="KR4i0048_WYG_010-1b"/>
　　如御正殿則書上御正殿受諸王百官朝賀或改<lb/>
　　日或免賀正日必書其故或在行則書上駐蹕某<lb/>
　　所扈從臣僚便賀于行宫<lb/>
外國來賀<lb/>
　　于賀下連書以次引見諸國使人如常儀若止是<lb/>
　　一國則曰某國遣其某官臣某來賀其有朝辭日<lb/>
　　分隨日月書<lb/>
車駕飛放<lb/>
<pb n="KR4i0048_WYG_010-2a"/>
　　書某日上畋于近郊至毎日移駐蹕之地亦書及<lb/>
　　還宫則書上還宫<lb/>
車駕行幸<lb/>
　　某日車駕幸上都毎日駐蹕隨事有可書者則書<lb/>
　　之至上都則書及還大都則書車駕還大都駐蹕<lb/>
　　亦隨事見至大都則書上還宫若事蹟中不見則<lb/>
　　不書<lb/>
嶽瀆降香<lb/>
<pb n="KR4i0048_WYG_010-2b"/>
　　某日遣使持香祠五嶽四瀆后土如衡山始入版<lb/>
　　圖東海南海始遣使皆書至嶽瀆海加封則先書<lb/>
　　加五嶽四瀆四海封號某神加某號詳書之畢却<lb/>
　　書分遣使臣奉制辭香幣祠于廟所如西海北海<lb/>
　　附祭亦合書于初年後不復書或專遣一使徧行<lb/>
　　則特書<lb/>
聖節朝賀<lb/>
　　今書聖誕節某日受朝賀則同元日書<lb/>
<pb n="KR4i0048_WYG_010-3a"/>
諸王稱號<lb/>
　　親王除有封爵者書其爵諸王並稱親王其有昭<lb/>
　　穆可考者雖無封爵直書某昭穆小名<lb/>
皇屬除拜<lb/>
　　皇屬前有内職者書立某封某氏為皇后自外選<lb/>
　　内者書納皇后某氏太子書立某王為皇太子公<lb/>
　　主出嫁並稱下嫁<lb/>
内庭宴集<lb/>
<pb n="KR4i0048_WYG_010-3b"/>
　　為某王某國來朝設宴則書餘則否<lb/>
大㑹諸王<lb/>
　　緣故有所考則書<lb/>
神祗祭享<lb/>
　　本朝無郊社如灑馬乳之類事迹中可見則書社<lb/>
　　新立則書始建社稷于國西宗廟毎嵗一享則書<lb/>
　　享于太廟攝獻官隨所見書如燒飯等亦隨所見<lb/>
　　書僧道祈禳隨事蹟擇其大者書之<lb/>
<pb n="KR4i0048_WYG_010-4a"/>
百官拜罷<lb/>
　　左右丞相則書拜平章則云以某官平章政事左<lb/>
　　右丞則云以某人為某官叅政則云以某官叅知<lb/>
　　政事罷則書罷因功罪則各書其下貶降竄籍誅<lb/>
　　殺皆書<lb/>
百官除目<lb/>
　　三品以上則書其間有因事得官或特㫖與官者<lb/>
　　不當以品數論當悉書之<lb/>
<pb n="KR4i0048_WYG_010-4b"/>
䝉古言語<lb/>
　　有合書者則云為國朝語<lb/>
誅殺罪人<lb/>
　　前代殺當其罪者書某人伏誅其不當者書殺某<lb/>
　　人其大辟則嵗終書是嵗斷死刑幾人或有奏讞<lb/>
　　出入者則附書其下<lb/>
錫賚犒勞<lb/>
　　當書縁故前代多是銀絹錢帛今多有細色緞子<lb/>
<pb n="KR4i0048_WYG_010-5a"/>
　　之類隨事實書又銀與鈔例合以兩及貫計不須<lb/>
　　計定數其餘賜當從其實<lb/>
甲子日分<lb/>
　　前史並書甲子不書日分近所草定兼日分姑欲<lb/>
　　易見耳今各精攷甲子悉删去日分<lb/>
天地災異<lb/>
　　京師所見則皆書偏方或見有成災者則皆書餘<lb/>
　　則否<lb/>
<pb n="KR4i0048_WYG_010-5b"/>
奏除臣僚<lb/>
　　内有奏而不允者必書其故無故者否<lb/>
奏對陳言<lb/>
　　臣下言事有關于大體者雖不准亦書<lb/>
陞加散官<lb/>
　　初授散官各官合與備書其後隨職例陞者不書<lb/>
　　或隨職降者則書不遷職止陞散官者則書加某<lb/>
　　官<lb/>
<pb n="KR4i0048_WYG_010-6a"/>
征伐收撫<lb/>
　　如平定諸國初則書命某人率師伐某其後次第<lb/>
　　悉書至入國都則書某國平下併書已行事實或<lb/>
　　有反叛則書何地某人反命某人率師討之其後<lb/>
　　次第悉書至賊破敗畢則書賊平上親征者亦然<lb/>
外國君長<lb/>
　　外國不相屬時則書某國主某殂立則書某國主<lb/>
　　某立自朝廷立之者則書某國王某卒立某人為<lb/>
<pb n="KR4i0048_WYG_010-6b"/>
　　某國王未封王者書世子<lb/>
營造工作<lb/>
　　宮殿皆書寺觀亦書器物關朝廷用度者則書餘<lb/>
　　則否<lb/>
臣下奏事<lb/>
　　凡中書省官同奏則稱中書省官奏臺院亦同如<lb/>
　　一二人奏則直指其人或其他有司令省中奏則<lb/>
　　稱中書省轉奏某人言某事或左右近人奏亦直<lb/>
<pb n="KR4i0048_WYG_010-7a"/>
　　書某人奏某事其後得㫖可之則稱從之有一日<lb/>
　　奏數事則類事于後稱並從之否則書不允有㫖<lb/>
　　並載于下啟皇太子稱令㫖准否則稱令㫖不從<lb/>
臣僚薨卒<lb/>
　　宰相重臣書薨餘俱書卒<lb/>
　<lb/>
　<lb/>
　<lb/>
<pb n="KR4i0048_WYG_010-7b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　金石例巻十<lb/>
</p>
<p>
</p>
  </div>
<div> <lb/>
    <p>
<pb n="KR4i0048_WYG_011-1a"/>
先文僖公所著金石例十巻制度文辭必稽諸古所以<lb/>
模範後學者也每見手澤不忍釋去與其私于一家孰<lb/>
若公于天下傳之子孫孰若法之人人使咸知先公之<lb/>
心去浮靡以還淳古顧不韙與謹刻之梓嘉與士大夫<lb/>
共之至正五年春三月望濟南潘詡敬書于巻末<lb/>
此書元刻于濟南文僖之子刋定重刻于鄱陽王思明<lb/>
校正三刻于龍宗武摹泰和楊寅弼抄本此從鄱陽本<lb/>
錄出故有思明叙<lb/>
</p>
<p>
</p>
  </div></body>
</text>\m</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>提要<lb/>
                </head>
    <p>
<pb n="KR4d0230_WYG_000-1a"/>
欽定四庫全書　　　　　集部四<lb/>
　提要<lb/>
　　方舟集二十四卷　　　别集類三<hi>宋</hi>
　　　　臣等謹案方舟集二十四卷宋李石撰石有<lb/>
　　　　方舟易學已著録宋史不為石立傳其集亦<lb/>
　　　　不見於藝文志惟書録解題載方舟集五十<lb/>
　　　　卷後集二十卷自明已來絶無傳本今從永<lb/>
　　　　樂大典採掇編次猶可得十之六七考鄧椿<lb/>
<pb n="KR4d0230_WYG_000-1b"/>
　　　　畫繼稱其出主石室<hi>案此指由太學博士黜為成都學官時</hi>就<lb/>
　　　　學者如雲閩越之士萬里而來刻石題諸生<lb/>
　　　　名幾千人蜀學之盛古今鮮儷李心傳建炎<lb/>
　　　　以來朝野雜記稱石在太學時適右學生芝<lb/>
　　　　草學官稱賀石獨以為兵兆由是坐斥趙雄<lb/>
　　　　其鄉人驟貴石不與通書及石罷官值雄秉<lb/>
　　　　政遂不復起是石亦學問氣節之士資川志<lb/>
　　　　又稱其好學能屬文少從蘇符尚書游而集<lb/>
<pb n="KR4d0230_WYG_000-2a"/>
　　　　中亦有為蘇嶠所作蘇文忠集御序跋知其<lb/>
　　　　文字淵源出於蘇氏故其文以閎肆見長雖<lb/>
　　　　間失之險僻而大致自為古雅諸體詩縱横<lb/>
　　　　跌宕亦與眉山門徑為近也謹以類排比編<lb/>
　　　　為詩五卷詞一卷文十一卷又浙江採進遺<lb/>
　　　　書中有石所撰易十例畧互體例象統左氏<lb/>
　　　　卦例詩如例左氏君子例聖語例詩補遺諸<lb/>
　　　　篇皆題門人劉伯龍編而帙首一行乃標曰<lb/>
<pb n="KR4d0230_WYG_000-2b"/>
　　　　方舟先生集勘騐永樂大典所録經說諸篇<lb/>
　　　　與浙江本無異而其前冠以方舟集字亦與<lb/>
　　　　浙江本同盖本附入集中後全集散亡僅存<lb/>
　　　　此經說今仍别為六卷附之於後以還其舊<lb/>
　　　　焉乾隆四十六年九月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　總　校　官<hi>臣</hi>陸　費　墀<lb/>
</p>
<p>
</p>
  </div>
</body>
</text>
</TEI>
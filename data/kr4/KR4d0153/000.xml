<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>簡齋集</head>
    <p>
<pb n="KR4d0153_WYG_000-1a"/>
欽定四庫全書　　　　集部四<lb/>
　簡齋集　　　　　　　　别集類三<hi>宋</hi>
　　提要<lb/>
　　　　臣等謹案簡齋集十六巻宋陳與義撰與義<lb/>
　　　　字去非洛陽人簡齋其號也登政和三年上<lb/>
　　　　舍甲科紹興中官至叅知政事事迹具宋史<lb/>
　　　　本傳是集第一巻為賦及襍文九篇第十六<lb/>
　　　　巻為詩餘十八首中十四巻皆古今體詩方<lb/>
<pb n="KR4d0153_WYG_000-1b"/>
　　　　回灜奎律髓稱簡齋集中無全首雪詩惟以金<lb/>
　　　　潭道中一首有後嶺雪槎枒句編入雪類今<lb/>
　　　　考集中古體絶句並有雪詩與回所言不合<lb/>
　　　　葢回所選錄惟五七言近體故但就近體言<lb/>
　　　　之非後人有所竄入也與義之生視元祐諸<lb/>
　　　　人稍晚故吕本中江西宗派圖中不列其名<lb/>
　　　　然靖康以後北宋詩人凋零殆盡惟與義文<lb/>
　　　　章宿老巋然獨存其詩雖源出豫章而天<lb/>
<pb n="KR4d0153_WYG_000-2a"/>
　　　　分絶高工於變化風格遒上思力沈摯能卓<lb/>
　　　　然自闢蹊徑瀛奎律髓以杜甫為一袓以黄<lb/>
　　　　庭堅陳師道及與義為三宗是固一家門户<lb/>
　　　　之論然就江西派中言之則庭堅之下師道<lb/>
　　　　之上實髙置一席無愧也初與義嘗作墨梅<lb/>
　　　　詩見知於徽宗其後又以客子光隂詩巻裏<lb/>
　　　　杏花消息雨聲中句為髙宗所賞遂馴至執<lb/>
　　　　政在南渡詩人之中最為顯達然皆非其傑<lb/>
<pb n="KR4d0153_WYG_000-2b"/>
　　　　搆至於湖南流落之餘汴京板蕩以後感時<lb/>
　　　　撫事慷慨激越寄迹遥深乃往往突過古人<lb/>
　　　　故劉克莊後邨詩話謂其造次不忘憂愛以<lb/>
　　　　簡嚴掃繁縟以雄渾代尖巧第其品格當在<lb/>
　　　　諸家之上其表姪張嵲為作墓誌云公詩體<lb/>
　　　　物寓興清邃超特紆餘閎肆髙舉横厲亦可<lb/>
　　　　謂善於形容至以陶謝韋栁擬之則殊為不<lb/>
　　　　類不及克莊所論為得其真矣乾隆四十三<lb/>
<pb n="KR4d0153_WYG_000-3a"/>
　　　　年四月恭校上<lb/>
　　　　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　總　校　官<hi>臣</hi>陸　費　墀<lb/>
<pb n="KR4d0153_WYG_000-4a"/>
簡齋集原引<lb/>
詩至老杜極矣東坡蘇公山谷黄公奮乎數世之下復<lb/>
岀力振之而詩之正統不墜然東坡賦才也大故解縱<lb/>
繩墨之外而用之不窮山谷措意也深故游泳玩味之<lb/>
餘而索之益遠大抵同出老杜而自成一家如李廣程<lb/>
不識之治軍龍伯髙杜季良之行已不可一槩語也近<lb/>
世詩家知尊杜矣至學蘇者乃指黃爲强而附黃者亦<lb/>
謂蘇爲肆要必識蘇黃之所不爲然後可以涉老杜之<lb/>
<pb n="KR4d0153_WYG_000-4b"/>
涯涘此簡齋陳公之説云爾予游吳興得之乃知公所<lb/>
學如此故能獨步一代頃邑士有欲刻公詩者因出前<lb/>
聞爲冠集首庶學者知公淵源所自且以折近世黨同<lb/>
伐異之説云公名與義字去非初賦墨梅受知徽考入<lb/>
中祕書遂掌帝制後參紹興大政簡齋其自謂也𤣥黓<lb/>
敦牂中秋晦齋書<lb/>
<pb n="KR4d0153_WYG_000-5a"/>
簡齋集原序<lb/>
詩無論拙惡忌矜持瞻彼日月不在情景入𤣥彼黍離<lb/>
離不分奇聞異事流盪自然要于暢極而止彼訏謨定<lb/>
命遠猶辰告雖爲徳人深致若論其感發濃至故不如<lb/>
昔我往矣楊栁依依之句比之柔腸易斷復何以學問<lb/>
著力爲哉詩至晚唐已厭至近年江湖又厭謂雲和易<lb/>
如流殆于不可莊語而學問爲無用也荆公妥帖排奡<lb/>
時出經史然體格如一及黃太史岸然特出新意真欲<lb/>
<pb n="KR4d0153_WYG_000-5b"/>
盛用萬巻與李杜爭能于一辭一字之頃其極至寡情<lb/>
少恩如法家者流余嘗謂晉人語言使一用爲詩皆當<lb/>
掩出古今無他真故也世間用事之妙韓淮陰所謂是<lb/>
在兵法諸君未知者豈可以馬尾而數蟲魚而注哉后<lb/>
山自謂黃出理實勝黃其陳言妙語乃可稱破萬巻者<lb/>
然外枯槁又如息夫人絶世一笑自難惟陳簡齋以后<lb/>
山體用后山望之蒼然而光景明麗肌骨匀稱古稱陶<lb/>
公用兵得法外意以簡齋視陳黃節制亮無不及則后<lb/>
<pb n="KR4d0153_WYG_000-6a"/>
山視簡齋刻削尚似矜持未盡去也吾執鞭古人豈敢<lb/>
云獨爲簡齋放言或問宋詩簡齋至矣畢竟比坡公何<lb/>
如曰詩道如花論髙品則色不如香論逼真則香不如<lb/>
色廬陵須溪劉辰翁序<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0045_SBCK_011-1a"/>
望溪先生文集卷十一<lb/>
　墓誌銘<lb/>
　　尹元孚墓誌銘<lb/>
蠡吾李塨剛主嘗言北方少俊不肎自混於俗者博野<lb/>
有尹元孚余心識之而無因緣會合乾隆二年春元孚<lb/>
自淮南入覲再過吾廬終未得面以<lb/>
聖天子大孝實行三年之喪余時領<lb/>
武英殿修書事請於二親王就直廬持服時未再期余<lb/>
不出元孚無公事不得入也五年春自河南入爲副都<lb/>
御史始得相見方是時元孚通籍已十餘年顯功名於<lb/>
襄漢兩淮開府河南海內賢士大夫計數大府中人物<lb/>
<pb n="KR4f0045_SBCK_011-1b"/>
指再三屈則必及焉而元孚深愧不能有所樹立以負<lb/>
天子特達之知蓋少孤貧太夫人口授論語卽知孔子<lb/>
之言不可違悖旣長篤信程朱之書謂治法不本於三<lb/>
代皆苟道故自服官日取漢唐以來代不數見之人以<lb/>
自律故自視若粥粥無能者一旦入長御史爲耳目之<lb/>
司竊幸得自展布而太夫人老疾不能就養京師未數<lb/>
月卽以終養吿歸居五年太夫人考終服未闋<lb/>
天子豫虛少司空職以待之及赴<lb/>
闕未踰旬<lb/>
特命視學江南十二年秋涖金陵八月朢前六日諸生<lb/>
旣入棘闈質明操几席杖屨徒步造淸涼山下潭亭余<lb/>
<pb n="KR4f0045_SBCK_011-2a"/>
尙未起童奴白有客徑入不知其爲大人也及相見北<lb/>
面再拜曰曩在京師母命依門牆先生固執不宜使眾<lb/>
駭遽今里居無嫌且身未及門心爲弟子久矣蒙授喪<lb/>
服或問吾母之終寢處食飮言語得無大悖成身之德<lb/>
豈有旣乎時余治儀禮因以相屬欲共成一書作而曰<lb/>
生未暇及此也往者巡撫河南會凶饑未遑敎治居臺<lb/>
四涉月而聞母病今使事畢歸厠九卿陪奉廷議非忘<lb/>
身忘家不足以答主知若不能自樹立徒附先生經學<lb/>
以垂名抑微矣必衰老或以不職罷歸然後可卒先生<lb/>
之業越日又獨身前來從者一人余畏邦人疑詫乃掃<lb/>
墓繁昌入九華山以避之而私心竊幸吾<lb/>
<pb n="KR4f0045_SBCK_011-2b"/>
君求賢若渴又得一支柱名敎之人也未幾有<lb/>
旨復掌江南學政逾歲七月按試至松江遘瘧寒疾卒<lb/>
於官前是月特晉少宰人皆曰<lb/>
上之信用益切矣嗚呼惜哉元孚始以吏部郞中出守<lb/>
襄陽漢水暴上壞護城石堤修建萬山至長門近十里<lb/>
分植巡功民忘其勞已調揚州適荆州都統西征取道<lb/>
漢江飭造浮橋吏民惶急乃竭誠修禮卒改令以船濟<lb/>
凡利害切民未有聞而不諮知而不行者所屬皆羣聚<lb/>
而禱祠焉其治揚州亦然就遷鹽運使尋擢巡鹽御史<lb/>
晉中丞積弊一淸導商民以節儉而身先之及開府河<lb/>
南開歸諸郡大水上章自劾列賑恤之宜<lb/>
<pb n="KR4f0045_SBCK_011-3a"/>
天子一切報可約法十六條兼用北宋富公弼趙公抃<lb/>
救灾事宜而令離鄕求食者有司隨在廩給開以作業<lb/>
俟改歲東作資送還鄕則古法所未備也以是災民無<lb/>
一出河南境內者元孚性淳曰坦易遇事必行其心之<lb/>
所安少時授經祁州語生徒假館於張氏以奉母凡七<lb/>
年不忍一日離也其居官每夕必以所措施詳吿太夫<lb/>
人意或未愜則跪而請罪不命之起不敢起官中祿賜<lb/>
出入壹稟於毋非請命妻子不得取尺布錙金日用之<lb/>
外多布之治所爲揚州兩營河南撫標置舉本各二千<lb/>
金曰凡卒伍必使衣食得自適乃可以法繩完城濬河<lb/>
建橋梁設津渡修學校立書院創蜡祠表前賢舊蹟賜<lb/>
<pb n="KR4f0045_SBCK_011-3b"/>
高年布帛寒者衣之疾者藥之故民皆感興政敎信從<lb/>
其在鄕則族人皆授以田使自耕以食而執其契立義<lb/>
倉義學拯危濟困不可勝紀用此仁聲義聞播流海內<lb/>
顧公用方久任督府再舉以自代高公東軒以宗程朱<lb/>
志相得總督畿輔嘗以公事過博野登堂拜母孝德上<lb/>
聞乾隆八年冬十有一月<lb/>
天子特賜太夫人<lb/>
御製詩及楹聯天下傳爲美談最其生平以與眾人絜<lb/>
度則行旣成名旣立功業亦有所表見矣而每爲余言<lb/>
其胸中所藴蓄尙未見其端倪此余所以心孤氣結涉<lb/>
月踰時而不能自克也其入覲初<lb/>
<pb n="KR4f0045_SBCK_011-4a"/>
命巡撫廣東<lb/>
陛見陳毋老不能遠行故有河南之命禦灾捍患日不<lb/>
暇給尙於其隙布周官溝樹之法編甲戸以詰盜命州<lb/>
縣皆分四鄕立社學簡有德行者爲社長朔月月半書<lb/>
其孝弟敬敏任恤者與其放逸奇衺爲患於鄕里者有<lb/>
司巡問觀察因事而勸懲之行之數月罷民竦惕禮俗<lb/>
烝變而尋內<lb/>
召始入臺卽奏人主一言天下屬耳目焉今方甄别年<lb/>
老不勝任之員而知饒州府事張鍾又以年老命改部<lb/>
司旬日閒前後頓殊恐羣下無所法守<lb/>
上嘉納之其在河南嘗奏睢州湯文正公宜從祀孔廟<lb/>
<pb n="KR4f0045_SBCK_011-4b"/>
視學三吳首謁東林道南祠舉舊典答諸生再拜凡試<lb/>
畢士旅見皆然頒小學以明程朱本意聞隱士是鏡廬<lb/>
墓三年親訪於舜山薦舉以礪士行旣遘疾自知不起<lb/>
草遺疏言任賢納諫始終一意以立誠爲本旬日中無<lb/>
一語及家事卒之日晨興盥漱扶杖至東齋郡守入見<lb/>
子嘉銓侍尙爲辨人心道心汗出霑衣請解衣少偃息<lb/>
不可扶翊入寢移時危坐而逝時年五十有八所述君<lb/>
鑑臣鑑士鑑女鑑增定洛學編北學編已鋟版居憂讀<lb/>
禮作從宜錄侍養五年讀三禮筆記及與師友論學語<lb/>
藏於家嘉銓承父學欲繼其志事水漿不入於口者三<lb/>
日朝夕米飮不過一溢淮商致五千金曰大人生不取<lb/>
<pb n="KR4f0045_SBCK_011-5a"/>
一錢今以此賻堅拒之曰受一錢何以對大人之靈聞<lb/>
者莫不感動以爲君子有子元孚名會一雍正癸卯進<lb/>
士先世山西洪洞人遷保定至曾祖諱先知始爲儒祖<lb/>
諱澤皆邑庠生父諱公弼早世並<lb/>
贈河南巡撫母李氏庠生諱宗白女<lb/>
旌節孝累<lb/>
封太夫人視妣某氏曾祖妣某氏<lb/>
贈夫人妻蘇氏處士昂女以貤<lb/>
贈未受巡撫時<lb/>
封而前巡鹽用御史中丞所加級<lb/>
封一品夫人子二人長嘉銓雍正乙卯科舉人次永銓<lb/>
<pb n="KR4f0045_SBCK_011-5b"/>
<pb n="KR4f0045_SBCK_011-5b"/>
劇不可以變孝子號痛呼天風反火息母八十餘疾危<lb/>
篤醫者皆曰法不可治割股以進弗瘳夢神緋衣吿曰<lb/>
疾非五藥所治醫淩某在雙林速致之淩至以針達之<lb/>
脫然愈余嘗怪書傳所記以孝感鬼神而得異徵者大<lb/>
抵皆獨行之士而聖賢則無之蓋聖賢之學至於知命<lb/>
而不惑雖事父母亦盡其心與力之當然而止耳獨行<lb/>
之士悲憂感發若焦若熬常欲殉以身命故精氣之積<lb/>
而鬼神爲之通理或然也余生平非所識不見於文惟<lb/>
節與孝則無分於聞見然人之情務崇其親而不度於<lb/>
義則事有傅會增加而非其實者矣故必得其所徵始<lb/>
傳信焉古之能以學行自振者其先世必有濳德隱行<lb/>
<pb n="KR4f0045_SBCK_011-6a"/>
淑年少氣銳乃能不篤於聲利而以養毋治經爲事其<lb/>
志固與眾人異矣淑之終有立也吾於孝子之行信之<lb/>
孝子之行之非虛構也吾卽於淑徵之孝子諱育年九<lb/>
十有四卒於康熙四十九年先世居浙之苕溪十世祖<lb/>
秀明初以平吳功授侍駕親軍都指揮使特進榮祿大<lb/>
夫子永卿承嗣五傳至挍嘉靖中爲江南常熟縣福山<lb/>
營遊擊卒於官遂家焉子繁繁生　生文瀧配周氏<lb/>
子二人孝子其長也娶吳氏子六人錫裕庠生錫祚康<lb/>
熙已酉舉人錫祉錫某並太學生錫祐歲貢生錫禧早<lb/>
卒女二人俱適士族淑錫某出也以雍正五年葬於先<lb/>
兆慶安阡側銘曰<lb/>
<pb n="KR4f0045_SBCK_011-6b"/>
歷艱危終坦夷毋及身皆耄期名廣揚後蕃昌所受於<lb/>
天兹乃得其正而常<lb/>
　　廣文陳君墓誌銘<lb/>
君姓陳氏諱鶴齡字鳴九直隸安州人父諱浵從容城<lb/>
孫徵君講學河漳義俠著州部君旣冠亦好陽明氏及<lb/>
其鄕鹿忠節公論學之書而踐行之父歿故舊巧奪其<lb/>
產弗與爭高陽李相國嘗延至京師一日念母謝歸設<lb/>
敎於家塾從者數十人每秋冬生徒夜誦燈火相聯聲<lb/>
滿里巷母歿以鄕舉次選正定縣敎諭設條約敎諸生<lb/>
孝弟力田治經史暇則習射屬府三十二城之士多聞<lb/>
風而至君精制舉業其爲敎雖以力行爲宗而常因文<lb/>
<pb n="KR4f0045_SBCK_011-7a"/>
術以誘進之凡經君指畫輒籍于庠序升京兆禮部者<lb/>
相踵故士爭湊焉其在正定嘗奉檄視蕭家營水灾在<lb/>
事者陰授意以未成灾報不爲奪太守命督隆平甯晉<lb/>
諸邑民捕蝗歸報曰民不畏蝗捕蝗令屢下官屢至則<lb/>
苗盡矣一時士民咸載其言余聞古之學術道者將以<lb/>
得身也陽明氏爲世詬病久矣然北方之學者如忠節<lb/>
徵君皆以陽明氏爲宗其立身旣各有本末而一時從<lb/>
之遊者多重質行立名義當官則守節不阿如君又私<lb/>
淑焉而有立者也用此觀之學者苟能以陽明氏之說<lb/>
治其身雖程朱復起必引而進之以爲吾徒若嚾嚾焉<lb/>
按飾程朱之言而不反諸身程朱其與之乎然則尙君<lb/>
<pb n="KR4f0045_SBCK_011-7b"/>
之行者蓋不必以其學爲疑也忠節之後人多與余往<lb/>
還故余習知君之爲人君歿踰年次子悳華奉冢子悳<lb/>
榮命來請銘固辤不獲乃述而志焉君康熙甲子舉人<lb/>
官止順天府武學敎授以雍正四年六月卒於京邸年<lb/>
六十有五母某氏世儒家妻鹿氏忠節公其曾大父也<lb/>
子三悳榮康熙壬辰進士黔西州知州悳華雍正甲辰<lb/>
一甲進士翰林院修撰季悳正雍正甲長舉人女三皆<lb/>
適士人以某年月日葬於某鄕某原銘曰<lb/>
聞之尊行無㥏敎之行學亦顯惟用不施後昆之遺<lb/>
　　程贈君墓誌銘<lb/>
君諱增字維高徽州府歙縣人也程氏自晉梁爲歙名<lb/>
<pb n="KR4f0045_SBCK_011-8a"/>
族譜牒具存衣冠甚盛至明中葉河南道御史材以名<lb/>
節顯而御史之子孫爲淸門御史當武宗時劾劉瑾不<lb/>
法奏畱中巡按浙江卒於官瑾誣以九庫贓追論合家<lb/>
徙海南瑾敗始歸鄕里子二人曰默曰然先後以禮經<lb/>
舉乙科君爲默五世孫君父自歙遷淮之漣邑歸展墓<lb/>
遘疾厲君方與二弟從師受書聞之冐惡風渡江舟幾<lb/>
覆相去千五百里六日夜而至而父已歿未逾月母唐<lb/>
孺人疾作遄歸不及含斂自是遂絕意進取漣地窪下<lb/>
母柩在堂水驟漲倉卒號呼與僕一人升柩于木案旣<lb/>
而下之非多人莫能勝旣營兆域合葬於休甯之蓀田<lb/>
山乃移家山陽使二弟學儒而身懋遷家遂饒父族四<lb/>
<pb n="KR4f0045_SBCK_011-8b"/>
母族三死而無歸者畢葬焉餘皆定其居使有常業設<lb/>
義田義學以養疏族人而聚敎之鄕人叩門吿請未嘗<lb/>
有難色或急難以千金脫之後更相背造怨騰謗窮而<lb/>
自解則待之如初由是名著江淮閒康熙■十■年淮<lb/>
黃汜溢數百里內民皆露處隄上君出家財修邗溝兩<lb/>
岸險工十里總督河道張公鵬翮以聞康熙四十四年<lb/>
聖祖仁皇帝南巡閱芒稻河<lb/>
召見<lb/>
御書旌勞二字以賜先是于淸端公總制兩江時微服<lb/>
濳行察疑獄求民隱姧人因造言散布以傾怨家或因<lb/>
之失入屬吏雖灼知而不敢言君進見直陳其弊且指<lb/>
<pb n="KR4f0045_SBCK_011-9a"/>
目擊一二事爲徵公悚然曰微子言吾安知人心抏敝<lb/>
至此君以布衣得近<lb/>
天顏者三長子鋈爲浙江糧道攝布政使每以公事道<lb/>
淮揚覲省夾道聚觀人皆以是爲美談詎知君之忼直<lb/>
不欺言人所不能言而不爲威惕如此君嘗因吾友吳<lb/>
東巖見余于河干野寺樸質如老諸生厥後東巖總其<lb/>
門生所爲文隱其名俾余甲乙所取二篇皆君叔子崟<lb/>
作也東巖乃詳述君之生平而使崟從學於金陵及余<lb/>
以南山集牽連赴詔獄親故蕩恐不敢通問惟崟以計<lb/>
偕入獄視余卽此可徵義方之敎而御史之風規所漸<lb/>
摩者遠矣君旣卒三十有一年余吿歸崟始以君詩請<lb/>
<pb n="KR4f0045_SBCK_011-9b"/>
序格韻甚老余夙有戒不能爲生破也又五年卜宅始<lb/>
定葬有期來乞銘嗚呼君才足以立事而不求仕詩足<lb/>
以達情而不以爲名其用心爲不苟矣是宜銘君父諱<lb/>
朝聘祖諱必忠皆　君卒於康熙四十九<lb/>
年十月某日年■十有■以鋈<lb/>
誥封工部虞衡淸吏司主事以崟<lb/>
誥贈奉政大夫兵部郞中元配唐氏<lb/>
贈恭人繼室童氏<lb/>
封恭人鋈唐恭人出次振箕候選知州次崟次鍾庠生<lb/>
並童恭人出孫三人長揚宗次春浩次某以乾隆十一<lb/>
年五月某日葬君於歙縣之某鄕某原二恭人祔銘曰<lb/>
<pb n="KR4f0045_SBCK_011-10a"/>
義正大府乃夙昔之惇誠聞正言而不怒惟聽者之賢<lb/>
明使君而謀仕安能詭隨屈諂以自毀其操行<lb/>
　　通議大夫江南布政使陳公墓誌銘<lb/>
公姓陳氏先世浙江秀水人明永樂初遷安州五世祖<lb/>
始爲儒官遂世其業祖若父皆舉乙科敎授鄕邑連州<lb/>
比郡秀傑之士多從遊公成童補博士弟子嶤然出儕<lb/>
輩甫弱冠卽佐父爲諸弟師學使者課試壓其曹者必<lb/>
公兄弟也而公自視缺然陰與博野尹元孚思古處務<lb/>
檢身制事之學壬辰登進士年二十四座師爲趙公松<lb/>
五徐公蝶園皆器公榜下卽充<lb/>
武英殿纂修時滄洲陳公掌殿中修書事常語余後進<lb/>
<pb n="KR4f0045_SBCK_011-10b"/>
有守有爲者以公爲首故公詣余一見如舊識初授湖<lb/>
北枝江令鄰省大府卽思得公守巖州劇郡旣典郡卽<lb/>
思得公爲監司故論薦者如爭其以黔西州服闋引見<lb/>
世宗憲皇帝卽命赴貴陽以牧守補用其守大定以江<lb/>
西巡撫薦遂命補道府皆前此所罕見也公任官二十<lb/>
餘年皆在西南而勳績尤著於滇黔其爲政急民之病<lb/>
如其私而務以殖其衣食爲本始令枝江修百里洲隄<lb/>
除解餉入川雜派攝饒九道剷去潯陽大孤兩關錮弊<lb/>
辨誣獄出無辜者七人未數月經略張公以貴州按察<lb/>
使保奏方是時羣苗交煽軍旅四出古州姑盧朱洪文<lb/>
諸叛案以爲非公莫定也公至出入重輕咸稱其情眾<lb/>
<pb n="KR4f0045_SBCK_011-11a"/>
心始安逾年春攝布政使黔地多山砠少穀土兵餉半<lb/>
移調於鄰省民尤貧瘠公奏給工木築壩堰引山泉以<lb/>
治水田導以含洩涉揚之法貴筑貴陽開州威甯餘慶<lb/>
施秉閒不數年報墾升科者三萬六千餘畝課種桑募<lb/>
𧖟師敎𧖟出署內所登繭於大興寺繅絲織作使豔其<lb/>
利開野𧖟山場百餘所比戸機杼聲相聞又以其閒大<lb/>
修城郭廟壇學舍廣置栖流所以收行旅之疾病者益<lb/>
囚食方冬寒恤老疾嫠孤之無衣者親課諸生開以立<lb/>
志爲己之學立義學二十四於苗疆蓋惟公志廣而才<lb/>
足以達之故於艱難倥傯中庶政並興而曲得其次序<lb/>
也其尤爲遠近所傳述者公始至貴陽委署威甯府踰<lb/>
<pb n="KR4f0045_SBCK_011-11b"/>
年威甯改州大定改府㑹烏蒙土司謀叛東川鎭雄附<lb/>
之威甯爲夷猓出入要綰地仍命公馳赴威甯督州牧<lb/>
完守公至城西陴頽舉步可踰乃聚民閒米桶實土石<lb/>
層累丈餘然後比次甃築墉堞屹然羣夷縱火牛街鎭<lb/>
去城三十餘里火光燭天公言笑自如日夜爲守戰計<lb/>
賊不敢逼㑹哈元生兵至賊敗時鄂少保總制滇黔公<lb/>
其所舉任也常以此自喜知人之明張經略引公自助<lb/>
亦職此之由而余與尹元孚平生重公則在志行之不<lb/>
苟方威甯危急公慮賊兵趨大理屬州牧陳嘉會分守<lb/>
大理執其手曰吾死於此分也但遺老母憂賷志窮泉<lb/>
矣及公陳臬於黔苗疆初定方興屯以蹙扼之將吏多<lb/>
<pb n="KR4f0045_SBCK_011-12a"/>
欲以刻急見其能謂此異類剿絕不足惜也丁巳正月<lb/>
朢省城大火公入見張經略曰天意如此當設誠修省<lb/>
雖羣苗亦人類也張公大爲感動以申戒承事者公之<lb/>
一於義理而不雜以世情如此昔滄州政績惟著於郡<lb/>
縣與攝江蘇方伯時及踐大府河決武陟以死勤事而<lb/>
功不成海內惜之公之才識與滄州相近而遭遇亦略<lb/>
同自爲三司天下皆望爲大府近十年矣大府多舉以<lb/>
自代而竟終於此然滄州攝監司日淺又不若公之久<lb/>
於其任而實德及人良法垂於後世然則在公亦可以<lb/>
無恨矣公自黔調移安徽未一年會徐鳳水災民流於<lb/>
金陵地非公治也而竭俸賜編棚苫蓋布席以栖災黎<lb/>
<pb n="KR4f0045_SBCK_011-12b"/>
重建陽明書院以實學開羣士其卒也官吏士民皆爲<lb/>
嗚咽生平孝親友弟睦婣任恤仁於故舊僚友不可備<lb/>
書書其志事之卓卓者公諱德榮字廷彥號密山康熙<lb/>
辛卯科舉人<lb/>
誥授通議大夫生於康熙二十八年正月十六日卒於<lb/>
乾隆十二年八月二十七日年五十有九曾祖諱所聞<lb/>
歲貢生祖諱浵順治庚子舉人父諱鶴齡康熙甲子舉<lb/>
人以公及仲弟德華累<lb/>
贈通奉大夫曾祖妣潘氏姜氏張氏祖妣王氏吳氏妣<lb/>
鹿氏並<lb/>
贈夫人娶辛氏浙江分水縣令禹奕女<lb/>
<pb n="KR4f0045_SBCK_011-13a"/>
誥封淑人子四人長策乾隆丙辰進士江南宜興縣知<lb/>
縣次筠雍正乙卯舉人候補內閣中書次筌乾隆甲子<lb/>
舉人皆辛夫人出次籓側室黃氏出女四人孫四人以<lb/>
某年月日葬於某鄕某原銘曰<lb/>
古賢之生各有志事雖遇於時難滿其器與其遇隆而<lb/>
施則匱孰若中閎用有未致公如金玉韞則有輝爭先<lb/>
欲覩眾心所希蹇然當官藹然近人雨膏霑被物象皆<lb/>
新事至立剖光融如煜表裏洞然蠹祛姧伏中經畏塗<lb/>
進退維谷國爾忘身如行平陸誰謂文儒絀於武守持<lb/>
危濟變左宜右有信道不移行身無倚諤諤危言以報<lb/>
知己獲上以誠師中有喜異類同仁德施無比海隅蒼<lb/>
<pb n="KR4f0045_SBCK_011-13b"/>
生望公秉鉞中朝良士佇眙北闕謂承天休如枹與鼓<lb/>
年未及耆忽焉終古愛已遺民迹當見史無爲公悲公<lb/>
長不死<lb/>
　　葛君墓誌銘<lb/>
江都顧友于兩歲四通書於余皆以葛氏誌銘爲言丁<lb/>
酉七月余在塞上同里胡襲參復自京師以友于之書<lb/>
幷葛氏子宏文之狀來且日子之師書宣先生蓋受宏<lb/>
文之贄因與友于有連而某亦嘗定交焉其乞銘辭甚<lb/>
哀且所狀皆近事實可知矣願子勿卻也據狀君諱士<lb/>
巽字大生揚之邵埭人少學書少長慨然曰吾見爲士<lb/>
者不遇則羸其躬以及其親幸而第浮客遠宦長離親<lb/>
<pb n="KR4f0045_SBCK_011-14a"/>
側非吾志也因棄書行賈淮南吳楚閒果大贏承親之<lb/>
志姊妹諸甥無不資給也兄早卒撫其子猶子兄之子<lb/>
又卒愛其子有加於孫君家旣饒因大治塋墓經田疇<lb/>
建廬舍而求名師以課諸子甚嚴曰吾廢學以養吾親<lb/>
今吾無仰於若若甘食美衣而不幅以學且生邪心其<lb/>
所狀大略若此實其言亦近於古者閭胥族師所書孝<lb/>
弟敬敏者矣予平生非親懿故舊未嘗一與之銘蓋銘<lb/>
者諡誄之遺也古者非貴而有功德不爲誄而諡則雖<lb/>
君父不敢有私焉今於素所不識之人而興之銘設實<lb/>
背於所稱是讆言也於吾爲贅行矣用此謝不爲銘而<lb/>
生怨嫌者蓋累累焉今乃爲葛君剙爲之蓋念胡顧二<lb/>
<pb n="KR4f0045_SBCK_011-14b"/>
君子誼不宜欺余且以其素行爲質而非徒重其請也<lb/>
君卒於康熙乙未四月享年七十元配姚氏繼配蔣氏<lb/>
子三長宏文歲貢生次宏友國子生次宏毅郡學生女<lb/>
子三以某年某月葬於某鄕某原姚氏祔銘曰<lb/>
維君之行不求顯於俗而自得其情二賢爲徵吾與之<lb/>
銘<lb/>
　　劉篤甫墓誌銘<lb/>
君姓劉氏諱德培字篤甫河南商邱人也劉氏世有聞<lb/>
人君之父諱伯愚以學行顯君旣沒之明年其子韋來<lb/>
省其從父上元邑侯某而介侯以乞銘於余韋之言曰<lb/>
吾父事親以孝而與朋友以誠其處身也儉以勤其嗜<lb/>
<pb n="KR4f0045_SBCK_011-15a"/>
學也老而不衰少孤所以事吾王母者細大無違先王<lb/>
父之遺文得復出於患難兵火之後者吾父好學求友<lb/>
之力也自鄰州比郡以及齊魯吳越有道而文之士無<lb/>
不交也於書無不好尤篤於詩騷鷄初鳴起漱盥端坐<lb/>
誦吟至日夕不倦數十年如一日也故吾父之終也里<lb/>
中士友皆驚悼以爲典型之失焉田君簣山者中州之<lb/>
賢者也其序君之詩曰篤甫之詩至性之所結也自吾<lb/>
與篤甫交而半生爲梁園之遊夷險悲愉無不共也夫<lb/>
道之不明久矣士非有瑰怪非常之行則不爲世俗所<lb/>
稱道而不知是皆緣所遇之變以生自君子觀之則循<lb/>
循於父母兄弟朋友之閒而久不失道者其難倍於偶<lb/>
<pb n="KR4f0045_SBCK_011-15b"/>
然之所發也吾聞明之衰也士大夫雖行過乎中或不<lb/>
能盡出於中心之誠然而無不知氣節之可貴者當江<lb/>
右吳中以文章角立爲社而君之父亦起於北方以應<lb/>
之雅爲艾南英楊廷樞諸公所推其後明亡艾楊諸公<lb/>
致命以成其仁而君之父亦捍鄕里之患以死蓋其一<lb/>
時因敎化而成習尙者如此然則君之近文章而重氣<lb/>
類其來有自也君卒於康熙壬午十月二十日以癸未<lb/>
十一月朔葬於某鄕某原娶侯氏子三人長韋拔貢生<lb/>
次韞太學生次韓邑庠生女子三皆適士人子銘曰<lb/>
前爲良子後壽耇行比於鄕學信友事則未施道可久<lb/>
　　龔君墓誌銘<lb/>
<pb n="KR4f0045_SBCK_011-16a"/>
君諱聲振字以成先世江西進賢人遷金陵余里居友<lb/>
其世父孝水至京師與其父于路遊君總角余過孝水<lb/>
見之門塾中其後余行四方孝水客大名而于路官京<lb/>
師不見君者十餘年矣余遘患吾母北上載椑以從爲<lb/>
關吏所扼置天津踰歲而吾母疾大劇椑不可致計其<lb/>
費當三十千南昌彭尹作曰于路使粤西其子在是吾<lb/>
爲子語之其半可任也越日君具以來事遂集旣而聞<lb/>
之乃貸於金陵賈人也余多年不見君叩曰猶務學乎<lb/>
曰未廢也曰曾試於有司乎曰爲是北來其不遇柰何<lb/>
曰已舉於京兆矣其貌慤而辭質不異在門塾時余閱<lb/>
世久見齒與余若者其設心及容貌辭氣已不若長老<lb/>
<pb n="KR4f0045_SBCK_011-16b"/>
之篤而後於余者則少異焉又其後則又異焉每以爲<lb/>
非世敎之細憂君稚齒而聞父之友之急無難辭其將<lb/>
之也無德色少而得舉無寛容其性資有大過人者而<lb/>
竟夭死嗚呼是豈獨龔氏之慼邪君卒於金陵家人秘<lb/>
之余與于路屢見而不敢言訃旣至乃唁而爲誌以歸<lb/>
焉君卒於康熙丁酉某月某日年二十有三以某月某<lb/>
日葬於某鄕某原銘曰<lb/>
胡混叢眾萬而獨秉其英芒乎芴乎遽返乎幽冥吾求<lb/>
之播物者而不得其情<lb/>
　　佘君墓誌銘<lb/>
君諱兆鼎字季重世爲歙西巖鎭人父及伯兄行賈母<lb/>
<pb n="KR4f0045_SBCK_011-17a"/>
遘厲疾仲出求醫藥君獨在側疾中言動異常人不敢<lb/>
近或叩曰爾懼乎對曰病者吾毋也何懼弱冠後爲人<lb/>
賈宣城每三歲一歸省一日心動遽馳歸則毋臥疾已<lb/>
三日矣時伯客金陵後二日不期而至叩之其心動就<lb/>
道之日同也其後伯病於金陵君馳視求醫於揚州跪<lb/>
泣於其庭三日始肎偕然終不能療也少廢書讀大學<lb/>
未半行賈後益好書日疏古人格言善事而躬行之其<lb/>
在宣城有畢某負百金所居與君夾河一日託賈事迎<lb/>
至其家將夕命其女靚妝出拜曰君旅居願以女奉箕<lb/>
帚償宿負君奪戸而出則河無舟其人尾而至喻以理<lb/>
且要言所負終不收乃感泣具舟以渡明末鄕里阻饑<lb/>
<pb n="KR4f0045_SBCK_011-17b"/>
君十歲與羣兒樵蘇山中籬閒有果爭取啗獨君不給<lb/>
視有子華瑞以文學知名與予爲執友康熙丁酉來京<lb/>
師館余家述其事以乞銘距君之卒十有三年矣蓋徽<lb/>
俗葬地難購而華瑞貧故久而不能舉也君卒於康熙<lb/>
乙酉享年七十有三娶江氏繼娶方氏子二長華瑞次<lb/>
關瑞早卒以某年月日葬於某鄕某原銘曰<lb/>
嗟嗞乎君抱儒之質以美其身獨畱其文以遺後之人<lb/>
　　尹太夫人李氏墓誌銘<lb/>
太夫人姓李氏博野儒生諱宗白季女也少時聞父夜<lb/>
讀書卽能暗誦年十九歸贈公七年而嫠子會一經書<lb/>
皆太夫人口授自贈公之沒逮會一未遇家窶艱舅姑<lb/>
<pb n="KR4f0045_SBCK_011-18a"/>
老父母衰疾無子養生送死不惟心瘁力殫資用半手<lb/>
所拮据自會一出守襄陽至開府河南所以忠國利民<lb/>
濟艱銷萌拯凶饑正禮俗不惟朝夕訓誨且多出於太<lb/>
夫人之規畫會一之守襄陽也三攝荆州九赴鄂城每<lb/>
遇水旱太夫人必跪烈日甚雨中家眾恐致疾羅跪挽<lb/>
掖終不起常應時而得所求雍正九年荆州都統將兵<lb/>
西征命造浮橋吏民惶急太夫人曰凡人必曲致其情<lb/>
而復可以理喻會一從之乃次第以舟渡時又調綠旗<lb/>
兵馬會集襄陽供具夙辦軍憙而民不擾未幾移守揚<lb/>
州襄陽樊城宜城並建賢毋祠不可抑止乾隆四年開<lb/>
歸諸郡大水會一懇陳民瘼流民所至命有司隨地廩<lb/>
<pb n="KR4f0045_SBCK_011-18b"/>
給而籍之踰歲資送還鄕無一流亡於他省者民皆曰<lb/>
豈獨大府之明太夫人爲吾民廢寢與餐大府安得不<lb/>
竭心與力乎始會一入覲已<lb/>
命攝廣東巡撫以母老不能赴任辭遂改河南及自河<lb/>
南內<lb/>
召授副都御史未數月聞太夫人疾乞終養得<lb/>
兪旨皆數十年中大臣所未有也八年春<lb/>
特賜太夫人<lb/>
御製五言律詩一章堂額一楹聯一時爭傳謂前古邀<lb/>
此異數者亦罕云會一雖洗手奉職而自遷兩淮鹽運<lb/>
司晉巡鹽御史秩賜皆豐太夫人節儉治家嚴子婦非<lb/>
<pb n="KR4f0045_SBCK_011-19a"/>
請命銖金尺帛不得專取並蓄以待大用其在官中救<lb/>
水火之災給師旅立營倉置舉本以恤卒伍建禮祠修<lb/>
橋梁津渡施濟窮民見治所德政碑家居睦婣任恤分<lb/>
田贍族立義倉義學以及道路倉卒拯救急難具載會<lb/>
一所編年譜余前已入聞見錄賢母類中而太夫人卒<lb/>
會一復以狀介余族子觀承請銘余苦辭之難更設也<lb/>
旣而思之古稱女士謂女子而有士行也不爲一身之<lb/>
謀而有天下之慮今之士實抱此志者幾人哉而太夫<lb/>
人則志與事皆有焉故更摭前錄所未及而敘論之俾<lb/>
吾儕有所愧恥而興起焉太夫人雖通文史而不爲詩<lb/>
辭其在廣陵憫民俗怙侈縱逸由近盬多商作女訓質<lb/>
<pb n="KR4f0045_SBCK_011-19b"/>
言十二章以劼毖之每閱邸報至<lb/>
聖制惇大必三拜稽首以慶羣下有讜論訏謨亦再拜<lb/>
稽首偉哉淵乎其宅心也用此觀之則所見於行事抑<lb/>
又其淺焉者矣始贈公沒將卜於祖兆族人隘之太夫<lb/>
人泫然曰宅東有田孤嫠便祭掃遂定窆是爲東章新<lb/>
阡越五十有一年而太夫人祔焉贈公諱公弼卒於康<lb/>
熙三十二年六月朔日年二十有七乾隆二年<lb/>
誥贈資政大夫河南巡撫太夫人卒於乾隆九年七月<lb/>
朔後一日享年七十有八<lb/>
誥封夫人祔以十一月十一日孫男三人長嘉銓雍正<lb/>
乙卯舉人次永銓殤次啟銓承蔭女孫二人銘曰<lb/>
<pb n="KR4f0045_SBCK_011-20a"/>
古之貞婦守節閨房夫人義事實播家邦古之賢母義<lb/>
方是帥夫人德心曲成民物克己裕人恩周六親禳災<lb/>
弭患誠動鬼神<lb/>
九重襃嘉萬眾稱美福德之全在古無比天實光啟以<lb/>
昭女儀豈惟女儀志士之師<lb/>
　　大司寇韓城張公繼室王夫人墓誌銘<lb/>
夫人姓王氏宛平人大司寇韓城先生繼室中允兼翰<lb/>
林院編修縉之母也夫人之卒苞以門生卽事喪所讀<lb/>
先生所述夫人之行䀌然增哀敬先是夫人遘疾類痺<lb/>
痿及先生得末疾夫人舍其疾而惟先生之疾是憂遂<lb/>
浸加至不可療苞居先生之門最久而親族姻黨道夫<lb/>
<pb n="KR4f0045_SBCK_011-20b"/>
人之賢如一口蓋不獨家事治其輔成先生之德義有<lb/>
爲行述所未及者夫人旣卒數月而先生病不能興苞<lb/>
每往視疾未嘗不傷先生之衰困而不獲夫人相左右<lb/>
也及先生歸田逾歲而疾漸平視聽不衰喜過余望而<lb/>
又痛夫人不獲與先生偕老而從容於林泉也丙午秋<lb/>
縉以書來徵銘乃質言而係以辭夫人卒於雍正元年<lb/>
正月享年六十有二長子綖元配李夫人出與縉同登<lb/>
癸巳甲科女一適士人孫四長祇公早殤次民先嗣綖<lb/>
次立先次因先俱縉子於某年月日葬於某鄕某原銘<lb/>
曰<lb/>
起家編展惟福之綏作嬪賢達惟德之宜生有令聞女<lb/>
<pb n="KR4f0045_SBCK_011-21a"/>
婦所儀沒有遺施君子所悕年逾六甲子姓兹兹兆云<lb/>
孔安庶無顧思<lb/>
　　工部尙書熊公繼室李淑人墓誌銘<lb/>
淑人江西南昌人明兵部侍郞元鼎之女<lb/>
淸故禮部尙書諱振裕之妹工部尙書熊公諱一瀟之<lb/>
妻翰林院編修本之母也母朱氏號遠山夫人以詩名<lb/>
淑人幼稟母敎好讀書識大義而不事吟詠其繼室於<lb/>
熊熊公已貳夏官矣尋遷大司空㑹淮黃閒議有興作<lb/>
奉<lb/>
命往視旣行數日或因戚屬以重貲叩門曰中途旣與<lb/>
公成言囑家人驗受淑人曰此詐也速持去少延當執<lb/>
<pb n="KR4f0045_SBCK_011-21b"/>
送法司蓋公素方嚴中立不可脅持故操事構門戸者<lb/>
欲假是以相傾也其後公卒以視河罷官久之<lb/>
聖祖仁皇帝具見其表裏復召用公再長冬官以疾吿<lb/>
休時人皆多公能勇退而意之決半由淑人余與本爲<lb/>
同年友公歸流寓金陵特重余余時過從淑人使人進<lb/>
飮必會余寒進食必會余飢余遘難在獄踰年本自天<lb/>
津再至京師候於獄門外曰子毋憂<lb/>
天子仁聖子之罪及遠投而止耳吾母已罄衣裘使持<lb/>
而來爲子道齎矣用此觀之凡本所稱淑人以大義佐<lb/>
公及幼事父母治家敎子曲得其次序皆無溢美可知<lb/>
矣淑人之沒也本適游秦中而淑人畱京師余嘗拜於<lb/>
<pb n="KR4f0045_SBCK_011-22a"/>
北堂旣彌畱入視於寢迫公事未得與殯斂越十有一<lb/>
年本自金陵以書來速銘曰葬有日矣嗚呼余忍不銘<lb/>
淑人卒於康熙壬寅年七月朢後三日享年六十有三<lb/>
長子大彬及女四人皆前淑人魏氏出淑人視之不異<lb/>
於本大彬子學熹學烈本子學鵬皆登甲乙科公及魏<lb/>
淑人先葬異壠各有誌淑人以雍正某年某月某日葬<lb/>
於某鄕某原銘曰<lb/>
淑人之生顯光尊遂乃遇則榮而躬實瘁少罹閔凶心<lb/>
摧考妣歸妹愆期年踰再紀翼翼熊公共恪表著淑人<lb/>
櫛縰鷄鳴戒曙公在林泉士友時式淑人治具夜分莫<lb/>
息每視公疾無昏與晨巾帶不弛涉月兼旬旣艾而嫠<lb/>
<pb n="KR4f0045_SBCK_011-22b"/>
且屯且邅有子早達方陟而顚惟是仁賢履艱益著兹<lb/>
銘不磨終古有譽<lb/>
　　謝母王孺人墓誌銘<lb/>
康熙五十七年夏四月余將行塞上妹夫謝天寵聞其<lb/>
生母王孺人之喪泣而言必得誌銘乃歸孺人之歸謝<lb/>
氏也年十有八其卒也六十有一而爲嫠者三十有六<lb/>
年始新津縣令謝君仁趾聘孺人爲側室踰年而嫡死<lb/>
遂攝內事自孺人始歸新津君已遘心疾惑易無常孺<lb/>
人與生三子一女皆在憂懼中自新津君沒家益落諸<lb/>
子皆窶艱孺人有弟客死於非命積軫鬱癰發於乳醫<lb/>
者求索不稱意投惡石以反之遂成錮疾二十餘年不<lb/>
<pb n="KR4f0045_SBCK_011-23a"/>
瘳計孺人之在謝氏自少而壯而老未嘗有一日恬安<lb/>
其怐愗自苦不獨以爲嫠也往歲孺人六十天寵歸爲<lb/>
壽舊所患良減其家人之訃云乃者孺人時自寬食飮<lb/>
有加其疾以卒旬日閒事耳嗚呼此昔之仁人所以不<lb/>
肎一夕離親而宿於外也天寵之依余於北也以余北<lb/>
遷女弟御吾毋以行乃用此不得親毋之含斂以余之<lb/>
恨於天寵固不能已於言况重以孺人之節乎王氏江<lb/>
甯故家其先世有官指揮使者孺人卒於二月十日以<lb/>
某月某日祔於新津君之兆在江甯縣某鄕某原銘曰<lb/>
命之<graphic n="KR1103" url="https://raw.githubusercontent.com/kanripo/KR-Gaiji/master/images/KR1103.png" mimeType="image/png"/>節以亨載此貞名尙何憫於其生<lb/>
　　少司農呂公繼室王夫人墓誌銘<lb/>
<pb n="KR4f0045_SBCK_011-23b"/>
呂氏自明大司馬忠節公家法爲中州士大夫宗而奕<lb/>
世多賢婦人少司農坦菴公未與余相見卽因吾友崑<lb/>
繩通問以索交及余與宗華同會試榜光祿好余尤篤<lb/>
由是兩支子弟往來京師鮮不過從而意相鄕者乾隆<lb/>
二年春岳池令憲曾以母王夫人狀因宗華以求銘夫<lb/>
人司農繼室也始歸憲曾將冠而宣曾生五齡新喪其<lb/>
母女子子五人未逾旬而司農之官甯鄕夫人居守撫<lb/>
慰勤恤男女長幼咸安焉其後憲曾再喪偶遺子女數<lb/>
人夫人鞠育一如宣曾及諸女弟而兩女早出室者皆<lb/>
寡外孫窮無依爲紀衣食月要旬致延及支庶夫人隨<lb/>
司農仕宦數十年諸子皆通籍而夫人所出守曾尤早<lb/>
<pb n="KR4f0045_SBCK_011-24a"/>
達顯榮舄奕乃世所謂難逢而可羨者然其拮据勞瘁<lb/>
視貧家婦有甚焉守曾爲宣化太守憲曾令岳池每戒<lb/>
之曰汝父常語家人居官而求便於身則不便於民者<lb/>
多矣又曰吾私親兄弟各食力無憂寒飢毋以我故餽<lb/>
遺惟妹適陳氏者及憲曾舅氏甚窶艱勤周䘏可也買<lb/>
婢而還其家不責以値者凡三人其一大父爲諸生立<lb/>
遣之父母不受曰還則莩矣乃善養視歲熟而歸之嗚<lb/>
呼信如憲曾所述古之所謂婦順者其備乎詢於宗華<lb/>
曰是吾先人家法世母敬帥而行之者也惟始至吾家<lb/>
曲囏隱愍有人情所尤難者狀蓋未之能具焉嗚呼若<lb/>
是則銘其可辭王氏河南新安人父養林鄕里稱長者<lb/>
<pb n="KR4f0045_SBCK_011-24b"/>
母牛氏夫人其仲女也司農爲僉都御史<lb/>
誥封恭人<lb/>
今上御極覃恩自齒朝以上均得以父職官所極品階<lb/>
請封遂晉夫人以乾隆元年正月疾卒享年五十有五<lb/>
長子憲曾前夫人徐氏出康熙戊子舉人次宣曾王氏<lb/>
出康熙甲午舉人次守曾雍正癸卯舉人甲辰進士授<lb/>
四川驛鹽道按察司副使以夫人疾革未赴任孫男八<lb/>
人以某年月日葬於某鄕某原銘曰<lb/>
女敎之明嫡媵恩隆同氣之愛下型於所生及俗之傾<lb/>
繼室有涼德而父子兄弟咸不得其情有碩夫人秉德<lb/>
之貞盡室和甯有孚以光亨及而雲仍家則是承<lb/>
<pb n="KR4f0045_SBCK_011-25a"/>
　　光祿卿呂公宜人王氏墓誌銘<lb/>
宜人姓王氏孟津王文安公諱鐸之孫太常寺少卿諱<lb/>
無咎之女明大司馬忠節公之孫婦監察御史贈僉都<lb/>
御史諱兆琳之子婦光祿卿諱謙恆之妻承曾光曾耀<lb/>
曾之母也年十五歸於呂幼稟母敎通詩禮其爲婦宗<lb/>
婦之長者皆羨焉其爲毋宗婦之少者皆師焉與光祿<lb/>
相愛敬以成厥家族姻鄕黨有述焉余爲耀曾同年友<lb/>
而光祿信余最篤以文學禮義相正嘗語余曰吾生平<lb/>
無媵侍或疑吾妻不能容非也家事治子孫成行吾自<lb/>
謂可無此耳宜人與光祿生同年卒後一歲爲夫婦者<lb/>
六十有一年逮事舅姑並越二紀子三人伯仲舉乙科<lb/>
<pb n="KR4f0045_SBCK_011-25b"/>
耀曾歷官四川按察使所至獲民譽孫曾繩繩耳目髮<lb/>
齒至耄不衰卒之日言動如平時以余所聞見婦人之<lb/>
德與福兼蔑與宜人匹者宜人生於順治十年六月卒<lb/>
於雍正七年十月余旣誌光祿矣故子姓戚屬不具銘<lb/>
曰<lb/>
曰豫曰豊民生所善布列六位憂虞過半有碩宜人得<lb/>
天獨贏美合令終爲咸爲恆族姓素貴夫家世隆所儀<lb/>
則賢盡室融融上學舅姑下儀子婦有孫有曾康强夀<lb/>
耇在生疇榮考終相次憺此幽宮永蘟世嗣<lb/>
　趙孺人翟氏墓誌銘<lb/>
孺人姓翟氏涇縣趙贈君濬之繼室御史靑藜之母也<lb/>
<pb n="KR4f0045_SBCK_011-26a"/>
少歸贈君順於姑宜其家人家素封執婦事如寒素其<lb/>
後中落處之泰然前孺人左氏子一女三孺人子女各<lb/>
二數十年無閒言姑旣歿迎姑之女兄於家忠養久而<lb/>
不怠贈君歿盡蓄藏以付長子預俾秉家政預爲縣令<lb/>
浙東靑藜入翰林迎養於京師乾隆八年夏孺人思歸<lb/>
少子希文侍五月朔日於潞河登舟是月晦前二日遘<lb/>
微疾卒於德州舟次靑藜悔痛再以書請銘述孺人勤<lb/>
家敎子語甚詳兼及贈君義事余按銘者誄之遺也非<lb/>
於德於功於言有立或有奇節義烈無以舉其辭據狀<lb/>
孺人乃履順而持家有法度者贈君則富而好行其德<lb/>
於法尙未可以銘然及吾門者有所祈嚮而可信其操<lb/>
<pb n="KR4f0045_SBCK_011-26b"/>
行之終不迷靑藜其一焉古之人善善及其子孫况父<lb/>
母乎故援斯義而爲之銘使靑藜知成親之名在自敬<lb/>
其身而後此所宜自奮厲者甚重且遠也贈君貢生候<lb/>
選訓導預邑庠生以薦舉知浙江餘姚嘉興二縣靑藜<lb/>
壬子中順天鄕試丙長舉進士第一授翰林院編修改<lb/>
江西道御史著直聲希文丙辰中本省鄕試女五人皆<lb/>
適士族孫八人翟氏邑舊族孺人生於康熙二十三年<lb/>
卒年五十有九以某年月日祔於贈君之兆在某鄕某<lb/>
原銘曰<lb/>
爲婦爲母可富可貧以睦以婣內和外親貴而思約老<lb/>
而益勤德言諄諄孫曾永循<lb/>
<pb n="KR4f0045_SBCK_011-27a"/>
　　王孺人墓誌銘<lb/>
康熙五十八年冬吾友朱君履安嬰疾沈痼動息不自<lb/>
由余心憂之而竊幸其有良妻余里居時過履安食飮<lb/>
盤匜杯斝必潔修而家無女奴今履安疾雖困孺人左<lb/>
右焉必能自苦以適履安踰歲而履安以書來曰吾妻<lb/>
死矣吾憫其生之勤也欲丐子文以列幽墟且子在難<lb/>
吾妻能與吾同憂其垂死時吾謂必得此於子矣昔辛<lb/>
卯之冬余以南山集牽連被逮下江甯縣獄同學二三<lb/>
君子朝夕㑹履安所履安或以事出諸君子頻去來孺<lb/>
人必先爲具以時候問無使渴飢方是時大府命吏迹<lb/>
與余往來者甚嚴一日縣令以他事入履安門巷或吿<lb/>
<pb n="KR4f0045_SBCK_011-27b"/>
曰履安亦相隨入獄矣孺人驚悸成疾久而不瘳今其<lb/>
死猶緣故疾動也嗚呼余以昬愚不能自敬戒以卽於<lb/>
罪戾而累於朋友一至此乎非孺人旣死而履安自言<lb/>
之余不知也履安徵銘之書一歲六七至旣而曰速爲<lb/>
之及吾之見也余心隱焉夜不能寐晨起而志之孺人<lb/>
姓王氏江甯縣人享年五十有五子三人女二人以某<lb/>
年月日葬於某鄕某原銘曰<lb/>
長子老身苦辛以有年疾則莫養而死獨先命乎命乎<lb/>
永賷志於窮泉<lb/>
　　許昌禎妻吳氏墓誌銘<lb/>
康熙辛卯九月歙縣許起昆持其母行狀因吾友吳君<lb/>
<pb n="KR4f0045_SBCK_011-28a"/>
東巖來乞銘東巖於其母爲族子而狀卽東巖所作也<lb/>
余旣許諾踰月而被逮又二年出獄東巖適在京師復<lb/>
以爲言余曰吾非敢負諾責也恐爲僇人其言不足以<lb/>
列幽墟曰子淺之乎視許生也因復以狀來諦觀之辭<lb/>
達而事信余無以易焉因摭其語而係以銘狀曰爲人<lb/>
婦而以衰絰終其世者惟吾族姑許節母節母幼時父<lb/>
客死輿櫬歸衣衰泣血哀動族黨年十六歸同邑許昌<lb/>
禎入門姑寢疾已六月餘矣厥明卽解妝侍湯藥動息<lb/>
扶將姑將瞑泣曰吾生不與若久處吾魂魄猶相依居<lb/>
姑喪與祖姑臥起祥禫畢踰歲生男未彌月夫驟病强<lb/>
起在視足弱常匍匐戸榻閒夫不起卽絕食飮祖姑泣<lb/>
<pb n="KR4f0045_SBCK_011-28b"/>
納兒懷中久之乃乳兒居無何祖姑卒依繼姑繼姑又<lb/>
卒其生而忠養死喪以禮一視姑節母曡遭閔凶及繼<lb/>
姑死益自傷嘔血寢疾數歲而卒年四十有三其歸許<lb/>
近三十年爲嫠凡二十三四年而服苴菅及羣喪不下<lb/>
二十年艱貞苦恨自節毋而外蓋未之見也卒之後家<lb/>
人啟篋笥嫁時衣物如新蓋終其身未御云起昆爲邑<lb/>
諸生以文藝稱於時儕行身謹飭東巖云皆節母之敎<lb/>
也以某年月日奉母柩合葬父墓某鄕某原銘曰<lb/>
煢煢三世嫠仔肩病姑呻吟兒欒欒死之不得生憂纏<lb/>
天以百罹襮貞賢蛻此短晷何恨焉<lb/>
　　高善登妻方氏墓誌銘<lb/>
<pb n="KR4f0045_SBCK_011-29a"/>
四川夔州府學增廣生梁山高善登妻方氏工部主事<lb/>
諱登嶧之女己丑進士式濟之妹也於余爲妹之無移<lb/>
服而未遠者工部居近吾家式濟童稚視余如嚴師至<lb/>
其家必從問經書古文妹常在旁高氏故華族流寓金<lb/>
陵甚貧妹歸不逮舅姑能忠養祖姑兼奉尊嫜之嫠自<lb/>
工部父子以家禍謫戍黑龍江族眾北徙善登餬口四<lb/>
方妹獨持門戸忍飢寒課子吾宗在金陵者或窶艱自<lb/>
顧不暇或不相往來惟歲時一返余家視道希兄弟如<lb/>
近親喜憂必吿時通有無然逾時閱歲必歸之以爲信<lb/>
不可曲止其後年餘絕無假貸道希兄弟時候問門者<lb/>
每以他出辭入視戸果外鍵雍正己酉秋疾旣亟道希<lb/>
<pb n="KR4f0045_SBCK_011-29b"/>
始聞奔視臥蒯席別無覆薦惟少子在側急購衾茵進<lb/>
藥物越二日而卒老婢曰年來以假貸不能歸衣敝履<lb/>
穿戒姪輩至卽鍵戸堅辭曰無爲使忡忡也時長子允<lb/>
從父歸西川應鄕試道希道永道章親含斂以書來吿<lb/>
嗚呼先王制禮小功皆在他邦加一等其此故也夫余<lb/>
與道希兄弟悔痛不可追矣然其性行之艱貞不可使<lb/>
終冺也故質言之俾異日以奠於幽宮妹諱敷年五十<lb/>
有一子二人允乾隆元年<lb/>
恩科舉人暉縣庠生銘曰<lb/>
假而非女士遭變砥節志事當如何吁悕乎隱愍而莫<lb/>
之恤惟生者之瘥<lb/>
<pb n="KR4f0045_SBCK_011-30a"/>
　　贈孺人鄒氏墓誌銘<lb/>
孺人姓鄒氏友人余東木之妻學子焈之母也世儒族<lb/>
家宜黃之潭溪幼通詩書流覽傳記東木垂髫以試事<lb/>
過潭溪孺人之父偉其容貌請於親字焉及嫁宮事無<lb/>
違娣姒皆宜之暇時喜吟詠姑止之遂不復爲焈稚齒<lb/>
經書皆孺人所授東木爲諸生歲授經鄰邑孺人紡績<lb/>
苦辛勤養及成進士館選人<lb/>
上書房課讀而孺人卒於家始焈之從余遊也能倍誦<lb/>
十三經絶意進取思力踐古人之學旣而以族人陵侮<lb/>
就有司求試舉於鄕及毋歿痛生養未致請余爲銘幽<lb/>
之文余吿之曰非文之難而義無以立之難姑卑之毋<lb/>
<pb n="KR4f0045_SBCK_011-30b"/>
高論曩子能定心廣志而學有所成則亦如曾氏鞏銘<lb/>
其母者得據以爲辭矣雷同敘次婦事之常覽者欲臥<lb/>
將焉用此孺人旣歿且十年焈以余卜宅改葬先祖曁<lb/>
亡兄弟自京師跋涉來承事必得余文然後歸乃舉其<lb/>
崖略幷述前言使焈怵然於往不可追而來者猶可自<lb/>
奮厲也孺人卒於雍正癸丑十有一月年四十有二以<lb/>
乾隆元年<lb/>
覃恩贈孺人祖誾鄕貢士湖廣臨武縣令父用揆國學<lb/>
生子二焈壬子舉人光縣學生女二俱幼以某年月日<lb/>
葬於某鄕某原銘曰<lb/>
夫之榮命不延名彰徹在子賢銘爲德輿使國人稱願<lb/>
<pb n="KR4f0045_SBCK_011-31a"/>
是爲君子之母焈與光與<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0045_SBCK_023-1a"/>
望溪先生集外文卷一<lb/>
　奏劄<lb/>
　　請定經制劄子<lb/>
伏惟我<lb/>
皇上御極以來發政施仁敦典明敎無一不本於至誠<lb/>
惻怛之心用此期歳之中四海喁喁嚮風懷德人心之<lb/>
感動未有過於斯時者也但土不加廣而生齒日繁游<lb/>
民甚眾侈俗相沿生計艱難積成匱乏欲其衣食滋殖<lb/>
家給人足非洞悉其根源矯革敝俗建設長利而摩以<lb/>
歲月之深未易致此<hi>臣</hi>聞三王之世國無九年之蓄曰<lb/>
不足無六年之蓄日急下逮六國紛爭且戰且耕猶各<lb/>
<pb n="KR4f0045_SBCK_023-1b"/>
粟支數年漢唐以後歲一不熟民皆狼顧猶幸海内爲<lb/>
一挹彼注兹暫救時日然每遇大祲連歉君臣蒿目而<lb/>
困於無䇿者比比然矣蓋由先王經世之大法墜失無<lb/>
遺故生民衣食之源日消月削而不自知也孔子見衞<lb/>
國之庶首曰富之孟子謂聖人治天下使有菽粟如水<lb/>
火至聖大賢豈肎漫爲游言以欺當時而惑後世哉<hi>臣</hi>
嘗通計食貨豐耗之源詳思古今政俗之異竊見民生<lb/>
所以日就匱乏之由實有數端矯而正之卽漸致阜豐<lb/>
之本但人情狃於所習立法之始必多爲異說以相阻<lb/>
撓愚民無知亦未必皆以爲便而斷而行之三年以後<lb/>
饑寒之民可漸少十年以後中家資聚漸饒二十年以<lb/>
<pb n="KR4f0045_SBCK_023-2a"/>
後則家給人足而仁讓可興矣<hi>臣</hi>伏見我<lb/>
皇上憂民之切體道之誠毛舉一二事之利弊未足以<lb/>
輔<lb/>
盛治故竭愚忱陳積漸足民之法分條敘列伏候<lb/>
聖裁<lb/>
<hi>臣</hi>聞古之治天下至纖至悉也故蓄積足恃蓋必通計<lb/>
天地生物之多少與用之之分數而後民生可得而厚<lb/>
也民以食爲天而耗穀之最多流禍之最甚者莫如酒<lb/>
故周公之法天下無私酒卽官亦不得擅作必有事而<lb/>
後授酒材所謂事酒是也民閒祭祀冠昏老疾所用則<lb/>
鄕遂之吏主爲之而小司徒掌飮食之禁令又特設萍<lb/>
<pb n="KR4f0045_SBCK_023-2b"/>
氏之官以幾酒謹酒其嚴如此漢法三人無故飲酒罰<lb/>
黄金一鍰文景詔書於酒醪糜穀蓋諄諄焉至明洪武<lb/>
務絕其源遂禁民種糯及明中葉燒酒盛行諸穀皆爲<lb/>
所耗至於今未之能革也竊計天下沃饒人聚之地飮<lb/>
酒者常十人而五與瘠土貧民相校以最少爲率四人<lb/>
而飮酒者一人其量以中人爲率一日之飮必耗二日<lb/>
所食之穀若能堅明酒禁是兩年所積卽可通給天下<lb/>
一年之食也其藏富於民較古耕九餘三之數而更益<lb/>
其半焉但民愚無知一旦盡用周官之法不無駭詫若<lb/>
先嚴燒酒之禁而他酒仍聽其作蓋西北五省燒酒之<lb/>
坊本大者分鍋曡燒毎歲耗穀二三千石本小者亦二<lb/>
<pb n="KR4f0045_SBCK_023-3a"/>
三百石燒坊多者每縣至百餘其餘三斗五斗之穀則<lb/>
比戸能燒卽專計城鎭之坊大小相折以縣四十爲率<lb/>
每歳耗穀已千數百萬石北方平壤無塘堰以資灌漑<lb/>
生穀之數本少且舟楫鮮通猝有荒歉輸運艱難而可<lb/>
使歲耗千數百萬石之穀哉自<lb/>
聖祖仁皇帝以來無歲不詔禁燒鍋而終不可禁者以<lb/>
門關之稅不除燒麯之造市肆之沽不禁故眾視爲具<lb/>
文禁示每下胥吏轉因緣以爲姦利不過使酒價益騰<lb/>
沽者之耗財愈甚耳禁之之法必先禁燒麯兼除門關<lb/>
之稅毀其燒具巳燒之酒勒限自賣已造之麯報官注<lb/>
冊逾限而私藏燒麯燒具市有燒酒者以<lb/>
<pb n="KR4f0045_SBCK_023-3b"/>
世宗憲皇帝所定造賭具之罰治之縣官降調不准級<lb/>
抵<lb/>
特下明詔嚴勅天下督撫責成守令則其弊立除矣其<lb/>
爲異說以相撓沮者約有數端必曰除天下門關酒稅<lb/>
則歲不下十數萬不知專除燒酒之税未必如是之多<lb/>
卽果如是之多但能使菽粟陳因水旱無憂則所省賑<lb/>
荒之庫帑倉儲亦不少矣或曰口外軍前嚴冬沍寒非<lb/>
此難禦其然則弛禁於口外内地已造之麯許領官批<lb/>
運至口外自賣盡而止口外所造麯酒則不許入塞如<lb/>
此則耗穀無多而用亦不缺矣或曰一旦行此則失業<lb/>
者多不知燒酒非擔負私鹽比也貧民朝不保夕盡禁<lb/>
<pb n="KR4f0045_SBCK_023-4a"/>
私鹽將敺而爲盜賊若燒酒之坊則非中家以上不能<lb/>
辦也燒具雖毀錫鐵木材仍可他用其資本可别爲懋<lb/>
遷何傷於其人之生計哉或曰燒酒雖斷彼改造他酒<lb/>
穀仍不能無耗不知他酒非富民不能家造非多本者<lb/>
不能成坊苟失其法則味敗而本折故業此者稀又其<lb/>
價高貧民併數日之資不能一醉則久而自止矣燒酒<lb/>
盡斷則西北五省歳存穀千餘萬石東南十省以半爲<lb/>
率亦千餘萬石卽造他酒者較多所耗不過十之一二<lb/>
耳周官之法不耕者祭無盛不樹者不槨不績者不衰<lb/>
周公當重熙累洽年穀順成之日而使天下有祭無盛<lb/>
葬無槨喪無衰者豈故欲拂人之情哉不如此不足以<lb/>
<pb n="KR4f0045_SBCK_023-4b"/>
齊眾阜財而使長得其樂利也而况酒之耗民財奪民<lb/>
食廢時而失事者乎且隸卒貧民於燒酒尤便因此起<lb/>
爭鬭興獄訟甚且相殺傷載在秋審之册者十常二三<lb/>
而可無重禁乎自古矯弊立法創始最艱而在今日則<lb/>
甚易蓋我<lb/>
皇上愛民憂民之實心恤民之實政深山窮谷老稚男<lb/>
女無不感動則令岀而民無所疑自非兇頑下愚不敢<lb/>
犯也若變通周官漢明之法而盡用之眞可使菽粟如<lb/>
水火然治敎必積漸以興若符節然不可以先時而發<lb/>
故<hi>臣</hi>亦未敢豫陳伏乞<lb/>
勅下門關核查三年内燒酒及其麯稅實數報部以慿<lb/>
<pb n="KR4f0045_SBCK_023-5a"/>
定議<lb/>
<hi>臣</hi>聞善富天下者取財於天地而愚民所習而不察者<lb/>
奪農家上腴之田耗衣食急需之費未有如烟者也民<lb/>
用之最切者莫如鹽丁男匹婦食鹽之費日不及一錢<lb/>
而弱女稚男之烟費則倍之自通都大邑以及窮鄕下<lb/>
戸老少男女無不以烟相矜詡由是種烟之利獨厚視<lb/>
百蔬則倍之視五穀則三之以<hi>臣</hi>所目見江南山東直<lb/>
隸上腴之地無不種烟而耳聞於他省者亦如之又種<lb/>
烟之後更種蔬穀皆苦惡不可食敗國土而耗民財視<lb/>
酒尤甚焉而禁之則甚易限期示禁凡種烟者以其地<lb/>
入官別給貧民耕種罰及左右鄰有司失察者降調則<lb/>
<pb n="KR4f0045_SBCK_023-5b"/>
立可斷矣但聞塞外軍前苦寒之地嶺南瘴癘之鄕行<lb/>
旅風雪之晨烟亦有小補焉若<lb/>
詔定經制塞外弛禁惟不許入塞各直省郡州縣城内<lb/>
隙地亦得種烟則以禦瘴癘資行旅有餘裕矣城以外<lb/>
尺土寸壤皆植五穀百蔬通計海内歲增穀亦不下千<lb/>
餘萬石則雖烟稅國所損什一而民所益千百月計不<lb/>
足而歲計有餘矣伏乞<lb/>
勅下門關核查烟稅報部以慿定議<lb/>
昔孟子欲明王道以平治天下所反覆申明者農桑而<lb/>
外不過雞豚狗<graphic n="KR3007" url="https://raw.githubusercontent.com/kanripo/KR-Gaiji/master/images/KR3007.png" mimeType="image/png"/>魚鼈材木之無失其時蓋自聖帝明<lb/>
王御世之經下逮霸國能臣救時之策舎此別無根柢<lb/>
<pb n="KR4f0045_SBCK_023-6a"/>
也周公之法凡山澤皆不授於民官爲厲禁使民守之<lb/>
而竊木者加刑罰焉水蟲別孕則川衡身駐其地以守<lb/>
之蓋大懼愚民竭取而生長難蕃與盜竊者之無所畏<lb/>
忌也<hi>臣</hi>所目見齊魯燕趙沿河傍山沮洳沙土之區彌<lb/>
望而無樹及扈從<lb/>
聖祖仁皇帝巡行口外山隈林麓灌栵連叢入口内則<lb/>
大山廣阜彌望而皆童<hi>臣</hi>生長江介素稱魚米之鄕而<lb/>
以邇年較<hi>臣</hi>弱冠時則薪炭魚蝦價皆三倍蓋緣有司<lb/>
怠於民事凡盜樹竊魚一切置之不問用此林麓池塘<lb/>
少遠於宅舎民皆荒棄以雖岀資本而數寸之魚數尺<lb/>
之木皆不能生殖也又約計州縣田畝百姓所自有者<lb/>
<pb n="KR4f0045_SBCK_023-6b"/>
不過十之二三餘皆紳衿商賈之產所居在城或在他<lb/>
州異縣地畝山場皆委之佃戸佃戸租課不淸歲更時<lb/>
易豈肎爲業主守護而盜竊公行官置不問業主亦不<lb/>
肎空棄資本用此蕪廢恆產坐失土利伏乞我<lb/>
皇上著爲功令俾督撫嚴飭州縣專委佐貳官分界管<lb/>
理凡業主鄕居者督令自勤樹畜而其居城鎭及他州<lb/>
異縣者令業主出本樹畜而佃戸嚴爲守護分其樵漁<lb/>
之利佃戸竊取業主訟之官必究他人盜竊佃戸訟之<lb/>
官必究小有爭則鄕約保長平之旣成訟聽之務得其<lb/>
平則民皆爭先而勸作矣至於山麓河壖道路之非民<lb/>
業者官種之民閒沮洳沙土之不殖穀麥者亦勸之種<lb/>
<pb n="KR4f0045_SBCK_023-7a"/>
樹官爲厲禁而使自廵綽則十年二十年之後材物漸<lb/>
饒而民之生計日易矣<lb/>
<hi>臣</hi>生長安池流寓江甯皆湖廣江西上游米粟所滙聚<lb/>
海關未開新米上市每升制錢五文食物皆賤及海關<lb/>
旣開洋船每至蘇州沿江諸鎭米價騰貴登萊亦然文<lb/>
武官弁以及胥吏兵丁皆有陋規<lb/>
世宗憲皇帝時始禁海關岀米然所岀較少而未能盡<lb/>
絕也故至今豐歲沿江新米制錢必八九文又百貨及<lb/>
紗羅紬縀葛布夏而岀洋於民用尙無大損惟棉布則<lb/>
窮民所以禦冬也一夫不耕或受之饑一女不織或受<lb/>
之寒而可使内地男耕女織之粟布日流於洋外乎伏<lb/>
<pb n="KR4f0045_SBCK_023-7b"/>
乞<lb/>
皇上勅部定議無論内商岀洋及洋商入市每船一號<lb/>
計人口及往返程期每人糴米日二升爲率則雖遇風<lb/>
濤阻滯經時累月亦綽有餘裕矣其放米逾數及私放<lb/>
棉而守關胥吏兵丁重懲不貸官弁降調督撫提鎭亦<lb/>
有處分則粟米之存積日多止計松江蘇州常州三郡<lb/>
岀洋之棉布流轉内地可多𬒳數百千萬窮民矣<lb/>
嘗考自周以前經籍所載中原平壤雩祀之外別無救<lb/>
旱之方故桑林之禱雲漢之呼雖聖賢之君莫可如何<lb/>
凡周官溝洫澮川之制禮記導達溝瀆完隄防謹壅塞<lb/>
之令皆以防水患也是以禹貢首言濬畎澮距川而孟<lb/>
<pb n="KR4f0045_SBCK_023-8a"/>
子亦曰七八月之閒雨集溝澮皆盈其涸也可立而待<lb/>
也則專以通水道明矣<hi>臣</hi>數十年中目見耳聞北直山<lb/>
東河南大率水災爲多東南之田則惟恃通川之支河<lb/>
障水之大圩依山傍田之塘堰苟能興作則雖遭屢旱<lb/>
鄰畔皆焦而此田蔚然<hi>臣</hi>前奏凡通川大河及大塘大<lb/>
堰民力不能自浚築者宜於儉歲官爲興作因以食其<lb/>
民已蒙<lb/>
聖恩允行但州縣之吏訟獄催科日不暇給常恐以他<lb/>
事自撓非淳德長才安肎爲民興利伏乞<lb/>
皇上切諭直省督撫凡西北五省下流不通時困於水<lb/>
災之地東南十省支河通漑及大塘大堰宜浚築者准<lb/>
<pb n="KR4f0045_SBCK_023-8b"/>
紳士耆民具實呈報擇賢能練事之員相度詳議工大<lb/>
者具奏<lb/>
勅部定議其小者則豐年勸民浚築官爲監視而鼓舞<lb/>
之荒年則官爲興作以救民飢如此則西北除害之半<lb/>
而東南獲利之全循數推理數年之後所在蓄積漸多<lb/>
而災患之小者不足以困之矣<lb/>
<hi>臣</hi>苞所陳五條皆民閒日用細微之事然通計物材民<lb/>
用生長撙節之分數則植基甚廣而取數多驟視若迂<lb/>
遠而無近功然漸而行之以久皆有一二可徵之實效<lb/>
蓋天地之生財有數不在官則在民民生之用物有經<lb/>
少所損卽多所益昔<lb/>
<pb n="KR4f0045_SBCK_023-9a"/>
聖祖仁皇帝念天下無事常以三年之内輪免天下地<lb/>
丁銀兩三千二百餘萬屢吿廷臣欲永以爲例及西邊<lb/>
設戍遂不能再行我<lb/>
皇上御極以來所免臣民應追之銀應徵之賦約計已<lb/>
千餘萬海内臣民雖感戴<lb/>
聖恩淪肌浹髓而欲其一旦富實固不能也惟廣開生<lb/>
物之源而節其流俾菽粟日多畜産豐饒百物皆賤致<lb/>
銀錢雖艱而足衣食則易然後可積久而致富安也<hi>臣</hi>
非不知致治之要在官恥貪欺士敦志行民安禮敎吏<lb/>
禀法程然是數者不可以法驅而威禁必萬邦臣庶無<lb/>
貴賤貧富各守其分而仰事俯育寛然無憂然後牖之<lb/>
<pb n="KR4f0045_SBCK_023-9b"/>
而易明導之而易赴伏惟我<lb/>
皇上審察詳議而斷行之<hi>臣</hi>不勝戰汗悚冀之至<lb/>
　　請定徵收地丁銀兩之期劄子<lb/>
奏爲請定徵收地丁銀兩之期以紓民困事邇年徵收<lb/>
地丁銀兩四月完半十月全完此於<lb/>
國課無分毫之益而農民苦累不可不急推<lb/>
大行皇帝聖恩援雍正八年寛徵川陜之例以廣<lb/>
皇仁而紓民困也蓋自三月至六月正農民耕田車水<lb/>
刈麥插秧之時舉家男婦老幼雜作兼僱閒民助力尙<lb/>
恐後時乃令奔走鄕城經營借貸伺候官府延接吏胥<lb/>
以奪其時力爲累大矣計一州一縣富紳大賈綽有餘<lb/>
<pb n="KR4f0045_SBCK_023-10a"/>
資者不過十数家或數十家其次中家有田二三百畝<lb/>
以上者尙可那移措辦其餘下戸有田數畝數十畝者<lb/>
皆家無數日之糧兼樵采負販僅能餬口正當靑黄不<lb/>
接之時而開徵比較典當無物借貸無門富豪扼之指<lb/>
苗爲質履畝計租數月之閒利與本齊是以雖遇豐年<lb/>
場功甫畢而家無儋石不厭糟糠者十室而七也在有<lb/>
司初爲此議不過慮歲有豐凶四月已徵其半則後此<lb/>
徵收爲易耳不知秋成果有四分五分小民本不作拖<lb/>
欠<lb/>
國課之想而守土之吏亦不容其拖欠若在三分二分<lb/>
以下則我<lb/>
<pb n="KR4f0045_SBCK_023-10b"/>
皇上視民如傷方且憂其流殍蠲租賜賬豈忍豫斂其<lb/>
財而不顧其後哉且農忙停訟盛夏減刑<lb/>
聖朝舊制而每至四月則一州一縣所比日數百人笞<lb/>
責以五七十爲率若過四月則備加笞責以備折減之<lb/>
數近聞閩撫所參縣令至有用夾木以比較者蓋惟限<lb/>
以四月完半靑黃不接窮民束手無措故忍受肌膚之<lb/>
痛至於此極也<hi>臣</hi>伏念自<lb/>
大行皇帝時寛陜西四川徵收之期六月完半十一月<lb/>
全完數年以來未聞其有逋賦則少寬徵收之期於<lb/>
國課分毫無損可知矣更有請者舊制二月開徵六月<lb/>
停徵八月開徵十月全完次年五月奏銷原不定所徵<lb/>
<pb n="KR4f0045_SBCK_023-11a"/>
分數是以有司得各視土之所岀以爲所徵多寡先後<lb/>
之分故河北五省種麥甚多之地麥熟可徵十之四五<lb/>
江淮以南種麥甚少則雖二月開徵而完至三四分者<lb/>
不過商賈紳衿饒裕之家其餘中家不過一分二分大<lb/>
約皆八月開徵歲終全完耳至於江浙賦重之州縣則<lb/>
次年五月奏銷以前皆完賦之日也自<lb/>
國初行此八十餘年非遇水旱之災未聞大虧<lb/>
國課自有司變爲四月完半十月全完每月俱定分數<lb/>
徵比曾未數年而中家漸貧貧民益困至於江浙賦重<lb/>
州縣則雖限以四月九月終不能如期完納而常有逋<lb/>
賦也如謂各省有春夏調發之軍需則宜於上年錢糧<lb/>
<pb n="KR4f0045_SBCK_023-11b"/>
内豫爲撥定本年春夏所徵又不足恃也凡此無益國<lb/>
事而徒爲民困之實有心者皆知之有口者皆言之非<lb/>
<hi>臣</hi>一人之私見若蒙竟復舊制則膏澤之及民益深將<lb/>
見民生日厚而<lb/>
國賦之徵收亦益易矣伏乞斷自<lb/>
聖心勿下廷議特頒<lb/>
諭旨大沛恩施謹奏<lb/>
　　請定常平倉穀糶糴之法劄子<lb/>
爲請定常平倉穀糶糴之法以便官民事欽惟<lb/>
大行皇帝深恤民艱允釐吏治覈天下常平倉穀使無<lb/>
虛冒定存七糶三之法岀陳易新此洵視民如子誠求<lb/>
<pb n="KR4f0045_SBCK_023-12a"/>
惠保之至意也而有司奉行失宜必待穀價旣貴各州<lb/>
縣始得申詳府道藩臬督撫請定官價井示開糶之期<lb/>
一處文未批發不敢開糶不知平糶本以利民而穀貴<lb/>
早晩無常若商販眾至則旬月之閒價復大減是以胥<lb/>
吏得借此要索苟或上官失察批發後時榖貴之期旣<lb/>
過不獨窮民不得邀平糶之恩而官定之價且不能充<lb/>
有司當此欲不糶則紅腐可憂欲賤糶則秋糴難補投<lb/>
足兩陷罰無所逃誠可矜憫且惟河北五省地勢爽塏<lb/>
風氣高燥倉穀數年不壞存七糶三之法尙可遵行若<lb/>
江淮以南地氣卑溼民閒三二百石之倉每遇伏暑稻<lb/>
必發熱若不盤倉米多折碎味亦發變價值大虧五嶺<lb/>
<pb n="KR4f0045_SBCK_023-12b"/>
以南但逾一年底面卽有霉爛若通行存七糶三之法<lb/>
則南方諸省每至數年必有數百萬石霉爛發變之榖<lb/>
有司懼罪往往以旣壞之穀抑派鄕戸强授富民是化<lb/>
有用之物爲無用本以利民而轉重以爲民累也伏乞<lb/>
我<lb/>
皇上特頒諭旨嚴飭南方各省督撫驗察州縣存倉之<lb/>
榖不用盤倉三年全然不變然後可歲存其半兩年不<lb/>
變則糶七存三但逾一年底面卽有霉爛則春盡糶而<lb/>
秋糴之其或年歲大歉本州縣及鄰境穀皆騰貴春糶<lb/>
之價不足以糴充原數則詳明上司銀交郡庫俟次年<lb/>
有收或鄰境豐穰如數補糴至河北五省儻遇歲歉春<lb/>
<pb n="KR4f0045_SBCK_023-13a"/>
夏穀貴亦聽各州縣詳明上司不拘糶三之例督撫司<lb/>
道郡守止於歳終實覈入倉之數一至開春一任各州<lb/>
縣照所定存糶分數隨時發糶永杜詳請定價示期之<lb/>
弊竇則胥吏絕無要索之因窮民實邀平糶之澤現在<lb/>
有司可無變爛賠補之累新舊交代永絕彼此相持忿<lb/>
爭吿訐之風揆之<lb/>
大行皇帝深恤民艱允釐吏治之至意始曲盡而無遺<lb/>
憾至於穀之存倉則有鼠耗盤量則有折減移動則有<lb/>
腳價糶糴守局則有人工食用春糶之價卽稍有贏餘<lb/>
亦僅足以充諸費更祈<lb/>
勅諭督撫嚴飭監司郡守歲終稽查但穀數不虧不得<lb/>
<pb n="KR4f0045_SBCK_023-13b"/>
借端要挾使有司别無過慮庶幾中材可守無累於民<lb/>
若有廉能之吏實心愛民適逢秋糴價賤贏餘較多詳<lb/>
明上司別貯一倉以備歉歳發賑督撫按所積穀數彚<lb/>
題量加紀錄加級以示鼓勵此<hi>臣</hi>積年博訪周諮灼見<lb/>
情弊而後敢入吿者伏乞<lb/>
聖鑒施行<lb/>
　　請復河南漕運舊制劄子<lb/>
爲請復河南省漕運舊制以甦民困事查河南漕糧除<lb/>
河以北州縣舊徵本色外河以南之祥符等五十州縣<lb/>
共應徵米十三萬六千七百餘石自雍正六年至今槪<lb/>
徵本色於運次交兌河以南各府州縣俱遠水次又中<lb/>
<pb n="KR4f0045_SBCK_023-14a"/>
隔黄河厥土墳壤一經雨雪牛車淖陷日行不能十里<lb/>
而漕期刻不容遲雇夫盤駁價且十倍中家破產貧民<lb/>
鬻子恆由於此是以<lb/>
聖祖仁皇帝深念民咨於康熙二十二年改令全漕折<lb/>
銀解部而有司胥吏陰爲阻撓多方扇惑至二十九年<lb/>
復徵本色三十二年以民終不便折徵銀兩官爲採辦<lb/>
五十八年撫臣楊宗義題請附近水次之衞輝彰德懐<lb/>
慶三府並開封府屬附近水次之州縣仍徵本色其不<lb/>
近水次之歸德河南南陽汝甯四府及汝州開封府屬<lb/>
遠水州縣照常令民閒折銀交糧道在衞輝府水次官<lb/>
爲採辦格於部議刑部尙書張廷樞以讞亢珽獄奉使<lb/>
<pb n="KR4f0045_SBCK_023-14b"/>
河南小民籲號屬路復具疏題請又格於部議<lb/>
聖祖仁皇帝盡絀羣議<lb/>
特旨允行民皆感泣雍正六年督臣田文鏡題請通省<lb/>
全徵本色以眾心洶洶尋題五百里以外陜靈等九州<lb/>
縣改徵折色蓋已心知其悮特以變法未久不敢盡反<lb/>
其前議耳其實祥符等四十二州縣雖較之陜靈等處<lb/>
略分遠近而不通運道中隔黄河民閒輸輓之苦累則<lb/>
一也謹查浙江漕米甯紹等八府不分遠近均以中隔<lb/>
錢江例徵折色解交糧道於嘉湖水次採買兌運行之<lb/>
經久民咸稱便今河南祥符等五十州縣中隔黄河與<lb/>
浙省情形無異應將應徵漕米十三萬六千七百餘石<lb/>
<pb n="KR4f0045_SBCK_023-15a"/>
悉照從前折徵定例解交糧道在衞輝水次官爲採買<lb/>
衞輝乃豫省糧倉總滙之區其附近小灘李家道口楚<lb/>
望等鎭鄕米雲集足敷辦漕之數再查河以北滑濬内<lb/>
黄等州縣向止額徵銀兩不收粟米而其地與運道水<lb/>
次甚近宜令將應徵銀兩酌半改收粟米就近運送通<lb/>
倉以充遠水州縣糧數所不足至於豫省漕糧眾議皆<lb/>
謂京通各倉不敷支放是以改徵本色今豫東兩省每<lb/>
年運倉粟米五十八萬石而支放官兵歲需不過三十<lb/>
餘萬石加以薊糧四萬石共需粟米不及四十萬石每<lb/>
年除支放外尙約計存倉二十萬石是卽將祥符等五<lb/>
十州縣米石徵收折色於<lb/>
<pb n="KR4f0045_SBCK_023-15b"/>
天儲未嘗有損而國計民生均有裨益是乃<lb/>
聖祖仁皇帝二十二年初改折色之本意也河以南數<lb/>
百萬生靈所仰望<lb/>
聖主高厚之恩無過於此伏乞<lb/>
皇上睿鑒施行<lb/>
　　請備荒政兼修地治劄子<lb/>
爲請推<lb/>
聖恩以備荒政兼修地治事<lb/>
皇上御極以來至孝深仁遠猷善政下通民志上順天<lb/>
心時雨時暘百產殷阜豐穰相繼不卜可知但以四海<lb/>
九州之大雖堯舜之聖不能保其無一方一隅之偶歉<lb/>
<pb n="KR4f0045_SBCK_023-16a"/>
也<hi>臣</hi>往年十月初五日伏讀<lb/>
聖諭摘發督撫及州縣報荒不實情形洞晰無遺本年<lb/>
二月初一日<hi>臣</hi>等於通州恭迎<lb/>
聖駕<hi>臣</hi>到<lb/>
行幃諸臣已先進見而岀宣吿<hi>臣</hi>苞陜西督臣劉於義<lb/>
奏摺<lb/>
皇上硃批古語救荒無奇策皆由庸臣見小惜費不肎<lb/>
實播上恩<lb/>
聖謨深遠足以破前古之疑而垂敎萬世又准廷議獨<lb/>
存捐監一項以備賑恤勿充他費凡此皆古昔聖王視<lb/>
民如傷如保赤子心誠求之之實政也<hi>臣</hi>苞竊思救荒<lb/>
<pb n="KR4f0045_SBCK_023-16b"/>
宜豫故周公設保章氏之官以星土之法五雲之物先<lb/>
期而知水旱降豐荒之祲象以修救政雖其法無傳然<lb/>
每至夏末秋初則水旱豐歉之情形十可八九得矣舊<lb/>
例報荒必待八九月後眾口嗷嗷情狀顯見然後入吿<lb/>
是以<lb/>
聖祖仁皇帝<lb/>
世宗憲皇帝毎聞荒報立下諭旨開倉發帑截漕通糴<lb/>
惟恐後時然被災之民朝不及夕而奏請得旨動經旬<lb/>
月流殍者已不知其幾矣故備荒早則民無流殍而國<lb/>
費亦不致過多救荒遲則勞費十倍而功猶不能一二<lb/>
此古今所同然賢愚所共曉也伏乞<lb/>
<pb n="KR4f0045_SBCK_023-17a"/>
皇上勅下督撫嚴飭州縣凡有水旱五六月卽據實詳<lb/>
報七月中旬卽核定災傷分數并乏食人數造冊上聞<lb/>
蓋一州一縣之中田有高下傷水傷旱被災亦有淺深<lb/>
但得實報無欺則災小之地不過量免𬒳災之戸本年<lb/>
正供錢糧十分中幾分發常平倉穀招商通糴勸諭富<lb/>
民挑塘築堰賑恤孤寡無吿者而災可弭矣其災大者<lb/>
則許動庫金修城浚隍整理倉厫官署以招集附郭貧<lb/>
民於四鄕相度支河橋梁大塘大堰招集各鄕土人官<lb/>
給廩穀使任浚築惟老弱孤寡力不能任土工者乃計<lb/>
口給粟則爲數無多易周而可久自古救荒之政莫善<lb/>
於興工築而其事宜早若待民已飢疲則雖壯者亦力<lb/>
<pb n="KR4f0045_SBCK_023-17b"/>
不能勝工築矣更有請者古者城必有池故易曰王公<lb/>
設險以守其國周公立司險掌固二官以通守政所恃<lb/>
惟溝樹耳凡國都暨近郊遠郊必設溝樹三重鄙邑一<lb/>
重蓋無池則城不可守故孟子曰鑿斯池也築斯城也<lb/>
與民守之詩曰築城伊淢池與淢卽周官所謂溝也本<lb/>
無城而創作則起土而溝形已具矣本有城則以築外<lb/>
垣使附城之民得保焉卽春秋傳所稱郛與郊保也不<lb/>
獨通川之地浚溝卽以爲池卽地不通川而溝深三丈<lb/>
則行潦所<graphic n="KR1672" url="https://raw.githubusercontent.com/kanripo/KR-Gaiji/master/images/KR1672.png" mimeType="image/png"/>聚城市之流澌必成淖淤可以限戎馬之<lb/>
奔馳制盜賊之逋遁春秋戰國時有連數國之師攻彈<lb/>
丸小邑而不能入者有溝以爲限有樹以爲蔽則守禦<lb/>
<pb n="KR4f0045_SBCK_023-18a"/>
易而圍攻難也自秦人墮城平塹漢魏以後盜賊猝起<lb/>
破州屠邑千里無畱行蓋古法盪滅州縣或無城或有<lb/>
城而卑且惡或城雖可憑而無溝樹以爲阻固耳詳稽<lb/>
前史證以近代所見聞苟城堅而有溝樹守禦得其方<lb/>
雖敵强援絕莫能驟拔也聖人安不忘危則國家閒暇<lb/>
城堡溝樹之政宜及時修舉明矣更有請者吳楚蜀越<lb/>
嶺徼之地皆賴川流塘堰以灌秔稻不專恃雨澤明太<lb/>
祖嘗慮民閒不敢擅開支河而大塘大堰又有民力不<lb/>
能自興築者洪武二十八年官開天下支河九千二百<lb/>
有奇興塘堰四萬九百八十有奇民皆利之伏乞<lb/>
皇上勅下督撫令各州縣詳詢耆民躬自踏看凡通川<lb/>
<pb n="KR4f0045_SBCK_023-18b"/>
之地可開支河沮洳之區可興大圩與大塘大堰宜創<lb/>
作修復者一一詳報督撫核查審酌并估計工程於一<lb/>
年内陸續造冊具題存部北五省塘堰圩堤可興者少<lb/>
則查千家數百家之鎭集宜開溝渠築垣堡者亦造冊<lb/>
具題存部但遇減收之年卽及時興作以聚窮民其要<lb/>
地城池則豐年以次治之數十年之後天下郡州縣治<lb/>
及大鎭大集莫不有外垣溝樹之阻平時可以備盜賊<lb/>
有事可以固疆圉天下河道橋梁圩堤塘堰無不修治<lb/>
可以助人力所不逮補旱潦之或偏一舉而眾善備焉<lb/>
至於溝樹之地雖不能無廢民田而當荒歉之年官給<lb/>
原價以買之民之懽忭踴躍與受我<lb/>
<pb n="KR4f0045_SBCK_023-19a"/>
皇上之賑賜等所慮者官費用之不充然聞從前捐例<lb/>
通計監生一項歲不下五七十萬今諸例盡閉則此項<lb/>
所入必較多而下覘民氣上驗天心自今以往荒祲必<lb/>
漸少且審度緩急量歲入而次第舉行亦不患其不充<lb/>
也通計每年賑荒工築所餘以興逼近洞苗岀入各州<lb/>
縣之城堡溝樹而沿邊要地次之吳楚蜀越嶺徼之支<lb/>
河圩堤塘堰次之北方大鎭集之溝垣次之海内要地<lb/>
之城池次之然後僻小者以次而徧焉然後吳楚蜀越<lb/>
嶺徼之大村鎭亦以次而徧焉然後北方之小鎭集亦<lb/>
徧焉其餘散居山澤及二三十家自爲聚落者聽民自<lb/>
便蓋吳楚蜀越嶺徼之支河圩堤塘堰先修則農收倍<lb/>
<pb n="KR4f0045_SBCK_023-19b"/>
多北方鎭集之溝垣先修則盜賊易詰故興作之序次<lb/>
如此<hi>臣</hi>夙負罪愆荷<lb/>
聖祖仁皇帝矜容之德特達之知又荷<lb/>
世宗憲皇帝宥及全宗擢居今職又荷<lb/>
皇上再召入南書房<hi>臣</hi>陳三事皆蒙<lb/>
兪允故敢冒言國政之大者伏候<lb/>
皇上裁察謹奏<lb/>
　　論禁燒酒事宜劄子<lb/>
欽惟我<lb/>
皇上特降諭旨永禁燒酒此誠經國之大猷足民之本<lb/>
計備荒之實政也嗣因孫嘉淦條奏發王大臣九卿公<lb/>
<pb n="KR4f0045_SBCK_023-20a"/>
議所見不同各爲一議並陳<lb/>
御覽復發北省督撫公議所議次第奏到本月二十四<lb/>
日九卿復齊集會議謂不宜禁者十之七八在諸臣惟<lb/>
慮開燒鍋者之失業而<hi>臣</hi>所慮者則在燒鍋屯穀旣多<lb/>
雖遇豐年米價亦貴而窮民艱於得食諸臣所慮者大<lb/>
豐之年穀賤傷農故爭言惟儉歲宜禁而<hi>臣</hi>所慮者則<lb/>
在儉歲雖禁亦無穀可積儻遇灾荒少劇雖不惜<lb/>
國帑亦無穀可糴終不能救窮民之流殍而厪<lb/>
聖主之憂勞<hi>臣</hi>一介寒儒年力衰殘初列班聯之末雖<lb/>
竭誠無隱而終不能解異議者之惑故敢直陳於<lb/>
聖主之前伏念自漢唐以及元明流民起而爲盜賊皆<lb/>
<pb n="KR4f0045_SBCK_023-20b"/>
由饑饉我<lb/>
國家運方郅隆毋庸慮此而蓄積備荒之道自不可以<lb/>
不豫卽如雍正八年河南衞彰等處旱荒田文鏡匿而<lb/>
不報九年二月<lb/>
世宗憲皇帝訪聞立遣侍郎王國棟馳驛往賑盡發數<lb/>
年所積倉穀五十餘萬石兼截漕糧以散之穀尙不敷<lb/>
乃折銀以代穀而無穀可糴惟中家素有儲蓄者尙能<lb/>
自保其餘得賑而免於流殍者十之三其就食他省者<lb/>
雖荷<lb/>
先帝仁恩命所經州縣廩給資送而轉死於疾病者尙<lb/>
不可勝數此天下所通聞也伏乞<lb/>
<pb n="KR4f0045_SBCK_023-21a"/>
皇上徧詢謂燒鍋不可禁之諸臣設更有如雍正九年<lb/>
衞彰等處之旱荒將何以贍之儻有如漢唐宋明一二<lb/>
千里之水旱<lb/>
皇上卽不惜數百萬帑金以賑之而水路不通之地雖<lb/>
有米糧將如何轉運况鄰省亦無積穀乎諸臣果有善<lb/>
策卽聽開燒鍋之禁若並無其策則臣願我<lb/>
皇上熟計審處斷自<lb/>
聖心勿以浮言而阻實政也至内外諸臣前後條奏言<lb/>
燒鍋不宜禁者其大指不過二端其細目不過八條<hi>臣</hi>
謹一一剖析於後伏乞<lb/>
皇上存<hi>臣</hi>所奏俟王大臣九卿議上時一一察驗彼此<lb/>
<pb n="KR4f0045_SBCK_023-21b"/>
相參則孰爲中乎事理當乎人情自無能遁於<lb/>
聖鑒矣<lb/>
一則謂驟禁燒鍋恐失業之民多不知開燒鍋者非大<lb/>
有資本不能具房倉什器屯積粱穀此種豪民卽不開<lb/>
燒鍋亦可用其資本經商行賈何患失業凡城市村鎭<lb/>
賣燒酒者多與油鹽雜貨同一店雖不賣燒酒他貨未<lb/>
嘗禁其市賣亦並無失業之虞惟大路之旁閒有搭草<lb/>
棚零沽於行旅者此不過百分之一然燒酒雖禁黄酒<lb/>
豈不可以零沽則慮民失業乃似是而非之說明矣<lb/>
一則謂恐穀賤傷農果爾則周公耕九餘三爲厲民之<lb/>
政孟子菽粟如水火爲亂政之言矣史稱唐太宗時斗<lb/>
<pb n="KR4f0045_SBCK_023-22a"/>
米三錢民行萬里不持尺兵用致刑措而我<lb/>
朝康熙三十年前後<hi>臣</hi>時往來京師米麥之價僅及近<lb/>
歳之半彼時百物皆賤家給人安未聞以穀賤傷農目<lb/>
今卽令民閒歳歲積穀行之以久尙未必能復康熙三<lb/>
十年前後之舊而諸臣豫以榖賤爲憂實<hi>臣</hi>之所不解<lb/>
然則穀賤傷農爲似是而非之說明矣<lb/>
一謂穀糠不以造酒則無糟以飼六畜此乃情理所絕<lb/>
無者夫穀糠去其精華以爲燒酒其糟粕尙可以飼六<lb/>
畜則精華尙存之穀糠以飼六畜必更肥碩此物理之<lb/>
最易明者若謂必爲糟而六畜乃食則是未經造酒之<lb/>
穀糠委之於畜畜竟不食也其誰信之<lb/>
<pb n="KR4f0045_SBCK_023-22b"/>
一謂高粱有味澀者止可喂養牲畜卽就所言北五省<lb/>
大家小戸六畜需用高粱之處正多且李衞前奏宣化<lb/>
一府瘠地所岀高粱味雖微澀值荒歳百姓亦頗賴以<lb/>
充飢則是高粱無不可食之明證也<lb/>
一謂禁止燒鍋則當先禁燒麯此說是也但謂凡鎭市<lb/>
開厰造麯耗穀累千萬石者在所必禁而民家自躧燒<lb/>
麯者則聽之此說乍看似爲近情其實積少成多耗穀<lb/>
與開厰等小民逐利旣開其端則人人皆託名自用而<lb/>
無以禁之是向之聚造於一處者今特使分造於各州<lb/>
各縣各鄕各鎭耳是名爲禁而實縱之之術也<lb/>
一謂高粱難於久貯其說甚爲荒唐且五穀未有不可<lb/>
<pb n="KR4f0045_SBCK_023-23a"/>
久貯久貯則未有不生蛀蟲略有損壞者小民歲蓄每<lb/>
家不過數石數十石收藏曬晾甚易非有成千累萬之<lb/>
相因也卽富戸糧穀豐盈有累千百石者毎歳皆可推<lb/>
陳易新豈坐而視其損壞乎卽據尹會一所奏亦只云<lb/>
大約朽蛀則是亦難直斷以不可久貯也其爲影響之<lb/>
說明矣<lb/>
一謂嚴禁燒鍋則私燒者多必致比戸擾累不知惟開<lb/>
燒鍋難於密秘雖高牆深院氣味必達於外不比私造<lb/>
賭具銷燬制錢可藏匿而爲之也地方官果肎實力奉<lb/>
行查禁最易豈有比戸擾累之弊<lb/>
一謂禁燒酒則造黄酒者必多轉致費耗糯黍精鑿之<lb/>
<pb n="KR4f0045_SBCK_023-23b"/>
穀殊不知黃酒不可久擱尤不可致遠車載則色惡而<lb/>
味變又深春炎夏初秋皆不可造且價高而難以充量<lb/>
飲燒酒數兩者非黄酒三二觔不得一醉卽有中人之<lb/>
產亦豈能用十倍之資以縱飮窮民則不禁而自不能<lb/>
沽所省民閒飲酒之費十居六七又其顯見者也<lb/>
一謂驟禁燒鍋恐胥吏乘此以擾民不知前此惟陽奉<lb/>
陰違或開或禁故有司胥吏得緣爲姦利若通行禁止<lb/>
官能守法民自知畏更何緣以擾民見今直隸山東嚴<lb/>
禁燒鍋己經數月未聞擾民別生事端其明驗也<lb/>
一德沛奏稱膏腴之土植無用之材己屬暴殄况登場<lb/>
之穀爲亂性之資又自古及今皆知其不可者等語是<lb/>
<pb n="KR4f0045_SBCK_023-24a"/>
其意謂不可不禁也而又慮州縣官有刑名錢穀之責<lb/>
千把總有操防訓練之司不得不委之兵役番捕恐愚<lb/>
民受其侵擾此則爲有司所蔽惑耳國家設守土之官<lb/>
以察民閒之疾苦興利除弊皆須必躬必親實心爲之<lb/>
經理若除刑名錢穀操防訓練外一切委之兵役則不<lb/>
可以任州縣之寄爲百夫之長矣伏念燒鍋之禁<lb/>
聖祖仁皇帝<lb/>
世宗憲皇帝所屢申也所以陽奉陰違者皆由不肖有<lb/>
司及本地勢紳有所利而爲之護持是以胥吏土豪得<lb/>
因緣以爲姦利今聞<lb/>
聖主特諭永禁則有司勢紳百方巧說以惑九卿督撫<lb/>
<pb n="KR4f0045_SBCK_023-24b"/>
之聽九卿督撫以言者眾多遂謂此眾人之公言而不<lb/>
知其爲不肖有司及勢紳之私意也若千百萬窮民之<lb/>
苦穀貴而望禁燒鍋則何由達於九卿督撫之聽哉<hi>臣</hi>
區區之心不勝激切仰企之至<lb/>
　　請禁燒酒種烟第三劄子<lb/>
竊惟自古開創之初臣主一心萬民畏法故變更制度<lb/>
縱橫任意立見成功承平之後百吏因循姦民抏巧而<lb/>
欲更化善治必得其機會因勢以利導之然後無沮格<lb/>
中廢之患故唐之中葉議復府兵久而無成會吐蕃以<lb/>
牛運糧至原蘭牛無所用李泌建議以爲急市其牛可<lb/>
得六萬頭以給沿邊戍卒開墾荒地願畱者給爲永業<lb/>
<pb n="KR4f0045_SBCK_023-25a"/>
則府兵漸次可復但需急爲之計過旬月則不及矣而<lb/>
當時不能用讀史者莫不痛惜焉乾隆二年<lb/>
皇上特降永禁燒酒<lb/>
諭旨以九卿督撫各持一議久而未定今年三月復降<lb/>
諭旨命禁躧麯前月中又<lb/>
特命嚴禁燒鍋<lb/>
聖主至仁至明爲國家樹根本之道洵億萬世生民之<lb/>
福也<hi>臣</hi>之愚心竊謂永禁燒鍋惟此時爲易<hi>臣</hi>前年奏<lb/>
請先禁河南北五省者以南中粟米尙多恐愚民不知<lb/>
其宜禁也今江南旱荒浙江福建米價騰貴江西湖廣<lb/>
多米之地亦幾倍於前若以此時<lb/>
<pb n="KR4f0045_SBCK_023-25b"/>
特頒諭旨布吿天下各省俱行永禁則民心感說可以<lb/>
不勞而定蓋前此在内之公卿不過牽於莊頭之厚利<lb/>
在外之督撫不過惑於有司胥吏之浮言又恐有虧關<lb/>
稅今見萬民飢殍<lb/>
聖主憂勞則九卿督撫必不忍飾浮說以相阻撓卽莊<lb/>
頭土豪亦不敢干<lb/>
功令而犯眾怒明年春夏當無異議至秋冬卽大有農<lb/>
收<lb/>
皇上堅持而申喻之則此法可永定矣九卿中言禁之<lb/>
未便者惟孫嘉淦尹繼善二人非有私意乃所見實然<lb/>
但孫嘉淦止知燒酒永禁以此營生者一時不無失業<lb/>
<pb n="KR4f0045_SBCK_023-26a"/>
之苦至永禁以後利益溥徧則未嘗籌及卽如今年孫<lb/>
嘉淦請弛躧麯之禁各省督撫未有以爲是者可知人<lb/>
心之公自有不能曲狥之是非也况去歲直隸地方嚴<lb/>
禁燒鍋業已半載有餘山東則自始至今未嘗弛禁兩<lb/>
省之民未聞以此爲病則謂擾民而難禁乃胥吏有司<lb/>
之姦言而督撫誤信之明矣尹繼善曾與<hi>臣</hi>言非謂燒<lb/>
酒不宜禁乃謂愚民習便無法以禁絕之然行之於此<lb/>
時則無貧富賢愚皆知其宜禁矣此正可以永禁之機<lb/>
會也至於種烟所減之粟米較之燒酒所耗亦十分之<lb/>
六七而禁之又不若燒酒之難蓋種於田野半歲乃成<lb/>
不可掩藏無俟嚴刑峻罰第拔其苗扑責其人卽不敢<lb/>
<pb n="KR4f0045_SBCK_023-26b"/>
再犯矣如謂八旗祭祀舊制必用燒酒兵丁巡夜寒冬<lb/>
難盡禁烟則特開古北口一路塞外燒酒與烟官給印<lb/>
票許載入京城則可給矣如謂廣西雲貴瘴厲之地烟<lb/>
微有補則飭督撫查明瘴癘州縣聽民於山㵎種烟不<lb/>
得岀境販賣而永禁於平地則亦可以兼濟矣前直督<lb/>
李衞曾奏稱宣化府地方所產高粱有味苦者惟凶年<lb/>
乃以充飢豐年宜聽其燒酒則卽如所奏豐年聽其燒<lb/>
酒而不許岀境販賣可矣昨閱邸報見甘撫元展成奏<lb/>
稱甘肅苦寒嚴冬風雪口外兵民非此不足以資温煖<lb/>
卽如所奏凡沿邊及口外駐兵防守之地自十月聽其<lb/>
燒酒二月嚴禁其餘州縣則槪行禁止可矣且<hi>臣</hi>積年<lb/>
<pb n="KR4f0045_SBCK_023-27a"/>
確訪宣化一府所以種苦高粱獨多者以燒酒利大運<lb/>
販遠方爲便也若不許出境販賣則所種苦者日少而<lb/>
不苦者日多儻遇荒歉宣化一府之高粱不需官移而<lb/>
商自轉販鄰封以濟飢乏矣至元展成所奏窮民裋褐<lb/>
不完必借杯酒以敵寒威尤屬窕言果身無衣腹無食<lb/>
杯酒豈足以禦晝夜之寒威果有餘錢以酤酒則積兩<lb/>
月之酒價可得寒衣以禦三冬矣至於商旅則用酒無<lb/>
多黄酒本無禁令而必欲用燒酒以耗至可寶貴之黄<lb/>
米何意乎况自漢唐以至元明皆苦邊地少粟多方運<lb/>
餉而於春秋和煖之日多作無用生事之燒酒以耗有<lb/>
用難致之軍糧可乎且以宣化一府之私利西邊數鎭<lb/>
<pb n="KR4f0045_SBCK_023-27b"/>
之嚴寒而廢四海九州之長利釀生民之隱憂撓<lb/>
國家之本計可乎但永禁之法若不毁燒鍋不除烟酒<lb/>
關稅終非拔本塞源之計伏望我<lb/>
皇上斷而行之如羣臣尙有異說伏乞<lb/>
皇上詰問除禁酒禁烟更有何法可使粟米日多令其<lb/>
陳奏庶幾諸臣爲百姓思之爲<lb/>
皇上思之而知顧私利之非忠執淺見之誤國也更有<lb/>
請者凡羣下所奏若實有當於事理則祈我<lb/>
皇上特旨行之蓋以人情熟於揣摩且多嫉妬知議岀<lb/>
羣下則思多方以破壞之<hi>臣</hi>伏見我<lb/>
皇上敬天仁民之實德虛己樂善之實心洵可以興三<lb/>
<pb n="KR4f0045_SBCK_023-28a"/>
代之治而羣下之結習不除則雖我<lb/>
皇上日夜憂勤而庶政終難於興起至於開源節流乃<lb/>
自古聖王使菽粟如水火之常經上腴之田半變爲烟<lb/>
圃五種之美半化爲糟醨民閒積貯日少若曡遇水旱<lb/>
雖盡發太倉常平之積粟費數十臣萬之<lb/>
國帑實不能遍濟千百萬之窮民思之令人寒心卽如<lb/>
目今各路凶荒向使民閒多畱一石之粟米較之官爲<lb/>
採買輸運所省<lb/>
國帑不止一倍若目下早定一日之大計則後此可早<lb/>
釋我<lb/>
皇上一日之憂勞而諸臣猶以永禁燒酒爲未便者眞<lb/>
<pb n="KR4f0045_SBCK_023-28b"/>
愚<hi>臣</hi>之所不解也<hi>臣</hi>今年血氣日衰初寒則晨夕戰慄<lb/>
飲食日減誠恐一旦遂塡溝壑則諸臣阻撓之淺見國<lb/>
家久遠之深憂不得復達於<lb/>
聖主謹罄竭愚忱盡言無隱伏惟<lb/>
鍳察謹奏<lb/>
　　請除官給米商印照劄子<lb/>
<hi>臣</hi>閲邸報兩江督臣那蘇圖奏請備荒宜照去年部議<lb/>
定例凡米船過關卽詢明係往𬒳災某州縣售賣免其<lb/>
納稅給與印照責令到境呈送地方官鈐印於囘空過<lb/>
關時呈驗查銷如偷運別省幷沿途先行糶賣將寛免<lb/>
之税倍追治罪已䝉<lb/>
<pb n="KR4f0045_SBCK_023-29a"/>
硃批照所請速行在案仰見我<lb/>
皇上愛民深切不緩須臾督臣仰體<lb/>
聖德計畫周悉但所稱查照定例内有急宜變通者凡<lb/>
販米客商逐貴去賤本不待敎而喻凡米價貴賤視𬒳<lb/>
災淺深災淺者價貴災深者價必尤貴若必限定到某<lb/>
處糶賣不可改移假如沿途米價更貴於所報往賣之<lb/>
處則此地之飢困必更甚於彼地客商不敢違法而擅<lb/>
賣貧民嗷嗷待哺必欲强買竊恐爭奪搶攘之患必更<lb/>
叢生矣大凡米價騰貴之地一遇客商湊集價必稍減<lb/>
此地稍減又爭往他所聽其自便流通更速若價昻旣<lb/>
不敢賣價減又不得不賣商賈用本求利必視此爲畏<lb/>
<pb n="KR4f0045_SBCK_023-29b"/>
途而觀望不前又地方官鈴印一節卽官長不敢畱難<lb/>
而胥吏隨處需索往返再三視納稅費增數倍更有慮<lb/>
者客商挾資往來江湖多隠秘其踪跡惟恐生人識其<lb/>
面目所以防盜賊之拘執拷索也若使出入官署投批<lb/>
請印人人知其爲商尤所深懼<hi>臣</hi>少時授經四方時附<lb/>
客船深知此中情事故敢冒陳愚見伏乞<lb/>
皇上特降諭旨凡米船過關免其納稅聽慿轉運本省<lb/>
地方隨處售賣不許偸運別省庶大商小販人人踴躍<lb/>
爭先而民食可少濟矣謹奏<lb/>
　　論山西災荒劄子<lb/>
<hi>臣</hi>本月十五日閲邸鈔始見御史楊嗣璟奏山西歲歉<lb/>
<pb n="KR4f0045_SBCK_023-30a"/>
奉<lb/>
旨著巡撫石麟速行明白囘奏仰見<lb/>
聖心憂民之切但州縣旣匿荒不報於先而大吏又失<lb/>
察於後今奉<lb/>
旨查問恐地方官不無多方掩飾幸免罪愆之弊萬一<lb/>
石麟囘奏未能盡實再遣大臣往查非越月不能<lb/>
上聞而被災之民朝不保夕恐難久待伏乞我<lb/>
皇上卽召山西在京大小臣工淸問俾各陳所知如與<lb/>
御史所奏相符則求<lb/>
特遣忠實大臣前往會同廵撫覈查被災淺深之地卽<lb/>
照直隸山東之例一體動帑賑濟庶被困飢民不致流<lb/>
<pb n="KR4f0045_SBCK_023-30b"/>
離失所我<lb/>
皇上視民如傷四海蒸黎感戴<lb/>
聖恩皆如赤子之仰父母故敢竭其愚忱不勝激切悚<lb/>
惶之至<lb/>
</p>
<p>
</p>
  </div>
</body>
</text>
</TEI>
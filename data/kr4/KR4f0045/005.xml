<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0045_SBCK_005-1a"/>
望溪先生文集卷五<lb/>
　書後題跋<lb/>
　　書韓退之學生代齋郞議後<lb/>
異哉韓子之議薦享以爲齋郞之事而學生不得兼也<lb/>
夫離道德與事物而二之者末學之失也古之敎者學<lb/>
者精粗本末未嘗不相貫雖灑掃應對皆以順性命之<lb/>
理而况薦享以交於神明乎稽之尙書周官禮記割牲<lb/>
制祭天子實躬親之其得與於薦享者非顯諸侯則達<lb/>
官之長與貳乃以爲賤者之役而學生不得爲嗚呼其<lb/>
亦不思之甚矣動作禮義威儀之節君子所以定命也<lb/>
反不得與能文通字書比重用事於宗廟社稷之地至<lb/>
<pb n="KR4f0045_SBCK_005-1b"/>
於思慮之不固容貌之不莊則其人頽惰委靡不能有<lb/>
立可知矣乃見謂通經而冀其有贊於敎化是何本末<lb/>
名實之交眩與曰慮其不習也嗚呼使學者舍其所當<lb/>
習而攻其所不必習末世之政禍民者非一端而此其<lb/>
本也射御戰陳之不習而以付於悍卒武夫理財決獄<lb/>
之不習而以委之胥吏皆齋郞薦享之類也姦與亂循<lb/>
生斯人惴惴而莫必其命實由於此而韓子猶未之悟<lb/>
與夫古者學有大小而道不分於精粗任有大小而人<lb/>
不分於貴賤故於學無遺理於人無抑材自魏晉以還<lb/>
尙浮言別流品而隋唐益厲之以科舉於是乎學者舍<lb/>
其所當習而騖於無實之文詞習於此者斯以爲賢得<lb/>
<pb n="KR4f0045_SBCK_005-2a"/>
於此者斯以爲貴而先王之道鬱不行者<graphic n="KR1724" url="https://raw.githubusercontent.com/kanripo/KR-Gaiji/master/images/KR1724.png" mimeType="image/png"/>數百年夫<lb/>
所貴乎豪傑之士者謂能識道之歸而不溺於所習也<lb/>
以韓子之智而猶蔽於此况以中材處晻世而能無眩<lb/>
哉是故先王愼所以導民者誠畏其習也<lb/>
　　又書學生代齋郞議後<lb/>
或曰子之言辨矣然語云籩豆之事則有司存何謂也<lb/>
曰此爲孟敬子言之也古之爲敎也童而習禮少長則<lb/>
執事於賓祭至於四十而仕五十爲大夫禮樂之器豈<lb/>
尙有操之而不習者乎悼公之喪季孫尙以喪食爲疑<lb/>
而捷公爲鄙倍之言悍然而不顧則其無忠信之心而<lb/>
容貌顏色無一不遠於禮可知矣乃沾沾焉詳於末數<lb/>
<pb n="KR4f0045_SBCK_005-2b"/>
而以自喜不亦悖乎故曰爲敬子言之也若學生則宜<lb/>
習焉以備他日之用者也夫俎豆之事孔子嘗以對衞<lb/>
君矣自孔子言之則所以爲東周者卽此而在矣而自<lb/>
孟敬子言之則直有司之事耳動作禮義威儀之節君<lb/>
子所以定命也魯侯不違禮而女叔以爲亡徵則言固<lb/>
各有所當也夫<lb/>
　　書韓退之平淮西碑後<lb/>
碑記墓誌之有銘猶史有贊論義法創自太史公其指<lb/>
意辭事必取之本文之外班史以下有括終始事跡以<lb/>
爲贊論者則於本文爲複矣此意惟韓子識之故其銘<lb/>
辭未有義具於碑誌者或體製所宜事有覆舉則必以<lb/>
<pb n="KR4f0045_SBCK_005-3a"/>
補本文之閒缺如此篇兵謀戰功詳於序而旣平後情<lb/>
事則以銘出之其大指然也前幅蓋隱括序文然序述<lb/>
比數世亂而銘原亂之所生序言官怠而銘兼民困序<lb/>
載戰降之數銘具出兵之數序標洄曲文城收功之由<lb/>
而銘備時曲陵雲邵陵郾城新城比勝之迹至於師道<lb/>
之刺元衡之傷兵頓於久屯相度之後至皆前序所未<lb/>
及也歐陽公號爲入韓子之奥窔而以此類裁之頗有<lb/>
不盡合者介甫近之矣而氣象則過隘夫秦周以前學<lb/>
者未嘗言文而文之義法無一之不備焉唐宋以後步<lb/>
趨繩尺猶不能無過差東鄕艾氏乃謂文之法至宋而<lb/>
始備所謂强不知以爲知者邪<lb/>
<pb n="KR4f0045_SBCK_005-3b"/>
　　書祭裴太常文後<lb/>
韓公自言所學先在辨古書之正僞周秦諸子如管莊<lb/>
荀韓可謂顯著者矣而案之皆有僞亂余嘗欲削其不<lb/>
類者以無溷後人而未暇也韓公之文一語出則眞氣<lb/>
動人其辭鎔冶於周人之書而秦漢閒取者僅十一焉<lb/>
今集中乃載祭嶭中丞裴太常二篇意淺直多俗韻在<lb/>
唐雜家中尙不爲好而謂公爲之與二篇乃同官聯祭<lb/>
之文意者他人所爲公名載焉公文重於時故二家子<lb/>
姓矜爲公作而編集者莫能辨耳公省試文明白曲暢<lb/>
無甚可愧者猶自謂近於俳優者之辭則二篇決知非<lb/>
公作也夫文之高下雅俗判若黑白學者猶安於習見<lb/>
<pb n="KR4f0045_SBCK_005-4a"/>
而莫知別擇况聖人之經其微辭隱義辨在毫芒蔽晦<lb/>
於前儒承授之說而不察不著者與此未可爲不知者<lb/>
道也<lb/>
　　書柳文後<lb/>
子厚自述爲文皆取原於六經甚哉其自知之不能審<lb/>
也彼言涉於道多膚末支離而無所歸宿且承用諸經<lb/>
字義尙有未當者蓋其根源雜出周秦漢魏六朝諸文<lb/>
家而於諸經特用爲采色聲音之助爾故凡所作效古<lb/>
而自汨其體者引喻凡猥者辭繁而蕪句佻且稺者記<lb/>
序書說雜文皆有之不獨碑誌仍六朝初唐餘習也其<lb/>
雄厲悽淸醲郁之文世多好者然辭雖工尙有町<graphic n="KR3041" url="https://raw.githubusercontent.com/kanripo/KR-Gaiji/master/images/KR3041.png" mimeType="image/png"/>非<lb/>
<pb n="KR4f0045_SBCK_005-4b"/>
其至也惟讀魯論辨諸子記柳州近治山水諸篇縱心<lb/>
獨往一無所依藉乃信可肩隨退之而嶢然於北宋諸<lb/>
家之上惜乎其不多見耳退之稱子厚文必傳無疑乃<lb/>
以其久斥之後爲斷然則諸篇蓋其晩作與子厚之斥<lb/>
也年長矣乃能變舊體以進於古假而其始學時卽知<lb/>
取道之原而終也天假之年其所至可量也哉<lb/>
　　書柳子厚辨亢桑子後<lb/>
亢桑子之僞柳子厚辨之晁氏謂唐天寶中詔求其書<lb/>
不得而襄陽王士元乃假託焉士元年世先後於柳雖<lb/>
不可知然果詔求不得而僞者晩出則辨宜及之且是<lb/>
書剽剟戴記諸子語甚眾而子厚第云首篇出莊子而<lb/>
<pb n="KR4f0045_SBCK_005-5a"/>
益以庸言又以文章取士及被靑紫章服爲唐以後人<lb/>
語明甚不據是斥之而獨以劉向班固無其錄爲疑然<lb/>
則今所傳者又可謂卽子厚之所斥邪<lb/>
　　書李習之平賦書後<lb/>
吾少讀孟子至周公思兼三王以施四事其有不合者<lb/>
仰而思之夜以繼日幸而得之坐以待旦求其解而不<lb/>
得也及治周官然後知周公之心惟孟子知之蓋萬物<lb/>
之理難盡也人事之變無窮也一閒未達則末流之弊<lb/>
且四出而不可弭惟周公之聖乃有以知其不合而思<lb/>
之如此其深得之如此其難耳故後王代興其政法之<lb/>
大者必暗與周官之意合十有二三然後上下安歷年<lb/>
<pb n="KR4f0045_SBCK_005-5b"/>
永旣其後侵尋變易舉其合者而盡亡焉而國非其國<lb/>
矣此無他是乃天理之盡王道之極而舍是則無以紀<lb/>
綱乎民物也唐李翺作平賦書後儒多稱焉其爲說亦<lb/>
捃摭春秋傳周官注疏以爲端緒而其歸宿則大謬於<lb/>
聖人謂一畝之收無水旱以一石爲下則而百里之賦<lb/>
粟至三十四萬五千石有奇帛至十一萬五千匹有奇<lb/>
雖吳越上腴橫征暴斂亦豈能歲得此於民哉周官辨<lb/>
五地規井牧旣斥其餘以爲藪牧園圃則所井皆沃衍<lb/>
也而同井之田猶有不易一易再易之辨然後土力均<lb/>
人功稱而賦法平今以畝一石爲下則沙磧斥鹵之區<lb/>
有大穰而不及所料之半者矣此其弊非隱深難見而<lb/>
<pb n="KR4f0045_SBCK_005-6a"/>
翺乃懵然自以爲得日是復古而爲十一之征猶幸其<lb/>
人微其言輕自唐以後無取而施用者而瞀儒耳食猶<lb/>
嚾嚾焉以爲經世之良圖豈不甚蔽矣哉<lb/>
　　書李習之盧坦傳後<lb/>
文士不得私爲達官立傳李習之與退之游此義宜夙<lb/>
講而集有東川節度使盧坦傳事迹平敘無杼軸經緯<lb/>
後無論贊豈習之嘗欲筆削國史故於所聞見偶錄以<lb/>
備取材其後史卒未成而編者誤以入集邪吾觀周秦<lb/>
閒諸子其傳顯著者尙多爲後人僞亂太史公作史記<lb/>
藏之名山副在京師然中閒多駢旁枝如秦紀後覆出<lb/>
襄公至二世六百一十年事田單傳別載君王后王蠋<lb/>
<pb n="KR4f0045_SBCK_005-6b"/>
語蓋當日摭拾羣言以備採擇而未用者不知者乃取<lb/>
而附綴焉故退之自言所學首在辨古書之正僞然則<lb/>
文之義法不獨作者宜知之也<lb/>
　　書邵子觀物篇後<lb/>
余讀邵子觀物篇不能究知其義問諸朋儕則日子好<lb/>
之則能知之是書之祕可心喻而不可言傳也夫聖言<lb/>
之精者具易與春秋學者雖不能極其隱深而大體固<lb/>
昭然明白也世乃有理之至者而不可以言傳乎邵子<lb/>
自謂因春秋以通易今觀其書以秦穆首四伯謂其有<lb/>
功於周伐鄭而敗悔過自誓幾於王道以晉文侯遷平<lb/>
王於洛而進其裔孫於齊桓其於春秋所書事迹顯著<lb/>
<pb n="KR4f0045_SBCK_005-7a"/>
者如此則夫天造物化之絪緼於無形者其盡可詰邪<lb/>
余於是書固未能窺其樊然世之自謂知者其果能好<lb/>
之邪抑韓子所云惟怪之欲聞而利其不可稽尋者邪<lb/>
　　書朱註楚辭後<lb/>
朱子定楚辭删七諫九懷九歎九思以爲類無疾而呻<lb/>
吟者卓矣而極詆反騷則於其詞指若未詳也弔屈子<lb/>
之文無若反騷之工者其隱病幽憤微獨東方劉王不<lb/>
及也視賈嚴猶若過焉今人遘疾罹禍殃其汎交相慰<lb/>
勞必日此無妄之灾也戚屬至則將咎其平時起居之<lb/>
無節作事之失中所謂垂涕泣而道之也雄之斯文亦<lb/>
若是而已矣知七諫九懷九歎九思之雖正而不悲則<lb/>
<pb n="KR4f0045_SBCK_005-7b"/>
知雄之言雖反而實痛也然雄之末路譸張苟免未必<lb/>
非痛屈子之心所伏積而成文雖工其所以爲文之意<lb/>
則悖矣豈朱子惡其爲文之意於詞指遂忽焉而未暇<lb/>
以詳與<lb/>
　　書陳氏集說補正後<lb/>
余少治戴記見陳氏集說於記之本指時有未達而反<lb/>
以蔽晦之者及得崑山徐司寇所刻集說補正而惑之<lb/>
解者過半念此必吳中老儒勤一世以爲之恨子孫不<lb/>
能守而流傳勢家又怪司寇聽其假託而不辨也旣而<lb/>
思秦周以前作者名不槪見蓋胸中所知見不能自已<lb/>
而欲傳之其人豈以爭名於沒世邪厥後見嘉定張樸<lb/>
<pb n="KR4f0045_SBCK_005-8a"/>
村叩之日此吾鄕陸翼王先生所述也先生於諸經多<lb/>
開闡兹其僅存者耳夫秦周以前作者雖不知其誰何<lb/>
而無有假託者呂不韋劉安名以書傳然眾知其非不<lb/>
韋安作也若陸氏此書非樸村爲徵則他人據而有之<lb/>
矣以是知無實而掠美者必有物焉以敗之也無錫顧<lb/>
隆吉嘗以其鄕先進華氏宗旦儀禮喪服或問示余明<lb/>
白純正可與陸氏此書比並華氏於三禮皆有述而學<lb/>
者一無聞焉然則司寇聽其假託而不辨亦未可厚非<lb/>
也<lb/>
　　書歸震川文集後<lb/>
昔吾友王崑繩目震川文爲膚庸而張彝歎則日是直<lb/>
<pb n="KR4f0045_SBCK_005-8b"/>
破八家之樊而據司馬氏之奥矣二君皆知言者蓋各<lb/>
有見而特未盡也震川之文鄕曲應酬者十六七而又<lb/>
徇請者之意襲常綴瑣雖欲大遠於俗言其道無由其<lb/>
發於親舊及人微而語無忌者蓋多近古之文至事關<lb/>
天屬其尤善者不俟修飾而情辭并得使覽者惻然有<lb/>
隱其氣韻蓋得之子長故能取法於歐曾而少更其形<lb/>
貌耳孔子於艮五爻辭釋之日言有序家人之象系之<lb/>
曰言有物凡文之愈久而傳未有越此者也震川之文<lb/>
於所謂有序者蓋庶幾矣而有物者則寡焉又其辭號<lb/>
雅潔仍有近俚而傷於繁者豈於時文旣竭其心力故<lb/>
不能兩而精與抑所學專主於爲文故其文亦至是而<lb/>
<pb n="KR4f0045_SBCK_005-9a"/>
止與此自漢以前之書所以有駁有純而要非後世文<lb/>
士所能及也<lb/>
　　書孫文正傳後<lb/>
當明之將亡其事最傎者莫若殺袁崇煥與置公閒地<lb/>
然閒諜之言當其時迹猶難辨也莊烈愍帝嗣位之二<lb/>
年公自家起受命危難中復已失之畿甸定將傾之宗<lb/>
社其才不世出而憂國忘身帝所親見也及關門靖甯<lb/>
前收屯營立軍民始有固志而内蔽於姧僉緩餉愆期<lb/>
以掣公之手足外則政權不一分操割裂以亂公之成<lb/>
謀至大淩覆敗按其末則失律喪師者邱禾嘉也循其<lb/>
本則敗謀速禍乃撤班軍改成命主議之廷臣不明徵<lb/>
<pb n="KR4f0045_SBCK_005-9b"/>
罪之有無乃以無識者追咎築城而聽公引退廢棄八<lb/>
年不咨一語卒使巷戰力屈闔門就死此天下所歎息<lb/>
痛恨不能爲帝解者蓋方是時周延儒温體仁已深結<lb/>
帝知而得事柄矣二人皆忠賢餘黨也自忠賢時已誣<lb/>
公欲興晉陽之甲而公之再用再罷以至於死實與二<lb/>
人之秉國相始終延儒之獨對體仁之密揭所以構公<lb/>
於冥昧之中者豈可測哉觀公始至召對平臺帝親以<lb/>
京城相屬越日而出公於通則羣邪之側目於公而攜<lb/>
公於帝者其術蓋多變矣公旣死帝嗟悼命優恤當國<lb/>
者猶忌其義烈而多方以格之况生時懼公功成而位<lb/>
居已上者乎而爲所蔽壅者乃憂勤恭儉明察之君嗚<lb/>
<pb n="KR4f0045_SBCK_005-10a"/>
呼此立政所以畏憸人也<lb/>
　　書盧象晉傳後<lb/>
宜興盧豪然備錄家傳乞言於余余吿之曰正史旣具<lb/>
外此皆贅言矣及觀其祖象晉請效死邊外而當軸者<lb/>
始欲致罰卒擯絶之竊歎鄙夫之階禍多端而媢嫉其<lb/>
尤烈者也不惟才德勳庸出已之上必不能容卽未達<lb/>
之士少見鋒穎卽防其異日之難馴而豫遏焉不惟國<lb/>
之安危民之死生萬世之詬厲絶不以槩於心卽情見<lb/>
勢屈而身罹禍殃亦有所不暇計也明之亡始於孫高<lb/>
陽之退休成於盧忠烈之死敗沮高陽者惟知高陽不<lb/>
退已不能爲之下而不思高陽旣退邊關社稷之事已<lb/>
<pb n="KR4f0045_SBCK_005-10b"/>
不能支擠忠烈者惟知置之死地援絶身亡然後私議<lb/>
可行而不思忠烈旣亡中原土崩之勢已莫能馭當是<lb/>
時邊事孔急凡求自試於師中者無不立應而獨於象<lb/>
晉難之徒以忠烈之故耳嗚呼方莊烈愍帝嗣位之初<lb/>
首誅逆奄非不欲廣求忠良破姧憸之結習而所委心<lb/>
者則周延儒温體仁毎摧抑忠良以曲庇之逮延儒誅<lb/>
體仁罷國勢已不可爲矣而繼起者復祖其故智嫉賢<lb/>
庇黨以覆邦家鄙夫之轍迹自古皆然無足深怪所可<lb/>
惜者以聰明剛毅之君獨蔽惑於媢嫉之臣身死國亡<lb/>
而不寤豈非天哉嗟乎不平其心者師尹也而家父以<lb/>
究王訩傳者推之日辟則爲天下僇有國者可不愼乎<lb/>
<pb n="KR4f0045_SBCK_005-11a"/>
　　書楊維斗先生傳後<lb/>
辛未壬申閒余在京師時四明萬季野爲橫雲山人草<lb/>
創明史凡魏忠賢餘黨齮齕東林復社諸君子者雖有<lb/>
小善必摘發其心術使不能掩大惡一時馳逐聲氣之<lb/>
士雜然曰東林始於高顧忠憲無遺議矣涇陽退居鄕<lb/>
里而遙執朝柄進退海內士大夫豈君子所爲復社始<lb/>
於張楊海內朋從者萬餘人楊以鄕貢士里居而逐顧<lb/>
秉謙於吳門屏呂純如錢裔肅使士大夫不得與之齒<lb/>
自古處士橫議其氣燄未有至於斯極者時吳門汪武<lb/>
曹何屺瞻亦好持淸議爲之氣噎而吾友北平王崑繩<lb/>
惡鄒南皋主議殺熊廷弼亦謂迂儒豈知天下大計宣<lb/>
<pb n="KR4f0045_SBCK_005-11b"/>
城梅定九西江梁質人慈谿姜西溟各有論辨以質於<lb/>
余余正吿之日凡所謂淸議者皆忠於君利於民之言<lb/>
也而忠於君利於民未有不害於小人之私計者故小<lb/>
人不約而同仇卽用其言以擠之以爲是乃心非巷議<lb/>
誇主以爲名者也由是忠良危死於非罪而無道可以<lb/>
自明故君子之有淸議不獨在位之小人嫉之卽未進<lb/>
之小人亦嫉之蓋自度異日所爲必不能當夫人之意<lb/>
也不惟當時之小人惡之卽後世之小人亦惡之以爲<lb/>
吾君一旦而有鑒於前言則吾儕之術不可以復騁也<lb/>
三君子頗誦吾言由是倡爲是說者多病之嗟乎顧楊<lb/>
二先生之事誠少過於中然當是時宗社之滅亡無日<lb/>
<pb n="KR4f0045_SBCK_005-12a"/>
矣人主孤立無輔於上小民困死無吿於下而羣姧盤<lb/>
結於中故不得已而呼號憤發置其身於死地以冀君<lb/>
之一寤卽古忠臣孝子枕干之義也如謂諸君子以淸<lb/>
議賈怨於小人則宋之程朱未聞遙執朝柄與姧人相<lb/>
角等而上之則孔子之温良恭儉言不過物而當其時<lb/>
已不免伐檀削迹之怒矣凡羣小所指爲誹謗以陷忠<lb/>
良者乃黃帝之明堂唐堯之衢室有虞氏之旌夏后氏<lb/>
之鼓殷湯之總街周武之靈臺所側席以求之虛中以<lb/>
聽之舍已以從之者也漢唐宋明舍二三誼主而外亂<lb/>
政涼德姧人敗類無世無之惟禍延於淸議誅及於淸<lb/>
流則其亡也忽焉蓋必如是然後忠良凋盡百度皆昏<lb/>
<pb n="KR4f0045_SBCK_005-12b"/>
而國無與立也秀水朱竹垞曾於吳江吳扶九所得復<lb/>
社姓名錄以其後事徵之死於布褐而無聞焉者十之<lb/>
三當官不苟學行顯於四方者十之六自毀其名行者<lb/>
特十一耳明福王時阮大鋮上言孔子之門人三千而<lb/>
楊氏聚徒有萬不反何待御史王實鼎繼上復社渠魁<lb/>
一疏必欲置先生死地自古善人以氣類相感召未有<lb/>
若復社之盛小人誣善之辭亦未有若魏黨之可駭詫<lb/>
者而易代以後猶有謂先生爲已甚者人心之陷溺若<lb/>
此君臣朋友之道蓋幾乎息矣康熙已未睢州湯文正<lb/>
自監司復入翰林充明史纂修官奏順治九年<lb/>
世祖章皇帝特旌明臣范景文倪元璐劉理順等從莊<lb/>
<pb n="KR4f0045_SBCK_005-13a"/>
烈愍帝死社稷者請元年二年以前抗拒<lb/>
本朝臨危致命諸臣據事直書無庸瞻顧<lb/>
聖祖仁皇帝嘉與頒之史館以爲成命由是明季諸賢<lb/>
義烈皆得顯見乾隆六年明史成先生之孫繩武以本<lb/>
傳辭事太略請余別爲文以識之余曰無以爲也萬氏<lb/>
所定史稿以先生與徐公汧合傳謂並死於水今<lb/>
欽定之史已正其誤矣臨刑不屈首已墜而聲從項出<lb/>
旣大書特書則小者不足道矣惟逐秉謙屏呂錢之義<lb/>
與涇陽之顯明臧否至今爲淫辭所蔽晦故表而出之<lb/>
九原可作當以余爲知言而暢然於鄙夫貿儒五藏之<lb/>
癥結可一朝而盪滌也<lb/>
<pb n="KR4f0045_SBCK_005-13b"/>
　　書涇陽王僉事家傳後<lb/>
國之將興其時非無姦憸陰賊之臣也政敎方明而賢<lb/>
者持其樞柄則務自矯革以取所求或伏抑而不敢逞<lb/>
國之將亡姦憸陰賊之臣必巧遘機會以當主心而賢<lb/>
人君子少得事任常有物焉以敗之若是者豈人之所<lb/>
能爲哉涇陽王僉事徵當明崇禎朝以邊才由司理擢<lb/>
按察司僉事監登萊軍未閱月軍變落職歸田里甲申<lb/>
三月聞莊烈愍帝殉社稷七日不食死公少時卽慕諸<lb/>
葛武侯演八陣圖倣木牛流馬制械器皆可試用其家<lb/>
居見流賊猖獗倡築魯橋城以保涇原鄕人賴之曩令<lb/>
監軍登萊得期月之暇撫循士大夫則兇弁無從煽亂<lb/>
<pb n="KR4f0045_SBCK_005-14a"/>
而公之才實可顯見矣乃方起遽踣持國論者不信罪<lb/>
之有無而輕棄之此可爲流涕者矣然公之功能猶未<lb/>
著也孫高陽久鎭邊關功在社稷而廢棄八年卒使城<lb/>
破巷戰闔門就死其所遇乃憂勤恭儉之君親見其困<lb/>
於逆閹又賴其力以收畿疆紓國難而終奪於姦憸豈<lb/>
非天哉少師爲諸生時卽徒步歷諸邊以天下爲己任<lb/>
蓋其始也不以事任之不屬而弛其憂其終也不以事<lb/>
任之不屬而讓其死是則諸君子所自爲正而不聽命<lb/>
於天者夫<lb/>
　　書潘允愼家傳後<lb/>
辛未九月二十一日日將暮檢架上散帙見濟甯諸生<lb/>
<pb n="KR4f0045_SBCK_005-14b"/>
潘允愼家傳載其衝擊流寇脫祖母死地奮身蹈火出<lb/>
兄於燔薪匝屋長吁夜參半不能寐蓋惟明之亡事與<lb/>
古異君非有涼德也朝非有暴政也眾非有離心也無<lb/>
食無兵池湮城圯梟張之賊勢如猛火而守令學官奮<lb/>
死守禦殺身殘家而不悔者無地無之薦紳士民廟哭<lb/>
巷戰戸號人厲併命於鋒鏑者無地無之其如允愼之<lb/>
保身與親泰然而無患者千百中無十一也蓋至莊烈<lb/>
愍帝嗣位而累世之忠良已盡於逆閹之斲喪矣其未<lb/>
罹門戸之禍如孫高陽盧義興孫雁門諸公復危死於<lb/>
姧憸之擠陷故自周延儒温體仁得君以後凡內服大<lb/>
僚外秉節鉞久安而無患者皆巧佞姧欺庸鄙忍心之<lb/>
<pb n="KR4f0045_SBCK_005-15a"/>
人也社稷之傾危生民之禍亂漠然不以關其慮而朋<lb/>
謀私計諂附權要惟恐失意於幾微武夫則無小無大<lb/>
皆痛心於文臣之節制言路之紛糾轉以養賊脅上爲<lb/>
自安之計是以人主孤立於上蒸黎糜沸於下土崩魚<lb/>
爛一潰而不可收豈非天命遐終故多生亡國之材使<lb/>
恣於民上而剛正憂勤恭儉之君亦陰奪其鑒使嗜姧<lb/>
人之疾味以至於敗國殞身而不寤與嗚呼此及自古<lb/>
亡國轍迹之一變也<lb/>
　　書熊氏家傳後<lb/>
周官之法國有大事諸子帥國子而致於太子以守王<lb/>
宮掌固頒守政於士庶子以帥眾庶蓋惟士明於義理<lb/>
<pb n="KR4f0045_SBCK_005-15b"/>
能爲眾庶之倡雖至危死而志不可奪也明之末造流<lb/>
賊橫發於中原延蔓海隅其以諸生捍衞鄕里而破家<lb/>
亡身殘其支體者荒陬小邑必有數人焉蓋不經亂亡<lb/>
變故不知古聖人制法之心凡事皆然而兹尤其顯見<lb/>
者矣余遊四方所至長老各有述而語在搢紳閒者惟<lb/>
睢州湯潛庵先生之母<hi>流賊破睢州罵賊賊怒友解之</hi>閩中鄭侍郞重<lb/>
之父<hi>父字華振間變自山莊挈其妻入城守禦城破登樓舉火並自焚死</hi>然鄭父之義不<lb/>
若湯母之遠聞因是歎死者之義聲又以子孫爲顯晦<lb/>
然於視死如歸之義則固無加損也自張獻忠出沒楚<lb/>
蜀江西冦亂至<lb/>
國初未已每有警城邑士民爭竄山澤熊孔敷者新昌<lb/>
<pb n="KR4f0045_SBCK_005-16a"/>
諸生也城將陷獨不肎避其子迎龍使家人以母出而<lb/>
獨身侍父俄而賊至孔敷端坐不起賊怒手刃之迎龍<lb/>
以身蔽左額受刃目睛綴眶外仆地吿哀不已乃免其<lb/>
父南豐梁質人作傳以傳其事其曾孫暉吉於余爲道<lb/>
義交以余衰病必欲其祖見於余文乃吿之曰吾聞善<lb/>
人必有後今子之志行端直是乃祖之義心孝德有以<lb/>
開之也然書傳所記祖若父之令名毎賴後之人而章<lb/>
徹子果能比跡於湯公則奕世以下猶將溯源於高曾<lb/>
而有所興起焉又何藉於余言旣以語之因爲書於傳<lb/>
後<lb/>
　書曹太學傳後<lb/>
<pb n="KR4f0045_SBCK_005-16b"/>
歙縣曹晉袁持其祖太學君家傳索余文其傳亡友王<lb/>
崑繩所作也太學君以義俠著於鄕而尤爲薦紳所傳<lb/>
述者則其邑給事中方有度浮梁御史黃龍光忤逆奄<lb/>
魏忠賢被逮君厚賂緹騎邀至家畱一日爲經紀家事<lb/>
方逆奄之熾也在位諸賢旣以身殉國而一時士君子<lb/>
及閭閻之義民號呼感憤與諸賢相攀援而不避其禍<lb/>
者大不異於東漢之末也當是時上之政刑雖傎而下<lb/>
之禮俗可不謂盛矣哉蓋一代之風敎常視乎開國之<lb/>
君漢光武不敢以仕屈嚴光而明祖之歸蔡子英於擴<lb/>
廓也縱敵國之謀臣而不忍傷其義卽是二者固足以<lb/>
振一代之士氣而使之不苟於自待矣然二君之能此<lb/>
<pb n="KR4f0045_SBCK_005-17a"/>
則有本焉光武微時嘗從師受經而明祖所致諸儒實<lb/>
承朱子之學所以啟沃其心而使知風敎之爲重也素<lb/>
矣是以經師之傳莫盛於東漢而朱子之傳注專行於<lb/>
明其漸摩旣深故及其衰也政亂於上而義明於下士<lb/>
氣之奮揚雖鈇鉞鼎鑊之威莫之能奪也嗚呼所以致<lb/>
此者豈易言哉有國者之厲其士民與有家者之化其<lb/>
子姓一也晉袁之交余經患難而彌篤而其父右軍急<lb/>
兄弟之難有古烈士風吾見太學君之澤被於再世矣<lb/>
其行誼之詳則見於崑繩之文而無爲更舉也<lb/>
　　書王氏三烈女傳後<lb/>
三烈女傳金壇王若霖志其世父之女二及族姊同時<lb/>
<pb n="KR4f0045_SBCK_005-17b"/>
死土賊倪文炳事也明將亡中原楚蜀已盡燬於流寇<lb/>
及愍皇帝殉社稷東南盜賊蜂起長老所傳女子自投<lb/>
於水火及罵賊而斃於鋒刃者不可勝數女敎之盛前<lb/>
古所未有也蓋自高皇帝定六宮之禮盡革前代昭儀<lb/>
充華美人諸號而皆以德命帝室之女不得再適著於<lb/>
令典而愍皇帝之殉社稷也后實先之禮敎之所漸摩<lb/>
志氣之所感動蓋有不知其然而然者矣竊嘗歎自古<lb/>
亂亡之釁不過數端或以權姦或以女寵或以宦寺其<lb/>
造亂者不過數人或竟得保其首領以歿而使天下忠<lb/>
臣義士孝子悌弟貞婦烈女無罪而併命於水火盜賊<lb/>
之閒且身死而名傳者千百中無十一焉豈非造物之<lb/>
<pb n="KR4f0045_SBCK_005-18a"/>
不能無憾者哉雖然人之生也莫不有死其能順性命<lb/>
之理而死者是得全其所受於天者也若晉羊皇后之<lb/>
富貴康甯雖愚夫豎子皆知爲不幸則如三烈女者雖<lb/>
謂之考終可也用此言之雖與三烈女之死同而泯滅<lb/>
無聞者亦可以無恨而有或知之則不忍聽其無傳者<lb/>
吾黨之義也<lb/>
　　書孝婦魏氏詩後<lb/>
古者婦於舅姑服期先王稱情以立文所以責其實也<lb/>
婦之愛舅姑不若子之愛其父母天也苟致愛之實婦<lb/>
常得子之半不失爲孝婦古之時女敎修明婦於舅姑<lb/>
內誠則存乎其人而無敢顯爲悖者蓋入室而盥饋以<lb/>
<pb n="KR4f0045_SBCK_005-18b"/>
明婦順三月而後反馬示不當於舅姑而遂逐也終其<lb/>
身榮辱去畱皆視其事舅姑之善否而夫之宜不宜不<lb/>
與焉惟大爲之坊此其所以犯者少也近世士大夫百<lb/>
行不怍而獨以出妻爲醜閭閻化之由是婦行放佚而<lb/>
無所忌其於舅姑以貌相承而無勃豀之聲者十室無<lb/>
二三焉况責以誠孝與婦以類已者多而自證子以習<lb/>
非者眾而相安百行之衰人道之所以不立皆由於此<lb/>
廣昌何某妻魏氏刲肱求療其姑幾死其事雖人子爲<lb/>
之亦爲過禮而非篤於愛者不能以天下婦順之不修<lb/>
非絶特之行不足以振之則魏氏之事豈可使無傳與<lb/>
抑吾觀節孝之過中者自漢以降始有之三代之盛未<lb/>
<pb n="KR4f0045_SBCK_005-19a"/>
之前聞也豈至性反不若後人之篤與蓋道敎明而人<lb/>
皆知夫義之所止也後世人道衰薄天地之性有所壅<lb/>
遏不流其鬱而鍾於一二人者往往發爲絶特之行而<lb/>
不必軌於中道然用以矯枉扶衰則固不可得而議也<lb/>
魏氏之舅官京師士大夫多爲詩歌以美之余因發此<lb/>
義以質後之人<lb/>
　　書直隸新安張烈婦荆氏行實後<lb/>
往年或以烈婦荆氏行實視余其兄公張侍御天池所<lb/>
述也義烈動家人眾視其雉經不敢曲止及見侍御叩<lb/>
烈婦平生則其佐夫以養母也凡八年而家人不聞其<lb/>
聲諸嫂皆愛焉其死也嗣子灼幼孩號踊如不欲生嗚<lb/>
<pb n="KR4f0045_SBCK_005-19b"/>
呼柔順者婦人之正也而昔者聖人之繫易也以陽剛<lb/>
爲女德之賢余嘗見將死而信其婦之必身殉者曰婦<lb/>
性剛旣有成言矣余前知其戾忍而非剛也旣而晩節<lb/>
末路乃有不可道者蓋剛者天德也天地之氣藹然而<lb/>
温和者爲陽惨然而凜慄者爲陰凡婦人之順於舅姑<lb/>
宜於家人慈於子姓者皆陽明之發也故其變也激而<lb/>
爲義烈其勃徯於舅姑傲很於娣姒殘刻於僕婢者皆<lb/>
陰慝之作也故其變也忍爲邪惡而不慚夫坤陰之純<lb/>
也順極而健涵焉故其象爲馬其用爲永貞而象傳揭<lb/>
之曰大終余始入京師見宛平張氏女未嫁而死其夫<lb/>
又其後則長白官爾佳氏飲藥與夫同命聞之審者則<lb/>
<pb n="KR4f0045_SBCK_005-20a"/>
淸㵎白氏夫死夜自經有氣起室中白如長虹與荆氏<lb/>
而四矣婦之殉夫辭事多同故於白氏無紀焉兹以與<lb/>
侍御交具得荆氏之性行而因以悟聖人繫易之由故<lb/>
總所聞見而並論之以明彰女敎且使爲人夫者監此<lb/>
以考婦德而無所蔽焉<lb/>
　　書烈婦東鄂氏事略後<lb/>
康熙癸巳余自<lb/>
甫書房移<lb/>
蒙養齋修樂律厤算書凡十年始知滿洲禮俗兄弟姻<lb/>
親相依相恤婦人勤女職事舅姑於古禮爲近同好二<lb/>
三君子之家能盡爲嫡之禮使妾不能忘置所生之子<lb/>
<pb n="KR4f0045_SBCK_005-20b"/>
而乳其遺孤者曰撒克達氏禮部侍郞兼掌院學士畱<lb/>
保之母也乳之者郭氏也盡事繼姑之禮以格於姑而<lb/>
式其家者日李氏洮岷道按察司副使赫黑之母也守<lb/>
爲嫠之禮母家貴盛欲奪其志獨身逃歸依其夫之養<lb/>
母以育其孤無食無衣而誓死不還母家者曰佟氏御<lb/>
史大夫敦靑巖之兄所棄妾子羅音代之妻也盛年過<lb/>
禮而從夫以死者曰官爾佳氏畱侍郞從兄完顏保之<lb/>
妻也余嘗謂<lb/>
本朝勃興眾皆以爲武威無敵於天下自君子觀之則<lb/>
王業之本受命之符蓋於是乎在矣乾隆九年余臥病<lb/>
北山故人子吳殷南至自吳門致太守雅公兄子隆德<lb/>
<pb n="KR4f0045_SBCK_005-21a"/>
之妻東鄂氏事略乞余文隆德之父倫君與余共事<lb/>
蒙養齋嘗屬余擇師以敎隆德兄弟太守風節著中朝膏<lb/>
澤溥吳郡余義不得辭惟是婦殉其夫事跡多同隆德<lb/>
之妻所異於官爾佳氏者惟俟閒自經彼則飲藥而眾<lb/>
不能遏耳欲獨爲傳非衍以膚語不能成章竊念人紀<lb/>
者政敎之本也閨門者人紀之源也二三同好家人之<lb/>
淳德異烈可傳者已得數人則不接於余之耳目者可<lb/>
知矣遭變而著名者如此則安常履順篤厚於人紀周<lb/>
浹於禮意者可知矣隆德繫近<lb/>
天潢故東鄂氏得荷<lb/>
國恩旌表其餘皆成家卿族能致高賢名輩之表誌以<lb/>
<pb n="KR4f0045_SBCK_005-21b"/>
發揚於遠邇則窮巷蓽門艱貞苦恨而湮滅於無聞者<lb/>
更不知其幾矣故凡數所知見而備論之以昭國家風<lb/>
敎之盛俾達於史官得據爲列女傳之總序焉<lb/>
　　書高密單生追述考妣遺事後<lb/>
乾隆六年季春余以兄子之喪病不能興單生作哲緘<lb/>
致其所述考妣遺事起視之氣結不能終篇念幼隨先<lb/>
君子播遷隱閔先兄毖余曰此二親之窮於命也而於<lb/>
我與若之身心則大有造焉在昔堯舜禹湯文武周公<lb/>
皆遭父子君臣兄弟之變而孔孟亦少孤蓋惟遭變然<lb/>
後可以見其極故使聖人身之以爲萬世之標準焉當<lb/>
吾之世志行越眾者三人睢州湯潛庵之母爲流賊所<lb/>
<pb n="KR4f0045_SBCK_005-22a"/>
膊關西李中孚之父糜爛於戰埸博野顏習齋父流亡<lb/>
母改適匍匐萬里始得父墓見異母之妹招魂而歸蓋<lb/>
功利嗜欲薰鑠流毒於人心者深且固矣非猛藥惡石<lb/>
不足以攻除故三君子以此各成其艱苦傑特之行生<lb/>
之考妣羇窮不異於吾親而皆早世則視余更酷矣生<lb/>
無兄弟自今以往卽速致要津贏資聚以爲妻子之光<lb/>
榮可矣欲雞豚之逮親可再得乎惟德惟義是謂顯揚<lb/>
然則生之所以自處於兹可早定矣君子之爲學也深<lb/>
其功識猶患淺抗其志行猶患卑必能志七聖人之道<lb/>
然後可繼三君子之行毋若余之負所命於兄而混混<lb/>
以沒世也<lb/>
<pb n="KR4f0045_SBCK_005-22b"/>
　　題黃玉圃夢歸圖<lb/>
癸亥秋玉圃過潭上出此圖索題別後不忍更展故底<lb/>
滯踰年以書來速嗟乎臣之事君義也無所逃於天地<lb/>
之閒而古稱倍親而仕蓋旣承國事則此身非親所獨<lb/>
有故有四牡之詩有奉使聞喪之禮皆人子所不忍言<lb/>
故曾閔之徒必不可强以仕也玉圃家京師仕不離親<lb/>
其復起也觀察河南故思歸之切形於夢志以圖若余<lb/>
則弱冠飢驅幾二十年難後蒙<lb/>
恩供奉內廷毎歲首夏辭老母出塞迫冬始歸玉圃之<lb/>
夢乃余旬月中數見而不可以數計者也尙忍題斯圖<lb/>
哉玉圃終其身常依二親適守官在外而不得視太夫<lb/>
<pb n="KR4f0045_SBCK_005-23a"/>
人含殮余則竟世栖栖依親日甚少而老母之終會當<lb/>
反役蓋所遭各有幸不幸焉然余惟塞上之行爲承公<lb/>
事囘思少壯徒以奔走衣食孤行遠游爲父母憂歲時<lb/>
伏臘春秋佳日奉觴御食而親色笑者蓋無幾焉撫心<lb/>
更何以自解邪故書之以志余恨而弛玉圃之悲乾隆<lb/>
九年孟秋朔後三日望溪方苞撰<lb/>
　　跋石齋黃公手札<lb/>
公與寶應喬侍御手札十有四其十有二皆短札乃崇<lb/>
禎十五年自戍所復召入都晨夕往復語也長言者二<lb/>
時則引疾南還越中諸賢築學舍畱公講問而侍御適<lb/>
爲巡按一答其始至通問之書一將以使事反命而特<lb/>
<pb n="KR4f0045_SBCK_005-23b"/>
致之考公之事莊烈愍帝陳言對命無一不與帝心相<lb/>
違二三執政祖魏忠賢故知力排異己公三進三逐廷<lb/>
杖八十移獄鎭撫司考掠者四一朝而脫囚籍則於政<lb/>
事之得失君子小人之消長凡有見聞無不與同心者<lb/>
思所以挽正及引身以退匿迹於嵁巗深谷之中而民<lb/>
生之苦病吏治之煩苛軍事之失圖柄臣之誤主身在<lb/>
局外猶責其友以必言而冀君之一寤蓋君子所性根<lb/>
於心而不能自已者如此嗚呼莊烈愍帝嗣位於國勢<lb/>
傾危之日一時忠良雖觸忤憎惡偶有感發未嘗不幡<lb/>
然易慮而親之任之也然卒之如公如念臺劉公志在<lb/>
竭忠而窮於効忠之無路如孫文正如盧忠烈志在奮<lb/>
<pb n="KR4f0045_SBCK_005-24a"/>
死而扼於投死之非時皆由媢嫉之臣相繼而居腹心<lb/>
之地其術百變能使東西易面人主自爲轉移而不覺<lb/>
耳如而夫者不能放流乃與之朝夕深言於帷幄雖當<lb/>
平世猶不能無生亂階况屯難已成之後乎聖人繫易<lb/>
謂難之解驗在小人之退而於五發之位乎天位者可<lb/>
不服念哉<lb/>
<pb n="KR4f0045_SBCK_005-24b"/>
<pb n="KR4f0045_SBCK_005-24b"/>
</p>
<p>
</p>
  </div>
</body>
</text>
</TEI>
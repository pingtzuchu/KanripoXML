<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0045_SBCK_009-1a"/>
望溪先生文集卷九<lb/>
　紀事<lb/>
　　左忠毅公逸事<lb/>
先君子嘗言鄕先輩左忠毅公視學京畿一日風雪嚴<lb/>
寒從數騎出微行入古寺廡下一生伏案臥文方成草<lb/>
公閱畢卽解貂覆生爲掩戸叩之寺僧則史公可法也<lb/>
及試吏呼名至史公公瞿然注視呈卷卽面署第一召<lb/>
入使拜夫人曰吾諸兒碌碌他日繼吾志事惟此生耳<lb/>
及左公下厰獄史朝夕獄門外逆閹防伺甚嚴雖家僕<lb/>
不得近久之聞左公被炮烙旦夕且死持五十金涕泣<lb/>
謀於禁卒卒感焉一日使史更敝衣草屨背筐手長鑱<lb/>
<pb n="KR4f0045_SBCK_009-1b"/>
爲除不潔者引入微指左公處則席地倚牆而坐面額<lb/>
焦爛不可辨左膝以下筋骨盡脫矣史前跪抱公膝而<lb/>
嗚咽公辨其聲而目不可開乃奮臂以指撥眥目光如<lb/>
炬怒曰庸奴此何地也而汝來前國家之事糜爛至此<lb/>
老夫已矣汝復輕身而昧大義天下事誰可支拄者不<lb/>
速去無俟姦人構陷吾今卽撲殺汝因摸地上刑械作<lb/>
投擊勢史噤不敢發聲趨而出後常流涕述其事以語<lb/>
人曰吾師肺肝皆鐵石所鑄造也崇禎末流賊張獻忠<lb/>
出沒蘄黃濳桐閒史公以鳳廬道奉檄守禦每有警輒<lb/>
數月不就寢使將士更休而自坐幄幕外擇健卒十人<lb/>
令二人蹲踞而背倚之漏皷移則番代每寒夜起立振<lb/>
<pb n="KR4f0045_SBCK_009-2a"/>
衣裳甲上冰霜迸落鏗然有聲或勸以少休公曰吾上<lb/>
恐負朝廷下恐愧吾師也史公治兵往來桐城必躬造<lb/>
左公第候太公太母起居拜夫人於堂上余宗老塗山<lb/>
左公甥也與先君子善謂獄中語乃親得之於史公云<lb/>
　　高陽孫文正逸事<lb/>
杜先生岕嘗言歸安茅止生習於高陽孫少師道公天<lb/>
啟二年以大學士經略薊遼置酒別親賓會者百人有<lb/>
客中坐前席而言曰公之出始吾爲國慶而今重有憂<lb/>
封疆社稷寄公一身公能堪備物自奉人莫之非如不<lb/>
能雖毀身家責難逭况儉觳乎吾見客食皆鑿而公獨<lb/>
飯粗飾小名以鎭物非所以負天下之重也公揖而謝<lb/>
<pb n="KR4f0045_SBCK_009-2b"/>
曰先生誨我甚當然非敢以爲名也好衣甘食吾爲秀<lb/>
才時固不厭自成進士釋褐而歸念此身已不爲己有<lb/>
而朝廷多故邊關日駭恐一旦肩事任非忍饑勞不能<lb/>
以身率眾自是不敢適口體强自勖厲以至於今十有<lb/>
九年矣嗚呼公之氣折逆奄明周萬事合智謀忠勇之<lb/>
士以盡其材用危困瘡痍之卒以致其武唐宋名賢中<lb/>
猶有倫比至於誠能動物所糾所斥退無怨言叛將遠<lb/>
人咸喻其志而革心無貳則自漢諸葛武侯而後規模<lb/>
氣象惟公有焉是乃克己省身憂民體國之實心自然<lb/>
而愾乎天下者非躬豪傑之才而槪乎有聞於聖人之<lb/>
道孰能與於此然惟二三執政與中樞邊境事同一體<lb/>
<pb n="KR4f0045_SBCK_009-3a"/>
之人實不能容易曰信及豚魚媢嫉之臣乃不若豚魚<lb/>
之可格可不懼哉<lb/>
　　石齋黃公逸事<lb/>
黃岡杜蒼略先生客金陵習明季諸前輩遺事嘗言崇<lb/>
禎某年余中丞集生與譚友夏結社金陵適石齋黃公<lb/>
來遊與訂交意頗洽黃公造次必於禮法諸公心嚮之<lb/>
而苦其拘也思試之妓顧氏國色也聰慧通書史撫節<lb/>
安歌見者莫不心醉一日大雨雪觴黃公於余氏園使<lb/>
顧佐酒公意色無忤諸公更勸酬劇飮大醉送公臥特<lb/>
室榻上枕衾茵各一使顧盡弛褻衣隨鍵戸諸公伺焉<lb/>
公驚起索衣不得因引衾自覆薦而命顧以茵臥茵厚<lb/>
<pb n="KR4f0045_SBCK_009-3b"/>
且狹不可轉乃使就寢顧遂暱近公公徐曰無用爾側<lb/>
身內向息數十轉卽酣寢漏下四鼓覺轉面向外顧佯<lb/>
寐無覺而以體傍公俄頃公酣寢如初詰旦顧出具言<lb/>
其狀且曰公等爲名士賦詩飮酒是樂而已矣爲聖爲<lb/>
佛成忠成孝終歸黃公及明亡公縶於金陵在獄日誦<lb/>
尙書周易數月貌加豐正命之前夕有老僕持鍼線向<lb/>
公而泣曰是我侍主之終事也公曰吾正而斃是爲考<lb/>
終汝何哀故人持酒肉與訣飮啖如平時酣寢達旦起<lb/>
盥潄更衣謂僕某曰曩某以卷索書吾旣許之言不可<lb/>
曠也和墨伸紙作小楷次行書幅甚長乃以大字竟之<lb/>
加印章始出就刑其卷藏金陵某家顧氏自接公時自<lb/>
<pb n="KR4f0045_SBCK_009-4a"/>
懟無何歸某官李自成破京師謂其夫能死我先就縊<lb/>
夫不能用語在搢紳閒一時以爲美談焉<lb/>
　　明禹州兵備道李公城守死事狀<lb/>
崇禎十四年冬十有二月流賊寇禹州兵備道李公乘<lb/>
雲到官始二十四日按籍閱軍伍半虛守禦具一無藉<lb/>
知州事某請迎降公怒斥之曰此吾死所也召士民激<lb/>
以大義共登陴賊死傷甚眾城破公率眾巷戰猶手刃<lb/>
十數人力屈被執方是時河南守令多望風降伏獨禹<lb/>
州士民殊死戰賊入下令屠城公奮呼謂賊曰城守吾<lb/>
事也吾令眾守城不敢不守猶汝令眾攻城不敢不攻<lb/>
民何罪獨吾一身當任汝殘殺耳賊意解收屠城令因<lb/>
<pb n="KR4f0045_SBCK_009-4b"/>
欲屈公公憤罵不屈乃立公爲質而聚射之徵死猶寸<lb/>
磔焉公初至禹時徽王支屬在禹者凡十七家公議徵<lb/>
土人訓練而資餉於宗藩知州事某持之宗藩莫應及<lb/>
城破十七家無一脫者知州事某叩首乞哀於賊公忽<lb/>
奮起以足跐其面曰汝負國勦民尙思向狗彘求活邪<lb/>
賊旣去士民收骸骨棺斂建祠私諡忠烈春秋時祀與<lb/>
公同難者駐防千總張某吏目周某州人候選州同知<lb/>
余全生遙授訓導趙日躋太學生侯九韶庠生周鳴岐<lb/>
李儀化田種玉陳懋能皆配享公磔於州城外西南隅<lb/>
大路旁槐樹下其樹至今存故老過之猶或爲欷歔流<lb/>
涕云公旣歿八十年夏峰孫徵君曾孫用禎爲州學正<lb/>
<pb n="KR4f0045_SBCK_009-5a"/>
徵於禹人而屬余爲之狀<lb/>
　　記李默齋實行<lb/>
余將受室先兄命之曰人之大倫五以吾所聞見惟婦<lb/>
死其夫及守貞終世者爲多子之能孝者差少焉臣之<lb/>
能忠者差少焉友之能信者差少焉而實盡乎弟道者<lb/>
則未見其人其所以然特由私其妻子及貨財耳余行<lb/>
四方竊以兄所言陰求之士友閒其疏節不違者蓋無<lb/>
幾人蔚州李　余同年友也嘗道其兄默齋及嫂氏<lb/>
之賢其事父母夫婦帥先而盡瘁焉　有急傾貲產<lb/>
以佐之化於其妻無難色嘗遘家禍獨身當之流離毒<lb/>
痛幾死而不忍累羣弟難旣解益勤家事督課子弟■<lb/>
<pb n="KR4f0045_SBCK_009-5b"/>
■令高密以運餉出塞爲攝縣事者所誤默齋之卒也<lb/>
　　尙畱滯山東家人懼其憂勞中不能復勝哀慟大<lb/>
功衰將脫尙不敢以吿用此觀之默齋之仁恩所以愾<lb/>
乎門內者可知矣先兄所願見而不可得者越數十年<lb/>
而幸有其人乃傳所聞以式吾子姓焉<lb/>
　　書萬烈婦某氏事<lb/>
烈婦某氏江東巨室婢也妻僕萬某早寡守貞二十年<lb/>
年四十餘會其主以事當與妻謫戍妻泣而謂烈婦曰<lb/>
汝無子女單獨一身能充解脫我俾幼稚有依吾子孫<lb/>
當世祀汝且汝少長吾家主父年七十矣猶汝父也汝<lb/>
何嫌烈婦曰雖然非禮也固請旣而曰吾之生贅也亦<lb/>
<pb n="KR4f0045_SBCK_009-6a"/>
無不可但自當官充解後陸行必異車水行必異舟逆<lb/>
旅必異室抵戍之日吾有以自處矣旣行至中途其主<lb/>
忽戲曰汝爲吾妻官作之合矣而不同寢處可乎烈婦<lb/>
曰吾以主爲父父何所不得老婦人而忍出此言察其<lb/>
主意不悛越日夜中自經死聞者莫不流涕皆曰烈婦<lb/>
之志足悲矣而其初之義則未審焉其諸荀文若之儔<lb/>
與方子日操之心途之人皆知之文若爲之謀主以固<lb/>
其操柄文若死而操之惡已成矣是猶共剽而終以不<lb/>
取分爲義也若烈婦之主身在縲紲垂死之年而忍爲<lb/>
大惡則豈烈婦所及料哉烈婦之行也早以死自處矣<lb/>
不得已乃中道而潔其身蓋自信其泥而不滓者也豈<lb/>
<pb n="KR4f0045_SBCK_009-6b"/>
可使與文若同名而不辨哉<lb/>
　　西鄰愍烈女<lb/>
愍烈女失姓氏余西鄰某家婢也主父行賈妻某氏與<lb/>
䜿通烈女數切諌謀幷污之以死拒連衣裳申固縫紝<lb/>
某氏有母同居一夕陽怒以綿裹昵物置烈女口因築<lb/>
入喉閒以杙抉其陰而死被短布單衣襲敝葛蒲蔽首<lb/>
及膝投東鄰宅後方塘中賄隸胥報縣有寒女自沈莫<lb/>
知其誰何三日命掩埋旣而迹頗著鄰里皆知之而無<lb/>
以詰也烈女之死也尸不可舉或助之易衣負以出久<lb/>
之求索不應怒而爭乘醉詣郡言狀眾皆曰此天也及<lb/>
對案某氏言婢出惡言詈其母怒而鞭之夜自經時烈<lb/>
<pb n="KR4f0045_SBCK_009-7a"/>
女尸已焚棄絶蹤而律文主父主母以罪杖僕婢至死<lb/>
無扺法遂釋不推時鄰某適歸自遠方過姻家聞故掉<lb/>
臂而去某氏聞之遂因其貲挾䜿遷居又踰年合爲夫<lb/>
婦昔先王知民性之不可枉也故獄之疑者訊之羣臣<lb/>
訊之羣吏訊之萬民而又議事以制不徵於書其典獄<lb/>
者又能悉其聰明致其忠愛以盡之所以下無遁情而<lb/>
罰必中也自三季以後民抏敝以巧法吏昬暝以決事<lb/>
貞良者枉死於無吿淫慝者安利而無殃求其所以然<lb/>
者而不得也此佛之徒所以因民之惑而爲之說與<lb/>
　　呂九儀妻夏氏<lb/>
婦人居常而早寡者無死道也夫不以良死則義可死<lb/>
<pb n="KR4f0045_SBCK_009-7b"/>
而堂有舅姑室有子或己之父母篤老而無兄弟則其<lb/>
死也雖當於義而傷於恩蕪湖呂九儀死於仇其妻夏<lb/>
氏將死之姑止之踰年仇抵死如法夏氏遂修舊業持<lb/>
門戸於今二十年姑旣歿二子受室而成家矣其始之<lb/>
欲就死也義終則不愆於義亦不傷於恩故夏氏之生<lb/>
也賢其死也<lb/>
　　逆旅小子<lb/>
戊戌秋九月余歸自塞上宿石槽逆旅小子形苦羸敝<lb/>
布單衣不襪不履而主人撻擊之甚猛泣甚悲叩之東<lb/>
西家曰是其兄之孤也有田一區畜產什器粗具恐孺<lb/>
子長而與之分故不恤其寒饑而苦役之夜則閉之戸<lb/>
<pb n="KR4f0045_SBCK_009-8a"/>
外嚴風起弗活矣余至京師再書吿京兆尹宜檄縣捕<lb/>
詰俾鄕鄰保任而後釋之逾歲四月復過此里人曰孺<lb/>
子果以是冬死而某亦暴死其妻子田宅畜物皆爲他<lb/>
人有矣叩以吏曾呵詰乎則未也昔先王以道明民猶<lb/>
恐頑者不喻故以鄕八刑糾萬民其不孝不弟不睦不<lb/>
婣不任不恤者則刑隨之而五家相保有罪奇衺則相<lb/>
及所以閉其塗使民無由動於邪惡也管子之法則自<lb/>
鄕師以至什伍之長轉相督察而罪皆及於所司蓋周<lb/>
公所慮者民俗之偷而已至管子而又患吏情之遁焉<lb/>
此可以觀世變矣<lb/>
<pb n="KR4f0045_SBCK_009-8b"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0045_SBCK_018-1a"/>
望溪先生文集卷十八<lb/>
　雜文<lb/>
　　兩朝<lb/>
聖恩恭紀<lb/>
康熙癸巳年二月<hi>臣苞</hi>岀刑部隸漢軍三月二十三日<lb/>
聖祖仁皇帝硃書戴名世案内方苞學問天下莫不聞<lb/>
下武英殿總<graphic n="KR2636" url="https://raw.githubusercontent.com/kanripo/KR-Gaiji/master/images/KR2636.png" mimeType="image/png"/>和素翼日偕<hi>臣苞</hi>至暢春園召入南書<lb/>
房命撰湖南洞苗歸化碑文稱<lb/>
旨越日命著黄鐘爲萬事根本論越日命作時和年豊<lb/>
慶祝賦<lb/>
上吿諸翰林此賦卽翰林中老輩兼旬就之不能過也<lb/>
<pb n="KR4f0045_SBCK_018-1b"/>
嗣是每以<lb/>
御製詩文御書宣示南書房諸臣將命者入復輒叩曰<lb/>
苞見否閒與大臣侍從論本朝文學及内閣九卿所薦<lb/>
士必曰視苞何如是歲八月移蒙養齋校對<lb/>
御製樂律厤算書書奏數問曰苞承校否壬寅夏<hi>臣苞</hi>
隨蹕熱河六月中旬<lb/>
命囘京充武英殿總裁浹日發<lb/>
御製分類字錦序命校勘眾皆曰<lb/>
上文字皆命諸臣公閱獨閲者惟故大學士孝感熊公<lb/>
賜履桐城張公英耳冬十有一月十三日<lb/>
聖祖登假我<lb/>
<pb n="KR4f0045_SBCK_018-2a"/>
皇上嗣位廷議恩詔<lb/>
皇帝手書數條下内閣其一以族人罪犯牽連入旗者<lb/>
赦歸原籍時八旗合<lb/>
詔條者惟戴名世案而獄辭例不得援赦刑官特請下<lb/>
九卿更議卒蒙<lb/>
恩赦雍正元年三月二十五日<hi>臣苞</hi>拜劄謝<lb/>
恩　莊親王傳<lb/>
上命語<hi>苞</hi>朕以苞故具知此事其合族及案内肆赦皆<lb/>
由此其功德不細<hi>臣苞</hi>驚怖感動不知涕泗之何從也<lb/>
始戴名世本案牵連人罪有末減而方族附尤從重獄<lb/>
辭具於辛卯之冬五上五折本逾二年癸巳春章始下<lb/>
<pb n="KR4f0045_SBCK_018-2b"/>
蒙<lb/>
恩悉免罪隸漢軍<hi>苞</hi>伏念獄辭奏當甚嚴而<lb/>
聖祖矜疑免誅殛又免放流<hi>臣</hi>身叨<lb/>
恩待趨走内廷近十年<lb/>
敎誨奬掖雖無過親臣蔑以加也此<lb/>
聖祖之仁所以如天而<lb/>
皇上肆赦<hi>臣</hi>族揆之<lb/>
聖祖遲疑矜恤之心實相繼承顧<hi>臣</hi>何人任此大德自<lb/>
惟愚陋衰疾欲効涓埃之報其道靡由謹詳紀顚未俾<lb/>
天下萬世知<lb/>
兩朝<lb/>
<pb n="KR4f0045_SBCK_018-3a"/>
聖人之用心蓋不欲一夫或枉其性云<lb/>
聖訓恭紀<lb/>
雍正元年<hi>臣苞</hi>蒙<lb/>
特恩赦許歸籍二年請假歸葬蒙<lb/>
恩給假一年旣事以三年三月朢後九日抵京師詰旦<lb/>
具劄恭謝<lb/>
聖恩　莊親王　果郡王入奏<lb/>
上憐<hi>臣苞</hi>弱足<lb/>
特命内侍二人扶翼至養心殿入戸再進跪<lb/>
御坐旁垂問<hi>臣苞</hi>疾所由及近狀<hi>臣苞</hi>喘喙氣不能任<lb/>
其聲<lb/>
<pb n="KR4f0045_SBCK_018-3b"/>
上曰汝心飫朕德復何言聽朕吿汝汝昔得罪中有隱<lb/>
情朕得汝之情故寛貸汝然朕所原者情也<lb/>
先帝所持者法也<lb/>
先帝未悉汝情而免汝大刑置諸内廷而善視汝是汝<lb/>
受恩於<lb/>
先帝視朕有加焉如汝感朕德而微覺<lb/>
先帝未察汝情不惟虧汝忠亦妨朕之孝汝思朕德卽<lb/>
倍思<lb/>
先帝遺德則汝之忠誠見而朕之孝道亦成於時<hi>臣苞</hi>
心折神竦追思前事感念<lb/>
聖恩有懷哽咽不能置一辭中閒<lb/>
<pb n="KR4f0045_SBCK_018-4a"/>
聖訓洋洋不能悉記未敢敘述最後聞<lb/>
天語甚明朕惟以大公之心循道而行無非繼述<lb/>
先帝志事汝老學當知此義故明吿汝俾汝知朕心俾<lb/>
天下咸知朕心於時<hi>臣苞</hi>氣少定始克仰而言曰欽承<lb/>
訓辭雖古聖人之言無以過也<lb/>
上顧内侍命取供御茶芽二器賜<hi>臣臣苞</hi>三拜稽首<lb/>
聖容若矜閔曰朕觀汝行步良難雖供事亦稱汝力毋<lb/>
自强時復自將息<hi>臣苞</hi>愴動伏地不能聲<lb/>
上徐命内侍翼以岀<hi>臣</hi>伏念自我<lb/>
皇上御極以來凡所以敬天勤民涖官修政以推廣<lb/>
先帝遺意而播諸制詔發於訓誨者皆實與典誥同揆<lb/>
<pb n="KR4f0045_SBCK_018-4b"/>
卽兹所以訓<hi>臣苞</hi>使天下萬世爲臣子者聞之皆將凜<lb/>
然於君父之大義而興於忠孝所以矜恤<hi>臣苞</hi>者使天<lb/>
下萬世孤微阨窮之士聞之莫不愾然於<lb/>
聖主之德意而發其中誠豈非中庸所稱言而世爲天<lb/>
下則者乎越數日有<lb/>
旨凡特召見及督撫提鎭入朝親聆訓諭者必敘述繕<lb/>
寫進呈恐有舛誤<hi>臣苞</hi>以白衣領事未敢自比諸臣大<lb/>
學士張廷玉曰<lb/>
聖恩深渥不得以無位自嫌乃宿齋敬識以俟彚進而<lb/>
附諸臣之末云<lb/>
　　通蔽<lb/>
<pb n="KR4f0045_SBCK_018-5a"/>
譽乎已則以爲喜毀乎已則以爲怒者心術之公患也<lb/>
同乎已則以爲是異乎已則以爲非者學術之公患也<lb/>
君子則不然譽乎已則懼焉懼無其實而掠美也毀乎<lb/>
已則幸焉幸吾得知而改之也同乎已則疑焉疑有所<lb/>
蔽而因是以自堅也異乎已則思焉去其所私以觀異<lb/>
術然後與道大適也蓋稱吾之善者或䛕佞之虚言也<lb/>
非然則彼未嘗知吾之深也吾行之所由吾心之所安<lb/>
吾自知之而已若攻吾之惡則不當者鮮矣雖與吾有<lb/>
憎怨吾無其十或實有四三焉與吾言如響必中無定<lb/>
識者也非然則所見之偶同也若辨吾之惑則不當者<lb/>
鮮矣理之至者必合於人心之不言而同然好獨而不<lb/>
<pb n="KR4f0045_SBCK_018-5b"/>
厭乎人心則其爲偏惑也番矣吾友劉君古塘行直而<lb/>
淸其爲學常自信而不疑心所不可雖古人之說不苟<lb/>
爲同也而好人之同乎已夫古人之說不能强吾以苟<lb/>
同而欲人之同乎己非心術之蔽乎知君者猶以爲自<lb/>
信之過也不知者將以爲有爭氣也君與吾離羣而索<lb/>
居久矣會有所聞書以質之<lb/>
　　表微<lb/>
顧侍御用方窮時喪耦十有一年弗娶旣得仕納徵於<lb/>
李氏會<lb/>
先帝之喪踰歲弗親迎或詫焉其官適罷曰吾貧未能<lb/>
也旣而起家爲戸部郎中擢御史掌長蘆鹽政歳賜數<lb/>
<pb n="KR4f0045_SBCK_018-6a"/>
千金詫者滋多曰吾迫公事未暇也其娶以雍正三年<lb/>
冬十有一月朢後一日推其心蓋謂三年中不宜有空<lb/>
月也問焉而不自襮不以人之所不能者愧人又其厚<lb/>
也<lb/>
先帝始崩守官者各次其守余次於佛舎將歸語二三<lb/>
君子曰在禮公等居倚廬宜再期今旬未三終歸至家<lb/>
止於外不人室焉其可也聞者皆變色易容蓋俗之偸<lb/>
以禮爲徒觀眾人之耳目也久矣古之人事君猶事父<lb/>
也謂制以義而不敢違是薄於德於禮虛者也若用方<lb/>
者其明於禮意乎傳其事與言俾事君者有省焉<lb/>
　　釋言<lb/>
<pb n="KR4f0045_SBCK_018-6b"/>
余在江南卽聞北方之賢者曰李君剛主及與久故益<lb/>
信其爲人而其鄕人雜然議之嘗叩其親故所病於剛<lb/>
主有徵乎曰是家貧以適四方造請干州郡而取饒焉<lb/>
妻無子乃別居倉廩充溢而食必粢糲子婦執苦身之<lb/>
役親之喪赴弔者渴飢皆之逆旅而求宿焉賢者固若<lb/>
是乎余吿之曰吾聞剛主躬耕善稼穡雖儉歲必有收<lb/>
未聞以干請也士友所共聞知者明索二勢家延敎其<lb/>
子不就直撫安溪李公稱其學行於<lb/>
天子不往見諸王交聘每避而之他乃以干請釣鍿銖<lb/>
之利乎至於食必粢糲妻妾操作而子婦從之則李氏<lb/>
之家法也親賓能遠赴其喪何惜旅宿剛主居湫隘家<lb/>
<pb n="KR4f0045_SBCK_018-7a"/>
無僮婢創鉅痛甚而責以供具不亦難乎其與妻別居<lb/>
則余嘗叩之矣曰是多言不順吾常隱焉有女早寡而<lb/>
主張更嫁吾不忍見故使別居旣乃合倂而陰絕焉絕<lb/>
之者何生異寢死異穴也合倂者何生同宮而衣食之<lb/>
死則葬埋之也此古應岀而不行之禮未可以病剛主<lb/>
聞者語塞而色猶疑焉他日以語剛主剛主曰人心不<lb/>
可謂子安以辨爲哉韓子云動而得謗名亦隨之謗而<lb/>
無名者眾人也名而無謗者郷愿也雖然美炙不如惡<lb/>
石謗言彰吾滋懼矣名則諸君子之過爾因并識前語<lb/>
作釋言<lb/>
　　明史無任邱李少師傳<lb/>
<pb n="KR4f0045_SBCK_018-7b"/>
康熙辛未余始至京師華亭王司農承修明史四明萬<lb/>
季野館焉每質余以所疑初定列傳目錄余詫焉曰史<lb/>
者宇宙公器也子於吳會閒三江五湖之所環凡行身<lb/>
循謹名實無甚異人者多列傳而他省遠方灼灼在人<lb/>
耳目者反闕焉毋乃資後世以口實乎季野瞿然曰吾<lb/>
非敢然也吳會之人尙文藻重聲氣士大夫之終鮮不<lb/>
具狀誌家傳自開史館牽引傳致旬月無虚重人多爲<lb/>
之言他省遠方百不一二致惟見列朝實錄人不過一<lb/>
二事事不過一二語郡州縣志皆畧舉大凡首尾不具<lb/>
雖知其名其行誼事迹不可鑿空而構欲特立一傳無<lb/>
由摭拾成章故凡事之相連相類者以附諸大傳之後<lb/>
<pb n="KR4f0045_SBCK_018-8a"/>
無可附則惟據實錄所載散見於諸志此所謂不可如<lb/>
何者也乾隆六年余將吿歸任邱李法孟以其高祖少<lb/>
師公神道碑墓表乞爲傳余已諾而未暇爲及歸檢篋<lb/>
笥惟法孟手書尙存中言少師邊功著明史韃靼傳生<lb/>
平大節則同邑孫文正公贈公子恆麓序可徵余考明<lb/>
世邊患與國始終而韃靼部最劇韃靼之患正嘉閒最<lb/>
劇惟萬歷初俺答歸順苟安者二十年及奢力克有貳<lb/>
心而套部海部松部並起雜番數十種皆乘閒猖狂岀<lb/>
没塞下西甯以東甘涼洮岷歲無甯居關中人心搖搖<lb/>
自二十三年少師總制三邊諸部入寇者必挫傷大失<lb/>
所欲再岀師分道襲擊復松山故地山陝恃以無恐者<lb/>
<pb n="KR4f0045_SBCK_018-8b"/>
近十年其規爲方略必有可爲後法者文正稱公功成<lb/>
身退以岀處係天下安危則立身之本末進退之時義<lb/>
必可與古賢爲伍又曰奉身如奉玉則又謹於小物而<lb/>
百行具完今見於韃靼傳者不過命某將禦某寇岀某<lb/>
道擊某部其克敵制勝之謀猷無一見焉是乃季野當<lb/>
日所僅得於實錄雖欲摭拾莫由成章而歎爲不可如<lb/>
何者也觀文正序公子恆麓視事北司鋤豪蠧扶忠直<lb/>
若置身度外與少師同符是恆麓事亦宜附公得書而<lb/>
公乃無傳嗚呼惜哉余感公事追思季野所云故並著<lb/>
之以見爲人子孫者於先祖之德善功烈鮮不欲發揚<lb/>
張大以爲光耀或居下處幽而無以自通國家宜著爲<lb/>
<pb n="KR4f0045_SBCK_018-9a"/>
功令凡讜言聞於國實德施於民以及庶士庶民仁孝<lb/>
節義過越於尋常者子孫鄕人得實陳行跡於郡守郡<lb/>
守考核書二冊一下學官一升翰林典籍俾作史者得<lb/>
兼陳詳較而中懸衡焉庶幾輕重不失其倫公名<graphic n="KR0776" url="https://raw.githubusercontent.com/kanripo/KR-Gaiji/master/images/KR0776.png" mimeType="image/png"/>號<lb/>
次溪他日若得其碑銘及表終當爲傳以詳之<lb/>
　　記夢<lb/>
康熙甲午立秋日余在熱河夢偕先兄隨先君過尙默<lb/>
陳先生故居同集者攝山汪丈淸傳楊君將飮酒他客<lb/>
朋至忽覺已歸土街草堂先君指畫將營西偏爲燕息<lb/>
之齋俄而寤先君性豪曠不可一日無友朋常以寅及<lb/>
已讀書午及申爲山澤之遊歸而飮酒憶自六合遷金<lb/>
<pb n="KR4f0045_SBCK_018-9b"/>
陵同好者前輩則杜濬于皇杜岕蒼略執友則王裕成<lb/>
公及陳先生招呼遊談雖風雨之夕無閒時余九齡先<lb/>
兄年十一常奉盤匜侍酒自兄年十四侍王父於蕪湖<lb/>
其後與余皆餬口四方渉歲移時乃得歸省兄歸余常<lb/>
在外余歸兄常在外又計日爲行期故每侍先君與諸<lb/>
先生醼集歡樂之餘私心愴動雖先君亦然而不忍言<lb/>
也自先兄天枉余始不敢遠遊而二杜及王皆前殁獨<lb/>
陳先生尙存而先君少所知汪丈自南郊遷北里楊君<lb/>
託末契遊從最密時余以窮空復數爲近地之遊又計<lb/>
偕者三其家居淩雜米鹽不可解脫追念平生侍先君<lb/>
與諸公醼集時甚少而與先兄偕則尤加少焉計惟童<lb/>
<pb n="KR4f0045_SBCK_018-10a"/>
子時爲然爾時己知其樂而不知其後思此之悲也自<lb/>
先君下世汪丈亦殁楊君老而窮走四方而余禍發於<lb/>
不虞以辛卯冬十月赴<lb/>
詔獄將行陳先生竭蹶嘔血縣門外今寒暑復四易先<lb/>
生近八十計此生不得再相見矣余旣編籍旗下<lb/>
上哀矜使以白衣厠館閣校勘自痛邱墓無主故雖病<lb/>
且衰而黽勉從事蓋以<lb/>
天子仁聖猶萬一冀幸焉記曰霜露旣降君子履之必<lb/>
有悽愴之心非其寒之謂也今兹以秋之始感於夢寐<lb/>
而得依父兄之側從先人之居豈其幾之先見者與抑<lb/>
積思所結而未必其有應也因書以徵於後焉陳先生<lb/>
<pb n="KR4f0045_SBCK_018-10b"/>
名書汪丈名泳思楊君名修與王先生皆金陵人杜公<lb/>
兄弟爲黄岡人康熙五十三年六月二十九日記<lb/>
　　記百川先生遺言<lb/>
先兄百川先生曰處士則有虛聲鄕鄰親戚則有私毀<lb/>
譽若民之於上利害切身不謀而同故吏自一命以上<lb/>
名不虛作人不可以好名相疑己不可怙過而謂民言<lb/>
不當有合葬其父母及前母者以位次問先生曰神道<lb/>
尙右而程朱所言皆尙左朱子葬其妻存東畔一位則<lb/>
尙左明矣若三柩同葬依古禮則父當中前母右繼母<lb/>
左如尊左則父當中而左右易位若父與前母旣葬父<lb/>
左則新祔者次於右父右則新祔者次於左又日周禮<lb/>
<pb n="KR4f0045_SBCK_018-11a"/>
大司樂有享先妣之樂在享先祖之前故鄭康成謂周<lb/>
以后稷爲祖而姜嫄無所配是以特立廟祭之謂之閟<lb/>
宫斯干之詩曰似續妣祖箋曰妣先妣姜嫄也商頌亦<lb/>
溯源於有娀皆諸侯不敢祖天子之義以是推之庶子<lb/>
於生母當別葬韓魏公葬生母胡氏柩退嫡母尺許趙<lb/>
炳族葬圖說引以爲據非古也<lb/>
　　答問<lb/>
兄子道永重修南郊漢前將軍關公廟問曰自書傳以<lb/>
來至忠大勇英略蓋世且卓見聖人之道而死於非命<lb/>
者莫過於公與岳忠武故浩然之氣長震動乎萬世之<lb/>
人心然公之廟無地無之而忠武之祠則連州比郡或<lb/>
<pb n="KR4f0045_SBCK_018-11b"/>
無一二又公之神常若充滿徧布於宇宙而時見其精<lb/>
爽其大者示威於戰陣其小者凡有禱問其應如響而<lb/>
忠武無是也是有說與余應之曰自周衰戰國諸君糜<lb/>
爛其民至暴秦而生民之類幾盡矣漢高祖出之於水<lb/>
火之中治尙寛大有天下者垂四百年自武帝而外桓<lb/>
靈以前雖有庸君患不及民民之思漢也深則激於公<lb/>
之忠義者切又東漢之末士大夫多明於義理而重名<lb/>
節故諸葛武侯遺書搜錄而表章之者乃晉氏也其書<lb/>
所謂賊卽時君之祖宗以是觀之則公遇難時魏吳之<lb/>
士民羣聚而祠之其君臣必見爲當然故震動宇宙而<lb/>
結聚於人心者深固而光昭忠武爲秦檜所戕身死而<lb/>
<pb n="KR4f0045_SBCK_018-12a"/>
檜之餘恨猶未解吏民畏檜之威直至檜死乃敢訟言<lb/>
忠武之寃孝宗朝始得立祠於鄂而屢世相臣姧庸相<lb/>
繼多主和議偸安以保妻子大率與檜同心故忠武之<lb/>
義氣雖不沒於人心而祠祀則寥寥焉此事勢之自然<lb/>
於二公無加損也夫神者依人而行舉億兆人之精神<lb/>
皆專嚮於公則公之神自隨地而監照之忠武卽閒有<lb/>
祠祀未有就而禱禳祈報者則其神何由與之相應而<lb/>
有所徵驗哉昔孔子夢見周公不聞堯舜文武並見於<lb/>
夢則神明之感通由於生人精神之結聚明矣故凡禱<lb/>
祈於公行汙而所問之事非正者簽辭多不應以其精<lb/>
神不足以相感召也旣以吿道永因思此義亦宜存天<lb/>
<pb n="KR4f0045_SBCK_018-12b"/>
壤閒乃筆之<lb/>
　　爲秦門高貞女糾舉本引<lb/>
高貞女吾師大理卿宛平公同產弟頤侯次女也許嫁<lb/>
秦氏子文照舅姑前殁雍正五年春正月文照死貞女<lb/>
請衰絰歸秦氏代夫承重事祖姑其父大駭招余陳禮<lb/>
經以喩之志不移遂以二月朔歸秦氏時年二十有二<lb/>
其舅之側室李氏感焉誓守節與貞女同臥起於今六<lb/>
年矣大理兄弟三人惟季有子大理卒家散季又卒其<lb/>
子流滯新樂及頤侯卒繼室曁幼女貧不能自存貞女<lb/>
父黨無一人可倚而其夫之叔父子正持手而食養母<lb/>
畜妻子旁及兄之側室子婦力不能支余歲時過秦氏<lb/>
<pb n="KR4f0045_SBCK_018-13a"/>
見貞女敝衣菜色或冬無棉而意色常和以安嗚呼天<lb/>
屬之情秉彝之性惟遘閔凶備危苦而後庶一見之如<lb/>
貞女之守志李氏之慕義子正之窶艱而不棄其親皆<lb/>
人紀所賴以維繫也恨余力不足以振之乃吿於友朋<lb/>
及大理之知舊姻親各出其力爲舉本付里中士大夫<lb/>
重然諾者主子貸爲貞女衣裳綫纊之費終則棺斂焉<lb/>
傳曰人之于天也以道受命若貞女其殆庶幾無負於<lb/>
所受者歟敬而恤之豈惟大理之親舊生徒義不可以<lb/>
苟止哉<lb/>
　　檄濟甯諸生會課<hi>代</hi>
蓋聞風敎之興士能宿道而民胥效焉文章者道藝之<lb/>
<pb n="KR4f0045_SBCK_018-13b"/>
餘也而卽未以窺其本十可四三某自陳力河壖學殖<lb/>
荒落而少所講肄未能盡忘兹承乏鄒魯之鄕竊欲觀<lb/>
於國風魯多君子况近聖人之居而漸其流澤者乎今<lb/>
以某月某日與諸生期於州學合堂陳藝各盡所長俾<lb/>
得寓目焉<lb/>
　　移山東州縣徵羣士課藝文<hi>代</hi>
蓋聞齊魯之閒之於文學自古以來其天性也文者學<lb/>
之枝葉制舉之文又其近者爾然以效聖人賢人之言<lb/>
則心之精微達於辭氣者固可以得其崖略焉某備官<lb/>
漕河不與民治而發徵期會政令所及州邑凡三十東<lb/>
夏文獻之區計過半矣竊欲觀於國風以窺尋羣士之<lb/>
<pb n="KR4f0045_SBCK_018-14a"/>
所藏謹擇四書題二五經疑義各一條願切磋究之毋<lb/>
以某懵學寡聞而有遐心也<lb/>
<pb n="KR4f0045_SBCK_018-14b"/>
<pb n="KR4f0045_SBCK_018-14b"/>
</p>
<p>
</p>
  </div>
</body>
</text>
</TEI>
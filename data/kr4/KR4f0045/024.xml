<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0045_SBCK_024-1a"/>
望溪先生集外文卷二<lb/>
　奏劄<lb/>
　　請矯除積習興起人材劄子<lb/>
<hi>臣</hi>聞人臣之義國爾忘家君爾忘身士大夫敦尙氣節<lb/>
東漢以後惟前明爲盛居官而致富厚則朝士避之若<lb/>
浼鄕里皆以爲羞至論大事擊權姦則大臣多以去就<lb/>
爭臺諌之官朝受廷杖諫疏夕具連名繼進至魏忠賢<lb/>
播惡自公卿以及庶官甘流竄捐腰領受錐鑿炮烙之<lb/>
毒而不悔者踵相接也雖曰激於意氣然亦不可謂非<lb/>
忠孝之實心矣惟其如是故正嘉以後國政傎於上而<lb/>
臣節砥於下賴以維持而不至亂亡者尙百有餘年<hi>臣</hi>
<pb n="KR4f0045_SBCK_024-1b"/>
竊見<lb/>
本朝敬禮大臣優恤庶官遠過於前明而公卿大臣抗<lb/>
節效忠者寥寥可數士大夫之氣習風聲則遠不逮也<lb/>
<hi>臣</hi>少遊四方所至輒問守土之吏之爲民利病者無何<lb/>
而大病於民者己列薦章矣民所愛戴者多因事罷黜<lb/>
矣叩其故則曰此富人也非然則督撫之親戚故舊也<lb/>
非然則善於趨承詭法逢迎者也其罷黜者則以某事<lb/>
忤某上官耳閒有貪殘而被劾循良而得舉者則督撫<lb/>
兩司中必有賢者焉而亦寥寥可數矣至於九卿乃九<lb/>
牧之倡萬官庶事之樞紐也督撫臺垣之條奏<lb/>
特下九卿必國體民生所繫猶叩樹本百枝皆動而可<lb/>
<pb n="KR4f0045_SBCK_024-2a"/>
或有差忒乎以<hi>臣</hi>所聞見凡下廷議其爲督撫所奏請<lb/>
則眾皆曰此某部某長官所交好也或<lb/>
上方嚮用未敢駁正也已而議上則果謂宜從矣其爲<lb/>
科道所條奏則眾皆曰原議某所建也其事某某所不<lb/>
利也已而議上則果謂必不可從矣同官中卽有持正<lb/>
而力爭各部院卽有心知其非不肎畫題者而其議之<lb/>
上達自若也其保舉僚屬半出私意亦不異於外吏但<lb/>
偪近<lb/>
輦轂耳目眾著出於公道者尙可參半耳是以<lb/>
聖祖仁皇帝中年以後灼知此弊刑誅流錮以懲姧貪<lb/>
拔擢矜全以勸廉吏而親信淸公樸實之人<lb/>
<pb n="KR4f0045_SBCK_024-2b"/>
世宗憲皇帝敬承此意極力廓淸宵旰孜孜惟務發外<lb/>
吏之欺蒙破在廷之結習十餘年閒少知畏法而終未<lb/>
革心蓋由營私附勢之習深而正直公忠之人少也我<lb/>
皇上至誠惻怛諄諄開諭可謂深切著明矣而<lb/>
特旨薦舉服在大僚尙或引用富人以便身家在外督<lb/>
撫多以報荒爲難而州縣又以匿荒爲自安之計其有<lb/>
不肖者每遭歳歉轉日夜徵比以迫蹙貧民冀邀蠲免<lb/>
因緣爲利此風不改則<lb/>
皇上日夜憂勤於上而治敎禁令不能不墮壞於冥昧<lb/>
之中尙安望百度之皆釐實德之及下乎<hi>臣</hi>伏讀三年<lb/>
中前後<lb/>
<pb n="KR4f0045_SBCK_024-3a"/>
諭旨於<hi>臣</hi>所陳之積弊亦旣洞晰於<lb/>
聖心而思有以矯革之矣然所以矯革之者則有本統<lb/>
焉文武之政非其人猶莫舉而知人則哲帝堯猶難之<lb/>
治道之興必内而六部都察院各得忠誠無私深識治<lb/>
體者兩三人然後可以檢制僚屬而防胥吏之姦欺外<lb/>
而督撫兩司每省必得公正無欲通達事理者四三人<lb/>
然後可董率道府辨察州縣以切究生民之利病能如<lb/>
此者乃有才有識有守而幾於有德者也雖數人十數<lb/>
人不易得况一旦而得數十人哉然不如是終不可以<lb/>
興道而致治孟子云猶七年之病求三年之艾也自古<lb/>
聖君賢主未嘗借才於異代亦惟我<lb/>
<pb n="KR4f0045_SBCK_024-3b"/>
皇上勤心以察之依類以求之按實積久以磨礱之信<lb/>
賞必罰以勸懲之而已所謂勤心以察之者一則明辨<lb/>
部議會議是非之實也凡一事之興廢其利害常伏於<lb/>
數轉之後故雖周公之聖猶有仰而思之夜以繼日而<lb/>
未得者况庸常之人雜以私意而揣摩瞻狥乎而姦邪<lb/>
文法之吏每能巧飾偏辭變亂是非言之鑿鑿使觀者<lb/>
難辨孔子所以惡佞之亂義惡利口之覆邦家也是以<lb/>
唐宋以來凡廷議皆以宰相斷決之以學士參議之以<lb/>
給事中駁正之自明中葉以後姦相擅權毒流天下<lb/>
聖祖仁皇帝時亦有以招權籠賄家累鉅萬者賴<lb/>
聖明剛斷同時罷黜而自是以後潔已自好者皆以避<lb/>
<pb n="KR4f0045_SBCK_024-4a"/>
權爲安内閣擬票雖有兩簽從未有摘發部議之非而<lb/>
奏請改議者古者御史之外別設給事中專駁宰相成<lb/>
議上及詔旨而南宋以後舊典寖廢以故朱子屢歎之<lb/>
以<hi>臣</hi>所聞見<lb/>
聖祖仁皇帝<lb/>
世宗憲皇帝曁我<lb/>
皇上時有盡屏廷議而獨斷其行止者<lb/>
命下必大服眾心故<hi>臣</hi>愚以爲凡部議會議有關於國<lb/>
體民生者勿遽批發必再三尋覽以究其事理之虛實<lb/>
意見之公私微有所疑必召平時<lb/>
聖心索信其忠誠無私通達事理者盡屏左右每人而<lb/>
<pb n="KR4f0045_SBCK_024-4b"/>
獨問之參伍眾說然後内斷於<lb/>
聖心此卽虞舜好問好察以輔其惟精惟一之學而孔<lb/>
子所歎爲大智也<hi>臣</hi>伏見<lb/>
皇上於部議從者十九於九卿兩議大抵從其列名眾<lb/>
多者道路之口頗有未恊<lb/>
聖心如天或以爲主議者眾必人心所同而不知其實<lb/>
乃本部一二人之私意或九卿中一二人之偏見怯懦<lb/>
瞻狥者明知其非而不敢辨也抑又聞用人之道惟知<lb/>
之爲難凡人之智識必叩之而後知其材勇必試之而<lb/>
後見其忠邪誠僞必久與之習而後得其眞太公望文<lb/>
王之師也武王用之猶反覆窮究相與問答者凡數萬<lb/>
<pb n="KR4f0045_SBCK_024-5a"/>
言管夷吾齊國之望鮑叔牙所深知也桓公用之猶每<lb/>
事諮度相與問答者凡數萬言方今四海九州萬事百<lb/>
度皆總歸於六部而決於卿貳五六人每日文書到部<lb/>
最少亦一二百件苟一事之失其理則姦心必滋於蠧<lb/>
吏實害必被於兵民此卽五六人皆至公至明虛已和<lb/>
衷日夜講求尙慮其有失誤而我<lb/>
皇上於六部卿貳中灼知其才識深信其忠誠者凡幾<lb/>
人乎古聖王用人惟已必先勞於求賢<hi>臣</hi>伏願<lb/>
皇上惟盛暑嚴寒宜安養<lb/>
聖躬不可過勞外此少有餘閒卽延見廷臣凡六部都<lb/>
察院奏事披覽之下微有所疑卽召見問訊使各陳所<lb/>
<pb n="KR4f0045_SBCK_024-5b"/>
見聽其言語則明昧可知矣觀其氣象察其心神則公<lb/>
正私曲大略可見矣卽有利口而飾爲忼直邪媚而貌<lb/>
類恪恭者以我<lb/>
皇上之至誠至明久與之習必有呈露於幾微而不能<lb/>
自揜者矣其餘京堂科道條陳屢合事理翰林敷奏深<lb/>
當<lb/>
聖心者亦宜愼選其人俾輪班侍直事有疑難隨時召<lb/>
問以習察其志行而劑度其材能至於大僚中已爲我<lb/>
皇上所深信者尤宜朝夕燕見與議論天下之事以窮<lb/>
究其底藴果能忠誠無私而又通達事理則於同官百<lb/>
吏皆能助<lb/>
<pb n="KR4f0045_SBCK_024-6a"/>
皇上以檢察而得其實矣所謂依類以求之者天下惟<lb/>
君子與小人性情心術如水炭之不相入小人所悅必<lb/>
諛佞側媚者雖有才智而爲國患更深樸直淸愼者雖<lb/>
無才智尙可奉公守法竭力自効是以周公立政之篇<lb/>
所三致意者惟勿用憸人而求吉士以勱相國家而已<lb/>
所謂憸人諛佞側媚而有才智者也所謂勱相樸直淸<lb/>
正之士雖才智不足而率作策勵尙可以有輔於庶政<lb/>
也自古有君子而誤信小人者斷無小人而能進君子<lb/>
者故求賢之道必以其類爲招保舉舊<lb/>
例臨時按品秩資格俾各舉一二人法本無愆而人多<lb/>
難信我<lb/>
<pb n="KR4f0045_SBCK_024-6b"/>
皇上於在内之九卿在外之督撫深信其忠誠無欲者<lb/>
必各有數人伏願<lb/>
特下密旨命盡舉所知而別其材之所宜然後考覈試<lb/>
驗而次第用之比之按資格以汛舉者必爲得實而聽<lb/>
請託利身家之結習不禁而自除矣所謂切實積久以<lb/>
磨礱者自漢唐以後雖仍六官之名而職事多非周官<lb/>
之舊矣而就今功令所宜秉承者則吏部之職非獨按<lb/>
籍呼名循例黜陟也其實在使請囑者望風而自止巧<lb/>
法者百變而難欺戸部之職非獨謹守管鑰會計出納<lb/>
也其實在明於萬貨滋殖之源生民實耗之本禮部雖<lb/>
奉行舊典而事有特舉必當酌古準今可爲後法且寅<lb/>
<pb n="KR4f0045_SBCK_024-7a"/>
淸端直無玷其官兵部之實在輯將校之驕氣以綏靖<lb/>
兵民消禍變於無形以折衝萬里刑部之實在時情罪<lb/>
之寛嚴以砥維風敎辨四方之僞獄以震懾職司工部<lb/>
之實在識海内山川之形勢以知疏鑿之宜覈水土人<lb/>
功之等差以定工程之度至於都察院之設本以肅朝<lb/>
廷之綱紀儆百吏之官常劾中外文武大臣之不法而<lb/>
自副都御史郭琇排撃要人以後五十年來未聞力爭<lb/>
國家之大事斥指大吏之非人者不過掌行過文書而<lb/>
已然則此職蓋幾於虛曠矣伏願我<lb/>
皇上於部院卿貳必愼簡忠誠而以明達者佐之辨其<lb/>
材之所宜而各責之以實使日夜訓勵其僚屬而隨時<lb/>
<pb n="KR4f0045_SBCK_024-7b"/>
以進退之則中材以上咸自矜奮數年以後公正之風<lb/>
可作而練達事理者亦漸多矣所謂信賞必罰以懲勸<lb/>
者凡中人之志行多以奬進激勵而成平時主部議者<lb/>
不過正卿中一二人主會議者不過九卿中<lb/>
皇上所嚮用之數人順從緘默者長得自安據理直言<lb/>
者必遭忌嫉積習爲常所以靡靡日趨於瞻狥而非果<lb/>
竟無人也倘我<lb/>
皇上時時延見一一考驗忠誠者篤信之明達者襃嘉<lb/>
之懷私者廢斥之庸昧者退罷之則旬歲之閒勃然而<lb/>
興起矣<lb/>
世宗憲皇帝於大計保舉之員贓罪敗露督撫降調司<lb/>
<pb n="KR4f0045_SBCK_024-8a"/>
道革職條例甚嚴而奉行不實惟奉<lb/>
特旨獨舉一人者降調甚多而督撫司道之計典無聞<lb/>
焉蓋以所舉眾多不能盡詰而姑從寛貸耳用此賂請<lb/>
陰行舉劾顚倒無所顧忌若一依雍正六年定例執法<lb/>
不移則孰敢狥私任意以自累乎自耗羨歸公以後州<lb/>
縣之繁劇者養廉至千數百金猶不足以延幕客辦公<lb/>
事在内諸司雖蒙加俸一倍猶不足以僦屋賃僕秣馬<lb/>
供車伏願通計天下之耗羨及經賦所餘詳加籌畫必<lb/>
使州縣得備其公事諸司得贍其身家然後一犯贓私<lb/>
嚴法不貸其聲績顯著者則時賜金帛進爵秩而使久<lb/>
於其任如此則凡爲吏者皆得俯仰寬然潔已以奉公<lb/>
<pb n="KR4f0045_SBCK_024-8b"/>
孰肎苟且行私以自取終身之墜陷乎信能行此四者<lb/>
則忠良有恃以不恐姦邪有術而難施中外大臣日夜<lb/>
孜孜以進賢退不肖爲己任庶司百吏皆知奉公守法<lb/>
潔己愛民之爲安數年之後眾正盈廷官守經法民無<lb/>
倖心雖大艱猝投無難共濟而况舉先王足民之大經<lb/>
布前代屢驗之良法尙何慮其阻撓廢格縱私生事以<lb/>
擾民乎至於民食旣足則當漸爲禮俗之防官常旣修<lb/>
則當實講敎士之法内治旣定則興屯衞於邊關設軍<lb/>
田於内地使精神可以折衝立制防於海嶠謹治敎於<lb/>
苗疆使患害消於未兆皆宜次第修舉而臣不敢以爲<lb/>
言誠以積習不除人材不足官常不立則爲之而必不<lb/>
<pb n="KR4f0045_SBCK_024-9a"/>
可成成之而必不可久也凡所陳奏皆<hi>臣</hi>五十年來所<lb/>
耳聞目見確知其狀不得不入吿<lb/>
聖明者<hi>臣</hi>老矣生世無幾時如以<hi>臣</hi>言爲可用伏望畱<lb/>
<hi>臣</hi>此摺以驗羣情以考治法時復<lb/>
賜覽如用<hi>臣</hi>言而無利於民無益於<lb/>
國雖<hi>臣</hi>死之後尙可奪<hi>臣</hi>之爵<lb/>
命播<hi>臣</hi>之過言以示懲責也昧死上陳不勝悚息瞻企<lb/>
之至謹奏<lb/>
　　擬定纂修三禮條例劄子<lb/>
<hi>臣</hi>竊惟明初五經大全皆各主一人之說且成於倉卒<lb/>
不過取宋元儒者一二家纂輯之書稍摭眾說以附之<lb/>
<pb n="KR4f0045_SBCK_024-9b"/>
數百年來皆以爲未盡經義不稱大全之名是以<lb/>
聖祖仁皇帝特命重修四經頒布學官昭示羣士然惟<lb/>
周易多裁自<lb/>
聖心所取至約而前儒未發之藴開闡實多故特名折<lb/>
衷餘三經則曰彚纂我<lb/>
皇上躬履至道重念先聖遺經未盡闡揚<lb/>
詔修三禮乃漢唐以來未有之盛事而三禮之修視四<lb/>
經尤難蓋易詩書有周張二程以開其先而朱子實手<lb/>
訂之典謨以下亦抽引端緒親授其徒胡氏春秋傳雖<lb/>
不免穿鑿而趙啖二陸劉孫胡程之精言採錄實多諸<lb/>
經大義已昭然顯著故折衷彚纂但依時代編次先儒<lb/>
<pb n="KR4f0045_SBCK_024-10a"/>
之言而不慮其無所歸宿也陳澔禮記說自始出卽不<lb/>
饜眾心詆議紛起周官儀禮則周程張朱數子皆有志<lb/>
而未逮乃未經墾闢之經欲從大全之例則無一人之<lb/>
說以爲之宗欲如折衷彚纂但依時代編次羣言則漫<lb/>
無統紀學者終茫然莫知其指要必特起凡例俾大義<lb/>
分明而後兼綜眾說始可以信今而傳後<hi>臣</hi>等審思詳<lb/>
議擬分爲六類各注本節本注之下一曰正義乃直詁<lb/>
經義確然無疑者二曰辨正乃後儒駁正舊說至當不<lb/>
易者三曰通論或以本節本句參証他篇比類以測義<lb/>
或引他經與此經互相發明四曰餘論雖非正解而依<lb/>
附經義於事物之理有所發明如程子易傳胡氏春秋<lb/>
<pb n="KR4f0045_SBCK_024-10b"/>
傳之類五曰存疑各持一說義皆可通不宜偏廢六曰<lb/>
存異如易之取象詩之比興後儒務爲新奇而可欺惑<lb/>
愚眾者存而駁之使學者不迷於所從庶幾經之大義<lb/>
開卷了然而又可旁推交通以曲盡其義類伏惟我<lb/>
皇上聖學崇深剖析經史通微抉奥故敢略陳愚見仰<lb/>
求<lb/>
聖誨鑒定施行以便排纂爲此謹奏<lb/>
　　奏重刻十三經廿一史事宜劄子<lb/>
乾隆三年十二月十五日大學士兼管翰林院事張廷<lb/>
玉福敏奏稱重刋經史必須參稽善本博考羣書庶免<lb/>
舛譌<lb/>
<pb n="KR4f0045_SBCK_024-11a"/>
武英殿爲内府藏書之所就近校閲實爲便易今擬於<lb/>
編檢内選派六員咨送到<lb/>
殿俾校勘刋刻會於一處則錯誤可免而書易成奉<lb/>
旨依議編檢六員恐不敷用着添派庶吉士六員欽此<lb/>
<hi>臣</hi>等卽通知莊親王令<lb/>
武英殿監造等查庫内存貯書籍並無監板十三經廿<lb/>
一史竊思經史惟宋板字鮮遺譌目今不惟宋板難得<lb/>
卽明初刻本亦少<hi>臣</hi>生平所見惟嘉靖以後之板已屢<lb/>
經改補無三五頁無遺譌者而現今監板更剝蝕無一<lb/>
完善可憑以校對伏祈<lb/>
皇上飭内府并内閣藏書處徧查舊板經史兼<lb/>
<pb n="KR4f0045_SBCK_024-11b"/>
諭在京諸王大臣及有列於朝者如有家藏舊本卽速<lb/>
進呈以便頒發挍勘并飭江南浙江江西湖廣福建五<lb/>
省督撫購求明初及泰昌以前監板經史各送一二部<lb/>
到館彼此互證庶幾可補其缺遺正其錯誤更有請者<lb/>
自唐初孔頴達賈公彥等所引十三經及傳註並周秦<lb/>
閒諸子已多譌誤宋明刋刻未經訂正我<lb/>
皇上博極羣書倡明經學<hi>臣</hi>等當詳悉挍勘一一開列<lb/>
進呈<lb/>
御覽酌定改正昭示來兹庶幾此書刋布度越宋明以<lb/>
副我<lb/>
皇上嘉惠後學至意又前翰林院侍讀學士何焯曾博<lb/>
<pb n="KR4f0045_SBCK_024-12a"/>
訪宋板校正前漢書後漢書三國志遺譌<hi>臣</hi>曾見其書<lb/>
並求下江蘇巡撫向其家索取原書照式改注別本送<lb/>
館原本仍還其家毋得損壞其餘挍勘事宜具列於後<lb/>
伏候<lb/>
聖裁<lb/>
一校勘經史與見修之書不同見修之書卽有遺落可<lb/>
增删上下文以就合之經史行世已千數百年遺落一<lb/>
句數字卽需重刻數十板勞費甚大必更番校對一字<lb/>
無譌始可寫様必様本對淸始可登板若限期催促一<lb/>
部未成又發一部必多錯誤<lb/>
一翰林院送到編檢六人奉<lb/>
<pb n="KR4f0045_SBCK_024-12b"/>
旨添派庶吉士六人<hi>臣</hi>等擬擇原在<lb/>
殿編校翰林十二人合同分派先對十三經互稽經傳<lb/>
以考舛誤限八月内將底本對完<hi>臣</hi>等細加斟酌繕摺<lb/>
進呈然後次及史記前漢書後漢書三國志四史皆有<lb/>
注解亦宜詳勘以下諸史則參伍舊本増改落字錯字<lb/>
加功較易矣<lb/>
一舊刻經史俱無句讀蓋以諸經注疏及史記前後漢<lb/>
書辭義古奥疑似難定故也因此纂輯引用者多有破<lb/>
句<hi>臣</hi>等伏念必熟思詳考務期句讀分明使學者開卷<lb/>
了然乃有裨益<lb/>
一前明所刋經史每卷之首止列校刊職官姓名而漢<lb/>
<pb n="KR4f0045_SBCK_024-13a"/>
唐先儒轉附第一行每卷之下且或止稱某氏或具姓<lb/>
名鄕里或并詳官階封邑諸經諸史𣢾式各殊聞彼時<lb/>
書岀卽眾議譁然其後馮夢禎爲國子監祭酒重刻史<lb/>
記始變其例眾以爲是今擬倣其例王大臣監修校勘<lb/>
列於目錄之前漢唐先儒列於毎卷之前分校諸臣列<lb/>
於每卷之末卷内若有遺譌則分任其責者無可推諉<lb/>
庶幾各竭心力又在<lb/>
殿翰林内有詹事府正詹事陳浩左庶子周學健翰林<lb/>
院侍讀學士呂熾編修朱良裘行走年久向來一切編<lb/>
校之事承辦居多今擬將諸翰林所對經史仍派令此<lb/>
四人分領以專其責合併聲明<lb/>
<pb n="KR4f0045_SBCK_024-13b"/>
一刻字之板材有老穉乾久之後邊匡長短不能畫一<lb/>
故自來書籍止齊下線惟<lb/>
殿中進呈之書並齊上線臨時或烘板使短或煮板使<lb/>
長終有參差仍用描界取齊數烘數煮板易朽裂凡字<lb/>
經刳補木皆突岀散落再加修補則字畫大小粗細不<lb/>
一而舛誤彌多經史之刋以垂久遠若致剝落則虛糜<lb/>
國帑伏乞特降<lb/>
諭旨卽進呈之本亦止齊下線不用烘煮庶可久而不<lb/>
敝爲此請<lb/>
旨欽定程式以便遵行謹奏<lb/>
　　請定庶吉士館課及散館則例劄子<lb/>
<pb n="KR4f0045_SBCK_024-14a"/>
昔宋臣蘇軾進言河北五路乃自古豪傑之場其人可<lb/>
任以事然欲使之治聲律讀經義與吳楚閩蜀之人爭<lb/>
得失則惟有不仕而巳請特爲五路別開仕進之門蓋<lb/>
因爾時以詩賦設科河北五路雖有直方魁傑之材而<lb/>
自逹靡由爲可惜也<lb/>
國家會試以南北中路分額士多爭論<lb/>
功令屢更乃定議分省計卷<lb/>
欽定名數此誠至均至平之法惟翰林一職專司文學<lb/>
河北五路及邊徼遠省與選者甚稀<hi>臣</hi>自有知識竊見<lb/>
内閣九卿出於翰林者十常七八蓋因職親地近材識<lb/>
志行之美易達於<lb/>
<pb n="KR4f0045_SBCK_024-14b"/>
天聽若散在州縣則或掛於事故或抑於上官雖有介<lb/>
節長才或趦趄以終老故天下士尤以翰林爲淸華而<lb/>
恨不得與本科進士已經<lb/>
朝考我<lb/>
皇上復命王大臣選擇以備引見此作育人材公溥詳<lb/>
愼之至意也而<lb/>
朝考取備庶常之選者三十有六人江南浙江江西湖<lb/>
廣四省數已三十其餘僅六人耳豈吳越三楚而外材<lb/>
識志行可以登淸華列侍從者竟無其人與徒以聲律<lb/>
辭章素所不習者多耳選館之期伏乞<lb/>
聖明少爲畱意至於敎習庶常<hi>臣</hi>請嗣後江南浙江江<lb/>
<pb n="KR4f0045_SBCK_024-15a"/>
西湖廣福建仍課以詩賦其餘各省則專治本經義疏<lb/>
及資治通鑑綱目所載政事之體要散館之日試以所<lb/>
專課各二篇其兼通者亦得自著所長而不相强如此<lb/>
則東南之士益畱心於經濟之實用而河北五路以及<lb/>
邊方之士亦不至困於聲律之未諳可以陶冶羣材使<lb/>
爭自淬礪蓋政事文學皆人臣所以自效而政事之所<lb/>
關尤重使海内昭然知我<lb/>
皇上取人不專以文辭而必求其實濟則有志之士當<lb/>
益思自奮於<lb/>
聖明之世矣天下之事苟有偏重則積重積輕之勢以<lb/>
漸而成而弊亦隨之惟<lb/>
<pb n="KR4f0045_SBCK_024-15b"/>
聖主能見其微故臣敢冒陳末見上瀆<lb/>
聖聰謹奏<lb/>
　　論考試翰林劄子<lb/>
爲冒陳末見以備採擇事我<lb/>
皇上特降諭旨親試翰林俾有學有識者得自見於<lb/>
聖明之朝而鄙樸無文者不能冒濫誠陶冶羣材磨礲<lb/>
激勸之至意也但如雲貴川廣諸省地本荒遠學少師<lb/>
承詩韻文律俱非所諳是以<lb/>
聖祖仁皇帝<lb/>
世宗憲皇帝每值選擇庶常及散館之期於諸省恆多<lb/>
寬假非特鼓其向學之志亦懷柔遠人之一道也伏乞<lb/>
<pb n="KR4f0045_SBCK_024-16a"/>
我<lb/>
皇上於雲南貴州四川廣西及陜西湖南諸省其文義<lb/>
荒疏應加罷斥者較他省稍爲矜恤概<lb/>
賜引見相其材質分別改任以示優容蓋其地登朝之<lb/>
士較中土爲稀苟有膺淸華之選者卽鄕邦之眾望屬<lb/>
焉儻蒙格外垂<lb/>
恩不惟可廣敎思於無窮亦可使邊荒之民奉揚<lb/>
皇仁感激勖勵<hi>臣</hi>不揣愚昧上瀆<lb/>
聖聰不勝戰慄悚息之至<lb/>
　　請定孔氏家廟祀典劄子<lb/>
欽惟我<lb/>
<pb n="KR4f0045_SBCK_024-16b"/>
皇上躬履至道復先聖之喪紀考三禮之遺文事關名<lb/>
敎莫不周諮詳議以求其當洵好問好察之至意也前<lb/>
副都御史臣陳世倌奏請加封崇祀<lb/>
先師前母奉<lb/>
旨九卿議奏<hi>臣</hi>愚陋之見與九卿所議未能畫一又忝<lb/>
列禮官値兹鉅典不敢不敬陳末議以候<lb/>
聖裁謹按啟聖王娶於魯施氏生九女其妾生孟皮有<lb/>
足疾旣老求婚於顏氏顔父問三女孰能往<lb/>
先師母最少對曰從父之制將何問焉見於家語見於<lb/>
史記注見於闕里志其言歷歷可據家語爲東漢時孔<lb/>
氏所岀家藏書至王肅而顯朱子學庸集注乃晚年所<lb/>
<pb n="KR4f0045_SBCK_024-17a"/>
定於哀公問政章兩引家語總注云按孔子家語亦載<lb/>
此章其文尤詳蓋子思刪其繁文以附於篇據此則子<lb/>
思未作中庸以前孔氏原有家語之書明矣朱子又嘗<lb/>
曰孔叢子乃後人所僞作家語蓋王肅編古錄雜記語<lb/>
或有疵然非肅所自作夫所謂有疵者謂引大戴禮帝<lb/>
繫姓及雜記墳羊與骨節專車之類耳至<lb/>
先師之生母前母肅豈敢妄爲搆造則其爲孔氏之舊<lb/>
聞明矣朱子之言炳著如此而或欲據此以爲朱子不<lb/>
信家語之徵不亦誣乎若史記註之正義索隱則取諸<lb/>
孔安國馬融鄭康成何休杜預范甯賈逵服䖍諸儒周<lb/>
以後之書莫古於遷史而孔子世家所載<lb/>
<pb n="KR4f0045_SBCK_024-17b"/>
先師父與<lb/>
先師母顔氏配合甚爲誣妄又云孔子不知父墓乃其<lb/>
母諱之故注引家語施氏生九女其妾生孟皮有足疾<lb/>
旣老求婚於顔氏以辨史記所傳之謬若以家語施氏<lb/>
之事爲非眞則是以遷史所傳爲可信矣此又人人知<lb/>
其不可者也至於闕里志所據本於祖庭廣記乃孔氏<lb/>
世守之書假令啟聖王元配施氏稍有疑似何以自著<lb/>
於家乘而不之削邪然而孔氏家廟至今無施氏之主<lb/>
者蓋亦有故緣唐哀帝天祐二年朱全忠逆亂天下分<lb/>
裂孔氏之洒掃戸孔末作亂殺<lb/>
先師四十二代孫光嗣而自爲曲阜令孔氏苗裔幾絕<lb/>
<pb n="KR4f0045_SBCK_024-18a"/>
是時光嗣子仁玉生始九月其母張氏挈之逃匿外家<lb/>
比九歲魯人以聞於梁梁始命仁玉嗣位仁玉孤幼童<lb/>
昏復立宗祊於危難搶攘之餘其祀顔氏而不及施氏<lb/>
豈可以爲典要哉仁玉以後蹈常習故不復自反其初<lb/>
而歷代以來則亦但知崇祀<lb/>
先師於太學膠庠無由知其家廟並無施氏之主也而<lb/>
諸臣多謂顔氏篤生<lb/>
先師不可以施氏之主位於其右此大非也<lb/>
先師母顔氏明於大義人也觀其聞父命而請行則持<lb/>
身一稟於禮而無俗情可見矣身膺<lb/>
先師之封典秩祀二千餘年而與啟聖王相守至老之<lb/>
<pb n="KR4f0045_SBCK_024-18b"/>
施氏竟不得祔於廟不獨<lb/>
先師惄然心傷而<lb/>
先師母顔氏之心亦有缺然不自得者矣我<lb/>
朝重熙累洽至<lb/>
世宗憲皇帝及我<lb/>
皇上之世如周家之制禮作樂大備於成康故曲阜令<lb/>
孔毓琚旣申詳撫臣陳世倌以請於前世倌今爲副都<lb/>
御史又復以爲請誠以數百年來未舉之曠典欲及<lb/>
聖明之世以補其廢闕也昔程子荅友書嘗言若前母<lb/>
無子似宜以生子之母配朱子深以爲非謂宜遵唐禮<lb/>
以前母與生母並配此萬世之定論也况我<lb/>
<pb n="KR4f0045_SBCK_024-19a"/>
朝封典必先前母而後及生母今明徵於經傳之載紀<lb/>
折衷於朱子之定論揆以<lb/>
先師<lb/>
先師母孝敬之仁心斷以我<lb/>
國家之令典施氏之應受封於<lb/>
朝設主於廟義無可疑者况本乎孔氏子孫之自請必<lb/>
其實有不安於心者可知也陳世倌前奏未經部允今<lb/>
復陳奏則其爲人心之不可以已者又可知也<hi>臣</hi>愚以<lb/>
爲應<lb/>
特勅錫封施氏與顔氏並祀寢殿以昭我<lb/>
皇上錫類之仁恩邁古之盛典<hi>臣</hi>一介寒微非好與諸<lb/>
<pb n="KR4f0045_SBCK_024-19b"/>
臣爲同異以瀆<lb/>
聖聽誠以此事繫海内之觀瞻關萬世之公議不敢不<lb/>
詳悉愼重苟徇眾議我<lb/>
皇上聖學崇深必有以察臣言之是非<hi>臣</hi>不勝戰慄企<lb/>
瞻之至謹奏<lb/>
　　請以湯斌從祀文廟及熊賜履郭琇入賢良祠劄<lb/>
　　　子<lb/>
伏惟<lb/>
世宗憲皇帝特詔故御史陸隴其從祀<lb/>
孔廟故工部尙書湯斌又荷我<lb/>
皇上特恩賜諡文正補入賢良祠頃讀<lb/>
<pb n="KR4f0045_SBCK_024-20a"/>
聖諭求直言極諌之士首舉隴其爲標準<lb/>
兩朝<lb/>
聖主尙德襃賢非獨二臣之榮乃<lb/>
邦家之光也<hi>臣</hi>竊思湯斌實學躬行與隴其相匹而立<lb/>
朝大節則尤彰顯故五十年來學者號稱湯陸或謂其<lb/>
講學之書雖宗朱子而亦閒取陸王殊不思陸王之身<lb/>
已從祀<lb/>
孔廟而乃以議斌義無所處又<lb/>
世宗憲皇帝特建賢良祠以襃前厲後而故大學士熊<lb/>
賜履左都御史郭琇尙未得與想當時禮官未有以二<lb/>
臣生平入吿者竊思賜履當四輔臣柄國時獨上萬言<lb/>
<pb n="KR4f0045_SBCK_024-20b"/>
書劾之是以<lb/>
聖祖仁皇帝甫親大政卽擢居輔弼專以尙書周易及<lb/>
朱子之書啟沃<lb/>
聖心及晚年再起立朝則不附權要私居則泊若寒儒<lb/>
可謂終始不渝矣郭琇首發柄臣之朋黨姧欺<lb/>
聖祖仁皇帝赫然震怒同時罷斥朝政爲之淸明善良<lb/>
由兹坦步其功最著竊觀賢良祠諸臣有遠不及二臣<lb/>
但以廉靜勤愼而得定祀者矣而二臣不與海内公論<lb/>
多以爲疑<hi>臣</hi>聞古昔聖王操三重之道可進退百代以<lb/>
制祀典故唐虞以前稷祀句龍至成湯而易之以姬棄<lb/>
其明徵也伏乞我<lb/>
<pb n="KR4f0045_SBCK_024-21a"/>
皇上勅下内閣九卿定議俾湯斌從祀<lb/>
孔廟則可以昭<lb/>
本朝理學之昌明俾熊賜履郭琇入賢良祠則可以爲<lb/>
公卿臺垣之模楷此海内有心有口者之公言非臣一<lb/>
人之私議也<lb/>
　　論九卿會議事宜劄子<lb/>
爲敬陳末議以覈事實以肅風紀事伏惟我<lb/>
皇上布德彰敎興利除弊所以惠保黎蒸者<lb/>
聖心所運無遠不周羣下所陳雖微必錄<hi>臣</hi>每自念生<lb/>
逢不世出之<lb/>
聖主愧無嘉謨以勷盛治近在九卿班見有二事返之<lb/>
<pb n="KR4f0045_SBCK_024-21b"/>
愚心欲緘默而有所不安故敢敬陳以備採擇<lb/>
一九卿會議宜少爲變通以責實濟也凡發九卿會議<lb/>
必因事體重大或理有疑難故博稽於眾期詢謀之僉<lb/>
同其或意見各有所主本許並陳以俟<lb/>
宸斷此執兩而後用其中之道也邇來値奉<lb/>
旨發議事主稿之部先期將原奏傳送九卿及期會集<lb/>
則主稿之部書吏將原奏宣讀一過隨將所議之稿宣<lb/>
讀一過卽以次送九卿畫題聚三四十員之九卿而取<lb/>
決於俄頃之閒未議之先旣不知主稿者如何定議俄<lb/>
頃之際豈遂能耳順心通則是有會議之名而無其實<lb/>
也亦閒有一事而再議三議者亦不過主議數人相與<lb/>
<pb n="KR4f0045_SBCK_024-22a"/>
商論餘惟旁觀受成而已在九卿受<lb/>
皇上深恩豈敢以雷同附和苟且塞責但啟口而有言<lb/>
無答之者並無辨之者不過聽其自言自止而畫題者<lb/>
已紛紛相繼矣<hi>臣</hi>愚以爲自今以後凡有會議事宜令<lb/>
主稿之部先行定議然後移送九卿俾得從容審度如<lb/>
所見相同卽於移稿之上畫押送還主稿之部不必更<lb/>
行齊集如其中尙有數人未協所議則主稿之部專會<lb/>
同未協各員至公所詳悉商酌以求其是其或必不能<lb/>
同則異議者將所議斟酌畫一畫押送主稿之部使並<lb/>
列上奏以俟<lb/>
聖裁蓋凡物之理偏舉其一端皆可以言之成理而不<lb/>
<pb n="KR4f0045_SBCK_024-22b"/>
見其罅漏兩端並列而相形則可否立見矣是非之心<lb/>
人所同有主議者能平心以察異已之說則必無護前<lb/>
自用之失知異已之說可並達於<lb/>
宸聰則不敢不虛公詳愼而偏執所見如此在諸臣旣<lb/>
得各抒其敬事之心而<lb/>
皇上亦可以收兼聽並觀之益且可藉是以知諸臣之<lb/>
明昧自不敢以不當理之浮言上煩<lb/>
聖聽矣<lb/>
一詹事科道應照舊例使與會議也查<lb/>
本朝典例九卿而下詹事科道並列會議班所以盡眾<lb/>
人之思慮以求事理之至當非具文也而十餘年以來<lb/>
<pb n="KR4f0045_SBCK_024-23a"/>
批發會議事件多止及九卿而詹事科道不與<hi>臣</hi>以爲<lb/>
國家大事諮詢不厭其周九卿而外未必無一得之可<lb/>
採者况詹事班資淸要不日卽列九卿科道本屬諫官<lb/>
唐宋以來雖制誥皆得封駁官雖卑而專司言責於天<lb/>
下之利弊朝政之缺失大吏之過愆皆得抗言不諱使<lb/>
凡百有位莫不嚴憚於臺諫之風裁所以立制防達壅<lb/>
塞也我<lb/>
皇上虛懷從善每諭大小臣工以時納言不必嫌畏何<lb/>
獨九卿所議之事不使臺垣諸臣得與其末邪且諸臣<lb/>
與議事之班則觀其所見同異卽可以驗其才識而有<lb/>
心於國是者亦得以熟練政務則卽此可爲陶冶人才<lb/>
<pb n="KR4f0045_SBCK_024-23b"/>
之助矣自唐宋以來國家大事以臺諌抗言維挽救正<lb/>
者史不絕書卽我<lb/>
朝百年以來科道與會議之班未聞以狂迂之見阻撓<lb/>
國事者亦其明驗也請復舊制詹事科道仍與會議班<lb/>
其有卓見與主稿之部不符者亦得隨九卿之後公同<lb/>
商酌畫一並奏以候<lb/>
聖裁如此則小臣咸思自奮而我<lb/>
皇上明目達聰之用未必不少裨萬一也<hi>臣</hi>愚昧之見<lb/>
偶有所懷輒敢輕吐誠以生際<lb/>
聖明土壤細流或可裨山海之崇深於此而不思自效<lb/>
是上負<lb/>
<pb n="KR4f0045_SBCK_024-24a"/>
聖恩而内欺本志也<hi>臣</hi>不勝悚慄企瞻之至<lb/>
　　謝授禮部侍郎劄子<lb/>
本月二十四日内閣傳<lb/>
旨授<hi>臣苞</hi>禮部侍郎聞<lb/>
命惶悚無以自容念<hi>臣</hi>夙負罪愆蒙<lb/>
聖祖仁皇帝赦除<lb/>
特命内廷行走又䝉<lb/>
世宗憲皇帝不次拔擢於雍正十一年授<hi>臣</hi>内閣學士<lb/>
<hi>臣</hi>以步履維艱非扶翼不能趨走具列下情求別簡賢<lb/>
才以充閣職蒙降<lb/>
諭旨命<hi>臣</hi>勿理閣務專司書局凡<lb/>
<pb n="KR4f0045_SBCK_024-24b"/>
御門朝賀大典<hi>臣</hi>不能隨班趨直俱荷矜容我<lb/>
皇上御極<lb/>
召<hi>臣</hi>侍直南書房憐其衰疾<lb/>
恩慈備加至優至渥朝夕趨走亦不責以常例<lb/>
殊恩曡𬒳每自恨毫無報稱尤恨弱足並不能與諸臣<lb/>
隨班供職撫心内怍對眾汗顔今復蒙<lb/>
恩授<hi>臣</hi>卿貳伏念秩宗爲典禮之司<hi>臣</hi>厠其閒非惟職<lb/>
事難供抑且有玷<lb/>
國體伏乞<lb/>
鑒<hi>臣</hi>老病別任賢才仍令專力書局不勝至願若<lb/>
聖意不可更易<hi>臣</hi>自忖衰疲力可勉强自奮於<lb/>
<pb n="KR4f0045_SBCK_024-25a"/>
聖明之朝者惟胸有知見不敢不從諸臣後罄竭愚忱<lb/>
以仰報<lb/>
聖恩於萬一其一切筋力自効之事仍祈<lb/>
曲賜寛恤庶不至顚頓失儀自取罪戾爲此恭謝<lb/>
天恩瀝陳愚悃無任感激待<lb/>
命之至<lb/>
　　辭禮部侍郞劄子<lb/>
<hi>臣</hi>以一介寒儒罪累衰殘之餘曡荷<lb/>
殊恩擢居今職常思竭誠殫力上報<lb/>
主知但夙抱足疾已二十餘年自閏九月下旬左體偏<lb/>
痿時復拘攣兼以心瞀首痟畏寒氣喘計一日之内能<lb/>
<pb n="KR4f0045_SBCK_024-25b"/>
强起伏几者不及一二時雖題奏之稿循例披閲亦不<lb/>
能詳細審度與諸臣面議至於一切行稿竟不能辦自<lb/>
知於部務毫末無裨而書館承修之事轉皆底滯竊思<lb/>
三禮之書自前世未經釐正而周官之翳蝕尤多雖經<lb/>
程朱論定以爲非聖人不能作而莽歆所増竄未嘗辨<lb/>
明羣儒所交攻未嘗駁正聖經深遠眾說混淆折衷義<lb/>
理信今傳後事實不易<hi>臣</hi>用功四十餘年尙未能得其<lb/>
會通若不及<hi>臣</hi>精神猶可勉强之時早完此書恐衰疾<lb/>
日深昏疲益甚討論不能精密前後或有牴牾則重負<lb/>
我<lb/>
皇上委任之專而虛此盛典伏乞曲<lb/>
<pb n="KR4f0045_SBCK_024-26a"/>
鑒愚忱解<hi>臣</hi>部職別簡賢能俾<hi>臣</hi>得專力致勤於禮書<lb/>
按日分功兼理<lb/>
武英殿事務及評選時文勘定一統志敎習庶吉士等<lb/>
事庶部務不致虛擔而諸事得盡實力非敢以老羸而<lb/>
萌引退求閒之私意也且<hi>臣</hi>忝廁卿班而不能親理部<lb/>
務不獨撫心自愧抑且爲淸議所不容叨榮書館而不<lb/>
能切究聖經不獨職事有虧抑且懼後儒之指摘反覆<lb/>
思之惟有據實陳情上吿於<lb/>
聖主伏乞俯<lb/>
賜兪允<hi>臣</hi>不勝激切悚息之至<lb/>
　　進四書文選表<lb/>
<pb n="KR4f0045_SBCK_024-26b"/>
食禮部侍郎俸敎習庶吉士<hi>臣</hi>方苞謹奏乾隆元年六<lb/>
月欽奉<lb/>
聖諭命<hi>臣苞</hi>精選前明及<lb/>
國朝制義以爲主司之繩尺羣士之矩矱<hi>臣</hi>本無學識<lb/>
又迫衰殘恭承<lb/>
嘉命爲愧爲恐竊惟制義之興七百餘年所以久而不<lb/>
廢者蓋以諸經之精藴匯涵於四子之書俾學者童而<lb/>
習之日以義理浸灌其心庶幾學識可以漸開而心術<lb/>
羣歸於正也伏讀<lb/>
聖諭國家以經義取士人心士習之端倪呈露者甚微<lb/>
而徵應者甚鉅故風會所趨卽有關於氣運至矣哉<lb/>
<pb n="KR4f0045_SBCK_024-27a"/>
聖謨洋洋古今敎學之源流盡於是矣<hi>臣</hi>聞言者心之<lb/>
聲也古之作者其氣格風規莫不與其人之性質相類<lb/>
而况經義之體以代聖人賢人之言自非明於義理挹<lb/>
經史古文之精華雖勉焉以襲其形貌而識者能辨其<lb/>
僞過時而湮没無存矣其閒能自樹立各名一家者雖<lb/>
所得有淺有深而其文具存其人之行身植志亦可槪<lb/>
見使承學之士能由是而正所趨是誠<lb/>
聖諭所謂有關氣運者也<hi>臣</hi>敬遵<lb/>
明旨別裁僞體校錄有明制義四百八十六篇<lb/>
國朝制義二百九十七篇繕冩成帙並論次條例恭呈<lb/>
御覽伏望萬幾之暇俯<lb/>
<pb n="KR4f0045_SBCK_024-27b"/>
賜刪定俾主司羣士永爲法程<hi>臣</hi>無任戰汗隕越之至<lb/>
謹奉表恭進以<lb/>
聞乾隆四年四月初三日<lb/>
凡例<lb/>
一明人制義體凡屢變自洪永至化治百餘年中皆恪<lb/>
遵傳註體會語氣謹守繩墨尺寸不踰至正嘉作者始<lb/>
能以古文爲時文融液經史使題之義藴隱顯曲暢爲<lb/>
明文之極盛隆萬閒兼講機法務爲靈變雖巧密有加<lb/>
而氣體苶然矣至啟禎諸家則窮思畢精務爲奇特包<lb/>
絡載籍刻雕物情凡胸中所欲言者皆借題以發之就<lb/>
其善者可興可觀光氣自不可泯凡此數種各有所長<lb/>
<pb n="KR4f0045_SBCK_024-28a"/>
亦各有其蔽故化治以前擇其簡要親切稍有精彩者<lb/>
其直寫傳註寥寥數語及對比改換字面而義意無别<lb/>
者不與焉正嘉則專取氣息醇古實有發揮者其規模<lb/>
雖具精義無存及剽襲先儒語錄膚殻平衍者不與焉<lb/>
隆萬爲明文之衰必氣質端重閒架渾成巧不傷雅乃<lb/>
無流弊其專事凌駕輕剽促隘雖有機趣而按之無實<lb/>
理眞氣者不與焉至啟禎名家之傑特者其思力所造<lb/>
塗徑所開或爲前輩所不能到其餘雜家則偭棄規矩<lb/>
以爲新奇剽剝經子以爲古奥雕琢字句以爲工雅書<lb/>
卷雖富辭氣雖豐而聖經賢傳本義轉爲所蔽蝕故別<lb/>
而去之不使與卓然名家者相混也凡此數種體製格<lb/>
<pb n="KR4f0045_SBCK_024-28b"/>
調各不相類若總爲一集轉覺尨雜無章謹分化治以<lb/>
上爲一集正嘉爲一集隆萬爲一集啟禎爲一集使學<lb/>
者得溯其相承相變之源流而各取所長至於我<lb/>
朝人文蔚起守洪永以來之準繩而加以變化探正嘉<lb/>
作者之義藴而挹其精華取隆萬之靈巧啟禎之恢奇<lb/>
而去其輕浮險譎兼收眾美各名一家合之共爲一集<lb/>
前代之文總四百八十六篇<lb/>
國朝之文總二百九十七篇昔宋臣曾鞏嘗稱詩書之<lb/>
文作者非一相去千餘年而其所發明更相表裏如一<lb/>
人之說惟其理之一也况制科之文詁四子之書者乎<lb/>
故凡所錄取皆以發明義理清眞古雅言必有物爲宗<lb/>
<pb n="KR4f0045_SBCK_024-29a"/>
庶可以宣<lb/>
聖主之敎思正學者之趨嚮<lb/>
一唐臣韓愈有言文無難易惟其是耳李翺又云創意<lb/>
造言各不相師而其歸則一卽愈所謂是也文之淸眞<lb/>
者惟其理之是而巳卽翺所謂創意也文之古雅者惟<lb/>
其辭之是而已卽翺所謂造言也而依於理以達乎其<lb/>
詞者則存乎氣氣也者各稱其資材而視所學之淺深<lb/>
以爲充歉者也欲理之明必溯源六經而切究乎宋元<lb/>
諸儒之說欲辭之當必貼合題義而取材於三代兩漢<lb/>
之書欲氣之昌必以義理洒濯其心而沈潛反覆於周<lb/>
秦盛漢唐宋大家之古文兼是三者然後能清眞古雅<lb/>
<pb n="KR4f0045_SBCK_024-29b"/>
而言皆有物故凡用意險仄纖巧而於大義無所開通<lb/>
敷辭割裂鹵莽而與本文不相切比及驅駕氣勢而無<lb/>
眞氣者雖舊號名篇槪置不錄<lb/>
一有明正嘉以前先輩之文有極平淡簡樸而淸古可<lb/>
味者惟閒存一二蓋必天資最高變化於古文久乃得<lb/>
之非中材所能倣效也啟禎雜家餘習至於<lb/>
國初猶未能盡滌一時名稿中頗有膾炙人口而按以<lb/>
文律求以題義則未能脗合不可以爲法程者必嚴辨<lb/>
而愼取之至鄕會試闈墨則有其文未爲極致而章妥<lb/>
句適脉理淸晰亦閒存一二俾中材之士得量其力所<lb/>
能至而取道焉庶不致茫無畔岸而誤入於歧途也<lb/>
<pb n="KR4f0045_SBCK_024-30a"/>
一先輩名家小題文多備極巧心但美不勝收且非鄕<lb/>
會場程式兹編不錄其單句有實理可發揮及中截數<lb/>
何承上起下轉關過脈者或上全下偏下全上偏者仍<lb/>
自入選<lb/>
一向來程墨房書行書各有專選今總爲一集惟程墨<lb/>
於本篇人名下註記餘不細加區别閒有生前未與甲<lb/>
乙科而文已行世不可泯沒者亦併登選俾皓首窮經<lb/>
之士無遺憾於泉壤焉<lb/>
一文章之道與年俱進故曹植自言其文必隨時改定<lb/>
每見名家文稿多晩年自訂或生徒編輯往往有與初<lb/>
本絕不相類者故凡其人見存者文皆不錄<lb/>
<pb n="KR4f0045_SBCK_024-30b"/>
一文之義藴深微法律變化者必於總批旁批揭岀乃<lb/>
可使學者知所取法然題有定理理無二致其中指要<lb/>
若已經前人闡發不可復易則仍舊承用以原評二字<lb/>
別之<lb/>
一前人流傳名篇閒有字句率易義理或未妥者向來<lb/>
各家選本多有節刪互異之處今擇其尤當者從之其<lb/>
未經諸選摘發而稍加改易者亦閒有之至於全文俱<lb/>
佳語句偶訛難爲改易者必細摘出亦恐貽誤後學<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0045_SBCK_003-1a"/>
望溪先生文集卷三<lb/>
　論說<lb/>
　　周公論<lb/>
劉子古塘問於余日周公不以東征屬二公而親加刃<lb/>
於管叔何也余日是乃所以爲周公也明知管叔之當<lb/>
誅而假手於二公是飾於外以避其名也觀後世亂臣<lb/>
賊子必假手於他人或賣而誅之以塞眾口則周公之<lb/>
純乎天理可見矣蓋天理不可以爲僞且以昭萬世之<lb/>
人紀使知大義滅親雖弟可加刃於其兄又以明居位<lb/>
而不能討亂則與之同罪孔子作春秋於隱之大夫而<lb/>
臣於桓桓之大夫而死於莊閔之世者皆不書其卒以<lb/>
<pb n="KR4f0045_SBCK_003-1b"/>
示皆有可誅之罪也然觀鴟鴞之詩早巳歎育子之閔<lb/>
斯則終公之身長隱痛乎文考文母之恩勤而惄然無<lb/>
以自解蓋討賊之義與哀兄之仁固並行而不相悖也<lb/>
古塘復問曰以周公之聖暴師三年而僅乃克奄何也<lb/>
曰此時也勢也武王徵九牧之君登豳阜以望商邑已<lb/>
憂未定天保而夜不能寐及三叔流言武庚誕紀其序<lb/>
凡羞行暴德逸德之人皆乘時而思逞雖有善類亦追<lb/>
念殷先王之舊德而不能忘當是時非大動以威不能<lb/>
革也故滅國至於五十之多非誠服其心不能久而安<lb/>
也故破斧缺斨之後衮衣繡裳駐大師於徐兖之閒俾<lb/>
東夏無搖心然後徐察其鄉順者而敎吿之取其不迪<lb/>
<pb n="KR4f0045_SBCK_003-2a"/>
者而戰要囚之周防如兕虎撫育如嬰兒至班師之日<lb/>
東人以公歸不復爲悲則奄雖屈强無與同惡矣故討<lb/>
其君而罰不及民分其族姓以隸兄弟之邦遷其尤桀<lb/>
驁者於新邑而身拊循焉所以久安而無後患也匪特<lb/>
此也形勝者守國之末務而聖人亦不廢當武王克商<lb/>
之初卽定周居於洛邑周召卒營之以爲蒐狩㑹同之<lb/>
地良以雍州雖固而遠於東夏難以臨制諸侯故宅土<lb/>
中陳𣏌許蔡國其南虞虢韓魏晉燕國其北齊魯國其<lb/>
東宋衞夾河而居非王室之周親卽三恪大嶽之裔胄<lb/>
開國之股肱蓋懲於鬼方之叛殷萊夷之爭齊而早爲<lb/>
盤石苞桑之固也故周之衰卒賴四方諸侯艱難守禦<lb/>
<pb n="KR4f0045_SBCK_003-2b"/>
以延共主之虛名者垂六百年蓋時勢不可以私智矯<lb/>
形勝不必以武力爭惟聖人能以道揆而不失其時義<lb/>
以安宗社以奠生民則仍天理所運用也古塘曰旨哉<lb/>
由前之說則知聖人一循乎天理而無不可處之事變<lb/>
由後之說則知聖人深察乎世變而所以御之者仍不<lb/>
越於道揆前世之尙論者未嘗及此後之君子宜有聞<lb/>
焉退而正於吾兄百川亦曰然乃敘而錄之<lb/>
　　漢高帝論<lb/>
二帝三王之治盪滅而無遺雖秦首惡亦漢高帝之過<lb/>
也方是時古法雖廢而易興也俗變猶近而易返也文<lb/>
獻雖微而未盡亡也天下若熬若焦同心以苦秦法則<lb/>
<pb n="KR4f0045_SBCK_003-3a"/>
敎易行政易革也而高帝乃一仍秦故漢氏之子孫循<lb/>
而習之垂四百年不獨君狎其政民亦安其俗矣而後<lb/>
此復何望哉古聖人之有天下也若承重負行畏途而<lb/>
懼於不勝至於秦則用天下以恣睢而專務自慊於上<lb/>
秦皇帝縱觀高帝曰大丈夫當如此矣及叔孫通定朝<lb/>
儀乃曰吾今而知皇帝之貴則其所見去秦皇帝蓋一<lb/>
間耳傳曰占之欲明明德於天下者必先格物致知正<lb/>
心誠意以修其身是乃二帝三王之學孔氏之徒由詩<lb/>
書所稱推尋而得之者也總而計之惟有虞氏以元德<lb/>
升聞而登天位其餘非天子之子則繼世之侯伯生有<lb/>
聖德童而預敎而學之爲君師者且數十年故其所以<lb/>
<pb n="KR4f0045_SBCK_003-3b"/>
治天下國家者能一循乎天理之自然而無所矯拂也<lb/>
後世開創之君大抵奮迹干戈擾攘之中任威權騁謀<lb/>
詐以得其志雖有聖賢者出驟而語之以二帝三王之<lb/>
道亦安能一旦盡棄其所知所能而由其所不習哉自<lb/>
漢高以後比次諸君其性資可與復古者惟光武爲近<lb/>
而下無名世諸葛亮之才幾矣乃崎嶇於亂亡之餘使<lb/>
亮與光武並世而相遭庶乎其猶有望也與<lb/>
　　漢文帝論<lb/>
三王以降論君德者必首漢文非其治功有不可及也<lb/>
自魏晉及五季雖亂臣盜賊闇奸天位皆泰然自任而<lb/>
不疑故用天下以恣睢而無所畏忌文帝則幽隱之中<lb/>
<pb n="KR4f0045_SBCK_003-4a"/>
常若不足以當此而懼於不終此卽大禹一夫勝予成<lb/>
湯慄慄危懼之心也世徒見其奉身之儉接下之恭臨<lb/>
民之簡以爲黃老之學則然不知正自視缺然之心之<lb/>
所發耳然文帝用此治術亦安於淺近苟可以爲而止<lb/>
其聞張季之論猶日卑之毋高蓋謂興先王之道以明<lb/>
民非己所能任也孔子日子産猶眾人之毋也能食之<lb/>
而不能敎也書曰周公師保萬民若文帝者能保之而<lb/>
不能師也夫是乃雜於黃老之病矣夫<lb/>
　　蜀漢後主論<lb/>
昔成湯之世伐夏救民皆伊尹主之而湯若無所事也<lb/>
周武王之世戡亂致治皆周公主之而武王若無所事<lb/>
<pb n="KR4f0045_SBCK_003-4b"/>
也蓋大有爲之君苟得其人常以國事推之而己不與<lb/>
故無牽制之患而功可成大有爲之臣必度其君之能<lb/>
是而後以身任焉故無拂志之行而言可復亡國之君<lb/>
若劉後主者其爲世詬厲也久矣而有合於聖人之道<lb/>
一焉則任賢勿貳是也其奉先主之遺命也一以國事<lb/>
推之孔明而己不與世猶日以師保受寄託威望信於<lb/>
國人故不敢貳也然孔明旣歿而奉其遺言以任蔣琬<lb/>
董允者一如受命於先主及琬與允歿然後以軍事屬<lb/>
姜維而維亦孔明所識任也夫孔明之歿其年乃五十<lb/>
有四耳使天假之年而得乘司馬氏君臣之瑕釁雖北<lb/>
定中原可也卽琬與允不相繼以歿亦長保蜀漢可也<lb/>
<pb n="KR4f0045_SBCK_003-5a"/>
然則蜀之亡會漢祚之當終耳豈後主有必亡之道哉<lb/>
抑觀先主之敗於吳也孔明曰法孝直若在必能制主<lb/>
上東行是孔明之志有不能行於先主也而於後主則<lb/>
無不可行嗚呼使置後主之他行而獨舉其任孔明者<lb/>
以衡君德則太甲成王當之有愧色矣<lb/>
　　灌嬰論<lb/>
漢之再世諸呂作難定天下安劉氏者嬰也而議者推<lb/>
功於平勃誤矣平爲丞相聽邪謀以南北軍屬產祿使<lb/>
勃有將之名而無其實久矣一旦變起倉卒而勃不得<lb/>
入於軍則平已智盡而能索矣鄉使紿說不行矯節而<lb/>
謀洩平勃有相牽而就縛耳如產祿何前古用此以敗<lb/>
<pb n="KR4f0045_SBCK_003-5b"/>
國殄身者眾矣平勃之事幸而集則嬰爲之權藉也呂<lb/>
氏雖三王懸國千里外無一夫之援而諸侯合從西鄉<lb/>
空國兵以授嬰當是時呂氏所恃者嬰耳而嬰頓兵滎<lb/>
陽與諸侯連和以待其變是猶孤豚局於圏檻而虎扼<lb/>
其外也呂氏心孤故酈寄之謀得入而公卿吏士曉然<lb/>
知產祿之將傾同心於踣之故矯節閉殿莫敢齟齬以<lb/>
生得失譬之於射勃矢而嬰弦機也郷使呂祿自出以<lb/>
當齊楚而產兼將南北軍以自定或不足以倡亂賊諸<lb/>
大臣有餘力矣呂氏本謀欲待嬰與齊合兵而後發故<lb/>
雖聽酈寄之言尙猶豫未有所決也及賈壽自齊來知<lb/>
嬰謀然後以印屬典客蓋自知無以待嬰而欲改圖以<lb/>
<pb n="KR4f0045_SBCK_003-6a"/>
緩死故得因其瑕釁而乘之由是觀之定天下安劉氏<lb/>
者嬰也審矣其推功於平勃誤也抑吾有感焉三代以<lb/>
下漢治爲近古其大臣謀國若家人然嬰之功雖掩於<lb/>
平勃受封猶次之至平陽侯窋屢發產謀以關平勃折<lb/>
其機牙功不在嬰下及事平以不與誅諸呂奪官而無<lb/>
一言以自列嗚呼何其厚與韓富賢人也其相宋也以<lb/>
不共撤簾之謀生怨豈人心之變隨世以降而終不可<lb/>
返於古邪抑上所以導之者異邪此有國家者所宜長<lb/>
慮也<lb/>
　　宋武帝論<lb/>
裕之銳於取秦而拙於禦夏也世多議之而獨未察其<lb/>
<pb n="KR4f0045_SBCK_003-6b"/>
隠情也以王鎭惡之才兼秦人之思猛使重其權一以<lb/>
關中委之必能拒夏裕之智非不及此也而計不出此<lb/>
者蓋自漢魏之衰乘危竊國者皆强臣非鄰敵也王敦<lb/>
桓温以後方鎭稱兵者接踵故計以秦資鎭惡不若棄<lb/>
之於夏爲安耳裕之將終幸檀道濟無遠志非若兄韶<lb/>
難御而慮謝晦之有異同况鎭惡哉故並留諸將使互<lb/>
相牽制謂能同心以禦敵而使義眞安受之固所願也<lb/>
卽自相翦除如鄧艾鍾會之已事亦吾利也嗚呼裕之<lb/>
志憯矣曹氏司馬氏之篡也無敢加刃於故君者而裕<lb/>
忍爲萬世之首惡原其心亦謂丕炎之篡也其基厚年<lb/>
盛强民無異望己則起匹夫垂暮而得之故不能無後<lb/>
<pb n="KR4f0045_SBCK_003-7a"/>
嗣之憂耳然裕之子孫轉而相屠過於讐敵齊氏乘之<lb/>
無少長殲焉自古亡國之子孫未有如裕之無遺類者<lb/>
也夫夏殷之亡也失其位喪其軀者不過末孫之桀紂<lb/>
而已其位上公修禮樂而承世祀者如故也至於周則<lb/>
降爲小侯而封延於魏晉嗚呼人心之陷溺久矣三王<lb/>
奉天之道有天下而不與者雖語之而不能信也卽欲<lb/>
爲子孫計智詐漸毒亦豈可以意逞哉<lb/>
　　于忠肅論<lb/>
孔子曰可與立未可與權易之道正或有過而中則無<lb/>
之中非權不得而遭事之變則尤難明景泰中于忠肅<lb/>
公不爭易儲爲之解者日公陰爭之而不敢暴也或日<lb/>
<pb n="KR4f0045_SBCK_003-7b"/>
景泰有定國之功有天下者宜其子孫是皆未得公之<lb/>
心也宋太宗挾傳子之私而光美德昭不得良死季桓<lb/>
子有疾命正常曰南孺子之子男也則以吿而立之女<lb/>
也則肥也可桓子卒康子卽位旣葬康子在朝南氏生<lb/>
男正常載以如朝曰夫子有遺言南氏生男則以吿於<lb/>
君大夫而立之康子請退公使共劉視之則或殺之矣<lb/>
方景泰帝決志易儲爭者雖盈廷不足忌而公則其身<lb/>
之所由以立也勳在社稷中外之人心繋焉公有言則<lb/>
心孤而慮變矣帝之度量未必遠過宋太宗而威權則<lb/>
十百於康子是乃公之所心悸也南城高樹之伐殆哉<lb/>
岌岌乎而敢輕試哉魯昭公之出也叔孫婼自祈死而<lb/>
<pb n="KR4f0045_SBCK_003-8a"/>
不誅其司馬<graphic n="KR0934" url="https://raw.githubusercontent.com/kanripo/KR-Gaiji/master/images/KR0934.png" mimeType="image/png"/>戾先儒病焉不知婼之心亦猶是也春<lb/>
秋時强家脅權而相滅者無國無之季氏之惡稔矣其<lb/>
不動於惡以國制於己而昭公在外爲不足忌耳若婼<lb/>
誅<graphic n="KR0934" url="https://raw.githubusercontent.com/kanripo/KR-Gaiji/master/images/KR0934.png" mimeType="image/png"/>戾則季氏之慮變矣非獨叔孫氏之憂吾恐圉人<lb/>
犖卜齮之賊復興而公衍公爲不得復安於魯也爲叔<lb/>
孫計必力能誅季氏定昭公而後可加刃於<graphic n="KR0934" url="https://raw.githubusercontent.com/kanripo/KR-Gaiji/master/images/KR0934.png" mimeType="image/png"/>戾故不<lb/>
得已而以死自明此叔孫之明於權也吾因正常而得<lb/>
于公之義又因于公而得叔孫婼之心故並論之使遭<lb/>
變而處中者有以權焉<lb/>
　　原人上<lb/>
孔子曰天地之性人爲貴董子曰人受命於天固超然<lb/>
<pb n="KR4f0045_SBCK_003-8b"/>
異於羣生非於聖人賢人徵之於塗之人徵之也非於<lb/>
塗之人徵之於至愚極惡之人徵之也何以謂聖人賢<lb/>
人爲人子而能盡其道於親也爲人臣而能盡其道於<lb/>
君也而比俗之人徇妻子則能竭其力縱嗜欲則能致<lb/>
其身此塗之人能爲堯舜之驗也婦人之淫男子之市<lb/>
竊非失其本心者莫肻爲也而有或訐之則怍於色怒<lb/>
於言故禽獸之一其性有人所不及者矣而偏且塞者<lb/>
不移也人之失其性有禽獸之不若者矣而正且通者<lb/>
具在也宋元兇劭之誅也謂臧質曰覆載所不容丈人<lb/>
何爲見哭唐柳燦臨刑自詈曰負國賊死其宜矣由是<lb/>
觀之劭之爲子燦之爲臣未嘗不明於父子君臣之道<lb/>
<pb n="KR4f0045_SBCK_003-9a"/>
也惟知之而動於惡故人之罪視禽獸爲有加惟動於<lb/>
惡而猶知之故人之性視禽獸爲可反孟子曰人之所<lb/>
以異於禽獸者幾希痛哉言乎非明於天性豈能自反<lb/>
於人道哉<lb/>
　　原人下<lb/>
自黃帝堯舜至周之中葉僅二千年其民繁祉老壽恆<lb/>
數百年不見兵革雖更姓易代而禍不延於民降及春<lb/>
秋脊脊大亂尙賴先王之遺澤以相維持會盟討伐徵<lb/>
辭執禮且其時戰必以車而長兵不過弓矢所謂敗績<lb/>
師徒奔潰而已其俘獲至千百人則傳必特書以爲大<lb/>
酷焉自戰國至元明亦二千年無數十年而無小變百<lb/>
<pb n="KR4f0045_SBCK_003-9b"/>
年二百年而不馴至於大亂者兵禍之連動數十百年<lb/>
殺人之多毎數十百萬歷稽前史所載民數或十而遺<lb/>
其四三焉或十而遺其一二焉何天之甚愛前古之民<lb/>
而大不念後世之民也傳曰人之於天也以道受命不<lb/>
若於道者天絕之也三代以前敎化行而民生厚舍刑<lb/>
戮放流之民皆不遠於人道者也是天地之心之所寄<lb/>
五行之秀之所鍾而可多殺哉人道之失自戰國始當<lb/>
其時篡弑之人列爲侯王暴詐之徒比肩將相而民之<lb/>
耳目心志移焉所尙者機變所急者嗜欲薄人紀悖理<lb/>
義安之若固然人之道旣無以自别於禽獸而爲天所<lb/>
絕故不復以人道待之草薙禽獮而莫之憫痛也秦漢<lb/>
<pb n="KR4f0045_SBCK_003-10a"/>
以還中更衰亂或有數十百年之安則其時政事必少<lb/>
修明焉人風必少淳實焉而大亂之興必在政法與禮<lb/>
俗盡失之後蓋人之道幾無以自立非芟夷蕩滌不可<lb/>
以更新至於禍亂之成則無罪而死者亦不知其幾矣<lb/>
然其閒得自脫於瘡痍之餘剝盡而復生者必於人道<lb/>
未盡失者也嗚呼古之人日夜勞來其民大懼其失所<lb/>
受於天耳失所受而不自知任其失而不爲之所其積<lb/>
也遂足以干天禍而幾盡其類此三王之德所以侔於<lb/>
天地也與<lb/>
　　原過<lb/>
君子之過値人事之變而無以自解免者十之七觀理<lb/>
<pb n="KR4f0045_SBCK_003-10b"/>
而不審者十之三眾人之過無心而蹈之者十之三自<lb/>
知而不能勝其欲者十之七故君子之過誠所謂過也<lb/>
蓋仁義之過中者爾眾人之過非所謂過也其惡之小<lb/>
者爾上乎君子而爲聖人者其得過也必以人事之變<lb/>
觀理而不審者則鮮矣下乎眾人而爲小人者皆不勝<lb/>
其欲而動於惡其無心而蹈之者亦鮮矣眾人之於大<lb/>
惡常畏而不敢爲而小者則不勝其欲而姑自恕焉聖<lb/>
賢視過之小猶眾人視惡之大也故凜然而不敢犯小<lb/>
人視惡之大猶眾人視過之小也故悍然而不能顧服<lb/>
物之初御也常恐其污且毀也旣污且毀則不復惜之<lb/>
矣苟以細過自恕而輕蹈之則不至於大惡不止故斷<lb/>
<pb n="KR4f0045_SBCK_003-11a"/>
一樹殺一獸不以其時孔子以爲非孝微矣哉亦危矣<lb/>
哉<lb/>
　　先天後天圖說<lb/>
宋邵氏所傳八卦二圖與說卦傳合朱子謂先天圖方<lb/>
位無可疑者而後天圖多不可曉至卦位所以易置之<lb/>
故則自昔無聞焉按之經文一則以八卦之實象明其<lb/>
體一則以四時之常運著其用合此二者而後圖相變<lb/>
之義可見矣火之精爲日日生於東而明盛在晝水之<lb/>
精爲月月生於西而明盛在夜雷藏地中伏氣於東北<lb/>
而發聲起蟄應春始作澤匯東南而水潦盛昌百谷滿<lb/>
盈其候惟秋又土膏發於春夏而成功亦在秋此四正<lb/>
<pb n="KR4f0045_SBCK_003-11b"/>
之位所以易也風陰氣位西南而蘇息長養發用於春<lb/>
夏之交山起西北而脊脈皆東北行其中鳥獸胎育樹<lb/>
木甹櫱多在冬春之交蓋山氣之萌養也南者乾之正<lb/>
位而戰於西北盛陰相薄終不滅息而爲復生之始於<lb/>
此見於穆不巳之命焉北者坤之正位而卦辭則利西<lb/>
南蓋土盛於夏秋之交萬物皆致養焉此四隅之位所<lb/>
以易也以天地水火雷風山澤之實體合四時五方以<lb/>
徵其實用則二圖相爲表裏而不可缺一明矣邵氏及<lb/>
朱子以先天圖爲伏羲所作後天圖爲文王所作而經<lb/>
傳百家之言無可證者攻之者遂謂此雜家之術不足<lb/>
道也不知二圖雖後人剏作其理固不可廢况與說卦<lb/>
<pb n="KR4f0045_SBCK_003-12a"/>
合哉然必謂羲文已有是圖而孔子以說卦解之則鑿<lb/>
矣其諸宋之儒先因說卦以作圖而邵氏傳其學與<lb/>
　　諡法<lb/>
諡之作也人心之不知其然而然者也遂古帝者之號<lb/>
多不知其義所取烈山氏始爲農師而民神之故因而<lb/>
號焉堯舜之聖民無能名禹平洪水相與震而驚之故<lb/>
稱大焉至於湯則或嘉其功而稱成或象其德而稱武<lb/>
此周公所以因之而作諡也有祖而又有宗亦人心之<lb/>
不知其然而然者也商之世嘗衰矣至帝戊而中興故<lb/>
尊之而因以號焉其後屢衰武丁振而興之功最高故<lb/>
尊之而因以號焉漢之太宗世宗用此義也至東漢而<lb/>
<pb n="KR4f0045_SBCK_003-12b"/>
祖宗諡號之義皆失矣祖者始也故宗無定數祖一而<lb/>
已以光武之復有天下而稱祖是二始也諡以易名因<lb/>
以爲廟號春秋所書桓宮武宮是也廟别有號是再諡<lb/>
也主是議者必以祖有功而宗有德又祖一而宗無定<lb/>
數以爲祖賢於宗不知殷人宗湯周宗武王乃二代始<lb/>
受命之君不聞湯武之賢以不稱祖而貶於稷契也其<lb/>
廟别爲號蓋緣文帝稱太宗武帝稱世宗而然不知日<lb/>
太曰世非諡也非顯與明肅與章之比也至於唐而歷<lb/>
世並稱宗至於明而繼世並稱祖傷名愆義實自東漢<lb/>
始東漢之經學後世莫並焉而若此類乃不能辨惜夫<lb/>
　　異姓爲後<lb/>
<pb n="KR4f0045_SBCK_003-13a"/>
神不歆非類民不祀非族以其氣之不相屬也故古無<lb/>
以異姓爲後者春秋書莒人滅鄫而傳者謂立異姓以<lb/>
涖祀於經則疎然足徵自周以前未嘗有是也漢魏以<lb/>
降其流益漫自王公及士庶蹈此者跡相曡蓋俗之衰<lb/>
人多不明於天性而骨肉之恩薄謂後其有父母者將<lb/>
各親其父母無父母而自知其所出猶有外心焉故常<lb/>
令其兄弟之子與其族子而求不知誰何之人取之襁<lb/>
褓之中以自欺而欺人嗚呼是謂不有其祖也其爲之<lb/>
後者苟自知其繫姓則俟養己者歿求其族以後之反<lb/>
其田宅而脫身以復其宗禮也不自知其繫姓而養己<lb/>
者之族亦無可承則廟祭其先而祭養己者於其墓祭<lb/>
<pb n="KR4f0045_SBCK_003-13b"/>
者稱名所祭舉姓字奕世不廢焉古之有天下國家者<lb/>
祀九皇六十四氏以及因國之無主後者有道有德者<lb/>
祭於瞽宗皆以義屬耳而况取諸襁褓或收育於孤稚<lb/>
流離之日乎然以恩與義屬而世祀焉則誠也以氣屬<lb/>
而命之曰爲後則僞也禮不可以爲僞故曰名之必可<lb/>
言也繫姓之不知則其祭也如之何日是特與生而喪<lb/>
其父母生而不及其大父母者同實耳致愛而導之以<lb/>
哀致慤而加之以痛胡爲其不可以承祀也姓無所受<lb/>
則逮子若孫而氏以己之字可也其於養己者之祭則<lb/>
不可以及其祖宗是何也義止於其身而及其祖宗是<lb/>
以氣屬而爲僞也此謂誣於祭若舍是而求順比俗之<lb/>
<pb n="KR4f0045_SBCK_003-14a"/>
情則非吾之所敢知也<lb/>
　　轅馬說<lb/>
余行塞上乘任載之車見馬之負轅者而感焉古之車<lb/>
獨輈加衡而服兩馬今則一馬夾轅而駕領局於枙背<lb/>
承乎韅靳前而靽後其登阤也氣盡喘汗而後能引其<lb/>
輪之卻也其下阤也股蹙蹄攢而後能抗其轅之伏也<lb/>
鞭䇿以勸其登棰棘以起其陷乘危而顚折筋絕骨無<lb/>
所避之而眾馬之前導而旁驅者不與焉其渴飲於溪<lb/>
脫駕而就槽櫪則常在眾馬之後噫馬之任孰有艱於<lb/>
此者乎然其德與力非試之轅下不可辨其或所服之<lb/>
不稱則雖善御者不能調也駑蹇者力不能勝狡憤者<lb/>
<pb n="KR4f0045_SBCK_003-14b"/>
易懼而變有行坦途驚蹶而僨其車者矣其登也若跛<lb/>
其下也若崩濘旋淖陷常自頓於轅中而眾馬皆爲所<lb/>
掣嗚呼將車者其愼哉<lb/>
</p>
<p>
</p>
  </div>
</body>
</text>
</TEI>
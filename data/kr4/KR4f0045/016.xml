<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0045_SBCK_016-1a"/>
望溪先生文集卷十六<lb/>
　哀辭<lb/>
　　徐詒孫哀辭<lb/>
康熙辛未余始至京師卽與詒孫善嘗怪其才足以立<lb/>
事而於仕進泊如也學足以立言而於論述頽如也閒<lb/>
與同舍夢中數悲嘯或摽辟而呼余驚起問故則垂涕<lb/>
而不言叩其鄕人乃知其父惑於所嬖母得心疾毎欲<lb/>
以義理廣之語相近輒以他說格余癸酉冬自京師歸<lb/>
其家余始寓書吿以君子之遭變也在審其身之所處<lb/>
鯀之殛也禹未嘗身殉於羽淵而匡章之行不見絕於<lb/>
孟子况未至此極者乎使徒若焦若熬以喪其精爽而<lb/>
<pb n="KR4f0045_SBCK_016-1b"/>
於身之所處或未盡焉非君子之所尙也戊寅冬十有<lb/>
一月余客澄江舍側有方池夜夢詒孫赫然起自池中<lb/>
面泥淖瞪目無言覺而心惡之次年秋七月歸金陵得<lb/>
詒孫凶問果以余見夢時死詒孫之歸也母癲益甚父<lb/>
閉之加束縛焉詒孫日夜號泣而從數歲亦得心疾昬<lb/>
昬不辨人事一夕自投門外小溪中始詒孫去京師余<lb/>
送之歧路閒旣與儕輩登車復返下車執余手而號慟<lb/>
日惟子知我何當歸吾與子得更相見足矣其後詒孫<lb/>
一至金陵余適在外竟不得再見余一子新殤意殊不<lb/>
自得及聞詒孫死出門西鄉號而哭之不復覺子死之<lb/>
痛矣詒孫姓徐氏諱念祖池州靑陽人年四十有四内<lb/>
<pb n="KR4f0045_SBCK_016-2a"/>
行潔修文章冠郡邑聞其死者知與不知皆爲流涕其<lb/>
辭曰<lb/>
生常自懟兮吾知子艱死非其所兮人終汝憐仁孝之<lb/>
鬱兮爲惑爲癲孰使至此兮彼蒼者天<lb/>
　　駙馬孫公哀辭<lb/>
駙馬孫公諱承運遼東人也其先將軍思克爲國扞城<lb/>
顯功名於秦隴康熙三十有五年<lb/>
上親征厄魯特噶爾丹三路並發將軍以西師絕漠扼<lb/>
之殱其魁其部由是遂亡駙馬爲童子時召見卽許以<lb/>
尙主駙馬生貴甚而性樸厚出於自然瀋陽范恆庵白<lb/>
山祁學圃每道其爲人日以不學爲恨聞過而能改未<lb/>
<pb n="KR4f0045_SBCK_016-2b"/>
有如斯人者也己亥孟夏吾友左未生自江東來省余<lb/>
會余將祗役塞上恆庵言於駙馬使延未生偕行以便<lb/>
余駙馬先就見擇日以騎迎使者曲跪將命及門主人<lb/>
先俟於門外歷門階必揖三讓升堂使子某岀拜日孺<lb/>
子非能師先生也吾少失學欲先生講以所聞耳駙馬<lb/>
以扈從先至<lb/>
上營五月朔未生繼至越八日忽襜車裝載過余日駙<lb/>
馬遘厲疾一夕死矣因太息曰吾固知斯人之不長也<lb/>
臥一室甯謐如儒生每薄暮下直雖甚憊必手一卷問<lb/>
難移時室無聲色狗馬珍異之觀門無獻技請事之客<lb/>
世冑中幾見此乎駙馬年始三十有一形貌偉然其折<lb/>
<pb n="KR4f0045_SBCK_016-3a"/>
節務學蓋不甘以勳戚終而將益振前人之功緒故其<lb/>
卒也未生恆庵學圃哀慟皆逾常雖余亦不能自克也<lb/>
其辭曰<lb/>
嗟蔓草之叢生兮朝繩芟而夕滋何芝蘭之旖旎兮日<lb/>
數漑而猶萎彼受氣之有厭兮此剝喪其焉懟軫予懐<lb/>
而不釋兮予不自知其所爲<lb/>
　　劉北固哀辭<lb/>
康熙四十七年秋七月吾友北固歸自廣東余與其弟<lb/>
古塘溯江候於桐過期不至而得凶問嗚呼昔吾先人<lb/>
與劉氏世好以行輩北固尊於余而與余爲兄弟交北<lb/>
固生於桐余生六合繼而遷江甯未相面也而所學之<lb/>
<pb n="KR4f0045_SBCK_016-3b"/>
趣同稍長朋試於有司名必相次也及遊四方與士大<lb/>
夫往還善於北固者多余眤好而嫉余者閒波及於北<lb/>
固與北固居或此唱而彼和或辨論相持雜以誚讓而<lb/>
胸中所懷無毫髮閒隔未嘗覺其爲兩人北固終世爲<lb/>
羇於京師而余往來流滯者亦十年毎愁思無聊或中<lb/>
有所得輒思見北固計旬日中必再三宿其寓齋余疲<lb/>
疴困憊恆先就寢而使北固誦詩歌古文臥而聽之靜<lb/>
夜聲朗然率以爲常他時客異地歸休於家獨居私處<lb/>
未嘗不念此樂也北固體素强邇年頓衰余旣東歸再<lb/>
書責之恐其負夙志而羇死於遠方北固感焉其遊廣<lb/>
東蓋將次第爲歸計而謀所以終老者乃不幸竟道卒<lb/>
<pb n="KR4f0045_SBCK_016-4a"/>
其喪之還子選适與古塘往迎余以故未得偕欲哭於<lb/>
其殯之次亦未得也因爲文以攄余悲俾其子薦吿以<lb/>
妥靈焉其辭曰<lb/>
謂子之歸兮終吾生以後先痛一言之未接兮遂閉影<lb/>
於重泉宦與學其交悔兮命奄忽而不延吾語子非不<lb/>
早兮胡因循而致然<lb/>
　　宣左人哀辭<lb/>
左人與余生同郡長而客遊同方往還離合踰二十年<lb/>
而爲汎交己丑庚寅閒余頻至淮上左人授徒邗江道<lb/>
邗數與語始異之其家在龍山吾邑山水奇勝處也每<lb/>
語余居此之樂而自恨近六十猶栖栖於四方余久寓<lb/>
<pb n="KR4f0045_SBCK_016-4b"/>
金陵亦倦遊思還故里遂以辛卯正月至其家左山右<lb/>
湖皋壤如沐畱連信宿相期匝歲定居於此而是冬十<lb/>
月以南山集牽連被逮時左人適在金陵急余難與二<lb/>
三骨月兄弟之友相後先在諸君子不爲異而余固未<lb/>
敢以望於左人也壬辰夏余繫刑部左人忽入視問何<lb/>
以來則他無所爲將歸謂余日吾附人舟車不自由以<lb/>
天之道子無恙尋當歸吾終待子龍山之陽矣及余邀<lb/>
寛法岀獄隸漢軍欲附書報左人而鄕人來言左人死<lb/>
矣時康熙五十二年也龍山地偏而俗淳居者多壽耇<lb/>
左人父及伯叔父皆八九十左人貌魁然其神凝然人<lb/>
皆日當得大年雖左人亦自謂然而竟止於此余與左<lb/>
<pb n="KR4f0045_SBCK_016-5a"/>
人相識幾三十年而不相知相知踰年而余及於難又<lb/>
踰年而左人死雖欲與之異地相望而久困窮亦不可<lb/>
得此恨有終極邪辭曰<lb/>
嗟子精爽之炯然兮今已陰爲野土閉兩心之所期兮<lb/>
永相望於終古川原信美而可樂兮生如避而死歸解<lb/>
人世之糾纆兮得甘寢其何悲<lb/>
　　武季子哀辭<lb/>
康熙丙申夏聞武君商平之喪哭而爲墓表將以歸其<lb/>
孤冬十月孤洙至京師曰家散矣父母大父母諸兄七<lb/>
喪蔑以葬爲是以來叩所學則經書能背誦矣授徒某<lb/>
家冬春閒數至假唐宋諸家古文自繕寫首夏余岀塞<lb/>
<pb n="KR4f0045_SBCK_016-5b"/>
返役而洙死已浹日矣始商平有子三人余皆見其孩<lb/>
提以及成人長子洛爲邑諸生卒年二十有四次子某<lb/>
年二十有一將受室而卒洙其季也憶洙五六歲時余<lb/>
過商平常偕羣兒喧聒左右少長抱書從其父往來余<lb/>
家及至京師則幹軀偉然余方欲迪之學行以嗣其宗<lb/>
而遽以羇死有子始二歲商平生故家而窶艱迫阨視<lb/>
細民有甚焉又父母皆篤老煩急家事淩雜米鹽無幾<lb/>
微輒生瑕釁然卒能約身隱情以盡其恩而不愆於義<lb/>
余每歎其行之難也而旣羸其躬復札其後嗣嗚呼世<lb/>
將絕而後乃繁昌者於古有之矣其果能然也邪洙卒<lb/>
於丁酉十月十日年二十有一藳葬京師郭東江甯義<lb/>
<pb n="KR4f0045_SBCK_016-6a"/>
塚余志歸其喪事有待先以鳴余哀其辭曰<lb/>
嗟爾生兮震愆罹百憂兮連延蹇孤遊兮局窄命支離<lb/>
兮爲鬼客天屬盡兮煢煢羌地下兮相從江之干兮淮<lb/>
之汭繄先靈兮日延企魂朝發兮暮可投異生還兮路<lb/>
阻修孺子號兮在室永護呵兮無失<lb/>
　　阮以南哀辭<lb/>
始余兄弟應童子試卽聞阮君以南名於閭巷閒及入<lb/>
庠序與君後先時相見稠人中而未狎也其後余遊燕<lb/>
齊倦而歸則先君子故交零落幾盡而新知中惟阮先<lb/>
生汝咸經過最密叩之則君之父也君所居近市曲巷<lb/>
小橋逶迤而入四面環陂塘老屋數閒蔽翳於叢篁高<lb/>
<pb n="KR4f0045_SBCK_016-6b"/>
柳中入其門如在山林之隩方盛暑風謖謖穿戸牖坐<lb/>
有頃必加衣自仲夏入秋日未旦先君子卽披衣就阮<lb/>
先生夜定然後歸率以爲常君率妻子力作殺雞屠狗<lb/>
具肴蔬未嘗乏絕阮先生旣殁君於門側市藥而授生<lb/>
徒於堂上先君子旬月猶三數過君余兄弟隨行每至<lb/>
君必散生徒輟其所事置酒酣嬉終日而罷由前之爲<lb/>
君以樂其親也由後之爲則以便余兄弟之情而不肯<lb/>
逆也嗚呼君可謂順於親而篤於友者矣君卽免喪時<lb/>
謂余子知交在四方朋儕多資子以餬其口而獨遺余<lb/>
何也時余私計先君子栖遲寡懽惟君居近而意愜故<lb/>
獨難之以滯君之行及先君子殁而余及於難又踰年<lb/>
<pb n="KR4f0045_SBCK_016-7a"/>
而君死追念平生遊好傾心向余而余無纖毫之報者<lb/>
莫如君乃哭而爲文以志余哀君諱夢鰲江甯人卒於<lb/>
康熙某年年五十有一余聞其喪次年之某月日也其<lb/>
辭曰<lb/>
忠養不匱心之競也蹇以無年亦其命也重施而蔑以<lb/>
稱獨余之病也<lb/>
　　李伯子哀辭<lb/>
李習仁字長人吾友恕谷長子也戊戌春余命子道章<lb/>
就學於恕谷歸言習仁耕且學孝友信於其家今年春<lb/>
恕谷歸自江南率習仁過余俾受業其承親事師交友<lb/>
跬步皆在於禮而行之甚安白門翁止園見而嘆日子<lb/>
<pb n="KR4f0045_SBCK_016-7b"/>
弟中未見如斯人者也恕谷少游浙東西樂江介土風<lb/>
南中士人亦聞其風而慕之故率習仁往相宅其乘車<lb/>
習仁御騎則執鞭以從恕谷與諸公論學左右其間南<lb/>
士皆傾心焉恕谷以母老未能定遷會其友内人南行<lb/>
使習仁與妻附舟先之至天津疾作將暫反比登車曰<lb/>
吾父志此久矣疾當愈何反爲還舟又數日疾革其妻<lb/>
出視命之日勿泣此外艙汝不可久畱夜將半氣絕惟<lb/>
小童在側時康熙辛丑八月朢前一日也昔明道程子<lb/>
誌其子邵公謂賦生之類雜糅者多而精一者閒或値<lb/>
焉則其數或不能長夫自古聖賢之生鮮不爲帝王公<lb/>
侯卿相澤流世嗣者而程子之言若是豈如眾人之激<lb/>
<pb n="KR4f0045_SBCK_016-8a"/>
於所遇邪蓋深觀造化之消息而有以窮其變也余杪<lb/>
秋自塞上歸聞吾友劉古塘長子將冠而殤南中子弟<lb/>
無與比並者慘慟未平而習仁之訃繼至嗚呼以恕谷<lb/>
古塘之躬行日暮途窮而天奪其良子以二子之資材<lb/>
閒値而不能延其一日之生此余所以易哀爲憂而終<lb/>
之以懼也習仁自成童有巨人之志旣冠立課程自檢<lb/>
晝所爲夕必籍之卒年二十有四妻宋氏始有身其辭<lb/>
曰<lb/>
嗟爾幼志離羣匹兮善承親心嗣道術兮晝耕夜誦六<lb/>
藝畢兮性栗而温儀有壹兮煢煢南行志決狀兮知命<lb/>
不惑死無悢兮任道有徵識祈嚮兮斯人則亡予復何<lb/>
<pb n="KR4f0045_SBCK_016-8b"/>
望兮<lb/>
　　張彝歎哀辭<lb/>
吾友張彝歎名自超高淳縣人康熙五十七年<lb/>
天子命公卿舉積學篤行之士司空徐公以自超對<lb/>
詔下江南守士吏齎送赴闕余私獨喜計日以待其至<lb/>
南中故人爭趣之日子抑心自强此行也尙其慰方子<lb/>
之思俄而傳遽至則道卒矣始自超以母老高祖以下<lb/>
惟一身而久無子不敢仕進癸未成進士長洲韓公將<lb/>
以館職薦踵門辭需次當得縣令不就嘗遊金陵關中<lb/>
白玫玉適至介余請見而彜歎難之卽日駕而行日吾<lb/>
鄕人也而世有相慕用者吾無死所矣及余遘難徐公<lb/>
<pb n="KR4f0045_SBCK_016-9a"/>
岀撫浙而彝歎往爲義學師余心詫焉而未暇詰其所<lb/>
以然其𬒳徵也天下士皆以多徐公及道卒又以咎公<lb/>
而意其言之岀於余金陵翁止園聞而嘆曰嗞咄哉使<lb/>
彝歎爲浙行者我也彜歎踰六十無子而前卒之三月<lb/>
妾楊氏有身眾皆曰是必生男彝歎之生也余旣譜其<lb/>
行與崑繩言潔古塘爲四君子傳兹故不具而獨最其<lb/>
死生離合之迹以志余哀其辭曰<lb/>
名之不可耀兮惟子杜其幾義之各有時兮惟子識其<lb/>
宜惟大專之槃物兮數少全而多奇守邱園以竟世兮<lb/>
而卒死於爲羇曰德人其必祀兮亦豈余之所敢知<lb/>
　　王瑤峯哀辭<lb/>
<pb n="KR4f0045_SBCK_016-9b"/>
君諱宗華字瑤峯歙縣人學儒試輒擯通醫方恥以自<lb/>
名年四十餘以親老無養授徒京師康熙癸巳余岀刑<lb/>
部獄供事内廷吾母衰疾而京師無良醫當塗吳穎長<lb/>
曰吾友王君通醫匿而不試吾今與子過之旣相見再<lb/>
拜致辭許諾君館内城去余居十里余繼遷海淀愈遼<lb/>
遠君市馬與主人要曰吾友母老疾旬日中必再三往<lb/>
視若難之當辭去主人重君曲聽焉每過余或驟雨及<lb/>
之淋漓徧體其隆冬晨至氷霜結鬚眉面色異常余對<lb/>
之慘動心忡忡君言笑晏然恐余不自克也每歳孟夏<lb/>
余役塞上迫冬始歸倚君如兄弟吾母疾作聞君至卽<lb/>
自寛及將終眾醫皆日可療君獨曰疾不可爲也去年<lb/>
<pb n="KR4f0045_SBCK_016-10a"/>
冬君持所爲文及詩十數篇示余曰視世士何如余讀<lb/>
竟太息謂曰如君之方苟試之必大行有餘資歸而市<lb/>
田宅事親從兄以竟所學當與古之人絜高下子何恥<lb/>
於爲醫君感焉將散生徒僦屋市藥事未就而死先卒<lb/>
之旬日余夜歸家人曰王先生來自言胸中如有物遲<lb/>
子不岀暮而歸余家僅一僕方臥病將俟其閒使問君<lb/>
而黄君際飛以書來言君死矣叩之君疾作卽歸自余<lb/>
家之夕也嗚呼君視吾母之疾猶母而君疾余不視君<lb/>
死余不知聞君之喪竟不得一昔之期撫君之棺而哭<lb/>
也余之恨於君者有終極邪君鄕人袁某與際飛紀其<lb/>
喪權厝某邱而報君之兄弟使來迎際飛亦因穎長而<lb/>
<pb n="KR4f0045_SBCK_016-10b"/>
得交於君者君卒於丁酉三月朢後二日年五十有二<lb/>
無子妻某氏早卒親老而余不能爲之謀雖恨於君莫<lb/>
可如何其辭曰<lb/>
子之旅兮吾與子依子之歸兮吾爲子期養則不遂兮<lb/>
死而爲羇絕天隔地兮此志長賷懷文服義兮蔽遏而<lb/>
不施混俗自閉兮行與心違靈魂營營兮何去而之意<lb/>
氣焄蒿兮結我涕洟乾坤莽蕩兮惟余汝思千秋萬歲<lb/>
兮人當汝知<lb/>
　　和風翔哀辭<lb/>
乾隆元年六月<lb/>
天子命修三禮以閣部之長董其成而余亦濫厠焉各<lb/>
<pb n="KR4f0045_SBCK_016-11a"/>
舉所知余言十有二人於鄂張二相國翰林四人而外<lb/>
固請而得之者惟和生生單門也家世農田生六七歲<lb/>
父母求之不在側迹之常凝立村塾外曰吾甚慕諸童<lb/>
子誦書者以爲誑試於塾師則論孟巳耳熟矣少長或<lb/>
聚徒古寺中因請爲諸生酒掃眾食飮之以受書法公<lb/>
淵若余故人也雍正二年余得假歸葬公督學按部至<lb/>
江甯叩吾廬謀分校者遂就見吾友古塘而請焉試事<lb/>
畢古塘謂余吾得和風翔此役不虛矣越日來見因勸<lb/>
生棄時文篤志於諸經而屬雲臺山人翁止園以淬礪<lb/>
之會山西梁君裕厚欲重訂朱子儀禮經傳通解挾其<lb/>
書至江南與止園討論借力於生者蓋半焉生幼學書<lb/>
<pb n="KR4f0045_SBCK_016-11b"/>
不能躬耕而志在通經業科舉者無所取之親老家窘空<lb/>
居常戚戚及部檄至聞之色喜卷書裝歸吿其親曰兒<lb/>
兹行館餐於方氏歲秩百金半給家用半市近宅之田<lb/>
三年歸可不耕而食終吾生於聖籍矣越日而疾作逮<lb/>
余聞之已踰月矣急致參苓道希將命至其家生披衣<lb/>
而起曰吾固知公之不能忘吾疾也吾學當成二親免<lb/>
寒饑疾當愈止園繼以醫至和齊煮之未熟而生死余<lb/>
與生惟南歸時一相見未嘗從余遊也余年已逝病日<lb/>
滋諸經未竟之緒將以屬焉而今已矣生諱風翔字宇<lb/>
淸上元縣人世居蔣山之陽卒年三十有四妻某氏無<lb/>
子辭曰<lb/>
<pb n="KR4f0045_SBCK_016-12a"/>
嗟爾童年趨獨異兮勞辱苦辛惟學之嗜兮業將就而<lb/>
聞彰儵賷志兮眾萬叢生惟天所寘兮窮泉有知毋悔<lb/>
毋懫兮假而隸農二親亦中棄兮<lb/>
　　僕王興哀辭<lb/>
康熙丙申六月十八日余在熱河夢僕王興至自京師<lb/>
視其貌聽其聲皆不類詰之則自謂我某人也再三云<lb/>
覺而心動又數日家書至興以是日死興爲嫂張氏家<lb/>
僮歲丁卯從至余家性愚蒙少慮余嘗以事督責退而<lb/>
大聲向其曹訟言余過將抶之旣而舍之因語家人是<lb/>
與處困約履顚沛當無他腸從余館某家天久雨以私<lb/>
錢市製履甚自惜俄而失之數月主人家僮某著以出<lb/>
<pb n="KR4f0045_SBCK_016-12b"/>
余識之命索取復曰彼不吿而持去若索之彼何所施<lb/>
面目甯巳也自余遘禍奴僕皆散去黠者盜財物其尤<lb/>
無能者雖勉相依多桀驁惟興執事如平時今年春二<lb/>
月余晨起怪其面目異常疑有疾日無有也越三日其<lb/>
女音暴死又兼旬遂遇疾興邇歲益昏憒咫尺閒不辨<lb/>
人言語作事多傎余時忿詈河閒王振聲見而止余日<lb/>
子毋然彼受詈意色循循純實人也余少戒而未能盡<lb/>
止自其女之死始決意不詈而疾遽作念興在余家三<lb/>
十年衣食未嘗適口體患難相依其得免余詈者僅四<lb/>
月餘耳因爲哀辭以志吾悔其辭曰<lb/>
眾知時以集菀汝劬躬而守枯果違天以離愍孰謂此<lb/>
<pb n="KR4f0045_SBCK_016-13a"/>
其非愚<lb/>
　　婢音哀辭<lb/>
婢音僕王興所生也九歲入侍吾母洒掃浣濯如成人<lb/>
稍長於女事無不能奉事八年未嘗以微失致呵詰其<lb/>
羣居未嘗笑嬉妄出一語余蒙難家人御吾母北上音<lb/>
隨吾妹日夕相扶持或以事暫離吾母輒問音皃安在<lb/>
吾母臥疾踰年危篤且兩月親者不敢去左右爲糜粥<lb/>
供水漿治藥物皆音任之不失晷刻余家貧冬無炭薪<lb/>
音獨身居西偏空室中夜四鼓臥鷄鳴而起率以爲常<lb/>
性剛明容止儼恪雖故家女子中寡有余每心詫焉乃<lb/>
竟以厲疾天年十有七先數日音晨入短衣不蔽骭爲<lb/>
<pb n="KR4f0045_SBCK_016-13b"/>
市布以更之未及試而殁舉室惻傷人如有所失焉乃<lb/>
爲文以哀之其辭曰<lb/>
惟茅葦之漫漫兮芝孤生而易殘兮石礦堅以磊磊兮<lb/>
玉精融而多毀兮非造物之無章兮乃汝性之不祥兮<lb/>
　祭文<lb/>
　　祭顧書宣先生文<lb/>
嗚呼大雅蕪塞不絕如線公復云亡來者何見古惟哲<lb/>
人以道相持降而文學猶其流支陸相登韓道光於唐<lb/>
程張蘇曾顯以歐陽假無二公二代曷述羣賢繼武兹<lb/>
塗無閼余試禮部實岀公門公嘉余文或有違言公謂<lb/>
斯文惟某能然所舉不遂甘棄一官旣發其覆果匪異<lb/>
<pb n="KR4f0045_SBCK_016-14a"/>
人满堂動容僕隸同喧與公朋齒宿號知音得以至公<lb/>
兩無愧心老親趣余歸裝在途公使來追斬鞅道隅余<lb/>
不反顧懼公見督公以書來詞温意渥公尋使楚命余<lb/>
速西余時腹悲冬以爲期忽承凶問帶絰長號紼輤帷<lb/>
荒尋駐江皋余入太學公實朋試公旣日顯余每自避<lb/>
辱公交余惟恐不親鈍直可貴公知獨眞十年三接違<lb/>
離日遠誼重心勤結懽則淺公之詩篇已足自夀在公<lb/>
無悲獨爲世疚古稱善人天地之紀余所師友蓋可屈<lb/>
指大理質行<hi>宛平高公裔</hi>秩宗經術<hi>長洲韓/公菼</hi>侃侃少宰<hi>太原姜公</hi>
<hi>橚</hi>守官不屈窮在下者劉徐二生<hi>言潔詒孫</hi>經明行修吾道<lb/>
之楨後先一紀壯脃老終匪余恩私懼世瞽聾楚山峛<lb/>
<pb n="KR4f0045_SBCK_016-14b"/>
崺邗水嗚咽涕泣陳詞肝腸斷絕<lb/>
　　祭張文端公文<lb/>
嗚呼我公爲國宗臣終始一節<lb/>
帝用忱恂公如元氣運物無迹審機正軸功無與匹其<lb/>
志其事異世可知寸心耿耿獨承恩私余幼泥古孤行<lb/>
自尙病俗流從誤矯以亢伊余先世與公有連眾附恐<lb/>
後余避不前北試京兆牒過禮部公比羣士謂宜獨步<lb/>
凡在列者湊公稱師余獨自外接以常儀謂公余棄公<lb/>
心以傾始脫文貌喻以平生歳在協洽蒼龍南御公來<lb/>
長干獲侍旅寓謂國得賢如室有木子果能駕吾推子<lb/>
轂余謂公已小人有母衰疾相依獨身無輔公鑒其誠<lb/>
<pb n="KR4f0045_SBCK_016-15a"/>
悄然不怡謂子固爾我心則違感公拳拳中如有物余<lb/>
豈能賢公知恐辱余籍春官由顧與陳陳成進士實岀<lb/>
公門余旣南還謁公里第北面升堂始正大義公在林<lb/>
泉亹亹翼翼至忠體國心懷<lb/>
宸極私爲世喜公志未衰孰期踰歲遂乘東維公自禁<lb/>
密經體贊元明農待老人無閒言於人無愧在天曲全<lb/>
先儒所稱公實應焉在公何悲邦國之痗况於知故能<lb/>
無心劌嗚呼哀哉<lb/>
　　祭王崑繩文<lb/>
嗚呼子生於天余謂非偶嗟同眾萬視猶芻狗子之心<lb/>
胸函山振海子之議論風驚雷駭豈惟在今志亦無古<lb/>
<pb n="KR4f0045_SBCK_016-15b"/>
英光浩氣今歸何所世士虛憍外張中餒古所云狂子<lb/>
差可擬少隨父兄陸沈自喜匿跡淮墳行歌燕市志以<lb/>
貧移傾身菽水外取所求中以自鄙顧視儕輩如塵如<lb/>
稃可者數士謬及於余未見而親久益不疑行身務學<lb/>
以謀以咨天與屯蹇異徑同歸夙心並負次且路歧丙<lb/>
戌之春揖我長辭二親邱首惟吾所之窮山絕壑形駐<lb/>
影隨雖子知我跡亦難窺解手三歲別語依依念子孤<lb/>
直諒不余欺乾坤浪莽會面何時忽叩吾廬驚喜相顧<lb/>
曰余廻車將農將圃聞子之鄕巖深川互我行我遊子<lb/>
先我路我耕我耘子偕我作我文我史子訂我誤高酣<lb/>
連旬忘晨與暮越歲爲期並從所務始春過余杪秋復<lb/>
<pb n="KR4f0045_SBCK_016-16a"/>
至申固前期志氣益厲孰期分背遂歸虛無委衾旅舍<lb/>
妻子莫扶款款友生視衿與襦傲然乘化其色于于子<lb/>
少自則管葛與衡晚希顔孟其志亦誠行與心違蹉跎<lb/>
竟老遺書在篋其半惟草臨風灑泣氣盡心孤子止於<lb/>
此况於吾徒嗚呼哀哉尙饗<lb/>
　　祭滄洲陳公文<lb/>
嘻乎陳公履道方夷命忽隕墜斯人之悲公材天植遭<lb/>
遇亦奇屢困而亨終<graphic n="KR1273" url="https://raw.githubusercontent.com/kanripo/KR-Gaiji/master/images/KR1273.png" mimeType="image/png"/>不施始令西安繼調山陽端緒<lb/>
已兆所部稱良及再作守皆由特舉義聲先路戸歌衢<lb/>
舞旬時風動期月政成嘉師怙恃姦豪易行公治一方<lb/>
譽流千里游談奮袂心矜色喜再忤大府必擠之死<lb/>
<pb n="KR4f0045_SBCK_016-16b"/>
先皇鑒照獄詞無浼公之在理士民洶洶輟耕廢業號<lb/>
泣而從或奉壺飧或持腵脯謂公良食公無我苦罷歸<lb/>
内殿稽編文史四海望公如痿思起觀察霸昌<lb/>
聖心復倚<lb/>
天語親承古賢是擬河決武陟害延近畿千村流漂漕<lb/>
轉不時<lb/>
皇帝曰咨汝予肱股往巡往宣遂攝大府公入大府百<lb/>
政皆淸蠧袪工實賦役有憑三舉監司罔非民譽父老<lb/>
泣言自今保聚惟<lb/>
嗣天子大孝親賢乃實授節以肅政權歲漕旣畢躬臨<lb/>
決河相基命植程工別科吿功有期民勞其愒孰謂公<lb/>
<pb n="KR4f0045_SBCK_016-17a"/>
身先與世棄公之屢試久者踰年晩而大任俾公獨肩<lb/>
謂宜永年以宏開濟而功未成殁猶賷志邦國之瘁黎<lb/>
蒸之窮其在于公高朗令終眾心難饜直節易虧惟公<lb/>
炯炯終始無疵完公令名閼世實用彼蒼有知能無悔<lb/>
慟有心有耳莫不惻傷况於知舊㦧裂中腸嗚呼哀哉<lb/>
尙饗<lb/>
　　祭左未生文<lb/>
余於故里兄事者三宋劉賷志今君亦熸始聞君行矯<lb/>
亢異俗及余得交但見可欲臭味之同如流斯滙憂思<lb/>
苦病見君卽解余出余歸行蹤每合惟宋與劉未若君<lb/>
習余之在難君未及唁誓言拳拳生必再見果踐前期<lb/>
<pb n="KR4f0045_SBCK_016-17b"/>
崎嶇自致黄髮素髭其容則睟余岀塞門君亦繼至磧<lb/>
色灘聲朝昏相慰始秋南轅邅迴燕市經渉冬春余行<lb/>
復啟謂君趣駕秋以爲期孰知背面遂至於斯君訃之<lb/>
至君喪已歸號痛窮天膈臆敗摧計數吾儕動屯行蹇<lb/>
惟君怡愉履道坦坦學同志同命豈能懸老而羇死理<lb/>
亦宜然死者之恨生者之憂泯矣終古欲訴何由嗚呼<lb/>
哀哉尙饗<lb/>
　　祭白侯文<lb/>
余聞君訃往歲之秋時在塞垣心愼百憂盡室北徙邅<lb/>
迴在途沈疴曡嬰顧影心孤燕秦懸隔莫通喪紀欲寄<lb/>
一言寸心難理公私薄遽以夕以晨昏昏莫辨經渉冬<lb/>
<pb n="KR4f0045_SBCK_016-18a"/>
春傳車祗役夜宿蘧廬君來見夢執手踟蹰吿余將歸<lb/>
余不能止相持驚寤心怛不已與君爲友歲逾星紀以<lb/>
古爲要善終如始君令於桐余爲部人義相然信若弟<lb/>
與昆吏疵民瘼有言不違行危語盡君亦余規余之在<lb/>
難君未得面傳君踰年寢食惓惓孰云交契遂止於斯<lb/>
絕天隔地永無見期聞君喪歸已閉埏門魂旣安宅來<lb/>
存故人君有悌弟子姓皆良成然首邱順彼大常我心<lb/>
之悲惟君則喻幽明殊路終古誰訴昧旦聯辭晨吿於<lb/>
野明水瓣香有淚如瀉<lb/>
　　與黄玉圃同祭尹少宰文<lb/>
嗚呼高山大原聚日星河嶽之氣以生良才根株已中<lb/>
<pb n="KR4f0045_SBCK_016-18b"/>
乎繩墨棟梁可任而雷火爲之災是乃陰陽之錯行實<lb/>
爲天地之大絯嗚呼元孚慨余暮年所得士友信道篤<lb/>
而務仔肩名敎者子最淳誠而交期則未久子自中州<lb/>
入副臺長始得相見而踰年卽分手余旣南還子歸養<lb/>
母歲時通書惟禮經是叩往歲仲秋子持使節盡屏儀<lb/>
從徒步以相從問何以然則賢母遺命必躬親杖屨若<lb/>
睢州之於夏峰余愧非其人辭未得致已稽首而扶笻<lb/>
再過吾廬上下千載始知古人之志事已蟠結於子之<lb/>
心胸兹孟秋朢後吾友玉圃將以監司入覲約汎舟於<lb/>
北湖前期二日薄暮來吿兹遊宜罷博野遽殂行者爲<lb/>
之心惻而况於吾徒降中庭而東面三踊號而淚枯亟<lb/>
<pb n="KR4f0045_SBCK_016-19a"/>
相過以問故則遘瘧寒之疾以朢前四日按臨松泖越<lb/>
翼日而含珠玉圃再起治在祥符子爲大府班隨旅見<lb/>
栗階以趨子獨加禮釋辭自下若後進之接師儒二司<lb/>
心詫動色睢盱玉圃南移子適視學三吳會其以疾在<lb/>
吿就視臥榻握手踟蹰感念往事蒿目相對竟夕而長<lb/>
吁嗚呼元孚子之當官實心實政所至而愛遺子之在<lb/>
戚居處飮食一應於喪期子之造士閉邪養正引洛閩<lb/>
之綱維而常自慙碌碌無一事能踐高賢烈士之迹使<lb/>
尙論者千載而有餘思余謂世有斯人天或將降以大<lb/>
任但恐歲不吾與不獲親見其功施孰知乃先得子之<lb/>
凶問臨風而涕洟余困衰疾玉圃事羇弔唁弗躬嗚咽<lb/>
<pb n="KR4f0045_SBCK_016-19b"/>
馳辭豈惟吾儕之私義實爲斯民斯道重此憂悲子宜<lb/>
知之嗚呼哀哉尙饗<lb/>
　　祭張母呉夫人文<lb/>
嗚呼夫人之年七十有一又得良子以養生送死抑又<lb/>
何悲而余聞夫人之凶問不覺絫欷而嗚唈者蓋爲其<lb/>
子自超痛也今年春自超成進士或欲薦以館職自超<lb/>
曰某之舉於鄕也吾母愀然曰汝無所用此吾第欲汝<lb/>
得妾以子而常在吾側耳自超歸而從命焉而妾入室<lb/>
之夕夫人以卒嗚呼世俗之人願其子舉甲乙歷科第<lb/>
而死不恨者眾矣而天漫以卑自超有子以繼世匹夫<lb/>
匹婦之常也而於自超難之自超終當有子而獨不得<lb/>
<pb n="KR4f0045_SBCK_016-20a"/>
早歲月以傷其垂死之母之心嗚呼禹之仁孝也而痛<lb/>
之以羽淵周公之弟也而阨之以管蔡以至君臣夫婦<lb/>
朋友之閒其賢者不必相遇而不賢者巧作之合以生<lb/>
惡故先兄有言乾坤之闢始於屯而終於未濟蓋天地<lb/>
之氣有盈竭數有純奇物生所値雖造物者亦不可如<lb/>
何也嗚呼爲父母而得見其子之成立者寡矣見其成<lb/>
立而子於兄弟夫婦子姓之閒苟有恨焉則無物足以<lb/>
解其憂而致孝與敬適足爲親心之累故余不獨爲自<lb/>
超痛又以爲凡爲父母與爲子者痛也因書之以馳奠<lb/>
焉<lb/>
<pb n="KR4f0045_SBCK_016-20b"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0211_SBCK_017-1a"/>
范香溪先生文集卷之十七<lb/>
　　賀中書張舍人啓<lb/>
伏審祗恩宸扆直制掖垣仰宿德之登崇翕輿言之<lb/>
胥協竊以綸闈近密鳳閣清華職分押於六曹任尤<lb/>
嚴於四禁必妙文華國斯稱起草之工惟精識硏幾<lb/>
乃盡判花之美克當盛選允屬元儒恭以某官敦裕<lb/>
而剛方髙明而肅括偉才名世厚德鎭浮學洞古今<lb/>
龜千年而五總量恢逺大器百斛而半虛雅髙難進<lb/>
之風鬱有老成之望簡在睿眷儀于要塗讎天閣之<lb/>
隱篇正祠曹之缺禮立黝堊下旋綴錄於直書壓角<lb/>
<pb n="KR4d0211_SBCK_017-1b"/>
省中遂通班於邇著居獻納論思之地掌典謨訓誥<lb/>
之文豈惟使温詔雅辭炳若同風於三代將必有嘉<lb/>
猷髙韻卓然獨冠於一時注意旣隆秉成可待浚夙<lb/>
叨鑒遇逺庇庥光聆紫泥黃紙之除徒知増抃望紅<lb/>
藥蒼苔之省莫遂修容伸慶有䖍陳辭靡究<lb/>
　　賀婺守林給事移鎭紹興府啓<lb/>
疇庸疏寵移鎭宣風惟京輔之剖疆非賢不乂冀帝<lb/>
城之蒙福與國咸休眷求持橐之英誕布出綸之號<lb/>
蔽自注意諧于僉言恭以某官學洞聖眞道隆師表<lb/>
以至大至剛之氣濟先知先覺之資夙簡睿衷久儀<lb/>
<pb n="KR4d0211_SBCK_017-2a"/>
禁路邇分重寄來殿名邦惠養編氓道有袴𥜗之詠<lb/>
誅鋤宿蠧下無銖兩之姦一方甫藉於承流三月已<lb/>
觀於報政德風追古治等冠時推名世之期至于今<lb/>
五百歲矣稽共理之効其惟良二千石乎亟上最書<lb/>
茂膺殊渥爰陞臨於近屏用益著於逺猷留婺境之<lb/>
愛棠人思卧轍想稽山之騎竹日徯揚旌葢二天覃<lb/>
布於恩仁故兩地舉同於慕詠魏相楊州之治已被<lb/>
深知蕭公馮翊之除姑爲詳試旣民瞻之積稔知公<lb/>
望之彌髙浚竊庇庥光猥蒙顧遇仰快十行之成命<lb/>
敢伸三賀之微悰易地班條豈獨慶越人之安越佐<lb/>
<pb n="KR4d0211_SBCK_017-2b"/>
王入相又將觀周旦之歸周抃頌有䖍宣陳莫旣<lb/>
　　賀婺州吳尚書復職再任啓<lb/>
伏審奏最劇藩被襃康之懋典叅華延閣聨近從之<lb/>
通班深注眷衷悉還寵數恩庥所暨喜舞惟均恭以<lb/>
某官夷粹而剛方髙明而敦大德風鎭乎浮競亮節<lb/>
貫乎險夷久服禁嚴蔚隆公望竹符分寄殿天子之<lb/>
邦葦杖化情行古人之事至誠不言而信和氣無形<lb/>
而春令政報成優恩厲勉尊臨千里復借一年兼榮<lb/>
晉陟於西清共理尚煩於東道帝城并蒙福豈曰小<lb/>
補哉刺史入爲公方且大用矣浚仰山末學蔭宇寒<lb/>
<pb n="KR4d0211_SBCK_017-3a"/>
生嘗竊幸扵登龍猥蒙知於顧馬逖聆新渥快懌微<lb/>
悰莫遂隅趨徒䖍厦賀<lb/>
　　賀鄭侍郎移鎭平江府啓<lb/>
伏審報政疇庸祗恩移鎭攀轅塞路惠大洽於朱方<lb/>
換印班條榮逺踰於白傳冀帝城之蒙福示朝廷之<lb/>
深知詳試近州將加大用凡居庥覆舉劇懽愉恭以<lb/>
某官學探聖眞望隆師表耆壽俊乆在厥服爲二朝<lb/>
之從臣直方大不疑所行推一時之傑德屢分藩寄<lb/>
每上最書結北固之去思臨中吳之舊治郡人相慶<lb/>
還依外相之恩光童子來迎爭看細侯之風采深惟<lb/>
<pb n="KR4d0211_SBCK_017-3b"/>
吏道貴得人和衆方務草木之知名公獨與隂陽而<lb/>
合德所居民富易地皆然簡在上心承天寵也旣驟<lb/>
膺於襃策佇即對於賜環入爲三公永清四海浚久<lb/>
叨恩紀逖逺台儀企燕寢之凝香莫遑布武仰置郵<lb/>
之傳命徒切欣心燕賀有誠魚書靡旣<lb/>
　　賀樓樞密啓<lb/>
伏審祗奉綸書寵還樞柄任舊人共政黎民職有利<lb/>
哉頌聖主得賢天下喜樂之矣竊惟一人有慶四方<lb/>
無虞雖時偃五兵不復折衝而決勝然武有七德葢<lb/>
欲安民而定功宜用碩臣進司密地恭以某官天付<lb/>
<pb n="KR4d0211_SBCK_017-4a"/>
正氣時推元儒得大學而三月不違乎仁能誠身而<lb/>
萬物皆備於我勇於義果於德葢自比孟軻以斯道<lb/>
覺斯民則有若伊尹久更夷險曽靡磷緇外雖恂恂<lb/>
而寡言中實堂堂而不撓往當晉擢正屬艱虞掌制<lb/>
北門揮翰應掣鈴之召本兵西府運籌多借箸之竒<lb/>
衆方不知所爲公獨沛若無事旋將使指逺慰邊氓<lb/>
撫秦隴之荒殘致關河之懷赴信是兼資於文武宜<lb/>
膺注意於安危繼丁私艱久鬱公望肆及迓衡之日<lb/>
起分共理之符班宣暫倚於維藩眷想彌勤於仄席<lb/>
謂陽城之賢爲刺史美化纔覃於一方使陸公之道<lb/>
<pb n="KR4d0211_SBCK_017-4b"/>
行朝廷大惠可均於四海乃因移鎭載見邃宸遂命<lb/>
留中寧容乆外復付機廷之舊兼躋政路之崇惟簡<lb/>
在旣深將勤勞是頼必嘉謀入告于内則膏澤益下<lb/>
於民同寅協恭和衷克左右厥辟禁暴戢兵保大以<lb/>
敉寧圖功鎭撫四夷仁壽一世使戰陣之問不至而<lb/>
道德之威自疆中國皆有安居左袵罔不咸頼浚向<lb/>
風景慕積日滋多八行罕貢於微悰萬頃尚容於廣<lb/>
度念逺跡它山之下正邈親承而見公此道之中未<lb/>
嘗違逖兹仰對揚於大冊無遑進旅於下賔第慶治<lb/>
朝載陞耆德夙夜基命宥密方觀佐理之勲疇咨若<lb/>
<pb n="KR4d0211_SBCK_017-5a"/>
時登庸佇正儀形之位熙春清淑盛府靖深神其聽<lb/>
於正人天必錫之純嘏願遵六氣加練四經仰承晝<lb/>
接之休下副巖瞻之重系頌増懌敷宣莫殫<lb/>
　　賀徐江州啓<lb/>
起殿上府榮分左符成命誕頒羣情均愜恭以某官<lb/>
藴端凝之器負踔越之才悃愊無華如古循吏疏通<lb/>
知逺爲時聞人累膺重寄於蕃宣所至茂揚於名迹<lb/>
頻年均佚輿論良淹簡在上心久著書屏之治狀眷<lb/>
兹外服聊煩擁節以承流矧九江之名城控千里之<lb/>
勝勢實爲重寄允頼能臣注倚有隆登崇可俟浚雅<lb/>
<pb n="KR4d0211_SBCK_017-5b"/>
蒙知獎逖阻進趨仰慶恩除徒深抃頌<lb/>
　代賀詹中丞啓<lb/>
論事諫坡奏囊封而悟意持平憲府拜綸命以祗恩<lb/>
一堂肅振於紀綱四海聳瞻於風采恭以某官德符<lb/>
帝賚道覺民彛厚性寛中雖有容而敦大古心勁節<lb/>
自不撓以端凝進逢華旦之紹開驟歷清途而融顯<lb/>
通班兩禁冠列七人有嘉謀嘉猷若王魏之善諫皆<lb/>
正言正事非堯舜則不陳忠實本於愛君志寧期於<lb/>
揚已純誠上達眷注彌隆膺弄印之簡求已聞晉陟<lb/>
被覆甌之考愼行慶登庸某乆竊依歸最叨容接仰<lb/>
<pb n="KR4d0211_SBCK_017-6a"/>
聆孚號載䖍賀厦之私倚俟秉成將有在鈞之幸莫<lb/>
遑望拜徒劇欣愉<lb/>
　　代賀張帥啓<lb/>
伏審黒矟臨軍焯著衷戎之伐朱弓錫命懋昭獲狄<lb/>
之功三捷騰聞萬聲歡動某官威宣漠北望出山西<lb/>
攀附龍鱗飛揚燕頷銀章粲煥執干謹衛於千廬王<lb/>
節輝華建纛榮兼於四印屬胡人之射月紛虜馬之<lb/>
飲江直度胥山橫窺禹穴帝震赫斯而授斧公當率<lb/>
止以乘騏借箸前籌早揆請纓之策摐金徑進遂成<lb/>
喋血之勲力銳拔山勢輕破竹兇醜四分而䑕走我<lb/>
<pb n="KR4d0211_SBCK_017-6b"/>
師一皷而鷹騰掃天狗之妖氛拯人魚於沸鼎凱歌<lb/>
入覲寛九重北顧之憂吉語旁馳抉四海南奔之憤<lb/>
事曠前昔名髙斯今某濫竊䕃雲嘗叨披霧親仰七<lb/>
擒之勝算敢忘三賀之歡言<lb/>
　　代賀章察院啓<lb/>
祗奉宸俞晉遷臺察丈夫當敢言地㑹屬明時聖君<lb/>
用不世臣兹爲盛事贊書誕布歡頌交馳恭以某官<lb/>
夷粹而剛方清明而惇大邁倫竒節凜秋霜崑玉之<lb/>
姿秀世髙文挾陣馬風檣之氣歷揚膴仕茂著英聲<lb/>
進當開泰之辰深被簡知之眷謂天子耳目其誰宜<lb/>
<pb n="KR4d0211_SBCK_017-7a"/>
爲顧朝廷羽儀惟公懋德庸膺識校光對寵休驟躋<lb/>
松廳増重柏府昌言動寤豈特夜加於二階速達登<lb/>
崇佇即日超於九級遂陞邇列彌發賢猷某昔奉交<lb/>
承今欣擢拜撫小冠而効職仰大厦以蒙庥肅政靖<lb/>
深芳春韶淑祈符人望倍䕶天和<lb/>
　　代上太守謝解啓<lb/>
右某啓伏覩本州解牓叨與薦名者英遊甚盛俱推<lb/>
試席之髙流曲藝何爲亦綴薦書之下列靜循忝冐<lb/>
深劇兢慚竊以於赫皇家敉寧大業治功炳燿文物<lb/>
葳蕤酌千古之豐規踵累朝之故實立太學敎於國<lb/>
<pb n="KR4d0211_SBCK_017-7b"/>
旣形四方之風論秀士升於鄉又下三歲之詔通經<lb/>
入選能賦分科名藝無或不容得人於兹爲盛矧鄉<lb/>
壤之繁庶靄儒風之煟興遂序至列於山樊家書或<lb/>
充於棟宇珍羣屬袂集廣圍者幾四千人鑒裁提衡<lb/>
預遴擇者纔三十輩宜有茂異來膺採收如某單微<lb/>
寒生苦窳陋器拾螢自力數馬猶愚字僅識於一丁<lb/>
史寧明於三已磨丹漬墨徒勤十紙之書對白抽黃<lb/>
未辦八吟之課何圖旅進濫與計偕退省寅緣實爲<lb/>
幸㑹兹葢恭遇某官綜百氏之學倡六經之文追古<lb/>
風流爲時師表借從禁路殿是名藩身蹈<graphic n="KR0588" url="https://raw.githubusercontent.com/kanripo/KR-Gaiji/master/images/KR0588.png" mimeType="image/png"/>軻若在<lb/>
<pb n="KR4d0211_SBCK_017-8a"/>
唐之韓愈士侔齊魯由化蜀之文翁開納有容陶成<lb/>
無類致兹孱瑣亦被甄掄某敢不加礪頑鉛着鞭下<lb/>
駟儻遂策名之計誓殫酬德之私過此以還未知所<lb/>
措<lb/>
　　代謝李提刑薦舉啓<lb/>
洗手奉公僅免曠<graphic n="KR1539" url="https://raw.githubusercontent.com/kanripo/KR-Gaiji/master/images/KR1539.png" mimeType="image/png"/>之責需頭剡奏過叨論薦之私<lb/>
褒重一言價增十倍勒肌感著翻汗兢慚竊以人固<lb/>
未易知譽或過其實顧僞者繁而眞者寡豈不難哉<lb/>
惟視所以而察所安斷可識矣彼浮躁衒露者寧享<lb/>
爵祿必耆厖福艾者可成功名心跡旣呈人流自辨<lb/>
<pb n="KR4d0211_SBCK_017-8b"/>
如某鈍姿不頴朴學無庸偶綴下科漫從薄宦雖不<lb/>
能蠟言梔貌以欺世而盜名然獨有鐵膓石心每誓<lb/>
身而秉志衆方嗤點誰復知憐自忝一同曽無三異<lb/>
惟抱勤拳之意不忘占著之民深絶吏姦懼有索錢<lb/>
之蠧敢傷農力寧甘腰笏之勞初匪好修姑爲率職<lb/>
詎謂大賢之容衆俯矜小宰之無他賜以品題有存<lb/>
撫嚴明之目使之砥礪竭依歸酬稱之誠荷戴無堪<lb/>
省循奚自兹葢恭遇某官門承鼎鉉材挺梁楹華國<lb/>
文髙霄漢已觀於自致登車望重嵓廊佇副於人期<lb/>
博取羣才將資大用因令樗散亦被甄收某敢不益<lb/>
<pb n="KR4d0211_SBCK_017-9a"/>
勉駑行堅持株守自今以始孤蹤遂坫於陶成不顧<lb/>
其生綿力庶殫於報効<lb/>
　　代賀富樞密啓<lb/>
伏審顯躋祕職光輔洪樞渙汗風馳驩聲雷動恭以<lb/>
某官髙華大閥赫烜英稱士推韋康之淵宏實偉世<lb/>
器帝謂魏謩之讜切眞名臣孫款奏論於閣中執憲<lb/>
剛扵轂下亟任本兵之重方膺注意之隆然當猾狄<lb/>
橫驕頻年大入䖍劉上國燖剝生人掠地覆軍詎伊<lb/>
攘却絶江並海無或誰何邊閫未有竒勝之兵帷幄<lb/>
靡聞伐謀之論九重北顧仰貽嘗膽之勤四海南奔<lb/>
<pb n="KR4d0211_SBCK_017-9b"/>
悵切息肩之念正須疏鑿力拯橫流有能竭忠節以<lb/>
贊皇猷於斯時也將必剛主威而隆王室其在公乎<lb/>
内除飛揚跋扈之姦外剪暴勃凌縱之虜竦戴上聖<lb/>
圖回中興正位鼎司勒勲金冊某甫脫巾而筮仕嘗<lb/>
披霧以修容埏冶旣開竊幸三薫之大賜雲龍胥慶<lb/>
欣逢一遇之榮觀<lb/>
　　代賀吳尚書知婺州啓<lb/>
伏審祗奉渙綸起臨名鎭帝城不逺价藩同三輔之<lb/>
區民俗相傳良守應百人之䜟仁聲先洽懽頌交騰<lb/>
恭惟某官道極中庸器凝方重際興朝之開泰被眷<lb/>
<pb n="KR4d0211_SBCK_017-10a"/>
主之簡知華轍踐揚要途密勿廻翔遺補諫行而澤<lb/>
下於民坐總銓衡吏潔而俗移於下旋聞均佚久鬱<lb/>
具瞻兹分綰於左符實眷求於上意尚書居八座九<lb/>
重舊識於履聲刺史爲三公一節當膺於環賜始惟<lb/>
詳試即徯遄歸某冰氏寒生泥塗孤進名在山公之<lb/>
啓事心馳夫子之宫墻包荒不遺事先生有年矣知<lb/>
恩所自當國士以報之况同編列之民將被帡幪之<lb/>
賜其爲幸㑹曷勝依歸部曲傳呼逺仰驅車而夙駕<lb/>
道旁伏謁行肩騎竹以前迎三賀惟勤八行莫旣<lb/>
　　代賀羅尚書啓<lb/>
<pb n="KR4d0211_SBCK_017-10b"/>
伏審祗膺帝制晉長天官總司典選之三銓冠位佐<lb/>
王之六職士心歸重人論僉諧恭以某官碩德元儒<lb/>
傑材瓌望際開泰之休運驟踐歷於禁塗仗下抗言<lb/>
每獻可而替否殿中執法不吐剛而茹柔爲天子知<lb/>
謂眞宰器曳革履而居八座暫煩藻鑒於九流調玉<lb/>
燭而陟三台佇俟丹青於萬化某登門下客竊庇寒<lb/>
蹤涇渭殊流仰平衡之惟允燕雀相賀欣大厦之有<lb/>
成頌詠惟勤文陳曷旣<lb/>
　　代賀趙丞相畫像啓<lb/>
伏審宸心眷注繪鼎鉉之英姿天語褒崇灑奎鉤之<lb/>
<pb n="KR4d0211_SBCK_017-11a"/>
妙畫恩隆當代事掩前聞朝野讙傳華夷詠頌竊稽<lb/>
簡策間紀明良西平刻圖象之文非時君肆筆馬令<lb/>
拜白書之賜無宿德大勲必逢上聖之有爲斯見元<lb/>
臣之被遇恭惟某官佑時生甫同德曁湯先定成規<lb/>
盡闢異議決驅戎之策登論道之司治格一隆力成<lb/>
再造長樂溫凊遂明王孝理之心海宇阜豐躋斯民<lb/>
仁壽之域公功棐廸帝庸作歌畫煥麒麟章騰鸞鳳<lb/>
式贊股肱之美示嚴體貌之尊列辟具瞻謂相君之<lb/>
形惟肖睿辭敦獎見王者之制坦明郁郁乎其文哉<lb/>
皜皜不可尚矣實繄垂休於萬世豈惟示寵於一時<lb/>
<pb n="KR4d0211_SBCK_017-11b"/>
永鎭廟堂敉寧區夏某猥叨知遇乆玷鈞陶銜戴恩<lb/>
私獲逢榮盛誦聖言之渾灝竊仰昭回慕眞相之威<lb/>
稜莫遑稱慶馳心欣快矯首瞻依<lb/>
　　回許丞啓<lb/>
光膺薦書移宰劇邑仰慶雲之結庇棲倚方深念愛<lb/>
木之留思攀依曷旣貽緘戒別感篆增情尚期布武<lb/>
以請違少控搖心之系戀<lb/>
　　代謝循資啓<lb/>
叨膺多賞濫躐階資靦墨奚堪吹枯有自伏念某三<lb/>
羸蹇質一割微才屈首受書本在諸生之下列折腰<lb/>
<pb n="KR4d0211_SBCK_017-12a"/>
爲米猥從末吏之餘塵初不能突梯以詭隨故每遭<lb/>
圓枘而難合雖廹號寒之念恥求得熱之方迂疎無<lb/>
庸歷落可笑伊誰許與苐見邪揄身伏沉泥幾十年<lb/>
而不調心知如水雖萬折而靡廻不逢照膽之明曷<lb/>
吐揚眉之氣此葢某官轂推士類衡評人材大賢無<lb/>
所不容小善率皆以錄顧如羇滯亦被播揚昧門間<lb/>
半面之私遽膺齒識蔑堂下一言之美輒辱鞭驅偶<lb/>
收薄效於雞鳴例得小伸於蠖屈士爲知已者用愚<lb/>
請繼今以言益礪齒而堅修慨捐驅而自誓小人願<lb/>
也國士報之<lb/>
<pb n="KR4d0211_SBCK_017-12b"/>
　　代賀許右丞啓<lb/>
顯拜綸絲晉躋管轄仰仁人之在髙位慶聖主之得<lb/>
賢臣華戎聳觀朝野歡動恭以某官伊旦事業夔臯<lb/>
才猷龍淵早振於聲華經笥雅推於韜藴紫鸞意氣<lb/>
自騰超許之姿峻峰文詞兼得中和之美三朝耆碩<lb/>
一節險夷入拜青門論駮數聞於可否進簪白筆按<lb/>
抨不避於近強簡在帝衷擢登宰貳天欲中興於堂<lb/>
室公實左右於商王紐綱柅輪可但庾宣之規制爲<lb/>
霖作楫㑹得傳說之彌綸佇正鼎司式符巖望某叨<lb/>
膺獎鑒例入陶鈞大厦有成敢忘燕雀之賀神龍垂<lb/>
<pb n="KR4d0211_SBCK_017-13a"/>
䕶願同魚鼈之嬉<lb/>
　　代謝太守薦舉啓<lb/>
三歲備員曽蔑割雞之効二天竊廕更叨顧馬之私<lb/>
過賜挈提曲加論薦省力緜而惕慄戴恩紀以銘銜<lb/>
竊考舊聞照垂前志惟善能舉其類於人何所不容<lb/>
擢犀角固貴於精求蓄牛溲或聞於適用類多善誘<lb/>
初不遐遺去古夐遥取人大異舉六者用其一耳勢<lb/>
或奪之拔十而至失五焉鑒亦疎矣必旣明而且哲<lb/>
又以公而滅私乃能盡紆徐卓犖之才亦不棄寒素<lb/>
卑微之士如某者窮鄉孤進曲學陋生徒懷肝膽之<lb/>
<pb n="KR4d0211_SBCK_017-13b"/>
輪囷殊乏文詞之婉軟麤官拓落末路衰遲審已行<lb/>
而審已才了無足算非其義而非其道敢妄求知矧<lb/>
以駑姿猥當劇邑民風厖錯簿領沉迷凡黽勉於事<lb/>
爲盡遵循於條敎居多逋事已蒙轡策之寬豈有微<lb/>
能復被品題之重椎魯實慚於誠慤迂愚何有於端<lb/>
方其秉心而奉公葢本維藩之流化謂或堪於繁要<lb/>
將有意於生成忝幸惟深寅緣有自兹蓋恭遇某官<lb/>
挺生名世濟美相門爲人物之依歸膺屏翰之分寄<lb/>
洞見長吏治迹不待循行樂成士子聲名每形餘論<lb/>
因令頑鄙曲被采收某敢不勉稱褒言益堅拙守謹<lb/>
<pb n="KR4d0211_SBCK_017-14a"/>
身率職用逃瘝曠之愆効節輸心誓竭糜捐之報<lb/>
　　代上太守啓<lb/>
巾褠侍席嘗蒙一日之知銅墨効官將竊二天之庇<lb/>
靜惟幸㑹深劇依歸敢貢起居併伸悃愊恭以某官<lb/>
淸明而剛大洞達而端凝氣塞天淵名髙日月言語<lb/>
妙天下根奥學之紛綸出入冠諸公凛英姿之竒傑<lb/>
輟從禁路來殿名邦父母撫綏神明發擿姦吏掃蹤<lb/>
而落膽齊人吐氣而伸眉豈惟草木之知名兼見袴<lb/>
𥜗之流惠維藩偃息報政推優復借一年已被襃康<lb/>
之寵使宅百揆佇觀考愼之除某卑鄙賤生衰遲孤<lb/>
<pb n="KR4d0211_SBCK_017-14b"/>
進猥叨吏屬行奉敎條念方隨牒以前趨尚及賜環<lb/>
之未至天其或者俾將有所遇焉公實收之則宜如<lb/>
何報也瞻黃堂而仰斗傾丹府以搖旌梅暑在時麥<lb/>
凉戒序益祈頤衛即慶登崇<lb/>
　代邑宰醮太一青詞<lb/>
臣聞道雖不宰妙功用以難名神則無方挺精誠而<lb/>
可格輒傾下悃冐叩髙靈伏念臣猥以庸才濫當劇<lb/>
邑屬陽盈之愆候繫旱虐之踰時雖徧走於神祠靜<lb/>
無證効葢率由於秕政積有咎愆曽微禍罰之加身<lb/>
顧致枯災之及物民將潔腹臣則何心是用祗祓淨<lb/>
<pb n="KR4d0211_SBCK_017-15a"/>
場䖍延眞侣齊明歷吉懇款求哀恭聞太乙之尊儼<lb/>
在天神之貴位通帝紀象著極樞豈惟當行次照臨<lb/>
誕敷五福實亦主風雨水旱上躡三階敢對霄穹嚴<lb/>
遵科範披洞經於蘂簡薦芳醑於瓊尊憑藉薫焚用<lb/>
上章而悔罪庶蒙開釋即從欲以流恩伏願肹蠁冥<lb/>
通飊游紛集上眞昭答列聖哀矜悼平民之非辜拯<lb/>
多稼之將槁風霆震薄驅左落之神靈膏澤滂沱蘇<lb/>
中田之焦卷霃隂彌積霮䨴無垠將期爲三日之霖<lb/>
不特被一雷之地稽首重拜馳心九關<lb/>
<pb n="KR4d0211_SBCK_017-15b"/>
</p>
<p>
范香溪先生文集卷之十七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0211_SBCK_004-1a"/>
范香溪先生文集卷之四<lb/>
　　周論<lb/>
周有天下傳三十七王歷年八百六十有七視夏商<lb/>
最爲長乆而卒所以失天下者無令主以復興周道<lb/>
故陵遲而遂亡也或者過周東遷謂爲失計是知周<lb/>
自東遷而衰不知東遷非所以致衰也周居豐鎬謂<lb/>
洛邑爲東都葢自武王之遷九鼎固以眷地中有意<lb/>
乎經營矣周公相成王成武王之志卜洛建邑凡郊<lb/>
<graphic n="KR0588" url="https://raw.githubusercontent.com/kanripo/KR-Gaiji/master/images/KR0588.png" mimeType="image/png"/>社壝宗廟市里無一不備是豈無意乎遷哉藉令<lb/>
當時無意乎遷豈無意乎後世子孫計哉使成王周<lb/>
<pb n="KR4d0211_SBCK_004-1b"/>
公無意乎遷又不爲後世子孫計何利而爲此紛紛<lb/>
也以書考之周公告王使居新邑爲治王因遂東故<lb/>
曰戊辰王在新邑烝祭歲雖不留都亦旣有事于烝<lb/>
祭矣則東遷何尤而以爲失計哉謂洛邑形勢不如<lb/>
西周之據函崤界襃隴耶則以德致人賢扵負固而<lb/>
西阻九河東門于旋豁險要阨猶足守也謂洛邑土<lb/>
地不如西周之爲九州上腴天地奥區耶則隂陽之<lb/>
所和異扵偏方而泝洛背河左伊右纏交灌沃衍猶<lb/>
足富也謂東遷不足以朝萬國耶則赤芾金舄宣王<lb/>
固嘗會諸侯矣謂東遷不足以撫四夷耶則堅車齊<lb/>
<pb n="KR4d0211_SBCK_004-2a"/>
馬宣王固嘗攘夷狄矣謂東遷致王室之陵夷耶則<lb/>
日蹙國百里周道爲已衰謂東遷致王威之微弱耶<lb/>
則下堂見諸侯君尊爲已替謂東遷致伯國之盛強<lb/>
耶則膠舟不復甚於問鼎輕重謂東遷致外侮之慿<lb/>
陵耶則四夷交侵甚扵戎伐凡伯然則東遷何尤而<lb/>
以爲失計乎使西周不有宣王吾知板蕩之後不待<lb/>
東遷而無周矣使遷洛而復有宣王吾知黍離之初<lb/>
雖移都而周必興矣且堯平陽舜蒲阪禹安邑商自<lb/>
契至湯八遷盤庚五遷唐虞夏商之都罔有定止漢<lb/>
世祖宅洛邑延祚二百魏孝文亦宅洛邑太和稱治<lb/>
<pb n="KR4d0211_SBCK_004-2b"/>
使建國必扵西周則前乎周者不都豊鎬何能國乎<lb/>
使東周必不可國則後乎周者或都洛邑何能國乎<lb/>
使文武都東周周其有不興乎使平王都西周周其<lb/>
將不衰乎又况周公營洛以爲天下中諸侯蕃屏乎<lb/>
四面故立京師議者謂平王東居洛邑其後五霸更<lb/>
率諸侯以尊王室故周於三代最爲長久然則周遷<lb/>
于東實資夾輔以永其年謂致衰可乎遷都之義曰<lb/>
洛邑之地四達而平使有德易以興無德易以衰是<lb/>
都洛可以興而所由致衰者果在不德東遷豈遽爲<lb/>
失計哉<lb/>
<pb n="KR4d0211_SBCK_004-3a"/>
　　秦論<lb/>
秦得兼天下之數而失所以守天下之道阻殽函表<lb/>
終華擁百二之勝以臨東諸侯則秦旣有兼天下之<lb/>
勢矣自孝公以來急耕織以務富上首級以勸戰亦<lb/>
旣有兼天下之資矣扵是據關固守虎視而窺周室<lb/>
有包舉宇内之心然常自計諸侯之地足以五秦土<lb/>
諸侯之卒足以十秦兵是我雖有兼天下之勢而天<lb/>
下之勢且甚強我雖有兼天下之資而天下之資且<lb/>
甚厚我不以數圖之則天下所謂強且厚者將一合<lb/>
而謀我雖掃境内出吾兵傾囷廩轉吾粟猶不足以<lb/>
<pb n="KR4d0211_SBCK_004-3b"/>
救敗而自支尚何天下之兼哉惟秦人扵此挾所以<lb/>
兼天下之數因其數而用其資下勁兵以臨六國常<lb/>
深懼之而不窮其攻往往拱手以須賂地之入地入<lb/>
而秦肥秦肥而六國瘠以亡矣此非得兼天下之數<lb/>
耶彼爲從者曰趙嘗收率天下以擯秦秦兵不敢出<lb/>
函谷關者十五年夫天下擯秦秦非有畏而兵不出<lb/>
也計秦之慮以爲六國約從急之則勢愈合交愈締<lb/>
緩之則曠日而隙生必自相圖可無下兵而從自解<lb/>
吾且使辨士欺六國而敗其與則我可以得志此秦<lb/>
所以坐關中之甲十五年不東出也已而犀首之說<lb/>
<pb n="KR4d0211_SBCK_004-4a"/>
用則齊魏趙鬭蘇秦恐而去趙則從約皆解矣秦之<lb/>
至數如此天下葢不足兼而有也嗟夫權術計數兵<lb/>
家有之縱橫家有之申商有之八世所不聞聖賢所<lb/>
不道今秦以數取天下旣甚陋又欲以數守之收天<lb/>
下鋒鏑鑄之咸陽以虞下叛而不知奮白挺者足以<lb/>
爲戎首焚滅詩書撥棄古文以愚其民而不知溺儒<lb/>
冠者足以建大號罷侯置守郡縣六服以銷尾大之<lb/>
禍而不知乗時蠭起者皆窮巷逋亡之匹夫堅長城<lb/>
以遮胡宼而不知出七首槌屬車者近起扵肘腋禁<lb/>
偶語以防民言而不知道旁觀東遊者謂可取而代<lb/>
<pb n="KR4d0211_SBCK_004-4b"/>
此其所以取天下僅再傳而亟失之也嗟夫得兼天<lb/>
下之數固已與三代之興異矣而又欲以數守之秦<lb/>
之歷年四十爲幸已甚賈生謂使子嬰以庸王之才<lb/>
僅得中佐山東雖亂秦之地可全而有是見秦阻之<lb/>
可負不見任數之速亡也孟子曰三代之得天下也<lb/>
以仁荀卿曰湯武非取天下也修道行義興天下同<lb/>
利除天下同害而天下歸之然則三代固嘗得天下<lb/>
以仁矣未聞取天下以數也誼之言曰并兼者髙詐<lb/>
力安定者貴順權取與守不同術也是以秦取之爲<lb/>
不非也班氏過其說宜哉<lb/>
<pb n="KR4d0211_SBCK_004-5a"/>
　　六國論<lb/>
六國叩關而攻秦秦常延敵無所憚秦兵一窺六國<lb/>
之境則六國狼顧而不能支何哉六國異心而秦有<lb/>
一定之計故秦能使齊楚韓魏燕趙自相攻鬭而坐<lb/>
制其敝也當是時天下稱強國者非秦而楚非楚而<lb/>
齊韓魏雖天下樞然韓地不過九百里魏地不至千<lb/>
里至小弱也廹扵敵則勢不能無附故秦攻其西則<lb/>
南附楚東附齊楚攻其南齊攻其東則西附秦秦之<lb/>
謀蹙韓魏不遺餘力矣齊楚之攻之固秦所禱祀而<lb/>
求者也齊楚不知深合韓魏以結從親之要常攻而<lb/>
<pb n="KR4d0211_SBCK_004-5b"/>
驅之入秦以自敝是以秦常間齊楚之攻韓魏也因<lb/>
得收韓魏以固其與韓魏之與固則秦亦得挾以攻<lb/>
齊楚而無議其後者焉非徒齊楚也燕趙之地不歲<lb/>
危而民不歲死者恃韓魏之蔽得無受兵扵秦也無<lb/>
韓魏之規則秦人輕卒銳兵長驅千里渡河踰潼據<lb/>
番吾戰於邯鄲之下而趙危踰雲中九原過代上谷<lb/>
戰於易水之上而燕危燕趙不知深合韓魏以結從<lb/>
親之要常折而與秦秦因得弱韓魏而攻之韓魏見<lb/>
攻南不援扵楚東不援扵齊北不援扵燕趙則勢不<lb/>
得不西面而入秦計韓魏之心亦且搤腕切齒扵齊<lb/>
<pb n="KR4d0211_SBCK_004-6a"/>
楚燕趙思借秦以讎之不耻質子割地以事秦而韓<lb/>
魏亦且自亡其脣以相侵擾是秦常鬭六國而坐制<lb/>
其敝也秦所以得鬭六國而坐制其敝者患在六國<lb/>
異心而秦有一定之計夫惟六國異心故朝聞從人<lb/>
之說而合爲從暮聞衡人之說而散爲衡從散則離<lb/>
衡成則疑離則不相爲救而反相圖疑則雖相爲救<lb/>
而不相安秦將商君嘗詐襲魏公子而破之齊趙因<lb/>
亦數破魏兵是不相爲救而反相圖也韓公仲曰以<lb/>
實伐我者秦也以虚名救者楚也是雖相爲救而不<lb/>
相安也此秦所以得間其異心而攻鬭之也若秦之<lb/>
<pb n="KR4d0211_SBCK_004-6b"/>
爲計則一扵連衡凡其大臣父兄朝謀而夕議與諸<lb/>
侯客子憑軾結駕西入關而納說者皆所以敗從而<lb/>
成衡此秦有一定之計也以一定之計且有衡人成<lb/>
之以鬭六異心之國將不制其敝而兼天下乎向使<lb/>
六國約從計亦一定而不易歲并力以患秦則秦人<lb/>
無與爲衡而兵惟無出出必犄角攻之秦亦必自憂<lb/>
匹馬隻輪之不返也是六國反得以蹙秦于函谷而<lb/>
制其敝也秦安得而攻鬪之當魏武侯之卒韓趙伐<lb/>
敗魏師謀曰取魏地而兩分之魏分爲兩不強扵宋<lb/>
衛則我終無魏患是徒妬魏之不毀而忘毀魏之去<lb/>
<pb n="KR4d0211_SBCK_004-7a"/>
秦疾遺已憂也嗚呼時亦幸其計不和耳使遂分魏<lb/>
則韓孤而秦患廹其將覆亡之不暇魏分而韓亡則<lb/>
秦兵之出無限雖燕趙齊楚亦相隨爲秦禽矣尚安<lb/>
能及始皇之世而後亡哉<lb/>
　　楚漢論<lb/>
漢髙祖與項籍俱起叛亡逐秦鹿蚌鷸相持者八年<lb/>
髙祖之命懸籍手數矣而籍卒以敗滅何哉籍專爲<lb/>
暴髙祖專爲德也髙祖之入咸陽也秋毫不犯籍至<lb/>
乃火而屠之予以爲楚漢興亡此已分矣籍特挾用<lb/>
匹夫小勇劫人以假息故後死耳夫以髙祖權略智<lb/>
<pb n="KR4d0211_SBCK_004-7b"/>
數攬英豪而驅御之葢眞王霸才雖羽百輩不敵也<lb/>
方韓信爲治粟都尉蕭何數言其竒髙祖故不用欲<lb/>
以忿信使亡旣亡而追得之信且以爲死矣反遽拜<lb/>
大將使信以任遇過望必效死力卒用信以滅楚然<lb/>
而信遂謂漢遇我厚是在其術中而不知也酈食其<lb/>
爲漢謀撓楚權立六國後髙祖非不知六國後不可<lb/>
立也而以問張良葢時欲觀良心耳髙祖固知良之<lb/>
可用然以良始惟爲韓報仇又嘗使項梁立韓諸公<lb/>
子橫陽君成爲王益樹黨已而爲韓司徒又嘗自襃<lb/>
中去漢歸韓恐良終爲韓不專爲漢故因食其謀以<lb/>
<pb n="KR4d0211_SBCK_004-8a"/>
嘗良心初非不知六國後不可立也問曰扵子房何<lb/>
如其嘗良心可見也然而良方力陳八難是在其術<lb/>
中而不知也蕭何扵漢臣才最髙膺專任守關中旣<lb/>
獨立萬世大功髙祖懼其脫自驕以取禍故遣卒爲<lb/>
衛繫之廷尉痛抑折之使自卑畏以保令終非誠疑<lb/>
何也借誠疑之則必踵韓彭誅矣然而何至自汙以<lb/>
求免是在其術中而不知也三子皆人豪役扵髙祖<lb/>
術中而皆不知此漢所以取天下也若籍則無能有<lb/>
是得范増不能用得陳平不能用得韓信不能用皆<lb/>
使之怨僨弃去徒以匹夫小勇欲決雄雌扵挑戰間<lb/>
<pb n="KR4d0211_SBCK_004-8b"/>
至力蹙勢窮猶將馳殺一二漢將以見技能此楚所<lb/>
以失天下也然則籍之亡也又胡望乎天哉<lb/>
　　唐論<lb/>
尭有天下不以傳丹朱而授之舜舜有天下不以傳<lb/>
商均而授之禹夫豈不愛其子哉以爲子不肖而授<lb/>
以位則天下蒙其害故不敢用一已之私意易天下<lb/>
之公心夫以聖人不私其子也猶外求賢人而授之<lb/>
况有賢子不能立而曰必立所愛亦已惑矣此唐太<lb/>
宗之所以不明也方承乾得罪太宗欲立晉王限以<lb/>
非次回惑不決至取佩刀自向以要其臣使必已從<lb/>
<pb n="KR4d0211_SBCK_004-9a"/>
繼又欲立吳王恪謂長孫無忌曰公勸我立雉奴雉<lb/>
奴懦懼不能守社稷吳王英果類我欲立之何如雉<lb/>
奴即晉王也嗟夫恪誠英果耶則不當以無罪棄晉<lb/>
王誠懦不可守社稷也則不當越次而立今太宗以<lb/>
一旦之愛必立晉王豈公心乎且恪雉奴等已子耳<lb/>
猶以私愛棄英果而立柔懦借使諸王皆朱均也其<lb/>
肯捨已子而外求賢人授之位乎此其去聖人逺矣<lb/>
然觀太宗嘗立論譏評晉武以爲知子者賢父知臣<lb/>
者明君子不肖則家亡臣不忠則國亂國亂不可安<lb/>
也家亡不可齊也又曰棄一子者忍之小安社稷者<lb/>
<pb n="KR4d0211_SBCK_004-9b"/>
孝之大畏小忍而忘大孝聖賢之道豈若斯乎其詆<lb/>
訶前古如此而昧扵己子卒使庸昏嗣有大位劫扵<lb/>
牝晨幾至覆邦豈所謂笑古人之未工忘已事之已<lb/>
拙耶身屬鞬執銳取天下扵百鬭之餘一舉而委之<lb/>
孱子豈不自念其國亂不可安之論耶彼以佩刀自<lb/>
向葢小夫賤婦之爲而謂太宗爲之耶勤勤託孤扵<lb/>
李勣而卒所以立武亂唐者勣也豈不惟不明於知<lb/>
子而又不明扵知臣耶且以永業業齊人以府兵強<lb/>
本幹以租調立常經之法凡太宗之規爲計慮欲以<lb/>
維持後世者皆億萬年不易之良圖至儲貳之重乃<lb/>
<pb n="KR4d0211_SBCK_004-10a"/>
獨失授如此豈智以愛昏所爲悖繆而不自知耶堯<lb/>
之時二八未登四凶未去五品不遜民庶艱食皆未<lb/>
嘗以爲言也惟急扵授位得人今太宗扵儲貳失授<lb/>
而徒汲汲扵維持後世之法是猶締架巨室塗茨丹<lb/>
艧髙墉大鐍無所不至已而付于敗家之子其能傳<lb/>
之久耶然則唐中遭革命宗枝剥喪酷吏日出生人<lb/>
毒痡者皆太宗立懦子之禍也人君可不戒哉<lb/>
　　五代論<lb/>
五代之亂極矣凡八姓十有二君歷四十餘年干戈<lb/>
戰伐殆無寧歲其間悖逆禍敗自古未有若是其烈<lb/>
<pb n="KR4d0211_SBCK_004-10b"/>
而興滅起廢亦未有若是其亟者也周世宗以英偉<lb/>
之資爲聖人驅除固無得而議者其餘則皆可以爲<lb/>
覆轍之戒葢梁由強藩以取唐故梁臣多跋扈末帝<lb/>
尚姑息將帥相殘賊而梁以亡矣唐莊宗之取梁與<lb/>
明帝之取汴皆石敬瑭力也其勢不得不忌忌則石<lb/>
氏兵起而唐以亡矣晉之取唐資契丹爲援虜固貪<lb/>
惏而無厭則必有所不忍德光入宼而晉以亡矣郭<lb/>
威之於漢猶石氏之扵唐也則隱帝亦不得不忌忌<lb/>
則鄴兵渡河而漢以亡矣大抵五代之所以取天下<lb/>
者皆以兵兵權所在則隨以興兵權所去則隨以亡<lb/>
<pb n="KR4d0211_SBCK_004-11a"/>
而其所以起廢之亟者無忠臣義士以維持之也方<lb/>
晉之未滅梁也晉大臣多不欲莊宗即尊位而梁臣<lb/>
蘇循乃先以臣禮謁見蹈舞爲呼萬歲及晉兵入汴<lb/>
詔赦梁羣臣李振喜曰有詔洗滌將朝新君嗚呼有<lb/>
臣如此梁安得不亡乎馮道相莊宗又相明帝又相<lb/>
愍帝及潞王反則迎潞王及晉滅唐則又事晉契丹<lb/>
滅晉則又事契丹漢髙祖立則又事漢及周滅漢則<lb/>
又事周方且著書自陳更事四姓與契丹所得階勲<lb/>
官爵以爲榮嗚呼有臣如此唐與晉漢安得不亡乎<lb/>
葢自朱溫圖受唐禪士以朋黨見殺者雖未必盡賢<lb/>
<pb n="KR4d0211_SBCK_004-11b"/>
要之不與梁而與唐亦忠節也方昭宗時天下賢士<lb/>
大夫或殺或去留班列者無幾矣而裴樞陸扆輩與<lb/>
它縉紳坐貶死凡數百人朝廷爲空則靦顔扵梁扵<lb/>
唐扵晉漢周者皆傾巧亂人謀身賣國如振循道者<lb/>
也嗚呼以一旦朋黨之禍使四十餘年遂無一忠臣<lb/>
義士出於縉紳至扵天下大壞極亂元元塗地而莫<lb/>
之救是朱溫以朋黨賊虐當時之士豈惟殺數百人<lb/>
哉實舉天下生民納之塗炭縻爛於數十年間也彼<lb/>
其洞胷流觴豈足以償白馬之禍哉<lb/>
范香溪先生文集卷之四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0211_SBCK_020-1a"/>
范香溪先生文集卷之二十<lb/>
　　馬喻<lb/>
吳人習水而便舟不熟銜轡事雖畜馬無能名其駑<lb/>
若駿也有得千里驥者縶之廐秣與下乘等驥固不<lb/>
羣騰跳槽櫪有追風籋雲意主人矒其氣之逸也而<lb/>
獰之他日御以適廣野試加策焉驥久曲跼不自快<lb/>
得騁則半漢而疾馳又輒覂駕奔踶<hi>徒計切</hi>主人益以<lb/>
爲獰市諸市而微取直焉更得凡馬以歸頑筋弱骨<lb/>
短脅薄髀而償資五倍于驥效之途則小歩緩出鈍<lb/>
不得前主人顧喜曰此眞名馬哉飽以穀粟終其生<lb/>
<pb n="KR4d0211_SBCK_020-1b"/>
范子曰士有庸衆駑散者皆寧餬珍甘斥厭餘以豢<lb/>
妻子而世又貴之則主人之凡馬也至邁往士意象<lb/>
豪逸與世俗相齟齬人每賤視之往往側偪長貧草<lb/>
萊不給其不爲主人之驥者幾希可歎也<lb/>
　　水旱說<lb/>
古者聖王之牧天下也以爲土地甚大非國家所能<lb/>
盡治又非國家所當盡私故悉天下土地授之於民<lb/>
使播種五穀而什一其税焉聖王又以五穀不能自<lb/>
實必得天地餘和以滋熟之然後有成而不害故又<lb/>
爲之立宰相而調隂陽焉旣授以土地又爲之調隂<lb/>
<pb n="KR4d0211_SBCK_020-2a"/>
陽則上之所以爲民者至矣於是而民有不勤田有<lb/>
不治則非歲時之罪也爲主吏者從而詰曰爾地肥<lb/>
矣而天時不乖爾田胡不遂乎爾爲稼穡之不勤耘<lb/>
耔之不力以至若是其荒也爾責其可逃乎是雖穀<lb/>
不粒登督其稅收之可也是非主吏之虐也其或隂<lb/>
陽失和炎雨愆節以水以旱而穀粟不登則非人力<lb/>
之罪葢歲時之不宜也於是而覈其水旱所當稅者<lb/>
免之可也主吏又從而詰曰爾之田胡爲若是吾不<lb/>
知有水旱但知稅之入也稅不入從而扑之是非主<lb/>
吏之虐耶今國家之法若曰民田有水旱不百税者<lb/>
<pb n="KR4d0211_SBCK_020-2b"/>
免之官吏不恤罰及無赦嗚呼其無良法耶其無良<lb/>
吏耶<lb/>
　　鐵工問<hi>丁未年作</hi>
予居香溪一日過旁聚落有鐵之工家窶甚視其廬<lb/>
蓬茨穿漏隘不踰五十弓僅竈而牀焉工手韛而冶<lb/>
妻燎茅竹以㸑試染指其釡則淡無鹾醯特水與莧<lb/>
藿沸相泣也一稚兒卧門旁嗚嗚然若啼飢其人皆<lb/>
黴黧疲曳殆鬼而生者予憫然歎曰人之貧有至此<lb/>
極耶解囊中錢千乞之工叩頭佩謝如得兼金又五<lb/>
年再至其處則髙墉華屋朱牖户而藍櫺楣予怪之<lb/>
<pb n="KR4d0211_SBCK_020-3a"/>
以爲工之蓬茨移他人矣問諸其鄰曰猶工居也予<lb/>
益怪之款門而見工則充然其形博頤大腹被服鮮<lb/>
好拜揖如禮度延予升堂羅肴陳觴如多錢翁昔之<lb/>
㸑茅竹者今釧縷臂釵插髮矣昔之啼門旁者今結<lb/>
帶裹頭厭梨栗矣予愈益怪之問工何遽潤屋及此<lb/>
工曰小人荷惠者也敢不以實始小人貧時無以自<lb/>
業恃炭鐵爲命而世乆無事所鍛治必農器適歲荐<lb/>
饑農不得利率逋畆去爲末業耕者日益落吾爲犂<lb/>
銚鏄鋤窮一日力僅得一器輒一月十五日不售故<lb/>
甚窶如昔時已而天下兵興戈㦸載路人欲挾利刃<lb/>
<pb n="KR4d0211_SBCK_020-3b"/>
家欲藏銛鋒以刀劍鏃鏑來謁者日塡吾門吾昏曉<lb/>
事鑪鎚不得休未半歲而有此屋旣一歲而生生之<lb/>
資大裕今得擁裘纊安坐而飽吾腹無餘憂矣實小<lb/>
人之幸予聞工言面而去之蹙然曰嘻工之幸齊人<lb/>
其眞不幸哉<lb/>
　　對秦問<lb/>
或問秦始皇帝焚詩書以愚天下天下其可愚乎對<lb/>
曰天下不可愚也始皇之愚天下是自愚也愚其子<lb/>
也非愚天下也其焚詩書非焚詩書也焚其國也使<lb/>
始皇旣焚詩書矣則今六籍非詩書乎彼散爲寒灰<lb/>
<pb n="KR4d0211_SBCK_020-4a"/>
者特枯竹耳至若經之所以爲經固有不因簡策而<lb/>
存者矣况夫出於屋壁傳於老生雜出於名山神物<lb/>
之所守護固自若也其有爲秦焚亡者幾何語哉詩<lb/>
書旣焚矣而秦之紀綱日以隳敗天下豪俊圜睨並<lb/>
起皆知擬神器逐走鹿其有爲焚書而愚者幾何人<lb/>
哉詩書不可焚也始皇焚之天下不可愚也始皇愚<lb/>
之徒使帝王之道不漸諸心仁義之言不歷諸耳計<lb/>
能逺築長城以捍邊鄙而不知荆卿七首接於肘腋<lb/>
博浪之椎近起於屬車之下是非自愚乎始皇旣沒<lb/>
胡亥嗣世自幽深宫不分馬鹿之異閻樂之禍已侵<lb/>
<pb n="KR4d0211_SBCK_020-4b"/>
肌骨而猶不自知是非愚其子乎亥之愚趙髙劫之<lb/>
髙之姦子嬰誅之秦君秦臣内相吞噬而國隨以亡<lb/>
雖有咸陽宫室曽不足以供楚人三月之火是非焚<lb/>
其國乎自愚其身又愚其子又焚其國此始皇所以<lb/>
取譏萬世而不已也天下其何愚之有哉問者悚然<lb/>
悟去所言曰子言然吾今乃知天下之不可愚又知<lb/>
詩書之不爲秦焚亡矣<lb/>
范香溪先生文集卷之二十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0211_SBCK_013-1a"/>
范香溪先生文集卷之十三<lb/>
　　巡幸<lb/>
王者觀天地興衰隨時制事故不常厥居黃帝以師<lb/>
兵爲營衛遷徙往來無常處天下有不順者從而征<lb/>
之披山通道未嘗寧居周成王撫萬邦巡侯甸四征<lb/>
弗庭綏厥兆民是豈樂扵勤動爲哉將以一身之勞<lb/>
易天下之安聖人之心也然臣觀盤庚遷都告其臣<lb/>
民曰汝不謀長以思乃灾汝誕勸憂則知古之人君<lb/>
將遷都改邑非徒爲是紛紛葢爲長乆之慮不得已<lb/>
而議遷而其臣民亦有所僤動也陛下時巡于邁雖<lb/>
<pb n="KR4d0211_SBCK_013-1b"/>
非遷都至若鑾輿天行百官羣司千乗萬騎與臣庶<lb/>
之景從者不謂無煩亦當爲乆長之慮有不得已然<lb/>
後移蹕則人有悅心國無徒費故曰天子順動人皆<lb/>
幸之之謂幸且陛下以決策親征巡幸建康天威所<lb/>
臨諸軍増氣義士激烈孰不用命甚善舉也然臣愚<lb/>
慮以爲有可議者建康王者之宅東晉時溫嶠議都<lb/>
豫章三吳之豪請都會稽而王導獨以建康爲可遂<lb/>
定都不遷則江左形勝無踰建康者然孫權居之即<lb/>
城石頭又作濡須塢汙江西繼而權以七萬兵却曹<lb/>
操四十萬衆扵濡須則地之可以戍守者宜爲之備<lb/>
<pb n="KR4d0211_SBCK_013-2a"/>
也又東晉時巨盜凌擾皆自上流奄至變出不虞故<lb/>
王敦盧循之徒伺間竊發則上流之可爲藩屏者宜<lb/>
爲之備也旣修戍守又有上流之防然後翠華可駐<lb/>
建康以經略中原然臣愚慮又有可言者自古皇居<lb/>
帝宅未嘗不爲居重馭輕之計其勢若身使臂臂使<lb/>
指小大適稱而不悖唐太宗列置府兵八百所而關<lb/>
中五百舉天下不敵關中則其驗也令雖悉師討賊<lb/>
務揚威武而輦轂之下兵衛亦安可以不強甚非居<lb/>
重馭輕之道也唐肅宗在靈武衆單寡軍容缺然得<lb/>
郭子儀李光弼兵故國威大振德宗時段秀實言禁<lb/>
<pb n="KR4d0211_SBCK_013-2b"/>
兵不精其數削少後有猝故何以待之猛虎所以百<lb/>
獸畏者爲牙爪也若去之則犬彘馬牛皆能爲敵此<lb/>
欲強本幹備非常之意也昔漢髙祖與楚戰出成臯<lb/>
至小修武自稱使者晨馳入張耳韓信壁而收其軍<lb/>
兵遂大振因令耳備守趙地令信廢趙兵未廢者擊<lb/>
齊髙祖必先取二人兵以自振故能使之俯首聽命<lb/>
維所指使不然則信耳萬有一驕蹇不受約束且無<lb/>
以制之此實將將之術安危之機語之扵今宜留聖<lb/>
慮者也陛下誠即日親御六軍張皇武節則戎卒前<lb/>
驅千麾萬旟天威震赫國勢隆矣儻尚觀兵俟時以<lb/>
<pb n="KR4d0211_SBCK_013-3a"/>
行天討則環衛禁旅居重馭輕誠不可後<lb/>
　　形勢上<lb/>
厥今中興旣有取勝之資矣在所以用之如何耳何<lb/>
謂取勝之資形勢是矣臣請以三國言之夫孫權劉<lb/>
備皆一時人豪吳有三江之阻蜀有重險之固合此<lb/>
二長共爲唇齒其勢足以患魏人地雖廣兵雖強亦<lb/>
常鰓鰓然恐吳蜀之一合而軋已也故吳蜀和則魏<lb/>
不敢動吳蜀離則魏思間釁以圖之方權備之交相<lb/>
伐也魏劉曄乃欲大興師以襲權及吳蜀之使復通<lb/>
魏賈詡則曰劉備有雄材孫權識虚實據險守要汎<lb/>
<pb n="KR4d0211_SBCK_013-3b"/>
舟江湖難卒謀也以是知吳蜀有勝魏之資權備不<lb/>
知相與合力而用之非不知也其心則異而勢則有<lb/>
所不合今吳蜀地皆我有人無異心勢無不合豈非<lb/>
取勝之資乎苐顧用之如何耳夫江左與蜀雖猶輔<lb/>
車而川塗回逺聲問往來動以數月或道路壅梗則<lb/>
音郵曠絶故以重師鎭襄陽通川蜀聲援誠今日所<lb/>
宜先也襄陽北接宛許西接益梁南阻漢水其險足<lb/>
固北去河洛不盈千里故吳人欲據之以䠞曹操晉<lb/>
人欲鎭之以保上流蕩秦宼唐人又謂襄鄧之西夷<lb/>
漫數百里其東漢輿鳳林爲之關南菊潭環屈而流<lb/>
<pb n="KR4d0211_SBCK_013-4a"/>
屬扵漢西有上洛重山之險北有白崖聨洛乃形勝<lb/>
之地沃衍之墟若廣浚漕渠運天下之財可使大集<lb/>
是襄陽亦取勝之資而又可以用吳蜀豈非所謂形<lb/>
勢者乎晉人有言雖未獲長驅中原馘截凶醜亦不<lb/>
可以不進據要害思攻取之宜是據形勢以經畧中<lb/>
原正急務也然吳蜀襄陽可以爲取勝之資而不足<lb/>
以盡天下之形勢今之議者皆曰長江數千里實天<lb/>
下之形勢故魏文帝至廣陵臨江見波濤洶涌歎曰<lb/>
固天所以限南北也苻宏亦云晉君臣戮力阻險長<lb/>
江未可圖也豈非天下形勢無踰於長江乎臣竊陋<lb/>
<pb n="KR4d0211_SBCK_013-4b"/>
之夫吳之所以不能吞曹氏而據中原晉之所以不<lb/>
能滅胡醜而復境土者殆無他焉正以其謀陋而無<lb/>
復逺略區區恃長江之險以爲形勢而止耳吳人之<lb/>
謀則曰取徐州不如全據長江故當時僅能擅有江<lb/>
表成鼎峙之業晉人之謀則曰我所以設險而禦寇<lb/>
者正以長江耳故當時劃淮以北大抵弃之然則爲<lb/>
今之計詎可恃長江如吳晉之陋乎必將尅復神州<lb/>
不失舊物則又當縱觀天下形勢爲經畧之宏規而<lb/>
臣所陳吳蜀襄陽者取勝之資也<lb/>
　　形勢下<lb/>
<pb n="KR4d0211_SBCK_013-5a"/>
吳蜀襄陽臣旣言之矣雖并凉幽燕扵此有未暇詳<lb/>
至若歷陳中原之形勢内以固藩翰外以謀攻取者<lb/>
臣請參古據今而備論之武昌爲江東鎭戍之中非<lb/>
但捍禦上流而已緩急赴援奔不難故前世都江左<lb/>
者皆以爲要地使重將鎭之爲内外走援則武昌形<lb/>
勝之地也夏口在荆江之中與沔口對通接雍梁實<lb/>
爲要津故周瑜以三萬人據之能破魏武數十萬衆<lb/>
則夏口亦形勝之地也襟江帶湖北連豫壤西接荆<lb/>
州則豫章亦形勝之地也夷陵江東關限昔吳人以<lb/>
爲安危之機如其有虞必傾國爭之則夷陵亦形勝<lb/>
<pb n="KR4d0211_SBCK_013-5b"/>
之地也睢陽爲江淮保鄣唐張巡以千百卒守之能<lb/>
禦劇賊使不得摶噬東南則睢陽亦形勝之地彭城<lb/>
地勢陸通驍騎所騁吕蒙嘗謂孫權今日得徐曹操<lb/>
後旬必爭則彭城亦形勝之地也荀彧謂兖州天下<lb/>
之要以比關中河内則兖州亦形勝之地也魏武之<lb/>
破黃巾因爲屯田積穀許都以制四方則許下亦形<lb/>
勝之地也長安據函崤界襃斜帶洪河爲古金城則<lb/>
長安亦形勝之地也唐郭子儀以河中居兩京之間<lb/>
扼賊要衝得河中則兩京可圖則河中亦形勝之地<lb/>
也我旣鎭襄陽用吳蜀之資矣又當遣良將勁卒戍<lb/>
<pb n="KR4d0211_SBCK_013-6a"/>
夷陵以控引荆吳川蜀之勢又命大師宿重兵鎭武<lb/>
昌夏口豫章以制上流而備不虞籓翰固矣然後中<lb/>
原爲可圖凡諸軍所臨因利乘便苟可以進取則形<lb/>
勝之地皆所宜知我師得利扵西則可以出長安臨<lb/>
河中得利于東則可以出彭城臨兖州得利于宿泗<lb/>
則可以取睢陽得利于陳汝則可以取許下數道並<lb/>
取形勝據之或鼓行勁攻或掎角合勢則太河之北<lb/>
虜必連營固守所以備我者廣而不暇及逺彼汴城<lb/>
僣叛知虜援之不力必爲收兵閉壘之計非得帶甲<lb/>
數十萬且不能守則抗我之衆皆將入汴自保矣此<lb/>
<pb n="KR4d0211_SBCK_013-6b"/>
得形勢之地雖不專扵用竒亦可以圖賊也然而形<lb/>
勢固有彼我共之者又成敗之機不可失也我得亦<lb/>
利彼得亦利我知之彼亦知之我能用之彼亦能用<lb/>
之先人有奪人之心此其時故不知形勢之可用者<lb/>
敗吕布是也知形勝之可用而不能用者亦敗烏承<lb/>
恩是也欲用形勢而不能先人者亦敗母<graphic n="KR0588" url="https://raw.githubusercontent.com/kanripo/KR-Gaiji/master/images/KR0588.png" mimeType="image/png"/>儉是也<lb/>
曹操曰吕布不能據東平斷亢父泰山之道乗險要<lb/>
我乃屯濮陽吾知其無能爲也而布卒爲操所克此<lb/>
非不知形勢之可用以取敗乎有說烏承恩使據常<lb/>
山以扤賊咽者且曰若捨要害以授人居四通而自<lb/>
<pb n="KR4d0211_SBCK_013-7a"/>
安譬猶倒持劍㦸取敗之道也承恩疑而不決卒守<lb/>
于信都此非知形勢之可用而不能用以取敗乎毋<lb/>
<graphic n="KR0588" url="https://raw.githubusercontent.com/kanripo/KR-Gaiji/master/images/KR0588.png" mimeType="image/png"/>儉從項欲爭據南頓發十餘里聞王基先至已據<lb/>
之矣儉遂復還保項卒爲基　所破此非欲用形勢<lb/>
而不能先人以取敗乎今臣所陳形勢固不可不知<lb/>
然知而不能用用而不能先人又皆非所以取勝也<lb/>
嗟夫天下形勝之地異時皆吾有也有之而不知守<lb/>
失之而不知復失一邑則弃一邑失一郡則弃一郡<lb/>
隨失隨弃以至于今惟異時弃之也甚易故今日收<lb/>
之也甚難昔漢靈帝時以兵亂不解司徒崔烈欲弃<lb/>
<pb n="KR4d0211_SBCK_013-7b"/>
凉州議者不可曰凉州天下要衝國家藩衛若使左<lb/>
袵之虜得居此地士勁甲堅因以爲亂此天下至憂<lb/>
社稷深慮也向令爲國家守土地者以天下至憂社<lb/>
稷深慮爲念必不輕弃郡邑雖力不足而弃去必思<lb/>
即復取之惜其弃而不即復取遂使左袵之虜盜據<lb/>
士勁甲堅之處爲亂迄今而勢尚強嗟夫往者不可<lb/>
悔而可以爲今之戒也<lb/>
　　用人<lb/>
天下之人頑非木石則皆可以意氣動暴非虎狼則<lb/>
皆可以誠心感善用人者知其然故常用其所不可<lb/>
<pb n="KR4d0211_SBCK_013-8a"/>
用或取於讎或取於盜讎與盜宜若不可用也而吾<lb/>
能用之是以得其心而致其力讎者曰吾怨也今釋<lb/>
怨而不吾憾何忍負之盜者曰吾罪也今捨罪而不<lb/>
吾弃何忍負之彼其意氣之所動誠心之所感可使<lb/>
之趍深溪可使之蹈白刃可使之赴湯火而不愛其<lb/>
死昔齊侯念管仲射鈎之讎鮑叔曰夫爲其君動也<lb/>
君若宥而反之夫猶是也晉樂王鮒謂范宣子曰盍<lb/>
反州綽邢蒯勇士也宣子曰彼欒氏之勇余何獲焉<lb/>
王鮒曰子爲彼欒氏則亦子之勇也晉戴若思作劫<lb/>
自悔卒能事君盡節唐令狐彰從安史自歸卒能忠<lb/>
<pb n="KR4d0211_SBCK_013-8b"/>
義奮發夫人之情孰不欲自盡其才以見扵世不幸<lb/>
而爲管仲爲州綽爲邢蒯爲戴若思爲令狐彰遽以<lb/>
其爲讎爲賊而置不用則弃人多矣惟古人越构攣<lb/>
之見開誠素而用之往往得其用十倍常人何者彼<lb/>
固有所感動之也臣竊思國家涵養天下仁恩德澤<lb/>
龎洪汪濊浹人肌骨雖髫童乳子皆不忘歸戴之心<lb/>
意彼陷賊生靈思我宋德日夜謳吟而望官軍且將<lb/>
扶攜老弱壺漿載路或殺賊渠酋爲我内應或望旗<lb/>
歸款挈地來臣不疑也然而逮今猶爲賊用者彼寧<lb/>
誠爲賊用哉葢亦有疑焉耳且兵興以來豈無士民<lb/>
<pb n="KR4d0211_SBCK_013-9a"/>
自賊中歸我者而未聞有所恤豈無將士自賊中降<lb/>
我者而未聞有所用此吾赤子之陷于盜區所以猶<lb/>
有疑心而爲賊用也陛下雖嘗發德音設賞格開其<lb/>
自新之路使之悔過而效順然人不見利烏能遽勸<lb/>
彼内有疑心外見廹脅使戰則戰使守則守苟欲免<lb/>
死不知其他陛下何不命諸將擇來降及俘獲之人<lb/>
可用者隨才授任命以爵秩一或有功遂加優賞仍<lb/>
以尺檄廣行誘諭能以邑降者即使宰邑以郡降者<lb/>
即使守郡以首級降者以兵衆降者各差勞績大小<lb/>
厚賞之使未効順者望風相告曰某先降而得某賞<lb/>
<pb n="KR4d0211_SBCK_013-9b"/>
不徒釋罪又寵榮焉必相率而俱降此則降者見遇<lb/>
貳者思奮之說也尚寧爲賊用哉漢韓信敗陳餘令<lb/>
軍中無斬李左車有生得者賞千金至則解其縳東<lb/>
鄉坐西鄉對而師事之委心歸計而問攻燕伐齊之<lb/>
策卒用其謀以平燕齊唐李愬伐蔡獲李祐諸將請<lb/>
殺之愬不聽以爲客待間召祐屏人語至夜艾軍多<lb/>
諫以爲祐不可近愬待益厚卒用祐定襲蔡之謀且<lb/>
韓信李愬皆一時名將扵左車祐必欲生之而問以<lb/>
計非以其有用故耶今誠得如左車祐輩用之亦勝<lb/>
算之一助也<lb/>
<pb n="KR4d0211_SBCK_013-10a"/>
　　朋黨<lb/>
言朋黨不過曰君子曰小人自昔朋黨之興小人未<lb/>
嘗不得其志以勝取於君子君子不勝而受禍亦未<lb/>
嘗不酷其故何哉小人姦詐而多才雖欲挾朋類以<lb/>
擯君子苟其徒不繁而力不足以必勝則包藏禍心<lb/>
徘徊而不發嘯召挽引多其援助以俟巇隙之可投<lb/>
故發必竒中而未嘗不取勝於君子者直情徑行不<lb/>
顧可否必欲引衆小人力與之角而鮮儔寡與勢常<lb/>
單弱爲難立夫以直情特立之君子抗姦詐羣輩之<lb/>
小人雖庸夫亦知其必危故一陷禍機蕩無遺類而<lb/>
<pb n="KR4d0211_SBCK_013-10b"/>
受禍未嘗不酷此東漢之黨錮可爲流涕者也人主<lb/>
必將愼察朋黨之邪正使小人未衆而亟退君子亟<lb/>
進而益多則不可以不辯於早而戒其漸不辯於早<lb/>
而戒其漸則君子小人朋進而閧于前將莫明其孰<lb/>
是孰非而無可奈何昔唐文宗恭儉自喜其區區圖<lb/>
治之心初非不切然卒至危弱而不復奮原其所自<lb/>
實猶朋黨亂之每大謀議甲可乙否紛然盈廷迭相<lb/>
侵詆如市人賈夫相與爭言於闤闠天子顧爲軟語<lb/>
解釋其人早朝晏罷日惟朋黨之論至謂去河北賊<lb/>
易去朝廷朋黨難而唐史言其是非排陷朝昇暮黜<lb/>
<pb n="KR4d0211_SBCK_013-11a"/>
天子亦無如之何是君子小人閧于前莫明其孰是<lb/>
孰非而無可奈何也臣嘗詳求當時朋黨之患葢起<lb/>
於李德𥙿李宗閔牛僧孺等德𥙿固賢相然宗閔僧<lb/>
孺初亦竒才有名於時及黨與一分遂相傾賣至爲<lb/>
小人所不爲者而流波浸滋爲縉紳禍幾四十年若<lb/>
楊嗣復陳夷行李珏鄭覃輩豈皆小人哉亦爲黨勢<lb/>
磨軋而已夫其始也皆非小人及爲黨勢磨軋則有<lb/>
互相魚肉之心是君子與小人分黨者理之常而君<lb/>
子亦各自以其所親愛爲黨者禍之大也宗閔僧孺<lb/>
同秉政相唱和去異已者德裕所善悉逐之及德裕<lb/>
<pb n="KR4d0211_SBCK_013-11b"/>
在相位非其黨者皆不容於會昌中使賢如白居易<lb/>
猶懼斥不自安固求致身散地冀於逺害德裕罷相<lb/>
則凡德裕所薄皆不次用之至德𥙿之與則雖草制<lb/>
不盡言亦且貶黜嗟夫宰相之職固將爲天子求人<lb/>
材而進之士非天子所自識擢則不以宰相進何由<lb/>
登於朝而用於上苟一相去位門生故吏與所親愛<lb/>
無論賢不肖率以其類相次廢黜否則自疑而引去<lb/>
雖天子所自識擢之士於罷相有一日雅亦必見逐<lb/>
曾不得少留於班列之下夫人材由宰相進雖未必<lb/>
皆賢亦未必無竒能異士卓然可以資世者類以朋<lb/>
<pb n="KR4d0211_SBCK_013-12a"/>
黨廢不用則人主雖有籲俊之心安得而器使之夫<lb/>
以一相去位士坐朋黨廢者不知幾人而又鼎軸之<lb/>
任未幾輒易則人材之沉滯閑散可勝計耶此人材<lb/>
常患乎乏使之因而牛李所以禍世者也臣故曰君<lb/>
子與小人分黨者理之常而君子亦各自以其所親<lb/>
愛爲黨者禍之大然則人主其可不念而爲臣者可<lb/>
不戒哉<lb/>
范香溪先生文集卷之十三<lb/>
<pb n="KR4d0211_SBCK_013-12b"/>
</p>
<p>
</p>
  </div>
</body>
</text>
</TEI>
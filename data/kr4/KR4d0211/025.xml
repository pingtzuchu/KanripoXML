<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0211_SBCK_025-1a"/>
范蒙齋先生遺文<lb/>
先生諱端臣字元卿號蒙齋官右史受學於叔父<lb/>
　香溪公人品文章卓然名世已彪炳誌書矣詩集<lb/>
　三卷文集二十餘卷世逺無存今輯散見諸書者<lb/>
　並附於香溪集後以見一班云<lb/>
　　秀野亭<lb/>
乞得天公五𤱔春暫抛手板着綸巾搴花露粉頻沾<lb/>
袖洗竹山光忽傍人金點流鶯田羃羃雪翹幽鷺水<lb/>
𥻘𥻘尊前無地棲榮辱秀野亭中自在身<lb/>
不敢尋詩怕雨催須知挈榼爲春來天公未放陽烏<lb/>
<pb n="KR4d0211_SBCK_025-1b"/>
出坐客何妨笑臉開寒食花光猶照眼亂山雲氣欲<lb/>
侵罍黃昏數點池南雨似惜香塵逐馬回<lb/>
　　半山亭<lb/>
窈窕轉巖腹劃然見孤亭橫分樹矗矗下枕溪冷冷<lb/>
日暮人跡絶猶聞樵斧聲<lb/>
　藏春園<lb/>
園徑蕭條草樹荒半山林影淨回塘墻根遶薺春還<lb/>
近亭角舒梅暖自香兩鬢斜知隨節改百憂差喜得<lb/>
身強尋詩問酒追豪勝且送殘年入醉鄉<lb/>
　　題密山寺壁<lb/>
<pb n="KR4d0211_SBCK_025-2a"/>
籬落隣林麓江灣應靄煙烏鴉依野屋獨鹿度平田<lb/>
孤閣髙竿隔籃櫺綠柳連僧棲心象息游衍亦夤緣<lb/>
　喜智者華藏二禪老到寶惠<lb/>
雲牕共盥石潭冷雪屋對吟山葉紅我欲徑尋蓮社<lb/>
去莫將歸目掛飛鴻<lb/>
　　冬日寓寶惠敎寺<lb/>
觀書倦棐几理策開蓬門縈紆竹溪步迤邐僧家園<lb/>
雲容釀密雪煙景收殘暾人語野橋店鳥鳴桑柘村<lb/>
山深古殿閟澗曲回流喧松桂不改色梅蕊亦已繁<lb/>
久厭城市卑愈覺山林尊歸途偶成詠所樂非所言<lb/>
<pb n="KR4d0211_SBCK_025-2b"/>
　此君軒<hi>叔茂通所治傍多植竹故有是名</hi>
主人結屋淸溪側對敞軒扉幽更僻自憐桃李涴塵<lb/>
泥故植琅玕對叢碧只今俗子紛<graphic n="KR1185" url="https://raw.githubusercontent.com/kanripo/KR-Gaiji/master/images/KR1185.png" mimeType="image/png"/>　銅臭熏天誇<lb/>
侈極曲眉皓齒宴華堂嫚綠妖紅醉春色爭如此處<lb/>
是瀟洒左右牙籖散圖籍暑風韻玉脫豹胎凉月影<lb/>
金交兎魄我來登軒同賦詩試問何如嚴武宅<lb/>
　城南塔院<lb/>
靑天寥廓地輪囷雲海蒼茫萬里春渺渺江風吹不<lb/>
斷塔中人與太虚隣<lb/>
　　登釣䑓<lb/>
<pb n="KR4d0211_SBCK_025-3a"/>
此地有天險雙臺千仞崗眼寛知世窄皇極便神傷<lb/>
慘澹諸峰立縈紆一水長振衣懷古罷新句入斜陽<lb/>
　　又仙山行<lb/>
仙山仙山鬱嵳峩紫煙氤氳生綠波飛瓊玉樓不知<lb/>
處雜佩丁璫隔烟語三靑山鳥去不來六龍落日只<lb/>
啣哀呼聲嗷嗷動天地老蛟吹涎海波沸<lb/>
　　嶺南鞭春<lb/>
一辭湖上月三見嶺南春怪鳥呼如鬼癡猿立似人<lb/>
蠻商通海舶漁户雜江濵尚有鞭牛扑紛拏起路塵<lb/>
　　題靈洞路<lb/>
<pb n="KR4d0211_SBCK_025-3b"/>
傍溪多立石逕轉特勾衣雲兼晚色至葉帶秋聲飛<lb/>
孤鷺忽驚去片雲明殘暉<lb/>
　　石磴<lb/>
短策將我影照盡山前溪夤緣入風磴歷覽窮攀躋<lb/>
不須剪梧桐自倚青冥梯<lb/>
　　洞橋<lb/>
橋邊十丈水折幹餘風霆橋下一泓水冷然照吾纓<lb/>
世故暫如失兹山得深行<lb/>
　　下洞<lb/>
孤煙靈洞逺未羨三茅山柏子得妙見梅花有竒攀<lb/>
<pb n="KR4d0211_SBCK_025-4a"/>
雖無金碧麗髙士昔所關<lb/>
　　怪石<lb/>
人間足安危頃刻異候狀唯應山中石不受客塵障<lb/>
捜竒貯元龍飛雲勞魯望<lb/>
　　天池泉<hi>栖眞院後</hi>
天然水泓洞不涸亦不涌紛披石苔靜掩翳寒茗擁<lb/>
微風不生波金刹影時動<lb/>
　　輓龍圖待制徐良能墓<lb/>
少日蜚聲竦白袍暮年策足上靑霄功名略已追前<lb/>
輩事業眞堪托後凋諫草半焚烟寂寂瑣窻一夢夜<lb/>
<pb n="KR4d0211_SBCK_025-4b"/>
寥寥古塘原上誰行路只有哀笳引葬簫<lb/>
　　新嫁別<hi>隣人納婦夜遭偷兒明日婦出爲之作新嫁別</hi>
隣家新婦誰家女昨日嫁來今日去徘徊欲去呼問<lb/>
之何乃遽遭姑舅怒婦欲致詞先淚雨妾在村東年<lb/>
十五長成只待嫁良人不識人間離別苦妾從五歲<lb/>
遭亂離頻年况逢年凶饑母躬𧖟桑父鉏犁耕無餘<lb/>
糧織無衣十年辛苦寸粒積倒篋傾囊資女適豈知<lb/>
薄命嫁良人招得偷兒夜穿壁曉看奩槖無餘遺羅<lb/>
綺不見空淚垂公姑忌妾遣妾去歡意翻成長別離<lb/>
公姑遣妾妾難住出門惘失來時路不恨良媒恨妾<lb/>
<pb n="KR4d0211_SBCK_025-5a"/>
身生離不爲夫征戍我聞此語長嗟咨誰知賊遣人<lb/>
分離撫人捕賊官乃職縱賊不捕官何爲婦言妾去<lb/>
君莫語偷兒如䑕官如虎<lb/>
　　祭叔香溪先生文<lb/>
嗚呼下古之世人誰百年混混生死夫豈足言惟賢<lb/>
人君子世不可　則人之愛之欲其齒髮膚體乆而<lb/>
愈堅雖得百年以殁人猶恨其莫贖况中道而奄忽<lb/>
人惡得而無怨焉彼達人大觀固已齊浩劫扵一瞬<lb/>
契彭殤扵一轍存亡得喪死生禍福曽何足以累乎<lb/>
其天其所怨思嗟惜而不能自已者實人情之所以<lb/>
<pb n="KR4d0211_SBCK_025-5b"/>
然故顔淵死以夫子之聖猶哭之慟葢非哭其短命<lb/>
以死哭其賢者旣死而不能以復還嗚呼今吾叔云<lb/>
亡凡識面者莫不爲之慟哭亦以夫人之至賢者也<lb/>
觀其道義有宗學問有源英華其文雄辭大篇浩胸<lb/>
中之萬頃藐鍾鼎扵浮烟跡雖遯扵林谷名已塞乎<lb/>
天淵使吾叔生扵闕里則備行絶德必從容乎顔淵<lb/>
之右使吾叔生扵漢代則大書實錄必轔爍于班馬<lb/>
之前在河汾則文中子不得爲獨善在唐室則韓文<lb/>
公未知其孰先吟哦乎詩章則少陵太白若心法之<lb/>
授受游戲乎翰墨則鍾顔虞禇同筆勢之淸妍有楚<lb/>
<pb n="KR4d0211_SBCK_025-6a"/>
人之騷雅而引義托興不爲湘纍之怨懟有晉人之<lb/>
風度而動靜語默復與禮法而周旋至若馳驅朋執<lb/>
黽勉宗親贈必固辭求無不應擔石之儲常空扵私<lb/>
室方丈之食常盛扵賔筵此其方篤扵古人者又吾<lb/>
叔孝友仁厚之性行扵無事而世俗以爲絶異而甚<lb/>
難者也嗚呼天旣文吾叔矣獨不壽吾叔而使大<graphic n="KR0588" url="https://raw.githubusercontent.com/kanripo/KR-Gaiji/master/images/KR0588.png" mimeType="image/png"/>
軻之所傳也耶豈其捜抉造化雕磔百象出天入神<lb/>
竒怪恍惚天且厭之而故嗇其年耶抑豈追慕前修<lb/>
精進不已苦心極力外膄中乾固自有勦其冲氣遂<lb/>
不以乆而延耶不然福善禍淫之說何天之報施於<lb/>
<pb n="KR4d0211_SBCK_025-6b"/>
人者有時而或愆也嗚呼吾叔兒姪聚指且千如端<lb/>
臣者曲蒙愛憐謂我之頑可磨可鐫誨我育我若已<lb/>
子然我有一善叔喜見顔我有一失叔慍形言承聆<lb/>
謦咳給事丹鉛文俾見藁詩俾屬聨夜必促膝朝必<lb/>
分飡道尊而嚴可親莫干餘二十載恩意益綿今吾<lb/>
叔旣已往矣我何益於生前虚堂沉沉兩樹團團研<lb/>
席窻几圖書委駢思之如在尋之已捐每念之至淚<lb/>
如迸泉雖死而不亡者在吾叔固無所憾而九原之<lb/>
不可作顧我族之何冤鬱佳城之旣啓岌飛旐其當<lb/>
遷撫行棺而慟絶其永訣于終天哀無窮而詞有極<lb/>
<pb n="KR4d0211_SBCK_025-7a"/>
旣殽薄而醪酸<lb/>
<pb n="KR4d0211_SBCK_025-7b"/>
</p>
<p>
</p>
  </div>
</body>
</text>
</TEI>
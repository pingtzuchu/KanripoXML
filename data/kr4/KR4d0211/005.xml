<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0211_SBCK_005-1a"/>
范香溪先生文集卷之五<lb/>
　　孔子聞韶論<lb/>
孔子在齊聞韶三月不知肉味曰不圖爲樂之至於<lb/>
斯也竊嘗疑之深惟夫子資上聖於多能爲天得審<lb/>
音知樂殆其餘事又嘗求之傳記魯昭公之二十五<lb/>
年夫子葢年三十五矣頃之魯亂遂適齊則年幾四<lb/>
十矣始而夫子適周且未冠已訪樂扵萇洪宜不待<lb/>
至齊而韶始聞也何詳味傾嘆若初未聞者乎予知<lb/>
之矣春秋之亂子有弑父臣有弑君而不知勲華之<lb/>
揖遜雖韶音尚存未有明其義者也夫子以將聖之<lb/>
<pb n="KR4d0211_SBCK_005-1b"/>
道爲天下宗邦君柄臣率分庭禮之其有一物之不<lb/>
辨則走使而問焉以取正是所以尊信吾夫子爲甚<lb/>
至今夫子翫韶之美至忘味彼將曰孔子聖人也而<lb/>
美韶音如此韶果何謂哉則又將即韶音以求其義<lb/>
庶幾知有虞紹禪之美而恥篡奪之亂焉是亦諷而<lb/>
誡之之義也當春秋之時齊襄公立十二年而公孫<lb/>
無知弑之無知自立而雍廪弑之小白之薨也五公<lb/>
子爭立無虧立而齊人殺之昭公之薨也子舍立而<lb/>
商人弑之商人代立而閻職又弑之商人之子立而<lb/>
齊人又廢之莊公立六年而崔武子弑之已而孔子<lb/>
<pb n="KR4d0211_SBCK_005-2a"/>
適齊聞韶則景公問政之時也方陳常擅齊政變逆<lb/>
有萌聖人微見其漸故對以君君臣臣是孔子感齊<lb/>
之亂意可知也齊於春秋爲亂特甚故美韶音必於<lb/>
齊旨其微矣乎後之好異嗜竒者昧吾夫子所謂而<lb/>
徒附益其說曰孔子至齊郭門外遇嬰兒之挈壺者<lb/>
其視精其行端孔子謂御曰驅之韶樂方作至齊聞<lb/>
韶不知肉味是豈有識之言哉<lb/>
　　夷齊諫武王論<lb/>
或曰武王伐商伯夷叔齊諫之而不用商亂已平天<lb/>
下宗周夷齊恥之遂去隱乎首陽之山且曰義不食<lb/>
<pb n="KR4d0211_SBCK_005-2b"/>
周粟而终以餓死有諸否乎曰有之曰然則孔子以<lb/>
夷齊爲賢武王其非耶曰夷齊固賢矣而武王不非<lb/>
也夫以紂之不道不可不伐者也惟武王能將天命<lb/>
取而伐之易昏以明使四海赤子得脫虎口而乳慈<lb/>
母君子稱之曰順乎天而應乎人又曰武盡美矣此<lb/>
胡可非耶推夷齊之心以爲臣伐君葢甚逆之道使<lb/>
君非紂不當伐也臣非武王不可伐也後世有亂賊<lb/>
之臣必將曰武王聖人也而伐紂當年無一人非之<lb/>
者是則臣伐君乃聖人之敎其於篡奪竊取將多有<lb/>
之故扵武王杖鉞指商之初叩馬陳諫以明君臣之<lb/>
<pb n="KR4d0211_SBCK_005-3a"/>
分旣不從則又恥而去之雖餓死不悔期扵殺身以<lb/>
愈後世之亂使後世之人皆曰武王之伐商當也而<lb/>
夷齊猶非之是則伐君者乃臣子之深罪雖有篡奪<lb/>
竊取之志將逡巡而不敢發夷齊之心葢如是初不<lb/>
以武王爲非也不然諫而不入胡不死之以示爭切<lb/>
之心以開武王之惑以見紂之決不可伐乃扵有商<lb/>
旣亡之後空自餓死何益耶且學者之所取信不惟<lb/>
孔孟耶孔子嘗言夷齊之無怨矣使其羞諫君之不<lb/>
用至扵不食而死且不爲怨乎孟子曰伯夷避紂居<lb/>
北海之濵以待天下之清其所以避紂而待天下之<lb/>
<pb n="KR4d0211_SBCK_005-3b"/>
清豈無望乎易紂以清者予是以知夷齊之心初不<lb/>
以武王爲非也而諫之是欲以愈後世之亂也武王<lb/>
之扵紂不得不伐夷齊之扵武王不得不諫非武王<lb/>
無以戡亂扵一時非夷齊無以救亂扵萬世予故曰<lb/>
夷齊賢而武王不非也或曰議者以伯夷之諫無有<lb/>
也其所不與伐商者葢二老春秋已髙自海濵趍文<lb/>
王之都逺計數千里自文王之興至武王之世歲亦<lb/>
不下十數意伯夷欲歸西伯而志不遂乃死扵北海<lb/>
又意其死扵道路又意其至文王之都不及武王之<lb/>
世而死此有諸乎曰無之此非折中之言無稽之論<lb/>
<pb n="KR4d0211_SBCK_005-4a"/>
也夫伯夷之與太公俱稱大老年相若也伯夷處北<lb/>
海而太公處東海地相似也若曰伯夷之志不遂此<lb/>
固無所徵信若曰死扵道路則太公疑亦不能至文<lb/>
王之都若曰歲乆而死則太公疑亦不及武王之世<lb/>
此實無稽之論非折中之言也論語曰伯夷叔齊餓<lb/>
于首陽之下春秋左氏傳曰武王伐商遷九鼎于洛<lb/>
邑義士猶或非之噫使二書不出於孔氏之門人其<lb/>
可也若其書果足傳則或人之言吾不敢聽<lb/>
　　叔孫通知當世要務論<lb/>
當草昧多艱之初而爲誕闊難行之事譬欲飲渴而<lb/>
<pb n="KR4d0211_SBCK_005-4b"/>
酌河漢豈人情哉將以救世定亂則莫若當務爲急<lb/>
知所當務則功立效矣漢髙祖初定天下叔孫通欲<lb/>
正君臣之儀以尊髙祖諸生稱之曰知當世要務謂<lb/>
通明所以定亂之道也君臣之禍莫大扵名分不嚴<lb/>
名分不嚴則君不自知其尊臣不自安其卑君不自<lb/>
知其尊則不知所以馭臣臣不自安其卑則不知所<lb/>
以奉君扵是君臣失位慢悖偪僣之患以生至扵逆<lb/>
叛篡竊者有矣故曰名分定勢治之道名分不定勢<lb/>
亂之道今夫嬴秦失鹿天下逐之人有自王之心故<lb/>
陳勝以戍卒王楚楚遣武臣略趙則武臣王趙趙遣<lb/>
<pb n="KR4d0211_SBCK_005-5a"/>
韓廣狥燕則韓廣王燕已而王魏王齊王韓王西楚<lb/>
號稱滅秦而王者不可勝數率皆自謂特起稱孤無<lb/>
復北面事人雖使舜禹在上不以名分制之且不能<lb/>
保其必臣顧區區劉季特以馬上得之苟非以禮法<lb/>
爲治彼肯低首下心曲拳而遂服哉又况漢之將臣<lb/>
多出於刑餘盜劫鼓刀市儈之徒非有至智大識通<lb/>
知天命者一有不快則捧弄逆旗等兒戲耳髙祖其<lb/>
能盡誅之乎於斯時也求所謂定亂之道則未有先<lb/>
扵名分者君臣之儀所以正名分也而通乃能爲髙<lb/>
祖制之是以明其知要務也長樂之會警衛肅飾自<lb/>
<pb n="KR4d0211_SBCK_005-5b"/>
諸侯王以下莫不震恐前日擊柱醉呼之人鉗頰縮<lb/>
氣無敢譁者使髙帝一旦知爲皇帝之貴此則知所<lb/>
當務而功立效也其後諸侯雖有反者然名分旣定<lb/>
天下之人獨知有天子而不知有諸侯故皆偏方獨<lb/>
叛無有應助而相繼受戮向使通不正君臣之儀則<lb/>
韓信不入賀彭越不受囚天下之人亦將乍臣乍叛<lb/>
爲信爲越而髙祖不得獨尊矣通之有功扵漢豈汗<lb/>
馬比哉雖然諸生謂通知要務則是也謂之聖人則<lb/>
大不可通挾儀秦捭闔之風且不得爲純儒其去聖<lb/>
人亦萬萬逺矣是可無辨而明也<lb/>
<pb n="KR4d0211_SBCK_005-6a"/>
　　魏鄭公願爲良臣論<lb/>
人臣有殺身之義而殺身者每出扵不得已君爲不<lb/>
道醜行日積不知自悔臣必輸忠而指言之言之不<lb/>
從則必號泣而苦言之扵是而忤君心逢震怒赴湯<lb/>
冐越乃有至扵殺身是君之惡至此而極而臣之義<lb/>
亦至此而窮且凶也豈臣心之所欲哉唐魏鄭公謂<lb/>
太宗曰願陛下俾臣爲良臣無俾臣爲忠臣葢殺身<lb/>
而爲忠臣者出於不得已非其心之所欲故也自古<lb/>
無道之世臣主之名有兩敗無兩立君行惡矣臣不<lb/>
能以忠死之則臣亦惡矣此有兩敗也君行惡矣臣<lb/>
<pb n="KR4d0211_SBCK_005-6b"/>
以忠死之則君惡愈大而臣獨得忠名扵世此無兩<lb/>
立也臣主之名兩敗君子固深恥之君名惡而臣獨<lb/>
善君子亦寧樂哉而或至扵爲忠者不得已也故曰<lb/>
無俾臣爲忠臣也或曰鄭公之願爲良臣將愛身而<lb/>
難扵爲忠耶曰不然也鄭公之扵忠臣非不能爲不<lb/>
願爲也其言雖曰願爲良臣然正欲以示其將必爲<lb/>
忠臣之心太宗有道則公爲良臣是俾公爲良臣也<lb/>
太宗無道則公爲忠臣是俾公爲忠臣也鄭公若曰<lb/>
願陛下爲有道毋爲無道無道則臣將必爲忠臣葢<lb/>
欲繩其君使不得爲無道云耳且以忠良異稱要皆<lb/>
<pb n="KR4d0211_SBCK_005-7a"/>
美號鄭公亦何擇焉其所以言此非爲身謀正爲太<lb/>
宗謀耳公爲良臣則太宗爲有道公爲忠臣則太宗<lb/>
爲無道君以無道見醜扵天下後世而臣獨以忠節<lb/>
有聞孰若身荷美名君都顯號而臣主之善兩立此<lb/>
公所以爲太宗謀而願爲良臣也不然與龍逢比干<lb/>
遊扵地下鄭公寧有貶哉幸太宗能用公計以致正<lb/>
觀之治是以卒擅良臣之美也雖然公之言可以爲<lb/>
賢者道彼有庸回之臣苟扵固位坐視君之愚昏而<lb/>
無所正救不知良臣初未嘗不爲忠焉乃曰魏鄭公<lb/>
不願爲忠臣君雖無道吾願爲良臣而已脂韋塞黙<lb/>
<pb n="KR4d0211_SBCK_005-7b"/>
卒有臣主兩敗之禍此豈鄭公之謂哉<lb/>
　　房杜不言功論<lb/>
君子有心扵濟世無心扵立功功非君子之所當論<lb/>
也時方輔英主平禍亂則所以經濟大業者不得不<lb/>
用力焉然其初心豈以邀功爲哉痛生人之荼毒爲<lb/>
之拯救而已唐太宗取天下房元齡杜如晦力爲多<lb/>
然二人終不言功爲其有心扵濟世而無心於立功<lb/>
也竊嘗言之隋季不競魚爛土潰小黠巨姦揭竿蠭<lb/>
起四海之内鞠爲盜區元元無聊有肝腦塗地之禍<lb/>
太宗扵是奮布衣提三尺劒剪除羣慝爲萬人請命<lb/>
<pb n="KR4d0211_SBCK_005-8a"/>
于上帝不踰十年遂定天下稽其梟威稚馘老生俘<lb/>
杲密虜充竇東取河洛西舉汧隴南威蠻荆北走獯<lb/>
鬻崇功偉烈赫奕盛大疑非手足所能圖者葢房杜<lb/>
實佐成之也太宗自爲燉煌公時即收元齡自爲秦<lb/>
王即用如晦二人之佐太宗固有年矣竒謀秘畫陳<lb/>
之多矣繩違正諫亦已數矣是其有功扵唐殆不可<lb/>
以算計由常人觀之則必歷自辨數以希髙爵大封<lb/>
垂榮後裔而不疑矣然而二人方且撝謙貶抑痛自<lb/>
退遜曽無一言及之豈無謂哉其意必曰吾君之定<lb/>
禍亂天下之所歸也實爲吾君之德也吾君不作我<lb/>
<pb n="KR4d0211_SBCK_005-8b"/>
何爲哉是雖有功歸之吾君可也又必曰吾君之定<lb/>
禍亂衆材之所資也實爲諸將之力也不有諸將我<lb/>
何爲哉是雖有功歸之諸將可也又必曰成功之下<lb/>
不可居也古所患也自伐以取禍功扵我何有哉是<lb/>
雖有功持之若無可也歸之扵君則功不可言也歸<lb/>
之諸將則功不可言也持之若無則功不可言也二<lb/>
人有功而不言意其有得扵三者之說也雖然是亦<lb/>
無心扵立功者之所爲也使二人者攘袂用力區區<lb/>
以功名爲務亦何能不自言耶抑嘗聞之薛萬均盧<lb/>
祖尚李君羨輩太宗時俱有功受封爵然而萬均坐<lb/>
<pb n="KR4d0211_SBCK_005-9a"/>
清宫不謹下獄憤死祖尚辭交州都督斬之朝堂君<lb/>
羨以謠䜟見忌下詔誅之是皆非辜小眚不獲保全<lb/>
則太宗之扵功臣初未嘗加恤也尉遲恭侍宴論功<lb/>
爭班乃至不懌而深譴之且有韓彭夷戮非漢祖之<lb/>
愆之語當時大臣類多畏禍李靖闔門稱疾長孫無<lb/>
忌求解僕射懼有功而終見疑也然元齡如晦之不<lb/>
言功其亦覆車之戒耶嗚呼㧞劒讙言攘袂指畫競<lb/>
占豐邑爭據上位者無時無之君子欲明退遜之義<lb/>
其扵房杜盍亦少懷仰哉<lb/>
　　魏徵勸太宗行仁義論<lb/>
<pb n="KR4d0211_SBCK_005-9b"/>
人必有是志也然後勉之而益進激之而益勵苟惟<lb/>
不役志扵是事而以是事勸之則雖予賜聞說挽乎<lb/>
前儀秦押闔劫乎後吾知其行事不能以寸是故戰<lb/>
國之君昧夫人道忸忲于剥斂積實攻鬭侵取之說<lb/>
凡其君臣早朝宴罷諏謀而建白者必功利是圖謂<lb/>
拓土爲能臣謂豐財爲至計誅求無藝使民剔肌出<lb/>
髓而未已玩兵嗜殺使民絶脛洞胷而不悔彼其大<lb/>
欲在圖霸積慮在富強故雖以孟軻游談仁義扵齊<lb/>
梁鄒魯宋薛之間往往枘鑿不偶蔑有一君行其言<lb/>
者非軻言不足用葢時君無役志乎仁義者也故夫<lb/>
<pb n="KR4d0211_SBCK_005-10a"/>
人主必有是志然後勸之以是事則深聽而果行昔<lb/>
大宗致正觀之治天下晏然外薄嶺海户闔不閉蠻<lb/>
夷君長咸襲衣冠帶刀宿衛扵是帝曰此魏徵勸我<lb/>
行仁義旣効矣惜不令封德彛見之古今議者因遂<lb/>
以謂太宗行仁義率由魏徵勸之嗟夫徵排德彝而<lb/>
勉其君以施化信有助矣然向非太宗有志乎仁義<lb/>
則德彝言入而莫囬徵徒百說未免爲虛語也徵雖<lb/>
賢孰與孟軻太宗雖明而貪功勤兵猶未賢逺於齊<lb/>
梁之君使其素心不在仁義則孟軻復生言猶不聽<lb/>
况徵其能勸之有行乎觀太宗在正觀初嘗謂侍臣<lb/>
<pb n="KR4d0211_SBCK_005-10b"/>
曰今欲專以仁義誠信爲治庶革近代之澆薄又曰<lb/>
爲國之道必撫以仁義公等宜共行之惟夫素心在<lb/>
仁義然後知仁義之可以爲國而責治於臣下者亦<lb/>
必在扵仁義故又嘗謂仁義之道當存之心使常相<lb/>
繼斯須懈怠去之已逺譬猶飲食嘗令充飽乃可全<lb/>
生此其扵仁義固克念而不敢忘則扵徵之說非偶<lb/>
然聽之所以能有助也或謂文皇芟刈手足安忍無<lb/>
親此其扵仁義背而馳者也何克念之有乎曰是誠<lb/>
太宗之慚德也然仁義何嘗之有背之則爲小人蹈<lb/>
之則爲君子使太宗自艾自克處仁遷義則一洗心<lb/>
<pb n="KR4d0211_SBCK_005-11a"/>
易慮猶可與也况能力行乎孟軻言五霸假之乆假<lb/>
而不歸烏知其非有春秋惡惡疾其始善善樂其終<lb/>
然太宗旣乆假矣胡可嫉其始遂終疾之耶<lb/>
　　聖人百世之師論<lb/>
聖人備道全美人倫之至也天下之道管是矣百世<lb/>
之法一是矣是百世之師也若孔子是也至若伯夷<lb/>
柳下惠以爲百世之師則可以爲聖人則學者疑之<lb/>
中庸曰君子之道本諸身徵諸庶民考諸三王而不<lb/>
繆建諸天地而不悖質諸鬼神而無疑百世以俟聖<lb/>
人而不惑是故君子動而世爲天下道行而世爲天<lb/>
<pb n="KR4d0211_SBCK_005-11b"/>
下法言而世爲天下則此聖人所以爲百世之師也<lb/>
或問孔子知其道之不用也則載而烏乎之揚雄答<lb/>
曰之後世君子又曰關百世而不慙蔽天地而不恥<lb/>
能言之類莫能加也子貢稱夫子曰見其禮而知其<lb/>
政聞其樂而知其德由百世之後等百世之王莫之<lb/>
能違是聖人爲百世之師若孔子可以當之也至若<lb/>
伯夷得聖人之清而已柳下惠得聖人之和而已豈<lb/>
能盡聖人之道乎孔子曰伯夷古之賢人也又曰臧<lb/>
文仲知柳下惠之賢而不與立孔子扵夷惠特稱賢<lb/>
而已以爲聖人學者疑之先儒嘗謂孟軻之書非軻<lb/>
<pb n="KR4d0211_SBCK_005-12a"/>
自著軻旣没萬章公孫丑之徒相與記軻言焉耳信<lb/>
如是則以夷惠聖之清聖之和眞軻言也直以爲聖<lb/>
人記軻言者之過也然而聞伯夷之風者頑夫廉懦<lb/>
夫有立志聞柳下惠之風者鄙夫寛薄夫敦是二子<lb/>
奮乎百世之上使百世之下聞者莫不興起豈非百<lb/>
世之師乎葢伯夷雖清而聞文王作興則曰盍歸乎<lb/>
來柳下惠雖和而不以三公易其介是雖未至扵無<lb/>
可無不可要亦非滯扵一隅者此所以未可謂之聖<lb/>
人而可以爲百世之師也<lb/>
<pb n="KR4d0211_SBCK_005-12b"/>
</p>
<p>
范香溪先生文集卷之五<lb/>
</p>
<p>
</p>
  </div>
</body>
</text>
</TEI>
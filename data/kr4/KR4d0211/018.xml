<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0211_SBCK_018-1a"/>
范香溪先生文集卷之十八<lb/>
　　讀老子<lb/>
萬類莫不共由謂之道在我得之謂之德仁也義也<lb/>
禮也智也皆得之在我者也故四者異名總而名之<lb/>
曰道若所謂立人之道曰仁與義之類是也亦總而<lb/>
名之曰德若所謂君子行此四德之類是也然則在<lb/>
我得此道矣以止而覺焉者言之則謂之仁以履行<lb/>
而言之則謂之禮以行得其宜而言之則謂之義以<lb/>
知仁義禮之用而察焉者言之則謂之智是特其名<lb/>
異耳豈道與德有二哉豈仁義禮智與道德爲六哉<lb/>
<pb n="KR4d0211_SBCK_018-1b"/>
仁之覺智之知亦非二也智之知知之用也仁之覺<lb/>
兼知之體而爲言也禮也義也智也雖不可謂之仁<lb/>
而仁之覺無不在焉猶元氣之發生謂之春至夏也<lb/>
秋也冬也雖不可謂之春而元氣未嘗不行乎其中<lb/>
物雖彫落於秋終藏於冬而發生之性未嘗不存焉<lb/>
此易所以謂仁爲元也然則道德仁義禮智初非有<lb/>
二也老氏之書乃曰先道而後德先德而後仁先仁<lb/>
而後義先義而後禮是豈誠老聃之言乎且以老聃<lb/>
譬之以其姓稱之則曰李氏名稱之則曰耳字稱之<lb/>
則曰伯陽諡稱之則曰老聃然其人實一人耳謂李<lb/>
<pb n="KR4d0211_SBCK_018-2a"/>
耳與伯陽爲二人可乎謂先李耳而後爲伯陽先伯<lb/>
陽而後爲聃可乎使老聃誠知道則是言非其言也<lb/>
豈後人附益之辭耶昔者曽子言孝而曰仁者仁此<lb/>
者也禮者履此者也義者宜此者也孟子言仁義而<lb/>
曰智之實知斯二者弗去是也禮之實節文斯二者<lb/>
是也以參與軻之言求之仁義禮智初非有二謂先<lb/>
仁而後義先義而後禮奚可哉學者讀老書宜愼所<lb/>
擇<lb/>
　讀管子<lb/>
東周無齊侯東周當如何曰周不國矣齊侯無管仲<lb/>
<pb n="KR4d0211_SBCK_018-2b"/>
齊侯當如何曰將不得與於諸侯之盟管仲相齊侯<lb/>
九合一匡爲霸雄長威攘夷狄使斯人得不被髮而<lb/>
左其袵是仲之功與稷植契敎相上下或曰仲不能<lb/>
王其君而區區佐以霸道故孔子稱其小器葢不其<lb/>
然齊侯霸則周苟存齊侯王則周必亡齊不亡周復<lb/>
焉得王王則周必亡矣管仲俾其君尊周者也方俾<lb/>
其君尊周又焉得王其君乎天王使宰孔致胙於齊<lb/>
侯命母下拜齊侯遂欲不下拜而謀於管仲仲進不<lb/>
臣之戒而公猶以三代受命異同爲問仲因詭以三<lb/>
祥要之公因懼而下拜恐隕越于地是仲俾其君尊<lb/>
<pb n="KR4d0211_SBCK_018-3a"/>
周者也仲痛蒼姬無令主可輔以興東周姑即齊侯<lb/>
而翼戴之使文武不至不祀責不王其君可乎孔子<lb/>
薄仲之三歸反坫以爲不先自治故曰小器已而美<lb/>
其功則又曰民到于今受其賜是非無取乎仲也仲<lb/>
言強國安民至矣人君苟即其書擇可用用之猶足<lb/>
以致一匡九合之盛秦漢而下未聞有致君若仲之<lb/>
相齊者而乃髙爲虚言陋仲不王其君何謂哉<lb/>
　　讀周禮<lb/>
周公作六典謂之周禮至於六官之屬瑣細悉備疑<lb/>
其不盡爲古書也周公驅猛獸謂虫蛇惡物爲民物<lb/>
<pb n="KR4d0211_SBCK_018-3b"/>
害者而蟈氏云掌去鼃龜焚牡蘜以灰洒之則死鼃<lb/>
龜不過鳴聲聒人初不爲民物害也乃毒死之似非<lb/>
君子所以愛物者又牡蘜焚灰大類狡獪戲術豈所<lb/>
以爲經乎司關云凡貨不出於關者舉其貨罰其人<lb/>
說者謂不出於關從私道出避稅者則沒其財而撻<lb/>
其人此決非周公法也文王治岐關市譏而不征周<lb/>
公相成王去文王未逺縱不能不征使凡貨之出於<lb/>
關者征之足矣何至如叔末世設爲避稅法沒其貨<lb/>
撻其人劫天下之商必使從關出哉此必漢世刻斂<lb/>
之臣如桑羊輩欲興榷利故附益是說於周禮託吾<lb/>
<pb n="KR4d0211_SBCK_018-4a"/>
周公以要說其君耳不然亦何異賤丈夫登壟斷而<lb/>
罔市利其爲周公何如哉<lb/>
　　讀曽子<lb/>
世傳曾參書述孝悌仁義隂陽之說甚著雖不皆底<lb/>
於道要與齊魯論孔子家語禮記等書言相出入亦<lb/>
宏揚姬孔之一助也班生志儒家書有曾子十八篇<lb/>
今其存者十篇而已不知餘八篇爲何等語而脫亡<lb/>
於何時隋書錄曾子兩卷與今本同意其亡於魏晉<lb/>
之間也<lb/>
　　讀鄧析子<lb/>
<pb n="KR4d0211_SBCK_018-4b"/>
劉向校除鄧析中外書定爲二篇其言大抵根于刑<lb/>
名蔓于老嚴而茨棘蕪于聖道謂堯舜爲不厚子謂<lb/>
周公爲不厚弟謂左右結舌爲明主謂委任臣下爲<lb/>
亡國謂盜跖不可禁爲聖人之罪邪誣橫異律之王<lb/>
制可逃誅乎向令駟歂殺析并竹刑而燔滅之則距<lb/>
詖放淫之功與辭闢等矣効尤遵繆是爲子然之譏<lb/>
方之甘棠豈其倫乎<lb/>
范香溪先生文集卷之十八<lb/>
</p>
<p>
</p>
  </div>
</body>
</text>
</TEI>
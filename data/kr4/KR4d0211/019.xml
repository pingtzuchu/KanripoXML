<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0211_SBCK_019-1a"/>
范香溪先生文集卷之十九<lb/>
　　五帝紀辯<lb/>
范子曰孔子定書斷自唐虞以下以爲唐虞而上不<lb/>
可知也聖人去古未逺猶難言之太史公乃欲爲黃<lb/>
帝顓頊作紀於千百歲後何耶世傳孔子家語載五<lb/>
帝德帝繫姓等皆非古書使其說誠詳如之則夫子<lb/>
著之於書乆矣意遷姑欲攟摭傳記以示洽博非復<lb/>
考其言之當否夫黃帝神農後也阪泉之戰信亦悖<lb/>
妄以臣伐君猶有慚德而况爲之後者信或有之則<lb/>
黃帝賊矣尚得爲聖人乎<lb/>
<pb n="KR4d0211_SBCK_019-1b"/>
　　去四凶辯<lb/>
或曰堯之時四凶猶在舜即位始去之左氏謂堯不<lb/>
能去然則何以爲堯乎答曰左氏失言彼四凶惡未<lb/>
稔天下未盡聞則堯不遽誅至舜而四罪章乃誅之<lb/>
耳漢人固云唐堯優游四凶厭服海内唐人亦謂使<lb/>
堯惡四凶不待試用加之誅放天下必以爲戮不辜<lb/>
此言是也不然以堯大聖去四惡如掇蟣虱耳不能<lb/>
云乎哉太史公因左氏語而易之曰堯未能去謂未<lb/>
去之可也以謂未能則亦不可然予抑有疑者洪水<lb/>
方割萬人昏墊使鯀治之歷九載而績弗成則赤子<lb/>
<pb n="KR4d0211_SBCK_019-2a"/>
之爲魚久且衆矣忍魚其民而不忍乎凶人實忍萬<lb/>
人而不忍一鯀之身豈堯心哉此固予所疑者其亦<lb/>
盡信書不如無書謂乎<lb/>
　　孟母三徙辯<lb/>
劉向傳列女載孟母舍近墓軻戲爲墓間事孟母曰<lb/>
此非所以處吾子去舍市旁軻又爲賈鬻母又曰此<lb/>
非所以處吾子去舍學宫之側軻乃戲設爼豆進退<lb/>
揖讓後世因曰孟母三徙予疑之夫生而神靈聖人<lb/>
也弱不好弄賢者也軻禀亞聖之姿抱命世之才固<lb/>
宜髫年岐嶷與常兒不類寧有戲爲墟冢廛肆事耶<lb/>
<pb n="KR4d0211_SBCK_019-2b"/>
使孟母不徙舍軻豈遂爲庸人耶且聞母之姙軻席<lb/>
不正不坐割不正不食胎敎之也安有知胎敎之而<lb/>
不知擇于初者理必不然子思嘗曰孟孺子言稱堯<lb/>
舜性樂仁義是軻方初歲已卓然絶人逺矣譬之麟<lb/>
角生肉鳳毛成字天與殊異夫豈人爲而曰由擇鄰<lb/>
乃賢不亦異乎趙岐知軻生有淑質猶謂幼被三遷<lb/>
之訓葢因向承誤初弗深考予不可不辯<lb/>
　　謝安矯情鎭物辯<lb/>
符堅以百鬭銳師掃國入宼長蛇䝟貐騰突噬食經<lb/>
亘數千里自謂投鞭大江可使咽流視取東晉如疾<lb/>
<pb n="KR4d0211_SBCK_019-3a"/>
風之掃墮籜葢將指期尅也晉之君臣宜當聞聲榹<lb/>
駭失色奪氣周謀歷算以爲夙夜之憂而謝安於時<lb/>
方且燕偃談笑傲然自若遊逸山墅對客劇碁入援<lb/>
之師却去不用坐示間暇使議者懷左衽之虞然而<lb/>
終能敗堅此何故哉抑嘗聞之知彼知已百戰百勝<lb/>
又曰師克在和自昔同役而不同心敗者衆矣然則<lb/>
安之取勝其知彼乎其以符氏之衆不和而必敗乎<lb/>
方堅之謀南侵也盈庭羣議皆知晉未可圖故謀之<lb/>
權翼權翼諫之謀之石越石越又諫之符融其弟也<lb/>
則又諫之符宏符詵皆其子也則又諫之原紹石勒<lb/>
<pb n="KR4d0211_SBCK_019-3b"/>
所親信也則又諫之符氏君臣異議如此而欲勞師<lb/>
伐逺不敗何待藉令晉以市兒田丁數十百輩折箠<lb/>
制挺邪揄當其前堅亦北矣况伊琰玄石皆一時竒<lb/>
材所將亦精卒且八萬指授得宜安固審知堅之必<lb/>
敗也則以勝算自逸燕偃談笑未戰而却援師不用<lb/>
旣戰而得捷書不喜未爲矯情謂不覺屐齒之折其<lb/>
野人語哉<lb/>
　　琴辯<lb/>
友人嗜琴范子作琴辯示之曰維神農觀象制樂刳<lb/>
鴻梧而絲之亦旣具于五聲實暢天人之和維有周<lb/>
<pb n="KR4d0211_SBCK_019-4a"/>
文王濟厥用益以二弦在後之聖越君子志士罔不<lb/>
惟琴之尚亦罔不惟正之歸厥今人昧於古聲乃有<lb/>
不正不極異曲竒弄溺耳而慆心爾曰兹器實古清<lb/>
角我罔克辨曰不爲鄭衛之濫則不敢知嗚呼古人<lb/>
即于琴以止淫心今人玩于琴而心以淫心淫而怠<lb/>
用弃于德之修則惟琴爲學之蠧爾有一日之力二<lb/>
於書一於琴心用不戾十於琴一於書心用大放爾<lb/>
時惟不智哉嗚呼琴惟其趣不惟其音趣之不知其<lb/>
能不淫苟趣之知又何爲於琴嗚呼爾有至樂冥於<lb/>
爾中其樂也天匪絲匪桐借曰未知亦即于爾心之<lb/>
<pb n="KR4d0211_SBCK_019-4b"/>
油然者觀之其幾矣嗚呼尚念之哉<lb/>
　　題史記貨殖傳<lb/>
昔仲尼深防禍原斥喻利者爲小人謂賜貨殖爲不<lb/>
受命至哉言乎余讀太史公書論魯中習俗盛衰益<lb/>
知利之能敗人也雖篤行厲志之士猶將狃<graphic n="KR1016" url="https://raw.githubusercontent.com/kanripo/KR-Gaiji/master/images/KR1016.png" mimeType="image/png"/>浸淫<lb/>
日入於沓貪卑鄙而不自知宜聖人憂患後世稽其<lb/>
弊而絶之深也始髙皇帝誅項籍舉兵圍魯魯諸儒<lb/>
尚講誦習禮樂絃歌不絶當是時魯之老弱被堅介<lb/>
父子守危蜾飛石流矢雨集於譙樓睥睨之間是宜<lb/>
人人出力鍛甲摩刃矯箭控弦堅守鏖鬭救死其頸<lb/>
<pb n="KR4d0211_SBCK_019-5a"/>
悸恐之不暇而諸儒乃獨傲然髙冠緩帶歌誦古義<lb/>
短步罄立拱揖拜起乎几席爼豆之間沛然如無事<lb/>
時此其於學業可謂信之篤守之固矣逮其後曹邴<lb/>
氏以鐵冶起富至巨萬貫貸行賈徧郡國魯人於是<lb/>
多歆慕之遂去文學而趍利嗟乎人之所甚畏者死<lb/>
也方魯諸儒在圍兵中講道益勤阽於危且不奪顧<lb/>
天下何物足以移之哉及一怵於利遽弃其學而趍<lb/>
赴之貪惏冐沒無所不至至使人謂魯國好賈趍利<lb/>
甚於周人嗚呼利之能敗人也如此可不戒哉予聞<lb/>
諸前志曰以義爲利夫惟義之所安然後可以爲利<lb/>
<pb n="KR4d0211_SBCK_019-5b"/>
葢義即安矣何利如之孔子厄陳蔡自以爲幸而曰<lb/>
庸知吾不得之棄落之下是藜羮不糝者孔子之利<lb/>
也顏子居陋巷聖人正色賢之於德行爲稱首是簞<lb/>
食瓢飲者顏子之利也伊尹非其義繫馬千駟而不<lb/>
視孟子以不辯禮義受萬鍾爲恥千駟萬鍾世以爲<lb/>
利二子以舍千駟萬鍾安於義爲利苟不知此而欲<lb/>
用積貲潤屋曰此爲吾利卒至或不得名一錢以喪<lb/>
其身豈不悖哉<lb/>
　　題韓愈原道<lb/>
韓愈原道以爲堯傳舜舜傳禹至湯文武周公孔子<lb/>
<pb n="KR4d0211_SBCK_019-6a"/>
孟軻軻之死不得其傳嗚呼愈誠知道者而略子思<lb/>
耶原道而不知有子思則愚知有子思而不明其傳<lb/>
則誣愚與誣皆君子所不取愈誠知道者耶自夫子<lb/>
沒而微言絶七十子終而大義乖至於孟軻道微久<lb/>
矣軻不得之子思尚誰傳哉夫子思之學見於中庸<lb/>
又見於孔氏之遺書中庸列於經學者口誦而心惟<lb/>
章章也其至言奥旨精深髙妙非得孔子之傳能語<lb/>
是耶孔氏之遺書述子思備矣而後世寡能究其說<lb/>
宜愈之略之也昔者夫子厄於陳蔡天下之至戚也<lb/>
以子貢髙弟猶欲夫子少貶焉惟顏淵則曰不容何<lb/>
<pb n="KR4d0211_SBCK_019-6b"/>
病不容然後見君子而夫子亦歌兩柱之間欣然自<lb/>
喜曰於<graphic n="KR0588" url="https://raw.githubusercontent.com/kanripo/KR-Gaiji/master/images/KR0588.png" mimeType="image/png"/>其幸乎葢聖賢方以是知自異於流俗而<lb/>
樂之其寧以不容爲病乎是道也子思親見夫子而<lb/>
得之故困于樂朔不爲病胡母豹謂之曰子好大世<lb/>
莫能容子盍亦隨時乎子思曰大非所病所病不大<lb/>
也凡所以求容於世爲行道也毁大以求容吾何行<lb/>
焉大不見容命也毀大以求容病也吾弗改矣從是<lb/>
觀之子思得孔子之傳不疑矣而後世寡能究其說<lb/>
宜愈之略之也子思嘗曰伋於進瞻亟聞夫子之敎<lb/>
其對魯穆公亦云臣所記臣祖之言有親聞者故曰<lb/>
<pb n="KR4d0211_SBCK_019-7a"/>
是道也子思親見夫子而得之<lb/>
　　書曹參傳後<lb/>
蕭何佐漢功大矣曹參胡足以擬之而時稱蕭曹至<lb/>
于今無異辭何哉惟參守畫一之法不少變是其所<lb/>
以與何齊名比功者也秦爲亂政虐刑毒屠無辜百<lb/>
姓以目人祈死家懼及幸而何輔髙帝拯之塗炭僅<lb/>
以蘇息知更生矣使參繼何後創設新令改厥舊章<lb/>
則所以防民者寖密誰不懷畏其異秦虐幾何惟參<lb/>
以爲已之能旣出何下惠帝之明且不逮髙祖與其<lb/>
易律改貫過爲草擾孰若習前守舊與民安業坐以<lb/>
<pb n="KR4d0211_SBCK_019-7b"/>
無事已而刑用幾措生人滋殖君髙拱臣垂紳而天<lb/>
下晏然計成挈効與何等矣曰蕭曹寧少媿哉<lb/>
　　爲周昌對吕后辭<lb/>
漢髙祖旣崩孝惠帝立吕太后使使召趙王如意趙<lb/>
相周昌令王稱疾不行使者三反昌卒不遣趙王太<lb/>
后怒使召昌至謁太后太后罵曰爾不知我怨戚氏<lb/>
乎而不遣趙王昌無應辭爲昌對曰臣之不遣趙王<lb/>
正用太后怨戚氏深也髙皇帝之於趙王也有遺慮<lb/>
故不以屬太后而以屬庸臣使臣相之臣今順旨遣<lb/>
王是内王鐵鼎間也臣苟得沒將戴何面目見先帝<lb/>
<pb n="KR4d0211_SBCK_019-8a"/>
地下往當戚姬得幸先帝時王幾代太子數矣臣不<lb/>
敢愛身出萬死庭爭之東箱之所聞太后之不忘也<lb/>
<hi>昌庭爭時太后側耳於東箱聽見昌爲跪謝曰微君太子幾廢</hi>臣其敢誣方臣之爭<lb/>
太子也非有惡於趙王惟社稷是爲今臣固不奉詔<lb/>
也亦非有好於趙王惟託孤之忠是力太后即召王<lb/>
并戚氏殺之臣必以死塞責臣死足以謝先帝矣未<lb/>
知太后廟見何如容耳今皇帝慈仁孝愛遇趙王有<lb/>
恩心亦不願太后與戚氏爲冤獨恐得罪故不敢言<lb/>
今皇帝能忘趙王前日之逼太后顧不能置戚姬於<lb/>
慮外乎太后始與戚姬角爭宫中俱思後禍太后恐<lb/>
<pb n="KR4d0211_SBCK_019-8b"/>
戚姬圖已故以太子見廢爲憂戚姬亦恐太后圖已<lb/>
故以王之不立爲憂憂雖殊懼患之心等耳今太后<lb/>
一得志遂亡已憂而復措人於憂耶后之能無憂也<lb/>
以臣言今臣之爲戚氏趙王言也亦願使之無憂如<lb/>
太后也誠能釋前恨棄舊惡撫戚氏母子終全活之<lb/>
則天下歸仁髙廟慰悅矣<lb/>
　　設淮隂先生說李孝逸辭<hi>時年二十一</hi>
唐光宅元年柳州司馬李敬業等起兵江都檄數武<lb/>
后過惡復廬陵王天子位后遣左玉鈴衛大將軍梁<lb/>
郡公李孝逸將兵往擊之時淮隂先生屏居下鄉澤<lb/>
<pb n="KR4d0211_SBCK_019-9a"/>
中聞梁公兵且至仗策謁麾下孝逸上客遇之先生<lb/>
間見曰僕非爲將軍乏前馬故來備指呼也竊不自<lb/>
陋願有謁也孝逸曰何以敎之先生曰僕聞李敬業<lb/>
起兵維陽將軍以三十萬衆討之有諸乎孝逸曰有<lb/>
之先生曰師出無名事故不成聞敬業起兵矣未聞<lb/>
其何名也孝逸曰敬業開三府檄郡縣以復辟爲名<lb/>
先生曰然則將軍討之何也孝逸曰敬業刺眉州以<lb/>
墨敗旣左授内鞅鞅觖望嘯羣失職盜弄廣陵庫兵<lb/>
實自稱亂名復辟耳天后赫怒鐫其先世官爵破<graphic n="KR0588" url="https://raw.githubusercontent.com/kanripo/KR-Gaiji/master/images/KR0588.png" mimeType="image/png"/>
墓削屬籍命孝逸討之先生曰敬業固亂人然將軍<lb/>
<pb n="KR4d0211_SBCK_019-9b"/>
視敬業罪孰與天后多今武氏貫盈神誘厥衷以三<lb/>
十萬衆卑將軍是天奪之柄而授李氏使復唐赤武<lb/>
族也將軍不以此時亟返兵西問罪于僣臨朝者獨<lb/>
敬業是急僕愚以爲過矣且敬業心雖不然而名爲<lb/>
復辟將軍以國近屬討之沮天下忠義心昔王莽篡<lb/>
漢翟文仲唱義東都劉宏以宗室家子將莽兵討義<lb/>
僕嘗爲漢切齒於宏將軍不幸幾近之恐天下復有<lb/>
切齒如僕者矣孝逸曰如先生言吾亦私念之然吾<lb/>
衆非得素拊循者人人心殊未可以口舌說也今吾<lb/>
欲西脫一夫悍然呌呼不我從則三十萬衆抗手旅<lb/>
<pb n="KR4d0211_SBCK_019-10a"/>
拒吾事敗矣先生將奈何先生曰嘻將軍過計甚矣<lb/>
天后盜國柄隂忍戾刻殺人如刈菅芥母姊兄姪魚<lb/>
肉殘之包藏禍心翦剝肺胕耆老元舅身誅族夷羣<lb/>
臣凛然若兵在頸天子始即位未有愆于厥身后思<lb/>
肆其額額劫脅幽之雖名立相王實與囚等天下之<lb/>
人推心搤腕抱憤侵骨戴目傾耳思得扶義者輔以<lb/>
興唐若旱之望雨故敬業等席人怨謀起事不旬日<lb/>
兵十餘萬楚州司馬李崇福率所部應之山東梁宋<lb/>
士被甲蒙胄炊麥爲飯以待敬業此人心戴唐可見<lb/>
矣况將軍親宗蕃又擁見衆勢足以圖國苟因民欲<lb/>
<pb n="KR4d0211_SBCK_019-10b"/>
建大義誰不附和將軍盍令于衆曰武氏反易天常<lb/>
縶辱至尊芟薙天枝斵喪王室流毒海内將與士大<lb/>
夫回旗内向崇奬李氏滅殺諸武以成復辟功若等<lb/>
尚克一心其庸有濟則大勲大賞當與士大夫共之<lb/>
如是而衆不從兵不捷諸武不誅神器不正天子不<lb/>
復御僕請斷頭穴腹以謝將軍僕雖至愚亦安能以<lb/>
不肖之身試嘗將軍事哉孝逸曰先生言固善然敬<lb/>
業不可失如先生計姑後圖之先生曰不然智者不<lb/>
縱敵以自災勇者不背時而失利觀事之㑹間不容<lb/>
穟行之有疑禍如發矢天后志革命欲南面而行其<lb/>
<pb n="KR4d0211_SBCK_019-11a"/>
意非一日積也盍及其未作也而先之有如因敬業<lb/>
事遂易副禕襲旒衮剗剔唐號坐移鼎龜必且盡滅<lb/>
景元子孫而後慊將軍乂手從族之不暇其及圖之<lb/>
乎且將軍不即返兵又助之討敬業是爲賊抗捕自<lb/>
剚刃其腹也將軍獨不聞漢灌嬰事乎昔諸吕擅權<lb/>
危漢齊哀王因之率兵向關以誅祿產爲名祿產遣<lb/>
灌嬰將而擊齊兵嬰至榮陽謀曰破齊還報此益吕<lb/>
氏資也乃留屯榮陽與齊連和以待吕氏變共誅之<lb/>
將軍必欲取敬業得無爲武氏資乎誠能幸聽僕計<lb/>
命緩頰士持尺檄諭敬業等告以逆順使受約束併<lb/>
<pb n="KR4d0211_SBCK_019-11b"/>
兵鼓而西則灌嬰策也且祿産將南北軍時髙后旣<lb/>
崩矣朱虚東牟與大臣等猶日夜圖之如坐燒屋之<lb/>
下今天后在世旣擅廢立事又廟其祖而王之武家<lb/>
羣兒挾后力日以抗扈謀危社稷勢踰祿産且十倍<lb/>
乃反翫而不戚竊爲將軍惑之孝逸自以天后遇巳<lb/>
不能如淮隂言猥曰先生固云云豈以考逸重圖武<lb/>
氏者使孝逸受命于廟而逸賊于野無乃得罪于先<lb/>
帝神靈乎淮隂察孝逸終不入其語因摩劫之曰僕<lb/>
以將軍爲忘先帝遂不念也若猶念之固善往先帝<lb/>
爲天后鉗勒戚戚未嘗一日歡或仰屋切歎晚歲逾<lb/>
<pb n="KR4d0211_SBCK_019-12a"/>
憤鬱至氣逆不能乘馬其誰之由將軍不念此而廢<lb/>
命是懼得罪先帝多矣何逸賊如之孝逸竟固謝曰<lb/>
先生姑休吾將思之淮隂遂不揖拂衣去曰是女子<lb/>
而髯其頤者何足語天下計因咋其舌至血流襟曰<lb/>
我失吾言以自譴也旣而孝逸以兵殺敬業武承嗣<lb/>
忌之卒竄死而天后革命號周<lb/>
　壬寅歲余與故友潘彪文虎夜讀唐書李孝逸傳<lb/>
　文虎曰孝逸唐王孫不知有唐何也豈無以大義<lb/>
　告之者乎余曰是時宗子賢孝逸者不置之地上<lb/>
　非孝逸不將也彼方見親遇雖辯口百說且不用<lb/>
<pb n="KR4d0211_SBCK_019-12b"/>
　因設淮隂先生說李孝逸辭以袪文虎意今十八<lb/>
　年矣嘗以示李叔易叔易曰何辯若此與子它文<lb/>
　不類余告以爲文虎設辭之由叔易曰固吾所疑<lb/>
　也庚申十月三日偶閱舊文念文虎骨杇乆矣叔<lb/>
　易近亦下世感歎泣數行下因書此寫余悲且以<lb/>
　志叔易之知言<lb/>
范香溪先生文集卷之十九<lb/>
</p>
<p>
</p>
  </div>
</body>
</text>
</TEI>
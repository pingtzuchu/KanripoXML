<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0211_SBCK_022-1a"/>
范香溪先生文集卷之二十二<lb/>
　　祭姪端受文<lb/>
維年月日叔浚等以清酌庶羞之奠祭於物故四十<lb/>
五姪之靈嗚呼惟我伯父與先兄沈光匿彩再世不<lb/>
大爾能克紹前人積銖累寸訖于有成女得所歸男<lb/>
知學問辛勤以有屋廬則爾之料理家生豈不艱哉<lb/>
以常人視之宜食息不暇而爾能外交士大夫内睦<lb/>
宗族至閭里姻舊承上以欽撫下以仁各得其心有<lb/>
緩急扣門惟力是視無毫髮靳色則爾之才可知矣<lb/>
余與諸父子姪展維桑之欽歲時節臘弔凶賀福舟<lb/>
<pb n="KR4d0211_SBCK_022-1b"/>
車馬跡經于邑下無問晨夜館于爾穀于爾者凡幾<lb/>
年意有初終亦難能也謂天假之年享爲善之慶而<lb/>
一病不起子方從學不克俟其有成豈報於身者如<lb/>
是之淺少而貽其厚於子孫乎我與諸父宗人尚能<lb/>
撫爾之孤以遂爾之志今爾窆得日率香溪之族祖<lb/>
奠道周爾其有知庶幾來鑒尚饗<lb/>
　　髙府君墓誌銘<lb/>
右修職郎髙府君諱廉字清臣年七十卧病卒於家<lb/>
旣問龜以窆得日其子栴書來請銘於香溪范浚者<lb/>
三義不得辭葢栴與予同鄉邑娶予外兄江處州之<lb/>
<pb n="KR4d0211_SBCK_022-2a"/>
女又從予學久故獨求銘於予且其書辭曰栴之積<lb/>
罪不殞泯而俾先人無祿栴將何聊以生惟終事之<lb/>
未衰姑綴餘息敢告窆期祈深哀之尚得銘以昭諸<lb/>
幽則其垂無止豈惟不肖之孤賴之將先人實安于<lb/>
藏蔑遺恨矣栴惟哀慕其親至無已也而拳拳於得<lb/>
銘是亦稱親之孝固予他日所以敎夫學子者銘其<lb/>
可辭又栴族兄宗弼狀府君行實以來屬宗弼里中<lb/>
艾儒篤厚無華非貌言者予因摭其事書之按府君<lb/>
婺之蘭谿人曽祖之勝祖全父逢世以貲豪于邑至<lb/>
府君始爲諸生試有司旣數不利父諭之曰凡人仕<lb/>
<pb n="KR4d0211_SBCK_022-2b"/>
進非一軌能佐國用如漢卜式不亦可乎府君聽令<lb/>
補太廟齋郎調授右廸功郎主信州弋陽縣簿將赴<lb/>
丁父憂旣即吉浙部使者以府君有吏才檄攝台州<lb/>
臨海尉歷五月代歸又辟杭州昌化尉未行㑹靑溪<lb/>
劇賊張甚陷旁郡邑府君慨然曰先人固命我如漢<lb/>
卜式式知憂邊吾顧不能衛鄉壤是死吾父而棄誨<lb/>
言吾不克子矣於是募拳勇合里衆揚兵固壘爲武<lb/>
守盜不敢犯王師復婺府君以功當超進五階適兄<lb/>
之仇與在賞中府君泣言曰吾恨不倳刃其人使吾<lb/>
兄釋憾地下胡顔與共冐榮乎遂不受賞其後防遏<lb/>
<pb n="KR4d0211_SBCK_022-3a"/>
使錄府君他功奏遷右修職郎於時或勸之從仕府<lb/>
君太息曰吾母抱病日益劇吾方侍牀下不可一刻<lb/>
輒去尚何仕母尋不起府君終亦不仕葢府君資孝<lb/>
謹自髫幼時大父喪明能扶侍不倦長而執子職不<lb/>
遺力親有疾絮藥在膳必躬夜不解衣雖久彌䖍再<lb/>
遭閔凶欒棘毀瘁當二兄議析産府君推肥美地取<lb/>
荒頓墝埆者兄殁庀葬具如禮資其孤使妻娶又好<lb/>
施予凡道路乏絶若親故叩門率賙之不靳歲荒作<lb/>
糜饘以活餓人或倒廩賑貸有逋租負錢多折劵不<lb/>
責償鄉人稱之暮年優游家居飾園宇日與客銜觴<lb/>
<pb n="KR4d0211_SBCK_022-3b"/>
髙㑹曠懷取適不以利害得失經意惟篤於訓子作<lb/>
齋館架羣書其間厚禮致文儒于師席方使栴從予<lb/>
游身送之予家懇懇謂予栴也材下宜擯不敎幸而<lb/>
辱收之其將何學惟所命弟覬栴或知行身之萬一<lb/>
耳世有挾藝射科速化之術非所敢望夫栴也觀府<lb/>
君責栴之意可謂知本矣而栴亦能持身務學姁姁<lb/>
謹順爲克家者葢嘗論世人號善治生往往豪暴漁<lb/>
奪以財力役使小弱雖壤長貲積而爲後人怨府亦<lb/>
益深矣惟府君修先業而息之未嘗爭利顧獨行惠<lb/>
赴人艱急使閭里樂其和厚又知以義誨栴則所以<lb/>
<pb n="KR4d0211_SBCK_022-4a"/>
貽厥後者與時俗固殊可尚也已府君卒以紹興十<lb/>
有七年春三月丁卯窆以十有八年秋九月己酉娶<lb/>
舒氏先府君九年卒墓在縣之甘棠鄉仁壽原府君<lb/>
所合葬也有男女四人男長曰才之早夭次即栴女<lb/>
長適進士徐毅次適右廸功郎江䩚孫女二人銘曰<lb/>
　盡力于親　行惠于人　其厚也性　兹惟基之<lb/>
　後人承之　尚嗣其慶<lb/>
　　安人胡氏墓誌銘<lb/>
安人胡氏左朝奉郎知處州江公諱惇禔之妻奉議<lb/>
郎致仕贈朝散大夫諱術之介婦世家嚴之壽昌大<lb/>
<pb n="KR4d0211_SBCK_022-4b"/>
父楚材爲眞州判官以介直争事觸部使者怒拂衣<lb/>
徑歸父彞提筆試有司不偶取夏課裂去著居士服<lb/>
立義于州閭尚氣豪舉代有令德是生安人節行純<lb/>
備方髫稚時淑靜儼雅不習游弄不爲矯笑戲言外<lb/>
祖太府少卿范公鍔竒之顧謂居士君而女婉懿有<lb/>
殊姿宜以室良士吾外孫惇禔江氏之秀器度甚偉<lb/>
行礪而文而女捨是將孰與居士曰唯敢不惟公之<lb/>
從卒以女于江時婺之蘭谿言令姓者推江范而胡<lb/>
亦嚴名宗三家族屬各千指舉稱安人賢入門贊見<lb/>
舅姑上下交賀祗率婦事久益起孝侍疾不脫帶喪<lb/>
<pb n="KR4d0211_SBCK_022-5a"/>
之羸毀類如其夫時節享嘗薦藻納豆必躬視惟謹<lb/>
承内外尊已者與處敵以下至遇媵侍率中度有宜<lb/>
稱處州使君歷官久所向號治蠲瘼蘇枯民以永懷<lb/>
安人實左右警益助爲寛大宣和初山賊來自婺源<lb/>
攻䧟蘭谿殺官吏以逞窮索不置有逼使君行者使<lb/>
君方丁大夫公憂纍然麄縗顧慕靈几伏哭不能興<lb/>
安人攬涕開慰君苐無虞日君令婺源子其人有留<lb/>
惠彼雖暴桀非有鳥獸心忍忘恩紀加所天耶旣而<lb/>
如言果不害後使君攝衢州江山丞適叛將苗傅兵<lb/>
潰涉邑境急王師追之急他官怵廹不知計宜皆輕<lb/>
<pb n="KR4d0211_SBCK_022-5b"/>
遁使君謂義當堅守供億我師去則乏軍興雖即誅<lb/>
何補安人亦激烈贊勸君抱責于此效死固其所無<lb/>
以我輩爲私憂將與君俱死使君卒不去人以爲忠<lb/>
葢安人識通悟動見事㑹於使君克有相云性儉素<lb/>
不隨俗爲姱華塗澤笄珥𥜗䙱無采翠襐飾一敝衣<lb/>
雖屢紉濯猶服之不棄𧖟織每身其勞子或諫止則<lb/>
曰是固婦人事非利之也爾儒家子耕稼勤艱懵不<lb/>
及知我自力爲此聊亦警而輩耳因命冢婦稚婦汝<lb/>
有婦職其可一日不䖍始吾歸爾舅奉沃盥拜堂下<lb/>
威姑訓以先世勤約之規吾日銘于心今用以誨汝<lb/>
<pb n="KR4d0211_SBCK_022-6a"/>
豈惟汝所宜守當奉之爲世世戒也使君旣沒遂屬<lb/>
其子無以家事關我旦旦取天竺書誦諷沉研不忍<lb/>
翦生物間却葷血爲伊蒲塞食恬默無營若自得者<lb/>
平居未嘗遇病髮秀益康瞻聽瞭聰由其居心樂易<lb/>
致之宜以永年忽得微疾遂不起聞者咨悼實紹興<lb/>
十有九年正月壬辰也年七十有三生子三人男曰<lb/>
䩚右廸功郎前䖍州瑞金縣西尉曰<graphic n="KR3021" url="https://raw.githubusercontent.com/kanripo/KR-Gaiji/master/images/KR3021.png" mimeType="image/png"/>舉進士皆謹<lb/>
謹自持女適進士髙栴孫六人咸幼其一男也安人<lb/>
之垂終告䩚等吾自視危惙息且不屬幸及爾壯長<lb/>
嗣業爾家惟飭已在不怠庶永有就爾克用我戒則<lb/>
<pb n="KR4d0211_SBCK_022-6b"/>
我爲不死我亦念爾父官進勤劇將身不緇越旣棄<lb/>
爾藐孤吾周視篋衍曾銖縷之不蓄吾惟攻苦以育<lb/>
爾克至于今彌無餘資死能葬我稱家率禮俾人無<lb/>
爾非者是爾爲克蕆我終事吾見爾父地下靡有憾<lb/>
矣二子遵之使來香溪告少卿之孫浚曰吾母將以<lb/>
十有一月甲申謹安祔于縣之龜坑西原先君之墓<lb/>
敢請銘浚惟我妣榮國夫人謂居士君實伯兄合中<lb/>
表言之浚謂處州外兄謂安人外女兄安人且謂浚<lb/>
外弟銘安人莫如浚宜謹諾爲銘曰<lb/>
　　芳徽淑行世軌儀　女婦姑母兹其規<lb/>
<pb n="KR4d0211_SBCK_022-7a"/>
　　我撮懿跡聲于詩　珍珉其藏告無期<lb/>
　　吳子琳墓誌銘<lb/>
君吳姓諱珪字子琳婺之金華人曽祖藻祖善父權<lb/>
世隱約君幼謹順壯滋有立父知可倚俾卜別墅理<lb/>
家生事君亦念世業汨振惕焉遵命度地得靈岳林<lb/>
泉之勝結廬以居爲裕蠱計常鄙世俗嗜利子沓貪<lb/>
無藝以子貸豪取牟息倍稱我則不爲第務以信實<lb/>
得人和賑憫單窮率本業之不立劵牘或負約將剔<lb/>
田帖屋以償則笑謝曰以逋負利人田廬豈吾心哉<lb/>
卒棄責弗取凡其意氣闊達類此越四十年儲義甚<lb/>
<pb n="KR4d0211_SBCK_022-7b"/>
富而日積月衍資亦髙矣㑹睦之劇賊充斥不制四<lb/>
掠比郡婺浸爲盜區君徙家集族壁險自固距所居<lb/>
十里餘日營支計費恃無仇怨常出歸自如間逢兇<lb/>
衆方屠剔人皆擲刃斂衽疾言開慰我不敢暴其無<lb/>
恐他盜過者亦相戒無窺吳氏每望屋引去兄子昺<lb/>
家烏孝盡室前已歸君久之昺方挺身來自間道爲<lb/>
惡少遮止問爲誰將安往昺對以實惡少愧謝炊黍<lb/>
供待護送歸之君時姻舊逃亂相依倚凡數十族經<lb/>
給資用藥物均惠有終始鄰曲附賊者持米肉來餉<lb/>
君因以禍福鐫曉其人盍即效順無久迷繆爲此不<lb/>
<pb n="KR4d0211_SBCK_022-8a"/>
祥徒以身膏官軍銳鋒衆感悟釋柴械而還民伍者<lb/>
十九逮賊平向藉君全濟者多負不知報人謂自是<lb/>
有以緩急告君當戒門以絶矣後成臯挾潰卒攻婺<lb/>
郊郭草擾依君者愈衆君益開納厚相勞苦必扵我<lb/>
乎館意顧倍蓗於昔人始咨歎以爲難及君性和裕<lb/>
於晜弟友睦方議別籍悉所有均析不名其私一銖<lb/>
於遊從未嘗以貴勝寒品生輕重心於細人務爲并<lb/>
容謾欺玩靳一不之詰至或挾豪佩勢臨之則毅然<lb/>
不受里中人推爲長者皆慕賴或他適往往丁老叢<lb/>
集候門若待哺然有鬭諍君一言曲直各厭悅解去<lb/>
<pb n="KR4d0211_SBCK_022-8b"/>
葢其平居立然諾故素信喻乎人如此紹興十有八<lb/>
年六月己未以疾卒年七十有三娶郭氏生男三人<lb/>
曰昶曰昴曰晟女五人長適進士邵汝能次適進士<lb/>
何溟次適左奉議郎湖州州學敎授唐堯封次適右<lb/>
廸功郎宜州河池縣主簿俞允恭次適進士何洌孫<lb/>
男八人曰三錫三益三畏三省三思三復三俊三英<lb/>
孫女六人長許嫁唐仲義餘在幼君雅知慕善開館<lb/>
貯書延良師碩友使子姓稟學故昶等皆競爽尅厲<lb/>
昴以藝業登名于薦書士友稱之君方疾劇顧昶等<lb/>
與諸孫戒曰始吾至靈岳未有溫飽計今服食兩餘<lb/>
<pb n="KR4d0211_SBCK_022-9a"/>
非智得也有命焉若等當益殖學無務殖貨力行勤<lb/>
儉謙厚四者如吾平生示訓足矣言旣奄然以瞑嗟<lb/>
夫今人愛子男遺之積著恨不百鉅萬失學無敎或<lb/>
不能記姓名女嫁之甲門右族無復擇對多與凡子<lb/>
君獨能以詩書儒其子孫將終之言猶婉勉以義其<lb/>
得壻又皆郡邑彦士可謂知所以愛子矣二十年正<lb/>
月丙午葬于縣之東溪古寺山之原前期昶使謁銘<lb/>
于香溪范浚昴且來屬浚顧同鄉壤又得君行實狀<lb/>
稽所聞爲信或益以狀之遺事諉浚曰是宜傳載因<lb/>
知君爲人稱思沒且不忘銘其可辭銘曰<lb/>
<pb n="KR4d0211_SBCK_022-9b"/>
　人當畏塗身窘不容君逢艱危克亢厥宗惠于鄉<lb/>
州長者之風恩或我孤我益有終儒其子孫慶則<lb/>
　自躬有銘幽墟刻示不窮<lb/>
　　右通直郎范公夫人章氏合祔誌<lb/>
夫人章氏開封人故將仕郎諱發之孫贈朝奉大夫<lb/>
諱志孟之女章氏世爲右姓大夫寛然長者喜以義<lb/>
紓人急方吾祖少卿舉進士客京師大夫相與厚甚<lb/>
吾祖仕旣位於朝念大夫雅素不忘而大夫愛夫人<lb/>
亦欲以與范氏吾祖顧我叔父曰爾筥其納幣以爲<lb/>
爾相故夫人歸于我章范用益親其後大夫之子震<lb/>
<pb n="KR4d0211_SBCK_022-10a"/>
官陳留遇虜以忠死三子負其母奔俱來南依夫人<lb/>
夫人除奥室處之供待積年滋有恩意人皆賢夫人<lb/>
成吾祖念舊之志克有終也夫人明悟靖莊承宗事<lb/>
謹奉舅姑孝御下惠而嚴凡佐我叔父率順且有助<lb/>
性素約縮衣嗇食資用無侈長我叔父捐館舍夫人<lb/>
郤家事聽其子曰清心翫西佛書嗜善喜施濟涉以<lb/>
梁彴起病以藥石䘏死以葬埋具有孤窶不能嫁者<lb/>
爲辦裝擇對使有行姻戚鄰曲多蒙其惠年七十有<lb/>
一得積寒疾卧累日日劇不衰以紹興十有五年冬<lb/>
十有一月癸卯卒于家遂以十有二月己酉葬自我<lb/>
<pb n="KR4d0211_SBCK_022-10b"/>
叔父墓于勝觀原二十有四年矣於是以夫人治命<lb/>
更卜兆于塋東十步所用遷窆我叔父越三日夫人<lb/>
合祔焉夫人生男五人長曰淇故任右承直郎衢州<lb/>
開化縣令次曰注三與鄉貢次曰汲學該涉有志氣<lb/>
次曰滂開化令及仲叔季皆先夫人卒其幼曰津女<lb/>
二人長適右承議郎通判洪州徐端禮次早卒孫男<lb/>
九人炳燁煒焯煇光炤燾烜津與諸孫皆力學問燁<lb/>
嘗在國子薦籍中孫女直有二人長適右承直郎張<lb/>
文之次適右承直郎章著次適進士蔡九齡次適右<lb/>
廸功郎晏節餘髫孺曽孫四人坦垍<graphic n="KR2003" url="https://raw.githubusercontent.com/kanripo/KR-Gaiji/master/images/KR2003.png" mimeType="image/png"/>埴曽孫女五<lb/>
<pb n="KR4d0211_SBCK_022-11a"/>
人夫人之祔旣有日津以埋辭屬其從兄浚浚曰叔<lb/>
妣夫人先世令族父克義兄克忠夫人之賢也固宜<lb/>
賢而有傳以示後亦宜也顧雖文字蕪鄙其何敢不<lb/>
力惟我叔父世系爵里與行事自有誌今即葢石書<lb/>
夫人懿行卒葬月日琢之歸諸墓<lb/>
　　張府君墓誌銘<lb/>
諸暨張龜年卜葬其考府君前事之月以行狀走書<lb/>
謁銘于髙平范浚曰龜年無似日獲擁篲墻屏下竊<lb/>
自比數於諸生敢告不弔惟身負釁逆上禍慈考欲<lb/>
養之志終天莫伸顧方當門庀事不敢即死窆有日<lb/>
<pb n="KR4d0211_SBCK_022-11b"/>
矣儻幸而賜之銘使有以告于窀穸是大憫其孤藐<lb/>
而顧覆之先人有知將不憾扵地下書至浚一再閱<lb/>
爲之悒然如見龜年稽顙觸地而聲其哀也初龜年<lb/>
來蘭谿從予學府君以書先之問可不可辭連累數<lb/>
牘又以予所厚書來言旣又以書道謝懇懇逮龜年<lb/>
踵門禮恭而辭順授之學服習不懈中易直無岐徑<lb/>
同舍生舉稱之因知府君力于誨子非一日積又使<lb/>
之越境來學此其意亦已篤矣今世積居潤屋者所<lb/>
不足非財也而方命其子若孫倚市門坐賈區頫取<lb/>
卭垥爭錐刀之末以滋貯儲有讀一紙書則奪取藏<lb/>
<pb n="KR4d0211_SBCK_022-12a"/>
去或擘裂以供覆瓿怒而曰吾將使金柱斗牛馬以<lb/>
谷計何物癡兒敗我家户事顧欲作忍飢面翻故紙<lb/>
耶用是大家子多啙窳不勤卒或無以自業故予扵<lb/>
府君謂知以義方字厥子是異乎末俗者也今得其<lb/>
行事狀益見逆知府君果不妄矧龜年以嘗請業故<lb/>
來析銘而叩叩之悲將得辭乎按府君諱緒字端逺<lb/>
紹興府諸暨人自髫年知勉于學其父居邑屋以氣<lb/>
槩唯諾聞賔禮善士使子姓從之遊故府君益習業<lb/>
當宣和初有籍在州校㑹盜發青溪亂挻越部府君<lb/>
鳩族屬聚落合力保壁衆悉附服貧丁輕猾無敢去<lb/>
<pb n="KR4d0211_SBCK_022-12b"/>
爲椎剽鄉境賴安而貲偫用無遺餘矣繼丁大故生<lb/>
業益落府君得計研心算以治産累歲遂至饒衍然<lb/>
奉身菲約知推分自安有薦之戚里要人奏補承信<lb/>
郎初非其志不求官進乃樊圃沼泉爲游亭閒館蒔<lb/>
雜花美木置酒流覽以娛客士夫過之嘉其好事自<lb/>
喜平居賙救鄰曲多趨人急或窶且病遺之珍藥不<lb/>
以貴靳歲計食粟斥羨積平糶之有所稱貸率薄其<lb/>
嬴里中子錢家因相視爲率不得多責息嘗大雨雪<lb/>
寒泫積日府君登樓憑眺有至脯西無炊煙者慨然<lb/>
發囷分瞻所全活甚衆大抵設心本夫慕善故近厚<lb/>
<pb n="KR4d0211_SBCK_022-13a"/>
如此府君以紹興十有五年夏六月丁酉卒以明年<lb/>
冬十月甲辰葬于縣之槩浦鄉梅塔原年五十有二<lb/>
曽祖參祖湜父譽皆不仕娶蔣氏生男二人龜年其<lb/>
長也次曰椿年孫男三人孫女一人銘曰<lb/>
勤以厚其生又知義方惟圖之良後之人勿忘卜<lb/>
　兮食西原之岡坎厥中而藏其安無傷<lb/>
　　右朝請郎致仕范公墓誌銘<hi>代</hi>
紹興五年夏六月癸亥右朝請郎髙平范公卒以冬<lb/>
十一月乙酉葬於婺之蘭谿縣北觀後山前事其子<lb/>
使來乞銘于祕書少監潘良貴曰端疑不天先人倅<lb/>
<pb n="KR4d0211_SBCK_022-13b"/>
鄱陽以疾請老繼即世諸孤念安厝之重姑忍死銜<lb/>
哀奉喪歸卜襄事旣得日矣圖所以銘埋石爲不朽<lb/>
者敢以勤執事良貴於公同鄉壤且有好舊銘其可<lb/>
辭按公諱溶字茂寛世爲蘭谿人始以祖任𥙷郊社<lb/>
齋郎調授將仕郎開德府司理叅軍歷洪州左司理<lb/>
濰州士曹左推獄知歷陽武康二縣權通判饒州官<lb/>
凡九遷至朝請郎章服銀緋公練熟吏事於決獄尤<lb/>
詳明三爲州刑官再洽邑皆以平恕稱在澶淵囚有<lb/>
毆婦人傷甚者墨曹以破骨限辜旣四十九日而婦<lb/>
人死公曰法破骨限日以五十而創傷辜不踰月今<lb/>
<pb n="KR4d0211_SBCK_022-14a"/>
四十九日矣脫不破骨得無冤乎生固不容剔肌以<lb/>
辨其人死且腐骨可驗也驗之實止創傷遂以踰月<lb/>
論囚得不死其平反類如是治歷陽有惠政適淮東<lb/>
西歲大侵米騰貴甚所至發廩舉荒政多乏事獨公<lb/>
處畫有條略飢羸流冗赴如得歸全活數萬計朝廷<lb/>
遣訪使察兩道賑濟首薦公能時郡將喜柔佞且悍<lb/>
刻遇吏屬如束濕一語不合輒文致以罪曹掾輩阿<lb/>
匼趨和猶惕息不自安公日以職事造請恥苟爲隨<lb/>
順常引義固爭將不悅因窘公徧捕邑胥史械繫笞<lb/>
楚推詰百緒迄無纎介事及公者公乆移病卧不出<lb/>
<pb n="KR4d0211_SBCK_022-14b"/>
吹毛洗垢一聽之旣引日將愧無如公何則使人諷<lb/>
公謝已當置獄公不屑曰我誠有罪謝不可誠不有<lb/>
罪可無謝吾方投幘須劾去將非吾所任事也遂不<lb/>
謝而獄無所歸亦尋寢有盜羣輩<graphic n="KR3360" url="https://raw.githubusercontent.com/kanripo/KR-Gaiji/master/images/KR3360.png" mimeType="image/png"/>攘橫不制公出<lb/>
竒略縛取之鞫司薄其罪以害公賞公曰是吾心也<lb/>
以職取盜盜釋弗誅責塞而人無殘何賞如之不復<lb/>
辨至武康訪邑父老以疾苦咸訴前令尹定物力溢<lb/>
故數錢千者十餘萬科斂遂煩而輸不前公欲更之<lb/>
吏白版已上郡須三歲可改定公曰是且困吾民一<lb/>
日不可可三年乎立告喻父老槩除十之二繼列其<lb/>
<pb n="KR4d0211_SBCK_022-15a"/>
弊白郡追易前版人以爲利而不私錢塘亂卒嬰城<lb/>
以自固距邑不三舍聲欲樵境上民悉荷擔公列夫<lb/>
屯扼走集囹圄飭備候邏嚴密闔境恃以無恐方諸<lb/>
道㑹合之師烏雜環賊不用命戰未接輒潰去所過<lb/>
因暴抄有犯邑者乘暮夜斫柵譟而入公率衆逆之<lb/>
曉謂曰爾討賊者而欲爲賊乎王師行即至毋自取<lb/>
絶頸禍且爾假道不過圖一昔安苟捨仗不吾擾將<lb/>
館爾于市糧扉茭秆惟爾之須不然吾衆銳不可怒<lb/>
也其人皆聳聽讋愧合言曰惟公命則褫甲束刃入<lb/>
就館無敢輕出與市人交語者不信宿徑去以故武<lb/>
<pb n="KR4d0211_SBCK_022-15b"/>
康獨無剽掠患及將代邑人安公政再詣行朝借留<lb/>
鄱陽號劇繁公以鎭靜佐邦治雖軍書饋檄委沓無<lb/>
間日每支計得宜能不擾以及事㑹歲旱官平糶以<lb/>
資餓人公適攝守命吏毋限郊郭隨至畢給又倍稟<lb/>
之率人日得二日食眡他州流惠爲多旣而旱愈虐<lb/>
公以爲憂徧走羣祠禱雨甚力因得疾竟以不起人<lb/>
哀之公自蚤歲懇志嗜讀書入官猶不廢間提筆遊<lb/>
舉子塲兩與賔貢補太學内舍雖不第而學彌篤該<lb/>
涉經史綴文裁詩語皆溫粹有典則性宏厚孝友於<lb/>
兄弟族黨交遊無不善立義甚髙喜趨人急北海工<lb/>
<pb n="KR4d0211_SBCK_022-16a"/>
曹元億當改京秩而薦章危及格且代去去則章不<lb/>
可得公以已所得章推與之人稱爲難生平恬介未<lb/>
嘗趨競仕雖累歷而清苦自刻勵又好施予卒而家<lb/>
罄乏無餘貲享年五十有四曽大父中孚故贈左正<lb/>
議大夫大父鍔故任左朝議大夫父筠故任左承議<lb/>
郎累贈左金紫光祿大夫母安定胡氏贈同安郡夫<lb/>
人娶今右朝散大夫廬陵歐陽中之女先公十四年<lb/>
卒贈安人生女一人適今右承議郎林元忠男四人<lb/>
惠州文學端疑其長也次端丞端輔端弼俱力學問<lb/>
孫女一人孫男三人曰武仲文仲牧仲俱在幼公之<lb/>
<pb n="KR4d0211_SBCK_022-16b"/>
殁凡知識大夫士若州邑朋舊至田里細人無不歎<lb/>
悼有泣者銘曰<lb/>
　何中之平不谷不陵而不長厥齡何仕之能又惠<lb/>
　且淸而不公不卿惟蓄德之贏爲嗣人之承其徵<lb/>
　斯銘<lb/>
范香溪先生文集卷之二十二<lb/>
</p>
<p>
</p>
  </div>
</body>
</text>
</TEI>
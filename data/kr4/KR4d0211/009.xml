<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0211_SBCK_009-1a"/>
范香溪先生文集卷之九<lb/>
　　寄題餘姚嚴公堂<lb/>
漢家蒲車邀客星嚴公髙舉鴻冥冥故人作帝且不<lb/>
屈肯復俯首趍羣卿姚江知是公卿聚鄉人尚敬陳<lb/>
山墓<hi>嚴公墓在餘姚縣陳山</hi>寧須封鬛卧麒麟古隴荒凉名自<lb/>
著徐侯健令聊弦歌草鞠犴圄庭張羅作堂縣圃得<lb/>
面勢正見列岫青峩峩堂名不爲遊觀設標榜嚴公<lb/>
仰前哲令方冰蘖事清修日企陳山思砥節世人慕<lb/>
貴不足論下馬泣拜汾陽墳令今但望釣翁塚好尚<lb/>
與俗眞蕕薫往聞范公當守睦嚴瀨奉祠初結屋至<lb/>
<pb n="KR4d0211_SBCK_009-1b"/>
今壓水抗軒楹髙㭬簷牙映喬木此堂徐侯能始基<lb/>
後來繼者知爲誰堊丹他日儻漫患補理勿廢兹良<lb/>
規<lb/>
　　歎旱<hi>時年十八</hi>
我行田間歎且驚田間旱塊絲縱横荆榛惡草亦枯<lb/>
瘁雖有稷黍何由生田邊老人爲予語欲語先愁淚<lb/>
知雨老兒百指住山西世業農桑不工賈年年此田<lb/>
收好穀玉粒長腰春百斛公私取給有贏餘作飯爲<lb/>
麋肥口腹今年旱種良辛苦抱甕澆畦寧入土囷傾<lb/>
舊穀已無餘新穀疎蕪復如許年年百指無憂畏今<lb/>
<pb n="KR4d0211_SBCK_009-2a"/>
年百指俱憔悴餓死塡溝自不辭只愁逋負官家稅<lb/>
即今官税催輸入督吏臨門如火急老兒可是樂徴<lb/>
呼其奈黍頭無一粒我感翁言情激烈却笑老翁言<lb/>
太拙爲陳　天子有深仁子惠窮民念民切况今官<lb/>
府皆時賢會將租青都蠲捐庶幾儉歲亦得飽且與<lb/>
爾曹圖醉眠<lb/>
　　戲贈蜀僧清鑒<hi>六言</hi>
西川有一鑒子非銅非鐵非鉛不假江心百鍊自然<lb/>
本體精堅從來無臺可安瑩磨拂拭都捐歷歷森羅<lb/>
萬象豈分胡漢蚩妍旁人不敢窮窺照渠肝膽懸懸<lb/>
<pb n="KR4d0211_SBCK_009-2b"/>
東來吳越萬里依舊虚明湛然識者知爲法寶不識<lb/>
酬之幾錢泥塵埋沒不得光透三千大千<lb/>
　　讀長門賦<lb/>
阿嬌負恃顏姝好那知漢帝恩難保一朝秋水落芙<lb/>
蕖幾歲長門閉春草自憐身世等前魚舊寵全移衞<lb/>
子夫獨夜不眠香草枕東箱斜月上金鋪曉驚永巷<lb/>
車音近失喜疑君枉瑤軫臨風望幸立多時却是輕<lb/>
雷聲隱隱年年織女會牽牛百子池邊侍宴遊自從<lb/>
一落離宫後無復穿針更上樓長記髫年聘時節愛<lb/>
深金屋寧衰歇而今遽學冷如冰不解向人佯暖熱<lb/>
<pb n="KR4d0211_SBCK_009-3a"/>
愁看空樹集珍禽孔翠追飛鸞鳳吟顧步深嚬生悵<lb/>
望伊誰一爲廻天心人言消渴臨卬客天下工文專<lb/>
大冊黃金取酒奉文君願悟君王賜顏色賦成果得<lb/>
大家憐鳳觜煎膠續斷絃不似昭君離漢土一生埋<lb/>
沒犬羊天<lb/>
　　上李舍人<lb/>
李侯半天霞絶俗幾千丈平生有勁氣傲岸力髙尚<lb/>
波濤驅筆底萬里一奔放清風凛鬚眉挺拔舍人樣<lb/>
蚤以鴛鷺姿簉羽邇天仗拖緩奉朝請論列專靡讓<lb/>
言辭劇酸灼貶竄辱傷謗官資如馬足曾不興怊悵<lb/>
<pb n="KR4d0211_SBCK_009-3b"/>
宴遊長笑傲忠鯁期自諒江山窮賞目捜抉歸吟唱<lb/>
于今富篇章態度難悉况精淸極孤髙麗雅略談浪<lb/>
乘豪騁雄怪句法時跌宕端如撫良琴杳黙變清亮<lb/>
連篇時諷詠飱寢每輒忘我慚語俗下有類牛鳴鴦<lb/>
遽耳咸池音吟魂驚沮喪聞之良匠氏侏儒非冗長<lb/>
醫師兼百藥馬勃用或當微言出堂下挈手煩叔向<lb/>
倘許揖戈鋌願奉詩壇將<lb/>
　　送徐彦思倅建安<lb/>
君不聞詩人一席眠隆窮夜泊建溪微月中猶能即<lb/>
事慰岑寂隔簾朗詠看瞳矓今君笑擁箳篂去正有<lb/>
<pb n="KR4d0211_SBCK_009-4a"/>
繁花明驛路修程百越渺風烟發興自應多麗句知<lb/>
君踔越是名流朱紱聊煩佐上州貳政少安郎罷囝<lb/>
却登要路贊　皇猷西風略略揺征斾過往題詩援<lb/>
離袂武夷鶴膝杖扶羸寄我他時訪松桂<lb/>
　　擬李太白笑矣乎<lb/>
笑矣乎笑矣乎交情貧富古已殊翟公底用門間書<lb/>
爾眞自爾我自我囂然將奈吾何如笑矣乎笑矣乎<lb/>
世人那得相賢愚是非正用一理　目光莫着牛背<lb/>
上但付捧腹聊盧胡笑矣乎笑矣乎是生百歲猶蘧<lb/>
廬勿謾辛苦愁其軀丁年無事且須醉可恃華髮傷<lb/>
<pb n="KR4d0211_SBCK_009-4b"/>
頭顱笑矣乎笑矣乎馮歡悲歌食無魚少陵老跨東<lb/>
家驢寧如三髙飽斫鱠坐嘯一舸凌烟湖笑矣乎笑<lb/>
矣乎相隨出關漢兩疎散資千萬荀隱居彼皆棄置<lb/>
慕閑逸得閒何乃翻區區君不見向來熱手勢莫俱<lb/>
側肩羮沸權門朱又不見元家胡椒八百斛石家水<lb/>
碓三千區只今人骨久已朽空餘古塚號寒狐<lb/>
　　龍游吳宰因勸農過寓居<lb/>
令君剖劇久推賢人謂賢如百里天最續已優恩已<lb/>
洽訟堂無事日鳴絃<lb/>
夙駕勤民力勸耕肻停車軌訪柴荆誰言羇旅知交<lb/>
<pb n="KR4d0211_SBCK_009-5a"/>
態君似春風不世情<lb/>
阡陌東西馴雉鳴陌頭父老望前旌爭言字我今三<lb/>
歲眞是冰清見底清<lb/>
雲根仙館駐鳬飛倚閣遐觀笏拄頤但賞春山多勝<lb/>
事不知桃李被恩私<lb/>
　　龍游王丞相過寓居<lb/>
邑丞族望邁平韋謙㮣能過白板扉應是德門流慶<lb/>
逺清芬今復繼烏衣<lb/>
能事知君不負丞况逢令長著賢聲同心坐了公家<lb/>
事那肻空書紙尾名<lb/>
<pb n="KR4d0211_SBCK_009-5b"/>
君家丞相世豪英字畫文章不朽名盥手何時披墨<lb/>
妙烏絲欄上看眞行<hi>王丞欲以其祖荆公墨蹟相示</hi>
　　四月一日偶成三絶句奉勉諸友<lb/>
麥風澹蕩氣清和又見隂隂夏木多試問社中同志<lb/>
士經春舉力竟如何<lb/>
日正舒長好着鞭㑹須聞早慕髙堅君看少壯荒嬉<lb/>
子多向衰遲却諱年<lb/>
讀書意緒戒荒蕪要使心清一事無過眼飛光流水<lb/>
急莫衿頤頷始生鬚<lb/>
　　送李國佐還三衢<lb/>
<pb n="KR4d0211_SBCK_009-6a"/>
昔人好與勝已處今世陋學多專愚惜哉計出柏馬<lb/>
下往往自足令人吁子今年少且競爽徑拂歸袖眞<lb/>
良圖人言十歩有茂草行矣求益無躊躇<lb/>
　　送趙安伯縣丞之任婺源<lb/>
邑丞清操如臞儒人言帝宗千里駒燃膏夜絶學更<lb/>
苦下筆欲命騷爲奴往年給札試西省堵墻學士紛<lb/>
驚呼歸來汀草亂袍色上食日向庭闈趍君家先烈<lb/>
今誰如江州黃州忠義俱綠林豪客爲蒲伏刮腸洗<lb/>
胃投戈殳我方三歎揖盛事欲紀勁節慚才蕪君其<lb/>
努力濟世美倘登要路須捐軀春流起柂花芬敷取<lb/>
<pb n="KR4d0211_SBCK_009-6b"/>
別草草如驚鳬君逢後日南來客莫忘書札貽潛夫<lb/>
　　凌霄花<lb/>
栽松待成陰種漆擬作器人皆笑艱拙往往後得利<lb/>
君看植凌霄百尺蔓柔翠新花鬱煌煌照日吐妍媚<lb/>
風霜忽搖落大木亦彫瘁視爾托根生枯莖無殘蔕<lb/>
先榮疾蕭瑟物理固難恃凌霄亟芳華衰歇亦容易<lb/>
　　題武康唐伯南掃月軒<lb/>
竹影掃秋月乃是仙人詩至今幽隱士想像沙塘陂<lb/>
開軒笑長風坐看山月吐修篁出清姿會作婆娑舞<lb/>
莫遣兒輩覺此樂無人知誰家復多竹風月同幽期<lb/>
<pb n="KR4d0211_SBCK_009-7a"/>
幸當語竹弟俗士久暌闕主人倘無嫌爲掃石上月<lb/>
　　寄題鄭亨仲可友亭<lb/>
鄭君坐交窮結柳窮不去無朋長獨立老大荒村住<lb/>
荒村掃人迹取友惟西山當應愛山標可望不可攀<lb/>
牽蘿架風亭嶻嶭揖髙調修簷入危碧阮眼坐相照<lb/>
嗟今輕薄子對面生九疑寧如友眞山貞質終無移<lb/>
憐君意超超愧我勞勿勿未共結交心漫負心脾骨<lb/>
　　四睡次三兄茂載韻<lb/>
門外啼鵶暗柳濃華堂翠幕度香風流鶯不識夢魂<lb/>
逺自向窻前訴落紅<hi>春</hi>
<pb n="KR4d0211_SBCK_009-7b"/>
水亭珍簟卧瑠璃日暮凉生小雨催誰刺蓮船過前<lb/>
渚榜歌聲落枕邊來<hi>夏</hi>
小窻卧冷聽吟蛩半擁輕衾乍怯風清夢不成空有<lb/>
恨蕭騷疎雨打梧桐<hi>秋</hi>
滿面風霜道上兒箝銜口角甲生肌幽人只有髙眠<lb/>
興雪擁柴門了不知<hi>冬</hi>
　　暮春病起絶句二首<lb/>
病起春深白晝閑瓦松花老掩柴關坐調心息無浮<lb/>
念沉水烟銷古博山<lb/>
老去長閑百不營推書習靜更眞清西窻日脚籬篩<lb/>
<pb n="KR4d0211_SBCK_009-8a"/>
動時有飛虫撲紙聲<lb/>
　　浦江華藏寺如勝上人欲募施者開田佐僧供<lb/>
　　　以長老皎公書來求予詩作二十韻奉勉<lb/>
浮圖謝朋親屏跡藏巖幽多規脱徭賦豈必皆禪流<lb/>
自言佛遺經墾土爲愆尤不耕徒穀腹何異鼠雀偷<lb/>
告之勿浮食當須力鋤耰前修舉鍬事千載垂風猷<lb/>
奈何啞羊僧百語不頷頭皎公老禪伯雅慕吾孔周<lb/>
其徒有如勝用意非常儔欲開千畦田更辦兩具牛<lb/>
率彼枯木衆躬耕食其秋釋門有添丁乃翁坐無憂<lb/>
與國助耘耔疲甿庶其瘳此志良足嘉感之歎綢繆<lb/>
<pb n="KR4d0211_SBCK_009-8b"/>
昔聞白黒衆十萬俱清修鳩金置千畝給供無時休<lb/>
于今豈無人勝也當尋求長途觸隆冬一衲寒颼飀<lb/>
朱門立雪久歡喜無生愁作詩勸勇往以俟歲晩收<lb/>
　　郊行探春得梅林攀玩爲樂因成詩示偕行<lb/>
公不見白衣居士春風裏浪走尋芳南澗底要見深<lb/>
紅躑躅花不辭辛苦行三里吾人風味復不惡異代<lb/>
幽情敢相擬故穿密竹過山腰却下横橋度沙觜寧<lb/>
甘著脚踏殘雪正欲搜春訪桃李天寒桃李都未花<lb/>
只有山梅破紅蘂低欹巖石俯蒼翠倒影方塘照清<lb/>
泚臨風三嗅忍廻頭細看長吟聊徙倚牽花及此當<lb/>
<pb n="KR4d0211_SBCK_009-9a"/>
作意歸把疎香泛浮蟻莫令摽落亂飛空惆悵殘英<lb/>
隨隴水<lb/>
　　次韻樓仲輝郎中游天王寺登城晚歸三絶句<lb/>
㸌㸌城頭五丈旗萬人輦土事増陴念當拔白俱登<lb/>
守恨乏驍雄濟一時<lb/>
春來物色已爭妍梅柳低昂古道邊放歩徑從蓮社<lb/>
去逃禪要學飲中仙<lb/>
歸路行吟慘夕風愁煩聊遣酒兵攻也知念國髭鬚<lb/>
白不忘朝廷醉眼中<lb/>
　　次韻姪端臣感興<lb/>
<pb n="KR4d0211_SBCK_009-9b"/>
日車走長天劫劫不容息坐令韶稚子面有凍梨色<lb/>
﨑嶇百年内貴賤俱物役獨往屬幽人膏肓嗜泉石<lb/>
伊予眞愛山所向留屐跡遥岑難歷脚望望憐寸碧<lb/>
阿卿昨逺遊厭俗眼常白歸來對家山隨遇有餘適<lb/>
哦詩洗窮愁感事念今昔婆娑碧溪上俛仰欣自得<lb/>
應嗤曩行路萬事等兒劇相期從此始幽賞且連夕<lb/>
　　次韻婺守林懿成檢正游赤松絶句四首<lb/>
寶積峯前露术香使君行斾照晴陽佳遊會自希髙<lb/>
躅可是空尋叱石羊<lb/>
黃堂流化古風還夙駕勤民隴畝間已變呻吟作謠<lb/>
<pb n="KR4d0211_SBCK_009-10a"/>
詠山中那用覓還丹<lb/>
紫烟仙客古祠堂青士蒼官仡道傍想見隼旟穿翠<lb/>
帳有人迎路曉騎羊<lb/>
殿邦政蹟茂堂隂着屐題詩寄意深應有髙人陪皂<lb/>
葢烟蘿深處得幽尋<lb/>
　　次韻姪端臣喜雨<lb/>
初弦落微月草宇夜岑寂追凉拂桃笙伸欠聊偃息<lb/>
檐榮忽飛雨散亂銀竹白避漏起移牀青燈暈空壁<lb/>
曉看蛙入户時有燕爲石是節正驕陽𫾣煩火雲赤<lb/>
煩蒸等坐甑百體勞按抑良苗憂稿暴空有庭樹碧<lb/>
<pb n="KR4d0211_SBCK_009-10b"/>
借免抱龜腸猶應困蔬色炎埃今一洗萬井沐甘澤<lb/>
望歲即交歡寧容須暇隙相逢如得酒釂飲莫餘瀝<lb/>
　　送別姚令聲刪定還諸暨<lb/>
昔嗟九載一相見伊我與君俱賦詩只今又話十年<lb/>
別襆被可辭同宿期相歡美酒如傾水我歌日暮驚<lb/>
風起惜君抑塞抱竒才拳跼驊騮垂兩耳漢朝公卿<lb/>
忌賈生世路古已悲難行如君不入中興用脫㡌直<lb/>
酒來耦耕君馬欲東還語别細雨黃花正愁絶一尊<lb/>
不更苦留君後日空嗟共明月<lb/>
　　示姪<lb/>
<pb n="KR4d0211_SBCK_009-11a"/>
華顚老學似秉燭及壯貴在勤書詩男兒不解事文<lb/>
筆何異婦女留鬚眉予生早已度弱冠畋漁籍素常<lb/>
嗟遲爾今年纔十八九着力鑽礪誠當時胡爲講道<lb/>
率麄滅浪自閑散多盤嬉或時使酒昧撿束怒罵臧<lb/>
獲驚紛披我旁聞爾作氣勢憐爾放驁如癡兒人生<lb/>
禀受性不惡鞚馭要使知髙低常時見爾亦遜順頓<lb/>
以狂藥生尤違便當懲艾悼往失痛戒濡首疎尊巵<lb/>
專心蓄力玩經筍調䕶氣術循繩規吾言一日可三<lb/>
復勿謂浪語無資裨<lb/>
　　示友<lb/>
<pb n="KR4d0211_SBCK_009-11b"/>
忍過事堪喜斯言良不欺當須去鉗忌佩服西門韋<lb/>
君看朋徒間契濶多暌離胡不事乆要有酒歡樂之<lb/>
顧於毛髮輕溢惡相嗔嗤平生結情好一旦成乖違<lb/>
譏呵起交攻醜語剥面皮空貽兩不快呀喘如筒吹<lb/>
吾聞西山翁棄惡怨用希男子固尚氣何以睚眦爲<lb/>
請君謝犬尾脫略除嫌疑自然鄰曲交耐久歡相持<lb/>
儻復不自慰君當讀吾詩<lb/>
　　送張子經撫幹還臨安幕<lb/>
一昨暌離五換年相逢道舊各欣然已陪文酒四百<lb/>
刻更得車斜二十篇君家閣老名能賦蓬萊扈遊方<lb/>
<pb n="KR4d0211_SBCK_009-12a"/>
遇主吞曹奪李杜陵翁句律從來付宗武如君才藻<lb/>
信踰人着㡌猶爲入幕賔別去當須自珍寵行看策<lb/>
足出風塵<lb/>
　　送葉彦益縣丞之任江寧<lb/>
君不聞赤縣詩人書案牘兩衙苦被官拘束自嫌不<lb/>
辨世間忙猶得吟看縣墻綠今君器度鼎函牛爲丞<lb/>
烹鮮餘地優更當淥水吳京邑豪士新亭舊勝遊去<lb/>
追禮樂羣英盛豈復區區勞貳令兩株松下日長哦<lb/>
㑹有劉郎五題詠能來取別思依然爲我津頭一繫<lb/>
船解手看君有知已吹嘘髙翮上青天<lb/>
<pb n="KR4d0211_SBCK_009-12b"/>
　　對酒分和杜詩<lb/>
桃花朱朱李花白髙柳花邊出多碧雨中物色更芳<lb/>
鮮未礙劉郎中一石醺酣裁詩角險麗坐人豪逸俱<lb/>
勍敵但令得醉復長吟山雲從爾生虛壁<lb/>
　　遊赤松觀<lb/>
靈祠丹井餘眞跡祠下老松森百尺仙子騎鯨去不<lb/>
歸癡人猶問山中石<lb/>
　　次韻弟茂通立春四首<lb/>
物華俱入發生辰喜見花梢刺眼新便好銜盃嚼紅<lb/>
蘂不須枝上火燒春<lb/>
<pb n="KR4d0211_SBCK_009-13a"/>
青青覆雉麥畦肥柳線輕黃拂面垂擬贈物華無麗<lb/>
句徒慚口業未抛詩<lb/>
春生稚戲我難同聊復題詩方絮紅忽得池塘夢中<lb/>
語知君句律有新功<lb/>
富人百屋看錢堆不省東風幾日來報答春光須我<lb/>
輩要當劇飲縱歡咍<lb/>
　　贈淸鑒上人<lb/>
川勤直下生馬駒早追奔電越國都至今不肯著槽<lb/>
厰蹴蹋萬里浮江湖我來古寺長松下邂逅解包逢<lb/>
藞䕢尚看秀色帶峨眉墨玉貫珠常在把問今客路<lb/>
<pb n="KR4d0211_SBCK_009-13b"/>
迷風沙得無勞苦行天涯笑言煩惱眞佛事去家千<lb/>
里猶吾家休公昔生我鄉曲一缾得得遊西蜀鑒今<lb/>
却自蜀中來好住蘭隂結茅屋<lb/>
　　寄題趙叔才秀芝堂<lb/>
君不見邯鄲邑令昔好竒強指金燈花作芝得非美<lb/>
瑞世罕見遂假凡草相漫欺君家聞有眞三秀近出<lb/>
髙楹照簷霤不須仙客費耘鋤協氣蒸成自榮茂信<lb/>
知爲善來嘉祥得此上藥扶年長庭階令子映蘭玉<lb/>
要使如芝冠衆芳<lb/>
　　苦寒行<lb/>
<pb n="KR4d0211_SBCK_009-14a"/>
君不見詩人著布裘願得火裘一萬里又不見詩人<lb/>
歎茅屋願得廣厦千萬間重堂複宇御狐白今世誰<lb/>
念人多寒我衣穿空垂百結蓬蘿葢頭四壁裂却顧<lb/>
悲號窮獨人露宿牛衣冷如鐵<lb/>
　　凄凉行<lb/>
君不見神羊觸邪世不省舞馬應節披華衣又不見<lb/>
屈軼指佞沒空草合歡蠲忿生庭墀勲華一去幾千<lb/>
載神羊屈軼令人悲二物不可見我悲何日忘喧啾<lb/>
聞反舌炎夏亦凄凉<lb/>
　　三月廿六日夜同姪端臣端杲觀異書效李長<lb/>
<pb n="KR4d0211_SBCK_009-14b"/>
　　　吉體<lb/>
楊花亂落青春暮燕拂簾旌傍人語縹壺買酒洗春<lb/>
愁廻風落日簷花舞赫蹏斷爛千載書青燈照字驚<lb/>
蟫魚冬烘老生時自哂安用盤盂學田蚡<lb/>
　　四月十六日同弟姪效李長吉體分韻得首字<lb/>
黃梅雨歇春歸後摶黍哺雛鳩喚婦紅殘小頰蹊上<lb/>
花翠刷濃眉陌頭柳籜痕半脫煙篁瘦露裛幽香逗<lb/>
書牗雲容漠漠曉陰愁麥信風前一搔首<lb/>
　　偶作二首<lb/>
晏食聊當肉緩歩聊當車身閑貴莫比心足富有餘<lb/>
<pb n="KR4d0211_SBCK_009-15a"/>
時飲一盃酒歷觀千載書正爾良獨難亦復將何須<lb/>
飛花拂簾幌亦有關籬墻隨風各偶爾何足較短長<lb/>
富貴眞傳舍易人豈其常寄語窮巷士少安無自傷<lb/>
　　狂泉<lb/>
昔有大荒國水以狂泉名國人皆飲泉狂顚率無寧<lb/>
一者自穿汲乃獨能常醒國人旣皆狂反見不狂驚<lb/>
顧謂不狂人無乃鬼物憑不然是狂疾救療當痊輕<lb/>
施針灼炷艾膚肉無全平而彼不狂者被虐楚不勝<lb/>
賁然走泉所酌飲不敢停旣飲即亦狂萬慮皆迷冥<lb/>
其狂與衆一衆始歡相傾世事今亦然嗟哉感詩鳴<lb/>
<pb n="KR4d0211_SBCK_009-15b"/>
安得跨鵬背獨往遊天𬈑寄謝彼狂子酌泉吾不能<lb/>
　　次韻六兄茂永論有無之作<lb/>
磨甎不成鏡畫餅不可食談空如畫餅要匪實消息<lb/>
泥有如磨甎未免見排闢籌量有無中背道費尋覓<lb/>
先天爲心祖此事冥太易空母<graphic n="KR1089" url="https://raw.githubusercontent.com/kanripo/KR-Gaiji/master/images/KR1089.png" mimeType="image/png"/>渺茫有勿著聲色<lb/>
勿同半生滅邪見徒役役萬有齊一虛寥廓鳥無跡<lb/>
至虛本非無豈謂滯神識佳哉僧肇論妙意眞的的<lb/>
<hi>僧肇云齊萬有放虚曉至虚之非無</hi>
　　已已十二月廿九日同姪端臣端杲觀王右軍<lb/>
　　　帖并晉書以白藕薦酒成詩<lb/>
<pb n="KR4d0211_SBCK_009-16a"/>
星回景急歲聿除更長燭明坐蓬廬東風夜半欲入<lb/>
律萬木先已爭號呼<hi>除夕薦藕阮一清所遺</hi>小阮過予足風味<lb/>
共觀古帖披前志秋蛇綰字右軍書朔馬騰風東晉<lb/>
記紛紜萬古浩無涯且談白藕傾流霞分甘恨不如<lb/>
船大空想峰頭十丈花<lb/>
范香溪先生文集卷之九<lb/>
<pb n="KR4d0211_SBCK_009-16b"/>
</p>
<p>
</p>
  </div>
</body>
</text>
</TEI>
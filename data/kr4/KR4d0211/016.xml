<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0211_SBCK_016-1a"/>
范香溪先生文集卷之十六<lb/>
　　寄上李丞相書<lb/>
浚聞之昔者東周之衰王道雖微然朝廷公卿大夫<lb/>
表著猶在列爵錫土之柄天子猶得而用之大而齊<lb/>
晉秦楚小而宋衛陳鄭凡得百里而臣其民者亦莫<lb/>
不有卿佐列位臺餽廩粟黃金白璧翹車髙旌足以<lb/>
來天下之賢能然而一時豪傑英偉之士類皆褰裳<lb/>
提屨鱗集霧會爭先擁篲于孔氏之門而惟恐獨後<lb/>
若淵騫求由參偃商賜之徒其才皆足以佐天子而<lb/>
立南面彼不之齊之晉之秦楚宋衛陳鄭以干說其<lb/>
<pb n="KR4d0211_SBCK_016-1b"/>
君又不從仕于周以徼一旦之富貴顧獨甘心棲遲<lb/>
乎蒿廬壤室飲水捽茹無監門之養以飽其腹被褐<lb/>
穿結無五兩之綸以華其身菜色當阨困窘顚躓矢<lb/>
死而不悔何哉葢士非狂惑鄙陋則皆欲有立於時<lb/>
而流聲光於後世彼七十子者有聖人爲之依歸行<lb/>
道守義相與樂其樂而忘其窮舉天下之富貴殆無<lb/>
足與易者故夫七十子之所成就皆足以不朽上焉<lb/>
者窺見聖域仰髙鑽堅以窮探乎性命道德之微雖<lb/>
魯喭之資亦皆深造自得終於易簀結纓泰然不動<lb/>
其心以安於死下焉者猶能取休聲垂無窮千載而<lb/>
<pb n="KR4d0211_SBCK_016-2a"/>
下號曰孔門髙弟想望風采而不可及嗟乎天下之<lb/>
富貴曾何足以易此哉其後孟軻以仁義之說倡於<lb/>
戰國干戈之際而告不害公孫丑萬章輩亦皆捨所<lb/>
謂縱橫捭闔刑名楊墨以求學乎孟氏當是時士之<lb/>
挾縱橫刑名干說諸侯者無不釋屩而析圭解褐而<lb/>
懷符一談笑而取客卿封君之貴髙門大屋開第康<lb/>
莊之衢持梁齕肥心嗛意得朱輪黃屋從徒駕馭馳<lb/>
驅乎秦楚齊趙燕魏之郊而不害輩獨去榮華就枯<lb/>
槁捨衆人之所趍以求學乎孟氏其亦以軻爲道之<lb/>
所在且足以託乎不朽也嗟乎自戰國以至于今千<lb/>
<pb n="KR4d0211_SBCK_016-2b"/>
數百載雖其間不無豪傑英偉之士出於寒素然不<lb/>
幸而無聖賢爲之依歸要所成就其能如孔門髙弟<lb/>
孟軻之徒歟然亦幸而時有名人魁士爲一時領袖<lb/>
者如李膺以節義顯爲世楷模被容接者有登龍之<lb/>
榮四方翕然莫不奮迅感激波蕩而從之故東漢雖<lb/>
衰而士多忠義慷慨解衣就鼎鑊摩頸伏刀鑕相牽<lb/>
連趍死而不懼是雖無益扵漢之存亡然振頽風起<lb/>
衰俗於卑陋委靡之餘扵名敎亦不可謂無少助也<lb/>
唐世人物視秦漢而下爲最盛葢其始也隋王通以<lb/>
儒術興於河汾學者戴經抱籍以從之遊如房元齡<lb/>
<pb n="KR4d0211_SBCK_016-3a"/>
杜如晦魏徵薛收李靖温大雅等舉出其門而皆爲<lb/>
王佐勲名卓然其後韓愈起文弊於乖微爲諸儒標<lb/>
的有從愈者號稱韓門弟子扵是唐之文章鬱然有<lb/>
西漢餘風學古之士肩摩跡接繼愈而作爭以所長<lb/>
焜燿于時此唐世人物所以視秦漢而下爲最盛實<lb/>
通愈之力也往國家承平乆天下無事士得沉潛學<lb/>
問而又有韓富歐陽司馬二蘇諸公落落然踵起爲<lb/>
儒先生各以所學收率天下之士或博約其人使知<lb/>
所趍向或借之清談緒論以成其名是以天下之士<lb/>
得所依歸益自懋勉磨厲以德行文學政術稱者藹<lb/>
<pb n="KR4d0211_SBCK_016-3b"/>
然輩出奮迹立朝咸能偘偘正色以忠節直道逺猷<lb/>
茂業與夫髙文大冊聲詩雅什爲國光華葢亦有韓<lb/>
富歐陽司馬二蘇諸公爲之依歸而已厥今世道艱<lb/>
棘滄海橫流士之脫于犬羊憑陵豺虎噬食若户賦<lb/>
口斂誅求魚奪寒飢憔悴之餘其能志氣不衰自期<lb/>
有立於世者葢寡而又公卿不揖客將相不俛眉類<lb/>
多簡貴自尊非伊優面柔乞憐諂笑則無以辱流睞<lb/>
而見甄録彼耿介尚氣者使之呼吸折節而得萬鍾<lb/>
且有所不爲其况攝纓束袵介徒隸而徒墻屏俯僂<lb/>
偵伺以幸貴人一揖一顧彼且以爲殺身不足滅耻<lb/>
<pb n="KR4d0211_SBCK_016-4a"/>
是以浩然鵠舉惟恐足跡見汙於權門而有志濟時<lb/>
強聒自任者亦且爲之前卻尤豫欲依世撓節則不<lb/>
能欲遺世逺引則不忍欲求所依歸則無有遑遑乎<lb/>
若迷塗冥行而無適從扵斯時也士非信道篤自知<lb/>
明行藏自我不因人而作輟則其所成就殆未可知<lb/>
也嗟乎今世之士去孔孟逺矣而曽不得如李膺王<lb/>
通韓愈者爲之依歸一何不幸至此極耶然扵此有<lb/>
說焉庶幾有以慰天下士大夫之心葢以爲閣下勲<lb/>
德甚髙而名塞天壤士之仰英風望餘光者冀一見<lb/>
有輕萬户之心得一言若九鼎大吕之重誰不願遊<lb/>
<pb n="KR4d0211_SBCK_016-4b"/>
閣下之門以自託扵不朽閣下所賔接固亦多矣儻<lb/>
復加之意焉而略勢位躬吐握以一變近時公卿簡<lb/>
貴之風均禮寒素開納後來或博約其人使知所趍<lb/>
向或借之淸談緒論以成其名將見天下之士褰裳<lb/>
提屨爭先奔走以閣下爲依歸雖易之以富貴而彼<lb/>
將有所不願士非狂惑鄙陋孰不捨衆人之所趍而<lb/>
委心乎閣下者閣下方將復執大柄佐吾君撥衰戡<lb/>
亂則必有奮忠義立勲名者出爲朝廷用閣下貴隆<lb/>
槐鼎爲元功宿德文章言語與事相侔實今宗師握<lb/>
牘秉管者亦得以仰窺標的益其鑽礪之工以收名<lb/>
<pb n="KR4d0211_SBCK_016-5a"/>
於文籙是閣下與一時士大夫皆無媿乎前修也後<lb/>
世且曰吾宋復有閣下爲士所依歸葢韓富歐陽司<lb/>
馬二蘇之續不其休歟浚抑嘗聞侯嬴欲就魏公子<lb/>
之名而故乆立公子車騎市中使人知公子爲長者<lb/>
能下士漢王生於公卿廷會時使張釋之結韈而曰<lb/>
張廷尉方天下名臣吾故聊使結韈欲以重之汲黯<lb/>
與大將軍抗禮或說黯大將軍尊貴誠重君不可以<lb/>
不拜黯曰夫以大將軍有揖客反不重耶大將軍聞<lb/>
愈賢黯故夫以貴下賤者古人以成名今人以爲恥<lb/>
古人以爲取重今人以爲辱今之士未必賤於侯嬴<lb/>
<pb n="KR4d0211_SBCK_016-5b"/>
貴人其能爲之乆立車騎市中乎今之士未必不賢<lb/>
於王生貴人其能爲之結韈扵廷會時乎使今之士<lb/>
與貴人抗禮貴人其能賢之如大將軍之賢汲黯乎<lb/>
必若以謂是非聖賢事爲不足算則周公下白屋固<lb/>
有執贄而見還贄而見修禮貌而見與欲言而請畢<lb/>
事者越千人而不倦然則近時公卿簡貴自尊之風<lb/>
不及古人逺甚誠願閣下矯其失曠然大變之也方<lb/>
今強虜鴟峙神州陸沉人墜塗炭骸髗僵暴于原野<lb/>
稚耋流穴于道路聖主嘗膽九重之上卧不安席疆<lb/>
埸日駭近以江介爲守荷戈挺刃乗鄣望候之士懸<lb/>
<pb n="KR4d0211_SBCK_016-6a"/>
命鋒鏑甲胄孕蟣蝨而不得欠伸于菴廬之下義人<lb/>
志士傷時激烈酸鼻落涕吟嘯扼腕正聖哲馳騖履<lb/>
遺弗取之秋公卿不扵此時倒屣走迎國士傾身接<lb/>
納與共謀所以批患折難廣地強國尊社稷顯宗廟<lb/>
致主庇民之至計顧獨坐養威重留賔滿廡夷俟踞<lb/>
見至有盥頮賔興昧旦守門見辭閽人足趑趄而不<lb/>
得前者悲夫士固蒙耻冐訽極矣而公卿之距人卻<lb/>
客亦已太甚是何足以傾天下之士哉一旦秉成當<lb/>
軸坐廟朝進退百官知所謂棟下有柱柱下有石石<lb/>
下有土求其人而不得則坐誣一世謂爲乏材如李<lb/>
<pb n="KR4d0211_SBCK_016-6b"/>
吉甫之爲相自謂後進人物罕所接識懵然莫知能<lb/>
否其亦簡貴自尊之過也故曰士不預備而熟講卒<lb/>
然君有問焉其無以應之則大臣之道或闕故不可<lb/>
憚煩今天子側席竦意注想閣下甚眷而縉紳君子<lb/>
逮于窟穴黎庶莫不引頸傾耳望閣下復相如望歲<lb/>
焉浚故願閣下均禮寒素而加之意益務開納以爲<lb/>
遄歸鴟閤棟下柱石之用伏惟髙明察浚之所爲拳<lb/>
拳者皆海内公願而當今主盟吾道之責閣下其實<lb/>
當之又以浚身賤逺不得走伏墻仭再拜下風以控<lb/>
此區區之說也而寓其誠扵書進越是懼併祈閣下<lb/>
<pb n="KR4d0211_SBCK_016-7a"/>
恕之<lb/>
　　寄上富樞密書<lb/>
浚不肖伏食蓬菣慕仰閣下盛德願望威重有年矣<lb/>
屬趍行馬之扉僣納里刺屢獲侍仗屨而聆謦欬慰<lb/>
釋鄙心殆若所謂受敎一言而七日不食如饗太牢<lb/>
者幸甚幸甚雖然浚固有所慕仰而非敢以求知也<lb/>
今閣下乃有意欲以小人姓名塵于薦書聞命悸悚<lb/>
不知所爲旣愧淺昧不足以仰承特達知遇又切歎<lb/>
詠閣下大雅宏度其將以厚德鎭浮俗移澆風也浚<lb/>
聞公卿之大任莫若索士而士則以自鬻爲醜抑嘗<lb/>
<pb n="KR4d0211_SBCK_016-7b"/>
怪近時公卿大人不俛眉下士類多簡棄寒素莫之<lb/>
省録狂生賤儒習爲躁競望髙門而走謁蘧蒢戚施<lb/>
以期一顧一揖而終不可得是先達者未嘗求士扵<lb/>
後進而後進者顧獨求知於先達也逆施倒置聞見<lb/>
稔積漸靡成俗視爲當然此浚所以閉關窮閭無足<lb/>
跡於通貴之門雖藿食水飲而猶守愚抱拙不之改<lb/>
也閣下以耆德碩望輔天子中興歷揚華塗入柄斗<lb/>
樞所以薦賢助國者不可指計今兹均佚琳宫以接<lb/>
納寒素爲孜孜愈益不倦士之躡履墻屏欲瞻輝光<lb/>
希獎飾者亦多矣而淸談緒論獨見及於守愚抱拙<lb/>
<pb n="KR4d0211_SBCK_016-8a"/>
之小人此非將以厚德鎭浮俗移澆風故歟昔人謂<lb/>
救漸靡之弊必俟乎薦紳先生德與位并者揭然建<lb/>
明之閣下於今其薦紳先生德與位并者也固可以<lb/>
鎭浮俗移澆風則今日蒙被盛意豈惟小人之幸將<lb/>
天下寒素實幸也然顧浚材智杇短有所不能爲者<lb/>
念當仰辭嚴旨而惕焉恐懼不敢遽前謹先緘牘粗<lb/>
陳其愚繼將走伏鈞屏舒敘微臆以祈大君子幸察<lb/>
儻閣下不遺鄙賤終以浚爲可敎則庶幾獲偕賔客<lb/>
後陳時一進見于館下以幸道義之餘誨雖尉薦嘉<lb/>
命不克謹承於今而寒微之縱固猶出入門下他日<lb/>
<pb n="KR4d0211_SBCK_016-8b"/>
苟可効心畢力以報國士之知者敢不自竭伏惟閣<lb/>
下原其悃愊非詭辭爲解也曲賜昭亮而容允之冐<lb/>
瀆鈞嚴無任皇灼俟命之至不宣<lb/>
　　答徐提幹書<lb/>
浚昨者拜狀過蒙報貺華翰慰誨勤勤見所以眷知<lb/>
甚厚欽佩至意感何可言浚愚無知扵世事都不通<lb/>
解竊獨有志于學嘗以爲士生叔世去聖人千數百<lb/>
歲雖不復見聖人之儀形而即遺經所傳以求所不<lb/>
傳之妙尚可以見聖人之心又以爲論語一書記孔<lb/>
門格言善行最爲本眞誠使夫子復生且有善問者<lb/>
<pb n="KR4d0211_SBCK_016-9a"/>
進乎前而夫子一二詔告之亦不越乎論語所記故<lb/>
拳拳服膺妄意窺測聖賢旨意譬諸幽蔀窮人穿隙<lb/>
覩天雖或有見亦已微矣然時時取臆說爲朋友言<lb/>
之以求是正其失不料輒塵聽覽且蒙曲賜推與皇<lb/>
愧不敢當然心知左右愛之而欲其至扵是也銘激<lb/>
之餘竊有感焉葢自大學之道不傳士狃習尚以好<lb/>
修取譽爲極致以辭章記誦爲要務語以聖經性命<lb/>
道德之說能知而不嘸然陽應者鮮矣以爲是而洒<lb/>
然入焉者又加鮮至若可與談微究要領會扵言意<lb/>
之表者殆得一二扵千百焉是非此道之難知也由<lb/>
<pb n="KR4d0211_SBCK_016-9b"/>
此道而知之者爲難得也昔李翺在唐諸儒中言道<lb/>
最純然其用心勤甚而時人莫之知後世亦莫之知<lb/>
翺從韓愈爲文章辭彩雖下愈而議論渾厚如復性<lb/>
書三篇貫穿羣經根極理要發明聖人微旨良多疑<lb/>
愈所不逮而愈但稱翺學文頗有得耳翺亦自謂與<lb/>
人言未有是我者是當時莫之知也近世名儒尚論<lb/>
古人衆矣曾無以言道與翺者至或指復性書爲中<lb/>
庸義疏而曰愚者雖讀此不曉也不作可焉是後世<lb/>
亦莫之知也翺之言曰有問扵我我以吾之所知而<lb/>
傳焉遂書于書以開誠明之源而缺絶廢棄不揚之<lb/>
<pb n="KR4d0211_SBCK_016-10a"/>
道幾可以傳於時翺之用心如此而當時後世舉莫<lb/>
之知信乎學此道而難與人言非適今也求之前古<lb/>
又非特一李翺也凡聖賢皆然惟其莫已知而力行<lb/>
不惑所以爲聖爲賢耳浚也昧甚不知力之莫可而<lb/>
竊有志于學不知難與人言而每求夫相與同乎此<lb/>
道者葢不易得而僅有之也今左右於浚不待數面<lb/>
屢款遂知其愚貽書累紙立論精切非見見明白不<lb/>
及此旣深歎仰又自喜相與同乎此道者今復得左<lb/>
右幸良厚也惟是邈逺墻序不獲時奉名理以慰勤<lb/>
翹之心居劇傾向謹拜書具謝蒙知之厚因有感爲<lb/>
<pb n="KR4d0211_SBCK_016-10b"/>
繁言以瀆左右悚怍惟深<lb/>
　　答胡英彦書<lb/>
英彦足下欽耳妙譽未接姿制逺蒙書貺勤懇荷厚<lb/>
意至矣雖過相推稱惶愧不敢當然以足下論學問<lb/>
師友之說求所用心見足下善學與我同志千里相<lb/>
望歡喜無踰足下引夫子問禮樂事及非韓退之皆<lb/>
當夫子聖人道大無我視善之在人與在已不異其<lb/>
下問乎人猶心口相語無分於爲彼爲此也豈復以<lb/>
禮樂之問爲愧其後答曾子問禮必曰吾聞諸老聃<lb/>
答賔牟賈問樂必曰丘聞諸萇洪終不掠所聞爲已<lb/>
<pb n="KR4d0211_SBCK_016-11a"/>
有葢其大也若是是宜依歸者衆如百川之宗溟渤<lb/>
也抑觀夫子始與賈言及武樂虚心款叩若初未聞<lb/>
者雖知賈言非是猶詳問焉已而訂賈二失且備論<lb/>
六成皆賈所不知葢聖人不以所已聞者自足而好<lb/>
問乃爾非以其無我故耶後世學者小識眇然局於<lb/>
已有敖誕虚張如蝸角自大將以不知爲知其肻下<lb/>
氣諮事于人乎往往髫年抱惑至華髮墮顚而無與<lb/>
袪者是雖若好髙而所以自處實甚陋疑退之亦未<lb/>
免此病也退之固大賢欲自比孟軻然終不至焉者<lb/>
患在未能克已耳軻願學孔子而乃師子思是善學<lb/>
<pb n="KR4d0211_SBCK_016-11b"/>
孔子者也退之則曰世無孔子不當在弟子之列豈<lb/>
知得師之義乎孔子學無常師大而師天地故上律<lb/>
天時下襲水土小而師萬物故扵山樂其髙扵水取<lb/>
其有本扵易之象詩之比興與所引喻凡物理之見<lb/>
于經者舉取之上而師古聖賢故祖述堯舜憲章文<lb/>
武竊比於老彭下而扵人無所不師故曰三人行必<lb/>
有我師焉善者從不善者改由夫子觀之凡可法可<lb/>
鑒者皆吾師也豈必弟子云乎哉大抵古人之學不<lb/>
越乎窮理理之所存師之所存也取諸物理皆可爲<lb/>
吾法能會萬物之理爲已事之用非得師而何喬梓<lb/>
<pb n="KR4d0211_SBCK_016-12a"/>
俯仰父子之師也棠棣華鄂兄弟之師也鳥嚶其鳴<lb/>
朋友之師也羔羊跪乳有禮之師也蛾子時術進學<lb/>
之師也石泉潛流而淸愼獨之師也勁松凌寒而秀<lb/>
厲操之師也蘭之馨鮑之臭善惡之師也玉之可撓<lb/>
蒲之可卷剛柔之師也推類言之有是物必有是理<lb/>
目見耳聞無非吾師况在人乎見舌而知守柔顧影<lb/>
而知持後扵已身猶得師焉况在人乎使退之明此<lb/>
義必不爲前言自處於弟子也彼且自忘其師說所<lb/>
謂無貴無賤無長無少惟道之師與弟子不必不如<lb/>
師之論試以韓之矛攻韓之盾則敗矣豈其答吕生<lb/>
<pb n="KR4d0211_SBCK_016-12b"/>
書時方欲以髙談自抗未之思耶足下能知退之失<lb/>
言則自處者必有在故某雖未接姿制而遂知足下<lb/>
之善學與我同志也足下家學有淵源昆仲又皆多<lb/>
聞知親師而求友相與諸磨進乎此道未可涯也時<lb/>
正講寒不審起居何以無階良覿伏冀以時爲器業<lb/>
自重人還逮其上狀率略悚仄無已因風幸時寄聲<lb/>
不宣<lb/>
　　上婺州周侍郎書<lb/>
浚聞古之人闔户髙枕與被髮救鬬者同道葢君子<lb/>
出處初無二致用則出不用則處其處也學以爲已<lb/>
<pb n="KR4d0211_SBCK_016-13a"/>
其出也用所以爲已者爲人此豈二致哉自古人之<lb/>
學不傳士以出處爲異道故凡居蓬衣白閉關屏跡<lb/>
者自以爲無用於世莫或知之夫人不已知固守道<lb/>
者所不屑然公卿有位取人失之窮則吾道之不明<lb/>
豈不益甚矣乎浚也至愚身處賤約自視淺陋無以<lb/>
偶世俗未嘗忘意人之已知不謂閣下過聽賜之珍<lb/>
緘奬與問遺禮意甚眷此人必有以浚欺閣下者顧<lb/>
浚詠慕賢德雖久而未有足跡於賔序乃蒙殊知若<lb/>
此信閣下取人之道與世之簡棄寒素者大異矣是<lb/>
用進伏於門墻願望德容以慰區區仰止之心此非<lb/>
<pb n="KR4d0211_SBCK_016-13b"/>
以受知門下爲已私悅也以謂閣下取人之道如此<lb/>
則凡幽潛逺隱之士益自信其所守且使世之人知<lb/>
居蓬衣白閉關屏跡者其所守固自有在未爲君子<lb/>
之棄也吾道之明其庶幾乎恭惟閣下以天子從臣<lb/>
殿此名鎭仁行如春威行如秋民安田廬門不施吏<lb/>
席惠化洽矣而又増治學官敎育士類且將使浚預<lb/>
講說之末此實閣下力振吾道加意甚厚浚雖不獲<lb/>
承命然益知吾道之明繄閣下是賴則浚之蒙知豈<lb/>
特爲已私悅乎此浚所爲進見之意也<lb/>
　　答姚令聲書<lb/>
<pb n="KR4d0211_SBCK_016-14a"/>
得足下去月尾書辭意良勤系念雪釋曠然以喜然<lb/>
寒温問外首及妄人假僕姓名和元祐賦鋟板散鬻<lb/>
若欲僕亟圖自辯白者此足下愛之深也僕亦聞諸<lb/>
道路謂僞和賦集頗已流布僕固陋甚妄人又欲以<lb/>
此涴衊之是支離寢醜而更蒙不潔也然似聞所和<lb/>
賦無一語可讀者審爾則不待家至人諭苟一寓目<lb/>
必洞其妄世言薺苨亂人參蛇牀亂蘼蕪葢惡其似<lb/>
耳使僞賦誠無與鄙文似則恐未能爲我浼也其又<lb/>
何辯足下閱古今名人鉅公所爲書若集多矣僞妄<lb/>
増加者往往有之况僕眇鄙橫𬒳涴衊又胡足多怪<lb/>
<pb n="KR4d0211_SBCK_016-14b"/>
唐元白詩爲時人繕寫模勒衒賣扵市井甚者至有<lb/>
盜竊姓名苟求自售雜亂間厠無可奈何今僞賦自<lb/>
爲一集不以僕文參之則無雜亂間厠之患其爲盜<lb/>
竊姓名甚易見也然傳聞失眞翻轉名實古人所歎<lb/>
近亦嘗白官司移文建陽破板矣前散鬻者人得之<lb/>
當即以供瓿覆藥楮有不得其詳者足下以是告之<lb/>
　　上潘大著書<lb/>
孔孟云殁乆矣義命之說不見扵世故士之持心日<lb/>
益以偷持心以偷則屑焉以富貴爲念故其居窮約<lb/>
則患富貴得富貴則苟富貴有苟富貴之心則必持<lb/>
<pb n="KR4d0211_SBCK_016-15a"/>
保寵位若庸商賤賈之守囊櫝惙然恐或亡之而弗<lb/>
獲其爲彼其心惟恐君之不昏相之不愚而不已容<lb/>
也苟朝廷以一束草置之巖廊之上被以公衮翼以<lb/>
徒胥命之曰相彼亦將曰此賢相也顧非豪英偉特<lb/>
之士天資鞏固挺然自拔扵頽風靡俗之間灼知義<lb/>
命無一分富貴心者詎能犯顔正論歷詆時相以警<lb/>
悟人主之聽耶邇聞閣下進對明天子前指彈柄臣<lb/>
無所回隱音吐暢厲聳動陛㦸雖遭斥黜且甘心而<lb/>
不顧意閣下其安行義命視富貴如泥塵者也四方<lb/>
持忠抱義之士聞風增氣交聲互傳所謂豪英偉特<lb/>
<pb n="KR4d0211_SBCK_016-15b"/>
非閣下其誰歟使薦紳君子上自三揖下極九品盡<lb/>
如閣下則孔孟所謂命義之說必復大明扵今之世<lb/>
矣惜閣下之道其無與誰助之雖然古之抗直情伸<lb/>
鯁論以劘其上者多矣言不用而見黜率爲懟怨狼<lb/>
戾譏非刺詆述書著論以興讟訕否則自放扵<graphic n="KR0588" url="https://raw.githubusercontent.com/kanripo/KR-Gaiji/master/images/KR0588.png" mimeType="image/png"/>園<lb/>
盃酒之間絶口不道世事以示曠達夫以言不用而<lb/>
興讟訕固小丈夫之事至扵絶口不道世事亦非君<lb/>
子之心也君子有所謂憂國愛民之心未嘗一日忘<lb/>
之也有言扵君不恤其用不用也用固君子之願也<lb/>
如不用特於言弗克伸耳其於憂國愛民之心亦何<lb/>
<pb n="KR4d0211_SBCK_016-16a"/>
損哉昔者孟軻不用扵齊三宿而出晝猶以爲速且<lb/>
曰王如改諸則必反予又曰予雖然豈舍王哉又曰<lb/>
王庶幾改之予日望之夫孟軻非重去齊也不用而<lb/>
猶諄諄以云者其心不忘乎用王爲善而欲以安齊<lb/>
民是所以爲君子之心也浚固願閣下察孟軻去齊<lb/>
之言以無忘君子之心益思所以憂國愛民者今天<lb/>
子夙夜求治他日必悟閣下敷奏之忠翻然起閣下<lb/>
而置諸左右以詢諮政道浚知閣下之黜不乆矣敢<lb/>
布諛語閣下其垂觀焉<lb/>
　　代上范丞相書<lb/>
<pb n="KR4d0211_SBCK_016-16b"/>
某不肖獲隸幕府下亦旣數月矣惟是才朽力綿而<lb/>
魯于及事夙夜怵惕懼使令之不給用速譴誅爲僚<lb/>
列羞然今猶坐曹自如而未以劾去者夫豈自以爲<lb/>
能哉實繄相公厚德宏度包荒容愚不欲以遲鈍之<lb/>
失去士故某亦得靦然濫吹於羣賔衆屬之末相公<lb/>
之恩德不旣至矣乎而某於此猶將貢瞽言于鈴下<lb/>
者葢當可言之時不得而黙也士固恥于自媒淺露<lb/>
以求知不可之大者然當可言而不言要亦未爲得<lb/>
也鬷蔑一言而善叔向曰子若無言吾幾失子矣使<lb/>
古人率不用言以自見則是語也不當紀扵春秋家<lb/>
<pb n="KR4d0211_SBCK_016-17a"/>
此某所以不得而默也厥今薦舉之法至矣然猶有<lb/>
遺才焉何哉居上位者忽不察沉下僚者介不求焉<lb/>
耳漢王子師刺豫州未下車即辟荀慈明旣下車又<lb/>
辟孔文舉此其人皆素譽暴著無事于自進而人雅<lb/>
知之者也非此族也而獨介介然自同寒蟬雖王公<lb/>
大人樂人物負鑒裁而猶曰吾弗求吾弗求則固而<lb/>
已矣誰得而知之古之人固有惴惴焉惟恐不得出<lb/>
大賢之門下者矣至書亟上足數及門而不愧彼豈<lb/>
甘冐自媒之醜哉以謂仁人在上位而不一告之是<lb/>
果於自棄所以自進而不疑也况如某辱肩下吏旦<lb/>
<pb n="KR4d0211_SBCK_016-17b"/>
暮走趍望拜光采進不爲無因退不爲自媒又焉得<lb/>
自疑而塞默乎方今海内騷動烽舉燧燔甲而兵者<lb/>
環宇縣百姓罷弊居者困督輸而行者勞轉餉喁然<lb/>
望治葢思息肩而未得也則所以佐明主圖中興者<lb/>
非我公其爲誰注意具瞻將扵是乎在一日環賜遽<lb/>
至當有天子之命曰丞相其亟來覲遂復相予則潭<lb/>
潭府居若在霄半泥塗賤士曽不得引領矯脰仰望<lb/>
列㦸之餘光又安能曲躬布武進瞻威重以幸一流<lb/>
眄乎此某所謂今日爲可言之時也夫以朝夕在門<lb/>
下備指呼幸亦至矣而不獲定價于一言是某之愚<lb/>
<pb n="KR4d0211_SBCK_016-18a"/>
不足以辱品題也人其謂某何且將曰是固爲丞相<lb/>
幕府吏得以職事日拜於前者而不見知遇伯樂所<lb/>
以不顧將不爲凡馬乎如是則某也終不復受知扵<lb/>
人雖殞身不足以滅恥亦相公所宜甚憐也某抑聞<lb/>
之橫一木而棟明堂者其力固多然其下有柱柱下<lb/>
有石石下有土積三物而棟乃成焉相公行當還天<lb/>
朝任棟梁重則標鑒中人物宜柱石者信不乏矣如<lb/>
某瑣瑣或冀得與塊土齒爲終身榮雖瞑目可以無<lb/>
憾小人誠願其敢望乎干冐鈞嚴進越是懼無任皇<lb/>
灼之劇<lb/>
<pb n="KR4d0211_SBCK_016-18b"/>
　　上致政胡待制書<lb/>
浚聞之君子分定于所性外物莫之能加亦莫之能<lb/>
損故未嘗標出處爲二道或三仕三已而了無榮悴<lb/>
之心葢自有道者言之視千萬世猶俯仰頃豈復於<lb/>
百寒暑間校用舍得喪爲區區欣戚哉閣下以卓踔<lb/>
超世之資早聞道扵過庭淵源信有自矣所謂樂天<lb/>
知命無入而不自得者閣下固已洞達而深造之用<lb/>
能於強年請老屣簪橐其如脫眇然引身嚻埃之外<lb/>
非知性純徹養熟而分定不爲外物軒輊能若是乎<lb/>
浚竊嘗謂近世士大夫勲名塞天地忠義貫日月學<lb/>
<pb n="KR4d0211_SBCK_016-19a"/>
窮千古文髙一代者往往踵武相繼或比肩並出至<lb/>
於力行所知以聖賢爲度輕蟬冕薄萬鍾遺榮獨往<lb/>
心亨於寂寞之地者葢幾無而僅有之此浚所以夙<lb/>
夜願望閣下之德容爲拳拳者也浚生四十有九年<lb/>
矣顧髮已種種而常自安扵窮巷不敢妄懷求進之<lb/>
心夫豈以是爲硜硜哉葢斯道也廣之彌宇宙窮日<lb/>
月約之不出乎身古之人已事未明則不敢以爲人<lb/>
自任孔子嘗使漆雕開仕對曰吾斯之未能信夫子<lb/>
大聖其知人也審矣將使開仕必其人有可仕之實<lb/>
而開方自省乃爾豈非鉤致于已者未能窮深極逺<lb/>
<pb n="KR4d0211_SBCK_016-19b"/>
則不足以通天下之志故耶然而曰斯云者果何謂<lb/>
哉以開所能言求其所不能言則其心必有事焉而<lb/>
難以形似道也彼惟用心扵内者猶不能無疑方且<lb/>
汲汲扵自力而何暇乎求仕是固後學所宜知而浚<lb/>
將終身勉焉者孟子曰禹稷顔回同道葢閉門造車<lb/>
推而之四方轍無不合者禹稷之轍周乎天下而回<lb/>
則造車于陋巷者也豈異道乎夫士雖未必能爲回<lb/>
而皆可以爲回至以爲已之學造車于陋巷則夫人<lb/>
而皆然也閣下之轍固嘗周天下矣今浚以造車之<lb/>
說見其亦有合否乎伏惟閣下察之不宣<lb/>
<pb n="KR4d0211_SBCK_016-20a"/>
　　答羅駿夫書<lb/>
浦陽之別俯仰五年勤企可知前日遣人以久不聞<lb/>
動静輒寄意適道書中爲吾友問乃辱專書垂惠愧<lb/>
荷之餘慰浣多矣吾友邇來爲况如何旣當門户百<lb/>
爲勤艱良未易處然處人所難處始見學力至與未<lb/>
至士當以弘毅自期乃能任重而力行不怠居困而<lb/>
心亨自如今人質旣薄學且不固一落莫則大戚戚<lb/>
以悶苟可脫寒餓而濟其欲者無不爲也彼不知士<lb/>
君子所謂窮特其人窮耳其人之天孰能窮之哉是<lb/>
心如太虚外物如浮雲浮雲有去來太虚無得喪浮<lb/>
<pb n="KR4d0211_SBCK_016-20b"/>
雲有變滅太虚未嘗動也能明此則心廣體胖無入<lb/>
而不自得雖臨死生如履坦塗况外物乎駿夫資固<lb/>
頴異然經事尚少鄙意誠恐駿夫習前日裕餘或不<lb/>
能安今日之勤艱也謹以已所固守而自強者奉勉<lb/>
惟古之人率困厄勞苦動心忍性而後能光明成就<lb/>
安知駿夫今日之勤艱不愈於前日之裕餘乎他惟<lb/>
以時自愛是祝<lb/>
　　與潘左司書<lb/>
逺違益誨忽幾兩月瞻仰不可名叙去十二月伏領<lb/>
貺書感激厚意無有窮已因念不肖且賤膚受末學<lb/>
<pb n="KR4d0211_SBCK_016-21a"/>
本無傳承所自喜者徒以師心謀道尚見古人自得<lb/>
之意不劫劫爲世俗趍慕耳執事聞道先達用所以<lb/>
見知者脱畧年輩使玷交游中規約挽引欲遂納諸<lb/>
成就許與甚篤有子弟之愛乆愈益親每語以林泉<lb/>
終老示論乆要伏惟此義銘貫心骨口不能言非若<lb/>
俗中人感恩荷惠喋喋摧謝爲也浚竊嘗恠今世貴<lb/>
人率以勢位自髙而窮士亦以貧賤自屈自髙者恥<lb/>
下交爲世俗之羞自屈者竊上交爲一旦之榮貴人<lb/>
失其德窮士失其守此道之所以不行也道之不行<lb/>
亦已乆矣起而振之非有當世賢達其將誰能宜乎<lb/>
<pb n="KR4d0211_SBCK_016-21b"/>
執事者之於浚爲是眷眷也浚誠固陋獨未嘗求知<lb/>
於人未嘗求知於人而辱國士之知最厚焉伏惟此<lb/>
義當古人中求之乃今得逢扵下執事一何小人之<lb/>
幸歟伏承晉遷司都方且大用矣願調䕶自重相與<lb/>
一二賢君子主盟吾道於上使世之窮士如浚者相<lb/>
與企瞻餘光樂道而自勉於下則道之行也其庶幾<lb/>
乎區區夙心感於見遇因書如此<lb/>
　　答虞夢符書<lb/>
邇便至辱墜書一函發緘疾讀始洒然慰中赧然怍<lb/>
卒之釋然以喜浚惟違闊繄乆馳仰勤甚忽對誨示<lb/>
<pb n="KR4d0211_SBCK_016-22a"/>
所不如面款者無幾故洒然慰又惟自語離後曽不<lb/>
克裁尺紙爲君子問頃歲夢符取名髙第宜以書道<lb/>
欣竦多賀之私乏便因循而復不果今當引牘濡筆<lb/>
具答來貺負負大難爲辭故赧然怍已而三復敎簡<lb/>
情義周密則用自慰曰豈其念我如是而以書問不<lb/>
至爲譴乎人之相知貴相知心夢符其心知我矣尚<lb/>
我慊故釋然以喜凡夢符與僕相知者皆非世俗之<lb/>
謂宜勿復縷縷云也茂仁兄云夢符瓜戍期在秋抄<lb/>
夢符才髙學富志行卓然應即横翔天衢以趍開泰<lb/>
之會而方將戢翮枳棲側偪乎其不宜也然屈蟄所<lb/>
<pb n="KR4d0211_SBCK_016-22b"/>
以爲伸安知六月息不爲南溟圖歟不卑小官固君<lb/>
子所以無入而不自得者也夢符存問僕委曲甚悉<lb/>
佩謝厚意何時可忘僕昧陋甚與世舛馳放跡艽野<lb/>
荆扉蓬屋竹樹蔽翳讀書之餘時綴小文或微吟短<lb/>
歌以舒情抱雖瓶儲屢空可忘也自餘皆不足爲左<lb/>
右道炎暑煩溽伏惟侍次多暇神明相之尊候萬福<lb/>
不宣<lb/>
　　與林權縣書<lb/>
蘭谿地雖小亦萬家邑也徵發期會奉宣詔條與缿<lb/>
筩所受訟記雜然糾紛葢日不暇給官數易事益不<lb/>
<pb n="KR4d0211_SBCK_016-23a"/>
治弊積蠧深吏皆上下手索瘢出羽直以賕錢多寡<lb/>
爲罪重輕前令尹熟視䄂手無可奈何要非剛徤精<lb/>
通令明禁信以紐柅吏奸爲意固亦未易治也執事<lb/>
不鄙此民辱屈臨而撫字之潔已奉公剛耿疾惡私<lb/>
請曲謁不得行于户庭決事處法務自我出不以委<lb/>
吏繩奸發伏有犯無貸小胥老吏跼足縮氣慓如蹈<lb/>
冰此葢執事政蹟之懿而輿人欣詠以爲幸見者也<lb/>
然尚有小未至者葢由弊事猥衆翫習積乆蕩無條<lb/>
綱堆案相仍叢集坌至故雖以髙明處之亦或未暇<lb/>
千慮之一脫有遺智猶勤精思夫以剸裁繁劇而小<lb/>
<pb n="KR4d0211_SBCK_016-23b"/>
有未至固不遽爲善政累然竊譬之結綠夜光朗耀<lb/>
晶瑩有瑕焉若毫芒雖未累其珍要不若無之爲美<lb/>
也頃執事區處曹務俾就程律循類按次剖析無壅<lb/>
則旁明洞燭事至畢見而無或不詳政旣即敘彼雁<lb/>
鶩行者且不敢爲讕語敢爲銖兩奸乎退食多餘於<lb/>
以便坐舒紳靜頤神觀不其休歟浚鄙陋適有名數<lb/>
在部屬邇嘗納謁進勤館人曲蒙謙虚接揖禮意甚<lb/>
備不以編户民遇之是宜竭愚少佐髙明之萬一十<lb/>
餘年來更六七令下邑困于粃政乆矣誠有以蘇息<lb/>
之其爲愛仰心當如何若曰吾姑攝是邑也無庸爲<lb/>
<pb n="KR4d0211_SBCK_016-24a"/>
率職計則宜非執事之心魯叔孫所館雖一日必葺<lb/>
其墻屋去之如始至當官而行有不如叔孫之館乎<lb/>
伏惟加惠此民思所未至而終以無倦將見能名顯<lb/>
聞部使者交書薦寵𬒳襃擢不逺矣下邑其何幸如<lb/>
之<lb/>
范香溪先生文集卷之十六<lb/>
<pb n="KR4d0211_SBCK_016-24b"/>
<pb n="KR4d0211_SBCK_016-24b"/>
</p>
<p>
</p>
  </div>
</body>
</text>
</TEI>
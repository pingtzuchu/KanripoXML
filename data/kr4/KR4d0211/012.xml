<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0211_SBCK_012-1a"/>
范香溪先生文集卷之十二<lb/>
　　廟謨上<lb/>
未戰而廟算勝者得算多也未戰而廟算不勝者得<lb/>
算少也人主議戰於廟堂之上兵形已成然後付之<lb/>
扵將是謂廟謨夫形兵之極至扵無形無形則深間<lb/>
不能窺智者不能謀故爲魚鼈者可以網罟取爲鴻<lb/>
鵠者可以矰繳加惟無形者無可奈何廟謨成算所<lb/>
以先計取勝出萬全而必無敗葢無形之大者也豈<lb/>
獨使敵人不能窺雖吾士卒雖吾國人不可使知之<lb/>
非吾腹心之臣非吾指授之將不可使知之易曰君<lb/>
<pb n="KR4d0211_SBCK_012-1b"/>
不密則失臣臣不密則失身機事不密則害成君臣<lb/>
相與議戰于廟堂之上安危係焉成敗係焉固所以<lb/>
躡足附耳而謀者也愼密不至幾何而不害於成葢<lb/>
聞用兵者常不愛爵祿百金以求知敵之情間人諜<lb/>
士我固有之而彼亦烏能不用凡彼使之覘我事情<lb/>
伺我動靜察我虛實固有近在門庭而不及知者我<lb/>
非故爲誑事於外令吾民知之以欺於敵間則竒謀<lb/>
至計情實之所在殆未有不密而不害于成者也今<lb/>
有千金之玉巵通而無當可以盛水乎曰不可有瓦<lb/>
器而無漏可以盛酒乎曰可也夫瓦器雖甚賤惟無<lb/>
<pb n="KR4d0211_SBCK_012-2a"/>
漏故可以盛酒玉巵雖甚貴惟有漏故不可以盛水<lb/>
此春秋所以戒寺人貂漏師于多魚者也昔之人固<lb/>
有欲發天下大事未嘗不獨寢恐夢言而使人知其<lb/>
謀者固有居髙堂悉去屏障相向坐謀而不言以鐵<lb/>
筯畫灰爲字隨滅去之故其所謀人無得而知者漢<lb/>
髙祖以陳平爲腹心或計祕世莫得聞荀攸從魏武<lb/>
攻討常謀謨帷幄時人及子弟莫知其所言古之君<lb/>
臣於機事愼密如此其至是以決䇿舉事鮮不有成<lb/>
今廟堂之上沈機祕畫必如漢髙之與陳平魏武之<lb/>
與荀攸則何攻之不克何戰之不勝何敵之不摧何<lb/>
<pb n="KR4d0211_SBCK_012-2b"/>
宼之不滅哉儻尚若異時謀未定而計已傳兵未動<lb/>
而敵已知成算未授于將帥而市人行路已宣言吾<lb/>
情實之所生則非臣之所敢知也或曰得萬人兵不<lb/>
如聞一言獨不可以收羣策廣廟謨也曰是不然兼<lb/>
聽而獨斷者大謀之術也收羣策所以兼聽故白屋<lb/>
之士皆得以關其說定廟謨所以獨斷故非腹心之<lb/>
臣非指授之將不可使知魏劉廙言智周扵獨斷者<lb/>
不恥扵下問故博採衆智于下而愼密勝算于上聖<lb/>
王所以出萬全也凡臣所陳或妄議兵形則皆發其<lb/>
端而不敢盡惟畏夫機事之不密而已然猶有不得<lb/>
<pb n="KR4d0211_SBCK_012-3a"/>
已而及之者昔唐元萬塡草檄責髙麗譏其不知守<lb/>
鴨淥之險莫支離報曰謹聞命徙兵固守鴨淥唐軍<lb/>
不得入此又機事之所宜密也<lb/>
　　廟謨下<lb/>
所謂廟謨者計勝于未戰尚謀之道也夫天下無乆<lb/>
治亦無乆亂不患亂之不治而患所用以治亂者非<lb/>
其人苟得其人不患功之不速而患所以圖功者無<lb/>
其謀昔晉元帝啓基江左出師露次躬擐甲胄移檄<lb/>
四方刻日北征至以漕餉稽期誅督運令史志非不<lb/>
速也然終不能成尅復功者惟無圖功之謀而已當<lb/>
<pb n="KR4d0211_SBCK_012-3b"/>
是時祖逖鎭雍<graphic n="KR0588" url="https://raw.githubusercontent.com/kanripo/KR-Gaiji/master/images/KR0588.png" mimeType="image/png"/>數破石勒之鎭戍歸附逖者甚衆<lb/>
黃河以南盡爲晉土又營繕虎牢將長驅越河掃淸<lb/>
冀朔元帝旣得逖宣威于外儻遂能推誠任之俾專<lb/>
分閫且以王導爲腹心引紀瞻戴若思等爲策士倚<lb/>
陶侃以爲屏蔽誅王敦以絶内患因溫嶠忠亮之節<lb/>
復讎之私俾率銳師佐逖進討則剪羣胡如拉枯復<lb/>
輿地如反手元帝謀不及此故元戎屢動不出江畿<lb/>
是雖得人而無圖功之謀猶無功也今王師討伐固<lb/>
將收中原清大憝以悉復祖宗故地然根本所恃實<lb/>
在江左彼東晉得一祖逖猶能使黃河以南盡爲晉<lb/>
<pb n="KR4d0211_SBCK_012-4a"/>
土况陛下有腹心爪牙之衆乎臣所未知者廟堂所<lb/>
以圖功之謀爲如何耳陛下雖有腹心之臣籌扵帷<lb/>
幄然引之爲策士者誰乎倚以爲屏蔽者誰乎俾專<lb/>
分閫可以破虜如祖逖之當石勒者誰乎可使之率<lb/>
銳師佐進討者誰乎陛下當與腹心之臣議扵廟堂<lb/>
之上審我狥地闢國者才爲如何訓兵總衆者才爲<lb/>
如何彼所出者何策我所出者何策彼所固守者何<lb/>
地我所固守者何地吾將所以破彼者何人彼所以<lb/>
當吾將者何人孰賢孰否孰智孰愚孰強孰弱孰勇<lb/>
孰怯彼已洞見則勝負之勢未戰而已分矣兵法曰<lb/>
<pb n="KR4d0211_SBCK_012-4b"/>
如彼知已百戰不殆漢髙祖深明知彼已之術故伐<lb/>
魏而知柏直不能當韓信馮欽不能當灌嬰項它不<lb/>
能當曹参因曰吾無患矣果定魏地是審彼已之將<lb/>
而知必勝也黥布之反髙祖召薛公問以布計所從<lb/>
出薛公對以布出上計則山東非漢有出中計則勝<lb/>
負未可知出下計則可以髙枕而卧漢無事矣布果<lb/>
出下計髙祖遂破之是審彼已之計而知必勝也陳<lb/>
豨之反髙祖自往討之至邯鄲喜曰豨不南據邯鄲<lb/>
而阻漳水吾知其無能爲矣遂破豨是審彼已之地<lb/>
而知必勝也故夫決勝之策在乎察將之才能審敵<lb/>
<pb n="KR4d0211_SBCK_012-5a"/>
之強弱斷地之形勢觀時之宜利今廟堂之謀能先<lb/>
審彼已知必勝之道則何患功之不速乎議者或謂<lb/>
唐肅宗以匹馬起靈武合弱旅鉏強寇師及渭西曽<lb/>
不踰時而摧堅銳復兩京悉收河南州縣今中興之<lb/>
功胡爲乎不可以日月冀也臣竊以爲不計事勢之<lb/>
言夫淸内盜者易爲力攘外患者難爲功安禄山雖<lb/>
劇寇然内盜也當時回紇請和土蕃結附不惟順服<lb/>
又藉其用以復土疆則不踰時而淸中原尚爲宿留<lb/>
且香積之戰新店之戰唐兵爲賊掩幾不能軍使非<lb/>
回紇相與夾攻則雖郭汾陽李嗣業且將再不勝賊<lb/>
<pb n="KR4d0211_SBCK_012-5b"/>
驚曰回紇至矣因大敗遂收東都是肅宗中興用夷<lb/>
狄國家中興攘夷狄也不計事勢而欲以至德之功<lb/>
望今日則過矣然而功不可以速成者事之勢時不<lb/>
可不趍者人之力苟惟玩日弃時而曰功不可以速<lb/>
成則亦何功之有禹之治水非一日而有功也然履<lb/>
遺弗取冠掛弗顧其扵趍時未嘗不急則圖天下之<lb/>
功可忘所以趨時哉<lb/>
　　用竒<lb/>
臣言功難以速成謂中興大功也至扵兵家之策則<lb/>
又有貴速而不貴乆者臣且將言之夫戰久則兵鈍<lb/>
<pb n="KR4d0211_SBCK_012-6a"/>
攻乆則力屈暴師乆則國用不足此兵所以貴速也<lb/>
敵有可乘之隙我有決勝之機行之有疑反爲彼利<lb/>
此兵所以貴速也欲無鈍兵屈力殫財動敵機㑹則<lb/>
莫若用竒以求速勝之功而用竒者又莫神扵得竒<lb/>
正之變也使夫用兵者以衆敵衆以強敵強戰勝則<lb/>
殺傷猶至扵相當不勝則一敗塗地以爲用兵如是<lb/>
而止耳則雖庸人悍夫皆可以將百萬之師以臨大<lb/>
敵惟夫用寡以當衆用弱以當強轉危而安轉敗而<lb/>
勝勝則彼必摧潰而我獨全不勝則不至扵甚亂而<lb/>
敵無以乘我是豈庸人悍夫所能知哉葢有竒正之<lb/>
<pb n="KR4d0211_SBCK_012-6b"/>
變行乎其間因形制勝神張鬼翕變化莫測雖吾士<lb/>
卒猶不能窺吾所以勝况敵人乎兵法曰戰勢不過<lb/>
竒正竒正之變不可勝窮竒正相生如循環無端必<lb/>
有獨得於心不可以智識不可以情求者爲能盡之<lb/>
昔唐兵之破霍邑也建成<graphic n="KR1089" url="https://raw.githubusercontent.com/kanripo/KR-Gaiji/master/images/KR1089.png" mimeType="image/png"/>馬右軍少却而宋老生<lb/>
乘之太宗自南原馳下斷其軍引兵奮擊遂敗老生<lb/>
夫建成陣扵城北是謂正及其却而致老生則向之<lb/>
正變而爲竒太宗自南原馳下是謂竒及其斷老生<lb/>
軍引兵奮擊則向之竒變而爲正太宗得竒正之變<lb/>
故戰無不勝攻無不克議者以謂非學而能惟其以<lb/>
<pb n="KR4d0211_SBCK_012-7a"/>
正爲竒以竒爲正吾之正使敵視以爲竒吾之竒使<lb/>
敵視以爲正是豈可學而能哉必有獨得扵心不可<lb/>
以智識不可以情求者也歷觀自古善用兵者未嘗<lb/>
不以竒勝或示羸而用其銳或示怯而用其勇或示<lb/>
緩而用其急或示近而用其逺或示之敗而致其怠<lb/>
或示之退而致其追或示以擊東而實攻其西或示<lb/>
以擊左而實攻其右皆因機應變示敵以可見之形<lb/>
而不示以不可知之計唐李泌請肅宗詔李光弼守<lb/>
太原出井陘郭子儀取馮翊入河東則史思明張忠<lb/>
志不敢離范陽常山安守忠田乾眞不敢離長安是<lb/>
<pb n="KR4d0211_SBCK_012-7b"/>
以三地禁其四將也然後命建寧王北並塞與光弼<lb/>
相犄角以取范陽賊失巢窟當死河南諸將手肅宗<lb/>
不能用使慶緒思明挻亂不已其後代宗討史朝義<lb/>
長孫全緒請休士張勢以綴賊使光弼取陳留李抱<lb/>
玉擣河北先斷其手足然後縱間賊中彼脅從者相<lb/>
疑則賊滅可待代宗用其言遂滅朝義平河北臣嘗<lb/>
謂禁四將而取巢窟張勢綴賊而斷其手足是皆用<lb/>
竒正之微機不可失者惟有用有不用故或有功或<lb/>
無功夫先人有奪人之心投機之㑹間不容髮方今<lb/>
討賊之勢得無與李泌全緒所言有近似者乎惟能<lb/>
<pb n="KR4d0211_SBCK_012-8a"/>
出竒正之變示以可見之形不示以不可知之計以<lb/>
成速勝則善矣<lb/>
　　揆策上<lb/>
兵有不可攻有不可不攻不可攻者敵之鋭也不可<lb/>
不攻者敵之恃也我以兵進彼以兵逆則猛士精卒<lb/>
悉銳來拒此不可攻也當用竒以擣其虚彼有所恃<lb/>
持重自守則餘軍倚以爲強士氣自倍此不可不攻<lb/>
也當用竒以致其敗日者王師之討賊也數道並進<lb/>
賊悉以鋭兵分拒諸將諸將攻之勝負未有此攻所<lb/>
不可攻也法當以大衆謹持其銳選梟勇士少出而<lb/>
<pb n="KR4d0211_SBCK_012-8b"/>
更進時擣壘以撓之備東則擣西備西則擣東使彼<lb/>
奔走不給雖有猛士精卒且將氣竭而力弊我乗其<lb/>
弊而攻之可以必克且彼備我扵前者旣衆而強則<lb/>
其自備扵後者必寡而弱我旣弊其強衆扵前則可<lb/>
以襲其寡弱扵後彼強而衆者旣弊則寡而弱者自<lb/>
孤我因以輕兵捷騎投其間而擊其虚倍道疾馳不<lb/>
三日而叩汴城出其不意則叛衆可以笑俘渠首可<lb/>
以坐縛彼強衆之在前者還救則戎師夾攻不還救<lb/>
則腹心已奪此彼之銳不可攻當用竒以擣其虚之<lb/>
策也且賊之所恃者胡虜也彼宜推以抗我爲兵寇<lb/>
<pb n="KR4d0211_SBCK_012-9a"/>
鋒而方蜂屯蟻結固守不動者葢彼以爲恃則其動<lb/>
不敢輕輕動而小衂則凶威挫而賊衆疑恐我得以<lb/>
測其虚實不若固守不動使其衆賴強胡之虚聲挾<lb/>
以自壯且示所恃以疑我此賊人之情也法當以計<lb/>
動之使彼雖不欲與我戰而不得不戰夫胡虜之性<lb/>
貪惏無厭可以利誘我宜未戰而設伏使一裨將率<lb/>
數千衆鼓行徑進衝其中堅示敗而速去之無愛輜<lb/>
重寶物且走且棄虜輕我軍之易北又嗜遺利必驕<lb/>
怠而競爲抄掠則吾伏可起掩其不備虜必反走因<lb/>
而乘之向之蜂屯蟻結者必亂則吾示敗之師可還<lb/>
<pb n="KR4d0211_SBCK_012-9b"/>
奮擊破彼所恃則餘賊失氣然後諸將席勝四面攻<lb/>
之大克必矣此彼所恃不可不攻當用竒以致其敗<lb/>
之策也昔唐兵討蔡吳元濟悉銳卒屯洄曲以抗李<lb/>
光顔故李愬知元濟之隙可乗潛師夜起出文城柵<lb/>
馳入垂瓠城駐元濟外宅而蔡人無知者遂以平蔡<lb/>
時董重質猶守洄曲愬折簡召之重質即弃軍降是<lb/>
擣其虚而銳自摧也李靖討輔公祏公祏以一軍頓<lb/>
當塗一軍據當塗南路皆百戰強兵造柵自固蓄力<lb/>
飬銳以抗唐軍葢公祏所恃也靖苦戰破之二軍悉<lb/>
潰公祏餘衆雖多不復敢戰遂禽公祏是敗其恃而<lb/>
<pb n="KR4d0211_SBCK_012-10a"/>
衆自破也擣其虛而銳自摧敗其恃而衆自破固有<lb/>
古事之効矣豈空言哉<lb/>
　　揆策下<lb/>
甚哉兵乆之難也千里饋糧内外騷動老師費財從<lb/>
古患之昔曹操孫權時江淮間不居者數百里或以<lb/>
爲坼堠之郊非耕牧之地此未得曹孫之情也且操<lb/>
與權才均智敵將佐亦相甲乙使其對壘抗兵各用<lb/>
所長以角逐扵江淮之間雖積時累歲徒爲自弊勝<lb/>
負猶未有分也故各虛數百之地堅壁淸野以相候<lb/>
望來則應去則守全力繕兵以伺敵釁此則曹孫之<lb/>
<pb n="KR4d0211_SBCK_012-10b"/>
情也然兵固有不得已而相持者以順討逆以義討<lb/>
不義師出有名士氣自鋭彼不敗走我難自却却則<lb/>
我勢沮彼勢張進不成攻退不成守古人扵此雖以<lb/>
弱敵強以寡敵衆猶相持也故以弱而持強者漢髙<lb/>
之持項籍是也以寡而持衆者曹操之持袁紹是也<lb/>
漢髙與項籍相距榮陽數歲漢義而籍不義故漢雖<lb/>
數困而不爲弱然卒所以勝籍者竒也髙祖出軍宛<lb/>
葉綴籍兵而不戰令榮陽成臯間得休息使韓信等<lb/>
得輯河北趙地連燕齊因復走榮陽使籍備多而力<lb/>
分此髙祖之用竒也曹操與袁紹相持官度有餘日<lb/>
<pb n="KR4d0211_SBCK_012-11a"/>
操順而紹逆故操軍雖不敵而不爲寡然卒所以勝<lb/>
紹者竒也紹遣淳于瓊等將兵萬餘人北迎糧運操<lb/>
自將夜往攻破瓊等悉斬之此曹操之用竒也今王<lb/>
師出征以順討逆以義討不義兵衆將強不寡不弱<lb/>
固有萬全之勢然賊未敗走理必相持不出竒謀未<lb/>
見其利臣所謂擣其虛敗其銳誠爲至計然苟未可<lb/>
圖則宜以諸軍綴賊使不得動别遣竒兵萬人由間<lb/>
道襲取負海諸郡以駭京東賊徹縁淮之備以自救<lb/>
則震擾可擊使其終不敢動則我遂盡取京東此亦<lb/>
漢髙之竒也國家得東南漕運故可以都汴京今賊<lb/>
<pb n="KR4d0211_SBCK_012-11b"/>
雖僣據而江淮財用皆爲我有策其暴兵旣乆必至<lb/>
飢虚儲糧大乏當遣間人用火攻燒其積聚或伺其<lb/>
積聚所在以輕兵夜出假賊旗幟設詭道襲而燔之<lb/>
此亦曹操之竒也或謂我以萬人由間道襲取負海<lb/>
諸郡餉道聲援兩皆阻絶奈何曰是又有竒正之變<lb/>
焉竒正之變莫妙扵變主爲客變客爲主因糧扵敵<lb/>
是變客而爲主也投萬人扵死地使自爲戰而後生<lb/>
是變客而爲主也因京東思國家之心復其租而寛<lb/>
其徭使還爲我用是變主而爲客也已得負海諸郡<lb/>
俟彼救至乗其恍駭設伏扵險而迎破之是變主而<lb/>
<pb n="KR4d0211_SBCK_012-12a"/>
爲客也何餉道聲援之虞哉<lb/>
范香溪先生文集卷之十二<lb/>
<pb n="KR4d0211_SBCK_012-12b"/>
<pb n="KR4d0211_SBCK_012-12b"/>
</p>
<p>
</p>
  </div>
</body>
</text>
</TEI>
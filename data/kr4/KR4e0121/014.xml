<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>青谿漫稿巻十四</head> <lb/>
    <p>
<pb n="KR4e0121_WYG_014-1a"/>
欽定四庫全書<lb/>
　青谿漫稿巻十四<lb/>
　　　　　　　　　　　　　明　倪岳　撰<lb/>
　　奏議<lb/>
　　　㑹議<lb/>
一為災異陳言事先准禮部咨開𢎞治十一年十月二<lb/>
　十日題内開貴州安南等處失火燒燬軍民房屋共<lb/>
　一千八百餘家延燔城樓公廨等屋共六十餘間燒<lb/>
<pb n="KR4e0121_WYG_014-1b"/>
　死官軍舍餘人等計一百餘名口直𨽻壽州并河南<lb/>
　府等處風雨氷雹傾倒房屋鋪舍共三百餘間渰倒<lb/>
　軍人屋宇三十餘家及垜口二處計三百餘丈鄉村<lb/>
　苖麥孳畜江上大小船隻多為斃壞或地震不次而<lb/>
　廬舍為之動搖或天皷連響而人心為之危懼而蘇<lb/>
　杭等處潮河池泖諸水寂無風潮而翻騰沸湧甚者<lb/>
　雍府新創迅雷震之清寧宫為太皇太后祗受天福<lb/>
　之所為陛下隆極孝養之地乃今燒燬殆盡尤為切<lb/>
<pb n="KR4e0121_WYG_014-2a"/>
　近之災要行兩京文武羣臣洗心滌慮思過省愆務<lb/>
　盡交修之誠以罄應天之實等因奉聖㫖是欽此續<lb/>
　准禮部咨𢎞治十一年十月二十五日欽奉勅諭文<lb/>
　武羣臣朕惟天道人事相為流通感應之機捷於影<lb/>
　響甚可畏也邇者上天示戒災異頻仍乃𢎞治十一<lb/>
　年十月十五日清寧宫災中夜逹旦朕心驚懼寢食<lb/>
　靡寧慮有愆違上干和氣循省數日莫究所由兹特<lb/>
　齋心竭誠遣官祭告天地太廟社稷山川爾文武羣<lb/>
<pb n="KR4e0121_WYG_014-2b"/>
　臣有官守言責皆與朕共天職者宜各省躬思咎去<lb/>
　垢滌汙殫心効力毋得因循怠玩若罔聞知凡百司<lb/>
　弊政姦貪顯跡及一應軍民利病皆直切指陳無有<lb/>
　所隱以助朕勵精之治答上天仁愛之心綿國家億<lb/>
　萬載隆長之祚欽哉故諭欽此謄黃齎捧前來於本<lb/>
　年十一月十八日接至南京禮部通行各衙門欽遵<lb/>
　外臣等聞命戰兢罔知攸措仰惟聖明臨御兢業萬<lb/>
　㡬日御講筵精求理道誠宜和氣丕應嘉瑞畢臻夫<lb/>
<pb n="KR4e0121_WYG_014-3a"/>
　何比年以來災異頻繁聞見驚駭及兹清寧之災尤<lb/>
　為非常之變自逺聞之已倍驚皇况惟聖心誠孝方<lb/>
　隆奉養之禮當此變生倉猝寧免震驚之虞此臣等<lb/>
　悚懼之心夙夜為之靡寧者也復念臣等猥以菲才<lb/>
　謬當重任不能勉脩職業以仰答恩休徒爾坐糜廩<lb/>
　祿以召致罪戾上干天意職此之由汗靦倍増伏俟<lb/>
　罷黜過承恩詔但令脩省除已望闕謝恩省躬思咎<lb/>
　痛加湔滌外竊惟聖諭所云天道人事相為流通感<lb/>
<pb n="KR4e0121_WYG_014-3b"/>
　應之機捷於影響甚可畏也於此誠足以仰窺聖明<lb/>
　深逹天人之理克究災異之端者矣然猶屈已求言<lb/>
　使得指陳利病此盖古帝王不自滿假詢于芻蕘之<lb/>
　盛心也夫欲思有以回天意必當有以順民心欲思<lb/>
　有以順民心必當有以寛民力是以營繕頻興民力<lb/>
　所由以困征斂横出民力所由以竭賞罰冗濫則無<lb/>
　功者錄民何視以勸用舍顛倒則不肖者進民何藉<lb/>
　以安盖民心嗟怨之日深則天意譴告之必至以此<lb/>
<pb n="KR4e0121_WYG_014-4a"/>
　厯推致災之由庶其可盡弭災之實臣等各攄膚譾<lb/>
　之見少効㳙埃之益凡二十八事畫一上聞此皆職<lb/>
　守所司耳目所及伏惟聖明俯垂矜納其於時政或<lb/>
　有少補犬馬惓惓之私不勝至願縁係災異陳言事<lb/>
　理開坐㑹本專差辦事官羅憲齎捧謹題請㫖<lb/>
一推行聖學近者伏聞聖上勤御經筵日講不輟講明<lb/>
　聖賢之格言圖惟治平之要道緝熙之功啓沃之益<lb/>
　於是為大三代之治端在今日宗社之幸生民之幸<lb/>
<pb n="KR4e0121_WYG_014-4b"/>
　也臣等竊惟朝廷日講之制必以宋儒真德秀所著<lb/>
　大學衍義次第進講書云知之非艱行之惟艱徒讀<lb/>
　其書而不求其意亦無益也考之衍義所載首言格<lb/>
　物致知之要必以帝王知人之事為先其於辯人材<lb/>
　之論尤惓惓焉盖任賢圖治乃人君之職故所任之<lb/>
　得失賢否則天下之治亂安危係之非細故也伏望<lb/>
　聖明因夫今日所講之書驗之古人已行之事獨運<lb/>
　於聖心之微以謹夫用人之道於凡内外文武之臣<lb/>
<pb n="KR4e0121_WYG_014-5a"/>
　左右前後之職其間果有忠實不欺淳謹可託特立<lb/>
　而不為黨與之私勤敏而足為治理之助者俯推委<lb/>
　任之誠而不輕為搖奪曲施保全之恩而不易為間<lb/>
　沮其有立心私邪制行姦詭執左道以變亂倡異端<lb/>
　以熒惑以土木營繕為奉承以禱祠祈禳為忠愛費<lb/>
　財而不顧勞民而不恤以至依阿循黙以茍容而不<lb/>
　知竊位之恥奔競冐昧以希進而不知枉已之辱若<lb/>
　是者皆足以僨事而害政違天而虐民所宜迸逐而<lb/>
<pb n="KR4e0121_WYG_014-5b"/>
　不留拒絶而逺去庶朝廷為之永清天意為之昭格<lb/>
　災害可弭政務可脩而太平之治必在此矣<lb/>
一豫節親藩竊惟自古藩國之設主於屏翰天朝强本<lb/>
　固宗之道也太祖髙皇帝福徳髙厚本支衆多當時<lb/>
　慈愛均一是以恩禮交隆列聖繼統天潢繁衍封建<lb/>
　之盛殆遍天下但比年以來衡州建昌等處疊遭雷<lb/>
　震變異非常此必藩國營繕太盛天誡昭然示警以<lb/>
　至於今災生壼掖事理相關誠非偶然夫天下之人<lb/>
<pb n="KR4e0121_WYG_014-6a"/>
　民皆朝廷之赤子也親王之國車船人夫之費分所<lb/>
　當得未敢盡言柰何承奉等官不知仰體朝廷親親<lb/>
　之意一離通州便作威福尅害夫役凌虐有司經過<lb/>
　地方勢同刦奪甚者方面官貟痛遭笞辱不豫有以<lb/>
　節制之則徃過來續積弊益甚民將不堪將來必大<lb/>
　有仰厪聖慮者矣天下之田土皆朝廷之租稅也親<lb/>
　王治國宫室祿米之設已有定制經費有餘柰何承<lb/>
　奉等官不知仰體朝廷親親之意一至本國遂起貪<lb/>
<pb n="KR4e0121_WYG_014-6b"/>
　心占民房屋奪民田土輒奏朝廷誤蒙准賜甚者侵<lb/>
　越市鎮强取稅錢不豫有以節制之則田土有限藩<lb/>
　府日増國賦日削將來必大有仰厪聖慮者矣夫言<lb/>
　之於無事之日不足信言之於有事之後不及行是<lb/>
　故進言之道自古難之伏願皇上明勅承奉等官務<lb/>
　要輔王以正仍逐一開示條件嚴加禁防之國之際<lb/>
　不許生事擾人在國之時不許輒行奏討如有違越<lb/>
　者悉如近該欽奉聖㫖事意許巡撫巡按官員指陳<lb/>
<pb n="KR4e0121_WYG_014-7a"/>
　實跡叅提首事之人明正其罪更置官属庶㡬宗固<lb/>
　本强民安物妥而天意可回矣<lb/>
一懲究欺蔽臣等竊惟人臣事君以不欺為本况履霜<lb/>
　堅氷其來有漸為臣之職誠不可忽其漸而涉於欺<lb/>
　也且明者見於亂之未形知者察於㡬之未動豈可<lb/>
　於所已形已動之事而圖為掩匿營䕶以茍目前之<lb/>
　安乎比年以來相習成風如雲南之木邦貴州之清<lb/>
　匀江西之南贑以至東西二廣之域西北三邊之地<lb/>
<pb n="KR4e0121_WYG_014-7b"/>
　南北兩畿之間侵犯者不為剋復之計盜竊者不聞<lb/>
　捕勦之策甚者殺良民以為賊假敗績以為功捷奏<lb/>
　率為虛聲掩護遂為良筭任其事者展轉退託以俟<lb/>
　遷官為其民者流離虐害無所於愬夫隄防以障水<lb/>
　小有罅隙亟宜築塞及其横潰為力難矣唐宋之季<lb/>
　率因姦欺之臣迷誤國事馴致禍亂不可不慮也今<lb/>
　大江南北嵗豐而盜作糴賤而民貧武備空虛災異<lb/>
　稠疊有識於此不無寒心伏望皇上彰離照之明奮<lb/>
<pb n="KR4e0121_WYG_014-8a"/>
　乾剛之斷特勅該部查勘前項各處如是地方未靖<lb/>
　而言已遂平定夷酋未服而言已聴撫安盗賊隠而<lb/>
　不聞匿而不捕聲息蔽而不舉言而不實虛呈功捷<lb/>
　冒請陞賞者一一從公究理以懲欺蔽庶㡬將來人<lb/>
　知所警早為徙薪之謀不貽噬臍之悔矣<lb/>
一甦息貧窮竊惟事有因革理貴變通庶弊蠧可以祛<lb/>
　除而貧窮有所甦息也照得南京官軍騎操馬匹常<lb/>
　年倒死數多俱照在京事例出辦樁錢并朋合錢預<lb/>
<pb n="KR4e0121_WYG_014-8b"/>
　備買補倒死馬匹隊伍固所宜然不曾倒死馬匹何<lb/>
　為一槩出辦後該兵部議處量將收到草塲地畝銀<lb/>
　兩毎匹補助三兩但買補之際多被勢要之人故將<lb/>
　老病馬匹加意餧養乘機貨賣以致舊者買補不前<lb/>
　新者倒死相繼負累管操官員住支俸給養贍猶且<lb/>
　不周戰守何由可望及照南京各衛快船先年不曾<lb/>
　定為則例均勻派撥有一衛五七隻十數隻者多至<lb/>
　三四十隻者甚者全無一隻以致船隻多寡不一所<lb/>
<pb n="KR4e0121_WYG_014-9a"/>
　以衛分勞逸不均及其敝壞打造之際初年料物俱<lb/>
　係工部出辦近年奏定官出六分自備四分官出者<lb/>
　不以時給打造不前自備者負累軍餘出辦貧苦百<lb/>
　端交收在官又被衛所官員侵欺花費及用造船毫<lb/>
　釐無措以致船隻無由完備軍餘辦價不已似此事<lb/>
　理之弊蠧不為變通則官軍之貧窮何由甦息伏望<lb/>
　皇上念祖宗根本之地憫官軍貧窮之苦特勅該部<lb/>
　不為常例通行南京兵部各委公正廉能官一員查<lb/>
<pb n="KR4e0121_WYG_014-9b"/>
　勘各營倒死馬匹自𢎞治十一年以前應該買補共<lb/>
　若干匹各營收貯出辦樁錢朋合錢共若干兩毎匹<lb/>
　該銀十兩止該買補若干匹其無價買補者尚有若<lb/>
　干匹就將兵部毎年原收馬草塲等項地畝銀兩照<lb/>
　數支給通將二項銀兩轉解兵部發付太僕寺收貯<lb/>
　於南京太僕寺俵過該送太僕寺備用馬匹照數關<lb/>
　領官軍騎操仍行管操官員不時㸃查務要用心餧<lb/>
　養不致瘦損以後遇有倒死樁錢朋合錢積至五兩<lb/>
<pb n="KR4e0121_WYG_014-10a"/>
　兵部草場銀補助五兩悉照前例解納兌領馬匹騎<lb/>
　操庶得軍免買補之苦民免解送之勞實為兩便其<lb/>
　管操官員該住俸粮之日乞照屯田事例止住一半<lb/>
　但少存其養廉之具庶可責其敵愾之心及查勘各<lb/>
　衛打造脩理未完快船共若干隻見領料辦價打造<lb/>
　者若干隻已領杉篙等料花費無存者若干隻已辦<lb/>
　價花費無存者若干隻人船俱無下落者若干隻毎<lb/>
　船通計該用銀若干兩各以料價二項分數多寡計<lb/>
<pb n="KR4e0121_WYG_014-10b"/>
　筭見有而不足者應該補足花費而無存者應該全<lb/>
　給通將侵欺官員查出拿送法司照例從重問罪監<lb/>
　追前價其不足之數亦將兵部毎年原收馬草場等<lb/>
　項地畝銀兩照數那借支給應用并行南京工部即<lb/>
　將該給物料作急支給除人船俱無下落者開豁不<lb/>
　必打造外其餘船隻督併打造完備通將各衛原造<lb/>
　文冊查勘各衛軍餘數目船隻多寡除十隻以下及<lb/>
　人船相應者不動外其二十隻以下者減去二分二<lb/>
<pb n="KR4e0121_WYG_014-11a"/>
　十隻以上者減去三分均派無船及人多船少衛分<lb/>
　撑駕仍行管船官員不時㸃閘務要用心愛護依時<lb/>
　修艌以後仍照例十五年以外不堪撑駕者官給全<lb/>
　料十年以裏損壞者責與本船夫甲備料修理如此<lb/>
　庶貧窮可以甦息差役亦得均停人心和悅而天意<lb/>
　可回矣<lb/>
一修復常平竊惟農無常稔之年國有備荒之政求之<lb/>
　古人之所已行盖惟常平獨為盡善是以成化初年<lb/>
<pb n="KR4e0121_WYG_014-11b"/>
　南京守備官員因見嵗凶民饑莫能拯救乃倣古常<lb/>
　平之意奏將沒官房屋改為倉厫名曰常平銓官置<lb/>
　吏以司出納毎嵗將蘇松等處運到粮米免其上倉<lb/>
　將各衛官軍三箇月俸粮臨船兌支省出加耗脚價<lb/>
　毎嵗約有十萬餘石運赴常平倉交納遇嵗凶米貴<lb/>
　減價糶賣銀錢收貯官庫嵗豐米賤增價糴買粮米<lb/>
　收貯本倉良法美意與古寔同後因本倉積米數多<lb/>
　南京户部奏將作正支放常平之法遂廢倉厫雖存<lb/>
<pb n="KR4e0121_WYG_014-12a"/>
　傾圮過半當時費用財力即今棄之可惜况京師之<lb/>
　大畧無備荒之儲豈宜然也且徃年米價翔貴至八<lb/>
　九錢一石民皆缺食盗竊紛起若使官倉有米能糶<lb/>
　數十萬於市則米不湧貴民饑可療矣如今年米價<lb/>
　極賤至二三錢一石民賣輕賫虧損至極若使官庫<lb/>
　有銀能糴數十萬於倉則米不狼藉農力可蘇矣柰<lb/>
　何坐視米價貴賤之機莫救農末交病之苦豈宜然<lb/>
　也如蒙乞勅該部查照先年奏設常平事例再為斟<lb/>
<pb n="KR4e0121_WYG_014-12b"/>
　酌倉厫損壞量行修理仍自𢎞治十二年為始浙江<lb/>
　等布政司蘇松等府該運南京粮米照例三箇月臨<lb/>
　船兊支將所省耗米脚價或一年者或二年者運赴<lb/>
　本倉上納以為常平之本行令該管官員隨時米價<lb/>
　貴賤依擬糶糴若本倉粮米積至四五十萬石恐至<lb/>
　陳浥不堪方准作正放支就將本年臨船兊支所省<lb/>
　粮米照依前數運納以為常平之本務使新舊相更<lb/>
　貴賤相濟倉有餘粮嵗荒無缺食之憂市有平價年<lb/>
<pb n="KR4e0121_WYG_014-13a"/>
　豐無傷農之慮寔為便益<lb/>
一類解文册竊惟政以静為善令以簡為良則下人易<lb/>
　於遵行臨事免於費擾也照得南京各衛所軍伍俱<lb/>
　自永樂年間分調所存者十無三四人少多差乃倍<lb/>
　於舊且如一年之間該造文册無慮二十餘起攅寫<lb/>
　之勞裒斂之費所不可言近雖稍減而勞人費事尚<lb/>
　有存者如毎嵗春季各衛將舊年已支錢粮數目攅<lb/>
　造文册名為嵗用及至冬季又將次年該支錢粮數<lb/>
<pb n="KR4e0121_WYG_014-13b"/>
　目攅造文册名為嵗支俱要差官赴京送繳戸部南<lb/>
　京共該五十餘衛毎衛一年差官二次約計一百餘<lb/>
　員造册之際費擾可知至於往回路給皆從槩衛貼<lb/>
　辦侵漁科斂日益嵗増衛所憊困何由甦息况所支<lb/>
　用錢粮俱係南京戸部管理造册查對理所宜然繳<lb/>
　送戸部無大關係如蒙乞勅該部將前項文册行令<lb/>
　各衛依時攅造毎年二次通送南京戸部查對明白<lb/>
　待有本部公差官員通齎類繳户部庶軍官免跋涉<lb/>
<pb n="KR4e0121_WYG_014-14a"/>
　之勞衛所省科斂之弊亦省事便人之一端也<lb/>
一併省重複竊惟恤民莫大於惜財惜財莫先於省事<lb/>
　盖事多則費廣財費則民窮乃理之必然者也照得<lb/>
　南京内府各庫先因管庫官員作弊偷盗官物年久<lb/>
　一旦以火遮飾不惟罪得茍免又且勞費盖造今復<lb/>
　奏行工部毎年春秋二季用工修理任從該庫破調<lb/>
　損壞滲漏去處動用物料人匠其費不貲仰惟朝廷<lb/>
　於凡宫殿宗廟社稷等處事體最為重大俱無一年<lb/>
<pb n="KR4e0121_WYG_014-14b"/>
　二季修理之例何獨南京各庫重複勞費無有窮已<lb/>
　再照成化年間欽差内官二員前來南京督理織造<lb/>
　開局置機勞民動衆拘役之艱難供億之騷擾月益<lb/>
　日增民不堪命𢎞治初年已蒙聖明特詔停止内官<lb/>
　取回中外臣民不勝慶幸近年又復差遣内官二員<lb/>
　前來仍前織造縁所織造紵絲紗羅果係上供九重<lb/>
　内奉三宫之用雖官司竭營辦之勤百姓極科裒之<lb/>
　重分所宜然不敢辭免但所織造不過用充内外官<lb/>
<pb n="KR4e0121_WYG_014-15a"/>
　員不時賞賜而已其各布政司南直𨽻各府嵗織造<lb/>
　内酌量改造進用亦無不可臣等已於𢎞治十年四<lb/>
　月内因遇災異陳言㑹議奏請乞暫取回未蒙俞允<lb/>
　忽於今年十月又復蒙差南京内官監太監鄭山亦<lb/>
　於前項織造去處管理織造縁係挨輪年分接續幹<lb/>
　辦所理既無别事委任何必人多况逐日供給之費<lb/>
　各項役使之人陡増一倍民實不堪似此事關一體<lb/>
　差至三人重複勞費無有窮已如蒙伏望聖明俯恤<lb/>
<pb n="KR4e0121_WYG_014-15b"/>
　民隠大惜財用事干重複少賜併省特勅該部通行<lb/>
　南京工部將内府各庫一年二季修理事例暫且停<lb/>
　止果有滲漏損壞之日聴令照例具奏計勘明白方<lb/>
　許興工其新添織造内官乞賜革罷所織段疋等項<lb/>
　併於先差内官管理如此庶事稍省而民心可安民<lb/>
　少安則天意可回矣<lb/>
一減省供應照得南京光祿寺逓年醃臘活鹿一百五<lb/>
　十一隻天鵝四百六十三隻俱係直𨽻安慶等府廣<lb/>
<pb n="KR4e0121_WYG_014-16a"/>
　西湖廣等布政司地方採捕解納有起自三四千里<lb/>
　路來者有起自一二千里路來者俱候小雪節解到<lb/>
　係是山澤之性沿途餧養艱難多致瘦損到此之日<lb/>
　依期宰腌用鹽太少天熱生蟲用鹽太多苦醎無味<lb/>
　又要打造木櫃裝盛起撥馬快船隻運送及至到京<lb/>
　不堪供應及本寺做造菜薹俱於毎年二月分起手<lb/>
　採取晒晾做造毎三日一换厨役餘丁一百名動經<lb/>
　四五十日方纔完備起撥馬快船隻差撥經手官厨<lb/>
<pb n="KR4e0121_WYG_014-16b"/>
　解送在途遷延日久停放過時多有變味不堪供應<lb/>
　竊照活鹿天鵝菜臺北方所産處處有之非比别項<lb/>
　時鮮北方所無者依時上進豈敢缺悞况做造不法<lb/>
　進用過時以致味變不堪供應而小民之採納艱難<lb/>
　道路之應付騷擾有費無益莫此為甚如蒙乞勅該<lb/>
　部議擬合無毎鹿一隻徵價二兩天鵝一隻徵價五<lb/>
　錢行令各司府照數煎銷成錠差人解部轉發光祿<lb/>
　寺收貯凡遇缺用天鵝活鹿照依時價收買供應其<lb/>
<pb n="KR4e0121_WYG_014-17a"/>
　做造菜臺暫且停止實為便益<lb/>
一署掌印信竊惟體統正則下有法守委任定則事易<lb/>
　遵行照得南京六部都察院通政司大理寺堂上官<lb/>
　近年雖設正佐貳員偶遇事故或有正佐官兩缺之<lb/>
　時堂上印信不免暫委予部郎中等官署掌縁委官<lb/>
　與各属官分係同僚不相統攝凡諸行事誰肯聴從<lb/>
　體統不正事難辦理又况各官賢否不一錢粮刑名<lb/>
　等件出入議擬之間乘此間隙而輕重其心髙下其<lb/>
<pb n="KR4e0121_WYG_014-17b"/>
　手者未敢保其必無廢務妨公大率由此欲照在京<lb/>
　事例奏請差官署掌又徃來動經數月愈至悞事合<lb/>
　無今後遇有前項衙門缺官掌印之時行移南京吏<lb/>
　部如吏戸禮兵工各部通政司有缺就於各衙門堂<lb/>
　上官内輪流署掌三法司有缺就於三法司堂上官<lb/>
　内輪流署掌如此則體統不紊上下相安公道行而<lb/>
　衆務舉矣<lb/>
一稽核名實竊惟天下之人才其養也皆以學校其進<lb/>
<pb n="KR4e0121_WYG_014-18a"/>
　也皆以科貢入官之後考績幽明之說雖同循名稽<lb/>
　實之法獨異今州縣之官發身進士者或三年四年<lb/>
　有旌擢内遷之典而非出進士者則寥寥無聞夫十<lb/>
　室之邑必有忠信天之降才未必爾殊其間豈無立<lb/>
　志操心奉公守法思欲與科第齊者惟是激勸之典<lb/>
　既無及已而考績之法又復頻仍不免於計日謀身<lb/>
　雖妨政害民亦不暇恤其出進士者固多顧惜名器<lb/>
　然其間亦豈無肆志妄為者惟是已之地位既殊人<lb/>
<pb n="KR4e0121_WYG_014-18b"/>
　之相待又異雖有瘝官曠職妨政病民者人亦防其<lb/>
　後逹曲賜優容夫作人之道全在鼔舞變化而考績<lb/>
　之說同一黜陟幽明今鼔舞之法既獨行於進士一<lb/>
　科而考績之法又獨嚴於發身舉人嵗貢者遂使有<lb/>
　志者變為無志欲効者不獲自效狥名失實莫此為<lb/>
　甚如蒙乞勅該部今後州縣親民之官不必專論其<lb/>
　出身惟當稽核其名實其奉公守法者雖非科目亦<lb/>
　加旌擢肆志妄為者雖出科目亦不茍容公其一視<lb/>
<pb n="KR4e0121_WYG_014-19a"/>
　之仁使人皆知自奮恃其考察之令使人皆得自効<lb/>
　凡廵撫廵按監臨等官具掲帖報賢否者不得以奉<lb/>
　承之能否而輕為髙下操予奪黜陟之柄者不得狥<lb/>
　一言之先入而遂廢諮詢如欲薦一人必使如虞廷<lb/>
　所謂載采采退人必使如明詔所謂有指陳務俾賢<lb/>
　者得久任以自効不賢者不徼倖以茍容將見公道<lb/>
　大昭名實不紊而人皆蒙其惠矣<lb/>
一均平銓選竊惟自古建官惟能立賢無方初無内外<lb/>
<pb n="KR4e0121_WYG_014-19b"/>
　逺近親疎之别果賢能邪雖外而踈逺在所必取果<lb/>
　不肖邪雖内而親近在所必棄我太祖髙皇帝定鼎<lb/>
　金陵稽古建官著為定制自後肇建北京改為南京<lb/>
　然而諸司之建置不移各官之職任如故誠立萬年<lb/>
　不拔之良法也柰何近年以來兩京官職出身既同<lb/>
　除授不異及其遷轉之際乃相懸絶且如在京科道<lb/>
　部属官員在外則陞僉事叅議知府副使叅政在内<lb/>
　則陞太僕大理寺少卿寺丞通政司叅議今南京科<lb/>
<pb n="KR4e0121_WYG_014-20a"/>
　道部屬官員止陞僉事知府亦且淹至七八年之久<lb/>
　而<hi>原闕</hi>
<pb n="KR4e0121_WYG_014-21a"/>
　<lb/>
　<lb/>
　<lb/>
　　　　　　　　　　　　附選之期南之視北乃<lb/>
　差至一年之久雖稱南北人數多寡不同亦不宜懸<lb/>
　絶至是合無今後南監監生厯事三月考勤之後一<lb/>
　照在京事例聴從南京吏部先將名籍奏行吏部附<lb/>
　選仍舊照例厯滿一年聴候挨次取用庶事體得以<lb/>
<pb n="KR4e0121_WYG_014-21b"/>
　歸一而人財可免淹滯矣<lb/>
一湔滌過名竊惟天地生成之徳不以逺近而殊則朝<lb/>
　廷造就之恩亦不以逺近而異况南北皆謂之京師<lb/>
　大小均謂之京職而祖宗根本之地尤所當厚者乎<lb/>
　伏睹毎嵗十二月内節該欽奉勅諭禮部三法司兹<lb/>
　者春陽肇序萬物咸亨在京文武羣臣除贓罪外有<lb/>
　犯公私過名紀錄在官者悉與湔除俾圖自新欽此<lb/>
　除欽遵外夫人非聖賢孰能無過一蒙恩詔咸得自<lb/>
<pb n="KR4e0121_WYG_014-22a"/>
　新去瑕滌穢不致廢棄孰不感激奮發争圖報効惟<lb/>
　獨南京各衙門大小官員授職皆同釐務無異或有<lb/>
　纎芥之過不蒙湔滌之恩其間一考稱職官員無由<lb/>
　請封六年署職官員無由授實九年通考遂礙敘遷<lb/>
　仕途有此躭悞中心未免拂欝近該禮部題十月二<lb/>
　十五日欽奉勅諭文武羣臣欽此欽遵謄黄賫送在<lb/>
　京文武衙門欽遵外今照南京係祖宗根本重地其<lb/>
　文武衙門與在京事體相同合無謄黃轉行兵部差<lb/>
<pb n="KR4e0121_WYG_014-22b"/>
　官馳驛賫捧前去各該衙門一體欽遵知㑹等因奉<lb/>
　聖㫖是欽此伏惟日月之明容光必照雨露之施無<lb/>
　逺弗及綸綍之恩豈有間於逺近者哉伏望聖明體<lb/>
　孔子赦小過之言念武王不忘逺之意特勅禮部如<lb/>
　遇年終降勅湔除罪名之日乞令照依前例謄黄差<lb/>
　人賫捧前來南京各衙門有過官員一體湔除俾圖<lb/>
　自新庶得恩典均沾人心感發實為便益<lb/>
一疏通欝滯竊惟和氣致祥乖氣召異自然之理也昔<lb/>
<pb n="KR4e0121_WYG_014-23a"/>
　匹婦含寃三年亢旱匹夫結憤六月飛霜天人之理<lb/>
　相為流通則夫人有欝憤之情寧不有以傷和氣而<lb/>
　召災變乎照得近嵗以來文職官員多有縁事調降<lb/>
　或以陳言或因小過或為豪右之排斥或被誣奏而<lb/>
　陷害吹毛以求其疵洗垢而索其瘢于其迹雖若可<lb/>
　罪原其心亦無非欲攄誠悃少圖萬一之報爾然一<lb/>
　蒙謫降久未收復則其欝滯豈直匹夫匹婦之比也<lb/>
　伏望聖恩憫人才之有用念過失之可原乞勅吏部<lb/>
<pb n="KR4e0121_WYG_014-23b"/>
　通將𢎞治六年以後欽蒙降調官員查照原擬應該<lb/>
　復職者仍令復職以沛曠蕩之恩以全公平之體如<lb/>
　此則凡在臣工豈不倍増感激之私圖盡報稱之力<lb/>
　欝氣消而和氣臻矣<lb/>
一寛免違限查得見行事例舉人告入監并監生願就<lb/>
　教職考不中復監者俱除水程四十五日外仍除一<lb/>
　箇月若患病有堪信文憑仍除三箇月過期者送問<lb/>
　除遵行外夫謂之舉人入監者指新中未入監者而<lb/>
<pb n="KR4e0121_WYG_014-24a"/>
　言若舊中已經坐監者不在其數謂之監生復監者<lb/>
　指舊貢已入監者而言若新貢未曽入監者不在其<lb/>
　數今告入監舉人不分舊中已曽坐監及願就教職<lb/>
　考不中復監監生不分新貢未曽入監但有過期一<lb/>
　槩送問似與前例不合及查得除授官員赴任過違<lb/>
　憑限半年之上方送問罪其舉人監生止許四月未<lb/>
　免過嚴况各生違限到監坐班月日虛曠本監自與<lb/>
　查算不得出身比與官員赴任不同而各生多係貧<lb/>
<pb n="KR4e0121_WYG_014-24b"/>
　難逺方之人所帶盤纒有限一經送問贖罪價銀無<lb/>
　從措辦尤為窘迫如蒙乞勅禮部議䖏合無今後新<lb/>
　舊舉人并嵗貢監生不分入監復監者過違限期但<lb/>
　有患病等項堪信文憑俱免送問仍行該監嚴查虛<lb/>
　曠月日務要應該撥厯之日方准撥厯出身如無患<lb/>
　病等項堪信文憑者止照官員赴任過限半年之上<lb/>
　事例方與送問如此則法令適中賢才得所<lb/>
一慎用將官竊惟將者兵之司命國之安危係焉將官<lb/>
<pb n="KR4e0121_WYG_014-25a"/>
　之設其不輕而重也較然矣臣等近聞大同總兵官<lb/>
　神英副總兵官趙昶各以私忿互相攻訐煩凟聖聰<lb/>
　差官體勘未蒙定奪及宣府總兵官阮興又蒙取回<lb/>
　别用且大同宣府乃朝廷之北門而將官實司北門<lb/>
　之鎻鑰者也方今邊圉未輯災異屢形而將官之重<lb/>
　未盡得人如此萬一酋長聞風乘機侵犯為害非細<lb/>
　有識寒心固宜早為區處不可視為泛常且聞各邊<lb/>
　將官有缺多在京營選補但此等官員初到地方夷<lb/>
<pb n="KR4e0121_WYG_014-25b"/>
　情不逹邊務未諳一遇有警手足無措又安敢望其<lb/>
　克敵制勝者乎乞勅該部通將各年各官公舉將材<lb/>
　照例㑹同五府各部都察院大理寺堂上官并掌科<lb/>
　道官從公逐一評議原舉堪任主副將官其間或精<lb/>
　通武藝或練逹戎務或弓馬熟閑或韜畧諳曉或智<lb/>
　謀過人或勇敢出衆宜用於北者北邊宣府大同遼<lb/>
　東陜西等處地方有缺挨次奏補宜用於南者南方<lb/>
　雲貴兩廣四川湖廣等處地方有缺以近就近挨次<lb/>
<pb n="KR4e0121_WYG_014-26a"/>
　奏補其有不協公議及夤縁請託者俱令革退其有<lb/>
　未經公舉及已舉未經評議者無得舉用至於京營<lb/>
　將官未經行陳止可存留拱衛京師如此則南北將<lb/>
　官可冀於得人而各邊地方可保於無虞矣<lb/>
一減省差遣照得針工巾㡌二局毎年奏差内臣四員<lb/>
　前來南京取用麂皮等項物料經年動嵗方纔回京<lb/>
　毎員取撥六百料馬船二隻暫座共用船八隻毎船<lb/>
　一月索取貼帮銀五兩一年之間約取銀四百八十<lb/>
<pb n="KR4e0121_WYG_014-26b"/>
　餘兩及至起程毎船又要脫幇銀五兩夫甲貧難辦<lb/>
　納不前百般辱打隨船什物因而强搬怨嗟之聲聞<lb/>
　者不忍誠使減此官則減此船減此船則無此害况<lb/>
　南京針工局逓年常有起運物料如蒙乞勅各衙門<lb/>
　今後取用前項麂皮等項料物免差在京内臣就行<lb/>
　守備太監督令南京針工并巾㡌局依數造辦選差<lb/>
　的當官一員起運管送仍照例㑹官裝扛務要十分<lb/>
　滿載不許多占船隻及將夫甲非理凌虐索取財物<lb/>
<pb n="KR4e0121_WYG_014-27a"/>
　如有故違許科道并兵部委官指實具奏究治庶民<lb/>
　害可除事亦不廢<lb/>
一禁約取索照得馬快船專備裝載官物之用近年以<lb/>
　來差使浩繁駕船夫甲橫被管運内外人員索詐艱<lb/>
　苦不可名狀姑以為害最甚者言之如南京内官監<lb/>
　年例該運黑沙洲等處蘆柴計把不啻千萬占差六<lb/>
　百料馬船共一十六隻隨船水夫約五六百人毎年<lb/>
　蘆柴就派水夫各自砍斫裝載管押官毎船一隻要<lb/>
<pb n="KR4e0121_WYG_014-27b"/>
　銀二三十兩水夫貧難多將月粮賣輳方免捶楚及<lb/>
　交柴之際管塲官又行索取毎柴一束要錢一文柴<lb/>
　滿千萬則錢亦千萬錢不敷者百般刁難及照南京<lb/>
　内官監等四衙門裝運蕪湖抽分厰板枋用馬船三<lb/>
　十餘隻南京中軍都督府裝運爛泥洲等處蘆柴用<lb/>
　馬船十隻管押人員往往效尤逼迫人夫因而逃竄<lb/>
　數多船隻廢壞職此之由如蒙乞勅兵部查例嚴加<lb/>
　禁約今後管押等官敢有仍前索詐許令廵江御史<lb/>
<pb n="KR4e0121_WYG_014-28a"/>
　密切訪察叅奏拿問以示警戒被害之人亦許指實<lb/>
　陳告其蘆柴毎年照數砍裝交納就行管理抽分御<lb/>
　史臨場驗收如此則夫船不累裝運無悞<lb/>
一慎重刑獄竊惟刑以輔治自古帝王之治天下未有<lb/>
　不本諸此而為治者易曰君子以明慎用刑而不留<lb/>
　獄書曰欽哉欽哉惟刑之恤哉是刑不可以不慎也<lb/>
　然則司刑獄者當存心以仁恕持法以公平庶㡬刑<lb/>
　不至於寃濫矣臣等嘗見兩京法司推問輕重罪囚<lb/>
<pb n="KR4e0121_WYG_014-28b"/>
　悉發大理寺審錄情罪相當者評允施行情不當罪<lb/>
　者駁回再問如此可謂慎用刑矣而尚有稱寃不服<lb/>
　罪囚其在外諸司問理刑獄秉公持正而刑罰得中<lb/>
　者固有其人中間有等矯情干譽之徒不能體皇上<lb/>
　重愛民命之意以苛暴為能事以刻剥為盡職讞獄<lb/>
　之際視人命如草芥煅煉成獄問擬斬絞罪名監候<lb/>
　呈詳或有詞未明或稱寃不服恐其反異不便及未<lb/>
　成獄囚犯一槩輙令獄卒多方致死殊不知古人用<lb/>
<pb n="KR4e0121_WYG_014-29a"/>
　刑罪疑惟輕之意寃枉所係誠可哀憐上干和氣致<lb/>
　生災變未有不由於此及法司奏行差官前去各處<lb/>
　審錄重囚往往圖得便道過家不及致詳刑獄雖有<lb/>
　審録之名實為虛應故事如蒙伏望聖明擴天地好<lb/>
　生之徳體日月照察之明特勅法司凡遇差官審録<lb/>
　弗狥私情務要南方刑獄擬差北方官員北方刑獄<lb/>
　擬差南方官員其於審録之際仍要留心詳審勿拘<lb/>
　成案情真罪當者監候奏請處决其間情有可矜罪<lb/>
<pb n="KR4e0121_WYG_014-29b"/>
　有可疑及情法不相當者具𦂳關畧節招由奏請區<lb/>
　處其原問官員果有故出入人罪者依律坐以故出<lb/>
　故入之罪如是失出入人罪者坐以失出失入之罪<lb/>
　如此庶使在外問刑官員少知慎刑之意不行慘刻<lb/>
　之科而刑獄亦得以清寃抑亦得以雪人心和恱而<lb/>
　災異消弭矣<lb/>
一查明禁例竊惟道之以政齊之以刑謂法制禁令即<lb/>
　今之律例是也然非政有定體何以刑得其平當此<lb/>
<pb n="KR4e0121_WYG_014-30a"/>
　萬國同文之時豈有兩京異政之理南京祖宗根本<lb/>
　重地山陵宫闕具存而曲禁周防乃政務所當急者<lb/>
　如南京内官監於皇城四門守衛官軍内毎門日撥<lb/>
　軍一百名看守打掃及南京司苑局日撥金吾後衛<lb/>
　府軍後衛上直官軍一百名在東西二園栽種又孝<lb/>
　陵神宫監太監等官燒用柴薪俱是給與軍人票帖<lb/>
　前去攔牲門外拾取又以免差使為名歛收軍人銅<lb/>
　錢以此旗軍人等効力公所者數少乘機私役者過<lb/>
<pb n="KR4e0121_WYG_014-30b"/>
　多及至事發法司問理為因近年在京皇城各門并<lb/>
　長陵等陵一切禁例多不行移南京衙門知㑹以致<lb/>
　各該監局查報之時往往援引逺年事例加内官監<lb/>
　則曰宣徳年間奏奉額設司苑局則曰洪武及宣徳<lb/>
　年間差撥存留孝陵神宫監所燒柴薪則曰本監與<lb/>
　南京浣衣局内官享堂官長隨内使先年舊例俱在<lb/>
　本山手扳脚踼拾取燒用所斂軍錢則曰買辦薑種<lb/>
　及進用蒜頭山藥芋苖用盡此等體例俱無的確年<lb/>
<pb n="KR4e0121_WYG_014-31a"/>
　月亦無原奉㫖意全文有無虛實無所考証夤縁影<lb/>
　射為弊日滋以致山陵之嚴宫闕之禁失之太疎而<lb/>
　防微杜漸之計漫不知警於兹災異之臻若復無所<lb/>
　省究豈宜然哉况在京皇城各門并長陵等陵事體<lb/>
　既與南京相同則夫凡百禁例亦當與南京無異理<lb/>
　須歸一人易遵守如蒙乞勅法司通查在京近年奏<lb/>
　准見行事例比與南京山陵門禁相同者備行南京<lb/>
　法司一體遵行仍乞勅南京内外守備叅贊官并南<lb/>
<pb n="KR4e0121_WYG_014-31b"/>
　京兵部轉行南京各該監局軍衛務查前項原奉洪<lb/>
　武永樂宣徳等年間欽依及奏行事例的確全文俱<lb/>
　從兵部法司將與在京見行禁例通併叅詳若係出<lb/>
　於一時權宜自當遵依近例為當明白奏請著為成<lb/>
　法頒行南京如有違犯據憑論斷其有仍將逺年不<lb/>
　明事例朦朧搪塞者宜從法司徑自叅究施行如此<lb/>
　則兩京無異政衆心有定守而陵闕益尊嚴矣<lb/>
一申明舊例照得先該南京總督粮儲右都御史周瑄<lb/>
<pb n="KR4e0121_WYG_014-32a"/>
　奏稱南京無籍軍民人等稱為跟子名色迎接納粮<lb/>
　人等跟送歇家哄誘銀兩買嘱官攅人等通同作弊<lb/>
　犯該滿貫徒罪以上就於該倉塲前枷號三箇月滿<lb/>
　日照包攬坑陷納户事例發邊逺充軍等因具奏該<lb/>
　戸部㑹議得前件跟子歇家滿貫徒流以上枷號一<lb/>
　箇月常例發落節該奉憲宗皇帝聖㫖禁革誆騙這<lb/>
　件還准他毎說欽此欽遵通行外後該欽奉詔書已<lb/>
　將前項新行條例革罷近該南京總督粮儲右副都<lb/>
<pb n="KR4e0121_WYG_014-32b"/>
　御史王軾具奏申明戸部擬議前項跟子歇家滿貫<lb/>
　徒罪以上仍照前例枷號三箇月連當房家小發邊<lb/>
　逺充軍職官有犯奏請定奪奉聖㫖是欽此欽遵通<lb/>
　行外臣等看得事體貴合人情法令在得中道各司<lb/>
　府州縣納戸初到南京不能熟知道路未免尋人指<lb/>
　引别無官房住歇未免尋討歇家此人情所不能無<lb/>
　者查得見行事例攬納之人坑陷納戸及打攪倉塲<lb/>
　虚出通關者止問充軍不曽枷號今跟子歇家止是<lb/>
<pb n="KR4e0121_WYG_014-33a"/>
　曬晾駞載糴買等項多取工錢價直比之攬納作弊<lb/>
　輕重不同既枷號三月又發遣充軍法令似乎過中<lb/>
　以致近年納戸往往倉前露卧人家不容安歇一入<lb/>
　歇家輒被恐嚇受害多端近該法司問擬又皆拘執<lb/>
　前例或連引情輕人犯俱問枷號充軍逺近稱寃有<lb/>
　傷和氣合無今後南京法司如遇跟子歇家有犯指<lb/>
　稱官吏名色誆騙財物滿貫與坑陷納戸限外不完<lb/>
　及通同官攅虛出通關者俱照原擬事例問罪充軍<lb/>
<pb n="KR4e0121_WYG_014-33b"/>
　免其枷號若止因曬晾駞載糴買等項多取工錢價<lb/>
　直財物至滿貫者枷號一箇月與不滿貫者俱依律<lb/>
　問罪照依常例發落如此則刑罰平而和氣應矣<lb/>
一減造軍器竊惟軍器所以禦戎固不可不預為成造<lb/>
　而財力費於無用尤不可不量為區處查得南京兵<lb/>
　仗局前厰逓年成造盔甲鎗刀弓箭撒袋圓牌等項<lb/>
　軍器共㭍萬玖千陸拾餘件收貯南京戊字庫聽候<lb/>
　應用誠國家思患預防脩武備禦賊冦萬世之長策<lb/>
<pb n="KR4e0121_WYG_014-34a"/>
　也但承平日久軍器少用未免法出弊生今計該局<lb/>
　嵗用生熟鐵一十一萬七千九百餘斤木炭木柴四<lb/>
　十餘萬生水牛黄牛白硝麂雜等皮三千三百餘張<lb/>
　翎毛觔角箭竹雜木約二十七八萬其餘銅錫銀硃<lb/>
　靛青油漆魚線水膠綿苧布絲絹紙劄等料動以千<lb/>
　百計軍民人匠班匠共六百五十五名外雇工銀二<lb/>
　千八百五十餘兩然所造前項軍器大抵多被尅減<lb/>
　工料成造不堪雖有該部及科道委官按季盤驗亦<lb/>
<pb n="KR4e0121_WYG_014-34b"/>
　不過大畧看過不能一一周悉况南方地勢卑濕收<lb/>
　貯三五年後箭翎弓張多已脫落朽壞鎗刀衣甲亦<lb/>
　各繡爛誠恐一時行軍卒要應用有名無實誤事非<lb/>
　細查得本庫自洪武永樂等年到今陸續收貯見在<lb/>
　軍器共有四百五十餘萬件頗勾應用及查得先該<lb/>
　工部議擬天下軍衛有司嵗造軍器數多積久恐不<lb/>
　堪用題奉欽依俱自𢎞治二年為始減半成造誠為<lb/>
　得宜乞勅該部計議合無將本局嵗造軍器暫且停<lb/>
<pb n="KR4e0121_WYG_014-35a"/>
　止仍將戊字庫原收軍器委官盤驗見數其間堪中<lb/>
　者如法安置晒晾不堪者挨定年分逐漸修理有當<lb/>
　添補物料止於各庫㑹有量支應用待修理完日仍<lb/>
　照減半事例成造如此則財力不至妄費軍器皆為<lb/>
　有用矣<lb/>
一量停造作竊惟上之供用有缺固不得不徵取於下<lb/>
　下之財力有限亦不得不赴愬於上盖下有餘力則<lb/>
　上無不足之患而上或過取則下有不勝之憂此皆<lb/>
<pb n="KR4e0121_WYG_014-35b"/>
　國用之所急民情之所切者皆不可不詳思而慎處<lb/>
　之也查得本部先於𢎞治十年十一月内該南京内<lb/>
　官監掲帖一件為欽依起運急缺供用物件事該太<lb/>
　監李廣奏取生漆桐油肥皁各二十萬斤銀硃各三<lb/>
　萬斤分派應天等府辦納續行本部成造裝盛箱桶<lb/>
　瓦罈雨罩共一萬九千八百箇隻鐵鎻九千二百把<lb/>
　单榜紙三萬一千陸百張黄䗶白麵桐油等項共一<lb/>
　千六百餘斤又於本月内准本監掲帖一件欽依成<lb/>
<pb n="KR4e0121_WYG_014-36a"/>
　造急缺供用物件事亦該太監李廣奏取硃紅漆戧<lb/>
　金雲龍黄銅火罩等件共四萬五千六百五十副箇<lb/>
　除該監通行南京丁字庫等衙門將㑹有銀硃黄熟<lb/>
　銅生漆金箔木炭等料共六十萬五十二斤塊徑行<lb/>
　外將㑹無生漆銀二硃等料共二十一萬九千五百<lb/>
　餘斤根塊亦行應天府鋪行估計支給天財庫錢鈔<lb/>
　買辦及行本部成造裝盛箱桶木匣鎻鑰黄氊黄紅<lb/>
　綿布綿花套桐油木扛雨罩等項共六千八百九十<lb/>
<pb n="KR4e0121_WYG_014-36b"/>
　餘件黄单榜黄白中夾紙四萬八百五十張至𢎞治<lb/>
　十一年八月准南京兵仗局掲帖一件上用供用物<lb/>
　件并軍器等項事該署兵仗局事内官監太監楊穆<lb/>
　等奏奉欽依成造上用象牙鵓鴿頭弰彈弓等件八<lb/>
　百件供用竹竿綿紥魚义等件共一萬五千八百四<lb/>
　十件該局料計見有生銅等料一萬五千七百六斤<lb/>
　南京甲字庫關支闊白綿布等料共二十九萬八千<lb/>
　七百七十七疋斤龍江瓦屑壩二抽分竹木局關支<lb/>
<pb n="KR4e0121_WYG_014-37a"/>
　煤炭木炭等料共六百五十八萬四千七百四十斤<lb/>
　塊應天府支給天財庫錢鈔買辦青紵絲絨線象牙<lb/>
　銅鐵油漆等料共七十萬一千四百四十二疋塊本<lb/>
　月内又准工部咨為成造神器事該署兵仗局事内<lb/>
　官監太監楊穆等題奉欽依成造各銅將等件共二<lb/>
　萬二千六百九十箇把坐派蘇松等府買辦水黄牛<lb/>
　等皮九千五百三十張應天府支給官錢買辦魚線<lb/>
　膠紅熟銅油灰黄丹黄麻等料共一十四萬五千四<lb/>
<pb n="KR4e0121_WYG_014-37b"/>
　百餘斤等因節行到部除欽遵坐派成造外臣等切<lb/>
　詳各監局成造上用供用器皿物件誠為浩繁然天<lb/>
　下司府州縣嵗辦皮張油漆銅鐵銀二硃等料亦為<lb/>
　不少必須量入為出以次成造方可使國用不缺民<lb/>
　力不困今一年數月之間各起坐派前項物料動輙<lb/>
　數十百萬非惟府庫錢粮支給不敷且使小民出辦<lb/>
　何以能堪况應天府係南京根本重地而蘇松等府<lb/>
　尤百萬京儲仰給之處又兼連年災傷薄收公私俱<lb/>
<pb n="KR4e0121_WYG_014-38a"/>
　困豈得恝然不加撫恤其鋪行買辦名雖關支内庫<lb/>
　錢鈔給還但納料關價出入各門禁及該庫俱要財<lb/>
　物打㸃使用及至關出錢鈔又多爛鈔低錢不堪行<lb/>
　使以此往往破家蕩産賣男鬻女不能陪償又如各<lb/>
　府州縣大戸解納生漆銅油銀二硃紙劄等料俱有<lb/>
　原裝盛箱桶等項却又尅下另行本部重造尤為煩<lb/>
　費似此假公營私傷財害民誠有傷國體上干和氣<lb/>
　之甚者如蒙乞勅該部通將前項原坐派供應物料<lb/>
<pb n="KR4e0121_WYG_014-38b"/>
　器皿等件逐項查審將𦂳急缺用者再行奏請行下<lb/>
　催䟎成造先行解納其可緩者暫且停止今後在京<lb/>
　各監局若有奏行成造器皿等項工部務要查看先<lb/>
　後酌量緩急另行奏請行下無得併於一年一月之<lb/>
　間致使所司倉猝無措仍行南京成造監局衙門該<lb/>
　用物料務要㑹同該部及科道官嚴督各作匠役人<lb/>
　等從公估計如某器皿合用某物料若干及將造完<lb/>
　要行裝盛亦要估計某物若干用某様箱桶并鎻鑰<lb/>
<pb n="KR4e0121_WYG_014-39a"/>
　扛索氊片各若干通估明白相應方許將㑹有者行<lb/>
　各庫局關支㑹無者行有司買辦不許各該衙門止<lb/>
　憑作頭人等朦朧多估輒行關支買辦其解戸納料<lb/>
　鋪行關支錢鈔亦要科道部官從公隨即收放不許<lb/>
　刁難掯要財物及各司府州縣解納油漆銀硃等料<lb/>
　若有原來箱桶等件不許另行重造致費工料如此<lb/>
　庶上之供應可以不缺下之財力亦無妄費而民困<lb/>
　或得少蘇矣<lb/>
<pb n="KR4e0121_WYG_014-39b"/>
一遵復舊制照得山東臨清州直𨽻淮安揚州蘇州府<lb/>
　浙江杭州府江西九江府等處俱係客商船隻輻輳<lb/>
　之處祖宗舊制各設有鈔關收受商稅俱委各本府<lb/>
　通判等官管理行之百年雖不能無弊然課鈔亦未<lb/>
　見其虧折客商船隻亦未見其留難盖通判等官職<lb/>
　卑責重上受廵撫廵按分廵分守等官節制少有不<lb/>
　才隨加罪黜故非極妄無知之人則不敢在關生事<lb/>
　動擾客商近年以來改委户部官員出理課鈔其間<lb/>
<pb n="KR4e0121_WYG_014-40a"/>
　賢否不齊往往以増課為能事以嚴刻為風烈籌筭<lb/>
　至骨不遺錙銖常法之外又行巧立名色肆意誅求<lb/>
　船隻徃返過期者指為罪狀輙加科罰客商資本稍<lb/>
　多者稱為殷富又行勸借有本課該銀十兩科罰勸<lb/>
　借至二十兩者少有不從輕則痛行笞責重則坐以<lb/>
　他事連船拆毁客商船户號哭水次見者興憐夫増<lb/>
　課為國雖稱聚歛猶是有名其科罰勸借者或倚稱<lb/>
　修理公廨或倚稱打造坐船率皆借名入已無可查<lb/>
<pb n="KR4e0121_WYG_014-40b"/>
　盤况此等官員既出部委各處廵撫官視為賓客廵<lb/>
　按官待以頡頏是以肆無忌憚莫敢誰何以致近年<lb/>
　客商懼怕征求多至賣船棄業此豈祖宗設關通商<lb/>
　足國裕民之初意哉伏願聖明俯察民隱特勅該部<lb/>
　停止新例遵復舊制仍勅鎮廵等官時常糾察各府<lb/>
　委官如法奉行務要公私兩便商民不虧庶㡬人心<lb/>
　快悅怨聲銷弭而天意可回矣<lb/>
一裁抑侵尅竊惟抑末固為政之理而通商亦富國之<lb/>
<pb n="KR4e0121_WYG_014-41a"/>
　術茍使官司肆為侵尅遂致道路漸成愁怨傷和致<lb/>
　沴豈王政之所宜哉照得舊制天下商賈輳集之處<lb/>
　各設稅課司衙門立法抽稅具有成法惟南京龍江<lb/>
　大勝港原設抽分竹木局抽分竹木柴炭等項有三<lb/>
　分取一有十分取二有三十分取二者取之至輕用<lb/>
　之有節逺近輻輳上下便益近年工部奏准於浙江<lb/>
　杭州府湖廣荆州府直𨽻蕪湖縣設置抽分衙門遣<lb/>
　差部官管理不惟地方接連重復抽稅而其人賢否<lb/>
<pb n="KR4e0121_WYG_014-41b"/>
　不齊寛嚴異法但知増課以逞已能不恤侵尅以為<lb/>
　民病甚者器皿貨物不該抽分之物一槩任意勸借<lb/>
　留難所得財物無可稽考因而侵漁入已難保必無<lb/>
　及照龍江大勝港抽分例有内官兼管比因洪武永<lb/>
　樂年間許令就於抽分内取鈔三十貫以為茶菓食<lb/>
　用今乃借此為名百法巧取如杉楠板毎塊籌二根<lb/>
　取銀二錢四分杉條五根籌一根取銀一錢二分柴<lb/>
　炭百斤籌一根取銀三分四分計籌取錢漫無紀極<lb/>
<pb n="KR4e0121_WYG_014-42a"/>
　通計春夏有水船多時月毎人約得銀六七百兩秋<lb/>
　冬水落之時亦不下一二百兩因此抽分重大遂致<lb/>
　客商阻絶及至各工所關領竹木等料又被索取起<lb/>
　籌出厰等錢展轉刁難不肯從公放支月益嵗増為<lb/>
　害無已如蒙乞勅工部轉行各處抽分官員務要奉<lb/>
　公守法律已便人不必以尅下奉上為能但當以稱<lb/>
　物平施為務其曽經抽分去處給與執照不許重復<lb/>
　抽分仍乞勅南京守備太監今後差撥抽分内官止<lb/>
<pb n="KR4e0121_WYG_014-42b"/>
　照舊數無得過多仍要嚴加禁約不許似前計籌取<lb/>
　索財物及縱容家人伴當在彼生事其各工所關支<lb/>
　物料明文至日即便放支不許刁難若踵前弊無所<lb/>
　悛改悉聽管理抽分監察御史等官徑自叅奏究問<lb/>
　施行如此則侵尅之弊可以少除而愁怨之聲可以<lb/>
　少弭矣<lb/>
一防革宿弊照得禮部所收惟藥材及厯日紙劄二件<lb/>
　藥材係湖廣江西福建等布政司所属并應天府所<lb/>
<pb n="KR4e0121_WYG_014-43a"/>
　屬州縣解納厯日紙劄係浙江布政司所屬并直𨽻<lb/>
　府州縣解納逓年解到本部俱發太醫院并欽天監<lb/>
　上納今訪得各院監堂上并屬官少肯守法毎收各<lb/>
　項藥材紙劄多般刁難或本堪中而揑作不堪或不<lb/>
　收本色而掯收折色或以一倍而收數倍甚至通同<lb/>
　攬納之人多取價利指以修理為名罰要銀兩以致<lb/>
　經旬累月不得完納解人受害合無今後遇有解到<lb/>
　前項藥材紙劄聴本部委官前去公同監院官員陸<lb/>
<pb n="KR4e0121_WYG_014-43b"/>
　續監收但驗堪中不拘土産即便照數收受不許刁<lb/>
　難折納及取罰等項完日就出實收付解人繳照如<lb/>
　委官扶同容縱不行舉正者本部叅究庶前弊少革<lb/>
　解戸可甦<lb/>
一袪除民病切惟方今民病非止一端臣等不能周知<lb/>
　姑舉耳目所聞見為民病之大者言之如均徭下戸<lb/>
　先年存留不編差役本為優恤小民近年州縣官員<lb/>
　不體此心徃徃槩追銀兩毎粮一石人一丁有追銀<lb/>
<pb n="KR4e0121_WYG_014-44a"/>
　一兩者若粮至千石丁至百口則追至千百兩以一<lb/>
　州一縣二年三年計之不知通追丁粮銀該㡬千萬<lb/>
　兩如囚犯紙劄先年官司問囚有罪之人方追紙劄<lb/>
　以備公用今則不分有罪無罪或批狀老人亭亦照<lb/>
　名數追徵且不收本色俱追價銀一狀有十名則追<lb/>
　紙價十分有百名則追紙價百分以一月一嵗千人<lb/>
　萬人計之不知通追紙價銀該㡬百千兩及先年犯<lb/>
　法之人只是依律問斷今之官司既問本等罪名又<lb/>
<pb n="KR4e0121_WYG_014-44b"/>
　法外加刑濫罰少者三五十兩多者一二百兩若罰<lb/>
　至百人千人又不知其數㡬何及其盗取各項銀兩<lb/>
　或名為輳辦科差或指為預備賑濟或花為修理造<lb/>
　作之類殊不知俱係虛作之數其實侵欺入已其間<lb/>
　亦有被人告發者因無巻案簿籍可查以致上司難<lb/>
　於考究况聞逺近一律倣效成風夫寛一分則民受<lb/>
　一分之惠今貪官百計誅求若此民何以堪乞勅該<lb/>
　衙門計議合無通行天下廵撫廵按官嚴加禁約司<lb/>
<pb n="KR4e0121_WYG_014-45a"/>
　府州縣官員今後有均徭去處照舊優恤下户不許<lb/>
　追徵銀兩若編剰户内果有頗過之家亦要儘其一<lb/>
　年輳編不許遺留以啓貪官侵尅其有罪囚犯止許<lb/>
　官司追徵本等紙劄除公用外按季類解本管上司<lb/>
　支銷不許將無罪之人及老人亭槩追紙價及犯法<lb/>
　之人官司一依律例問斷亦不許法外加刑濫罰銀<lb/>
　兩敢有故違似前或追下戸剰戸銀兩或追紙價銀<lb/>
　兩或罰犯人銀兩事發俱以贓論縱不入已亦當從<lb/>
<pb n="KR4e0121_WYG_014-45b"/>
　重問革庶貪官知懼良民獲安<lb/>
一懲戒姦貪竊惟十羊九牧則必生紛擾之患羣狼牧<lb/>
　羊又曷逃㗖噬之逼故姦貪之害不少為祛除則瘡<lb/>
　痍之民殆未易甦息也照得浙江等布政司直𨽻府<lb/>
　州運納南京粮米及一應客商軍民人等船隻率皆<lb/>
　經由龍江關進入本關設有内官守把及各布政司<lb/>
　府州解納一應錢粮俱送南京内府承運等庫收貯<lb/>
　各庫亦設有内官兼管但近年為因守備官員奏討<lb/>
<pb n="KR4e0121_WYG_014-46a"/>
　内官前來數多以致添撥各處管事者亦多各官不<lb/>
　思朝廷錢粮為重人民艱難可憫所在之處多帶家<lb/>
　人伴當勢如狼虎船隻徃來者不分竹木柴炭粮食<lb/>
　雜貨甚至裝載灰糞之微亦要過關財物必充所欲<lb/>
　方容船隻出入錢粮進納者雖經戸工二部各司掌<lb/>
　印官員辯驗堪中印封送庫亦且百方刁難不肯收<lb/>
　受各照數目需索銀兩至將解戸吊綁墩鎻苦害不<lb/>
　堪重而布絹錢鈔輕而絲茶蜜蠟無物不然必滿所<lb/>
<pb n="KR4e0121_WYG_014-46b"/>
　欲方與㑹官收受及照東安西安二門守門内外官<lb/>
　軍人等乘機為害毎遇錢粮進入輙便攔當或將解<lb/>
　戸趕逐或將脚子趕打遲留一日二日有之為害千<lb/>
　方百計不已以致解戸負累掲借錢物累年不得完<lb/>
　結及得批单回家債主又復逼取傾家蕩産苦害無<lb/>
　辜此皆姦貪顯迹所宜量為懲戒如蒙乞勅南京守<lb/>
　備太監將守關管庫内官中間果有淳謹守法不肯<lb/>
　生事者止照舊額存留近年新添冗員及生事害人<lb/>
<pb n="KR4e0121_WYG_014-47a"/>
　者盡行革去仍要嚴加禁約不許似前害人其守門<lb/>
　官軍有犯或被害之人告發宜從監收科道官員徑<lb/>
　自叅究施行如此則關津無阻輸納易完人心和暢<lb/>
　而天意昭格矣<lb/>
　<lb/>
　<lb/>
　<lb/>
　<lb/>
<pb n="KR4e0121_WYG_014-47b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　青谿漫稿巻十四<lb/>
</p>
<p>
</p>
  </div>
</body>
</text>
</TEI>
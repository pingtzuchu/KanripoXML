<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>青谿漫稿巻八</head> <lb/>
    <p>
<pb n="KR4e0121_WYG_008-1a"/>
欽定四庫全書<lb/>
　青谿漫稿巻八<lb/>
　　　　　　　　　　　　　明　倪岳　撰<lb/>
　　七言律詩<lb/>
　　　癸丑春闈忝知貢舉試事將畢寄柬李陸二學<lb/>
　　　　士<lb/>
翼翼重門晝不開兩簾懸隔斷嫌猜珠璣照夜寧非寳<lb/>
桃李經春總是材奉詔每期精簡抜論文真欲細敲推<lb/>
<pb n="KR4e0121_WYG_008-1b"/>
薦賢報主吾儒事得見英髦衮衮来<lb/>
黙黙春宵坐不眠心期為國重求賢人間盛事寧過此<lb/>
天上文光亦爛然瑞世鳳麟須在網應時奎壁正當躔<lb/>
聖明臨御真儒出永弼皇圖億萬年<lb/>
　　　廷試執事和馬司馬吳狀元韻<lb/>
龍馭臨軒紫殿髙鵷行彚進總英髦玉音飛墜先承寵<lb/>
丹悃敷陳肯憚勞映日瑞雲方似綺濟時甘雨定如膏<lb/>
遭逢共仰今堯舜報塞寧忘後禹皐<lb/>
<pb n="KR4e0121_WYG_008-2a"/>
巍巍阿閣帝城隂争聴雝雝鳳鳥音聖主載頒咨治䇿<lb/>
羣公交盡薦賢心平生忠孝相期逺一代經綸屬望深<lb/>
明日天門初放榜姓名從此重如金<lb/>
　　　六月二十九日拜命進位尚書適與體齋傅先<lb/>
　　　　生年兄同升比承詩示次韻奉復兼柬西涯<lb/>
　　　　學士<lb/>
紫宸朝下聴鳴鑾鳳詔徐頒逺近看並命恩隆良可慶<lb/>
同年志合更相安禮曹重叙新僚友經幄原隨舊講官<lb/>
<pb n="KR4e0121_WYG_008-2b"/>
獨有故人情不忘幾番回首五雲端<lb/>
　　　甲寅正月四日受誓戒恭陪廟祀和李學士西<lb/>
　　　　涯韻<lb/>
春祠將事廟街東郊戒先聞出帝宫大禮疊行當此日<lb/>
羣工一徳對休風仍於尊爼停酬酢應向天人見感通<lb/>
試看城南新雪盡無塵輦道徃来中<hi>時以方始郊齋詔罷飲福受胙之禮</hi>
　　　丁巳正月郊祀齋居和鄭廷綱少司徒二首<lb/>
長憶郊齋傍紫垣禁城春色正氛氲龍輿欲下千官肅<lb/>
<pb n="KR4e0121_WYG_008-3a"/>
鳳纛徐移萬騎奔銀漢雲收㣲有影瑤臺月轉淡無痕<lb/>
留都散局今叨竊不及嚴趨向帝閽<lb/>
奉引長時下掖垣御街瑞靄自氤氲六師環衛看如翼<lb/>
萬姓遙瞻喜欲<hi>以下闕</hi>
　<lb/>
　　　東莊行樂<lb/>
東莊小隔渝水東縈紆仄徑遙相通春雨初過亂松碧<lb/>
曉日欲上浮雲紅耕餘閒步引孤鶴睡起行吟攜短笻<lb/>
<pb n="KR4e0121_WYG_008-3b"/>
回首蕭然忽陳迹長林瑟瑟生悲風<lb/>
　　　送蕭文明僉事致仕號海釣<lb/>
拜表来朝便拂衣闗山如故決然歸諫垣忠鯁驚先擢<lb/>
宦路炎蒸喜暫違白首無機鷗鳥狎青雲有繼鳳雛飛<lb/>
袖中為惜經綸在海上聊尋舊釣磯<lb/>
　　　户部李尚書輓詩<hi>有紫雲書院</hi>
早從藩岳陟都臺司馬仍推佐武才地卜紫雲思獨徃<lb/>
詔承丹鳳見重来功如劉宴存南國位比張華歴上台<lb/>
<pb n="KR4e0121_WYG_008-4a"/>
徳業總看青史在蒼生懐恵不勝哀<lb/>
幾載班行接令儀雄才真足輔明時任隆八座經綸地<lb/>
恩荷三朝際遇時奏計頻繁傳䘏典發潛輝赫著豐碑<lb/>
迢迢欲致生芻意極目嵩髙有所思<lb/>
　　　和傅體齋李西涯二年兄屏風燈詩韻兼致謝<lb/>
　　　　意<lb/>
小屏燈燭夜熒煌錦帳圍春在一堂剪刻無痕渾類織<lb/>
品題有幸復成章寄来迢逓三千里粧就分明十二方<lb/>
<pb n="KR4e0121_WYG_008-4b"/>
但擬長年供雅玩肯辭奕世為深藏<lb/>
雲錦分張自一機座中人訝眼中稀風前仙侣開珠幌<lb/>
月裏孀娥按羽衣畫比白縑元異品詩於金雀可同歸<lb/>
開緘急為燃藜讀從此蓬門爛有輝<lb/>
　　　奉次屠都憲韻賀篁墩學士領教翰林兼柬西<lb/>
　　　　涯學士二首<lb/>
巍巍聖徳仰如天學士承恩重養賢虎榜舊名金作字<lb/>
鳳樓新製玉為椽道根伊洛從今盛教本蘇湖自古傳<lb/>
<pb n="KR4e0121_WYG_008-5a"/>
二妙正當天下選最宜霄漢領群仙<lb/>
桃李春風二月天栽培深倚濟時賢講筵宻勿逾三接<lb/>
大厦優容必萬椽一代文章從指授兩行衿佩望心傳<lb/>
業成不日看髙步同是鰲峯頂上仙<lb/>
　　　題衍聖公東莊巻<lb/>
郡城西接泮池頭别墅新成望野樓登罷有山還小魯<lb/>
遷餘無地可存周牕迎曉日人初起座擁春風客自留<lb/>
不獨課農知稼穡浴沂歸詠亦優游<lb/>
<pb n="KR4e0121_WYG_008-5b"/>
　　　會賀五宫保于部堂用屠都憲韻<lb/>
霄漢人瞻五鳳来東堂今始為公開絲綸烜赫先同拜<lb/>
簮紱從容此共陪豈樂任傾千日醖光儀如接九英梅<lb/>
斯文盛會元非偶一醉何妨踏月回<lb/>
　　　題瘦竹巻<lb/>
骨立稜稜玉一枝玉河人自渭川移休文閒賦郊居日<lb/>
子美孤吟飯顆時饞守雖貧還易得俗夫非病亦難醫<lb/>
首陽絶粒于今逺猶似癯然力不支<lb/>
<pb n="KR4e0121_WYG_008-6a"/>
　　　乙卯郊祀分獻北海禮成有作<lb/>
北海分祠曲徑西瑤壇第一費攀躋天中星斗應相近<lb/>
宇内山川孰可齊已信朝宗歸漭沆還期流潤徧町畦<lb/>
禮成欲獻祈年頌擬候重城報曉雞<lb/>
　　　送九江潘同知赴任<hi>工部郎中傑之子二親在堂</hi>
水部潘翁老聖朝却看雛鳳起冲霄一官髙占人中選<lb/>
二守尊居郡上僚地接江東民最樸水通湖口路非遙<lb/>
榮親志遂堪迎養百斛方舟穏趂潮<lb/>
<pb n="KR4e0121_WYG_008-6b"/>
　　　盆梅一本二榦開紅白花<lb/>
雙榦分開二色花孤山晴雪絢朝霞有竒有偶自人作<lb/>
為李為桃從客誇亞父鴻門撞玉斗葛翁勾漏鍊丹砂<lb/>
移根換骨非難事兩種元来是一家<lb/>
　　　謝餞行諸門生二首<hi>以下皆南行</hi>
　　　　五月八日癸卯京闈所取士之仕于京者若<lb/>
　　　　給事中于瑁屈伸御史張綸張天衢郭鏞户<lb/>
　　　　部歐信錢敬張舉張定鄭洪刑部熊祥周東<lb/>
<pb n="KR4e0121_WYG_008-7a"/>
　　　　光祿趙竤方鼒中書李棨郭旵行人王雄南<lb/>
　　　　京刑部張賛進士張彧翁玉聶瑄何俊合二<lb/>
　　　　十二人會餞于城東茶菴之新祠因賦二詩<lb/>
　　　　以謝且致望焉<lb/>
長憶京闈抜俊英喜看先後步雲程求賢報主應無愧<lb/>
列職分曹更有名總謂鳳麟呈世瑞豈殊桃李擅春榮<lb/>
臨期一語仍相勉永竭忠貞答聖明<lb/>
叨典南銓荷帝宣一帆初上潞河船方驚逺道三千里<lb/>
<pb n="KR4e0121_WYG_008-7b"/>
却憶髙科十五年雲路蜚騰元濟濟天涯離合正懸懸<lb/>
青尊緑酒城東館無限深情對别筵<lb/>
　　　寄阜弟<lb/>
惆悵鴒原話别難河西風雨曉猶寒扁舟欲發仍留纜<lb/>
疋馬將行屢據鞍客邸有懐惟夢逺征途無恙且心寛<lb/>
平生家學君須記祇把清忠守一官<lb/>
　　　道傍栁樹多為風雨所抜横仆水濵無復理者<lb/>
　　　　見之憮然<lb/>
<pb n="KR4e0121_WYG_008-8a"/>
隄栁何因厄閏年坐驚摧折動逾千空憐翠色猶横水<lb/>
不見清隂可拂天自昔氷霜非爾耐于今風雨為誰顛<lb/>
前人久費栽培力可向樵蘇惜棄捐<lb/>
　　　直沽道中有感<lb/>
暑雨南行已見霜扁舟来徃為人忙河流渺渺今俱淺<lb/>
栁色青青忽漸黄有幸尚看氷未合無眠真覺夜偏長<lb/>
宦途風味渾如此却笑今年始備甞<lb/>
　　　承西涯閣老以銅雀硯見恵且謂驗其真贋舟<lb/>
<pb n="KR4e0121_WYG_008-8b"/>
　　　　中試筆知為故物無疑乃用前所贈韻復成<lb/>
　　　　二首以寄<lb/>
銅雀臺髙倚鄴城欲從歌舞樂餘生侵吳兵老終先破<lb/>
禪漢謀深卒未行物古人憐陳迹在基危天遣霸圖傾<lb/>
千年瓦礫漳河底太息空勞用力成<lb/>
一槖蕭然出鳳城硯磚分恵眼猶生當年可為笙歌溷<lb/>
此日聊隨楮墨行藻飾如存新製改波頽不復舊臺傾<lb/>
明忩浄几閒揮拂弔古文從感慨成<lb/>
<pb n="KR4e0121_WYG_008-9a"/>
　　　途中復見新月有感<lb/>
隄栁經霜葉半凋客途風景夜蕭條不堪亂柝驚孤枕<lb/>
擬借輕帆送短橈玉宇髙寒心豈逺金陵佳麗夢還遙<lb/>
推篷見月増離思可信深閨共此宵<lb/>
　　　雨後過甲馬營時隂雲未解南風方急云<lb/>
細雨輕雲不放晴南風應阻客孤征秋髙槐栁隨霜落<lb/>
水逆魚龍鼓浪行厭聴舟人吹野調喜從津吏問郵程<lb/>
帝京回首逾千里今日方經甲馬營<lb/>
<pb n="KR4e0121_WYG_008-9b"/>
　　　過濟寧有作<lb/>
孤城忽見濟寧州今日重驚得順流飄泊未須論斷梗<lb/>
别離何許謝行舟醉鄉方憶金龜酒月夜仍懐紫綺裘<lb/>
一曲棹歌天已暮憑誰喚起謫仙遊<lb/>
　　　至淮安候李都憲不至詩以寄意<lb/>
畫舸乘風夜渡淮孤吟聊遣客中懐行臺玉節應難候<lb/>
賔館金尊不易偕愧我匆匆還故里看君衮衮歴崇階<lb/>
須知國計通融地天上恩波想未涯<lb/>
<pb n="KR4e0121_WYG_008-10a"/>
　　　十月既望又二日夜渡寳應諸湖適謝水部中<lb/>
　　　　流見訪<lb/>
湖光晃漾水波平夜半舟人静不驚霜斾近於天上轉<lb/>
風帆遙向月中行一泓清淺魚龍隠兩岸空寒鸛鶴鳴<lb/>
猶勝坡翁雪堂夢相逢有客未知名<lb/>
　　　龍潭驛小憩<lb/>
背負層巒面俯江水光山色動軒忩遷移自昔知逾幾<lb/>
建置如今信少雙岸近也應便北渡地雄端可殿南邦<lb/>
<pb n="KR4e0121_WYG_008-10b"/>
遙思来徃皇華節能賦何人筆似杠<lb/>
　　　觀燈有作<lb/>
鍾阜山髙王氣増元宵景象稱豐登萬家門巷銀河繞<lb/>
九陌樓臺火樹層天上鳳韶乘月動人間鰲駕遶雲騰<lb/>
舊遊何許今如夢二十年前記所曽<lb/>
宗家燈火帝城西閩海親勞客逺攜五色雲霞籠薄霧<lb/>
兩輪日月貫晴霓魚龍照眼春猶蟄燕雀迎人夜不棲<lb/>
一笑相逢成四美興来聊與醉分題<hi>是夕宗人彦和家賞鎮東燈</hi>
<pb n="KR4e0121_WYG_008-11a"/>
　　　遊牛首山將至佛窟寺有作<lb/>
野寺尋僧客到稀馬頭時見小蟲飛十分深處初聞磬<lb/>
百尺髙臺好振衣山聳兩尖牛礪角江横匹練鳳停機<lb/>
欲窮徃牒探竒勝千載稱雄拱帝畿<lb/>
　　　不及登兠率巖因寄同逰諸公<lb/>
兠率巖髙紫翠層酒酣無力倦重登探竒騁望君方始<lb/>
涉險留題我已曽弔古謾尋前代寺逢人頻問舊時僧<lb/>
山林城市俱成幻千刼維摩總浪稱<lb/>
<pb n="KR4e0121_WYG_008-11b"/>
　　　和梁少宰韻<lb/>
上元春滿鳳凰城争似山居况味清一徑欲迷行處險<lb/>
羣峯如伏望中平未論竹院逢僧話且愛松忩聴鳥聲<lb/>
却笑諸公總吟癖驚人佳句一時成<lb/>
　　　和鄭司徒韻<lb/>
山繞春城水繞谿暖烟如抹樹如迷虚疑古塔凌空小<lb/>
最愛長松出磵齊晴色撲簾知日近輕隂過檻覺雲低<lb/>
老僧方丈清如許不見危梁落燕泥<lb/>
<pb n="KR4e0121_WYG_008-12a"/>
　　　和董宗伯韻<lb/>
牛頭山在帝城西古道登登去不迷挺秀總看松作徑<lb/>
憑虚全藉石為梯休驚白日淹駒隙且勝紅塵没馬蹄<lb/>
指㸃六朝遺跡遠欲從何處問梁齊<lb/>
　　　寄傅體齋<lb/>
鴻雁南來不見書故人天上遂忘予雷陳膠漆知何似<lb/>
韓孟雲龍恐未疎猶憶三同存舊巻方憐一榻寄新居<lb/>
皇恩如海容樗散自幸優閒已嵗餘<lb/>
<pb n="KR4e0121_WYG_008-12b"/>
　　　趙淮江東轉運判官死于賊二妾綵雲翠蓮抱<lb/>
　　　　焚尸于缶投水死因附于祠<lb/>
轉運江東更典兵矢心不與賊俱生絶憐䨇節從夫志<lb/>
無愧孤忠抱主名雲散任教風力勁蓮枯終見水波平<lb/>
須知抱缶沉身意合𦵏深淵見此情<lb/>
　　　醉後重題玉亭一首<lb/>
拂石從容認舊題玉亭幽逈鳳常棲雨餘最愛青如洗<lb/>
烟暝渾疑翠欲齊倚醉儘堪留筆札乘閒還可駐輪蹄<lb/>
<pb n="KR4e0121_WYG_008-13a"/>
瀛洲不隔三山路明日重來酒賸攜<lb/>
　　　郊祀分獻星辰二壇有作<lb/>
西列瑶堦第二班禜星壇逈費躋攀心通肸蠁三台上<lb/>
耳接聲歌九奏間象緯漸看天外轉鑾儀仍候月中還<lb/>
禮成總慰繁禧集喜動臣工仰聖顔<lb/>
　　　奉次西涯閣老分獻韻<lb/>
禮重南郊聳萬方禜壇清切紫微傍銀河影隔珠簾影<lb/>
壁月光分寶炬光已擬年登歌大有却看春早報殊祥<lb/>
<pb n="KR4e0121_WYG_008-13b"/>
五星順軌天心協昭假精誠仰聖王<lb/>
　　　慶成宴再用前韻<lb/>
縹緲韶鈞動尚方羣工分候紫微傍伶官舞戲魚龍隊<lb/>
力士班聨劍佩光氣協乾坤知應感瑞呈麟鳳待呈祥<lb/>
擬從既醉歌周雅萬國承恩奉一王<lb/>
十年叨侍殿中班坐候羣公幸始攀八佾舞傳千古上<lb/>
九歌聲落五雲間早看鳳厯頒春罷徐候龍輿捧日還<lb/>
天語親承三賜爵恩沾夷夏總懽顔<lb/>
<pb n="KR4e0121_WYG_008-14a"/>
　　七言長律<lb/>
　　　承李士常進士以所和與李賓之内翰潘時用<lb/>
　　　　秀才冬夜聯句之作見示用韻以答<lb/>
風度書帷月度忩蕭然相對倒秋缸寒聲屢報重城柝<lb/>
孤影頻揺客舍缸共惜離懐傷舊約却聨長句托新腔<lb/>
潘郎遠裔騷人一䝉叟諸甥國士䨇乆向文名知俊逸<lb/>
更於交誼見淳龎情如元酒真堪酌音出黄鐘不在撞<lb/>
總慰詩壇傳檄定自驚敵壘豎旗降錦囊遺學寧慚賀<lb/>
<pb n="KR4e0121_WYG_008-14b"/>
綵筆雄才豈亞江量隘五湖憐浩渺口翻三峽訝琤淙<lb/>
好殫儒術禆元化聖主隆文理萬邦<lb/>
　　　昨者候問嘗以不作詩奉戒歸途欲聨数語馳<lb/>
　　　　上未果也明日使來復辱和章豈謬言不足<lb/>
　　　　信耶抑興到落筆自不為勞耳輒復借韻一<lb/>
　　　　首以終致鄙意<lb/>
先生晏卧讀書忩孤負新醅發舊缸寒極不禁揮健筆<lb/>
夜深猶為擁清釭聊將巻帙銷餘悶却任歌詞疉故腔<lb/>
<pb n="KR4e0121_WYG_008-15a"/>
藥裹欲勞丹竈一詩筒空報玉盤䨇心旌漾漾還增劇<lb/>
愁緒紛紛亦轉龎最愛虚簷明月上慣聞高閣暮鐘撞<lb/>
長時病榻憑誰遣今日詩壇擬自降瘦骨秪憐頭戴笠<lb/>
渴懐終慰夢吞江氣鍾嶽麓山靈閟派出長沙水勢淙<lb/>
一代才華煩鄭重少年功業在經邦<lb/>
　　　送致仕袁太守士瑩訪舊南歸<lb/>
結屋深依鐵甕城可堪鄉思忽然生逢人便與留詩别<lb/>
為客何妨載酒行薊北交遊仍在望淮南父老正相迎<lb/>
<pb n="KR4e0121_WYG_008-15b"/>
永懐五馬聲華遠爭羡孤鴻羽翼輕六月長途真耐暑<lb/>
七旬暮景豈干名乆知宦味如雲薄却笑吟身似鶴清<lb/>
白日到門淹杖屨清風滿座倒瓶罌猶驚明發還分手<lb/>
四十年來故舊情<lb/>
　<lb/>
　<lb/>
　<lb/>
　青谿漫稿巻八<lb/>
</p>
<p>
</p>
  </div>
</body>
</text>
</TEI>
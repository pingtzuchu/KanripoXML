<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>青谿漫稿巻十八</head> <lb/>
    <p>
<pb n="KR4e0121_WYG_018-1a"/>
欽定四庫全書<lb/>
　青谿漫稿巻十八<lb/>
　　　　　　　　　　　　明　倪岳　撰<lb/>
　　序<lb/>
　　　送冡宰錢先生致仕榮歸詩序<lb/>
成化己亥冬南京吏部左侍郎雲間錢先生奉表入賀<lb/>
聖壽於京師既陛見即具疏乞骸骨南歸上眷顧舊學<lb/>
嘉其彊徤未遽聴其去以先生辭情懇切乃優詔許之<lb/>
<pb n="KR4e0121_WYG_018-1b"/>
特晉本部尚書予誥追贈其先復賜勅及寳鏹三千緡<lb/>
給驛以還皆曠典也已而援例得遣子峘入太學因過<lb/>
南都留數日始行南都縉紳士歆艶嘆慕以為聖天子<lb/>
貴老敬賢之心如此其至也莫不奔走致賀至於讌㑹<lb/>
之盛祖餞之逺冠盖如雲車馬塞途可謂焜耀於今日<lb/>
而傳播於後世者初不在漢疏傅唐楊尹之下於戯休<lb/>
哉所嘗游于先生之門者復各賦詩以頌千載之盛遇<lb/>
而道一時之别懐厥既成巻授簡于岳以序岳惟先生<lb/>
<pb n="KR4e0121_WYG_018-2a"/>
以正統己未擢第進士入翰林時先君尚書大人亦在<lb/>
榜中官相聨居相比而又同為江南産也締交之厚且<lb/>
密孰能愈之岳生也晚自為童子無一日不侍先生側<lb/>
獲親炙教益獨深天順癸未先生主考南宫幸不以淺<lb/>
陋見黜得從考試登第竊官翰林沭造就之徳亦久顧<lb/>
年家子在門生列者惟岳為然則於是行方自以蕪謭<lb/>
為媿思勉致一言為先生壽况辱諸縉紳之命而又將<lb/>
安諉乎岳不敏不敢逺舉前代之事以溷先生之聴竊<lb/>
<pb n="KR4e0121_WYG_018-2b"/>
惟我國家優禮舊臣圖任老成之義視昔有加何則自<lb/>
我髙祖創業文廟繼統之後列聖臨御之日時則有若<lb/>
西蜀蹇公泰和王公鉛山王公蕭山魏公率以才徳老<lb/>
成當逾七望八之年居大冡宰之位天下之士望餘光<lb/>
而景賢範者未嘗以為衰而朝廷之上勤倚注而極眷<lb/>
念者又惟恐其去葢以一身而繫於上下之望者如此<lb/>
其重也故方其在位也或以疾告朝廷輒優免朝謁毎<lb/>
朔望一入覲慰問勤惓賜予旁午<hi>蹇王皆如此</hi>其有疑<lb/>
<pb n="KR4e0121_WYG_018-3a"/>
議須咨决者上至親御宸翰遣近臣就而問焉<hi>蹇公時</hi>
<hi>如此</hi>及其卒不可留而去也雖曠嵗逾紀上猶眷念不<lb/>
置至遣行人存問錫賚益厚<hi>魏公如此</hi>此皆前代所無<lb/>
而出自淵衷超越古昔其禮遇之至何如哉是以當時<lb/>
不獨諸公上弼君徳下總庶政鞠躬盡瘁至忘其老而<lb/>
凡為臣者觀感興起孰不益思攄忠効職以圖報稱於<lb/>
萬一哉嗟夫老成既逺典刑具存兹幸先生歸神閒體<lb/>
和養道毓徳優㳺林泉之間歌詠太平之樂所以化導<lb/>
<pb n="KR4e0121_WYG_018-3b"/>
鄉人及其子孫者宜無所不至而後生晚進之士得大<lb/>
人君子為之依歸飭學厲行以思繼美於盛世使治化<lb/>
益隆風俗益厚不亦大有裨於世道也耶矧夫聖天子<lb/>
尤篤意於甘盤之舊恒信之如卜筮倚之如鑑衡豈無<lb/>
大政事大議論之當詢者乎或者龍章北來星軺南邁<lb/>
求先生之廬而請焉而先生百嵗期頤五福攸萃又或<lb/>
者皇華遣行恩命疊至就先生而問焉是皆有必然而<lb/>
可俟者也故敢具書于羣言之右以著見今日禮文之<lb/>
<pb n="KR4e0121_WYG_018-4a"/>
盛云<lb/>
　　　興武周氏族譜序<lb/>
古者因生以賜姓以得姓者為祖下及百世而此姓不<lb/>
改則其子孫共相連屬為之族雖支分𣲖别益逺益繁<lb/>
然尋其流可以知其源尋其支可以知其本則有譜牒<lb/>
存焉譜牒存而統系明恩義洽因其所自出而下推之<lb/>
逺者不疎微者不絶由緦功以及乎無服者斬然具存<lb/>
也統系不已明乎因其所自出而上推之為吾親之所<lb/>
<pb n="KR4e0121_WYG_018-4b"/>
從始為吾族之所從始由乎一本而不至於塗人者藹<lb/>
然不敢忘也恩義不已洽乎故曰觀乎譜而後孝弟之<lb/>
心生焉後世譜牒不修風俗益薄或有之以貧賤而斥<lb/>
或無之以富貴而合甚者至親相視恩禮蔑如益可嘅<lb/>
矣南京興武千戸周君鐸以其族譜圖示予而告曰周<lb/>
氏本臨川士族後遷豐城之鄉塘居焉先曽大父廣淵<lb/>
在元至治間攜家渡淮聲問不通族人遂不知其所終<lb/>
孰意傳緒至鐸居淮北者且四世矣比因漕事抵豐城<lb/>
<pb n="KR4e0121_WYG_018-5a"/>
訪諸族人之存者皆貿貿然疑之及出譜相校乃知曽<lb/>
大父之後固在也始大合族姓敘昭穆相歡聚為樂迄<lb/>
今徃來不衰由是而益知譜之所繫於人大矣周氏之<lb/>
譜雖莫知其所由始然譜始於允襲傳八世至廣淵乃<lb/>
渡淮而北因從征伐屯守淮西子鐵老代無嗣季子祐<lb/>
生之子旺代之克樹戎績授職百户旺卒其子代之以<lb/>
功進千户佐漕有聲知名公卿間則鐸也去允襲盖十<lb/>
一世矣夫廣淵之去其族迄今且百五十年亦既失其<lb/>
<pb n="KR4e0121_WYG_018-5b"/>
所在雖有仁厚之族其不相視為塗人者㡬希幸此譜<lb/>
之存而後離者復合疎者復親盖因流而得源即支以<lb/>
逹本初若㕘錯迂逺而難考徐而視之有綱有條脈絡<lb/>
貫通雖其派别之繁而本之所自出則一耳嗚呼方其<lb/>
初也為淮北之武胄為江右之士族判然不相關今則<lb/>
為族伯叔為族兄弟恩禮相及功緦相加所謂孝弟之<lb/>
心油然以生不繫於兹譜也哉譜嘗燬于火十世孫伯<lb/>
張大尹因其舊圖修復之再輯於十二世孫士肅士倫<lb/>
<pb n="KR4e0121_WYG_018-6a"/>
徵士呉先生為之序廣淵之後惟鐵老祐生見譜中鐸<lb/>
乃自序其親以下若子若弟若弟之子若孫各系於其<lb/>
世庸以補其所缺為周氏全譜以傳屬予序之俾後有<lb/>
徵焉<lb/>
　　　贈上元大尹王君至善赴官序<lb/>
徃予識王君至善於表兄定襄伯郭惟賢所喜其言議<lb/>
謇謇出人意表雖惟賢世貴介亦知以此重之後君以<lb/>
明經登成化辛丑進士試政駕部時予方起家艱北來<lb/>
<pb n="KR4e0121_WYG_018-6b"/>
而君奉大司馬檄督舟而南所至有聲于是益喜君之<lb/>
能以經學飭吏事不獨其有文也是年冬謁選拜官授<lb/>
應天府上元令上元予父母之邦也比年旱澇民貧甚<lb/>
將不堪其生嗷嗷然思得賢令宰以撫之不啻赤子之<lb/>
待哺也而今屈君以徃又安得不為吾邑之民喜耶君<lb/>
將行詢予以邑之所當舉置者予無以告也重以同邑<lb/>
諸君之請殆不容以終默已嗚呼天下分郡邑之政以<lb/>
為職者多矣其親民者莫若令則民之疾苦毒害之切<lb/>
<pb n="KR4e0121_WYG_018-7a"/>
非令將誰告也而可忽哉夫謂之親民者其必勾稽於<lb/>
徃牒推擿其宿蠧家視而户閱之然後可以知其孰為<lb/>
富孰為貧孰為窮而無告而善而惡也而後因人以行<lb/>
吾之政故民之所好好之民之所惡惡之斯謂之民之<lb/>
父母非能知之而能同其好惡也哉然則親之者非特<lb/>
勢位之相近而實恩意之相接也豈惟是耳財賦之弗<lb/>
親則貪者得以肆其欺案牘之弗親則猾者得以乘其<lb/>
隙刑獄之弗親則豪右者得以行其姦若是者皆足以<lb/>
<pb n="KR4e0121_WYG_018-7b"/>
為民病也而其所從來久矣惟君一鏟而新之可乎雖<lb/>
然上元畿内赤縣之一也自昔國家之政恒加厚於畿<lb/>
内之民固將培植基本以示極於四方也而今或不然<lb/>
矣夫其不然者豈政之過歟行其政者之過也且京令<lb/>
之秩加天下諸邑之令一等則固厚於令矣豈厚於令<lb/>
者乃薄於其民乎哉盖惟其能親者而後有以厚之也<lb/>
固於君之行望之矣矧夫君故閩南望族自大父官京<lb/>
師宦學相承久矣而君青年偉質雅志問學又足以繼<lb/>
<pb n="KR4e0121_WYG_018-8a"/>
之自拜官來日詢諸老於為縣者思以阜厚吾民其志<lb/>
皆可嘉也然則予果何以為君贈耶嗚呼勉哉兹行尚<lb/>
毋厭於親民也<lb/>
　　　贈大司徒翁公致仕序<lb/>
户部尚書莆田翁公以豐碩之學𢎞敏之才受知列聖<lb/>
進大司徒賛禆國用上下賴之邇以年逾六袠衰病日<lb/>
侵乃具疏懇乞休致上方篤於倚任而又重違其意遂<lb/>
優詔賜允特進秩為太子少保予勅給驛以歸且月有<lb/>
<pb n="KR4e0121_WYG_018-8b"/>
廪食之奉嵗有力役之供恩禮優蕃寔出異數聖天子<lb/>
優老尊賢于是為至而公之始終盛福亦無以加也行<lb/>
有日公卿大夫莫不出祖都城之東衣冠坌集車馬雜<lb/>
遝視漢疏傅之歸若有過焉維時翰林侍講焦君孟陽<lb/>
感公知愛之深而惜公違逺之别乃裒詞林諸作以申<lb/>
贈意遣岳為之序岳筮仕之初已聞公直亮忠毅事我<lb/>
英皇雖暫出外藩而巋然為時之望未嘗少屈也及夫<lb/>
迴翔憲臺遂總國儲敭厯中外餘四十年清徳雅量有<lb/>
<pb n="KR4e0121_WYG_018-9a"/>
古大臣之風後生晚進方藉公以為儀刑規範而公遽<lb/>
歸矣嗟夫天道有消長之理君子宜明進退之時宜進<lb/>
而退則有先時之失宜退而進則有後時之譏古之人<lb/>
所以自處者於此恒慎焉今公之竭誠殫忠以事乎上<lb/>
者亦已久矣老境駸尋故鄉遼邈慨然而興功成名遂<lb/>
身退之想三抗疏而後得請則朝廷之所以待公可謂<lb/>
極于恩而公之所以自處者可謂適其時㝠鴻髙舉人<lb/>
可望而不可及矣於乎休哉雖然昔有宋叅政趙公槩<lb/>
<pb n="KR4e0121_WYG_018-9b"/>
致仕居睢陽十五年猶以憂國愛君為事集古今諫諍<lb/>
為諫林一百二十巻奏之賜詔褒奬富文忠公弼雖居<lb/>
家而朝廷有大利害知無不言然則身江湖而心廊廟<lb/>
二公固非果於忘世者而公之惓惓忠愛又豈獨後於<lb/>
二公也哉矧夫天下之士顒望于公者眉壽台耇為國<lb/>
蓍龜猶足以佐朝廷而福天下者將無窮焉而豈於公<lb/>
之去而遽止耶岳又聞之莆為八閩文獻之邦士之出<lb/>
而效用於時項背相望然其仕之尊顯者若為方岳為<lb/>
<pb n="KR4e0121_WYG_018-10a"/>
臺憲為卿佐寔皆始于公而後繼之者益盛公之髙風<lb/>
令躅敷遺一鄉之士則夫髙年峻爵茂綏寵命以為天<lb/>
下重輕者繼自今豈無後公而起者乎岳既為莆之人<lb/>
士喜而又將為國家方來賀也詩且盈巻車容既張岳<lb/>
雖無似願負雲罕以為先驅云<lb/>
　　　順天府鄉試録序<lb/>
聖天子紀元成化之十有九年秋八月己巳實維天下<lb/>
鄉舉試士之期順天府舉故事以聞詔臣岳臣越徃司<lb/>
<pb n="KR4e0121_WYG_018-10b"/>
府試維時考業之精禁弊之嚴去取之式多寡之等一<lb/>
遵成憲而夙夜祗厲以求得人之意有加焉爰自戊辰<lb/>
入院越十有九日丙戌而事始竣乃取百三十五人之<lb/>
名氏邑里萃為一錄將以登之天府而凡執事之臣為<lb/>
提調則臣倫臣海為同考則臣祥臣倫臣瑭臣輔臣瑋<lb/>
臣暠臣謙臣旋為監試則臣欽臣俊凡中式之文為義<lb/>
為論為表為策一以附之録成臣得以職事僣序其首<lb/>
惟天純佑一徳我國家恭膺景命以御九有一惟文教<lb/>
<pb n="KR4e0121_WYG_018-11a"/>
用興治平餘百年于兹臣嘗有以仰窺而竊論之盖養<lb/>
士也以學校一其依歸而不誘於他岐以經學一其心<lb/>
術而不惑於異說待士也以科目一其出處而不壞於<lb/>
捷徑以庶官一其任使而不間於憸人風化既同士習<lb/>
專定以故豪儁瓌傑之材項背相望而出于以輔成大<lb/>
一統之治者莫盛於斯夫所以養之待之者豈惟前乎<lb/>
此為然哉聖明在御彛典益敦盖雖億千萬年惟一道<lb/>
也顧士之所以對揚之者何如耳是故一則純二三則<lb/>
<pb n="KR4e0121_WYG_018-11b"/>
雜一則吉二三則㐫諸君子將為純臣乎則必有以去<lb/>
其偏駁之行將為吉士乎則必有以去其險陂之徳俾<lb/>
夫豐功偉績震耀一時斯實我國家無疆之休若昔商<lb/>
先正有言惟尹躬暨湯咸有一徳克享天心者盖不得<lb/>
專美於前矣可不勉哉敢以此一言用相告焉<lb/>
　　　秋榜同年譜序<lb/>
成化癸卯順天府鄉試取士百三十有五人明年㑹試<lb/>
禮部登甲榜以起者十有七人就一榜而去者十有二<lb/>
<pb n="KR4e0121_WYG_018-12a"/>
人餘則卒業太學以需後試既而胥念曰自鄉舉里選<lb/>
之制廢為治者師其遺意取士於有司而登用之然京<lb/>
師之所取四方之士多與焉非若諸藩僅取之一鄉一<lb/>
里而已然則吾儕幸同捷於有司而今日之踪跡猶未<lb/>
大相異者不及斯時一敘平生驩他之日宦游之轍不<lb/>
之東則之西將莫之底定求一聚首或不可輙得其有<lb/>
不至視為途之人者㡬希矧同年之契有兄弟之義於<lb/>
兹忽焉則友道益薄而有司簡拔期待之意亦孤矣乃<lb/>
<pb n="KR4e0121_WYG_018-12b"/>
相率醵錢為期集費惟有幹局者主之即孟夏之良㑹<lb/>
焉復聮巨帙書姓字邑里齒行家世附以他日宦厯所<lb/>
至者為一巻題之曰秋榜同年譜俾各録一通藏于家<lb/>
前此所未有也㑹已持以謁予請言以弁諸首予嘗聞<lb/>
何休氏之說春秋盖曰同心為善善必成故同則成異<lb/>
則敗者天下之事皆然也然則諸君之昉為斯㑹也其<lb/>
亦出於同然否乎夫昔之歌鹿鳴以讌固有以見其跡<lb/>
之同而今之歌伐木以㑹則將以考其心之同也諸君<lb/>
<pb n="KR4e0121_WYG_018-13a"/>
頃與計偕聨翩髙舉崇階峻級可攝而升所以建功業<lb/>
於國家而流惠澤於天下者於是乎始始而同終而異<lb/>
君子不為也故誠信相孚如車之馭則志無不同勤敏<lb/>
相協如耕之偶則力無不同不惟徳業有以相勸而過<lb/>
失亦可以相規必求夫同底於善以無忝乎薦名之書<lb/>
此則今日之㑹之意所以為可嘉也已雖然予有告焉<lb/>
昔宋熙寧元豐之間士大夫論天下賢者必曰君實景<lb/>
仁盖二公用捨大節皆不謀而同至於立朝建議其言<lb/>
<pb n="KR4e0121_WYG_018-13b"/>
若出一人相先後如左右手及論鍾律一事則反復相<lb/>
非終身不能相一然後知二公非茍於同者諸君同於<lb/>
為善尚以二公為師他若所謂平居慕恱酒食握手出<lb/>
肺肝自以為生死不相背負一旦臨小利害比反眼若<lb/>
不相識者無乃異乎抑亦非君子之所欲聞也予忝司<lb/>
考校於諸君有一日之長請以是言掲諸譜冀相與同<lb/>
勉焉<lb/>
　　　贈江西吉水縣知縣顧君赴官序<lb/>
<pb n="KR4e0121_WYG_018-14a"/>
天順己夘秋先公文僖府君奉命主考順天鄉闈試時<lb/>
業禮經者多失燕禮莫敢適之義獨所取第一巻文理<lb/>
咸備及條荅時務尤詳贍先公喜曰此必學識老成之<lb/>
士既而登名薦書則九峰顧先生如綸也先生蚤游應<lb/>
天郡庠文名之盛超出儕類屢屈有司始膺貢卒業太<lb/>
學而先生髮且種種矣衆方惜其濡滯宦途氣或少餒<lb/>
也而詞鋒英英奪雋於三千人中振拔以出可謂竒矣<lb/>
比余雖幼心竊識之後先生由分教括蒼進韓王府教<lb/>
<pb n="KR4e0121_WYG_018-14b"/>
授引年東歸復以其學教成其子景昌亦領成化戊子<lb/>
南畿鄉薦人益歆慕先生家學之盛如此今年朝廷軫<lb/>
念元元特重守令之職乃詔遴選學行優贍者以充其<lb/>
任景昌得在選中試居優等拜江西吉水縣尹過余告<lb/>
别且需教言余惟先生之所抱負使得志以行將何所<lb/>
不至而欝而弗克以伸僅取一魁解少振其文學之名<lb/>
而抒其褎然髙舉之志卒老於師席無以見諸設施豈<lb/>
造物者果忌其名而故為是以困抑之歟今景昌由特<lb/>
<pb n="KR4e0121_WYG_018-15a"/>
選以起固異乎常調時人以為華且得江右大邑而理<lb/>
之不獨道路之相邇舟楫之相及可以安先生於祿養<lb/>
而先生平日之所欲大展底藴以致康濟斯民之功者<lb/>
將不於其子乎一驗之也哉雖然吉水在江右號為文<lb/>
獻之邦比屋事詩書起科第列朝著者相望也則其民<lb/>
之所濡染於耳目聞見之餘者固皆惟徳之覿而匪刑<lb/>
之覿也然則為之長者必得文學之士以師帥之而景<lb/>
昌負其世家之學以徃因其俗以施諸政顧不宜哉抑<lb/>
<pb n="KR4e0121_WYG_018-15b"/>
余聞之禮曰詩云豈弟君子民之父母豈以强教之弟<lb/>
以說安之樂而無荒有禮而親威莊而安孝慈而敬使<lb/>
民有父之尊有母之親如此而后可以為民父母矣此<lb/>
古帝王之世臨民者之所行而景昌之所得於家庭之<lb/>
學者也顧今之為政者忽之宜民之未底於安也景昌<lb/>
推而行之以慰吉人之心以承先生之志以無忝乎選<lb/>
任之命不亦韙歟茍曰何必讀書然後為學此則學者<lb/>
之所惡也非吉人之所樂聞也景昌其慎之哉<lb/>
<pb n="KR4e0121_WYG_018-16a"/>
　　　贈徐州同守程君赴官序<lb/>
予友宫諭篁墩程先生謂予曰族孫楚英其先與予同<lb/>
出梁鎮西將軍開府儀同三司忠壯公後自新安篁墩<lb/>
遷浮梁之景徳家焉楚英少居邑庠長入太學累上秋<lb/>
闈弗利先尚書少保襄毅公甚器之今謁選吏部得同<lb/>
知徐州幸子一言以教予媿無以復也姑告之曰惟事<lb/>
事乃其有備有備無患徐之為郡當汴泗交流之間實<lb/>
要害之地成化戊戌以來率春而旱秋而雨淫潦弗時<lb/>
<pb n="KR4e0121_WYG_018-16b"/>
洩汴泗壅匯田畝蕩然民且墊溺棄老鬻幼以茍旦夕<lb/>
者可憫也去嵗亢旱特甚水脈就涸吕梁百步之間㡬<lb/>
不能舟田且無所獲民之生理亦殆矣然有司不聞拯<lb/>
禦之策齊民不賭賑恤之惠者何耶夫九年之水七年<lb/>
之旱堯湯之世之所不能免徒以備素具而民弗困耳<lb/>
今君之往適春日載陽之期膏雨弗浹來牟未墾憂民<lb/>
之飢者可不預為之食乎雨暘之數嗇之於前必豐於<lb/>
後憂民之溺者可不預為之援乎迹其所已然而致慮<lb/>
<pb n="KR4e0121_WYG_018-17a"/>
於將然故必圖回於未然而不可徼幸於其必不然者<lb/>
以為安也昔蘇文忠公之守徐時河决曹村泛濫之患<lb/>
㡬敗徐城公築長隄禦之城完而民亦安因請調來嵗<lb/>
夫増築故城為木岸以虞水之再至朝廷從之故其功<lb/>
之在徐者至今思焉豈非以其預為之備而患不能以<lb/>
及之耶然則民曰饑矣吾其食之民曰溺矣吾其援之<lb/>
不饑不溺以置之飽食安土之域者惟君之備之者何<lb/>
如耳故公廉以端其本勤敏以逹諸用早夜孳孳考求<lb/>
<pb n="KR4e0121_WYG_018-17b"/>
乎古人之所已行經畫乎今日之所當盡長顧却慮事<lb/>
為之計而物為之防必使時無水旱之虞而民不知有<lb/>
饑溺之患則備之之善者然也茍事至而後圖之雖有<lb/>
及焉亦晚矣夫同知部上佐得與守長參校政事短長<lb/>
利病者也故予之所望於楚英者如此嗚呼可不勉哉<lb/>
　　　贈禮部右侍郎艾君致仕序<lb/>
禮部右侍郎掌光祿寺事襄陽艾君天錫以疾上疏乞<lb/>
歸上重君才器可任且年未至優詔不允不逾月再上<lb/>
<pb n="KR4e0121_WYG_018-18a"/>
疏乞歸辭益加切乃許之凡寺之属役者合辭請勉留<lb/>
君而君即治裝以行矣於是僚佐諸君徵予言以贈君<lb/>
之歸以致其惓惓不忍捨之意予嘗聞君之言曰先曽<lb/>
大父以前元都鎮撫入國朝仍食其祿於襄陽傳子及<lb/>
孫俱隱不仕至吾始由庠序領薦而起登天順庚辰進<lb/>
士授河南道監察御史進光祿寺卿佐以至今官二十<lb/>
六七年間三荷恩封進貤於祖復得遣一子入太學為<lb/>
上舍生授官有日吾以儒生致位三品與被寵榮如此<lb/>
<pb n="KR4e0121_WYG_018-18b"/>
於分足矣矧年逾六十精神向衰不於斯時决去而昧<lb/>
昧焉貪冐以居豈吾心之所樂哉於戱處盛滿之日而<lb/>
知止足之戒者從古以為難故自召公求去之後代不<lb/>
數人往往士大夫侈為美談遂使疏傅楊尹之事赫赫<lb/>
在人耳目者千載一日也盖明殆辱之㡬者謂之智逺<lb/>
榮望之累者謂之仁决進退之義者謂之勇備是三者<lb/>
君其賢逺於人也哉君之歸于鄉某丘某水所以遂其<lb/>
釣遊之樂者可想矣然君之容體和適言議精辯少壯<lb/>
<pb n="KR4e0121_WYG_018-19a"/>
者猶有所未及惜無其人反復告諭以留之而卒聽其<lb/>
去也雖然昔趙公槩致仕居睢陽十五年猶以憂國愛<lb/>
君為事富公弼雖居家而朝廷有大利害知無不言君<lb/>
歸矣其尚無忘斯世也哉因書以為祖道之贈<lb/>
　　　送大宗伯劉君歸省還蜀序<lb/>
太子少保禮部尚書掌太常寺事涪陵劉君凌雲具疏<lb/>
言某官京師去蜀㡬萬里違曠先人丘隴者今且二十<lb/>
年既荷恩命推及父祖而弗克燎黃墓道以侈榮遇烏<lb/>
<pb n="KR4e0121_WYG_018-19b"/>
鳥之情不能已已乞賜假展省少慰其私敢昧死以請<lb/>
上特允之賜寳鏹三十緡為道里費給官舟以行皆殊<lb/>
典也於是太常諸僚佐設祖帳都門之外以餞君之歸<lb/>
畀予一言張大之君以葩經登景泰甲戌進士拜驗封<lb/>
主事厯員外郎轉文選郎中擢太常少卿陞禮部左侍<lb/>
郎進尚書加太子少保八遷而位極乎人臣可謂顯矣<lb/>
君之為人和厚易直寛裕有容不與物忤而人亦樂親<lb/>
之其於德可謂厚矣君之儀觀瓌傑音吐鴻暢在銓衡<lb/>
<pb n="KR4e0121_WYG_018-20a"/>
具藻鑑之明居奉常著寅清之譽以故寵擢荐臻錫予<lb/>
優渥其於職可謂舉矣仰惟聖天子事天之誠奉先之<lb/>
孝超邁古昔而如君者方以厚德舉於其職位尊而望<lb/>
隆職親而地近首禮樂之司負天人之託盖不可一日<lb/>
而輕去者也顧兹展省而歸固己顯膺夫綸綍之命則<lb/>
夫式遄其來尚思畢殫其股肱心膂之力也哉夫奉常<lb/>
以典禮為職而禮莫先於孝君之孝遂於顯親者如此<lb/>
故其移於事君者盖不可以不篤念之也雖然古之太<lb/>
<pb n="KR4e0121_WYG_018-20b"/>
常與六曹同幕謂之尚書裏行君今日之所居盖其職<lb/>
矣然愷之論議正大敞之孝友諷諫皆劉氏之彦有聲<lb/>
於太常者也君紹續休聞茂建偉績所以召至和而禆<lb/>
盛治者殆將與夷䕫埒也又何二子之足讓哉北轅有<lb/>
期尚當拭目以伺<lb/>
　　　鏡川楊氏具慶圖詩序<lb/>
粤稽古昔盖有以日月若連璧五星如貫珠為瑞于天<lb/>
有以殊本連理之柯同榮異壟之禾為瑞于地皆天地<lb/>
<pb n="KR4e0121_WYG_018-21a"/>
至和之氣薫蒸於兩間而致然也故其瑞之所徵則為<lb/>
聖天子在位致治熙皥於是竒祥異瑞出焉而非徒也<lb/>
夫物之瑞固為天地至和之氣之所致而人則天地至<lb/>
和之氣之所委得氣之中且正者惟人則然矧夫執經<lb/>
論道為聖天子侍從之臣佐成熙皥之治者則其和氣<lb/>
交暢所以感應召致者宜何如也此予於鏡川楊先生<lb/>
與其配丁夫人之具慶謂非瑞之徵于人者可乎先生<lb/>
起家進士入翰林累進少詹事兼侍講學士夫人自封<lb/>
<pb n="KR4e0121_WYG_018-21b"/>
孺人累進恭人迺者成化壬寅孟秋望後二日先生壽<lb/>
届六十及今丙午仲春望後七日夫人之壽亦届六十<lb/>
矣緋袍翠翟交輝於堂陛之上童顔鶴髮相映乎杖屨<lb/>
之間以弟則府丞維貞編脩惟立進士維徳駢侍乎尊<lb/>
爼之傍以子則郎中志仁貢士志道迭舞於階戺之下<lb/>
噦然而鳳凰鳴鏘然而律吕諧壽域偕躋福履咸茂衆<lb/>
美姁媮休嘉訢合父父子子夫夫婦婦兄兄弟弟肅如<lb/>
也穆如也慶具於一家聲動乎一時顧其為瑞孰能加<lb/>
<pb n="KR4e0121_WYG_018-22a"/>
諸抑余聞之先生之家嘗有同根之竹連理之榆重瓣<lb/>
之梅並蒂之榴禎祥之先見固己不一書矣藴之久則<lb/>
發益大乃於今日㑹萃於先生之身而丕顯其瑞如此<lb/>
豈偶然哉於戱日月星辰麗乎天草木麗乎地聨輝競<lb/>
榮非不足以夸史册之美談也於世教奚資焉惟先生<lb/>
之清徳正學為朝廷之華夫人之婦道母儀為閨閫之<lb/>
望其卓識曠往牒之前聞其至行貽後葉之令範誠可<lb/>
謂立乎兩間叅為三才如書所稱稽古人之徳稽謀自<lb/>
<pb n="KR4e0121_WYG_018-22b"/>
天者非先生當之其誰耶所以資乎世教何等也然非<lb/>
盛世至治之澤煦育汪濊崇文右儒之典宣昭優渥盖<lb/>
亦弗克臻兹也則其瑞之所徵不亦大乎今先生日近<lb/>
九重之光夫人日享五鼎之奉心愉體適志樂顔怡齊<lb/>
驅於耄耋之境共迓乎悠久之福殆無難也矧其子姓<lb/>
羣從之賢忠孝友弟之行順承服養之禮又足以培衍<lb/>
而増益之哉内之而瑞于家外之而瑞于國四海之逺<lb/>
幅貟之廣欽髙風而景賢躅者皇多有之又將瑞于天<lb/>
<pb n="KR4e0121_WYG_018-23a"/>
下矣豈不有以彰我聖天子熙皥之治於無窮哉郎中<lb/>
君命工繪圖徵諸縉紳之詩即夫人懸帨之旦奉以為<lb/>
二親壽不鄙㑭序其上誼弗可辭謹以是復盖將執筆<lb/>
太史之後登諸瑞檢云<lb/>
　　　贈楊州府推官陳君還治序<lb/>
天下國家之大禮樂刑政皆所以治乎民者也然古昔<lb/>
聖人率以刑為重葢以刑者侀也一成而不可變者也<lb/>
可不重歟嘗觀夫易聖人以通天下之志以定天下之<lb/>
<pb n="KR4e0121_WYG_018-23b"/>
業以斷天下之疑者也然六十四卦之中言刑者五噬<lb/>
嗑賁豐旅言其明猶所謂明于五刑象刑惟明之意也<lb/>
中孚言其信猶所謂獄成而孚輸而孚之意也其惓惓<lb/>
于刑者如此其至矣夫刑民命之死生國命之短長恒<lb/>
繫也故非明則無以得乎民之情非信則無以服乎民<lb/>
之心如是則刑不可得而平刑不可得而平則民不可<lb/>
得而治矣其如天下國家何哉故君子必有以逹乎易<lb/>
之理而後可以通乎刑之用不可誣也富順陳君惟敬<lb/>
<pb n="KR4e0121_WYG_018-24a"/>
蚤以俊秀游邑庠從博士授經獨有得于羲文周孔以<lb/>
及乎程朱之說遂以之取解蜀藩為第一人八舉進士<lb/>
禮部弗偶就選銓曹擢揚州府推官推官以刑為職一<lb/>
郡之所取平而赴愬者也君操行端潔處己寛裕湛然<lb/>
不滓如一鑑之懸確然有守如四時之行葢推其所學<lb/>
於平日者以修職而臨民以决獄而聽訟徃徃於兩造<lb/>
之際片言而决雖有得罪而去者亦無憾焉豈非所謂<lb/>
惟明克允者如此乎政事之暇危坐一室復以所學教<lb/>
<pb n="KR4e0121_WYG_018-24b"/>
成其子亦皆修飭行檢敦事學問以是經游庠序者三<lb/>
人可以見其家學之盛矣夫政事必本諸學問譬之有<lb/>
源之水其流無窮有本之木其榮莫遏君之以儒學而<lb/>
飭吏事既能使一郡無寃民矣兹以敭厯之久且逾三<lb/>
載奏績銓曹遂書上最而部使者復推其以為列郡冠<lb/>
賢聲籍籍洋溢都下他日進躋崇階以司天下之刑獄<lb/>
將使天下無寃民者於君有望焉尚寳司卿寳應仲君<lb/>
惟聲為予道君之賢需言以為還治之贈遂不辭而為<lb/>
<pb n="KR4e0121_WYG_018-25a"/>
之書<lb/>
　　　壽憇菴李先生詩序<lb/>
成化丙午十二月二十有九日封翰林編修憇菴李先<lb/>
生壽屇七十維時其子賓之適以侍講學士滿三載復<lb/>
拜推恩之典進封先生如賓之官於是寮宷諸君子以<lb/>
先生壽祉荐臻寵命駢至莫不歆艶其盛相率賦詩頌<lb/>
之得近體律三十有六章聨書鉅軸將即是日奉以為<lb/>
先生壽湖南謝太常伯寛寫為之圖宛然一時朝廷錫<lb/>
<pb n="KR4e0121_WYG_018-25b"/>
命之榮家庭介壽之樂縉紳交游揖遜酬酢之美足以<lb/>
侈今傳後也謂余於賓之同年而進辱愛於先生者久<lb/>
虛其上方俾序以弁余不敢當亦不可辭也李氏本西<lb/>
平忠武王晟之後世家長沙之茶陵代有顯宦若雲陽<lb/>
先生初者尤以節義重于時至文祥府君始以戎籍徙<lb/>
寓京師迨今四世餘百年矣先生生而醇篤嗜學博貫<lb/>
經史兼通隂陽地理諸子之說喜吟咏精行楷尤善大<lb/>
書魁偉可至數尺波磔遒勁得歐顔遺意景泰初嘗獻<lb/>
<pb n="KR4e0121_WYG_018-26a"/>
所撰書法論召試禮部大為宗伯胡忠安公之所鑒賞<lb/>
即疏其運筆精熟以聞偶雜他疏中竟不獲報而罷胡<lb/>
嗟惋久之先生亦不屑也天性孝友授徒以養二親父<lb/>
處士公寢疾躬侍湯藥無頃刻離側如是者餘十年母<lb/>
夫人忽中風痰湧咽中縷縷不絶輙與其弟行潤甫交<lb/>
口吸取之連三晝夜不少休人以為難行潤積官至金<lb/>
吾百戸先生與之處友愛甚至姊贅而寡養之終身為<lb/>
婚嫁其孤子女者數人教諸子嚴而有法賓之以文學<lb/>
<pb n="KR4e0121_WYG_018-26b"/>
職侍從名重海内猶朝夕警厲弗置少子東溟雖甚愛<lb/>
必勉使務學平日未嘗親斗稱問市賈憐恤窮困不計<lb/>
無有冬月有丐者袒泣河側即馳取綿襦予之與人交<lb/>
一於誠信闤闠勢利之流絶不與接遇大夫士相知者<lb/>
一觴一咏情意周洽暇則坐憇菴中弟勸兄酬白首輝<lb/>
映子姓侍側雍雍如也盖有古人之風焉夫以先生之<lb/>
才之徳使少試於用其必典司帝制潤色皇猷以致位<lb/>
於通顯顧乃歛而弗施攻苦茹淡翛然韋布若將終身<lb/>
<pb n="KR4e0121_WYG_018-27a"/>
豈天固小否先生於前而將以大成其子於後也耶然<lb/>
若或抑之實則揚之若或屈之實則直之故今日之榮<lb/>
名壽考悠久盛大進而未已借使先生之力足以自致<lb/>
亦未必遽底於斯也嗟夫長松古栢挺拔於風饕雪虐<lb/>
之餘及其閱世踰紀聳壑昻霄具特立之體秉後凋之<lb/>
操視夫桃李之華早發先萎蒲栁之質易生先零者豈<lb/>
可同日語哉推諸先生殆近是矣詩亦有之樂只君子<lb/>
天子命之樂只君子福祿申之請誦是於賓墀之次以<lb/>
<pb n="KR4e0121_WYG_018-27b"/>
為羣玉先驅云<lb/>
　　　贈戸部右侍郎呉君歸省詩序<lb/>
閩漳浦呉君道本既拜戸部右侍郎奉勅總理京儲之<lb/>
明年適先皇帝尊上聖母尊號推尊尊老老之典遂超<lb/>
常格得受誥追贈其大父雲谷父友松皆如其官母封<lb/>
孺人凌加封太淑人君仰荷恩命慶忭無已然居常獨<lb/>
念自成化丁酉之嵗起外艱入朝且今十有三年而太<lb/>
淑人壽亦八十一矣思一省覲邈不可得茲既叨遇殊<lb/>
<pb n="KR4e0121_WYG_018-28a"/>
典思燎黃以告先世之墓用昭休命於無窮者益惓惓<lb/>
也迺以今年孟春之吉齋沐具疏以請事下所司猶以<lb/>
君方奉綸命負重託經國阜民之任若不可以暫輟者<lb/>
上特詔允之且錫道里費給驛舟以行君踴躍拜命治<lb/>
裝南歸同升之士之在朝者醵餞於都門之外酒既行<lb/>
有執爵而起者曰呉君荐承異數皆非他人所能及者<lb/>
曷歌詠其事以附四牡之後以章千載一時之遇可乎<lb/>
衆曰唯乃合交游之彦賦詩贈之謂予宜執筆為之序<lb/>
<pb n="KR4e0121_WYG_018-28b"/>
不敢辭進而言曰人臣奔走王事而不得養其親故人<lb/>
君於燕饗之際敘其情以閔其勞此四牡之詩所由以<lb/>
作也今即其詩考之有曰不遑將母又曰將母來諗而<lb/>
疊山先生以謂聖人以孝治天下聞有以養母來告者<lb/>
安得不俞其請乎夫人臣方意於公義之重而不敢言<lb/>
人君乃即其私恩之切而為之言於是公私可以兼致<lb/>
而忠孝為之兩立此非泰和之世烏能以與於斯今太<lb/>
淑人以八袠之年垂白在堂祿養就豐命服有耀而道<lb/>
<pb n="KR4e0121_WYG_018-29a"/>
本違逺之餘名位日崇委任日重誠不可以一時捨之<lb/>
而去故十載之間俛効勞勩亦不敢一言以及乎私然<lb/>
將母之情展轉于其中者抑豈以一日而忘之哉洪惟<lb/>
聖天子逺法虞周懋隆孝治一聞有言煥然賜允是則<lb/>
君之自處可謂先公而後私朝廷之處君可謂先恩而<lb/>
後義矣謂非千載一時之遇可乎雖然先儒有云君之<lb/>
於臣能體悉之如此則臣之所以報上者當何如哉古<lb/>
人事君得以展布四體而死生以之者亦以人君感之<lb/>
<pb n="KR4e0121_WYG_018-29b"/>
盡其道也聖天子體君之情俞㫖亟頒於所謂弗遑者<lb/>
君既遂其歸榮矣則夫式遄其來以圖報塞於所謂靡<lb/>
盬者其可弗念之也邪昔君以明毛氏學取髙第於斯<lb/>
義也講之熟矣聊因諸君子之意引而申之以致望焉<lb/>
詩凡若干首<lb/>
　　　贈大宗伯劉公致仕榮歸序<lb/>
聖天子嗣大厯服之初肇禮百神格于上下維時涪陵<lb/>
劉公凌雲以太子少保禮部尚書寅相祀事天意潛孚<lb/>
<pb n="KR4e0121_WYG_018-30a"/>
聖心昭恱眷顧于公益用優渥未㡬公以足疾在告具<lb/>
疏乞歸田里上不許命醫遣使時往問賚公拜恩感激<lb/>
勉起視事而疾弗遄愈至是疏凡五上辭益懇切上挽<lb/>
留加篤而公志卒不可奪也乃優詔許之俾得乘傳以<lb/>
歸復命有司月有廪既以備贍養嵗有夫𨽻以備使令<lb/>
殊典荐頒縉紳歆慕以為此誠千載一時之遇也於乎<lb/>
休哉公行有日所與為寮属者若禮部侍郎丁公輩相<lb/>
率祖餞于城東之館酒既行坐有諗於予者曰人臣委<lb/>
<pb n="KR4e0121_WYG_018-30b"/>
質事君視吾力之所及公之足疾㣲恙春而劇秋而瘥<lb/>
其常耳非若衰憊之餘力不足以任事而强焉以居者<lb/>
比此公之未宜去者一也古者七十致仕過則貪不及<lb/>
則矯公年未六十翩然乞歸無乃矯俗之過歟此公之<lb/>
未宜去者二也孔子曰君使臣以禮臣事君以忠朝廷<lb/>
之於公五䟽而五留之所謂克慎禮儀方切委任勉修<lb/>
職務不允休致者惓惓聖諭之中可謂待之有禮矣公<lb/>
獨不能勉竭一日之忠若古人之鞠躬盡瘁者以圖報<lb/>
<pb n="KR4e0121_WYG_018-31a"/>
塞而必遂其私决一去之為果哉此公之未宜去者三<lb/>
也予聞而嘆曰子之言然抑獨不思公之所存盖有出<lb/>
於三者之外乎夫世之仕者重内而輕外以得失為忻<lb/>
戚故俛仰一時茍且以就功名之㑹其能以盈滿為懼<lb/>
止足為戒土苴富貴浮雲軒冕者㡬何人哉今公不待<lb/>
年至而遽乞骸骨以歸視諸在内者重則在外者甚輕<lb/>
也其賢逺於人何如耶繼自今將使士皆厲難進易退<lb/>
之節以為髙朝廷皆得耿介不貪之才以為用盖自公<lb/>
<pb n="KR4e0121_WYG_018-31b"/>
之歸而倡焉其於世教豈曰小補而奚必於公之留也<lb/>
昔宋龎莊敏公藉請老或謂公精力克壯主上注意方<lb/>
厚何引去之堅公曰必待精力不支明主厭棄然後去<lb/>
是不得已豈止足之謂耶錢宣靖公若水亦謂士不足<lb/>
以自重盖未嘗有秉節髙邁不貪名勢能全進退之道<lb/>
以感動人主者即以母老請解機務章再上乃許時以<lb/>
急流勇退稱之二公之髙致公其有焉矧世之仕者以<lb/>
官為家退則無所於歸公所居涪陵為程伊川黄山谷<lb/>
<pb n="KR4e0121_WYG_018-32a"/>
諸賢游咏之地有荔圃鉄匱八景之勝先隴之在朝陽<lb/>
者前有峭峰可眺下有嘉園可備祀也别墅之名麻堆<lb/>
者有泉可溉有茶果蔬圃可採以擷也舍之側有三然<lb/>
之亭江之南北有别業者四嬉遊可以娯暮齒耕釣可<lb/>
以供卒嵗也公亦見夫不欲歸者夢想舊故恍然如遺<lb/>
不早歸者迫逐衰晚頽然靡及此公欲歸之果其將樂<lb/>
以終身乎昔唐白居易退處洛下竹木臺榭日與酒徒<lb/>
琴侣詩客遊著醉吟先生傳賦詩千餘篇宋范景仁既<lb/>
<pb n="KR4e0121_WYG_018-32b"/>
致仕徑行入蜀歸至成都日與鄉人樂飲遂遊峩眉青<lb/>
城山下巫峽出荆門作詩二百五篇二公之髙致公其<lb/>
有焉矛於是而有以見朝廷之處公也厚始終之恩足<lb/>
以為人臣勸公之自處也决髙尚之志足以為後進法<lb/>
鴻飛㝠㝠可望而不可及矣於乎休哉酒盡欲别執筆<lb/>
惘然<lb/>
　<lb/>
　青谿漫稿巻十八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>青谿漫稿巻二十二</head> <lb/>
    <p>
<pb n="KR4e0121_WYG_022-1a"/>
欽定四庫全書<lb/>
　青谿漫稿巻二十二<lb/>
　　　　　　　　　　　　　明　倪岳　撰<lb/>
　　墓表<lb/>
　　　文林郎四川道監察御史張君墓表<lb/>
成化乙巳閏四月二十九日監察御史張君世用卒於<lb/>
南薫客舍予既與諸友往哭之其孤立將扶柩歸塟乃<lb/>
奉君同年友中書舍人楊一清所為狀蹐門請文以表<lb/>
<pb n="KR4e0121_WYG_022-1b"/>
諸墓惟君自正統丁邜充邑庠弟子員至成化戊子始<lb/>
克舉于鄉遂登壬辰進士拜太常愽士簡授四川道監<lb/>
察御史歴官纔十有四年雖一再遷不過七品得年四<lb/>
十有九而已平日所抱負自視當如何卒亦不能究厥<lb/>
施豈非命耶君㓜頴敏讀書過目成誦學易於鄉先生<lb/>
深有造詣年十七試藝京闈弗利督學憲臣恒竒其文<lb/>
以魁解期之文名燁然起淮揚間然徃試輙北盖乆而<lb/>
後㨗云君負才識有幹局初試政戸部恊理軍儲給賞<lb/>
<pb n="KR4e0121_WYG_022-2a"/>
河南潼闗有功官軍因事裁畫時稱其能為博士有事<lb/>
郊廟禮度閑習每以郊恩膺白銀文幣之賜為御史廵<lb/>
視光禄不刻不縱出按福建鋤惡植善風裁凛凛聼獄<lb/>
明决庭無留訟審録重刑多所平反嘗奏黜閩帥之不<lb/>
軄者上從之一道肅然閩故多文獻憲節所至訪求先<lb/>
賢遺跡存問其子若孫多作興而振起之尤以重學校<lb/>
敦風化為首務登覽山川感今懐古不廢吟咏時以勞<lb/>
勩得疾猶强起巡歴弗敢自逸及𤓰之日案牒一清然<lb/>
<pb n="KR4e0121_WYG_022-2b"/>
亦未始以才辯自雄既抵京師疾小愈忿時之冒進者<lb/>
多名器淆冗即具䟽率同列論之朝廷嘉納焉甲辰地<lb/>
震京師君復欲條舉時政之弊者以聞會疾作乃已自<lb/>
是雖歸卧床褥乃心王事未嘗少置每與人言政事得<lb/>
失人才賢否上下古今治與亂有不當詞色俱厲氣勃<lb/>
勃不平如是者雖經日不厭人勸之亦不止以是疾益<lb/>
劇今年春上䟽乞歸事下吏部未及覆可而君卒矣君<lb/>
性至孝能事其親疾且殆獨呼其子曰吾死不足恨獨<lb/>
<pb n="KR4e0121_WYG_022-3a"/>
吾二親七十在堂不及終養所恨者此耳君明爽勁直<lb/>
遇人無賢不肖皆驩然無間而胷中了不可混至與朋<lb/>
友處所論與事是是非非輙靣加詰難不為退言故乆<lb/>
而益信視義所在必竭力赴之不復顧忌周窮賑急恒<lb/>
恐不及兩任皆清要然未嘗増拓故業服食儉朴如未<lb/>
仕時惟於賔客之奉輙致盈腆觴酌笑歌必盡其情及<lb/>
其持憲嚴肅雖至親亦不可干以私眀易學有經指授<lb/>
者輙能取科第為詩文㫖意超逸格律深稳而於辯識<lb/>
<pb n="KR4e0121_WYG_022-3b"/>
體裁評别髙下皆出人意表識者亦以君為知言所著<lb/>
有竹西稿凡若干巻藏於家君諱稷世用其字别號竹<lb/>
西居士世居揚之寳應孝義鄉曾大父谷成大父仲仁<lb/>
父彦明以君貴封太常博士母鄭封孺人配孺人許氏<lb/>
户部檢校文誠之女子一曰立敏而知學女二適古文<lb/>
陸全其㓜在室其生為正統丁巳二月五日塟以卒之<lb/>
年某月某日墓在某之原君之中表弟尚寳司卿仲君<lb/>
惟馨予友也故君之交於予亦深以平日所聞於惟馨<lb/>
<pb n="KR4e0121_WYG_022-4a"/>
稽之於狀其行誼表表可書以傳者盖多矣惜余不能<lb/>
以盡之也若君者豈非慷慨不羣之士也耶君子謂君<lb/>
之志極髙才極贍使大所遇其所建立豈不偉歟而年<lb/>
不待之也悲哉是為表<lb/>
　　　安成王處士墓表<lb/>
處士諱緝字紹熈姓王氏其先撫之金溪人始祖徳載<lb/>
李唐時刺史吉州按歴安成南里之金田愛其地勝因<lb/>
家焉傳至十六世孫曰鳯儀生文源文源生命仁命仁<lb/>
<pb n="KR4e0121_WYG_022-4b"/>
生敏忠則處士之髙曾祖考也處士生而警敏氣豪邁<lb/>
有志事功家素饒於貲甫弱冠即出商逰荆岳間遂寓<lb/>
居華容之板橋拓産益盛每得一羙味必寓歸二親度<lb/>
未及嘗不以入口嵗時供饋者往來相望於道每歸省<lb/>
於家克勤子軄二親安焉嘗謂其配劉曰經營在外以<lb/>
供甘㫖吾之事也朝夕供養不違親志汝其任之故處<lb/>
士乆處於外無内顧憂亦劉之能相之也成化甲午有<lb/>
司選充萬石長䖏士歸督賦有方催科無擾有逋負而<lb/>
<pb n="KR4e0121_WYG_022-5a"/>
貧者輙為代輸故上足公税下逺私怨人皆賢之壬寅<lb/>
楚民大饑處士應詔輸榖七百斛華容陳尹將舉章服<lb/>
榮身之令處士曰某不敢當必不得已願移吾父陳稱<lb/>
賞欲成其志而二親相繼卒矣奔䘮歸號痛㡬絶塟祭<lb/>
一以禮𢎞治戊申楚又饑處士輸榖視壬寅倍之時知<lb/>
縣梁澤欲循例授以散官處士曰公家急難有財者輸<lb/>
委臣子軄也况所輸者楚地之産敢以此冒寵乎力辭<lb/>
不受梁歎服焉時逺近居民恃以舉㸑者數百家流徙<lb/>
<pb n="KR4e0121_WYG_022-5b"/>
日過其門傾所有濟之不少吝頼以存活者甚衆既而<lb/>
以寓居卑隘將事營拓由是蒙惠者悉來趍役不約而<lb/>
同落成之日仍計功以償人尤感徳戸部侍郎劉公大<lb/>
夏程公萬里布政使王公儼邑人也聞而嘉之皆為詩<lb/>
文以紀𢎞治壬子甲寅嵗復連歉處士復出白金一百<lb/>
六十兩糴榖以賑視壬寅不啻倍蓰矣邑有板橋官道<lb/>
東西二橋嵗乆傾圯行者病渉處士獨任修葺盖捐貲<lb/>
數百金知縣聞君嘉其義親詣賞勞仍令儒學教諭舒<lb/>
<pb n="KR4e0121_WYG_022-6a"/>
珪為文立石以識至今名之曰安成王處士橋人有急<lb/>
難告乏者周給恐後貸者貧不能償輙焚其劵好禮接<lb/>
賢士過逄觴酌必盡懽乃罷待鄉黨䖏隣里曲盡恩意<lb/>
丙辰嵗以乆客於外浩然思歸即日趣裝以行逺近送<lb/>
者遮道至垂泣不忍捨抵家不旬日即嬰疾以十月既<lb/>
望竞卒人皆謂得正首丘實隂徳之報非偶然也其生<lb/>
為正統庚申二月望後二日享年五十有七塟以某月<lb/>
某日墓在某山之原配劉氏有淑行生子一君珮能世<lb/>
<pb n="KR4e0121_WYG_022-6b"/>
其業女一裕真孫男二長朝彦補縣學生次朝用孫女<lb/>
二塟有期日君珮走南都懇于大司成劉公奉其族兄<lb/>
刑部郎中懋中所述狀來請予文表諸墓上之石劉公<lb/>
其邑顯者懋中族子姓其言處士之賢宜信不誣乃為<lb/>
按狀序次之而為之表曰昔漢卜式以田畜為事方漢<lb/>
事匈奴願輸家財助邉復持錢二十萬與河南太守以<lb/>
助貧民當時北邉有釁西河嵗惡富豪皆争匿財惟式<lb/>
尤欲助費故朝廷獨尊顯式以風百姓而史亦稱其㧞<lb/>
<pb n="KR4e0121_WYG_022-7a"/>
於芻牧亦曩時版築飯牛之朋至與倪寛並列亦賢矣<lb/>
哉夫世之擅利以厚殖忍物而吝予者何限若式所行<lb/>
誠不可以多得今觀處士雖於客寓之逺不異鄉邑之<lb/>
厚捐貲賑貸至再至三惟急於施而遂隐其迹獨有其<lb/>
實而亟辭其名則式之崇階顯爵率繇於此不已泰乎<lb/>
其於處士之所存宜非所能及矣語曰不謀其利不計<lb/>
其功處士有焉故予特論著之以為來者勸云是為表<lb/>
　　　明故承事郎順軒錢君墓表<lb/>
<pb n="KR4e0121_WYG_022-7b"/>
南京少司空徐公公肅抵書於予曰吾錢氏之甥奉不<lb/>
幸以疾卒其子奎將卜吉以塟既得里姻李司成為誌<lb/>
其藏敢乞一言表諸墓道以示乆逺謹礱石以俟予惟<lb/>
司空之請切而勤司成之誌核而信乃受而序次之以<lb/>
為之表曰君諱奉字思孝姓錢氏别號順軒系出呉越<lb/>
武肅王之後有諱邁者仕宋守通州子亨父從建炎南<lb/>
渡家常熟之奚浦常熟之錢相傳自亨父始至諱本忠<lb/>
者後遷禄園以仲子衡貴贈吏部稽勲主事自是族聚<lb/>
<pb n="KR4e0121_WYG_022-8a"/>
而居甲於一邑子伯璵隠徳弗耀生子景豫少頴敏年<lb/>
僅二十三而沒則君之曾祖祖父也母徐氏贈副都御<lb/>
史同邑敏叔之女景豫沒時君僅三齡實惟母氏撫育<lb/>
保䕶劬心瘁力君亦早慧有志繼述卓然樹立老成慎<lb/>
重鄉長者咸器之錢氏族大而繁競以豐阜稱君方㓜<lb/>
孤弗任勞勩處乎其間若無所事事者而故産開拓田<lb/>
園之闢輪奐之羙日盛而月増人咸謂景豫之後為有<lb/>
人矣君性孝友䘮父時祖母周尚無恙奉養甚偹及没<lb/>
<pb n="KR4e0121_WYG_022-8b"/>
䘮塟亦盡禮痛父早世言及輙悲建祠堂以奉四時之<lb/>
祭竭誠殫慮務於精㓗事母承顔養志克盡子軄極力<lb/>
顯揚母節有司具以䟽聞成化初有詔旌表其門君慨<lb/>
然曰吾無以報國乃捐粟千斛以資賑貸得授承事郎<lb/>
從六品散官君真實無偽義理昭融而不事表襮應事<lb/>
接物咸得其宜人有不平者多就質君一言而决靡不<lb/>
信服雖處富足而儉於自奉至於義舉則汲汲恐後祖<lb/>
墓頽圯時加修葺龎趙寡姑恒迎養於家姻䣊之親與<lb/>
<pb n="KR4e0121_WYG_022-9a"/>
閭里之賢者困躓則扶植之患難則拯濟之以至施善<lb/>
藥以己人之疾者給槥以塟人之死者捐衣食以予人<lb/>
之饑寒者修輿梁道路之病人之行者盖不遺餘力焉<lb/>
邑嘗發民濬黄泗浦之淤區畫供餉君獨任之其行義<lb/>
盖如此君年四十即不入城市惟以治生教子為事諸<lb/>
子讀書飭行克亢厥家家僮千指各授以業外内斬斬<lb/>
賔友過從禮意欵洽士大夫咸樂親之以𢎞治乙邜九<lb/>
月十四日卒臨終惟以老母為念不及其他距生為正<lb/>
<pb n="KR4e0121_WYG_022-9b"/>
統壬戌三月五日得夀五十有四而已初配龔氏先卒<lb/>
繼陳氏子男八奎壁翼軫婁參星亢奎義官翼國子生<lb/>
女三孫男三儼侃偉女八塟以卒之明年正月晦日墓<lb/>
在來鳯里涸岡之原以龔氏祔嗟乎自古世家鉅族衣<lb/>
冠累葉益隆而弗替雖祖考積善之基深厚而不㧞亦<lb/>
其子孫多賢繼承之不乏而後能然耳故古之論世族<lb/>
者嘗謂敝化奢麗萬世同流盖怙侈㓕義者將由惡終<lb/>
而惟徳惟義惟以永年固其理也惟錢氏自呉越有國<lb/>
<pb n="KR4e0121_WYG_022-10a"/>
以來五百餘年于茲子孫散處天下者夥矣而呉中之<lb/>
錢獨盛若思孝君又其表表者然其所以稱賢于時則<lb/>
惟以孝義之行勤儉之徳泊然以居豐亨裕大之業所<lb/>
謂世俗驕侈之習一鏟而去之譬之喬木之植其本既<lb/>
固其枝幹柯葉日蓊欝而暢逹者由於培之者之有道<lb/>
故也錢氏之澤其有涯哉故予因徐公之請嘉思孝之<lb/>
行有可書者遂大書而掲之以為世家之子孫告俾亦<lb/>
知所式焉是為表<lb/>
<pb n="KR4e0121_WYG_022-10b"/>
　　墓誌銘<lb/>
　　　江西永豐縣儒學教諭楊先生墓誌銘<lb/>
成化庚子九月一日教諭楊先生卒岳走哭之惟先生<lb/>
少與先考文僖府君為同忩友先考無恙時嘗為之作<lb/>
傳為著朋友相知之誼故叙述加詳盖曰先生諱逹景<lb/>
通其字楊其姓也山西平陽之臨汾者其世族應天之<lb/>
江寧則國初之所遷也諱伯林其祖純篤端厚為邑耆<lb/>
宿為鄉飲上賔諱彦用者其父也先生事彦用及母范<lb/>
<pb n="KR4e0121_WYG_022-11a"/>
克盡子軄没能塟以禮兄執役京師事其嫂尤謹且為<lb/>
嫁其女如已女其孝友之行也宣徳丁未從大理胡公<lb/>
槩所選㧞俾游京校學日益進為詩文有竒思知名公<lb/>
卿間卒業太學大司成重其賢同舍者推譲之及門授<lb/>
經之士多所造就雖侯門世胄之子亦各成其材為時<lb/>
名臣其修之已而及之人者也既乆為塲屋困年益長<lb/>
乃自太學援例而起俯就校官之選景㤗乙亥始得司<lb/>
訓温之永嘉居九載徳孚教明士子懐服守宰以下亦<lb/>
<pb n="KR4e0121_WYG_022-11b"/>
知尊禮去之日人不忍捨以績最進秩永豐教諭其教<lb/>
永豐如永嘉未㡬即謝事歸則其小試於仕者也夫進<lb/>
不偶於有司仕不竟其所負位不稱其徳落落才賢齟<lb/>
齬以沒固其命也春秋七十有一永樂庚寅十二月二<lb/>
十五日其生也配某氏有淑行曰宗錫曰天錫京庠生<lb/>
其子也都城之南鳯西鄉之原其墓卒之年某月日其<lb/>
塟也銘曰<lb/>
修髯豐頥有偉於儀韞珍其竒出也後時卒尼于施伊<lb/>
<pb n="KR4e0121_WYG_022-12a"/>
後之遺<lb/>
　　　山東東昌府臨清縣知縣顧公墓誌銘<lb/>
成化十八年六月十六日知縣顧公卒于臨清廨宇越<lb/>
十有二日甲子訃至京師其弟僖聞之泣走告余相向<lb/>
哭盡哀已乃問故曰望之夕既飯而浴出宿外寢比曙<lb/>
卒有所中遽卒嗚呼痛哉明日僖奔公䘮俾予為銘以<lb/>
塟公予妻母弟辱愛最深往來京師日輙主予家情好<lb/>
深䔍也去年春公自滕始遷嘗墜馬傷足在告者數月<lb/>
<pb n="KR4e0121_WYG_022-12b"/>
予心憂之九月予入朝道臨清見公于東岳祠驩聚信<lb/>
宿公戱擲杖以行示予無恙期以十月上任别來屢以<lb/>
書問之又數詢諸南來者聞公初政之詳不獨喜其足<lb/>
疾之瘳也豈意其遽至是哉公諱俊字廷秀别號肅庵<lb/>
姓顧氏世為蘓之呉縣人曾大父某大父至善封中書<lb/>
舍人考諱謙禮部精膳主事妣安人朱氏公生而聰頴<lb/>
凝重精膳卒時甫成童哀毁盡禮煢然如老成人安人<lb/>
嘗遘疾頻殆公奉湯藥惟謹夜輙焚香籲天乞以身代<lb/>
<pb n="KR4e0121_WYG_022-13a"/>
疾尋已甚稱之少長從同邑嚴教諭翰授朱氏詩大有<lb/>
造詣兩舉秋闈弗偶成化改元詔求遺才縣尹田某首<lb/>
以公薦天曹試在優等試事冬曺亞卿愽羅李公優以<lb/>
客禮庚寅拜兗州府鄒縣丞綜理馬政邑羣長軰素豪<lb/>
猾每刻民以自植馬耗不能償民日益困殆兩病之公<lb/>
下車首擿其姦惡者懲之其弊大袪律已亷公吏民畏<lb/>
服未朞月償耗馬千餘疋邑不知擾時方迎母就養尋<lb/>
卒於官即日奉柩南歸民上章乞留者再格於例弗果<lb/>
<pb n="KR4e0121_WYG_022-13b"/>
起復調滕縣滕於兗為巨邑素號難治邑有守禦千戸<lb/>
所所官軍恃其驕悍視有司每挾其短長而制之去官<lb/>
之日率閉闗攘奪輜重以為利習為故常民茹其虐莫<lb/>
敢誰何公始上邑有盗刼人李百戸者方職警捕既受<lb/>
盗賄而縱之顧執邑民誣以掠其財公聞而奮身往直<lb/>
之李大以為恨乃脅其長將交搆公以禍公宻詢其平<lb/>
日所為不法事聞之朝下藩臬亷得實悉置諸法别選<lb/>
其良者以蒞所事盖數十年之蠧一舉而去之民胥慶<lb/>
<pb n="KR4e0121_WYG_022-14a"/>
焉壬辰山東饑廵撫都憲牟公推公能俾易粟東南就<lb/>
饑者所在而賑之民頼全活者衆徳府奏建宫室藩臬<lb/>
檄公董其工二年始畢武城縣尹缺復命公署其事所<lb/>
至藉藉有聲部使者交章薦其賢辛丑三月天曹以臨<lb/>
清重鎮當南北之衝往往為邑者非貪則暴迄無善政<lb/>
茲非審擇其人不可乃特䟽舉公超拜臨清知縣為丞<lb/>
盖未九載人以為非公固不足以致此也時邑令缺乆<lb/>
事叢脞不治使軺往來坌集需掊百出民亦貿貿無所<lb/>
<pb n="KR4e0121_WYG_022-14b"/>
赴愬公至率五更即出視事退食公堂不及私室迄暮<lb/>
乃休剖决如流獄無淹繫比民苦供億使檄至随所欲<lb/>
悉取於民民益不堪公皆預為區畫以待民不預焉至<lb/>
如首新學宫作興士類鋤强植善周窮濟乏他善政尤<lb/>
多民方如赤子煦煦之得慈母而公不起矣惜哉公性<lb/>
至孝處諸兄弟極友愛仲兄廣東僉憲廷望有文名雅<lb/>
愛重公公自㓜從之逰家學所得尤深精膳公既沒家<lb/>
漸落公克自勤厲折莭事學與今狀元呉元愽綉衣林<lb/>
<pb n="KR4e0121_WYG_022-15a"/>
朝信諸公游處故能切磋有成精膳公子四人偉俊傑<lb/>
僖皆挺挺振㧞而公尤傑然以出者也配呉繼張子一<lb/>
曰某早夭以正統丁巳六月一日生得年四十有六卒<lb/>
以無嗣嗚呼痛哉公墓在邑西陽寳山祖塋之側塟以<lb/>
卒之年某月某日云銘曰<lb/>
宜嗣而絶方進乃止彼賢則然孰主張是鳯羽中鎩梟<lb/>
音髙翔茫茫者天嗚呼何傷噫<lb/>
　　　大明故翰林院侍讀學士贈學士謚文僖張公<lb/>
<pb n="KR4e0121_WYG_022-15b"/>
　　　合塟墓誌銘<lb/>
正統己巳秋北冦犯順擾我邉圉英廟赫怒親率六師<lb/>
以征時内閣重臣扈蹕者二人皆宿徳重望上所簡命<lb/>
者其一則姑蘓張先生也師次土木敗績先生死之實<lb/>
是嵗八月之望得年五十有五而已嗚呼痛哉既而朝<lb/>
廷録死事之臣特贈先生翰林院學士階奉議大夫賜<lb/>
謚文僖遣官即其家以祭録其二子恩至渥也後三十<lb/>
七年為成化已巳其季子太僕寺丞翔奉先生繼室太<lb/>
<pb n="KR4e0121_WYG_022-16a"/>
宜人宋之䘮歸金陵鳯䑓鄉西顧村祖塋之原啓其先<lb/>
配孺人王之竁以祔始具先生衣冠神主合窆焉謂岳<lb/>
忝通家之義俾一言以銘諸幽岳惟先少保文僖公以<lb/>
正統已未及第入翰林時内閣楊文貞文敏文恪三公<lb/>
謂之曰汝同庠張先生士謙文章徳行為時之望汝其<lb/>
朝夕相切劘可也先生登進士已二十有五年方為翰<lb/>
林修撰所居既相邇日往還益宻每論文講學鑿鑿不<lb/>
妄先公敬服焉岳自為童子時恒為岳言之而老成典<lb/>
<pb n="KR4e0121_WYG_022-16b"/>
刑逺矣嗚呼惜哉按狀先生諱益字某别號惷菴其先<lb/>
呉人洪武初徙閭右實京師遂為應天之江寧人㓜而<lb/>
聰頴儀觀豐碩讀書過目輙成誦甫成童下筆為文辭<lb/>
咄咄過人稍長入游應天郡庠登永樂乙未進士以精<lb/>
鍾王學授中書舍人受勅命贈考豫如先生官母倪妻<lb/>
王皆封孺人宣徳初預修文廟仁廟實録成賜白金綵<lb/>
幣進大理左評事正統初預修宣廟實録成賜白金綵<lb/>
幣進翰林修撰九載進侍讀學士侍講經筵尋召入文<lb/>
<pb n="KR4e0121_WYG_022-17a"/>
淵閣參决機務日見委任特賜金帯錦繡衣以寵之明<lb/>
年而先生遇禍矣先生先配孺人王監察御史同庠賔<lb/>
之女淑徳克相稱於閨門具於先生所撰誌其卒為正<lb/>
統庚申六月望日享年四十有五後以翔貴加贈宜人<lb/>
繼配宋封太宜人貞順自將一節靡忒撫諸子女不異<lb/>
所生其卒為成化甲辰正月三日享年七十有三先生<lb/>
䔍於孝友七嵗䘮父頼母倪守節以教育之倪性嚴先<lb/>
生承順無違供養亦偹撫弟晋極有恩義庭無間言先<lb/>
<pb n="KR4e0121_WYG_022-17b"/>
生於書無所不讀文章豐縟坦易類其為人居安朴儉<lb/>
雖貴顯不異儒生詞翰名一時四方求者坌集得片紙<lb/>
隻字什襲以去所著文集凡若干巻藏於家嗚呼先生<lb/>
碩學雅度足以經濟邦家表儀朝著然弗䆒厥施竒禍<lb/>
中沮遂使從容廊廟之賢往當疆埸搶攘之事忠義所<lb/>
激竟以身殉嗟亦烈矣先生有男子二人長<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>以䕃授<lb/>
鴻臚序班進中書舍人大理左評事直文華殿卒次翔<lb/>
亦以䕃補國子生授四川簡縣知縣進今官有亷能聲<lb/>
<pb n="KR4e0121_WYG_022-18a"/>
女子四人長適都察院進士鄒和次適鄉進士周宗次<lb/>
適太僕寺卿朱奎皆王出也又次適武學生謝賔宋出<lb/>
也孫男三弼麒麟孫女三長適章丘縣丞叚璟次適錦<lb/>
衣千戸焦裕次適内閣中書舍人劉棨曾孫女一尚㓜<lb/>
惟昔出京校官翰林者惟先生與先公纔二人耳及朝<lb/>
廷賜先公諡適與先生同殆亦非偶然也矧岳又嘗與<lb/>
翔同講學於是銘也其敢以不文辭銘曰<lb/>
先生之文海澄山崇先生之徳天和日融先生之節抱<lb/>
<pb n="KR4e0121_WYG_022-18b"/>
義死忠鳯䑓之原龍江之東衣冠儼然兩淑挾從歸兮<lb/>
故鄉乘雲馭風用世弗竟裕後則豐掲潜琢辭以詔<lb/>
無窮<lb/>
　　　大明故榮禄大夫後軍都督府都督同知陳公<lb/>
　　　墓誌銘<lb/>
榮禄大夫同知後軍都督府事陳公奉命鎮守通州威<lb/>
徳兼著盗賊屛跡居民安堵行旅晏然上下倚之為重<lb/>
在鎮三十年如一日以老乞歸罷鎮者七年為成化乙<lb/>
<pb n="KR4e0121_WYG_022-19a"/>
已二月丁邜卒於京師之第家嗣珦以訃聞上甚悼惜<lb/>
遣官諭祭工部營墳以塟復命珦嗣公舊職為指揮同<lb/>
知蒞事南京錦衣衛盖異數也塟有期乃奉中書舍人<lb/>
黄璨所述事狀謁予請銘諸幽先少保文僖府君官翰<lb/>
林時常與公往還余因得拜公每瞻其容止之彊毅聼<lb/>
其論議之嚴重恒竊識之而今則已矣惜哉按狀公諱<lb/>
逵字𢎞道姓陳氏世為應天六合人大父晟自小校起<lb/>
從髙廟定天下累功至袁州衛指揮同知坐事落軄卒<lb/>
<pb n="KR4e0121_WYG_022-19b"/>
於京父啓坐累謫戍大寧從文廟靖内難復累功至忠<lb/>
義左衛指揮同知守遵化有功進階懐逺將軍子孫世<lb/>
襲還京師以卒宣徳丙午公襲父職為指揮同知仍蒞<lb/>
忠義庚戌奉命督造黄舡于南京景㤗改元庚午大司<lb/>
馬遴選充中軍營把總五月以薦進署都指揮僉事坐<lb/>
五軍左掖營時承已已兵變之後通州宻邇京師地大<lb/>
且重往往盗賊竊發厪廟堂之憂適鎮守員缺僉謂宜<lb/>
得知勇有為者始勝其任於是大司馬以公名聞遂進<lb/>
<pb n="KR4e0121_WYG_022-20a"/>
實授都指揮僉事奉敕往鎮兼督天津諸衛地方壬辰<lb/>
有白金文綺之賜天順改元丁丑英廟復辟賜勑奬諭<lb/>
有克効勤勞之語且有金幣之賜戊寅録其累捕强盗<lb/>
功進都指揮同知庚辰上念公乆効勞勩特賜白金十<lb/>
五兩綵叚二表裏鎧胄弓矢各一辛巳録其累捕刼殺<lb/>
兵馬范質等强盗薛英等及越城叛賊之黨都督哈哈<lb/>
等三十餘起授以流官誥命成化丙戌今上即位之初<lb/>
重公舊臣益隆委任復録其自壬午迄今前後所捕強<lb/>
<pb n="KR4e0121_WYG_022-20b"/>
盗六十餘起計二百一十五名功績惟懋遂進擢榮禄<lb/>
大夫後軍都督府都督同知領鎮如故時以直𨽻各衛<lb/>
京操馬匹往來馳突飼牧不時以致瘦損遂命兵部同<lb/>
總兵官遴選精兵二萬官給馬仗令回各衛以便飼牧<lb/>
其天津通州七衛者則勑公提督訓練云庚寅八月乆<lb/>
雨水溢天津以北河堤衝决水利分洩舟行維阻朝廷<lb/>
憂之特命都督歐信工部侍郎李顒同公督京營并順<lb/>
天等處軍民夫役築塞公同心協謀工頼以濟壬辰上<lb/>
<pb n="KR4e0121_WYG_022-21a"/>
念公乆勞於外特遣中貴以大紅織金蠎龍紵絲紗羅<lb/>
衣各一襲馳至通州賜之人嘖嘖稱嘆以為朝廷優禮<lb/>
勲舊如此之至然亦公之忠勤足以迓承之也己亥公<lb/>
以年至乞休䟽上者再上重違其意允之至是卒距生<lb/>
為永樂辛邜十月十有二日春秋七十有五先配夫人<lb/>
林氏錦衣指揮某之女繼配夫人王氏左軍都督某之<lb/>
女側室四人子男八人珦琇琦瑋璨玹璟璥孫男七<lb/>
人孫女六人曾孫男一人以卒之年七月某日塟於城<lb/>
<pb n="KR4e0121_WYG_022-21b"/>
北昌平之原從先兆也公儀觀魁傑外和内嚴忠孝之<lb/>
誠端一無間與朋友交信義懇切靣折人過不為茍合<lb/>
蚤䘮父頼母撫鞠遣從里社師讀書精敏不懈舉動如<lb/>
成人母慮其以勤致疾恒泣止之公抱持膝下亦泣曰<lb/>
兒奉獲慈訓不墜先業即陳氏之澤逺矣脱或縱逸何<lb/>
以自立聞者竒之處諸兄弟皆䔍恩義其在忠義居僚<lb/>
友間和而不随多所規正有豪卒恃其狡獪挾持官吏<lb/>
者公即重䋲以法衆服其能祭酒李忠文公冡宰王文<lb/>
<pb n="KR4e0121_WYG_022-22a"/>
端公皆公先執友公恒侍請益二公亦喜公日騖於進<lb/>
惓惓啟廸既領黄舡事告别以行皆以亷公勉之故公<lb/>
於道路所經常廪之外一無所受至於鳩工庀才繕度<lb/>
有法事易集而人不擾及抵儀真壩官吏弗謹舟有損<lb/>
者懼得罪思夤縁賂公以祈免公盛怒斥之明日諭之<lb/>
曰汝之不謹罪不可宥然亦悞耳苐修治之尚懲其後<lb/>
也莫不感悦服公之明比還二公聞之躍然曰陳氏有<lb/>
子矣景㤗初北冦陸梁為邉患少保于公為大司馬與<lb/>
<pb n="KR4e0121_WYG_022-22b"/>
公語大悦資其賛畫故一嵗三薦而位益崇時論惟允<lb/>
其鎮通州以敦風化正民俗為首務前政務為姑息事<lb/>
積不治公一矯之以嚴信賞必罰逺邇畏服時境内多<lb/>
盗公慎擇才勇之士分督悍卒踪蹟捕治有所獲即置<lb/>
諸法由是一道肅清民至於今思之所鎮當水陸之衝<lb/>
公卿大夫之賢薦紳韋布之士日往來其間公未嘗不<lb/>
曲為欵納咸盡其情故公之賢聲亦藉然於時罷鎮家<lb/>
居手不釋巻見古忠義之士擊莭慷慨惜不與之相上<lb/>
<pb n="KR4e0121_WYG_022-23a"/>
下遇奸惡軰怒氣勃勃思唾其靣善善惡惡盖天性然<lb/>
也䔍於故舊有所匱乏賙貸惟恐後諸子森然玉立莫<lb/>
不修飭行檢無貴富習人固知公義方之教如此卒之<lb/>
日猶呼諸子訓之曰吾自㓜至老荷國厚恩誓竭心力<lb/>
以稱任使猶懼無以自塞爾珦其服勤職業諸子亦恪<lb/>
恭朝夕庻乎無忝於前人言訖翛然而逝於此亦可以<lb/>
見公之所存矣噫方今朝廷内修外攘經理邉圉思得<lb/>
方叔召虎之臣宣力四方以佐戎辟而如公老成忠實<lb/>
<pb n="KR4e0121_WYG_022-23b"/>
日就凋謝不亦重可惜哉故為之銘曰<lb/>
陳氏之先載仆載興有偉榮禄克纉以承﨣﨣帥桓三<lb/>
以薦升節鎮通州閫寄是膺威名聿昭姦宄畢懲皇曰<lb/>
休哉鍚予頻仍宜進而止徳望彌增豈不大施歛其才<lb/>
能繄後之貽子孫繩繩昌平之封如丘如陵太史銘斯<lb/>
百世其徴<lb/>
　　　大明故奉政大夫修正庻尹南京尚寳司卿白<lb/>
　　　君墓誌銘<lb/>
<pb n="KR4e0121_WYG_022-24a"/>
南京尚寳司卿白君既上八日以前户部郎中秩得通<lb/>
理滿九載即觧任獻績馳赴闕下未及入覲竟以疾卒<lb/>
於南薫坊之寓舍鄉友工部毛員外珵經紀其䘮以歸<lb/>
既歸將塟其子金復緘其邑人朱昱所述狀抵書於君<lb/>
僚友呉主事彦華俾來請銘君予成化己丑考禮部會<lb/>
試所取士惜羣早世銘烏可辭按君諱玢字宗璞姓白<lb/>
氏其先本洛陽人當宋南渡時有諱繼昇者始遷於常<lb/>
占籍武進因家焉曰明逺均寳守中君髙曾祖也考希<lb/>
<pb n="KR4e0121_WYG_022-24b"/>
原以君貴贈承徳郎户部主事加贈奉直大夫戸部員<lb/>
外郎妣錢氏初贈安人加贈宜人君生而聰敏少䘮父<lb/>
母落落無所依遂挾書往金陵之句曲山寄跡朱陽舘<lb/>
從黄冠師游忽感悟自奮乃之京師學於翰林編修徐<lb/>
先生文式及今閣老大宗伯徐先生之門乆之大有所<lb/>
得補府庠博士弟子員益刻厲問學竟以書經領成化<lb/>
戊子鄉試明年試禮部賜進士出身觀政都察院授戸<lb/>
部浙江司主事主納通州軍儲以勞疾賜告歸抵家踰<lb/>
<pb n="KR4e0121_WYG_022-25a"/>
年復起轉貴州司主事主納内庫銀絹壬辰奉勑給賞<lb/>
遼東邉軍往時銀積羡餘所司多所侵匿君悉歸之官<lb/>
癸巳南京公幹遂勘理浙江諸路鹽鈔時權貴私索累<lb/>
數十萬商人大沮君極力裁革人稱便焉比還陞本司<lb/>
員外郎甲午夏持節充副使往湖㐮封王及妃有所賜<lb/>
予悉辭不受陞陜西司郎中癸邜朝廷以運舟稽緩命<lb/>
君催督首責香藥綱運之為奸弊者其徒歛避事頼以<lb/>
濟山陜歉荒人相食議舉納粟之令他如僧道度牒生<lb/>
<pb n="KR4e0121_WYG_022-25b"/>
員入監各以差等入銀以實官帑其所出納皆君主之<lb/>
人稱亷公未㡬遂有南京尚寳之命君體素瘠而才識<lb/>
豐贍遇事立辦談議風生故為時所推許性孝友自傷<lb/>
蚤失怙恃因名其讀書之軒曰思親示終慕之意事諸<lb/>
兄敬愛處友和易持身謹慤人未嘗見其過初在鄉里<lb/>
或嫉其新進君謙以處之既仕貴顯益置不校人多其<lb/>
有容嘗買婢見其有戚容問之知其官人女也既養以<lb/>
為女擇良以配之兄姊老分俸以贍姪鎧為郡庠生即<lb/>
<pb n="KR4e0121_WYG_022-26a"/>
捐俸金入官俾得援例補南京國子生其行義多類此<lb/>
君起孤寒矻矻嗜學無所慕乎其外既仕乆始買宅于<lb/>
興仁坊之西凡祖遺業悉與兄姊居之既進列卿復得<lb/>
南畿宻邇鄉邑乃於興仁之第築圃鑿池種竹構小軒<lb/>
三楹榜曰隔塵且曰吾得釋去繁劇將營莬裘計焉豈<lb/>
意遽止是耶惜哉君生於宣徳庚戌四月十三日卒於<lb/>
成化丙午四月六日得年五十有七而已配髙氏累封<lb/>
宜人子一即金補郡庠廪生積學有文能世其業輯君<lb/>
<pb n="KR4e0121_WYG_022-26b"/>
平生之作有逺行稿思親軒稿若干巻藏於家其塟以<lb/>
某年某月某日其墓在邑某鄉之原銘曰<lb/>
其體則癯其才則豐噫始之困而仕之通期進于崇而<lb/>
遽以終我辭銘之昭掲無窮<lb/>
　　　大明故驃騎將軍錦衣衛掌衛事都指揮使朱<lb/>
　　　公墓誌銘<lb/>
𢎞治庚戌十二月朔上視牲南郊公職侍衛得佩刀翼<lb/>
輦以行走趨過勞比暮疾作越十又五日夜漏下二皷<lb/>
<pb n="KR4e0121_WYG_022-27a"/>
遽卒所與為僚屬及族里親舊駭愕奔視相與嗟咨洒<lb/>
泣朝之公卿大夫亦皆吊祭相属傷善人之奄忽也訃<lb/>
聞上悼惜遣禮部諭祭命工部治墳以塟盖特恩云葬<lb/>
且有日其孤宸奉公之友田侍御所述狀泣請余銘以<lb/>
掩諸幽按狀公諱驥字尚徳姓朱氏世為京邑大興下<lb/>
馬社右族至曾祖大始因子貴贈武徳將軍管軍正千<lb/>
户妣郭贈宜人祖喜洪武中起家儀衛司積功至錦衣<lb/>
衛右所正千戸卒考鏞嗣未㡬亦卒俱以公貴追贈驃<lb/>
<pb n="KR4e0121_WYG_022-27b"/>
騎將軍都指揮使祖妣張妣丁俱贈夫人公生而氣質<lb/>
龎厚性寛大不喜刻核甫成童即從栝蒼潘流清習儒<lb/>
生業長益嗜讀書喜學問樂與學士大夫游痛蚤失怙<lb/>
事母極孝養既嗣職掌所事公勤明敏藉然有聲同列<lb/>
乆更事皆譲不及也嘗使湖浙一毫不茍取少保兵部<lb/>
尚書于公方在重位名知人有女婉淑為擇佳偶聞公<lb/>
賢乃以妻焉天順改元丁丑遂坐累謫戍威逺貲産蕩<lb/>
析公不以為意知者賢之甲申蒙恩召還任成化丙戌<lb/>
<pb n="KR4e0121_WYG_022-28a"/>
以兵部薦擢指揮僉事佐理衛事戊子畿内盗不時發<lb/>
敕公提督官校捕緝時以五城職廵邏者率玩愒怠事<lb/>
乃命吏部偕公遴選去留擇才以充不拘故常而公復<lb/>
摘發渠惡逺近肅然辛邜民饑攘奪以茍朝夕所司逮<lb/>
捕得斗粟者輙坐死犴狴至不能容公争曰此窮民非<lb/>
得已者其情可憫也獄上多從末减有妖人真惠者偽<lb/>
為書以誘惑同類多不道語事覺逮繫數十百人皆當<lb/>
死公曰可罪者獨惠耳餘愚民何辜事聞惠竟坐死餘<lb/>
<pb n="KR4e0121_WYG_022-28b"/>
釋戍邉有衛卒從公者當畨休聞其隣偶以妖書傳觀<lb/>
者亟告公期因詗發得賞公斥曰此妄耳取書焚之滅<lb/>
其迹仍遣卒歸諭其父老始大驚悟散去先是公在謫<lb/>
北冦入邊因從總兵官髙陽伯往禦之就陳斬獲酋長<lb/>
巴圖王以歸至是兵部論功進世襲指揮同知戊戌進<lb/>
指揮使命掌衛事尋進都指揮僉事甲辰上察公忠實<lb/>
可任特勅兼理機務公小心慎宻未嘗妄興一事亦未<lb/>
嘗輙因事奏遣官校使外上下安焉冬進都指揮同知<lb/>
<pb n="KR4e0121_WYG_022-29a"/>
前後所積擒捕功甚夥公有所奏列率推諸官校以故<lb/>
從公蒞事者多累階至顯官而公不與也丙午上嘉公<lb/>
勞勩特詔褒奨進都指揮使仍掌衛事累荷繡春刀綵<lb/>
幣寳鏹時新珍味及續綱目諸書御製連環諸詩之賜<lb/>
每進講經筵輙得入侍與宴嵗南郊大祀輙蒙賜蠎龍<lb/>
衣以為常公在位乆恩眷優渥委任甚至公亦端確有<lb/>
守不為勢利怵嘗奉命撻忤㫖者或誣公用小杖上怒<lb/>
命中使詰責數四公具以實對卒不易自持甚謹而待<lb/>
<pb n="KR4e0121_WYG_022-29b"/>
人極恕諸属中有可用者維持與進任之不疑凡有重<lb/>
獄茍可以求其生者必為之盡心焉邇以兵部遴選軍<lb/>
政大司馬獨奏䟽稱公老成得體敦厚不刻時以為得<lb/>
其實云公生於宣徳庚戌八月二十四日得夀六十又<lb/>
一配于氏封夫人以淑徳相少保公女也子男四長即<lb/>
宸次宏中書舍人于出次完翰林院四夷館秀才次宥<lb/>
尚㓜側室劉出女一嫁義勇右衛指揮同知王軏側室<lb/>
王出孫女二墓在下馬社原塟以卒之明年二月某日<lb/>
<pb n="KR4e0121_WYG_022-30a"/>
嗚呼世之仕者以得䘮為忻戚萎薾奪氣揮霍動色轉<lb/>
移俄頃耳甚則陵轢扇毒取快一時其為人賢不肖何<lb/>
如邪公窮之在謫逹之在朝其内其外終始弗渝寵任<lb/>
隆赫處之泊如也書有之無依勢作威無倚法以削寛<lb/>
而有制從容以和公於此盖無愧焉余知公惟素是固<lb/>
可書以銘矣銘曰<lb/>
徳厚而寛亦信以端惟時則賢退無所絀進有可述惟<lb/>
賢則然功也弗矜寵也懼盈益慎以䖍宜茂遐福奄茲<lb/>
<pb n="KR4e0121_WYG_022-30b"/>
不禄胡奪其年恤典優崇噫孰與同有命自天我撮其<lb/>
槩琢石以載于公之阡<lb/>
　　　南京前軍都督府掌府事定㐮伯郭公墓誌銘<lb/>
公諱嵩字惟賢姓郭氏其先鳯陽臨淮世家始祖某追<lb/>
封汾陽伯髙祖陸曾祖英國初從髙廟起淮甸累功至<lb/>
武定侯追封營國公諡威㐮祖鈺追封定㐮伯父珷尚<lb/>
寳司丞季父登由勲衛進爵定㐮伯追封定㐮侯諡忠<lb/>
武先是忠武公乏嗣以公器識不凡具名上聞請以為<lb/>
<pb n="KR4e0121_WYG_022-31a"/>
後制可景㤗間拜散騎舍人侍衛禁中成化壬辰忠武<lb/>
公薨遂嗣伯爵癸巳命分督五軍營尋奉命持節充正<lb/>
使册封沂陽王于荆州乙未命往北直𨽻山東河南印<lb/>
録馬匹丙申再奉命持節充正使册封趙王妃于彰徳<lb/>
丁酉上以南京根本地新江戰艦尤保障要務也乃命<lb/>
公掌南京前軍都督府事專督操江戊戌春痰疾遽作<lb/>
薨於官舍守偹重臣以聞上震悼輟視朝一日遣官諭<lb/>
祭者再工部營塟事給舟歸其家皆殊典也公資性明<lb/>
<pb n="KR4e0121_WYG_022-31b"/>
逹軀幹魁偉自㓜喜讀書好吟詠樂交接賢士大夫忠<lb/>
武公文武兼資名重海内然性剛介少許可既以公為<lb/>
嗣愛養偹至擇名師訓誨日督課如儒生不少假貸公<lb/>
亦克承其志益加奮勵藉然稱賢於時其在宿衛日近<lb/>
寵光乃痛斥紈綺習謹飭益至既嗣爵日俛焉思所報<lb/>
塞兩使王藩以禮自持凡所賜予悉辭弗受比蒞馬政<lb/>
一清宿弊上下稱之訓練營卒咸有方畧寛嚴適中人<lb/>
無怨言以戰艦行故事非其實及兵事當舉廢者為六<lb/>
<pb n="KR4e0121_WYG_022-32a"/>
條䟽請行之生平䔍於孝友諸伯叔母無嗣者咸迎養<lb/>
於家待宗䣊以和馭卑下以惠嵗時祠享合族助奠恩<lb/>
禮藹然嘗念尚寳公忠武公所遺詩文甚富乃蒐輯成<lb/>
編為聮珠録若干巻夀梓以傳其善行可書者率此類<lb/>
人方期公逺到必將有為於時以弗沗厥世而遽止於<lb/>
此惜㦲距生為正統丙辰七月一日薨以戊戌正月二<lb/>
日得年四十有三夫人孫氏太傅會昌侯繼宗弟錦衣<lb/>
都指揮使顯宗女也有賢行先公卒子男一曰叅聘李<lb/>
<pb n="KR4e0121_WYG_022-32b"/>
氏豐城候男之女女一在室叅以卒之年某月某日塟<lb/>
公江寧聚寳山祖塋之原乃奉其姻友都督府都事王<lb/>
逹所為狀泣請予銘予固其姻黨也為之銘曰<lb/>
皇明開基羣賢彚起赫赫威㐮元祀載紀忠武繼作樹<lb/>
功自已世勲王家宜莫與比古亦有言必復其始公實<lb/>
承之以續以似胡然遽傾孰秉茲理方俾之通乃尼而<lb/>
止聚寳之原川流山峙歸妥於斯何千萬祀<lb/>
　　　東臯處士錢君墓誌銘<lb/>
<pb n="KR4e0121_WYG_022-33a"/>
先少保文僖府君與故南京吏部尚書贈太子少保諡<lb/>
文通遺菴錢公同年入翰林契誼惟篤岳為童子時即<lb/>
獲侍公几杖深辱教愛且嘗接交公之諸子惟時二季<lb/>
某某皆績學英發不幸相繼淪逝獨公伯子景髙甫承<lb/>
公命歸綜家政卓然老成稱賢于時豈意方哭公之訃<lb/>
曽㡬何時而景髙亦復長往其子啓宏初掇髙第甫享<lb/>
榮養而遽爾捐棄不亦可痛也哉啓宏將奔䘮歸㐮大<lb/>
事謂予世交且厚乃衰杖蹐門泣請為銘以掩諸幽乃<lb/>
<pb n="KR4e0121_WYG_022-33b"/>
談其所自述狀而為之序曰景髙諱岡姓錢氏景髙其<lb/>
字也别號東臯世家淞之華亭東郭至文通公徙郭東<lb/>
三里汀居焉曾大父南梁府君妣許氏大父永思府君<lb/>
妣趙氏皆以公貴贈資善大夫南京吏部尚書妣贈夫<lb/>
人景髙公冢子母封夫人莊氏生景髙㓜岐嶷異常兒<lb/>
長從司訓李敬之授春秋日騖於進景泰初侍親官翰<lb/>
林大比嵗將歸就試公謂曰汝脱覊於官孰可任家事<lb/>
乎于是歸而杜門不出惟以葺産課農為事或勸之仕<lb/>
<pb n="KR4e0121_WYG_022-34a"/>
不應曰父命也公仕日顯撫按重臣至淞者必過其門<lb/>
景髙蕭然韋布不事干謁或有所訽應對鑿鑿必據於<lb/>
理識者韙之二弟學日有成景髙喜曰此足以紀先業<lb/>
矣資給偹至及疾竭力醫療沒為營塟與人言及輙慟<lb/>
二妹㓜為擇佳婿歸之甲戌嵗饑盗入其家語之曰汝<lb/>
豈樂為是㦲廹於饑寒耳遺以粟帛盗即改行為善至<lb/>
相率來謝時有富翁以槖物寓景髙所不數月有回禄<lb/>
之變為救䕶得存翁商歸度已煨燼矣及完壁付之其人<lb/>
<pb n="KR4e0121_WYG_022-34b"/>
感激欲分其半以謝力拒絶焉成化丙戌公自東廣奉詔<lb/>
歸閒乃建迎薫同善二堂以為娱侍之所凡事先意順<lb/>
承無所違咈嘗有疾晝夜侍湯樂衣不觧帯疾已乃止<lb/>
癸巳公奉詔復起南京翰林載轉吏部毎嵗三月值公<lb/>
夀旦必率諸子往致稱觴之敬人嘉其孝庚子公歸榮<lb/>
於家所以娱侍之者益至莊夫人病疽危甚毎夜禱於<lb/>
北辰祈以身代遂愈𢎞治改元戊申公以髙夀終景髙<lb/>
時已六十哀毁踰節棺殮䘮塟務遵於禮景髙事親孝<lb/>
<pb n="KR4e0121_WYG_022-35a"/>
與諸㓜弟處友愛彌䔍交友誠信不欺倜儻有為識見<lb/>
超卓人有不平者得其一言即解殖産雖豐然以勤儉<lb/>
自處不事華靡尤急於義嘗輸粟闗中以資賑貸獲膺<lb/>
冠帯之命至於宗族鄉黨之有貧乏者周贍恐後婚䘮<lb/>
不能舉必為給助逋負不能償必折其劵聞啟宏登進<lb/>
士即致書勉以厲節慎行無沗所生盖名家詩禮之教<lb/>
其所承傳固如此爾啟宏觀政禮部得朝夕相處喜其<lb/>
學行端飭且晉膺華秩以馳恩於親諒非逺者而景髙<lb/>
<pb n="KR4e0121_WYG_022-35b"/>
不之待也惜哉其生以宣徳己酉三月三日卒以𢎞治<lb/>
癸丑八月二十七日春秋六十又五配袁氏淑徳克相<lb/>
子四人啟宏啟寅國子生啟容郡庠生啟賔女一人孫<lb/>
九人文綬文曄文組文暐文曜文昞文恬女三人塟以<lb/>
卒之明年某月某日墓在某之原銘曰<lb/>
喬木之室其本孔碩允茂其植雪幹霜柯輪囷婆娑卒<lb/>
隠于阿材羡弗售復厄於夀以䕃其後我斯銘之用昭<lb/>
於時永寧于茲<lb/>
<pb n="KR4e0121_WYG_022-36a"/>
　　　姚仲武墓誌銘<lb/>
嗚呼此予表兄仲武君之墓予母黨止君一人而今復<lb/>
已矣痛㦲今年春君客京師病氣疾聞予奉命南來遂<lb/>
欲附舟而還時方五月炎暑乃求巨艦處之及舁至潞<lb/>
渚即昏聵不復能飲食行及漷縣益殆嘱予為治後事<lb/>
適予弟員外阜尚送予行俾過其所為之經紀復遣人<lb/>
夜馳至河西務訪醫購木以俟既至即延醫與論脉藥<lb/>
所宜不一二劑即解自後漸能飲食予日令人䕶視已<lb/>
<pb n="KR4e0121_WYG_022-36b"/>
乃平復如常惟肌肉未充腴耳比渡淮君過予舟謝曰<lb/>
此真頼子復生予因丁寧以寛裕自處無更為怒氣所<lb/>
攻庻免後虞君亦以為然抵家不數日猶以家務縈心<lb/>
疾復作醫誤投以補劑乃更困殆踰於昔予聞之急諭<lb/>
醫以前藥之功乃復一劑而安及八月既望予考績將<lb/>
赴京過君告别聞君日三飯為之喜甚計必全愈豈意<lb/>
别後疾復作醫且誤下之遂以十月十日卒於家予歸<lb/>
及淮陽始聞君訃嗚呼痛㦲君諱桓字仲武姓姚氏其<lb/>
<pb n="KR4e0121_WYG_022-37a"/>
先杭之錢塘世家國初徙閭右實京師乃有籍于應天<lb/>
之上元祖友直倜儻好義有名於時殖産饒裕貲累萬<lb/>
金妣王氏生子女二人女為先母夫人子則君之考諱<lb/>
愷字秉和妣陳氏生君子女五人兄相早卒姊若妹皆<lb/>
有歸獨遺君在齠齓時祖考沒既乆家累罹欝攸之變<lb/>
日益衰替頼君卓然自立如老成人力幹蠱以為養拓<lb/>
復故業既圖而新之復别購屋以居君負材局處事不<lb/>
茍往來京師樂交接賢士大夫名公鉅卿率愛重君有<lb/>
<pb n="KR4e0121_WYG_022-37b"/>
事恒託為料理君亦為之竭盡心力迄無所失以是君<lb/>
遂有聞於縉紳間四方之商於江湖者恒願納交於君<lb/>
性孝友早䘮母念及輙悲事父克盡子軄雖逺客於外<lb/>
嵗時供餽之具偹為儲蓄未嘗少乏二姊寡居収養於<lb/>
家日夕所供莫不充贍與人交篤於信義臨財取予惟<lb/>
義是視周貧濟急汲汲恐後卒之日姻䣊交游靡不惜<lb/>
之君初娶再娶皆呉氏生子一曰璁女一三娶何氏生<lb/>
子一曰環女二璁既長授室遽遘疾而卒君以是重傷<lb/>
<pb n="KR4e0121_WYG_022-38a"/>
中抱亦不可療嗚呼痛哉昔在正統初先母夫人既歸<lb/>
先少保府君外祖妣王夫人實來視於官邸因留乆之<lb/>
而予不肖獲蒙撫育有成至景㤗初先府君歸省始同<lb/>
還南都遂與君兄弟同游鄉校兩族多故淪謝相仍幸<lb/>
嵗時一接見君得叙情欵近嘗謂君疾既良已宜謝逺<lb/>
逰以自適况予守官於南朝夕聚處為樂亦足矣豈意<lb/>
遽至是哉君之生為正統辛酉九月四日其卒為𢎞治<lb/>
丙辰十月十日得年五十又六而已君祖考以下皆塟<lb/>
<pb n="KR4e0121_WYG_022-38b"/>
之大山之原或云墓地不吉故子孫多不壽今乃改卜<lb/>
地於長崗山之原以卒之年十二月十一日塟焉惟君<lb/>
之克振家聲再隆世業善行炳炳不可使之無聞于後<lb/>
顧知君莫予若者乃為叙而銘之銘曰<lb/>
易仆為興故業聿增匪才曷能孝義著稱芳聞四騰匪<lb/>
賢曷氶疾厄侵凌子父相仍彼蒼瞢瞢新塋可凴惟後<lb/>
之䋲百世是徴<lb/>
　青谿漫稿巻二十二<lb/>
</p>
<p>
</p>
  </div>
</body>
</text>
</TEI>
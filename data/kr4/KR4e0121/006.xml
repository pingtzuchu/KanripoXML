<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>青谿漫稿巻六</head> <lb/>
    <p>
<pb n="KR4e0121_WYG_006-1a"/>
欽定四庫全書<lb/>
　青谿漫稿巻六<lb/>
　　　　　　　　　　　　　明　倪岳　撰<lb/>
　　七言律詩<lb/>
　　　樂清軒十律為鄉友沙士清<lb/>
沁遠從知地自偏美人池館故悠然須煩能畫王摩詰<lb/>
更着躭詩李謫仙門近市㕓堪買酒屋臨谿水正通船<lb/>
閒居適興逰仍樂却羡年來事事便<lb/>
<pb n="KR4e0121_WYG_006-1b"/>
獨把行踪混草萊年年圖得見花開髙山流水從調弄<lb/>
明月清風共往來一箇長松三徑菊幾竿修竹半忩梅<lb/>
尋幽只合詩人到愛聽清吟對酒盃<lb/>
垂肩短髪晩蕭蕭惟有琴樽伴寂寥隱君舊愛子午谷<lb/>
詩客今居丁卯橋山中白屋真成趣天上青雲不可招<lb/>
髙卧日長非為懶出門十步即塵囂<lb/>
晩嵗襟懐何所憑一廛聊自老金陵柴門斜對青山疉<lb/>
茅屋平連緑樹層釣艇漁竿忘世客薫爐茗盌在家僧<lb/>
<pb n="KR4e0121_WYG_006-2a"/>
却憐塵海炎炎者應笑吾廬冷似冰<lb/>
風流長憶鹿門龎窈窕丘園俯翠淙鶴唳九臯松滿徑<lb/>
鳳翔千仭竹當忩鄴侯家富牙籖萬亞父謀踈玉斗䨇<lb/>
懐古不勝仍對酒醉歌聊使壯心降<lb/>
移來安樂舊行窩長日寧容俗客過自有尊罍娯北海<lb/>
可無詞賦繼東坡虹光夜拂青萍劍藻思時翻白雪歌<lb/>
落盡碧桃春不管滿庭芳草意如何<lb/>
潦倒何煩禮法拘蕭然山澤可勝癯半稜新月明琪樹<lb/>
<pb n="KR4e0121_WYG_006-2b"/>
一叚寒冰貯玉壺詩社有人時送草縣門無吏不催租<lb/>
床頭酒熟知誰共若箇隣翁不費呼<lb/>
環堵無營寂似禪百年髙興付新編謝公可解龎公樂<lb/>
博望其如魯望賢聲色抵湏汙耳目功名端合讓林泉<lb/>
君看白首為郎者猶自殷勤事草𤣥<lb/>
笑彈長鋏看呉鈎醉裏都忘嵗月流野馬隔忩空滚滾<lb/>
海鷗近席自悠悠夢魂不到蒼龍闕杖屨長過白鷺洲<lb/>
閒向楸枰論勝負從教一局便封侯<lb/>
<pb n="KR4e0121_WYG_006-3a"/>
廊廟江湖兩不關休休聊博此生閒花繁東閣迎風折<lb/>
竹過西墻帶雨刪塵夢不飛應似水吟肩孤聳好如山<lb/>
一官我愧匡時術囘首因君幾厚顔<lb/>
　　　次郁景章韻<hi>時同遊牛首山</hi>
老僧方丈本蕭條地占東南景自饒天際孤巖藏暮靄<lb/>
雲間䨇塔倚晴霄石潭過雨魚龍躍松徑經春燕雀驕<lb/>
盡日流連忘却醉東風送晩酒初銷<lb/>
　　　讀史有感<lb/>
<pb n="KR4e0121_WYG_006-3b"/>
夕陽渡口覔同舟老大誰懐漆室憂千載豢龍仍得計<lb/>
一時屠狗竟封侯自緣有欲因能致可信無功亦見收<lb/>
却恨衰遲愁把巻長江西望水悠悠<lb/>
　　　輓汪庶子伯諧父母<hi>其父澄任御史閩冦事發坐累被刑</hi>
束却青氊出泮林一鞭驄馬氣駸駸潢池誰遣驚濤起<lb/>
閩海眞成瘴霧深武穆有寃皆切齒王裒無淚不傷心<lb/>
神遊只在風雲表時聽中天彩鳳吟<lb/>
一喪移天三十春心驚家難止清貧囊中自幸無珠玉<lb/>
<pb n="KR4e0121_WYG_006-4a"/>
膝下真憐有鳳麟長憶萱庭稱壽斚重看楓陛予恩綸<lb/>
白頭已遂同歸願十里湖山隴樹新<lb/>
　　　送閣老商先生休致歸嚴<hi>補作</hi>
聖主恩深太宰還親承優詔下天關重來正作三朝相<lb/>
蚤退仍登一品班鼎和鹽梅元濟世雲成霖雨却歸山<lb/>
丈夫出處應如此不在嚴陵一釣間<lb/>
　　　錢鏞中書父受封還杭<lb/>
西湖老人湖上來九重入覲天光廻鳳雛九苞日邊翥<lb/>
<pb n="KR4e0121_WYG_006-4b"/>
龍文五色雲中開承恩已慰沾浩蕩覽勝自許凌崔嵬<lb/>
西湖酒香歸去旱昨日河船笳鼔催<lb/>
　　　西湖圖巻為宣府范元博題<lb/>
十里春波十里堤緑楊紅杏望中迷酒船常作西湖醉<lb/>
詩巻新從上谷攜水靣樓臺朝起蜃橋邊村落夜聞雞<lb/>
天涯囘首方如夢贏得逢人一品題<lb/>
　　　分韻得分字送丁鳳儀秋官南還兼柬沈仲律<lb/>
官燭踈簾坐校文力完趙璧始憐君乾坤信有三生合<lb/>
<pb n="KR4e0121_WYG_006-5a"/>
江漢真成兩地分南省持平人似玉東城贈别騎如雲<lb/>
宦遊兼得家山樂孤鳳翩然百鳥羣<lb/>
故人何許惜離羣望盡天涯隔暮雲秋晩風帆隨路便<lb/>
夜寒霜潦入江分京華塵土仍憐客鄉國衣冠却羡君<lb/>
獨有秦淮橋上月清光長憶沈休文<lb/>
　　　會餞蒋宗誼侍御赴南臺即席次留别韻<hi>嘗為杭州</hi>
　　　　<hi>推官故云</hi>
兩袖天香出帝都又看新緑上春蕪晴雲古道青驄遠<lb/>
<pb n="KR4e0121_WYG_006-5b"/>
曉日髙岡彩鳳孤北海才名重南國東坡政譽滿西湖<lb/>
老成不負臺端選晝錦如君更有無<lb/>
　　　文明蕭黄門謫貴州有詩寄京中諸友因次韻<lb/>
　　　　以復<lb/>
地比長沙知更僻萬山深處晝長昏憐君遠道傳詩句<lb/>
愧我臨岐失贈言夷險不妨身總健乾坤無負道猶存<lb/>
官閒尚有囊中粟感激寧同一飯恩<lb/>
　　　恭祀獻裕二陵和答明仲贈别詩韻<lb/>
<pb n="KR4e0121_WYG_006-6a"/>
齋廬坐乆柝聲稀百辟趨蹌謁寢幃祀典夐非千古並<lb/>
儒臣已是八年違四山雲氣長依樹五夜霜華欲滿衣<lb/>
共指昌平認歸路寒城燈火望中微<lb/>
　　　甲辰出宿神樂<lb/>
月華星彩滿瑶壇雪後風微夜不寒十里旌旗千帳列<lb/>
兩街燈火萬人看廻廊有徑齋廬遠大地無塵輦路寛<lb/>
二十年來瞻盛禮始從簮紱候鳴鑾<hi>初以學士陪祀</hi>
　　　丙午陪祀南郊<lb/>
<pb n="KR4e0121_WYG_006-6b"/>
星分虎帳䕶行宫烟合龍香燭上穹九奏簫韶燈影下<lb/>
三嚴鐘鼓月明中精禋夜格諸壇肅和氣春囘四海融<lb/>
共仰祝釐昭聖德擬從周雅頌年豐<lb/>
　　　丁未慶成侍燕<lb/>
五胙筵開仰聖顔從臣叨列殿東班雲開黼扆韶音動<lb/>
雪映鑾墀扇影閒醉浥流霞傾北海歌傳湛露祝南山<lb/>
掖垣散步東風裏携得天香兩袖還<lb/>
　　　楊忞醫士貯春巻<lb/>
<pb n="KR4e0121_WYG_006-7a"/>
白玉橋東逈絶塵小軒深貯十分春藥闌雨足參苓茂<lb/>
花徑風恬杞菊新刁約未歸仍有塢蘇躭如在豈無隣<lb/>
滿懐拍拍皆生意何用懸壺寄此身<lb/>
　　　送沙縣訓導邵驥<hi>福建副使宏譽先生之姪</hi>
閩南憲節舊冰衘宦路相仍見阿咸鶚薦幾時驚捧檄<lb/>
鵬摶今日快揚帆一氊風味元無改三禮家聲逈不凡<lb/>
歌罷菁莪人已遠劍津何處隱龍函<lb/>
　　　芳池春水<hi>英國張公家園八景之一</hi>
<pb n="KR4e0121_WYG_006-7b"/>
芳池一曲接銀河分得天家雨露多新漲受風牽翠縠<lb/>
好山隨月墮青螺百年蘋藻沾餘澤三月魚龍湧漫波<lb/>
猶記臨流泛春酌倚闌同和濯纓歌<lb/>
　　　次賓之韻賀遷新居<lb/>
緑槐庭院晝渠渠總謂新堂勝舊廬素壁初留王宰畫<lb/>
華籖乆貯鄴侯書古人一室有真樂老我三年無定居<lb/>
苦欲從君仍憚遠夕陽門巷早將車<lb/>
　　　和經故居<lb/>
<pb n="KR4e0121_WYG_006-8a"/>
乾坤何處兩芒屩萍梗此身䨇鬢華水西草堂故無恙<lb/>
城南主人重有家往日過門還駐馬新年買地别栽花<lb/>
去住相忘即為樂蘭亭元自右軍誇<lb/>
　　　賀羅明仲得家報生孫<lb/>
家書夜到急張燈喜報蘭芽一葉增偶爾竟煩詩紀夢<lb/>
嶄然終擬壽為朋人間鶴骨眞無價天上鵷雛信有憑<lb/>
已辦含飴娯綵服鄉心遥轉轆轤繩<lb/>
　　　送李應禎中舍赴南京車駕分得朝字<lb/>
<pb n="KR4e0121_WYG_006-8b"/>
城東送别馬蕭蕭楊栁春風白玉橋離合不堪仍此地<lb/>
隂晴何必問明朝江南宦業將家近薊北交情入夢遥<lb/>
萬里碧雲孤鳳翥翩然欲去夐難招<lb/>
　　　五月二十又二日䝉賜鮮品自是時魚梅笋之<lb/>
　　　　類皆叨預焉感激有作<lb/>
中使傳呼賜予仍小臣何幸亦親承潤分異果皆沾露<lb/>
寒沁嘉魚尚帶冰擎出九天從玉署貢來千里自金陵<lb/>
深懐兩世遭逢地圖報非才感愧增<hi>先公任學士日亦嘗䝉賜</hi>
<pb n="KR4e0121_WYG_006-9a"/>
　　　癸卯七月望前二日謁陵道中喜晴一首<lb/>
馬嘶秋苑燕飛輕遠道忘疲客思清苦潦狂塵非舊路<lb/>
好風佳日正新晴四山紫霧千尋合萬頃黄雲一望平<lb/>
天意已酬憂國願豐年禾黍屬西成<lb/>
　　　宿昌平劉諫議新祠<lb/>
下馬來尋諫議祠一龕初自學東移英風合並乾坤乆<lb/>
義舉宜令遠近知興廢有因憐舊事往來無補費新詩<lb/>
臨風再誦匡時䇿古道何人繼色絲<lb/>
<pb n="KR4e0121_WYG_006-9b"/>
　　　再題陳氏西園巻<lb/>
秋山黯淡樹髙低知有人家在水西翠竹繞門斜帶郭<lb/>
緑楊匝徑暗通谿乾坤不礙閒中樂風月全歸醉後題<lb/>
燒筍烹魚堪大嚼一尊時復待君攜<lb/>
　　　孟冬時享齋宿院中和韻答克勤賔之二同年<lb/>
天街霜露感秋冬齋署衣冠候鼓鐘觀闕珠旗紅日擁<lb/>
廟宫翠箔彩雲重隊分壁壘疑無象舞協簫韶信有容<lb/>
同向班行陪盛禮敢㤀衰薄慶遭逢<lb/>
<pb n="KR4e0121_WYG_006-10a"/>
玉署沉沉隱畫墻柳隂深覆御溝傍鈎陳天近通三接<lb/>
奎壁星明共一堂地迥自驚塵土隔雲深翻覺路岐長<lb/>
叨參此會元非偶二十年餘白鷺行<lb/>
　　　甲辰正元奉命南郊看牲<lb/>
漏轉重城夜不扃兩街髙炬燭青𠖇影連貔虎塵隨路<lb/>
香拂犧牲月滿庭已信卜郊嗤魯史却看在滌重周經<lb/>
明朝復命紅雲殿鵠立金門候曙星<lb/>
　　　戚畹雪亭孫揮使祖塋八景其一曰鶴唳長松<lb/>
<pb n="KR4e0121_WYG_006-10b"/>
　　　　求題限韻一首<lb/>
䨇巢白鶴萬松青㸃染真堪入畫屏聲落九臯驚宿露<lb/>
夢囘三島拂晨星徂徠地近應無恙琥珀年深更有靈<lb/>
怪底仙禽棲息穏佳城剛占鳳凰形<lb/>
　　　五月十一日王世賞侍講西園晩酌即席限韻<lb/>
　　　　一首<lb/>
花底清颸醒醉顔城頭落照尚忘還便須觴詠從今日<lb/>
未必林泉勝此間緑醑浮春傾北海翠屏宜晚對西山<lb/>
<pb n="KR4e0121_WYG_006-11a"/>
心驚遠道青驄騎夣入中垣白鷺班<lb/>
　　　雨中獨坐有感寄内叔盧廷弼<lb/>
感舊懐鄉共寂寥天涯歸思欲飄飄猶憐建業橋頭路<lb/>
曾赴長干寺裏招尊酒有時仍夜雨扁舟何日正春潮<lb/>
相逢肯惜通宵話明月遲遲玉漏遥<lb/>
　　　送沈時昜少㕘赴閩藩專理礦事<lb/>
旬宣一路惜分携天路霜風送馬蹄過浙有山皆置冶<lb/>
入閩無水不通谿梅花香冷吟情健榕葉隂濃望眼迷<lb/>
<pb n="KR4e0121_WYG_006-11b"/>
聞説征徭應到骨好施霖雨向羣黎<lb/>
　　　嵗暮禱雪致齋柬李西涯學士<lb/>
幾年齋署隔西東三宿重憐此地同寒逼寢屏新館靜<lb/>
塵籠詩壁舊堂空鶴棲珠樹驚秋露鳳翥丹山下晩風<lb/>
却愧蒹葭成倚玉一緘猶自往來通<hi>初同年齋室聨句在壁間且二十年</hi>
<hi>矣比皆宿西朝房今以進秩學士始復同宿院署</hi>
　　　冬至謁陵和呉原博韻五首<lb/>
行龍迤邐下紅門勝槩眞稱地勢坤白日塵沙行處少<lb/>
<pb n="KR4e0121_WYG_006-12a"/>
紫垣星斗望中尊千年古木疑無路百里平疇别有村<lb/>
西接太行東到海羣峯羅列萬牛奔<lb/>
翼翼顛厓接斷岡山城風景倍荒凉露根宿麥猶無雪<lb/>
帶葉生柴尚有霜坐畏擁爐冬正暖困便欹枕夜初長<lb/>
學宫<hi>闕</hi>　頻來客門外青襟立雁行<lb/>
沙河氷合石橋危並轡憐予一騎追思陟畏途還自重<lb/>
恐尋覆轍漫成嗤傅巖舟楫寧非地鄭國輿梁定是誰<lb/>
囘首丹青方炫爛路人指㸃梵王祠<lb/>
<pb n="KR4e0121_WYG_006-12b"/>
潑紙雲烟掃不開齋房稠疉見詩來豐年正擬稱多黍<lb/>
盛世真堪詠有萊短草夜深羸馬齧髙柯月上乳烏哀<lb/>
行囊剩有珠璣在錯落人驚出蚌胎<lb/>
路繞谿湍定幾灣坦夷纔過即孱顔一時直欲乘風去<lb/>
五夜應須戴月還寒玉亂鳴谿下水晩屏斜對畫中山<lb/>
一年兩度歌行役誰道閒官盡日閒<lb/>
　　　祀歸限韻二首<lb/>
殘月初髙霜滿林熹微曙色散輕隂城留拒馬風雲壯<lb/>
<pb n="KR4e0121_WYG_006-13a"/>
廟隱棲烏嵗月深令尹官閒民十里廣文齋冷樹千尋<lb/>
自憐此地經行熟冉冉流光感寸心<lb/>
歸途風日總熈然聯騎仍逢閬苑仙陵祀有嚴分祭嵗<lb/>
山呼無計預朝天葭灰已應初陽律雲氣應占大有年<lb/>
却憶西人懐拯濟匡時何䇿繼唐賢<lb/>
　　　謁劉諫議祠再用元博韻二首<lb/>
欲將忠義動君門一語廻乾更轉坤志在生前真大屈<lb/>
道於身後却長尊山中好惜甘棠樹河上誰憐獨栁村<lb/>
<pb n="KR4e0121_WYG_006-13b"/>
宦海悠悠渺無際頽波千里尚狂奔<lb/>
泮宫西畔野城灣一拜高風一厚顔砥柱不隨流水去<lb/>
浮名真作片雲還當時多士驚鳴鳳此日斯文仰太山<lb/>
何物斯文澌盡乆芳祠長對夕陽閒<lb/>
　　　謁狄公祠一首<lb/>
城西親拜狄公祠袍笏森然仰令儀此地孤雲心尚在<lb/>
中天落日手曾支平生事業存唐史一代文章託范碑<lb/>
聞道邑民能報德春風香火重追思<lb/>
<pb n="KR4e0121_WYG_006-14a"/>
　　　嵗暮失子應麟孤悶中和時敷妹丈除夕韻以<lb/>
　　　　自慰云<lb/>
孤悶仍驚値嵗除却憐時叙强為娯麒麟自信非凡種<lb/>
鸑鷟終期得俊雛漫憶功名垂竹帛且看驩笑貼桃符<lb/>
壯懐落落知何似百事無成一老夫<lb/>
愁懐聊藉酒驅除潦倒翻成一笑娯正惜年光蛇赴壑<lb/>
漸看春思燕將雛山中猿鶴非無意夣裡熊羆會有符<lb/>
自恨一身遭兩悞聰明何必勝愚夫<lb/>
<pb n="KR4e0121_WYG_006-14b"/>
　　　孟春奉陪廟享紀事而作<lb/>
祠殿森嚴楯陛重雍歌初徹燎烟濃虞周典禮千年合<lb/>
文武衣冠百辟從日影漸移髙閣漏露華猶拂御街松<lb/>
却瞻天仗東風裏冉冉霓旌導六龍<lb/>
　　　經筵講退和侍講焦孟陽韻<hi>時講春秋</hi>
慶雲流彩日曈曈經幄重開禮亦隆師相雁行紆帶白<lb/>
詞臣鵠立擁袍紅縱横已勝三千字褒貶先歸十二公<lb/>
却羡伯强真侍講每攄忠懇動宸聰<lb/>
<pb n="KR4e0121_WYG_006-15a"/>
　　　分獻四瀆禮成有作<hi>丙午正月</hi>
金榜髙懸白石宫巍巍遥占地南東祠分聖主壇壝外<lb/>
禮合諸侯玉帛中源出名山流自獨潤沾新雨澤皆同<lb/>
小臣祼獻慚無補擬竭微誠祝嵗豐<lb/>
　　　十月十九日䝉恩授禮部右侍郎具疏辭以晩<lb/>
　　　　不及達明日陛謝又明日視事于南宫有作<lb/>
　　　　寄諸同年<lb/>
恩綍煌煌下紫宸濫竽何幸及儒臣囘瞻東閣星辰逈<lb/>
<pb n="KR4e0121_WYG_006-15b"/>
遥接南宫雨露新自信官階叨此地敢忘家學繼前人<lb/>
非才每慶遭逢久猶是龍飛第一春<lb/>
二十三年厠玉堂執經曾忝侍明光新銜又逐青雲伴<lb/>
舊侣深懐白鷺行豈謂長嘶思故櫪却看遠翥在高岡<lb/>
可能麗澤仍相及得遂寅清答聖皇<lb/>
　<lb/>
　<lb/>
　青谿漫稿巻六<lb/>
</p>
<p>
</p>
  </div>
</body>
</text>
</TEI>
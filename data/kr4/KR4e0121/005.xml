<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>青谿漫稿巻五</head> <lb/>
    <p>
<pb n="KR4e0121_WYG_005-1a"/>
欽定四庫全書<lb/>
　青谿漫稿巻五<lb/>
　　　　　　　　　　　　明　倪岳　撰<lb/>
　　七言律詩<lb/>
　　　甲午齋居答明仲用韻見憶之作<lb/>
暖風一夜入新年聚散頻驚嵗月遷無分可陪三日話<lb/>
有懐空亂五更眠西壇寂寞春盤共東閣稀踈曉佩聯<lb/>
忽接郵筒知寄我故人髙興正連篇<lb/>
<pb n="KR4e0121_WYG_005-1b"/>
　　　送李立之復任南京太常少卿<lb/>
舊遊何許慰揚舲二月江南栁半青䨇鳳暫勞辭魏闕<lb/>
一䕫元合在虞廷尋春謾過長干寺擇勝重開晚節亭<lb/>
天路囘翔知不遠便依北斗待文星<hi>李舊在南寺有亭號晚節</hi>
　　　廷試執事和程克勤詩韻<lb/>
春城過雨曉隂屯聖主臨軒禮數尊龍見在田文正顯<lb/>
鳳飛近日語偏温宫壺疉賜來東閣内鏹分頒下北門<lb/>
何幸非才陪盛典深慚無補亦沾恩<lb/>
<pb n="KR4e0121_WYG_005-2a"/>
掄才有詔屬儒林浩蕩恩光仰照臨坐近殿門天不遠<lb/>
歸迂輦道日將沉羣公奏巻瞻宸翰多士登名悦聖心<lb/>
明日衣冠同入賀擬從仙仗候鑾音<lb/>
　　　送别沈仲威鄉友赴南京兵部<lb/>
沈約才華錦繡胷宦遊此去樂從容珠還合浦元歸蚌<lb/>
劒落延津已化龍客路鶯花憐共别家山松菊慰相逢<lb/>
鄉心欲與征帆速把手臨岐意萬重<lb/>
　　　春日書懐<lb/>
<pb n="KR4e0121_WYG_005-2b"/>
東風一夜送微暄春意先應入故園歸夢遠經桃葉渡<lb/>
賞心長憶杏花村中宵步月空搔首髙閣看雲欲斷魂<lb/>
乆竊微官無寸補十年徒爾負晨昏<lb/>
　　　雨中夜坐有感<lb/>
兀兀西齋夜不眠秋聲如雨到忩前兩京地逈逾千里<lb/>
一别心愁已六年報國才踈空自愧還家夢遠更誰憐<lb/>
髙堂未卜供調膳誤却青谿負郭田<lb/>
秋風秋雨晩來多便覺新凉次第過淅淅未堪欺檻竹<lb/>
<pb n="KR4e0121_WYG_005-3a"/>
蕭蕭更與上池荷空階不逐蛩聲斷孤枕其如客夢何<lb/>
我亦有懐成獨坐為誰呼酒一髙歌<lb/>
　　　次鳴治卧病不赴齋居之作<lb/>
方澤圓丘祀禮兼十年侍從幸同瞻屬車晝下䨇飛鳳<lb/>
前纛春題五色籖天上徐聞韶九奏日髙重報鼓三嚴<lb/>
詞臣誰獻相如賦獨有池塘草色添<lb/>
　　　駕部張員外汝弼以寒不及出餞賦詩見誚遂<lb/>
　　　　用韻二首一以贈沈一以答張<lb/>
<pb n="KR4e0121_WYG_005-3b"/>
月落盧溝客渡河狐裘驄馬曉寒多重來會接郎官舄<lb/>
此去應留刺史鞾酌别情深渾不醉紀行詩好更須哦<lb/>
河汾舊地餘桃李一道春風定若何<hi>時仲律提調學政</hi>
休文一别隔關河况復城東路不多興到肯廻髙士棹<lb/>
醉歸懶脱謫仙鞾空勞折簡逢人寄不及揮毫對客哦<lb/>
獨擁寒爐成底事定從灰裡撥隂何<hi>時雪始霽故汝弼有可憐東郭先生</hi>
<hi>履不及西清學士鞾之句一時和章甚富亦一竒也</hi>
　　　贈寧國重興住持宗上人<lb/>
<pb n="KR4e0121_WYG_005-4a"/>
寂寂孤園著老僧無塵心境已如氷何須同社招元亮<lb/>
却恐前身是惠能到處林泉堪卓錫一時衣鉢可傳燈<lb/>
問渠玊版師如健容我來㕘最上乘<lb/>
　　　觀新修運河贈總戎平江陳公<lb/>
　　　　成化丙申六月總戎平江陳公䟽導城東運<lb/>
　　　　河將畢工爰諏吉日大發運舟上抵京庾京<lb/>
　　　　師之人聞而驚喜奔走聚觀者以億萬計誠<lb/>
　　　　一時之盛舉而國家無窮之利也昔人有言<lb/>
<pb n="KR4e0121_WYG_005-4b"/>
　　　　今世之舉事者雖其甚小而欲成之者常不<lb/>
　　　　過數人欲壊之者常不可勝數可成之功常<lb/>
　　　　難形不可成之狀常先見古之人有犯其至<lb/>
　　　　難而圖其至遠者彼獨何術也若斯河者自<lb/>
　　　　勝國時郭太史疏鑿之後幾二百年其流不<lb/>
　　　　涸其迹具存特以乆不行舟稍稍壅塞不治<lb/>
　　　　而已方大司徒關西先生建議之初有識稱<lb/>
　　　　快而喜為異議者紛然以起牢不可破殊不<lb/>
<pb n="KR4e0121_WYG_005-5a"/>
　　　　知其為力非難而為利甚遠者則莫或能思<lb/>
　　　　何也今日之舉先生建議如此之堅總戎奏<lb/>
　　　　功如此之速則皆本乎聖明不惑羣言委任<lb/>
　　　　而責成之之所致也噫天下之事若此者衆<lb/>
　　　　矣議論多而成功少者何限夫安得皆若斯<lb/>
　　　　河之底績乎於是忭躍之餘謹成小詩二章<lb/>
　　　　迎勞河滸以致區區之意云<lb/>
百里官河一棹通力排羣議仰宸衷關西夫子能謀國<lb/>
<pb n="KR4e0121_WYG_005-5b"/>
閫外將軍特奏功役籍豈勞都水監旌書須下大明宫<lb/>
題詩聊志儒生喜紀載還歸太史公<lb/>
漕河勲望説恭襄赫赫諸孫更有光岸鑿舊堤青障闊<lb/>
水通新牐玊虹長一時浮議嗟方定千載榮名信不忘<lb/>
昨日城東人似堵爭看萬斛上龍驤<hi>運舟以十五日抵大通橋明日遣大</hi>
<hi>臣錫賚焉</hi>
　　　輓宣府錢永義<hi>國初歸附從征甚有功號大黄旗先鋒然不及一官而卒</hi>
少年百戰起從龍李廣功髙惜未封青鏡可憐驚客鬢<lb/>
<pb n="KR4e0121_WYG_005-6a"/>
黄旗猶見記軍容荒原雲冷埋秋劍古塞風寒泣暮松<lb/>
總慰諸孫忠義在家聲端不愧先鋒<lb/>
　　　賓之用去嵗齋居詩韻見寄和答一首<lb/>
塵事紛紛日夕兼芝眉經嵗失清瞻病懐已喜春囘律<lb/>
詩興渾忘夜轉籖敵壘無才常自屈騷壇有令為誰嚴<lb/>
畫蛇剛被旁人笑蹇拙何須足屢添<hi>時予因賔之病中以詩戒其作詩果月</hi>
<hi>餘不舉筆聞齋居𢋫和乃破戒作此有詩戒十分嚴之句故答詩亦云</hi>
　　　篁墩為程克勤賦<hi>新安之程世居篁墩黄巢之亂改為黄墩以避禍至克勤</hi>
<pb n="KR4e0121_WYG_005-6b"/>
　　　　<hi>乃考諸譜誌復舊名云</hi>
十畝新篁翠色屯依然還是舊家墩浮名豈惜隨時改<lb/>
直節元知自古存一代清風重有主千年遺澤又生孫<lb/>
已除蕪穢供遊樂不異晴洲斷石村<hi>晴洲其父司馬公别號斷石其所居</hi>
<hi>之地也</hi>
　　　送陸武儀南還分韻得端字<hi>鼎儀之兄</hi>
千里作客非所難十年相逢懐舊歡君家兄弟聨趙璧<lb/>
吾輩交遊紉楚蘭五更河渚舟楫逈六月都門風雨寒<lb/>
<pb n="KR4e0121_WYG_005-7a"/>
鴒原何許憶囘首季方髙步青雲端<lb/>
　　　賀陳師召得孫二首次聨句韻<lb/>
可是居官長子孫相逢一笑對琴樽新題不厭長題壁<lb/>
熟客何妨屢過門豈待一占知跨竈更期三索遇為閽<lb/>
人生樂事無過此細向君家醉裏論<lb/>
海東喬木見根芽葉葉清風滿故家千載未須論玊樹<lb/>
一枝端合比璚花遠懐頭角時時變盛德衣冠字字誇<lb/>
白日龍蛇行素壁風流先説李西涯<hi>聨句賔之大書于壁</hi>
<pb n="KR4e0121_WYG_005-7b"/>
　　　送劉珂副史再任閩臬<lb/>
直指東南慰一方重來猶是舊劉郎隨車久説三山雨<lb/>
攬轡新驚五夜霜流水遶谿榕葉暗瘴烟分嶺桂花香<lb/>
都門秋晩相望遠憲節飄飄逐雁行<lb/>
　　　寓齋為畫士陳啓先賦<lb/>
丹青隨處寫烟霞旅泊蕭然閲嵗華日月有天因可附<lb/>
乾坤無地不為家計如鳩拙愁鳴鵲身似籐延恥繫瓜<lb/>
自信去留非定着擬從星渚借靈槎<lb/>
<pb n="KR4e0121_WYG_005-8a"/>
　　　留别院中諸同年先生<lb/>
惆悵摶沙思不勝人間聚散信無憑論心久説三生石<lb/>
繫日空懐百尺繩會裡新編詩酒債榜中舊業弟兄稱<lb/>
江東雲樹知相憶為報春澌早破冰<lb/>
　　　戊戌元日早朝和蕭黄門文明詩韻<lb/>
雪霽天髙列宿稀重城春色漸霏微珮聲多在蒼龍闕<lb/>
仗影徐分綵鳳旂漢輦初移迎日上虞韶迭奏遏雲飛<lb/>
侍臣誰擅揚雄賦驚見新詞出瑣闈<lb/>
<pb n="KR4e0121_WYG_005-8b"/>
　　　二月二日與諸親友别後道中偶成<hi>時上丁齋戒送者皆</hi>
　　　　<hi>不携酒故得早發云</hi>
都門風色漸柔和祖道紛然散玊珂祗為清齋忘劇飲<lb/>
不禁離思發髙歌乾坤此日君恩重江海長年客夣多<lb/>
去住有懐憐共切臨岐心緒復如何<lb/>
　　　泊河西務與楊郎中克敬同年夜話<lb/>
荒村疎栁帯斜陽纔入河西感異鄉觱栗聲中心激烈<lb/>
舳艫影裏夢飛揚十年客路嗟重到千里家山耿不忘<lb/>
<pb n="KR4e0121_WYG_005-9a"/>
賴有故人楊水部燈前相對話行藏<lb/>
　　　天津阻雪<lb/>
飛雲撇空若奔馬廻風掀河成急湍天低已驚晝欲暝<lb/>
雪落陡覺春猶寒舟人簑笠正懐栁覊客鞭鐙仍憐韓<lb/>
推篷翹首騁遐矚萬里瓊瑶真壯觀<lb/>
　　　風雪泊滄洲<hi>州守張縉己丑所取士留酌乆之</hi>
鯨川雲暗雨霏霏又見寒風捲雪飛尊酒重勞留客住<lb/>
樓船直解阻人歸使君情話燈前乆游子鄉書雁後稀<lb/>
<pb n="KR4e0121_WYG_005-9b"/>
北闕天髙南國遠倚篷一望兩依依<lb/>
　　　過濟寧有懐舊游<hi>己丑歸省嘗與畢水部遊南樓有作</hi>
憶上髙樓醉玊缾十年重此晝揚舲人間空説詩為聖<lb/>
天上真傳酒有星黄祖尚憎鸚鵡賦玊環宜愧牡丹亭<lb/>
南遷不死非無幸留得才名滿汗青<lb/>
　　　新草<lb/>
新草如茵散不收緑楊隂裏大堤頭村村早食争挑菜<lb/>
處處春耕樂飯牛刺眼尚看荆棘茂多情偏憶蕙蘭幽<lb/>
<pb n="KR4e0121_WYG_005-10a"/>
可憐此夜池塘夣一寸心藏萬種愁<lb/>
　　　清明之夕泊舟夾溝驛風雨大作達旦不寐有<lb/>
　　　　作<lb/>
蕭然客路過清明四野隂雲白晝生五夜雷霆聲霹靂<lb/>
半天風雹勢縱横狂濤倒捲黿鼉泣髙栁平摧鸛雀驚<lb/>
舟楫無慿鄉夣遠可憐欹枕待雞鳴<lb/>
　　　九月朔卞廟謁祭因有豫作登髙之約歸次偶<lb/>
　　　　成<hi>時雨至暮始霽</hi>
<pb n="KR4e0121_WYG_005-10b"/>
一門忠孝古難全節義如公史有編浮議不妨輕瓦石<lb/>
流風自足重山川碑銘細刻三千字塋兆新捐十萬錢<lb/>
仰止遺容堪再拜精英何許尚森然<lb/>
風雨秋凉欲滿城廟門簫鼓達羣情不忘後舉千年祀<lb/>
兼許先酬九日盟山色正髙宜對菊蠏螯初美試持觥<lb/>
因逢佳景懐遺烈可勝尋常載酒行<lb/>
道院因山占此丘孤亭元屬晉西州悠然自古多遐思<lb/>
偶爾于今得勝遊雲暗卞祠松葉老雨香陶徑菊花秋<lb/>
<pb n="KR4e0121_WYG_005-11a"/>
憑闌不盡登臨興目盡長江萬里流<lb/>
　　　己亥齋居日越在南都有懐院中諸先生<lb/>
玊署清齋夜似年紫薇冠珮集羣仙歸鴻欲墮孤飛翼<lb/>
鳴鳳誰傳五噫篇嵗月愁多霜鬢短江湖身遠寸心懸<lb/>
不堪風雪青谿上一棹天涯興渺然<lb/>
　　　送冡宰錢先生致仕歸淞<lb/>
東殿傳經蚤有聲南曹解組晩猶榮翰林舊學推諸老<lb/>
吏部新銜冠列卿恩錫龍函歸興好名留鰲禁宦游成<lb/>
<pb n="KR4e0121_WYG_005-11b"/>
髙風直並呉淞水長得餘波及後生<lb/>
　　　哭内八首<lb/>
　　　　恒菴之亡忽逾旬朔豈徒失此佳相寔則隕<lb/>
　　　　我良友撫事興悲曷云已已爰累遺行總為<lb/>
　　　　八詩言止於斯情其有極時一諷詠少紓哀<lb/>
　　　　悰㝠漠有知庶鑒微臆耳<lb/>
結髪相從二十年懐君遺行轉凄然孝輕刲股心元切<lb/>
<hi>壬辰外父卧病京邸危甚君刲股療之</hi>義重持身志獨堅<hi>君自幼不輕出閨門始終如一</hi>
<pb n="KR4e0121_WYG_005-12a"/>
<hi>不移素守</hi>樛木乆推閨壼化<hi>君撫衆妾/極有恩義</hi>夭桃常誦室家賢<hi>君睦</hi>
<hi>族宜家心慕古哲</hi>傷心太史渾無奈珍重銘文手自編<lb/>
長憶書齋把巻時每聆清論解人頤<hi>予每坐書室君嘗在側考問疑義多</hi>
<hi>所辯論</hi>少君已有推髙行淑女應無愧此詩畫紙餘情仍<lb/>
對局<hi>君善奕</hi>揮毫佳興正臨池<hi>君好書</hi>于今夜雨青燈外無<lb/>
限窮愁秪自知<lb/>
怪底年來遠别離不堪南北動遐思燈前空墮無窮淚<lb/>
篋裡猶存絶妙詞<hi>去嵗予奏計至京為别者四月方罹大故後家費已罄君支持極勞每抆</hi>
<pb n="KR4e0121_WYG_005-12b"/>
<hi>淚作書寄余道其所以</hi>乞米但教㕑有粥<hi>時每有在陳之厄君隠忍以充家衆之食</hi>檢<lb/>
方非為市無醫<hi>君苦心成疾獨檢方市藥以自療因予不在卒不令醫診視其簡重如此</hi>安<lb/>
貧忍病嗟誰及一任時人死後疑<hi>人不知者至死猶疑其有厚蓄不能散云</hi>
鶴骨清癯可奈何半生嵗月病中過<hi>君肌體素弱且多病</hi>淚珠緣<lb/>
别傷心乆<hi>去嵗别後久病甚自驚危</hi>頭雪因愁入眼多<hi>兩年偶生白髪數莖</hi>曉<lb/>
閣青鸞悲掩鏡天機紫鳳憶停梭繡帷寂寞秋風老驚<lb/>
見薫香舊綺羅<lb/>
長恨孤踪客帝州歸來心事轉多愁<hi>君念予乆未得嗣心甚懸切</hi>珠<lb/>
<pb n="KR4e0121_WYG_005-13a"/>
生老蚌元難料<hi>君忽自有孕喜出望外</hi>劒化神龍豈易留春色已<lb/>
隨萱草暮晩香空對菊花秋懐中掌上惟珍䕶他日劬<lb/>
勞或可酬<lb/>
瀛海仙遊擁翠軒可憐夣斷已無言<hi>君卒之日夢海神邀燕及暮而卒不</hi>
<hi>及一言痛哉</hi>三年飽歴今生苦<hi>君從余二十年惟今歸省送終理家甚苦心力</hi>千古<lb/>
難明此日寃夜壑移舟空自恨煖田生玊共誰論凄凉<lb/>
一掬傷心淚不及狂歌對鼓盆<lb/>
髙城寒漏正迢迢太息吟䰟黯欲銷海上龍孫空有夣<lb/>
<pb n="KR4e0121_WYG_005-13b"/>
<hi>君比年頻夣為海龍王第三子每邀其去不果</hi>人間鳳侣故難招東風枉報春<lb/>
消息苦雨生憎夜寂寥千載誰憐生死别手携稚子却<lb/>
還朝<lb/>
恨壓䨇眉百感增生平偕老竟無憑圖書空對春風筆<lb/>
<hi>書篋中君手書尚多</hi>簾幙深愁夜雨燈落落金瓶沉翠綆泠泠瑶<lb/>
瑟斷朱繩嗟予命蹇憐君薄永訣心知兩不勝<lb/>
　　　得楊氏妹書問訊亡妻計發書時没已四日矣<lb/>
　　　　感之復成二律<lb/>
<pb n="KR4e0121_WYG_005-14a"/>
天地無情不可呼乾坤此日倍愁吾衣分金剪秋初冷<lb/>
<hi>卒之前一日猶手分寒衣與諸妾</hi>燈盡銀釭夜已徂<hi>卒之夕漏下一鼓矣</hi>千里誰<lb/>
憐予妹遠<hi>與吾妹友愛甚篤思念無間然</hi>百年空恨汝親孤<hi>外父六旬止生一女</hi>
那知故篋詩題在猶説中林返哺烏<hi>君遺詩中多思親之作</hi>
可從王母簉仙班寂寂深閨盡日閑禱疾每懐瞻北斗<lb/>
<hi>先君疾君每禱北辰以請命</hi>祈年長記祝南山<hi>每先君壽旦恒茹齋以祈壽算</hi>志酬<lb/>
終養應無愧<hi>長為予言此歸得少盡力送終事不為徒行也</hi>心慰全歸竟不還<lb/>
欲候佩聲明月裏爭知天上與人間<lb/>
<pb n="KR4e0121_WYG_005-14b"/>
　　　和汝行敏登雨花臺韻<lb/>
醉遊同步雨花臺笑口何妨對酒開天地無窮人易老<lb/>
江山如此我須來聞經不療維摩病得句終慚杜甫才<lb/>
紅日滿山歸路晩文星早已燭三台<lb/>
　　　和景章登臺韻<lb/>
絶頂憑虚試一登夕陽風景<hi>闕</hi>　增髙宜太史占雲地<lb/>
遠勝文王避雨陵十里好花春擁座半空明月夜燃燈<lb/>
悠然遐眺悲陳迹渺渺江流宛似澠<lb/>
<pb n="KR4e0121_WYG_005-15a"/>
　　　登雨花臺<lb/>
千山暮色漸熹微臺草如茵尚可依落日下從江水浴<lb/>
斷霞真共塞鴻飛登髙望遠且為樂弄月吟風甘息機<lb/>
北望嚴城無十步殷勤幽鳥莫催歸<lb/>
　　　同遊嘉福道院<lb/>
松筠深䕶萬重山不道仙源亦易攀丹已成霜呼犬試<lb/>
劍初驅雨化龍還飛來白鶴仍開地養得青羊欲度關<lb/>
今日相過真偶爾幾時蕪逕可重刪<lb/>
<pb n="KR4e0121_WYG_005-15b"/>
　　　登兠率岩走筆次沈僉憲仲律韻<lb/>
秪今誰似孟韓豪西華能登此未勞十里松筠蒼雪亂<lb/>
半空鐘磬白雲髙來游客似乘鰲背入定僧如坐鳥巢<lb/>
我有一尊君可醉臨池清影若為搔<lb/>
　　　重九日泊舟廣陵蕭然孤悶有懐阜弟因次其贈<lb/>
　　　　别詩韻二首以寄<lb/>
天涯離思正逢秋一别生增兩地愁極目松楸懐故國<lb/>
傷心風雨坐孤舟家聲如此深相託世路茫然尚可憂<lb/>
<pb n="KR4e0121_WYG_005-16a"/>
今日登髙誰與共相思惟有泪交流<lb/>
幾年奔走愧功名猶悔蹉跎百未成滿望鴒原承世業<lb/>
早從鳳嶺樂餘生清秋對雨難為别白晝看雲倍愴情<lb/>
寄與卯君宜更勉頻傳書札慰坡兄<lb/>
　<lb/>
　<lb/>
　<lb/>
　<lb/>
<pb n="KR4e0121_WYG_005-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　青谿漫稿巻五<lb/>
</p>
<p>
</p>
  </div>
</body>
</text>
</TEI>
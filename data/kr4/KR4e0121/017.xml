<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>青谿漫稿巻十七</head> <lb/>
    <p>
<pb n="KR4e0121_WYG_017-1a"/>
欽定四庫全書<lb/>
　青谿漫稿巻十七<lb/>
　　　　　　　　　　　　　明　倪岳　撰<lb/>
　　序<lb/>
　　　遊甕山詩序<lb/>
漢志祓除晉敘脩禊故同年諸君子有上已之㑹成化<lb/>
戊子三月己巳㑹適主于余故以先一日戊辰有甕山<lb/>
之遊山在都城西三十里清涼玉泉之東西湖當其前<lb/>
<pb n="KR4e0121_WYG_017-1b"/>
金山拱其後山下有寺曰圓静寺後絶壁千尺石磴鱗<lb/>
次而上寺僧淳之皛菴在焉然玩無嘉卉異石而惟松<lb/>
竹之幽飾無丹漆綺麗而惟土堊之樸而又延以崇臺<lb/>
繚以危檻可登而眺或近或逺于以東望都城則宫殿<lb/>
參差雲霧蒼蒼鷄犬相聞烟火茫茫煥乎若是其廣也<lb/>
西望諸山則崖峭巖窟隱如芙蓉泉流波沈來如白虹<lb/>
渺乎若是其曠也至若茂樹迴環幽䕃蓊蔚坳窪渟瀯<lb/>
百川所蓄窅乎若是其深者又臨瞰乎西湖者矣故夫<lb/>
<pb n="KR4e0121_WYG_017-2a"/>
有事于遊者沿城隍逾髙涼縁長堤厯崇岡窮兹山而<lb/>
止攀援而登箕踞而觀于是雲開日晴川流山擁草木<lb/>
之蕃鳥獸之動迴巧獻技若迎若送者則有不必窮深<lb/>
極幽而西山之竒一覽俱足者矣然後知是山之特出<lb/>
殆冠乎西湖之上而余之遊于此者亦已三矣是日退<lb/>
朝出阜城門行廿里許遂抵湖堤俛入林麓迴繞而西<lb/>
湖波粳田映帶左右水風時來塵意俱散又數里復轉<lb/>
而北山木蔓絡欝然而青苔逕逶迤坦然而平石梁可<lb/>
<pb n="KR4e0121_WYG_017-2b"/>
涉潺湲水聲此則所謂圓静者矣迺相與下馬攝衣以<lb/>
行求皛菴而登焉至則僮僕俱在稍具盃酌汲泉瀹茗<lb/>
已乃就坐清吟笑歌忘驅馳之勞引觴軒眉盡遊觀之<lb/>
樂風林暮色雅興未已促駕而歸陶然忘醉夫遊固君<lb/>
子之所不廢者也然交承之分兄弟之義麗澤之益盖<lb/>
不可以或忘也矧當四方敉寧之時得相與優㳺以為<lb/>
今日之遊皆聖天子之明賜則夫所以竭力以圖報者<lb/>
又不可以不知也徒以無所事事而日皇自暇逸不亦<lb/>
<pb n="KR4e0121_WYG_017-3a"/>
重貽君子之責乎此又朋友之誼所當交相戒者也遊<lb/>
者九人孟陽以事不赴合分韻聨句諸作通若干首彚<lb/>
為一巻而序以弁之<lb/>
　　　送張君鳴玉赴平原序<lb/>
聖天子龍飛之初首下求賢之詔凡經明行脩隱于岩<lb/>
穴之士有司具疏其跡徵致闕下天官試其可用者授<lb/>
以牧民之職盖所以軫念元元而為之求賢父母以撫<lb/>
育之也維時四方之士至者數十百人而天官别去濫<lb/>
<pb n="KR4e0121_WYG_017-3b"/>
冐存者僅數人耳亦慎選也于是姑蘇顧君廷秀金陵<lb/>
姜君居宜皆在選中顧為余之内母弟而姜則余鄉人<lb/>
也諗知其賢因嘆夫有司之所以為薦與二君之所以<lb/>
膺是薦者可謂兩無負矣他余不及知且即二君而觀<lb/>
之則天官之甄别賢否其公且明亦不可誣也一日過<lb/>
今脩撰鄭先生所而先生延教家塾者蕭山張君鳴玉<lb/>
也鳴玉忠淳孝誼見重于時夙承家學以書經教授鄉<lb/>
里先生之在翰林端慎少許可獨于鳴玉致愛重焉其<lb/>
<pb n="KR4e0121_WYG_017-4a"/>
賢固可識矣退而道其姓名于吾廷秀甫乃益聞所未<lb/>
聞鳴玉誠明經脩行之士也哉及試事秋官以賢能稱<lb/>
遂擢山東濟南平原縣丞綜理馬政将之任廷秀甫以<lb/>
同道之誼不忍遽别來索一言以贈惟我朝之制馬之<lb/>
寄養于民者郡邑之間必專設一官以董之嵗以其數<lb/>
上于太僕太僕上之司馬于是制為等第以稽之其或<lb/>
數之不足則必取償于其民而董之者之績之殿最亦<lb/>
因以是為差夫馬生物蕃息不常也幸而蕃息之餘足<lb/>
<pb n="KR4e0121_WYG_017-4b"/>
以充其數貪墨之吏猶或假以營其私不幸而蕃息之<lb/>
不足則必嚴督于其民以求償焉而民遂有傾貲廢産<lb/>
以償者而始不堪命矣嗚呼天下之事必當盡其在己<lb/>
者故詩曰秉心塞淵<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>牝三千又曰思無疆思馬斯臧<lb/>
盖衞文之操心誠實足以致生息之蕃而魯僖之牧馬<lb/>
之盛正由其立心之逺也夫以鳴玉之存心制行可謂<lb/>
賢矣以之治此固有餘裕尚思古人之所以致蕃息之<lb/>
盛初不必求之民而當以求之已于是而勉焉若詩之<lb/>
<pb n="KR4e0121_WYG_017-5a"/>
所稱斯善矣其或規規案牘以為明催徵以為能而忠<lb/>
厚之澤不及于民非朝廷所以求賢育民之意也矧夫<lb/>
賢有司之明薦與天官卿之簡擢寧不胥負之乎鳴玉<lb/>
念之哉幸勿以余言為瀆也<lb/>
　　　送顧廷秀詩序<lb/>
姑蘇顧君廷秀祠部主事諱某之仲子廣東僉憲廷望<lb/>
之弟也祠部公蚤世廷秀始垂丱即知刻志問學事母<lb/>
夫人以孝稱既長以詩經取解于鄉不果乃益奮厲勉<lb/>
<pb n="KR4e0121_WYG_017-5b"/>
自樹立聖天子改元之初詔求經明行脩之士有司知<lb/>
其賢遂以應詔於是廷秀赴天官來京師邂逅于外舅<lb/>
武選盧公之所廷秀武選公之内弟也故余得朝夕談<lb/>
論為娯廷秀䔍厚明敏重德而逺識雄才而通務盖嘗<lb/>
即其所言而觀其所存因其所存而知其将欲以有為<lb/>
也今年天官請于朝授山東兖州鄒邑丞綜理馬政盖<lb/>
於是乎可以有為矣行且有日武選公重姻友之誼乃<lb/>
要詞林諸縉紳賦詩贈之而畀余敘以一言余聞之易<lb/>
<pb n="KR4e0121_WYG_017-6a"/>
曰坤元亨利牝馬之貞象卦以馬也書曰司馬掌邦政<lb/>
名官以馬也夫坤之用無窮而為政之道不一聖人何<lb/>
獨取于馬耶誠以際天極地窮乎海隅深入乎蠻貊之<lb/>
地浩無涯畔人力不足以及之於是而有馳鶩戰鬬之<lb/>
事則涉地之逺者非馬不克也故易象之所取周官之<lb/>
所名雅頌之所載史氏兵家之言之所備兵之勝負國<lb/>
之强弱虛實繫焉故曰牝馬地類行地無疆故曰軍政<lb/>
莫急於馬自古久安長治之世其所以維持天下者未<lb/>
<pb n="KR4e0121_WYG_017-6b"/>
始不於此而惓惓也我國家酌古今之宜以脩馬政其<lb/>
所以養之于民而欲民力之不困用之於兵而欲兵力<lb/>
之不弱故有郡邑苑馬之職以分理於外太僕車駕之<lb/>
職以總治於内而其所以擇其人專其職久其任而責<lb/>
其功者有攸在焉夫馬國之用而民邦之本牧馬於民<lb/>
數口之家一夫役之猶或不足而上之任其職者惟便<lb/>
其供億役使而已而馬之蕃耗不聞焉下之任其役者<lb/>
惟事乎偷安而已而馬之畜牧不聞焉及乎考課之日<lb/>
<pb n="KR4e0121_WYG_017-7a"/>
乃以一朝急猝之徵而務足乎數嵗當増之數民之不<lb/>
至於衰耗而大困者難矣民力之衰耗求馬之蕃息得<lb/>
乎頃以太僕之職廢弛朝廷悉置之法噫此其末也夫<lb/>
一邑之地方百里羣牧之長必數人焉擇民之謹厚者<lb/>
為之於是而嚴於條教凡以適馬之性者必求其便而<lb/>
相其宜若馬之疾不同而異其寒温之劑肥瘠不同而<lb/>
異其食息之宜老壯不同而異其任載之力以至寒暑<lb/>
之時出入之節靡不究心焉必欲追合乎古之校人庾<lb/>
<pb n="KR4e0121_WYG_017-7b"/>
人圉師牧師趣馬巫馬之遺意咸專其事而不雜乎其<lb/>
他於是而視其嵗増之數之何如盖必有所禆益者矣<lb/>
行之數年馬政之不舉而民猶病於困者未之有也今<lb/>
朝廷簡擇以命子專任以牧馬之職且将責成功於三<lb/>
載之後可不預為之慮而畢力於其事也哉雖然鄒魯<lb/>
之故墟周公孔孟之遺澤不泯焉而吾平日之所講學<lb/>
皆周公孔孟之言也舉而行之如運之掌耳子其勉之<lb/>
于其行也歌駟之首章載歌定之方中之卒章以致愛<lb/>
<pb n="KR4e0121_WYG_017-8a"/>
助之意乃與之酌酒而别<lb/>
　　　贈教授龎君序<lb/>
金陵龎君文敘自郡庠生升于太學天順甲申分教趙<lb/>
州尋以憂去今年服闋赴天官簡授弋陽王教授友人<lb/>
紀善林君至大來需贈言余聞之古之學者必有師故<lb/>
無貴無賤無長無少道之所存師之所存也今君之職<lb/>
則固師之職矣而王宗室懿親位尊爵貴必欲其令德<lb/>
雅望足以永隆藩輔之寄者責有在焉則君之是行也<lb/>
<pb n="KR4e0121_WYG_017-8b"/>
将何以用其心乎且嘗攷之漢諸王傳晉師友文學唐<lb/>
諸王侍讀宋侍教博士皆其職也及至道咸平間迺重<lb/>
教授之選我國朝稽古為治益選天下之賢以廣宗室<lb/>
之輔将使左右前後罔匪正人以弼成其德可謂尊賢<lb/>
親親並行而不悖者矣則夫有職於此者其於朝夕居<lb/>
處誦古聖賢之言祖宗之成法談說禮樂規諷道義陳<lb/>
古今興衰之由忠邪得失之蹟以左右之使知所師而<lb/>
不為憸邪嬖幸之所惑其責顧不重歟昔曺參賈誼董<lb/>
<pb n="KR4e0121_WYG_017-9a"/>
仲舒之徒之為諸王相傅鄒陽枚乘之徒之從諸王遊<lb/>
皆能極諷諫之忠隆匡輔之道有師資之益故能成令<lb/>
名垂永世如此今君之履行端慤文雅宏浩得教之本<lb/>
矣則夫所以賛𨗳為善使日著忠孝之譽者於君得無<lb/>
望君行矣尚夙夜殫厥心於朝廷之所任使於王之所<lb/>
師能無不盡其道庶㡬永有祿位而亦同王之休于無<lb/>
窮哉君幸圖之以無忝於其職也<lb/>
　　　送宋惟和赴官平隂序<lb/>
<pb n="KR4e0121_WYG_017-9b"/>
漢史之論循吏者率曰謹身帥先居以廉平不至於嚴<lb/>
而民從化嗚呼為此言者其知道乎盖仕而居民人之<lb/>
上者非端厥身居以為化本則何以為守簡而御煩處<lb/>
静而制動之本哉非㢘潔以律己平恕以接物則何以<lb/>
厲儉約之俗懲慘刻之科内不失己而外可得民也哉<lb/>
然大絃急張則小絃必絶而急轡銜者非千里之御故<lb/>
為治者尤必寛裕以道之從容以擾之使民日入於德<lb/>
化而不自知非驅以危令迫以峻法而蔑德之覿者之<lb/>
<pb n="KR4e0121_WYG_017-10a"/>
所能也夫發奸擿伏或病其察執法守正猶名為酷而<lb/>
古人之所以目之為循者不在此而在彼也豈徒然哉<lb/>
姑蘇宋君惟和由應天郡庠領薦而起擢令平隂君於<lb/>
余為同郡故嘗聞其為人盖端慎之士也其不遇於有<lb/>
司者久泊然布素而一毫不失於不義盖不為斬絶之<lb/>
行以移其清約之節而又優柔而不迫敦厚以有容以<lb/>
是為治殆無徃不獲也則今而施之平隂之政将必有<lb/>
大可觀者而循良之績亦庶㡬乎於君之行而望之矣<lb/>
<pb n="KR4e0121_WYG_017-10b"/>
監察御史陳直夫於君有姻婭之誼謂余不可無一言<lb/>
之贈因舉君之所及者以告之君其念哉<lb/>
　　　送陳直夫序<lb/>
夫士於窮居索處之時談經論史上下古今考訂賢否<lb/>
未嘗不於其賢者而思效焉於不賢者而疾之盖天之<lb/>
所付心之所存理固然耳及乎仕而有祿位矣稽古之<lb/>
力於是而有可行者矣然或怵於勢而遷或汨於利而<lb/>
變而盡舍所學而從焉其亦喪其良心矣夫昔有酌貪<lb/>
<pb n="KR4e0121_WYG_017-11a"/>
泉者曰試使夷齊飲終當不易心夫泉外物也豈足以<lb/>
易吾心哉飲泉而可使之貪則夫感於外以遷其内者<lb/>
天下之事將何所不至哉㑹稽陳君直夫少有竒志從<lb/>
家君授經舉進士為御史於南京余與之㳺處者㡬二<lb/>
十年而又同年而升故相知為深盖其心自幼以至長<lb/>
不以一日茍視不賢者若將凂焉昔所與講議於窮居<lb/>
索處之時即今之所行莫或異者盖朝有祿位而夕就<lb/>
貧賤弗䘏也盖於勢與利泊然無所動於其中故能凛<lb/>
<pb n="KR4e0121_WYG_017-11b"/>
然振舉於其職也可謂不失所守而能全其天者與今<lb/>
以外艱服闋來朝謂予曰南北臺無以異職業之所係<lb/>
均焉而老母之養於彼則便於私茍負職而忘親而日<lb/>
冐寵榮於此雖媿死無益也夫士之仕者孰不欲近天<lb/>
子之光以為震耀也哉孰肯舍禁密而甘疏逖也哉孰<lb/>
能致忠於所事致孝於所生如此也哉然則直夫之所<lb/>
存信益不茍余安得而不重嘆其為賢也哉直夫之復<lb/>
任南京獲遂其祿養之志矣獨余縻竊官廪久曠定省<lb/>
<pb n="KR4e0121_WYG_017-12a"/>
於其行不能無愓然於中也夫存其心以厲其守以脩<lb/>
其職直夫之素耳余無以為贈若所望於直夫者尚慎<lb/>
其終也哉<lb/>
　　　贈推府王君赴應天序<lb/>
士君子仗大節以立於穹壤間不以窮逹而移勢利而<lb/>
屈禍福而動大試之而大成小試之而小效辟之深山<lb/>
古栢氷霜摧之而不加瘁雨露濡之而不加榮而其梁<lb/>
棟榱桷之材隨所施而宜焉者豈徒然哉盖其剛大之<lb/>
<pb n="KR4e0121_WYG_017-12b"/>
氣歛之則周於身逹之則周於用大塞乎天地而小入<lb/>
於細㣲無時無處而不存也茍舍是則卑陋蹇淺将必<lb/>
有所屈撓有所變易以動其中矣以余觀之王君志黙<lb/>
其殆優乎君起家山隂第進士擢南京給事中直聲正<lb/>
色以立於羣僚間卒以言去職左遷蜀之茂州判人固<lb/>
為君難之而君之處之氣益振厲凛然著其能名上下<lb/>
争譽之不置盖其秉直行義以養其剛大之氣者有素<lb/>
故自貧賤而升顯榮不之加掇華要而置之卑劇不之<lb/>
<pb n="KR4e0121_WYG_017-13a"/>
損其所以塞天地入細微者固即所遇而在也為判十<lb/>
年褒章薦牘交上疊至詎意其久於此也竟以滿考始<lb/>
為推官於應天若少進矣然猶未也人重為君惜之而<lb/>
君無少顧慮無少挫餒視其言議方彊意氣有餘與嚮<lb/>
之官南京時益進不衰信君之有守也夫君今之所司<lb/>
一郡之獄訟民命之所係也士之居是職者禍福易以<lb/>
動勢利易以屈因喪所守者尤多以君累挫不屈之氣<lb/>
而守其愈困益堅之節將獄訟明允而吾郡之民遂以<lb/>
<pb n="KR4e0121_WYG_017-13b"/>
不寃乎則由此而到逺固非君之所計者然亦可跂以<lb/>
俟矣合郡之士咸欲有以贈君之别余不敏尤所甚愛<lb/>
慕焉者故謬以言申之盖於君之行重有望也<lb/>
　　　贈福建右參政陸君赴官序<lb/>
成化壬辰之春福建巡海右叅政魏君以憂去官有司<lb/>
請代者以聞而刑部郎中東呉陸君孟昭遂拜命以徃<lb/>
君自景泰辛未舉進士于今二十有二年官于秋臺自<lb/>
主事以至為郎凡四遷其於官久矣若其聴獄之明持<lb/>
<pb n="KR4e0121_WYG_017-14a"/>
憲之公敦信行義尤所汲汲也其譽亦著矣故大司寇<lb/>
恒重其足用而大夫士之知君者惟恐其一日舍此而<lb/>
去而今不可留也乃咸謂余致一言以贈為之言曰夫<lb/>
君以宦厯之久才行之著一時之士出君右者信寡矣<lb/>
然為方岳上佐專治一道求以副天子之命慰斯民之<lb/>
望亦豈易易者所可致哉矧夫閩連山距海為邊徼之<lb/>
重地而福興漳泉四郡俯臨大洋尤其要者也番舡之<lb/>
徃來夷寇之出沒徃徃隂肆剽竊以為吾民病故朝廷<lb/>
<pb n="KR4e0121_WYG_017-14b"/>
擇要害之地若鎮東鎮海福寧永寧之間分設兵衞以<lb/>
防守之簡命三司藩憲之臣以董治之盖内脩外攘以<lb/>
為安輯斯民之大端也然其地險逺而瘠薄斥鹵之田<lb/>
綿亘海堧民之於生理亦甚艱矣是以上之奉命以緝<lb/>
奸者未効而下之冐禁以罔利者日甚因襲之久民所<lb/>
以重於病也徃者今司空博羅李公之㕘閩政一惟海<lb/>
道是治盖能以跋涉之勞而求險易之要以訽度之公<lb/>
而舉懲勸之典以聴斷之明而示植善刈惡之政於是<lb/>
<pb n="KR4e0121_WYG_017-15a"/>
惰者以勸私者以公頑慢者馴屈抑者伸無匿奸無隱<lb/>
情而民亦寧矣乃於撫綏之餘據水陸之衝脩防禦之<lb/>
備夏而嚴焉往者莫之乘也冬而嚴焉來者莫之容也<lb/>
久而民去其病而不失其樂生之心盖肅然嚴霜摧而<lb/>
熙然陽和以煦也海上之警至是而一清矣夫李公以<lb/>
秋臺之彦簡拔而徃而又南海之産素明海道之政者<lb/>
也故其茂建勞績而荐蒙褒擢如此君秋臺之楚楚者<lb/>
呉之鎮海寔其舊遊其於海道之政盖亦飫聞而熟處<lb/>
<pb n="KR4e0121_WYG_017-15b"/>
之矣則繼是而有行焉夫豈異於李公哉然謂之同非<lb/>
必其迹之同心之同焉耳君之奉命乘軺單厥心推明<lb/>
致公而無厭斁焉以不負司寇諸公之所重士大夫之<lb/>
所期慕之意斯善矣且朝廷命君而付之以安民之責<lb/>
君能安民以致其事上之誠則夫容有一毫之不盡其<lb/>
心也哉愚於君之行而知閩海四郡之民之遂得其所<lb/>
也必矣若夫舉前人舊政以瀆告之者冀君之或有取<lb/>
焉亦區區之心也不識以為何如<lb/>
<pb n="KR4e0121_WYG_017-16a"/>
　　　贈歐陽仁甫同知岳州府序<lb/>
昔文正范公之記岳陽嘗曰先天下之憂而憂後天下<lb/>
之樂而樂嗚呼此范公之所以功施當時而名垂後世<lb/>
也歟夫惟士之先其樂而後其憂故民病弗䘏政否弗<lb/>
脩而天下失於理初固不知所以憂也而憂則莫大於<lb/>
是此先憂後樂之言士不可以須臾忘也且古之論為<lb/>
政者以為養民之道在愛其力民力足則生養遂教化<lb/>
行風俗美故為政以民力為重也夫生養之不遂教化<lb/>
<pb n="KR4e0121_WYG_017-16b"/>
之不行風俗之不美為政者之憂也治之而争奪息道<lb/>
之而生養遂教之而倫理明然後民得其所而吾之憂<lb/>
可釋已其或道之矣而生養未盡遂教之矣而倫理未<lb/>
盡明治之矣而風俗未盡美民力之日敝然也則夫所<lb/>
以憂之者庸有既乎今之為政者人見其泰然處于民<lb/>
之上若以為樂矣固未知其有深憂焉否也彼若人者<lb/>
其能憂邪樂邪人亦不得而知也然以余觀之殆若有<lb/>
拯焚援溺之責於身者将必日皇皇焉以求夜岌岌焉<lb/>
<pb n="KR4e0121_WYG_017-17a"/>
以思恒見其有無窮之憂而不知所以為樂可也吾郡<lb/>
之士歐陽仁甫其先自安福徙居應天幼穎敏超異蚤<lb/>
有文名年十七遂薦于鄉屢屈於春官比謁銓曹乃奏<lb/>
補同知于岳州仁甫明經學逹政理則夫今而以其所<lb/>
學施於為政弗之能禦已矧岳陽又范公格言之所在<lb/>
朝夕耳目親炙之者也将必有以遂其生養行其教化<lb/>
美其風俗使岳陽之民皆同吾之所樂而莫之有憂焉<lb/>
夫為人上者欲培植民力以為善政之本也而今荆湖<lb/>
<pb n="KR4e0121_WYG_017-17b"/>
南北之間擾于兵革困于輸輓者數嵗矣岳陽之民宜<lb/>
無不然者其力之敝亦已久矣則仁甫以英年美質而<lb/>
遽有一郡之責吾知其憂之切於心者衆矣仁甫盖能<lb/>
知所憂者當無一日而忘之可也夫然則仁甫之脩其<lb/>
初政辟之理藥石以起危殆之疾必求至於安全之地<lb/>
而後已者當無一日而不致其力可也如是則民病日<lb/>
瘳善政以行而仁甫之所以樂可知矣因同郡諸君之<lb/>
請僣書此以言仁甫尚慎圖之<lb/>
<pb n="KR4e0121_WYG_017-18a"/>
　　　種德堂詩序<lb/>
成化癸巳夏四月既望六日寅友翰林檢討新喻傳君<lb/>
曰川抵書于余曰仲叔德本先祖質菴處士中子幼端<lb/>
謹先祖歿時方十三辛勤問學與季叔信本一惟先檢<lb/>
討愚樂府君之教是率長益敦友愛家庭之間和氣藹<lb/>
然平居不御紈綺布袍韋帶綽有風致士夫君子延欵<lb/>
恐後遐邇譽之性仁厚宗閭州里之貧不振者量力周<lb/>
濟雖數不厭未嘗挾所有以加於人人今方五十餘惠<lb/>
<pb n="KR4e0121_WYG_017-18b"/>
利之念進進未已乃顔所居之堂曰種德志自勉也已<lb/>
裒縉紳歌詩張大其業惟子引一言巻首以歸之乃告<lb/>
之曰余蚤承大人之澤忝有祿位不及親畎畝之勞勩<lb/>
徒負素食之媿然嘗聞其槩庸以質之種德翁可乎夫<lb/>
農得百畝之地而耕播種而耰之者必以其時固期嘉<lb/>
榖之日蕃也而又灌溉之以厚其本耘耨之以刈其害<lb/>
疎立之以逹其性不抑其天不耗其全惟恐其弗孳而<lb/>
碩也盖以終嵗勤動而後斾然方以苞薿然堅且好而<lb/>
<pb n="KR4e0121_WYG_017-19a"/>
飢餒之患免焉農之為力亦勞矣是固生理之本人之<lb/>
所共務舍此抑末矣乎翁退處田畝於是之勞固宜親<lb/>
嘗之矣顧樂植乎内而不欲務乎外而侈其號曰種徳<lb/>
種徳云者其亦異乎余所聞乎雖然古之人固有邁以<lb/>
種徳者矣抑何哉其邁且種也盖必本道德以為良田<lb/>
易仁義以為嘉榖而允迪實踐以為樹藝於是脩忠信<lb/>
之基以培之疏孝友之源以沃之其蒔也厲已之力其<lb/>
成也有及物之功焉若是者可謂至矣而猶未也是故<lb/>
<pb n="KR4e0121_WYG_017-19b"/>
私欲之或暢則天理荒矣惠利之既歛則殘虐播矣又<lb/>
必剪嘉榖之稂莠撲良田之蟊賊而不使之潛滋暗長<lb/>
以為徳之病則其徳之種也不亦邁矣乎夫農之於田<lb/>
幸而穫纔足以充口腹之養有弗穫焉則餒矣故曰耕<lb/>
也餒在其中豈若士之於徳有弗種焉斯已矣未有弗<lb/>
穫者也故其至也既以足乎已又以厭諸人其效大矣<lb/>
哉翁之意固在於是乎否也相去逺無由登翁之堂以<lb/>
訂其是非姑以種徳之道類於農而有大焉者比而論<lb/>
<pb n="KR4e0121_WYG_017-20a"/>
之以復曰川之請以申諸縉紳歌詩之意以列於右簡<lb/>
云<lb/>
　　　贈陜西憲副周君赴官序<lb/>
昔在有虞苖弗即工舜命臯陶治以象刑周公戒成王<lb/>
弗誤庶獄繼以克詰戎兵之訓盖古者兵刑一道也皆<lb/>
所以討有罪威不軌爾我國家混一海宇幅貟之廣式<lb/>
邁徃跡陜西古雍州之域郡邑綿絡沃壤數千里西接<lb/>
吐蕃西域諸夷北隣沙漠朝廷簡命大臣分守三邊宿<lb/>
<pb n="KR4e0121_WYG_017-20b"/>
重兵於其地以為扞内禦外之具百餘年間邊場寧謐<lb/>
隱然峙為雄藩屏翰西北皆神謨廟畧之所底定者也<lb/>
徃嵗敵寇延綏深肆剽畧嘗命將出師以討之即已渡<lb/>
河逺遁烽塵頓息矣然當是時軍旅煩於數興帑藏竭<lb/>
於久費有司困於供億而齊民罷於輓輸餽運之勞雖<lb/>
一時受命司藩臬之臣皆徃來奔走兵馬之間上下十<lb/>
餘年無寧居矣蕞爾酋長屢拒王師其不斃絶亦幸耳<lb/>
宜無能為也然古之治戎者必先於自治不恃乎彼之<lb/>
<pb n="KR4e0121_WYG_017-21a"/>
不來恃在我者無可投之隙今日之事固能揚震懾之<lb/>
威使之不敢犯耶抑亦嚴備禦之畧使之不能犯耶其<lb/>
亦姑聽其去而已也夫忽於近必貽患於逺失之先必<lb/>
噬臍於後有識者能忘情乎貴溪周君宗用自刑曹出<lb/>
為按察副使於陜西君為員外為郎中於刑曹八年矣<lb/>
則固刑官也今又徃司刑獄之政於一方其曰審克以<lb/>
為明平反以為仁皆餘事耳殆必於虞之所以治三苖<lb/>
周之所以詰戎兵者深求其意而懋建厥績亦庸以固<lb/>
<pb n="KR4e0121_WYG_017-21b"/>
吾圉耳豈其曰刑而已者而可乎予故曰古者兵刑一<lb/>
道也君之同年友光祿少卿秦君徵言以贈君之行故<lb/>
得舉此以告焉<lb/>
　　　荆襄陳謨詩序<lb/>
昔趙宋景祐間趙元昊未反青州民趙禹上書論事言<lb/>
元昊必反狀宰相以禹為狂言徙之建州而元昊果反<lb/>
禹自建州逃還京師上書自理宰相怒下禹開封府獄<lb/>
時陳希亮為府司録言禹可賞不可罪與宰相争不已<lb/>
<pb n="KR4e0121_WYG_017-22a"/>
朝廷始從希亮言以禹為徐州推官夫豪傑之士率能<lb/>
察天下之情審利害之實故嘗見於人之所未見憂乎<lb/>
人之所不憂而言人之所難言者然以位則卑以力則<lb/>
薄不能必行其言而當道居尊位有可為之力者不惟<lb/>
不之憂而又眎其言不以為狂則亦以為迂闊過慮而<lb/>
莫之省此天下之事每至於靡潰不捄者良可慨也當<lb/>
今上即位改元之初嵗適荐飢流民由唐鄧以趣竹漳<lb/>
鄖房山谷間者日以千百計錦衣戸侯楊君廷玉以使<lb/>
<pb n="KR4e0121_WYG_017-22b"/>
事道出其境遂具疏以聞謂宜預為之所毋俾滋蔓將<lb/>
貽患不可勝言者時朝廷雖嘗慮此而未必遽至是故<lb/>
君之言不行未㡬流民搆亂荆襄大擾乃命撫寧侯永<lb/>
大司馬圭率師討平之及乎論功行賞君不與焉君退<lb/>
然守其職無㡬㣲見於言色者於是陜西憲副本端抗<lb/>
章論列其事欲亟加褒賞以勸來者士大夫又從而歌<lb/>
詠以張大之余因即古人以觀君之事方其有所見而<lb/>
言固知義之所在當如是耳而敢遽自以為功哉不幸<lb/>
<pb n="KR4e0121_WYG_017-23a"/>
言之而中視民之不免於兵革之禍其心亦戚矣而又<lb/>
忍假此以望榮進之意哉然而憲臣論之朝廷知之天<lb/>
下慕之士大夫頌之視宋之所以處禹者可謂不侔於<lb/>
君之心亦可以無憾矣夫論之冀表其忠慕之思效其<lb/>
義頌之欲不沒其善也而况帝心簡注柄用日隆則君<lb/>
奚可以此而自多乎哉他日著勳庸於時流聲光於後<lb/>
當有大於此者余執筆太史之末尚為君牽聨書之<lb/>
　　　贈廣東叅議劉君赴官序<lb/>
<pb n="KR4e0121_WYG_017-23b"/>
廣東右叅議劉君寛仁既受命以行光祿少卿秦君廷<lb/>
玉其同年友也乃謂余曰寛仁由永豐名族之裔起家<lb/>
科第豋景泰甲戌進士拜官行人星軺所至名稱藉然<lb/>
天順庚辰選使占城遂為逺人之所欽服甲申滿九載<lb/>
進秩南京刑部員外郎以外艱去官服闋改刑部尋進<lb/>
秩為郎中成化辛卯冊封慶王充副使持節以徃壬辰<lb/>
復奉命録囚廣西人以不寃今而晉膺顯擢而其母夫<lb/>
人方髙年在堂康豫無恙君以曠别之餘便道歸省朱<lb/>
<pb n="KR4e0121_WYG_017-24a"/>
衣象笏拜壽膝下又何其樂也同年之士之在朝者咸<lb/>
圖所以為贈子其申之以言可乎余惟徳以𨗳民刑以<lb/>
輔之民固亦惟願夫徳之覿而匪刑之覿也盖自後世<lb/>
道降俗偷為人上者防範之懲艾之使民率徳而逺罪<lb/>
此明刑弼教之功所以為大也劉君居刑曺久矣公廉<lb/>
以立其本明允以逹諸用善善惡惡莫或失其中焉而<lb/>
又嘗以使職踐厯海内逺涉異域其於天下之民之情<lb/>
偽治之利病靡不周逹而熟究之也故夫民之以訟獄<lb/>
<pb n="KR4e0121_WYG_017-24b"/>
而來者無隱情而其成獄而去者無怨言斯亦有以致<lb/>
之矣顧復由刑曺而出叅理大政徃蒞乎南海之民將<lb/>
其君子之幸必其欣欣然期相安於田畝而無所擾害<lb/>
其小人之幸必其畏罪而歛縮以求免於刑辟所謂火<lb/>
烈民望而畏之故鮮死焉水懦弱民狎而玩之故多死<lb/>
焉水火民生日用之常豈有利不利於人哉人之視之<lb/>
之異然耳則夫因君之行誠致民之率徳逺罪以全其<lb/>
生於君亦韙矣抑又聞之昔雋不疑之母毎其子行縣<lb/>
<pb n="KR4e0121_WYG_017-25a"/>
録囚還輒問多有所平反則喜笑為飲食言語異於他<lb/>
時或無所出則怒為之不食故不疑為吏嚴而不殘君<lb/>
子謂其母能以仁教君之事母孝今日之祿又足以厚<lb/>
奉養第順其志而思以慰藉之者宜何如君固有以處<lb/>
之矣夫公則無不明廉則無不允君之所以行乎刑曺<lb/>
者也夫既已得之矣推是以徃逹之天下可也而何有<lb/>
於一方故予於君之行無以為贈聊道其所已然者望<lb/>
之而因以致諸君之意<lb/>
<pb n="KR4e0121_WYG_017-25b"/>
　　　送都轉運使歐君赴官序<lb/>
鹽之為利自禹制青州之貢始見於經至齊管仲興鹽<lb/>
筴以奪民利後之為國者厲其禁法恃以為用而鹽之<lb/>
利益博矣國朝之制設鹽丁以司其役而取之不苛贍<lb/>
邊廩則給其費而用之不私商無倍征之擾民無食淡<lb/>
之虞盖與天下共其利也然法之久者必敝利之所在<lb/>
害亦因之以生故豪右之出納弗均盜竊之負販弗輯<lb/>
昔者使民輸鈔而給鹽以食今則鹽不時給而徵鈔如<lb/>
<pb n="KR4e0121_WYG_017-26a"/>
故者何也况東南之鹽甲于天下淮揚之鹽甲于東南<lb/>
宜其所以為利者大也然而近嵗之鹽估日削鹽法日<lb/>
沮邊廪不可恃以充軍國不可恃以用者又何也盖歸<lb/>
於公家者不足而歸於私門者有餘則今日之害與昔<lb/>
日之利不啻相直者矣不有榦方之才將安望其施通<lb/>
融之術以祛其害以復其利上以贍於國下以阜斯民<lb/>
乎歐君宗徳者蚤以明經登景泰辛未進士第拜官大<lb/>
行人星軺所指克稱使職九載擢户部員外進秩郎中<lb/>
<pb n="KR4e0121_WYG_017-26b"/>
君官於户部久於凡天下貢賦之原征𣙜之實財用之<lb/>
費徃來於胸中熟矣迺者兩淮都轉運使以缺聞君實<lb/>
拜命以徃人固知屈君斯行也而不知君敭厯仕途餘<lb/>
二十年老成練達所謂有榦方之才有通融之術孰能<lb/>
出君右者乎而將以祛今日之害復昔日之利者孰不<lb/>
致望於君乎昔唐第五琦始𣙜鹽以佐軍興劉晏代之<lb/>
為法益密利入無遺初嵗緡錢六十萬末乃什之而民<lb/>
不告匱遂由理財以至為相史稱其斡山海排商賈制<lb/>
<pb n="KR4e0121_WYG_017-27a"/>
萬物低昻數十年歛不及民而用度足可謂有勞焉則<lb/>
夫所以為當時之利者可知矣歐君之行因民之所利<lb/>
而利之以深治其害公私賴之崇秩大爵亦將階焉而<lb/>
豈於斯行乎小之也維揚之士於其行猥以贈言見属<lb/>
遂書此以諗之<lb/>
　　　贈闕里宣聖廟司樂楊君序<lb/>
昔吾夫子自衛反魯然後樂正雅頌各得其所又值師<lb/>
摯在官之始得聞作樂始終條理之教故其<hi>闕</hi>
<pb n="KR4e0121_WYG_017-27b"/>
之美有洋洋盈耳之盛呉季札以周禮盡在魯亦信然<lb/>
矣及乎師摯適齊繼者皆不能及徃徃入河蹈海而去<lb/>
之由是正音放失王道陵遲故吾夫子毎追思而興嘆<lb/>
焉盖徒憫夫鄭衛之音溺人心而壞風俗而卒莫如之<lb/>
何也夫樂之道亦大矣君子不可以不學而知也所以<lb/>
奮至徳之光著萬物之理以利志而成行化民而阜俗<lb/>
格神人而和上下者皆在於是故曰君子不可以不學<lb/>
而知也然嘗聞之姦聲感人則逆氣應之逆氣成象而<lb/>
<pb n="KR4e0121_WYG_017-28a"/>
淫樂興焉正氣感人則順氣應之順氣成象而和樂興<lb/>
焉倡和有應而囬邪曲直各歸其分故先王之作樂也<lb/>
本之性情稽之度數制之禮義合生氣之和道五行之<lb/>
常使之陽而不散隂而不密剛氣不怒柔氣不懾四暢<lb/>
交於中而發於外皆安其位而不相奪也然後立之學<lb/>
等廣其節奏省其文采以繩徳厚律小大之稱比終始<lb/>
之序以象事行使親疎貴賤長幼男女之理皆形見於<lb/>
樂故曰樂之道亦大矣今去吾夫子數千載學者既不<lb/>
<pb n="KR4e0121_WYG_017-28b"/>
得以聞當時之樂則夫蕩滌邪穢消融杳滓以求至乎<lb/>
義精仁熟而和順於道徳者從可知矣且今通祀於天<lb/>
下者惟吾夫子為然然祀必有樂也而所謂鐘皷竽瑟<lb/>
以和之干戚旄狄以舞之所以獻酬<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>酢也所以示敬<lb/>
道也所以示後世有育才造士之方也是即古先王所<lb/>
以作樂之意也然於昔者所稱洋洋盈耳者果何如哉<lb/>
至於闕里之祀又即其子孫之所以事其先者一氣感<lb/>
通之玅將有質之在上臨之在旁者矣而其所以形於<lb/>
<pb n="KR4e0121_WYG_017-29a"/>
昭格者又果何如哉予於此不能不為之太息也曲阜<lb/>
之士楊君宗正以衍聖公之薦司樂於宣聖廟廷盖不<lb/>
異乎師摯之任矣亦嘗有味於吾夫子之言否乎其所<lb/>
交㳺者龍驤指揮使馮君錞來需贈言嗚呼余尚何言<lb/>
以為君贈耶然傳有之詩云肅雍和鳴先祖是聴肅肅<lb/>
敬也雍雍和也夫敬以和何事不行宗正今日之所當<lb/>
盡者如斯而已他非所及也遂書以贈<lb/>
　　　送國子助教梁先生致事序<lb/>
<pb n="KR4e0121_WYG_017-29b"/>
國子助教武城梁先生莊夫以年六十又八上疏乞致<lb/>
其事事下吏部請許之制可先生即束裝東歸其子户<lb/>
部員外郎謹懇留就養弗聴於是鄉之仕於朝者咸惜<lb/>
其去來属予言以贈先生清慎剛特博文强識蚤以明<lb/>
經領宣徳壬子鄉薦厯教邑庠以至為太學師盖四十<lb/>
又五年篤行勤教如一日故為祭酒司業之所禮六館<lb/>
師儒之所親卿大夫歸其徳諸生服其訓論今太學師<lb/>
之良者先生其巨擘歟盖先生之尊甫用以永樂乙未<lb/>
<pb n="KR4e0121_WYG_017-30a"/>
進士拜監察御史文行風裁表著臺端先生克繼承之<lb/>
嘗著大學中庸緝講以推明儒先君子之㫖著梁氏家<lb/>
範諸書以啟迪後進之士有子五人皆遣就學謹登天<lb/>
順甲申進士累遷今官誠謙皆領鄉薦諸孫積學待用<lb/>
者復數人焉其成於家者如此及教于内黄于深澤于<lb/>
商水于太學凡經指授者皆能以經學取科第登仕籍<lb/>
武城之士㳺先生之門而顯者復累累有焉其成乎人<lb/>
者又如此然則論今明經守道之士先生其表表者歟<lb/>
<pb n="KR4e0121_WYG_017-30b"/>
矧先生之年未衰精神康豫一旦超然引退睇故山之<lb/>
白雲招秋空之黄鵠雖以其子祿養之榮亦弗暇顧也<lb/>
此非髙世特立者其能然哉雖然先生當國家崇儒樂<lb/>
道之日故得以優㳺師儒之職之久而其去也有司循<lb/>
禮待之制又得以樂乎其内而無所累乎其外此皆國<lb/>
家體羣臣全始終之義也然則先生歸榮於鄉日與故<lb/>
人賓客驩聚談笑以樂太平之世必當𨗳其子孫及鄉<lb/>
人晚進讀書制行成就徳器出為國家之用不徒髙以<lb/>
<pb n="KR4e0121_WYG_017-31a"/>
自足可也昔伏勝明經學漢文欲召之老不能行乃遣<lb/>
掌故晁錯徃受之由是二帝三王之遺經賴之以傳勝<lb/>
濟南人於武城固隣邦也千載之下流風餘韻之所漸<lb/>
被猶有存者乎他日國家或有稽古禮文之事將求夫<lb/>
老成人而咨之必於先生乎請焉庸書以俟<lb/>
　　　贈寫真髙司訓序<lb/>
西蜀髙君<hi>闕</hi>以湘鄉司訓謁選來京師改任雲南郡庠<lb/>
將行適有道君善寫真有聲縉紳間予亟延致之遂為<lb/>
<pb n="KR4e0121_WYG_017-31b"/>
予寫同年諸翰林小像為圖果能各得其真衆欲君家<lb/>
寫一巻而君𤓰期之迫駕言予邁不可留已咸恨識君<lb/>
之晚别君太速無以償所懷也乃各賦詩以謝將為後<lb/>
㑹張本焉詩且成巻屬予序之因告之曰昔胡邦衡氏<lb/>
嘗云畫莫難於寫真非寫形似之難寫心之精㣲為難<lb/>
也盖君子小人貌或類而心不同寫其形似而不得其<lb/>
心之精㣲或以小人為君子未見其能寫也今君能得<lb/>
其心乎蘇子瞻氏亦云傳神與相一道欲得其人之天<lb/>
<pb n="KR4e0121_WYG_017-32a"/>
法當於衆中隂察之今乃使人具衣冠坐注視一物彼<lb/>
方歛容自持豈復見其天乎凡人意思各有所在或在<lb/>
眉目或在鼻口虎頭云頰上加毛其精采殊勝則此意<lb/>
思盖在鬚頰間也優孟學孫叔敖抵掌談笑至使人謂<lb/>
死者復生豈舉體皆似亦得其意思所在而已今君能<lb/>
得其天乎夫求其天者存乎神求其心者存乎目於斯<lb/>
致力焉無弗肖矣君方以讀書施教為職事此亦宜非<lb/>
所當精然盛明之世豈無若麒麟凌烟諸功臣與濂洛<lb/>
<pb n="KR4e0121_WYG_017-32b"/>
關閩之六君子者出將欲圖傳其象使天下後世知我<lb/>
國家勳烈道徳之盛有過於漢唐宋者顧不有賴於斯<lb/>
而君亦不可不加之意也君行矣倘於胡蘇之言有得<lb/>
焉請吮毫試墨以俟<lb/>
　　　贈福建按察僉事任君赴官序<lb/>
君子之為學也知行之功盖不可以偏廢故昧於知者<lb/>
則躓於行茍有所知而才不足以充之亦徒耳然天下<lb/>
之事知之恒易而行若難何也平居執巻挾筴日與聖<lb/>
<pb n="KR4e0121_WYG_017-33a"/>
賢之言議相䃺切上下古今成敗利鈍大小緩急之異<lb/>
莫不暸然心目之間夫人能知之而能言之及乎驗之<lb/>
於行或時有所制或位有所格深言之以為迂力舉之<lb/>
又以為激於是率為因循茍且之計而其所知不能盡<lb/>
逹之於行者徃徃有焉而非行之果難也雖醫之於病<lb/>
亦然知證易用藥難藥具矣病者之服不服又有不可<lb/>
必者而醫之於技則不可以不盡心焉猶冀乎病者之<lb/>
或一匕而瘳也我國家綱理天下張官置吏而按察司<lb/>
<pb n="KR4e0121_WYG_017-33b"/>
之設其職為重盖刑罰所在而民之善惡政之臧否一<lb/>
方之治亂胥係焉錢唐任君光弼以名進士出尹大名<lb/>
未㡬薦授南京監察御史茲進擢為福建按察僉亊其<lb/>
為大名也惠政四敷則於民生之所欲有弗知者乎其<lb/>
為南臺也風裁肅振則於憲度之所施有弗知者乎加<lb/>
其窮經學古早掇髙第將天下之事徃來於胸中者何<lb/>
如哉人孰不於其閩臬之行覘之也矧夫君固己負能<lb/>
行之才居得行之位而又值可行之時者乎嗚呼臯陶<lb/>
<pb n="KR4e0121_WYG_017-34a"/>
之刑不先於稷契之教養古帝王之為治其不嚴刑以<lb/>
勵民也尚矣民有善惡旌别不可以不明政有臧否黜<lb/>
陟不可以不慎所以保其治而弭其亂者皆君之所宜<lb/>
行也而奚俟於予言哉然予竊聞之寧汀之民樂於弗<lb/>
靖比有小警輒厪宸憂此君之所知也然究其實則有<lb/>
司者平日之撫綏守禦者一時之縱弛何如也至其大<lb/>
者水旱之頻仍饑寒之迫切其所由來亦久矣夫民救<lb/>
死不贍奚暇治禮義徒曰持三尺法而思以一之予懼<lb/>
<pb n="KR4e0121_WYG_017-34b"/>
其本之不在是也君行哉閩民之瘡痍固顒望君之藥<lb/>
石也已<lb/>
　<lb/>
　<lb/>
　<lb/>
　<lb/>
　<lb/>
　青谿漫稿巻十七<lb/>
</p>
<p>
</p>
  </div>
</body>
</text>
</TEI>
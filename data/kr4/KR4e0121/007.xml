<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>青谿漫稿巻七</head> <lb/>
    <p>
<pb n="KR4e0121_WYG_007-1a"/>
欽定四庫全書<lb/>
　青谿漫稿巻七<lb/>
　　　　　　　　　　　　　明　倪岳　撰<lb/>
　　七言律詩<lb/>
　　　京師十景圖詩<lb/>
誰築髙臺勢半傾昔人猶慕好賢名天於白日自今古<lb/>
士與黄金隨重輕返照又兼飛鳥沒殘霞時傍斷虹明<lb/>
蕭蕭易水知何地登眺惟深感慨情<hi>金臺夕照</hi>
<pb n="KR4e0121_WYG_007-1b"/>
移得三山小朶峰春深長見暖雲封勢慿天闕無髙下<lb/>
影落人寰有淡濃崒嵂一拳疑踞虎繽紛五色想從龍<lb/>
湏知嵗歲為霖雨四海神功自九重<hi>瓊島春雲</hi>
舊雨年來已罷飛新春深緑䕶林霏千家遠樹連民塢<lb/>
十里重門接帝畿佳氣凌空疑縹緲輕雲籠日正熹微<lb/>
紛紛車馬朝天路芳潤猶驚暗濕衣<hi>薊門烟樹</hi>
池頭新漲湧盤渦宿雨初增太液波明月有時沉寶鏡<lb/>
好山終夕蘸青螺自緣江漢朝宗近恠得魚龍變化多<lb/>
<pb n="KR4e0121_WYG_007-2a"/>
萬頃汪洋涵帝澤不須天上挽銀河<hi>太液晴波</hi>
曾探山罅汲深清一曲泉流玉色明偃蹇虹霓雲外影<lb/>
琤琮環佩月中聲飛空疑欲成朝雨漾日從教報晩晴<lb/>
東接天潢知不遠萬年長繞鳳凰城<hi>玉泉垂虹</hi>
都城王氣接居庸晴黛氤氲入望濃峭壁倚雲籠翡翠<lb/>
顛厓過雨出芙蓉爭竒突起三千尺設險平凌百二重<lb/>
北盡龍沙東到海祗應萬里屬提封<hi>居庸疉翠</hi>
琪花入夜舞纎纎曉日西山萬象兼晃漾不分瓊島路<lb/>
<pb n="KR4e0121_WYG_007-2b"/>
參差微露玉峯尖虚疑凍合芙蓉殿便覺寒生翡翠簾<lb/>
何處可人閒拄笏乾坤一色動遐瞻<hi>西山霽雪</hi>
桑乾洶湧到蘆溝分得黄河一派流波影疑從天上落<lb/>
曙光應傍月中浮千山玉蝀晴初見五夜銀蟾曉未收<lb/>
人語雞聲迷遠近帝城西畔古橋頭<hi>蘆溝曉月</hi>
周郊一望大田東布穀聲中雨滿空宿霧未收方杳緲<lb/>
隂雲漸合轉溟濛乾坤不惜栽培力畎畝全資潤澤功<lb/>
為想秋成登萬寶壤歌隨處樂年豐<hi>東郊時雨</hi>
<pb n="KR4e0121_WYG_007-3a"/>
百里崇墉四面開朱門曾覩翠華來秋聲捲海千林肅<lb/>
晩吹飛塵萬騎廻瑟瑟黄蘆迷雁泊蕭蕭紅葉墮鷹臺<lb/>
吾皇恭儉廵逰少輦路春深長緑苔<hi>南囿秋風</hi>
　　　蕭黄門文明出判海定賀正來朝詩以告别因<lb/>
　　　　次其韻<lb/>
虎豹關嚴隔帝京蠻荒地僻壯君行平生肯負當言職<lb/>
天下應傳敢諫名落月有時曾入夣停雲何處不牽情<lb/>
那堪又作春城别把酒燒燈坐待明<hi>時元宵日也</hi>
<pb n="KR4e0121_WYG_007-3b"/>
　　　易洞為京口丁無咎賦<hi>中書璣之父</hi>
鐵甕城西小洞迂碧忩深閴稱吾儒心從天地窮三畫<lb/>
道向羲文究兩圖㸃罷尚驚秋露滴讀殘真愛晩風呼<lb/>
丁寛舊學今誰繼剛見臨池鳳有雛<lb/>
　　　學士四榮為丘先生仲深賦<lb/>
　　　　史館進書<lb/>
五夜奎光正燭空君王初御大明宫書從石室編摩後<lb/>
人在瑶階拜舞中内帑頒來仍進秩宫壺宴罷屢酬功<lb/>
<pb n="KR4e0121_WYG_007-4a"/>
詞臣制作追班馬得見斯文寵數隆<lb/>
　　　　經筵進講<lb/>
經幄𢎞開聖學新文華東殿更宜春緋袍肅侍依丹扆<lb/>
黄案徐移接翠茵鎬宴載瞻周禮樂虞謨偏感舜臣隣<lb/>
詞垣地切遭逢盛啓沃能忘答帝仁<lb/>
　　　　奉天侍宴<lb/>
九重春宴擁蓬山恩露親沾玉殿間天近南郊方對越<lb/>
地臨北極重躋攀三傳載荷君王命四品俱隨學士班<lb/>
<pb n="KR4e0121_WYG_007-4b"/>
為慶清時居禁宻早瞻喜色動天顔<lb/>
　　　　謹身讀巻<lb/>
纔開禁鼓已聞鐘内殿深嚴隔九重昨日聖躬親次第<lb/>
早時賢儁盡登庸藍袍新睹朝儀盛黄榜初頒御墨濃<lb/>
引領班行催入賀佩聲迢逓下鰲峰<lb/>
　　　晩晴<lb/>
雨脚霏微斷復連小忩起坐思悠然猶聞流水長橋外<lb/>
驚見踈雲落照邊方訝隂晴隨地變更堪寒暑與時遷<lb/>
<pb n="KR4e0121_WYG_007-5a"/>
星槎咫尺銀河上我欲乘之一問天<lb/>
　　　偶書<lb/>
六月八日暑氣微終宵積雨到斜暉老天翻覆亦如此<lb/>
舉世炎凉何所譏但願羣生隨意足休嗟萬事轉頭非<lb/>
年時誰種城東栁早見青青向十圍<lb/>
　　　二十九日夜祀以病不預枕上用韻一首<lb/>
虎豹關嚴隔内朝門官引入暗相招鼓鍾聲動星初轉<lb/>
松檜隂連露未消前導公侯分兩隊後陪文武肅諸僚<lb/>
<pb n="KR4e0121_WYG_007-5b"/>
自緣齋祓心如惕卧聽鳴珂散九霄<lb/>
　　　用篁墩宫諭韻賀樊駙馬大振總禁兵宿衛<lb/>
星光夜照羽林軍都尉承宣自不羣九陛崇班依日月<lb/>
兩朝嘉會際風雲龍蟠鞞䩬千金直鳳擁兠鍪五色文<lb/>
明日慶成聞錫宴宫花宫醖送微醺<hi>以侍衛不與坐宴别有頒賜云</hi>
　　　齋宫候駕次西崕學士韻<lb/>
銀河如璧䕶重關翠輦初臨大祀壇映日牙旗環禁旅<lb/>
連空甲騎擁祠官風雲已覺爭春麗雨雪先驚入夜寒<lb/>
<pb n="KR4e0121_WYG_007-6a"/>
禮罷天門重整珮歡騰萬國正廻鑾<hi>是日大雨雪</hi>
　　　六月九日西涯壽旦其日生子以詩志喜次韻<lb/>
　　　　賀之<lb/>
聞道君家喜有餘掌珠光彩動軒除老天自是知人意<lb/>
此子還能讀父書占夢固應非偶爾<hi>先一月在東閣晝寢夢  人送子至至是</hi>
<hi>果驗故云</hi>試啼聊復問何如醉來却憶山翁語徑作高門待<lb/>
汝車<lb/>
絲綸閣下暑雨餘春信忽傳來玉除<hi>時方在東閣得家報云</hi>翁當<lb/>
<pb n="KR4e0121_WYG_007-6b"/>
紱麟正張宴客喜弄麞爭致書知君於此萬已足愧我<lb/>
而今百不如太丘盛德老愈健會遣長文從後車<hi>西涯尊翁</hi>
<hi>先生壽七十矣</hi>
　　　顯靈陳真人邀賞靜觀亭芍藥至則僅餘白者<lb/>
　　　　三數朶殊覺敗興乃諉之昨來風雨之厄或<lb/>
　　　　者未然乎即席次王世賞太史韻一首<lb/>
琳宫亭館曲䦨東零落全驚昨夜風羽士最宜珠樹白<lb/>
謫仙難覔錦袍紅依稀玉局懸孤黍縹緲霓裳墮半空<lb/>
<pb n="KR4e0121_WYG_007-7a"/>
舊日蕪城尤寂寞翻階春色有無中<lb/>
　　　蜡月晦前三日齊宿禮部有懐館閣諸先生<lb/>
南宫還似玉堂寒氷雪崚層嵗向闌松露未零瑶鶴噤<lb/>
槐雲已老翠虬蟠笑談何地追羣彦獻納非才愧此官<lb/>
猶有獨眠齋閣夜時時飛夣繞金鑾<lb/>
　　　和于京兆景瞻金山八詩<lb/>
帆引春風趂曉晴日華浮動四山明望窮東海䨇眸豁<lb/>
行過中泠一掌平蔬筍且便僧舍樂軒纓頓减宦途情<lb/>
<pb n="KR4e0121_WYG_007-7b"/>
祇緣正近趨朝路王事匆匆自有程<hi>右春日遊金山時景泰庚午也</hi>
自是寰瀛第一洲凌虚長日許誰遊須知佛界波心立<lb/>
絶勝仙槎海上浮留客帆檣三月裏惱人風雨五更頭<lb/>
四難二美原非易極目江天不盡愁<hi>右重遊金山阻雨不果</hi>
乘興思登江上臺天風吹送片帆來青山十里無多地<lb/>
白浪千層絶㸃埃樓觀真從雲裏出畫圖疑是鏡中開<lb/>
何如得謝樊籠去判取吟身混草萊<lb/>
客船小泊亦多時風雨㝠㝠有所思新賞已孤三日醉<lb/>
<pb n="KR4e0121_WYG_007-8a"/>
舊題聊續一聨詩夣中泉石俱空界眼底江山此色絲<lb/>
夙願可償君莫忘悠悠嵗月尚無涯<hi>右擬賦重逰金山</hi>
舊遊何處覔行蹤勝會茫然百念空長羡上方歸衲子<lb/>
好分佳景付詩翁山形㧞地真成險海口吞江欲逞雄<lb/>
儗住窮顛携白鶴不妨見夜月開籠<lb/>
青山雄鎮大江流四靣江聲春復秋已信有人留勝槩<lb/>
也知無地著閒愁題詩尚憶當年到載酒重期此日遊<lb/>
艤櫂不堪佳興阻掀空風浪幾時休<hi>右約友人重遊金山阻風不果</hi>
<pb n="KR4e0121_WYG_007-8b"/>
青螺臨鏡綰朝烟白首重登感少年訪舊逢僧仍莞爾<lb/>
賞心對酒已陶然呼黿洞口雲垂地棲鶻峰前水拍天<lb/>
為惜勝遊歸去晩清時未羡獨醒賢<lb/>
嵗華如逝抵湏愁三十年餘兩度遊離合有期諸客在<lb/>
去來無定此生浮寺從兠率巖中鑿江繞盤陀石畔流<lb/>
欲向山僧分半席驚鷗飛起斷磯頭<hi>右重遊金山則成化癸卯矣</hi>
　　　送于京兆奏績南還用其留别詩韻<lb/>
鳴珮來朝自舊京承恩南下暑風輕雲中遠樹連瓜歩<lb/>
<pb n="KR4e0121_WYG_007-9a"/>
江外危樓繞石城去去檣烏猶在望翩翩竹馬正相迎<lb/>
漢廷不久徵黄霸記取吟壇此日盟<lb/>
　　　𢎞治紀元戊申二月十三日侍從親耕藉田用<lb/>
　　　　程學士韻一首懐不能已復綴短韻一章<lb/>
南郊晴旭晃鑾儀天路無塵進輦遲京兆青箱依耒耜<lb/>
教坊花鼓應旌旗明禋早致先農享粒食仍歌后稷詩<lb/>
聖主重民親稼穡此生何幸際昌期<lb/>
貔貅萬竈繞城坳禮重親耕指近郊豐稔早占穜稑種<lb/>
<pb n="KR4e0121_WYG_007-9b"/>
泰和端叶地天爻弄田何足論鈎盾勞燕真看出大庖<lb/>
詔許三農瞻日表不須前纛擁蒲梢<hi>時有詔庶民終畝者許拜謁廷下</hi>
　　　二十二日奉制命往祀天壽山之神二十五日<lb/>
　　　禮成而還<lb/>
香幣遥從曉殿頒小臣承命謁橋山千年王氣蟠龍虎<lb/>
五夜祠官擁珮環草木潤囘新雨後壇壝髙出亂雲間<lb/>
禮成正及曈曨曙携得天風兩袖還<lb/>
長陵北上寶山東仄徑縈廻萬壑中鳥道泥新初過雨<lb/>
<pb n="KR4e0121_WYG_007-10a"/>
虎籠雲暗欲生風禮嚴牲幣三酬獻誠協人神一感通<lb/>
歸路却驚甘澤遍夐無塵土自春融<lb/>
　　　壽程詹事母夫人<lb/>
籬菊堂萱雨露濃深秋嘉慶喜重逢孝隆學士三牲養<lb/>
恩並尚書八座封酒熟芳筵開玳瑁香凝畫閣擁芙蓉<lb/>
青鸞忽報仙桃至春色紅酣映壽容<lb/>
　　　除夕有感<lb/>
流光冉冉嵗華窮不盡煩憂感慨中千里將家思有託<lb/>
<pb n="KR4e0121_WYG_007-10b"/>
兩朝叨禄愧無功文章早幸歸詞苑禮樂何能輔秩宗<lb/>
四十五年如夣裏明朝依舊對東風<lb/>
　　　謁文惠祠<lb/>
仙李根危葉漸微乾坤滿眼事全非癡姨自謂能忘世<lb/>
此老真思為解圍折翼固應心已悟褫魂應遣夣先飛<lb/>
白雲紅日依然在燈火嚴祠幾夕暉<lb/>
　　　題鏡川楊先生園亭宴客詩巻<lb/>
短籬曲徑水之湄靣靣春光日日宜入座雨香芳草合<lb/>
<pb n="KR4e0121_WYG_007-11a"/>
開簾風軟落花遲長懐廊廟匡時學猶見園亭宴客詩<lb/>
宦業自髙心自樂平生佳興許誰知<lb/>
　　　哭同年陸靜逸鼎儀<hi>仕終太常少卿兼侍讀</hi>
聊因多病解朝衣聖主恩深特賜歸屈指方憐經嵗别<lb/>
傷心竟與此生違秋風髙塚應臨海春雨空堂自落暉<lb/>
忽見賢郎增哽咽語闌唯有淚頻揮<hi>去嵗始以病解經筵日講而歸未期</hi>
<hi>嵗遽卒與其子爰道之益慟云春雨其所居堂名</hi>
　　　贈南京禮部尚書諡恭毅章公大經輓詩<lb/>
<pb n="KR4e0121_WYG_007-11b"/>
遠佐南銓更秩宗兩朝清宦聖恩同歸來已遂閒居樂<lb/>
老去猶存直諫風<hi>景泰間上疏乞復儲位下獄幾死</hi>詔贈新銜傳美諡<lb/>
史編舊疏表遺忠<hi>時修憲廟實録有詔令編舊所上疏於其中</hi>晩生方切通<lb/>
家誼無限深情感慨中<hi>公與先公同年進士且同官南京禮部云</hi>
　　　宣府朱用輔秀才輓章寄其弟用吉<lb/>
落日孤雲隔塞垣因君堪恨不堪言寒齋瘦骨那禁病<lb/>
遠道悲歌更慘魂無復姓名登虎榜空餘涕淚滿鴒原<lb/>
蕭蕭宿草城西路目斷跑沙十里村<hi>跑沙葬地</hi>
<pb n="KR4e0121_WYG_007-12a"/>
　　　謝方石乃叔寶慶太守采藻亭次韻<hi>有㑹緦堂皆在墓所</hi>
采采長憐澗有芳是誰沾濕弄淋浪才宜補衮身先退<lb/>
禮重維筐志不忘百代功緦從會合一時伏臘許相將<lb/>
草池竹徑情何限猶自悽然向曉霜<lb/>
　　　送侣都憲大器廵撫江南次韻<hi>别時衆以劉宴文襄致望故云</hi>
䨇旌直下大江東五夜清霜動曉風赤縣正依瞻望表<lb/>
蒼生全藉撫摩中覆盆鬱抑能無白充庾因陳漸有紅<lb/>
今代文襄古劉宴臨岐一語已歸公<lb/>
<pb n="KR4e0121_WYG_007-12b"/>
　　　贈台人王古直次韻<hi>古直復遊京師吴匏菴庶子贈之以詩因次其韻嘗</hi>
　　　　<hi>於謝方石所聞其醉歌清裂可愛也</hi>
旅食京華三十年風流應出杜陵前重來却喜成詩巻<lb/>
老去何須覔釣船野鶴不覊非漫爾浮雲無定本悠然<lb/>
相逢最是聞歌日醉裏渾疑樂在縣<lb/>
　　大司馬王公公度輓詩<lb/>
河隴歸休二十年勲名真羡始終全孤忠報主今誰及<lb/>
大手摧姦世所賢功在東南資國計令行西北付兵權<lb/>
<pb n="KR4e0121_WYG_007-13a"/>
經綸未盡身先老千古髙風自凛然<lb/>
　　　送唐黄門使兩廣<hi>其先有仕廣者遺廟存焉且得便道還常省母云</hi>
三月都門半落花却看䨥節送皇華鳳毛天遠辭青瑣<lb/>
鶴髪春明擁翠珈遺廟瞻依初過嶺髙堂拜舞正還家<lb/>
壽筵一為歌來諗此樂知君未有涯<lb/>
　　　送同年梁都憲廵撫四川二首<lb/>
幾載湖湘政有成重持霜節劒南行忠臣舊識王尊志<lb/>
亷吏今推趙抃名望裏雪山從此重到時錦水向人清<lb/>
<pb n="KR4e0121_WYG_007-13b"/>
稜稜風度臺端栢先見嘉陵老稚迎<lb/>
分陜初看出帝京隴雲江樹幾馳情還家又作三年别<lb/>
鎮蜀重驚萬里行從古賢勞多注倚祗今離合太交并<lb/>
丈夫事業相期遠休問陽關第幾聲<lb/>
　　　宿大勝寺敬次壁間詩韻<lb/>
薄暮風濤正滿林禪房真慰入幽深迎門老衲知人意<lb/>
懸壁華箋感客心誰信百年存舊跡獨憐三歎有遺音<lb/>
人生會晤元非偶又復斯文此盍簮<lb/>
<pb n="KR4e0121_WYG_007-14a"/>
　　　三月九日聖駕幸學先是阻雨改卜適際晴和<lb/>
　　　　侍從觀禮喜而有作<lb/>
聖主崇文幸辟雍駿奔百職訝雲從方驚風雨終宵靜<lb/>
自慶衣冠此日逢詔下青衿增感激禮成黄幄倍從容<lb/>
談經却羡師儒地獻納能忘答九重<lb/>
雨餘春意滿賢關咫尺天臨侍從班曠典正逢三月裏<lb/>
清光近仰一堂間新加牲幣過唐宋遠紹雲仍及孟顔<lb/>
十里旌旄紅日擁鑾輿徐馭六龍還<lb/>
<pb n="KR4e0121_WYG_007-14b"/>
　　　三月十二日肇開經筵岳以翰林舊僚叨侍講讀<lb/>
　　　　荐䝉燕賚感而有作<lb/>
講殿春開第一筵師臣敷對更精專龍飛五位文明盛<lb/>
鵠立羣工禮度䖍早奉王言頒玉勅初聞帝典啓瑶編<lb/>
非才素愧匡時學重荷恩休倍悚然<lb/>
載瞻經幄侍文華天語親聆寵數加燕錫大官當禁闥<lb/>
恩頒内帑到儒家逢時有幸應知感稽古無功詎足誇<lb/>
誓竭涓埃裨海嶽祗今文運正亨嘉<lb/>
<pb n="KR4e0121_WYG_007-15a"/>
　　　嵗暮祫祭大禮肇行駿奔之餘喜而有作<lb/>
天晴除日凍初銷聖主乘春下九霄合祀始崇周典禮<lb/>
分班仍集漢官寮寢宫簾影依龍袞輦路鑾音協鳳韶<lb/>
至孝夐超千古上遺經曾見紀宗堯<lb/>
　　　廷試供事次屠都憲朝宗韻二首<lb/>
聖主臨軒第一春諸生敷對意俱新風雲早際明時會<lb/>
民物同歸大造仁<hi>時制䇿以西銘民胞物與為問</hi>却羡俊髦髙擢第端<lb/>
期忠孝重書紳非才沾被今三度分得恩波下紫宸<lb/>
<pb n="KR4e0121_WYG_007-15b"/>
羣公同挹廟堂春多士均沾雨露新明日藍袍承帝命<lb/>
一時丹悃答皇仁騰懽早見傳衢路稱賀還期擁佩紳<lb/>
華葢天髙瞻淡墨遥聽宫漏候嚴宸<lb/>
　　　大司馬馬公廷試志喜有作次韻二首<lb/>
董賈賢良初獻䇿唐虞敷納正求才一言共喜龍顔合<lb/>
五位遥瞻雉尾開奎壁光芒動霄漢衣冠遭際極公台<lb/>
茹茅已協乾坤泰願上君王萬壽杯<lb/>
南宫喜占非常選東觀期收不世才忽報彩雲隨日上<lb/>
<pb n="KR4e0121_WYG_007-16a"/>
却驚黄榜自天開恩榮便擬霑需宴宦達終看列鼎台<lb/>
一路春風桃李外大官催賜曲江盃<lb/>
　　　十二月朔旦聖駕視牲南郊先是風寒特甚至<lb/>
　　　　日天日晴和遠邇忻戴大司馬馬公詩以志<lb/>
　　　喜遂次其韻成二章云<lb/>
昨日風寒今日晴天知聖主視郊牲鮮颷不動旌旗影<lb/>
協氣潛諧鼓吹聲入臘便驚春意早向陽仍愛暖雲輕<lb/>
太平有象人心悦昭格惟應在一誠<lb/>
<pb n="KR4e0121_WYG_007-16b"/>
深冬風雪轉新晴車駕親臨大祀牲節近土牛春有信<lb/>
令嚴鐵騎夜無聲龍樓日射金鋪麗鳳纛雲移翠羽輕<lb/>
須信格天非異術吾皇端拱久存誠<lb/>
　<lb/>
　<lb/>
　<lb/>
　<lb/>
　青谿漫稿巻七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>青谿漫稿巻十六</head> <lb/>
    <p>
<pb n="KR4e0121_WYG_016-1a"/>
欽定四庫全書<lb/>
　青谿漫稿巻十六<lb/>
　　　　　　　　　　　　　明　倪岳　撰<lb/>
　　記<lb/>
　　　文丞相祠重脩記<lb/>
人得天地之正氣以生本自浩然失養故餒故必帥之<lb/>
以志養之以直則至大至剛富貴不能淫貧賤不能移<lb/>
威武不能屈充塞乎天地而無間矣觀故宋信國文丞<lb/>
<pb n="KR4e0121_WYG_016-1b"/>
相之見危致命大義昭㫼非其志之正氣之直能然乎<lb/>
公以妙年對策剴切時務理宗擢寘第一遂至為相其<lb/>
在官之日正國勢陵夷之時慨然自任以興復之事竭<lb/>
力殫心扶顛持危雖有京口真楊燕獄之困而氣不挫<lb/>
被似道夢炎庭芝輩之嫉之疑而氣不屈間關海島間<lb/>
出萬死得一生而氣愈厲惜乎天不祚宋興復之志不<lb/>
遂而身已被害矣夫國存而存國亡而亡存亡之大節<lb/>
屹然河嶽之髙大炳然日星之昭明軒掲宇宙而不可<lb/>
<pb n="KR4e0121_WYG_016-2a"/>
磨也故公獄中作正氣之歌有是氣所旁薄凜冽萬古<lb/>
存當其貫日月生死安足論之句觀公之言迹公之行<lb/>
何莫而非正氣之所發哉三百年之宋忠義之士固不<lb/>
為少然處於人所難處之時而能行人所難行之事者<lb/>
惟公一人而已於戯盛哉公卒於燕市乃今順天府教<lb/>
忠坊之里國朝洪武九年北平按察副使劉崧即其地<lb/>
建公祠至永樂六年詔定祀典始有春秋之祭以府尹<lb/>
主其事今之尹某侯以其久而敝也命工新之徵予言<lb/>
<pb n="KR4e0121_WYG_016-2b"/>
以紀其嵗月侯亦仰公之烈而興起焉者是祠之脩豈<lb/>
惟足以妥公之靈寔足以為天下後世忠義之勸也夫<lb/>
豈小補云哉侯之用心亦勤矣祠為堂凡若干楹地之<lb/>
廣袤仍其舊云<lb/>
　　　翠玉樓記<lb/>
昔蘇子瞻在宋才髙一世片言隻字流落人間咸知寳<lb/>
之三四百年來泰和隱君子尹公勲重者復愛其詩所<lb/>
謂山為翠浪湧水作玉虹流之句以名其樓古之人有<lb/>
<pb n="KR4e0121_WYG_016-3a"/>
神交者使子瞻地下聞之寧不以為知已耶且古之為<lb/>
詩者徃徃苦心以求工他人讀之未必知也惟夫境與<lb/>
心悟而後有以見其工乃知古人之詩非茍作者尹氏<lb/>
之樓所以獨有取於翠玉者殆以此歟尹氏世居泰和<lb/>
雲亭鄉之逢原自宋進士天長主簿絳以來世以詩書<lb/>
禮義為邑之望勳重之曽大父存信仕元閩縣主簿先<lb/>
君子濂溪處士豪邁豁達為鄉耆俊生勳重兄弟七人<lb/>
咸能紹纉先業讀書尚義時人稱之嘗構樓數十楹一<lb/>
<pb n="KR4e0121_WYG_016-3b"/>
夕燬于火成化壬辰嵗復與諸弟謀鼎新其居為㕔為<lb/>
堂為正寢炳焉煥焉𢎞于舊規中為樓餘二十楹髙明<lb/>
爽塏誠一偉觀也樓之東則為匡峰鳳嶺龍岩之山南<lb/>
則為三顧西平鵝鼻之山西北則為城頭砦應三嶺之<lb/>
山浮嵐擁黛環列軒楹之外樓之前則為洪溪之水縈<lb/>
帶如練浮映几席之間或捲簾而拄笏或憑闌而眺逺<lb/>
則見夫起伏奔駛圍斯樓而湧翠者匪江湖而浪也蜿<lb/>
蜒委蛇沿斯樓而流玉者非雲霓而虹也而樓之有取<lb/>
<pb n="KR4e0121_WYG_016-4a"/>
於翠玉者盖盡得之山水之間者矣子瞻殆若先我而<lb/>
登覽於斯樓者故其形容之玅發於嬉笑怒罵之餘者<lb/>
至於如此而又獨於勳重之心有夙契焉宜斯樓之名<lb/>
所以為稱情也夫以地而觀則斯境為勝矣以境而觀<lb/>
則斯樓為勝矣然而當夫兄弟具在少長咸集壺觴旅<lb/>
陳塤篪迭和歌斯干之首章賡之以常棣之遺音藹然<lb/>
手足之情天倫之樂也則斯樓又惟斯人之為勝矣此<lb/>
則子瞻之所未道者而翠玉亦果足以盡之哉勳重嘗<lb/>
<pb n="KR4e0121_WYG_016-4b"/>
寓書於其族姪學士正言先生㑭需言以誌嵗月猥以<lb/>
見属遂為記之<lb/>
　　　擬重脩太學記<lb/>
昔我太祖髙皇帝肇造區夏定鼎金陵首建太學鷄鳴<lb/>
山陽偃武功振文德以為天下先迨太宗文皇帝遷鼎<lb/>
于茲即北平府學為北京國子監以居天下之士作興<lb/>
既久未稱上旨英宗睿皇帝臨御以來既罷北京之號<lb/>
大撤而新之左廟右學規制以備皇上嗣大厯服之元<lb/>
<pb n="KR4e0121_WYG_016-5a"/>
年將議視學之典謂兹太學嵗久弗葺恐滋敝撓無以<lb/>
妥明靈之居掲誠敬之實而作新天下之士况陟降在<lb/>
庭講肄在堂有一弗治瞻視曷賴乃詔有司率属從事<lb/>
於是冬官胥勤工師駿奔相度既同脩治靡間抉泐剔<lb/>
腐剜刓鏺穢欹者以安黯者以明悉置於新弗加其舊<lb/>
舊廟之中為大成之殿其前為大成靈星之門東廡西<lb/>
廡東序西序神厨神庫井亭牲亭為樂器祭器之庫持<lb/>
敬之門致齋之所皆麗於廟者也學之中為彛倫堂其<lb/>
<pb n="KR4e0121_WYG_016-5b"/>
左右為六堂䋲愆博士二㕔為㑹饌之堂退省之房髙<lb/>
明載道藏用之所廣儲廣居集賢之門號庾湢厠之室<lb/>
皆麗於學者也凡作若干日工以完告不亟不遺百用<lb/>
具興髙廣靚深炳煒崇嚴而廟學之制益大以成矣乃<lb/>
以春三月丁巳皇上躬釋奠于先師退御正堂命祭酒<lb/>
臣恂司業臣業進講如儀於是卿相大夫與百執事以<lb/>
至㳺學之彦侍衛之良四夷朝貢之使環拱觀聴者動<lb/>
以萬計既而有司請紀其成以示後世詔如故事惟昔<lb/>
<pb n="KR4e0121_WYG_016-6a"/>
堯舜禹湯文武皆以聖神之資任君師之責至于孔子<lb/>
其道大成故雖不得其位以君天下而其師表萬世者<lb/>
莫之有加焉我朝聖聖相承尊崇表章益久益盛建學<lb/>
立師範圍大儀皆所以敦治教之本隆君師之道以丕<lb/>
紹烈聖之統者也夫士之沐浴治教之休涵育文明之<lb/>
化者為日久矣豈必專於廟學之飾儀文之備而後為<lb/>
至哉然而所以舉尊崇之曠典正以運感化之微機而<lb/>
繼徃開來之功亦於是乎為大也今之有嚴有翼既完<lb/>
<pb n="KR4e0121_WYG_016-6b"/>
既美聖天子又躬行於上以相之矣則士之㳺於斯者<lb/>
覩締構之精而謹夫植立之行仰繕葺之費而勉於克<lb/>
治之功使之德日益以新道日益以修洋洋在上可以<lb/>
質之籩豆對越之時濟濟在列無所愧乎冠冕周旋之<lb/>
際于以痛革其隘陋頺靡之風而亟趣乎廣大髙明之<lb/>
域則夫因觀物之學而致其反身之誠者何如哉他日<lb/>
弼成我國家億萬年治教之功者盖亦有賴焉否或昧<lb/>
於振厲造就之指而規規乎進取淹速之計則非所以<lb/>
<pb n="KR4e0121_WYG_016-7a"/>
望於為士者敢以此與多士共勉焉<lb/>
　　　瑞梓記<lb/>
梓以瑞名志孝也夫孝大足以動天地感鬼神小之格<lb/>
鳥獸孚草木古則然矣然究之天地鬼神以其誠鳥獸<lb/>
以其情或可以一致至於草木無知之物於是乎有難<lb/>
言者矣然筍可萌栢可以枯則根著於土生生之理固<lb/>
在也若夫不根之物斧斤斬伐之餘其不至於朽腐擯<lb/>
弃者鮮矣而或者發生意於既死續華滋於已絶則古<lb/>
<pb n="KR4e0121_WYG_016-7b"/>
所未有而今僅見之其人之孝之所感何如哉宜興之<lb/>
荆溪有著姓曰蹇氏其子律以景泰甲戌喪厥妣塟祭<lb/>
一秉用家禮斤斤然稱孝於其鄉之賢者嘗因塟師言<lb/>
削梓木為簡㭬之墓兆之隙盖習於鎮安八風以妥其<lb/>
神之說雖不經見而孝子之不忍其親者恒勉强行之<lb/>
既塟嵗且旱他草木多槁死獨二梓者忽焉復生鬱然<lb/>
競榮以交䕃乎新塋觀者駭於聲聞者動於情律之孝<lb/>
亦誠矣哉鄉之人異之目之為瑞而請記於余因詢之<lb/>
<pb n="KR4e0121_WYG_016-8a"/>
其友戸部主事邵文敬者益信不誣遂為之書嗚呼無<lb/>
知者可感也况有知者哉已絶者可續也况蕃者哉由<lb/>
是而知蹇氏之世著孝義於一鄉延門祚於弗替皆於<lb/>
是梓乎占矣文敬以為如何<lb/>
　　　重脩鄭州儒學厯年貢士題名記<lb/>
國朝紀元成化之八年嵗在壬辰新安洪君寛改知河<lb/>
南之鄭州厲已以脩職懋志以興事悉取州廢墜之典<lb/>
而舉之顧學宫傾圯施教弗稱遂以為首務思一新之<lb/>
<pb n="KR4e0121_WYG_016-8b"/>
於是鳩工度材謹飭百費規制煥然役弗及民而明倫<lb/>
有堂肄業有齋門墻<graphic n="KR1110" url="https://raw.githubusercontent.com/kanripo/KR-Gaiji/master/images/KR1110.png" mimeType="image/png"/>嶪足以聳㳺觀館舍邃嚴足以<lb/>
樂藏息小大咸稱無所茍焉且以學校養士之地嵗嘗<lb/>
舉其賢能貢于王朝者衆矣是不可以無紀爰伐巨石<lb/>
題其氏名以示後之人将使州人士有所勸焉夫興學<lb/>
造士賢守令之所為重者君克舉之亦賢矣哉間走書<lb/>
幣京師干予記其上因告之曰人材之成由乎教道明<lb/>
教道之明由乎學校脩故學校不脩則無以為成材之<lb/>
<pb n="KR4e0121_WYG_016-9a"/>
地以教之無從而施也昔周之盛時學校之政徧天下<lb/>
然其所以為教初非寄之言語文字間者故以鄉三物<lb/>
教萬民惟曰德行道藝而已及興其賢能亦惟曰攷其<lb/>
德行察其道藝何如耳今之有司以嵗貢其學校成材<lb/>
之士於朝即所謂鄉大夫羣吏致賢能於王之意也今<lb/>
之試之而使之卒業太學布列庶位即所謂論定而官<lb/>
之意也盖可以想見古昔養士之制者惟於是乎存焉<lb/>
豈直以進士科為重如後世之所云者乎矧鄭為河南<lb/>
<pb n="KR4e0121_WYG_016-9b"/>
名郡汴宋文物之故區而漸被國家文明之化益久以<lb/>
深故士之膺其鄉大夫之貢而出者内焉百執事外焉<lb/>
羣有司徃徃以賢能名初不在諸進士之下亦可謂得<lb/>
其人矣然賴以考見其所本者寔繫斯石焉繼自今為<lb/>
師為弟子者樂有賢太守聿新兹學雍雍渠渠日聚處<lb/>
於斯考德飭行誦詩讀書以講求夫得於心而為德則<lb/>
天理民彛之則在焉體於身而為行則孝友忠信之道<lb/>
存焉見於事而為藝則詩書禮樂之懿具焉於是悉心<lb/>
<pb n="KR4e0121_WYG_016-10a"/>
盡瘁以修以習以求至乎其極以務成乎賢能之材至<lb/>
於其暇又因其所題諸士之名耿耿不可泯如此将舉<lb/>
其賢否之實而申其議擬之公盖後先相視同軌一轍<lb/>
耳顧其心有不惕然以動者乎其志有不奮然以勉者<lb/>
乎夫然故他日繼是以出者推其所得於學校之教而<lb/>
見之為政其名有不燁然以傳者乎奚翅増重斯石已<lb/>
也則賢太守作興之素心示勸之盛典盖兩得之而兹<lb/>
學得人之盛當不一再書而止也越六年丁酉月日記<lb/>
<pb n="KR4e0121_WYG_016-10b"/>
　　　巻菴記<lb/>
京口有世醫曰錢宗甫氏以巻名菴而請記于予予告<lb/>
之曰道無小而不入故巻之方寸而不足然亦無大而<lb/>
不包故舒之六合而有餘盖小大之體存乎道而巻舒<lb/>
之用因乎時也故易之進無咎與括囊無咎者猶吾夫<lb/>
子之微服于宋而攝相于魯之意也是皆因時而處之<lb/>
而巻之義斯得矣夫鼓之以雷霆潤之以風雨日月運<lb/>
行一寒一暑天之道舒矣然歛其神功於無聲無臭之<lb/>
<pb n="KR4e0121_WYG_016-11a"/>
表者其巻乎經綸天下之大經立天下之大本參天地<lb/>
之化育聖人之道舒矣然歛其妙用於不識不知之地<lb/>
其巻乎中天下而立定四海之民賢者之道亦舒矣然<lb/>
其藏若虛其貌若愚又其巻者乎故知進而不知退知<lb/>
存而不知亡知得而不知喪者舒而不能巻者也沮溺<lb/>
之耕楚狂之歌巻而不能舒者也其於道槩乎未之有<lb/>
得也而况於時乎矧夫退之無可巻則進之亦無可舒<lb/>
者矣故曰用之則行舍之則藏聖賢之學固然也又曰<lb/>
<pb n="KR4e0121_WYG_016-11b"/>
聖希天賢希聖士希賢宗甫亦果有意於斯乎雖然余<lb/>
竊有疑之醫之為道起瘡痍於藥石回夭閼於生全之<lb/>
域天下之人司命於醫久矣茍巻其道而不舒則生人<lb/>
之望絶矣其可乎是則宗甫之所以自名者亦左矣嗚<lb/>
呼予既已知之矣宗甫承累世之學有聲於時而其心<lb/>
盖歉然未敢以為足也故将退而處於金山銕甕之墟<lb/>
取其所傳之書若神農岐伯伊尹及秦越人張仲景之<lb/>
所授受以至近代張元素李明之王好古朱彦修輩之<lb/>
<pb n="KR4e0121_WYG_016-12a"/>
所紹述者探賾索隱旁狩逺獵巻而藏之方寸之間由<lb/>
是因時而施隨其所遇以行其道然後累世之業可以<lb/>
大成而非其可巻而不可舒之謂也然則宗甫其亦善<lb/>
於巻者乎宗甫起謝曰是誠有志焉請遂書以為之記<lb/>
　　　松石軒記<lb/>
錦衣主人居青溪之濱鳳泉之南有年矣讀書好禮樂<lb/>
交接賢士夫嘗搆一軒於居之隙疊石種松以擬山林<lb/>
之勝毎自公而退恒處其中左圖右史手不釋巻客至<lb/>
<pb n="KR4e0121_WYG_016-12b"/>
則一觴一詠暢敘幽情盖自以為真得所樂者回視一<lb/>
時際遇之光榮功名之烜赫泊如也間者瀛洲仙客訪<lb/>
主人於松石軒中顧而疑焉乃諗之曰君以武胄之賢<lb/>
承世勳之業厲剛特之操而聳挺拔之標負磊落之資<lb/>
而抱堅確之德以此馳聲於時久矣孰不謂其将以培<lb/>
養徂徠之材儲為明堂清廟之用者乎又孰不謂其将<lb/>
以磨礲燕然之刻建為驃姚貳師之勳者乎胡為退處<lb/>
兹軒友山中之松石逺世外之紛葩於君之計固得矣<lb/>
<pb n="KR4e0121_WYG_016-13a"/>
寧不孤其平日之所養者乎主人起謝曰誠如子言是<lb/>
亦盖嘗有志焉而力莫能與也矧夫時齟齬于遐鶩嵗<lb/>
荏冉以衰颯盖亦自知夫蒲栁之弱不可以語良材碔<lb/>
砆之頑不可以語美璞於是乎以恬淡為髙以幽隱為<lb/>
賢即吾方寸有餘之地竭吾尋常未盡之力種松於斯<lb/>
始於拱把而日至於條達枝葉之蕃碩者庶㡬焉疊石<lb/>
於斯始於一拳而日積於髙大宗家之鞏固者庶㡬焉<lb/>
此予之所以甘於近而不敢有他慕者也若夫素志之<lb/>
<pb n="KR4e0121_WYG_016-13b"/>
不可以直遂古道之不可以茍容則吾之超然此軒之<lb/>
中其亦自足矣夫若是何如客聞之喜其有不屈之節<lb/>
有固守之志誠無忝於松石者也乃擊節而為之謌曰<lb/>
種青松兮軒之前本之既良兮護視專嵗月㡬何兮鬱<lb/>
而參天傲氷霜兮節操堅本枝茂兮蔓亦延睠奕葉兮<lb/>
清風灑然疊白石兮軒之隂致之孔艱兮植立深嵗月<lb/>
㡬何兮積而為岑望之巖巖兮即之嶔嶔風雨不動兮<lb/>
斧斤不侵嗟磐石兮惟後之欽樂松石兮嵗月優㳺澹<lb/>
<pb n="KR4e0121_WYG_016-14a"/>
無營兮軒冕林丘嗟榮名兮雲之浮松之清兮石之幽<lb/>
可逸吾老兮慰吾憂伊美人兮孰與儔功成身退兮遺<lb/>
安是謀歌已呼酒三酌遂次第其語於軒之壁主人謂<lb/>
誰錦衣戸侯秦廷輝瑛客則翰林侍讀倪舜咨岳也<lb/>
　　　山東東昌府重修廟學記<lb/>
禮凡始立學必釋奠于先聖先師及行事必以幣故今<lb/>
郡縣學皆得祀孔子而廟學之制遂通乎天下譬諸天<lb/>
地之大無所不覆幬日月之明無所不照臨而四海六<lb/>
<pb n="KR4e0121_WYG_016-14b"/>
合之内固未有能外孔子之道以為家國天下者也夫<lb/>
然故則比乎京畿之巨藩交乎齊魯之名郡於此又可<lb/>
後乎山東東昌府學在郡治之東盖洪武初自都監故<lb/>
治徙建於此不啻百有餘年久且傾圮廢缺特甚前太<lb/>
守沈君譓来蒞郡事祗謁廟下顧瞻興嘆思圖修復乃<lb/>
相基度地審役擬費輦材于林伐石于山陶甓于冶咸<lb/>
適其用諏日而作不亟不徐百姓樂趍羣工効藝於是<lb/>
庳者崇之隘者拓之危昃者正之晦<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>者飭之剔舊置<lb/>
<pb n="KR4e0121_WYG_016-15a"/>
新規畫惟素後太守吉君慶繼焉益勤勸相務底完美<lb/>
及今太守楊君倫始上督厲益切乃獲卒工盖經始於<lb/>
成化甲午紀成於甲辰凡厯三政閱十寒暑而畢宜其<lb/>
周慎堅緻足垂永久者也廟為大成殿七楹承以崇臺<lb/>
翼以危檻圭衮邃嚴金碧輝煥左右為兩廡前為㦸門<lb/>
為靈星門其西為宰牲亭學則為明倫堂左右為四齋<lb/>
為學舍五十楹為饌堂堂之後有隙地廣袤十丈許築<lb/>
土為臺建尊經閣於上聚書其中以便講習其他廨宇<lb/>
<pb n="KR4e0121_WYG_016-15b"/>
倉庾庖庫之屬靡一弗備至於垣墉繚護松栢環列巍<lb/>
然宫墻數仭之盛聳易觀視多矣是舉也費雖穰而不<lb/>
匱於公役雖久而弗困於民而釋奠之宫足以掲䖍而<lb/>
妥靈講學之堂足以儲材而養德諸君其亦知所先務<lb/>
者哉職教是學者教授戴昂訓導某咸謂礲石琢辭以<lb/>
紀嵗月兹不可緩請之楊君具事本末走書幣介敖太<lb/>
史山來請予言於戯我國家尊崇孔子之道以化成天<lb/>
下故學校養士一惟導之以是其所以厚之以廪餼董<lb/>
<pb n="KR4e0121_WYG_016-16a"/>
之以憲臣作興誘掖之至者固冀其出而佐理丕熙庶<lb/>
績以成天下之治而已其所以望於天下之士如此其<lb/>
重矣乎然學校之廢興由守令之賢否而賢才之盛衰<lb/>
繫焉非偶然也諸君之繼守兹郡者皆能體國家之意<lb/>
以興學為先可謂賢矣繼自今士之㳺歌兹學者可不<lb/>
體諸君之意夙夜孳孳服膺孔子之道以淑其身以成<lb/>
其德他日効用於時推其所學輔成一代文明之化足<lb/>
以表見斯學養士得人之盛不亦韙歟斯固國家建學<lb/>
<pb n="KR4e0121_WYG_016-16b"/>
與諸君興學之心也故因記其成併書以為諸士勵焉<lb/>
　　　廣平府同知王君治水記<lb/>
廣平為畿内名郡肘翼太行以建治所其西南成安廣<lb/>
平肥鄉邯鄲之地則漳滏二水所經其西北永年雞澤<lb/>
之地則洺沙二水所經下流皆與洺合勢浸以大迺成<lb/>
化壬寅六月二十又二日天大雷雨窮日夕弗止明日<lb/>
益甚四水暴漲漫漶以流而滏水素受漳流性尤駛去<lb/>
郡城一舍而近遂入護城隄衝决賈葛潭横潰莫制環<lb/>
<pb n="KR4e0121_WYG_016-17a"/>
城百二十里匯為巨浸城将敗居人争出避水事殆不<lb/>
測時同知府事陜右王君原常下車之初署郡章甫三<lb/>
日奮然起曰事急矣不可以不力即冐雨至北門遍諭<lb/>
居人曰吾在此以身任一郡生靈之命水必不能為害<lb/>
毋驚擾徒取胥溺之患無益也乃擇官屬分堵以守且<lb/>
捍且築惟東門卑下患尤劇遂自當之迨夜水入城者<lb/>
四尺人大恐君躬操畚鍤督里甲兼拘僧徒之强有力<lb/>
者以事築塞天未曙卒障水以出君復以其餘力按視<lb/>
<pb n="KR4e0121_WYG_016-17b"/>
他所撫論而安輯之過家不入凡三晝夜不休水稍定<lb/>
乃増築西隄水屯二岸遏水北流民獲安堵是役也所<lb/>
全廨宇廟學民居萬有竒倉糧萬七千有竒民免墊没<lb/>
者萬二千有竒出民之阻於水者百五十有竒瘞民之<lb/>
溺於水者五十有竒復禁民乘時剽畧悉加賑貸焉既<lb/>
而郡以地勢本下而賈葛之潭延袤八里相傳有神龍<lb/>
居之滏水既决則衆流奔注渟窪弗洩日益為患淪敗<lb/>
民田害及郡城不可以不治乃檄邯鄲永年二縣令若<lb/>
<pb n="KR4e0121_WYG_016-18a"/>
丞鄭維新者四人分率夫役八百餘以塞决口導河流<lb/>
厥既踰嵗工弗克就民乃相率赴愬於部使者乞君治<lb/>
之君遂不避塗潦相度形勢尋究源流督屬飭工諏日<lb/>
事事且謂水勢不可以不殺於是旁開退水河於决口<lb/>
之下長八百六十步深三尺闊倍之其流既分其勢自<lb/>
緩可排而出者則導之退水河可引而入者則歸之滏<lb/>
陽河滏河之道既從退水之口隨塞舟楫無阻行者便<lb/>
焉復謂水患不可以不防於是建為經久之圖以虞决<lb/>
<pb n="KR4e0121_WYG_016-18b"/>
溢之至増築舊决潭口髙深三十丈廣袤二百一十步<lb/>
新築障水隄二一長七百八十步一長千二百六步而<lb/>
故道之以淤而壅者起賈葛口至大寺橋凡一十里有<lb/>
竒咸濬其淤而深之俾無留患焉是役也所費為椿者<lb/>
大小之木若干為梱者荆藁秸若干為絙者麻若干土<lb/>
若石不計其筭就役者凡若干人相勸以趍如忘其勞<lb/>
經始于癸卯三月六日畢工於三月二十有六日君乃<lb/>
散役告成乘舟以歸老稚遮道驩迎者以萬計始焉潭<lb/>
<pb n="KR4e0121_WYG_016-19a"/>
口塞而水勢殺民之鮮食者資焉日操網罟以漁者有<lb/>
所濟終焉河流平而水患除民之粒食者亦資焉日操<lb/>
耒耜以耕者有所成於是永年雞澤之民瀋陽之兵凡<lb/>
為戸千六百有竒其田五千九百七十頃有竒皆出沮<lb/>
洳而事作乂是秋之穫豆稌雜粟餘百萬石焉復以餘<lb/>
材搆龍王祠三楹於潭上以便祝嘏作輿梁二以利徒<lb/>
涉建集場於大隄之上分畫布井招來居民三百餘家<lb/>
以事懋遷興利袪患之政細大畢舉君亦可謂善於其<lb/>
<pb n="KR4e0121_WYG_016-19b"/>
職者矣維時郡之人以夙罹昏墊之害而今底平康之<lb/>
樂者皆君之功也不可不託文字以示永久適威邑令<lb/>
王君政奏績來京乃介光祿張君積之請言于予予聞<lb/>
古之善治水者以為治水一也有疏有濬有塞必如是<lb/>
而後可以無患築堤一也有剏有修有補必如是而後<lb/>
可以有防也迹君之所行亦畧備矣非其學明體用才<lb/>
勝劇要曷克臻兹哉雖然君之尊翁大司馬休菴先生<lb/>
在景泰間以雄才直節為都御史總漕淮南建塞沙灣<lb/>
<pb n="KR4e0121_WYG_016-20a"/>
之策則君之宦學相承固有所本歟先生於先公文僖<lb/>
府君為同年友故余知之為詳聞君之政有成績喜為<lb/>
執筆以書君名經原常其字領景泰丙子鄉薦居今官<lb/>
廉公有為所踐厯盖未艾云<lb/>
　　　緦山三亭記<lb/>
翰林侍講黄巖謝先生鳴治既拜大司成之命将赴南<lb/>
雍手一巻抵予俾記其所謂三亭者且告之曰僕故居<lb/>
桃谿之上有緦山山之中有㑹緦菴曽祖孝子府君墓<lb/>
<pb n="KR4e0121_WYG_016-20b"/>
在焉菴之外有方巖書院書院之南百步許為亭曰望<lb/>
海亭其西面方巖者為仰髙亭菴之北則為采藻亭亭<lb/>
下有池池外環以竹寔太守叔父之所作西涯學士既<lb/>
與諸公賦詩以記其勝積而成巻復為題之曰三亭雜<lb/>
詠子其為我記之考之圖志緦山方巖皆不經見觀諸<lb/>
君之所為詠歌之者盖天台雁蕩間最勝處使非因先<lb/>
生以發則與榛莽同閟奚以名于時天下佳山水以不<lb/>
遇其人而湮泯無聞者何限竊以嘆夫賢才之生一則<lb/>
<pb n="KR4e0121_WYG_016-21a"/>
軒豁天地一則擯棄丘壑亦所遭之幸不幸耳緦山方<lb/>
巖繼是其有聞矣乎惟昔先生自成化庚子居憂于家<lb/>
即與其叔寳慶太守公㳺讀書講學無日不在緦山方<lb/>
巖之間三亭豈皆是時所作者歟黄巖地瀕海風濤雪<lb/>
浪日在眉睫而亭以望名何居豈亦見道逺大惟日不<lb/>
足悠然而興望洋之嘆者歟詩復有之髙山仰止景行<lb/>
行止其意亦猶是歟至於藻取其潔故古人以之供祭<lb/>
祀詩詠采蘋是已亭亦因㑹緦而名歟然非忠信誠篤<lb/>
<pb n="KR4e0121_WYG_016-21b"/>
則東隣殺牛猶無取焉爾而况澗溪沼沚之㣲者歟於<lb/>
是而知三亭之所以名皆非偶然而已也嗟夫君子之<lb/>
學有本有文孝弟忠信其本也詩書禮樂其文也茍本<lb/>
之不足其如文何哉夫五服之制極於緦九族之親盡<lb/>
於緦緦山所㑹無不在焉尊祖合族於是乎有之而又<lb/>
先之以誠信守之以嚴敬油然興其孝弟之心者何如<lb/>
耶則夫三亭之作必於緦山者固先生之心惓惓於㑹<lb/>
緦也惇本之意至矣於乎此先生之所學者歟茍曰亭<lb/>
<pb n="KR4e0121_WYG_016-22a"/>
榭之侈登望游歌之樂則巻中之文富矣以是而語先<lb/>
生亦末已乎請記斯言于壁使後之人知三亭之所以<lb/>
作<lb/>
　　　翰林同年㑹圖記<lb/>
昔在成化丁酉之嵗傅君曰川肇為續㑹以敘同年之<lb/>
好客有出杏園雅集圖于座以觀者衆因嘆仰三楊二<lb/>
王諸先逹之髙致邈不可及而今猶可想見其彷彿或<lb/>
者以有兹圖在也時予輩同年之士之在翰林者離合<lb/>
<pb n="KR4e0121_WYG_016-22b"/>
之餘始獲萃處京師而予復将有歸省之舉聞滇南髙<lb/>
司訓雅善繪事乃於是嵗十二月二日謹治具予家折<lb/>
柬以速諸君次第畢至即席請如故事命髙為諸君寫<lb/>
小像為圖各賦詩于其後巻成而予歸歸未㡬時而存<lb/>
亡去住之感交錯于前者多矣原稿今為曰川藏去予<lb/>
在南都時嘗命工以東絹臨摹一本裝潢為巻置之巾<lb/>
笥以自隨時一展觀恍然如與諸君笑談一堂之上於<lb/>
乎豈可復得也哉圖紀在㑹者十有二人其中據案執<lb/>
<pb n="KR4e0121_WYG_016-23a"/>
筆而書者羅璟明仲坐而觀者二人左則謝鐸鳴治右<lb/>
則陳音師召也其左坐而鼓琴者李東陽賓之坐而聴<lb/>
者三人右則傅瀚曰川次右則呉希賢汝賢左則為予<lb/>
也步而前來者三人其一為張泰亨父次則焦芳孟昜<lb/>
又次則劉淳尚質也其後聨坐展巻以觀者二人左則<lb/>
彭教敷五右則陸釴鼎儀也童子侍側者十人亦當時<lb/>
所嘗執事者所謂得其彷彿而已者耳工拙固不暇計<lb/>
也予惟十二人者自甲申登第入翰林明年始為㑹㑹<lb/>
<pb n="KR4e0121_WYG_016-23b"/>
凡十人厯三年為十㑹於是以展省去以憂去者相尋<lb/>
也越十年而曰川亨父復為㑹以續盖周十二年為十<lb/>
二㑹而予以兹㑹終焉如嵗有閏而嵗成㑹有圖而㑹<lb/>
止自是而㑹不可復續矣今鳴治以南京祭酒休致而<lb/>
歸而敷五終于侍講亨父終于脩撰鼎儀終于太常少<lb/>
卿兼侍讀汝賢終于南京侍讀學士尚質終于漢中知<lb/>
府又皆為古人不可作矣惟明仲由福建副憲進南京<lb/>
國子祭酒師召為南京太常卿孟昜亦由湖廣副憲改<lb/>
<pb n="KR4e0121_WYG_016-24a"/>
南京通政賓之太常少卿兼侍講學士曰川自太常卿<lb/>
兼侍讀學士遷禮部侍郎然或南北之懸隔或公私之<lb/>
倥偬求如昔日之笑歌為樂又豈可得哉齋居之隙偶<lb/>
取巻閱之不覺為之永嘆因追録十二人者之出處敬<lb/>
識于巻之首俾後有考云若夫交㳺之情規正之誼諸<lb/>
作備矣兹得而畧焉<lb/>
　　　汀洲府儒學重修記<lb/>
𢎞治丁巳夏四月之吉福建汀洲府重修儒學成知府<lb/>
<pb n="KR4e0121_WYG_016-24b"/>
金陵呉君文度率僚屬師生落之於是教授陳鵬作而<lb/>
言曰惟兹汀之郡黌廟自大成殿而下皆吾呉守數年<lb/>
之所脩葺美輪美奐莫之與京而學自明倫堂而下又<lb/>
吾呉守今日之所作新工鉅費穰不可殫述匪託之金<lb/>
石何以傳逺示後乎謂予嘗職太史得執筆紀載其事<lb/>
乃專使介具書幣述顛末來請一言以記按學在郡治<lb/>
之東拜相山峙于前卧龍山拱其後鄞江之水環繞於<lb/>
其間誠山川竒秀之地宋紹興中郡守鄭强始創于兹<lb/>
<pb n="KR4e0121_WYG_016-25a"/>
國朝洪武初重為營建越嵗滋久日就傾圮成化初前<lb/>
郡守李桓嘗事脩飭材惡工濫旋至頽壞呉君自南臺<lb/>
御史簡任而來下車之初祗謁學宫首以興復為己任<lb/>
且曰政必久而後成吾其審圖之是以不亟不徐以計<lb/>
以度若大成殿若東西廡若靈星之門省牲之所咸正<lb/>
欹剔朽完漏補敝塗甃堅好繪飭精潔復作儀門建書<lb/>
舍廣庖廪締構之盛悉増舊規惟是明倫之堂講學之<lb/>
齋猶未即工乃𢎞治丙辰冬十月方農隙之時治理亦<lb/>
<pb n="KR4e0121_WYG_016-25b"/>
暇復檄長汀簿呉俊伐材于林陶甓于冶礲石于山裒<lb/>
工之良諏日之吉以從事焉因其舊基廣以新制建重<lb/>
樓于齋之端以便肄習植石檻于門之外以限徃來益<lb/>
庳為崇拓隘為𢎞髙亢有容多士來宗而汀之學宫至<lb/>
是而大成矣予惟汀之為郡在甌閩山谷斗絶之地其<lb/>
民氣習剛愎而好鬬故為之長者恒思䋲之以法用圖<lb/>
綏靖呉君之蒞于汀迹其所以為政則不然盖謂夫君<lb/>
子學道則愛人小人學道則易使也故學校之設教化<lb/>
<pb n="KR4e0121_WYG_016-26a"/>
之所自出不獨成德逹材足以養君子亦且移風善俗<lb/>
可以化小人是以廟學聿新雖未嘗役民之力而耳目<lb/>
所及自有以感民之心故呉君治汀且将九載政績之<lb/>
懋遂首八閩薦剡日騰推擢伊邇初不係乎任法之嚴<lb/>
實本於以道使民之所致也繼自今衣冠濟濟絃誦洋<lb/>
洋學校之政日盛月新而臨汀之民夕無桴鼔之警嵗<lb/>
樂耕桑之業是皆呉君德惠之所敷遺也於乎休哉故<lb/>
予記學之成特於呉君興學之盛心為政之美意表而<lb/>
<pb n="KR4e0121_WYG_016-26b"/>
出之以為汀人告焉是為記<lb/>
　　　新建督儲北館記<lb/>
洪惟我太祖髙皇帝之經理南都凡軍衞必有營營必<lb/>
有倉所以安軍伍便支給甚盛心也但京城廣邈倉散<lb/>
布其間逺邇非一故自鼔樓而北若府軍左諸衛為倉<lb/>
一十有八其去公署之地近者㡬十里逺且倍之戸部<lb/>
曹屬之任監收者朝徃夕返勞勩殊甚毎值雨雪之期<lb/>
率假宿老佛之宫以為常閱嵗滋久莫有加之意者迺<lb/>
<pb n="KR4e0121_WYG_016-27a"/>
者奉勅總督南京糧儲都察院右副都御史李公時雍<lb/>
蒞事之初興利刓弊審知其故慨然以為分建公館于<lb/>
城之北俾各監收者挈家徃居釐務節勞庶適其便乃<lb/>
謀之戸部尚書秦公世纓侍郎鄭公廷綱而恊遂具疏<lb/>
以請許之於是勾稽相度擇曹屬之有幹局者若貟外<lb/>
郎王彦竒俾專其役總廵郎中朱愷恊而相之購隙地<lb/>
于鼔樓之北之西廣袤若干畝為前門三楹東向為儀<lb/>
門為前堂各三楹俱南向後為穿堂為寢室為庖湢之<lb/>
<pb n="KR4e0121_WYG_016-27b"/>
舍環之以墻以限外内此則為總督之居東西為崇垣<lb/>
垣外為夾道闢二門以通出入道之左右畫為四區區<lb/>
有前後廰各三楹南向各為門東西向以逹于道庖廏<lb/>
之室左者右之右者左之崇庳廣狹其制一揆此則任<lb/>
監收者所居也儀門之外為旁室以居司門之役外為<lb/>
周垣為丈一百二十有竒後有池廣袤若干尺通為屋<lb/>
六十有二楹前門之外表以綽禊尤為偉麗凡木石工<lb/>
食之費為緡錢九百有竒皆部運官吏贖罪所入貯之<lb/>
<pb n="KR4e0121_WYG_016-28a"/>
公帑者一毫弗以及民盖經始于𢎞治丁巳之春三月<lb/>
越六月工以完告為費省而成功速有如此者維時守<lb/>
備及曹院諸公卿咸徃落之已而秦鄭二公以為李公<lb/>
斯舉實非常事不可不書以示永久不鄙欲予一言以<lb/>
記予惟政無大小便人者為善政故夫南都諸倉初皆<lb/>
各衛自為出内法久而敝至正統初朝廷用建議者之<lb/>
言始改用曹屬以任監收則其奔走徃來之勞盖六十<lb/>
餘年于兹矣一旦李公力為之倡而規畫經理復得其<lb/>
<pb n="KR4e0121_WYG_016-28b"/>
人以董于成位置嚴正輪奐完美遂使一代無前之曠<lb/>
典焯為百世可久之善政不亦韙歟然則監收諸君舍<lb/>
勞即安移逺為近誠非徒一己之為便所謂閔民力之<lb/>
易匱念官賦之難給悉意審覈出内惟允于以佐公家<lb/>
之萬一顧居此者可不慎乎此寔李公之所以深致望<lb/>
者因具書以紀嵗月而併以告焉是為記<lb/>
　　　溧陽縣學進士題名記<lb/>
溧陽為應天屬邑地大民夥政理亦繁新喻符君觀以<lb/>
<pb n="KR4e0121_WYG_016-29a"/>
名進士來為之尹身任教養之責民樂豈弟之化下車<lb/>
未㡬一邑以治尤且聴政之隙留意學校盖以興學勸<lb/>
士寔為首務於是鑿泮池新講堂廓靈星門作名宦祠<lb/>
刓敝補廢罔不周悉復念邑自宋元以來咸攝大郡及<lb/>
入國朝遂名京畿上邑士生其間沾被文明之化崛起<lb/>
首善之地登名甲科布列顯位者比比而然而題名之<lb/>
石缺而弗作非有司之責歟乃購堅珉需良工悉取先<lb/>
後諸科進士姓字大書深刻樹之學宫盖表章先進以<lb/>
<pb n="KR4e0121_WYG_016-29b"/>
興起後學其用心亦勤矣間以伻來請予一言以記惟<lb/>
進士之有題名其所由來久矣盖自唐神龍間杏園宴<lb/>
罷皆題名於慈恩寺塔至宋熙寧以來聞喜宴罷即立<lb/>
題名石刻元復因之遂為永制國朝進士釋褐之初賜<lb/>
恩榮宴于禮部立題名石于太學禮意之隆超越前古<lb/>
由是天下郡邑之制有良有司者仰承德意作興斯文<lb/>
復有郡邑題名之刻良以建之京師者無以及于天下<lb/>
而得之傳聞者不若存之於目之為切近著明也夫物<lb/>
<pb n="KR4e0121_WYG_016-30a"/>
之久者莫金石若以其姓字刻之于石石之存名之存<lb/>
也始之登髙科中之躋膴仕終之建偉績流芳聲以與<lb/>
兹石並傳於無窮顧不韙歟然其中君子小人賢不肖<lb/>
之相逺以貽羞於甲科以取玷於兹石其名亦不可磨<lb/>
也可不畏哉是則一石之刻其為勸亦逺矣夫然故作<lb/>
於前者固當謹身飭行陳力就列以保兹名而不失繼<lb/>
於後者尤必觀感而起擇善為師以紹兹名於可久由<lb/>
是天地之生賢為有用而有司興賢之心斯無憾焉雖<lb/>
<pb n="KR4e0121_WYG_016-30b"/>
然溧陽之為邑古矣山川靈秀所鍾甲於他郡故顯惠<lb/>
之勳業重於戚里貞烈之行義表諸閨闥上下二千年<lb/>
間式克至于今日休而史氏之彦登名兹石者遂亦獨<lb/>
盛於他族然則地靈人傑不亦有由然者歟予於是乎<lb/>
重有感焉因併書以記<lb/>
　　　外祖妣王孺人遺像記<lb/>
外祖妣姚母孺人王氏諱妙緣其先本杭人洪武中遷<lb/>
於應天孺人生而豐厚沉黙端淑莊慎父母擇所宜歸<lb/>
<pb n="KR4e0121_WYG_016-31a"/>
得外祖考友直處士盖時之聞人也既生子愷及先妣<lb/>
夫人而處士殁家饒於貲而愷方幼弱孺人綜理有法<lb/>
外内斬斬先是處士之弟友聞喪其妻遺子恒方月餘<lb/>
孺人即抱養之乳育之勤厚於己出如是者十有三年<lb/>
恒卒以京庠髙選取薦于鄉人固多孺人之慈教也先<lb/>
妣夫人生有異質素為父母所鍾愛正統己未以歸於<lb/>
家君遂偕上京師孺人慈愛不能忍乃以明年來視官<lb/>
邸先妣孝性天至懇留養焉時宦况貧約先妣躬勤以<lb/>
<pb n="KR4e0121_WYG_016-31b"/>
相之至捐簮珥之属以佐不時之需然孺人出自豐裕<lb/>
之族乃能安之而所以贊導先妣者居多先妣生不肖<lb/>
兄弟凡六人懐保煦育孺人無所惜其力不幸夭閼不<lb/>
遂不肖及女弟淑静僅存焉嵗己巳先妣有疾孺人因<lb/>
攜之南歸時國家多事而家君復逺使外國益以驚憂<lb/>
遂至不起景泰庚午後正月五日卒于南京棺殮衣衾<lb/>
一遵禮典悉出孺人之手不肖生僅七年女弟甫三嵗<lb/>
尤多疾疢呱呱仰哺誠可哀憐孺人乃遣不肖同其諸<lb/>
<pb n="KR4e0121_WYG_016-32a"/>
孫讀書鄉社而日抱視女弟盡鬻衣服首飾以供費暨<lb/>
家君歸省始克塟先妣以嵗辛未同先繼妣郭夫人及<lb/>
不肖北來孺人念女弟病目經嵗不可暫捨愷及諸孫<lb/>
留養之切遂攜女弟居於家嵗壬申女弟疾稍平則又<lb/>
問道而北辛苦萬狀送之京師至則繼妣所以奉之者<lb/>
不異其親而孺人之愛之亦不異其子故復勉留焉繼<lb/>
妣生子三人亦僅存阜皋二弟而丙子之嵗疾復作矣<lb/>
阜生方五年皋甫周嵗撫養勤惓視不肖輩有加皋病<lb/>
<pb n="KR4e0121_WYG_016-32b"/>
目病瘡延綿嵗月孺人躬擇乳嫗晝夜顧覆至忘寢食<lb/>
嵗丁丑春家君奉使荆湖而繼妣以五月六日卒于家<lb/>
不肖孱弱未立無所倚仗幸賴孺人以舉喪禮及家君<lb/>
使歸歸柩以塟而諸幼子則悉仰之孺人矣天順庚辰<lb/>
家君為權姦所構得罪逺謫家衆無所依孺人營護周<lb/>
密得無失所有小人乘勢欲謀奪居室者孺人面折其<lb/>
過竟逐去之卒不敢肆其姦乃攜不肖輩過宣備厯險<lb/>
阻不少憚嵗壬午秋家君徃遊雲中不肖赴試京闈皆<lb/>
<pb n="KR4e0121_WYG_016-33a"/>
不在側而孺人乃以七月二十三日忽感風疾又明日<lb/>
遂卒于宣之寓舍距其生洪武庚午五月二十九日春<lb/>
秋七十有三嗚呼悲哉不肖嘗惟孺人慈淑之行為宗<lb/>
黨鄉閭之所羡慕者迄今炳炳不泯獨痛孺人之棄其<lb/>
子若孫㫖甘之奉以一女之愛不惜徃返數千里之地<lb/>
來處于斯盖所以安養其身者無㡬而憂累其心者屢<lb/>
及若夫舉我二母之喪罔有遺缺撫視不肖子女四人<lb/>
者皆底有成至於憂患之中竭力保全無所顧避竟致<lb/>
<pb n="KR4e0121_WYG_016-33b"/>
隕命於邊陲之下雖垂絶之際猶念幼弟皋呼不絶口<lb/>
畧不及其家其所以為倪氏之心可謂終始不少渝者<lb/>
矣苐以卧病之日家君以及不肖皆弗及躬視湯藥棺<lb/>
殮以少荅其平日之恩為可痛恨及家君入關而南屢<lb/>
拜恩命不肖亦幸以科第入官忝有祿位女弟今歸名<lb/>
族為太學生關西楊時敷之妻阜亦獲遊太學需用有<lb/>
日而孺人竟不獲一暏光榮以快其心毎南望歔欷豈<lb/>
勝感悼也孺人之櫬歸塟于南京牛首山姚氏祖塋之<lb/>
<pb n="KR4e0121_WYG_016-34a"/>
次久矣而不肖之心追慕恩德痛恨無已焉迺託諸圖<lb/>
像庶㡬春秋奠獻永瞻音容少展如在之忱以塞遺恨<lb/>
之萬一倪氏子孫尚保之哉<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0121_WYG_016-34b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　青谿漫稿巻十六<lb/>
</p>
<p>
</p>
  </div>
</body>
</text>
</TEI>
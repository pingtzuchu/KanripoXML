<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>青谿漫稿巻三</head> <lb/>
    <p>
<pb n="KR4e0121_WYG_003-1a"/>
欽定四庫全書<lb/>
　青谿漫稿巻三<lb/>
　　　　　　　　　　　　　明　倪岳　撰<lb/>
　　五言律詩<lb/>
　　　贈李都閫士章<lb/>
玊帳坐生風將軍冠世雄雕弓控明月寶劍撫晴空笳<lb/>
鼓軍容肅旌旗敵陣空清朝有麟閣行見紀元功<lb/>
　　　中秋明日重會呉鼎儀宅分得光字<lb/>
<pb n="KR4e0121_WYG_003-1b"/>
昨已中秋過如何更舉觴謾勞頻會合未許太踈狂宦<lb/>
路憐同宦鄉心感異鄉明年今夜月誰復共清光<lb/>
　　　曉發女兒寺<lb/>
帆開天欲曙星斗尚招揺漸覺村居遠方驚客路遥不<lb/>
禁風獵獵相送水迢迢夜泊知何䖏晴雲隔暮潮<lb/>
　　　晩泊新口飲章太僕舟中<lb/>
落日下新口遠帆時見收應判同秉燭相與更移舟海<lb/>
内經時别天涯一醉留遲明各分袂去住兩悠悠<lb/>
<pb n="KR4e0121_WYG_003-2a"/>
　　　過奉新復與章太僕會遂邀飲驛中觀壁間日本<lb/>
　　　　碧照野釋所題有作<lb/>
驛舍在河滸拂衣聊與登獨憐身似燕共醉酒如澠好<lb/>
客金閨彦能詩碧海僧相看成一笑聚散亦難憑<lb/>
　　　過髙郵湖<lb/>
晴湖三十里杳渺絶雲天漁艇浪中出客帆風外懸經<lb/>
逰非偶爾飄泊正依然極目東南道孤村起暮烟<lb/>
　　　沙河遇便風遂至龍江關<lb/>
<pb n="KR4e0121_WYG_003-2b"/>
已擬沙渚泊忽來風雨聲人皆催早發我亦厭孤征浪<lb/>
駭千峯出舟憐一葉輕此時雖甚㨗猶是險中行<lb/>
　　　挽太僕沈少卿<hi>珤</hi>
宦路憐騰踏都來十四年有親驚白髪無子負青氊客<lb/>
夣成蕉鹿鄉心逐紙鳶淮隂舊遊處門巷總依然<lb/>
　　　三月晩泊和合驛<hi>戊戌二月</hi>
晩投和合驛地近久知名茅屋孤村斷烟波一棹輕氷<lb/>
痕沙半折春色栁初榮自信儒官冷無勞候吏迎<lb/>
<pb n="KR4e0121_WYG_003-3a"/>
　　　送陳師召侍講陞南京太常少卿<lb/>
載酒都門道春風花滿園永懐别後事須憶醉中言求<lb/>
友長憐子居官屢得孫何時尋舊約聨佩掖西垣<lb/>
九關辭曉仗匹馬逐春帆暫解詞垣直榮題禮寺衘龍<lb/>
江天縹緲鳳嶺雨巉巖到處供吟眺何時寄一緘<lb/>
詞垣二十載友道託深知閩海來䨇鳳秦淮見一夔聖<lb/>
皇元重禮士子待談詩明日河橋别停雲有所思<lb/>
行歌動驪駒畨直别金馬啣杯復踟蹰把袂此傾瀉交<lb/>
<pb n="KR4e0121_WYG_003-3b"/>
情固同陳文采豈殊賈容臺藉增重江南慕風雅<lb/>
　　　九日遊陳氏西園即席次鏡川楊學士韻<lb/>
左掖候朝囘西谿共客來陶翁思對菊杜老慰登臺山<lb/>
近秋屏列池清晩鏡開似忘紅日墮猶欲盡餘杯<lb/>
紅葉明孤嶼黄金媚一川山童供午餉野老刈秋田歸<lb/>
鳥髙還下閒雲往復旋試看村社日扶醉説豐年<lb/>
穿巖結疏屋接隴布秋菑出郭路非遠還家心自遲最<lb/>
宜春雨後又近夕陽時彷彿青谿曲悠然千里思<lb/>
<pb n="KR4e0121_WYG_003-4a"/>
酣餘步遠塍暮景自清澄籬菊未堪摘谿魚猶可罾竹<lb/>
間挑晚稻荷底拾秋菱欲盡登髙興攀崖更一層<lb/>
　　　草庭都尉西涯學士兩以正月四日同復命奉<lb/>
　　　　天殿有詩紀之輒賦一首<lb/>
南北馳驅異東西奏對同翻思三載上又是五更中好<lb/>
事傳青瑣新編出綵筒如聞䨇鳳語翽翽在梧桐<lb/>
　　　寄和屠元勲都憲廵邊再用韻之作<lb/>
建節風霜地驚心塞草秋弓刀深警戍鼓角遠鳴樓詩<lb/>
<pb n="KR4e0121_WYG_003-4b"/>
為籌邊得名因制敵留長城今有託髙爵會須酬<lb/>
荒凉臨絶塞揺落値髙秋古鎮山當壘孤城樹映樓戍<lb/>
兵深可念驛騎暫須留却憶勞行役清吟誰與酬<lb/>
　　五言長律<lb/>
　　　送陳直夫赴南臺理刑<lb/>
玊署初開講青衿舊執經深林嗟豹隱空谷見蘭馨詞<lb/>
俊驚翻峡名成訝震霆聲華金貴重丰采玊晶瑩戎幕<lb/>
分繁政親闈慰晚齡天曹俄捧檄秋水遽揚舲柱下榮<lb/>
<pb n="KR4e0121_WYG_003-5a"/>
周史臺端典漢刑東山沾惠雨南斗煥文星遥望天邊<lb/>
鵠相看水上萍分携猶繾綣惜别重丁寧椿府移歸棹<lb/>
霜堦盡落蓂乆違憐寂寞獨立歎伶俜目斷遠山隔淚<lb/>
俱清露零平安煩兎穎椷識託鴻㝠落日沙頭酒西風<lb/>
驛外亭有懐渾不盡翹首暮雲停<lb/>
　　　謁孝陵有作用子美昭陵韻<lb/>
烽烟從盪滌華夏愜依歸海岳趨戎馬星辰上袞衣舜<lb/>
文千載治湯武一時威運撫乾坤永明揚日月輝山陵<lb/>
<pb n="KR4e0121_WYG_003-5b"/>
今窅漠寢殿故霏微螻蟻空瞻拜神龍仰奮飛<lb/>
　　　臘月二日諸同年會飲予家因作圖以紀終會<lb/>
　　　　云<lb/>
憶歸鰲禁直愛説杏園圖<hi>時因舉三楊諸先生杏園雅集圖以為之倡</hi>諸老<lb/>
留遺事中朝仰盛謨文章臻道妙勲烈應時須允矣推<lb/>
先達因之啓後塗傾心瞻斗嶽拭目見眉鬚曠邈宜重<lb/>
續招邀不再呼會當清燕合身及太平娯髙節偏怡晩<lb/>
深期直過晡香山藉居易洛社重寛夫江右來三俊<hi>明仲</hi>
<pb n="KR4e0121_WYG_003-6a"/>
<hi>曰川敷五皆江右人</hi>呉中得二儒<hi>亨父鼎儀/皆呉人</hi>𤣥暉才更逸<hi>鳴治</hi>原甫<lb/>
志非迂<hi>尚質</hi>獨貢荆山璞<hi>賔/之</hi>連收閩海珠<hi>師召汝賢皆閩人</hi>洋洋<lb/>
懐泌水<hi>孟陽</hi>落落恥齊竽調律䕫音協封山舜業符<hi>是會凡十</hi>
<hi>二人</hi>竒逢如有待雅集幸無渝詩話呈新草歌詞據槁梧<lb/>
永懐蘭在室盡醉酒盈壺㸃染爭毫末觀瞻動座隅丹<lb/>
青差可託巻帙自應俱翠竹鸞儀整蒼松鶴骨癯何勞<lb/>
問工拙聊足記形模異産關河隔同升雨露濡論交千<lb/>
古尚投分寸誠孚藝苑聨珂入經帷接佩趨冰銜今豈<lb/>
<pb n="KR4e0121_WYG_003-6b"/>
遠天路昔非殊禮法從容地才猷次第攄正縁師孔孟<lb/>
端合謝軒虞張弛遵前軌荒凉愧此區流傳從竹帛想<lb/>
念在桑榆厚意知堪信蕪言恐未愚<lb/>
　　　南京大司冦周荘懿公挽詩<lb/>
蒼姬初肇姓陽曲始分支簪紱家聲遠松筠骨相竒泮<lb/>
宫虬在蟄鄉榜鳳來儀宦跡驚鵬徙文名憶駿馳遂聨<lb/>
青瑣籍眞授白雲司被賜逢康伯無寃付釋之平反用<lb/>
輕典推鞫盡單詞執法何曾刻存仁豈但慈聖皇更化<lb/>
<pb n="KR4e0121_WYG_003-7a"/>
日司冦拜官時殊擢由公論孤忠結主知老成符大用<lb/>
謹厚見優為懇款惟謀國辛勤復賑饑栢臺厪簡命斧<lb/>
扆慰疇咨公庾豐新積留都肅舊規三遷權益重八座<lb/>
位偏宜總憲平如水持衡信若蓍貫城星采淡嘉石露<lb/>
華滋惠澤人皆洽雄才世共推勲庸端可紀度量詎能<lb/>
窺縱獄追唐史封山陋漢祠乞休雖屢屢倚注正孜孜<lb/>
裕後非他術承休並美姿庭堦茁蘭桂伯仲協塤箎身<lb/>
向清朝健心於暮景怡抗章還自切解組未為遲北覲<lb/>
<pb n="KR4e0121_WYG_003-7b"/>
終吾事南歸遂所期潁中歐相逸洛下潞公嬉大嚼仍<lb/>
加飯微疴忽問醫謝安纔夣酉傅説竟騎箕未滿羣生<lb/>
望徒傷一老遺䘏隆天府詔訃動士林悲白壁終成瘞<lb/>
青山不費貲孤卿傳顯諡太史樹穹碑夙荷通家愛長<lb/>
懐共里私賔筵三爵又客路片帆隨後進深䝉誨前修<lb/>
素願師幾年嗟遠别終夕繫遐思太息音容隔無從涕<lb/>
泗垂不堪千古恨聊託五言詩何日經佳兆臨風酹一<lb/>
巵<lb/>
<pb n="KR4e0121_WYG_003-8a"/>
　　六言律詩<lb/>
　　　題江景便靣<lb/>
客舟欲渡未渡僧鐘似聞不聞北固羣山遠隔南零一<lb/>
水中分<lb/>
　　　和鏡川楊先生齋居之作<lb/>
十里春流繞户半輪晴月當簷齋閣獨眠小榻書忩髙<lb/>
捲踈簾自笑宦情淡泊還驚詩律清嚴試問謝家草色<lb/>
東風已動柔尖<lb/>
<pb n="KR4e0121_WYG_003-8b"/>
　　　瀛洲舊會承鄭東園邀飲神樂道觀即席次韻<lb/>
　　　　二首<lb/>
瀛洲舊約始會神樂福地重來最愛乘風琳館何妨步<lb/>
月瑶臺杏園芳躅可繼鳳城雅倡宜裁却羡斯文風味<lb/>
不負翰苑情懐<lb/>
南國新看合袂北門舊憶垂紳自是交遊誼重更看傾<lb/>
倒情真便判詩酒娯我莫遣風花笑人囘首玊堂天上<lb/>
江湖未遠嚴宸<lb/>
<pb n="KR4e0121_WYG_003-9a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0121_WYG_003-9b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　青谿漫稿巻三<lb/>
</p>
<p>
</p>
  </div>
</body>
</text>
</TEI>
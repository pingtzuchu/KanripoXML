<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>青谿漫稿巻二十三</head> <lb/>
    <p>
<pb n="KR4e0121_WYG_023-1a"/>
欽定四庫全書<lb/>
　青谿漫稿巻二十三<lb/>
　　　　　　　　　　　　　明　倪岳　撰<lb/>
　　墓誌銘<lb/>
　　　明故湖廣長沙府通判陳君墓誌銘<lb/>
成化初予官翰林時郡人陳君堅逺領南畿鄉薦來謁<lb/>
予世翰堂癯然若不勝衣而言動不茍温然君子人也<lb/>
再試春官不偶即挈家京師僦屋隆福橋西蕭然一室<lb/>
<pb n="KR4e0121_WYG_023-1b"/>
兀兀以事問學四方之士多從之㳺如是者蓋十餘年<lb/>
卒以不偶有司乃棄去就選銓曹拜黔陽知縣九載秩<lb/>
滿進長沙府通判其弟鏡亦以某知縣為鄖陽通判兩<lb/>
郡相望二難競爽時以為榮未幾予奉命來典南銓乃<lb/>
聞君丁内艱歸以憂勞致疾遂至不起惜哉葬且有期<lb/>
其孤泝謂予知君惟素乃奉夏銀臺所述事状介鄉友<lb/>
郁景章衰絰蹐門泣請為銘予方期君逺到而遽至此<lb/>
方為悼惜不已其忍執筆銘君墓哉然諠不可辭遂按<lb/>
<pb n="KR4e0121_WYG_023-2a"/>
狀序而銘之君諱鋼字堅逺姓陳氏别號遲宜子其先<lb/>
居考亭宋相秀國升之之第升之仕至昭化軍節度使<lb/>
子澤補京秩以言青苖謫明州子孫遂為鄞人至祖珤<lb/>
國初以名醫徴詣京復有籍應天考諱愷號艾庵醫益<lb/>
有名以君貴贈文林郎黔陽知縣妣張繼盧俱孺人君<lb/>
生而性質清粹族兄都憲濂竒之謂艾庵宜篤意以教<lb/>
因遣從金克明先生授經日有造詣遂占成化乙酉京<lb/>
闈高第積學既久文名益彰辛丑徃蒞黔陽邑邇夷俗<lb/>
<pb n="KR4e0121_WYG_023-2b"/>
輕刑喜訟君力諭觧之民知所向鞭朴不施公庭寂然<lb/>
乃搆堂曰面山日坐其中若無事者至於置飬濟院使<lb/>
窮者有所歸立社學使䝉士有所教闢山田餘千畆積<lb/>
義倉至萬石使貧無力者饑無食者皆有所濟沅水廹<lb/>
城毎春輙泛溢為患君鑿石為隄而患遂息猺獠肆掠<lb/>
毎夜輙驚疑為害君堅卧不起而害亦除楚俗居喪多<lb/>
擊鼓為歌而詞甚鄙君取古哀詞梓行邑中以正之使<lb/>
民知送終之禮建寳山書院以祀唐死節張扞宋縣令<lb/>
<pb n="KR4e0121_WYG_023-3a"/>
饒敏學使民知崇徳報功之意他如遇歳旱禱雨輙應<lb/>
定賦役公正有法山夷與編民争田久不服得君一言<lb/>
即决老稚争肩輿送君其見信異類如此及他善政尤<lb/>
多不可殫述部使者累以懋異之績聞于朝遂膺推恩<lb/>
之典錫之勑命有撫字有方操脩弗懈累書上最之褒<lb/>
尋亦有長沙之擢矣去任之日民攀泣不忍捨蓋得民<lb/>
之深云及為長沙作來湘賦以自見藹然忠愛之誠殆<lb/>
與賈生吊屈原者相先後善讞疑獄民有寃者皆赴愬<lb/>
<pb n="KR4e0121_WYG_023-3b"/>
於君脩岳麓書院以祠文公南軒作極高明亭以待來<lb/>
學之士奉詔重脩親藩府第費億萬計君撙節有法公<lb/>
私不擾王甚重之藩臬亦倚君為用聞母太孺人訃即<lb/>
日奔䘮歸哀毁踰節竟以是卒得壽六十有四其生為<lb/>
宣德某年某月某日卒以𢎞治丙辰七月十四日先配周<lb/>
氏贈孺人繼金氏封孺人子男四沂濬皆嗜學淳潮尚<lb/>
㓜孫男二時應時閏塟以卒之年某月某日墓在某山<lb/>
原君性孝友少䘮母事艾菴盧孺人克盡子職與兄鍾<lb/>
<pb n="KR4e0121_WYG_023-4a"/>
弟鏡處恩誼尤篤平居喜好文事適興山水所蓄法書<lb/>
名畫甚多有適齊紀行㵲溪江臯湖南諸稿若干巻藏<lb/>
于家居官清白始終不渝然留意民事所至有聲使天<lb/>
下郡邑皆得如君其人布列於其間民病其有弗瘳者<lb/>
乎乃至循良如君而又不獲大究厥施如此誠可惜也<lb/>
銘曰<lb/>
清廟之玉曰久在匵猗蘭之馥汎乎幽谷用之弗足毁<lb/>
折胡速豈弟膏沭郡邑具録青山之麓以瘞賢淑銘焯<lb/>
<pb n="KR4e0121_WYG_023-4b"/>
芳躅百世是告<lb/>
　　　故朝列大夫四川等處承宣布政使司右叅議<lb/>
　　　致仕朱公墓誌銘<lb/>
𢎞治丁巳正月七日四川布政使司右叅議致仕朱公<lb/>
以疾卒于金陵之第其子嗣隆告訃於公館甥湖廣按<lb/>
察司僉事曹君玉且曰葬必有銘然知吾父者莫子若<lb/>
子其状列事行將奉以干於當代執筆者玉旣聞訃而<lb/>
哭已乃述公平生履歴之詳歸于嗣隆於是衰絰踵門<lb/>
<pb n="KR4e0121_WYG_023-5a"/>
謁予文以銘其幽公為吾鄉先進誼不得辭按状公諱<lb/>
貞字惟正姓朱氏别號息軒其先揚之泰興人勝國時<lb/>
髙祖某任龕山廵檢慕錢唐山水之勝因徃卜居焉曾<lb/>
祖復嵊縣尉祖綝入國朝為大都督府宣使黔寧昭靖<lb/>
王沭公重其學行為請于上延為塾師改授學録始家<lb/>
金陵考皥以家學嗣居師席故黔寧之世克篤忠貞盖<lb/>
有由也母平氏虎林仲㣲先生之女有淑行通小學女<lb/>
教諸書尤善敎子子四人公其仲也少聰頴異常兒甫<lb/>
<pb n="KR4e0121_WYG_023-5b"/>
十二即辭父母從國子助敎張山觀先生授詩經毎朔<lb/>
望始一歸省及張去任復從禮部主事謝廷輔卒業授<lb/>
書經補應天郡庠弟子員益力于學景泰癸酉領京闈<lb/>
鄉薦天順丁丑登進士高第擢河南彰徳府磁州知州<lb/>
時朝廷遣中官取異魚磁地所産不多民苦逼廹貳守<lb/>
以下將引避公不可曰朝廷設官以為民也乃秉誠禱<lb/>
于河異魚湧至且委曲調䕶民免於擾内閣南陽李公<lb/>
鄧州人聞公政績遂薦為鄧州知州天順壬午歳也公<lb/>
<pb n="KR4e0121_WYG_023-6a"/>
嘗聞鄧州及所屬内鄉新野二縣之人徃與本省閿鄉<lb/>
及陜西一帶驛夫更易走逓但彼土著之人素號貪狼<lb/>
故至者輙被抑勒捶辱並施財力俱困歳以為常無所<lb/>
於愬公乃具疏乞各於本土應役庶免斯患遣人以聞<lb/>
報可自是民享其便李公聞之緘詩以賀甲申以公務<lb/>
過磁民具壺漿以迎者數十里時南陽守適與偕行見<lb/>
而嘆曰世之仕者既去而不敢復造其地者有矣君何<lb/>
去思之深也成化丙戌荆襄劉千斤作亂朝廷命將討<lb/>
<pb n="KR4e0121_WYG_023-6b"/>
之兵行所至供億百出稍遲則典守者輙被叱辱且攘<lb/>
奪一空將次鄧州民皆蹙首以俟公乃擇儒學生員有<lb/>
幹局者令各具衣巾分主其事至則叱辱無所施仍極<lb/>
力營辦軍用不乏害弗及民是年冬丁外艱明年丁内<lb/>
艱起復陞南京刑部郎中仁恕明允獄以無寃三載考<lb/>
㝡得賜誥贈考如其官母妻贈封皆宜人尋陞四川布<lb/>
政使司右叅議奉勑總督松潘等處糧儲松潘地極險<lb/>
逺毎歳㑹計邉儲民憚轉輸之艱寧甘拖欠甚者迯去<lb/>
<pb n="KR4e0121_WYG_023-7a"/>
以為常間能運至而前之官此者或厭於煩不以時受<lb/>
坐候既久姦弊滋甚民益苦之邉庾不充率由於此公<lb/>
至勤已恤下凢轉輸至者即與收受不以多寡為限民<lb/>
樂趨焉嘗欲奏請東西二路每於中途設一倉俾得兩<lb/>
次倒運以便民封事已具以與廵撫所議處者不合而<lb/>
止恒以為恨公又以沿邉守哨多以免死罪者充但去<lb/>
家旣逺衣食俱乏強者則迯弱者則死公嘆曰此豈立<lb/>
法備邉恤刑之意况舊有量給口糧例乃逹之廵撫旗<lb/>
<pb n="KR4e0121_WYG_023-7b"/>
軍月五斗舎餘月三斗自是至者得安其生無迯亡之<lb/>
患矣松潘地與西畨諸種相隣不時剽掠為患公撫禦<lb/>
有方不復肆虐惟黒虎一寨獨肆桀驁招懐不服公與<lb/>
總戎者謀宻為勦捕闔境以寧事聞賞典將行而公遽<lb/>
以老具䟽乞歸矣瀕行軍民攀送不忍舎鎮廵大臣及<lb/>
諸司縉紳皆為詩章歌咏其美盛供張以餞觀者榮之<lb/>
癸卯春抵家躬葺田廬為娛老計郡舉鄉飲必敦請以<lb/>
為介賔勝日則與鄉士夫故老效古人真率㑹以為樂<lb/>
<pb n="KR4e0121_WYG_023-8a"/>
雖年踰七望八而康强若少壮惟以詩酒自適於林泉<lb/>
之下意泊如也性至孝痛親蚤世毎歳時祀享未嘗不<lb/>
泣下沾襟保重遺體不棄膚髪慎於交際雖遇童子必<lb/>
以禮以故居鄉居官與物無忤尤樂賙恤親隣有䘮貧<lb/>
不能舉者率為資給有舊識某者稱貸久不能償公召<lb/>
其子以故劵與之去祖塋數里許别擇隙地以葬臧獲<lb/>
之亡者其所存長厚盖如此自㓜工楷法晚變為行書<lb/>
駸駸古人所著有息軒稿若干巻藏于家公既嬰疾度<lb/>
<pb n="KR4e0121_WYG_023-8b"/>
不起即召嗣隆語之曰我敭歴中外不為不顯優㳺桑<lb/>
榆不為不夀多福令終幸兼有之兹復何憾惟汝讀書<lb/>
飭行勉圖立身之計吾目瞑矣遂卒距所生永樂辛丑<lb/>
二月一日享年七十又七先是三二年公於壽藏衣衾<lb/>
棺槨之類悉為營建務底堅美肆今無倉卒之慮人益<lb/>
高公之識云配唐氏封宜人燕山右衛千户禮之女側<lb/>
室楊氏子二長即嗣隆應天郡庠生娶王氏錦衣衛指<lb/>
揮俊之女次嗣賢蚤卒女五長適即曹僉事王次梁玉<lb/>
<pb n="KR4e0121_WYG_023-9a"/>
陳裸胡鑑陳節皆京衞指揮孫男一臣忠孫女二皆幼<lb/>
葬以卒之年某月日墓在江寧縣長泰北鄉鷂子山之<lb/>
原銘曰<lb/>
朱氏之先世以儒顯有賢嗣興蘭茁於畹徳馨發聞優<lb/>
入時選班資屢升恩命亦腆郡以惠施獄以平讞于蕃<lb/>
于宣素藴畢展倦遊東歸世累斯遣宦業之承惟後之<lb/>
衍鷂山之墟卜宅非逺焯行著銘百祀其闡<lb/>
　　　中奉大夫江西等處承宣布政使司右布政使<lb/>
<pb n="KR4e0121_WYG_023-9b"/>
　　　致仕秦公墓誌銘<lb/>
江西布政使司右布政使致仕秦公既卒之又明年為<lb/>
𢎞治丁巳越<hi>闕</hi>月<hi>闕</hi>　日其孤鋭始克奉公柩葬于邑<lb/>
惠山聽松菴之南乃具里彦李舜明所述状伻來請銘<lb/>
昔公之以微恙去官吾黨縉紳之士咸為之惋歎而今<lb/>
則已矣按状公諱䕫字廷韶姓秦氏别號中齋宋淮海<lb/>
先生少游之裔先生之子湛倅常州乃有籍于常先生<lb/>
初葬髙郵後遷于錫至公六世祖瑞依墓以居遂為錫人<lb/>
<pb n="KR4e0121_WYG_023-10a"/>
既而遷今所居鳯光橋者公曽祖諱彦和諱季昇者公<lb/>
之祖以厚徳重於鄉以能詩名于時始封兵部主事進<lb/>
武昌知府諱景暘者公之父其配殷封安人贈恭人者<lb/>
公之母也公生數歳以頴敏稱武昌遣從楚府伴讀余<lb/>
季樞㳺卒業于東平知州劉超逺之門學有造詣遂領<lb/>
天順己卯京闈鄉薦登庚辰進士第奉詔賜歸明年入<lb/>
朝拜南京兵部武庫主事進職方員外郎再轉武庫郎<lb/>
中成化壬辰出為武昌知府以内艱去服闋轉江西之<lb/>
<pb n="KR4e0121_WYG_023-10b"/>
建昌乙巳擢福建右叅政嘗在告者逾三月丁未進江<lb/>
西右布政使遂以疾致仕此公歴官之槩也公始筮仕<lb/>
勤勵弗懈有志事功其在武庫即奏革𨽻卒之冗者以<lb/>
杜請托迄今民受其惠其在武昌地大政繁且藩臬所<lb/>
蒞事恒掣肘公至首除奸惡植良善興學課農積榖緩<lb/>
刑創飬濟院定均徭法一意愛民如恐不及廵撫都御<lb/>
史繁昌吳公永新劉公前後至皆禮重公仍下其均徭<lb/>
法於列郡行之嘗祀神至江滸見一婦反按投沙中氣<lb/>
<pb n="KR4e0121_WYG_023-11a"/>
將絶頃之少甦扣之則曰妾杭人栁氏隨夫商於外為<lb/>
盗劫殺將汚妾拒不從因投于此公即收置屏處蹤跡<lb/>
得盗寘之法歸婦于其家優人李昆寓長沙見陸氏女<lb/>
美而多貲乃百計求得之其族兄來赴秋試具愬於公<lb/>
公按正其罪女還陸氏由是廵撫廵按及藩臬之長交<lb/>
章疏公治行為湖南第一旌擢將行而公以憂去先是<lb/>
郡中百需皆取辦諸市久不酬直民用怨咨公乃閲帑<lb/>
藏之以贓罰名者為銀若干兩即散給市民歡動閭巷<lb/>
<pb n="KR4e0121_WYG_023-11b"/>
或曰公且去宜私其餘公怒斥之悉籍其數置故處乃<lb/>
歸民至攀轅不忍捨有役均訟平之謡其在建昌民尤<lb/>
徤訟公治之如武昌始皆懾服廣昌有何姓者與令有<lb/>
隙他民將訟令令疑之乃陰令人首何罪惡宻捕得之<lb/>
論以極典何族訴於公公疑焉詢之人曰寃也乃逮首<lb/>
者詰之曰爾胡得厚誣平人吾固知非爾心也第以情<lb/>
言之否且得罪其人流涕吐實何遂免死吉水彭伍二<lb/>
大姓相奏詰逮者百餘人歳久不决憲臬以屬公擇曠<lb/>
<pb n="KR4e0121_WYG_023-12a"/>
地人相距數丈則立一木繫之使不得相耳語乃次第<lb/>
鞫之語或矛盾輙加考掠不旬月盡得其情獄成民伏<lb/>
辜聞者快焉其治瑞州獄亦然此公政績之著也公自<lb/>
㓜嗜學於書無所不讀為文章下筆累數百言滔㴞無<lb/>
滯詩清麗有唐人風書法趙松雪景仰先哲所至考求<lb/>
遺跡脩舉廢墜如武昌新張乖崖祠葺黄鶴樓建昌復<lb/>
李泰伯曽南豐祠皆措置有法役弗及民遇山川佳勝<lb/>
處登臨懐古形之賦詠尤多性剛直善善惡惡無所茍<lb/>
<pb n="KR4e0121_WYG_023-12b"/>
故平生所交㳺必清介有文之士待寮友一以信義處<lb/>
鄉黨遇族姻和而有禮平居簡約未嘗輕渉公府此公<lb/>
學行之優也性孝友以殷恭人沒弗及奉含歛毎言及<lb/>
輙慟事武昌敬愛備至在金陵建昌皆迎就養及致政<lb/>
歸尚無恙乃作五峯草堂天全亭於九龍山下建隆壽<lb/>
堂於所居之坎隅日與二弟旦奭奉武昌㳺衍其間武<lb/>
昌喜談詩好登山臨水為樂毎遇勝日必延致騷人墨<lb/>
客親奉杖屨以從鄉人榮之如是者數年及卒公哀毁<lb/>
<pb n="KR4e0121_WYG_023-13a"/>
踰節疾復作瀕殆乃執二弟手索筆為書惟以弗克躬<lb/>
襄大事為恨言不及他此公孝友之實也其卒以𢎞治<lb/>
乙卯十二月十二日距生則宣徳癸丑五月三日得壽<lb/>
六十有三所著中齋集若干巻藏於家配沈氏封安人<lb/>
進恭人子男一即鋭攻舉進士業為邑庠生女五皆適<lb/>
儒族初公既得吉壤茂林脩竹秀蔚而深窈心且樂之<lb/>
將營壽藏而未果至是鋭乃即其地營建塋域具如法<lb/>
式葢踰年而後成遂以葬焉惟公卓犖之才清粹之行<lb/>
<pb n="KR4e0121_WYG_023-13b"/>
勲名炳炳方將追軼古人而弗及大施遽以疾沮豈造<lb/>
物者亦有意於其間乎否耶嗚呼惜哉銘曰<lb/>
惟貌之癯惟徳之腴揚于天衢焯乎令譽其進也徐雄<lb/>
藩載居公望未踰公才有餘忽然懸車公體之瘉若彼<lb/>
龍駒扼於馳驅孰不欷歔公心則娛山水盤紆以為親<lb/>
愉九龍之墟爰有幽廬擅美一隅惟公所須我其銘諸<lb/>
百世弗渝<lb/>
　　　故味菜居士沈翁墓誌銘<lb/>
<pb n="KR4e0121_WYG_023-14a"/>
𢎞治丁巳九月五日金陵沈翁文實卒於家其孤武昌同<lb/>
知景聞訃奔喪歸卜以十二月十八日奉公柩葬之安德鄉<lb/>
大山之原啟厥配芮孺人之竁合窆焉復奉同庠鄧秋官<lb/>
存德所述事行介俞大尹黼衰絰謁予泣請為銘以掩諸<lb/>
幽予於翁有里姻之舊因憶丙辰春景以述職之京嘗干予<lb/>
言歸為翁八十之壽遽忍銘翁墓哉按狀翁諱誠姓沈氏<lb/>
文實其字别號味菜居士世家浙之錢唐國初徙閭右實京<lb/>
師始有籍于應天之江寧祖某生二子長德字本道次貴本<lb/>
<pb n="KR4e0121_WYG_023-14b"/>
道生二子長容次即翁容隨貴執役北京以卒遺翁父子煢<lb/>
然獨存翁㓜聰慧嗜學蚤有知識父母鍾愛焉甫七歳選<lb/>
補京庠弟子員未幾而本道甫遽卒奉母徐以居孤孱相<lb/>
倚克自樹立服闋尚垂髫内理家政外供公役日不暇給遂<lb/>
無意進取日以侍親治家為務攻苦茹淡艱辛備嘗既長<lb/>
授室淑德協相竭力營養徐安其孝翁天性淳朴酷嗜淡<lb/>
泊不為侈靡習勤儉自律拓産日裕然臨財施予不少吝<lb/>
蚤事儒業晚乃究心佛老之典留心課誦若有所得自㓜<lb/>
<pb n="KR4e0121_WYG_023-15a"/>
不嗜肉味蔬食菜羹意泊如也間喜繪事興到落筆自<lb/>
成一家㓜甞有言禄命者謂其數厄四九翁憂之乃黙<lb/>
叩於天曰某不幸九歳䘮父母方三十撫育有成母子<lb/>
二人更相為命無他兄弟備養脱如數言母將安歸願<lb/>
天少假數年畢志終養得朝掩母壙夕死無憾矣卒之<lb/>
既奉母終復享遐夀人皆謂翁孝誠所感也居常無所<lb/>
事遇佳時勝日集子孫於前引觴小酌聊以自娛或歌<lb/>
道情或誦古人嘉言善行以暢懐抱且以示庭訓焉興<lb/>
<pb n="KR4e0121_WYG_023-15b"/>
有所感輙形賦咏不求工緻適意而已手録為編題曰<lb/>
居家日記其敎子者有曰休負男兒七尺身乾坤道合<lb/>
始成人龍豬分别由勤惰切莫蹉跎競寸陰其自詠味<lb/>
菜有曰毎日三飡把甚甞家園挑菜作羮湯肥甘適口<lb/>
雖云好曽似根頭滋味長語意真切不事繩削率類此<lb/>
嘗諭諸子曰吾父沒時屬吾母曰汝守此子宜令讀書<lb/>
為善人時伶仃孤寡窘廹無柰毎思遺言痛恨入骨爾<lb/>
曹其務進脩以成先志乃吾願也翁之配芮氏有淑行<lb/>
<pb n="KR4e0121_WYG_023-16a"/>
先翁卒生子五昇昱旻景杲昇旻杲蚤世今存者昱克<lb/>
事幹蠱以世其業景資聰敏翁敎之亦篤遂以明經領<lb/>
成化辛夘鄉薦擢廣東潮州府同知起内艱改武昌所<lb/>
至有氷蘗聲女二孫男三泰和雍曽孫男一女一翁生<lb/>
於永樂丁酉十月十日享年八十有一初江寧尹劉傳<lb/>
知翁髙年篤行請為鄉飲饌賔翁辭不獲自是在賔席<lb/>
者二十年後以輸粟賑邉得奉恩詔有冠帶之榮然景<lb/>
歴佐二郡政績著聞貤封可跋而翁不待也惜哉銘曰<lb/>
<pb n="KR4e0121_WYG_023-16b"/>
菜根可齩信民之言味菜以老終謝囂喧失怙胡蚤曷<lb/>
雪煩寃孤孱僅保竟沮髙騫家聲再造孰為之援天錫<lb/>
壽考亦有雛鵷世澤如潦克濬其源山水環抱大山之<lb/>
原我銘墓道百世弗諼<lb/>
　　　封南京戸部福建清吏司主事曹公墓誌銘<lb/>
南京户部福建清吏司署郎中事員外郎曹君祥聞其<lb/>
父以能公訃號痛欲絶已乃匍匐歸襄大事屬其僚友<lb/>
浙江司郎中胡君璟状公事行詣予乞銘以葬按状公<lb/>
<pb n="KR4e0121_WYG_023-17a"/>
諱祖才姓曹氏以能其字世家徽州婺源高祖英芝始<lb/>
遷徽城南市遂為歙人英芝生彦忠彦忠生永卿又遷<lb/>
歙之南雄川生忠仁壽九十餘恩詔授以冠帶娶張氏<lb/>
生子四長即公也自㓜賦性淳朴強毅有為甫冠即能<lb/>
代父綜家政克亢厥宗既壮客㳺于外上下江湘京邑<lb/>
間所至親賢取友人亦敬愛焉積貲日裕一毫不以自<lb/>
私弟觀為郡庠生資給周至俾得一意于學遂領成化<lb/>
辛卯鄉薦人多公之力居嘗闢田園廣第宅墾山數百<lb/>
<pb n="KR4e0121_WYG_023-17b"/>
畆植以嘉木今頼其用自奉儉約歳時伏臘祀先待<lb/>
賔必極豐潔與人處鯁直不茍同鄉人有不平者多<lb/>
就質公為譬觧之罔不信服遇宗黨有禮撫臧獲有<lb/>
恩其教子姪則嚴祥以禮經領薦京闈遂登成化甲<lb/>
辰進士姪禎䄎前後領薦而起皆出公訓祥既授南<lb/>
京戸部福建司主事𢎞治辛亥之歳以績最得推㤙<lb/>
於公授承徳郎迎養官邸適壽七十同官者嘉其榮<lb/>
壽相率繪圖賦詩以賀時人榮之未幾歸歙悉付家事<lb/>
<pb n="KR4e0121_WYG_023-18a"/>
於子孫日與故人賔客放浪山水間歩履輕㨗不異少<lb/>
壮襟度坦夷雖遇童子語温而氣和鄉人重其雅量焉<lb/>
衆方期其夀考殆過於父不意以㣲恙遽卒實𢎞治丁<lb/>
巳十一月二十一日也享年七十有六距生則永樂壬<lb/>
寅閏十二月十八日娶陳氏有淑徳先公卒贈安人子<lb/>
二長即祥次祺女五孫男五漢海澄深瀅孫女三曽孫<lb/>
男女各一葬以卒之來年某月某日墓在某山之陽銘<lb/>
曰<lb/>
<pb n="KR4e0121_WYG_023-18b"/>
植木於原克培厥根雨露所滋以茂以蕃孫枝挺出匠<lb/>
石旁授梁棟榱桷其用則繁猗翁種徳式大其門嘉樹<lb/>
在兹髙誼弗諼世澤敷遺以裕後昆我銘其藏不朽者<lb/>
存<lb/>
　　　大明勑封孺人亡妻盧氏墓誌銘<lb/>
嗚呼吾尚忍銘君之墓哉痛惟先考太子少保文僖府<lb/>
君在宣徳初與今浙江布政司右叅政盧公雍同以垂<lb/>
髫之年㳺京校相好也雖兩家祖若父亦交愛重之不<lb/>
<pb n="KR4e0121_WYG_023-19a"/>
啻親子弟居嘗戲相謂曰他日授室生子必講姻好既<lb/>
而果然嗚呼孰虞斯好之不終也哀哉君諱允貞字徳<lb/>
恒别號恒菴其先本吳人國朝徙閭右實京師籍于江<lb/>
寧叅政公其父封兵部主事諱清其祖也母封安人顧<lb/>
氏廣東按察僉事諱儼其舅淇學諭贈監察御史諱敬<lb/>
其外祖也君本宦家産稍有知即熟聞諸大人詩書之<lb/>
訓五六嵗時輙能動遵禮則不妄踰戸閾言笑斬斬知<lb/>
自貴重内外族稱愛為竒女公在學宫不時歸安人晝<lb/>
<pb n="KR4e0121_WYG_023-19b"/>
視膳夜事紡績君率能佐其勞安人恒苦疾至不解帶<lb/>
以侍湯藥如老成人讀書攻女紅皆如素習不煩姆訓<lb/>
天順丁丑公登進士明年君隨親上京師又明年先君<lb/>
為怨家所搆下獄君聞之隱痛成疾甲申予忝進士君<lb/>
年十有八公以歸予時先君尚在謫君朝夕北望不忘<lb/>
修饋未幾有詔賜歸君執婦道惟謹先君喜謂公曰吾<lb/>
兒婦殆女中状元也又數數謂人如謂公者成化丙戌<lb/>
先君自禮部侍郎休致南還己丑予乞省覲君在行歸<lb/>
<pb n="KR4e0121_WYG_023-20a"/>
杭展墓亦請偕徃明年家值回禄居業蕩然先君弗懌<lb/>
予圖所以慰釋其意者甚切而未得計君謂予曰吾舅<lb/>
甫脱憂患豈可重擾其心君雖初仕甚貧然非有以安<lb/>
之不可也吾盡斥簮珥属或可貲費其先置屋數楹奉<lb/>
居之而急就職藉禄以飬何如予曰然明日即携以出<lb/>
市大屋三楹建之故基䂓制𢎞敞先君大悦乃還任得<lb/>
請禄以歸於親嘗念予未得嗣屢召媒妁多為之置妾<lb/>
曰以廣後也且厚撫之曰吾固惡夫妬者然非懐之以<lb/>
<pb n="KR4e0121_WYG_023-20b"/>
惠亦烏能安其心有識皆以為難恒以不及逮事姑又<lb/>
違逺先君之養日徃來于中毎誕日輙先期製袍服以<lb/>
獻必自已作極精乃已四時之祭躬視烹芼以豐以潔<lb/>
丙申先君賀萬壽留京一月君竭力侍養親致甘輭以<lb/>
夜繼日不知為勞因益重其孝明年疾解尚書政予亟<lb/>
圖歸侍君復謂予曰君侍經帷講明春春坊進學君或<lb/>
預選則未可言私幸早圖之遂以季冬拜疏以行既歸<lb/>
予日以迎醫問藥為事朝夕起居之宜衣飲之節君獨<lb/>
<pb n="KR4e0121_WYG_023-21a"/>
任之如是者逾年醫禱無效易簀之夕惟予與君侍側<lb/>
襲歛服用多自君手將殯君病未能興大慟曰天乎胡<lb/>
不佑吾使吾病弗獲協相夫子以襄大事終天之恨柰<lb/>
何發引日力疾強扶以出攀號欲絶悲動行路及反哭<lb/>
則宿恙洒然去體矣亦君孝誠所致也庚子春君病飲<lb/>
食嘔逆醫診之曰此孕脉也不月愈予心異之自兹體<lb/>
履康和大勝疇昔秋八月二十又二日君産得男頃之<lb/>
君遽卒兩族環視一七莫施嗚呼痛哉始予嘗謂君曰<lb/>
<pb n="KR4e0121_WYG_023-21b"/>
君久乃字殆天授也其亦先人在天之靈有以陰相其<lb/>
後然歟豈謂其遽至是也嗚呼痛哉君頴異慈淑孝友<lb/>
之行清純之質本於天賦自㓜為大父母父母所偏愛<lb/>
而君能心其心公無嗣實厚藉君而君委曲承順亦至<lb/>
公叅閩藩君始與親違夣寐其側靡一夕間壬辰公來<lb/>
朝感疾幾殆君露禱北辰刲股和糜以進疾乃愈迄不<lb/>
令公知公歸閩安人殁先是君夣不祥甚憂之卒以訃<lb/>
聞驚絶久乃甦盖其一念之篤恒相通也君之待姊妯<lb/>
<pb n="KR4e0121_WYG_023-22a"/>
和而以恩處宗黨慎而有禮御羣下周悉而無失制行有<lb/>
常終始無二雖有負其德者亦不為變親禮賢淑如嗜飲食<lb/>
避逺醜惡至不欲視仁聲義烈著于壼彛族姻戚疏莫不<lb/>
法式平居把巻執䇿不異儒生毎考論疑義及古人賢否事<lb/>
善惡成敗亹亹不倦家有國朝重編列女傳視舊書為詳<lb/>
君日繙閲不暫去手恒取賢母貞婦事圖置座隅曰此吾無<lb/>
言之師也善吟咏而不時作謂非閨闥所宜遇㑹意處毎<lb/>
有佳句多棄不録及卒蒐其書篋得數紙焉其於星歴醫卜<lb/>
<pb n="KR4e0121_WYG_023-22b"/>
亦留意嘗訂正圖書手自校讎恒市善藥以已姻識者之<lb/>
病善繪事而不屑拈弄粉墨至所臨冩若杏園璿璣九歌<lb/>
諸圖專門者稱賞其精組紉刺繡之藝少搆思即出人意表<lb/>
雖至巧者莫能及見事超㨗胷中大有衡尺族衆以時見遇<lb/>
事可否是與非必就質君得一言帖帖信服雖予亦得以<lb/>
咨决所疑供職暇可肆力問學無家政之擾者盖君贊成<lb/>
於内多矣一旦失此良佐顧何以為情也哉君未卒之前<lb/>
三日通江何生為予占得豫之上六曰孕生男未祥也卒<lb/>
<pb n="KR4e0121_WYG_023-23a"/>
之日君謂予曰吾夣登山見泉竇焉其流甚㣲旁有人曰<lb/>
將發卒開濬其流始大且有後福有頃而海神者邀吾<lb/>
燕供張甚盛也至是追占二象曰雷出地奮陽出於陰<lb/>
生男也㝠豫有渝樂極而變災咎至也水陰類其流之<lb/>
㣲不通逹也海神之召去而僊逰也嗚呼其告之矣君<lb/>
嘗因予任編脩滿三載得賜勑封為孺人距其生則正<lb/>
統丁卯正月十有六日得年三十有四而已君之子彌<lb/>
月見於祠堂名之曰孝孫亦曰應麟因朝奠以告君以<lb/>
<pb n="KR4e0121_WYG_023-23b"/>
是歳十二月庚申葬君于江寧縣新亭鄉祖塋之次去<lb/>
先君先夫人之封二武銘曰<lb/>
維質之清維行之貞天聿成只夀不孚德匪君宜得天<lb/>
或瞢只遺親於獨禍我亦酷孰司平只命服在躬舅姑<lb/>
之從于新塋只我揚君休向傳其收抑稱情只天錫爾<lb/>
後君尚篤祐永厥承只承後其延維千萬年徴茲銘只<lb/>
　　　金母王氏墓誌銘<lb/>
金陵有以嬰醫世其家者曰金氏至某尤精其業著聲<lb/>
<pb n="KR4e0121_WYG_023-24a"/>
於時諸子亦讀書秉禮克敦士行余以里姻故獲交其<lb/>
父子間恒羡金氏之多賢也豈其先人之積之教有以<lb/>
成之如此哉乃成化庚子十一月<hi>闕</hi>　某之母卒明日<lb/>
命其子琮持状謁予泣請為銘以掩諸幽予受而讀之<lb/>
而後知其世徳之深長慈訓之篤至也母姓王氏諱妙<lb/>
智考徳名妣樂氏先故杭族永樂初隨親徙京師家於<lb/>
金陵金於王有同里之好母生而柔淑其親為擇佳配<lb/>
得金氏之良曰彦端者歸之歸僅旬月舅剛中府君以<lb/>
<pb n="KR4e0121_WYG_023-24b"/>
御醫隨文皇北狩彦端侍行即觧簮珥以佐行費姑太<lb/>
安人張性至嚴母事之不違其心無忤於色躬事紡績<lb/>
以致丼腝安人安之剛中卒于官彦端歸骸骨貧不能<lb/>
塟母益出嫁貲以左右之彦端兄彦聲亦以御醫侍仁<lb/>
皇北京留諒宏二子金陵母撫之不異所出與某同就<lb/>
學歸必督課所習寒暑衣飲先彼後已諒後累官太醫<lb/>
院使雖老不倦母訓焉舅姑相繼沒歳時祭奠必躬必<lb/>
潔甞置婢婢思其親而病憫而還之度已費所直竟不<lb/>
<pb n="KR4e0121_WYG_023-25a"/>
復取孝義之行盖出天性云彦端喜吟咏晚號杏庄日<lb/>
與騷人墨客優㳺山水間以意其適無纎芥内顧憂人<lb/>
益多其壼相之力也彦端既沒綜理家政敎其子撫諸<lb/>
孫攻醫業儒斬斬有法葢又若干年夀八十有九而卒<lb/>
其生則洪武壬申五月<hi>闕</hi>　子男曰銘即某甫曰鑄早<lb/>
卒女四適嚴繼周澄時讓周鍾孫男四玭琦琮璿曽孫<lb/>
三城山谷女二𤣥孫男一卣以卒之年十二月辛酉啟<lb/>
彦端之竁附塟於安徳鄉李家山之原琮之言曰吾大<lb/>
<pb n="KR4e0121_WYG_023-25b"/>
母相夫以禮起家以勤奉身以儉律己以嚴孝於舅姑<lb/>
和於妯娌仁於臧獲慈於子孫幾期令終可謂難矣嗚<lb/>
呼不有賢母烏能成其子若孫之賢哉是則可銘也已<lb/>
銘曰<lb/>
孰掲掲以遺後之賢乎而孰悠悠以歸其全乎而猗嗟<lb/>
夀母亶食報於天乎而<lb/>
　　　亡妺兵部司務楊君孺人墓誌銘<lb/>
嗚呼吾妺之䘮殯于寝堂逾一載矣因良人奉符使闗<lb/>
<pb n="KR4e0121_WYG_023-26a"/>
中始得轝歸葬于長安縣鳯棲原先塋之次實𢎞治甲<lb/>
寅月日也嗚呼定君處父母家凡為子之道歸于夫家<lb/>
凡為妻為婦之道咸有可稱者而亦惟予知之悉也乃<lb/>
誌于石而銘焉以掩諸幽以示于後固以紓予永訣之<lb/>
思而亦其良人之志也嗚呼定君諱淑静定君其字也<lb/>
倪氏之族上世自杭徙南京有籍上元曽大父大父府<lb/>
君皆授誥贈官南京禮部尚書妣皆夫人先公南京禮<lb/>
部尚書贈太子少保謚文僖府君登正統已未進士及<lb/>
<pb n="KR4e0121_WYG_023-26b"/>
第入翰林始請命歸舉親迎之禮而先妣夫人姚氏乃<lb/>
歸先公偕入京師生不肖子女六人夭者四存者二則<lb/>
不肖與吾妺耳定君以正統戊辰六月二日生生而先<lb/>
夫人以産致疾越又明年庚午先夫人棄背定君纔三<lb/>
歳㓜且久病目頼外祖妣王夫人撫視有成先公及先<lb/>
繼妣夫人郭氏愛惜逾諸子定君生有異質眉目秀麗<lb/>
性識端䆳荘重自能言未甞妄嬉笑不與同類㳺戯日<lb/>
侍二親側孝和恭惠順適其意習女紅不煩姆敎烹餁<lb/>
<pb n="KR4e0121_WYG_023-27a"/>
調齊若出於素天順己卯禍變陡發先公逺徙于宣定<lb/>
君哀隠于中憂形于色人不能堪外祖妣夫人遂挈之<lb/>
北行渉歴顛躓心則甘焉維時太子少保户部尚書闗<lb/>
西荘敏楊公寔與先公同年及第入官契誼惟篤太夫<lb/>
人武城李氏亦夙于先妣夫人善仲子時敷資禀純懿<lb/>
謂可作配媾言既諧嘉禮斯講及歸于楊貞順自將忿<lb/>
忌弗形肅焉秉禮婉焉效徳躬佐講習勞以待旦平居<lb/>
必敬必親克致舅姑之養必慎必睦不失妯娌之歡姻<lb/>
<pb n="KR4e0121_WYG_023-27b"/>
族歸賢率由是也成化甲午時敷領薦京闈益勤勸相<lb/>
兾于大成己亥荘敏公歸休奉侍彌謹殫誠竭力起居<lb/>
頼之婦職之脩閨閫鮮及公卒時敷廬于墓者三載共<lb/>
養益至太夫人安焉終喪哀勞形色為瘁及侍太夫人<lb/>
京師復與予㑹而時敷亦以久困塲屋出就選格為兵<lb/>
部司務顯融有漸歡聚不時而定君日以疾告矣醫禱<lb/>
兼至迄不可療竟以是卒時𢎞治壬子十月九日也得<lb/>
年四十又五而已生子若女七人皆賦質娟秀皎如玉雪<lb/>
<pb n="KR4e0121_WYG_023-28a"/>
不幸相繼夭沒久或逾歳近則彌月保抱撫視艱辛萬<lb/>
端是可痛哉今有子一曰伊瀛愛養無間人莫知其所<lb/>
自出益賢之嗚呼定君早罹憂患中逺骨肉百念縈鬰<lb/>
未及一遂良人甫躋宦途而遽焉長徃徳厚而壽弗延<lb/>
勞多而報乃嗇其命之薄耶亦數則然耶孰謂天可問<lb/>
也耶遂抆泪以書俾刻而塟焉銘曰<lb/>
金陵倪宗既遷于杭迨我先公復升朝行生此賢淑克<lb/>
嫓于良夀弗符徳是則可傷<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>幃于邁于彼咸陽南北<lb/>
<pb n="KR4e0121_WYG_023-28b"/>
東西茫茫四方䰟無不之何必故鄉惟後有徴以識其<lb/>
藏<lb/>
　　　明故資政大夫南京禮部尚書致仕贈太子少<lb/>
　　　保童公墓誌銘<lb/>
弘治丁巳秋南京禮部尚書童公秩滿三載以疾弗任<lb/>
朝謁具疏懇乞休致上不許至冬復以為請詞益加切<lb/>
乃許之特賜誥追贈其先明年二月十又九日以疾卒<lb/>
于所居之第訃聞上悼惜贈太子少保賜祭于家者再<lb/>
<pb n="KR4e0121_WYG_023-29a"/>
命工部啟其配陳夫人之竁合葬焉公既卒越四月季<lb/>
夏之望遺腹生子以公治命名曰紫芝葬且有期稽勲<lb/>
陳郎中鎬於公世通家乃告予必得予銘公墓而後葬<lb/>
惟天順癸未予忝科第公寔司考校顧以鄉後進在門<lb/>
生之列其敢以不文辭乃取通政夏叅議崇文所述状<lb/>
序次之按状公諱軒字士昻姓童氏世為鄱陽文北鄉<lb/>
樟潭里人曽祖元愷妣孫氏祖金友妣章氏考碧瑄號<lb/>
玊壺妣章氏陶氏自祖以下皆以公貴贈資政大夫南<lb/>
<pb n="KR4e0121_WYG_023-29b"/>
京禮部尚書妣皆夫人童本儒族至玊壺以精天官學<lb/>
永樂初召充欽天監天文生尋命入文淵閣纂修天文<lb/>
諸書三子皆留鄱後家南京秦淮之西生公㓜頴敏異<lb/>
常兒讀書過目成誦玊壺乃召其仲子惠來繼役而一<lb/>
意教公俾攻進士業博學篤行文譽日著選充應天學生<lb/>
領正統丁夘鄉薦登景泰辛未進士拜南京吏科給事<lb/>
中公思舉諌職深居簡出不妄與物接嘗上疏言省冗<lb/>
員公考察倡武勇擇師儒杜倖進恤京民又言南京糴<lb/>
<pb n="KR4e0121_WYG_023-30a"/>
貴民多死請命官賑貸俾御史體察多見採納乙亥秩<lb/>
滿三載得賜勑贈封其父母妻如制時詔南京守備採<lb/>
辦翠毛魚魫諸物以萬計公極言止之及英廟復辟覽<lb/>
公所奏嘉其敢言尋上疏言弭盗安民數事尤切時弊<lb/>
天順戊寅冬劾户部張尚書鳯下獄有詔宥之明年丁<lb/>
嫡母章夫人憂辛巳服闋改戸科給事中癸未同考禮<lb/>
部㑹試精於校閲時稱得人甲申憲廟踐阼公首上疏<lb/>
言帝王之治在先本而後末隆聖徳用賢才納忠諌愛<lb/>
<pb n="KR4e0121_WYG_023-30b"/>
小民謹邉備之謂本而簿書刑名其末也願時引儒臣<lb/>
講求祖宗謨範及古帝王脩身用人之㫖著為大明一<lb/>
經推而行之則聖徳隆命在廷三品大臣歳舉堪任方<lb/>
靣一人且嚴連坐之法進用大臣亦召三品大臣於便<lb/>
殿各舉一人以對俾科道紏其非則賢才用臺諌之言<lb/>
賞其直貸其過則忠諌納養民之政在户部凡奏報災<lb/>
傷即加優恤則小民愛多方求將歴試所長文武有犯<lb/>
輸粟于邉則邉備謹上優詔答曰朕覽童某所言有理<lb/>
<pb n="KR4e0121_WYG_023-31a"/>
修徳用人納諫朕當自勉餘令諸司舉行公又言漕河<lb/>
為官舟所阻請命大臣一人總其事仍乞省貢舟而嚴<lb/>
禁之未幾四川盗作廷議招撫之䇿謂公才識足任其<lb/>
事乃命公偕刑部朱司務貴奉勑以徃公星馳至蜀遍<lb/>
歴賊巢宣布朝廷恩威諭以禍福賊首王應高等後先<lb/>
迎迓兇㷔可畏聞公言皆羅拜乞生公召與同飲食示<lb/>
以至誠賊出降者益衆皆慰遣之夏六月進都給事中<lb/>
得便宜行事時賊首趙鐸等尤驍悍不聽撫諭遂復叛<lb/>
<pb n="KR4e0121_WYG_023-31b"/>
去公偕鎮廵三司議分兵勦捕躬冒矢石斬獲無算奏<lb/>
功還朝蜀人為班師圖以紀之公復言安盗賊有五去<lb/>
貪官均科差蠲逋負革總部省邉運而盗自息明年夏<lb/>
四川廵撫奏賊猖獗遂歸咎于公致公重辟公曰某出<lb/>
萬死平賊况有鎮廵三司奏功疏在盍取騐之一言不<lb/>
合甘心東市之誅時議出師公曰賊已平奚用出師不<lb/>
數日㨗奏至矣果然猶坐公免官頼上聖明調浙之夀<lb/>
昌知縣己丑述職來朝上疏自理廷議咸以為寃於是<lb/>
<pb n="KR4e0121_WYG_023-32a"/>
大宗伯姚公舉公學行宜董學政乃擢公雲南按察僉<lb/>
事提調雲貴學校公務敦教本精於考校隨才造就士<lb/>
風一變鎮守貴臣咸敬憚焉公復上言考察庶官宜廣<lb/>
詢公論作養賢材宜優待學校於是廵按者交章薦公<lb/>
請加旌擢甲午秋召拜太常寺少卿掌欽天監事公嚴<lb/>
考天文陰陽諸生旁搜博訪以為用公僚属之薦省歴<lb/>
紙之費夙弊一清累以疾辭不許丁酉冬三載秩滿賜<lb/>
誥賜封其考妣及妻如制己亥夏進太常寺卿仍掌監<lb/>
<pb n="KR4e0121_WYG_023-32b"/>
事教諭余正已奏言歴法之差上命公與之考論不合<lb/>
公上言歲差置閏其傳已久我朝考歴制象尤為精宻<lb/>
雖日月薄蝕不無先後晷刻之殊分秒多寡之異則以<lb/>
土有南北高下之别耳正已乃謂天地有自然之冬至<lb/>
以至朔望置閏皆非人力可為是不知古人以數求天<lb/>
之術顧以小智亂成式宜下之吏以正其妄從之復正<lb/>
天下陰陽官納粟免考之非制壬寅冬三載秩滿賜誥<lb/>
有學行端潔之褒贈封其祖考考祖妣妣及妻皆如制<lb/>
<pb n="KR4e0121_WYG_023-33a"/>
癸卯春以疾乞休許之及歸南京蕭然一室不異布衣<lb/>
時有所餽遺非知舊不輕接納縉紳聞而重之𢎞治改<lb/>
元戊申㑹欽天監官以不職罷去衆復以公薦命公仍<lb/>
掌監事夏六月日有食之公言日食紀元之初當盛夏<lb/>
火旺之候宜正心脩身以為取人之本格物窮理以為<lb/>
燭姦之要進君子退小人以謹天戒尋辭掌天文舉吳<lb/>
昊張紳高鍾者以自代是年冬復以僉舉進都察院右<lb/>
副都御史奉勑提督松潘軍務兼理廵撫時蜀歳荒公<lb/>
<pb n="KR4e0121_WYG_023-33b"/>
至開倉賑貸設粥以食饑餒給粮以歸流移平訟以决<lb/>
久禁先是逾月不雨公至而雨亦沾足公乃為禁令三<lb/>
十餘事皆安邉保民之政次第舉行復以南路鎮畨一<lb/>
帶苦於蠻夷出沒歳减軍粮以備犒賞軍多逃亡公奏<lb/>
以四川官帑銀布代之兵食以足公復以其地險逺蠻<lb/>
夷雜處疏言松茂威疊戍守甚艱而疊溪一路尤甚宜<lb/>
調兵設衛令一都指揮守之四處要路各設一倉以便<lb/>
轉輸令一<hi>闕</hi>　　　督察之復言沿邉衛所州縣皆在<lb/>
<pb n="KR4e0121_WYG_023-34a"/>
萬山中與蠻夷共之闗堡之設有害而無利宜捐松茂<lb/>
之中羊腸一逕之路則闗堡倉廪可省兵無逺戍之勞<lb/>
民免艱運之苦蠻夷有坐困之機凡八害三利畫一以<lb/>
聞事下所司議不果行嘗創兵器給諸闗堡以為禦敵<lb/>
之具薦雲南按察使林俊可任都憲復上章請老不許<lb/>
辛亥春召還未至擢南京吏部右侍郎癸丑冬疏言臣<lb/>
年六十有九入仕四十年禮宜致仕不許甲寅夏進南<lb/>
京禮部尚書二年三疏懇求致仕皆不許且有操履清<lb/>
<pb n="KR4e0121_WYG_023-34b"/>
慎方切委任之諭公感上知遇前後力陳數千言皆軍<lb/>
國之務其言朝廷大政事闕門一時之議不足以决是<lb/>
非宜如古者公卿大夫各得獻其所議以俟上裁此最<lb/>
近古而格於近制亦不果行丙辰冬夫人陳氏卒時淑<lb/>
人授封者例無葬祭公以為請詔禮部賜祭于家工部<lb/>
為塋兆域盖特恩也及公卒工部復請如公今官之制<lb/>
遣官為之増修云公生以洪熈乙巳月日享年七十有<lb/>
四配夫人陳氏無子側室李氏生女一曰静娥適錦衣<lb/>
<pb n="KR4e0121_WYG_023-35a"/>
舎人黄璋蔡氏生子一即紫芝葬以卒之明年月日墓<lb/>
在都城南鳯臺岡之原嗚呼天之賦公質清氣粹平居<lb/>
癯然若不勝衣而強學好問至老不倦盖公少有竒志<lb/>
讀書為文淵博雄麗詩有唐人體裁足以名家書學之<lb/>
精晩亦遒勁為時所重性篤孝友既入仕二親已沒事<lb/>
嫡母夫人克盡子職分禄以養兄嫂撫其姪霛以及諸<lb/>
孫應禎軰皆有恩故舊貧乏均為資給未嘗有闕然於<lb/>
物一介不茍取至其自奉蔬食飲水泊如也㢘勤慎宻<lb/>
<pb n="KR4e0121_WYG_023-35b"/>
無愧古人而今不可作矣惜哉所著有清風亭稿枕肱<lb/>
集海岳涓埃諭蜀稿籌邉録夣徴録各若干巻藏於家<lb/>
銘曰<lb/>
先生之生川岳鍾秀沒為列宿先生之仕卓乎兩京于<lb/>
蜀再行先生之學盛唐之宗渢乎清風先生之操貞女<lb/>
之潔始終一節猗歟先生屢疏屢留皇眷之優天不慭<lb/>
遺溘焉上征吁嗟先生䘏典之頒逾于常制九原之賁焯<lb/>
行著辭以識其藏鳯臺之岡<lb/>
<pb n="KR4e0121_WYG_023-36a"/>
　　　明故鎮守雲南總兵官征南將軍太子太傅黔<lb/>
　　　國公贈特進光禄大夫右柱國太師謚武僖沐<lb/>
　　　公墓誌銘<lb/>
𢎞治丙辰九月七日鎮守雲南總兵官征南將軍太子<lb/>
太傅黔國沐公以疾卒于鎮是夜有大星自東北墜于<lb/>
西光芒亘天人皆見之殆非偶然也公無子既卒合鎮<lb/>
文武軍耆之属相向而哭者皆失聲已乃胥相告曰雲<lb/>
南非沐氏不能守遂合辭請以故右叅将錦衣都指揮<lb/>
<pb n="KR4e0121_WYG_023-36b"/>
誠之子崑為公後鎮廵重臣具以公訃及合羣情以聞<lb/>
上震悼輟視朝一日贈特進光禄大夫右柱國太師賜<lb/>
諡武僖命禮部諭祭者十六東宮諸王皆賜以祭給驛<lb/>
歸其䘮工部營墳以葬復以雲南重鎮遂從所請命崑<lb/>
就鎮嗣封黔國公爵充總兵官佩征南将軍印繼守其<lb/>
地嗣公既受命始獲遣官奉公之䘮歸葬南京江寜之<lb/>
祖塋且具廵撫雲南副都御史張公汝欽所述事状緘<lb/>
書走幣請予為銘以誌其藏按状公諱琮字廷芳姓沐<lb/>
<pb n="KR4e0121_WYG_023-37a"/>
氏别號益菴又號東山居士其先鳯陽定逺人曽大父<lb/>
英開國輔運推誠宣力武臣特進榮禄大夫柱國西平<lb/>
侯追封黔寧王諡昭靖大父晟顯忠輔運推誠宣力武<lb/>
臣特進榮禄大夫右柱國太傅追封定逺王諡忠敬父<lb/>
斌總兵官黔國公諡榮康母梅氏贈黔國太夫人公生<lb/>
之日百鳥翔集人以為異未晬失怙從兄璘號繼軒有<lb/>
文武才由都指揮陞右都督充總兵官佩征南將軍印<lb/>
繼鎮雲南撫公友愛篤至四五歲時常抱置膝上教以<lb/>
<pb n="KR4e0121_WYG_023-37b"/>
詩書八歳就學不數月即能了渉孝經論語小學諸書<lb/>
大義善屬對應荅如響未幾璘卒朝廷以公尚㓜復命<lb/>
璘弟瓚嗣兄職為都督同知繼鎮雲南仍授公冠帶食<lb/>
禄之半以俟公日與縉紳士夫逰揖讓進退有老成風<lb/>
嗜學不怠詞翰兼美人咸器之成化乙酉入朝嗣黔國<lb/>
爵憲廟寵眷有加丙戌春奉勑徃河南主行鄭靖王䘮<lb/>
禮有白金文綺之賜丁亥三月命還鎮雲南如祖宗故<lb/>
事勑㫖諄切錫賚優渥仍俾兄瓉協同賛理公沉毅有<lb/>
<pb n="KR4e0121_WYG_023-38a"/>
為不妄言笑勤於為政公退不入私室冠帶終日寒暑<lb/>
無間精究簿書事無壅滯凢白事者雖僕𨽻走卒亦引<lb/>
見於庭上下之情無復壅遏毎遇脩貢或拜進表文必<lb/>
焚香遣使不遑寧處聖壽歳節行禮敬肅如在上前朔<lb/>
望謁孔子廟退坐明倫堂使諸生執經進講誘掖奨勸<lb/>
無所不至作興學校完飭禮器給學田展解額設宴禮<lb/>
以興起後進惠養鰥寡驅除貪暴物害既去人隠畢宣<lb/>
嘗奉勑督理軍儲留意屯田修治水利慎簡羣僚分任<lb/>
<pb n="KR4e0121_WYG_023-38b"/>
其事不數年間田無惰農庾有餘積矣或雨暘愆期有<lb/>
禱輙應民謳歌之農暇修邉壘飭驛傳因時訓練振掦<lb/>
威武道路險要之處増建哨堡置兵守之是以盗賊銷<lb/>
弭疆圉晏然毎邉夷執贄來見一無所受賞以酒肉幣<lb/>
帛諭以朝廷恩威而遣之威徳逺被諸夷敬服甲午安<lb/>
南國王遣陪臣何瑄至邉以假道為名窺覘虚實公逆<lb/>
知其情拒不許詐不得騁則侵老撾以啓釁公具以聞<lb/>
請勑切責復命各夷酋長整搠軍馬慎固封守以防不<lb/>
<pb n="KR4e0121_WYG_023-39a"/>
虞交人知我有備不敢肆侮遣使詣闕謝罪云戊戌尋<lb/>
甸府土官知府安晟卒弟倘謀殺其子瑄欲争襲兄職<lb/>
公遣官兵擒倘以聞明正典刑廣西府土官知府昻貴<lb/>
殘暴虐民抗拒官司其千百夫長龍判龍<hi>闕</hi>各逞夷情<lb/>
動輙讐殺委官審勘擒捕及昻貴死遺子不許承襲二<lb/>
府皆奏請革去土官銓流官以治之開設學校教之禮<lb/>
義百姓安焉其馬隆麗江劍川順寧羅雄等處蠻夷弗<lb/>
率皆量遣官軍以次掃定既而臨安府石屏州昌明里<lb/>
<pb n="KR4e0121_WYG_023-39b"/>
強賊畨撒聚衆搶虜附近村寨勢漸猖獗命三司都指<lb/>
揮吳瑢等調漢土官軍及民兵徃征之格殺畨撒斬賊<lb/>
級百餘殘孽潰散民免於擾己亥鉄<hi>闕</hi>箐赤石崖等處<lb/>
羅羅尅習嘯聚山林流刼大理等府公奏調楚雄等府<lb/>
衛漢土馬歩官軍民兵命三司都指揮周佐等授以成<lb/>
算督率分守指揮馬鉉等分道進兵攻散其衆斬獲尅<lb/>
習俘男婦百餘賊平復請添設大羅衛兵川州以為保<lb/>
障從之朝廷嘉其功賜勑奨諭尋遣使賜以盔甲壬寅<lb/>
<pb n="KR4e0121_WYG_023-40a"/>
奉勑偕都御史程公琮徃撫孟宻所過州縣秋毫無擾<lb/>
時有以平孟宻方畧獻者公斥之曰自征麓川以來軍<lb/>
民凋弊極矣我寧被不善控禦之名不忍復事窮兵黷<lb/>
武之禍聞者韙之癸夘橋甸賊首師五聚衆為亂張旗<lb/>
幟稱總管剽掠鄉村焚毁廨宇支觧軍民敵殺官軍安<lb/>
寧鎮南廣通禄豐易門十數州縣咸被其害乃與鎮廵<lb/>
重臣合議命三司都指揮趙晟等調漢土官軍民兵分<lb/>
道進攻斬首千餘級俘男女數百人生擒師伍暨其妻<lb/>
<pb n="KR4e0121_WYG_023-40b"/>
孥境内始安具録将校首功以聞朝廷特賜勑歴叙公<lb/>
在鎮功績加授太子太傅以嘉奨之乙巳南窩蒲賊莽<lb/>
丘負固距險搔擾永昌等處地方行旅不通民多殺傷<lb/>
復命晟等率兵以徃且諭之曰山路險阻難於攻圍宜<lb/>
以計取至則果如公命生擒莽丘及同惡渠魁以歸宥<lb/>
其脅從一境悉平𢎞治改元戊申今上即位之初念公<lb/>
久鎮外藩特遣使賜以白金文綺己酉賞平橋甸功將<lb/>
校陞秩有差復遣使賜公白金文綺公生長勲貴頴敏<lb/>
<pb n="KR4e0121_WYG_023-41a"/>
過人端勤有守苞苴不敢及門精究武經諸家兵法及<lb/>
陰符竒門諸書知用兵之要毎命將出師算無遺䇿所<lb/>
向有功平居孳孳嗜學手不釋巻至於陰陽卜筮星命<lb/>
之術靡不究心善草書自成一家歌詩樂府富麗可觀<lb/>
性孝友自痛早孤事母竭盡子職及卒哀毁䘮葬以禮<lb/>
待族黨咸有恩意御下寛而有制不事嚴刻雅量汪洋<lb/>
喜怒不形勢位已極戒滿思危兢兢業業未嘗有過衆<lb/>
方以逺大期之而遽止於斯惜哉其生為景泰庚午閏<lb/>
<pb n="KR4e0121_WYG_023-41b"/>
正月十又三日春秋四十有七而已配王氏成山侯某<lb/>
女繼王氏金吾左衛指揮同知某女皆封黔國夫人葬<lb/>
以己未三月某日銘曰<lb/>
大明天開神聖有作猗歟昭靖從龍奮躍撫馭滇南疆<lb/>
土恢拓勲賢世繼徳業並焯爰有武僖蚤嗣穹爵克繩<lb/>
祖武丕闡戎畧雄藩載寧亂賊屢縛蟊螣畢驅氛祲以<lb/>
廓隠然長城萬里之託聲望日隆寵賚亦渥胡積之厚<lb/>
而夀之約星芒宵沉遐邇駭愕䘏典渙頒永慰㝠漠隆<lb/>
<pb n="KR4e0121_WYG_023-42a"/>
隆者封如舟在壑我銘以藏庶亦無怍<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0121_WYG_023-42b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　青谿漫稿巻二十三<lb/>
</p>
<p>
</p>
  </div>
</body>
</text>
</TEI>
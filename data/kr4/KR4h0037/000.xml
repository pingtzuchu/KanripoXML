<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>南嶽倡酬集</head>
    <p>
<pb n="KR4h0037_WYG_000-1a"/>
欽定四庫全書　　　　　集部八<lb/>
　南嶽倡酬集　　　　　　總集類<lb/>
　　提要<lb/>
　　　　<hi>臣</hi>等謹案南嶽倡酬集一巻附録一巻宋朱<lb/>
　　　　子與張栻林用中同遊南嶽倡和之詩也用<lb/>
　　　　中字擇之號東屏古田人嘗從朱子遊是集<lb/>
　　　　作於乾道二年十一月前有栻序稱來往湖<lb/>
　　　　湘二紀夢寐衡岳之勝丁亥秋新安朱元晦<lb/>
<pb n="KR4h0037_WYG_000-1b"/>
　　　　來訪予湘水之上偕為此遊而朱子詩題中<lb/>
　　　　亦稱栻為張湖南蓋必栻當時官於衡湘間<lb/>
　　　　故有此稱而宋史本傳止載栻孝宗時任荆<lb/>
　　　　湖北路轉運副使後知江陵府安撫本路不<lb/>
　　　　言其曽官湖南疑史有脱漏也其遊自甲戌<lb/>
　　　　至庚辰凡七日朱子東歸亂藳序稱得詩百<lb/>
　　　　四十餘首栻序亦云百四十有九篇今此本<lb/>
　　　　所録止五十七題以朱子大全集叅校所載<lb/>
<pb n="KR4h0037_WYG_000-2a"/>
　　　　又止五十題亦有大全集所有而此本失載<lb/>
　　　　者又每題皆三人同賦以五十七題計之亦<lb/>
　　　　不當云一百四十九篇不知何以叅錯不合<lb/>
　　　　又巻中聯句往往失去姓氏標題其他詩亦<lb/>
　　　　多依朱子集中之題至有題作次敬夫韵而<lb/>
　　　　其中又有敬夫詩者皆非體例疑已出後人<lb/>
　　　　重編非當日原本矣後有朱子與林用中書<lb/>
　　　　三十二篇用中遺事十條及朱子所作字序<lb/>
<pb n="KR4h0037_WYG_000-2b"/>
　　　　二首則後人因用中而採掇附入者用中為<lb/>
　　　　紫陽髙弟著作多就湮沒惟此本尚可考見<lb/>
　　　　其遺詩録而存之庶不致無傳於後云乾隆<lb/>
　　　　四十三年五月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　總　校　官　<hi>臣</hi>　陸　費　墀<lb/>
<pb n="KR4h0037_WYG_000-3a"/>
南嶽倡酬集原序<lb/>
南嶽倡酬訖於庚辰敬夫既序其所以然者而藏之矣<lb/>
癸未發勝業伯崇亦别其羣從昆弟而來始聞水簾之<lb/>
勝将往一觀以雨不果而趙醇叟胡廣仲伯逢季立甘<lb/>
可大來餞雲峯寺酒五行劇論所疑而别丙戌至櫧州<lb/>
熹伯崇擇之取道東歸而敬夫自此西還長沙矣自癸未至<lb/>
丙戌凡四日自嶽宫至櫧州凡百有八十里其間山川林野<lb/>
風煙景物視向所見無非詩者而前日既有約矣然念夫别<lb/>
<pb n="KR4h0037_WYG_000-3b"/>
日之迫而前日所講葢有既開其端而未竟者方且相與思<lb/>
繹講論以畢其説則其於詩固有所未暇者焉丙戌之暮熹<lb/>
諗於衆曰詩之作本非有不善也而吾人之所以深懲而痛<lb/>
絶之者懼其流而生患耳初亦豈有咎於詩哉然今逺别之<lb/>
期近在朝夕非言則無以寫難喻之懐然則前日矯枉過甚<lb/>
之約今亦可以罷矣皆應曰諾既而敬夫以詩贈吾三人亦<lb/>
各得答賦以見意熹又進而言曰前日之約已過矣然其戒<lb/>
懼警省之意則不可㤀也何則詩本言志則宜其宣暢湮<lb/>
<pb n="KR4h0037_WYG_000-4a"/>
鬱優㳺平中而其流幾至於喪志羣居有輔仁之益則<lb/>
宜其義精理得動中倫慮而猶或不免于流况乎離羣<lb/>
索居之後事物之變無窮幾微之間毫忽之際其可以<lb/>
熒惑耳目感移心志者又將何以禦之哉故前日戒懼<lb/>
警省之意雖亦小過然亦所當遏也由是擴充之庶幾<lb/>
乎其寡過矣敬夫擇之曰子之言善其遂書之以詔毋<lb/>
怠於是盡録贈答諸詩于篇而記其説如此自今暇日<lb/>
時出而觀焉其亦足以當盤盂几杖之戒也夫丁亥新<lb/>
<pb n="KR4h0037_WYG_000-4b"/>
安朱熹記<lb/>
<pb n="KR4h0037_WYG_000-5a"/>
南嶽倡酬集原序<lb/>
栻來往湖湘踰二紀夢寐衡嶽之勝亦嘗寄跡其間獨<lb/>
未得登絶頂為怏也乾道丁亥秋新安朱元晦来訪予<lb/>
湘水之上留連既久取道南山以歸廼始偕為此逰而<lb/>
古田林用中擇之亦與焉越十一月庚午自潭城渡湘<lb/>
水甲戌過石灘始望嶽頂忽雲起四合大雪紛集須㬰<lb/>
深尺許予三人者飯道旁草舍人酌十巨盃上馬行三<lb/>
十里投宿草衣巖一時山川林壑之觀已覺勝絶乙亥<lb/>
<pb n="KR4h0037_WYG_000-5b"/>
抵嶽後丙子小憩其日暮雨未巳從者皆有倦色湘潭<lb/>
彪居正徳美来㑹亦意予之不能登也予獨與元晦擇<lb/>
之決策明當冒風雪亟登而夜半雨止起視明星爛然<lb/>
比曉日升暘谷矣徳美以怯寒辭歸予三人聯騎渡興<lb/>
樂江宿霧盡巻諸峯玉立心目頓快遂飯黄心易竹輿<lb/>
繇馬跡橋登山始皆荒嶺彌望杳無烟火林壑巖邊時<lb/>
有積雪溪流甚駛觸斷氷其聲琅琅日暮抵方廣氣<lb/>
象深窈八峯環立所謂蓮花峰也登閣四望霜月皎皎<lb/>
<pb n="KR4h0037_WYG_000-6a"/>
寺皆版屋問老宿云用瓦輙為氷雪凍裂自此如髙臺<lb/>
上封皆然也戊寅明發穿小徑入髙臺門外萬竹森然<lb/>
間為風雪所折特清爽可愛住山子信有詩聲云良夜<lb/>
月明窓牖間有猿嘯清甚出寺即行古木寒藤中隂崖<lb/>
積雪厚幾數尺望石廩如素錦屛日影下照林間氷墮<lb/>
鏘然有聲雲隂驟起飛霞交集頃之乃止出西嶺過天<lb/>
柱下福巖望南臺厯馬祖庵繇寺背以登路不甚狭遇<lb/>
險輙有石磴可陟踰二十餘里過大明寺有飛雪數㸃<lb/>
<pb n="KR4h0037_WYG_000-6b"/>
自東嶺来望見上寺猶縈迂數里許乃至山髙草木堅<lb/>
瘦門外寒松皆拳曲臃腫樛枝下垂氷雪凝綴如蒼龍<lb/>
白鳳然寺宇悉以板障蔽否則雲氣嘘吸其間時不辨<lb/>
人物有穹林閣侍郎胡公題榜盖取韓子雲壁潭潭穹<lb/>
林攸擢之語予與二友姑息肩望祝融絶頂褰裳徑往<lb/>
頂上有石可坐數十人時煙霞未澄徹羣峰峭立逺近<lb/>
異態其外四望渺然不知所極如大瀛海環之真竒觀<lb/>
也湘水環帶山下五折乃北去寺僧指蒼莽中云洞庭<lb/>
<pb n="KR4h0037_WYG_000-7a"/>
在焉晚歸閣上觀晴霞横帶千里夜宿方丈月照雪屋<lb/>
寒光射人泉聲隔窓泠然通夕恍不知此身踞千峯之<lb/>
上也己卯武夷胡寔廣仲范念徳伯崇來㑹同遊仙人<lb/>
橋路並石側足以入前崖挺出下臨萬仭之壑凛凛不<lb/>
敢久駐再上絶頂風勁甚望見逺岫次第呈露比昨觀<lb/>
殊快寒威薄人呼酒舉數酌猶不勝擁氊坐乃可支須<lb/>
㬰雲氣出巖腹騰湧如饋餾過嶺南為風所飄空濛杳<lb/>
靄頃刻不復見是夜風大作庚辰未晚雪擊窓有聲驚<lb/>
<pb n="KR4h0037_WYG_000-7b"/>
覺将下山寺僧謂　石磴氷結不可步遂亟繇前嶺以<lb/>
下路以滑甚有跌者下視白雲滃浡瀰漫吞吐林谷真<lb/>
有盪胷之勢欲訪李鄴侯書堂則林深路絶不可往矣<lb/>
行十三里抵嶽市宿勝業寺勁節堂盖自甲戌至庚辰<lb/>
凡七日經行上下數百里景物之美不可殫叙間亦發<lb/>
於唫詠更迭倡酬倒囊得百四十有九篇雖一時之作<lb/>
不能盡工然亦可以見耳目所厯與夫興寄所託異日<lb/>
或有考焉乃裒而録之方己夘之夕中夜凛然撥殘火<lb/>
<pb n="KR4h0037_WYG_000-8a"/>
相對念吾三人是數日間亦荒于詩矣大抵事無大小<lb/>
美惡流而不返皆足以喪志於是始定約束異日當止<lb/>
盖是後亊雖有可謌者亦不復見于詩矣嗟乎覽是篇<lb/>
者其亦以吾三人自儆乎哉作南嶽倡酬序廣漢郡張<lb/>
敬夫云<lb/>
</p>
<p>
</p>
  </div>
</body>
</text>
</TEI>
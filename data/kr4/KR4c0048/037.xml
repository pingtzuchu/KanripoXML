<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>柳河東集巻三十七</head> <lb/>
    <p>
<pb n="KR4c0048_WYG_037-1a"/>
欽定四庫全書<lb/>
　柳河東集巻三十七<lb/>
　　　　　　　　　　　　唐　栁宗元　撰<lb/>
　表慶賀三十首<lb/>
　　禮部為百官上尊號表<hi>此為憲宗作也尊號上古所無有至唐髙宗徇武后</hi>
　　　<hi>之意稱天皇武后稱天后中宗從韋庶人之欲稱應天韋庶人稱順天至明皇開元二十二年</hi>
　　　<hi>遂有開元聖文神武之號自是遂以為法肅宗即位之次年改元乾元正月遂加冊號代宗即</hi>
　　　<hi>位之次年改元廣徳七月羣臣遂上尊號徳宗即位之次年改元建中正月即上尊號至憲宗</hi>
<pb n="KR4c0048_WYG_037-1b"/>
　　　<hi>立於永貞元年八月禮部百官當復遵此議公是時尚作禮部員外郎故預作此表其曰未逾</hi>
　　　<hi>周月四海將致於時雍俯及元正率土更欣於再造可見其即位方月餘已作此表也公是年</hi>
　　　<hi>九月即以王叔文黨黜為邵州刺史繼貶永州司馬至元和三年憲宗方上尊號之時則公已</hi>
　　　<hi>在永無與於禮部也</hi>
臣某言伏以聖王之纂承天位也臣子必竭懇誠獻尊<lb/>
號安敢為佞禮在其中一則以告天地神祇二則以奉<lb/>
宗廟社稷三則以安華夏蠻貊巍巍大稱其可廢乎臣<lb/>
等誠懽誠望頓首頓首伏惟皇帝陛下叶周文之孝徳<lb/>
<pb n="KR4c0048_WYG_037-2a"/>
齊大禹之約身宏帝堯之法天過殷湯之解網未逾周<lb/>
月四海將致於時雍俯及元正率土更欣於再造然神<lb/>
人之願億兆之情有所不安率謂未盡善者以為帝徳<lb/>
廣運而尊號猶闕郊廟備禮而祝嘏無詞<hi>嘏古雅切受福曰嘏</hi>凡<lb/>
百兢懐華夏屬望臣謹按昔臯陶之頌舜伊尹之頌湯<lb/>
皆臣子至公面揚君父以敷於當代以播於無窮夫豈<lb/>
飾哉率由事實帝王尊號盖漸於此皇家光被四表祖<lb/>
宗列文時當太和尊號表徳耳目所接簡牘斯存稽之<lb/>
<pb n="KR4c0048_WYG_037-2b"/>
於前典則如彼考之於聖朝又如此今龜筮習吉元正<lb/>
戒期當品物維新之時乃皇天大禮之日陛下郊天地<lb/>
饗宗祧<hi>音挑遷廟也</hi>陰陽協和動植交暢不建至尊之稱恐<lb/>
違列聖之心所以臣等冒死陳聞請上徽號伏惟陛下<lb/>
小謙讓之節安延企之情特召名儒禮官百寮庶尹詳<lb/>
明故實議崇聖徳則人望允厭神心獲安山川効靈光<lb/>
賛無疆之壽祝史陳言永彰不朽之功臣等䝉國寵榮<lb/>
備位班列無任懇望之至<lb/>
<pb n="KR4c0048_WYG_037-3a"/>
　　第二表<lb/>
臣某等言臣等再陳丹懇請獻鴻名天意未從隕越無<lb/>
措臣某誠惶誠恐頓首頓首謹按堯曰咨爾舜舜曰格<lb/>
爾禹湯曰吾自甚武自號曰武王則堯舜禹湯皆當時<lb/>
王者之號也考皇帝之故實徵往聖之憲章允協禮經<lb/>
煥乎圖諜伏惟皇帝陛下允恭克讓約已謙尊參天兩<lb/>
地之功為而不有安上理人之徳置而不論至哉王言<lb/>
非羣下所仰望也然臣等伏以為尊號者所以類上帝<lb/>
<pb n="KR4c0048_WYG_037-3b"/>
饗祖宗萬人所稱百蠻所仰表聖徳於率土播天聲於<lb/>
無疆臣下請之之謂禮帝王承之之謂孝孝大於讓禮<lb/>
先於謙百王不刋之典安可得而廢也臣等又以春秋<lb/>
本於五祀元者一嵗之首春者四時之首王者受命之<lb/>
首正月者政教之首郊天大禮者立極之首今天地交<lb/>
泰俯臨元辰正始之美正當其運陛下確違羣願固守<lb/>
謙沖此臣等所以兢惕失圖恛惶無措上冒嚴憲敢逃<lb/>
厚責伏乞俯垂天聽察納㣲誠詔禮官議臣所請揆日<lb/>
<pb n="KR4c0048_WYG_037-4a"/>
推禮䖍奉鴻休盡敬於此猶恐天光未照三獻無徵彷<lb/>
徨闕庭伏待斧鑕無任聳望之至<lb/>
　　賀冊尊號表<hi>古今集中皆題云禮部賀冊尊號表非也憲宗元和三年初加尊號睿聖</hi>
　　　<hi>文武皇帝至元和十四年七月再上元和聖文神武法天應道皇帝公是時已為栁州刺史表</hi>
　　　<hi>疏賛尊號甚詳且云獲守蠻荒逺承大典可見在栁州作非禮部表也</hi>
臣某伏奉月日制陛下膺受尊號率土臣子慶抃無窮<lb/>
臣聞立極之大四海無以報神功配天之尊萬物不能<lb/>
崇聖徳惟有徽號是彰中興所以上探天心下極人欲<lb/>
<pb n="KR4c0048_WYG_037-4b"/>
中謝伏惟元和聖文神武法天應道皇帝陛下統承千<lb/>
載光被六幽蟊蠈盡除<hi>蟊音矛蠈音賊並食苗䖝</hi>福應皆集有首有<lb/>
趾咸識太平勲臣增爵禄之榮戎士加賞延之寵片善<lb/>
必録㣲功盡昇獨惟聖謩事絶酬答萬國觖望<hi>觖古穴切又窺</hi>
<hi>睡切怨望也</hi>百工怨思是以啟元和之盛典延昊穹之景祚<lb/>
理厯凝命寔曰聖文和衆定功時惟神武運行有法天<lb/>
之用變化乃應道之方鬼神協謀夷夏同志大禮既建<lb/>
鴻恩遂行歡呼逺匝於九圍滲漉普周於八裔<hi>滲所禁切漉音</hi>
<pb n="KR4c0048_WYG_037-5a"/>
<hi>鹿</hi>慶超邃古美冠將來臣獲守蠻荒逺承大典潢汚比<lb/>
陋河清幸遂於千年<hi>文選運命論黄河清而聖人生注黄河千年一清</hi>塵壤均<lb/>
㣲山呼願同於萬嵗<hi>漢武帝元封元年用事華山登嵩吏卒咸聞呼萬嵗者三</hi>無任<lb/>
慶賀屏營之至<lb/>
　　為京兆府請復尊號表三首<hi>此為徳宗作也下為耆老等請復尊號表</hi>
　　　<hi>二首皆同盖徳宗建中改元上聖神文武之號至建中四年欲改明年元議更益大號時陸䞇</hi>
　　　<hi>奏不若引咎降名以祇天戒帝從之尋改興元元年去聖神文武號大赦改元觀初表云日日</hi>
　　　<hi>以冀遂淹星嵗耆老表云尊號未復一十九年自興元元年至貞元十八年壬午恰一十九年</hi>
<pb n="KR4c0048_WYG_037-5b"/>
　　　<hi>此前後表當是此時作公時為藍田尉云</hi>
臣某言某月日諸縣耆老某等若干人詣臣陳狀辭意<lb/>
迫切以陛下尊號未復請詣闕上表者人心已鬱安可<lb/>
久違天意實勤諒難固拒撫狀感恱深契㣲誠臣某誠<lb/>
懇誠迫頓首頓首伏惟皇帝陛下聖神之功貫於天地<lb/>
文武之道超乎古今盛徳愈大而謙光益深元化已成<lb/>
而徽號未復遂使神祇觖望人庶恐深沐浴鴻澤者敢<lb/>
懐晷刻之安捧戴皇恩者不知寢食之適負愧懐憤萬<lb/>
<pb n="KR4c0048_WYG_037-6a"/>
方一心日日以冀遂掩星嵗况今地不愛寶致百榖之<lb/>
豐穰天惟降衷呈衆瑞而繁委汚萊瘠鹵之地混成大<lb/>
田草木蟲獸之㣲化為神貺萬靈垂鑒昭然甚明此而<lb/>
不從臣所大惑矧又兵戎永戢夷狄咸懐昭然長春<hi>昭一</hi>
<hi>作煦</hi>樂以終日是以耆老等深感聖育踊躍不寜上奉天<lb/>
恩跼蹐知懼<hi>跼音局踳音脊</hi>頓顙闕下願復鴻名不謀而同無<lb/>
期而至此皆上元幽賛以誘其衷列聖垂靈以悟其意<lb/>
臣以為陛下當敬於斯㫖不可忽也臣又伏以陛下賞<lb/>
<pb n="KR4c0048_WYG_037-6b"/>
功與能舉賢出滯小言不廢片善是褒豈可使臣子之<lb/>
効雖㣲而必旌君父之徳盡美而無稱凡在覆載不勝<lb/>
懇禱惶恐之至謹封耆老等狀奉表昧死陳請以聞謹<lb/>
言<lb/>
　　第二表<lb/>
京兆府長安縣耆老臣石靈<hi>一作霮</hi>等言伏奉墨詔批臣<lb/>
所請復尊號未䝉允許者捧對惶遽不知所裁天實命<lb/>
之於臣何有臣等誠懇誠懼頓首頓首臣聞聖君以奉<lb/>
<pb n="KR4c0048_WYG_037-7a"/>
天為心不以謙沖為徳以順人為大不以崇讓為優今<lb/>
陛下深拒天人之誠猶懐謙讓之道臣等愚惑未知所<lb/>
歸且百祥薦臻特表昊穹之睠<hi>音眷</hi>五榖蕃熟用彰后土<lb/>
之勤億兆嗷嗷<hi>音熬</hi>籲天請命上下交應幽明同心舉而<lb/>
違之臣所未識况臣等共被仁育同臻大和陛下徳達<lb/>
上元以豐臣之衣食道躋夀域以延臣之嵗年沐浴皇<lb/>
風二十餘載兒童感化鰥寡知恩故臣等出鄉之時讙<lb/>
呼遍野閭里勉臣以不進不止妻子誓臣以不遂不歸<lb/>
<pb n="KR4c0048_WYG_037-7b"/>
惟竭血誠退無面目便當隕首闕下終不徒還伏惟陛<lb/>
下照臣懇迫之情<hi>一作誠</hi>哀臣羸老之命臣等不勝嗚咽<lb/>
慚恨之至謹奉表陳請以聞<lb/>
　　第三表<lb/>
臣某言臣伏以耆老等並皆<hi>一無皆字</hi>發丹誠將貫白日請<lb/>
復徽號以光聖謩臣以其懇欵自中不可禁止遂抗表<lb/>
陳請備述㣲誠伏奉墨詔批答未䝉允許者衆心尚阻<lb/>
天意未從懇迫逾深兢惶無措臣某伏惟皇帝陛下道<lb/>
<pb n="KR4c0048_WYG_037-8a"/>
大益謙化成彌損雖江海善下每應朝宗之心而日月<lb/>
居髙久稱照臨之位况復上承天命下覩人誠若然辭<lb/>
之理有不可伏以陛下功參造化政體乾坤萬邦宅心<lb/>
百靈効職此聖之至也明並兩曜信如四時先天不違<lb/>
窮神知化此神之極也道徳純被禮樂興行宸翰動於<lb/>
三光睿藻窮於六義此文之備也五兵不試七徳咸宣<lb/>
殊方者知歸負固者率服此武之成也黄龍皓兔甘露<lb/>
慶雲神禾嘉瓜祥蓮瑞木萬物暢遂百榖茂滋此天之<lb/>
<pb n="KR4c0048_WYG_037-8b"/>
至靈也黎老班白伏守闕庭鰥嫠童幼<hi>嫠力之切無夫也</hi>謠歌<lb/>
道路此人之至誠也有其徳而無其號拒乎天而違乎<lb/>
人雖陛下<hi>一有謙宇</hi>讓之至美抑非臣心之所安也伏以賤<lb/>
志難明㣲誠莫達對天彌懼履地益慚不任懇迫屏營<lb/>
之至伏願早建大號以稱天人之心謹再奉表昧死陳<lb/>
請以聞<lb/>
　　為耆老等請復尊號表<hi>並見上京兆府賀表注</hi>
京兆府長安縣耆老臣石靈<hi>一作霮</hi>等言臣伏以陛下尊<lb/>
<pb n="KR4c0048_WYG_037-9a"/>
號未復一十九年盛徳光大元化益被<hi>一作盛徳彌光大化益被</hi>加<lb/>
以休徵咸集福應具臻至於今嵗紛綸尤盛風雨必順<lb/>
生長以時五榖盡登萬方皆稔神意人事正在於斯天<lb/>
不可違時不可棄臣等誠懇誠迫頓首頓首臣聞恩深<lb/>
必報徳盛必崇以陛下九重之尊推崇無上以陛下四<lb/>
海之大報効何施唯有尊名用光聖理闕然未復誰所<lb/>
敢安臣心則㣲天意甚重伏惟皇帝陛下體昊穹以施<lb/>
化䖍上帝以至誠今即萬祥應期百神奉職飛走之物<lb/>
<pb n="KR4c0048_WYG_037-9b"/>
皆已効靈草木之類咸能應聖天命降於上人誠發於<lb/>
中此而可辭孰云有奉况復野多滯穂畆有餘糧足食<lb/>
之慶充溢於京坻<hi>直饑切水中可居曰坻方言云坻場也梁宋間蚍蜉犂䑕之場謂坻俗作</hi>
<hi>坘</hi>阜財之謠歡呼於道路盡非人力皆是天成神祇之<lb/>
望既勤遐邇之心又迫况臣等得生邦甸幸遇盛明身<lb/>
體髪膚盡歸於聖育衣服飲食悉自於皇恩被元化而<lb/>
益深望鴻名而未覩懇倒之至夙夜不寜謹詣光順門<lb/>
昧死請復聖神文武之號以副天地宗社之心使海内<lb/>
<pb n="KR4c0048_WYG_037-10a"/>
赤子得安其所臣等不勝懇倒迫切之至謹奉表以聞<lb/>
　　禮部為文武百寮請聽政表<hi>此為順宗作也順宗實録貞元二十一年</hi>
　　　<hi>正月癸巳徳宗崩庚子百寮請聽政公是時為禮部郎官當順宗未免喪作也</hi>
臣某等言臣聞大道必體於至公大孝莫髙於善繼上<lb/>
觀列聖旁考前王罔不俯就禮文仰承大事嚴奉宗廟<lb/>
慰安元元然後徳教惟新邦家永固伏惟皇帝陛下寢<lb/>
苫泣血<hi>苫失㢘切草也居喪以為覆蓆</hi>號慕無時貫於神明動於天地<lb/>
未臨庶政猶狥至誠凡在人臣孰不哀懼伏惟先聖遺<lb/>
<pb n="KR4c0048_WYG_037-10b"/>
㫖俾陛下抑哀而聽政本朝乏人使臣等竭忠以奉上<lb/>
非敢懼死輒布懇辭期於必從以慰寰宇且王業至重<lb/>
軍國方殷一日萬幾不可暫闕伏願追遵顧命蹈履成<lb/>
規恢王者華夏之望順上帝乃眷之懐臣等不勝哀迫<lb/>
誠懇之至<lb/>
　　第二表<hi>晏元獻本據文苑英華此表乃是林逄請聽政第三表别有子厚第二表今載於後</hi>
伏惟大行皇帝知陛下至性自天恐陛下執哀過毁上<lb/>
惟九廟之重下念萬務之殷故遺詔丁寜俾遵舊典今<lb/>
<pb n="KR4c0048_WYG_037-11a"/>
百辟卿士顒然在庭瞻望清光已七日矣固陳誠請猶<lb/>
未允從内外憂惶莫知所出臣聞大孝之本繼志為難<lb/>
酌禮之情得中為貴是以哀迷期數哭泣有常俯而就<lb/>
之聖人所重知難繼也君子不為伏願少抑哀懐仰遵<lb/>
理命以副神祇之望以安億兆之心光祖業於無窮流<lb/>
徳化於天下凡在臣子孰不悲戴<lb/>
　　又<hi>此文苑英華所載子厚表也</hi>
臣某等言臣聞聖凡殊途邦家異禮故王者舍已從物<lb/>
<pb n="KR4c0048_WYG_037-11b"/>
用身許天雖居達喪猶以事奪伏以大行皇帝道成鑄<lb/>
鼎仙等御龍萬姓長號九有顒望陛下以聰明睿聖嗣<lb/>
守寶圖爰及宅憂迨兹累日而孝思罔極尚輟乃雍之<lb/>
言庶政未釐頗闕如絲之命臣等嘗覽載籍粗知喪紀<lb/>
若成周顧命厯代猶遵<hi>成王將崩命召公畢公率諸侯相康王作顧命</hi>西漢詔<lb/>
音前王所奉<hi>文帝將崩有遺詔以令天下</hi>我國家以孝理天下文明<lb/>
應期上用此法胥以傳授盖事歸至當則不可不遵禮<lb/>
貴從宜則不得不守理固然也臣等是以上陳愚懇輕<lb/>
<pb n="KR4c0048_WYG_037-12a"/>
黷宸嚴冀遂血誠俯親國政而陛下執喪逾切聽理末<lb/>
聞億兆嗷嗷不知所訴臣以為天子之孝在於保安社<lb/>
稷司牧蒸黎功超百王慶流萬代亦何必守臣下之小<lb/>
節蔑皇王之大猷固阻羣情務成謙徳伏願以遺詔為<lb/>
念奪在疚之懐就臨軒之制天下幸甚<lb/>
　　第三表<lb/>
伏以萬機至重遺㫖難違再獻表章上塵旒扆精神徒<lb/>
竭天意未迴内外遑遑人神企望臣聞王者之孝異於<lb/>
<pb n="KR4c0048_WYG_037-12b"/>
匹夫禮不相沿道資適變當承平之代故殷帝宅憂而<lb/>
不言遇有事之時則周王未葬而誓衆况今戎車猶駕<lb/>
邊候多虞兩河之寇盜難除百姓之瘡痍未合亂者思<lb/>
理危者求安天下嗷嗷正在今日誠宜抑其至性以副<lb/>
羣心成先帝之大功繼中興之盛業豈可寢苫啜泣庶<lb/>
政闕然九廟之靈何報萬方之望何塞臣等職參樞近<lb/>
誠切邦家若陛下未忍臨軒尚持前志臣等有死而已<lb/>
不敢奉詔不勝哀迫懇切之至<lb/>
<pb n="KR4c0048_WYG_037-13a"/>
　　賀踐阼表<hi>此順宗即位之日公代一節鎮作也表云臣謬膺藩守累受國恩即非公自作</hi>
　　　<hi>又公自永貞元年憲宗即位即出為邵州繼為永州司馬再復召貶栁州盡元和十四年而卒</hi>
　　　<hi>即無踐阼之事又憲宗本受内禪而表云欽承遺訓永保洪業不相應用知其順宗踐阼之時</hi>
　　　<hi>代藩臣作也</hi>
臣某言太子中舍嚴公弼至奉某月日勑書慰諭伏承<lb/>
陛下以某月日䖍奉典冊允昇寶位凡在羣生孰不慶<lb/>
幸臣某誠懽誠抃頓首頓首臣聞天地泰而聖人出雷<lb/>
雨解而品物榮<hi>解下隘切</hi>是以五行迭用木火更其位十葉<lb/>
<pb n="KR4c0048_WYG_037-13b"/>
重光宗廟輔其徳殷宗龔黙再開成湯之業漢文聰明<lb/>
克承髙祖之緒陛下重離出曜體乾繼統主鬯彰孝恭<lb/>
之美撫軍著神武之功欽奉遺訓<hi>奉一作承</hi>永保鴻業遏密<lb/>
之中施雨露以被物遐邇之地覩日月之繼明則四維<lb/>
之外八極之表人神胥悦草木皆春煦嫗生成<hi>煦吁句切嫗於</hi>
<hi>武切以氣曰煦以軆曰嫗</hi>不失覆載况臣謬膺藩守累受國恩爰自<lb/>
出身洎乎領鎮沐浴聖澤優㳺昌時不獲覩闕庭之禮<lb/>
展臣庶之分戴天賀聖倍萬恒情<lb/>
<pb n="KR4c0048_WYG_037-14a"/>
　　禮部賀改永貞元年表<hi>此憲宗即位改元表也正元二十一年正月順宗即</hi>
　　　<hi>位八月立皇太子為皇帝是為憲宗改元永貞公是時為禮部郎官作</hi>
臣某等言伏奉今日誥今月九日冊皇帝改貞元二十<lb/>
一年為永貞元年自貞元二十一年八月五日昧爽以<lb/>
前應犯死罪特降從流流已下逓降一等者寳命方始<lb/>
聖厯用彰載宣臨照之明遂施渙汗之澤臣某等誠慶<lb/>
誠賀頓首頓首伏以重光下濟積慶旁行漢祖推奉教<lb/>
之尊文王遂無憂之志正名紀厯<hi>名一作明</hi>表運行於萬方<lb/>
<pb n="KR4c0048_WYG_037-14b"/>
宥過輕刑流汪濊於四海<hi>濊音穢</hi>歡呼抃蹈遐邇攸同臣<lb/>
某等親奉聖謩仰承大化踊躍之至倍萬恒情無任蹈<lb/>
舞欣慶之至<lb/>
　　禮部太上皇誥宜令皇帝即位賀表<hi>太上皇順宗也本紀永貞</hi>
　　　<hi>元年八月庚子立皇太子為皇帝自稱曰太上皇皇帝即憲宗也公在禮部作</hi>
臣某等言伏奉今日太上皇制命陛下即皇帝位光奉<lb/>
寳圖丕承鴻業溥天率土慶躍難勝臣某等誠喜誠抃<lb/>
頓首頓首臣聞皇建其極存諸大訓帝出於震著在易<lb/>
<pb n="KR4c0048_WYG_037-15a"/>
經繼明以照於四方重熙以臨於萬國動植品彚<hi>音胃</hi>永<lb/>
賴昭蘇山川鬼神咸用欣戴臣某等獲備班列親仰聖<lb/>
明踊躍之誠倍萬恒品無任抃躍喜慶之至<lb/>
　　禮部賀立皇太子表<hi>順宗紀貞元二十一年三月立廣陵郡王純為皇太子即</hi>
　　　<hi>憲宗也初名淳改名純故表言改名某又云再錫嘉名也公在禮部作</hi>
臣某等言伏奉今月二十四日制廣陵郡王宜冊為皇<lb/>
太子改名某仍令所司擇日備禮冊命者天序有奉皇<lb/>
圖載寜臣某等誠慶誠賀頓首頓首臣聞商書載以貞<lb/>
<pb n="KR4c0048_WYG_037-15b"/>
之文漢史傳早建之義不唯立愛期在繼明陛下奉率<lb/>
前規敷揚盛典顧茲守器之重爰正承華之位尊義方<lb/>
之教載錫嘉名崇建樹之禮式光典命<hi>一作令典</hi>以長而立<lb/>
自符於慎擇必子之選遂合於至公邦本不搖王業彌<lb/>
固此皆宗社垂祉啟佑皇心乾坤合謀保安聖運足以<lb/>
播休氣於四海洽太和於萬靈食毛含齒所同歡慶臣<lb/>
等奉承制命蹈舞周行踊躍之誠倍百恒品無任慶抃<lb/>
感悦之至謹奉表陳賀以聞<lb/>
<pb n="KR4c0048_WYG_037-16a"/>
　　禮部賀皇太子冊禮畢徳音表<hi>見上注</hi>
臣某等言伏奉今日制皇太子冊禮云畢思與萬方同<lb/>
其惠澤者盛典斯舉鴻恩遂行凡在率土不勝抃躍臣<lb/>
某等誠喜誠賀頓首頓首伏惟皇帝陛下克奉神休以<lb/>
正邦統建天下之本宗廟以安致萬國之貞兆人攸賴<lb/>
典冊既備慶澤載流既廣愛而推恩亦好生而布徳緩<lb/>
刑而囹圄知感進勲而嗣續增榮崇教諭之方忠良是<lb/>
舉嚴賛襄<hi>一作相</hi>之禮賜與有加旌孝悌以厚於人倫敬<lb/>
<pb n="KR4c0048_WYG_037-16b"/>
鬼神而修其祀事况行禮之日則屏翳收蹟太陽宣精<lb/>
用彰出震之休更表重離之曜神化旁暢皇風逺揚自<lb/>
華及夷異俗同慶臣等謬參著定倍百恒情無任歡慶<lb/>
踊躍之至<lb/>
　　為王京兆皇帝即位禮畢賀表<hi>王京兆權也新史順宗紀永貞元年</hi>
　　　<hi>二月以鴻臚卿王權為京兆尹至十一月貶為雅王傅此表是八月憲宗即位公為代作賀表</hi>
　　　<hi>下有代王京兆賀表凡五皆為王權作也</hi>
臣某等言臣聞大人繼明百神所以受職天子有道萬<lb/>
<pb n="KR4c0048_WYG_037-17a"/>
國由是承風伏以皇帝陛下纉聖垂休順時御極負扆<lb/>
而㑹朝夷夏<hi>扆隱豈切户牖間</hi>踐阼而統和天人幽明感通遐<lb/>
邇昭泰遂使祥光下燭喜氣旁通周王謝流火之符<hi>周王</hi>
<hi>武王也師渡孟津有火自上復於下至於王屋流為烏</hi>魯史愧書雲之典<hi>左傳僖公五年</hi>
<hi>凡分至啟閉必書雲物為備故也</hi>食毛含齒懽抃無窮臣某等幸覩昌<lb/>
時獲奉大慶踊躍之至倍萬恒情無任蹈舞<lb/>
　　代韋中丞賀元和大赦表<hi>據集題注云永州盖即憲宗即位之明年改元</hi>
　　　<hi>大赦公到永之初與刺史韋君作也公在永州凡十年凡厯刺史六人韋其姓者二焉而其名</hi>
<pb n="KR4c0048_WYG_037-17b"/>
　　　<hi>不可考</hi>
臣某言伏奉正月二日制大赦天下永貞二年宜改元<lb/>
和元年太陽既昇煦育資始霈澤斯降膏潤無遺<hi>霈普盖切</hi>
臣某誠慶誠賀頓首頓首伏惟皇帝陛下仁化旁流孝<lb/>
理宏闡紀元示布和之令肆眚見恤人之心曠然滌瑕<lb/>
得以遷善渙發大號申明舊章農有薄征市無彊價勲<lb/>
勤是録爵秩以班寵寜間於幽明澤必周於夷夏近甸<lb/>
輕㩁酤之入逺人忘水旱之災既行慶於官寮亦推恩<lb/>
<pb n="KR4c0048_WYG_037-18a"/>
於天屬諸生喜黌塾之廣庶老加絮帛之優量入所以<lb/>
備凶興㢘期於變俗爰襃有客尊賢之典惟新載奉素<lb/>
王宗予之道斯在綸言一降庶政畢行懐生之倫感悦<lb/>
無量臣某等守在遐逺親奉詔條踊躍之誠倍百恒品<lb/>
無任感恩抃舞屏營之至<lb/>
　　禮部賀冊太上皇后賀表<hi>順宗紀永貞元年八月立皇太子為皇帝自稱</hi>
　　　<hi>曰太上皇立良娣王氏為太上皇后今表所賀即此也董氏冊太上徳妃紀所不載公是時尚</hi>
　　　<hi>在禮部云</hi>
<pb n="KR4c0048_WYG_037-18b"/>
臣某等言伏奉今月日誥良娣王氏冊太上皇后良媛<lb/>
董氏冊太上皇徳妃宜令所司備禮冊命者母儀有光<lb/>
坤道克順陰教方行於萬國内理克<hi>一作已</hi>和於六宫臣<lb/>
某等誠慶誠賀頓首頓首伏惟皇帝陛下對若天休奉<lb/>
揚睿㫖長秋既登其正位褕狄亦被於恩光奉養見三<lb/>
朝之安周旋有四星之輔豈獨配乾稱大助日為明所<lb/>
以表王化之源知孝悌之本冠映千古儀型四方臣某<lb/>
等捧戴施行踊躍無地無任蹈舞欣喜之至<lb/>
<pb n="KR4c0048_WYG_037-19a"/>
　　禮部賀太上皇后冊畢賀表<hi>見上注</hi>
臣某等言今月日太上皇后冊禮云畢率土臣妾慶抃<lb/>
無窮臣某等誠慶誠賀頓首頓首伏以太上皇后著虞<lb/>
嬪之至徳嗣周母之徽音表率六宫明彰萬國陛下克<lb/>
修理本以暢化源神道知事地之方人倫識尊親之大<lb/>
豈惟婦順斯備陰禮用修足以播正始於王風<hi>一作國風</hi>致<lb/>
時雍於帝典臣某等謬塵榮位獲覩盛儀踊躍之誠倍<lb/>
百恒品<hi>百一作萬</hi>
<pb n="KR4c0048_WYG_037-19b"/>
　　賀皇太子牋<hi>永貞元年立廣陵郡王為皇太子即憲宗也牋云職在藩方公尚在南宫</hi>
　　　<hi>代一藩臣作</hi>
某言伏奉月日制書殿下祇膺茂典位副青宫溫文光<lb/>
三善之名繼照協重離之慶萬葉固本羣方宅心含生<lb/>
之徒孰不欣戴况某夙䝉期奬職在藩方懽抃之誠倍<lb/>
萬恒品<lb/>
　　御史臺賀嘉禾表<hi>公貞元二十年尚為監察御史當至二十一年方遷禮部員外郎</hi>
　　　<hi>是為御史時作</hi>
<pb n="KR4c0048_WYG_037-20a"/>
臣某言今月日宰臣以幽州所進嘉禾圖各一軸示百<lb/>
僚者伏以嘉榖順成靈貺昭格天人合應遐邇同風臣<lb/>
某誠懽誠慶頓首頓首伏惟皇帝陛下睿謀廣運神化<lb/>
旁行植物知仁祥圖應聖靈岳不愆於賛祐燕谷用遂<lb/>
於生成豐稔既均知朔南之被澤休嘉克叶見天地之<lb/>
同和六穗慙稱於漢臣<hi>司馬相如封禪書導一莖六穂於庖注導擇也一莖六穂謂嘉</hi>
<hi>禾之米於庖厨以供祭祀也</hi>異畆恥書於周典<hi>唐叔得禾異畆同穎獻諸天子王命唐叔</hi>
<hi>作歸禾嘉禾</hi>自中形外均慶同歡臣某謬職憲司獲覩休瑞<lb/>
<pb n="KR4c0048_WYG_037-20b"/>
無任抃躍之至<lb/>
　　禮部賀嘉禾及芝草表<hi>貞元二十一年為禮部員外郎時作史不書</hi>
臣某等言伏見今月某日内出劍南所進嘉禾圖及陜<lb/>
州所進紫芝草示百寮者珍圖煥開瑞彩交映遐邇偕<lb/>
至福應攸同臣某等誠慶誠賀頓首頓首伏惟皇帝陛<lb/>
下緝熙至道保合太和天惟發祥地不愛寳嘉禾擢質<lb/>
靈草抽英獻於王庭唐叔慚同穎之異<hi>見上注</hi>薦諸郊廟<lb/>
班史謝連葉之竒<hi>漢書武帝紀甘泉宫生芝草九莖連葉乃作芝房之歌以薦郊廟</hi>既<lb/>
<pb n="KR4c0048_WYG_037-21a"/>
呈薿薿之祥更覩煌煌之秀豐年斯著聖夀用彰飲和<lb/>
之人懽抃無極臣某等優㳺至化披翫殊姿慶抃之誠<lb/>
倍百恒品<lb/>
　　京兆府賀嘉瓜白兔連理棠樹等表<hi>據題云京兆貞元十八年</hi>
　　　<hi>間藍田時作史不書</hi>
臣某言今月日中使王自寜出徐州刺史張愔所進嘉<lb/>
瓜圖及白兔兒一并出陳許等州觀察使上官説所進<lb/>
許州連理棠樹圖示百寮者惟天眷命是降百祥惟聖<lb/>
<pb n="KR4c0048_WYG_037-21b"/>
欽承用膺多福臣某誠慶誠賀頓首頓首伏以大和所<lb/>
蒸至徳斯應圖物獻瑞周於逺方神瓜合形式表綿綿<lb/>
之慶異棠連質用彰曄曄之榮<hi>一作休曄筠輒切</hi>况金風發祥<lb/>
白兔來擾告有秋之嘉應著成嵗於神功雜遝紛綸<hi>遝音</hi>
<hi>沓</hi>如山斯委人盡登於夀域物咸暢於薫風况臣特感<lb/>
深恩欣逄衆瑞踊躍之至倍萬恒情<lb/>
　　禮部賀甘露表<hi>已下四表皆題禮部公貞元二十一年二月遷禮部員外郎掌尚書</hi>
　　　<hi>牋奏時相先後作</hi>
<pb n="KR4c0048_WYG_037-22a"/>
臣某言中使王自寜至伏奉宣聖㫖出延和殿前丁香<lb/>
樹甘露一大合示宰臣未時又出一大合令明日示百<lb/>
寮甘露見降未止者元化升聞靈貺昭荅必呈尤異之<lb/>
應以告天地之和臣某誠懽誠慶頓首頓首伏惟皇帝<lb/>
陛下均煦育之功敷滲漉之澤大和潜達閟瑞克彰發<lb/>
於天霄特降宫樹朝光初燭方湛湛而不晞<hi>湛文減切詩湛湛露</hi>
<hi>斯匪陽不晞</hi>畏景轉炎更瀼瀼而未已<hi>音穰</hi>綴葉而珠璣積耀<lb/>
盈器而冰玉呈姿芳襲椒蘭味兼飴醴<hi>飴音怡餳也</hi>然則零<lb/>
<pb n="KR4c0048_WYG_037-22b"/>
其庭而著異<hi>揚雄曰昔二帝三王國家殷富上下交足故甘露零其庭</hi>紀於年以標<lb/>
竒<hi>漢宣帝時甘露降於是以紀其年</hi>徒矜往辰孰並茲日况樹有丁香<lb/>
之珍殿即延和之號所以著芳風之逺播期聖夀於無<lb/>
疆事絶古今慶傳遐邇臣謬承渥澤獲覩殊祥抃躍之<lb/>
誠倍萬恒品<lb/>
　　禮部賀白龍并青蓮花合懽蓮子黄瓜等表<hi>或注云京</hi>
　　　<hi>兆恐非是</hi>
臣某言伏見今月日内出滄州所進白龍見圖又出西<lb/>
<pb n="KR4c0048_WYG_037-23a"/>
内定禮池中青蓮花并神龍寺合歡蓮子示百寮二十<lb/>
三日又出鹽州所進合歡黄瓜圖者二氣交泰萬國同<lb/>
和動植思協於殊祥遐邇畢呈其嘉應披圖按牒聖理<lb/>
彰明臣誠懽誠慶頓首頓首伏以天地非逺睿感必通<lb/>
疉瑞重祥累集宫禁池蓮表異靈兆非常敷彼青光徵<lb/>
佛書而尤絶成其嘉實驗祥經而甚稀積慶旁流自中<lb/>
徂外遂使龍騰白質乗秋果應於金行瓜合黄中表聖<lb/>
更彰於土徳逺通邊徼近出苑園合慶同歡周於億兆<lb/>
<pb n="KR4c0048_WYG_037-23b"/>
况復邦畿之内雨霽必時宿麥大穰嘉榖滋茂和風孕<lb/>
育靈氣陶蒸是皆發自帝心達於天意周流升降成此<lb/>
嵗功恵彼羣生自為嘉瑞臣某深惟多幸獲遇斯時觀<lb/>
靈貺之備臻知人和之溥洽無任慶抃躍蹈之至<lb/>
　　禮部賀白鵲表<lb/>
臣某言伏奉進㫖宣示前件白鵲者霜毛皎潔玉羽鮮<lb/>
明色實殊常性惟馴狎臣聞聖王之徳無所不至有感<lb/>
則應無幽不通伏惟陛下恩霑動植仁洽飛翔故得茲<lb/>
<pb n="KR4c0048_WYG_037-24a"/>
禽呈休効質伏以白者正色實表金方鵲以知來式彰<lb/>
寇服用符歸化之兆克耀太平之階臣職參禁垣獲覩<lb/>
嘉瑞無任慶抃之至<lb/>
　　禮部賀嘉𤓰表<lb/>
臣某等今日内出浙東觀察使賈全所進越州山陰縣<lb/>
移風鄉百姓王獻朝園内産嘉瓜二實同蔕圖示百寮<lb/>
者寳祚惟新嘉瑞來應式彰聖徳更表天心臣某等誠<lb/>
慶誠賀頓首頓首伏惟皇帝陛下保合太和緝熈庶類<lb/>
<pb n="KR4c0048_WYG_037-24b"/>
徳馨上達神化旁行嘉𤓰發祥來自侯服質惟同蔕見<lb/>
車書之永均地則移風知化育之方始雖七月而食豳<lb/>
土歌王業之難<hi>大戴禮五月治瓜七月食瓜詩豳國風七月陳王業之艱難也</hi>五色稱<lb/>
珍東陵詠嘉賓之㑹<hi>阮籍瓜詩五色曜朝日漢邵平故為秦東陵侯秦破為布衣種瓜長</hi>
<hi>安城東瓜美世號東陵瓜</hi>未聞感通若斯昭著者也臣某等遭逄聖<lb/>
運親仰珍圖抃躍之誠倍百恒品無任慶悦之至<lb/>
　　為王京兆賀嘉蓮表<hi>王京兆曽見上賀皇帝即位表注王京兆權也永貞元年</hi>
　　　<hi>二月為京兆尹至十一月貶此下賀雨四表皆權為京兆尹公尚為禮部員外郎時作是年九</hi>
<pb n="KR4c0048_WYG_037-25a"/>
　　　<hi>月公出為邵州刺史十一月權亦罷去矣</hi>
臣某言今日某時中使某奉宣聖㫖出西内神龍寺前<lb/>
水渠内合歡蓮花圖一軸示百寮者祥圖煥開異彩交<lb/>
映賛天地之合徳表神人之同歡臣某誠歡誠慶頓首<lb/>
頓首伏惟皇帝陛下道協重華慶傳種徳陶陰陽之粹<lb/>
美孕造化之精英吉慶每見於天心發祥必自於禁掖<lb/>
是使雙華擢秀連蔕垂芳香激大王之風<hi>宋玉風賦序楚王㳺蘭臺</hi>
<hi>之宫風颯然而下乃曰此風寡人與庶人共之耶宋玉奏曰此獨大王之雄風耳</hi>影耀天泉之<lb/>
<pb n="KR4c0048_WYG_037-25b"/>
水<hi>沈約宋書文帝永嘉二十一年天泉池二蓮同幹</hi>煥開宫沼旁映給園靈貺<lb/>
應期天龍䕶聖寳厯夐超於小刦神功允洽於大千臣<lb/>
某獲覩昇平濫居榮寵聞瑞應而稱慶仰繢事而增歡<lb/>
無任抃蹈喜躍之至<lb/>
　　為王京兆賀雨表一<hi>見上注</hi>
臣某言臣昨日面奉進㫖以近日少雨今月内無雨即<lb/>
須祈禱今日便降甘雨者天且不違神必有據密雲與<lb/>
綸言繼發時雨將天澤並流臣某誠懽誠慶頓首頓首<lb/>
<pb n="KR4c0048_WYG_037-26a"/>
伏惟皇帝陛下憂切蒸黎慮深稼穡思彼未兆防於無<lb/>
形滲漉每出於湛恩變化必隨於廣運宸衷暫惕已矯<lb/>
御天之龍聖謨既宣遂洽漏泉之澤霮䨴周布<hi>霮徒感切䨴音</hi>
<hi>隊雲黒霮䨴也</hi>霏㣲四施黍稷盡成公私皆及野夫鼓舞知帝<lb/>
力之元通官吏歡呼見天心之黙喻臣某牧人京邑動<lb/>
仰皇靈渥澤徒加涓滴無助無任感悦屏營之至<lb/>
　　王京兆賀雨表二<lb/>
臣某言臣伏見今月二十四日時雨溥降伏以聖心積<lb/>
<pb n="KR4c0048_WYG_037-26b"/>
念天意遽迴移造化之元功革陰陽之常數臣某誠慶<lb/>
誠抃頓首頓首皇帝陛下仁育蒼生恩同赤子自頃天<lb/>
雨未降時稼或愆貶食齋戒至誠幽達又慮宿麥無備<lb/>
播種失時出於宸衷特令賑貸睿謨潜運甘雨遂周布<lb/>
濩垂陰隨聖澤而俱逺滂沱積潤與恩波而共深臣某<lb/>
才術無聞謬司邦甸生成必資於帝力進退何補於天<lb/>
工沐浴太和慙荷無極無任慶躍屏營之至<lb/>
　　王京兆賀雨表三<lb/>
<pb n="KR4c0048_WYG_037-27a"/>
臣某言今月十三日面奉進㫖縁自春來少雨宜即差<lb/>
官精誠祈禱者十四日臣便差官分赴靈跡其日雲陰<lb/>
四合至十五日甘雨遂降伏惟皇帝陛下言為神化動<lb/>
合天心未成旱暵之虞已積憂勤之慮衆靈受職薈蔚<lb/>
且躋於南山<hi>薈烏外切蔚音鬱</hi>百糓仰榮滂霈遂霑於東作睿<lb/>
謨朝降膏澤夕周知天人之已交識陰陽之不測然則<lb/>
周王徒勤於方社<hi>一作方岳謂其事於山川也</hi>殷帝虚美於桑林<hi>湯既</hi>
<hi>克夏大旱湯乃以身禱於桑林剪爪髪自以為犧牲以祈於天雨乃大至</hi>豈無災而早圖未<lb/>
<pb n="KR4c0048_WYG_037-27b"/>
禱而先應化超前聖道貫重元徧野同歡傾都相慶臣<lb/>
之欣躍倍萬恒情<lb/>
　　王京兆賀雨表四<lb/>
臣某言臣於三月二十九日奉進㫖於諸靈跡處祈雨<lb/>
至三十日甘雨遂降者臣聞惟聖有作先天不違發令<lb/>
而祥風已興致誠而元液旋被臣某誠欣誠賀頓首頓<lb/>
首伏惟皇帝陛下側身防患道邁周王盡力勤人功超<lb/>
夏后聖謨廣運驅百靈以從風神化旁行滋五稼而流<lb/>
<pb n="KR4c0048_WYG_037-28a"/>
澤油雲四合膏雨溥周農壤遂一於肥磽<hi>丘交切與墝同</hi>滲漉<lb/>
盡霑於遐邇蒸黎詠徳知必自於聖心草木欣榮如有<lb/>
感於皇化有年之慶實在於斯臣以無能謬領京邑上勞<lb/>
宸慮運此嵗功無任喜懼屏營之至<lb/>
　　賀親自祈雨有應表<hi>或亦以為代王京兆作然觀表言得上都院官金部員外</hi>
　　　<hi>郎韓述狀報以時雨未降親自於龍堂祈禱其日降雨又言臣以庸虛謬司垣翰必外州刺史</hi>
　　　<hi>所上在永州時代人作</hi>
臣某言臣得上都院官金部員外郎韓述狀報以時雨<lb/>
<pb n="KR4c0048_WYG_037-28b"/>
未降親自於龍堂祈禱有靈禽羣翔自成行列如隨威<lb/>
鳳以翼龍舟其日降雨者<hi>中謝</hi>伏以時或愆陽嵗之常<lb/>
候式當聖日無害豐年陛下敦本務農憂人憫雨宸慮<lb/>
所至天心自通故得瑞鳥迎舟掩商羊之舞仙雲覆水<lb/>
協從龍之徴初泛洒於上宫遂滂霈於率土自中徂外<lb/>
皆荷生成雨公及私靡不碩茂殷后徒勤於自剪<hi>見上注</hi>
周公空愧於舞雩<hi>周禮春官女巫職嵗旱暵則舞雩</hi>臣以庸虚謬司垣<lb/>
翰有年之慶惟聖之功臣某不任喜慶屏營之至<lb/>
<pb n="KR4c0048_WYG_037-29a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4c0048_WYG_037-29b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　柳河東集巻三十七<lb/>
</p>
<p>
</p>
  </div>
</body>
</text>
</TEI>
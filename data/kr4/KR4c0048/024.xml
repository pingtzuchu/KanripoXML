<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>桞河東集巻二十四</head> <lb/>
    <p>
<pb n="KR4c0048_WYG_024-1a"/>
欽定四庫全書<lb/>
　桞河東集巻二十四<lb/>
　　　　　　　　　　　　唐　栁宗元　撰<lb/>
　序十一首<lb/>
　　送從兄偁罷選歸江淮詩序<hi>考新史栁氏年表偁無見焉其曰自淮陽</hi>
　　　<hi>從調抵于京師罷選而歸此序當在貞元十七八年在京師時作</hi>
伯氏自淮陽從調抵於京師冬十月牒計不至攝衽而<lb/>
退顧謂宗元曰昔吾祖士師生於衰周與道同波為世<lb/>
<pb n="KR4c0048_WYG_024-1b"/>
儀表故直道而仕三黜不去孔子稱之遺佚而不怨厄<lb/>
窮而不憫孟子賛之今吾遑遑末路寡偶希合進不知<lb/>
嚮退不知守所不敢折其志戚其心遵祖訓也然而闕<lb/>
滫瀡之飬<hi>滫息有切米泔也瀡息委切滑也</hi>乏庾釡之畜逼迸無成<hi>逼筆</hi>
<hi>力切廹也迸北諍切走也</hi>東轅淮湖雖欲脱細故於胷中味道腴於<lb/>
舌端勉修厥志懼不恒久子當慰我窮局之懐袪我行<lb/>
役之憤博之以文發於詠歌吾非子之望将誰望焉宗<lb/>
元再拜曰夫聞善不慕與聾聵同見善不敬與昬瞽同<lb/>
<pb n="KR4c0048_WYG_024-2a"/>
知善不言與嚚瘖同則聞之先達久矣矧吾兄有柔儒<lb/>
之茂質恢曠之𢎞量敢無敬乎有述祖之美談安道之<lb/>
貞節敢無慕乎覩徽容而敬聞嘉話而慕敢無言乎言<lb/>
不稱徳文不盡志適為累而已矣於是賦而序之繼其<lb/>
聲者列於左凡五十七首遂命從姪立編為後序終焉<lb/>
　　送從弟謀歸江陵序<hi>公之髙祖諱子夏徐州長史其曰吾與謀從髙祖而異其</hi>
　　　<hi>别當自此然謀之父祖考之年表質之譜系皆無見焉序言吾觸罪屏擯楚越間六年此元和</hi>
　　　<hi>五年間作</hi>
<pb n="KR4c0048_WYG_024-2b"/>
吾與謀由髙祖王父而異謀少吾二嵗徃時在長安居<lb/>
相邇也與謀皆甚少獨見謀在衆少言好經書心異之<lb/>
其後吾為京兆從事謀来舉進士復相得益知謀盛為<lb/>
文辭通外家書一再不勝懼禄飬之緩棄去為廣州從<lb/>
事復佐邕州連得薦舉至御史後以智免歸家江陵有<lb/>
宅一區環之以桑有僮指三百有田五百畝樹之榖藝<lb/>
之麻飬有牲出有車無求於人日率諸弟具滑甘豐柔<lb/>
視寒燠之宜其隙則讀書講古人所謂求其道之至者<lb/>
<pb n="KR4c0048_WYG_024-3a"/>
以相勵也過永州為吾留信次具道其所為者凡士人<lb/>
居家孝悌恭儉為吏祗肅出則信入則厚足其家不以<lb/>
非道進其身不以茍得時退則退尊老無井臼之勞和<lb/>
安而益壽<hi>一作安和而益壽</hi>兄弟衎衎以相友<hi>衎空旱切樂也</hi>不謀食<lb/>
而食給不謀道而道顯則謀之去進士為從事於逺始<lb/>
也吾疑焉今也吾是焉别九嵗而㑹於此視其貎益偉<lb/>
問其業益習叩其志益堅於虖吾宗不振久矣識者曰<lb/>
今之世稍有人焉若謀之出處庸非所謂人歟或問管<lb/>
<pb n="KR4c0048_WYG_024-3b"/>
仲孔子曰人也謀雖不識於管仲其為道無悖亦可以<lb/>
有是名也抑又聞聖人之道學焉而必至謀之業良矣<lb/>
而又増焉志専矣而又若不足焉孔子之門不道管晏<lb/>
則謀之為人也<hi>有字</hi>也其可度哉吾不智觸罪擯越楚間<lb/>
六年築室茨草為圃乎湘之西穿地可以漁種黍可以<lb/>
酒甘終為永州民又恨徒費禄食而無所答下媿農夫<lb/>
上慚王官追計徃時咎過日夜反覆無一食而安於口<lb/>
平於心若是者豈不以少好名譽嗜味得毒而至於是<lb/>
<pb n="KR4c0048_WYG_024-4a"/>
耶用是愈賢謀之去進士為從事以足其家終始孝悌<lb/>
今雖欲羡之豈復可得謀在南方有令名其所為日聞<lb/>
於人吾恐謀不幸又為吾之所悔者将已之而不能得<lb/>
可若何然謀以信厚少言蓄其志以周於事雖履吾跡<lb/>
将不至乎吾之禍則謀何悔之有茍能是雖至於大富<lb/>
貴又何慄耶振吾宗者其惟望乎爾<lb/>
　　送澥序<hi>以新史年表考之栁氏自晉侍中景猷生二子耆純耆太守號西眷耆之子恭四傳</hi>
　　　<hi>而為方輿公其下五子皆有傳焉純又別而為二其子卓有子四人號東眷其六世孫懿三傳</hi>
<pb n="KR4c0048_WYG_024-4b"/>
　　　<hi>而至道茂又别為二而各有傳焉子厚耆之裔也故栁氏在髙宗時並居尚書省者為衆登即</hi>
　　　<hi>芳之子本傳元和初為大理少卿公綽温之子永貞初為刑部郎皆有傳可考公曰終老於夷</hi>
　　　<hi>序當在永州作澥音邂</hi>
人咸言吾宗宜碩大有積徳焉在髙宗時並居尚書省<lb/>
二十二人遭諸武以故衰耗<hi>一有武氏敗猶不能興七字</hi>不能為尚<lb/>
書吏者間數十嵗乃一人永貞年吾與族兄登並為禮<lb/>
部屬吾黜而季父公綽更為刑<hi>一有吏字</hi>部郎則加稠焉又<lb/>
觀宗中為文雅者炳炳然以十數仁義固其素也意者<lb/>
<pb n="KR4c0048_WYG_024-5a"/>
復其興乎<hi>一無其字</hi>自吾為僇人<hi>僇音戮</hi>居南鄉後之頴然出<lb/>
者吾不見之也其在道路幸而過余者獨得澥澥質厚<lb/>
不謟敦朴有裕若器焉必隆然大而後可以有受擇所<lb/>
以入之者而已矣其文蓄積甚富好慕甚正若墻焉必<lb/>
基之廣而後可以有蔽擇其所以出之者而已矣勤聖<lb/>
人之道輔以孝悌復嚮時之美吾於澥焉是望汝徃哉<lb/>
見諸宗人為我謝而勉焉無若大山之麓止而不得升<lb/>
也其唯川之不已乎吾去子終老于夷矣<lb/>
<pb n="KR4c0048_WYG_024-5b"/>
　　送内弟盧遵遊桂州序<hi>韓昌黎銘公墓謂舅弟盧遵涿人性謹慎學問不厭</hi>
　　　<hi>自子厚之斥遵從而家逮其死不去既徃𦵏又将經紀其家序云以余棄于南服来從余居五</hi>
　　　<hi>年矣即銘之意時當在元和四年作</hi>
外氏之世徳存乎古史揚乎人言其敦大朴厚尤異乎<lb/>
他族由遵而上五世為大儒兄弟三人咸為帝者師其<lb/>
風之流者皆好學而質重遵余弟<hi>一有子字</hi>也廣而不肆巽<lb/>
而不懾孝敬忠信之道拳拳然未嘗去乎其中盖由其<lb/>
中出者也浸潤以詩易動揺以文采以余棄于南服来<lb/>
<pb n="KR4c0048_WYG_024-6a"/>
從余居五年矣未嘗見其行有悖乎義<hi>悖音佩又蒲沒切</hi>言有<lb/>
異乎行者則余之棄也適累斯人焉以愛余而慰其憂<lb/>
思故不為京師遊以取名當世以桂之邇也而中丞之<lb/>
道光大多容賢者故洋洋焉樂附而趍以出其中之有<lb/>
夫如是則<hi>一無則字</hi>宜奮翼鱗乗風波以遊乎無倪徃哉其<lb/>
漸乎是行也<lb/>
　　送表弟吕譲将仕進序<hi>吕渭之子凡四曰温恭謙譲渭温皆有傳温自道州</hi>
　　　<hi>移衡州譲取道於永求序耳温元和六年卒序當前作</hi>
<pb n="KR4c0048_WYG_024-6b"/>
吾觀古豪賢士能知生人艱饑羸寒蒙難抵暴捽抑無<lb/>
告<hi>捽昨沒切説文持頭髮也</hi>以吁而憐者皆飽窮厄恒孤危<graphic n="KR1138" url="https://raw.githubusercontent.com/kanripo/KR-Gaiji/master/images/KR1138.png" mimeType="image/png"/>
                    <graphic n="KR1138" url="https://raw.githubusercontent.com/kanripo/KR-Gaiji/master/images/KR1138.png" mimeType="image/png"/>忡<lb/>
忡<hi>
                        <graphic n="KR1138" url="https://raw.githubusercontent.com/kanripo/KR-Gaiji/master/images/KR1138.png" mimeType="image/png"/>音怡</hi>東西南北無所歸然後至於此也今有吕氏子<lb/>
名譲生而食肉厭粱稻欺紈縠㓜専靖不好遊不踐郊<lb/>
牧坰野不目小民農夫耕築之倦苦不耳呼怨而獨粹<lb/>
然憐天下之窮甿<hi>與氓同説文田民也</hi>坐而言未嘗不至焉此孰<lb/>
告之而孰示之耶積於中得於誠徃而復咸在其内者<lb/>
也彼告而後知示而後哀由外以鑠已<hi>上式灼切</hi>因物以激<lb/>
<pb n="KR4c0048_WYG_024-7a"/>
志者也中之積誠之得其為賢也莫尚焉吕氏子得賢<lb/>
人之上資增以嗜儒書多文辭上下今古左程右凖以<lb/>
為直道<hi>直一作其</hi>其於逺且大若稼而榖圃而蔬不丐買而<lb/>
有也今来言曰道不可特出功不可徒成必由仕以登<lb/>
假辭以通然後及乎物也吾将通其辭干於仕庶施吾<lb/>
道願一決其可不可於子何如余曰志好焉<hi>好一作存</hi>學不<lb/>
至焉不可也學存焉辭不至焉不可也辭存焉時不至<lb/>
焉不可也今以子之志且學而且文之<hi>一無而下且字</hi>又當主<lb/>
<pb n="KR4c0048_WYG_024-7b"/>
上興太平賢士大夫為宰相卿士吾子以其道從容以<lb/>
行由於下達於上旁施其事業若健者之升梯舉足愈<lb/>
多身愈髙人愈仰之耳道不誤矣勤而不忘斯可也怠<lb/>
而忘斯不可也捨是吾無以為決子其行焉<lb/>
　　陪崔使君遊宴南池序<hi>使君崔敏也刺永州卒以元和五年九月公嘗誌其</hi>
　　　<hi>墓又嘗為文以祭有曰某等咸以罪戾謫兹炎方公垂恵和枯槁以光鳴鸞適野泛鷁㳂湘廣</hi>
　　　<hi>筵命樂華燭飛觴與此序意同序云于暮之春當在元和五年春也</hi>
零陵城南環以羣山延以林麓其崖谷之委㑹則泓然<lb/>
<pb n="KR4c0048_WYG_024-8a"/>
為池<hi>泓烏宏切下深貎</hi>灣然為溪<hi>灣烏還切水曲也</hi>其上多楓柟竹箭<lb/>
哀鳴之禽其下多芡芰蒲渠<hi>芡音儉雞頭也芰音騎小荷也</hi>騰波之魚<lb/>
韜涵太虛澹灧里閭<hi>澹徒濫切灧音艷</hi>誠游觀之佳麗者已崔<lb/>
公既来其政寛以肆其風和以亷既樂其人又樂其身<lb/>
於暮之春徴賢合姻登舟于兹水之津連山倒垂萬象<lb/>
在下浮空泛景蕩若無外横碧落以中貫陵太虛而徑<lb/>
度羽觴飛翔匏竹激越熙然而歌婆然而舞持頥而笑<lb/>
瞪目而倨<hi>瞪文證切直視</hi>不知日之将暮則於向之物者可謂<lb/>
<pb n="KR4c0048_WYG_024-8b"/>
無負矣昔之人知樂之不可常㑹之不可必也當歡而<lb/>
悲者有之况公之理行宜去受厚錫而席之賢者率皆<lb/>
在官蒙澤方将脱鱗介生羽翮夫豈趦趄湘中<hi>趦千資切趄千</hi>
<hi>余切</hi>為顦顇客耶<hi>顦音憔顇音悴</hi>余既委廢於世恒得與是山水<lb/>
為伍而悼兹㑹不可再也故為文志之<lb/>
　　愚溪詩序<hi>公元和五年與楊誨之書云方築愚溪東南為室而此言丘泉溝池堂溪亭島</hi>
　　　<hi>皆具詩序當在溪室既成而作序云於是作八愚詩紀于溪石上而集無見焉豈逸之耶良可</hi>
　　　<hi>惜也</hi>
<pb n="KR4c0048_WYG_024-9a"/>
灌水之陽有溪焉東流入於瀟水或曰冉氏嘗居也故<lb/>
姓是溪為冉溪<hi>為一作曰</hi>或曰可以染也名之以其能故謂<lb/>
之染溪余以愚觸罪謫瀟水上愛是溪入二三里得其<lb/>
尤絶者家焉古有愚公谷<hi>列子湯問第五太形王屋二山方七百里髙萬仞北山愚</hi>
<hi>公者年且九十面山而居懲山北之塞出入之迂也聚室而謀曰吾與汝畢力平險指通豫南逹于漢隂可乎</hi>
今予家是溪而名莫定土之居者猶齗齗然<hi>齗魚斤切説文齒夲</hi>
<hi>也</hi>不可以不更也故更之為愚溪愚溪之上買小丘為<lb/>
愚丘自愚丘東北行六十歩得泉焉又買居之為愚泉<lb/>
<pb n="KR4c0048_WYG_024-9b"/>
愚泉凡六穴皆出山下平地盖上出也合流屈曲而為<lb/>
愚溝遂負土累石塞其隘為愚池愚池之東為愚堂其<lb/>
南為愚亭池之中為愚島嘉木異石錯置皆山水之竒<lb/>
者以余故咸以愚辱焉夫水智者樂也<hi>樂五孝切</hi>今是溪獨<lb/>
見辱於愚何哉盖其流甚下不可以溉灌又峻急多坻<lb/>
石大舟不可入也幽䆳淺狹蛟龍不屑不能興雲雨無<lb/>
以利世而適類於余然則雖辱而愚之可也寗武子邦<lb/>
無道則愚智而為愚者也顔子終日不違如愚睿而為<lb/>
<pb n="KR4c0048_WYG_024-10a"/>
愚者也<hi>二事見論語</hi>皆不得為真愚今余遭有道而違於理<lb/>
悖於事故凡為愚者莫我若也夫然則天下莫能爭是<lb/>
溪余得専而名焉溪雖莫利於世而善鑒萬類清瑩秀<lb/>
徹鏘鳴金石能使愚者喜笑眷慕樂而不能去也余雖<lb/>
不合於俗亦頗以文墨自慰潄滌萬物牢籠百態而無<lb/>
所避之以愚辭歌愚溪則茫然而不違昬然而同歸超<lb/>
鴻蒙混希夷寂寥而莫我知也於是作八愚詩紀于溪<lb/>
石上<lb/>
<pb n="KR4c0048_WYG_024-10b"/>
　　婁二十四秀才花下對酒唱和詩序<hi>婁君即圖南也集有送圖</hi>
　　　<hi>南遊淮南将入道序有酬婁秀才病中見寄詩有酬婁秀才将之淮南見贈之作婁去永而之</hi>
　　　<hi>淮南在元和三年則此詩序必其未如淮南之前作云</hi>
君子遭世之理則呻呼踴躍以求知於世而遯隱之志<lb/>
息焉於是感激憤悱思奮其志略以効於當世故形於<lb/>
文字伸於歌詠是<hi>一有故字</hi>有其具而未得行其道者之為<lb/>
之也婁君志乎道而遭乎理之世其道宜行而其術未<lb/>
用故為文而歌之有求知之辭以余弟同志而偕未逹<lb/>
<pb n="KR4c0048_WYG_024-11a"/>
故為<hi>一無為字</hi>贈詩以悼時之徃也余既困辱不得預覩世<lb/>
之光明而幽乎楚越之間故合文士以申其致将俟夫<lb/>
木鐸以間於金石大凡編辭于斯者皆太平之不遇人<lb/>
也<lb/>
　　法華寺西亭夜飲賦詩序<hi>寺在永州公嘗為作西亭記其詩亦具於集以</hi>
　　　<hi>記考之亭已作於元和四年詩序當必繼作</hi>
余既謫永州以法華浮圖之西臨陂池丘陵大江連山<lb/>
其髙可以上其逺可以望遂伐木為亭以臨風雨觀物<lb/>
<pb n="KR4c0048_WYG_024-11b"/>
初而遊乎顥氛之始<hi>氛一作氣</hi>間嵗元克巳由柱下史<hi>周藏書室</hi>
<hi>史之柱下也因以為官名老𣆀嘗為柱下史焉</hi>亦謫焉而来無㡬何以文從余<lb/>
者多萃焉是夜㑹兹亭者凡八人既醉克已欲志是㑹<lb/>
以貽於後咸命為詩而授余序昔趙孟至於鄭賦七子<lb/>
以觀鄭志克已其慕趙者歟<hi>左氏㐮公二十七年鄭伯享趙孟於垂隴子展伯有</hi>
<hi>子西子産子太叔二子石從趙孟曰七子從君以寵武也請皆賦以卒君貺武亦以觀七子之志於是子展賦</hi>
<hi>草蟲伯有賦鶉之賁賁子西賦黍苗之四章子産賦隰桑子太叔賦野有蔓草印叚賦蟋蟀公孫叚賦桑扈二</hi>
<hi>子石即印叚公孫叚也</hi>卜子夏為詩序使後世知風雅之道余其<lb/>
<pb n="KR4c0048_WYG_024-12a"/>
慕卜者歟誠使斯文也而傳於世庶乎其近古矣<lb/>
　　序飲<hi>集有鈷鉧潭西小丘記云其石之突怒偃蹇争為竒恠者不可勝數其<graphic n="KR0706" url="https://raw.githubusercontent.com/kanripo/KR-Gaiji/master/images/KR0706.png" mimeType="image/png"/>然相累而下者</hi>
　　　<hi>若牛馬之飲于溪今所謂嚮之為記所謂牛馬之飲者離坐其背即潭西小丘之地也婁圖南</hi>
　　　<hi>者見前篇潭西小丘記作於元和四年此序當作于記後</hi>
買小丘一日鋤理二日洗滌遂置酒溪石上嚮之為記<lb/>
所謂牛馬之飲者離坐其背實觴而流之接取以飲乃<lb/>
置監史而令曰當飲者舉籌之十寸者三逆而投之能<lb/>
不洄于洑<hi>洄胡雷切説文席洄也洑房六切伏流也</hi>不止于坘<hi>音遲與坻同</hi>不沉<lb/>
<pb n="KR4c0048_WYG_024-12b"/>
于厎者過至<hi>一無至字</hi>不飲而洄而止而沉者飲如籌之數<lb/>
既或投之則旋眩滑汩<hi>眩熒絹切</hi>若舞若躍速者遲者去者<lb/>
住者衆皆據石<hi>一有位字</hi>注視懽抃以助其勢<graphic n="KR0691" url="https://raw.githubusercontent.com/kanripo/KR-Gaiji/master/images/KR0691.png" mimeType="image/png"/>然而逝<hi>突㢮</hi>
<hi>沒切</hi>乃得無事於是或一飲或再飲客有婁生圖南者其<lb/>
投之也一洄一止一沉獨三飲衆乃大笑驩甚余病痞<lb/>
<hi>部鄙切腹内結痛</hi>不能飲酒至是醉焉遂損益其令以窮日夜<lb/>
而不知歸吾聞昔之飲酒者有揖譲酬酢百拜以為禮<lb/>
者有叫號屢舞如沸如羮以為極者有裸裎袒裼以為<lb/>
<pb n="KR4c0048_WYG_024-13a"/>
逹者<hi>裸魯果切裎音呈裼音錫</hi>有資絲竹金石之樂以為和者有以<lb/>
促數糺逖而為宻者<hi>數音朔</hi>今則舉異是焉故捨百拜而<lb/>
禮無叫號而極不袒裼而逹非金石而和去糺逖而宻<lb/>
簡而同肆而恭衎衎而從容於以合山水之樂成君子<lb/>
之心宜也作序飲以貽後之人<lb/>
　　序棊<hi>棊出公之新意然觀其末曰余墨者徒也觀其始與末有似棊者故叙其謫居零陵時遊</hi>
　　　<hi>戯間有所寓意焉耳其二弟宗直宗一晏元獻公本題云序飲序棊二篇古本或有或無云</hi>
房生直温與予二弟遊皆好學予病其確也思所以休<lb/>
<pb n="KR4c0048_WYG_024-13b"/>
息之者得木局隆其中而䂓焉其下方以直置棊二十<lb/>
有四貴者半賤者半貴曰上賤曰下咸自第一至十二<lb/>
下者二乃敵一用朱墨以别焉房於是取二毫如其第<lb/>
書之既而戲者二人則視其賤者而賤之貴者而貴之<lb/>
其使之擊觸也必先賤者不得已而使貴者則皆慄焉<lb/>
惽焉亦鮮克以中其獲也得朱焉則若有餘得墨焉則<lb/>
若不足余諦視之以思其始則皆類也房子一書之而<lb/>
輕重若是適近其手而先焉非能擇其善而朱之否而<lb/>
<pb n="KR4c0048_WYG_024-14a"/>
墨之也然而上焉而上下焉而下貴焉而貴賤焉而賤<lb/>
其易彼而敬此遂以逺焉<hi>易以䜴切</hi>然則若世之所以貴賤<lb/>
人者有異房之貴賤兹棊者歟無亦近而先之耳有其<lb/>
果能擇其善否者歟其敬而易者亦從而動止矣有敢<lb/>
議其善否者歟其得於貴者有氣不揚而志不蕩者歟<lb/>
其得於賤者有不貎慢而心肆者歟其所謂貴者有敢<lb/>
輕而使之者歟所謂賤者有敢避其使之撃觸者歟彼<lb/>
朱而墨者相去千萬不啻有敢以二敵其一者歟余墨<lb/>
<pb n="KR4c0048_WYG_024-14b"/>
者徒也觀其始與末有似棊者故叙<lb/>
　<lb/>
　<lb/>
　<lb/>
　<lb/>
　<lb/>
　<lb/>
　栁河東集巻二十四<lb/>
</p>
<p>
</p>
  </div>
</body>
</text>
</TEI>
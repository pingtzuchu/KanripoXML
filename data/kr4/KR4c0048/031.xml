<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>柳河東集巻三十一</head> <lb/>
    <p>
<pb n="KR4c0048_WYG_031-1a"/>
欽定四庫全書<lb/>
　柳河東集巻三十一<lb/>
　　　　　　　　　　　　唐　柳宗元　撰<lb/>
　書九首<lb/>
　　與韓愈論史官書<hi>韓集中不見與公書言史事惟有荅劉秀才論史書具言為史</hi>
　　　<hi>者不有人禍必有天刑豈可不畏懼而輕為之至引自古為史不克令終者為證公此書皆與</hi>
　　　<hi>韓問辨以為不然觀韓與劉秀才書則公所以荅之之意昭然矣韓元和八年六月為史館修</hi>
　　　<hi>撰此書云正月二十一日其九年之春與</hi>
<pb n="KR4c0048_WYG_031-1b"/>
正月二十一日某頓首十八丈退之侍者前獲書言史<lb/>
事云具與劉秀才書及今乃見書藁私心甚不喜與退<lb/>
之往年言史事甚大謬若書中言退之不宜一日在館<lb/>
下安有探宰相意以為茍以史榮一韓退之耶若果爾<lb/>
退之豈宜虛受宰相榮已而冐居館下近宻地食奉飬<lb/>
役使掌故利紙筆為私書取以供子弟費古之志於有<lb/>
<hi>一無有字</hi>道不宜若是且退之以為記録者有刑禍避不肯<lb/>
就尤非也史以名為褒貶猶且恐懼不敢為設使退之<lb/>
<pb n="KR4c0048_WYG_031-2a"/>
為御史中丞大夫其褒貶成敗人愈益顯其宜恐懼尤<lb/>
大也則又揚揚入臺府美食安坐行呼唱於朝廷而已<lb/>
耶在御史猶爾設使退之為宰相生殺出入升黜天下<lb/>
士其敵益衆則又將揚揚入政事堂美食安坐行呼唱<lb/>
於内庭外衢而已耶何以異不為史而榮其號利其禄<lb/>
也又言不有人禍必有天刑若以罪夫前古之為史者<lb/>
然亦甚惑凡居其位思直其道道茍直雖死不可囬也<lb/>
如回之莫若亟去其位孔子之困於魯衛陳宋蔡齊楚<lb/>
<pb n="KR4c0048_WYG_031-2b"/>
者其時暗諸侯不能行也<hi>一作其時諸侯不能以也</hi>其不遇而死不<lb/>
以作春秋故也當其時雖不作春秋孔子猶不遇而死<lb/>
也若周公史佚雖紀言書事猶遇且顕也又不得以春<lb/>
秋為孔子累范曄悖亂雖不為史其宗<hi>一無宗字</hi>族亦誅司<lb/>
馬遷觸天子喜怒班固不檢下崔浩沽其直以闘暴虜<lb/>
皆非中道左邱明以疾盲出於不幸子夏不為史亦盲<lb/>
不可以是為戒其餘皆不出此是退之宜守中道不忘<lb/>
其直無以他事自恐退之之恐唯在不直不得中道刑<lb/>
<pb n="KR4c0048_WYG_031-3a"/>
禍非所恐也凡言二百年文武事多有誠<hi>一作誡</hi>如此者今<lb/>
退之曰我一人也何能明則同職者又所云若是後來繼<lb/>
今者又所云若是人人皆曰我一人則卒誰能紀傳之<lb/>
耶如退之但以所聞知孜孜不敢怠同職者後來繼今<lb/>
者亦各以所聞知孜孜不敢怠則庶幾不墜使卒有明<lb/>
也不然徒信人口語每每異詞日以滋乆則所云磊磊<lb/>
軒天地者<hi>磊魯猥切</hi>决必沉没且亂雜無可考非有志者所<lb/>
忍恣也果有志豈當待人督責迫蹙然後為官守耶又<lb/>
<pb n="KR4c0048_WYG_031-3b"/>
凡鬼神事渺茫荒惑無可准明者所不道退之之智而<lb/>
猶懼於此今學如退之辭如退之好言論如退之慷慨<lb/>
自謂正直行行焉如退之<hi>行下浪切</hi>猶所云若是則唐之史<lb/>
述其卒無可託乎明天子賢宰相得史才如此而又不<lb/>
果甚可痛哉退之宜更思可為速為果卒以為恐懼不<lb/>
敢則一日可引去又何云行且謀也今人當為而不為<lb/>
又誘館中他人及後生者此大惑已不勉已而欲勉人<lb/>
難矣哉<lb/>
<pb n="KR4c0048_WYG_031-4a"/>
　　與史官韓愈致段太尉逸事書<hi>公自狀太尉逸事甚悉又有上逸事</hi>
　　　<hi>於史官狀此又與韓昌黎書使書之勿墜時元和九年也新史段太尉傳皆取公所為狀具載</hi>
　　　<hi>之史臣賛太尉又以公上史館狀中語曰柳宗元不妄許人諒其然耶其益於名節多矣</hi>
退之館下前者書進退之力史事奉荅誠中吾病若疑<lb/>
不得實未即籍者誠皆是也退之平生不以不信見遇<lb/>
竊自冠好遊邊上問故老卒吏得段太尉事最詳今所<lb/>
趍走州刺史崔公時賜言事又具得太尉實迹㕘校備<lb/>
具太尉大節古固無有然人以為偶一奮遂名無窮今<lb/>
<pb n="KR4c0048_WYG_031-4b"/>
大不然太尉自有難在軍中其處心未嘗虧仄其蒞事<lb/>
無一不可紀㑹在下名未逹以故不聞非直以一時取<lb/>
笏為諒也太史遷死退之復以史道在職宜不茍過日<lb/>
時昔與退之期為史志甚壯今孤囚廢錮連遭瘴癘羸<lb/>
頓朝夕就死無能為也第不能竟其業若太尉者宜使<lb/>
勿墜太史遷言荆軻徴夏無且言大將軍徴蘇建言留<lb/>
侯徴畫容貌<hi>史記荆軻賛言荆軻傷秦王皆非也始公孫季功董生與夏無且游具知其事為余</hi>
<hi>道之如是衛將軍青賛蘇建語余曰吾嘗責大將軍至尊重而天下之賢大夫無稱焉留侯賛余以為其人計</hi>
<pb n="KR4c0048_WYG_031-5a"/>
<hi>魁梧奇偉至見其圖狀貌如婦人好女且即如切</hi>今孤囚賤辱雖不及無且建<lb/>
等然比畫工傳容貌尚差勝春秋所謂傳信傳著雖孔<lb/>
子亦猶是也竊自以為信具著其逸事有狀<lb/>
　　與劉禹錫論周易九六説書<hi>劉夢得集有與董言易辨易九六論二篇</hi>
　　　<hi>有曰乾之爻皆九而坤六何也世之儒曰吾聞諸孔穎逹云陽尊得兼乎隂隂不得兼陽也他</hi>
　　　<hi>日與董生言及易生曰吾聞諸畢中和云舉老而稱也因舉揲蓍變之所遇多少以明老陽老</hi>
　　　<hi>隂之數以明二篇之䇿復取左氏國語昔人之筮以為證且曰余與董生九六之義信與理㑹</hi>
　　　<hi>為不誣矣又於左氏二書㕘焉若合形影而世人往往攘臂於其間曰生之名孰與穎逹著耶</hi>
<pb n="KR4c0048_WYG_031-5b"/>
　　　<hi>而才孰與元凱賢耶厯載曠日未嘗有聞人用是説者雖余憤然口舌争特貌從者十一二焉</hi>
　　　<hi>余獨悲而志之以俟夫後覺初董生本畢中和中和本其師師之學本一行云此夢得所言易</hi>
　　　<hi>大槩也其論九六繼以揲蓍法曰九六數曰大衍論曰與董生言易凡三篇不能偹載今公以</hi>
　　　<hi>為初無異於穎逹之説而以畢子董子為膚末於學而遽云云也</hi>
見與董生論周易九六義取老而變以為畢中和承一<lb/>
行僧得此説異孔穎逹䟽而以為新奇彼畢子董子何<lb/>
膚末於學而遽云云也都不知一行僧承韓氏孔氏説<lb/>
而果以為新奇不亦可笑矣哉韓氏著乾之䇿二百一<lb/>
<pb n="KR4c0048_WYG_031-6a"/>
十有六曰乾一爻三十有六䇿則是取其過揲四分而<lb/>
九也坤之䇿一百四十有四曰坤一爻二十四䇿則是<lb/>
取其過揲四分而六也孔穎逹等作正義論云九六有<lb/>
二義其一者曰陽得兼隂隂不得兼陽其二者曰老陽<lb/>
數九老隂數六二者皆變用周易以變者占鄭𤣥注易<lb/>
亦稱以變者占故云九六也所以老陽九老隂六者九過揲<lb/>
得老陽六過揲得老隂此具在正義乾篇中周簡子之<lb/>
説亦若此而又詳備何畢子董子不視其書而妄以口<lb/>
<pb n="KR4c0048_WYG_031-6b"/>
承之也君子之學將有以異也必先究窮其書究窮而<lb/>
不得焉乃可以立而正也今二子尚未能讀韓氏注孔<lb/>
氏正義是見其道聴塗説者又何能知所謂易者哉足<lb/>
下取二家言觀之則見畢子董子膚末於學而遽云云<lb/>
也若曰孰與穎逹著則此説乃穎逹説也非一行僧畢<lb/>
子董子能有異説者也無乃即其謬而承之者與觀足<lb/>
下出入筮數考校左氏今之世罕有如足下求易之悉者<lb/>
也然務先窮昔人書有不可者而後革之則大善謹之<lb/>
<pb n="KR4c0048_WYG_031-7a"/>
勿遽宗元白<lb/>
　　荅劉禹錫天論書<hi>公為天説以折韓昌黎之言劉禹錫作天論以公之説為未盡</hi>
　　　<hi>公反復以書問辯其詳解見天説下觀禹錫天論㕘以書意則其意昭然矣</hi>
宗元白發書得天論三篇以僕所為天説為未究欲畢<lb/>
某言始得之大喜謂有以開明吾志慮及詳讀五六日<lb/>
求其所以異吾説卒不可得其歸要曰非天預乎人也<lb/>
凡子之論乃吾天説傳䟽耳無異道焉諄諄佐吾言而曰<lb/>
有以異不識何以為異也子之所以為異者豈不以賛<lb/>
<pb n="KR4c0048_WYG_031-7b"/>
天之能生植也歟夫天之能生植乆矣不待賛而顕且<lb/>
子以天之生植也為天耶為人耶抑自生而植乎若以<lb/>
為為人則吾愈不識也若果以為自生而植則彼自生<lb/>
而植耳何以異夫果蓏之自為果蓏<hi>蓏魯果切有核果無核蓏</hi>癰痔<lb/>
之自為癰痔<hi>癰音雍痔丈里切</hi>草木之自為草木耶是非為蟲<lb/>
謀明矣猶天之不謀於人也彼不我謀而我何為務勝<lb/>
之耶子所謂交勝者若知天恒為惡人恒為善人勝天<lb/>
則善者行是又過徳乎人過罪乎天也又曰天之能者<lb/>
<pb n="KR4c0048_WYG_031-8a"/>
生植也人之能者法制也是判天與人為四而言之者<lb/>
也余則曰生植與災荒皆天也法制與悖亂皆人也二<lb/>
之而已其事各行不相與而凶豐理亂出焉究之矣凡<lb/>
子之辭枝葉甚美而根不直取以遂焉又曰子以喻乎<lb/>
旅者皆人也而一曰天勝焉一曰人勝焉何哉莽蒼之<lb/>
先者力勝也邑郛之先者智勝也虞芮力窮也匡宋智<lb/>
窮也是非之存亡皆未見其可以喻乎天者若子之説<lb/>
要以亂為天理理為人理耶謬矣若撡舟之言人與天<lb/>
<pb n="KR4c0048_WYG_031-8b"/>
者愚民恒説耳幽厲之云為上帝者無所歸怨之詞耳<lb/>
皆不足喻乎道子其熟之無羡言侈論<hi>羡延面切餘也</hi>以益其<lb/>
枝葉姑務本之為得不亦裕乎獨所謂無形為無常形<lb/>
者甚善宗元白<lb/>
　　答元饒州論春秋書<hi>考新舊史元姓不見其為饒州者新史年表有元洪者嘗</hi>
　　　<hi>為饒州刺史而時不可考元和間惟有元稹而傳不載其為饒州書言裴封叔瑾也韓宣英曄</hi>
　　　<hi>也吕和叔温也韓安平泰也凌生者凖也陸先生質一名淳有春秋㣲㫖傳於世為給事中侍</hi>
　　　<hi>讀而卒門人私謚曰文通先生公貶於永州而陸亡矣公嘗為先生墓誌見於集集有吕温誄</hi>
<pb n="KR4c0048_WYG_031-9a"/>
　　　<hi>卒於元和六年韓曄誌卒於元和三年今皆云亡友書當作於六年之後胥山沈公謂當去亡</hi>
　　　<hi>友二字然止當易在吕和叔上盖韓宣英元和十年自饒州司馬召回與公例出為汀州刺史</hi>
　　　<hi>也</hi>
辱復書教以報張生書及答衢州書言春秋此誠世所<lb/>
希聞兄之學為不負孔氏矣往年曾記裴封叔宅聞兄<lb/>
與裴少常言晉人及姜戎敗秦師於殽一義<hi>事在僖公三十三年</hi>
嘗諷習之又聞亡友韓宣英吕和叔輩言他義知春秋<lb/>
之乆隠而近乃出焉京中於韓安平處始得㣲指和叔<lb/>
<pb n="KR4c0048_WYG_031-9b"/>
處始見集注恒願掃於陸先生之門及先生為給事中<lb/>
與宗元入尚書同日居又與先生同巷始得執弟子禮<lb/>
未及講討㑹先生病時聞要論嘗以易教誨見寵不幸<lb/>
先生疾彌甚宗元又出邵州乃大乖謬不克卒業復於<lb/>
亡友凌生處盡得宗指辨疑集注等一通伏而讀之於<lb/>
紀侯大去其國<hi>事見莊公四年</hi>見聖人之道與堯舜合不惟文<lb/>
王周公之志獨取其法耳於夫人姜氏㑹齊侯於禚<hi>事在</hi>
<hi>莊公二年禚諸若切齊地</hi>見聖人立孝經之大端所以明其分也於<lb/>
<pb n="KR4c0048_WYG_031-10a"/>
楚人殺陳夏徴舒丁亥楚子入陳納公孫寧儀行父於<lb/>
陳<hi>事在宣公十一年</hi>見聖人褒貶予奪唯當之所在所謂瑕瑜<lb/>
不掩也<hi>瑕音遐瑜音俞</hi>反覆甚喜若吾生前距此數十年則不得是<lb/>
學矣今適後之不為不遇也兄書中所陳皆孔氏大趣<lb/>
無得踰焉其言書荀息貶立卓之意也<hi>僖公十年書里克弑其君卓及</hi>
<hi>其大夫荀息先是晉獻公寵驪姬殺太子申生逐夷吾重耳而立奚齊前年獻公卒里克弑奚齊荀息又立卓</hi>
<hi>子至是里克又弑而荀息死之</hi>頃嘗怪荀息奉君之邪心以立嬖子不<lb/>
務正義棄重耳於外而專其寵孔子同於仇牧孔父為<lb/>
<pb n="KR4c0048_WYG_031-10b"/>
之辭<hi>桓公二年宋督弑其君與夷及其大夫孔父莊公十二年宋萬弑其君㨗及其大夫仇牧於前書里</hi>
<hi>克事書法皆同</hi>今兄言貶息大善息固當貶也然則春秋與仇<lb/>
孔辭不異仇孔亦有貶歟宗元嘗著非國語六十餘篇其<lb/>
一篇為息發也今録以徃可如愚之所謂者乎㣲指中<lb/>
明鄭人來渝平<hi>事在隠公六年</hi>量力而退告而後絶固先同後<lb/>
異者也今檢此前無與鄭同之文後無與鄭異之據獨<lb/>
疑此一義理甚精而事有不合兄亦當指而教焉往年<lb/>
又聞和叔言兄論楚商臣一義<hi>事在文公元年</hi>雖啖趙陸氏<hi>啖音</hi>
<pb n="KR4c0048_WYG_031-11a"/>
<hi>淡啖助也趙趙匡也</hi>皆所未及請具録當䟽㣲指下以傳末學蕭<lb/>
張前書亦請見及至之日勒為一巻以垂將來宗元始<lb/>
至是州作陸先生墓表今以奉獻與宣英讀之春秋之<lb/>
道如日月不可賛也若賛焉必同於孔跖優劣之説故<lb/>
直舉其一二不宣宗元再拜<lb/>
　　與吕道州温論非國語書<hi>温字和叔亦字化光温卒公嘗為之誄云由道</hi>
　　　<hi>州陟為衡州卒時元和六年八月則此書當在六年前也</hi>
四月三日宗元白化光足下近世之言理道者衆矣率<lb/>
<pb n="KR4c0048_WYG_031-11b"/>
由大中而出者咸無焉其言本儒術則迂迴茫洋而不<lb/>
知其適其或切於事則苛峭刻覈<hi>峭七肖切覈下革切</hi>不能從容<lb/>
卒泥乎大道<hi>泥乃計切</hi>甚者好怪而妄言推天引神以為靈<lb/>
奇恍惚若化而終不可逐故道不明於天下而學者之<lb/>
至少也吾自得友君子而後知中庸之門户階室漸染<lb/>
砥礪幾乎道真然而常欲立言垂文則恐而不敢今動<lb/>
作悖謬以為僇于世身編夷人名列囚籍以道之窮也而<lb/>
施乎事者無日故乃挽引强為小書以志乎中之所得<lb/>
<pb n="KR4c0048_WYG_031-12a"/>
焉嘗讀國語病其文勝而言龎好詭以反倫其道舛逆<lb/>
而學者以其文也咸嗜悦焉伏膺呻吟者至比六經則<lb/>
溺其文必信其實是聖人之道翳也余勇不自制以當<lb/>
後世之訕怒輙乃黜其不臧究世之謬<hi>究一作救</hi>凡為六十<lb/>
七篇命之曰非國語既就累日怏怏然不喜以道之難<lb/>
明而習俗之不可變也如其知我者果誰歟凡今之及<lb/>
道者果可知也已後之來者則吾未之見其可忽耶故<lb/>
思欲盡其瑕類以<hi>一有别字</hi>白中正<hi>類盧對切</hi>度成吾書者非化<lb/>
<pb n="KR4c0048_WYG_031-12b"/>
光而誰輙令往一通惟少留視役慮以卒相之也往時<lb/>
致用作孟子評有韋詞者告余曰吾以致用書示路子<lb/>
路子曰善則善矣然昔人為書豈若是摭前人者耶韋<lb/>
子賢斯言也余曰致用之志以明道也非以摭孟子葢<lb/>
求諸中而表乎世焉爾今吾為是書非左氏尤甚若二<lb/>
子者固世之好言者也而猶出乎是況不及是者滋衆<lb/>
則余之望乎世也愈狹矣卒如之何茍不悖於聖道而<lb/>
有以啟明者之慮則用是罪余者<hi>一有曰字</hi>雖累百世滋不<lb/>
<pb n="KR4c0048_WYG_031-13a"/>
憾而恧焉<hi>恧女六切慙也</hi>於化光何如哉激乎中必厲乎外想<lb/>
不思而得也宗元白<lb/>
　　答吳武陵論非國語書<hi>公謫永州武陵亦以元和三年謫於永文字往來為</hi>
　　　<hi>多吕道州之言亦若武陵之言此書當在與道州書後作</hi>
濮陽吳君足下僕之為文乆矣然心少之不務也以為<lb/>
是特博奕之雄耳故在長安時不以是取名譽意欲施<lb/>
之事實以輔時及物為道自為罪人捨恐懼則閒無事<lb/>
故聊復為之然而輔時及物之道不可陳於今則宜垂<lb/>
<pb n="KR4c0048_WYG_031-13b"/>
於後言而不文則泥<hi>乃計切</hi>然則文者固不可少耶拘囚<lb/>
以來無所發明䝉覆幽獨㑹足下至然後有助我之道<lb/>
一觀其文心朗目舒炯若深井之下<hi>炯古逈切又音迥</hi>仰視白<lb/>
日之正中也足下以超軼如此之才每以師道命僕僕<lb/>
滋不敢僕每為一書足下必大光耀以明之固又非僕<lb/>
之所安處也若非國語之説僕病之乆嘗難言於世俗<lb/>
今因其閒也而書之恒恐後世之知言者用是詬病<hi>詬古</hi>
<hi>侯切</hi>狐疑猶豫<hi>猶去聲</hi>伏而不出累月方示足下足下乃以<lb/>
<pb n="KR4c0048_WYG_031-14a"/>
為當僕然後敢自是也吕道州善言道亦若吾子之言<lb/>
意者斯文殆可取乎夫為一書務富文采不顧事實而<lb/>
益之以誣怪張之以濶誕以炳然誘後生而終之以僻<lb/>
是猶用文錦覆䧟穽也不明而出之則顛者衆矣僕<lb/>
故為之標表以告夫遊乎中道者焉僕無聞而甚陋又<lb/>
在黜辱居泥塗若螾蛭然<hi>螾與蚓同蛭音質説文蟣也一曰水蛭</hi>雖鳴其<lb/>
音聲誰為聴之<hi>一有獨字</hi>賴世之知言者為准其不知言而<lb/>
罪我者吾不有也僕又安敢期如漢時列官以立學故<lb/>
<pb n="KR4c0048_WYG_031-14b"/>
為天下笑耶是足下之愛我厚始言之也前一通如來<lb/>
言以汙箧牘此在明聖人之道微足下僕又何託焉不<lb/>
悉宗元頓首<lb/>
　　與吕恭論墓中石書書<hi>恭一名宗禮嘗以監察御史參江南西道軍事時韋</hi>
　　　<hi>丹為觀察使教人為瓦屋别置南北市營韓昌黎誌丹墓備書之今書謂大夫之政良而吾子</hi>
　　　<hi>賛焉又云作東郛改市㕓去比竹茨草之室正指此也恭後卒公又誌其墓具於集韋丹在江</hi>
　　　<hi>南時元和四五年書亦當在此時云</hi>
宗元白元生至得弟書甚善諸所稱道具之元生又持<lb/>
<pb n="KR4c0048_WYG_031-15a"/>
部中廬父墓者所得石書模其文示余云若將聞於上<lb/>
余故恐而疑焉僕早好觀古書家所蓄晉魏時尺牘甚<lb/>
具又二十年來遍觀長安貴人好事者所蓄殆無遺焉<lb/>
以是善知書雖未常見名氏望而識其時也又文章之<lb/>
形狀古今特異弟之精敏通逹夫豈不究於此今視石<lb/>
文署其年曰永嘉其書則今田野人所作也雖支離其<lb/>
字尤不能近古為其永字等頗効王氏變法皆永嘉所<lb/>
未有辭尤鄙近若今所謂律詩者晉時葢未嘗為此聲<lb/>
<pb n="KR4c0048_WYG_031-15b"/>
大謬妄矣又言植松烏擢之怪<hi>擢一作催</hi>而掘其土得石尤<lb/>
不經難信或者得無姦為之乎且古之言𦵏者藏也壤<lb/>
樹之而君子以為議況廬而居者其足尚之哉聖人有<lb/>
制度有法令過則為辟<hi>音壁</hi>故立大中者不尚異教人者<lb/>
欲其誠是故惡夫飾且偽也過制而不除䘮宜廬於庭<lb/>
而矯於墓者大中之罪人也況又出怪物詭神道以奸<lb/>
大法<hi>奸音干</hi>而因以為利乎夫偽孝以奸利誠仁者不忍<lb/>
摘過恐傷於教也<hi>摘陟革切又他厯切</hi>然使偽可為而利可冒則<lb/>
<pb n="KR4c0048_WYG_031-16a"/>
教益壞若然者勿與知焉可也伏而不出之可也以大<lb/>
夫之政良而吾子賛焉固無闕遺矣作東郛改市㕓去<lb/>
比竹茨草之室而垍土大木陶甄梓匠之工備孽火不<lb/>
得作化墮窳之俗<hi>窳以主切器空中病也</hi>絶偷浮之源而條桑浴<lb/>
種深耕易耨之力用寛徭嗇貨均賦之政起其道美矣<lb/>
於斯也慮善善之過而莫之省誠慤之道少損故敢私<lb/>
言之夫以淮濟之清有玷焉若秋毫固不為病然而萬<lb/>
一離婁子眇然睨之不若無者之快也想黙已其事無<lb/>
<pb n="KR4c0048_WYG_031-16b"/>
出所置書幸甚宗元白<lb/>
　　與友人論為文書<hi>作之年月未詳觀其氣質當在未謫時作貞元末年文也</hi>
古今號文章為難足下知其所以難乎非謂比興之不<lb/>
足恢拓之不逺鑚礪之不工頗纇之不除也得之為難<lb/>
知之愈難耳茍或得其高朗探其深賾雖有蕪敗則為<lb/>
日月之蝕也大圭之瑕也曷足傷其明黜其寳哉且自<lb/>
孔氏以來兹道大闡家修人勵刓精竭慮者<hi>刓吾官切</hi>幾千<lb/>
年矣其間耗費簡札役用心神者其可數乎登文章之<lb/>
<pb n="KR4c0048_WYG_031-17a"/>
籙波及後代越不過數十人耳其餘誰不欲争裂綺繡<lb/>
互攀日月高視於萬物之中雄峙於百代之下乎率皆<lb/>
縱㬰而不克<hi>縱子勇切臾音勇縱臾奬勸也</hi>躑躅而不進<hi>躑直炙切躅厨玉切</hi>力<lb/>
䠞勢窮<hi>䠞子六切與<graphic n="KR1370" url="https://raw.githubusercontent.com/kanripo/KR-Gaiji/master/images/KR1370.png" mimeType="image/png"/>同</hi>吞志而没故曰得之為難嗟乎道之<lb/>
顯晦幸不幸繫焉談之辯訥升降繫焉鑒之頗正好惡<lb/>
繫焉交之廣狹屈伸繫焉則彼卓然自得以奮其間者<lb/>
合乎否乎是未可知也而又榮古虐今者比肩疊跡大<lb/>
抵生則不遇死而垂聲者衆焉揚雄没而法言大興馬<lb/>
<pb n="KR4c0048_WYG_031-17b"/>
遷生而史記未振彼之二才且猶若是況乎未甚聞著<lb/>
者哉固有文不傳於後祀聲遂絶於天下者矣故曰知<lb/>
之愈難而為文之士亦多漁獵前作戕賊文史抉其意<lb/>
抽其華置齒牙間遇事蠭起金聲玉耀誑聾瞽之人徼<lb/>
一時之聲<hi>徼古堯切</hi>雖終淪棄而其奪朱亂雅為害已甚是<lb/>
其所以難也間聞足下欲觀僕文章退發囊笥編其蕪<lb/>
穢心悸氣動交於胷中未知孰勝故久滯而不往也今<lb/>
往僕所著賦頌碑碣文記議論書序之文凡四十八篇<lb/>
<pb n="KR4c0048_WYG_031-18a"/>
合為一通想令治書蒼頭吟諷之也擊轅拊缶必有所<lb/>
擇顧鑒視其何如耳還以一字示褒貶焉<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4c0048_WYG_031-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　柳河東集巻三十一<lb/>
</p>
<p>
</p>
  </div>
</body>
</text>
</TEI>
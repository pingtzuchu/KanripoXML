<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>栁河東集巻十</head> <lb/>
    <p>
<pb n="KR4c0048_WYG_010-1a"/>
欽定四庫全書<lb/>
　栁河東集巻十<lb/>
　　　　　　　　　　　　唐　栁宗元　撰<lb/>
　誌八首<lb/>
　　唐故中散大夫檢校國子祭酒兼安南都䕶御史<lb/>
　　　中丞充安南本管經畧招討處置等使上柱國<lb/>
　　　武城縣開國男食邑三百户張公墓誌銘<hi>并序</hi>
　　　<hi>張公名舟考之舊史在憲宗元和元年以安南經畧副使為安南都䕶本管經畧使四年八月</hi>
<pb n="KR4c0048_WYG_010-1b"/>
　　　<hi>丙申奏破環王國餘不可考而五年七月乃以虔州刺史馬總為安南都䕶本管經畧使公謂</hi>
　　　<hi>張公某年月日死于位其書葬特曰用某月日則張公之死及葬當是元和四五年間矣公時</hi>
　　　<hi>盖在永州云</hi>
漢光中興馬援雄絶域之志晉武一統陶璜布殊俗之<lb/>
恩理隨德成功與時並今皇帝載新景命丕冒海隅時<lb/>
惟公祗復厥績交趾之理續于前人<hi>唐志安南中都䕶府本交趾郡武德</hi>
<hi>五年曰交州治交趾</hi>公諱某字某某郡人也曽祖彦師朝散大夫<lb/>
尚書駕部郎中祖瑾懐州武德令考清朝議郎試大理<lb/>
<pb n="KR4c0048_WYG_010-2a"/>
寺丞贈右賛善大夫咸有懿美積為餘慶公以忠肅循<lb/>
其中以文術昭于外推經㫖以飾吏事本法理以平人<lb/>
心始命蘄州蘄春主簿句㑹敏給厥聲顯揚仍以左領<lb/>
軍衛兵曹為安南經畧廵官申固扞衛有聞彰徹轉金<lb/>
吾衛判官三厯御史績用𢎞大揚於天庭加檢校尚書<lb/>
禮部員外郎換山南東道節度判官復轉郎中為安南<lb/>
副都䕶賜紫金魚袋充經畧副使遷檢校太子右庶子<lb/>
兼安南都䕶御史中丞充本管經畧招討處置等使公<lb/>
<pb n="KR4c0048_WYG_010-2b"/>
自為吏習於海邦凡其比較勤勞利澤長乆去之則夷<lb/>
獠稱亂<hi>獠音潦</hi>復至而冦攘順化及受命專征得陳嘉謨<lb/>
誓拔禍本納於夷軌乃命一其貢奉平其斂施牧人盡<lb/>
區處之方制國備刑體之法道阻而通百貨地偏而具<lb/>
五人儲偫委積師旅無庚癸之呼<hi>儲音除偫直里切積子智切周禮遺人掌</hi>
<hi>邦之委積以待施惠傳吴申叔儀乞糧於魯公孫有山山曰登首山呼庚癸兮則諾注庚西方榖癸北方水軍</hi>
<hi>中不敢正言故謬諾</hi>繕完板幹控帯兼戊巳之位<hi>東漢西域傳武帝時西域内屬</hi>
<hi>有三十六國漢為置使者校尉領䕶之宣帝改為都䕶元帝又置戊巳二校尉屯田於車師前王庭注云戊巳</hi>
<pb n="KR4c0048_WYG_010-3a"/>
<hi>中央鎮覆四方又開渠播種以為猒勝故稱戊巳焉</hi>文單環王怙力背義<hi>單都寒切虜姓</hi>
<hi>可單氏後改為單氏</hi>公於是陸聨長轂海合艨艟<hi>上音蒙下音同博雅云舟也</hi>
再舉而克殄其徒廓地故<hi>一作數</hi>圻以歸于我理烏蠻酋<lb/>
帥負險薎德公於是外申皇威旁達明信一動而悉朝<lb/>
其長取州二十以被於華風易皮弁以冠帯化姦宄為<lb/>
誠敬皆用周禮率由漢儀公患浮海之役可濟可覆而<lb/>
無所恃乃刳連烏以闢坦途<hi>連烏未詳然當是山名刳音枯</hi>鬼工來并<lb/>
人力罕用沃日之大束成通溝摩霄之阻硩為高岸<hi>硩音</hi>
<pb n="KR4c0048_WYG_010-3b"/>
<hi>昔説文摘也周官有硩簇氏</hi>而終古䝉利公患疆場之制一彼一此<lb/>
而不可常乃復銅柱為正制鼓鑄既施精堅是立<hi>唐史南蠻</hi>
<hi>傳環王本林邑也一曰占不勞亦曰占婆直交州南海行三千里地東西三百里而嬴南北千里西距真臘霧</hi>
<hi>温山南抵奔浪陀州其南大浦有五銅柱山形若倚蓋西重巖東涯海漢馬援所植也其後馬總充安南都䕶</hi>
<hi>時其在南海累年清亷不撓夷獠便之乃於漢所立桐柱處以銅一千五百斤特鑄二柱刻書唐德以繼伏波</hi>
<hi>之迹以公誌觀之則張公亦嘗有是作特史不書之耳</hi>固圉之下明若白黒易野<lb/>
之守險逾丘陵<hi>易以豉切周禮險野人為主易野車為主此言雖易而險也</hi>而萬世<lb/>
無虞竒琛良貨溢于王府<hi>琛癡林切爾雅曰寳也</hi>殊俗異類盈于<lb/>
<pb n="KR4c0048_WYG_010-4a"/>
藁街<hi>魏都賦藁街之邸不能及注藁街邸蠻夷之館漢時所立也</hi>優詔累旌其忠良<lb/>
太史嗣書其功烈就加國子祭酒封武城男食邑三百<lb/>
户凡再䇿勲至上柱國三増秩至中散大夫某年月薨<lb/>
于位年若干天子震悼傷辭有加明年其孤某官與宗<lb/>
人號奉裳帷率其家老咨于叔父延唐令某卜宅于潭<lb/>
州某原𦵏用某月某日人謀皆從龜兆襲言乃刻兹石<lb/>
著公之閥以志于丘竁<hi>音釧又充芮切説文穿地也周禮大䘮甫竁</hi>以告于<lb/>
幽明銘曰<lb/>
<pb n="KR4c0048_WYG_010-4b"/>
周限荆衡<hi>荆衡之地在周非所有至秦始并為三十六郡</hi>秦開百粤<hi>秦始皇并天下分為</hi>
<hi>三十六郡平百越又置閩中南海桂林象郡四郡粤與越同</hi>交州之治炎劉是設<hi>武帝</hi>
<hi>初置交趾郡元鼎六年開屬交州</hi>德大來服道消自絶伏波南征漢威<lb/>
載烈<hi>伏波馬援也事見上</hi>宛陵北附晉政爰發<hi>謂晉武太康元年王濬克西陵杜預</hi>
<hi>克江陵呉滅孫皓受降於晉也</hi>我唐流澤光于有截皇帝中興武城授<lb/>
鉞肅肅武城惟夫之哲更厯毗賛顯揚彰徹既受休命<lb/>
秉兹峻節度其謀猷守其亷潔厚農薄征匪貃匪桀<hi>貃音</hi>
<hi>陌孟子欲輕之於堯舜之道者大貃小貃也欲重之於堯舜之道者大桀小桀也注貃蠻貃桀夏桀也</hi>通<lb/>
<pb n="KR4c0048_WYG_010-5a"/>
商平貸有來胥悦踐山跨海堅其鸖列<hi>莊子必無盛鸖列於麗譙之間</hi>
制器足兵潰兹蟻結<hi>禮蟻結于四隅</hi>烏蠻屈服文單翦滅柔逺<lb/>
開疆㑹朝天闕銅柱乃復環山以硩海無遘迕<hi>音午又音忤</hi>
冦㒺踰越琛賮之獻<hi>賮徐刃切與贐同</hi>周于窮髪帝嘉成德載<lb/>
旌茂閥増秩䇿勲土封斯裂位厄元侯年虧大耋<hi>徒結切説</hi>
<hi>文年八十曰耊</hi>邦人號呼夷裔悽咽卜𦵏長沙連岡啓穴書銘<lb/>
薦辭德音㒺缺<lb/>
　　唐故邕管經畧招討等使朝散大夫持節都督邕<lb/>
<pb n="KR4c0048_WYG_010-5b"/>
　　　州諸軍事守邕州刺史兼御史中丞賜紫金魚<lb/>
　　　袋李公墓誌銘<hi>考之史志太宗文武大聖皇帝十四子長曰承乾承乾生象象</hi>
　　　<hi>生玭玭生虞虞生位位即邕管經畧招討使也禮記曰别子為祖繼别為宗繼禰者為小宗注</hi>
　　　<hi>曰别子為公子始來在此國者後世以為祖又曰繼别為宗者别子之世適也族人尊之謂之</hi>
　　　<hi>大宗是宗子也又曰繼禰為小宗者父之適也兄弟尊之謂之小宗誌謂别子曰承乾繼别曰</hi>
　　　<hi>象大宗曰玭以是推之盖可得而考矣據葬在元和十四年誌是時作</hi>
公諱某字某實惟文皇帝之𤣥孫别子曰承乾<hi>别筆列切</hi>為<lb/>
皇太子以藩愛逼奪危慄致禍後封恒山為愍王贈荆<lb/>
<pb n="KR4c0048_WYG_010-6a"/>
州大都督繼别曰象蘄春郡太守贈越州大都督封郇<lb/>
國公大宗曰玭<hi>駢迷毗賔二切</hi>太子詹事贈秘書監生廙<hi>音異</hi>尚<lb/>
書左丞凡四代有土田居貴仕公丕承之以率南服克<lb/>
荷天休繼有功德公始以通經入崇文館登有司第選<lb/>
同州㕘軍入佐金吾衛進太僕主簿㕘引大駕府移為<lb/>
左右神䇿行營兵馬節度以為推官拜監察御史賜緋<lb/>
魚袋凡二使其率皆范司空希朝<hi>率音帥</hi>進殿中侍御史<lb/>
湖南都團練判官以寛通簡大輔治得中道府遷主後<lb/>
<pb n="KR4c0048_WYG_010-6b"/>
事師人愛慕欲以貞元故事為請<hi>唐藩鎮傳安史亂天下至肅宗大難畧平</hi>
<hi>君臣皆幸安故𤓰分河北地以授叛將䕶養萌孽以成禍根亂人乗之遂擅署吏以賦税自私至大厯貞元之</hi>
<hi>間其弊尤甚公謂貞元故事者盖欲擅署之也</hi>公恐懼抑留復徙浙東為都團<lb/>
練副使轉侍御史又徙浙西如其職加著作郎凡三使<lb/>
其率皆薛大夫苹<hi>率音帥</hi>刺岳信二州得劉向祕書以能<lb/>
卒化黄白日召徒試術為仇家上變就鞫無事勑笞殺<lb/>
告者猶降建州司馬陟刺泉州㑹烏<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>夷叛<hi>
                        <graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>字諸韻皆無或謂</hi>
<hi>當作狺然考之史傳盖是烏滸也</hi>殺郡吏敺縛農民詔以公都督邕州<lb/>
<pb n="KR4c0048_WYG_010-7a"/>
兼御史中丞賜紫金魚袋為經畧招討使既至則<graphic n="KR3411" url="https://raw.githubusercontent.com/kanripo/KR-Gaiji/master/images/KR3411.png" mimeType="image/png"/>弓<lb/>
橐甲<hi>
                        <graphic n="KR3411" url="https://raw.githubusercontent.com/kanripo/KR-Gaiji/master/images/KR3411.png" mimeType="image/png"/>音韜弓衣也橐音託囊也</hi>去斥候禁部内無敢以賊名使得<lb/>
自澣濯諸酋長咸頓首送欵故虜獲輸税奉貢願比内<lb/>
郡人遣子吏都督所人復耕稼無有威刑居五月頃有<lb/>
黒螭鼓江<hi>螭音癡文似龍無角</hi>流壊北岸直城南門覆舩殺人然<lb/>
後去父老泣曰吾公其殆矣嘗合汞流黄丹砂為紫丹<lb/>
<hi>汞胡貢切與<graphic n="KR1043" url="https://raw.githubusercontent.com/kanripo/KR-Gaiji/master/images/KR1043.png" mimeType="image/png"/>同説文水銀也</hi>能入火不動以為神服之且十年然卒<lb/>
以是病暴下赤黒數日薨實元和十三年六月十五日<lb/>
<pb n="KR4c0048_WYG_010-7b"/>
年五十七僚宰庀事有緹五兩<hi>緹音題又它禮切説文赤色帛兩直讓切周禮</hi>
<hi>無過五両</hi>無金銀泉貝幾不克斂夷人號呼致幣歸以明年<lb/>
月日𦵏附其穆長安西南高陽原上夫人陳氏先公十<lb/>
五年没父曇亦都督邕州終孤孟輿愿且文亞曰仲權<lb/>
次曰季謀年自九嵗以下有兩壻博陵崔行儉勁峭有<lb/>
立志滎陽鄭師貞敏㨗能羣皆聞名銘曰<lb/>
文濬維祥實亘實延冢讒不嗣宗以支傳郇公克庸詹<lb/>
事繼賢湜湜左丞<hi>湜丞職切説文水清也詩湜湜其止</hi>惟道之宣公寛且<lb/>
<pb n="KR4c0048_WYG_010-8a"/>
惠以教則順五㕘戎政二佩郡印師歡民愛克懐以信<lb/>
詖辭告訕<hi>一作訟</hi>卒白其訊烏<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>猖狂盗海剽山帝命于<lb/>
南逖彼羣蠻虎龍煌煌英簜是將舟之金玉以為公服<lb/>
公既蒞止告以文理推義赴仁弢弓服矢<hi>弢音韜與上同</hi>闢是<lb/>
垣壘完其父子復我邦賦施予卒士皃不功矜情不伐<lb/>
喜蠻入涕懐投刄以俟方底成績虫㜸告妖悍石構灾<lb/>
升屋而號椎䯰卉裳<hi>椎音槌䯰音介卉訒鬼切皆夷服也</hi>來賻來觀膴膴<lb/>
鱗原<hi>膴音武美也詩周原膴膴</hi>祔之顯魂松栢芊芊<hi>音千茂也</hi>封域安安<lb/>
<pb n="KR4c0048_WYG_010-8b"/>
代有高墳堯文之孫<lb/>
　　唐故試大理司直兼貴州刺史鄧君墓誌銘<hi>并序</hi>
　　　<hi>鄧氏出南陽安定二望商王武丁封叔又説於河北是為鄧侯後因為氏一曰本曼姓春秋有</hi>
　　　<hi>鄧侯吾離後為楚所滅因為氏焉公謂刺史鄧君為曼姓之裔則系蓋出此京兆尹𢎞農公楊</hi>
　　　<hi>憑也據誌云元和五年卒明年某月日葬誌當是五年作云</hi>
君諱某字某南陽人漢司徒禹之後也曽祖倚皇連州<lb/>
普城令祖少立皇滄州司馬考邕皇左武衛兵曹㕘軍<lb/>
惟君敏給以御下亷忠以承上幹蠱之稱洽於諸侯<hi>蠱音</hi>
<pb n="KR4c0048_WYG_010-9a"/>
<hi>古</hi>信謹之跡彰於所蒞故自始仕以至没世未嘗無聞<lb/>
焉初以試大常寺奉禮郎更職於劍南湖南江西前後<lb/>
連帥咸器其能以柄於事於劒南則亭擬閱實以修官<lb/>
刑盡哀敬之情致淑問之頌寛猛之適克合于中於湖<lb/>
南則外按屬城内專平凖蒞卝人錫石之地<hi>卝古猛切周禮卝人</hi>
<hi>掌金玉錫石之地而為之禁厲以守之説文卝銅鐡樸石也與礦同</hi>㕘鳬氏鼓鑄之功<hi>周禮</hi>
<hi>鳬氏為鐘兩欒謂之銑銑問謂之于于上謂之鼓</hi>溢山告祥國用益贍吏無並<lb/>
縁以巧法<hi>並蒲浪切</hi>人無怨讟以苦役<hi>讟音讀怨也</hi>凡處斯職莫<lb/>
<pb n="KR4c0048_WYG_010-9b"/>
能加焉於江西則旁緝傳置下繩支郡俾無有異政以<lb/>
一於詔條財賦之重待君而理無何邕州經略使路公<lb/>
恕奏署試大理評事兼貴州刺史㕘帷幕之任董龜虎<lb/>
之威夷俗敬愛革面受事朝廷將以武定南服命安南<lb/>
大校御史中丞趙良金為邕州復以君兼招討判官録<lb/>
其異能奏加司直昇招討副使兼統横亷貴三州事尨<lb/>
茸之下<hi>尨謨逄切又莫紅切茸而融切又如容切説文亂皃</hi>直道有立獷悍之内<lb/>
<hi>獷古猛切悍下罕切又音汗</hi>義威必行賦増而不擾法一而無憾然<lb/>
<pb n="KR4c0048_WYG_010-10a"/>
以憂慄間於多虞卒成耳目之塞道致齒牙之猾元和<lb/>
五年五月二十一日疾卒於公館年五十五明年某月<lb/>
日返𦵏於潭州某原夫人隴西李氏大理評事練之女<lb/>
年三十二貞元十六年終於郴州有子四人曰贄曰某<lb/>
贄十三年矣哀禮具焉京兆尹𢎞農公始由湖南為江<lb/>
西再以君為從事知之最厚痛君之能不施於劇任惜<lb/>
君之志見屈於羣疑且以誌授宗元使備其闕古者觀<lb/>
其所使而知在上之德今也觀其所使而知在下之誠<lb/>
<pb n="KR4c0048_WYG_010-10b"/>
嗚呼可無辭乎銘曰<lb/>
曼姓之裔司徒隆漢惟君是承有植其幹始屬奉常出<lb/>
參藩翰議讞西蜀<hi>讞語蹇魚戰巨列三切並議罪也</hi>平其狴犴<hi>上部禮切下音</hi>
<hi>岸獄名</hi>廵視南楚總兹條貫貿遷化居<hi>貿音懋書貿遷有無化居</hi>貨殖<lb/>
攸賛改煎鎔範貢輸増筭既飭財賦亦專傳館<hi>傳柱戀切</hi>去<lb/>
牧荒陬肅其聼斷<graphic n="KR1025" url="https://raw.githubusercontent.com/kanripo/KR-Gaiji/master/images/KR1025.png" mimeType="image/png"/>
                    <graphic n="KR1327" url="https://raw.githubusercontent.com/kanripo/KR-Gaiji/master/images/KR1327.png" mimeType="image/png"/>以息<hi>
                        <graphic n="KR1025" url="https://raw.githubusercontent.com/kanripo/KR-Gaiji/master/images/KR1025.png" mimeType="image/png"/>音奪/<graphic n="KR1327" url="https://raw.githubusercontent.com/kanripo/KR-Gaiji/master/images/KR1327.png" mimeType="image/png"/>音攘</hi>暴戾斯逭行非選<lb/>
事進不避難始頼其寧終聞見憚疾與憂積志隨魄散<lb/>
年極中身葬兹高岸才耶命耶君子興歎<lb/>
<pb n="KR4c0048_WYG_010-11a"/>
　　吕侍御恭墓誌<hi>公常為衡州刺史東平吕君温誄今又誌吕侍御恭墓其稱述二君</hi>
　　　<hi>蓋詳相國尚書鄭公餘慶也元和八年癸已永州作</hi>
吕氏世居河東至延之始大以御史大夫為浙東道節<lb/>
度大使延之生渭為中書舍人尚書禮部侍郎刺湖南<lb/>
七州生四子温恭儉讓以温為尚書郎再贈至右僕射<lb/>
恭字敬叔他名曰宗禮或以為字實惟吕氏宗子尚氣<lb/>
節有勇略不事小謹讀從横書<hi>從于容切</hi>理陰符握機孫子<lb/>
之術曰我師尚父胄也大父洎先人咸統方岳今天下<lb/>
<pb n="KR4c0048_WYG_010-11b"/>
將理平蔡兖兾幽洎戎猶負命蚤夜呼憤以為宜得任<lb/>
𤓰牙畢力通天子命作文章咸道其志云又曰由吾兄<lb/>
而上三世世為進士吾之文<hi>之一作為</hi>不墜教戒獨武事未<lb/>
克纉厥緒<hi>纉作管切</hi>因弃去從山南西道節度府掌書記預<lb/>
謀畫不甚合以試守軍衛佐加協律郎入薦為長安主<lb/>
簿復出以監察御史為江南西道都團練軍事府表進<lb/>
殿中侍御史為桂管都防禦副使元和八年去桂州相<lb/>
國尚書鄭公遮留假嶺南節度判官至廣州病痎瘧加<lb/>
<pb n="KR4c0048_WYG_010-12a"/>
㿃<hi>痎舊本作疥胥山沈公謂當作痎音皆瘧疾也㿃音帝又音帯説文創也一曰下病</hi>六月二十<lb/>
八日卒妻裴氏户部尚書延齡女有丈夫子三人曰爽<lb/>
曰瓌曰特女子三人曰環曰鸞曰倩皆幼行於道而倩<lb/>
又死遂以柩如洛陽祔葬於大墓欵志吕氏世仕至大<lb/>
官皆有道冝興於世温洎恭名為豪傑知者以為是必<lb/>
立王功活生人不幸温刺衡州年四十卒恭未及理人<lb/>
年三十七又卒世固有有<hi>一無下有字</hi>其具而不及其用若<lb/>
温恭者耶恭皃竒壯有大志信善容物冝壽考碩大而<lb/>
<pb n="KR4c0048_WYG_010-12b"/>
又不克吕氏之道惡乎興銘曰<lb/>
渢渢之風乎不可追<hi>渢音馮大聲也</hi>有志之大兮今安歸吕君<lb/>
去我死乎吾誰依<lb/>
　　唐故嶺南經略副使御史馬君墓誌<hi>御史馬君史無其傳考之</hi>
　　　<hi>表系亦莫詳公元和十年三月出為栁州誌云元和九年卒明年其孤使以狀來謁銘當是在</hi>
　　　<hi>栁時作也司徒杜公佑嗣曹王臯尚書戴公胄尚書趙公昌此皆其所嚴事者婿曰宗一即公</hi>
　　　<hi>之從兄弟云</hi>
元和九年月日扶風馬君卒命于守龜祔于先君食卜<lb/>
<pb n="KR4c0048_WYG_010-13a"/>
𦵏明年某月庚寅亦食其孤使來以狀謁銘宗元刪取<lb/>
其辭曰君凡受署徃來<hi>一作事</hi>桂州嶺南江西荆南道皆<lb/>
大府凡命官更佐軍衛録王府事畨禺令江陵户曹録<lb/>
府事監察御史皆為顯官凡佐治由廵官判官至押畨<lb/>
舶使<hi>舶音白戀夷泛海舟曰舶</hi>經略副使皆所謂右職凡所嚴事御<lb/>
史中丞良司徒佑嗣曹王臯尚書胄尚書伯儀尚書昌<lb/>
皆賢有勞諸侯其善事凡管嶺南五府<hi>謂嶺南安南桂容邕也韓集有</hi>
<hi>送鄭權尚書序曰嶺之南其州七十其二十二𨽻嶺南節度府其四十餘分四府府各置帥然獨嶺南節度為</hi>
<pb n="KR4c0048_WYG_010-13b"/>
<hi>大府大府始至四府必使其佐問起居正謂此也</hi>儲跱出卒<hi>跱丈里切</hi>致糓以謀叶<lb/>
平哥舒晃假守州邑民以便安殄火訛殺吏威海鹽増<lb/>
筭邦賦大减所至皆用是理年七十不肯仕曰吾為吏<lb/>
逾四十年卒不見大者今年志慮耗終不能以筋力為<lb/>
人贏縮因罷休以經書教子弟不問外事加七年卒君<lb/>
始以長者重許與聞凡交大官皆見禮司徒佑嘗以國<lb/>
事徴顧謂君曰願以老母為累受託奉視優崇至㤀其<lb/>
子之去君諱某字某曽祖某某官父某某官嗣子隴西<lb/>
<pb n="KR4c0048_WYG_010-14a"/>
李氏出曰徴由進士為右衛胄曹早没次四子皆京兆<lb/>
韋氏出曰儆曰倣曰敏曰庭女一人嫁栁氏壻曰宗一<lb/>
其銘曰<lb/>
不懈于位不替于謀慮冦以平撫民以蘇僣夫不孽悍<lb/>
吏不牟惟寳于鹽亦贏其籌公以忠施私以義躋既至<lb/>
于年乃静于懐衣柔膳甘子掖<hi>一作侍</hi>孫擕觀經考古教<lb/>
導斯齊克壽克樂嗚呼終哉于陰之原爰位其墓千萬<lb/>
子孫來拜來附<lb/>
<pb n="KR4c0048_WYG_010-14b"/>
　　唐故安州刺史兼侍御史貶栁州司馬孟公墓誌<lb/>
　　　銘<hi>孟氏系出魯桓公子仲孫之後仲孫為三桓之孟故曰孟氏也誌云九年者元和九年明</hi>
　　　<hi>年用兵于蔡者謂元和十年討吳元濟也其年孟卒此誌當作於十一年云</hi>
孟氏之孤遵慶奉其父命書九篇為善狀一篇來告曰<lb/>
日月君薨月日將𦵏于某敢請刻辭嗚呼公自假左賛<lb/>
善大夫桓王司馬太常少卿為義成軍中軍兵馬使其<lb/>
帥魏國公躭為宰相<hi>躭賈耽也</hi>命公左領軍衛將軍事德宗<lb/>
順宗今上立朝九年加朝議大夫居䘮㑹用兵<hi>一有于字</hi>趙<lb/>
<pb n="KR4c0048_WYG_010-15a"/>
起復居故官為左神䇿行營先鋒兵馬使知牙而趙兵<lb/>
罷不受禄去金革服䘮終期命安州刺史仍加侍御史<lb/>
安州防遏兵馬使貶栁州司馬公嘗佐魏公平襄陽靖<lb/>
梁州立義成軍魏公𢎞大恢竒公能以任軍政是以又<lb/>
為衛將軍䖍㳟潔亷動得禮節代趙之役堅立堡壘誓<lb/>
死麾下法制明具權力無能移進不備患退不敗禮安<lb/>
州廹冦壤多戎事政出一切吏以文持之故貶明年用<lb/>
兵<hi>一有于字</hi>蔡朝廷諸公洎外諸侯咸以公為請未及徴氣<lb/>
<pb n="KR4c0048_WYG_010-15b"/>
乗胏溢為水浮膚而卒年六十惟公志専于中貌嚴于<lb/>
外嘗立廷中毅然望之若圖形刻像聞國難輒不寢食<lb/>
謀度憤咤<hi>陟駕切叱怒也</hi>以故病不可治曽祖某官諱某祖某<lb/>
官諱某父某官諱某公之諱曰常謙子遵慶弟曰某銘<lb/>
曰<lb/>
魯仲孫氏其世為孟賁勇光武軻儒紹聖公傳師法以<lb/>
訓戎政執稽以庸咸致厥命濟濟于朝冕服以光墨非<lb/>
從利終役服䘮忠孝孔明君子攸彰昔者雲中六級下<lb/>
<pb n="KR4c0048_WYG_010-16a"/>
吏公刺于安法亦可議黜伏南荒豪士歔欷<hi>上音虚下音戲</hi>聞<lb/>
難以激去食廢寐神乖氣離支膈莫遂廷臣進言侯伯<lb/>
拜章帝命將施俄仆于京代山兀兀植栢與松其名惟<lb/>
何忠孝孟公<lb/>
　　故連州員外司馬凌君權厝誌<hi>年月誌雖不書然凌君謂余生於辰</hi>
　　　<hi>今而遇乎戌辰戊衝也吾其死矣乎及是如其言當是元和三年戊子也公與凌君元和元年</hi>
　　　<hi>同貶員外司馬誌在三年永州作或謂作於元年誤矣集又有哭連州員外凌司馬詩即與此</hi>
　　　<hi>同時别集又有後誌而此本不載巳别列之外集</hi>
<pb n="KR4c0048_WYG_010-16b"/>
年月日尚書都官員外郎和州刺史連州司馬富春凌<lb/>
君諱凖卒于桂陽佛寺先是六月告于州刺史博陵崔<lb/>
君曰余嘗學黄帝書切脉視病今余肝伏以濇<hi>音色不滑也</hi>
腎浮以代將不臘而死審矣凡余之學孔氏為忠孝禮<lb/>
信而事固大謬卒不能有示乎世者命也臣道無以明<lb/>
乎國子道無以成乎家下之得罪于人以謫徙醜地上<lb/>
之得罪于天以降被罪疾余無以禦也敢以鬼事為累<lb/>
又告為老氏者某曰余生於辰今而寓乎戌辰戌衝也<lb/>
<pb n="KR4c0048_WYG_010-17a"/>
吾命與脉叶其死矣乎吾罪大懼不克歸柩於吾鄉是<lb/>
州之南有大岡不食吾甚樂焉子其以是𦵏吾及是咸<lb/>
如其言云孤夷仲求仲以其先人之善余也勤以誌為<lb/>
請嗚呼君字宗一以孝悌聞于其鄉杭州刺史常召君<lb/>
以訓于下讀書為文章著漢後春秋二十餘萬言又著<lb/>
六經解圍人文集未就有謀略尚氣節賙人之急出貨<lb/>
力猶弃粃粺<hi>上音匕粺旁卦切不成粟也</hi>年二十以書干丞相丞相<lb/>
以聞試其文日萬言擢為崇文館校書郎又以金吾兵<lb/>
<pb n="KR4c0048_WYG_010-17b"/>
曹為邠寧節度掌書記涇之亂以謀畫佐元戎常有大<lb/>
功累加大理評事御史賜緋魚袋換節度判官轉殿中<lb/>
侍御史府䘮罷職後遷侍御史為浙東亷使判官撫循<lb/>
罷人<hi>罷音疲</hi>按騐汙吏吏人敬愛厥績以懋粹然而光聲<lb/>
聞于上召以為翰林學士德宗崩邇臣議秘三日乃下<lb/>
遺詔君獨抗危詞以語同列王伾畫其不可者十六七<lb/>
乃以旦日發䘮六師萬姓安其分遂入為尚書郎仍以<lb/>
文章侍從由本官㕘度支調發出納姦吏<hi>一作利又誤作和</hi>襄<lb/>
<pb n="KR4c0048_WYG_010-18a"/>
止以連累出和州降連州居母䘮不得歸而二弟繼死<lb/>
不食哭泣遂䘮其明以没盖君之行事如此其報應如<lb/>
此夫人髙氏在越孤四人南仲殷仲在夫人所未至執<lb/>
友河東栁宗元哀君有道而不明白于天下離愍逢尤<lb/>
夭其生且又同過故哭以為志其辭哀焉銘曰<lb/>
噫凌君生不淑學孔氏楊芬郁好謀謨富天禄讎禁書<lb/>
賛推轂觀靈龜獲貞卜徙東越翊明牧罷人蘇汚吏覆<lb/>
升侍從躬啓沃匡危疑興大福吏尚書徒𨽻肅佐經邦<lb/>
<pb n="KR4c0048_WYG_010-18b"/>
財用足道之躋<hi>音致</hi>身則辱烏江垂九疑麓仍禍凶遘兹<lb/>
酷能知命無怨毒罪不冺死猶僇<hi>音戮</hi>何以葬南嶺曲魂<lb/>
有靈故鄉復封兹壤歸骨肉為之銘志陵谷<lb/>
　　故嶺南鹽鐡院李侍御墓誌<hi>據誌元和十三年卒明年某月日甲子𦵏</hi>
　　　<hi>伊闕即十四年也誌是時作</hi>
天寳中詔李氏由涼武昭王以下皆得籍宗正故沂州<lb/>
刺史福以姑臧人附屬於寧歧為族曽祖生樂壽令昱<lb/>
昱生虢州司馬叶世以儒聞叶生監察御史澣字濯纓<lb/>
<pb n="KR4c0048_WYG_010-19a"/>
明兩經仕厯永興臨晉尉㑹天子方事誅伐南平蔡北<lb/>
服趙西走戎東討齊魯五年間兵征卒戍糴行千里凡<lb/>
進用唯財賦為難君以試大理評事佐荆南兩稅使督<lb/>
天下諸侯之半調食饒給車繋舟連又守湖南鹽鐡轉<lb/>
運院以能遷官移嶺南益積功勞以介厲敦勤為率<hi>一無</hi>
<hi>率字</hi>羣吏先年五十三元和十三年月日卒妻廬江何氏<lb/>
凡五世世鄭出父曰士鍔季父曰士幹有大名君之子<lb/>
二人曰夔曰導女一人曰某夔導皆幼不能事何夫人<lb/>
<pb n="KR4c0048_WYG_010-19b"/>
哭且戒柩行萬里咸觀其禮焉𦵏伊闕用明年某月日<lb/>
甲子銘曰<lb/>
涼為帝基克顧厥𦙍皇𢎞國牒四邑顯進沂以屬尊世<lb/>
仕倚儒憲憲濯纓亦用學徒既榖既官式懋爾勞四方<lb/>
用師卒食之饒致其亷介率是諸侯于荆于交闗石是<lb/>
鈞邦有休功惟吏之勤兾施于大以盡其有孰司夀夭<lb/>
君不克乆吉日來祔伊闗之墓子嗣孫承有達冝興銘<lb/>
詔于神永永是徴<lb/>
<pb n="KR4c0048_WYG_010-20a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4c0048_WYG_010-20b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　柳河東集巻十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>栁河東集巻七</head> <lb/>
    <p>
<pb n="KR4c0048_WYG_007-1a"/>
欽定四庫全書<lb/>
　栁河東集巻七<lb/>
　　　　　　　　　　　　唐　栁宗元　撰<lb/>
　碑銘六首<lb/>
　　南嶽雲峯寺和尚碑<hi>乾元元年肅宗在位之三載也南嶽衡山也其山在衡州</hi>
　　　<hi>據塔銘法證和尚死於貞元十七年九月十七日十月二十七日𦵏公其年秋方調藍田尉碑</hi>
　　　<hi>及塔銘皆同時作也</hi>
乾元元年某月日皇帝曰予欲俾慈仁怡愉洽于生人<lb/>
<pb n="KR4c0048_WYG_007-1b"/>
惟浮圖道允迪乃命五嶽求厥元徳以儀于下惟兹嶽<lb/>
上于尚書其首曰雲峯大師法證凡莅事五十年貞元<lb/>
十七年乃沒其徒曰詮曰逺曰振曰巽曰素凡三千餘<lb/>
人其長老咸來言曰吾師軌行峻特<hi>軌矩鮪切説文車轍也</hi>器宇<lb/>
𢎞大有來受律者吾師示之以尊嚴整齊明列義類而<lb/>
人知其所不為有來求道者吾師示之以髙廣通逹一<lb/>
其空有而人知其所必至元臣碩老稽首受教髫童毁<lb/>
齒<hi>髫音迢髫髦童子垂髪兒</hi>踴躍執役故從吾師之命而度者凡五<lb/>
<pb n="KR4c0048_WYG_007-2a"/>
萬人吾師冬不燠裘飢不豐食毎嵗㑹其類讀羣經俾<lb/>
聖言畢出有以見其大又率其仵伐木輦土作佛塔廟<lb/>
洎經典俾像法益廣有以見其用將沒告門人曰吾自<lb/>
始學至去世未嘗有作焉然後知其動無不虚静無不<lb/>
為生而<hi>一有知字</hi>未始來殁而<hi>一有知字</hi>未始往也其道備矣願<lb/>
刻山石知教之所以大其詞曰師之教尊嚴有耀恭天<lb/>
子之詔維大中以告後學是效師之徳簡峻淵黙柔恵<lb/>
以直渙焉而不積同焉而皆得兹道惟則師之功勤勞<lb/>
<pb n="KR4c0048_WYG_007-2b"/>
以庸維奥祕必通以興祠宫遐邇攸從師之族由虢而<lb/>
郭世徳有奕從佛于釋師之夀七十有八維終始罔缺<lb/>
丕冒遺烈厥徒蒸蒸維大教是膺維憲言是徵溥博恢<lb/>
𢎞如川之増如雲之興如嶽之不崩終古其承之<lb/>
　　南嶽雲峯和尚塔銘<lb/>
雲峯和尚族郭氏號法證為竺乾道五十有七年年七<lb/>
十有八貞元十七年九月十七日終十月二十七日𦵏<lb/>
凡度學者五萬人<hi>一有為字</hi>弟子者三千人色厲而仁行峻<lb/>
<pb n="KR4c0048_WYG_007-3a"/>
而周道廣而不尤功多而不有毅然居山之北峯以為<lb/>
儀表世之所謂賢人大臣者至南方咸所嚴事由其内<lb/>
者聞大師之言律義莫不震動悼懼如聽誓命由其外<lb/>
者聞大師之稱道要莫不悽欷欣踴<hi>欷音希</hi>如獲肆宥故<lb/>
時推人師則専其首詔求教宗則冠其位披山伐木崇<lb/>
構法宇則地得其勝捐衣去食廣閲羣經則理得其深<lb/>
其道實勤而心無求自大師化去教亦隨喪嗚呼大師<lb/>
之𦵏門人慕號<hi>音豪</hi>長老愁痛遂相與以為兹塔礱石峻<lb/>
<pb n="KR4c0048_WYG_007-3b"/>
整植木蓊茂<hi>蓊音翁又烏孔切草木盛貌</hi>凡衡山無為比者然而未<lb/>
有能紀其事余既與大乗師重巽遊巽其徒也亟為余<lb/>
言故為其銘銘曰<lb/>
苞元極兮韜大方威而仁兮幽以光行峻潔兮貌齋莊<lb/>
氣混溟兮徳洋洋演大律兮離毫芒度羣有兮耀柔剛<lb/>
棟宇立兮像法彰文字闡兮聖言揚<hi>闡齒善切</hi>詔襃列兮宅<lb/>
南方道之廣兮用其常後是式兮宜久長閟靈室兮記<lb/>
崇岡即元石兮垂文章學者慕兮哀無疆<lb/>
<pb n="KR4c0048_WYG_007-4a"/>
　　南嶽般舟和尚第二碑<hi>公嘗作南嶽彌陀和尚碑謂代宗時有僧法照言其</hi>
　　　<hi>師南嶽大長老有異徳天子禮焉度其道不可徴乃名其居曰般舟道場此碑所載肅宗制天</hi>
　　　<hi>下名山置大徳七人推擇居首師乃即崇嶺是作精室與前篇合甲申貞元二十年公時盖為</hi>
　　　<hi>監察御史云</hi>
佛法至于衡山及津大師始修起律教由其壇場而出<lb/>
者為得正法其大弟子曰日悟和尚盡得師之道次補<lb/>
其處為浮圖者宗世家于零陵蔣姓也和尚心大而行<lb/>
密體卑而道尊以為由定發恵必用毗尼為之室宇遂<lb/>
<pb n="KR4c0048_WYG_007-4b"/>
執業於東林恩大師究觀秘義乃歸傳教不視文字懸<lb/>
判深㣲登壇莅事度比丘衆凡嵗千人者三十有七而<lb/>
道不慁以為去凡即聖必以三昧為之軌道遂服勤於<lb/>
紫霄逺大師修明要奥得以觀佛浩入性海洞開真源<lb/>
道場専精長跪右遶不衡不倚凡七日者百有二十而<lb/>
志不衰初開元中詔定制度師乃居本郡龍興寺肅宗<lb/>
制天下名山置大徳七人兹嶽尤重推擇居首師乃即<lb/>
崇嶺是作精室闢林莽刳巖巒<hi>音鸞小山而鋭</hi>殿舍宏大廊廡<lb/>
<pb n="KR4c0048_WYG_007-5a"/>
脩直<hi>廡音武説文堂下周屋</hi>不命而獻力不祈而薦貨凡南方人<lb/>
顓<hi>音専</hi>念佛三昧者必由於是命曰般舟臺焉和尚生十<lb/>
三年而始出家又九年而受具戒又十年而處壇場又<lb/>
三十七年而當貞元二十年正月十七日化于兹室嗚<lb/>
呼無得而修故念為實相不取於法故律為大乗壊衣<lb/>
不飾揣食不味<hi>揣徒官切説文聚貌</hi>覆薦服役凡出於生物者擯<lb/>
而勿用不自知其慈攝取調御凡歸於正真者動而成<lb/>
羣不自知其教萬行方厲一性恒如寂用之涯不可得<lb/>
<pb n="KR4c0048_WYG_007-5b"/>
也有弟子曰景秀嗣居法㑹欲廣其師之徳延于罔極<lb/>
故申明陳辭俾刋之兹碑銘曰<lb/>
像教南被及津而尊威儀有嚴載闢其門吾師是嗣増<lb/>
濬道源度衆逾廣大明羣昏乃興毗尼㣲宻是論<hi>盧昆切</hi>
八萬總結彰于一言聲聞熙熙遐邇來奔如木既抜有<lb/>
植乃根乃法般舟奥妙斯存百億㝠㑹觀于化元同道<lb/>
祁祁<hi>祁祁盛貌</hi>功庸以敦如水斯壅流之無垠<hi>音銀説文岸也</hi>帝求<lb/>
人師登我先覺赫矣明命表兹靈嶽于彼南阜齋宫爰<lb/>
<pb n="KR4c0048_WYG_007-6a"/>
作負揭致貨時靡要約袒奮程力不呼而諾是刈是鑿<lb/>
既塗既斵層構孔碩以延後學出不牛馬服不絮帛匪<lb/>
安其躬亦菲其食勤而不勞在用恒寂縱而不傲在捨<lb/>
恒得洪融混合孰究其跡懿兹遺光式是嘉則容貌往<lb/>
矣軌儀無極其徒追思賡薦兹石<lb/>
　　南嶽大明寺律和尚碑<hi>作之年月及師之出處死生碑載之甚詳據碑云廣</hi>
　　　<hi>徳二年始立大明寺乾元元年又命衡山立毗尼藏以史考之乾元肅宗即位之三年廣徳代</hi>
　　　<hi>宗即位之一載如此則乾元當在先廣徳當在後然此碑正謂南嶽大明寺律和尚則大明寺</hi>
<pb n="KR4c0048_WYG_007-6b"/>
　　　<hi>始立於廣徳為信當是乾元字誤矣一本於乾元元年特三某年正疑之碑陰為尼無染書也</hi>
儒以禮立仁義無之則壊佛以律持定慧去之則喪是<lb/>
故離禮於仁義者不可與言儒異律於定慧者不可與<lb/>
言佛逹是道者唯大明師師姓歐陽氏號曰惠開唐開<lb/>
元二十一年始生天寳十一載始為浮圖大厯十一年<lb/>
始登壇為大律師貞元十三年十一月十一日卒元和<lb/>
九年正月其弟子懐信道嵩尼無染等命髙道僧靈嶼<lb/>
為行狀列其行事願刋之兹碑宗元今掇其大者言曰<lb/>
<pb n="KR4c0048_WYG_007-7a"/>
師先因官世家潭州為大姓有勲列爵位今不言大浮<lb/>
圖也凡浮圖之道衰其徒必小律而去經大明恐焉於是<lb/>
從峻洎侃以究戒律而大法以立又從秀洎昱以通經<lb/>
教而奥義以修由是二道出入隠顯後學以不惑來求<lb/>
以有得廣徳二年始立大明寺于衡山詔選居寺僧二<lb/>
十一人師為之首乾元元年又命衡山立毗尼藏詔選<lb/>
講律僧七人師應其數凡其衣服器用動有師法言語<lb/>
行止皆為物軌執巾<graphic n="KR1250" url="https://raw.githubusercontent.com/kanripo/KR-Gaiji/master/images/KR1250.png" mimeType="image/png"/>
                    <hi>音移盥器也又演爾切</hi>奉杖屨為侍者數<lb/>
<pb n="KR4c0048_WYG_007-7b"/>
百翦髪髦被教戒為學者數萬得衆若獨居尊若卑晦<lb/>
而光介而大灝灝焉無以加也<hi>灝音浩説文夷曠也</hi>其塔在祝融<lb/>
峯西趾下碑在塔東其辭曰<lb/>
儒以禮行覺以律興一歸真源無大小乗大明之律是<lb/>
定是慧丕窮經教為法出世化人無疆垂裕無際詔尊<lb/>
碩徳威儀有繼道徧大洲徽音勿替祝融西麓洞庭南<lb/>
裔<hi>音曳末也</hi>金剛刻辭彌億千嵗<lb/>
　　碑陰<lb/>
<pb n="KR4c0048_WYG_007-8a"/>
凡𦵏大浮圖無竁穴<hi>竁音釧穿地也</hi>其於用碑不宜然昔之公<lb/>
室禮得用碑以𦵏其後子孫因而不去遂銘徳行用圖<lb/>
久於世及秦刻山石號其功徳亦謂之碑而其用遂行<lb/>
然則雖浮圖亦宜也凡葬大浮圖其徒廣則能為碑晉<lb/>
宋尚法故為碑者多法梁尚禪故碑多禪法不周施禪<lb/>
不大行而律存焉故近世碑多律凡葬大浮圖未甞有<lb/>
比丘尼主碑事今惟無染實來涕淚以求其志益堅又<lb/>
能言其師他徳尤備故書之碑隂師凡主戒事二十二<lb/>
<pb n="KR4c0048_WYG_007-8b"/>
年宰相齊公映李公泌趙公憬尚書曹王臯裴公胄侍<lb/>
郎令狐公峘或師或友齊親執經受大義為弟子又言<lb/>
師始為童時夢大人縞冠素舄<hi>縞音杲説文鮮色也舄音昔説文履也</hi>來<lb/>
告曰居南嶽大吾道者必爾也已而信然將終夜有光<lb/>
明笙磬之音衆咸見聞若是類甚衆以儒者所不道而<lb/>
無染勤以為請故末傳焉無染韋氏女世顯貴今主衡<lb/>
山戒法<lb/>
　　衡山中院大律師塔銘<hi>作之年月碑雖不載然公前篇大明師碑嘗謂丞相</hi>
<pb n="KR4c0048_WYG_007-9a"/>
　　　<hi>李公泌執經受大義今又謂覩大律師而稽首尊之師之出處盖必與大明師同也碑當次前</hi>
　　　<hi>篇作</hi>
衡山中院大律師曰希操末<hi>一作沒</hi>年五十七既沒二十<lb/>
七年其大弟子誡盈奉公之遺事願銘塔石公昝姓<hi>昝子</hi>
<hi>感切</hi>凡去儒為釋者三十一祀掌律度衆者二十六㑹南<lb/>
尼戒法壊而復正由公而大興衡岳佛寺毁而再成由<lb/>
公而丕變故當世之士若李丞相泌道未嘗屈覩公而<lb/>
稽首尊之不名出世之士若石廩公瓉公言未嘗形遇<lb/>
<pb n="KR4c0048_WYG_007-9b"/>
公而歎息推以䕶法是以建功之始則震雷大風示其<lb/>
兆滅跡之際則隕星黒祲告其期<hi>祲音浸説文精氣感詳春秋傳見赤黒之</hi>
<hi>祲</hi>斯為神怪不可度巳故其與物大同終始無争受學<lb/>
之衆他莫能偕也凡所受教若華嚴照公蘭若真公荆<lb/>
州至公律公皆大士凡所授教若惟瑗道郢靈幹惟正<lb/>
恵常誡盈皆聞人嗚呼始終哉為之銘曰<lb/>
首有承兮卒有傳革大訛兮持法權衆之至兮志益䖍<lb/>
雷發兆兮功已宣星告妖兮夀不延靈變化兮迎大仙<lb/>
<pb n="KR4c0048_WYG_007-10a"/>
礱兹石兮垂萬年世有壊兮徳無遷<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4c0048_WYG_007-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　栁河東集巻七<lb/>
</p>
<p>
</p>
  </div>
</body>
</text>
</TEI>
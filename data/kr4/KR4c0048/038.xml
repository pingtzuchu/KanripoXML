<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>栁河東集巻三十八</head> <lb/>
    <p>
<pb n="KR4c0048_WYG_038-1a"/>
欽定四庫全書<lb/>
　栁河東集巻三十八<lb/>
　　　　　　　　　　　　唐　栁宗元　撰<lb/>
　表二十六首<lb/>
　　為裴中丞賀克東平赦表<hi>淄青李師道納之子而師古之弟也元和元年</hi>
　　　<hi>師古卒師道遂為留後父子襲爵㡬數十載朝廷待之甚厚俄有反謀悖亂至不勝誅元和十</hi>
　　　<hi>三年憲宗憤之乃詔削其官爵令宣武魏博義成武寜横海等五鎮之師分路進討於是李愿</hi>
　　　<hi>鄭權韓𢎞李夷簡田𢎞正之徒轉戰必克十四年二月遂為其將劉悟所擒斬首傳之京師淄</hi>
<pb n="KR4c0048_WYG_038-1b"/>
　　　<hi>青等十二州由是悉平朝廷乃命戸部侍郎楊於陵為宣撫使且使分其地於陵至則按圖籍</hi>
　　　<hi>視土地逺邇以鄆曹濮為一道淄青齊登萊為一道兖海沂密為一道此三道之所以分也中</hi>
　　　<hi>丞裴公行立時督桂州丞</hi>
臣某言伏奉月日徳音以淄青蕩平褒功宥罪布告遐<lb/>
邇者臣聞肅殺之後每致陽和雷霆既施必聞膏澤<hi>中</hi>
<hi>謝</hi>伏惟陛下體乾剛以運行叶坤元之翕闢百靈受職<lb/>
六合從風阻兵怙亂者必就梟擒懐功抱義者無不甄<lb/>
録<hi>甄稽延切陶也</hi>激其效順特加旄節之榮寵以元功遂兼鼎<lb/>
<pb n="KR4c0048_WYG_038-2a"/>
鉉之任<hi>鉉胡犬切鼎也</hi>戎行窮賞賚之重死事極褒䘏之優刦<lb/>
脅之役盡除聚歛之名皆去傷夷受煦老疾加恩豐財<lb/>
已復其征徭賜種更盈於穜稑<hi>穜音童稑音陸詩黍稷穜稑</hi>嚴山川<lb/>
之祀神必有依申義烈之家物無不感周王推忠孝之<lb/>
化漢帝慙愷悌之風太平之徳斯為至盛<hi>一作太平之業既崇中興</hi>
<hi>之徳斯至</hi>然則虞巡可復告成將慶於岱宗<hi>事見書謂泰山在兖州而兖屬</hi>
<hi>淄青也</hi>漢典方行講禮再榮於闕里<hi>後漢章帝元和二年東巡狩還過魯幸闕</hi>
<hi>里以太牢祠孔子此謂淄青盖昔魯國之地也</hi>臣謬膺重寄獲覩太和抃蹈之<lb/>
<pb n="KR4c0048_WYG_038-2b"/>
誠倍萬恒品謹已施行郡邑宣示軍戎莫不動地歡呼<lb/>
若醉千鍾之酒騰天鼓舞如聞九奏之音無任慶賀踊<lb/>
躍之至<lb/>
　　栁州賀破東平表<lb/>
臣某言即日被觀察使牒李師道以月日克就梟戮者<lb/>
帝徳廣運唐命惟新霾曀廓清<hi>霾音埋又暮拜切説文風雨土也曀音翳隂風</hi>
<hi>也</hi>天地貞觀率土臣庶慶抃無涯<hi>中謝</hi>伏惟睿文神武<lb/>
皇帝陛下威使百神徳消六沵<hi>音戾興沴同妖氣也</hi>天降寳運時<lb/>
<pb n="KR4c0048_WYG_038-3a"/>
歸太平自克夏擒吳翦蜀平蔡殊類稽顙羣疑革心唯<lb/>
此兇妖尚聞悖慢庭議既得廟謀必臧旌旗燭耀於洪<lb/>
河金鼓震驚於靈岳鄆城自潰寜同莒魯之爭<hi>左傳昭公元年</hi>
<hi>季武子伐莒取鄆注兵未加莒而鄆服故書取而不言伐此謂李師道初治鄆州城塹修守備而其將劉悟乃</hi>
<hi>與諸公巻旗東甲還入鄆州以求効順也</hi>齊地悉平無俟耿陳之戰<hi>後漢光武初興</hi>
<hi>是時長安政亂張步起琅邪五年帝乃遣耿弇率劉歆陳俊二將軍討之戰於臨淄步衆大敗步乃斬蘇茂以</hi>
<hi>降弇復引兵至城陽降五校餘黨齊地悉平琅邪臨淄即青海二州之屬邑也</hi>五兵永戢七徳<lb/>
無虧含生比堯舜之仁率土陋成康之俗介丘霧息已<lb/>
<pb n="KR4c0048_WYG_038-3b"/>
望翠華之來<hi>介丘度必淄青諸州之地選南都賦望翠華之葳蕤注翠華車盖也</hi>沂水風<lb/>
生更起舞雩之詠<hi>沂水屬沂州亦淄青十二州之一也</hi>千嵗之統實在於<lb/>
斯臣守在蠻荒獲承大慶抃蹈之至倍萬恒情<hi>晏本更有伏以</hi>
<hi>舜念克勤禹思受益無疆惟䘏既聞致理之方靡不有初願獻持盈之誡</hi>
　　代裴中丞賀分淄青為三道節度表<hi>注見上</hi>
臣某言伏見某月日制分淄青諸州為三道節度都團<lb/>
練觀察等使者虵豕之穴忽為樂郊氛沵之餘盡成和<lb/>
氣伏惟皇帝陛下天付昌期神開寳厯復昇平之土宇<lb/>
<pb n="KR4c0048_WYG_038-4a"/>
拔妖孽之根源自西自東不違於指顧我疆我理咸得<lb/>
其區分山川備臨制之形道途適征徭之便俾侯既定<lb/>
賜履以寜異青兖之封爰從古制解曹衛之地實契雅<lb/>
謀<hi>雅一作新</hi>車甲永藏馬牛勿用俗被雍熙之化代知仁夀<lb/>
之期農事載盛於耨芟儒風重興於俎豆足使季札觀<lb/>
魯更陳南籥之儀<hi>左傳襄公二十九年吳季札聘魯請觀周樂見舞象箾南籥者曰美哉猶</hi>
<hi>有憾此謂魯地自是有禮之可觀也</hi>山甫徂齊復正東方之賦<hi>詩烝民王命仲山甫</hi>
<hi>城彼東方注東方齊也盖去薄姑而遷於臨淄臨淄在上注</hi>臣總戎逺地不獲陪賀<lb/>
<pb n="KR4c0048_WYG_038-4b"/>
闕庭<hi>云云</hi>
　　為韋侍郎賀布衣竇羣除右拾遺表<hi>竇羣京兆金城人也以處</hi>
　　　<hi>士客隱毗陵蘇州刺史韋夏卿薦之朝并表其所著書報聞不召後夏卿入為吏部侍郎改京</hi>
　　　<hi>兆尹復言於徳宗遂擢為左拾遺據羣傳曰陛下即位二十年始自草茅擢臣為拾遺盖自大</hi>
　　　<hi>厯十四年已未至貞元十四年戊寅徳宗即位為二十年也公時為集賢殿正字作新舊史皆</hi>
　　　<hi>以擢羣為左拾遺而諸本皆題右拾遺未知孰是</hi>
臣某伏見今月日制除布衣竇羣右拾遺者臣聞直道<lb/>
之行四方嚮徳逸人是舉天下歸心<hi>中謝</hi>臣伏以竇羣<lb/>
<pb n="KR4c0048_WYG_038-5a"/>
肥遯居貞包䝉養正學術精果操行堅明讃詠道真以<lb/>
求其志臣頃守藩服特所委知及歸朝廷輙有聞薦庶<lb/>
逃竊位之責以塞曠官之尤豈謂天聽曲從瞽言無廢<lb/>
况諌諍之職政化是參擢於布衣久無其比周行慶抃<lb/>
林藪震驚晦迹寜慮於遺賢懐才盡思於展効臣以性<lb/>
本庸疎動無裨益唯思進拔以報恩榮區區懇誠實貫<lb/>
金石言而不廢㣲臣敢竊於薦雄<hi>漢左雄傳順帝新立大臣懈怠朝多闕政</hi>
<hi>雄數言事其辭深切尚書僕射虞詡以雄有忠公節上疏薦之由是拜雄尚書再遷尚書令</hi>徳必有<lb/>
<pb n="KR4c0048_WYG_038-5b"/>
鄰聖政式光於尊隗<hi>史記燕昭王欲厚幣以招賢者謂郭隗曰誠欲得賢士與共國以雪</hi>
<hi>先王之恥隗曰王必欲致士先從隗始况賢於隗者豈逺千里哉於是昭王築宫而師事之士爭趣燕</hi>自<lb/>
羣受命冀復面陳迫以疾病接於休假注心蓄念寤寐<lb/>
兢惶無任喜躍屏營之至<lb/>
　　為樊左丞讓官表<hi>左丞公名字及作之年月俱未詳然當在京師作附次貞元十</hi>
　　　<hi>五六年文章後</hi>
臣某言伏奉今月二十八日制除臣尚書左丞寵命俯<lb/>
臨慙顔自失泛大鯨之海但覺魂揺戴巨鼇之山未如<lb/>
<pb n="KR4c0048_WYG_038-6a"/>
恩重<hi>中謝</hi>臣聞尚書百揆翊亮萬機故天上尊北斗中<lb/>
樞陛下有南宫左轄晉昇孔坦諒直當時<hi>孔坦少方直有雅望初為</hi>
<hi>太子舎人遷尚書郎建議慷慨繼遷尚書左丞深為臺中之所敬憚年五十一卒追贈光禄勲諡曰簡諒</hi>漢<lb/>
拜楊喬閑練故事<hi>後漢楊喬桓帝時為尚書容儀偉麗數上言政事帝甚愛之後以黨錮坐</hi>
<hi>獄賈彪等上疏曰今臺閣近臣尚書朱㝢等皆國之貞士朝之良佐尚書郎楊喬等文質彬彬明建國典陛下</hi>
<hi>乃委任近習専任饕餮宜以次貶黜信任忠良於是帝意稍解</hi>庶得百寮有憚於㑹府<lb/>
諸侯取法於京師臣實諛才<hi>諛音篠禮記足以諛聞</hi>謬登清貫握<lb/>
蘭起草昔紊朝經<hi>漢官儀尚書郎主作文書起草更直於建禮門内懐香握蘭趨走於丹墀</hi>
<pb n="KR4c0048_WYG_038-6b"/>
剖竹頒條近貽人瘼<hi>漢書文帝紀初與郡守為銅虎符竹使符師古曰符者謂各分其半</hi>
<hi>右留京師左以與之又武帝初置部刺史掌奉詔六條察詔瘼音莫</hi>備厯中外無聞聲彩<lb/>
版圖再緝貢賦未均於九州銅印更操威儀不撿於三<lb/>
署<hi>漢中郎將分掌三署郎有議郎中郎比六百石侍郎比三百石郎中比二百石</hi>次郎補缺豈<lb/>
易其人聖主求才宜難此受竊謂旁求俊乂側訪瓌竒<lb/>
必使徳合準繩言成綱紀興化致理時無間言况安上<lb/>
必在於薦賢危身莫踰於曠職儻䝉垂收紫渙俯矜丹<lb/>
誠愚臣保陳力之言聖鑒有責成之地無任靦冒<hi>靦他典切</hi>
<pb n="KR4c0048_WYG_038-7a"/>
惶悚之極謹詣朝堂奉表陳讓以聞臣所讓人别狀封<lb/>
進<lb/>
　　為王戸部薦李諒表<hi>户部王叔文也以順宗實録考之貞元二十一年五月以</hi>
　　　<hi>王叔文為户部侍郎據叔文太夫人墓誌云户部執事四甸有六日而夫人終於堂此表當在</hi>
　　　<hi>五六月間作也</hi>
臣某言臣聞知賢必進忠臣之大方擇善而舉<hi>一作居</hi>明<lb/>
主之要道况臣特受恩遇超絶古今報國之誠寤寐深<lb/>
切是敢竭愚臣之㣲分助陛下之至明恢張羽儀宏輔<lb/>
<pb n="KR4c0048_WYG_038-7b"/>
治化臣某誠惶誠恐頓首頓首竊見新授某官李諒清<lb/>
明直方柔恵端信强以有禮敏而甚文求之後來畧無<lb/>
其比臣自任度支副使以諒為巡官未及薦聞至某月<lb/>
日荆南奏官勅下赴本道諒實國器合在朝行臣之所<lb/>
知尤惜其去伏望天恩授以諌官使備獻納冀他日公<lb/>
卿之任斯焉取斯則聖朝無乏士之名㣲臣緩蔽賢之<lb/>
罸無任誠懇屏營之至<lb/>
　　為王户部陳情表<hi>公嘗誌户部侍郎王公太夫人劉氏墓云貞元二十一年六月</hi>
<pb n="KR4c0048_WYG_038-8a"/>
　　　<hi>二十日終此表當在是時作盖叔文本傳叔文母死匿不發置酒翰林自稱親疾病以身任國</hi>
　　　<hi>家大事朝夕不得侍今當請急宜聽然一去此百謗至孰為吾助者左右竊語曰母死已腐矣</hi>
　　　<hi>留此將何為此表即為叔文請急者也</hi>
臣某言臣母劉氏今月十三日忽患瘖<hi>一作暗</hi>風發動狀<lb/>
候非常今雖自退猶甚虚惙<hi>都活切</hi>驚惶憂苦不知所圖<lb/>
臣唯一身更無兄弟侍疾嘗藥難闕須臾伏乞聖恩停<lb/>
臣所職今臣見在家扶侍其官吏等並已發遣訖臣以<lb/>
庸㣲特承顧遇拔自卑品委以劇司夙夜兢惶唯思答<lb/>
<pb n="KR4c0048_WYG_038-8b"/>
効至誠至懇天睠所知豈慮未効涓塵遽迫方寸以開<lb/>
塞重輕之務加焦勞憂灼之懐雖欲狥公無由枉志况<lb/>
忠孝同道臣子之心許國誠切於死生報親忍忘於顧<lb/>
復進退窮蹙昧死上陳候母劉氏疾疢小瘳冀㣲臣駑<lb/>
蹇再効無任惶懼懇倒嗚咽之至<hi>一無候母劉氏疾疢小瘳冀㣲臣駑蹇再</hi>
<hi>効字</hi>
　　代裴中丞謝討黄少卿賊表<hi>黄少卿據傳貞元十年黄洞首領黄少卿</hi>
　　　<hi>攻邕管等州經畧使孫公器請發嶺南兵討之徳宗不許遣中人招諭不從自是叛服無定元</hi>
<pb n="KR4c0048_WYG_038-9a"/>
　　　<hi>和間曰黄承慶曰黄少度曰黄昌瓘皆迭起為患桂管觀察使裴行立與容管經畧使陽旻徼</hi>
　　　<hi>幸有功争欲攻討議者以為不可而憲宗許之實元和十四年也表是時作惟新史行立傳謂</hi>
　　　<hi>黄家洞賊叛行立討平之而資治通鑑則曰行立旻竟無功其抵梧如此韓文公嘗有論黄家</hi>
　　　<hi>賊事宜狀其别白利害甚明正罪裴陽二公之輕用其兵誠得之矣</hi>
臣某<hi>云云</hi>即日奉事官米蘭迴伏奉手詔<hi>云云</hi>者臣聞<lb/>
膚革既平雖疥癬而必去豺狼已斃在狐䑕而宜除臣<lb/>
某<hi>中謝</hi>伏惟元和聖文神武法天應道皇帝陛下受命<lb/>
上元底寜下土兇渠盡殄威武載揚蠢爾腥膻尚聞凌<lb/>
<pb n="KR4c0048_WYG_038-9b"/>
暴靈旗斜指銅獸俯臨三軍知必勝之方萬姓嘉永清<lb/>
之路㣲臣忝司戎律親列顔行躡伏波之舊規乗下瀨<lb/>
之故事<hi>漢武帝征南越東甌有伏波樓舩下瀨横海之號元鼎五年遣伏波將軍路博徳出桂陽下湟</hi>
<hi>水甲為下瀨將軍下蒼梧服䖍曰甲故越人歸漢者也臣瓉曰瀨湍也吳越謂之瀨音賴桂陽蒼梧皆𨽻嶺南</hi>
<hi>所謂黄賊正為患於嶺南耳</hi>盡瘁事國期畢命於戈矛不宿於家思<lb/>
奮身於原野即以今日某時出師就道便披榛撅石摩<lb/>
壘陷堅蕩清海隅永息邊徼<hi>音呌境也</hi>竊以才非充國敢自<lb/>
賛於無踰<hi>漢神爵元年趙充國年七十餘上老之使御史大夫丙吉問誰可將者充國對曰無踰於</hi>
<pb n="KR4c0048_WYG_038-10a"/>
<hi>老臣者矣</hi>志慕孟公庶追蹤於不伐<hi>語孟之反不伐奔而殿將入門策其馬曰非敢</hi>
<hi>後也馬不進也注魯大夫孟之側與齊戰軍大敗不自伐其功故獨殿後也</hi>謬承重委寤寐<lb/>
兢惶無任感恩隕越之至<lb/>
　　為裴中丞舉人自代伐黄賊表<hi>次前篇作</hi>
伏以某官器宇端方風姿詳雅謙虚内敏籌畧共推前<lb/>
佐湖南悉心匡佐後厯郡掾深負政聲恵愛在人奸邪<lb/>
屏息勤勞已著幹蠱無倫今黄賊尚據荒陬犬巢未覆<lb/>
儻以某代某之任必能掃蕩氛祲廓清海濱竊惟斯人<lb/>
<pb n="KR4c0048_WYG_038-10b"/>
雅堪厥職<lb/>
　　進平淮夷雅表<hi>已見第一巻首</hi>
　　為崔中丞請朝覲表<hi>或以為崔能非是據能傳元和六年為黔中觀察使長慶</hi>
　　　<hi>四年為嶺南節度使初不為臨桂而長慶初則子厚已死考之舊史憲宗元和五年以鄧州刺</hi>
　　　<hi>史崔泳為邕管經畧使八月十二月復自邕管移桂管表謂前在朗寜封章累上及移臨桂星</hi>
　　　<hi>紀屢周盖朗寕即邕州公下巻又有代上中書門下狀云理戎典郡十有四年頃在邕州累陳</hi>
　　　<hi>誠懇即此謂也又云自領桂管又逾再周自八年十二月至十年是月即再周矣至十一年方</hi>
　　　<hi>以裴行立為桂管觀察使則此表當在十一年作</hi>
<pb n="KR4c0048_WYG_038-11a"/>
臣厯刺三州連㹅二府外任逾紀入覲無階就日望雲<lb/>
魂飛心注伏惟睿聖文武皇帝陛下覆載無私遐邇同<lb/>
致復昇平之故事繼前聖之髙蹤中外踐更出入迭用<lb/>
臣以虚薄叨受恩榮徒竭夙夜之心未申朝夕之敬天<lb/>
威咫尺誠寤寐而無違雲漢昭回固瞻仰而何及是以<lb/>
前在朗寜封章累上及移臨桂星紀屢周㣲衷尚隔於<lb/>
戴盆<hi>史戴盆何以望天</hi>積望徒懸於窺管<hi>莊子用管窺天用錐指地不亦小乎</hi>葵<lb/>
藿之誠彌切犬馬之戀逾深人欲天從於茲未驗下情<lb/>
<pb n="KR4c0048_WYG_038-11b"/>
上達終冀不誣敢黷宸嚴罄陳丹懇伏乞賜臣除替許<lb/>
至闕庭厠蹈舞於羣僚備班行於散地足趨中禁目覩<lb/>
大明俾成九族之榮以盡百生之幸非敢竊國賓五獻<lb/>
之禮希康侯三接之恩一覿龍顔萬死為足<hi>覿音迪</hi>無任<lb/>
懇迫激切之至<lb/>
　　代栁公綽謝上任表<hi>公綽史有傳憲宗元和六年自御史中丞出為湖南觀察</hi>
　　　<hi>使表謂忘其疎陋委以雄藩顧無綏馭之能謬忝澄清之寄當即是時作</hi>
肅恭休命晨夜趨程祇荷寵私不遑寢食以月日到所<lb/>
<pb n="KR4c0048_WYG_038-12a"/>
部上訖<hi>云云</hi>臣聞古之制爵禄者爵以居有徳禄以養<lb/>
有功臣本書生宦不期達值某皇帝文明撫運大闡元<lb/>
猷搜采衆材幸忝甄録厯踐中外星霜屢移曾無涓塵<lb/>
上答鴻造忘其薄陋委以雄藩顧無綏馭之能謬忝澄<lb/>
清之寄將何以敷宣皇澤普諭天慈唯當察慝以為防<lb/>
視俗以為教蠲除細故務安黎獻庶㡬清浄無擾以慰<lb/>
逺人臣不勝忝冒荷恩之至<lb/>
　　代李愬襄州謝上任表<hi>愬本傳元和十二年愬以夜入蔡州擒吳元濟有詔</hi>
<pb n="KR4c0048_WYG_038-12b"/>
　　　<hi>進撿校尚書右僕射山南東道節度使然襄陽去嶺表遼絶而公自栁州有為謝上表疑非公</hi>
　　　<hi>之文表謂幸賴先臣緒業累忝國恩盖愬即太師忠武公李晟之子累有大功於唐焉</hi>
捧對絲綸慙悸無地拜命兢悚不知所裁臣凡賤瑣才<lb/>
智畧無取幸賴先臣緒業累忝國恩天澤曲流遂司節<lb/>
制寄深分閫任重専征顧無將領之才謬處衆人之上<lb/>
豈謂宸私軫念仁育為心霈澤無涯徳音屢降士衆感<lb/>
悦咸思竭忠遂得潜師暗入賊境不意兇渠就戮此皆<lb/>
聖謨豈敢叨天以為已力<hi>左氏其敢貪天之功以為已力乎</hi>仰荷殊造<lb/>
<pb n="KR4c0048_WYG_038-13a"/>
重於丘山臣以月日上訖謹當敷宣皇化普諭聖慈綏<lb/>
撫三軍乂安百姓冀以塵露上答鴻私<hi>云云</hi>
　　代節使謝遷鎮表<hi>節使公史不可考表謂務修農稼率勵逺人此在永州作次元</hi>
　　　<hi>和九年文章後</hi>
鴻私曲臨獨越夷等祇荷明命寤寐不遑臣才非器能<lb/>
謬膺仕進雖竭盡駑劣力効忠勤冀寡愆尤<hi>愆與愆同</hi>敢望<lb/>
宦達某宗皇帝不以臣儒術淺薄超授禮官尋遷正郎<lb/>
遂忝符郡某皇帝不遺臣小善擢處諌曹叨承厚恩備<lb/>
<pb n="KR4c0048_WYG_038-13b"/>
職藩翰顧惟瑣劣多慙負恩伏惟陛下徳紹唐虞無私<lb/>
庶政臣尸素嵗久龍謫宜加豈冀褒昇更遷重鎮再忝<lb/>
澄清之寄仍同獻替之榮將何以上答天慈下安氓庶<lb/>
臣當務修農稼率勵逺人鋤其奸慝以副勤䘏無任<hi>云</hi>
<hi>云</hi>
　　為劉同州謝上表<hi>劉同州未詳徳宗貞元十八年以同州刺史劉公濟為鄜州刺</hi>
　　　<hi>史鄜坊丹延節度使豈即此耶據為劉同州此當在京師時作次貞元十六年文章後</hi>
臣某言伏奉某月日制除臣同州刺史兼本州防禦營<lb/>
<pb n="KR4c0048_WYG_038-14a"/>
田長春宫使某月日到州上任訖臣初奉綸言震抃無<lb/>
極及臨所部驚懼逾深投軀莫報於乾坤陳力無裨於<lb/>
造化臣某誠惶誠恐頓首頓首臣出自諸生不習為吏<lb/>
有恇懦之質<hi>恇音匡怯也懦徒卧切弱也</hi>無區處之能託跡儒門乏<lb/>
仲弓南面之徳<hi>語雍也可使南面</hi>委身郎署闕馮唐論將之對<lb/>
<hi>漢馮唐以孝著為郎中署長文帝謂曰吾居代時吾尚食監髙祛數為我言趙將李齊之賢戰于鉅鹿下吾每</hi>
<hi>飲食意未嘗不在鉅鹿也唐對齊尚不如㢘頗李牧之為將也云云</hi>常懼叨冒清列蕪穢<lb/>
聖朝豈意天聽忽臨鴻恩薦及八命作牧一麾出守拔<lb/>
<pb n="KR4c0048_WYG_038-14b"/>
自下位寄之雄藩非臣庸瑣所宜膺據况馮翊宻邇王<lb/>
都古稱三輔<hi>馮翊同州郡名左馮翊右扶風京兆謂之三輔</hi>爰自近代命秩逾<lb/>
崇有兵食之虞有宫室之制皆公卿將相出入由之仰<lb/>
徵甲令俯窺圖記跼蹐無地以兢以惶恩重命輕不知<lb/>
所効庶當刻精運力<hi>一作刓精畢力</hi>夙夜祇勤上奉雍熙旁流<lb/>
愷悌以日繫月儻或有成庶㡬之心懔懔增惕徒望雲<lb/>
而就日喜近帝鄉將撃壤以成風共歌堯代天威咫尺<lb/>
敢布丹誠無任悃懇屏營之至<lb/>
<pb n="KR4c0048_WYG_038-15a"/>
　　代裴行立謝移鎮表<hi>行立即前裴中丞也行立學兵有法繇蘄州刺史遷安南</hi>
　　　<hi>經畧使徙桂管觀察使元和十四年代桂仲武為安南都䕶表謂臣比臨此鎮備更夷險故材</hi>
　　　<hi>舊壤宛在目前盖前為安南經畧今復為都䕶也表是時作黄賊事詳見前表</hi>
星言即駕便道之藩祇荷寵榮不敢寜息臣某爰自弱<lb/>
齡即忝推擇階縁試吏累忝清資先聖以臣粗知兵要<lb/>
俾統師徒交蠻俶擾黄賊不馴奉詔俾臣撲滅氛祲士<lb/>
衆賈勇思酬渥恩冀因此時得立㣲効豈謂時多疫癘<lb/>
不副憂勤知臣特深復洗瑕責夙夜感戴捐軀有期徒<lb/>
<pb n="KR4c0048_WYG_038-15b"/>
增憤勇力未從願㣲臣不幸釁故重重泣血摧肝載崩<lb/>
載咽陛下龍興御極寰海永清道暢八埏<hi>音禪地有八埏</hi>威加<lb/>
九域鴻恩普洽靡不周泰伏䝉累垂休命遂越等夷循<lb/>
省何人過膺抽擢况臣比臨此鎮備更夷險故材舊壤<lb/>
宛在目前雖則殊鄉還同衣錦量巨鼇之力未足負恩<lb/>
猶蚊蚋之㣲焉能報徳將何以宣揚聖造撫慰疲羸唯<lb/>
當遵守詔條貶弃奸慝平勻徭賦示以義方持清浄以<lb/>
臨人守無私以奉國重修前志再勵干戈展駑駘之効<lb/>
<pb n="KR4c0048_WYG_038-16a"/>
<hi>駘音臺</hi>申鷹犬之用庶荒陬夷獠盡沐皇風率土生靈備<lb/>
聞斯慶㣲臣之志也限以<hi>云云</hi>
　　代韋永州謝上表<hi>自子厚謫佐永州刺史之見本集者六人元和元年刺史章公</hi>
　　　<hi>見賀改元表二三年刺史馮公見修浄土院記元和五年以前刺史崔君敏見南池讌集序及</hi>
　　　<hi>墓誌後又有刺史崔簡未上被罪見簡墓誌集文等篇元和七年八月刺史即此所謂韋永州</hi>
　　　<hi>也盖表云曠牧守於再秋正言簡以罪去後無其人耳表當作於七年云</hi>
臣某言伏奉月日制書除臣永州刺史以月日到州上<lb/>
訖受命若驚臨職彌懼臣以無能累更事任神州赤縣<lb/>
<pb n="KR4c0048_WYG_038-16b"/>
實所備嘗過量逾涯每深兢惕不謂聖恩推澤濫駕朱<lb/>
輪禄秩徒增詎施乳哺之恵服命虚受寜興襦袴之謡<lb/>
况此州地極三湘俗參百越左衽居椎髻之半可墾乃<lb/>
石田之餘曠牧守於再秋彌驕獷俗<hi>獷古猛切</hi>代征賦於三<lb/>
郡重困疲人分災本出於一時積弊遂逾於十稔撫安<lb/>
未易知法出而姦生子育誠難懼力勞而功寡夙夜憂<lb/>
切不敢遑寜庶當宣布天慈奉揚神化以日繫月儻或<lb/>
有成少裨愷悌之風用答生成之造無任感恩殞越之<lb/>
<pb n="KR4c0048_WYG_038-17a"/>
至<lb/>
　　謝除栁州刺史表<hi>諸本表首皆云伏奉三月十三日制除臣使持節栁州諸軍事</hi>
　　　<hi>守栁州刺史六月二十七日到任上訖惟資治通鑑三月乙酉除命而長厯乙酉為十四日此</hi>
　　　<hi>云十三日豈字之誤耶後表非公之作盖公之為栁州正月已召至京師三月方出而表謂䝉</hi>
　　　<hi>聖恩除替便欲裂裳裹足趍赴京師此自可見也</hi>
早以文律參於士林徳宗選於衆流擢列御史陛下嗣<lb/>
登寳位㣲臣官在禮司百寮稱賀皆臣草奏臣以不慎<lb/>
交友旋及禍誣<hi>一作訩</hi>聖恩宏貸謫在善地累更大赦獲<lb/>
<pb n="KR4c0048_WYG_038-17b"/>
奉詔追違離十年一見宫闕親授朝命牧人逺方漸輕<lb/>
不宥之辜特奉分憂之寄銘心鏤骨無報上天謹當宣<lb/>
布詔條竭盡駑蹇皇風不異於遐邇聖澤無問於華夷<lb/>
庶答鴻私以塞餘罪<hi>云云</hi>
　　栁州謝上表<lb/>
臣某言伏奉詔書授臣栁州刺史以今月二日至部上<lb/>
訖臣前嵗以久停官秩去年䝉聖恩除替便欲裂裳裹<lb/>
足趍赴京師以舊疾所嬰彌年未逾逮及今夏始就歸<lb/>
<pb n="KR4c0048_WYG_038-18a"/>
途襄陽節度使于頔與臣早嵗同官見臣當暑在道懇<lb/>
留在館尋假職名意欲厚臣非臣所願伏惟陛下光被<lb/>
之徳道以洽於區中憂濟之勤心每徧於天下常以萬<lb/>
邦共理必藉於循良一物不遺尚延於愚藐假臣寵渥<lb/>
重領方州駑駘復効於奔馳枯朽更同於華秀<hi>中謝</hi>臣<lb/>
聞潢汚易竭抑有朝宗之願犬馬無識猶知戀主之誠<lb/>
揣分則然惟天知鑒况臣昔因左官一紀於外子牟馳<lb/>
心於魏闕汲黯積思於漢庭豈非夫人獨無斯戀去就<lb/>
<pb n="KR4c0048_WYG_038-18b"/>
者榮辱之主朝廷者仕進之源臣子之宜忠貞所志臣<lb/>
雖心同犬馬而分比潢汚幸躡康衢意非往蹇臣之此<lb/>
誠口不能諭意欲悉達文非盡言此臣所以自咎自恨<lb/>
復乖志願猶冀苦心勵節上奉詔條恵寡恤貧下除人<lb/>
瘼恭宣皇化少答鴻私不勝慌欣之至<hi>慌音荒博雅云忘也</hi>
　　代廣南節度使舉裴中丞自代表<hi>節度使鄭絪也據絪傳初拜中</hi>
　　　<hi>書侍郎平章事加集賢殿大學士轉門下侍郎憲宗初勵精求理絪與杜黄裳同當國柄黄裳</hi>
　　　<hi>多所闗決首建議誅恵琳斬劉闢及他制置絪謙黙多無所事由是出為嶺南節度觀察使廣</hi>
<pb n="KR4c0048_WYG_038-19a"/>
　　　<hi>州刺史故後謝出鎮表云天徳薦臨遂加台政不能翊宣明聖剿絶兇渠實由臣不稱職使此</hi>
　　　<hi>艱患伐檀興議負乗招譏皆禍咎之詞也中丞裴公非復行立盖自蘄州為安南經畧則所謂</hi>
　　　<hi>自某州刺史撫臨安南者若似可信然行立自安南徙桂管未嘗為容州也絪為廣南在元和</hi>
　　　<hi>五年三月云</hi>
前件官器宇深沉天才間出爰從撫字逮於察㢘所職<lb/>
恪勤庶務皆勸日者安南夷獠反叛害其連帥毒痡黎<lb/>
人某皇帝以某威恵茂著自某州刺史俾之撫臨夙夜<lb/>
經行盡除兵器賊徒識恩黨種歸義炎荒之俗靡不底<lb/>
<pb n="KR4c0048_WYG_038-19b"/>
寜後改鎮容州勲効彌顯澄清庶類邁徳前修深負能<lb/>
名合遷重鎮臣自惟凡懦不逮前人伏乞天恩回授某<lb/>
非惟旌徳是亦飾能庶㣲臣免尸禄之憂某獲無私之<lb/>
舉<lb/>
　　奏薦從事表<hi>從事不可考表次前篇同時作</hi>
某績茂戎軒才優管記操刀必割豈謝剸犀<hi>王粲刀銘云陸剸犀</hi>
<hi>兕水截鯨鯢</hi>落筆不休寜慚倚馬<hi>李白與韓荆州書云請日試萬言倚馬可待</hi>况<lb/>
早登科選夙洽時譚匪唯詞藝雙美抑亦器能多適比<lb/>
<pb n="KR4c0048_WYG_038-20a"/>
於流軰頗為淹滯輙敢薦陳伏希奬録<lb/>
　　代廣南節使謝出鎮表<hi>作之年月及所叙事具前表</hi>
鴻霈曲臨惶駭交集捧對綸綍<hi>上音倫下音紼</hi>不知所圖<hi>中謝</hi>
臣聞蕭曹佐漢六合為家奭望匡周萬方同軌臣幸以<lb/>
芻賤累忝殊榮天徳薦臨遂加台政不能翊宣明聖増<lb/>
日月之光俾兇渠剿絶<hi>剿子小切</hi>人用康寜實由臣不稱職<lb/>
使此艱患<hi>使一作役</hi>伐檀興議<hi>詩伐檀刺貪也在位貪鄙無功而受禄君子不得進仕爾</hi>
負乗招譏<hi>易負且乗致寇至負也者小人之事也乗也者君子之器也小人而乗君子之器盜斯奪</hi>
<pb n="KR4c0048_WYG_038-20b"/>
<hi>之矣</hi>常懐覆餗之虞<hi>餗音速鼎實也</hi>敢望専征之寄獻俘未逺展<lb/>
効有期希此㣲功上答殊造<hi>云云</hi>
　　為楊湖南謝設表<hi>徳宗貞元十八年九月乙夘朔以太常少卿楊慿為潭州刺史</hi>
　　　<hi>湖南觀察使癸亥賜羣臣宴于馬璘山池上賦九日賜宴詩六韻賜之勅設豈亦在其時耶</hi>
臣某言中使某乙至奉宣聖㫖賜臣長樂驛設者恩榮<lb/>
特殊宴飲斯及顧茲厚禮猥集㣲躬臣某誠懽誠慶頓<lb/>
首頓首臣以多幸屬此昌時任重方隅職忝文武甘受<lb/>
素飡之刺知無肉食之謀以憂以惶寤寐無措豈謂鴻<lb/>
<pb n="KR4c0048_WYG_038-21a"/>
恩繼至豐膳爰來陸海兼陳飴醴皆設<hi>飴音怡一作酒</hi>庶當奉<lb/>
揚聖澤覃布逺人流愷樂於皇風均乳哺於赤子少陳<lb/>
㣲効上答殊私無任感恩欣躍之至<lb/>
　　為武中丞謝賜櫻桃表<hi>中丞武元衡也貞元二十年遷御史中丞公集有諸</hi>
　　　<hi>使兼御史中丞壁記曰武公以厚徳在位甚宜其職遂命其屬書之明年二月則公已遷禮部</hi>
　　　<hi>員外郎而元衡亦罷為右庶子此表當在二十年夏作憲宗即位復以武元衡為御史中丞則</hi>
　　　<hi>時已永貞元年冬矣</hi>
臣某言中使某乙至奉宣聖㫖賜臣櫻桃若干者天睠<lb/>
<pb n="KR4c0048_WYG_038-21b"/>
特深時珍洊降寵驚里巷恩溢圓方臣某誠喜誠懼頓<lb/>
首頓首伏以含桃之羞時令攸貴<hi>禮仲夏之月天子羞以含桃先薦寢廟</hi>
况今採因御苑分自天㕑使發九霄集繁星而積耀味<lb/>
調六氣承湛露而不晞盈眥而外被恩光<hi>眥疾智才諧二切目也</hi>
適口而中含渥澤顧慙素食彌切自公豈圖君子所先<lb/>
遂厭小人之腹<lb/>
　　謝賜時服表<hi>此表代人作以文意考之當是在京師時文也</hi>
祇荷寵私啟處無地臣<hi>中謝</hi>臣久忝朝行厯職無効荏<lb/>
<pb n="KR4c0048_WYG_038-22a"/>
苒星紀偷榮嵗時不能少益聖猷以副深寄致使賊遺<lb/>
君父艱難未息合處嚴憲以正國章伏以陛下恢天覆<lb/>
之恩廣地載之厚不循彛典俾同冕紱重劇丘山捧戴<lb/>
以入閨門空知夕惕裁縫而為衣服固可晝行内省疲<lb/>
駑將何答効<lb/>
　　謝賜端午綾帛衣服表<hi>公元和十年三月出為栁州表云謬典方州又云慙</hi>
　　　<hi>分五嶺之憂此當是在栁時作也</hi>
綸言曲臨寵服薦至跪捧殊錫慶躍交并臣<hi>中謝</hi>臣謬<lb/>
<pb n="KR4c0048_WYG_038-22b"/>
典方州効㣲涓滴叨承大貺榮重丘山非才忝恩俯伏<lb/>
慙荷朱明啟節御府賜衣沐聖澤而溟海方深被仙衣<lb/>
而鸖龜齊夀馳心向闕跼影望天<hi>跼渠足切踡跼不伸也</hi>慙分五<lb/>
嶺之憂莫副九重之詔臣無任<hi>云云</hi>
　<lb/>
　<lb/>
　<lb/>
　栁河東集巻三十八<lb/>
</p>
<p>
</p>
  </div>
</body>
</text>
</TEI>
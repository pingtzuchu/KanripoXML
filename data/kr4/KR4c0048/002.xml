<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>柳河東集巻二</head> <lb/>
    <p>
<pb n="KR4c0048_WYG_002-1a"/>
欽定四庫全書<lb/>
　柳河東集巻二<lb/>
　　　　　　　　　　　唐　柳宗元　撰<lb/>
　古賦<lb/>
　　佩韋賦<hi>并序</hi>　<hi>史記西門豹以性急嘗佩韋以自緩韋者柔皮也佩之所以戒其或</hi>
　　　<hi>過乎剛耳此公賦之所以作也然作之時日不可得而詳據集與吕温書云自吾得友君子而</hi>
　　　<hi>後知中庸之門户堦室此貞元末事也時公之願學中庸見於文者甚多賦亦當貞元二十年</hi>
　　　<hi>後歟</hi>
<pb n="KR4c0048_WYG_002-1b"/>
柳子讀古書覩直道守節者即壯之葢有激也恒懼過<lb/>
而失中庸之義慕西門氏佩韋以戒故作是賦其辭曰<lb/>
邈予生此下都兮塊天質之慤醇<hi>上苦角切下音淳</hi>日月迭而<lb/>
化升兮寖<hi>子鴆切</hi>遁初而枉神<hi>枉一作衽</hi>雕大素而生華兮汩<lb/>
末流以喪真<hi>汩古忽切</hi>睎往躅而周章兮懵倚伏其無垠<hi>懵牟</hi>
<hi>孔切心迷也</hi>世既奪予之大和兮眷授予以經常循聖人之<lb/>
通途兮鬱縱㬰而不揚<hi>縱子勇切㬰音勇猶言勉强也注見貞符</hi>猶悉力而<lb/>
究陳兮獲貞則于典章嫉時以奮節兮憫巳以抑志登<lb/>
<pb n="KR4c0048_WYG_002-2a"/>
嵩丘以垂目兮瞰中區之疆理<hi>嵩息中切中岳也瞰苦濫切音闞逺視也</hi>横<lb/>
萬里而極海兮頹風浩其四起恟驚怛而躑躅兮<hi>恟音凶説</hi>
<hi>文憂恐也躑直炙切躅除玉切躑躅行不進貌</hi>惡浮詐之相詭思貢忠于明后<lb/>
兮振教導乎遐軌紛吾守此狂狷兮懼執競而不柔探<lb/>
先哲之奧謨兮<hi>奧於到切</hi>攀往烈之洪休曰沈潛而剛克兮<lb/>
固讜人之嘉猷<hi>讜音黨直言也</hi>嗟行行而躓踣兮<hi>行行並下浪切剛强貌躓</hi>
<hi>音致跲也踣蒲墨切</hi>信往古之所仇彼穹壤之廓殊兮寒與暑而<lb/>
交修執中而俟命兮固仁聖之善謀吾祖士師之直道<lb/>
<pb n="KR4c0048_WYG_002-2b"/>
兮亦湫然於伐國<hi>魯論柳下惠為士師三黜人曰子未可以去乎曰直道而事人焉往而不</hi>
<hi>三黜</hi>尼父戮齊而誅卯兮本柔仁以作極<hi>孔子仕於魯為大司冦定公十</hi>
<hi>年齊與魯㑹于夾谷孔子攝相事齊有司請奏四方之樂又請奏宫中之樂優倡侏儒為戲而前孔子曰匹夫</hi>
<hi>而熒惑諸侯者罪當誅請命有司加法焉手足異處齊景公歸而恐乃歸所侵魯鄆汶陽龜隂之田以謝過定</hi>
<hi>公十四年孔子為魯司寇行相事七日而誅亂政大夫少正卯戮于兩觀之下</hi>藺竦顔以誚秦<lb/>
兮入降亷猶臣僕<hi>藺相如趙人也為趙宦者秦王㑹趙王於河外澠池秦王與趙王飲酒酣</hi>
<hi>請趙王鼓瑟趙王鼔之藺相如復請秦王鼔缶秦王不肯相如曰五步之内臣得以頸血濺大王矣左右欲刃相</hi>
<hi>如相如張目叱之皆靡秦王不懌為一擊缶罷酒終不能有加於趙趙王歸國以相如為上卿位在亷頗之右</hi>
<pb n="KR4c0048_WYG_002-3a"/>
<hi>亷頗曰我為趙將有大功而藺相如以口舌位居吾上宣言曰必辱之相如聞之曰顧吾念之强秦不敢加兵</hi>
<hi>於趙者徒以吾二人在也今兩虎共鬬其勢不俱生吾所以為此者先國家之急而後私讎也亷頗聞之肉袒</hi>
<hi>負荆至門謝罪為刎頸之交</hi>吉優繇而布和兮殘雚符以屏匿<hi>吉鄭子太</hi>
<hi>叔游吉也左氏昭公二十年鄭子産卒太叔為政不忍猛而寛鄭國多盜取人於雚苻之澤太叔悔興徒兵以</hi>
<hi>攻之雚苻之盜少止雚音丸苻音蒲</hi>劌拔刃于霸侯兮退匑匑而畏服<hi>劌曹</hi>
<hi>沬也左氏穀梁作曹劌劌以勇力事魯莊公為將齊桓公與魯㑹于柯而盟劌即匕首刼齊桓公左右莫敢動</hi>
<hi>而問曰子將何欲劌曰齊强魯弱而大國侵魯亦巳甚矣今魯城壊即壓齊境君其圖之桓公乃許盡歸魯之</hi>
<hi>侵地既巳言曹劌投其匕首下壇北面就羣臣之位顔色不變辭令如故劌居衛切匑丘六丘弓二切博雅匑</hi>
<pb n="KR4c0048_WYG_002-3b"/>
<hi>匑謹也</hi>寛與猛其相濟兮孰不頌兹之盛徳克明哲而保<lb/>
躬兮恢大雅之所朂<hi>大雅云既明且哲以保其身朂吁玉切</hi>陽宅身以執<lb/>
剛兮率易帥而䝉辜<hi>陽處父也仕于晉性剛直好髙尚左氏文公五年處父聘于衛反過</hi>
<hi>寗寗嬴從之及温而還其妻問之曰以剛書曰沉潜剛克髙明柔克夫子壹之其不没乎六年晉蒐于夷使狐</hi>
<hi>射姑將中軍趙盾佐之處父至自温改蒐而易之乃以趙盾將中軍狐射姑佐之賈季恐處父之易其班也而</hi>
<hi>知其無援於晉也九月遂使續鞠居殺陽處父</hi>羽愎心以盭志兮首身離而不<lb/>
懲<hi>項羽既敗垓下自度不能脱乃自刎而死王翳取其頭餘騎相蹂踐争項王相殺者數十人最其後郎中</hi>
<hi>騎楊喜等五人各得其一體愎蒲逼切很也盭音戾</hi>雲岳岳而專强兮果黜志而<lb/>
<pb n="KR4c0048_WYG_002-4a"/>
乖圖<hi>漢朱雲好倜儻大節成帝時常言於朝曰願賜尚方斬馬劍斷佞臣一人以厲其餘上問誰也對曰</hi>
<hi>安昌侯張禹上大怒曰小臣居下訕上廷辱師傅罪死不赦御史將雲下雲攀殿檻折呼曰臣得下從龍厖比</hi>
<hi>干遊於地下足矣未知朝廷何如爾時左將軍辛慶忌以雲素著狂直於世以死争之上意始解乃得巳自是</hi>
<hi>遂不復仕嶽嶽字亦見朱雲傳師古曰長角貌也</hi>咸觸屏以拒訓兮肆殞越而<lb/>
就陵<hi>前漢陳咸以父萬年任為郎抗直數言事萬年當病召咸教戒于床下語至夜半咸睡頭觸屏風萬</hi>
<hi>年大怒曰乃翁教戒汝汝反睡不聼吾言何也咸叩頭謝曰具曉所言大要教咸諂也萬年遂不復言萬年死</hi>
<hi>元帝擢為御史中丞後以言石顯事髠為城旦</hi>冶訐諫于昏朝兮名崩㢮而陷<lb/>
誅<hi>冶洩冶也左氏宣公九年陳靈公與孔寧儀行父通於夏姬皆衷其衵服以戯于朝洩冶諫曰公卿宣淫</hi>
<pb n="KR4c0048_WYG_002-4b"/>
<hi>民無效焉且聞不令君其納之公曰吾能改矣公告二子二子請殺之公弗禁遂殺洩冶孔子曰詩云民之多</hi>
<hi>辟無自立辟其洩冶之謂乎訐居列切告也衵女乙反又女栗反婦人近身内衣也</hi>茍縱直而不<lb/>
羇兮乃變罹而禍仍厯九折而直奔兮固摧轅而失途<lb/>
<hi>漢王陽為益州刺史行部至卭崍九折坂嘆曰吾奉先人遺體柰何數乘此險曰九折者言其險也</hi>遵大<lb/>
路而曲轍兮又求達而不能廣守柔而允塞兮抵暴梁<lb/>
而壊節<hi>廣胡廣梁梁冀也後漢梁冀以外戚之勢暴恣多非法冲帝即位以李固為太尉與梁冀㕘録</hi>
<hi>尚書事冀既鴆殺質帝李固及胡廣趙戒杜喬皆以清河王蒜明徳著聞又屬最親宜立為嗣先是蠡吾侯志</hi>
<hi>嘗娶冀妹時在京師冀欲立之衆論既異明日冀㑹公卿意氣凶凶而言辭激切胡廣趙戒皆畏憚曰惟大將</hi>
<pb n="KR4c0048_WYG_002-5a"/>
<hi>軍令而固與杜喬堅守本議冀激怒竟立蠡吾侯是為桓帝冀遂枉害李固及杜喬固臨命與胡廣趙戒書曰</hi>
<hi>固受主厚恩志欲扶持王室何圖一朝梁氏迷謬公等曲從受主厚禄顛而不扶傾覆大事後之良史豈有所</hi>
<hi>私固身巳矣於義得矣夫復何言廣戒得書悲慙皆長嘆流涕</hi>家撝謙而温美兮脅子<lb/>
公而喪哲<hi>家子家鄭公子歸生也子公鄭公子宋也左氏楚人獻黿於鄭靈公公子宋與子家將見</hi>
<hi>子公之食指動以示子家曰它日我如此必嘗異味及入宰夫將解黿相視而笑公問之子家以告及食大夫</hi>
<hi>黿召子公而弗與也子公怒染指於鼎嘗之而出公怒欲殺子公子公與子家謀先子家曰畜老猶憚殺之而</hi>
<hi>况君乎反譛子家子家懼而從之夏弑靈公</hi>義師仁而惡很兮遂潰騰而滅<lb/>
裂<hi>西漢翟義方進之子也平帝時為東郡太守至王莽居攝義心惡之乃謂陳豐曰吾幸得備宰相子身守</hi>
<pb n="KR4c0048_WYG_002-5b"/>
<hi>大郡父子受漢恩厚當為國討賊以安社稷欲舉兵西誅不當攝者選宗室子孫輔而立之設令時命不成死</hi>
<hi>國埋名猶可不慙於先帝乃立東平王子信為天子自號大司馬舉兵討之莽聞而大懼遣將攻之義不勝與</hi>
<hi>劉信弃軍庸亡捕得尸磔陳都市夷滅三族</hi>斯委懦以從邪兮悼上蔡其何<lb/>
補<hi>李斯事秦二世為丞相時郎中令趙髙恃恩專恣譛丞相長男李由為三川守與盗通且丞相居外權重</hi>
<hi>乃下斯就獄趙髙治之斯不得巳遂誣服要斬咸陽市斯出獄謂其中子曰吾欲與若復牽黄犬出上蔡東門</hi>
<hi>逐狡兎豈可得乎</hi>徐偃柔以屏義兮倐邦離而身虜<hi>徐氏出自嬴姓夏后</hi>
<hi>氏封之於徐至偃王三十二世為周所滅張華博物志徐偃王治其國仁義著聞諸侯服從周王使楚伐之偃</hi>
<hi>王仁不忍鬬其民為楚所敗走彭城武原東山下</hi>桑𢎞和而却武兮渙宗覆而<lb/>
<pb n="KR4c0048_WYG_002-6a"/>
國舉<hi>桑𢎞和一作乘柔知名字不同事不可得而考</hi>設任柔而自處兮䝉大戮<lb/>
而不悟<hi>史記專設諸者伍子胥亡楚如呉乃進之於呉公子光光之父曰呉王諸樊諸樊弟三人次曰</hi>
<hi>餘祭次曰夷昧次曰季子札諸樊知季子札賢而不立太子以次傳三弟欲卒致國於季子札諸樊既死傳餘</hi>
<hi>祭餘祭死傳夷昧夷昧死當傳季子札札逃不肯立呉人立夷昧之子僚為王公子光曰使以兄弟次耶季子</hi>
<hi>當立必以子乎則光真適嗣故嘗隂養謀臣以求之既得專設諸善客待之及楚平王死呉王僚使其二弟將</hi>
<hi>兵圍楚之潛楚發兵絶其路呉兵不得還於是公子光謂專設諸曰此時不可失不求何獲後乃伏甲士於窟</hi>
<hi>室中而具酒請王僚酒酣公子光佯為足疾入窟室使專設諸置匕首魚炙之腹中以進既至王前專設諸擘</hi>
<hi>魚因以匕首刺王僚王僚立死左右亦殺專設諸公子光遂出其伏甲以攻王僚之徒而自立為王任柔一作</hi>
<pb n="KR4c0048_WYG_002-6b"/>
<hi>仁柔</hi>故曰純柔純弱兮必削必薄純剛純强兮必喪必亡<lb/>
韜<hi>音叨</hi>義于中服和于躬和以義宣剛以柔通守而不遷<lb/>
兮變而無窮交得其宜兮乃獲其終姑佩兹韋兮考古<lb/>
齊同亂曰韋之申申佩于躬兮本正生和探厥中兮哲<lb/>
人交修樂有終兮庶寡其過追古風兮<lb/>
　　瓶賦<hi>與下牛賦其辭意皆有所託當是永貞元年謫永州後有所感憤而作也此賦晁太史變</hi>
　　　<hi>騷中序之詳矣鴟夷字又見史記齊世家范蠡浮海出齊變姓名自號鴟夷子皮注云葢以呉</hi>
　　　<hi>王殺子胥而盛以鴟夷今蠡以有罪故為號也韋昭曰鴟夷革囊也又蠡本傳注則云若盛酒</hi>
<pb n="KR4c0048_WYG_002-7a"/>
　　　<hi>之鴟夷用之則多所容納則可巻而懐不忤於物賦所云酒器也大意則以謂鴟夷雖巧曲不</hi>
　　　<hi>忤於物而或以致敗衆亡國之患未若為瓶師乎淡泊而不媚私䁥則非巧曲徼覬一時者之</hi>
　　　<hi>比此公自喻云耳</hi>
昔有智人善學鴟夷鴟夷䝉鴻罍罃相追<hi>罍音雷酒樽也罃音鸎長</hi>
<hi>頸瓶也罃一作斚音假樽名</hi>諂諂吉士喜悦依隨開喙倒腹<hi>喙吁穢切口也</hi>
斟酌更持味不苦口昏至莫知頽然縱傲與亂為期視<lb/>
白成黒顛倒妍<graphic n="KR1126" url="https://raw.githubusercontent.com/kanripo/KR-Gaiji/master/images/KR1126.png" mimeType="image/png"/>
                    <hi>上倪堅切下音嗤</hi>已雖自<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>
                    <hi>音壽</hi>人或以危敗<lb/>
衆亡國流連不歸誰主斯罪鴟夷之為不如為瓶居井<lb/>
<pb n="KR4c0048_WYG_002-7b"/>
之湄鈎深挹潔淡泊是師和齊五味<hi>齊才詣切</hi>寧除渴飢不<lb/>
甘不壊久而莫遺清白可鑒終不媚私利澤廣大孰能<lb/>
去之綆絶身破<hi>綆音梗説文井索也</hi>何足怨咨功成事遂復于土<lb/>
泥歸根反初無慮無思何必巧曲徼覬一時<hi>徼克堯切求也覬音</hi>
<hi>兾幸也</hi>子無我愚我智如斯<hi>晁太史無咎取瓶賦於變騷曰昔揚雄作酒箴謂鴟夷盛</hi>
<hi>酒而瓶藏水酒甘以喻小人水淡以比君子故鴟夷以親近託車而瓶以疎逺居井而羸此雄欲同塵於皆醉</hi>
<hi>者之詞也故宗元復正論以反之以謂寧為瓶之潔以病巳無為鴟夷之昏以愚人葢更相明亦猶雄為反騷</hi>
<hi>非反也合也</hi>
<pb n="KR4c0048_WYG_002-8a"/>
　　牛賦<hi>公以牛自喻也謂牛有耕墾之勞利滿天下而終不得其所為緘縢俎豆之用雖有功於</hi>
　　　<hi>世而無益於己彼羸驢駑馬曲意從人而反得所安終謂命有好醜非若能力葢謫後感憤之</hi>
　　　<hi>辭云</hi>
若知牛乎牛之為物魁形巨首垂耳抱角毛革疎厚牟<lb/>
然而鳴黄鍾滿脰<hi>月令中央土律中黄鐘之宫云黄鐘謂土也脰音豆項也</hi>抵觸隆<lb/>
曦日耕百畆往來修直植乃禾黍自種自斂服箱以走<lb/>
<hi>詩睆彼牽牛不可服箱</hi>輸入官倉巳不適口富窮飽飢功用不有<lb/>
陷泥蹷塊常在草野人不慙愧利滿天下皮角見用肩<lb/>
<pb n="KR4c0048_WYG_002-8b"/>
<graphic n="KR2385" url="https://raw.githubusercontent.com/kanripo/KR-Gaiji/master/images/KR2385.png" mimeType="image/png"/>莫保<hi>
                        <graphic n="KR2385" url="https://raw.githubusercontent.com/kanripo/KR-Gaiji/master/images/KR2385.png" mimeType="image/png"/>丘刀切説文脽也</hi>或穿緘縢<hi>上古咸切下徒登切</hi>或實俎豆由是<lb/>
觀之物無踰者不如羸驢<hi>羸倫為切</hi>服逐駑馬曲意墮勢不<lb/>
擇處所不耕不駕藿<hi>音霍</hi>菽自與騰踏康莊<hi>康莊道路也説文五達謂</hi>
<hi>之康六達謂之莊</hi>出入輕舉喜則齊鼻怒則奮躑當道長鳴聞<lb/>
者驚辟<hi>毘亦切避也</hi>善識門戸終身不惕牛雖有功於已何<lb/>
益命有好醜非若能力慎勿怨尤以受多福<lb/>
　　解祟賦<hi>并序</hi>　<hi>據序云柳子既謫猶懼不勝其口葢公自永貞元年為禮部員外郎</hi>
　　　<hi>以附王叔文出為邵州十一月貶永州司馬賦當在貶永州時作也</hi>
<pb n="KR4c0048_WYG_002-9a"/>
柳子既謫猶懼不勝其口筮以𤣥遇干之八其賛曰赤<lb/>
舌燒城吐水于瓶其測曰君子解祟也喜而為之賦<hi>太𤣥</hi>
<hi>干以準易之升次八赤舌燒城吐水于瓶測曰赤口吐水君子以解祟也注赤口謂九也兑為口舌八為木木</hi>
<hi>生火火中之舌故赤也赤舌所敗若火燒城詩曰詰婦傾城口舌之由也金生水故吐水也水滅於火雖有傾</hi>
<hi>城之言以水拒之災無由生矣祟音䆳禍也</hi>
胡赫炎重熇之烈火兮而生夫人之齒牙<hi>熇虚嬌切又呼酷黒各二</hi>
<hi>切炎氣也</hi>上彈飛而莫遁<hi>彈音單極盡也</hi>旁窮走而逾加九泉焦枯<lb/>
而四海滲涸兮<hi>滲所禁切漉也涸音鸖渴也又胡放切</hi>紛揮霍而要遮<hi>要伊</hi>
<pb n="KR4c0048_WYG_002-9b"/>
<hi>消切揚雄傳淫淫與與前後要遮</hi>風雷唬唬以為槖籥兮回禄煽怒而<lb/>
喊呀<hi>回禄火神也唬呼交切又音虢雷聲槖音託籥音藥煽音扇熾也喊虛咸切呵也呀虛牙切張口貌</hi>
炖堪輿為甗𨫼兮爇雲漢而成霞<hi>堪輿天地也炖他昆切風而火盛貌甗語</hi>
<hi>蹇切甑也又平聲𨫼音傲燒器也爇儒劣切焚也</hi>鄧林大椿不足以充於<hi>一無於字</hi>
燎兮倒扶桑落棠膠轕而相义<hi>列子夸父逐日影於隅谷之際渴欲得飲將北</hi>
<hi>走大澤未至道渴而死棄其杖尸膏肉所浸生鄧林鄧林彌廣數千里莊子上古有大椿者以八千嵗為春八</hi>
<hi>千嵗為秋淮南子日出於暘谷登於扶桑入於虞泉轕音葛膠轕長逺貌一曰車馬喧雜貌楚詞騎膠葛而雜</hi>
<hi>亂兮</hi>膏揺脣而増熾兮熖掉舌而彌葩<hi>掉舌見史記蘇秦掉三寸舌葩披巴</hi>
<pb n="KR4c0048_WYG_002-10a"/>
<hi>切華也</hi>沃無瓶兮撲無篲<hi>旋芮切又徐/醉切掃竹也</hi>金流玉鑠兮<hi>鑠式灼切</hi>
<hi>説文銷金也宋玉招魂十日代出流金鑠石</hi>曽不自比於塵沙獨淒巳而燠<lb/>
物愈騰沸而骸䶗<hi>丘加切大嚙也</hi>吾懼夫灼爛灰滅之為禍往<lb/>
捜乎太𤣥之奧訟衆正訴羣邪曰去爾中躁與外撓姑<lb/>
務清為室而静為家茍能是則始也汝邇今也汝遐涼<lb/>
汝者進烈汝者賒譬之猶豁天淵而覆原燎<hi>豁呼各切燎音了又</hi>
<hi>力照切書若火之燎于原不可向邇</hi>夫何長喙之紛拏今汝不知清已之<lb/>
慮而惡人之譁不知静之為勝而動焉是嘉徒遑遑乎<lb/>
<pb n="KR4c0048_WYG_002-10b"/>
狂奔而西傃<hi>一作素</hi>盛氣而長嗟不亦遼乎於是釋然自<lb/>
得以冷風濯熱以清源滌瑕履仁之實去盜之夸冠太<lb/>
清之𤣥冕佩至道之瑶華鋪冲虚以為席駕恬泊以為<lb/>
車瀏乎以遊於萬物者<hi>瀏力周切又二九切深貌</hi>始彼狙雌倐施而<lb/>
以出祟為利者夫何為耶<lb/>
　　懲咎賦<hi>據賦云纍郡印而南適又云宜乎重仍乎禍謫此謂永貞元年出為邵州刺史繼貶</hi>
　　　<hi>永州司馬也又云循凱風之悲詩罪通天而降酷此謂元和元年丁内艱也又云逾再嵗之寒</hi>
　　　<hi>暑葢自丁内艱至是服除為元和三年秋矣賦當在是時作新史亦録之謂宗元不得召閔悼</hi>
<pb n="KR4c0048_WYG_002-11a"/>
　　　<hi>悔念往咎作賦自儆云</hi>
懲咎愆以本始兮孰非余心之所求處卑汚以閔世兮<lb/>
固前志之為尤始余學而觀古兮怪今昔之異謀惟聰<lb/>
明為可考兮追駿步而遐遊㓗誠之既信直兮仁友藹<lb/>
而萃之日施陳以繫縻兮<hi>繫縻一作擊摩騷日康娯以自忘兮</hi>邀堯舜與<lb/>
之為師上睢盱而混茫兮<hi>睢火規切盱音吁荒忽不可考信也揚雄曰天地未分睢</hi>
<hi>睢盱盱</hi>下駁<hi>一作駮</hi>詭而懐私旁羅列以交貫兮求大中之<lb/>
所宜曰道有象兮而無其形推變乘時兮與志相迎不<lb/>
<pb n="KR4c0048_WYG_002-11b"/>
及則殆兮過則失貞謹守而中兮與時偕行萬類芸芸<lb/>
兮率由以寧剛柔㢮張兮出入綸經登能抑枉兮白黒<lb/>
濁清蹈乎大方兮物莫能嬰奉訏謨以植内兮<hi>訏音吁訏謨大</hi>
<hi>謨謀也</hi>欣余志之有獲再徴信乎策書兮謂耿<hi>一作烱</hi>然而<lb/>
不惑愚者果於自用兮惟懼夫誠之不一不顧慮以周<lb/>
圖兮專兹道以為服讒妬構而不戒兮猶斷斷於所執<lb/>
哀吾黨之不淑兮遭任遇之卒迫<hi>卒讀曰猝</hi>勢危疑而多詐<lb/>
兮逢天地之否隔欲圖退而保巳兮悼乖期乎曩昔欲<lb/>
<pb n="KR4c0048_WYG_002-12a"/>
操術以致忠兮衆呀然而互嚇<hi>互一作予呀虚牙切嚇音赫怒也又呼駕切口</hi>
<hi>距人也莊子仰而視之曰嚇</hi>進與退吾無歸兮甘脂潤乎鼎鑊<hi>音穫説文</hi>
<hi>鑴也</hi>幸皇鑒之明宥兮纍郡印而南適<hi>纍力追切</hi>惟罪大而寵<lb/>
厚兮宜夫重仍乎禍謫既明懼乎天討兮又幽慄乎鬼<lb/>
責<hi>莊子無人非無鬼責</hi>惶惶乎夜寤而書駭兮類麏䴥之不息<hi>麏俱</hi>
<hi>倫切麞也䴥音加壯鹿也</hi>凌洞庭之洋洋兮泝湘流之沄沄飄風擊<lb/>
以揚波兮舟摧抑而迴邅日霾曀以昧幽兮<hi>霾音埋風雨土也曀</hi>
<hi>音翳隂而風曰曀</hi>黝雲涌而上屯<hi>黝於九切青黒色屯聚也列子望之如雲屯黝一作𤣥</hi>
<pb n="KR4c0048_WYG_002-12b"/>
暮屑窣以滛雨兮<hi>窣蘇骨切屑窣雨聲也</hi>聴嗷嗷之哀猨衆鳥萃<lb/>
而啾號兮沸洲渚以連山漂遥逐其詎止兮逝莫屬余<lb/>
之形魂攢巒奔以紆委兮<hi>巒音鸞小山上鋭為巒委于愧切</hi>束洶湧之<lb/>
崩湍<hi>洶凶勇切湧音勇水大貌</hi>畔尺進而㝷退兮盪洄汩乎淪漣<hi>汩古</hi>
<hi>忽切水平洑曰淪漣水動也</hi>際窮冬而止居兮羈纍棼<hi>扶分切</hi>以縈纒<lb/>
哀吾生之孔艱兮循凱風之悲詩<hi>詩凱風美孝子也</hi>罪通天而<lb/>
降酷兮不亟死而生為逾再嵗之寒暑兮猶貿貿而自<lb/>
持<hi>貿音茂</hi>將沉淵而隕命兮詎蔽罪以塞禍惟滅身而無<lb/>
<pb n="KR4c0048_WYG_002-13a"/>
後兮顧前志猶未可進路呀以劃絶兮<hi>劃忽麥切</hi>退伏匿又<lb/>
不果為孤囚以終世兮長拘攣而轗軻<hi>上音坎下音可</hi>曩余志<lb/>
之脩騫兮<hi>一作修蹇楚詞汝何博謇而好脩兮紛獨有此姱節又云吾令蹇脩以為理注好脩謇謇</hi>
<hi>夸異之節</hi>今何為此戾也夫豈貪食而盜名兮不混同於世<lb/>
也將顯身以直遂兮衆人之所宜蔽也不擇言以危肆<lb/>
兮固羣禍之際也御長轅之無橈兮行九折之峩峩却<lb/>
驚棹以横江兮泝凌天之騰波幸余死之巳緩兮完形<lb/>
軀之既多茍余齒之有懲兮蹈前列而不頗<hi>音坡楚詞修繩墨而</hi>
<pb n="KR4c0048_WYG_002-13b"/>
<hi>不頗</hi>死蠻夷固吾所兮雖顯寵其焉加配大中以為偶兮<lb/>
諒天命之謂何<lb/>
　　閔生賦<hi>賦云肆余目於湘流葢在永州時作又云孟軻四十乃始持心兮猶希勇乎黝賁顧</hi>
　　　<hi>予愚質而減齒兮宜觸禍以阽身當在年四十以前也公生於大厯八年癸丑至元和七年壬</hi>
　　　<hi>辰為年四十以前在元和五六年間歟</hi>
閔吾生之險阨兮紛喪志以逢尤<hi>騷云紛逢尤以離謗</hi>氣沈鬱以<lb/>
杳眇兮涕浪浪而常流<hi>騷檻茹蕙以掩涕兮霑余襟之浪浪浪音郎</hi>膏液竭<lb/>
而枯居兮魄離散而逺遊言不信而莫余白兮雖遑遑<lb/>
<pb n="KR4c0048_WYG_002-14a"/>
欲焉求合喙而隱志兮幽黙以待盡為與世而斥謬兮<lb/>
固離披以顛隕騏驥之棄辱兮駑駘以為騁𤣥虬蹷泥<lb/>
兮畏避鼃蜃<hi>虬渠幽切無角龍鼃烏𤓰切蝦蟇也蜃婢忍切蛤也一本作黽</hi>行不容之<lb/>
峥嶸兮<hi>上助耕切下音宏</hi>質魁壘而無所隱<hi>魁苦猥切壘音磊不平也</hi>鱗介<lb/>
槁以横陸兮鴟嘯羣而厲吻心沈抑以不舒兮形低摧<lb/>
而自愍肆余目於湘流兮望九疑之垠垠<hi>湘水出零陵北入江零陵</hi>
<hi>永州也九疑山名湘中記九山相似行者疑惑故云垠音銀</hi>波淫溢以不返兮蒼梧<lb/>
鬱其蜚雲<hi>蜚音飛蒼梧見下注</hi>重華幽而野死兮世莫得其偽真<lb/>
<pb n="KR4c0048_WYG_002-14b"/>
<hi>史記舜南巡狩崩于蒼梧之野葬于江南九疑是為零陵山海經曰蒼梧山</hi>屈子之悁㣲兮<lb/>
抗危辭以赴淵<hi>屈原仕楚為上官大夫司馬子蘭所讒賦離騷九辯九章投汨羅而死悁規縁</hi>
<hi>切</hi>古固有此極憤兮矧吾生之藐艱<hi>藐音邈</hi>列往則以考<lb/>
巳兮指斗極以自陳登髙嵒而企踵兮瞻故邦之殷轔<lb/>
<hi>上音隱下音隣</hi>山水浩以蔽虧兮路蓊勃以揚氛<hi>蓊烏孔切</hi>空廬頹<lb/>
而不理兮翳丘木之榛榛塊窮老以淪放兮匪魑魅吾<lb/>
誰隣<hi>魑丑知切魅音寐史記舜流四凶族于四裔以禦魑魅</hi>仲尼之不惑兮有垂<lb/>
訓之謩言<hi>四十而不惑見於魯論</hi>孟軻四十乃始持心兮猶希勇<lb/>
<pb n="KR4c0048_WYG_002-15a"/>
乎黝賁<hi>黝伊紏切北宫黝也賁音奔孟賁也孟子四十上不動心而猶希北宮黝孟賁之養勇見公孫丑</hi>
顧余質愚而齒減兮宜觸禍以阽身<hi>阽音鹽危也楚詞阽余身而危死節</hi>
<hi>兮覽余初其猶未悔</hi>知徙善而革非兮又何懼乎今之人噫禹績<lb/>
之勤備兮曽莫理夫兹川<hi>公上文皆言湘中事兹川意謂湘江也湘水禹貢不經見</hi>
<hi>此公謂曽莫理夫兹川耶</hi>殷周之廓大兮南不盡夫衡山<hi>衡山南岳也周禮職</hi>
<hi>方氏正南曰荆州其山鎮曰衡山則衡山亦見於周職方矣公謂殷周莫盡夫衡山未詳</hi>余囚楚越<lb/>
之交極兮邈離絶乎中原壤汙潦以墳洳兮<hi>汙魯皓切潦郎到切</hi>
<hi>洳如倨切</hi>蒸沸熱而恒昬戯鳬鸛乎中庭兮<hi>鸛音灌</hi>蒹葭生於<lb/>
<pb n="KR4c0048_WYG_002-15b"/>
堂筵雄虺蓄形於木杪兮短狐伺景於深淵<hi>虺許偉切楚詞雄虺</hi>
<hi>九首注虺别名也毛詩為鬼為蜮陸璣疏蜮一名射影南人將入水先以瓦礰投水中令水濁然後入又博物</hi>
<hi>志江南山有射工虫長一二寸口中有弩形射人影不治則殺人短狐伺景謂此狐一本作弧</hi>仰矜危<lb/>
而俯慄兮弭日夜之拳攣慮吾生之莫保兮忝代徳之<lb/>
元醇孰眇軀之敢愛兮竊有繼乎古先明神之不欺余<lb/>
兮庶激烈而有聞冀後害之無辱兮匪徒葢乎曩愆<lb/>
　　夢歸賦<hi>在永州懐思鄉閭而作集中有與許孟容書云先墓在城南無異子弟為主自譴逐</hi>
　　　<hi>來消息存亡不一至鄉閭又云城西有數頃田樹果百株多先人手自封植今巳荒穢恐便斬</hi>
<pb n="KR4c0048_WYG_002-16a"/>
　　　<hi>伐有哀憤毁傷之意與此賦原田蕪穢垣廬不飾之意同書在元和四年作賦亦當後先于此</hi>
罹擯斥以窘束兮余惟夢之為歸精氣注以凝冱兮<hi>冱音</hi>
<hi>互水凝也莊子河漢冱而不能寒</hi>循舊鄉而顧懐夕余寐于荒陬兮心<lb/>
慊慊而莫違<hi>慊苦簟切恨也</hi>質舒解以自恣兮息愔翳而愈㣲<lb/>
<hi>愔伊淫切愔愔安和貌</hi>歘騰踴而上浮兮<hi>歘諸韻無從三火者莊子音釋朝菌注云歘生</hi>
<hi>芝也後漢張平子思𤣥賦歘神化而蟬蜕兮並作沉勿許勿二切疾也暴起也</hi>俄滉瀁之無依<lb/>
<hi>滉户廣切瀁余掌切滉瀁深廣貌</hi>圓方混而不形兮顥醇白之霏霏<hi>顥音</hi>
<hi>昊白貌楚詞天白顥顥又云雲霏霏而承宇</hi>上茫茫而無星辰兮下不見夫<lb/>
<pb n="KR4c0048_WYG_002-16b"/>
水陸若有鉥余以往路兮<hi>鉥音述綦鍼也一本作訹音恤誘也</hi>馭儗儗以<lb/>
回復<hi>儗音擬相疑也</hi>浮雲縱以直度兮云濟余乎西北風纚纚<lb/>
以經耳兮<hi>纚音邐連也又音離楚詞索胡繩之纚纚</hi>類行舟迅而不息洞然<lb/>
于于<hi>一作以</hi>瀰漫兮<hi>瀰音彌漫謨官切水大貌</hi>虹蜺羅列而傾側横衝<lb/>
飈以盪擊兮忽中斷而迷惑靈幽漠以瀄汩兮<hi>靈或作零雨瀄</hi>
<hi>音櫛汩越筆切瀄汩水流貌</hi>進怊悵而不得白日邈其中兮隂霾披<lb/>
離以泮釋<hi>霾音埋風雨土也</hi>施岳瀆以定位兮牙參差之白黒<lb/>
忽崩騫上下兮<hi>晏本崩騫翔以上下以徊徨兮</hi>聊案行而自抑指故都<lb/>
<pb n="KR4c0048_WYG_002-17a"/>
以委墜兮瞰鄉閭之脩直原田蕪穢兮峥嶸榛棘喬木<lb/>
摧解兮垣廬不飾山嵎嵎以巖立兮<hi>嵎音虞</hi>水汩汩以漂<lb/>
激<hi>汩音骨又越筆切</hi>魂恍惘若有亡兮<hi>恍音怳惘音罔惚也</hi>涕汪浪以隕<lb/>
軾類曛黄之黭漠兮<hi>楚詞與纁黄以為期注纁黄葢昏時黭音揜黒壊貌</hi>欲周流<lb/>
而無所極紛若喜而佁儗兮<hi>佁丑吏切儗音擬佁擬不前也</hi>心回<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>以<lb/>
壅塞<hi>
                        <graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>音支目汁凝也</hi>鐘鼔喤以戒旦兮陶去幽而開寤罾罻<lb/>
䝉其後體兮孰云桎梏之不固<hi>罾音曽罻音熨網也桎音質足械也梏姑沃切</hi>
<hi>手械也</hi>精誠之不可再兮余無蹈夫歸路偉仲尼之聖徳<lb/>
<pb n="KR4c0048_WYG_002-17b"/>
兮謂九夷之可居<hi>論語子欲居九夷或曰陋子曰君子居之何陋之有</hi>惟道大而<lb/>
無所入兮猶流遊乎曠野老𥅆遁而適戎兮指淳茫以<lb/>
縱步<hi>史記老𥅆見周之衰迺遂去至關關令尹喜曰子將隱矣强為我著書於是老子迺著書上下篇五</hi>
<hi>千餘言而去神仙傳老子將去周而出關以升崑崙關令尹喜占風逆知當有神人來過乃掃門道見老子老</hi>
<hi>子知喜命應得道乃以長生之事教之</hi>䝉莊之恢怪兮寓大鵬而逺去<hi>莊子</hi>
<hi>䝉人也逍遥篇云北溟有魚其名為鯤化而為鳥其名為鵬鵬之背不知其幾千里也怒而飛其翼若垂天之</hi>
<hi>雲是鳥也海運則將徙於南冥南冥者天池也</hi>茍逺適之若兹兮胡為故國之<lb/>
為慕首丘之仁類兮斯君子之所譽<hi>禮記古之人有言曰狐死正丘首仁</hi>
<pb n="KR4c0048_WYG_002-18a"/>
<hi>也</hi>鳥獸之鳴號兮有動心而曲顧膠余衷之莫能捨兮<lb/>
雖判析而不悟列兹夢以三復兮極明昏而告愬<lb/>
　　囚山賦<hi>公永貞元年貶永州司馬凡居永十載在永時所著文皆有感憤之意如前閔生夢</hi>
　　　<hi>歸等賦情見乎辭有不能巳者囚山又後二賦而作據賦云積十年莫余省葢自永貞元年乙</hi>
　　　<hi>酉至九年為十年矣明年春召至京師出為柳州刺史云</hi>
楚越之郊環萬山兮勢騰踊夫波濤紛對<hi>一無對字</hi>迴合仰<lb/>
伏以離迾兮<hi>迾音列遮也</hi>若重墉之相褒争生角逐上軼旁<lb/>
出兮其下坼裂而為壕<hi>軼音迭又音佚相出也一曰侵軼壕音豪塹也</hi>欣下頽<lb/>
<pb n="KR4c0048_WYG_002-18b"/>
以就順兮曽不畆平而又髙沓雲而漬厚土兮<hi>沓達合切合也</hi>
<hi>漬疾智切漚物也</hi>蒸鬱勃其腥臊<hi>上音星下蘇曹切</hi>陽不舒以擁隔兮<lb/>
羣隂冴而為曹<hi>冴與沍同俗作冴胡故切凅寒也西京賦固隂冱寒</hi>側耕危穫茍<lb/>
以食兮哀斯<hi>一作下</hi>民之増勞攅<hi>一作積</hi>林麓以為叢棘兮<lb/>
<hi>麓音鹿山足曰麓易係用徽纆寘于叢棘疏云叢棘謂囚執之處以棘叢而禁之也</hi>虎豹咆[口*闞]代<lb/>
狴牢之吠嘷<hi>咆音庖[口*闞]虎檻切虎聲也狴音陛博物志狴牢獄别名嘷音豪咆也</hi>胡<hi>一作予胡</hi>
井眢以管視兮<hi>眢音鴛目無明也又廢井也左氏宣公十二年河魚腹疾奈何曰目於眢井而</hi>
<hi>拯注視虚廢井而求拯巳</hi>窮坎險其焉逃顧幽昧之罪加兮雖聖猶<lb/>
<pb n="KR4c0048_WYG_002-19a"/>
病夫嗷嗷匪兕吾為柙兮<hi>兕序姊切似牛一角論語虎兕出于柙注柙檻也</hi>匪<lb/>
豕吾為牢積十年莫吾省者兮増蔽吾以蓬蒿聖日以<lb/>
理兮賢日以進誰使吾山之囚吾兮滔滔<hi>晁太史無咎取之於變騷</hi>
<hi>曰語云仁者樂山自昔達人有以朝市為樊籠者矣未聞以山林為樊籠也宗元謫南海久厭山不可得而出</hi>
<hi>懐朝市不可得而復丘壑草木之可愛皆陷穽也故賦囚山淮南小山之詞亦言山中不可以久留以謂賢人</hi>
<hi>逺伏非所宜爾何至以幽獨為狴牢不可一日居哉然終其意近招隱故録之</hi>
　　愈膏肓疾賦<hi>晏元獻公嘗書此賦云膚淺不類柳文宜去之或謂公尚少時作景公晉</hi>
　　　<hi>景公也春秋成公八年晉侯殺趙莊姬之子趙同趙括十年晉侯夢大厲被髪及地曰殺余孫</hi>
<pb n="KR4c0048_WYG_002-19b"/>
　　　<hi>不義余得請於帝矣公覺召桑田巫巫言如夢公曰何如曰不食新矣公疾病求醫于秦秦伯</hi>
　　　<hi>使醫緩為之未至公夢疾為二豎子曰彼良醫也懼傷我焉逃之其一曰居肓之上膏之下若</hi>
　　　<hi>我何醫至曰疾不可為也在肓之上膏之下攻之不可達之不及藥不至焉不可為也公曰良</hi>
　　　<hi>醫也厚為之禮而歸之六月丙午晉侯欲麥使甸人獻麥饋人為之召桑田巫視而殺之將食</hi>
　　　<hi>張如厠陷而卒公借以論治國之理焉</hi>
景公夢疾膏肓<hi>肓音荒鬲也心下為膏</hi>尚謂虚假命秦緩以候問<lb/>
遂俯伏<hi>一作俯身</hi>于堂下公曰吾今形體不衰筋力未寡子<lb/>
言其有疾者何也秦緩乃窮神極思曰夫上醫療未萌<lb/>
<pb n="KR4c0048_WYG_002-20a"/>
之兆中醫攻有兆之者目定死生心存取捨亦猶卞和<lb/>
獻含璞之璧伯樂相有孕之馬然臣之遇疾如泥之處<lb/>
埏<hi>尺延切和土也</hi>疾之遇臣如金之在冶雖九竅未擁四支且<lb/>
安膚腠營胃<hi>腠音凑膚理也</hi>外强中乾精氣内傷神沮脈殫以<lb/>
熱益熱以寒益寒針灸不達誠死之端巫新麥以為䜟<lb/>
<hi>楚禁切驗也</hi>果不得其所餐公曰固知天賦性命如彼煊寒<lb/>
短不足悲脩不足歡哂彼醫兮徒精厥術如何為之可<lb/>
觀醫乃勃然變色攘袂而起子無讓我我謂於子我之<lb/>
<pb n="KR4c0048_WYG_002-20b"/>
技也如石投水如弦激矢視生則生視死則死膏肓之<lb/>
疾不救衰亡之國不理巨川將潰非捧土之能塞大厦<lb/>
將崩非一木之能止斯言足以喻大子今察乎孰是爰<lb/>
有忠臣聞之憤怨忘廢寢食擗摽感歎<hi>擗音闢撫也摽婢小切又匹妙</hi>
<hi>切擊也</hi>生死浩浩天地漫漫<hi>莫半切</hi>綏之則壽撓之則散善<lb/>
養命者鮐背鸖髪成童兒<hi>鮐音台</hi>善輔弼者殷辛夏桀為<lb/>
周漢非藥曷以愈疾非兵胡以定亂喪亡之國在賢哲<lb/>
之所扶匡而忠義之心豈膏肓之所羈絆<hi>上居宜切下音半馬絡縶</hi>
<pb n="KR4c0048_WYG_002-21a"/>
<hi>也</hi>余能理亡國之刓弊<hi>刓吾官切剸也齊也</hi>愈膏肓之患難君謂<lb/>
之何以醫曰夫八紘之外六合之中始自生靈及乎昆<lb/>
虫神安則存神喪則終亦由道之紊也患出於邪佞身<lb/>
之憊也<hi>憊蒲拜切</hi>疾生於火風彼膏肓之與顛覆匪藥石而<lb/>
能攻者哉因此而言曰余令變禍為福易曲成直寧關<lb/>
天命在我人力以忠孝為干櫓<hi>音魯</hi>以信義為封殖拯厥<lb/>
兆庶綏乎社稷一言而熒惑退舍一揮而羲和匪<graphic n="KR0628" url="https://raw.githubusercontent.com/kanripo/KR-Gaiji/master/images/KR0628.png" mimeType="image/png"/>
                    <hi>淮南</hi>
<hi>子魯陽公與韓戰酣日暮援戈而揮之日為之反三舍羲和日御也</hi>桑穀生庭而自滅野<lb/>
<pb n="KR4c0048_WYG_002-21b"/>
雉雊鼎而自息<hi>雊占候切熒惑桑縠雊雉事見上貞符注</hi>誠天地之無親曷<lb/>
膏肓之能極醫者遂口噤心醉跼歛茫然投棄針石匍<lb/>
匐而前吾謂治國在天子謂治國在賢吾謂命不可續<lb/>
子謂命將可延詎知國不足理疾不足痊佐荒淫為聖<lb/>
主保夭壽為長年皆正直之是與庶將來之勉旃<lb/>
　<lb/>
　<lb/>
　栁河東集巻二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>栁河東集巻五</head> <lb/>
    <p>
<pb n="KR4c0048_WYG_005-1a"/>
欽定四庫全書<lb/>
　栁河東集巻五<lb/>
　　　　　　　　　　　　唐　栁宗元　撰<lb/>
　碑九首<lb/>
　　箕子碑<hi>事之本始詳於碑作之年月碑皆不載然當是未遷謫前作附次貞元十六年文章</hi>
　　　<hi>後</hi>
凡大人之道有三一曰正蒙難<hi>乃旦切</hi>二曰法授聖三曰<lb/>
化及民殷有仁人曰箕子實具兹道以立于世故孔子<lb/>
<pb n="KR4c0048_WYG_005-1b"/>
述六經之旨尤慇懃焉當紂之時大道悖亂天威之動<lb/>
不能戒聖人之言無所用進死以併命誠仁矣無益吾<lb/>
祀故不為<hi>謂比干諌而死</hi>委身以存祀誠仁矣與去吾國故不<lb/>
忍<hi>謂微子去之與音預</hi>具是二道有行之者矣是用保其明哲與<lb/>
之俯仰晦是謩<hi>謨同</hi>範辱於囚奴昏而無邪隤而不息故<lb/>
在易曰箕子之明夷正䝉難也及天命既改生人以正<lb/>
乃出大法用為聖師周人得以序彛倫而立大典故在<lb/>
書曰以箕子歸作洪範法授聖也及封朝鮮推道訓俗<lb/>
<pb n="KR4c0048_WYG_005-2a"/>
惟徳無陋惟人無逺用廣殷祀俾夷為華化及民也率<lb/>
是大道藂於厥躬<hi>藂徂紅切正作叢俗書作藂</hi>天地變化我得其正<lb/>
其大人歟於戲當其周時未至殷祀未殄比干已死微<lb/>
子已去向使紂惡未稔而自斃武庚念亂以圖存國無<lb/>
其人誰與興理是固人事之或然者也然則先生隠忍<lb/>
而為此其有志於斯乎唐某年作廟汲郡嵗時致祀嘉<lb/>
先生獨列於易象作是頌云<lb/>
䝉難以正授聖以謩宗祀用繁夷民其蘇憲憲大人顯<lb/>
<pb n="KR4c0048_WYG_005-2b"/>
晦不渝聖人之仁道合隆汚明哲在躬不陋為奴沖讓<lb/>
居禮不盈稱孤髙而無危卑不可踰非死非去有懐故<lb/>
都時詘<hi>屈同</hi>而伸卒為世模易象是列文王為徒大明宣<lb/>
昭崇祀式孚古闕頌辭繼在後儒<lb/>
　　道州文宣王廟碑<hi>公集有斥鼻亭神記云元和九年河東薛公由刑部郎中刺道</hi>
　　　<hi>州則序所謂某年月日者即元和九年也其曰明年二月丁亥即元和十年公是嵗三月出為</hi>
　　　<hi>栁州刺史碑盖在栁時作序云九年八月丁未祭于新廟當作十年八月盖唐制釋奠春秋皆</hi>
　　　<hi>用上丁以長厯推之九年八月乙亥朔是月無丁未且新廟之作起於十年二月丁亥既祭之</hi>
<pb n="KR4c0048_WYG_005-3a"/>
　　　<hi>後云</hi>
謹案某年月日儒師河東薛公伯髙由尚書刑部郎中<lb/>
為道州明年二月丁亥公用牲幣祭于先聖文宣王之<lb/>
廟夜漏未盡三刻公𤣥冕以入就位于庭惕焉深惟夫<lb/>
子之祀爰自京師太學徧于州邑遐闊僻陋咸用斯時<lb/>
致奠展誠宿燎設懸<hi>燎力照切又音了</hi>罇俎旂章粲穆布列周<lb/>
天之下嗚呼夫子之道閎肆尊顯二帝三王其無以侔<lb/>
大也然其堂庭庳<hi>音卑</hi>陋椽棟毁墜曽不及浮圖外説克<lb/>
<pb n="KR4c0048_WYG_005-3b"/>
壯厥居水潦仍至嵗加蕩沃公蹙然不寧若㒺獲承既<lb/>
祭而出登墉以望爰得美地豐衍端夷水環以流有頖<lb/>
宫之制是日樹表列位由禮考宜然後節用以制貨財<lb/>
乗時以僦功役逾年而克有成廟舍峻整階序廓大講<lb/>
肄之位師儒之室立廩以周食圃畦以毓蔬<hi>毓音育周禮園圃毓</hi>
<hi>草木</hi>權其子母嬴且不竭由是邑里之秀民感道懐和更<lb/>
來門下咸願服儒衣冠由公訓程公攝衣登席親釋經<lb/>
㫖丕諭本統父慶其子長勵其㓜化用興行人無爭訟<lb/>
<pb n="KR4c0048_WYG_005-4a"/>
公又曰夫子稱門弟子顔回為庶幾其後從於陳蔡亦<lb/>
各有號言出一時非盡其徒也于後失厥所謂妄異科<lb/>
第坐祀十人以為哲豈夫子志哉余案月令曰則釋奠<lb/>
于先聖先師國之故也乃立夫子像配以顔氏籩豆既<lb/>
嘉笙鏞既成九年八月丁未公祭于新廟退考疑義合<lb/>
以燕饗萬民翼翼觀禮識古於是春秋師晉陵蔣堅易<lb/>
師沙門凝𧦬<hi>辯俗作𧦬</hi>助教某學生某等來告願刻金石明<lb/>
夫子之道及公之勤惟夫子極於化初冥于道先羣儒<lb/>
<pb n="KR4c0048_WYG_005-4b"/>
咸稱六籍具存茍賛其道若譽天地之大褒日月之明<lb/>
非愚則惑不可犯也惟公探夫子之志考有國之制光<lb/>
施彛典革正道本俾是荒服移為闕里在周則魯侯申<lb/>
甫能修頖宫詩有其歌在漢蜀守文翁能首儒學史有<lb/>
其賛今公法古之大同于魯化人之艱侔于蜀盍銘兹<lb/>
徳以告于史氏而刋之兹碑銘曰<lb/>
荆楚之陽厥服惟荒民鮮由仁帝降其良振振薛公<hi>振音</hi>
<hi>真振振公子仁厚也</hi>惟徳之造赤旂金節來涖于道師儒咸㑹嘉<lb/>
<pb n="KR4c0048_WYG_005-5a"/>
有攸告吉日丁亥獻于頖宫庭燎伊煌<hi>音皇</hi>有煥其容公<lb/>
升于位心莫不恭爰念聖祀徧于海邦服冕陳器州邑<lb/>
攸同咸忻以欷<hi>音希</hi>思報聖功卜遷于嘉惟吉之逢畇畇<lb/>
其原<hi>畇音勻又音旬説文墾田也</hi>既夷且大渙渙其流實環于外作<lb/>
廟有嚴昭祀顯配潔兹器用觀禮斯㑹布筵伊位作廩<lb/>
伊秩以豐其儀以壯其室新宫既成崇報孔明于古有<lb/>
經公粹厥誠邦民之良弁服是纓公躬講論䖍黙以聽<lb/>
公降酬酢進退齊平柔肌洽體莫不充盈歸懽于心父<lb/>
<pb n="KR4c0048_WYG_005-5b"/>
子兄弟欽惟聖王厥道無涯世有頌辭益疚其多<hi>疚音究</hi>
公斯考禮民感<hi>一作咸</hi>休嘉從于魯風祇以詠歌公錫于<lb/>
天眉夀來加公賚于王休命是荷<hi>音河</hi>師于辟雍大邦以<lb/>
和侑酳申申<hi>酳余振切</hi>王道式訛諸儒作詩思繼頖水丕揚<lb/>
厥聲以告太史<lb/>
　　栁州文宣王新修廟碑<hi>作之年月具本篇栁州𨽻嶺南故曰古為南夷碑末</hi>
　　　<hi>尚闕惜乎不得其全也</hi>
仲尼之道與王化逺邇惟栁州古為南夷椎髻卉裳<hi>椎音</hi>
<pb n="KR4c0048_WYG_005-6a"/>
<hi>槌漢書李陵傳胡服椎結師古曰結讀為髻一撮之髻其形如椎卉音毁草也書島夷卉服</hi>攻刼鬭<lb/>
暴雖唐虞之仁不能柔秦漢之勇不能威至于有國始<lb/>
循法度置吏奉貢咸若采衛冠帶憲令進用文事<hi>一作士</hi>
學者道堯舜孔子如取諸左右執經書引仁義旋辟惟<lb/>
諾<hi>旋音璿辟音璧唯以水切並見禮記</hi>中州之士時或病焉然後知唐之<lb/>
徳大以遐孔氏之道尊而明元和十年八月州之廟屋<lb/>
壊幾毁神位刺史栁宗元始至大懼不任以墜教基丁<lb/>
未奠薦法齊時事禮不克施乃合初亞終獻三官衣布<lb/>
<pb n="KR4c0048_WYG_005-6b"/>
洎于贏財取土木金石徴工僦功完舊益新十月乙丑<lb/>
王宫正室成乃安神棲乃正法庭祇㑹羣吏卜日之吉<lb/>
䖍告于王靈曰昔者夫子嘗欲居九夷其時門人猶有<lb/>
<hi>一無有字</hi>惑聖言今夫子代千有餘載其教始行至于是邦<lb/>
人去其陋而本於儒孝父忠君言及禮義又况巍然炳<lb/>
然臨而炙之乎<hi>闕</hi>
惟夫子以神道設教我今罔敢知欽若兹教以寧其神<lb/>
追思告誨如在于前茍神之在曷敢不䖍居而無陋罔<lb/>
<pb n="KR4c0048_WYG_005-7a"/>
貳昔言申陳嚴祀永永是尊麗牲有碑刻在廟門<hi>祭義祭之</hi>
<hi>日君牽牲穆答君卿大夫序從既入廟門麗于碑注麗猶繫也</hi>
　　終南山祠堂碑<hi>并序</hi>　<hi>終南山在京兆府武功縣潘岳關中記云其山一名</hi>
　　　<hi>中南言在天之中居都之南京兆尹韓府君即韓臯也據臯傳云貞元十四年大旱民請蠲租</hi>
　　　<hi>賦臯奏不實遂貶撫州則十二年旱又可知矣作之年見本篇</hi>
貞元十二年夏洎秋不雨穡人焦勞嘉穀用虞皇帝使<lb/>
中謁者禱于終南山申命京兆尹韓府君祇飾祀事考<lb/>
視祠制以為棟宇不稱宜有加飾遂命盩厔令裴均<hi>盩音</hi>
<pb n="KR4c0048_WYG_005-7b"/>
<hi>侜厔音窒縣名𨽻扶風郡</hi>䖍承聖謩剏制祠宇乃徴土工木工石工<lb/>
備器執用來㑹祠下斬板榦礱柱礎<hi>礱盧紅切礎音楚</hi>陶瓴甓<lb/>
<hi>瓴音零説文甕似瓶甓博厄切爾雅瓴甋謂之甓詩中堂有甓</hi>築垣墉恢度舊制<hi>度徒故切</hi>
<hi>説文法制也</hi>立三筵六尋既興功𤣥雲觸石霈澤周被植物<lb/>
擢茂期于豐登神道感而宣靈人心歡而致和嘉氣充<lb/>
溢抃蹈布野於是邑令僚吏至于胥徒黄髪耆艾野夫<lb/>
版尹僉曰葢聞名山之列天下也其有能奠方域産財<lb/>
用興雲雨考于祭法宜在祀典惟終南據天之中在都<lb/>
<pb n="KR4c0048_WYG_005-8a"/>
之南西至于褒斜又西至于壠首以臨于戎東至于商<lb/>
顔又東至于太華以距于關實能作固以屏王室其物<lb/>
産之厚器用之出則璆琳琅玕夏書載焉<hi>璆音球琳音林禹貢終南</hi>
<hi>惇物至于鳥䑕厥貢惟球琳琅玕</hi>紀堂條枚秦風詠焉<hi>詩終南篇終南何有有條有枚</hi>
<hi>條槄梅柟也又云終南何有有紀有堂紀基也堂畢道平如堂也它本一作杞棠條枚一作祀堂條枚誤甚矣</hi>
<hi>哉</hi>今其神又能對于禱祝<hi>一作/祀</hi>化荒為穰易沴為和<hi>沴音</hi>
<hi>戾</hi>厥功章明宜受大禮俾有憑託而宣其烈也非我后<lb/>
敬神重穀則曷能發大號尊明靈非我公勤人奉上則<lb/>
<pb n="KR4c0048_WYG_005-8b"/>
曷能對休命作新廟人事既備神明時若豐我公田遂<lb/>
及我私粢盛無虞儲峙用充<hi>儲音除説文偫也峙文里切爾雅供峙具也</hi>厥<lb/>
猷茂哉遂相與東向蹈舞拜手稽首願頌帝力且宣神<lb/>
徳永著終古辭曰<lb/>
皇帝垂徳制定統極神道泰寧祀典修飾穰祈禜雩皆<lb/>
有凖程<hi>禮記祭法相近于坎壇祭寒暑也禜雩祭水旱也禜音詠雩音于相近即禳祈音也</hi>顧惟<lb/>
終南祠位庳陋不稱顯名爰降制詔充大厥宇啓寤誠<lb/>
明昭感神衷道宣天休獲此利貞篤災愆陽化為豐穰<lb/>
<pb n="KR4c0048_WYG_005-9a"/>
實我粢盛人賴蓄給鼓腹而歌以樂其生巍巍靈山興<lb/>
利産財作固鎬京<hi>鎬下老切</hi>擁其嘉休眷祐于人永宅厥靈<lb/>
弈弈新廟<hi>弈音亦與奕同</hi>整頓端莊神位密清後祀承則潔心<lb/>
勤禮導暢純精邑叟嗇夫鮐背齯齒<hi>鮐音臺齯音倪</hi>願垂表經<lb/>
頌宣聖徳篆刻堅石永世飛聲<lb/>
　　太白山祠堂碑<hi>并序</hi>　<hi>此碑與前篇同時皆以禱旱作太白終南地勢相屬</hi>
　　　<hi>韓集南山詩謂西南雄太白突起莫間簉則二山誠關中之名勝禱應如響宜哉韓裴盖有勞</hi>
　　　<hi>於二祠者故公又作文碑隂以志之</hi>
<pb n="KR4c0048_WYG_005-9b"/>
雍州西南界于梁其山曰太白其地恒寒冰雪之積未<lb/>
嘗已也其人以為神故嵗水旱則禱之寒暑乖候則禱<lb/>
之厲疾祟降則禱之<hi>祟音䆳神禍也</hi>咸若有荅焉者貞元十二<lb/>
年孟秋旱甚皇帝遇災悼懼分命禱祀至于兹山又詔<lb/>
京兆尹宜飾祠廟遂下令于甸邑邑令裴均臨事有恪<lb/>
革去狹陋恢閎棟宇階室之廣三倍其初翌日大雨黍<lb/>
稷用豐野夫讙謡欽聖信神願垂頌聲刻在金石文曰<lb/>
<hi>闕</hi>
<pb n="KR4c0048_WYG_005-10a"/>
　　碑隂文<lb/>
時尹韓府君諱臯祇奉制詔發付邑吏今裴府君諱均<lb/>
承荷君公之命督就祠宇莅事謹甚克媚神意用獲顯<lb/>
貺邑人靈之其事遂聞詔書嘉異勞主者甚厚乃刻兹<lb/>
石立于西序右階之下肆列裴氏之政于碑之隂惟君<lb/>
教行于家徳施于人撫字惠厚柔仁博愛之道洽于鰥<lb/>
[婺-矛+牙]<hi>音釐説文無夫也</hi>廉毅肅給威斷猛制之令行于强禦獄訟<lb/>
不私于上罪責不及於下農事課勵厚生克勤征賦首<lb/>
<pb n="KR4c0048_WYG_005-10b"/>
入而其人益贍創立傳館平易道路改作甚力而其人<lb/>
彌逸韓府君每用嘉褒稱其理為甸服㝡今兹設廟位<lb/>
神神歡而寧宜為君之誠敬克合于上用啓之也不可<lb/>
以不志<lb/>
　　湘源二妃廟碑<hi>唐志永州縣四湘源居其一公永貞元年出為永州司馬至是凡十</hi>
　　　<hi>年矣清河崔公能史有傳其曰十有一月庚辰即十一月七日也二妃事韓文公黄陵廟碑紀</hi>
　　　<hi>之甚悉</hi>
元和九年八月二十日湘源二妃廟災<hi>天火曰災</hi>司功掾守<lb/>
<pb n="KR4c0048_WYG_005-11a"/>
令彭城劉知剛主簿安邑衛之武告于州刺史御史中<lb/>
丞清河崔公能祇栗厥戒㑹羣吏洎衆工發開元詔書<lb/>
懼廢守祀搜考嬴羡<hi>延面切説文餘也</hi>均節委積<hi>上於偽切下子智切聚也</hi>
<hi>周禮遺人掌邦之委積以待施惠注少曰委多曰積</hi>咸執牘聿至于祠下稽度既<lb/>
備傭役惟時斬木于上游陶埴于水涯<hi>埴音植埏也</hi>迺浮迺<lb/>
載工逸事遂作皃顯嚴粲然而威十有一月庚辰陳奠<lb/>
薦辭立石于廟門之宇下唯父子夫婦人道之大大哉<lb/>
二神咸極其㑹為子而父堯為婦而夫舜齊聖並明弼<lb/>
<pb n="KR4c0048_WYG_005-11b"/>
成授受内若嚚瞽上承輝光克艱以乂徳㒺不至帝既<lb/>
野死神亦不返食于兹川古有常典敺袚戾孽<hi>敺音區袚音弗</hi>
<hi>說文除惡祭也</hi>恢宣淑靈敢或失職以奸天刑<hi>奸音干</hi>有翼其恭<lb/>
有苾其馨沉牲爰告即石是銘銘曰<lb/>
淵懿承聖舜妻堯女徳形媯汭<hi>史記堯妻舜二女以觀其徳舜飭下二女於媯</hi>
<hi>汭媯汭舜所居媯水之汭媯俱為切汭儒税切</hi>神位湘滸<hi>音虎</hi>揆兹有初克碩厥<lb/>
宇唐命秩祀兹邑攸主毛牷既肆<hi>肆一作疈拍逼切周禮副辜祭籀作疈</hi>
椒馨爰糈<hi>先吕切祠神之米</hi>𦙍于萬年期保伊祜潜火煽孽炖<lb/>
<pb n="KR4c0048_WYG_005-12a"/>
于融風<hi>炖徒渾切説文火盛貎</hi>神用播遷時㒺克龔邑令羣吏告<lb/>
于君公廉用積餘以就爾功桴木負埴<hi>桴音敷編竹木為之大曰筏小</hi>
<hi>曰桴</hi>載流于江既夷以成崇宇峻墉潔嚴清間<hi>一作聞</hi>左右<lb/>
率從神樂來歸徒御雍雍神既安止邦人載喜奉其告<lb/>
主以對嘉祉南風湑湑<hi>音胥又寫與切説文露㒵也</hi>湘水如舞將子<lb/>
無䕶神聽鐘鼓豐其交報邦邑是與刻此樂歌以極終<lb/>
古<lb/>
　　饒娥碑<hi>饒娥史有傳字瓊真饒州樂平人父勣餘悉如碑所載又云鄉人異之歸賵其禮𦵏</hi>
<pb n="KR4c0048_WYG_005-12b"/>
　　　<hi>父及娥鄱水之陰縣令魏仲光碣其墓建中初黜陟使鄭叔則表旌其閭河東栁宗元為立碑</hi>
　　　<hi>其曰建中初則公之文當在貞元間作</hi>
饒娥饒人饒姓娥名世漁鄱水<hi>鄱蒲波切</hi>娥為室女淵懿静<lb/>
<hi>一作靖</hi>専雖小家未嘗出游治絺葛供女事循整鄉閭敬<lb/>
式娥父醉漁風卒起不能舟遂以溺死求屍不得娥聞<lb/>
父死走哭水上三日不食耳鼻流血氣盡伏死明日屍<lb/>
出黿魚鼉蛟<hi>黿音元鼉徒河切</hi>浮死萬數塞川下流鄱旁小民<lb/>
悲感怨號<hi>上音寃下音豪</hi>以為神竒縣人鄉人㑹錢具儀葬娥<lb/>
<pb n="KR4c0048_WYG_005-13a"/>
鄱水西横道上追思不足相與作石以貽後世其辭曰<lb/>
生徳無類氣靈而休嗟咨孝娥惟行之周淵懿含真好<lb/>
靖不游纎葛絺紵<hi>上丑知切下直吕切</hi>克供以修蒸蒸在家其父<lb/>
世漁飲酒不節死于風濤<hi>于一作乎一作於</hi>匍匐來哭號天以<lb/>
呼顔目耳鼻膏血交流三日頓踣<hi>匹侯切又鼻墨切説文斃也僵也</hi>氣<lb/>
竭形枯<hi>一作面汙</hi>父屍既出孝質已殂龜鼈黿鼉有蛟洎魚<lb/>
充流溢岸旁出仰浮見怪形異適與我謀鄱民哀號或<lb/>
以頌歌齊女色憂傷槐罷誅<hi>晏子春秋曰齊景公有所愛槐令曰犯槐者刑傷槐</hi>
<pb n="KR4c0048_WYG_005-13b"/>
<hi>者死有醉而傷槐者且加刑焉其女懼而告晏子曰妾恐鄰國聞之謂君愛槐而賤人可乎晏子入言之公乃</hi>
<hi>出傷槐之囚</hi>趙姬完父操棹爰謳<hi>烏侯切亦作區列女傳趙簡子南擊荆至河津津吏</hi>
<hi>醉不能渡趙怒將殺之津吏之女乃持楫而前告曰妾父聞君王將渡恐風波起水神動駭故禱祀九江三淮</hi>
<hi>之神不勝杯酌餘瀝醉如此君若誅願以微軀易父死趙將渡少一人操棹曰妾居河濱習舟楫之事遂與操</hi>
<hi>渡中流奏河激之歌簡子乃聘為夫人</hi>肉刑不施漢美淳于<hi>漢志太倉令淳于公有罪</hi>
<hi>當刑詔獄逮繫長安淳于公無男有五女㑹逮罵曰生女不生男緩急非有益其少女緹縈悲泣乃隨其父至</hi>
<hi>長安願没為官婢以贖父刑天子憐悲其意遂下令除肉刑</hi>烈烈孝娥水死上虞娥<lb/>
之至徳實與為儔恒人有言惟教是圖懿兹徳女家世<lb/>
<pb n="KR4c0048_WYG_005-14a"/>
不儒竒行特出神道莫酬窮哀罔泄終古以留鄉人好<lb/>
禮爰立兹丘建銘當道過者下車<lb/>
　　唐故特進贈開府儀同三司揚州大都督南府君<lb/>
　　　睢陽廟碑<hi>南霽雲新舊史皆有傳魏州頓丘人少微賤為人操舟禄山反鉅野尉張</hi>
　　　<hi>沼起兵討賊拔以為將尚衡撃汴州賊李廷望以為先鋒遣至睢陽與張巡計事遂留巡所至</hi>
　　　<hi>徳二年禄山圍雍丘時賀蘭進明以重兵守臨淮巡因遣霽雲乞師不果如請事詳碑中霽雲</hi>
　　　<hi>遂自臨淮還睢陽繩城而入城中將吏知救不至慟哭累日十月城陷霽雲等皆為賊所執賊</hi>
　　　<hi>將以刃脅巡不降又降霽雲未應巡呼曰南八男兒死耳不可為不義屈霽雲笑曰欲將有為</hi>
<pb n="KR4c0048_WYG_005-14b"/>
　　　<hi>也公知我者敢不死亦不降乃與姚誾等遇害惟許逺執送洛陽韓文公嘗叙李翰所作張巡</hi>
　　　<hi>傳後其言南公之為人亦甚悉據傳霽雲子承嗣歴涪州刺史劉闢叛以無備謫永州公謂承</hi>
　　　<hi>嗣歴施涪二州服忠思孝無替負荷則此碑當在永州作也</hi>
急病讓夷義之先圖國忘死貞之大利合而動乃市賈<lb/>
之相求<hi>賈音古</hi>恩加而感則報施之常道睢陽所以不階<lb/>
王命横絶凶威超千祀而挺生奮百代而特立者也時<lb/>
惟南公天與拳勇神資機智藝窮百中<hi>史養由基去楊葉百歩射之百</hi>
<hi>發百中霽雲傳善騎射見賊百步内乃發無不應</hi>豪出千人不遇興詞鬱尨眉<lb/>
<pb n="KR4c0048_WYG_005-15a"/>
之都尉<hi>楚辭尉尨眉而郎潜兮逮三葉而遘武注漢武故事曰上至郎官見一老郎鬚眉皓白問何時</hi>
<hi>為郎何其老也對曰臣姓顔名駟以文帝時為郎文帝好文而臣好武景帝好老而臣尚少陛下好少而臣巳</hi>
<hi>老是以三葉不遇也上感其言擢為㑹稽都尉</hi>數竒見惜挫猨臂之將軍<hi>漢書李廣</hi>
<hi>傳廣歴七郡太守前後四十餘年家無餘財終不言生産事為人長猨臂其善射亦天性元狩四年為前將軍</hi>
<hi>從衛青撃匈奴青乃自以精兵出塞捕虜而令廣并右將軍出東道先是太將軍隂受上指以為數竒毋令當</hi>
<hi>單于恐不得所欲猨臂注曰臂如猨臂通肩也</hi>天寳末冦劇憑陵隳突河華<hi>音畫</hi>
<hi>山名</hi>天旋虧斗極之位地圯積狐狸之穴<hi>圯音起説文山無草木也</hi>親<lb/>
賢在庭子駿陳謩以佐命<hi>漢劉歆字子駿哀帝初大司馬王莽舉歆宗室有材行為</hi>
<pb n="KR4c0048_WYG_005-15b"/>
<hi>侍中大夫遷騎都尉奉車光禄大夫貴幸復領五經卒父前業歆乃集六藝羣書種别為七畧</hi>元老用<lb/>
武夷甫委師而勸進<hi>晉王衍字夷甫嘗與王越共討茍晞衍以太尉為太傅及越薨衆共</hi>
<hi>推衍為元帥衍懼賊鋒辭曰今日之事安可以非才處之俄而舉軍為石勒所破勒呼王公相見語移日衍因</hi>
<hi>自説少不豫事欲求自免且勸勒稱尊號勒怒曰破壊天下正是君罪使左右扶出</hi>惟公與南陽<lb/>
張公巡髙陽許公逺義氣懸合訏謨大同<hi>訏匈于切説文齊楚謂信</hi>
<hi>曰訏一曰大也</hi>誓鳩武旅以遏横潰裂裳而千里來應<hi>文選脱耒為兵</hi>
<hi>裂裳為旗</hi>左袒而一呼皆至<hi>漢書太尉以一節入北軍一呼士皆袒左為劉氏呼火故反</hi>
柱厲不知而死難<hi>列子柱厲叔事莒敖公自謂不知已去居海上及公有難乃辭其友而往</hi>
<pb n="KR4c0048_WYG_005-16a"/>
<hi>死之友曰子自以為不知已故去今往死之是知與不知無辨也柱厲叔曰不然自以為不知故去全死是果</hi>
<hi>不知我也吾將死之以醜後世之人主不知其臣者也凡知則死之不知則弗死此直道而行者也柱厲叔可</hi>
<hi>謂懟以忘其君者也</hi>狼瞫見黜而奔師<hi>春秋文公二年晉侯及秦師戰于彭衙晉襄公縛秦</hi>
<hi>囚使莱駒斬之囚呼萊駒失戈狼瞫取戈以斬囚禽之以從公乗先軫黜之狼瞫怒其友曰曷死之瞫曰吾未</hi>
<hi>獲死所死而不義非勇也吾以勇求右無勇而出亦其所也其友曰子姑待之及彭衙既陳以其屬馳秦師死</hi>
<hi>焉晉師從之大敗秦師君子謂狼瞫於是乎君子瞫尺甚切又式衽切</hi>忠謀朗然萬夫齊<lb/>
志<hi>一作力</hi>公以推讓且専奮擊為馬軍兵馬使出戰則羣<lb/>
校同强<hi>謂賊酋張通晤陷宋曹等州張公巡率吏哭𤣥元祠遂起兵討賊從者千餘也</hi>入守而<lb/>
<pb n="KR4c0048_WYG_005-16b"/>
百雉齊固<hi>百雉城也城高三堵為雉謂賊攻雍丘城張公巡設百樓柵城上束芻灌膏以焚賊不敢</hi>
<hi>向也</hi>初據雍丘<hi>𨽻汴州謂單父尉賈賁合兵擊宋州張通晤走襄邑為頓丘令所殺賁引軍進至雍</hi>
<hi>丘巡與之合有衆二千也</hi>謂非要害將保江淮之臣庶通南北之奏<lb/>
復拔我義類扼於睢陽前後捕斬要遮凶氣連沮<hi>睢陽𨽻宋</hi>
<hi>州謂張公巡以馬三百兵三千至睢陽與太守許公逺等合遣將南霽雲等戰寧陵北斬賊將二十殺萬餘人</hi>
<hi>投尸于汴</hi>漢兵已絶守䟽勒而彌堅虜騎雖强頓盱眙而不<lb/>
進<hi>䟽勒盱眙皆地名</hi>賊徒乃棄疾於我悉衆合圍技雖窮于九<lb/>
攻<hi>史墨翟宋大夫善守禦公輸般為雲梯之械將攻宋墨子見之乃解帶為城以堞為械九設攻城之機墨</hi>
<pb n="KR4c0048_WYG_005-17a"/>
<hi>子九拒之公輸般攻械盡墨子守有餘公輸為之屈</hi>志益専於三板<hi>公羊傳雉者何五板而堵</hi>
<hi>五板而雉百雉而城通鑑周紀智伯帥韓魏之甲以攻趙氏圍而灌之城不浸者三板</hi>偪陽懸布<lb/>
之勁<hi>一作功</hi>汧城鑿穴之竒<hi>左傳襄公十年晉荀偃士匄請伐偪陽主人懸布堇父登</hi>
<hi>之及□而絶之隊則又懸之史田單攻齊収城中牛得千餘束兵刄於其角而灌脂束葦於其尾燒其端鑿城</hi>
<hi>數十穴夜縱牛牛尾熱怒而奔燕軍燕軍大驚敗走偪音逼汧音牽</hi>息意牽羊羞鄭師之<lb/>
大臨<hi>春秋宣公十二年楚子圍鄭鄭人卜行成不吉卜臨于大宫且巷出車吉國人大臨守陴者皆哭楚</hi>
<hi>子退師鄭人修城進復圍之克之鄭伯肉袒牽羊以逆曰孤不天不能事君使臣懐怒以及敝邑孤之罪也</hi>
甘心易子鄙宋臣之病告<hi>宣公十五年楚子圍鄭不能服將去之申叔時僕曰築室</hi>
<pb n="KR4c0048_WYG_005-17b"/>
<hi>反耕者宋必聽宋人懼使華元夜入楚師謂子反曰寡君使元以病告曰敝邑易子而食析骸以㸑雖然城下</hi>
<hi>之盟有以國斃不能從也</hi>諸侯環顧而莫救國命阻絶而無歸以有<lb/>
盡之疲人敵無已之强冦公乃躍馬潰圍馳出萬衆抵<lb/>
賀蘭進明乞師進明乃張樂侑食以好聘待之公曰弊<lb/>
邑父子相食而君辱以宴禮獨何心歟乃自噬其指曰<lb/>
噉此足矣<hi>據舊傳云請嚙一指留於大夫示之以信歸報本州新傳云請置一指以示信歸報中丞</hi>
<hi>因拔佩刀斷指一坐大驚韓文公云因拔佩刀斷一指血淋漓以示賀蘭温公考異止從舊傳公此所載又有</hi>
<hi>噉此足矣之文其不同有如此</hi>遂慟哭而返即死孤城首碎秦庭終懵<lb/>
<pb n="KR4c0048_WYG_005-18a"/>
無衣之賦<hi>春秋定公四年傳申包胥如秦乞師秦哀公為賦無衣九頓首而坐秦師乃出注云無衣</hi>
<hi>三章章三頓首懵武亘切</hi>身離楚野徒傷帶劍之辭<hi>韓信淮陰人也項粱渡淮信仗</hi>
<hi>劍從之梁敗又屬項羽為郎中信數以䇿干項羽羽弗用漢王入蜀信亡楚歸漢未得知名為連敖坐法當斬</hi>
<hi>其儔十三人皆已斬至信信乃仰視適見滕公曰上不欲就天下乎而斬壯士滕公竒其言壯其貌釋弗斬</hi>
至徳二年十月城陷遇害無傅燮之歎息<hi>後漢傅燮與耿鄙共討金</hi>
<hi>城賊變子幹恐燮性剛有髙義恐不能屈志以免欲令棄郡而歸燮慨然歎曰汝知吾必死耶盖聖逹節次守</hi>
<hi>節殷紂之暴伯夷不食周粟而死仲尼稱其賢吾行何之必死於此汝有才智勉之勉之</hi>有周苛之<lb/>
慷慨<hi>漢書高帝紀項羽西拔榮陽城生得御史大夫周苛羽謂苛為我將以公為上將軍苛罵曰若不趍</hi>
<pb n="KR4c0048_WYG_005-18b"/>
<hi>降漢今為虜矣羽遂亨周苛慷下朗切慨口溉切壯士不得志也</hi>聞義能徙果其初心<lb/>
烈士抗詞痛臧洪之同日<hi>東漢臧洪傳初張超遣洪與大司馬劉虞計事至河間值</hi>
<hi>幽兾交兵行塗阻絶因寓于袁紹紹初見竒之其後憚其能適曹操圍張超於雍丘洪聞超圍乃徒跣號泣勒</hi>
<hi>所領將赴其難且從紹請兵而紹不聽超城遂陷洪因怨超不與通紹興兵圍之城陷遂生執洪殺之時洪邑</hi>
<hi>人陳容見洪當死因謂紹曰將軍欲為天下除暴而先専誅忠義豈合天意紹曰汝非臧洪疇空復留為容曰</hi>
<hi>今日寧與臧洪同日死不與將軍同日生遂復見殺見者無不歎息竊相謂曰如何一日戮二烈士</hi>直臣<lb/>
致憤惜蔡恭於累旬<hi>劉璠梁典曰梁天監三年魏人圍義陽司州刺史蔡道恭禦之相持</hi>
<hi>百餘日魏人雖盡力攻城而道恭輒隨方抗禦道恭疾篤乃以城付其弟靈恩道恭尋卒先是詔使郢州刺史</hi>
<pb n="KR4c0048_WYG_005-19a"/>
<hi>曹景宗舉兵為之救援景宗頓兵不進義陽遂陷御史中丞任昉奏彈景宗其略曰道恭云逝城守累旬景宗</hi>
<hi>之存一朝棄甲生曹死蔡優劣若是直臣盖指任昉也</hi>朝廷加贈特進揚州都督<lb/>
定功為第一等與張氏許氏並立廟睢陽嵗時致祭男<lb/>
在襁褓皆受顯秩賜之土田𦵏刻鮑信之形<hi>三國志魏武帝三年</hi>
<hi>青州黄巾衆百萬入兖州劉岱欲擊之濟北相鮑信諌以為不可岱不從遂戰為賊所殺信乃與州吏万潜等</hi>
<hi>至東郡迎太祖領兖州牧進兵撃黄巾於夀張力戰鬭死購求信喪不得衆乃刻木如信形狀祭而哭焉</hi>陵<lb/>
圖龎徳之狀<hi>魏書龎徳初從張魯聞太祖定漢中隨衆來降拜立義將軍與曹仁共討關侯樊下</hi>
<hi>仁使徳屯樊北㑹天大霖雨漢水暴溢侯乘船攻之徳乗小船欲還仁營船覆為侯所得侯欲降之徳力争不</hi>
<pb n="KR4c0048_WYG_005-19b"/>
<hi>服遂為侯所殺太祖聞而悲之及齊王正始三年詔祀大司馬曹真將軍龎徳等十八人於太祖廟廷</hi>納<lb/>
官其子見勾踐之心<hi>國語越王勾踐棲于㑹稽之上乃號令於三軍曰有能助寡人謀而</hi>
<hi>退吳者吾與之共知越國之政乃致其父母昆弟而誓之曰孤子寡婦疾疚貧病者納官其子</hi>羽林字<lb/>
孤知孝武之志<hi>漢百官表羽林掌送從次期門武帝太初元年初置名曰建章營騎後更名羽</hi>
<hi>林騎凡從軍死事之子孫養羽林官教以五兵號曰羽林孤兒</hi>舉門闗於周典<hi>周禮地官司門</hi>
<hi>掌授管鑰以啓閉國門凡財物犯禁者舉之以其財養死政之老與孤注死政之老謂死事之父母與其子也</hi>
<hi>又遺人掌門闗之委積以養老孤</hi>徵印綬於漢儀<hi>漢時印綬非若今之金紫銀緋長使服之</hi>
<hi>也盖居是官則佩是印綬罷則解之故三公上印綬後漢張奐云吾前後十要銀艾銀即銀印艾即緑綬十要</hi>
<pb n="KR4c0048_WYG_005-20a"/>
<hi>者一官一佩之耳印不甚大淮南王曰方寸之印丈二之組是也漢世功臣死後多賜印綬焉見孔氏雜説</hi>
王猷以光寵錫斯備於戲睢陽之事不唯以能死為勇<lb/>
善守為功所以出竒以恥敵立僅<hi>一作慬</hi>以怒冦俾其専<lb/>
力於東南而去備於西北力専則堅城必陷備去則天<lb/>
討可行是故即城陷之辰為尅敵之日世徒知力保於<lb/>
江淮而不知力靖乎醜虜論者或未之思歟公諱霽雲<lb/>
<hi>霽子計切</hi>字某范陽人有子曰承嗣七嵗為婺州别駕賜緋<lb/>
魚袋歴刺施涪二州服忠思孝無替負荷懼祠宇久逺<lb/>
<pb n="KR4c0048_WYG_005-20b"/>
徳音不形願斵堅石假辭紀美惟公信以許其友剛以<lb/>
固其志仁以殘其肌勇以振其氣忠以摧其敵烈以死<lb/>
其事出乎内者合於貞行乎外者貫於義是其所以奮<lb/>
百代而超千祀者矣其志不亦宜乎廟貌斯存碑表攸<lb/>
託洛陽城下思鄉之夢儻來<hi>洛陽唐東都也</hi>麒麟閣中即圖之<lb/>
詞可繼<hi>漢書宣帝甘露三年以戎狄賔服思股肱之美乃圖畫其人於麒麟閣惟霍光不名曰大司馬</hi>
<hi>大將軍博陸侯姓霍氏</hi>銘曰<lb/>
貞以圖國義惟急病臨難忘身<hi>難乃旦切</hi>見危致命漢寵死<lb/>
<pb n="KR4c0048_WYG_005-21a"/>
事周崇死政烈烈南公忠出其性控扼地利奮揚兵柄<lb/>
東䕶吳楚西臨周鄭婪婪羣凶<hi>婪盧含切説文貪也</hi>害氣彌盛長<lb/>
蛇封豕踴躍不定屹彼睢陽<hi>屹魚乙切説文屹崪山貌</hi>制其要領<hi>要伊</hi>
<hi>消切説文腰也</hi>横潰不流疾風斯勁梯衝外舞缶穴中偵<hi>偵豬孟切</hi>
<hi>㢘視也又丑正切問也</hi>鈐馬匪艱㭊骸猶競浩浩烈士不聞濟師<lb/>
兵食殱焉守逾三時公奮其勇單車載馳投軀無告噬<lb/>
指而歸力窮就執猶抗其詞圭璧可碎堅貞不虧冦力<lb/>
東盡兇威西恧<hi>女六切説文慚也</hi>孤城既拔渠魁受戮雷霆之<lb/>
<pb n="KR4c0048_WYG_005-21b"/>
誅由我而速巢穴之固由我而覆江漢淮湖羣生咸育<lb/>
倬焉勲烈孰與齊躅<hi>厨玉切説文蹈躅也</hi>天子震悼陟是元功旌<lb/>
褒有加命秩斯崇位尊九牧禮視三公建兹祠宇式是<lb/>
形容牲牢伊碩黍稷伊豐䖍䖍孝祠望慕無窮刋碑河<lb/>
滸萬古英風<lb/>
　<lb/>
　<lb/>
　栁河東集巻五<lb/>
</p>
<p>
</p>
  </div>
</body>
</text>
</TEI>
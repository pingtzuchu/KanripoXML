<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>栁河東集巻十一</head> <lb/>
    <p>
<pb n="KR4c0048_WYG_011-1a"/>
欽定四庫全書<lb/>
　栁河東集巻十一<lb/>
　　　　　　　　　　　　唐　栁宗元　撰<lb/>
　誌碣誄一十一首<lb/>
　　故試大理評事裴君墓誌<hi>元和十四年卒誌亦是時作也周官小宗伯之</hi>
　　　<hi>職辨廟祧之昭穆注云父曰昭子曰穆也君之諱字考之史表皆不詳</hi>
裴氏之昭<hi>音韶</hi>曰贈户部尚書諱某穆曰起居郎諱某生<lb/>
均州刺史諱某均州與其弟大理更為刑部郎用文史<lb/>
<pb n="KR4c0048_WYG_011-1b"/>
名於朝善杜禮書長子曰某射進士䇿不中去過汴韓<lb/>
司徒𢎞迎取為從事以聞拜太子通事舍人進大理評<lb/>
事當伐蔡及鄆汴常為軍首賛佐有勞既事將侍太夫<lb/>
人于京師道發疽<hi>于余切</hi>元和十四年月日終於河南敦<lb/>
厚里年若干字曰某弟某以其䘮歸𦵏于某縣某里未<lb/>
果娶有男子二人女一人男之長曰某通兩經始杖且<lb/>
廬銘曰<lb/>
世守不遷秀于士鄉不利有司爰客于梁梁委其躬乃<lb/>
<pb n="KR4c0048_WYG_011-2a"/>
相戎政宫臣理屬仍受國命南蔡北曹五載首兵柔剛<lb/>
輔理平視太平馬牛既寧告養于京棧車草草<hi>棧仕諌切</hi>我<lb/>
來周道載饑載勞神奪其孝形經于洛魂其焉如庶終爾<lb/>
誠陰侍里閭膳飲不違有弟之㳟既安且盈厥志斯從<lb/>
銘之故人以慰爾衷<lb/>
　　故大理評事栁君墓誌<hi>元和六年永州作</hi>
晉之亂栁氏始分曰耆為汝南守居河東又五世曰慶<lb/>
相魏魏相之嗣曰旦仕隋為黄門侍郎其小宗曰楷至<lb/>
<pb n="KR4c0048_WYG_011-2b"/>
于唐刺濟房蘭廓四州楷生夏縣令府君諱繹繹生司<lb/>
議郎府君諱遺愛皆𦵏長安少陵原遺愛生御史府君<lb/>
諱開𦵏南陽其嗣曰寛字存諒讀其世書揚于文辭南<lb/>
方之人多諷其什頗學禮而善為容修吏事始仕家令<lb/>
主簿進左驍衛兵曹試大理評事為嶺南節度推官荆<lb/>
南永安軍判官府罷為游士出桂陽下廣州中厲氣漚<lb/>
泄卒於公館元和六年八月七日也年四十七前娶琅<lb/>
邪王拱子拱國子祭酒後娶河東裴陵子陵告成令裴<lb/>
<pb n="KR4c0048_WYG_011-3a"/>
氏之出曰裴七君之從弟以君之䘮歸過零陵哭且告<lb/>
于宗元曰吾伯兄從事嶺南其地多貨其民輕亂能以<lb/>
簡惠和柔匡弼所奉假守支郡海隅以寧鬬很仇怨敦<lb/>
諭克順從公于荆綏戎永安仍專郡治政用休阜是時<lb/>
蜀冦始滅邦人瘡痍懐君之澤咸㤀其痛其理也惠而<lb/>
不施之於大其行也和而不至于年其言也文而不顯<lb/>
其聲今將以某月日祔𦵏茍又不得令辭而誌焉是無<lb/>
以盖前人之大痛敢固以請嗚呼余懼辭之不令以為<lb/>
<pb n="KR4c0048_WYG_011-3b"/>
神羞余敢不諾銘曰<lb/>
栁族之分在北為高充于史氏世相重侯中書之世寔<lb/>
曰蘭州夏縣政良司議德優營營御史乃佐元侯惟君<lb/>
是嗣其政克修儲闈補吏環衛分曹南越之厖從事以<lb/>
寧永安披攘薦仍于兵是董是經既柔且平浩浩呻呼<lb/>
革為和聲胡不使壽而奪之齡挺<hi>一作柩</hi>于海壖<hi>而宣切城下田</hi>
<hi>也</hi>壙于鄧邦<hi>壙音曠塹穴也</hi>厥弟孔哀惟行之㳟呱呱小子縗<lb/>
而不廬<hi>縗音崔</hi>充充令妻髽首而居<hi>髽側𤓰切禮男子免而婦人髽以麻約髻</hi>
<pb n="KR4c0048_WYG_011-4a"/>
<hi>也</hi>鳥獸號鳴助我踟蹰刻此悲辭藏之奥隅<lb/>
　　故秘書郎姜君墓誌<hi>楚國公皎初以𤣥宗在藩邸時皎察其有非常之度尤委</hi>
　　　<hi>心焉迨即位召拜殿中少監數召入卧内命之捨敬曲侍燕私呼之而不名其後寵遇日甚其</hi>
　　　<hi>子慶初生未晬𤣥宗許尚公主後渝二十餘年及相林甫即皎之甥遂從容奏之故驟加恩命</hi>
　　　<hi>詔慶初尚新平公主授駙馬都尉公謂㟧為開元皇帝外孫且曰子慶初得尚公主其自盖如</hi>
　　　<hi>此也元和十四年栁州作</hi>
秘書郎姜㟧<hi>音諤</hi>字某開元皇帝外孫也始楚國公皎與<lb/>
上游益貴幸子慶初得尚某公主生㟧㟧生三日上曰<lb/>
<pb n="KR4c0048_WYG_011-4b"/>
他物無以餉吾孫即勑有司以第六品告與緋衣銀魚<lb/>
得通籍出入凡名是官七十年終不徙然其間在蜀<lb/>
漢荆楚以大諸侯命守州邑輒以勞稱時缺則復命好<lb/>
遊嗜音以生貴富畜妓能傳宫中聲賢豪大夫多與連<lb/>
歡後加老風病手足竒右<hi>竒渠覊切</hi>可用不能就官士有載<lb/>
酒來則出妓搏髀笑戲<hi>髀部禮切</hi>觀者尚識承平王孫故態<lb/>
元和十四年月日終桂州都督御史中丞裴公曰噫帝<lb/>
戚也𦵏不可以廉為具物祭以豚酒月日𦵏州東南一<lb/>
<pb n="KR4c0048_WYG_011-5a"/>
里子某年若干母曰雷姬銘曰<lb/>
始賤終貴於世為遂幼榮老窮在物為凶均之得䘮誰<lb/>
缺誰豐若君者銀朱於始生鐘鼎以及壯不矍矍於進<lb/>
取<hi>矍厥縛切説文欲逸走也</hi>不施施於驕伉左絃右壺樂以自放雖<lb/>
老而客死未嘗戚乎已與夫拳拳恐悸䝉諂負義得之<lb/>
拘拘榮不盖愧以終其身而不能止者不猶優乎<lb/>
　　亡友故秘書省校書郎獨孤君墓碣<hi>貞元十八年藍田尉作</hi>
嗚呼有唐仁人獨孤君之墓祔于其父太子舍人諱助<lb/>
<pb n="KR4c0048_WYG_011-5b"/>
之墓之後自其祖贈太子少保諱問俗而上其墓皆在<lb/>
灞水之左<hi>灞水出藍田谷北入渭𨽻長安灞音霸</hi>今王父營陵於其側故<lb/>
再世在此嗚呼獨孤君之道和而純其用端而明内之<lb/>
為孝外之為仁黙而智言而信其窮也不憂其樂也不<lb/>
淫讀書推孔子之道必求諸其中其為文深而厚尤慕<lb/>
古雅善賦頌其要咸歸于道昔孔子之世有顔回者能<lb/>
得於孔子後之仰其賢者譬之如日月而莫有議者焉<lb/>
嗚呼獨孤君之明且仁如遭孔子有兩顔氏也今之世<lb/>
<pb n="KR4c0048_WYG_011-6a"/>
有知其然者乎知之者<hi>一無知之者三字</hi>其信於天下乎使夫<lb/>
人也夭而不嗣世之感者猶曰尚有天道嘻乎甚耶君<lb/>
諱申叔字子重年二十二舉進士又二年用博學宏詞<lb/>
為校書郎又三年居父䘮未練而殁<hi>禮練而慨然注練小祥也</hi>盖貞<lb/>
元十八年四月五日也是年七月十日而𦵏鄉曰某鄉<lb/>
原曰某原嗚呼君短命行道之日未乆故其道信於其<lb/>
友而未信於天下今記其知君者于墓韓泰安平南陽<lb/>
人李行諶元固其弟行敏中明趙郡賛皇人桞宗元河<lb/>
<pb n="KR4c0048_WYG_011-6b"/>
東解人崔廣略清河人韓愈退之昌黎人王涯廣津太<lb/>
原人吕温和叔東平人崔羣敦詩清河人劉禹錫夢得<lb/>
中山人李景儉致用隴西人嚴休復𤣥錫馮翊人韋詞<lb/>
致用京兆杜陵人<lb/>
　　故襄陽丞趙君墓誌<hi>趙公矜之𦵏自貞元十八年至元和十三年已十七載之</hi>
　　　<hi>乆來章乃能求於人所不知者其異如此來章之孝公謂神實恫之錫之老叟告以兆語信哉</hi>
　　　<hi>元和十三年作</hi>
貞元十八年月日天水趙公矜年三十二<hi>一作四十二</hi>客死<lb/>
<pb n="KR4c0048_WYG_011-7a"/>
于栁州官為斂𦵏于城北之野元和十三年孤來章始<lb/>
壯自襄州徒行求其𦵏不得徴書而名其人皆死無能<lb/>
知者來章日哭于野凡十九日唯人事之窮則庶於卜<lb/>
筮五月甲辰卜秦誗兆之曰<hi>誗持亷切一作利</hi>金食其墨而火<lb/>
以貴其墓直丑在道之右南有貴神冡土是守乙已于<lb/>
野冝遇西人深目而髯其得實因七日發之乃覯其神<lb/>
明日求諸野有叟荷杖而東者問之曰是故趙丞兒耶<lb/>
吾為曹信是邇吾墓<hi>一云於是</hi>噫今則夷矣直社之北二百<lb/>
<pb n="KR4c0048_WYG_011-7b"/>
舉武吾為子蕝焉<hi>蕝租悦切説文朝㑹束茅表位曰蕝春秋置茅蕝表坐</hi>辛亥啓<lb/>
土有木焉發之緋衣緅衾<hi>緅將侯切青赤色</hi>凡自家之物皆在<lb/>
州之人皆為出涕誠來章之孝神付是叟以與龜偶不<lb/>
然其協焉如此哉六月某日就道月日𦵏于汝州龍興<lb/>
縣期城之原夫人河南源氏先殁而祔之矜之父曰漸<lb/>
南鄭尉祖曰倩之鄆州司馬曽祖曰𢎞安金紫光禄大<lb/>
夫國子祭酒始矜由明經為舞陽主簿蔡師反犯難來<lb/>
歸擢授襄城主簿賜緋魚袋後為襄陽丞其墓自曽祖<lb/>
<pb n="KR4c0048_WYG_011-8a"/>
以下皆族以位時宗元刺栁用相其事哀而旌之以銘<lb/>
銘曰<lb/>
誗也挈之<hi>挈音契鑚龜也</hi>信也蕝之有朱其紱神具列之懇懇<lb/>
來章神實恫汝<hi>恫音通説文痛也</hi>錫之老叟告以兆語靈其鼓<lb/>
舞從而父祖孝斯有終宜福是與百越蓁蓁羈鬼相望<lb/>
<hi>音亡在外而望其還也</hi>有子而孝獨歸故鄉涕盈其銘旌爾勿忘<lb/>
　　故温縣主簿韓君墓誌<hi>弓髙侯韓王信之子頺當也郢州公及著作郎與萬</hi>
　　　<hi>州史表亦不詳其名君之弟二長曰豐季曰泰泰亦為祠部郎中云貞元十六年作</hi>
<pb n="KR4c0048_WYG_011-8b"/>
有唐故温縣主簿韓慎字某漢弓髙侯其先也徙于南<lb/>
陽傳世至今唐侍中諱瑗克用貞亮奮于國難侍中兄<lb/>
子郢州刺史諱某某生御史著作郎諱某某生尚書庫<lb/>
部郎中萬州刺史諱某嗣以文行大其家業君萬州長<lb/>
子也以父任為建陵挽郎累調授王府參軍襄州襄陽<lb/>
尉至于是邑貞元十六年又調于天官署河陽丞末拜<lb/>
十有一日暴病卒于長安永崇里先人之廬又十有一<lb/>
日龜䇿襲吉祔于咸陽洪瀆原先人之墓禮也先三日<lb/>
<pb n="KR4c0048_WYG_011-9a"/>
外姻家老謀為之志季弟㤗哀不能文故託于友焉嗚<lb/>
呼生也以其弟之㳟知君之為友没也以其弟之戚知<lb/>
君之為愛惟友愛出于孝移于忠施於人事無徃不達<lb/>
余故得受其辭書于石曰友而愛而忠孝宜之貌稱其<lb/>
行行稱其詞賤而不壽為善是悼祔于祖考初筮攸告<lb/>
季也之純寘哀無垠終寠且貧<hi>寠郡羽切</hi>控于仁人備物稱<lb/>
家其儀式陳爰相其悲載刻兹珉<lb/>
　　東明張先生墓誌<hi>先生自誌世莫得傳然謂吾生天寳年訖貞元乙酉當是二十</hi>
<pb n="KR4c0048_WYG_011-9b"/>
　　　<hi>一年也明年正月某日𦵏即元和元年公時在永州作盖先生死於封而封與永為近也</hi>
東明先生張氏曰因嘗有以文薦於天子天子䇿試甚<lb/>
高以為長安尉一年投去印綬願為黄老術詔許之居<lb/>
東明觀三十餘年受畢法道行峻異得衆真秘書訣籙<lb/>
聚經籍圖史侔於麟閣以弟回降秩封州先生曰吾老<lb/>
矣支體不可解也遂從以去明年回之子襲死哭之慟<lb/>
遂病既亟以命回曰吾生天寳訖貞元乙酉嵗十月今<lb/>
死于汝之手盈吾志矣京師吾生也畢原先人之歸也<lb/>
<pb n="KR4c0048_WYG_011-10a"/>
必以返𦵏乃自為誌而卒明年正月某日𦵏如其言弟<lb/>
子某等為碑以誌于墓辭曰<lb/>
匪禄而康匪爵而榮漠焉以虚充焉以盈言而不為華<lb/>
光而不為名介潔而周流苞涵而清寧幽觀其形與化<lb/>
相㝠寂寞以成其道是以勿嬰世皆狂狂奔利死名我<lb/>
獨浩浩端一以生或曰先生友悌以遁慈幼以死若不<lb/>
能㤀情者何耶吾曰道去友耶去慈耶從容以求其得<lb/>
之耶盪莽很悻<hi>悻舊作倖胥山沈公謂當作悻很下懇切悻下耿切很怒也盪音蕩</hi>道之<lb/>
<pb n="KR4c0048_WYG_011-10b"/>
非耶且夫虧恩壊禮枯槁顦顇<hi>上音譙下音萃</hi>隳聖圖壽<hi>隳□規切</hi>
離中就異歘然與神鬼為偶<hi>歘許勿切説文有所吹起</hi>頑然以木石<lb/>
為類倥侗<hi>上音空下音同</hi>而不實窮老而無死先生之道固知<lb/>
異夫如此也乃書于石以紀<lb/>
　　虞鳴鸖誄<hi>并序</hi>　<hi>虞氏之來尚矣在漢則有曰延曰詡在吴則有曰翻仲翔是也</hi>
　　　<hi>在晉則有曰預曰喜史皆有傳至唐則有曰世南即秘書公洎于漢陽世德以昌者君之考終</hi>
　　　<hi>於沔州刺史也作之年月不可考然公謂唯昔夏首羈貫相親又云交歡二紀莫間斯言盖公</hi>
　　　<hi>生於大厯八年自羈貫而及二紀則當是貞元十四五年間矣</hi>
<pb n="KR4c0048_WYG_011-11a"/>
維某年月日前進士虞九臯字鳴鸖終于長安親仁里<lb/>
既克𦵏于高陽原二三友生皆至于墓哀其行之不昭<lb/>
于世追列遺懿求諸后土申薦嘉名實曰㳟甫乃作誄<lb/>
曰<lb/>
呉虞之分爰宅上陽其後優游在越為鄉延詡輔漢<hi>詡大</hi>
<hi>羽切</hi>恢定封疆東徙之賢時惟仲翔曰預曰喜在晉克彰<lb/>
義篤斯文有苾其芳秘書多能垂耀于唐洎于漢陽世<lb/>
德以昌<hi>君先父終沔州刺史</hi>毗賛尚父<hi>尚父郭子儀也</hi>休徽用揚惟我先<lb/>
<pb n="KR4c0048_WYG_011-11b"/>
君並時翺翔洽主記室蔚其輝光實契伯仲永永不㤀<lb/>
漢陽元子寔紹其美傳襲儒風彪炳文史克㳟以孝惟<lb/>
禮是履譽洽于鄉論為秀士<hi>禮命鄉論秀士注秀士鄉大夫所考有德行道藝者</hi>
百郡之選叢于京師昧没騰藉乗凌蔽欺生之始至則<lb/>
奮其儀退黙以謙人悦而隨名卿是挈先進咸推方出<lb/>
羣類振耀于時禍丁舅氏漂淪海沂捧訃號呼匍匐増<lb/>
悲䘮有幼主禮或多違孰徇于名而不是思投袂就道<lb/>
乗艱若夷竭誠䘮具申敬裳帷萬里來復祗祔于墓遽<lb/>
<pb n="KR4c0048_WYG_011-12a"/>
不凌節儉而有度由其温㳟守以貞固行道咨嗟觀禮<lb/>
興慕復從鄉賦煥發其華克下再舉聞于邦家倚閭千<lb/>
里歡咏斯多姻族盈門載笑且歌君之不淑名立志沮<lb/>
慶歸其鄉身終逆旅生死已間壽觴方舉賀書在途委<lb/>
骨歸土哀歡易地弔慕交户神明不仁降此大苦嗚呼<lb/>
哀哉惟昔夏首羈貫相親<hi>貫與丱同糓梁子云子生羈貫成童不就師父之罪也</hi>
通家修好講道為隣既冠于阼<hi>音祚</hi>思致其身升于司徒<lb/>
及爾繼年交歡二紀莫間斯言愉乎其和確爾其堅更<lb/>
<pb n="KR4c0048_WYG_011-12b"/>
為砥礪<hi>砥音紙</hi>咸去韋弦<hi>史西門豹以性剛急常佩韋以自戒董安于以性寛緩常佩弦</hi>
<hi>以自警</hi>今則遽已吾其缺然嗚呼哀哉誄行謀諡<hi>音示行之迹也</hi>
惟古之道生而無位没有其號惟是友生徘徊顧悼爰<lb/>
用壹惠幽明是告温温其㳟維德之經先民有作今也<lb/>
是旌嗚呼㳟甫欽此嘉名<lb/>
　　故處士裴君墓誌<hi>君諱字不可得而考惟曽祖寧州公即裴守真也據傳守真之</hi>
　　　<hi>子六次曰耀卿相𤣥宗又其次曰僑卿即起居郎故誌曰起居郎丞相弟也員外公求之表系</hi>
　　　<hi>其名位俱不詳中丞公即裴行立守真之傳曰曽孫行立而此誌謂與裴君為弟兄其系盖明</hi>
<pb n="KR4c0048_WYG_011-13a"/>
　　　<hi>甚元和十四年栁州作</hi>
河東聞喜裴君諱某字某好學未仕年若干元和十四<lb/>
年月日終於京兆渭南墅<hi>上與切田廬也</hi>君之弟中丞公督桂<lb/>
州命其僚栁宗元以銘君之出河間邢羣以狀來告曰<lb/>
曽祖諱某寧州刺史贈户部尚書祖諱某起居郎父諱<lb/>
某尚書刑部員外郎議官及浮圖事獨出載在史冊以<lb/>
八使行天下當河北道疑危頑很難處分之地<hi>分扶問切一無</hi>
<hi>分字</hi>用天子命制斷得宜於時為第一天下皆仰以為相<lb/>
<pb n="KR4c0048_WYG_011-13b"/>
㑹疾終再贈至大理卿長老咸曰裴氏世積德起居丞<lb/>
相弟也以文史用大理名世人也咸聞而不大君以友<lb/>
悌慤植承其休幽光而不揚豈天鍾羙於中丞嗇而不<lb/>
克並耶不然君無位以夭其可問哉君前娶韋氏成都<lb/>
少尹士謨女生二子字曰某名曰某以文敏中丞公尤<lb/>
愛幸恒從不幸卒於桂林某舉明經後娶於薛氏無子<lb/>
父寀位卑是年月日𦵏渭南某里遷奉夫人之䘮自萬<lb/>
年來有俟猶異室銘曰<lb/>
<pb n="KR4c0048_WYG_011-14a"/>
疇之沃沃宜其嘉榖有耕有耨同施異禄明昭次穆丞<lb/>
相之族尚書之孫大里之門有慶實延宜碩而繁不位<lb/>
不年晦于丘園懿懿大理惟德之元權佞抑釋太史是<lb/>
論黜陟兾幽邦命是尊神嗇豐福不弃于君渭之洋洋<lb/>
爰墓其南孝思是懐祖考之依郡人作銘惟相其哀<hi>一作</hi>
<hi>不幷于君</hi>
　　覃季子墓銘<hi>君之死年月並亡惟公謂栁先生來永州戚其文不大於世求其墓以石</hi>
　　　<hi>銘則當是初至永時作也</hi>
<pb n="KR4c0048_WYG_011-14b"/>
覃季子其人生愛書貧甚尤介特不茍受施<hi>施智切</hi>讀經<lb/>
傳言其説數家推太史公班固書下到今横豎鉤貫<hi>豎音</hi>
<hi>樹</hi>又且數十家通為書號覃子史纂又取鬻老管莊子<lb/>
思晏孟下到今<hi>鬻音育鬻熊也周人有書名鬻子一巻</hi>其術自儒墨名法<lb/>
至於狗彘草木凡有益於世者為子纂又百有若干家<lb/>
篤於聞不以仕為事黜陟使取其書以氏名聞除太子<lb/>
校書某年月日死永州祁陽縣某鄉將死嘆曰寧有聞<lb/>
而窮乎將無聞而豐乎寧介而躓乎將溷而遂乎<hi>溷胡困切</hi>
<pb n="KR4c0048_WYG_011-15a"/>
𦵏其鄉後若干年栁先生來永州戚其文不大於世求<lb/>
其墓以石銘銘曰<lb/>
困其獨豐其辱<lb/>
　　續滎澤尉崔君墓誌<hi>元和九年葬前誌贈太𫝊崔公祐甫為之祐甫既卒而未</hi>
　　　<hi>克𦵏故公續誌以書其緩之故云</hi>
太傅公既志滎澤君之𦵏明年為中書侍郎同中書門<lb/>
下平章事以卒<hi>一云卒贈太𫝊無以字</hi>滎澤君之嗣曰膺備物具<lb/>
貨入于汴汴陷于戎䘮焉不果行㑹世難不幸膺亦死<lb/>
<pb n="KR4c0048_WYG_011-15b"/>
膺之亞曰太素仕至雲陽令求其將行謫南海上元和<lb/>
九年移信中<hi>一作州</hi>猶有累不克如其鄉大懼緩慢兹乆<lb/>
哭命其子某以某月日啓君之䘮至于某𦵏用某月甲<lb/>
子志用太傅公之辭又命河東栁某書緩故且志終事<lb/>
之年月日<lb/>
　<lb/>
　<lb/>
　柳河東集巻十一<lb/>
</p>
<p>
</p>
  </div>
</body>
</text>
</TEI>
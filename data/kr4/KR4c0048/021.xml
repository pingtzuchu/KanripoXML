<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>栁河東集巻二十一</head> <lb/>
    <p>
<pb n="KR4c0048_WYG_021-1a"/>
欽定四庫全書<lb/>
　栁河東集巻二十一<lb/>
　　　　　　　　　　　　唐　栁宗元　撰<lb/>
　題序六首<lb/>
　　讀韓愈所著毛頴傳後題<hi>㨿集元和五年十一月與楊誨之書云足下所</hi>
　　　<hi>持韓生毛頴傳來僕甚竒其書恐世人非之今作數百言知前聖不必罪俳也題當同時作俳</hi>
　　　<hi>音排</hi>
自吾居夷不與中州人通書有來南者時言韓愈為毛<lb/>
<pb n="KR4c0048_WYG_021-1b"/>
頴傳不能舉其辭而獨大笑以為怪而吾久不克見楊<lb/>
子誨之來始持其書索而讀之若捕龍蛇搏虎豹急與<lb/>
之角而力不敢暇信韓子之怪於文也世之模擬竄竊<lb/>
取青嫓白<hi>嫓匹計切爾雅曰嫓配也</hi>肥皮厚肉柔筋脆骨而以為辭<lb/>
者人之讀之也其大笑固宜且世人笑之也不以其俳乎<lb/>
而俳又非聖人之所弃者詩曰善戯謔兮不為虐兮太<lb/>
史公書有滑稽列傳<hi>滑音骨稽音雞</hi>皆取乎有益于世者也故<lb/>
學者終日討説荅問呻吟習復應對進退掬溜播灑<hi>掬音</hi>
<pb n="KR4c0048_WYG_021-2a"/>
<hi>菊溜力救切</hi>則罷憊而廢亂<hi>罷音疲憊蒲拜切</hi>故有息焉游焉之説<lb/>
不學操縵不得安弦<hi>操切刀切見禮記注操縵雜弄也</hi>有所拘者有所<lb/>
縱也大羮𤣥酒體節之薦味之至者而又設以竒異小<lb/>
蟲水草樝棃橘柚<hi>樝音查</hi>苦鹹酸辛雖蜇吻裂鼻<hi>蜇音折螫也</hi>
縮舌澁齒而咸有篤好之者文王之昌蒲葅<hi>側魚切周文王嗜昌</hi>
<hi>蒲葅</hi>屈到之芰<hi>音騎楚屈到嗜芰有疾召其宗老属之曰祭我必以芰</hi>曾晳之羊棗<lb/>
<hi>曾晳嗜羊棗而曾子不忍食羊棗</hi>然後盡天下之竒味以足於口獨文<lb/>
異乎韓子之為也亦將戲焉而不為虐歟息焉游焉而<lb/>
<pb n="KR4c0048_WYG_021-2b"/>
有所縱歟盡六藝之竒味以足其口歟而不若是則韓<lb/>
子之辭若壅大川焉其必決而放諸陸不可以不陳也<lb/>
且凡古今是非六藝百家大小穿穴用而不遺者毛頴<lb/>
之功也韓子窮古書好斯文嘉頴之能盡其意故奮而<lb/>
為之傳以發其鬱積而學者得以勵其有益於世歟是<lb/>
其言也固與異世者語而貪常嗜𤨏者猶呫呫然動其<lb/>
喙<hi>呫他恊切嘗也喙呼惠切</hi>彼亦勞甚矣乎<lb/>
　　裴瑾崇豐二陵集禮後序<hi>瑾字封权嘗為萬年令公嘗誌其墓碣謂其撰</hi>
<pb n="KR4c0048_WYG_021-3a"/>
　　　<hi>崇豐二陵集禮藏之南閣如序所言據唐書崇陵徳宗陵也豊陵順宗陵也又據序云司空杜</hi>
　　　<hi>公黄裳也宰相表貞元二十年黄裳相元和二年罷二陵正其為禮儀使時然黄裳罷相後方</hi>
　　　<hi>撿校司空此序當其罷相後作今相國郇公者裴均也均本傳元和三年入為右僕射俄撿挍</hi>
　　　<hi>左僕射同中書門下平章事為山南東道節度累封郇國公故此序言相國郇公以此時考之</hi>
　　　<hi>當作於元和三年云墐渠巾切又音僅</hi>
傳曰詩書執禮禮不執則不行自開元制禮大臣諱避<lb/>
去國䘏章而山陵之禮遂無所執世之不學者乃妄取<lb/>
預凶事之説而大典闕焉由是累聖山陵皆摭拾殘闕<lb/>
<pb n="KR4c0048_WYG_021-3b"/>
附比倫類已乃斥去其後莫能徴永貞元和間天禍仍<lb/>
遘自崇陵至於豐陵不能周歳司空杜公由太常相天<lb/>
下連為禮儀使擇其僚以備損益於是河東裴瑾以太<lb/>
常丞隴西辛秘以博士用焉内之則攅塗秘噐象物之<lb/>
宜外之則復土斥上因山之制上之則顧命典册與文<lb/>
物以受方國<hi>一作萬國</hi>下之則制服節文頒憲則以示四方<lb/>
由其肅恭禮無不備且<hi>一作備具</hi>苞幷總統千載之盈縮羅<lb/>
絡旁午百氏之異同捜揚翦截而畢得其中顧問關決<lb/>
<pb n="KR4c0048_WYG_021-4a"/>
而不悖於事議者以為司空公得其人而邦典不墜裴<lb/>
氏乃悉去其所刋定及奏復於上辨列於下聨百執事<lb/>
之儀以為崇豐二陵集禮藏之於太常書閣君子以為<lb/>
愛禮而近古焉者<hi>一無而古字一無近字一無者字</hi>昔韋孟以詩禮傳<lb/>
楚而郊廟之制卒正於𤣥成<hi>韋孟為楚元王傅作詩諷諌其孫𤣥成以父任為郎</hi>
<hi>元帝永光四年詔議罷郡國廟時𤣥成為丞相有宜罷郡國宗廟之議凡三詳見本傳</hi>鄭𤣥以箋<lb/>
注師漢而禪代之儀卒集於小同<hi>漢鄭𤣥注周易尚書毛詩儀禮禮記論語</hi>
<hi>孝經尚書大傳中候乾象厯又著天文七政論魯禮禘祫義六藝論毛詩譜等凡百餘萬言稱為儒宗𤣥之孫</hi>
<pb n="KR4c0048_WYG_021-4b"/>
<hi>曰小同仕魏為關内侯髙貴鄉公崇三老五更以小同為五更車駕躬行古禮焉</hi>賈誼以經術<lb/>
起而嘉最好學<hi>賈誼年少頗通請家之書文帝召為博士後為梁懐王太傅死孝武初立舉賈</hi>
<hi>生之孫二人至郡守賈嘉最好學能世其家</hi>盧植以儒學用而諶為祭法<hi>後漢</hi>
<hi>盧植通古今學懐濟世志時竇武以靈帝初秉政朝議欲加封植雖布衣聞武有名譽乃以書規之武不能用</hi>
<hi>建寕中徴為博士乃始起焉五世孫諶事晉為中書侍郎撰祭法注莊子以行于世</hi>舊史咸以為<lb/>
榮今裴氏太尉公以禮匡義嗣<hi>謂裴行儉瑾之髙祖</hi>侍中公以禮<lb/>
議封禪<hi>謂裴光庭瑾之曾祖</hi>祠部公以禮承大事<hi>謂裴植瑾之祖</hi>大理公<lb/>
以禮輔東宫<hi>謂裴儆瑾之父</hi>而瑾也以禮奉二陵又能成書以<lb/>
<pb n="KR4c0048_WYG_021-5a"/>
充其闕其為愛禮近古也源逺乎哉瑾字封叔其伯仲<lb/>
咸以文學顯於世大理之兄正平節公以儀範成家道<lb/>
又以文雅經邦政今相國郇公其宗子也郇公以孝友<lb/>
勤勞揚於家邦<hi>一無揚字</hi>遊其門若聞韶頀入其廟如至鄒<lb/>
魯恩溢于九族禮儀乎他門則封叔之習禮也其出於<lb/>
孝悌歟成書也其本於忠敬歟由於家而逹於邦國其<lb/>
取榮於史氏也果矣<lb/>
　　栁宗直西漢文類序<hi>宗直字正夫公之從父弟也元和十二年從公至栁而卒</hi>
<pb n="KR4c0048_WYG_021-5b"/>
　　　<hi>公嘗誌其殯謂其譔漢書文章為四十巻歌謡言議纎悉具備連累貫通好文者以為工此即</hi>
　　　<hi>西漢文類之意也宗直死時年三十三此序在永州未召時作</hi>
左右史混乆矣言事駁亂<hi>馭音剥</hi>尚書春秋之㫖不立自<lb/>
左丘明傳孔氏太史公述歴古今合而為史<hi>一有記字</hi>迄於<lb/>
今交錯相糺<hi>音糾</hi>莫能離其説猶左氏國語紀言不恭於<lb/>
事戰國策春秋後語頗本右史尚書之制然無古聖人<lb/>
蔚然之道大抵促數耗矣而後之文者寵之<hi>一作襲之</hi>文之<lb/>
近古而尤壯麗莫若漢之西京班固書傳之吾嘗病其<lb/>
<pb n="KR4c0048_WYG_021-6a"/>
畔散不屬無以考其變欲采比義㑹年長病作駑墮愈<lb/>
日甚未能勝也幸吾弟宗直愛古書樂而成之搜討<lb/>
磔裂<hi>磔陟格切</hi>攟摭融結<hi>攟俱運切摭之石切説文二字皆云拾也</hi>離而同之與<lb/>
類推移不移時月而咸得從其條貫森然炳然若開羣<lb/>
玉之府指揮聨累圭璋琮璜之狀各有列位不失其序<lb/>
雖第其價可也以文觀之則賦頌詩歌書奏詔策辯論<lb/>
之辭畢具以語觀之則右史紀言尚書戰國策成敗興<lb/>
廢之説大備無不苞也噫是可以為學者端耶始吾少<lb/>
<pb n="KR4c0048_WYG_021-6b"/>
時有路子者自賛為是書吾嘉而敘其意而其書終莫<lb/>
能具卒俟宗直也故删取其敘繫於左以為西漢文類<lb/>
首紀殷周之前其文簡而野魏晉以降則盪而靡得其<lb/>
中者漢氏漢氏之東則既衰矣當文帝時始得賈生明<lb/>
儒術武帝尤好焉而公孫𢎞董仲舒司馬遷相如之徒<lb/>
作風雅益盛敷施天下自天子至公卿大夫士庻人咸<lb/>
通焉於是宣於詔策逹於奏議諷於辭賦傳於歌謡由<lb/>
髙帝迄於哀平王莽之誅四方之文章蓋爛然矣史臣<lb/>
<pb n="KR4c0048_WYG_021-7a"/>
班孟堅修其書抜其尤者充于簡册則二百三十年列<lb/>
辟之逹道名臣之大範賢能之志業黔黎之風美列焉<lb/>
若乃合其英精<hi>一作菁</hi>離其變通論次其叙位必俟學古<lb/>
者興行之唐興用文理<hi>一作文章</hi>貞元間文章特盛本之三代<lb/>
浹於漢氏<hi>浹即恊切</hi>與文相凖於是有能者取孟堅書類其<lb/>
文次其先後為四十巻<lb/>
　　楊評事文集後序<hi>楊君陵也慿之季弟故序云宗元以通家修好㓜獲省謁故得</hi>
　　　<hi>奉公元兄命論次篇簡謂楊憑以序屬公也先友記云楊氏兄弟者𢎞農人憑由江南西道入</hi>
<pb n="KR4c0048_WYG_021-7b"/>
　　　<hi>為散騎常侍凝以兵部郎中卒凌以大理評事卒用知評事之為凌也審矣唐書云凌終侍御</hi>
　　　<hi>史誤矣</hi>
賛曰文之用辭令褒貶導揚諷諭而已雖其言鄙野足<lb/>
以備於用然而闕其文采固不足以竦動時聴夸示後<lb/>
學立言而朽君子不由也故作者抱其根源而必由是<lb/>
假道焉作於聖故曰經述於才故曰文文有二道辭令<lb/>
褒貶本乎著述者也導揚諷諭本乎比興者也著述者<lb/>
流盖出於書之謨訓易之象系春秋之筆削其要在於<lb/>
<pb n="KR4c0048_WYG_021-8a"/>
髙壯廣厚詞正而理備謂宜藏於簡策也比興者流盖<lb/>
出於虞夏之詠歌殷周之風雅其要在於麗則清越言<lb/>
暢意美謂宜流於謡誦也兹二者考其㫖義乖離不合<lb/>
故秉筆之士恒偏勝獨得而罕有兼者焉厥有能而専<lb/>
美命之曰藝成雖古文雅之盛世不能並肩而生唐興<lb/>
以來稱是選而不怍者梓潼陳拾遺<hi>陳子昂嘗為右拾遺唐興文章承徐</hi>
<hi>庾餘風天下祖尚子昂始變正風雅</hi>其後燕文貞以著述之餘攻比興而<lb/>
莫能極<hi>張説封燕國公謚文貞為一代宗臣朝廷大述作多出其手為文屬思精壯長于碑誌世所不</hi>
<pb n="KR4c0048_WYG_021-8b"/>
<hi>逮説殁後帝使就家録其文行于世開元後宰相不以姓著者曰燕公云</hi>張曲江以比興之<lb/>
隙窮著述而不克備<hi>張九齡開元後天下稱曰曲江公而不名云</hi>其餘各探<lb/>
一隅相與背馳于道者其去彌逺文之難兼斯亦甚矣<lb/>
若楊君者少以篇什著聲於時其炳耀尤異之詞諷誦<lb/>
於文人滿盈江湖逹於京師晚節徧悟文體尤䆳叙述<lb/>
學富識逺才涌未已其雄傑老成之風與時增加既獲<lb/>
是不數年而夭其季年所作尤善其為鄂州新城頌諸<lb/>
葛武侯傳論餞送梓潼陳衆甫汝南周愿河東裴泰武<lb/>
<pb n="KR4c0048_WYG_021-9a"/>
都符<hi>一作何</hi>義府太山羊士諤隴西李鍊凡六序廬山禪<lb/>
居記辭李常侍啟逺遊賦七夕賦皆人文之選已用是<lb/>
陪陳君之後其可謂具體者歟嗚呼公既悟文而疾既<lb/>
即功而廢廢不逾年大病及之卒不得窮其工竟其才<lb/>
遺文未克流於世休聲未克充於時凡我從事於文者<lb/>
所宜追惜而悼慕也宗元以通家修好㓜獲省謁故得<lb/>
奉公元兄命論次篇簡遂述其制作之所詣以繫於後<lb/>
　　濮陽吴君文集序<hi>㩀傳吴武陵信州人元和初擢進士第不書其父之名與文唯</hi>
<pb n="KR4c0048_WYG_021-9b"/>
　　　<hi>載初栁宗元謫永州而武陵亦坐事流永州宗元賢其材與序所言皆合武陵元和三年到永</hi>
　　　<hi>序當在是時作</hi>
愽陵崔成務嘗為信州從事為余言邑有聞人濮陽吴<lb/>
君弱齡長鬛而廣顙好學而善文居鄉黨未嘗不以信<lb/>
義交於物教子弟未嘗不以忠孝端其本以是卿相賢<lb/>
士率以亢禮余嘗聞而志乎心㑹其子偘<hi>口旱切與侃同樂也又強</hi>
<hi>直也亦音去聲</hi>更名武陵升進士得罪來永州因奉其先人文<lb/>
集十巻再拜請余以文冠其首余得徧觀焉其為辭賦<lb/>
<pb n="KR4c0048_WYG_021-10a"/>
有戒茍冒陵僭之志其為詩歌有交王公大人之義其<lb/>
為誄誌弔祭有孝恭慈仁之誠而多舉六經聖人之大<lb/>
㫖發言成章有可觀者古之司徒必求秀士由鄉而升<lb/>
之天官古之太史必求人風陳詩以獻於法官然後材<lb/>
不遺而智可見近世之居位者或未能盡用古道故吴<lb/>
君之行不昭而其辭不薦雖一命于王而終伏<hi>一作大</hi>其<lb/>
志嗚呼有<hi>一無有字</hi>可惜哉武陵又論次誌傳三巻繼於末<lb/>
其官氏及他才行甚具云<lb/>
<pb n="KR4c0048_WYG_021-10b"/>
　　王氏伯仲唱和詩序<hi>序言乙亥嵗某自南徐來以歴考之乙亥即貞元十一年</hi>
　　　<hi>也序言王氏子某與余通家代為文儒然其名不得而考先友記中有所謂王紓王紹者紹得</hi>
　　　<hi>幸徳宗為徐泗節度今言其伯仲豈是家之子弟耶</hi>
僕聞之世其家業不隕者<hi>隕羽敏切</hi>雖古猶今也<hi>今一作乏</hi>求之<lb/>
於今而有獲焉王氏子某與余通家代為文儒自先天<lb/>
以來策名聞逹秉毫<hi>一無毫字</hi>翰而踐文昌登禁掖者紛綸<lb/>
華耀繼武而起士大夫掉鞅於文囿者<hi>掉徒弔切鞅於亮切</hi>咸不<lb/>
得攀而倫之乙亥嵗某自南徐來執文貺予詞有逺致<lb/>
<pb n="KR4c0048_WYG_021-11a"/>
又著論非班超不能續<hi>一作讀</hi>父兄之書而乃徼狂疾之<lb/>
功以為名<hi>徼古堯切</hi>吾知其奉儒素之道専矣間以兄弟嗣<lb/>
來京師㑹於舊里若璩瑒在魏<hi>魏書應瑒弟璩咸以文章顯璩音渠瑒徒郎切</hi>
機雲入洛<hi>機陸機雲陸雲也晉書二陸入洛三張減價</hi>由是正聲迭奏雅章更<lb/>
和播塤箎之音韻<hi>塤音暄箎陳之切</hi>調律吕之氣候穆然清風<lb/>
發在簡素文章之胄曷能及此况宗兄握炳然之文<hi>一作</hi>
<hi>握炳之文</hi>以賛關石廌冠銀章榮映江湖則嚮時之美談必<lb/>
復其始某也謂余傳卜氏之學宜叙於首章操斧於班<lb/>
<pb n="KR4c0048_WYG_021-11b"/>
郢之門斯強顔耳詩凡若干首<lb/>
　<lb/>
　<lb/>
　<lb/>
　<lb/>
　<lb/>
　<lb/>
　栁河東集巻二十一<lb/>
</p>
<p>
</p>
  </div>
</body>
</text>
</TEI>
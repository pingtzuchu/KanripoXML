<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>柳河東集巻一</head> <lb/>
    <p>
<pb n="KR4c0048_WYG_001-1a"/>
欽定四庫全書<lb/>
　柳河東集巻一<lb/>
　　　　　　　　　　　唐　柳宗元　撰<lb/>
　唐雅　　唐詩　貞符<lb/>
　　獻平淮夷雅表一首<hi>元和十三年刺栁州時作表云違尚書牋奏十有四年蓋</hi>
　　　<hi>公自永貞元年乙酉冬以禮部員外郎繼謫為永州司馬元和十年召至京師又出為栁州刺</hi>
　　　<hi>史至是元和十三年戍戌為十四年也據禮部郎官掌尚書牋奏故云雅與韓文公平淮西碑</hi>
　　　<hi>同時作先儒穆伯長云韓元和聖徳平淮西栁雅章之類皆辭嚴義偉制述如經能崒然聳唐</hi>
<pb n="KR4c0048_WYG_001-1b"/>
　　　<hi>徳於盛漢之表信然哉</hi>
臣宗元言臣負罪竄伏違尚書牋奏十有四年聖恩寛<lb/>
宥命守遐壤懐印曳紱有社有人臣宗元誠感誠荷頓<lb/>
首頓首伏惟睿聖文武皇帝陛下天造神斷克清大憝<lb/>
<hi>徒對切怨也書元惡大憝</hi>金鼓一動萬方畢臣太平之功中興之徳<lb/>
推校千古無所與譲臣伏自忖度<hi>徒各切</hi>有方剛之力不<lb/>
得備戎行<hi>音杭</hi>致死命况今已無事思報國恩<hi>一作恩徳</hi>獨惟<lb/>
文章伏見周宣王時稱中興其道彰大于後罕及然徵<lb/>
<pb n="KR4c0048_WYG_001-2a"/>
於詩大小雅其選徒出狩則車攻吉日<hi>小雅車攻宣王復古也宣王能</hi>
<hi>内修政事外攘夷狄復文武之境土修車馬備器械復㑹諸侯於東都因田獵而選車徒焉吉日美宣王田也</hi>
<hi>能謹微接下無不自盡以奉其上焉</hi>命官分土則崧髙韓奕烝民<hi>大雅崧髙尹吉</hi>
<hi>甫美宣王也天下復平能建國親諸侯褒賞申伯焉韓奕尹吉甫美宣王也能錫命諸侯烝民尹吉甫美宣王</hi>
<hi>也任賢使能周室中興焉</hi>南征北伐則六月采芑<hi>小雅六月宣王北伐也采芭宣王南</hi>
<hi>征也</hi>平淮夷則江漢常武<hi>大雅江漢尹吉甫美宣王也能興衰撥亂命召公平淮夷常武</hi>
<hi>召穆公美宣王也有常徳以立武事因以為戒焉</hi>鏗鍧炳耀<hi>鏗丘耕切鍧呼宏切</hi>盪人耳<lb/>
目<hi>盪音蕩又去聲他浪切</hi>故宣王之形容與其輔佐由今望之若<lb/>
<pb n="KR4c0048_WYG_001-2b"/>
神人然此無它以雅故也臣伏見陛下自即位以來平<lb/>
夏州<hi>據史順宗永貞元年夏綏銀節度㽞後楊惠琳反憲宗元和元年三月夏州兵馬使周承全斬惠琳</hi>
<hi>傳首以獻</hi>夷劔南<hi>據史永貞元年八月劔南西川節度使韋皋卒行軍司馬劉闢自稱留後元和元年</hi>
<hi>正月遣髙崇文討之九月崇文克成都劉闢伏誅</hi>取江東<hi>據史元和二年十月鎮海軍節度使李錡</hi>
<hi>反癸酉鎭海軍兵馬使張子良執李錡十一月甲申李錡伏誅</hi>定河北<hi>據史元和四年成德軍節度使</hi>
<hi>王承宗反五年赦之至十年有罪絶其朝貢詔六節度使進討十三年獻徳棣二州降</hi>今又發自<lb/>
天衷克翦淮右而大雅不作臣誠不佞然不勝憤懣<hi>音悶</hi>
<hi>一作踊懣踊音勇</hi>伏以朝多文臣不敢盡専數事謹撰平淮夷<lb/>
<pb n="KR4c0048_WYG_001-3a"/>
雅二篇雖不及尹吉甫召穆公等庶施諸後代有以佐<lb/>
唐之光明謹昧死再拜以獻臣宗元誠恐誠懼死罪死<lb/>
罪謹言<lb/>
　　平淮夷雅二篇<hi>并序</hi>
皇武命丞相度董師集大功也<hi>淮西彰義軍也徳宗貞元五年拜呉少誠為節</hi>
<hi>度使十四年反詔諸道兵討之其弟少陽自為留後憲宗元和九年少陽死子元濟偽表請主兵不許遂有反</hi>
<hi>謀時遣諸節度兵討之輙不利朝臣皆請罷兵獨裴度奏病在腹心不時去且為大患十二年宰相逢吉涯又</hi>
<hi>建言宜休師惟度請身自督戰憲宗謂曰果為朕行乎度俯伏流涕曰臣誓不與賊偕存即拜彰義軍節度淮</hi>
<pb n="KR4c0048_WYG_001-3b"/>
<hi>西宣慰招討處置使以韓洪為都統表馬摠為宣慰副使韓愈為行軍司馬李正封馮宿李宗閔備兩使幕府</hi>
<hi>奏罷中官統監使將得專制號令一戰氣倍未幾李愬夜入懸瓠城縛呉元濟以獻度遣馬揔先入蔡持節徐</hi>
<hi>進撫定其人民始知有生之樂衆皆感泣留馬揔為留後</hi>
皇耆其武<hi>耆音指乂巨移切致也詩周頌勝殷遏劉耆定爾功蓋頌武王之武焉</hi>于溵于<lb/>
淮<hi>溵音殷今商水縣北憲宗紀李光顔烏重𦙍及呉元濟戰于小溵河即此也</hi>既巾乃車<hi>巾一</hi>
<hi>作徒</hi>環蔡具來狡衆昏嚚<hi>狡古巧切/嚚魚斤切</hi>甚毒于酲<hi>酲音呈酒病也</hi>狂<lb/>
奔呌呶<hi>尼交切亦作詉</hi>以扞大刑<hi>扞侯旰切</hi>皇咨于度惟汝一徳曠<lb/>
誅四紀其傒汝克錫汝斧鉞其往視師師是蔡人以宥<lb/>
<pb n="KR4c0048_WYG_001-4a"/>
以釐<hi>音禧</hi>度拜稽首廟于元龜既禡既類于社是宜<hi>禡莫駕切</hi>
<hi>類禡社宜皆師祭也禮記曰天子將出征類乎上帝宜乎社造乎襧禡於所征之地</hi>金節煌煌鍚<lb/>
盾雕戈<hi>盾之尹切兵器所以蔽身</hi>犀甲熊斾威命是荷<hi>音河左氏昭七年弗克負</hi>
<hi>荷音作河</hi>度拜稽首出次于東天子餞之罍斚是崇<hi>斚舉下切尊名</hi>
<hi>也</hi>鼎臑俎胾<hi>臑奴刀切羊豕/臂也胾側吏切</hi>五獻百籩<hi>禮記一獻質三獻文五獻察</hi>
凢百卿士班以周旋既涉于滻<hi>音産水名也</hi>乃翼乃前孰圖<lb/>
厥猷其佐多賢宛宛周道于山于川逺揚邇昭陟降連<lb/>
連我斾我旗于道于陌訓于羣帥拳勇來格公曰徐之<lb/>
<pb n="KR4c0048_WYG_001-4b"/>
無恃頟頟<hi>鄂格切</hi>式和爾容惟義之宅進次于郾<hi>於獻於㦥二切</hi>
<hi>潁川縣名</hi>彼昬卒狂裒兇鞠頑<hi>裒蒲侯切聚也鞠音菊與掬同</hi>鋒蝟斧螗赤<lb/>
子匍匐厥父是亢<hi>音剛</hi>怒其萌芽以悖太陽王旅渾渾<hi>胡本</hi>
<hi>人胡昆切</hi>是佚是怙既獲敵師若飢得餔<hi>蒲故切</hi>蔡兇伊窘悉<lb/>
起來聚左擣其虚<hi>擣音禱</hi>靡愆厥慮載闢載祓<hi>音弗</hi>丞相是<lb/>
臨㢮其武刑<hi>弛施是切解也</hi>諭我德心其危既安有長如林<hi>長上</hi>
<hi>聲</hi>曾是讙譊<hi>尼交切</hi>化為謳吟皇曰來歸汝復相予爵之<lb/>
成國胙以夏墟<hi>胙存故切度本傳度入朝策勲進金紫光禄大夫𢎞文館大學士上柱國晉國</hi>
<pb n="KR4c0048_WYG_001-5a"/>
<hi>公户三千復知政事晉地即夏之所都故曰夏墟左氏昔武王克商分唐叔命以唐誥而封於夏墟注夏墟大</hi>
<hi>夏今太原晉陽也一本爵之成國作公于有晉則意若重複耳</hi>度拜稽首天子聖神度<lb/>
拜稽首皇祐下人淮夷既平震是朔南宜廟宜郊以告<lb/>
德音歸牛休馬豐稼于野我武惟皇永保無疆<lb/>
　　　皇武十有一章章八句<lb/>
方城命愬守也<hi>愬音素</hi>卒入蔡得其大醜以平淮右<hi>考愬本傳</hi>
<hi>初憲宗討呉元濟唐鄧節度使髙霞遇既敗以袁滋代將復無功遂以愬檢校左散騎常侍為隋唐鄧節度使</hi>
<hi>愬至軍推誠待士衆願為之死與元濟戰數有功獲其將李祐釋而不殺與共謀討賊之計由是悉賊虛實愬</hi>
<pb n="KR4c0048_WYG_001-5b"/>
<hi>知其隙可乗乃遣從事鄭澥見裴度告師期元和十二年八月度至師責戰益急十月愬用李祐計自方城因</hi>
<hi>天大雪疾馳百二十里夜半至懸瓠城破其門取呉元濟以獻盡得其屬人卒度入蔡以皇帝命赦其人淮西</hi>
<hi>平大饗賚功師還之月因以其食賜蔡人凢蔡卒三萬五千其不樂為兵願歸為農者十九悉縱之</hi>
方城臨臨王卒峙之<hi>峙大里切供峙具也</hi>匪徼匪競<hi>徼古堯切求也</hi>皇有<lb/>
正命皇命于愬往舒余仁踣彼艱頑<hi>踣蒲墨切僵也</hi>柔惠是馴<lb/>
愬拜即命于皇之訓既礪既攻以後厥刄王卒嶷嶷<hi>魚力</hi>
<hi>切</hi>熊羆是式銜勇韜力<hi>衘乎/監切</hi>日思奮殛<hi>一作思奮于殛一作日思于殛</hi>
冦昏以狂敢蹈愬疆士獲厥心大袒髙驤長㦸酋矛粲<lb/>
<pb n="KR4c0048_WYG_001-6a"/>
其綏章右翦左屠聿禽其良其良既宥告以父母恩柔<lb/>
于肌卒貢爾有維彼攸恃乃偵乃誘<hi>偵丑盈丑正二切</hi>維彼攸<lb/>
宅乃發乃守其恃爰獲我功我多陰諜厥圖<hi>諜達協切</hi>以完<lb/>
爾訛雨雪洋洋<hi>雨去聲</hi>大風來加于燠其寒<hi>燠乙六切</hi>于邇其<lb/>
遐汝陰之茫懸瓠之峩是震是拔大殱厥家<hi>殱將廉切</hi>狡虜<lb/>
既縻輸于國都示之市人即社行誅<hi>行一作㠯</hi>乃諭乃止蔡<lb/>
有厚喜完其室家仰父俯子汝水沄沄<hi>于分切水流貌</hi>既清而<lb/>
瀰蔡人行歌我步逶遲<hi>逶於危切</hi>蔡人歌矣蔡風和矣孰纇<lb/>
<pb n="KR4c0048_WYG_001-6b"/>
蔡初<hi>纇盧對切</hi>胡甈爾居<hi>甈丘例切毁也爾雅康瓠謂之甈説文康瓠破罌也</hi>式慕以<lb/>
康為愿有餘是究是咨皇德既舒皇曰咨愬裕乃父功<lb/>
昔我文祖惟西平是庸内誨于家外刑于邦孰是蔡人<lb/>
而不率從蔡人率止惟西平有子西平有子<hi>愬李晟子也李晟事</hi>
<hi>徳宗平朱泚之亂功居多後封西平郡王</hi>惟我有臣疇允<hi>一作亢</hi>大拜俾惠我<lb/>
人于廟告功以顧萬方<lb/>
　　　方城十有一章章八句<lb/>
　　唐鐃歌鼔吹曲十二篇<hi>并序</hi>　<hi>稽漢志及魏書其曲皆不得其詳帷</hi>
<pb n="KR4c0048_WYG_001-7a"/>
　　　<hi>晉志有云漢時有短簫鐃歌之曲其曲有朱鷺思悲翁艾如張上之囬雍離戰城南巫山髙上</hi>
　　　<hi>陵將進酒君馬黄芳樹有所思雉子班聖人出上邪臨髙臺逺如期石留務成元雲黄爵行釣</hi>
　　　<hi>竿等曲列於鼓吹多序戰陣之事及魏受命改其十二曲使繆襲為詞述以功德代漢改朱鷺</hi>
　　　<hi>為楚之平言魏也改思悲翁為戰滎陽言曹公也改艾如張為獲吕布言曹公東圍臨淮擒吕</hi>
　　　<hi>布也改上之回為克官渡言曹公與袁紹戰破之於官渡也改雍離為舊邦言曹公勝袁紹於</hi>
　　　<hi>官渡還譙收藏死亡士卒也改戰城南為定武功言曺公初破鄴武功之定始乎此也改巫山</hi>
　　　<hi>髙為屠栁城言曹公越北塞歴白檀破三郡烏桓於栁城也改上陵為平南荆言曹公平荆州</hi>
　　　<hi>也改將進酒為平關中言曹公征馬超定關中也改有所思為應帝期言文帝以聖徳受命應</hi>
<pb n="KR4c0048_WYG_001-7b"/>
　　　<hi>運期也改芳樹為邕熙言魏氏臨其國君臣邕穆庶績咸熈也改上邪為太和言明帝繼體承</hi>
　　　<hi>統太和改元徳澤流布也其餘並同舊名及晉武帝受禪乃令傅𤣥製為二十二篇亦述以功</hi>
　　　<hi>徳代魏改朱鷺為靈之祥言宣帝之佐魏猶虞舜之事堯既有石瑞之徵又能用武以誅孟達</hi>
　　　<hi>之逆命也改思悲翁為宣受命言宣帝禦諸葛亮飬威重運神兵亮震怖而死也改艾如張為</hi>
　　　<hi>征遼東言宣帝陵大海之表討滅公孫氏而梟其首也改上之回為宣輔政言宣帝聖道深逺</hi>
　　　<hi>撥亂反正網羅文武之才以定二儀之序也改雍離為時運多難言宣帝致討呉方有征無戰</hi>
　　　<hi>也改戰城南為景龍飛言景帝克明威教賞順夷逆隆無疆洪基也改巫山髙為平王衡言景</hi>
　　　<hi>帝一萬國之殊風齊四海之乖心禮賢養士而纂洪業也改上陵為文皇統百揆言文帝始統</hi>
<pb n="KR4c0048_WYG_001-8a"/>
　　　<hi>百揆用人有序以敷太平之化也改將進酒為因時運言因時運變聖謀潛施解長蛇之交離</hi>
　　　<hi>羣桀之黨以武濟文以邁其徳也改有所思為惟庸蜀言文帝既平萬乗之蜀封建萬國復五</hi>
　　　<hi>等之爵也改芳樹為天序言聖皇應厯受禪宏濟大化用人各盡其才也改上邪為大晉承運</hi>
　　　<hi>期言聖皇膺籙受圖化象神明也改君馬黄為金靈運言聖皇踐祚致敬宗廟而孝道行于天</hi>
　　　<hi>天下改雉子班為穆我皇言聖皇受禪徳合神明也改聖人出為仲春振旅言大晉申文武之</hi>
　　　<hi>教畋獵以時也改臨髙臺為夏苗田言大晉畋狩順時為苖除害也改逺如期為仲秋獮田言</hi>
　　　<hi>大晉雖有文徳不廢武事順時以殺伐也改石留為順天道言仲冬大閱用武修文大晉之徳</hi>
　　　<hi>配天也改務成為唐堯言聖皇陟帝位徳化光四表也元雲依舊名言聖皇用人各盡其才也</hi>
<pb n="KR4c0048_WYG_001-8b"/>
　　　<hi>改黄爵行為伯益言赤烏衘書有周以興今聖皇受命神雀來也釣竿依舊名言聖皇徳配堯</hi>
　　　<hi>舜又有吕望之佐濟大功致太平也然漢魏晉之曲皆二十有二篇而公之序云漢曲十二篇</hi>
　　　<hi>魏曲十四篇晉曲十六篇豈公意之所取者止於是耶公為禮部員外郎在永貞元年二月八</hi>
　　　<hi>日憲宗即位改元元和十一月公貶永州司馬歌曲蓋元和改元後作云鐃尼交切如鈴無舌</hi>
　　　<hi>有秉吹尺偽切</hi>
臣宗元言臣幸以罪居永州受食府廪竊活性命得視<lb/>
息無治事時恐懼小閒<hi>音閑</hi>又盜取古書文句聊以自娯<lb/>
<hi>元俱切</hi>伏觀漢魏以來代有鐃歌鼓吹詞惟唐獨無有臣<lb/>
<pb n="KR4c0048_WYG_001-9a"/>
為郎時以太常聨禮部嘗聞鼓吹署<hi>音竪</hi>有戎樂詞獨不<lb/>
列今又考漢曲十二篇魏曲十四篇晉曲十六篇漢歌<lb/>
詞不明紀功德魏晉歌功德<hi>一有具</hi>今臣竊取魏晉義用<lb/>
漢篇數為唐鐃歌鼓吹曲十二篇紀髙祖太宗功能之<lb/>
神竒因以知取天下之勤勞命將用師之艱難毎有戎<lb/>
事治兵振旅幸歌臣詞以為容且得大戒冝敬而不害<lb/>
臣淪棄即死言與不言其罪等耳猶冀能言有益國事<lb/>
不敢效怨懟<hi>徒對切</hi>黙已專謹冒死上<lb/>
<pb n="KR4c0048_WYG_001-9b"/>
　　隋亂既極唐師起晉陽平姦豪為生人義主以仁<lb/>
　　　興武為晉陽武第一<hi>晉陽太原屬邑唐髙祖當隋大業十二年煬帝以為</hi>
　　　<hi>太原留守是時煬帝南逰江淮天下盜起太宗在晉陽陰有安天下之志義寧元年晉陽宫監</hi>
　　　<hi>裴寂晉陽令劉文靜與太宗協謀遂起義兵晉陽八月髙祖克長安武徳元年隋禪位於唐髙</hi>
　　　<hi>祖即位</hi>
晉陽武奮義威煬之渝<hi>煬余亮切渝一本作淪</hi>徳焉歸氓畢屠綏<lb/>
者誰皇烈烈專天機號以仁揚其旗日之昇九土晞訴<lb/>
田圻<hi>音祈一作圻恥格切</hi>流洪輝有其二<hi>論語三分天下有其二</hi>翼餘隋斮<lb/>
<pb n="KR4c0048_WYG_001-10a"/>
梟驁<hi>斮側畧切斬也梟古堯切鳥名鷔音敖</hi>連熊螭枯以肉勍者羸<hi>勍音勤羸</hi>
<hi>倫為切</hi>后土蕩𤣥穹彌合之育莽然施惟德輔慶無期<lb/>
　　　右晉陽武二十六句<hi>句三字</hi>
　　唐既受命李密自敗來歸以開黎陽斥東土為獸<lb/>
　　　之窮第二<hi>一本李密自邙山之敗其下皆貳伯王之業知天授在唐遂歸於有道享</hi>
　　　<hi>我爵命為獸之窮李密遼東襄平人隋末楊元感起兵黎陽密往從之不見用元感敗密潛歸</hi>
　　　<hi>以策干東都賊翟讓讓推密為盟主號魏公移檄州縣列煬帝十罪天下震動義寜元年隋遣</hi>
　　　<hi>王世充選卒十萬擊密唐武徳元年密失利遂與其衆二萬人歸關中既至髙祖拜光禄卿封</hi>
<pb n="KR4c0048_WYG_001-10b"/>
　　　<hi>邢國公後禮寖薄密意不平未幾髙祖遣密詣山東收其餘衆適後有詔召密密懼遂謀叛據</hi>
　　　<hi>姚林城熊州副將盛彦師擊斬之傳首長安初密之始起兵也徐世勣為其將取黎陽就守之</hi>
　　　<hi>及密歸朝廷其地東屬海南至江西直汝北底魏郡皆世勣所統未有所屬勣謂長史郭孝恪</hi>
　　　<hi>曰此民衆土地皆魏公有也吾若獻之是利主之敗以為已功吾所羞也乃録郡縣户口以啓</hi>
　　　<hi>密請自上之髙祖於是賜勣姓李至密以謀反誅帝遣使示勣以密反狀勣表請收葬詔從之</hi>
獸之窮奔大麓<hi>音鹿山足也</hi>天厚黄德狙獷服<hi>狙七余切獷古猛切揚雄</hi>
<hi>劇秦美新肉角之獸狙獷而不臻注狙獷犬嚙人者也</hi>甲之櫜弓<hi>櫜音羔韜也詩載櫜弓矢</hi>弭<lb/>
矢箙<hi>弭綿婢切止也箙音服矢房也</hi>皇旅靖敵途蹙自亡其徒匪予戮<lb/>
<pb n="KR4c0048_WYG_001-11a"/>
屈<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>猛<hi>
                        <graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>字唐韻集韻官韻並無或謂當/作<graphic n="KR1373" url="https://raw.githubusercontent.com/kanripo/KR-Gaiji/master/images/KR1373.png" mimeType="image/png"/>音暴强侵也周禮有司<graphic n="KR1373" url="https://raw.githubusercontent.com/kanripo/KR-Gaiji/master/images/KR1373.png" mimeType="image/png"/>氏</hi>䖍慄慄<hi>音栗</hi>縻<lb/>
以尺組<hi>縻忙皮切</hi>噉以秩<hi>噉杜覧切與㗖同</hi>黎之陽土茫茫富兵戎<lb/>
盈倉箱乏者德莫能亨<hi>音香協聲享也</hi>驅豺兕授我疆<lb/>
　　　右獸之窮二十二句<hi>其十八句句三字其四句句四字</hi>
　　太宗師討王充建徳助逆師奮擊武牢下擒之遂<lb/>
　　　降充為戰武牢第三<hi>王世充西域胡也隋煬帝時以戰功累遷至右翊衞</hi>
　　　<hi>將軍唐武徳元年煬帝㐫問至東都世充等奉越王侗即皇帝位侗封世充鄭國公二年世充</hi>
　　　<hi>脅越王侗求禪遂僭位改元國號鄭三年髙祖議討王世充世充聞之選諸州鎭驍勇皆集洛</hi>
<pb n="KR4c0048_WYG_001-11b"/>
　　　<hi>陽以備唐九月秦王世民及尉遲敬德屈突通與世充戰大破之世充僅以身免先是竇建徳</hi>
　　　<hi>乗隋亂入髙雞泊為盜後越王侗封之為夏王因與王世充結懽至是世充既敗窮蹙遂遣使</hi>
　　　<hi>求援於建徳建徳運糧逺來助之秦王乃分兵守洛陽而親將驍騎出武牢東以待建徳之至</hi>
　　　<hi>建德迫於武牢不得進秦王與戰大破遂擒之囚至洛陽城下以示世充世充乃降</hi>
戰武牢動河朔逆之助圖掎角<hi>犄居綺切説文偏引也左氏譬如捕鹿晉人掎</hi>
<hi>之諸戎角之又三國志呉陸遜攻蜀曰掎角此冦正在今日</hi>怒鷇麛<hi>鷇古侯切鳥子生哺者諸本並</hi>
<hi>作<graphic n="KR1145" url="https://raw.githubusercontent.com/kanripo/KR-Gaiji/master/images/KR1145.png" mimeType="image/png"/>丘候切義與鷇同麛莫兮切鹿子也</hi>抗喬嶽翹萌芽傲霜雹王謀内定<lb/>
申掌握鋪施芟夷二主縛憚華戎廓封畧命之瞢<hi>母亘切又</hi>
<pb n="KR4c0048_WYG_001-12a"/>
<hi>謨中眉登莫鳯三切不明也</hi>卑以斮<hi>音斫斬也</hi>歸有徳唯先覺<lb/>
　　　右戰武牢十八句<hi>其十六句句三字其二句句四字</hi>
　　薛舉據涇以死子仁杲尤勇以暴師平之為涇水<lb/>
　　　黄第四<hi>薛舉隋末起兵隴西自號西秦霸王唐武德元年冦涇州秦王世民帥兵拒之</hi>
　　　<hi>後逼髙墌至于豳岐唐兵不設備而敗舉遂拔髙墌城八月舉謀取長安㑹有疾死子仁杲立</hi>
　　　<hi>復圍涇州十一月秦王至髙墌仁杲使宗羅㬋將兵來拒秦王與之相持六十餘口遣將擊之</hi>
　　　<hi>於淺水原羅㬋軍大潰秦王乃親帥驍騎據涇水臨之仁杲遂降十二月歸斬于長安市</hi>
涇水黄隴野茫負太白騰天狼<hi>太白天狼星名天官書曰秦之疆候在太白占</hi>
<pb n="KR4c0048_WYG_001-12b"/>
<hi>於狼狐蓋太白當秦疆而涇隴即秦地故云又天狼妖星以喻貪殘楚詞曰舉長矢兮射天狼</hi>有鳥<lb/>
鷙立<hi>鷙音至</hi>羽翼張鉤喙決前<hi>喙許噦/切口也</hi>距<hi>一作/鉅</hi>趯傍<hi>趯音惕跳</hi>
<hi>也</hi>怒飛飢嘯翾不可當<hi>翾隳縁切飛也</hi>老雄死子復良巢岐飲<lb/>
渭肆翺翔<hi>上牛刀切下音詳</hi>頓地紘提天綱列缺掉幟<hi>尺志切</hi>招<lb/>
揺耀鋩<hi>列鈌電名選霹靂列鈌招揺星名晉志招揺主胡兵鋩音芒</hi>鬼神來助夢嘉<lb/>
祥腦塗原野魄飛揚星辰復恢一方<lb/>
　　　右涇水黄二十四句<hi>其十五句句三字其九句句四字</hi>
　　輔氏憑江淮竟東海命將平之為奔鯨沛第五<hi>輔氏</hi>
<pb n="KR4c0048_WYG_001-13a"/>
　　　<hi>輔公祏也隋季與杜伏威為盜轉掠淮南伏威自號揔管以公祏為長史賊李子通據東海伏</hi>
　　　<hi>威使公祏渡江擊之盡降其衆唐武徳二年杜伏威遣使歸國詔授公祏淮南道行臺封舒國</hi>
　　　<hi>公六年伏威入朝留公祏居守八月遂愆位國稱宋遣將侵海州冦壽陽詔趙郡王孝恭及李</hi>
　　　<hi>靖黄君漢李世勣等討之七年三月公祏敗走野人執送孝恭斬之乃傳首京師</hi>
奔鯨沛盪海垠<hi>盪音蕩又他浪切垠魚巾切岸也</hi>吐霓翳日<hi>霓音倪屈虹也翳壹</hi>
<hi>計切</hi>腥浮雲帝怒下顧哀墊昏<hi>墊丁念切書丁昬昏墊</hi>授以神柄推<lb/>
元臣手授天矛截脩鱗披攘蒙霿<hi>武賦切與霧同又音茂</hi>開海門<lb/>
地平水靜浮天根羲和顯耀<hi>淮南子羲和日御也</hi>乗清氛赫炎溥<lb/>
<pb n="KR4c0048_WYG_001-13b"/>
暢融大鈞<lb/>
　　　右奔鯨沛十八句<hi>其十句句三字其八句句四字</hi>
　　梁之餘保荆衡巴巫窮南越良將取之不以師為<lb/>
　　　苞枿第六<hi>蕭銑後梁宣帝曽孫隋煬帝以外戚擢為羅川令大業十三年岳州校尉</hi>
　　　<hi>黄景珍等謀反推銑為主銑即募兵揚言跡盜以應景珍乃以十月稱梁公初潁川賊沈栁生</hi>
　　　<hi>來冦縣至是亦以衆歸銑不五日逺近爭附衆數萬乃趍巴陵自稱梁王義寕二年僭稱皇帝</hi>
　　　<hi>遣將拔豫章取南郡定嶺表西至三峽南交趾北距漢水皆附屬兵至四十萬唐武徳元年徙</hi>
　　　<hi>居江陵四年九月髙祖詔發巴蜀兵以趙郡王孝恭李靖統十二揔管兵自䕫州順流東下以</hi>
<pb n="KR4c0048_WYG_001-14a"/>
　　　<hi>擊之李靖乗江漲掩其不備抵其城下孝恭等抜荆門宜都二鎮進至夷陵銑將精兵數萬屯</hi>
　　　<hi>清江又撃走之孝恭乗勝直抵江陵勒兵圍之銑内外阻絶問策于崇文本文本勸銑降銑謂</hi>
　　　<hi>羣臣曰天不祚梁不可復支矣若必待力屈則百姓䝉患奈何以我一人之故䧟百姓於塗炭</hi>
　　　<hi>乎十月下令開門出降曰當死者惟銑耳百姓無罪願不殺掠孝恭送銑于長安斬于都市南</hi>
　　　<hi>方州縣聞之皆望風欵附劉泊以嶺南五十餘城降寗長真以寧越鬱林之地降隋漢陽太守</hi>
　　　<hi>馮盎帥所部來降先是或説盎曰公所領二十餘州地已廣於趙佗宜自稱南越王盎不從於</hi>
　　　<hi>是嶺南平</hi>
苞枿<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>矣<hi>枿牙葛切斬木復生曰枿<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>宇官韻唐韻集韻玉篇並無恐作㬣誤書日為黒㬣音隊茂</hi>
<pb n="KR4c0048_WYG_001-14b"/>
<hi>也</hi>惟根之蟠彌巴蔽荆<hi>荆州即江陵也</hi>負南極以安<graphic n="KR1834" url="https://raw.githubusercontent.com/kanripo/KR-Gaiji/master/images/KR1834.png" mimeType="image/png"/>我舊梁<lb/>
氏<hi>
                        <graphic n="KR1834" url="https://raw.githubusercontent.com/kanripo/KR-Gaiji/master/images/KR1834.png" mimeType="image/png"/>音冒</hi>緝綏艱難江漢之阻都邑固以皃<hi>音完</hi>聖人作神<lb/>
武用有臣勇智奮不以衆投迹死地謀猷縱化敵為家<lb/>
慮則中浩浩海裔不威而同係縲降王<hi>縲力追切孟子係縲其子弟注</hi>
<hi>係縲猶結縛也降胡江切</hi>定厥功澶漫萬里<hi>澶音幝漫謨官切又莫半切澶漫水大貌</hi>宣<lb/>
唐風蠻夷九譯<hi>音亦傳四方之言曰譯</hi>咸來從凱還金奏<hi>凱可海切還音</hi>
<hi>旋</hi>象形容<hi>趙王孝恭傳蕭銑降帝恱遷孝恭荆州大揔管詔圖破銑狀以進</hi>震赫萬國<lb/>
㒺不龔<hi>音恭義同通用</hi>
<pb n="KR4c0048_WYG_001-15a"/>
　　　右苞枿二十八句<hi>其十六句句四字其三句句五字其九句句三字</hi>
　　李軌保河右師臨之不克變或執以降為河右平<lb/>
　　　第七<hi>李軌方隋大業中薛舉亂金城軌與曹<graphic n="KR0903" url="https://raw.githubusercontent.com/kanripo/KR-Gaiji/master/images/KR0903.png" mimeType="image/png"/>等據河右以觀天下變遂自稱河西大凉</hi>
　　　<hi>王悉有河西唐武德元年髙祖與書招撫之欲與共圖秦隴軌大喜遣其弟懋入貢髙祖命張</hi>
　　　<hi>俟德册拜軌為涼州摠管封梁王二年俟徳至涼軌欲去帝號受唐官爵曹珍謂已為天子不</hi>
　　　<hi>可復自貶黜軌從之遣鄧曉入見奉書稱皇從帝大凉皇帝臣軌而不受官爵髙祖怒始議興</hi>
　　　<hi>師討之㑹李軌將安修仁兄興貴仕長安表請說軌遂遣之興貴至武威軌以為左右衞大將</hi>
　　　<hi>軍興貴乗問說軌令舉河西以歸唐軌不聽興貴退與修仁陰結諸胡起兵擊軌軌出戰而敗</hi>
<pb n="KR4c0048_WYG_001-15b"/>
　　　<hi>興貴遂執軌以聞河西悉平</hi>
河右澶漫頑為之魁王師如雷震崑崙以頺<hi>崑音昆崙盧昆切山</hi>
<hi>名在凉地頺徒回切</hi>上聾下聦驁不可迴助讎抗有徳惟人之災<lb/>
乃潰乃奮執縛歸厥命萬室蒙其仁一夫則病濡以鴻<lb/>
澤皇之聖威畏徳懐功以定順之于理物咸遂厥性<lb/>
　　　右河右平十八句<hi>其十一句句四字其五句句五字其二句句三字</hi>
　　突厥之大古夷狄莫强焉師大破之降其國告于<lb/>
　　　廟為鐵山碎第八<hi>突厥古匈奴北部也舊史云隋大業中始畢可汗立值天</hi>
<pb n="KR4c0048_WYG_001-16a"/>
　　　<hi>下大亂中國之人奔之者衆其族强盛東自契丹室韋西盡吐谷渾髙昌諸國皆臣屬之控弦</hi>
　　　<hi>百餘萬髙視陰山有輕中夏之志髙祖起義兵遣劉文靜聘于始畢引以為援始畢遣其兵衆</hi>
　　　<hi>從平京城自後恃功驕踞髙祖以中原未定毎優容之武德二年又立突利可汗頡利突利承</hi>
　　　<hi>父兄之資尤有憑陵中國之意今年冦定襄明年襲馬邑得志則深入負則請和者屢矣九年</hi>
　　　<hi>又入冦便橋太宗親與盟于渭上未幾復冦貞觀三年太宗詔李靖李勣六揔管師凢十餘萬</hi>
　　　<hi>皆受靖節制討之十二月突利可汗率所部來奔四年正月李靖進屯惡陽嶺夜襲定襄破之</hi>
　　　<hi>頡利大懼遂竄于鐵山遣使入朝請舉國内附太宗遣唐儉安修仁持節慰撫之靖乗間襲擊</hi>
　　　<hi>遂大破滅其國頡利出奔張寳相生擒之復定襄安常之地斥土界自陰山北至于大漠</hi>
<pb n="KR4c0048_WYG_001-16b"/>
鐵山碎大漠舒二虜勁<hi>謂頡利突厥二可汗也</hi>連穹廬背北海専<lb/>
坤隅歲來侵邊或傳于都天子命元帥奮其雄圖破定<lb/>
襄降魁渠窮竟窟宅斥余吾<hi>前漢武帝紀馬生余吾水中應劭曰在朔方北也斥</hi>
<hi>一作井</hi>百蠻破膽邊氓蘇威武燀<hi>已善切一作輝</hi>耀明鬼區利澤<lb/>
彌萬祀功不可踰官臣拜首惟帝之謩<lb/>
　　　右鐵山碎二十二句<hi>其十一句句三字其九句句四字其二句句五字</hi>
　　劉武周敗裴寂咸有晉地太宗滅之為靖本邦第<lb/>
　　　九<hi>劉武周馬邑人隋義寧元年斬郡守王仁恭自稱太守收兵得萬餘人遣使附于突厥合</hi>
<pb n="KR4c0048_WYG_001-17a"/>
　　　<hi>兵攻取三月襲破樓煩郡取汾陽宫僭稱皇帝㑹上谷賊宋金剛率衆歸之遂圖晉陽南向以</hi>
　　　<hi>爭天下唐武徳二年率兵侵并州又進冦介州䧟之五月髙祖遣李仲文討之一軍全没六月</hi>
　　　<hi>右僕射裴寂請自行進討七月又為宋金剛所敗自晉州以北城鎮俱没武周進逼并州齊王</hi>
　　　<hi>元吉委城遁走武周遂據太原遣金剛進攻晉州六日城䧟關中大駭十月太宗表請益兵往</hi>
　　　<hi>擊之三年四月破宋金剛于雀兒谷又破武周于洛州武周及金剛遂奔突厥太宗進平并州</hi>
　　　<hi>遂復故地未幾金剛背突厥而亡要斬武周亦謀歸馬邑為突厥所殺</hi>
本邦伊晉惟時不靖根柢之揺<hi>柢曲禮切木根也</hi>枝葉攸病守<lb/>
臣不任勩于神聖<hi>勩羊至切勞也又音曵</hi>惟鉞之興翦焉則定洪<lb/>
<pb n="KR4c0048_WYG_001-17b"/>
惟我理式和以敬羣頑既夷庶績咸正皇謩載大惟人<lb/>
之慶<lb/>
　　　右靖本邦十四句<hi>句四字</hi>
　　李靖滅吐谷渾<hi>音魂</hi>西海上為吐谷渾第十<hi>舊史李靖傳貞</hi>
　　　<hi>觀初吐谷渾冦邊太宗頋謂侍臣曰得李靖為帥豈非善也靖乃見房𤣥齡曰靖雖年老尚堪</hi>
　　　<hi>一行太宗即以靖為西海道大揔管統諸道揔管兵征之九年師次伏俟嶺吐谷渾燒去野草</hi>
　　　<hi>以餒我師諸將或言不可赴敵唯李靖决計而進深入敵境遂踰積石山大破其國吐渾之衆</hi>
　　　<hi>殺其可汗來降</hi>
<pb n="KR4c0048_WYG_001-18a"/>
吐谷渾盛强背西海以夸歲侵擾我疆退匿險且遐帝<lb/>
謂神武師往征靖皇家烈烈斾其旗熊虎雜龍蛇王旅<lb/>
千萬人銜枚黙無譁<hi>漢史章邯夜衘枚擊項梁定陶顔師古注曰衘枚者止言語譁囂欲</hi>
<hi>令敵人不知其來也周官有銜枚氏枚狀如箸横衘之繣絜放於項繣者結礙也絜者繞也蓋為結繞而繞項</hi>
<hi>也譁音華</hi>束刄踰山徼<hi>克堯切又音呌境也</hi>張翼縱漠沙一舉刈草菅<lb/>
尸骸積如麻除惡務本根況敢遺萌芽洋洋西海水威<lb/>
命窮天涯係虜來王都犒樂窮休嘉<hi>犒口到切</hi>登髙望還師<lb/>
竟<hi>一作競</hi>野如春華行者靡不歸親戚讙要遮<hi>要伊消切揚雄傳淫</hi>
<pb n="KR4c0048_WYG_001-18b"/>
<hi>淫與與前後要遮</hi>凱還獻清廟萬國思無邪<lb/>
　　　右吐谷渾二十六句<hi>句五字</hi>
　　李靖滅髙昌為髙昌第十一<hi>髙昌地在京師西四千八百里其國有二</hi>
　　　<hi>十一城唐武徳二年麴文雅孠立為王自後遣使朝貢不絶貞觀四年文雅入朝太宗禮賜甚</hi>
　　　<hi>厚久之文雅與突厥通凢西域朝貢道其國者咸見壅掠遂踈朝貢之禮太宗下璽書示以禍</hi>
　　　<hi>福皆不從十三年命吏部尚書侯君集為交河道大㧾管率薛萬均等擊之十四年文雅聞王</hi>
　　　<hi>師至磧口悸駭無它計發病死子智盛立王師進逼其都智盛乃降麴氏有國至智盛凢九世</hi>
　　　<hi>而滅據新舊史髙昌傳及李靖傳皆不見靖滅髙昌事而公題云李靖滅髙昌無所考焉</hi>
<pb n="KR4c0048_WYG_001-19a"/>
麴氏雄西北别絶臣外區<hi>别筆列切異也</hi>既恃逺且險縱傲不<lb/>
我虞烈烈王者師熊螭以為徒<hi>螭抽知切</hi>龍旂翻海浪馹騎<lb/>
馳坤隅<hi>馹音日説文驛傳也</hi>賁育搏嬰兒<hi>孟賁夏育古之勇士也</hi>一掃不復<lb/>
餘平沙際天極但見黃雲驅臣靖執長纓智勇伏囚拘<lb/>
<hi>漢賈誼傳窘若囚拘</hi>文皇南靣坐夷狄千羣趍咸稱天子神往古<lb/>
不得俱獻號天可汗<hi>貞觀四年四月西北君長請上號為天可汗汗音寒</hi>以覆我<lb/>
國都兵戎不交害各保性與軀<lb/>
　　　右髙昌二十二句<hi>句五字</hi>
<pb n="KR4c0048_WYG_001-19b"/>
　　既克東蠻羣臣請圖蠻夷狀如周書王㑹為東蠻<lb/>
　　　第十二<hi>周書王㑹見今汲冡周書第五十九篇其圖天子南面立唐叔康叔周公在左</hi>
　　　<hi>太公望在右内臺四靣者正北方應諸侯曹叔伯舅比服次之要服次之荒服又次之是皆朝</hi>
　　　<hi>于内者唐東謝蠻在黔州之西數百里貞觀二年其酋長謝元升入朝冠烏熊皮履以金銀絡</hi>
　　　<hi>額身被毛帔韋皮行縢而著履中書侍郎顔師古因奏言周武王時逺國歸欵周史乃集其事</hi>
　　　<hi>為王㑹篇今萬國來朝至如此輩章服實可圖冩今請撰為王㑹圖詔從之以其地為應州仍</hi>
　　　<hi>拜元升為刺史</hi>
東蠻有謝氏冠帶理海中自言我異世雖聖莫能通王<lb/>
<pb n="KR4c0048_WYG_001-20a"/>
卒如飛翰<hi>侯旰切又音寒羽也</hi>鵬騫駭羣龍<hi>鵬音朋鳥也鶱虚言切飛貌</hi>轟然<lb/>
自天墜<hi>轟呼宏切車聲也</hi>乃信神武功繫虜君臣人累累來自<lb/>
東<hi>累倫追切</hi>無思不服從唐業如山崇百辟拜稽首咸願圖<lb/>
形容如周王㑹書永永傳無窮睢盱萬狀乖<hi>睢許規切盱㐫于切</hi>
<hi>張目也選天地未祛睢睢盱盱注視不明貌</hi>咿嗢九譯重<hi>咿音伊嗢乙骨切嗢咽也前漢紀越</hi>
<hi>裳氏重譯獻白雉張衡東京賦重舌之人九譯僉稽首而來王九譯謂譯語度九重之國乃至于此</hi>廣輪<lb/>
撫四海<hi>廣古曠切周禮廣輪之數</hi>浩浩知皇風歌詩鐃鼓間以壯我<lb/>
元戎<lb/>
<pb n="KR4c0048_WYG_001-20b"/>
　　　右東蠻二十二句<hi>句五字</hi>
　　貞符<hi>并序</hi>　<hi>據序云臣為尚書郎時嘗著貞符以史考之公為尚書禮部員外郎在永</hi>
　　　<hi>貞元年貞符蓋是時作也然公是年冬繼貶永州司馬而序又云臣所貶州呉武陵為臣言董</hi>
　　　<hi>仲舒對三代受命之符則序蓋在永州作爾公集有與楊京兆書在元和四年云去年吴武陵</hi>
　　　<hi>來美其齒少才氣壯健可以興西漢之文章則序之作當元和三四年間云</hi>
臣宗元惶恐言臣所貶州流人呉武陵<hi>諸本流人字上有量移字考之</hi>
<hi>史傳止云坐事流永州胥山沈公謂當如史去量移字</hi>為臣言董仲舒對三代受<lb/>
命之符<hi>漢武帝元光元年舉賢良文學之士制䇿有曰三代受命其符安在董仲舒對曰臣聞天之所</hi>
<pb n="KR4c0048_WYG_001-21a"/>
<hi>大奉使之王者必有非人力所能致而自至者受命之符也天下之人同心歸之若歸父母故天瑞應誠而至</hi>
<hi>書曰白魚入于王舟有火復于王屋流為烏此盖受命之符也</hi>誠然非耶臣曰非也何<lb/>
獨仲舒爾自司馬相如劉向揚雄班彪彪子固皆沿襲<lb/>
嗤嗤<hi>充之切</hi>推古瑞物以配受命<hi>司馬相如封禪文劉向集上古以來厯春秋六</hi>
<hi>國至秦漢符瑞災異之記凡十一篇號洪範五行傳論揚雄劇秦美新班彪著王命論班固典引皆言符瑞之</hi>
<hi>應也</hi>其言類淫巫瞽史誑<hi>古况切</hi>亂後代不足以知聖人立<lb/>
極之本顯至徳揚大功<hi>一作公</hi>甚失厥趣臣為尚書郎時<lb/>
嘗著貞符言唐家正徳受命於生人之意累積厚久宜<lb/>
<pb n="KR4c0048_WYG_001-21b"/>
享年無極之義本末閎闊會貶逐中輟不克備究武陵<lb/>
即叩首邀臣此大事不宜以辱故休缺<hi>傾雪切</hi>使聖王之<lb/>
典不立無以抑詭類拔正道表覈萬代臣不勝奮激即<lb/>
具為書念終泯没蠻夷不聞于時猶不為也茍一明大<lb/>
道施于人世臣死無所憾用是自決臣宗元稽首拜手<lb/>
以聞曰<lb/>
孰稱古初樸䝉倥侗而無爭厥流以訛越乃奮<graphic n="KR1025" url="https://raw.githubusercontent.com/kanripo/KR-Gaiji/master/images/KR1025.png" mimeType="image/png"/>鬬怒<lb/>
<hi>
                        <graphic n="KR1025" url="https://raw.githubusercontent.com/kanripo/KR-Gaiji/master/images/KR1025.png" mimeType="image/png"/>古奪字書<graphic n="KR1025" url="https://raw.githubusercontent.com/kanripo/KR-Gaiji/master/images/KR1025.png" mimeType="image/png"/>攘矯䖍或作擊</hi>振動靜專肆為淫威曰是不知道惟人<lb/>
<pb n="KR4c0048_WYG_001-22a"/>
之初總總而生林林而羣雪霜風雨雷雹暴其外於是<lb/>
乃知架巢空穴挽草木取皮革饑渴牝牡之欲敺其内<lb/>
於是乃知噬禽獸<hi>噬音誓</hi>咀果糓<hi>咀在吕切</hi>合偶而居交焉而<lb/>
争暌焉而鬬力大者搏齒利者齧<hi>倪結切噬也</hi>爪剛者决羣<lb/>
衆者軋<hi>乙黠切</hi>兵良者殺披披藉藉草野塗血然後强有<lb/>
力者出而治之往往為曹於險阻用號令起而君臣什<lb/>
伍之法立徳紹者嗣道怠者奪於是有聖人焉曰黄帝<lb/>
遊其兵車<hi>一無遊字</hi>交貫乎其内一統類齊制量然猶大公<lb/>
<pb n="KR4c0048_WYG_001-22b"/>
之道不克建於是有聖人焉曰堯置州牧四岳持而綱<lb/>
之立有徳有功有能者參而維之運臂率指屈伸把握<lb/>
莫不統率堯年老舉聖人而禪焉大公乃克建由是觀<lb/>
之厥初㒺非極亂而後稍可為也非徳不樹故仲尼叙<lb/>
書於堯曰克明峻徳於舜曰濬哲文明於禹曰文命祗<lb/>
承于帝於湯曰克寛克仁彰信兆民於武王曰有道曽<lb/>
孫稽揆典誓貞哉惟兹徳實受命之符以奠永祀後之<lb/>
妖淫囂昏<hi>囂虚嬌切</hi>好怪之徒乃始陳大電<hi>大電光繞北斗樞星照郊野附</hi>
<pb n="KR4c0048_WYG_001-23a"/>
<hi>寳感而孕是生軒轅黄帝</hi>大虹<hi>瑤光如虹貫月感女樞而生顓頊又星如虹流華渚而女節生少昊見沈</hi>
<hi>約宋書虹胡公切</hi>𤣥鳥<hi>殷契母曰簡狄為帝嚳次妃三人行浴見𤣥鳥墮其卵簡狄吞之因孕而生契</hi>
巨跡<hi>帝嚳元妃姜原出野見巨人距心感然踐之而身動如孕者居期而生子是為后稷</hi>白狼<hi>湯時</hi>
<hi>白狼衘鈎入朝時以為瑞</hi>白魚流火之烏<hi>武王伐紂渡河中流白魚躍入王舟中武王俯取以</hi>
<hi>祭既渡有火自上復於下至於王屋流為鳥其色赤其聲魄云</hi>以為符斯皆詭譎闊誕<lb/>
<hi>詭古委切譎古穴切</hi>其可羞也而莫知本于厥貞漢用大度克懷<lb/>
于有氓登能庸賢濯痍煦寒<hi>痍音夷煦吁句切</hi>以瘳以熙兹其<lb/>
為符也而其妄臣乃下取虺蛇上引天光<hi>虺許偉切斬蛇五星聚東</hi>
<pb n="KR4c0048_WYG_001-23b"/>
<hi>井皆見髙祖本紀班彪王命論嘗曰髙祖靈瑞符應又可畧聞矣初劉媪任髙祖而夢與神遇震電晦明有龍</hi>
<hi>蛇之怪是以王武感物而折券吕公睹形而進女秦皇東遊以壓其氣吕后望雲而知所處始受命則白蛇分</hi>
<hi>西入闗則五星聚故淮隂留侯謂之天授非人力也公意其指此乎</hi>推類號休<hi>號胡刀切</hi>用夸<lb/>
誣于無知氓增以騶虞神鼎<hi>漢武帝時得瑞獸曰騶虞騶虞盖白虎黒文不食生</hi>
<hi>物者司馬相如封禪文曰般般之獸樂我君囿白質黒章其儀可喜者謂此也又元鼎元年得鼎汾水上四年</hi>
<hi>六月又得之六年遂改元元封始封泰山太初三年行廵東海上還修封太山禪石閭此公所以言及之也騶</hi>
<hi>側鳩切</hi>脇敺縱臾<hi>縱子用切臾音勇西漢衡山王傳日夜縱㬰王謀反事注縱㬰勉强也</hi>俾<lb/>
東之大山石閭作大號謂之封禪<hi>音擅</hi>皆尚書所無有莾<lb/>
<pb n="KR4c0048_WYG_001-24a"/>
述承效<hi>王莽承漢亦作符命公孫述效之亦妄引䜟文而稱帝</hi>卒奮驁逆其後有<lb/>
賢帝曰光武克綏天下復承舊物猶崇赤伏以玷厥徳<lb/>
<hi>東漢光武紀建武元年儒生彊華自關中奉赤伏符來詣王六月王遂即皇帝位</hi>魏晉而下尨<lb/>
亂鈎裂厥符不貞邦用不靖亦罔克久駮乎無以議為<lb/>
也積大亂至于隋氏環四海以為鼎跨九垠以為鑪<hi>垠音</hi>
<hi>銀鑪音盧</hi>㸑以毒燎<hi>㸑取亂切炊也/燎音了放火也</hi>煽以虐熖<hi>煽音扇熾也熖以瞻切火</hi>
<hi>光</hi>其人沸湧灼爛號呼騰蹈莫有救止於是大聖乃起<lb/>
丕降霖雨濬滌盪沃蒸為清氛踈為泠風<hi>泠音零</hi>人乃漻<lb/>
<pb n="KR4c0048_WYG_001-24b"/>
然<hi>漻音聊清深也</hi>休然相晞以生相持以成相彌以寕琢斮屠<lb/>
剔膏流節離之禍不作而人乃克完乎舒愉尸其肌膚<lb/>
以達於夷塗焚拆抵掎奔走轉死之害不起而人乃克<lb/>
鳩類集族歌舞悦懌用祗于元徳徒奮袒呼犒迎義旅<lb/>
讙動六合至于麾下大盜豪據阻命遏徳義威殄戮咸<lb/>
墜厥緒無劉于虐<hi>盡殺曰劉</hi>人乃並受休嘉去隋氏克歸于<lb/>
唐躑躅謳歌<hi>躑直炙切躅除玉切行不進貌</hi>灝灝<hi>音浩</hi>和寕帝庸威栗惟<lb/>
人之為敬奠厥賦積藏于下是謂豐國鄉為義廩歛發<lb/>
<pb n="KR4c0048_WYG_001-25a"/>
謹飭嵗丁大侵人以有年簡于厥刑不殘而懲是謂嚴<lb/>
威小屬而支<hi>屬之欲切不斷汝支軆也</hi>大生而孥<hi>不戮汝子孫也</hi>愷悌祗敬<lb/>
用底于治凢其所欲不謁而獲凢其所惡不祈而息四<lb/>
夷稽服不作兵革不竭貨力丕揚于後嗣用垂於帝式<lb/>
十聖濟厥理孝仁平寛惟祖之則澤久而愈深仁增而<lb/>
益髙人之戴唐永永無竆是故受命不于天于其人休<lb/>
符不于祥于其仁惟人之仁匪祥于天匪祥于天兹惟<lb/>
貞符哉未有喪仁而久者也未有恃祥而夀者也商之<lb/>
<pb n="KR4c0048_WYG_001-25b"/>
王以桑榖昌以雉雊大<hi>商太戊時有桑榖共生于朝一暮大拱伊陟曰妖不勝徳太戊</hi>
<hi>修徳桑榖死至髙宗時祭成湯有飛雉升鼎耳而呴髙宗修政行徳殷道遂復興</hi>宋之君以法<lb/>
星壽<hi>宋景公三十七年熒惑守心心宋之分野也景公憂之司星子韋曰可移于相公曰相吾之股肱曰</hi>
<hi>可移于民公曰君者待民曰可移于嵗公曰嵗饑民困吾誰為君子韋曰天髙聼卑君有君人之言三熒惑疑</hi>
<hi>有動于是候之果徙三舎舎行七星星當一年故延二十一年也景公在位六十四年而卒</hi>鄭以龍<lb/>
衰<hi>魯昭公十九年鄭大水龍鬬于時門之外洧淵國人請為榮焉子産弗許曰我鬬龍不我覿也龍鬬我獨</hi>
<hi>何覿焉禳之則彼其室也我無求于龍龍亦無求于我乃止也</hi>魯以麟弱<hi>哀公十四年西狩獲麟左</hi>
<hi>氏云西狩于大野叔孫氏之車子鉏商獲麟以為不祥以賜虞人仲尼觀之曰麟也然後取之</hi>白雉亡<lb/>
<pb n="KR4c0048_WYG_001-26a"/>
漢<hi>漢平帝元始元年越裳氏重譯獻白雉一黒雉二詔以薦宗廟</hi>黄犀死莽<hi>漢平帝元始二年黄</hi>
<hi>支國獻犀牛</hi>惡在其為符也不勝唐徳之代光紹明濬深鴻<lb/>
厖大保人斯無疆宜薦于郊廟文之雅詩祗告于徳之<lb/>
休帝曰諶哉<hi>諶時壬切亦作忱</hi>乃黜休祥之奏究貞符之奥思<lb/>
徳之所未大求仁之所未備以極于邦治以敬于人事<lb/>
其詩曰<lb/>
於穆敬徳<hi>於音烏嘆辭穆羙也一作穆穆</hi>黎人皇之惟貞厥符浩浩将<lb/>
之仁函于膚刃莫畢屠澤熯于㸑<hi>熯音罕又作漢火乾也一作寒</hi>
                    <graphic n="KR1594" url="https://raw.githubusercontent.com/kanripo/KR-Gaiji/master/images/KR1594.png" mimeType="image/png"/>炎<lb/>
<pb n="KR4c0048_WYG_001-26b"/>
以澣<hi>
                        <graphic n="KR1594" url="https://raw.githubusercontent.com/kanripo/KR-Gaiji/master/images/KR1594.png" mimeType="image/png"/>芳味切涫也澣音緩濯垢也</hi>殄厥凶徳乃敺乃夷懿其休風是<lb/>
煦<hi>吁句切</hi>是吹父子熈熈相寕以嬉賦徹而藏厚我糗粻<lb/>
<hi>糗去久切又邱救切粻音張禮記五十異粻</hi>刑輕以清我完靡傷貽我子孫<lb/>
百代是康十聖嗣于治仁后之子子思孝父易患于<hi>一作</hi>
<hi>丁</hi>已拱之戴之神具爾宜載揚于雅承天之嘏<hi>音假大也</hi>天<lb/>
之誠神宜鑒于仁神之曷依宜仁<hi>一作人</hi>之歸濮鉛于北<lb/>
祝栗於南<hi>濮鈆南方國名見爾雅祝栗北方逺國也</hi>幅員西東祗一乃心祝<lb/>
唐之紀後天㒺墜祝皇之夀與地咸久曷徒祝之心誠<lb/>
<pb n="KR4c0048_WYG_001-27a"/>
篤之神協人同道以告之俾彌億萬年不震不危我代<lb/>
之延永永毗之仁增以崇曷不爾思有號于天<hi>號音豪</hi>僉<lb/>
曰嗚呼咨爾皇靈無替厥符<lb/>
　　眎民詩<hi>作之年月日皆不可得而考古次貞符後詩専以羙房𤣥齡杜如晦大意有效于大</hi>
　　　<hi>雅嵩髙烝民等詩耳</hi>
帝眎民情匪幽匪明慘或在腹已如色聲亦無動威亦<lb/>
無止力弗動弗止惟民之極帝懷民眎乃降明徳乃生<lb/>
明翼明翼者何廼房廼杜惟房與杜實為民路廼定天<lb/>
<pb n="KR4c0048_WYG_001-27b"/>
子廼開萬國萬國既分廼釋蠧民廼學與仕廼播與食<lb/>
廼器與用廼貨與通有作有遷無遷無作士實蕩蕩農<lb/>
實董董工實䝉䝉賈實融融左右惟一出入惟同攝儀<lb/>
以引以遵以肆<hi>音曵</hi>其風既流品物載休品物載休惟天<lb/>
子守乃二公之久惟天子明乃二公之成惟百辟正乃<lb/>
二公之令惟百辟榖乃二公之禄二公行矣弗敢憂縱<lb/>
是獲憂共二公居矣弗敢泰止是獲泰巳既柔一德四<lb/>
夷是則四夷是則永懷不忒<lb/>
<pb n="KR4c0048_WYG_001-28a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4c0048_WYG_001-28b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　柳河東集巻一<lb/>
</p>
<p>
</p>
  </div>
</body>
</text>
</TEI>
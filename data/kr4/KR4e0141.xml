<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
<head>立齋遺文巻一</head> <lb/>
    <p>
<pb n="KR4e0141_WYG_001-1a"/>
欽定四庫全書<lb/>
　立齋遺文巻一<lb/>
　　　　　　　　　　　　　明　鄒智　撰<lb/>
　　奏疏<lb/>
　　　𢎞治丁未應詔封事<lb/>
庶吉士臣鄒智謹奏為扶陽抑隂以囘天變事伏覩今月<lb/>
初十日五皷有大星飛流起西北亘東南光芒燭地蜿蜒<lb/>
如龍蛇人馬辟易葢陽不能制隂之象也臣竊惟陛下即<lb/>
<pb n="KR4e0141_WYG_001-1b"/>
位以來慷慨奮發恭儉勤勞擯斥宦官黜逺左道根究浮<lb/>
費裁抑冗員痛懲法王佛子大放珍禽奇獸凡天下之人<lb/>
所欲而未得所患而未去者以次罷行㡬無遺憾宜其克<lb/>
享天心而景星卿雲昭囘乎霄漢之表今變異若此其<lb/>
故何哉臣反復思之無乃隂之當消者未消陽之當長<lb/>
者未長而陛下所以事天者猶有所未至與不然龍飛<lb/>
虎變之初青天白日之下豈宜如此之變異也昔孔子<lb/>
修春秋凡星變必書朱子修綱目凡星變必書所以垂<lb/>
<pb n="KR4e0141_WYG_001-2a"/>
萬世帝王之明戒也使孔子而非大聖朱子而非大賢<lb/>
則其書之也疑亦無謂使其逹天人之理則豈可不為<lb/>
寒心也哉伏讀詔書内一欵天下大小衙門政務如有<lb/>
利所當興弊所當革者所在官員人等指實條具以聞<lb/>
臣有以見陛下知前日登極詔書為奸臣所誤阻塞言<lb/>
路物論囂然故復下此條以自解耳夫不曰朕躬有過<lb/>
失朝政有闕遺而曰利所當興弊所當革不曰許諸人<lb/>
直言無隱而曰所在官員人等指實條具以聞陛下之<lb/>
<pb n="KR4e0141_WYG_001-2b"/>
所以求言者已不廣矣然欲興天下之利當求利之所<lb/>
以興欲革天下之弊當求弊之所以革欲正天下之衙<lb/>
門當自大衙門始臣請遡流而源為陛下陳之惟陛下<lb/>
虚心以聴夫内閣者天下之大衙門也以内閣之利言<lb/>
之莫利於君子以内閣之弊言之莫弊於小人小人不<lb/>
退欲弊之革也不可得已君子不進欲利之興也不可<lb/>
得已此理勢之自然也竊照少師萬安持禄怙寵殊無<lb/>
厭足少保劉吉附下罔上漫無可否太子少保尹直挾<lb/>
<pb n="KR4e0141_WYG_001-3a"/>
詐懷奸全無亷耻世之所謂小人也陛下留之則君徳<lb/>
必不能輔朝政必不能脩紀綱必壞風俗必偷天下之<lb/>
賢必有所觀望而不敢來天下之邪必有所盤結而不<lb/>
肯去上弊社稷下弊蒼生此弊所當革者也臣願陛下<lb/>
諷之再辭以全其體給之餘禄以飽其欲放之田里以<lb/>
休其勞則天下之弊無不革矣再照南京兵部尚書致<lb/>
仕王恕託志忠勤可任大事兵部尚書致仕王竑秉節<lb/>
剛勁可寢大姦北直𨽻廵撫右副都御史彭韶學識醇<lb/>
<pb n="KR4e0141_WYG_001-3b"/>
正可决大疑世之所謂君子也陛下用之則君徳必為<lb/>
之開明朝政必為之清肅紀綱必振風俗必淳天下之<lb/>
賢必抜茅而來天下之邪必望風而去上利社稷下利<lb/>
蒼生此利所當興者也臣願陛下予之安車以優其禮<lb/>
賜之手詔以重其行置之左右以展其藴則天下之利<lb/>
無不興矣然君子之所以不進小人之所以不退豈無<lb/>
自哉大抵宦官之權重也漢元帝嘗任蕭望之周堪矣<lb/>
一制於𢎞恭石顯則不得以行其志宋孝宗嘗任陳俊<lb/>
<pb n="KR4e0141_WYG_001-4a"/>
卿劉珙矣一間於陳源甘昪則不得以盡其才李林甫<lb/>
牛仙客與髙力士相為犄角而𤣥宗之朝政不經賈似<lb/>
道丁大全與董宋臣相為表裏而理宗之國勢不振自<lb/>
古君子小人進退之幾未嘗不决於此曹之盛衰也臣<lb/>
願陛下鑒其所既往謹其所未來大張英㫁總攬天綱<lb/>
凡所以待宦官者一以太祖髙皇帝為法凡所以任内<lb/>
閣者一以太宗文皇帝為法則君子可進小人可退而<lb/>
天下之治出於一矣陛下聰明冠絶百王神武震驚六<lb/>
<pb n="KR4e0141_WYG_001-4b"/>
合豈不知刑臣之不可以㺯天綱哉然而一操一縱之<lb/>
間卒無一定之守者殆正心之功未之講也心者人之<lb/>
神明常為一身之主以提萬事之綱者也但其所發不<lb/>
能無天理人欲之異耳發於天理則耳自然聰目自然<lb/>
明言自然當理動自然中節可以對越上帝而無愧何<lb/>
宦官之能惑發於人欲則一身無主萬事無綱儀狄之<lb/>
酒或得以甘吾之飲易牙之味或得以飽吾之嗛白台<lb/>
閭須之美夾林蘭臺之樂或得以蕩吾之目彼必投閒<lb/>
<pb n="KR4e0141_WYG_001-5a"/>
抵隙以施其蒙蔽播㺯之術於不知不覺之中雖有聰<lb/>
明神武之資亦將日改月化而寢失其本初矣欲進君<lb/>
子退小人興天下之利革天下之弊正天下之衙門豈<lb/>
易得哉陛下早朝之後深居法宫其心之發於天理與<lb/>
臣不得而知也發於人欲與臣不得而知也或天理人<lb/>
欲交戰於胸中與臣不得而知也此全在陛下自㸃檢<lb/>
自省察果天理耶則敬以養之如芝蘭之必生果人欲<lb/>
耶則敬以克之如荆棘之必盡則靜與天俱動與天合<lb/>
<pb n="KR4e0141_WYG_001-5b"/>
而宦官不能惑矣葢以君子對小人言之君子為陽小<lb/>
人為隂以羣臣對宦官言之羣臣為陽宦官為隂以天<lb/>
理對人欲言之天理為陽人欲為隂所謂陽者當力扶<lb/>
之使之日長所謂隂者當痛抑之使之日消陽日以長<lb/>
隂日以消則所以格天者在是所以配天者在是所以<lb/>
祈天永命者在是豈特天變之可弭而已哉臣又聞今<lb/>
日中外之論有謂三年無改於父之道者臣請論之君<lb/>
子之事天也如事親事親也如事天天者理而已矣在<lb/>
<pb n="KR4e0141_WYG_001-6a"/>
理當如此則行之在理不當如此則止之一行一止悉<lb/>
順乎理而我無與焉所以事天也事天正所以事親也豈<lb/>
有違天而可謂之孝哉孔子之言葢推孝子不忍之心<lb/>
至於如此其所謂無改者正指在所當改而可以未改<lb/>
者耳若事既當改而三年之間闗係重大勢又不得不<lb/>
改者自當汲汲改之以為前人光豈必拘拘於形迹之<lb/>
間哉古之聖帝明王莫如堯舜史臣贊舜之徳曰重華<lb/>
協于帝宜其無一事不合於堯矣今以書攷之舜去四<lb/>
<pb n="KR4e0141_WYG_001-6b"/>
凶堯之所未去也舜舉十六相堯之所未舉也舜之所<lb/>
以協堯者一順乎理而已舜之心豈異於堯之心哉茍<lb/>
徒泥聖人之言而不㑹其言外之意則前日之宦官亦<lb/>
不必擯斥左道亦不必黜逺浮費亦不必根究冗員亦<lb/>
不必裁抑法王佛子亦不必痛懲珍禽竒獸亦不必大<lb/>
放是誠何理也哉臣願陛下不惑於浮言不拘於淺見<lb/>
凡所以事先皇帝者一以事天為法可也臣三尺微命<lb/>
一介書生非不知言發而禍應計行而身危顧以天變<lb/>
<pb n="KR4e0141_WYG_001-7a"/>
赫然可畏如此而中外小大之臣拱手熟視無一人敢<lb/>
為陛下言之是人心天理可磨滅也天經地義可澌盡<lb/>
也天下以為何如後世以為何如四夷以為何如臣之<lb/>
痛心實在於此昔朱雲以槐里令而論安昌侯張禹梅<lb/>
福以南昌尉而論大將軍王鳳孝宗詔監司郡守條具<lb/>
民間利病以聞而朱熹極論其故以為宰相臺省師傅<lb/>
賔友諌諍之臣皆失其職而左右近習之臣隂執獨㫁<lb/>
之柄也臣雖不肖蒙先皇帝採取收拾作養翰林固非<lb/>
<pb n="KR4e0141_WYG_001-7b"/>
一令一尉之比豈敢泛泛若水中之鳬與波上下偷以<lb/>
全吾軀乎惟陛下為太祖二十年艱難辛苦之業千萬<lb/>
世𢎞大靈長之統一留意焉則天下幸甚臣不勝畏天<lb/>
命悲人窮之至為此具本親齎謹具奏聞伏候勑㫖<lb/>
　　　𢎞治庚申拾遺<lb/>
翰林院庶吉士臣鄒智謹奏為欽崇天道事臣聞樂人<lb/>
之樂者憂人之憂食人之食者事人之事是皆天理之<lb/>
當然非有所為而為之也頃者上天垂戒以警動我國<lb/>
<pb n="KR4e0141_WYG_001-8a"/>
家山上無雲地下無雨以時計之自正月至于五月以<lb/>
地計之自北方至於南方亦不可謂天地之小變矣而<lb/>
中外小大之臣拱手熟視無一人肯動一舌畫一計為<lb/>
陛下紓一分憂者君臣之義棄之如瓦礫然世道悠悠<lb/>
一至於此可勝歎哉尚頼陛下克謹天戒不遑寕處下<lb/>
脩政之令出罪已之言綸音朝發於九重甘雨夕施於<lb/>
四野天人交感信不可誣然臣於此方且為陛下憂而<lb/>
未敢以為陛下賀也何者天之於君猶父之於子也子<lb/>
<pb n="KR4e0141_WYG_001-8b"/>
有過父怒之為之子者憂愁欝抑痛自悔尤亦既稍釋<lb/>
其父之怒矣然猶未能改過遷善立身行道以大得其<lb/>
父之懽心以成大孝於天下而恃父之愛遽肆然於家<lb/>
庭之間為之厮養者食其主之食衣其主之衣聴其主<lb/>
之使令畧不思勸其主以為長久計視其主之憂不憂<lb/>
樂不樂若秦人視越人之肥瘠也長此不已日復一日<lb/>
則父之所以愛之者又將轉而為怒矣天天下之大父<lb/>
也陛下天之宗子也中外小大之臣陛下之厮養也今<lb/>
<pb n="KR4e0141_WYG_001-9a"/>
陛下方釋天之怒而中外小大之臣又不能建萬世之<lb/>
長策舉明主於三代之隆此臣所以寢不安席食不甘<lb/>
味為陛下長太息而不能自已也然天下之事所當言<lb/>
者不勝其衆臣筮仕未久識練未深不敢毛舉以稽聖<lb/>
聴請獨以今日之急務為陛下陳之惟陛下虚心留聴焉<lb/>
一曰任宰相以亮天工臣聞體元者人君之職調元<lb/>
者宰相之事宰相之不可不任不待智者而後能知也<lb/>
陛下之於宰相有闕必備有事必咨有殊恩異數必加<lb/>
<pb n="KR4e0141_WYG_001-9b"/>
亦云任矣然或改革一政進退一人處分一軍國重事<lb/>
往往出自内批名為陛下之獨㫁其實一二小人者隂<lb/>
執其柄是既任之而又疑之也夫任則不疑疑則不任<lb/>
陛下任之而又疑之者豈不欲推誠以待物哉臣竊意<lb/>
其進身之初多出於私門不由於正路既有以致陛下<lb/>
之厭薄矣至於議事之時又容容唯唯若不能然伈伈<lb/>
俔俔若不敢然甘於模稜恬於伴食反不如一二小人<lb/>
者明白果决足以了事此陛下所以一任之一疑之也<lb/>
<pb n="KR4e0141_WYG_001-10a"/>
臣竊以為過矣宋之英主無出仁宗夏竦懷奸挾詐孤<lb/>
負任使則罷黜之吕夷簡痛改前非力圖後效則包容<lb/>
之杜衍韓琦范仲淹富弼抱才氣有重望則不次擢之<lb/>
故能北禦契丹西臣元昊而慶厯嘉祐之治號為太平<lb/>
未聞一任一疑可以成天下之事也臣願陛下盡體元<lb/>
之職重調元之任孰為夏竦吾黜之孰為吕夷簡吾容<lb/>
之孰為杜衍韓琦范仲淹富弼吾擢之凡宫中府中之<lb/>
事無一不屬其統領退朝之後召致便殿或賜坐或賜<lb/>
<pb n="KR4e0141_WYG_001-10b"/>
茶或給筆札使條陳治國平天下之道不使一二小人<lb/>
者得以參錯其間則天工於是乎亮矣<lb/>
二曰選諌官以開天聴臣聞天下之事惟宰相得以行<lb/>
之惟諌官得以言之諌官雖卑與宰相等茍非其人曷<lb/>
足以稱厥職哉宋神宗將定官制謂蒲宗孟曰御史大<lb/>
夫非司馬光不可古人慎重諌官有如此者今之諌官<lb/>
以軀體魁梧為美以應對㨗給為賢以簿書刑獄為職<lb/>
業上不畏天命下不悲人窮羣居終日迹若<graphic n="KR2207" url="https://raw.githubusercontent.com/kanripo/KR-Gaiji/master/images/KR2207.png" mimeType="image/png"/>
                    <graphic n="KR2111" url="https://raw.githubusercontent.com/kanripo/KR-Gaiji/master/images/KR2111.png" mimeType="image/png"/>間有<lb/>
<pb n="KR4e0141_WYG_001-11a"/>
以忠義激之者則曰吾舌非不能言吾心非不欲言吾<lb/>
官非不可言但言出而禍謫隨之其誰吾聴嗚呼既不<lb/>
盡言以稱其職而復引咎以歸於君有人心者何忍為<lb/>
此而陛下亦安用之臣願陛下罷黜浮沉之軰廣求風<lb/>
節之臣或令對仗彈訶或令入閣參議或請對或輪對<lb/>
或非時召對接之以温顔欵之以厚語使得展盡底藴<lb/>
無少顧忌言有可採則次第施行如不可採亦曲加優<lb/>
容而不之罪則天聴於是乎開矣<lb/>
<pb n="KR4e0141_WYG_001-11b"/>
三曰收人望以協天心臣聞猛虎在山藜藿不採汲黯<lb/>
在朝淮南寢謀正人君子之有益於人國也大矣夫以<lb/>
陛下之聰明豈不知天下之事必得正人君子而後可<lb/>
任也哉其所以不樂於正人君子而反屈折之者非有<lb/>
他也特以其所言所行利於公室而不利於私家故小<lb/>
人巧為䜛間以中傷之耳姑以臣所知者言之如兵部<lb/>
尚書王恕元勲碩徳撑拄天地顧削其爵而投之於桑<lb/>
梓之墟監察御史强珍忠肝義膽貫鑄金石顧禠其權<lb/>
<pb n="KR4e0141_WYG_001-12a"/>
而置之於田野之間他如章懋之直亮林俊之剛方張<lb/>
吉之純雅或落之於空山或踈之於部或竄之於蠻烟<lb/>
瘴雨之鄉使其向日之誠技癢於中而不得以一遂此<lb/>
豈天所以生賢之本心哉臣願陛下飾王恕之蒲輪駕<lb/>
强珍之驄馬將林俊等分居要近之地使各盡其平生<lb/>
以圖來效則天心於是乎協矣<lb/>
四曰復祖憲以正天綱臣聞范祖禹有言自古國家之<lb/>
敗未有不由輕變祖宗之舊也創業之君其得之也難<lb/>
<pb n="KR4e0141_WYG_001-12b"/>
故其防患也深其慮之也逺故其立法也密後世雖有<lb/>
聰明才智之君獨出羣臣之表然終不若祖宗更事之<lb/>
多也我太祖髙皇帝監前古之迹識禍亂之原凡寺人<lb/>
之徒惟給事掃除之役不與一髪之政神謀雄㫁誠萬<lb/>
世聖子神孫不易之法也頃年以來舊章日壞邪徑日<lb/>
開人主大權盡出此曹之手内倚為之相外倚為之將<lb/>
十三布政司倚之為鎮撫伶人賤工倚之以作竒技淫<lb/>
巧法王佛子倚之以出入宫禁鎮國永昌等倚之以結<lb/>
<pb n="KR4e0141_WYG_001-13a"/>
怨于軍民其他耳目之所不加思慮之所不及尤有不<lb/>
可勝言者歐陽脩曰宦者之禍甚於女寵可不念哉可<lb/>
不畏哉臣願陛下以宰相為股肱以諌官為耳目以正<lb/>
人君子為腹心然後深思極慮定宗社生靈長久之計<lb/>
則天綱於是乎正矣右臣前所陳四事皆今日最急之<lb/>
務而不可少緩者然深究其本則在陛下之明理何如<lb/>
耳朱熹曰人主之學當以明理為先此萬古帝王之凖<lb/>
的也陛下聖質髙明聖學深逺豈不致力於明理之學<lb/>
<pb n="KR4e0141_WYG_001-13b"/>
而奚假於臣言哉然竊聞之侍臣之進講也指某章為<lb/>
某書訓某字為某義殊無反復論辨之功陛下之聴講<lb/>
也每嵗有常月每月有常日殊無從容啓沃之益如此<lb/>
而欲明理以應事臣不信也臣願陛下摭難窮之義理<lb/>
惜易過之春秋考之於經驗之於史㑹之於心體之於<lb/>
身一嵗之間無一月之不然一月之間無一日之不然<lb/>
則所當為者不得不為所不當為者不得不去矣豈特<lb/>
四事之舉而已哉臣聞言切直而不用則身危不切直<lb/>
<pb n="KR4e0141_WYG_001-14a"/>
則不足以明道臣知急於明道固不暇於恤身惟陛下<lb/>
為太祖十五年艱難辛苦之業一留意焉則萬世幸甚<lb/>
臣干冒天威不勝恐懼待罪之至<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0141_WYG_001-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　立齋遺文巻一<lb/>
</p>
<p>
</p>
  </div>
<div>
<head>立齋遺文巻二</head> <lb/>
    <p>
<pb n="KR4e0141_WYG_002-1a"/>
欽定四庫全書<lb/>
　立齋遺文巻二<lb/>
　　　　　　　　　　　　　明　鄒智　撰<lb/>
　　序　記　贊　銘　跋　雜著　策問<hi>代秦東筦作</hi>
　　　賞雪詩序<lb/>
雪可賞乎曰可曰雪降于天者也奚賞為曰無雪則無<lb/>
年無年則天下憂天下皆憂吾獨得不憂有雪則有年<lb/>
有年則天下樂天下皆樂吾獨得不樂然則賞之也亦<lb/>
<pb n="KR4e0141_WYG_002-1b"/>
宜賞之何以乎曰賞之以琴雪滃而未拂賞之以酒雪<lb/>
凍而未開賞之以鶴氅雪重而未披賞之以龍團雪侵<lb/>
而未破不如賞之以詩詩可以憂可以樂可以夀諸不<lb/>
朽也予非能詩者姑叙其大意如此以引諸詩人之興<lb/>
　　　擬送友人奉詔使安南序<lb/>
天以我明克肖其徳乃大降顯休命於我髙皇帝帝王<lb/>
正統始有所歸維時安南廸知上帝命首執壤奠以脩<lb/>
臣職髙皇帝嘉之遣使報誥著為國典今天子奉純皇<lb/>
<pb n="KR4e0141_WYG_002-2a"/>
帝遺詔嗣無疆大厯服按圖數貢遣使頒詔於安南大<lb/>
臣以翰林院侍講劉公戬聞天子曰可其賜一品服公<lb/>
遂拜命以行予惟聖主之御外藩也以文徳不以武威<lb/>
賢臣之出使也以節義不以文章我天子上體乾元下<lb/>
體坤元黜奸如脱距進賢如抜茅從諌如轉圜凡所以<lb/>
建極道民者惟髙皇帝成憲是式而紀元歳運又寔符<lb/>
於建國之初英聲茂實固已震敭乎氷天炎海之外矣<lb/>
何俟於武威公侍從近臣雍容朝著論思獻納素有補<lb/>
<pb n="KR4e0141_WYG_002-2b"/>
于先朝今也恭承簡命為天子萬年第一使當必澡雪<lb/>
精神振起其平生之節義以稱任使豈徒拘拘文章小<lb/>
技以事誇大者哉昔歐陽文忠公使遼遼人待之甚盛<lb/>
曰以卿名重故爾夫文忠之名之重之聳動遐邇不待<lb/>
使而可知也然竊意其入遼之時一話一言一作一止<lb/>
一辭一受必以節義為大閑使遼之君臣望之而敬即<lb/>
之而親夫然後信之而不敢疑也不然重於前日者能<lb/>
保其不輕於今日乎比來出使者短章大篇動成巻帙<lb/>
<pb n="KR4e0141_WYG_002-3a"/>
直欲與外國爭為長雄而於節義漫不加之意懼非所<lb/>
以全天朝之體重天王之命也故於公之行也重為公<lb/>
告之<lb/>
　　　送掌教方先生考滿序<hi>代秦東筦作</hi>
古者内設公卿大夫士助天子司察天下之政外設方<lb/>
伯連帥諸侯守宰以分理之守宰之任非獨使庶民安<lb/>
于田里而無嘆息愁恨之聲而已必將宣明教化敦厚<lb/>
風俗使天下回心而向道然後為王化之成是以考亭<lb/>
<pb n="KR4e0141_WYG_002-3b"/>
之守南康也均賦役平訴訟恤疲勞亦既竭心思矣而<lb/>
必尊崇渾厚端良剛毅方正之士如黄知録施學正李<lb/>
進士之流以為學宫之師葢古之君子其右文教左吏<lb/>
術而不茍于職業也類如此東筦為國在中土東南萬<lb/>
里炎天瘴海之外簿書期㑹之繁往往有倍蓰什伯于<lb/>
他國者愚又以散朽之才偃然位置于吏民之上夜寐<lb/>
夙興應文逃責之不暇况欲成人有徳小子有造以仰<lb/>
助后王降徳之意乎獨幸學宫之中二三師長風厲作<lb/>
<pb n="KR4e0141_WYG_002-4a"/>
成于上吾民父兄子弟觀感興起于下故雖以愚之散<lb/>
朽肆情于種花製錦之間而反得以坐致夫教化之宣<lb/>
明風俗之敦厚人材之蕃衍而碩大者二三師長之惠<lb/>
也今掌教方君以九載之期将之京師考績于太宰氏<lb/>
則愚情之所不禁豈獨春水碧波春草碧坡而已邪柳<lb/>
子有言吾賤且辱不得與考績幽明之説故獨書其中<lb/>
心之所獨幸而人不及知者以遺之以為考某君之績<lb/>
者考諸愚之言焉其亦足以徴矣君名某<lb/>
<pb n="KR4e0141_WYG_002-4b"/>
　　　送太史梁先生入朝序<lb/>
人有恒言皆曰人臣以近君為榮其言似也而未知其<lb/>
所以榮也治天下猶沃焦釡也急遽而沃之其焦也自<lb/>
如善沃者以漸潤之而已矣天下之大不能以口潤也<lb/>
必先自潤其身潤其身豈一朝一夕之故哉荀子曰學<lb/>
莫便平近其人近則日潤而不自知也人臣之切于人<lb/>
主者二曰諌臣曰侍臣諌臣者有時而近者也侍臣者<lb/>
無時而逺者也諌臣者規君之過者也侍臣者養君之<lb/>
<pb n="KR4e0141_WYG_002-5a"/>
徳者也是故諌臣之用力也貴于幾侍臣之用力也貴<lb/>
于豫人臣有分職無分心心在人主而已矣自人主而<lb/>
言之用力于幾者不若用力于豫者之為純全而無缺<lb/>
漏也用力於豫非深于道有至焉者其孰能與於此哉<lb/>
夫深于道而至焉者古亦有之矣而世與我而相遺者<lb/>
往往而是也以深于道之人得近臣之位潤其君以潤<lb/>
天下天下隂受其潤而不知其榮也不亦大乎自夫頥<lb/>
中之有物也卒未有以噬之而又能以自嗑也於是法<lb/>
<pb n="KR4e0141_WYG_002-5b"/>
從之英乃或以文字潤其職而近亦有時而逺矣近臣<lb/>
之設豈端使然哉南海梁叔厚先生嘗自史館入侍青<lb/>
宫以旦夕承弼今上近臣之中此又其近者也先生為<lb/>
人簡重未嘗告其所以近吾君者如何人亦莫之知也<lb/>
以智覘之先生其得潤之體者歟葢智之見先生三其<lb/>
始見之於丁未其後見之于已酉皆再見而已今年奉<lb/>
都府檄往來南海中則見先生為最勤其見之初亦無<lb/>
以甚異於人人也惟既見之後躁者為之靜焉踈者為<lb/>
<pb n="KR4e0141_WYG_002-6a"/>
之密焉枯者為之逹焉流者為之廻焉泓衍而局促者<lb/>
為之沉着而舒遲焉去愈久而思愈深非惟智不自知<lb/>
雖先生亦莫之知也以是覘之則廣厦之下細旃之上<lb/>
所以潛移而黙運之者豈人所及知哉今以憂苦之餘<lb/>
萬里祗見勞問有錫登庸有遷先生之近君葢有加而<lb/>
無已也夫身愈近則望愈崇望愈崇則責愈重先生将<lb/>
取於前日而足耶抑有所盈虚消息于其間也傳曰河<lb/>
潤九里海潤百里前日之潤河而已可也今日之潤不<lb/>
<pb n="KR4e0141_WYG_002-6b"/>
有大於海者焉其何以沃吾君之心慰吾人之望而塞<lb/>
天下之責也哉先生行時縣大夫呉君獻臣帥其縣之<lb/>
逹官貴士餞之鑑江之湄取古絶句詩分韻賦之以識<lb/>
别韻窮矣乃以其序見屬且曰序其意不序其詩可也<lb/>
於是推原近臣所以有功於天下者以為先生獻而求<lb/>
是正焉若夫犯軷長道摻袪為别非所施于君子長者<lb/>
之前也<lb/>
　　　送提學潘先生副憲陜西序<lb/>
<pb n="KR4e0141_WYG_002-7a"/>
成化二十三年今天子嗣無疆大厯服進賢如抜茅黜<lb/>
奸如脱距從諫如轉丸凡所以𢎞祖宗之治者無所不<lb/>
用其極四川提學僉事金華潘靜虚先生上疏請勤聖<lb/>
學以端治本天子嘉納之尋陞副使乃提學於陜西四<lb/>
川之士衣被先生之教寓京師者各有言以獻智之受<lb/>
知於先生也最深又非他門人之比固不敢犯亦不敢<lb/>
隱請以古人之已然者請教於先生智聞胡安定公宋<lb/>
之名儒也其上疏也曰明君以務學為急聖學以正心<lb/>
<pb n="KR4e0141_WYG_002-7b"/>
為要其提學也曰謹按聖門設科成周貢士皆以徳行<lb/>
為先文藝為下臣當以此仰奉明詔告君而本於聖學<lb/>
造士而本於徳行斯二者皆天理之當然而不可易者<lb/>
也先生前日之上疏也既得文定公告君之體今日之<lb/>
提學也又適文定公造士之職曷亦重徳行輕文藝撥<lb/>
士風之澆而反之淳乎或謂古之徳行不可行於今亦<lb/>
猶今之文藝不可行於古是大不然徳也者得之於心<lb/>
之謂也行也者行之於身之謂也使人而無心也則可<lb/>
<pb n="KR4e0141_WYG_002-8a"/>
以無徳使人而無身也則可以無行不然何古之不可<lb/>
及乎且夫天子之詔先生也天語叮嚀無非徳行之為<lb/>
重文藝特其餘耳今欲抑此而伸彼豈惟非古之意抑<lb/>
非天子之意也先生始以嚴律蜀之士蜀之士畏威而<lb/>
化者半弱終以寛待蜀之士蜀之士感恩而化者半强<lb/>
六年之間駸駸乎徳行之趨而無復浮華巧麗之習若<lb/>
更遲之以年則丕變矣此又先生之自試者也先生以<lb/>
為何如<lb/>
<pb n="KR4e0141_WYG_002-8b"/>
　　　瑞粟記<lb/>
余領薦之明日葵心軒宋公示余一圖亟取而閲之則<lb/>
瑞粟也其一本差大凡十穗其一本次凡四穗其一本<lb/>
减十之半而强四之一於乎休哉於乎休哉夫和則同<lb/>
不和則獨物之情也粟之穗本止於一而今也至於四<lb/>
至於五至於十豈偶然也哉葢我賢王能丕式我聖皇<lb/>
之心而無不和所以形和氣和而天地之和應之也嘗<lb/>
記洪武間有以嘉𤓰進者太祖曰盡天地間時和年豐<lb/>
<pb n="KR4e0141_WYG_002-9a"/>
乃王者之禎嘉𤓰何與觀斯粟也可謂和之極而豐之<lb/>
竒矣不曰王者之禎何哉書生不能自已之忠願賢王<lb/>
益和厥心永保天地之和譬之宗子然常為父所喜則<lb/>
三蜀幸甚雖然旦夕承弼以成其美於君者家相責也<lb/>
宋公以為何如<lb/>
　　　勤政堂記<lb/>
𢎞治改元今天子新服厥命政亦維新開早講晩講以<lb/>
探其原復午朝晚朝以成其務自朝至于日中昃不遑<lb/>
<pb n="KR4e0141_WYG_002-9b"/>
暇食用丕承無疆之休葢法天之健也維時公勤于論<lb/>
道孤勤于𢎞化卿勤于分職史官勤于史諌官勤于諫<lb/>
十有二牧勤于承流宣化數十年因循廢弛之政一切<lb/>
振舉葢法上之健也某州牧某既勤其政以祗若上意<lb/>
矣又作勤政兩大字榜其居常聴政之堂以夀諸不朽<lb/>
而屬予以記在易泰之九二曰無平不陂無往不復艱<lb/>
貞無咎勿恤其孚于食有福言泰將極而否欲來當艱<lb/>
貞以保之不當恤其孚也我國家重熈累洽十紀有竒<lb/>
<pb n="KR4e0141_WYG_002-10a"/>
至於今日朝綱之作者壞士風之朴者澆民財民力之<lb/>
盈者虚駸駸乎泰之九三矣傳曰人定者勝天茍徒恤<lb/>
其孚而不思艱貞以保之使城復于隍焉将何以善其<lb/>
後乎此勤政之大意也若夫念終始典于勤則存乎其<lb/>
人焉耳矣<lb/>
　　　張留侯贊<lb/>
為臣致忠為子致孝人之立身此其大較本心一放如<lb/>
炎如焚子遺其父臣後其君惟文成侯親扶赤帝忠復<lb/>
<pb n="KR4e0141_WYG_002-10b"/>
兩讎孝通五世天下既定乃遊太空清風峻節與世無<lb/>
窮<lb/>
　　　諸葛武侯贊<lb/>
人有恒言皆曰義利義根于天匪利可二孟軻既沒此<lb/>
道不明天下之人惟利是征猗歟武侯卓有髙致自其<lb/>
讀書獨觀大義靜以義巻動以義舒順以義撫逆以義<lb/>
誅外無餘財内無餘帛一夫有死曰予之責寝不安席<lb/>
食不甘味元惡未梟曰臣之罪人之有過孰不掩之侯<lb/>
<pb n="KR4e0141_WYG_002-11a"/>
惟不知知則改之人之有技孰不妬之侯惟不聞聞則<lb/>
聚之將星熒熒自天而墜大義雖明竟莫之遂萬古在<lb/>
後千古在前青天白日髙山大川<lb/>
　　　狄梁公贊<lb/>
身列偽朝心注王室力可能中不可能知可及愚不可<lb/>
及<lb/>
　　　筆銘<lb/>
曰元鋭爾惟管城侯毋惑毋荒惟程之敬毋偏毋陂惟<lb/>
<pb n="KR4e0141_WYG_002-11b"/>
柳之正爾惟慎哉<lb/>
　　　墨銘<lb/>
曰元光爾惟松滋侯<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>然而剛爾質之良瑩然而光爾<lb/>
文之彰爾惟懋哉<lb/>
　　　硯銘<lb/>
曰元黙爾惟石鄉侯流而不息可以成川靜而不動可<lb/>
以為山爾惟朂哉<lb/>
　　　居庸闗銘<hi>有序</hi>
<pb n="KR4e0141_WYG_002-12a"/>
居庸闗本秦居庸徒之地自石晉沒于遼以迄于金元<lb/>
四百年矣我太祖髙皇帝自南極出師北極此險始為<lb/>
國家有太宗文皇帝自南京定都北京此險始為國家<lb/>
重餘若永平山海白羊紫荆諸闗雖皆國之藩蘺然未有<lb/>
若此闗之險之最也愚嘗聞之唐之時突厥為最强及<lb/>
李世勣為將太宗曰隋煬帝勞百姓築長城以備突厥<lb/>
卒無所益朕惟置世勣于晉陽而邊塵不驚其為長城<lb/>
豈不壯哉是唐之所以服逺者在將不在險也宋之時<lb/>
<pb n="KR4e0141_WYG_002-12b"/>
遼為最强及司馬光為相遼人戒其邊吏曰中國相司<lb/>
馬矣慎無生事以開邊釁是宋之所以服逺者在相不<lb/>
在險也虞之時三苗恃險逆命帝乃誕敷文徳舞干羽<lb/>
于兩階七旬有苗格是舜之所以服逺者在徳不在險<lb/>
也然則居庸雖險豈國之所當恃乎雖然徳以本之險<lb/>
以居之相以經其中將以緯其外險固不可恃而亦不<lb/>
可無也易曰王公設險以守其國此闗之設葢取諸坎<lb/>
云銘曰<lb/>
<pb n="KR4e0141_WYG_002-13a"/>
北極有闗寔惟居庸天造地設畀我祖宗天險在上地<lb/>
險在下百二十年承天之嘏帝凝駿命文徳誕敷闢乾<lb/>
闔坤與舜為徒相臣如龍將臣如虎亦既守之永鎮千<lb/>
古<lb/>
　　　䟦釣漁城誌後<lb/>
予嘗觀天下之大勢矣立國於北者恃黄河之險立國<lb/>
於南者恃長江之險而蜀實江之上游也敵人有蜀則<lb/>
舟師可自蜀浮江而下而長江之險敵人與我共之矣<lb/>
<pb n="KR4e0141_WYG_002-13b"/>
由此言之守江尤在於守蜀也元南侵而必自蜀始豈<lb/>
非有見於此與冉氏兄弟受知余玠而首畫城釣漁之<lb/>
策王堅張珏且戰且守至死不渝豈非有見於此與向<lb/>
使無釣漁城則無蜀久矣無蜀則無江南久矣宋之宗<lb/>
社豈待崖山而後亡哉嗚呼當茲城之城也宋無西顧<lb/>
之憂元無東下之路使賈似道能用汪立信之策陳宜<lb/>
中能用文天祥之策下游與上游齊奮内郡與外郡并<lb/>
力天下事未可知也天時不齊人事好乖令人有千古<lb/>
<pb n="KR4e0141_WYG_002-14a"/>
不平之憤<lb/>
　　　書江西陳大㕘贈其從子詩後<lb/>
江西少方伯厚庵陳公為政之明年當獻士于朝公之<lb/>
從子大經綸之適應江西聘來司考校凡十有六日而<lb/>
事畢綸之始得執滫瀡之養侍公於薇垣之私第又十<lb/>
又六日而綸之始以去請公不聴而綸之有京師之行<lb/>
勢不可復留也則燕之滕王閣以送之自為詩一章俾<lb/>
侍史歌於大江之濵而屬智識其後智嘗讀韓退之河<lb/>
<pb n="KR4e0141_WYG_002-14b"/>
之水詩見退之所以念乎老成者甚至退之嘗謂老成<lb/>
醇謹以文為韓氏良子弟其念之也則宜綸之以明經<lb/>
中南畿鄉試式分教於陳舉足吐辭學者傳以為法兩<lb/>
司考校皆以明以公見重于人人而綸之方且養根竢<lb/>
實加膏希光期所以進于髙明廣大之域非特為陳氏<lb/>
良子弟而已故公之愛綸之也不减於老成然退之在<lb/>
河老成在海地之相去若此其甚逺也而陳實中原距<lb/>
江西不過三千里音問往往相望于道故退之之詩出<lb/>
<pb n="KR4e0141_WYG_002-15a"/>
于繾綣惻怛不能自已之餘而公之詩隱然有温厚和<lb/>
平之氣皆所謂發乎情止乎禮義者也至於推本先世<lb/>
以來積善餘慶而期共相保於無窮又綸之所當籍記<lb/>
而佩服者詩云乎哉綸之行時智以罪謫官雷州道出<lb/>
豫章城下故得公之教讀公之詩而羈病之餘學殖荒<lb/>
落漫不知所以應公命綸之過藴直亭見明之秋官將<lb/>
謂智離羣而索居也久矣<lb/>
問大學之教以格物為先宋儒之論悉矣其論格物之<lb/>
<pb n="KR4e0141_WYG_002-15b"/>
始曰但立誠意以格之又曰且當常存此心勿為他事<lb/>
所勝信斯言也是誠意正心又在格物之先也豈其然<lb/>
乎<lb/>
問孟子曰人之性善朱子曰民雖衆畢竟只是一箇心<lb/>
甚易感也今為風俗之論者曰某郡某邑之民善而治<lb/>
之也易某郡某邑之民惡而治之也難而所謂難者吾<lb/>
邑亦在其中然則孟子朱子之説非歟若曰人之性本<lb/>
善而無惡也所以治之者本易而無難也孟子朱子之<lb/>
<pb n="KR4e0141_WYG_002-16a"/>
言是也則請聞所以治之之要<lb/>
問漢髙帝之廢太子也周昌强諌于前叔孫通巽諌于<lb/>
後帝皆未之聴也吕后用留侯之計招致四老人羽翼<lb/>
之而髙帝卒不能違漢之國本所以翕然而一定者留<lb/>
侯之力也朱子綱目詳陳留侯之事備載胡氏之言取<lb/>
之也審矣及其辨鴻鵠之歌也又謂留侯不為漢家社<lb/>
稷謀而深有感於四老安劉反滅劉之詩是果自相背<lb/>
戾而朱子未之定邪抑亦互相發明而讀者未之思也<lb/>
<pb n="KR4e0141_WYG_002-16b"/>
問昔之論兵者曰兵形象水言隨地而制流也此特論<lb/>
其變耳至於立國之大綱經世之大畧則亦有一定而<lb/>
不易者茍筭不熟於廟堂而欲恃一將之智以為命其<lb/>
不至於誤國者幾希理宗之季元師日侵宋祚奄奄不<lb/>
絶如綫汪立信獻策於賈似道請以五十萬人守七千<lb/>
里之江其言甚備似道不用以至於亡元師之渡江者<lb/>
亦敬服之曰南朝用其策吾不得至此矣以愚策之當<lb/>
時精兵止有五十萬人若盡出之江干則都城之守必<lb/>
<pb n="KR4e0141_WYG_002-17a"/>
虚矣使元收合其諸道之兵并力於一而直𢷬其虚上<lb/>
流下流策應不及其亡也可立而待也諸君子設以身<lb/>
處其地而為之謀如之何可以萬全<lb/>
問范仲淹變法於慶厯百世以為宜王安石變法於熈<lb/>
寕百世以為病究其所以然<lb/>
問伊川曰我之道與明道同晦翁亦以為然凡引用二<lb/>
先生之言不復别以伯子叔子之號以今觀之明道渾<lb/>
融伊川嚴毅明道純粹伊川縝密明道之言超邁伊川<lb/>
<pb n="KR4e0141_WYG_002-17b"/>
之言確實安在其為同邪<lb/>
問人之為學各以其心之所欲為主學射者欲射學御<lb/>
者欲御學織者欲衣學種者欲食學科舉者欲仕也古<lb/>
之人所以惟日孜孜斃而後已者所學何事乎<lb/>
　<lb/>
　<lb/>
　<lb/>
　立齋遺文巻二<lb/>
</p>
<p>
</p>
  </div>
<div>
<head>立齋遺文巻三</head> <lb/>
    <p>
<pb n="KR4e0141_WYG_003-1a"/>
欽定四庫全書<lb/>
　立齋遺文巻三<lb/>
　　　　　　　　　　　　　明　鄒智　撰<lb/>
　　行狀　弔文<lb/>
　　　叙羅一峯先生事狀<lb/>
一峯先生諱倫字彜正姓羅氏吉之永豐人中成化二<lb/>
年進士第一入翰林為脩撰時朝廷援楊溥故事起復<lb/>
大學士李公賢先生親詣公第力勸其不可既而公竟<lb/>
<pb n="KR4e0141_WYG_003-1b"/>
起復乃抗疏言先王制禮子有父母之喪君命三年不<lb/>
過其門所以教人孝也古者求忠臣於孝子之門誠以<lb/>
居家孝故忠可移於君為人子者未有不孝於親而能<lb/>
忠於君者也為人君者未有不教其臣以孝而能得其<lb/>
臣之忠者也臣不暇逺舉請以宋言之仁宗嘗以故事<lb/>
起復富弼矣富弼辭之曰何必遵故事以狥前代之非<lb/>
但當據禮經以行今日之是仁宗卒從其請孝宗嘗以<lb/>
故事起復劉珙矣珙之辭曰身在草土之中國無門庭<lb/>
<pb n="KR4e0141_WYG_003-2a"/>
之冦難冒金革之名以私利禄之實孝宗卒允其辭此<lb/>
二臣者未嘗狥當代之故事以茍從其君此二君者未<lb/>
嘗狥當代之故事以强起其臣然而功澤加于當時聲<lb/>
名垂于後世史筆侈之以為盛事士夫誦之以為美談<lb/>
此無他君能使臣孝於其親臣能移孝以忠其君也自<lb/>
是而後史嵩之起復為丞相賈似道起復為平章陳宜<lb/>
中起復為宰相劉黻起復為執政此數君者未嘗不以<lb/>
故事起其臣此數臣者未嘗不以故事從其君然而生<lb/>
<pb n="KR4e0141_WYG_003-2b"/>
靈以之困社稷以之傾貽禍於當時遺臭於後世此無<lb/>
他君不能教其臣以孝其親臣無孝可移以忠其君也<lb/>
殷鑒不逺在夏后之世願陛下以宋為鑒使賢盡孝於<lb/>
親為萬世之大臣陛下以禮處臣為萬世之大君若欲<lb/>
任以天下之事不専門内之私則賢身雖不可起口則<lb/>
可言宜降温詔俾如劉珙不可以一身之戚而忘天下<lb/>
之憂使賢於天下之事知之則必言言之則必盡陛下<lb/>
於賢之言聞之則必行行之則必力則賢雖不起復猶<lb/>
<pb n="KR4e0141_WYG_003-3a"/>
起復也使賢於天下之事知之而不言言之而有隱陛<lb/>
下於賢之言聞之而不行行之而不力則賢雖起復猶<lb/>
不起復也陛下毋謂廟堂無賢臣庶臣無賢士君盂也<lb/>
臣水也盂方則水隨以方盂圓則水隨以圓君好諌則<lb/>
臣隨以直君好䛕則臣隨以佞臣直則忤㫖多忤㫖多<lb/>
則惡心生惡心生則禄不可保身不可安矣誰肯不保<lb/>
其禄不安其身乎臣佞則順㫖多順㫖多則愛心生愛<lb/>
心生則寵愈可固位愈可安矣誰肯不固其寵不安其<lb/>
<pb n="KR4e0141_WYG_003-3b"/>
位乎陛下誠能於退朝之餘清閒之燕畧崇髙貴重之<lb/>
勢親直諒博洽之士開懷訪納降禮尊延講聖學之要<lb/>
究為治之序察生民之利病訪人才之賢否論政事之<lb/>
得失明道術之邪正考古今之治亂咨邊防之緩急舎<lb/>
一已之見而以衆人之見為見舎一已之知而以衆人<lb/>
之知為知順㫖之言則察而逐之使貢䛕保寵者無以<lb/>
自容忤㫖之言則容而受之使輸忠為國者得以自盡<lb/>
則賢所能言者人亦能言之羣策畢陳衆賢畢用又何<lb/>
<pb n="KR4e0141_WYG_003-4a"/>
必拘先朝之故事違先王之禮法損大臣之全節虧聖<lb/>
明之清化而後天下可治哉且婦於舅姑喪亦三年孫<lb/>
於祖父母禮有期服奪情止於夫初無與於妻起復止<lb/>
於父初無與其子今舎館如故妻孥不動將以號於天<lb/>
下曰本欲終喪朝廷不許雖三尺童子臣恐其不信也<lb/>
為人父者所以望其子之報豈擬至於此哉為人子者<lb/>
所以報其親之心豈忍至於此哉比年以來朝廷以起<lb/>
復為常典縉紳以奪情為美名利在得恩則匿服以受<lb/>
<pb n="KR4e0141_WYG_003-4b"/>
恩利在得官則匿服以聴選利在遷官則匿服以俟遷<lb/>
利在掇科則匿服以應舉利在貪贓則匿服以居任率<lb/>
天下之人為無父之歸臣不忍聖明之世風俗之弊綱<lb/>
常之壞一至於此也天子者以孝治天下者也大臣者<lb/>
佐天子以孝治天下者也欲孝之行於天下必先行於<lb/>
大臣願陛下不惑羣議㫁自宸衷取回内臣許令李賢<lb/>
依富弼故事終喪依劉珙故事言事則内不失愛親之<lb/>
道外不失事君之忠其餘未起復者并許終制已起復<lb/>
<pb n="KR4e0141_WYG_003-5a"/>
者悉令追喪止奪情之典嚴匿服之禁朝廷既正則天<lb/>
下自正大臣既行則羣臣自效人心天理不可泯滅誰<lb/>
肯甘心於不孝靦顔於不忠乎䟽奏遂落職提舉泉州<lb/>
市舶司監察御史楊公琅陳公選相繼請留皆不報三<lb/>
年丁亥召還四年戊子至京師復脩撰改南京翰林院<lb/>
供職兩月以疾辭不報六年再辭乃得歸十四年戊戌<lb/>
九月二十四日以疾終於金牛書院之正密堂享年四<lb/>
十有八先生為人不視惡色不聴惡聲不耻惡衣惡食<lb/>
<pb n="KR4e0141_WYG_003-5b"/>
與人子言依於孝與人臣言依於忠與居官者言言民<lb/>
所疾苦見一善人則愛之如祥麟彩鳳見一惡人則惡<lb/>
之如封豕長蛇見一饑餓寒凍之人則傾家所有以賑<lb/>
之大率義之所在毅然以必為人之毁譽歡戚事之成<lb/>
敗利鈍已之死生禍福皆所不顧也先生所交盡一世<lb/>
豪傑之士其語及先生之為人也必曰青天白日云<lb/>
　　　遺事<lb/>
先生既上疏冡宰王忠肅公遣其部主事倪輔言於李<lb/>
<pb n="KR4e0141_WYG_003-6a"/>
公勸以文潞公自待李公遜謝而已<lb/>
楊東里作相時以百官禄薄請令得受皂𨽻錢自是遂<lb/>
以為例獨先生不受<lb/>
先生名重天下所至人必相率而觀之雖武臣俗吏皆<lb/>
知敬仰召還時有奏事者辭連先生法當下鎮撫司獄<lb/>
鎮撫曰羅先生其可至此乎即日鞫成讞之先生遂得<lb/>
免<lb/>
髙州守饒秉鑑見先生衣單饋蠒袍先生服之入金牛<lb/>
<pb n="KR4e0141_WYG_003-6b"/>
遇一丐死于道傍即解袍以歛而買棺以𦵏之<lb/>
保寕守李直作懷賢堂祀三陳請先生記先生却之曰<lb/>
堯叟堯咨無可祀祀文惠而及其父母可也<lb/>
先生欲買義田以贍族人進賢令吕升知其力不足也<lb/>
以堂食錢助之先生不受曰食以堂名非公可得而私<lb/>
也<lb/>
廣東按察使陶公以白金五十兩請大忠祠記先生許<lb/>
之即日盡散諸族人<lb/>
<pb n="KR4e0141_WYG_003-7a"/>
一日客來甚早先生固留之飯不知其家無米也夫人<lb/>
乞諸隣得濕粟數升旋炒旋脱之則日已將中矣先生<lb/>
亦曠然不以為意也<lb/>
　竊惟朱子沒而正學不明於天下士生其間各以其<lb/>
　意之所欲者為學漫不知所以立乎其大者先生起<lb/>
　自南服獨能以朱子之言為可必信而直行之舉世<lb/>
　譽之而不知喜舉世非之而不知顧終身窮死于長<lb/>
　山大谷之間而無怨言如黄河之水决自龍門遇險<lb/>
<pb n="KR4e0141_WYG_003-7b"/>
　亦不知止也可謂一世之人豪者矣朱子稱范文正<lb/>
　公振作士大夫之功為多范公之前有王文正公魯<lb/>
　肅簡公冦忠愍公李文靖公皆表表乎以大節鳴者<lb/>
　而振作之功獨有待於范公者風之所被者異也先<lb/>
　生之於范公淺深疎密非後學所敢議然天下之士<lb/>
　聞先生之風者莫不知正學之當尚爭相淬礪以趨<lb/>
　于善人君子之塗百餘年間媮惰頽靡之俗為之一<lb/>
　變其有功於名教豈小補哉是以忘其輕易僭竊之<lb/>
<pb n="KR4e0141_WYG_003-8a"/>
　罪輙因門人所述者而叙正之以俟立言之君子雖<lb/>
　言之無文有所不暇計也顧其他一言一行之合乎<lb/>
　道者尚多未備俟搜訪有得當續書之謹狀<lb/>
　　　弔劉忠定公文<lb/>
仰先生之峻節兮自有知為已然登先生之髙樓兮適<lb/>
皇后之二年折寒梅以為羞兮挽飛泉以為酌跽敷袵<lb/>
以陳辭兮冀英魂之可作當金陵之初起兮釀新法以<lb/>
毒世舎大道而不由兮抗邪説而不易辟赫日之張空<lb/>
<pb n="KR4e0141_WYG_003-8b"/>
兮闢紅爐以四燔𤣥𡨕深潛而逺避兮祝融直入而横<lb/>
犇自熈寕以及崇寕兮葢屢熄而屢皷或霞車而虹引<lb/>
兮或鞮顔而䩔股𦍑二惇與二蔡兮獨攘臂於其中灌<lb/>
脂束草而從之兮又駕之以颷風當是時也鳳何千仞<lb/>
之可翔龍何九淵之可襲江蘺薜芷化而為雲烟兮又<lb/>
何有乎植立嗟夫子之凛凛兮抱至誠以無為日月為<lb/>
之幹旋兮山川為之䕶持惟民窮通脩短寔予奪於天<lb/>
地兮匪人力之能與茍仰不愧而俯不怍兮夫何憂而<lb/>
<pb n="KR4e0141_WYG_003-9a"/>
何懼汲東海以灌注乎八埏兮豈夫子之不任猛犬狺<lb/>
狺而羣吠兮孰云察夫子之真心進非忘已以為憂兮<lb/>
退非忘世以為樂人心各有所主兮固常情所不能度<lb/>
大矣哉徳人之無累兮乗元化以翺翔視萬古如一息<lb/>
兮豈知夫蠛蠓之飛揚愚嘗怪史臣之私且陋兮求有<lb/>
過於無過謂先生疾惡為太甚兮所以貽好脩之禍天<lb/>
下有二道兮曰是是而非非見刖者而欲廢天下之屨<lb/>
兮恐與道而相違孰非惡而可除兮孰非徳而可立皇<lb/>
<pb n="KR4e0141_WYG_003-9b"/>
皇汲汲猶有所不逮兮敢迂曲而回互今夫人之有重<lb/>
病兮惟良醫為可醫隴亷與孟娵同宫兮固有盛而有<lb/>
衰三陽進而為泰兮三隂進而為否左九官而右四凶<lb/>
兮雖堯舜不能以致理天命固難諶兮人事亦靡常惠<lb/>
廸吉而從逆凶兮乃造化之大網方雷霆之震激兮秉<lb/>
大圭而獨立豈不知唯唯勝於諤諤兮恐皇輿之敗績<lb/>
悲蒼生之不幸兮竟一落而不起使得展布四體以盡<lb/>
其所欲為兮亦何愧乎涑水初余之約吾心兮曰至誠<lb/>
<pb n="KR4e0141_WYG_003-10a"/>
以為歸凌虚厲空以馳騁於一世兮古聖賢之所不為<lb/>
志不足以帥氣兮頻復而頻失覩靈芝之煌煌兮唯撫<lb/>
髀而大息昔涑水之設科兮雖先生亦疑其甚易惟篤<lb/>
信而力行兮故卒能貫言行於一致余非不知其可信<lb/>
兮終簡黙而包羞整冠佩玉以自潔於一旦兮已不勝<lb/>
其汗流懲熱羹而吹虀兮非余之志也委厥美以從俗<lb/>
兮亦先生之所棄也駕象輿以度崑崙兮又遍厯乎大<lb/>
荒追翠幢而莫及兮仰視天之茫茫<lb/>
<pb n="KR4e0141_WYG_003-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　立齋遺文巻三<lb/>
</p>
<p>
</p>
  </div>
<div>
<head>立齋遺文巻四</head> <lb/>
    <p>
<pb n="KR4e0141_WYG_004-1a"/>
欽定四庫全書<lb/>
　立齋遺文巻四<lb/>
　　　　　　　　　　　　　明　鄒智　撰<lb/>
　　書簡<lb/>
　　　上吏部王尚書<lb/>
智聞古之大臣受主知負人望以天下為己任也必求<lb/>
天下之士與之講天下之理論天下之事然後能大有<lb/>
為於天下未聞自恃其聰明自保其正直可以贊天下<lb/>
<pb n="KR4e0141_WYG_004-1b"/>
之治也恭惟明公學本六經志在三代徳足以鎮山岳<lb/>
量足以㴠河海忠足以貫金石氣足以凌雪霜威足以<lb/>
鎮華夷可謂天下第一人矣然明公㸃檢平生所言所<lb/>
行於天下之理果能悉照之而無遺乎於天下之事果<lb/>
能悉處之而無不當乎照之而無遺處之而無不當則<lb/>
以一人為之也亦宜如使萬有一之或遺也萬有一之<lb/>
或不當也則何不求天下之士以自輔乎明公之起自<lb/>
西也智寢不安席食不甘味非獨為明公一身計也天<lb/>
<pb n="KR4e0141_WYG_004-2a"/>
意之開與不開在明公民心之收與不收在明公朝綱<lb/>
之正與不正在明公士風之淳與不淳在明公太祖太<lb/>
宗無疆之休無疆之恤在明公外姦之側目内姦之切<lb/>
齒羣兒之幸災樂禍在明公明公一發而不中吾恐天<lb/>
意一塞不可復開民心一揺不可復收朝綱一壞不可<lb/>
復正士風一撓不可復淳無疆之休將轉而為無疆之<lb/>
恤矣明公生平盛徳大業赫赫在天下者不能保其無<lb/>
損矣明公何不求天下之士以自輔乎周公之相成王<lb/>
<pb n="KR4e0141_WYG_004-2b"/>
也方一食三吐其哺方一沐三握其髪皇皇汲汲惟恐<lb/>
天下之士不至其門周公非好動而惡靜也天下之理<lb/>
非一人之所能獨究也天下之事非一人之所能獨幹<lb/>
也今天子有成王之資而未進成王之學明公居周公<lb/>
之位而未及周公之聖三公六卿無召公畢公之賢以<lb/>
協篤棐之心司禮監以䙝近五六人總天下大政進退<lb/>
大臣又非若周之閽人得領於冡宰也明公何不皇皇<lb/>
汲汲求天下之士以自輔乎智非天下士也願以身為<lb/>
<pb n="KR4e0141_WYG_004-3a"/>
天下士之先明公肯慨然一納焉不乎自常情言之必<lb/>
曰智曽發吕祖泰之狂今不當見智思之審矣士之來<lb/>
顧其心何如耳有所為而來一足不可入一言不可吐<lb/>
無所為而來則雖一事至於十反亦何不可之有朱子<lb/>
嘗上陳福公書矣又上周益公書矣又上劉丞相趙尚<lb/>
書劉樞密書矣朱子豈不知嫌疑之當避哉所以勤勤<lb/>
懇懇不能自已者畏天命悲人窮不得已而然耳非若<lb/>
韓愈之徒求一官博一禄獻一古文者之比伏惟明公<lb/>
<pb n="KR4e0141_WYG_004-3b"/>
賜之寸地使智得以容其足假之片時使智得以盡其<lb/>
言千慮之愚當有一得如其不許則智亦不敢先事取<lb/>
必以壞平生之節以辱大君子之門以貽笑於天下後<lb/>
世智干冒尊嚴不勝恐懼之至<lb/>
　　　復劉汝徳<lb/>
智頓首汝徳年兄侍者承惠七月三十日書喜愧并作<lb/>
冬初逺惟太夫人起居萬福彭先生已出淛江平盗華<lb/>
翰尋當託人致之所論誠意懇篤足見㴠養深厚但原<lb/>
<pb n="KR4e0141_WYG_004-4a"/>
病下藥似未切耳由持之太髙故也文公定計養氣一<lb/>
叚非今日工夫不若戊申封事為着題目試更思之如<lb/>
何今日諸老還屬三原隨事補綴儘有意思有為則未<lb/>
也吕與叔諷富彦國智非不能如訑訑何叙州之言未<lb/>
必句句的當但前論白沙亦未嘗謂其不平實也要之<lb/>
親見然後可㫁張加祥已造朝受左贊善掌禮館史事<lb/>
章徳懋謝鳴治與白沙俱未有啓行消息賀克恭在憂<lb/>
中辭㕘議之命不受極論内侍力薦白沙幾至得罪而<lb/>
<pb n="KR4e0141_WYG_004-4b"/>
浮議已紛紛矣智索居已久操存涵養之功全無一分<lb/>
惶恐惶恐六月前行迷甚逺比方旋輈得吾兄來大事<lb/>
濟矣益庵南軒面講書傳真吾輩所當師法近疑義甚<lb/>
多便欲求教計相㑹不逺故不敢凟兩書來意皆恐智<lb/>
以前日之舉自畫此非知已知道者區區憂世之心吾<lb/>
兄豈不悉顧于道有未盡耳一之已甚其可再乎閒中<lb/>
救荒之策亦宜留心熟講令著實可行萬一兩司有肯<lb/>
延訪者舉而措之則斯人隂受其賜矣如何惟為道自<lb/>
<pb n="KR4e0141_WYG_004-5a"/>
愛<lb/>
　　　與潘孔脩<lb/>
智頓首孔脩老兄侍者别後數日偶聞尊翁病且危甚<lb/>
懼繼聞無事甚喜但未知侍行不也到任幾月矣瘴雨<lb/>
蠻烟之鄉寒煖失宜饑飽過度皆足以致疾而寡欲以<lb/>
養元氣尤其最切要者元氣既實外邪自不能侵矣朝<lb/>
廷事勢日異而月不同王三原力爭數事風采稍還肆<lb/>
為羣兒所中去國之期不出旦夕此公可謂老成人惜<lb/>
<pb n="KR4e0141_WYG_004-5b"/>
其才不足以濟時耳前時政一疏處置空疎且未宜進<lb/>
當時為謀不忠今始覺其謬也閩中書多有如九大儒<lb/>
全集宜悉致之公暇仔細披閲篤信而力行之就中如<lb/>
明道行狀宜大書一通寘之左右愚弟所欲忠于吾兄<lb/>
者端不出此若夫承接上官宜以憲綱為主不可徑情<lb/>
直行也智粗安如昨惟學小書生記數讀書而已風便<lb/>
母惜教誨不宣<lb/>
　　　與石邦彦華伯瞻<lb/>
<pb n="KR4e0141_WYG_004-6a"/>
智扶老携㓜周行九千里頼厚惠不至失所但索居既<lb/>
久學殖荒落此則殊可慮耳分職定在何時其直史館<lb/>
無疑也史職之廢久矣意者其有待乎冬寒保重<lb/>
　　　謝汪傅二先生<lb/>
智自三月二十七日拜辭出張家灣四月初八日生一<lb/>
男十五日登舟五月盡渡江聞家父西來不敢前進八<lb/>
月盡始得侍家父於南昌今已抵番禺矣竊惟天下之<lb/>
大本三曰君曰父曰師智事君不忠致盡煩於豸角事<lb/>
<pb n="KR4e0141_WYG_004-6b"/>
親不孝致逺渉於鯨波事師不勤度三年如一日夙興<lb/>
夜寐恐懼不勝執事愛惜人材曲加培植救之於羣譏<lb/>
衆排之際以伸其屈慰之於流離困苦之餘以存其志<lb/>
督之於放逸怠惰之日以勵其勤百凡處分無所不用<lb/>
其極感仰何可言智初入城未受上司約束他無可告<lb/>
者冬寒伏惟保興居以膺大用不宣<lb/>
　　　奉石齋先生<lb/>
一峯行狀草草奉呈中間有重複處有疎脱處有直屑<lb/>
<pb n="KR4e0141_WYG_004-7a"/>
不婉轉處計須先生㑹定一并得其遺書讀之然後可<lb/>
訂也此公是百世人物百世之下論其世者將於此徴<lb/>
之其敢茍乎聞尊體尚未平復伏惟守一處和為道自<lb/>
重不宣<lb/>
用晦手巻更蒙録過智與有光但獻臣之髙爽者細為<lb/>
㸃竄而智之萎弱者乃獨見遺似不能無親疎厚薄于<lb/>
其間耳㕘同契説頭緒可疑葢復生于靜者也始生于<lb/>
動者也今人心無時不動若作用之初便從復起則所<lb/>
<pb n="KR4e0141_WYG_004-7b"/>
謂靜者何處得來文都欲從乾起葢亦疑復之不可驟<lb/>
得而倒行逆施恐終非前賢本意也竊意當以涵養本<lb/>
源為先本源澄徹然後藥物生藥物生然後陽火可進<lb/>
隂符可退此自然之度也以外丹言之豈有藥物未生<lb/>
而先用火候者哉炎方非孱弱所宜勢須頼此非欲求<lb/>
羽化而登仙也幸教克脩書來問東溟幾萬里江門未<lb/>
盈尺妄以道冲而用之不盈之意答之未知先生之意<lb/>
果然耶不然則作者為郢書解者為燕説矣子長事已<lb/>
<pb n="KR4e0141_WYG_004-8a"/>
發落未㑹子長不知其狀云何也冬寒伏惟為世道自<lb/>
重<lb/>
京師事智自知之但先生所處是陳大丘柳士師以上<lb/>
規模晩生小子脚跟未定不敢援以為例耳然亦當善<lb/>
處之計不至露圭角也朱子答陳同父書云顔魯子以<lb/>
納甲推其命正得震之九四先生所推與之命耶若果<lb/>
此爻其於朱子何所當耶幸教<lb/>
稚作承㸃化過便自覺長一格矣但詩人本義與來教<lb/>
<pb n="KR4e0141_WYG_004-8b"/>
不同葢厓門海所在也登厓門之頂則知海矣知海則<lb/>
知廬阜庵中老矣非謂由名節可以入道也程子曰東<lb/>
漢名節成于風俗一變則可以至道矣然則名節入道<lb/>
莫亦有此理耶請教楊秀才到此即日隨伍公行竟不<lb/>
及㑹聞學記及送别諸作録下馬秀才處屢求而不得<lb/>
便中乞别賜一紙為幸前月已束行装不為劉公李公<lb/>
所允尋中瘴毒延及小仔幾不可支吾而荆婦之姙又<lb/>
已踰六月矣計及秋凉方可入松明書院也恐要知<lb/>
<pb n="KR4e0141_WYG_004-9a"/>
　　　與潘時用<lb/>
得邸報知為京兆尹薦不知吏部復本云何僕身在石<lb/>
城家在順徳葢剖符者文翁也此中知已劉東山為最<lb/>
今考滿歸矣凡百蘇伯誠皆能道之有手教只付此公<lb/>
為便<lb/>
　　　與姜玉卿<lb/>
春初得邸報悵惘者久之然在秣陵時固知必有今日<lb/>
矣州事有長官想不甚苦退食之餘取綱目一兩巻讀<lb/>
<pb n="KR4e0141_WYG_004-9b"/>
之亦髙明之一助也天下事將有頼於諸公敢以此獻<lb/>
若僕軰自分與世相遺矣秋深伏惟自重<lb/>
　　　與楊方震<lb/>
石城不可居昨已奉報比單騎馳至乃知人言亦有不<lb/>
可信者已具文字辭免掣鹽差遣未知白洲如何處置<lb/>
鄙意只欲安靜以養微陽也<lb/>
智頓首方震侍者六月間承惠四月書及家兄鄉試録<lb/>
正月書却是今早才得其為悲喜葢不止如來諭矣智<lb/>
<pb n="KR4e0141_WYG_004-10a"/>
蹤跡引之已悉老兄學有定見事有定理所以自立者<lb/>
當有定式不須智言也南屏懿悳清才駸駸乎老境矣<lb/>
奈何交游中愛智者老兄自知今不能某某伸意拙作<lb/>
兩篇獻笑其一篇恐不可傳老兄先四十年不得已冒<lb/>
古人所不敢進惟自重是祝<lb/>
　　　與張克脩<lb/>
學範序已奉報續又熟復數過始覺前報不忠葢此書<lb/>
本自簡便不患其不安本非筌蹄不患其假借至以克<lb/>
<pb n="KR4e0141_WYG_004-10b"/>
讓軰罪人警之則意雖切而法則疎矣若其大致則去<lb/>
獅子橋記等位頗逺欲請别製一章以嘉惠後學如何<lb/>
元晦欽夫髙風雅度執事聞之悉矣當不罪其狂易也<lb/>
方震此行欲以一木支大厦必非茍焉者宜作一書助<lb/>
以髙見畏天命悲人窮正仁人君子之責豈宜秦越相<lb/>
視漠然不加之意耶白沙詩竊疑是道冲而用之或不<lb/>
盈之意未知是否幸教僕已力辭還任諸公謂瀧水之<lb/>
役道路梗塞石城又素所衝突以是復茍安於此智謹<lb/>
<pb n="KR4e0141_WYG_004-11a"/>
狀<lb/>
　　　與李天瑞<lb/>
别來一年有竒無日不在左右興隆距楚地甚近沿途<lb/>
想不大費力也匪石書中有謝病之説豈以伊川辭西<lb/>
監為例乎西監自是好頭地與今日事體不同明道之<lb/>
判澶淵郤是吾曹正律也用之大節已歸家方震已北<lb/>
上伯瞻將舁疾至常州矣匪石六月間上章謝病至於<lb/>
今未報白沙亦累見其為人平易淳篤與人交如骨肉<lb/>
<pb n="KR4e0141_WYG_004-11b"/>
然議論惟是之從不自尊大其他則見於詩文者可考<lb/>
也僕至江西始見家父不孝無可言幸家兄中鄉試式<lb/>
又小兒頗穎異差足以慰老人之懷耳掣鹽差遣已謝<lb/>
却比又改清理鹽法及脩書書多恐不能盡聖賢經訓<lb/>
畢徐圖還任耳貴州地方多軍衛家父雖有闗文不甚<lb/>
緊急前途未便幸善處之秋暑尚繁伏惟自重<lb/>
承手書得知家君已過貴任悲喜交并但到家後無書<lb/>
不知前途更如何爾前日之差所以不復力辭者便家<lb/>
<pb n="KR4e0141_WYG_004-12a"/>
君之西征也閏九月後已自日行適有瀧水之役道路<lb/>
梗塞今始班師計此月中當在松明書院矣廣中多古<lb/>
書年久剥落姑為考異令補刋之非如來諭云云也僕<lb/>
雖無狀豈應狂僭至此乎伯瞻訃音得之想久老兄與<lb/>
之特厚者其為感傷當何如用之大節祗是自歸間有<lb/>
一二訟者該部謙讓未遑也曹公謝章祗是質言别無<lb/>
他説周梁石鍾大㕘之論殊不着題目話甚長非面莫<lb/>
既前書乃擇其宜于老兄者以奉勸耳貴州人來皆能<lb/>
<pb n="KR4e0141_WYG_004-12b"/>
談道老兄動履髙風峻節咨發良多細讀來書詞義懇<lb/>
到又見涵養深厚中間毛義呉祐兩句正中膏肓謹當<lb/>
書之座隅以備觀省令叔廵檢在後山與賊對壘家眷<lb/>
移在此中俱平善無事呉獻臣宰順徳愛民如子决事<lb/>
如流間有古人所甚難者葢不獨為廣中最也恐要知<lb/>
春深千萬為世道保練不宣<lb/>
　　　與呉獻臣<lb/>
令弟來見辱承厚儀惶恐無已公弟即吾弟何以此為<lb/>
<pb n="KR4e0141_WYG_004-13a"/>
兼僕行止未定未知終得周旋否謹寄外府以待専納<lb/>
髙明當有以相諒也傳曰自行束脩以上吾未嘗無誨<lb/>
焉以上猶言以來也今人誤認此字遂至極厚而不以<lb/>
為異聖人之意固如是耶出入事已為之律令出必告<lb/>
反必面否則門以下服上刑可保其無他矣然令弟淳<lb/>
朴之質得之於天縱不為之防未害也書舎太受風南<lb/>
海殊無擘畫恐須自家經紀然亦不必如何只發得十<lb/>
餘葉蓬并百餘張故紙足矣古文有宜於今者亦宜發<lb/>
<pb n="KR4e0141_WYG_004-13b"/>
下待僕簡閲付之今只泊沒在時文中終不得長進也<lb/>
學範難遽督責惟以漸以摩黙運於日用之間亦使其<lb/>
易知易從耳但自家一箇身心奈何不下無以為之儀<lb/>
刑深有愧髙明委任責成之意古人三十以前博學不<lb/>
教正為此耳廵按蔣公伍公李公俱還車騎能一動乎<lb/>
燈下草草乞恕不恭<lb/>
是曰是非曰非君子事天之道當然也若夫扶陽抑隂<lb/>
顧王人之力何如耳鄙見如此髙明亮之<lb/>
<pb n="KR4e0141_WYG_004-14a"/>
輿地圖若有善畫者煩更展拓令寛大好觀若山若水<lb/>
若都城若外國若省名郡名縣名各用五采顔色標填<lb/>
各省疆界各用分别庶幾舉目瞭然此須委一有心計<lb/>
的閒人與畫工計議非縣主所能為也其愚慮所不及<lb/>
者更以髙見擺布每讀史全得此圖氣力但則様太小<lb/>
重以目細總不得端的耳留意千萬<lb/>
㑹城事聞已得六十功但不知傃刃者何類人又聞大<lb/>
軍所過無不殘滅毋惑乎益庵之喋喋也昨見白洲白<lb/>
<pb n="KR4e0141_WYG_004-14b"/>
洲再三勸諭詞義懇切而都府又未見啓行數日甚覺<lb/>
悶車騎早來至祝<lb/>
智啓獻臣執事與執事别之明日克脩即有人來書中<lb/>
欲渠别作一篇不知渠耐煩否一峯門人楊氏去白沙<lb/>
求碑文有白金數十兩非河船所宜今迂道過治下乞<lb/>
撥一官船送之范文正公作郡縣此等事多矣幸毋以<lb/>
輕凟見罪<lb/>
智啓獻臣執事林待用乃弟曹公林公皆託之執事昨<lb/>
<pb n="KR4e0141_WYG_004-15a"/>
見禀帖則執事已有以處之矣鄙見欲煩執事順差人<lb/>
一船一來接一以養諸生隆師親友之誠一以全此友<lb/>
直已守道之節凡執事與待用平生盛徳皆與有光此<lb/>
亦諸公意也惟髙明裁之<lb/>
嘉貺已領小兒昨來亦復發熱豈俗所謂傳染者耶白<lb/>
沙書來責往石城此儒者正理但尹和靖誦金剛經亦<lb/>
有所不得已耳昨見方伯公舉公前説若不可解則公<lb/>
累之也事定再報<lb/>
<pb n="KR4e0141_WYG_004-15b"/>
智啓都府申文已批下未見㫖云何如大勢頗順須强<lb/>
起視事智思之爛熟矣决不可再舉也自此接人宜盡<lb/>
洗往日驕盈氣熖益務謙虚忠厚以為之本臨民之際<lb/>
宜體父母愛子之心使之感化於法令之外樂聞義勇<lb/>
遷善老兄本事也當不罪其狂易矣餘付梁生口陳至<lb/>
禱者小兒出入而已<lb/>
昨得克脩書云執事覆勘懊惱者久之使者來知已還<lb/>
治喜極欲舞然道路不齊人事好乖又不能不為之恨<lb/>
<pb n="KR4e0141_WYG_004-16a"/>
也詢使者云起居不爽是真耶是贗耶若果勢不能支<lb/>
須尋鄧醫氏為政以人才為本療病亦然冀珍重<lb/>
家父以後九月初三日西還臨行時無他言惟念執事<lb/>
甚篤今當到貴州矣心緒無聊不言可識蜀中荒甚不<lb/>
比上年幸家兄選清水文學頗便家耳鄙懷無限何日<lb/>
從容為執事盡之<lb/>
　　　答友人<lb/>
僕以不才自速竒禍荷明主寛仁大度曲加保全不勝<lb/>
<pb n="KR4e0141_WYG_004-16b"/>
幸甚但願二三君子進徳脩業舉明主於三代之隆則<lb/>
僕雖九死南荒亦復何恨嘉貺不敢留謹隨使者奉上<lb/>
伏惟照察<lb/>
　<lb/>
　<lb/>
　<lb/>
　<lb/>
　立齋遺文巻四<lb/>
</p>
<p>
</p>
  </div>
<div>
<head>立齋遺文巻五</head> <lb/>
    <p>
<pb n="KR4e0141_WYG_005-1a"/>
欽定四庫全書<lb/>
　立齋遺文巻五<lb/>
　　　　　　　　　　　　　明　鄒智　撰<lb/>
　　詩　五言古　五言律　七言律　五言絶<lb/>
　　　　七言絶　七言歌行　詞附<lb/>
　　　送客南征<hi>以下五言古</hi>
疎雨不復月蟋蟀空自鳴出門送佳客正值新月晴月<lb/>
晴已足嘉况復驚波平君知愛月意莫惜清宵征<lb/>
<pb n="KR4e0141_WYG_005-1b"/>
　　　槐隂午坐<lb/>
溽暑渾如蒸槐隂殊可愛招邀舘中英趺坐一解帶蟻<lb/>
戰疑有屯鳥度知無碍煩襟聊爾清吏胥趣晚㑹<lb/>
　　　九日寫懷<hi>五章</hi>
秋風策策鳴秋水盈盈隔抱膝坐虚齋有懷長自結<lb/>
昨日楚人來前日巴人到入門問蒼生蒼生日凋耗<lb/>
剪𤓰宜及膚割髪宜及體肉食者何人視之如逆旅<lb/>
茱萸賜朝士一士分一枝君恩豈不濃民瘼誰當醫<lb/>
<pb n="KR4e0141_WYG_005-2a"/>
東隣有醇酒可以澆清愁蒼生倚大臣不必書生憂<lb/>
　　　送黄汝脩還天台<lb/>
天台有一士獨抱男子腸立朝五六年歛退藏鋒芒人<lb/>
皆疑其圓我獨疑其方一朝解牙牌上疏辭君王問之<lb/>
何因爾恥對妾婦妝牙牌一飄瓦碎盡何足傷白璧茍<lb/>
微瑕此恨千古長我聞定軒翁古道恒自將見子慷慨<lb/>
歸喜極當欲狂春風扇微和天台花正香請君陟其巔<lb/>
挹彼武夷蒼<lb/>
<pb n="KR4e0141_WYG_005-2b"/>
　　　送呉獻臣令順徳<lb/>
熠燿非自燃蝙蝠非自沸盈盈天地間孰非天地字君<lb/>
侯人中英經綸有髙致欲分四海憂當自一邑試<lb/>
　　　代柬呉順徳<hi>九章</hi>
吾兒即公兒公母即吾母公母撫吾兒何異吾母撫<lb/>
所慮兒太烈出入不可制或時走城闉或時臨水次<lb/>
南衙錢二緍盡散公兩僕我欲抱兒勤公莫讓私蓄<lb/>
主人赤脚漢欲賃西城夫自言夫頗閒一任吾兒呼<lb/>
<pb n="KR4e0141_WYG_005-3a"/>
我處赤脚久其心真可信一以為吾兒一以為窮困<lb/>
平生壯士氣可以摧三軍念兒到中宵銷盡不復存<lb/>
家書幾時封幸為封仔細封訖冩路程庶幾易傳遞<lb/>
白髪披髙堂悠悠七千里遥思念我心寕獨止于此<lb/>
去年猶有泪今年惟有血寄與田承君事與道鄉别<lb/>
　　　有感<lb/>
山木有時枯江魚有時渇人生天地間豈能千古活渇<lb/>
者非自乾枯者非自割人惟人其人生殺天予奪<lb/>
<pb n="KR4e0141_WYG_005-3b"/>
　　　送人作縣丞<lb/>
作縣如作室作官如作工斧者奔而西鋸者趨而東執<lb/>
事雖不齊所期在成功君本蜀中彦素以才自雄我觀<lb/>
吞吐間絶非呉下蒙今承梓人㫖百里生斤風有玉正<lb/>
當錯有刀正當礱勿論簡與煩勿計卑與崇但令間架<lb/>
立也足為帡幪<lb/>
　　　挽呉孟謙<hi>順徳縣丞</hi>
憶昨邊事棘君遇我畏壘君裳甚蕭踈君坐獨㟪<graphic n="KR1394" url="https://raw.githubusercontent.com/kanripo/KR-Gaiji/master/images/KR1394.png" mimeType="image/png"/>坐<lb/>
<pb n="KR4e0141_WYG_005-4a"/>
久竟無言言輙無破䃣我時心異君蓄縮不敢揣繼與<lb/>
長官俱長官亦推媺謂從君到來庶幾悉君委公庭靜<lb/>
於寺詩思清於水尋聞漕運歸病篤不復頠長官對我<lb/>
言淚落如泉<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>念君清流才下與諸掾遺辛苦三十年<lb/>
化作殊方鬼我病渇未消送君不臨氿寂寞短乎章聊<lb/>
以當君誄<lb/>
　　　送劉汝徳還蜀<hi>以下五言律</hi>
兩地八千里忍㸔生别離最知憂道切不是愛山痴晩<lb/>
<pb n="KR4e0141_WYG_005-4b"/>
雨雖微急晨光本自熹明年二三月正是望君時<lb/>
　　　夀祖母<lb/>
天開當子月祖夀起寅年善本殷勤積家惟澹泊傳乾<lb/>
坤堯舜禹日月坐行眠遥憶髙堂上氷桃似水鮮<lb/>
　　　送李訓導之官<lb/>
先生萬人傑起自錦江濵天上逢堯舜人間養鳳麟淳<lb/>
風千古吹化雨一畨新國朝青史上有傳表儒臣<lb/>
　　　上林春色<hi>三首</hi>
<pb n="KR4e0141_WYG_005-5a"/>
今年春色早惟有上林先蟄起驚雷下氷消杲日前枯<lb/>
株扶冉冉嫩草踏芊芊東風隨處到造化本無偏<lb/>
今年春色麗惟有上林明暖日崇桃映踈星積李横碧<lb/>
鷄臨水舞黄鳥逐人鳴東風隨處㸃造化本無情<lb/>
今年春色透惟有上林深石山開遍錦榖雨溜成金拆<lb/>
發程頥諫移栽趙鼎箴東風隨處補造化本無心<lb/>
　　　偶成<lb/>
自笑冐巢氄猶能萬里飛佩韋知已晚刻鵠此其幾清<lb/>
<pb n="KR4e0141_WYG_005-5b"/>
栱光華逺髙堂信息稀孤舟如可挽野水莫相違<lb/>
　　　晨興用楊方震韻<lb/>
夜誦香初燼晨興鬢尚蓬風嚴凝水立雨凈見天空飲<lb/>
藥殊無効澄心間有功不知天地裏何處是途窮<lb/>
　　　題寛齋巻<lb/>
迂逕荒茫外雲莊縹緲中葉粘寒露落花聴雨聲紅凝<lb/>
重黄通老和平吕伯恭更應泥塑坐渣滓盡銷鎔<lb/>
　　　題松泉巻<lb/>
<pb n="KR4e0141_WYG_005-6a"/>
嶺樹重重合江流曲曲深亂雲時出沒寒月夜浮沉飛<lb/>
鳥爭深港游魚度密林黒龍渾不起時復抱珠吟<lb/>
　　　挽歐陽先生<hi>同年時舉之父</hi>
紫詔初黄髪青騾竟白雲枯榮真梦覺今古一朝矄人<lb/>
往儀刑在墳髙草樹分子孫俱俊彦足以答明君<lb/>
　　　寄賀馮指揮<lb/>
殄撲須驍㨗綏懷仗老成靜觀諸將遍莫是此公并野<lb/>
店開門宿深山放膽行驅馳三十載髀肉未全生<lb/>
<pb n="KR4e0141_WYG_005-6b"/>
　　　海行遭風次獻臣韻<hi>已酉年冬作</hi>
今夕知何夕浮生又網羅真成抱空月無計障頺波粗<lb/>
比堯夫幸終慚叔子多窮途仗神道聊復對君歌<lb/>
　　　送丁太平之任<hi>以下七言律</hi>
元化都憑岳牧宣丁侯今領廣山川琅凾錦帙詩三百<lb/>
爍石流金路幾千能識乾坤均父母可令兄弟獨顛連<lb/>
太平有象真難致莫道文官不愛錢<lb/>
　　　太液池觀蓮<lb/>
<pb n="KR4e0141_WYG_005-7a"/>
鳳輦初臨太液池池中君子肅朝儀清香冉冉風舒巻<lb/>
踈影沉沉月正欹抱負胸中應有實經綸天下豈無絲<lb/>
太平更得君王寵萬種繁華總不知<lb/>
　　　玉堂槐<lb/>
一自文皇植此根累朝培養更殷勤地清半擬三公位<lb/>
天近爭㸔列宿分宿徳應生真宰相雄才寕羡大將軍<lb/>
老蛟墮地如人立震電驚雷只亂蚊<lb/>
　　　内垣芍藥<lb/>
<pb n="KR4e0141_WYG_005-7b"/>
暖風作伴彩雲粧笑倚宫墻夜有光五鼎味中知自别<lb/>
萬花㑹裡定誰强稚圭北起延開寳介甫南來致靖康<lb/>
世道盛衰真差異天幾先露一圍黄<lb/>
　　　新燕<lb/>
白玉堂開日正遲瞥然驚見燕兒飛荼䕷架逺和烟度<lb/>
玳瑁梁髙戴月歸小掠芹泥猶怯冷初沾杏雨未生肥<lb/>
千言萬語無人㑹只付東風主是非<lb/>
　　　送劉御史致政西還<lb/>
<pb n="KR4e0141_WYG_005-8a"/>
中外飛敭二十春黒頭先已厭紅塵才登殿上朝元辟<lb/>
便入山中侍老親張禹悠悠終誤國范滂諤諤竟危身<lb/>
風流孰與陶元亮自是羲皇以上人<lb/>
　　　感懷<hi>次湯侍御韻</hi>
兩年孤負切雲冠已覺清羸帶眼寛梅大十圍應自白<lb/>
葵長一丈為誰丹劍如可借朱槐里股不能箕管㓜安<lb/>
時止時行熊掌在百年分付史臣㸔<lb/>
　　　送温重亷還臨江<hi>温傳先生之甥</hi>
<pb n="KR4e0141_WYG_005-8b"/>
差見臨江第一仙丹崖青壁欲生烟祥鸞忽報當年信<lb/>
靈鵲真成此夕縁元獻眼髙應絶世文忠才大合擎天<lb/>
臨岐預作重逢約紅杏香中早着鞭<lb/>
　　　中秋賞月<hi>和湯侍御二首</hi>
一年初識此公樓縱不能詩也合留北極光華南極是<lb/>
今人風致古人求仰登玉宇非無路共濟蒼生合有舟<lb/>
塵鬢照來全未白乗風好遡泰山游<lb/>
天地中間共倚樓夜深猶自挽衣留白榆丹桂端誰見<lb/>
<pb n="KR4e0141_WYG_005-9a"/>
玉兔銀蟾莫浪求活水照人真寳鑑浮名於我本虚舟<lb/>
詩逢大將應難敵况擁雄兵㨿上游<lb/>
　　　和刑部諸公賞菊韻二首<lb/>
濁思如何豈易膠微官聊復得閒勞晩香敢謂安陽淡<lb/>
真意還輸栗里髙萬葉亂飛孤此傑三秋中賞定誰曹<lb/>
一聲長嘯非難事莫向花前浪欎陶<lb/>
寫盡寒烟與敗膠愛花寕厭賞花勞酒兵入陣霜初破<lb/>
詩將登壇月正髙絶俗自宜蓮並價策勲當與杞同曹<lb/>
<pb n="KR4e0141_WYG_005-9b"/>
故知逸興真難盡更約明年共和陶<lb/>
　　　送董庶子使朝鮮<lb/>
天啓休符又戊申獨啣紫詔下楓宸弛張仰見真文武<lb/>
出入爭㸔老鳳麟七葉皇風清八道百年髙節重千鈞<lb/>
文章光燭烟霄上未是中朝第一珍<lb/>
　　　送劉侍講使安南<lb/>
聖主龍飛九五天只從堯舜接真傳豁開日月雲俱靜<lb/>
運轉風雷化自宣司馬擕僮歸政府紫陽抱道侍經筵<lb/>
<pb n="KR4e0141_WYG_005-10a"/>
使軺未度東津水已震西南萬里邊<lb/>
　　　送林居魯之杭州<lb/>
古貌堂堂兩漢儒直從心地做工夫笑揮豸角囂塵靜<lb/>
勇犯龍鱗睿眷紓南斗星髙光北斗東湖梅老主西湖<lb/>
芳心未用愁遲暮天上靈脩目正盱<lb/>
　　　聞二祖父三祖父皆以年冠帶詩以志喜末句<lb/>
　　　悲先祖父之不起也嗚呼一喜一悲之間其所<lb/>
　　　感者深矣孝子慈孫尚思所以惜時愛日以盡<lb/>
<pb n="KR4e0141_WYG_005-10b"/>
　　　養志之誠也哉<lb/>
鐡杖扶來八十年金凾開詔沐龍涎鹿胎軟襯蟬冠正<lb/>
魚珮髙懸鶴<graphic n="KR0769" url="https://raw.githubusercontent.com/kanripo/KR-Gaiji/master/images/KR0769.png" mimeType="image/png"/>鮮俯仰山中閒宰相醉醒世上活神仙<lb/>
瀧岡未表乾封固萬里孫兒淚洒天<lb/>
　　　送李天瑞之咸寕<hi>次姜仁夫韻二首</hi>
立馬盧溝話壯游闗河西去道途脩忠肝義膽誰當傅<lb/>
白日青天本自秋千古天綱嗟鹿角百年臣節仰魚頭<lb/>
聖賢歩歩皆平地莫向空中浪倚樓<lb/>
<pb n="KR4e0141_WYG_005-11a"/>
世道悠悠幾日還上方無劍斬窮奸跛麟載筆真辭闕<lb/>
孤鶴乗風欲渡闗履善自能歌正氣季通端不動愁顔<lb/>
丈夫惜别非無淚不向忠臣此日潸<lb/>
　　　送夏廷璋還南都<lb/>
南國衣冠子勝流相逢便與啖元脩初怪眼中無皂白<lb/>
豈知皮裏有春秋交游獨我聫貂尾廊廟何人重筆頭<lb/>
一寸丹心危欲折夢魂夜夜繞龍樓<lb/>
　　　同鄉李大器先生試教官不第受散官以歸此<lb/>
<pb n="KR4e0141_WYG_005-11b"/>
　　　雖舊例然待常調者多戀戀不忍舎先生此舉<lb/>
　　　亦為竒特云<lb/>
玉河寒溜隔橋鳴共立橋邊恰五更逸鳥豈能粘以網<lb/>
化蟲猶自挶于莖道鄉居士何年定少室山人此日成<lb/>
老馬似知離别意徘徊柳下到天明<lb/>
　　　金井山居次韻<lb/>
鐡杖何年入此山今人庵是古人庵春風小圃脩花史<lb/>
落日踈林縱手談放鶴亭髙塵網㫁聴鶯橋近埜情酣<lb/>
<pb n="KR4e0141_WYG_005-12a"/>
莫辭老背尋常灸寒露侵凌恐未堪<lb/>
　　　偶得寒疾一汗而愈寄伯瞻<lb/>
此身本與兩儀齊造化誰云是小兒必有事焉元自欠<lb/>
罔之生也竟何為華陀自古真難遇鄒浩從今不用悲<lb/>
却恐故人踈太甚枯梅無復長新枝<lb/>
　　　鄧秋官進賀還南都<hi>編脩之兄</hi>
君王不受羣臣賀萬國人心又一醒虞舜自能敦大本<lb/>
伯夷正好播祥刑誰家北斗兼南斗此日長亭復短亭<lb/>
<pb n="KR4e0141_WYG_005-12b"/>
馬上亂將踈柳折不知寒日下林坰<lb/>
　　　二十夜㑹飲湯侍御家次其韻<lb/>
過盡元宵更此燈太平樂事幾人曽極知鰲禁終雄立<lb/>
豈謂虬髯已勃興詩自春來初試筆酒縁病後郤粗能<lb/>
夜深明月真如洗十二闌干取次憑<lb/>
　　　非所寫懷<lb/>
朝野方傳英主事安危寕係小臣身銀山鐡壁雖難動<lb/>
玉色金聲本易親人到白頭終是盡事垂青史定誰真<lb/>
<pb n="KR4e0141_WYG_005-13a"/>
夢中不識身猶繫又逐東風入紫宸<lb/>
　　　辭朝<lb/>
雲韶聲靜拜彤墀轉覺嬋媛不自持罪大故應誅兩觀<lb/>
網踈猶得竄三危盡披肝膽知何日望見衣裳只此時<lb/>
但願太平無一事孤臣萬死更何悲<lb/>
　　　留别南畿諸友<lb/>
大江東下勢如軍萬里秋光此夜分去國元非章子厚<lb/>
立朝只合范希文荷衣太薄從新製蘭畹將蕪趂早耘<lb/>
<pb n="KR4e0141_WYG_005-13b"/>
衆口是非何日定自將堯舜致吾君<lb/>
　　　題易庵巻<lb/>
靜坐空山老自便登庸策免兩茫然雞豚社裏推前軰<lb/>
桃李塲中謝少年學古每羞元凱癖行髙還訝史雲偏<lb/>
<hi>用記中説</hi>平生心事知何限夜夜焚香獨告天<lb/>
　　　讀月湖詩<hi>月湖楊方震别號</hi>
甲夜已分還乙夜短吟未已更長吟眼妨還視頻移燭<lb/>
病怯清寒重擁衾大將師行全整肅老臣建立自深沉<lb/>
<pb n="KR4e0141_WYG_005-14a"/>
他年鋟板誰當冩莫負千秋萬古心<lb/>
　　　漫賦寄楊方震<lb/>
宫柳依依辭北闕江楓撼撼度南陬松明書院曾修未<lb/>
司户㕘軍果是不汲井幾年還抱甕濟河此日合焚舟<lb/>
虚空筋斗非難打郤恐羲和不易留<lb/>
　　　留别王守禦<lb/>
月朗風清水手多孤舟不發欲如何邊無急報將軍醉<lb/>
嶺有㣲霜吏目過薏苡豈能誣馬援<hi>時公為軍士所訐故云</hi>荔枝<lb/>
<pb n="KR4e0141_WYG_005-14b"/>
久矣待東坡人生去住真如夢對酒惟應發浩歌<lb/>
　　　題寳澤巻守拙翁手書小學真解遺其子其子<lb/>
　　　寳之今頗有成立故賦此<lb/>
墓草知經幾度霜當年手澤尚生光細㸔此老殷勤甚<lb/>
直欲諸郎把玩長買櫝還珠今往往畫蛇着足亦倀倀<lb/>
紫陽臺上真衣鉢千古何人為表章<lb/>
　　　嶺南道中<hi>二首</hi>
長衫大袖擁輕輿撘颯乾坤一腐儒平野時時火明滅<lb/>
<pb n="KR4e0141_WYG_005-15a"/>
荒村往往竹扶疎備倭將勇妖星落窮海天寒厲鬼孤<lb/>
不識不知朝又晩幾回慚愧送行夫<lb/>
我道炎荒别有天炎荒也只是西川諸洋但比瞿塘大<lb/>
五嶺何如棧道懸細和陶詩雖逸駕力排日録亦空拳<lb/>
樂天知命劉夫子萬古千秋獨凛然<lb/>
　　　初到石城<hi>二首</hi>
浪信人言豈盡然蓬萊元自屬神仙海浮沆瀣斟初滿<lb/>
天放嬋娟賞最先草木已非王虺路衣冠全别尉陀年<lb/>
<pb n="KR4e0141_WYG_005-15b"/>
昨來盡讀騷人賦最愛長沙第一篇<lb/>
南北東西幾謫仙小臣獨荷主恩偏疎狂言語施行半<lb/>
簡靖衙門偃仰便旋織藥籠供檢討剰開花逕待旬宣<lb/>
老親莫謾憂邊逺此去分茅更一千<lb/>
　藥欄自領平章事詩陣誰分節度權閒拂石床延野<lb/>
　老旋裁木履踏晴烟此二十八字葢此詩舊時頷聫<lb/>
　頸聨語也吾汝愚自以不滿意易以疎狂至旬宣等句<lb/>
　以予論之新聨固典雅舊聨亦雄壯清致俱不可偏廢<lb/>
<pb n="KR4e0141_WYG_005-16a"/>
　也識者以為何如　廷舉誌<lb/>
　　　除夕<lb/>
刁斗無聲畫㦸寒獨㸔瘦鶴上闌干荆揚以上雲門鎮<lb/>
嶺海之間首領官消息盈虚天豈定巻舒作用古來難<lb/>
直須痛飲屠酥酒此是人間郤老丹<lb/>
　　　奉和石翁遊圭峯韻拜呈陶憲長<lb/>
寸鐡安能鑄大鐘行藏空負翠㣲峯適觀雲谷老人作<lb/>
恐與武夷精舎同落日還憑髙閣望曉風又速畫船東<lb/>
<pb n="KR4e0141_WYG_005-16b"/>
野花莫亂桓公眼大構猶須訖此工<lb/>
　　　廵海呈周文郁<lb/>
逢一疎林酒一行侍兒親倚櫂歌聲昔聞海水如天逺<lb/>
誰放山花似火明烟外孤帆風正駛苔中歌枕夢初醒<lb/>
細㸔斗笠非難製莫遣烏紗累此生<lb/>
　　　和呉獻臣衰病吟<lb/>
嶺表何官最我閒我顔原不似公顔坐殘夜雨斑衣冷<lb/>
望㫁秦雲大被難藥盞不曾三日歇柴門常用兩重闗<lb/>
<pb n="KR4e0141_WYG_005-17a"/>
小兒度日真如夢獨釣蟛蜞去不還<lb/>
　　　玉堤柳<hi>二首</hi>　<hi>以下五言絶</hi>
我行玉堤東靜觀玉堤柳乾坤造化心千古誰能剖<lb/>
谷風從東來生意萃于柳展也延和儒至誠為君剖<lb/>
　　　遊青蓮寺<lb/>
峻嶺横天揷長江夾地流倘能城大順誰敢犯延州<lb/>
　　　三事堂<hi>為中江王大尹啓昭作</hi>
三川豈無吏大抵黄河流獨有王夫子中江一片秋<lb/>
<pb n="KR4e0141_WYG_005-17b"/>
　　　　　右清<lb/>
三川豈無吏大半風流仙獨有王夫子此心常凛然<lb/>
　　　　　右慎<lb/>
三川豈無吏萬事成蹉跎獨有王夫子分隂不放過<lb/>
　　　　　右勤<lb/>
　　　除夕<lb/>
病客居窮海今年是兩年髙堂當此夕相對又澘然<lb/>
　　　哭華伯瞻<hi>五首</hi>
<pb n="KR4e0141_WYG_005-18a"/>
趨向楊遵道超遷賈太中凝香清禁坐不是學冲融<lb/>
積李崇桃樹鳴鳩乳燕時平生華夫子直道嵗寒痴<lb/>
晩踏城西月朝登海北亭空聞仙馭逺不見相星靈<lb/>
嵗月流行速工夫間斷多良朋更凋謝誰與共研磨<lb/>
侍從才今幾君王寵正初常州何處是頭白小孫孤<hi>常州</hi>
<hi>伯瞻之翁</hi>
　　　悼盧克讓<lb/>
世有千里馬人無九方臯馬來臯已死天地一聲號<lb/>
<pb n="KR4e0141_WYG_005-18b"/>
　　　送蔣誠之歸榮<hi>三首</hi>　<hi>以下七言絶</hi>
十日春風醉不醒獨騎瘦鶴送君行一源活水來千里<lb/>
不盡人間聚散情<lb/>
誰教魃女舞金戈白雪黄雲奈爾何醫國醫民須大手<lb/>
郤教容易度黄河<lb/>
天北天南一鳥通百年忠孝日初紅古今兄弟知多少<lb/>
誰似淳公與正公<lb/>
　　　送文太僕還滁州治<lb/>
<pb n="KR4e0141_WYG_005-19a"/>
天子聰明古帝王百年日月要重光文山老子憂思逺<lb/>
獨上中庸第一章<lb/>
　　　到南昌柬楊方震<lb/>
纔出都門問路程此心先已到豐城豪吟縱飲渾閒事<lb/>
誰主鵝湖第二盟<lb/>
　　　過惶恐灘<hi>二首</hi>
惶恐灘名熟幾年今朝也自到灘前死生未必能惶恐<lb/>
惶恐㣲誠未格天<lb/>
<pb n="KR4e0141_WYG_005-19b"/>
風劈寒江勢兩開茫茫天地此孤桅舟人莫謾張皇甚<lb/>
曾在鞋山滚出來<lb/>
　　　度大庾嶺<lb/>
相國祠前下馬行望中真是黒松林林邊一曲長流水<lb/>
照見孤臣萬里心<lb/>
　　　舟中漫行<lb/>
淡烟疎雨夢初還自起推篷㸔逺山漁父不知天早晩<lb/>
又隨鷗鳥過前灣<lb/>
<pb n="KR4e0141_WYG_005-20a"/>
　　　題古城集<lb/>
朔方行盡復炎方野草閒花色色香却恐牧齋多淨稿<lb/>
更無人到校書郎<lb/>
　　　為呉獻臣解嘲<lb/>
面崖和尚寕還俗割鼻佳人豈解淫老母不須投杼走<lb/>
曾參别是一曾參<lb/>
　　　讀石翁詩柬<lb/>
皇王帝伯一蒲團落盡松花不下壇豈是江山制夫子<lb/>
<pb n="KR4e0141_WYG_005-20b"/>
秪縁夫子制江山<lb/>
　　　奉和石齋先生見寄<lb/>
風清月朗蛋船輕到處青天有酒星淼淼番禺江上水<lb/>
幾番遷客夢中經<lb/>
山亭水閣此何春瘦馬猶存踣鐡身珍重東風休料峭<lb/>
今年花比去年貧<lb/>
大忠祠下聘君家一度登門一㸔花花裏有禽驚異客<lb/>
倩將青箬換烏紗<lb/>
<pb n="KR4e0141_WYG_005-21a"/>
　　　家父生朝<lb/>
往年此日在京師西望巴山正欲飛莫道嶺南非善地<lb/>
小兒初舞老萊衣<lb/>
　　　海珠寺燕張克脩呉獻臣<hi>二首寺在海心</hi>
炎海中間此放舟江淮河濟只浮漚悠悠共老風塵裏<lb/>
知是人間第幾流　　右送克脩<lb/>
臨流坐石浴鴟夷隔岸何人唱竹枝我是羅浮山上月<lb/>
隨君直到魏公祠　　右送獻臣<lb/>
<pb n="KR4e0141_WYG_005-21b"/>
　　　夜泊馬寕呈胡用晦呉獻臣<lb/>
逺臣不與近臣同但愛花枝照眼紅莫道夜深無酒賣<lb/>
蛋家船在岸之東<lb/>
白舫青簾幾夜同洞簫聲裏海雲紅百年身世今何處<lb/>
笑倚梅花月正東<lb/>
　　　次蘇伯誠韻呈石翁<lb/>
山盡雩壇水盡沂暮春人亦暮春衣不知雪月風花老<lb/>
幾度空山打坐歸<lb/>
<pb n="KR4e0141_WYG_005-22a"/>
　　　留伯誠用前韻<lb/>
病後花壇掃月稀南枝光映屠蘇衣一壺未到醺酣處<lb/>
莫拄桄榔杖子歸<lb/>
　　　陳益庵下堂而傷其足<lb/>
益庵本自是神醫也向花間拄竹枝莫惜更尋程道士<lb/>
皇輿正爾頼驅馳<lb/>
　　　答順徳呉獻臣<lb/>
鄒生但理參同契陳老今非矍鑠翁豈謂蒼生能忘我<lb/>
<pb n="KR4e0141_WYG_005-22b"/>
世間自有汝南公<lb/>
　　　陳景元為録石齋集<hi>止得己酉年分</hi>
乾坤誰執仲尼權便敢刪從己酉年大笠蔽天牛背穩<lb/>
不妨冩過戊申前<lb/>
　　　光潛<hi>為餘干趙同知題</hi>
緒風初泛紫猊烟拱手絲綸碧海天元祐講官遺話逺<lb/>
定誰參破老僧禪<lb/>
　　　復呉獻臣<lb/>
<pb n="KR4e0141_WYG_005-23a"/>
細把平生㸃一過病根深在隱㣲窩<graphic n="KR0742" url="https://raw.githubusercontent.com/kanripo/KR-Gaiji/master/images/KR0742.png" mimeType="image/png"/>枚血戰殊無効<lb/>
更合靈丹乞華陀<lb/>
　　　丙午鄉試領薦鄉人聚觀于㑹江門外馬上口<lb/>
　　　占一絶<lb/>
龍泉菴上苦書生偶竊三巴第一名天下許多難了事<lb/>
鄉人何用太相驚<lb/>
　　　題萬孝子詩巻<lb/>
匹馬蕭蕭度逺岑霜清月冷亂雲深兩行青泪衣裳濕<lb/>
<pb n="KR4e0141_WYG_005-23b"/>
誰識良工獨苦心<lb/>
　　　晴郊觀麥<hi>以下七言歌行</hi>
天街小雨連三日坐聴一鳩鳴午寂暖風忽放青山紅<lb/>
滿眼春光濃欲滴呼童羈我槽下騮散出晴郊破愁的<lb/>
郊東行盡復郊西鑪錘仰見乾坤力大麥芃芃碧浪翻<lb/>
小麥離離翠雲羃今年定合成豐年不須更檢金穰厯<lb/>
憶昔闗中惡颷起赤血横流幾千里草根木葉饑莫充<lb/>
壯者流移羸者死剪𤓰割髪雖殷勤終是車薪㸃杯水<lb/>
<pb n="KR4e0141_WYG_005-24a"/>
恭惟帝徳同天徳一氣薫蒸釀兹麥黄童白叟生意饒<lb/>
笑舞笑歌游化國小臣坐頌歌太平憂深慮逺歌難成<lb/>
人之應天曰五事天之示人曰五行憂勤或以咎徴起<lb/>
逸樂或以休徴生君不見文帝之世多災異武帝之世<lb/>
多祥禎<lb/>
　　　題曹御史歳寒圖<lb/>
早年走馬巴山曲淺緑深紅㸔不足飈風夜作朝蔽江<lb/>
逸興常隨酒杯覆南來誤入曹公府白日青天開肺腑<lb/>
<pb n="KR4e0141_WYG_005-24b"/>
手擕十七年前圖掛在髙堂令我譜酒酣耳熱烏紗偏<lb/>
茫茫四壁生寒烟山童澤涸天地槁嗟此三傑何孤騫<lb/>
欎然蒼者老臣器方履圓冠帝庭議小人見之皆歛容<lb/>
君子見之皆吐氣粹然清者大儒質玉色金聲士林式<lb/>
存乎其中為靜虚見乎其外為切直皎然潔者真仙粧<lb/>
𤣥裳縞衣瓊珮光魄常精明而不亂䰟常安靜而不揚<lb/>
海眼須臾湧晴月照見風神愈竒絶崖前氷柱顛倒垂<lb/>
勢不能凌還自折我觀大化如海濤汐者自汐潮自潮<lb/>
<pb n="KR4e0141_WYG_005-25a"/>
茍非三極兩間立元㑹運世今已銷歌聲如鐘歌轉烈<lb/>
公去襄陽我南粤窮島寕無突兀枝㸃綴何妨四三傑<lb/>
　　　　西泉曹先生自為布衣時與同郡張君廷儀<lb/>
　　　　艾君邦彦交繪松竹梅圖以自識後先生為<lb/>
　　　　諫官正色危言稍得行其所學而二君猶布<lb/>
　　　　衣也𢎞治三年秋先生謝病歸襄陽取其圖<lb/>
　　　　授智俾永言之以洩其思并持以遺二君云<lb/>
　　　送李千兵南歸<lb/>
<pb n="KR4e0141_WYG_005-25b"/>
李將軍萬人敵目如光電髯如㦸口誦元和詩手捧神<lb/>
堯厯西風來獻北風歸渠黄忍挽青絲靮别君昭王臺<lb/>
送君亞夫壁有力當為今王宣有血當為先主滴男兒<lb/>
一日定千年肯把離愁對親戚<lb/>
　　　清江捕魚圖<lb/>
江水生江月起青簾白舫江風駛江頭老翁披短蓑獨<lb/>
泛江心羡魚美大張一網羅羣魚羣魚湧出清江裏勇<lb/>
者傷於鈎貪者傷於餌起者如浮𤓰落者如沉李散者<lb/>
<pb n="KR4e0141_WYG_005-26a"/>
如疎星合者如聚螘蜷者如弱弓擲者如强矢入者困<lb/>
而怒出者躍而喜動者舞驚濤靜者潛芳芷大者三尺<lb/>
五尺長小者七寸八寸止老翁一縱仍一擒網大魚多<lb/>
莫之紀須臾捲盡千頃波勢及馮夷也披靡我聞董生<lb/>
嘗有言羡治羡魚同一理今開此巻披此圖乃知此工<lb/>
真畫史<lb/>
　　　題資軒巻<lb/>
貢資章流益長奎資壁光益密人資人學益深資軒居<lb/>
<pb n="KR4e0141_WYG_005-26b"/>
士知此意盡日凝香延客至<lb/>
　　　送朱士佩先生之樂平<lb/>
秋風揚春天長姊歸姑惡鳴相當崇桃分日色積李分<lb/>
月光鳶飛魚躍斯道彰十年不出巴山陽獨擕天澤東<lb/>
南疆俗吏紛紛何足數當與西漢君子爭清芳<lb/>
　　　送蘇伯城詞<hi>詞曲附</hi>　水調歌頭<lb/>
㣲雨歇煩暑輕風迎晩凉擕手伏波橋上平水正蒼茫<lb/>
千峯歸鳥縱横兩岸飛花下上恰好是斜陽把酒為君<lb/>
<pb n="KR4e0141_WYG_005-27a"/>
舞君當傾㡬觴道路難功業逺嵗華忙莫負良天美景<lb/>
終古恨空長先生玉府神仙小子石城居士爛醉兩何<lb/>
妨阿真何處在焚起紫猊香<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0141_WYG_005-27b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　立齋遺文巻五<lb/>
</p>
<p>
</p>
  </div>
<div> <lb/>
    <p>
<pb n="KR4e0141_WYG_006-1a"/>
　立齋遺文<lb/>
　　附録<lb/>
　　　或人問答　　　　　　　　　楊　亷<lb/>
或問諌官專於言事乎曰官以諌為名言事其職也不<lb/>
言可乎曰昔韓退之譏陽城不諌歐陽永叔責髙若訥<lb/>
不諌不言則失其職也程明道為御史裏行嘗對神宗<lb/>
言使臣拾遺補闕禆贊朝廷則可使臣掇拾臣下短長<lb/>
以沽直名則不能何也曰明道以格心之學欲堯舜其<lb/>
<pb n="KR4e0141_WYG_006-1b"/>
君其對君言專於責難不得不爾至他日論王廣淵青<lb/>
苗掊克王安石剛褊自任亦何嘗不言臣下哉但其所<lb/>
謂長短者非若後世捃摭鄙䙝𤨏細之事以為言耳曰<lb/>
諌官之外侍從之臣皆可言乎曰觀司馬温公不拜樞<lb/>
密之言謂為侍從於天下事無不言是也曰諌官侍從<lb/>
之外其不得言乎曰梅福以南昌尉論王氏朱雲以槐<lb/>
里令論張禹當時史官記之後世公論韙之何嘗罪其<lb/>
不當言哉或又謂後之言事者類皆好名者也是不然<lb/>
<pb n="KR4e0141_WYG_006-2a"/>
好名而迕雷霆之威其為計也拙矣且好名與緘黙保<lb/>
位以好官爵者孰賢昔人有云求士於三代之上唯恐<lb/>
其好名求士於三代之下唯恐其不好名好名猶可况<lb/>
君臣之義根於人心之固有而非果出於好名者乎世<lb/>
之有言責而緘黙者類舉明道之言以藉口其耻已之<lb/>
不言而反嫉人之言者輙曰彼非諌官也是好名者也<lb/>
於乎諌官而諉以不必言不為諌官而限以不當言立<lb/>
人之朝者固忍於塗其君之耳目如是乎余友鄒汝愚<lb/>
<pb n="KR4e0141_WYG_006-2b"/>
以翰林庶吉士嘗一言朝廷事竟左遷嶺表出余邑與<lb/>
之言别及此因次第其語以為之贈其有病汝愚者則<lb/>
必以余言為抱薪救火矣<lb/>
　　　美人行<hi>為鄒汝愚作</hi>　　　　　潘　府<lb/>
美人年少未嫁時鉛華淡抹人爭竒美人長髪已嫁後<lb/>
鉛華淡抹人爭嗤美人顔色尚如舊問彼愛憎何異為<lb/>
昔年美人深閨裏隣家有鬬不問誰今年美人出門去<lb/>
同室有鬭須救之良人自外施施歸美人見之羞且悲<lb/>
<pb n="KR4e0141_WYG_006-3a"/>
觸姑之怒撻流血美人猶自號泣隨大叔未午嫌飯遲<lb/>
小姑半夜呼鞶絲指釁求瑕䜛且至一朝被出成分離<lb/>
紅顔美人原命薄黄沙載道將安辭小姑大叔咲且舞<lb/>
誰哉為賦昭君詞美人自嗟還自解不相肯與隣家知<lb/>
為問美人何見出自托蒸棃不解炊美人忠厚本天性<lb/>
西風猶動良人思<lb/>
　　　逐客<hi>為鄒汝愚作</hi>　　　　　　陳獻章<lb/>
笛聲且莫哀逐客過江隈還到此邊去盡因何事來著<lb/>
<pb n="KR4e0141_WYG_006-3b"/>
書多在篋遇酒輙<graphic n="KR0742" url="https://raw.githubusercontent.com/kanripo/KR-Gaiji/master/images/KR0742.png" mimeType="image/png"/>杯莫言生意盡寒雨濕枯荄<lb/>
　　　贈汝愚赴貶所<hi>六首</hi>　　　　　蔡　清<hi>晉江人</hi>
識君未三月别君遽萬里自疑非丈夫淚落不能止<lb/>
識君未三月别君遽萬里終不為君恨天地有正氣<lb/>
識君未三月别君遽萬里應思生才難莫負乾坤意<lb/>
此行如遊學十年觀造詣炎荒無友生神交方遜志<lb/>
慷慨出門去黙與千秋期飽喫雷州飯莫和淵明詩<lb/>
我觀古丈夫揮手搆寰區節士非得已矧彼章句儒六<lb/>
<pb n="KR4e0141_WYG_006-4a"/>
籍垂後世豈欲添簡書<lb/>
　　　　　　　　　　　　　　　　王　臣<hi>廬陵人</hi>
曽將忠讜動楓宸一落江湖嘆逐臣瘴雨蠻烟回爽氣<lb/>
荔枝椰葉照青春梦魂頻繞星辰逺朋舊追思骨肉親<lb/>
指日雷州還召冦未應長作嶺南人<lb/>
　　　　　　　　　　　　　　　蘇　葵<hi>順徳人</hi>
孤忠耿耿平生學此日倉皇就道難别白是非誰直筆<lb/>
蕭條行李幾荒山九天杲日真能照三月氷山不久寒<lb/>
<pb n="KR4e0141_WYG_006-4b"/>
人事晦明吾黙識子方仍及潞公還<lb/>
　　　　　　　　　　　　　　　　姜　綰<lb/>
山自蒼蒼水自沄東南兩向半氊分秣陵芳草懷人句<lb/>
梅嶺寒烟弔古文落落萍花何處是生生榖種及時耘<lb/>
老天要轉平明運肯使雷州久滯君<lb/>
　　　　　　　　　　　　　　　　趙　璜<hi>餘干人</hi>
公家百計我身闗獨力從容舉大閑萬里一身憐逐客<lb/>
百年髙節稱清班石城風月吟嘲外鐡漢功名伯仲間<lb/>
<pb n="KR4e0141_WYG_006-5a"/>
早晩聖朝清議定㑹虚前席待君還<lb/>
　　　　　　　　　　　　　　　　邵　猷<hi>福建人</hi>
弱冠蜚聲劍閣間龍鱗批逆古今難一封昨日孤臣血<lb/>
疋馬今朝萬里山縹緲雲霄身世逺指麾魑魅劒光寒<lb/>
極知此道無終否㑹見諸賢作伴還<lb/>
　　　　　　　　　　　　　　　　姜麟<hi>金華人</hi>
人間誰信有仙蹤親到羅浮石洞中雲氷八千真薄海<lb/>
青蒼四百亂摩空經傳東魯無言妙琴冩南薫太古風<lb/>
<pb n="KR4e0141_WYG_006-5b"/>
路入江門纔一綫乾坤知有幾人通<lb/>
　　　廣東石城千户所吏目鄒君汝愚墓誌銘<lb/>
　　　　　　　　　　　　　　　括蒼金祺<lb/>
予與鄒君汝愚未識面時已相知名𢎞治戊申秋一邂<lb/>
逅京師即如故交適予授合守遂與君别明年己酉君<lb/>
遂有嶺南之行越二年辛亥而君卒明年壬子而喪歸<lb/>
又明年癸丑而𦵏君之仲兄音以生員龔燾所為狀從<lb/>
其舅代馮君平叔來請銘於戲君之事予固思永其傳<lb/>
<pb n="KR4e0141_WYG_006-6a"/>
君之𦵏予固思董其役而力有所不逮也銘奚可辭顧<lb/>
惟不足慰君地下為歉耳君諱智汝愚其字也號立齋<lb/>
又號秋囦世為蜀之合州人曾祖應宗祖洪父太常俱<lb/>
隱弗仕君生而頴敏過人孝友之行亷隅之節固其性<lb/>
也髫齔時嶷然如老成人十二嵗能文章學於舅氏得<lb/>
書之精傳又大肆力羣經子史一經目即不忘嘗居龍<lb/>
泉庵貧無繼晷之給則掃樹葉蓄之焚以照讀書逹旦<lb/>
如是者三年文思警抜雖數千言可立就蜀雖多才未<lb/>
<pb n="KR4e0141_WYG_006-6b"/>
能或之先也成化丙午登鄉榜第一名丁未舉進士簡<lb/>
庶吉士是嵗冬值星變君抗章言事極論隂陽之理直<lb/>
斥内外執政不職之狀不報聞者為之懼而君以無事<lb/>
處之由是名愈重君性孤介過於自好其在京師時雖<lb/>
同年同官亦寡所與聞氣味類已者則求與之交惟恐<lb/>
後多為人所忌爰因他人事累之逮錦衣刑部獄鞠訊<lb/>
頗嚴詞不為屈頼朝廷清明以司冦彭公韶之請得不<lb/>
死謫石城千户所吏目毅然就道無難色空乏幾不能<lb/>
<pb n="KR4e0141_WYG_006-7a"/>
存所至親識贈遺一無所受比視事甫兩閲月廢政悉<lb/>
舉當道重其人而憫其謫往往待以賔禮㑹總督都御<lb/>
史秦公紘檄遣董醝脩書得居廣城白沙陳公甫先生<lb/>
忘年而友之時以詩文相命居無何以公委道順徳得<lb/>
暴疾卒辛亥十月九日也君生成化丙戌四月十五日<lb/>
至是得年僅二十有六嗚呼哀哉然幸而得死所有大<lb/>
方伯今都憲華容劉公大夏按其境進士呉君廷舉宰<lb/>
其邑為營歛具得如禮士君子之能文者民之知義者<lb/>
<pb n="KR4e0141_WYG_006-7b"/>
相率祭以文挽以詩合賻為歸喪之費劉呉復遣人䕶<lb/>
喪抵其家其感人有如此者則君之實徳有足徴焉者<lb/>
矣使天假之以年則所詣固未可量也卒以困踣而齎<lb/>
志以往惜哉君配劉氏謫官時始得子因名曰遷四嵗<lb/>
而夭一女尚幼其父以音之子承其世曰繼伯兄春亦<lb/>
以易魁於鄉為陜西清水縣學教諭君所著有立齋集<lb/>
藏於家以今年十二月十六日附𦵏祖塋之側禮也嗚<lb/>
呼天之於君其所以生死予奪之者若為其如此哉若<lb/>
<pb n="KR4e0141_WYG_006-8a"/>
為其如此哉銘曰<lb/>
孰謂君無後道嗣允昌孰謂君無夀令聞允長孰謂君<lb/>
不禄天爵允臧得於己而不得於天雖死其何傷吁嗟<lb/>
此丘可以為君之幽藏不可以掩君之幽光茍有秉彛<lb/>
之性孰不過而傍徨<lb/>
　　　鄒立齋傳　　　　　　　　安陽崔銑<lb/>
君諱智字汝愚别號立齋一號秋囦子蜀合州人也㓜<lb/>
有異質日誦數百言既長受書於舅氏馮進士衡居龍<lb/>
<pb n="KR4e0141_WYG_006-8b"/>
泉庵貧無繼晷之給乃集樹葉燃以讀書通宵不寐如<lb/>
是者三年成化丙午領四川鄉試第一郡人聚觀於㑹<lb/>
江門外君馬上口占曰龍泉庵上苦書生偶竊三巴第<lb/>
一名天下許多難了事鄉人何用太相驚計偕上春官<lb/>
道出三原時大司馬王公恕致政家居君往見之且曰<lb/>
治天下之道在進君子退小人而已方今小人在位羣<lb/>
邪肆毒智此行非但為㑹試正欲上疏聖天子使進君<lb/>
子退小人則天下其庶幾乎公笑而不答越明年丁未<lb/>
<pb n="KR4e0141_WYG_006-9a"/>
登進士第入翰林為庶吉士𢎞治戊申有星變之異君<lb/>
上疏極論隂陽之理欲退萬安劉吉尹直而用王竑王<lb/>
恕彭韶且曰君子所以不進小人所以不退大抵宦官<lb/>
有以隂主之也疏入不報己酉言事者誣知州劉公槩<lb/>
御史湯公鼐妄言朝政嫉君者因疏君名下錦衣獄君<lb/>
身親三木僅餘殘喘神色自若無所曲撓供詞畧云智<lb/>
與今湯鼐等來往相㑹或論經筵不宜以大寒大暑輟<lb/>
講或論午朝不宜以一事兩事塞責或論紀綱廢弛或<lb/>
<pb n="KR4e0141_WYG_006-9b"/>
論風俗浮沉或論生民憔悴無賑濟之策或論邊境空<lb/>
虚無儲蓄之具議者欲處以死刑部侍郎彭公韶辭疾<lb/>
不為判案獲免己酉左遷廣東石城吏目毅然就道衣<lb/>
結履穿幾不能存親識饋遺堅却不受在官盡心政務<lb/>
廢墜畢舉而持己清白纎塵不染稍暇則從白沙陳獻<lb/>
章先生遊篤志聖賢之學所造益深矣辛亥十月卒于<lb/>
廣東得夀僅二十有六卒之日囊無百緍方伯劉公大<lb/>
夏君同年進士順徳今呉公廷舉資之還其家君介直<lb/>
<pb n="KR4e0141_WYG_006-10a"/>
孝友取予惟義雅負竒氣與人寡合處事慷慨無阿比<lb/>
之習今上首登大寶明日常朝用御史二人侍班紏儀<lb/>
湯公鼐輪侍君造其私第告曰祖宗盛時御史紏儀得<lb/>
面陳政務得失言下取㫖近年遇事但惟退而具本此<lb/>
君臣情分所由間隔不通也公以言官奏對幸值大政<lb/>
維新之日請効盛時故事此太平機㑹也及王公恕徵<lb/>
聘至京君曰三代而下人臣不獲見君所以事事茍且<lb/>
老先生勿受官職先請見君時政之不便者厯厯陳於<lb/>
<pb n="KR4e0141_WYG_006-10b"/>
上前庶其有濟一受官職再無可見之時矣二公雖善<lb/>
其言而卒莫能用識者憾之其㨿經守義大率類此一<lb/>
時權豪貴戚聞其名爭請訓其子弟拒而不納亦不妄<lb/>
登其門忠君愛民之心久而彌篤富貴利逹視之漠如<lb/>
也詩文清勁平實不為空言有立齋遺文若干巻呉公<lb/>
廷舉梓行于世崔銑曰嗚呼古義不明古人不復世之<lb/>
素號為士大夫通經術者立乎人之本朝則唯唯黙黙<lb/>
偷以全軀孰有如君之忠直乎於權貴貨利也見之則<lb/>
<pb n="KR4e0141_WYG_006-11a"/>
掉尾談之則垂涎孰有如君之剛義乎弱冠之年無導<lb/>
於前卓然自樹其孟子所稱豪傑之士乎假之以年所<lb/>
就殆未可量然執此以往則固青天白日㫁㫁乎不可<lb/>
磨沒是大有功於名教也故為之立傳以詔天下後世<lb/>
云<lb/>
　　　哀時命賦<hi>弔鄒汝愚</hi>　　　　　蘇　葵<lb/>
騏驥騁兮康莊松栢欎兮終藏蹇時命之獨厚兮他膺<lb/>
其凉莫邪混於鉛刀兮蟪蛄限於秋陽何主宰之不均<lb/>
<pb n="KR4e0141_WYG_006-11b"/>
兮而窮通脩短之靡常也嗟若人兮生何從天地異鑪<lb/>
兮造化殊工星辰下孕兮川岳攸鍾富文章兮班遷雄<lb/>
𢎞器量兮慕䕫龍悦仁義兮懷精忠才具美兮徳弸中<lb/>
行違俗兮不茍同蜕汚濁兮駕冥鴻吞溟渤兮吐霓虹<lb/>
障狂瀾兮挺疾風當少年兮奮冲天之六翮下傲睨兮<lb/>
將衒能於三窟巧剞劂於璠璵兮先楩楠以繩墨崇孤<lb/>
志之昻昻兮羞怠事而受直罹衆口之嘵嘵兮遂鑠金<lb/>
而燬石勤蘭<graphic n="KR0581" url="https://raw.githubusercontent.com/kanripo/KR-Gaiji/master/images/KR0581.png" mimeType="image/png"/>以耰鋤兮加欄檻於榛棘伊誰作于匪<lb/>
<pb n="KR4e0141_WYG_006-12a"/>
臧兮在古投之有北靦然長樂之遺風兮蓀獨友于商<lb/>
之梅栢豈不知禍釁之足畏兮蹈蹰及之危躅惟義激<lb/>
之莫遏兮甘咸雲之就獄璞屢獻兮徒勞車始行兮説<lb/>
輻謂袒裼而暴虎兮謂無虞而即鹿鷄魂飛於湯火兮<lb/>
牛誰忍其觳觫荷天王之聖明兮蓀不死於桎梏豈枘<lb/>
方而鑿圓兮㒹裘葛於寒燠慨隴亷之褊心兮於孟娵<lb/>
而忌歜元城去兮瀕危志完覊兮瘴毒蠖屈後兮或伸<lb/>
陽剥極兮當復蓀何為兮無子方之生還遽長沙之賦<lb/>
<pb n="KR4e0141_WYG_006-12b"/>
鵩雖黔婁之有妻兮苦﨑嶇於川陸幸趙朔之存孤兮<lb/>
來或補蓀之不足於乎噫嘻或謂蓀為有罪兮余不汝<lb/>
非或謂蓀為有道兮余不汝知余哀蓀兮惟命與時蓀<lb/>
生時兮數之竒蓀受命兮元氣虧惟時命之兩違兮賢<lb/>
哲其能以有為東野之窮兮敦夫之夭兮余於時命復<lb/>
何疑<lb/>
　　　祭文　　　　　　　　　　　陳獻章<lb/>
嗟嗟汝愚不括其囊而晦其光汲汲皇皇不小其節而<lb/>
<pb n="KR4e0141_WYG_006-13a"/>
畏其折轟轟烈烈昔在翰林黙語淺深孰識其心頃來<lb/>
南海窮而不悔乃見其介業以時興行以志成君子之<lb/>
貞貞徳之幹無受天損何命之短已而已而天道無知<lb/>
哀此孤婺死不避險生必就檢是曰無沗北風蕭蕭雲<lb/>
旗揺揺蜀道之遼觴酒豆肉盡此一哭魂返無速烏虖<lb/>
哀哉尚饗<lb/>
　　　　　　　　　　　　　　　　劉大夏<lb/>
公之清才未克一施公之雅操又孰與知官方逺謫夀<lb/>
<pb n="KR4e0141_WYG_006-13b"/>
竟以虧嗚呼莫致而至莫為而為惟俯仰其無怍雖悔<lb/>
天亦何悲客亭一酧庶表吾私尚饗<lb/>
　　　　　　　　　　　　　　　　吳廷舉<lb/>
僕友于公葢今五年念相逢之未稔即承惠乎嘉言既<lb/>
暌違之太劇復承贈乎新篇每嗟盍簪之日逺重僕作<lb/>
宰而地偏曽計分袂之幾時公忽論事而南遷葢常以<lb/>
是為天將玉僕遂以得朋之益終此納交之縁而公之<lb/>
來也亦非偶然順城何在大海之邊石城西去官舫經<lb/>
<pb n="KR4e0141_WYG_006-14a"/>
焉僕又藉此得以挽公衣于萬斛風濤之險按公論于<lb/>
花封床榻之懸或朝談而暮誦或面布而書傳上而天<lb/>
道之精㣲極而聖神之功効若僕之愚固已懵懵倀倀<lb/>
無有於方寸大而綱常之理致切而進脩之科條以公<lb/>
之鋭方且孜孜汲汲不廢於窮研至若功利茍且之私<lb/>
死生趨避之計以僕窺公則己忘情於斯世而富貴貪<lb/>
饕之念毁譽簸弄之術荷公語僕亦且絶意於機權又<lb/>
若擾擾膠膠公嘗責僕以不學則老年而荒落而月違<lb/>
<pb n="KR4e0141_WYG_006-14b"/>
日至僕亦讓公母畫於略知道體之渾全契誼金蘭此<lb/>
郎官此吏目情懷風月何瘴雨何蠻烟時尤戱舉神龍<lb/>
之可啖約驅羸馬以求前惜哉和氣之不充竟使夫君<lb/>
而未仙嗚呼公之大節忠謀炳烺流布誠有以知其身<lb/>
雖死而名不死若僕之千瘡百病纒綿膠固則孰為之<lb/>
破其積而紏其愆抑蒼生之望於時者將如饑之食渇<lb/>
之飲大旱之雲霓又將孰可使之為稷播榖為禹濬川<lb/>
為説布霖遍滿乎八埏也耶同志之好斯人之願已矣<lb/>
<pb n="KR4e0141_WYG_006-15a"/>
已矣哀哉哀哉尚饗<lb/>
　　　　　　　　　　　　　　　　張　吉<lb/>
嗚呼先生為人可謂無負於天天之所以禍先生者何<lb/>
其慘耶禠其官而奪其夀孤其子而寡其妻將不欲使<lb/>
斯人復為善耶抑所以報之者日久事定而後見耶將<lb/>
毁命物之道而聴其自相傾軋耶抑予奪之柄潛福黙<lb/>
奪而不得以自專耶若此者非余之愚所能明也先生<lb/>
之沒夫復何言嗚呼哀哉嗚呼痛哉<lb/>
<pb n="KR4e0141_WYG_006-15b"/>
　　　　　　　　　　　　　　　楊廉凃旦<lb/>
嗚呼汝愚縱子以讀中秘之書胡乃草疏而論執政之<lb/>
臣置子以歩瀛洲之上曷為取禍而投瘴海之濵子體<lb/>
甚弱奚宜逺行豈知有其國而不知有其身子有父在<lb/>
家故食貧豈盡忠于君而不暇顧其親嗚呼寔子之道<lb/>
如此得程書而不能久於朝廷匪子之志如此而不欲<lb/>
以皓皓之白而蒙世俗之埃塵方子之訃至猶疑其未<lb/>
真不然何殺元城於嶺外者竟一夜而自斃竄東坡於<lb/>
<pb n="KR4e0141_WYG_006-16a"/>
儋耳者卒不能不使之反輪既而詢得其實始哭于寢<lb/>
門而涕淚為之沾巾嗚呼傷哉痛子妙齡<lb/>
　　　　　　　　　　　　　　　　金　祺<lb/>
天之生人竒其才不竒其氣是所以全其人也竒其才<lb/>
又竒其氣則才助其氣氣役其才是造物者之不能全<lb/>
乎人也君才之髙氣之壯可謂兩竒者矣溢之以愽洽<lb/>
之學則所以相助而相役者又有其具矣君將使世之<lb/>
人置君於何所邪是君自為之歟抑造物者為之歟皆<lb/>
<pb n="KR4e0141_WYG_006-16b"/>
非我所知也君雖死有不死者存而吾儕為天下惜才<lb/>
者於君悲如何其可己也奠以酒而告以文不識君之<lb/>
聞不聞也嗚呼哀哉尚饗<lb/>
　　　　　　　　　　　　　　　　羅子房<lb/>
嗚呼鄒公身之摧也大志莫酬命之促也大業中休理<lb/>
之變也公亦何尤有人當道兮范氏之流歸途跋渉兮<lb/>
行将無憂哀哉尚饗<lb/>
　　　　　　　　　　　　　　　　陶　魯<lb/>
<pb n="KR4e0141_WYG_006-17a"/>
公性不凡禀氣益清宏才碩學早飲香名發身鶚薦鵬<lb/>
化南溟歸翰苑緊欲售其平生之所學顧直道竟弗合<lb/>
乎口舌之紛爭朝發金門暮處荒城天涯妻子萬里零<lb/>
丁自謂引君務於當道豈是招憂由於言輕嗚呼汝子<lb/>
孰為之綳嗚呼汝柩孰扶之行天其有明保此孤<graphic n="KR1137" url="https://raw.githubusercontent.com/kanripo/KR-Gaiji/master/images/KR1137.png" mimeType="image/png"/>薄<lb/>
賻逺將聊致予情哀哉尚饗<lb/>
　　　寄呉獻臣　　　　　　　　　陶　魯<lb/>
近得合州守宋君琢所寄汝愚遺文連日讀之不釋手<lb/>
<pb n="KR4e0141_WYG_006-17b"/>
因嘆年兄與汝愚經紀其后事可謂至矣而又為刻其<lb/>
文汝愚何以得此於年兄哉年兄之風義如此無愧古<lb/>
人矣敬服敬服汝愚文章風格則楊廷秀胡邦衡議論<lb/>
則程叔子朱元晦序者以柳子厚為言人品機軸絶不<lb/>
相粘汝愚以劾時宰得貶子厚以附倖臣得貶貶雖同<lb/>
而所以得貶則不同序者乃欲强而同之可謂擬人不<lb/>
以其倫矣年兄可另作一叙不然移書張克脩為之此<lb/>
汝愚海内知已也<lb/>
<pb n="KR4e0141_WYG_006-18a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0141_WYG_006-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　立齋遺文附録<lb/>
</p>
<p>
</p>
  </div></body>
</text>\m</TEI>
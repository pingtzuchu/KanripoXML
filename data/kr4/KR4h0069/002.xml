<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0069_SBCK_002-1a"/>
中州乙集第二<lb/>
　　祝太常簡<hi>一十二首</hi>張子羽<hi>三首</hi>朱諌議之才<hi>一十七首</hi>
　　劉内翰著<hi>二十四首</hi>施内翰宜生<hi>四首</hi>朱葭州自牧<hi>二十首</hi>
　　孫内翰九鼎<hi>一首</hi>劉修撰彧<hi>二首</hi>趙内翰可<hi>三首</hi>
　　劉西嵓汲<hi>一十首</hi>劉内翰瞻<hi>三首</hi>郝内翰俁<hi>二十首</hi>
　　張郾城公藥<hi>三首</hi>任南麓詢<hi>九首</hi>馮臨海子翼<hi>七首</hi>
　　史明府旭<hi>三首</hi>邊内翰元鼎<hi>四十二首</hi>李丞旨晏<hi>七首</hi>
　　王都運寂<hi>七首</hi>蓮峯真逸喬扆<hi>一首</hi>
　　　祝太常簡<lb/>
簡字廉夫單父人宋末登科國初倅某州仕至朝奉郎太常丞兼直史館<lb/>
有嗚嗚集行於丗其詩說有云予政和丁酉任洺州敎官是時括蒼鮑慎<lb/>
由欽止出所注杜詩說天王守太白守讀如狩於河陽之狩髙秋登寒山<lb/>
南望馬邑州馬邑州在城州界予撿唐書志宝應元年徙馬邑州于塩井<lb/>
城欽止爲有據矣舊注馬邑属鴈門與杜子美作詩處全無關渉後人遂<lb/>
<pb n="KR4h0069_SBCK_002-1b"/>
謂王源叔謬於牽引不知源叔𥘉不注杜詩予識其孫彦朝彦朝不說杜<lb/>
詩非其大父注盖彦朝不學見流俗皆讀舊注因而認有可歎可歎好問<lb/>
常以此問趙禮部趙云廉夫前軰必不妄試更考之今日見吴彦高東山<lb/>
集有贈李東美詩引云元祐閒秘閣校對黃本鄧忠臣字愼思余柳氏姨<lb/>
之夫今丗所注杜工部詩乃愼思平生究竭心力而爲之者鏤板家標題<lb/>
遂以託名王源叔翰林兩王公前後記初無一語及此注而後記又言如<lb/>
源叔之能文止作記於後則源叔不注杜詩爲可見矣舉丗雷同無爲辨<lb/>
之者宣和近貴李東美有才藻善行書且喜作小楷所冩杜集精宻遒麗<lb/>
有足嘉賞爲作古詩一篇帋尾因記鄧公事後人聞此其誰不疑然予少<lb/>
時目擊不可不識姑以告李侯非求信後人也彦髙此說正與廉夫合近<lb/>
歳得浙本杜詩是源叔之孫祖寧所傳前有序引備言其大父源叔未甞<lb/>
注杜詩廉夫彦髙益可信故併記於此廉夫詩甚工如賦雪云雲屋無寒<lb/>
夢油燈有細香書懷云白髮渾無賴朱顔更不回遮眼細書聊引睡扶頭<lb/>
濁酒㝡關情此類甚多<lb/>
　　　　舟次丹陽<lb/>
<pb n="KR4h0069_SBCK_002-2a"/>
舩頭東下趂晨鍾舩外清霜氣暗通断鴈聲歸煙靄裏孤㠶影落月明中<lb/>
隋河波浪千年急梁苑池臺一旦空試問碧堤無限柳敗條衰葉幾秋風<lb/>
　　　　下第魚臺東寺<lb/>
病眼逢花亦倦開流鸎飛去悮相猜多情却愛僧堂燕才得春風却再來<lb/>
　　　　靑奴<lb/>
名實於人不可誣馬牛我亦受人呼丗閒物化多難曉誰爲此君爲此奴<lb/>
　　　　雜詩<lb/>
雨後淸寒滿袖風鴈聲南去暮雲濃秋來𣏌菊能多少欲助盤飡自不供<lb/>
榴花嬌欲闘羅裙石竹開成碎纈文更有戎葵亦堪愛日烘紅臉酒初醺<lb/>
　　　　虚極齋獨坐<lb/>
虚齋長鋏短燈檠明月當䆫夜氣淸却掩塵編時閉目胡床獨坐聽秋聲<lb/>
　　　　相國寺鍾<lb/>
寒雞縮頸未鳴晨巳聽舂容入夢頻未必佛徒知警悟秪能喚起利名人<lb/>
　　　　春日<lb/>
鸎語相喧浩蕩春落花細點禁街塵㳺絲飛絮狂隨馬遟日和風欲醉人<lb/>
<pb n="KR4h0069_SBCK_002-2b"/>
　　　　夏雨<lb/>
電掣雷轟雨覆盆晚來枕簟頗冝人小溝一夜水三尺便有蛙聲喧四鄰<lb/>
　　　　和常祖命<hi>二首</hi>
著書不得自名家卷裏蠅頭散眼花未用一杯張翰酒正須七椀玉川茶<lb/>
操筆文章學古風生平羞與腐儒同相如雖有凌雲賦不及東方射守宫<lb/>
　　　　撿旱<lb/>
草樹連雲緑間黃年飢村落自荒凉晩蟬抱樹聲聲急野菊迎人細細香<lb/>
　　　張子羽<lb/>
子羽字叔翔東阿人馬定國薺堂集載其師友六人其一香嚴可道上人<lb/>
題比陽道邊僧舎云山頭翠色僧房静山下紅塵客路長五月行人汗如<lb/>
雨豈知髙處有清凉其一鮮于可字東父蜀嘉州人從祖侁父之武皆有<lb/>
名於時東父詩有小雨潤履綦花氣襲芳襟十里靑山堪布屐半篙春水<lb/>
巳勝舟之句其一髙鯤化字圖南平原人少有能詩聲如盤中酒影金蛇<lb/>
活與流虹聚石矼之句皆竒怪不凡其一王景徽字彦美祁國文献公溥<lb/>
之後贈定國詩云㵎下松杉巳蔽牛溪中蘋藻可供羞故郷未有終焉計<lb/>
<pb n="KR4h0069_SBCK_002-3a"/>
欲指吴山歸去休其一吴縯字子長東平人文肅公奎之孫年三十以食<lb/>
貧暫仕即歸隱于魚山狼溪之側寄定國云情馳夏日流目断晩雲碧新<lb/>
詩從何來逺自金馬客雄深作者意奔軼古人迹名髙四海望髮未一莖<lb/>
白應嗤窮途士抽簪老泉石采蕨在南山驅牛向東陌勞生豈不苦衣食<lb/>
迫晨夕膏粱無宿懷茅茨得真適卒歳將何求一飽惟力　訪國城石氏<lb/>
云昔我訪君處樹凉炎暑收今君訪我來城空殘雪留經時少乗興兩至<lb/>
皆空投茅茨隔溪上車馬度城頭不聞機杼聲但聽溪水流向來方圎翁<lb/>
曽伴此中遊近聞大梁至京塵滿衣裘相思懶歸歩落日風颼颼山居云<lb/>
西首魚山崦北連黃石祠崇岡在東南我家山北陲地僻少人事終朝掩<lb/>
柴扉尊酒不常得書卷聊自怡春風數日來處處生蕨薇寸心復何累一<lb/>
飽良可期當年終南人捷徑以貽譏知我無心者豈顧悠悠辝擬淵明貧<lb/>
居云淒其歳云暮北風無時休晨興倦薪水夜寐乏衾裯缺月正裴回宿<lb/>
鳥頻啁啾欲無憔悴歎奈此霜霰秋松楸脫兵火環堵且淹留閉門念袁<lb/>
安守賤弔黔婁坐讀貧士詩吾乃淵明儔溪上招王仲先云幽居復何爲<lb/>
冬來性成懶柴門俯淸溪寸歩出亦罕今晨偶携杖愛此晴日暖寓目隨<lb/>
<pb n="KR4h0069_SBCK_002-3b"/>
所之行到南溪畔背隂雪猶積向暖冰全冸搘頥卧石上仰靣蒼崖断泉<lb/>
聲何從來乍喜兩耳換平分意甚遟斗落勢方悍坐來百慮忘還惜日景<lb/>
短塵寰多憂虞中林足閑散故人戀明時歸休苦遟緩幅巾來何時臨流<lb/>
話幽欵叔翔亦其一也定國謂叔翔於文章無所不能甞仕國朝官洛陽<lb/>
云<lb/>
　　　　㳺龍門訪潜溪僧舎<lb/>
入谷訪精舎鍾聲先逺聞陽光時翳竹泉脉俄當門山僧禁足乆瞑目誦<lb/>
微言要知鹿臺寺但指山頭雲䇿杖御栝西幽蘭秀荆榛風煙浩難及薄<lb/>
暮花紛紛<lb/>
　　　　宿寶應<lb/>
重嵓煙靄合寶閤春風暮山深月影遟坐乆識歸路伊昔府中彦征驂同<lb/>
夜駐徂年能幾時變滅等驚霧禪房伴茗飲豈待酒中趣卧來淸不寐瘦<lb/>
鶴警宿露㴝明覓舊題松間宛如故<hi>又作巳復等驚霧</hi>
　　　　壽張和滑益之<lb/>
理髮秋庭趂夕陽静中誰可共傳觴雲横故國三年别水遶孤村六月涼<lb/>
<pb n="KR4h0069_SBCK_002-4a"/>
病眼只貪書味永渴心頻夢橘奴香魚山早有終焉計少日應容解印章<lb/>
　　　朱諌議之才<lb/>
之才字師美洛西三郷人宋崇寧閒登科入齊爲諌官坐直言黜爲泗水<lb/>
令㝷乞閑退寓居嵫陽因而家焉昆弟數人皆有文名師美自號慶霖居<lb/>
士有霖堂集傳於丗如云魯甸分鴻影齊山入馬蹄門静堪羅雀書成不<lb/>
換鵝雨過好花紅帶潤日長嘉樹緑移隂此類甚多子瀾字巨觀<lb/>
　　　　南越行<lb/>
南越太后邯鄲女皓齒明眸照蠻土珊瑚爲帳象作床錦繖髙張擊銅鼓<lb/>
太液池内紅芙蓉自怜謫墮蠻煙中㶚陵故人杳無耗深宫獨看南飛鴻<lb/>
隨兒作帝心不願惟願西朝栢梁殿茂陵劉郎亦可人遣郎海角來相見<lb/>
金猊夜燎龍涎香明珠火齊爭煌煌番禺秦甸隔萬里今夕得遂雙鴛鴦<lb/>
白首相君佩銀印干戈欲起蕭墻釁莫言女子無雄心置酒宫中潜結陣<lb/>
漢家使者懦且柔纎手自欲操霜矛孤鸞竟落老梟手可怜空奮韓千秋<lb/>
樓舩戈鋌師四起或出桂陽下灕水越郎追斬吕嘉頭九郡同歸漢天子<lb/>
尉他墳草幾畨靑覇業猶與炎洲撗玉璽𥘉從真定得黃屋却爲邯鄲傾<lb/>
<pb n="KR4h0069_SBCK_002-4b"/>
五羊江連湘浦竹嬌魂應伴湘娥哭<lb/>
　　　　後薄薄酒<lb/>
薄酒可以謀醉不必霞滋玉味麁布可以御冬不必狐貉䝉茸醜婦可以<lb/>
肥家不必楚女吴娃獨夫長夜商祚訖羲和湎淫紊天曆李白跌宕三百<lb/>
盃阮籍沈醟六十日眠瓮吏部寡廉恥解貂常侍隳法律儻使飲薄酒未<lb/>
見有此失秦昭狐腋幾喪首鄭藏鷸冠貽厥咎尨裘金玦豈不哀繡衣朱<lb/>
襮固無取皆縁麁衣惡不御賈禍招譏亦何有夏姬滅兩國驪姬禍五丗<lb/>
捧心顰眉亡夫差墮髻啼粧敗梁兾醜婦似可惡終不至顚沛勸君飲薄<lb/>
衣麁娶醜婦此樂人間最長乆<lb/>
薄酒麁衣吾何悲醜婦自醜吾不知道眼混圎宜不二媺惡妍陋無殊歸<lb/>
瓦罍石臼斟吾酒脫粟藜羹皆可口醉境陶然無後憂玉盌浮蛆彼何有<lb/>
漢文天子猶弋綈士服麁布乃所宜要繩屐葛同一煖霞縠冰紈徒爾爲<lb/>
無塩如漆后齊桓孟光舉臼配伯鸞古來傾城由哲婦有德乃令家國安<lb/>
我能遣婦縫麁對婦飲薄傍人大笑吾不惡<lb/>
　　　　寓言<hi>二首</hi>
<pb n="KR4h0069_SBCK_002-5a"/>
獸有善觸邪草有能指侫獸草非有心不移本天性前王着臣冠俾爾効<lb/>
端鯁如何不稱服觸指反忠正吾欲取二物豢植列臺省一令邪侫徒奔<lb/>
逃亟深屏<lb/>
風雨晦時夜雞鳴有常聲霜雪枯萬幹松栢有常青内守𥘉巳定外變終<lb/>
難更若人求丗利浮沉無定情俯仰効<graphic n="KR2417" url="https://raw.githubusercontent.com/kanripo/KR-Gaiji/master/images/KR2417.png" mimeType="image/png"/>槹低昂甚權衡反出木鳥下徒<lb/>
爲萬物靈<lb/>
　　　　謝孫寺丞惠梅華<lb/>
我來泗水上居與墟墓鄰彌望多棗栗礙眼昏荆榛忽忽度歳月不知時<lb/>
巳春朝來佳公子遺我梅花新秀色照牎几妙香襲衣巾莽如瓦礫場驚<lb/>
賭瓊瑶珍念昔客江南千樹臨江津吴儂不知貴但與桃李倫自從墮東<lb/>
土夢繞江之濵嘆彼和鼎實亦復生不辰窮愁坐空山犲虎雜鳯麟此贈<lb/>
意不淺難爲俗子陳<lb/>
　　　　次韻東坡跋周昉所畫欠申美人<lb/>
巫峽昭君有竒色毛生欲畫無由得但作東風背靣身看來巳可傾人國<lb/>
朝來睡起鬢髮垂手如春笋領蝤蠐繡帷幽夢断難續想像翠黛顰脩眉<lb/>
<pb n="KR4h0069_SBCK_002-5b"/>
春光三月濃於酒燕燕雙飛鸎喚友不敎膩臉露桃花且喜腰支似楊柳<lb/>
君不見漢宫多病李夫人轉靣不顧君王嗔古來畫工畫意亦自足煙霧<lb/>
玉質何由眞<lb/>
　　　暴雨<lb/>
掣電奔雷晻靄間崩騰白雨襲人寒頺山黒霧傾濃墨倒海衝風㵼急湍<lb/>
勢似陽侯夸海若聲如項籍破章邯炎歊一濯須臾耳巳看天圍碧玉寬<lb/>
　　　　宿閑廐<lb/>
淡煙衰草慵回首晩日殘霞欲斷魂脫帽卸鞍投逆旅蕭蕭黃葉水邊村<lb/>
　　　　十月十五日夜作連珠詩四首<lb/>
披衣開戸幾宵興永夜無眠魂九升坐覺飛霜明瓦屋天如寒鑑月如冰<lb/>
天如寒鑑月如冰僵卧家僮喚不譍却憶少年逰太學蕭然獨對短檠燈<lb/>
蕭然獨對短檠燈引睡翻書睡幾曽自笑年來憂患熟跏趺真作坐禅僧<lb/>
跏趺真作坐禅僧不學䆫間故紙蠅湛若琉璃含寶月此中無减亦無増<lb/>
　　　　卧病有感二十韻<lb/>
臯蘇粲園英澤芝紛水葉赤弁舞纎肌黃𫀆緩老頰鳴飛各有適吾獨嗟<lb/>
<pb n="KR4h0069_SBCK_002-6a"/>
衰薾齒髮乆巳踈又復失調燮梁肉謝鼎俎參苓富巾篋葵扇風未來桃<lb/>
笙汗初浹呻吟和哀蝉夢寐追化蝶撫枕念平生丗故飽更渉弱齡負竒<lb/>
志匈蜺蟠煒曄夜徯傅嵓訪朝待渭濵獵荀爽歳九遷康侯日三接功業<lb/>
著鍾鼎聲名垂史諜那知事大謬舉趾得躓跲多難集暮年百願亡一愜<lb/>
寒灰消寸心淸淚腐雙睫坐令孤鵬騫化作瘴鳶跕憂來復自慰人生幾<lb/>
<graphic n="KR1396" url="https://raw.githubusercontent.com/kanripo/KR-Gaiji/master/images/KR1396.png" mimeType="image/png"/>莢呼吸過百歳俯仰失千刼乗流須縱櫂遇坎即停楫些語不成騷商<lb/>
歌鼓長鋏<lb/>
　　　　復用九日詩韻呈黃壽鵬<lb/>
忽忽天星二十九當年曽醉瓊林酒<hi>癸未歳登科弟適二十九年</hi>春風射䇿紫垣深猶<lb/>
記靈和殿前柳與君雖異千佛名出入南宫同戸牖春蠶食葉七千人看<lb/>
君運筆如揮帚妙齡忠氣軼衡嵩餘子紛紛真培塿那知晩莭岱陽城白<lb/>
髮蒼顔兩閑叟君材有如萬斛舟顧我碌碌才筲斗時窮壯士或飯牛遇<lb/>
合封侯起屠狗東皐有田供王賦天寒且輟扶犂手寂寥圭竇對書冊火<lb/>
冷燈青夜方乆先生乗興肯相過亦有青錢沽玉友<lb/>
　　　　七夕長短言<lb/>
<pb n="KR4h0069_SBCK_002-6b"/>
牛不可以服箱女不可以成章其名則然實豈爾政如箕斗難挹揚河漢<lb/>
特水象安有波浪爲津航惟鵲乃巢居詎能上天構橋梁星經有躔次東<lb/>
西永相望今夕復何夕乃謂合并如鸞凰一人唱誕惑萬丗浪令兒女爭<lb/>
猖狂瓠牛載槃何等秩金梭擲地殊荒唐吾命有貴賤吾性本直方探官<lb/>
與乞巧是豈吾所臧何如舉酒邀明月更遣清風屏炎熱星光落盞黃金<lb/>
空露華糝袂眞珠滑我方幕天席地醉兀兀癡牛騃女知何物<lb/>
　　　　水月有興<lb/>
明月落湖水天淵體俱一浩蕩碧琉璃奩此寒玉璧微風觸湖波合散作<lb/>
六七浮光逐水紋金蛇勢盤詰人心湛寂初與月同淸質外累一汨之萬<lb/>
態紛殊迹因知養心者無爲風浪失<lb/>
　　　劉内翰著<lb/>
著字鵬南舒州皖城人宣政末登進士弟歸朝預銓調碌碌州縣年六十<lb/>
餘始入翰林充修撰出守武遂終于忻州刺史皖城有玉照郷旣老號玉<lb/>
照老人示不忘本云<lb/>
　　　　次韻彦髙即事<lb/>
<pb n="KR4h0069_SBCK_002-7a"/>
福威看九落筆削在麟經中道亡三鑑危時憶九齡網羅無處避鼙鼓不<lb/>
堪聽身逺遼陽渡心懷峴首亭脫巾頭半白傾蓋眼誰青断鴈西風急潸<lb/>
然涕泗零<lb/>
　　　　順安辭呈趙使君<hi>二首</hi>
太平時丗屢豐年勝事空聞父老傳郭外桑麻知幾頃舩頭魚蟹不論錢<lb/>
六朝興廢渡河年舊國歸來更黯然八月邊城山未雪蘆花藉藉巳漫天<lb/>
　　　　次韻玉子愼玉田道中一首兼呈韓公美閣老<lb/>
東晉風流属子猷開元峭直讓韓休絲綸對掌驚三雋樽酒更酬失四愁<lb/>
古道隂隂槐樹老歸鴻杳杳荻花秋浩然詩思天涯逺月滿江南小謝樓<lb/>
　　　　出榆關<lb/>
羽檄中原滿萍流四海閒少時過桂嶺壯歳出榆閞竒禍心如折覊愁鬢<lb/>
巳班楚纍千萬億知有幾人還<lb/>
　　　　渡遼<lb/>
身隔遼東渡心懷冀北群㑹歸蘇属國却憶范將軍風陣撗秋鴈雷聲吼<lb/>
夜蚊方言莫相笑唐梵本殊分<lb/>
<pb n="KR4h0069_SBCK_002-7b"/>
　　　　至日<lb/>
亂離南國忽經年一線愁添未死前心折靈臺候雲物眼看東海變桑田<lb/>
燕巢幕上終非計雉畜樊中政可怜安得絶雲行九萬却騎鯨背上青天<lb/>
　　　　次韻彦髙暮春書事<hi>戊申歳</hi>
平生漫浪老清暉却掃丘園属少微丗亂傷心青眼舊天涯流泪白雲飛<lb/>
羈愁只憶中山酒貧病長懸子夏衣澤畔行吟誰念我秪應形影自相依<lb/>
　　　　寄題張浩然松雪樓<lb/>
入座山光秀玉柯岸巾絶景意如何瘦來豈爲寒松句和寡還驚白雪歌<lb/>
地近雲煙來鶴駕簷髙星斗㵼銀河懸知老子登臨處渺渺滄波月色多<lb/>
　　　　次韻彦髙占雪<lb/>
天秋鼔南風雲海飄暮雪三春猶泫寒九夏那苦熱土圭測中氣甞聞先<lb/>
儒說窮髮多異冝泥古誠亦拙吴侯擅六藝名宦端不屑晚歳登泰山蚤<lb/>
巳探禹穴千歳可坐致不待數旬月重隂畏坎䧟五陽欣夬决君子方履<lb/>
霜渠肯蹈覆轍雞猪與魚蒜幸可充朝餟<lb/>
　　　　枕上言懷<lb/>
<pb n="KR4h0069_SBCK_002-8a"/>
九土將分裂中原政擾攘孰爲眞漢相却憶假齊王晉室遷神鼎梁園作<lb/>
戰場可怜羈客夢夜夜在家郷<lb/>
　　　　再和彦髙<lb/>
否泰由來在歳星誰聽叩角作商聲一朝漢魏成今古百口燕秦隔死生<lb/>
雉堞僅能逃病婦鴈書猶記作團兄雪雲埋盡遼西路有酒如淮奈此情<lb/>
　　　　聞鴈<lb/>
千里寒雲卷朔風當軒月午鴈書空煩君爲報江南客顦顇遼東更向東<lb/>
　　　　閨情二絶<hi>己酉歳</hi>
天邊北斗又回春愁絶龍沙任酒醺萬里巫山歸夢断不知何處覓行雲<lb/>
蕙帳金爐泠篆煙故山春草幾芊芊只今唯有瀟湘月萬里相隨照不眠<lb/>
　　　　過白溝趂順安<lb/>
萬折狂瀾肯倒流歸心夢寐在東周平生快意君知否今日驅車過白溝<lb/>
　　　　題御城寺壁<lb/>
一徑埋雲草樹荒石麟蒼蘚卧田桑漢家陵闕今何在洛水嵩山滿夕陽<lb/>
　　　　月夜泛舟<lb/>
<pb n="KR4h0069_SBCK_002-8b"/>
浮丗渾如出岫雲南朝詞客北朝臣傳郵擾擾無虚日吏俗區區老却人<lb/>
入眼青山看不厭傍舩白鷺自相親舉杯更欲邀明月暫向堯封作逸民<lb/>
　　　　病中寄楚卿<lb/>
月滿江樓午夜鍾多情多病一衰翁行雲不道無行雨只恐相逢是夢中<lb/>
　　　　送客亭<lb/>
十年羈旅鬢成絲千里淮山信息稀送盡長亭短亭客且看莊舄幾時歸<lb/>
　　　　病中言懷呈韓給事<lb/>
潦倒淮山客金臺五見秋退飛嗟宋鷁畏暑甚吴牛問疾怜摩詰分曹類<lb/>
子猷自慚無補報只合隱林丘<lb/>
　　　　伯堅惠新茶緑橘香味郁然便如一到江湖之上戲作小詩<hi>二首</hi>
建溪玉餅號無雙雙井爲奴日鑄降忽聽松風飜蟹眼却疑春雪落寒江<lb/>
黄苞猶帶洞庭霜翠䄂傳看緑葉香何待封題三百顆只今詩思滿江郷<lb/>
　　　　文季侍郎得緑蕚香梅子文待制有詩輒亦同賦<lb/>
一枝蕚緑冠群芳瀟洒猶疑楚岸傍香骨痩來冰蘂細夢魂清處月波涼<lb/>
賡酬便合成千首醒醉寧須計百觴撗玉叫雲吹不盡只敎今古洗離腸<lb/>
<pb n="KR4h0069_SBCK_002-9a"/>
　　　施内翰宜生<lb/>
冝生字明望浦城人宣和末爲頴州敎官仕齊仕國朝官至翰林學士自<lb/>
號三住老人有集行於丗賦柳云朱門處處臨官道流水年年遶禁宫草<lb/>
書云臨池翕忽雲霧集舞劒浩蕩波濤飜山谷草書云行所當行止當止<lb/>
錯亂中閒有條理意溢毫揺手不知心自書空不書帋社日云濁澗廻湍<lb/>
激青煙弄晩暉縁隨春酒熟分與故山違社鼔喧林莽孤城隱翠微山花<lb/>
羞未發燕子喜先歸又云割少詼諧語分均宰制功靈祇依古樹醉叟泥<lb/>
村童萬里開耕稼三時順雨風行春從此樂着意酒盃中𥘉在頴州日從<lb/>
趙德麟㳺頗得蘇門沾丐云<lb/>
　　　　柳<lb/>
魏王堤暗雨垂垂還似春殘欲別時傳語西風且停待黛殘黃淺不禁吹<lb/>
　　　　無題<lb/>
唱得新飜稳貼腔阿誰能得肯雙雙天寧寺裏尊前月分擘清寒入小牎<lb/>
　　　　盆池<lb/>
盆池㶑灔䕃芭蕉點水圎荷未岀條分得江湖好風景断雲飛去晩蕭蕭<lb/>
<pb n="KR4h0069_SBCK_002-9b"/>
　　　　平陽書事<lb/>
春寒窣窣透春衣㳂路看花緩轡歸穿過水雲深宻處馬前蝴蝶作團飛<lb/>
　　　朱葭州自牧<lb/>
自牧字好謙棣州猒次人皇統中南選宋端卿榜登科大定𥘉以同知晉<lb/>
寧軍事卒官有詩云寒天展碧供飛鳥落日留紅與断霞又云水禽孤影<lb/>
白霜果半腮紅海氣升孤月嵓姿起暝煙山雪㝷崖断林煙逐樹伭燈殘<lb/>
星在壁霜重水漫衾句法之工類如此<lb/>
　　　　病起書事<lb/>
牢落衰年病轉侵醫編藥褁廢閑吟卧銷白日塵凝屨起對青銅雪滿簪<lb/>
霜後癡蠅看老態天邊倦鳥識歸心維摩不岀文殊去門巷蕭條翠蘚深<lb/>
　　　　晨起趨省<lb/>
鄰雞一鳴僕再呼三星巳在東南隅霜風遶屋伺我岀布衾尚欲留須臾<lb/>
才踈性懶真勉強飢寒見迫誰能逋山靈笑我眞有謂能使我庾如陵乎<lb/>
　　　　自鄜州歸至新市鎭時方渡險喜見桑野<lb/>
誾山自天降爲田洛水自瀑舒爲淵山川險盡鞍馬穩昔居<graphic n="KR2417" url="https://raw.githubusercontent.com/kanripo/KR-Gaiji/master/images/KR2417.png" mimeType="image/png"/>橰今乗舩<lb/>
<pb n="KR4h0069_SBCK_002-10a"/>
三年官業無毫髪萬里裝囊更蕭瑟歸來何以謝郷閭細說艱難爲土物<lb/>
　　　　自鄜州罷任歸宿澠池道中有虎爲暴<lb/>
崤山之阿澠之滸行路蕭條正艱阻日落山空澗水哀市門静閉防飢虎<lb/>
前年張茅殺餉婦今歳食驢断行旅我來萬里逐一官安可不戒爲汝脯<lb/>
晝持弓矢夜枕戈静匿兒童防笑語白額將軍莫笑人丗無劉琨當畏汝<lb/>
　　　趂鄜州過湖城縣武帝望思臺在焉<lb/>
寒骨千年飲恨埋餘哀空寄望思臺縱令曲沃精魂見寧與商山羽翼來<lb/>
趙虜典刑何足正周公畫像可怜開忍心本自窮兵起巫蠱焉能作禍胎<lb/>
　　　　晉寧感興<lb/>
莫將官况說葭蘆一味蕭條稱鄙夫老圃不禁𬞞代肉樵丁還喜炕連厨<lb/>
兒音半巳漸秦晉郷信無因接魯洙三見秋風落庭樹年年歸意負蓴鱸<lb/>
　　　　年節嵐州席上贈同知王子直中散<lb/>
别時風雪暗龍津一夢經年復見君去國光隂雖易得夾河形勢且平分<lb/>
心如征馬常嘶代身伴秋鴻却渡汾此日一樽難惜醉新年風景舊知聞<lb/>
　　　　送鄜州節判任元老罷任東歸<hi>二首</hi>
<pb n="KR4h0069_SBCK_002-10b"/>
長塗冰雪歳峥嶸客裏那堪送客行萬里歸心應接淅一樽别酒且班荆<lb/>
春生汶水庭闈近人去雕隂幕府輕欲仗征鴻寄消息地寒不肯過邊城<lb/>
都騎駸駸指汶陽關門應識棄繻郎暮寒煙浪歸期阻細雨簷花飲興長<lb/>
束帶暫爲彭澤令曳裾休忤漢梁王邊城情味君應㑹爲說無憀與故郷<lb/>
　　　　小雨不岀寧海司理㕔<lb/>
吏散庭空鎻碧苔冷官門戸幾曽開踈踈細雨槐華落寂寂虚堂燕子來<lb/>
多病始知窮有鬼獨賢方覺仕無媒故園抛擲奔馳外剛道江山未放回<lb/>
　　　　過渾源留别田仲祥同知節使<lb/>
金臺前夢杳無蹤一阻雲山莫計重雙鯉附書常不達兩萍浮海偶相逢<lb/>
燕南落日車分轍代北春風酒滿鍾明日去留牽丗務燈前談笑且從容<lb/>
　　　　劉仲規挽辤<lb/>
富貴康強九十春公歸無憾我傷神人間秀氣還嵩岱夢裏行年属巳辰<lb/>
名姓空留耆舊傳衣冠不見老成人凄凉通德門前路無復青蒲褁畫輪<lb/>
　　　　訪山寺僧<lb/>
踏破蒼苔叩竹扃晩晴庭院有餘清幡腰落日紅千颭簷際遥岑翠一撗<lb/>
<pb n="KR4h0069_SBCK_002-11a"/>
種秫公田聊卒歳栽蓮僧社擬投名從今興熟頻來往未信齋鍾午後鳴<lb/>
　　　　謝吳堡知寨安巨濟贈帋百幅<lb/>
百幅溪牋逺見羞故人佳餉若爲酬幸將晩節收魚網未得良工起鳯樓<lb/>
柿葉學書差足慰芸香辟蠹㑹須求揮毫不見雲煙落愚賈操金愧暗投<lb/>
　　　　淸河道中暮歸<lb/>
緩轡溪邊喜乍晴夕陽流水浸孤城川平佛塔層層見浪穩商舟尾尾行<lb/>
十里煙霞隨野歩兩崖禾黍撼秋聲雨暘雖有豐年兆久客都無地可耕<lb/>
　　　　晚泊濟陽<lb/>
江北秋隂一半晴晩凉留與客襟淸水邊畫角孤城暮雲底殘陽逺樹明<lb/>
旅鴈爲誰來有信断蓬如我去無程寥寥天地誰知巳村酒悠然只獨傾<lb/>
　　　　冬日擬江樓晩望<lb/>
萬里長空淡落暉歸鴉數盡下樓遟山如駭浪髙伭湧天佀寒灰黯淡垂<lb/>
紫塞西撗連統萬黃河東下接汾睢此邦形勢雄今古只與羈人百不宜<lb/>
　　　　對雪<lb/>
寂寂袁安舎柴門雀可羅靑旃無舊物黃竹有新歌罷飲瓢仍棄供吟筆<lb/>
<pb n="KR4h0069_SBCK_002-11b"/>
旋呵殷勤掃荒逕尚憶子猷過<lb/>
　　　　郊行<lb/>
緩轡㝷春水一涯㝡憐朝雨浥輕沙小溪煙重偏冝柳平野雲垂不礙花<lb/>
靑眼歩兵元好酒黒頭江令未還家興長不覺歸來晩過盡城頭陣陣鴉<lb/>
　　　　和郭仲榮郡城秋望<lb/>
城髙野闊思何窮人在西風一笛中樓影不揺溪水浄舂聲相荅暮山空<lb/>
海天引望能供碧霜樹禁秋更倚紅回首客魂招不得蓴鱸歸興滿江東<lb/>
　　　孫内翰九鼎<lb/>
九鼎字國鎭忻州定襄人天㑹六年經義弟一人在太學時逰金明作詩<lb/>
云片片桃花逐水流東風吹上木蘭舟隔溪紅粉休相認年少孫郎不姓<lb/>
劉弟九疇億俱有時名三人同榜登科吴彦髙贈國鎭詩云孫郎有重名<lb/>
談笑取公卿淸廟瑟三嘆齋房芝九莖其爲名流所稱道如此中州文派<lb/>
先生指授之功爲多年八十餘卒<lb/>
　　　　甄㽵三藏真身<hi>三藏來中土時其師授記謂當緣甄住殁後三百年見夢于白氏出地中</hi>
生自龜兹國來從大業年縁甄駐飛錫夢白出重泉鐵石亦有毁筋骸何<lb/>
<pb n="KR4h0069_SBCK_002-12a"/>
尚全應知待彌勒萬刼庇山川<lb/>
　　　劉修撰彧<lb/>
彧字公茂安陽人天眷二年經義弟一人自號香嵓居士歷京兆緫幕終<lb/>
于翰林修撰<lb/>
　　　　春隂<lb/>
似雨非晴意思深宿酲牽率泥重衾苦怜燕子寒相並生怕梨花晩不禁<lb/>
薄薄簾幃欺欲透悠悠歌管壓來沉南園北里狂無數唯有芳菲識此心<lb/>
　　　　秋雨得雲字<lb/>
一室蕭然半掩門簷牙懸溜喜𥘉聞棲鴉不動寒偎樹過鴈無聲冷貼雲<lb/>
歷耳半隨風淅瀝舞堦仍帶葉<graphic n="KR0813" url="https://raw.githubusercontent.com/kanripo/KR-Gaiji/master/images/KR0813.png" mimeType="image/png"/>紛隔籬爲問東皐叟麰麦前春定十分<lb/>
　　　趙内翰可<lb/>
可字献之髙平人貞元二年進士仕至翰林直學士風流有文采詩樂府<lb/>
皆傳於丗號玉峯散人集子述字勉叔承安二年登科賦雪云竒貨可居<lb/>
天種玉太平有象麦連雲屏山故人外傳說勉叔詩章字畫皆有父風性<lb/>
落魄嗜酒卒以樂死俶儻竒男子也<lb/>
<pb n="KR4h0069_SBCK_002-12b"/>
　　　　來逺驛雪夕<hi>使髙麗時作</hi>
江上東風冷不禁晩雲飜手弄晴隂春來天氣不全好夜乆雪花如許深<lb/>
煖老正思燕地玉辟寒誰有魏臺金空齋寂寞靑綾被學得東山擁鼻吟<lb/>
　　　　雲興館曉起<lb/>
雙旌晩泊雲興館對靣髙峯絶可人一夜山雲飛作雪要誇千樹玉嶙峋<lb/>
　　　　江路聞松風<lb/>
雪裏雲山上竹屏松風入耳細泠泠朝來醉着江亭酒却𬒳髯龍喚得醒<lb/>
　　　劉西嵓汲<lb/>
汲字伯深南山翁之子天德三年進士釋褐慶州軍事判官入翰林爲供<lb/>
奉自號西嵓老人有西嵓集傳於家屏山爲作序云人心不同如靣其心<lb/>
之聲發而爲言言中理謂之文文而有節爲之詩然則詩者文之變也豈<lb/>
有定體哉故三百篇什無定章章無定句句無定字字無定音大小長短<lb/>
險易輕重惟意所適雖役夫室妾悲憤感激之語與聖賢相雜而無愧亦<lb/>
各言其志也巳矣何後丗議論之不公邪齊梁以降病以聲律類俳優然<lb/>
沈宋而下裁其句讀又俚俗之甚者自謂靈均以來此祕未睹此可笑者<lb/>
<pb n="KR4h0069_SBCK_002-13a"/>
一也李義山喜用僻事下竒字晩唐人多効之號西崑體殊無典雅渾厚<lb/>
之氣反詈杜少陵爲村夫子此可笑者二也黃魯直天資峭拔擺出翰墨<lb/>
畦逕以俗爲雅以故爲新不犯正位如叅禪着末後句爲具眼江西諸君<lb/>
子翕然推重别爲一派髙者雕鐫尖刻下者模影剽竄公言韓退之以文<lb/>
爲詩如敎坊雷大使舞又云學退之不至即一白樂天耳此可笑者三也<lb/>
嗟乎此說旣行天下寧復有詩邪比讀劉西嵓詩質而不野淸而不寒簡<lb/>
而有理澹而有味蓋學樂天而酷似之觀其爲人必傲丗而自重者頗喜<lb/>
浮屠邃於性理之說凡一篇一詠必有深意能道退居之樂皆詩人之自<lb/>
得不爲後丗論議所奪眞豪傑之士也<lb/>
　　　　題西嵓<lb/>
人愛名與利我愛水與山人樂紛而競我樂静而閑所以西嵓地千古無<lb/>
人看雖看亦不愛雖賞亦不懽欣然㑹予心卜築於其間有石極峭屼有<lb/>
泉極淸寒流觴與祓禊終日堪盤桓此樂爲我設信哉居之安<lb/>
卜築西嵓㝡可人靑山爲屋水爲鄰身將隱矣文何用人不知之味更真<lb/>
自古交㳺少同志到頭聲利不關身清泉便當如澠酒澆盡匈中累刼塵<lb/>
<pb n="KR4h0069_SBCK_002-13b"/>
　　　　平涼道中<lb/>
青山烱無塵塵滿行人衣行人望靑山咫尺不得歸吾歸不作難丗故苦<lb/>
相違何當臨溪水一洗從前非<lb/>
　　　　南園歩月<lb/>
雲撗樹外山樹映山巔月微風拂寒枝踈光散清樾幽歡難相遇此景安<lb/>
可忽從來山水心不爲塵埃没<lb/>
　　　　不如意<lb/>
朝亦不如意暮亦不如意今日只如此來日復何異一懽強欲謀百憂巳<lb/>
先至乃知塵網苦動輒心萬計髙軒與華冕儻來亦如寄規規必欲求愈<lb/>
勞終不遂善哉榮啓期自寛以遣累<lb/>
　　　　慶州回過盤嶺宿義園<lb/>
隨馬雨不急催人日欲晡山從林杪出路到水邊無拘縛嗟微宦﨑嶇走<lb/>
畏途村家應㝡樂雞酒夜相呼<lb/>
　　　　到家<lb/>
三載塵勞慮飜然盡一除園林未揺落庭菊正扶踈遶屋看新樹開箱撿<lb/>
<pb n="KR4h0069_SBCK_002-14a"/>
舊書依然故山色瀟洒入吾廬<lb/>
　　　　髙陽道中<lb/>
杏花開過野桃紅榆柳中間一逕通禽鳥不呼村塢静滿川煙雨淡𪷟𪷟<lb/>
　　　　家僮報西嵓栽植滋茂喜而成詠<lb/>
孤雲出岫本無心何用微名挂士林近日故園消息好西嵓花木巳成隂<lb/>
　　　　留别四弟<lb/>
對床喜淸夜樽酒話平生自是今宵雨於人却有情<lb/>
　　　　酒中作<lb/>
樹暗春將老酒䦨人欲歸徘徊風月夜花絮一簾飛<lb/>
　　　劉内翰瞻<lb/>
瞻字嵓老亳州人天德三年南牓登科大定初召爲史館編修卒官党承<lb/>
旨丗傑酈著作元與魏内翰飛卿皆甞從之學嵓老自號櫻寧居士有集<lb/>
行於丗作詩工於野逸如厨香炊豆角井臭落椿花之類爲多<lb/>
　　　　春郊<lb/>
桑芽粒粒破春靑小葉迎風未展成寒食歸寧紅袖女外家紙上看蠶生<lb/>
<pb n="KR4h0069_SBCK_002-14b"/>
　　　　無極道中<lb/>
銀河淡淡㵼秋光缺月梢梢挂晩凉馬上西風吹夢断隔林煙火路蒼茫<lb/>
　　　　所見<lb/>
傾欹石片挿漣漪上有蕭蕭楊柳枝藻荇半浮苔半濕浣沙人去不多時<lb/>
　　　郝内翰俁<hi>二十一首</hi>
俁字子玉太原人正隆二年進士仕至河東北路轉運使子居簡字仲寛<lb/>
進士不第有詩名太原平陽間居中字仲純樞宻院令史出身甞刺坊州<lb/>
人物楚楚所謂文献不足猶超人群者也正大末除鳯翔治中南山安撫<lb/>
使詩亦有功子玉自號虚舟居士有集行于丗如云勞生雖可厭淸景亦<lb/>
自適殊有古意也<lb/>
　　　　郝吉甫蝸室<lb/>
草草生涯付短椽身隨到處即安然功名角上無多地風月壷中自一天<lb/>
丗路久諳甘縮首麴車才值便流涎一生笑我林鳩拙辛苦營巢二十年<lb/>
　　　　聽雪軒<lb/>
扶踈䆫外竹歳暮亦可愛蕭散軒中人髙節凛相對淸寒入夢境風雨號<lb/>
<pb n="KR4h0069_SBCK_002-15a"/>
萬籟覺來聞雪落淅瀝珠璣碎飢腸出佳句亹亹入三昩華堂沸絲竹此<lb/>
樂付兒軰<lb/>
　　　　魏處士野故㽵<lb/>
郊原冷落霜風後桑柘蕭條兵火餘試問當時卿與相幾家猶有舊田廬<lb/>
　　　　七月十五日夜顯仁寺東軒對月<lb/>
野迥雲歸盡山髙月上遟暗螢依露草驚鵲遶風枝素影隨波逺新凉與<lb/>
酒宜中秋更有味試爲卜歸期<lb/>
　　　　應制狀元紅<lb/>
仙苑竒葩别曉叢緋衣香拂御爐風巧移傾國無雙艶應費司花弟一功<lb/>
天上異恩深雨露丗閒凡卉謾鉛紅情知不逐春歸去常在君王顧盻中<lb/>
　　　　疊翠樓<lb/>
畫樓西畔石州山指點雲煙識翠鬟回首十年真一夢淡天如水夕陽閑<lb/>
　　　　題均福堂<hi>三首</hi>
憧憧車馬競春遊不見溪堂五月秋卧聽雲濤舂午枕夢隨鷗鳥落沙洲<lb/>
爲魚爲鳥知誰是看水看山俱得意存亡貴賤聽天公只有歸休須早計<lb/>
<pb n="KR4h0069_SBCK_002-15b"/>
歸休得計即歸來林下空言只可咍莫待山靈嫌俗駕却將鞍馬覔塵埃<lb/>
　　　　次仁甫韻<lb/>
渺渺撗煙渚凄凄挂月村酒非鄰舎取詩復故人論丗態烏栖屋生涯雀<lb/>
在門西山却多思松雪動吟魂<lb/>
　　　　題温容村寺壁<lb/>
草樹醒朝雨烏鳶快晩晴山光自明潤野氣亦淒淸茗椀閑中味紋楸静<lb/>
裏聲此懷能自適未要縛簪纓<lb/>
　　　　故城道中同元東巖賦<lb/>
客亭南北厭飄零尚喜揚鑣過故城桐葉不堪追往事泥丸尤足見民情<lb/>
靑山閱丗幾興廢白塔向人如送迎佇立夕陽無限思西風禾黍動秋聲<lb/>
　　　　晩過壽寜<lb/>
稻壠分棊局松門入畫圖牛羊歸自急鷗鷺宿相呼落日低靑嶂髙風起<lb/>
暝途歸僧上煙靄回首愧區區<lb/>
　　　　子文致君九日用安字韻聊亦同賦<lb/>
旅食京華秋又殘舊㳺真似夢槐安閑居浪說重陽好塵丗端知一笑難<lb/>
<pb n="KR4h0069_SBCK_002-16a"/>
黃菊巳堪増悵恨白衣無復慰荒寒馬頭明月應相笑依舊紅塵滿客鞍<lb/>
　　　　題孔氏園亭<lb/>
嚴勝諸孫賢至今相承種德滿家林緑槐丹杏風流逺翠竹蒼松歳月深<lb/>
傾盖昔誰陪俊賞過庭今復嗣徽音此生夙有東㳺願杖屨他時或可㝷<lb/>
　　　　攬秀軒<lb/>
寺得新㳺處軒餘舊賦詩山川蒲子國松栢晉侯祠行止非人力登臨且<lb/>
歳時道人應笑我真負鹿門期<lb/>
　　　　上巳前後數日皆大雪新晴㳺臨漪亭上<lb/>
十日隂風料峭寒試從花柳問平安野亭寂歷春將晩山徑縈紆雪未乾<lb/>
足踏東流方縱酒手遮西日悔投竿淵明正草歸來賦莫作山中令尹看<lb/>
　　　　奉陪太守㳺南湖同郭令賦<lb/>
翠幄千章䕃晚空年華心賞兩無窮雲頭欲落催詩雨池靣微生解愠風<lb/>
經笥使君談似綺仙舟令尹飲如虹娵隅自適清池樂不信叅軍是郝隆<lb/>
　　　　三月望日次邊德舉攬秀軒<lb/>
水遶千家邑山圍一席天桑麻新雨露檜栢老風煙夢後餘芳草愁時更<lb/>
<pb n="KR4h0069_SBCK_002-16b"/>
杜䳌亦知推不去端用得忘年<lb/>
　　　　新秋<lb/>
旅食京華困鬱蒸可人秋意及新晴夜䆫便覺風千里曉鏡從添雪數莖<lb/>
蟬噪不離羈客耳燕歸還動故園情軟紅塵外西山色乞與閑人眼暫明<lb/>
　　　　寺樓晴望<lb/>
詰曲欄杆靣翠微葱籠䆫戸溢清暉雨侵斜日明邊過雲望山前缺處歸<lb/>
多病過春猶止酒薄寒向晩却添衣宦名不負滄波願羞見陂田白鳥飛<lb/>
　　　　題五丈原武侯廟一首　仲純<lb/>
籌筆無功事可哀長星飛墮蜀山摧三分豈是平生志十倍寧論盖丗才<lb/>
壊壁丹青仍白羽断碑文字只蒼苔夜深老木風聲惡尚想褒斜萬馬來<lb/>
　　　張郾城公藥<lb/>
公藥字元石宰相安簡公孝純永錫之孫以文廕入仕甞爲郾城令詩號<lb/>
竹堂集寒食云一百五日寒食節二十四番花信風新年云客情病裏度<lb/>
殘臈老色鏡中添一年雲樹縈寒猶漠漠竹梢迎日巳姢姢春晩云細風<lb/>
皺緑漲溪水小雨點紅添海棠又云芭蕉葉斜卷舒雨酴醾架小縱撗春<lb/>
<pb n="KR4h0069_SBCK_002-17a"/>
人喜傳之子觀字彦國仕爲某軍節度副使孫厚之茂弘承安五年進士<lb/>
　　　　許下三庾劇暑甚於他州懷思故郷嶧山山水眞淸凉境界也<lb/>
　　　　感而作詩<lb/>
魯東百里近福地曰鳧繹千峯開玲瓏絶澗㵼湍激岱宗古獨尊象緯了<lb/>
不隔<hi>嶧山至泰山不逺</hi>此山許攀聮朝著有班秩虚巖互霞蔚秀石森玉立泉聲<lb/>
動環珮林樂盡竽瑟<hi>林樂出莊子</hi>樹老潤饒菌果熟香隕實漱風松落花泓雪<lb/>
崖溜蜜木皸虎磨癢沙廻鳥伸翮<hi>水禽嬉戲引吭伸翮劉禹錫集</hi>竹葉若來往桃源當甲<lb/>
乙曽經晉人隱<hi>晉郄鍳因避亂挈兖人來嶧山事見本傳</hi>喜脫塵網宻事往不記年人說猶前<lb/>
日我來官許下濁暑病逾劇慢膚便枕簟白汗沾巾幘屢輟五夜眠輒廢<lb/>
中盤食炎官令方虐著意不憐客語此作惆悵可以知得失遥知舊經行<lb/>
雲起水邊石平生二三子相對坐橫䇿今丗葛天民何容挽之出<lb/>
　　　　往鄜州<lb/>
出門旋復入﨑嶇行路真將蜀道如掃凍村童燒積葉趂春田婦鬻新𬞞<lb/>
雪花𬒳岸中流黒雲氣涵山衆壑虚老子頻年厭羊酪故溪新緑正肥魚<lb/>
　　　　二月<lb/>
<pb n="KR4h0069_SBCK_002-17b"/>
二月芳事何等好南陌東城饒物華春風無意管楊柳晴日有心烘杏花<lb/>
故山隨分可嫌老宦㳺到處聊爲家夢歸草堂捲踈箔幾點白鷗眠淺沙<lb/>
　　　任南麓詢<lb/>
詢字君謨易州軍市人父貴有才幹善畫喜談兵宣政間㳺江浙君謨生<lb/>
於䖍州爲人慷慨多大節書法爲當時第一畫亦入妙品評者謂畫髙於<lb/>
書書髙於詩詩髙於文然王内翰子端獨以其才具許之君謨正隆二年<lb/>
進士歷省掾大名緫幕益都都司判官北京塩使課殿降泰州節㕔時無<lb/>
借力者故連蹇不進六十四致仕優㳺郷里家所藏法書名畫數百軸日<lb/>
夕展玩不知老之將至年七十卒平生詩數千首君謨殁後皆散失今所<lb/>
録皆得于傳聞之間如山居云種竹六七箇結茅三四間稍通溪上路不<lb/>
礙屋頭山黃葉水淸淺白雲風往還戊申舂晩云水邊團月飜歌扇風裏<lb/>
垂楊學舞腰南郊小隱云林邊鳥語月微下竹裏花飛春又深前軰喜稱<lb/>
道之<lb/>
　　　　西湖<lb/>
西湖環武林澄澄大圎鏡仰看湖上寺即是鏡中影湖光與天色一碧千<lb/>
<pb n="KR4h0069_SBCK_002-18a"/>
<pb n="KR4h0069_SBCK_002-19a"/>
　　　　憶郎山<lb/>
萬壑溪流合千峯木葉黃郎山五千丈獨立見蒼蒼<lb/>
　　　　巨然山寺<lb/>
孤撐山作碧螺髻漫散水成蒼玉鱗野寺荒凉人不到水光山影正撗陳<lb/>
　　　　浙江亭觀潮<lb/>
海門東嚮滄溟闊潮來怒捲千㝷雪浙江亭下擊飛霆蛟蜃争馳奮鬛鬛<lb/>
鉅鹿之戰百萬集呼聲響震坤軸立昆陽夜岀雨懸河劒㦸犇衝潰㝷邑<lb/>
呉儂稚時學弄潮形色沮懦心膽豪靑旗出没波濤裏一擲性命輕鴻毛<lb/>
須臾風送潮頭息亂山稠疊傷心碧西興浦口又斜暉相望㑹稽雲半赤<lb/>
詩家誰有坡僊筆稱與江山作勍敵援毫三叫句不成但覺雲濤滿匈臆<lb/>
　　　馮臨海子翼<lb/>
子翼字士美大定人正隆二年進士性剛果與物多忤用是仕宦不進以<lb/>
同知臨海軍節度使事致仕居真定有詩樂府傳于丗父仲尹子叔献三<lb/>
丗皆仕至四品職名亦相近士美詩有筆力如賦臨海乳山萬松堂爲可<lb/>
見矣<lb/>
<pb n="KR4h0069_SBCK_002-19b"/>
　　　　三月七日登龍尾山寺<lb/>
古寺㝷龍尾山城送馬蹄花濃香篤肭泉瑩冷玻璃寒食春無幾催歸日<lb/>
欲西春風吹病眼煙樹逺淒迷<lb/>
　　　　佑德觀試經<lb/>
琳館淸深小雪殘釀梅天氣不多寒客䆫竟日無人到只有蕭蕭竹數竿<lb/>
　　　　書事<lb/>
客舎如僧舎秋風几席淸竹孫仍帶籜鳩婦巳呼晴年老心情減官卑去<lb/>
就輕京師名籍甚鄭子豈其卿<lb/>
　　　　和張浮休舊韻<lb/>
嫩水籠篁碧新霜染樹紅石潭沉曉月山雨暝秋空燈火吟䆫下關河醉<lb/>
眼中西風喚張翰南望思何窮<lb/>
　　　　小圃茅亭新成<lb/>
榆柳淸隂下茅亭近水湄抵簷栽美竹撗榻賦新詩朴陋從人笑栖遟止<lb/>
自怡歳寒天地肅松雪有心期<lb/>
　　　　贈張壽卿<lb/>
<pb n="KR4h0069_SBCK_002-20a"/>
美如冠玉張公子知是留侯幾丗孫老境流離少歡趣天涯邂逅對清樽<lb/>
貂裘聊作西州客物化終同北海鯤十日相從又言别關山明月正消魂<lb/>
　　　岐山南顯道冷香亭<lb/>
溪橋小雪晴水村霜月冷暗香林薄間得偶璀璨影殷勤南夫子移植在人<lb/>
境芝蘭馥氤氲珠壁照光烱小屋茅草蓋幻此蕭洒景看花爇松明醒醉<lb/>
漱苔井文章聊嬉戲辤氣頗馳騁州縣不着脚時人笑淸鯁我官西州掾<lb/>
簿領不知省頻遭官長罵勢屈石在頂門庭可張羅陋巷車轍静山歌聽<lb/>
嘲哳舞伎或瘤癭引睡閱文史朝日無從永夢到五柳㽵身居六盤嶺朅<lb/>
來南山下旅思凄以耿金罍照衰杇玩味得俄頃傍人怪迂踈佳處當<lb/>
自領<lb/>
　　　史明府旭<lb/>
旭字景陽弟進士歷臨真秀容二縣令有詩一卷傳于丗臨真上元夜雪<lb/>
云斜風吹雪滿山城壓屋雲低未肯晴天女散花春一色燭龍銜照夜三<lb/>
更交口楊氏㽵云靑黃遶屋禾將熟紫白依欄菊半開差赴綏德云也解<lb/>
笑人㳂路菊不堪供稅帶山田先人甞從之㳺稱其時有佳句云<lb/>
<pb n="KR4h0069_SBCK_002-20b"/>
　　　　懷郭碩夫劉南正程雲翼<lb/>
巳將春夢等浮生更着秋光比宦情薄有酒消閑日月苦無心向老功名<lb/>
黒城村晚鴉千點白土坡髙鴈一聲天末何人慰寥索正思張丈與殷兄<lb/>
　　　　早發驝駞堋<lb/>
郎君坐馬臂彫弧手撚一雙金僕姑畢竟太平何處用只堪粧點早行圖<lb/>
<hi>好問按景陽大定中作此詩巳知國朝兵不可用是則詩人之憂思深矣</hi>
　　　　梨花<lb/>
少年携酒日㝷花老去花前欲飲茶今日傳觴似年少一枝香雪上烏紗<lb/>
　　　邊内翰元鼎<lb/>
元鼎字德舉豐州人兄元勲元恕俱有時名號三邊德舉十歳能詩天德<lb/>
三年弟進士以事停銓丗宗即位張太師浩表薦供奉翰林出爲邢州幕<lb/>
官復坐誣累遂不復仕進德舉資禀踈俊詩文有髙意時輩少及如云雲<lb/>
鍾號曉月風絮亂春燈晚照入簾如有意春風過水略無痕五更好夢經<lb/>
年事三月殘花一夜風拂子云驅去青蠅䜛口逺拂開黃卷聖言新雲露<lb/>
月華天半白星移河漢夜微凉此類甚多<lb/>
<pb n="KR4h0069_SBCK_002-21a"/>
　　　　八月十四日對酒<lb/>
梧桐葉凋轆轤井萬籟不動秋宵永金杯㵼酒灔十分酒裏華星寒烱烱<lb/>
須臾蟾蜍弄清影恍然不是人閒景金波淡蕩桂樹撗孤在玻璃千萬頃<lb/>
玻璃無限月光冷澒洞一色無纎頴淸風䬃䬃四坐來吹入羲黃醉中境<lb/>
酔中起歌歌月光月光不語空自凉月光無情本無恨何事對我空茫茫<lb/>
我醉只知今夜月不是人間丗人月一杯美酒蘸淸光常與邊生舊交結<lb/>
亦不知天地寛與窄人事樂與哀仰看孤月一片白玉露泥泥從空來直<lb/>
須卧此待雞唱身外萬事徒悠哉<lb/>
　　　　早春<lb/>
春風走塵沙鳥語滿京國東皇發潜潤土木變顔色桃李爭嫵媚白紅姹<lb/>
容飾唯有松栢姿依然蔽崖黒<lb/>
　　　　村舎二首<lb/>
何事區區守一丘春花過了月明秋等閑濁酒籬邊興寂寞寒花雨裏愁<lb/>
不識故人今在否毎思前事隔重㳺西風又是靑山晚落葉無聲水自流<lb/>
墻外靑山半在樓山村盡晩雨脩脩旃裘擁腫無餘事尊酒飄零又一秋<lb/>
<pb n="KR4h0069_SBCK_002-21b"/>
學得屠龍無用處秖如畫虎反成羞回頭爲向淵魚道鴻鵠而今不願游<lb/>
　　　　懷友<lb/>
曽聮金轡賞春風花裏風前酒面紅行樂昔年君我醉詩觴何日我君同<lb/>
一聲啼鳥靑春晩幾樹殘紅野寺空相憶情懷正蕭索半山夕日水聲東<lb/>
　　　　夜深<lb/>
月落秋山萬象淸濕螢微近露枝明夢魂黯慘家千里鼓角凄凉夜幾更<lb/>
弟子亡來郷校冷舎人别後子虚成銀河漸轉梧桐黒何處江湖望客星<lb/>
　　　　春花零落<lb/>
春花零落鴈秋悲巳過流年二十朞有舌能忘坐韉辱無金莫怪下機遟<lb/>
丗情冷熱雖予閒人事升沉未汝知何日上方容請劒會乗風雨断鯨鯢<lb/>
　　　　岀門騎馬<lb/>
出門騎馬即三千面目塵埃動慘然生計若爲田二頃飢顔飜媿宦三年<lb/>
乾坤造物能無用富貴由時枉自鞭達否從今巳知計五湖煙裏有漁舩<lb/>
　　　　帝城<lb/>
帝城回想夢魂中秋月春花在處同朱雀橋南三月草鳯凰樓上四更風<lb/>
<pb n="KR4h0069_SBCK_002-22a"/>
錦囊别後吟牋少玉笛閑來酒盞空嬴得當時舊標格九分憔悴入靑銅<lb/>
　　　　新香<lb/>
新香終比舊香濃只是相逢乆不容繡𬒳暫同巫峽夢銀鞍多負景陽鍾<lb/>
寳檀煙断閑金獸玉鎻聲傳惱睡龍簾影漸分風又起一塘秋水落芙蓉<lb/>
　　　　聞簫<lb/>
弄玉吹簫玉管低秋風散入滿天悲滄波夜漲龍吟細琪樹霜風鳳嘯遟<lb/>
漢月有情如静聽蕭郎無路不相知秦樓虚負淸宵意惆悵乗鸞舊有期<lb/>
　　　　和致仕李政奉韻<lb/>
車馬年年陌路塵安知六驥過䆫頻雲泉是處堪爲樂軒冕從來只累人<lb/>
浮丗夢中無限事紅顔花上霎時春五湖興有扁舟笛好在晴天月一輪<lb/>
　　　　别友<lb/>
從來雞鶴不同羣涇渭何人與細分鏡裏光隂誰念我雲中岐路巳饒君<lb/>
清觴且吸年時月白雪休徴夢裏雲别後相思不相見水邊黃葉暮山村<lb/>
　　　　送妹夫之太原<lb/>
山含秋氣冷參差送客西城落日低怨别弟兄歸怏怏戀郷車馬去遟遟<lb/>
<pb n="KR4h0069_SBCK_002-22b"/>
浮萍聚散元無定流水東西却有期惆悵黄榆故山路碧天回首鴈南飛<lb/>
　　　　惜春<lb/>
春來春去惱春晴花落花開又幾經夜雨多情愛沾灑楊花無賴只飄零<lb/>
毎成宴賞須成醉不恨歸來却恨醒眼見紅英留不住緑枝深處一星星<lb/>
　　　　客思<lb/>
客思逢春易感傷不堪殘泪愛家鄉離親恍愡來千里餬口凄凉在四方<lb/>
羞向孫劉圖富貴浪從李杜學文章官街坐對黃昏月半屋淸燈滿地霜<lb/>
　　　　暮鍾<lb/>
落日行人断深秋瞑雨殘一聲煙樹外千里暮山寒倦鳥方知止哀猿冷<lb/>
不安蕭蕭風葉下時有野僧逺<lb/>
　　　　夢断<lb/>
繡枕紅衾晚意濃啼鸎大似不相容夢魂苦恨歸來早不盡瀛洲弟一峯<lb/>
　　　　花開人散<hi>二首</hi>
花開人散正消魂花語無情獨閉門看即春光留不住一聲啼鴂又黃昏<lb/>
閑花閑草滿芳洲春水無人自在流白日遟遟倦㳺子一聲啼鳥一聲愁<lb/>
<pb n="KR4h0069_SBCK_002-23a"/>
　　　　聞笛<lb/>
雌鸞無鳯怨西風月女愁寒泪洒空牙板急隨聲不断滿天𫾣碎玉玲瓏<lb/>
　　　　王文伯還家詩以迎之<lb/>
陌上東風故國春瘦驂羸僕倦行塵十年一夢成何事千首新詩不負人<lb/>
重對孤燈聽軟語遞憐華髮各淸貧西齋煙草應知舊桃李新蹊滿四鄰<lb/>
　　　　晚行<lb/>
隔浦行聞晩寺鍾断坡寂歷對寒松蒼煙暮合孤城暗破月微昏逺岫重<lb/>
宿翼飛投空自急断蓬無計竟何從新年又入應添歳歸把靑銅怨暮冬<lb/>
　　　　山中<lb/>
丗路風波老不禁一㕓歸買就槐隂坐詩爲累言難解因酒成狂病轉深<lb/>
山月荒凉窺断夢壁燈靑黯伴微吟十年積毁應消骨豈礙孤雲萬里心<lb/>
　　　　自嘆<lb/>
終日忘言一炷香散華時復遶繩床乆貧自沃三彭熾一醉齊休六賊狂<lb/>
道士生涯孤似鶴衲僧門戸冷於霜自知衰病耽杯酒擬及温柔老是郷<lb/>
　　　　新秋示友<lb/>
<pb n="KR4h0069_SBCK_002-23b"/>
一頃山田半巳蕪閉門髙卧著潛夫不才分作溝中断舊好誰瞻屋上烏<lb/>
南阮強須攀北富東丘何用嘆西愚自怜幽黙相忘乆闘鳥鳴蟬枉叫呼<lb/>
　　　　偶題二首<lb/>
當年樂事嘆今衰人丗空驚日未移風榭醉眠摧鳳燭雨䆫狂飲殢蛾眉<lb/>
長松茂草窮年事野水孤村入夢時強鑷鬢絲臨晚鏡瞥然塵念不勝悲<lb/>
短髮臨風懶不冠窪尊塵坌寂無歡離騷夕賦醒尤獨孤憤空書說轉難<lb/>
晩節慣成林壑僻幽居深入水雲寒蒼崖瘦栢無窮思鵠立溪頭盡日看<lb/>
　　　　新居<lb/>
鏡裏巖花落澗泉對䆫靑壁便叅天幾當雪月開春酒時有松風入夜絃<lb/>
逺<graphic n="KR1263" url="https://raw.githubusercontent.com/kanripo/KR-Gaiji/master/images/KR1263.png" mimeType="image/png"/>山田多種黍稀經城市少言錢平生謾忽王公貴俯仰村鄰更可怜<lb/>
　　　　閑題<lb/>
十年一夢到灰心歸鬢吴霜漸欲侵物外少逢稀有鳥冶中仍作不祥金<lb/>
閑雲閣雨終何事枯木因風亦自吟却嘆淵明非逹道無絃猶是未忘琴<lb/>
　　　　荅文伯二首<lb/>
老情無頼畏虚勞巳絶朱弦又一操閑事每來知酒聖浮生欲去愧僧髙<lb/>
<pb n="KR4h0069_SBCK_002-24a"/>
息心鍾鼎休看鏡安枕茅茨不夢刀遥羡郭西王處士道傍羸馬詠風騷<lb/>
晩䆫淸鏡卷浮埃恨入新秋不可裁露酒野花三徑合風傳雲壑七松哀<lb/>
忘機魚鳥真相識落手功名亦儻來萬古消沉一杯酒直須白骨點蒼苔<lb/>
　　　　閱見一十首<lb/>
君居淄右妾河陽平白相逢惹断腸蠟燭巳殘歌欲闋併敎離恨遶飛梁<lb/>
蕭史吹笙鳳女臺月髙霜冷鳳笙哀不堪好酒沉沉夜又遣靑鸞獨自來<lb/>
鳳𥿄銜封玉鏡臺繡鸞傳記巳相猜傾城笑臉千金様莫對閑人一例開<lb/>
歌裏冲冲笑裏嗔深情㑹處幾何人慿君爲向五陵道冶葉倡條不是春<lb/>
笑裏仾眉引醉波閬風秋月一聲歌明知畫燭無情物何是尊前泪更多<lb/>
笑不成歡歌歛眉景陽鍾動酒䦨時此情却羡牽牛㑹一歳相過可是遟<lb/>
牛女佳期歳一過都縁迢逓隔金河可怜馬上香車畔只隔珠簾更不多<lb/>
輕蓮素質澹蕭蕭葉宻溪深未可招雨暗蘭舟人去後却容白鷺逞風標<lb/>
雙鸞夾鏡鳳撗釵捧額黃梅小鴈排爲報阿環休調戲雙成西母緫相猜<lb/>
膩髮堆雲鏡舞鸞五雲仙洞接淸歡歸來失却吹簫伴腸断崐山昨夜寒<lb/>
　　　李承旨晏<lb/>
<pb n="KR4h0069_SBCK_002-24b"/>
晏字致美髙平人唐順宗弟十六子福王綰之苗裔父森字彦實工於詩<lb/>
有云少年日日醉花邊短白長紅一一怜自笑老來心尚在惡風常廢五<lb/>
更眠又賦梅云冰骨有香魂乍返玉顔無暈酒全消人多傳誦之致美皇<lb/>
統二年經義進士釋褐臨汾丞時張太師浩判平陽一見愛其才爲之延<lb/>
譽稍遷遼陽幕官與興陵有藩邸之舊入翰林爲學士髙文大冊號稱獨<lb/>
歩拜御史中丞初遼人掠中原人及得奚渤海諸國生口分賜貴近或有<lb/>
功者大至一二州少亦數百皆爲奴婢輸租爲官且納課給其主謂之二<lb/>
稅戸大定初一切免爲民閭山寺僧賜戸三百與僧共居供役而不輸租<lb/>
故不在免例訴者積年臺寺不爲理又訴於致美致美上章大略謂天子<lb/>
作民父母當同仁一視分别輕重乃胥史舞文法之敝陛下大明博照豈<lb/>
可使天下有一民不𬒳其澤者且沙門旣謂之出家而乃聽其與男女雜<lb/>
居乎書奏宰相持不可丗宗詔致美與相詰難致美伏御座前曰前日車<lb/>
駕幸遼東閭山寺曽供從官一宿之具寺僧物陛下物也陛下無以此直<lb/>
寺僧而使三百家受屈丗宗大笑曰李晏刼制我邪即日免之明昌初爲<lb/>
禮部尚書分諸道府試復經義設經童科皆自致美發之出爲沁南軍節<lb/>
<pb n="KR4h0069_SBCK_002-25a"/>
度使告老不從改昭毅軍節度使且授子仲略澤州刺史以榮之時澤潞<lb/>
旱甚致美擅發倉粟三萬石捄餓者因上章請罪章奏而本道提刑彈章<lb/>
亦至章宗謂宰相言提刑職當然李晏義當然不之罪也仲略字簡之大<lb/>
定二十二年進士仕至山東路按察使道陵愛其俊快比爲脫帽鶻云致<lb/>
美自號㳺仙野人簡之丹源釣徒有集傳于丗簡之之子肯播字克紹肯<lb/>
穫字克守肯德字克修<lb/>
　　　　白雲亭<lb/>
白雲亭上白雲秋桂棹蘭槳記昔㳺往事巳隨流水去靑山空對夕陽愁<lb/>
興亡翻手成舒卷今古無心自去留獨倚西風一惆悵數聲柔櫓下汀洲<lb/>
　　　　贈燕<lb/>
王謝堂前燕秋風又送歸向人如惜别入戸更低飛海闊迷煙㠀樓髙近<lb/>
落暉不知從此去幾日到烏衣<lb/>
　　　　通州道中<lb/>
冉冉年華老飄飄客路難塵埃山色断雲霧日光寒念逺心先折孤吟鼻<lb/>
亦酸平生江海意潦倒愧儒冠<lb/>
<pb n="KR4h0069_SBCK_002-25b"/>
　　　　髙麗平州中和館後草亭<lb/>
藤花滿地香仍在松影拂雲寒不收山鳥似嫌逰客到一聲啼破小亭幽<lb/>
　　　　題武元直赤壁圖<lb/>
鼎足分來漢祚移阿瞞曽困火舩歸一時豪傑成何事千里江山半落暉<lb/>
雲破小蟾分樹暗夜深孤鶴掠舟飛夢㝷仙老經行處只有當年舊釣磯<lb/>
　　　　嗅梅圖　簡之<lb/>
朧朧霽色冷黃昏缺月踈籬水外村人在天涯花在手一枝香雪寄銷魂<lb/>
　　　　蓮塘陪諸公賦<lb/>
潦倒何堪接俊逰神仙空羡李膺舟官曹只在空湖畔簿領如山屋打頭<lb/>
<hi>省幕在城外極卑陋故云</hi>
　　　王都運寂<lb/>
寂字元老薊州玉田人系岀三槐父礎字鎮之國初名士仕至歸德府判<lb/>
官元老天德三年進士興陵朝以文章政事顯終于中都路轉運使壽六<lb/>
十七謚文肅有拙軒集北遷録傳於丗三子欽哉直哉鄰哉俱爲能吏元<lb/>
老專於詩有云生涯貧到骨家具少於車元夕感懷云殘夢關河鰲禁月<lb/>
<pb n="KR4h0069_SBCK_002-26a"/>
舊㳺燈火馬行春留别郭熈民云五年風雪黃州閏萬里關河渭水秋与<lb/>
涿郡先主廟詩當年竹馬戲兒曹笑指樓桑五丈髙故國神逰得無恨壞<lb/>
垣風雨夜蕭騷人共傳之行記載其先人雞山一詩云記得垂齠此地逰<lb/>
雞山孤立水平流而今重過山前路山色靑靑人白頭予謂詩固佳恨其<lb/>
依倣蘇才翁太甚耳<lb/>
　　　　易足齋<lb/>
吾愛吾廬事事幽此生隨分得優㳺窮冬夜話蒲團暖長夏朝眠竹簟秋<lb/>
一榻蠹書閑處看兩盂薄粥飽時休紅旗黃紙非吾事未羡元龍百尺樓<lb/>
　　　　送張仲謀使三韓<lb/>
照海旌幢出樂浪過家上冡路生光鴨江桃葉朝迎渡㞯嶺松花夜煮湯<lb/>
㤙詔肅將芝撿重醉鞭伭裊玉鞘長遺民笑指天車道酷似南陽異姓王<lb/>
<hi>髙麗稱中原使節皆曰天車某官事見閆子秀鴨江行記</hi>
　　　　自東營來廣寧道出牽馬嶺經梁利器墓下<lb/>
毁譽譊譊息蓋棺百年春夢大槐安功名倒挽九牛尾富貴真成一䑕肝<lb/>
故國鸎花人事改空山風雨夜臺寒平生老我心如鐵醉眼西州泪不乾<lb/>
<pb n="KR4h0069_SBCK_002-26b"/>
　　　　黃桃花<lb/>
應瞋國色朝酣酒賜與羽衣如太真道士厭看千樹老令君別換一城新<lb/>
緗梅拂額更不俗栗玉削肌殊可人想得乞漿㝷舊約東風不似去年春<lb/>
　　　　沁水山寺<lb/>
兩峽山髙月半輪五更人起馬嘶頻無端又上長安道輸與僧牎飽睡人<lb/>
　　　　奉題少保張公曲阿别墅二首<lb/>
休沐時時散馬蹄緑隂如染轉長堤帝城和氣融春圃相國餘波到兩溪<lb/>
無數龜魚欣作主不言桃李自成蹊聖時正要傳衣事賀監從渠老會稽<lb/>
鍾湖亭下水淙淙緑野平泉未易雙十里藕花紅歩障一軒松䕃碧油幢<lb/>
洛中獨樂有司馬天下不名知曲江紙尾欲煩賢宅相雨蓑添我坐篷牎<lb/>
　　　蓮峯真逸喬扆<lb/>
扆字君章𥘉名逢辰洪洞人天德三年進士詩樂俱有名子宇字德容八<lb/>
歳能鼓琴召入東宫顯宗稱其不凢大定十六年登科貞祐𥘉爲益都按<lb/>
察轉運使與田琢器之俱殁兵間<lb/>
　　　　淩虚堂<lb/>
<pb n="KR4h0069_SBCK_002-27a"/>
<pb n="KR4h0069_SBCK_002-28a"/>
</p>
<p>
</p>
  </div>
</body>
</text>
</TEI>
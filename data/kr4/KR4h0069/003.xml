<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0069_SBCK_003-1a"/>
中州丙集第三<lb/>
　　劉龍山仲尹<hi>二十八首</hi>劉記室迎<hi>七十六首</hi>許内翰安仁<hi>六首</hi>
　　承旨党公<hi>六十四首</hi>黃華王庭筠<hi>二十八首</hi>禮部趙閑閑秉又<hi>六十三首</hi>
　　　劉龍山仲尹<lb/>
仲尹字致君蓋州人後遷沃州正隆二年進士以潞州節度副使召爲都<lb/>
水監承卒致君家丗豪侈而能折節讀書詩樂府俱有藴藉有龍山集甞<lb/>
於其外孫欽叔處見之叅涪翁而得法者也<lb/>
　　　　墨梅<hi>一十首</hi>
瘦損昭陽鏡裏春漢家公主奉烏孫淚痕滴盡穹廬月誰道䄂香解返魂<lb/>
絕纓人醉燭花殘主意方濃未厭歡十五瓊兒梳洗薄琵琶才許近簾彈<lb/>
生憎施粉與施朱換骨玄都亦自姝踈影冷香題不到夢驚煙雨暗西湖<lb/>
趙郎愛香人不知羅浮山下有佳期春寒徹骨角聲起才記參撗月墮時<lb/>
君王鳯駕九龍池後輦傳呼召雪兒狼藉玉臺銀燭暗丁香小麝印宫眉<lb/>
鐘鼓沉沉度苑墻玉繩初直殿東廂荀妃早發雞鳴埭殘月微分燭下粧<lb/>
<pb n="KR4h0069_SBCK_003-1b"/>
衡州何處問花光抺月批風只欠香安得江南断腸句爲題風雨涴啼粧<lb/>
髙髻長娥滿漢宫君王圖玉按春風龍沙萬里王家女不着黃金買畫工<lb/>
古絹誰藏謝女真天寒翠袖一招魂江山嫁盡風流夢雪滿冰溪月掛村<lb/>
妙畫工意不工俗老子見畫只㝷香未應塗抺相欺得政自不爲時丗粧<lb/>
　　　　自理<lb/>
日日南軒學蠹魚隱中獨愛隱於書兒癡婦笑謀生拙不道從來與丗踈<lb/>
　　　　西溪牡丹<lb/>
爲雲爲雨定成虚醉臉籠嬌試粉初舉國春風避姚魏換胎天質到黃徐<lb/>
百年金谷憑欄䄂三月楊州載酒車我欲禪居浮餘習湖灘枕石㸔㳺魚<lb/>
　　　　秋盡<lb/>
利禄蝸涎壁年華蟻夢槐秋隨庭樹老寒逐鴈聲來養性論三適分愁詠<lb/>
七哀閉門人客少書藉遶床堆<lb/>
　　　　晚隂<lb/>
歲澇饒秋雨雲寒結暝隂晚芳留凍蝶踈木立飢禽閑覺交㳺减衰從<lb/>
老病㝷安眠恐徼倖底用說𥘉心<lb/>
<pb n="KR4h0069_SBCK_003-2a"/>
　　　　冬日<lb/>
刁騷短髮鑷還生鏡裏形骸只自驚睡枕食槃飜歳月頭風股痺識隂晴<lb/>
鳩棲任笑謀生拙兔簡難忘照眼清不用煖爐公庫酒試容擁被聽雞聲<lb/>
　　　　寒夜<lb/>
漏聲穿竹夜霜清儘着功夫伴短檠睡足梅花半梢月虚徐老鼻學香生<lb/>
　　　　秋日東齋<lb/>
一區寂寞子雲家便腹那能貯五車筋力只今如老鶴筆頭新愛綰秋虵<lb/>
樹間風定葉漫徑籬外雨寒梅着花勝日一樽能笑客更湏官鼓候晨檛<lb/>
　　　　䆫外梅蕾<hi>三首</hi>
玉兒秀稺雲幄藏鼻觀巳覺缾水香過眼空花均一寓十分春色属秋堂<lb/>
細蕾初看柳麦肥春風得得遶䆫扉道人方作玉溪夢石塢竹橋風雪飛<lb/>
　　　　初秋夜凉<lb/>
小蟲機杼月西廂風雨纔分半枕凉白髮自踈河漢夢一瓶秋水玉簮香<lb/>
　　　　謝孔遵席後堂畫山水圖<hi>後堂號秀隱君</hi>
家在龍沙弱水東朅來塵丗笑春風都將天外蓬壷景漏作人間畫手工<lb/>
<pb n="KR4h0069_SBCK_003-2b"/>
玉腕雪迴犀管細寳煤香散鳯綃空只應大地山河影常記飛鸞下月中<lb/>
　　　　别墅二首<lb/>
墻根雨大土花碧秋笋寒添一兩莖愛買僻書人笑古痛憎俗事自知清<lb/>
黃花催織鈿鈿出白髮欺人故故生饘粥年來吾稍具厭隨鞍馬逐浮名<lb/>
風雨驅寒入弊裘閑齋氣味冷颼颼年華過眼驚飛鳥利禄催人窘督郵<lb/>
竈下旋添温坑火床頭剰買讀書油可人誰似黃夫子着意裁詩寄四休<lb/>
　　　　龍德宫<lb/>
碧栱朱甍面面開翠雲稠疊鎻崔嵬連昌庭檻渾裁竹罨畫溪山半是梅<lb/>
藻井香銷塵化網銅欄秋澁雨留苔只應千古華清月狼籍春風媿露臺<lb/>
　　　　酴醾<lb/>
相看絕是好交友着眼江梅季孟中海窟笙簫來鶴背月林冰雪繞春風<lb/>
滿前玉蘂名尤重特地梨花夢不同安得涪翁香一瓣種成聊供小南豐<lb/>
　　　　夏日<lb/>
床頭書冊聚麻沙病起經旬不煑茶更爲炎蒸設方略細烹山蜜破松花<lb/>
　　　　不岀<lb/>
<pb n="KR4h0069_SBCK_003-3a"/>
好詩讀罷倚團蒲唧唧銅缾沸地爐天氣稍寒吾不出氍毺分坐與狸奴<lb/>
　　　　一室<lb/>
老來湖海媿陳登只有頭鬚未是僧坐對黃昏鍾鼓定竹根吹火上吟燈<lb/>
<hi>欽叔所傳少時豪氣愛陳登老去真成有髮僧</hi>
　　　劉記室迎<lb/>
迎字無黨東萊人初以廕試部椽大定十三年用薦書對䇿爲當時第一<lb/>
明年登進士弟除豳王府記室改太子司經顯宗特親重之二十年從駕<lb/>
凉陘以疾卒章宗即位録舊學之勞賜其子國樞進士弟無黨自號無諍<lb/>
居士有詩文樂府號山林長語詔國學刋行<lb/>
　　　　淮安行<lb/>
淮安城壁空樓櫓風雨半摧雞糞土傳聞兵火數年前西觀竹閒藏乳虎<lb/>
迄今井邑猶荒凉居民生資惟搉場馬軍歩軍自來往南客北客相經啇<lb/>
迩來戸口雖増岀主戸中閒十無一里閭風俗樂過從學得南人煮茶喫<lb/>
青衫從事今白頭一官乃得西南陬宦㳺未免簡書畏歸去更懷門戸憂<lb/>
丗縁老矣百不好落筆尚能哦楚調從今買酒樂昇平爛醉歌呼客神廟<lb/>
<pb n="KR4h0069_SBCK_003-3b"/>
　　　　修城行<lb/>
淮安城郭真虚設父老年前向予說築時但用雞糞土風雨即摧乾更裂<lb/>
秖今髙低如堵墻舉頭四野青茫茫不知地勢實衝要東連鄂渚西襄陽<lb/>
誰能一勞謀永逸四壁依前護塼石免令三歳二歳間費盡千人萬人力<lb/>
<hi>唐州後竟用此䇿也</hi>
　　　　河防行<lb/>
南州一雨六十日所至川源皆泛溢黃河適及秋水時夜來决破陳河堤<lb/>
河神憑陵雨師借晩未及晴昬復下傳聞一百五十村蕩盡田園及廬舎<lb/>
我聞禹時播河爲九河一河旣滿還之他川平地逈勢隨弱安流是以無<lb/>
驚波秖今茫茫餘故迹未易區區議䟽闢三山橋壞勢益南所過泥沙若<lb/>
山積大梁今丗爲陪京財賦百萬資甲兵髙談泥古不湏爾且要築堤三<lb/>
百里鄭爲頭汴爲尾准俻他時漲河水<lb/>
　　　普照旃檀像舊物也方丈老人比以見還作詩謝之<lb/>
我昔㳺京師稽首禮瑞像堂堂紫金身示現大法藏裝嚴七寶几重疊<lb/>
九霞帳光如百千日晃耀不容望想初法王子運力攝諸匠瓌材發神祕<lb/>
<pb n="KR4h0069_SBCK_003-4a"/>
妙斵岀智創風流蜀居士翰墨老彌壯雷霆大地底音樂諸天上猶疑三<lb/>
十二不具梵音相不知一點真正勝千語浪嗚呼五因縁語綺反成謗我今<lb/>
獨何幸相見問無恙文殊本無二何處覔真妄庶修香火供獲脫煩惱障<lb/>
天龍想驚喜訶衛日歸向巳覺海潮音人天㑹方丈<lb/>
　　　　梁忠信平逺山水<lb/>
憶昔西㳺大梁苑玉堂門閉花隂晩壁閒曽見郭熈畫江南秋山小平逺<lb/>
别來南北今十年塵埃極目不見山烏靴席帽動千里只慣馬蹄車轍間<lb/>
明䆫短幅來何處亂點依俙涴寒具煥然神明頓還我似向白玉堂中住<lb/>
濛濛煙靄樹老蒼上方樓閣山夕陽一千頃碧照秋色三十六峯凝曉光<lb/>
懸崖髙居誰氏宅縹緲危欄䕃青樾定知枕石髙卧人常笑騎驢逺遊客<lb/>
當時畫史安定梁想見泉石成膏育獨將妙意寄毫楮我愧雨立隨諸郎<lb/>
此行真成幾州錯區區丗路風波惡還家特作發願文伴我山中老猿鶴<lb/>
　　　　連日雪惡用聚星堂雪詩韻<lb/>
朔風朝來放雲葉紛紛吹落龍沙雪山河大地同一如變化湏臾亦竒絕<lb/>
叅天松項老猶強搶地竹頭低欲折亂飄書帙愛䆫明狂入地爐驚火㓕<lb/>
<pb n="KR4h0069_SBCK_003-4b"/>
重衾方擁膚尚粟凍筆將書肘先掣未容衰白點鬢華只許醉紅生面纈<lb/>
何人清唱墮梁塵有客髙吟霏鋸屑昔賢句法今尚在断臂阿誰心地瞥<lb/>
後生曠丗安敢望故事歷刼徒能說是中聖處公㑹無一粒靈丹工點鐵<lb/>
　　　　徐夢弼以詩求蘆菔輒次來韻<lb/>
昔聞趙州老老大猶泛愛說法利人天機縁不勝在當年鎮府話蓋以小<lb/>
喻大具眼領略之於兹豈無待嗚呼後來者見趣逺不逮又聞東坡公謫<lb/>
居飽鮭菜暮年海南住几席溪山對自饌一杯羹老狂猶故態㝡喜霜露<lb/>
秋味岀雞豚外乃知作詩本口腹不無賴風流二大士妙處無向背在家<lb/>
與出家相投若針芥先生今復然秀句筆端快誰云修法供逰戲出狼狽<lb/>
一飽待明年桑麻歌佩佩<lb/>
　　　　再次前韻<lb/>
神農甞草木濟丗以仁愛根源列郡岀品目成書載中云萊菔根試驗頗<lb/>
爲大昌谷嘔時須文園渴甞待食異地黃并効與蕪菁逮豈惟齒衆藥政<lb/>
自冠諸菜五州風土宜罫布畦壠對墾鋤盡衆力封培窮百態翠角春雨<lb/>
中黃花晚煙外日送盤筯資歳給缾罌賴片玉岀頭顱層冰起膚背脆美<lb/>
<pb n="KR4h0069_SBCK_003-5a"/>
掩蓴葵甘辛敵薑芥物生貴有用對此一何快儲貯得沉涵弃遺免狼狽<lb/>
但足齊人喰何慚楚臣佩<lb/>
　　　　鰒魚<lb/>
君不見二牢山下獅子峯海波萬里家魚龍金鷄一唱火輪岀曉色下瞰<lb/>
扶桑宫槲林葉老霜風急雪浪如山半空立貝闕軒騰水伯居瓊瑰噴薄<lb/>
鮫人泣長鑱白柄光芒寒一葦去撗煙霧閒峯巒百疊破螺甲宫室四靣<lb/>
開蠔山碎身粉骨成何事口脢之珎乃吾祟郡曹受賞雖一言國史收痂豈<lb/>
非罪筠藍一一千里來百金一笑收羹材色新欲透瑪瑙盌味勝可浥葡萄<lb/>
醅飲客醉頰浮春紅金盤旋覺放箸空齒牙寒光潄明月匈臆秀氣噴長<lb/>
虹平生浪說江瑶柱太嚼從今不論數我老安能汗漫逰買舡欲訪漁郎去<lb/>
　　　　樓前曲<lb/>
樓前山色秋撗碧樓下水光秋漫白眼看對此千里愁樓下長歌古離别<lb/>
蕭蕭郎馬何時歸鴈奴去作斜行飛㶚橋過客夕陽逺渭城行人朝雨微<lb/>
玉凄花冷令人痩日暮倚樓雙翠䄂蕙炷猶殘鸂鶒香麹塵半著鴛鴦繡<lb/>
五雲飛過芙蓉城洞天冷落雲間笙妾身有願化春草伴君長亭仍短亭<lb/>
<pb n="KR4h0069_SBCK_003-5b"/>
　　　　題十眉圖<lb/>
寶箱拂塵金<graphic n="KR1579" url="https://raw.githubusercontent.com/kanripo/KR-Gaiji/master/images/KR1579.png" mimeType="image/png"/>鉞周昉丹靑見真筆春風曽憶賦妖嬈人共畫圖成十一<lb/>
燭奴香底花光凝錚錚鐵響聞三更車聲雷動不通語眼態波横空送情<lb/>
蠻雲盤鶴遼天闊犀玉依依對書扎人生何處不相逢還醉武陵溪上月<lb/>
　　　　雲中君圖<lb/>
衣若新沐蘭湯薰靈巫拜舞方迎神恍然相見帝者服九歌昔詠雲中君<lb/>
畫史亦可人妙入造化域羽衣玉麈羙且閑此意不知何處得空明倐忽<lb/>
紛溟濛胡爲眷眷臨壽宫飄然來下復逺舉想像决去隨飛龍祠空人散<lb/>
秋蕭瑟落日猿聲喚秋色湘天極目青茫茫慿髙一望無南北<lb/>
　　　　楚山清曉圖<lb/>
山姢姢江茫茫縁山林木老巳蒼穿林細路縈羊腸汀洲人家蘭杜香兩<lb/>
山秀岀江中央宛如雙劒森鋒鋩層巒架空化寳坊塔波突兀一氣傍雞<lb/>
聲喔喔林鳥翔頋瞻曙色開東方淸風宿霧方蒼凉兠羅綿網淡平野<lb/>
紫磨金餅暾浮桑櫓聲才動欲離岸鍾韻巳殘猶殷床當年有米維楚狂<lb/>
生子亦復肖阿章想從乃翁住朝陽收拾山緑餐湖光膝前翰墨觀淋浪<lb/>
<pb n="KR4h0069_SBCK_003-6a"/>
此圖戲出遂擅埸彼衆史者何敢當不然安得牙籖犀軸古錦囊賞覧<lb/>
一朝蒙古皇<lb/>
　　　　題劉德文戯綵堂<lb/>
郵傳文書日傍午過眼不容留頃許先生遣决談笑閒退食歸來奉慈母<lb/>
吾不愛錦衣榮歸誇梓里吾不愛繡衮徒歩登槐府傳家所愛作寧馨入<lb/>
室不愁無阿賭堂中怡愉奉顔色堂下嬉戲同兒女十分壽斚泛醇酎五<lb/>
色綵衣紛雜組映堦萱草弄春色循陔蘭葉榮朝雨先生藴藉古人似早<lb/>
歳聲名天尺五拘縻豈合坐冗曹獻納直冝趨禁所更書屈指今幾日竚<lb/>
看褒詔傳天語龍光歆艶動庭闈湯沐䟽封分郡土芝封鈿軸爛雲錦羽<lb/>
衣寶帔輝金縷形容何止入畫圖歌詠亦湏流樂譜區區賤子獨何幸晩<lb/>
喜宗盟同鼻祖他年一笑約升堂萬石尊前拜嚴姥<lb/>
　　　　送劉德正<lb/>
驥騄蟻垤空莫干犀革断人材必超軼物理乃融冸先生廊廟具冰雪自<lb/>
湔盥十年處繁劇風力濟詳練堂堂八靣敵了了一笑粲雲中國西邑食<lb/>
貨資輓轉中臺輟之去正倚咄嗟辦從容九年蓄坐想岀鞭筭向來塩鐵<lb/>
<pb n="KR4h0069_SBCK_003-6b"/>
使緒業著家傳春朝觀上計廣厦奉間燕行矣需詔除鵷行聳榮觀<lb/>
　　　　盤山招隱圖<lb/>
溪山不難買所費千金儲不如數峯雲朝昬對吾廬交㳺豈無人轉盻傷<lb/>
離居不如吾兄弟相應如笙竽左侯薊名族温温器璠璵身雖市朝寄心<lb/>
與功名踈伯也亦可人文華炳於菟風神聳魁偉襟韻含冲虚平生一片<lb/>
心縁塵不關渠相期有幽事歳晚山林俱綵服照黃冠歡呼奉親輿大婦<lb/>
侍巾帨中婦供庖厨諸孫戲膝前翩然鳯將雛朝采南㵎芹暮漉西溪魚<lb/>
煙霞入杖屨風月來䆫䟽觀竹上巢雲禮佛登香爐紅龍雪浪湧白塔蒼<lb/>
煙孤冰絃冩天籟茶甌泛雲腴快哉天下樂俯仰餘何須正恐老太冲招<lb/>
隱昔所無<lb/>
　　　　寄題禹城孫氏茂德亭<lb/>
濟南孫夫子養素抱絕識家有五畝園種樹如種德枝葉深覆護根本飽<lb/>
封殖要令方寸地不著荆與棘流芳𬒳鄰里餘䕃連阡陌居然物隨化草<lb/>
木盡佳色河陽藝桃李壽張蒔梓漆至今靑史上相望如黒白乃知百年<lb/>
用賴此一日積君今尚隱約白首勤墾闢人心亦天理否泰有終極㑹待<lb/>
<pb n="KR4h0069_SBCK_003-7a"/>
東風來吹春滿花國<lb/>
　　　　郭熈秋山平逺用東坡韻<lb/>
槐花忙過舉子閑舊㳺憶在夷門山玉堂曽見郭熈畫拂拭縑素塵埃間<lb/>
楚天極目江天逺楓林渡頭秋思晩煙中一葉認扁舟雨外數峯撗翠巘<lb/>
淮安客宦踰三霜雲夢澤連襄漢陽平生獨不見冩本慣飲山緑飡湖光<lb/>
老來思歸真日日夢想林泉對華髮丹靑安得此一流畫我撗笻水中石<lb/>
　　　　南口<lb/>
危峯張屏幃峻壁開戸牖崩騰來陣馬翔舞下靈鷲秀色紛後前晴嵐迷<lb/>
左右重隂忽障翳虚籟競呼吼深迁愛風日髙亢捫星斗帝居望北闕村<lb/>
落當南口軍都漢時縣遺跡奄存否中郎讀書處遺構想摧朽誰云用武<lb/>
地經訓乃淵藪我家膠東湄樸學歎白首居鄰通德里况此見師友慙無<lb/>
書帶草采采爲盈手何以醉先生清溪緑如酒<lb/>
　　　　晚到八逹嶺下達旦乃上<lb/>
車馬兩山間上下數百里縈紆來不断奕奕似流水鯨形曲腰膂蛇勢長<lb/>
首尾我車從其間揺兀如病齒推前挽復後進寸退還咫息心固安分尚<lb/>
<pb n="KR4h0069_SBCK_003-7b"/>
氣或𬒳指徐趨自循轍躁進應覆軌行行非我令柅亦豈吾使倦僕困號<lb/>
嘑疲牛苦鞭箠紞如五更皷相慶得戾止歸來幸無恙喘汗正如洗何以<lb/>
慰此勞村醅正浮蟻<lb/>
　　　　岀八逹嶺<lb/>
山險略巳岀彌望盡荒坡風土日巳殊氣象微沙陁我老倦行役驅車此<lb/>
經過時節春巳夏土寒地無禾行路不肯留奈此居人何作詩無佳語以<lb/>
代勞者歌<lb/>
　　　　隰川<lb/>
隰川來西州數郡𬒳其利刺陵放而南奔駛不可制兹焉幸不幸長䇿未<lb/>
容議且復觀其瀾雄豪快人意<lb/>
　　　　上谷<lb/>
磨笄聳然來隰水洶而去山川俯城郭藩翰重畿輔桑麻數百里煙火幾<lb/>
萬戸長橋龍偃蹇飛閣鳯騰翥傳聞山西地岀入此其路源源百貨積井<lb/>
井三壤賦葡萄秋倒架芍藥春滿樹盤躃多布韋嬋姢半娥素永懷小靖<lb/>
節厚德皆忠恕至今受一㕓如昔歌五袴傷心隔生死知巳今有數歸日<lb/>
<pb n="KR4h0069_SBCK_003-8a"/>
當驅車生芻奠其墓<lb/>
　　　　蔡有鄰碑<lb/>
我爲山西行叱馭過近縣傳聞蔡有鄰石刻古今冠風流書以來妙絶隷之<lb/>
變銀鉤鸞鳯舞鐵畫蛟龍纒慿誰致墨本故舊詫珍獻正恐賦分薄一夕<lb/>
碎雷電平生六一老集古藏千卷惜此方殊鄰公乎未之見<lb/>
　　　　車轣轆<lb/>
馬虺隤牛觳觫山行縈紆車轣轆路傍指點是官人老矣一翁雙鬢秃汝<lb/>
牛幸可耕汝馬幸可騎有此可載琴書歸胡爲奔走東西道白髮刁騷𬒳人笑<lb/>
　　　　沙漫漫<lb/>
沙漫漫草班班南山北山相對看我行乃在山之間行人仰不見飛鳥樹<lb/>
木足知邊塞少沙漫漫草班班我行欲趂西風還僕夫汝莫愁衣單我但<lb/>
着衣思汝寒<lb/>
　　　　摧車行<lb/>
渾河洶湧從西來黃流正觸山之崖山崖路窄僅容過小誤往往車輪摧<lb/>
車摧料理動半日後人欲過何艱澁深山日暮人巳稀食物有錢無處覔<lb/>
<pb n="KR4h0069_SBCK_003-8b"/>
何時真宰遣六丁鏟此疊嶂如掌平幢幢車馬山西路萬古行人易來去<lb/>
　　　　敗車行<lb/>
前車行後車逐車聲夜隨山詰曲前車失手落髙崖車輪直下聲如雷同<lb/>
行急救救不得人牛翻壓鳴聲哀我時潛聞後車說前車使牛何太拙只<lb/>
知拍手笑前人不道後來當改轍前途猶有坡陁在後車當以前車戒<lb/>
　　　　數日冗甚懷抱作惡作詩自遣<lb/>
生涯吾亦愛吾廬踏地從來出賦租胷次有懷空磈磊人閒無處不﨑嶇<lb/>
扶揺安得三千里應見真成百億軀直欲棄家叅學去一龕香火供齋盂<lb/>
　　　　寄題安嵓起官舎北溟<lb/>
一軒髙占鳯麟洲要作人閒汗漫逰海國風煙自朝暮洞天日月幾春秋<lb/>
夢魂欲拂三花樹活計聊隨一葉舟待我丹成訪君去閬風佳處卜莬裘<lb/>
　　　　莫州道中<lb/>
風林葉葉墮霜紅天末晴容一鏡空野曠微聞鳥烏樂草寒時見馬牛風<lb/>
人生險阻艱難裏丗事悲歌感槩中白髪孀親倚門處夢魂千里付歸鴻<lb/>
　　　　上施内翰<lb/>
<pb n="KR4h0069_SBCK_003-9a"/>
十年不見建安公草木依然臭味同賴有酒尊煩北海可無香瓣禮南豐<lb/>
天墀禮樂三千字海國鵾鵬九萬風正以髙軒肯相過免敎書客感秋蓬<lb/>
　　　　題吴彦髙詩集後<lb/>
片雲蹤迹任飄然南北東西共一天萬里山川悲故國十年風雪老窮邊<lb/>
名髙驥北無全馬詩到西江别是禪頗憶米家書畫否夢魂應逐過江舡<lb/>
　　　　代王簿上梁孟容副公<hi>二首</hi>
妙年椽筆賦長楊一日聲名滿四方天上風流青瑣客人間嘉慶緑衣郎<lb/>
錦囊看讀金花誥畫㦸閑凝燕寢香預恐政成趨急詔海沂無計駐王祥<lb/>
自笑微官馬骨髙十年霜鬢雪刁騷長林豐草未適性尖㡌短靴安得豪<lb/>
名宦真同一雞肋簿書空束兩牛腰故園清興湖山裏歸去經營一把茅<lb/>
　　　　清明前十日作<lb/>
雨餘天氣動朝寒寒食都來數曰閒羯鼓催開小桃李畫幈圍岀好溪山<lb/>
塵埃老我真堪笑風物撩人欲破慳梅雪巳殘春過半一尊何處與公閑<lb/>
　　　　聞丘丈晩集慶壽作詩戲之<lb/>
桃李欲開風雨多花時猶得屢經過緩聽一曲玉連瑣滿泛十分金卷荷<lb/>
<pb n="KR4h0069_SBCK_003-9b"/>
紅燭影紗聞喚馬翠羅承韈見凌波杜陵老矣孤春事奈此詩愁惱亂何<lb/>
　　　　明日復㑹客普照繼呈此詩去及瓜不數日矣<lb/>
室中呼起散花天來伴維摩到處禪百刻篆香消晝永一番花雨破春妍<lb/>
雲山真欲追聱叟風腋何妨借玉川他日相思共明月舊㳺應說禁煙前<lb/>
　　　　觀古作者梅詩戲成一章<lb/>
翠䄂佳人脩竹傍風姿綽約破湖光靜中慣識形神影妙處誰知色味香<lb/>
觀想有靈通水月孤音無侣伴冰霜故人愁絶今何許煙雨霏霏子半黃<lb/>
　　　　秋郊馬上<hi>二首</hi>
故壠松楸暗空城草棘荒數峯撗鳥道一徑繞羊腸桑葉露仍沃稻花風<lb/>
巳香兒時十年夢懷舊一悲凉<lb/>
海色樓臺市山容水墨圖風踈水楊柳煙瘦石菖蒲歳熟多同社村閑絶<lb/>
詬租平生亦何事塵土眷吾廬<lb/>
　　　　贈人<lb/>
何必羅浮訪稚川相逢一笑共談玄蓬萊咫尺三萬里銅狄因循五百年<lb/>
夢幻莫論身外事嘯歌聊得醉中天幾時丹竈同收拾去入雲山了舊縁<lb/>
<pb n="KR4h0069_SBCK_003-10a"/>
　　　　别後有懷元濟<lb/>
聞說風流靖長官宦㳺寥落廢清閑酒狂吞盡喙三尺詩瘦聳成肩兩山<lb/>
丗事君方厭蝸角生涯我欲賦魚蠻脫身何日扁舟去相對一蓑煙雨閒<lb/>
　　　　贈董丞秉國<lb/>
迫窄十年冠蓋場誰憐王謝有諸郎俗縁不脫三生債豪氣都無萬丈長<lb/>
遣興乆慿詩作社避愁專欲酒爲郷黃塵投老逢青眼賴有知音未可忘<lb/>
　　　　聞彦美服藥以詩問訊<lb/>
耳邊塵事且無喧聽我歸耕郭外村賤子自藏蝸殻舎故人誰並雀羅門<lb/>
書䆫共作三年計尊酒相逢一笑温不信家山不堪隱仇池今在古銅盆<lb/>
　　　　和人七夕韻<lb/>
今古良霄此㑹同望窮雲物有無中人間鈿合三山隔天上靈槎一水通<lb/>
鳷鵲樓空紈扇月鴛鴦機冷䇡羅風不須更乞蛛絲巧乆矣人生百巧窮<lb/>
　　　　海上<lb/>
潮蹙三山㠀煙橫萬里沙蜃樓春作市鼉皷暮催衙一曲水仙操片帆漁<lb/>
父家安期定何處試問棗如瓜<lb/>
<pb n="KR4h0069_SBCK_003-10b"/>
　　　　次曹次仲韻因以自感<lb/>
自笑區區學道難未容香火訪名山因循憂患餘生裏收歛光芒窘歩閒<lb/>
白社祝公今日始丹丘容我幾時還相從願結翻經㑹共過壷中日月閑<lb/>
　　　　寒食阻雨招元功會話<lb/>
滿城風雨殿餘春燕坐翛然亦可人楊柳杏花相對晩石泉槐火一時新<lb/>
愁邊興味渾宜酒句裏機縁欲脫塵早晩阿咸來過我坐中軟語慰情親<lb/>
　　　　次韻諸園不暇㳺覽<lb/>
故人家有小池臺桃李成蹊手自栽尊酒幾時邀客去園林無日不花開<lb/>
丹靑一一歸圖畫紅紫紛紛費剪裁勝槩湏公與題品杖藜何惜醉中來<lb/>
　　　　自解<lb/>
投紱歸來歳月過清閑殊勝吏分窠人思狡兔藏三窟我願白鷗同一波<lb/>
棊局何妨爛樵斧印章終欲博漁蓑人間萬事俱塵土醉倒尊前奈我何<lb/>
　　　　陪諸友登三山亭<hi>二首</hi>
半濠清淺芰荷彫落日登臨未寂寥山色逼秋渾作市海聲迎暮欲吞潮<lb/>
沙頭白鳥疑相熟木末靑旗苦見招不似常時對官府可無閑話及漁樵<lb/>
<pb n="KR4h0069_SBCK_003-11a"/>
霜林餘葉未全彫極目西風對泬寥萬里沙荒秋後草三神山動晩來潮<lb/>
移尊正及兵厨近結客何須驛騎招老素撫床端可必未甘隨分隱耕樵<lb/>
　　　　秋郊<lb/>
秋水四五尺暮山三兩峯浮雲白毫相落日紫金容蓑笠前村笛樓臺古<lb/>
寺鍾殷勤小平逺圖畫記渠儂<lb/>
　　　　次劉元直韻<hi>二首</hi>
秋來何事憶歸頻正以家無妬婦津未許桂枝招隱士不妨桃葉贈行人<lb/>
夢魂歴歴千山逺客宦悠悠五斗貧犀箸鸞刀許何日歸來舉案得紛綸<lb/>
半年歸夢别離間只有音晝鴈足還羅幕翠撗秋掩冉玉壷紅濕淚斕班<lb/>
天明不作霧非霧月破可憐山復山准擬春風對眉膴一尊相對洗愁顔<lb/>
　　　　次韻夜雨<lb/>
海山何處是蓬瀛節物催人意自驚客裏厭逢今舊雨夢餘愁聽短長更<lb/>
故園頗覺歸期緩老境難堪此叚清想得詩成正蕭瑟竹䆫燈火夜微明<lb/>
　　　　代人憶舊<lb/>
緩歩素絲障微吟紫綺裘醉便風側帽歌愛月明樓犀軸題春恨銅荷滴<lb/>
<pb n="KR4h0069_SBCK_003-11b"/>
夜愁風流十年夢燈火漫楊州<lb/>
　　　　梅<lb/>
誰道江梅驛信遲碧琅玕裏見横枝爲㝷踈影暗香處獨立嫩寒淸曉時<lb/>
嚼蘂不妨浮白飲認桃休賦比紅詩平生東閣風流在何遜而今鬢欲絲<lb/>
　　　　題雪浦人歸圖<lb/>
亂目寶花雨過眉斑竹笻挐音迎畫鷁喜態動烏龍水鏡千江月風琴萬<lb/>
壑松遥知永今夕情話得從容<lb/>
　　　　歸來圖戲作<lb/>
雲髻春風一尺髙笑携兒女候歸橈情知一首閑情賦合爲微官懶折腰<lb/>
　　　　城南庵<lb/>
故郷歸思白雲邊缾鉢東來想浩然桑下乆無三宿戀室中今許一燈傳<lb/>
夢驚城郭風塵窟興寄湖山雪月舡老矣重㳺恐難得平生四海與彌天<lb/>
　　　　書何維楨見贈詩後<lb/>
塵埃握手衆人中草木從來臭味同春夏我雖迷岀處交㳺君不異𥘉終<lb/>
赤黃晩歳徴竒夢清白平生継古風嘆息蜀州人日作傷心不覺涕無從<lb/>
<pb n="KR4h0069_SBCK_003-12a"/>
　　　　寄題薊丘僧房<lb/>
道人休去白雲邊老矣分明懶瓉然叅學誰能知許事退休聊得息諸縁<lb/>
忘形馬跡車塵外適意山光水影前想得松根憇寂寞壞殘雲衲半垂肩<lb/>
　　　　虚春亭<lb/>
碧琅玕裏小蘧廬想像幽人手植𥘉不獨禪心破諸有還於法性識真如<lb/>
<hi>古宿有翠竹真如之句</hi>應縁任笑風月底岀丗要觀霜雪餘他日升堂叅玉版會須傍<lb/>
岀賞春𬞞<lb/>
　　　　雨後<lb/>
塵埃日日厭風霾一雨方容眼界開水底天光大圎鏡樹頭山色小飛來<lb/>
馬牛渉地無相及鷗鷺知人巳不猜更得扁舟待明月一盃容我醉雲罍<lb/>
　　　　題歸去來圖<lb/>
筆端竒處發天藏事逺懷人涕泗滂餘子風流空魏晉上人談笑自羲皇<lb/>
折腰五斗幾錢直去國十年三徑荒安得一堂重冩照爲公桂酒㵼蕉黃<lb/>
　　　　過關渡水圖<lb/>
短車無復駕靑牛散䇿方來對白鷗煙水從容許君獨暫須分我一舡秋<lb/>
<pb n="KR4h0069_SBCK_003-12b"/>
　　　　寄題孔德通東園<lb/>
花木隂隂一畝宫平生髙興與誰同尊罍北海無虚日郷里東家有故風<lb/>
先業固知衣鉢在大門何惜橐奩空襄陽耆舊今誰識尚喜風流見阿戎<lb/>
　　　　次韻酈元與贈于元直道舊<lb/>
人物傷心萬馬空于今聲價歘然東教條不獨行千里籌䇿曽經奉一戎<lb/>
事契百年知有自笑談三語記無同白頭賴有髯叅在解說當時喜怒公<lb/>
倦㳺方嘆錦囊空此道誰知一夕東客裏簿書慚老子詩中旗鼓避元戎<lb/>
叩門莫厭經過數促席聊容語笑同此樂秪憂兒輩覺不應品藻待渠公<lb/>
　　　　彦美生朝<lb/>
壯日里閭俠臂彎雙角弓繡韉金匼匝貂䄂紫蒙茸雲態自蒼狗玉輝猶<lb/>
白虹爲君占壽骨詩句有清風<lb/>
　　　　張萱戲嬰圖<lb/>
犀顱玉頰寧馨子霧鬢雲鬟窈窕娘三十年前大門日憶觀群戲碧方床<lb/>
　　　　河橋<lb/>
桃李香中八九家青旗髙挂緑楊斜晚來風色渡頭急滿地蕭蕭楊白花<lb/>
<pb n="KR4h0069_SBCK_003-13a"/>
　　　　昌邑道中<lb/>
屋角雞號夜向晨客床相對話悲辛流離僅脫噲等伍老大空爲濟上人<lb/>
却掃欲安無事貴累人猶属有錐貧故山鄰里今安否歸去同㝷笋蕨春<lb/>
　　　　題仲山枝巢<lb/>
鏡中青鬢雪霜皤歳月從敎落魄過物理不容人太過生涯休嘆我無多<lb/>
百年竟似蠅鑚𥿄萬事終同鼠飲河秪恐徐公宿縁在東風時夢海棠窠<lb/>
　　　許内翰安仁<lb/>
安仁字子靖河間樂壽人大定七年進士歴禮部貟外郎出守澤州遷同<lb/>
知河南府事以汾陽軍節度使致仕子古字道真父子俱名流也<lb/>
　　　　望少室<lb/>
名山都不見真形萬仞盤盤入杳冥安得雲間騎白鶴下看三十六峯青<lb/>
　　　　送二道者歸汾州<lb/>
介休山下兩閑人來訪汾陽舊使君明日却歸塵外去一雙白鶴上青雲<lb/>
　　　　草木蟲魚詠<hi>二首</hi>
蠅鑚故𥿄竟不悟蛾撲明燈甘喪生大似盲人騎瞎馬不知平地有深坈<lb/>
<pb n="KR4h0069_SBCK_003-13b"/>
蓬在麻中應自直蔦生松下亦能髙不關若輩工攀附物理由來繫所遭<lb/>
　　　　少室道中<lb/>
少室峰頭曉月沉千家城郭淡隂隂五更雞唱殘星㓕馬上看山過少林<lb/>
　　　　逰泰安竹林<lb/>
蕭寺天教勝處安峰巒騰擲水雲閑客來緫說逰山好不道山僧却厭山<lb/>
　　　承旨党公<lb/>
公諱懷英字丗傑宋太尉進之十一代孫父純睦自馮翊來以從仕郎爲<lb/>
泰安軍録事叅軍卒官妻子不能歸遂爲奉符人公之在孕也太夫人夢<lb/>
道士吴筠來託宿及公生儀觀秀整如神僊然少頴悟日授千餘言師亳<lb/>
社劉嵓老濟南辛㓜安其同舎生也甞試東府取解魁是後困於名場遂<lb/>
不以丗務嬰懷放浪山水間詩酒自娱簞瓢屢空晏如也夫人石氏徂徠先<lb/>
生之後亦能安貧守分旣乆郷豪傑有知公者稍料理之大定十年擢進<lb/>
土甲科調成陽軍事判官汝隂令入為史館編修應奉翰林學士出爲泰<lb/>
定軍節度使爲政寛簡不言而人化召爲翰林學士承旨致仕大安三年<lb/>
九月年七十八終於家是夕有大星殞於所居之堂衆驚視之而公巳逝<lb/>
<pb n="KR4h0069_SBCK_003-14a"/>
矣謚曰文獻禮部閑閑公墓誌云公之文似歐公不爲尖新竒險之語詩<lb/>
似陶謝奄有魏晉篆籕入神李陽冰之後一人而巳甞謂唐人韓蔡不通<lb/>
字學八分自篆籕中來故公書上軋鍾蔡其下不論也小楷如虞禇亦當<lb/>
爲中朝弟一書法以魯公爲正柳誠懸以下不論也古人名一藝而公獨兼之<lb/>
可謂全矣<hi>皇叔永蹈伏誅公作詔云天下一家詎可窺於神器公族三宥卒莫逭於常刑非忘/本根骨肉之情蓋爲宗社安危之計亦由凉德有失睦親乃於間歳之中連致逆謀</hi>
<hi>之起恩以義掩至於重典之亟行天髙聽卑殆匪此心之得巳興言及此惋嘆奚窮論者/謂公之制誥百年以來亦當/爲弟一閑閑公作碑偶不/及此故表出之</hi>
　　　　穆陵道中二首<lb/>
沂山一何髙群峯鬱孱顔我行問遺老云此小太山望秩有常祀其神號<lb/>
東安草荒穆妃墳雨剥漢武壇神仙果何在可想不可攀千年等一昔俯<lb/>
仰悲人寰東望蓬萊宫咫尺滄波間<lb/>
重山復峻嶺溪路宛盤盤流水滑無聲暗瀉溪石間岸草淒以碧鮮葩<lb/>
耀紅丹髙雲映朝日流景青林端我行属朱夏欲愒不得閑山中有佳人<lb/>
風生松桂寒<lb/>
　　　　瓊花木后土像<lb/>
皇媧化萬象賦受無竒偏胡爲墮愛境亦爲尤物牽煌煌靈祠花玉蘂<lb/>
<pb n="KR4h0069_SBCK_003-14b"/>
冠春妍婉如傾國姝獨立江湖邊顧惜怨奪移含秀梁宫煙青黃竟自㓂<lb/>
始信擁腫全珍材歸好事肌理緻旦堅瑑刻方寸餘遺像規汾壖願言稅<lb/>
靈馭要復安所怜神㳺妙難詰豈以大小懸槐根開夢國橘實㳺棊仙靜想<lb/>
寶龕中坐納東南天况有大者存指顧超八埏<lb/>
　　　　君錫生子四月八日<hi>左君錫薊北名士</hi>
堂前種萱憂可忘不如生兒喜殊常嘔啞啼笑彩衣側滿堂和氣生嘉祥<lb/>
宴寢香凝佳夢兆與佛同生佛親抱我來𥘉見岀錦綳肌肉照人眉宇好<lb/>
丗間兒子空紛紛如君此兒真慰人薊山東盤岀英秀政與德門宜子孫<lb/>
天馬駒海鶴子氣骨𥘉成便超異籋雲冲霄從此始<lb/>
　　　　立春<lb/>
水結東溪凍未漪風凌枯木怒猶威不知春力來多少便有青蠅負煖飛<lb/>
　　　　端午日照道中<lb/>
幾年客舎逢端午今日東行復海隅三歳巳無平老艾一盃聊作辟愁符<lb/>
　　　　夏日道岀天封寺<lb/>
疊澗重岡掩復開鳥啼人寂路縈回微凉暫逐行雲過細雨俄從逺樹來<lb/>
<pb n="KR4h0069_SBCK_003-15a"/>
丗事自嗟吾老矣山僧那識興悠哉婆娑十畝溪邊櫟借汝清隂感不材<lb/>
　　　　龍池春興<lb/>
三十餘年惜别心重來獨興此登臨佳人何在暮雲合㳺子不歸春草深<lb/>
曲檻凭欄花羃羃扁舟繫岸柳隂隂避人白鳥忽驚去雙影飛翻明翠岑<lb/>
　　　　宿宣灣<lb/>
清頴去無極悠悠楚甸深人家半臨水村徑曲穿林積雨猶行潦荒煙易<lb/>
夕隂夜凉淮浦月寂寞照邊心<lb/>
　　　　黃彌守畫呉江新霽圖<lb/>
江雲卷宿雨江風散晨煙山光煙雨潤欲滴影墮江水空明間脩蛾新粧<lb/>
翠連姢下拂塵鏡窺明蠲漁舟來何許觸破青茫然中流水肥魚逆上受<lb/>
網應有松鱸鮮借問張季膺西風幾時還漁郎理網喚不應但見水碧江<lb/>
涵天如何塵埃中眼界有許寛道人匈次陂萬頃爲寫此境清而妍蒼崖<lb/>
無塵樹影寒直欲坐我苔磯邊我家竹溪隂小艇撗清漣異時赤脚踏兩<lb/>
舷不應尚作披圖看<lb/>
　　　　雪中四首<lb/>
<pb n="KR4h0069_SBCK_003-15b"/>
詩人固多貧深居隱茅蓬一夕忽富貴獨卧瓊瑶宮夢破䆫明虚開門<lb/>
雪迷空蕭然視四壁還與嚮也同閉門撚須坐愈覺生理窮天公巧相幻<lb/>
要我齊窮通衝寒起沽酒一洗芥蔕胸<lb/>
翻翻雪中鴉飛鳴覔遺粟雪深不可求遶屋啄寒玉顧我如鴟鳶多儲有<lb/>
餘肉我亦生理拙凍卧僵雪屋日午甑無煙飢吟攪空腹豈不知屠沽肥<lb/>
甘隨取足幸待春雪消吾猶多𣏌菊<lb/>
歳晏苦風雪曠野寒崢嶸濕薪燒枯棘距刺相拏撐濃煙乆伊鬱微熖方<lb/>
晶熒津津膏乳漲中有蚯蚓鳴蓬蒿掇快炬倐作飛灰輕餘暖未及愜睫<lb/>
涙先巳盈幸有鄰家酒時澆肌粟平<lb/>
歳晏雪盈尺農夫倍欣然不作祁寒怨應知有豐年笑我寄一室歸耕無<lb/>
寸田無田吾不憂飲啄當問天我看多田翁租賦常逋懸伭頭負呵責顔<lb/>
色慘可怜不如拾滯穗行歌兩無牽<lb/>
　　　　雪<lb/>
寶花天雨曉紛紛佛界䊋嚴盡白銀待臈風雲𥘉接勢犯寒糟麴若爲神<lb/>
園中芳草誰能賦江上梅花獨自春半臂騎驢得佳句九原誰喚㶚陵人<lb/>
<pb n="KR4h0069_SBCK_003-16a"/>
　　　　蟬<lb/>
槁壤隂潜罷轉丸飄飄便作飲風仙幽藂何處拳枯蛻别樹還來續断絃<lb/>
小院日長清夢覺空庭人靜緑隂圎無情物化誰能料觸撥覊懷一慨然<lb/>
　　　　漁村詩話圖<lb/>
江村清境皆畫本畫裏更傳詩語工漁父自醒還自醉不知身在畫圖中<lb/>
　　　　曉雲次子端韻<lb/>
灤溪經雨浪生花曉碧翻光漾曉霞川上風煙無定態盡供新意與詩家<lb/>
　　　　送髙智叔歸濟南<lb/>
巳作西溪約還爲汶上行漂流知分際㑹合見平生旅枕勞歸夢家山入<lb/>
去程空齋桃李月寂寞照清明<lb/>
　　　　日照道中<lb/>
路轉清溪樹蔚然解鞍坐愒午隂圎避人鷗鳥驚飛盡時有㳺魚弄柳綿<lb/>
　　　　夜發蔡口<lb/>
落霞墮秋水浮光照舡明孤程發晩泊倦楫揺天星藹藹野煙合翛翛水<lb/>
風生逺浦浩渺漭微波澹彭觥畸鳥有時起幽蟲亦宵征懷役嘆獨邁感<lb/>
<pb n="KR4h0069_SBCK_003-16b"/>
物傷旅情夜乆月窺席忼慨心末平<lb/>
　　　　西湖晩菊<lb/>
重湖匯城曲佳菊𬒳水涯髙寒逼素秋無人自芳菲鮮飈散幽馥晴露隨<lb/>
餘滋蹊荒緑苔合采采歎後時古瓶貯清泚芳樽湔塵霏逺懷淵明賢獨<lb/>
徃誰與期徘徊東籬月歳晏有餘悲<lb/>
　　　　西湖芙蓉<lb/>
林飈振危柯野露委荒蔓孤芳爲誰妍一笑聊自獻明䊋炫朝麗醉態羞<lb/>
晚困脉脉懷春情悄悄驚秋怨豈無桃李媒不嫁惜嬋媛悠哉清霜草共<lb/>
抱蘭菊恨<lb/>
　　　　浪溪别呉安雅<hi>浪音郎</hi>
浪水清且白頻年照行役褰裳渉微波微波去無極悠悠溪上山送我往<lb/>
復還與君臨水别幽恨寄山閒<lb/>
　　　　奉使行髙郵道中二首<lb/>
野雪來無際風檣岸轉迷潮吞淮澤小雲抱楚天低蹚<graphic n="KR2604" url="https://raw.githubusercontent.com/kanripo/KR-Gaiji/master/images/KR2604.png" mimeType="image/png"/>舡鳴浪聨翩路<lb/>
牽泥林烏亦驚起夜半傍人啼<lb/>
<pb n="KR4h0069_SBCK_003-17a"/>
細雪吹仍急凝雲凍未開牽閑時掠水帆飽不依桅岸引枯蒲去天將逺<lb/>
樹來行舟避龍節處處隱漁隈<lb/>
　　　　孤鴈集句<lb/>
萬里衘蘆至寒空半有無蹤分沙岸靜聲入塞垣孤影早衝關月飛髙望<lb/>
海隅不知天外侣何處下平蕪<lb/>
　　　　黃菊集句<lb/>
九月欲將盡鮮鮮金作堆遶籬殘豔宻擁鼻細香來五色中偏貴群花落<lb/>
始開可憐陶靖節共此一傾盃<lb/>
　　　　金山<lb/>
我從渡淮渉髙郵雪風連日吹行舟維陽地西闖夜色星月隱見邊城樓<lb/>
晴光破曉射瓜歩照燿玉宇開瓊洲馮夷收威浪妥帖容我一到金山頭<lb/>
金山勝槩冠呉楚萬礎磻峙江中流平生夢寐不到處乃以王事從私㳺<lb/>
鍾山雨花落眼底海門鶴崖波際浮川開林闔望不極但見逺色明輕鷗<lb/>
風煙渺漭異吾土行役有程難乆留一杯未舉帆影轉巳㸔浙樹稍旗旒<lb/>
　　　　趙飛燕冩真<lb/>
<pb n="KR4h0069_SBCK_003-17b"/>
昭陽宫裏千蛾眉中有一人輕欲飛姊妹寅縁特新寵六宫鉛粉無光輝<lb/>
春回太液花如繡花底輕風扶翠䄂君恩不許作飛仙襞積宫裙留淺皺<lb/>
君王貪宴温柔郷木門不省揺倉琅避風臺成略今古空使遺妬驚霓裳<lb/>
當年傾城復傾國誰寫餘妍入丹碧背燈擁髻一潸然不應尚有樊通德<lb/>
　　　　村齋遣事<lb/>
人生天地真蘧廬外物擾擾吾何須與其覊馬齊轅駒豈若飲齕隨駘駑<lb/>
不知掉尾忘江湖呴呴濡沬胡爲乎誰念挾卷矜村墟磨丹點黝圍樵蘓<lb/>
申鞭示箠嚴範模矍如狙翁調衆狙爾雅細碎編蟲魚辝嚴義宻字見踈<lb/>
烘齋睥睨音語麤諷誦誰敢忘須臾萬中有一差錙銖吚啞坐使爲呻呼<lb/>
咄哉倡言口囁嚅等爲兒戲夫何殊霜風入戸寒割膚生薪槎芽供燎爐<lb/>
漫漫濕煙迷四隅白鶴日見黔如烏此閒縱樂能何如其誰相與歌歸歟<lb/>
技籠嗟我自摰拘垂翅更待窮年徂<lb/>
　　　　和張德逺伐松之什<lb/>
社櫟賦散材乃遭匠石嗤髙梧中宫徴不能保孫枝全傷隨用否理固不<lb/>
可移堂堂十八公端勁岀天姿蟠根借餘潤茂鬱清溪湄雨師夜失律偶<lb/>
<pb n="KR4h0069_SBCK_003-18a"/>
此遺神螭煙鱗漬寒雨霧鬣明朝曦騰拏困愈壯偃蹇僵不疲未能走沆<lb/>
漭聊與草木嬉長風動頭角吟嘯舒欝伊塵埃詎能乆雷電㑹有時昨宵<lb/>
卧溪月老影閑撗欹天明竟不舉俯仰益怪竒拏拳攀半崖渴喙呑清<lb/>
漪希珍價不售復病樵柯危材髙輒爾耳咄彼造化兒樛枝飽霜雪遽與<lb/>
蓬蒿衰孤摽挽萬牛未爲廊廟知窈窕桃李春奈爾千歳期枯桑豈自賈<lb/>
取敗以老龜兹非爨下材梁棟終見施長短歸自然勿爲鳬鶴悲<lb/>
　　　　題獐猿圖<lb/>
雲山空岡阜重㩂葉半濕新霜紅溪猿得意適其適閑攀靜挂晴光中孤<lb/>
<graphic n="KR0874" url="https://raw.githubusercontent.com/kanripo/KR-Gaiji/master/images/KR0874.png" mimeType="image/png"/>何從來寂歴野竹風舉頭相視不相測昂藏却立如癡童鯤鵬負雲天<lb/>
斥鷃處蒿蓬萬生所樂自不同恝然胡爲之二蟲<lb/>
　　　　和濟倅劉公傷秋<lb/>
川流爲潴鉅野闊水色天容兩開豁山隨水逺勢奔騖駿馬西來衘轡脫<lb/>
山前雲木散不收坐看本末來歸舟秋容澄明納萬象畫本寂黙撗雙眸<lb/>
謫仙曽來釣煙磧想見夕陽寒影隻騎鯨去作汗漫逰只有荒臺壓澄碧<lb/>
臺邊昨夜西風來倦㳺覊宦心悠哉豈無瓊艘百拖載春色是中可以忘<lb/>
<pb n="KR4h0069_SBCK_003-18b"/>
形骸官居得秋况不惡髙吟何遽悲揺落君不見中郎詩翰憶湖山秋色<lb/>
正滿連雲閣<lb/>
　　　　題春雲岀谷圖<lb/>
春雲乍岀山有無春雲巳去春山孤山光空濛不可冩正要雲氣相縈紆<lb/>
山吞雲吐變明晦半與嵓谷生朝脯輕林蕭蕭暗溪樹餘影漠漠開樵居<lb/>
舟人艤掉並沙尾坐看縹緲揺空虚巧分天趣岀畫外韻逺不與丹靑俱<lb/>
今人重古不知畫但愛屋漏煙煤汙惜哉東坡不及見此本詩中獨有疊<lb/>
嶂煙江圖<hi>輕林蕭又一作輕隂霏又</hi>
　　　　新泰縣環翠亭<lb/>
官居坐官府不見青山青閑來亭上看青山遶重城左見靑山縱右見青山<lb/>
撗具敖浮虚碧崢嶸群峰連姢相繚縈縣庭無事苔蘚生獨携珎琴寫溪<lb/>
聲琴聲鏘鏘激虚亭罷琴舉酒招山英山英莫相嘲我雖朝市如林埛客<lb/>
有山中來聞說令尹清山英異時合有情周遮不放公馬行<lb/>
　　　　喜雨<lb/>
山雲駃如驅山雨沛如傾幽人夢𥘉醒卧聽簷溜聲雷霆怒相搏似與隂陽<lb/>
<pb n="KR4h0069_SBCK_003-19a"/>
爭蛟龍乆何蟠始此幽蟄驚餘花曉猶落竟日方破晴明朝東臯望照眼<lb/>
生意明焦枯𬒳沽濡相與迴春榮忻然野桃李新緑棲殘英漸漸麥壠翠<lb/>
溜溜溪流淸蛙鳥亦解喜飛沉玄喧鳴萬物皆得時棲遲感吾生直應挂<lb/>
儒冠便逐春農耕<lb/>
　　　　睡覺門外月色如晝霜風過翏然成聲作一絶<lb/>
老木經霜衆竅空月明深夜響秋風始知天籟非人籟吹萬由來果不同<lb/>
　　　　題張維中華山圖<lb/>
苡珠散遺胄我姓岀馮翊空聞華山名未始見顔色三峯擢觚稜經眼但<lb/>
石刻那知玉井蓮香落清渭北巔崖劃變轉勢走關輔窄豈無愛山人不<lb/>
解傅粉墨多才曲江裔公暇日招揖歸裝貯新圖尚帶煙霧濕明䆫一傳<lb/>
玩怳若到郷國我生隨宦遊乆作東南客有田太山下繞屋皆泉石懷恩<lb/>
戀官廪老大歸未得况復秦川遥便恐此生隔崚嶒蒼煙靣只許畫中識<lb/>
詩成持送君想像三嘆息<lb/>
　　　　題馬賁畫鸂䳵圖<lb/>
雙眠雙浴水平溪共㸔秋光卧兩堤誰信瀟湘有孤鴈冷沙寒葦不成棲<lb/>
<pb n="KR4h0069_SBCK_003-19b"/>
　　　　書因叔北軒壁<lb/>
生涯自分老林泉欲止還行信有縁未許綸竿歸醉手且教煙水入吟鞭<lb/>
雲山聊欲追聱叟風腋何妨借玉川獨卧北軒元不寐竹閒寒雨夜琅然<lb/>
　　　　和元卿郊行<lb/>
馬駃車驅起路塵傍山隂翳作春温東風欲放萌芽動巳有疲牛嚙燒痕<lb/>
　　　　丗華將有登州之行作是詩以送之<lb/>
少陵兄弟蓋三人坡老相知只卯君五畝有期將共隱一樽何意便輕分<lb/>
秋鴻渺渺看孤往夜雨瀟瀟忍獨聞佗日書來問無恙我應深釣竹溪雲<lb/>
　　　　濰宻道中懷古<lb/>
十二全齊勢興亡俯仰中地傾濰水北山断穆陵東破塜餘殘甓荒蹊足<lb/>
轉蓬燕齊舊懸隔不接馬牛風<lb/>
　　　　過棠梨溝<lb/>
地僻人煙少山深㵎谷重坡陁下長坂迤邐失諸峯問俗知懷土聽歌識<lb/>
相舂幾家茆屋外田畝自衡從<lb/>
　　　　昫山驛亭阻雨<hi>東海地名蒼梧舊說云此㠀自蒼梧浮來又州有景踈樓</hi>
<pb n="KR4h0069_SBCK_003-20a"/>
脫葉蕭蕭山木稠連檣飄汎海蓬秋浪回昫㠀馮夷舞雲暗蒼梧帝子愁<lb/>
欲往未行淹僕馬乍來還去羡鶬鶖景踈樓下無邊水暫濯塵纓可自由<lb/>
　　　　弔石曼卿曼卿甞通守昫山遣人以泥封桃李核彈之嵓石中其<lb/>
　　　　後花開滿山又甞携妓飲山之石室閒鳴絃爲冰車鐵馬聲<lb/>
城頭山色翠玲瓏尚憶清狂四飲翁鐵馬冰車断遺響桃花石室自春風<lb/>
生平詩價千鈞重身後仙逰一夢空想見蓬萊水清淺芙蓉城闕五雲中<lb/>
　　　　昫山道中三首<lb/>
二年三到水雲郷瘦馬凌兢怯路長野雪未乾春未雨落鳶飛起暗塵黄<lb/>
呉歌楚語海山間織葦苫菰便自安巳作稻塍猶未種小溝流澁水車乾<lb/>
海路東南万壑傾青山孤起壓重城驛亭春半餘寒雪墻角無人草自生<lb/>
　　　　應制粉紅雙頭牡丹<hi>二首</hi>
卿雲分瑞兩嫣然鏡裏䊋成糓雨天曉日倚欄閑妬艶春風拾翠兩駢肩<lb/>
水南水北何曽見桃葉桃根本自仙夢想沉香亭北檻略修花譜記芳妍<lb/>
春意應嫌芍藥遲一枝分秀伴雙㽔並肩翠䄂𥘉酣酒對鏡紅䊋欲闘竒<lb/>
上苑風煙工獻巧中天雨露本無私更看散作人閒瑞万里黃雲麥兩歧<lb/>
<pb n="KR4h0069_SBCK_003-20b"/>
　　　　次文孺韻<lb/>
病眼花生𥿄覊懷棘遶墻挑燈簷溜急到枕漏聲長響徹雞塒曙寒迎鴈<lb/>
背霜凄凉三逕菊無夢到壷觴<hi>好問按此詩是貢院中唱和故有花生𥿄棘違墻之句</hi>
　　　　白㽵道中<lb/>
煖風遟日弄春晴渾似龍眠畫裏行沙路半隨堤尾曲幾家桃李鵓鴣鳴<lb/>
　　　　花品<lb/>
翠裙襞積破黃薇新様丁香結玉㽔最愛東風木芍藥淡紅深紫兩相宜<lb/>
　　　　上皇書扇後<lb/>
便靣團圝字點鴉天風吹墮委塵沙燕泥庭草争工拙何似當年陌上花<lb/>
　　　　送崔深道東歸<lb/>
君從鬱葱幾時來鬱葱山色空崔嵬白雲巳自動歸意蠨蛸蛜蝛况可懷<lb/>
薰風濁酒非莓苔那知空齋響蚊雷酒酣臨風解相憶喚取玉笛傳清哀<lb/>
　　　　和道彦至<lb/>
山光凝黛水浮空地僻偏宜叔夜慵尚喜年登更冬暖敢論人厄與天窮<lb/>
君方有志三重浪我巳無心萬里風擬葺小園師老圃緑畦春溜引連筒<lb/>
<pb n="KR4h0069_SBCK_003-21a"/>
　　　　楚清之畫樂天小娃撐小艇偷採白蓮回不解藏縱跡浮萍一<lb/>
　　　　道開詩因題其後<lb/>
樂天歸卧湖山邊閑買池塘娛暮年小蠻巳老樊素去心地玲瓏如白蓮<lb/>
室中誰遣散花天故點禪衣香破禪鴛鴦爲報竊花處題詩要戲小嬋姢<lb/>
紅䊋秋水照明蠲清之粉本清且妍道人無心𬒳花惱對畫作詩真適然<lb/>
君不見元亮投名蓮社裏不妨更賦閑情篇<lb/>
　　　　寄賈因叔<lb/>
鶉居鷇食兩迷陽四十猶貪桂子香石汶爲君抛水月憲陵回首見冰霜<lb/>
虫魚細碎成書癖荆棘崢嶸矢醉郷舉白北軒真一夢竹間猶記雨浪浪<lb/>
　　　　題大理評事王元老雙橘堂<lb/>
朱橘復朱橘傳分包貢實煌煌中堂榜竒畫照公堂前萱草碧公今致養<lb/>
豐禄食更取蠻珎奉顔色舉觴一笑三千秋坐㸔諸孫索梨栗<lb/>
　　　　宿舊縣四更而歸道中摭所見作行路難<lb/>
三星排空山月明思歸客子夜半行單衣短褐風凄清響踏黃葉棲禽驚<lb/>
怱怱曉轉沙岸側枯蓼寒蘆鳴索率山月欲隨山煙黒前途無人脚無力<lb/>
<pb n="KR4h0069_SBCK_003-21b"/>
行路難堪嘆息<lb/>
　　　　途中<hi>壬辰正月</hi>
平明發郊墟獨歩蹌躞蹀引領發前程日岀煙未㓕林迥鳥始喧麦短牛<lb/>
巳嚙春陽氣未壯道左尚殘雪長風拂歸𬒮凛欲變冬冽指凍僵不拳膠<lb/>
凝仍欲折而我竟何事犯此寒正切脩途去未幾行意先巳<graphic n="KR1170" url="https://raw.githubusercontent.com/kanripo/KR-Gaiji/master/images/KR1170.png" mimeType="image/png"/>安得兩翼<lb/>
生髙飛度林樾<lb/>
　　　　徐茂宗蝸舎<lb/>
萬生擾擾安其安鷽鳩不羡鵬飛摶端知扶揺上九萬無異跳躍蓬蒿間<lb/>
是身江海一漂粟身外紛然皆外物一㕓儻可容所寓何用渠渠作髙屋<lb/>
知君從道由心成昔焉忘俗今忘形物來弭角不知競觸蠻血戰良虚名<lb/>
我夢𫾣門訪君舎舎小不容相對話覺來驚見壁間蝸俯仰人間真物化<lb/>
　　　　壬辰二月六日夜夢作一絶句其詞曰矯冗連天花春風動光<lb/>
　　　　華人眠不知眠我佩絳紅霞夢中自以爲竒絶覺而思之不能<lb/>
　　　　自曉故作是詩以紀之<lb/>
夢中作詩真何詩夢中自謂清且竒覺來反覆深諷味字偏句異誠難知<lb/>
<pb n="KR4h0069_SBCK_003-22a"/>
豈非夢語本真語無乃造物爲予嬉君不見莊周古逹土栩栩尚作蝴蝶<lb/>
飛我生𨳩眼尚如此况在合眼夫何疑<lb/>
　　　黃華王先生庭筠<lb/>
庭筠字子端熊岳人父遵古字仲元正隆五年進士仕爲翰林直學士才<lb/>
行兼備道陵所謂昔人君子者也子端早有重名大定十六年甲科文<lb/>
采風流照映一時歷州縣用薦者供奉翰林承安中爲言事者所累謫鄭<lb/>
州幕官未幾復應奉稍遷修撰卒官年四十七子端詩文有師法髙岀時<lb/>
輩之右字畫學米元章其得意處頗能似之墨竹殆天機所到文湖州巳<lb/>
下不論也平生愛天平黃華山水居相下十年自號黃華山主有集傳于<lb/>
丗其殁也　道陵有詩悼之其引云王遵古朕之故人也乃子庭筠復以<lb/>
才選直禁林者首尾十年今兹云亡玉堂東觀中無復斯人矣其家以遺<lb/>
文來上㝷繹之乆良用愴然詩不録屏山故人外傳云子端出家子風流<lb/>
藴藉冠冕一時爲人眉目如畫羙談笑俯仰可觀外視若簡貴人𥘉不敢<lb/>
與接一見之後和氣津津溢於衡宇間又其折節下士如恐不及苟有可<lb/>
取極口稱道之故人人恨相見之晩也子萬慶字禧伯詩筆字畫俱有父<lb/>
<pb n="KR4h0069_SBCK_003-22b"/>
風仕爲行尚書省左右司郎中猶子明伯㓜歳學書書家即稱賞之倜儻<lb/>
無機膂力絶人曽有詩云釣鰲公子鐵心匈興在三山碧海東千尺雲帆<lb/>
巳髙揭不知何日得秋風死於鄧州年未四十也<lb/>
　　　　楊秘監下槽馬圖<lb/>
龍眠悔畫馬政恐墮馬趣我今破是說試下弟一句道人三昩手游戲萬<lb/>
象具萬象𥘉莫逃畢竟無所住譬如大圎鏡照物隨其遇少焉物四散影<lb/>
果在何處楊侯具此眼透脫向上路萬馬落人間蓋證龍眠誤<lb/>
　　　　書西齋壁<lb/>
丗事雲千變浮生夢一場偶然携柱杖來此據胡床有雨夜更靜無風花<lb/>
自香岀門多道路何處覔亡羊<lb/>
　　　　八月十五日過泥河見鴈<lb/>
家在孤雲落照間行人巳上鴈門關慿君爲報平安信才是雲中弟一山<lb/>
　　　　示趙彦和<lb/>
四柳危亭坐晩隂殷勤雞黍故人心兒孫滿眼田園樂花木成隂年歳深<lb/>
十畝蒼煙秋放鶴一簾凉月夜撗琴家山活計良如此歸興秋風巳不禁<lb/>
<pb n="KR4h0069_SBCK_003-23a"/>
　　　　大安寺試院中寒食<lb/>
東風日日漲黃沙供佛床頭始見花寒食淸明好時節年年憔悴獨離家<lb/>
　　　　獄中賦萱<lb/>
沙麓百戰埸舄鹵不敏樹况復幽圄中萬古結愁霧寸根不擇地於此生<lb/>
意具婆娑緑雲杪金鳯掣未去晚雨沾濡之向我泫如訴忘憂定漫說相<lb/>
對淸淚雨<hi>柳州戲題堦前芍藥東坡長春如稚女及賦王伯颺所藏趙昌畫梅花黃葵芙蓉山茶四詩党承旨丗傑西湖芙蓉晚菊王内翰子端獄中賦萱凡九首予請閑閑公共</hi>
<hi>作一軸冩因題其後云柳州怨之愈深其辝愈緩得古詩之正其清新婉麗六朝辝人少有及者東坡愛而學之極形似之工其怨則不能自揜也党承旨出于二家辤不足而意有餘王内翰無意</hi>
<hi>追配古人而偶與之合遂爲集中弟一大都柳岀于雅坡以下皆有騷人之余韻所謂生不並丗俱名家者也</hi>
　　　　獄中見燕<lb/>
笑我迂踈觸禍機嗟君底事入圜扉落花吹濕東風雨何處茅簷不可飛<lb/>
　　　　偕樂亭<lb/>
日暮西風吹竹枝天寒杖屨獨來時門前流水清如鏡照我星星兩鬢絲<lb/>
　　　　野堂<hi>二首</hi>
緑李黃梅繞屋踈秋眠不着鳥相呼雨聲偏向竹間好山色漸從煙際無<lb/>
雲自知歸鳥自還一堂足了一生閑門前剥啄定佳客簷外孱顔皆好山<lb/>
<pb n="KR4h0069_SBCK_003-23b"/>
　　　　韓陵道中<lb/>
石頭犖确兩坡間不記秋來幾往還日暮蹇驢鞭不動天教子細數前山<lb/>
　　　　絶句<lb/>
竹影和詩瘦梅花入夢香可怜今夜月不肯下西廂<lb/>
　　　　孫氏午溝橋亭<lb/>
閑來橋北行偶過橋南去寂寞獨歸時沙鷗晩無數<lb/>
　　　　送士選山東外臺判官<lb/>
秋天寥廓使星明光動山東七十城玉署文章厭閑冷繡衣風采試澄清<lb/>
人隨白鴈霜前到詩繞青山馬上成才力如君君未老只愁無地避功名<lb/>
　　　　張禮部溪山真樂圖<lb/>
悠悠春天雲想見平時閑朝遊溪橋畔暮宿山堂間澹然不知愁亦復忘所<lb/>
懽岀山𥘉無心旣岀還思山人間待霖雨欲歸良獨難山堂悵何許蕭蕭<lb/>
松桂寒<lb/>
　　　　内郷浙江張浮休窪尊爲二兄賦<lb/>
嵓花覆我酒酒靣照幽妍風如惜花影不肯生微漣空山悄無人花枝自<lb/>
<pb n="KR4h0069_SBCK_003-24a"/>
留連懷人成獨醉日暮山蒼然<lb/>
　　　　超化寺<lb/>
隔竹微聞鍾磬音墻頭脩緑冷隂隂山迎初日花枝靚寺褁淸潭塔影深<lb/>
吾道蕭條三巳仕此行衰病獨登臨簡書催得怱怱去暗記風煙擬夢㝷<lb/>
　　　　舎利塔<lb/>
蒼山亭亭如覆盎佛塔東西屹相向林頭朝日射重簷黃金丹砂曄生光<lb/>
中華此塔弟十五圖記所傳知不妄智惠薰成舍利羅夜半竒芒時一放<lb/>
想見當時阿育王麾叱神工鞭鬼匠雲車瘴海挽炎沙沙底黃腸三萬丈<lb/>
石排方靣蔑石叚鐵錮瘦中腰鼓様功夫精宻業長乆位置尊嚴氣髙張<lb/>
地皮浮水膚寸許旱溢與之俱下上崧山歸山夏秋雨雨潦從衡嵗相盪<lb/>
天龍圍護夜义守終刼不敢生波浪塔前樹秀老不死樹下水流多益壯<lb/>
再拜初甞一勺甘洗我三生煩惱障<lb/>
　　　　夏日<lb/>
西䆫近事香如夢北客窮愁日抵年花影未斜猫睡外槐枝猶顫鵲飛邊<lb/>
　　　　中秋<lb/>
<pb n="KR4h0069_SBCK_003-24b"/>
虚空流玉洗丗界納冰壷明月幾時有清光何處無人心但秋物天下近<lb/>
庭梧好在黃華寺山空夜鶴孤<lb/>
　　　　𬒳責南歸至中山<hi>丙申春</hi>
短轅長路兀呻吟行李遲遲日益南親老家貧官職重恩多責薄淚痕深<lb/>
向人柳色渾相識着雨花枝半不禁回首觚棱雲氣隔六年侍從小臣心<lb/>
　　　　送子貞兄歸遼陽<lb/>
青峭江邊玉數峯煙梳雨沐爲誰容到時爲向山靈道歸意如君一倍濃<lb/>
　　　　采蓮曲<lb/>
南北湖亭競采蓮呉娃嬌小得人憐臨行折得新荷葉却障斜陽入畫舡<lb/>
　　　　秋郊<lb/>
瘦馬踏晴沙微風度隴斜西風八九月踈樹兩三家寒草留歸犢夕陽送<lb/>
去鴉隣村有新酒籬畔㸔黃花<lb/>
　　　　憶漍川<lb/>
極目江湖雨連隂甲子秋青燈十年夢白髮一扁舟<lb/>
　　　　夏日<lb/>
<pb n="KR4h0069_SBCK_003-25a"/>
檀欒倒影硯波清注了黃庭譜鶴銘且喜過門無褦襶却憐涴壁有寧馨<lb/>
<hi>劉賔客詩寧字平聲呼</hi>
　　　　河隂道中<hi>二首</hi>
梨葉成隂杏子靑榴花相映可憐生林深不見人家住道上唯聞打麥聲<lb/>
微行入麥去斜斜才過深林又幾家一色生紅三十里際山多少石榴花<lb/>
　　　禮部閑閑趙公秉文<lb/>
秉文字周臣滏陽人閑閑其自號也㓜頴悟讀書若夙習大定二十五年<lb/>
進士應奉翰林文字上書論宰相胥持國當罷宗室守貞可大用又言獄<lb/>
訟征伐國之大政自古未有君以爲可大臣以爲不可而可行者坐譏訕<lb/>
免官未幾起爲同知岢嵐軍州事轉北京路轉運司度支判官承安五年<lb/>
冬十月隂晦連日宰相萬公入對上顧謂萬公曰卿昨言天日晦冥亦猶<lb/>
人君用人邪正不分者極有理趙秉文曩以言事降授聞其人有才藻工<lb/>
書翰又且敢言朕非棄不用以北邊軍興姑試之耳泰和二年改戸部主事<lb/>
翰林修撰岀爲寧邊州刺史二年改平定州治化清靜所去人思之貞祐<lb/>
初中國仍歳𬒳兵公建言時事可行者三一遷都二導河三封建朝廷略<lb/>
<pb n="KR4h0069_SBCK_003-25b"/>
施行之四年除翰林侍講學士明年轉侍讀興定中拜禮部尚書兼侍讀<lb/>
同修國史知集賢院𨳩興正月京師戒嚴時公巳老日以時事爲憂雖食<lb/>
息頃不能忘毎聞一事可便民一士可擢用大則拜章小則爲當路者言殷<lb/>
勤鄭重不能自已竟用是得疾薨年七十四自㓜至老未甞一日廢書不<lb/>
觀著易叢說十卷中庸說一卷揚子發微一卷太玄箋賛六卷文中子類<lb/>
說一卷南華略釋一卷列子𥙷注一卷刪集論語孟子解各一十卷資暇録<lb/>
一十五卷所著文章號滏水集者前後三十卷大槩公之文岀於義理之學<lb/>
故長於辨析極所欲言而止不以繩墨自拘七言長詩筆勢縱放不拘一<lb/>
律律詩壯麗小詩精絶多以近體爲之至五言大詩則沉鬱頓挫學阮嗣<lb/>
宗真淳簡澹學陶淵明以它文較之或不近也字畫則有魏晉以來風<lb/>
調而草書尤警絶殆天機所到非學能至宣徽舜卿使河湟夏人多問公<lb/>
及王子端内翰起居狀朝廷因以公報聘其爲四方所重如此論者謂公<lb/>
至誠樂易與人交不立崖岸主盟吾道將三十年未甞以大名自居仕五<lb/>
朝官六卿自奉養如寒士不知富貴爲何物蓋學道所得云<lb/>
　　　　雜擬三首<lb/>
<pb n="KR4h0069_SBCK_003-26a"/>
朱明變氣候大火向西流六龍整征轡焂忽夏巳秋閶闔來悲風霜稜𬒳<lb/>
九州豈不念時節歳律聿其周精衛填溟海木石安所投獨携羡門子髙<lb/>
歩登崑丘千秋長不老永謝區中囚<lb/>
猗猗南山竹並生凡卉藂歳晏多霜雪見别蕭艾中我欲食鵷鶵千歳不<lb/>
一逢留之和律吕截作嶰谷筒一變爲清商日暮來悲風清泉漑石根上<lb/>
有白雲封虚心抱靜節知音爲誰容不如歸去來一竿釣淸灃<lb/>
白日淪西汜滄海無回波四時更代謝奈此遲暮何我欲制頽光惜無魯<lb/>
陽戈憑髙望八荒　眖迷山河驚風振江海山林無靜柯獸狂走四顧曠<lb/>
野迷絓羅西登廣武山北顧望三河蓬蒿蔽極目人少虎狼多喟然發長<lb/>
嘆拊劒徒悲歌<lb/>
　　　　花下墓<lb/>
山前樹今人看花昔人墓昔人栽花待邀賔花開墓上人何處今年花盡<lb/>
復明年今人復爲後人憐酒澆墓上喫不得留與飢鴉作寒食<lb/>
　　　　俲王右丞獨歩幽篁裏<lb/>
獨坐幽林下談玄復觀易西日隱半峰返照林間石石上多古苔山花間<lb/>
<pb n="KR4h0069_SBCK_003-26b"/>
紅碧花落人不知山空水流岀<lb/>
　　　　和淵明擬古五首<lb/>
小智多自私大方乃無隅一毫納萬象萬象非卷舒日月爲我牖天地爲<lb/>
我廬曲土窘拘囚一身無容居我夢登日觀青天入平蕪俯視但一氣二<lb/>
豪彼何如<lb/>
昔日穆天子侈心窮八荒崑崙入馬蹄蘧廬視明堂王母爲之謡白雲何<lb/>
茫茫憑髙俯九州塊如螻蟻場歸來越河關萬冡壓崧邙遂令學仙者聞<lb/>
風爲激昂漢武千秋露淮南八公方至今瑶池宴空爲後代傷<lb/>
吾道無緇磷萬古常如兹奈何中智下謂彼不知時與丗頗殊好譬彼澠<lb/>
與淄我欲質所從登髙望九疑路逢古漁父長歌滄浪辝岀門異所見退<lb/>
坐還自思當丗固殊古古人不吾欺翩翩岀林鳥日暮將何之倚簷送歸<lb/>
盡聊欲弦吾詩<lb/>
西北有佳人樓上拊雲和一鼓别鶴操再弄求凰歌絃聲幾欲絶哀響何<lb/>
其多昔爲掌中珠今爲路旁花壯年不再得華落將如何<lb/>
張衡詠思玄屈平賦逺逰髙情薄雲天意氣隘九州朝攀扶桑枝夕飲弱<lb/>
<pb n="KR4h0069_SBCK_003-27a"/>
水流翻然不忍去無女哀髙丘嚴霜下百草歳律聿其周蕭蘭共憔悴巳<lb/>
矣吾何求<lb/>
　　　　中秋<lb/>
天風吹河漢明月懸清光淸光不可掇流影入杯觴吸此風露魄洗我冰<lb/>
炭腸向來功名心一笑雪沃湯人生幾中秋彈指三萬埸胡爲置熱惱不<lb/>
使心清凉此心如秋月虚明洞八方此身萬化中太山一毫芒尚無物與<lb/>
我何者爲彭殤推琴黃葉落矯首白雲翔解衣一盤礴清境墮渺茫<lb/>
　　　　送雷希顔赴涇州録事李君羙治中公廨南樓坐中作<lb/>
嚴霜枯百草揺蕩鴻鵠心翩翩萬里翼隨雲落西南涇水東流不到燕送<lb/>
君落日孤雲邊聲名一日天下白還作南樓坐中客西州自古多豪英作<lb/>
者凛凛氣猶生太尉清風萬萬古不勞折箠笞此虜男兒生不功名死無<lb/>
益莫言簿領卑凡職君不見當時髯張一尉耳至今雙廟令人起<lb/>
　　　　魯直烏絲襴黃庭<lb/>
太清虚皇玉景經琅凾瓊笈秘始清囊以雲錦金鈿扃四神守衛訶百靈<lb/>
中夜一氣存黃庭玄霜瓊膏清子形方瞳緑髮魂魄寧上壽千秋下百齡<lb/>
<pb n="KR4h0069_SBCK_003-27b"/>
天書夜降勑六丁控駕三素乗風泠鳯笙龍筦超冥㝠揚旌抗斾㸌飛星<lb/>
八㓕吐毒驅雷霆擲火萬里流金鈴仙人拂石刼不聽笑視人丗風中螢<lb/>
丗間醉夢紛膻腥三尸調汝丹田螟有如尾閭泄滄𬈑一朝神離鳥飛缾<lb/>
涪翁書法岀蘭亭名書此經實自銘𨳩卷恍然如酒醒養生新發庖丁硎<lb/>
　　　　同粹中師賦梅<lb/>
寒梅雪中春髙節自一竒人間無此花風月恐未冝不爲愛冷豔不爲惜<lb/>
幽姿愛此骨中香花餘嗅空枝影斜清淺處香度黃昏時可使飢無食不<lb/>
可無吾詩<lb/>
　　　　游華山寄元𥙿之<lb/>
我從秦川來遍歷終南游暮行華隂道清快明雙眸東風一夜撗作惡塵<lb/>
埃咫尺迷嵓幽山神戲人亦薄相一盃未盡隂霾収但見兩崖巨壁挿劒<lb/>
㦸流泉夾道鳴琳璆希夷石室緑蘿合金仙鶴駕空悠悠石門劃断一峯出<lb/>
婆娑石上爲遲留上方可望不可到崖傾路絶令人愁十盤九折羊角上<lb/>
靑柯平上得少休三峰壁立五千仞其下無址傍無儔巨靈仙掌在霄漢<lb/>
銀河飛下靑雲頭或云竒勝在髙頂脚力未易供㝠搜蒼龍嶺瘦苔蘚滑<lb/>
<pb n="KR4h0069_SBCK_003-28a"/>
嵌空石磴誰雕鎪毎怜風自四山而下不見底惟聞松聲萬壑寒颼颼捫<lb/>
參歷井到絶頂下視塵丗區中囚酒酣蒼茫瞰無際塊視五岳芥九州南<lb/>
望漢中山碧玉簮亂抽况復秦宫與漢闕飄然聚散風中漚上有明星玉<lb/>
女之洞天二十八宿環且周又有千歳之玉蓮花開十丈藕如舟五鬛不朽<lb/>
之長松流膏入地盤蛟虬采根食實可羽化方曈緑髪三千秋時聞笙簫<lb/>
明月夜芝軿羽蓋來瀛洲乾坤不老青山色日月萬古無停輈君且爲我<lb/>
挽回六龍轡我亦爲君倒却黃河流終期汗漫逰八極乗風更覔元丹丘<lb/>
　　　　和淵明飲酒九首<lb/>
翩翩萬里鶴日暮將何之昬鴉擇所安笑汝不知時孔席不暇暖此理吾<lb/>
不疑尚愧淵明翁濁酒時一持<lb/>
貧賤豈不苦仰慕冥鴻飛富貴豈不樂乃有黃大悲苦樂各異趣嗜好從<lb/>
所依我欲作九原獨與淵明歸挂冠不待年况此齒髪衰遥醉一盃酒母<lb/>
令寸心違<lb/>
秋菊有至性霜松無俗姿采采黃金花笑拊蒼煙枝偶有盃中物成此一<lb/>
叚竒白雲南山來岀岫復何爲醉卧東籬下聊脫人間覊<lb/>
<pb n="KR4h0069_SBCK_003-28b"/>
今日好天色清晨雪雲開東風如故人適我平生懷坐見南來燕孤雌與<lb/>
雄來暮歸主人堂梁閒有雙栖巢傾覆其子又𥙷新巢泥翩翩隨陽鴈幽<lb/>
貞苦難諧江湖偶相失咫尺雲路迷哀哀霜雪際獨向胡天回<lb/>
<graphic n="KR0743" url="https://raw.githubusercontent.com/kanripo/KR-Gaiji/master/images/KR0743.png" mimeType="image/png"/>鳥閉籠中舉翮觸四隅騏驥駕塩車跼䠞困中途雖然遭識拔未免爲<lb/>
人驅傍觀信羙矣自愧良有餘不如兩無累還我田園居<lb/>
千載淵明翁誰謂不知道謾賦責子詩調戲以娯老杜陵蓋自况亦豈恨<lb/>
枯槁壷觴淸濁共適意無醜好歸來五柳宅守我不貪寶長嘯天地間獨<lb/>
立萬物表<lb/>
幽居澹無事雅志了玄經眼花憎文字悠悠竟無成中夜起不寐披衣守<lb/>
寒更梅竹散淸影素月流廣庭孤鶴閟逸響切切寒虫鳴拊卷長嘆息慨<lb/>
慷惻中情<lb/>
漢儒傳注學未爲丗所得秦火少完書豈免烏焉惑後儒𥙷罅漏聖道少<lb/>
開塞俗士喜持戈又一秦相國且共歡一觴多言不如黙<lb/>
淵明非嗜酒愛此酒中真謂言忘憂物中有太古淳回首市朝中萬事牛<lb/>
毛新去年持使節悠悠過西秦官闕隨飛烟衣冠化埃塵當時憑軾士慷<lb/>
<pb n="KR4h0069_SBCK_003-29a"/>
慨嘆徒勤所以山林客樂與魚鳥親西登大華頂曠望長河津寄謝三峯<lb/>
雲聊欲瀝吾巾誓將從此去笑謝當塗人<lb/>
　　　　和韋蘓州秋齋獨宿<lb/>
冷暈侵殘燭雨聲在深竹驚鳥時一鳴寒枝不成宿<lb/>
　　　　擬兵衛森畫㦸<lb/>
冠帶事朝謁清坐彈鳴琴以彼塵外趣逺我遺丗心岸幘送歸鳥隱几見<lb/>
遥岑聊同靜者樂豈必居山林<lb/>
　　　　寄王學士子端<lb/>
寄語雪溪王處士年來多病復何如浮雲丗態紛紛變秋草人情日日踈<lb/>
李白一杯人影月鄭䖍三絶畫詩書情知不得文章力乞與黃華作隱居<lb/>
　　　　上淸宫<hi>二首</hi>
霜葉蕭蕭覆井欄朝元閣上玉筝寒千年遼鶴歸華表萬里宫車泣露盤<lb/>
日上霧塵迷碧瓦夜深月露洗荒壇断碑膾炙人何在吏部而今不姓韓<lb/>
暇日登臨近吹臺夷門城下訪寒梅鼇頭他日幾人在尊酒而今一笑開<lb/>
秋潦滲餘村逕岀夕春歇處野禽來醉歸扶路人爭㸔知是詩仙閬苑回<lb/>
<pb n="KR4h0069_SBCK_003-29b"/>
　　　　寄陳正叔<lb/>
渺渺西風去翼輕長林風葉動秋聲嵩邙竟秀容多可河洛交流忌獨淸<lb/>
廣武山川迷故壘成臯草木閟空城憑髙一掬英雄淚寄與窮途阮歩兵<lb/>
　　　　寄𥙿之<lb/>
乆雨新晴散痺頑一軒凉思坐中間樹頭風冩無窮水天末雲移不定山<lb/>
宦味漸思生處樂人生難得老來閑紫芝眉宇何時見誰與嵩山共往還<lb/>
　　　　古瓶䗶梅<lb/>
石冷銅腥苦未淸瓦壷温水照輕明土花暈碧龍紋澁燭淚痕踈鴈字橫<lb/>
未許功名歸鼎鼐且收風月入瓶罌嬌黃喚醒朝陽夢漢苑荒凉草棘生<lb/>
　　　　暮春得寒字<lb/>
九日聊偷一日閑三分春事二分闌郷關夢裏人空老風雨夜來花又殘<lb/>
乍坼泥封糕酒熟未開火禁粥餳寒却思投劾歸田去楊柳隂中把釣竿<lb/>
　　　　靈感寺<lb/>
徒河岸北白蓮東法鼓驚飛碣石鴻塔上風煙髙鳥路山頭雲雨化人宫<lb/>
松林礙日蜂房冷石砌頽沙蟻穴空欲盡休公揮塵樂鬢絲羞對落花風<lb/>
<pb n="KR4h0069_SBCK_003-30a"/>
　　　　五月牡丹應制<lb/>
好事天工養露芽陽和趂及六龍車天香護日迎朱輦國色留春待翠華<lb/>
糓雨曽霑靑帝澤薫風又卷赤城霞金槃薦瑞休嗟晩猶是人閒第一花<lb/>
　　　　代州<lb/>
金波曽醉鴈門州端有人間六月秋萬古河山雄朔部四時風月入南樓<lb/>
漢家戰伐雲千里唐季英雄土一丘繫馬朱欄重回首煙波誰在釣魚舟<lb/>
　　　　𨳩元寺<lb/>
嵗乆開元寺黃花落石龍瓶深添碧甃蝸壁篆金容䆫影年年塔禽棲夜<lb/>
夜鍾平生睡秋雨竹閣味偏濃<lb/>
　　　　謁北嶽<lb/>
四大神儀一群山太茂尊奠方荒兾宅視禮配天孫西送虞淵暮東瞻碣<lb/>
石暾宝符臨代郡鐵罋扼并門控趙襟形壯包燕氣象渾九河深禹跡萬<lb/>
里叫虞魂在昔登封始前驅羽衛繁千官駢部曲萬騎隘山樊卜地恒陽<lb/>
曲移祠泰始元<hi>晉移祠曲湯</hi>荒碑刓歳月飛石<graphic n="KR1503" url="https://raw.githubusercontent.com/kanripo/KR-Gaiji/master/images/KR1503.png" mimeType="image/png"/>乾坤帝秩加黃屋宫居象紫垣<lb/>
雲楣朽芝瑞雨砌裂槐根天業恢弘大山靈翊衛屯巫閭歸帝製長白發<lb/>
<pb n="KR4h0069_SBCK_003-30b"/>
金源九廟龍盤接三邦虵勢吞雲煙浮近甸日月遶中原欵謁天香重封<lb/>
題御署存銀鏐諸産富電雨萬靈奔神聽羞回德天聦納正言負時身九<lb/>
死去國淚雙痕日近趨天闕生還託聖恩許身徒稷契無術𥙷羲軒帝籙<lb/>
長桒洞仙巖張果村卜居如可近重整北山轅<lb/>
　　　　陪李舜咨登憫忠寺閣<lb/>
日月躔雙栱風煙納寸眸雲山浮近甸宇宙有髙樓鳥外餘殘照天邊更<lb/>
去舟登臨有如此况接李膺逰<lb/>
　　　　廬州城下<lb/>
月暈曉圍城風髙夜斫營角聲寒水動弓勢断鴻驚利鏃穿呉甲長戈断<lb/>
楚纓回看經戰處慘淡暮寒生<lb/>
　　　　白鴈<lb/>
波淨影逾白霜清鳴更哀乾坤雙鬢老風雪一聲來林迥隱猶見天長去<lb/>
復回物情嫌太㓗莫使羽毛摧<lb/>
　　　　桃花㠀寄王伯直<lb/>
氷破村橋擁春寒旅鴈低逺山封霧小髙浪與雲齊島寺明松雪潮舡濺<lb/>
<pb n="KR4h0069_SBCK_003-31a"/>
藕泥詩情吟不盡寄與畫中題<lb/>
　　　　郎山馬耳峯<lb/>
房駟落人閒入石露雙碧月明聞夜嘶驚落山頭石<lb/>
　　　　春逰<hi>三首</hi>
無數飛花送小舟蜻蜓欵立釣絲頭一溪春水關何事皺作風前萬疊愁<lb/>
樹藏脩竹竹藏門門外清流幾股分行過小橋人不見背隂花氣隔墻聞<lb/>
煙外絲絲風柳斜春光也自到天涯太平有象村村酒寒食無家處處花<lb/>
　　　　暮歸<lb/>
貪㸔孤鳥入重雲不覺青林雨氣昏行過断橋沙路黒忽從電影得前村<lb/>
　　　　清居寺五杉亭觀子野留題<lb/>
五杉今日只三株曽是詩人嘆息餘君去我來杉尚在断腸君殁見君書<lb/>
　　　　雞鳴山<lb/>
煙蒸山腹晴猶濕河帶冰凘暖漸流獨上雞鳴㸔日岀五雲多處是皇州<lb/>
　　　　盧溝<lb/>
河分橋柱如瓜蔓路入都門似犬牙落日盧溝溝上柳送人幾度岀京華<lb/>
<pb n="KR4h0069_SBCK_003-31b"/>
　　　　雨晴<hi>二首</hi>
東風時送瓦溝聲欹枕幽䆫夢自驚睡起不知雲巳散夕陽偏向柳梢明<lb/>
一抺平林媚夕暉山煙漠漠燕飛飛倚欄遥認天邊電何處行人帶雨歸<lb/>
　　　　寓望<lb/>
蒲根閤閤亂蛙鳴點水楊花半白青隔岸風來聞鼓吹柳隂深處有園亭<lb/>
　　　　戴花<lb/>
病來盃酒懶重持強爲花殘折一枝人老易悲花易落東風休近鬢邊吹<lb/>
　　　　玉堂<lb/>
玉堂隂合冷䆫紗雨過銀泥引篆蝸萱草戎葵俱不見蜂聲滿院採槐花<lb/>
　　　　夏至<lb/>
玉堂睡起苦思茶别院銅輪碾露芽紅日轉堦簾影薄一雙蝴蝶上葵花<lb/>
　　　　華山<lb/>
石頭犖确水縱撗過雨山間草屨輕未到上方先滿意倚天青壁看雲生<lb/>
　　　　雨晴<lb/>
一春不雨漫塵黃碧瓦朝來泛霽光留得紫葳花上露幾招渴燕下雕梁<lb/>
<pb n="KR4h0069_SBCK_003-32a"/>
　　　　即事<lb/>
樓頭不見暮山重遥認青林雨意濃一陣風來忽吹散断雲還𥙷兩三峯<lb/>
　　　　同樂園<hi>二首</hi>
春歸空苑不成妍柳影毶毶水底天過却清明逰客少晩風吹動釣魚舡<lb/>
石作垣墻竹映門水回山複幾桃源毛飄水靣知鵝柵角岀墻頭認鹿園<lb/>
　　　　繫舟山圖𥙿之　先大夫甞居此山之東岩<lb/>
山頭佛屋五三間山勢相連石嶺關名字不經從我改便稱元子讀書山<lb/>
　　　　虎牢<lb/>
兩崖峽束枕洪濤自古英雄爭虎牢蒼天胡爲設此險長使戰骨如山髙<lb/>
中州丙集卷終<lb/>
<pb n="KR4h0069_SBCK_003-32b"/>
</p>
<p>
</p>
  </div>
</body>
</text>
</TEI>
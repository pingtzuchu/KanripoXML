<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0069_SBCK_007-1a"/>
中州庚集第七<lb/>
　　蘭泉先生張建<hi>二十二首</hi>張瓉<hi>一首</hi>毛宫敎麾<hi>七首</hi>
　　朱宫敎瀾<hi>三首</hi>姑汾漫士王琢<hi>六首</hi>吕中孚<hi>九首</hi>
　　王元節<hi>三首</hi>李端甫<hi>一首</hi>楊澤州庭秀<hi>二首</hi>
　　孫省元鎮<hi>一首</hi>張著<hi>二首</hi>景覃<hi>一首</hi>
　　叚繼昌<hi>五首</hi>岳行甫<hi>二首</hi>迂齋先生周馳<hi>二首</hi>
　　劉太常鐸<hi>七首</hi>李扶風節<hi>二首</hi>劉勲<hi>一十三首</hi>
　　李澥<hi>四首</hi>秦略<hi>一十三首</hi>張琚<hi>二首</hi>
　　馬編修天來<hi>一首</hi>張内翰本<hi>一十首</hi>申編修萬全<hi>一首</hi>
　　崔遵<hi>三首</hi>王主簿革<hi>一首</hi>衛丞慶<hi>一首</hi>
　　劉昂霄<hi>二十四首</hi>田紫芝<hi>三首</hi>王萬鍾<hi>三首</hi>
　　雷琯<hi>一十九首</hi>王亳州賔<hi>三首</hi>李夷<hi>三首</hi>
　　郭邦彦<hi>六首</hi>史學<hi>八首</hi>侯冊<hi>五首</hi>
　　王元粹<hi>三十三首</hi>王鬰<hi>一十二首</hi>
<pb n="KR4h0069_SBCK_007-1b"/>
　　　蘭泉先生張建<lb/>
建字吉甫蒲城人明昌𥘉舉才行授絳州敎官召爲宫敎應奉翰林文字<lb/>
以老乞身道陵愛其涥素不欲令去左右眷眷乆之超同知華州防禦使<lb/>
事仍賜詩有從今晝錦蓮峯下三樂休誇榮啓期之句士林榮之吉甫自<lb/>
號蘭泉老人有集行於丗其論詩云作詩不論長篇短韻須要詞理具足<lb/>
不欠不餘如荷上洒水散爲露珠大者如豆小者如粟細者如塵一一看<lb/>
之無不圎成始爲盡善吉甫詩雖不能盡如所言然亦未爲無所得也<lb/>
　　　　擬古十首<lb/>
飛雲何冉冉髙與日月齊中有兩仙人盛服持玉圭我欲從之游天險不<lb/>
可躋邈焉望不及短日西山西<lb/>
客從岳頂來貽我松粉黃爲言服之乆身輕欲飛翔我甞淡無味我嗅寂<lb/>
無香還君三太息丗好方膏梁<lb/>
枯桑依頽垣摧折生理微剥我枝間葉備君身上衣葉盡誰復顧棲鳥來<lb/>
亦稀君看牡丹藂日日笙歌圍<lb/>
靑靑河濵柳柯葉柔且妍一從智巧萌戕賊爲柸棬器成豈不佳天質失<lb/>
<pb n="KR4h0069_SBCK_007-2a"/>
自然爭如河堤上濯濯披春煙<lb/>
石泉何淸泠中有九節蒲蒲性本孤㓗不受滓穢汙一移入城市生意寄<lb/>
泥淤翠葉日焦卷不霜而自枯寄言守靜者勿渉奔競途<lb/>
庭前蘭蕙窠三年種不成門外旱蒺藜一旦還自生弟恐傷我足鋤去根<lb/>
與萌如何一雨後走蔓復縱横<lb/>
有客曵長𥚑䄂刺謁髙閎低頭拜閽者始得通姓名主人果厚眷𨳩宴海<lb/>
陸并顧必丞彼顔語必順彼情不如茅簷下飽我藜藿羮<lb/>
菶菶嶧山桐一樹十二枝枝分十二律所指各不移胡爲師襄于獨謂東<lb/>
南竒一律不可闕一枝不可遺誰能以此意說似典樂䕫<lb/>
美人何熒熒顔若苕之英絶丗而獨立一顧傾人城三星正當戸俟我亦<lb/>
在庭之子無良媒不敢犯露行<lb/>
丘中有一士顔㒵淸且癯緼𫀆僅蔽體𬞞飯不滿盂時出蓬蓽門鼓腹歌<lb/>
黄虞不知何所得矯首望八區<lb/>
　　　　山中<lb/>
林櫻墮紅珠打着琴上絃山人時一笑愛此聲琅然<lb/>
<pb n="KR4h0069_SBCK_007-2b"/>
　　　　韓信廟<lb/>
一檄風馳萬壘降當時意趣巳難量旣能歸漢識真主何必下齊求假王<lb/>
將幄深嚴巖樹碧門旌揺曵嶺雲黃我詩責備春秋法勝把君侯美處揚<lb/>
　　　　送張子玉<lb/>
渭水玻璃碧秦山劒戟明秋光如我痩行色與君淸蟬嘒西風柳鴉翻落<lb/>
日城歸舟幸無物且莫苦貪程<lb/>
　　　　梨花<lb/>
蠧樹枝髙茁朶稠嫰苞𨳩破雪搓毬碎粘粉紫䰅齊吐潤卷丹黃葉半抽<lb/>
月影曉䆫留好夢雨聲深院鎻淸愁瓊胞巳實香猶在散入長安賣酒樓<lb/>
<hi>長安酒家有梨花樓</hi>
　　　　荅華隂宋先覺<lb/>
雲臺淸集憶當年詩筆逢君厭老拳後㑹邈如千里逺壯懐不似十年前<lb/>
風帘揺曵橋南酒煙樹溟濛渭北天咫尺靈山飛不到夢魂長遶玉峰蓮<lb/>
　　　　送賀彦淳還南邠<lb/>
玉峰明滅暮雲邊黙計歸程約半千襁負尚怜靈照㓜家貧頼有孟光賢<lb/>
<pb n="KR4h0069_SBCK_007-3a"/>
臨歧淚眼三年别夾路風槐六月天佇立望君西去逺夕陽村落起孤煙<lb/>
　　　　山村風雨圗<lb/>
雨昬山店望未見風緊傘簷張不開莫訝披圖便成句爲曽行到此中來<lb/>
<hi>吉甫又甞有詩云風卷旱塵攙馬過雲移涼影趂人行其冩目前之景甚與山村風雨詩相佀今附于此</hi>
　　　　賦胡直之溪橋蓮塘<hi>二首漁父詞體</hi>
溪橋脚下水平分橋柱萍粘浪打㾗天向晚日攙昬兩簇靑煙斷岸村<lb/>
拂拂輕風漾翠瀾粉煤新撲小荷盤塘水漲岸㾗漫草閣臨流五月寒<lb/>
　　　　雜詩<hi>二首</hi>
瓦缾擔山泉石鼎煑巖菊燎以松桂枝淸芬滿茅屋<lb/>
踏雪㝷梅花雪梅同一色不是暗香來梅花㝷不得<lb/>
　　　　俊師定庵<lb/>
渟泓石上泉照我良是我輕風一蕩激真態互掀簸乃知求慧性非戒定<lb/>
未可道人此名庵千刼付一坐海月自澄明天花任飛妥吾生劇萍梗萬<lb/>
里信漂墮湛然摩尼珠坐受昬塵褁何時陪逺公同社事香火<lb/>
　　　　送王主簿還郷<lb/>
<pb n="KR4h0069_SBCK_007-3b"/>
笑君習氣只書生薄有歸裝亦自淸瘦僕擔詩雙籠重羸牛引軛一車輕<lb/>
長亭巳過那知逺别酒猶多未忍傾記取明年斷腸處玉梨花底月三更<lb/>
　　　張瓉<lb/>
瓉字器之河中人才氣超邁時輩少見其比年未二十以郷試魁陜西河<lb/>
東不幸早丗張吉甫弔之云惜哉器之真丈夫少年讀徧天下書一事不<lb/>
成死於途苗而不秀有矣夫秀而不實有矣夫其爲名流所嗟惜如此<lb/>
　　　　㳺棲巖寺<lb/>
林表招人白塔明竹間蘭芷石泉淸惠崇水墨西軒景煙帶平蕪水帶城<lb/>
　　　毛宫敎麾<lb/>
麾字牧逹平陽人大定十六年舉學行特賜進士出身授校書郎入敎宫<lb/>
掖歷太常慱士終于同知沁州軍州事有平水集行于丗<lb/>
　　　　無題一首<lb/>
小顰對起石州山楊柳分靑入髻鬟乍識春風眼如鶻爲誰無語獨慿欄<lb/>
　　　　㳺河西孫氏園<lb/>
亭榭依山水亂鳴巳如罨畫障中行照溪芳樹紅雲合迎客幽禽翠羽輕<lb/>
<pb n="KR4h0069_SBCK_007-4a"/>
豪氣未饒金谷友醉魂如到錦宫城猶慙歸騎怱怱去不得持盃待月明<lb/>
　　　　魏城馬南瑞以異香見貽且索詩爲賦<hi>二首</hi>
梅心蘭甲類元同氣壓荀家百和功借潤更煩纎手玉岀雲𥘉試慱山銅<lb/>
崇朝日下亭亭蓋三月花間細細風我有因縁在香火鼻端消息爲君通<lb/>
二卉真香豈復加便冝編譜入雄誇留殘一點薔薇水幻出諸天薝蔔花<lb/>
佩帶正垂金鈿小薫爐孤起翠雲斜金籠甲帳豪華事慚愧桑樞甕牖家<lb/>
　　　　新春雪與韓府推<lb/>
春到千門氣自嘉更敎飛雪助年華六街官柳枝枝絮一夜江梅樹樹花<lb/>
况是縱吟多伴侣直須爛醉作生涯掃庭迎客東風裏幕府風流有故家<lb/>
　　　　和思逹兄杏花<lb/>
碎剪明霞役化工曉園香散暖煙中羞逢柳眼三眠白分得桃腮一笑紅<lb/>
上苑繁華迷故國曲江顦顇老春風欲傳此恨花無語強對芳時作醉翁<lb/>
　　　　春賞<lb/>
潤入梅天雨乍晴喚回春意有新鸎雲霞照眼靑山近羅綺吹香白晝明<lb/>
翠勺銀罌沽酒市暖風遲日賣花聲人人共喜華胥丗何用遨頭羡錦城<lb/>
<pb n="KR4h0069_SBCK_007-4b"/>
　　　朱宫敎瀾<lb/>
瀾字巨觀霖堂先生之子學問該洽能丗其家大定二十八年進士時年<lb/>
巳六十意氣不少衰歷諸王文學應奉翰林文字終於待制党趙推挽之<lb/>
力爲多以甞入敎宫掖故集中多宫詞<lb/>
　　　　寒食不岀<lb/>
地偏無客過吾廬寒食淸明入燕居驥子捧甌仍臈茗孟光舉按只春𬞞<lb/>
蠅沾香篆渾傷字蜂蹙缾花半墮書習氣未除還自笑却將佳節付三餘<lb/>
　　　　黃筌雀蝶<lb/>
飢雀喧爭蛺蝶孤錦宫城闕見丘墟老筌妙意誰知解丹粉圗中有諌書<lb/>
　　　　宫詞<lb/>
太一芙蓉上下天秋波澹澹白生煙採蓮宫女分花了笑把蘭篙學刺舩<lb/>
　　　姑汾漫士王琢<lb/>
琢字器之平陽人與毛牧達同時相友善天性孝友爲郷里所稱酷嗜讀<lb/>
書往往手自抄冩家素貧乏而能以剛介自持未甞有所丐貸時命不偶<lb/>
年四十五以病卒士論惜之有姑汾漫士集行于丗所著中聖人賦今丗<lb/>
<pb n="KR4h0069_SBCK_007-5a"/>
少有能到者詩好押強韻務以馳騁爲工七月十五夜看月云歷樹有驚<lb/>
鵲悄鄰無吠庬對雨云春雨薄如夢曉雲閑似愁秋霖云䆫寒知氣重人<lb/>
靜覺泥深驟雨云雹點撒冰彈電光飛火繩春隂云庭澹梨花月樓寒燕<lb/>
子風乆雨云練挂遮簷直麻懸到地齊此類甚多<lb/>
　　　　元夜雪<lb/>
寳燈樓閣澹連雲轉眄俄驚糝玉塵逰伎行歌俱失意𬞞畦麥壠自知春<lb/>
良宵不肯平平過造物應誇着着新獨有中天端正月一樽梅影屬閑人<lb/>
　　　　和張仲宗雪詩不用體物諸字<lb/>
天人應卜歲出此當佳占舞巧穿幽隙堆寒壓短簷閑門誰擁篲醉館自<lb/>
開簾比興非無物詩人正避嫌<lb/>
　　　　同漕使趙中憲對雪<lb/>
投隙穿䆫苦見侵向無湘酎若爲禁花多不入貧家眼嵗好方知造物心<lb/>
躍馬共思追兎跡抱戈誰與置羊斟新詩與雪爭竒峭擁褐空齋得細吟<lb/>
<hi>又一詩南華夢好𥘉飛蝶閬苑春閒又落花似勝前詩恨終篇不能完好耳</hi>
　　　　癸酉歳大熱<lb/>
<pb n="KR4h0069_SBCK_007-5b"/>
似動不動雲蒸空欲雨未雨天無風時時日脚蹴雲破一射萬土紅爐中<lb/>
纎絺挂體劇重鎧大屋僅可爲樊籠積冰爲丘坐自潰輕箑况得微涼通<lb/>
山林亦聞有暍死城市偪側宜無容吾生於熱亦屢度此熱盡可并前鎔<lb/>
雖然一氣播常令頓作駭異疑非公曽聞天南有祝融出入毒霧騎雙龍<lb/>
自從鼎去昧神怪無乃煽處行心胷手揺斗柄酌炎海力逐熛怒乗離宫<lb/>
喜爲鬱蒸怒爲火流爍金石乾河洪熾昌自欲弄朱夏驕蹇未肯官炎農<lb/>
霞煙灼灼燥昬曉鳥獸喘喘茫西東此而不制滿三伏遂恐百物隨枯蓬<lb/>
太白之兵攅萬鋒銀河之浪滔無窮可洗虐熖夷姦凶我欲呼愬煩神功<lb/>
耽耽九虎天関重<lb/>
　　　　辛未九月二十一日雪<lb/>
幾日西郊霧連宵北牖風菊花猶泛酒雪片忽填空草樹秋容失河関曉<lb/>
氣濛聽𥘉疑落葉仰不辨髙鴻爛熳三冬意慿凌百圃功披裘赴雞黍掃<lb/>
徑惜籬藂豈料玄英巧來爭白帝雄剪裁渾草草飛舞太怱怱秪作干時<lb/>
令非関兆歳豐冬雷怪相似春電冷應同安得蛟龍蟄何由翳靄通日華<lb/>
升赤壁天色湛青銅尚有登臨興寜無賦詠工煙霞狂醉嘯一發醉顔紅<lb/>
<pb n="KR4h0069_SBCK_007-6a"/>
　　　　雨夕感寓<lb/>
漠漠𥘉燈後森森細點飄繁聲入遥夜冷簟怳秋宵起欲吟相和吁無客<lb/>
可招何曽洗兵馬但覺漏薪蕘雷電𥘉無預炎蒸遂不驕㵼簷鏘未歇欹<lb/>
枕兀無聊澗巳山輸潦堤應水没橋長林倦今夕孤鳥撼驚條似我纒憂<lb/>
戚因貧墮寂寥避人猶虺蜴擇宿等鷦鷯共丗難曹襧無才匹管蕭苦心<lb/>
還自笑末俗本多囂未老愁摧鬢長飢帶賸腰牀寒少陵𬒳飲陋子淵瓢<lb/>
射䇿𥘉游漢潜山敢傲堯塩車竟垂耳風鷁忌干霄一室元空掃千鍾豈<lb/>
易要芳蘭逼憔悴尺鷃失逍遥字對諸生識詩煩衆手琱搜求勞腎胃戞<lb/>
擊謝咸韶舊弄新絃掩窮途拙目揺爭爲壯夫篆只使古風澆血指甘時<lb/>
巧包羞愴道消優游能卒歲三四儘論朝故慢幽霖透長檠暗燼挑不辭<lb/>
墻出菌儻見榖抽苗饜飫貪夫腹翻騰樂歲謡晴樓交燕雀凉樹沸蟬蜩<lb/>
坐快虹蜺出憂無萍梗漂浩歌彌激烈興在海門潮<lb/>
　　　吕中孚<lb/>
中孚字信臣兾州南宫人孝友純至迄今爲郷人所稱累舉不弟以詩文<lb/>
自娱有淸漳集行于丗其賦紅葉云張園多古木蕭寺半斜陽先君子甚<lb/>
<pb n="KR4h0069_SBCK_007-6b"/>
愛之<lb/>
　　　　小景<lb/>
靑蕪平野四圍山山郭依依紫翠間村逺路長人去少一竿斜日酒旗閑<lb/>
　　　　春月<lb/>
柳塘漠漠暗啼鴉一鏡晴飛玉有華好是夜䦨人不寐半庭寒影在梨花<lb/>
　　　　水聲<lb/>
長陂千頃碧淙淙浪卷秋風過石矼記得夜來愁聽處一燈明滅照寒䆫<lb/>
　　　　雪<lb/>
隨風拂拂玉花飄入夜寒䆫更寂寥爐火巳殘燈未燼一簾踈竹白蕭蕭<lb/>
　　　　送李嘉甫信都令耘甫之弟<lb/>
溪水碧於草溪邊送客行寫詩傳别意把酒聽歌聲去路靑天逺歸心白<lb/>
羽輕尊前折楊柳一一是離情<lb/>
　　　　冩懐<lb/>
秦川西去逺不意過漳川歸夢三千里羈愁二十年謀生空白髮行路若<lb/>
靑天餘事休相問相留只醉眠<lb/>
<pb n="KR4h0069_SBCK_007-7a"/>
　　　　梨花<lb/>
等待淸明得得芳團枝晴雪煖生香洗粧自有風流態却笑紅深睡海棠<lb/>
　　　　集句<lb/>
騷人吟罷起郷愁百感中來不自由一種人間太平日滿衣塵土避公侯<lb/>
　　　　柳<lb/>
風外絲絲裊緑煙輕花𥘉破不成綿却嫌官路逢寒食惱亂離愁似去年<lb/>
　　　王元節<lb/>
元節字子元弘州人祖山甫遼户部侍郎父詡海陵朝左司貟外郎子元<lb/>
婿於南山翁傳其賦學弟進士雅尚氣節不能從俗俯仰故仕不達旣罷<lb/>
宻州觀察判官即閑居郷里以詩酒自娱號遯齋老人年五十餘卒弟元<lb/>
德亦弟進士有能名於時終於南京路提刑使<lb/>
　　　　靑塜<lb/>
環珮魂歸靑塚月琵琶聲斷黒山秋漢家多少征西將泉下相逢也合羞<lb/>
　　　　與党丗傑軍判丁亭㑹飲<lb/>
望斷西州萬里家又將新火試新茶靑油幕下成何事兩見常山山杏花<lb/>
<pb n="KR4h0069_SBCK_007-7b"/>
　　　　古鎮道中<lb/>
秀拔諸峯鎮海墩海天水氣兩昬昬鷗飛翠竹白沙地人宿黃魚紫蠏村<lb/>
向背雲山行處路淺深潮浦漲來痕同游幸有能詩客不倦躋攀到石門<lb/>
　　　李端甫<lb/>
端甫字濟夫同州人弟進士<hi>三王内恕及人牓</hi>仕爲平定州軍事判官工于詩有<lb/>
虎迹未乾溪水近樵聲相荅嶺雲深之句子實字師白死于壬辰之亂<lb/>
　　　　太白扇頭<lb/>
巖冰澗雪謫仙才碧海騎鯨望不回今日霜䊵見遺像飄然疑自月中來<lb/>
　　　楊澤州庭秀<lb/>
庭秀字德懋華州人大定中進士學詩於蘭泉張吉甫有渴心曉夢江湖<lb/>
闊醉眼春風草木低之句泰和三年刺澤州致仕後閑居郷里坐爲楊珪<lb/>
詿誤𬒳法士論冤惜之<lb/>
　　　　成臯道中<lb/>
痩馬成臯道阻長崢嶸冰雪老年光九関欲上虎豹怒三逕未歸松菊荒<lb/>
崧少雲煙聊駐馬漢唐宫殿两亡羊鄭南嶺下梅花發千里相思空斷腸<lb/>
<pb n="KR4h0069_SBCK_007-8a"/>
　　　　李簡之蓮池集句<lb/>
一月衰顔幾笑開生前相遇且銜柸蓮塘十里花如錦有底忙時不肯來<lb/>
　　孫省元鎮<lb/>
鎮字安常絳州人髙才愽學甞中省試魁承安二年五赴廷試賜弟以陜<lb/>
令致仕年八十四卒有注東坡樂府歷代登科記行於丗弟寜州刺史錡<lb/>
字安丗潘原令鉉字安道同牓擢弟郷人榮之號三桂孫氏安常孫詵思<lb/>
美軍府叅佐安丗孫處謙志全安道孫蔚今俱在<lb/>
　　　　許氏雙桂堂<lb/>
許家二桂聮翩秀孫氏三枝次弟春盛事若將相北竝輸君堂上拜雙親<lb/>
　　　張著<lb/>
著字仲揚永安人泰和五年以詩名召見應制稱旨特恩授監御府書畫<lb/>
　　　　九日<lb/>
雨沐天容霽欲流好山誇翠出墻頭黃花憔悴東籬晚一叚陶家冷淡秋<lb/>
　　　　雨後<lb/>
西風無意嫪纎雲掃盡千峯雨脚痕一片秋光淸似水家家空翠滿柴門<lb/>
<pb n="KR4h0069_SBCK_007-8b"/>
　　景覃<lb/>
覃字伯仁華隂人年十八有賦聲大定𥘉三赴簾試後以病不就舉博極<lb/>
群書有舉問者立誦數百言不休又從而講說之爲人誠實樂易不修威<lb/>
儀隱居西陽里以種樹爲業落托嗜酒醉則浩歌日以爲常作詩有功樂<lb/>
府亦可傳予同年進士王元禮甞從之學說伯仁老不廢書有勸以養目<lb/>
力者曰我輩非讀書則無所用心要當死而後巳耳晚年於易有所得年<lb/>
七十終于家自號渭濵野叟有集傳關中<lb/>
　　　　感事<lb/>
蘭芳切禁當門種李苦何傷並道生自古英雄足猜忌莫敎身外有浮名<lb/>
　　　叚繼昌<lb/>
繼昌字子新白水人自號適安居士喜作詩與華隂景伯仁相友善家甚<lb/>
貧而丗間事皆不以挂口有以錢遺之者必盡送酒家名酒曰黃嬌蓋關<lb/>
中人謂兒女爲阿嬌子新以酒比之故云一日天苦寒人有遺之酒者飲<lb/>
不盡而醉夜半忽驚起以衣衾覆酒缸僵卧榻上人爲言酒自不冰先生<lb/>
將不爲寒所病乎子新笑曰人病尚可酒病不可療也其好飲如此臨終<lb/>
<pb n="KR4h0069_SBCK_007-9a"/>
辭郷里託以他適明日卧于党氏園亭大石上視之巳逝矣伯仁吊之云<lb/>
適安居士舊知聞廓逹靈根厭丗紛辭罷親朋便歸去一籌今日又輸君<lb/>
　　　　梨花<lb/>
一林輕素媚春光透骨濃薫百和香消得太真吹玉笛小庭人散月如霜<lb/>
　　　　一溪<lb/>
一溪流水走靑蛇春在江邊漁父家竹外寒梅看欲盡淸香移入小桃花<lb/>
　　　　春早<hi>二首</hi>
魚兒水泛鴨頭緑野馬塵飛羊角風西崦山家籬落背杏梢𥘉見一分紅<lb/>
斷冰銷盡荻芽尖凍壠蘇來白薺添幾片野雲飛不去晚風吹作雨纎纎<lb/>
　　　　讀紀信傳<lb/>
鹿走中原兩虎爭滎陽圍解事堪驚當時拔劒論功者矢口何人說紀生<lb/>
　　　岳行甫<lb/>
行甫字仁老鄜州洛川人在關中最有詩名泰和𥘉有以仁老時病詩逹<lb/>
之道陵者道陵大加賞異授以官不就士論髙之舊所傳沾泥柳絮燕銜<lb/>
去鎻月梨花鸎喚開本前人詩又苦無佳致丗俗識真者少悮謂仁老所<lb/>
<pb n="KR4h0069_SBCK_007-9b"/>
作乃閧傳之曽見仁老詩百餘篇佳句甚多續當就秦中好事家搜訪之<lb/>
　　　　謝人惠二小漆冠<lb/>
規製新翻岀杜郎最宜閨子夜燒香不爭寳髻峩宫様自與霓裳配道裝<lb/>
細攏翠鬟雲易滿淺銜牙櫛月難藏水衡雙寄非無意要買楊枝惱孟光<lb/>
　　　　立春日<lb/>
銀線靑絲翠椀堆爭牛擊皷欲驚雷翻風闘巧春頭勝漉雪浮香臈尾盃<lb/>
迎煖梢梢金着柳逗寒葉葉粉飄梅不成一事人空老半百光隂又七廻<lb/>
　　　迂齋先生周馳<lb/>
馳字仲才濟南人經學出於醇德先生王廣道賦學出於泰山李時亨至<lb/>
於党趙又其忘年友也資性古雅而以襟量見稱大定中住太學屢以䇿<lb/>
論魁天下私試亦頻中監元家素饒財郷人強以子弟從之學所得束脩<lb/>
皆散諸生之貧者貞祐之兵濟南䧟不肯降携二孫赴井死郷人葬之宅<lb/>
後之壽樂堂遼東人吴子英甞從仲才學能記其所著亞父撞玉㪷賦及<lb/>
他文數篇<lb/>
　　　　箸詩<hi>章廟御題限紅字韻</hi>
<pb n="KR4h0069_SBCK_007-10a"/>
矢束形何短籌分色盡紅駢頭斯効力失偶竟何功比數槃盂側經營指<lb/>
掌中蒸豚挑項臠湯餅拌油葱正使遭䜛口何甞廢直躬上前如許借猶<lb/>
足沃淵衷<lb/>
　　　　　子<hi>私盍反支起也</hi>
勿以微才棄安危任不輕誰怜一片小能使四方平几桉由吾正槃盂免<lb/>
爾傾何當遇夷坦沉黙更何營　此詩王仲澤所傳或以爲仲澤作也以<lb/>
其與周才仲詩意相近姑附於此以俟更攷<lb/>
　　　劉太常鐸<lb/>
鐸字文仲兾州棗強人承安五年進士元光二年入爲太常愽士正大𥘉<lb/>
改兵剖貟外郎以武昌軍節度副使致仕癸巳歲病殁于京師自號柳溪<lb/>
先生有集傳于家武成王著作序言文仲生未能言巳識百餘字及授學<lb/>
頴悟過人爲人誠實少許可不徇流俗不慕榮利蓋實録云子敏中字庭<lb/>
幹亦學詩今居洛中<lb/>
　　　　三陽述懐<lb/>
蟻穴吾猶夢蝸廬此僅容一川靑靄合半嶺白雲封地僻冝藏拙閑官足<lb/>
<pb n="KR4h0069_SBCK_007-10b"/>
養慵只慚無𥙷報潦倒不歸農<lb/>
　　　　即事<hi>亦在三陽時作</hi>
地與中州迥民餘上古淳峽長深束渭路險曲通秦煙柳千家曉風花百<lb/>
里春一官如自擇閑處着閑身<lb/>
　　　　澠池驛舎用苑極之郎中韻<lb/>
慣從鞍馬作生涯宿處依依認是家爐火相看衣袖煖盤飡未辦驛厨譁<lb/>
淹留歲月頭如雪汨没風塵眼更花永夜如何得消遣新詩吟罷自煎茶<lb/>
　　　　春日<lb/>
翠微深處幾人家風颺輕煙雨壓沙寒勒野桃開較晩向陽才有兩三花<lb/>
　　　　所見<lb/>
輪竿老子緑蓑衣細雨斜風一釣磯正是隣家社醅熟柳條穿得錦鱗歸<lb/>
　　　　讀李訓鄭注傳<hi>二首</hi>
誰敎閹宦作櫂臣肅代優㳺到敬文三子謀踈誰不道泄機也合罪劉蕡<lb/>
棊醫入侍本防猜偶失機權亦可哀陳竇至今佳傳在莫從成敗論人材<lb/>
　　　李扶風節<lb/>
<pb n="KR4h0069_SBCK_007-11a"/>
節字正臣涇州人吕造牓進士以詩名關中資性滑稽談笑有味而臨事<lb/>
以幹局稱歷威戎扶風令𥘉名守節哀宗即位去守字哀宗知其名謂侍<lb/>
臣言吾不欲人避上一字李守節何故避之良乆曰臣子敬君避之亦可<lb/>
正臣有詩云棓頭打岀和糴米丁口簽來自願軍讀之則時政可見矣<lb/>
　　　　漁父<lb/>
舉丗從誰話獨醒短蓑輕蒻寄餘生半篙春水丗塵逺一笛晩風山雨晴<lb/>
稚乳滿舩生事簡魚蝦到市利源輕旁人莫怪機心少曽與滄洲白鳥明<lb/>
　　　　有感<lb/>
亂離何事最堪傷孝子陵前叚氏㽵鑄鐵作門貽鬼笑堆金齊斗買天亡<lb/>
春風草滿藏書壁落日狐鳴打麥埸惆悵賢郎一丘土過車腸痛獨難忘<lb/>
　　　劉勲<lb/>
勲字少宣本岀洛陽元魏遷洛陽二十萬家實雲中故其父祖而上爲雲<lb/>
中人至少宣客居濟南樂其風土遂占籍焉少日住太學與兄譙庭老俱<lb/>
有聲埸屋間南渡後專於詩學往往爲人所傳其先丗本衣冠家風流緼<lb/>
藉都無科舉氣見于文字者亦然甞有詩云萬里風沙怜病客幾年刁斗<lb/>
<pb n="KR4h0069_SBCK_007-11b"/>
厭寒更人憐直道違時好自喜閑身與丗踈擊筑漫流燕客涙佩蘭誰識<lb/>
楚臣心濟南云午風襟袖知秋早甲夜䦨干得月多又云舩行着色屏風<lb/>
裏人在回文錦字中百和香薫風過處萬盤珠落雨來時此類甚多少宣<lb/>
長於尺牘落筆皆有可觀其樂府如暮鴉庭院春隂淡之句尤可喜也<lb/>
　　　　讀張仲揚詩因題其上<lb/>
布衣一日見明君俄有詩名四海聞楓落吴江真好句不須多示鄭叅軍<lb/>
　　　　偶作<lb/>
將軍馬躍五檛鼔客子車行三唱雞白髪書生無伎倆滿䆫紅日醉如泥<lb/>
　　　　杜善甫乞炭<lb/>
筆口酸嘶解說窮寒爐隨手變春紅因君大笑涪翁拙費盡竒香得馬通<lb/>
　　　　呈吕陳州唐卿<lb/>
警盜何煩鼔夜檛麗譙淸晝卷髙牙春回和氣一千里雪與豐年十萬家<lb/>
逋賦稍寛新得帖軍書不至早休衙新年載酒須行樂次弟東風遶郡花<lb/>
　　　　秋涼<lb/>
桃笙乗勢獻微涼紈扇無功送暑光老病不嫌風露冷莫教添作鬢邊霜<lb/>
<pb n="KR4h0069_SBCK_007-12a"/>
　　　　愛詩李道人崧陽歸隠圖<lb/>
脫却儒冠巳自閑更令家事勿相関百錢便掛靑藜杖不看先生紙上山<lb/>
　　　　元夜隂晦<lb/>
逐逐雕鞍趂畫輪年芳樂事一番新芙蓉城煖東風夜楊柳樓深笑語春<lb/>
兩鬢愁添新白雪十年夢到軟紅塵空庭不見梅花月寂寞春隂最惱人<lb/>
　　　　傷曹吉甫之死<lb/>
官職雖低首不低爭敎有志竟空賷向人指畫將何語臥筆糊塗不解題<lb/>
小女繞床猶戲劇老兵伏地亦悲啼春風繫馬庭前樹只想東齋醉似泥<lb/>
　　　　同趙宜之賦梨花月<lb/>
雪樹生香淡月邊相媒相合鬪淸妍空庭冷落秋千影虚度良宵亦可怜<lb/>
　　　　不寐<lb/>
酪奴作祟攪秋眠追咎前非四十年一夜蟲聲相計㑹併催白髮到愁邊<lb/>
　　　　戲鄭秀才<lb/>
張老豆新頻見餉鄭家米鑿不須賖客來粥熟吾能辦要與齊奴鬪咄嗟<lb/>
　　　　春日<lb/>
<pb n="KR4h0069_SBCK_007-12b"/>
粉蝶耽香夢正迷黃蜂和蜜計何癡小軒無事誰如我臥看楊花點硯池<lb/>
　　　　荅仲和<lb/>
此身安處苦難㝷常羡歸鴉易滿林望逺真成廣武嘆得詩空作洛生吟<lb/>
逢人放適村村酒感物悲哀歳歳心想得濟南花正好抱城春水一篙深<lb/>
　　　李澥<lb/>
澥字公渡相人少從王内翰子端學詩能行書工畫山水就所長論之詩<lb/>
爲長性寛緩笑談有味居京師十五年日逰貴人之門所至以上客延之<lb/>
善處丗不爲人所忌疾雅有前輩典刑累舉不弟年六十餘卒於通許陳<lb/>
留之間<lb/>
　　　　漫書<lb/>
胸懐平日䆫八達伎倆只今龜六藏唯有閑情如老菊寒華自信晚能香<lb/>
　　　　二老雪行圗<lb/>
雪明萬仞鄴西山杖屨平生幾往還滿眼京塵空對畫何時真似兩翁閑<lb/>
　　　　秘書張監墨梅圖<hi>張南人</hi>
眼中只有梅千樹不挂丗間蜂蝶花十載江南春夢斷至今淸影在君家<lb/>
<pb n="KR4h0069_SBCK_007-13a"/>
　　　　燈下梅影<lb/>
丁年夜坐眼如魚老矣而今不讀書墻角短檠還有用瓦缾相對一枝踈<lb/>
　　　秦略<lb/>
略字簡夫陵川人父事軻有詩名工作大字簡夫少舉進士不中即以詩<lb/>
爲業詩尚雕刻而不欲見斧鑿痕故頗有自得之趣悼亡一詩髙岀時輩<lb/>
殆荆公所謂看似㝷常最竒崛成如容易却艱難者耶年六十七卒臨終<lb/>
留詩云軀殻羈栖宅兒孫邂逅恩雲山最佳處隨意着詩魂簡夫自號西<lb/>
溪老人有集行于丗子彦容爲黃冠師今在平陽<lb/>
　　　　拳秀峯<lb/>
平滑石之俗其俗資磨礱磊醜石之秀其秀在醜中正如古丈夫皃寢氣<lb/>
質雄又如聖人心孔竅虚明通大都一拳許含蓄華與嵩大巧本若拙足<lb/>
見造化功好處元更多摹冩不易工君其善調護抵擊防兒童<lb/>
　　　　雪行<lb/>
疋馬東來冰雪天蒼山手冷墮吟鞭煙中髣髴聞雞犬不覺人家到眼前<lb/>
　　　　鳥影過寒塘<lb/>
<pb n="KR4h0069_SBCK_007-13b"/>
着眼分明莫作疑從來形影本同歸不應水厎靑天上更有飛禽仰靣飛<lb/>
　　　　悼亡<lb/>
自古生離足感傷爭敎死别便相忘荒陂何處墳三尺老眼他郷泪數行<lb/>
多事春風吹夢散無情寒月照更長還家恰是新寒節忍見堂空帋挂墻<lb/>
　　　　元日<lb/>
新暦從頭數殘冬與我違不知垂老至但覺拜人稀汲水泥融井看書煖<lb/>
入幃淺情墻外柳新緑巳依依<lb/>
　　　　贈趙宜之<lb/>
年時見君行路難喜於長安新得官日來見君鄰婦哭驚似藍田㝷得玉<lb/>
愛官愛玉樂有涯愛君之詩無盡期古人骨冷不復作主張騷雅非君誰<lb/>
　　　　白髮<lb/>
臨水時自照照我須與眉須眉何所似恰似純白絲從兹一白後寜有再<lb/>
黒時譬如花落地不復還故枝殷勤語須眉聽我自解詩幼小癡讀書旣<lb/>
壯多憂思自苦有冰蘖自潤無膏脂勞生到今日汝白將何辭<lb/>
　　　　同希顔𥙿之賦樂真竹拂子<lb/>
<pb n="KR4h0069_SBCK_007-14a"/>
覔箇龜毛抵死難直教擊碎釣魚竿丗人不用生分别信手拈來緫一般<lb/>
　　　　少室山卓劒峯<lb/>
神威洗盡丗間讎電歇雷閑怒氣収一柄太阿留少室却擎空掌華山頭<lb/>
　　　　此身<lb/>
此身日日一簞貧貧裏留殘自在身獨把笻枝行又立東風花柳不嗔人<lb/>
　　　　糓靡靡上黨公府作<lb/>
糓靡靡靑割將來強半粃急忙舂米送官倉只恐秋風馬塵起官倉逺在<lb/>
蕎麥山南梯直上靑雲閒梯危一上八九里之字百折縈廻環慿誰說向<lb/>
監倉使斛靣莫敎髙一指請君㳂路看擔夫汗顆多於所擔米<lb/>
　　　　麝香<lb/>
山麝逃風逺谷藏一山行過四山香臍堂自養千鈞弩枉怨虞人鼻孔長<lb/>
　　　　趙洛道中<lb/>
柔靑𥘉散壠頭桑村落人家布糓忙一段蕪菁渾着角葉間猶有幾花黃<lb/>
　　　張琚<lb/>
琚字子玉河中人父鉉字鼎臣大定中弟進士仕至同知定國節度使事<lb/>
<pb n="KR4h0069_SBCK_007-14b"/>
子玉刻意於詩五言其所長也如𥘉至華下云老雨梧桐夜孤燈蟋蟀秋<lb/>
客同州云秋風留客館夜雨借僧氊詩人喜稱道之至有張五字之目集<lb/>
號韋齋<lb/>
　　　　移河中<lb/>
耕戰連年廢吾知有此行條山猶在眼渭水若爲情飽肉豺狼喜傾巢燕<lb/>
雀驚西樓今夜月愁絶是空城<lb/>
　　　　秋夜<lb/>
人與年華老愁兼節物雙髙風梧墮砌乆雨竹侵䆫客簟悲秋臥僧鍾數<lb/>
夜撞更堪蓑鬢影蕭䬃照寒釭<lb/>
　　　馬編修天來<lb/>
天來字雲章人止謂之元章介休人黃裳牓經義進士博學多技能畫入<lb/>
神品百年以來無岀其右者屏山常言天下辯士有三王仲澤馬元章純<lb/>
甫其一也元章住太學十九年貧苦之極人所不能堪然其談笑自若也<lb/>
大安𥘉調潁州司候靈壁簿召爲國史院編修官正大九年病殁於京師<lb/>
年六十一劉紹宣有贈詩云波瀾口頰談玄駛土木形骸與丗違疇昔麻<lb/>
<pb n="KR4h0069_SBCK_007-15a"/>
鞋見天子只今道服勝朝衣盖實録也元章多作詩欲别出盧仝馬異之<lb/>
外又多用俳體作譏刺語如云木偶衣冠休嚇我瓦伶口頰欲謾誰嚙骨<lb/>
取肥屠肆狗哺糟得醉酒家猪如此之類不得不謂之乏中和之氣至其<lb/>
賦丹霞下寺竹云人天解種不秋草欲界獨爲無色花雪云夜來䆫外渾疑<lb/>
月今日墻頭不見山末云先生睡起騎驢看太素一㳺非丗間龍門云白<lb/>
含雲竇雪靑𥙷石門天則知詩者亦當以功揜過耳<lb/>
　　　　山中<lb/>
靑林寂寂鳥関関畫岀風煙落照間脫却草鞋臨水坐野雲分我一邊閑<lb/>
　　　張内翰本<lb/>
本字敏之觀津人貞祐二年進士工於大篆及八分四十歲後學詩詩殊<lb/>
有古意正大九年以翰林學士從曹王岀質客居燕京長春宫將十年後<lb/>
㳺濟南病卒<lb/>
　　　　得王子正書<lb/>
晨鵲何處來飛鳴向前除故人在天涯遺我尺素書爲言長相思夢寐同<lb/>
所居所居亦靡他上論揖讓𥘉覺來獨愴然淡月留太虚蹇予臨末路丗<lb/>
<pb n="KR4h0069_SBCK_007-15b"/>
味皆泊如一學未敢輟尚念客氣鉏切磋與琢磨政恐朋友踈自從吾子<lb/>
東門乏長者車發揮天人奥大辯孰起予丹陽何髙明吾子昔所廬南軒<lb/>
拂翠筠此潭照紅蕖蝗害非不虐子食豈無餘灤江固自佳何堪曵長裾<lb/>
春風旦夕至歸哉莫踟蹰<lb/>
　　　　寄弟<lb/>
離離丘壠田鬰鬰霜露思相隔二十年旦莫一何悲中途渉萬里天幸復<lb/>
來歸燕安此懐居愧彼神與祇叔兮孝且友見義能不疑上念先塋孤亦<lb/>
閔乃兄癡護喪營大葬勤苦我所知昨朝尺書來殷勤咸及兹燈下展轉<lb/>
讀涕淚沾裳衣父祔失臨穴子焉庸我爲我非羽毛寄飽食冥然飛田居<lb/>
有素懐行當事畬菑與子奉遺祀没身以爲期<lb/>
　　　　梁都運斗南新居落成<lb/>
購材燕市中作室何翹翹老手爲拮据百日不敢驕室成僅容膝勃谿益<lb/>
無聊云胡冩予懐惟是風雨宵先生名大夫黼衣華四朝楓堂接桂室燕<lb/>
處俱道遥新築誠瑣兮貧飲稱一瓢居之不自陋無乃壯志消孰知君子<lb/>
心一念恒萬朝滔滔寜我盈凛凛不吾凋處樂及處約所以長嚻嚻里社<lb/>
<pb n="KR4h0069_SBCK_007-16a"/>
來落成賤子亦見招槃飡無兼味至樂等聞韶我獨何人斯永惟德音昭<lb/>
日居及月諸維此心揺揺<lb/>
　　　　中秋雨夕呈君美<lb/>
怪得秋雲不肯晴天公爲惜此杯傾無邊清景関人意多事西風送雨聲<lb/>
挂樹婆娑辜勝賞桐枝點滴厭殘更殷勤朝鏡休重攬白髮星星又幾莖<lb/>
　　　　九日月中對菊同禧伯郎中賦<hi>六首</hi>
花上淸光花下隂素娥惜此萬黄金一杯寒露三更後誰信幽人更苦心<lb/>
九日餘香伴月明一觴亦足暢幽情青樓夜半琵琶語不說人間有此清<lb/>
子山牢落去江南賦主悲哀尚一堪只恐秋天聞亦苦併催紅雨下霜巖<lb/>
<hi>庾信哀江南賦唯以悲哀爲主</hi>
病魂招得未渾全瞑倚秋屏豈是禪一夢忽成霜蝶去草深三逕若爲眠<lb/>
鬼化斯文念賈生精神琱琢坐寒更一書草就渾衣卧恨煞東方不肯明<lb/>
龍山戲馬賞秋光多少新詩入錦囊磨滅英雄豈勝數千年依舊一花香<lb/>
　　　申編修萬全<lb/>
萬全字百勝髙平人兄無夷字百福崇慶二年進士百勝少有聲太學中<lb/>
<pb n="KR4h0069_SBCK_007-16b"/>
貞祐二年乙科調福昌簿不赴隱居盧氏山中以讀書爲業作詩有静功<lb/>
然不多見也正大中召爲史館編修從行省慶山南征道中有詩云回首<lb/>
秋風謝敝廬﨑嶇又復逐戎車人生行止元無定一葦江湖縱所如不數<lb/>
日溺水死人以爲䜟云<lb/>
　　　　病中遣懐<lb/>
浪走天涯歳月侵病中猶作越人吟野麋本自便豐草倦鳥寧當忘故林<lb/>
畫像功名元有命乞墦富貴果何心幾時真脫塵囂累巖穴㝷居不厭深<lb/>
　　　　和陳舜俞詩<lb/>
閙裏那容更刺頭石田茅屋喚歸休杜門便與詩書老過隙從教歲月流<lb/>
槃木見容良自媿錯刀相贈若爲酬酌君安得如川酒醉眼蚍蜉萬户侯<lb/>
　　　崔遵<lb/>
遵字懐祖北燕人父建昌字曼卿大定二十五年進士仕至同知武安軍<lb/>
節度使事懐祖事繼母孝與人交有終始遲重少語未甞及人短長少日<lb/>
在太學有賦聲南渡後不就舉選居崧山二十年課僮僕治生生理亦粗<lb/>
給前輩如趙吏部子文張左丞信甫馮亳州叔獻或懐祖丈人行皆與之<lb/>
<pb n="KR4h0069_SBCK_007-17a"/>
詩酒相往來懐祖喜賔客有藴藉從容文雅使人乆與之處而不厭也甞<lb/>
有宿少林詩云靑山巳有十年舊小雪又爲三日留其他往往稱是<lb/>
　　　　送𥙿之官鄧下兼簡仲澤<lb/>
靑燈别酒夜沉沉力負相思自不任閑裏更誰留我醉興來無復伴君吟<lb/>
一枝仙桂知難擬千頃黃陂未厭深爲向荆州王粲道安排佳境約相㝷<lb/>
　　　　和𥙿之<hi>二首</hi>
行李西來便得君相從回首七經春君方俻悉原思病我亦私憐仲父貧<lb/>
厎事却成今日别枯腸難着此愁新鳶肩火色真將驗馬虎何勞更問辛<lb/>
不幸還能作幸民十年同醉頴川春酒舩載我雖堪老仕路有時或爲貧<lb/>
少室山人三日惡夷門紙價一番新益知哀樂終年事未唱驪駒鼻巳辛<lb/>
　　　王主簿革<lb/>
革字德新一名著臨潢人以䕃𥙷官碌碌筦庫餘三十年正大中以六赴<lb/>
廷試賜出身調宜君簿爲人有藴藉善談笑宻公與之唱酬相得甚歡𥘉<lb/>
在太原作詩有赤心遭白眼笑靣得嗔拳之句公甚愛之有詩寄之云柳<lb/>
塘雲觀千鍾酒笑靣嗔拳五字詩蓋志此也及弟後呈同年云孤身去國<lb/>
<pb n="KR4h0069_SBCK_007-17b"/>
五千里一弟遲人四十年大爲閑閑所稱德新交㳺滿天下獨許欽叔與<lb/>
予爲莫逆云年七十八終於雲中<lb/>
　　　　寄荅劉京叔<lb/>
十年相望惜睽違驚見蘭章墮客扉鄭子巳聞耕有谷榮公誰念老無衣<lb/>
水浮落日流無盡山礙行雲斷不飛千古神川亦吾土幾時同采北山薇<lb/>
　　　衛承慶<lb/>
承慶字昌叔襄城人父文仲承安中進士以孝友淳直稱於郷里官至文<lb/>
登令年七十餘卒臨終沐浴易衣冠與家人訣怡然安坐誦東坡赤壁樂<lb/>
府又歌人間如夢以下二句歌闋而逝昌叔資冲澹有父風及識路宣叔<lb/>
王逸賔文伯起故其詩似之<lb/>
　　　　感興<lb/>
十日不岀門岀門春巳好並山花更多十里紅未了朝看花尚研暮看花<lb/>
又老蔫紅墮危枝餘香寄芳草人生秪如此百年疾過鳥安得脫塵寰逰<lb/>
戲萬物表<lb/>
　　　劉昂霄<lb/>
<pb n="KR4h0069_SBCK_007-18a"/>
昂霄字景玄别字季房陵川人父俞字彬叔明昌二年進士仕爲承發司<lb/>
管勾泰和中予識景玄於太原人有言是家讀廣記半月能背誦者予未之<lb/>
許也戲取市人日暦鱗雜米塩者令讀之一過目無脫遺大率景玄之學<lb/>
無所不闚六經百氏外丗譜官制與兵家所以成敗者爲最詳爲人細瘦<lb/>
似不能勝衣好橫䇿危坐掉頭吟諷幅巾奮袖談辭如雲四座聳聽噤不<lb/>
得語故評者謂承平以來王湯臣論人物李之純玄談號稱獨歩景玄則<lb/>
兼衆人之所獨愈叩而愈無窮不知去古談士爲逺近餘子不論也甞用<lb/>
門資叙調慶陽軍器庫使不就諸公方薦試宏辭而景玄病不起矣臨終<lb/>
夢賦山泉云帶雲縈逺澗和月到踈林又云萬里馮唐老中年賈傅歸未<lb/>
幾下丗年三十七<lb/>
　　　　中秋日同辛敬之魏邦彦馬伯善麻信之元裕之燕集三郷光<lb/>
　　　　武廟諸君有詩昂霄亦繼作<lb/>
積甲原頭漢閟宫登臨還喜故人同超超萬里乾坤眼凛凛千年草木風<lb/>
今古消沉詩句裏河山浮動酒柸中極知勝日須轟醉更得銀盤上海東<lb/>
　　　　趙村晚望<lb/>
<pb n="KR4h0069_SBCK_007-18b"/>
放眼東原上風煙接渺茫林踈岀村落野迥散牛羊天地浮元氣山河半<lb/>
夕陽登髙一長嘯未覺阮生狂<lb/>
　　　　送𥙿之往洛陽兼簡孫伯英<lb/>
洛水崧山壽樂堂毎從熱惱得淸涼竹床石枕應無恙尚可分風供十方<lb/>
　　　　題𥙿之家山圖<lb/>
萬里神州刼火餘九原夷甫有餘辜作詩爲報元夫子莫倚家山在畫圗<lb/>
　　　　同敬之𥙿之㳺水谷分韻賦詩得荷風送香氣五字各賦一首<lb/>
招提有勝踐日暮一經過何物媚㳺人微風動池荷<lb/>
㝷幽意自愜况與佳人同俗物不到眼談笑來天風<lb/>
敲門看脩竹重理舊年夢上山復下山清風管迎送<lb/>
寒泉漱雲根湛然涵鏡光誰知一滴味中有曹溪香<lb/>
迂辛與臞元得句猶有味頽垣歛暝色深竹貯秋氣<hi>瞑色敬之句秋氣𥙿之句也</hi>
　　　　寄申伯勝<hi>三首</hi>
直氣南山相與髙爭敎塵土涴靑袍征科頗似曽料理差勝叅軍作馬曹<lb/>
執版那能拜下風丗間禮數困英雄狂歌醉舞人誰識憔悴通泉郭代公<lb/>
<pb n="KR4h0069_SBCK_007-19a"/>
連昌能隔幾牛鳴不見令人鄙吝生乗興時思一相訪劇談豪飲見真情<lb/>
　　　　㳺五渡谷<lb/>
南山如碧環缺處蒼崖開當年造物手辦此何神哉睥睨倚天壁千古封<lb/>
莓苔源源萬斛泉飛岀重山來白龍三百丈行處鳴春雷巨石若棟宇磊<lb/>
砢相推排跳波與濺沬餘怒猶喧豗我來值杪秋萬壑風聲哀黄花雜紅<lb/>
樹錦繡紛巖隈竒勝夙所貪欲去仍裴回題詩還自笑媿我非仙材<lb/>
　　　田紫芝<lb/>
紫芝字德秀滄州人父齊以䕃爲部掾德秀少孤養於外家定襄趙氏故<lb/>
多居於忻年十三外祖廣寜治中命賦麗華引語意驚絶人謂李長吉復<lb/>
生資性頴悟一覧萬言年二十讀經傳子史幾徧爲人踈俊而以藴藉見<lb/>
稱與同郡王元卿齊名貞祐𥘉避兵臺山倉卒爲㳺騎所馳遇害時年二<lb/>
十三士論惜之<lb/>
　　　　夜雨寄元敏之昆弟<hi>時年十六</hi>
醉夢蕭森蝶翅輕一燈無語夢邊明虚簷急雨三江浪老木髙風萬馬兵<lb/>
枕簟先秋失殘暑湖山徹曉看新晴對床曾有詩來否爲問韋家好弟兄<lb/>
<pb n="KR4h0069_SBCK_007-19b"/>
　　　　亂後登凌雲臺<lb/>
愁思紛紛不易裁凌雲臺上獨裴回亂鴉背着斜陽去寒鴈帶將秋色來<lb/>
破屋無煙空碎瓦新墳經雨巳蒼苔天翻地覆親曽見信得昆明有刼灰<lb/>
　　　　冥鴻亭下弟後作<lb/>
眼底功名一物無飛揚跋扈竟何如青雲歧路多辛苦頼得皇家結網踈<lb/>
　　　王萬鍾<lb/>
萬鍾字元卿秀容人父甫字用之通經史淳質有儒行亦以知醫見稱兄<lb/>
萬石字器玉住太學有賦聲用之妻死不更娶二子俱無家室井臼之事<lb/>
率親爲之貧居陋巷中破屋蕭然不蔽風雨而弦誦之聲不絶也元卿少<lb/>
有逸才讀書有後先不欲速成詩文閑適似其爲人客至淸談終日人不<lb/>
敢以俗事浼之與同郡田德秀齊名號王田評者謂規製宏博王不及田<lb/>
而瀟灑無塵土氣田亦非王比也元卿甞有詩寄予関中云千里吕安思<lb/>
叔夜二年社燕伴秋鴻賦梅花云漢宫月下三千額好在春風一抹痕哭<lb/>
吾兄敏之云蘭逕水流三月暮桂林風落一枝春古詩尤蕭散有自得之<lb/>
趣兵火中皆亡失之矣𥘉用之聞北兵入塞即以吾州爲不可守去之太<lb/>
<pb n="KR4h0069_SBCK_007-20a"/>
原五年不敢歸貞祐二年州破死者十餘萬人而用之亦以是日病殁於<lb/>
太原較其時皆三月三日巳時也人謂用之先見固可稱然生死定數亦<lb/>
自不能免云元卿父殷之後與其兄居于平晉之金城里明年兵復至兄<lb/>
𬒳害元卿欲収葬之時㳺騎充斥親舊勸勿往元卿持不可曰兄死不收<lb/>
留此身欲何用耶流涕而去㝷亦𬒳禍時人甚哀惜之元卿長予一月死<lb/>
時年二十七矣<lb/>
　　　　春宵<lb/>
風尖月細春猶淺酒冷燈昬夜向深人在西軒愁不寐十年間事緫經心<lb/>
　　　　元氏桂軒爲敏之賦<lb/>
簾捲堂前桂子凉一軒燈火夜𥘉長月中春好元無價天上風來别有香<lb/>
棠棣一家同映秀詞林百丗繼餘芳閑花野草空無數掩盡人間獨擅埸<lb/>
　　　　江村風雨圖<lb/>
秋風槭槭澹林暉煙靄昬昬失翠微一叚蓴鱸江上興蓬䆫岑寂夢魂飛<lb/>
　　　雷琯<lb/>
琯字伯威坊州人以薦書從事史館調八作司使慱學能文時輩少有及<lb/>
<pb n="KR4h0069_SBCK_007-20b"/>
者并州人李汾與伯威同在史館以髙蹇得罪伯威作詩送之頗譏翰林<lb/>
諸人不能少忍至與一書生相角逐使之狼狽而去有郎君未足留商隱<lb/>
官長從教罵廣文之句又云明日春風一柸酒與君同酹信陵墳人甚稱之<lb/>
　　　　信陵館酒間<hi>二首</hi>
閑過信陵飲有懐信陵君君去日巳逺誰怜抱関人徑携一壷酒往酹公<lb/>
子墳墳科乆巳平墓木幾爲薪泉扉鎻長夜千載不復晨昔與賢俊㳺今<lb/>
爲狐兔隣豪貴竟安在念之心紛紜有生㑹歸盡但恐後無聞此意不可<lb/>
必且醉梁園春<lb/>
維昔有迂叟樹桐彼髙岡殷勤爲封植遂欲棲鳯凰桐生日巳長鳯來殊<lb/>
未央維鳯覧德輝非時詎來翔枝幹枯以死志願終莫償憶在西周𥘉飛<lb/>
下𡵨之陽裴回不能去和鳴聲鏘鏘文王旣巳没千載徽音亡咄爾叟何<lb/>
爲而欲發其光空令枯株上日晏啼鶖鶬<lb/>
　　　　客有自関輔來言秦民之東徙者餘數十萬口携持負戴絡繹<lb/>
　　　　山谷間晝飡無糗糒夕休無室廬飢羸暴露濱死無幾間有爲<lb/>
　　　　秦聲冩去國之情者其始則歷亮而宛轉若有所訴焉少則幽<lb/>
<pb n="KR4h0069_SBCK_007-21a"/>
　　　　抑而悽厲若訴而怒焉及其放也嗚嗚焉愔愔焉極其情之所<lb/>
　　　　之又若弗能任焉者噫秦予父母國也而客言如是聞之悲不<lb/>
　　　　可禁乃爲作商歌十章倚其聲以紓予懐且俾後之歌者知秦<lb/>
　　　　風之所自焉<lb/>
扶桑西距若華東盡在天王職貢中一自秦原有烽火年年選將戍河潼<lb/>
春明門前㶚水濵年年此地送行頻今年送客不復返卷土東來避戰塵<lb/>
盡室東行且未歸臨行重自鎻門扉爲語畫梁雙燕子春來秋去傍誰飛<lb/>
㶚水河邊楊柳春柔條折盡爲行人只愁落日悲笳裏吹斷東風不到秦<lb/>
纍纍老稚自相携側耳西風聽馬嘶百死纔能到関下仰看猶似上天梯<lb/>
上得関來似得生関頭行客唱歌行虚巖逺壑互相應轉見離郷去國情<lb/>
前歌未停後迭呼歌詞激烈聲嗚嗚天下可能無徤者不挽天河洗八區<lb/>
折來㶚水橋邊柳盡向商於道上栽明年三月花如雪㑹有好風吹汝廻<lb/>
行人十歩九盤桓巖壑縈廻行路難忽到商顔最髙處一時揮涙望長安<lb/>
西來遷客莫回首一望令人一斷魂正使長安近於日煙塵滿目北風昬<lb/>
　　　　陽夏懐古<lb/>
<pb n="KR4h0069_SBCK_007-21b"/>
短衣匹馬西北來十年去國隨風埃解鞍呼酒歌一曲玉鞭倒捉𫾣金罍<lb/>
君不見項王臺昔時崔嵬今巳頽秋風蕭瑟吹草萊又不見漢王城昔時<lb/>
岧嶤今巳平寒煙寂寞啼鼯猩牧童擡頭學楚聲野老扶犁城上耕耕勢<lb/>
不斷楚聲哀行人欲去還徘徊劉項英雄安在哉人間俯仰易陳迹聞身<lb/>
徤在須銜柸<lb/>
　　　　龍德宫<lb/>
紫簫吹斷綵雲歸十二樓空盡玉梯綵仗竟無金母降仙𥚑猶憶化人携<lb/>
千年洛苑銅駞怨萬里坤維杜宇啼莫倚危欄供極目斜陽更在露盤西<lb/>
　　　　南國<lb/>
南國春生江水肥烏檣風扇錦㠶歸吴兒日暮棹歌發驚起鴛鴦相背飛<lb/>
　　　　古意<hi>四首</hi>
美人傷獨宿窈窕春閨深素手卷翠𬒳當䆫調玉琴危絃奏苦調淸歌抗<lb/>
哀音絃絶歌復咽起作薄命吟妾如朱槿花含英愁晏隂郎如靑銅鏡照<lb/>
靣不照心不怨不照心但惜飛光沉且留連理枕莫捲合歡衾儻君回餘<lb/>
輝歡盟尚可㝷<lb/>
<pb n="KR4h0069_SBCK_007-22a"/>
對酒不能飲拊劒自度曲一唱行路難歌與淚相續朝爲楊朱泣暮作阮<lb/>
藉哭古道盡荆棘新蹊苦薋菉曲行違吾心直行傷我足曲直無適從昂頭<lb/>
羡鴻鵠<lb/>
綿綿菟絲草濯濯檉樹枝結根偶相值引蔓纒綿之春風一披拂柯葉含<lb/>
榮滋弱質附美蔭百齡誓不違淸商忽用事霜颷䬃巳凄豈意百尺條同<lb/>
此寸草萎委蔓失所託憔悴徒傷悲知君無歳寒何用相因依<lb/>
賢王悲墜屨賢婦念遺簮重在不忘故微物何所欽嗟我昔㳺友雲路揚徽音<lb/>
詎念宿昔好棄擲各飛沉昔如膠投漆今如辰與參桃李雖成蹊諒無松栢心<lb/>
　　　王亳州賔<lb/>
賔字德卿亳社人貞祐二年進士由虹縣令入爲尚書省令史壬辰京城受<lb/>
圍亳州爲單父軍楊春所據春以事出德卿與故譙縣尉王進反正朝廷<lb/>
授進集慶軍節度使德卿同知使事明年夏六月車駕幸蔡道出于亳德<lb/>
卿逆謁上與語慰勞者乆之詔行六部尚書事仍賜丗爵後數日部曲崔<lb/>
七輩以軍食不給送欵執德卿與副使吕鈞往市中鈞且行且拜泣涕不<lb/>
休德卿毅然無所屈大呼曰但殺但殺不能從汝也是日遇害德卿學詩<lb/>
<pb n="KR4h0069_SBCK_007-22b"/>
甚力故所得亦多如風生傳令箭星落受降城烟外暮鐘催倦馬林間殘<lb/>
照聚歸鴉倉小軍爭米村荒虎食牛又贈剛上人云楞嚴讀罷爐煙冷澹<lb/>
坐山堂閱丗人言懐云功名不到書生手坐撫吴鈎惜壯圗題馬丘寺壁<lb/>
云落葉擁䆫僧入靜孤燈穿屋客吟秋人甚稱之<lb/>
　　　　衛真道中<lb/>
毳𫀆落托又西征陌上東風小雪晴草色換回原燎黒冰澌消入水痕淸<lb/>
年華荏苒心情减邊事倉皇夢寐驚早晚渦南傳吉語一犁煙雨趂春耕<lb/>
　　　　舟中<lb/>
河伯夸秋漲舟人徤晚凉櫓聲揺落月山氣鬱蒼蒼<lb/>
　　　　除夜<lb/>
落托功名挽不前圍爐兀坐夜蕭然臘殘畫角東風裏春到梅花小雪邊<lb/>
守得歳來慵攬鏡送將窮去自裝舩平明點撿人間事只有詩魔似去年<lb/>
　　　李夷<lb/>
夷字子遷後改名倵宛丘人苦於作詩賦古鏡云盤盤古皇州夢斷繁華<lb/>
歇一鞭春事忙耕出壠頭月土蝕背花昬蹄涔駭龍蹲須髯怒欲張縮手<lb/>
<pb n="KR4h0069_SBCK_007-23a"/>
不敢捫又云壽光閱人多曽有此客否欽叔諸人甚愛之<lb/>
　　　　贈國醫張子和<lb/>
禁籞喧喧以字行粗工往往笑狂生天將借手開金匱雲本無心到玉京<lb/>
歌嘯動成千日醉留連翻厭五侯鯖祝君莫觸曹瞞怒丗上青黏要指名<lb/>
　　　　古劒<lb/>
古柵崖摧老雨天忽驚神物茁蒲然蛇呑元氣蟄千載龍逐奔霆脫九泉<lb/>
逆首未歸豪馘裏鋏歌聊發慨彈邊物猶屢出爲時用撫匣澘然惜壯年<lb/>
　　　　書淵明傳後<lb/>
南渡龍孫角秃顚不甘橫斃寄奴弦一襟義氣麾周粟滿簡淸風削宋年<lb/>
雪徑低廻松落落霜籬徤羡菊鮮鮮時屯謐輩輕頽節顔厚吾家草木賢<lb/>
　　　郭邦彦<lb/>
邦彦字平叔本鄠縣人僑寓陽翟遂占籍焉興定五年進士調永城簿以<lb/>
退譲見稱生丗不幸處于頑囂傲三者之間鬱鬱不自聊年未四十而死<lb/>
寄庵先生愛其詩甚嗟惜之<lb/>
　　　　秋夜聞彈箜篌<lb/>
<pb n="KR4h0069_SBCK_007-23b"/>
露重花香飄不逺風微梧葉落無聲倡樓何處教新曲夜靜月髙弦索鳴<lb/>
　　　　村行<hi>三首</hi>
棗花𥘉落路塵香燕掠麻池乍頡頏一片雲隂遮十頃賣瓜棚下午風涼<lb/>
芹葉蘆花岸兩邊釣溪石畔落孤鳶小畦引入平流水麻桿森森巳拍肩<lb/>
豆葉芃芃麻葉光稙禾得雨又催黃田家樂事誰真得牧子行歌醉叟狂<lb/>
　　　　酒醒<lb/>
少年驕氣緫消磨萬事紛紜夢裏過三載自持葷食戒一心還𬒳性宗魔<lb/>
凌煙閣上榮名好聚窟洲邊樂事多今日酒酣都忘却亂吟俳語作狂歌<lb/>
　　　　讀毛詩<lb/>
含氣有喜怒觸物無不鳴天機泄鳥迹文字從此生誰言土葦器聲合天<lb/>
地淸樸壊犧氏瑟巧露媧皇笙末流不可障聲律隨合并徧讀蕭氏選不<lb/>
見真性情怨刺雜譏罵名曰離騷經頌美獻謟䛕是謂之罘銘詩道𥘉不<lb/>
然自是時代更秦火燒不死此物如有靈至今三百篇殷殷金石聲漢儒<lb/>
各名家辯口劇分爭康成獨麾戈諸儒約連衡祭酒最後出千古老成精<lb/>
我欲讀爾雅不辨螯蟹名尚憐沈謝輩滿篋月露形孔徒凢幾人入室無<lb/>
<pb n="KR4h0069_SBCK_007-24a"/>
長卿三子論性命舉丗爲譏評白首草太玄才得覆醬罌不如匡鼎說愈<lb/>
笑人愈聽<lb/>
　　　史學<lb/>
學字學優延安人兄才字才長住太學有聲學優正大中省試第一人釋<lb/>
褐舞陽簿辟盧氏令卒官妻李氏國𥘉河南尹成之孫女小詩殊有思致<lb/>
學優甞客京師有所眷乆而不歸李作詩寄之云百年風樹底誰淚到君<lb/>
前學優得詩即日命駕<lb/>
　　　　陪陳彦丈謁筠泉榮上人　才長<lb/>
強隨禪客到西禪竹栢團靑䕃石泉一首小詩吟不就閑情元在落花邊<lb/>
　　　　宫詞　學優<lb/>
寳帶香構水府仙黃旂綵扇九龍舩薫風十里瑶華㠀一派歌聲唱採蓮<lb/>
　　　　黙翁溪山撗幅<hi>黙翁龐都運才卿自號</hi>
五雲雛鳯下遼天來作金鸞翰墨仙詩酒償殘鸎館債簡書薰破鹿門禪<lb/>
自怜歳月塵中老盡攬溪山筆底傳短草踈林秋一幅典刑人物記當年<lb/>
　　　　李道人崧陽歸隱圖<lb/>
<pb n="KR4h0069_SBCK_007-24b"/>
石壁城頭夜斬関軟紅塵底曉催班道人一笑那知許門外淸溪屋上山<lb/>
　　　　晩梅<lb/>
孤根春半恰春回剛逐夭桃艶杏開蝶子蜂兒應有語東風元不爲渠來<lb/>
　　　　七夕<lb/>
箱牛廻馭錦機閑天上悲懽亦夢間月夜竝肩人不見蕭蕭風葉滿驪山<lb/>
　　　　醉後<lb/>
觀魚暫覺心差樂化蝶元來夢亦忙得似醉中都放下春風自與百花香<lb/>
　　　　過太室<lb/>
三輔祥開表聖期三呼夭壽與天齊殿栖碧瓦仍唐制洞鎻蒼苔失漢題<lb/>
柱玉巳聞安廟祏劒鋒重爲剪撐黎升中剰有辭臣賦滿望鸞旂鳯蓋西<lb/>
<hi>玉柱卓劒二峯名</hi>
　　　侯冊<lb/>
冊字君澤以門資仕與杜仲梁張仲經劉京叔㳺用是得名甞作樂府云<lb/>
玉堦春草傷心碧錦瑟華年過眼空又云千金買斷靑樓月爛醉桃花扇<lb/>
影風人多愛之壬辰歳病京師圍中作詞云廻首鳯凰城下路人不見月<lb/>
<pb n="KR4h0069_SBCK_007-25a"/>
茫茫明日君澤死其後京城亦丘墟矣<lb/>
　　　　寒食<lb/>
交㳺零落葉辤柯歳月崢嶸馬注坡燕子不來寒食過滿城風雨落紅多<lb/>
　　　　醉中<lb/>
爛醉歸來驢失脚破靴指天冠倒卓起來白眼望靑天狂氣崢嶸無處着<lb/>
陶潜止酒意有在餔糟醊醨良未害君看謝奕對桓温得失老兵何足怪<lb/>
螟蛉蜾蠃待二豪飲中寜有山家濤平明徑訪陳驚坐相對春風把蟹螯<lb/>
　　　　學古體<lb/>
桐風吹月烏啼井蟾波濕露沉雲影素絲牽玉轉泉華美人睡覺燕支冷<lb/>
銀鉤掛簾北䆫曉翠鬟臨鏡雙鸞小黃衫少年望不來寂寂庭堦滿春草<lb/>
　　　　昨朝<lb/>
昨朝巳作春歸辤今日還成送客詩客子春光俱不見落花寂寂閉門時<lb/>
　　　　楚宫<lb/>
離宫樓閣與天通暮雨朝雲入夢中回首舊時歌舞地女蘿山鬼泣秋風<lb/>
　　　王元粹<lb/>
<pb n="KR4h0069_SBCK_007-25b"/>
元粹字子正初名元亮後止名粹平州人系出遼丗衣冠家年十八九作<lb/>
詩便有髙趣性習專固丗事不以累其業故時輩無能當之者正大末用<lb/>
門資叙爲南陽酒官遭亂流寓襄陽襄陽破隻身北歸寄食燕中遂爲黃<lb/>
冠師有十月風霜侵病骨數家針線𥙷殘衣之句親舊有怜其孤苦欲爲<lb/>
之更娶者子正業巳髙舉主太極道院竟不能自返年四十餘癸夘九月<lb/>
病卒詩人淄川楊叔能挽之云匹婦主中饋雖貧生理存五言造平淡隻<lb/>
影臥黃昬謾下陳蕃榻虚沾文舉尊北平家丗絶銜恨入荒原從弟鬱亦<lb/>
攻詩方之其兄蓋商周矣<lb/>
　　　　春日<hi>時年十八</hi>
春日何慘慘春雲何隂隂桃李都未花况乃餘寒侵乆在城市居而無人<lb/>
見㝷讀易了一編靜見天地心貧士寡徒侣古來非獨今<lb/>
　　　　臨髙<lb/>
客子臨髙秋思生碧山無際暮雲撗但看八月草木落未見中原塵坌清<lb/>
流景暗徂人易老故園何在夢頻驚樽中有物同誰盡正要相看醉膽傾<lb/>
　　　　葉縣贈李長源<lb/>
<pb n="KR4h0069_SBCK_007-26a"/>
相見各異縣歳暮風霜淸三日同眠食深見故人情借問何所歴大梁與<lb/>
秦京悠悠川途永冉冉歳月傾子當東北馳予亦西南征人事相羈束何<lb/>
時當合并聊斟昆陽酒爲澆胸次平岀處固難必勉哉崇令名<lb/>
　　　　送李文起令鄜城<lb/>
好去鄜城宰當途有薦章長才試縣邑嘉政寄循良逺路連秋草征衫帶<lb/>
夕陽濟時公等在吾欲泛滄浪<lb/>
　　　　九日<lb/>
慿髙一望客心傷風景蕭條是楚郷飛鴈欲歸何處去幽花還似昔年芳<lb/>
詩因感物聊成詠酒爲隨人強舉觴十載蹉跎身事晩毎逢佳節轉凄凉<lb/>
　　　　壽李長源<lb/>
匹馬短衣看此行看君誰信是書生聽詩未覺秦川逺何劒常懐晉水淸<lb/>
一飯見哀韓信恥千金爲壽魯連輕壯年休洒新亭泪且爲江山灌巨觥<lb/>
　　　　旅次<lb/>
旅次渾無定生涯亦漫勞病求方士藥寒憶故人袍避俗惟黃卷忘憂但<lb/>
濁醪柴門多落葉昨夜朔風髙<lb/>
<pb n="KR4h0069_SBCK_007-26b"/>
　　　　西山避亂三首<lb/>
蒼山多回互四望令人迷過午日巳煖殘雲融爲泥路滑不可進弱葛愁<lb/>
攀躋老㓜委溝壑不如犬與雞嗷嗷同行子手中各有携汲澗爲飲食架<lb/>
木爲巖栖夜半三四驚翁媪禁兒啼念我長病母亂離隔東西<lb/>
野宿不得曉飛霜沾敝𫀆空山凝寒色天邊星月髙憶昨離鄂城數家同<lb/>
遁逃穿林恐相失前後聞呼號避亂但欲逺焉知登頓勞俯臨萬仞壑性<lb/>
命輕鴻毛<lb/>
靑靑道邊麥知是誰家田山田固巳薄榛石復相連旁有破茅屋日入不<lb/>
見煙借問舊居者聞亂巳西遷平生苦淪薄對此増慨然甲兵暗宇宙誰<lb/>
能安一㕓愁憂無從訴仰靣視蒼天伐木南澗底雙鹿過我前<lb/>
　　　　還鄂城舊居<hi>四月六日作</hi>
南風兵塵逺病客返舊居入門顧西壁書籍亦無餘數口共嗷嗷日事將<lb/>
何如屋破未暇葺草滿須當鋤昔去季冬末今來孟夏初深媿資用絶時<lb/>
時煩里閭<lb/>
　　　　經廢宅<lb/>
<pb n="KR4h0069_SBCK_007-27a"/>
誰家住宅北山隈亂後逋人尚未回惆悵門前是官道臨風一樹杏花開<lb/>
　　　　登鄂城寺樓<lb/>
亂後行藏豈自由此身雖在病兼憂一杯徒積黃泉恨四壁難爲白日謀<lb/>
數極乾坤見中否跡隨溝壑恐長休可怜海内干戈滿獨對江山倚寺樓<lb/>
　　　　八月二十三日夜走西山<lb/>
婦病不能進兒啼不肯行蒼茫荒野外北風鼔鼙聲老㓜夜中逃失路入<lb/>
榛荆月出天欲曙山頭烽火明鄧卒一戰潰敵勢遂縱橫昨朝使帖下主<lb/>
將亦還營嗷嗷二十載何時見昇平我生值丗亂丗亂難爲生<lb/>
　　　　哭李長源<lb/>
十月西來始哭君山中何處有孤墳以才見殺人皆惜忤物能全我未聞<lb/>
李白歌詩堪應詔陳琳書檄偶從軍窮途無地酬知巳㑹待升平緝舊文<lb/>
　　　　襄陽七絶句<lb/>
江雨初晴江漲發凉風吹水波浪開日暮津頭聞打鼔越商巴賈卸舩來<lb/>
街頭魚米近頗貴縮項長腰最可珍江東蓴鱸亦何好能令張翰稱逹人<lb/>
近值喪亂棄中原南來亦復著南冠吾家舊井峴山畔野老謾作北人看<lb/>
<pb n="KR4h0069_SBCK_007-27b"/>
襄陽城府自古雄千甍萬瓦當晴空短衣少年何處客相邀一醉楚樓中<lb/>
城東大堤堤上頭何處女郎同岀遊紫蓋留連不歸去唱歌日暮傍汀洲<lb/>
江上小兒誇善没一日入水知幾回汝曹未有機心在縁底鷗鳥不飛來<lb/>
歎息耆舊不復見欲問土風誰爲陳羊公遺碑武侯廟江邊酒家說向人<lb/>
　　　　武侯廟<lb/>
武侯祠廟南山曲苔滿荒碑不堪讀客子登臨又一時秋色蒼蒼入喬木<lb/>
天下不可無竒材千年精爽安在哉孤吟裴回不忍去寒日欲下悲風來<lb/>
　　　　萬里<lb/>
萬里江山動楚吟異郷風物長年心孤身轉覺乾坤窄往事空驚歳月深<lb/>
木落髙城初過鴈霜飛幽舘夜聞砧蹉跎未就東逰計醉後悲歌淚滿襟<lb/>
　　　　醉後<lb/>
雲自無依鶴自孤此生誰信有窮途干戈二十年來客留得殘骸傍酒爐<lb/>
　　　　丹陽東樓<lb/>
仙人樓居避蒸濕東樓縹緲群仙集風吹髙栢影在衣忽驚滿坐蛟龍入<lb/>
日晩留連共一觴歸來如夢海生桑片雲送雨山頭黒傍水低飛燕子忙<lb/>
<pb n="KR4h0069_SBCK_007-28a"/>
　　　　東樓雨中<lb/>
水邊人去燕爭泥風動緑荷香滿溪髙樹遶樓遮望眼獨看山色過墻西<lb/>
倚樓人看水東流橋上行人却望樓零落故宫無覔處蕭蕭禾黍滿城秋<lb/>
多年蒼栢拂簷枝燕子飛來語向誰枕簟不防留客住滿樓風雨下簾時<lb/>
雨入溪樓不見山雨晴依舊數峯閑韋郎詩句王維畫好在幽人指顧閒<lb/>
庭中野蔓走靑蛇䆫外萱葵亂彩霞雲漏斜陽雷漸逺東邊飛雨到瓊華<lb/>
好風吹袖覺凉生雨後東溪水面平無數荷蓮看正好却嫌波底亂蛙鳴<lb/>
溝水淸泠樹䕃圎下樓閑歩上樓眠夜來夢裏驚風雨元是松聲到枕邊<lb/>
　　　王鬰<lb/>
鬰字飛伯少日作樂府擬古別離有黃鶴樓髙雲不飛鸚鵡洲寒星巳曙<lb/>
之句人多傳之其後入京師大爲李欽叔所稱與之詩云詩句嫓國風下<lb/>
者猶楚辤贈詩者甚多有云憶昔頴亭見飛伯恍若夢中逢李白又云紫<lb/>
陘仙人今淵雲騎風御氣七尺身又云良金元有價白璧况無瑕又云王<lb/>
郎少年詩境新氣象慘澹含古春筆頭仙語復鬼語只有温李無他人飛<lb/>
伯用是頗自貴重云<lb/>
<pb n="KR4h0069_SBCK_007-28b"/>
　　　　春日行<lb/>
春日飛春野寂紅朋碧友元胎濕東風着意寒食時遊絲粘人困無力小<lb/>
鈴犢車讌堤沙鳯簫驚落瓊英花荒墳頽頽啼夕鴉草荒月黒鬼思家<lb/>
　　　　寄逺吟<lb/>
一封征人書秋㠶瀟湘岸當君髙樓醉憶妾空閨嘆<lb/>
　　　　陽関曲<lb/>
城東車馬巳促裝城西江水靑茫茫緑楊陌上一盃酒離愁慘淡春無光<lb/>
秦樓花映晴煙直誰家少婦當門立金鞭入手紫燕嘶回首飛雲暁山碧<lb/>
　　　　傷别曲<lb/>
蘭臯飛暗塵征車紆去轍長安雖咫尺回首繁華歇故人亭下酒蛾眉眼<lb/>
中血平生慷慨腸忽作柔縧結傳聞紫塞旁秋烽下危堞班超未投筆來<lb/>
瑱空嚼鐡誰能金閨中坐眷姢姢月<lb/>
　　　　長安少年行<lb/>
新月平康金歩蓮靑雲戚里玉連錢誰家年少秋風裏梁甫吟成抱劒眠<lb/>
　　　　楚妃怨<lb/>
<pb n="KR4h0069_SBCK_007-29a"/>
凉風遶樹秋長河絡天碧深宫悄無人月暗莎雞泣<lb/>
　　　　古别離<lb/>
山腰露蕙含天淚江林楓葉秋容醉夫君八月鴈門行碎霜冷印白龍轡<lb/>
憶君挑妾初鳴琴琴中巳有白頭吟朝朝暮暮當時事言之秪足傷人心<lb/>
君不見湘妃二女哭舜時煙筠青玉紅珠滋蒼梧人去百想絶忍交今日<lb/>
生離别生離别情偏重不及雙飛南浦雲落紅寂寂春閨夢<lb/>
　　　　秋夜長<lb/>
秋風嫋嫋吹庭樹傷心一葉隨風去葉隨風去何所之似我年年困羈旅<lb/>
神蟉紆屈泥中蟠青雲未到誰汝怜愁來不寐起視夜斗柄斜指西南天<lb/>
　　　　折楊桞<lb/>
長安二月多緑楊逺信未到龍庭旁佳人中夜抱影坐風䆫泠泠愁思長<lb/>
青天無雲一鏡㓗萬户千門音響絶何人撗笛在髙樓玉龍呌徹春江月<lb/>
　　　　遊子吟<lb/>
短日空裴回流雲自來去茫茫曉野客衣單白露無聲落秋樹<lb/>
　　　　楊翟贈李司户國瑞<lb/>
<pb n="KR4h0069_SBCK_007-29b"/>
洛陽賞盡牡丹春寂寞鈞臺對夕曛手折幽蘭贈行子多情惟有李叅軍<lb/>
　　　　飲宻國公諸子家<lb/>
宣平坊裏榆林巷便是臨淄公子家寂寞畫堂豪貴少時容詞客醉琵琶<lb/>
中州庚集卷終<lb/>
</p>
<p>
</p>
  </div>
</body>
</text>
</TEI>
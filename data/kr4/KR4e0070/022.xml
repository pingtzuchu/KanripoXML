<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>滎陽外史集巻二十二</head> <lb/>
    <p>
<pb n="KR4e0070_WYG_022-1a"/>
欽定四庫全書<lb/>
　滎陽外史集巻二十二<lb/>
　　　　　　　　　　　　　明　鄭真　撰<lb/>
　序<lb/>
　　送知邳州事楊公考滿入覲序<lb/>
吾鄉四明袁先生志衡以宋侍郎潔齋諸孫世家文獻<lb/>
德行問學為後學者師際今聖運徴入京師授知池州<lb/>
府事政事神明洞見幽隠屬縣長貳少所許可獨與建<lb/>
<pb n="KR4e0070_WYG_022-1b"/>
德知縣楊公子方愛厚每於其至府白事親與為賓主<lb/>
之禮公闗西盛族嘗登趙公益陽之門設施舉措皆得<lb/>
諸學問講貫之素公既考覈稱最復職逾年中書奏陞<lb/>
知鳳陽府邳州事適袁以謫過邳公以故人致館榖之<lb/>
禮君子於是知公之厚矣予與袁為親契嘗遇諸淮海<lb/>
上聞其道公之賢咄咄不離口而恨未及識公今年之<lb/>
春公以事至㑹府見諸庠序間容貌之修偉襟度之脫<lb/>
灑文章語言之俊邁髙爽然後知其為故家文獻之盛<lb/>
<pb n="KR4e0070_WYG_022-2a"/>
也未幾公以三年考滿與其倅陳公惟仁旅朝京師其<lb/>
州之僚友與其父老及寓公寄士學校師弟子及閭巷<lb/>
兒童凡數百輩送至東門外五里攀戀不容行至不得<lb/>
已為别則曰公之為政徹於九重非一日矣聖君眷念<lb/>
鄉里其亟還公以慰吾民矣乎予聞而異之意公何以<lb/>
得諸此哉問諸邳人則曰我邳之望治也久矣自公之<lb/>
來一以教化為本而以法律行於其間其於我民咻噢<lb/>
之而督責不加也撫綏之而煩擾不及也是以同僚協<lb/>
<pb n="KR4e0070_WYG_022-2b"/>
恭令行禁止數百里之間雞犬相聞安於生養完聚而無<lb/>
愁嘆困苦之聲矣吾民殆將盡其力役終其身事之不特<lb/>
如河南之願借冦恂而已予於是喟然歎曰詩所謂愷悌<lb/>
君子民之父母者公其庶幾哉夫聖王之治莫重於得民<lb/>
故善政得民財善教得民心得民財者未若得民心之愈<lb/>
也公之得民如此其能以在上之心為心哉迺若簡牘登<lb/>
載所謂農桑學校戸口錢糧云者特其服官守職之常爾昔<lb/>
冉求以政事稱其後得封為下邳公公學聖門者也當君<lb/>
<pb n="KR4e0070_WYG_022-3a"/>
明臣良之時為政在輦轂下考功上奏重瞳昭囬髙爵<lb/>
重禄其不復見於今日乎予因袁先生而信公之為人<lb/>
又因邳人論公治政而喜為天下道也遂著之序以為<lb/>
贈<lb/>
　　送邳州判官陳君惟仁考滿入覲序<lb/>
蘭亭在越郡西南二十里崇山峻嶺茂林脩竹晉人觴<lb/>
詠之故蹟千載一日也士生其地往往詞藻醖藉有永<lb/>
和之風予在元至正間過山隂拜王右軍祠上天章寺<lb/>
<pb n="KR4e0070_WYG_022-3b"/>
閣覽觀山川形勝退歸所寓因識故宋侍郎公之裔陳<lb/>
君惟仁君美容脩髯風神秀朗慷慨論議時方承平讀<lb/>
書著文謂取科第如拾地芥予因服其為人嗣後二十<lb/>
餘年際今聖運予以鄉貢典教臨淮而君亦以六科試<lb/>
藝中選授真定景州東光縣丞道過中都相見有如夢<lb/>
寐逾年以減汰召至闕下覈稅廣信能聲著聞還授邳州<lb/>
判官邳與臨淮皆鳳陽屬邑君以使府期㑹往來不一<lb/>
因得與論宿昔之好君尚氣誼重然諾而吏治尤為精<lb/>
<pb n="KR4e0070_WYG_022-4a"/>
敏邳當大河南北之衝公侯貴臣以王事出入供億無<lb/>
常君上承下姁悉得其歡至於獄訟兩造在廷一言之<lb/>
間情偽以決有經其化導勸誘至於革心悔過者尤多<lb/>
由是三年之間其民皆安樂生養熙熙然詩書禮樂之<lb/>
風而君稱為輔佐之賢矣噫地靈人傑古今美談即君<lb/>
之為人而考其為政可謂不負平昔所期矣山川靈秀<lb/>
之鍾故家文獻之盛其然不其然耶昔漢韓稜為下邳<lb/>
令徴拜尚書遺愛在民廟祀不廢晉王祥為下邳别駕<lb/>
<pb n="KR4e0070_WYG_022-4b"/>
至今傳其孝行善政之得民如此君其何媿於古人哉<lb/>
仰惟聖明在上致理之效有如唐虞以君之佐邳在畿<lb/>
甸之近而治績彰彰如是銓衡上考簡書有程仰黄道<lb/>
之天開瞻聖顔之咫尺所以寵綏而福禄者不在茲乎<lb/>
詩曰既見君子為龍為光此諸侯見天子之詞也邳之<lb/>
士大夫於君之入覲盖有望矣予與君相知為深於是<lb/>
敘其出䖏之正以致其期望之厚云<lb/>
　　送鳳陽行大都督府僉事胡公朝京序<lb/>
<pb n="KR4e0070_WYG_022-5a"/>
鳳陽國家興王之地肇建中都虎旅雲屯周廬千列於<lb/>
是立行大都督府以控馭之建牙視篆上應天樞自非<lb/>
文武英傑熟於韜畧者豈足以當之哉譙郡胡公奉上<lb/>
命來僉督府事當京畿清謐錢榖甲兵夙已具備而公<lb/>
從容折衝文武將吏悉聽號令貝胄琱弓之士帖然衽<lb/>
席之上各思盡力所報而凡係籍為民者皆得以安<lb/>
養樂育於太平無事之域若公可謂賢也已洪武十三<lb/>
年之春聖天子圖治勵精更官定制建五大都督府以<lb/>
<pb n="KR4e0070_WYG_022-5b"/>
統治軍民玉音渙頒趣公入覲盖將増重本兵班聨<lb/>
上衮以節制藩維盟功帶礪也斯不亦盛乎哉夫將帥<lb/>
之才於其治兵以考其成功公忠厚知勇出於天稟值<lb/>
聖運肇開龍飛九五躬屬櫜鞬援桴鼓與諸公周旋軍<lb/>
旅中決竒取勝有如耿恭謙退不伐有若馮異勲名既<lb/>
著聞望日隆上心眷注齋壇授鉞誠有待於公矣乃今<lb/>
佩綬進趨天顔對越堯言湯誥崇股肱心膂之任禁中<lb/>
頗牧指授器使非公其誰耶詩曰思皇多士生此王國<lb/>
<pb n="KR4e0070_WYG_022-6a"/>
王國克生惟周之楨濟濟多士文王以寧鳳陽有司百<lb/>
執事寧不賴公於是哉麾節言邁謹率僚佐以别且進<lb/>
一言為贈<lb/>
　　送鳳陽行大都督府僉事陳公朝京序<lb/>
上在位之十三年詔立五大都督府以統諸衛所以尊<lb/>
國體重軍事也於是僉鳳陽行大都督府陳公奉命朝<lb/>
京盖將盛齋壇之禮以為授鉞之榮焉惟公淮海望族<lb/>
沈機勇畧足以制馭三軍仁心厚德足以撫綏百姓自<lb/>
<pb n="KR4e0070_WYG_022-6b"/>
其早年上逢聖運躬屬櫜鞬與諸將帥出入行陣間六<lb/>
韜三畧堂堂正正迪師中之吉上膚公之奏武階勇爵<lb/>
位望日崇其僉閫鳳陽也髙牙大纛前驅後翼増中權<lb/>
之節制示上將之威儀笑談折衝從容整暇僚佐協恭<lb/>
軍民安堵生養教訓安樂太平而公之令名廣譽日聞<lb/>
於黈旒之上矣仰惟廷陛天開威顔咫尺温語如春以<lb/>
賜以勞衣冠佩綬奉揚對越樞機之任輔弼之功用以<lb/>
勒勲彞鼎垂名竹帛豈不足慰鳳陽羣有司之望哉夫<lb/>
<pb n="KR4e0070_WYG_022-7a"/>
天生五材何能去兵將帥之職安國家定社稷功莫尚<lb/>
焉故武文萬邦為憲周詩所以美尹吉甫也帷幄決勝<lb/>
千里漢史所以稱張子房也公當明良際㑹之時風雲<lb/>
龍虎千載一時也戰多之績視諸古人矣自今以往公<lb/>
其盡心報上與功名相始終哉某以非材謬膺郡寄承下<lb/>
風而被餘光者非一日矣旌騎南轅能不戀戀於中耶<lb/>
謹敘公出處之大以致頌美之誠云<lb/>
　　送鳳陽太守李公歸滑臺序<lb/>
<pb n="KR4e0070_WYG_022-7b"/>
國家設官分職任民生之寄者莫盛於郡守漢帝所謂<lb/>
共治天下惟良二千石者是已今士大夫仕宦於朝得<lb/>
至二千石亦云榮矣責望亦不輕矣求其任䖏京畿慎<lb/>
終如始奉身而退如我滑臺李公者何其少哉鳳陽帝<lb/>
鄉戚里地大物衆號為難治公之來也勤以蒞之敬以<lb/>
行之持之以公平律之以廉潔本之以仁慈寛厚不矯<lb/>
矯以為髙不察察以為明闔郡九州之吏民敬之如神<lb/>
愛之如父令行禁止境内稱治而尤究心學校尊敬賢<lb/>
<pb n="KR4e0070_WYG_022-8a"/>
士探討論議求其所未至由是令譽彰聞咸以為鳳陽<lb/>
置郡以來太守之賢莫公若也公不自矜喜益加慎重<lb/>
逾二年代者至公曰我其免於戾矣四時之序成功者<lb/>
去我將歸隠林泉與猿鶴相主賔矣投牒遂行郡僚佐<lb/>
父老民庶追送淮河上戀戀不忍别有傳輿人之誦者<lb/>
曰煌煌兮中都綿萬代兮基圖煥堯言兮都俞曰我公<lb/>
兮爾守爾居公之來兮五馬繡衣冠兮儒雅坐黄堂兮<lb/>
任民社嵗其有兮祥慶來下湛形神兮至清水之清兮<lb/>
<pb n="KR4e0070_WYG_022-8b"/>
月之明政以成兮民以寧樂雍熙兮盛平駕公車兮結<lb/>
軫驂騑騑兮雙紖望滑臺兮不逺伊近曰公歸兮黙孤<lb/>
村之深隠攀轅卧轍兮公不少留我民之思兮心曷以<lb/>
休淮山曉兮淮水秋溘清風兮公其來逰真聞之起而<lb/>
言曰公可謂得斯民之心矣然公去志已決其若之何<lb/>
哉夫進退一致也進而仕所以行此道也退而止所以<lb/>
全此道也公識進退之宜明仕止之正庶幾於聖人之<lb/>
道者乎輿人之誦豈欺我哉於是退諗諸衆而為序以<lb/>
<pb n="KR4e0070_WYG_022-9a"/>
贈<lb/>
　　送鳳陽府推官劉可成歸長沙序<lb/>
上在位之十有三年命有司求賢良方正之士某遂以<lb/>
薦入京師授鳳陽府推官竊伏私念獄事係民為重而<lb/>
才謭德薄懼不足以稱聖恩既到職因得與前推官劉<lb/>
君可成論交承之契可成長沙名族性姿温厚議論詳<lb/>
懇恂恂然儒者也蒞事鳳陽甫三月餘稽經按律決獄<lb/>
平允其狴犴之嚴扃鐍之固朝夕惟謹視其寒暑燥濕<lb/>
<pb n="KR4e0070_WYG_022-9b"/>
為之洒掃而祓除焉常使囚人安於桎梏而疾癘不生<lb/>
盖以所犯在彼而所施在此於秋霜慘烈之中有春風<lb/>
和煦之意吁是其仁心之存者歟承乏後塵凡簿書成<lb/>
案是非曲直議儗裁決方將資以取益庶幾告新令尹<lb/>
之意焉乃以歸田得請言别能不慨然於中耶夫懷土<lb/>
常物之大情旅次天涯憂虞薦至不如鄉社桑梓之可<lb/>
恭敬止也禄食鼎鍾曳婁朱紫榮耀一時不如布衣䟽<lb/>
食之可安樂長久也勞神州縣莫遑啟䖏不如山林泉<lb/>
<pb n="KR4e0070_WYG_022-10a"/>
石之可從容延佇也然則可成之歸孰得而挽留之哉<lb/>
長沙居三江五湖之中地大物衆為東南上郡有屈大<lb/>
夫賈太傅之遺風自唐及宋人物宦遊之聚若歐陽詢<lb/>
褚遂良沈傳師及致堂胡公平園周公朱文公考亭張<lb/>
宣公南軒道德儀範相望後先數百年來衣冠文獻之<lb/>
澤猶有存者即可成之為人盖可見矣今而脫屣仕途<lb/>
田園歸老用詩書禮樂化湘潭為鄒魯使章甫縫掖之<lb/>
流尊為鄉先生豈非某所望於可成者哉行有日夙所<lb/>
<pb n="KR4e0070_WYG_022-10b"/>
承事者若司獄張彦實府吏某等十有餘人眷戀不忍<lb/>
别請一言以為贈遂不敢以不文辭也<lb/>
　　送潁上教諭徐景顔謁告歸三衢序<lb/>
郷貢進士太末徐先生景顔典教中都之潁上縣逾兩<lb/>
考不調座下執經凡二十人以成績著聞固有貢春官<lb/>
入成均者矣一日慨然曰昔我二親棄捐相繼塟諸縠<lb/>
江之陽而風氣弗完吾親不能以妥寧也失今不圖異<lb/>
曰無以見我親於地下矣遂以改塟告諸有司得報而<lb/>
<pb n="KR4e0070_WYG_022-11a"/>
行過臨淮予以同年之契餞諸水滸告之曰景顔克伸<lb/>
情事庶幾始終無憾矣夫生之膝下一體而分喘息呼<lb/>
吸氣通於親親之安子之安也親有未安子其得而安<lb/>
乎是故事死如生事亡如存人子當致力者也況夫山<lb/>
川兆域體魄之所藏神明之所宅焉者乎且塟地固有<lb/>
當擇者亦有不必擇者惟審其安不安而已自龍穴砂<lb/>
水之術行好事者圖其地之形以售諸人曰某可貴某<lb/>
可富某當貧某當賤聽而信之者往往牽於吉凶於其<lb/>
<pb n="KR4e0070_WYG_022-11b"/>
親之亡有不及時而渇塟者有過時而慢塟者有終其<lb/>
身不能塟者噫獨何心也哉夫富貴貧賤天也我其如<lb/>
天何彼術者之言亦已惑矣景顔謁告改塟其親求其<lb/>
親之安也非惑於富貴貧賤之說也傳曰改塟之禮緦<lb/>
舉下緬也景顔其慎於禮哉窆竁既畢奠祭如儀盍亦<lb/>
念夫我職不可久曠也佔畢之士望之久矣必亟來以<lb/>
慰其心乎使夫留戀鄉土而曰遲遲我行也豈國家所<lb/>
望儒師作成後進者哉景顔行矣見常山可齋陳先生<lb/>
<pb n="KR4e0070_WYG_022-12a"/>
為予問訊焉先生予故人也景顔以予言示之其以為<lb/>
然乎否耶<lb/>
　　送延安府宜川縣黄君孟仁歸莆陽序<lb/>
閩南儒先過化之地自宋以來道學正傳融液漸漬三<lb/>
百餘年於茲矣莆陽在南閩封域之内比屋詩書衣冠<lb/>
之盛比諸鄒魯鄭公獻可朱公原道林公以順在元時<lb/>
皆以科第顯仕化諸郷其門人德器成就為時模範者<lb/>
則今宜川知縣黄君孟仁其一也孟仁之家于莆也嘗<lb/>
<pb n="KR4e0070_WYG_022-12b"/>
領郡太守及縣令聘幣為敎導者十有餘年弟子員䋲<lb/>
䋲有師法出而見用於時者十餘人由是聲譽著聞以<lb/>
其名上之天官孟仁以母老力辭不得已為入京師試<lb/>
藝髙等天官大宗伯張公某大器重之奏諸闕下遂有<lb/>
宜川之命宜川延安屬邑古為丹州宋時西帥經畧之<lb/>
地蕃漢雜居號為難理孟仁撫摩疲瘵斯民愛之若父<lb/>
母然逾五月解職而去過鳳陽郡博士吳先生義孚同<lb/>
門友也為致館榖之禮且賀之曰士大夫得仕非難得<lb/>
<pb n="KR4e0070_WYG_022-13a"/>
遂歸老為難子歸矣其為明哲保身者乎孟仁曰我身<lb/>
不足惜也老母年逾八十慈懷戀戀不能一息寧也始<lb/>
相别時我母流涕言曰我死汝方得還我見汝無日矣<lb/>
幸而我母在焉尚以慰我母之心乎真聞而告之曰士<lb/>
君子立身行已順其理焉爾向之出仕忠也今之歸養<lb/>
孝也忠孝古人所難孟仁其庶幾矣且進退隨時時可<lb/>
進也則進不為榮時可退也則退不為辱孟仁之於進<lb/>
退豈不從容有餘裕者哉莆陽山水之秀甲於閩中壺<lb/>
<pb n="KR4e0070_WYG_022-13b"/>
公之勝蟹井之異好事者以為美談孟仁既歸指其平<lb/>
生釣逰之地徘徊顧盼足以係千載之思矣定省朝夕<lb/>
之暇盡出其師說以淑諸人以惠幸天下後世使莆陽<lb/>
文盛為東南冠其非士君子之所望者哉請以是為孟<lb/>
仁贈<lb/>
　　送開封府杞縣丞洪君仲友歸嚴陵序<lb/>
洪武五年之秋予以眀經應淛江行省郷貢進士舉識<lb/>
嚴陵洪君仲友於稠人中即而挹之氣清神明信其為<lb/>
<pb n="KR4e0070_WYG_022-14a"/>
佳士也既辱膺薦書偕計春官授文學掾來中都之臨<lb/>
淮逾三年而仲友亦以國學生試藝髙等賜綺衣分教<lb/>
臨淮之子弟遂與論斯文之好為至又逾二年仲友召<lb/>
還京師授河南開封府杞縣丞杞在梁宋之郊公侯使<lb/>
客冠盖相望軍輸賦役視他邑為重縣有令有簿仲友<lb/>
盡心其間旦夕集其民咻噢而教誨之其民相謂曰丞<lb/>
我父母也其勿慢凡一政之出一令之施率勸趨恐後<lb/>
縉紳君子以仲友為不負丞矣㑹親王建邸河南百物<lb/>
<pb n="KR4e0070_WYG_022-14b"/>
所儲動以萬計郡府擇司其事者皆曰非洪縣丞不可<lb/>
仲友受命弗辭勾稽探覈出納惟允鳩工之聚實有賴<lb/>
焉考滿慨然曰我何久於此哉家有老母不及時致養<lb/>
我之罪大矣先是其母使季子仲德來為仲友圖婚得<lb/>
陽榖張氏親迎成禮既有子矣適朝廷許在官得代者<lb/>
還里仲友再拜感泣曰聖恩如天莫量臣微克遂所願<lb/>
所謂生死而肉骨者其在茲乎遂及室家登舟過臨淮<lb/>
予酌之酒曰仲友可與論出處矣夫士君子之所由者<lb/>
<pb n="KR4e0070_WYG_022-15a"/>
道而已不合乎道其不媿為人矣乎仲友家世業儒年<lb/>
逾四十學以裕已善以淑人忠足以奉上仁足以恤民<lb/>
孝足以及親君子之道萃於其躬矣故其進也以道之<lb/>
當行退也以道之當止其心之所適志之所安孰得以<lb/>
淺近形容之哉千里征途言遄言邁髙堂白髮朝倚門<lb/>
而夕倚閭也其亟以慰其心乎昔者曽子嘗有言曰我<lb/>
初為吏禄不及釜尚欣欣而喜者樂其逮親也仲友歸<lb/>
養其母以其餘禄奉觴稱夀鄉黨親戚來宴來賀慈孝<lb/>
<pb n="KR4e0070_WYG_022-15b"/>
之情固有感動人者矣傳曰民之秉彛好是懿德仲友<lb/>
之謂乎予與仲友俱淛産為同鄉業春秋為同經任教<lb/>
事為同志而久客淮山望家之想日形夢寐曽不及仲<lb/>
友出䖏之裕如也於其别姑書以為贈<lb/>
　　送開封府鄭州滎澤縣主簿王以仁歸養序<lb/>
國家以興教化為本凡俊選入成均者使分教天下之<lb/>
學於是太末王君以仁以洪武八年之五月奉上命來<lb/>
鳳陽之宿州逾二年還京師授河南開封府鄭州滎澤<lb/>
<pb n="KR4e0070_WYG_022-16a"/>
縣主簿當闗陕要衝道西北而徑東南者率由之以仁<lb/>
年逾弱冠才敏氣銳讀古今書期於適用既至慨然以<lb/>
民生為已任利之未興害之未除躬為之率先其民愛<lb/>
之有如父母㑹親王建藩河南宫府所須瓦實為重以<lb/>
仁領開封府檄司琉璃窑塲土搏色設之工精好完美<lb/>
故上而公侯方伯大臣下而郡守長吏以為非以仁不<lb/>
足以致此咸尊重而禮貌焉三年考滿蒙恩歸里因謂<lb/>
人曰我少失母氏今獨父在耳忝佐下邑在數千里外<lb/>
<pb n="KR4e0070_WYG_022-16b"/>
而我父以道逺不遑就養且遣人以書來俾授室金斗<lb/>
張氏為嗣續之圖今幸挈累以還無一金為夀將耕獵<lb/>
樵採為朝夕甘㫖之供焉予聞而韙之曰此可以慰其<lb/>
親矣夫夙興夜寐無忝爾所生者君子之所謂孝也是<lb/>
故蒞官臨民兢兢業業而清慎自持内慾不萌外邪不<lb/>
入至于一舉足一舉目之間不敢忘其親焉盖所以保其<lb/>
遺體不以利誘之私貽其親羞也彼有墮窳敗業貪墨<lb/>
敗名囊充稇載駭心耀目使其親憂在旦夕者獨何心<lb/>
<pb n="KR4e0070_WYG_022-17a"/>
也哉且得禄以養其親親所樂也禄有厚薄費或不貲<lb/>
而養有不及親亦何憾焉若乃潔身而退不辱不汚有<lb/>
如以仁焉者其父見之懽欣喜恱當何如哉昔宋趙清<lb/>
獻公仕蜀以琴鶴自隨故家文獻論亷介者莫尚焉以<lb/>
仁生清獻公之鄉其聞風而興起者耶予忝教臨淮久<lb/>
縻廪禄不得從以仁而去深竊自媿而嚴陵洪君仲友<lb/>
以予同在淛産求一言為以仁贈予安得以不文辭哉<lb/>
仲友亦國學生為杞縣丞仕止進退與以仁同往來又<lb/>
<pb n="KR4e0070_WYG_022-17b"/>
同舟載庶幾敦始終之誼者云<lb/>
　<lb/>
　<lb/>
　<lb/>
　<lb/>
　<lb/>
　<lb/>
　滎陽外史集巻二十二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>滎陽外史集卷九十七</head> <lb/>
    <p>
<pb n="KR4e0070_WYG_097-1a"/>
欽定四庫全書<lb/>
　滎陽外史集卷九十七<lb/>
　　　　　　　　　　　　　明　鄭真　撰<lb/>
　同年録<lb/>
　　十一月二十一日明州府以諸進士計偕京師設<lb/>
　　燕席歌鹿鳴而勸駕是日禮樂備具正位南向者<lb/>
　　上賓衛閫指揮僉事馮公某張公某坐西東向者<lb/>
　　淛省宣使湯公某沈公某省委官某衛鎮撫某訓<lb/>
<pb n="KR4e0070_WYG_097-1b"/>
　　導胡先生季𢎞趙先生斯盛為之主者郡同知劉<lb/>
　　公某通判王公某鄉貢進士則鄭真郭可學樊餘<lb/>
　　慶黄夢熊顧厪吳振王廷直王用吉孫原仲吳倫<lb/>
　　陳希貢汪義方何操陳仲賢共十有四人由阼階<lb/>
　　升列坐以齒以病弗與者汪瓚罷宴而歸於是眞<lb/>
　　口占絶句詩十首以貽同志云<lb/>
折桂應須到廣寒滿天清露曉漙漙吾儕當為科名重<lb/>
莫作人間朽物看<lb/>
<pb n="KR4e0070_WYG_097-2a"/>
魯史春秋感獲麟凄凉篋笥乆生塵自知投老成無用<lb/>
空作鄉闈第一人<lb/>
十年剪燭向南窓敢向詞壇築受降今日藩侯親勸駕<lb/>
愛看公府肅旛<graphic n="KR1242" url="https://raw.githubusercontent.com/kanripo/KR-Gaiji/master/images/KR1242.png" mimeType="image/png"/>
華堂今日綺筵開濟濟衣冠進士來矯首遥瞻天咫尺<lb/>
五雲紅日滿蓬萊<lb/>
挿花須向少年頭蒼鬢簪花不自羞醉後歸來清夢逺<lb/>
西風萬里月宫秋<lb/>
<pb n="KR4e0070_WYG_097-2b"/>
歌工奏罷鹿鳴詩拍拍盃行到手遲三嵗賓興朝典重<lb/>
諸公何以報明時<lb/>
請得官錢十貫文化工賜與擔頭春長風送上青雲路<lb/>
同作金門獻頌人<lb/>
千里南都忝計偕不容投老向茅齋文章即是經綸事<lb/>
莫道相如祇類俳<lb/>
三千禮樂儗天人金殿當頭定䇿勲韋布總成金與紫<lb/>
好將功業報明君<lb/>
<pb n="KR4e0070_WYG_097-3a"/>
蕭蕭風雨一編書正儗丹梯上石渠禍福總由天所定<lb/>
旁人嗤黠竟何如<lb/>
　計偕録<hi>行程日記</hi>
　　昔盧驤作西征記陸游作征蜀記凡山川道路風<lb/>
　　土人物逺近同異厯厯備載而其年月時日亦所<lb/>
　　不遺後之人有攷焉真忝以鄉貢待選京師足之<lb/>
　　所經目之所見耳之所聞畧記其一二至於情思<lb/>
　　所不自已者率爾見之詠歌言辭淺陋不足以貽<lb/>
<pb n="KR4e0070_WYG_097-3b"/>
　　同志始集以示兒侄名曰計偕録云<lb/>
　　洪武五年十二月二十日明州府命里長張孝禮<lb/>
　　詣諸進士家敦勸上道<lb/>
　　二十一日早詣府中拜别同知劉某通判王可大<lb/>
　　各答拜期望甚至且謂用人之時解元先去可也<lb/>
　　遂詣先聖廟下祝辭云云<lb/>
　　二十二日出甬東别親友<lb/>
　　二十三日别城中親友拜辭府主殿下祝辭云云<lb/>
<pb n="KR4e0070_WYG_097-4a"/>
　　因舉珓环乞靈卦辭以蘇武為言有節毛終見漢<lb/>
　　君王之句<lb/>
　　二十四日告辭城隍廟下見王叔載先生牀頭再<lb/>
　　拜涕淚成别且以青雲黄壤之說為贈至於斯文<lb/>
　　撰述奬厲期待尤見先輩忠厚之意<lb/>
　　二十五日午後登舟夜宿西門<lb/>
　　二十六日晚飯將戒行是夜三更泊高橋張循王<lb/>
　　祠下王宋紹興中興四將之一高宗為烏珠所逼<lb/>
<pb n="KR4e0070_WYG_097-4b"/>
　　航海幸台温王用隠士劉相如計駐兵高橋開門<lb/>
　　迎敵敵至拔寨而去遂為戰功第一慨想舊事成<lb/>
　　詩一首<lb/>
代馬隂山來六飛向南渡北風吹黄沙播蕩滄海暮維<lb/>
王奮孤忠甲兵虓虎駐賢哉劉隠君奇謀吐衷愫青野<lb/>
危橋横一戰分勝負捷書上行在玉音多奬諭信史直<lb/>
筆書昭然勲烈著荒祠河水湄輪桷成朽蠧值茲艱難<lb/>
時誰能起頽仆我生四十年遺容仰平素計偕京闕遊<lb/>
<pb n="KR4e0070_WYG_097-5a"/>
中宵宿霜露福祉思寵綏神靈祈惠顧輕舟暫時移躊<lb/>
躇弗能去<lb/>
　　二十七日泊舟西渡吳進士始來同舟者郭可學<lb/>
　　陳希貢黄自强孫原仲陳仲賢僕從共十餘人成<lb/>
　　律詩一首<lb/>
輕帆飛去彩雲還沙上人呼貢士船敢謂扶揺搏九萬<lb/>
政須禮樂對三千風生衣袖寒相訝月透篷窓夜不眠<lb/>
矯首皇都春色近奉天門外聴臚傳<lb/>
<pb n="KR4e0070_WYG_097-5b"/>
　　後舟王用吉汪義方樊餘慶吳秉彞迤邐同行赭<lb/>
　　山風浪洶洶至文亭暮夜待潮成古詩一首<lb/>
厯厯川途分悠悠嵗華晚簡書有程期去去未可返輕<lb/>
舟泝中流越山青在眼隠君近何如毋煩招折簡<lb/>
　　二十八日早到餘姚與諸進士謁考試官劉彥質<lb/>
　　先生奉書為質先生長身脩髯年登八十與先教<lb/>
　　授為友先生言往嵗越守行鄉飲酒禮吾與令先<lb/>
　　尊同燕席因問訊孫正父先生暨家兄動靜具湯<lb/>
<pb n="KR4e0070_WYG_097-6a"/>
　　延坐論場屋事言閩人孫伯延已在第三名言者<lb/>
　　以其在前朝嘗為進士遂以次而改伯延以為當<lb/>
　　然謝别而去甚稱其文且謂其靜退次謁王漢章<lb/>
　　不值閱堂上校官碑遂登舟晚到通明宿上虞河<lb/>
　　上有懷先壠成古詩一首<lb/>
亭亭西嶴山青烏發奇秘岡巒西北來龍虎相拱衛吾<lb/>
宗今八傳妥靈有餘地先人尤種徳文獻承世懿詩書<lb/>
挿架横捧誦當弗墜科名誠偶爾何足紹遺志翩然京<lb/>
<pb n="KR4e0070_WYG_097-6b"/>
闕遊控辭灑清淚森森竹樹深永永泉石閟封殖在後<lb/>
人顧兹寧勿喟朅來百里餘音容勞夢寐顯親在揚名<lb/>
不才何得致但願早歸來續嗣貽百世<lb/>
　　二十九日除夕遇雨既過曹娥同舟皆起家想成<lb/>
　　絶句二首是夜宿東闗驛飛雪沾面衣為盡濕<lb/>
風雨舟中過嵗除青雲矯首望皇都布袍總是同年者<lb/>
江上還能送酒無<lb/>
小兒捧飯祝添年應道爹爹在客船慈孝由來天所念<lb/>
<pb n="KR4e0070_WYG_097-7a"/>
瀛洲東望思凄然<lb/>
　　洪武六年正月初一日早雪飯後行舟暮至越城<lb/>
　　下律詩一首<lb/>
曹娥江上渡元朝瀛海家山望眼遥謾道花旛菆綺綵<lb/>
誰將綠醑醉瓊瑶碧厓影動雲衣濕銀界光浮雪片飄<lb/>
盛代衣冠朝典重九重神聖仰唐堯<lb/>
　　初二日入越城見錢啟予先生遂登舟出西門有<lb/>
　　懷舊事成古詩一首晚宿錢清江上<lb/>
<pb n="KR4e0070_WYG_097-7b"/>
峩峩越州城古稱勾踐邑風流賀季真鑑湖有遺迹我<lb/>
行正月初俛仰記疇昔粤惟宋南渡衣冠浩如積穆陵<lb/>
居側微名映金枝籍吁嗟保長家舅甥定親戚天意叶<lb/>
人謀大雨遍南隰朝中官客來牲饌羅几席童丱雙立<lb/>
侍英姿見𡵨嶷繼宗入沂<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>冕旒正宸極大統四十年<lb/>
基圖固宗祏桓桓史相君旂常書偉績余參適逢辰勲<lb/>
封隆寵錫世運迭移推江山何厯厯過眼成慷慨清風<lb/>
送舟急<lb/>
<pb n="KR4e0070_WYG_097-8a"/>
　　初三日早過西錢清埧晚宿西陵絶句一首<lb/>
峩峩雙疊翠雲腰戰伐英雄乆寂寥惟有一錢劉太守<lb/>
姓名千古掲雲霄<lb/>
　　初四日風雨渡江寒氣悽冽至新宫橋宿舊主人<lb/>
　　陳店其老嫗言吾家代歇舉人為省元者前有林<lb/>
　　温今有官人至誇為異云<lb/>
　　初五日見李云仲葉教諭言杭學諸生入試事遂<lb/>
　　造學中見訓導常凌盧三君子及金華進士贖藥<lb/>
<pb n="KR4e0070_WYG_097-8b"/>
　　與王生及閻汝賢處送書復到葉國亮監宅送書<lb/>
　　見其壼政云云<lb/>
　　初六日到省中先謁左司遂引至堂上大㕘徐公<lb/>
　　命予獨立去諸人尺餘地且言掲曉時有酒相待<lb/>
　　但得省元亦可何皆不在耶觀汝年紀最長中亦<lb/>
　　在前有司為不愧矣李大㕘亦云有福氣白衣卿<lb/>
　　相無疑遂命製貢士詩及甘露詩歸成二首見後<lb/>
　　云云次見憲僉杜公劉公庭坐啜茶且再論議訓<lb/>
<pb n="KR4e0070_WYG_097-9a"/>
　　奬甚至其可為訓戒者有石闗尊父一事後見王<lb/>
　　經厯茶欵而歸是夜移宿王通判家<lb/>
　　初七日到省房見典吏王修索嚴氏養素軒銘遂<lb/>
　　到學中見諸訓導求先人挽詩是夜雪<lb/>
　　初八日早雪不出諸進士以詩藳見示遂冩養素<lb/>
　　軒銘令張里長送去<lb/>
　　初九日雨出薦稿看所刋程文録考官批語以憑<lb/>
　　給據盖省房紅巻為他人持去故也<lb/>
<pb n="KR4e0070_WYG_097-9b"/>
　　初十日雨不出冩所中程文<lb/>
　　十一日題王用吉所畫紅梅送房主人王通判<lb/>
東風有信過瑶臺姑射仙人月下來底事不持氷雪操<lb/>
也將紅粉暈春腮<lb/>
　　是日王通判以趙仲穆馬求題<lb/>
　　十二日冩詩贄大㕘徐公李公<lb/>
　　貢士詩<lb/>
　　　某等忝以諸生獲與鄉選有司敦勸計偕京師<lb/>
<pb n="KR4e0070_WYG_097-10a"/>
　　　進拜省垣大臣承奬厲期待甚至敢率諸進士<lb/>
　　　賦詩各署姓名齋沐上獻用以歌咏朝廷樂育<lb/>
　　　之盛云<lb/>
周詩乆矣咏菁莪恭覩熙朝進士科蘇子可能忘永叔<lb/>
馬生終不負常何桂宫名送金書喜草閣功成鐵硯磨<lb/>
禮重藩垣承勸駕春風不日候鳴珂<hi>鄭真</hi>
四十相將白髪新忽聞科詔下絲綸萬言䇿獻須當宁<lb/>
三載賓興豈乏人折桂已探明月窟看花還待上林春<lb/>
<pb n="KR4e0070_WYG_097-10b"/>
已知發軔從今日願把丹心答紫宸<hi>郭可學</hi>
丹鳳銜書下九天名科三載盛才賢薇垣日近光華接<lb/>
棘屋雲開姓字聨鶚薦已應騰仕路鹿鳴還復侈賓筵<lb/>
讀書敢負平生志更待吹嘘到日邊<hi>黄夢熊</hi>
桂子秋風一榜開傍人還報捷音來敢云鶚薦騰霄漢<lb/>
空愧鶉衣出草萊喜動薇垣尊上宰光聨奎宿聚羣才<lb/>
同年笑我多迂腐誰識丹衷徹上台<hi>陳希貢</hi>
科詔翩翩下綵雲萬方多士賴陶鈞三千禮樂威儀盛<lb/>
<pb n="KR4e0070_WYG_097-11a"/>
一代文章制作新兔窟秋攀丹桂月蟻盃曉宴紫薇春<lb/>
草茅賤士慙無補獨有丹心答聖人<hi>孫原仲</hi>
泰運天開日月明棘闈濟濟集羣英縦横禮樂三千字<lb/>
浩蕩風雲九萬程秋榜鹿鳴承錫宴春風鵷署儗聨名<lb/>
不才何有匡時䇿千古令人媿賈生<hi>王用吉</hi>
九五龍飛帝業新玉班簪紱盡儒臣棘闈校藝三千士<lb/>
桂籍題名四十人鶚薦書成雲有路鹿鳴歌罷座生春<lb/>
奉天門外臚傳日儗著衣冠拜紫宸<hi>吳倫</hi>
<pb n="KR4e0070_WYG_097-11b"/>
盛時有詔舉才賢奎璧輝輝煥八埏上相恩光埀藻鑑<lb/>
諸公文采燦瑶編鹿鳴苹野春聲洽花映宫袍曉色妍<lb/>
咫尺龍樓承寵渥不才何補聖朝天<hi>樊餘慶</hi>
聖代新開進士科紛紛俊造欲如何高攀丹桂秋風逺<lb/>
坐對青燈夜雨多仙仗儗聫鵷立署華筵曾聴鹿鳴歌<lb/>
五雲門外承恩日佇看珊珊響玉珂<hi>汪義方</hi>
天子文明並帝堯棘闈採擇及芻蕘衷私未有涓埃報<lb/>
寵渥先承雨露饒喜聴鹿鳴來畫省暫隨鶚薦上青霄<lb/>
<pb n="KR4e0070_WYG_097-12a"/>
書生何有匡時䇿㑹聴鳴珂候早朝<hi>顧厪</hi>
天上煌煌耿璧星賓興有詔待羣英秋登棘院紛雲集<lb/>
春宴槐庭聴鹿鳴一代詞章成制作百年禮樂屬文明<lb/>
致君堯舜須賢佐㑹見蒼生頌太平<hi>何操</hi>
盛世文明照上台誕頒科詔聚英才上公喜借薇垣重<lb/>
多士欣逢棘院開寳玉千金諧美價錦機五色詫新裁<lb/>
計偕已覩皇都近欲頌昇平媿不才<hi>吳振</hi>
天開文運耿奎光大比賓興總俊良四海還宗周禮樂<lb/>
<pb n="KR4e0070_WYG_097-12b"/>
百年復覩漢文章雲開畫省光華接春滿金城雨露香<lb/>
自媿不才無寸補願將忠義答吾皇<hi>王廷直</hi>
天開文運耿星奎多士紛紛聚棘闈芸草光浮青竹簡<lb/>
桂花香染碧雲衣百年正遇風雲㑹千里還承日月輝<lb/>
見說上林春似海杏筵笑看錦芳菲<hi>陳仲賢</hi>
　　甘露詩<lb/>
　　　某等忝以鄉試計偕京師進拜省垣大臣承命<lb/>
　　　製甘露詩謹率諸進士同賦各署姓名齋沐上<lb/>
<pb n="KR4e0070_WYG_097-13a"/>
　　　獻用以咏歌朝廷嘉應之盛云<lb/>
聖皇盛徳動蒼旻湛湛神漿慶澤新仙掌不須誇漢苑<lb/>
絲囊何必詫唐人雪脂色瑩瓊盃滑飴蜜香傳寳甕春<lb/>
想見内朝恩遍及洋洋歌頌藹楓宸鄭<hi>真</hi>
九重天子正當陽丹禁曾看玉露凉漢史紀年歌有道<lb/>
唐人祝壽慶無疆詞臣應喜分瓊液尚食還傳進玉觴<lb/>
盛世太平端有象敢將直筆著禎祥<hi>郭可學</hi>
聖皇盛徳動蒼㝠兩見鍾山玉露零絶勝金莖擎碧漢<lb/>
<pb n="KR4e0070_WYG_097-13b"/>
還看寳甕貢瑶廷九原脈脈融甘醴雙闕輝輝現景星<lb/>
盛世禎祥紛莫數史臣傳載簡編青<hi>黄夢熊</hi>
九天甘露降漙漙應作人間異物看不羨蠻方來寳甕<lb/>
絶勝雲表捧銅盤鵷班已遍瓊杯賜黼座還傳尚食餐<lb/>
下士也應沾潤澤便須儗頌上朝端<hi>陳希貢</hi>
聖徳明昭日月齊九天零露玉淋漓金盤曉色分瓊液<lb/>
寳甕春香凍石脂喜見兩年霑惠澤願均四海洗瘡痍<lb/>
太平氣象逢今日自媿無才叶頌詩<hi>孫原仲</hi>
<pb n="KR4e0070_WYG_097-14a"/>
聖化流行海宇安禎祥已得兩迴看脂凝仙掌神漿滑<lb/>
香滿清盃玉液寒萬里銀河秋湛湛九重丹禁曉漙漙<lb/>
太平氣象稱歌頌自媿無才<graphic n="KR0377" url="https://raw.githubusercontent.com/kanripo/KR-Gaiji/master/images/KR0377.png" mimeType="image/png"/>寸丹<hi>王用吉</hi>
聖皇盛徳動蒼穹零露瀼瀼下九重喜看瓊脂凝柏葉<lb/>
從教金掌濕芙蓉班行寵賜玻璃椀尚食香傳瑪瑙鍾<lb/>
太史定應書直筆黎民從此樂時雍<hi>吳倫</hi>
藹藹瑶天曉色晶紛紛甘露濕珠瓔香浮細雪凝來重<lb/>
味比甘飴分外清正是堯廷來寳甕寧誇漢苑濯金莖<lb/>
<pb n="KR4e0070_WYG_097-14b"/>
謹身殿下衣冠集想見稱觴賀太平<hi>樊餘慶</hi>
聖皇布徳被芻蕘天酒淋漓下九霄太史備書青竹簡<lb/>
侍臣上頌紫宸朝香浮寳甕神漿滑色瑩金盤玉屑饒<lb/>
泰象昇平先有兆雍熙還復覩唐堯<hi>汪義方</hi>
聖皇盛徳洽華夷甘露嘉祥奏玉墀色炫金盤濃似酒<lb/>
香傳玉食美如飴景星已見輝雙闕嘉麥還看秀兩歧<lb/>
行聴謳歌興比屋陶唐政治見今時<hi>顧厪</hi>
太平治象格穹蒼兩度神漿見帝鄉尚食捧盃呈沆瀣<lb/>
<pb n="KR4e0070_WYG_097-15a"/>
詞臣執筆紀禎祥松枝柏葉同今古仙掌絲囊陋漢唐<lb/>
指日儗看麟鳳至萬方歌頌樂時康<hi>何操</hi>
聖徳無為被八埏紛紛祥露下瑶天寒香上進瓊盃潔<lb/>
曉氣輕浮玉琲圓共使羣生沾潤澤從知萬里格穹𤣥<lb/>
太平有象書青史何羨前朝頌醴泉<hi>吳振</hi>
玉露漙空凍雪脂聖皇道徳燦光輝日邊湛湛秋初爽<lb/>
雲表紛紛曉未晞想見瓊盃分館閣須知玉食奉宫闈<lb/>
書生目覩昇平象賸有詩篇上紫薇<hi>王廷直</hi>
<pb n="KR4e0070_WYG_097-15b"/>
聖皇盛徳似唐堯甘露瀼瀼下九霄寳甕還多蠻海嶠<lb/>
玉杯曾進紫宸朝應知上帝湛恩沛解使吾民渴病消<lb/>
曉日鵷行承寵賜詞臣執筆儗歌謡<hi>陳仲賢</hi>
　　十三日雨不止跋馬圖與王通判<lb/>
　　十四日隂雨不出張里長自省中送解據來就以<lb/>
　　家書與之晚於街上觀燈值雨而歸<lb/>
　　十五日入學拜先聖值僉憲觀射遂與末坐與三<lb/>
　　訓導為别得先君挽詩冊而歸午後於用達胡惟<lb/>
<pb n="KR4e0070_WYG_097-16a"/>
　　中來訪晚與諸進士周旋街上逺近高下燈燭熒<lb/>
　　煌光明如晝口占一詩為之悵然<lb/>
沙糖米果薦時新今夜吾家少一人客路錢塘相望逺<lb/>
小兒燈下問慈親<lb/>
　　十六日到省房催船因到吳山城隍廟暨梓潼祠<lb/>
　　其籖竹係咸淳年造因問二籖先凶後吉有花錦<lb/>
　　到平川之句門外宋碑一通載賈太傅似道捨田<lb/>
　　事大概言神舊祠在蜀中自蜀破後士大夫順流<lb/>
<pb n="KR4e0070_WYG_097-16b"/>
　　東下者於行在吳山立祠開慶中太傅督師江上<lb/>
　　時向士璧駐夷陵北師南伐太傅命士璧援忠南<lb/>
　　士璧乞靈於神神托巫言看取車攻七月詩士璧<lb/>
　　曰車攻非七月詩也神言後當有驗既而士璧斷<lb/>
　　橋戰勝憲宗晏駕太傅班師穆陵書車攻以賜正<lb/>
　　七月也以為靈驗之碑盖高尚書斯得撰陳文龍<lb/>
　　常楙書篆其序事措辭俱有法度盖宋季文章之<lb/>
　　傑者碑作於咸熙九年時北師已在江上邊報日<lb/>
<pb n="KR4e0070_WYG_097-17a"/>
　　聞而士大夫猶從容文字若平居無事者可為一<lb/>
　　嘅至於終篇大致指先元為冦為敵然而歸附百<lb/>
　　年過而讀者固多而無有碎毁之者其亦未嘗有<lb/>
　　見者耶<lb/>
　　是午與原仲至江頭訪王子逺飲酒麵且附家書<lb/>
　　晚與諸進士周旋街上口占一詩<lb/>
星河移下九天來朶朶金蓮遍地開風外玉環聲雜遝<lb/>
定應仙子降瑶臺<lb/>
<pb n="KR4e0070_WYG_097-17b"/>
　　十七日雨與諸進士買舟出北闗門登岸過楊左<lb/>
　　丞營嘅然有懷古詩一首<lb/>
長營何盤盤云是苗猺洞悲哉楊將軍紛紛甲兵弄劒<lb/>
粧白玉鐔馬鞍青絲鞚短袴百褶裙前鋒誇勇衆戰功<lb/>
稱上多胡為恣貪縦人心失所歸地險焉足用禍機暗<lb/>
中發喧然强敵閧徬徨欲何之宛若蟲鼠甕尚能不辱<lb/>
身一死誠足慟伯氣乆消歇頽基荒草葑我行寒雨中<lb/>
塵沙深沒<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>過眼閱盛衰春風吹過夢<lb/>
<pb n="KR4e0070_WYG_097-18a"/>
　　十八日以不得船釘靴步入省中往返三十餘里<lb/>
　　勞倦之甚<lb/>
　　十九日晴復自北闗門入省中索船帖晚宿館伴<lb/>
　　余安道家<lb/>
　　二十日得順帶船帖以軍粧船遲緩不及遂議買<lb/>
　　舟<lb/>
　　二十一日買舟宿徳勝門外是夜雨<lb/>
歩出北闗門風雲壯行色草枯荒壘深將軍有遺迹十<lb/>
<pb n="KR4e0070_WYG_097-18b"/>
年兵甲餘人烟渺蕭颯際今明盛時車書成混一儒科<lb/>
急需賢山川記遊厯買舟問前途風波如矢激<lb/>
　　二十二日飯後戒行<lb/>
　　二十三日舟行崇徳界中吳人多以船為家成詩<lb/>
　　一首<lb/>
吳船輕輕泊淺沙春風水上長為家吳娘少女雙髻丫<lb/>
浮生不解蠶與麻隔岸兒男十餘嵗慣看波濤作平地<lb/>
船頭日日兩相看船上招呼作夫壻夫壻不比輕薄兒<lb/>
<pb n="KR4e0070_WYG_097-19a"/>
風雲千里長相隨明日掛帆向京口儗向江樓共沽酒<lb/>
　　二十四日過崇徳縣成律詩一首<lb/>
扶桑日出曉氷消滄海東州望眼遥孤堞雲低開百室<lb/>
夾河水滿接三橋樽筵歌舞繁華歇兵甲紛争俊傑銷<lb/>
老嫗舟中作吳語官錢四百荷相饒<lb/>
　　二十五日雨中入嘉興城學中見鮑仲孚馬新仲<lb/>
　　二先生馬先生贈羊背皮官酒二瓶與諸進士共<lb/>
　　享作古詩三首<lb/>
<pb n="KR4e0070_WYG_097-19b"/>
嘉禾古名郡春秋稱檇李遐哉烏喙徒紛紛兵釁起薪<lb/>
胆良苦心足洗㑹稽恥勝負勢不常聖筆昭麟史功成<lb/>
不自安安能謹終始扁舟五湖遊千古高范蠡<lb/>
曉憩北麗門高下望阡陌曩聞嘉禾生禎祥照圖牒煌<lb/>
煌宋阜陵名藩記潛躍懷哉崔府君神靈何赫赫寒雨<lb/>
從天來鳥鳴泥滑滑往事且勿言吁嗟逺行客<lb/>
恭惟陸宣公異才鍾間氣浩蕩風雲期君臣魚水契奏<lb/>
牘千萬言正色抗廷陛風流今尚存像貌嚴享祭我欲<lb/>
<pb n="KR4e0070_WYG_097-20a"/>
往拜之風波恐留滯絲綸五色文千古有餘意<lb/>
　　二十六日過太湖七十二祠入旁出湖至蘇州入<lb/>
　　城過鶴山書院因訪魏俊民彥莊先生書院已廢<lb/>
　　惟門樓巋然獨存其文靖諸孫四壁蕭然所見彥<lb/>
　　莊族兄好古畧言書院興廢之由問虞學士所製<lb/>
　　碑則斷仆為戍士擡去已乆轉過一巷造彥荘家<lb/>
　　不值過三讓至徳廟迫暮不入為之悵然出閶門<lb/>
　　失船所在遂訪本地鎮撫借宿僧舍<lb/>
<pb n="KR4e0070_WYG_097-20b"/>
　　二十七日登舟而行賦懷古一首<lb/>
闔廬城上姑蘇臺東風三月春花開華車紅幰輪轍動<lb/>
滿街人看西施來傾國傾城好顏面笙管酣歌情戀戀<lb/>
卧薪嘗胆良苦心誰道强鄰有勾踐三千鐵甲聲如雷<lb/>
重重樓閣飛塵灰黄池霸氣盡銷歇甬東乞死空徘徊<lb/>
往事悠悠竟千古豪傑紛争何足數假王來卧齊雲樓<lb/>
傲睨凶强卒為虜祇今疆宇歸聖明鼔桴息警風煙清<lb/>
上國輸肝天不逺東風一棹扁舟輕吳中山川看春色<lb/>
<pb n="KR4e0070_WYG_097-21a"/>
美人不見空相憶尚憐三讓有遺風江上黎民歌至徳<lb/>
　　二十八日早到無錫縣<lb/>
　　二十九日晴至常州入城出西門登舟<lb/>
吳船團團如屋裏數尺蘆帆挂烟水船頭烏鵲聲喳喳<lb/>
紛紛行客青天涯天涯悵望知何處玉京咫尺無多路<lb/>
天風雜佩鳴瓊瑶雲中仙子紛相招滄海瀛洲重囘首<lb/>
鶯燕春風自花桞夜深千里夢還家山妻抱子愁窓紗<lb/>
　　三十日舟行常州界是日風水如駛行百餘里成<lb/>
<pb n="KR4e0070_WYG_097-21b"/>
　　海隄一首盖臨行孔昭兄所命也云云<lb/>
　　二月初一日隂飯後到丁閣既登岸以王僕失物<lb/>
　　轉去船上尋索遂獨看行李王僕既至而諸進士<lb/>
　　已前行矣既而王僕辭以擔重予分背席包行四<lb/>
　　五里許得見諸人同稅車子各載一箱至於鄉三<lb/>
　　十餘里所過無高山而平岡逺繞山田野水參錯<lb/>
　　掩映夾路新松長可五六尺許逺近高下蒼翠蓊<lb/>
　　然時日已暮人蹤希絶四望無際遂至埠頭尋宿<lb/>
<pb n="KR4e0070_WYG_097-22a"/>
　　農家夜半風雨大作愁思不寐遂成古詩<lb/>
舍舟問前途長天正寥廓平岡周四圍隠隠若城郭山<lb/>
田隨地成野水浮空濶我行隨轍迹犬牙路參錯僕夫<lb/>
已云痡顧歩前復却買車載行李﨑嶇經澗壑前登松<lb/>
林重飛來雙鸛鶴人蹤何悄然同行嘆蕭索黄昏扣人<lb/>
門鋪茅暫棲泊夜深寒夢醒愁聴風雨惡<lb/>
　　初二日雨不行<lb/>
　　初三日自於鄉買舟主僕二人用三百六十文盖<lb/>
<pb n="KR4e0070_WYG_097-22b"/>
　　自徳勝埧起程用千餘文而行囊已云罄矣<lb/>
　　初四日至京師小南門登岸買飯而食店中暫泊<lb/>
　　行李夜宿羅信言官舍與樓知縣漢原同宿<lb/>
　　初五日移宿陳知事叔明家遂造部中<lb/>
　　初六日雪中到部投供狀詹吕二尚書公畧問所<lb/>
　　業<lb/>
　　初七日雪中到部見鄉人王敬中蔣子杰及陳廷<lb/>
　　學夜宿信言所寓時樓漢原將官肇慶高要知縣<lb/>
<pb n="KR4e0070_WYG_097-23a"/>
　　以詩畱别信言遂用韻以贈<lb/>
碧雲卧蓬島共說觀光好偶然遇計偕悠悠即長道東<lb/>
風春及時望鄉渺天涯故人幸相見足慰千里思樓公<lb/>
世家子文獻誰與比炯炯嵗寒心氷壺貯秋水年華四<lb/>
十霜作縣游南方輕車度梅嶺山川鬰蒼蒼流光若飛<lb/>
梭此别當如何願言樹聲教江漢傳謳歌<lb/>
　　初八日到部中有㫖以舉人年少者於監學培養<lb/>
　　山西十五人淛江十九人鄉中孫原仲何操吳振<lb/>
<pb n="KR4e0070_WYG_097-23b"/>
　　王廷直汪義方吳倫陳仲賢皆在其列見奉化知<lb/>
　　縣洪某因附家書<lb/>
　　初十日入吏部見馬易之子<hi>缺</hi>　　及林原公恭<lb/>
　　十一日入吏部值雪而歸<lb/>
　　十二日大雪筆硯成凍送諸進士入學見王彥南<lb/>
　　夏景文二先生彥貞言孔昭所索文字候成寄去<lb/>
　　十三日雪後寒甚郭可學陳希貢黄自强來就歇<lb/>
　　十四日雪霰交作寒氣益甚<lb/>
<pb n="KR4e0070_WYG_097-24a"/>
　　十五日為人上天師求籙其詞曰<lb/>
彩雲深處鶴翩翩星弁霞裾擁漢仙中使承宣催玉佩<lb/>
禮官奉㫖秩瓊筵篆爐香爇三天啟金劒光開七宿懸<lb/>
下士皈依今已乆願求寳籙養殘年<lb/>
　　十六日雪中杜元亮來得家書<lb/>
　　十七日入吏部再㸃過<lb/>
　　十八日夏尚忠來得家書李云仲言别因附家書<lb/>
　　題趙貴伯扇面一首<lb/>
<pb n="KR4e0070_WYG_097-24b"/>
千里京華客青山入夢來抱琴歸去早流水認天台<lb/>
　　十九日到國子監宿羅先生所寓<lb/>
　　二十日鄉中諸友入試吏部詩題甘棠首章書極<lb/>
　　之敷言是訓是行以近天子之光至為天下王易<lb/>
　　飛龍在天利見大人諸友文皆可讀<lb/>
　　二十一日隂晴題梅一首貽陳知事造都督府因<lb/>
　　見王伯恭遂入吏部<lb/>
山人嵗暮雪中歸折得春紅第一枝莫作尋常桃杏看<lb/>
<pb n="KR4e0070_WYG_097-25a"/>
調羮正在太平時<lb/>
　　二十二日過神䇿衛因觀虎豹豺狼孔雀之屬<lb/>
　　二十三日入吏部與徐尚禋葉有常羅振初郭可<lb/>
　　學游蔣山登寳公㙮問一身大槩得八十籖云宿<lb/>
　　霧浮雲蔽日明迴風掃蕩迥然清共欣險難今消<lb/>
　　散事滅安生福可膺寺僧以為吉卦㙮係匡正宗<lb/>
　　所造周迴深䆳清氣逼人大士金銅為之被千佛<lb/>
　　繡衣登其㙮者生敬想次入崇禧寺見西畨所謂<lb/>
<pb n="KR4e0070_WYG_097-25b"/>
　　帝師者下山駐二碑亭有李陽氷石篆宋孝宗御<lb/>
　　書張魏公撰寳公行業虞黄二公碑文二通其外<lb/>
　　一碑亭有趙世延虞伯生所著皆在載碧珠在欒<lb/>
　　銑事然求之鐘上則無有豈嵗月既深為銅花所<lb/>
　　蝕耶<lb/>
　　二十四日與朱徳常相遇徳常以公事暫寓西華<lb/>
　　門因過其處<lb/>
　　二十五日定海某主簿行附家書午後與夏尚忠<lb/>
<pb n="KR4e0070_WYG_097-26a"/>
　　范敬中遊天界寺周觀畫壁輝耀遂造國學而歸<lb/>
　　二十六日<lb/>
　　二十七日鄉人陳思禮等入國學舉人至堂上㸃<lb/>
　　過<lb/>
　　二十八日尋史恒可聞已歸為之悵然遂造朝天<lb/>
　　宫登冶亭山問飛龍亭則毁棄乆矣<lb/>
　　二十九日夜宿舜言處<lb/>
　　三十日<lb/>
<pb n="KR4e0070_WYG_097-26b"/>
　　三月初一日憶表兄蔣升忠忌日為之泫然<lb/>
　　初二日戎盟魯許和來知崔先生動靜喜甚<lb/>
　　初三日與福建省元陳珪閒坐言本省春秋題兩<lb/>
　　王所兩公如楚其破題云覲王而霸業盛事夷而<lb/>
　　霸業衰珪係前朝淛江舉人與周佑同榜舊名元<lb/>
　　珪<lb/>
　　初四日遇江西省元夏元震治春秋年五十六嵗<lb/>
　　其言試題兩虎牢破云春秋予霸主之服貳始以<lb/>
<pb n="KR4e0070_WYG_097-27a"/>
　　責一國之失地利而終罪諸侯之紊王制其闕名<lb/>
　　饒季讓云春秋罪諸侯之不能保其險而責諸侯<lb/>
　　之據其險其十八名劉季鵬年最少係公是先生<lb/>
　　子孫破云諸侯之失地固春秋之所譏霸主之據<lb/>
　　險亦春秋之所責其十一名陳賢云在已者其險<lb/>
　　不當失在人者其地不當専<lb/>
　　初五日同鄉進士顧厪除給事中因見鄉人契舊<lb/>
　　自濠梁來者劉子中宗紀道善原之章起潛<lb/>
<pb n="KR4e0070_WYG_097-27b"/>
　　初六日見卜元吉<lb/>
　　初七日鄉人試吏部春秋題于洮翟泉詩干禄百<lb/>
　　福書肇十有二州易八卦成列章<lb/>
　　初八日送編修張思魯廬陵張思魯寓居河南以<lb/>
　　進士計偕京師授翰林國史編修官未及三月奉<lb/>
　　㫖歸廬陵上冡賦詩贈别期後㑹云<lb/>
玉堂新賜上方衣江上扁舟許賦歸想見芳筵成孝享<lb/>
青山宰木炫春暉<lb/>
<pb n="KR4e0070_WYG_097-28a"/>
　　初九日見宋景濂贊善先生晚遇答禄御史知屠<lb/>
　　養浩動靜泛論馬易之及詩文遂宿王伯恭家草<lb/>
　　屋二間巵酒留欵侵草一飯而去<lb/>
　　初十日王僕病腹夜半呻吟不已<lb/>
　　十一日<lb/>
　　十二日入禮部見宋先生是日羅振初除濟南肥<lb/>
　　城縣主簿王振辰除平原縣主簿<lb/>
　　十三至十八日以來但為王僕所苦<lb/>
<pb n="KR4e0070_WYG_097-28b"/>
　　十九日早訪鄉諸糧長與韓惟善郡公同宿<lb/>
　　二十日<lb/>
　　二十一日<lb/>
　　二十二日<lb/>
　　二十三日禮部謁貝廷仁諸先生不值<lb/>
　　二十四日雨不出<lb/>
　　二十五日到國學見趙本初錢子予貝廷仁諸助<lb/>
　　教<lb/>
<pb n="KR4e0070_WYG_097-29a"/>
　　二十六日先君忌日以不得在家與祭涕泣嗚咽<lb/>
　　飯後到部聞有中都臨淮教官之除益重逺想<lb/>
　　二十七日到館聞甫家某人死遼東妻守寡而貧<lb/>
　　云<lb/>
　<lb/>
　<lb/>
　<lb/>
　<lb/>
<pb n="KR4e0070_WYG_097-29b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　榮陽外史集巻九十七<lb/>
</p>
<p>
</p>
  </div>
</body>
</text>
</TEI>
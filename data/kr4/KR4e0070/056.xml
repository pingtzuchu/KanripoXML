<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>滎陽外史集巻五十六</head> <lb/>
    <p>
<pb n="KR4e0070_WYG_056-1a"/>
欽定四庫全書<lb/>
　滎陽外史集巻五十六<lb/>
　　　　　　　　　　　　　明　鄭真　撰<lb/>
　祭文<lb/>
　　代祭先墓<lb/>
惟我考妣要安幽宅嵗月不留音容如昔明發寤懐徳<lb/>
報㒺極雨露既濡嘉木春鬱事亡如存曷敢不力惟靈<lb/>
顧歆永錫祉福<lb/>
<pb n="KR4e0070_WYG_056-1b"/>
　　祭土地<lb/>
惟神正直聰明下土是職先隴安寧繄神之力祀報之<lb/>
禮嵗時敢忒尚令百世永以為式<lb/>
　　祭山靈<lb/>
惟神天地精英山川靈氣言念先塋實勤祐庇祀報有<lb/>
嚴敢稽禮制尚令後來永無失墜<lb/>
　　龍王堂祈雨祝文<lb/>
惟神靈化周流風雲倐忽澤遍下土以生以育惟時孟<lb/>
<pb n="KR4e0070_WYG_056-2a"/>
夏三農播植膏雨不時瞻望饑渇禱於祠下敢忘厥職<lb/>
願施甘㴻潤及原隰俾此禾黍其興如浡是種是穫繄<lb/>
神之徳<lb/>
　　祈雨祭龍王文<lb/>
惟神宅是名山神化周洽民以旱告應不踰夕維時不<lb/>
雨有妨農業仰惟靈鍳普遍膏澤俾我畎畝以種以穫<lb/>
國有常報敢墜厥職<lb/>
　　又<lb/>
<pb n="KR4e0070_WYG_056-2b"/>
惟神變化不測膏澤流傳維時孟夏天乃不雨仰惟昭<lb/>
鑒憫此悠然沛然長此稷黍<lb/>
　　代祭陳太丞文<lb/>
嗚呼醫學之傳代不乏人聖道湮㣲孰識其真惟公之<lb/>
學具有源委手澤所存實究乎理早年頴脱自儒而醫<lb/>
當世所望學者有歸起死囘生有叩輒應其施無窮其<lb/>
功孰並孝慈樂和化行於家喬梓之賢棠棣之華上公<lb/>
薦揚暫主教席養素韜光靡就徵辟暮景桑榆希有之<lb/>
<pb n="KR4e0070_WYG_056-3a"/>
年左圖右書燕樂林泉維明有學肇祀三聖嵗久日深<lb/>
庳陋弗稱惟公實徳之紀之綱百廢具興宫墻有光嗣<lb/>
續之賢嚴訓是式教氊從容成此三益旋升於堂音吐<lb/>
琅琅忽焉聞訃寧不䀌傷老我典刑實深仰止死生長<lb/>
别何嗟及矣夀祿在天考終非亡蟄蟄繩繩子孫其昌<lb/>
　　為人作山頭祭文<lb/>
嗚呼生事𦵏祭人子始終之禮也我父生六十有九年<lb/>
溫凊甘㫖不獲自盡奉襄歸里尤以弗克終事是懼今<lb/>
<pb n="KR4e0070_WYG_056-3b"/>
從先志以柩車暫殯於九峯僧舍惟是窀穸之事尚俟<lb/>
蠲吉罪逆不天無所自貸謹以牲饌之奠用伸哀告<lb/>
　　代祭越國夫人文<lb/>
繄惟夫人令儀令徳佐我相君忠輔王室淛河以東民<lb/>
以寧謐大國之封寵承綸綍子姓多賢位列承弼金紫<lb/>
一門榮耀赫奕咸曰耆頤永享天秩薨背奄聞萬家雨<lb/>
泣某等一介微賤無能為役幸托門下遂膺厥職結草<lb/>
之恩欲報㒺極奠祭達誠庶幾昭格<lb/>
<pb n="KR4e0070_WYG_056-4a"/>
　　祭先教授文<lb/>
嗚呼我父之生篤實内充徳行文章蔚為儒宗埀志鄉<lb/>
飲考禮興樂教道有年興起後學老於鄉閭名聞縉紳<lb/>
檄書薦敭錫命明廷嗟我三子嘗侍左右奉命承訓匪<lb/>
敢失後嵗行在辰六十五年謂我将死命其在天遘疾<lb/>
云革氣聚神㑹遺言琅琅倫理所係扣地呼天㒺若有<lb/>
聞死生永訣酸苦悲辛嵗月云徂倏及半載安厝失時<lb/>
罪不可貸先隴之側遺命所營奉柩返葬永奠神靈親<lb/>
<pb n="KR4e0070_WYG_056-4b"/>
長在前義當永别矢詞告哀涕泣嗚咽嗚呼痛哉伏惟<lb/>
尚饗<lb/>
　　山中祭文<lb/>
嗚呼昔我父在日嘗欲於六世祖三九府君之側為歸<lb/>
葬地未及營建而逝追念斯言豈勝殞絶以兹吉辰奉<lb/>
柩車返葬遵遺命也仰惟我父之靈流通昭著百世之<lb/>
下永安窀穸俾我子孫勿替引之<lb/>
　　代祭贈參政文<lb/>
<pb n="KR4e0070_WYG_056-5a"/>
惟公髙年耆徳華表之門實生忠賢作屏大藩煌煌天<lb/>
朝推恩有自顯親揚名既尊而貴位參政柄錫命自天<lb/>
紫誥金花寵及九泉某忝在戚姻實深贊慶一奠之禮<lb/>
曷敢不敬松楸之日桑梓之風百世之下永願無窮<lb/>
　　代祭母文<lb/>
嗚呼我母之喪嵗已五朞屬時多艱返葬失期顧瞻菴<lb/>
居遺植斯在不孝之罪無所自貸維兹吉日宅兆是營<lb/>
后祇發秘砂水闡靈爰奉明神俯就筵几矢詞告誠以<lb/>
<pb n="KR4e0070_WYG_056-5b"/>
奉終始<lb/>
　　下葬祝文<lb/>
南城之陽有原有隰衆水環趨嘉木葱鬱爰卜宅兆龜<lb/>
筮合吉仰惟尊靈永奠窀穸遺澤䕃休百世一日俾我<lb/>
子孫承祀無斁<lb/>
　　造壽藏山神祝文<lb/>
惟神宅是名山顯靈下土兹建夀藏先塋是祔后土之<lb/>
功具有成緒神其相之永錫是祜<lb/>
<pb n="KR4e0070_WYG_056-6a"/>
　　告先廟<lb/>
兹以地媼效靈夀藏肇建百世之下是祔是依仰惟先<lb/>
靈大敷䕃助土石告成山川改觀<lb/>
　　祠后土<lb/>
惟神道化流行威靈昭著山川上下是司是主盛舉之<lb/>
陽肇建夀藏百世祔依松楸有光以兹吉辰将甃土石<lb/>
惟神相之俾有成績<lb/>
　　越國夫人祭文<lb/>
<pb n="KR4e0070_WYG_056-6b"/>
恭惟夫人盛徳慈仁佐輔相國民物同春大國之封寵<lb/>
承帝所紫誥金花鸞翔鳯舞厭世僊游逍遥上天我民<lb/>
之思有淚如泉俯伏告誠稍酬涓滴惟恩惟徳百世㒺<lb/>
極<lb/>
　　九月三日錄先君墓銘副本祭告祝文<lb/>
比以甬東程氏歸自南京附致臨川雲林先生危公所<lb/>
著先君墓銘一通仰惟先君臨終之言夙夜不敢有忘<lb/>
閱六載而始得之其紀事詳實觀者謂無愧詞實足以<lb/>
<pb n="KR4e0070_WYG_056-7a"/>
埀示不朽危公入覲新朝拜翰林直學士出處大節具<lb/>
有公論惟先君之靈有以識之兹因愍忌之辰敬錄副<lb/>
本焚告書篆入石謹當為之尚享<lb/>
　　辭考妣墓祝文<lb/>
真忝以先訓中今嵗淛江省秋試鄉貢進士第一名兹<lb/>
將計偕京師謹用告辭墓下若以先考妣之靈獲保其<lb/>
身歸守丘隴則不肖孤榮幸大矣惟考妣實綏佑之<lb/>
　　告先聖祝文<lb/>
<pb n="KR4e0070_WYG_056-7b"/>
真等忝以諸生獲與鄉選兹将計偕京師上膺寵命異<lb/>
日倘不負吾聖君斯不負吾聖人矣尚享<lb/>
　　告府主祝文<lb/>
真忝以鄉選與名計偕有司敦勸戒行有日山川道途<lb/>
風雨露霜跋履之艱惟神實綏佑之<lb/>
　　告城隍祝文<lb/>
惟神神化流行闔郡是司凡在編𨽻實承綏佑真等忝<lb/>
與計偕戒途有日倘遂言歸敢忘神賜<lb/>
<pb n="KR4e0070_WYG_056-8a"/>
　　風師祝文<lb/>
惟神職司巽位功參化樞播蕩周旋四方八區生物之<lb/>
功禮嚴祀報牲肥酒香敢以誠告<lb/>
　　雷師祝文<lb/>
惟神位司震動徳參乾健威聲所加生物有羡嵗時祀<lb/>
報有禮有儀神斯降止福祉其綏<lb/>
　　雲師祝文<lb/>
惟神功涵變化浮遊太虛為雨為霖生物之功嵗時祀<lb/>
<pb n="KR4e0070_WYG_056-8b"/>
報敢不以禮明靈顧羡錫兹福祉<lb/>
　　雨師祝文<lb/>
惟神功參造化澤及寰宇生物四時洋洋流傳祀報之<lb/>
禮釃酒有藇仰惟明靈誕錫神祐<lb/>
　　境内山川神祝文<lb/>
惟神造化精英山川靈氣宅是畿甸實勤佑庇以祀以<lb/>
報倬有常制酒醴非馨尚鑒誠意<lb/>
　　城隍祝文<lb/>
<pb n="KR4e0070_WYG_056-9a"/>
惟神位正京畿功涵城社祀報之禮以樽以斚風馬雲<lb/>
車神其來下永為民生錫此純嘏<lb/>
　　祭無祀鬼神告城隍祝文<lb/>
欽惟聖朝承古之制厲祀有嚴恩涵泉隧赫赫神靈管<lb/>
轄之司符攝以來九州罔遺其來于于同享飲食俾爾<lb/>
幽㝠無有飢渇<lb/>
　　中都行大都督府祭旗纛神文<lb/>
惟神威靈赫赫職司嚮道肅冠軍容敢忘祀報某等忝<lb/>
<pb n="KR4e0070_WYG_056-9b"/>
分督閫實重本兵禮儀有秩敢布厥誠<lb/>
　　又<lb/>
惟神靈旗直指壯我威武三軍所向戰勝攻取某等欽<lb/>
承帝命叨司督府祀享惟誠爰潔牲爼尚享<lb/>
　　二月戊日社壇祝文<lb/>
　　　大社之神<lb/>
惟神職司坤載澤被黎庶生物之功以稷以黍東作将<lb/>
興釃酒有藇仰惟神靈錫此福祉<lb/>
<pb n="KR4e0070_WYG_056-10a"/>
　　　大稷之神<lb/>
惟神徳契乾心功施坤厚春日載陽俶載南畝有事而<lb/>
祈爰潔牲酒惟神之靈俾嵗其有<lb/>
　　　后稷<lb/>
惟神職司耕稼功及萬世於赫聖朝肇新典制以祀以<lb/>
祈有嚴壇壝黍稷非馨尚鑒誠意<lb/>
　　　勾龍<lb/>
惟神職司下土生物所宜仲春之月有事而祈黍稷牲<lb/>
<pb n="KR4e0070_WYG_056-10b"/>
牷品列多儀普為生民永錫蕃禧<lb/>
　　風雲雷雨師祝文<lb/>
惟神功著兩間澤及萬物飛揚鼓動變化充溢祀事䖍<lb/>
恭嘉牲孔碩佑此民生永世無斁<lb/>
　　山川神祝文<lb/>
惟神一氣所鍾髙下奠域以峙以流功著生植典祀有<lb/>
常壇壝其秩神之格思福佑是錫<lb/>
　　祭無祀鬼神告城隍文<lb/>
<pb n="KR4e0070_WYG_056-11a"/>
於皇天朝仁及幽壤厥類惟多咸使格享仰惟明神實<lb/>
司九邑符攝㒺遺來飲來食無有渴饑沐浴恩賜各生<lb/>
人天魂爽罔滯<lb/>
　　中京行大都督府祭旗纛文<lb/>
惟神氣肅轅門雄武勇烈前軍啓行往無不捷祀報維<lb/>
時牲酒芳潔仰惟神明庶幾享格<lb/>
　　又<lb/>
欽惟聖朝禡牙有祭於昭靈神雄武强毅中京督閫實<lb/>
<pb n="KR4e0070_WYG_056-11b"/>
隆委寄祀報有嚴式遵禮制<lb/>
　　又<lb/>
惟神威武勇烈職司前導三軍克捷荐著功效朝命有<lb/>
嚴以祀以報牲肥酒香敢以誠告<lb/>
　　又<lb/>
惟神威武導揚懋著勲力先聲所向罔不告捷某等忝<lb/>
職中都統兵督府春祀有嚴仰祈福祐<lb/>
　　祭韓唯傳文<lb/>
<pb n="KR4e0070_WYG_056-12a"/>
嗟嗟唯傳而至然耶人之生世有短有修令終歸全吾<lb/>
其何由唯生年二十合巹甫畢未有嗣息而遽云夭折<lb/>
其命耶抑人耶吾不重為痛惜耶生之家世善慶累積<lb/>
氣稟之清姿貌岐嶷幼而知學不事華靡侍坐當隅克<lb/>
循轍軌吾在鄉黨頗以學名生祖若父延禮於庭訓汝<lb/>
經書勸告丁寧更八九年期底於成聖運肇開吾忝進<lb/>
士奉命典教淮山楚水寄生詩篇情莫之既訃告之詞<lb/>
忽其在耳年少健强殞絶迺爾而吾薄宦羇旅去墳墓<lb/>
<pb n="KR4e0070_WYG_056-12b"/>
逺親戚閭里憂病交至安能與造物者周旋終始耶生<lb/>
之父母惟生是恃死當復生寧忍終棄師友訣别義須<lb/>
執手慿棺臨穴媿吾何有念生平時似夢非夢千里緘<lb/>
辭痛當作慟嗚呼唯傳其知也耶<lb/>
　　鄧大夫衞國公祭文為鳯陽府作<lb/>
嗚呼天之生才必以其時際遇聖君龍興開基惟公之<lb/>
生如漢三傑提兵四方豐功盛烈冠豸臺端祿厚報隆<lb/>
肇開公社金劵錫封奉命外廷始終體貌遄歸入覲遽<lb/>
<pb n="KR4e0070_WYG_056-13a"/>
以訃告某等承乏京郡佩仰容儀開國名勲壽考是期<lb/>
今聞喪歸痛傷何極慟哭酬辭靈神昭格<lb/>
　　鳯陽府學禮殿上梁告先聖文<lb/>
兹以禮殿有嚴聿新壯觀斯文萬代妥安神棲某忝司<lb/>
郡府職在作興爰舉修梁用申䖍告<lb/>
　　告城隍土地文<lb/>
惟神職司郡府土功隂庇斯文峩峩校庠載新禮殿修<lb/>
梁蠲吉庀役羣工華構告成神其相之<lb/>
<pb n="KR4e0070_WYG_056-13b"/>
　　上梁告城隍祝文<lb/>
某以不才叨承掌教䝉賢令作成之賜賴諸生補助之<lb/>
私梁棟以興桷榱悉具用致馨香之薦敢言福祿之祈<lb/>
伏願學校興隆室家清吉菁莪樂育願言黽勉以交修<lb/>
采藻詠歌庶幾觀感而興起敢忘居處或負神靈尚享<lb/>
　　祭隴西李恭顯王文為鳯陽衞作<lb/>
惟王帝室懿親王廷碩輔上佐聖明混一海宇竒勲殊<lb/>
績書於旂常帯礪疏封珪組煌煌善慶善積以有賢嗣<lb/>
<pb n="KR4e0070_WYG_056-14a"/>
出将入相功效尤偉榮養鼎鍾夀期百年從容夷猶令<lb/>
終歸全某等忝衞鳯陽聞訃驚怛朝聘瞻戀愴失先達<lb/>
池河之陽巋兹佳城冠佩之藏靈神妥寧牲酒微儀敢<lb/>
申享薦音容儼存錫福有羡嗚呼痛哉伏惟尚享<lb/>
　　同前為臨淮父老作<lb/>
恭惟聖明為天下主必得材傑以為佐輔惟王之生河<lb/>
岳所鍾龍虎風雲千載竒逢任比股肱親同肺腑嗣續<lb/>
象賢将相文武帝眷日深國有老成福禄康寧與享太<lb/>
<pb n="KR4e0070_WYG_056-14b"/>
平訃告忽聞聖心憫惻美諡王封贈賻寵錫池河之原<lb/>
有華新阡淮山拱秀永慰九泉某等忝同鄉社嘗奉顔<lb/>
面夀考百年莫致所願靈旐戾止匍匐以來奠醴饌牲<lb/>
以寫其哀惟王有靈用綏福履衞國庇民百代其祀嗚<lb/>
呼痛哉伏惟尚享<lb/>
　　同前為劉指揮仲海作<lb/>
惟王社稷重臣宫闈近戚輔翼謀猷殊勲異績將相一<lb/>
門金紫赫奕從容歸全盛典寵錫某本以㣲賤伏䝉存<lb/>
<pb n="KR4e0070_WYG_056-15a"/>
䘏比由罪戾以工以役聖恩寛洪幸賜免釋門下之故<lb/>
敢忘盛徳既想音容感深以泣薄奠致誠靈神昭格<lb/>
　　先兄義烏教授先生祭文<lb/>
維洪武十有二年嵗次己未三月戊辰朔越十有五日<lb/>
壬午寓臨淮弟鄭真謹附書次男復昇於五月朔日丁<lb/>
卯以清酌庶羞之奠敢昭告於亡兄金華府義烏縣教<lb/>
諭先生鄭公之靈嗚呼昔我先公實生三子而兄居其<lb/>
長文章行義惟先哲是則是傚縉紳君子以先公為有<lb/>
<pb n="KR4e0070_WYG_056-15b"/>
子矣五十餘年遭家孔艱而傳經講道自任斯文值聖<lb/>
運肇興網羅才俊鄉闈敦迫力辭再三訓導郡學實不<lb/>
得已里閈從容亦或庶幾而以傾險小人楊侃所薦遂<lb/>
至於此道不及行年不上夀山顛水涯幽㝠永隔人之<lb/>
不幸有如是耶某忝同母弟先公之教誓同周旋雖貧<lb/>
無以為家而文獻之緒庶幾不墜洪武壬子以鄉貢計<lb/>
偕京師涕淚為别門户宗祀將兄是望兄在義烏某在<lb/>
臨淮每貽書謂曰吾老不得家居而留滯㣲禄斯命也<lb/>
<pb n="KR4e0070_WYG_056-16a"/>
夫念汝久客淮海五弟又官塞上兄弟天各一方恐溘<lb/>
先朝露終無相見之期矣真時讀之以為此不祥之言<lb/>
以吾兄之美才懿徳天将厚其福祿以遺其祚𦙍寧遽<lb/>
如是也嗚呼兄之言今果然矣不得相守以老相訣以<lb/>
别矣死生晝夜理耶數耶兄固有以知之而真不及知<lb/>
之矣痛矣哉窀穸之事義當任職而教職覊縻告歸弗<lb/>
遂手足之情不能一息忘也嘗慟哭執筆錄兄文行之<lb/>
可傳者凡千六百餘言將告諸當代君子異日遄歸幸<lb/>
<pb n="KR4e0070_WYG_056-16b"/>
得勒銘墓上庶見區區之心矣兹以小祥逺致薄奠併<lb/>
録行狀焚白俾兒子告諸靈筵永念乖暌荼毒如割靈<lb/>
神不昧尚綏佑之嗚呼痛哉伏惟尚享<lb/>
　　先兄大祥祭文<lb/>
維洪武十有三年嵗次庚申三月壬辰朔越二十一日<lb/>
壬子寓臨淮弟鄭真謹附書次男復昇於五月朔日辛<lb/>
卯以清酌庶羞之奠敢昭告於亡兄金華府義烏縣教<lb/>
諭先生鄭公之靈嗚呼吾兄問學行誼擬諸古人肥遯<lb/>
<pb n="KR4e0070_WYG_056-17a"/>
丘園永保貞吉而以憸壬率挽勉强一出學官微祿年<lb/>
及耄老不得在家以死九原之下或見楊侃豈不當重<lb/>
唾其面然修短有數生死何常正命歸全其可以無憾<lb/>
矣日月不留大祥云届教職所覊不得告歸盡手足之<lb/>
誼矢詞一奠逺致誠悃異日幸得告遄尚當圖其不朽<lb/>
焉嗚呼哀哉伏惟尚享<lb/>
　　恭撰大行皇后祭文<lb/>
伏以位並至尊為天下母如月之照比日同明靈轝仙<lb/>
<pb n="KR4e0070_WYG_056-17b"/>
逰萬方仰慕致敬致禮臣子微誠<lb/>
　　皇陵靈星門祝文<lb/>
惟神上紀天文下司闔闢壯觀山陵靈斿出入改創命<lb/>
工仰祈神力幸相其成敢忘盛徳<lb/>
　　皇陵祭告土地祝文<lb/>
惟神職司后土正直聰明神功偉績拱衞山陵奉命改<lb/>
觀載經載營惟神之靈盍相其成<lb/>
　　為廣信千户所祭徐太傅文<lb/>
<pb n="KR4e0070_WYG_056-18a"/>
惟公文武全材生際熈運出將入相上輔明聖開國名<lb/>
勲親王至姻所期夀考百嵗其春天不憗遺遽爾薨背<lb/>
禭典煌煌恩禮兼至可謂生榮死哀也已某等忝守山<lb/>
郡聞訃䀌傷牲酒致誠涕泗其滂嗚呼哀哉<lb/>
　　祭葛知縣文<lb/>
昔先參政太師在宋為中興名臣文獻閥閱東南莫尚<lb/>
焉而公在孫𤣥之列可謂克世其家矣際兹盛明奉鏹<lb/>
寶精幣講論治道天顔對越禮隆寵渥遂有百里之命<lb/>
<pb n="KR4e0070_WYG_056-18b"/>
人皆謂老成重望晚節之榮公侯其復始矣逾年入覲<lb/>
隨班上萬年之夀宴賜以還稱慶未幾而遽以疾訃嗚<lb/>
呼痛哉夫正命考終公之福也民之不淑其若之何柩<lb/>
車旅𦵏致斯文之一慟惟公其鑒之尚享<lb/>
　　祭廣信知府謝公文<lb/>
嗚呼郡守五馬為榮人不易致公一出而得之可謂速<lb/>
矣兩月之間闔郡望治而入覲以還聞有玉樓之召何<lb/>
遽棄人間世也耶士民於是觖望矣返葬建陽永安幽<lb/>
<pb n="KR4e0070_WYG_056-19a"/>
宅送終之禮在夫人所自盡也瓣香一奠以心感心其<lb/>
庶幾乎嗚呼痛哉尚享<lb/>
　　同前代本府史經歴作<lb/>
惟公徳尊行髙一麾出守兩月之間蒞政未乆忝以司<lb/>
幕來相後先謀謨畫諾從容周旋嵗旦入朝天威咫尺<lb/>
拜命以還公遽得疾次於桐廬遂云仙逰存亡迥隔涕<lb/>
泗横流返𦵏閩關潔牲以祭生順死安公其無媿嗚呼<lb/>
哀哉伏惟尚享<lb/>
<pb n="KR4e0070_WYG_056-19b"/>
　　祭府李經歴文<lb/>
嗚呼昔永嘉諸賢與建安伊洛大儒先後相望文章道<lb/>
徳扶持世教流風餘範傳至於今而公以世家名閥際<lb/>
今聖運典司郡幕甫及二年而罹於非辜輾轉艱難擠<lb/>
於死地彼妄訴搆禍者亦獨何心哉某等忝在斯文實<lb/>
同交誼英邁俊爽有不能忘靈魂些招禮當一奠惟公<lb/>
其鑒之<lb/>
　　祈晴文為金太守作<lb/>
<pb n="KR4e0070_WYG_056-20a"/>
雨暘時若此人情所共欲而天道所難必也邇者霖雨<lb/>
過多肅陳忱籲不逾日而霽何天心之克慰夫人也是<lb/>
皆吾神仁愛所及有以成夫化育之功爾謹具牲爼為<lb/>
謝尚賴曰雨曰暘俯順以致大有年之慶果如洪範所<lb/>
謂休徵焉者則神之賜不其大乎尚享<lb/>
　　祈雨文<lb/>
上天澤物曰雨曰暘雨暘時若為國禎祥比在五月淫<lb/>
雨隂曀籲辭告情天為晴霽爰及初秋六月閏餘天復<lb/>
<pb n="KR4e0070_WYG_056-20b"/>
不雨仰望來蘇早田頗登晚禾未及農心惶惶憂思懨<lb/>
悒天之降災由吏不才民實無罪亦可憐哉造化誠難<lb/>
人豈屢凟一雨滂沱庶幾生育伸請於天曰大有年祀<lb/>
報嘉牲敢不潔䖍神司吾民責任亦至一念感通俯鑒<lb/>
誠意<lb/>
　　謝雨祭文<lb/>
六月置閏亢陽不雨田疇龜坼憫此禾黍衆心惶惶瞻<lb/>
仰籲哀慨思明神實與雨偕爰啓靈壇誠祈肅禱民命<lb/>
<pb n="KR4e0070_WYG_056-21a"/>
有闗慿依大造皇穹至仁一念感孚宻雲四郊飛洒沾<lb/>
濡化工斡旋實難非易暮夜傾盆沛然生意早苗既獲<lb/>
憂在晚禾膏澤始終實願滂沱以謝以祈再三有凟保<lb/>
合太和仁慈化育惟神有靈於昭于天爰錫之福曰大<lb/>
有年民以不飢神不乏祀用致誠心奠此牲醴尚享<lb/>
　　祈晴文<lb/>
雨暘時若惟天之賜一或有愆為時之戾乃者六月旱<lb/>
魃為災一忱有請甘㴻大來及兹有秋早禾云穫霖雨<lb/>
<pb n="KR4e0070_WYG_056-21b"/>
及旬隂霾㝠漠黍稷栗栗言茁其芽螽螣並興憂在晚<lb/>
禾恭請吾神以祈以謝酒香牲肥靈斿是迓陽烏發舒<lb/>
爛兮晴暾化化生成為惠實蕃<lb/>
　　石神廟祭文<lb/>
惟神雄踞靈峯贔屭魁傑有靈有神雨暘時若一郡之<lb/>
望俯慰飢渴國家崇敬用表英烈某欽承上命率禮不<lb/>
越秋成祀報肸蠁昭格謹以牲醴幣帛粢盛庶品式陳<lb/>
明薦尚享<lb/>
<pb n="KR4e0070_WYG_056-22a"/>
　　廣信府祈雨告諭諸廟祭文<lb/>
比以六月上天不雨旱氣惔焚俯憐焦土早稻半收或<lb/>
有或無晚禾未花殆成荒蕪向啟衆誠山川遍禱神若<lb/>
不聞長望穹昊豈吾有司罪戾是多饑饉荐臻民命奈<lb/>
何赫赫神靈鸞車戾止俯伏請命傾心洗耳雖嘗洒洒<lb/>
未及滂沱仰望神功挹彼江河天已云秋風日如火膏<lb/>
澤不流憂實在我牲肥酒香再拜告虔尚使歉嵗化為<lb/>
有年<lb/>
<pb n="KR4e0070_WYG_056-22b"/>
　　祭陳指揮文<lb/>
嗚呼鳯陽為帝鄉戚里而定逺藕塘為其屬邑山川靈<lb/>
異實生英傑而公幸際雲龍之盛奮於行伍征討南北<lb/>
以千夫長守郡廣信軍民安堵從定雲南以一當百出<lb/>
竒制勝膚公上奏使節光華而夀命有期遽膺大故有<lb/>
識之士皆為出涕嗚呼哀哉某等學校之士辱公禮遇<lb/>
文武壮猷言猶在耳靈魂些招公其寧只<lb/>
　　廣信府謝雨祭文<lb/>
<pb n="KR4e0070_WYG_056-23a"/>
天久不雨亢陽兩月今始滂然普遍膏澤海㝢含生民<lb/>
心胥悦井汲萬家源泉清潔晚稼有成庶無饑渴神明<lb/>
盛賜誠孚饗答割牲報祀嘉禮周洽拱送神歸靈斿寥<lb/>
泬<lb/>
　<lb/>
　<lb/>
　<lb/>
　<lb/>
<pb n="KR4e0070_WYG_056-23b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　滎陽外史集巻五十六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>滎陽外史集巻四十七</head> <lb/>
    <p>
<pb n="KR4e0070_WYG_047-1a"/>
欽定四庫全書<lb/>
　滎陽外史集巻四十七<lb/>
　　　　　　　　　　　　　明　鄭真　撰<lb/>
　傳<lb/>
　　瀼東耕者傳<lb/>
耕所以求食也伊尹之耕有莘諸葛之耕南陽豈專求<lb/>
食哉夫出處隱顯殊途同歸窮而耕達而仕有道焉爾<lb/>
因小以明大即古以騐今取人于山林隱微間史氏之<lb/>
<pb n="KR4e0070_WYG_047-1b"/>
所宜用心也作瀼東耕者傳<lb/>
瀼東耕者姓黄氏名黼字成章淞江上海人也家於淞<lb/>
之東五十里溩泥涇去涇東南二里皆廣野沃壤構屋<lb/>
其上瀦水為池塘環列杞栁是為耕者别業别業東二<lb/>
里曰黄浦通江海潮汐浦之後曰黄家渡自耕者上世<lb/>
居此故其地皆號黄姓云浦上有田百畝耕者之先以<lb/>
農起家致巨富祖某以善厚稱父某號雙清翁好學篤<lb/>
行尅意教子耕者遂業儒為善士其外家名仕儒學官<lb/>
<pb n="KR4e0070_WYG_047-2a"/>
尤奬勵成就之淞介居淛右哲人髙士若龜䝉先生及<lb/>
諸陸氏相接踵耕者尚志前烈不樂仕進嘗讀杜甫蜀<lb/>
中諸詩有曰遺穂及衆多我倉戒滋蔓慨然歎曰杜陵<lb/>
其有道者耶因號瀼東耕者瀼盖蜀方言謂江水横通<lb/>
山谷處瀼東在䕫州赤甲白鹽間耕者相望萬里如親<lb/>
歴其地東作既興耒耜錢鎛躬親先之甌窶汙邪之祝<lb/>
致謹將事秋風䆉稏黄雲覆隴塲圃斯築我稼既同播<lb/>
而揄舂以揉紅鮮玉粒熟飽數嵗伏臘作苦炮羔烹羊<lb/>
<pb n="KR4e0070_WYG_047-2b"/>
招邀鄰社豆籩有秩勸酬交錯歌呼嗚嗚神交夢寐儼<lb/>
然古人之在左右前後也天下入今職方耕者隨衆徙<lb/>
居潁上潁上為中都屬邑人物輻輳耕者受㕓為氓勤<lb/>
苦自給嘗從容謂人曰是豈不如瀼東也耶達人大觀<lb/>
物無不可士生斯時無所往而不得所樂何間彼此哉<lb/>
邑長車誠則名淛左名家以興學為己任尤喜薦士語<lb/>
耕者曰子豈乆居畎畝者耶天下文明可以出而仕矣<lb/>
率縣博士三衢徐景顔奉幣聘為潁上學訓導弟子員<lb/>
<pb n="KR4e0070_WYG_047-3a"/>
耕者勉為一出猶以潁陽之田可耕不肯食祿云贊曰<lb/>
昔長沮桀溺耦而耕孔子以為天下有道丘不與易也<lb/>
夫聖人未嘗有一日忘天下之心豈若辟世之士長往<lb/>
不返者哉耕者以世家子當天下有道進退出處審擇<lb/>
所從安義命之正其志學聖門者歟<lb/>
　　安定郡梁安人傳<lb/>
安人諱仙字某姓王氏其先家嚴之夀昌父諱某母某<lb/>
氏安人生而娟好静秀姆教婉娩聽從尤工織紝父母<lb/>
<pb n="KR4e0070_WYG_047-3b"/>
愛之謂當擇良配同邑梁某伯起世儒家敦厚謹飭有<lb/>
古君子風遂以歸焉安人既來嬪相君子躬執婦道朝<lb/>
夕上堂拜舅姑禮畢退為治具飲食湯藥務適所欲好<lb/>
善樂施隣里貧乏者傾意周恤隨所有不計也宗姻鄉<lb/>
黨皆稱為賢云以明洪武八年十一月二十日卒年六<lb/>
十有三子男三原辰恕女一秀適鄭某先卒孫男四人<lb/>
輔軾璉輳孫女二貞輝安人律己貞肅治家勤儉而篤<lb/>
於孝敬嘗曰吾庶幾無媿於為婦矣幸而有子若孫見<lb/>
<pb n="KR4e0070_WYG_047-4a"/>
其成立没齒何憾哉洪武初元朝廷新學校法夀昌有<lb/>
司選舊家俊秀補弟子員夫人之次子辰執經以往學<lb/>
既成試禮部中選入國學為上舍生奉上㫖賜寒暑衣<lb/>
分教河南之新安縣始去家時夫人流涕謂之曰殆不<lb/>
復見汝矣汝好自愛辰在新一夕夢母若疾病狀驚悟<lb/>
欲告歸弗得居無何訃至數其屬纊日則其夢時也縣<lb/>
大夫來慰唁為咨嗟者久之有解之曰周禮夢卜之官<lb/>
有獻夢贈夢之禮夢有正有噩有思辰念母不置故其<lb/>
<pb n="KR4e0070_WYG_047-4b"/>
疾病見於夢寐如此辰哭泣面深墨見星上道過濠梁<lb/>
其友葉焱留之少憩不從則曰我情事未伸天地一罪<lb/>
人耳可遲遲也耶將歸卜𦵏以盡始終云<lb/>
滎陽鄭氏曰婦人之徳不出于閨門梁安人于婦道備<lb/>
矣若辰之為子逺在覉旅而夢符其死何其神也耶漢<lb/>
蔡順常出外其母以客至嚙指順心動即歸而齊庾黔<lb/>
婁為孱陵令父易在家遘疾黔婁忽心驚舉身流汗即<lb/>
日棄官歸家盖生之膝下一體而分疴癢疾痛彼動此<lb/>
<pb n="KR4e0070_WYG_047-5a"/>
應理其宜也然蔡順黔婁皆去親不甚逺克盡其情若<lb/>
辰在數千里外母在弗克盡調治之宜没不及親棺歛<lb/>
之具斯可憾也哉夫其氣志神明之交示吉凶存亡之<lb/>
兆其亦可以見人之<hi>闕</hi>　心矣哉<lb/>
　　貞一居士傳<lb/>
昔歐陽公著五代史於一行有取焉盖樂道人之善所<lb/>
以勸後世也嗟夫史氏之用心何其㣲也哉洪武乙未<lb/>
景彰以博學召至京師拜命州紱上任如濮陽論及四<lb/>
<pb n="KR4e0070_WYG_047-5b"/>
明貞一居士韓氏名鄉耆碩律身累行有足稱者因傳<lb/>
之人人夫貞者正也一者誠也貞則能固一則不貳惟<lb/>
貞則一一則無不貞矣非居士其孰當之哉作貞一居<lb/>
士傳<lb/>
貞一居士姓韓氏名常字惟善明州人世家定海縣西<lb/>
曽祖清之祖祖亮皆以積善有聞父君垕號妙心居士<lb/>
人稱為妙心公厚質粹容由商賈致富饒居士生而神<lb/>
秀岐嶷既長威重嚴整人見而敬愛之年逾十五即以<lb/>
<pb n="KR4e0070_WYG_047-6a"/>
幹蠱為任妙心公喜曰使吾家道有成者此子也事無<lb/>
大小悉以委之居士承順弗懈庶弟可善自幼暨長以<lb/>
及婚娶厚愛如一妙心公由定海徙郡城既奠厥居而<lb/>
年漸髙欲二子以生業自見面命析財各受一㕓以資<lb/>
贖濟人之急妙心公卒執喪過哀事母陸氏尤為孝謹<lb/>
可善兩厄於災居士問撫周至值其疾病招良醫用藥<lb/>
至愈乃己孝友盖天性也少嘗讀書而通於易憂疑得<lb/>
失一以决之應答如響俾子孫習之且曰天地造化之<lb/>
<pb n="KR4e0070_WYG_047-6b"/>
理㑹於吾心至誠求之斯得矣四明道學自宋為盛慈<lb/>
湖楊先生簡文靖舒先生璘置書院列諸學官居士聞<lb/>
其風而慕焉助田以給祀事阿育王山藏釋迦真身舍<lb/>
利嵗時示見祥光炳煥居士自其先世崇奉信向膜拜<lb/>
瞻禮敬承弗墜妙法蓮花經黙誦精熟素衣長齋旦夕<lb/>
規矩梵學釋氏以為弗及平生尤好施與有貧不能喪<lb/>
者給以棺槥貧而産者資以饘粥病滯下者用秘方和<lb/>
藥飲之立愈老毉亦賴焉元至正乙未嵗大祲居士建<lb/>
<pb n="KR4e0070_WYG_047-7a"/>
齋天封塔寺施食以濟貧者大家多傚之定海故里以<lb/>
妙心公遺命眷念不忘縣治由江入海濤浪險艱居士<lb/>
擇要地建通津庵買石修治道塗作渡舟由甬東泝河<lb/>
直涉其境行者便焉腴田三百畝皆靈巖鄉者弛其租<lb/>
入三年故居規為義塾值兵燹廢每以為恨鄞佃人褚<lb/>
姓嵗入米二十石一日其家老嫗以難告盡以畀之且<lb/>
為償其他逋郡城南鄙櫟社里南鄙戴某治墓隧以居<lb/>
士之田犬牙相入欲以他田貿易而難於言居士聞之<lb/>
<pb n="KR4e0070_WYG_047-7b"/>
延諸家請如其意嘗曰吾恵不能遍及也心之所存隨<lb/>
所在致力焉爾居士娶朱氏婦道母儀協於壼範生二<lb/>
子長名懋簡次名懋和元至正間懋和以才請見知淛<lb/>
省奏之朝授忠翊校尉慶紹等處海運所千户以功累<lb/>
轉太中大夫海運都漕運正萬户有司援例推恩二代<lb/>
於是居士自武徳将軍溫台海運所千户驃騎尉定海<lb/>
縣子進封太中大夫海運都漕運正萬户輕車都尉髙<lb/>
陽郡侯朱氏由定海縣君進封髙陽郡夫人妙心公贈<lb/>
<pb n="KR4e0070_WYG_047-8a"/>
中憲大夫海道都漕運運粮副萬户上騎都尉追封髙<lb/>
陽郡伯陸氏贈髙陽郡君居士既拜命燎黄山中以為<lb/>
先徳所致際今内附有司以户賦之重推為粮長每嵗<lb/>
旅朝於京拜伏奉天殿下面聞聖諭尚局珍饌飽飫宴<lb/>
賜歸語鄉黨以為千載榮遇感恩難報至於涕洟初妙<lb/>
心公既逝卜地東湖盛峯山之原與陸氏合兆縉紳之<lb/>
士若羽庭劉仁本長汀舒荘為著之銘詩大書勒諸禭<lb/>
道揚名顯親君子稱焉嘗建精藍為思慕地僧某本同<lb/>
<pb n="KR4e0070_WYG_047-8b"/>
族延以為主衣鉢食飲資以終身女兄適胡仲武生子<lb/>
名安道復以長女妻之後其姑婦後先以殁居士為治<lb/>
𦵏事使祔諸先麓弟可善終於别業居士痛惜之㑹其<lb/>
庶母樓氏繼亡慨然謂所親曰吾弟欲崇重所生以庶<lb/>
並嫡於禮經合乎否耶按孝慈録以庶母之禮喪之皆<lb/>
命祔近盛峯而藏焉居士年七十有<hi>闕</hi>歴四百甲子康<lb/>
寧强健如一日家居無所嗜好惟購法書名畫及古彞<lb/>
器以資後人監觀而已嘗戒其子懋簡等曰寡慾可以<lb/>
<pb n="KR4e0070_WYG_047-9a"/>
養心儉節足以裕己力勤足以奉上衣食取給不必精<lb/>
華賦役克膺不宜退怠暴横之臨静以待之毁汚之加<lb/>
弗校可也於是二子懋簡懋和卒能有立懋簡嘗兩以<lb/>
慶元幕長薦不就年五十<hi>闕</hi>以卒生子一人名庸庸方<lb/>
娶而夭懋和以故官謫汴嘗召至吏部將用之以疾辭<lb/>
今留居京師生子一人名中中子二人文童義童居士<lb/>
以義童奉長子懋簡祀為庸後云贊曰<lb/>
易坤之文言曰積善之家必有餘慶居士承累世之舊<lb/>
<pb n="KR4e0070_WYG_047-9b"/>
積擴而大之享富有之盛而崇道尚義儒釋一貫至於<lb/>
晚節躬際明盛入覲清光宴息從容躋於仁夀而裕及<lb/>
孫曽善承善繼古所謂吉人長者居士之謂乎<lb/>
　　李元亨傳<lb/>
予客中都八年於兹所見四方謫遣之士以功名自許<lb/>
者居多至於文武才藝足以表著於世者不可以數計<lb/>
也求其言行終始足以承先裕後者何其少哉作李元<lb/>
亨傳<lb/>
<pb n="KR4e0070_WYG_047-10a"/>
李元亨鄞人先世隱徳不耀父浩生元至元間好清净<lb/>
之學嘗入猶龍氏之門以薦者授道判未幾棄職家居<lb/>
紹承宗祀人以道判公稱之娶陳氏生子名亨繼娶葉<lb/>
氏元亨其字也幼時道判取易卦彖辭命名元亨既冠<lb/>
人欲以字配之元亨曰吾父命名懼弗克當也奚以字<lb/>
為即名為字終其身别自號曰元齋云天性聰明多謀<lb/>
畧商確世務無不曲當人有求質所疑者一為剖析初<lb/>
蹙額而至者莫不心領意得以去嘗試府史同輩貪汚<lb/>
<pb n="KR4e0070_WYG_047-10b"/>
視財賂多寡為枉直輕重嘆曰吾不忍見也拂衣而去<lb/>
教二子以禮授之諸經子史俾出就外傅朔望歸省輒<lb/>
問所學逮夜躬剪燭坐聴諷誦雖不甚解而喜見顔色<lb/>
郡濵海沮洳夏秋之交暑溽濕蒸人病痁及痢者相繼<lb/>
元亨焚香告天按祕方貨善藥製為丸散施之輒效求<lb/>
者如市每有饋遺力謝却之置田慈溪之羅江佃者於<lb/>
常租外倍輸若干石元亨曰汝誤矣按籍取所當得者<lb/>
餘悉還之佃者驚歎感謝有年耄耋者謂不意垂老見<lb/>
<pb n="KR4e0070_WYG_047-11a"/>
此平直其於取舍盖如此時四方多故所在調兵從容<lb/>
謂其家人曰艱難懼不自保我安得如嬰兒在懐抱中<lb/>
無知識者耶至正戊戌之秋得滯下疾初即安小寢度<lb/>
勢不起大步登大床曰吾得正而斃焉斯已矣此吾所<lb/>
自生也子能問所欲言則曰吾志氣掃地矣汝其以奉<lb/>
母撫弟妹為念遂卒九月初六日也年三十有九室中<lb/>
置几筵朝夕哭奠座席屏幛皆作聲人以為其靈云元<lb/>
亨天性孝友道判雙目失明已久有善醫自外郡至元<lb/>
<pb n="KR4e0070_WYG_047-11b"/>
亨請諸道判將延致開其瘴瘼道判曰吾先世卜𦵏日<lb/>
者言掘土有生物見陽則飛飛則地氣散矣及竁穴果<lb/>
見一龜兩目如燈光亟掩以土宅兆其上後有術者過<lb/>
其處言當出髙道惜至三世無目吾今三世矣吾老將<lb/>
就木治目何為元亨曰使吾父復覩天日死且不憾醫<lb/>
至門欵洽甚恭約以厚幣相報竟不效而止道判寢卧<lb/>
每患口乾元亨侍問盝置珍果以資其津液夜參半聞<lb/>
探果碌碌有聲頗以為慰及卒奉襄如禮人稱其孝云<lb/>
<pb n="KR4e0070_WYG_047-12a"/>
平生勤儉恭敬處鄉黨以誠信患難相濟惟恐不及故<lb/>
其亡也人為哀悼之娶江氏奉化儒族生子二人長即<lb/>
能次某女一人能業儒治春秋授弟子業<lb/>
滎陽外史曰君子之道盡已以及人元亨庶幾矣然其<lb/>
以藥濟人危疾而身陷危疾以死何哉夫死生一理爾<lb/>
天下豈有不死之人哉和緩盧扁以術濟人生死者也<lb/>
而皆得疾以死其於自救何如耶彼以為其人能治是<lb/>
疾不當得是疾以死者斯亦惑矣若元亨之死其命也<lb/>
<pb n="KR4e0070_WYG_047-12b"/>
夫雖然善必及於子孫元亨有子克報先緒天於報施<lb/>
之道不在兹乎<lb/>
　　䝉古哲爾徳氏家傳<lb/>
昔元太祖肇基朔土蹂金䠞宋四傳至於憲宗躬事西<lb/>
略宫車宴駕大勲未集世祖以親王介弟入繼大統貔<lb/>
虎爪牙之士雲合嚮應時則有若䝉古哲爾徳揚恰爾<lb/>
以膂力奮於行間東征南討靡役不從海㝢一家行賞<lb/>
定功受專閫之寄傳及孫曽或以節義自著或以文學<lb/>
<pb n="KR4e0070_WYG_047-13a"/>
見知可謂世徳也已然而世運代更閥閲之家廢興代<lb/>
謝子孫不知宗𣲖之次多矣是寕不可慨然哉作䝉古<lb/>
哲爾徳家傳<lb/>
蒙古哲爾徳氏世居烏桓之北與哈塔錦氏薩察氏扎<lb/>
拉氏索歡氏濟喇敏氏鴻吉哩氏輝和爾氏奈曼氏<lb/>
克哷氏扎蘭氏斡色氏扎拉爾氏泰楚特氏珠勒根氏博<lb/>
都哩氏斡爾噶氏等五十三部俱號貴族宋開禧二年<lb/>
為金太和六年蒙古太祖號青吉斯汗即位於鄂諾河<lb/>
<pb n="KR4e0070_WYG_047-13b"/>
之野以博爾珠博勒呼穆呼哩齊哩勒為腹心號為四<lb/>
傑時哲爾徳氏亦以兵從有揚恰爾者魁岸竒偉勇猛<lb/>
多力善騎射居親王哈必齊麾下憲宗即位之七年帝<lb/>
自將侵蜀次於六盤分兵三道入揚恰爾以兵從圍宋<lb/>
將王堅於合州㑹帝崩於釣魚山歛兵而還世祖即位<lb/>
中統三年山東行省李璮以山東叛帝命哈必齊王總<lb/>
諸道兵以討之山東平宴徹以功賜羊皮聖㫖䝉古改<lb/>
號為元至元四年阿珠受命經畧襄陽言諸哈必齊王<lb/>
<pb n="KR4e0070_WYG_047-14a"/>
請以揚恰爾自近與同攻取王從之揚恰爾從阿珠以死力<lb/>
自効與丞相巴延㑹師襄樊樊城既陷襄陽亦降分兵<lb/>
圍棗陽抜之由襄陽趨郢自青山磯濟紅攻陽羅堡復<lb/>
從大将順流東下敗宋師於丁家洲所向克捷遂自獨<lb/>
松闗入臨安以瀛國公入覲其功為多師還宣授國上<lb/>
將軍淮西道宣慰使佩金虎符時至元十三年也以是<lb/>
年三月十八日薨於私第訃聞帝為閔悼詔封范陽郡<lb/>
侯太常定諡曰襄敏享年五十有五配鴻吉哩氏諱旺<lb/>
<pb n="KR4e0070_WYG_047-14b"/>
爾封范陽郡夫人年四十有九生子一人諱布色少從<lb/>
南征多獲戰功賜金束帶一佩其父元降金虎符宣授<lb/>
信武將軍廬州路達嚕噶齊改昭勇大將軍鎮守廬州<lb/>
軍民達嚕噶齊至元二十二年調昭毅大將軍鎮守池<lb/>
饒棗陽萬户府達嚕噶齊以某年某月某日卒享年五<lb/>
十有五配明安倫氏范陽郡夫人享年<hi>闕</hi>十次薩勒珠特<lb/>
氏得年二十有九次䝉古真氏享年八十有二生子二<lb/>
人長名巴拜䝉古真氏出也用其祖文職廕授承務郎<lb/>
<pb n="KR4e0070_WYG_047-15a"/>
淮安路判官年六十三而卒次名夀老薩勒珠特出也宣<lb/>
授懐逺大將軍襲其父武職乃鎮池州年三十有三而<lb/>
卒巴拜娶唐古氏封宜人年五十有五而殁生子一人<lb/>
雅勒呼也夀老娶雅克氏封范陽郡夫人年五十有五<lb/>
而殁生子一人名舒拉巴哈襲父爵懐逺大將軍將其<lb/>
軍以守禦功陞淛東道宣慰使司都元帥至正十八年<lb/>
以王事終夀三十有六娶文殊努氏封范陽郡夫人無<lb/>
嗣且琳沁夀八十二生男一人名完前饒州路總管韓<lb/>
<pb n="KR4e0070_WYG_047-15b"/>
庸愛其材舉為府吏改授臨江税務副使以兵變隱迹<lb/>
於家娶段氏生子二人長古次藍盖自鎮國公至是四<lb/>
世矣鎮國𦵏大明路滑州白馬縣馬村信武亦祔焉承<lb/>
務以下則𦵏今池州某縣某山鎮國於雅勒呼為曽祖<lb/>
昭武為祖承務其父懐逺父子則其從父從兄也雅勒<lb/>
呼既濟世羙又生承平時親見閥閲之盛折節讀書好<lb/>
賢下士攘去膏粱屏逺聲色授業潘嚞多吉之門通詩<lb/>
易經為進士業尤以古詩文自許挈家避地宣城士大<lb/>
<pb n="KR4e0070_WYG_047-16a"/>
夫多為延譽今都督何某侯待以賔禮歸池陽别業郡<lb/>
太守聞其賢置幣延入郡學訓導弟子員凡十年㑹朝<lb/>
廷命舉文學之士以雅勒呼應詔得為從仕郎鳯陽府<lb/>
六安州判官賜衣冠入謝在官逾年名聲流聞人以為<lb/>
克承先烈云雅勒呼娶鄭氏生子宗岱江氏生宗道丁<lb/>
氏生宗徳皆岐嶷秀整修弟子業哲爾徳之澤盖未艾<lb/>
云<lb/>
滎陽外史曰古稱將門有將盖氣類使然也哲爾徳氏<lb/>
<pb n="KR4e0070_WYG_047-16b"/>
父子際興王之運屬櫜鞬擐甲胄與諸將奔走禦侮贊<lb/>
成混一之功裂地受封任方面之寄傳及孫曽守正效<lb/>
死可謂不失其官矣夫楚國有材晉人用之昔金日磾<lb/>
以南單于子入仕漢朝七世貂蟬震赫炫燿與其國家<lb/>
相終始今從事系出北部以先朝將家妙膺盛代文學<lb/>
之薦向用於時如木之春所謂公侯克復其始者不在<lb/>
兹乎因傳著其家世而為之贊曰<lb/>
粤惟前朝興於北部豪傑景從雲龍風虎惟元帥公始<lb/>
<pb n="KR4e0070_WYG_047-17a"/>
從憲宗為王先驅孰當其鋒逮事世皇仍率有衆拜命<lb/>
煌煌金書綰鳳江流湯湯慨彼宋彊襄樊既拔一葦而<lb/>
航維時大將如郭如李公在轅門實承器使以戰以攻<lb/>
俘馘于于婉彼弱嫠奉璽獻圖幕府上功公實稱最淮<lb/>
海之疆十連為帥將星遽殞夀不百齡䘏典之加精爽<lb/>
欽承嗣子象賢人百其勇從於南征身彰錫寵乃佩虎<lb/>
符金斗之墟或武或文帝命以俞載長萬夫移鎮江左<lb/>
曰池曰饒式謹邊鎖貽厥孫謀閥閲有輝伯仲後先吹<lb/>
<pb n="KR4e0070_WYG_047-17b"/>
塤吹箎武弁有峩以義相讓鑾鑣鏤膺交弓虎䩨迨及<lb/>
四傳際時多艱羽檄星馳嘅其永歎職在為臣忍違君<lb/>
父伏劒一揮以備以禦自我先公有此專城義同存亡<lb/>
誓死為貞力殫勢孤抗節不屈忠血之殷濺此遺紱惟<lb/>
從仕公際今文明剡薦登朝服膺寵榮咸曰熙哉承務<lb/>
有子四世克濟其美先隴之藏松柏蒼蒼奠祭不時南<lb/>
北相望追惟教忠澤及於後有書有詩以奉悠久簪笏<lb/>
在床為龍為光嗣而承之益大以昌木本水源有譜有<lb/>
<pb n="KR4e0070_WYG_047-18a"/>
牒述贊有辭以示來葉<lb/>
　　吳處士傳<lb/>
昔者聖人作易於山下出泉之象曰君子以果行育徳<lb/>
夫行者徳之著徳者行之存因用以該體者也三代以<lb/>
下聖賢之道微矣中世偏行之士成名立方風範足懐<lb/>
者史家猶取而錄之况詩書徳義有以淑諸人而傳諸<lb/>
後者乎作吳處士傳<lb/>
處士諱忠字彦中其先為錢唐著姓五世為鄞人有諱<lb/>
<pb n="KR4e0070_WYG_047-18b"/>
安禮者入元為徽州路儒學教授轉嘉興路總管府知<lb/>
事其祖也諱祥甫為福建道帥府奏差則其父也妣錢<lb/>
氏徐氏周氏處士在幼而奏差君即世鞠於其母周少<lb/>
長出事外傅周旋肅恭以為讀書當見諸躬行詞章記<lb/>
誦奚益故其律己以嚴待人以敬宗族鄉黨並敦義讓<lb/>
喪𦵏嫁娶必力為營辦規助人以是多之性尤孝謹每<lb/>
以不逮事先奏差府君為恨祭祀必流涕母周疾病常<lb/>
不解衣帶飲食藥餌調治以時暨其殁也棺歛祭𦵏禮<lb/>
<pb n="KR4e0070_WYG_047-19a"/>
無不至情無不備由是懿行日聞有勸之仕進者則曰<lb/>
昔泰伯三以天下讓孔子稱為至徳延陵季子讓國吾<lb/>
聖賢之後也寧不聞風興起耶功名爵祿豈所願哉至<lb/>
正間淛東戎師辟為從事不就大臣有薦者勑授紹興<lb/>
路蕭山錢清巡檢亦不赴惟端居静念保沖養和而已<lb/>
士大夫家子弟有執經授業求為撃䝉者則朝夕摩勵<lb/>
期於進修而止嘗作亭桃源山中萬松林立風晨月夕<lb/>
鸞笙鳳竽清響迭奏從容清悟塵坌有不能入者因號<lb/>
<pb n="KR4e0070_WYG_047-19b"/>
松亭處士自比於古之逸民以洪武七年十一月十七<lb/>
日卒享年五十娶同郡李氏生子朝宗早夭次倫次浩<lb/>
次潛倫明易經領洪武五年淛江行省鄉薦計偕春官<lb/>
選入成均引唐何蕃故事得請歸養處士既殁服闋復<lb/>
以明經召致闕下上親為覆試授當塗知縣文章政事<lb/>
有聲京畿人謂處士有子云<lb/>
滎陽外史曰士有所不為亦將有所必為以其無用亦<lb/>
所以為用為與不為用與不用惟其時而已亞聖所謂<lb/>
<pb n="KR4e0070_WYG_047-20a"/>
窮則獨善其身達則兼善天下者固其宜也處士美學<lb/>
懿行推為一家之政而功名爵祿有不存焉衞詩有云<lb/>
獨寐寤言永矢勿諼其處士之謂乎<lb/>
　　吳先生傳<lb/>
自孟子没而正學不傳久矣暴秦煨燼之餘漢儒掇拾<lb/>
綴葺著之詞説其果有得聖賢之心哉千百載之下向<lb/>
非伊洛建安諸子出而發明羽翼之二帝三王之道泯<lb/>
矣然而經學名家若歐陽生夏侯勝之流漢史猶聨編<lb/>
<pb n="KR4e0070_WYG_047-20b"/>
得書况生於儒先過化之地得其緒餘有以大經學之<lb/>
傳乎作吳先生傳<lb/>
吳先生諱烈字義夫方齋其號也興化府莆田縣人世<lb/>
家縣之黄石里曽祖諱瑶宋幼主徳祐時為潮州通判<lb/>
北兵至與其長子斗祥死之祖諱清太學上舍生入元<lb/>
歸隱不仕引清湖灌田萬頃淛省平章烏瑪喇欲湮為<lb/>
田上舍争之在當時得不廢鄉民詞綵帳以謝者至百<lb/>
數考諱栢號石亭克植先志先生年七嵗失其母某氏<lb/>
<pb n="KR4e0070_WYG_047-21a"/>
石亭以廣大期之年十六石亭即世先生内治家政供<lb/>
賦税樹門户外則從師取友汲汲不遑粤昔建安之學<lb/>
蔡沉仲黙承文公朱子之傳著書集傳實得帝王心法<lb/>
之要延祐間科舉取士定為國是先生師事郡人鄭獻<lb/>
可林學矩典謨訓誥敷揚紬繹通其精藴閭左大家以<lb/>
書幣請教其子弟佩衿林立構臥雲精舍以居處之世<lb/>
事既非豪傑分據士大夫媒取祿仕者駢肩接踵有呼<lb/>
先生與俱者先生恍惚雲中報曰吾夢黄粱未熟也卒<lb/>
<pb n="KR4e0070_WYG_047-21b"/>
不起聖運文明洪武初詔以三年疊試取士有司敦迫<lb/>
弗得已較藝閩省考官永嘉林温竒其文置諸前列計<lb/>
偕京師適御史増城張公度景彞分巡中都上言帝鄉<lb/>
戚里學校首善之地教官缺員非所以表儀天下天官<lb/>
精選十有三人以先生為首遂授中立府教授即今鳳<lb/>
陽府也鳳陽洊罹兵燹草萊新復以耕牧樵采為事四<lb/>
方謫處者甘心商賈視簡冊為何物有司數數焉逼迫<lb/>
之始遣子弟就學先生朝夕督勵經史文藝知行兩進<lb/>
<pb n="KR4e0070_WYG_047-22a"/>
登嵗貢試春官者嵗有其人督閫留司郡府諸州慶謝<lb/>
表箋以幣請為修撰公侯大臣以下待以斯文之禮性<lb/>
嚴毅以禮自持或時燕集有媟慢及誹議者則義形辭<lb/>
色人以是敬憚之九年考滿進牌入覲考功書其稱職<lb/>
得謝天官奏升王府官不果遂以常調授鄞縣主簿既<lb/>
上任士大夫賀為得人值正旦入朝陛辭復職適官掣<lb/>
弓張錢價侵欺移易者事干前官而郡之境清寺僧誣<lb/>
告累及先生付淛憲置對不勝考掠遂誣服刑曹定輸<lb/>
<pb n="KR4e0070_WYG_047-22b"/>
作四年放還赴大理司審録瘐死洪武十九年某月某<lb/>
日也年六十有<hi>闕</hi>適鳳陽諸生夀春陽吉評事大理為<lb/>
經紀喪事賴其力先生妻陳氏遂得歸骨于里庶幾古<lb/>
師弟子之誼云先生嘗三娶無子有女適同邑方某先<lb/>
生嘗請告還命族子某為後不事事先生日以宗祀為<lb/>
憂陳氏興化宋金紫家寓居鳯陽求之得為伉儷志於<lb/>
産子逾年乃毓一女今十嵗云所著有倒捕貽笑集凡<lb/>
若干巻<lb/>
<pb n="KR4e0070_WYG_047-23a"/>
滎陽外史曰宋季科目取士視前代為盛端平二年穆<lb/>
陵御延英䇿士五百餘名其首二巻難為進退帝躬為<lb/>
審定携首巻以入外廷不之知也比掲巻讀巻官定為<lb/>
三等以内失一巻為辭穆陵出諸袖中曰狀元在此取<lb/>
其辭翰兼美云及唱名乃興化吳叔吉也嗣後科第不<lb/>
絶為太守者五人里有萬石君家及掛籍狀元坊之號<lb/>
可謂盛矣予向聞先哲語及之在鳯陽與先生同為學<lb/>
官乃知叔吉在曾伯祖行先生自少至長卓立不羣晚<lb/>
<pb n="KR4e0070_WYG_047-23b"/>
際興運而以科第為名教官出為縣倅爵位雖不大顯<lb/>
亦可謂世濟其美矣彼髠□叵測忍於搆害而耳目綱<lb/>
紀之司不為别白乃羅織而鍜鍊之嗚呼亦獨何心也<lb/>
哉始公之赴逮也有過上饒相遇者先生語之曰為我<lb/>
謝信郡鄭廣文吾不復有相見時矣予兒東昇自四明<lb/>
來先生復語及之尤勤真聞訃悲傷出涕念無以為先<lb/>
生出一死力者因叙其家世出處大致以告其鄉之君<lb/>
子誌人物者有考焉<lb/>
<pb n="KR4e0070_WYG_047-24a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0070_WYG_047-24b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　滎陽外史集巻四十七<lb/>
</p>
<p>
</p>
  </div>
</body>
</text>
</TEI>
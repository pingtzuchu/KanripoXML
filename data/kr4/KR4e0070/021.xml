<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>滎陽外史集巻二十一</head> <lb/>
    <p>
<pb n="KR4e0070_WYG_021-1a"/>
欽定四庫全書<lb/>
　滎陽外史集巻二十一<lb/>
　　　　　　　　　　　　　明　鄭真　撰<lb/>
　序<lb/>
　　送知淮安府事德安洪公上任序<lb/>
洪武十有一年春三月鳳陽府同知德安洪公範九疇<lb/>
奉誥命知淮安府事公便道上官追餞者出朝陽門外<lb/>
二十餘里為其僚友者曰守官至難也鳳陽置郡以來<lb/>
<pb n="KR4e0070_WYG_021-1b"/>
通守别駕多以事去公獨以才行兼濟簡在眷知甫及<lb/>
二載授以二千石之重君臣際遇可謂盛矣然舎此去<lb/>
彼一政一令之施何所諮謀乎為其士大夫者曰斯文<lb/>
不振久矣公攝守事時謀諸同志興學校創禮殿釋奠<lb/>
先聖與諸生落其成勸勉激厲拳拳焉自今以往復有<lb/>
如公之賢克繼其終者乎為其父老民庶者曰中都天<lb/>
子故里大駕歸幸親王駐師館榖供億吾民甘心焉而<lb/>
公不亟不疾不鞭朴怒罵而事以集子育之恩不可忘<lb/>
<pb n="KR4e0070_WYG_021-2a"/>
也公今自此升矣其復有如公之撫柔吾民者乎相與<lb/>
執轡遮道欲留真忝以文學掾屬在下風拱手肅容趨<lb/>
而解之曰諸公信厚矣而遷命渙頒公不得而辭也然<lb/>
公何以得衆心所同哉有以見公愷悌君子宜民宜人<lb/>
者矣夫髙爵重禄君人者所以勸賞天下也聖主於公<lb/>
知之既明將用之天下大慰斯民之生非一郡所得淹<lb/>
而久也今自同知進為太守特其一階一級之升耳自<lb/>
是入為三公入為丞相寧不先有漢故實乎然則公之<lb/>
<pb n="KR4e0070_WYG_021-2b"/>
不可留也諗矣淮安地包河海控制山東古今形勝昔<lb/>
者張敞鄭𢎞之治民祖逖韓世忠之治兵枚臯之文章<lb/>
陳瓘之氣節流風遺習猶有存者國家建都江左視淮<lb/>
安為股肱郡以公治行之著輟中都重地來為之守注<lb/>
意深矣公之為治其不以古人自期乎公之先在元世<lb/>
祖為開國勲臣世爵武弁佩金虎符鎮雲夢至公以儒<lb/>
業值興運初知解州入謝日上親撫諭再三自解州厯<lb/>
鳳陽凡三轉綰郡符至四品所謂公侯子孫克濟其美<lb/>
<pb n="KR4e0070_WYG_021-3a"/>
者非公其誰也耶公其益勵忠勤以報上哉於是衆皆<lb/>
以為然酌酒賦詩而真為之序<lb/>
　　送知汝寧府事萬公孟雅上任序<lb/>
聖天子在位之十一年春王三月詔以泗州知州萬公<lb/>
孟雅陞知汝寧府事公拜命趣裝過臨淮真迓諸道左<lb/>
為公賀公從容言曰民社之司國體所關孟雅藐焉晚<lb/>
進無能為役任以一縣一州猶恐弗勝況二千石之重<lb/>
耶仰惟聖明在上抜擢至此懼隕越為斯文羞何以賀<lb/>
<pb n="KR4e0070_WYG_021-3b"/>
為真應之曰此足以見公敬謹之心至矣天子於公知<lb/>
之既明故用之亟而任之重也公其夙興夜寐以圖報<lb/>
上恩哉按公南昌府進賢縣人自㓜讀書有竒氣洪武<lb/>
甲寅以人材徴至京師天官策以時務盡畧去問目直<lb/>
以已意荅之天官擊節嘆賞曰用世才也授侍儀司舎<lb/>
人進殿廷儀禮司副奏對詳雅甚稱上意謁告歸拜家<lb/>
慶還奏江上徼巡不法事諸巡檢皆杖責公遂授知鳳<lb/>
陽府臨淮縣事臨淮中都畿邑多謫徙之民使者往來<lb/>
<pb n="KR4e0070_WYG_021-4a"/>
冠盖相望置驛給馬視以為重先時量其民之物力髙<lb/>
下十分為率以供其役奸民號金銀王者與其徒十人恃<lb/>
郡太守親契撰詞行賄將變置損益售自私之計公慨<lb/>
然曰撓法亂政有甚於此者耶實封上言上命臺府鞫<lb/>
治奸民悉服罪郡太守坐累至死公遂以言事得實陞<lb/>
知泗州事泗民醇厚古朴公知其易治也蒞以寛治其<lb/>
民大和以得公為晚士大夫之在學校者摭其事傚漢<lb/>
魏樂府詠歌之報政上聞遂有今汝寧之命意非才且<lb/>
<pb n="KR4e0070_WYG_021-4b"/>
能其至是乎汝寧古為蔡州周蔡仲所封在春秋為要<lb/>
領之國齊桓晉定兩召陵之師皆以蔡故炎漢以來袁<lb/>
安陳蕃許劭之流以名節相尚至宋上蔡先生謝公以<lb/>
伊洛正傳啟迪後進文物彬彬焉而自近世以降汝寧<lb/>
首為兵階際今盛眀德化涵濡休養生息十有餘年向<lb/>
之稱干比戈晝戰夕備者今則詩書禮樂道古昔而稱<lb/>
先王恂恂乎禮讓之風矣向之飛芻輓粟疲於奔命者<lb/>
今則優游田里以耕以稼養生送死各終天年無愁嘆<lb/>
<pb n="KR4e0070_WYG_021-5a"/>
困苦之聲矣而公以聰明清强之資當承流宣化之任<lb/>
所以撫安其民者其不以在上之心為心哉漢黄霸守<lb/>
潁川以治行第一入為丞相汝寧潁川密邇之地也公<lb/>
其有所興起矣廟堂鈞軸之任寧不有待於公乎真雖<lb/>
老猶及見之矣遂酌酒為别叙其事以贈公之父玉麟<lb/>
先生博學老成生公時嘗感異夢公政治之善者多出<lb/>
庭訓云時洪武十一年龍集戊午三月十有四日序<lb/>
　　送平涼崇信縣主簿定海趙行逺復任序<lb/>
<pb n="KR4e0070_WYG_021-5b"/>
鮫川為明郡屬邑有虎蹲山以為形勝溟波際天一瞬<lb/>
萬里珠宫貝闕光怪朝夕蛟龍之變化鯤鯨之出没雲<lb/>
煙風雨晦𠖇不測誠天地之偉觀也去鮫川四十里曰<lb/>
慈峯為元放翁隠居之地有丹竈在焉山勢峭刻林泉<lb/>
幽深靈芝瑶草琅玕之屬叢生其間至其地者不啻上<lb/>
方丈而登蓬萊也邑大姓趙行逺者居之趙之先家襄<lb/>
陽在宋建炎時有扈從來南者遂占籍焉行逺少失所<lb/>
怙有母年八十餘耕田讀書從漁網家取海錯以給奉<lb/>
<pb n="KR4e0070_WYG_021-6a"/>
養洪武六年夏以秀才徴至京師試藝中選授安西平<lb/>
陽府崇信縣主簿有能聲三年考滿入覲宴南宫俾復<lb/>
舊職謁告歸拜家慶慈顔喜恱郷黨咸以為榮畢事以<lb/>
來過中都求予文以贈夫士之出䖏一惟其時而已故<lb/>
在山林則以尊德樂義為心在朝廷則以濟時行道為<lb/>
心行逺居海上初無意仕進也及出而任民社之重於<lb/>
是錢榖賦稅政事刑名與夫簿書期㑹念念乎動靜語<lb/>
黙拳拳乎舉措設施不能以一息忘也國家用人取法<lb/>
<pb n="KR4e0070_WYG_021-6b"/>
唐虞三考黜陟久任責成有官守言責者盍亦慎重乎<lb/>
守之以公蒞之以勤而行之以敏毋曠官失職以至於<lb/>
戾上以慰廊廟之望下以樂斯民之生前乎如是也後<lb/>
乎如是也斯其庶幾哉昔先宋時文獻萃於我明若黄<lb/>
給事龜年以讜直聞應參政徭以文章顯沈國録煥以<lb/>
道學稱皆在今鮫川昌國諸島嶼間行逺習聞其風其<lb/>
似而續之矣夫觀於海難為水行逺家海上觀海者也<lb/>
功名事業其必如海矣乎行逺行矣見莊浪縣簿曰鄭<lb/>
<pb n="KR4e0070_WYG_021-7a"/>
竒者予同母弟也其必以是勉之<lb/>
　　送國學生洪仲友授開封杞縣丞序<lb/>
杞有夏之後也聖人書之春秋始以伯中以侯終以子<lb/>
有若不足乎杞者豈以其用夷禮失先代之舊歟毋亦<lb/>
以其甘心削弱不自齒於大國歟自秦置縣以來有長<lb/>
吏治其民人遂並列於有司矣今觀其地在梁宋之郊<lb/>
北入燕冀西出并晉四方賔客髙車駟馬為仕宦而往<lb/>
來者肩相摩而足相踵也使者一介之命元戎十乗之<lb/>
<pb n="KR4e0070_WYG_021-7b"/>
儀王事勤勞不遑啟處者冠葢駢集而旌旄聫屬也原<lb/>
田廣阜以耕以稼出賦税以給公上其民甘心焉然而<lb/>
供億將迎馳驅奔命盖亦煩且勞矣非有清介勤敏之<lb/>
士撫柔而勞來之何以副國家安養生息之盛哉嚴陵<lb/>
洪仲友好學能文由國學生分教臨淮者三年天官奉<lb/>
命徴入授開封府杞縣丞丞貳令者也於其政事號令<lb/>
之施得以可否其間非阿順以為同矯亢以為異也今<lb/>
夫令之與丞聽治一堂之上吏胥抱成案鵠立有啟其<lb/>
<pb n="KR4e0070_WYG_021-8a"/>
端者曰某事當然某事不當然署其當然者不署其不<lb/>
當然者一利之興民望焉一害之除民望焉斯其庶幾<lb/>
矣夫使依違茍且當署即署利之弗興害之弗除焉用<lb/>
彼相哉仲友以學入政志乎民者也盍亦不負丞乎杞<lb/>
之令長黄原輔由翰林拜御史出膺茲選文章政事綱<lb/>
維於上仲友賛助而輔成之杞其治矣公退之暇問諸<lb/>
境内亦有道古昔而稱先王者乎由是明禮義以正人<lb/>
心興教化以厚民俗有夏之遺風千萬載如一日矣使<lb/>
<pb n="KR4e0070_WYG_021-8b"/>
有學禮如尼父者過而觀之曰文獻足徴焉豈非朝廷<lb/>
所望士君子為政之効哉<lb/>
　　送邳州睢寧縣主簿何振紀朝京序<lb/>
春秋之學自左氏公榖氏以及文定胡氏之說天下家<lb/>
傳而人誦之際今聖朝科舉取士復増用宋直閣張主<lb/>
一氏胡氏得於伊川程子張氏得於考亭朱子大經大<lb/>
法前後一揆士君子取與之公固足以信諸天下後世<lb/>
矣有能因其學而見諸政其非眀體適用之士哉山西<lb/>
<pb n="KR4e0070_WYG_021-9a"/>
沁水縣何君振紀世家儒素㓜從鄉先生胡關張公德<lb/>
彦游張公通五經元時累領鄉薦後以上第厯任儒臺<lb/>
愛振紀穎悟授以春秋凡王伯夷夏之畧所以明分義<lb/>
正名實著幾微者無不用其至洪武四年之秋有司敦<lb/>
迫就試鄉闈復徴試吏部論楚椒吳札為一例吳札讓<lb/>
國之賢不當以辭國見貶大宗伯見而異之奏為霸州<lb/>
保定縣主簿未幾以减汰冗員調睢寧縣簿睢寧下邳<lb/>
屬邑今為中都畿甸昔者黄石公張子房之知畧江革<lb/>
<pb n="KR4e0070_WYG_021-9b"/>
王祥之孝行遺風流俗猶有存者振紀居佐貳之職盡<lb/>
心周旋不憚勞勩闔境百里政教所行風動草偃由是<lb/>
盜賊屏息詞訟簡少治郵傳而道路以葺修陂堰而水<lb/>
利以興勸學校則詩書禮讓之風藹如也課農桑則禾<lb/>
麻絲繭之用裕如也振紀之政既為郡府所知遂檄命<lb/>
攝五河縣復攝淮北岸稅課分司事皆有能聲復職睢<lb/>
寧益亷慎自持民以恱服既三年遂以考滿入覲明廷<lb/>
矣振紀其賢矣哉夫窮經將以致用也惟春秋帝王傳<lb/>
<pb n="KR4e0070_WYG_021-10a"/>
心要典君臣父子之道實備焉推而行之家可齊國可<lb/>
治而天下可平也豈徒一縣邑間哉振紀以春秋學來<lb/>
佐睢寧設施舉措之方本諸褒貶賞罰之要所謂明體<lb/>
適用者不在茲耶且夫三考黜陟唐虞盛典久任責成<lb/>
漢唐良法國家用人依傚前代有如振紀之政獻諸九<lb/>
重之上天顔對越恩言嘉奬不使之復政睢寧以慰其<lb/>
民之心哉傳曰愷悌君子民之父母於振紀見之矣予<lb/>
以鄉貢忝教臨淮振紀嘗以公事至郡府得與論同經之<lb/>
<pb n="KR4e0070_WYG_021-10b"/>
好故於其行取其為學治政之大者叙以為贈而凡聚<lb/>
散離合之𤨏𤨏者庸得而畧焉<lb/>
　　送鳳陽府推官李公考滿朝京序<lb/>
政事之重尚矣周禮秋官司冦掌邦禁以佐王而士師<lb/>
鄉士遂士皆其屬也漢有廷尉平司詔獄而部刺史郡<lb/>
太守各以其法律治境内自漢以下循名責實盖不一<lb/>
矣宋節鎮府州置推官一人當時公卿士大夫名聲在<lb/>
朝廷功業在民社如趙抃蘇頌之流率由茲選不謂之<lb/>
<pb n="KR4e0070_WYG_021-11a"/>
得人矣乎欽惟聖朝混一海宇小大之任咸盡其才至<lb/>
於推讞之職尤不輕授盖欲刑期無刑致治平之効以<lb/>
比隆唐虞三代也嘻盛矣而為是官者其可不以在上<lb/>
之心為心而勤於厥事者哉吉安李公以儒世家初任<lb/>
河南陳留縣丞以政績著聞陞授今鳳陽府推官鳳陽<lb/>
帝鄉戚里中都重地簿書獄訟號為繁劇公之來也日<lb/>
與郡長貳坐堂上講明治體凡一政之出一令之施相其<lb/>
可否闔境千有餘里風行草偃無有後期至於刑獄置<lb/>
<pb n="KR4e0070_WYG_021-11b"/>
對則東㕔獨署洞究精察所屬官吏貪贓狼籍者按得<lb/>
罪狀或杖或流率媿服以去有先被鍜錬成死獄者公<lb/>
審其實有罪者至服斧鑕無罪者為破械出之至於疑<lb/>
似之蹤詭伏之奸必俟其發覺呈露逮捕係治而無有<lb/>
寃枉不伸者矣於是縉紳士大夫相謂曰李公其賢乎<lb/>
真聞之作而言曰公何以得諸衆論之公哉帝堯之世<lb/>
伯夷折民惟刑孔聖之門子路片言折獄刑非不用也<lb/>
然非明而清者不足以任法之重輕非剛而勇者不足<lb/>
<pb n="KR4e0070_WYG_021-12a"/>
以寄人之生死公之治獄小大以情然後以其法施<lb/>
之生者非我能生之也死者求其生而不得則亦末<lb/>
如之何也夫其存心之正用法之公斯能伸其所學而<lb/>
不媿古人矣是宜人所羨慕而歆豔之者使天下為士<lb/>
師者皆如公焉刑措之効不其可致者乎昔者儒先君<lb/>
子有法律仁義之說盖法律本於仁義必有慈良忠厚<lb/>
之意存乎其間斯民固有觀感動蕩為善而不自已者<lb/>
矣公嘗以仁義之道莫先於教化而教化莫重於學校<lb/>
<pb n="KR4e0070_WYG_021-12b"/>
每謁先聖廟下必進諸生講明經史以濟全體大用之<lb/>
要可謂知本者矣蒞政之暇詩歌自適嘗賦燈夕短歌<lb/>
行模冩太平風物之盛雍容揄揚郡博士以下皆屬和<lb/>
焉今忽已三年矣考滿朝京凡平日被公容接者能無<lb/>
情乎庸即九郡山川古蹟形勝拈題為詠窃比古人贈<lb/>
出䖏之意云<lb/>
　　送懷逺縣稅課局大使樊先生牧齋考滿朝京序<lb/>
象山在明海上有丹山蓬萊之勝玉芝朱草琅玕及不<lb/>
<pb n="KR4e0070_WYG_021-13a"/>
死之藥生焉古仙神人若羡門安期偓佺之徒嘗居之<lb/>
其人物多風流醖藉有冠帶佩玉氣象自宋以來故家<lb/>
文獻棟宇相望至於有元若蔣公商卿博士奉常與典<lb/>
大議藏在有司縉紳君子猶能言之其文行顯著與博<lb/>
士同時者若石壁翁樊公其人乎石壁之學後進之士多<lb/>
傳之而其猶子天民先生實得其緒餘天民傳之子餘<lb/>
慶餘慶以今大明洪武五年用易經試中淛闈計偕春<lb/>
官不樂仕進告于大宗伯歸山中隠居求志以予同年<lb/>
<pb n="KR4e0070_WYG_021-13b"/>
親若兄弟嘗與論家世源流知其從兄牧齋先生之賢<lb/>
牧齋盖石壁翁嫡孫尤克世其家者也惜予未及識之<lb/>
既來臨淮三年而牧齋亦以銓試吏部中選授鳳陽府<lb/>
懐逺縣稅課局大使因得挹其顔色聴其議論私窃喜<lb/>
幸庶幾遂平昔之願焉牧齋清慎自律其於商賈之征<lb/>
不以位卑禄薄盡心竭力朝夕不倦或嵗時之暇登大<lb/>
禹塗山卞和玉坑興懐千古見諸詠歌邑大夫博士以<lb/>
下皆重為敬禮考滿得代當朝京師懷逺士大夫咸戀<lb/>
<pb n="KR4e0070_WYG_021-14a"/>
戀不忍别使來求序以贈夫足國裕民之道莫先於理<lb/>
財故錢榖之職自古為重乗田委吏在孔子大聖不恥<lb/>
為之唐時鹽鉄度支皆以大臣兼領宋儒先君子以道<lb/>
德聞望稱者或主茶塲或監酒務曷嘗不盡其職之所<lb/>
當為者乎夫君子素其位而行士君子明體適用之學<lb/>
何所施而不可哉牧齋征商從事貢賦以登上下相安<lb/>
國家勸善録功由是官省部臺憲及館閣郡縣盡其學<lb/>
之所至以大祖父文獻之傳其不權輿於今日耶異時<lb/>
<pb n="KR4e0070_WYG_021-14b"/>
功遂名成幅巾野服逍遥丹丘蓬萊之上識者固以為<lb/>
神仙中人矣予也忝以同鄉又在契家之末幸得歸老<lb/>
固當盡脫塵鞅以從之矣是為序<lb/>
　　送鳳陽府推官李先生淵泉考滿入覲序<lb/>
吉安李先生淵泉以奥學髙行為郡有司所知薦諸江<lb/>
西行省行省以其名上之吏部吏部徴試中選授河南<lb/>
省陳州陳留縣三年任滿察官考為稱職陞授鳳陽府<lb/>
推官鳳陽國家興王之地控制千有餘里九州二十四<lb/>
<pb n="KR4e0070_WYG_021-15a"/>
縣在管轄之下簿書之煩不易理也獄訟之多不易治<lb/>
也先生日從諸公蒞事公府羣吏就列兩造在庭是非<lb/>
曲直一言輙得其要訊鞫所加不羅織鍜錬以致其事<lb/>
小大之獄各使就律不以威勢利害為髙下輕重今太<lb/>
守河南李公深敬異之以為儒者之効焉夫獄訟民命<lb/>
所關有國者視以為重張釋之為廷尉天下無寃民于<lb/>
定國為廷尉民自以為不寃雖其所致固有淺深然非<lb/>
端本澄源政平訟理焉能之哉廷尉天下之平也推官<lb/>
<pb n="KR4e0070_WYG_021-15b"/>
郡府之平也郡府平則天下平矣噫豈輕也哉且夫仕<lb/>
所以行其道也道在是不以禄位言也先生為古士師<lb/>
之官其道固足以行諸一郡矣使進而升如錢若水以<lb/>
同州推而進拜樞使梁灝以大名府推而入知制詰趙<lb/>
清獻公以武官節推而累官至參大政亦何歉乎哉仰<lb/>
惟聖明在上天光咫尺崇儒重道日恐不及思得賡歌<lb/>
之士都俞吁咈於治朝之上致太平無訟之功有若先<lb/>
生者考滿入覲則以之為臺為省可也然而中都重地<lb/>
<pb n="KR4e0070_WYG_021-16a"/>
九重宵旰眷念鄉土則以先生復職鳳陽亦可也任賢<lb/>
使能在久任責成今九年三考之法與唐虞黜陟之典<lb/>
何以異哉予知先生尚有以慰鳳陽吏民之心矣先生<lb/>
行有日臨淮邑長山西王君惜其别而兾其復來也俾<lb/>
四明鄭真序以為贈<lb/>
　　送渭南縣主簿章宗盛朝覲復職序<lb/>
朝覲之禮尚矣周制六年五服一朝又六年王乃時巡<lb/>
諸侯各朝于方岳所以考制度尊天子也禮之所在根<lb/>
<pb n="KR4e0070_WYG_021-16b"/>
諸人心達諸天下先王為之節文著為定制孰得而踰<lb/>
之哉周衰禮廢更秦漢隋唐以來無復如姬周之盛矣<lb/>
赤芾金舄㑹同有繹其威儀文物何如哉洪惟天朝萬<lb/>
方一統禮樂㑹朝具有成制凡列郡守長每嵗一朝州<lb/>
縣長貳三年一朝考功即戸口錢粮之多寡農桑學校<lb/>
之廢興以時其殿最焉其與周人考禮修德之意何逺<lb/>
哉永嘉章君宗盛世為儒族讀書明理而精於法律元<lb/>
至正間以才能見知江淛省臣薦為温州録事内附謫<lb/>
<pb n="KR4e0070_WYG_021-17a"/>
居汴梁徴入京師授渭南縣主簿渭南安西壯縣簿書<lb/>
期㑹之繁貢賦供億之重朝夕從事厥聲懋著三年考<lb/>
滿布政按察兩閫咸以稱職聞覲朝大廷宴賜南宫衣<lb/>
冠入謝而歸過臨淮論斯文之契為予言曰某何以得<lb/>
至於此哉予惟君臣上下之間以敬為本宗盛以一命<lb/>
之士得面奉清光對揚顯命法樽珍饌上承寵賜其亦<lb/>
可謂榮矣大雅之詩曰君子萬年介爾景福盖享其恩<lb/>
禮之盛而祝其福受如此也然則宗盛其思為報効之<lb/>
<pb n="KR4e0070_WYG_021-17b"/>
地哉簿佐令者也雖曰位不稱其才然能以愛民為心<lb/>
而盡力於所當為公侯將相之任其不權輿於此乎夫<lb/>
奉法循理古循吏所以為治也宗盛其夙夜匪懈以無<lb/>
負上恩哉予教臨淮戀戀弗去異日聞有上偕者稱渭<lb/>
南之政於安西諸邑為最其非宗盛也耶馬首告西叙<lb/>
以識别云<lb/>
　　送固始縣稅課局大使胡子貞考滿序<lb/>
予嘗讀宋史紹興八年戊午王倫及金使張通古以詔<lb/>
<pb n="KR4e0070_WYG_021-18a"/>
諭江南為名來言歸河南陜西之地詔侍從臺諫論得<lb/>
失胡忠簡公者為密院編修官上封事乞斬秦檜等貶<lb/>
公監廣州倉未㡬檜啟思陵詔示天下指為横議言之<lb/>
不用又以為罪國家之治亂中外之盛衰判然矣君子<lb/>
以是知宋之南渡不復以北猶周之東遷終不得而西<lb/>
也嗚乎君父之讎義不戴天宋世之禍慘矣下穹廬之<lb/>
拜公豈忍見之哉身為嶺海之行名如㤗山之重士君<lb/>
子公論有在矣然而秦檜以公異已必欲置之死地南<lb/>
<pb n="KR4e0070_WYG_021-18b"/>
荒瘴癘轉徙萬里而守臣復有希其指意為窘辱之者<lb/>
而公不以死生患難為意且著詩詞以自見迨至阜陵<lb/>
御極公道大開召還叙復位躋榮顯年逾八十夀考令<lb/>
終豈非天也哉予客中都嘗預修九郡圖史因得宋順<lb/>
昌郡人王明清所著揮塵録觀之載公遺事為多至及<lb/>
王倫家世出䖏大致益知公之指斥其狎邪無賴不誣<lb/>
也然而倫之使金終能守節以死其公之言有以激之<lb/>
也耶今去公二百餘年誦其言而論其世凛然如見其<lb/>
<pb n="KR4e0070_WYG_021-19a"/>
人況其子孫文獻之足徴者乎光州固始縣稅課局副<lb/>
使胡子貞世家吉安為忠簡公之後年四十餘器質修<lb/>
謹言論䟽爽而直亮慷慨之氣恒見於日用間識者以<lb/>
為有忠簡公之遺風夫忠簡以直言去國出司錢榖執<lb/>
政者固有以擠之也子貞方以材藝薦不登諸館閣列<lb/>
之郡縣而征商之司乃無異忠簡之貶秩何哉是不然<lb/>
忠簡當權奸用命主懦國弱其由内斥外固宜重嘆以<lb/>
為不幸今明良相逢萬方一統而子貞由小及大升髙<lb/>
<pb n="KR4e0070_WYG_021-19b"/>
自卑殆將歆羨稱美而不已者豈曰錢榖貨財之職為<lb/>
非所當為者哉士之懷才抱徳者以得時為難時有用<lb/>
舎身有顯晦子貞其可謂得時矣昔宋宰執侍從家多<lb/>
在大江以西廬陵歐陽氏至承㫖原功而益著清江劉<lb/>
氏至集賢良甫而復顯若盱江曽氏臨川王氏晏氏平<lb/>
園周氏亦有文學政事䋲其祖武者公侯子孫克復其<lb/>
始胡氏與諸家相望子貞其不當以忠簡公自期乎左<lb/>
氏載陳敬仲之占有曰八世之後莫之與京子貞上泝<lb/>
<pb n="KR4e0070_WYG_021-20a"/>
忠簡公已九世功名事業其不在今日耶無念爾祖聿<lb/>
修厥德予於子貞實有望焉因其考滿如京師庸叙其<lb/>
家世之淵懿以為贈<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0070_WYG_021-20b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　滎陽外史集卷二十一<lb/>
</p>
<p>
</p>
  </div>
</body>
</text>
</TEI>
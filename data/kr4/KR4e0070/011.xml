<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>滎陽外史集卷十一</head> <lb/>
    <p>
<pb n="KR4e0070_WYG_011-1a"/>
欽定四庫全書<lb/>
　滎陽外史集卷十一<lb/>
　　　　　　　　　　　　　明　鄭真　撰<lb/>
　記<lb/>
　　雲松巢記<lb/>
昔唐翰林供奉李公太白望五老芙蓉欲巢雲松崑山<lb/>
丁侯仲徳得其遺意扁其居曰雲松巢寢處食息朝斯<lb/>
夕斯泊如一枝之寄而飄然萬物之表亦可謂善學古<lb/>
<pb n="KR4e0070_WYG_011-1b"/>
人者矣憶自上古大朴未散民巢居穴處草衣木食後<lb/>
聖代作制度䌓興宫室起居之安飲食養豢之適去古<lb/>
懸絶矣況叔季之世乎今侯之居不在於山林澗壑也<lb/>
不陵乎霄漢風雨也然謂之巢居豈將放志於髙棲身<lb/>
縹眇而與造物者同變化飛走以驚世駭俗哉葢將變<lb/>
今之俗反古之風庶幾有巢氏之民耳其可尚也夫且<lb/>
雲者無心之物松者有用之才松依乎雲雲依乎松二<lb/>
者固相須矣嵗寒後凋之操品物流形之妙不於人而<lb/>
<pb n="KR4e0070_WYG_011-2a"/>
有取乎侯器量𢎞博材畧深長雖嘗見知於王公大人<lb/>
而功名富貴有不足以動其心焉是葢無心於用而自<lb/>
不能不用者則是巢也歛之近在一室擴而充之將見<lb/>
廣厦萬間膚寸八荒而覆庇天下潤澤民生而後知雲<lb/>
松之為巢也且夫徹彼桑土綢繆牖户君子所以明政刑<lb/>
於閑暇也孔子葢嘗讀而贊之矣侯以軍功錫勇爵而<lb/>
獨以雲松名巢豈所謂思患而預防之耶縉紳士大夫<lb/>
過而贊詠歌其下者寧不贊之以知道哉<lb/>
<pb n="KR4e0070_WYG_011-2b"/>
　　燕壘記<lb/>
予友莊九疇氏以儒士徵試吏部授知邵武縣事將告<lb/>
滿以僚友坐累謫居瞿相山耕鑿為業相地一區深廣<lb/>
不盈丈範土為塹葺苴四圍參差而進退之縦横之輪<lb/>
囷焉臃腫焉伐竹斬茅編緝庇覆幽曖蒙密髙不容矯首<lb/>
濶不容展步瞪目視之喟然嘆曰其為燕壘矣乎因以<lb/>
名其扁云燕之為壘也手拮据而口卒瘏也羽譙譙而<lb/>
音嘵嘵也吾作室之用躬親經營之早作而出夕而入<lb/>
<pb n="KR4e0070_WYG_011-3a"/>
饑渴頓踣呻吟咿嚘不啻燕之勤且勞也至於恩勤卵<lb/>
育止其所止又燕之不若也謂之燕壘豈求名而不得<lb/>
哉予解之曰巢居穴處生民之世然也子其為太古之<lb/>
民矣乎夫士而懷居不足為士貧賤患難無入而不自<lb/>
得焉省躬念咎斯可矣惟天地間羽族至不一也獨燕<lb/>
與人無鷹鸇繳弋之虞子棲遲畎畆従容衣食視官守<lb/>
言責何有燕良似之哉且燕司時者也春而來秋而往<lb/>
亦唯其時而已子其待時乎衛人有言曰燕燕于飛頡<lb/>
<pb n="KR4e0070_WYG_011-3b"/>
之頏之之子于歸逺于將之子寧戀戀於是壘也耶國<lb/>
家澤及萬類叙復昭雪具典制予送子之歸有日矣九<lb/>
疇謝曰子其善慰我哉書以為異日一笑<lb/>
　　石菴記<lb/>
石菴者同郡洪允誠濠上居也洪氏世家四明在宋時<lb/>
有為湖南宣撫者允誠生當盛平承先業積累従鄉先<lb/>
生單良能遊先生精於理學登門多文獻老成問難往<lb/>
復理明義析允誠日在講下沾沾聴受學正而行端鄉<lb/>
<pb n="KR4e0070_WYG_011-4a"/>
黨器重之會鎮將開省四明辟置府幕軍機重務贊益<lb/>
為多聖運肇開允誠謫居濠梁興龍之地多古仙遺蹟<lb/>
黄冠野服翺翔燮壇水濓洞間意領心悟嘗謂人曰昔<lb/>
唐賢士有稱水南山人者有稱少室山人者然皆仕途<lb/>
捷徑不能終隠也嗣後二百餘年而吾宗番易平齋先<lb/>
生以文章道徳名天下致位兩府而以野處自號則其<lb/>
志之所存可想也已吾去家二千餘里自放于野仰止<lb/>
髙山先烈如在非斯人其誰與歸且夫天下之至堅者<lb/>
<pb n="KR4e0070_WYG_011-4b"/>
莫石若也石者玉焉韞其璞而弗耀終石焉而已矣吾<lb/>
志其猶石乎功名爵祿豈所欲哉因扁其居曰石菴號<lb/>
石菴野人云㑹聖朝求治急於用賢户部侍郎馬公嘗<lb/>
奉命來臨淮擇其良者而為之勸駕允誠力辭不就洪<lb/>
武乙卯冬中書省遣行人比係宦籍者悉詣公車允誠<lb/>
獨辭有司不獲仰天日以死自誓蓬首垢靣敝衣履簡<lb/>
飲食嬉笑不見詞色至省部以痼疾告于侍郎從之宰<lb/>
執大臣有詰之者曰子豈以仕宦為非者耶則對曰銓<lb/>
<pb n="KR4e0070_WYG_011-5a"/>
衡重在得人痼疾且不任焉用哉用之不敗乃公事耶<lb/>
敗事咎將誰執寧不在用之者耶詰者不能屈遂獲免<lb/>
退歸石庵將徜徉以終老曰吾庶幾不負石菴矣乎因<lb/>
請予為之記夫人所以自别於天地間審其出處之正<lb/>
而已出處既正雖貧且賤何害哉彼有冒進競趨惟富<lb/>
貴是圖若浮雲之有無爾允誠尚志節徳義睨軒冕而<lb/>
韋布逺朝市而林野審於幾㣲守以中正確然不變而<lb/>
卒遂所志得所欲傳所謂介于石不終日貞吉者允誠<lb/>
<pb n="KR4e0070_WYG_011-5b"/>
有焉予與允誠少同里閈惟吾四明多篤行文學之士<lb/>
縉紳君子樂所以稱道允誠今克蹈之矣顧以不才名<lb/>
在宦牒用舍行蔵隨時靡定安得時従允誠石菴之下<lb/>
討論世家之懿以優㳺嵗年也哉<lb/>
　　耕讀軒記<lb/>
沈子仲傑家于吳淞江之上其地平逺夷曠四望雲山<lb/>
渺在天際而重坡叢林聨絡逺近竹樹參差含芳吐秀<lb/>
内則平田廣畆耕耘各以其時外則澄波千頃風烟幻<lb/>
<pb n="KR4e0070_WYG_011-6a"/>
化儵忽之間景態萬狀仲傑既撫有佳勝乃樹軒三楹<lb/>
覆以白茅置書史其中取陶淵明讀山海經詩語扁曰<lb/>
耕讀力農之暇朗吟清誦若金石絲竹之奏宫商和而<lb/>
律吕諧也客至琴酒相娛寵辱兩忘有不知塵世事者<lb/>
會朝廷廣致多才仲傑辟至京師為督府掾雖簿書期<lb/>
會朝以竟夕而山水寂寥澹泊之趣未嘗不往來於懷<lb/>
也洪武癸丑之二月予以鄉貢計偕春官仲傑以錢叔<lb/>
昻及禇文炳所繪齋居圖請文以記辭不獲則為之言<lb/>
<pb n="KR4e0070_WYG_011-6b"/>
曰士之生世隨所寓而得所樂故在山林則甘心於肥<lb/>
遯在廊廟則自致於勲名以仲傑志行之修學問謀<lb/>
猶畫諾於甲兵樽爼問固將上禆戎幕偃武修文佐太<lb/>
平之治者然而耰鋤間顧猶不忘平昔之素殆欲俯仰<lb/>
宇宙優㳺卒嵗如古人所云者斯可謂賢也已雖然耕<lb/>
田讀書一致而已耕田必期於有秋讀書必底於有成<lb/>
水旱饑饉及夫富貴貧賤則一付之於天而已昔者吾<lb/>
夫子嘗曰耕也餒在其中學也祿在其中仲傑其有得<lb/>
<pb n="KR4e0070_WYG_011-7a"/>
於斯否耶異日仲傑請命於上杖䇿歸田以畢遂其志<lb/>
予亦東還尚當扁舟太湖過兹軒之下為仲傑賦之<lb/>
　　歸耕處記<lb/>
士大夫之於世審其所處而得所歸斯為善矣歸于朝<lb/>
者為公為卿歸于野者為農為圃道不行有歸歟之嘆<lb/>
身弗辱有歸來之辭進退出處一於是而已使夫奔走<lb/>
馳騖多歧忘返其不至於傾仆而顛踣者幾希噫非知<lb/>
幾之君子孰能知之松江謝伯禮父世以積善名淛右<lb/>
<pb n="KR4e0070_WYG_011-7b"/>
而折節讀書以材能見稱元至正間外省薦之朝行授<lb/>
同知松江府事同知古通守别駕之職預同民社鄉里<lb/>
以衣錦為榮既三年謂同僚曰吾豈以爵祿為哉家有<lb/>
二親不於此時備孝養一旦終天之憾無及也投牒竟<lb/>
去於澱湖里第奉其先尊徳嘉翁母氏葉夫人具滫瀡<lb/>
甘旨極其歡心丁内外艱哀毁如禮服闋值時多故徙<lb/>
居泖上泖上佳山水良田萬頃魚鱗櫛比而耒耜其中<lb/>
焉豐年黍稌以倉以積貢賦供億享祭宴餞之須率資<lb/>
<pb n="KR4e0070_WYG_011-8a"/>
之前淛省左丞周公伯溫作古篆扁曰歸耕處紀實也<lb/>
際聖運肇興來居濠梁之東園里薙荒除穢以給衣食<lb/>
㐲臘作苦斗酒自勞凉竹簟之清曙茅簷之暖恍不知<lb/>
人間世也取舊扁揭之示始終弗忘也而鄉人同在羇<lb/>
旅者無少長皆稱曰同知公葢本其所得官以為尊稱<lb/>
云真惟窮達隠顯殊途而同歸伊尹耕於有莘者也嚴<lb/>
光耕富春光武召之而不能屈龎公耕鹿門劉表候之<lb/>
而弗能致此窮而隠也夫把鋤荷鍤風雨蓑笠其與鏘<lb/>
<pb n="KR4e0070_WYG_011-8b"/>
金曵玉軒車駟馬前呵後擁孰為勞逸孰為貴賤哉然<lb/>
而時之所遇志之所適君子固不以彼而易此也同知<lb/>
公生當盛平致身融顯而棄去有如脫屣足以見其制<lb/>
行之髙矣世運代更勲門宦閥既與海桑同化而畎畆<lb/>
之歸矢言弗渝其誠得所歸者耶雖然古人一飯不以<lb/>
忘君故在江湖猶在廷闕初何隠顯之有間哉昔髙宗<lb/>
駐蹕臨安太師楚國樓公異繪耕織圖列為詩歌以獻<lb/>
至理宗時西山真先生著大學衍義於豳風一章懇懇<lb/>
<pb n="KR4e0070_WYG_011-9a"/>
為帝述之是皆以天下生民為心者國家以農事開國<lb/>
濠梁興王之地視古岐周聖上眷念鄉士爰幸中都召<lb/>
見父老以慰其思同知公先朝遺老耕稼畿甸能推廣<lb/>
成說徹諸黈旒斯亦尊君親上之心哉真教職三年戀<lb/>
戀弗去尚及見之矣姑書以為記<lb/>
　　學圃軒記<lb/>
姑蘇樊學士氏侍親來中都於濠水上得地一區肥沃<lb/>
髙厚構軒居治圃其中躬秉鍤把鋤以瓜以蔬或羮或<lb/>
<pb n="KR4e0070_WYG_011-9b"/>
葅上以奉甘旨之娛次以資賔客之儲甘辛之適隨所<lb/>
意需而芻豢之味有不如焉因扁其軒曰學圃而謂予<lb/>
曰某聖門弟子之後也吾不如老圃何敢自戻於聖言<lb/>
哉顧學而有得焉不敢忘也予曰何如孟學曰生物之<lb/>
功學問之益一致而已矣夫天地之心吾之心天地之<lb/>
氣吾之氣凡物之生者天地之氣也而其所以生者則<lb/>
至理存焉所謂天地之心也吾於學圃而脗合焉種而<lb/>
播苗而植雨露之滋糞壤之培萌者蘖牙者茁芟夷灌<lb/>
<pb n="KR4e0070_WYG_011-10a"/>
溉發生盛大取之無禁用之不竭厯嵗易月循環無窮<lb/>
葢造化生生之妙固有如此者人之生也本之以姿質<lb/>
之美性分之懿仁義以為場圃道徳以為籓籬詩書禮<lb/>
樂其奥區也典章文物其淵藪也修之治之探之賾之<lb/>
窒者以疏晦者以明其用功也若圃之植而生也其成<lb/>
功也若圃之遂而成也日之所生夜之所息奮勵自彊<lb/>
天理春融人欲蟬蛻吾心即天地矣使夫怠墮不振一<lb/>
日暴之十日寒之茅塞其心如圃之荒蕪湮穢不得遂<lb/>
<pb n="KR4e0070_WYG_011-10b"/>
其生育之性奚可哉夫即物理以觀人心此吾之所以<lb/>
為學也予應之曰宇宙之内皆子一身之所寓也萬物<lb/>
皆備於我一圃云乎哉儒先謂觀於草木之生與我心<lb/>
契其樂無涯孟學其有得於是者耶抑予又有說焉圃<lb/>
者細民所賴以生者也士君子欲行其道於天下何以<lb/>
圃為哉蘇逸民雲卿灌園豫章之東湖人無知之者張<lb/>
魏公為相命漕帥兩司以書幣招之漕帥假逰士服得<lb/>
見欲與同載逸民堅拒不就遂長往弗返古人之風節<lb/>
<pb n="KR4e0070_WYG_011-11a"/>
如是今天下一家禮羅招賢野無遺者孟學居輦轂下<lb/>
士譽所歸欲為蘇雲卿得乎因誦言以為孟學勸孟學<lb/>
其果有意乎否耶於是乎記之<lb/>
　　田園隠記<lb/>
治生之道田園為重粤自后稷樹藝古今貴賤之家無<lb/>
不由之而君子獨以隠言何哉夫士之生非専為食也<lb/>
立身行已可效可師致位廟堂丞疑輔弼豐功盛徳澤<lb/>
斯民而傳後世其斯可矣若夫道不期行言不期用爵<lb/>
<pb n="KR4e0070_WYG_011-11b"/>
祿不能為之榮刑罰不能為之辱甘心沒齒於農圃之<lb/>
歸惟審於進退取舎者為能古之哲士若陶靖節解印<lb/>
彭澤賦歸田園迹其蕭散夷曠千載之下為之聞風興<lb/>
起彼其深山窮谷以鋤耰傳之子孫者何啻千萬竟令<lb/>
無一言一行可稱其不與草木同腐乎噫隠之為義亦<lb/>
㣲矣哉雲間朱孟聞氏徙家中都構屋鍾古城東治圃<lb/>
以植菓蔬治田以種黍稷無征輸無徭役以衣以食而<lb/>
従容自給賔客至輒觴酒其中咏歌唱酬如金石在懸<lb/>
<pb n="KR4e0070_WYG_011-12a"/>
衆樂交作音聲諧而律吕和也因扁之曰田園隠云予<lb/>
嘗過而造焉語之曰昔先聖孔子以隠居求志為未見<lb/>
其人豈真無人哉葢有待於後人耳故有隠於山林者<lb/>
亦有隠於㕓市者亦因其志之適焉耳夫隠者顯之對<lb/>
稱顯行道者也隠守道者也近世以來廟堂之上仕而<lb/>
顯者非不衆多使皆公忠直諒堯舜其君堯舜其民固<lb/>
天下所深望者如其欺公罔上敗度棄禮寵祿甫加而<lb/>
斧鉞已隨於是時也使其悔志革心欲木石與居鹿豕<lb/>
<pb n="KR4e0070_WYG_011-12b"/>
與遊不可得矣悲夫孟聞玩志詩書道徳以為區仁義<lb/>
以為塗言動舒徐俯仰自如殆將與造化為徒矣以視<lb/>
夫昏夜乞哀以釣聲名取利祿者其不赧然夫抑愚又<lb/>
有說焉遯之九五曰嘉遯貞吉上九肥遯无不利遯之<lb/>
為言退而隠去之義也孟聞其學於是耶然遯之為卦<lb/>
内外交變而為晉有麗明之象焉遯而晉斯顯矣仰惟<lb/>
聖明在上賢才彚征旌招羅致無有虚曰鳯陽興王之<lb/>
地孟聞攸躋攸芋而聲譽四馳則所以多福受賜而被<lb/>
<pb n="KR4e0070_WYG_011-13a"/>
親禮者吾知其有日矣孟聞聆予言若有不懌然者久<lb/>
之乃曰學而優則仕吾斯之未能信獨寐寤言永矢弗<lb/>
諼其終於此而已矣嘉其志之篤而言之淑也記諸壁<lb/>
上而去<lb/>
　　耕雲野趣軒記<lb/>
雲雨間一氣爾或在空或在野或棲遲山谷或散漫江<lb/>
海變幻儵忽來不知所従出去莫知所止一旦夕間百<lb/>
千萬態欲以形狀彷彿之難矣士大夫於其雲之所在<lb/>
<pb n="KR4e0070_WYG_011-13b"/>
耕稼以時而急趣之以怡然悠然殆與天地造化相周<lb/>
旋矣吁不其可敬也哉去鳯陽府南二十里曰瞿相山<lb/>
嶐然而髙浮崗斷隴映帶逺近良田廣畆犬牙參錯陂<lb/>
塘足溉髙岸為城衣食之利與民共之四方謫宦往往<lb/>
樂而忘返金君澤珉永嘉名族也來處其地縛柴為門<lb/>
誅茅為室如燕壘蝸殻隠隠矗矗於杳㝠䁆靄間東作<lb/>
既興比户咸具錢鏄深耕易耨千百其耦既輟日夕藉<lb/>
草而坐壺漿饋饁短歌吚嚘于時膏雨新霽浮雲被隴<lb/>
<pb n="KR4e0070_WYG_011-14a"/>
林麓草木蓊鬱深茂郭公杜宇反聲相喚俯仰上下化<lb/>
育亭毒之妙神領心契如饑者之得食渴者之得飲行<lb/>
者之得歸至於獨寐寤言而永矢弗諼者矣因題其所<lb/>
居曰耕雲野趣云澤珉嘗介予友吳孟周氏求文以記<lb/>
辭不獲則為之言曰古人所謂甘心於畎畆者澤珉其<lb/>
庻幾也耶夫君子之於物茍得其趣將終身焉利欲之<lb/>
誘若浮雲之有無而已耕者衣食之源名哲之士非其<lb/>
力不食謂之耕雲葢非従事於虚無惚恍之謂矣雲在<lb/>
<pb n="KR4e0070_WYG_011-14b"/>
於野耕於野而適焉安焉其所見所得必有出於物象<lb/>
之表者係以野趣云者葢申而重之而非辭之贅也人<lb/>
之生世非耕則仕仕必登於朝耕必適於野就其迹而<lb/>
論之暑雨泥塗披蓑荷笠上蒸下濕汗體塗足孰與髙<lb/>
車駟馬鏘金曵玉起居動靜之安適公逋私負急迫朝<lb/>
夕鄰童里㓜啼饑號寒孰與髙堂大厦萬鍾千鎰飽煖<lb/>
歌呼之快且樂哉然而趣向之適寜為此不為彼其能<lb/>
以貴賤榮辱苦樂為欣戚變異也耶且仕於朝者行道<lb/>
<pb n="KR4e0070_WYG_011-15a"/>
者也耕於野者守道者也若澤珉者其與道相忘者歟<lb/>
顧瞻天上青雲咫尺大明普照黄道正中今日之耕異<lb/>
日之仕今日之在野異日之在朝其趣為何如也耶易<lb/>
曰同人于野亨而又曰雲上于天需然則望雲就日以<lb/>
膏澤天下吾知其有日矣澤珉其勉乎哉<lb/>
　　孤村黙隠記<lb/>
孤村黙隠者鳯陽太守滑臺李公歸老之地也公家在<lb/>
南六十里大張村外控大河内亘平野密林廣畆芳塘<lb/>
<pb n="KR4e0070_WYG_011-15b"/>
曲流參錯映帶所居西北地本平坦阡陌交相通犬吠<lb/>
雞鳴遂擅一村之勝自祖若父樂居其處至公數世矣<lb/>
雖更兵難移徙南北惓焉弗忍置也今公謝事而歸焉<lb/>
能無情哉繪而為圖扁焉觀焉意謂在於村中黙則無<lb/>
庸於言隠則無庸於仕其可永終令圖矣然竊聞公在<lb/>
壯年以立言待用於世際今聖朝拜監察御史繼僉山<lb/>
東按察司事慨然以言責為已任民生之休戚政事之<lb/>
得失必起而論之來守中都事之弗當於理者誨諭諄<lb/>
<pb n="KR4e0070_WYG_011-16a"/>
切不厭不倦吏民愛之有如父母凡一言之出一令之<lb/>
施莫不樂而従之服而趨之於是時也雖欲黙得乎幸<lb/>
而名遂身退遽以黙隠自居何哉無他隠者顯之對顯<lb/>
者不容不言隠者自不容言也隠顯語黙惟其時而已<lb/>
且夫恭黙思道心之存也淵黙雷聲道之存也三緘其<lb/>
口幸免於獲戾駟不及舌者雖悔而不及公之於隠亦<lb/>
豈得不黙哉於是而樵於山釣於水耕於畎畆與田父<lb/>
野老徜徉於阡陌間風晨月夕一榻坐忘者萬化之流<lb/>
<pb n="KR4e0070_WYG_011-16b"/>
行至理之昭著心領神契於混淪沖漠之表而凡是非<lb/>
利害之紛紛擾擾者不惟口不欲言耳亦不欲聞矣易<lb/>
所謂退藏於密詩所謂明哲保身公其庻幾乎昔宋陳希<lb/>
夷隠居華山太宗時入朝問其道不對而還迨至南渡<lb/>
韓世忠位兼將相退居湖山絶口不言兵公之黙隠何<lb/>
愧於古人哉非真不能言者也念公之盛徳為不可忘於<lb/>
公之黙隠終不得而黙黙也遂著為之記公某字某云<lb/>
洪武十三年嵗在庚申六月十一日鄉貢進士四明鄭<lb/>
<pb n="KR4e0070_WYG_011-17a"/>
真記<lb/>
　　靜學齋記<lb/>
上虞越郡屬邑舜子孫分地有揖讓遺風自漢唐至於<lb/>
今日千數百年多名世好學君子葢山川靈淑使然也<lb/>
邑名族朱氏家累世業儒有字懷玉者年二十餘以俊<lb/>
選徵入京師試藝南宫為國學生自博士趙先生以下<lb/>
樂為延譽懷玉不自矜喜退居一室扁曰靜學齋讀書<lb/>
著文惟日不足於勢利紛華泊如也閱二年天官奏為<lb/>
<pb n="KR4e0070_WYG_011-17b"/>
知平涼府靜寧州莊浪縣事既到官黙自念曰學所以<lb/>
為仕也昔者聖門謂仕優則學學優則仕仕與學葢相<lb/>
須也簿書錢穀何往非學哉然非靜不足以致力於是<lb/>
仍以靜學揭之而求記於予夫人生而靜天之道也士<lb/>
之所以學為聖人聖人之所以合乎天者惟靜而已矣<lb/>
諸葛武侯嘗曰學須靜也才須學也非學無以廣才非<lb/>
靜無以成學而濓溪周子亦曰聖人定之以中正仁義<lb/>
而主靜靜者動之體動者靜之用一動一靜互為其根<lb/>
<pb n="KR4e0070_WYG_011-18a"/>
而太極之理與之無間靜可以見天地之心動亦可以<lb/>
見天地之心君子之為學其莫先於靜矣是故平居暇<lb/>
日心念義理涵泳其所已知敦篤其所已能探賾索隠<lb/>
㣲顯闡幽即夫事物之器用而推致乎典禮會通之大<lb/>
由乎下學上達而馴致乎過化存神之妙闇乎屋漏之<lb/>
㣲逹乎康莊之著蠖屈而龍見淵黙而雷聲斯其為靜<lb/>
學也大矣懷玉其有得於兹否耶夫靜之理㣲而學之用<lb/>
大無慾故靜靜則安安則不怠不惑而其為學成矣使<lb/>
<pb n="KR4e0070_WYG_011-18b"/>
夫撼於私慾汨於事勢不専於靜矣其能究竟夫學也<lb/>
幾希若乃習於固陋昧於清虚安於鹵莽而謂人曰吾<lb/>
將以靜學也其然豈其然哉懷玉逺治邊邑不識其所<lb/>
學者何事然予弟竒為之僚友以書來言其同寅協恭<lb/>
政平訟理日與其民相安於無事則固靜學之一驗矣<lb/>
異時考滿來朝予在濠梁尚當扣所藴而考其成亦得<lb/>
而有進矣懷玉名瑾在成均時嘗奉命山東上泰山登<lb/>
日觀蒐竒發秘得李斯篆刻以傳縉紳君子稱其為篤<lb/>
<pb n="KR4e0070_WYG_011-19a"/>
志古學者云併書以為記<lb/>
　　澹齋記<lb/>
嚴陵盧先生年逾六十聞望老成自鄉大夫以下視為<lb/>
範模有所疑者必諮問之先生不自矜喜退治居室曰<lb/>
澹齋一榻蕭然左右圖史處之裕如也會其子思禮為<lb/>
國學生調官山西過中都之臨淮以先生命求記予惟<lb/>
澹者無他嗜好之云世之君子守其常而不變者亦惟<lb/>
澹而已矣然非冲深𤣥漠者不足以與於斯夫大羮𤣥<lb/>
<pb n="KR4e0070_WYG_011-19b"/>
酒味之澹者也而其感通之效實在於兹葢無味之味<lb/>
乃所以為至味也至味之存至理之著也澹之時義大<lb/>
矣哉人莫不有所嗜五聲令人耳聾五色令人目盲軒<lb/>
冕服乗乃喪心之具甘脆肥釀斯伐性之斧嗜慾之為<lb/>
人害多矣悲夫諸葛武侯嘗曰非澹泊無以明志胡文<lb/>
定公亦曰人於世味一切澹泊方好斯言也其察於天<lb/>
地人心之本然者乎先生深隠山中養恬自如而正襟<lb/>
肅容日與賔客子弟講求乎仁義咏歌乎詩書視世之<lb/>
<pb n="KR4e0070_WYG_011-20a"/>
紛華榮耀乍起乍滅者若浮雲之有無焉豈非真能味<lb/>
於澹者耶扁焉觀焉循名求實葢見其意所適心所樂<lb/>
身之所蹈而徳之所由成矣噫是豈可以淺近形容哉<lb/>
且吾聞之盧氏為唐青州刺史之後在宋時多以名科<lb/>
躋顯仕有字登父者於先生為曽叔祖行名其所居樓<lb/>
曰天邊風露蛟峯方公為之著記予得而讀之想其髙<lb/>
潔豈世味所能奪耶然則先生之澹其有自來也哉予<lb/>
與先生誼同産恨不得一瞻下風然念自㓜及艾亦嘗<lb/>
<pb n="KR4e0070_WYG_011-20b"/>
従事於澹者異日幸遂言遄取道嚴陵厯階修謁與先<lb/>
生清晤山光水色間庻幾志同道合者乎遂書為之記<lb/>
先生字徳仲至道其名云<lb/>
　<lb/>
　<lb/>
　<lb/>
　<lb/>
　滎陽外史集卷十一<lb/>
</p>
<p>
</p>
  </div>
</body>
</text>
</TEI>
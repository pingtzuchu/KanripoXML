<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>滎陽外史集巻九十</head> <lb/>
    <p>
<pb n="KR4e0070_WYG_090-1a"/>
欽定四庫全書<lb/>
　滎陽外史集巻九十<lb/>
　　　　　　　　　　　　　明　鄭真　撰<lb/>
　七言絶句<lb/>
　　題吳教授所藏楊長史菜圖<lb/>
雨露春深綠正肥從教百甕搗金虀夢中要與神明説<lb/>
不許羊蹄踏破畦<lb/>
長史相煩冩畫圖青青生意遶吾廬文章更愛黄山谷<lb/>
<pb n="KR4e0070_WYG_090-1b"/>
食肉懸知味不如<lb/>
　　題廬山瀑布圖<lb/>
香爐峯上夢曾遊晴瀑聲喧萬壑秋要與謫仙長作伴<lb/>
白雲深處獨相求<lb/>
　　題桞公權𤣥祕㙮銘<lb/>
　　　桞公權八法得顏太師之傳其在陜右若李西<lb/>
　　　平王神道碑之深古雅健𤣥祕㙮銘之遒勁嚴<lb/>
　　　宻皆書法之傑然者予居中都凡十年西平王<lb/>
<pb n="KR4e0070_WYG_090-2a"/>
　　　碑僅一見求之莫致𤣥祕㙮銘則往往得之間<lb/>
　　　留一二本論著其後以為家藏今年夏四月諸<lb/>
　　　暨章立可以三泉司征考滿入覲用是為贈予<lb/>
　　　感其意題二絶句轉寄先生以書法世其家焉<lb/>
　　　用此哉聊為令嗣學古之助云爾<lb/>
何處浮圖葬衲師斯文猶得覩殘碑想當放手書丹日<lb/>
正似從容筆諫時<lb/>
君家書法已三傳琬琰文章到處鐫聞説賢郎當跨竈<lb/>
<pb n="KR4e0070_WYG_090-2b"/>
銀鈎愛學栁誠懸<lb/>
　　永嘉林<hi>闕</hi>　以竹四軸求題曰風晴雨嫩云<lb/>
浮空颭颭飄蒼雪倚石翩翩舞翠濤林下喚醒湘水夢<lb/>
鳳凰飛下九天高<lb/>
曉風浮動隔簾青旭日晴梳翡翠翎想見雲中仙子降<lb/>
佩聲雜遝散空㝠<lb/>
篔簹谷底記曾逰風雨空山夜半秋有約佳人終不到<lb/>
天寒翠袖不勝愁<lb/>
<pb n="KR4e0070_WYG_090-3a"/>
琅玕百尺舞雲幢風月襟懷共一窓昨夜春雷初震蟄<lb/>
龍孫長得玉成雙<lb/>
　　題唐明皇按樂圖<lb/>
笙笛筝琶按得齊玉人歌舞繡筵低三郎酣醉真妃笑<lb/>
誰信漁陽泣鼔鼙<lb/>
内家教樂醉春妍夢入巴山萬里天檀板輕敲簫鼔合<lb/>
金盆香煖浴兒錢<lb/>
沈香亭北晝㝠㝠一曲霓裳醉裏聴樂事不知忘國恨<lb/>
<pb n="KR4e0070_WYG_090-3b"/>
秋風愁絶雨淋鈴<lb/>
　　題扇面<lb/>
挿天峭壁兩門開落木風高萬壑哀酒熟山家煩折柬<lb/>
蹇驢正待過橋來<lb/>
　　題觀音像<lb/>
吾家東近補怛山大士神通海浪間舊日同鄉今作客<lb/>
焚香日日對慈顏<lb/>
　　題便面小景<lb/>
<pb n="KR4e0070_WYG_090-4a"/>
一天如水水如天萬壑春含綠樹煙橋上抱琴人欲過<lb/>
山窓且復罷青編<lb/>
　　題竹<lb/>
山中留得嵗寒枝氷雪稜稜不受欺莫道此君無變化<lb/>
春雷喚起籜龍兒<lb/>
　　題五花馬圖<lb/>
五花驄馬錦雲堆踣鐵蹄高識駿材倦眼奚官休睡去<lb/>
天閑好與共歸來<lb/>
<pb n="KR4e0070_WYG_090-4b"/>
淮南羣牧慣攻駒八尺真龍萬足餘聖代郊丘崇報享<lb/>
祇須寳絡駕金車<lb/>
　　跋麗水俞元吉所藏高彥敬臨米元章越山圖<lb/>
　　　按松江夏氏圖繪寶鑑云米元章山水本出重<lb/>
　　　源而天真發露後二百餘年高公彥敬實得其<lb/>
　　　筆意所臨越山圖凛乎逼真松雪趙氏與高公<lb/>
　　　同官於朝親書論定後有作者無敢異議俞君<lb/>
　　　元吉家於括倉正古勾踐封域浮雲白日展圖<lb/>
<pb n="KR4e0070_WYG_090-5a"/>
　　　玩諷殆如見諸君子於千巖萬壑間也原吉來<lb/>
　　　淮海出以相示書二小詩以歸之<lb/>
南宫跨鶴九天遥雲暗房山悵莫招賴有吳興書䟦在<lb/>
畫圖珍重似瓊瑶<lb/>
淛江東渡指西陵萬疊天開紫翠屏掉得扁舟歸舊隠<lb/>
夜凉光動少微星<lb/>
　　題扇面<lb/>
斷坡高樹晝隂隂行轉清溪路更深可是草堂人不見<lb/>
<pb n="KR4e0070_WYG_090-5b"/>
西風蕭颯鶴孤吟<lb/>
　　題紅梅<lb/>
羅浮仙骨換丹砂百摺飛裙染翠霞酒暈未消寒起早<lb/>
夜來賜宴玉皇家<lb/>
　　題墨梅<lb/>
先春逺寄墨淋漓折得寒香第一枝夢遶西湖山月暗<lb/>
漆紗窓外影參差<lb/>
　　題墨菊<lb/>
<pb n="KR4e0070_WYG_090-6a"/>
客路游塵怕上衣紛紛黄白眼都迷歸來籬落黄昏後<lb/>
月露秋香暗遶蹊<lb/>
　　題瓶梅<lb/>
百花頭上占春開誰向山中折得來碧水銅瓶甘作伴<lb/>
夜深飛夢過瑶臺<lb/>
　　題梅竹<lb/>
斷崖人立錦皴粼翠袖娉婷不惹塵獨有玉姬來索笑<lb/>
嵗寒霜雪許為鄰<lb/>
<pb n="KR4e0070_WYG_090-6b"/>
　　題梅<lb/>
玉皇宫闕擁羣姬縞素飄飄雜佩垂侍輦恩深頻早起<lb/>
不禁霜雪立多時<lb/>
　　題畫<lb/>
樓臺金碧五雲邊秋水光涵一鏡天山郭蹇驢人去逺<lb/>
夕陽應棹渡頭船<lb/>
　　題梅<lb/>
秋魁不得占春魁慚負孤根雪裏開問汝不堪調鼎鼐<lb/>
<pb n="KR4e0070_WYG_090-7a"/>
嵗寒只許賦歸來<lb/>
　　題吳道延西征巻<lb/>
萬里煙沙慘淡中西風遥跨錦花驄囊中自有如椽筆<lb/>
歸上將軍第一功<lb/>
重重土屋翠雲腰羌婦秋衣製黑貂煤火燒紅羊<hi>闕</hi>
　<lb/>
　　題吳道征望雲圖<lb/>
闗西遥望海東山心與浮雲共往還白髪慈親千里逺<lb/>
<pb n="KR4e0070_WYG_090-7b"/>
綵衣願得奉慈顏<lb/>
　　題孤雁銜蘆<lb/>
塞北傳書到日邊真州將信到幽燕我家求得平安報<lb/>
怪汝銜蘆萬里天<lb/>
　　紀夢<lb/>
　　　十二月初八日夜夢亡友劉養浩謂之曰乆不<lb/>
　　　見足下今安在耶朝廷命府州縣學舉明經之<lb/>
　　　士為學官足下不得辭矣初不意其已死也養<lb/>
<pb n="KR4e0070_WYG_090-8a"/>
　　　浩以手握拳若欲見捶者且曰經學吾乆已荒蕪<lb/>
　　　豈宜堪此薦書汝欲害我耶既覺為之惘然作<lb/>
　　　二絶以識云<lb/>
帛璧求賢澗壑空蕭蕭猿鶴恨西風多君誦得春秋學<lb/>
生死論交一夢中<lb/>
老來應不耐尊拳夜壑悠悠不記年人事祇今如夢寐<lb/>
憶君空有淚如泉<lb/>
　　題春江遊玩圖<lb/>
<pb n="KR4e0070_WYG_090-8b"/>
江上舟行不問潮千金換酒特相邀鶯花正及青春樂<lb/>
隔岸何人唱大招<lb/>
桃花渡口水如天滄海蓬萊問列仙老我長淮歸未得<lb/>
春風矯首白雲邊<lb/>
　　題春江送别圖<lb/>
江水西流日夜聲櫂郎撾鼔喚登程滕王閣上神仙客<lb/>
一曲空歌待月明<lb/>
滿眼青山紫翠重天風縹緲送孤篷憑君一吸西江水<lb/>
<pb n="KR4e0070_WYG_090-9a"/>
洗滌平生錦繡胸<lb/>
渡頭人唱竹枝歌千里江山奈逺何春水光寒沙渚濶<lb/>
忘機却愛白鷗多<lb/>
風流馬上為誰來一葉風帆早欲開好向紫金山下過<lb/>
五雲深處是三台<lb/>
　　題趙仲穆馬上挾彈圖<lb/>
王孫騎馬過林西何事金鶯不住啼高嶂重重雲不暗<lb/>
春風吹送一丸泥<lb/>
<pb n="KR4e0070_WYG_090-9b"/>
　　題山水圖<lb/>
山樹重重散曉嵐披圖彷彿記江南畫船撐近簷前過<lb/>
公子風流酒欲酣<lb/>
　　題沈在新便面<lb/>
紅葉飄蕭澗壑重遙青矗矗倚浮空山川自古誇形勝<lb/>
不是吳中是越中<lb/>
　　青山白雲圖<lb/>
憶向山中看白雲畫圖披拂思氤氲仙家逺在空青外<lb/>
<pb n="KR4e0070_WYG_090-10a"/>
一榻何時許見分<lb/>
　　題扇面<lb/>
白雲深處樹重重碧水光涵一鏡空世外紅塵飛不到<lb/>
祇消揮扇聴松風<lb/>
遥山祇在半空中滄海蓬萊有路通雙樹西風秋灑灑<lb/>
仙遊一曲寄絲桐<lb/>
　　題便面<lb/>
淮南催我去朝天矯首蓬萊近日邊山樹重重秋已近<lb/>
<pb n="KR4e0070_WYG_090-10b"/>
晚凉石上聴疎蟬<lb/>
　　題五馬圖<lb/>
五匹西來汗血駒風沙千里快馳驅青春幸預瑶池駕<lb/>
不數人間八駿圖<lb/>
　　題山水圖<lb/>
君家高住碧雲層木杪啼猿喚得譍作客淮南渾欲去<lb/>
畫圖遥指是廬陵<lb/>
金碧樓臺晚照紅仙人環佩玉玲瓏淮南催我朝天去<lb/>
<pb n="KR4e0070_WYG_090-11a"/>
試問前山過幾重<lb/>
　　題睢履道紅碧桃花贈李經厯<lb/>
天台仙子佩珊珊淺碧深紅對面看石洞無蹤春夢逺<lb/>
東風曉起不勝寒<lb/>
天涯一片武陵霞滿眼春光處處花莫道繁華渾似夢<lb/>
周南正好詠宜家<lb/>
　　題枯木鸜鵒圖<lb/>
錦繡山林悵寂寥西風落木晚蕭蕭幽禽却解知人意<lb/>
<pb n="KR4e0070_WYG_090-11b"/>
學得鸞笙叶鳳韶<lb/>
　　題周千户所藏盛子昭雪中讀書圖<lb/>
銀界參差百萬重春蟲亂撲夜窓風誰知千古經綸意<lb/>
祇在青青汗簡中<lb/>
隔屋誰歌玉樹花飄飄鸞鶴海天涯書中自許論今古<lb/>
金帳何消說党家<lb/>
袁門深閉路﨑崯焦寢清酣怪鐵衾誰似先生氷壑底<lb/>
一編獨對聖賢心<lb/>
<pb n="KR4e0070_WYG_090-12a"/>
　　題菊花圖<lb/>
御袍黄間狀元紅翦刻原歸造化工陶令歸來秋正好<lb/>
可能無酒醉西風<lb/>
隨班曾賦御前題攜得秋香滿袖歸自媿恩光無補報<lb/>
西風籬落思依依<lb/>
　真向以考滿朝京與諸搢紳賦菊綻西風絶句以進<lb/>
　今二年矣<lb/>
　　題廣信府李經厯仲謀所藏畫<lb/>
<pb n="KR4e0070_WYG_090-12b"/>
　　　海棠畫睂<lb/>
瑶池信杳思氤氲聒聒春聲怪汝頻問道海棠初睡起<lb/>
風流誰是畫睂人<lb/>
　　　梅花寒雀<lb/>
誰傳春信到人間澗谷神仙玉雪顏凍雀預知生處樂<lb/>
枝棲不似紇干山<lb/>
　　　抱琴圖<lb/>
紫霞洞客已仙遊故國湖山草樹秋鸞鶴九霄音信杳<lb/>
<pb n="KR4e0070_WYG_090-13a"/>
欲將哀怨寄清流<lb/>
　　　折梅圖<lb/>
氷雪天高獨鶴飛山中處士薜蘿衣嵗寒清節慿誰共<lb/>
折得梅花及早歸<lb/>
　　　把菊圖<lb/>
解印歸來事已非秋深霜菊錦成圍秫田兩頃都為酒<lb/>
林下何須候白衣<lb/>
　　　愛蓮圖<lb/>
<pb n="KR4e0070_WYG_090-13b"/>
炎天水面獨揺風誰識先生梗㮣同不是棹歌明月夜<lb/>
襪羅清淺溼香紅<lb/>
　　題周自誠所藏蘭圖<lb/>
湘水蒼茫九畹深美人不見思沈吟幽香暗逐春風過<lb/>
雅操誰彈石上琴<lb/>
　　題魚籃觀音圖<lb/>
籃裏魚肥錦吐腮沙頭不許價高擡世間誰識端嚴相<lb/>
瓔絡何消露出來<lb/>
<pb n="KR4e0070_WYG_090-14a"/>
本來祇是宰官身肉眼何由認得真俗習可能安淡素<lb/>
隨緣去作賣魚人<lb/>
　　題網魚圖<lb/>
夜來山雨水増波巖壑遥聞欸乃歌笑指兩船撐欲近<lb/>
問渠何處得魚多<lb/>
　　題芥坡圖<lb/>
雨歇山青雲出溪芥苗初長淨無泥夜來揷得新籬障<lb/>
不夢羝羊踏破畦<lb/>
<pb n="KR4e0070_WYG_090-14b"/>
　　題山水圖<lb/>
扁舟憶昔過嘉禾傍海青山擁髻螺流水畫橋深屋底<lb/>
不知誰賦考槃阿<lb/>
　　題扇面<lb/>
煙雨初晴翠樹濃梵王樓閣曉重重客行素飽經綸術<lb/>
任汝齋堂飯後鐘<lb/>
　　題錢同知所藏張天師畫<lb/>
老榦連蜷似蟄龍夜來風雨欲騰空玉堂學士今何在<lb/>
<pb n="KR4e0070_WYG_090-15a"/>
誰賦當年十八公<lb/>
　元馮海粟學士著十八公賦極精博<lb/>
　　山水圖<lb/>
滄海蓬萊手可招雪深環佩響瓊瑶山翁倚杖溪頭立<lb/>
野水春來急似潮<lb/>
　　竹圖二軸<lb/>
　　　彭城一派<lb/>
老可篔簹谷裏逰大蘇清夢遶黄樓傳神今有真仙筆<lb/>
<pb n="KR4e0070_WYG_090-15b"/>
分得彭城一半秋<lb/>
　　　横牕<lb/>
重重晴影覆窓紗彷彿瀟湘水上家帝子不來秋已暮<lb/>
飄揺鳴佩渺天涯<lb/>
　　貽李經厯誕彌之慶<lb/>
仙真授得金橋籙家慶榮誇綠樹枝湯餅儘多珠履客<lb/>
誕彌重見續周詩<lb/>
　　奉呈同知錢相公<lb/>
<pb n="KR4e0070_WYG_090-16a"/>
散花仙侣下瑶天華燭光開錦繡筵聞說公家生貴女<lb/>
月彌要覔洗兒錢<lb/>
試郡西江化日春笑看滿嵗即為真奎文早晚來天上<lb/>
五品官階雨露新<lb/>
　　題山水圖<lb/>
白雲飛過萬山重滄海蓬萊有路通秋水如天天似水<lb/>
輕舟撐入翠林中<lb/>
　　題張天師畫<lb/>
<pb n="KR4e0070_WYG_090-16b"/>
飛流千尺㵼銀河松屋深深碧澗阿雨霽長橋泥尚滑<lb/>
攜琴歸去意如何<lb/>
　　題方壺山水圖<lb/>
花草重重澗壑春卜居秖欲謝囂塵道逢谷口耕雲客<lb/>
莫是當年鄭子真<lb/>
　　題方壺枯木圖<lb/>
石林蒼竹藹雲烟古木蕭蕭雨露邊莫道散材無用處<lb/>
藤蘿何事苦相纒<lb/>
<pb n="KR4e0070_WYG_090-17a"/>
　　十二月初四日夜三更夢睡覺蛀齒脫落口占一<lb/>
　　絶今年五十七嵗數其齒蛀時則二十有八年矣<lb/>
當年兩齒蛀成空嗜齧翻嫌饌席豐談笑尚憐唇舌在<lb/>
可應開口不闗風<lb/>
　　讀東方翔傳<lb/>
幸應待詔上金門寵賜煌煌奉至尊諧謔隨時成諷諫<lb/>
不知曲學有公孫<lb/>
射覆懸知與易通可應神妙在蓍筒天家亦有防閑術<lb/>
<pb n="KR4e0070_WYG_090-17b"/>
不認龍蛇認守宫<lb/>
窶數分明是寄生狋吽空復口相争奇言怪語何須數<lb/>
千户猶能詫俗盲<lb/>
主家誰敢侍私娛董偃區區一賤夫有罪已聞三可斬<lb/>
霸陵㑹葬復何如<lb/>
不儒不老雜逢迎殿上時時被寵榮可是茂陵新好尚<lb/>
燕齊怪誕盡公卿<lb/>
　　玉山李道㑹顏則求著福慶觀記以黄谷二十六<lb/>
<pb n="KR4e0070_WYG_090-18a"/>
　　詠見示用韻以寄<lb/>
萬山深處錦雲堆版築新成玉帝臺絳闕諸眞同宴喜<lb/>
霓旌雙引鳳車來<lb/>
山勢飛來似玉龍曈曨海日上孤峯不須萬丈雲梯接<lb/>
閶闔天門近九重<lb/>
路轉溪灣山更幽也知天意恊人謀仙家賸有滄洲趣<lb/>
畫壁須煩顧虎頭<lb/>
世界流年一擲梭月凉踏踏聴空歌濠梁往日曾相見<lb/>
<pb n="KR4e0070_WYG_090-18b"/>
認得籃仙喚采和<lb/>
𤣥谷長城别有基要知清淨妙無為玉房坐守金丹熟<lb/>
記取人間子午時<lb/>
寶篆絲絲一炷煙早朝曾近御牀前憑君試問黄庭訣<lb/>
願得長生不記年<lb/>
夜凉風月愛雙清巖谷虛傳玉佩聲上帝尊居深虎豹<lb/>
青雲高擁九重城<lb/>
灑灑香花供石泉青藜炊出杖頭煙上壇傳令雷司聴<lb/>
<pb n="KR4e0070_WYG_090-19a"/>
星落銀河劒倚天<lb/>
春雨林深笋蕨肥多情把筆詠芳菲生來要使三尸伏<lb/>
老去休論萬事非<lb/>
坐閱文成却老方石牀隂覆紫雲凉仙山甲子須臾事<lb/>
不管人間白晝長<lb/>
揷漢松杉觀鶴巢琳宫行轉碧山坳寄言萬里蓬萊客<lb/>
闗鑰雙開不用敲<lb/>
丹雘煌煌殿閣開畫欄高倚碧崔嵬瑶池阿母蟠桃㑹<lb/>
<pb n="KR4e0070_WYG_090-19b"/>
青鳥銜書海上來<lb/>
江國歸來雪滿簔玉虹橋下水生波空階夜半天如洗<lb/>
聴唱陽春第一歌<lb/>
彪列星光盼斗南正須問道結雲庵燒符叱咤風霆合<lb/>
百尺蜿蜒奮碧潭<lb/>
六合為家樂宴寧山中猿鶴也忘情雙成吹徹參差玉<lb/>
滄海東頭看月生<lb/>
面面晴巒錦繡重太虛元氣浥空濛高斿下來神<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>吉<lb/>
<pb n="KR4e0070_WYG_090-20a"/>
錫福從教海宇同<lb/>
陣陣寒香挂殿秋散花天女玉搔頭月中欲乞嫦娥藥<lb/>
笑倚西風百尺樓<lb/>
雪水新烹陸羽茶還看太嵗長黄芽扶疎兩翼能飛去<lb/>
西海同乗貫月槎<lb/>
甲煎香殘玉宇開步虗詞罷舞三台山空水靜秋如海<lb/>
報道緱仙跨鶴來<lb/>
交梨火棗大還丹白日飛昇也不難紫府真君同接引<lb/>
<pb n="KR4e0070_WYG_090-20b"/>
罡風浩炁莫愁寒<lb/>
隔斷青巒一片雲仙𨫼法鼔半空聞有時釀得松花酒<lb/>
甕裏濃香幸見分<lb/>
清水生肥薦玉池獨將𤣥液飲玻璃雲爐蘭麝香飄轉<lb/>
坐對風簾窣地埀<lb/>
煙霞鎖却洞門深㸃過丹砂便是金解榻倘䝉青眼顧<lb/>
枕中鴻寳定傳心<lb/>
物外逍遥靜處看扶揺誰似大鵬摶同盟幸有雙鷗鷺<lb/>
<pb n="KR4e0070_WYG_090-21a"/>
相與忘機耐嵗寒<lb/>
淩空直上翠微顛巾舄飄飄謝俗緣想見靈臺光一㸃<lb/>
皎如明鏡在中天<lb/>
𤣥門闡教付機緣况有詩如孟浩然矯首佺期如不到<lb/>
祇崇香火祝堯年<lb/>
　　題碧桃花畫<lb/>
春風滿院碧桃開不見瑶池阿母來一曲吹殘雙鳳管<lb/>
共誰歌笑倚樓臺<lb/>
<pb n="KR4e0070_WYG_090-21b"/>
　　題松柏圖<lb/>
山中長笑錦紅開風雪寧甘萬壑哀老我勿堪為柱石<lb/>
般師斤斧不須來<lb/>
　　題釣魚圖<lb/>
釣絲裊裊趂魚腥坐向滄江白石層一㸃客星天外逺<lb/>
毋煩使者問嚴陵<lb/>
　　題老柏圖<lb/>
風霜摧折鳳凰枝巖壑猶存鐵石姿老朽何堪為世用<lb/>
<pb n="KR4e0070_WYG_090-22a"/>
丹心祇許老天知<lb/>
　　題方壺青山白石圖<lb/>
方壺跨鶴上青天供奉先生亦已仙想像風流何處覔<lb/>
雲山雲水故依然<lb/>
皋比坐擁畫堂春日日青山看白雲海嶽天高歸未得<lb/>
鷓鴣聲斷思繽紛<lb/>
　　上清何伯度為兒子畫林塘讀書處<lb/>
林塘浮動水雲虚芸草春香滿架書願汝休為原伯魯<lb/>
<pb n="KR4e0070_WYG_090-22b"/>
祇將力學大先廬<lb/>
　　題馬太守文璧畫<lb/>
蹇驢同過碧雲重不是闗中是洛中杖履如逢巖穴士<lb/>
好令咫尺上虚空<lb/>
憶曽跨蹇渡臨濠萬木雲山舞翠濤千古莊周勞夢寐<lb/>
畫圖時復倚秋高<lb/>
　　題傅濟民畫<lb/>
千巖萬壑翠重重海島蓬萊有路通古樹林深人不見<lb/>
<pb n="KR4e0070_WYG_090-23a"/>
烟波曳網載孤篷<lb/>
　　題方壺溪山勝處<lb/>
萬疊溪山萬丈溪兩舟相逐過林西幽棲不作金鑾夢<lb/>
莫遣哀猿夜半啼<lb/>
　　題方壺溪山秋興<lb/>
文筆峰頭晚翠濃風流墨客笑臨卭林泉拌得千鍾醉<lb/>
揮冩平生錦繡胸<lb/>
　　題沈先生林塘讀書圖<lb/>
<pb n="KR4e0070_WYG_090-23b"/>
古來經訓擬菑畬誰似昌黎訓阿符笑我林塘風月夜<lb/>
西窓夢裏聴咿唔<lb/>
　　題方壺閒雲潭影<lb/>
㸃㸃遥山落影邊水光雲影兩悠然俗塵不到林深處<lb/>
一片靈臺萬古天<lb/>
　　老柏圖<lb/>
山中氷雪慣曽經百嵗長存鐵石心江海蕭蕭風雨夜<lb/>
倚窓祇聴老龍吟<lb/>
<pb n="KR4e0070_WYG_090-24a"/>
　　蘭<lb/>
湘山湘水思㝠㝠欲訪三閭問獨醒巖谷春芳風日透<lb/>
翩翩雜佩散餘馨<lb/>
　　題祝洞天雲山圖<lb/>
客邸遥聞祝洞天蓬萊島上友羣仙試求鸞鶴飛昇處<lb/>
雲在青山月滿川<lb/>
　　題枯木圖<lb/>
千章喬木挺蒼蒼都入天家作棟梁惟有老身無用處<lb/>
<pb n="KR4e0070_WYG_090-24b"/>
嵗寒巖壑飽氷霜<lb/>
　　用韻王理問琵琶亭夜宿<lb/>
水流嗚咽夜傳更夢裏如聞絃上聲却笑當年白司馬<lb/>
青衫淚溼也多情<lb/>
　　用前人韻過鄱陽<lb/>
入雲渺渺碧山重流水茫茫萬折東白月倒懸星斗溼<lb/>
此身如在廣寒中<lb/>
　　用前人韻道出鄱陽感興<lb/>
<pb n="KR4e0070_WYG_090-25a"/>
鮫門島外近仙家夜月林深喚煮茶千里宦游江海濶<lb/>
晚香頻憶滿籬花<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0070_WYG_090-25b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　滎陽外史集巻九十<lb/>
</p>
<p>
</p>
  </div>
</body>
</text>
</TEI>
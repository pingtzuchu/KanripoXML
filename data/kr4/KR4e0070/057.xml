<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>滎陽外史集巻五十七</head> <lb/>
    <p>
<pb n="KR4e0070_WYG_057-1a"/>
欽定四庫全書<lb/>
　滎陽外史集巻五十七<lb/>
　　　　　　　　　　　　　眀　鄭真　撰<lb/>
　檄<lb/>
　　擬唐顔杲卿諭河北諸郡檄<lb/>
天寶十四載<hi>某</hi>月<hi>某</hi>日常山太守顔杲卿檄告諸<lb/>
郡等盖聞建邦設屏實惟有道之長秉律成師合正無<lb/>
將之戮守臣當為君而效死義士不與賊以俱生盍濟<lb/>
<pb n="KR4e0070_WYG_057-1b"/>
竒謀共成偉績我國家徳躋仁夀道合希夷萬年敬休<lb/>
寝兵戎而不試四時生育與草木以皆春蠢兹狂賊之<lb/>
㣲敢昧聖恩之大安祿山醜凶遺孽敗將俘囚輕巧事<lb/>
人公行賄賂奸邪㒺上雜出詼諧入宫禁而無嫌睥皇<lb/>
儲而不拜寵兼僕射位極真王向嘗指腹以為赤心今<lb/>
敢率衆而操白刃范陽數千里莽為蛇豕之區河闗幾<lb/>
十州盡作豺狼之藪塗炭我黔庶腥穢我冠裳指斥將<lb/>
相之臣凌轢王侯之貴吠堯之犬謂秦無人聖上渙號<lb/>
<pb n="KR4e0070_WYG_057-2a"/>
旁行乾綱獨斷聴鼓鼙而思猛士式靖四方提斧鉞以<lb/>
授元戎用昭九伐凡居率土不共戴天稱爾干比爾戈<lb/>
從公於邁言秣車言秣馬與子偕行大收執訊之威用<lb/>
致獻囚之盛幕府職居守土命寄專城泣血剖心爰勒<lb/>
軍師之衆卧薪嘗胆忍忘君父之讐方異類之鯨誅幸<lb/>
羣心之飈起郭元帥整朔方之甲李兵使興馬邑之師<lb/>
張睢陽保鄣江淮哥潼闗控臨畿甸止戈為武當鋒者<lb/>
摧將除河洛之腥膻載見乾坤之日月凡兹有民有社<lb/>
<pb n="KR4e0070_WYG_057-2b"/>
實惟同徳同心不食哭秦廷期盡包胥之義左袒為劉<lb/>
氏共推周勃之忠勿為守窟之謀當作輔車之勢警急<lb/>
捷邊烽之報傳聲嚴羽檄之馳俾䑕竊而狗偷若獸蒐<lb/>
而禽獮至於京洛義士趙代竒才見無禮於其君盍昌<lb/>
言於爾衆審其逆順以為從違或斬首以迎降或據城<lb/>
而來獻事功茍就富貴可圖怒豈止於冲冠勇俟聞於<lb/>
投袂玁狁孔熾我是急擬成敵愾之功匈奴不滅何家<lb/>
為各效委身之智機不可失時豈再來用胥告於同盟<lb/>
<pb n="KR4e0070_WYG_057-3a"/>
俾咸知於此意急如律令拱聴指揮<lb/>
　按唐顔師古注漢黄門令史游急就篇檄以木為之<lb/>
　長尺二寸有急加鳥羽古所謂文告之辭是也戰國<lb/>
　張儀為檄以告楚相厥後司長相如作檄喻蜀陳琳為<lb/>
　袁紹檄豫州其名特著然未有四六之文至隋唐始<lb/>
　有之宋置宏詞科散立儷語不拘定制故周益公擬<lb/>
　漢河西大將軍諭隗囂倪正父擬晉奮威将軍諭中<lb/>
　原豪傑皆用四六盖取其聲韻諧叶便讀而易聴故<lb/>
<pb n="KR4e0070_WYG_057-3b"/>
　也其詞貴乎奮發使三軍懐忠勇之心冦盗有喪亡<lb/>
　之慮始為得之不然抽黄對白将焉用哉予讀唐書<lb/>
　安祿山反何千秋勸顔杲卿傳檄趙魏斷燕薊要膂<lb/>
　杲卿從之河北諸郡響應者凡十七郡得兵二十餘<lb/>
　萬是豈非人心感應之機乎豈當時文告之及有以<lb/>
　動之耶使幸而成功明皇豈至於幸蜀乎常山之敗<lb/>
　顔氏死者三十餘人其得禍亦不細矣然河朔諸郡<lb/>
　所以决逆順曲直之理而為去就從違之計者實皆<lb/>
<pb n="KR4e0070_WYG_057-4a"/>
　杲卿有以發之是豈可以成敗論哉唐之所以為唐<lb/>
　者實兆於是矣因擬顔杲卿告河北諸郡檄一篇雖<lb/>
　不足以發明忠臣之心亦足以見公論之有在云<lb/>
　露布<lb/>
　　擬梁王僧辨平侯景露布<lb/>
尚書令大都督臣王僧辨等臣某聞成周大法聿嚴九<lb/>
伐之誅漢室龍興爰正三臣之戮方嗣聖紹无疆之厯<lb/>
而逆兇當極惡之刑肆告成功聿章大孝恭惟皇帝陛<lb/>
<pb n="KR4e0070_WYG_057-4b"/>
下慈愛恭儉果毅仁强有經文緯武之資慨遺大投艱<lb/>
之㑹當饋興嘆副四海戴日之心嘗胆卧薪當二聖在<lb/>
天之憤睠兹兇逆寧後誅夷侯景芻狗㣲生犬羊遺孽<lb/>
托身髙氏盡忘羽翼之恩逃命宇文復作叛亡之計我<lb/>
髙祖武皇帝仁同一視道合三無謂其慕義而來歸或<lb/>
可革心而易面獼猴出穴未膺狙使之勞飛鳥依人遽<lb/>
有鷹揚之志假息夀陽之境簸揚江上之波烽火接於<lb/>
秦淮戈刃交於畿甸塗炭黔庶腥穢冠裳圍逼臺城屢<lb/>
<pb n="KR4e0070_WYG_057-5a"/>
動宵衣之警震驚宫闕俄成晏駕之悲簡文皇帝事重<lb/>
宅憂親遭降割志每慇於靖難恩尤切於好生隆爵重<lb/>
封用廣包容之量窮兇極惡曾無悛改之心廢置等於<lb/>
奕棊弁髦視如土梗卜齮挾刃本諸慶父之謀成季抽<lb/>
戈直指馬昭之罪是宜為君而效死可能與賊以俱生<lb/>
某等受寄齋壇謬膺将職始留巴陵之戍任約就擒薦<lb/>
揚漢口之威化仁請縛子仙棄郢城而身為俘馘于廣<lb/>
棄郭黙而功在遁逃役不厭時仕有餘力舳艫數百里駭<lb/>
<pb n="KR4e0070_WYG_057-5b"/>
動鯨鯢鼓鼙億萬兵威稜虎豹爰振潯陽之旅薦成姑<lb/>
孰之勲顧死灰之復然慮困獸之猶闘石頭城列柵命<lb/>
霸先往扼其衝招提寺進師俾王琳獨當其鋭應機而<lb/>
潰奮臂大呼傾城無匹馬之還僨轍濘雙輪之返元惡<lb/>
竄身而入海黨與稽首而來庭肆發命以窮追不渝期<lb/>
而克獲食彭越之醢頃刻無餘燃董卓之臍光明達旦<lb/>
載復三吳之舊遂驅九軌之塵江漢朝宗山河改色兹<lb/>
盖仁聖不殺威武布昭運竒堂上之兵制勝目中之虜<lb/>
<pb n="KR4e0070_WYG_057-6a"/>
赫怒而安天下誰其禦之遄歸以正故都惟其時矣臣<lb/>
某等恭承廟筭忝與行間乗六龍以馭天願返翠華之<lb/>
仗衞掩七戎而得駿敢忘鐵汗之驅馳臣某等不勝慶<lb/>
快之至謹差某官姓某露布以聞軍資器械别列條上<lb/>
　　　　<hi>某</hi>年<hi>某/</hi>月<hi>某/</hi>　日具官<hi>某</hi>　上<lb/>
　按露布之名始於漢史稱露布天下露布上書上下<lb/>
　皆通用之不專於将帥也後魏攻戰克捷欲天下聞<lb/>
　知乃書布帛建於漆竿上名為露布後世因之故王<lb/>
<pb n="KR4e0070_WYG_057-6b"/>
　肅獲賊二三皆為露布宋制詞學科露布為十二體<lb/>
　之一軍興則以命題就試之士以所業二篇併其餘<lb/>
　上之中書後省考其能者然後召試中者授以館職<lb/>
　俗謂選定兩制其法顧不嚴而重乎世運代更趨舍<lb/>
　異向學士大夫習之者少矣夫一物不知儒者所恥<lb/>
　今軍務煩興捷書交奏文學之士将執筆於戎旃之<lb/>
　中以傳檄四方如有用我則何以哉予讀王元之小<lb/>
　畜集有擬李靖平突厥露布實為擬題之始其詞雄<lb/>
<pb n="KR4e0070_WYG_057-7a"/>
　壯奮發心竊慕之及閱通鑑紀事載侯景之亂而知<lb/>
　元帝之在湘邸所以命将出師以復讐雪恥者厥功<lb/>
　大矣乃以王僧辨平侯景露布為題非敢以為文也<lb/>
　所以自别於飽食無所用心者云<lb/>
　内制<lb/>
　　擬賜四川省臣臘藥口宣<lb/>
勅某等朕惟井絡之墟擅藩翰之固虎符龍節式昭輔<lb/>
相之光翠管銀罌爰輟上方之御欽予徳意咻爾寒饑<lb/>
<pb n="KR4e0070_WYG_057-7b"/>
　　擬賜和林帥臣臘藥口宣<lb/>
勅某等任職西郵馳心北闕念采薇之行役式謹秋防<lb/>
奬行葦之忠勤敷時臘賜咨爾連營之旅變為挾纊之<lb/>
和<lb/>
　　擬賜上都帥臣臘藥口宣<lb/>
勅某等職分朔漠名著封疆雪窖氷天想嵗寒之欲暮<lb/>
寶匳珍劑敷陽澤以如春俾爾連營有如挾纊<lb/>
　　擬賜淮南省臣臘藥口宣<lb/>
<pb n="KR4e0070_WYG_057-8a"/>
勅某卿髙相業任寄戎昭積雪堅冰慨三冬之凜冽長<lb/>
江廣漢想萬里以安流實上劑於珍奩布陽和於玉帳<lb/>
　　擬撫問總兵官兼賜臘藥口宣<lb/>
勅某卿位隆上相望重元戎江湯湯武洸洸已集安流<lb/>
之績陣堂堂旗正正大收克捷之功瞻言臘序之臨凜<lb/>
有風寒之警珍劑布陽和之澤言錫予之金戈奏雪夜<lb/>
之勲維其時矣<lb/>
　　　臘藥之賜肇自唐制少陵杜氏所謂口脂面藥<lb/>
<pb n="KR4e0070_WYG_057-8b"/>
　　　是也宋時品劑嵗各不同俟修合稟議大抵冬<lb/>
　　　用溫夏用凉適於烹調服用而不失其宜者也<lb/>
　　　其賜予之詞則以付之詞臣輪直者文武臣僚<lb/>
　　　既受賜各上表稱謝故近世有詠翰林故事者<lb/>
　　　有曰因念邊庭風雪苦口宣臘藥布皇威然則<lb/>
　　　君臣上下之間恩禮之隆可見矣臘日将臨有<lb/>
　　　懐舊制擬口宣數篇誠不敢仿古人之萬一姑<lb/>
　　　以見古學之所當務云<lb/>
<pb n="KR4e0070_WYG_057-9a"/>
　　擬撫問省臣及賜夏藥口宣<lb/>
勅時惟六月用撫三軍我心憚暑憂如熏永言蒸鬱王<lb/>
事多艱維其棘深念勤勞賜頒藥品之良用迪師中之<lb/>
吉汎威聲而除氛沴國底丕平扇暑暍以為清凉民躋<lb/>
仁壽<lb/>
　　擬撫問淛東分省臣僚及賜銀合服藥口宣<lb/>
勅赤日被海東土深軫炎歊凉風在殿西頭誕施恩賜<lb/>
肆出上池之劑有嘉靖海之功扇為清凉躋彼仁夀<lb/>
<pb n="KR4e0070_WYG_057-9b"/>
　　擬撫問湖南總兵省臣及賜銀合夏藥口宣<lb/>
朕觀虞廷阜財之詩誦唐殿㣲凉之詠恩私所及與往<lb/>
古以同心炎暑有行慨多艱之維棘爰錫衞生之劑用<lb/>
臻在道之安<lb/>
　　擬撫問雲南省臣及賜銀合夏藥口宣<lb/>
六月維時三庚云伏念宫宇邃嚴之地有若惔焚居山<lb/>
徼炎瘴之鄉曷勝蒸鬱爰賜實匳之劑永懐留鑰之英<lb/>
　　　古天子錫命諸侯有命物有命詞有命物命詞<lb/>
<pb n="KR4e0070_WYG_057-10a"/>
　　　者若後世以璽書賞功臣増秩賜金是也止有<lb/>
　　　命詞者若後世賜手詔褒美是也然則撫問臣<lb/>
　　　僚及藥餌之賜其亦古天子錫命之遺意歟夫<lb/>
　　　藥劑所以衞生者也人主之於下以時而錫予<lb/>
　　　之所以使之盡調護之宜以盡性命之正者無<lb/>
　　　所不至矣當時之臣或不能盡忠以報上者何<lb/>
　　　哉嗚呼此君臣之分所以益不明歟予觀宋内<lb/>
　　　相辭命之作常欲一摹倣之伏日斯臨以舊制<lb/>
<pb n="KR4e0070_WYG_057-10b"/>
　　　擬賜夏藥口宣錄之於此用見志之所在在古<lb/>
　　　學云<lb/>
　　擬賜江淛省龍衣御酒勅書<lb/>
勅某等卿乃心王室服勞藩宣眷言海表之勲爰錫上<lb/>
方之御龍光有耀式昭衮黼之榮蟻味其馨樂豈樽罍<lb/>
之晏不惟其物曷樹乃勲<lb/>
　　擬賜江淛省臣名馬勅書<lb/>
勅某等卿職任藩宣功成駕馭龍韜豹畧永言靖難之<lb/>
<pb n="KR4e0070_WYG_057-11a"/>
功霧鬛風騣爰錫調良之乗雖非千金之貴庶資萬騎<lb/>
之多尚策竒勲益昭大賚<lb/>
　　擬賜淛東憲臣御酒勅書<lb/>
勅某等卿肅臨憲部慎守王綱眷言勞瘁之多宜有醇<lb/>
醴之賜樽壘多㫖盍思湛露之恩繡斧光華尚廣沛霄<lb/>
之渥懋勤耳目用寄腹心<lb/>
　　　古之王者錫予羣臣必有其辭若所謂勅書口<lb/>
　　　宣者是也予觀唐宋以來詞臣内制之作不啻<lb/>
<pb n="KR4e0070_WYG_057-11b"/>
　　　千百其詞溫厚和平惻怛慈愛殆與三代誥命<lb/>
　　　相為表裏國家有道之長實係於此學者可不<lb/>
　　　之務乎近世士大夫嘗以館閣之文非山林士<lb/>
　　　所克為噫何其識量之淺淺哉夫士之為學將<lb/>
　　　行道濟時立言垂世也代言典誥特文章一技<lb/>
　　　之施爾果足以盡士之用哉若夫運之窮達時<lb/>
　　　之用舍固有幸不幸者爾嵗暮天寒懐不能已<lb/>
　　　因摭今事為勅書三篇用貽同志云<lb/>
<pb n="KR4e0070_WYG_057-12a"/>
　　擬故宋太師徽國公朱熹改封齊國公制<lb/>
皇天開太極誕生不世之賢聖代昌斯文丕展非常之<lb/>
禮煥揚典冊式慰明靈故宋太師徽國公朱某淵宻而<lb/>
精㣲光明而雄偉正心誠意之學經邦緯國之才道統<lb/>
集大成契帝王心傳之要名教非小補㑹聖賢㫖趣之<lb/>
歸慨彼何人斥其為偽雖乃身不容朝廷之上而大名<lb/>
終埀宇宙之間朕紹嗣丕基寤懐前哲惟家傳人誦具<lb/>
有成書而目注心存凛焉遺範念闕里既稱於殊號何<lb/>
<pb n="KR4e0070_WYG_057-12b"/>
邦爵未及於更封乃睠青齊宻聨洙泗龍章輝壁煥綸<lb/>
綍以維新衮冕植圭肅容襟之如在祀列十人之配諡<lb/>
仍一字之尊嗚呼巨儒想南渡之英實惟氣運上公胙<lb/>
東表之畧非示恩榮尚惟道徳之光克相熙雍之治<lb/>
　　　真在至正間朝廷改封晦庵先生為齊國公私<lb/>
　　　擬贊書一通置諸塵笥有年矣際今盛朝而公<lb/>
　　　之五世孫名炘字明仲謫居潁上縣長禮致諸<lb/>
　　　學訓導弟子貟真未及識面而以詩見教大賢<lb/>
<pb n="KR4e0070_WYG_057-13a"/>
　　　子孫所以待人者如此其厚耶因次韻以復且<lb/>
　　　錄贊書舊藳以求正云<lb/>
　　　明仲得此文甚為稱羡作詩以寄比之静軒閻<lb/>
　　　公且求著光祿公墓銘真懼不敢當也後明仲<lb/>
　　　來濠梁言此文恨不得之於館閣上葢請封時<lb/>
　　　詞頭雲林危公執筆以為詞意不備心嘗歉然<lb/>
　　　異日歸閩當傳之家牒以夀不朽明仲卒於潁<lb/>
　　　上真所書遂歸之徐景顔景顔太末人為潁上<lb/>
<pb n="KR4e0070_WYG_057-13b"/>
　　　教諭真同年進士也<lb/>
　　擬起復江淛參知政事制<lb/>
帷幄之籌千里允屬全材縗墨之服三年寧從終制盖<lb/>
君子有斷恩之義在先王存變禮之文睠我輔臣奄違<lb/>
慈養丕俟修攘之績用昭起復之儀某料敵精明臨機<lb/>
英果兵書明四種應變無窮将畧盡五材當鋒必克粤<lb/>
從早嵗已冠前軍斬兇逆如枯菅履險危若平地是父<lb/>
必有是子曰武曰文事親而及事君以忠以孝薦屬膚<lb/>
<pb n="KR4e0070_WYG_057-14a"/>
公之奏晉登近弼之聨樓舡百萬艘悉資運棹貔虎三<lb/>
千士咸聴指揮肆令疆土之安屹若丘山之重凡省閫<lb/>
折衝之略皆家庭教誨之餘期贊協於鈞衡忽傳悲於<lb/>
風木朕念艱難之㑹孰寛憂顧之懐今北道未通南風<lb/>
猶競諜報赭巾之聚郵傳白羽之馳草熟馬肥天寒地<lb/>
凜内患未遑於靖輯外攘曷底於乂寧念将同社稷之<lb/>
憂其可久閨門之戚是用載參政柄申督戎昭淛左四<lb/>
明謹腹心之備禦海東萬里連唇齒之相依申城守之<lb/>
<pb n="KR4e0070_WYG_057-14b"/>
捍防登京畿之漕運任當一面式固中權嗚呼想髙橋<lb/>
青野之師盍從形勝振菑畝中鄉之旅宜大家聲佇聞<lb/>
執訊獲醜之功以大行賞褒封之典朕言不再汝往欽<lb/>
哉<lb/>
　　擬加封梓潼帝君制<lb/>
文明以化天下亶惟輔佐之功誠敬可格神靈盍舉疏<lb/>
封之典渙揚寵號益闡恩光蜀七曲山文昌宫梓潼帝<lb/>
君井絡精英山川間氣雲車風馬每為人間世之逰瑶<lb/>
<pb n="KR4e0070_WYG_057-15a"/>
宇琳宫遂闡道家流之祕肆我家之聿造藹多士之思<lb/>
皇科目誕頒有赫隂靈之佑馨香旁達居然肸蠁之通<lb/>
預定名於計偕用作成於善類休聲有烈治道是禆睠<lb/>
惟天極之尊允鑠文昌之座増加貴飾式表隆稱冠裳<lb/>
晬穆於儀容鍾鼓具嚴於格享嗚呼禮樂千齡之運相<lb/>
我斯文人民百世之依錫兹純嘏可加封輔元開化文<lb/>
昌司祿宏仁帝君<lb/>
　予年弱冠時用意兩制學唐宋諸名家贊書多能成<lb/>
<pb n="KR4e0070_WYG_057-15b"/>
　誦及閱鄉先生内翰厚齋王公詞學指南及掖垣玉<lb/>
　堂類藁益能深究制作之體忝以科名主中都教職<lb/>
　為閣筆久之人有以元延祐三年加封梓潼帝君制<lb/>
　書見示者詞意温雅得代言體因細錄如左别擬一<lb/>
　通不敢比古作者姑以見志之所存云按神祠封制<lb/>
　在唐宋時中書舍人行元時中書舍人不置書贊皆<lb/>
　入翰林學古之士必能深辨之<lb/>
　制曰維明有禮樂維幽有鬼神妙顯微之一貫在天<lb/>
<pb n="KR4e0070_WYG_057-16a"/>
　為星辰在地為河岳形功用於兩間矧能隂隲於大<lb/>
　猷必有對揚之懋典具神光分張宿發詠周詩相予<lb/>
　泰運則以忠孝而左右斯民柄我坤文則以科名而<lb/>
　選造多士每禦捄於菑患彰感應於勸懲貢舉之令<lb/>
　再頒考察之籍先定賁飾雖加於渙汗徽稱未究於<lb/>
　朕心嗚呼予欲人才輩出爾丕炳江漢之靈予欲文<lb/>
　治宣昭爾濬發奎壁之府庶臻嘉貺以答寵光　此<lb/>
　習宋唐舊製但以長聫當短句恐於聲律不協姑附<lb/>
<pb n="KR4e0070_WYG_057-16b"/>
　於此與識者評之文不著姓氏當考<lb/>
　　擬追封伯夷叔齊制<lb/>
昆季是謂至親徳高義讓國家緬思先哲禮重尊崇睠<lb/>
惟二子之賢實起百王之慕伯夷叔齊具清者之量有<lb/>
仁人之心上從父命之尊次及天倫之重棄國而辭冠<lb/>
冕敝屣孤竹之封叩馬以諫干戈没齒首陽之節歎神<lb/>
農虞夏之盛與泰伯吳雍並稱遺廟巋然空山精英藹<lb/>
如元氣彼義不食粟榮名何累於生前雖諡以易名好<lb/>
<pb n="KR4e0070_WYG_057-17a"/>
爵寧縻於死後朕纂承大業深沐休風用敷賁於雲章<lb/>
俾有光於巖谷天理人心之正日篤不忘朝廷祀典之<lb/>
宜庶幾克享尚期激勸不昧欽承可追封伯夷為昭義<lb/>
清惠公叔齊為崇讓仁惠公<lb/>
　　　予近讀元姚文公燧著伯夷叔齊制愛其命意<lb/>
　　　髙古遣辭精當足為不朽之傳輒倣其體而為<lb/>
　　　辭云洪武十八年六月一日也<lb/>
　<lb/>
<pb n="KR4e0070_WYG_057-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　滎陽外史集巻五十七<lb/>
</p>
<p>
</p>
  </div>
</body>
</text>
</TEI>
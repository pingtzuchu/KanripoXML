<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>滎陽外史集巻六十四</head> <lb/>
    <p>
<pb n="KR4e0070_WYG_064-1a"/>
欽定四庫全書<lb/>
　滎陽外史集巻六十四<lb/>
　　　　　　　　　　　　　明　鄭真　撰<lb/>
　表<lb/>
　　鳯陽衛正旦進賀表箋三道<hi>洪武十一年正月上進洪武十年冬十一</hi>
　　　<hi>月内承臨淮縣牒文修撰</hi>
　　　上位表<lb/>
上言春王正月車書一統仰㑹同之盛旦肇厯象之新<lb/>
<pb n="KR4e0070_WYG_064-1b"/>
頒海宇同懽廷墀受賀<hi>中賀</hi>欽惟皇帝陛下至聖至神<lb/>
奉天啓運日月並同於臨照草木咸遂於生成是以萬<lb/>
方燕寧四時順序嘉祥日至詠歌太平當獻嵗發春衣<lb/>
冠禮樂誠為盛矣臣某等忝衛鳯陽莫能補報上祝萬<lb/>
年之夀永期福履之成<lb/>
　　　中宫箋<lb/>
上言三陽泰運海宇清平仰瞻廣内之華式展㑹同之<lb/>
禮<hi>中賀</hi>敬惟皇后殿下淑質天成柔嘉有則肅臨中壼<lb/>
<pb n="KR4e0070_WYG_064-2a"/>
佐庶政以祗勤用能成萬年太平之基協麟趾闗雎之<lb/>
詠青陽布令福禄咸臻臣某等忝衛鳯陽莫聫班綴上<lb/>
祝齊年之夀以盡臣子之誠<lb/>
　　　東宫箋<lb/>
上言陽春發育治象惟新正朔㑹同青宫獻夀<hi>中賀</hi>敬<lb/>
惟皇太子殿下濬哲在躬位尊主鬯崇儒問道講學祗<lb/>
勤於問安侍膳之餘得修齊治平之要金枝衍裕鶴禁<lb/>
増華當宇宙之春開效重暉之美頌某忝衛鳯陽日思<lb/>
<pb n="KR4e0070_WYG_064-2b"/>
報稱共上千秋之祝普同四海之懽<lb/>
　　鳯陽左衛正旦進賀表箋三道<lb/>
　　　上位表<lb/>
上言聖人法天而啓運在乎治厯以明時當獻嵗發春<lb/>
之初合萬方㑹同之盛頌聲有作中外同懽<hi>中賀</hi>欽<lb/>
惟皇帝陛下至聖至神君臨海㝢華黼黻以成文垂衣<lb/>
裳而致治梯山航海莫不貢琛允宜祚嗣之安求保基<lb/>
圗之固際兹泰長福禄攸宜臣等祗荷鴻恩職司左衛<lb/>
<pb n="KR4e0070_WYG_064-3a"/>
仰盛代百王之禮樂祝萬年天子之春秋<lb/>
　　　中宫牋<lb/>
上言春陽應律治象維新仰日月以同升奉椒宫而獻頌<lb/>
<hi>中賀</hi>㳟惟皇后殿下慈儉柔嘉六宫懿則衍金枝之奕<lb/>
葉盛玉冊之穠華麟趾闗雎助成王道俾兆民之樂業<lb/>
成億載之治平際此泰亨倍膺吉履臣某等祗奉慈恩<lb/>
職司左衛共上齊天之夀敬伸善頌之誠<lb/>
　　　東宫箋<lb/>
<pb n="KR4e0070_WYG_064-3b"/>
上言正朔天開㑹朝上日盛東宫之禮樂同華夏之懽<lb/>
心<hi>中賀</hi>敬惟皇太子殿下天禀英姿日新講學龍樓庶<lb/>
務深知治體虎闈三善允契師傳立萬年宗社之本係四<lb/>
海民庶之心際此春陽永膺福禄某忝司左衛何補事<lb/>
功祝重潤與重暉祝千秋而作頌<lb/>
　　長淮衛正旦進賀表箋三道<lb/>
　　　上位表<lb/>
上言文明之運肇紀春正萬年系序之傳百王禮樂之<lb/>
<pb n="KR4e0070_WYG_064-4a"/>
盛謳歌夀域臣子敬恭<hi>中賀</hi>欽惟皇帝陛下神聖武文<lb/>
受天景命號令之行海涵春育億兆民庶咸曰大哉王<lb/>
言一哉王心太平樂業皥皥然唐虞三代之治矣臣某<lb/>
等忝衛長淮鴻恩莫報㳟仰堯階之䆳用伸祝夀之誠<lb/>
　　　中宫牋<lb/>
上言正月上日禮樂㑹朝備中壼之柔儀仰内廷而稱<lb/>
頌<hi>中賀</hi>敬惟皇后殿下並乾稱大助日為明用成一統<lb/>
之基式正六宫之位教行海宇闗睢詠歌際泰運之肇<lb/>
<pb n="KR4e0070_WYG_064-4b"/>
新宜倍膺於多福臣某等仰荷慈恩忝居列衛祝齊年<lb/>
之萬夀與天地以同尊<lb/>
　　　東宫牋<lb/>
上言尭厯授時青宫盛禮上千秋之祝頌仰鶴籞之清<lb/>
華四海謳歌萬方玉帛<hi>中賀</hi>敬惟皇太子殿下温文㳟<lb/>
謹濬哲誠明問道崇師日新聖學百代本支之永萬年<lb/>
宗社之傳届此令辰倍膺吉履某忝居列衛職守中都<lb/>
惟深就日之誠莫致重暉之頌<lb/>
<pb n="KR4e0070_WYG_064-5a"/>
　　懐逺衛正旦表箋三道<lb/>
　　　上位表<lb/>
上言春秋之紀王正舜典之稱上日示明一統之正永<lb/>
為萬載之傳禮盛廷墀萬方來賀<hi>中賀</hi>欽惟皇帝陛下<lb/>
文徳武功混一海宇勲賢大臣之佐輔真儒碩士之討<lb/>
論禮樂詩書允為盛治億兆人庶安樂太平際此陽春<lb/>
福履其成矣臣忝居懷逺守禦中都効臣子之忠勤祝天<lb/>
地而並夀<lb/>
<pb n="KR4e0070_WYG_064-5b"/>
　　　中宫箋<lb/>
上言海㝢青陽維新治象萬方禮樂中壼攸尊<hi>中賀</hi>欽惟<lb/>
皇后殿下比徳乾綱相時至治易象著順承之美周南<lb/>
成佐輔之功日月同明天地並位際新陽之獻嵗宜福<lb/>
禄之駢臻臣某等忝居列衛勉效忠勤仰惟泰運之升<lb/>
平敢傚齊年之祝頌<lb/>
　　　東宫箋<lb/>
上言月正上日道長泰亨盛禮樂於春宫祝千秋而獻夀<lb/>
<pb n="KR4e0070_WYG_064-6a"/>
<hi>中賀</hi>敬惟皇太子殿下英姿純美盛徳深冲問學兼三<lb/>
善之名嗣續係萬年之運左右前後罔匪正人於問<lb/>
安侍膳之中得立政為治之要陽春協應福履攸宜某<lb/>
忝居列衛莫報鴻㤙仰廣殿之崇嚴占前星之明潤千<lb/>
秋祝頌喜倍常情<lb/>
　　留守指揮使司正旦表箋三道<lb/>
　　　上位表<lb/>
上言聖人在御鳯厯維新盛玉帛之㑹朝仰衣裳之至治<lb/>
<pb n="KR4e0070_WYG_064-6b"/>
四海之内歌頌所同<hi>中賀</hi>欽惟皇帝陛下神聖文武受<lb/>
命自天子養兆民匪問逺近是以百榖用成嘉祥協應<lb/>
詩書禮樂與三王五帝同其盛焉臣某等忝司留鑰適<lb/>
際陽春嵗有萬而呼三效華嵩之頌祝<lb/>
　　　中宫箋<lb/>
上言王正紀月敬授人時登萬夀之齊年介中宫之福<lb/>
禄禮行内殿喜對慈顔<hi>中賀</hi>敬惟皇后殿下家人正位<lb/>
敷教六宫有順天助日之功致家齊治平之效葛覃巻<lb/>
<pb n="KR4e0070_WYG_064-7a"/>
耳四海詠歌故當獻嵗之初㳟上萬方之賀臣某忝司<lb/>
留鑰效職中都敢陳祝頌之誠用繼思齊之雅<lb/>
　　　東宫牋<lb/>
上言治厯明時春為嵗首恭仰龍樓之䆳式瞻鶴籞之<lb/>
華玉帛㑹同萬方来賀<hi>中賀</hi>敬惟皇太子殿下㳟敬温<lb/>
文禮成主鬯於侍膳問安之餘得問學崇儒之實英聲<lb/>
懋著海宇歸心故當泰運之開永介千秋之壽某忝司<lb/>
留鑰心戀班行瞻仰前星喜踰常品<lb/>
<pb n="KR4e0070_WYG_064-7b"/>
　　洪塘千户所正旦表牋三道<lb/>
　　　上位表<lb/>
上言正月令辰俾民觀象混車書之一統盛玉帛以来<lb/>
同受賀大廷中外胥悦<hi>中賀</hi>欽惟皇帝陛下文徳武功<lb/>
肇新景運同日月之臨照合天地之生成海㝢清平適<lb/>
逢今日際陽春之育物宜福履之駢臻臣某等忝膺武<lb/>
職尤習農功謹隴畆之三時呼華嵩之萬嵗忻頌之至<lb/>
實倍常情<lb/>
<pb n="KR4e0070_WYG_064-8a"/>
　　　中宫箋<lb/>
上言四海一家教行中壼盛禮樂於上日同中外之懽<lb/>
心<hi>中賀</hi>敬惟皇后殿下専静懿恭柔嘉有則爰著關雎<lb/>
之詠允為内則之賢位正六宫功成一統際此青陽獻<lb/>
嵗茂輔禮樂盛平之治歌闗雎葛覃之詩介福維祺貽<lb/>
謀有永臣某等忝衛鳯陽每思補報共上齊天之夀普<lb/>
同億兆之心<lb/>
　　　東宫牋<lb/>
<pb n="KR4e0070_WYG_064-8b"/>
上言人時授厯㤗運春開盛禮樂之儀容仰青宫而獻<lb/>
夀<hi>中賀</hi>敬惟皇太子殿下徳温玉裕福盛金枝宫闈敬<lb/>
備於承顔宗祀禮成於主鬯屬兹㤗運歌詠清平某忝<lb/>
衛中都仰瞻鶴籞上千秋之美頌與海宇以同歡<lb/>
　　鳯陽左衛正旦表牋三道<lb/>
　　　上位表<lb/>
伏以上聖君臨車書一綂寅正授厯海宇春開集萬國之<lb/>
㑹同奉玉帛而稱賀<hi>中賀</hi>欽惟皇帝陛下文武聖神應<lb/>
<pb n="KR4e0070_WYG_064-9a"/>
天啓運盛典輯百王之制宏基延萬代之傳文物聲華<lb/>
於今為盛臣某等忝司左衛祗奉明恩嵗有萬而呼三<lb/>
敢傚華嵩之祝<lb/>
　　　中宫箋<lb/>
上言龍廷賜厯治象惟新禮盛中宫懽同率普<hi>中賀</hi>欽<lb/>
惟皇后殿下柔嘉維則助日為明輔聖人治教之成居<lb/>
天下母儀之盛燕謀貽永家邦以寧適嵗旦之云初集<lb/>
太平之景福某等忝居左衛願効忠勤用伸就日之誠<lb/>
<pb n="KR4e0070_WYG_064-9b"/>
同上齊天之祝<lb/>
　　　東宫箋<lb/>
上言正月上日敬授人時天近龍樓春開鶴籞喜際㑹<lb/>
同之盛共瞻禮樂之華<hi>中賀</hi>敬惟皇太子殿下位應前<lb/>
星禮成主鬯問安視膳敬尤謹於承顔是以盛徳日新<lb/>
聖心娱恱大本尊崇而萬方咸寧矣某仰荷洪恩職司<lb/>
左衛上重暉之美頌祝福夀于千秋<lb/>
　　鳯陽中衛親軍指揮使司表箋三道<lb/>
<pb n="KR4e0070_WYG_064-10a"/>
　　　上位表<lb/>
上言厯頒大統萬象咸春福夀維祺萬年祝頌禮樂聲<lb/>
名之盛天開玉筍之班<hi>中賀</hi>欽惟皇帝陛下盛徳神功<lb/>
聰明文武應期撫運上順天心制作永百代之傳政治<lb/>
致太平之盛適臨華旦允集鴻禧某攝司中衛祗奉寵<lb/>
恩仰九奏之釣韶祝萬年之聖夀<lb/>
　　　中宫箋<lb/>
上言正朔㑹同禮成宫壼共樂太平之盛同伸祝頌之<lb/>
<pb n="KR4e0070_WYG_064-10b"/>
誠<hi>中賀</hi>敬惟皇后殿下恭敬柔嘉母儀天下著易象順<lb/>
承之義協周詩勤儉之功儷日為明輔成聖治允致洪<lb/>
禧之集適臨獻嵗之初臣某等祗荷寵恩攝司中衛祝<lb/>
齊年之上夀致向日之忠忱<lb/>
　　　東宫箋<lb/>
上言春陽盛旦鶴籞天開仰重暉主鬯之尊合禮樂衣<lb/>
冠之㑹<hi>中賀</hi>欽惟皇太子殿下温文恭敬以長以賢於<lb/>
問安侍膳之勤得用人致治之要是以大本尊安民心<lb/>
<pb n="KR4e0070_WYG_064-11a"/>
樂育歌詠太平矣某攝司中衛祗奉明恩致千秋善頌<lb/>
之誠集邦家福禄之盛<lb/>
　　鳯陽右衛指揮使司表箋三道<lb/>
　　　上位表<lb/>
上言尭典稱敬授人時孔聖書春王正月所以明天道<lb/>
之正示人事之宜也玉帛㑹同萬方來賀<hi>中賀</hi>欽惟皇<lb/>
帝陛下天地合徳日月同明典誥緝黼黻之純禮樂著<lb/>
人文之盛延求儒雅輔成治功是以海宇安寧普躋仁<lb/>
<pb n="KR4e0070_WYG_064-11b"/>
夀届兹盛旦福禄其臻矣臣某係職中都忝司右衛用<lb/>
重軍民之寄維兹建立之初聖夀萬年誠深祝頌<lb/>
　　　中宫箋<lb/>
上言寅正紀厯物象維新仰日月之同明覲内廷而獻<lb/>
頌<hi>中賀</hi>欽惟皇后殿下聰明齊聖正位中宫輔唐虞之<lb/>
治功比任似之盛徳本支萬代母道尊安適當獻嵗之<lb/>
初茂集邦家之福臣某忝司右衛蒞事云初効就日<lb/>
之微忱祝齊天之上夀<lb/>
<pb n="KR4e0070_WYG_064-12a"/>
　　　東宫箋<lb/>
上言青陽應律海宇春開仰鶴籞之承華覲龍樓而獻<lb/>
壽<hi>中賀</hi>敬惟皇太子殿下毓徳温文承顔敬謹凡立政<lb/>
致治之要在宫廷唯諾之間致敬崇儒日新聖學茂衍<lb/>
本支之盛永臻福履之成某祗荷寵恩忝司右衛祝前<lb/>
星之齊壽效歌頌于重暉<lb/>
　　青州護衛指揮使司表箋三道<lb/>
　　　上位表<lb/>
<pb n="KR4e0070_WYG_064-12b"/>
上言鳯厯授時萬方正朔仰龍廷之禮樂祝萬夀之維<lb/>
祺<hi>中賀</hi>欽惟皇帝陛下濬哲聰明受天成命武功致一<lb/>
統之盛文治永億載之傳山海梯航咸奉玉帛際此㑹<lb/>
同之旦倍膺福禄之臻臣某忝司護衛祗荷明恩永歌<lb/>
聖徳之尊願鞏親藩之輔<lb/>
　　　中宫箋<lb/>
上言欽若昊天寅為嵗首盛萬方之來賀介多福於中宫<lb/>
<hi>中賀</hi>敬惟皇后殿下恭敬儉勤助成内治衍本支於百<lb/>
<pb n="KR4e0070_WYG_064-13a"/>
代傳歌頌於闗雎盛旦肇新永安吉履臣某等幸司䕶<lb/>
衛祗奉洪恩瞻慈顔於内廷祝齊天之萬夀<lb/>
　　　東宫箋<lb/>
上言天開盛旦萬象皆春式瞻主鬯之尊敬上重暉之<lb/>
頌<hi>中賀</hi>敬惟皇太子殿下天性温柔遵承聖訓謹侍膳<lb/>
安之禮盛尊儒講學之功是以大本尊安宏基永久屬<lb/>
當嵗序之新倍集邦家之福某忝司䕶衛願効忠勤仰<lb/>
鶴籞之承顔祝前星之齊夀<lb/>
<pb n="KR4e0070_WYG_064-13b"/>
　　燕山䕶衛指揮使司表箋三道<lb/>
　　　上位表<lb/>
上言尭廷授厯嵗序維新際車書之混同奉玉帛而來<lb/>
賀太平景運率普同懽<hi>中賀</hi>欽惟皇帝陛下上聖生知<lb/>
武功文治定天下之大本成百代之宏基海宇咸寧民<lb/>
人以乂届㑹同之盛旦宜福禄之駢臻臣忝護親藩祗承<lb/>
寵命祝聖人之萬夀與天地以長春<lb/>
　　　中宫箋<lb/>
<pb n="KR4e0070_WYG_064-14a"/>
上言聖神臨御海宇清平仰内殿之尊嚴祝齊天之上<lb/>
夀<hi>中賀</hi>敬惟皇后殿下柔順儉勤中宫正位衍金枝之<lb/>
奕葉揚玉冊之穠華内治以成關雎歌詠際兹盛旦福<lb/>
履其成矣臣某等幸荷洪恩職司䕶衛願壯親藩之輔<lb/>
共伸善頌之誠<lb/>
　　　東宫箋<lb/>
上言鳯厯維新天開盛旦青宫受賀福禄來同<hi>中賀</hi>恭<lb/>
惟皇太子殿下天性温恭位尊主鬯侍膳謹承顔之禮<lb/>
<pb n="KR4e0070_WYG_064-14b"/>
尊儒親問道之勤重潤重暉咏歌盛徳適際㑹同之旦盛<lb/>
陳禮樂之儀臣某祗奉明恩忝司護衛祝千秋之福禄<lb/>
効臣子之至情<lb/>
　　留守指揮使司正旦表箋三道<lb/>
　　　上位表<lb/>
上言春王正月行夏之時盛禮㑹同家邦同賀<hi>中賀</hi>欽<lb/>
惟皇帝陛下恭承天命肇建宏基文治武功太平樂育<lb/>
際㑹朝之盛旦同率普之懽心民物春臺咸躋仁夀臣<lb/>
<pb n="KR4e0070_WYG_064-15a"/>
某忝司留鑰効職中都祝聖君之萬夀與軍民而忭舞<lb/>
　　　中宫箋<lb/>
上言㤗運清平内廷受賀仰天地之合徳同日月以為<lb/>
明萬壽齊年情深祝頌<hi>中賀</hi>敬惟皇后殿下徳盛儉慈<lb/>
功參博厚中宫正位内教肅恭致家邦之永寧衍本支<lb/>
而益盛際兹吉旦福履其成臣某等祗荷恩榮職司留<lb/>
鑰願上闗雎之頌永同億兆之誠<lb/>
　　　東宫箋<lb/>
<pb n="KR4e0070_WYG_064-15b"/>
上言正月上日敬授人時禮盛東宫萬方同賀<hi>中賀</hi>敬<lb/>
惟皇太子殿下徳茂重暉位尊主鬯鷄鳴問寢敬謹維<lb/>
時問道崇師功勤講學際此春陽吉旦倍膺福禄之臻<lb/>
某職忝留司願勤報効敬上千秋之頌永同率普之心<lb/>
　　懐逺衛指揮使司正旦表牋三道<lb/>
　　　上位表<lb/>
上言天開正朔聖治維新集萬方之㑹同盛龍墀之禮<lb/>
樂用勤祝頌敬致微忱<hi>中賀</hi>欽惟皇帝陛下運啓文明<lb/>
<pb n="KR4e0070_WYG_064-16a"/>
日新盛徳致太平之政治定天下之大經百榖用成民<lb/>
人樂育茂集安寧之福屬當嵗序之新臣某等効職中<lb/>
都忝衛懐逺敢陳春秋一統之義永歌天子萬年之詩<lb/>
　　　中宫箋<lb/>
上言正月上日治象咸新盛衣冠之㑹同仰内廷而稱<lb/>
夀<hi>中賀</hi>敬惟皇后殿下輔成内治表正母儀金枝茂奕<lb/>
葉之華玉冊著禮文之盛適臨正旦多福其臻臣某幸<lb/>
荷鴻恩忝衛懷逺敬上齊天之頌普觀仁夀之同<lb/>
<pb n="KR4e0070_WYG_064-16b"/>
　　　東宫箋<lb/>
上言天開盛旦海宇清平玉帛覲朝青宫獻頌<hi>中賀</hi>敬<lb/>
惟皇太子殿下尊居嫡長望重宗承于起居侍奉之餘<lb/>
得修齊治平之要日新講學茂衍本支届兹正旦福履<lb/>
其成矣某忝衛懐逺何補事功仰鶴籞之重暉與前星<lb/>
而齊夀<lb/>
　　長淮衛指揮使司正旦表箋三道<lb/>
　　　上位表<lb/>
<pb n="KR4e0070_WYG_064-17a"/>
上言春王正月㤗象天開仰聖徳之君臨盛衣冠而來<lb/>
賀<hi>中賀</hi>欽惟皇帝陛下上膺天命運啓文明同九㝢之<lb/>
車書統百王之禮樂太平盛治四海詠歌是以天地報<lb/>
貺福祥之物莫不畢至際陽明之令序與生物以咸新<lb/>
臣某等忝衛長淮祗承恩寵恭上萬年之夀少陳葵藿<lb/>
之誠<lb/>
　　　中宫箋<lb/>
上言厯象授時寅為嵗首玉帛衣冠之盛肇新内殿之<lb/>
<pb n="KR4e0070_WYG_064-17b"/>
儀<hi>中賀</hi>敬惟皇后殿下柔順儉慈天生聖徳示母儀於<lb/>
天下肅内訓於六宮闗雎葛覃傳諸歌詠臣某等忝司<lb/>
列衛上奉洪恩盛禮樂於九重祝齊年之萬夀<lb/>
　　　東宫箋<lb/>
上言獻嵗春陽肇新治象青宫盛禮玉帛覲朝<hi>中賀</hi>敬<lb/>
惟皇太子殿下性禀生知温文恭敬日覲龍顔之喜天<lb/>
開鶴籞之華問學崇儒輔成政治茂衍本支之盛倍膺<lb/>
福禄之臻某荷承恩寵忝衛長淮少陳報効之誠同上<lb/>
<pb n="KR4e0070_WYG_064-18a"/>
千秋之祝<lb/>
　　洪塘千户所正旦表箋三道<lb/>
　　　上位表<lb/>
上言天開㤗象一綂車書盛玉帛之㑹同覲龍廷而獻<lb/>
頌<hi>中賀</hi>欽惟皇帝陛下剛健中正應運龍興成永久之<lb/>
宏基合百王之禮樂唐虞盛際安樂太平肇令序之陽<lb/>
明宜倍膺於福禄臣某荷承寵命忝職屯田及時願督<lb/>
於農功聖夀共稱於萬嵗<lb/>
<pb n="KR4e0070_WYG_064-18b"/>
　　　中宫箋<lb/>
上言厯頒大統景運維新仰瞻椒殿之華敬上齊天之<lb/>
夀<hi>中賀</hi>敬惟皇后殿下柔嘉維則正位中宫示天下之<lb/>
母儀衍本支之奕葉太平盛治與日同明屬當獻嵗之<lb/>
初永集邦家之福臣某忝職屯田兵農任重同上豐年<lb/>
之頌願伸向日之誠<lb/>
　　　東宫箋<lb/>
上言天開㤗運厯象授時玉帛㑹同青宫受賀<hi>中賀</hi>敬<lb/>
<pb n="KR4e0070_WYG_064-19a"/>
惟皇太子殿下盛徳温恭位尊主鬯問安侍膳禮謹承<lb/>
顔是以大本尊安而邦家永寧矣某屯田忝職事重農<lb/>
功歌重潤與重暉祝千秋之福禄<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0070_WYG_064-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　滎陽外史集巻六十四<lb/>
</p>
<p>
</p>
  </div>
</body>
</text>
</TEI>
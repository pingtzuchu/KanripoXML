<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>滎陽外史集巻九十三</head> <lb/>
    <p>
<pb n="KR4e0070_WYG_093-1a"/>
欽定四庫全書<lb/>
　滎陽外史集巻九十三<lb/>
　　　　　　　　　　　　　明　鄭真　撰<lb/>
　七言律詩<lb/>
　　題墨窓巻<lb/>
盛代文明日麗天墨卿窓户愛窮年未容荘叟談虛白<lb/>
欲約揚雄草太𤣥翠琰凝香傳寳刻華牋㸃漆粲瑶篇<lb/>
研磨自是經綸手祇合青雲友列仙<lb/>
<pb n="KR4e0070_WYG_093-1b"/>
　　書奥<lb/>
奎星高照屋西隅挿架縱横萬卷書彩筆夢花孤榻靜<lb/>
青藜炊火半窓虛天潢尚譜先朝系官誥猶存世澤餘<lb/>
已有聲名登闕下苦心何必注蟲魚<lb/>
　　貧樂軒<lb/>
繁華過眼儘堪憐古木青山自屋椽三韭香沾原上雨<lb/>
一瓢冷泛雪中泉賣文敢儗金成匱問字何容酒滿船<lb/>
風月襟懷天萬里青春座暖味重𤣥<lb/>
<pb n="KR4e0070_WYG_093-2a"/>
　　題義兒陳清巻<lb/>
而翁雙鬢早星星膝下兒郎得寧馨長憶杜陵憐驥子<lb/>
不慚周雅賦螟蛉銜哀欲訴心如割䑛血多聞舌尚腥<lb/>
見說宛丘存譜牒還家終不負幽冥<lb/>
　　詠菊枕用吳先生韻<lb/>
幽花包裹御袍黄一枕齁齁卧石牀老覺形神安晚節<lb/>
靜通鼻觀溢秋香蟻醪醉醒疎籬月鶴帳寒驚滿徑霜<lb/>
辨得楮衾如白㲲夢中紅日上東方<lb/>
<pb n="KR4e0070_WYG_093-2b"/>
　　題馬知縣夢雲圗<lb/>
長日思親慨白雲客窓有夢暮緼緼緑衣恍若樽前舞<lb/>
哀角悽然枕上聞千里寸心隨縹緲半牀孤影落繽紛<lb/>
騷壇有客誇能賦不數河陽狄使君<lb/>
　　題浮玉山房<lb/>
削成尖玉湧玻瓈疑似崑崙瀚海西寶氣伏藏丹壑暗<lb/>
佩聲縹緲彩雲低長材自許充瑚璉高爵終期賜璧珪<lb/>
夜月秋深瑶帙啟浮光耿耿燭星奎<lb/>
<pb n="KR4e0070_WYG_093-3a"/>
　　送醫士淩伯川歸吳中<lb/>
浮世生涯藥籠中佩聲飛渡碧雲重沙河水暖龍遺骨<lb/>
山苑風晴鹿有茸九轉盡傳丹竈訣萬言寧待皂囊封<lb/>
吳江歸去春如海滿眼鶯花錦繡濃<lb/>
　　送胡廷幹歸松江<lb/>
謫居隴畆慰幽棲物外游塵不上衣自有阮生青眼顧<lb/>
也如江總黒頭歸秋風東海蓴鱸熟曉日西園柿栗肥<lb/>
自此不須談作客白鷗應許共忘機<lb/>
<pb n="KR4e0070_WYG_093-3b"/>
　　分題得芍坡送李太守<lb/>
疏鑿咸誇惠濟功使君來守表清風千渠聲合雷車迅<lb/>
萬頃光開月鑑空暮雨冥冥騰赤鯉秋雲渺渺落𤣥鴻<lb/>
吾民要覔銘勲處坡上新亭有慶豐<lb/>
　孫叔敖宋封惠濟侯誥詞石刻在固始期思店<lb/>
　　送劉推官可成歸長沙<lb/>
雲杳長沙客思孤涼風千里賦歸歟五雷曽闡神明祕<lb/>
一巻猶存法律書岳麓天高摶化鶴屈潭水滿薦嘉魚<lb/>
<pb n="KR4e0070_WYG_093-4a"/>
作官何似還家樂仍有丹心戀玉除<lb/>
　　用韻答宋推官廷臣見寄<lb/>
淮南為客已多年長憶山中孟浩然鴈信逺隨千里月<lb/>
鸞章忽報九重天論文願借清風榻載酒須同碧水船<lb/>
莫道老䖍官獨冷吹噓正待向雲邊<lb/>
　　再用韻三首<lb/>
蒼髪蕭蕭五十年文章金石慕燕然壯遊自儗探蟾窟<lb/>
清夢誰知到木天感興夜聞江上笛附書曉問海東船<lb/>
<pb n="KR4e0070_WYG_093-4b"/>
廣平才子誇能賦詩酒從容共客邊<lb/>
作客從今儗十年瀛洲東望自悠然金堂玉室真仙窟<lb/>
赤水丹山有洞天雲谷曾逰靈運屐雪溪還訪子猷船<lb/>
多情為想歸田樂又見君來自日邊<lb/>
客鄉千里數流年風雨淮山思渺然水遶奕壇送碧海<lb/>
雲開仙洞見青天笙歌謾憶秋風宴書畫欣逢夜月船<lb/>
公府晝長官訟少輕車須約到芹邊<lb/>
　　貽沈茂𤣥大使索登州硯<lb/>
<pb n="KR4e0070_WYG_093-5a"/>
登州異產勝端溪即墨封侯品秩躋要使九重分雨露<lb/>
便須五色吐虹霓御前漫說宫妃捧海上頻聞使客攜<lb/>
莫待人間高著價錦囊好送竹窓西<lb/>
　　用韻烏先生留别二首<lb/>
太古遺音識者稀酒邊一曲悵分違池河共說神魚蟄<lb/>
瀛海還看獨鶴飛水濶三江雲縹緲涼生六月雨霏微<lb/>
客途争似還家好過眼休嗟舊事非<lb/>
老來歸去世應稀功業寧憐與世違淮甸天遥雙鬢改<lb/>
<pb n="KR4e0070_WYG_093-5b"/>
海城家近寸心飛可應騷客傷遲暮料得詩人賦式微<lb/>
鄉社斯文如一綫好令後學認公非<lb/>
　同郡烏先生繼善䝉恩還里過濠上待舟留二旬餘<lb/>
　予以契家周旋無虛日將行著序為贈先生復留詩<lb/>
　以别遂用韻以致惓惓併附先生留别詩於後<lb/>
　十載長愁信息稀異鄉相見復相違自慚墮地非千<lb/>
　里誰似沖天任一飛解帶石邊蒼樹合升仙橋上好<lb/>
　風微篋中空有南征稿不為從容較是非<lb/>
<pb n="KR4e0070_WYG_093-6a"/>
　　送李伯謹同知歸吉安<lb/>
千里江山似畫圖天光如洗雨晴初共傳遊子催歸騎<lb/>
還道慈親正倚閭野水耕畬收黍稌芸窓俎席薦殽蔬<lb/>
中都舊日留遺愛好屬周南太史書<lb/>
　　王漢章以博學授英山知縣予以其能繩祖武作<lb/>
　　詩賀之盖漢章曾伯祖内翰公曽祖常博公兄弟<lb/>
　　相繼登博學宏詞科有名咸淳間者也<lb/>
咸淳博學有名儒先澤猶存五世餘曉日楓廷催入覲<lb/>
<pb n="KR4e0070_WYG_093-6b"/>
春風花縣聴恩除山中好著青箱録淮上誰傳玉海書<lb/>
老我天涯曾作客欲因相見定何如<lb/>
　　寄林允原同知<lb/>
聞君匹馬過邳州不得相從說舊逰楓陛仰瞻京國曉<lb/>
棘闈同試淛江秋看雲好著圯橋履對月須乗泗水舟<lb/>
肻過臨淮松竹底定將詩酒詫風流<lb/>
　　送葉主簿伯興歸慈谿<lb/>
同鄉千里盼瀛洲風雪淮山賦逺遊雲暗松㕔翻錦帙<lb/>
<pb n="KR4e0070_WYG_093-7a"/>
香傾棗釀醉瓊舟上新橋外滄波暮大著墳前緑樹秋<lb/>
歸語同宗賢弟姪青燈還憶夜窓幽<lb/>
　　送盧大使歸潮陽<lb/>
潮陽乆矣望歸來淮水風帆一日開深荷九天滂徳澤<lb/>
不辭五嶺冒炎埃山中劍氣龍吟匣海上珠光蚌拆胎<lb/>
想見故園風物舊題詩正好寄多才<lb/>
　　寄烏先生<lb/>
田園歸去好從容故舊相看夢寐中把鏡尚憐愁鬢白<lb/>
<pb n="KR4e0070_WYG_093-7b"/>
持盃休惜醉顏紅歌彈長鋏風生席曲奏瑶琴月滿空<lb/>
應念淮山千里客寄詩須是杜陵翁<lb/>
　　寄蔣古巖知縣<lb/>
外家金紫見英髦譜牒相傳尚未遥蝶夢正酣滄海月<lb/>
鸞章忽拜紫宸朝留城落日雙鴻杳汲冢西風萬葉飄<lb/>
車騎東來須一見山窓翦燭話清宵<lb/>
　　秋興用宋推府韻<lb/>
日月光開萬嵗山蓬萊雲氣渺茫間封疆自古誇幽俗<lb/>
<pb n="KR4e0070_WYG_093-8a"/>
玉帛從今入漢闗馴象駕車踰海徼真龍立仗育天閑<lb/>
帝鄉萬代稱湯沐共喜恩波浹宇寰<lb/>
風生濠上碧流湍日照金雞五色翰楓岸晴看霜錦爛<lb/>
菊籬香挹露珠寒附書每欲隨𤣥鴈綰誥何因識紫鸞<lb/>
滄海東歸憐驥子吳江應已過淮安<lb/>
玉宇天高對廣寒清輝照見酒腸寛神蹤要覔三生石<lb/>
仙藥須憑九轉丹宋璟多應趨宰輔鄭䖍祇合老儒官<lb/>
山川萬里秋空濶好趂西風挾羽翰<lb/>
<pb n="KR4e0070_WYG_093-8b"/>
錦韉花馬抹青芻天上承恩喜賜租出塞將軍聞奏凱<lb/>
還朝使者迓先驅露凉松徑悲𤣥鶴水濶蓮塘浴錦鳬<lb/>
犴户秋清公牘少逺遊作賦託三閭<lb/>
同鄉舊日訪山居挿架縱横萬巻書郡府賢良催剡薦<lb/>
皇家爵禄慶宣除斯文每逐儀容接公道何嫌職守拘<lb/>
樗散由來天所放㕔階日覺往來疎<lb/>
此身甘似魯諸生汗簡悠悠萬古情試藝聲傳秋院鎖<lb/>
論文光動夜窓檠春秋聖筆終麟獲雅頌工歌宴鹿鳴<lb/>
<pb n="KR4e0070_WYG_093-9a"/>
先澤有傳當不媿朝恩何敢望槃纓<lb/>
客裏黄花九日杯憑誰織得錦文迴非闗使者徵求急<lb/>
可是諸生勸得來老覺丹心終不改愁憐白髪苦相催<lb/>
夜深却作還家夢城郭秋聲畫角哀<lb/>
望鄉逺在海瀛邊茅屋蒼苔問石田夜月上時探兔窟<lb/>
寒潮落處抖魚筌踏歌遥聴青雲外射䇿長懷玉殿前<lb/>
千里祇今憐作客焚香再拜祝堯天<lb/>
　　次韻答馮道常謝氊襪之惠<lb/>
<pb n="KR4e0070_WYG_093-9b"/>
書來襪寄紫茸氊霜雪應憐老服䖍暄暖自須囘晚節<lb/>
凍皴渾不怕殘年感君高義何能報媿我虛名莫浪傳<lb/>
為覔靴材如近樣著隨野鶴破蒼烟<lb/>
　　附道常所寄詩<lb/>
　臨淮誰坐廣文氊乃是吾鄉老鄭䖍桂籍題名知第一<lb/>
　棘闈分手記多年文誇班馬中都盛詩儗隂何四海<lb/>
　傳醉後更能敦宿好鏡銘落紙掃雲烟<lb/>
　　送賈惟敬<lb/>
<pb n="KR4e0070_WYG_093-10a"/>
彩鳳雙飛逺到家北風滿道正塵沙十年客况隨遷謫<lb/>
一日君恩拜寵嘉林壑生寒霜落果海途晒日鹻浮花<lb/>
鄉中故舊多青眼醉倒金樽不用賖<lb/>
　　題桂林圖<lb/>
愛看丹桂倚林皋花下仙人白紵袍應為名家多積徳<lb/>
不因招隠賦離騷鶴巢聲出青雲表蟾窟香傳玉宇高<lb/>
憶向西風曾折取待君初度醉揮毫<lb/>
　　題梅檜圖<lb/>
<pb n="KR4e0070_WYG_093-10b"/>
春夢繁華正可憐山深嵗暮愛清妍疎枝落落初開蕚<lb/>
老樹亭亭逺際天飛瀑聴從干澗底懸崖望近片雲邊<lb/>
滄溟咫尺蓬萊島笑我歸來要學仙<lb/>
　　賦南山别墅<lb/>
笑指南山第一峯山中無事得從容金銀氣合雲霄上<lb/>
紫翠光開澗壑重太傅多才傳洛下相如有賦憶臨卬<lb/>
嵗寒正有松梅約臘酒香浮琥珀鍾<lb/>
　　竹村<lb/>
<pb n="KR4e0070_WYG_093-11a"/>
竹村深處問仙家石洞琅玕長碧芽鸞鶴秋高横鐵笛<lb/>
雞豚社近漉烏紗山隂越上人相訝渭水淇園客漫誇<lb/>
喚取陵州文太守篔簹谷底問年華<lb/>
　　為吳孟舟贈醫士盛元禮<lb/>
堂前慈母正呻吟三聖誰傳太古心袖有神鍼投寸鐵<lb/>
囊餘寳藥售千金杏山香藹紅雲爛橘井寒生碧水深<lb/>
盛徳在人須補報欲求丹訣問雲林<lb/>
　　送潘學正<lb/>
<pb n="KR4e0070_WYG_093-11b"/>
緱山講道擁皋比五夜星光耿璧奎帝里恩承紅日近<lb/>
仙梯步逐彩雲低不慙徐樂登金馬有待王褒頌碧雞<lb/>
笑我同袍華髪早祇須歸老故園棲<lb/>
　　送羅副使丁母憂還鄉<lb/>
縗麻換却老萊衣千里西江賦獨歸可忍叢萱摧夜雨<lb/>
多憐寸草報春暉瑶池信逐青鸞杳瓊島仙逰白鶴飛<lb/>
媿我無能將贈賻客邊相别淚重揮<lb/>
　　和孫大年留别韻<lb/>
<pb n="KR4e0070_WYG_093-12a"/>
東風花縣幾經春夜度秦闗月似銀陶謝詩名誇得儁<lb/>
歐虞碑帖認來真客邊敢復留冠盖天上應須列搢紳<lb/>
跨馬又成淮海别雲霄歩武莫逡巡<lb/>
　　題春萱堂<lb/>
雙親鶴髪畫堂中生意森森合化工夜月天高埀翠黛<lb/>
午風日暖艷金紅舞衣笑奉儀容接仙籙欣誇福夀同<lb/>
百嵗一門歌具慶恩封早賜大明宫<lb/>
　　寄王漢章<lb/>
<pb n="KR4e0070_WYG_093-12b"/>
春來見說兩朝天禄宦多䝉聖主憐病足敢騎沙苑馬<lb/>
歸心忍聴蜀山鵑水亭修禊招賢士月館吹簫候列仙<lb/>
尚有掖垣遺稿在手抄應許寄芹邊<lb/>
　　予在臨淮手植杏一株越五年而作花賦詩寄郡<lb/>
　　庠諸先生<lb/>
當年手植近窓紗正待春風早看花絳雪生寒迎曉日<lb/>
香綃透暖絢晴霞敢云相國裴公宅不比仙人董奉家<lb/>
寄語瓊林新進士朝來載酒好將車<lb/>
<pb n="KR4e0070_WYG_093-13a"/>
　　和韻寄開城縣丞孫大年先生<lb/>
宫錦紅翻御賜衣風流文物近來稀山中共訝前驅過<lb/>
天上同誇入覲歸烽火臺詞諧玉律古長城調叶清徽<lb/>
幽州購得昭仁帖好寄濠梁水竹西<lb/>
　先生有烽火臺古長城二樂府故及之<lb/>
　　録大年留别詩<lb/>
　斯文骨肉情均有尚友襟懷眼獨稀秫酒每邀多士<lb/>
　飲俸錢曾寄一文歸幽花細草披緗巻明月清風拂<lb/>
<pb n="KR4e0070_WYG_093-13b"/>
　素徽記得淮山相别處殷勤餞送水門西<lb/>
　　用五河縣孫驛丞行簡秋涼感懷詩韻<lb/>
逺碧亭前翠竹幽多情誰為數詩籌雲霄指㸃無多路<lb/>
淮海從容一半秋客騎鳴鸞行復止官船撾鼔去如流<lb/>
登高好寄孫公賦消得吾生萬斛愁<lb/>
琪樹西風枕簟幽郵程百里報船籌聲傳哀角孤城夜<lb/>
夢斷浮槎瀚海秋彈鋏不禁歌激烈操觚聊復寄風流<lb/>
河頭見說魚還賤好寄樽前洗客愁<lb/>
<pb n="KR4e0070_WYG_093-14a"/>
汗簡孤燈夜榻幽老來無計借前籌丹楓影睇龍廷曉<lb/>
玉桂香探兔窟秋河漢天高星北拱瀛洲海濶水東流<lb/>
客懷浩蕩憑誰冩清唱應須喚莫愁<lb/>
呼酒鄰家隔竹幽盃行到手不論籌蒹葭水濶汀洲暗<lb/>
苜蓿涼生苑囿秋解佩正須歸舊隠濯纓還許向中流<lb/>
相思坐對濠梁月千里難禁宋玉愁<lb/>
芹邊自足寄清幽機巧人間不用籌蓂莢周迴堯甲子<lb/>
簡編筆削魯春秋月涼濠水清如靛雨洗淮山翠欲流<lb/>
<pb n="KR4e0070_WYG_093-14b"/>
為問五河明博士病中應恐不勝愁<lb/>
水郭人家處處幽太平乆已息邊籌箜篌曲奏虹橋月<lb/>
刁斗聲傳雉堞秋展席恍驚珠露滴據牀遥指玉繩流<lb/>
封書欲寄南飛雁翠竹窓西人正愁<lb/>
　　次黄以齋韻壽吳方齋博士<lb/>
日照扶桑海宇開五雲多處望三台且陪坐席春風樂<lb/>
相約林泉晚節迴雅調誰歌青玉案碧香同捧紫霞杯<lb/>
百年好為斯文夀祇恐天邊使命催<lb/>
<pb n="KR4e0070_WYG_093-15a"/>
　　題松存齋<lb/>
君家種徳自先公存得山中幾樹松仙籟滿林搏化鶴<lb/>
翠濤滚壑舞羣龍九重路與雲霄接百嵗恩承雨露濃<lb/>
見說明堂求柱石榮華何止大夫封<lb/>
　　次韻王文祥見寄<lb/>
作客彭城又幾春煌煌庠序正興文光躔奎宿空中現<lb/>
曲奏霓裳月裏聞眢井水枯憐宿草蕭闗路杳盼行雲<lb/>
遨逰如過歐陽墓拓得殘碑幸見分<lb/>
<pb n="KR4e0070_WYG_093-15b"/>
　　送王敏文自寧夏還四明<lb/>
同鄉乆矣識多才淮海相逢一笑開世味真能甘淡汨<lb/>
客情且復慰招徠官槽正熟葡萄釀塞曲新傳鷃濫堆<lb/>
千里煩將家信寄山中松竹問誰栽<lb/>
雙親兩地思愔愔萬里難為一寸心於越山川春樹逺<lb/>
李王城郭暮雲深饌饈要待雙魚出綵袖行隨獨鶴吟<lb/>
至孝徃來應不憚為傳作賦儗詞林<lb/>
　　用沈茂𤣥大使録示令親所寄詩韻就寄<lb/>
<pb n="KR4e0070_WYG_093-16a"/>
風流人物奈君何淮海從容客興多夜月光開雲母帳<lb/>
春筵曲喚雪兒歌日穿林壑啼黄鳥雨洗庭階溼翠羅<lb/>
正欲扣門同一笑歸來星斗看天河<lb/>
三月春深問若何看花應怪落紅多騷壇屢掃堂堂陣<lb/>
仙館頻聴踏踏歌已見良材成杞梓更聞嘉好叶松蘿<lb/>
天涯誰念瀛洲客夢逐扁舟過淛河<lb/>
　　陟望軒<lb/>
一片浮雲伴落暉望鄉千里意多違天高淮甸㝠鴻度<lb/>
<pb n="KR4e0070_WYG_093-16b"/>
海濶蓬萊獨鶴飛使幕敢辭毛義檄親庭誰舞老萊衣<lb/>
百年已注長生籙白髪蕭蕭待汝歸<lb/>
　　謝五河孫驛丞魚酒之惠<lb/>
買得河魚不論錢寄來羊續底須懸烹鮮自可供朝飯<lb/>
斫膾須當獻午筵家醖生香傳寳甕聲詩託興冩金箋<lb/>
感君厚賜何能報問訊雲鴻若箇邊<lb/>
　　和蕭叔達副使韻兼簡沈大使妙𤣥沈先生文舉<lb/>
風雨愁連上下闗客窓易老鏡中顏獨懷滄海瀛洲逺<lb/>
<pb n="KR4e0070_WYG_093-17a"/>
誰念連天蜀道難仙路不聞歌踏踏溪橋祇許聴潺潺<lb/>
休文自有東城約醉後應須借馬還<lb/>
門巷蕭騷不閉闗詩翁誰與破愁顏儗尋杜位怕泥滑<lb/>
欲過蘇端愁路難野濶淮天山隔逺溪深石罅水流潺<lb/>
司征總是登瀛客油盖重重馬上還<lb/>
　　贈劉思恭舉秀才入京<lb/>
生逢盛代慶雲龍金帛招延禮意濃客路秋隨牛渚棹<lb/>
朝班曉聴鳳城鐘淮南鴻寶巾箱祕太乙青藜内閣重<lb/>
<pb n="KR4e0070_WYG_093-17b"/>
黼黻文章知有待恩除拜舞紫泥封<lb/>
　　夀吳教授先生<lb/>
泮藻晴香水不氷天街曉見老人星已傳多士成髦俊<lb/>
有待佳兒育寧馨就日正須朝北闕卧雲終儗返南溟<lb/>
百年同為斯文壽醉後題詩上錦屏<lb/>
百嵗襟懷一片氷文光笑指璧奎星珍庖曉報侯鯖熟<lb/>
寳甕春浮蠟蟻馨科甲乆聞探兔窟扶揺直儗化鯤溟<lb/>
同袍儘為先生醉淮水淮山看畫屛<lb/>
<pb n="KR4e0070_WYG_093-18a"/>
　　次韻答俞明逸先生<lb/>
仙翁家住海瀛邊六十容顏似壯年夜月夢囘蒼玉佩<lb/>
秋風吟擁紫茸氊牙籖挿架芸香合鶴騎當軒樹影圓<lb/>
笑我客居淮水濶白雲千里思悽然<lb/>
帝里光華日月邊黌宫樂育頌堯年看花曾買春風騎<lb/>
翦燭頻吟夜雪氊石韞荆山精璞重水高淮海孕珠圓<lb/>
聲歌欲奏清平樂才匪襄陽孟浩然<lb/>
鴈鴻將信到芹邊琴佩飄零又十年帶草荒蕪通徳里<lb/>
<pb n="KR4e0070_WYG_093-18b"/>
簷花飛洒廣文氊多慚上客瓊琚集空待家人寳鏡圓<lb/>
何日歸來丘壑底南山有興賦悠然<lb/>
中都廷闕五雲邊樂只邦家祝萬年彭澤祇應欣有酒<lb/>
少陵何必嘆無氊篆文已賜銅章重綵綬寧需玉琲圓<lb/>
鄉社斯文誰砥柱須看大手勒燕然<lb/>
東海扶桑旭日邊鄉心戀戀已多年長歌竟老馮驩鋏<lb/>
舊物空存子敬氊雨暗螢窓秋夢逺天高兔窟夜光圓<lb/>
獨懷孝子羅江畔松栢瀧岡涕泗然<lb/>
<pb n="KR4e0070_WYG_093-19a"/>
　　寄宋廷臣<lb/>
憶昔濠梁贈别時斯文千古付襟期吚嚶不作人前態<lb/>
慷慨當為天下奇北客尚令思若水南冠今已釋鍾儀<lb/>
裁書欲寄雲邊鴈香染西風灑墨池<lb/>
白髪慈親正倚閭天涯游子快歸途過門賓客頻攜酒<lb/>
問字兒童競挽鬚江海多情傳翰墨園籬有興託樽壺<lb/>
我今亦欲投簪去東望滄溟夜月孤<lb/>
　廷臣上道謂予曰我死公當作傳其志亦可悲矣<lb/>
<pb n="KR4e0070_WYG_093-19b"/>
　　史行可憲副眷兄過臨淮以詩見貽次韻識别<lb/>
天開聖運粲人文五色詞葩吐異芬錦里光重丞相府<lb/>
青山氣藹大卿墳淛江科第登高甲涿鹿名聲迥出羣<lb/>
冠豸又看持憲節封章應徹黈旒聞<lb/>
　　附録史憲副詩<lb/>
　每憶臨淮鄭廣文百年書帶藹清芬徳尊不在論資<lb/>
　品官冷惟知究典墳春水濠梁魚樂意秋風莊浪鴈<lb/>
　離羣過庭昔日傳詩禮深媿陳亢叩異聞<lb/>
<pb n="KR4e0070_WYG_093-20a"/>
　　次韻許上舍廷慎見貽<lb/>
湖海交逰遇服䖍中都分得廣文氊孔門冠佩三千士<lb/>
魯史春秋二百年懷慶風流今復覩瀛洲譜牒古來傳<lb/>
白雲試問山中信祇欲同歸賀老船<lb/>
　　附録許上舍詩<lb/>
　拓落深悲老鄭䖍白頭依舊坐寒氊修名自昔誇三<lb/>
　絶薄宦于今又十年楊子𤣥成人未識左思賦出世<lb/>
　争傳文章得失千秋事鑑水何時共酒船<lb/>
<pb n="KR4e0070_WYG_093-20b"/>
　　次韻許廷慎立春詩<lb/>
東風吹散土牛塵綵勝花重綺席春羽士書符傳遁甲<lb/>
侯門奏樂宴同寅天埀廣野星杓近地濶長淮雨澤新<lb/>
為愛襄陵千里客菜絲盤玉慰親情<lb/>
禁桞迎春舞萬條東風綵燕迓新朝乾坤坱圠洪鈞轉<lb/>
江海昇平玉燭調郊祀獻歌傳漢武寅賓分職仰唐堯<lb/>
鳳城預有看花約須待揚鞭過畫橋<lb/>
　　題賴思順雲林讀書深處<lb/>
<pb n="KR4e0070_WYG_093-21a"/>
愛向雲林縹緲間何如李白在匡山每令童子移書帙<lb/>
時許仙人颯佩環講罷風生幽壑底夢囘月到碧溪灣<lb/>
勞生正厭塵遮眼杖履何由共往還<lb/>
　　潞州陳節判叔銘過臨淮惠紫團參一本作詩貽<lb/>
　　吳教授<lb/>
上黨人參五葉齊紫團山頂碧雲西來尋金線重樓草<lb/>
教斸丹厓五色泥具體宛然分手足按方時許入刀圭<lb/>
懸知上藥無炮炙解使仙翁壽域躋<lb/>
<pb n="KR4e0070_WYG_093-21b"/>
　　題廣信府李經歴仲謀聴松軒<lb/>
高住松崖最上層玉人琚佩不勝清翠濤洶湧蛟龍舞<lb/>
仙籟蕭騷鸛鶴驚笑指鈞天談昨夢儗煩樂府變新聲<lb/>
山人要識陶𢎞景風月秋高許結盟<lb/>
　　題採芝巻<lb/>
清歌縹緲遂雲行采采芳華澗谷春雪鬢老如商嶺客<lb/>
絳衣朝儗漢廷臣療飢不待香炊玉酣醉何辭草當茵<lb/>
笑我銅池應有頌願隨步履上星辰<lb/>
<pb n="KR4e0070_WYG_093-22a"/>
　　和韻答余徳載<lb/>
春深來訪浣花翁座席紅翻芍藥風樽酒可能如北海<lb/>
瓣香何敢儗南豐鷓鴣聲隔千山逺燕子泥香一徑融<lb/>
笑我浮生空潦倒斯文多幸付諸公<lb/>
天涯誰復為情親樗散襟期莫比倫徐邈儘今誇酒聖<lb/>
魯褒何苦著錢神月宫有桂曾通籍溟海無槎可問津<lb/>
把鏡却憐雙鬢雪多君逺訪玉溪濱<lb/>
　　送淵上人璧潭歸弋陽<lb/>
<pb n="KR4e0070_WYG_093-22b"/>
悟得真如不用參法<graphic n="KR1242" url="https://raw.githubusercontent.com/kanripo/KR-Gaiji/master/images/KR1242.png" mimeType="image/png"/>華雨落毿毿須知有相原無相<lb/>
莫問前三更後三杖錫多縁隨覺路袈裟寧欲換朝衫<lb/>
山中猿鶴歸相迓圓壁天開月在潭<lb/>
　　洪武十九年夏五月不雨廣信郡太守番禺彭公<lb/>
　　推府靈臺李公率所屬及父老民人禱於羣祠祝<lb/>
　　詞甫畢甘雨隨至三日之間四郊沾足賦詩志喜<lb/>
　　用以見二公精誠所致云<lb/>
霖雨蒼生素有懷天心昭格衆心諧虛簷坐使翻銀竹<lb/>
<pb n="KR4e0070_WYG_093-23a"/>
廣畆同看長翠荄雲暗蛟龍歸逺海水高魚鱉上長街<lb/>
朝來送喜千家遍却道先生語類俳<lb/>
瑶闕欣聞帝寵嘉滂沱甘雨遍天涯溪流渺渺來千里<lb/>
雲氣重重冷萬家儘使豐年多黍稌也從七月詠禾麻<lb/>
廣文喜作襟期在清夜長吟絳燭花<lb/>
天澤從今大有年山花野草亦欣然馨香始信神靈格<lb/>
歌詠咸誇郡府賢穀粟豪家須落價魚蝦近市不論錢<lb/>
若將汗簡書奇績太史文章筆似椽<lb/>
<pb n="KR4e0070_WYG_093-23b"/>
桑麻精禱思㝠㝠一片丹衷徹帝聴巖瀑高懸河漢白<lb/>
山田深沒水雲青芸窓浥潤通書帙燕寢生涼透石屏<lb/>
瞻仰昊天覃化育羽人請誦玉皇經<lb/>
　　用彭太守喜雨韻<lb/>
誰奏封章徹帝穹蜿蜒滄海奮神龍隂重兵鐵驅雲騎<lb/>
隊逐旗旌散雨工送喜定容蓬島客醉歌欲效杜陵翁<lb/>
文章大手多燕許相業須傳濟旱功<lb/>
商羊縹緲舞層空澗谷深深起蟄龍閶闔九重傳帝命<lb/>
<pb n="KR4e0070_WYG_093-24a"/>
雲霆千里沛神工有年喜續麟經筆樂事欣傳鶴髪翁<lb/>
争似盛明賢太守恩波湛湛不論功<lb/>
　　用彭太守述懷韻<lb/>
府庫頻支月賜錢青雲有路作腰纒拜恩北闕文奎近<lb/>
讀律西窓絳燭然自許生來忠貫日何期身後畫淩烟<lb/>
黄堂晝靜清如水化育咸歸刺史天<lb/>
雲錦囊空不問錢老來寧許百憂纒廣文貧似陳無已<lb/>
明府才如孟浩然緑水光寒珠孕月青山氣暖玉生烟<lb/>
<pb n="KR4e0070_WYG_093-24b"/>
南州千里誇形勝仰戴皇家日月天<lb/>
　按公詩首云莫道為官不要錢要錢自可作盤纒人<lb/>
　心如此不如此天意不然真不然語雖麤俗亦可以<lb/>
　觀其所守矣然不數月而以招贜瘐死悲夫<lb/>
　　和同知錢相公登高韻<lb/>
南屛步入翠雲高香拆泥封醉碧醪仙洞聲遲蒼玉佩<lb/>
賓筵光動紫羅袍幸逢王化歌麟趾正及朝家聚鳳毛<lb/>
何似廣文官獨冷山齋松竹聴蕭騷<lb/>
<pb n="KR4e0070_WYG_093-25a"/>
琅峯晴睨九秋高雙榼香攜玉色醪歌韻有情須著筆<lb/>
笑談無事幸同袍山深草木成鱗鬛海濶雲霞落羽毛<lb/>
採得菊花黄滿地西風歸騎晚飄蕭<lb/>
　　用錢同知美推官能弓韻<lb/>
馬上彎弓氣勢豪星流㸃㸃破纎毫鴈鴻仰笑當空落<lb/>
猨狖悲憐抱樹號羅竇功成蠻冦殄天山凱奏將材高<lb/>
請看衛武賓筵秩莫問兵家有六韜<lb/>
聲華不數五陵豪目極秋空落兔毫匼匝風生鳴翠駮<lb/>
<pb n="KR4e0070_WYG_093-25b"/>
僕姑月滿控烏號一言中㦸兵應解百步穿楊藝絶高<lb/>
要待澤宮觀揖讓諸生未儗習龍韜<lb/>
　　贈繆如璧<lb/>
靈山佳氣逼雲霄憲節當年閥閱高手澤尚傳蒼竹簡<lb/>
宫恩猶認紫羅袍考槃詩詠時方泰束帛榮華運更遭<lb/>
有約林泉須一到松花細採釀春醪<lb/>
　上饒繆氏世家靈山以姓係地號曰繆原其先名君<lb/>
　寳號泉山者仕宋紹陵官至江東提刑持節讞獄名<lb/>
<pb n="KR4e0070_WYG_093-26a"/>
　震一時後有字如璧者實其三世孫云如璧古樸慎<lb/>
　重奉提刑公貌像簡冊數十年如一日縉紳君子樂<lb/>
　稱道之而宜黄涂先生幾守約且以慎顧言行為辭<lb/>
　是得贈出與處之道矣如璧已老而克從祝規豈非<lb/>
　世家賢子孫哉書曰紹聞衣徳言其如璧之謂乎予<lb/>
　教廣信二年如璧修刺禮謁出示此巻因歌二律併<lb/>
　識其後以歸之時洪武二十年嵗在丁卯正月上元<lb/>
　日四明鄭真謹識<lb/>
<pb n="KR4e0070_WYG_093-26b"/>
　　用金太守韻兼上<hi>闕</hi>同知<hi>闕</hi>推府二公<lb/>
佩襟濟濟盼秋波共迓春風五馬過海㝢車書今日盛<lb/>
山城絃誦近來多愛聞召伯棠隂化驟聴漁陽麥秀歌<lb/>
名教不應無樂地廣文已老奈公何<lb/>
東風雜遝聴鳴珂倅守朝歸喜見過花壓重城春入畫<lb/>
芹香泮沼暖生波玉函捧表天顏近彩筆題詩宦況多<lb/>
却笑馬周貧作客有懷不敢望常何<lb/>
　　再用太守金公雪中韻<lb/>
<pb n="KR4e0070_WYG_093-27a"/>
天葩灑灑遍山城捲起重簾眼倍明晃蕩乾坤春有象<lb/>
飄蕭松竹夜來聲何煩走檄催滕六胡不當筵喚麯生<lb/>
上客梁園誰奏賦好仙争得與同傾<lb/>
　　題同心巻<lb/>
湛湛靈臺一鏡空清光照見兩情同結盟不用銅盤挿<lb/>
講學相期鐵硯功泮藻來游聴夜雨桂宫聨步待秋風<lb/>
古來管鮑稱知已願汝相望百嵗中<lb/>
　　用金太守冩懷及登天寧寺樓韻<lb/>
<pb n="KR4e0070_WYG_093-27b"/>
南屏山色近虛簷公館年來樂意添香爇沈烟春靄靄<lb/>
醉歌湛露夜厭厭海棠欲睡紅當席萱草忘憂翠隔簾<lb/>
彩筆生花成五色共傳清夢似江淹<lb/>
曾將樂府儗三臺錦繡胸襟絶㸃埃帝闕封章須特奏<lb/>
客㕔俎席為誰開紗窓夢醒牀依竹石徑行吟履印苔<lb/>
騶從平安頻得報東風落日尚遲徊<lb/>
梵王樓閣似長干面面溪山作畫看鶴騎影迷千里信<lb/>
鯨魚聲報五更寒法師笑指靈峯近詞客休歌蜀道難<lb/>
<pb n="KR4e0070_WYG_093-28a"/>
長日登高須有賦分明寳樹識琅玕<lb/>
　　嘉禾崔彥齡以母在瓊州陳詞通政司啟東宫報<lb/>
　　可徒歩奉迎過廣信寓宿數日作詩以贈<lb/>
嶺海馳驅萬里天慈親相對涙如泉狀供政府原非妄<lb/>
啟入儲宫俯見憐旭日錦萱春藹藹冷風玉樹月娟娟<lb/>
版輿早候來歸日儗補南陔小雅篇<lb/>
　　三月廿八日陪府官詣東岳廟行香獻壽律詩二首<lb/>
華構翬飛萬疊山黼帷祇在殿中間風聲颯颯傳神語<lb/>
<pb n="KR4e0070_WYG_093-28b"/>
燭影煌煌近帝顏逺岫樹低雲補缺清溪石礙水流灣<lb/>
殘碑認得先朝刻願道當年二聖還<lb/>
神斿雙引拂空㝠鸞鶴蹁躚下翠屏獻夀自須通秘祝<lb/>
謳歌還許出優伶花攢綺席盃傾碧火爇珍庖俎割腥<lb/>
麾𨗳前驅催上馬山風吹雨灑清泠<lb/>
　廟中有石刻宋紹興間故物有伏願二聖囘還之說<lb/>
　可見先朝民俗忠厚不忘其君之意讀之嘅然<lb/>
　滎陽外史集巻九十三<lb/>
</p>
<p>
</p>
  </div>
</body>
</text>
</TEI>
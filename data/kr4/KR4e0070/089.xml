<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>滎陽外史集巻八十九</head> <lb/>
    <p>
<pb n="KR4e0070_WYG_089-1a"/>
欽定四庫全書<lb/>
　滎陽外史集巻八十九<lb/>
　　　　　　　　　　　　　明　鄭真　撰<lb/>
　七言絶句<lb/>
　　詠薛濤箋<lb/>
粉白朱紅㸃㸃描蠻箋認得女娼妖巴山蜀水花如海<lb/>
杜宇春風恨未消<lb/>
　　題庾嶺圖<lb/>
<pb n="KR4e0070_WYG_089-1b"/>
夾道凉生澗壑秋曲江祠下思悠悠倚欄人在空中語<lb/>
南去東南可自休<lb/>
兩崖天倚畫圖開萬里風高猿嘯哀聞道萬年崔相國<lb/>
白頭也復賜歸來<lb/>
　　題蘇武握節圖<lb/>
齧雪餐氊使節孤老來不肻困窮途如何娶婦為姬妾<lb/>
教得生兒也姓蘇<lb/>
草凍沙乾又乳羝天寒大窖雪成圍節毛落盡空頭白<lb/>
<pb n="KR4e0070_WYG_089-2a"/>
忍死邊廷未得歸<lb/>
　　題蔡琰歸漢圖<lb/>
玉顏沒入左賢王萬里天高恨雪霜名父不應兒失節<lb/>
九泉羞殺蔡中郎<lb/>
嗚咽胡笳曲未終秋風馬上路匆匆夢囘暗憶恩情重<lb/>
氊帳寒深雪滿空<lb/>
鑾車處處看春花又過陳留董祀家不是戎王荒塞夜<lb/>
夜深何事咽悲笳<lb/>
<pb n="KR4e0070_WYG_089-2b"/>
厯厯風沙貌得真兩雛牽挽意逡巡不知野店黄昏後<lb/>
誰畫當年斷臂人<lb/>
　　題秋江舉網圖<lb/>
西風波浪刮魚腥何處幽人獨下罾百嵗想甘清節守<lb/>
桐江不必問嚴陵<lb/>
　　題季璋梅花<lb/>
三年為客海東涯萬里羅浮一夢賖霜月夜寒天地合<lb/>
開門曽憶看梅花<lb/>
<pb n="KR4e0070_WYG_089-3a"/>
　　答任彥舜送香橙<lb/>
皇都傳説上元春羅帕包封賜近臣海角未沾天寵洽<lb/>
却憐霜顆特分珍<lb/>
紅盤擎到碧窓紗三寸黄柑擘永嘉親老正思甜舌本<lb/>
蠟封誰為寄吾家<lb/>
　　題漁樵問答圖<lb/>
百年生計近如何霜雪蕭蕭鬢未皤我志在山君在水<lb/>
負薪何似得魚多<lb/>
<pb n="KR4e0070_WYG_089-3b"/>
山中應許暫逍遥滚滚塵埃逺市朝見説朝廷正招隠<lb/>
吾儂未必老漁樵<lb/>
　　謝丁相公惠牡丹<lb/>
青春正綻洛陽花千里東風一夢賖多謝公侯珍重意<lb/>
甔瓶分到碧窓紗<lb/>
幾年作客向蓬萊一捻胭脂笑口開想見故園春滿眼<lb/>
淡粧濃抹待歸來<lb/>
　　題畫竹<lb/>
<pb n="KR4e0070_WYG_089-4a"/>
軒居曽種碧琅玕滿目秋聲白晝寒舊日林泉今總廢<lb/>
畫圖空向醉中看<lb/>
　　長江落雁圖<lb/>
聨翩羽翼映秋波蘆荻飄蕭已厭多長笛一聲歸棹晚<lb/>
江天目斷奈渠何<lb/>
　　題鮫川贈别圖<lb/>
鮫門海濶蜃樓低仙子乗空一鶴飛想見故園春正好<lb/>
歸來喬梓映清輝<lb/>
<pb n="KR4e0070_WYG_089-4b"/>
彭澤歸來尚有田鶯花三月醉瓊筵故人矯首滄江上<lb/>
萬里東風浪拍天<lb/>
　　題馬圖<lb/>
天廐驊騮汗血身沙堤滚滚不驚塵春深誰奉明廷對<lb/>
許賜當頭第一人<lb/>
　　寄汴韓豫齋<lb/>
往嵗曽看艮嶽圖還誇形勝帝王都風流有客今三載<lb/>
千里相望夜月孤<lb/>
<pb n="KR4e0070_WYG_089-5a"/>
秋風悄悄動荒埃籬下黄花菊又開試問城頭雙過雁<lb/>
中原何日定歸來<lb/>
　　臘月夜讀袁文清公集口占二絶<lb/>
萬年傾㵼似懸河傳出人間不厭多奎閣春明天語笑<lb/>
詞臣喜得似東坡<lb/>
夜月分明在樹杪西川故老許神交文章可是傳衣缽<lb/>
風雪寒窓記手抄<lb/>
　　題瘦馬圖<lb/>
<pb n="KR4e0070_WYG_089-5b"/>
萬里沙場踏雪還凌然病骨箭痕斑内官有意勤芻牧<lb/>
置在春風十二閑<lb/>
　　題孔雀圖<lb/>
石根蒼竹淨暉暉暖翠翻花遍羽衣見說上林春似海<lb/>
乗風好與鳳凰飛<lb/>
　　送蔣仲原官府谷<lb/>
長城萬里控延安飲馬泉腥夜月寒山縣休衙人事少<lb/>
舊時經畧許誰看<lb/>
<pb n="KR4e0070_WYG_089-6a"/>
雲屯萬竈玉驄嘶斜日青山聴鼔鼙落木秋高邊地逺<lb/>
却憐枳棘鳳鸞棲<lb/>
　　送王以寧官神木<lb/>
同鄉相遇說瀛洲海濶天高白鴈秋老我不禁霜雪苦<lb/>
俸餘應為買貂裘<lb/>
霜風吹曉過潼闗萬疊青青塞上山淮海有人西望逺<lb/>
故園時許附書還<lb/>
　　得家書憶兒復昇<lb/>
<pb n="KR4e0070_WYG_089-6b"/>
小兒遺毒痛難勝苦道爹爹喚不譍我實憐渠那得去<lb/>
淮山深夜對孤燈<lb/>
　　題水仙<lb/>
湘江仙子佩珊珊羅襪淩波翠袖寒目斷楚雲歸未得<lb/>
嵗闌氷雪兩相看<lb/>
　　題菜圖<lb/>
綠畦雨過潤如酥甕有新虀市有酤三月已應忘肉味<lb/>
先生近欲傳氷壺<lb/>
<pb n="KR4e0070_WYG_089-7a"/>
　　七月望宿府學口占一絶呈梁先生伯益是夜月<lb/>
　　既蝕濠梁衛隨班行禮<lb/>
庭階數問夜如何誰繼盧仝月蝕歌尚喜吾儕風致别<lb/>
當筵呼酒問嫦娥<lb/>
　　題瀛洲夜宴圖<lb/>
天風雜遝送鳴珂樽俎紛紜樂事多明日有人陳奏疏<lb/>
當筵數問夜如何<lb/>
　　題錢舜舉山水巻<lb/>
<pb n="KR4e0070_WYG_089-7b"/>
海國青山舊隠居望鄉千里客心孤西風落照頻看畫<lb/>
彷彿樓船過太湖<lb/>
山外有山深復深蒼松紅葉暮雲隂繁華滚滚塵迷眼<lb/>
不負林泉百嵗心<lb/>
　　題韓允傳所藏錢舜舉山居圖<lb/>
煙雨春深擁翠螺山人獨賦考槃阿柴門有客頻相問<lb/>
泉石生涯奈汝何<lb/>
翩翩鞍馬過橋西荒崦人家竹樹低見說草堂春似海<lb/>
<pb n="KR4e0070_WYG_089-8a"/>
杜陵不數浣花溪<lb/>
竹窓松閣翠重重㸃染應歸造化功水鏡涵空秋一色<lb/>
置身如在廣寒宫<lb/>
飄然湖海逐浮漚風雨淮山兩度秋野色微茫舟似葉<lb/>
令人歸興眇瀛洲<lb/>
白雲相望海天遥桂樹山中不受招故國百年遺老盡<lb/>
畫圖披玩似瓊瑶<lb/>
　按圖繪寶鑑舜舉號玉潭宋景定間鄉貢進士畫青<lb/>
<pb n="KR4e0070_WYG_089-8b"/>
　綠山水師趙千里意度氣韻妙入神品鄉友韓允傳<lb/>
　志尚幽雅購得是圖深寶玩之予客居鳳陽附致求<lb/>
　題賦詩五首允傳讀之其有以契予意否耶<lb/>
　　題秋江送别圖<lb/>
憶上西江貢士船故人把酒意茫然今年却送南歸客<lb/>
紅樹秋山悵逺天<lb/>
煙雨秋深紫翠濃仙人樓閣暮重重故園松菊西風外<lb/>
笑指天台第一峯<lb/>
<pb n="KR4e0070_WYG_089-9a"/>
　　秋江獨釣圖<lb/>
輕舟揺漾釣絲風野水如天一鏡空盛世明廷正招隠<lb/>
渭川當復夢非熊<lb/>
桐江東望水滔滔千古風流夢寐勞漢室中興功莫比<lb/>
雲臺未似釣臺髙<lb/>
白月黄昏聴唱歌沙頭人問得魚多紛紛世事塵迷眼<lb/>
煙水生涯可奈何<lb/>
家近瀛洲海上灘漁燈共語夜闌珊三年逺作淮山客<lb/>
<pb n="KR4e0070_WYG_089-9b"/>
秖欲歸來把釣竿<lb/>
　　題春江送别圖<lb/>
畫船江水漾晴空疊疊雲山錦繡中冠佩入朝宫闕近<lb/>
鶯花三月正春風<lb/>
　　寄題宣和重樓合喜圖<lb/>
烏雀春喧喜事重天香國色倚東風宫車北望灤陽去<lb/>
錦繡繁華一夢中<lb/>
艮嶽當年御輦遊花神有意結重樓誰知天上春風樂<lb/>
<pb n="KR4e0070_WYG_089-10a"/>
翻作青城一段愁<lb/>
　　題敬義齋巻<lb/>
肅襟清坐自惺惺玩易焚香倚石屏一片靈臺明似鏡<lb/>
天光雲影對空青<lb/>
青青編簡炫春暉表裏工夫世所希妙悟不煩頻出户<lb/>
滿街塵土汚人衣<lb/>
别來乆不見山隂想像高秋玉雪襟大手文章勞撰述<lb/>
百年復見聖賢心<lb/>
<pb n="KR4e0070_WYG_089-10b"/>
　金華吳宗昭氏以敬義扁其齋山隂王先生好問為<lb/>
　之著記江湖士大夫復為箴銘詩歌以勸厲之予讀<lb/>
　之數過若羣玉之府琅玕璆琳層見疊出而碔砆瓦<lb/>
　礫何足厠其間哉賦詩三首絶句以歸之用誌予媿<lb/>
　云<lb/>
　　二月望日潘太守勸農賦絶句用韻<lb/>
拍拍清樽綠蟻酣珍分列鼎飫肥廿太平共此春風樂<lb/>
笑指天香滿翠籃<lb/>
<pb n="KR4e0070_WYG_089-11a"/>
　　題歐陽率更九成宫碑贈南昌萬玉麟先生來淮<lb/>
　　海以詩名有子名孟雅知臨淮縣以實封論事陞<lb/>
　　知泗州云<lb/>
洪都仙客佩玲玲淮海歸來雙眼青笑指囊中無長物<lb/>
逢人許看醴泉銘<lb/>
　　送永嘉支師中分教入京<lb/>
千里長淮共驛船碧空如水水如天即今又送還京去<lb/>
五色龍光近御前<lb/>
<pb n="KR4e0070_WYG_089-11b"/>
盛時多士出成均芸屋青燈教席分自有文章成錦繡<lb/>
殿頭釋褐奉明君<lb/>
　　洪<hi>闕</hi>　賈<hi>闕</hi>　許索芭蕉作四絶以致意賈府通<lb/>
　　判尊翁洪府同知尊翁也<lb/>
故園曾憶種芭蕉長日薰風一扇搖愛向淮南分别種<lb/>
夜深凉雨聴瀟瀟<lb/>
江南欲寄一椷書想像清秋午夢餘千里客鄉風雨候<lb/>
清清還看綺窓虛<lb/>
<pb n="KR4e0070_WYG_089-12a"/>
天漿滴滴似凝脂曽看芳葩啟瓣時璇宇星稀天欲曙<lb/>
一杯儗送玉琳璃<lb/>
淺淺晴泥手欲栽懸知生意是生荄青旗半捲丹心吐<lb/>
有待山翁跨鹿來<lb/>
　　題畫梅<lb/>
來看南枝與北枝溪頭立雪思離離逢人若問調羮事<lb/>
須待青青著子時<lb/>
　　寒夜二絶句簡徒縣丞<lb/>
<pb n="KR4e0070_WYG_089-12b"/>
竹屋寒燒榾柮烟先生高卧腹便便淮南為問江南客<lb/>
何似山中夜雪天<lb/>
淮海風高鴈鶩呼客窓夜半撥寒爐小兒試向燈前問<lb/>
曽有先朝鴿炭無<lb/>
　宋思陵駐蹕臨安郡國貢炭非鵓鴿色者不以進外臣<lb/>
　以為言思陵曰宫中用炭但取和煖安用鵓鴿色者<lb/>
　耶立命罷之可謂儉徳之君矣<lb/>
　　題畫送陳驛丞<lb/>
<pb n="KR4e0070_WYG_089-13a"/>
錦綺雲霞盼九重故人來到且從容大材正要為梁棟<lb/>
笑指橋南百尺松<lb/>
奎星高照海天涯萬里車書正一家黼座雲開丹陛近<lb/>
春風顧揷御筵花<lb/>
　　題梅花<lb/>
風流不見瓊妃面欲寄多情語未工山鶴一聲天欲曉<lb/>
寒香浮動月明中<lb/>
　　題陳仲良所藏姚<hi>闕</hi>　馬圖<lb/>
<pb n="KR4e0070_WYG_089-13b"/>
獻凱歸來汗血流將軍萬里已封侯長安新置飛龍廏<lb/>
奈汝西風苜蓿秋<lb/>
　　用韻答夏威原絶句十首<lb/>
九重天子正興文多士趨朝日見親謾説黄公華胄在<lb/>
商山重認採芝人<lb/>
堂前衣舞錦成文捧檄由來祇為親督府齋壇森將鉞<lb/>
幕中掌記數斯人<lb/>
錦繡曾誇紙上文西風淮海見情親京華咫尺雲霄近<lb/>
<pb n="KR4e0070_WYG_089-14a"/>
矯首金門獻賦人<lb/>
淮山掌教媿斯文夜榻曾論肺腑親湖海不知臺閣事<lb/>
昇平草頌豈無人<lb/>
濠上波生五色文紛紛魚鳥獨相親却憐流俗相嗤黠<lb/>
空作鄉闈第一人<lb/>
天高河漢燭奎文燈火山窓夜獨親謾道翰林華盖逼<lb/>
手裁春帖是何人<lb/>
筆端揮灑不成文誰道詩看子建親裘馬五陵誇俊少<lb/>
<pb n="KR4e0070_WYG_089-14b"/>
祇甘空谷老吾人<lb/>
欲寄多情愧不文好將忠孝答君親錦衣若幸歸來早<lb/>
便作笙歌席上人<lb/>
百篇寫得舊時文風月何由語笑親為道老來長作客<lb/>
蒼顏愁對鏡中人<lb/>
千金駿馬五花文可是南陽帝里親聖代恩涵溟海闊<lb/>
獨憐燭武不如人<lb/>
　　八月二十七日早鐘夢後在新城聞王府召命說<lb/>
<pb n="KR4e0070_WYG_089-15a"/>
　　書以為夢已醒作詩有夢裏猶聞殿下宣之句既<lb/>
　　覺知亦在夢中所謂夢中説夢者殆此也耶枕上<lb/>
　　足成絶句五首儗寄府僚紀善季純夫<lb/>
華髪相將五十年飄飄劒佩向淮天床頭一巻春秋學<lb/>
夢裏猶聞殿下宣<lb/>
夢裏猶聞殿下宣春明曾到禁廷前錦床繡褥親王座<lb/>
聴說遺經二百年<lb/>
夢裏猶聞殿下宣内庭曾記秩初筵香稉軟飯傳恩賜<lb/>
<pb n="KR4e0070_WYG_089-15b"/>
飽徳謳歌既醉篇<lb/>
夢裏猶聞殿下宣曉雲咫尺晉陽天山河表裏藩維壯<lb/>
樂只邦家憶萬年<lb/>
夢裏猶聞殿下宣莊生蝴蝶正翩翩詞臣識得君王意<lb/>
有作應須進一篇<lb/>
　　題萱花圖贈胡伯霖<lb/>
翠筳金萼正重重堂下佳兒舞袖紅鶴髪雙親同一笑<lb/>
秖須長日倚熏風<lb/>
<pb n="KR4e0070_WYG_089-16a"/>
　　又<lb/>
淮南千里見萱花一寸芳心未有涯見說北堂人不老<lb/>
歸來須作畫圖誇<lb/>
　　題桃花圖<lb/>
路入天台第幾重桃花流水煖溶溶洞中如見佳人面<lb/>
好吐平生錦繡胸<lb/>
一㸃妖紅早著花春風處處看雲霞就中欲問千年實<lb/>
笑指瑶池阿母家<lb/>
<pb n="KR4e0070_WYG_089-16b"/>
　　題山水圖<lb/>
淮山落木正蕭蕭夢裏瀛洲碧海遥止願歸來茅屋底<lb/>
夜凉明月聴吹簫<lb/>
　　十一月二十九日夜冩懷三首<hi>為周彥高作</hi>
離離星斗滿璇霄席上頻聞犬吠驕謾道酒盃須一醉<lb/>
胸中磊磈不能澆<lb/>
志驕氣滿可憐人鄉里癡兒未足嗔鐘鼔歸來成一笑<lb/>
老梅簷角正含春<lb/>
<pb n="KR4e0070_WYG_089-17a"/>
悠悠嵗月去如梭富貴人生奈汝何過眼已應天奪魄<lb/>
樽前且賦考槃阿<lb/>
　　送史奏差濟川歸永嘉<lb/>
風雨滄江白鴈飛淮南逰子賦將歸椿庭笑奉金杯壽<lb/>
香擘黄柑霧溼衣<lb/>
帥垣使節咏皇華千里家山望永嘉見說北堂成宅兆<lb/>
夕陽枝上有慈鴉<lb/>
　　十一月初九日早出南門<lb/>
<pb n="KR4e0070_WYG_089-17b"/>
狐皮為帽裹頭顱造化春融病骨疎濠上獨行霜雪曉<lb/>
旁人認得老髯蘇<lb/>
　　題長淮送别圖贈吳興阮文肅<lb/>
紫翠重重罨畫間東南勝槩似淮山水晶宫裏神仙宅<lb/>
看取西風跨鶴還<lb/>
向來大父宰鄞時滿眼春花錦繡帷歸取家藏瑶帙看<lb/>
吾翁亦有贈行詩<lb/>
　　題秋山圖送梁先生<lb/>
<pb n="KR4e0070_WYG_089-18a"/>
雁門闗外萬山重天籟蕭蕭澗壑中作客邊廷歸未得<lb/>
白雲翹首海瀛東<lb/>
　　庚辛嵗闊齋春帖子<lb/>
大道為公尊孔冕斯文有喜祝堯天山中要得平安信<lb/>
客㡳寧誇富貴年<lb/>
舊家文獻三千巻盛代年華五十春多士願登天上選<lb/>
老生甘作海傍民<lb/>
　　辛酉嵗春帖子<lb/>
<pb n="KR4e0070_WYG_089-18b"/>
五十年過猶作客二千里逺秖思家春生書帶窓前草<lb/>
香藹椒盤席上花<lb/>
　　題便面<lb/>
落木秋風萬壑哀林扃不為俗塵開明廷正欲招賢士<lb/>
奏賦誰如宋玉才<lb/>
　　題桃花贈鄭良琪<lb/>
淮天錦繡正繽紛花下傳杯贈去人千里若歸瀛海上<lb/>
東風好寄故園春<lb/>
<pb n="KR4e0070_WYG_089-19a"/>
　　題便面<lb/>
我家住向蓬萊島卧看扶桑曉一輪千里客鄉歸未得<lb/>
江花江草解憐人<lb/>
　　題便面贈葉子中先生歸慈溪<lb/>
重重喬木與雲參黄烏啼春畫日酣歸取山中圖畫看<lb/>
人生祇合住江南<lb/>
山苑西風落木秋碧天萬里海東流分明認得蓬萊島<lb/>
正儗歸來一葉舟<lb/>
<pb n="KR4e0070_WYG_089-19b"/>
淮南望近八公山玉佩仙人縹緲間叢桂好歌招隠賦<lb/>
輕舟應未許空還<lb/>
　　題梅花<lb/>
嵗寒為客楚天涯遥憶西湖處士家千里夢囘霜月白<lb/>
起看倒影在窓紗<lb/>
　　又<lb/>
玉皇殿上㑹羣仙綽約豐肌映雪妍晏罷歸尋蓬島路<lb/>
紫鸞飛入海雲邊<lb/>
<pb n="KR4e0070_WYG_089-20a"/>
春風消息問梅花氷雪那禁老嵗華有約玉人終不到<lb/>
慿誰覔得畫圖誇<lb/>
　　又<lb/>
姑射仙妃禮玉宸孤芳占得御園春君恩天上憐才俊<lb/>
賜與螭頭第一人<lb/>
花仙雪裏喜相過占得青春有許多見説商巖正招隠<lb/>
調羮事業果如何<lb/>
孤芳老榦雪崖重六出春涵造化工千里西湖魂夢杳<lb/>
<pb n="KR4e0070_WYG_089-20b"/>
紫簫吹斷月明中<lb/>
　　題沈生鏞所藏山水圖<lb/>
蹇驢千里倦馳驅咫尺青霄近帝都何似山中埀白叟<lb/>
釣舟一葉向江湖<lb/>
　　題二喬觀書圖<lb/>
粉袖春纎露笋芽瑶編舒巻向窓紗古來女寵存龜鑒<lb/>
國色娉婷莫自誇<lb/>
雲錦衣裳玉雪膚君臣共喜得雙姝不如諸葛麤麤婦<lb/>
<pb n="KR4e0070_WYG_089-21a"/>
手挈綀裳過草廬<lb/>
　予讀四明鄉先生許氏山心䟦二喬圖有曰旌旗篲<lb/>
　雪師次江濆怒濤撼空巷無居人咄哉叟兩顆洛神<lb/>
　珠暗室藏不住竟入蛟龍爪吻化為行雲行雨命也<lb/>
　遭驚得喜瓊琚瑶珥色也三軍奪志烈士喪氣鄙哉<lb/>
　䇿與瑜沛公一田舍夫蕭何一刀筆胥提劍入闗<lb/>
　僅收圖書百宫姝麗紛如潰魚眼高心麤視之若無<lb/>
　爾中豈乏此二女者乎不然胡為是漢胡為是吳命<lb/>
<pb n="KR4e0070_WYG_089-21b"/>
　詞奇古深得諷意結句尢為警䇿當時士大夫以為<lb/>
　絶唱而以布衣終身世無有知之者其命也夫予客<lb/>
　濠梁<hi>闕</hi>　　　　　　　　　　　　　　　庸表<lb/>
　而出之使知山林文學之士有如先生而不得一遇<lb/>
　者可勝道哉可勝嘆哉<lb/>
　　題林和靖觀梅扇<lb/>
湖天空濶翠林深灑灑逋仙玉雪襟不是梅花知出處<lb/>
慿誰同守嵗寒心<lb/>
<pb n="KR4e0070_WYG_089-22a"/>
　　題山水扇面<lb/>
秋水上溪魚正肥西風巖谷思依依問渠金紫千鍾禄<lb/>
何似山中及早歸<lb/>
　　題陳仲良所藏高彥敬青山白雲圖<lb/>
碧崖浮動白雲低山雨晴時水落溪日午醉眠人未起<lb/>
勝如騎馬聴朝雞<lb/>
　　題山水巻<lb/>
<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>靄雲烟澗壑深雙松如盖翠隂隂山中近日知音少<lb/>
<pb n="KR4e0070_WYG_089-22b"/>
石上誰彈綠綺琴<lb/>
　　題桃花<lb/>
一曲來聴㸃絳唇暖風花下晏芳春何由種得千年實<lb/>
贈與東家百嵗人<lb/>
　　題墨菊<lb/>
秋風窓下月昏時夢逐西園蝶未知帳底寒香人寂寂<lb/>
誰將醉墨灑淋漓<lb/>
紛紛桃李若為容籬落秋深晚色重山月暗時人不寐<lb/>
<pb n="KR4e0070_WYG_089-23a"/>
墨香何似菊香濃<lb/>
　　題紅菊<lb/>
西風有夢過園籬帳底佳人睡起遲應是秋香空淡泊<lb/>
曉粧亦得㸃胭脂<lb/>
　　題王右軍書扇面<lb/>
越山高步碧雲梯洗墨池寒落照低仙子已騎鸞鶴去<lb/>
白團如月問誰題<lb/>
　　題廣信王氏園菊本十種<lb/>
<pb n="KR4e0070_WYG_089-23b"/>
　　　勝金黄<lb/>
幽花黄勝褭蹄金喚醒人間富貴心正色本來天造化<lb/>
風霜不怕九秋隂<lb/>
　　　御愛黄<lb/>
秋香送喜入天容采采承恩雨露濃願奉君王千萬壽<lb/>
御袍黄映玉袍重<lb/>
　　　相袍紫<lb/>
<hi>闕</hi>　　　　　　　西風籬落九秋髙檀心豈羨公侯貴<lb/>
<pb n="KR4e0070_WYG_089-24a"/>
彭澤歸來獨慕陶<lb/>
　　　鶴頂紅<lb/>
折得秋葩鶴頂紅丹砂㸃染幻神㓛苦心欲寄蓬萊客<lb/>
願借胎仙兩翼風<lb/>
　　　賽瓊華<lb/>
往事繁華逐水流西風吹夣到揚州花心不與青春競<lb/>
氷雪蕭蕭過九秋<lb/>
　　　萬巻書<lb/>
<pb n="KR4e0070_WYG_089-24b"/>
芳信誰傳萬卷書花神可是費工夫憑君寄與陶居士<lb/>
香露漙漙瀉玉壺<lb/>
　　　狀元紅<lb/>
西風花㸔狀元紅芳氣紛紛正惱公莫向人間誇折桂<lb/>
當年也到廣寒宫<lb/>
　　　探花白<lb/>
憶向瓊林去探花瑶臺玉宇認天家月眀彷彿羣仙過<lb/>
素袖娉婷幘岸紗<lb/>
<pb n="KR4e0070_WYG_089-25a"/>
　　　榜眼黄<lb/>
榜眼誰誇進士科却憐秋色惱人多雙瞳眩轉金錢富<lb/>
無酒陶潛奈汝何<lb/>
　　　金佛蓮<lb/>
潮音洞裏現慈顏萬朶金蓮雪浪間花色近人秋似海<lb/>
恍然身到補陀山<lb/>
　舊嵗甲子秋真自淮臨入覲九月初七日早朝禮畢<lb/>
　與鳳陽教官吳烈等侍余尚書入見西宫上賜之坐<lb/>
<pb n="KR4e0070_WYG_089-25b"/>
　與宴席近臣傳㫖以菊綻西風為題應制云秋葩翦<lb/>
　刻見神工風送天香入九重有勅御園迎鳳輦上尊<lb/>
　玉醴拜恩濃既而續御製首句成章云西風蕋菊綻<lb/>
　肥黄縹緲天香入帝傍見説花神承寵顧畫欄深䕶<lb/>
　翠雲凉詩成進呈士大夫誇為盛事及來廣信聞王<lb/>
　氏園亭菊本之盛賦詩咏之謹錄其事如右以誌榮遇云<lb/>
　　題雪霽圖<lb/>
銀界參差百萬重太虚清氣壓鴻濛舊來行處頻觀畫<lb/>
<pb n="KR4e0070_WYG_089-26a"/>
如在氷崖雪壑中<lb/>
　　唐十八學士登瀛洲圖<lb/>
學海波環翠石重長春花木炫丹紅神仙秖在人間世<lb/>
何羨滄溟恍惚中<lb/>
禁漏無聲晝刻移天家勅㫖出廷墀諸公且盡仙洲樂<lb/>
未到分畨上直時<lb/>
　　題山水扇面<lb/>
山翁喚我上饒來坐對南屏疊疊開一片白雲長作伴<lb/>
<pb n="KR4e0070_WYG_089-26b"/>
分明認得是蓬萊<lb/>
　　題陳生子翼畫扇面<lb/>
懸崖晴瀑㵼銀河雜遝松風送珮珂世外紅塵飛不到<lb/>
山童却報晚凉多<lb/>
　　覔竹栽芭蕉簡祥符古芳禪師<lb/>
石上來㕘玉版師殷勤覔得鳳凰枝分明認得如來意<lb/>
坐到林扃月上時<lb/>
越客南來夢轉添移床聴雨近虛簷綠蕉分得祇園樹<lb/>
<pb n="KR4e0070_WYG_089-27a"/>
曉露承來似蜜甜<lb/>
　　送王紹泰計偕京師<lb/>
西江貢士上春闈天上星光近璧奎從此名題龍虎榜<lb/>
殿頭釋褐賜金泥<lb/>
盛時多士蔚招徠銀鑰聲寒棘屋開丹杏瓊林春宴早<lb/>
紅旗先報捷書來<lb/>
碧溪氷解水融融滿眼晴山紫翠濃客邸要聆新進士<lb/>
鴻書好寄白雲重<lb/>
<pb n="KR4e0070_WYG_089-27b"/>
　　題廣信李通判梅竹畫四軸<lb/>
山中消息問如何昨夜前村雪更多莫道此君堅節操<lb/>
玉妃還得共婆娑<lb/>
氷雪天寒不自禁晚風吹動翠隂隂溪光一片清如鏡<lb/>
照見佳人鐵石心<lb/>
帝子湘江翠袖寒雲深風雪佩珊珊羅浮仙客頻相遇<lb/>
牢落氷姿不耐看<lb/>
姑射神人雜佩瑶月明深夜許相招鶴聲喚起瑶臺夢<lb/>
<pb n="KR4e0070_WYG_089-28a"/>
百尺琅玕雪未消<lb/>
　　題紅梅<lb/>
花仙曾到玉皇家有勅春香泛紫霞薄醉著顏紅有暈<lb/>
日高含笑近窓紗<lb/>
　　梅花<lb/>
調羮商鼎媿非才孤負百花頭上開夜半西湖空有夢<lb/>
月明誰見鶴飛來<lb/>
　　題蘭<lb/>
<pb n="KR4e0070_WYG_089-28b"/>
國香散落翠巉巖曄曄芳叢玉露寒楚佩可憐零落盡<lb/>
春風吹夢過湘南<lb/>
　　題紅梅<lb/>
嵗寒曾到玉皇家淺淺瓊杯醉碧霞睡起不知凡骨換<lb/>
分明素質㸃丹砂<lb/>
綽約山中萬玉妃氷天有夢到瑶池調羮誓許供珍御<lb/>
却笑春風上玉肌<lb/>
　　同通判李徳高相公雪中<lb/>
<pb n="KR4e0070_WYG_089-29a"/>
灑灑春風玉樹枝何人吟得灞橋詩畫堂捲起珠簾看<lb/>
三白人間正及時<lb/>
瓊葩玉蕋㸃疎枝吟得劉义五字詩謾道階前深似尺<lb/>
程門獨立有楊時<lb/>
氷簾高捲看瓊枝誰寄迴文錦上詩寢笑從容人未起<lb/>
客中何似在家時<lb/>
輕花灑灑鳳凰枝錦繡聨篇百韻詩羔酒千金歌吹樂<lb/>
山城正屬太平時<lb/>
<pb n="KR4e0070_WYG_089-29b"/>
折得梅花第一枝雪兒唱得雪中詩扁舟夜半人歸去<lb/>
正是王猷訪戴時<lb/>
縞袖娉婷舞柘枝天花飛落錦箋詩山川晃蕩真如畫<lb/>
要覔當年李伯時<lb/>
隔屋女娘歌竹枝悽悽秖似少年詩淺斟低唱微微醉<lb/>
如在綃金帳裏時<lb/>
阿蠻折得素瓊枝舞向華筵索贈詩散亂天花聲撲簌<lb/>
向來憶在碧窓時<lb/>
<pb n="KR4e0070_WYG_089-30a"/>
萬樹嵯峨重壓枝可憐凍吻不成詩天光大窖爐無火<lb/>
正是蘇卿握節時<lb/>
擊碎珊瑚五色枝錦箋寫就謫仙詩公庭早起人初集<lb/>
正似陶公布屑時<lb/>
　　人有為石梁謡者錄成十四首<lb/>
喬木重重惠子窯濠梁水帶九洪橋淮西自古誇形勝<lb/>
表裏山河拱聖朝<lb/>
縛竹編蘆窓户開晴光曉透土牀來滿城要待秋花挿<lb/>
<pb n="KR4e0070_WYG_089-30b"/>
汲水遶籬澆菊栽<lb/>
土塹為家似燕巢秋來風雨怕瀟瀟馬通拾得團成餅<lb/>
晒向牆頭待暮燒<lb/>
種得桃花與李花紅紅白白幾人家賣錢却待花成實<lb/>
沽酒牆頭不用賖<lb/>
帝鄉今得免征科漢祖當年未足多父老扶藜頻望幸<lb/>
教兒唱得大風歌<lb/>
土坑邊頭半鑊湯曉寒睡起怯衣裳女郎燒火添牛糞<lb/>
<pb n="KR4e0070_WYG_089-31a"/>
笑指灰中餅餌香<lb/>
東屯西屯雲晝隂上闗下闗淮水深淮水好從天上去<lb/>
美人不見愁人心<lb/>
向來翻憶戰争時江海茫茫逺别離白髪重逢太平日<lb/>
春臺化日樂熙熙<lb/>
義勇祠前酒似池鼔笳吹動赫人威滿身挿得真刀劍<lb/>
要與皇家作健兒<lb/>
婚娶家家禮俗諳東隣少婦嫁童男園籬縛架開筵宴<lb/>
<pb n="KR4e0070_WYG_089-31b"/>
借得船頭一片帆<lb/>
斤斧山中日日操求生莫問此生勞草柴賣得錢三百<lb/>
不怕城頭米價高<lb/>
養得兒男學務農布衣襤褸髪蓬鬆兔園亦有村夫子<lb/>
夜雨殘燈教過冬<lb/>
淮水生魚不論錢弈壇醉倒喚棊仙百年儘可為生業<lb/>
仰戴皇家日月天<lb/>
少婦新縫八㙮鞋可憐兩足帶塵埃盆中有水不須濯<lb/>
<pb n="KR4e0070_WYG_089-32a"/>
却待人間好日來<lb/>
别來三月不見郎夜燈明滅涙成行妾身許得單衣願<lb/>
不怕窮冬有雪霜<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0070_WYG_089-32b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　滎陽外史集巻八十九<lb/>
</p>
<p>
</p>
  </div>
</body>
</text>
</TEI>
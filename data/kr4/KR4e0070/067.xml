<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>滎陽外史集卷六十七</head> <lb/>
    <p>
<pb n="KR4e0070_WYG_067-1a"/>
欽定四庫全書<lb/>
　滎陽外史集卷六十七<lb/>
　　　　　　　　　　　　　明　鄭真　撰<lb/>
　䇿題<lb/>
　　月試䇿題<lb/>
祭祀之禮尚矣天子禘諸侯祫大夫饗庶人薦上下之<lb/>
殺也魯諸侯也何以有禘歟或謂魯以成王所賜故有<lb/>
禘禮而又以諸侯皆有之何歟夫子嘗曰禘自既灌而<lb/>
<pb n="KR4e0070_WYG_067-1b"/>
往者吾不欲觀之矣至於對或人問禘之說則又曰不<lb/>
知也何歟乃若季氏之八佾三家之雍徹即所謂禘樂<lb/>
歟抑他有其説歟<lb/>
　　月試䇿題<lb/>
易曰何以聚人曰財大學曰仁者以財發身則財貨豈<lb/>
非古今所重乎太公圜府之法尚矣亦有可考者歟自<lb/>
漢以來或以金或以銀或以帛或鑄銅錢或用楮幣或<lb/>
有可行或不可行何歟夫膽水浸銅可以助財而終不<lb/>
<pb n="KR4e0070_WYG_067-2a"/>
行織絲為鈔亦可致用而終不用何歟<lb/>
　　月試䇿題<lb/>
食貨民生所重書曰潤下作鹹則鹽者朝夕所不廢也<lb/>
禹貢青州厥貢鹽絺鹽豈出於青州乎自管仲著有海<lb/>
王之篇後世遂有𣙜法果可得而詳之歟昔者聖人有言<lb/>
因民之所利而利之鹽為民食所資國用所係而私煎盜<lb/>
販自古至今有不能革何歟<lb/>
　　月試策題<lb/>
<pb n="KR4e0070_WYG_067-2b"/>
儒與兵非二道也衛靈公問陳夫子以為未學是儒者<lb/>
固未嘗知兵至於對子路則曰必也臨事而懼好謀而<lb/>
成者也儒者豈不知兵乎秦漢戰争多以孫吴兵法角<lb/>
勝負趙成安君號儒者義兵而卒至敗張良受圯上一<lb/>
編而卒輔成漢業何歟下至諸葛武侯亦號儒者其出<lb/>
師二表與伊訓說命相表裏然而天下三分終不能混<lb/>
一豈儒者有不足用歟<lb/>
　　月試策題<lb/>
<pb n="KR4e0070_WYG_067-3a"/>
古之大臣以身任國家之事者若商之伊傅周之周召<lb/>
其功烈不可尚矣漢之蕭曹邴魏唐之房杜姚宋可與<lb/>
商周並稱歟諸葛孔明佐蜀偏安一隅先儒論其為王<lb/>
者氣象其功名事業可與漢唐諸君子比乎<lb/>
　　月試策題<lb/>
科舉之設尚矣周有俊士選士造士之目其詳可得聞<lb/>
歟漢有孝亷秀才其法備矣然舉秀才不知書舉孝亷<lb/>
濁如泥何乃有名無實歟隋唐以來有進士有明經而<lb/>
<pb n="KR4e0070_WYG_067-3b"/>
得人之盛終不及如成周何歟且賢書拜受與糊名較<lb/>
藝孰優投牒自進與郡縣勸駕孰劣詞賦之浮華經術<lb/>
之理致其孰難而孰易孰輕而孰重歟諸君子必有其<lb/>
說<lb/>
　　月試䇿題<lb/>
孔孟之學尤重於治夫子嘗曰道千乗之國敬事而信<lb/>
節用而愛人使民以時說者謂尭舜之治亦不過此然<lb/>
而顔淵問為邦則有夏時殷輅周冕韶樂之說滕文公<lb/>
<pb n="KR4e0070_WYG_067-4a"/>
問為國則有助貢徹及庠序校之說何其言之不一歟<lb/>
　　月試䇿題<lb/>
馬政之法尚矣宣王之伐玁狁則曰四牡有業其狩東<lb/>
都則曰我馬既同是馬所以資國用也周官六馬之法<lb/>
可得聞歟自漢及唐馬政益詳漢有太僕等官唐則毛<lb/>
仲史萬嵗之流皆以牧馬名世然史稱牧馬之盛惟北<lb/>
魏至<hi>闕</hi>
　　月試䇿題<lb/>
<pb n="KR4e0070_WYG_067-4b"/>
國家制兵所以為致治保邦之策成周有居衛有行衛<lb/>
其制可得詳乎漢有南北軍唐有南北衙與漢制同乎<lb/>
且漢唐立國之初委任得人其後多宦官主之遂召亡<lb/>
國之禍其故何歟<lb/>
　　月試策題<lb/>
古者寓兵於農故天子之兵止於六軍六軍之兵至於六鄉<lb/>
其出則為士為卒其入則為農為士兵農固為一矣至<lb/>
漢之兵有分番有常屯有逺征唐有府衛有彍騎有禁<lb/>
<pb n="KR4e0070_WYG_067-5a"/>
軍其得失詳畧可得聞乎<lb/>
　　月試䇿題<lb/>
國家制兵必使内外相維無偏重之患古者六鄉之内<lb/>
六軍寓焉征徐以魯伐貊以韓平淮夷以江漢此内外<lb/>
折衝制亂之具漢列郡有都尉典武職甲卒王國則以<lb/>
内史侯國則亦有相與夫材官騎士樓船皆兵也其亦<lb/>
有可考歟然而變故迭興建置不一而董卓曹操卒以<lb/>
外兵亡漢其弊何如歟唐之府兵折衝都尉雖多在京<lb/>
<pb n="KR4e0070_WYG_067-5b"/>
師而亦散在諸道其後變為彍騎軍籍不補卒召范陽<lb/>
之變異時方鎮相望武夫健卒為侯為王朱李之徒相<lb/>
繼犯京而唐以亡其孰有以致之歟漢唐往矣今欲内<lb/>
外相維無所偏重用以為守國護民之基以何道而可<lb/>
　　月試䇿題<lb/>
富國足兵莫重屯田自漢以來有事而此規制始創延<lb/>
及魏晉而極於唐其詳可得聞歟今魏晉故地漢唐舊<lb/>
規猶有存者而未盡為修復豈今古異勢而有所不能<lb/>
<pb n="KR4e0070_WYG_067-6a"/>
歟省漕運而寛國費此正士君子所宜用心也願聞其<lb/>
說<lb/>
　　月試策題<lb/>
夫子嘗曰以不教民戰是謂棄之春秋書大閱又書治<lb/>
兵是兵固貴於練習也然古者以民為兵後世籍農為<lb/>
兵此即不教之民也然昭義步兵雄邊子弟有如唐李<lb/>
抱真及李徳裕者豈兵之終不可得而用歟<lb/>
　　月試䇿題<lb/>
<pb n="KR4e0070_WYG_067-6b"/>
兵必有帥號令進退皆禀聴焉然有扈之師六事咸在<lb/>
牧野之職三卿同出是兵權不在於専也詩稱皇父整<lb/>
師尹氏播令程氏出征則兵權豈在於專與漢之南軍以<lb/>
衛尉主之北軍以中衛主之唐制十六衛各分左右而<lb/>
復有元從正軍之設則兵權又豈不専於一歟<lb/>
　　月試策題<lb/>
刑之為法尚矣書曰象以典刑刑之大者莫過于五然<lb/>
而五服五宅三就三居之法可得而詳歟穆王作吕刑<lb/>
<pb n="KR4e0070_WYG_067-7a"/>
制為贖鍰之法則有罪者固可以貨免也聖人何為而<lb/>
取之乎漢法三章固足以順民蕭何作律九章而猶謂<lb/>
闊䟽後増至三百九十五章抑何其多歟夫道徳齊禮<lb/>
聖人為政之要也今欲教化流行刑措不用何道而可<lb/>
諸君子必有知之者<lb/>
　　月試策題<lb/>
六經之道同歸禮樂之用為急記曰王者功成作樂治<lb/>
定制禮是國家之制禮樂宜也夫子言無位有徳無徳<lb/>
<pb n="KR4e0070_WYG_067-7b"/>
有位不敢作禮樂焉至於顔淵問為邦則告之以四代<lb/>
之禮樂何歟夫子嘗言立禮成樂又言文之以禮樂是<lb/>
禮樂固學者所用心也而又曰禮云禮云玉帛云乎哉<lb/>
樂云樂云鍾鼓云乎哉又曰人而不仁如禮何人而不<lb/>
仁如樂何然則其何以用其力歟孟子嘗言見其禮而<lb/>
知其政聞其樂而知其徳又曰禮之實節文斯二者而<lb/>
已其於禮樂何其有淺深歟今天下文物禮樂粲然大<lb/>
備設官分職古之制也後世試守權行之法何以立乎<lb/>
<pb n="KR4e0070_WYG_067-8a"/>
守官皆序舊階不食全俸其法固然矣然而滿嵗稱<lb/>
職為真其不稱職者何所處置乎<lb/>
　　月試策題<lb/>
學校之法尚矣孟子曰皆所以明人倫也校庠序之法<lb/>
可得聞乎學則三代共之豈校庠序之外别有學歟周<lb/>
之成均漢之太學與校庠序之法同乎唐有七學之制<lb/>
亦云盛矣然而教養之法不能無憾何歟我國家上自<lb/>
京師下至郡州縣皆有學矣然生徒猶有不肯力於學<lb/>
<pb n="KR4e0070_WYG_067-8b"/>
者豈父不教而師有未嚴歟願聞其説<lb/>
　　月試策題<lb/>
察舉孝亷漢制也若鮑宣王吉固為得人矣然在當時<lb/>
有孝㢘濁如泥之説其何以為循名責實之道歟夫孝<lb/>
如曽閔亷如伯夷斯謂之稱今天下大小要職皆孝㢘<lb/>
矣其亦有伯夷曽閔之流歟<lb/>
　　月試䇿題<lb/>
五帝三王功徳之盛後世莫及春秋五伯功罪相半殆<lb/>
<pb n="KR4e0070_WYG_067-9a"/>
必有其故歟漢之七制唐之三宗其於五帝三王或庶<lb/>
幾乎願聞其說<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0070_WYG_067-9b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　滎陽外史集卷六十七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>滎陽外史集巻五十二</head> <lb/>
    <p>
<pb n="KR4e0070_WYG_052-1a"/>
欽定四庫全書<lb/>
　滎陽外史集巻五十二<lb/>
　　　　　　　　　　　　　明　鄭真　撰<lb/>
　騷<lb/>
　　訟魃<lb/>
一葉落兮蓐收行秋雲雷屯兮解澤不流巫咸啓筮兮<lb/>
告我以由維兹之旱兮繄魃之尤驕陽熇熇兮滌滌山<lb/>
川草木赭兮土石生煙澗不波兮井不泉載飢載渇兮<lb/>
<pb n="KR4e0070_WYG_052-1b"/>
心悁悁嗟爾魃兮兹何愆蒼天髙兮無雲赤地邈兮揚<lb/>
塵蟲蟲藴隆兮如惔如焚土能蜥蜴兮匪靈匪神嗟爾<lb/>
魃兮何不仁原隰畇畇兮我菑我畬秔秫槁兮黍稷枯<lb/>
朝無食兮晚無餔乏官税兮虧私逋嗟爾魃兮斯何辜<lb/>
上帝好生兮鍳觀下方敷衽陳辭兮維以永傷海濵廣<lb/>
斥兮民流亡害民之天兮爾罰有常星弧斯張兮河鼓<lb/>
其鏜集鏌鎁兮招干將剝膏塗血兮釁大荒豐隆軯其<lb/>
震霆兮冽缺燁其輝光决滄溟兮傾銀潢驅長蛟兮舞<lb/>
<pb n="KR4e0070_WYG_052-2a"/>
商羊雲蒸雨降兮縱隂閑陽嵗其有以兮奏豐穰千秋<lb/>
萬禩兮奉聖皇<lb/>
　　採藥翁歌<lb/>
慈溪紫陽先生徐君業儒而醫以採藥翁自號於是同<lb/>
郡鄭真為之作歌曰<lb/>
若有人兮青雲兮鏘琳琅兮斑其陸離服神漿兮飲上<lb/>
池妙造化兮刀圭慨羲農兮逺而和緩不作兮将安歸<lb/>
欲登陸兮上天台跳梁呌嘯兮多虎豺欲涉海兮訪蓬<lb/>
<pb n="KR4e0070_WYG_052-2b"/>
萊虚無恍惚兮匪吾所懐越山青兮㝠㝠越溪碧兮泠<lb/>
泠百草兮菁菁揚燁燁兮先榮獨遑遑而求索兮歴雲<lb/>
煙而遐征恐白日之云暮兮鷤䳏忽其先鳴繽厥美兮<lb/>
充幃芬郁郁兮難窺相厥民兮是詒俾夀域兮同躋邈<lb/>
予生兮駸駸嗜芎苓兮术參步徙倚兮雲林靈尨吠兮<lb/>
孤根深遲予思兮愔愔欲往從兮紫巖之隂矢吾辭兮<lb/>
穆如清風嗟若人兮其慰爾心<lb/>
　　日晚歌<lb/>
<pb n="KR4e0070_WYG_052-3a"/>
日落兮山之西雲㝠㝠兮靄霏霏牛羊驅兮下來鳥雀<lb/>
翾兮欲棲松林寂兮煙火稀樵牧散兮屋荆扉零露漙<lb/>
兮草萋萋望若人兮海之涯威儀孔秩兮徳音弗違杜<lb/>
若為佩兮芰荷為衣架赤虬兮驂蒼鷖臨清流兮陟翠<lb/>
㣲日之夕兮澹忘歸椒堂深兮蕙帳低白鶴嘯兮𤣥猿悲松<lb/>
桂團團兮蘭芷猗猗有琴在牀兮有書在帷若人歸兮不遲<lb/>
彼世昏昏兮其如之奚<lb/>
　　溪中吟<lb/>
<pb n="KR4e0070_WYG_052-3b"/>
青雲巋兮北山翠壁杳兮難攀渺雙溪兮如帶漭經緯<lb/>
兮其間潺潺兮漱玉揚揚兮皺縠䕃纎草兮留青挺長<lb/>
松兮覆緑桂棹兮蘭舟謇将行兮少休風澹蕩兮媵予<lb/>
放予歌兮中流中流兮不逺天蒼蒼兮欲晚四顧兮寂<lb/>
寥樂優游兮忘返擷蘋蘩兮青青採芹藻兮幽馨悄空<lb/>
林兮無人誰與予兮目成濯纓兮洗耳循往迹兮遐軌<lb/>
漭世故兮相仍巢由不作兮吁其已矣弛予機兮絲與<lb/>
綸鷗泛泛兮魚粼粼抗塵俗兮謝氛䘲時荏苒兮秋復<lb/>
<pb n="KR4e0070_WYG_052-4a"/>
春白石兮齒齒波泠泠兮清泚澄予心兮空明詠考槃<lb/>
兮樂只<lb/>
　　山中吟<lb/>
山蒼蒼兮其髙石洞<graphic n="KR1947" url="https://raw.githubusercontent.com/kanripo/KR-Gaiji/master/images/KR1947.png" mimeType="image/png"/>谺兮風壑怒號豺虎嘯兮熊羆<lb/>
咆泬寥慘悽兮誰為遊遨山中人兮松喬其儔乘赤豹<lb/>
兮駟蒼虬來歌兮來遊相彼下土兮曽焉足以少留仰<lb/>
視兮青天俯聴兮悲泉謇容與兮周旋却塵俗兮洗繁<lb/>
悁間闗兮鳴琴雄飛呼雌兮嘯以吟幽思兮愔愔伐木<lb/>
<pb n="KR4e0070_WYG_052-4b"/>
兮滸滸其音下土茫茫兮垢氛漭天地兮不分表獨立兮<lb/>
秋雲渺千里兮孔懐斯人懐人兮謂何哀亂喪兮實多<lb/>
挾秦弓兮操其戈紛行役兮孰䘏其他圭組兮浮雲悵<lb/>
胡為兮勞神曷不歸來兮保爾真與猿鶴兮主賔結屋兮<lb/>
山椒月皎皎兮風蕭蕭歸來兮逍遥千憂釋兮萬慮消<lb/>
　　山中人<lb/>
若有人兮山中居白雲為佩兮明月為琚甕牖兮桑樞<lb/>
清不撓兮皎不汚孤竹之君兮清而癯赤松之子兮有<lb/>
<pb n="KR4e0070_WYG_052-5a"/>
虬其鬚姣獨立兮簷除嵗寒之交兮金石匪渝石磊磈<lb/>
兮徑﨑嶇靈籟雜遝兮如笙如竽熊羆兮猿狙聲慘慘<lb/>
兮悲呼山中人兮何如樂偃息兮踟蹰有詩兮有書深<lb/>
筆耒兮耕畬皎皎兮白駒不馳兮不驅時行兮時趨或<lb/>
巻兮或舒不求榮於爵祿兮不顯著其聲譽異炎附而<lb/>
寒棄兮匪朝滿而夕除嵗晏兮愁予風雲慘淡兮原野<lb/>
蕭疎蘭芷穢而不芳兮荃蕙化而為芻盍韜光而襲素<lb/>
兮毋衒寶以求沽撫萬類兮萬殊登山臨水兮於斯樂<lb/>
<pb n="KR4e0070_WYG_052-5b"/>
胥山之田兮可畦可疏山之泉兮可釣可漁釀秬黍兮<lb/>
為醹採筍蕨兮為葅醉撃缶兮歌嗚嗚樂浮生兮須臾<lb/>
仁義兮為廬道徳兮為塗日居兮月諸懐千古兮一物<lb/>
與聖賢兮同徒矢吾行兮勿渝<lb/>
　　祀田祖<lb/>
瓊爢兮椒糈蹇將祀兮田之祖折瑶草兮玉芝繽靈巫<lb/>
兮式歌且舞伊容儀兮孔荘精神兮以聚神不來兮我<lb/>
心憂神既來兮澹容與鳴竽兮吹笙鏗鐘兮伐鼔啐予<lb/>
<pb n="KR4e0070_WYG_052-6a"/>
酒兮樽罍薦予肉兮鼎爼皇穆穆兮以怡颯帷幕兮如<lb/>
語祥風兮甘雨長我稻秔兮介我禾黍斃螟螣兮去鼷<lb/>
䑕嵗其有兮糓汝介景福兮純嘏雲旌兮以揚霞斾兮<lb/>
斯舉明神兮不留心搔勞兮思凝佇千秋兮萬古我有<lb/>
民事兮惟神之怙<lb/>
　　祀蠶神<lb/>
彼佳人兮淑慎其儀珠玉爛兮冠佩陸離肅步趨兮委<lb/>
蛇被僮僮兮燁乎珈笄潔石碩牲兮明齊蜜為餌兮瓊<lb/>
<pb n="KR4e0070_WYG_052-6b"/>
為爢香既升兮酒既釀釃神之來兮雲旌霧旗紛進拜<lb/>
兮庭帷跪敷衽兮陳辭春陽兮熈熈采蘩兮祁祁萬苗<lb/>
繽兮日滋蜎蜎蠕蠕兮蠢蠢蚩蚩載含載育兮妙造化<lb/>
之元機匪神是賴兮於吾曷綏雪繭兮氷絲濯皎皎兮<lb/>
漣漪或𤣥或黄兮光采交輝為裘為裳兮卒嵗是宜匪<lb/>
神之惠兮吾将疇伊依齋予心兮是祇奠予物兮莫違<lb/>
我民服事兮神其聴之風揚揚兮雲飛神欣欣兮格思<lb/>
錫祉福兮繁禧樂千齡兮為期<lb/>
<pb n="KR4e0070_WYG_052-7a"/>
　　鳯湖辭<lb/>
湖之水兮瓊瑶明月皎兮清風蕭蕭若有客兮吹洞簫<lb/>
悵鳴鳳兮九苞紫庭丹穴兮路逺遥阿閣圮毁兮岐山<lb/>
寂寥烏鴟嚇腐兮非其曹矰<graphic n="KR1508" url="https://raw.githubusercontent.com/kanripo/KR-Gaiji/master/images/KR1508.png" mimeType="image/png"/>在下兮翔千仞以為髙<lb/>
飲瑶島兮鳴赤霄千秋萬嵗兮誰能招聖人作兮文明<lb/>
靈池拓兮黄河清受圖璽兮萬國來庭中宫服齋兮聖<lb/>
心晏寧伶倫正律兮蕭韶九成湖之水兮瑶瓊味如醴<lb/>
兮深且澄髙岡兮崚嶒瓊枝玉樹兮梧竹交青鳳兮鳳<lb/>
<pb n="KR4e0070_WYG_052-7b"/>
兮曷不覧徳而來鳴符氣運之重熈兮瑞王國之太平<lb/>
　　望伏龍山<lb/>
山蜿蜒兮委蛇孱顔岝㟧兮天與齊崖噓氣兮雲渺<lb/>
渺林蒸潤兮雨霏霏水淙淙兮澗底若流沬兮淋漦天<lb/>
地變化兮景光蔽虧雲霞滅没兮煙霧低埀螭蝘鼓舞<lb/>
兮蛇蚓奮飛嗟爾龍兮胡為乎塗泥望豹闗兮岌岌悵<lb/>
躊躇兮有立枯蔓森兮埀髯老樹撑兮奮鬛慘兮冽震<lb/>
兮慴波濤舂撞兮滄海急豺虎嘯兮魑魅泣心滄茫兮<lb/>
<pb n="KR4e0070_WYG_052-8a"/>
欲歸忽神雷兮破蟄<lb/>
　　騎牛歌為史瑛叟先生作八行太師<lb/>
牛之色兮惟騂惟犛有妥其尾兮有瑩其蹄爾力孔武<lb/>
兮爾肉甚肥匪以伏轅兮匪以負犂犂牧野兮萋萋水<lb/>
洋洋兮有綠其漪飲爾渴兮飼爾飢有美王孫兮欲如<lb/>
之奚及春日兮光輝以遨兮以嬉白霓裳兮青雲衣佩<lb/>
鏗鏘兮繽其陸離行道兮遲遲王孫樂兮心孔夷嵗云<lb/>
邁兮風雨凄其唐虞世逺兮将安歸商歌扣角兮聲正<lb/>
<pb n="KR4e0070_WYG_052-8b"/>
悲齊桓不作兮聞者伊誰白石兮斑斑碧溪兮潺潺王<lb/>
孫兮清且閒駕爾牛兮往而還月皎皎兮夜未闌聲剝<lb/>
啄兮扣闗饌爾酒兮怡爾顔聊優游兮南山<lb/>
　　寓辭<lb/>
予近得花乳石筆架形製頗異館寓必與之俱盖八九<lb/>
年於兹矣至正庚子十月二十有五日羽化而去意甚<lb/>
惜之既而歎曰物之靈者豈肯久與覉窮之士處哉因<lb/>
作辭以自解且招之云嗚呼汝其全真返樸於赤城之<lb/>
<pb n="KR4e0070_WYG_052-9a"/>
陽乎其甘心混雜於瓦石之場乎其没身沈淵以自晦<lb/>
藏乎且登金門上玉堂以發揮堯章乎将涉江浮海泛<lb/>
沅逾湘與騷人墨客以翺翔乎将與貪官敗吏弄法舞<lb/>
文傷國俗而墮朝綱乎抑将與豪商大賈計微利於毫<lb/>
芒乎抑将與白面書生汲汲遑遑鑽風研雪以自激昻<lb/>
乎嗚呼嘻哉兮我知其由山窗旦夕兮不爾休覊縻旅<lb/>
泊兮貽厥羞舍我去兮恣爾逰世路兮險巇貧賤肆兮<lb/>
富貴危悄彼老秃兮廓無依吁嗟汝兮盍來歸<lb/>
<pb n="KR4e0070_WYG_052-9b"/>
　　松亭樂隱辭上史僉憲季衡相公<lb/>
有美兮貞松舞青鸞兮屹蒼龍栖浮嵐兮晻靄洒飛翠<lb/>
兮涳濛氛埃軼兮白日虛績颯兮清風繄至人之無我<lb/>
兮恒服和於令躬抗雲霄之志節兮挺霜雪之昌丰孤<lb/>
亭矢其如棘兮謝琱琢之精工美冠履以逍遥兮樂琴<lb/>
書之從容境與物以黙㑹兮心與道其俱融昔彭澤之<lb/>
解組兮樂天命以保終彼神武之掛冠兮求厥志之所<lb/>
從逸千載之遥遥兮矢精誠以遐通撫遺編而想像兮<lb/>
<pb n="KR4e0070_WYG_052-10a"/>
切有契於深衷爰攄辭以達志兮振洪聲之渢渢浩蕩<lb/>
兮廓充㑹萬理兮適厥中優哉游哉兮培令徳於無窮<lb/>
客有為招隱之辭者舉酒以和之曰屹屹兮巖廊萃羣<lb/>
材兮樹明堂吁嗟乎公曷不歸來兮扶國紀正朝綱淮<lb/>
海兮湯湯戈甲兮搶攘吁嗟乎公曷不出兮蕩熒惑掃<lb/>
欃槍赤舄兮朱裳執圭兮捧璋迪前人兮輝光千秋萬<lb/>
嵗兮奉聖皇<lb/>
　　梅雪軒辭<lb/>
<pb n="KR4e0070_WYG_052-10b"/>
懿彼哲人清而潔兮有植斯軒扁梅雪兮八牕玲瓏夜<lb/>
未央兮瓊枝玉樹斕交光兮寂然晏坐秩冠裳兮左右<lb/>
圖書維有章兮纎累不容心純白兮萬理畢㑹黙觀察<lb/>
兮尚友古人思愔愔兮樂天委命契其心兮維梅其馨<lb/>
雪則清兮二美合併保令名兮嵗寒之交矢弗渝兮悠<lb/>
哉游哉聖賢之徒兮<lb/>
　　孤鴈辭<lb/>
鴈飛兮南征㷀獨兮無情天慘慘兮霜露零日雝雝兮<lb/>
<pb n="KR4e0070_WYG_052-11a"/>
悲鳴悲鳴兮不歇彼矰<graphic n="KR1508" url="https://raw.githubusercontent.com/kanripo/KR-Gaiji/master/images/KR1508.png" mimeType="image/png"/>兮中發跕雲霄兮翅雙折洒<lb/>
平蕪兮毛與血故闗邈兮峩峩北風蕭蕭兮寒水波彼<lb/>
羣侣兮孔多悄哀思兮其如之何<lb/>
　　紫霞洞歌十章<lb/>
　　　深林蘭畹<lb/>
悄穹林兮無人幽葩曄兮青春逺遊塵兮芳潔播清風<lb/>
兮芬冽幽思兮愔愔湘山杳兮湘水深望夫人兮逾逺<lb/>
悵荒蕪兮九畹<lb/>
<pb n="KR4e0070_WYG_052-11b"/>
　　　方沼美渠<lb/>
鑿方渠兮成沼幻丹霞兮瑶島綠衣兮絳裳來羣仙兮<lb/>
窈窕娭光渺兮目曾波朱明晝酣兮容顔酡臨風兮浩<lb/>
歌歡樂極兮奈何<lb/>
　　　晴巒修竹<lb/>
層巒兮穹窿蒼雪洒兮晴空望帝子兮雲中拂翠羽兮<lb/>
涳濛縹緲兮天風鳴玉鸞兮嗈嗈<lb/>
　　　雪巘長松<lb/>
<pb n="KR4e0070_WYG_052-12a"/>
謇長松兮山中連蜷夭矯兮如虬如龍白漫漫兮天雨<lb/>
雪凛髙枝兮欲壓嗟嵗寒兮獨禁春風繁華兮吾何心<lb/>
　　　巖前古桂<lb/>
桂樹團團兮巖之幽西風蕭蕭兮天地秋黄金兮為粟<lb/>
沃清香兮萬斛望天上兮廣寒雜仙佩兮珊珊深林悄<lb/>
兮塵迥挹芳妍兮樂清隱隱君出兮莫攀賦淮南兮小<lb/>
山<lb/>
　　　松下寒梅<lb/>
<pb n="KR4e0070_WYG_052-12b"/>
蒼髯掀兮古色玉顔澹兮的皪嵗暮兮天寒列下上兮<lb/>
相看老偃蹇兮匪傲顧嬌妍兮一笑氷雪兮稜稜吾與<lb/>
爾兮忘形<lb/>
　　　南渡仙巖<lb/>
蒼山巋兮孱顔俯流水兮潺潺花草春兮斕斑窮千仞<lb/>
兮躋攀望佺期兮三山鴻飛㝠㝠兮不可攀天風兮珊<lb/>
珊颯雲深兮佩環<lb/>
　　鑑如歌為胡仲章作<lb/>
<pb n="KR4e0070_WYG_052-13a"/>
若有人兮詞林之宗學海之雄彦自河朔兮止於瀛東<lb/>
黙天地之運兮契造化之工吸河漢於肺腑兮羅星斗<lb/>
於心胷合水火以為爐兮磨日月以為銅匪鉛粉之敷<lb/>
拭兮不沙石之磨礲洞晃朗兮湛虚空獨幽隱兮開蔽<lb/>
䝉導融顯兮發明聰撃愚昧兮啓盲聾澄一氣之孔神<lb/>
兮耿一心之與通四時五行兮循環無窮盡古今於一<lb/>
瞬兮備物理於厥躬彼林林之有生兮秉常性之由衷<lb/>
賢愚夀天兮貴賤吉凶生稟有偏兮物莫能同維兹鑑<lb/>
<pb n="KR4e0070_WYG_052-13b"/>
之昭昭兮皪精光之融融諒纎芥之不隱兮孰有逃於<lb/>
形容羗無待於龜灼兮亦何假於蓍筒世溷濁而不清<lb/>
兮曾莫辨於珉玒寶是鑑以自照兮審進退其焉從俯<lb/>
江水之如帶兮聊逍遥於其中彈長鋏以自歌兮託遺<lb/>
響於悲風歌曰模範兮陶鎔迥秋水兮雙瞳鑷班白兮<lb/>
成翁時不逢兮奚庸吁嗟乎鑑其如人兮懼終蝕於昏<lb/>
䝉客有飲酒江上倚歌而和之曰天開兮九重聖人御<lb/>
兮六龍來多士兮肅容昭至正兮廓大公吁嗟乎其人<lb/>
<pb n="KR4e0070_WYG_052-14a"/>
如鑑兮吾將致汝於天子之宫<lb/>
　　白雲祠<lb/>
望碧山兮嶙峋慨松楸兮白雲泉石閟兮吾親慘音容<lb/>
兮弗見弗聞心鬱結兮同白雲之氤氲靈相兮巖谷羌<lb/>
春秋兮蠲卜兒登朝兮得祿養弗終兮悵雲深之埋玉<lb/>
精神交兮黙黙有感則通兮匪褻匪凟薦殽羞兮芳馨<lb/>
挹醴齊兮清泠靈之來兮雲隂隂靈之駕兮雲㝠㝠跪<lb/>
陳詞兮拜俯思㒺極兮淚如雨錫遐福兮純嘏<hi>叶古</hi>恍耳<lb/>
<pb n="KR4e0070_WYG_052-14b"/>
聞兮目覩碧山兮鳳凰屹飛舞兮髙岡雲蕩蕩兮天茫茫<lb/>
覩佳氣之靈淑兮瞻山川之耿光<lb/>
　　又<lb/>
山氣兮巃嵸藹白雲兮青空昔吾親兮山中樂林泉兮<lb/>
從容孤兒兮膝下<hi>叶户</hi>華綵衣兮拜舞别尊顔兮登帝所<lb/>
邈宦途兮西江之滸望滄溟兮極浦心搔勞兮思凝佇<lb/>
浮雲兮天開安車迎兮逺來詠白華兮南陔匡廬攬結<lb/>
兮悠哉樂哉青春謝兮流年改嘆人生兮不長在化鶴<lb/>
<pb n="KR4e0070_WYG_052-15a"/>
歸兮雲海盼故山兮靄靄千里兮馳驅墨縗絰兮返靈<lb/>
輿妥真宅兮遂厥初白衣蒼狗兮變幻虛無神逰恍惚<lb/>
兮朝夕與俱攀松柏兮踟蹰擾馴鹿兮啼慈烏紛俎<lb/>
豆兮樽壺奉孝享兮清娯薦予辭兮靈巫渺白雲兮<lb/>
仙都<lb/>
　<lb/>
　<lb/>
　<lb/>
<pb n="KR4e0070_WYG_052-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　滎陽外史集巻五十二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>滎陽外史集巻五十一</head> <lb/>
    <p>
<pb n="KR4e0070_WYG_051-1a"/>
欽定四庫全書<lb/>
　滎陽外史集巻五十一<lb/>
　　　　　　　　　　　　　明　鄭真　撰<lb/>
　頌<lb/>
　　擬進平益都頌<lb/>
伏以聖徳昭明誕著聲容之盛戎功赫奕式陳歌詠之<lb/>
辭俯瀝㣲忱仰干睿聴竊以韓愈之在唐室詩載咏於<lb/>
元和石介之仕宋朝頌實名於慶歴於惟聖代隆冠前<lb/>
<pb n="KR4e0070_WYG_051-1b"/>
王當羣凶䑕竊之秋正上將鷹揚之日九重拊髀百將<lb/>
痛心國有其人成命煥揚於有日子之於父世讎不共<lb/>
於戴天兵衆一臨罪人斯得藁街懸首馘丕吿成功河<lb/>
漢洗甲兵用揚善頌輒少殫於鉛槧佔上凟於冕旒恭<lb/>
惟皇帝陛下緯武經文撥亂反正聽鼓鼙而思勇士提<lb/>
斧鉞以授元戎濮沿以北祝栗于南既徳洋而恩著天<lb/>
保以上采薇以下復内修而外攘遂臻大業之成再見<lb/>
中興之盛崖碑嶧刻事未盡於形容鼓吹鐃歌文曷殫<lb/>
<pb n="KR4e0070_WYG_051-2a"/>
於紀述庸陳斐訥冒進威嚴臣某蟄處海邦睇瞻京國<lb/>
周詩歸美媿非比興之才舜殿颺言共迓都俞之治<lb/>
　　擬進平益都頌<lb/>
皇帝在位之三十年壬寅夏六月逆臣田豐賊其主帥<lb/>
河南行中書省平章政事臣<hi>闕</hi>　　　　訃聞皇帝震<lb/>
悼玉音若曰兹予碩輔仗義服勞肅將明威戡定禍亂<lb/>
於社稷民人是賴大功甫集遽聞死事䀌傷朕心其命<lb/>
将出師正名定罪肆諸市朝與衆同棄乃輟視朝遣使<lb/>
<pb n="KR4e0070_WYG_051-2b"/>
行賻贈之禮仍以其爵賜其子臣<hi>闕</hi>　　　伏斧鉞總<lb/>
諸道兵以討之逆臣竄身益都凡百卿士罔不執干戈<lb/>
擐甲胄以敵愾復讎為事冬十有一月破其城取豐以<lb/>
獻磔尸梟首其脅從者以皇帝命赦之山東平嗚呼自<lb/>
古興衰撥亂之君必有同心戮力為之輔佐故功光祖<lb/>
宗澤及黎庶伏見周宣王中興北伐見於六月南征見<lb/>
於采芭一則曰王于出征以佐天子一則曰征伐玁狁<lb/>
蠻荆來威平淮夷曰徐方既同天子之功平江漢曰經<lb/>
<pb n="KR4e0070_WYG_051-3a"/>
營四方告成于王君臣上下之間所以稱頌形容之者<lb/>
如此嗚呼盛哉伏惟皇帝陛下天啓神㫁克清大憝宜<lb/>
有召穆公尹吉甫之流傳之咏歌與周宣匹休臣僻處<lb/>
海隅澡沐膏澤目兹盛事不敢懐黙自已謹鋪藻拜手<lb/>
稽首颺言曰<lb/>
天命我元奄有九域百十餘年休養生息彼氓蚩蚩誰<lb/>
其萌孽朱巾冠裳姦宄攘功桓桓虎臣仗義秉忠起師<lb/>
陜右駕言徂東義旗攸指雲行風從蹂淮<graphic n="KR1370" url="https://raw.githubusercontent.com/kanripo/KR-Gaiji/master/images/KR1370.png" mimeType="image/png"/>汴以奏膚<lb/>
<pb n="KR4e0070_WYG_051-3b"/>
功于時賊臣鼎魚假息是懐是來匪誅匪殛有荓其蜂<lb/>
肆爾毒蟄負義賊恩釁成肘腋訃告上聞帝為震驚蠢<lb/>
兹小醜斃吾股肱國有常憲敢逃天刑哀詔誕頒精爽<lb/>
欽承嗣子憂㷀斧鉞是錫穹爵崇階是繼是襲盍揚爾<lb/>
威盍鼓爾力以復父讐以糾王慝拜手稽首曷敢不䖍<lb/>
誓師勵衆不共戴天縗墨即戎以為爾先乃類乃禡乃<lb/>
翼乃前騎車紛紜戈盾委填如蜩如螗如蝟如蟻百將<lb/>
萬夫奮命興起仰天大呼怒髪上指冦昏以頑遁逃益<lb/>
<pb n="KR4e0070_WYG_051-4a"/>
都益城峩峩臨衝徐徐中權後勁左剪右屠如林之旅<lb/>
摧朽拉枯矯矯獻囚連連獲醜勢孤力殱元兇授首維<lb/>
彼攸居援撫而有犒樂休嘉臠炙行酒聖有明訓咨爾<lb/>
相臣罪止其魁毋戕我民貿貿羣生播告歡忻奔走來<lb/>
迎豈曰逡巡篚厥元黄壺漿載路是旬是宣是煦是嘔<lb/>
弛而貢輸蠲爾征賦曰寒而衣曰飢而哺益人咸言禍<lb/>
亂瘡痍王化弗沾歴年於兹孰圖今日漢官威儀載覩<lb/>
載瞻寧不涕洟告爾有隣暨於同類吾義是歸汝强曷<lb/>
<pb n="KR4e0070_WYG_051-4b"/>
恃毋俟顯誅以貽後悔棄甲來降涵育盛世大明當天<lb/>
昭囘重瞳皇曰嘻哉裕乃考功青齊既平四方來同薦<lb/>
諸廟郊咏歌渢渢<lb/>
　　　至正壬寅嵗真館授鳯湖方氏著為此文歸呈<lb/>
　　　先教授府君頗為之喜時方學為古人文章因<lb/>
　　　俾録示執友張先生子西王先生叔載咸見稱<lb/>
　　　賞此不忍棄者以先君嘗指授其體要故也<lb/>
　　擬晉平王敦頌<lb/>
<pb n="KR4e0070_WYG_051-5a"/>
維晉永昌元年春王正月逆臣王敦犯建康夏四月自<lb/>
石頭城還武昌越明年今皇帝即位改元大寧敦移鎮<lb/>
姑孰自領寧益都督及揚州牧皇帝集多士於廷詔曰<lb/>
天祚有晉江左中興先皇帝撫運握圖思與二三大夫<lb/>
暨萬邦黎獻經營圖囘光復舊物億萬年永孚休而王<lb/>
敦慿恃寵靈搆圖兇逆亂君臣父子之綱忘覆載生成<lb/>
之徳稱兵犯闕睥睨神器賞罰黜陟威福自已忠臣義<lb/>
士駢首荼毒先帝道隆包荒志存含垢隆爵重位寵賚<lb/>
<pb n="KR4e0070_WYG_051-5b"/>
有加而敦過不自悛不朝而去慿陵險阻大肆貪婪江<lb/>
漢湘沔吞併踵告肆朕嗣阼移兵内向矯制干命惟所<lb/>
欲為稔惡窮兇道路以目夫人臣無将将而必誅春秋<lb/>
之義也敦之罪人怨神怒朕不敢不正以繼先帝之志<lb/>
敢以少牢昭格於廟率爾有衆底天之罰曰𨗳<hi>王</hi>爾戮<lb/>
力同心肇造我家大義滅親予惟汝能其領揚州刺史<lb/>
凡諸軍之在石頭者咸都督之曰嶠<hi>溫</hi>爾夙以賊謀告<lb/>
朕先為之備惟忠惟智朕實嘉之其都督東安北部諸<lb/>
<pb n="KR4e0070_WYG_051-6a"/>
軍與右将軍敦<hi>卞</hi>助尊以守曰詹<hi>應</hi>爾秉師以律輔成<lb/>
朕志其為護軍将軍凡前鋒及朱雀橋南諸軍實都督<lb/>
之曰亮<hi>庾</hi>爾為戚屬國之安危與爾同之其領左衞将<lb/>
軍曰壼<hi>卞</hi>爾出師其中軍将軍曰峻<hi>蘇/</hi>曰遐<hi>劉/</hi>曰邃<hi>王</hi>
曰瞻<hi>陶</hi>爾各以忠藎為國屏捍其咸以兵來衞嗚呼爾有<lb/>
衆尚稱乃干戈擐乃甲胄峙乃錢糓予惟汝望一乃心<lb/>
力慎乃禁令明乃賞罸予惟汝能毋戕不辜毋戮已降<lb/>
用命賞於朝不用命戮於市嗚呼念之哉是月敦使錢<lb/>
<pb n="KR4e0070_WYG_051-6b"/>
鳯及鄧岳周撫等帥兵向京師皇帝出屯南皇堂遣将<lb/>
軍叚秀中軍司馬曹渾等及戰於越城大破之敦以疾<lb/>
斃帝還宫大赦命諸将討沈充王含錢鳳悉平之發敦<lb/>
𦵏出尸焚其衣冠跪而斬之䇿功司徒導太保加殊禮<lb/>
西陽王羕領太尉詹江州刺史遐徐州刺史峻歴陽内<lb/>
史亮䕶軍将軍嶠前将軍復詔某臣傳之咏歌以貽萬<lb/>
世夫出而治兵歸而振旅舍爵䇿勲以數軍實此先王<lb/>
之禮也疇敢不敷張揚厲以仰答休命乎於是拜手稽<lb/>
<pb n="KR4e0070_WYG_051-7a"/>
首為之頌曰<lb/>
維我有晉自天受命君臣之綱萬世彞訓蠢彼逆臣恃<lb/>
功以驕如虎如狼如獍如梟誇爾甲兵恃彼徒旅悖慢<lb/>
呌驩慿陵險阻外招姦隣大其朋儔百千其師泝彼上<lb/>
流石城峩峩國之門戸據而有之跳梁跋扈飛章叩昏<lb/>
要上不君塗戮將相穢馳腥聞大國十連請命致討虎<lb/>
旅桓桓刻期電掃惟我先皇道大如天赦其罪辜錫寵<lb/>
聫翩位極鼎台任隆方伯中外諸軍咨爾謨略敦黨賊<lb/>
<pb n="KR4e0070_WYG_051-7b"/>
恩悖慢自恣天顔咫尺朝覲有違旋兵武昌肆出侵刺<lb/>
持國大權廢置生殺漢江之滸湘水之陽狡焉思啓以<lb/>
封以疆馹報星馳匪有朝夕兇謀孔棘移屯内逼皇帝<lb/>
曰嘻豈不在予國有大法敢稽天誅汝導汝嶠秉忠植<lb/>
義社稷之臣為國扞蔽汝敦汝詹聿大其謀暨亮與壼<lb/>
刈敵以劉惟峻惟遐曰各刺史奔走偕來咸順爾使凡<lb/>
百卿士忠勇奮呼咸拜稽首其行于于車馬蕭蕭斾旗<lb/>
獵獵汝弓則張汝矢則接以戰以守孰禦孰當蓄鋭俟<lb/>
<pb n="KR4e0070_WYG_051-8a"/>
威鋒蝟斧螗天網恢張元惡殞斃逆黨兇徒或殄或殪<lb/>
馘首安安執訊連連振旅伐鼓言歸言旋帝有明言多<lb/>
士之績赤芾公圭余豈爾惜咸拜稽首天子聖神以赫<lb/>
厥武以彰厥勲江漢砥平岳瀆效職微臣作頌永宣金<lb/>
石<lb/>
　　擬晉平蘇峻頌<lb/>
有晉咸和三年逆臣峻犯京師皇帝出居於石頭城廣<lb/>
州刺史臣陶侃及江州刺史臣温嶠䕶軍将軍臣庾亮<lb/>
<pb n="KR4e0070_WYG_051-8b"/>
㑹於尋陽抗表請曰蘇峻慿恃威靈肆為狂逆稱兵向<lb/>
闕震動六飛毁裂冠冕睥睨神器忘天地之恩負丘山<lb/>
之罪春秋無将漢法不道揆之古義峻豈勝誅臣某等<lb/>
受寄方岳義不與峻等共戴天敢率西方諸侯暨三吳<lb/>
吏士練甲治兵奉揚天子之明威顯命謹昧死以請遂<lb/>
趨建康督水軍向石頭斬峻臠割之焚其骨餘衆悉潰<lb/>
京師平皇帝還宫大賚賜酺以侃為侍中太尉封長沙<lb/>
郡公都督交廣寧州諸軍事鍳為侍中南昌縣公嶠為<lb/>
<pb n="KR4e0070_WYG_051-9a"/>
散騎常侍驃騎将軍開府儀同三司散騎常侍始安郡<lb/>
公自餘爵賞有差謹按頌者宗廟之樂歌所以美盛徳<lb/>
之形容而告於神明者故撻彼殷武罙入其阻此詩人<lb/>
所以頌髙宗也魯侯戾止在泮獻囚此詩人所以頌僖<lb/>
公也伏惟陛下天造神斷福威惟辟三軍用命元惡授<lb/>
首而頌聲不作其何以紹前王之休貽百代之則乎臣<lb/>
官為博士詞業淺陋不足以形容聖徳之萬一然當反<lb/>
行飲至之時命爵䇿勲之日其可使一代之盛事無聞<lb/>
<pb n="KR4e0070_WYG_051-9b"/>
謹百拜稽首獻頌曰<lb/>
我晉中興六龍時乗川岳奠靈聖神繼之埀拱無為太<lb/>
和雍熙蠢彼逆臣恃其舊勲披猖不君提兵闕廷三埀<lb/>
震驚羣生靡寧甲兵熭雲宫室蕩焚六龍蒙塵桓桓虎<lb/>
貔如霆如雷<hi>叶力之</hi>奮揚天威我師既東秣馬勵戎咸奏<lb/>
爾功師不時淹如火斯炎兇渠以殱伐鼔淵淵俘醜連<lb/>
連皇車言旋太常威儀鳯盖龍旂皇心以怡天語都俞<lb/>
汝功汝謨萬家之圖玈矢彤弓服爾寵隆往即汝邦<hi>畢工</hi>
<pb n="KR4e0070_WYG_051-10a"/>
<hi>叶</hi>長江湯湯武功洸洸詠歌莫忘<lb/>
　箴<lb/>
　　東園莊箴<lb/>
人孰無居爾居斯陋適焉安焉何病何疚天地其廬萬<lb/>
物一初日居月諸思與道俱東園茫茫爰即爾所以瓜<lb/>
以蔬以粳以稌爾勤爾勞亦曰有年貢税既登盍適爾<lb/>
天爾隣爾親來萃來止酒既多㫖式燕且喜相在几席<lb/>
有書有琴勿愧屋漏肅爾容襟凡物無常樂不可極毋<lb/>
<pb n="KR4e0070_WYG_051-10b"/>
曰既艾怠肆是即流俗同汚轇轕輪雲盍完爾節盍固<lb/>
爾身稼穡艱難詔爾孫子崇本去華慎厥終始古之明<lb/>
哲曰衛武公抑詩作誡式鑒于衷言行樞機宜敬宜懼<lb/>
甿人司箴敢告僕御<lb/>
　　巢居箴為周克復先生作克復左丞雪坡翁子也<lb/>
眄彼巢居翹然林麓言息言歸迥謝流俗維爾來止川<lb/>
谷其賖謀猷云勞式完厥家綢繆拮据斯牖斯户䝉宻<lb/>
静幽混沌太古相厥爾躬貊其徳音令問孔昭如玉如金<lb/>
<pb n="KR4e0070_WYG_051-11a"/>
時焉抒毫以篆以𨽻造物與游一枝焉寄維昔先公冠<lb/>
帶立朝矯矯詞林翔飛九霄燕翼貽謀堂構在爾盍謹<lb/>
其承勿懈以弛如鳯在梧朝陽斯鳴如鶴在松秋空迅<lb/>
征風雨時來飄揺是懼患難之虞式固爾禦氷雪光晶<lb/>
玩心虛明無安厥棲及兹欹傾粤若縉紳山隂氏陸以書<lb/>
為巢聖賢是朂千間非廣一榻非卑景行先哲斯其庶<lb/>
幾粉飾妍華縱奢長傲善終令圖司箴敢告<lb/>
　<lb/>
<pb n="KR4e0070_WYG_051-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　滎陽外史集巻五十一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>滎陽外史集巻三十八</head> <lb/>
    <p>
<pb n="KR4e0070_WYG_038-1a"/>
欽定四庫全書<lb/>
　滎陽外史集巻三十八<lb/>
　　　　　　　　　　　　　明　鄭真　撰<lb/>
　題跋雜識<lb/>
　　讀陸秀夫遺事<lb/>
宋益王崖山稱帝邈乎雲海之間誠不可國矣羣臣所<lb/>
以不憚險阻而従之者盖將盡其力之所至云爾力之<lb/>
不至則以死繼之此忠臣孝子之本心也陸秀夫位為<lb/>
<pb n="KR4e0070_WYG_038-1b"/>
宰輔雖在危難儼然正笏如平時語及國事以袖抆淚<lb/>
朝衣盡濕其在帝前猶手書大學章句進講此豈一息<lb/>
忘君者哉兵既敗乃仗劔驅其妻子曰而去怕我不来<lb/>
則固無有家慮矣然後登御舟與其主同死斯亦處死<lb/>
之得其道哉世固有患難之際俾其妻子以赴水死而<lb/>
其身乃不免于遷延避就是誠負其妻子者矣斯不亦<lb/>
公之罪人乎嗚呼大節人之所難善名天之所靳故有<lb/>
奮身於生死之際而其名乃與天壤相弊若公者何其<lb/>
<pb n="KR4e0070_WYG_038-2a"/>
少哉<lb/>
　　書夏承遺文後<lb/>
按朝散夏公出處大略見中大夫周公撰夏主簿墓銘<lb/>
主簿朝散公父也若郡乗所載本諸宋史集既得兼考<lb/>
而備存之今觀其著舒周唱和序詳贍整蔚實為能文<lb/>
之士即其文而求其行固君子之所動心者况其所争<lb/>
根枯皇族一事寔出于忠義者乎周公載主簿有文集<lb/>
七十巻其七子皆業儒或預薦太學而今皆不可考證<lb/>
<pb n="KR4e0070_WYG_038-2b"/>
矣嘗従故老問之莫知其子孫為誰何夫仁者必有後<lb/>
若夏氏者何其閴焉無聞也耶嗚呼悲哉<lb/>
　　題周遺集後<lb/>
謹按周氏為吾鄉望族自宋有國以来一門以科第顯<lb/>
者八人而自正議公諱造者始處厚温厚師厚則造之<lb/>
子也鍔銖則造之孫師厚之子也焯則造之五世孫坦<lb/>
則造之六世孫也衣冠盛事錄備著父子兄弟之目而<lb/>
預鄉薦者有不盡書亦可謂盛矣造即銀青公鍔即中<lb/>
<pb n="KR4e0070_WYG_038-3a"/>
大公銖即承議公也中大公直亮方正元符上書奮不<lb/>
頋忌其在元祐姦黨餘官之目固為公之不幸然當國<lb/>
家將亂邪人指正為邪其勢有不可遏者而公得與司<lb/>
馬公諸先正同列實與天壤永埀不朽其非公之大幸<lb/>
乎宋社既墟衣冠世緒多就零落而周氏保有二三百<lb/>
年詩書之澤有如一日斯足以見忠臣正士之報矣予<lb/>
嘗過其家得中大夫鄞江先生集附承議公所著二十<lb/>
巻及銀青公遺文一篇遂得次第輔之而其他有不及<lb/>
<pb n="KR4e0070_WYG_038-3b"/>
見矣惜哉周氏裔孫名宇字伯生者去中大夫已十世<lb/>
矣克自飭厲楚楚自將讀書為文有法度自著家乘以<lb/>
傳是所謂能世其家者周氏之興信乎未艾也書曰紹<lb/>
聞衣德言又曰迪惟前人光於周氏深有望焉<lb/>
　　識録王惟賢春秋指要序後<lb/>
真幼過庭時先教授府君嘗稱惟賢王氏經學文藝有<lb/>
過人者今觀春秋指要二序會衆説為一家誠可謂博<lb/>
矣若其夏正一説則吾鄉太師存畊趙氏奏議實主之<lb/>
<pb n="KR4e0070_WYG_038-4a"/>
而東發黄氏日抄讀春秋一書則又多有取扵岷隠戴<lb/>
氏者也二序前稱欽若天時自岷隠始後稱黄氏考證<lb/>
尤備豈王氏與東發生相先後里居宻邇嘗有以得其<lb/>
傳耶王氏世居境清寺後今其後嗣已絶獨女兄適趙<lb/>
氏者年九十餘以死當時不及徃拜而問之故其一家<lb/>
父子兄弟文獻之傳皆不可徴獨指要一編則先祖蒙隠<lb/>
府君嘗手自繕錄某㓜習經先君實以授之故其可見<lb/>
者僅止此云<lb/>
<pb n="KR4e0070_WYG_038-4b"/>
　　識錄先祖雜著後<lb/>
某徃年嘗聞卓先生習之曰吾既冠時師事汝祖蒙隠<lb/>
先生先生早以經史論策有聲而尤工扵儷語晚歳專<lb/>
志古學每拾片紙細書頃刻成文求者立以俟在庠序<lb/>
間凡慶賀宴餞官所命藁者多出其手大槩辭取達意<lb/>
工拙勿論也汝祖之學嗣而弗絶實在爾兄弟烏乎勉<lb/>
之哉某受而識之重惟先祖文行一鄉推重至今人能<lb/>
言之其所著曰蒙隠藁者凡十餘帙其為趙氏甥持去<lb/>
<pb n="KR4e0070_WYG_038-5a"/>
及藏於先叔父者皆泯沒已乆家所存者僅殘編㫁簡<lb/>
之一二而已嘗會粹而甄别之凡十有二巻謭焉弱資<lb/>
先澤一線之㣲凜不自勝其能無媿於長者之言否耶<lb/>
兹所錄者詩文大小四十篇自先生以上若國子進士<lb/>
公監倉公皆有著述厄于兵燹不可得而詳也<lb/>
　　記春秋後傳<lb/>
永嘉陳止齋先生著春秋後傳立意精㣲措辭簡當其<lb/>
論世變有若身處乎二百餘年間然其中亦有違戾自<lb/>
<pb n="KR4e0070_WYG_038-5b"/>
相抵捂者是以明經之士論據事直書者多致疑焉吾<lb/>
鄉樓宣獻公嘗為先生著序引而清容袁公謂宣獻晚<lb/>
年悔悟自焚其藁今其序引與傳俱傳其亦可以㑹其<lb/>
㫖趣之歸矣哉<lb/>
　　跋史觀文與従姪菊屏君帖<lb/>
此宋觀文殿學士謙齋史公貽其從姪菊屏君者也其<lb/>
所謂松壑即趙太師郡王存畊之子孟傳官至沿海制<lb/>
師與公親厚菊屛求公具書松壑葢將為入仕之地者而<lb/>
<pb n="KR4e0070_WYG_038-6a"/>
公乃為之委曲如此後菊屏實以公知處州明堂恩得<lb/>
官麻城主簿歴平江司户階文林郎而止則公終始親<lb/>
親之恩可見矣傳曰豈無他人不如我同姓其公之謂<lb/>
乎<lb/>
　　跋史忠清公貽其兄判部尚書墨跡<lb/>
故宋史忠清公丞相衛王次子理宗念其家舊勲特眷<lb/>
厚之仕至同知樞宻院事其薨也賜龍腦水銀斂以一<lb/>
品禮服累贈太師世臣之盛者時莫與比公平生事業<lb/>
<pb n="KR4e0070_WYG_038-6b"/>
不槩見實能念及親族尤愛仲子菊屏君菊屏則忠定<lb/>
越王母弟知江隂軍淵之曾孫即公所與判部尚書書<lb/>
中稱六一姪是也衛王在日常欲命菊屏為待制後則<lb/>
其為人盖可想見而公屢以明爽可喜稱之至欲命之<lb/>
以官職不待有請於尚書戸部也所以遲遲者正如書<lb/>
中所言爾繼而公奉書丞相永國公請以第四子會卿<lb/>
所受衞王解政恩改奏囘授菊屏之入官雖不以此而<lb/>
公親親之恩于是可見矣世之尊官大臣以功名富貴<lb/>
<pb n="KR4e0070_WYG_038-7a"/>
自矜視其族之貧賤如不知相識甚至奴𨽻而役使之<lb/>
少不如意輒詈辱斥逐有終身不得至其户限者多矣<lb/>
欲望其出一手力援引之可得哉吁此公之所以為厚<lb/>
也與某以晚生托壻史氏得見公所與永國公書及會<lb/>
卿綾誥一通因著菊屏墓表特書其事而其所與尚書<lb/>
手帖則以歸公之従曾孫公襲俾永手澤之傳按史氏<lb/>
自三相外為侍従者無慮數人此書尚書不著名號以<lb/>
其時計之豈大資夀樂公也耶今固不敢質言用取徴<lb/>
<pb n="KR4e0070_WYG_038-7b"/>
於世家文獻之君子若書中所稱和仲則習庵先生陳<lb/>
公塤盖史氏之甥菊屏嘗師事之其歴官行事見宋史<lb/>
列傳云<lb/>
　　跋李西臺墨跡<lb/>
李西臺書擅名一代其弟子秦玠嘗語歐陽公以為學<lb/>
張従申書源流盖可考也今觀此書盖其意有自得而<lb/>
不拘拘於古人者波磔云乎哉<lb/>
　　跋易元吉雙獐圖<lb/>
<pb n="KR4e0070_WYG_038-8a"/>
易元吉畫獐生動意態妙絶古今前代遺老若端明參<lb/>
政古浯文公暨呉興趙氏應錢氏舜舉已嘗審定其跡<lb/>
無可疑者然皆以畫言之獨陵陽先生大理于公以為<lb/>
秋風槲葉呦鳴相命自樂其樂而人得狎玩之者迹其<lb/>
物性之自然也至戒其深藏决逝勿為射士所得者推<lb/>
乎仁心之愛養也嗚呼此所以為先生有道之言歟<lb/>
　　記董秉彛先生文集<lb/>
按董先生秉彛雜著一什多鄉里朋舊贈餞唱酬之辭<lb/>
<pb n="KR4e0070_WYG_038-8b"/>
夫士之立言成文盖其學問之充心聲之著有如此者<lb/>
以秉彛弱冠即以文鳴使當時有氣力者引而置之臺<lb/>
閣當禮樂制作之任與諸公馳騁上下則其所著豈特<lb/>
如是而已乎世之敝心苦志於文字者盖欲見之行事<lb/>
傳之無窮也然其命之不淑時之弗利而壽之不永者<lb/>
豈特一秉彛而已此予所以重為之悲也秉彛之死金<lb/>
華黄公既銘其墓而豫章揭公復為著集引固足以慰<lb/>
秉彛於地下矣而鄉士之論秉彛者以為文主於氣秉<lb/>
<pb n="KR4e0070_WYG_038-9a"/>
彛氣短不壽亦為知言者云<lb/>
　　書李節婦王氏詩後<lb/>
古節婦見經者二衞共姜録於詩紀叔姬書於春秋女<lb/>
婦之賢獨共姜叔姬也耶盖婦不二天人道之常固有<lb/>
不盡紀者矣若共姜迫於其母叔姬不歸宗國而歸於<lb/>
酅此處正而出乎其類者聖人取之所以為天下後世之<lb/>
為人婦者勸也同郡李節婦當其夫友傑氏之歿既不<lb/>
肯歸父母之家而又不為宗䣊之言所惑乃抱伯姒之<lb/>
<pb n="KR4e0070_WYG_038-9b"/>
子以為己子誓以死守庶幾扵古節婦者矣至其旦夕<lb/>
之間饘粥不給亦不以語人鄉人有戴生者自海上以<lb/>
米餽之是雖不足以頻續其有無然其區區好義之一<lb/>
端在節婦亦不必辭矣予友陳子浩既取詩春秋遺意<lb/>
為之詠歌以顯節婦之行若生者可不因使之表見於<lb/>
士君子之間耶子浩與友傑為同志交誼篤生死茲又<lb/>
為節婦經紀其家世必有執筆之士為之特書者予也<lb/>
願拭目焉<lb/>
<pb n="KR4e0070_WYG_038-10a"/>
　　題張南軒先生手札後<lb/>
　　　<hi>栻比者祗拜鈞翰寵報下情不勝感激闕</hi>
　<lb/>
　<lb/>
前宋士大夫徃来書問皆有定式其首多不署其人字<lb/>
號爵位而惟見于三摺外封若南軒先生親書手劄可<lb/>
考也今外封既亡其全集世亦罕見不知曾載與否無<lb/>
以考其人為誰何然其曰運動樞極體貌益隆精神折<lb/>
<pb n="KR4e0070_WYG_038-10b"/>
衝何逺不屇又曰備藩嶺右正托䕃餘此必自宥府連<lb/>
帥上流者按先生忠獻公長子初䕃補右承務郎孝<lb/>
宗即位忠獻奏為書冩機宜文字以軍事入見詔為直<lb/>
秘閣後復以秘閣知靜江上經略治狀則淳熈改元之<lb/>
初元也此書之作其在斯時乎舊制直秘閣為卿監出<lb/>
帶八品職名承務郎為小京官従九品階即先生初䕃<lb/>
之官也以阜陵去文武階左右字故右字不書先生筮<lb/>
仕十餘年四典大州而舊階尚未改轉豈未經磨勘有<lb/>
<pb n="KR4e0070_WYG_038-11a"/>
司者之失也耶夫自南渡中興以来先生以道德文學<lb/>
為己任交際之間實以誠敬為主故其揄揚稱頌著扵<lb/>
言辭者如是此聖門大賢之氣象後生小子所嘗觀感<lb/>
而慕效者也嗚呼休哉<lb/>
　　跋史越王進陳正言禾四經解劄子<lb/>
宋右正言陳文介公某政和間以童貫與政引裾强諫<lb/>
帝留所碎衣以旌其直後坐陳瓘子論蔡京得罪除<lb/>
名至紹興時復以秦檜沮抑未及昭雪孝宗朝史越王<lb/>
<pb n="KR4e0070_WYG_038-11b"/>
當國乃上其所著書請賜䘏典帝為嘉歎命藏書於秘<lb/>
館嗣後顯官美諡實王發之夫公以碩學高行生死厄<lb/>
權貴向非侃為帝言九原之氣終不得伸矣某生也晚<lb/>
竊好論著前代人物典故至觀公引裾一事人以辛毗<lb/>
比之誠不為過間嘗輯四明文獻集求公遺文則散軼<lb/>
已乆今歳以秋試鄉貢如錢塘見售公易傳者惜無金<lb/>
不能得歸語其七世孫諱璿字元良者元良意甚恨悵<lb/>
將凂人購贖暇日閱舊藁有越王進公四經解劄子一<lb/>
<pb n="KR4e0070_WYG_038-12a"/>
通深嘆大臣告君有以彰顯公之大節者如此乃錄以<lb/>
遺之元良葢有志於先世者也<lb/>
　　跋史觀文貽其従姪司戸世卿書<lb/>
史氏父子相繼至觀文公榮顯富貴克承先澤然在當<lb/>
時猶有佃者背主擅使及小人姦計誣妄者况其後來<lb/>
子孫不振時耶公作書俾従姪司戸致意制幕其於門<lb/>
戸之事委曲如此足以見其不挟貴所稱履齋則制帥<lb/>
判府丞相呉公潛云<lb/>
<pb n="KR4e0070_WYG_038-12b"/>
　　跋史連州挽詩及書後<lb/>
按奉直公一之係太師宋臯先生諱漸之孫知郴州彌<lb/>
應之子而齊國文靖彌忠之姪也公嘗知連州與司戸<lb/>
有叔姪同門之契司戸之死公既為詩哀挽復作書以<lb/>
唁其子至誠惻怛詞意藹然足以見古人忠厚氣象矣<lb/>
後世有號同宗而死生不相顧者彼何人哉<lb/>
　　跋史氏父子問遺帖<lb/>
按前觀文公問遺帖為公親跡至其贈賻之禮奠祭之<lb/>
<pb n="KR4e0070_WYG_038-13a"/>
文公實署名其後送殯一帖則公之子寺丞公承事聨<lb/>
書者也司戸平生為公愛重以公恩澤得官其疾其卒<lb/>
其葬而公與其子所深致其厚者如此敦叙之義足以<lb/>
風厲薄俗矣<lb/>
　　跋文林郎史世卿誥<lb/>
按宋史德祐二年三月丁丑日三宫出降此文林郎誥<lb/>
在其旬日間所授者其無印署豈事勢倉皇而有所不<lb/>
暇也耶是足以發黍離之一嘅矣<lb/>
<pb n="KR4e0070_WYG_038-13b"/>
　　題洪制帥燾親帖<lb/>
按洪公燾臨安人内翰端明學士咨䕫之子與其兄勲<lb/>
俱以才名見知扵世號天目三洪在宋季嘗為沿海使<lb/>
與史氏實有親契今觀所與司戸二書紙墨之精實可<lb/>
以想見其為人矣<lb/>
　　題史忠清公帖<lb/>
予與史傳叟氏同閱此帖傳叟以集賢為督相永國公<lb/>
大資為齊國文靖公予以史氏家乗考之淳熈四年文<lb/>
<pb n="KR4e0070_WYG_038-14a"/>
靖除資政殿學士已而告薨集賢雖無考證然以上一<lb/>
句語勢觀之則集賢為永國無疑書中言集賢已頒奪<lb/>
情之制當須急遵承聖上眷倚之意必不俟駕于同宗<lb/>
屬望之心厚矣其如當時士大夫公論何<lb/>
　　跋史氏官誥及忠清公親帖<lb/>
按史會卿承奉郎誥一通會卿為衞王孫忠清公子會<lb/>
卿既早世忠清欲以其澤與宗姪世卿改奏回授且奉<lb/>
書丞相永國斡旋成就其於親親之意厚矣至于忠清<lb/>
<pb n="KR4e0070_WYG_038-14b"/>
答世卿催改奏文字有丞相不納等語又謂吾姪疑御<lb/>
前取秦元奏陳但稟集賢於奏事之暇略扣聖上聖上<lb/>
必須明諭則其間固有曲折難成者豈當時國家定制<lb/>
有所妨也耶永國既以外艱罷相忠清繼云薨背改奏<lb/>
之事轉成無用嗣後世卿以觀文公知處州明堂恩始<lb/>
得官累遷文林郎而宋社亦已亡矣是誥是書今為史<lb/>
氏家傳真以門壻獲得拜觀輒論次其後以取正世家<lb/>
文獻君子云<lb/>
<pb n="KR4e0070_WYG_038-15a"/>
　　題孔子廟臨帖<lb/>
虞世南孔子廟堂碑歐陽公辨論已定此係太倉仲士<lb/>
敏臨冩以寄者雖波磔殊為失真然足以見其用意之<lb/>
勤乃裝訂成帙俾兒子東昇習之若其源流所自則趙<lb/>
周二公跋語可考謾書以識是時予以計偕將如京師<lb/>
云<lb/>
　<lb/>
　<lb/>
<pb n="KR4e0070_WYG_038-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　滎陽外史集卷三十八<lb/>
</p>
<p>
</p>
  </div>
</body>
</text>
</TEI>
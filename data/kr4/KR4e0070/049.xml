<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>滎陽外史集巻四十九</head> <lb/>
    <p>
<pb n="KR4e0070_WYG_049-1a"/>
欽定四庫全書<lb/>
　滎陽外史集巻四十九<lb/>
　　　　　　　　　　　　　明　鄭真　撰<lb/>
　銘<lb/>
　　晚翠堂銘<hi>并序</hi>
予友單守道氏前朝宦族家於晉之臨汾臨汾宻邇太<lb/>
行多幽崖窮谷固隂沍寒獨行犖确間見長松離立偃<lb/>
蹇自傲不可狎玩而根深榦碩蒼翠鬱然若有待者因<lb/>
<pb n="KR4e0070_WYG_049-1b"/>
喟然嘆曰事之成就亦猶木矣其在於晚乎於是扁所<lb/>
居堂曰晚翠取范魯公詩語也魯公在石晉時由翰林<lb/>
登宰輔入宋以舊徳仍居相位其出處大節未容輕議<lb/>
而於保身之道盖庶幾焉從子杲求奏遷秩誠所謂躁<lb/>
進焉者魯公之詩昭昭乎立身行已之誡至其後復以<lb/>
園花澗松為喻可謂深切著明也已使魯公諸子服膺<lb/>
斯訓寧有異時貶黜之命乎夫富貴在天行藏在已反<lb/>
而求之斯可矣且松之在澗谷一物類爾然而堅氷甚<lb/>
<pb n="KR4e0070_WYG_049-2a"/>
雪之變虬形自如則所以受命於天托質於地者誠非<lb/>
凡草木矣是故隨時而變榮華之驟盛者也歴時而不<lb/>
變質直而慤實者也士之生世以堅忍之姿致貞特之<lb/>
操不有耀於前必有聞於後不茍伸於一時必有濟於<lb/>
無窮斯有得於魯公之言哉守道厚質修儀而邃於問<lb/>
學以明經中選為國學生同門之士歴憲臺登省部官<lb/>
承宣布政使者相望先後而守道奉㫖分教中都恂恂<lb/>
退讓自齒韋布世之錦綺華好朝榮暮悴者曾不以動<lb/>
<pb n="KR4e0070_WYG_049-2b"/>
其心斯不亦古君子之道哉夫天下之物不期於用而<lb/>
自無不用况於士君子之學果足以為世用者乎積之<lb/>
既充養之既厚登諸廟堂為柱石為棟梁出類拔萃艶<lb/>
晚節之光榮其不望於守道者耶守道元故湖南憲副<lb/>
明卿之孫同知通政院事仁美之子以兵難失其母來<lb/>
京陵訪求得之人以為孝云<lb/>
有丸其松在彼崖谷嵗寒雪霜蹇立乎獨匠氏曰咨梁<lb/>
棟其材孰用其良維其時哉凡物之生紛紜交錯萌者<lb/>
<pb n="KR4e0070_WYG_049-3a"/>
枿者或葩或蕚造化循環柄其樞機盛衰生息厥理則<lb/>
宜人曰木公挺然晚節正色凌空沃兮其烈彼美君子<lb/>
有聞厥聲惟氣之清惟節之貞相彼宦途榮耀夸詡勇<lb/>
進疾登聫翩步武反已植躬退然不勝詠歌聲詩藏修<lb/>
燕寧寤懐先哲悔言在斯嵗月遲遲寜不吾待冠冕非<lb/>
尊韋布非卑大器晚成福祿其綏草木英華托興比徳<lb/>
巋哉堂居過者必式<lb/>
　　白雲親舍銘<lb/>
<pb n="KR4e0070_WYG_049-3b"/>
白雲親舍者國子生陳士方氏奉親之地也在今永嘉<lb/>
郡平陽五十里南湖一曲其地有金峰靈鷲之勝而儀<lb/>
岳一峯髙出天表龜山鴈蕩岡連隴接映帶逺近或起<lb/>
而翔或拱而伏其外大海盤礴一瞬千里風雨四時各<lb/>
極其變顧瞻白雲常近衽席間如鸞如鳯如象如馬如<lb/>
車如盖如蒼狗如白衣如玉葉金枝有不可勝状者焉<lb/>
士方之父南莊公年踰七十雅志隱幽樽爼琴奕日與<lb/>
白雲相為主賔士方與其兄紘弟徽朝夕承顔問候備<lb/>
<pb n="KR4e0070_WYG_049-4a"/>
得其歡翁嘗慨然曰吾其有子矣乎於是士方請扁為<lb/>
白雲親舍而助教檇李貝先生著記以為秉彞好徳之<lb/>
良有得於古人之所同然者可謂善於立言者矣嘗試<lb/>
言之雲之為物隂陽二氣之所聚也察五色以騐災祥<lb/>
則保章氏掌之太史氏書之盖即天象以騐人事有民<lb/>
社者所宜謹也托物君子因其所見形諸詠歌至謂白<lb/>
雲<hi>闕</hi>　　　　瞻者謝世離俗之云也若乃登太行而<lb/>
望河陽以為白雲孤飛吾親舍其下者盖其千里之逺<lb/>
<pb n="KR4e0070_WYG_049-4b"/>
一念之誠隨感而應有不能自已焉范文正公著其事<lb/>
於貞碑以為凱風孝子之用心誠有以知梁公矣若士<lb/>
方者其心梁公之心者歟然梁公登太行而思其親在<lb/>
外者也士方居平陽以事其親在内者也同者其心也<lb/>
不同者其迹也不於其迹而於其心使梁公復生亦當<lb/>
謂其出處之同者而况師友之間見而知之不有以喜<lb/>
談而樂道者乎且夫父母者我之所自出㒺極之恩不<lb/>
可量也士方少既失母今幸有父存焉存者養之終身<lb/>
<pb n="KR4e0070_WYG_049-5a"/>
殁者思之終身各盡其心斯亦可矣豈直溟然茫然自<lb/>
託於太空之浮雲也哉士方清修謹飭而懋於為學洪<lb/>
武八年以有司敦遣入京師由國學奉上㫖賜襲衣分<lb/>
教中都且將二年盖嘗登莊周惠子之臺鍾離國之故<lb/>
墟慨然而思泫然而悲者數矣是果不同於梁公歟孝<lb/>
為百行之首人茍不知之天固有以知之矣白雲之埀<lb/>
象不在於士方耶詩曰惟其有之是以似之士方之謂<lb/>
乎為之銘曰<lb/>
<pb n="KR4e0070_WYG_049-5b"/>
眄彼白雲矗乎浮空時焉鬱葱時焉巃嵸翼日以飛觸<lb/>
石而起一氣鴻濛莫究終始變幻不時粲兮光輝普致<lb/>
神功同符化機惟山有雲以近非逺巋彼髙居煌煌巨<lb/>
扁白髪尊顔穆然宴閒進退巻舒抗焉塵寰人曰耆碩<lb/>
必恭必敬介福維祺伊天之慶嗣世象賢堂構是圖有<lb/>
仲有季或糓詩書起居趨隅誨言斯在拜舞肅恭爛班<lb/>
衣綵庖胾樽醴既㫖而甘吹塤吹篪以雅以南俯仰山<lb/>
川白雲在目寤寐寢興矢言弗告彼雲徐徐吾親以娱<lb/>
<pb n="KR4e0070_WYG_049-6a"/>
心與神㳺沖然太虚大義彞倫保其遺體託物興思庶<lb/>
幾在此粤狄梁公言陟太行河陽顧瞻踟蹰徬徨萬人<lb/>
一心萬世一日是則是傚永終貞吉<lb/>
　　落雲亭銘<lb/>
山林瀟散之士隨所遇而得所樂初不以物累也是故<lb/>
以天地為室家日月為户牖山川為閫域江海為界限<lb/>
俯仰大觀物無不可浮雲太空隨時變滅何獨介意也<lb/>
哉此無他物之在宇宙間者皆至理所寓也外之所觸<lb/>
<pb n="KR4e0070_WYG_049-6b"/>
内之所得有不可以言語形容者特假雲以見意爾不<lb/>
在於雲也噫豈淺淺乎哉泗州博士陳先生楚賔世家<lb/>
天台嘗行所居東園得竒石如砥其端有窪隙似硯可<lb/>
貯水楚賔曰吾少好古法書而業弗及竟今得此石豈<lb/>
造物者黙有以相之耶遂鑿沼於石之東搆亭其上旁<lb/>
有松數十章髙出亭表楚賔日往習書有白雲自松上<lb/>
英英然飛墜几席間楚賔顧而樂之因題其額曰落雲<lb/>
取李謫仙詩中語也夫造化人事相為流通君子之心<lb/>
<pb n="KR4e0070_WYG_049-7a"/>
造化之心也雲行雨施品物流形乾道變化各正性命<lb/>
天下之理孰有過於此者乎雲形而在下者也就其動<lb/>
静去留而察其所以然天地造化之精具矣夫理㑹乎<lb/>
心心融乎理悠然怡然殆與浮雲相忘於沖漠之表其<lb/>
孰計夫咫尺之近耶昔曾㸃浴沂風雩詠歸識者謂其<lb/>
有天地萬物各得其所之妙然則楚賔之所自得者誠<lb/>
不在雲矣區區翰墨之微尚奚言哉銘曰<lb/>
茫茫太虚雲其邈矣秩秩斯亭雲其落矣彼雲無心幽<lb/>
<pb n="KR4e0070_WYG_049-7b"/>
思愔愔曷不膏澤以雨以霖彼雲有象變幻忽慌玉葉<lb/>
金柯以寓遐想徳人天游神與道謀如彼浮雲從容夷<lb/>
猶上有喬松下有文石一鏡磨銅秋波湛碧泚筆如杠<lb/>
有鋒有鋩揮洒縱横以鍾以王書有象形浮空五色造<lb/>
化之妙爾胷爾臆㝠㝠化機孰主孰持澒洞鴻濛曷測<lb/>
其㣲返視息聲忘形物我雲形焉如來降來下動容周<lb/>
旋其樂也天有如弗信請質幽𤣥<lb/>
　　植勤軒銘<lb/>
<pb n="KR4e0070_WYG_049-8a"/>
臨川王熙謙和以植勤名其軒居之室中朝縉紳士大<lb/>
夫既論著其義行工部主事彭公徳修以謙和同鄉親<lb/>
契之厚復請予銘詩其間予何足言之哉夫天下之事<lb/>
未有不成於勤而廢於怠者君子之植其身亦惟勤而<lb/>
已植者立也樹也易曰自强不息書曰所其無逸植勤<lb/>
之謂也謙和以植勤名軒其知所植哉獨不觀諸木與<lb/>
稼乎植之既勤期以嵗月材不可勝用糓不可勝食也<lb/>
一或怠焉棄焉其不至於蕪廢而茅塞也幾希且夫學<lb/>
<pb n="KR4e0070_WYG_049-8b"/>
問之道無他亦惟其勤焉耳勤則成怠則廢古之人皆<lb/>
然也今之人皆然也舍其怠者就其勤者學其有不成<lb/>
者乎謙和荆國文公之裔荆國之宰吾鄞也築臺讀書<lb/>
其上<hi>俗謂荆公臺</hi>遺風故蹟猶可考見其在相州幕夜誦及<lb/>
旦出而臨政不遑櫛沐韓魏公初不之知以少年逺大<lb/>
期之其勵志勤力有如此者故其文章學問髙視千古<lb/>
致位宰輔建立制度以堯舜其君民其亦可謂命世之<lb/>
才矣世運既移故家喬木不與風花霜葉俱就冺滅迹<lb/>
<pb n="KR4e0070_WYG_049-9a"/>
其言而考其行殆有如聲容笑貌之接者則所以迪光<lb/>
前人垂裕後昆者不在於植勤矣乎於是有事焉勿忘<lb/>
焉如木之植稼之穫斯可矣毋若人之揠以拔撼以揺<lb/>
也為之銘曰<lb/>
凡民在勤勤則不匱有若植焉匪勤曷藝衆方嬉嬉我<lb/>
獨孜孜毋怠爾力母懈爾為如植於山如植於畝既息<lb/>
既蕃終善且有藤蔓斯除荼蓼斯薅黽勉有事匪劬匪<lb/>
勞厥功告成有居有食令終永圖君子貞吉懿哉君子<lb/>
<pb n="KR4e0070_WYG_049-9b"/>
式克似之扁焉觀焉厥鍳在資若昔聖賢布我方冊道<lb/>
尊徳崇兢兢業業古往今來嵗月如流惕然於心敢荒<lb/>
厥修堂堂荆公曰惟爾祖相業煌煌蟬聨珪組文獻之<lb/>
傳兹三百年子孫繩繩象其徳賢惟勤有功惟善有報<lb/>
善植善穫是則是傚<lb/>
　　至樂堂銘<lb/>
世言人子之事父母如天地然不得意於父母則為得<lb/>
罪於天地至親之分其嚴矣哉夫使父母具存同躋上<lb/>
<pb n="KR4e0070_WYG_049-10a"/>
夀婉容愉色克盡孝養之心斯亦人道之常爾若乃暌<lb/>
違於干戈患難之時㑹聚於禮樂盛平之日食祿奉公<lb/>
歴堦稱夀縉紳君子舉稱其孝噫非天下之至樂其孰<lb/>
能與於斯鳳陽行大都督府都事宋公原敬在元季時<lb/>
年十有四侍其父某母某氏宦游山東適青齊兵起原<lb/>
敬與其父母相失為卒趙某所得官軍既至有貟外陳<lb/>
禮從趙取以為子遂冒姓陳氏居淮安之桃源從師取<lb/>
友志學為務而於其親至於一舉足一舉目之間未嘗<lb/>
<pb n="KR4e0070_WYG_049-10b"/>
忘焉聖運肇開徵試吏部授潼川同知遂寜州事㑹山<lb/>
東朱巖來為倅具以其事告之且曰吾非陳氏不至此<lb/>
使吾親尚存幸而得見死不恨矣巖為感動及以内艱<lb/>
去職遂為訪問得其父母於歴城以書來報原敬取以<lb/>
就養聞諸朝復舊姓因請扁其親所居曰至樂云夫樂<lb/>
根乎性發乎情凡其應事接物適乎心意而形於顔貌<lb/>
者率謂之樂而况至親彞倫之重二十餘年之别一旦<lb/>
相聚以生相養以全者哉若稽前牒老萊子之衣毛義<lb/>
<pb n="KR4e0070_WYG_049-11a"/>
之檄頴考叔之羮所以致孝其親者不過平居無事時<lb/>
盖其常也至於霍去病迎其父於平陽朱夀昌得其母<lb/>
於同州二家之事固有由然他如周存杜羔之流以亂<lb/>
離失母所在後或得見與否有幸不幸存焉然時之君<lb/>
子樂稱道之誠以秉彞好徳之良有不可冺者以原敬<lb/>
之於二親濵死展轉而得遂其安養孝敬之實寧不大<lb/>
書特書使天下後世歆艶而誇美之乎想夫雲雷遘屯<lb/>
㝢縣興難鋒鏑之交玉石俱棄瘡痍呻吟驚駭耳目市<lb/>
<pb n="KR4e0070_WYG_049-11b"/>
邑之聚所過成墟百口之家存無二三及天日昭明衣<lb/>
冠文物俛仰疇昔感慨係之矣其有父母俱全於久離<lb/>
濶别之餘得見其子爵祿之榮而享夫福夀之盛者豈<lb/>
非人所難世所罕哉謂之至樂信乎其至樂也已乃為<lb/>
之銘曰<lb/>
天壤之間渺然有身是身之自曰吾二親恩斯勤斯天<lb/>
地比徳養志終身期盡厥職命也不辰草昧氛塵奔走<lb/>
遁逃敢言逡巡骨肉之乖患難斯亟起居興懐孰侍親<lb/>
<pb n="KR4e0070_WYG_049-12a"/>
側遑遑東西子我者誰有媯之後庶其依歸日月悠悠<lb/>
既思既慕視世茫茫孰殫情愫聖作物覩值兹文明守<lb/>
官潼川以寵以榮暨暨同僚薄言是訴所云周旋遽以<lb/>
憂去書來翩翩曰親在焉生我鞠我克全吾天歴城之<lb/>
陽駕言千里安車奉迎親顔以喜怡怡愉愉上堂起居<lb/>
滫瀡㫖甘朝夕是須鞠躬奉教載色載笑兒今健强親<lb/>
聿其耄昔相别時指天為期遇合非難曷云其遲昊穹<lb/>
至仁俾遂所欲眉夀燕寧百年是卜花誥需恩王言是<lb/>
<pb n="KR4e0070_WYG_049-12b"/>
思以錫以封粲焉光輝人孰無親目斯為盛我刻兹銘<lb/>
以侈具慶<lb/>
　　玩易軒銘<lb/>
天台胡先生惟中世家仙居問學老成於書無不讀而<lb/>
尤邃四聖之書嘗扁其軒居曰玩易從容夷猶餘五十<lb/>
年際聖運肇開有司敦迫就試淛闈考官永嘉孔公克<lb/>
表正夫檇李貝公瓊廷琚讀其所著易經義詞理優等<lb/>
置在四十名之列銓部擬為鳳陽府五河縣學官五河<lb/>
<pb n="KR4e0070_WYG_049-13a"/>
中都畿甸國家興王之地自兵燹以來學校廢弛草屋<lb/>
如椽不蔽風日先生不以為陋宴坐其中觀於天地之<lb/>
變化隂陽之消長鳥獸草木生育動植各得其所若有<lb/>
黙契者於是仍以玩易掲之國子助教㑹稽錢公子予<lb/>
既為記之先生復使其子伯霖來求銘詩而真奚足言<lb/>
之哉夫象辭變占其道雖四其理則一玩者觀之審也<lb/>
觀其象而玩其辭吉凶悔吝見矣觀其變而玩其占進<lb/>
退憂虞著矣學易之道何以加焉且易之為書廣大精<lb/>
<pb n="KR4e0070_WYG_049-13b"/>
㣲孔聖讀之至韋編三絶况學者乎自周子著為通書<lb/>
太極圖說上承羣聖之統伊川程子考亭朱子又為易<lb/>
傳本義而項公安世復作為玩辭由是天地鬼神性命<lb/>
道徳之蘊廓如也朱子之學散在東南天台董公楷實<lb/>
為傳序之正董公附錄纂註天下學者家傳人誦其有<lb/>
功於名教不細矣先生生於其鄉得其緒餘因其所學<lb/>
以推其至通乎天人達乎事物登名科典教席觀象玩<lb/>
辭觀變玩占由著以知㣲由體以適用非至誠之學其<lb/>
<pb n="KR4e0070_WYG_049-14a"/>
孰能與於斯嘗試論之天地一易也吾心亦一易也萬<lb/>
物不違於天地而天地不外乎人心即吾心以求之天<lb/>
地萬物之理在我矣昔四明鄉先生文元楊公著已易<lb/>
即諸心發明之説者謂與先天學相為表裏然則先生<lb/>
之玩易其果於心矣哉想夫肅容正襟朝夕晤對羲文<lb/>
周孔如在目前俯仰上下端倪呈露動静語黙莫非妙<lb/>
道精義所在其孰得而窺之真不敏無聞於乾坤六子<lb/>
之説不能通其義而神其用獨念先教授府君嘗治是<lb/>
<pb n="KR4e0070_WYG_049-14b"/>
經多所著述手澤具存而趨庭日逺無所是正先生同<lb/>
年之契其尚有以教我哉遂為之銘曰<lb/>
粤古初人文起庖羲畫闡𤣥理後聖作有象爻動静涵<lb/>
隂陽交偉宣尼繋精義質蓍龜考卜筮兆既成示吉凶<lb/>
事物來慎所從懿若人具全易相厥心與天一黙齋居<lb/>
造化樞盼八極睨六虚龍馬圖妙探賾表裏融上下察<lb/>
氣之神中夜存萬理備徹本根無極翁彼先覺發精藴<lb/>
淑來學思乃精神以靈水之清月之明憺至和眇流俗<lb/>
<pb n="KR4e0070_WYG_049-15a"/>
詩以銘慎其獨<lb/>
　　宜晚堂銘<lb/>
宜晚堂者四明奉化江君濬逺歸隱之地也濬逺世為<lb/>
奉化儒族精於易學元至正間客遊燕薊公侯貴人樂<lb/>
為延譽得官閩南值時事既非解紱東歸作堂以居曰<lb/>
吾不復仕矣夫士之大致晚節尤難保身斯不辱身肥<lb/>
遯所以旡不利謂之宜晚盖将留連光景致其貞信自<lb/>
守之意豈徒杜陵咏歌一時取快於山水間耶昔宋四<lb/>
<pb n="KR4e0070_WYG_049-15b"/>
明鄉先生鄭忠定公端平罷相歸號安晚穆陵以謝太<lb/>
傅比之俯仰百年先烈如在濬逺殆聞其風而興起者<lb/>
耶為之銘曰<lb/>
長汀之墟黄甘奥區有美江君作堂渠渠翠屏在列寤<lb/>
對宜晚日居月諸樂矣忘返夕陽山西澹然清輝魚勞<lb/>
欲潛鳥倦欲棲曰動而静曰作以息一氣靈神萬里凝<lb/>
寂太虚無塵幽思愔愔嘯歌聫翩愛適我心宦轍迷途<lb/>
豈不歴涉人生百年盍樹明哲粤惟四明文獻相望舊<lb/>
<pb n="KR4e0070_WYG_049-16a"/>
學甘盤太師魏王安晚言遄東山故里嵗宴華予髙風<lb/>
仰止母曰尚强慕彼華妍左顧右趨或戾或愆毋曰未<lb/>
耄進不知止車仆馬蹶旁笑竊詆保沖養和允也其時<lb/>
令圖貞吉古今同歸<lb/>
　　古鏡銘<lb/>
知宿遷縣慈谿馮道常至鳯陽府白事以同郡斯文契<lb/>
家之厚訪予臨淮學宫将别出一鏡以示形制殊古予<lb/>
語之曰此世所謂夀光先生也不獨鑑子之貌亦足鑑<lb/>
<pb n="KR4e0070_WYG_049-16b"/>
子之心矣道常曰府推宋公廷臣所贈也公豈有他哉<lb/>
以某方宰百里欲燭理之明處事之精有如此鏡焉爾<lb/>
予遂解之曰道常可謂得公之心矣永以為好庶幾在<lb/>
兹為之銘曰<lb/>
湛光晶鑑妍醜塵莫昏貽永久正爾躬肅爾容皎若月<lb/>
行太空燭隱幽發欺蔽政日新矢勿替<lb/>
　　友于堂銘<lb/>
曲陽為中都畿邑山水清淑今公侯将相之地楊文裕<lb/>
<pb n="KR4e0070_WYG_049-17a"/>
作堂以居與其弟文質恂恂敬讓數十年如一日邑文<lb/>
學新安胡士安先生扁之曰友于不揆凡陋輒為之銘<lb/>
曰<lb/>
懿彼君子有嘉徳音奕奕堂構山髙水深維爾伯仲因<lb/>
心則友侃侃怡怡豈不永久吹壎吹篪既樂且和酒殽<lb/>
具備式燕以歌施政一家同氣異體肅焉匪譁冠裳濟<lb/>
濟相在左右有琴有書造物與逰浮雲太虚賔客斯集<lb/>
以篤爾慶上堂後先金玉交映春日載陽棣蕚敷榮天<lb/>
<pb n="KR4e0070_WYG_049-17b"/>
風四來播其芳馨鴈鴻聫翩鳯鸞軒翥俯仰踟蹰攸躋<lb/>
攸芋動容周旋其適也天光澤之遺保兹百年禮讓莫<lb/>
愆爵祿何貴彼有䦧牆胡不知媿<lb/>
　　行素齋銘<lb/>
金華武義髙先生思聰取沂國述聖公語扁其齋居曰<lb/>
行素周府長史為之著記㑹思聰以鄢陵學官謝事歸<lb/>
里舟次淮滸要予銘詩其間不揆瓦石輒為之銘曰<lb/>
至靈者人參天兩地素位而行往无不利勿外是求盍<lb/>
<pb n="KR4e0070_WYG_049-18a"/>
反諸心貊其徳音如玉如金富貴匪誇貧賤奚愠患難<lb/>
夷狄孰為吾病道之在躬爰厥執中日居月諸優㳺從<lb/>
容彼索是隱彼行是怪欺世盗名淪胥以敗或僥以致<lb/>
或倖而成蹈險弗測憂危兢兢我所弗為彼或自得善<lb/>
惡予師敢不自力齋居君子儒林所宗佩服斯言庶幾<lb/>
中庸志堅信篤如射中鵠守以終身永矢勿告<lb/>
　　永思庵銘<lb/>
君子之思其親惟其誠而已誠本於心根於理則其思<lb/>
<pb n="KR4e0070_WYG_049-18b"/>
也無窮焉一有不誠則人欲其間之矣其能永思也哉<lb/>
人非父母不生鞠育之恩昊天罔極於其簡冊之存則<lb/>
曰手澤存焉杯棬之存則曰口澤存焉况於山川宅兆<lb/>
神靈體魄之存其不慨然而長思者乎江西南昌鄔子<lb/>
巡檢伯髙氏東南世家由寧海徙居東陽凡五世伯髙<lb/>
踵學績文卓有名聲自其先府君惠實既没奉其母厲<lb/>
氏以居及以薦者登朝授山西絳縣司征謁告歸省則<lb/>
其母不旋踵亡矣彼其祿養不逮而心不能忘故於邑<lb/>
<pb n="KR4e0070_WYG_049-19a"/>
之槐風里二親合𦵏之地構庵曰永思云噫不有以見<lb/>
其誠之著乎想夫嵗時展省雲深木寒音容之戀不勝<lb/>
蓼莪之悲緒業之遺凛然堂構之責以是而慎焉修焉<lb/>
則凡日用常行之間處事接物之際所以不虧其體不<lb/>
辱其親者可不思所以自盡乎思而得之為而必力行<lb/>
而必遂九原之下豈不綏我思成而致福祿之盛乎詩<lb/>
曰明發不寐有懐二人伯髙益以致其誠哉為之著銘<lb/>
曰<lb/>
<pb n="KR4e0070_WYG_049-19b"/>
繄若人思愔愔嵗則久月則深人之生惟父母養以娛<lb/>
我當厚風木悲孰致之邈窀穸見何期攀柏松盼泉石<lb/>
感動勞匪朝夕思乃精神靡寧庭宇構陟以登列饌牲<lb/>
紛爼豆享而薦駿奔走山穹崇水渟濙神靈來風冷冷<lb/>
思古人舜其孝終身慕我則傚慎厥修報所天奉先訓<lb/>
肅周旋感則通誠之至福履綏俾昌熾告嗣續永乃心<lb/>
矢勿諼貊徳音<lb/>
　滎陽外史集巻四十九<lb/>
</p>
<p>
</p>
  </div>
</body>
</text>
</TEI>
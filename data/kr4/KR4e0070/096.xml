<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>滎陽外史集巻九十六</head> <lb/>
    <p>
<pb n="KR4e0070_WYG_096-1a"/>
欽定四庫全書<lb/>
　滎陽外史集巻九十六<lb/>
　　　　　　　　　　　　　明　鄭真　撰<lb/>
　七言古詩<lb/>
　　日食詩<hi>至正二十一年四月朔</hi>
辛丑四月朔日有食之既氛祲烟雲相盪摩天地山川<lb/>
忽䝉翳省垣大臣威令傳從官車馬成紛然正笏峩冠<lb/>
向玉闕瓣香百拜哀籲天嗇夫奔馳庶人走呌嘯謳呼<lb/>
<pb n="KR4e0070_WYG_096-1b"/>
亦良乆路途錯莫若半夜仰見明星大於斗城中編户<lb/>
百萬家喧闐金鼔紛相撾何物妖蟲肆吞嚙奮戈我欲<lb/>
淩雲霞人言七政失躔度厯家推演錯昏暮清臺路阻<lb/>
兵革深萬里不聞傳救䕶須臾争訝紅光還將相公侯<lb/>
開笑顏羲和重整六龍轡夕陽倒景明西山我年三十<lb/>
誠罕見憂國憂家心戀戀九重神聖正當陽天象何為<lb/>
召斯變舉頭問天天不言人事祇今殊可憐聖筆昭然<lb/>
示訓戒春秋二百四十年<lb/>
<pb n="KR4e0070_WYG_096-2a"/>
　　贈邵景南<lb/>
甘棠子孫氷雪姿詞葩織就雲錦機出門一笑天萬里<lb/>
翩然直欲登丹梯元戎開藩控瀛海賓幙紅蓮雲藹藹<lb/>
貔貅帳裏承謀謨匹馬山川昡光采三年書考達皇都<lb/>
綾花鳳誥承恩除作官何如賦歸去春風杜宇聲愁予<lb/>
東陵山中𤓰早熟翠桞黄花艷華屋良田䆉稏樂年豐<lb/>
石蟹霜橙薦醽醁案頭一巻銅人經夜窓坐對燈影青<lb/>
小童侍立不肻去心機脈脈通神靈手拈金針三寸許<lb/>
<pb n="KR4e0070_WYG_096-2b"/>
八法隂陽分處所候氣豈知天日昏夢裏人聴豎兒語<lb/>
囘生起死不踰時坐令壽域春熙熙美譽流傳滿江海<lb/>
聲歌錯落鳴珠璣我生三十空潦倒庭下秋深書帶草<lb/>
先子從遊今幾人青眼何由長見好<lb/>
　　節婦詩<lb/>
滄海無情波浪急萬里胡為逺行役北風高高望不歸<lb/>
鴛鳳惟深涙雙滴百年甘作未亡人花香草色空復春<lb/>
容顏慘淡廢膏沐粧臺明鏡荒浮塵孤燈夜長耿不寐<lb/>
<pb n="KR4e0070_WYG_096-3a"/>
皓月當空霜滿地矯首滄溟愁奈何化身安得如精衛<lb/>
　　送張郎中<lb/>
仙人高住天台山琅玕苔草怡春顏翩然賣藥向城市<lb/>
雲裾五彩鳴瑶環曉起蒼茫天萬里寒盃傾浥上池水<lb/>
青眼逢人一笑開寧使唇亡露牙齒十年江海鳴征鼙<lb/>
羣黎慘淡愁瘡痍神功安用施刀圭坐令壽域春熙熙<lb/>
　　八月中秋日宿鄭文中家是夜月食隨班行禮次<lb/>
　　日玩月慨然有懷作古詩一首<lb/>
<pb n="KR4e0070_WYG_096-3b"/>
團團一輪月飛上黄金闕空齋兀坐悄無言出門一笑<lb/>
天地白銀河耿耿蟾宫秋金波穆穆凝不流安得清風<lb/>
生兩腋奮身直上青雲遊我家本在東海住三島神仙<lb/>
隔烟霧年年八月看月明廣寒指㸃無多路去年作客<lb/>
向錢塘翰墨鼔勇登文場嫦娥折贈一枝桂霏霏滿袖<lb/>
攜天香郡府工歌聴苹鹿春日計偕登上國翩然捧檄<lb/>
濠梁來苜蓿盤空照晴旭淒涼逆旅逢今宵何用沽酒<lb/>
傾金瓢故鄉逺隔二千里眼空碧落心飄飄閨中夜涼<lb/>
<pb n="KR4e0070_WYG_096-4a"/>
珠露滴兩兒同向樓頭立雲鬟玉臂思依依䑛犢恩慈<lb/>
怪違膝人生離合非偶然紛紛萬事俱由天古云千里<lb/>
同嬋娟莫道月圓人未圓<lb/>
　　瀛州夜宴圖<lb/>
十八學士登瀛仙衣冠濟濟開樽筵銀燭高燒照長夜<lb/>
金爐香爇沈檀煙社稷元勲屬房杜忠孝百年論肺腑<lb/>
乾坤醉裏暗經綸盛世風雲際真主玉京天上非人間<lb/>
瀛洲可望不可攀河漢秋高月華滿清風雜遝鳴瑶環<lb/>
<pb n="KR4e0070_WYG_096-4b"/>
龍鳳雄姿天日表䇿府宏開朝覲早宴娱不敢負君恩<lb/>
周詩正儗歌天保<lb/>
　　和李推官燈夕短歌<lb/>
玉兔飛昇東海上六鼇駕山壓晴浪春風陸地金蓮花<lb/>
萬里虹橋跨空曠都城蕭蕭聞馬鳴喧闐鼉鼔轟雷聲<lb/>
雲中宸逰隔人世霓裳一曲歌隆平人言三萬六千日<lb/>
百嵗歡娱祇今夕烹羊炰羔割素鱗金叵羅深蟻醪碧<lb/>
琉璃隔幔無纖塵鴛鴦繡幕圍青春金步輕移翠羅襪<lb/>
<pb n="KR4e0070_WYG_096-5a"/>
絳桃暗滴臙脂唇老夫門前清似水文獻空令嗟宋杞<lb/>
沙糖米果薦時新望鄉欲灑江河淚瓊臺仙人今有無<lb/>
丹山洞天杳蓬壺採藥歸來何可得長嘯一聲天地白<lb/>
　　再詠看芙蓉答沈文舉<lb/>
淮海秋高宸闕下客袖飄蕭怯凉雨翩然歩向庭階看<lb/>
一笑芙蓉紅半吐朅來濠梁今五年繁華每惜青春前<lb/>
莊周臺東芳草緑遶床化蝶成孤眠先生近入黌宫住<lb/>
佩玉花還喜相遇秋色於人亦有情把酒何辭斜日暮<lb/>
<pb n="KR4e0070_WYG_096-5b"/>
斯文萬代肺腑親食前豈必羅八珍集裳騷客楚天逺<lb/>
悠悠江水空愁人錦城慨想當年事富貴寧為身後計<lb/>
笑談厯厯襟懷開㑹聚風流那復易鳳城北風天早寒<lb/>
物華戀戀良已難拒霜須令慰晚節肻容霜後愁枯乾<lb/>
　　題梅花圖<lb/>
我昔達蓬山下住遶屋梅花千萬樹瀛洲仙子日相招<lb/>
百摺衣裙翻縞素近年為客淮上山老來霜雪憐形顏<lb/>
要與花神同一笑重重巖壑勞躋攀疎枝冷蕋孤簷下<lb/>
<pb n="KR4e0070_WYG_096-6a"/>
妙手憑君寫圖畫筆法宛如楊補之笑向樽前索高價<lb/>
山中佳人白玉肌嵗寒問我何當歸要把長琴作三弄<lb/>
夢裏魂隨雙鶴飛<lb/>
　　題觀泉圖<lb/>
我家四明山谷間清溪碧澗流潺潺石床側目試一聴<lb/>
恍如仙子鳴瑶環山中夜來新雨足更上重巒看晴瀑<lb/>
銀河千尺欲飛翻萬鼓雷鳴盪坤軸汪然下注川瀆深<lb/>
清光一鏡明吾心洗淨塵氛百千斛多情便欲投吾簪<lb/>
<pb n="KR4e0070_WYG_096-6b"/>
嵗月如流吁莫駐飄飄萍泛淮山住興來濯足歌滄浪<lb/>
白雲茫渺知何處君不見謫仙文章錦繡胸飛流愛看<lb/>
香爐峯脫靴捧硯不復顧便欲此地巢雲松又不見賀<lb/>
監黄冠罷朝謁扁舟歸卧鏡湖月十洲三島認為家八<lb/>
極形神縱超越人生適意非有年老來祇合依林泉客<lb/>
底清秋見圖畫西風夢遶蓬壺天<lb/>
　　題昭仁寺碑<lb/>
　　　右昭仁寺碑在今豳州宜禄鎭唐師及薛舉戰<lb/>
<pb n="KR4e0070_WYG_096-7a"/>
　　　地也碑為陣亡士薦福而作世以為虞永興公<lb/>
　　　書宋元豐紹聖諸君子題識刻於碑隂若歐陽<lb/>
　　　公取其字法之精而不定為何人所書其餘但<lb/>
　　　紀觀碑嵗月謂為世南少年書者河南張威甫<lb/>
　　　也以予觀之此碑視廟堂碑筆鋒為露而運意<lb/>
　　　畧同至於辭語亦有相類者亦一時士大夫習<lb/>
　　　氣然耶越章立可自陜右入覲用以為貺既裝<lb/>
　　　潢成什摭其指意系長歌於後云<lb/>
<pb n="KR4e0070_WYG_096-7b"/>
隋家天子普六茹五兒一氣誇𦙍祚噬臍追悔廢立乖<lb/>
忍死空慚獨孤誤大業改號朝新君北南樂土無驚塵<lb/>
錦帆樓船駕河汴瓊花看遍江都春春夢繁華眼前别<lb/>
縱意淫奢寧改轍亂離四海金鐵鳴殺人如麻川流血<lb/>
咸陽不見翠華歸獨夫剚刃誰其悲寰宇皇皇望<lb/>
真主秋風晉水神龍飛秦王上將天日表草昧羣雄如<lb/>
電掃鎖枷械鈕俘纍纍獻凱歸來京闕曉蕞哉小醜據<lb/>
豳岐奉將天討森熊貔兩軍一戰勝負決倒戈棄甲愁<lb/>
<pb n="KR4e0070_WYG_096-8a"/>
瘡痍陣前駢首就誅戮百里僵尸京觀築驚燐明滅艷<lb/>
青紅長夜㝠㝠聴鬼哭貞觀年來歌太平恩波直欲流<lb/>
泉扃丹碧樓臺五雲起金身寳座聨珠纓吁嗟死者焉<lb/>
可作㝠福全資大皇覺茫茫苦海渡慈航淨土西天歸<lb/>
極樂貝葉翻經白馬䭾神人現相嚴撝訶法師上奏帝<lb/>
顏恱傾心事佛眞如何龜趺螭首穹碑樹諫議文章重<lb/>
囘護書丹彷彿虞永興獨怪當時名弗署銀鉤鐵畫覩<lb/>
斯文摩空鼇背愁斜曛片言誅意凛斧鉞遐思渺渺淩<lb/>
<pb n="KR4e0070_WYG_096-8b"/>
秋雲自古明王嚴放伐湯武弔民寧嗜殺往事悠悠且<lb/>
莫論要與書家論波磔<lb/>
　　題山水圖<lb/>
我家四明東海上萬里空青高疊嶂雲霞變幻見天機<lb/>
誰把丹青冩形狀三神蓬島杳茫中佺期往往來相從<lb/>
玉佩玲瓏散寥廓鳳簫龍笛鳴春風試與臨流彈緑綺<lb/>
淨洗平生塵俗耳曲終袖出書一編妙訣人間誇不死<lb/>
十年為客向長淮荆山塗山屛扆開帝鄉湯沐視豐沛<lb/>
<pb n="KR4e0070_WYG_096-9a"/>
仰睇翠華天上來甲第樓臺若雲起富貴煌煌耀金紫<lb/>
憑誰共賦考槃阿布襪青鞋丘壑底童君高住五老峯<lb/>
卧看瀑布懸晴空扁舟一葉獨歸去欲招李白巢雲松<lb/>
笑我天涯空落魄已覺丹砂負然諾尺書渺渺附𤣥鴻<lb/>
為向山中問猿鶴<lb/>
　　洪武癸亥九月二日與府學賴先生登宋相王欽<lb/>
　　若墓既歸作長短歌一首以示<lb/>
峩峩獨山南蕭蕭白楊樹石竈砑然如水深云是宋相<lb/>
<pb n="KR4e0070_WYG_096-9b"/>
王公欽若墓相君逮事眞宗朝千載雲龍誇際遇平生<lb/>
賜百結胡然飽奸妬㓂公社稷勲謬指為孤注西戎南<lb/>
牧正紛争澶淵雪恥當用兵逆探上意縱談說天書封<lb/>
禪夸太平大梁都城千騎出來向西宫祠太乙肆令𤣥<lb/>
教逞虛無棟宇煌煌耀丹碧吁嗟匡國無良圖九死豈<lb/>
足湔餘辜君恩勅葬紀勲績斷碑扛去空龜趺三百年<lb/>
來子孫絶翁仲無言遭發掘玉魚金椀出人間傷心忍<lb/>
作狐兔穴石為羊虎卧蒼苔斧鑿巉巖留半折春深誰<lb/>
<pb n="KR4e0070_WYG_096-10a"/>
復酹寒漿杜宇斜陽恨流血老翁耕種攜鉏來為言過<lb/>
者休悲哀滄海桑田今幾度金谷銅駝安在哉君不聞<lb/>
鞏洛山陵一抔土渡江南來荒草莽攢宫古木常冬青<lb/>
越客扳號淚如雨<lb/>
　墓碑夏英公撰予來時尚可誦今不復存矣<lb/>
　　題雲山圖<lb/>
客行過淮甸示我雲山圖雲山彷彿異人世恍如過海<lb/>
登蓬壺芙蓉幻出青天表蒼狗白衣隨縹緲層巒疊巘<lb/>
<pb n="KR4e0070_WYG_096-10b"/>
深復深人家半出青林杪是時村南春雨多瀑流萬丈<lb/>
如懸河巖頭花開爛如錦幽棲奈汝山翁何山上長松<lb/>
山下屋卧榻氤氲清夢熟雲深天地兩茫茫遥聴林叢<lb/>
啼布穀山田磽确隨卑高及時耕稼呼兒曹西成釀秫<lb/>
作春酒太平擊壤歌唐堯我家四明巖谷底赤城天姥<lb/>
猶尺咫興來欲訪安期生指叱煙雲平地起十年來作<lb/>
淮山遊濠梁渡口呼莊周八公命駕屢相顧瓊璫玉佩<lb/>
淩清秋聞君乆住咸陽陌走遍終南歴商虢都將形勝<lb/>
<pb n="KR4e0070_WYG_096-11a"/>
屬畫師攜向鄮城江上宅山中西風吹桂枝白鶴呌嘯<lb/>
𤣥猿悲還君畫圖三嘆息嵗寒問我何當歸<lb/>
　同郡吳道延氏宦逰長安以事過濠梁求予雲山圖<lb/>
　詩用述鄙懷後道延入覲京師出示此圖乃知為其<lb/>
　母而作讀諸公贊咏有泚其顙矣信手書一絶而前<lb/>
　詩不忍棄也復綴諸後云<lb/>
　　題曲江餞别圖<lb/>
昔在唐家隆帝業仙李盤根誇奕葉曲江形勝冠名都<lb/>
<pb n="KR4e0070_WYG_096-11b"/>
一鏡光涵浪波帖香花節候春日低樓船載妓如城圍<lb/>
公子千金買歌笑酒酣拔劒魚龍飛太平無事息争戰<lb/>
科場妙中穿楊箭金榜題名鴈㙮高同向江頭赴秋宴<lb/>
是時南苑集旗旌君臣豈樂接鎬京霓裳羽衣教法曲<lb/>
千門萬户皆新聲鼔鼙動地漁陽變舊日繁華都不見<lb/>
白頭愁殺杜陵翁春日潛行涙如霰桑田悠悠知幾年<lb/>
大明赫日當中天方面専城分閫寄紅蓮幕下羅羣賢<lb/>
吳君慣作都司客嘯歌曾醉長安陌春深修禊濯冠纓<lb/>
<pb n="KR4e0070_WYG_096-12a"/>
愛看江心明月白青雲咫尺步亨衢鵬摶萬里真雄圖<lb/>
羣公宴餞集冠盖酒酣擊碎青珊瑚笑我淮南兩相遇<lb/>
矯首咸陽問親故曲江願得與同遊悵望西山愁日暮<lb/>
　　題青山白雲圖係廣信府同知方公所藏<lb/>
海國千山列屏嶂萬疊浮雲滚濤浪雲來雲去本無心<lb/>
蒼狗白衣幻形狀長松密竹翠糢糊蕭蕭清籟真笙竽<lb/>
人行問路失南北恍惚越海登蓬壺山中伊誰結茅屋<lb/>
考槃獨樂歌在谷酒酣笑倚兩崖高萬鼔雷鳴㵼銀瀑<lb/>
<pb n="KR4e0070_WYG_096-12b"/>
琅玕結實瑶草青服食自可通神靈𤣥猿白鶴成伴侣<lb/>
朝霏夕靄秋㝠㝠我家四明山水窟十載長淮空竊禄<lb/>
生來懶性合幽棲看山看雲嗟不足近來船過嚴陵灘<lb/>
樓臺縹緲虛無間環佩玲瓏出林表儼然天上非塵寰<lb/>
黄堂仙人政多暇彷彿鄉闗閱圖畫要覔商公與趙公<lb/>
妙筆千金閱高價<lb/>
　　送陳大舍<lb/>
藕堂古云耕戰地孤㙮重重碧雲際山川鍾秀產英豪<lb/>
<pb n="KR4e0070_WYG_096-13a"/>
將相公侯誇富貴而翁親際六龍飛胸中韜畧皆神機<lb/>
當年介胄陣前決凱歌夜踏明月歸向來介胄雲南去<lb/>
花角羣蠻争欵附聖恩建節表殊功萬竈貔貅旗鼓樹<lb/>
太平鯨島無浪波吳山滿眼浮青螺佳兒省覲拜庭下<lb/>
轅門衎樂當如何綵舞翩躚五雲起蒼玉盃深浮緑蟻<lb/>
雅歌我欲賦南陔海内同稱陳孝子<lb/>
　　題胡仲厚先生山水圖<lb/>
范寛筆法誇神妙安定胡君契深要向來贈我山居圖<lb/>
<pb n="KR4e0070_WYG_096-13b"/>
恍入蓬萊循海嶠祇今逺作靈峯遊層崖疊巘涵清秋<lb/>
浮嵐散盡雨新霽萬丈倒掛銀河流金碧樓臺半天倚<lb/>
下視人間深澗底南扉北崦近相望蒼樹重重碧雲起<lb/>
危橋兩兩如埀虹跨驢策杖紛相從林深誰憐採樵者<lb/>
雙肩軋軋懸崖重浮世光隂去如電往者憂勞來者倦<lb/>
異鄉相見祇須臾禮俗人情空戀戀十洲三島滄溟天<lb/>
夢囘夜半聞啼鵑故園松菊幸無恙揮毫欲賦歸來篇<lb/>
寄語當時老丘壑百嵗襟期宛如昨安期羨門如可招<lb/>
<pb n="KR4e0070_WYG_096-14a"/>
便與山中侣猿鶴<lb/>
　　胡仲厚先生畫林塘讀書圖<lb/>
　　　按宋宣和畫譜河陽郭熙為御畫院藝學山水<lb/>
　　　寒林宗李成法得雲烟出沒峯巒隠顯之態布<lb/>
　　　置筆法獨歩一時後學莫及也吾鄉胡先生仲<lb/>
　　　厚為吾兒東昇作林塘讀書圖形勝宛轉識者<lb/>
　　　謂其有千古無窮之趣使郭河陽見之寧不以<lb/>
　　　伯仲推之耶因題詩其上以寄意云<lb/>
<pb n="KR4e0070_WYG_096-14b"/>
我家住近荆公臺天光一鑑林塘開面面青山如圖畫<lb/>
烟雲捲盡空翠來岸頭種花還種竹風日芳菲艷紅緑<lb/>
珠簾捲起倚危欄生意欣欣快心目錦魚羣躍雙鷗飛<lb/>
俯仰上下皆天機世外游塵飛不到石牀但聴聲唔吚<lb/>
客來試問滎陽派通徳門前長書帶青春滿架鄴侯書<lb/>
觚櫝雲飛蠶與蠆衣冠想像南渡時瓊枝玉樹相光輝<lb/>
百年祖考見餘慶佩衿濟濟越庭幃笑我平生探簡牘<lb/>
伯仲翩翩期嗣續寒波青影落孤燈風雨瀟瀟夜深讀<lb/>
<pb n="KR4e0070_WYG_096-15a"/>
科名作教淮海堧升除又上江西船玉溪氷雪大於斗<lb/>
廣文座冷憐無氊脊令原頭聲更苦手足摧殘愁肺腑<lb/>
不才幸有兩男兒玉臂雲鬟吟杜甫熊兒欲遣尋歸途<lb/>
驥子不來將奚如吁嗟文獻猶一線莫令先澤俱荒蕪<lb/>
田園欲歸看圖畫胡公胡公神變化何時共坐秋水深<lb/>
詩酒襟懷恱情話<lb/>
　　送董理問復職<lb/>
鎮州古稱成徳軍包括燕趙連并汾山川間氣產豪傑<lb/>
<pb n="KR4e0070_WYG_096-15b"/>
風雲際㑹成殊勲昔在完顏貞祐日汴蔡南北權駐蹕<lb/>
斡難河上氣如虹還塞争傳真世出横戈鐵騎歌來來<lb/>
兩河掃蕩氛塵開上將同推藳城董盡忠竭節誠雄哉<lb/>
有子承家諡忠獻渡江南來經百戰㓜孤入覲版圖歸<lb/>
凱奏彤弓賜周宴文階武秩誇雙全滿門金紫何蟬聨<lb/>
百餘年來天運改名家喬木青雲還公子翩翩富經學<lb/>
河漢天高翔薦鶚除官逺向閩海堧玉雪襟懷倚寥廓<lb/>
天顏入覲昭重瞳歸來獨跨連錢驄笑我黌宫欣一見<lb/>
<pb n="KR4e0070_WYG_096-16a"/>
論談往事來清風南州獄訟計千百兩造情由須别白<lb/>
嵗時有暇拜先祠好向庭階樹松柏<lb/>
　　又<lb/>
通印子魚珍味别石首蠣房同饌列南州海錯不論錢<lb/>
公乎歸來雲日邊閩囝家家喚郎罷雙引旌旗馬前迓<lb/>
荔子丹紅榕樹隂薰風灑灑氷雪襟藩閫清平民訟少<lb/>
鸚鵡呼名清夢曉碧筩頻勸阿蠻歌問公此樂當如何<lb/>
　　用王理問中秋韻<lb/>
<pb n="KR4e0070_WYG_096-16b"/>
玉盤捧出氷天暮霜雪<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>然江海路官船面面啟篷窓<lb/>
撐入溪瀧最深處梯空我欲招素娥廣寒孤眠奈愁何<lb/>
吳剛斫桂頗驚恐仰天却愛清光多四海一家異風土<lb/>
王事不辭行役苦桁楊讞決鏡同明棨㦸森嚴趨閫府<lb/>
盛時樂育如成康仁恩叶律歌清揚桴鼔不驚刁斗靜<lb/>
燕樂何愁秋夜長鮫川仙人富詞藻詩酒情娱散襟抱<lb/>
舊時曾上虎蹲山笙簫曲奏人間好月光如晝夜如年<lb/>
天涯廓落心茫然願騎鸞鶴竟歸去罡風浩炁天清寒<lb/>
<pb n="KR4e0070_WYG_096-17a"/>
豈不見蓬萊瀛洲東海堧瓊琚玉佩多飛仙<lb/>
　　用前人青山白雲韻<lb/>
危岑削懸崖長林隠平陸蕭蕭曲徑遶龍蛇千尺飛流<lb/>
深壑谷太虛元氣涵鴻濛日光倒射金芙蓉白衣蒼狗<lb/>
時變幻舉頭疑與天門通山中羽人面曾識枕清流兮<lb/>
潄白石飛行萬里祇須臾誰道蓬萊滄海隔手招𤣥鶴<lb/>
騎白騾炯炯雙瞳秋水波白日神游呼不醒洞門鎖鑰<lb/>
捫烟蘿百嵗光隂祇瞬息厯厯雲山長記憶畫圖移來<lb/>
<pb n="KR4e0070_WYG_096-17b"/>
方寸間試向林泉問遺迹<lb/>
　<lb/>
　<lb/>
　<lb/>
　<lb/>
　<lb/>
　<lb/>
　滎陽外史集卷九十六<lb/>
</p>
<p>
</p>
  </div>
</body>
</text>
</TEI>
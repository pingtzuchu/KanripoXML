<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>滎陽外史集巻五十三</head> <lb/>
    <p>
<pb n="KR4e0070_WYG_053-1a"/>
欽定四庫全書<lb/>
　滎陽外史集巻五十三<lb/>
　　　　　　　　　　　　　明　鄭真　撰<lb/>
　賦<lb/>
　　安分齋賦<lb/>
四明鄭君本忠居闤闠中以安分名其讀書之室淛江<lb/>
大府都事曹南吳主一題其扃淛江儒學提舉胡公世<lb/>
佐為之記賜同進士出身慈溪陳公為之銘不揆瓦石<lb/>
<pb n="KR4e0070_WYG_053-1b"/>
輒為之賦曰<lb/>
夫何美人之好修兮大厥身之所居順天命之自然兮<lb/>
安性分於厥初朝發軔於仁宅兮夕弭節於義塗資羣<lb/>
材於文囿兮來哲匠於經郛定中正而植基兮敞寛博<lb/>
而成區洞髙明而啓戸兮通晃朗而為䟽上戴象於乾文<lb/>
兮下履迹於坤輿動不虞於震驚兮静屹止於艮隅委<lb/>
巽順而從容兮守兌説而踟蹰麗離明而燭照兮審坎<lb/>
險而進趨煥巨扁之髙懸兮屹棟宇之渠渠曰吾分之<lb/>
<pb n="KR4e0070_WYG_053-2a"/>
所宜兮昭名實而非誣時藏修而游息兮縱一心之所<lb/>
如結白雲而為佩兮曳明月而為裾邀清風以自滌兮<lb/>
吸沆瀣而充虛抗浮塵以為潔兮矯流俗而不汚白日<lb/>
倐其西匿兮欻嵗年之云徂恐修名之不立兮深筆耒<lb/>
於菑畬緗帙浩其淵海兮眇㒺象之求珠探往古於千<lb/>
載兮遂厥初於三餘擷清芬於博帶兮保遺材於散樗佩<lb/>
衿森其林立兮來几席之于于藹和氣於絳帷兮𨽻佔<lb/>
畢於竒觚情悠悠而有適兮志黽黽而忘劬意欣欣而<lb/>
<pb n="KR4e0070_WYG_053-2b"/>
自美兮心澹澹而長娱夜漫漫而戒旦兮耿白光於虛<lb/>
無存一氣之孔神兮邈品類之萬殊聖賢慨其云逺兮<lb/>
盍徵信於冊書顔簞瓢而陋巷兮憲甕牖而繩樞爰樂<lb/>
道而忘貧兮矢予心其弗渝使青紫之可拾兮寧能俯<lb/>
首於欺諛使軒車之可乗兮寧能詭獲而馳驅時嘉橘<lb/>
之多枳兮蘭蕙化而為芻冺規矩之貟方兮曽何有於<lb/>
嘉謨彼枉尺而直尋兮不速戾於厥軀彼昏夜之乞哀<lb/>
兮不羞泣於其家衆皆競進以貪婪兮繄利祿之圖也<lb/>
<pb n="KR4e0070_WYG_053-3a"/>
紛僥倖而行險兮忘禍亂之虞也盍韜光而襲素兮不<lb/>
顯著其名譽豈懐珠而欲獻兮寧待價而求沽匪炎附<lb/>
而寒棄兮不朝滿而夕除匪疾兮匪徐或巻兮或舒日<lb/>
居月諸兮於斯樂胥身世兩忘兮前哲為徒誶曰彼美<lb/>
君子味道腴兮衣錦尚絅懐瑾握瑜兮樂天知命保康<lb/>
娛兮細故芥蔕曽何拘兮我微斯人誰與俱兮<lb/>
　　希古齋賦<lb/>
永嘉孔希直士清先聖五十七代孫精於篆𨽻扁所居<lb/>
<pb n="KR4e0070_WYG_053-3b"/>
齋曰希古其諸兄子昇先生嘗為之記不揆瓦石輒復<lb/>
為賦之云<lb/>
謇予後古人而生兮竊有志於好修嵗月忽其不淹兮<lb/>
傷予心之優優世既降而日媮兮孰尚友於千載往者<lb/>
不可復續兮發來今之一嘅聖尼山之苗裔兮紹麟紱<lb/>
之正傳簪笏紛其委積兮渺探賾於遺編巋齊居其藏<lb/>
修兮掲巨扁曰希古湛月鏡之涵虚兮徹氷壺之清貯<lb/>
帙編笥為户牖兮羅翰墨為籓維披雲於一掃兮五采<lb/>
<pb n="KR4e0070_WYG_053-4a"/>
斑其陸離繄人文之肇宣兮妙蒼頡之體製造蝌蚪之<lb/>
有書兮掲日星而昭晰慘嬴政之遺禍兮灰竹帛於坑<lb/>
墟豈天弗喪斯文兮僅壁藏其遺餘暨斯文之間出兮<lb/>
辨二體於篆𨽻符造化之自然兮曰象形與㑹意或鐘<lb/>
鼎之峙立兮或栁薤之紛披或蟲魚之菌蠢兮或鳥隼<lb/>
之奮飛何嶧山之野兮悵失真於棗木續浮雲之變化<lb/>
兮徒驚駭於流俗披周宣之石鼓兮偉神物之撝訶蒐<lb/>
封禪之故典兮撫秦刻而摩挲懿中郎之名世兮刋石<lb/>
<pb n="KR4e0070_WYG_053-4b"/>
經於京國浹流傳於逺邇兮錯咸陽之車轂嗟世變之<lb/>
狂瀾兮迄簒漢之當途碑禪代與九錫兮猶誇詡於鄴<lb/>
都右軍興於典午兮具波磔於八法陽冰託根於蟠李<lb/>
兮冠當時而稱絶紛總總其異同兮爰昭掲於座隂彼<lb/>
扣門而求售兮曾何吝於百金儼面命而心傳兮宛先<lb/>
烈之如見惟藝游之精能兮庶聲華之獨擅恣厥意之<lb/>
所極兮藹百世之翩翩劃金錯之剪裁兮森玉筯之垂<lb/>
懸樹鉄門以為閫域兮求無弗與也瘞秃錐而成塜兮<lb/>
<pb n="KR4e0070_WYG_053-5a"/>
繽莫之數也紛偏旁與㸃畫兮羌訂正其是非也彼六<lb/>
書之於說文兮吾亦得究竟其指歸也彼家鷄而野鶩<lb/>
兮於人情其何語綰蛇蚓之春秋兮曽何足以寤語撫<lb/>
衾席而指畫兮謇弗寐而旁求拾柿葉以為題兮何黽<lb/>
勉而弗休心悠悠而自得兮溘塵氛而蟬蜕要鴻䝉太<lb/>
始以為隣兮聊優游以卒嵗誶曰美若而人鏘瓊琚兮<lb/>
毫濡素染樂自如兮白水東流矢勿渝兮希聖希賢遂<lb/>
古初兮<lb/>
<pb n="KR4e0070_WYG_053-5b"/>
　　東園荘賦<lb/>
航一葦之西風兮溘予至於長淮覽鍾離之故疆兮煦<lb/>
晴旭之清佳鳯城屹乎萬雉兮聳帝鄉之宫闕山川錯<lb/>
以相樛兮儼屏障之四列美東園之幽勝兮控川陸之<lb/>
委蛇原田錯其櫛比兮藹林囿之參差偉儒紳之來居<lb/>
兮叶瓊茅之吉卜夏屋屹其渠渠兮詠考槃之在谷松<lb/>
竹挺其修直兮植花栁之芬菲寄遨逰於上下兮豁乾<lb/>
坤之端倪冠切雲之岧嶤兮紉佩蘭之<graphic n="KR0581" url="https://raw.githubusercontent.com/kanripo/KR-Gaiji/master/images/KR0581.png" mimeType="image/png"/>
                    <graphic n="KR0581" url="https://raw.githubusercontent.com/kanripo/KR-Gaiji/master/images/KR0581.png" mimeType="image/png"/>製荷芰以<lb/>
<pb n="KR4e0070_WYG_053-6a"/>
為冠裳兮燁衆芳之藹藹時杖屨以周折兮謇容與而<lb/>
躊蹰仰髙穹而俯幽深兮寄逰興於樵漁坐白石而枕<lb/>
清流兮輒漱心以洗耳眄逝者之如斯兮妙忘言於至<lb/>
理良田䆉稏兮黄雲秋璇宇清兮纎塵不留詠豐年兮<lb/>
黍稌黙中心兮悠悠紅鮮兮玉粒屹京坻兮斯積躬耒<lb/>
耜兮殫爾力充饔飱兮昕夕紅霞艶兮白雪香銀匙翻<lb/>
兮金盃凉燕語兮樂康自天錫福兮簡簡穰穰豢肥腯<lb/>
而烹炰兮云作苦於伏臘顧同鄉而逆旅兮共相忘於<lb/>
<pb n="KR4e0070_WYG_053-6b"/>
遷謫紛子衿之青青兮扣函丈以相從傾珠璣之肺腑<lb/>
兮豁錦綺之心胷編簡浩其棟充兮手校讐而纂緝嗣<lb/>
子恪其敬恭兮肅衣冠而趨席羌面命而心傳兮有四<lb/>
聖之周經合象占而妙契兮發精義於考亭顧夀考與<lb/>
富貴兮誠吾生之定分年既登乎希有兮庶克歸乎厥<lb/>
正邈古人之既逺兮緬流風而庶幾援彭澤五栁以自<lb/>
况兮委天命其奚疑日忽忽其既逝兮慨人事之錯迕<lb/>
盼鴻鴈之迴翔兮寧戀戀於兹土霰雪雰乎交至兮北<lb/>
<pb n="KR4e0070_WYG_053-7a"/>
風其凉也聞華亭之鶴唳兮忽乎懐故鄉也亂曰淮山<lb/>
峩峩兮淮水波東園茫茫兮其如之何築室兮澗阿矢<lb/>
厥心兮匪他麥秀兮嘉禾樂吾生兮來逰來歌烏兔兮<lb/>
飛梭彼君子兮不那<lb/>
　　易安齋賦<lb/>
嘗讀晉陶處士歸去來辭有曰倚南窓以寄傲審容膝<lb/>
之易安噫是其隨所寓而得不願乎其外者歟身之安<lb/>
者心之安也心之安其與道相忘矣若處士者庶幾於<lb/>
<pb n="KR4e0070_WYG_053-7b"/>
道哉予友㑹稽王文祥由胄監生為徐州蕭縣儒學訓<lb/>
導扁其所寓曰易安所謂審其所安而尚志古人者也<lb/>
徐州博士嘉禾王先生<hi>闕</hi>　執筆著記不揆鄙陋輒為<lb/>
之賦曰<lb/>
昔典午之云㣲兮挺夫人之姱節恥五斗之折腰兮望<lb/>
柴桑而返轍撫菊松而盤桓兮用以適夫中心審容膝<lb/>
之易安兮曾何慕夫髙深慨斯人之莫繼兮歘流光之<lb/>
奔電想衣冠之神遊兮儼風流而如見氏瑯琊之苖裔兮<lb/>
<pb n="KR4e0070_WYG_053-8a"/>
誇閥閱於㑹稽學省鶱其飛翔兮仰廷闕之光輝朝徙<lb/>
倚於文林兮夕翺翔於藝苑㑹萬里以同歸兮索話言<lb/>
於幽顯芳菲菲其彌章兮聲籍籍乎有聞闡蕭庠之教<lb/>
席兮藹衿佩之紛紛愧獨處此一室兮寤前修於往昔<lb/>
面牖戸而坐忘兮聊從容而偃息謝紛華而不即兮漠<lb/>
虚静而怡然邈造化之端倪兮浩風月其無邊嶺峥嶸其<lb/>
在列兮河奔流其如帶曠平原之千里兮覽興亡之大<lb/>
槩巋横宫之宻邇兮瞻聖冕而巍峩茍修名之不立兮<lb/>
<pb n="KR4e0070_WYG_053-8b"/>
睠斯文之謂何保正氣之清澄兮形穆穆以寧一悄塵<lb/>
氛之弗入兮離人羣而自逸湛靈臺之如鏡兮諒何慮<lb/>
而何疑若止水之不波兮屹山岳而鎮之夜漫漫其待<lb/>
旦兮寄夢寐於衽席恐内慾之易萌兮終不忘於警惕<lb/>
悵險履之或經兮渺不知其所歸倘患難之數膺兮愁<lb/>
坎壈而凄其紛利祿之遑遑兮𦍑蹈危而逢殆黯昏夜<lb/>
以乞哀兮曽不免於一嘅彼廣厦而細旃兮非予心之<lb/>
所希也彼金馬而玉堂兮𦍑命分而莫為期也肆中情<lb/>
<pb n="KR4e0070_WYG_053-9a"/>
而笑傲兮信吾之安易也與日月而周旋兮謇予心之<lb/>
弗替也誶曰安汝居兮仁義其廬兮安汝止兮道徳其<lb/>
履兮身孔安兮吾何艱兮安斯樂兮何媿何怍兮<lb/>
　　延暉閣賦<lb/>
天台李<hi>闕</hi>　老成文獻士也年幾八十搆閣以居有二<lb/>
子長<hi>闕</hi>　次<hi>闕</hi>　備禮奉養克盡其歡因取揚子孝子<lb/>
愛日之義命其閣曰延暉豫章揭平仲既為著記因演<lb/>
其義而為之賦曰<lb/>
<pb n="KR4e0070_WYG_053-9b"/>
夫何仙都之雙闕兮渺滄海之涳濛巋層構之壯觀兮<lb/>
眩丹碧而穹窿拂若木而増華兮燿扶桑之曈曨浩雲<lb/>
衢之蕩蕩兮皎輪馭以行空配陽徳之浩浩兮溢流光<lb/>
之沖融晃欄檻以洞射兮紛漾漾以融融孰居處而登<lb/>
臨兮偉八袠之仙翁白皜皜其鬢霜兮丹渥若其顔童<lb/>
藹至和之煦煦兮庸偃息乎其中謝塵寰而不即兮爰<lb/>
内毓於貞中紛善慶之世積兮貽令譽於厥躬翩翩兮<lb/>
佳兒舞斕斑兮綵衣奉<graphic n="KR0949" url="https://raw.githubusercontent.com/kanripo/KR-Gaiji/master/images/KR0949.png" mimeType="image/png"/>瀡兮怡怡介福祿兮維祺仰<lb/>
<pb n="KR4e0070_WYG_053-10a"/>
碧落兮青雲梯夸父何追兮魯陽何揮羲和攬轡而按<lb/>
節兮謇萬里其焉歸曰朝吾暘谷兮夕予至於䝉汜羌<lb/>
晝夜之晦明兮運循環而終始邈天地之無窮兮彼人<lb/>
生之能幾信往者之莫囘兮悵來者之莫繼<hi>叶上聲</hi>肅予<lb/>
聴兮邈予音情窅窅兮思愔愔撫大椿之遺䕃兮致寸<lb/>
草之芳心時矯首而遐觀兮迫西山之駸駸繋長繩之<lb/>
百尺兮信予力而不任求大丹而莫致兮愁坎壈而増<lb/>
深念喜懼之交并兮能不為之先慮也諒神明之可告<lb/>
<pb n="KR4e0070_WYG_053-10b"/>
兮願曜之少駐也毋徑往而直奔兮盍躊躇而延竚也<lb/>
倘命分之永延兮庶表予之衷愫也金烏兮飛梭白駒<lb/>
隙兮奈何登髙明兮望嵳峩舞鸞鶴兮婆娑協笙管兮<lb/>
陽阿攬餘暉兮笑歌彼天鑒之孔昭兮斯精誠之所召<lb/>
光迴轉於簷隅兮留桑榆之末照望春臺之熙熙兮詫<lb/>
晚節之榮曜睨不死之舊鄉兮擁佺期之來到攸芋兮<lb/>
攸躋載色兮載笑詠如岡而如陵兮探周雅之精妙與<lb/>
百嵗以為期兮信夫人之為孝誶曰髙閣兮蒼茫杳蓬<lb/>
<pb n="KR4e0070_WYG_053-11a"/>
島兮相望偉期頥兮冠裳招暮景兮徜徉貞吉兮樂康<lb/>
春秋不老兮凋三光<lb/>
　　雙芋圖賦<lb/>
予教廣信郡之明年上饒縣學教導歐陽先生君贊出<lb/>
雙芋圖以示予語之曰物植之見於圖牒多矣若木之<lb/>
連理麥之兩岐禾之同穎暨夫蓂莢屈軼華平之屬盖<lb/>
所以示天地化育之盛明國家休應之多有如此者彼<lb/>
芋載於本草雖曰性溫味和特山殽野簌之一爾春秋<lb/>
<pb n="KR4e0070_WYG_053-11b"/>
之法常事不志雙芋之於翰墨何辱焉君贊曰淺矣哉<lb/>
子之為言也夫君子之於物取其意之適焉爾初不計<lb/>
其精粗貴賤髙下厚薄也鬱薁葵棗詠諸豳風先公風<lb/>
化所由也豆粥麥飯紀諸漢史光武倉卒所賴也蘋蘩<lb/>
薀藻供祭祀之誠芝栭蔆椇奉膳羞之敬彼豈非㣲物<lb/>
者乎而用之重之也况芋之為物足以助五糓濟萬民<lb/>
者哉吾家澗谷中力作而歸值天日卓午或風雪黄昏<lb/>
飢苦頓踣之餘視鼎簽則雙芋熟矣家人以進屬饜焉<lb/>
<pb n="KR4e0070_WYG_053-12a"/>
以為天下之味舉不足以易之也宋蘇公易簡對太宗<lb/>
以為物無定味適口者珍臣止知虀汁為美欲作氷壺<lb/>
先生傳而未果也太宗笑而然之吾之於芋猶易簡之<lb/>
於虀也作圖以示不忘庸何傷哉予乃喟然嘆曰嗚呼<lb/>
先生其有道君子者乎亞聖鄒國嘗曰飽乎仁義不願<lb/>
人之膏粱其先生之謂乎遂為之賦曰<lb/>
氏歐陽之名裔兮藴美質之真醇若錦里之先生兮羌<lb/>
未底於全貧宅巖崖之險巇兮力磽确於旦暮相厥時<lb/>
<pb n="KR4e0070_WYG_053-12b"/>
而培植兮肇嘉名而曰芋番土壤以如酥兮藹生意其<lb/>
敷榮如巨扇之在掌兮奮莖葉之青青歘坌涌而墳起<lb/>
兮沃雨露之膏澤種一斗之纍纍兮紛連城而有獲時<lb/>
霜降而木落兮繽萬寶之告成斸巨鑿之鑱利兮謇碩<lb/>
大而充盈俘厥魁以奉獻兮曰可食而可茹一與兩以<lb/>
配合兮妙先天之成數状磅礴而崑崙兮羌壅腫而輪<lb/>
囷外皸皴而隱鱗兮中潔素而可珍類蹲鴟之可呼<hi>叶去聲</hi>兮<lb/>
比龍涎而堪賦發妙思於詞林兮艶芳葩於衷愫㸑下急<lb/>
<pb n="KR4e0070_WYG_053-13a"/>
夫薪蒸兮沸湯鼎之波濤氣勃鬱而上浮兮異灰熟之<lb/>
煨熝與柿栗而並列兮於以侑酒也屑玉糁以為羮兮<lb/>
於以適夫口也釋隴畆而來歸兮曰吾道之艱難虩飢<lb/>
腸之雷吼兮庸厭飫於一餐信朝夕以為助兮詎敢儗<lb/>
夫榖粟諒儲蓄之所宜兮庶以資夫弗足充一飽以無<lb/>
求兮老吾樂夫天年日淡薄以自適兮曾何慕於醲鮮<lb/>
爰嚌嚅於道真兮探至㣲於不味彼一筋而萬錢兮眄<lb/>
流俗而興喟昔魯直之山居兮指蕷湯為瓊爢燃榾柮<lb/>
<pb n="KR4e0070_WYG_053-13b"/>
以撥爐兮問長夜之何其邈空門之襌衲兮延長源而<lb/>
悟對語從容而啖食兮期秉鈞而必貴安吾分而樂天<lb/>
兮緬前哲之遺風畦一區而備預兮夫何患於嵗凶徵<lb/>
畫史以為圖兮匪丹青之眩也託詩人以比興兮用以<lb/>
適夫遊燕也即物以明理兮詞弗誇也輯巨編以成軸<lb/>
兮士林之華也誶曰地不愛寶美産畜兮碩大以充如<lb/>
璞玉兮以釡以鬵薦庖厨兮至理之存淡而腴兮維彼<lb/>
驕奢恣懽劇兮燖宰烹炰玉脂泣兮彼樂以淫疢疾深<lb/>
<pb n="KR4e0070_WYG_053-14a"/>
兮芋兮芋兮適吾心兮<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0070_WYG_053-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　滎陽外史集巻五十三<lb/>
</p>
<p>
</p>
  </div>
</body>
</text>
</TEI>
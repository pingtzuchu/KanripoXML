<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>滎陽外史集巻二十三</head> <lb/>
    <p>
<pb n="KR4e0070_WYG_023-1a"/>
欽定四庫全書<lb/>
　滎陽外史集巻二十三<lb/>
　　　　　　　　　　　　　明　鄭真　撰<lb/>
　序<lb/>
　　送平涼府判官徐公復任序<lb/>
平涼為西北邊郡控制蕃部勢極萬里國家倚為重鎮<lb/>
元勲碩望髙牙大纛將命出入𢎞逺畧而奏膚功者相<lb/>
踵也一介使副輕車駟馬旌節所向宣上德而達下情<lb/>
<pb n="KR4e0070_WYG_023-1b"/>
者相接也殊方異俗一統咸歸荷旃披毳之流匍匐傴<lb/>
僂效誠奉貢者若百川之歸海衆星之拱極也彼其地<lb/>
大物盛則夫任撫綏佐輔之寄者可以不得其人哉江<lb/>
右徐公宏逺以南州髙士之裔由孝悌力田得判平涼<lb/>
府事上任以來承上接下無不得宜而其錢粮戸口農<lb/>
桑學校凡職之所係者實盡心焉既三年考滿入覲拜<lb/>
恩華盖殿下錫燕而歸中朝士大夫且賀且喜咸賦詩<lb/>
為贈請予文為序夫民社之司所係者重漢時長吏安<lb/>
<pb n="KR4e0070_WYG_023-2a"/>
官樂職或長子孫以官為氏其治行之著者則璽書褒<lb/>
寵増秩賜金盖所以重斯民去思之心以為久任責成<lb/>
之法也豈徒玩嵗愒日以養資格為哉公之倅平涼吏<lb/>
民既熟其為政矣其來朝也必企首翹足而望曰盍歸<lb/>
以撫我乎今既慰所望矣則夫教令之施固將奔走之<lb/>
不暇矣異日報政上聞尊官重爵其不有以寵綏之乎<lb/>
夫府倅之於太守義均休戚使夫慎終如始協衷和恭<lb/>
庶幾上副國家委寄之隆哉傳曰不懈于位民之攸塈<lb/>
<pb n="KR4e0070_WYG_023-2b"/>
公其有焉予弟竒簿莊浪時於公有周旋之契故於公<lb/>
之行敢誦言以勉公名原别號<hi>闕</hi>溪漁叟云<lb/>
　　吳氏譜系序<lb/>
予以臨淮學官考滿與鳳陽教授吳先生進牌入覲闕<lb/>
下對清光聆玉音應制進詩薦承宴賜一日朝華盖殿<lb/>
先生以稱職授寧波府主簿予亦忝除廣信教授幸得<lb/>
過家上冢與先生買舟東行先生既上任寧波士大夫<lb/>
且賀且喜造謁館下先生出示譜牒且曰某忝以世緒<lb/>
<pb n="KR4e0070_WYG_023-3a"/>
謬拜恩擢民社之司凛不自勝維是系序之傳奉以周<lb/>
旋不敢失墜今老矣尚未有子息嗣而續之其能無所<lb/>
望也耶縉紳君子諗焉觀焉仰其科名之懿世澤之厚<lb/>
執筆撰述盈諸巻軸俾予序作者意夫君子莫貴於重<lb/>
本譜牒之繫有尊祖睦族之義焉非所謂重本者乎以<lb/>
吳為周室之懿𦙍昔者太伯仲雍以天下讓至延陵季<lb/>
子而讓國益以明著自國而家子孫蔓延天下有能謹<lb/>
尊祖睦族之義則㤗伯季札退讓之風千載一日也然<lb/>
<pb n="KR4e0070_WYG_023-3b"/>
以莆田水南一族觀之由宋以來號為全盛五太守狀<lb/>
元坊之號功名爵禄冠於閩南至於晚嵗潮州倅君復<lb/>
守節義可謂世臣喬木也已恭際熙朝右文更化先生<lb/>
嗣而承之文章德行掌教中都自王邸臺察至郡府州<lb/>
縣皆改顔而禮貌之由是出倅于鄞凡簿書刑政之宜<lb/>
詩書禮樂之正異日公侯復繼萬石君家之盛豈非寧<lb/>
波士大夫祝願於先生者乎夫家有譜牒國史取信唐<lb/>
太宗詔許敬宗類天下氏族序世家者有考焉乃今紬<lb/>
<pb n="KR4e0070_WYG_023-4a"/>
書金匱述作並興若斯譜者上送之官豈不足以風厲<lb/>
天下乎可但昭穆世次為一家之傳耶孔子曰吾學周<lb/>
禮有宋存焉予於吳氏譜亦云<lb/>
　　送廣信守禦千戸陳公赴召命序<lb/>
國家以神武定天下熊羆爪牙之士以忠信勇力自奮<lb/>
於功名爵禄之㑹者以戰則有一月三㨗之功以守則<lb/>
有專城方面之寄勲名載史冊聲譽在朝宁恩澤在子<lb/>
孫吁其不盛矣哉定逺陳公某自㓜以材畧稱際聖主<lb/>
<pb n="KR4e0070_WYG_023-4b"/>
龍飛江左環甲執兵與在行間累功至武毅將軍守禦<lb/>
千戸由永新移廣信所至號令精明軍民按堵迺洪武<lb/>
十四年朝廷命取雲南公以兵𨽻安陸侯帳下時公年<lb/>
幾六十氣體充肥而騎步便㨗所向有功行營以老將<lb/>
目之逾年八月進兵邏邏斯之地羣蠻立柵山中者首<lb/>
尾相應猝不易拔衆議以百者當一寨為賊往來要衝<lb/>
巖崖壁立最險而固宜以竒兵出其不意取之則諸寨<lb/>
不攻自破矣求將難其人安陸侯以屬公且許重賞公<lb/>
<pb n="KR4e0070_WYG_023-5a"/>
曰某當捐身報國無他兾也設死得一棺足矣況未必<lb/>
死乎約以是日四更復命於是率百夫長南陽衛臧勝<lb/>
廣信所張榮壯士四十餘人乗夜攀藤蘿以登賊不之<lb/>
知也一鼓㧞之㨗報如約自是西堡及阿黒白崖闗七<lb/>
寨皆震慴請服安陸侯酌以巵酒誇爲雋功上其事于<lb/>
朝公既振旅還廣信逾年命召還闕下盖將奬厲賢勞<lb/>
致其委寄任使之隆也公其可得而辭哉夫竭忠敵愾<lb/>
固臣子之用心而賞功録善實朝家之盛典三代以來<lb/>
<pb n="KR4e0070_WYG_023-5b"/>
尚矣漢置武功爵以賞戰士多至超等或賜武臣則倍<lb/>
於文官所以閔其勞而敘其績者何如哉昔者傅介子<lb/>
班超之流其始皆以下位致顯秩實由在上者有以致<lb/>
之以公職長千夫寵榮亦已至矣然以安陸侯知人之<lb/>
明公克承知已之遇善將善兵於斯為至故能以上多<lb/>
之績膺促召之榮則夫推轂之命齋壇之拜其不在於<lb/>
今日乎易師卦九二之象曰在師中吉承天寵也王三<lb/>
錫命懷萬邦也夫人臣有功而君寵任之豈為一人哉<lb/>
<pb n="KR4e0070_WYG_023-6a"/>
所以為天下後世勸也君其益思盡力以報上哉將行<lb/>
廣信士大夫戀戀不忍别請予為之序云<lb/>
　　送廣信府同知嚴陵方公入覲序<lb/>
國家朝㑹之制嵗時大慶海宇普同其在内文武百司<lb/>
則有常朝起居之禮在外布政按察暨府州縣之長若<lb/>
貳及首幕司者每嵗首賜之來朝隨班上夀考其功過<lb/>
而以時賞罰焉迺洪武十七年嵗在甲子春正月朔旦<lb/>
天子御奉天殿文武兩班以次序立車輅象馬羽衛兵<lb/>
<pb n="KR4e0070_WYG_023-6b"/>
仗左右環列司晨唱晨侍儀引禮教坊奏樂抃舞拜賀宴<lb/>
賜如式十有六日玉音若曰凡在外入覲者其各歸爾<lb/>
職寧爾民慎爾政若事明年孟春朔旦爾等其復來於<lb/>
是廣信府同知方公𢎞道服膺維謹以其年十二月上<lb/>
旬士大夫送至門外者皆懇懇致其祝規而四明鄭真<lb/>
颺言於衆曰公其慎於禮哉周禮行人時㑹以發四方<lb/>
之禁盖以禁止天下之不義也若乃巡狩方岳五年六<lb/>
年一朝之制則諸侯考禮修德以尊天子是故明試以<lb/>
<pb n="KR4e0070_WYG_023-7a"/>
功車服以庸乃虞廷慶賞之盛𤣥衮及黼路車乗馬則<lb/>
周人錫予之公世運既降虞周氣象不可得而見矣然<lb/>
而君臣上下木水本原之義固有亘萬古而不冺者則<lb/>
人心天理之正也仰惟聖朝龍飛啟運聲名文物前代<lb/>
莫及而同知公以文學起家貳茲甲郡仰瞻天上清光<lb/>
咫尺則夫赤芾金舄所以雍雍其來肅肅其止者在今<lb/>
日矣至於民生之休戚風俗之淳漓政治之臧否農桑<lb/>
學校錢榖甲兵之重承顧問而綏寵禄者不在茲乎易<lb/>
<pb n="KR4e0070_WYG_023-7b"/>
晉卦明出地上之象曰康侯用錫馬蕃庻晝日三接同知<lb/>
公幸際盛平名華仕版幾於古之康侯矣錫命之榮不<lb/>
有協於易象矣哉雖然天眷之隆民望之隆也公佐政<lb/>
已及三年政治浹於人心久矣今其行也咸曰其亟歸<lb/>
撫我乎夫天之心即民之心也天之所欲民必從之公<lb/>
盍以慰其心哉<lb/>
　　送長沙衛馬千戸上任序<lb/>
夀陽淮潁要衝有淝水八公山為形勝實漢晉以來用<lb/>
<pb n="KR4e0070_WYG_023-8a"/>
武之地其人多英勇果毅有古烈士風皇上龍飛淮海<lb/>
夀陽為中都畿邑帝鄉戚里輦轂之近凡具一材一藝<lb/>
者皆奮迅挺抜自致於功名之㑹矣其非雲龍千載之<lb/>
逢乎馬公世家夀春早以膂力聞執兵行間從征伐有<lb/>
功授廣信百戸盡心率職將二十年㑹朝廷有事雲南<lb/>
公以百人從行以戰以取鼓勇先登為大將識拔雲南<lb/>
既平斂兵而還召入闕下論功行賞昇授長沙左所千<lb/>
戸公既拜恩奉符文過廣信挈家上任千戸王公及同<lb/>
<pb n="KR4e0070_WYG_023-8b"/>
寅周公送至西門外執爵言曰公其自此昇矣一郡之<lb/>
寄我誰與諮謀乎予起而解之曰有功加地進律古之<lb/>
盛典以公勲在邊廷名在簡冊則夫進官升秩有不容<lb/>
已者豈廣信所能久覊也耶昔漢新息侯南定交趾表<lb/>
功銅柱圖像靈臺此公家世事也今天子垂意韜畧之<lb/>
士制武功爵錫貂冕以表儀朝宁以公淮産之英戰多<lb/>
之績安知不為公為侯與新息侯相望於千載之上哉<lb/>
衆以予言為然酌酒言别而俾予敘以贈<lb/>
<pb n="KR4e0070_WYG_023-9a"/>
　　送長沙鄭千戸上任序<lb/>
國家誕受天命四方九宇悉主悉臣而雲南小醜僻在<lb/>
荒陋未入職方遂命熊貔之將虓虎之師一舉而郡縣<lb/>
之由是雕題鑿齒之流漆頭花角之衆以朝以貢旦夕<lb/>
往來不絶於道而聖明之化益大以遐矣吁其不極盛<lb/>
矣乎寧國鄭公景祥智勇之士也為廣信百夫長將凡<lb/>
二十年師征之日獲預行間既定中慶遂入邏邏斯之<lb/>
地羣蠻列柵保險猝不易抜公鼓勇先登諸寨相繼欵<lb/>
<pb n="KR4e0070_WYG_023-9b"/>
服行營嘗上其功洪武十七年冬上命之來朝授長沙<lb/>
衛右所千戸所以示勸典也夫師克用命固足以成將<lb/>
帥之勲而賞不踰時尤所以示人君之信以公職居偏<lb/>
裨而功在上多則所以奉成命而綏寵禄者不在茲乎<lb/>
長沙在三江五湖之中左控荆門右通夏汭實東南用<lb/>
武之地金城湯池所以綏勇畧而奏膚公者多有其人<lb/>
今天下太平耕桑千里熙熙然仰字俯育之時也然而<lb/>
樓櫓之備器械之修所以警戒不虞者固上下所宜同<lb/>
<pb n="KR4e0070_WYG_023-10a"/>
致其力者也夫嚴於備禦則疆域静勤於綏撫則民心<lb/>
安長沙節使既克承屏翰之寄矣公其盡心周旋以古<lb/>
名將自期哉公既拜恩過廣信携家以行千戸王公與<lb/>
同寅周公且賀且餞以予在斯文請為之序<lb/>
　　雪霽圖詩序<lb/>
雪霽圖者元清江守李公圎嶠所作也皴法遠師董元<lb/>
近學馬逺而意匠經營精入能品其山之峻險者若鸞<lb/>
鳳之軒翥突兀者若車馬之奔駛横者如案平者如扆<lb/>
<pb n="KR4e0070_WYG_023-10b"/>
崇巒别巘盤薄起伏不可名狀而同雲積雪一色皜素<lb/>
樓臺層觀仙居佛所天光下燭恍然不知其為人間世<lb/>
也迺若野水微茫長橋偃卧古木荒籬閒門自掃有倒<lb/>
屣迎客之意乗扁舟之清興者殆維其時巖广架广足<lb/>
迹罕至而睡酣焦寢凍逼袁門者可以問無恙也峻嶺<lb/>
巍峩脩途慄冽厯藍闗而謫潮陽者髣髴如見其人焉<lb/>
想其運筆之時清氣吐吞傲睨今古所謂咫尺應須論<lb/>
萬里者豈虚言哉圓嶠既没五十餘年是圖流落人間<lb/>
<pb n="KR4e0070_WYG_023-11a"/>
武林劉公購得之愛賞弗置自京師出入燕冀復渡海<lb/>
入遼氷天雪野無入而弗自得焉嵗時速客每出以示<lb/>
曰是殆類我親厯矣按圖索象其在茲耶縉紳君子多<lb/>
為詩文賛詠之予得諦觀焉起而告之曰公可謂托物<lb/>
君子矣夫物之白莫雪若也當夫六霙飛洒萬象交輝<lb/>
凡汙而穢黝而黒者無不白矣人禀天地之氣以生人<lb/>
心衆理之㑹不與雪同其白乎且夫雨雪浮浮見睍曰<lb/>
流詩人之興以雪之霽也雪之霽以日隂陽動静循環<lb/>
<pb n="KR4e0070_WYG_023-11b"/>
無端於是時也俯仰上下我室我闥内融外明妙悟無<lb/>
際豈獨山川之勝可玩可說也哉公由吏入仕所至以<lb/>
清白稱今通守廣信與司一郡之寄靈府真君光華透<lb/>
徹盖將化炎熱為清涼變塵垢為皎潔者由是上瑶墀<lb/>
登玉陛賛襄爕理致三白豐年之兆所以綏寵禄而介<lb/>
遐福者不亦可乎莊周所謂虚室生白吉祥止止者庶<lb/>
幾在此此固畫史意外之意使圓嶠可作寧不有取於<lb/>
予言哉公顧予一笑遂書以為序時洪武十八年嵗次<lb/>
<pb n="KR4e0070_WYG_023-12a"/>
乙丑三月十一日郷貢進士具官鄭真序<lb/>
　　梅隠詩什序<lb/>
木植之在天下多矣獨梅稱百卉之魁彼其固隂沍寒<lb/>
萬木僵仆而瓊肌玉質傲睨山谷間回視凡葩俗卉馳<lb/>
騖於豪奢侈美之地不啻輿臺矣隠民逸士羡慕而培<lb/>
埴之其為德之似乎上饒徐饒彰父忠信慤實士也杜<lb/>
門求志不樂仕進所居多大梅每相羊其下理融心契<lb/>
慨然嘆曰孰使予不遇于時而樂焉忘返者非梅耶遂<lb/>
<pb n="KR4e0070_WYG_023-12b"/>
號曰梅隠縉紳君子多為賛詠之其所以發明隠之為<lb/>
義者矣然隠者顯之對隠正所以為顯也寓情草木云<lb/>
乎哉想夫宴坐清適芳馨四來嵗寒髙節永保貞固視<lb/>
夫軒裳珪組渺渺然羅浮一夢中矣迺今聖明在上將<lb/>
使髦俊之士版築之英從容廟堂之上是以狀元及第<lb/>
之榮宰相調羮之用皆於梅比興焉饒彰逺在林野而<lb/>
聲譽藹然我不知君終隠於梅乎梅終能隠於君乎於<lb/>
是倣小山叢桂賦招隠之辭曰嵗晏兮氷雪謇孤芳兮<lb/>
<pb n="KR4e0070_WYG_023-13a"/>
髙潔紛夫人兮姱節挹前脩兮遺烈凛兮慄㵳兮泬杳<lb/>
𠖇𠖇兮巖穴嶮兮僻黯兮寂履巉巖兮峻陟閒林扄兮<lb/>
深蟄賦考槃兮以遊以息邈羣仙兮姑射容姿澹兮的<lb/>
皪炫皜素兮裳衣耿心腸兮鉄石青天指兮白日敦永<lb/>
好兮焉極琴樽兮棊奕樂逍遥兮以永朝夕望天上兮<lb/>
九重聖人作兮風虎雲龍仰黼扆兮重瞳衣冠肅兮㑹<lb/>
同君胡為兮山中山中兮盤紆窈誰歌兮白駒攀南枝兮<lb/>
躊躇虎豹呌號兮熊羆嘯呼日將暮兮孰華予玉佩兮<lb/>
<pb n="KR4e0070_WYG_023-13b"/>
瓊琚盍翺翔兮宸都吁嗟山中兮不可以久居饒彰聞<lb/>
之曰是所謂誘我者耶我於木毋誓終身矣予知其不<lb/>
能屈也遂序于羣言之首<lb/>
　　文江圖詩序<lb/>
江右山水郡稱吉安吉安屬邑凡九而言水文江為勝<lb/>
江控上下流綿絡數千餘里羣峯環列其髙而銳兀而<lb/>
起迤邐而平衍者若筆之削架之横而几席之奠也由<lb/>
宋以來若參政六一歐陽公丞相平園周公文山文公<lb/>
<pb n="KR4e0070_WYG_023-14a"/>
生相先後而其文章之懿功業之盛節行之髙與文江<lb/>
山川相為無窮矣百餘年來風聲氣習猶有存者嗣而<lb/>
續之將不見其人乎趙原髙氏純謹慤實士也家居文<lb/>
江為天潢舊族際今聖朝以才行薦為江西憲府吏處<lb/>
心公正論事平允上下咸以能稱原髙自念有母在堂<lb/>
望家尺咫未及遄邁而情有弗能自已者於是即文江<lb/>
之勝繪為一圖時焉展玩俯仰上下神馳意往庶幸母<lb/>
之安以慰其心焉縉紳君子多為詩歌以賛詠之以予<lb/>
<pb n="KR4e0070_WYG_023-14b"/>
職在斯文俾為之序夫母子之親彞倫所重陟屺之詩<lb/>
曰陟彼屺兮瞻望母兮母曰嗟予子行役夙夜無寐而<lb/>
四牡之詩曰王事靡盬不遑將母一則孝子述其親之<lb/>
望而欲其歸一則人君序其臣之勞而本其情此詩人<lb/>
忠信之至也原髙服勞憲府而念念其親豈以家事廢<lb/>
國事以公義廢私情者哉且夫地靈人傑古今所稱眉<lb/>
山以三蘇父子而益重于蜀鑑湖以賀公季真而益著<lb/>
于越夫有其地而無其人則其山川之氣亦抑鬰而不<lb/>
<pb n="KR4e0070_WYG_023-15a"/>
舒矣以文江為吉水之勝先哲之生固多後人續之豈<lb/>
少哉後人不以先哲為心則不惟上負明時下負所學<lb/>
抑且有媿於山川之神靈矣夫出處隠顯一致而已然<lb/>
而林泉窮僻孰愈朝市之富臺憲之貴草衣木食與田<lb/>
夫野老相羊東阡西陌間孰愈紀綱要地操持文墨謀<lb/>
謨畫諾為繡衣峩豸司天子耳目之寄哉原髙職在憲<lb/>
長以賔禮待之所以期望者至矣有事焉勿忘焉爵禄<lb/>
之來如郷先達以顯親揚名可也豈徒有事山林間戀<lb/>
<pb n="KR4e0070_WYG_023-15b"/>
戀膝下而已哉孝子不匱永錫爾類予於原髙深有望<lb/>
焉<lb/>
　　送廣信府太守劉公母喪還霸州序<lb/>
洪武十八年之夏聖天子以來陽丞霸州劉公循理授<lb/>
知廣信府事既上任三月以母夫人鄭氏年幾七袠遣<lb/>
使取以就養未幾霸州有司以其家訃來上公袒踊括<lb/>
髮水漿不入口號慟再曰天乎我不得在家而使我母<lb/>
至於此我罪大矣徒跣衰絰即日登途廣信士民攀號<lb/>
<pb n="KR4e0070_WYG_023-16a"/>
戀慕有作佛事以薦福者於以見公純孝之至以心感<lb/>
心矣夫親喪固所自盡也天理人心非由外鑠原始反<lb/>
終情所弗忍而禮無不至於其氣之絶也升屋履危以<lb/>
其上服三招之則猶兾其復生也不生矣於是制為死<lb/>
具故飯而含致孝養之宜不欲其親口齒之虚也衾而<lb/>
襲致歸全之義不欲其親體膚之露也乃若朝夕之奠<lb/>
祥禫之節其於四制之義亦云偹矣以公文學政事上<lb/>
承恩寵一麾出守太夫人在堂限以官守缺於定省夀<lb/>
<pb n="KR4e0070_WYG_023-16b"/>
考奄終棺衾殯斂弗躬弗親想其瞑目屬纊之辰正安<lb/>
車奉迎之日倚閭之望莫致陟屺之悲無窮公於是亦<lb/>
無以為情矣然而喪事即逺有進無退變而不失其中<lb/>
不亦可哉奔喪之禮見星而行見星而舎兹固不能以<lb/>
留公矣入境至家升自西階服喪盡禮有如初喪賓<lb/>
客固有吊而大恱者矣先隴之陽有若堂若防者竁焉<lb/>
窆焉蔵焉想其志氣神明之存望望然皇皇然追而弗<lb/>
及求而弗得也而欲報之德終其身弗忘天地鬼神實<lb/>
<pb n="KR4e0070_WYG_023-17a"/>
臨之孝感之徴將見嘉禾之生醴泉之湧赤烏白雀飛<lb/>
翔馴集於墓田之左右矣國家以孝理天下異日金花<lb/>
紫誥推恩泉隧不曰忠孝萃於一門乎此固予所望於<lb/>
公者也於其行學校之士以公有德於斯文効蓼莪之<lb/>
詠為公祖道而予為之序<lb/>
　　又<lb/>
古喪禮雜見傳記多矣而於奔喪一事尤致意焉盖禮<lb/>
莫大於送終人子之於親死生大變豈不欲曲盡人事<lb/>
<pb n="KR4e0070_WYG_023-17b"/>
哉然或服勞于公官守言責有不可廢公義而狥私情<lb/>
故於親之疾不克致湯藥飲食之奉没不及親棺衾殯<lb/>
斂之具是以先王制為奔喪之禮有望境盡哀及門升<lb/>
自西階之說所以順情而為之節文也嗚呼慎終追逺<lb/>
民德之歸厚也可不重哉益津劉公循理奉上命知廣<lb/>
信府事上任三月以母夫人在堂取以就養未至而其<lb/>
家以母夫人卒訃諗之則九月十八日正遣使奉迎之<lb/>
時云公號慟仆地即日徒跣登途廣信士民攀留莫得<lb/>
<pb n="KR4e0070_WYG_023-18a"/>
有些哀於其母者曰母子至親一氣分兮於惟夫人慈<lb/>
而仁兮篤生我公子我民兮大義彞倫親所親兮親曰<lb/>
仙游公弗留兮民心悠悠曷其有瘳兮惟公之思繄夫<lb/>
人之悲兮百身可贖我焉辭兮予聞而解之曰親莫重<lb/>
於母子愛其子以及其母斯其為人情天理之至哉夫<lb/>
公之得其民如此則公之為政可知矣初公之别其母<lb/>
也盖以致君澤民為念不以舎朝夕定省為戚也千里<lb/>
南來司一郡民社之寄尺書傳報固足以慰其母之心<lb/>
<pb n="KR4e0070_WYG_023-18b"/>
矣然而鼎釜之娛莫致風木之憾遽聞則亦付之無可<lb/>
奈何而已且夫親者我之所自出也非有賢母不有賢<lb/>
子以太守公本家教之盛以及夫人人是夫人為不死<lb/>
矣先靈在天昭昭不昧公其慎於禮哉將行合府所屬<lb/>
咸以公之德不能忘也請予文以餞夫人心所向風化<lb/>
所由成也採輿人之頌以傳之其非士君子所當用心<lb/>
者乎若乃宅兆之安寢席之薦載諸禮經則公固素學<lb/>
之矣予不得而贅也<lb/>
<pb n="KR4e0070_WYG_023-19a"/>
　　同前為李通判作<lb/>
近予以人才薦入京師與燕南劉公循理陜西李公大<lb/>
本試藝天官銓選文華殿伏蒙上恩授公知廣信府事<lb/>
大本府推官予亦忝以非才為通判既受符契謝恩丹<lb/>
陛公車上任四人者既志同道合庶幾協恭以對敭丕<lb/>
顯明命哉廣信江西屬郡地瘠民貧而公務繁冗使者<lb/>
往來交錯旁午公厲之以勤持之以靜而律之以公由是<lb/>
治體一新凡貢賦之征貨財之奉簿書期㑹之集告戒<lb/>
<pb n="KR4e0070_WYG_023-19b"/>
從容誠意懇至闔郡吏民勸趨恐後數百里内民生按<lb/>
堵與時休息咸謂太守公之賢庶幾於古之循吏矣方<lb/>
將興廢舉墜撫綏教訓成禮俗之盛而乃以母夫人在<lb/>
堂奉迎間遽以訃聞於是士民失所依歸矣留連展轉<lb/>
何忍公之去哉夫君親天地之至恩忠孝臣子之大節<lb/>
以公恪職事之恭而復盡孝思之敬為臣為子兩得其<lb/>
道矣予嘗讀韓詩外傳載臯魚一事以為木欲靜而風<lb/>
不停子欲養而親不待至於哭泣以死孔子門人聞而<lb/>
<pb n="KR4e0070_WYG_023-20a"/>
歸者三十餘人則其心之所感如此也公世家益津田<lb/>
園之入足以娛親初仕耒陽禄賜之厚既得致慈顔之<lb/>
奉矣何有臯魚之憾乎然而大孝終身之慕公何敢自<lb/>
已其心耶北望燕山千里遄邁衰絰上堂見其母之殯<lb/>
如其母之存也戀戀之誠何如哉以塟以祭祥禫如式<lb/>
三年服闋起復登朝德業之盛必有上報國家下及民<lb/>
生矣豈獨一郡被其澤哉於是衆以為然相率再拜揮<lb/>
淚而别予與推官同致僚友之誼為之序以餞云<lb/>
<pb n="KR4e0070_WYG_023-20b"/>
　　同前為李經厯作<lb/>
予以非才為有司薦入天官蒙恩授廣信府經厯與知<lb/>
府益津劉公相先後而同日上任闔郡之政咸仰成於<lb/>
公凡害之未除者剷削無遺利之未興者設施恐後由<lb/>
是吏民向風吐情供實獄訟之決舉得其要貨財之征<lb/>
應時而集稅貢之登倉庾之實禮樂祀典之謹戈甲器<lb/>
備之修而又勉勵學校嚴賞罰以别勤惰創三皇殿使<lb/>
其師弟子瞻敬而企仰焉予不能事事而有太守公在<lb/>
<pb n="KR4e0070_WYG_023-21a"/>
上為之綱維私竊自喜庶幾可無戾矣居無何公之母<lb/>
鄭氏以卒訃公即委篆於通判李公徒跣衰絰望燕山<lb/>
而馳焉六曺之吏若典皆曰公我父母也自今何所承<lb/>
命奉教以為依歸哉欲留公弗得請予通其意予誥之<lb/>
曰諸君子之於公固為厚矣其如禮制何且我聞之孝<lb/>
於親者必忠於君公以太夫人之命出事天子一麾出<lb/>
守士民皆稱為賢臣職盡矣太夫人夀考奄終五福具<lb/>
備則公純孝奉養所致也限以官守千里在逺殯斂弗<lb/>
<pb n="KR4e0070_WYG_023-21b"/>
親苦心荼毒計日兼程言遄言邁豈為君等留哉夫攀<lb/>
轅卧轍不欲公之去者諸君子之情也星言夙駕亟去<lb/>
弗顧者太守公之情也情之所在理之所在豈不為兩<lb/>
得哉傳曰民之秉彛好是懿德其此之謂乎予於公有<lb/>
賓僚之契尤不忍别者於諸君子之請心實戚戚焉公<lb/>
行矣山川深阻氷雪嵗寒其節哀順變歸盡大事朝夕<lb/>
服食之宜必致其謹毋徒以齊䟽飦粥飢寒傷生也<lb/>
　滎陽外史集巻二十三<lb/>
</p>
<p>
</p>
  </div>
</body>
</text>
</TEI>
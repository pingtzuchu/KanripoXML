<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>滎陽外史集巻二十六</head> <lb/>
    <p>
<pb n="KR4e0070_WYG_026-1a"/>
欽定四庫全書<lb/>
　滎陽外史集巻二十六<lb/>
　　　　　　　　　　　　　明　鄭真　撰<lb/>
　序<lb/>
　　送陕西承宣布政司參政陳公入覲序<lb/>
洪武十有六年夏六月吏部符陜西承宣布政司傳上<lb/>
命驛召右參政陳公觀廷賓入覲者時陜右吏民方熟<lb/>
公之政不樂其去戀戀再三公曰禮云君命召不俟駕<lb/>
<pb n="KR4e0070_WYG_026-1b"/>
其敢少遼緩耶不問家事星夜就道至臨淮阻風舎舟<lb/>
登陸兼程而進予幸以斯文謁見退而嘆曰君臣際㑹<lb/>
之盛不在兹乎周制六年五服一朝又六年王乃時巡<lb/>
諸侯各朝於方岳考制度以尊天子是故赤芾金舄㑹<lb/>
同有繹則因狩而朝也𤣥衮及黼輅車乗馬則因朝而<lb/>
賜也下以致其敬上以致其恩人心天理之正孰得而<lb/>
間之自漢以下成周之制不可見矣而木水本原之義<lb/>
千載一日也迺今聖明在上朝覲之儀斟酌今古凡在<lb/>
<pb n="KR4e0070_WYG_026-2a"/>
外藩及郡府州縣之長歲一朝覲其餘大小率以三年<lb/>
考滿入覲天官考其功過而為之黜陟焉其禮甚重而<lb/>
其法亦嚴矣今公以明經之學簡在上心西北大閫出<lb/>
當一面而報政逾年首賜入覲盖以旬宣之重委寄之<lb/>
隆厚股肱而崇體貌也可不思所以對敭丕顯休命哉<lb/>
天下之大生齒之繁興化致理之宜柔逺安邇之畧其<lb/>
有以徹九重黈旒之邃者乎謹按陳氏為莆田望族由<lb/>
始祖號公祀肇居歴清逺令樞至三世而㑹稽郡王揆<lb/>
<pb n="KR4e0070_WYG_026-2b"/>
以滅董昌救温陵等功授大鎮節鉞賜鐵劵五世而吏<lb/>
部尚書公仁璧六世而僕射公靖父子宰執侍從相繼<lb/>
榮耀赫奕嗣是而後持綉斧乗朱輪者代不乏人至十<lb/>
有六世公復起而承之可謂重規叠矩也已昔者左氏<lb/>
載陳敬仲之占曰八世之後莫之與京以公世系考之<lb/>
符敬仲之占矣天於三恪之裔何其封植之厚哉烏乎<lb/>
茲不可以觀德也夫於是本其山川地理家世文獻之<lb/>
盛立題賦詩序其首以為之贈且以為陳氏奕世之傳<lb/>
<pb n="KR4e0070_WYG_026-3a"/>
云<lb/>
　　鐵劵<lb/>
　按陳氏三世從祖㑹稽郡王揆以武寧軍節度使同<lb/>
　中書門下平章事檢校太師賜鐵劵郡王薨背其家<lb/>
　上之内府劵文載在家譜定為宋太宗太平興國四<lb/>
　年以予觀之文載郡王平董昌救福建拯温陵等功<lb/>
　當是唐昭宗朝錢鏐同時事非太平興國年也宋初<lb/>
　功臣以一言罷兵就鎮未必有九死三宥之說嘗考<lb/>
<pb n="KR4e0070_WYG_026-3b"/>
　司馬通鑑東萊記事本末歐陽五代史皆不載郡王<lb/>
　事恐郡誌及墓碑或他書可考今當為史家之闕可<lb/>
　也<lb/>
爐冶鼓風炎火煽昆吾堅鋼成百鍊神槌急擊迸飛星<lb/>
水石磨礲氷雪片丹書模勒黄金填王言訓飭人文宣<lb/>
侍臣捧入紫宸殿流虹萬丈光燭天㑹稽郡王陳節<lb/>
度大將功成旗鼓樹黄羅包賜向轅門鼓舞三軍誇際<lb/>
遇山河帶礪申誓盟九死三宥垂孫曽築臺拜受揚寵<lb/>
<pb n="KR4e0070_WYG_026-4a"/>
命臣微豈敢忘忠貞後來上表還内府多幸斯文綴宗<lb/>
譜討論彷彿唐末年盛典煌煌照今古故家人物冠貂<lb/>
蟬嗣續聲華今幾傳安西閫寄催入覲祝公富貴如前<lb/>
賢君不見武穆錢王國吳越數百年來尚官爵鐵劵網<lb/>
出秋水深錦襲珍蔵鎮家閥<lb/>
　吳越錢氏世家天台元至正間漁人舉網得鐵劵遂<lb/>
　購藏之洪武初年朝廷嘗取以觀復歸諸錢氏云<lb/>
　　累朝宸翰<lb/>
<pb n="KR4e0070_WYG_026-4b"/>
　按陳氏御書五通其一五代梁太祖賜節度巡官沅<lb/>
　其二宋真宗仁宗賜僕射靖其一則神宗賜廣東提<lb/>
　刑中復巡官廷賓四世祖僕射六世祖提刑八世祖<lb/>
　也<lb/>
梁宋先朝御筆題封緘猶帶紫金泥龍章鳳篆昭雲漢<lb/>
錦軸牙籖映壁奎清問疇咨隆體貎恩言嘉奬慰黔黎<lb/>
故家文獻承先澤捧上青雲萬尺梯<lb/>
　　文思誥<lb/>
<pb n="KR4e0070_WYG_026-5a"/>
　按宋慶厯中授虞部郎中陳惟德廣東路提刑陳中<lb/>
　復文思院綾誥共二通中書舎人行詞虞部郎邵庵<lb/>
　虞先生稱為慶厯名法從者廷賓九世祖也<lb/>
人說閩南法從家先朝深寳誥綾花恩承内殿皆親擢<lb/>
命出中書溢寵嘉制作多應逾嵗月光輝猶復動雲霞<lb/>
錦囊犀軸珍蔵久許借春風席上誇<lb/>
　　經國集<lb/>
　按集類勸農取士守邊等事奏疏議凡十巻號經國<lb/>
<pb n="KR4e0070_WYG_026-5b"/>
　集右僕射靖上進勑藏祕府熙寧初神宗幸祕書史<lb/>
　臣以是集進帝覽而嘉之追贈左僕射其集今藏于<lb/>
　家<lb/>
恭惟僕射公全材見經濟峩冠登廟堂謀猷協羣議粲<lb/>
然如日星用以資至治彚次篇目分上表進廷陛帝曰<lb/>
大哉言蓬山肅登庋裕陵幸鑾輿芸香發靈秘史臣跪<lb/>
進餘乙覽愜宸意時公已神遊九重發深喟煌煌五色<lb/>
誥疏恩賁泉隧巨編手澤餘文獻期勿墜嗣續喜多賢<lb/>
<pb n="KR4e0070_WYG_026-6a"/>
願言紹遺懿<lb/>
　　梅洋<lb/>
　在興化縣東北林麓多梅樹唐武德初陳氏肇居之<lb/>
　地後分為十二系云<lb/>
卜居曽與賦槃阿雪裏梅花奈汝何鼎味已應符相業春<lb/>
魁頻得冠儒科靈根培埴來嘉德奕葉光煇發舊柯歸<lb/>
向嵗寒林壑底山川佳氣近來多<lb/>
　　䕯湖<lb/>
<pb n="KR4e0070_WYG_026-6b"/>
　在興化大象山下陳氏始祖號國杞唐貞元間徙居<lb/>
　其地三世至㑹稽郡王開府先是有䕯湖平陳氏出<lb/>
　公卿之䜟<lb/>
大象開形勝平湖緑泛䕯羣峯羅錦綉一水瑩瓊瑶倐<lb/>
忽魚龍化翩躚鸛鶴飄浪浪鳴急雨洒洒漾輕飈窈窕<lb/>
深通壑穹窿仰駕橋天晴浮彩鷁月霽響瓊簫咫尺天<lb/>
光近從容地利饒淳龎便俗習虛爽逺塵囂似火明丹<lb/>
荔如雲覆緑蕉詠歌傳翰墨問荅聽漁樵允爍精英聚<lb/>
<pb n="KR4e0070_WYG_026-7a"/>
恭惟令德昭起家成赫奕開府聳岧嶤公爵榮重壤王<lb/>
封拜九霄填門多紫綬列座屹金貂逺使時相過飛仙<lb/>
自可招公卿先有䜟同際聖明朝<lb/>
　　郡治故居<lb/>
　按廷賓三世祖清逺令樞自䕯湖徙於莆田邑下五<lb/>
　世祖吏部尚書仁璧與其子僕射靖讓其宅為郡治而<lb/>
　退居於郡後郡治今興化衛也<lb/>
閩海天髙聚德星一門三世盡簮纓金銀氣合春霄近<lb/>
<pb n="KR4e0070_WYG_026-7b"/>
紫翠屏開曉日明讓宅秪今為閫治傳經應復大家聲<lb/>
德馨幸見賢孫子佩服翩翩覲玉京<lb/>
　　金紫㕔<lb/>
　在䕯湖上以㑹稽郡王階金紫光禄大夫得名<lb/>
上階金紫表殊勲大國王封荷聖君宴席醉酣延素月<lb/>
佩聲飛步入青雲風流上客停絲轡綽約羣仙舞綉裙<lb/>
富貴煌煌忠力報春風玉樹長遺芬<lb/>
　　僕射坊<lb/>
<pb n="KR4e0070_WYG_026-8a"/>
　按宋熙寧元年詔追贈尚書右僕射陳靖尚書左僕<lb/>
　射郡守許翟以朝命建僕射坊至今子孫族居為盛<lb/>
綽楔煌煌僕射坊相門朱芾詠斯皇雪融曉色喧車騎<lb/>
風送秋聲入佩璜緑葉生根蓉樹暗紅芳結實荔枝香<lb/>
閩南萬里何由到幾度相思夜月涼<lb/>
　　集賢亭<lb/>
　按亭僕射公任集賢學士歸時所作<lb/>
集賢學士早歸來丹碧光輝面面開史館圖書深册府<lb/>
<pb n="KR4e0070_WYG_026-8b"/>
仙家冠佩接蓬萊久聞管樂稱王佐還道蕭曹摠相才<lb/>
春雨蘭堦誇奕葉青雲遶上鳳凰臺<lb/>
　　龜蛇圖<lb/>
　按僕射公知蘇州日龜蛇馴伏案前公率僚屬祭而<lb/>
　遣之遂不復見吏民繪圖為公歸之贈圖今存<lb/>
琅函出巨軸云是龜蛇圖龜蛇𤣥武神示現將焉如郡<lb/>
侯廊廟器正直神明扶酒胙昭斥遣精誠深感孚鱗介<lb/>
閉深蟄帖然静堦除吏民共驚異繪畫粉墨俱再拜贈<lb/>
<pb n="KR4e0070_WYG_026-9a"/>
公歸呼舞填通衢修德消怪變古語諒非誣襲藏永為<lb/>
寳不啻如璠璵<lb/>
　　忠勲祠<lb/>
　按祠在興化郡後宋郡守陳寳謨建以吏部父子讓<lb/>
　宅為郡治尸而祝之時朝議郎捕林居裔使髙麗等功<lb/>
　賜額忠勲可謂没世不忘矣作迎送神辭<lb/>
煌煌兮㑹府奕靈祠兮修宇鏗鐘兮考鼓饌嘉牲兮湛<lb/>
清酤<hi>叶上聲</hi>靈巫兮傳語握荔蕉兮式歌且舞盼鈞天兮<lb/>
<pb n="KR4e0070_WYG_026-9b"/>
帝所神不來兮思凝佇紛進拜兮詵詵神之來兮如雲<lb/>
滿堂兮氤緼挹芳冽兮清淳神欣欣兮宴寧䬃靈帷兮<lb/>
風泠泠靄霓旌兮錯雲駢驂鸞鷖兮逍遥上征我福兮<lb/>
我夀昭格享兮綏祐載祈兮載扣耿忠勲兮宇宙<lb/>
　　金錂芝<lb/>
　按熙寧六年癸丑壺山清逺公塋産芝草四本紫色<lb/>
　金錂是嵗朝廷加贈僕射而子孫服金紫至十有三<lb/>
　人夫人才之興國家之盛美盛德之形容不在茲乎<lb/>
<pb n="KR4e0070_WYG_026-10a"/>
　追為之頌曰<lb/>
瞻彼壺山佳城蔥欝靈鍾秀聚産此英物紫葉金錂璀<lb/>
燦光榮天風四來播其芳馨嘉應殊特肇自天錫惟清<lb/>
逺翁先朝遺德繄僕射公聿大其傳密誥疏封曰惟茲<lb/>
年嗣而慶門公卿有偉佩服熒煌腰金衣紫我觀圖牒<lb/>
在國在家君臣際㑹文獻有華昔在神爵銅池産異儒<lb/>
臣匡衡頌傳永世咏懷先烈泉石幽扃至和絪緼融結<lb/>
精英我作聲詩薦諸祀享霜露春秋以寓遐想<lb/>
<pb n="KR4e0070_WYG_026-10b"/>
　　龍爪木<lb/>
　按清逺公墳宰木千章熙寧中當晝忽潛龍縁木拏<lb/>
　雲而去爪迹分明遂號為龍爪木夫龍淵潛在下而<lb/>
　托木以升此風雲際㑹之徴陳氏衣冠之盛宜矣為<lb/>
　之賛曰<lb/>
於惟神龍四靈之一變幻蜿蜒風雷盤辟惟閩大家墓<lb/>
林孔深喬木上參雲煙晝隂爰有神物於焉奮蟄五爪紛<lb/>
拏有形有迹我觀嘉應彰時文明聖作物覩為公為卿<lb/>
<pb n="KR4e0070_WYG_026-11a"/>
羲易有占大人利見太空茫茫膏澤其遍瞻彼佳城欣<lb/>
欣向榮伊龍所藏伊龍所升告爾後人裁培載植本固<lb/>
枝茂聿昭先德<lb/>
　　鴻濛閣<lb/>
　按閣為廷賓八世從祖若道處士所建時同族有繡斧<lb/>
　弟兄三部使朱輪叔姪九侯藩之盛䖏士當奉恩澤<lb/>
　而潛德弗耀養性自適為論時所稱云<lb/>
翬飛傑閣倚鴻濛複道天寒海日紅萬里竟翔寥廓表三<lb/>
<pb n="KR4e0070_WYG_026-11b"/>
山如在有無中仙遊每迓簮裾集宦族頻看爼席同矯<lb/>
首乘鸞人已去雲仍猶復仰𤣥風<lb/>
　　槐軒<lb/>
　按廷賓十三世槐軒先生隠居教授門人多登科者<lb/>
　常與宋内翰後村劉公和梅花百咏集行于世所居<lb/>
　有古槐因以自號今里中猶呼其故第為槐軒云<lb/>
虚堂䕃古槐云是公侯兆種樹猶種德憑誰契其要先<lb/>
生好幽隠弗以官爵耀弟子肅衿纓函丈得深造登科<lb/>
<pb n="KR4e0070_WYG_026-12a"/>
若而人喜㨗春旗報石床卧緑隂南柯夢方覺逍遥形<lb/>
骸外萬事俱一笑懿哉後村翁蘭金為情好翩翩百咏<lb/>
集風月恣吟嘯芬芳猶至今依依戀餘照百年不同時<lb/>
期君與同調<lb/>
　　白雲岡<lb/>
　按莆郡西曰太平山山之東岡為廷賓曽大父龍門<lb/>
　公之藏時有白雲輪囷其上因目之曰白雲岡以寓<lb/>
　戀望之心云<lb/>
<pb n="KR4e0070_WYG_026-12b"/>
太平岡上白雲重佳氣林巒曉鬱蔥儘使函生同化育<lb/>
可能飛步上雲空衣冠夜月精靈秘爼豆春風肸蠁通<lb/>
萬里從龍今有象前修嘉澤藹空濛<lb/>
　　安雅堂<lb/>
　按堂為元國子丞衆仲公宴居之地山海中詩禮藹<lb/>
　然號海濵洙泗廷之從祖也<lb/>
彼美君子作堂孔深有樽有爼有書有琴青山在上流<lb/>
水在下攸芋攸躋既安既雅静焉休休動焉悠悠造物<lb/>
<pb n="KR4e0070_WYG_026-13a"/>
為徒太虚與游烝我髦士永言佔畢教鐸洋洋德音秩<lb/>
秩斯文在天聖言豈湮異途同歸洙泗海濱邈哉神游<lb/>
緲緲鸞鵠著書滿家有華嗣續我懷斯人如玉如金匪<lb/>
今斯今猶見其心<lb/>
　　駟良别墅<lb/>
　按别墅在莆田北三里許廷賓曽大父龍門居士所<lb/>
　築因以奉其先塋大父蓮堂公及其父梅巖公兩世<lb/>
　繼志述事而陳氏世得其山川之秀土地之饒焉<lb/>
<pb n="KR4e0070_WYG_026-13b"/>
聞說莆田北佳城按撥砂門庭開别墅冠盖識名家山<lb/>
勢髙奔駟溪流曲赴蛇溪聲喧霹靂巖斗露㟏岈神秀<lb/>
千齡聚英才奕世誇沖姿稱孝友美德用柔嘉享祭渾<lb/>
如見修崇諒匪奢馨香羅品薦儉朴尚樽汙𠖇邈䰟遊<lb/>
閟𠂻誠戀慕加盟真修法供𣑽誦肅僧伽繼述酬先烈<lb/>
登臨擅物華畫屏開錦綺仙籟雜筝琶築塢迷春靄經<lb/>
樓絢早霞鳳鳴園有竹鶯囀徑饒花牡蠣甘分肉檳榔<lb/>
澁當茶紅鹽青落子丹荔錦先葩寳翰藏宸墨遺書載<lb/>
<pb n="KR4e0070_WYG_026-14a"/>
巨車郡王存誓劵僕射記宣麻慶澤從來逺功名未有<lb/>
涯閩南人物誌傳寄海雲賖<lb/>
　　輟耕處<lb/>
　按莆郡屬邑曰游洋游洋之東南曰莒峯林壑尤美<lb/>
　至正間廷賔嘗耕隠其下扁曰輟耕處云<lb/>
莒峯山中愛耕作一卷遺經掛牛角耕田方罷還讀書<lb/>
自是古人經濟學耒耜本為家食資怪底山田苦磽<lb/>
确老犍埀淚怕鞭笞歸向空山早棲泊夜來春雨波連<lb/>
<pb n="KR4e0070_WYG_026-14b"/>
天南村生意何綿綿客來堂上笑相問城中斗米今幾<lb/>
錢秋來收穫幸及早便當秉筆書豐年土鼓吹豳大作<lb/>
社與公同醉西風前山上浮雲山下土日月雲來作門<lb/>
戸興來直上青雲巔人事紛紛慨今古君不見寗戚夜<lb/>
飯牛單衣短布寒颼颼一朝應聘入東海小白竟得雄諸<lb/>
侯又不見南陽諸葛吟梁父大耳王孫枉三顧指取巴<lb/>
蜀如掌中魚水君臣誇際遇人生窮達係逢時丈夫須<lb/>
作逺大期畎畝農功信足樂何如致治成雍熙幸君幡<lb/>
<pb n="KR4e0070_WYG_026-15a"/>
然今一起閫寄煌煌宣上㫖輟耕之處早歸來鄉人喚<lb/>
作鳴珂里<lb/>
右洪武十六年嵗次癸亥秋七月望四明鄭真撰<lb/>
　　松㕔雅詠什<lb/>
臨淮為中都畿邑地近物夥號為難治丞之貳令凡一<lb/>
言之失一事之誤輒聞諸廟堂之上固非窮鄉下邑自<lb/>
詫為古之附庸也使有學行之士事至物來酬酢䖏置<lb/>
舉得其當而咏歌從容有得夫情性之正不謂之才大夫<lb/>
<pb n="KR4e0070_WYG_026-15b"/>
可乎永嘉林君如淵之為丞也以勤敏見稱簿書詞訟<lb/>
是非可否與令長僚友協議斷以至公貪賕售欺者率<lb/>
不得逞吏人惴惴焉又非所謂箝紙尾當署即署者也<lb/>
以故縣以無事日與士大夫賦詩為樂盖如淵家居時<lb/>
嘗及事李公五峯髙公則丞以是得其比興之法云人<lb/>
謂之曰子誠哦松者也惜無韓昌黎有以發之因題其<lb/>
扁曰松㕔雅詠相與賦詩成什而求為之序夫文章政<lb/>
事非有兩途仕優則學顧人之用力何如爾如淵以天<lb/>
<pb n="KR4e0070_WYG_026-16a"/>
子命出貳畿邑帝鄉湯沐凡其山川之勝風俗之盛故<lb/>
蹟之遺與夫日月星辰之象風雨霜露之變人物鳥獸<lb/>
草木之形色名狀寓於目接於耳發而成聲有足以裨<lb/>
教化焉豈徒曰翰墨之適而已哉如淵家在鴈蕩石門<lb/>
間林壑静幽萬松天倚風月髙秋衆籟交作息心寤聽<lb/>
如在九奏鈞天之上乃今淮海之陽享有禄仕視隠顯<lb/>
行藏如出一致亦可以見無入而不自得矣彼有厄於<lb/>
上下志不克逞而寄興兩松之間抑末也已予與如淵<lb/>
<pb n="KR4e0070_WYG_026-16b"/>
義同淛産又在文學之列當日與如淵妙悟於袵席間<lb/>
毋曰我有公事而致其不屑之辭也詩曰仲山甫永懐<lb/>
以慰其心予固以大雅期之矣因為之序而歌詩四章<lb/>
以詒之云<lb/>
奕奕松㕔仰髙俯深有美君子遐思愔愔雅頌渢渢以<lb/>
哦以吟如鶴在空如鳳在林我懷斯人秩秩德音天髙<lb/>
月明如見其心　松㕔峩峩匪誇匪耀哲人坐忘載色<lb/>
載笑孰鈎我𤣥孰契我要神遊茫茫古今同調仰彼泬<lb/>
<pb n="KR4e0070_WYG_026-17a"/>
寥劃焉長嘯　松㕔言言孔寂且閒有客戾止鏘兮瑶<lb/>
環跂予望之蓬萊三山鴻飛㝠㝠邈不可攀薄言旋歸<lb/>
窅兮山灣式微載歌天風珊珊　煌煌松㕔孔樂斯土<lb/>
有琴有書有樽有爼頌聲洋洋如鄒如魯太音寥寥逍<lb/>
遥今古<lb/>
　　湖山舊隱辭并序<lb/>
予往年聞永嘉鴈蕩石門之勝欲一往不可得久客臨<lb/>
淮值林君如淵來為丞因與論斯文之好嘗言我家蕭<lb/>
<pb n="KR4e0070_WYG_026-17b"/>
臺之石門石門為鴈蕩支隴竒峯錯出不可名狀飛流<lb/>
懸瀑如銀漢自天而下匯為長川支分𣲖别逶迤曲折<lb/>
至於巨海而止良田廣畝鱗次櫛比魚鹽稻蟹之利視<lb/>
他郡為冠自上世以詩禮相傳先人嘗為文學官以非<lb/>
其志拂衣而歸謭焉弱息無所肖似嘗慕孤山處士之<lb/>
為人在至正時白野忠愍公為篆湖山舊隠四大字以<lb/>
寵之際今聖運忝有禄仕皆在淮海之陽南望蕭臺一<lb/>
髮天際常神馳而夢想也子盍有以慰我哉予復之曰<lb/>
<pb n="KR4e0070_WYG_026-18a"/>
君子之學不期於用而自不能不用也不期於用隠可<lb/>
也不能不用仕可也惟其時而已易觀之六四曰觀國<lb/>
之光利用賓於王時而仕者也遯之上九曰肥遯无不<lb/>
利時而隠者也隠顯一致隠即所以為顯顯即所以為<lb/>
隠也夫石田茅屋布袍草履耕桑自給孰愈民社之司<lb/>
禄食太倉峩冠博帶坐論政事為國家出氣力以埀名<lb/>
不朽哉然其志之所存固不以彼而易此也如淵既出<lb/>
而仕矣乃不忘乎隠豈區區聲利可拘者哉且夫景行<lb/>
<pb n="KR4e0070_WYG_026-18b"/>
先哲士君子所以為厚也豈無他人不如我同姓彼謫<lb/>
仙之髙風大節歴數百載一日也夙興夜寐若形聲影<lb/>
響之接焉故其在東甌猶在西湖也在淮南猶在東甌<lb/>
也豈以仕止出處為間哉為效淮南招隠作楚辭以貽之<lb/>
異日如淵功成名遂言歸舊隠歌予辭以侑酒亦足以<lb/>
為懷古之一嘅矣其詞曰<lb/>
望滄海兮青山巋石門兮孱顔飛瀑㵼兮潺潺漭長溪<lb/>
兮經緯其間梯空兮險艱松桂連蜷兮邈不可攀窈兮<lb/>
<pb n="KR4e0070_WYG_026-19a"/>
謐悄兮泬氷崖噴兮墜危石熊羆嘯號人慘慄駕浮雲<lb/>
兮巃嵸思夫君兮心忡忡孤鶴嘯兮泠風颯珮環兮玲瓏<lb/>
搆穹窿兮重屋保吾真兮貞獨折芳馨兮深谷𦍑何心<lb/>
兮榮禄煌煌兮旌招結組綬兮登天朝悵山中兮逺遥颯<lb/>
天籟兮蕭蕭山花開兮雙崖髙澹寂寥兮誰與遊遨雲<lb/>
歸兮風馬盍歸來兮稅駕命蓬萊佺期驅飛亷兮逺迓<lb/>
亭亭兮蕭臺雙鳳兮飛來眇故郷兮孔懷君不歸兮胡<lb/>
為哉嵗宴兮氷雪玩孤芳兮惜别紛前修兮遺烈盍保<lb/>
<pb n="KR4e0070_WYG_026-19b"/>
身兮明哲天地兮浮漚泊吾生兮焉求松桂山中兮春<lb/>
復秋歸來歸來兮聊淹留<lb/>
　　臨淮縣主簿德政詩序<lb/>
保定蠡縣陳公日新倅簿臨淮逾二年民人大和有歌<lb/>
之者曰茫茫淮流形勝今古帝鄉湯沐孔樂斯土惟我<lb/>
陳公受命大廷來倅來簿煌煌厥聲咸曰賢哉民之父<lb/>
母氣類感孚如出一口我有田疇以稼以耕爾界爾疆<lb/>
爾溝爾塍我桑我麻載勸載勞我詩我書載迪載教我<lb/>
<pb n="KR4e0070_WYG_026-20a"/>
饑而食我寒而衣不嚬以呻愉愉怡怡君曰宜哉我躬<lb/>
我職匪恩匪勤匪功匪力惟天生民愛養則均惟公之<lb/>
政惟公之仁昊穹盖髙厥鑒在下曰介景福曰錫純<lb/>
嘏山髙水深秩秩德音我歌不忘以寫我心予諦而聽<lb/>
之曰公何以得此於民哉夫是非之心天下之至公長<lb/>
民者有不善焉人不敢以為善也善焉人不敢以為不<lb/>
善也若公之簿臨淮善矣斯民歌咏之其不可以觀人<lb/>
心矣乎公中原望族在勝國時嘗掉鞅燕都授經胄監<lb/>
<pb n="KR4e0070_WYG_026-20b"/>
遍及縉紳先生之門膏馥沾溉多矣是以才給而敏氣<lb/>
充而嚴仕宦所至以治狀聞際今聖運由嚴州府分水<lb/>
縣主簿調濮州范縣再轉而臨淮畿甸之重他人不勝<lb/>
任者公獨處之有餘不謂之賢可乎是宜詩人見諸頌<lb/>
美而不能自已也昔仇覽署考城簿而王煥以為枳棘<lb/>
非鸞鳳所棲百里非大賢之路然則公其自茲升矣予<lb/>
忝教于兹與公有賓交之契其興學一事殿廷齋廡創<lb/>
而新之公之功為多乃若戸口之増賦稅之登獄訟之<lb/>
<pb n="KR4e0070_WYG_026-21a"/>
平有不能悉書者詩曰濟濟多士克廣德心此學校斯<lb/>
文之責也予安得以不敏不文而不使傳之後來耶於<lb/>
是為叙其事俾能詩者歌以繼之云<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0070_WYG_026-21b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　滎陽外史集巻二十六<lb/>
</p>
<p>
</p>
  </div>
</body>
</text>
</TEI>
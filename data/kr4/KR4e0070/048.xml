<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>滎陽外史集巻四十八</head> <lb/>
    <p>
<pb n="KR4e0070_WYG_048-1a"/>
欽定四庫全書<lb/>
　滎陽外史集巻四十八<lb/>
　　　　　　　　　　　　　明　鄭真　撰<lb/>
　銘<lb/>
　　白雲軒銘<lb/>
白雲軒者三衢陳侯可齋所居也侯家世業儒自儒而<lb/>
醫以術起死者千百計早嵗游京師受知王公大人辟<lb/>
為中書省醫再轉擢慶元路鄞縣尹鄞與三衢俱𨽻淛<lb/>
<pb n="KR4e0070_WYG_048-1b"/>
左公航海之官去家將千里以慈母在堂懼<graphic n="KR0949" url="https://raw.githubusercontent.com/kanripo/KR-Gaiji/master/images/KR0949.png" mimeType="image/png"/>瀡之養<lb/>
弗以其時也登髙徘徊欲舍去不可得樞宻分院大臣<lb/>
憐其衷檄命使者為之取以就養焉于時兵革繁興音<lb/>
問弗至晨昏之戀有加無已此軒所以得名也嗚呼孝<lb/>
為百行之首以公之孝思其親如此其與唐之狄仁傑<lb/>
登太行而悵然于懐者豈逺乎哉詩曰維其有之是以<lb/>
似之又曰孝子不匱永錫爾類其侯之謂乎乃作銘曰<lb/>
英英白雲在彼青山漠然以静悠然以閒時焉騰空時<lb/>
<pb n="KR4e0070_WYG_048-2a"/>
焉觸石輪囷氤氲巃嵸葱鬱變化不時蒼狗白衣粲焉<lb/>
光輝玉葉金枝豈曰無心亦曰有象懿彼哲人以寓遐<lb/>
想哲人伊何産自三衢以時行藏以道巻舒覲日之光<lb/>
鈞天帝所志存伊傅為霖為雨帝有恩言出宰于鄞誥<lb/>
命寵頒煥焉増新遭世孔艱革兵紛擾以望鄉闗鳴音<lb/>
邈渺慈親在堂既夀而康倚門倚閭朝夕所望煌煌齋<lb/>
居掲此巨扁匪時不思動静幽展彼雲徐徐吾親何如<lb/>
曷云能來以奉以娱彼雲孤飛吾盍歸止洩洩融融以<lb/>
<pb n="KR4e0070_WYG_048-2b"/>
燕以喜念惟梁公陟于太行載顧載瞻慨彼河陽千載<lb/>
一朝前哲是效作銘以勸永世克孝<lb/>
　　谷口莊銘<lb/>
維古哲人躬耕谷口巋焉髙風孰其尚友侃侃鄭公天<lb/>
府之英繩彼烈祖昭兹令名赤城之陽槃阿考室其中<lb/>
靖深其外棘翼栢松槎牙岩壑洞谺元氣鴻濛天地一<lb/>
家倉庚既鳴爰適南畝既種而穫孔多且阜嘯歌翩翩<lb/>
曰此有年鳶飛魚躍契彼淵𤣥相在爾隣紺曈白首飲<lb/>
<pb n="KR4e0070_WYG_048-3a"/>
酒酌醴以介公夀公樂徐徐公志不渝寤寐興懐以赫<lb/>
厥圖軒冕非榮金紫何貴用也斯行豈以形累嗟我同<lb/>
姓如途之迷谷庄峩峩誓言同歸<lb/>
　　湖山軒銘<lb/>
明之屬邑曰定海西去八十餘里地名靈緒鄉山水清<lb/>
淑是為故宋宗正少卿兼吏部尚書致仕文潔黄公之<lb/>
里予二年來以某事嘗過湖山書院拜觀公遺書舊藁<lb/>
盖深有啓發焉者裘君可道築軒其旁亦以湖山自名<lb/>
<pb n="KR4e0070_WYG_048-3b"/>
則凡言行出處之常理學文章之懿其有得于公者多<lb/>
矣不揆凡陋銘詩其間用以致景仰之意云銘曰<lb/>
有植其軒控絡湖山皎焉清猗巋焉孱顔懿哉裘君曰<lb/>
適有居左右秩秩厥圖與書粤惟良朝廓無氛祲魚躍<lb/>
鳶飛適契爾心乃命乃戒乃遊乃遨載涉其深載陟其<lb/>
髙纈英茹華採芳揚芬靈䑓湛然不芥于塵念彼先哲<lb/>
有若黄公冠帶立朝展也儒宗亭亭新祠與軒相望炳<lb/>
堊流丹山川増光俯仰百年實公允師明發寤懐如或<lb/>
<pb n="KR4e0070_WYG_048-4a"/>
見之願言蚤夜式克欽承庶幾來者保爾令名<lb/>
　　愚齋銘<lb/>
四明柴君元中扁其讀書之室曰愚齋予因為之言曰<lb/>
凡人得天地之氣以生其清者為聖為賢其濁者為愚<lb/>
為不肖於是品類之髙下習尚之美惡固有不能相同<lb/>
者以君神氣清明學行純粹凡天道之流行賦與家國<lb/>
之理亂得失莫不知其理之所以然與其事之所當然<lb/>
者乃今以愚稱之豈将沉晦免患如寗武子之愚乎将<lb/>
<pb n="KR4e0070_WYG_048-4b"/>
不徑不竇如子羔之愚乎抑将黙識心通如顔子之終<lb/>
日不違如愚乎雖然古人不可尚己志於古人者其非<lb/>
古人之徒歟不揆凡陋著銘以申其意銘曰<lb/>
茫茫堪輿氣化氤氲參為三才曰惟斯人人生伊何稟<lb/>
乎是氣清濁或殊知愚斯係懿哉柴君既清而虚胡為<lb/>
居室扁之曰愚嗟君有言吾豈無意世途紛紜淫巧滋<lb/>
熾審其所由慎厥攸從此静而吉彼動而凶乃安乃居<lb/>
乃慰乃止及視黙觀鴻䝉太始毋事詭隨以狥俗流毋<lb/>
<pb n="KR4e0070_WYG_048-5a"/>
為夸毗以喪厥修喜譽兩忘得喪一致抱朴全真樂哉<lb/>
斯世<lb/>
　　拙巢銘<lb/>
昔宋大儒周濂溪先生著拙賦始之以吉凶勞逸終之<lb/>
以天下拙刑政絶嗚呼拙之時義大矣哉四明李<hi>闕</hi>
以拙巢命其所居其有得於周子之言歟夫拙者巧之<lb/>
對世方以巧自矜而子之於拙乃甘心焉人之好尚相<lb/>
越豈不遠哉銘曰<lb/>
<pb n="KR4e0070_WYG_048-5b"/>
厥初生民有事巢居懿哉李君尚友隆古巋彼蘧蘆扁<lb/>
曰拙巢左圖右書於焉逍遥世方詭隨我克以正世方<lb/>
容悅我㒺弗敬迺慰迺止以嘯以吟如鳯在梧如鶴在<lb/>
林影與身俱心與神㑹動静隨宜何間顯晦斵輪匪知<lb/>
抱甕匪愚全真反朴為徳之符<lb/>
　　種徳堂銘<lb/>
建安鎦氏止軒故宋屏山先生文靖公裔孫屏山忠顯<lb/>
公季子以道徳著稱於時考亭朱夫子嘗師事之止軒<lb/>
<pb n="KR4e0070_WYG_048-6a"/>
以世家子克承文獻之傳而復以醫自輔所活人不可<lb/>
勝數嘗築堂於其郡之南浦盡挹溪山之勝扁曰種徳<lb/>
云夫徳猶木也種之於前者獲之於後者也古人云十<lb/>
年之計種之以木百年之計種之以徳所謂百年豈一<lb/>
朝夕之故哉止軒以種徳名其堂吾知必盡力於所植<lb/>
而其效之所獲有不待言矣為之銘曰<lb/>
有巋者堂南浦之陽面勝溪山燁其輝光作堂者鎦揭<lb/>
名種徳攸芋攸躋以偃以息岐黄有書功探化樞起廢<lb/>
<pb n="KR4e0070_WYG_048-6b"/>
扶僵為徳之符惟徳在人天所賦予人弗善修厥徳或<lb/>
沮至理流行生意何窮盍務爾力盍樹爾功爾源既深<lb/>
爾本既植勿助勿忘毋厭毋斁粤昔汝祖惟文靖公崇<lb/>
祀爼豆煥焉新宮象賢繩繩在而孫子善種倍穫永綏<lb/>
多祉<lb/>
　　見南亭銘<lb/>
見南亭者同郡王彦倫氏讀書之地也亭在城東同嶴<lb/>
山謂之見南者盖彦倫之始祖察使公由汴徙明既殁<lb/>
<pb n="KR4e0070_WYG_048-7a"/>
卜兆於其山之南鄉人因謂之南山由察使三傳至厚<lb/>
齋尚書公復祔𦵏其旁此見南所以名者盖不徒資為<lb/>
遊觀憩息所以寓夫展敬瞻省也夫南者陽明之地八<lb/>
風所藏四靈所聚窆竁之營於兹得吉文獻之澤所以<lb/>
䕃被後人者可知矣居斯亭也慨想先世紱冕之藏顧<lb/>
瞻松柏徘徊泉石精神血氣之感通固有如見其聲容<lb/>
笑貌者矣目注心存愈逺而弗忘焉所以奮起家聲紹<lb/>
承基緒與其山相為永久者不在兹乎銘曰<lb/>
<pb n="KR4e0070_WYG_048-7b"/>
明城之東曰維同谷澗溪杳深岡隴囘複一峯巋然審<lb/>
勢面南逺近亭亭拱焉相參粤昔先哲扈從南蹕乃歸<lb/>
乃藏窆此幽室靈聚秀鍾詞學名科文獻之光耿焉弗<lb/>
磨懿兹曾孫保有遺緒僾焉長懐庶幾目覩亭焉其間<lb/>
於以解顔松風四來颯然佩環求聲審形即象顯義衣<lb/>
冠九原黙如有契我畜我儲手澤之餘玉海青箱時巻<lb/>
時舒山髙水深煥發華采嗒然忘言瞻寤斯在問所見<lb/>
者何有何無天君湛然造化與俱古往今來百世一日<lb/>
<pb n="KR4e0070_WYG_048-8a"/>
先徳貽謀願言無斁<lb/>
　　養素軒銘<lb/>
苕溪嚴氏質夫以養素扁所居軒要予銘詩其間養者<lb/>
順而不害之謂故養頥見於易養氣見於孟子養之時<lb/>
義大矣哉質夫以養素名軒有古人尚質之意斯其得<lb/>
所養者哉不揆瓦石輒為之銘曰<lb/>
沄沄苕溪枕於東吳隱士氏嚴曰適有居不雕以華爰<lb/>
簡而質以藏以修以偃而息至行内充動無不宜有如<lb/>
<pb n="KR4e0070_WYG_048-8b"/>
食飲匪渇匪飢簡秩静幽琴樽芳潔山髙水長寤寐先<lb/>
哲從容周旋泰然安然於斯樂育以全其天世途營營<lb/>
斵喪本實所養既虧匪惕則怵泛觀静思我其焉如抱<lb/>
朴全真往古為徒令譽靡忘百嵗一日銘以申之有永<lb/>
無斁<lb/>
　　愛日堂銘<lb/>
同郡許孟和年踰弱冠刻志好修從名師講學為文章<lb/>
能中律度洪武癸丑以秀才徵至京師羣試吏部既中<lb/>
<pb n="KR4e0070_WYG_048-9a"/>
選調官有日矣來謂予曰某幼失怙恃所以撫育而至<lb/>
於成立者大母某氏之力也明發有懐徳報㒺極若吾<lb/>
父母者既不得致其親親之恩矣幸而大母之在則於<lb/>
奉養供給其可不如吾父母乎於是扁大母所居堂曰<lb/>
愛日而化州石隆知縣慈溪烏先生江西參政天台陶<lb/>
先生文以實其事所以朂孟和者甚至竊聞古之居室<lb/>
及盤盂几杖皆有銘先生幸銘詩其間庶幾夙夜惕勵<lb/>
以無負先達長者之訓哉真乃為之言曰懿哉孟和之<lb/>
<pb n="KR4e0070_WYG_048-9b"/>
心也夫愛發乎情根乎性觸物而動有愛焉弗愛焉愛<lb/>
而得其正斯其知所愛矣哉惟日為衆陽之宗自明及<lb/>
晦遲速進退行有常度人之於世也幼而壮壮而老老<lb/>
而衰則固隨日而變矣然而晝夜之間日之出没循環<lb/>
不窮今日猶昔日也民生幾何侵尋常遲暮今日寧復<lb/>
如昔日乎此孝子之於親其愛日之誠吾知其不能已<lb/>
矣且親者我之所自出也大母者親之所自出也吾親<lb/>
既溘先朝露矣大母而在則吾親也而况慈哺之恩有<lb/>
<pb n="KR4e0070_WYG_048-10a"/>
終不能忘者乎愛日二字昔人嘗致意於其親而孟和<lb/>
獨為大母言之君子是以知孟和之心孝子慈孫之心<lb/>
也因銘於堂之户曰朝以出夕以入日在桑榆短景急<lb/>
銘於牖曰皓日行空不常在蕭蕭白髪朱顔改銘於壁<lb/>
曰陽春熈熈奉甘㫖大母在堂顔色喜銘於几席曰心<lb/>
所安意所便寝處食息罔或愆嗟哉孝孫盍勉旃大母<lb/>
夀考兮用介百年<lb/>
　　自牧齋銘<lb/>
<pb n="KR4e0070_WYG_048-10b"/>
四明塔山俞氏寓維揚江上司徼巡之職屬時隆平境<lb/>
内無事将扁其齋居之室取易筮之得地山之象筮者<lb/>
曰吉在易謙卦初六之爻辭有曰謙亨君子利涉大川<lb/>
而其象曰謙謙君子卑以自牧也夫謙者卑抑之義君<lb/>
子以謙卑自處以之涉險猶無不濟况平居無事適寢<lb/>
處食息之室者乎於是以自牧名齋而求銘於予為之<lb/>
銘曰<lb/>
地中有山易卦為謙往聖取象義宻詞嚴有美君子卑<lb/>
<pb n="KR4e0070_WYG_048-11a"/>
以自牧巋彼齋居逈謝流俗俗尚之趨崇髙躋攀既蹶<lb/>
而跋罹彼險艱天道好謙而况於己處下就卑斯其可<lb/>
矣至理存心適彼自然命分之定孰違吾天於時隆平<lb/>
鼓桴息警泰然安居静存黙省左圖右書從容舒徐朝<lb/>
斯夕斯厥功焉如曰無不敬曰謹其獨貞吉令終永矢<lb/>
弗告<lb/>
　　竹屏銘<lb/>
予客居都中屬邑之臨淮清苦日甚既二年始借署察<lb/>
<pb n="KR4e0070_WYG_048-11b"/>
院營所居於㕔之東房舊床敝席縛竹為屏風糊以紙<lb/>
而係之銘云<lb/>
朴俗隨宜坐卧偃起夜氣之存黙契𤣥理三載從容一<lb/>
貧如水淮海天涯夢䰟千里<lb/>
　　屋舟銘<lb/>
茫茫江海匪舟曷濟爾屋如舟吾其焉逝以藏以修以<lb/>
泳以㳺蟬蛻春融樂以忘憂時焉琴樽時焉詩酒天地<lb/>
浮漚於吾何有盼彼川澤我居我家匪隆以崇匪肆以<lb/>
<pb n="KR4e0070_WYG_048-12a"/>
夸嵗月悠悠吾生猶寄或泛或浮廓焉無際至理忘言<lb/>
湛然心淵鳶飛魚躍其樂也天孔道不行乗桴是託懿<lb/>
哉而人聖賢可學<lb/>
　　東園荘銘<lb/>
淮水東作爾室去浮華敦本實偉儒先聿來居神孔完<lb/>
味道腴相原田比而櫛痔錢鎛力黍稷嵗之餘倉廪儲<lb/>
為酒食斯樂胥匪斯今追古昔有嘉客豈不懌書帙編<lb/>
以永年金石諧宫商宣藹時髦佩衿肅道是傳豈私<lb/>
<pb n="KR4e0070_WYG_048-12b"/>
淑地之靈惟其人俯仰間孰主賔彭澤翁杜陵老今名<lb/>
昭古儀表庄東園契我心山増髙水增深終厥身保貞<lb/>
獨作詩銘矢弗告<lb/>
　　杖銘為徐景顔作<lb/>
挺兹嘉植好爾正直以扶以翼愛紆爾力返乎潁水之<lb/>
陽用以適進退之宜全君子之徳<lb/>
　　靈夀杖銘<lb/>
得於華岳之顛即諸莆陽之野時止時行無或我舍學<lb/>
<pb n="KR4e0070_WYG_048-13a"/>
變化而為龍恐不得而從也<lb/>
　　風木亭銘<lb/>
國子生平陽董瑨仲石年十有二時值其父伯髙翁棄<lb/>
世既𦵏慨其親之弗得養也築亭山中扁曰風木嵗時<lb/>
祀享以致其思云夫木欲静而風不停子欲養而親不<lb/>
待此臯魚答吾夫子之言也魚在春秋時舍其親以去<lb/>
不得仕於其君又弗克致養其親志憤心激卒以死亡<lb/>
人至今悲之夫先王制禮本於民彞適乎情文而莫之<lb/>
<pb n="KR4e0070_WYG_048-13b"/>
過也若魚之死君子以為過於中矣然其言也雖聖人<lb/>
不能以非之而當時門弟子亦有因是而歸者則以為<lb/>
情之至也世言事親如事天起居溫凊懼其違也滫瀡<lb/>
滑飴懼其缺也不幸而天命有定人事之不齊則亦致<lb/>
其罔極之思而已養之不及思之無窮此風木之感所<lb/>
以不能自已者而况於松柏丘隴體魄所藏神明所安<lb/>
爼豆樽筵之薦如將見之者哉范文正公為參知政事<lb/>
告其子曰今而得厚祿欲以養親而親不在矣而歐陽<lb/>
<pb n="KR4e0070_WYG_048-14a"/>
文忠公之表瀧岡載其父崇國之言曰祭而豐不如養<lb/>
之薄也文正少貧不能備養文忠少孤不及於養是殆<lb/>
有感於風木者二公既登政府皆以公師之貴贈及其<lb/>
親國家之恩九原必及豈虚也哉仲石於此有事焉勿<lb/>
忘焉顯親揚名以無忝所生斯足以慰風木之悲矣使<lb/>
夫日改月化忽焉不加諸心豈人子事親之義也耶雖<lb/>
然仲石之父殁矣幸而有母存焉夫不及養其父而猶<lb/>
足以養其母所以不忘其父也孔子曰生事之以禮死<lb/>
<pb n="KR4e0070_WYG_048-14b"/>
𦵏之以禮祭之以禮人子之於父母各盡其職之所當<lb/>
為而已彼有哀毁亡身若臯魚者何容心焉為之銘曰<lb/>
巋斯亭山之麓肇嘉名曰風木木之生有本根埴以培<lb/>
枝葉蕃風鬴嘘氣烈烈撼以揺慘摧折人之生本厥親<lb/>
大義全重彞倫命短修生死訣養不逮痛嗚咽霜露降<lb/>
祭以時酒醴冽牲庖肥攀松柏盼泉石心悠悠思罔極<lb/>
精爽邈音容遥長夜寂不復朝偉臯魚古名哲情莫伸<lb/>
丼殞滅繄名言我所師感由衷曷不悲孝通神善克報<lb/>
<pb n="KR4e0070_WYG_048-15a"/>
我作銘申以告<lb/>
　　屺思軒銘<lb/>
永嘉王綬廷采以國子生奉上㫖分教中都扁其所寓<lb/>
軒曰屺思予嘗過而問之曰魏詩之三章孝子行役登<lb/>
山以望其親自父而母自母而兄序其一家之親設為<lb/>
念己之言寓其思慕之意庶幾以親之心為心者廷采<lb/>
越在畿甸去家三千餘里念母而不以及父其於義何<lb/>
居廷采曰魏詩之孝子自其親在者言之爾吾生十閲<lb/>
<pb n="KR4e0070_WYG_048-15b"/>
月值吾母某氏棄世抱養為姑諸父取以為子年幾三<lb/>
十吾父曰綬吾適嗣也而為弟後可乎使歸而復諸正<lb/>
侍養左右而吾母之聲音顔色莫之識也夙夜寤懐庶<lb/>
幾如吾母之存焉此屺思所以名也予應之曰可乎哉<lb/>
夫思發乎情人莫不有所思思夫宴安華好則為宫室<lb/>
飲食輿馬服御之奉思夫功名富貴則有公卿爵禄之<lb/>
求是皆非所宜思也若乃母子之親念一氣之分慨九<lb/>
泉之邈倚門失望陟屺興思有如吾廷采焉者此天理<lb/>
<pb n="KR4e0070_WYG_048-16a"/>
人情之至也魏詩親在而致其思廷采親殁而致其思<lb/>
親在而致其思親可得而見也親殁而致其思親不可<lb/>
得而見矣使夫廷采得如魏詩之孝子行役而歸其慶<lb/>
在堂起居孝養寧有慎旃無棄之辭也耶廷采幸而得<lb/>
致養其父不幸而失養其母此屺思所以終其身無窮<lb/>
也扁焉而朝夕觀焉其亦見廷采能用其情矣哉雖然<lb/>
孝子之於親不徒思而已也昔吾鄉先生袁文清公生<lb/>
六日而孤母夫人史氏寢疾形神欲離以公在乳母襁<lb/>
<pb n="KR4e0070_WYG_048-16b"/>
褓中猶注目焉公既長念之不置屢形於言及貴為内<lb/>
相史氏得贈陳留郡夫人文清太師越國曾孫外家史<lb/>
氏世相封王為四明盛族公既紹承華閱榮及其親燎<lb/>
黄山中縉紳君子以為其母庶幾不死矣夫揚名顯親<lb/>
士之所謂孝也廷采成均之望行将大用所以興懐名<lb/>
哲迪光先緒者不在兹乎豈曰戀戀於陟屺之思也耶<lb/>
為之銘曰<lb/>
言陟彼屺言思我母彼天者何曷不眉夀我生之初厥<lb/>
<pb n="KR4e0070_WYG_048-17a"/>
聲吟吟厥月甫旬罹此毒荼婉孌諸姑慈養育撫誰其<lb/>
子我言有諸父厥既有立以書以詩寸草春心熈熈春<lb/>
暉椿樹在庭霜雪愈勁嗣續之傳言歸於正滫瀡㫖甘<lb/>
克敬克恭而母不及涕泣焉從漠漠重泉㝠㝠幽肂隧<lb/>
而相見悵莫之致惟山有屺載陟載升言致其衷天髙<lb/>
氣晶盼睞踟蹰以丘以壠宿莽其萋宰木斯拱大孝終<lb/>
身著目存心有扁者軒肅然如臨哀哀劬勞欲報罔極<lb/>
奉以周旋徳禮無斁日月易流寝興遑遑恩需錫類不<lb/>
<pb n="KR4e0070_WYG_048-17b"/>
顯其光以孝移忠惟古名哲我作聲詩言篤其烈<lb/>
　　來徳堂銘<lb/>
平陽林與直敬伯氏故處士文卿之孫敬伯在總角時<lb/>
值其父彦暉有事行役而文卿以大父之尊撫之至而<lb/>
教之篤也文卿即世祖母程氏繼承厥志如文卿之存<lb/>
與直亦感激思奮從師取友受春秋經貫通諸傳學正<lb/>
而文㑹程氏繼殁買山將合𦵏且搆堂若干楹為廬墓<lb/>
計適朝廷誕興文治與直以俊選至京師入成均為上<lb/>
<pb n="KR4e0070_WYG_048-18a"/>
舍生奉上㫖分教中都将二年而大父母之窆竟弗及<lb/>
臨㒺極之思不知涕泗之交頥也将告歸墓堂下期盡<lb/>
其心焉而助教先生檇李貝公扁曰來徳且著記以朂<lb/>
之予聞之作而言曰先生可謂忠厚之至哉夫徳本諸<lb/>
性分者也而謂之來者豈自外至者耶盖即其用力以<lb/>
底其成功用以迪光前人埀裕後昆爾譬之木之生也<lb/>
有本培埴而生息之則其末益盛水之發也有源濬决<lb/>
而疏𨗳之則其流益深人之生也本之以仁義持之以<lb/>
<pb n="KR4e0070_WYG_048-18b"/>
朴茂見之日用彞倫措之功名事業髙明正大之規深<lb/>
長悠逺之慮不止一世一人必至於百世子孫曾元以<lb/>
至於雲仍無窮也後先相望大小一致豐融而醲郁沉<lb/>
浸而涵育徳之來也可勝用哉若稽林氏系出泉南在<lb/>
唐時名攢者為福唐尉後以五季之亂徙平陽之四溪<lb/>
而析居於嶺梅嶺梅之族始於宋叅議遵治行倬著有<lb/>
名於時至其子季倫以直道晉司諫省輪對上殿長疏<lb/>
短劄士大夫傳誦其後有名望之嘗知道州為名太守<lb/>
<pb n="KR4e0070_WYG_048-19a"/>
望之子太玉入元由郡博士至建徳推官奕葉相承衣<lb/>
冠蟬聫而文卿以建徳子雖不克享有世禄而從容自<lb/>
適以教孫為已任際今聖世敬伯受業成均承先生長<lb/>
者緒餘被菁莪樂育之盛珪璋聞望非一日矣兹又将<lb/>
從其父彦暉依大父體魄之藏以居思其志意笑語居<lb/>
處與夫所樂所嗜神而明之𤣥徳升聞嘉祥沓至振闕<lb/>
下之家聲艶譜牒之光榮者不在兹乎詩曰無念爾祖<lb/>
聿修厥徳敬伯其有焉庸敢本貝先生命名之意而為<lb/>
<pb n="KR4e0070_WYG_048-19b"/>
之銘曰<lb/>
粤惟林氏泉南肇居由福唐出系緒有初至孝顯聞親喪<lb/>
廬墓嘉應自天白烏甘露植表亭亭闕下著名平陽散<lb/>
處煌煌厥聲惟參議公實為始祖大諫立朝克踵其武<lb/>
桓桓道周江海一麾建徳决獄民以不虧閥閱之華善<lb/>
承善繼百世千禩有引勿替惟敬伯氏紹志遺經以嗣<lb/>
以續惟徳其馨自本而支貽謀燕翼天性民彞豈曰外<lb/>
鑠嵗月如流盍謹厥修厥徳之來厥心休休其來何從<lb/>
<pb n="KR4e0070_WYG_048-20a"/>
其即何所浩然沛然孰竭孰禦積之既育式厚以豐囊<lb/>
探劵付以事以功皇天無私惟善有報人之弗力天曷<lb/>
以造人文交孚伊徳之符詔爾子孫永終令圖<lb/>
　　蘭室銘<lb/>
蘭草之香者也詠於詩載諸易春秋傳紀之離騷經賦<lb/>
之隱人君子有取焉真以非材奉上命教授廣信府道<lb/>
經玉山邑教授程先生徳武要致之家巖谷間崇構秩<lb/>
然俯仰上下淺青叢碧可愛可玩皆蘭云徳武署其楣<lb/>
<pb n="KR4e0070_WYG_048-20b"/>
曰蘭室是所謂托物比徳者耶為之著銘曰<lb/>
巋彼作室有蘭其馨天風四來吐芳敷榮其芳葳蕤其<lb/>
榮煒燁靈根幽叢紫莖緑葉懿美哲人慎厥攸居眄焉<lb/>
華兹為徳之符曰維援琴曰維紉佩菲兮彌章紛兮繁<lb/>
㑹相彼庸流一薰一蕕不有君子其誰與儔盍懋爾功<lb/>
盍勉爾力朝斯夕斯以培以埴毋若申椒專侫慢慆毋<lb/>
若荃蕙化而為茅不流乎同必謹其獨息焉㳺焉永矢<lb/>
勿告<lb/>
<pb n="KR4e0070_WYG_048-21a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0070_WYG_048-21b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　滎陽外史集巻四十八<lb/>
</p>
<p>
</p>
  </div>
</body>
</text>
</TEI>
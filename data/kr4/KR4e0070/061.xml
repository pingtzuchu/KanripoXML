<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>滎陽外史集巻六十一</head> <lb/>
    <p>
<pb n="KR4e0070_WYG_061-1a"/>
欽定四庫全書<lb/>
　滎陽外史集巻六十一<lb/>
　　　　　　　　　　　　　　明　鄭真　撰<lb/>
　表<lb/>
　　髙宗麟徳二年李淳風上麟徳厯表<lb/>
伏以舜政協和式謹璣衡之度夏時謹始用殫鉛槧之<lb/>
功俯竭㣲忱仰干睿覽<hi>中謝</hi>竊惟人情之動固可以言知<lb/>
天道之行惟當以數測粤若古昔眇矣源流閏定四<lb/>
<pb n="KR4e0070_WYG_061-1b"/>
時命欽尭帝䇿推已酉紀叶有熊允惟厯象之頒實利<lb/>
民生之用自非知來察往明疾徐虧朒之分何以趨事<lb/>
赴功致作訛成易之效庸少殫于薄技以仰答于盛明<lb/>
逺求億載之前使合上元之㑹隂陽二氣循環不失於<lb/>
常經日月五星流轉靡差于宻度析旦夜晨昏之異明<lb/>
分至啓閉之殊斡運不忒於仁均増損用遵於劉焯于<lb/>
斯為盛可舉而行恭惟皇帝陛下盛徳昭明至仁溥博<lb/>
仰觀俯察導迎天地之和内修外攘一正華夷之統乗<lb/>
<pb n="KR4e0070_WYG_061-2a"/>
乾首物順革從時載新寰宇之傳肇謹清臺之課宜詔<lb/>
執事以介昌期臣某承命無庸視成有媿職匪忘於占<lb/>
步事宜慎於布宣跨萬里以同文億年永命順四時而<lb/>
成嵗庶績凝休<lb/>
　　𤣥宗開元中一行上黄道游儀表<lb/>
伏以聖治憲天誕正玉衡之宻度臣工率職肇新黄道<lb/>
之游儀俯竭愚誠仰干睿覽<hi>中謝</hi>竊惟制器尚象聖人所<lb/>
以用心治厯明時民生因之取信是故周髀宣夜之學<lb/>
<pb n="KR4e0070_WYG_061-2b"/>
渾天盖象之云雖得失之匪同固討論之有據粤惟上<lb/>
聖克紹前聞包地統天妙堪輿之造化激輪注水明晝<lb/>
夜之運行睠取義之已精尚旋儀之有缺爰求植木以<lb/>
貫旋樞使交奎軫之間用測隂陽之運兩儀六合咸歸<lb/>
經緯之中二曜五行不出循環之外明逺近以推分至<lb/>
審邪正以騐虧盈休咎往來占候不忘於警省寒暑<lb/>
代謝事功宜就於謀為用昭寰宇之傳寅上清臺之御<lb/>
恭惟皇帝陛下功成極治道本生知華夏車書一統咸<lb/>
<pb n="KR4e0070_WYG_061-3a"/>
周於正朔北南聲教大政尤謹于授時睠兹九道之交<lb/>
實係周天之運肇體元而立制庸攷順以求違爰命㣲<lb/>
臣載詢逺制妙應機緘之運粲然鈞軸之華臣某敢不<lb/>
寄迹空門承恩内闕乾文炳煥願勤乙夜之瞻㤗運開<lb/>
明永介萬年之夀<lb/>
　　𤣥宗開元十五年張說等謝置集賢殿學士表<lb/>
伏以内殿易名丕闡尚文之治近臣召直寵加新命之<lb/>
榮於感荷以維深思報稱其曷已俯攄蟻悃仰對龍顔<lb/>
<pb n="KR4e0070_WYG_061-3b"/>
<hi>中謝</hi>竊惟一代之興王必有非常之制作閣崇天禄藹冠<lb/>
帶之名儒館置𢎞文萃瀛洲之多士盖將發揮于經術<lb/>
庶幾開廣于聖明昭哉治化之隆允矣論思之選乃如<lb/>
今日益廣前規講學尊賢誕布維新之號設官分職允<lb/>
為求舊之圗揭日月以行天鼓風雷而澤物顯加爵位<lb/>
登進臣工使于言語侍從之餘即見潤色討論之效自<lb/>
非鴻碩曷承燕間某等學匪多聞才不適用生逢堯舜<lb/>
夙諧輔弼之心迹擬䕫龍深仰訏謨之盛屬身陪於燕<lb/>
<pb n="KR4e0070_WYG_061-4a"/>
席獲面侍于恩顔申命周行俾升嚴䆳加珍盛饌不勝<lb/>
華藻之懷廣厦細氊豈稱草茅之陋遭逢侈矣媿赧謂<lb/>
何恭惟皇帝陛下堯性聰明禹姿勤儉勤政務本周知<lb/>
黎庶之艱花萼相輝推廣宗親之愛履兹大道躬致丕平<lb/>
謂仙者清虛之談于今何取顧賢者致治之要在古皆<lb/>
然遂致下材獲膺清問臣某敢不勉肩所職思報隆知<lb/>
薦引人材助皇猷之宻勿考求經籍彰聖學之緝熈<lb/>
　　開元十七年丞相源乾曜張說以帝生日為千秋<lb/>
<pb n="KR4e0070_WYG_061-4b"/>
　　　節賀表<lb/>
伏以流虹遶渚丕逢八月之良飛龍在天誕啓千齡之<lb/>
慶人神喜洽華夏懽同<hi>中賀</hi>竊以王者受圗於昭景命民<lb/>
人聳聴必得隆名粤若前朝懿哉盛典誕彌厥月周詩<lb/>
彰震動之符長發其祥商頌紀隆生之瑞二儀眀察億<lb/>
載綿延恭惟皇帝陛下乃聖乃神允文允武勵精治理<lb/>
彰勤政務本之名篤敘彛倫藹華蕚相輝之盛闡河圗<lb/>
而毓瑞承祖烈以重光夀考且寧益茂延洪之祉侯邦<lb/>
<pb n="KR4e0070_WYG_061-5a"/>
來賀曷勝歸美之誠臣某等謹以八月五日為千秋節<lb/>
伏願俯順輿情式頒徽典金聲叶應清商入奏於歌<lb/>
絃玉氣調和湛露普沾於華度著之令甲副在有司<lb/>
　　開元二十年蕭嵩上開元禮表<lb/>
伏以治本百王誕著儀容之盛法垂萬世丕昭典籍之<lb/>
華詳篇目以臚分晉宸嚴而露奏<hi>中謝</hi>竊惟禮以節性<lb/>
制任宜人度數節文允矣規模之大恭敬慈讓本乎性<lb/>
分之全於穆前朝率時丕範上而虞帝守官申命於伯夷<lb/>
<pb n="KR4e0070_WYG_061-5b"/>
下若姬周制作聿成于公旦盡揖讓周旋之則極等夷隆<lb/>
殺之嚴降至漢興盡忘周舊叔孫通於制草創安免譏<lb/>
慙河間王得之民間寧無遺失惟大修於儀典必有待<lb/>
於文明恭惟皇帝陛下大聖生知小心克畏率履不越<lb/>
莫非天理之節文精一執中寔為人事之儀則祖烈既<lb/>
明於纉述邦儀猶重於討論念貞觀制於𤣥齡綱條已<lb/>
正謂顯慶成於無忌令式何多俾明増損之宜不失經<lb/>
常之正惟帝其訓與時偕行臣某幸際昌時謬膺重寄<lb/>
<pb n="KR4e0070_WYG_061-6a"/>
上行下效載觀宗伯之典章世變俗移願效關雎之風<lb/>
化<lb/>
　　天寳十三載揚州守臣某進水心龍鏡表<lb/>
伏以百鍊精金合乾坤之造化萬年明鑒揭日月之光<lb/>
輝肅致愚衷恪供宸御<hi>中謝</hi>竊以物生有象明照無窮故<lb/>
司烜掌方諸恪守服官之典渠國進火齊丕昭任土之<lb/>
誠允鑠熈朝同符前古矧日應天中之候正風行水上<lb/>
之時離坎相資神靈助順遂致圎明之端實惟鎔冶之<lb/>
<pb n="KR4e0070_WYG_061-6b"/>
功有蟄龍形於昭駿造勢若鼓風雷而盤辟殆將乗雲<lb/>
霧以飛騰香敷鉛粉之華氣浥膏脂之潤江山表裏示<lb/>
不隠於纎毫人物低昻諒莫遺于妍醜用表聖顔之恱<lb/>
懌以昭清燕之鑒觀翼翼不回式表威儀之正赫赫在<lb/>
上何容塵垢之昏新以又新旦兮復旦恭惟皇帝陛下<lb/>
法天成知隨物付形念治在無為奚罄名言之妙謂人<lb/>
難自見必資模範之工兹克畏以難明爰考圗以敷貢<lb/>
臣某仰瞻黼座俯奉珍函君徳匪私既普同於燭照臣<lb/>
<pb n="KR4e0070_WYG_061-7a"/>
職匪懈尤有待于磨礲<lb/>
　　𤣥宗開元六年郡國謝頒鄉飲酒禮表<lb/>
伏以寰宇同文誕著聲容之盛鄉黨齒讓肇新典禮之行<lb/>
千載有光四方作式<hi>中謝</hi>竊以達邦立國貴乎興禮導民<lb/>
故天府獻書式見賢能之盛鄉人飲酒用知齒徳之尊<lb/>
粤周室之興隆盛姬公之制作正位乎主賔僎介法象<lb/>
乎天地隂陽三讓以升百拜斯飲澹𤣥酒而責質熟羮<lb/>
胾以存誠粲壺樽爵洗之多列几爼豆籩之盛鏘鏘雅<lb/>
<pb n="KR4e0070_WYG_061-7b"/>
樂鼓座席之春風濟濟衣冠藹族閭之和氣尊卑有序<lb/>
少長咸宜司正揚觶以致辭衆工間和而告備奠酬導<lb/>
飲洽宴樂以從容酬酢送迎篤敬恭而匪懈于斯盛矣<lb/>
何以加焉恭惟皇帝陛下一視同仁篤近舉逺率履不<lb/>
越莫非天理之節文精一執中實為人事之儀則肇頒<lb/>
邦秩防範人心比屋可封丕變天下之俗安燕不亂載<lb/>
新庠序之光仰聖徳之巍巍知王道之易易惟帝其訓<lb/>
與時並行臣某仰佩綸音申嚴筵秩年當大比陳地官<lb/>
<pb n="KR4e0070_WYG_061-8a"/>
司徒之威儀運應重熈被麟趾關雎之風化<lb/>
　　𤣥宗開元<hi>闕</hi>年特進張説進大衍厯表<lb/>
伏以治洽同文誕展車書之慶數推大衍肇新厯象之<lb/>
傳俯瀝愚忱仰干睿覽<hi>中謝</hi>竊以事係時時係日政有常<lb/>
經正次王王次春謹之在始粤惟古往敬授人時虞舜康<lb/>
庶事勑命惟幾唐堯釐百工定時以閠洪惟上聖克紹<lb/>
前聞肆求著易之㣲以考穗書之課起自五十俾用無窮<lb/>
散為億千其歸有本分二掛一揲四歸竒日月有經合<lb/>
<pb n="KR4e0070_WYG_061-8b"/>
隂陽之磅礴乾坤定位妙造化之生成置閏以别盈虛<lb/>
定朔而明虧朒分至啓閉循環不失于毫釐寒暑朝昏<lb/>
遲速靡愆于晷刻黙應玉衡之度輔成玉燭之和恭惟<lb/>
皇帝陛下徳體乾元道交㤗始功參化育導迎天地之<lb/>
休祥象著昭明遂致璧奎之異彩爰重清臺之制以昭<lb/>
寰宇之傳與物為春俾民觀象臣某職司佐政任寄調<lb/>
元夷隩析因敢致民生之序作訛成易俾知帝力之深<lb/>
　　肅宗至徳某年元結進大唐中興頌表<lb/>
<pb n="KR4e0070_WYG_061-9a"/>
伏以天威討伐誕成戡定之勲聖徳形容庸慎聲歌之<lb/>
體俯憑筆體仰瀆冕旒<hi>中賀</hi>竊以夏禹勒岣嶁之碑治水<lb/>
式彰于偉績漢將紀燕然之刻攘夷丕著于成功允鑠<lb/>
熈朝聿隆前古蠢彼胡夷之擾肆勤王旅之征盡驅九<lb/>
廟之氛祲重復兩京之日月蜀天萬里迎上皇以來歸<lb/>
禹貢九州合諸侯之朝覲用昭明于史氏宜倣像于詩<lb/>
人據事直書式紀修文之盛托物取義不忘歸美之誠<lb/>
茂對宏休庶傳不朽恭惟皇帝陛下功成纉述志篤修<lb/>
<pb n="KR4e0070_WYG_061-9b"/>
攘履國步之艱難膺人心之翼戴櫛風沐雨六飛爰備<lb/>
于師虞旋乾轉坤四海畢歸于離照孝養藹九重之喜<lb/>
氣謨謀綿百世之基圗乃詔臣工用貽銘刻穹崖峭立<lb/>
俯浯水之奔流緑字淋漓與湘山而永久居慚骫骳丕<lb/>
冐威嚴臣某親際中興躬承明命周詩紀徳敢言吉甫<lb/>
之休聲舜殿颺言竊擬臯陶之致治<lb/>
　　徳宗興元元年司徒李晟賀平朱泚表<lb/>
伏以河山有誓大聖垂恩天地不容逆臣授首快覩京<lb/>
<pb n="KR4e0070_WYG_061-10a"/>
華之復觀欣瞻車駕之言旋日月中天風雲萬里<hi>中賀</hi>竊<lb/>
以王師利用寅奉天威人臣無將敢干人紀睠兹㓙悖<lb/>
本出寒㣲始䝉堯日之耿光旋奉周天之惠澤職居戎<lb/>
帥地兼極鎮之崇爵至鼎台寵冠三孤之貴金帛子女充<lb/>
牣其庭山川土田昄章爾宇曽無尺寸之數以酬莫大<lb/>
之恩乃爾無厭竟為不軌起闕庭之氛祲驚寢廟之神<lb/>
靈萬姓靡依六飛近狩既人心之共怒于國法以奚誅<lb/>
王旅嘽嘽敢肅將于大命戎容暨暨行殄滅於渠魁迄<lb/>
<pb n="KR4e0070_WYG_061-10b"/>
告成功咸出睿算致此雲龍之慶曾何汗馬之勞恭惟皇<lb/>
帝陛下黙運神機於昭聖武沛然雨露流通發育之恩<lb/>
如彼江湖廣大包容之量顧兹頑梗自致刑威臣某受<lb/>
寄戎麾歡迎御輦受明堂之朝賀將逺過于周宣刻浯<lb/>
水之文章誠有期于臣結<lb/>
　　貞元五年中書侍郎同平章事李泌乞更命相表<lb/>
伏以明王立政惟人職匪専于獨任宰相代天理物效<lb/>
惟著於同寅俯瀝微忱仰干淵聴<hi>中謝</hi>竊以廟堂為至重<lb/>
<pb n="KR4e0070_WYG_061-11a"/>
之地宰輔匪常調之官必前疑後丞乃勝鼎鉉之重非<lb/>
左輔右弼曷成社稷之功丕若熈朝間生名哲房杜致<lb/>
貞觀之盛治姚宋成開元之太平盖皆一徳以一心斯<lb/>
能立政而立事仰廷紳之往矣顧機務以紛然豈此櫟<lb/>
材獨持魁柄竊念某性資鄙野學術荒疎每期終老于<lb/>
漁樵顧乃躐升于臺閣引公卿而求民瘼既無作霖之<lb/>
功覈材藝以敘官宜徒殫待旦之慮顧寵恩之既侈念<lb/>
謭材其弗堪盍選班行俾升揆席分任事權之重上承<lb/>
<pb n="KR4e0070_WYG_061-11b"/>
明命之隆恭惟皇帝陛下堯性聰明禹姿勤儉藩臣梗<lb/>
化茂陶含養之恩百辟趨風深仰財成之徳而臣生逢<lb/>
盛際親荷隆知然以衰老之姿恐負聖明之治伏望大<lb/>
明委照聖度垂憐幸别採于師言使簡求於元輔奮庸煕<lb/>
帝載尚令心腹之同于時亮天功允叶股肱之美<lb/>
　　建中四年翰林學士祠部郎中陸贄辭考功郎中<lb/>
　　　表<lb/>
伏以北門儤直已叨掌禮之榮東銓附班又辱考功之<lb/>
<pb n="KR4e0070_WYG_061-12a"/>
選俯驚忝冐寜不懇辭<hi>中謝</hi>臣某識不該明器非宏逺<lb/>
惟學是務夙膺孔孟之言非道不陳期助唐虞之治適<lb/>
天開於文運遂名玷于詞科職更縣治之勞任處臺端<lb/>
之重迨䝉聖作親覩詔除既躐長于翰林復聫華於祠<lb/>
部論思獻納日侍清光衣被服乗嵗䝉異數頃屬巡行<lb/>
之際獲聨扈從之中王事多艱匪有忠謀之益帝徳廣<lb/>
運曽無佐輔之勲雖備歴于艱難乃當然之職分使其賞<lb/>
先于禁近殆恐體解于勲臣願返恩言渙還成命恭惟<lb/>
<pb n="KR4e0070_WYG_061-12b"/>
皇帝陛下舜聰旁逹堯哲周知申命隆儒上進宸嚴之<lb/>
直爰徴哲士聿升侍從之班肆令駑鈍之姿有玷聖明<lb/>
之治既使摛文于禁苑復令厠列于天官深駭誤恩且<lb/>
慙非稱伏望無嫌反汗俯賜轉圜上性命道徳之言願<lb/>
殫初志掌功過善惡之法乞賜俞音<lb/>
　　澤州刺史上慶雲圖表<lb/>
伏以聖徳動天丕應輪囷之象臣心捧日寜忘舒巻之<lb/>
懐用新圗繪之華上凟冕旒之䆳<hi>中謝</hi>竊以福有象類誠<lb/>
<pb n="KR4e0070_WYG_061-13a"/>
能感通惟聖人臻極治之符則上帝協至和之應軒皇<lb/>
受命式彰紀號之休禎漢武循行聿起封中之異彩乃如<lb/>
今日允介昌期既非霧以非煙亦在天而在野光華遍<lb/>
覩神造難名爰謩寫于形容輙晉陳于清燕恭惟皇帝<lb/>
陛下躬膺百順運協重熈嗣位配乾廣大妙參于神化<lb/>
沛恩作解流通普慰於民生爰臻紛郁之祥益見悠揚<lb/>
之妙兹惟有象豈曰無心臣某叨領郡符恭逢天瑞九<lb/>
重仰戴每勤舜澤之施千里承宣敢弛商霖之念<lb/>
<pb n="KR4e0070_WYG_061-13b"/>
　　憲宗元和四年李綘謝除翰林學士表<lb/>
伏以南面尊居誕啓興文之運北門寵置遽叨儤直之<lb/>
榮遜避莫從驚惶無措<hi>中謝</hi>竊以禁林密署實為多士希<lb/>
逢盖于侍從語言之餘責以論思獻納之效才如蹇淺<lb/>
莫逃閣筆之譏思匪淹該虚辱調羮之寵當得瓌傑来<lb/>
承燕閒伏念某燈火窮研草茅賤處討論潤色既非鄭<lb/>
國之才號令文章莫究漢家之制幸身逢於盛際遂名<lb/>
玷於詞科初登秘省之嚴旋領憲臺之寄瞻玉堂於天<lb/>
<pb n="KR4e0070_WYG_061-14a"/>
上如隔塵凡覩華盖於日邉忽䝉光耀任寄絲綸之重<lb/>
寵觀草藁之能幸侍清光曷酬恩命恭惟皇帝陛下道包<lb/>
天地功光祖宗四夷伸向化之誠列鎮有歸朝之請月<lb/>
將日就彰聖學之緝熈春育海涵赫皇王之維辟念人<lb/>
才當随其小大于問學無間其精粗遂俾顓愚叨居清<lb/>
要臣某敢不勉肩職業思盡忠規以濟時道行為心不<lb/>
違其素變絺章繪句之習竊媿非才<lb/>
　　元和二年司徒杜佑乞致仕表<lb/>
<pb n="KR4e0070_WYG_061-14b"/>
伏以竭其力致其身親受君恩之大進以禮退以義願<lb/>
全臣節之恭俯瀝愚衷仰干宸聴<hi>中謝</hi>竊念某早縁門<lb/>
廕遂忝仕流始應郡縣之除旋奉省臺之寄三居劇郡<lb/>
甚乖經理之方屢鎮雄藩尤繆靖綏之畧思賛襄而上<lb/>
報終玩愒以中慚敢望眷求復加超擢攝居冢宰既使<lb/>
正位于百官貴極司徒尚令敷教於羣士老冉冉其已<lb/>
至心揺揺其若何每虞簮筆於甘泉有妨賢路所願掛<lb/>
冠於神武逺為逸民輙敢上瀆於威嚴庶可少休於閒<lb/>
<pb n="KR4e0070_WYG_061-15a"/>
散恭惟皇帝陛下明昭聖武勤儉天姿尊禮大臣有漢<lb/>
髙之度保全勲舊有光武之仁顧惟老臣尚縻天禄倘<lb/>
遂山林之想敢忘天地之恩伏望聖度包荒大明委照<lb/>
舍廟廊而處散地俾安投老之心在江湖不忘其君敢<lb/>
弛平生之志<lb/>
　　元和四年魏稠謝贖故第表<lb/>
伏以先基弗紹豈勝傳舍之慙聖澤旁流終獲有家之<lb/>
慶深荷生成之賜大䝉覆載之恩<hi>中謝</hi>臣某草莽㣲踪<lb/>
<pb n="KR4e0070_WYG_061-15b"/>
繩樞賤迹簡編為樂莫尋揚氏之一區饘弼居貧何有<lb/>
相如之四壁有負箕裘之責遂隳堂搆之承上雨旁<lb/>
風曷焉止息厯年易嵗將就沉淪敢圖上聖之洪恩申<lb/>
念忠臣之遺裔下内廷之詔責令所司出外藏之金俾<lb/>
全其舊問菊松而無恙閱户牖以依然負此恩私曷勝<lb/>
荷戴恭惟皇帝陛下禹湯勤儉堯舜寛仁雖九重黄屋<lb/>
之居不遑寜處使四海蒼生之業咸有依歸肆令白屋<lb/>
之餘民亦復青氈之舊物臣某敢不上告祖禰下及子<lb/>
<pb n="KR4e0070_WYG_061-16a"/>
孫時語時言俾輸忠於世世爰居爰處使知本於尊尊<lb/>
　　元和二年李吉甫上元和國計簿表<lb/>
伏以聖人德洽民生深念版圖之重臣子恪恭厥職<hi>原闕</hi>
<pb n="KR4e0070_WYG_061-17a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　　𤣥宗開元某年姚崇帥百官賀太陽當虧不虧表<lb/>
<pb n="KR4e0070_WYG_061-17b"/>
伏以天象示人厯數兆成於變異聖心享帝曜靈無損<lb/>
於光輝明著觀瞻歡騰率溥伏以天之髙也史厯可致<lb/>
於千年日有食之經傳謂失於再閏允念四時之代謝實<lb/>
由七政之推移於鑠陽明有符君位六合俱照式昭管<lb/>
子之言十月之交恐起周詩之刺方清臺謹盈朒之則<lb/>
而當宁嚴修省之心曰新又新鑒湯銘之在器當食不<lb/>
食皎羲馭以行空離兩繼明乾元同運恭惟皇帝陛下<lb/>
璿璣齊政玉燭揚光謂東門之朝王者當嚴於舊典而<lb/>
<pb n="KR4e0070_WYG_061-18a"/>
西谷之餞臣子盍務於攸司上下交修君臣相戒遂使<lb/>
赫赫煌煌之象允符巍巍蕩蕩之功輦路清夷雲衢肅<lb/>
穆臣某等慨當駒隙幸際龍飛雖迫暮于桑榆每傾心<lb/>
于葵藿羣隂盡退竦瞻一輪五色之華萬國同明將致<lb/>
合璧連珠之應<lb/>
　　賀野蠶成繭表<lb/>
伏以帝功成化樂羣動之含生野繭呈祥昭二儀之美<lb/>
貺封章輦奏率土騰歡<hi>中賀</hi>竊以婦功之勤蠶事為重<lb/>
<pb n="KR4e0070_WYG_061-18b"/>
姬周勤儉后妃躬就于三盆劉漢興隆嬪御亦親于<lb/>
六舘未有化由天造成匪為人紛以滋繁不假柔桑之<lb/>
育自然動息奚煩燠室之居斕雪繭之紛紛燦素絲之<lb/>
濯濯如甕如盎厥篚厥包為公子之衣裳章身有耀薦<lb/>
聖人之黼黻景命維新共知和氣之致祥孰謂太平之<lb/>
無象恭惟皇帝陛下緝熈聖學潤色先猷省禹貢纎縞<lb/>
之文令四方無來獻同漢帝締紵之好於萬年其永觀逺<lb/>
窮日月之照臨允叶天人之精祲亨嘉所㑹福慶大来<lb/>
<pb n="KR4e0070_WYG_061-19a"/>
肆令蜎蜎蠢蠢之㣲用為赫赫明明之應亘古所鮮惟<lb/>
聖為然臣某等幸服邇僚親逢休美載書史冊昭治衮<lb/>
於昌辰爰咏豳風比足衣于樂歲<lb/>
　　武宗㑹昌中李徳裕上丹扆六箴表<lb/>
伏以聖度如天誕闢忠嘉之路臣心就日庸修箴敬之<lb/>
辭俯瀝微忱仰干睿覽<hi>中謝</hi>竊以周公無逸陳王業之艱<lb/>
難尚父丹書謹君心之敬怠粤惟古聖克監昌言故國<lb/>
家有道之長為萬世不刋之法臣何為者心切慕之用昭<lb/>
<pb n="KR4e0070_WYG_061-19b"/>
丹表之陳寅上金屏之御宵衣警怠正服禁奢罷獻則<lb/>
珍好無所容納誨則嘉言罔攸伏辨邪杜僉壬之惑防<lb/>
㣲絶游幸之虞朝夕于斯出入庶資於觀省春秋匪懈<lb/>
政治有介於昭明敢因翰墨之勤上瀆冕旒之䆳恭惟<lb/>
皇帝陛下命膺傳序運履重熈誦武公抑戒之詩謹成<lb/>
湯盤銘之戒念兹皇祖謨謀綿萬代之基迪惟前人嗣<lb/>
續厚億年之裕凡其聖哲實稟生知亦何待於㣲言<lb/>
始克明於俊徳徒以拳拳之志庸申戀戀之忠進冐威<lb/>
<pb n="KR4e0070_WYG_061-20a"/>
嚴退懷兢灼臣某心傾葵藿識媿芻蕘接乎目警乎心<lb/>
願紀日新之盛致其身竭其力敢忘辰告之誠<lb/>
　　文宗開成三年百官賀騶虞表<lb/>
伏以昊穹眷命丕昭聖作之符瑞獸應期實表君臨之<lb/>
徳事傳圗籙慶浃寰區<hi>中賀</hi>竊以龍馬負圗妙庖羲之畫<lb/>
卦麒麟在囿彰黄帝之垂衣盖當有道之時必有非常<lb/>
之應乃如今日信合昌辰貎首虎身允矣羽儀之盛墨<lb/>
文白質粲焉文采之新外猛以威内仁而信出逢興運<lb/>
<pb n="KR4e0070_WYG_061-20b"/>
品族曷比其形模徳著好生芻食匪同於優畜用著君<lb/>
心之厚以昭王道之成恭惟皇帝陛下祗遹先猷茂膺<lb/>
神策流行化育導迎天地之和造化生成大集山川之<lb/>
祉遂令靈物産彼藩邦掩千載之前聞明諸福之畢至<lb/>
宜薦郊廟以紀簡書臣某等幸服邇僚親逢休應願同<lb/>
周國叶二南以咏歌將見虞廷聞九韶而率舞<lb/>
　　儗江淛省奏奉化州麦𤓰並瑞表<lb/>
伏以治格天休祥開地寳生雖異種咸歸造化之功出<lb/>
<pb n="KR4e0070_WYG_061-21a"/>
若相符並薦國家之祉俯陳圗諜仰進宸旒<hi>中賀</hi>竊以生<lb/>
物至多非常者異兩岐秀麦咏歌曽見於張堪並蒂生<lb/>
𤓰事實聿彰於王濬眷此長汀之壤實當巨海之衝自<lb/>
西自東迺疆迺理方夏畎黄雲之候及秋風白露之期<lb/>
萃二美以踵来掩前聞而特著民生有樂庸陳幪幪之<lb/>
歌國本無疆載著綿綿之咏允念甸人之獻誓殫野老<lb/>
之辭恭惟皇帝陛下大徳難名至仁廣被調四時之玉<lb/>
燭齊七政之璿璣克配彼天帝命已成於率育獻諸皇<lb/>
<pb n="KR4e0070_WYG_061-21b"/>
祖廟祧遂格於精禋敷錫庶民本支百世興懷古往南<lb/>
宫憐馮異之情寤寐賢人東陵起卲平之隠精誠夙契<lb/>
福履其綏肆令下邑偏州有此嘉祥美瑞臣某恪居藩<lb/>
服恭望闕廷永惟至氣之和足應太平之象執豆籩而<lb/>
左右莫陪薦鮪之誠羅饌實以後先欲表巾絺之敬<lb/>
　　天夀節賀表<lb/>
伏以飛龍在天誕啓乾元之運流虹遶渚丕昭震夙之<lb/>
符宇宙均歡神人共慶<hi>中賀</hi>恭惟皇帝陛下聰明文武<lb/>
<pb n="KR4e0070_WYG_061-22a"/>
濬哲寛仁持盈守成四海仰舜裳之治考圗數貢萬方<lb/>
修禹甸之誠聖夀無疆邦基有永臣某親逢華旦阻守<lb/>
偏州北闕推恩普仰皇明之盛南山獻祝敢忘臣職之<lb/>
恭<lb/>
　　皇后箋<lb/>
伏以聖人履極於昭㤗運之開文母思齊式厚坤元之<lb/>
助俯申夀祝仰對昌期<hi>中賀</hi>恭惟皇后殿下和順柔徽<lb/>
康寜貴富中宫正位益新䄖翟之華萬國承恩丕相衮<lb/>
<pb n="KR4e0070_WYG_061-22b"/>
龍之治與天齊夀如月之恒臣某職守偏州心馳上國<lb/>
效華封之祝頌願竭忠誠想長樂之威儀尤深抃舞<lb/>
　　皇太子箋<lb/>
伏以天開上聖誕昭曼夀之期位正元儲丕覩重光之<lb/>
運三宫喜慶四海頌聲恭惟皇太子殿下仁惠慈和温恭<lb/>
謹恪問學得三善之要本支綿百世之傳奉命總戎光<lb/>
輔清平之治承顔問寢欽成孝養之娱謀叶燕貽寵綏<lb/>
鴻祉臣某職縻下邑心屬清朝想内殿之縟儀實深鼓<lb/>
<pb n="KR4e0070_WYG_061-23a"/>
舞占前星之瑞采尤切歡娱<lb/>
　　儗佛郎國進天馬表<lb/>
伏以龍在天而啓運誕開亨㤗之基馬行地以應圗丕闡<lb/>
承乾之用仰承教育俯效驅馳<hi>中謝</hi>竊惟王者受命以中<lb/>
興必有神物負祥而特出故神龜呈洛大禹因之以敘<lb/>
疇鳴鳯在岐文王因之而演易矧騏驥為有徳之比而<lb/>
騋牝配秉心之誠背負竒文逺浥榮河之潤眼騰異彩<lb/>
上儲房宿之精可萬里以横行實千金之駿骨宜備十<lb/>
<pb n="KR4e0070_WYG_061-23b"/>
二閑之選以陪九五位之臨邈邇遐方效兹上國允鑠<lb/>
邦家之瑞於昭圖牒之光恭惟皇帝陛下道合生成<lb/>
功侔覆載長轡以馭率皆四海之良所寳惟賢何但<lb/>
萬人之傑肆致權竒之產實惟僻逺之區騁步武于<lb/>
雲衢冀須一顧應鑾和于輦路宜在斯時禮重來王貢<lb/>
通重譯臣某效牽羣牧敬表微忱備立仗於九廷願同<lb/>
率舞薦樂歌於七廟式覩聲容<lb/>
　滎陽外史集巻六十一<lb/>
</p>
<p>
</p>
  </div>
</body>
</text>
</TEI>
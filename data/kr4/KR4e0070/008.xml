<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>滎陽外史集卷八</head> <lb/>
    <p>
<pb n="KR4e0070_WYG_008-1a"/>
欽定四庫全書<lb/>
　滎陽外史集卷八<lb/>
　　　　　　　　　　　　　　明　鄭真　撰<lb/>
　記<lb/>
　　豫齋記<lb/>
忠翊校尉漕運慶紹所工户韓侯將名其齋居之室取<lb/>
連山易筮之得雷出地之兆筮史曰吉是其繇曰茫茫<lb/>
堪輿至陽發舒君子得之利厥攸居動無不順佚樂舒<lb/>
<pb n="KR4e0070_WYG_008-1b"/>
徐悠哉優哉造化與俱斯其為豫之義矣乎於是以豫名齋<lb/>
而屬記於予予謂聖人作易以前民用有象焉有占焉<lb/>
侯以象占而定居室之宜其有得於聖人作易之㫖哉<lb/>
予嘗讀四聖之易而以連山參之則知造化之理載諸<lb/>
簡册者一而已矣豫者安和恱樂之名豫之為卦上震<lb/>
下坤一陽居四而五隂隨之有豫説之義焉侯之於是<lb/>
齋也温清之暇終日宴坐心念澄黙得夫坤之靜者也<lb/>
及其事為之際則發奮果毅期於必行是又得夫震之<lb/>
<pb n="KR4e0070_WYG_008-2a"/>
動者也靜而動動而順順而成其為豫何如哉雖然豫<lb/>
固以說為義矣然溺於驕肆則鳴豫而致凶失於中正<lb/>
則盱豫而有悔之二者侯固無是矣其尚慎其誠矣乎<lb/>
九四之爻辭曰勿疑朋盍簪葢以至誠不疑則同類合<lb/>
而従之其為豫葢無大於此者然則侯之齋居葢不特<lb/>
為一已之豫而已其必將由已而致天下於豫者乎以<lb/>
是觀之筮者之言於是為有徵矣連山之易豈欺我哉<lb/>
侯名<hi>闕</hi>字<hi>闕</hi>昔受知於今丞相康里公以千夫長戍于<lb/>
<pb n="KR4e0070_WYG_008-2b"/>
甌粤間遂以功陞讀書有文章㓜嘗受易於鄉先生駱<lb/>
君伯善先天之學心傳面命故予敢誦其所聞者以諗<lb/>
之是為記<lb/>
　　方齋記<lb/>
莆田吳先生義孚年五十餘龎厚老成學貫經史而尤<lb/>
䆳於書隠居深山中杜門立言以自見迺洪武壬子有<lb/>
司敦迫就試閩省遂領薦書計偕春官中書省臣議以<lb/>
中都興龍之地教職之重宜使進士為之於是先生來<lb/>
<pb n="KR4e0070_WYG_008-3a"/>
為鳯陽府學教授既至日進諸生訓以性命道徳之説<lb/>
退治一室寢席其中織<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>以為葢障架以横板上下書史<lb/>
旁設几案置觴豆之屬外編竹為籬植叢菊數本客至<lb/>
對坐清晤有酒輒醉不吝也嘗曰兹室雖陋然審勢面<lb/>
陽位正而方正吾儒者居之且吾嘗以執方忤物而不<lb/>
變也將守此以終身焉於是扁以方齋而命真為記夫<lb/>
方者圓之對方圓規矩之器也天下之物舉不能違之<lb/>
然圓鑿方枘昔人固知其齟齬而難入矣況夫後世俗<lb/>
<pb n="KR4e0070_WYG_008-3b"/>
尚之趨其有不喜圓而惡方者乎且夫士之處世不過<lb/>
言行動靜四者而已隨時而圓轉之其有合於理者耶<lb/>
有人焉立心以正守道不回言行方也動靜亦方也不<lb/>
偏焉不倚焉順理而行之功名富貴死生禍福不以為<lb/>
欣戚也君子之道孰有加於此哉先生累世科第有司<lb/>
嘗表其里曰桂籍宋時為太守者五人有萬石君之號<lb/>
曾大父珤由進士通守潮州北兵至守節死義大父請<lb/>
學上舎生值宋社移隠居不仕國清湖灌溉一郡淛省平<lb/>
<pb n="KR4e0070_WYG_008-4a"/>
章烏瑪喇欲湮為田上舎慨然爭之累年湖得不廢雖<lb/>
時異事殊民至今稱之父柏字庭堅號石亭布衣儒素<lb/>
克守先業先生七嵗失恃石亭令就外傅見其記誦喜<lb/>
而謂曰吾家詩書之澤其在兹乎不幸石亭即世先生<lb/>
年方十五有持家之責至二十有九厲志發憤師鄭先<lb/>
生獻可林先生學矩以及丁先生文逺學矩元進士知<lb/>
福清州岡孫之子文逺則其高弟也問學淵源葢可見<lb/>
矣今以教席之尊任斯文之寄而所以自處者如此可<lb/>
<pb n="KR4e0070_WYG_008-4b"/>
謂不負所學哉唐次山元公嘗作惠圓先生喜方而以<lb/>
名其齋居其何愧於古人也耶抑又有説焉易曰直方<lb/>
大不習无不利夫敬以直内義以方外君子所以法坤<lb/>
道也敬義既立徳斯盛矣何假於習而後利哉先生<lb/>
取義於方其善於用易者耶真忝教於淮托在下執而<lb/>
亦以不能刓方為圓見誚於衆先生獨咻噢之奬厲之<lb/>
葢志同道合有如此者屬筆紀事不敢以淺陋不文為<lb/>
解先生其尚有以教之哉<lb/>
<pb n="KR4e0070_WYG_008-5a"/>
　　約齋記<lb/>
松江陳氏為巨家名族自其先世嘗以好義稱於鄉里<lb/>
名布字孟敷者年幾四十清慎修謹而種學績文不倦<lb/>
不怠早嘗受易於嘉禾鮑先生仲孚洪武六年以儒士<lb/>
徵試吏部中選授宿州儒學正宿為汴泗要衝自金宋<lb/>
以來為用武之地際今天下一統文教聿興而宿為中<lb/>
都畿甸孟敷講授之暇退歸所寓端居靜念人莫窺其<lb/>
際自題曰約齋云予嘗以使事過焉叩之曰子何以約<lb/>
<pb n="KR4e0070_WYG_008-5b"/>
為哉孟敷曰吾自志學時嘗欲推已及物斯文之過我<lb/>
者得用其情焉然事至物來必裁制品節而後可故字<lb/>
孟敷而以約名所居敷有廣博之義約有要束之義二<lb/>
者葢相須也今因於羇旅所謂約者非向之約矣予應<lb/>
之曰是何傷哉亦足以見子之志矣夫守約而施博者<lb/>
善道也天下之事寧有約而失之者哉是故約之以禮<lb/>
約之見於行也博學而詳説之約之見於言也言必以<lb/>
約則有綱有要不泛然以無統行必以約則有規有矩<lb/>
<pb n="KR4e0070_WYG_008-6a"/>
不侈然以自放約之時義大矣哉孟敷年壯力彊心存<lb/>
惠濟交接應酬必以其禮而忠信篤敬見於日用常行<lb/>
間殆易所謂納約自牗者耶乃今以教席之尊任斯道<lb/>
之重將使成人有徳小子有造其於名教信非小補也<lb/>
異日昇之館閣進諸廊廟將見學之所及徳之所施大<lb/>
有以慰夫民生者非徒簡儉窮約之謂也雖然君子之<lb/>
徳當論其世孟敷居家時嘗事其從父充之先生充之<lb/>
亦明易學兩領鄉薦元至正末年張士誠據吳中分兵<lb/>
<pb n="KR4e0070_WYG_008-6b"/>
畧地松江充之散家財聚義士與官軍相犄角及敵戰<lb/>
屢㨗同里有背恩反噬者引敵兵為内應充之兵衂家<lb/>
燬僅以身免省憲交章論薦得授江淛提舉入聖朝知<lb/>
和州事歸老於家以卒予家海上時嘗書其事比之辛<lb/>
讜成敗非所論也夫善善及其子孫況其節義之著足<lb/>
以裕夫後人者耶然則孟敷豈終約者哉併書以為記<lb/>
　　常齋記<lb/>
括蒼王景彰先生教諭懷逺縣學治其齋居之室以蓍<lb/>
<pb n="KR4e0070_WYG_008-7a"/>
䇿筮之得易之恒筮者曰吉恒者常也久也常故能久<lb/>
久則悠逺矣且恒剛上而柔下雷風相與巽而動有恒<lb/>
久之義焉於是以常名齋而求記於予夫天下之理亦<lb/>
惟其常而已非其常則為怪為異為變徒以駭耳目之<lb/>
觀聴奚可哉子不觀諸宇宙間乎日月星辰之運行山<lb/>
岳河海之流峙四時之行百物之生形形色色厯千萬<lb/>
年無有差繆不常而能之乎人於其中賢愚貴賤固有<lb/>
等差而彛倫日用之須修齊治平之要豈外乎是常者<lb/>
<pb n="KR4e0070_WYG_008-7b"/>
哉書曰彰厥有常而子思子於中庸之庸以平常之理<lb/>
言之而張思叔座右銘亦曰常徳必固持噫常之為義<lb/>
㣲矣哉景彰世為括蒼儒族而清謹好修力學不倦為<lb/>
古文歌詩皆典雅蔚贍可喜洪武壬子以文詞領淛江<lb/>
行省鄉貢進士薦書計偕京師選部將奏以官力辭不<lb/>
得遂領懷逺教職以去懷逺鳯陽屬邑塗山禹㑹之地<lb/>
兵燹以來學校之事有所未遑景彰既至而館舎蕭然<lb/>
在學子弟皆復業之家樵牧童豎迫於有司勉彊應命<lb/>
<pb n="KR4e0070_WYG_008-8a"/>
從師授業之誠無有也景彰曰吾惟盡其職焉耳晝夜<lb/>
程督不見有不堪之色人以是敬憚之斯其有常之吉<lb/>
士而得於易之恒者耶視夫好高立竒索隠行怪以釣<lb/>
聲名取利祿者相去何逺哉雖然恒卦之九三爻辭曰<lb/>
不恒其徳或承之羞上六振恒凶所以深戒人不能固<lb/>
守其常者國家文治大興菁莪樂育之盛前古莫及景<lb/>
彰臯比之席已越三年將使久於其職以遂責成焉者無<lb/>
以輕動為也傳曰肆成人有徳小子有造古之人無斁<lb/>
<pb n="KR4e0070_WYG_008-8b"/>
譽髦斯士於景彰竊有望焉景彰曰筮之言信矣抑<lb/>
或子之説其亦有以教我乎於是乎記之<lb/>
　　樹徳堂記<lb/>
傳曰民之秉彛好是懿徳徳者人心所同得也而書言<lb/>
樹徳務滋者何哉夫樹徳猶樹木也晉人謂十年之計<lb/>
樹之以木百年之計樹之以徳夫其堅固而不拔則盛<lb/>
大而無窮徳其可以不樹矣乎四明韓氏出自高陽有<lb/>
字君垕號妙心居士者由定海徙居郡城以勤儉致産<lb/>
<pb n="KR4e0070_WYG_008-9a"/>
業天性孝友好善樂施尤向慕佛乗年六十有三而終<lb/>
有子二人長惟善次可善克承先志益大以振惟善有<lb/>
子二人長懋簡號節齋不樂仕進淛省兩以慶元幕長<lb/>
薦不為就次懋和號務齋由慶紹海運千户三轉至海<lb/>
道都漕運正萬户積階由忠翊校尉至奉議大夫奉議<lb/>
貴為三品有司奏當疏榮二代於是妙心贈中憲大夫<lb/>
追封高陽郡伯惟善封太中大夫高陽郡侯其職皆以<lb/>
海道都漕運萬户云聖運肇興懋和以閑良謫居汴梁<lb/>
<pb n="KR4e0070_WYG_008-9b"/>
郡侯與長子懋簡力貢賦以奉有司嘗奉命旅朝京師<lb/>
拜伏奉天殿下面聞聖諭賜酒食以歸恩意醲渥夙興<lb/>
夜寐用圖報其萬一噫非樹徳之極其至是乎予客居<lb/>
中都郡侯之孫名中字允傳以書來言曰韓氏世澤非<lb/>
一日矣先曾大父郡伯善慶之積大父郡侯遵守以至<lb/>
於今若子及孫之盛先生有以知之先叔祖可善翁扁<lb/>
其堂曰樹徳蔣先生徳純者實為之記藐焉弱息無所<lb/>
肖似亦欲取以名其所居幸先生為執筆焉夫君子之<lb/>
<pb n="KR4e0070_WYG_008-10a"/>
於人論其世而已論世者不於其人於其徳徳之樹也<lb/>
如甘棠之勿翦嘉樹之封植斯可矣使夫怠惰放棄弗<lb/>
樹弗藝蕪廢而茅塞焉至於雨露之養人事之不齊或<lb/>
偃以拔或撼以搖其能有所獲也哉若稽前史韓以國<lb/>
氏漢唐及宋為將相為牧守為名儒士大夫先後相望<lb/>
其年代之逺譜牒之殊不可攀援而彊合然泝源窮委<lb/>
所以興懷先哲垂裕後昆者可不思所以生息而蕃衍<lb/>
之乎昔端明蘇長公銘王氏之堂曰鬱鬱三槐為徳之<lb/>
<pb n="KR4e0070_WYG_008-10b"/>
符樹徳之謂也夫樹木者常待其熟樹徳者亦待其熟<lb/>
木之熟徳斯熟矣徳之熟徳其可勝用哉允傳氣貌清<lb/>
修循循謹飭讀書工文辭溯妙心之傳已四世於是勿<lb/>
替引之自根而榦自榦而枝而葉廣大高茂可幾矣傳<lb/>
曰繩其祖武受天之祜於允傳切有望焉予既書其所<lb/>
以以示鄱陽周先生克復先生曰某以先左丞玉雪<lb/>
公使命淛東知鄞有韓氏久矣然㣲先生之文不足以<lb/>
發之因用古篆法題諸篇端且扁其額揭諸楣間<lb/>
<pb n="KR4e0070_WYG_008-11a"/>
云<lb/>
　　慎獨齋記<lb/>
國學生嚴陵王以寧奉上㫖賜襲分教中都之屬邑之<lb/>
臨淮邑大夫樂侯瓚命父老考古者黨庠閭塾之制為<lb/>
之建學率子弟二十餘人事之以寧朝夕講授不倦既<lb/>
閉門不與物接端居靜念深有得於先師曽子子思慎<lb/>
獨之説喟然嘆曰至矣哉聖門傳心之要也信矣哉理<lb/>
欲善惡之幾也可不思所以用力哉因以慎獨名其齋<lb/>
<pb n="KR4e0070_WYG_008-11b"/>
居而求予著記昔者儒先之論詳矣嘗試以其説身體<lb/>
之平居暇日燕坐寂然融心㑹意湛然如太空明鏡天下<lb/>
之物不足以動之而其好善惡惡之誠存養省察之實<lb/>
固已黙具於中矣或者事機之來勢會之乗一念之發<lb/>
或有不謹而幽暗隠㣲之間少不致察焉則不免於自<lb/>
欺之蔽而其離道也不既甚乎是雖人所不知而其手<lb/>
指目視亦不可掩矣以是而曰吾將以慎其獨也繄孰<lb/>
信之哉今以寧之居是齋也扁焉而朝夕觀焉則其遏<lb/>
<pb n="KR4e0070_WYG_008-12a"/>
人欲存天理誠中而形外者不徒一時為然而時時皆<lb/>
然則不必乎不睹不聞而始有所謹矣精義入神氣象<lb/>
具見小而掃洒應對外而出門使民大而天徳王道之<lb/>
純亦不已功用所及言語云乎哉詩曰潛雖伏矣亦孔<lb/>
之昭獨之不可不慎也如是夫子嘗有言曰世之學栁<lb/>
下惠者未有若魯獨居之男子而後世亦有借此以明<lb/>
慎獨者以寧氣温貌恭在鄉黨循蹈規矩入成均以明<lb/>
經中高選博士先生稱之是固能心曽思之心於數千<lb/>
<pb n="KR4e0070_WYG_008-12b"/>
百載之上矣豈止魯男子之學栁下惠者耶予家東海<lb/>
上朅朅而來塊然獨居虀鹽薪水朝不繼夕而清苦自<lb/>
甘于今三年竊嘗儗古盤盂之戒書其辭於室壁曰慎<lb/>
厥止汔小愒相在屋漏尚不愧書於枕席曰夢寐處㒺<lb/>
或愆明靈司之眇幽𤣥書于户牗曰仁為樞義為閾敬<lb/>
爾威儀慎出入烏乎兹言予其勉旃此皆慎獨之要也<lb/>
因書以遺以寧庶幾相與警惕以無負名教矣乎以寧<lb/>
齋居在清流門水簾洞南昔傳有蜀卒自青城山來訪<lb/>
<pb n="KR4e0070_WYG_008-13a"/>
求水簾先生者葢古仙遺跡云併書以為記<lb/>
　　自省齋記<lb/>
真年十餘嵗時挾册侍先處州教授側先教授謂真曰<lb/>
志士之為學當有其要為學之要其惟自省矣乎昔之<lb/>
日孔聖之道傳之曽子三省之功不以一日廢也今去聖門<lb/>
數千百載其能有學曾子之學者乎嗚呼汝勉之哉真<lb/>
服膺先訓至今凡三十年然而一日之間事至物來是<lb/>
非取舍忤於理者多矣反而求之其能不愧矣乎洪武<lb/>
<pb n="KR4e0070_WYG_008-13b"/>
六年夏五月忝以淛江進士典教于中都畿邑而天台<lb/>
呉叔祥氏以謫居密邇嘗過而訪焉叔祥方以講授為<lb/>
業草齋數椽僅庇風雨丱角之童劔侍林立叔祥端坐<lb/>
其中起而迎之如舊相識従容言曰鴆毒生於宴安徳<lb/>
業成於憂患古之人未嘗不致謹焉往吾自東海上來<lb/>
居濠梁計其道途所經餘二千里魚鳥與東海鄰飢渴<lb/>
頓踣者數矣今幸而就衽席之安得與二三子朝斯夕<lb/>
斯以從事簡册者斯文之幸也其有所惕厲矣子因以<lb/>
<pb n="KR4e0070_WYG_008-14a"/>
自省名齋子其有以教我哉真聞而有感焉竊意叔祥<lb/>
庶幾有意於學曽子也夫人所以立於天地間而為萬<lb/>
物之靈者以有是心也心之在人謂之有物則不可以<lb/>
形像求謂之無物則其日用常行亦無非心之所為而<lb/>
已一念之間善則交修過勿憚改審乎天理人欲之判<lb/>
囿乎流行賦予之中斯其為自省之道矣哉叔祥南冠<lb/>
之士北來于兹悄焉羇旅常情匪堪顧方以反身修已<lb/>
為進徳入道之域其志行不可尚矣夫濠梁國家興王<lb/>
<pb n="KR4e0070_WYG_008-14b"/>
之地賢才之所聚車馳輻輳叔祥志學如是有司固將<lb/>
轉而上聞矣真老病駸尋簡編荒落而趨庭日逺無従<lb/>
是正方將與叔祥究竟曾子之學殆恐公車之召敦迫<lb/>
上道非老生所能挽留也<lb/>
　　立志齋記<lb/>
鳯陽府學楚生闗家居中都之道門前望獨山後睨長<lb/>
淮城郭之高大宫闕之壯麗一寓目而盡得之予與教<lb/>
授莆田呉先生義孚同在斯文嘗以公府期會往來二<lb/>
<pb n="KR4e0070_WYG_008-15a"/>
十里間過其廬為之憩息生之父谷石翁謹慤篤實而<lb/>
尤切於教子出酒饌相勞苦先生謂予曰吾忝教職無<lb/>
補事功弟子員若生其幾乎號其齋居曰立志俾予記<lb/>
之夫士之生以桑弧蓬矢射天地四方示夫志之所向<lb/>
也自髫而童童而冠有成人之道焉成人之道非立志<lb/>
不可也志之立則事必成功必遂不爾其不至於頺墮<lb/>
而委棄者幾希且生不觀諸射乎張爾弓挾爾矢彀滿<lb/>
而發不至於中的不止也生之立志如射之志的斯可<lb/>
<pb n="KR4e0070_WYG_008-15b"/>
矣常存於平居無事之中不離乎困窮患難之際夙興<lb/>
夜寐弗忘也安榮順適弗墮也志茍立矣則自格物窮<lb/>
理處事接物以至於齊家治國平天下無所往而不得<lb/>
矣孔子十五志於學又曰志於道而孟子亦曰持其志<lb/>
生知亞聖之資猶若是況學者乎生清修明敏讀書解<lb/>
義音吐清暢學為詞章亦時有可觀者以是日求其未<lb/>
至其於道也孰禦國家誕興文治以諸生進者不次超<lb/>
擢為御史為部郎為郡守為承宣布政使者先後相望<lb/>
<pb n="KR4e0070_WYG_008-16a"/>
生既有志於學異日進之朝廷所以烜衣冠之華耀襲<lb/>
簮組之光榮者其不權輿於此乎詩曰肆成人有徳小<lb/>
子有造生其勉乎哉予不敏不文輒因吳先生之言而<lb/>
為記之<lb/>
　　不貳庵記<lb/>
同郡周舜言氏隠居城東偏一室數楹窻明户虛陽光<lb/>
交映外有山石高一二丈許若戈鋋搜疏玲然瓏然<graphic n="KR1713" url="https://raw.githubusercontent.com/kanripo/KR-Gaiji/master/images/KR1713.png" mimeType="image/png"/>
然呀然萃而聚之培以沙土植叢竹數十本間以幽葩<lb/>
<pb n="KR4e0070_WYG_008-16b"/>
異草雅淡靜素芬芳清潔有林野之趣舜言屏絶人事<lb/>
挾䇿之暇靜居黙念間以㣲疾親岐黄之書既心定神<lb/>
完覺恍然自得者乃號為通一子而其所居曰不貳庵<lb/>
云以予有交義之厚求執筆為記作而言曰甚矣子之<lb/>
善於立名也夫一者數之始二者所以配夫一也一者<lb/>
竒而陽二者耦而隂天地生成之數也自一而十十而<lb/>
百百而千千而萬億及于無窮而卒歸於一也故天下<lb/>
之理一而已矣寧有貳乎哉子不觀諸天地間乎日月<lb/>
<pb n="KR4e0070_WYG_008-17a"/>
星辰之運行隂陽寒暑之代謝山岳江海之凝聚流溢<lb/>
鳥獸草木之飛走生植與夫禮樂鬼神之奥器用度數<lb/>
之詳自然而然而不抑之使然者其非理之一也耶葢<lb/>
萬物各具一理而萬理同會一心故即諸物者即諸理<lb/>
可也即諸理者即諸心可也心即理理即心通乎理之<lb/>
一者由其心之一也通一則不貳不貳則不雜不虛偽<lb/>
不間斷如是則自吾身而推之家國天下事至物來皆<lb/>
一以貫之而無礙於其間矣是豈非善學者歟雖然一<lb/>
<pb n="KR4e0070_WYG_008-17b"/>
也者誠也不貳所以誠也書曰善無常主恊于克一所以<lb/>
言誠也而先儒朱子者著敬齋箴亦曰勿貳以二勿參<lb/>
以三亦即所以為誠也誠之時義大矣哉誠故不息不<lb/>
息則久久則專乎一矣專乎一則其不貳也可以終身<lb/>
矣尚務其誠矣舜言聞之謝曰先生之言良是哉佩服<lb/>
書紳可矣遂書以為記<lb/>
　　去非軒記<lb/>
同郡蔡景和氏年三十餘性資明敏儀矩㓗修居于郡<lb/>
<pb n="KR4e0070_WYG_008-18a"/>
城東北廂近鄭魏王故第王在宋時以甘盤舊學<lb/>
身相理宗端平之政號稱元祜今其園池廢為墟市而<lb/>
猶以鄭氏得名景和居其間有冠帶之遺風當海宇清<lb/>
平晏然自適泛觀經史究古人立言行事而有得焉踵<lb/>
門謂予曰天理人欲同行異情諗其是非而取舎之吾<lb/>
未之能也竊有志焉將以去非名軒可乎予應之曰可<lb/>
哉夫人之生也得天地之氣以成形五常之徳莫不具<lb/>
焉渾然至善而無有駁雜也大中至正而無有偏倚也<lb/>
<pb n="KR4e0070_WYG_008-18b"/>
初何是非之云哉自世學不明人心錮蔽喜怒哀樂之<lb/>
發聲色臭味之交固有汨於形氣之偏而忘其徳義之<lb/>
正於是昧者日趨於非而莫知所以為是者矣聖人憂<lb/>
之本之以仁義節之以禮樂刑之以法度使其就是<lb/>
而去非者於是為至是故非法不言非道不行則夫子<lb/>
告曽子以孝親之本非禮勿視非禮勿聴非禮勿言非<lb/>
禮勿動則夫子告顔子以克已之功顔子去聖人未達<lb/>
一間曾子親得聖道之傳而其授受之際指是為則所<lb/>
<pb n="KR4e0070_WYG_008-19a"/>
以遏人欲而存天理者其要莫重於此矣景和於是而<lb/>
用力焉其亦庶幾矣乎雖然善學者持久之功一日之<lb/>
間事物之來千態萬狀是非取舎之心少有間斷則混<lb/>
淆錯雜而利欲従而蠱蝕之矣然則如之何其誠矣乎<lb/>
誠則明明則久久則是非判然矣推之於日用其於道<lb/>
也孰禦哉景和聞之曰子告我以聖賢之學吾殆自是<lb/>
而有進也耶請書以為記<lb/>
　<lb/>
<pb n="KR4e0070_WYG_008-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　滎陽外史集卷八<lb/>
</p>
<p>
</p>
  </div>
</body>
</text>
</TEI>
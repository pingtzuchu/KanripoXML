<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>滎陽外史集卷十三</head> <lb/>
    <p>
<pb n="KR4e0070_WYG_013-1a"/>
欽定四庫全書<lb/>
　滎陽外史集卷十三<lb/>
　　　　　　　　　　　　　　明　鄭真　撰<lb/>
　記<lb/>
　　鑑思堂記<lb/>
鑑思堂者開封李彦亨氏戀慕之地也李氏世家相臺<lb/>
自金源末至元百十年間髙大父昭勇公官授節鉞傳<lb/>
及中順州守及敦武宣課提舉凡三世敦武生安義居<lb/>
<pb n="KR4e0070_WYG_013-1b"/>
士彦亨則居士之子也居士早喪彦亨㓜孤養其母夫<lb/>
人某氏兵難薦興奉板輿展轉晉魏間凡二十餘年實<lb/>
得其歡心際聖運肇興附籍開封之新昌里構草堂三<lb/>
楹奉母以居地素下濕多茹鹻飲醎若堂既成鑿井得甘<lb/>
泉焉汴之縉紳士大夫以為純孝所致於是具殽酒落<lb/>
成之夫人指彦亨為衆言曰吾年及筓為李氏婦今七<lb/>
十餘矣嘗逮事先姑崔氏言祖宗以來形貌相似殆氣<lb/>
類耶此子狀肖其父而鬢髮皤然宗祀之弗墜庻幾在<lb/>
<pb n="KR4e0070_WYG_013-2a"/>
兹乎彦亨覽鏡自照以不及見其父為悲時予與喬君<lb/>
志寧在坐起奉觴為母夫人壽題其堂曰鑑思云越三<lb/>
年予忝屬天官乃使請文以記予惟物生有象明照無<lb/>
窮鑑者至明之器也妍媸俯仰物莫得遁焉然鑒於水<lb/>
者不若鑒於人鑒於形者不若鑒於心因其耳目之覩<lb/>
以起夫心志之思則鑑之為器不徒然矣且夫父者我<lb/>
之所従出今由父母而上泝髙曽世代相逺而精神血<lb/>
脈固有流通而脗合者昔者賢哲之家雲仍後先不特<lb/>
<pb n="KR4e0070_WYG_013-2b"/>
於聲音笑貌之似而必求其道徳功業之類彦亨因其<lb/>
母夫人之言覽鏡以思其父昊天㒺極矣嗣而續之父<lb/>
雖沒而猶存也求形審像云乎哉且孝百行之原執一<lb/>
物而百善至彦亨至孝感神甘泉之應天固有以鑒之<lb/>
矣況夙興夜寐耳存目注不顯亦臨者乎國家孝理天<lb/>
下若李氏母夫人之壽考康寧而有彦亨為之子以學<lb/>
行表儀庠序登之王府為左右従臣異日表厥宅里樹<lb/>
之風聲天下之人其不以之為鑒乎予幸得告老北還<lb/>
<pb n="KR4e0070_WYG_013-3a"/>
當為彦亨賦之<lb/>
　　雪霽軒記<lb/>
吾鄉為東南之甲郡雉堞雲屯扼江阻海山之得名者<lb/>
金娥導前驃騎殿後玉几太白天井文錫諸峰雄踞角<lb/>
立當夫𤣥冥戒冬雪霙飛洒俯仰髙下萬象交輝來㳺之<lb/>
士窮幽探勝以為不啻上方丈而登蓬壺也郡人陳先生<lb/>
子雲居闤闠中闢一軒為蔵修之地外列花竹竒石内<lb/>
庋諸經子史日與賔客討論訂正值風雪交作擁爐便<lb/>
<pb n="KR4e0070_WYG_013-3b"/>
坐臠炙行酒誦梁園之賦叶郢中之歌清聲逸響慷慨<lb/>
今古既而風定雪止曙色曈曨而一簾髙捲四牖洞開<lb/>
丹山赤水洞天三百八十峰之勝皆在目睫世所謂銀<lb/>
界三千者殆不能極其形容也子雲居之甚樂縉紳君<lb/>
子扁曰雪霽云會予自鳯陽入覲授廣信郡文學掾過<lb/>
家上任子雲送至舟次以記為屬因書以復之曰子雲<lb/>
其寓情於物者乎天下之物得諸目而識諸心情之適<lb/>
者心之適也一心衆理之會淺近云乎哉夫氣物流行<lb/>
<pb n="KR4e0070_WYG_013-4a"/>
莫非隂陽所為隂極則雪降陽動則日出雪之霽以日<lb/>
之霽也隂陽二氣磅礴兩間於是時也精神内融英華<lb/>
外發天地之心天地之氣我之氣一塵不得而雜也一<lb/>
私不得而入也造化之妙相為無窮矣且雪天下之至<lb/>
白者也豐年之祥兆於是詩人有言曰上天同雲雨雪<lb/>
雰雰以其有澤物之功焉斯固人人之所同喜者也然<lb/>
雪以時而降以時而霽玩簷氷之成筯眄野水之流澌<lb/>
吾之適猶夫人之適也可但若王恭之氅東郭之履特<lb/>
<pb n="KR4e0070_WYG_013-4b"/>
立獨行以自眩其怪且竒哉子雲扁焉而時為觀焉其<lb/>
有由然矣予居中都之臨淮十有二年每雪晴時絨㡌<lb/>
重裘出塗山門徘徊徙倚久然後去間嘗以講說春秋<lb/>
經召入晉邸蹇驢行深雪中瞻仰皇陵諸山如瓊樓玉<lb/>
宇晃烺照耀弗知為人間世也然而嚴寒慄烈莫之能<lb/>
禦則固以為奔命之勞不若子雲衽席之安也迺今越<lb/>
在廣信地益處於南窮冬少雪非在淮海時比遙盼家<lb/>
山瀛洲天逺緬懷子雲兹軒之下燕坐従容傲睨無際<lb/>
<pb n="KR4e0070_WYG_013-5a"/>
則固洒然泠然於雲霄之表矣異日扁舟清興不識果<lb/>
能如王子猷之訪戴安道乎否耶於是乎記之洪武十<lb/>
七年嵗次甲子十二月十有九日濶齋鄭真記<lb/>
　　竹坡記<lb/>
上饒徐公英仲年逾八袠龎眉皓首衣冠偉如若香山<lb/>
九老之一所居在山谷中塵坌夐絶坡坨上下植以修<lb/>
竹小者大者如青琅玕挺挺離立枝葉交亞如鐵鈎鏁<lb/>
金錯刀縦横疊沓掩映清溪白石間風雨晦明月星晨<lb/>
<pb n="KR4e0070_WYG_013-5b"/>
夕如蓬萊仙人湘江帝子飄飄然珮琚來下而雲旌翠<lb/>
羽飛揚晻曖也如笙簫並奏蛟龍舞而鳯凰吟也英仲<lb/>
撫有佳勝作亭其上自號竹坡客至觴酒嘯歌傲睨無<lb/>
際人以有道君子目之庻幾文與可之在篔簹谷云會<lb/>
予與教信庠以斯文禮見求為著記夫君子之心與天<lb/>
地造化相為流通於其動植之㣲形聲之接而識其理<lb/>
之所以然則天道之流行賦予皆在我矣況夫竹之為<lb/>
物根之固而性之直也心之虚而節之勁也固則不拔<lb/>
<pb n="KR4e0070_WYG_013-6a"/>
不蹷直則不曲不回虚則必能有容勁則不失之弱是<lb/>
物之受命於天者然也英仲家澤世積本深末茂有操<lb/>
守有度量而正容肅躬不可䙝玩竹之植也庻幾近之<lb/>
故其嵗寒之交誓言金石殆與此君周旋始終矣抑嘗<lb/>
以易說卦觀之震為蒼筤之竹震為雷為動而其象曰<lb/>
君子以恐懼修省葢竹者植之物也於震之象何居予<lb/>
家居海上嵗暮杖履於确<graphic n="KR1356" url="https://raw.githubusercontent.com/kanripo/KR-Gaiji/master/images/KR1356.png" mimeType="image/png"/>間霜筠雪節生意黙然及<lb/>
春雷啓蟄萌茁迸裂森然犢角之挺挺也儼乎豹斑之<lb/>
<pb n="KR4e0070_WYG_013-6b"/>
隠隠也儵焉旬日枝分籜解由是干雲霄捧天日而造<lb/>
化生生之理不可勝窮矣予乃喟然嘆曰士之變化成<lb/>
就不當如是耶惕然自厲不有協於易之象乎迺今典<lb/>
教而來以為英仲兩朝齒徳為逸民為吉士訂正歸宿<lb/>
之地將在於此想像儀容漪漪之間其為企慕何如哉<lb/>
異日幸得過従竹坡之上取童子所携長琴請英仲作<lb/>
鶴舞洞天之曲以洗塵陋不亦可乎顧以末學無文不<lb/>
能如蘇長公大手筆以形容有道之氣象也<lb/>
<pb n="KR4e0070_WYG_013-7a"/>
　　槐庭記<lb/>
槐之為物也幹可材備成器花可染為中大正色子可<lb/>
藥濟疾病上應公台之祥下示科名之䜟非若散樗惡<lb/>
櫟旦夕斤斧於樵童牧豎也夫其受命於天而托質於<lb/>
地葢亦異矣隠人君子時而培植焉其有以哉廣信徐<lb/>
君徳彰父家於郡城六十里闢堂數楹髙明顯豁日與<lb/>
山水色相為主賔堂外植槐數十本對峙林立蒼翠鬱<lb/>
然時徳彰令尊翁年踰八袠鳶肩龎眉善飲酒彊飯朝<lb/>
<pb n="KR4e0070_WYG_013-7b"/>
夕宴坐堂上徳彰與其諸兄恪恭詩禮滫瀡甘旨侍奉<lb/>
怡愉不少怠賔客來集舉盃祝頌以為福履之成焉因<lb/>
題之曰槐庭云夫種木猶種徳也木之盛徳之盛也徳<lb/>
之盛則本之一身推之一家而及於天下矣以德彰性<lb/>
本孝友心存惠濟於其庭槐之植也根之固則猶其先<lb/>
業之逺慶澤之深而無至於蹷拔也幹之碩則猶其立<lb/>
心之正律已之嚴而不至於誘惑也枝葉之茂隂翳之<lb/>
盛膚理之密則見其祚𦙍之多福履之及而致用之全<lb/>
<pb n="KR4e0070_WYG_013-8a"/>
也維其有之是以似之豈不信哉昔韓宣子聘於魯宴<lb/>
於季氏有嘉樹焉宣子譽之武子曰宿敢不封殖此嘉<lb/>
樹夫所謂封殖者固非藉柯葉以資玩好之娯也亦曰<lb/>
以其徳焉爾予千里南來未得一造槐庭之下然而蟬<lb/>
聲晝永夕照風清此心嚮往久矣宣子之譽其能忘情<lb/>
乎徳彰盍亦封殖乎徳矣哉若乃功名爵祿冠冕軒車<lb/>
之盛則以付之南柯之夢可也<lb/>
　　夢拙軒記<lb/>
<pb n="KR4e0070_WYG_013-8b"/>
崑山孫惟學氏倅廣信上饒之初年於靈山之陽玉浮<lb/>
之上審勢面勝構軒居為寢息之所扁曰夢拙予典教<lb/>
郡庠以斯文之契過焉語之曰人得天地之氣以成形<lb/>
拙者不得而巧巧者不得而拙也子之夢拙於義何居<lb/>
豈天誘其𠂻造初者示之象以為進退出處耶且子仕<lb/>
宦南北多厯年所於世之是非榮辱固已如邯鄲之一<lb/>
夢矣今復曰夢拙無乃夢中說夢乎惟學曰不然吾嘗<lb/>
夢雙鳩止於座隅掩而獲之水飲而粟啄啐啐然若欲<lb/>
<pb n="KR4e0070_WYG_013-9a"/>
以臆訴者既寤以周禮六夢之法占之非思也非噩也<lb/>
不知其為祥耶否耶徐而得之曰鳩羽族之拙者也吾<lb/>
以拙累久矣而莫之去也其以拙終身乎於是扁焉觀<lb/>
焉庻幾以為精神氣脈與造化相流通矣予應之曰人<lb/>
與物同者也托興比徳於是乎在而況衽席之上夢寐<lb/>
有以得夫心之所同然者哉然而夜如何其杳㝠茫昧<lb/>
物我兩忘無彼無此不知子夢鳩耶鳩夢子耶且鳩之拙<lb/>
也尚矣維鵲有巢維鳩居之詩人以興二南風化之盛<lb/>
<pb n="KR4e0070_WYG_013-9b"/>
然而雄鳩之鳴逝吾猶惡其佻巧士君子之於拙其嚴<lb/>
矣哉粤自大朴既散巧偽日滋譸張變幻之士憧憧而<lb/>
徃來者相踵也耳目所極不能不歉然於中矣夢鄉不知<lb/>
幾千里而物以類至即其羽翼之馴習而識其性之専<lb/>
靜均壹用以為律身行已之要斯足以見天人感通之<lb/>
符矣豈若昔人所謂夢蝶夢鶴自詫於虚無恍惚而謂<lb/>
與道翺翔者哉抑嘗聞之古者以鳥名官故祝鳩司徒<lb/>
雎鳩司馬鳴鳩司空爽鳩司寇鶻鳩司事五鳩皆所以司<lb/>
<pb n="KR4e0070_WYG_013-10a"/>
民者也以惟學際文明之運與司民社而雙鳩兆形夢<lb/>
寐功名爵祿其自兹升矣異時放鳩示好生之徳杖鳩<lb/>
崇養老之義子其以為夢耶非夢耶予固天下之至拙<lb/>
者幸分半榻於是軒之下涼竹簟之清風盼芸窻之皎<lb/>
月鼻息通靈自謂羲皇上人之流矣乃蕉鹿之疑妄吾<lb/>
無取乎爾<lb/>
　　源齋記<lb/>
益津劉公於洪武乙丑夏六月由衡州耒陽丞歸里不<lb/>
<pb n="KR4e0070_WYG_013-10b"/>
一月有司復以通經薦陞知江西廣信事既至恪恭迺<lb/>
職對揚丕顯休命退食自公肅居深念以為天下之事<lb/>
必有其本事之有本猶水之有源也眇予小子辱司郡<lb/>
寄恐隕越為斯文羞朝夕兢焉惕焉有事焉勿忘焉端<lb/>
本而澄源濬其流而引其支不識可乎哉因扁其所居<lb/>
曰源齋云予以郡博士於公有賔主之契起而言曰天<lb/>
壤之間水居其多演為萬派而會於一原固其理然也<lb/>
造化之大萬殊而一本其理不然乎因物而察理君子<lb/>
<pb n="KR4e0070_WYG_013-11a"/>
所以致其知也是故逝者如斯以明道體原泉混混以<lb/>
明學問學即所以明道也學之正道之明見之事為施<lb/>
之政治衮衮乎其不窮也滔滔乎其不竭也至於當大<lb/>
事臨大節議論之宏力量之重足以矻砥柱而障狂瀾<lb/>
矣以公學優而仕用源齋自號其合體用顯微而一致<lb/>
者歟謹按劉氏家出彭城自卯金刀應䜟赤帝子遂有<lb/>
天下降國而家衣冠蟬聮代著閥閲在上谷者尤號為<lb/>
盛此公家世之源也元至正間公嘗曳裾燕都為國子<lb/>
<pb n="KR4e0070_WYG_013-11b"/>
伴讀助教喬先生志寧授以易經凡卦爻彖繫之㣲辭<lb/>
象變占之正心傳而面命之祭酒徐公彦禮御史胡公<lb/>
山厯得其所試文以為柝理精立論當置為魁選一時<lb/>
貴㳺行輩為屈此公師友之源也迺今聖運文明九重<lb/>
入覲東南名郡一麾出守凡而王政之大民事之要推<lb/>
而致之無過焉不及焉有本者不如是乎扁而觀之葢<lb/>
將盡性命之理窮事物之情與上下相為流通矣吁其<lb/>
可不敬矣哉雖然天以一生水地六成之九州之水備<lb/>
<pb n="KR4e0070_WYG_013-12a"/>
見禹貢是水用大矣然導河曰自積石導淮曰自桐栢<lb/>
至於嶓冢導漾導江及沱其終皆曰入于海彼葢以㑹<lb/>
於極者泝其源也然則水之大者莫海若哉海為萬流<lb/>
之滙心為萬化之源即吾之心而擴充之上以尊君下<lb/>
以臨民衣裳而冠冕朝宗之義百年一日也勲名事業<lb/>
不至於海不止矣溝壑之聚云乎哉揚子雲曰百川學<lb/>
海而至於海其公之謂乎姑書以為記公名循字循理<lb/>
云<lb/>
<pb n="KR4e0070_WYG_013-12b"/>
　　無逸齋記<lb/>
天下之事成於勤而敗於逸古之人皆然也今之人獨<lb/>
不然哉夫萬古一時萬人一心古之人無逸也今之人<lb/>
亦無逸也今人何異於古人哉勤之與逸同係於一人<lb/>
一心而天下國家盛衰係焉吁其不可懼哉同郡周啓<lb/>
宗氏以無逸名其齋居鄉先生卓習之父為之著記後<lb/>
十餘年適予自淮海言歸啓宗復請申其說而予何足<lb/>
以言之哉詩曰靡不有初鮮克有終向者卓先生所以<lb/>
<pb n="KR4e0070_WYG_013-13a"/>
告啓宗者既克慎其始矣庻幾叮嚀反覆俾圖攸終哉<lb/>
夫䖍恭自度不敢荒寧夀考所由致也上壽百年中壽<lb/>
九十年下夀六十年往者如斯來者莫止可自暇自逸<lb/>
乎哉是故夙興夜寐無忝所生日就月將遜志于學不<lb/>
以遲暮而有悔也涉難厯險比為坦途櫛風沐雨視為<lb/>
佳趣不以宴安而可懷也出門如賔承事如祭恭敬所<lb/>
以為仁相在爾室不愧屋漏存養所以慎獨豈曰造次<lb/>
顛沛之或違不睹不聞之或懈耶且天地造化萬殊一<lb/>
<pb n="KR4e0070_WYG_013-13b"/>
致吾心之體用固與之周流無間矣嵗月不留寸隂當<lb/>
惜恱焉孜孜樂善不倦勇往力行中立不倚聖門髙逺<lb/>
跬步可至福夀之來也必矣鳴呼所其無逸如此而已<lb/>
啓宗其知所自力哉仰惟大明麗天君臣盛際鳬鷖既<lb/>
醉持盈守成文學侍従之士固有以無逸書為諷誦者<lb/>
矣亦有以無逸圖為鑒觀者矣啓宗年方彊仕將致身<lb/>
青雲之上幸得見如姬公旦宋廣平之流以之傳帝王<lb/>
心法之要斯其為始終服膺矣予雖老願與有成焉<lb/>
<pb n="KR4e0070_WYG_013-14a"/>
　　思稼軒記<lb/>
真在臨淮入覲京師承恩除廣信教授還家上任過月<lb/>
湖宋故少師金紫史公舊第其四世孫均實以嘗傳易<lb/>
於先府君求我先生有兄弟朋友之契慰藉良厚見其<lb/>
軒居扁曰思稼輒問之曰稼者百穀總稱天下之人所<lb/>
恃以為命者也子何以思為哉豈嘗缺於朝夕者耶抑<lb/>
亦聖門所謂樊遲請學者耶均實啞然笑曰是何言歟<lb/>
昔吾先金紫公罷官退居鄒溪别墅構亭曰觀稼日與<lb/>
<pb n="KR4e0070_WYG_013-14b"/>
田夫野老相望阡陌間彼其念慮精㣲謀謨永逺葢將<lb/>
致艱難務本之意以貽厥子孫於無窮豈以功名富貴<lb/>
為可恃哉今去二百餘年文獻一線之違眇予小子無<lb/>
所肖似然而神明志氣之交形聲影響之接不以昕莫<lb/>
或間也扁曰思稼其將循名求實者哉真復之曰子其<lb/>
以前人之心為心者乎夫心之官則思虚靈知覺由内<lb/>
以達外故渴而思飲饑而思食寒而思衣皆切於日用<lb/>
所不能無至於賢哲立心行事使不置諸思惟而得其<lb/>
<pb n="KR4e0070_WYG_013-15a"/>
要領其何以為用力之地乎史氏在宋東南時為相門<lb/>
金紫公越社之孫衞社之姪而提刑公長子也文學政<lb/>
事有名於時而多所著述淳熈間越社再召金紫扶掖<lb/>
上殿阜陵嘉奬弗置富貴榮耀當世莫及祿賜之豐何<lb/>
待於稼然而林泉宴逰之娯獨以稼言者豈有他哉葢<lb/>
所以培植先徳之厚以為嗣續之傳爾想夫原田每每<lb/>
十千維耦而水車晚沸雨笠朝集於是時也顧盼逺近<lb/>
有曽孫來止烝我髦士之意我後人之有事焉勿忘焉<lb/>
<pb n="KR4e0070_WYG_013-15b"/>
菑播之責盡之在已勿助長以揠拔也以穮以穰豐年<lb/>
之慶匪今斯今矣均實思稼之意不在兹耶且夫學猶<lb/>
稼也成則為嘉穀不則荑稗焉而已矣可不深致其思<lb/>
乎本之以忠信仁厚之澤溉之以詩書禮樂之源以方<lb/>
册為町畦以翰墨為耒耜則夫有秋之盛葢被乎天下<lb/>
髙爵重祿有如金紫公矣豈特黍稷倉廪之實以為一<lb/>
家一人之奉哉詩曰無念爾祖聿修厥徳均實之謂乎<lb/>
均實聞之曰子之期望可謂至矣顧予已老恐終不能<lb/>
<pb n="KR4e0070_WYG_013-16a"/>
以亢宗也磽确之餘服勞作苦用以係先烈之思庻幾<lb/>
可哉子幸而退歸吾當訪子於丹山赤水之陽歌豳風<lb/>
擊土鼓共為太平之民矣<lb/>
　　拙修齋記<lb/>
古之人重以厚今之人輕以浮重以厚者拙之本原輕<lb/>
以浮者巧之横流天之生人何異於古今哉豈其性稟<lb/>
之或偏或正耶抑其氣運之降習俗之弊而致然耶昔<lb/>
子貢遇漢隂丈人抱甕灌畦教以桔槔而丈人羞之則<lb/>
<pb n="KR4e0070_WYG_013-16b"/>
天地生人之道亦惟拙而已有能以拙自修不幾於君<lb/>
子乎同郡黄夢熊氏世家子也年逾三十質實惟重以<lb/>
詩經中洪武五年江淛鄉貢進士選計偕京師大臣將<lb/>
奏以官控辭再三大臣為之喜曰子所謂吾斯之未能<lb/>
信者耶遂免歸閉門讀書養母事兄以孝友聞昌國邑<lb/>
大夫以禮幣招致教導弟子員昌國海島雲水鄉夢熊<lb/>
不憚僻險日與學者研精畢力求底於聖賢之域退處<lb/>
齋居一榻蕭然而靜存深念渺渺千古若有與之晤語<lb/>
<pb n="KR4e0070_WYG_013-17a"/>
者因扁曰拙修葢用儒先董子之語云予向與夢熊同<lb/>
年夢熊以世契視為執友禮待良厚予以廣信文學掾<lb/>
過家上任夢熊請著文以記夫人喜巧而惡拙久矣夢<lb/>
熊以拙自修毋乃愈拙而人愈不喜乎且君子之學也<lb/>
期底於道而已不以世之好惡為是非榮辱也故拙之<lb/>
修道之修也董子伊洛正傳謂聞道為恱而以拙自修<lb/>
葢信之篤而志之力也考亭朱子以為下學上達之要<lb/>
信哉夢熊自㓜知學而欲自同於古人則其於道也必<lb/>
<pb n="KR4e0070_WYG_013-17b"/>
有神會心得於渾淪磅礴之外矣彼有譸張變幻而阿<lb/>
媚取容逄迎為說至於昏夜乞哀驕人白日而曰吾巧<lb/>
於㳺說巧於仕宧名聲者夢熊能不穢而唾之哉且夫<lb/>
炫耀華美不如敦朴淺近浮薄不如深沉敏速捷急不<lb/>
如遲久世豈有重此輕彼者耶夢熊以拙自修其視流<lb/>
俗何如哉夫道者天理自然順其理而不去拙斯在矣<lb/>
中庸曰修身則道立身外無道拙修矣其於道也孰禦<lb/>
焉此固夢熊名齋之意豈可以淺近形容哉夢熊先大<lb/>
<pb n="KR4e0070_WYG_013-18a"/>
父鄉先生聲甫宋太學生以文名著於徳祐間嘗試對<lb/>
將畧人才號金玉䇿夢熊寶為家蔵經濟之傳固有素<lb/>
矣拙修云乎哉予年過五十懵然無能讀周子拙賦以<lb/>
自解幸而退歸與夢熊相羊山海間其亦出處之同者<lb/>
乎於是乎記之<lb/>
　<lb/>
　<lb/>
　<lb/>
<pb n="KR4e0070_WYG_013-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　滎陽外史集卷十三<lb/>
</p>
<p>
</p>
  </div>
</body>
</text>
</TEI>
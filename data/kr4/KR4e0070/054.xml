<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>滎陽外史集巻五十四</head> <lb/>
    <p>
<pb n="KR4e0070_WYG_054-1a"/>
欽定四庫全書<lb/>
　滎陽外史集巻五十四<lb/>
　　　　　　　　　　　　　明　鄭真　撰<lb/>
　哀辭<lb/>
　　楊時敏擬招詞<lb/>
予年十餘嵗時受業郡庠時鄉先生仲如楊公以經明<lb/>
行修受郡首聘訓導弟子貟其子名斆字時敏者侍側<lb/>
頗長於予予以兄事之先生坐堂上上日進諸生取經<lb/>
<pb n="KR4e0070_WYG_054-1b"/>
史訓迪之予懵若無聞時敏輒先解淛東部使者釋奠<lb/>
於先聖廟下時敏升堂為講曽子一貫之㫖部使者稱<lb/>
之㑹先生分教永嘉時敏從逰湖海十餘年間歸出其<lb/>
文章議論予深媿弗及也越數年先生以恩命復起為<lb/>
温州教授陞淛東憲掾以守禦衢州功進為照磨架閣<lb/>
文字時敏奉侍左右不懈益處江行省參知政事述律<lb/>
蕭公聞其才行以便宜擢為都事駐兵處州參贊裁决<lb/>
為多時朝廷遣大臣經畧江南時敏上事宜數十餘不<lb/>
<pb n="KR4e0070_WYG_054-2a"/>
見省而退乃日取古人用兵之法窮畫夜肄習之凡死<lb/>
於王事者有所見聞必列傳以紀其事雖㣲賤無所間<lb/>
兵陷衢州時敏倉皇赴難道阻不得入東歸於鄞遣一<lb/>
力至衢諗知照磨公以不屈病卒奉遺殖以歸明年時<lb/>
敏遂以毁疾死時敏之死人笑之曰天之祐善人何爾<lb/>
子之不以夀終也耶嗚呼悲哉古者人死有招魂之禮<lb/>
若所謂臯某復者是也盖仁人君子之用心以為不忍<lb/>
其死而猶冀其復生者以時敏學行根乎天性名聲著<lb/>
<pb n="KR4e0070_WYG_054-2b"/>
於人人宜為大官耆老以顯榮其身者乃今年不强仕<lb/>
志不及竟而死及之是猶大鵬之生南海人皆知其志<lb/>
在霄漢而終不見其搏扶揺九萬里而上征也則於留<lb/>
連眷戀之意悽愴悲惋之情其能已乎予與君相知為<lb/>
深於是採宋玉大招及嵩里遺意作文以招之其詞曰<lb/>
夫何美人之好修兮懷貞慤之芳心朝馳鶩於藝苑兮<lb/>
夕憩息於書林擷草木之芳葩兮諧律吕之清音孰非<lb/>
善而弗為兮孰非義而弗任履足迹於山川兮起天人<lb/>
<pb n="KR4e0070_WYG_054-3a"/>
之慕欽值氣運之不淑兮促歸駕之駸駸奄積岵之興<lb/>
衰兮慘悲裂而莫禁致夀命之早夭兮傷予心之欽欽<lb/>
䰟恍惘而莫適兮懇長夜之隂隂乃命神巫載縰秉旄<lb/>
注精髙明㝠而下招曰茫茫堪輿氣鴻荒只六合上下<lb/>
廣莫量只㝠昭瞢暗行恍惚只魂兮歸來毋流亡只江海<lb/>
漫漫濤浪撃只魚龍泳逰變化不測只鯪鯉兩足惟人<lb/>
是食只䰟兮歸來毋墜溺只山川阻深慘無日只隂氣<lb/>
嚴凝氷雪積只虎豹磨牙恣所齧只䰟兮歸來往恐自<lb/>
<pb n="KR4e0070_WYG_054-3b"/>
賊只上下㝠迷雜鬼怪只犴獄隂㝠鉄闗閉只獸首人<lb/>
身執器械只䰟兮歸來以逺害只俗尚澆漓勢莫禦只<lb/>
縮志腆顔植聲譽只貪婪索求紛疾妬只䰟兮歸來正<lb/>
矩度只醜状麗詞失厥中只抽黄對白巧為工只渾朴<lb/>
斵喪諂媚為容只䰟兮歸來返古風只赤水丹山遶故<lb/>
居只琪樹瓊柯粲紛敷只朋來盍簪鏘佩琚只挹彼注<lb/>
兹兩樽壺只風馬雲車毋踟蹰只䰟兮歸來幽憤攄只<lb/>
汗簡漆書遂研鑽只二典三謨尚虞唐只明禮興樂威<lb/>
<pb n="KR4e0070_WYG_054-4a"/>
儀彰只䰟兮歸來樂不可當只八卦設位人道立只探<lb/>
𤣥賾㣲昭日月只麟史有經賞罰明只褒善貶惡粲有<lb/>
程只雅頌渢渢叶正聲只擷英吐華娛性情只史筆縱<lb/>
横撮要綱只大書備錄發幽光只䰟兮來歸斯所望只<lb/>
亂曰邈人生之幾何兮日月砉其迅征慨所思之不見<lb/>
兮沈寂寥其無聲夜漫漫而靡旦兮窅泉壤之㝠㝠薦<lb/>
椒楈之芬冽兮播瓊爢之芳馨思躊躇其凝佇兮踧有<lb/>
感於精靈慈親兮在堂渺諸孤兮煌煌明月皎兮悄空<lb/>
<pb n="KR4e0070_WYG_054-4b"/>
房秋風蕭蕭兮嘯孤凰天慘慘兮路茫茫雲歸來兮毋<lb/>
我忘<lb/>
　　胡子竒哀挽辭<lb/>
予少時誦詩書頗能以文章自喜受春秋習舉子業私<lb/>
儗數十題以應場屋一日之敵然學不得碩師徒守傳<lb/>
註雜以訛言臆說雖窮日夜敝精神卒不能得㫖意所<lb/>
在故戰藝載北心志不通名聞不彰無有振而作之者<lb/>
同郡胡君子竒以是經有名湖海間近歸自吳中往來<lb/>
<pb n="KR4e0070_WYG_054-5a"/>
予家因以所業示之子竒授以治經之要凡㑹盟征伐<lb/>
朝聘往來與夫君臣夷夏之間三綱九法所係有以發<lb/>
予所闔者予然後知學者用力之難而向之不獲售於<lb/>
有司者豈不幸哉今兵革漸息科舉復行將與子竒講<lb/>
明是經庶幾有冀焉者而子竒乃以親老家貧求商賈<lb/>
之利以為養遇盗溺水以死嗚呼豈將使予者終不得<lb/>
夫聖人之蘊奥耶謹按栁宗元著招海古文葢為﨑嶇<lb/>
嗜利逺而不復者言之若子竒則志於養親而非蹈險<lb/>
<pb n="KR4e0070_WYG_054-5b"/>
以為利者不幸而殁豈不重可悲哉於是採其意酹酒<lb/>
江海上而矢之以詞曰<lb/>
嗚呼子竒泛濫汩没於九仞之淵乎其泝波㳂瀾窮萬<lb/>
里以周旋乎其登蓬萊入𤣥圃以侣羣仙乎將叩龍伯<lb/>
之宫以容與逍遥乎將泣淵客之珠以織鮫人之綃乎<lb/>
抑將騎鯨挾鵾與江妃水若以周流八極乎抑將剖分<lb/>
血肉以𦵏羣魚之腹乎滄溟濁浪髙拍天下深不測廣<lb/>
無邊盲風怪雨飛腥膻鯪鰐奮鬛口流涎奪攘滿眼森<lb/>
<pb n="KR4e0070_WYG_054-6a"/>
戈鋋子行不返胡為然雲煙慘淡霾日輝蜃樓横空凌<lb/>
險巇椒崖銛鋭藏危機怪㒺出没遨以嬉性命倐忽成<lb/>
乖暌子行不返將安之金城巋兮東隅界九域兮限方<lb/>
區大中為路兮至正為途仁義為户兮道徳為廬安汝<lb/>
行兮徐徐廓爾居兮蘧蘧朋酒兮樽壺孝養兮歡娱左<lb/>
圖兮右書朋精粹兮為徒嗚呼哀哉江海不可以託些<lb/>
盍歸來兮寧爾軀<lb/>
　　葉夫人哀挽辭<lb/>
<pb n="KR4e0070_WYG_054-6b"/>
繄夫人之孔淑兮躬内則而精修室家夙其有歸兮懿<lb/>
君子之好逑何夀夭之靡齊兮志偕老而弗酬悵鴛鳯<lb/>
之失侣兮涕泣紛其交流懸明鏡以自照兮弔隻影於<lb/>
房幽紛華却而弗服兮永終始以為謀援古義以証今<lb/>
兮矢厥詞於柏舟白髪兮尊姑顔承歡兮愉愉悵嵗年<lb/>
兮云徂慎厥終兮靡渝惸惸兮諸孤篤教誨兮詩書求<lb/>
志業之有成兮斯不墜於遺餘胡郗支之告變兮心坎<lb/>
壈而愁予諒天命之已然兮撫婺幼而勤渠嗣續姱其<lb/>
<pb n="KR4e0070_WYG_054-7a"/>
好修兮務墾播於菑畬庶地下之無慚兮弛予心之舒<lb/>
舒時荏苒其不留兮迫暮景於桑榆忽息寂其無聲兮<lb/>
慘不聞於呱呱嗚呼惟義足以秉節兮貞足以固志宜<lb/>
夀介於耆頥兮一始終而勿貳紛錫類於人人兮守芳<lb/>
潔而自誓佳城巋兮崇岡藹松柏兮蒼蒼篆碣石兮琳<lb/>
琅發潛徳兮幽光山杳杳兮水茫茫懐貞節兮不可忘<lb/>
薦吾悲於九原兮颯天風之悲凉<lb/>
　　東隱處士哀挽辭<lb/>
<pb n="KR4e0070_WYG_054-7b"/>
東隱處士<hi>闕</hi>君卒𦵏於東吳華山之南天台陳公<hi>闕</hi>言<lb/>
嘗為文誌其墓君卒後<hi>闕</hi>　年當至正辛丑春予瞻覩<lb/>
君遺像乃追為哀挽詞曰<lb/>
雲溶溶兮東山山中人兮皓髪而蒼顔抗塵俗兮離市<lb/>
寰髙風凜凜兮不可攀彼圭組與軒冕兮曽何心於其<lb/>
間慨一去而不返兮耿長夜之漫漫聞省想而靡得兮<lb/>
洒情淚之班班時荏苒兮春復秋鬱佳城兮松楸生若<lb/>
浮兮死若休邈泉壤兮夷猶煙雲兮繆悠岩谷兮蕭颼<lb/>
<pb n="KR4e0070_WYG_054-8a"/>
風怒號兮水奔流嘯虎豹兮舞龍蚪泬寥慘凄兮誰與<lb/>
儔盍歸來乎山中兮不可以乆留巋東城兮蘧廬蕉堂<lb/>
深兮蕙帳虚夜鶴怨兮明月孤芝蘭兮庭除薦瓊漿兮<lb/>
氷壺奉孝享兮慰清娛風馬兮雲車思凝佇兮踟蹰盍<lb/>
歸來兮寕爾軀嗚呼嘻哉兮山中兮不可以久居<lb/>
　　舒自謙生挽辭<lb/>
嗟若人兮山澤之癯道徳為宅兮仁義為途通古今兮<lb/>
一瞬察周流兮六虚合幽明兮旦夜視生息兮斯須滋<lb/>
<pb n="KR4e0070_WYG_054-8b"/>
蘭樹蕙兮懐瑾握瑜老冉冉其已至兮履終嵗而弗渝<lb/>
日出而作兮日入而居生優㳺兮遂厥初嘅暮景兮桑<lb/>
榆大命近止兮吾踟蹰其焉如先兆巋兮蒼蒼屹飛舞<lb/>
兮鳯凰泉壤兮茫茫將永寧兮崇岡攀松柏兮依依生<lb/>
若寄兮死若歸唐虞兮逺而樂天委命兮夫何為矢吾<lb/>
辭兮孔悲激天籟兮凄其<lb/>
　　王叔逺先生擬挽辭<lb/>
四明文獻家稱王氏為首自觀察使三傳至尚書公益<lb/>
<pb n="KR4e0070_WYG_054-9a"/>
大以著故山叔逺先生為公幼孫公著書千餘巻先生<lb/>
晝習夜誦旁通曲暢學既有成與其兄邵武教授並有<lb/>
聲庠序禮樂之事多賴以取正至於人之美惡髙下事<lb/>
之曲直當否品量疏列靡不克中世以此重之亦以此<lb/>
得謗先生處之裕如也予先教授府君與世寡諧與先<lb/>
生昆季相好為至六十餘年不啻親戚至於攻勵之正<lb/>
規戒之嚴則各不少置人固以為非茍同者自予兄弟<lb/>
為兒時視先生如季父先生愛予兄弟如己子趨隅侍<lb/>
<pb n="KR4e0070_WYG_054-9b"/>
坐所以開啓其心志者非一日矣至正二十三年秋九<lb/>
月重九日先君與先生㑹飲於家因論及書檄露布之<lb/>
體與唐正衙内殿之制先生慨然謂予曰今世學者自<lb/>
科目外一切典故漫不屑子亦有志於是乎尚朂之哉<lb/>
予佩服斯言而未嘗須臾少置於懐也越明年三月先<lb/>
君卒先生來護喪事吾兄弟慟哭之餘以為先君往矣<lb/>
先生存焉以事先君之禮事之聲音咳唾之間庶幾如<lb/>
見吾先君者孰謂先君既殁而先生復相繼以死耶自<lb/>
<pb n="KR4e0070_WYG_054-10a"/>
今小子其何所依歸以為求教誨之地乎嗚呼悲哉初<lb/>
先生得疾予時往問之曰吾死無日矣行與子訣既而<lb/>
以承祀屬其姪以治䘮付其甥其綱紀之者實惟其兄<lb/>
教授先生且命以啖趙春秋歛則於歸全之際可謂從<lb/>
容於義命之正而無所憾矣而予所以拳拳致其愛厚<lb/>
之辭者葢死生大變人情天理於是為至有不能自已<lb/>
者耳彼之生而致死之獨何心哉昔尚書公卒袁文清<lb/>
公為述廣招以致師友之義夫世有古今人有貴賤而<lb/>
<pb n="KR4e0070_WYG_054-10b"/>
道義則出於人心所同然者得其所同然古人之遺意<lb/>
且不在兹也耶先生將𦵏予以契家子義非他比誠不<lb/>
敢以服喪未除而故為黙黙也於是倣其制而為之辭<lb/>
其辭曰<lb/>
悲夫人之奄忽兮溘埃壒而遐征視杳杳其弗見兮聴<lb/>
邈邈其無聲哀余衷之弗置兮漭不知其故排閶闔而<lb/>
告帝兮跪敷衽而歴訴皇揆予之中情兮赫天光之下<lb/>
垂摭湘纍之故實兮命巫陽其招之巫陽再拜稽首傴<lb/>
<pb n="KR4e0070_WYG_054-11a"/>
僂恭受挿竹埀綏藉茅薦酒乃下招曰大鈞茫茫氣化<lb/>
氤氲些雷霆砊磕陽火焚些固隂沍寒霰雪雰些九闗<lb/>
槖鑰虎豹啄人些魂兮魂兮毋上天些重泉閟深隂㝠<lb/>
霾溟些敦脄血拇跳梁如猘些劍獄刀山湯火沸些苦<lb/>
海無航險莫濟些魂兮魂兮毋入地些滄溟萬里廣無<lb/>
邊些椒崖凌波剡戈鋋些鯪鰐磨牙嘘腥涎些空腹待<lb/>
飡恣所便些魂兮魂兮毋危顛些山髙谷深豺狼噬<lb/>
嚙些蚖蟒當道遺毒蟄些爰居驅風轟巨石些魈魅獨<lb/>
<pb n="KR4e0070_WYG_054-11b"/>
足往來白日些魂兮魂兮逺害賊些方丈蓬萊隔杳茫<lb/>
些瑶草琪葩露滋芳些羡門偓佺雜璁珩些矯首企足<lb/>
以逺望些魂兮魂兮往尚羊些黌宇陵夷禮讓息些羣<lb/>
飛刺天孰止抑些睥睨泚顙若讎敵些嗟此範模有典<lb/>
則些魂兮魂兮曷避暱些金昆玉季一氣同些棣萼荆<lb/>
花燁春紅些鴈鴻齊飛挾雲風些中道棄捐心摧恫些<lb/>
魂兮魂兮友于雍容些家學青箱珍襲什些考釋見聞<lb/>
殫撰述些昈分品列粲編帙些其大如海貴若玉些魂<lb/>
<pb n="KR4e0070_WYG_054-12a"/>
兮魂兮守先澤些宸畫奎文爛龍光些鸞凰綾花雲錦<lb/>
香些兩制六題煥文章些賜笏頒魚塵滿牀些朋來盍<lb/>
簪羅饌席些瑶爵瓊尊薦芳醳些魂兮魂兮樂不可極<lb/>
些重曰竊獨悲此典刑兮天不憗以百齡佩儒服以終<lb/>
身兮祿弗承於寵榮凌逍遥兮空青駒皎皎兮鴻㝠簾<lb/>
櫳静兮帷榻清閴寂寥其無人兮慘猿鶴之交鳴洞恍<lb/>
惚而想像兮颯颷飀之泠泠瞻隴上之白雲兮藹松柏<lb/>
之菁菁慨九原之不作兮將永固於深扃業有傳兮嗣<lb/>
<pb n="KR4e0070_WYG_054-12b"/>
有承百嵗千秋兮尚文獻之足徵奠芳椒兮有苾其馨<lb/>
歸來歸來千憂釋兮萬慮平<lb/>
　　郭母嚴氏節婦哀辭<lb/>
始予為兒時受業郡庠同舍生後至者兄弟二人皆恂<lb/>
恂雅飭進退唯諾蹈規矩如成人詢之為郭子通先生<lb/>
之子先生治尚書才行聞一時由郡學訓導分教處州<lb/>
青田縣復署上虞縣教諭未上而卒殆将十年獨其母<lb/>
嚴氏節婦在焉爾間嘗從其子升堂拜之指以示曰吾<lb/>
<pb n="KR4e0070_WYG_054-13a"/>
未亡人所望以亢郭氏者其在兹乎朋友人倫之一切<lb/>
磋之益子其尚有始終者哉自予父先處州教授府君<lb/>
與郭先生為同志嘗以文字相激昻以是節婦視予為<lb/>
通家子弟因得與其子昆季相好為至退而聆諸先生<lb/>
長者之言則知節婦之行表表在人耳目者初先生既<lb/>
死節婦年甫三十即以死自誓時郭氏家日匱遂鬻奩<lb/>
田粧具養其姑舅教子若女又推其餘以嫁夫之姊及<lb/>
舅姑先後以死則殯葬祭祀一如禮制他如夫族之尊<lb/>
<pb n="KR4e0070_WYG_054-13b"/>
而長者死無歛具復為之盡心焉是可以見孝慈之兼<lb/>
至仁恵之交盡矣嗚呼賢矣哉盖嘗以為世道决裂而<lb/>
守身立節多出於婦女之流彼豈有所授受哉良心善<lb/>
性理為之綱而利欲不得以入焉爾以節婦之行觀之<lb/>
豈非天質之美而從容於義命之正乎世有偉然一丈<lb/>
夫慷慨自許至於困窮患難之際見利自私失身不恥<lb/>
者多矣聞節婦之風不有所媿哉予不逮事先生幸因<lb/>
其子以識節婦今節婦亦不可得而見矣不亦悲夫於<lb/>
<pb n="KR4e0070_WYG_054-14a"/>
是矢詞以重其哀辭曰<lb/>
嗟嗟節婦赫儒宗兮蘭心蕙質善由衷兮婉娩淑修姆<lb/>
訓從兮色絲纂組習女工兮嗟嗟節婦天立配兮相彼<lb/>
令居汾陽裔兮室家順正職中饋兮胡為夫子溘于逝<lb/>
兮嗟嗟節婦涕漣洳兮膏沐誰容鏡鸞孤兮弔影凄其<lb/>
吾何辜兮婦無二天之死莫測兮嗟嗟節婦篤貞孝兮<lb/>
白髪在堂夀而耄兮滫瀡肥甘承笑貌兮起居昏昕躬<lb/>
允蹈兮嗟嗟節婦内教修兮訓子窮經道是求兮夜窓<lb/>
<pb n="KR4e0070_WYG_054-14b"/>
繼晷焚膏油兮長而有成心休休兮嗟嗟節婦家日匱<lb/>
兮貨我土田鬻簪珥兮喪車連連盡始終兮百禮具宜<lb/>
錫爾類兮嗟嗟節婦至行全兮鼎養欲娛盍永年兮賦<lb/>
命短修孰非天兮瞑目正終神逰仙兮嗟嗟節婦音容<lb/>
杳兮晨霜摧萱北堂悄兮寸草春暉情莫報兮展也二<lb/>
孤心永悼兮嗟嗟節婦窀穸藏兮我思古人衞共姜兮<lb/>
柏舟之詩吁莫忘兮趾美匹休日月其光兮亂曰山杳<lb/>
杳兮雪㝠㝠嗟嗟節婦兮昭我令名溪泠泠石齒齒嗟<lb/>
<pb n="KR4e0070_WYG_054-15a"/>
嗟節婦兮百世其祀攀松柏兮踟蹰慈烏反哺兮聲畢<lb/>
逋幽扃閑兮永固邈九闗兮不可以訴些吾文兮孔哀<lb/>
北風吹雪兮天上來<lb/>
　　清静居士章<hi>闕</hi>　哀挽詞<lb/>
<hi>闕</hi>
　<lb/>
　<lb/>
　<lb/>
<pb n="KR4e0070_WYG_054-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
若有人瀛洲玉鏘鳴兮琳球江風颯颯兮空山秋吹參<lb/>
<pb n="KR4e0070_WYG_054-16a"/>
差兮悠悠參差兮絶響跨鸞鳯兮長往不返心黙黙兮<lb/>
遐想蹉道義兮靡忘勒蒼珉兮發幽光松柏兮翠蒼薦<lb/>
予悲兮浪浪<lb/>
　　亡友王以文哀辭<lb/>
吾鄉異時衣冠之家角立雄峙葢自宋社駐蹕臨安次<lb/>
翁王公以扈從自汴徙明遂占籍為明人公後仕登兩<lb/>
府參大政號中興名臣故紹興間四明甲第首稱社壇<lb/>
王氏云王氏以文為參政公後吾不知去公幾世矣以<lb/>
<pb n="KR4e0070_WYG_054-16b"/>
文之父亨甫習吏事為㑹府史君獨以儒業自奮嘗曰<lb/>
吾不讀書取科第以世其家不名為人年幾冠聞鄉先<lb/>
生孫正甫訓導郡庠扶丹從逰遂通朱子詩經先生既<lb/>
謝去歸閉門卒業别取諸經傳子姪皆天人廢興之奥<lb/>
典章文物之詳㑹粹蒐輯學以大成為詩義多至百餘<lb/>
篇往往斷以已意不蹈襲沛然無窮間為古人歌詩亦<lb/>
贍富清麗可誦時冦盗繁興朝廷日事往討不暇右文<lb/>
稽古士大夫焚棄筆硯荒落不自振獨以文日夜飭厲<lb/>
<pb n="KR4e0070_WYG_054-17a"/>
矜喜見顔色或謂之曰子業殆精矣其如時何以文應<lb/>
之曰昔者周衰不復取士孔孟不以其不取而不教也<lb/>
當時門人髙弟亦不以不取而不學也吾志於學而已<lb/>
寧計時或利或不利也耶訖無少懈意家素貧中更艱<lb/>
厄舊廬盡棄僦一室以居隘不能展步時受大家聘幣<lb/>
教授其子弟得俸以養其老母暨其妻子或時告不給<lb/>
則曰吾道葢如是也不為戚嵗在戊申其妻桂氏與次子<lb/>
及少子某相繼以死以文拮据喪事辛苦交併復去之<lb/>
<pb n="KR4e0070_WYG_054-17b"/>
李氏館得疾七日以死李氏奔訃其母及其長子且具<lb/>
棺衾以歛李氏故儒家有禮教待君有加以文死卒賴<lb/>
其力云夫士患不能植志志立矣幸而有成焉身可榮<lb/>
道可行也以文之存若是宜其掇科取名上以推榮其<lb/>
親下以䕃休其子若孫可也乃竟生不遇辰死非其所<lb/>
老者不克養以終少而僅存焉者不克撫以成其志果<lb/>
何如耶嗚呼悲哉予既召其友㑹哭復略序其槩而係<lb/>
之以辭以文長子名某母年六十餘矣<lb/>
<pb n="KR4e0070_WYG_054-18a"/>
世澤兮蟬聨嗟甘棠兮孰細弗傳耿耿兮遺編朝斯夕<lb/>
斯兮于以永年栫籬棘兮戰藝謇吾植兮初志望君門<lb/>
兮長喟時弗利兮名弗遂名弗遂兮奈何悲秋風兮薤<lb/>
歌<lb/>
鳯凰兮雙飛斑五采兮陸離鳯翩翩兮失其凰空惆悵<lb/>
兮或在或亡矯千仞兮孤征雙翮鍜兮歘喑抑其無聲<lb/>
髙岡梧桐兮實弗食露溥溥兮夜蟲泣<lb/>
萱草兮北堂祝白髪兮夀康奉清歡兮菽水曰吾親兮<lb/>
<pb n="KR4e0070_WYG_054-18b"/>
有子别慈顔兮去閭里瞻白雲兮不逺伊邇朝倚門兮<lb/>
夕倚閭望不見兮心躊躇淚涓滴兮眼欲枯百年之望<lb/>
兮將何如<lb/>
嗟若人兮空山息視聴兮朱顔悲秋風兮蕭颯慘流水<lb/>
兮嗚咽蕙帳空兮青毡寒孤燈滅兮夜欲闌塵編積兮<lb/>
滿几寂無人兮孰呼起起青青兮佩衿情窅窅兮思㝠<lb/>
㝠魂逾佚兮弗返猿鶴<hi>闕</hi>
　　前鄉貢進士江淛儒學提舉劉公挽歌辭<lb/>
<pb n="KR4e0070_WYG_054-19a"/>
世稱春秋之學四明為盛自宋侍郎憲敏息齋髙公與<lb/>
其弟端叔甫各為論著有集註義宗二書子孫以是經<lb/>
科第累世歴官至内翰及法從者迨至太師郡王清敏<lb/>
存畊趙公輯為奏議而其次子太社令山心氏復著法<lb/>
律編以輔明之趙氏傳諸程時叔氏程氏復有本義或<lb/>
問辨疑行世縉紳長者咸以為四明春秋學代不乏人<lb/>
前鄉貢進士江淛儒學提舉仲愚先生劉公居甬東早<lb/>
與程先生相發明繼又得聞前朝諸老淵懿故於春秋<lb/>
<pb n="KR4e0070_WYG_054-19b"/>
恪以三傳為宗而折衷以文定胡氏凡而㑹盟征伐之<lb/>
事朝聘祭祀之禮與夫宫室之興革城邑之増築器用<lb/>
之得失予奪山川日星禽魚之乖錯變異指事立言闡<lb/>
㣲顯幽其於正彛倫明分義辨幾㣲慎終始盖深有契<lb/>
於數千百載之上者用心可謂宻矣故兩名薦書三主<lb/>
教席東州學者皆曰非劉先生不可師嗚呼先生其得<lb/>
所受之正者哉予年十四五時逰郡庠教授大名趙左<lb/>
承太守命以書幣踵門請先生主諸生文衡竊聞先生<lb/>
<pb n="KR4e0070_WYG_054-20a"/>
論議服膺乆矣一二年來嘗以書自通於先生之門先<lb/>
生目以通家子弟噢咻周渥將盡畀以平生所著㑹世<lb/>
事方殷憂恐不暇竟不得其一二噫先生今死矣聖人<lb/>
經世之大典無從而取正悲夫<hi>闕</hi>
臯某復者<hi>闕</hi>　　　　　有不能自已者如此以先生<lb/>
之學有以大吾鄉文獻之傳後之人欲見先生而不得<lb/>
其聲嗟氣概如戀如慕雖不能起夫幽㝠閴寂亦庶幾<lb/>
於没世不忘者矣予雖不及朝夕承事先生所謂私淑<lb/>
<pb n="KR4e0070_WYG_054-20b"/>
焉者乃考古者薤露蒿里遺意為挽歌詞三章且叙儒<lb/>
先經術之所自冠諸篇端冀同志之士復得以繼先生<lb/>
之學云<lb/>
經訓專門學科名巨榜題恩私沾雨露光燄吐虹蜺詞<lb/>
署聲華接儒䑓步武躋百年成一夢江海思凄凄<lb/>
講罷三饘席文成五鳯樓流年堯甲子遺秩魯春秋砂<lb/>
水全真秘塵凡謝俗流新銘前進士巨筆待楊歐<lb/>
兩世通家契論該接緒餘掃門期授業折簡許投書雲<lb/>
<pb n="KR4e0070_WYG_054-21a"/>
擲青藜杖風生玉佩琚仙逰終弗返慟哭意何如<lb/>
　　送無服殤子如昇辭<lb/>
夭殤六嵗子鄭如昇以至正二十八年八月十四日卒<lb/>
於鄞縣甬東清江里故宋八行太師史公六世孫運幹<lb/>
文林菊屏先生故第始如昇之父某為史氏贅婿其外<lb/>
祖延叟父厚重朴素有故家風甥舅之好不以門第自<lb/>
髙相得甚歡居三嵗生二子如昇其次也如昇之生頭<lb/>
髙而濶額廣而平耳大鼻長眉清目秀腹皤然以充足<lb/>
<pb n="KR4e0070_WYG_054-21b"/>
<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>然以隆性聰慧善記嘗授以古絶句及玉皇寶經輒<lb/>
成誦其在襁褓時我先教授府君嘗撫摩之曰是子異<lb/>
日其有成乎先君既卒如昇之母歸鄭氏事其姑留如<lb/>
昇侍其外祖父母外祖父母年老逾耆夀且貧困無嗣<lb/>
族姓未有來繼者故愛如昇不啻如己子如昇視外祖<lb/>
父母亦不啻如其所生頤指承順為謹遇器若物必歛<lb/>
藏之曰是平日用者可歛為人所得耶伯祖父嘗戒之<lb/>
曰吾將適城市盍與俱則拱對曰不敢離外祖母左右<lb/>
<pb n="KR4e0070_WYG_054-22a"/>
侍立不去稍倦則請從羣兒戲亦不他適也外祖父歸<lb/>
出迎入報喜見顔色以他事被斥責則佇立門屏間待<lb/>
怒解至前笑奉如故或時恐懼不自禁則枕外祖母膝<lb/>
上相顧涕泣不止外祖父母益憐之葢庶幾相依以慰<lb/>
其朝夕也八月一日患滯下疾醫者用疏導法繼進靈<lb/>
砂附子痛腹去痐者如四又驚懼疾益甚聞哭聲曰是<lb/>
吾外祖母哭耶其母方歸寕自撫視其子埀涕謂之曰<lb/>
以汝弗肯服藥啜粥故爾曰兒豈不欲食飲但逆氣上<lb/>
<pb n="KR4e0070_WYG_054-22b"/>
攻不下咽耳願吾母無戚母曰汝欲棄吾耶曰兒不敢<lb/>
逮夜則曰兒首頸若無所屬幸為一正之以雙手入母<lb/>
懐曰寒矣兒手不知所措矣覺煩悶起坐輒卧飲湯而<lb/>
卒嗚呼是其命之不辰也耶痛矣哉<lb/>
按文公朱子製為家禮男女殤服為上中下三等未八<lb/>
嵗為無服之殤哭之以日易月是所謂約古制而為節<lb/>
文非以其孩幼而直為簡且略也昔延陵季子適齊𦵏<lb/>
其子於嬴博之間還封三號而孔子取之此其禮之不<lb/>
<pb n="KR4e0070_WYG_054-23a"/>
敢過者也潘岳至新安瘞赤子於千秋亭為賦自廣且<lb/>
以慘戚子慈為言此其情所不能忘者也夫禮出於定<lb/>
制情發於本心非禮無以達其誠非誠不能致其力於<lb/>
是二者而取其中庶幾有以全骨肉之恩而不失古人<lb/>
之遺意者矣乃為辭以哭之且叙其槩如昇生於至正<lb/>
壬寅夏五月初四日亥時其卒也亦以亥時云詞曰<lb/>
爾生如寄爾夭如棄孰其主之外家不得以為甥予不<lb/>
得以為子嗚呼哀哉曷維其已<lb/>
<pb n="KR4e0070_WYG_054-23b"/>
　　松江倪處士哀辭<lb/>
故倪處士家於松江之上生六十有六年杜門求志不<lb/>
事華好有子名衷字士恒處士使執經從明師受業既<lb/>
有成矣因去習吏事人鮮有知之者適<hi>闕</hi>
　　　　　　　　　親非其時也耶以所業自獻試<lb/>
文數篇縉紳大臣奏為工部主事士恒既歸報且分祿<lb/>
以養人皆謂處士有子矣未幾處士即世士恒聞訃而<lb/>
歸祭𦵏盡禮既逾年奉㫖來京師適某以鄉貢待選相<lb/>
<pb n="KR4e0070_WYG_054-24a"/>
遇旅次出示鄉人挽詩而同郡前進士樊先生文淵序<lb/>
其首謂處士以朴厚培基子以文章起家可謂知處士<lb/>
者矣按古有招魂之禮葢不忍其死而或冀其復生者<lb/>
漢晉而下於是有薤露蒿里挽詩之名有以見其悲惻<lb/>
愛慕深得夫古人之遺意者風俗於是為不薄矣以處<lb/>
士之生榮爵不及其身而親見其子遭際盛時與名官<lb/>
簿固為積善之報矣然以士恒幸遂榮養遽抱終天之<lb/>
憾孝子之心思報㒺極此鄉人所為深悲之而挽歌辭<lb/>
<pb n="KR4e0070_WYG_054-24b"/>
之所由作也某雖不識處士然世言有是父者必有是<lb/>
子故觀士恒之為子則知處士之為父矣而况樊先生<lb/>
之言又有可徵者乎乃歌辭三章以矢其哀云<lb/>
松江湛兮碧波樂幽人兮槃阿集芙蓉兮製芰荷藹芳<lb/>
馨兮實多流光倐兮羲娥白蕭蕭兮雙鬢皤仙逰兮佩<lb/>
颯西風兮薤歌<lb/>
鳯雛兮翩翩沖飛兮九天華五采兮春妍望白雲兮言旋白<lb/>
雲兮故居慘庭椿兮霜風枯啼聲兮呱呱嗟中情兮焉如<lb/>
<pb n="KR4e0070_WYG_054-25a"/>
望北源兮蒼樹澹夕陽兮欲暮華表屹兮新阡安神靈兮九泉傳<lb/>
家兮有子歩青雲兮尺咫隧典兮疏塋遲光耀兮林扃<lb/>
　　洪進士哀辭<lb/>
洪武壬子秋八月淛江省奉上㫖以明經試士某忝以<lb/>
非才冠四十人之首而天台洪基伯均亦與在選列明<lb/>
年計偕春官過淛省入謝知貢舉官始識伯均自是日<lb/>
得與論同年之契謁選吏部大臣奉㫖以中立府國家<lb/>
興王之地學校之職宜使諸進士為之於是真教諭臨<lb/>
<pb n="KR4e0070_WYG_054-25b"/>
淮而伯均教諭定逺定逺去府九十餘里兵革之餘學<lb/>
校未遑興復伯均到官僦草屋以居來學者皆新復之<lb/>
家樵牧童豎㝠頑弗靈伯均晝夜訓迪之困憊不少休<lb/>
間以事至府悵然謂真曰學校之法三年有成吾所教<lb/>
所學雖十年何濟尸祿㒺功吾其弗免於戾乎真應之<lb/>
曰某於臨淮亦如是矣何啻定逺哉夫學校開創之初<lb/>
豈可與規模素定平昔者比耶往見江南士子讀書綴<lb/>
文習之已乆一旦升之於學以之登巍科躋膴仕直易<lb/>
<pb n="KR4e0070_WYG_054-26a"/>
易爾自江以北謫籍之民視簡冊為何物哉教之可一<lb/>
蹴而就耶吾儕但當盡其力之所當為意外之事非所<lb/>
慮也伯均亦以為然然伯均家在二千里外父年八十<lb/>
繼母亦且七十餘矣家貧産薄妻子盻盻然而所得之<lb/>
祿不及以養竟以憂得疾因謂從者曰吾殆死矣乎以<lb/>
嵗甲寅三月七日卒定逺縣丞王某以斯文之雅來主<lb/>
喪事剖其囊敝衣故書而已棺歛𦵏之南門外逾月而<lb/>
其僕來訃嗚呼某尚忍聞伯均之死也耶悲夫昔昌黎<lb/>
<pb n="KR4e0070_WYG_054-26b"/>
韓公論歐陽生詹以為詹舍父母之愛而來京師其心<lb/>
葢將歸為父母榮也雖其父母之心亦皆然夫詹以科<lb/>
第至四門助教固足為其父母榮矣然當時猶以仕弗<lb/>
通顯為憾若伯均皓首窮經預名薦書僅僅焉為百里<lb/>
師至不及見諸用以死其父母觖望焉士君子之於痛<lb/>
惜果何如也始定逺邑父老見學宫草莽中舊碑石成<lb/>
鱗甲頭角狀相謂曰意者學官其來乎未幾伯均至咸<lb/>
歎異以為言之信今伯均不幸而死此其邑父老所甚<lb/>
<pb n="KR4e0070_WYG_054-27a"/>
惜者也嗚呼悲夫真與伯均義同出處既為慟哭復論<lb/>
次如左而申之以辭曰<lb/>
悲夫人兮好修鏘玉佩兮琳球西風縹緲兮蟾宫秋凌<lb/>
丹梯兮以遨以逰嫦娥兮廣寒皖一笑兮相看桂樹香<lb/>
兮飄丹贈一枝兮埀華牓於不刋工歌兮鹿鳴偕計吏<lb/>
兮玉京紛韋布兮金紫其榮胡命之不淑兮鬱爾令名<lb/>
中京兮九天藹多士兮周旋奉華檄兮翩翩祀宣尼<lb/>
兮豆籩座席兮無氊紛衿佩兮執編寂寞兮誰憐奄<lb/>
<pb n="KR4e0070_WYG_054-27b"/>
伏枕兮憂纒神逰兮忽仙胡命之不淑兮曽不以永年<lb/>
故鄉兮天台菊松三徑兮荒塵埃君不肯兮歸來慘猿<lb/>
鶴兮嘯哀雙親兮老矣曰㫖甘兮有子望不見矣涕淚<lb/>
如水君溘逝兮孰呼起起凄凄兮洞房泣鏡粧兮孤凰<lb/>
雛悲鳴兮欲飛翔睨雲程兮孰将冷風凄兮中帷魂杳<lb/>
杳兮來歸歸爾國兮南山之陲庶斯文之不没兮猶髣<lb/>
髴而見之<lb/>
　　故嚴陵晦巖居士王君挽歌辭<lb/>
<pb n="KR4e0070_WYG_054-28a"/>
香爐之峰兮青摩空桂樹團團兮山氣巃嵸紛冠盖兮<lb/>
九重君胡為乎山中漭世塵兮緼緼澹富貴兮浮雲山<lb/>
葩開兮青春樂徜徉兮猿鶴主賔奉慈顔兮純孝篤彞<lb/>
倫兮以心匪貌萱草北堂兮金蕤發耀疾其瘳兮延暮<lb/>
齡之榆照天降災兮匪時我倉我庾兮飫爾飢白日兮<lb/>
烏飛老冉冉兮將焉之駕赤駟兮驂蒼鷖歘仙逰兮忘<lb/>
歸羣雛兮悲慕仰天閽兮邈不可以訴巫陽兮載招颯<lb/>
佩環兮悵餘音之嘹嘹<lb/>
<pb n="KR4e0070_WYG_054-28b"/>
金魚兮髙岡鬱竒槩兮相望砂水蜿蜒兮神工發秘竁<lb/>
其深兮妥靈百世猿狖嘯兮巖壑秋攀援松柏兮聊淹<lb/>
留山泉為醑兮山花為羞薦悲些兮激天風之颼飀桐<lb/>
廬之山兮桐川之水夜漫漫兮孰呼起起堂搆兮有子<lb/>
徵名文兮太史<lb/>
　<lb/>
　<lb/>
　滎陽外史集巻五十四<lb/>
</p>
<p>
</p>
  </div>
</body>
</text>
</TEI>
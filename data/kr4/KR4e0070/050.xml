<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>滎陽外史集巻五十</head> <lb/>
    <p>
<pb n="KR4e0070_WYG_050-1a"/>
欽定四庫全書<lb/>
　滎陽外史集巻五十<lb/>
　　　　　　　　　　　　　明　鄭真　撰<lb/>
　贊<lb/>
　　蘇逸民論贊<lb/>
古有豪傑之士不屑為世用至於長往不返杳不知其<lb/>
蹤視夫名聲爵祿若將逸焉其逸民蘇翁矣乎翁廣漢<lb/>
人字雲卿身長七尺美髯宋紹興間來豫章湖東岸結<lb/>
<pb n="KR4e0070_WYG_050-1b"/>
廬獨居闢廢地為圃治蔬織草屨市鬻不二價日給薪<lb/>
米有餘則資借貸負償不介意張魏公浚為相馳書函<lb/>
金帛厲豫章漕及帥曰予鄉人蘇雲卿管樂流也近聞<lb/>
灌園東湖非折簡能屈幸親為我必致之漕與帥乃更<lb/>
為游士造焉翁方坐茅簷補衲二人前揖問其鄉里曰<lb/>
廣漢人也識張徳遠乎曰舊與之識今已三十年矣曰<lb/>
上起公為相其識量何如曰忠心可矣但長於識君子<lb/>
短于知小人恐未了國家事爾因入携敝筐以杖擊松<lb/>
<pb n="KR4e0070_WYG_050-2a"/>
花分盞以餉二人笑謂翁曰某等承乏帥漕得張公書<lb/>
知公寓此俾以禮招恐儀範莫親故假士服以來已而<lb/>
旌旗填道力祈同載翁謝以明日就見挽之再三堅拒<lb/>
不能得至期兩司交伺不至遣使迓之則書幣家具如<lb/>
故而翁已往矣夫宋至髙宗南渡易所謂窮則變之時<lb/>
也廣漢之間哲人生焉其在布衣王伯将相之略未嘗<lb/>
不朝夕往來于懐也國步孔艱張公出而以一身任社<lb/>
稷安危之寄慨念故交雲泥迥隔豈不欲其陳力就列<lb/>
<pb n="KR4e0070_WYG_050-2b"/>
以共致太平耶逸民胡不翻然一出以慰其渇見之思<lb/>
耶盖當二聖播遷中原塗炭宗澤渡河之請沮抑至死<lb/>
李綱招撫之議貶竄相繼陳東以上書見殺胡寅以直<lb/>
言不用豢養湖山忘國大恥南北之議固以不待秦檜<lb/>
有言而已蠱惑于帝心矣禍福起仆張公尚不能保其<lb/>
他復何為哉逸民盖有知乎此矣况夫有志之士猶有<lb/>
欲蹈東海而死不肯處小朝廷求活者則夫書幣千里<lb/>
之貽漕帥野服之見逸民豈為時出哉嗚呼布袍草履<lb/>
<pb n="KR4e0070_WYG_050-3a"/>
與承貂峩冕者孰榮荷鋤舉鍤與當軸秉鈞者孰貴然<lb/>
而張公誠可謂好善而忘勢者逸民豈非樂道而忘人<lb/>
之勢者歟雖然世有古今人無古今百嵗之後山林江<lb/>
海之士庶幾有如逸民者乎吾尚得而見之矣其詞曰<lb/>
在宋南渡風教以漓功利所趨聲應氣隨逸民氏蘇蹇<lb/>
立乎獨古有作者以嗣其躅豫章東來有屹其廬宵爾<lb/>
扉屨晝爾畦蔬以貿以易衣我食我傲睨嘯呼我無不<lb/>
可煌煌相君翺翔青雲函書以將頒我閫臣我本忘形<lb/>
<pb n="KR4e0070_WYG_050-3b"/>
豈以形累出虛入無溘焉如蛻相是君臣東南偏隅富<lb/>
貴如雲我其何居吾儕小人附勢逐利勁節髙風邈不<lb/>
可致漢廣之陽生氣凛然九原可作吾其執鞭<lb/>
　　九臯處士傳贊<lb/>
予讀甬東史君行可所著九臯處士傳嘆曰嗚呼是豈<lb/>
非有道之士乎哉夫身不外道道不外物彼役於物者<lb/>
豈足以語道哉晏處士居鳴鶴山之下講授弟子暇則<lb/>
援琴松隂命歌鶴鳴之詩亦云樂矣而其所以樂者則<lb/>
<pb n="KR4e0070_WYG_050-4a"/>
不在是斯真與道者也昔者儒先君子論顔子曰非樂<lb/>
疏食飲水也嗚呼其學顔子者乎作九臯處士贊<lb/>
鶴山之墟至人所居神逰物初逍遥虚徐彼鶴在林載<lb/>
好其音我歌以琴天地之心<lb/>
　予往年讀書鳯浦湖處士以事來獲一再見挹其顔<lb/>
　色聴其議論有不能釋然者後史君出示其傳遂為<lb/>
　之贊嘗以質諸顧先生徳潤因循未寄數月徳潤自<lb/>
　慈溪歸言處士死矣斯文且不及見矣悲哉夫是非<lb/>
<pb n="KR4e0070_WYG_050-4b"/>
　混於生前公論伸於死後人之於世無不皆然以處<lb/>
　士立身累行其生也人固樂稱道之矣其死也孰得<lb/>
　而冺之哉予家去處士舍百里未克奠生芻以矢其<lb/>
　哀乃書此以遺其子世有知處士者必為之慟哭而<lb/>
　流涕云<lb/>
　　杏林圖贊<lb/>
同郡陳君子雲居闤闠中自其先世嘗以醫入翰林逮<lb/>
至祖若父復以其學遊縉紳間名聲益大以振君既克<lb/>
<pb n="KR4e0070_WYG_050-5a"/>
紹其傳凡以疾來告者為之胗視不少倦發藥率不計<lb/>
其直以金帛致謝者亦不以經意人以是賢之子雲嘗<lb/>
慨然自念曰道之在人初無間於顯晦貴賤也使有一<lb/>
毫及物之心亦足以為道矣古之人有如董奉者庶幾<lb/>
所謂有道而隱者乎而世之好竒立異者詫其賣杏一<lb/>
事指以為神仙清虛之流則亦不知用心之所在矣吾<lb/>
嘗想其為人企而慕之早夜之間若有以見夫形聲影<lb/>
響之接者於是繪為一圖庶幾千載之下将復有如斯<lb/>
<pb n="KR4e0070_WYG_050-5b"/>
人者焉予既聆其言披其圖喟然而歎曰嗚呼若君者<lb/>
其亦所謂尚友者乎夫時有古今道無古今道同則人<lb/>
無不同矣古今云乎哉以董氏之在當時為人愈疾而<lb/>
人為之植杏暨夫賣杏收糓而復以濟人之貧之者斯<lb/>
所謂徳於人而不責報於人者矣陳君聚藥為餌而以<lb/>
濟人利物為心斯不類於古人者耶豈必玩芳取實區<lb/>
區以追逐其形迹也哉覧者當有得於是圖之外粉墨<lb/>
之工毋徒以議為也<lb/>
<pb n="KR4e0070_WYG_050-6a"/>
瞻彼陽林有燁其葩錦綉紛披敷榮耀華生物之功流<lb/>
行不息睨彼樹間有磊其實來貿來易以斗以升或肆<lb/>
其貪虓虎震驚厥積既多我儲我貯以䘏以賙厥功斯<lb/>
著至人逍遥佩琚飄飄撫圖寤懐千古一朝太丘之裔<lb/>
黙焉心契死者可作吾其勿媿<lb/>
　　採芝生贊<lb/>
真嘗讀漢史誌紫芝歌為四皓作竊疑焉夫人聲之積<lb/>
者為言言而成文則其聲之著也若紫芝歌者豈四皓<lb/>
<pb n="KR4e0070_WYG_050-6b"/>
同為一辭哉盖心同則道同道同則言無不同彼四皓<lb/>
者處則有違難之義出則有靖難之功所謂心同道同<lb/>
而言無不同者復何致疑矣乎四皓夏黄公其一也黄<lb/>
公為吾四明郡人墓在慈谿縣西南六十餘里至今其<lb/>
地呼為黄墓鄉先生内厚翰齋王公嘗為之贊載在郡<lb/>
史其子孫散居江之南者往往有之在松江者尤號巨<lb/>
族有名大有字原威者以採芝生自號其善學古人而<lb/>
無忝厥祖者歟按傳記云土和則芝草生又云王者仁<lb/>
<pb n="KR4e0070_WYG_050-7a"/>
慈則芝草生是則芝者固非凡草木矣彼秦何時哉而<lb/>
芬芳瓌麗在山林之間有以得天地之和者如此則於<lb/>
託物詠歌固若有如詩人之賦比興也而其辭曰富貴<lb/>
之移人不如貧賤之肆志則玩世潔身盖可見矣故其<lb/>
卒免焚坑之慘逐鹿之禍者豈偶然哉世運代更昔之<lb/>
秦者今漢矣四皓者為時而出精神丰采動乎九重之<lb/>
上而一語之建足以定主器之危疑開前星之晻昧雖<lb/>
韓彭之功良平之智有所不及者然則其身之出處係<lb/>
<pb n="KR4e0070_WYG_050-7b"/>
乎人之治亂矣哉今生當太平之時固無事於隱矣顧<lb/>
乃却榮華而甘澹泊舍奔趨而事肥遯所以自適其適<lb/>
者無往而不得焉豈必居商嶺之髙擷三秀以取芳潔<lb/>
也哉且夫名者實之賔有其實者名必隨之生以採芝<lb/>
自名其必深知古人所以樂夫隱者矣嵗在癸丑真以<lb/>
淛江進士分教臨淮與生相遇濠梁上見其神清氣明<lb/>
誠不為事物所汨者固心敬之矣講授之暇嘗得鐵崖<lb/>
楊先生大雅孫先生所著採芝生傳觀之其序事詳實<lb/>
<pb n="KR4e0070_WYG_050-8a"/>
得太史氏遺法乃為之贊以竊附其後異日扁舟東歸<lb/>
尚當與生入句章山中造黄公墓酌芳薦英薙其荒蕪<lb/>
野草焉贊曰<lb/>
古有隱民曰商山翁茹芝詠歌凛焉髙風美哉而人黄<lb/>
公之裔誦詩讀書尚友百世言瞻商巖岌其險巇紫盖<lb/>
亭亭日月光輝靈秀所鍾芳華可挹内美之修曷敢不<lb/>
力相彼俗流混然薰蕕不有君子其與誰儔地下天髙<lb/>
千古一節寤寐勿諼庶幾遺烈<lb/>
<pb n="KR4e0070_WYG_050-8b"/>
　　諸葛孔明畫像贊<lb/>
功盖三分名成八陣前修有言式贊其盛天弗憗遺巨<lb/>
星斯殞漢不復興兹惟氣運<lb/>
　　又<lb/>
炎祚日㣲三分鼎列羽扇綸巾天挺豪傑巾幗之遺彼<lb/>
甘屈弱千古茫茫仰止風烈<lb/>
　　陶淵明畫像贊<lb/>
晉祚微冠裳裂柴桑翁抗髙節三徑存菊松列解印歸<lb/>
<pb n="KR4e0070_WYG_050-9a"/>
自娛悅保厥身明且哲邈千載耿不滅<lb/>
　　又<lb/>
斗米折腰身口交累田園歸來澹兮忘世逍遥冠裳髙<lb/>
風雅致彼名利徒視寧弗媿<lb/>
　　王羲之畫像贊<lb/>
觴詠風流衣冠儀矩胷涵萬仞之淵神遊羣玉之府一<lb/>
掃千軍兔毫繭楮攻藝學以絶倫在名教為有補千載<lb/>
之下想其聲容庶乎耳聞而目覩也<lb/>
<pb n="KR4e0070_WYG_050-9b"/>
　　又<lb/>
瀟洒冠裳名家儀表神妙天成風雲揮掃波湛鵞池光<lb/>
涵墨沼仰企儀容列星秋曉<lb/>
　　梓潼帝君遺像贊<lb/>
井絡精英邦家顯祀黙相斯文思皇多士晬容穆如觀<lb/>
者興起信筆紀靈良有古史<lb/>
　真嘗過武林登吳山梓潼帝君舊祠讀宋髙尚書斯<lb/>
　得所著碑載開慶中賈太傅督師江上時向士壁駐<lb/>
<pb n="KR4e0070_WYG_050-10a"/>
　夷陵比師南伐太傅命士壁援忠南士壁詣帝君問<lb/>
　出師利害帝君降筆言看取車攻七月詩士壁曰車<lb/>
　攻非七月詩也帝君言後當有騐既而士壁㫁橋戰<lb/>
　勝憲宗晏駕太傅班師穆陵書車攻以賜正七月也<lb/>
　以為靈云髙公文章大家書事當得其實祠舊在蜀<lb/>
　中自蜀破後士大夫順流東下者隨所在立祠至今<lb/>
　遂為通祀然則帝君之為靈非一日矣神而明之其<lb/>
　天下後世人心所歸仰者哉若乃化書所傳則妄謬<lb/>
<pb n="KR4e0070_WYG_050-10b"/>
　不足信四明後學鄭真識<lb/>
　　髙僧贊<lb/>
宋李伯時畫羅漢識者以為洞入羅漢腹中此畫殆得<lb/>
伯時筆意使相遇石橋流水間殆悟其為五百中人也賛曰<lb/>
竺國西來風沙枯槁咄彼空山永謝煩惱色相本空真<lb/>
如大道神通無方幽深廣浩世情貪嗔孰能我討優鉢<lb/>
金蓮一笑絶倒<lb/>
　　邳州判山隂陳先生惟仁畫像贊<lb/>
<pb n="KR4e0070_WYG_050-11a"/>
以蘭亭之風流倅下邳之守宰修容潔儀燕笑樂豈政<lb/>
教涵濡從容自在肆衣冠之儼如煦朝陽之春藹殆将<lb/>
繼明於前修集勲名於盛代耶<lb/>
　　蠢庵楊先生建文畫像贊<lb/>
前朝太史盛代文學道徳儀型先覺後覺出處從容俯<lb/>
仰何怍淮海天遥絃歌禮樂委羽之仙神交㝠漠晚節<lb/>
言遄一丘一壑<lb/>
　　漢四皓圖贊<lb/>
<pb n="KR4e0070_WYG_050-11b"/>
予家四明時友人胡先生仲厚為作漢四皓圖得李伯<lb/>
時筆法及客濠梁以贈國學生王君以寧以寧入京装<lb/>
潢成軸名士大夫多題詩其上宦逰山東西每以自隨<lb/>
後自遼山還麗陵值予尚在濠梁復出以示為之贊曰<lb/>
白髪朱顔先秦遺老心同道同氷霜皜皜商嶺巍峩採<lb/>
芝詠歌前星弗耀云如之何禮聘敬恭幡然而起萬代<lb/>
綱常君臣父子羽翼之功漢祚以隆審圖觀像穆矣清<lb/>
風<lb/>
<pb n="KR4e0070_WYG_050-12a"/>
　　鍾馗畫像贊<lb/>
骨格稜層形顔磊磈森髯下埀怒髪上起風霜凜然目<lb/>
觸手指羣魅百邪震懾披靡有服厥辜解磔裂毁在當<lb/>
時為不第失志之人千載之下貌之者知其為正直聰<lb/>
明之士<lb/>
　　姜先生羽儀贊<lb/>
道學儒宗文章英傑氣量江湖襟容玉雪鸞鵠逍遥神<lb/>
逰寥泬我懐斯人蓬萊秋月<lb/>
<pb n="KR4e0070_WYG_050-12b"/>
　　唐十八學士登瀛洲圖贊<lb/>
世言海上有三神山瀛洲其一也室居瓊樓玉宇其人<lb/>
多羡門偓佺韓衆王子晉之流乘風御氣倐忽萬里後<lb/>
天不老凋三光好竒之士喜談樂道長望而弗得至也<lb/>
若乃氣運文明雲龍際㑹儒學清顯則以彼喻此其亦<lb/>
人情趨慕之至者乎唐武徳五年太宗為天䇿上将於<lb/>
宫西闢文學館收聘賢才得十有八人並以本官為學<lb/>
士秦王朝謁之暇引見討論恩隆禮厚天下號登瀛洲<lb/>
<pb n="KR4e0070_WYG_050-13a"/>
云以其人觀之若杜如晦之㫁房𤣥齡之謀于志寧之<lb/>
論譔蘇世長之機辨虞世南之書李守素之譜薛收之<lb/>
方略褚亮之文辭姚思亷之節義陸徳明孔頴達顔相<lb/>
時盖文達之經學蔡允恭許敬宗薛元敬李元道蘇朂<lb/>
之才業智能皆足以承清光而敭寵命其所以致公侯<lb/>
将相之盛開太平以詔後世者盖在於此可但飛騰變<lb/>
化過託於神仙渺茫之域哉閻立本之畫褚亮之贊藏<lb/>
在秘府人莫得見後來畫史輩復託諸毫楮以髣髴<lb/>
<pb n="KR4e0070_WYG_050-13b"/>
其形似於是波環凝碧峯聳羣玉松柏重隂杏桃芳艶<lb/>
碧栁緑蕉靈芝瑶草琅玕之屬參錯前後四時長春有<lb/>
仰而睇袒而偃趨而前足舉而手指者有隅坐聴琴環<lb/>
席觀奕者有捧巻欲舒援筆欲題盤膝携軸背阮侍立<lb/>
者童僕巾丱捧執趨侍服飾態度瑰竒僪異信所謂人<lb/>
間天上者也雖無以知其孰房孰杜孰虞孰褚亦足以<lb/>
見朝謁之暇幽情雅致所在矣武林劉公<hi>闕</hi>　得而藏<lb/>
之旦夕間有若形聲影響之接者是所謂慕古人而從<lb/>
<pb n="KR4e0070_WYG_050-14a"/>
之歟夫仙者虛無之談儒者體用之學得儒以致理固<lb/>
無取於仙也然而瀛洲在海外無何有之鄉孰若瀛洲<lb/>
之在禁籞宻邇也耶仰惟皇上奉天承運開文淵閣以<lb/>
延臯蘷稷契之士都俞吁咈致洪武一統之盛盖不止<lb/>
唐時十八學士而已以公踐歴中外通守東南名郡視<lb/>
唐記室參軍之職固已逺矣或者召還在論思獻納之<lb/>
列是今日之瀛洲即昔日之瀛洲也天下所慕向何如<lb/>
哉予不佞實於公有望焉乃追為之贊曰<lb/>
<pb n="KR4e0070_WYG_050-14b"/>
鯨海瀛洲鰲戴山立神人攸居塵凡超軼昔在唐興蟠<lb/>
李其植日表英靈龍姿鳳質天戈所揮車書混一離兩<lb/>
繼明文館斯闢學海波澄嘉葩美石俊髦于于攀鱗附<lb/>
翼内饌天厨恩賜洋溢更日分番青綾上直金匱紬封<lb/>
稽經考籍黼黻謀猷咸吐忠直跋燭疇咨夜分乃寂致<lb/>
治隆平於皇美績聖有恩言眷爾鴻碩盍繪是容盍<lb/>
贊爾徳縉紳榮誇誰其儔匹譬彼仙山丹梯峻陟駕<lb/>
鳳驂鸞翺翔八極孰儀圖之千載一日清風肅如炳<lb/>
<pb n="KR4e0070_WYG_050-15a"/>
丹凝碧自公委蛇圖書碁奕美觀殊形冠裳屨舄夀域<lb/>
春臺燕笑逰適賢哲於今寤寐在昔奉以周旋永作爾<lb/>
式<lb/>
　　金郡公彦和畫像贊<lb/>
老成朴厚之質福夀康寧之慶生際兩朝與物無競杖<lb/>
履冠裳儀容斯稱怡然三友之交傲睨嵗寒之勁命琴<lb/>
鶴以自隨閱西州之名勝靈臺湛然太空明鏡㑹一本<lb/>
於萬殊恒反視而息聴噫是古之隱人君子保沖守正<lb/>
<pb n="KR4e0070_WYG_050-15b"/>
用以養修齡而安定分者耶<lb/>
　　二程贊<lb/>
伯仲一家豪傑千古道統正傳泝於鄒魯襟容步趨前<lb/>
規後矩斯文在兹肅拜瞻覩<lb/>
　　邵康節先生贊<lb/>
理闡先天數探皇極天地之心妙寤黙識安樂有窩漁<lb/>
樵紀述道徳儀容肅恭履舄<lb/>
　　三蘇畫像贊<lb/>
<pb n="KR4e0070_WYG_050-16a"/>
眉山自三蘇氏父子出而名聲重於天下其始也歐陽<lb/>
公識之王荆公嫉之而軾轍伯仲聨登制科行躋膴仕<lb/>
終不免入元祐黨籍士君子之出處當何如耶然宋家<lb/>
南北三百餘年文運實三蘇氏扶助而振起之盖天使<lb/>
之然也噫此其所以為泰道離明之盛乎為之贊曰<lb/>
井絡之墟秀鍾人傑父子為三規重矩疊一氣之傳雄<lb/>
文直筆我懐若人蜀天秋月<lb/>
　　洞𤣥傳宗畫像贊<lb/>
<pb n="KR4e0070_WYG_050-16b"/>
世言洞𤣥雷法以劉真君為宗真君手蹴水輪足踏火<lb/>
輪金鞭白馬周流下上代著神異今圖像面黑怒目被<lb/>
髪披衣佩金環握寶劒者盖洞𤣥教主即真君變相用<lb/>
其法以呼吸驅叱者也其次則白玉蟾馬𤣥君𤣥君馬<lb/>
太守之女渡海不死閉目隨風至泉州墜地叩泉之道<lb/>
觀即其故宅也遂事玉蟾為弟子又其次則汪雷日薛<lb/>
洞𤣥丁松隱倪了然凡七傳盖宗教緒次以雷部有功<lb/>
於生民云夫祈禳之說尚矣禮記有坎壇之制春秋有<lb/>
<pb n="KR4e0070_WYG_050-17a"/>
大雩之文漢書亦有土人土龍之製盖國家禮典所不<lb/>
可無者也且天地萬物本吾一體吾之心合天地之心<lb/>
吾之氣叶天地之氣則其感應之理固有不期然而然<lb/>
者若象山陸先生在撫州按方畫卦黙坐其中遂致雨<lb/>
澤之應盖儒者至誠之徳有功於化育者如此符水詞<lb/>
祝云乎哉今道家行持取其心腎相合水火相濟故有<lb/>
一氣原神之説盖有求於隂陽離坎之義亦其理所當<lb/>
然而神明有足依者耳以洞𤣥觀之嗣教者七人生稟<lb/>
<pb n="KR4e0070_WYG_050-17b"/>
殊形冠服異制然而動天地感鬼神則見其心無二致<lb/>
而法無二門矣為其學者寕不信向興起者乎予忝以<lb/>
經史學托於聖賢之門於神怪未之學而先代祀典明<lb/>
文有不敢忘者憶在鳳陽值夏大旱郡太守有事山川<lb/>
俾奕壇羽士用正一法弗應又來廣信連嵗不雨有言<lb/>
及龍祠江殿帥者迎至郡城亦不見答噫其非奉神者<lb/>
功行之未精事神者誠敬之弗至耶予兩以學官從郡<lb/>
府後塵瞻拜懇禱至於苦心焦思流汗浹背而不自已<lb/>
<pb n="KR4e0070_WYG_050-18a"/>
於是時也安得洞𤣥傳宗者出使膚寸八荒以膏澤萬<lb/>
物者哉夫方技之學史家不棄况洞𤣥之學為古今所<lb/>
宗乎虞文靖公之記王侍宸宋潜溪之傳莫月鼎其雄<lb/>
文直筆皆足以傳諸後世予何足以繼其百一哉而㑹<lb/>
稽陳宗澤求著其實至於再三因不辭而為之贊云<lb/>
法道之傳先天後天後先摳槖孰洞其𤣥伊惟教主幻<lb/>
化雷雨我實真君何論爾汝誰其嗣之有白玉蟾氷雪<lb/>
肌膚肅爾具瞻婉孌𤣥君女徳之懿大難不死夙與神<lb/>
<pb n="KR4e0070_WYG_050-18b"/>
契曰王曰薛淵乎其心豹關九重儼焉若臨懿哉松隱<lb/>
吐吞導引衆妙希夷穀神𤣥牝彼美了然佩裾蹁躚龍<lb/>
虎名山妙悟真詮我懐諸真太空寥泬飛劒龍吟清風<lb/>
明月<lb/>
　　自贊<lb/>
茫乎學海望洋而未之見也邃乎詞林守株而莫之變<lb/>
也老病相仍痛心醜面雖曰尚有志焉而不能不厭且<lb/>
倦也盖將上休致之章遂歸來之願待命聴終庶以依<lb/>
<pb n="KR4e0070_WYG_050-19a"/>
先人之窆竁也<lb/>
　　又<lb/>
似我非我我無不可是不得我心之微曾何事乎容儀<lb/>
之瑣瑣也<lb/>
　<lb/>
　<lb/>
　<lb/>
　<lb/>
<pb n="KR4e0070_WYG_050-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　滎陽外史集巻五十<lb/>
</p>
<p>
</p>
  </div>
</body>
</text>
</TEI>
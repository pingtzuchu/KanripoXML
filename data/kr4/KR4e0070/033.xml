<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>滎陽外史集巻三十三</head> <lb/>
    <p>
<pb n="KR4e0070_WYG_033-1a"/>
欽定四庫全書<lb/>
　滎陽外史集巻三十三<lb/>
　　　　　　　　　　　　　明　鄭真　撰<lb/>
　書<lb/>
　　投謝危叅政書<hi>代舒知州公作</hi>
伏以廊廟疇庸誕著持衡之正郷州委寄下容衣錦之<lb/>
華臨谷惟兢循牆莫避某竊以官司之守莫過里社之<lb/>
榮故買臣領郡符越人以為盛事相如握使節蜀老倡<lb/>
<pb n="KR4e0070_WYG_033-1b"/>
為美談况我四明甲于两淛慨念長汀之勝實當巨海<lb/>
之衝百里江山不改承平之舊故家文獻猶存積廢之<lb/>
餘宜得聰明特達之才以布愷悌仁和之政如某者賦<lb/>
形朴野稟性踈愚簡帙披尋莫繼廣平之道學箕裘嗣<lb/>
續恐頺忠愍之家聲曩為上國之游嘗困新豐之旅分<lb/>
不自异誰為先容荷䝉知已之恩許以通家之契俾侍<lb/>
坐于先生長者且見稱于王公大人韓子入光範之門<lb/>
敢忘所學禰衡領孔融之薦切有元因遂由公府之陪<lb/>
<pb n="KR4e0070_WYG_033-2a"/>
叨冒王家之寵緑緋衣被頒白歸来三徑故園問菊松<lb/>
而無恙七城閫幕勞案牘以何功交逰謂之陳人出處<lb/>
溺于流俗青山緑水甘為野處之歸紫綬金章忽拜宫<lb/>
㤙之錫兒童鼓舞父老驚誇雖鵲巢鳩居奈世途之孔<lb/>
棘然鯤隨鵬化知洪造之難酬有感扵中不知所措兹盖<lb/>
伏遇出逄熈運親遇聖知瞻城南尺五之天近玉階方<lb/>
寸之地薦揚華要進式丞疑本文章禮樂之微當甲兵<lb/>
錢榖之會事當其可知無不言仁義陳于前見敬王之<lb/>
<pb n="KR4e0070_WYG_033-2b"/>
孟子謀猷順于外儼告后之君陳念人材之盛衰關世<lb/>
教之隆替肆廣俱收並蓄之路允為中興復古之規有<lb/>
臣三千益廣周武王之助除吏八百悉歸崔祐甫之公<lb/>
善萬物之得時慮一夫之弗獲迺令微眇亦在甄陶某<lb/>
敢不祗奉除書恪佩公論涖官臨政匪敢望于功名刻<lb/>
骨銘心永不㤀于恩賜<lb/>
　　代上李知州書<lb/>
伏以建學立祠誕著聖朝之治尊賢肇祀用昭賢守之<lb/>
<pb n="KR4e0070_WYG_033-3a"/>
公俯罄忱辭仰干聽覽伏念曾祖國子博士贈朝散大<lb/>
夫李元白長汀巨族故國名賢詩學得文靖舒公之正<lb/>
傳科名聨相國吳潛之甲榜蜚英上舎德業比乎陽城<lb/>
待對大廷文章同于賈馬屢掌教于列郡旋正席于監<lb/>
庠宰揆稱能士林觀德肅大昕之記注躬直道以論思<lb/>
萬字縱横一心對越嘗論帝王之學必極聖賢之歸奏<lb/>
賑恤則惠及天下之民談禮樂則善淑四方之士聳宸<lb/>
心之顧聽華仕路之登躋天不憗遺人為出涕穹碑列<lb/>
<pb n="KR4e0070_WYG_033-3b"/>
姓薦為後學瞻依䆳宇定儀嘗列先賢祀典勢殊事變<lb/>
俗薄風漓何後人懐偏見之私俾我祖絶顧歆之奠道<lb/>
徳功烈已數百年咳唾音容有如一日惟在孝子慈孫<lb/>
有不忘者惟先生長者庶幾動之恭惟某人經學淵源<lb/>
仕流冠冕風雲步武早承臺閣之華雨露恩光薦賜京<lb/>
華之寵两承嘉命来戾吾州重樞府之推崇薦省垣之<lb/>
敬信大揚文教丕闡王風民生推父母之心多士盡賓<lb/>
師之敬徴故家之文獻崇明祀之蘋蘩尚論古人慨念<lb/>
<pb n="KR4e0070_WYG_033-4a"/>
先世睠斯文之未䘮庶公論之有歸伏望慰及明靈恩<lb/>
沾嗣續如有祭有享昭昭可達于馨香雖無聲無形永<lb/>
永亦㴠于隂隲<lb/>
　　代上李知州書<lb/>
伏以太守興邦斯文所係先賢崇祀明德惟馨言瞻爼<lb/>
豆之華式見宫牆之美自天有造伏地知歸惟我四明<lb/>
思皇多士淳熈慶厯偉道德之名儒嘉定端平挺元勲<lb/>
之上宰髙山仰止大糦是承百年如暏其儀刑後學庶<lb/>
<pb n="KR4e0070_WYG_033-4b"/>
聞其丰采仰惟我祖久廢先祠歳月忽其若流音容恍<lb/>
兮如在蘋蘩蕰藻莫薦清芬犧牲粢盛孰陳肥㓗惟大<lb/>
君子篤于名哲而藐諸孤賴以申明言出聽從聲隨氣<lb/>
應俾此百年之典見諸一旦之間喜極而悲感深以惕<lb/>
恭惟某恩推錫類化洽承流臨祭祀奉人民風移俗易<lb/>
昭文章明貴賤禮備物成尚徴文獻之傳丕正校庠之<lb/>
典苾芬是享福履其綏某親睹縮茅誓言結草羮牆如<lb/>
見既永妥于神靈泉路有知亦豈忘于明賜心之所冀<lb/>
<pb n="KR4e0070_WYG_033-5a"/>
言不能殫<lb/>
　　代上<hi>闕</hi>僉樞書<lb/>
伏以神兵大極上承日月之光屬吏門生下逐風雲之<lb/>
便肅陳斐納冒犯威嚴某竊以人無全才士當有立毛<lb/>
遂不自薦豈成趙公子之功騣蔑若無言曷致晉大夫<lb/>
之善予寔何者乃切慕之伏以某命竒窮逄辰蹇拙嘗<lb/>
以斗升之計遂親案牘之勞荷䝉大君子之知俾儕諸<lb/>
小人之列吹嘘汲引左右周旋未遑結草之恩忽墜包<lb/>
<pb n="KR4e0070_WYG_033-5b"/>
苴之黨弓傷獸駭不虞竒禍之攖網脫魚逰皆出更生<lb/>
之賜妥奉省垣之考再登帥閫之書諒造物之不容致<lb/>
化工之倍費彈馮讙之鋏豈不悲哉贈范叔之袍誰其<lb/>
憐者心焉耿耿望其拳拳恭惟某文武全才山川間氣<lb/>
十連動上公之敬九重結真主之知漕府登庸齋壇大<lb/>
拜牙檣畫鷁上供天府之儲紫綬金龜薦拜玉廷之寵<lb/>
貂蟬峩冕鵷鷺趨班位參宥府之嚴禮重宸心之寄說<lb/>
詩書敦禮樂雅尚非凡槖弓矢戢干戈太平可致有常<lb/>
<pb n="KR4e0070_WYG_033-6a"/>
立武遐不作人桃李門牆散春風于筆下桑梓閭里占<lb/>
瑞采于雲間成始成終必恭必敬某數竒半世多辛二<lb/>
天肅趨光範之塵願効王良之御泰山不辭土壤切冀<lb/>
涵容浮屠終成合尖所期造就其諸悃愊㒺既教陳<lb/>
　　代貢危參政書<lb/>
某等蟄處海隅蒙庇澤而被餘光者有年矣趙修撰代<lb/>
祀南来䝉列名門下感佩不忘于心伏惟閣下以孔孟<lb/>
之學任伊周之寄明天子在上贊襄輔弼使四海蒼生<lb/>
<pb n="KR4e0070_WYG_033-6b"/>
咸有依賴某等敢為斯文賀某竊以政治之得失嘗以<lb/>
人材為輕重得其人而任之則致治有不難者伏見淛<lb/>
東道副都元帥裔出后族傳家孝讓其忠足以衛上仁<lb/>
足以恤下亷足以律貪誠足以服衆從容乎詩書禮樂<lb/>
之間留心乎愷悌仁厚之化至如錢榖甲兵特其餘事<lb/>
耳邇者閩省平章公以叅知政事薦諮文到京伏惟閣<lb/>
下任鈞軸之重寄衡鑒之公為明天子得人以致太平<lb/>
如斯人者使之佐政薇省當專閫方面之寄必能有以贊<lb/>
<pb n="KR4e0070_WYG_033-7a"/>
助政化勘定禍亂者矣夫一善可名君子不棄况其以<lb/>
公輔之器巨濟之資為閣下素所知聞者哉某明人也<lb/>
知公為深故敢聞于閣下固非謬言臆說以自取戾也<lb/>
惟閣下留意焉<lb/>
　　貢程憲副書<lb/>
歳事將闌伏惟尊候起居萬福某等罪逆不夭禍及先<lb/>
人伏䝉閣下瓣香哀臨繼奉手書俾為求銘之地此豈<lb/>
藐焉諸孤足以致之葢閣下至誠惻怛之心出扵自然<lb/>
<pb n="KR4e0070_WYG_033-7b"/>
有以不後人之善如此銘心刻骨莫之敢忘九月間粗<lb/>
畢葬事實雲庇所及也重念先人老于問學六十餘年<lb/>
雖祿不及身而其文章縉紳固有稱道之者日夜以不<lb/>
克紹承為懼過不自量輒欲冩成一帙上塵視司而以<lb/>
餬口之計卒未及成謹先以諸公哀挽辭上進大小擬<lb/>
招閣下已慨然許之矣更乞髙文序諸篇端則先人之<lb/>
死猶不死也再三有凟罪在不貸黙念先人受知門下<lb/>
已再世矣臨終之言耿焉如在惟閣下有以動心焉干<lb/>
<pb n="KR4e0070_WYG_033-8a"/>
冒威嚴不勝惶恐戰汗之至<lb/>
　　通危相君書<lb/>
某蟄居海濱無由通于名公卿之門伏惟相君謀謨廟<lb/>
堂聖眷隆渥神相起居萬福某罪大逆重先人于至正<lb/>
二十四年三月廿六日即世病革將屬纊語某等曰吾<lb/>
平生不足齒錄于人獨雲林先見知我死幸吾友王叔<lb/>
載述行狀求先生銘我墓先生嘗憐吾生必哀吾死幸<lb/>
而獲請吾死不朽矣言訖而逝某等哭泣而識之奉衰<lb/>
<pb n="KR4e0070_WYG_033-8b"/>
返葬奄及終制草茅賤㣲豈敢上凟遺命所及終不自<lb/>
已兹因馬編修入京謹錄行狀百拜忍死以請伏望弼<lb/>
亮之暇大書特書增光丘壠則先君子臨終之託不為<lb/>
空言九原之下感恩佩德而不肖諸孤當銘心刻骨沒<lb/>
齒不忘矣干冒威嚴不勝惶恐戰慄之至<lb/>
　　上劉僉樞羽庭書<lb/>
伏以仁人樂道其善誕揚褒衮之詞孝子欲顯其親用<lb/>
致摳衣之敬俯濡札翰仰徹廷階竊以人有先容士寧<lb/>
<pb n="KR4e0070_WYG_033-9a"/>
自棄茍有可見之禮寧無欲進之心故陳后山拜南豐<lb/>
先生尚奉瓣香之獻袁清容贄深寧居士猶為儷語之<lb/>
援矧此後生敢忘先烈竊念某少而多病長益無聞魯<lb/>
史一經粗識過庭之訓周詩三誦俄成陟屺之悲慨念<lb/>
先人老于兹世名聲爵祿雖莫遂于初心德行文章亦<lb/>
有功于来學念德報之㒺極悵明發而有懷何辜于天<lb/>
不幸若此芹宫諸老歌蒿里以成編栢府先生標儒林<lb/>
而立傳矧兹所業具有成文入乎耳著乎心誓承餘緒<lb/>
<pb n="KR4e0070_WYG_033-9b"/>
誦其書論其世孰為品題有待縉紳為之增重皇甫謐<lb/>
序三都賦以左思為能文崔德符論八哀詩以杜陵為<lb/>
近古允念羣言之首用祈貫道之辭恭惟委羽源流藜<lb/>
燈光燄壽斯文之命<graphic n="KR0899" url="https://raw.githubusercontent.com/kanripo/KR-Gaiji/master/images/KR0899.png" mimeType="image/png"/>障吾道之狂瀾政合神明言行<lb/>
海㝢三代两漢盡歸榘度之中諸子百家不出凖繩之<lb/>
外慨惟先子曾荷隆知歳久月深斯其已矣日光玉㓗<lb/>
寧不慨然嗟哉手澤之遺用俟心聲之妙九原有托<lb/>
百世增光某心切吐丹情深泣墨敢論通家之契妄希<lb/>
<pb n="KR4e0070_WYG_033-10a"/>
侍坐之榮夙夜忝爾所生不忘警戒春秋成人之美盍<lb/>
著權衡戰慄惟深敷陳㒺既<lb/>
　　謝劉羽庭副樞書<lb/>
伏䝉髙文寵冠先集雲錦五色之瑞價重璠璵春秋一<lb/>
字之褒寵深衮黼惟君子篤于名義而先人得以表章<lb/>
捧誦凌兢摛辭感激竊觀自古文學之士與夫當今道<lb/>
德之流懼沒世而無聞每著書以自見時無伯樂安知<lb/>
良驥之才人匪子期孰識髙山之調况文章各自為體<lb/>
<pb n="KR4e0070_WYG_033-10b"/>
而好思多至于偏向非識鑒之明曷著公衡之議乃如<lb/>
今日允冠前修大書屢書不昧操觚之正一世累世于<lb/>
昭載籍之傳過辱不辭敢忘下拜恭惟閣下詩書元帥<lb/>
道學鴻儒宥府本兵增重齋壇之拜大邦維屏每資帷<lb/>
幄之籌譽藹縉紳學窮緗帙萃正直中和之氣為雄深<lb/>
爾雅之辭聿駿先猷廣心多士矻矻乎若不及休休焉<lb/>
如有容凡兹德行詞學之可稱不以㣲賤汚卑而或棄<lb/>
肆埀雅製增賁家傳盖有德而有言宜必恭而必敬黄<lb/>
<pb n="KR4e0070_WYG_033-11a"/>
山谷祭王文甫固閔其窮韓昌黎誌樊宗師亦多其博<lb/>
金聲所振紙價倍增某自揆踈庸仰承許與香分雲帙<lb/>
辛觀新著之編光賁茅齋復聽前呵之伏㤙莫能報德<lb/>
何以加入荆州之品題何可忘也傳和凝之衣鉢竊有<lb/>
請焉屬當嚴凝冀加珍嗇上赴玉堂之召茂膺金炬之<lb/>
榮頌禱維深敷陳罔既<lb/>
　　賀王敬中除教授書<lb/>
恭審顯奉恩除光膺模範有道則仕正逢泰運之還非<lb/>
<pb n="KR4e0070_WYG_033-11b"/>
教不親益賴師資之重斯文是慶吾道増華竊以官必<lb/>
惟能士當適用廣文官獨冷固匪能堪孝亷不知書孰<lb/>
云其可曰惟兹選實難其人况飛聲急羽之秋非稽古<lb/>
右文之日長鎗大劔安事毛錐章甫逄衣動成白首庸<lb/>
人竊笑壯士羞為絃誦久已無聲禮樂殆為虚設靜言<lb/>
若此寧不慨然偉甚良才固當廣樂地而振名教嗟哉<lb/>
我輩豈宜束髙閣以待太平夷攷四明寔多哲士戴剡<lb/>
源名聞天下僅由廣信以歸来程畏齋學被江東終自<lb/>
<pb n="KR4e0070_WYG_033-12a"/>
銘山而致仕乃如今日有光前修是為一舉而得之所謂<lb/>
脫穎而出者恭惟某襟懷瀟洒氣稟清修按桃源先生<lb/>
之緒餘慕蘭亭右軍之風度學海擅青箱之富詞源揮<lb/>
綵筆之華雅頌三百篇不忘素學便宜十二策欲吐丹<lb/>
衷肆惟教席之尊寔領縉紳之薦赤城巨鎮碧海名邦<lb/>
博士横經佇見衣冠之盛諸生立館益看衿佩之多頋<lb/>
不重乎必自此矣某青毡不振黄巻徒勞拭觀薦鶚之飛<lb/>
與喜攀龍之近至聖文宣廟擬傳采藻之詩舉子翰墨<lb/>
<pb n="KR4e0070_WYG_033-12b"/>
場更妙穿楊之射其諸贊頌罔既敷陳<lb/>
　　答李元帥書<lb/>
設席以致賓賢久仰元戎之盛横經而授弟子自慚末<lb/>
學之卑承命惟榮撫躬是愧恭惟某翰林家世籓閫才<lb/>
雄櫜弓矢戢干戈適當熈運説詩書敦禮樂誕廣儒風<lb/>
深惟嗣續之傳俾叙師生之敬某青氊不振白首將成<lb/>
念無稽古之能敢犯好為之戒辱承枉顧輒爾抗顔善<lb/>
教有待守之功恐成怠事執贄盡相見之禮莫報恩私<lb/>
<pb n="KR4e0070_WYG_033-13a"/>
將承斧鉞之光庸謹簡書之體俯陳崖略仰冀海涵<lb/>
　　通劉仲愚先生書<lb/>
伏以一鄉髙月旦之評式尊儀範三傳著春秋之學肅<lb/>
就師模仰造丈函俯陳一得竊惟諸侯之行事見諸魯<lb/>
史之舊文正次王王次春綱常為正事繫時時繫日凡<lb/>
例滋多道上合于唐虞贊不待于㳺夏粤自漢晉之降<lb/>
及至唐宋以来羣儒狐疑諸說角立據事直書者膠于<lb/>
一見隨文立義者弊至多端充棟汗牛黨枯䕶朽非躬<lb/>
<pb n="KR4e0070_WYG_033-13b"/>
受聖人之訓孰能知作者之心惓我四明思皇多士樓<lb/>
宣獻序止齋之傳髙祭酒為國子之師因學名書深寧<lb/>
撮其要趣日抄有註東發緝以成編程先生接趙太社<lb/>
之源流袁内翰備髙舜元之答問盖以發明其㫖匪徒<lb/>
專事夫言厥今明廷用以取士巧以新説晦庵嘗指其<lb/>
文妖泥彼陳言元凱空成夫傳癖仰止前修永逺孰為<lb/>
後進依歸論規矩之方圓必資良匠稱權衡之輕重盍<lb/>
同此心非就有道而正焉終亦無聞而已矣伏惟先生<lb/>
<pb n="KR4e0070_WYG_033-14a"/>
屬辭比事㣲顯闡幽謹人事于三餘審天時于五始正<lb/>
其誼明其道大明筆削之公褒有善錄有功克審勸懲<lb/>
之正嘗論晉楚終始以見夷夏盛衰蜚王國之聲名登<lb/>
虎榜掌天門之教位正臯比既勇退以来歸遂従容而<lb/>
息偃發蒙蔀擊待問鐘撞謂萬二千五百家為郷誰其<lb/>
學者而二百四十餘年所載吾將語之文通得趙氏之<lb/>
㣲安國踵洛伊之派門深夜雪席上春風伏念某乆剔<lb/>
蠧編深嗟麟獲飢貧所迫僅為餬口之圖疾病相攻盡<lb/>
<pb n="KR4e0070_WYG_033-14b"/>
廢傳心之典頋私衷之欲奮諒習氣以難除仰瞻道德<lb/>
之光足遂聲容之覩小子成章狂簡不知所裁長者大<lb/>
度寛容庶幾于進所願掃門而授業固當敷衽以陳辭<lb/>
致南豐之瓣香嘅云其晚傳和凝之衣鉢請繼自今屬<lb/>
當陽和幸調節適早正儒䑓之擢以永翰苑之榮傾向<lb/>
之私敷宣罔既<lb/>
　　與李經歴書<lb/>
恭審美宦所臨彛倫攸叙事庶母如適孝思推重于先<lb/>
<pb n="KR4e0070_WYG_033-15a"/>
靈視長兄最親友愛敢忘于同氣得侃侃怡怡之意有<lb/>
融融洩洩之情同致一家以介五福十餘年之别不亦<lb/>
久乎千百里而来有足樂者爰致同郷之誼以伸吾道<lb/>
之勤莫盡其辭少將以禮<lb/>
　　代彭太守與張天師書<lb/>
伏以萬代同流深闡𤣥虚之妙一麾出守欲求清靜之<lb/>
歸庸致起居敢辭煩凟恭惟真人神明胄系道德光輝<lb/>
由有為悟無為森璇霄之象緯修人爵得天爵華綉黼<lb/>
<pb n="KR4e0070_WYG_033-15b"/>
之山林𢎞開衆妙之門髙視千年之上某幸嘗覿而未<lb/>
遂從㳺恭敬不以虚拘薄展修齋之禮呼吸如能變化<lb/>
當循問道之儀仰企仙都肇當炎夏粲星佩霞裾之飾<lb/>
盛金科寳籙之文無任皈依惟深眷注謹奉書以稟<lb/>
　　童定詹書<lb/>
狀元賜對久誇及第之榮先正疏封有忝立祠之典允<lb/>
惟道徳文章之懿用諧室家婚媾之宜言發乎情事嚴<lb/>
其始伏承某誦列女傳夙成壼範之賢而某學聖人書<lb/>
<pb n="KR4e0070_WYG_033-16a"/>
罔識淵源之正念傳恭于嗣續盍仰企于髙華筐陳鴈<lb/>
奠之誠惠徼親厚瑟叶鳯鳴之吉有待歡娛<lb/>
　　回定書<lb/>
大閫疇庸久仰光華之著同郷合好遂聨姻媾之和宗<lb/>
事其承蹇修為理伏承某詩禮續外家之慶已沐恩榮<lb/>
而某德容習中饋之儀未嫻姆訓久叶鳯占之契有来<lb/>
鴈奠之誠謂我舅為甥事盍嚴于堂著視兄女如子禮<lb/>
深愧于竹綀<lb/>
<pb n="KR4e0070_WYG_033-16b"/>
　　王定范書<lb/>
仰華文學士之門久欽儒雅問荆國先正之裔深忝宗<lb/>
風睠加好之有成由同聲之相應伏承某德容備美已<lb/>
嫻中饋之儀而某問學無傳粗識内經之要既恭承于<lb/>
然諾用式序于情文儀始問名禮兼納幣居敬而非太<lb/>
簡式孚所願之同親迎以及其時即見于歸之喜<lb/>
　　胡回趙書<lb/>
仰普安郡王之相業閥閲相傳問致堂先生之緒餘箕<lb/>
<pb n="KR4e0070_WYG_033-17a"/>
裘莫守允念婚姻之合寔惟契好之同伏承某文行相<lb/>
教乆著篇章之美而某德容無取尚勤絲繭之功有来<lb/>
嘉命之嚴式見修辭之正家人正始行看堂著之輝之<lb/>
子于歸毋責竹綀之陋<lb/>
　　為胡椿齡定孫氏書<lb/>
仰長沙太守之門久欽材略忝安定先生之裔孰繼經<lb/>
傳睠為閥閲之華契此姻連之好由来逺矣于以成之<lb/>
伏承某姆教聽従夙謹修儀之訓而某師門授受莫循<lb/>
<pb n="KR4e0070_WYG_033-17b"/>
治事之規允惟中饋之賢深藉衷言之助事繫于日情<lb/>
見乎辭有其禮者有其文匪敢忘于敬簡願為家而願<lb/>
為室冀克篤于歡娛<lb/>
　　為舅回陳納幣書<lb/>
娶必若吾家久叶飛皇之兆嫁不與凡子適符中雀之<lb/>
縁有仰情親敢忘盟約伏承某師模授受久揚要路<lb/>
之榮而某姆教聽従僅守中閨之正粲兮筐篚樂爾瑟<lb/>
琴事莫重于正名寧辭来命禮未遑于従吉願緩于歸<lb/>
<pb n="KR4e0070_WYG_033-18a"/>
罔既敷陳惟㴱倚注<lb/>
　　為小兒復昇納幣書<lb/>
伏以婚姻之禮尚矣惟道德之懿久仰前修而彛倫之<lb/>
重盍先正始睠我四明號稱文獻伉儷之求必論閥閱<lb/>
比在淮海伏蒙尊慈以令愛娘子與某男復昇締媾姻<lb/>
盟所以崇重古道者也兹幸来歸于納幣之禮可不講<lb/>
乎夫以三世之契合百年之好斯文盛事然修辭立誠<lb/>
居敬行簡亦士君子所宜慎重也賜金諾以遂玉成服<lb/>
<pb n="KR4e0070_WYG_033-18b"/>
恩佩德多矣執事其俯而就之<lb/>
　<lb/>
　<lb/>
　<lb/>
　<lb/>
　<lb/>
　<lb/>
　滎陽外史集巻三十三<lb/>
</p>
<p>
</p>
  </div>
</body>
</text>
</TEI>
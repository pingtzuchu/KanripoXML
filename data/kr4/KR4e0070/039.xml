<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>滎陽外史集巻三十九</head> <lb/>
    <p>
<pb n="KR4e0070_WYG_039-1a"/>
欽定四庫全書<lb/>
　滎陽外史集巻三十九<lb/>
　　　　　　　　　　　　　　明　鄭真　撰<lb/>
　題跋雜識<lb/>
　　同年錄後跋<lb/>
科舉之設尚矣三年大比肇自成周漢晉隋唐因革不一<lb/>
迨宋尤號為盛國初每歳行之嘉祐易以間歳至治平<lb/>
中以三歳為定我國家誕興文治經術取士既倣姬周<lb/>
<pb n="KR4e0070_WYG_039-1b"/>
而復用宋初連歳之制盖求賢審官惟恐不及初不以<lb/>
常律拘也洪武壬子秋淛省遵承詔㫖合九郡之士試<lb/>
之得四十名上諸京師而真忝以末學獲在首選既歸<lb/>
明求諸進士之文輯為同年錄既而客有自錢塘来者<lb/>
出示郷闈小錄名號爵次因得取正而按察僉司吉安<lb/>
劉公序諸篇端厯稱前代得人之盛所以奬厲後學者甚至<lb/>
可以見我公之用心矣嗚呼使為進士者咸能以公之心為<lb/>
心則於朝廷設科取士之意其庶幾乎因錄之末簡用<lb/>
<pb n="KR4e0070_WYG_039-2a"/>
以自勉云<lb/>
　　題趙仲穆馬上挟彈圖<lb/>
宋李伯時畫馬人謂其洞入馬腹若呉興趙氏仲穆所<lb/>
畫生動意態尤為神品伯時不專美于前矣今觀馬上<lb/>
挟彈圖偃仰步驟殆寓畋逰之戒觀者當于意外求之<lb/>
毋徒以畫言也後學滎陽生鄭某書<lb/>
　　題倪主事試中所業及日辦事蹟後<lb/>
士之為學明體適用而已有其體而不見諸用奚可哉<lb/>
<pb n="KR4e0070_WYG_039-2b"/>
今觀松江倪士恒氏試中疑義辭意允稱既以見學術<lb/>
之正而其官守日録細大不遺又以見事功之勤是所<lb/>
謂明體適用者耶其能奮身自拔而見用於盛時也宜<lb/>
哉<lb/>
　　題雪寮詩巻後<lb/>
古之所謂世其家者非以穹爵厚祿也文獻統緒之傳<lb/>
道德風流之雅盖有賴焉南昌聶氏為故宋儒族其先<lb/>
名子充者以科業稱與其子元老孫仲賢及仲賢之兄<lb/>
<pb n="KR4e0070_WYG_039-3a"/>
弟十有二人同試於鄉文學之盛萃于一時而仲賢尤<lb/>
克承祖父而有聲者也在穆陵朝丞相履齋吳公嘗扁<lb/>
仲賢讀書之所曰雪寮百餘年来嗣其業者相承不廢<lb/>
有名坊字復性者為仲賢之四世孫去子充七世矣搆<lb/>
堂數楹取雪寮舊扁署之教二子鑑鐘従師授學鐘以<lb/>
某經中洪武壬子江西秋試鄉貢進士選且將進而用<lb/>
之扵朝矣嗚呼文獻道德之懿其不在是也耶夫物之<lb/>
至白者莫雪若也士之於世以清白世其家而不汚于<lb/>
<pb n="KR4e0070_WYG_039-3b"/>
流俗其不如雪矣乎昔者堂搆輪奐之美仲賢作之而<lb/>
呉公為大書之所以貽後人者其意至深且逺也後人<lb/>
而不思所以繼承之則世澤之存者殆無幾矣乃今復<lb/>
表而掲之俛仰先哲百世一日也其不有以聳然興起<lb/>
乎吾知其名顯者繩繩不絶矣傳曰紹聞衣德言又曰<lb/>
爾尚迪前人之光其復性之謂乎予以淛江進士計偕<lb/>
京師與鐘相遇聞其備言所以其友蔡象賢以是巻来<lb/>
因書以歸之<lb/>
<pb n="KR4e0070_WYG_039-4a"/>
　　跋烏先生序陳氏孝友巻<lb/>
父母兄弟為五人倫之目人能孝父母友兄弟推之于<lb/>
君臣夫婦朋友之間無所施而不可者昔者夫子稱閔<lb/>
子騫以為人不間其父母昆弟之言而先儒以其孝友<lb/>
之實積於中而著於外者如此今觀慈溪烏先生序陳<lb/>
氏叔銘孝友事委曲詳備有以見叔銘能知人倫之重<lb/>
矣其為公矦所知而參贊列衞也宜哉<lb/>
　　跋吳興趙公臨褉帖<lb/>
<pb n="KR4e0070_WYG_039-4b"/>
吳興趙公書法冠天下識者謂其於晉唐諸公克集其<lb/>
成今觀公所臨禊帖深得右軍之妙抵掌孫叔敖殆謂<lb/>
是邪<lb/>
　　跋西旅獻獒圖<hi>代孟先生</hi>
此西旅獻獒圖也其當周太保作戒之時乎觀其人物<lb/>
之異服飾之别盖其生稟習俗使然而皆有恭敬嚮慕<lb/>
之意有以見明王謹德萬國咸賔矣後之作王會圖者<lb/>
其有取於是也耶<lb/>
<pb n="KR4e0070_WYG_039-5a"/>
　　跋藍采和昇仙圖<lb/>
按濠梁誌仙釋傳載藍采和踏踏歌一闋言采和一日<lb/>
即市樓飲酒有五色雲覆冒樓上乘雲而去今通真觀<lb/>
即其地也歳在丙辰觀燬扵兵燹主者王蘭谷去之江<lb/>
南事定蘭谷復歸為治祠宇奉北極真君像繪采和昇<lb/>
仙圖并刻踏踏歌以傳是其志行清修慕古仙人神而<lb/>
従之者歟<hi>刻石觀中</hi>
　　跋雲閒詩卷<lb/>
<pb n="KR4e0070_WYG_039-5b"/>
真讀中都太守嚴侯自著雲閒詩一章何其屬辭之精<lb/>
寄興之逺哉方侯家居従容無事與世相忘固若雲之<lb/>
漠然扵山谷中矣羣䧺鼎立强邀屈致不得已為一出<lb/>
殆有如雲之浩蕩飄忽自北自南隨其所之而已爾及<lb/>
如飛龍在天位登九五然後躬城社之寄成霖雨之功<lb/>
侯之心固以是為偶然耳而向之所謂雲閒者自若也<lb/>
然則侯其可以形迹求乎哉夫觀諸物者觀諸人觀諸<lb/>
人者觀諸心君子於是知侯于雲有合矣詩曰維其有<lb/>
<pb n="KR4e0070_WYG_039-6a"/>
之是以似之其侯之謂乎<lb/>
　　跋謙齋巻<lb/>
謙易六十四卦之一古汴黄德明氏取之以扁其齋居<lb/>
是其用易者歟會稽楊鉄崖先生為之銘所以期之者<lb/>
甚至卒章有曰以能保我子孫黎民於無窮噫非謙德<lb/>
之至盛其孰能與於斯哉夫地中有山謙卦之象以崇<lb/>
髙而處卑君子象之所以損過以補不及者固有當然<lb/>
之則矣德明中原望族歴任南北殆將十年卑而弗志<lb/>
<pb n="KR4e0070_WYG_039-6b"/>
於髙損而無意于盈政化所及民有遺愛庶幾于謙謙<lb/>
君子矣雖然謙者君子素履豈曰保其位云乎哉傳曰<lb/>
謙以制禮德明即是用力焉所至可量也耶楊先生推<lb/>
其效而極言有以也夫<lb/>
　　跋唐十八學士夜宴圖<lb/>
此唐十八學士夜宴圖也其𢎞文宿直之暇乎衣冠人<lb/>
物其雄偉不凡如此哉若其器用之備品饌之豐皆有<lb/>
以極夫燕樂之情焉其詩所謂不醉無歸者耶方是時<lb/>
<pb n="KR4e0070_WYG_039-7a"/>
太宗以秦王天䇿上將開府際會風雲千載一日也諸<lb/>
公論思獻納所以圖報其上豈以暮夜樽爼従容飲笑<lb/>
而或忘之哉覽是圖者可以想見有唐得人之盛矣<lb/>
　　跋李後主觀奕圖<lb/>
此南唐後主李重光觀奕圖也世言奕碁如用兵一著<lb/>
既失危亡因之重光承祖父之業保有江南其於理國之<lb/>
術踈矣兵家勝負之機既扵觀奕見之然不能修德自<lb/>
强以底於亡異日肉袒請降視夫向之㳺惰縦目於碁<lb/>
<pb n="KR4e0070_WYG_039-7b"/>
奕間此何時耶彼何時也耶<lb/>
　　跋周文矩畫琉璃堂圖<lb/>
按松江夏氏圖繪寳鑑周文矩金陵句容人事江南李<lb/>
氏為翰林待詔畫入神品尤精於人物樓觀此琉璃堂<lb/>
圖行筆瘦硬戰掣類其主重光書法信為文矩所作琉<lb/>
璃堂莫知創始意者江南僻在一隅窮奢極麗土木之<lb/>
工過為此制故文矩得用意於毫楮間也耶嗚呼是可<lb/>
為鑒觀矣<lb/>
<pb n="KR4e0070_WYG_039-8a"/>
　　書吕朴卿春秋五論<lb/>
傳春秋者自左氏公榖胡氏之外凡千百家大抵以褒<lb/>
貶賞罰為宗獨文公朱子以為聖人光明正大不應以<lb/>
一二字加褒貶於人直言其事善者惡者了然自見名<lb/>
世大儒若四明太師郡王存畊趙公深得其說著奏議<lb/>
百餘巻在穆陵時于進讀懇懇言之温陵朴卿吕先生<lb/>
出與趙公相先後其學亦本朱子有五論以發其端有<lb/>
集傳及或問以辨析其義㫖趣之歸於是諸説之破碎<lb/>
<pb n="KR4e0070_WYG_039-8b"/>
支離者不足論矣自是而後趙氏之學再傳而得同郡<lb/>
程時叔氏程氏本義尤有取于吕氏者也真自早歳以<lb/>
先訓習是經間輯集傳集論二書凡有出於獨見而不<lb/>
惑於三家如吕氏者細書其下盖有以見儒者窮經切<lb/>
已之學而不專于科舉利禄為心者洪武壬子忝冠淛<lb/>
江多士選典教中都之臨淮以使命至虹縣而南海孫<lb/>
進士蕡仲衍適簿是邑相與論吕氏之學葢有合焉既<lb/>
歸書五論以遺之仲衍其必因是而得聖人之㣲意矣<lb/>
<pb n="KR4e0070_WYG_039-9a"/>
哉<lb/>
　　跋歐陽率更九成宫帖<lb/>
歐陽率更醴泉銘世所盛傳然重模疊刻失真已乆此<lb/>
係陕右石本筆法有特立不撓之勢人以是為䞇求著<lb/>
文者予笑而受之因裝潢成帙以寄兒子復昇云<lb/>
　　跋虞世南孔子廟堂碑<lb/>
予向與周止齋論虞世南孔子廟堂碑舊刻至春字磨<lb/>
滅不存後是者殆其曽𤣥矣相視一咲此在陕右名三<lb/>
<pb n="KR4e0070_WYG_039-9b"/>
段石雖非舊刻而穏重儼然有冠冕佩玉氣象亦足以<lb/>
窮波磔之妙矣<lb/>
　　跋皇甫君碑<lb/>
歐陽率更書如大將持戈有特立不撓之勢若皇甫君<lb/>
碑尤世所寳玩者此係陕右佳本後磨滅不存者剜去<lb/>
之恨不得見其全耳<lb/>
　　跋黄府史傳<lb/>
傳曰死者人之所惡也孰肯舎生而就死哉然死有重<lb/>
<pb n="KR4e0070_WYG_039-10a"/>
於泰山亦有輕於毫毛視夫義之所在而已黄府史廬<lb/>
陵一椽爾非有專城方面輕重安危所係冦盗之来雖<lb/>
弗死可也而卒至扵憤詈再三以死是盖知夫義在殉<lb/>
國初不計其身之貴賤祿之厚薄也昔睢陽既陷張巡<lb/>
謂南霽雲曰男兒死爾不可為不義屈霽雲曰欲將以<lb/>
有為也公有言雲敢不死夫雲職為偏禆義當同死然<lb/>
亦巡之義有以激之若廬陕之難空一府遁去而府史<lb/>
獨以死當之豈非人所難世所罕哉孔子謂殺身成仁<lb/>
<pb n="KR4e0070_WYG_039-10b"/>
者府史其庶幾乎傳以傳之非耶<lb/>
　　跋貝先生胡敬德字説<lb/>
能敬必有德春秋晉大夫之言也數千百載之下紫陽<lb/>
朱夫子即河洛諸説而集厥大成其開示後人無以加<lb/>
矣今觀檇李貝先生著四明胡敬德氏字説以操舟涉<lb/>
險為喻自為一家之言夫出險于無虞蹈險於不測誠<lb/>
有敬怠之分且天下之險莫海若也予與敬德同居海<lb/>
島上其於涉海而卒蹈于海者固嘗目見而耳聞惟先<lb/>
<pb n="KR4e0070_WYG_039-11a"/>
生能形容而發揮之此立言之士所以有關世教也敬<lb/>
德慎守而始終焉則于以字配名之義其庶幾哉<lb/>
　　跋宋學士送吳教授詩<lb/>
予讀此詩詞如雅頌非宋公不能作非呉先生亦莫克<lb/>
當也其治世之音矣哉<lb/>
　　跋呉教授義孚招客䟽文<lb/>
洪武九年閏九月初九日中都鳯陽府教授呉先生義<lb/>
孚書疏文肅客飲酒翌日客至皆先朝縉紳文獻遺老<lb/>
<pb n="KR4e0070_WYG_039-11b"/>
酒酣予起執爵先生誦其文在座者皆傾聽盡歡而罷<lb/>
予輒效先生而為之辭曰定時置閏九閱月兩過重陽<lb/>
會友以文十餘人摠為上客惟先生之揚觶類司正之<lb/>
致辭于胥樂兮允為好也醉以酒飽以德藹令聞廣譽<lb/>
之施忠於國孝於親有於語道古之意既成因語先生<lb/>
曰齊諧鄙俗書生習氣置之不復道也明日諸生有傳<lb/>
先生之藁者謾識其後<lb/>
　　跋程羽肅行巻<lb/>
<pb n="KR4e0070_WYG_039-12a"/>
君子贈人以言所貴於言者以其有所勸勉警厲益于<lb/>
人耳程羽肅由涿州守左調扶風丞天官以示殿最也<lb/>
羽肅不以卑且冗欣然拜命以去翰長宋公既為文以<lb/>
贈而孫氏仲衍蔡氏宗黙皆本其出處詩歌叙述不以<lb/>
頌而以規所以為善言也羽肅克蹈斯言於國家慎選<lb/>
責成其庶幾乎夫殿最者賞罰之權衡唐虞考績之法<lb/>
周官三歳大計羣吏之治古今不異道也今日之殿異<lb/>
日之最頋所行何如爾扶風在漢為三輔視涿尤為重<lb/>
<pb n="KR4e0070_WYG_039-12b"/>
地羽肅不負其為丞斯亦不媿於為守矣殿最云乎哉<lb/>
　　跋漢高祖大風歌碑刻<lb/>
真嘗以公使至彭城登亞父塚西望豐沛慨想漢髙祖<lb/>
興王舊蹟及預纂修九郡圖史得載所謂大風歌者夫<lb/>
其蹙秦滅項醢彭誅黥来歸故鄉貴為天子富有四海<lb/>
與父老兒童悲歌擊筑有安不忘危之意其帝王之雄<lb/>
哉厯千數百年今聖天子龍飛淮海定濠上為中都而<lb/>
豐沛為彭城屬邑在畿甸之内與漢祖先後相望歳時<lb/>
<pb n="KR4e0070_WYG_039-13a"/>
歸幸以賜以勞不特歌大風以侈一時而已嗚呼盛哉<lb/>
覽王矦之章者亦可以壯今古之懷矣鄉友傅祐知沛<lb/>
縣以石刻古篆見遺謾識於後云<lb/>
　　跋孔子廟堂碑<lb/>
虞世南孔子廟堂碑傳刻甚衆首題有大周者為甚古<lb/>
盖碑額相王旦篆題相王在武后朝為藩臣易唐為周<lb/>
相王従而附會之唐既返正碑遂琢去其角後刻者皆<lb/>
倣是予聞博古君子松江夏先生士良實云此在陕右<lb/>
<pb n="KR4e0070_WYG_039-13b"/>
名三段石較之古刻不啻曾𤣥而亦可以得古人筆意<lb/>
所在矣<lb/>
　　跋栁州羅池廟碑<lb/>
右韓文公栁州羅池廟碑中書舎人沈傳師書傳師居<lb/>
典誥之任功業載唐史列傳其書與公碑流傳至今信<lb/>
斯文之不朽也耶觀其筆法顧盼有情而結搆不窘殆<lb/>
得歐薛㣲意信為能書范石湖謂米元章嘗學傳師書<lb/>
至及晚年始入太令之室盖知傳師者也栁州府知事<lb/>
<pb n="KR4e0070_WYG_039-14a"/>
孫原哲予同鄉人嘗學扵先君子以書附此碑来濠梁<lb/>
求予著清白軒記予重其意裝潢成帙寄兒子復昇為<lb/>
學書之一助云<lb/>
　　跋九成宫碑<lb/>
歐陽率更所書醴泉觀銘曰在今麟逰即九成宫舊石<lb/>
刻也昔人謂率更貌寒寢陋而敏悟絶人其書勁險刻<lb/>
厲正稱其貌今觀此碑用筆堅勁如直臣正士規行矩<lb/>
步有中立不倚之勢予在濠得之因以轉寄鄉友李輔<lb/>
<pb n="KR4e0070_WYG_039-14b"/>
仲氏輔仲學于先君子博學好古尤知書法必有以辨<lb/>
之<lb/>
　　跋永禪師真草千文<lb/>
世傳永禪師書骨氣深穏體兼衆妙精能之至反造踈<lb/>
淡如觀陶彭澤詩初若散緩不收反復不已乃識其竒<lb/>
趣信知書者也今觀石刻千文用筆妍媚遒勁深得右<lb/>
軍筆意其盛傳于世而為人所愛玩也宜哉<lb/>
　　跋顔魯公多寶塔碑<lb/>
<pb n="KR4e0070_WYG_039-15a"/>
蘓長公論顔魯公書雄秀獨出一變古法後之作者殆難<lb/>
復措手世盛傳其大字稍少而楷者獨多寶塔碑耳碑<lb/>
係南陽岑勛撰勛之文不槩見而此文乃以公書得傳<lb/>
其斯文之幸也耶<lb/>
　　跋定陶石本孔子廟堂碑<lb/>
此濟南定陶縣石本也縣有是碑不詳所始至正間黄<lb/>
河泛溢碑沒入水中縣尹王瑶叔璵埀意斯文俾夫工<lb/>
拽出之復立諸縣治石文理若銀星日出光曜天隂輒<lb/>
<pb n="KR4e0070_WYG_039-15b"/>
濕潤水流如縷亦其異也文人嘉興盛起潛為予言之<lb/>
碑畫視陕刻頗瘦較之錦江石本則相伯仲云<lb/>
　　跋九成宫碑<hi>送王叔逺先生孫馴駢二器</hi>
予徃見胡先生仲厚講授弟子時臨歐陽率更九成宫<lb/>
碑波磔之精輝暎毫楮客居中都懷想風流恍二十餘<lb/>
年有如夢寐偶得陕右石本係太宗時舊刻敬致逺意<lb/>
夫先生焉用此哉姑以貽二令孫學書之一助云<lb/>
　　跋皇甫君碑<lb/>
<pb n="KR4e0070_WYG_039-16a"/>
晉人書法至唐而變歐陽率更寔得右軍蘭亭筆意所<lb/>
書皇甫君碑遒健堅勁識者定為晚年所書信矣碑在<lb/>
今西安府學<lb/>
　　跋禇河南書<lb/>
禇河南書下筆遒勁得王逸少體魏徴為太宗言之而<lb/>
後之論者謂其清逺蕭散㣲雜𨽻體其為善鑒者哉<lb/>
　　跋九成宫石刻<lb/>
九成宫在陕右驪山唐時故宇尚存率更所書則在今<lb/>
<pb n="KR4e0070_WYG_039-16b"/>
麟㳺碑仆為三段以木匣構置於地太宗時刻也率更<lb/>
書學右軍書法至率更而變而此碑八法實得之蘭亭<lb/>
予與鄱陽周先生克復夜宿論及之時霜月滿空殘燈<lb/>
明滅不知為羇旅也翌日書以附鄉友徐子民氏子民<lb/>
嘗従先君學書隠居教授弟子常數十人必能深辨之<lb/>
　　跋王景彰行巻<lb/>
此懷逺邑大夫及寓公寄士贈王博士奔父䘮詩也夫<lb/>
見星而行見星而舎奔父䘮之禮也王博士罹此大故<lb/>
<pb n="KR4e0070_WYG_039-17a"/>
其情亦云亟矣諸君子所以發其哀思者何其従容深<lb/>
至耶噫其秉彛好德之良者歟<lb/>
　　題孔子廟堂碑後<lb/>
虞永興孔子廟堂碑傳刻甚衆首題有大周者甚古碑<lb/>
首係相王旦題相王即睿宗也武后嘗立以為帝已而<lb/>
被廢為周王嗣者九年為相王者十年武后易唐為周<lb/>
相王題額用大周國號唐既返正碑遂去其角後刻者<lb/>
皆倣是碑葢永興官著作郎時書撰距武后大足長安<lb/>
<pb n="KR4e0070_WYG_039-17b"/>
間逾六十年安得相王書碑額耶此必先有其人至武<lb/>
后時重刻因易以相王耳予聞夏氏士良言之雖未敢<lb/>
必然亦傳疑之義也士良松江望族好古博雅舊時嘗<lb/>
用白金五十兩購一善本来濠梁減原價三之二以售<lb/>
天台戴穎仲戴已謫死嗣而守者其誰哉每為惋惜此<lb/>
在陕右為三段石又名王彦超本較之古刻寔其曾𤣥<lb/>
亦可以得八法之妙㫖張士信在吳愛學虞書多士慕<lb/>
效之時陕右阻絶若茲者視之不啻寶玉然則斯文之好<lb/>
<pb n="KR4e0070_WYG_039-18a"/>
尚其亦在上者有以鼓倡之耶予客居得南北刻數本<lb/>
輒辨其所自出因以得於夏氏語書陕刻後以寄里友<lb/>
陳子雲氏并求教于郷先達君子云時洪武十年五月<lb/>
既望寓中都鄭真識<lb/>
　　題永年郭先生行巻後<lb/>
永年縣博士郭先生頥卿以通經博古徴廣平府教授<lb/>
呉先生士英著序以贈之始終大槩以聖朝崇尚斯文<lb/>
為士者上體聖天子之心其於屬望盖拳拳焉可謂得<lb/>
<pb n="KR4e0070_WYG_039-18b"/>
古人贈出與處之道矣頥卿入天官以告老歸復教職<lb/>
與士英敦叙舊好菁莪樂育所以上報吾君者庶幾不<lb/>
媿斯言哉予與士英同里閈乆不見其文讀之再三因<lb/>
書二詩以贈頥卿且為士英致意云白髪如霜告老還<lb/>
故園秋菊正班班相逄却咲淮南客望㫁瀛洲海上山<lb/>
文明盛世照三台博士重欣教席開為語延陵呉季子<lb/>
好令多士詠臺萊<lb/>
　　跋虞永興公孔子廟堂碑舊石刻缺本<lb/>
<pb n="KR4e0070_WYG_039-19a"/>
此陕右舊石刻也識者謂其深得永興公筆意今王彦<lb/>
超本是就其中翻刻者世傳永興此碑在唐則天時所<lb/>
刻首題有大周二字者為古於今已不可得其在元至<lb/>
正間䕫䕫子山所進金圈兒本藏在秘府亦不可見其<lb/>
為人寳玩若此者殆亦不多也予同年友三衢徐景顔<lb/>
教席潁上以通經博古徴至鳯陽府辭歸著序以贈臨<lb/>
别出此為潤筆雖非完本譬諸缺圭半璧得善琢者當<lb/>
别為美器况金石所刻八法之精不啻寳玉者耶得其<lb/>
<pb n="KR4e0070_WYG_039-19b"/>
一二習之亦可造其㣲矣因略裝輯寄兒子復昇使謹<lb/>
藏之以為異日學古之一助云時洪武十年歳次丁巳<lb/>
嘉平月朔日滎陽外史姓某謹書<lb/>
　　跋歐陽率更九成宫碑<lb/>
右歐陽率更九成宫醴泉銘鄉友知咸陽縣事臧九疇<lb/>
所寄碑在今鳯翔府麟㳺縣唐太宗時故刻字畫日就<lb/>
磨滅而凝重勁正如見率更於數百載上視江南諸翻<lb/>
刻鋒鋩削露髙下居然可見九疇在陕右以能書名其<lb/>
<pb n="KR4e0070_WYG_039-20a"/>
寄此帖深寓古意用轉寄𢎞道李君𢎞道方以八法教<lb/>
學者於此能契其要矣<lb/>
　　又<lb/>
虞文靖公論歐陽率更書如深山道人肌膚若氷雪綽<lb/>
約如處子者以其瘦硬通神之可貴也醴泉觀銘外堅<lb/>
正而内混融寔得右軍蘭亭筆意雖漸就磨滅殆如見<lb/>
肅肅其容正襟為宫僚時也予客濠梁海州學正劉先<lb/>
生南金求予著事物提綱序以此帖藉手遂書以寄鄉<lb/>
<pb n="KR4e0070_WYG_039-20b"/>
友俞茂𢎞云<lb/>
　　跋范太史五體千文石刻<lb/>
宋髙平范太史五體千文山陽沈生在新購得之臨濠<lb/>
宋人書法以薛紹彭米元章為首稱今觀此帖漢唐之<lb/>
法無不備具其何慊於米薛哉在新臨冩之餘當有得<lb/>
八法之妙毋徒為箧笥寳藏之秘也<lb/>
　　跋三藏聖教序石刻<lb/>
右三藏聖教序石刻拓本唐僧懷仁集羲之書識者以<lb/>
<pb n="KR4e0070_WYG_039-21a"/>
為深得右軍筆意夫心經於佛書為最古梵釋之學莫<lb/>
先於此其與吾聖門全體大用之説異矣唐之太宗親<lb/>
御翰墨製序以傳創業之君慕佛如此後世子孫固有<lb/>
迎腐骨入禁廷求福田利益者矣名士大夫不求其本<lb/>
乃欲人其人火其書可不可哉<lb/>
　　跋醴泉觀銘<lb/>
歐陽率更所書石刻如皇甫君虞恭公等碑用筆皆同<lb/>
而精神丰采則異矣豈非所書之時有先後耶醴泉觀<lb/>
<pb n="KR4e0070_WYG_039-21b"/>
銘今在陕西麟㳺縣雖磨㓕已乆而渾厚勁直之氣殆<lb/>
如見其峩冠肅容為宫僚時也<lb/>
　　先伯父府君譜系後録<lb/>
先伯父府君姓鄭氏名孫字以承先祖考學録蒙隠先<lb/>
生長子也為人精悍短小動如禮法人嚴憚之博學穎<lb/>
悟日記千言蒙隠公朝夕坐堂上取經史訓迪諸生府<lb/>
君侍側聽受不倦他所不及識者輒先解科舉未行故<lb/>
家子弟以詩賦論䇿相尚府君援筆立就每出一篇則<lb/>
<pb n="KR4e0070_WYG_039-22a"/>
咸以為不及也前太學生黄君<hi>闕</hi>時寓居于舎之東偏<lb/>
其為詩文多用古語府君笑而指摘之黄君不以為忤<lb/>
亟稱之年二十以疾卒蒙隠公為䘮服卿士大夫咸出<lb/>
涕監察御史王公余慶少與為友為詩歌什以哀挽之<lb/>
後按節四明尤悼念不忘云葬鄞縣桃源郷先塋之側<lb/>
不娶無嗣時先考處州教授年十二自㓜至老言之必<lb/>
涕泣歳時丘墓則徘徊松栢間不忍去嘗以春秋三傳<lb/>
及胡氏傳他書俾子真曰吾兄書無不讀而此書者尤<lb/>
<pb n="KR4e0070_WYG_039-22b"/>
其苦心精意而不已也傳其學而承其祀其有望于汝<lb/>
乎又曰古者重宗法吾兄所謂繼禰為宗者也以吾子<lb/>
為之後不絶其宗而已茍日逺日忘於二世三序則吾兄<lb/>
為不享矣忘親之罪其孰當之及疾革將屬纊呼不肖<lb/>
駒等曰自吾父来後鄭氏宗祀不絶如綫吾長兄不幸<lb/>
早世嘗以次子真類之俾為後繼因循至今者葢有待<lb/>
也今吾目其瞑矣不可使吾兄無後扵鄭嗚呼汝念之<lb/>
哉駒等衰絰之中黙思此言輒慟哭隕絶以為先世以<lb/>
<pb n="KR4e0070_WYG_039-23a"/>
来貧而且賤固非有資産之利與祿䕃之及也而先君<lb/>
所以眷眷不忘其兄豈非念其宗承之重而人道莫大<lb/>
扵繼絶歟為人子者豈忍捨所生而後所後哉而所生<lb/>
父母之名終不敢改焉庶幾以為恩義之兩盡也傳曰<lb/>
君子之澤五世而斬意者鄭氏其復有人乎因書于家<lb/>
乘之末使後世知先君於兄弟父子之間所以致其重<lb/>
者如此伯父君有文集為隣人胡氏假去不存此尤先<lb/>
君所深惜者也其生死葬月日皆不書<lb/>
<pb n="KR4e0070_WYG_039-23b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　滎陽外史集巻三十九<lb/>
</p>
<p>
</p>
  </div>
</body>
</text>
</TEI>
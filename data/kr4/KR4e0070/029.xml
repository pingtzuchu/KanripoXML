<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>滎陽外史集巻二十九</head> <lb/>
    <p>
<pb n="KR4e0070_WYG_029-1a"/>
欽定四庫全書<lb/>
　滎陽外史集巻二十九<lb/>
　　　　　　　　　　　　　明　鄭真　撰<lb/>
　序<lb/>
　　紀君師道文集序<lb/>
吾鄉世稱文獻之邦慶厯大儒淳熙故老流風餘澤猶<lb/>
有存者有國以來以德行文學為後學所師尊者則益<lb/>
朋先生紀公其人也先生既捐館其子文愷父能修其<lb/>
<pb n="KR4e0070_WYG_029-1b"/>
業至其孫師道君復以古文有名薦紳間而先生之道<lb/>
益以明著間嘗出以示予予伏而讀之作而言曰美哉<lb/>
文乎其有得於淵源之正者乎盖嘗論之天地之間物<lb/>
之大者莫海若也八紘九野之水納焉朝而潮暮而汐<lb/>
風雲煙雨椒崖島嶼之險怪瑰偉晦㝠變化窮千萬年<lb/>
而不息焉者盖其深廣而有本也人之於文也亦然本<lb/>
之以仁義充之以問學而又養之以剛大之氣故其大<lb/>
者可以經天地緯日星發揮聖學潤色皇猷登太山之<lb/>
<pb n="KR4e0070_WYG_029-2a"/>
封鏤白玉之牒而其小者亦因事托物時出而鳴之而<lb/>
人弗之及焉源深者流長其然耶其不然耶師道貌温<lb/>
而氣和德進而業修凡經史之微傳註之要鬼神禮樂<lb/>
之奥人物事物之著若取之室中其淵深浩溔沖瀜洋<lb/>
溢誠足以語夫海之大矣溝瀆云乎哉烏乎紀氏何其<lb/>
多賢也耶文獻之傳信乎迪光前人矣予㓜時與師道<lb/>
君𨽻業郡庠自予之祖蒙隠先生與君之祖同有聲閭<lb/>
里而予之父求我府君又與君之父為同嵗兩家三世<lb/>
<pb n="KR4e0070_WYG_029-2b"/>
之好世復有過之者乎祖父之遺師友之篤有事焉弗<lb/>
忘焉其能無愧於師道否耶詩曰維其有之是以似之<lb/>
吾於是為師道喜語曰以文㑹友以友輔仁吾於是又<lb/>
為師道望師道不有以張我則必有以規我矣師道曰<lb/>
諾書以為序<lb/>
　　夢慈詩序<lb/>
世言至人無夢髙宗之夢傅說尼父之夢周公其然豈<lb/>
其然哉周官占夢載夢有六曰正曰噩曰思曰寤曰喜<lb/>
<pb n="KR4e0070_WYG_029-3a"/>
曰懼則其目也夫人與隂陽晝夜相為流通晝之所為<lb/>
夜見諸夢得失休咎示為先兆故禮有獻吉夢憎惡夢<lb/>
之說以為天人相感之理不可誣也況於子母至親思<lb/>
念之情見於寢䖏而不忘者哉陕西靈臺李公大本純<lb/>
孝君子也早嵗失父賴母氏鞠育以底于成受業胄庠<lb/>
得請歸養復領明經薦除廣信府推官廣信江右名郡<lb/>
詞訟繁劇公本家教之盛盡心所事號為平理嘗以公<lb/>
事至鉛山次車盤驛信宿間夢拜其母床下顧慈顔若<lb/>
<pb n="KR4e0070_WYG_029-3b"/>
不懌然者既覺泫然而悲曰此固吾母倚閭之望有以<lb/>
動吾心也喜懼之年凛焉朝夕盍其遄歸矣哉縉紳君<lb/>
子為詩以慰解之予得而讀之有南陔白華之遺音焉<lb/>
其有以得公之情矣夫夢寐之形精誠之著也以公之<lb/>
夢貭之周官則其夢為思矣人非父母不生親而且狎<lb/>
者莫母若也方孺子無知親親之愛不能以頃刻舎也<lb/>
既長而他適則其愛或由而弛矣以公雖不及事其父<lb/>
而幸其母在仕宦逺遊山川遼邈愛母之念猶向之為<lb/>
<pb n="KR4e0070_WYG_029-4a"/>
孺子也故中夜而寢見之夢寐於其母之動静起居憂<lb/>
娛喜戚不異於温凊定省時也此無他志意之合精神<lb/>
之通初非以内外逺近間也使其心或忘焉則無復是<lb/>
夢矣思之深見諸夢而復思焉身雖在逺而其心常若<lb/>
在其親之左右前後也不謂之孝可乎雖然君子之於<lb/>
所親非有二也故易以乾稱父坤稱母視父母為天地<lb/>
豈不重乎公既克念其母其於父若之何哉盖念其母<lb/>
者所以不忘其父也見其母於夢寐則於嚴君終天罔<lb/>
<pb n="KR4e0070_WYG_029-4b"/>
極之思不言可想矣仰惟國家推恩錫類公既貴及七<lb/>
品法當疏封金花紫誥幸而得之奉歸以為親夀夜闌<lb/>
秉燭笑敘平昔語及茲夢其不以為吉徴乎詩曰夙興<lb/>
夜寐無忝爾所生公盍知所自慎哉<lb/>
　<lb/>
　<lb/>
　<lb/>
　滎陽外史集巻二十九<lb/>
</p>
<p>
</p>
  </div>
</body>
</text>
</TEI>
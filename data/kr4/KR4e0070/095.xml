<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>滎陽外史集巻九十五</head> <lb/>
    <p>
<pb n="KR4e0070_WYG_095-1a"/>
欽定四庫全書<lb/>
　滎陽外史集巻九十五<lb/>
　　　　　　　　　　　　　明　鄭真　撰<lb/>
　七言律詩<lb/>
　　寄象山區禪師寰中<lb/>
尊師不見已多年夢遶蓬萊瀚海天杖錫行隨雲共逺<lb/>
牟尼光對月同圓許詢自欲酬支遁韓愈終當友大顛<lb/>
老我歸尋丘壑趣靈山席上定㕘禪<lb/>
<pb n="KR4e0070_WYG_095-1b"/>
　　和百户韻<lb/>
桞營深處緑依依雉堞雲屯壯國基誓欲斬蛟臨沔水<lb/>
賸誇躍馬過檀溪婺城盛說東萊學渭水猶傳吕望碑<lb/>
文武一家今有後撫摩戎伍煦寒飢<lb/>
　七言長律<lb/>
　　三月四日㑹飲於方徳貞氏以上已寒食清明比<lb/>
　　合於兩日間要予賦詩成二十韻<lb/>
春深節序適逢三松竹南窓客聚簪香冽上樽傾鑿落<lb/>
<pb n="KR4e0070_WYG_095-2a"/>
珍分列鼎飫肥甘巖花不為人情别海味應當旅思堪<lb/>
誓與阮生同一醉肻如王衍祇清談交親半世猜嫌絶<lb/>
土俗千年委曲諳道在底須愁俶擾心清自可律頑貪<lb/>
路深鳳浦停烟火海濶蛟門息瘴嵐聲動鞦韆喧院落<lb/>
影揺舴艋漾溪潭笙歌厯厯哇淫雜羅綺紛紛富貴酣<lb/>
公子多應聨曉騎佳人儗為祝春蠶青精飯熟家人送<lb/>
銀燭光分内寵覃祭祀誰能通孝享祓除聊復慰憂惔<lb/>
軒裳分與浮榮棄泉石由來懶性躭虛壁蟲飛憐尺蠖<lb/>
<pb n="KR4e0070_WYG_095-2b"/>
畫梁燕語聴呢喃越中曲水流清淺綿上諸山聳翠嵌<lb/>
逸少立言名不朽子胥守義死何慚氛塵浩蕩紛争急<lb/>
戈㦸精明禍亂戡未有長材空冀北敢辭微命困周南<lb/>
屋簷桞色宫袍映几席芸香汗簡探興聚筆端詩欲就<lb/>
簾前飛絮落毿毿<lb/>
　　寄陳縣尹可齋<lb/>
爛柯仙客思翩翩獻賦曾聞近御筵鸞誥香浮朱印溼<lb/>
鵷班光映赭袍鮮生逢明聖焦勞日壽介慈親喜懼年<lb/>
<pb n="KR4e0070_WYG_095-3a"/>
色養望遥千里道忠心誓答九重天化覃海邑聲威肅<lb/>
名動樞廷禮貎専山市春深聞促仗官衙晝靜聴鳴絃<lb/>
東風桞影青絲颺長日萱花錦繡妍潘岳豈能長作縣<lb/>
陶潛未可賦歸田囊中詩帙尋常看肘後醫方次第編<lb/>
尚想軒居新畫幛依依情動白雲篇<lb/>
　　壽方時可七十<lb/>
生年七十正逢春長為湖山作主人黄紙親承天寵洽<lb/>
禄袍喜動日華新神仙早授長生訣道徳常存不老身<lb/>
<pb n="KR4e0070_WYG_095-3b"/>
瓊島雲霞酣入眼璇霄風月喜傳真五枝挺挺庭前桂<lb/>
一樹青青雪裏椿地接東溟囘造化天開南極爛星辰<lb/>
宗枝展慶威儀接嗣續趨歡禮讓均綵勝花翻紅影動<lb/>
金觴壽介碧香醇滿堂光映珊瑚架拂席寒重錦繡茵<lb/>
顧我誠非朱履客敢因祝頌齒簪紳<lb/>
　　春草軒長律用黄仲塤先生韻<lb/>
芸屋題春筆似椽翠茵藹藹欲霏烟懸知生物從元化<lb/>
共說芳心祇舊年香吐雜花成百和隂擎低桞候三眠<lb/>
<pb n="KR4e0070_WYG_095-4a"/>
身前正儗春暉報夢後多應晚興綿上國濠梁隨浩浩<lb/>
故鄉蓬島憶芊芊自家意思何人識努力工夫信手編<lb/>
指佞廷階嗟已矣忘憂杖履覺悠然儘令雨露青青在<lb/>
寧羨繁華綺采鮮<lb/>
　　題周府紀善南閩黄昌吾愛日堂<lb/>
金烏飛駕五雲重照見高堂鶴髪翁大化要同歸壽域<lb/>
長生乆矣得仙風南州天際扶桑碧西海雲連若木紅<lb/>
笑近榆隂移枕席步隨花影遶簾櫳緑樽香泛春常滿<lb/>
<pb n="KR4e0070_WYG_095-4b"/>
綺綵衣翻年正中寸草芳心終欲報餘暉戀戀倚晴空<lb/>
　　題廬山圖送鳳府掾童思謙<lb/>
年來有夢入匡廬列嶂芙蓉看畫圖天近雲霞浮几席<lb/>
風生澗壑奏笙竽雜花織就千機錦飛瀑傾翻萬斛珠<lb/>
鸑鷟出巢翔廓落蜿蜒奮蟄幻虛無草堂正可尋棲隠<lb/>
槐府何煩肅步趨彭澤歸來聨法社長庚攬結擬仙都<lb/>
芸香晚砌書連架秫熟秋田酒滿壺送子名門雙闕下<lb/>
蕭蕭清思眇江湖<lb/>
<pb n="KR4e0070_WYG_095-5a"/>
　　用陳<hi>闕</hi>韻就為榮歸之贈盖上饒縣丞乃父也<lb/>
吾家本住海瀛東千里南來語笑同閉户不禁孤榻靜<lb/>
隔籬還許一溪通芹香泮藻簪裾集花遶庭除杖履從<lb/>
展席歌殘青玉案燒燈光透絳紗籠酒樽泛月頻傾蟻<lb/>
劒匣鳴雷欲化龍水宿恍如明鏡裏山逰祇在畫圖中<lb/>
全身自愛歸田樂教子長懷報國忠有約重來風雪底<lb/>
飄飄鶴氅訝王恭<lb/>
　七言挽詩<lb/>
<pb n="KR4e0070_WYG_095-5b"/>
　　挽盧承事<lb/>
衣冠鄉社集耆英風月蕭然兩鬢星禄養已應酬鼎釜<lb/>
恩光終復耀泉扄塵荒夜榻遺編暗雲滿春山宰樹青<lb/>
嗣子相逢憐作客天涯歸儗勒新銘<lb/>
　　九月廿日夜夢韓生唯傳動靜如常時而面黄慘<lb/>
　　臃腫予意傳其死者之妄不以為夢也覺後成詩<lb/>
　　一首時殘月印衾雞聲喔喔譙樓已四鼔矣為之<lb/>
　　悽絶<lb/>
<pb n="KR4e0070_WYG_095-6a"/>
曽將幽意寄㝠㝠夢裏相逢淚欲傾地下不知成乆别<lb/>
人間空復話生平才名毎惜邢居實貧病多慚馬長卿<lb/>
老我歸來丘壑底餘哀儗作楚歌聲<lb/>
　　挽徐方舟先生方舟睦州詩人有瑶林滄江集號滄<lb/>
　　江散人天大雪獨泛舟釣江中壽六十八以卒宋<lb/>
　　學士銘其墓曰有才不施一發於詩日星月露草<lb/>
　　木走飛人事變遷可恱可比<hi>闕</hi>　　　入我範圍<lb/>
　　唾咳所及皆成珠璣信乎能詩矣<lb/>
<pb n="KR4e0070_WYG_095-6b"/>
睦州詩派繼前修急雪滄浪一釣舟賸有才華傳錦繡<lb/>
終無姓字徹珠旒神魚入穴江雲暮仙鶴摶空海月秋<lb/>
百嵗風流那復見薤歌聲斷不勝愁<lb/>
　　挽李廷鉉<lb/>
山人本自號瓊臺未到瓊臺忽訃哀太白騎鯨終弗返<lb/>
令威化鶴欲歸來海南莫副羣黎望江左空憐太守才<lb/>
尚想蘆軒行樂地秋花晚節為誰開<lb/>
　按瓊州郡名瓊臺廷鉉得守萬安正瓊臺屬邑予嘗<lb/>
<pb n="KR4e0070_WYG_095-7a"/>
　作書貽之曰公號瓊臺山人今領州紱乃在瓊臺豈<lb/>
　非佳䜟耶<lb/>
　　挽王廷采<lb/>
西風槎上儗張騫留得南行第一編共嘆棲鸞空棘枳<lb/>
却憐化鶴渺雲烟江湖涙灑丹旌溼廣海魂歸畫翣懸<lb/>
慈母九原如不識遺容須憶畫中傳<hi>廷采生十月而母死號所居屺思軒</hi>
　　挽陳惟學<lb/>
戀主依依盼玉除遺編忽復啓青烏傷心過客空臨穴<lb/>
<pb n="KR4e0070_WYG_095-7b"/>
茹素慈親正倚閭月透虛囊應有劒塵荒故榻尚留鉏<lb/>
淮南九日年年到惆悵黄花酒滿壺<lb/>
少時江海望南遊三十年來過涿州諸父相逢心獨苦<lb/>
老姑一見涕横流枌榆日薄林泉暮松柏風生澗壑秋<lb/>
千里英魂渾欲返雲霄鶴唳不勝愁<lb/>
　按惟學世居涿州東南三里惟學三嵗侍父宦游江<lb/>
　南克守家牒年三十餘際今聖運得授滄州判官以<lb/>
　公事至北平取道涿州經故里彷彿記憶駐馬郵亭<lb/>
<pb n="KR4e0070_WYG_095-8a"/>
　亭長有同姓者鬚鬢皤然問得其實知其在從父行<lb/>
　廷至上坐拜伏成禮叩其姻族其祖姑尚在相見涕<lb/>
　泗入山拜其曾祖元帥公墓金時穹碑固在既返自<lb/>
　北平為汛掃隧徑割牲以祭州長貳鄉黨父老來享<lb/>
　胙皆以為陳氏尚有人焉臨别親族咸致贈遺惟學<lb/>
　既得罪其從父迎慰道上復資助路費是其有親親<lb/>
　之恩者耶惟學謫濠梁每假宿予所寓為一言之惟<lb/>
　學已歿無有知其事者特附著挽歌辭後以見追念<lb/>
<pb n="KR4e0070_WYG_095-8b"/>
　本始之意而其他出處不得詳也惟學有母年七十<lb/>
　餘寓居湖州嘗手書語惟學曰吾茹素期福以待汝歸<lb/>
　汝好自愛烏乎母子茲不復見矣痛矣哉洪武十二<lb/>
　年九月重九日予與惟學飲酒鳳陽郡學又一日來<lb/>
　寓舍飲酒如平時未幾訃惟學死矣是月十七日也<lb/>
　年四十有四以是月某日葬於鳳陽縣月湖西畔棺<lb/>
　槨衣衾之具朋友以義助經紀其葬事者天台洪原<lb/>
　禮姑蘇吳孟周氏其生死尤得其力者則邳州判官<lb/>
<pb n="KR4e0070_WYG_095-9a"/>
　山隂陳惟仁云<lb/>
　　挽黄仲塤先生<lb/>
三度科名藹縉紳老來八十際昌辰祼將自許從周祀<lb/>
羽翼終煩列漢臣淮海傳經應有子雲南作志屬何人<lb/>
英魂不返華亭鶴愁絶天涯淚溼巾<lb/>
　　哭崔孝子<lb/>
　　　孝子名某姓崔氏字彥齡嘉禾人㓜時失父某<lb/>
　　　母某氏改事同里桑某桑為御史謫海南後以<lb/>
<pb n="KR4e0070_WYG_095-9b"/>
　　　大臣奏還事而死氏婺居海南孝子徒步祇迎<lb/>
　　　不能得歸嘉禾逾半載入京師以情叩通政司<lb/>
　　　啟聞東宫可其請再走海南得母以還旅次南<lb/>
　　　昌竟以利下疾死識者莫不悲之噫是豈造物<lb/>
　　　者之不仁也耶孝子往返累次假信宿予實館<lb/>
　　　穀之臨别許為著傳孝子今死矣存歿之情可<lb/>
　　　終已矣耶因作詩哀挽之併書其槩用竊比掛<lb/>
　　　劒之義云<lb/>
<pb n="KR4e0070_WYG_095-10a"/>
兩渡南溟萬里逰春暉欲報思悠悠儲宫上啟恩仍浹<lb/>
慈母同歸志竟酬至孝不聞來福壽大招忽復些冥幽<lb/>
九重閶闔何由訴執筆空煩涕泗流<lb/>
　　悼羅舜言<lb/>
聞君縲絏不歸來猿鶴聲傳夜壑哀自信書生無死罪<lb/>
誰知獄吏陷多才彈歌有劔塵藏匣展巻無燈月上臺<lb/>
謾道府君靈廟在枉教嗣續罹凶災<lb/>
　<lb/>
<pb n="KR4e0070_WYG_095-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　滎陽外史集巻九十五<lb/>
</p>
<p>
</p>
  </div>
</body>
</text>
</TEI>
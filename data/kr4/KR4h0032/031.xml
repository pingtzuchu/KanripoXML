<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>宋文選巻三十一</head> <lb/>
    <p>
<pb n="KR4h0032_WYG_031-1a"/>
欽定四庫全書<lb/>
　宋文選巻三十一<lb/>
　　黄魯直文<lb/>
　　　答王觀復書<lb/>
庭堅頓首啟蒲元禮來辱書勤懇千萬知在官雖勞勩<lb/>
無日不勤翰墨何慰如之即日初夏便有暑氣不審起<lb/>
居何如所送新詩皆興寄髙逺但語生硬不諧律吕或<lb/>
詞氣不逮初造意時此病亦只是讀書未精博耳長袖<lb/>
<pb n="KR4h0032_WYG_031-1b"/>
善舞多錢善賈不虛語也南陽劉勰嘗論文章之難云<lb/>
意飜空而易竒文徴實而難工此語亦是沈謝輩為儒<lb/>
林宗主時好作竒語故後生立論如此好作竒語自是<lb/>
文章病但當以理為主理得而辭順文章自然出羣㧞<lb/>
萃觀杜子美到䕫州後詩韓退之自潮州還朝後文章<lb/>
皆不煩繩削而自合矣往年嘗請問東坡先生作文章<lb/>
之法東坡云但熟讀禮記檀弓當得之既而取檀弓二<lb/>
篇讀數百過然後知後世作文章不及古人之病如觀<lb/>
<pb n="KR4h0032_WYG_031-2a"/>
日月也文章蓋自建安以來好作竒語故其氣象衰薾<lb/>
其病至今猶在唯陳伯玉韓退之李習之近世歐陽永<lb/>
叔王介甫蘇子瞻秦少㳺乃無此病耳公所論杜子美<lb/>
詩亦未極其趣試更深思之若入蜀下峽年月則詩中<lb/>
自可見其曰九鑽巴噀火三蟄楚祠雷則往來兩川九<lb/>
年在䕫府三年可知也恐更須改定乃可入石適多病<lb/>
少安之餘賔客妄謂不肖有東歸之期日日到門疲于<lb/>
應接蒲元禮來告行草草具此世俗寒溫禮數非公所<lb/>
<pb n="KR4h0032_WYG_031-2b"/>
望于不肖者故皆略之三月二十四日<lb/>
　　　與潘子真書<lb/>
庭堅叩頭子真足下累辱恵書及詩竊伏天材髙妙鍾<lb/>
山川之美有名世之資未嘗不歎息也黄鵠一舉千里<lb/>
非荆鷄之材所能啄菢以是久未知所答雖然有一于<lb/>
此可少助萬分之一致逺者不可以無資故適千里者<lb/>
三月聚糧又當知所向問其道里之曲折然後取塗而<lb/>
無悔鈎深而索隠溫故而知新此治經之術也經術者<lb/>
<pb n="KR4h0032_WYG_031-3a"/>
所以使人知所向也博學而詳說之極支離以趨簡易<lb/>
此觀書之術也博學者所以使人知道里之曲折也夫<lb/>
然後載司南以適四方而不迷懐道鑒以對萬物而不<lb/>
惑㑹子曰尊其所聞則髙明矣行其所知則光大矣聞<lb/>
道也不以養口耳之間而養心可謂尊其所聞矣在父<lb/>
之側則願如舜文王在兄弟之間則願如伯夷李子可<lb/>
謂行其所知矣欲速成患人不知好與不已若者處賢<lb/>
于俗人則可矣此學者之深病也齋心服形靜而後求<lb/>
<pb n="KR4h0032_WYG_031-3b"/>
諸巳若無此四病者則善矣若有似之願畱意也<lb/>
　　　與潘邠老書<lb/>
庭堅頓首累辱手記以退食輙奉老人寢食或至中夜<lb/>
得息故不果每報大谷公石刻巳奉許作但未得暇耳<lb/>
數事已喻駒父詩中多佳句甚歎服也晉主夏盟而予<lb/>
楚非所以為民也然其勢不得不予楚司馬侯之言以<lb/>
告諸侯則有詞矣文公之知趙衰也不特壺餐從徑而<lb/>
不食也舉是以為原大夫所以令羣大夫也晏子曰大<lb/>
<pb n="KR4h0032_WYG_031-4a"/>
者不踰閑小者出入可也蓋君子斟酌世故以制行則<lb/>
如此非所以觀其私也若夫觀其私則徳無小大忠信<lb/>
而已矣故君子有悔而無吝也西方之書論聖人之學<lb/>
以為由初發心以至成道唯一直心無委曲相此最近<lb/>
之承與季共日以講學為事甚善甚善多謝季共不果<lb/>
别作啟<lb/>
　　　再與潘邠老書<lb/>
庭堅頓首辱以少儀見推一日之長雖荷傾倒之意不<lb/>
<pb n="KR4h0032_WYG_031-4b"/>
獲終辭顧徳薄而道不明何以當此愧悚訪逮所疑猶<lb/>
愧叩之則窮也嘗謂求之藝賜之達由之勇師之莊皆<lb/>
聖人之一也由夫子觀之其人性學之蔽如此爾猶言<lb/>
伯夷之隘栁下惠之不恭孔子曰如有用我者吾<lb/>
其為東周乎故陳恒弑其君請討之耳非以敵國<lb/>
相征也孟子曰今以燕伐燕何為勸之其可不疑<lb/>
也禹菲飲食惡衣服卑宫室堯舜之禮有所行<lb/>
周公誅管蔡舜之義不得申也執一而廢百小<lb/>
<pb n="KR4h0032_WYG_031-5a"/>
道固大人弗為固者膠于物之迹也離乎性矣夫愛而<lb/>
哭之性也畏而哭之利也明于故然後可以知性故雖<lb/>
非性而可以求性也不避礙而鑿險阻以求必行此老<lb/>
氏以智為賊者也妄意如此不審然否<lb/>
　　　答王子飛書<lb/>
陳履常正字天下士也讀書如禹之治水知天下之絡<lb/>
脉有開有塞而至于九川滌源四海㑹同者也其作詩<lb/>
淵源得老杜句法今之時人不能當也至于作文深知<lb/>
<pb n="KR4h0032_WYG_031-5b"/>
古人之關鍵其論事救首救尾如常山之蛇時輩未見<lb/>
其比公有意于學者不可不往掃斯人之門古人云讀<lb/>
書十年不如一詣習主簿端有此理若見為問訊千萬<lb/>
　　　答洪駒父書<lb/>
駒父外甥教授别來三嵗未嘗不思念閒居絶不與人<lb/>
事相接故不能作書雖晉城亦未曾作書也專人來得<lb/>
手書審在官不廢講學眠食安勝諸穉子長茂慰喜無<lb/>
量寄詩語意老重數過讀不能去手繼以歎息少加意<lb/>
<pb n="KR4h0032_WYG_031-6a"/>
讀書古人不難到也諸文亦皆好但少古人繩墨耳可<lb/>
更熟讀司馬子長韓退之文章凡作一文皆須有宗有<lb/>
趣終始關鍵有開有闔如四瀆雖納百川或匯而為廣<lb/>
澤汪洋千里要自發源注海耳老夫紹聖以前不知作<lb/>
文章斧斤取舊所作讀之皆可笑紹聖以後始知作文<lb/>
章但已老病惰懶不能下筆也外甥勉之為我雪耻罵<lb/>
犬文雖雄竒然不作可也東坡文章妙天下其短處在<lb/>
好罵慎勿襲其軌也甚恨不得相見極論詩與文章之<lb/>
<pb n="KR4h0032_WYG_031-6b"/>
善病臨書不能萬一千萬強學自愛少飲酒為佳<lb/>
　　　再答洪駒父書<lb/>
所寄釋權一篇詞筆縱横極見耳目之新更須治經探<lb/>
其淵源乃可到古人耳青𤨏祭文語意甚工但用字時<lb/>
有未安處自作語最難老杜作詩退之作文無一字無<lb/>
來處蓋後人讀書少故謂韓杜自作此語耳古之能為<lb/>
文章者真能陶冶萬物雖取古人之陳言入于翰墨如<lb/>
靈丹一粒㸃鐡成金也文章最為儒者未事然素學之<lb/>
<pb n="KR4h0032_WYG_031-7a"/>
又不可不知其曲折幸熟思之至于推之使髙如泰山<lb/>
之崇崛如垂天之雲作之使雄壯如滄江八月之濤海<lb/>
運吞舟之魚又不可守繩墨令儉陋也<lb/>
　　　胡宗元詩集序<lb/>
士有抱青雲之器而陸沉林臯之下與麋鹿同羣與草<lb/>
木共盡獨託于無用之空言以為千載不朽之計謂其<lb/>
怨邪則其言仁義之澤也謂其不怨邪則又傷已不見<lb/>
其人然則其言不怨之怨也夫寒暑相推草木與榮衰<lb/>
<pb n="KR4h0032_WYG_031-7b"/>
焉慶榮而弔衰其鳴皆若有謂候蟲是也不得其平則<lb/>
聲若雷霆澗水是也寂寞無聲以宫商考之則動而中<lb/>
律金石絲竹是也維金石絲竹之聲國風雅頌之言似<lb/>
之澗水之言楚人之言似之至于候蟲之聲則末世詩<lb/>
人之言似之今夫詩人之玩于詞以文物為工終日不<lb/>
休若舞世之不知者以待世之知者然然其喜也無所<lb/>
于逢其怨也無所于伐能春能秋能雨能暘發于心之<lb/>
工伎而好其音造物者不能加焉故余無以命之而寄<lb/>
<pb n="KR4h0032_WYG_031-8a"/>
于候蟲焉清江胡宗元自結髪迄于白首未嘗廢學<lb/>
其胸次所藏未肯下一世之士也前莫輓後莫推是以<lb/>
窮于丘壑然以其耆老于翰墨故後生晚出無不讀書<lb/>
而好文其卒也子弟門人次其詩為若干巻宗元之子<lb/>
遵道嘗與予為僚故持其詩來求序于篇首觀宗元之<lb/>
詩好賢而樂善安土而候時寡怨之言也可以追次其<lb/>
平生見其少長不倦忠信之士也至于遇變而出竒因<lb/>
難而見巧則又似于予所論詩人之態也其興託髙逺<lb/>
<pb n="KR4h0032_WYG_031-8b"/>
則附于國風其忿世疾邪則附于楚辭後之觀宗元詩<lb/>
者亦以是求之故書而歸之胡氏<lb/>
　　　宋完字序<lb/>
僰道宋君完曰完也有志從學于先生之門而未能自<lb/>
克出從市井之囂葷然其有味而常見侮于人入聞先<lb/>
生之言淡然其無味而常見敬于人二者交戰敢問其<lb/>
故涪翁字之曰志父而命之曰志父來前士唯無志則<lb/>
不可學誠有志乎不難追配古人矣戰市井之囂又何<lb/>
<pb n="KR4h0032_WYG_031-9a"/>
難哉古之言曰不以物挫志之謂完季札子臧不以國<lb/>
挫志泰伯虞仲不以天下挫志是以縉紳先生于今尊<lb/>
之夫志者戰不義之良將也不怒而威不言而信揔百<lb/>
行而出戰可謂堂堂之陣未有能當其鋒者矣而况市<lb/>
井之囂曲巷之好頻頻之黨酒食嬉戱相逐追者乎詩<lb/>
云豈不爾思室是逺而子不邇求豈有執戈而禦之者<lb/>
乎<lb/>
　　　文安國字序<lb/>
<pb n="KR4h0032_WYG_031-9b"/>
洹水文安國悅虎豹之文方雕其毛而澤于南山之霧<lb/>
雨將以希時文之思致身為萬物乘之器黄子字之曰<lb/>
子家而告之曰學若是也不及質盍嘗與言其本雖物<lb/>
不同量吾不心化而欲奏族庖之刀是螳螂用其才者<lb/>
也事其君為容悅安社稷以為悅掲日月而求之四方<lb/>
其去道逺矣至于以詩禮發家疲于世故之追胥而反<lb/>
于家人藏器于户牖收息至踵則萬物皆投戈而受命<lb/>
矣一人失家不免鄉曲笑天下失家恬以為當然吾欲<lb/>
<pb n="KR4h0032_WYG_031-10a"/>
莊語恐以此得罪困于石據于蒺藜與不同量者為有<lb/>
方者也虎兕出于柙龜玉毁于櫝中與不同量者為無<lb/>
方者也此兩者同出于安而危之始也女巧組繡雖若<lb/>
雲漢衆雌而無雄者也故莫若歸求其本質之柔者能<lb/>
有所不為則剛氣之弱者不從于無益則强知柔之剛<lb/>
者觀水知弱之强者觀弓弛以此嚮道六通四闢而安<lb/>
樂以天下為無畛之域子之家也又安用建鼓而求之<lb/>
詩云予室翹翹予尾翛翛風雨所漂搖未聞道之心照<lb/>
<pb n="KR4h0032_WYG_031-10b"/>
物不徹随流而善堙不倚則不立世故憂患之風雨能<lb/>
傾動人吾子勉之矣<lb/>
　　　趙安時字序<lb/>
合肥趙安時學士大夫也其質甚美黄庭堅謂之少莊<lb/>
以尊其名且告之曰莊周昔之體醇白而家萬物者也<lb/>
時命繆逆故熈然與造物者㳺此其于禮義君臣之際<lb/>
皁白甚明顧俗學世師窘束于名物以域進退故築其<lb/>
垣而封之于聖智之外彼曹何足與談大方之家嘗試<lb/>
<pb n="KR4h0032_WYG_031-11a"/>
相與言其土梗五石之瓠浮江湖以相適我殖擁腫之<lb/>
樗謝斧斤之不若感栗林之戮而不庭者三月寧貸粟<lb/>
于縣令而畏楚國相可謂知巳矣知迹之不可以得履<lb/>
知斵輪之妙于手其學也觀古人之不可傳可謂知言<lb/>
矣觀本于濠上之魚絶意于郢人之斤知生死不入虞<lb/>
氏之心魯國之儒者一人可謂知人矣知新生之犢之<lb/>
無求凡亾之不喪其存柙干越之劍而不試㳺發硎之<lb/>
刄而不見全牛棄智于垂涎之蟻得計于伏涔之魚可<lb/>
<pb n="KR4h0032_WYG_031-11b"/>
謂知天矣雖然吾又未嘗言其莊語也少莊自澡雪于<lb/>
塵滓之中蟬蛻于俗學之市而權輿于君子之方必不<lb/>
能規市人之履迹而責三倍之贏故吾直告以大道之<lb/>
一忽少莊四顧徘徊則萬蠒吐緒矣逮其旁皇四逹必<lb/>
能因莊生之所言知其所未嘗言者<lb/>
　　　楊㮣字序<lb/>
江清楊㮣問字于黄子黄子字之宰平而語之曰㮣無<lb/>
列于五量五量待是而後平聖人之作百工也生平于<lb/>
<pb n="KR4h0032_WYG_031-12a"/>
衡而五量受法焉五量官入不能自平則命㮣為之師<lb/>
㮣國器也是宰天下之平與物交而懐市道以相傾人<lb/>
情不能無然也由龠合而受之至于萬不能計取與之<lb/>
家皆責贏焉彼安能以不欺維㮣也中立而無私天下<lb/>
歸心焉非以其無心故邪今夫學至于無心而近道矣<lb/>
得志乎光被四表不得志乎藏之六經皆無心以經世<lb/>
故邪曰然則願聞性命之說黄子曰今孺子總髪而服<lb/>
大人之冠執經談性命猶河漢而無極也吾不知其說<lb/>
<pb n="KR4h0032_WYG_031-12b"/>
焉君子之道焉可誣也吾子欲有學則自爼豆鐘鼓宫<lb/>
室而學之洒掃應對進退而行之曰是可以學經乎曰<lb/>
吾子强學力行而考合先王之言彼如符璽之文可印<lb/>
也韓非曰先生有郢書而後世多燕說夫家奮私智而<lb/>
講無詔之書㡬何其不為燕說也吾久不喜作書生語<lb/>
因楊君聊復談故并書之<lb/>
　　　黄育字序<lb/>
㑹稽黄渥與庭堅皆出于婺之州黄田七世以上失其<lb/>
<pb n="KR4h0032_WYG_031-13a"/>
譜以年相望與渥相近也故復以昆弟合宗渥之言曰<lb/>
異時與我同昭穆者皆以今𨽻字形同類為名唯渥未<lb/>
之得今願改曰育敢以字請庭堅曰古者生以字尊名<lb/>
沒以誅易名易名之實有宗也有勸也其治在後人尊<lb/>
名之義有宗也有勸也其治當其身今曰懋逹以配育<lb/>
名則宜夫草木之茂亹亹以勸四時及其日至而立于<lb/>
成功之㑹非深根固蔕得其養故耶彼逹于道者不可<lb/>
以窮故獨立于萬物之表而無終始以今不出閭巷之<lb/>
<pb n="KR4h0032_WYG_031-13b"/>
智望之相去逺矣然孟子以謂聖人與我同類者何耶<lb/>
今舉一粒之種則曰是與太倉同類人之聞之也見色<lb/>
而爭慮清氣平則聞命矣蓋長育以逹其才故也榖之<lb/>
育苖也逹于粢盛水之育源也逹于海君子之聞道也<lb/>
逹于天地之大蓋聞道者必明于權銖兩低昻與道翺<lb/>
翔稱天下以此不以萬物易巳由是觀之病于夏畦曾<lb/>
子難之未同而言仲由不知君子以直養氣而已氣者<lb/>
萬物受命而效形名者也懋逹乎勉之在邦必達在家<lb/>
<pb n="KR4h0032_WYG_031-14a"/>
必逹<lb/>
　　　伯夷叔齊廟記<lb/>
伯夷叔齊墓在河東蒲坂雷首之陽見于水經地志可<lb/>
考不妄其即墓為廟則不知所始以二子之賢意其為<lb/>
唐晉之典祀也舊矣元祐六年予同年進士臨菑王闢<lb/>
之為河東縣政成乃用四年九月大享赦書以公錢七<lb/>
萬及廢徹滛祠之屋作新廟凡三十有二楹貴徳尚賢<lb/>
聞者興起貎象祠器皆中法程某月某甲子有事于廟<lb/>
<pb n="KR4h0032_WYG_031-14b"/>
乃相與謀記嵗月乞文于豫章黄庭堅謹按伯夷叔齊<lb/>
有國君之二子逃其國而不有者也予嘗求其說伯夷<lb/>
之不得立也其宗與國人必有不說者矣叔齊之立也<lb/>
其宗與國人必有不說者矣于是時紂又在上虐用諸<lb/>
侯則二子之去亦以避紂耶二子雖去其國其社稷必<lb/>
血食如初也雖不經見以曹子臧吳季札之傳考之意<lb/>
其若是也故孔子以為不降其志不辱其身身中清廢<lb/>
中權求仁而得仁又何怨又曰齊景公有馬千駟死之<lb/>
<pb n="KR4h0032_WYG_031-15a"/>
日民無徳而稱焉伯夷叔齊餓于首陽之下民到於今<lb/>
稱之孟子以為非其君不事非其民不使不立于惡人<lb/>
之朝不與惡人言故聞伯夷之風者貪夫亷懦夫有立<lb/>
志此則二子之行也至于諫武王不用去而餓死則予<lb/>
疑之陽夏謝景平曰二子之事凡孔子孟子之所不言<lb/>
可無信也其初蓋出莊周空無事實其後司馬遷作史<lb/>
記列傳韓愈作頌事傳三人而空言成實若三家之學<lb/>
皆有罪于聖人者也徒以文章擅天下學者又弗深考<lb/>
<pb n="KR4h0032_WYG_031-15b"/>
顧從而信之以予觀謝氏之論可謂篤信好學者矣然<lb/>
可為智者道也予觀今之為吏愒日玩嵗及為政者鮮<lb/>
矣政且不舉又何暇于敎民今河東為縣吏治膚敏政<lb/>
成而舉典祀以敎民可謂知本矣故樂為之書并書予<lb/>
所聞二子事以告來者<lb/>
　　　鄂州資深堂記<lb/>
通城縣學官資深堂前縣令臨川鄒君餘損道之所作<lb/>
也通城故崇陽之聚也民病于𨽻崇陽求專逹于武昌<lb/>
<pb n="KR4h0032_WYG_031-16a"/>
故熈寧五年詔割崇陽之三鄉為通城縣六安曹君登<lb/>
子漸為令曹君為吏嚴能知所先後其作邑民勸趨之<lb/>
官府足以鳩民則致力于學宫因其溪山之陽作夫子<lb/>
廟爰及諸生之舎以待其秀民興焉未遑敎事而曹君<lb/>
去由是閲數令方貸民出子錢併役兼任而藏其雇傭<lb/>
之竒以為最嵗上丁釋奠府吏執事趨如令則止及令<lb/>
東平王君定民佐才之時病其邑子之不學頗理曹君<lb/>
之緒執經以待問而士不至雖然曹君之功不遂隳堕<lb/>
<pb n="KR4h0032_WYG_031-16b"/>
亦王君之力也鄒君始下車知通城戴君輿耆艾有徳<lb/>
而明經術以書幣聘焉戴君至而士大夫有所矜式鄒<lb/>
君曰講堂者利于羣居而不利于宴居使賢者退而與<lb/>
諸生雜處吾懼賢者之不安席也乃因民之餘力而作<lb/>
斯堂于是投耒耜而挾書棄惰㳺而受業者日至焉頃<lb/>
之夙夜于其家者知貴老出入于其鄉者知尚齒于市<lb/>
于田見儒衣者皆肅然父老乃相與嘆曰毁我財而成<lb/>
我子弟勞我力而逸我耆老蓋學之功耶繼鄒君者臨<lb/>
<pb n="KR4h0032_WYG_031-17a"/>
川呉君履中與權呉君發政甚愛民而論政先養士其<lb/>
獄犴平矣曰此俗吏之所能也于是復以書幣聘海昬<lb/>
李君亮采李君應之則與李君分職曰子典其敎事而<lb/>
我知其政李君力學以待舉修己以致人士皆樂之呉<lb/>
君事退則來燕于堂左經右律靡日不勤凡宫室不能<lb/>
風雨器用不可薦羞皆彌縫補苴使無憾于是通城之<lb/>
學可以責士之不來而士得師友並興于學矣夫性者<lb/>
民所自有也彼其怙富滅徳放貧為濫強有力者嚚柔<lb/>
<pb n="KR4h0032_WYG_031-17b"/>
良者不立豈獨民之罪哉長上不勸學也今自曹君以<lb/>
來有勸學之心而猶待四人然後其政行善政之難也<lb/>
如此夫昔者鄒君甚愛斯堂嘗以書抵京師求予記之<lb/>
㑹予不暇及是呉君為之請焉予謂鄒君者名斯堂不<lb/>
空語諸生從事焉不可不知也淺聞寡見者之敎也不<lb/>
能引之至于道故學者皆得一而媛媛姝姝彼其得一<lb/>
也非自得之故也孟子曰君子深造之以道欲自得之<lb/>
也見異端而弗能弗畔居之不安也趨下流而失其本<lb/>
<pb n="KR4h0032_WYG_031-18a"/>
資之不深也今夫水决之東則東流决之西則西流背<lb/>
原而往矣左之右之而常逢其原亦必有道矣夫敎者<lb/>
欲速效而不使人自得之學者欲速化而不求自得之<lb/>
皆孟子之罪人也故表章鄒君之意以曉諸生若夫挈<lb/>
楹計工述其襟帶溪山之觀則非兩令之屬予者故不<lb/>
書<lb/>
　　　閬州整暇堂記<lb/>
無事而使物物得其所可以折千里之衝之謂整有事<lb/>
<pb n="KR4h0032_WYG_031-18b"/>
而以逸待勞以實擊虚彼不足而我有餘之謂暇夫不<lb/>
素備而應卒可以徼幸于無患而其顛沛狼戾者十常<lb/>
八九也豈唯人事哉天之于物疾風震雷伏于土中者<lb/>
皆萌動然後阜蕃而成夏落其實而枯其枝然後閉塞<lb/>
而成冬夫惟整故能暇上天之道也昔者晉欒鍼使于<lb/>
楚楚執政問晉國之勇對曰好以衆整又問如何曰好<lb/>
以暇雖晉國爭盟務以辭相勝充其情楚豈能與中國<lb/>
抗衡哉今之郡守古諸侯也提千里之兵以守關要平<lb/>
<pb n="KR4h0032_WYG_031-19a"/>
居宴安拙者奉三尺而有餘至于倉卒變故巧者應事機<lb/>
而不足此惟不知素整暇也榮陽魚侯仲修仁宗時御<lb/>
史中丞魚公家也儒素有風力其家法存焉為閬中太守知<lb/>
學問為治民之源知芖儉為勸學之路先本後末右經<lb/>
而左律在官二年内明而外肅吏畏而民服乃作堂以<lb/>
燕樂之表裏江山不知風雨于以燕賔客講問闕遺沈<lb/>
沈翼翼千里之觀也堂成而魚侯甚愛之問名于江南<lb/>
黄庭堅庭堅曰若魚侯可謂能整能暇矣故名之曰整<lb/>
<pb n="KR4h0032_WYG_031-19b"/>
暇所以美其成功而勸其未至也詩云迨天之未隂雨<lb/>
徹彼桑土綢繆牖户今此下民或敢侮予可謂能整矣<lb/>
又曰來歸自鎬我行永久飲御諸友炰鼈膾鯉侯誰在<lb/>
矣張仲孝友前所叙說以告後人後作賦詩以為魚侯<lb/>
壽故并記之<lb/>
　　　　冀州養正堂記<lb/>
冀州古信都有漢為安平侯國地當河漳之間一都㑹<lb/>
民習懻忮任俠自武四方㳺手之民囊槖其間不事本<lb/>
<pb n="KR4h0032_WYG_031-20a"/>
業其淫俗猶班班見于載籍無名山大川以為要關其<lb/>
地四戰之國也自中原有事于兵革此邦未嘗不與焉<lb/>
故其民空匱憔悴甚于它州聖人撫有四海天下屬安<lb/>
丁壯耕桑老弱不任事百有餘年而民未知休息生養<lb/>
之利嵗一艱食可望以恩者不能相救蓋其地産瘠鹵<lb/>
人不根著故耳于今為州在國北門堅壁重兵樓櫓險<lb/>
壯外夷賔客朝賀有期㑹所由出入故守者常用士大<lb/>
夫之選元豐元年十一月詔用扶風魯侯魯侯忠信豈<lb/>
<pb n="KR4h0032_WYG_031-20b"/>
弟不鄙其州拊循鰥寡動用禮法民奮于田士興于學<lb/>
廼遑暇于燕息之地太守居故有便堂權輿于都水監<lb/>
昌言仲謨而魯侯為築屋四旁與堂周旋風雨寒暑有<lb/>
所遷就而堂事告備魯侯隠几以休詩書酌酒以御賔<lb/>
客巾履徜徉木隂鳥語之中思所以為邦之本而有得<lb/>
焉謂其堂曰養正是在易之頥正吉觀頥自求口實者<lb/>
也齊王之子亦人子也居貴冨之養而氣體與人殊况<lb/>
能自求其心居天下之廣居則所養冝何如呼於垤澤<lb/>
<pb n="KR4h0032_WYG_031-21a"/>
之門者非宋君也而聲似之以其居相似也其居與古<lb/>
人相似而病不及古人吾則不信也夫惟不言不笑不<lb/>
取是非物之情飄風暴雨天地不能持久也未同而言<lb/>
脅肩謟笑苟可以得車所治每下而不耻者吾不知也<lb/>
至于時然後言樂然後笑義然後取彼其中必有以信<lb/>
之詩云鼓鐘于宫聲聞于外夫事其事而小大得情語<lb/>
黙當物齋心服形于宫庭屋漏之地而民氣和于耕桑<lb/>
隴畆之上彼其于性命之情必有不蘄于規矩凖繩而<lb/>
<pb n="KR4h0032_WYG_031-21b"/>
正者焉嘉魯侯之不鄙其州知律民者在巳得巳者在<lb/>
心其居民上不以一日㤀所以養源者故極言其致遺<lb/>
魯侯鑱石壁間使信都之士師魯侯之好學以成其材<lb/>
其民知魯侯之用心而勸其事又使來者得覽觀焉魯<lb/>
侯名有開字元翰簡肅公之子能世其家者也<lb/>
　　　筠州瑞芝亭記<lb/>
晉陵邵君叶為新昌宰視事之三月靈芝五色十二生<lb/>
于便坐之室吏民來觀無不動色相與言曰吾令君殆<lb/>
<pb n="KR4h0032_WYG_031-22a"/>
將有嘉政以福我民乎山川鬼神其與知之矣不然此<lb/>
不蒔而秀不根而成非人力所能致而自至者何也乃<lb/>
相與廓其室四逹為亭命曰瑞芝犇走來謁記于豫章<lb/>
黄庭堅黄庭堅曰予觀神農草木經青芝生泰山赤芝<lb/>
生衡山黄芝生嵩山白芝生華山黑芝生常山皆久食<lb/>
而輕身延年而不老蓋序列養生之藥不言瑞世之符<lb/>
又其傳五芝曰赤者如珊瑚白者如截肪黑者如澤漆<lb/>
青者如翠羽黄者如紫金皆光明洞徹如堅氷而世之<lb/>
<pb n="KR4h0032_WYG_031-22b"/>
所名芝草不能若是也故嘗攷于信書自先秦之世未<lb/>
有稱述芝草者及漢孝武厭飫四海之冨貴求致神仙<lb/>
不死天下騷然元封中乃有芝草九莖連葉生甘泉殿<lb/>
齋房中于是赦天下作芝房之歌孝宣興于民間勵精<lb/>
萬事事無過舉然廟享數有美祥頗甘心焉故復修孝<lb/>
武郊祀以瑞紀年元康中金芝九莖産函徳殿銅池中<lb/>
然此芝不生于五嶽果神農經所謂芝者耶予又竊怪<lb/>
漢世既嘉尚芝草而兩漢循吏之傳未有聞焉何也豈<lb/>
<pb n="KR4h0032_WYG_031-23a"/>
其所居民得其職所去民思其功生則羽儀于朝歿則<lb/>
烝嘗于社則是民之鳳凰麒麟醴泉芝草也耶抑使民<lb/>
田畆有禾黍則不必芝草生户庭使民伏臘有鷄豚則<lb/>
不必麟鳳在郊棷黠吏不舞文則不必虎渡河里胥不<lb/>
追擾則不必蝗不入境此其見效優于空文也耶昔黄<lb/>
霸引上計吏問興化之條有鶡雀來自京兆舎中飛集<lb/>
丞相府上霸以為皇天報下神雀欲圖上奏京兆尹張<lb/>
敞言郡國計吏竊笑丞相之仁厚智略有餘而微信竒<lb/>
<pb n="KR4h0032_WYG_031-23b"/>
怪也恐丞相興化之條或長詐偽以敗風俗天子嘉納<lb/>
焉劉昆為江陵令連年火災昆輙向火叩頭多能反風<lb/>
降雨遷𢎞農太守驛道多虎崤澠不通昆為政二年虎<lb/>
負子渡河乃召入為光禄勲詔問昆江陵反風滅火𢎞<lb/>
農虎北渡河行何徳政而致是對曰偶然耳左右皆笑<lb/>
其質帝歎曰是乃君子之言由君子觀之張敞之篤論<lb/>
世祖之知言建成之文不如光禄之質也雖然新昌之<lb/>
吏民愛其令君將徼福焉焉可誣也又嘗試論之古<lb/>
<pb n="KR4h0032_WYG_031-24a"/>
之傳者曰上世蓋有屈軼指佞萐莆扇庖蓂莢紀厯嶰<lb/>
竹生律既不經見後世亦不聞有之則前世之有芝草<lb/>
特未定也邵君家世儒者諸父兄皆以文學行義表見<lb/>
于薦紳邵君又喜能好修求自列于循吏之科故其氣<lb/>
燄而取之異草來瑞使因是而發政于民惨怛而無倦<lb/>
民將盡力于田士將盡心于學則夫非常之物不虚其<lb/>
應且必受賜金增秩之賞用儒術顯于朝廷矣豈獨夸<lb/>
耀下邑而已乎故并書予所論芝草循吏之實使歸刻<lb/>
<pb n="KR4h0032_WYG_031-24b"/>
之<lb/>
　　　論語斷篇<lb/>
論語一書孔子之門人親受聖言雖經秦火編簡斷缺<lb/>
然而文章條理可疑者少由漢以來師承不絶比諸傳<lb/>
記最有依據可以攷六經之同異證諸子之是非學者<lb/>
所當盡心夫趨名者于朝趨利者于市觀義理者于其<lb/>
㑹論語者義理之㑹也凡學者之于孔氏有如問仁有<lb/>
如問孝問政問君子者衆矣所問非有更端而所對每<lb/>
<pb n="KR4h0032_WYG_031-25a"/>
不一蓋聖人之于敎人善盡其材視其學術之弊性習<lb/>
之偏息黥補劓之功深矣古之言者天下殊塗而同歸<lb/>
百慮而一致學者倘不能領㑹恐于義理終不近也近<lb/>
世學士大夫知好此書者已衆然宿學者盡心故多自<lb/>
得晚學者因人故多不盡心不盡其心故使章分句解<lb/>
曉析詁訓不能心通性達終無所得荀卿曰善學者通<lb/>
倫類蓋聞一而知一此晚學者之病也聞一以知二固<lb/>
可以謂之善學由此以進智可至于聞一以知十由此<lb/>
<pb n="KR4h0032_WYG_031-25b"/>
以進智可至于一以貫之一以貫之聖人之事也由學<lb/>
者之門地至聖人之奥室其塗雖甚長然亦不過事事<lb/>
反求諸已忠信篤實不敢自欺所行不敢後其所聞所<lb/>
言不敢過其所行每鞭其後積自得之功也夫不仕無<lb/>
義也子使漆雕開仕對曰吾斯之未能信而孔子說蓋<lb/>
漆雕開在聖人之門聞義雖甚髙至于反身以自誠則<lb/>
未能篤信其心未能篤信則事至而不能無惑以不能<lb/>
無惑之心適事而欲應變曲當不可得也此漆雕開所<lb/>
<pb n="KR4h0032_WYG_031-26a"/>
以不願仕也先王制禮行道之人皆有三年之愛于其<lb/>
父母而宰予欲于朞祥之中食稻衣錦引天下至薄之<lb/>
行自以為安漸漬孝弟之說不為不久豈其無所忌憚<lb/>
吐不仁之言至于如此蓋若宰予者其先受之質薄自<lb/>
其至誠内觀實見三年為哀已㤀而強勉為之者將欲<lb/>
加厚其質而不可得故不敢少自隠匿方求孔子之至<lb/>
言以洗雪其邪心以窮受薄之地不暇恤人之議己也<lb/>
豈其不仁者欲見一時之言而近仁者將載于終身之<lb/>
<pb n="KR4h0032_WYG_031-26b"/>
行古之學者所自得于内而不恤其外凡如此也此所<lb/>
以有講有學有朋友切磨以相發明非為文章可傳後<lb/>
世辨論可屈衆人而發也其所聞于師與自得于心者<lb/>
如此方其學于師也不敢聴于耳而聴之以心于其反<lb/>
諸身也不敢求諸外而求之内故樂與諸君子講學以<lb/>
求養心寡過之術志勇之不作久矣同與諸君勉之<lb/>
　　　孟子斷篇<lb/>
由孔子以來求其是非趣舎與孔子合者唯孟子一人<lb/>
<pb n="KR4h0032_WYG_031-27a"/>
孟子聖人也荀卿著書號為祖述孔氏而詆訾孟子以<lb/>
為略法三王而不知其統蓋荀卿見孟子道性善言必<lb/>
稱堯舜義不見諸侯其迹與孔子不合故云爾曾不知<lb/>
前聖後聖所謂合若符契者要于歸潔其身者觀之孟<lb/>
子論孔子去魯不知者以為為肉其知者以為為無禮<lb/>
乃若孔子則欲以微罪行以微罪行此聖人之忠厚非<lb/>
孟子不足以知之學者欲知孟子率以是觀之其智不<lb/>
足以知孟子安能知孔子然則荀卿所謂知孔子者特<lb/>
<pb n="KR4h0032_WYG_031-27b"/>
未可信聖人無名而淳于髠以名實求孟子固不足以<lb/>
知之荀卿曾未能逺過淳于髠也揚子雲曰孟子勇扵<lb/>
義而果于徳知言之要知徳之奥非苟知之亦允蹈之<lb/>
言雖不多以子雲之言行反覆攷之足以發子雲之知<lb/>
言司馬遷號稱博極羣書至如論伊尹百里奚皆不信<lb/>
孟子此所以得罪于子雲也由孔子以來力學者多矣<lb/>
而才有孟子由孟子以來力學者多矣而才有揚雄來<lb/>
者豈可不勉方將講明養心治性之理與諸君共學之<lb/>
<pb n="KR4h0032_WYG_031-28a"/>
惟勉思古人所以任巳者<lb/>
　　　跛奚移文<lb/>
女弟阿通歸李安詩為置婢無所得廼得跛奚蹣跚離<lb/>
䟽不利走趨顙出屋檐足達戸樞三嫗挽不來兩嫗<lb/>
推不去主人不悅厨人怒罵黄子笑之曰堯牽羊而舜<lb/>
鞭之羊不得食堯舜俱疲百羊在谷牧一童子草露晞<lb/>
而出草露濕而歸不亾一羊在其指撝故曰使人也器<lb/>
之物有所不可則亦有所宜警夜偷者不以馬司晝漏<lb/>
<pb n="KR4h0032_WYG_031-28b"/>
者不以鷄凖繩規矩異用殊施天傾西北地缺東南尺<lb/>
有所不逮寸有所覃子不通之則屨不可運土蕢不可<lb/>
當履坐而睨之小大俱廢子如通之則瞽者之耳聾者<lb/>
之目絶利一源収功十百事固有精于一則盡善徧用<lb/>
智則無功有所不能乃有所大能焉呼跛奚來前吾為<lb/>
若詔之汝能與壯士拔距乎能與羣狙爭芋乎能與八<lb/>
駿取路乎能逐三窟狡兎乎皆曰不能曰是固不能閨<lb/>
門之内固無所事此今將詔若可為者汝無狀于行當<lb/>
<pb n="KR4h0032_WYG_031-29a"/>
任坐作不得頑癡自今謹飭晨入庖舎滌鎗瀹釡料簡<lb/>
蔬茹畱精黜觕臠肉法欲方膾魚法欲長起溲如截肪<lb/>
煮餅深注湯和糜勿投醯韲臼晚用薑葱渫不欲焦旋<lb/>
葅不欲黄飯不欲著牙揚盆勿駐沙進火守烓水沃沸<lb/>
鼎斟酌薌芼生熟必告姨㜮臨食爬垢撩髪染指<graphic n="KR1851" url="https://raw.githubusercontent.com/kanripo/KR-Gaiji/master/images/KR1851.png" mimeType="image/png"/>杓<lb/>
嘬胾懐骨事無小大盡當關白食了滌器三正三反收<lb/>
拭蠲潔寝匙覆埦陶瓦髹素視在謹數兄弟為行牡牝<lb/>
相當日中事閒浣衣潄襦器穢器淨謹循其初素衣當<lb/>
<pb n="KR4h0032_WYG_031-29b"/>
白染衣增色梔鬰為黄紅螺蚜光挼藍杵草茅蒐橐皁<lb/>
漿胰粉白無不媚好燥濕處亭尉帖坦平來往之役資<lb/>
它使令牛羊下來喚鷄棲桀撑拒門關閑䕶草竊飲飯<lb/>
猫犬堙塞䑕穴凡鳥攫肉猫觸鼎犬<graphic n="KR1851" url="https://raw.githubusercontent.com/kanripo/KR-Gaiji/master/images/KR1851.png" mimeType="image/png"/>鎗䑕窺甑皆汝<lb/>
之罪也春蠶三卧升蔟自裹七晝七夜無得停火紵麻<lb/>
藤葛蕉任絺綌鍚踈手作無有停時紾緝偷工夫一日<lb/>
得半工一纓亦有餘暑時蘊蒸肩凉蜜水薰艾出蚊氷<lb/>
<graphic n="KR1083" url="https://raw.githubusercontent.com/kanripo/KR-Gaiji/master/images/KR1083.png" mimeType="image/png"/>去蠅果生守樹果熟守筥執弓懐彈驅嚇飛鳥無得<lb/>
<pb n="KR4h0032_WYG_031-30a"/>
吮嘗日使殘少姆嫗罵譏瘧痢泄嘔天寒置籠衣衾畢<lb/>
烘搔癢抑痛炙手撋凍無事倚牆鞵履可作堂上囂呼<lb/>
傳聲代諾截長續短鳬鶴皆憂持勤補拙與巧者儔凡<lb/>
前之為汝能之不跛奚對曰我缺于足猶全于手如前<lb/>
之為雖勞何咎黄子曰若是則不既有用矣乎皆應曰<lb/>
然無不意滿<lb/>
　　　解疑<lb/>
或議涪翁御奴婢不用鞭撻能慈而不能威涪翁笑曰<lb/>
<pb n="KR4h0032_WYG_031-30b"/>
奴婢賤人不過為惡而詐善慢令而詐恭當其見效在<lb/>
前雖我亦不能不怒退而自省不肖之狀在予躬者甚<lb/>
多方具自鞭其後又何暇捨巳之沐猴而治人之沐猴<lb/>
哉或曰孔子曰小懲而大戒小人之福也然則非歟涪<lb/>
翁曰然有是言也不曰不敎而誅謂之虐不戒視成謂<lb/>
之暴慢令致期謂之賊乎今之用鞭撻者有能離此三<lb/>
過乎昔陶淵明為彭澤令遣一力助其子之耕耘告之<lb/>
曰此亦人子也善遇之此所謂臨人而有父母之志者<lb/>
<pb n="KR4h0032_WYG_031-31a"/>
也夫臨人而無父母之心是豈人也哉是豈人也哉<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0032_WYG_031-31b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋文選巻三十一<lb/>
</p>
<p>
</p>
  </div>
</body>
</text>
</TEI>
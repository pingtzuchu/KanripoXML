<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>宋文選巻三</head> <lb/>
    <p>
<pb n="KR4h0032_WYG_003-1a"/>
欽定四庫全書<lb/>
　宋文選巻三<lb/>
　　司馬君實文<lb/>
　　　周論<lb/>
周自平王東遷日已衰㣲至于戰國又分而為二其土<lb/>
地人民不足以比強國之大夫然而天下猶尊而事之<lb/>
以為共主守文武之宗祧緜緜焉乆而不絶其故何哉<lb/>
植本固而發源深也昔周之興也禮以為本仁以為源<lb/>
<pb n="KR4h0032_WYG_003-1b"/>
自后稷已來至於文武成康其講禮也偹矣其施仁也<lb/>
至矣民習于耳目浹于骨髓雖後世㣲弱其民將有陵<lb/>
慢之志則畏先王之禮而不敢為將有離散之心則思<lb/>
先王之仁而不忍去此其所以享國長乆之道也不然<lb/>
以區區數邑處于七暴國之間一日不可存况數百年<lb/>
乎<lb/>
　　　韓論<lb/>
韓以㣲弱之國居天下之衝首尾腹背莫不受敵然猶<lb/>
<pb n="KR4h0032_WYG_003-2a"/>
社稷血食幾二百年豈非昭侯奉法之謹賞不加無功<lb/>
罰不失有罪後世雖不肖猶得䝉遺烈以自存乎嗚呼<lb/>
有國者安可以無法哉<lb/>
　　　魏論<lb/>
魏文侯以列國大夫好賢禮士終為天下之顯諸侯至<lb/>
于今稱之恵王有一商鞅不能用而棄之於秦使還為<lb/>
國害喪地七百里竄身大梁子孫遂㣲賢不肖之相望<lb/>
豈不逺哉無忌去而魏輕還而魏重安釐王猶以為疑<lb/>
<pb n="KR4h0032_WYG_003-2b"/>
無忌死而魏亡賢者之于國家如何哉<lb/>
　　　楚論<lb/>
楚自祝融鬻熊以來其有國幾何年矣方其盛也奄有<lb/>
南海憑陵諸夏及懐王放廢忠良親近讒慝惑張儀之<lb/>
口而耳目不能自守見欺而不悟亡師而不悔以失濟<lb/>
失客死於秦使其子孫銜涕忍恥以事仇讎彊之女而<lb/>
不敢辭陵廟焚而不敢怨兎逃䑕伏自屏于陳束兵不<lb/>
戰而攻之不解割地請和而侵之不止卒不見赦而國<lb/>
<pb n="KR4h0032_WYG_003-3a"/>
以淪亡不亦悲乎<lb/>
　　　燕論<lb/>
燕在春秋時玉帛不通於中國簡策所書鮮焉及文侯<lb/>
始大與諸侯約從以擯秦王噲慕堯舜以國授子之而<lb/>
敗死為天下笑求名失實乃至是乎昭王刻意勤身招<lb/>
賢下士卒用弱燕以報強齊有志者功無不成也惠王<lb/>
信讒以喪垂成之業惜哉丹以尺八匕首欲刼秦王以<lb/>
安社稷不亦戯乎遂使召伯之廟不祀忽諸罪孰大焉<lb/>
<pb n="KR4h0032_WYG_003-3b"/>
而論者或謂之賢豈不過哉<lb/>
　　　趙論<lb/>
武靈王不顧流俗變胡俗習以射騎制林胡滅中山大<lb/>
啟上宇威加彊秦可謂賢君矣及溺于嬖寵欲分國以<lb/>
王二子卒餒死沙丘宫佚欲之為敗也如此夫趙于三<lb/>
晉為最強及貪上黨之田以喪長平之師用郭開之讒<lb/>
而棄亷頗李牧使宗廟不血食言之可為長欷矣<lb/>
　　　齊論<lb/>
<pb n="KR4h0032_WYG_003-4a"/>
齊地廣而民衆負滄海以臨中夏重以威宣之賢國家<lb/>
富強及湣王驕汰不可盈厭自取顛沛苟無田單齊不<lb/>
國矣凡游士言縱横者雖更相傾覆要之合從者六國<lb/>
之利也齊為燕楚三晉之根柢三晉燕楚為齊之籓蔽<lb/>
秦雖強暴百有餘年不能一諸侯者以其表裏相鈎帶<lb/>
也及齊王建用后勝之説信秦間之言拱手以事秦不<lb/>
救五國五國已亡而齊并為虜理勢然也<lb/>
　　　秦論<lb/>
<pb n="KR4h0032_WYG_003-4b"/>
孔子曰知及之仁不能守之雖得之必失之秦之謂矣<lb/>
善夫賈生之言曰秦以區區之地千乘之權招八州而<lb/>
朝同列百有餘年然後以六合為家殽函為宫一夫作<lb/>
難而七廟隳身死人手為天下笑者何哉仁義不施而<lb/>
攻守之勢異也<lb/>
　　　西楚論<lb/>
世稱項王不王秦而歸楚故失天下觀其擁百萬之衆<lb/>
西入函谷擅天下之勢裂山河以王諸侯自謂可以逞<lb/>
<pb n="KR4h0032_WYG_003-5a"/>
其私心而人莫敢違安行無禮忍為不義欲以一夫之<lb/>
力服億兆之心才髙者見疑功大者被絀推此道以行<lb/>
之雖得百秦之地將能免於敗亡乎<lb/>
　　　前漢論<lb/>
髙祖奮布衣提三尺劍八年而成帝業其收功之速如<lb/>
是何哉惟其知人善任使而已故髙祖自謂鎮國家撫<lb/>
百姓不如蕭何運籌䇿决成敗不如子房戰必勝攻必<lb/>
取不如韓信三者皆人傑吾能用之所以取天下韓信<lb/>
<pb n="KR4h0032_WYG_003-5b"/>
亦曰不善將兵而善將將斯言盡之矣吕氏之亂漢氏<lb/>
不絶如綫然而卒不能為患者外有宗籓之強内有絳<lb/>
灌之忠也文景之時天下家給人足幾致刑措後世皆<lb/>
稱慕而莫能及之夫民之情何嘗不欲安樂而富壽哉<lb/>
文景能勿擾而已矣孝武喜淫侈慕神仙宫室無度廵<lb/>
遊不息窮兵於四夷嚴刑而重賦迹其行事視秦皇何<lb/>
逺哉正以崇儒重道求賢納諫故其成敗若此之殊也<lb/>
孝昭以童稚之年辨霍光之忠確然不可動何天資之<lb/>
<pb n="KR4h0032_WYG_003-6a"/>
明也然光猶專政而不歸此則光之罪矣孝宣綜覈名<lb/>
實信賞必罰使吏稱其職民安其業方之孝武功烈優<lb/>
焉孝元優游不斷漢業始衰孝成荒于酒色委政外家<lb/>
孝哀狠愎不明嬖幸盈朝陵夷至于孝平以幼冲嗣位<lb/>
王莽因之遂移漢祚莽恃其詐慝煩民玩兵罪盈怨積<lb/>
而天下叛之矣<lb/>
　　　後漢論<lb/>
新室之末民心思漢如渇之望飲饑之待餔也是以諸<lb/>
<pb n="KR4h0032_WYG_003-6b"/>
劉奮臂一呼而逺近響應曾未期年元惡授首更始入<lb/>
雒之初天下已服矣而素無人君之器紀綱不脩諸將<lb/>
暴横不旋踵而亡固其宜也光武以仁厚之徳濟英傑<lb/>
之志昆陽之役驅烏合之衆掃㴞天之敵使海内飜然<lb/>
變而為漢宜陽之師不戰而赤眉束手百萬之盗一朝<lb/>
皆散皆希世之竒功也至于待劉盆子止于不死<lb/>
取良吏卓茂以為太傅戒馮異以安集闗中不務戰攻<lb/>
取勝雖當草創之際可謂有帝王之逺畧矣天下已定<lb/>
<pb n="KR4h0032_WYG_003-7a"/>
不失舊物乃偃武脩文崇徳報功勤政治養黎元興禮<lb/>
樂宣教化表行誼勵風俗繼以明章守而不失於是東<lb/>
漢之風忠信亷耻幾於三代矣及孝和以降政令寢弛<lb/>
外戚專權近習放恣然猶有骨鯁忠烈之臣忘身以狥<lb/>
國故雖衰而不亡豈非建武永平之餘烈歟至于桓靈<lb/>
而紀綱大壊廢錮英俊賊虐忠正鬻獄賣君濁亂四海<lb/>
何進見殺袁紹不勝其憤遂燔燒宫闕肆行誅戮外召<lb/>
董卓以脅朝廷於是虺蜴雖除而虎貙入室矣卓貪愎<lb/>
<pb n="KR4h0032_WYG_003-7b"/>
殘忍廢主遷都州郡奮然稱兵以討之卓死而天下大<lb/>
亂漢室遂亡哀哉<lb/>
　　　蜀論<lb/>
昭烈以敗亡之餘覊旅漢南而能屈體英傑要結同志<lb/>
推沮勍敵因敗為功顛沛之際不忘徳義美矣劉璋昩<lb/>
弱侮而兼之遂奄有巴蜀君臨一隅安樂公材雖中下<lb/>
然委任賢相抗衡中國及姜黄用事而靣縛為虜宜矣<lb/>
　　　魏論<lb/>
<pb n="KR4h0032_WYG_003-8a"/>
漢室不綱羣䧺麋擾乗輿播遷莫之收省太祖獨奉迎<lb/>
而相之披荆棘以立朝廷則其名義固足以結民心矣<lb/>
加之英威明略過絶于人驅䇿賢豪奮除奸宄于是張<lb/>
繡屈膝吕布授首公路野死本初覆亡劉琮獻地韓馬<lb/>
遁逃中原肅清外域請服然則魏取天下於盗手而非<lb/>
取之於漢室也惜其狹中多詐猜忌賢能此海内所以<lb/>
不盡服也及文帝受禪明帝繼業内綏外禦不廢前功<lb/>
而明帝於彌留之際為姦臣牽率嗣子幼弱寄托非人<lb/>
<pb n="KR4h0032_WYG_003-8b"/>
曹爽驕戅黨與輕佻禍自内興遂哀㣲不振以至易姓<lb/>
悲夫<lb/>
　　　吴論<lb/>
孫堅破虜以孤逺之兵决忠憤之志首犯賊鋒深蹂川<lb/>
洛汛掃陵寢有足多者討逆以童子提一旅之衆揮馬<lb/>
箠而下江東耆儒宿將狼狽失據開地千里真英才也<lb/>
大帝承父兄之烈師友忠賢以成前志赤壁之役决策<lb/>
定慮以摧大敵非明而有勇能如是乎遂奄有荆揚騁<lb/>
<pb n="KR4h0032_WYG_003-9a"/>
於南海傳祚累世宜矣侯官景帝皆明慧敢决有先世<lb/>
之風歸命驕愎殘虐浮于桀紂求欲不亡得乎<lb/>
　　　西晉<lb/>
宣帝始以重望髙才榮名魏世西却諸葛東舉公孫若<lb/>
以忠順終之足為良臣矣遭爽晏忌疾乘間而發專制<lb/>
朝柄誅鉏異已平昔之美掃地盡矣及景文相繼遂遷<lb/>
魏祚武帝席巻全吴纉禹舊服恃其治安荒于酒色以<lb/>
開基之始不為逺圖崇尚浮華敗棄禮法惠帝昏愚不<lb/>
<pb n="KR4h0032_WYG_003-9b"/>
辨菽麥譬如萬金之寳委之中衢無人守之安得不為<lb/>
他人有乎禍生于閨闥成于宗室骨肉相殘而劉石姚<lb/>
苻慕容争乘其弊剖裂中原韲醢生民積骸成丘流血<lb/>
成淵幾三百年豈不哀哉<lb/>
　　　前趙論<lb/>
劉淵以匈奴遺種乗晉室之衰奄有河汾天下蠭起之<lb/>
衆輻凑而歸之石勒王彌皆北靣為臣聰承其故業遂<lb/>
䧟両都執辱二帝矜夸淫縱殘暴無親幸以病終墳草<lb/>
<pb n="KR4h0032_WYG_003-10a"/>
未生家為屠肆矣曜以踈屬屢建大功專制闗中遭靳<lb/>
凖之亂興師討賊遂承漢業及揚戈隴阪則陳安授首<lb/>
按甲西河則張茂稱藩亦一時之雄俊也然始與靳氏<lb/>
約降則非義終滅其家則非信使石勒因而自絶則非<lb/>
智乃知二三其徳而能成功者鮮矣及乘髙堠之㨗以<lb/>
圍金墉一戰而跌生為禽虜雖其輕易以取禍亦不幸<lb/>
而天亡也<lb/>
　　　後趙論<lb/>
<pb n="KR4h0032_WYG_003-10b"/>
石勒以淵聰賤𨽻崛起皂櫪之間連百萬之衆横行天<lb/>
下斵喪晉室東擒苟晞北取王浚西逐劉琨南舉兖豫<lb/>
皆如俯拾地芥劉曜席戰勝之威長驅伊洛有并吞山<lb/>
東之志勒舉鞭一麾曜惽然就縳遂兼其國奄有中區<lb/>
𦍑氐咸服其才不有過人者能如是乎虎以悍戾之資<lb/>
濟貪狡之志賊虐其孤而剽奪其位恃其詐力以凌人<lb/>
暴物窮奢極欲不可盈饜自以為非天崩地䧟則抱子<lb/>
弄孫無復後憂及夫父子相殘兄弟相攻尸浮漳濱家<lb/>
<pb n="KR4h0032_WYG_003-11a"/>
無噍類積惡不已舍滅亡何適哉<lb/>
　　　前燕論<lb/>
慕容氏世為君長深㨿海隅及廆始大屬晉室板蕩諸<lb/>
夏之民皆襁負而歸之廆撫循勞來收其髦俊以賛國<lb/>
政逺奉王命以示大順務農積糓秣馬厲兵心窺鄰國<lb/>
之釁故能斬將搴旗大啟土宇承其遺烈恢大前功于<lb/>
是吞叚遼并宇文俘髙麗翦夫餘蠶食幽并而與強趙<lb/>
為敵矣及石氏内亂儁乘時而動驅勵精蓄銳之兵以<lb/>
<pb n="KR4h0032_WYG_003-11b"/>
掃離散土崩之衆無不順風而靡遂走王午服張平戮<lb/>
叚龕禽冉閔左縈右拂而幽并青冀悉定矣暐之立也<lb/>
太宰恪佐之内脩政事養士愛民外開封疆威行隣敵<lb/>
及評為政妒宗室勛賢之人逐之以資隣敵君闇臣鄙<lb/>
以當苻堅王猛之威安得不亡乎<lb/>
　　　後燕論<lb/>
慕容垂以美才茂功不容于昏亂之朝自歸于秦秦主<lb/>
以國士遇之淮南之役不乘人之弱亦足以小償其恵<lb/>
<pb n="KR4h0032_WYG_003-12a"/>
矣垂之去燕燕人如失其父兄及其還也人向之如趨<lb/>
市故數年之間掉馬箠從容而收故業自然之勢也寳<lb/>
以不克負荷開門延敵坐而待攻又不能固守中山無<lb/>
故逃遁期年之間蹙國殆盡子弟親戚剪為仇讐進退<lb/>
失據卒隕其身何其愚也盛以孺子孤窮自投于仇人<lb/>
之懐終踞其喉而刺其腹以成其志而復其位自非智<lb/>
勇過人能如是乎不幸遇盗而夭熈以一婦人之故遂<lb/>
亡其國彼何人哉徳以燕室至親居方伯之任總南夏<lb/>
<pb n="KR4h0032_WYG_003-12b"/>
之師敵至不能禦民散不能安君窮不能救盡喪其田<lb/>
而奪人之田以居之其智仁勇皆無足稱者然禮賢納<lb/>
諫以保全青土可謂善敗者不亡矣超以聲伎之故輕<lb/>
犯彊敵又不能善用其謀自取滅亡惜哉<lb/>
　　　前秦論<lb/>
石氏之強也氐羗之屬無不内從而為臣一朝失馭而<lb/>
角立為患理固然也苻洪徘徊枋頭有虎據中原之<lb/>
志以徤為不肖然猶西取闗中并姚襄却桓温遂為強<lb/>
<pb n="KR4h0032_WYG_003-13a"/>
國堅以雄力英略加之慈惠忠信舉王猛于布衣任之<lb/>
以政勲舊不能離親戚不敢妒非至明能如是乎故能<lb/>
吞強燕舉河西兼巴蜀包漢沔俘索頭屠龜兹奄有天<lb/>
下十分之九永嘉以來未有如堅者也觀其舉百萬之<lb/>
衆以攻晉先為之降官築第以待其君臣意以為羅中<lb/>
之禽徃無不獲也及一戰而敗遂顛沛不振昔之俘囚<lb/>
降卒皆起而為敵數月之間冦仇徧于四方戍馬塞于<lb/>
郊甸以至身死人手子孫殄滅何哉論者皆咎堅寵信<lb/>
<pb n="KR4h0032_WYG_003-13b"/>
羗與鮮卑而伐晉彼皆睹其迹而言之未達其本也要<lb/>
之堅恃其強大易而無備此其所以敗亡也夫<lb/>
　　　後秦論<lb/>
姚弋仲以西羗酋帥立于二石之朝以鯁直勇果著名<lb/>
而得其耆艾豈非忠信之致然耶襄才氣豪邁兼資文<lb/>
武有孫䇿之風然適晉不容攻秦見殺亦其命也萇藉<lb/>
父兄之烈值符氏之衰鳴鼔中原醜類雲集不能報舊<lb/>
君之徳乘其窮約而弑之不仁甚矣興承父之志奄有<lb/>
<pb n="KR4h0032_WYG_003-14a"/>
闗中凉夏諸豪靡不率服然處攻戰之世不能收羅英<lb/>
䧺以治國訓兵而專率臣民譯經拜佛及泓繼世骨肉<lb/>
内離冦敵外侵遂亡其族雖泓噐業之不肖亦興貽謀<lb/>
之未逺也<lb/>
　　　東晉論<lb/>
晉室既衰中原雲擾劉石慕容之輩彌漫河洛蟠據岱<lb/>
華宫闕蕪沒陵寢隳焚元帝以宗室踈屬遁居江表天<lb/>
下士民有思晉者皆裹粮而歸之國於荆揚之間子孫<lb/>
<pb n="KR4h0032_WYG_003-14b"/>
相承不絶如綫獨明帝英武克清大憝不幸享國不永<lb/>
自餘孱弱孤危外陵内叛寄命于虎狼之口幾遭吞食<lb/>
者數次矣然卒能保其位號宗廟血食百有餘年何哉<lb/>
有王𨗳卞壼温嶠陶侃謝安謝幼度為之臣也羣賢既<lb/>
沒使道子元顯之徒輔之敗亡不亦宜乎<lb/>
　　　宋論<lb/>
晉氏渡江以來君弱臣強禍亂相繼至于元興而桓氏<lb/>
簒位髙祖首倡大義糾合同志起于草萊之間奮臂一<lb/>
<pb n="KR4h0032_WYG_003-15a"/>
呼凶黨瓦解遂梟靈寳之首奉迎乘輿再造晉室厥功<lb/>
已不細矣既而治兵誓衆經營四方揚旗東征廣固横<lb/>
潰巻甲南趨盧循殄滅偏師西上譙縱授首銳卒北驅<lb/>
姚泓靣縛遂迅掃伊洛修奉園陵震驚旃裘之心發舒<lb/>
華夏之氣南國之盛未有過于斯時者也然區宇未一<lb/>
蹂干天位委棄秦雍以資冦敵使大功不成惜哉文帝<lb/>
勤于為治子惠庶民足為承平之良主而不量其力横挑<lb/>
強敵使師徒殱于河南戎馬飲于江津及其末路狐疑<lb/>
<pb n="KR4h0032_WYG_003-15b"/>
不决卒成子禍豈非文有餘而武不足耶夫以孝武之<lb/>
驕淫明帝之猜忌得保首領以沒于牖下幸矣何後嗣<lb/>
之有哉<lb/>
　　　南齊論<lb/>
髙帝以功名之盛不容于昏暴之朝逆取而順守之亦<lb/>
一時之良主也明帝自以得于不義猜忌髙武子孫誅<lb/>
夷殆盡深戒東昏以先事制人而大臣疑懼禍變相尋<lb/>
卒亡其國夫不務令徳而殺人以自安自古以來未有<lb/>
<pb n="KR4h0032_WYG_003-16a"/>
能濟者也<lb/>
　　　梁論<lb/>
武帝當齊之季任居方靣危不自安乘時奮起以除昬<lb/>
主而成大業及享國日乆普通大通之際遭魏氏衰㣲<lb/>
王公牧守襁屬而歸之戎車北征至于洛汭觀其勤身<lb/>
約已好尚文雅拊循士大夫亦可謂恭儉寛惠之君矣<lb/>
然以萬乘之主為桑門之行屈身傾國以奉浮屠恩勝<lb/>
于威紀綱不立信佞臣之謀貪河南之地棄與國寵叛<lb/>
<pb n="KR4h0032_WYG_003-16b"/>
人遂使臺城覆沒老而餒死江淮以南鞠為荆棘其智<lb/>
未足稱也夫徳澤不能及而享其大利聖人禍之譬如<lb/>
恱盗賊之財而延之入室財不可得而喪其所有必矣<lb/>
其子孫各擁強兵列居重鎮不救君父之危而窺間乘<lb/>
便更相屠滅元帝於兄弟之中殘忍尤甚是以雖翦兇<lb/>
渠而克復故業旋踵之間身為俘馘豈特人心之不與<lb/>
哉亦天地之所誅也<lb/>
　　　後魏論<lb/>
<pb n="KR4h0032_WYG_003-17a"/>
後魏之先世居朔野有國乆矣道武乗燕氏之衰悉舉<lb/>
引弓之民以憑陵中夏馬首所向無不望風奔潰南取<lb/>
并州東舉冀幽兵不留行而數千里之地定矣繼以明<lb/>
元大武兼青兖包荆豫摧赫連開闗中梟蒲洪吞遼碣<lb/>
虜沮渠并河右髙車入臣蠕蠕逺遁自淮以北逾于大<lb/>
漠悉為其有子孫稱帝者百有餘年左袵之盛未之有<lb/>
也及孝文嗣世乃貶逺人風俗脩帝王之政崇儒雅興<lb/>
禮樂其風聲文采蔚然可觀矣宣武懦弱不克負荷寵<lb/>
<pb n="KR4h0032_WYG_003-17b"/>
信讒䛕賊虐親賢元氏之業于兹始衰重之以孝明幼<lb/>
冲胡后淫恣嬖倖盈朝政出多門賞罰無章紀綱大壊<lb/>
守令貪殘黎民愁怨盗賊蠭起日滋月溢上之人曽無<lb/>
悛心而内自暌離以招外盗於是爾朱榮乘之而起興<lb/>
晉陽之甲直指京洛后主沉于回淵公卿百官血濡馬<lb/>
足雖孝昭勇决手刄賊臣而枝黨四集禍不旋踵孝武<lb/>
惡髙歡之過逃遁入闗遭宇文泰之禍不能自脫東西<lb/>
分裂相繼皆亡嗚呼人主當國全盛之時宴安怠墮以<lb/>
<pb n="KR4h0032_WYG_003-18a"/>
失其威福之柄及民心已去禍亂已成雖有明斷之才<lb/>
猶不能救况庸君乎<lb/>
　　　北齊論<lb/>
神武以髙世之畧平爾朱之亂功大勢盛為魏武所疑<lb/>
雖有逐君之慙而能惓惓盡恭以事静帝沒身不怠此<lb/>
其可稱者也文襄有俊才而無重徳悖慢無禮終隕身<lb/>
于奴𨽻文宣淫湎殘暴甚于桀紂而能信用賢臣委之<lb/>
以政威加隣敵終其天年盖亦有以得之矣孝昭明達<lb/>
<pb n="KR4h0032_WYG_003-18b"/>
愷弟實有齊之令主享國不永惜哉武成驕淫奢縱齊<lb/>
業始衰後主繼之昏狂尤甚誅翦忠良信用讒邪十年<lb/>
而亡已為幸矣<lb/>
　　　後周論<lb/>
文帝以闗中之乗東迎孝武收疲散之兵撫貧困之民<lb/>
任賢使能列官布職明部分務農桑以輔魏室雖以髙<lb/>
氏之強不能陵也其所為典法施于後世可不謂賢乎<lb/>
武帝以英傑之資受制羣臣恭黙端拱十有餘年須其<lb/>
<pb n="KR4h0032_WYG_003-19a"/>
罪盈惡熟為衆所棄一旦除之若撥蘓振槁可謂知柔<lb/>
知剛智勇兼偹者矣然後親統六師以征東夏齊之險<lb/>
阻不守士卒不戰數月之間縛其君臣致于鼓下使有<lb/>
周之境東漸于海南薄于江雖魏室全盛之時不能及<lb/>
也惜乎宣帝恣其淫侈逞其竒譎自絶于天結怨于民<lb/>
不及三年而為異姓所有悲夫<lb/>
　　　陳論<lb/>
武帝與王僧辯同事梁室誅夷侯景乘時伺間以詐力<lb/>
<pb n="KR4h0032_WYG_003-19b"/>
取國然率羸弊之衆當強齊乘勝之勢卒成大功奄有<lb/>
江南斯亦難矣文帝恭勤政事足為良主孝宣值齊之<lb/>
衰而啟土逢周之興而喪師豈非不恃内而恃外者耶<lb/>
夫以陳國區區不能居天下五分之一慄慄危懼猶不<lb/>
能保其社稷况後主荒淫無道以趣之納身眢井不亦<lb/>
宜乎<lb/>
　　　隋論<lb/>
文帝于周室非有元功厚徳素洽于人直以天元暴崩<lb/>
<pb n="KR4h0032_WYG_003-20a"/>
嗣君幼弱姦臣矯命徼倖得之然明敏儉約勤于政事<lb/>
隨才任官信賞必罰故能取江南三百年之國易于反<lb/>
掌使天下復為一統百姓繁庶衣食豐衍突厥室韋靺<lb/>
鞨林邑髙昌女國之屬莫不稽顙稱臣奉珍入貢雖兩<lb/>
漢全盛之時不能過也向使後嗣僅得中才以守之則<lb/>
十世之内未易亡也煬帝以悖逆詐謀坐承冨強之業<lb/>
志驕氣溢然後慕秦皇漢武之為人窮侈極欲連兵四<lb/>
夷政煩賦重盗賊蠭起而猶遊幸不息以樂㴞淫惡聞<lb/>
<pb n="KR4h0032_WYG_003-20b"/>
直言喜自壅蔽噫率是道也雖禹湯文武之子孫未或<lb/>
不亡况隋無積善之基乎<lb/>
　　　唐論<lb/>
髙祖舉晉陽精兵承亡隋之弊席巻長驅奄有闗中命<lb/>
將出師掃除亂畧遂降李宻係建徳禽世充芟武周翦<lb/>
黑闥夷蕭銑六年之中海内咸服何成功之速哉盖以<lb/>
太宗為之子也太宗文武之才髙出前古驅䇿英䧺網<lb/>
羅俊乂好用善謀樂聞直諫拯民于湯火之中而措之<lb/>
<pb n="KR4h0032_WYG_003-21a"/>
于袵席之上使盗賊化為君子呻吟轉為謳歌衣食有<lb/>
餘刑措不用突厥之渠係頸闕庭北海之濱悉為郡縣<lb/>
盖三代以還中國之盛未之有也惜其好尚功名而不<lb/>
及禮樂父子兄弟之間慙徳多矣髙宗沉溺宴安仁而<lb/>
不武使天后斵喪唐室屠害宗支流毒搢紳迹其本原<lb/>
有自來矣中宗乆罹幽辱備嘗險阻一旦得志荒淫不<lb/>
悛糞土之墻不可圬也睿宗鑑前之禍立嗣以功所謂<lb/>
可與權矣明皇能斷有謀再清内難開元之初憂勤庶<lb/>
<pb n="KR4h0032_WYG_003-21b"/>
政好賢樂善利民愛物海内富庶四夷賓服浸淫于貞<lb/>
觀之風矣及天寳已降自以為功成治定無有後艱志<lb/>
欲既滿侈心乃生忠直寖踈讒䛕並進以娱遊為良謀<lb/>
以聲色為急務以李林甫楊國忠為周召以安禄山哥<lb/>
舒翰為方虎癰疽結于心腹而不悟豺狼游于籓籬而<lb/>
不知一旦變生所忽兵起邉隅廟堂執檄而心醉猛將<lb/>
望塵而束手腥羶汚于伊洛流血染于河潼乗輿播遷<lb/>
生民塗地禍亂並興不可救藥使數十年之間干戈爛<lb/>
<pb n="KR4h0032_WYG_003-22a"/>
熳而不息嗟乎靡不有初鮮克有終安之不可恃治之<lb/>
不可保如此夫肅宗以國之元子收兵靈武反斾而東<lb/>
不失舊物代宗分命羣帥翦除凶醜使大河南北復為<lb/>
唐臣其功皆不細矣然此兩君者武不足以决疑明不<lb/>
足以燭理向無郭子儀之忠李光弼之智因僕固懐恩<lb/>
以用回紇之師則天下已非唐有矣夫以肅宗之孝慈<lb/>
而制于李輔國不能養其父惑于張后不能庇其子則<lb/>
其武可知矣以代宗之寛仁而聴讒臣之言使光弼不<lb/>
<pb n="KR4h0032_WYG_003-22b"/>
敢入朝慙憤而死懐恩招引外冦幾致亡國則其明可<lb/>
知矣而又不思經緯之謀專為姑息之政盗賊據州郡<lb/>
者因用為牧守士卒殺主帥者因授之旄鉞使強暴縱<lb/>
横下陵上替積習成俗莫知其非唐之紀綱大壊不可<lb/>
復振則肅代之為也徳宗憤積世之弊憫王室之卑南<lb/>
靣之初赫然有撥亂之志而識度闇淺資性猜愎親信<lb/>
多非其人舉措不由其道賦歛煩重果于誅殺故闗外<lb/>
之冦未平而京師之盗先起矣于是困辱于奉天播遷<lb/>
<pb n="KR4h0032_WYG_003-23a"/>
于山南公卿拜于賊庭鋒鏑集于黄屋尚賴陸贄盡心<lb/>
于内李晟渾瑊輸力于外故能誅夷元凶遷奉宗社自<lb/>
是之後消剛為柔刓方為圓逮其晚節偷懦之政甚于<lb/>
祖考矣順宗不幸嬰疾姦邪肆志而能委政冡嗣以安<lb/>
社稷足為賢矣憲宗聰明果决得于天性選任忠良延<lb/>
納善謀師老則屈異論輻凑而不為之疑盗發都邑屠<lb/>
害元宰而不為之懼卒能取靈夏清劍南誅浙西俘澤<lb/>
潞平淮右復齊魯于是天下深根固蒂之盗皆狼頋䑕<lb/>
<pb n="KR4h0032_WYG_003-23b"/>
拱納質效地稽顙入朝百年之憂一旦廓然矣而怠于<lb/>
防㣲變生肘腋悲夫穆宗䝉已成之業承既平之緒授<lb/>
任非才為謀不臧使柙中之虎復縱暴于原野網中之<lb/>
魚得自脫于深淵元和之功于兹墜矣敬宗輕易荒縱<lb/>
自貽顛覆文宗優游不斷受制家臣雖有好賢之心文<lb/>
雅之美皆不足稱也武宗英敏特達委任能臣克上黨<lb/>
如拾芥取太原如反掌功業不䆒惜哉宣宗少歴艱難<lb/>
長年踐位人之情偽靡不周知盡心民事精勤治道賞<lb/>
<pb n="KR4h0032_WYG_003-24a"/>
簡而當罰嚴而必故方内樂業殊俗順軌求諸漢世<lb/>
其孝宣之流亞與懿宗驕奢無度賊虐不忌輔弼之任<lb/>
委于嬖寵四海之財竭于淫樂民怨不知神怒不恤李<lb/>
氏之亡于兹决矣且唐自至徳以來近習用攘籓臣䟦<lb/>
扈譬如羸病之人以糜粥養之猶懼不濟又况飲之毒<lb/>
酒其能存乎及僖昭嗣位天禄已去民心已離盗賊徧<lb/>
于寰區蓬蒿塞于城闕漂泊幽辱寄命諸侯當是之時<lb/>
雖欲救之其將能乎<lb/>
<pb n="KR4h0032_WYG_003-24b"/>
　　　梁論<lb/>
太祖始以黄巢降將秉旄宣武逞其詐力蠶食東夏地<lb/>
廣兵強威權日熾志欲無厭遂遷唐祚淫虐不悛禍自<lb/>
内興不得其死宜矣均王膏梁之子材不過人棄敬翔<lb/>
王彦章而用趙巖張歸霸以與莊宗為敵能無亡乎<lb/>
　　　後唐論<lb/>
武皇以沙陀㣲種奄有河東黄巢之亂有大功于唐室<lb/>
上源之變訟于朝廷而不能自直遂與朱氏治兵相攻<lb/>
<pb n="KR4h0032_WYG_003-25a"/>
紏紛不解流血成川僵尸蔽野至其晚節鋒銳益衰窮<lb/>
居一隅僅能自保莊宗以弱齡襲位麾下諸將皆白首<lb/>
行陣與武皇並轡齊驅之人乃能以恩信折其心英果<lb/>
折其氣莫不竭力致命頥指如意遂服真定徙中山取<lb/>
漁陽兼魏博䇿馬渡河而梁氏失國當是之時天下莫<lb/>
不震動諸侯陸梁踞肆者皆愕眙相頋莫敢保其土地<lb/>
王衍恃其險逺辭禮倨慢偏師西指而蜀閣不守觀其<lb/>
行兵可謂能矣惜其志小氣廹驕心易生矜功自喜御<lb/>
<pb n="KR4h0032_WYG_003-25b"/>
衆無法便嬖是恱婦言是用纔及三年隕身亡族悲夫<lb/>
明宗無取國之心而為衆所附資性寛厚克終天禄清<lb/>
泰于危難之中坐受神噐得之非難失之孔易負扆未<lb/>
安家為煨燼十年之中易姓者四禍福相循何其速哉<lb/>
　　　晉論<lb/>
髙祖以地尊勢重廹于猜嫌親執臣子之禮以事戎狄<lb/>
賂之土田藉其兵力以取天下夫羽翼未成不可以髙<lb/>
飛國家未治不可以慮敵齊王舍桑維翰之深謀信景<lb/>
<pb n="KR4h0032_WYG_003-26a"/>
延廣之狂䇿内政不脩而外挑強隣使黎民塗野草胡<lb/>
騎汚宫闕生為降虜死為覊魄非不幸也<lb/>
　　　漢論<lb/>
髙祖擁精銳之兵居形便之地屬胡騎北旋中原乏主<lb/>
故雍容南靣而天下歸之豈其才徳之首出哉乃㑹其<lb/>
時之可為也夫根踈者不固基薄者易危隠帝雖有南<lb/>
靣之名而政非已出民不知君輕信羣小之謀欲除䟦<lb/>
扈之臣禍不旋踵自然之勢也父子相繼四年而滅自<lb/>
<pb n="KR4h0032_WYG_003-26b"/>
古享國之短未有若兹者也<lb/>
　　　周論<lb/>
太祖負震主之威挾不賞之功措身無所乘危而發雖<lb/>
履天下之籍而家室先覆矣世宗以異姓之親入承大<lb/>
統知近世之弊起于威令不行下陵上替故髙平之役<lb/>
首誅樊何以振軍法遂能變弱為強因敗為功乘勝逐<lb/>
北至于太原歸而簡師習戰并心進取于是南割江淮<lb/>
西克秦鳯北開闗南攻無堅城戰無強陣又以桴鼓之<lb/>
<pb n="KR4h0032_WYG_003-27a"/>
隙治律厯興禮樂審法令脩政事收賢才養百姓可謂<lb/>
能知治安之本矣大功未成中道而亡盖太平之業天<lb/>
將啟皇宋而授之固非人謀之所及也<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0032_WYG_003-27b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋文選巻三<lb/>
</p>
<p>
</p>
  </div>
</body>
</text>
</TEI>
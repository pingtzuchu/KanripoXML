<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>宋文選巻十一</head> <lb/>
    <p>
<pb n="KR4h0032_WYG_011-1a"/>
欽定四庫全書<lb/>
　宋文選巻十一<lb/>
　　王介甫文<lb/>
　　　上皇帝萬言書<lb/>
臣愚不肖䝉恩備使一路今又䝉恩召還闕廷有所任<lb/>
屬而當以使事歸報陛下不自知其無以稱職而敢縁<lb/>
使事之所及冒言天下之事伏惟陛下詳思而擇其中<lb/>
幸甚臣竊觀陛下有恭儉之徳有聰明睿智之才夙興<lb/>
<pb n="KR4h0032_WYG_011-1b"/>
夜寐無一日之懈聲色狗馬觀游玩好之事無纎介之<lb/>
蔽而仁民愛物之意孚于天下而又公選天下之所願<lb/>
以為輔相者屬之以事而不貳于讒邪傾巧之臣此雖<lb/>
二帝三王之用心不過如此而已宜其家給人足天下<lb/>
大治而效不至于此顧内則不能無以社稷為憂外則<lb/>
不能無懼于鄰敵天下之財力日以困窮而風俗日以<lb/>
衰壊四方有志之士諰諰然常恐天下之久不安此其<lb/>
故何也患在不知法度故也今朝廷法嚴令具無所不<lb/>
<pb n="KR4h0032_WYG_011-2a"/>
有而臣以為無法度者何哉方今之法度多不合乎先<lb/>
王之政故也孟子曰有仁心仁聞而澤不加于百姓者<lb/>
為政不法于先王之道故也以孟子之說觀之方今之<lb/>
失正在于此而已夫以今之世去先王之世逺所遭之<lb/>
變所遇之勢不一而欲一一修先王之政雖甚愚者猶<lb/>
知其難也然臣以為今之失患在不法先王之政者以<lb/>
為當法其意而已夫二帝三王相去盖千有餘嵗一治<lb/>
一亂其盛衰之時具矣其所遭之變所遇之勢亦各不<lb/>
<pb n="KR4h0032_WYG_011-2b"/>
同其施設之方亦皆殊而其為天下國家之意本末先<lb/>
後未嘗不同也臣故曰當法其意而已法其意則吾所<lb/>
改易更革不至乎傾駭天下之耳目囂天下之口而固<lb/>
已合乎先王之政矣雖然以方今之勢揆之陛下雖欲<lb/>
改易更革天下之事合乎先王之意其勢必不能也陛<lb/>
下有恭儉之徳有聰明睿智之才有仁民愛物之心苟<lb/>
加之誠意則何為而不成何欲而不得然而臣顧以為<lb/>
陛下雖欲改易更革天下之事合于先王之意其勢必<lb/>
<pb n="KR4h0032_WYG_011-3a"/>
不能者何也以方今天下之人才不足故也臣嘗試竊<lb/>
觀天下在位之人未有之于此時者也夫人才之于上<lb/>
則有沉廢伏匿在下而不為當時所知者矣臣又求之<lb/>
于閭巷草野之間而亦未見其多焉豈非陶冶而成之<lb/>
者非其道而然乎臣以謂方今在位之人才不足者以臣<lb/>
使事之所及則可知矣今以一路數千里之間能推行<lb/>
朝廷之法令知其所緩急而一切能使民以修其職事<lb/>
者甚少而不才苟簡貪鄙之人至不可勝數其能講先<lb/>
<pb n="KR4h0032_WYG_011-3b"/>
王之意以合當時之變者盖闔郡之間往往而絶也朝<lb/>
廷每一令下其意雖善在位者猶不能推行使膏澤加<lb/>
於民而吏輒縁之為奸以擾百姓臣故曰在位之人才<lb/>
不足而草野閭巷之間亦未見其多也夫人才不足則<lb/>
陛下雖欲改易更革天下之事以合先王之意大臣雖<lb/>
有能當陛下之意而欲領此者九州之大四海之逺孰<lb/>
能稱陛下之㫖以一二推行此而人人䝉其施者乎臣<lb/>
故曰其勢必未能也孟子曰徒法不能以自行非此之<lb/>
<pb n="KR4h0032_WYG_011-4a"/>
謂乎然則方今之急在乎人才而已誠能使天下人才<lb/>
衆多然後在位之才可以擇其人而取足焉在位者得<lb/>
其才矣然後稍視時勢之可否而因人情之患苦變更<lb/>
天下之弊法以趨先生之意甚易也今之天下亦先王<lb/>
之天下先王之時人才嘗衆矣何至於今而獨不足乎<lb/>
故曰陶冶而成之者非其道故也商之時天下嘗大亂<lb/>
矣在位貪毒禍敗皆非其人及文王之起而天下之才<lb/>
嘗少矣當是時文王能陶冶天下之士而使之皆有士<lb/>
<pb n="KR4h0032_WYG_011-4b"/>
君子之才然後隨其才之所有而官使之詩曰豈弟君<lb/>
子遐不作人此之謂也及其成也㣲賤兔罝之人猶莫<lb/>
不好徳兔罝之詩是也又况于在位之人乎夫文王惟能<lb/>
如此故以征則服以守則治詩曰奉璋峩峩髦士攸<lb/>
宜又曰周王于邁六師及之言文王所用文武各得其<lb/>
才而無廢事也及至夷厲之亂天下之才又嘗少矣至<lb/>
宣王之起所與圖天下之事者仲山甫而已故詩人歎<lb/>
之曰徳輶如毛維仲山甫舉之愛莫助之盖閔人才之<lb/>
<pb n="KR4h0032_WYG_011-5a"/>
少而山甫之無助也宣王能用仲山甫推其類以新美<lb/>
天下之士而後人才復衆於是内修政事外討不庭而<lb/>
復有文武之境土故詩人美之曰薄言采芑于彼新田<lb/>
于此菑畝言宣王能新美天下之士使之有可用之才<lb/>
如農夫新美其田而使之有可采之芑也由此觀之人<lb/>
之才未嘗不自人主陶冶而成之者也所謂陶冶而成<lb/>
之者何也亦教之養之取之任之有其道而已所謂教<lb/>
之之道何也古者天子諸侯自國至于鄉黨皆有學博<lb/>
<pb n="KR4h0032_WYG_011-5b"/>
置教導之官而嚴其選朝廷禮樂刑政之事皆在於<lb/>
學士所觀而習者皆先王之法言徳行治天下之意其<lb/>
材亦可以為天下國家之用苟不足以為天下國家之<lb/>
用則不教也苟可以為天下國家之用者則無不在于<lb/>
學此教之之道也所謂養之之道何也饒之以財約之<lb/>
以禮裁之以法也何謂饒之以財人之情不足於財則<lb/>
貪鄙苟得無所不至先王知其如此故其制禄自庶人<lb/>
之在官者其禄已足以代其耕矣由此等而上之每有<lb/>
<pb n="KR4h0032_WYG_011-6a"/>
加焉使其足以養亷恥而離貪鄙之行猶以為未也又<lb/>
推其禄以及其子孫謂之世禄使其生也既于父子兄<lb/>
弟妻子之養婚姻朋友之接皆無憾矣其死也又于子<lb/>
孫無不足之憂焉何謂約之以禮人情足於財而無禮<lb/>
以節之則又放辟邪侈無所不至先王知其如此故為<lb/>
之制度婚喪祭養燕享之事服食器用之物皆以命數<lb/>
為之節而齊之以律度量衡之法其命可以為之而財<lb/>
不足以具則弗具也其財可以具而命不得為之者不<lb/>
<pb n="KR4h0032_WYG_011-6b"/>
使有銖兩分寸之加焉何謂裁之以法先王于天下之<lb/>
士教之以道藝矣不帥教則待之以屏棄逺方終身不<lb/>
齒之法約之以禮矣不循禮則待之以流殺之法王制<lb/>
曰變衣服者其君流酒誥曰厥或誥曰羣飲汝勿佚盡<lb/>
執拘以歸于周予其殺夫羣飲變衣服小罪也流殺大<lb/>
刑也加小罪以大刑先王所以忍而不疑者以為不如<lb/>
是不足以一天下之俗而成吾治夫約之以禮裁之以<lb/>
法天下所以服從無抵冒者又非獨其禁嚴而治察之<lb/>
<pb n="KR4h0032_WYG_011-7a"/>
所能致也盖亦以吾至誠懇惻之心力行而為之倡凡<lb/>
在左右通貴之人皆順上之欲而服行之有一不帥者<lb/>
法之加必自此始夫上以至誠行之而貴者知避上之<lb/>
所惡矣則天下之不罰而止者衆矣故曰此養之之道<lb/>
也所謂取之之道者何也先王之取人也必于鄉黨必<lb/>
于庠序使衆人推其所謂賢能書之以告于王而察之<lb/>
誠賢能也然後隨其徳之大小才之髙下而官使之所<lb/>
謂察之者非専用耳目之聰明而私聽于一人之口也<lb/>
<pb n="KR4h0032_WYG_011-7b"/>
欲審知其徳問以行欲審知其才問以言得其言行則<lb/>
試之以事所謂察之者試之以事是也雖堯之用舜亦<lb/>
不過如此而已又况其下乎若夫九州之大四海之逺<lb/>
百官億醜之賤所須士大夫之才則衆矣有天下者又<lb/>
不可以一二自察之也又不可以偏屬于一人而使之<lb/>
於一日二日之間考試其行能而進退之也盖吾已能<lb/>
察其才行之大者以為大官矣因使之取其類以持久<lb/>
試之而考其能者以告于上而後以爵命禄秩予之而<lb/>
<pb n="KR4h0032_WYG_011-8a"/>
已此取之之道也所謂任之之道者何也人之才徳髙<lb/>
下厚薄不同其所任有宜有不宜先王知其如此故知<lb/>
農者以為后稷知工者以為共工其徳厚而才髙者以<lb/>
為之長徳薄而才下者以為之佐屬又以久於其職則<lb/>
上狃習而知其事下服馴而安其教賢者則其功可以<lb/>
至于成不肖者則其罪可以至于著故久其任而付之<lb/>
以考績之法夫如此故智能才力之士則得盡其智以<lb/>
赴功而不患其事之不終其功之不就也偷惰苟且之<lb/>
<pb n="KR4h0032_WYG_011-8b"/>
人雖欲取容於一時而顧僇辱在于後安得不勉乎若<lb/>
夫無能之人固知辭避而去矣居職任事之日久不勝<lb/>
任之罪不可以幸而免故也彼且不敢冒而知辭避矣<lb/>
尚何有比周讒諂爭進之人乎取之既已詳使之既已<lb/>
當處之既已久至其任之也又專焉而不一二以法束<lb/>
縛之而使之得行其意堯舜之所以理百官而熙衆工<lb/>
者以此而已書曰三載考績三考黜陟幽明此之謂也<lb/>
然堯舜之時其所黜者則聞之矣盖四凶是也其所陟<lb/>
<pb n="KR4h0032_WYG_011-9a"/>
者則皐陶稷契皆終身一官而不徙盖其所謂陟者特<lb/>
加之爵命禄賜而已耳此任之之道也夫教之養之取<lb/>
之任之之道如此而當時人君又能與其大臣悉其耳<lb/>
目心力至誠惻怛思念而行之此其人臣之所以不疑<lb/>
而于天下國家之事無所欲為而不得也方今州縣雖<lb/>
有學取牆壁具而已非有教導之官長育人才之事也<lb/>
唯太學有教導之官而亦未嘗嚴其選朝廷禮樂刑政<lb/>
之事未嘗在於學學者亦漠然自以禮樂刑政為有司<lb/>
<pb n="KR4h0032_WYG_011-9b"/>
之事而非已所當知也學者之所教講說章句而已講<lb/>
說章句固非古者教人之道也而近嵗乃始教之以課<lb/>
試之文章夫課試之文章非博誦強學窮日之力則不<lb/>
能及其能工也大則不足以用天下國家小則不足以<lb/>
為天下國家之用故雖白首於庠序窮日之力以帥上<lb/>
之教乃使之從政則茫然不知其方者皆是也盖今之<lb/>
教者非特不能成人之才而已又從而困苦毁壊之使<lb/>
不得成才者何也夫人之才成于專而毁于雜故先王<lb/>
<pb n="KR4h0032_WYG_011-10a"/>
之處民才處工於官府處農於畎畝處商賈於肆而處<lb/>
士於庠序使各專其業而不見異物懼異物之足以害<lb/>
其業也所謂士者又非特使之不得見異物而已一示<lb/>
之以先王之道而百家諸子之異說皆屏之而莫敢習<lb/>
者焉今夫士之所宜學者天下國家之用也今悉使置<lb/>
之不教而教之以課試之文章使其耗精疲神窮日之<lb/>
力以從事於此及其任之以官也則又悉使置之而責<lb/>
之以天下國家之事夫古之人以朝夕專其業于天下<lb/>
<pb n="KR4h0032_WYG_011-10b"/>
國家之事而猶才有能有不能今乃移其精神奪其目<lb/>
力以朝夕從事于無補之學及其任之以用然後卒然<lb/>
責之以為天下國家之用宜其才之足以有為者少矣<lb/>
臣故曰非特不能成人之才又從而困苦毁壊之使不<lb/>
得成才也又有甚害者先王之時士之所學者文武之<lb/>
道也士之才有可以為公卿大夫有可以為士其才之<lb/>
大小冝不冝則有矣至于武事則隨其才之大小未有<lb/>
不學者也故其大者居則為六官之卿出則為六軍之將<lb/>
<pb n="KR4h0032_WYG_011-11a"/>
也其次則比閭族黨之師亦皆卒兩師旅之師也故邊疆宿<lb/>
衛皆得士大夫為之而小人不得奸其任今之學者以為文<lb/>
武異事我知治文事而已至於邊疆宿衛之任則推而屬之<lb/>
于卒伍往往天下奸悍無賴之人苟其才行足以自託于鄉<lb/>
里者未有肯去親戚而從召募者也邊疆宿衛此乃天下之<lb/>
重任而人主之所當慎重者也故古者教士以射御為急其<lb/>
他伎能則視其人才之所宜而后教之其才之所不能則不<lb/>
强也至于射則男子之事盖人之生有疾則已苟無疾未有<lb/>
<pb n="KR4h0032_WYG_011-11b"/>
去射而不學者也在庠序之間固嘗從事于射也有賓客之<lb/>
事則以射有祭祀之事則以射别士之行同能偶則以射於<lb/>
禮樂之事未嘗不寓于射而射亦未嘗不在於禮樂祭祀<lb/>
之間也故易曰弧矢之利以威天下先王豈以射為可以<lb/>
習揖讓之儀而已乎固以為射者武事之尤大而威天下<lb/>
守國家之具也居則以是習禮樂出則以是從戰伐士既<lb/>
朝夕從事於此而能者衆則邊疆宿衛之任皆可以擇而<lb/>
取也夫士嘗學先王之道其行義嘗見推于鄉黨矣然後<lb/>
<pb n="KR4h0032_WYG_011-12a"/>
因其才而託之以邊疆宿衞之事此古之人君所以推<lb/>
干戈以屬之人而無内外之虞也今乃以天下之重任<lb/>
人主所當至慎之選推而屬之奸悍無賴才行不足自<lb/>
寄於鄉里之人此方今所以諰諰然常抱邊疆之憂而<lb/>
虞宿衞之不足恃以為安也今孰不知邊疆宿衞之士<lb/>
不足恃以為安哉顧以為天下學士以執兵為恥而亦<lb/>
未有能騎射行陣之事者也則非召募之卒伍孰能任<lb/>
其事者乎夫不嚴其教髙其選則士之以執兵為恥而<lb/>
<pb n="KR4h0032_WYG_011-12b"/>
未嘗有能騎射行陣之事固其理也凡此皆教之非其<lb/>
道故也方今制禄大抵皆薄自非朝廷侍從之列食口稍<lb/>
衆未有不兼農商之利而能充其養者也其下州縣之<lb/>
吏一月所得多者錢八九千少者四五千以守選待除<lb/>
守闕通之盖六七年而後得三年之禄計一月所得乃<lb/>
實不能四五千少者乃實不能及三四千而已雖厮養<lb/>
之給亦窘於此矣而其養生喪死昏姻𦵏造之事皆當<lb/>
出於此夫出中人之上者雖窮而不失為君子出中人<lb/>
<pb n="KR4h0032_WYG_011-13a"/>
之下者雖泰而不失為小人惟中人則不然窮則為小<lb/>
人泰則為君子計天下之士出中人之上下者千百而<lb/>
無什一窮而為小人泰而為君子者則天下皆是也先<lb/>
王以為衆不可以力勝也故制行不以已而以中人為<lb/>
制所以因其欲而利道之以為中人之所能守則其志<lb/>
可以行乎天下而推之後世以今之制禄而欲士之無<lb/>
毁廉恥盖中人之所不能也故今官大者往往交賂遺<lb/>
營貲産以負貪汙之毁官小者販鬻乞丐無所不<lb/>
<pb n="KR4h0032_WYG_011-13b"/>
為夫士已嘗毁廉恥以負累于世矣則其偷惰取容<lb/>
之意生矜奮自強之心息則職業安得而不弛治道何<lb/>
從而興乎又况委法受賂侵牟百姓往往而是也此所<lb/>
謂不能饒之以財也婚喪奉養服食器用之物皆無<lb/>
制度以為之節而天下以奢為榮以儉為恥苟其財之<lb/>
可以具則無所為而不得有司既不禁而人又以此為<lb/>
榮苟其財不足而不能自稱于流俗則其婚喪之際往<lb/>
往得罪于族人親姻而人以為恥也故富者貪而不知<lb/>
<pb n="KR4h0032_WYG_011-14a"/>
止貧者則勉強其不足以追之此士之所以重困而亷<lb/>
恥之心毁也凡此所謂不能約之以禮也方今陛下躬<lb/>
行儉約以率天下此左右通貴之臣所親見也然而其<lb/>
閨門之内奢靡無節犯上之所惡以傷天下之教者有<lb/>
已甚者矣未聞朝廷有所放絀以示天下昔周之人拘<lb/>
羣飲而被之以殺刑者以為酒之末流生害有至于死<lb/>
者衆矣故重禁其禍之所自生重禁禍之所自生故其<lb/>
施刑極省而人之抵于禍敗者少矣今朝廷之法所尤<lb/>
<pb n="KR4h0032_WYG_011-14b"/>
重者獨貪吏耳重禁貪吏而輕奢靡之法此所謂禁其<lb/>
末而弛其本然而世之識者以為方今官冗而縣官財<lb/>
用已不足以供之其亦蔽于理矣今之入官誠冗矣然<lb/>
而前世置員盖甚少而賦禄又如此之薄則財用之所<lb/>
不足盖亦有說矣吏禄豈足計哉臣于財利固未嘗學<lb/>
然竊觀前世治財之大畧矣盖因天下之力以生天下<lb/>
之財取天下之財以供天下之費自古治世未嘗以不<lb/>
足為天下之公患也患在治財無其道耳今天下不見<lb/>
<pb n="KR4h0032_WYG_011-15a"/>
兵革之具而元元安土樂業人致其力以生天下之財<lb/>
然而公私常以困窮為患者殆以理財未得其道而有<lb/>
司不能度世之宜而通其變耳誠能理財以其道而通<lb/>
其變臣雖愚固知増吏禄不足以傷經費也方今法嚴<lb/>
令具所以羅天下之士可謂密矣然而亦嘗教之以道<lb/>
藝而有不帥教之刑以待之乎亦嘗約之以制度而有<lb/>
不循理之刑以待之乎亦嘗任之以職事而有不任事<lb/>
之刑以待之乎夫不先教之以道藝誠不可以誅其不<lb/>
<pb n="KR4h0032_WYG_011-15b"/>
率教不先約之以制度誠不可以誅其不循理不先任<lb/>
之以職事誠不可以誅其不任事此三者先王之法所<lb/>
尤急也今皆不可得誅而薄物細故非害治之急者為<lb/>
之法禁月異而嵗不同為吏者至于不可勝紀又况能<lb/>
一一避之而毋犯者乎此法令所以玩而不行小人有<lb/>
倖而免者君子有不幸而及者焉此所謂不能裁之以<lb/>
刑者也凡此皆治之非其道也方今取士強記博誦而<lb/>
畧通于文辭謂之茂才異等賢良方正茂才異等賢良<lb/>
<pb n="KR4h0032_WYG_011-16a"/>
方正者公卿之選也記不必強誦不必博畧通于文辭<lb/>
而又嘗學詩賦則謂之進士進士之髙者亦公卿之選<lb/>
也夫此二科所得之技能不足以為公卿不待論而後<lb/>
可知而世之議者乃以為我嘗以之取士而才之可以<lb/>
為公卿者常出於此不必法古之取人然後得士也其<lb/>
亦蔽于理歟先王之時盡所以取人之道猶懼賢者之<lb/>
難進而不肖者之雜于其間也今悉廢先王所以取士<lb/>
之道而欲使天下之才士悉使為賢良進士則士之才<lb/>
<pb n="KR4h0032_WYG_011-16b"/>
可以為公卿者固宜為賢良進士而賢良進士亦固宜<lb/>
有時而得才之可以為公卿者也然而不肖者苟能雕<lb/>
蟲篆刻之學以此進至乎公卿才之可以為公卿者困<lb/>
於無補之學而以此絀死于巖野盖十八九矣夫古之<lb/>
人有天下者其所慎擇者公卿而已公卿既得其人因<lb/>
使推其類以聚于朝廷則百司庶職無不得其人也今<lb/>
使不肖之人幸而至乎公卿因得推其類聚之朝廷是<lb/>
以朝廷所以多不肖之人而雖有賢智往往困於無助<lb/>
<pb n="KR4h0032_WYG_011-17a"/>
不得行其意也且公卿之不肖既推其類以聚于朝廷<lb/>
朝廷之不肖又推其類以備四方之任使四方之任使<lb/>
者又各推其不肖以布於州郡則雖有同罪舉官之科<lb/>
豈足恃哉適足以為不肖之資而已其次九經五經學<lb/>
究明法之科朝廷固已嘗患其無用于世而稍責之以<lb/>
大義矣然大義之所得未有以賢於故也今朝廷又開<lb/>
明經之選以進經術之士然明經之所取亦記誦而畧<lb/>
通於文辭者則得之矣彼通先王之意而可以施于天<lb/>
<pb n="KR4h0032_WYG_011-17b"/>
下國家之用者顧未必得與於此選也其次則恩澤子<lb/>
弟庠序不教之以道藝官司不考問其才能父兄不保<lb/>
任其行義而朝廷輒以官予之而任之以事武王數紂<lb/>
之罪則曰官人以世夫官人以世而不計其才行此乃<lb/>
紂之所以亂亡之道而治世之所無也又其次曰流外<lb/>
朝廷固已擠之于亷恥之外而限其進取之路矣顧屬<lb/>
之以州縣之事使之臨士民之上豈所謂以賢治不肖<lb/>
者乎以臣使事之所及一路數千里之間州縣之吏出<lb/>
<pb n="KR4h0032_WYG_011-18a"/>
于流外者往往而有可屬任以事者殆無二三而當防<lb/>
閑其奸者皆是盖古者有賢不肖之分而無流品之别<lb/>
故孔子之聖而嘗為季氏吏盖雖為吏而上不害其為<lb/>
公卿及後世有流品之别則凡在流品外者其所成立<lb/>
固嘗自置於廉恥之外而無髙人之意矣夫以近世風<lb/>
俗之流靡雖自士大夫之才勢足以進取而朝廷嘗奨<lb/>
之以禮義者晚節末路往往怵而為奸况又其素所成<lb/>
立無髙人之意而朝廷固已擠之于亷恥之外限其進<lb/>
<pb n="KR4h0032_WYG_011-18b"/>
取乎其臨人親職放辟邪侈固其理也至於邊疆宿衞<lb/>
之選則臣固已言其失矣凡此皆取之非其道也方今<lb/>
取之既不以其道至于任人又不問其徳之所宜而問<lb/>
其出身之後先不論其才之稱否而論其歴任之多少<lb/>
以文學進者且使之治財已使之治財矣又轉而使之<lb/>
典獄已使之典獄矣又轉而使之治禮是則一人之身<lb/>
而責之以百官之所能備宜其人才之難為也夫責人<lb/>
以所難為則人之所能為者少矣人之能為者少則相<lb/>
<pb n="KR4h0032_WYG_011-19a"/>
率而不為故使之典禮未嘗以不知禮為憂以今之典<lb/>
禮者皆未嘗學禮故也使之典獄未嘗以不知獄為恥以<lb/>
今典獄者未嘗學獄故也天下之人亦以漸漬于失教<lb/>
被服于成俗見朝廷有所任使非其資序則相議而訕<lb/>
之至于任使不當其才未嘗有非之者也且在位者數<lb/>
徙則不得久于其官故上不能狃習而知其事下不肯<lb/>
服馴而安其教賢者則其功不可以及于成不肖者則<lb/>
其罪不可以及于著若夫迎新将故之勞縁絶簿書之<lb/>
<pb n="KR4h0032_WYG_011-19b"/>
弊固其害之小者不足悉數也設官大抵皆當久于其<lb/>
任而至于所部者逺所任者重則尤宜久于其官而後<lb/>
可以責其有為而方今尤不得久于其官往往數日輒<lb/>
遷之矣取之既已不詳使之既已不當處之既已不久<lb/>
至于任之則又不專而又一一以法束縛之使不得行<lb/>
其意臣固知當今在位多非其人稍假借之權而不一<lb/>
一以法束縳之則放恣而無不為雖然在位非其人而<lb/>
持法以為治自古及今未有能治者也即使在位皆得<lb/>
<pb n="KR4h0032_WYG_011-20a"/>
其人矣而一一以法束縳之不使之得行其意亦自古<lb/>
及今未有能治者也夫取之既已不詳使之既已不當<lb/>
處之既已不久任之又已不專而又一一以法束縳之故<lb/>
雖賢者在位能者在職與不肖而無能者殆無以異夫<lb/>
如此故朝廷明知其賢能足以任事苟非其資序則不以<lb/>
任事而輒進之雖進之士猶不服也明知其無能不肖<lb/>
苟非有罪為任事者所劾不敢以不勝任而輒退之雖<lb/>
退之士猶不服也彼誠不肖而無能然而士不服者何<lb/>
<pb n="KR4h0032_WYG_011-20b"/>
也以所謂賢能者任其事與不肖而無能者亦何以異<lb/>
故也臣前以為不能任人以職事而無不任事之刑以<lb/>
待之者盖謂此也夫教之養之取之任之有一非其道<lb/>
則足以敗亂天下之人才又况兼此四者而有之則在<lb/>
位不才苟簡貪鄙之人至于不可勝數而草野閭巷之<lb/>
間亦少可任之才固不足怪詩曰國雖靡止或聖或否<lb/>
民雖靡膴或哲或謀或肅或艾如彼泉流無淪胥以敗<lb/>
此之謂也夫在位之人才不足矣而閭巷草野之間亦<lb/>
<pb n="KR4h0032_WYG_011-21a"/>
少可用之才則豈特行先王之政而不得也社稷之託<lb/>
封疆之守陛下其能久以天幸為常而無一旦之憂乎<lb/>
盖漢之張角三十六萬同日而起而所在郡國莫能發<lb/>
其謀唐之黄巢横行天下而所至將吏無敢與之抗者<lb/>
漢唐之所以亡禍自此始唐既亡矣陵夷以至五代而<lb/>
武夫用事賢者伏匿消沮而不見在位無復有知君臣<lb/>
之義上下之禮者也當是之時變置社稷盖甚于奕棊<lb/>
之易而元元肝腦塗地幸而不轉死于溝壑者無幾耳<lb/>
<pb n="KR4h0032_WYG_011-21b"/>
夫人才不足其患盖如此而方今公卿大夫莫肯為陛下<lb/>
長慮後顧為宗廟萬世計臣竊惑之昔晉武帝趣過目<lb/>
前而不為子孫長逺之謀當時在位亦皆偷合苟容而<lb/>
風俗蕩然棄禮義捐法制上下同失莫以為戒有識固<lb/>
知其將必亂矣而其後果海内大擾一綫延于江左者<lb/>
僅百餘年伏惟三廟祖宗神靈所以付屬陛下固將為<lb/>
萬世血食而大庇元元于無窮也臣願陛下鑒漢唐五<lb/>
代之所以亂亾懲晉武苟且因循之禍明詔大臣思所<lb/>
<pb n="KR4h0032_WYG_011-22a"/>
以陶成天下之才慮之以謀計之以數為之以漸期深<lb/>
知于當世之變而無負于先王之意則天下之人才不<lb/>
勝用矣人才不勝用則陛下何求而不得何欲而不成<lb/>
哉夫慮之以謀計之以數為之以漸則成天下之才甚<lb/>
易也臣始讀孟子見孟子言王政之易行心則以為誠然及<lb/>
見與慎子論齊魯之地以為先王之制國大抵不過百<lb/>
里者以為今有王者起則凡諸侯之地或千里或五百<lb/>
里皆將損之至于數十百里而後止于是疑孟子雖賢<lb/>
<pb n="KR4h0032_WYG_011-22b"/>
其仁智足以一天下亦安能毋刼之以兵革而使數百<lb/>
千里之強國一旦肯損其地之十八九而比于先王之<lb/>
諸侯至其後觀漢武帝用主父偃之䇿令諸侯王地悉<lb/>
得推恩分其子弟而漢親臨定其號名輒别屬漢於是<lb/>
諸侯王之子弟各有分土而勢強地大者卒以分析弱<lb/>
小然後知慮之以謀計之以數為之以漸則大者固可<lb/>
使小強者固可使弱而不至于傾駭變亂敗傷之釁孟<lb/>
子之言不為過又况今欲改易更革其勢非若孟子所<lb/>
<pb n="KR4h0032_WYG_011-23a"/>
為之難也臣故曰慮之以謀計之以數為之以漸則其<lb/>
為甚易也然先王之為天下不患人之不為而患人之<lb/>
不能不患人之不能而患已之不勉何謂不患人之不<lb/>
為而患人之不能人之情所願得者善行美名尊爵厚<lb/>
利也而先王能操之以臨天下之士天下之士有能遵<lb/>
之以治者則悉以其所願得者以與之士不能則已矣<lb/>
苟能則孰肯舍所願得而不自勉以為才故曰不患人<lb/>
之不為而患人之不能何謂不患人之不能而患已之<lb/>
<pb n="KR4h0032_WYG_011-23b"/>
不勉先王之法所以待人者盡矣自非下愚不可移之<lb/>
才未有不能赴者也然而不謀之以至誠惻怛之心力<lb/>
行而先之未有能以至誠惻怛之心力行而應之者也<lb/>
故曰不患人之不能而患已之不勉陛下誠有意乎成<lb/>
天下之才則臣願陛下勉之而已臣又觀朝廷異時欲<lb/>
有所施為變革其始計利害未嘗不熟也顧一有流俗僥<lb/>
倖之人不恱而非之則遂止而不敢為夫法度立則人無<lb/>
獨䝉其幸者故先王之政雖足以利天下而當其承弊<lb/>
<pb n="KR4h0032_WYG_011-24a"/>
壊之後僥倖之時其創法立制未嘗不艱難也以其創<lb/>
法立制而天下僥倖之人亦順恱以趨之無有齟齬則<lb/>
先王之法至今存而不廢矣惟其創法立制之艱難而<lb/>
僥倖之人不肯順恱而趨之故古之人欲有所為未嘗<lb/>
不加之以征誅而後得其意詩曰是伐是肆是絶是忽<lb/>
四方以無拂此言文王先征誅而後得意于天下也夫<lb/>
先王欲立法度以變衰壊之俗而成人之才雖有征誅<lb/>
之難猶忍而為之以為不若是不可以有為也及至孔<lb/>
<pb n="KR4h0032_WYG_011-24b"/>
子以匹夫遊諸侯所至則使其君臣捐所習逆所順強<lb/>
所劣憧憧如也卒困於排逐然孔子亦終不為之變以為<lb/>
不如是不可以有為此其所守盖與文王同意夫在上<lb/>
之聖人莫如文王在下之聖人莫如孔子而欲有所施<lb/>
為變革則其事盖如此矣今有天下之勢居先王之位<lb/>
創立法制非有征誅之難也雖有僥倖之人不恱而非<lb/>
之固不勝天下順恱之人衆也然而一有流俗僥倖不<lb/>
恱之言則遂止而不敢為者惑也陛下誠有意乎成天<lb/>
<pb n="KR4h0032_WYG_011-25a"/>
下之才則臣又願斷之而已夫慮之以謀計之以數為<lb/>
之以漸而又勉之以誠斷之以果然而猶不能成天下<lb/>
之才則以臣所聞盖未有也然臣之所稱流俗之所不<lb/>
講而今之議者謂迂闊而熟爛者也竊觀近世士大夫<lb/>
所欲悉心力耳目以補助朝廷者有矣彼其意非一切<lb/>
利害則以為當世所能行者士大夫既以此希世而朝廷<lb/>
所取于天下之士亦不過如此至于大倫大法禮義之<lb/>
際先王之所立學而謹守者盖不及也一有及此則羣<lb/>
<pb n="KR4h0032_WYG_011-25b"/>
聚而笑之以為迂闊今朝廷悉心于一切之利害有司<lb/>
法令刀筆之間非一日矣然其效可觀矣則夫所謂迂<lb/>
闊而熟爛者惟陛下亦可以少留神而察之矣夫唐太<lb/>
宗貞觀之初人人異論如封徳彞之徒皆以為非雜用<lb/>
秦漢之政不足以為天下能思先王之事開太宗者魏<lb/>
文正公一人爾其所施設雖未能盡當先王之意抑其大<lb/>
畧可謂合矣故能以數年之間而天下幾至刑措中國<lb/>
安寧蠻夷順服自三王以来未有如此盛時也唐太宗<lb/>
<pb n="KR4h0032_WYG_011-26a"/>
之初天下之俗猶今之世也魏文公之言固當時所謂迂<lb/>
闊而熟爛者也然其效如此賈誼曰今或言德教之不如<lb/>
法令胡不引商周秦漢以觀之然則唐太宗之事亦足以<lb/>
觀矣臣幸以職事歸報陛下不自知其駑下無以稱職而<lb/>
敢及國家之大體者以臣䝉陛下任使而當歸報竊謂在<lb/>
位之人才不足而無以稱朝廷任使之意而朝廷所以任<lb/>
使天下之士者或非其理而士不得盡其才此亦臣使事<lb/>
之所及而陛下之所宜先聞者也釋此不言而毛舉利害<lb/>
<pb n="KR4h0032_WYG_011-26b"/>
之一二以汙陛下之聰明而終無補于世則非臣所以事<lb/>
陛下惓惓之意也伏惟陛下詳思而擇其中天下幸甚<lb/>
　　　上曾參政書<lb/>
安石聞古之君子立而相天下必因其才力之所宜形<lb/>
勢之所安而役使之故人得盡其才而樂出乎其時今<lb/>
也安石材不足以任劇而又多病不敢自蔽而數以聞<lb/>
執事矣而閣下必欲使察一道之吏而寄之以刑獄之<lb/>
事非所謂因其材力之所宜也安石親老矣有上氣之<lb/>
<pb n="KR4h0032_WYG_011-27a"/>
疾日久比年加之風眩勢不可以去左右閣下必欲使<lb/>
之奔走䟦涉不常乎親之側非所謂因其形勢之所安也<lb/>
伏惟閣下由君子之道以相天下故安石得布其私焉<lb/>
論者或以為事君使之左則左使之右則右害有至于<lb/>
死而不敢避勞有至于病而不敢辭者人臣之義也安<lb/>
石竊以為不然上之使人也既因其才力之所宜形勢<lb/>
之所安則使之左而左使之右而右可也上之使人也<lb/>
不因其才力之所宜形勢之所安上將無以報我君下<lb/>
<pb n="KR4h0032_WYG_011-27b"/>
將無以慰我親然且左右惟所使則是無義命而苟恱<lb/>
之為可也害有至於死而不敢避者義無所避之也勞有<lb/>
至於病而不敢辭者義無所辭之也今天下之吏其才<lb/>
可以備一道之使而無不可為之勢其志又欲得此以<lb/>
有為者盖不可勝數則安石之事非所謂不可辭之地<lb/>
而不可避之時也論者又以為人臣之事君與人子之<lb/>
事親其勢不可得而兼也其才不足以任事而勢不可<lb/>
以去親之左右則致為臣而養可也安石又竊以為不<lb/>
<pb n="KR4h0032_WYG_011-28a"/>
然古之民也有常産矣然而事親者猶將輕其志重其<lb/>
禄所以為養今也仕則有常禄而居則無常産而特將<lb/>
輕去其所以為養非所謂為人子事親之義也且安石<lb/>
之材固不足以任使事矣然尚有可任者在我君與我<lb/>
相處之而已爾固不可以去親之左右矣然任豈有不<lb/>
便于養者乎在我君與我相處之而已爾然以安石之<lb/>
賤未嘗得比于門牆之側而慨然以鄙朴之辭自通于<lb/>
閣下之前欲得其所求自常人觀之宜其終齟齬而無<lb/>
<pb n="KR4h0032_WYG_011-28b"/>
所合也自君子觀之由君子之道以相天下則宜不為<lb/>
逺近易慮而不以親疏改施如天之無不幬而施之各<lb/>
以其命之所宜如地之無不載而生之各以其性之所<lb/>
有彼常人之心區區好忮而自私不恕已以及物者豈<lb/>
足以量之邪伏惟閣下垂聴而察焉使天下士無復思<lb/>
古之君子而樂出乎閣下之時而又使常人之觀閣下<lb/>
者不能量也豈非君子之所願而樂者乎冒瀆威尊不<lb/>
任惶恐之至<lb/>
<pb n="KR4h0032_WYG_011-29a"/>
　　　上邵學士書<lb/>
仲詳足下數日前辱示樂安公詩石本及足下所撰復<lb/>
鑑湖記啓封緩讀心目開滌辭簡而精義深而明不俟<lb/>
按圖而盡越絶之形勝不俟入國而熟賢牧之愛民非<lb/>
夫誠發乎文文貫乎道仁思義色表裏相符者其孰能至<lb/>
于此哉因環列書室且欣且慶非有厚也公義之然也<lb/>
安石嘗患近世之文辭勿顧于理理勿顧于事以襞積<lb/>
故實為有學以雕繪語句為精新譬之擷竒花之英積<lb/>
<pb n="KR4h0032_WYG_011-29b"/>
而玩之雖光華馨采鮮縟可愛求其根柢濟用則蔑如<lb/>
也安石幸觀樂安足下之所著譬猶笙磬之貴圭璋之<lb/>
器有節奏焉有法度焉雖庸耳必知雅正之可貴温潤<lb/>
之可寶也仲尼曰有徳必有言徳不孤必有鄰其斯之<lb/>
謂乎昔昌黎為唐儒宗得子壻李漢然後其文益振其<lb/>
道益大今樂安公懿文茂行超越朝右復得足下以宏<lb/>
識清議相須光潤苟力而不已使後之議者必曰樂安<lb/>
公聖宋之儒宗也猶唐之昌黎而勛業過之又曰邵公<lb/>
<pb n="KR4h0032_WYG_011-30a"/>
樂安公之壻也猶昌黎之於李漢而器畧過之是則韓<lb/>
李蔣邵之名各齊驅並驟與此金石之刻不朽矣所以<lb/>
且欣且慶者在于茲焉郡庠拘率偶足下有西笑之<lb/>
謀未獲親交談義聊因手書以道欽謝之意且賀樂安<lb/>
公之得人也<lb/>
　　　答韓求仁書<lb/>
比承手筆問以所疑哀荒久不為報勤勤之意不可以<lb/>
虚辱故畧以所聞致左右不自知其中否也惟求仁所<lb/>
<pb n="KR4h0032_WYG_011-30b"/>
擇耳盖序詩者不知何人然非達先王之法言者不能<lb/>
為也故其言約而明肆而深要當精思而熟講之耳不<lb/>
當疑其有失也二南皆文王之詩而其所繫不同者周<lb/>
南之詩其志美其道盛微至於赳赳武夫免罝之人逺<lb/>
至于江漢汝濆之域久至于衰世之公子皆有以成其<lb/>
徳召南則不能與於此此所以為諸侯之風而係之召<lb/>
公者也夫事出于一人而其不同如此者盖所入有淺<lb/>
深而所施有久近故爾所謂小雅大雅者詩之序固曰<lb/>
<pb n="KR4h0032_WYG_011-31a"/>
政有小大故有小雅焉有大雅焉然所謂大雅者積衆<lb/>
小而為大故小雅之末有疑于大雅者此不可不知也<lb/>
又作詩者其志各有所主其言及于大而志之所主者<lb/>
小其言及于小而志之所主者大此又不可不知也司<lb/>
馬遷以為大雅言王公大人而徳逮黎庶小雅譏小已<lb/>
之得失而其流及上此言可用也又宣王之大雅其善<lb/>
疑于小而幽王之小雅其惡疑于大盖宣王之善微矣<lb/>
其大者如此而已幽王之惡大矣其小者猶如此也凡<lb/>
<pb n="KR4h0032_WYG_011-31b"/>
序言刺某者一人之事也言刺時者非一人之事也<lb/>
刺言其事疾言其情或言其事或言其情其實一也何<lb/>
以知其如此牆有茨衞人刺其上也而卒曰國人疾之<lb/>
而不可道也是以知其如此也刺亂為亂者作也閔亂<lb/>
為遭亂者作也何以知其如此平王之揚之水先束薪而<lb/>
後束楚忽之揚之水先束楚而後束薪周之亂在上而<lb/>
鄭之亂在下故也亂在上則刺其上亂在下則閔其上是<lb/>
以知其如此也管叔為亂成王幼沖周公作䲭鴞以遺<lb/>
<pb n="KR4h0032_WYG_011-32a"/>
王非疾成王而刺之也特以救亂而已故不言刺亂也<lb/>
言刺亂刺褊刺奢刺荒序其所刺之事也言刺時者明<lb/>
非一人之事耳非謂其不亂也闗雎之詩所謂悠哉悠<lb/>
哉轉輾反側者孔子所謂哀而不傷者也何彼穠矣之<lb/>
詩所謂平王者猶格王寧王而已非果周之平王也所<lb/>
謂齊侯者非營丘之齊侯也鄭緇衣之詩冝也好也蓆<lb/>
也此其先後之序也此詩言武公父子善善之無已故<lb/>
序曰以明有國善善之功焉蓆多也冝者以言其所善<lb/>
<pb n="KR4h0032_WYG_011-32b"/>
之當也多者以言其所善之衆也緇衣者君臣同朝之<lb/>
服也適子之館者就之也為之改作緇衣而授之以<lb/>
粲者舉而養之也能就之又能舉而養之此所以為有<lb/>
國者之善善而異于匹夫之善善也夫有國之善善如<lb/>
此則優于天下矣其能父子善于其職而國人美之不<lb/>
亦宜乎生民之詩所謂是任是負以歸肇祀者言后稷<lb/>
既開國任負所種之穀以歸而肇祀爾非以謂兆帝祀<lb/>
于郊也所謂卬盛于豆于豆于登其香始升上帝居歆<lb/>
<pb n="KR4h0032_WYG_011-33a"/>
者言我既為天子得祀郊則盛于豆登其香始升而上<lb/>
帝居歆爾非以為后稷得郊也其卒曰胡臭亶時庶無<lb/>
罪悔以迄于今者言上帝所以居歆何臭之亶時乎乃<lb/>
以后稷肇祀則庶無罪悔以迄于今得郊祀之時爾盖<lb/>
所謂文武之功起于后稷故推以配天者此也衞有弼<lb/>
鄘之詩而說者以為衞後世并弼鄘而取之理或然也<lb/>
既無所受之則疑而闕之可也意誠而后心正心正則<lb/>
無所為而不正故孔子曰詩三百一言以蔽之曰思無<lb/>
<pb n="KR4h0032_WYG_011-33b"/>
邪此詩之言故曰詩三百一言以蔽之也非以為他經<lb/>
有異乎此也我之所受者為此則彼者我之所棄也所<lb/>
謂彼哉彼哉者盖孔子之所棄也孔子曰管仲如其仁<lb/>
仁也揚子謂屈原如其智不智也猶之詩以不明為明<lb/>
又以不明為昏考其辭之終始則其文雖同不害其意<lb/>
異也忠足以盡已恕足以盡物雖孔子之道又何以加<lb/>
于此而論者或以為孔子之道神明不測非忠恕之所<lb/>
能盡雖然此非所以告曽子者也好勇過吾也者所謂<lb/>
<pb n="KR4h0032_WYG_011-34a"/>
能勇而不能怯者也能勇而不能怯非成材也故孔子<lb/>
無所取古者鳳鳥至河出圖皆聖人在上之時其言鳯<lb/>
鳥不至河不出圖者盖曰無聖人在上而已矣顔子具<lb/>
聖人之體而微所謂美人也其于尊五美屏四惡非待<lb/>
教也若夫鄭聲佞人則由外鑠我者也雖若顔子者不<lb/>
放而逺之則其於為邦也不能無敗書曰能哲而恵何<lb/>
憂乎驩兜何畏乎巧言令色孔壬由此觀之佞人者堯<lb/>
舜之所難而况于顔子者乎夫佞人之所以入人者言<lb/>
<pb n="KR4h0032_WYG_011-34b"/>
而已言之入人不如聲之深則鄭聲之可畏固又甚矣孔子<lb/>
曰如有所譽其有所試矣謂顔子三月不違仁者葢有所試<lb/>
矣雖然顔子之行非終於此其後孔子告之以克已復禮而<lb/>
請事斯語矣夫能言動視聴以禮則葢已終身未嘗違仁非<lb/>
特三月而已也語道之全則無不在也無不為也學者所不<lb/>
能遽也而不可以不心存焉道之在我者為德德可據也以<lb/>
德愛者為仁仁譬則左也義譬則右也德以仁為主故君子在<lb/>
仁義之間所當依者仁而已孔子之去魯也知者以為為無<lb/>
<pb n="KR4h0032_WYG_011-35a"/>
禮也乃孔子則欲以微罪行也以微罪行也者依于仁<lb/>
而已禮體此者也智知此者也信信此者也孔子曰志<lb/>
於道據於徳依於仁而不及乎義禮智信者其說盖如<lb/>
此也揚子曰道以道之徳以得之仁以人之義以宜之<lb/>
禮以體之天也合則渾離則散一人而兼統四體者其<lb/>
身全乎老子曰失道而後徳失徳而後仁失仁而後義<lb/>
失義而後禮揚子言其合老子言其離此其所以異也<lb/>
韓文公知道有君子有小人徳有凶有吉而不知仁義<lb/>
<pb n="KR4h0032_WYG_011-35b"/>
之無以異于道徳此為不知道徳也管仲九合諸侯一<lb/>
匡天下此孟子所謂天之大任者也不能如大人正已<lb/>
而物正此孔子所謂小器者也言各有所當非相違也<lb/>
昔之論人者或謂之聖人或謂之賢人或謂之君子或<lb/>
謂之仁人或謂之善人或謂之士㣲子一篇記古之人<lb/>
出處去就盖畧有次序其終所記八士者其行特可謂<lb/>
之士而已矣當記此時此八人之行盖猶有所見今亡<lb/>
矣其行不可得而考也無君子小人至于五世則流澤<lb/>
<pb n="KR4h0032_WYG_011-36a"/>
盡澤盡則服盡而尊親之禮息萬世莫不尊親者孔子<lb/>
也故孟子曰余未得為孔子徒予私淑諸人也孟子所<lb/>
謂市㕓而不征法而不㕓者先儒以國中之地謂之㕓<lb/>
以周官考之此說是也㕓而不征者賦其市地之㕓而<lb/>
不征其貨法而不㕓者治之以市官之法而不賦其㕓<lb/>
或㕓而不征或法而不㕓盖制商賈者惡其盛盛則人<lb/>
去本者衆又惡其衰衰則貨不通故制法以權之稍盛<lb/>
則㕓而不征已衰則法而不㕓文王之時闗譏而不征<lb/>
<pb n="KR4h0032_WYG_011-36b"/>
及周公制禮則凶荒札喪然後無征盖所以權之也貢<lb/>
者夏后氏之法而孟子以為不善者不善非夏后氏之<lb/>
罪也時而已矣責難於君者我聞之矣責善於友者我<lb/>
聞之矣雖然其於君也曰以道事之不可則止其於友<lb/>
也曰忠吿而善道之不可則止王驩于孟子非君也非<lb/>
友也彼未嘗謀于孟子則孟子未嘗與之言不亦宜乎<lb/>
求仁所問于易者尚非易之藴也能盡于詩書論語之<lb/>
言則此皆不問而可知安石嘗學易矣讀而思之自以<lb/>
<pb n="KR4h0032_WYG_011-37a"/>
為如此則書之以待知易者質其義當是時非可以學<lb/>
易也惟無師友之故不得其序以過於進取乃今而後<lb/>
知昔之為可悔而其書往往已為不知者所傳追思之<lb/>
未嘗不愧也以安石之愧悔故亦欲求仁慎之盖以求<lb/>
仁之才能而好問如此安石所以告于左右者不敢不<lb/>
盡冀有以亮之而已至於春秋三傳既不足信故于諸<lb/>
經尤為難知辱問皆不果答亦冀有以亮之<lb/>
　　　答陳柅書<lb/>
<pb n="KR4h0032_WYG_011-37b"/>
安石啓伏䝉不遺不肖而身辱先之示之文章使得窺<lb/>
究其所藴又取安石所以應見問者序而存之以寵其<lb/>
行足下之賜過矣不敢當也安石懦陋淺薄學未成而<lb/>
仕其言行往往背戾于聖人之道擯而後復者非一事<lb/>
也自度尚不足與庸人為師况如足下之才良俊明安<lb/>
能一有所補耶雖然足下過聽所序而存者或非安石<lb/>
所聞于師友之本指也則義不得黙而已莊生之書其<lb/>
通性命之分而不以死生禍福累其心此其近聖人也<lb/>
<pb n="KR4h0032_WYG_011-38a"/>
自非明智不能及此明智矣讀聖人之說亦足以及此<lb/>
不足以及此而陷溺于周之說則其為亂也大矣墨翟<lb/>
非亢然詆聖人而立其說于世盖學聖人之道而失之<lb/>
耳雖周亦然韓氏作讀墨而又謂子夏之後流而為莊<lb/>
周則莊墨皆學聖人而失其源者也老莊之書具在其<lb/>
說未嘗及神仙惟葛洪為二人作傳以為仙而足下謂<lb/>
老莊潛心於神仙疑非老莊之實故嘗為足下道此老<lb/>
莊雖不及神仙而其說亦皆不合於經盖有志于道者<lb/>
<pb n="KR4h0032_WYG_011-38b"/>
聖人之說博大而閎深要當不遺餘力以求之是二書<lb/>
雖欲讀抑有不暇安石之所聞如此其離合於道惟足<lb/>
下自擇之<lb/>
　　　答王深甫書<lb/>
安石拘於此欎鬱不樂日夜望深甫之来以豁我心而<lb/>
得書乃不知所冀况自京師去潁良不逺深甫家事會<lb/>
當有暇時豈宜愛數日之勞而不一顧我乎朋友道喪<lb/>
久矣此我于深甫不能無望也向說天民與深甫不同<lb/>
<pb n="KR4h0032_WYG_011-39a"/>
雖䝉丁寧相教意尚未能與深甫相合也深甫曰事君<lb/>
者以容于我君為恱安社稷者以安我之社稷為恱天<lb/>
民者以行之天下而澤被于民為恱三者皆執其志之<lb/>
所殖而成善者也而未及乎知命大人則知命矣安石<lb/>
則以為善者所以繼道而行之可善者也孔子曰智及<lb/>
之仁能守之莊以蒞之動之不以禮未善也又曰武盡<lb/>
美矣未盡善也孔子之所謂善者如此則以容于我君<lb/>
為恱者未可謂能成善者也亦曰容而已矣以容于我<lb/>
<pb n="KR4h0032_WYG_011-39b"/>
君為恱者則以不容為戚安我社稷為恱則以不安為<lb/>
戚我身之不容與社稷之不安亦有命也而以為我戚<lb/>
此乃所謂不知命也夫天民者達可行於天下而後行<lb/>
之者也彼非以達可行於天下為恱者也則其窮而不<lb/>
行也豈以為戚哉視我之窮達而無恱戚于我心不知<lb/>
命者其何能如此且深甫謂以民係天者明其性命莫<lb/>
不禀于天也有匹夫求達其志于天下以養全其類是<lb/>
能順天者敢取其號亦曰天民安有能順天而不知命<lb/>
<pb n="KR4h0032_WYG_011-40a"/>
者乎深甫曰安有能視天以去就而德顧貶於大人者<lb/>
乎安石則以為古之能視天以去就其徳貶於大人者<lb/>
有矣即深甫所謂管仲是也管仲不能正已者也然而<lb/>
至于不死子糾而從小白其去就可謂知天命矣天之<lb/>
意固嘗甚重其民故孔子善其去就曰豈若匹夫匹婦<lb/>
之為諒也自經於溝瀆而莫之知也此乃我所謂徳不<lb/>
如大人而尚能視天以去就者深甫曰正已以事君者<lb/>
其道足以致容而已不容則命也何恱于我心哉正已<lb/>
<pb n="KR4h0032_WYG_011-40b"/>
而安社稷者其道足以行天下而已不行則命也何窮<lb/>
達于我心哉安石則以為大人之窮達能無恱戚于我<lb/>
心不能無欲達孟子曰我四十不動心又曰何為不豫<lb/>
哉然而千里而見王是予所欲也不遇故去豈予所欲<lb/>
哉王庶幾改之予日望之夫孟子可謂大人矣而其言<lb/>
如此然則所謂無窮達于我心者殆非也亦曰無恱戚<lb/>
而已矣深甫曰惟其正已而不求于正物是以使萬物<lb/>
之正焉安石以為期于正已而不期正物而使萬物自<lb/>
<pb n="KR4h0032_WYG_011-41a"/>
正焉是無治人之道也無治人之道者是老荘之為也<lb/>
所謂大人者豈老荘之為哉正已不期正物者非也正<lb/>
已而期于正物者亦非也正已而不期于正物是無義<lb/>
也正已而期于正物是無命也所謂大人者豈顧無義<lb/>
命哉揚子曰先自治而後治人之謂大器揚子所謂大<lb/>
器者盖孟子之謂大人也物正焉者使物取正乎我而<lb/>
後能正非使之自正也武王曰四方有罪無罪惟我在<lb/>
天下曷敢有越厥志一人横行于天下武王恥之孟子<lb/>
<pb n="KR4h0032_WYG_011-41b"/>
所謂武王一怒而安天下之民不期于正物而使物自<lb/>
正則一人横行于天下武王無為怒也孟子没能言大<lb/>
人而不放于老莊者揚子而已深甫嘗試以安石之言<lb/>
與常君論之二君猶以為未也願以教我<lb/>
　　　答吴子經書<lb/>
比得周秀才所示書即欲奉報以多病多事未能如志<lb/>
重承手問尤以感愧知生事彌困為之奈何安石亦以<lb/>
姻事見迫又田入不足故私計亦未能不以經心然勞<lb/>
<pb n="KR4h0032_WYG_011-42a"/>
逸有命當順以聴之耳前書所示大抵不出先志若子<lb/>
經欲以文辭髙世則世之名能文辭者已無過矣若欲<lb/>
以明道則離聖人之經皆不足以有明也自秦漢以来<lb/>
儒者惟揚雄為知言然尚恨有所未盡今學士大夫往<lb/>
往不足以知雄則其於聖人之經宜其有所未盡子經<lb/>
誠欲以文辭髙世則無為見問矣誠欲以明道則所欲<lb/>
為子經道者非可以一言而盡也子經所謂邪鑿以矯<lb/>
矢背柄以矯舟此天下之所同而舟矢已来未之改也<lb/>
<pb n="KR4h0032_WYG_011-42b"/>
先志所論有非天下之所同而特出子經之新意者則<lb/>
與矯舟矢之意為不類又子經以為詩禮不可以相解乃<lb/>
如安石之學則惟詩禮足以相解以其理同故也子經<lb/>
以為如何兩家各多難無由會合許明年見過幸甚未<lb/>
爾自愛<lb/>
　　　送孫正之序<lb/>
時然而然衆人也已然而然君子也已然而然非私已<lb/>
也聖人之道在焉爾夫君子有窮苦顛跌不肯一失絀<lb/>
<pb n="KR4h0032_WYG_011-43a"/>
已以從時者不以時勝道也故其得志于君則變時而<lb/>
之道若反手然彼其術素修而志素定也時乎楊墨已<lb/>
不然者孟軻氏而已時乎釋老已不然者韓愈氏而已<lb/>
如孟韓者可謂術素修而志素定也不以時勝道也惜<lb/>
也不得志于君使真儒之效不白于當世然其于衆人<lb/>
也卓矣嗚呼余觀今之世圓冠峩如大裙襜如坐而堯<lb/>
言起而舜趨不以孟韓之心為心者果異衆人乎余官<lb/>
于揚得友曰孫正之正之行古之道又善為古文余知<lb/>
<pb n="KR4h0032_WYG_011-43b"/>
其能以孟韓之心為心而不已者也夫越人之望燕為<lb/>
絶域也比轅而首之苟不已無不至孟韓之道去吾黨<lb/>
豈若越人之望燕哉以正之之不已而不至焉余未之<lb/>
信也一日得志于我君而真儒之效不白于當世余亦<lb/>
未之信也正之之兄官于温奉其親以行將從之先為<lb/>
言以處余余欲黙然安得而黙也慶厯二年閏九月十<lb/>
一日<lb/>
　　　䖍州學記<lb/>
<pb n="KR4h0032_WYG_011-44a"/>
䖍於江南地最曠大山長谷荒翳險阻交廣閩越銅鹽<lb/>
之販道所出入椎埋盗奪鼔鑄之奸視天下為多慶厯<lb/>
中常詔立學州縣䖍亦應詔而卑陋褊迫不足為美觀<lb/>
州人欲合私財遷而大之久矣然吏嘗力屈于聽獄而<lb/>
不暇顧此凡二十一年而後改築於州所治之東南以<lb/>
從州人之願盖經始於治平元年二月提㸃刑獄宋城<lb/>
蔡侯行州事之時而考之以十月者知州事錢塘元侯<lb/>
也二侯皆天下所謂才吏故其就此不勞而齋祠講說<lb/>
<pb n="KR4h0032_WYG_011-44b"/>
候望宿息以至庖湢莫不有所又斥餘財市田及書以<lb/>
待學者内外完善矣於是州人相與樂二侯之適已而<lb/>
来請文以記其成余聞之也先王所謂道徳者性命之<lb/>
理而已其度數在乎俎豆鐘鼓管絃之間而常患乎難<lb/>
知故為之官師為之學以聚天下之士期命辨說誦歌<lb/>
絃舞使之深知其意夫士牧民者也牧知地之所在則<lb/>
彼不知者驅之爾然士學而不知知而不行行而不至<lb/>
則奈何先王于是乎有政矣夫政非為勸沮而已也然<lb/>
<pb n="KR4h0032_WYG_011-45a"/>
亦所以為勸沮故舉其學之成者以為卿大夫其次雖<lb/>
未成而不害其能至者以為士此舜所謂庸之者也若<lb/>
夫道隆而徳駿者又不止此雖天子北面而問焉而與<lb/>
之迭為賓主此舜所謂承之者也蔽陷畔逃不可與有<lb/>
言則撻之以誨其過書之以識其惡待之以嵗月之久<lb/>
而終不化則放棄殺戮之刑隨其後此舜之所謂威之<lb/>
者也盖其教法徳則異之以智仁聖義忠和行則同之<lb/>
以孝友睦婣任恤藝則盡之以禮樂射御書數淫言詖<lb/>
<pb n="KR4h0032_WYG_011-45b"/>
行詭怪之術不足以輔世則無所容乎其時而諸侯之<lb/>
所以教一皆聽於天子天子命之矣然後乃興學命之<lb/>
厯數所以時其遲速命之權量所以節其豐殺命不在<lb/>
是則上之人不以教而為學者不道也士之奔走揖讓<lb/>
酧酢笑語升降出入乎此則無非教者髙可以至于命<lb/>
其下亦不失為人用其流及于既衰矣尚可以歌舞羣<lb/>
衆使有以異于後世之人故當是時婦人之所能言童<lb/>
子之所可知有後世老師宿儒之所惑而不悟者也武<lb/>
<pb n="KR4h0032_WYG_011-46a"/>
夫之所道鄙人之所守有後世豪傑名士之所憚而愧<lb/>
之者也堯舜三代從容無為周四海于一堂之上而流<lb/>
風餘俗詠嘆之不息凡以此也周道微不幸而有秦君<lb/>
臣莫知屈已以學而樂于自用其所建立悖矣而惡夫<lb/>
非之者乃燒詩書殺學士掃除天下之庠序然後非之<lb/>
者愈多而終于不勝何哉先王之道徳出于性命之理<lb/>
而性命之理出于人心詩書能循而達之非能奪其所<lb/>
有而予之以其所無也經雖亡出于人心者猶在則亦<lb/>
<pb n="KR4h0032_WYG_011-46b"/>
安能使人舍已之昭昭而從我于聾昏哉然是心非特<lb/>
秦也當孔子時即有欲毁鄉學者矣盖上失其政又自<lb/>
為義不務出至善以勝之而患乎有為之難則是心非<lb/>
特秦也墨子區區不知失者在此而發尚同之論彼其<lb/>
為愚亦獨何異于秦嗚呼道之不一久矣揚子曰如将<lb/>
復駕其所說莫若使諸儒金口而木舌盖有意乎辟雍<lb/>
學校之事善乎其言雖孔子復出必從之矣今天子以<lb/>
盛徳新即位庶幾能及此乎今之守吏實古之諸侯其<lb/>
<pb n="KR4h0032_WYG_011-47a"/>
異于古者不在乎施設之不專而在乎所受于朝廷未<lb/>
有先王之法度不在乎無所于教而在乎所以教未有<lb/>
以成士大夫仁義之材䖍雖地曠以逺得所以教則雖<lb/>
悍昏囂凶抵禁觸法而不悔者亦將有以聰明其耳目<lb/>
而善其心又况乎學問之民故余為書二侯之績因道<lb/>
古今之變及所望乎上者使歸而刻石焉<lb/>
　　　君子齋記<lb/>
天子諸侯謂之君卿大夫謂之子古之為此名也所以<lb/>
<pb n="KR4h0032_WYG_011-47b"/>
命天下之有徳故天下之有徳通謂之君子有天子諸<lb/>
侯卿大夫之位而無其徳可以謂之君子盖稱其位也<lb/>
有天子諸侯卿大夫之徳而無其位可以謂之君子盖<lb/>
稱其徳也位在外也遇而有之則人以其名與之而以<lb/>
貎事之徳在我也求而有之則人以其實與之而心服<lb/>
之夫人服之以貎而不以心與之以名而不以實能以<lb/>
其位終身而無謫者盖亦幸而已矣故古之人以名為<lb/>
羞以實為慊不務服人之貎而思有以服人之心非獨<lb/>
<pb n="KR4h0032_WYG_011-48a"/>
如此也以為求在外者不可以力求也故雖窮困屈辱<lb/>
樂之而勿去非以夫窮困屈辱為人之樂者在是也以<lb/>
夫窮困屈辱不足以撓我心為可樂也已河南裴君主<lb/>
簿于洛陽治齋于其官而命之曰君子裴君豈慕夫在<lb/>
外者而欲有之乎豈以為世之小人衆而躬行君子者<lb/>
獨我乎由前則失已由後則失人我知裴君不為是也<lb/>
亦曰勉于徳而已盖所以牓于其前朝夕出入觀焉思<lb/>
古之人所以為君子而務及之也獨仁不足以為君子<lb/>
<pb n="KR4h0032_WYG_011-48b"/>
獨智不足以為君子仁足以盡性智足以窮理而又通<lb/>
乎命此古之人所以為君子也雖然古之人不云乎徳<lb/>
輶如毛毛猶有倫未有欲之而不得也然則裴君之為<lb/>
君子也孰禦之焉故余嘉其尚而樂為道之<lb/>
　<lb/>
　<lb/>
　<lb/>
　宋文選巻十一<lb/>
</p>
<p>
</p>
  </div>
</body>
</text>
</TEI>
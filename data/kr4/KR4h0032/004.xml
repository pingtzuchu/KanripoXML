<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>宋文選巻四</head> <lb/>
    <p>
<pb n="KR4h0032_WYG_004-1a"/>
欽定四庫全書<lb/>
　宋文選巻四<lb/>
　　司馬君實文<lb/>
　　　名分說<lb/>
臣聞天子之職莫大于禮禮莫大于分分莫大于名何<lb/>
謂禮紀綱是也何謂分君臣是也何謂名公侯卿大夫<lb/>
是也夫以四海之廣兆民之衆受制于一人雖有絶倫<lb/>
之力髙世之智莫不奔走而服役者豈非以禮為之紀<lb/>
<pb n="KR4h0032_WYG_004-1b"/>
綱哉是故天子統三公三公率諸侯諸侯制卿大夫<lb/>
卿大夫治士庶人貴以臨賤賤以承貴上之使下猶<lb/>
腹心之運手足根本之制枝葉下之事上猶手足之<lb/>
衛心腹枝葉之庇本根然後能上下相保而國家治安<lb/>
故曰天子之職莫大于禮也文王序易以乾坤為首孔<lb/>
子繫之曰天尊地卑乾坤定矣卑髙以陳貴賤位矣言<lb/>
君臣之位猶天地之不可易也春秋抑諸侯尊周室王<lb/>
人雖㣲序于諸侯之上以是見聖人于君臣之際未嘗<lb/>
<pb n="KR4h0032_WYG_004-2a"/>
不惓惓也非有桀紂之暴湯武之仁人歸之天命之君<lb/>
臣之分當守節伏死而已矣是故以㣲子而代紂則成<lb/>
湯配天矣以季札而君吴則太伯血食矣然二子寧亡<lb/>
國而不為者誠以禮之大節不可亂也故曰禮莫大于<lb/>
分也夫禮辨貴賤序親踈裁羣物制庶事非名不著非<lb/>
噐不形名以命之噐以别之然後上下粲然有倫此禮<lb/>
之大經也名噐既亡則禮安得獨存哉昔仲叔于奚有<lb/>
功于衛辭邑而請繁纓孔子以為不如多與之邑惟名<lb/>
<pb n="KR4h0032_WYG_004-2b"/>
與器不可以假人君之所司也政亡則國家從之衛君<lb/>
待之而為政孔子欲先正名名不正則民無所措手足<lb/>
矣夫繁纓小物也而孔子惜之正名細務也而孔子先<lb/>
之誠以名器既亂則上下無以相保故也夫事未有不<lb/>
生于㣲而成于著聖人之慮逺故能謹其㣲而治之衆<lb/>
人之識近故必待其著而後救之治其㣲則用力寡而<lb/>
功多救其著則雖竭力而不能及也易曰履霜堅氷至<lb/>
書曰一日二日萬幾謂此類也故曰分莫大于名也嗚<lb/>
<pb n="KR4h0032_WYG_004-3a"/>
呼幽厲失徳周道日衰綱紀敝壊下陵上替諸侯專征<lb/>
大夫擅政禮之大體十喪七八矣然文武之祀猶緜緜<lb/>
相屬者盖以周之子孫尚能守其名分故也何以言之<lb/>
昔晉文公有大功於王室請隧于襄王襄王不許曰王<lb/>
章也未有代徳而有二王亦叔父之所惡也不然叔父<lb/>
有地而隧又安請焉文公于是懼而不敢違是故以周<lb/>
之地則不大於魯滕以周之民則不衆於邾莒然歴數<lb/>
百年宗主天下雖以晉楚齊秦之強不敢有加者何哉<lb/>
<pb n="KR4h0032_WYG_004-3b"/>
盖以名分尚存故也至于季氏之于魯田常之于齊白<lb/>
公之于楚智伯之于晉其勢皆足以逐君而自為然而<lb/>
卒不敢者豈其力不足而心不忍哉乃畏奸名犯分而<lb/>
天下共誅之也今晉大夫暴蔑其君剖分晉國天子既<lb/>
不能討又寵秩之使列于諸侯是區區之名分復不能<lb/>
守而并棄之也先王之禮于斯盡矣或者以為當是之<lb/>
時周室㣲弱三晉強盛雖欲弗許其可得乎是大不然<lb/>
夫三晉雖強苟不頋天下之誅而犯義侵禮則不請於<lb/>
<pb n="KR4h0032_WYG_004-4a"/>
天子而自立矣不請於天子而自立則為悖逆之臣天<lb/>
下苟有桓文之君必奉禮義而征之今請于天子而天<lb/>
子許之是受天子之命而為諸侯也誰得而討之故三<lb/>
晉之列于諸侯非三晉之壊禮乃天子自壊之也嗚呼<lb/>
天子之禮既壊矣則天下以智力相䧺長遂使聖賢之<lb/>
後為諸侯者社稷無不冺絶生民之類磨滅幾盡豈不<lb/>
哀哉<lb/>
　　　智伯說<lb/>
<pb n="KR4h0032_WYG_004-4b"/>
智伯之亡也才勝徳也夫才與徳異而世俗莫之能辨<lb/>
通謂之賢此其所以失人也夫聰察強毅之謂才正直<lb/>
中和之謂徳才者徳之資也徳者才之帥也雲夢之竹<lb/>
天下之勁也然而不矯揉不羽括則不能以入堅棠谿<lb/>
之金天下之利也然而不鎔範不砥礪則不能以擊強<lb/>
是故才徳全盡謂之聖人才徳兼亡謂之愚人徳勝才<lb/>
謂之君子才勝徳謂之小人凡取人之術苟不得聖人<lb/>
君子而與之與其得小人不若得愚人何則君子挾才<lb/>
<pb n="KR4h0032_WYG_004-5a"/>
以為善小人挾才以為惡挾才以為善者善無不至矣<lb/>
挾才以為惡者惡無不至矣愚者雖欲為不善智不能<lb/>
周力不能勝譬之乳狗摶人人得而制之小人智足以<lb/>
遂其姦勇足以發其暴是虎而翼者也其為害豈不多<lb/>
哉夫徳者人之所嚴而才者人之所愛愛者易親嚴者<lb/>
易踈是以察者多蔽于才而遺于徳自古昔以來國之<lb/>
亂臣家之敗子才有餘而徳不足以至于顛覆者多矣<lb/>
豈特智伯哉故為國為家者苟能審于才徳之分而知<lb/>
<pb n="KR4h0032_WYG_004-5b"/>
所先後又何失人之足患哉<lb/>
　　　信說<lb/>
夫信者人君之大寳也國保于民民保于信非信無以<lb/>
使民非民無以守國是故古之王者不欺四海霸者不<lb/>
欺四隣善為國者不欺其民善為家者不欺其親不善<lb/>
者反之欺其隣國欺其百姓欺其兄弟欺其父子上不<lb/>
信下下不信上上下離心以至于敗所利不能藥其所<lb/>
傷所獲不能補其所亡豈不哀哉昔齊桓公不背曺沫<lb/>
<pb n="KR4h0032_WYG_004-6a"/>
之盟晉文公不貪伐原之利魏文侯不失虞人之期秦<lb/>
孝公不廢徙木之賞此四君者道非粹白而商君尤稱<lb/>
刻薄又處戰攻之世天下趨于詐力猶且不敢忘信以<lb/>
畜其民况為四海治平之政者哉<lb/>
　　　孟嘗君說<lb/>
君子之養士以為民也易曰聖人養賢以及萬民夫賢<lb/>
者其徳足以敦化正俗其才足以頓綱振紀其明足以<lb/>
燭㣲慮逺其強足以結仁固義大以利天下小以利一<lb/>
<pb n="KR4h0032_WYG_004-6b"/>
國是以君子豐禄以富之隆爵以尊之養一人而及萬<lb/>
人者養賢之道也今孟嘗君之養士也不恤智愚不擇<lb/>
臧否盗其君之禄以立私黨張虗譽上以侮其君下以<lb/>
蠧其民是姦人之䧺也烏足尚哉書曰受為天下逋逃<lb/>
主萃淵藪此之謂也<lb/>
　　　范雎說<lb/>
穰侯援立昭王除其災害薦白起為將南取鄢郢東屬<lb/>
地于齊使天下諸侯稽首而事秦秦益彊大者穰侯之<lb/>
<pb n="KR4h0032_WYG_004-7a"/>
助也雖其專恣驕貪足以賈禍亦未至盡如范雎之言<lb/>
若睢者亦非能為忠謀直欲得穰侯之所處故搤其吭<lb/>
而奪之耳遂使秦王絶母子之義失舅甥之恩要之睢<lb/>
真傾危之士也哉君子親其親以及人之親愛其國以<lb/>
及人之國是以功大名美而享有後福也今睢為秦畫<lb/>
謀而首欲覆其宗國以售其言罪不容于死矣烏足愍<lb/>
哉<lb/>
　　　燕丹說<lb/>
<pb n="KR4h0032_WYG_004-7b"/>
燕丹不勝一朝之憤以犯虎狼之秦輕慮淺謀挑怨速<lb/>
禍使召公之廟不祀忽諸罪孰甚焉而論者或謂之賢<lb/>
豈不過哉夫為國家任官以才立政以禮懐民以仁交<lb/>
隣以信是以官得其人政得其節百姓懷其徳四隣親<lb/>
其義夫如是則國家安如磐石熾如炎火觸之者死犯<lb/>
之者焦雖有強暴之國尚何足畏哉丹釋此不為頋以<lb/>
萬乘之國决匹夫之怒逞盗賊之謀功隳身僇社稷為<lb/>
墟不亦悲哉夫膝行蒲伏非恭也復言重諾非信也縻<lb/>
<pb n="KR4h0032_WYG_004-8a"/>
金散玉非惠也刎首决腹非勇也要之謀不逺而動不<lb/>
義其楚勝白公之流乎荆軻懐其豢養之私不頋七族<lb/>
欲以尺八匕首強燕而弱秦不亦愚乎故揚子論之以<lb/>
要離為蛛螫之靡聶政為壯士之靡荆軻為刺客之靡<lb/>
皆不可謂之義又曰荆軻君子盗諸善哉<lb/>
　　　縱横說<lb/>
縱横之說反覆百端然大要合縱者六國之利也昔先<lb/>
王建萬國親諸侯使之朝聘以相交饗宴以相樂㑹盟<lb/>
<pb n="KR4h0032_WYG_004-8b"/>
以相結者無他欲其同心戮力以保國家也向使六國<lb/>
能以信義相親則秦雖強暴安得而亡之哉夫三晉者<lb/>
齊楚之藩蔽齊楚者三晉之根柢形勢相資表裡相依<lb/>
故以三晉而攻齊楚者自絶其根柢也以齊楚而攻三<lb/>
晉者自徹其藩蔽也安有撤其藩蔽以媚盗曰盗將愛<lb/>
我而不攻豈不悖哉<lb/>
　　　丁公說<lb/>
髙祖起豐沛以來網羅天下豪傑招亡納叛亦已多矣<lb/>
<pb n="KR4h0032_WYG_004-9a"/>
及即帝位而丁公獨以不忠受戮何哉夫進取之與守<lb/>
成其勢不同當羣雄角逐之際民無定主來者受之固<lb/>
其宜也及貴為天子四海之内無不為臣苟不明禮義<lb/>
以示之使為臣者人懐二心以儌大利則國家其能乆<lb/>
安乎是故斷以仁義使天下曉然皆知為臣不忠者無<lb/>
所自容而懐私結恩者雖至于活已猶以義不與也戮<lb/>
一人而千萬人懼其慮事豈不深且逺哉子孫享有天<lb/>
禄四百餘年宜矣<lb/>
<pb n="KR4h0032_WYG_004-9b"/>
　　　張良說<lb/>
張良為髙帝謀臣委以心腹冝其知無不言安有聞諸<lb/>
將謀反必待髙帝自見偶語然後乃言之耶盖以髙帝<lb/>
初得天下數用愛憎行誅賞或時害至公羣臣徃徃有<lb/>
觖望自疑之心故良因事納忠以變移帝意使上無阿<lb/>
私之失下無猜忌之謀國家無虞利及後世若良者可<lb/>
謂善諫矣<lb/>
　　　韓信說<lb/>
<pb n="KR4h0032_WYG_004-10a"/>
世或以韓信為首建大䇿與髙祖起漢中定三秦遂分<lb/>
兵以北禽魏取代仆趙脅燕東擊齊而有之南滅楚垓<lb/>
下漢之所以得天下者大抵皆信之功也觀其拒蒯通<lb/>
之說迎髙祖于陳豈有反心哉良由失職怏怏遂䧟悖<lb/>
逆夫以盧綰里閈舊恩猶南面王燕信乃以列侯奉朝<lb/>
請豈非髙祖亦有負于信哉臣以為髙祖用詐謀禽信<lb/>
于陳言負則有之雖然信亦有以取之也始漢與楚相<lb/>
拒滎陽信滅齊不還報而自王其後漢追楚至固陵與<lb/>
<pb n="KR4h0032_WYG_004-10b"/>
信期共攻楚而信不至當是之時髙祖固有取信之心<lb/>
矣頋力不能耳及天下既定則信復何恃哉夫乗時以<lb/>
徼利者市井之志也酬功而報徳者士君子之心也信<lb/>
以市井之志利其身而以士君子之心望于人不亦難<lb/>
哉是故太史公論之曰假令韓信學道謙讓不伐已功<lb/>
不矜其能則庶幾哉于漢家勲可以比周召太公之徒<lb/>
後世血食矣不務出此而天下已集乃謀叛逆夷滅宗<lb/>
族不亦冝乎<lb/>
<pb n="KR4h0032_WYG_004-11a"/>
　　　漢文說<lb/>
李徳裕以為漢文帝誅薄昭斷則明矣于義則未安也<lb/>
秦康送晉文興如存之感况太后尚存唯一弟薄昭斷<lb/>
之不疑非所以慰母氏之心也愚以為法者天下之公<lb/>
器惟善持法者親踈如一無所不行則人莫敢有所恃<lb/>
而犯之也夫薄昭雖素稱長者文帝不為置賢師傅而<lb/>
用之典兵驕而犯上至于殺漢使者非有恃而然乎若<lb/>
又從而赦之則與成哀之世何異哉魏文帝嘗稱漢文<lb/>
<pb n="KR4h0032_WYG_004-11b"/>
帝之美而不取其殺薄昭曰舅后之家但當養育以恩<lb/>
而不當假借以權既觸罪法又不得不害譏文帝之始<lb/>
不防閑昭也斯言得之矣然則慰母心者將慎之于始<lb/>
乎<lb/>
　　　程李說<lb/>
易曰師出以律否臧凶言治衆而不用法無不凶也李<lb/>
廣之將使人人自便以廣之材如此焉可也然不可以<lb/>
為法何則其繼者難也况與之並時而為將使夫小人<lb/>
<pb n="KR4h0032_WYG_004-12a"/>
之情樂于安肆而昩于近禍彼既以程不識為煩擾而<lb/>
樂于從廣臣將仇其上而不服然則簡易之害非徒廣<lb/>
軍無以禁敵之倉卒而已也故曰兵事以嚴終為將者<lb/>
亦嚴而已矣然則倣程不識雖無功猶不敗傚李廣鮮<lb/>
不覆亡哉<lb/>
　　　漢武說<lb/>
孝武窮奢極欲繁刑重歛内侈宫室外事四夷信惑神<lb/>
怪廵遊無度使百姓疲弊起為盗賊其所以異于秦始<lb/>
<pb n="KR4h0032_WYG_004-12b"/>
皇者無幾矣然秦以之亡漢以之興者孝武能尊先王<lb/>
之道知所慕效受忠直之言惡人欺蔽好賢不倦誅賞<lb/>
嚴明晚而改過頋託得人此其所以有亡秦之失而免<lb/>
亡秦之禍乎<lb/>
　　　霍光說<lb/>
霍光之輔漢室可謂忠矣然卒不能庇其宗何也夫威<lb/>
福者人君之噐也人臣執之乆而不歸鮮不及矣以孝<lb/>
昭之明十四而知上官桀之詐固可以親政矣况孝宣<lb/>
<pb n="KR4h0032_WYG_004-13a"/>
十九即位聰明剛毅知民疾苦而光乆專大柄不知避<lb/>
去多置親黨充塞朝廷使人主蓄憤于上吏民猜怨于<lb/>
下切齒側目待時而發其得免于身幸矣况子孫以驕<lb/>
侈趣之哉雖然向使孝宣專以禄秩賞賜冨其子孫使<lb/>
之食大縣奉朝請亦足以報盛徳矣乃復任之以政授<lb/>
之以兵及事叢釁積更加裁奪遂至怨懼以生邪謀豈<lb/>
徒霍氏之自禍哉亦孝宣醖釀以成之也昔鬬椒作亂<lb/>
于楚莊王滅其族而赦箴尹克黄以為子文無後何以<lb/>
<pb n="KR4h0032_WYG_004-13b"/>
勸善夫以顯禹雲山之罪雖應夷滅而光之忠勲不可<lb/>
不祀遂使家無噍類孝宣亦少恩哉<lb/>
　　　孝宣說<lb/>
以孝宣之明魏相丙吉為丞相于定國為廷尉而趙盖<lb/>
韓楊之死皆不厭衆心惜哉其為善政之累大矣周官<lb/>
司冦之法有議賢議能若廣漢延壽之治民可不謂能<lb/>
乎寛饒惲之剛直可不謂賢乎然則雖有死罪猶將宥<lb/>
之况罪不足以死乎揚子以韓馮翊之愬蕭為臣之自<lb/>
<pb n="KR4h0032_WYG_004-14a"/>
失夫所以使延壽犯上者望之激之也上不之察而延<lb/>
壽獨䝉其辜不亦甚哉<lb/>
　　　王霸説<lb/>
王霸無異道昔三代之際禮樂征伐自天子出則謂之<lb/>
王天子㣲弱不能治諸侯諸侯有能率其與國同討不<lb/>
庭以尊王室者則謂之覇其所以行之也皆本仁祖義<lb/>
任賢使能賞善罰惡禁暴誅亂顧名位有尊卑道徳有<lb/>
深淺功業有鉅細政令冇廣狹耳非若黒白甘苦之相<lb/>
<pb n="KR4h0032_WYG_004-14b"/>
反也漢之所以不能復三代之治者由人主之不為非<lb/>
先王之道不可復行于後世也夫儒有君子有小人彼<lb/>
俗儒者誠不足與為治也獨不可求真儒而用之乎稷<lb/>
契臯陶伯益伊尹周公孔子皆大儒也使漢得而用之<lb/>
功烈豈若是而止耶孝宣謂太子懦而不立闇于治體<lb/>
必亂我家則可矣廼曰王道不可行儒者不可用豈不<lb/>
過甚矣哉殆非所以訓示子孫垂法將來者也<lb/>
　　　漢成說<lb/>
<pb n="KR4h0032_WYG_004-15a"/>
晏嬰有言天命不謟不貳其命禍福之至安可移乎昔<lb/>
楚昭王宋景公不忍移灾于卿位曰移腹心之疾寘諸<lb/>
股肱何益也藉使其灾可移仁君猶不肯為况不可乎<lb/>
使方進罪不至死而誅之以當大變是誣天也方進有<lb/>
罪當刑隠其誅而厚其塟是誣人也孝成欲誣天人而<lb/>
卒無所益可謂不知命矣<lb/>
　　　隠逸說<lb/>
古之君子邦有道則仕邦無道則隠隠非君子之所欲<lb/>
<pb n="KR4h0032_WYG_004-15b"/>
也人莫已知而道不得行羣邪共處而害將及身故深<lb/>
藏以避之王者舉逸民揚側陋固為其有益于國家非<lb/>
以狥世俗之耳目也是故有道徳足以尊主智能足以<lb/>
庇民被褐懐玉深藏不市則王者當盡禮以致之屈體<lb/>
以下之虗心以誘之克己以從之然後能利澤施于四<lb/>
表功烈格于上下盖取其道不取其人務其實不務其<lb/>
名也其或禮備而不至意勤而不起則姑内自循省而<lb/>
不敢強致其人曰豈我徳之薄而不足慕乎政之亂而<lb/>
<pb n="KR4h0032_WYG_004-16a"/>
不可輔乎羣小在朝而不敢進乎誠心不至而憂其言<lb/>
之不用乎何賢者之不我從也苟其徳已厚矣政已治<lb/>
矣羣小逺矣誠心至矣彼將叩閽而自售又安有勤求<lb/>
而不至者哉荀子曰耀蝉者務在明其火振其木而已<lb/>
火不明雖振其木無益也今人主有能明其徳則天下<lb/>
歸之若蝉之歸明火也或者人主耻不能致乃至誘之<lb/>
以髙位脅之以嚴刑使彼誠君子邪則位非所貪刑非<lb/>
所畏終不可得而致也可致者皆貪位畏刑之人也烏<lb/>
<pb n="KR4h0032_WYG_004-16b"/>
足貴哉若乃令聞著于家庭行誼隆于鄉曲利不苟取<lb/>
仕不苟進潔已循分優游卒歳雖不足以尊主庇民是<lb/>
亦清修之士也王者當褒優安養俾遂其志若孝昭之<lb/>
待韓福光武之遇周黨以勵亷耻美風俗斯亦可矣固<lb/>
亦不當如范升之詆毁又不可如張楷之責望也至于<lb/>
餙偽以邀譽釣竒以驚俗不食君禄而争屠沽之利不<lb/>
受小官而窺卿相之位名與實反心與跡違斯乃華士<lb/>
少正邜之流不得免于聖王之誅尚何聘召之有哉<lb/>
<pb n="KR4h0032_WYG_004-17a"/>
　　　用法說<lb/>
漢家之法已嚴矣而崔寔猶病其寛何哉盖衰世之君<lb/>
率多柔懦凡愚之佐惟知姑息是以攘幸之臣有罪不<lb/>
坐豪猾之民犯法不誅仁恩所施止于目前奸宄得志<lb/>
綱紀不立故崔寔之論以矯一時之枉非百世之通義<lb/>
也孔子曰政寛則民慢慢則紏之以猛猛則民殘殘則<lb/>
施之以寛寛以濟猛猛以濟寛政是以和斯不易之常<lb/>
道矣<lb/>
<pb n="KR4h0032_WYG_004-17b"/>
　　　保身說<lb/>
天下有道君子揚于王庭以正小人之罪而莫敢不服<lb/>
天下無道君子囊括不言以避小人之祸而猶或不免<lb/>
儻人生昏亂之世不在其位四海横流而欲以口舌救<lb/>
之臧否人物激濁揚清撩虺蛇之頭踐虎狼之尾以至<lb/>
身被淫刑禍及朋友士類殱滅而國隨以亡不亦悲乎<lb/>
夫唯郭泰既明且哲以保其身申屠蟠見幾而作不俟<lb/>
終日卓乎其不可及已<lb/>
<pb n="KR4h0032_WYG_004-18a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0032_WYG_004-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋文選巻四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>宋文選巻一</head> <lb/>
    <p>
<pb n="KR4h0032_WYG_001-1a"/>
欽定四庫全書<lb/>
　宋文選巻一<lb/>
　　歐陽永叔文<lb/>
　　　本論上<lb/>
佛法為中國患千餘嵗世之卓然不惑而有力者莫不<lb/>
欲去之已嘗去矣而復大集攻之暫破而愈堅撲之未<lb/>
滅而愈熾遂至于無可奈何是果不可去耶盖亦未知<lb/>
其方也夫醫者之于疾也必推其疾之所自來而治其<lb/>
<pb n="KR4h0032_WYG_001-1b"/>
受病之處病之中人乗乎氣虗而入焉則善醫者不攻<lb/>
其疾而務養其氣氣實則病去此自然之效也故救天<lb/>
下之患者亦必推其患之所自來而治其受患之處佛<lb/>
居西土去中國最逺而有佛固已乆矣堯舜三代之際<lb/>
王政脩明禮義之教充于天下於此之時雖有佛而無<lb/>
由入及三代衰王政闕禮義廢後二百餘年而佛至乎<lb/>
中國由是言之佛所以為吾患者乗其闕廢之時而來<lb/>
此其受患之本也補其闕修其廢使王政明而禮義充<lb/>
<pb n="KR4h0032_WYG_001-2a"/>
則雖有佛無所施于吾民矣此亦自然之勢也尭舜三<lb/>
代之為政設為井田之法籍天下之人計其口而皆授<lb/>
之田凡人之力能勝耕者莫不有田而耕之斂以什一<lb/>
差其征賦以督其不勤使天下之人力皆盡于南畝而<lb/>
不計乎其他然又懼其勞且怠而入于邪僻也于是為<lb/>
制牲牢酒醴以養其體笙匏俎豆以悅其耳目于不耕<lb/>
休力之時而教之以禮故因其田獵而為蒐狩之禮因<lb/>
其嫁娶而為婚姻之禮因其死葬而為喪祭之禮因其<lb/>
<pb n="KR4h0032_WYG_001-2b"/>
飲食羣聚而為鄉射之禮非徒以防其亂又因而教之<lb/>
使知尊卑長幼凡人之大倫也故凡養生送死之道皆<lb/>
因其欲而為之制飾之物采而文焉所以悦之使其易<lb/>
趨也順其性情而節焉所以防之使其不過也然猶懼<lb/>
其未也又為立學以講明之故上自天子之郊下至鄉<lb/>
黨莫不有學擇民之聰明者而習焉使相告語而勸誘<lb/>
其愚惰嗚呼何其備也盖堯舜三代之為政如此其慮<lb/>
民之意甚精治民之具甚備防民之術甚周誘民之道<lb/>
<pb n="KR4h0032_WYG_001-3a"/>
甚篤行之以勤而被于物者洽浸之以漸而入于民者<lb/>
深故民之生也不用力于南畝則從事于禮樂之際不<lb/>
在其家則在乎庠序之間耳聞目見無非禮義樂而趨<lb/>
之不知其倦終身不見異物又奚暇外慕哉故曰雖有<lb/>
佛無由而入者謂有此具也及周之衰秦并天下盡去<lb/>
三代之法而王道中絶後之有天下者不能勉強其為<lb/>
治之具不備防民之術不周佛于此時乘間而出千有<lb/>
餘嵗之間佛之來者日益衆吾之所為者日益壊井田<lb/>
<pb n="KR4h0032_WYG_001-3b"/>
最先廢而兼并遊惰之奸起其後所謂蒐狩婚姻喪祭<lb/>
鄉射之禮凡所以教民之具相次而盡廢然後民之奸<lb/>
者有暇而為他其良者冺然不見禮義之及已夫姦民<lb/>
有餘力則思為邪僻良民不見禮義則莫知所趨佛于<lb/>
此時乗其隙方鼓其雄誕之說而牽之則民不得不從<lb/>
而歸之矣又况王公大人徃徃倡而崇之曰佛是真可<lb/>
歸依者然則吾民何疑而不歸焉幸而有一不惑者方<lb/>
艴然怒曰佛何為者吾將操戈而逐之又曰吾將有説<lb/>
<pb n="KR4h0032_WYG_001-4a"/>
以排之夫千嵗之患徧于天下豈一人一日之可為民<lb/>
之沉酣入于骨髄非口舌之可勝然則將奈何曰莫若<lb/>
修其本以勝之昔戰國之時楊墨交亂孟子患之而專<lb/>
言仁義之說仁義之說勝則楊墨之學廢漢之時百家<lb/>
並興董生患之而退修孔氏之道孔氏之道明而百家<lb/>
自息此謂修其本以勝之之效也今八尺之夫被甲荷<lb/>
㦸勇盖三軍然而見佛則拜聞佛之說則有畏慕之誠<lb/>
者何也彼誠壯佼其中心茫然無所守而然也一介之<lb/>
<pb n="KR4h0032_WYG_001-4b"/>
士渺然柔懦進退畏怯然而聞有道佛者則義形于色<lb/>
非徒不為之屈又欲驅而絶之者何也彼無他焉學問<lb/>
明而禮義熟中心有所守以勝之也然則禮義者勝佛<lb/>
之本也今一介之士知禮義者尚能不為之屈使天下<lb/>
皆知禮義則勝之矣此自然之勢也<lb/>
　　　本論中<lb/>
昔荀卿子之說以為人性本惡著書一篇以持其論予<lb/>
始愛之及見世人之歸佛者然後知荀卿之說謬焉甚<lb/>
<pb n="KR4h0032_WYG_001-5a"/>
矣人之性善也彼為佛者棄其父子絶其夫婦于人性<lb/>
甚戾又有蠶食蟲蠧之弊然而民皆相率而歸焉者以<lb/>
佛有為善之說故也嗚呼誠使吾民曉然知禮義之為<lb/>
善則安知不相率而從哉奈何教之諭之之不至也佛<lb/>
之說熟于人耳入乎其心乆矣至于禮義之事則未嘗<lb/>
見聞今將號于衆曰禁汝之佛而為吾禮義則民將駭<lb/>
而走矣莫若為之以漸使其不知而趨焉可也盖鯀之<lb/>
治水也障之故其害益暴及禹之治水也導之則其患<lb/>
<pb n="KR4h0032_WYG_001-5b"/>
息盖患深勢盛則難與敵莫若馴致而去之易也今堯<lb/>
舜三代之政其說尚傳其具皆在誠能講而修之行之<lb/>
以勤浸之以漸使民皆樂而趨焉則充行乎天下而佛<lb/>
無所施矣傳曰物莫能兩大自然之勢也奚必曰火其<lb/>
書廬其居哉昔者戎狄蠻夷雜居九州之間所謂徐戎<lb/>
白狄荆蠻淮夷之類者是也三代既衰若此之類並侵<lb/>
于中國故秦以西戎據宗周吳楚之國皆僣號稱王春<lb/>
秋書用鄫子傳記被髮于伊川而仲尼亦以不左衽為<lb/>
<pb n="KR4h0032_WYG_001-6a"/>
幸當是之時佛雖不來中國㡬何其不大亂也以是而<lb/>
言王道不明而仁義廢則生民之患亟矣及孔子作春<lb/>
秋孟子距楊墨之説然後王道復明方今九州之民莫<lb/>
不右衽而冠帶其為患者特佛耳其所以勝之之道非<lb/>
有甚髙難行之說也患乎忽而不為耳夫郊天祀地與<lb/>
乎宗廟社稷朝廷之儀皆天子之大禮也今皆舉而行<lb/>
之至于所謂蒐狩婚姻喪祭鄉射之禮此郡縣有司之<lb/>
事也在乎講明而頒布之耳然非行之以勤浸之以漸<lb/>
<pb n="KR4h0032_WYG_001-6b"/>
則不能入于人而成化自古王者之政必世而後仁今<lb/>
之議者將曰佛來千餘嵗有力者尚無可奈何何用此<lb/>
迂緩之說為是則以一日之功不速就而棄必世之功<lb/>
不為也可不惜哉昔孔子嘆作俑者不仁盖嘆乎啟其<lb/>
漸而至于用殉也然則為佛者不尤甚于作俑乎當其<lb/>
始來未見其害引而内之今之為害著矣非待先覺之<lb/>
明而後見也然而恬然不以為怪者何哉夫物極則反<lb/>
數窮則變此理之常也今佛之盛乆矣乘其窮極之時<lb/>
<pb n="KR4h0032_WYG_001-7a"/>
可以反而變之不難也昔三代之政皆聖人之事業及<lb/>
其乆也必有弊故三代之術皆變其質文而相救就使<lb/>
佛為聖人及其弊也猶將救之况其非聖人者乎夫奸<lb/>
邪之士見信于人者彼雖小人必有所長以取信是以<lb/>
古之人君惑之至于亂亡而不悟今佛之法可謂奸且<lb/>
邪矣盖其為說亦有可以惑人者使世之君子雖見其<lb/>
弊而不思救豈又善惑者歟抑亦不得其救之之術也<lb/>
救之莫若脩其本以勝之捨是而將有為雖賁育之勇<lb/>
<pb n="KR4h0032_WYG_001-7b"/>
孟軻之辯太公之隂謀吾見其力未及施言未及出計<lb/>
未及行而先䧟于禍敗矣何則患深勢盛難與敵非馴<lb/>
致而為之莫能也故曰修其本以勝之作本論<lb/>
　　　夲論下<lb/>
天下之事有本末其為治者有先後堯舜之書略矣後<lb/>
世之治天下未嘗不取法于三代者以其推本末而知<lb/>
所先後也三王之為治也以理數均天下以爵地等邦國<lb/>
以井田域民以職事任官天下有定數邦國有定制民<lb/>
<pb n="KR4h0032_WYG_001-8a"/>
有定業官有定職使下之共上勤而不困上之治下簡<lb/>
而不勞財足于用而可以備天災也兵足以禦患而不<lb/>
至于為患也凡此具矣然後飾禮樂興仁義以教導之<lb/>
是以其政易行其民易使風俗淳厚而王道成矣雖有<lb/>
荒子孱孫繼之猶七八百嵗而後已夫三王之為治豈<lb/>
有異于人哉財必取于民官必養于禄禁暴必以兵防<lb/>
民必以刑與後世之治者大抵同也然後世常多亂敗<lb/>
而三王獨能安全者何也三王善推本末知所先後而<lb/>
<pb n="KR4h0032_WYG_001-8b"/>
為之有條理後之有天下者孰不欲安且治乎用心益<lb/>
勞而政益不就鰓鰓然常恐亂敗及之而輙以至焉者<lb/>
何也以其不推本末不知先後也當今之務衆矣所當<lb/>
先者五也其二者有司之所知其三者則未之思也足<lb/>
天下之用莫先乎財繫天下之安危莫先乎兵此有司<lb/>
之所知也然財豐矣取之無限而用之無度則下益<lb/>
屈而上益勞兵強矣而不知所以用之則兵驕而生禍<lb/>
所以節財用兵者莫先乎立制制已具偹兵已可使財<lb/>
<pb n="KR4h0032_WYG_001-9a"/>
已足用所以共守之者莫先乎任人是故均財而節兵<lb/>
立法以制之任賢以守法尊名以厲賢此五者相為用<lb/>
有天下者之當務當今之世所先而執事者之所忽也<lb/>
方今四海之内非有亂也上之政令非有暴也天時水旱<lb/>
非有大故也君臣上下非不和也以晏然至廣之天下<lb/>
無一間隙之端而南方敢殺天子之命吏西方敢有崛<lb/>
強之王北方敢有抗禮之帝者何也生齒之數日益衆<lb/>
土地之産日益廣公家之用日益急四方不服中國不<lb/>
<pb n="KR4h0032_WYG_001-9b"/>
尊天下不實者何也以五者之不備故也請試言其一<lb/>
二方今農之趨耕可謂勞矣工商取利乎山澤可謂勤<lb/>
矣上之征賦𣙜易商利之臣可謂纎悉而無遺矣然一<lb/>
遇水旱如明道景祐之間則天下公私乏絶是無事之<lb/>
世民無一歳之備而國無數年之儲也以此知財之不<lb/>
足也古之善用兵者可使之赴水火今廂禁之軍有司<lb/>
不敢役必不得已而暫用之則謂之借倩彼兵相謂曰<lb/>
官倩我而官之文符亦曰倩夫賞者所以酬勞也今以<lb/>
<pb n="KR4h0032_WYG_001-10a"/>
大禮之故不勞之賞三年而一徧所費八九百萬有司<lb/>
不敢緩月日之期兵之得賞不以無功知媿乃稱多量<lb/>
少比好嫌惡小不如意則羣聚而呼持梃欲擊天子之<lb/>
大吏無事之時其猶若此以此知兵驕也夫財用悉出<lb/>
而猶不足者以無定數也以兵之敢驕者以用之未<lb/>
得其術以此知制之不立也夫財匱兵驕法制未一而<lb/>
莫有奮然忘身許國者以此知不任人也不任人者非<lb/>
無人也彼或挾材藴知特以時方惡人之好名各藏蓄<lb/>
<pb n="KR4h0032_WYG_001-10b"/>
收斂不敢奮露惟恐近於名以犯時人所惡是以人人<lb/>
變賢為愚愚者無所責賢者被譏疾遂使天下之事將<lb/>
弛廢而莫敢出力以為之此不尚名之弊者天下之最<lb/>
大患也故曰五者之皆廢也前日五代之亂可謂極矣<lb/>
五十三年之間易五姓十三君而亡國被弑者八長者<lb/>
不過十餘嵗甚者三四嵗而亡夫五代之主豈皆愚者<lb/>
邪其心豈樂禍亂而不欲為乆安之計乎顧其力有不<lb/>
能為者時也當是時也東有汾晉西有岐蜀北有強狄<lb/>
<pb n="KR4h0032_WYG_001-11a"/>
南有江淮閩廣吴越荆潭天下分為十三四四靣環之<lb/>
以至狹之中國又有叛將強臣割而據之其君天下者<lb/>
類皆為國日淺威徳未洽強君武主力而為之僅以自<lb/>
守不幸孱子懦孫不過一再傳而復亂敗是以養兵如<lb/>
兒子之啖虎狼猶恐不為用尚何敢制以殘敝之民人<lb/>
贍無貲之征賦頭㑹箕斂猶恐不足尚何曰節財以冨<lb/>
民天下之勢方若敝廬補其奥則隅壊整其桷則棟傾<lb/>
枝撑扶持苟存而已尚何暇法象規圜矩方而為制度<lb/>
<pb n="KR4h0032_WYG_001-11b"/>
乎是以兵無制用無節國家無法度一切苟且而已今<lb/>
宋之為宋八十年矣外平僣亂無抗敵之國内削方鎮<lb/>
無強叛之臣天下為一海内晏然為國不為不乆天下<lb/>
不為不廣也語曰長袖善舞多財善賈言有資者其為<lb/>
易也方今承三聖之基業据萬乘之尊名以有四海一<lb/>
家之天下盡大禹貢賦之地莫不内輸惟上之所取不<lb/>
可謂乏財六尺之卒荷戈勝甲力彀五石之弩彎二石<lb/>
之弓者數百萬惟上制而令之不可謂乏兵中外之官<lb/>
<pb n="KR4h0032_WYG_001-12a"/>
居職者數千員官三班吏部常積者又數百三嵗一詔<lb/>
布衣而應詔者萬餘人試禮部者七八千惟上之擇不<lb/>
可謂乏賢民不見兵革者凡四十年矣外振兵武攘夷<lb/>
狄内修法度興徳化惟上之所為不可謂無暇以天子<lb/>
之慈聖仁儉得一二明智之臣相與而謀之天下積聚<lb/>
可如文景之富制禮作樂可如成周之盛奮發威烈以<lb/>
耀名譽可如漢武帝唐太宗之顯赫論道徳可興堯舜<lb/>
之治然而財不足用於上而下已弊兵不足威於外而<lb/>
<pb n="KR4h0032_WYG_001-12b"/>
敢驕於内制度不可為萬世法而日益叢雜一切苟且<lb/>
不異五代之時此甚可歎也是所謂居得致之位當可<lb/>
致之時又有能致之資然誰憚而乆不為乎<lb/>
　　　朋黨論<lb/>
臣聞朋黨之說自古有之惟幸人君辨其君子小人而<lb/>
已大凡君子與君子以同道為朋小人與小人以同利<lb/>
為朋此自然之理也然臣謂小人無朋惟君子則有之<lb/>
其故何哉小人所好者禄利也所貪者貨物也當其同<lb/>
<pb n="KR4h0032_WYG_001-13a"/>
利之時暫相黨引以為朋者偽也及其見利而争先或<lb/>
利盡而交踈則反相賊害雖其兄弟親戚不能相保故<lb/>
臣謂小人無朋其暫為朋者偽也君子則不然所守者<lb/>
道義所行者忠信所惜者名節以之修身則同道而相<lb/>
益以之事國則同心而共濟終始如一此君子之朋也<lb/>
故為人君者但當退小人之偽朋用君子之真朋則天<lb/>
下治矣堯之時小人共工驩兠等四人為一朋君子八<lb/>
元八愷十六人為一朋舜佐堯退四凶小人之朋而進<lb/>
<pb n="KR4h0032_WYG_001-13b"/>
元愷君子之朋堯之天下大治及舜自為天子而臯䕫<lb/>
稷契等二十二人並列于朝更相稱美更相推讓凡二<lb/>
十二人為一朋而舜皆用之天下亦大治書曰紂有臣<lb/>
億萬惟億萬心周有臣三千惟一心紂之時億萬人各<lb/>
異心可謂不為朋矣然紂以亡國周武王之臣三千人<lb/>
為一大朋而周用以興後漢獻帝時盡取天下名士囚<lb/>
禁之目為黨人及黄巾賊起漢室大亂後方悔悟盡解<lb/>
黨人而釋之然已無救矣唐之晚年漸起朋黨之論及<lb/>
<pb n="KR4h0032_WYG_001-14a"/>
昭宗時盡殺朝之名士咸投之黄河曰此輩清流可投<lb/>
濁流而唐遂亡矣夫前世之主能使人人異心不為朋<lb/>
莫如紂能禁絶善人為朋莫如漢獻帝能誅滅清流之<lb/>
朋莫如唐昭宗之世然皆亂亡其國更相稱美推讓而<lb/>
不自疑莫如舜之二十二臣舜亦不疑而皆用之然而<lb/>
後世不誚舜為二十二人朋黨所欺而稱舜為聰明之<lb/>
聖者以能辨君子與小人也周武之世舉其國之臣三<lb/>
千人共為一朋自古為朋之多且大莫如周然周用此<lb/>
<pb n="KR4h0032_WYG_001-14b"/>
以興者善人雖多而不厭也嗟夫興亡治亂之迹為人<lb/>
君者可以鑒矣<lb/>
　　　春秋論上<lb/>
事有不幸出于乆逺而傳乎二說則奚從曰從其一之<lb/>
可信者然則安知可信者而從之曰從其人而信之可<lb/>
也衆人之說如彼君子之說如此則舍衆人而從君子<lb/>
君子博學而多聞矣然其傳不能無失也君子之說如<lb/>
彼聖人之說如此則舍君子而從聖人此舉世之人皆<lb/>
<pb n="KR4h0032_WYG_001-15a"/>
知其然而學春秋者獨異乎是孔子聖人也萬世取信<lb/>
一人而已若公羊髙糓梁赤左丘明三子者博學而多<lb/>
聞矣其傳不能無失者也孔子之于經三子之于傳有<lb/>
所不仝則學者寧舍經而從傳不信孔子而信三子甚<lb/>
哉其惑也經于魯隠公之事書曰公及邾儀父盟于蔑<lb/>
其卒也書曰公薨孔子始終謂之公三子者曰非公也<lb/>
是攝也學者不從孔子謂之公而從三子謂之攝其于<lb/>
晉靈公之事孔子書曰趙盾弑其君夷臯三子者曰非<lb/>
<pb n="KR4h0032_WYG_001-15b"/>
趙盾也是趙穿也學者不從孔子信為趙盾而從三子<lb/>
信為趙穿其于許悼公之事孔子書曰許世子止弑其<lb/>
君買三子者曰非弑之也買病死而止不嘗藥耳學者<lb/>
不從孔子信為弑君而從三子信為不嘗藥其舍經而<lb/>
從傳者何哉經簡而直傳新而竒簡直無悦耳之言新<lb/>
竒有可喜之論是以學者樂聞而易惑也予非敢曰不<lb/>
惑然信于孔子而篤者也經之所書予之所信也經所<lb/>
不書予所不知也難者曰子之言有激而云爾夫三子<lb/>
<pb n="KR4h0032_WYG_001-16a"/>
者皆學乎聖人而傳所以述經也經文隠而意深三子<lb/>
者從而發之故經有不言傳得而詳耳非為二説也予<lb/>
曰經所不書三子者何從而知其然也曰推其前後而<lb/>
知之且其有所傳而得也國君必即位而隠不書即位<lb/>
此傳得知其攝也弑君者不復見經而盾復見經此傳<lb/>
得知弑君非盾也君弑賊不討則不書塟而許悼公書<lb/>
塟此傳得知世子止之非實弑也經文隠矣傳曲而暢<lb/>
之學者以謂三子之説聖人之深意也是以從之爾非<lb/>
<pb n="KR4h0032_WYG_001-16b"/>
謂舍孔子而信三子也予曰然則妄意聖人而惑學者<lb/>
三子之過而已使學者必信乎三子予不能奪也使其<lb/>
惟是之求則予不得不為之辨<lb/>
　　　春秋論中<lb/>
孔子何為而脩春秋正名以定分求情而責實别是非<lb/>
明善惡此春秋之所以作也自周衰以來臣弑君子弑<lb/>
父諸侯之國相屠戮而争為君者天下皆是也當是之<lb/>
時有一人焉能好㢘而知讓立乎争國之亂世而懐讓<lb/>
<pb n="KR4h0032_WYG_001-17a"/>
國之髙節孔子得之于經冝如何而别白之冝如何而<lb/>
褒顯之其肯沒其攝位之實而雷同衆君誣以為公乎<lb/>
所謂攝者臣行君事之名也伊尹周公共和之臣嘗攝<lb/>
矣不聞商周之人謂之王也使息姑實攝而稱號無異<lb/>
于正君則名分不正而是非不白夫攝者心不欲為君<lb/>
而身假行君之事雖行君事而其實非君也今書曰公<lb/>
則是息姑心不欲之實不為之而孔子加之失其本心<lb/>
誣以虗名而沒其實善夫不求其情不責其實而善惡<lb/>
<pb n="KR4h0032_WYG_001-17b"/>
不明如此則孔子之意踈而春秋謬矣春秋辭有同異<lb/>
尤謹嚴而簡約所以别嫌明㣲慎重而取信其于是非<lb/>
善惡難明之際聖人所盡心也息姑之攝也㑹盟征伐<lb/>
賞刑祭祀皆出于已舉魯之人皆聴命于已其不為正<lb/>
君者幾何惟不有其名耳使其名實皆在已則何從而<lb/>
知其攝也故息姑之攝與不攝惟在為公與不為公别<lb/>
嫌明㣲繫此而已且其有讓桓之志未及行而見殺其<lb/>
生也志不克伸其死也被虗名而違本意則息姑之恨<lb/>
<pb n="KR4h0032_WYG_001-18a"/>
何伸于後世乎其甚髙之節難明之善亦何望于春秋<lb/>
乎今説春秋者皆以名字氏族予奪為輕重故曰一字<lb/>
為褒貶且公之一字豈不重于名字氏族乎孔子于名<lb/>
字氏族不妄以加人其肯以公妄加于人而沒其實乎<lb/>
以此而言隠實為攝則孔子决不書曰公孔子書為公<lb/>
則隠决非攝難者曰然則何為不書即位曰惠公之終<lb/>
不見其事則隠之始立亦不可知孔子從二百年後得<lb/>
其遺書而修之闕其所不知所以傳信也難者又曰謂<lb/>
<pb n="KR4h0032_WYG_001-18b"/>
為攝者左氏爾公羊糓梁皆以為假立以待桓也故得<lb/>
以假稱公予曰凡魯之事出于已舉魯之人聴于已生<lb/>
稱曰公死書曰薨何從而知其假<lb/>
　　　春秋論下<lb/>
弑逆大惡也其為罪也莫贖其于人也不容其在法也<lb/>
無赦法施于人雖小必慎况舉大法而加大惡乎既輙<lb/>
加之又輙赦之則自侮其法而人不畏春秋之法不如<lb/>
是之輕易也三子説春秋書趙盾以不討賊故加之大<lb/>
<pb n="KR4h0032_WYG_001-19a"/>
惡既而以盾非實弑則又復見于經以明盾之無罪是<lb/>
輙加之而輙赦之爾以盾為無弑心乎其可輕以大惡<lb/>
加之以盾不討賊情可責而宜加之乎則其後頑然未<lb/>
嘗討賊既不改過以自贖何為遽赦使同無罪之人其<lb/>
于進退皆不可此非春秋意也趙穿弑君大惡也盾不<lb/>
討賊不能為君復仇而失刑于下二者輕重不較可知<lb/>
就使盾為可責然穿焉得免也今免首罪為善人使無<lb/>
辜者受大惡此决知其不然也春秋之法使為惡者不<lb/>
<pb n="KR4h0032_WYG_001-19b"/>
得倖免疑似者有所辨明所謂是非之公也據三子之<lb/>
說初靈公欲殺盾盾走而免穿盾族也遂弑而盾不討<lb/>
其迹渉于與弑矣此疑似難明之事聖人尤當求情責<lb/>
實以明白之使盾果有弑心乎則自然罪在盾矣不得<lb/>
曰為法受惡而稱其賢也使果無弑心乎則當為之辨<lb/>
明必先正穿之惡使罪有所歸然後責盾縱賊則穿之<lb/>
大惡不可倖而免盾之疑似之迹獲辨而不討之責亦<lb/>
不得辭如此則是非善惡明矣今為惡者獲免而疑似<lb/>
<pb n="KR4h0032_WYG_001-20a"/>
之人䧟于大惡此决知其不然也若曰盾不討賊有幸<lb/>
弑之心與自弑同故寜捨穿而罪盾此乃逆詐用情之<lb/>
吏矯激之為耳非孔子忠恕春秋以王道治人之法也<lb/>
孔子患舊史是非錯亂而善惡不明所以修春秋就令<lb/>
舊史如此其肯從而不正之乎其肯從而稱美又教人<lb/>
以越境逃惡乎此可知其謬傳也問者曰然則夷臯孰<lb/>
弑之曰孔子所書是矣趙盾弑其君也今有一人焉父<lb/>
病躬進藥而不嘗又有一人焉父病而不躬進藥而二<lb/>
<pb n="KR4h0032_WYG_001-20b"/>
父皆死又有一人焉<graphic n="KR0894" url="https://raw.githubusercontent.com/kanripo/KR-Gaiji/master/images/KR0894.png" mimeType="image/png"/>刄而殺其父使吏治之是三人<lb/>
者其罪同乎曰雖庸吏猶知其不可同也躬藥而不知<lb/>
嘗者有愛父之孝心而不習于禮是可哀也無罪之人<lb/>
耳不躬藥者誠不孝矣雖無愛親之心然未有殺父之<lb/>
意使善治獄者猶當與操刄殊科况以躬藥之孝反與<lb/>
操刄同其罪乎此庸吏之不為也然則許世子止實不<lb/>
嘗藥則孔子决不書曰弑君孔子書為弑君則止决非<lb/>
不嘗藥難者曰聖人借止以垂教爾對曰不然夫所謂<lb/>
<pb n="KR4h0032_WYG_001-21a"/>
借止以垂教者不過欲人之知嘗藥耳聖人一言明以<lb/>
告人則萬世法也何必加孝子以大惡之名嘗藥之事<lb/>
卒不見于文使後世但知止為弑君而莫知藥之當嘗<lb/>
也教未可垂而已䧟人于大惡矣聖人垂教不如是之<lb/>
迂也果曰責止不如是之刻也難者曰然則盾曷為復<lb/>
見于經許悼公曷為書塟曰弑君之臣不見經此自三<lb/>
子説耳果聖人法乎悼公之塟且安知其不討賊而書<lb/>
塟也自止以弑見經後四年吴敗許師又十有八年當<lb/>
<pb n="KR4h0032_WYG_001-21b"/>
定公之四年許男始見于經而不名許之書于經者畧<lb/>
矣止之事迹不可得而知也難者曰三子之説非其臆<lb/>
出也其得于所傳如此然則所傳者皆不可信乎曰傳<lb/>
聞何可盡信公羊糓梁以尹氏卒為正卿左氏以尹氏<lb/>
卒為隠母一以為男子一以為婦人得于所傳者盖如<lb/>
是是可盡信乎<lb/>
　　　石鷁論<lb/>
夫據天道仍人事筆則筆而削則削此春秋之所作也<lb/>
<pb n="KR4h0032_WYG_001-22a"/>
援他説攻異端是所是而非所非此三傳之所殊也若<lb/>
乃上揆之天意下質之人情推至隠以探萬事之元重<lb/>
將來以立一王之法者莫近于春秋矣故杜預以謂經<lb/>
者不刋之書范寗亦云義以必當為理然至一經之指<lb/>
三傳殊説是彼非此學者疑焉魯僖之十六年隕石于<lb/>
宋五六鷁退飛過宋都左氏傳曰石隕于宋星也六鷁<lb/>
退飛風也公羊又曰聞其隕然視之則石察之則五故<lb/>
先言石而後言五視之則鷁徐而視之則退飛故先言<lb/>
<pb n="KR4h0032_WYG_001-22b"/>
六而後言鷁糓梁之意又謂先後之數者聚散之辭也<lb/>
石鷁猶盡其辭而况于人乎左氏則辨其物公糓則鑒<lb/>
其意噫豈聖人之㫖不一耶將後之學者偏見耶何紛<lb/>
紛而若是也且春秋載二百年之行事隂陽之所變見<lb/>
災異之所著聞究其所終各有條理且左氏以石為星<lb/>
者莊公七年星隕如雨若所以隕者是星則當星隕而<lb/>
為石何得不言星而直曰隕石乎夫大水大雪為異必<lb/>
書若以小風而鷁自退非由風之力也若大風而退之<lb/>
<pb n="KR4h0032_WYG_001-23a"/>
則衆鳥皆退豈獨退鷁乎成王之風有㧞木之力亦未<lb/>
聞退飛鳥也若風能退鷁則是過成王之風矣而經獨<lb/>
不書曰大風退鷁乎以公羊之意謂數石視鷁而次其<lb/>
言且孔子生定哀之時去僖公五世矣當石隕鷁飛之<lb/>
際是宋人次于舊史則又非仲尼之善志也且仲尼隔<lb/>
數世修經又焉及親數石而視鷁乎糓梁以謂石後言<lb/>
五鷁先言六者石鷁㣲物聖人尚不差先後以謹記其<lb/>
數則于人之褒貶可知矣若乃西狩獲麟不書幾麟鸜<lb/>
<pb n="KR4h0032_WYG_001-23b"/>
鵒來巢不書幾鸜鵒豈獨謹記于石鷁而忽于麟鸜鵒<lb/>
乎如此則仲尼之志荒矣殊不知聖人紀災異著勸戒<lb/>
而已矣又何區區于謹數乎必曰謹物察數人皆能之<lb/>
非獨仲尼而後可也噫三者之説一無是矣而周内史<lb/>
叔興又以為隂陽之事非吉凶所生且天裂陽地動隂<lb/>
有隂凌陽則日蝕陽勝隂則嵗旱隂陽之變出為災祥<lb/>
國之興亡由是而作既曰隂陽之事孰謂非吉凶所生<lb/>
哉其不亦甚乎<lb/>
<pb n="KR4h0032_WYG_001-24a"/>
　　　泰誓論<lb/>
書稱商始咎周以乗黎乘黎者西伯也西伯以征伐諸<lb/>
侯為職事其伐黎而勝也商人已疑其難制而患之使<lb/>
西伯赫然見其不臣之狀與商並立而稱王如此十年<lb/>
商人反晏然不以為怪其父師老臣如祖伊㣲子之徒<lb/>
亦黙然相與熟視而無一言此豈近于人情耶由是言<lb/>
之謂西伯受命稱王十年者妄説也以紂之雄猜暴虐<lb/>
嘗醢九侯而脯鄂侯矣西伯聞之竊歎遂執而囚之幾<lb/>
<pb n="KR4h0032_WYG_001-24b"/>
不免死至其叛已不臣而自王乃反優容而不問者十<lb/>
年此豈近于人情耶由是言之謂西伯受命稱王十年<lb/>
者妄説也孔子曰三分天下有其二以服事商使西伯<lb/>
不稱臣而稱王安能服事于商乎且謂西伯稱王者起<lb/>
于何説而孔子之言萬世之信也由是言之謂西伯受<lb/>
命稱王十年者妄説也伯夷叔齊古之知義之士也方<lb/>
其讓國而去頋天下皆莫可歸聞西伯之賢共徃歸之<lb/>
當是時紂雖無道天子也天子在上諸侯不稱臣而稱<lb/>
<pb n="KR4h0032_WYG_001-25a"/>
王是僣叛之國也然二子不以為非依之乆而不去至<lb/>
武王伐紂始以為非而棄去彼二子者始頋天下莫可<lb/>
歸卒依僣叛之國而不去不非其父而非其子此豈近<lb/>
于人情耶由是言之謂西伯受命稱王十年者妄説也<lb/>
泰誓稱十有一年説者因以謂自文王受命九年及武<lb/>
王居喪二年并數之耳是以西伯聴虞芮之訟謂之受<lb/>
命以為元年此又妄説也古者人君即位必稱元年常<lb/>
事耳不以為重也後世曲學之士説春秋始以改元為<lb/>
<pb n="KR4h0032_WYG_001-25b"/>
重事然則果常事歟固不足道也果重事歟西伯即位<lb/>
已改元矣中間不冝改元而又改元至武王即位冝改<lb/>
元而反不改元乃上冐先君之元年并其居喪稱十一<lb/>
年及其㓕商而得天下其事大于聴訟逺矣又不改元<lb/>
由是言之謂西伯以受命之年為元年者妄説也後之<lb/>
學者知西伯生不稱王而中間不再改元則書詩所載<lb/>
文武之事粲然明白而不誣矣或曰然則武王畢喪伐<lb/>
紂而泰誓曷為稱十有一年對曰畢喪伐紂出于諸家<lb/>
<pb n="KR4h0032_WYG_001-26a"/>
之小説而泰誓六經之明文也昔者孔子當衰周之際<lb/>
患衆説紛紜以惑亂當世于是退而脩六經以為後世<lb/>
法及孔子既歿去聖稍逺而衆説復興與六經相亂自<lb/>
漢以來莫能辨正今有卓然之士一取信乎六經則泰<lb/>
誓者武王之事也十有一年者武王即位之十有一年<lb/>
耳復何疑哉司馬遷作周本紀雖曰武王即位九年祭<lb/>
于文王之墓然後治兵于孟津至作伯夷列傳則又載<lb/>
父死不塟之説皆不可為信是以吾無取焉取信于書<lb/>
<pb n="KR4h0032_WYG_001-26b"/>
可矣<lb/>
　　　易問上<lb/>
或問大衍之數易之藴乎學者莫不盡心焉曰大衍易<lb/>
之末也何必盡心焉易者文王之作也其書則六經也<lb/>
其文則聖人之言也其事則天地萬物君臣父子夫婦<lb/>
人倫之大端也大衍筮占之一法耳非文王之事也然<lb/>
則不足學乎曰得其大者可以兼其小未有學其小而<lb/>
能至其大者也知此然後知學易矣六十四卦自古用<lb/>
<pb n="KR4h0032_WYG_001-27a"/>
焉夏商之世筮占之説略見于書文王遭紂之亂有憂<lb/>
天下之心有慮萬世之志而無所發以為卦爻起于竒<lb/>
偶之數隂陽變易交錯而成文有君子小人進退動静<lb/>
剛柔之象而治亂盛衰得失吉凶之理具焉因假取以<lb/>
寓其言而名之曰易至其後世用以占筮孔子出于周<lb/>
末懼文王之志不見于後世而易專為筮占用也乃作<lb/>
彖象發明卦義必稱聖人君子王后以當其事而常以<lb/>
四方萬國天地萬物之大以為言盖明非止于卜筮也<lb/>
<pb n="KR4h0032_WYG_001-27b"/>
所以推原本意而矯世失然後文王之志大明而易始<lb/>
列乎六經矣易之淪于卜筮非止今世也㣲孔子則文<lb/>
王之志沒而不見矣夫六爻之文占辭也大衍之數占<lb/>
法也皆古所用也文王更其辭而不改其法故曰大衍<lb/>
非文王之事也所謂辭者有君子小人進退動静剛柔<lb/>
之象治亂盛衰得失吉凶之理學者專其辭于筮占猶<lb/>
見非于孔子况遺其辭而執其占法欲以見文王作易<lb/>
之意不亦逺乎凡欲為君子者學聖人之言欲為占者<lb/>
<pb n="KR4h0032_WYG_001-28a"/>
學大衍之數惟所擇之焉耳<lb/>
　　　易問中<lb/>
或問繫辭果非聖人之作前世之大儒君子不論何也<lb/>
曰何止乎繫辭舜之塗廪浚井不載于六經不道于孔<lb/>
子之徒盖里巷人之語也及其傳也乆孟子之徒道之<lb/>
事固有出于謬妄之説其初也大儒君子以世莫之信<lb/>
置而不論及其傳之乆也後世反以謂更大儒君子而<lb/>
不非是實不誣矣由是曲學之士溺焉者多矣自孔子<lb/>
<pb n="KR4h0032_WYG_001-28b"/>
沒周益衰王道喪而學廢接乎戰國百家之異端起十<lb/>
翼之説不知起于何人自秦漢以來大儒君子不論也<lb/>
或者曰然則何以知非聖人之作也曰大儒君子之于<lb/>
學也理達而已矣中人已下指其迹提其耳而譬之猶<lb/>
有惑焉者溺于習聞之乆曲學之士喜為竒説以取勝<lb/>
也何謂子曰者講師之言也吾嘗以譬學者矣元者善<lb/>
之長亨者嘉之㑹利者義之和貞者事之幹此所謂文<lb/>
言也方魯穆姜之道此言也在襄公之九年後十有五<lb/>
<pb n="KR4h0032_WYG_001-29a"/>
年而孔子生左氏之傳春秋也固多浮誕之辭然其用<lb/>
心必亦欲其書之信後世也使左氏知文言為孔子作<lb/>
也必不以追附穆姜之説而疑後世也盖左氏者不意<lb/>
後世以文言為孔子作也孟子曰盡信書不如無書孟<lb/>
子豈好非六經者黜其雜亂之説所以尊經也<lb/>
　　　易問下<lb/>
或問大衍占筮之事也其于筮占之説無所非乎曰其<lb/>
法是也其言非也用蓍四十有九分而為二掛一揲四<lb/>
<pb n="KR4h0032_WYG_001-29b"/>
歸竒再扐其法是也象兩象三至于乾坤之䇿以當萬<lb/>
物之數者其言皆非也傳曰知者創物又曰百工之事<lb/>
皆聖人之作也筮者上古聖人之法也其為數也出于<lb/>
自然而不測四十有九是也其為用也通于變而無窮<lb/>
七八九六是也惟不測與無窮故謂之神惟神故可以<lb/>
占今為大衍者取物合數以配蓍是可測也以九六定<lb/>
乾坤之策是有限而可窮也矧占之而不效乎竒偶隂<lb/>
陽之數也隂陽天地之正氣也二氣升降有進退而無<lb/>
<pb n="KR4h0032_WYG_001-30a"/>
老少且聖人未嘗言而雖繫辭之龎雜亦不道也問者<lb/>
曰然則九六何為而變曰夫蓍四十有九無不用也昔<lb/>
之言大衍者取四揲之䇿而捨掛扐之數兼知掛扐之<lb/>
多少則九六之變可知矣蓍數無所配合隂陽無老少<lb/>
乾坤無定䇿知此然後知筮占矣嗚呼文王無孔子易<lb/>
其淪于卜筮乎易無王弼其淪于異端之説乎因孔子<lb/>
而求文王之用心因弼而求孔子之意因予言而求弼<lb/>
之得失可也<lb/>
<pb n="KR4h0032_WYG_001-30b"/>
　　　原弊論<lb/>
孟子曰養生送死王道之本管子曰倉廪實而知禮節<lb/>
故農者天下之本也而王政所由起也古之為國者未<lb/>
嘗敢忽而今之為吏者不然簿書聴斷而已矣聞有道<lb/>
農之事則相與笑之曰鄙夫知賦斂財用之為急不知<lb/>
務農為先者是未原為政之本末也知務農而不知節<lb/>
用以愛農是未盡務農之方也古之為政者上下相移<lb/>
用以濟下之用力者甚勤上之用物者有節民無遺力<lb/>
<pb n="KR4h0032_WYG_001-31a"/>
國不過費上愛其下下給其上使不相困三代之法皆<lb/>
如此而最備于周周之法曰井牧其田十而一之一夫<lb/>
之力督之必盡其所任一日之用節之必量其所入一<lb/>
歳之耕供公與民食皆出其間而常有餘故三年而餘<lb/>
一年之備今乃不然耕者不復督其力用者不復計其<lb/>
出入一歳之耕供公僅足而民食不過數月甚者塲功<lb/>
甫畢簸糠麩而食粃稗或採橡實畜菜根以延冬春夫<lb/>
糠覈橡實孟子所謂狗彘之食也而卒嵗之民不免食<lb/>
<pb n="KR4h0032_WYG_001-31b"/>
之不幸一水旱則相枕為餓莩此甚可歎也夫三代之<lb/>
為國公卿士庻之禄廪兵甲車牛之財用山川宗廟鬼<lb/>
神之供給未嘗闕也是皆出于農而民之所耕不過今<lb/>
九州之地也嵗之凶荒亦時時而有與今無以異今固<lb/>
盡有嚮時之地而制度無過于三代者昔者用常有餘<lb/>
而今常不足何也其為術相反而然也昔者知務農知<lb/>
節用今以不勤之農占無節之用故也非徒不勤農又<lb/>
為衆弊以耗之非徒不量民力以為節又直不量天力<lb/>
<pb n="KR4h0032_WYG_001-32a"/>
之所任也何謂衆弊有誘民之弊有兼并之弊有力役<lb/>
之弊請詳言之今夫坐華屋享美食而無事者曰浮圖<lb/>
之民仰衣食而養妻子者曰兵戎之民此在三代時南<lb/>
畝之民也今之議者以浮圖並周孔之事曰三教不可<lb/>
以去兵戎曰國備不可以去浮圖不可並周孔不言而<lb/>
易知請試言之國家自景徳罷兵三十三嵗矣兵嘗經<lb/>
用者老死今盡而後來者未嘗聞金鼓識戰陳也生于<lb/>
無事而飽于衣食也其勢不得不驕惰今衛兵入宿不<lb/>
<pb n="KR4h0032_WYG_001-32b"/>
自持被而使人持之禁兵給粮不自荷而雇人荷之其<lb/>
驕如此况肯冒辛苦以戰鬪乎前日西邉之吏如髙化<lb/>
軍齊宗舉兩用兵而輙敗此其效也夫就使兵耐辛苦<lb/>
而能鬬戰雖耗農民為之可也柰何有為兵之虗名而<lb/>
其實驕惰無用之人也古之凡民長大壯健者皆在南<lb/>
畝農隙則教之以戰今乃大異一遇凶歳則州郡吏以<lb/>
尺度量民之長大而試其壯健者招之去為禁兵其次<lb/>
不及尺度而稍怯弱者籍之以為廂兵吏招人多者有<lb/>
<pb n="KR4h0032_WYG_001-33a"/>
賞而民方窮時争投之故一經凶荒則所留在南畝者<lb/>
惟老弱也而吏方曰不收為兵則恐為盗噫苟知一時<lb/>
之不為盗而不知其終身驕惰而竊食也古之長大壯<lb/>
健者任耕而老弱者游惰今之長大壯健者游惰而老<lb/>
弱者留耕也何相反之甚耶然民盡力乎南畝者或不<lb/>
免乎狗彘之食而一去為僧兵則終身安佚而享豊腴<lb/>
則南畝之民不得不日减也故曰有誘民之弊者謂此<lb/>
也此其耗之一端也古者計口而受田家給而人足井<lb/>
<pb n="KR4h0032_WYG_001-33b"/>
田既壞而兼并乃興今大率一户之田及百頃者養客<lb/>
數十家其間用主牛而出己力者用已牛而事主田以<lb/>
分利者不過十餘户其餘皆出産租而僑居者曰浮客<lb/>
而有畬田夫此數十家者素非冨而畜積之家也其春<lb/>
秋神社婚姻死塟之具又不幸遇凶荒與公家之事當<lb/>
其乏時嘗舉債于主人而後償之息不兩倍則三倍及<lb/>
其成也出種與税而後分之償三倍之息盡其所得或<lb/>
不能足其場功朝畢而暮乏食則又舉之故冬春舉食<lb/>
<pb n="KR4h0032_WYG_001-34a"/>
則指麥于夏而償麥償盡矣夏秋則指禾于冬而償也<lb/>
似此數十家者嘗食三倍之物而一户嘗盡取百頃之<lb/>
利也夫主百頃而出税賦者一户盡力而輸一户者數<lb/>
十家也就令國家有寛征薄賦之恩是徒盖一家之幸<lb/>
而數十家者困苦常自若也故曰有兼并之弊者謂此<lb/>
也此亦耗之一端也民有幸而不役于人能有田而自<lb/>
耕者下自二頃至一頃皆以等書于籍而公役之多者<lb/>
為大役少者為小役至不勝則賤賣其田或逃而去故<lb/>
<pb n="KR4h0032_WYG_001-34b"/>
曰有力役之弊者謂此也此亦耗之一端也夫此三弊<lb/>
是其大端又有竒衺之民去為浮巧之工與夫兼并商<lb/>
賈之人為僣侈之費又有貪吏之誅求賦斂之無名其<lb/>
弊不可以盡舉也既不勸之使勤又為衆弊以耗之大<lb/>
抵天下中民之士冨與貴者化粗糲為精善是一人常<lb/>
食五人之食也為兵者養父母妻子而計其饋運之費<lb/>
是一兵常食五農之食也為僧者養子弟而自豐食是<lb/>
一僧常食五農之食也貧民舉倍息而食者是一人常<lb/>
<pb n="KR4h0032_WYG_001-35a"/>
食二人三人之食也天下幾何其不乏也何謂不量民<lb/>
力以為節方今量國用而取之民未嘗量民力而制國<lb/>
用也古者冡宰制國用量入以為出一嵗之物三分之<lb/>
一以給公上一以給民食一以備凶荒今不先制乎國<lb/>
用而一切臨民而取之故有支移之賦有和糴之粟有<lb/>
入中之粟有和買之絹有雜料之物茶鹽山澤之利有<lb/>
𣙜有征制而不足則有司屢變其法以争毫末之利用<lb/>
心益勞而益不足者何也制不先定而取之無量也何<lb/>
<pb n="KR4h0032_WYG_001-35b"/>
謂不量天力之所任此不知水旱之謂也夫隂陽在天<lb/>
地間騰降而相推不能無愆伏如人身之有血氣不能<lb/>
無疾病也故善醫者不能使人無疾病療之而已善為<lb/>
政者不能使嵗無凶荒備之而已堯湯大聖不能使無<lb/>
水旱而能備之者也古者豐年補救之術三年耕必留<lb/>
一年之蓄是凡三歳期一嵗以必灾也此古之善知天<lb/>
者也今有司之調度用足一嵗而已是期天歳歳不水<lb/>
旱也故曰不量天力之所任是以前二三嵗連遭旱蝗<lb/>
<pb n="KR4h0032_WYG_001-36a"/>
而公私乏食是期天之無水旱卒而遇之無備故也夫<lb/>
井田什一之法不可復用于今為計者莫若就民而為<lb/>
之制要在下者盡力而無耗弊上者量民而用有節則<lb/>
民與國庻幾乎俱富矣今士大夫方共修太平之基頗<lb/>
推務本以興農故輙原其弊而列之以俟興利除害者<lb/>
採于有司也<lb/>
　<lb/>
　<lb/>
<pb n="KR4h0032_WYG_001-36b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　　宋文選巻一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>宋文選巻十九</head> <lb/>
    <p>
<pb n="KR4h0032_WYG_019-1a"/>
欽定四庫全書<lb/>
　宋文選巻十九<lb/>
　　李邦直文<lb/>
　　　唐虞論<lb/>
唐虞載堯之治曰謀於四岳欠欠焉憂其天下終身而<lb/>
不得寧載舜之治吁俞疇咨以盡萬事之變而又廵狩<lb/>
天下遂老於蒼梧禮樂兵刑雜然舉之而各有條理觀<lb/>
其勤有過於堯者是不為無為矣而孔子嘗曰大哉堯<lb/>
<pb n="KR4h0032_WYG_019-1b"/>
之為君惟天為大惟堯則之蕩蕩乎民無能名焉巍巍<lb/>
乎其有成功也煥乎其有文章又曰無為而治者其舜<lb/>
也歟夫何為哉恭已正南靣而已矣學者嘗惑於此夫<lb/>
虞舜之所載者治之迹而孔子所言者治之神也何謂<lb/>
其然也夫營為動作之由已莫過乎人今完安無疾之<lb/>
人手可以執足可以馳耳目可以視聽而腹心可以慮<lb/>
欲有所措無不應者皆可以自為之矣則以為營為動<lb/>
作莫不出乎已及詰其極究其所以能然者則雖智者<lb/>
<pb n="KR4h0032_WYG_019-2a"/>
猶不能自知也故由已而可為者迹不自知其所以然<lb/>
而然者神也天地之化氣之所感雨之所濡莖葉之勾<lb/>
直長短圓斜狹大華實之濃淡芬芳臭色之不齊味之<lb/>
衆多莫不各足其形一陽之所温一雷之所震飛者躍<lb/>
者巢者穴者吟者黙者或鱗而泳或翼而升或毛而羣<lb/>
或介而潜莫不各足其分此人之所可見也此化之迹<lb/>
也詰其何為而能然而誰為之者則明哲所不能計智<lb/>
巧所不能匠雖聖人莫之或知也此化之神也人之可<lb/>
<pb n="KR4h0032_WYG_019-2b"/>
以自為者猶不能自知變化之出乎天又果知天之能<lb/>
自知其所以然耶故聖人法道以為用體神以為治溟<lb/>
涬真樸漠然而全陶然而遂萬事不能滑其中安安而<lb/>
有餘如遺天下者天下之人鼔舞之而不足用之而不<lb/>
知自化也自安也自悦也自威也則終日言而如未嘗<lb/>
言終日為而如未嘗為此堯舜之所以為大也彼昧道<lb/>
者不然一君之心兩耳目之聰明耳而臨四海之廣穰<lb/>
穰之繁欲御之以智縻之以力矜其徤察作其巧辯雕<lb/>
<pb n="KR4h0032_WYG_019-3a"/>
鎪百為咻噢萬狀焦焦然日置天下於其胷中而又為<lb/>
情偽喜怒之所紛亂智索力殫矣而天下囂然方不可<lb/>
勝理則醇且醨愿且詐傑者為之僅得小治而已矣安<lb/>
能如嚮堯舜之治耶孟子曰王者之民皥皥如也覇者<lb/>
之民驩虞如也知此然後知堯舜矣故大聖人之為治<lb/>
雖有為於外必無係於心藏其神致其用使天下之人<lb/>
莫能窺已之涯譁趨奮起以為倖故静而不爭所謂無<lb/>
為之治也後世王者闇乎有用樂乎無為不知堯舜之<lb/>
<pb n="KR4h0032_WYG_019-3b"/>
神其化則又欲其摽枝芻狗治天下溺入於老釋逍遥<lb/>
寂滅之説兀兀焉宴坐於深宫以待天下之自治是烏<lb/>
知孔子之所謂無為者歟<lb/>
　　　三代論<lb/>
揚雄班固王通之儔莫不以三代諸侯為乆安之術而<lb/>
罪秦之郡縣至柳宗元獨曰古之諸侯聖人之意非不<lb/>
欲去也其勢不能去也以為其治不若郡守嘗究之矣<lb/>
夫王者處乎髙危而以一姓孤立於四海之上一姓之<lb/>
<pb n="KR4h0032_WYG_019-4a"/>
安危乃天下之所以為治亂死生也夏商周之君相傳<lb/>
者數十世雖有屈强之諸侯時不免於戰伐然亦未嘗<lb/>
有流血天下兵火之禍如後世者㡬二千年而才三易<lb/>
姓亦必有大惡如桀紂至聖如湯武又其祖宗之著徳<lb/>
甚乆然後可以集有天下之諸侯自秦至於五代覆亡<lb/>
之宗紛焉如風中之槁葉生民數䧟於大禍則是諸侯<lb/>
之前民數百年乃一擾而變侯置守之後天下之人常<lb/>
慄慄焉而無所係也論者多取周季戰伐之紛亂以為<lb/>
<pb n="KR4h0032_WYG_019-4b"/>
建侯之罪夫幽厲懿夷之王較其昏暴王之於郡縣之<lb/>
時非莽卓盜之則陳項有之矣惟其諸侯之國各疆土<lb/>
據桀彊者未能并服而為一故衰亂而周不亡也論者<lb/>
又取晉之宗室舉兵相殘以為鑒夫以惠懐在上政亂<lb/>
於中而號令不行於天下於時謂之互市又使不義之<lb/>
君得舉兵以擊義國其㣲闇不道雖糜爛而亡不足怪<lb/>
也其所以未亡而再進於元帝者藩國之勢也故上有<lb/>
明天子則諸侯而治郡縣而治為上者其非道則諸<lb/>
<pb n="KR4h0032_WYG_019-5a"/>
侯者亂郡縣者亡禍之輕重也有殊矣彼周之時吳楚<lb/>
齊晉雖悖傲而不臣力非不足也而不敢瞹周之鼎何<lb/>
哉列國皆有兵有賦而用周公之禮樂彼未能一旦而<lb/>
君此此未能一旦而臣彼由此而然也晉宋梁隋之所以<lb/>
得扼吭拊背於中傳檄而天下定郡縣雖有忠勇之臣<lb/>
莫不拱手聽命圜視而不敢動何哉天下之權素有所<lb/>
一也兩漢之有天下王侯郡縣雜建而年以四百雖有<lb/>
七國諸吕之難而劉氏以中興唐之有天下宗室為刺<lb/>
<pb n="KR4h0032_WYG_019-5b"/>
史勲賢為藩鎮僅如諸侯之制而年以三百雖有齊蔡<lb/>
燕趙魏之㓂二朱安史之憑陵而李氏以長權散於天<lb/>
下而莫能一也以天下之大而明主不世出後世鑒存<lb/>
亡之效可不約三代漢唐之制雜樹親賢於外少為王<lb/>
者之拱衛耶子厚之説未識治亂之大計亟云以為異<lb/>
論耳不亦妄哉<lb/>
　　　秦論<lb/>
易曰本乎天者親上本乎地者親下氣可上而形不可<lb/>
<pb n="KR4h0032_WYG_019-6a"/>
上此必然之理也故曰魂魄歸於天骨肉歸於土天無<lb/>
形則無敝有形則有敝雖天不能使之易此言者也是<lb/>
故生而死堯舜之聖禹湯周孔之仁智之所同賁育之<lb/>
力之所不免也至秦始皇既以力併諸侯而以氣攝天<lb/>
下矣舉六國之宫室寫之咸陽之坂以為其居舉六國<lb/>
之玉帛而輸之函谷以為其用舉六國之女色鐘鼔納<lb/>
之於阿房以足其欲羣臣莫不稱頌其功徳秦皇坐亡<lb/>
國之殿聽亡國之音趨走遮列亡國之臣心侈意廣自<lb/>
<pb n="KR4h0032_WYG_019-6b"/>
以為萬世莫吾及顧少羽翼而升耳於是車轍馬跡交<lb/>
於海上登之罘浮江湘以望方士之所謂三島者棄其<lb/>
赤子航之於東夷以卜其所謂仙不務事事而跕跕然<lb/>
狂人客死於沙丘不得親傳之良嗣遂亡其國自黄帝<lb/>
𦵏於橋陵下及於三代之盛未嘗有仙之説至漢孝武<lb/>
侈欲極而外道之惑乗其隙而入用方士之言邀神靈<lb/>
而祠鬼物橋陵者存而方士輙曰此𦵏其衣冠耳又從<lb/>
而信然之以其女女方士與方士傳車而宿當是之時<lb/>
<pb n="KR4h0032_WYG_019-7a"/>
天下㡬大亂周之末有李耳者為虚無無用之語以髙<lb/>
世雖背仁義之教而馳然亦未害為處士避世之小道<lb/>
也使李耳之存於時王者召而禮之不過賜之粟帛杖<lb/>
履而退之養之一丘而足矣至唐明皇曰李耳吾祖也<lb/>
今存而仙其位髙大與天帝並遂推其言以為經而為<lb/>
之祠宇散滿天下賤禮樂刑政謂之俗務而弗親中國<lb/>
㡬為安史之所有秦漢唐之君皆命世之才也咸以仙<lb/>
敗終其世而不悟可不哀哉古之時王教之害尚尠至<lb/>
<pb n="KR4h0032_WYG_019-7b"/>
後世而其弊百出曰楊墨者曰佛者曰老氏者循環而<lb/>
交以攻先王之仁義使仁義衰而異教立嗚呼自是以<lb/>
来生民之命揺然無所附矣其禍也始於秦而流於漢<lb/>
昌大於唐室至後世而不可破後之仁君將復有仙亡<lb/>
其國者矣<lb/>
　　　西漢論<lb/>
嘗觀西漢之君大抵承秦之餘以剛斷明烈為任文景<lb/>
武宣皆有君人之至概宣帝以孝元柔仁知其必亂天<lb/>
<pb n="KR4h0032_WYG_019-8a"/>
下已而果然夫人君之氣必主於剛其柔仁者濟物之<lb/>
變補事之隙時為之用耳不可以為常也故君者天也<lb/>
陽也其明日也其令風雷也天健而運日實而麗雷烈<lb/>
而威風行而無迹四者不廢然後可以生萬物而齊變化<lb/>
陽不足則天有時而裂日有時而虧雷或不發而風或<lb/>
不播休弛欝塞之氣極而妖厲災疾作於下下至於昆<lb/>
蟲草木莫不䝉其疴易曰天行健君子以自强不息又<lb/>
曰剛健中正純粹精也剛健純粹此所以為天之體而<lb/>
<pb n="KR4h0032_WYG_019-8b"/>
為君之徳乎髙祖最剛而最明故其基宇廓大而宏逺<lb/>
不可以亟壊其餘勝遺烈猶足以震動天下之耳目而<lb/>
制大臣之心故恵帝孱懦髙后女主哨哨於簾戸之間<lb/>
而嬰噲平勃之徒攝衣而趨交臂而受職莫敢先後而<lb/>
不率至文景之為君其治出於恭儉仁恕然其君臣之<lb/>
間尊嚴而甚可憚繼之孝武雖侈且虐生民之屠於兵<lb/>
大臣之夷滅於法者㡬且大半天下之怨可謂極矣而<lb/>
能興禮樂隆儒術拓土傳祚為漢英主孝昭㓜而明斷<lb/>
<pb n="KR4h0032_WYG_019-9a"/>
故燕王盖主桑羊上官謀發而中敗不得有所措孝宣<lb/>
承之覈刑名而責功實天下遂至於太平此六七君者<lb/>
亦非有完徳具美也事之失度而過中者不為寡矣然<lb/>
且不失為治教化以之行社稷以之强固非以其有人<lb/>
君之㮣主之以剛徳而然耶元成哀平固未嘗有顯惡<lb/>
大過暴不若桀紂滛不若幽厲徒以濡弱偷墮無剛明<lb/>
之氣終不能一奮人主之威卓然有所立愔愔黙黙以<lb/>
至於亡可不惜或有天子之仁義有大臣之仁義有匹<lb/>
<pb n="KR4h0032_WYG_019-9b"/>
夫之仁義天子兼萬事之柄將以制中國而威四方而<lb/>
專為匹夫之仁處士之行拳然以小亷細謹自持者則<lb/>
是失其所以為大則天下無所恃而奸權嬖倖特以朝<lb/>
廷為戱維持牽制貿亂人主之所為各任其私意以暴<lb/>
民而侵掠天下人主雖不貪取而天下不勝其困人主<lb/>
雖不好殺而天下不得其生賢君則不然以為忠信孤<lb/>
逺之臣待我之剛然後得以立至弱之民待我之剛然<lb/>
後得以振其剛明以强本而威衆使内外大小皆有所<lb/>
<pb n="KR4h0032_WYG_019-10a"/>
恃於上而天下不勝其樂書曰天降下民作之君作之<lb/>
師惟曰其助上帝寵之四方有罪無罪惟我在天下曷<lb/>
敢有越厥志此武王之剛也鑒乎西漢之存亡治亂則<lb/>
君之剛徳可一日而廢之哉善觀君徳者無取其一善<lb/>
一惡要其有人君之㮣而已矣<lb/>
　　　東漢論<lb/>
聖人之所以長有天下者無他得其民心而已矣末世<lb/>
之所以失之者䘮其民心而已矣民心之所欲歸兵不<lb/>
<pb n="KR4h0032_WYG_019-10b"/>
可以驅而散其所欲去利不可以誘而還也其事至近<lb/>
而所繫至大其説至易見而智亦時有所惑也西漢之<lb/>
亡也其君非有苛毒加於民特以柔闇而無决承之以<lb/>
幼懦主之以母后聰明威令不能過房闥之外而天下<lb/>
之柄姦臣得以盜而有非漢之失民非民之厭漢也及<lb/>
化為王氏有王田之擾有六筦之侵師旅興於前旱蝗<lb/>
繼於後夷狄攻其外㓂盜攘其内使天下之民潰裂四<lb/>
出而不知所從遂以攻莽而亡之當是之時民苦其亂<lb/>
<pb n="KR4h0032_WYG_019-11a"/>
而思嚮時之安以為能安天下者劉氏而已耳故聖公<lb/>
起於荆盆子起於海曲王郎起於趙劉永起於睢陽伯<lb/>
升起於宛皆唱之於劉氏奮梃以為器揭竿以為旗徒<lb/>
歩振呼而郡國之衆雲集霧聚莫不為之用雖有隗囂<lb/>
公孫述張歩之徒相與馳逐奮取卒所以得之者劉氏<lb/>
也及天下定於東漢而百姓果得其所欲以光武之聖<lb/>
顯肅之明其治皆雜於儒雅而隆師重道修舉禮樂以<lb/>
率其民民之興行為義㡬多於三代殤安之後女主權<lb/>
<pb n="KR4h0032_WYG_019-11b"/>
臣常握禍福之柄民之所以未入於塗炭者行義之臣<lb/>
奮不顧死力爭於朝以折嬖邪之鋒也及桓靈繼統宦<lb/>
官之勢愈烜赫於天下矣而賢者終不為之少屈彼賢<lb/>
者之盛於下知其必能再起劉氏之治而不利於已誅<lb/>
其一人則死者一人而已未足以痛杜其後而為忠信<lb/>
之戒也乃目之以鈎黨禁錮誅殺天下之賢人處士殆<lb/>
盡其禍蓋不減於秦又以宦官子弟為民之牧宰侵<lb/>
掠殘困民焦然不知為生之樂莫不挼掌捩腕疾視其<lb/>
<pb n="KR4h0032_WYG_019-12a"/>
上欲漢之亡者蓋十九矣故黄巾一起同日而應者三<lb/>
十六萬何盜之多耶民以為漢徳不若黄巾之可從也<lb/>
及東漢將亡所謂袁紹袁術者以庸庸之材㡬有天下<lb/>
之半人歸之者襁負而相屬彼以袁為可歸耶誠以袁<lb/>
氏繼世為漢三公其所出力而排禍難者徳有多於劉<lb/>
氏如此而已以此知劉氏之見絶於天下也孔明承之<lb/>
又欲以區區之蜀為光武之舉信大義而復之漢其名<lb/>
雖盛而四方莫應豈非民心去漢而然哉勤苦艱難終<lb/>
<pb n="KR4h0032_WYG_019-12b"/>
不能以亟定是非昭烈之罪桓靈之惡怨於民心之深<lb/>
也其如覇蜀之業則孔明之才力致之與魏吳他姓之<lb/>
興者蓋等耳非有思漢之助也西漢亡而復之之易東<lb/>
漢亡而復之之難民心之去就可不畏歟書曰民可近<lb/>
不可下故王者之禍莫大於失民心或曰漢之興亡天<lb/>
也非人事也是烏足以知治亂<lb/>
　　　魏論<lb/>
孟軻之言王道常賤利而本仁義當世之諸侯皆謂之<lb/>
<pb n="KR4h0032_WYG_019-13a"/>
闊疎而後之學者亦或疑其為空説以示訓嘗竊觀之<lb/>
先鈍而後利王之易者莫若仁義之為用小利而大拙<lb/>
力殫而功少名敗而實從之者莫弊於權謀也周既亡<lb/>
而秦能一天下之諸侯秦之亂髙祖起兵才五戰而天<lb/>
下定於漢西漢之業為莽所盜者十二載而世祖興世<lb/>
祖之興三年而復為東漢髙光之建業一何其易也基<lb/>
宇一何其宏大也傳之子孫一何其長也東漢之亂豪<lb/>
傑據國而虎爭善用兵者莫過於魏武建安之元始迎<lb/>
<pb n="KR4h0032_WYG_019-13b"/>
獻帝以入於許自是中國之權歸於曹氏官賞兵刑紀<lb/>
綱號令莫不自曹氏出漢帝挈挈守空器而已於時取<lb/>
之之易若㧞一毛然而止能集天下之勢故不敢取用<lb/>
天子禮樂者凡二十五年而身終於北靣及丕受獻祚<lb/>
四方之君者三魏一再傳而其政已為司馬氏所有觀<lb/>
魏武之建業一何其難也基宇一何其狹也傳之子孫<lb/>
一何其弗永也豈謂魏武之用兵不及於髙光耶謂天<lb/>
之意不欲天下之亟定於曹氏耶謂用兵不及於髙光<lb/>
<pb n="KR4h0032_WYG_019-14a"/>
則魏武固能兵矣謂天之意不欲天下之亟定則天下<lb/>
之厭亂不為不乆矣何難易小大長短之不相若也如<lb/>
此嘗以為天下大物也不可以詭譎服不可以威力御<lb/>
有偽而覇無偽而王有偽而享國無偽而享天下彼髙<lb/>
祖世祖之所以興雖褰裳奮劍馳逐而得之然皆有仁<lb/>
義之資忠厚之量故人心易一數載而成大業已成而<lb/>
天下怡怡不復揺動魏武則不然其治身其任臣其使<lb/>
民其取天下一本於詭譎威力無復錙銖仁義忠厚之<lb/>
<pb n="KR4h0032_WYG_019-14b"/>
實是以孔融楊修誅死而不肯臣荀彧感恨喑噎而斃<lb/>
天下義士雲長之徒掉臂而徐去管寧之屬浮海而避<lb/>
之惟得巧詐之士而與之共國競競焉憂竊發之變故<lb/>
雖虜張繡走二袁擒吕布馘髙幹戎旗北指而烏丸蹋<lb/>
頓為之破兵鋒西向而宜堪超遂為之平有智者莫不憚<lb/>
有力者莫不屈兵强戰勝而天下益疑之思與之為敵<lb/>
用力勤於二漢而土分於吳蜀垂業至於二世而運奪<lb/>
於宣景何哉失之於險害刻薄而不以仁義忠厚撫天<lb/>
<pb n="KR4h0032_WYG_019-15a"/>
下也人之形可刼而人之心不可刼人之財可掠而取<lb/>
而人之心不可掠而取天下之土可以强而兼而天下<lb/>
之心不可以强而兼迅疾不讓怒若風火者雖速必緩<lb/>
欺其人而得之者雖得必失得民之心者不欲有民而<lb/>
民必歸之大國之賈出其貨財貿易於廛市持之以信<lb/>
守之以亷意思閒緩如不欲多得者故利之歸也愈厚<lb/>
其為富也必乆有貪賈者持籌如變化罔利如㓂攘人<lb/>
由是莫敢與之賈以至於饑而死孟子曰苟行仁政四<lb/>
<pb n="KR4h0032_WYG_019-15b"/>
海之内皆舉首而望之欲以為君魏武何知焉孔明之<lb/>
為蜀先以仁義治其國後以仁義之聲動天下三州舉<lb/>
土以歸於我而輙不取是以一舉而魏之君臣相聚而<lb/>
憂當是之時民心雖已去漢以孔明仁義之才挾備而<lb/>
自為亦可以有所立天下之未歸蜀者特須時耳孔明<lb/>
不幸功未成而且死使孔明不死魏吳其一而為劉蜀<lb/>
乎孝明之區區焉能抗之哉<lb/>
　　　梁論<lb/>
<pb n="KR4h0032_WYG_019-16a"/>
先王之教皆本於禮義世之不得則不生如此其急也<lb/>
然而禮義之教至後世日以消亡而以之大亂有賢者<lb/>
出莫不欲引古而復之而已亡之教終不能復佛者夷<lb/>
狄之教也一入中國中國之人為之奔走惟恐在後衣<lb/>
食可絶而佛費以為不可絶法可犯而所謂戒律者以<lb/>
為不可犯父母可慢而以為佛不可慢流熾植大至於<lb/>
今世而日以盛有賢者攘袂而詬之操矛而攻之力憊<lb/>
矣而終不能去何禮義之去而不可復佛之来而不可<lb/>
<pb n="KR4h0032_WYG_019-16b"/>
去也是亦有説焉夫小人之情好私而忌公禮義惟公<lb/>
而佛惟私小人常多而君子常少此禮義之所以易衰<lb/>
而佛之所以易盛也所謂公與私者何謂今夫禮樂之<lb/>
為教人果秩秩而循之則終身安焉而不扺於戮辱其<lb/>
利於人者為不少矣而小人莫為彼佛者之説則曰汝<lb/>
且終日放其情欲殺人以逞欺衆以牟財已而事吾佛<lb/>
則罪釋而無害汝且朝而為惡夕而事佛壯而為惡晚<lb/>
而事佛不惟罪釋而無害且有厚禄而加汝焉書其效<lb/>
<pb n="KR4h0032_WYG_019-17a"/>
於紙揭其狀於壁小人既不能無為惡故為惡而得利<lb/>
則分其財於佛之徒以求解如是盡天下之室為佛居<lb/>
舉天下之衆為佛衆亦不足怪也故曰小人之情好私<lb/>
而忌公禮義惟公而佛惟私小人常多而君子常少小<lb/>
人固無足異矣又况世之君子時有䧟溺於其教牓而<lb/>
唱之者耶嘗觀東漢以來佛説之惑世晉之末凶悍驕<lb/>
逆屠滅生靈以為戱其暴過於豺狼者莫甚於石虎姚興禮<lb/>
義曾不足以動之而畏佛最甚下此則髙齊既以戰得<lb/>
<pb n="KR4h0032_WYG_019-17b"/>
之弗返於禮義以靖亂而欲事佛以自救梁武之用兵<lb/>
亦工矣侯景之師將至於城下而率其臣誦佛於庭卒<lb/>
以此亡國不亦悲哉夫既天下之信尚之也小人之倚<lb/>
佛以為貨者把執禍福嚇欺愚聾如挾劵質量其所入<lb/>
金錢之少多而交手貿賣上至於京師下至於夷狄至<lb/>
於一邑之衝一鄉之聚必有其徒焉如是者紛紛於天<lb/>
下上之人不能盛禮樂之教以敵之其所以為治者一皆<lb/>
出於文法固以薄矣而文法又多為姦吏之所貨姦民<lb/>
<pb n="KR4h0032_WYG_019-18a"/>
之請於吏隨其重輕或可以得意幽則約於佛明則要<lb/>
於吏私既勝而公道廢王者禮義之教皆不預天下之<lb/>
權嗚呼安求其不大亂也斯弊也根固而源逺不可以<lb/>
亟㧞不可以亟塞矣後之君臣䧟溺於此者其不觀梁<lb/>
之所為乎<lb/>
　　　隋論<lb/>
治天下者以王道不可為之以吏治吏治可以苟天下之安而<lb/>
不可乆也純以王道而治者三代是也吏治與王道雜<lb/>
<pb n="KR4h0032_WYG_019-18b"/>
然而用者漢唐是也純用吏治者隋文是也自禹至於<lb/>
桀自湯至於紂自武王至於赧三代長乆各數十世安<lb/>
而少變者幾二千年自髙祖至於孝平自光武至於獻<lb/>
帝自髙祖太宗至於僖昭兹二姓者或四百年或三百<lb/>
年不及於三代之長而有過於歴世之祚若隋文帝之<lb/>
於天下於時亦可謂之治平而寡事矣然才三世三十<lb/>
九年而亡其故何也吏治與王道之效不同也故三代<lb/>
用王道而長漢唐雜之以吏治而不及於三代隋文專<lb/>
<pb n="KR4h0032_WYG_019-19a"/>
以吏治而不及漢唐是非王道與吏治厚薄之效耶夫<lb/>
隋文九年滅陳而天下始一奮勵於為政每一坐朝或<lb/>
至日昃五品以上引之論事宿衛之士傳飱而食至於<lb/>
兵革不用天下游食之人户口嵗增過於兩漢其富庶<lb/>
而康寧如此常人之所謂太平而識者皆知其不能乆<lb/>
也何者無禮義以維持其政無忠信以固結其臣教化<lb/>
不足以導其民紀綱不足以防其後一切以辨敏勤察<lb/>
為能處三王之位而卑卑焉任智數覈文法此特吏才<lb/>
<pb n="KR4h0032_WYG_019-19b"/>
之尤者耳非王者之為也故王通謂其終以不學為累<lb/>
而房喬於清平之時而獨知其將亡彼或用王道而常<lb/>
為百世慮國祚之永人可得而近測之哉嘗觀於三代<lb/>
其為治之㫖皆本於仁義禮樂先教化而後刑名厚道<lb/>
徳而薄功實其始雖若迂逺而其成以至於兵寢刑措<lb/>
暴炙百姓之耳目浸漬涵糅百姓之骨髄其勢蟠大膠<lb/>
固如置方石於平土之上天下之形可以漸亂而不可<lb/>
以亟壊也末世中君徳既不及於古才亦不至於道所<lb/>
<pb n="KR4h0032_WYG_019-20a"/>
用者皆俗人而所尚者皆細法爭於功用勇於擊斷謂<lb/>
簿書刀筆之間可以為治語之以王道則項背而竊笑<lb/>
强者為之及其盛猶可以自守一有勢罅則怨心紛然内<lb/>
外皆為之擾動姦豪乗其弊而起其撓天下如驅羣羊<lb/>
而蕩王業如振欹器耳是故民衆而益亂地大而益危<lb/>
嗚呼彼安知三代有長乆難動之法乎後之王者鑒於<lb/>
三代兩漢隋唐之事亡恃吏治之安而留意於王道斯<lb/>
可以長有天下之民矣<lb/>
<pb n="KR4h0032_WYG_019-20b"/>
　　　唐論<lb/>
天下之亂常起於内不起於四方先之以朝廷之姦繼<lb/>
之以藩鎮之盜未有朝廷無<graphic n="KR1094" url="https://raw.githubusercontent.com/kanripo/KR-Gaiji/master/images/KR1094.png" mimeType="image/png"/>隙而藩鎮敢叛渙者也<lb/>
人之弱於氣者寒暑疾病易為之侵木之傷於心者風<lb/>
雨蝎蠧易為之敗明君賢相整予法度修予甲兵撫予<lb/>
人民雖有强梗必為忠順一有弗率天下之所共攻也<lb/>
苟不能自治雖有臣妾必為豺虎唐之亂也人皆知藩<lb/>
鎮之亡而不知唐之有以自亡也一軍闕帥上擇賢人<lb/>
<pb n="KR4h0032_WYG_019-21a"/>
置之則已矣而必取帥於其軍其姦將豪卒内交强臣<lb/>
而外交勅使以市兵權得之則取償於其民宦者之使<lb/>
陰得寳賂偽以一軍之勢嚇刼朝廷而取必彼小人者<lb/>
一旦據土地擁旗甲權盛氣完約堅謀合罔不睢盱自<lb/>
疑恃衆而為盜而朝廷方且用姑息之法慰之以金劵<lb/>
飽之以玉帛欲以息兵此其所以樹兵者歟柄既去矣<lb/>
藩鎮既强矣又不能信任天下之賢以為將相使之整<lb/>
法度脩甲兵撫人民為所以禦盜之具所以圖事於宫<lb/>
<pb n="KR4h0032_WYG_019-21b"/>
中不過一二邪臣三四宦竪措置萬事舛謬顛倒方正<lb/>
之路塞倖曲之門開惟埋藏機牙以中傷賢者為事故<lb/>
天下之心咎其上而易以生變此以見非獨藩鎮之亡<lb/>
唐而唐之有以自亡也有國忠林甫之蔽然後有函陵<lb/>
之師有魚朝恩程元振之䜛然後有永泰之亂有盧杞<lb/>
之邪然後有奉天之厄有恵王昭愍之驕昏然後有藩<lb/>
鎮之叛章武中興一裴度而已裴度用則藩鎮為唐之<lb/>
臣度不用則藩鎮為唐之盜故曰天下之患常起於内<lb/>
<pb n="KR4h0032_WYG_019-22a"/>
不起於四方也杜牧善論兵其為罪言盡河北逆順之<lb/>
勢曰上䇿莫如自治中䇿莫如取魏最下䇿為浪戰夫<lb/>
蠻夷盜賊彼雖無頼然亦有桀黠之才小人之智有以<lb/>
窺測朝廷之所為權量其輕重强弱而自為計我自治<lb/>
且弗辨則蠻夷盜賊投其隙而動使唐之君皆能如杜<lb/>
牧之言而自治任得其人政得其道則藩鎮為我之手<lb/>
足耳目竭蹷趨走之不暇如正觀開元時矣焉得而憑<lb/>
陵哉<lb/>
<pb n="KR4h0032_WYG_019-22b"/>
　　　五代論<lb/>
天下之治亂如昏明寒暑之相從也五帝三王既去而<lb/>
天下為秦秦亡而為漢自漢帝之元年嵗在協洽以及<lb/>
於今千二百有七十年其間亂世多而治世少基業宏<lb/>
大足以傳之子孫而乆者漢唐聖宋而已魏雖有蜀而<lb/>
不能有吳及魏入於晉晉平吳而天下始一一之者未<lb/>
乆散為一十六國而晉遷於南魏起於北魏衰而又為<lb/>
東西東魏入於髙齊西魏入於周閔相與鼎峙而立周<lb/>
<pb n="KR4h0032_WYG_019-23a"/>
能併齊而天下尚為二及周入於隋隋既而平陳然後<lb/>
一天下而君之隋不能堅又化而為唐唐亡而為五代<lb/>
抑亦屢變矣舎夫漢唐而觀之餘據土而君者一爝火<lb/>
之明也然而自古亂亡莫甚於五代周秦漢晉之間以<lb/>
兵攘間有天下之豪傑或借仁義本謀術五代之際率<lb/>
皆兇卒小盜公行而無媿膾胾生民而盡之禮義亷恥<lb/>
無髪遺矣莊周曰後世必有人相食者豈知後世之亂<lb/>
有過於相食耶然而不大亂不大治五代之大亂天所<lb/>
<pb n="KR4h0032_WYG_019-23b"/>
以開聖宋也宋有天下相繼者四明聖百餘年間生民<lb/>
之安過於漢唐内無擅威之臣外無强大諸侯下無姦<lb/>
民攻掠之變十人之盜起則不月而傳駭於天下之耳<lb/>
目况能容大盜耶其安治如此然而識者觀天之勢尚<lb/>
為之憂慄而不寧其故何也夫始治者天下之所樂而<lb/>
乆治者明知之所憂也實之美者多蠧味之甘者生醯<lb/>
鷄康樂而克逸者萌疾病物慎乎其極則必至於變古<lb/>
之王者知其物理之極懼其變而為危則先自為之變<lb/>
<pb n="KR4h0032_WYG_019-24a"/>
使變而治此其所以乆也居治之乆而未知所以變此<lb/>
非今之可憂者與今天下之民丁黄老幼孶毓而繁夥<lb/>
其數多於漢之文景唐之貞觀閒元見生齒之極於此<lb/>
矣耕者升山巔樵者入窮谷土不為不辟農不為不力<lb/>
而常有凍饑之人天時豐穰則中戸已上歉歉僅足一<lb/>
有水旱螟霜之嵗則百姓流冗轉移相枕藉而死於道<lb/>
路可以常豐而不可以有凶災見其用天時出地利之<lb/>
極於此矣國之於利算及行人租及動物小吏為公家<lb/>
<pb n="KR4h0032_WYG_019-24b"/>
而坐列販賣如賈人焉者信於治人之官世入之用朝<lb/>
而夕謀夕而朝憂有日月之慮而無二三嵗之計可以<lb/>
常無事而不可以忽有為可以常静而不可以一動見<lb/>
財力之極於此矣至於上之政令下之奔走或疲極而<lb/>
倦厭而朝廷之治特為媮且欲以循循而格萬世之安<lb/>
卒未能磨濯剗<graphic n="KR2634" url="https://raw.githubusercontent.com/kanripo/KR-Gaiji/master/images/KR2634.png" mimeType="image/png"/>奮然而有所變竊恐其失於不變也<lb/>
天下之治亂如昏明寒暑之相從也可不前計而預慮<lb/>
者哉<lb/>
<pb n="KR4h0032_WYG_019-25a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0032_WYG_019-25b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋文選巻十九<lb/>
</p>
<p>
</p>
  </div>
</body>
</text>
</TEI>
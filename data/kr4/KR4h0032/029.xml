<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>宋文選巻二十九</head> <lb/>
    <p>
<pb n="KR4h0032_WYG_029-1a"/>
欽定四庫全書<lb/>
　宋文選巻二十九<lb/>
　　張文潛文<lb/>
　　　送秦少章赴臨安主簿序<lb/>
詩不云乎蒹葭蒼蒼白露為霜夫物不受變則材不成<lb/>
人不涉難則智不明季秋之月天地始肅寒氣欲至方<lb/>
是時天地之間凡植物出于春夏雨露之餘華澤充溢<lb/>
支莭美茂及繁霜夜零旦起而視之如戰敗之軍巻旗<lb/>
<pb n="KR4h0032_WYG_029-1b"/>
棄鼓裹鎗而馳吏士無人色豈特如是而已于是天地<lb/>
閉塞而成冬則摧敗拉毁之者過半其為變亦酷矣然<lb/>
自是弱者堅虛者實津者燥皆斂藏其英華于腹心而<lb/>
各效其成深山之木上撓青雲下庇千人者莫不病焉<lb/>
况所謂蒹葭者乎然匠石操斧以入于林一舉而盡之<lb/>
以充棟梁桷杙輪輿輹輻巨細彊弱無不勝其任者此<lb/>
所謂損之而益敗之而成虐之而樂者也吾黨有秦少<lb/>
章者余為太學官時以文章示余愀然而告曰我惟家<lb/>
<pb n="KR4h0032_WYG_029-2a"/>
貧奉命于大人而勉為科舉之文也異時率其意為詩<lb/>
章古文往往清麗竒偉工于舉業百倍元祐六年及第<lb/>
調臨安主簿舉子中第可少樂矣而秦子每見余輙不樂<lb/>
余問其故秦子曰余世之介士也性所不樂不能為言<lb/>
所不合不能交飲食起居動静百為不能勉以随人今<lb/>
一為吏皆失已而為物之應小自偃蹇禍悔随至異時<lb/>
一身資養于父母今則婦子仰食于我欲不為吏亦<lb/>
不可得自今以往如沐漆而求解矣余解之曰子之前<lb/>
<pb n="KR4h0032_WYG_029-2b"/>
日春夏之草木也今日之病子者蒹葭之霜也凡人性<lb/>
惟安之求夫安者天下之大患也遷之為貴重耳不十<lb/>
九年于外則歸不能覇子胥不奔則不能入郢二子者<lb/>
方其羇窮憂患之時隂益其所短而進其所不能者非<lb/>
如學于口耳者之淺淺也自今吾子思前之所為其可<lb/>
悔者衆矣其所知益加多矣反身而安之則行于天下<lb/>
無可憚者矣能推食與人者嘗飢者也賜之車馬而辭<lb/>
者不畏徒步者也苟畏飢而惡步則將有苟得之心焉<lb/>
<pb n="KR4h0032_WYG_029-3a"/>
為害不既多乎故隕霜不殺者物之災也逸樂終身者<lb/>
非人之福也元祐七年仲春十一日書<lb/>
　　　送吳怡序<lb/>
吾友吳熈老好學樂善敏于為吏不苟于其職嘗主簿<lb/>
于蘄之羅田部使者才之使尉黄崗余舊與之相聞而<lb/>
來黄崗也余方坐事屏居而熈老獨喜從予㳺余謂之<lb/>
曰余棄人也又負罪于有司子與罪人㳺且累君熈老<lb/>
不然猶喜予翰墨言語得之輙寶藏余年老多病學問<lb/>
<pb n="KR4h0032_WYG_029-3b"/>
日衰落文字尤荒熈老所求十不能荅一二而熈老意<lb/>
益勤不勌夫人之好惡之不可解如此居黄崗無數月<lb/>
又遷蘄水丞將去黄求予言贈其行余為之不能無言<lb/>
曰子盍觀于貨乎所操者愈竒則藏之也愈深知之者<lb/>
愈寡然一旦而得所售則萬金之直有不較而樂輸之<lb/>
者方其未售也閉肆而處終日寂然其鄰里莫知也而<lb/>
持盤賣餅兒日一自操盤而出自譽其貨呶呶也千人<lb/>
之聚則往即之自旦至夜勞力如此得百錢之直之外<lb/>
<pb n="KR4h0032_WYG_029-4a"/>
則偃然有過望之喜矣夫所操者不厚則自處也薄夫<lb/>
自處也薄則亦無所不至矣其理然也君子進徳修業<lb/>
夙夜彊學其所操者豈萬金之貨也哉吾願熈老好善<lb/>
愈勤樂善愈富為吏而有賜于民多積而深藏之自愛<lb/>
而重出之則將名譽充于四海出入紫闥訏謨黄閣可<lb/>
跂而俟也敢以是為遺行之言<lb/>
　　　章秘丞集序<lb/>
古之論人者考其人不計其功固有其才可以為而不<lb/>
<pb n="KR4h0032_WYG_029-4b"/>
幸不及施與既施而中奪者何可勝數而中材常人乘<lb/>
時以功名顯者世常有之孟子曰若夫成功則天也夫<lb/>
成敗繫天者其未可以賢不肖必也司馬子長論李將<lb/>
軍為將其言哀痛反覆深悲其無功以謂百姓知不知<lb/>
皆為流涕至論霍去病無他美獨曰常有天幸不至乏<lb/>
絶夫子長不少假借于屢勝之去病而獨拳拳于老死<lb/>
之李廣何哉彼惟深痛夫庸人冒時以取名而豪傑之<lb/>
士制於命而不得少就其志故其予奪之際如此嗟夫<lb/>
<pb n="KR4h0032_WYG_029-5a"/>
豈獨人事哉凡物亦然大夏生殖而叢棘能有所庇疾<lb/>
風烈寒大木百圍僵仆而死秋水時至溝畎有一溉之<lb/>
功而嵗旱淵竭江河不足活魚鼈物固係其所遭者哉<lb/>
今年春予遇友人㑹稽章邦老于宛丘一見予再拜泣<lb/>
涕出其先人秘丞君詩文三編及其行狀求予文以為<lb/>
之序其文章議論甚髙而嘆其不大施設也<lb/>
　　　送秦覯從蘇杭州為學序<lb/>
秦子善文章而工為詩其言清麗刻深三反九復一章<lb/>
<pb n="KR4h0032_WYG_029-5b"/>
乃成大抵悲愁鬱塞無聊者之言也其于物也秋蛩寒<lb/>
蟬鵙鴂猿狖之號鳴也霜竹之風氷谷之水楚囚之弦<lb/>
越羈之呻吟也嘻秦子内有事親之喜外有朋友之樂<lb/>
冬裘而夏絺甘食而清飲其中寧有介然者而顧為是<lb/>
耶世之文章多出于窮人故後之為文者喜為窮人之<lb/>
辭秦子無憂而為憂者之辭殆出此耶吾請為子言之<lb/>
古之所謂儒者不主于學文而文章之工亦不可謂其<lb/>
能窮苦而刻深也發大議定大䇿開人之所難感内足<lb/>
<pb n="KR4h0032_WYG_029-6a"/>
以正君外足以訓民使于四方鄰國寢謀言于軍旅敵人<lb/>
聴命則古者臧文仲叔向子産晏嬰令尹子文之徒實<lb/>
以是為文後世取法焉其于文也雲蒸雨降雷霆之震<lb/>
也有生于天地之間實賴之是故係萬物之休戚于其<lb/>
舌端之語黙嗟夫天地發生雷雨時行子獨不聞之而<lb/>
從草根之蟲危枝之翼呼以相求子亦窮矣夫古之所<lb/>
謂儒者所用之國無敵若臧文仲叔向子産晏子令尹<lb/>
子文其望孔子亦逺矣而其功烈亦足以振顯一時故<lb/>
<pb n="KR4h0032_WYG_029-6b"/>
猶能以儒者之效名一世夫不足以治國而能知古今<lb/>
考妖祥紀事實多聞而博通則古者太史氏之職而初<lb/>
不以是為儒者也楚左史倚相能讀三墳五典八索九<lb/>
丘而楚之治國不責倚相由是言之古之論史與儒異<lb/>
事而司馬談為太史號通古今善文詞猶曰文史星厯<lb/>
近乎卜祝之間主上以倡優畜之其尊禮不如公孫丞<lb/>
相汲黯此則漢之初猶有古之遺俗在也嗚呼儒之名<lb/>
實不正久矣自漢以來聖賢之學廢而孔子之徒皆以<lb/>
<pb n="KR4h0032_WYG_029-7a"/>
其師之書自重于世聚徒而授之若是者當時皆以儒<lb/>
之名歸之而司馬談序九流儒者才當其一彼未嘗見<lb/>
其真而信當時之所指故從而論其失而班固以謂出<lb/>
古司徒之官嗚呼何其陋也儒者之治天下九流之列<lb/>
皆其用也顧與淺末術數各致其一曲者同哉吾意今<lb/>
儒者之所學古太史之流而非世之所急也子饗其全<lb/>
無食其餘據其源無挹其流子方從眉山公其以予言<lb/>
質之而歸告余也<lb/>
<pb n="KR4h0032_WYG_029-7b"/>
　　　賀方回樂府序<lb/>
文章之于人有滿心而發肆口而成不待思慮而工不<lb/>
待雕琢而麗者皆天理之自然而情性之道也世之言<lb/>
雄暴虓武者莫如劉季項籍此兩人者豈有兒女之情<lb/>
哉至于過故鄉而感慨别美人而涕泣情發于言流為<lb/>
歌詞含思悽惋聞者動心焉此兩人者豈其費心而得<lb/>
之哉直寄其意耳余友賀方回博學業文而樂府之詞<lb/>
絶妙一世携一編示予大抵倚聲而為之詞皆可歌也<lb/>
<pb n="KR4h0032_WYG_029-8a"/>
或者譏方回好學能文而惟是為工何哉余應之曰是<lb/>
所謂滿心而發肆口而成雖欲巳焉而不得者若其粉<lb/>
澤之工則其才之所至亦不自知也夫其盛麗如㳺金<lb/>
張之堂而妖冶如攬嬙施之袪幽絜如屈宋悲壯如蘇<lb/>
李覽者自知之蓋有不可勝言者矣<lb/>
　　　李徳載字序<lb/>
表弟李成甫字公輔告余以不安其字也求易之詩不<lb/>
云乎其車既載乃棄爾輔載輸爾載將伯助予無棄爾<lb/>
<pb n="KR4h0032_WYG_029-8b"/>
輔員于爾輻屢顧爾僕不輸爾載夫車之所載或安焉<lb/>
或輸焉係之于輔之棄與不棄也則輔之于車功亦大<lb/>
矣雖然輔之于物有功于車而非車也考一車之物而<lb/>
輔不與焉然正六轡謹輪輻僕在前馬伏軛而輔不至<lb/>
車不安登險而憂傾涉淖而憂濡視車中之載如寄物<lb/>
焉且天下之物固有不相有而相須不同域而相感者<lb/>
豈獨輔也哉千金之裘成于工人之十針南越之箭激<lb/>
于飛鳥之遺<hi>闕</hi>火蘊於石而金發之兵切于膚而甲拒<lb/>
<pb n="KR4h0032_WYG_029-9a"/>
之故其在人則學是也夫學之于人非性之所素能也<lb/>
而性不得學則不明故夫子曰我非生而知之好古敏<lb/>
以求之夫人之得于天者其道素具矣四端之於我非<lb/>
外鑠我者也堯舜之于塗人其本則一而已彼為是堯<lb/>
舜塗人之别者學不學異也性在巳學在物自外而視<lb/>
之相去亦逺矣而堯跖由之物固不能無待而獨成哉<lb/>
夫學有道道有序循其序而積之者行而能遠涉而能<lb/>
髙夫下則鳥獸蟲魚器械服物之理無不通中則修身<lb/>
<pb n="KR4h0032_WYG_029-9b"/>
正家治天下之業無不立上則逹性命通死生官天地<lb/>
府萬物獨立于萬物之上而無與為侣而學庶乎至矣<lb/>
雖然有患忽小而務大躐等而求至者吾惡之久矣自<lb/>
燕之秦者必之晉自魯厯楚者必厯衛天下之所共由<lb/>
而不能越者也夫無見乎小而能眀大與不涉乎等而<lb/>
能速至者其可信也哉故保性以為車力學以為輔而<lb/>
載爾徳焉則周流天下徉徜海外以求子所欲其有不<lb/>
得者乎子以徳載易之<lb/>
<pb n="KR4h0032_WYG_029-10a"/>
　　　齋說上<lb/>
先王之為祭祀也非以徒厭吾心而已其心庶㡬以為<lb/>
實也于是乎有齋焉夫齋者聖人之所以交鬼神而求<lb/>
接其所不可測者也夫鬼神可得而交不可測者可得<lb/>
而接則祭祀者豈特塞其情而已耶夫天下之物莫妙<lb/>
于人心其靜而不揺則萬物不得藏其私其誠而不散<lb/>
則天地隂陽之無情而吾心可以動焉其為物也至虛<lb/>
而易染至明而易汙蓋人之生自㓜以至于老無非假<lb/>
<pb n="KR4h0032_WYG_029-10b"/>
物以㓕其真益私智以盗其和其虛而明者日夜暗蔽<lb/>
而不發故其智之所至不過其耳目情智之所及而不<lb/>
足以行逺于是自其形之所不能接者棄而不治以謂<lb/>
是果不可得而交也豈知夫天下之亹亹皆不能出于<lb/>
吾心使還吾之初而不喪則吾未見夫不可為者蓋聖<lb/>
人之於祭祀也其至誠惻怛之心將求見其所祭者于<lb/>
是有齋焉夫齋也者去其所蔽滌濯昏䝉而發其虛明<lb/>
之天質者也是故謹戒靜肅使夫亂吾心者一不至于<lb/>
<pb n="KR4h0032_WYG_029-11a"/>
吾前故靜久則虛虛極則明至于明矣則荒忽而不測<lb/>
流㪚而無形者昭然吾得以接之矣古之言齋唯揚雄<lb/>
知其說其言曰存亡形屬荒絶者其唯齋乎故余於齋<lb/>
而得心術焉<lb/>
　　　齋說下<lb/>
聖人之于齋也將以清其心而接其所祭交其形之所<lb/>
不及而格其心之所不至蓋其道非出于祭祀而後設<lb/>
也其原乃出于治心推其治心之術而用之于祭祀而<lb/>
<pb n="KR4h0032_WYG_029-11b"/>
已矣然則何謂心術蓋齋者聖人之所以洗心滌慮以<lb/>
盡天下之理者也彼其心淵靜冲泊萬物不足以入之<lb/>
故舉天下之亹亹日夜交于前而不足以入吾之靈府<lb/>
動靜並作而不相亂往來同應而不相害凡吾所受于<lb/>
天者無纎毫為之蔽心完質具而天下之道盡矣大至<lb/>
于天地廣至于萬物至頥不能伏其情至遠不能遁其<lb/>
實而天下之理得矣故能贊造化叅天地鬼神叶其吉<lb/>
凶隂陽關其動靜推是道于祭也有不格者乎故齋而<lb/>
<pb n="KR4h0032_WYG_029-12a"/>
後臨祭者是清心以鑒物之說也聖人之于孝也篤於<lb/>
誠而盡于禮矣設之稻粱庶羞以致其欲求之于隂陽<lb/>
内外以致其氣然以謂是為未盡而思所以必致之故<lb/>
考初推本而制為齋戒之義還吾本真以格物之㪚復<lb/>
吾清明以求物之隠故曰齋之日必見所祭者嗚呼祭<lb/>
之有齋也祭之道極矣<lb/>
　　　藥戒<lb/>
張子病痞積于中者伏而不能下自外至者悍而不能<lb/>
<pb n="KR4h0032_WYG_029-12b"/>
納從醫而問之曰非下之不可歸而飲其藥既飲而暴<lb/>
下不終日而向之伏者散而無餘向之悍者柔而不支<lb/>
焦膈𨗳逹呼吸開利快然若未始有疾者不數日痞復<lb/>
作投以故藥其快然亦如初自是逾月而痞五作五下<lb/>
每下輙愈然張子之氣一語而三引體不勞而汗股不<lb/>
勞而慄膚革無所耗于外而其中薾然莫知其所來嗟<lb/>
夫痞非不可已余從而下之術未爽也而吾之薾然者<lb/>
獨何歟聞楚之南有良醫焉往而問之醫嘆曰子無嘆<lb/>
<pb n="KR4h0032_WYG_029-13a"/>
薾然者也凡子之術固為薾然者也坐吾語汝天下之<lb/>
理有甚快于子心者其末必有傷求無傷于終者則初<lb/>
無望于快吾心隂伏而陽蓄氣與血不運而為痞横乎<lb/>
子之胸中者其累大矣擊而去之不須臾而除甚大之<lb/>
累和平之物不能為也必將擊搏震撓而後可夫人之<lb/>
和氣冲然而甚微泊乎其易危擊搏震撓之功未成而<lb/>
子之和氣蓋已病矣由是觀之則子之痞凡一快者則<lb/>
子之和一傷矣不終月而快者五則子之和氣不既索<lb/>
<pb n="KR4h0032_WYG_029-13b"/>
乎故膚不勞而汗股不勞而慄薾然如不可終日也且<lb/>
將去子之痞而無害於和乎子歸燕居三月而後藥可<lb/>
為也張子歸燕居三月齋戒而復請之醫曰子之氣少<lb/>
完矣取藥而授之曰服之三月而痞少平又三月而少<lb/>
康終年而後復常且飲藥不得亟進張子歸而行其說<lb/>
其初使人懣然蓋三投其藥而三反之也然日不見其<lb/>
所攻之效久服則月異而時不同蓋終嵗而疾平張子<lb/>
謝而問其故醫曰是治國之說也豈特醫之于疾哉子<lb/>
<pb n="KR4h0032_WYG_029-14a"/>
獨不見秦之治民乎勑之以命悍而不聴令勤之以事<lb/>
放而不畏法令之不聴法之不畏則秦之民嘗痞矣商<lb/>
君見其痞也厲以刑法威以斬伐勁悍猛鷙不貸毫髮<lb/>
痛剗而力鉏之于是秦之政如建瓴流蕩四逹無敢或<lb/>
拒而秦之痞嘗一快矣自孝公以至二世凡㡬痞而㡬<lb/>
快矣頑者已圮彊者已柔而秦之民無歡心矣故猛政<lb/>
一快者歡心一已積快而不已而秦之四肢枵然徒有<lb/>
其物而已民心日離而君孤立于上故匹夫大呼不終<lb/>
<pb n="KR4h0032_WYG_029-14b"/>
日而百疾皆起秦欲運其手足肩膂而漠然不我應矣<lb/>
故秦之亡者是好為快者之過也昔先王之民其初亦<lb/>
嘗痞矣先王豈不知砉然擊去之為速也惟其有懼于<lb/>
終也故不敢求快于吾心優柔而撫存之敎以仁義𨗳<lb/>
之禮樂隂解其亂而除去其滯使其悠然自趨于平安<lb/>
而不自知方其末也旁眡而懣然者有之矣然月計嵗<lb/>
察則前嵗之俗非今嵗之俗也不擊不搏無所忤逆是<lb/>
以日去其戾氣而不嬰其歡心於是政成敎逹安樂悠<lb/>
<pb n="KR4h0032_WYG_029-15a"/>
久而無後患矣是以三代之治皆更數聖人歴數百年<lb/>
而後俗成則余之藥終年而愈疾者蓋無足怪也故曰<lb/>
天下之理有甚快于予心者其末也必有傷求無傷于<lb/>
其終則無望于快吾心雖然豈獨于治天下哉張子出<lb/>
而記其說<lb/>
　　　諱言<lb/>
髙宗自誅長孫無忌放禇遂良等後天下以言為諱者<lb/>
二十餘年其後一御史嘗抗論一不急事時謂鳯鳴朝<lb/>
<pb n="KR4h0032_WYG_029-15b"/>
陽方其以言為諱也武氏不出房闥而取其國天子自<lb/>
殿陛之下門闕之外顛倒錯亂無由知之而其左右忠<lb/>
臣良士豈無良䇿善計亦不敢告故以牝奪雄坐房奥<lb/>
奪廟社犯天下之至順為天下之難成而有功此譬如<lb/>
盗入主人之家執其主塗其耳目而唯其所為何求而<lb/>
不得哉張子曰天將亂人之國則必使諱人之言人之<lb/>
愛其身其寢食起居有少異焉而人告之則必信之又<lb/>
從而治之夫如是則可以終身而無病今其寢食起居<lb/>
<pb n="KR4h0032_WYG_029-16a"/>
類非平人之狀而其親戚朋友旁視而不敢告一日病<lb/>
作而死矣太宗以蘭陵公主園賞言者其直百萬非好<lb/>
名也事當然也<lb/>
　　　敢言<lb/>
漢王鳳以外戚輔政殺王章以杜天下能言之口而梅<lb/>
福以南昌尉上書顯攻之而不忌唐文宗時中人握禁<lb/>
兵制天子樞宻使權過宰相誰敢少忤其意而劉蕡對<lb/>
䇿肆言其惡斥其簒弑廢立之罪而明皇時李林甫為<lb/>
<pb n="KR4h0032_WYG_029-16b"/>
相㡬二十年固寵市權愚瞽其君内助楊氏之勢外成<lb/>
禄山之亂補闕杜璡嘗再上書論事斥為下邽令林甫<lb/>
以語動其餘曰立仗馬終日無聲飫三品芻豆一鳴則<lb/>
黜之矣後雖欲不鳴得乎由是諫爭路絶矣夫林甫威<lb/>
未惨于漢庭之外戚唐文宗之宦官也而梅福劉蕡敢<lb/>
犯之而林甫以區區貶斥而天下之士震怖如畏虎狼<lb/>
此其故何也王鳯得政之初帝失德未深猶可與論道理<lb/>
商成敗而漢之公卿猶有賢智忠義之士也文宗太和<lb/>
<pb n="KR4h0032_WYG_029-17a"/>
二年名臣在朝者如裴度李絳韋處厚之徒猶有數人<lb/>
公卿侍從之間差可告語其勢猶足以持典刑也故此<lb/>
二子者非妄發恣行而心實有所恃也若林甫之時人<lb/>
主滛昏于上視天下之治亂如越人視秦人之肥瘠不<lb/>
可與言矣而朝廷之士有一介之善略能别白黑者林<lb/>
甫斥之而無餘矣國空無人上下内外皆從君于昏者<lb/>
也而天下之士雖欲有言何恃以救其禍乎此人之所<lb/>
甚畏也嗚呼國無善人國非其國也可不惜哉明皇嘗<lb/>
<pb n="KR4h0032_WYG_029-17b"/>
論林甫曰此子妬賢嫉能無與為比則其時人物可知<lb/>
也<lb/>
　　　讀韓信傳<lb/>
或問韓信服髙帝乎予曰韓信為髙帝將數年常將重<lb/>
兵滅大國而動以蒯通武涉之邪說信無所顧召之而<lb/>
至令之而行何為不服曰然則何卒反乎曰信服髙帝<lb/>
之智力而不服其為人是以反也然則何也夫信之反<lb/>
非重失楚也在于偽㳺雲夢而執之也夫偽㳺雲夢之<lb/>
<pb n="KR4h0032_WYG_029-18a"/>
計是市井下俚之智而萬乘之主親行之此信所以怏<lb/>
怏北面而薄其君以謂不足為其下也夫暴奪人之冨<lb/>
貴而幽囚之欲使夫雄傑者帖然而無怨非服之以徳<lb/>
屈之以理則不可夫以市井下俚之䇿而詐韓信彼身<lb/>
可執心輕其上矣彼且聞其計出于謀臣則君臣皆輕<lb/>
矣是不反何待然則為髙祖者奈何必待夫反形明白<lb/>
乃明其罪引天下兵誅之耳信雖難制然不數年而定<lb/>
一偽㳺而縛韓信自爾出令天下誰敢信之歟自古士<lb/>
<pb n="KR4h0032_WYG_029-18b"/>
有所負而功名見于世者未嘗有肯以身輕就人者也<lb/>
何者彼輕就人者其規矩凖繩將在彼矣夫如是則我<lb/>
之所有安得盡布之哉且保鏌鎁之利者不以試薪售<lb/>
和氏之璧者不登門彼皆不求人而人求之若不得已<lb/>
焉而後即之者亦自其理然也韓信當秦之亡天下之<lb/>
窮士也非孔孟進退之莭然蕭何獨察其非汲汲于求<lb/>
顯待之不厚禮之不至則不為用也故以髙帝之倨必<lb/>
使之築壇齋戒偹禮而後官之舉之三軍之下而加之<lb/>
<pb n="KR4h0032_WYG_029-19a"/>
諸將之上而不疑知不若是信將不滿而無畱心矣諸<lb/>
葛亮戰國之䇿士也髙卧于隆中其主就而後起而後<lb/>
能使劉備三分天下而伸于彊敵彼孫武求試兵法于<lb/>
宫人叔孫通度上所能行而制禮其事業功名卒以不<lb/>
顯有以也夫<lb/>
　　　讀唐書<lb/>
古之人主自中庸以上為理所屈皆能行之而誠未必<lb/>
加也若漢文帝之于務農唐太宗之于從諫㡬于誠矣<lb/>
<pb n="KR4h0032_WYG_029-19b"/>
或問二君之誠孰愈予謂文帝寡于言而意有餘未嘗<lb/>
為外貎觀美煩于辭令而形于制度不過詔令丁寧而<lb/>
已而身之所履則可信不誣矣夫知稼穡必尚儉彼身<lb/>
衣弋綈足履革舄集書囊于殿帷罷露臺却走馬此其<lb/>
意可見也太宗每見賢臣則求詳諫援引古今出入經<lb/>
傳慷慨歎息語必成文雖無害于聞過而有好名之心<lb/>
焉此于誠有所不及也意有餘者㤀言實已修者㤀名<lb/>
理之必然也文皇常恨不撲殺此老文徳皇后問誰帝<lb/>
<pb n="KR4h0032_WYG_029-20a"/>
曰魏徴夫太宗之信用徴如此而猶有殺心焉則其平<lb/>
日之厚敬而深信之或未必情也且好諫者不諱其過<lb/>
而魏徴以諫草與史臣帝聞而怒遂有仆碑罷婚之事<lb/>
何怒之深也如此二事或者疑而不信予謂或有之矣<lb/>
髙宗之淫昏孱暗又内為悍妻操制其柄外聚羣不逞<lb/>
于朝而禍不及其身也有以也非幸也其智蓋有足以<lb/>
自衞者彗見東方言者以為髙麗將亡之祥帝曰髙麗<lb/>
小夷且亦吾民也夫是言能出諸其口則有不可欺者<lb/>
<pb n="KR4h0032_WYG_029-20b"/>
矣以廢子賢之故怒某人嘗與交通令其父訓其子父<lb/>
殺之帝聞而不喜也更貶其父夫刑政能如是則希其<lb/>
意者必相戒而天下聞之猶有父子之義焉夫能酌理<lb/>
而不盡欺叅以義而謟有所不受使其應變之際十五<lb/>
出此足以保其身矣<lb/>
　　　書唐吐蕃傳後<lb/>
自漢以來其能制四夷使不為中國患者莫若唐然獨<lb/>
一區區之吐蕃能困之豈其制之未得其術耶自太宗<lb/>
<pb n="KR4h0032_WYG_029-21a"/>
以來固已屢失其術而其尤可笑者平凉之盟也匹夫<lb/>
操刀而殺人則必從容伺察待其不偹而後發執刀而<lb/>
呼曰束爾手吾將汝殺則雖賁育不敢施于三尺之童<lb/>
何則人固不可易也不然則必狂疾者也使之束手而<lb/>
待之告之殺而不避也則亦必狂疾者也吐蕃之於唐<lb/>
固非有深誠篤信之可以不虞也方徳宗之時吾方疑<lb/>
之彼曰必使多爾大臣而後盟惟杜希全李觀而後可<lb/>
擇其地利則曰必梨木林而後可彼得殺吾之大臣而<lb/>
<pb n="KR4h0032_WYG_029-21b"/>
刼二將以空涇原靈夏之備而擇險阻之地以為設伏<lb/>
之利此其必變之迹特未曰吾將變耳乘彼吾疑而直<lb/>
行其謀而求我成之其易我也甚矣而唐之將相大臣<lb/>
晏然不之虞如接君子長者與之握手壇上而不少備<lb/>
此何以異于將殺之則告之束手而偃然不拒而待死<lb/>
者哉彼渾瑊者忠有餘而智不足者也古之善將者逺<lb/>
至于隣國之動靜皆知之夫豈有他術哉測之以謀而<lb/>
伺之以實爾夫縛其二將而不知三萬之卒伏于肘腋<lb/>
<pb n="KR4h0032_WYG_029-22a"/>
而不覺也則安在其為智也嗚呼平凉之盟所以大可<lb/>
歎也彼尚結贊之智何足貴也是殺人而告之束手者<lb/>
之智也其為智亦殆矣彼李晟之知不可與盟也是知<lb/>
人殺之則避者之智也其可否之間亦明矣當是時唐<lb/>
之臣如渾瑊馬燧者亦可謂善將矣而猶如此况無二<lb/>
臣者哉<lb/>
　　　書韓退之傳後<lb/>
有問於張子者操賞罰榮辱以勢臨天下者莫不欲天<lb/>
<pb n="KR4h0032_WYG_029-22b"/>
下勸沮于其賞罰取舎于其榮辱而其勢常有所不行<lb/>
蓋有益勸而人益羞愈沮而人愈慕若韓退之于唐殆<lb/>
若此矣退之所自負與世之所推者于徳莫如好直于<lb/>
萟莫如文章然以直取禍則逐山陽貶潮陽以文章招<lb/>
累則其文詞一世莫尚試于有司屢試而屢黜平生所<lb/>
述國家大事獨有平淮西碑耳然刋者未畢而磨者至<lb/>
也是宜沮喪湮滅與世俱亡泯然無所見于世矣然每<lb/>
斥而名益彰每沮而事益顯抑者之力不勝譽者之舌<lb/>
<pb n="KR4h0032_WYG_029-23a"/>
雖退之亦自謂動而得謗名亦随之是誠何說也張子<lb/>
曰是何足怪昔者先王之賞罰榮辱所以天下奔走而<lb/>
從之者惟其取天下之所欲勸者而賞且榮之取天下<lb/>
之欲沮者而罰且辱之故賞一人而人勉惟恐其不若<lb/>
也罰一人而人懼惟恐其似之也且先王安能以巳之<lb/>
所好惡而力驅天下以從我哉直取天下之榮辱而制<lb/>
天下之向背耳彼唐之汙政其昏惑瞀亂無所取𠂻制<lb/>
好惡可否于一巳之私智而濟之以蔽欺之姦何怪夫<lb/>
<pb n="KR4h0032_WYG_029-23b"/>
所沮者人慕所進者人耻歟且彼惟不可抑也是以愈<lb/>
抑而聲愈振子獨不見夫千仞之水决而注之川乎大<lb/>
木梗之大石捍之排以巨峽道以髙麓而後怒號哮吼<lb/>
聲振百里抑之者愈大則其聲也愈暴故小遏之則小<lb/>
鳴大塞之則大震何則彼其勢惟不可止故也何怪夫<lb/>
身益困名益聞也<lb/>
　　　題賈長卿續髙彥休讀白樂天事<lb/>
髙彥休作唐闕史辨白樂天無因母墜井作賞花新井<lb/>
<pb n="KR4h0032_WYG_029-24a"/>
詩賈子又從而續辨之張子曰二子之謂愛白公則可<lb/>
矣未可謂知白公也古之聖賢誰能無謗何獨樂天也<lb/>
哉有謂舜囚堯而奪之位伊尹放太甲而王世未嘗有<lb/>
辨舜與伊尹之非簒者也其心誠知其不然則辨無自<lb/>
而萌于心是其為說無待而自然人之飽者人誣之以<lb/>
飢未有自疑而辨其非飢者人知舜與伊尹之非簒如<lb/>
自信其飽雖或從而誣之而不在辨之之域矣故凡世<lb/>
之辨巳與辨人其言雖工而察其心之始萌蓋其于信<lb/>
<pb n="KR4h0032_WYG_029-24b"/>
嘗有所不足而後不能無言彼雖不能無疑于其初其<lb/>
考于理校于迹而後能消其不信之心於是乎有辨故<lb/>
曰二子未可謂知白公也嗚呼小人之害君子也亦多<lb/>
術矣謗之于意外惑之于疑似世之君子傍視而不平<lb/>
者起而與之辨夫惟辨起知之所不足故縱言極口而<lb/>
益召天下之多言多言繁興而是非足以兩行于世夫<lb/>
惟真知而泯言者而後謗止夫世之真知君子者才㡬<lb/>
人則小人之毁賢敗善何時而止耶悲夫<lb/>
<pb n="KR4h0032_WYG_029-25a"/>
　　　書宋齊丘化書後<lb/>
齊丘偽唐謀臣其智特犬䑕之雄耳何足道哉其為化<lb/>
書雖皆淺機小數亦微有見于道徳其能成功有以也<lb/>
吾嘗論黄老之道徳本于清净無為遣去情累而其末<lb/>
多流為智術刑名何哉夫惟靜者見物之情而無為者<lb/>
知事之要據其要而中其情者智術之所從出也仁義<lb/>
生于恩恩生于人情聖人莭情而不遣也無情之至至<lb/>
于無親則忍矣此刑名之所以用也齊丘之道既陋而<lb/>
<pb n="KR4h0032_WYG_029-25b"/>
其文章頗亦髙簡有可喜者其言曰君有竒<hi>闕</hi>天下不<lb/>
親雖聖賢出斯言不廢<lb/>
　<lb/>
　<lb/>
　<lb/>
　<lb/>
　<lb/>
　宋文選巻二十九<lb/>
</p>
<p>
</p>
  </div>
</body>
</text>
</TEI>
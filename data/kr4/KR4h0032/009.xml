<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>宋文選巻九</head> <lb/>
    <p>
<pb n="KR4h0032_WYG_009-1a"/>
欽定四庫全書<lb/>
　宋文選巻九<lb/>
　　孫明復文<lb/>
　　　無為指上<lb/>
無為者其虞氏之大徳歟非曠然不為也始不求于天<lb/>
下而天下自歸之終不受于天下而天下授之自生民<lb/>
以来虞氏一人而已昔在歴山而耕焉雷澤而漁焉河<lb/>
濱而陶焉當是時也彼孰有意于天下哉及乎孝徳升<lb/>
<pb n="KR4h0032_WYG_009-1b"/>
聞堯遽以天下禪之舜既受堯禪夙夜兢兢懼徳弗類<lb/>
以天下者堯之天下也不以堯之道治之則其天下之<lb/>
民有不得其所者矣于是盡履堯之道而行之俾其天<lb/>
下之民不異于堯之世也舜居位既久復以堯之天下<lb/>
堯之道盡與諸禹此舜之徳其可謂大徳也矣夫舜之<lb/>
天下堯之天下也舜之道堯之道也舜始得之于堯而<lb/>
終傳之于禹此舜之無所為也章章矣噫上無堯下無<lb/>
禹孰可髙視而稱于無為哉上堯而下禹舜所以得髙<lb/>
<pb n="KR4h0032_WYG_009-2a"/>
視而無為也不然則孔子上顧伏羲下訖文武筆于六<lb/>
經為萬世法何不曰無為治者伏羲也黄帝也堯也禹<lb/>
也湯也文武也止曰其舜也歟哉若以無為為曠然而<lb/>
不為則書何以曰齊七政類上帝禋六宗又曰覲四岳<lb/>
班瑞于羣后又曰東巡狩至于岱宗恊時月正日同律<lb/>
度量衡修五禮五玉又曰南巡狩至于南岳西巡狩至<lb/>
于西岳北巡狩至于北岳又曰肇十有二州封十有二<lb/>
山又曰流宥五刑又曰流共工放驩兜竄三苗殛鯀又<lb/>
<pb n="KR4h0032_WYG_009-2b"/>
曰詢四岳闢四門明四目達四聰又曰禹平水土又曰<lb/>
黎民阻飢后稷播植百穀又曰百姓不親五品不遜又<lb/>
曰蠻夷猾夏冦賊姦宄以至五十載陟方乃死之類此<lb/>
舜有為其繁也如是之甚矣且書者聖筆親刪也孔子<lb/>
觀舜之有為其繁也如是之甚矣安可反謂之無哉由<lb/>
是觀之則知無為者非曠然而不為也<lb/>
　　　無為指下<lb/>
無為之道其至矣哉非虞舜孰能與於此後之帝天下<lb/>
<pb n="KR4h0032_WYG_009-3a"/>
者不思虞帝之徳而慕虞帝之無為吾未見其可也三<lb/>
代而後不思虞帝之大徳而冒虞帝之無為者衆矣又<lb/>
世之險佞媮巧之臣或啓導之既不陳虞帝之大徳以<lb/>
左右厥治則枉引佛老虚無清淨報應因果之說交亂<lb/>
乎其間敗于君徳吁可痛也觀其惑佛老之說忘祖宗<lb/>
之勤罔畏天命之大靡顧神器之重委威福于臣下肆<lb/>
宴安于人上冥焉莫知其所行蕩焉莫知其所守曰我<lb/>
無為矣至綱頽紀壊上僭下偪昏然而不寤者得不痛<lb/>
<pb n="KR4h0032_WYG_009-3b"/>
哉且夫天下之廣億兆之衆一日萬幾兢兢翼翼猶懼<lb/>
不逮而佛老之說其可惑乎祖宗之勤其可忘乎天命<lb/>
之大其可罔畏乎神器之重其可肆于人上乎斯何沈<lb/>
惑不開如是甚也昔秦始漢武始則惑于虚無清淨之<lb/>
說終則溺于長生神仙之事梁武齊襄姚興始則惑乎<lb/>
報應因果之說終則溺于解脫菩提之事卒皆淪胥以<lb/>
亡勢不克救此簡䇿具載可覆而騐也惟漢賴髙祖除<lb/>
秦之暴功宏徳茂天未厭絶兹亦幸而已何足尚哉吾<lb/>
<pb n="KR4h0032_WYG_009-4a"/>
嘗求無為之端且病歴代諸儒不能揚孔子之言鋪而<lb/>
明之俾其炳炳如也故佛老之徒得以肆其怪亂之說<lb/>
厠于其間為千古害故盡擴其所以然作無為指庸為<lb/>
帝天下者戒<lb/>
　　　寄范天章書一<lb/>
月日布衣孫復謹再拜寓書于判監天章執事今主上<lb/>
聰明睿哲紹隆三聖之緒十有四年將固太平之業傳之<lb/>
于無窮也夙夜兢兢弗敢怠荒思得中正純亮之臣恊<lb/>
<pb n="KR4h0032_WYG_009-4b"/>
贊之以執事頃居諫署多箴規藥石之益亟自蘇臺召<lb/>
入将大用之而執事拜章懇求涖于太學者斯盖執事<lb/>
不汲汲于富貴而孜孜于聖賢之教化也夫太學者教<lb/>
化之根本禮樂之淵藪王道之所由興人倫之所由正<lb/>
俊良之所由出是故舜禹文武之世莫不先崇大于膠<lb/>
序而洽至治于天下者焉今執事懇求而涖之者我知<lb/>
之矣執事將俾吾宋之學為舜禹文武之學也既俾吾<lb/>
宋之學為舜禹文武之學是將俾吾宋公卿大夫之子<lb/>
<pb n="KR4h0032_WYG_009-5a"/>
弟為舜禹文武公卿大夫之子弟也既教吾宋公卿大<lb/>
夫之子弟為舜禹文武公卿大夫之子弟然後以舜禹<lb/>
文武之道上致吾君為舜禹文武之君也既致吾君為<lb/>
舜禹文武之君然後以舜禹文武之道下濟吾民為舜<lb/>
禹文武之民也自京師刑于邦國達于天下皆雍雍如<lb/>
也兹其執事之心也已然念欲求舜禹文武之道者必<lb/>
質諸周公孔子而後至焉爾今執事既涖是學也將行<lb/>
是道也非一手一目之所能必須博求鴻儒碩老能盡知<lb/>
<pb n="KR4h0032_WYG_009-5b"/>
舜禹文武周公孔子之道者増置學官相左右之俾朝<lb/>
夕講議舜禹文武周公孔子之道以教育乎國子也復<lb/>
竊嘗觀于今之士人能盡知舜禹文武周公孔子之道<lb/>
者鮮矣何哉國家踵隋唐之制專以辭賦取人故天下<lb/>
之士皆奔走致力于聲病偶對之間探索聖賢之閫奥<lb/>
者百無一二向非挺然獨立不狥世俗之士則孰克捨<lb/>
于彼而取于此乎由是言之則執事涖是學行是道増<lb/>
置學官之際可不慎擇乎今有大名府魏縣校書郎士<lb/>
<pb n="KR4h0032_WYG_009-6a"/>
建中南京留守推官石介二人者其能知舜禹文武周<lb/>
公孔子之道者也非止知之又能掲而行之者也執事<lb/>
若上言于天子次言于執政以之為學官必能恢張舜<lb/>
禹文武周公孔子之道以左右執事教育國子丕變于<lb/>
今之世矣復閒退之人固不當語及于是然敢孜孜布<lb/>
于執政之左右者非為諸己也盖為諸人也非為諸人<lb/>
也盖為諸道也執事以為如何若以復愚且賤而言可<lb/>
取則復學聖人之道三十年雖愚且賤豈忘言乎惟執<lb/>
<pb n="KR4h0032_WYG_009-6b"/>
事圖之<lb/>
　　　寄范天章書二<lb/>
伏以宋有天下八十餘祀四聖承承龎鴻赫奕逾唐而<lb/>
跨漢者逺矣主上思復虞夏商周之治于聖世也考<lb/>
四代之學崇橋門璧水之制故命執事以涖之大哉主<lb/>
上尊儒求治之心也至矣然則虞夏商周之治其不在<lb/>
于六經乎捨六經而求虞夏商周之治猶泳斷湟汚瀆<lb/>
之中望屬于海也其可至哉噫孔子既没七十子之徒<lb/>
<pb n="KR4h0032_WYG_009-7a"/>
繼往六經之㫖欎而不章也久矣加以秦火之後破碎<lb/>
殘缺多所亡散漢魏而下諸儒紛然四出爭為注解俾<lb/>
吾六經之㫖益亂而學者莫得其門而入觀夫聞見不<lb/>
同是非各異駢辭贅語數千百家不可悉數今之所陳<lb/>
者止以先儒注解之說大行于世者致于左右幸執事<lb/>
之深留意焉國家以王弼韓康伯之易左氏公羊穀梁<lb/>
杜預何休范寗之春秋毛萇鄭康成之詩孔安國之尚<lb/>
書鏤版藏于太學頒于天下又每嵗禮闈設科取士執<lb/>
<pb n="KR4h0032_WYG_009-7b"/>
為凖的多士較藝之際有一違戾于注說者即皆駁放<lb/>
而斥逐之復至愚至暗之人不知國家以王韓左氏公羊<lb/>
穀梁杜何范毛鄭孔數子之說咸能盡于聖人之經耶<lb/>
又不知國家以古今諸儒服道窮經者皆不能出于數<lb/>
子之說耶若以數子之說咸能盡于聖人之經則數子<lb/>
之說不能盡于聖人之經者多矣若以古今諸儒服道<lb/>
窮經皆不能出于數子之說則古今諸儒服道窮經可<lb/>
出于數子之說者亦甚衆矣噫專守王弼韓康伯之說<lb/>
<pb n="KR4h0032_WYG_009-8a"/>
而求于大易吾未見其能盡于大易者也專守左氏公<lb/>
羊穀梁杜預何休范寗之說而求于春秋吾未見其能<lb/>
盡于春秋者也專守毛萇鄭康成之說而求于詩吾未<lb/>
見其能盡于詩者也專守孔安國之說而求于書吾未<lb/>
見其能盡于書者也彼數子之說既不能盡于聖人之<lb/>
經而可藏于大學行于天下哉又後之作疏者無所發<lb/>
明但委曲踵于舊之注說而已復不佞遊于執事之牆<lb/>
藩者有年矣執事病注說之亂六經六經之未明復亦<lb/>
<pb n="KR4h0032_WYG_009-8b"/>
聞之矣今執事以内閤之榮居太學教化之地是開聖<lb/>
闡幽芟蕪夷亂興起斯文之秋也幸今天下無事太平<lb/>
既久鴻儒碩老駕肩而起此又豈減於漢魏之諸儒哉執<lb/>
事亟宜上言天子廣詔天下鴻儒碩老置于太學俾之<lb/>
講求㣲義殫精極神參之古今覈其歸趣取諸卓識絶<lb/>
見大出王韓左穀公杜何毛范鄭孔之右者重為註解<lb/>
俾我六經廓然瑩然如掲日月于上而學者庶乎得其<lb/>
門而入也如是則虞夏商周之治可不日而復矣不其<lb/>
<pb n="KR4h0032_WYG_009-9a"/>
休哉執事若以數子之說行之已久不可遽而去之則<lb/>
唐李善以梁昭明太子文選五臣註未盡别為註釋且<lb/>
文選者多晉宋齊梁間文人靡薄之作雖李善注之何<lb/>
足貴也國家尚命鏤版置諸太學况我聖人之經乎安<lb/>
可使其欎而不章者哉幸執事之深留意焉<lb/>
　　　上孔給事書<lb/>
月日布衣孫復謹再拜獻書孔知府龍圖執事復名晦<lb/>
迹沈學夫子之道三十年雖不為世之所知未嘗以此<lb/>
<pb n="KR4h0032_WYG_009-9b"/>
揺其心敢一日而叛去所謂夫子之道者治天下經國<lb/>
家大中之道也其道基于伏羲漸于神農著于黄帝堯<lb/>
舜章于禹湯文武周公然伏羲而下創制立度或畧或<lb/>
繁我聖師夫子從而益之損之俾恊厥中筆為六經由<lb/>
是治天下經國家大中之道煥然而備此夫子所為大<lb/>
也其出乎伏羲神農黄帝堯舜禹湯文武周公也逺矣<lb/>
噫自夫子没諸儒學其道得其門而入者鮮矣惟孟軻<lb/>
氏荀卿氏揚雄氏王通氏韓愈氏而已彼五賢者天俾<lb/>
<pb n="KR4h0032_WYG_009-10a"/>
夾輔于夫子者也天又以代有空闊誕謾竒嶮淫麗譎<lb/>
怪之說亂吾夫子之道故不並生之一賢殁一賢出羽<lb/>
之翼之垂諸無窮此天之意也亦甚明矣不然則戰國<lb/>
迨于李唐空闊誕謾竒嶮淫麗譎怪之說亂吾夫子之<lb/>
道者數矣非一賢殁一賢出羽之翼之則晦且墜矣既<lb/>
晦且墜則人無君親矣民皆鳥獸矣由是言之則五賢<lb/>
之烈大矣後之人不以夫子之道為心則已若以為心<lb/>
則五賢之烈其可忽哉近得友人石介書盛稱執事于<lb/>
<pb n="KR4h0032_WYG_009-10b"/>
聖祖家廟中搆五賢之堂象而祠之且孔侯之心至矣<lb/>
吾輩不是之而將何之也復聞之躍然而起大呼張浻<lb/>
李緼曰昔夫子之道得五賢而益尊今五賢之烈由龍<lb/>
圖而愈明龍圖公聖人之後也為宋巨賢宜乎盡心于<lb/>
此矣龍圖公其不盡心則孰盡心哉國朝自栁仲塗開<lb/>
王元之禹偁孫漢公何种明逸放張晦之景既往雖来<lb/>
者紛紛鮮克有議于斯文者誠可悲也斯文之下衰也<lb/>
久矣俾天下皆如龍圖搆五賢之堂象而祠之則斯文<lb/>
<pb n="KR4h0032_WYG_009-11a"/>
其有不興乎吾輩得不奔走門牆之下一拜龍圖公之<lb/>
賢哉又且賀斯文將復也接之拒之惟執事之命<lb/>
　　　答張洞書<lb/>
復白明逺足下十月洎正月中兩辱手書辭意勤至道<lb/>
離羣外以僕居今之世樂古聖賢之道與仁義之文也<lb/>
逺以尊道扶聖立言垂範之事問于我我幸而志于斯<lb/>
也有年矣重念世之號進士者率以砥礪辭賦睎覘科<lb/>
第為事若明逺頴然獨出不汲汲于彼而孜孜于此者<lb/>
<pb n="KR4h0032_WYG_009-11b"/>
幾何人哉然懼明逺年少氣勇而欲速成無至于斯文<lb/>
也故道其一二明逺熟察之而已夫文者道之用也道<lb/>
者教之本也故文之作也必得之于心而成之于言得<lb/>
之于心者明諸内者也成之于言者見諸外者也明諸<lb/>
内者故可以適其用見諸外者故可以張其教是故詩<lb/>
書禮樂大易春秋皆文也總而謂之經者也以其終于<lb/>
孔子之手尊而異之爾斯聖人之文也後人力薄不克<lb/>
以嗣但當佐佑名教夾輔聖人而已或則發列聖之微<lb/>
<pb n="KR4h0032_WYG_009-12a"/>
㫖或則名諸子之異端或則發千古之未寤或則正一<lb/>
時之所失或則陳仁政之大經或則斥功利之末術或<lb/>
則揚賢人之聲烈或則寫下民之憤歎或則陳天人之<lb/>
去就或則述國家之安危必皆臨事摭實有感而作為<lb/>
論為議為書疏歌詩贊頌箴解銘說之類雖其目甚多<lb/>
同歸于道皆謂之文也若肆意構虚無狀而作非文也<lb/>
乃無用之瞽言爾徒汚簡冊何所貴哉明逺無志于文<lb/>
則已若有志也必在潛其心而索其道則其所得也必<lb/>
<pb n="KR4h0032_WYG_009-12b"/>
深其所得也既深其所言者必逺既深且逺則庶乎可<lb/>
望于斯文也不然則淺且近矣曷可望于斯文哉噫斯<lb/>
文之難至也久矣自西漢至李唐其間鴻生碩儒摩肩<lb/>
而起以文章垂世者衆矣然多楊墨佛老虚無報應之<lb/>
事沈謝徐庾妖艷邪侈之言雜乎其中至有盈編滿集<lb/>
發而視之無一言及于教化者此非無用瞽言徒汚簡<lb/>
冊者乎至于終始仁義不叛不離者惟董仲舒揚雄王<lb/>
通韓愈而已由是言之則可容易而至之哉若欲容易<lb/>
<pb n="KR4h0032_WYG_009-13a"/>
而至則非吾所聞也明逺熟察之無以吾言為忽不宣<lb/>
　　　兖州鄒縣建孟子廟記<lb/>
孔子既没千古之下駕邪怪之說肆竒險之行侵軼吾<lb/>
聖人之道者衆矣而楊墨為之魁故其罪劇孔子既没<lb/>
千古之下攘邪怪之說夷竒險之行夾輔吾聖人之道<lb/>
者多矣而孟子為之首故其功鉅昔者二豎去聖人之<lb/>
世未百年也以無君無父之教行乎天下天下惑而歸<lb/>
之嗟嗟君君臣臣父父子子邦國之大經也人倫之大<lb/>
<pb n="KR4h0032_WYG_009-13b"/>
本也不可斯須去矣而彼皆無之是敺天下之民舍中<lb/>
國之夷狄也禍孰甚焉非孟子莫能救之故孟子慨然<lb/>
奮起大陳堯舜禹湯文武周公孔子之法驅除之以絶<lb/>
其後㧞天下之民于異端之中而復置之中國俾我聖<lb/>
人之道炳焉不墜故揚子雲有言曰古者楊墨塞路孟<lb/>
子辭而闢之廓如也韓退之有言曰孟子之功予以為<lb/>
不在禹下然子雲述孟子之功不若退之之言深且至<lb/>
也何哉洚水横流大禹不作則天下之民魚鼈矣楊墨<lb/>
<pb n="KR4h0032_WYG_009-14a"/>
暴行孟子不作則天下之民禽獸矣謂諸此也景祐丁<lb/>
丑嵗適拜龍圖孔公為東魯之二年也公聖人之後以<lb/>
恢宏大教興復斯文為己任嘗謂諸儒之有大功于聖<lb/>
人門者無先于孟子孟子力平二豎之禍而不得血食<lb/>
于後兹其闕也甚矣祭法曰能禦大菑則祀之能捍大<lb/>
患則祀之孟子可謂能禦大菑能捍大患者也且鄒昔<lb/>
為孟子之里今為所治之屬邑吾嘗訪其墓而表之新<lb/>
其祠而祀之以旌其烈于是符下俾其官吏博求之果<lb/>
<pb n="KR4h0032_WYG_009-14b"/>
于邑之東北三十里有山曰四基四基之陽得其墓焉<lb/>
遂命去其榛莽肇其堂宇以公孫萬章之徒配越明年<lb/>
春廟成俾泰山孫復銘而志之復學孔而睎孟者也世<lb/>
有蹈邪怪竒險之迹者常思嗣而攻之况承公命而志<lb/>
其廟又何敢讓嘻子雲能述孟子之功而不能盡之退<lb/>
之能盡之而不能祀之惟公既能盡之又能祀之不其<lb/>
美哉故直筆以書景祐五年嵗次戊寅三月日記<lb/>
　　　信道堂記<lb/>
<pb n="KR4h0032_WYG_009-15a"/>
聖賢之迹無進也無退也無毁也無譽也惟道所在而已<lb/>
用之則行舍之則藏孰為進哉孰為退哉考諸三王而不<lb/>
謬建諸天地而不悖質諸鬼神而無疑百世以俟聖人而<lb/>
不惑孰為毁哉孰為譽哉吾之所謂道者堯舜禹湯文<lb/>
武周公孔子之道也孟軻荀卿揚雄王通韓愈之道也<lb/>
吾學堯舜禹湯文武周公孔子孟軻荀卿揚雄王通韓<lb/>
愈之道三十年處乎今之世故不知進之所以為進也<lb/>
退之所以為退也毁之所以為毁也譽之所以為譽也<lb/>
<pb n="KR4h0032_WYG_009-15b"/>
其進也以吾堯舜禹湯文武周公孔子孟軻荀卿揚雄<lb/>
王通韓愈之道進也于吾躬何所進哉其退也以吾堯<lb/>
舜禹湯文武周公孔子孟軻荀卿揚雄王通韓愈之道<lb/>
退也于吾躬何所退哉其見毁也以吾堯舜禹湯文武<lb/>
周公孔子孟軻荀卿揚雄王通韓愈之道見毁也于吾<lb/>
躬何所毁哉其獲譽也以吾堯舜禹湯文武周公孔子<lb/>
孟軻荀卿揚雄王通韓愈之道獲譽也于吾躬何所譽<lb/>
哉故曰聖賢之迹無進也無退也無毁也無譽也惟道<lb/>
<pb n="KR4h0032_WYG_009-16a"/>
所在而已予丁丑嵗秋九月作堂於泰山之陽明年春<lb/>
堂既成以是道處是堂故名之曰信道堂云景祐五年<lb/>
正月三日記<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0032_WYG_009-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋文選巻九<lb/>
</p>
<p>
</p>
  </div>
</body>
</text>
</TEI>
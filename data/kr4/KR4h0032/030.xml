<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>宋文選巻三十</head> <lb/>
    <p>
<pb n="KR4h0032_WYG_030-1a"/>
欽定四庫全書<lb/>
　宋文選巻三十<lb/>
　　張文潛文<lb/>
　　　進齋記<lb/>
古之君子無須臾而不學故其為徳無須臾而不進鷄<lb/>
鳴而興暮夜而休一日之間出則蒞官治民事師友對<lb/>
賔客入則事其親撫其家敎其賤㓜振其族姻與誦說<lb/>
講辨上世聖賢之言語文章制度服物而燕樂則御琴<lb/>
<pb n="KR4h0032_WYG_030-1b"/>
瑟布尊爼拜俯升降酬酢相侑勉勉汲汲須臾之間習<lb/>
其事學其理通其曲折而服其訓戒蓋其學無頃刻不<lb/>
切於心非特其迹然也安居無事精思而深念之矯揉<lb/>
其心志調伏其氣質觀天地之道察萬物之理以究道<lb/>
徳之微妙而通其性命死生之始末者亦未始有頃刻<lb/>
之休是故其徳日進而不可止蓋自其息而察之則豈<lb/>
特日進哉晝之所逹過于旦夜之所得加于晡矣豈特<lb/>
旦暮晡夜之别哉一語一嘿一起居而新故不相襲矣<lb/>
<pb n="KR4h0032_WYG_030-2a"/>
自其為士而至聖人也如日之運于天小之為旦夜中<lb/>
昃之變大之為寒暑春秋之異然微細而察之則雖求<lb/>
毫釐絲忽之間而不可得嗚呼士之欲進于道其勤苦<lb/>
勉強蓋必如是而後至則亦以勞矣後世之士其不至<lb/>
于聖人也亦可知矣古之君子飲食游觀疾病死生之<lb/>
際未嘗不在于學士㑹食而問殽烝則飲食之際未嘗<lb/>
不學也夫子風乎舞雩詠而歸則游觀之際未嘗不學<lb/>
也㑹子病而易大夫之簀則疾病之際未嘗不學也今<lb/>
<pb n="KR4h0032_WYG_030-2b"/>
之所謂學者既剽盗其肌膚攘剟其土苴比于古之人<lb/>
可大媿矣然少而習之未㡬見而自以為業成者十九<lb/>
也冠而仕則冠而棄之壯而仕則壯而棄之以夫滅裂<lb/>
苟偷之習而亟捨于既仕之日故後世之君子大抵從<lb/>
仕數年則言語笑貎嗜欲玩習之際比之進取之初以<lb/>
儒自名者固已大異矣古之君子其學也内以修身外<lb/>
以治人所學愈髙所治愈修而成功愈崇是故君子立<lb/>
于世則天下被其福嗚呼三代之衰儒者之功不大見<lb/>
<pb n="KR4h0032_WYG_030-3a"/>
于世而生民之望于君子者未能厭滿其欲豈非士之<lb/>
學未至而道未及哉嗚呼民之休戚係于道學之成否<lb/>
則夫為士可不勉歟<lb/>
　　　冀州州學記<lb/>
朝廷以學校道藝敎天下之士亦已久矣而其興衰亦<lb/>
繫其守長之能否慶厯中始詔郡縣立學而信都乃即<lb/>
孔子廟而為之僅以塞詔其後為守者欲興之數矣皆<lb/>
不果成元祐某年河東劉侯守冀始大作學舎師之授<lb/>
<pb n="KR4h0032_WYG_030-3b"/>
經有堂而諸生肄業有室凡學之百需皆具精壯完好<lb/>
可以傳久逺又為之買良田治市舎籍其所入以養士<lb/>
而士之來學者日有餼學之有司月有給其秀民良才<lb/>
從其先生長者皆往㳺焉四方之士聞而來者日至劉<lb/>
侯喜其有成而使其屬李公輔請文于譙郡張耒以記<lb/>
之為之言曰嗟乎政事之緩急如人之于飲食不可彊<lb/>
也强使急者緩如止飢者之食強使緩者急如待食以<lb/>
進飽二者無怪其不可也余嘗怪今之士大夫皆能責<lb/>
<pb n="KR4h0032_WYG_030-4a"/>
守令不如古者興學校隆師儒讀書行禮其中而為守<lb/>
令者雖責之不受亦不害其為政論守令之能否與夫<lb/>
人民之利病亦絶不在此何也三代之時天子諸侯之<lb/>
有學其朝夕政事之所係不啻如今省寺之要且急也<lb/>
自出師受成獻馘皆必由之則一士之不率敎至勤天<lb/>
子公卿而親臨焉蓋無足怪當此之時雖欲緩而不治<lb/>
亦不可得先王之俗既亡更數千嵗風俗禮樂既已大<lb/>
異矣而朝廷郡縣之政視學校無毫髪相及而乃日夜<lb/>
<pb n="KR4h0032_WYG_030-4b"/>
責之以不如古我則無用而强授之此何為者也且不<lb/>
怪夫冠者之不為章甫騎者之不為四馬而獨怪學校<lb/>
之不如三王不亦異哉夫求三王之治不立學是廢食<lb/>
于飢而必責學校于今日猶強食于飽必不行矣由是<lb/>
言之學之興廢其本未遠矣吏未有責也夫未可以責<lb/>
吏則劉侯之為此殆苟然歟蓋昔者子貢欲去告朔之<lb/>
餼羊子曰爾愛其羊我愛其禮夫不告朔而去羊未害<lb/>
也然使後世有知告朔者自此羊始以今之政為無事<lb/>
<pb n="KR4h0032_WYG_030-5a"/>
于學而不可為也因我之無用而毁古人之所急安知<lb/>
來者之不有作乎此劉侯之所不忍也侯之意深矣元<lb/>
祐四年十二月十七日記<lb/>
　　　伐木記<lb/>
人與物各以其氣相勝而後能全夫氣也者假其所託<lb/>
而後有者也夫長江大河積水之淵俯視杳然莫知其<lb/>
深長波巨𣲖出沒奔突近窺而神寒遠視而目竦此則<lb/>
蛟龍虬蜃魚黿之所託以禦物之害己者而全其生者<lb/>
<pb n="KR4h0032_WYG_030-5b"/>
也髙山大麓緜亘盤屈翳以林薄捍以木石縈溪絡澗<lb/>
懸壁千仞使人望而不敢近近則畏而走此則虎豹熊<lb/>
羆之所託以禦物之害己者而自全其生者也使虎豹<lb/>
窺魚龍之淵蛟黿視熊羆之藪則惶怖疾走而求去之<lb/>
矣何則物各以其所託者見其氣氣勝則非其類者避<lb/>
之矣今夫<graphic n="KR1244" url="https://raw.githubusercontent.com/kanripo/KR-Gaiji/master/images/KR1244.png" mimeType="image/png"/>祠墟墓之間入者惨然而心不寧目不<lb/>
敢肆視足不敢肆㳺其音肅肅如畏是何也業祠墟墓<lb/>
鬼神之所託而人之氣不勝故也夫唯氣勝者全故氣<lb/>
<pb n="KR4h0032_WYG_030-6a"/>
不勝者受其病故虎兕蛟鼉易其所處則其心悲沮而<lb/>
無聊者病之所從入也余官福昌古邑之廢者也官舍<lb/>
依山為地十餘畆其竹與木居十六地曠人寡草木茂<lb/>
遂其大者皆百餘年根幹蔽覆若幄若屋交羅籠絡縈<lb/>
以蔦蔓凡日將旦夕將晦鳥鳴獸號聲音千百終日閴<lb/>
然不聞人聲夫環為城通為衢限為域立為屋室闢為<lb/>
塲圃夷易洞逹内外相應面陽而背隂附燥而瞰濕間<lb/>
以草木表以臺觀人之所託也惟其所託者若是故禽<lb/>
<pb n="KR4h0032_WYG_030-6b"/>
獸不敢藏蛇蚖無所蟠居之而安㳺之而樂而人之氣<lb/>
乃能勝其異己者是故無疾患無驚惕壽考安樂逺去<lb/>
疾厲而今吾之所居草木居大半矣其堅頑碩老無以<lb/>
異于藪澤此則鳥獸之所慿而蛇虺狐貉之所樂而人<lb/>
之所居乃其棄餘則凡使吾四鄰之外晨夜而不敢出<lb/>
其心矜矜若畏敵國一夕數興寢而不夢是豈非蛇虺<lb/>
狐貉之氣勝而人之所託者弱耶於是聚吏徒集斧斤<lb/>
一日之役十夫不三日而盡伐之剖根窮本芟伐剪剔<lb/>
<pb n="KR4h0032_WYG_030-7a"/>
大者備梁柱小者中椽杙弱者補籓籬惡者從薪蒸洒<lb/>
掃墾除平地乃見隂陽䟽通表裏洞然屋室堦闥如湧<lb/>
而出于是鳥獸之聲狐貉之迹不復至矣朝㳺而足不<lb/>
忌夜處而心不惕吾知人之氣勝矣夫氣也者起乎其<lb/>
所類發乎其所託莫知其然而然者也何則物以類處<lb/>
者未嘗自見其氣也所託者無情不能與物為使也至<lb/>
其相待而後成相感而後發自外而視之隠然不可無<lb/>
也大荒之瀕行者反顧久廢之室寢者數驚推之而無<lb/>
<pb n="KR4h0032_WYG_030-7b"/>
故窮之而無物故物之未始有形而不可慢者其氣也<lb/>
歟<lb/>
　　　雙槐堂記<lb/>
古之君子其將責人以有功也必使之樂其職安其居<lb/>
以其優㳺喜樂之心而就吾事夫豈徒苟悅之哉凡人<lb/>
之情其將有為也其心樂而為之則致精而不苟雖殫<lb/>
力費心而不自知故所為者有成而無難古之御吏也<lb/>
為法不苛其勤惰宻踈隨其人之所欲而吾獨要其成<lb/>
<pb n="KR4h0032_WYG_030-8a"/>
是古之循吏皆能有所建立夫望人以功而使其情愁<lb/>
怛不樂求捨去之不暇誰肯以其怨沮不平之心而副<lb/>
我之所欲哉頃時予見監司病郡縣之政不立扼腕盛<lb/>
怒曰是惟飲食燕樂居處㳺觀之好吾日夜以法督責<lb/>
之使無得有一于此一嵗之日數計晷刻吾從而課率<lb/>
之使無得有頃刻之閒以約束為不足而繼以辱罵辱<lb/>
罵為不足而繼以訊告方此時吏起不待晨卧不及暖<lb/>
廢飲食冒疾病屋室敗漏不敢修完器用敝乏不敢改作<lb/>
<pb n="KR4h0032_WYG_030-8b"/>
其勤苦如是猶不足以當其意宜其郡縣之政無所不<lb/>
舉大小得職而民物安堵矣然吏益姦民益勞文書具<lb/>
于有司而事實不立吏足以免其身之責而民不知徳<lb/>
相為欺紿以善一時而監司卒亦不得而察也豈非其<lb/>
所為者無至誠喜樂之心出于畏罪不獲巳苟以充職<lb/>
故耶其事功之㓕裂如此理固然也酸棗令王君治邑<lb/>
有能名以其餘力作燕居之堂洒掃完潔足以宴賔客<lb/>
閱圖書庭有雙槐因以為名夫王君豈以謂苟勞而無<lb/>
<pb n="KR4h0032_WYG_030-9a"/>
益不若暇佚而有功將安其居樂其身以其獄訟簿書<lb/>
之閒與賢士大夫彈琴飲酒歡欣相樂舒心而養神使其<lb/>
中裕然然後觀物圖其致用意于文法尋尺外以追古<lb/>
循良君子之風以大變俗吏之弊而為之哉夫古之善<lb/>
為政者不佚而常安不勞而善成吾知王君其有得于<lb/>
此矣扵是為之書<lb/>
　　　陵川縣山水記<lb/>
陵川河東之窮邑也其民蓋有唐晉之餘風儉樸而敦<lb/>
<pb n="KR4h0032_WYG_030-9b"/>
本而澤潞在唐為雄鎮以精兵聞天下故其民好武為<lb/>
健鬬夫以儉樸好武之民則其于山水竒勝之觀宜其<lb/>
忽而不治委棄而不惜也今縣令張侯以暇日與其僚<lb/>
逰于縣西南所謂四梁拒者見其風景稍異披榛而得<lb/>
二泉焉其一出石下激石而聲琅然張君名之曰潄玉<lb/>
其一出大石下而石狀如龜因名之曰龜泉㑹二水而<lb/>
注之石螭之口以下達于大池構亭于泉側名曰爽氣<lb/>
亭後為石磴磴窮為小亭名之曰白雲軒而其喬林秀<lb/>
<pb n="KR4h0032_WYG_030-10a"/>
木水石竒麗之狀皆悅可人意而不可以言盡也孔子<lb/>
曰仁者樂山智者樂水夫盡仁之成名必若堯舜而語<lb/>
智之正必若禹然世之好山水者豈皆具聖人之成徳<lb/>
哉予以謂凡安靜可久淳厚而不變者皆仁之類也臨<lb/>
事而不滯遇物而不惑者皆智之類也張君從予㳺其<lb/>
行巳撡術其為仁智之類有餘矣而又好學而甚文予<lb/>
意其為政滋久政事日信于民以其簿書之簡日徜徉<lb/>
于山水之間仰喬木而俯清泉資之以煙雲魚鳥之麗<lb/>
<pb n="KR4h0032_WYG_030-10b"/>
把酒賦詩與夫雜見于文字言語者將超然出塵㧞俗<lb/>
而恨未之見也政和元年五月<lb/>
　　　漢光武廟記<lb/>
南頓令江君惇裕以書屬耒曰吾邑有漢世祖光武皇<lb/>
帝祠邑人奉祠甚謹而昔人所記陋甚君為我述焉將<lb/>
刻石以詔後世耒辭之不可謹按光武皇帝以哀帝建<lb/>
平元年生于濟陽而皇考欽實為南頓令帝嘗從父于<lb/>
此既得天下亦屢臨幸蓋平生之所逰處則邑之有祠<lb/>
<pb n="KR4h0032_WYG_030-11a"/>
所從來久矣豈獨水旱疾癘之請有賜于民亦其豐功<lb/>
盛徳後世有不能㤀者故南頓之民世祠之惟謹蓋無<lb/>
足怪漢自成哀不君權歸外家王莽卒盗而有之天下<lb/>
大亂民心思漢惟世祖以匹夫起田畆出入行陣躬夷<lb/>
大難勇無堅敵智無遺策故能祀漢配天光復舊物一<lb/>
時羣雄芟夷略盡撫有方夏覃及蠻貊聲敎所暨比隆<lb/>
武宣是宜英鷙強伉玩兵黷武視民如草芥而不講于<lb/>
治國之事也而武功既成海内既定則抑功臣進文吏<lb/>
<pb n="KR4h0032_WYG_030-11b"/>
投戈講萟息馬論道英偉之度屈于禮樂驍猛之氣束<lb/>
于儒學敦尚經術接賓客延儒雅開廣學校修明典禮煥<lb/>
然一變舊漢之俗蓋常以謂吾理天下欲以柔道行之<lb/>
至于明章繼志承統纘修洪業典章文物粲然大備故<lb/>
後世言禮樂稽古推東漢焉孝和以後漢徳不競破壊<lb/>
板蕩可謂極矣而仗莭死義之士如袁安楊震李固陳<lb/>
蕃之徒救于上符融郭泰范滂許卲之徒助于下矜尚<lb/>
名莭以震激衰弊蹈死而不悔至于獻帝人主持號而<lb/>
<pb n="KR4h0032_WYG_030-12a"/>
已而曹操終不敢身自取之彼其心誠有所畏故也蓋<lb/>
禮樂之功風化之美足以保國長世如此皆世祖之遺<lb/>
烈也嗚呼自三代以來一人而已建武十九年南廵進<lb/>
幸南頓縣舎置酒㑹賜吏人復南頓田租一嵗父老前<lb/>
叩頭言皇考居此日久陛下之寺舎每來輒加厚恩願<lb/>
賜復十年帝曰天下重器嘗恐不任日復一日安敢逺<lb/>
期十嵗吏人又言陛下實惜之何言謙也帝大笑又増<lb/>
一嵗中元元年又復南頓繇役同之濟陽則帝之于是<lb/>
<pb n="KR4h0032_WYG_030-12b"/>
邦豈若他邑漠然而已乎髙祖曰吾萬嵗後魂魄猶思<lb/>
沛吾意光武于南頓亦云崇寧元年五月二十日<lb/>
　　　司馬溫公祠堂記<lb/>
元祐元年九月甲子丞相司馬公薨朝廷議所以追崇<lb/>
之于是進爵為公而國于溫惟司馬氏係出晉安平獻<lb/>
王孚而獻王河内溫人也故推本其故家而封之五年<lb/>
奉議郎王仲儒為溫令告其邑人曰惟司馬公道徳功<lb/>
烈著于朝廷施及生民者自匹夫匹婦與夫荒外戎狄<lb/>
<pb n="KR4h0032_WYG_030-13a"/>
悍夫姦民心革誠服左右兩宫格于太平是其功徳宜<lb/>
配社稷天下祀之而溫者國也顧不能祠而可乎于是<lb/>
度地作堂畫公像而禮祠焉告于譙郡張耒使記之耒<lb/>
為之言曰盛徳之不作于世久矣古之所謂盛徳者不<lb/>
施而民服無事而民信未嘗動顔色見詞氣而天下從<lb/>
之若子弟之慕父兄故其為功也不勞而物莫之能禦<lb/>
三代之亾聖賢不作而士之能有所立于世者亦多矣<lb/>
然皆費心殫力招天下而從之以其智勝之後能有成<lb/>
<pb n="KR4h0032_WYG_030-13b"/>
是何也徳不足而取辦于其才故也故其所建立勞苦<lb/>
而淺陋夫豈不欲為盛徳之事哉蓋其所積者有不足<lb/>
故也子產君子也猶曰唯有徳者能以寛服民其次莫<lb/>
如猛夫子產豈欲為猛哉以謂徳之效實難懼夫好髙<lb/>
之難成也是以甘心于其次以求無失嗚呼徳者子產<lb/>
之所難而况其下者乎故自秦漢而後更千有餘嵗而<lb/>
盛徳之士不作蓋無足怪惟司馬公事君而君敬之未<lb/>
嘗求民而民與之非其類者有不合而無不信受其罰<lb/>
<pb n="KR4h0032_WYG_030-14a"/>
者有不說而無敢謗其自洛入覲也郡邑田里至于京<lb/>
師觀者千萬環聚嗟嘆至于泣下嗟乎此可以言語術<lb/>
智得之哉故其相天下也因物之所利而與之因人之<lb/>
所厭而更之從容指麾内外響應而天下無事矣蓋自<lb/>
秦漢以來至公而盛徳之效始見于世可謂盛矣嗚呼<lb/>
當大事處大疑勇者招敵智者召謀惟有徳而後萬物<lb/>
服則夫二聖之所以用公其可知也夫耒辱㳺公之門<lb/>
而喜王君之好徳使以其說書于堂而刻之<lb/>
<pb n="KR4h0032_WYG_030-14b"/>
　　　二宋二連君祠堂記<lb/>
治國有善政不如在位有善人之化民速也在位有善<lb/>
人不如其鄉有善人之化民易也夫人之情所感動常<lb/>
在其所易接而親者若夫政事者固民之所畏則其從<lb/>
之蓋有不得已之心焉其及物淺矣安陸之應山楚之<lb/>
窮邑也然其民好文多學者其俗良善不爭純靜易治<lb/>
其里之人為余言曰始吾邑之人未始知學之利也有<lb/>
宋氏兄弟者講學吾邑之法興佛舎其後兩人皆取髙<lb/>
<pb n="KR4h0032_WYG_030-15a"/>
第有聲名久之並為大官名尊益顯所以吾邑之人其<lb/>
鄙䝉不學自棄扵學者愧之其居法興時有連氏兄弟<lb/>
者與二宋君㳺相好也其後亦登科兩人起家仕不振<lb/>
然視所同舎生冨貴先顯可攀為聲勢而兩人亦自力<lb/>
不少屈己以附之其官終不顯故吾邑之人其不篤于<lb/>
廉耻徼倖貪利者愧之凡吾邑之俗好學而文純靜有<lb/>
耻者四君子之化也後五十年宋景文之孫羲年令應<lb/>
山與連君之從子仲儒縁邑人之意作祠堂于法興方<lb/>
<pb n="KR4h0032_WYG_030-15b"/>
丈之西嗚呼為吏于鄉其有思徳久而民祠之者㡬人<lb/>
在位之人不如其鄉里之君子也二宋公之行事爵里<lb/>
書于國史士大夫舉知之連君錫以尚書職方員外郎<lb/>
致仕好修而自重諒直多聞之君子也其仲諱庠字元<lb/>
禮為尚書都官郎中敏于政事號良吏世稱王陽在位<lb/>
貢禹彈冠為故舊之美然嚴光所以為帝逃之不肯仕<lb/>
彼獨何哉連君不因宋君以顯名當世卒以湮没而不<lb/>
悔被誠知所處與世俗所謂顯晦異矣<lb/>
<pb n="KR4h0032_WYG_030-16a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0032_WYG_030-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋文選巻三十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>宋文選巻十二</head> <lb/>
    <p>
<pb n="KR4h0032_WYG_012-1a"/>
欽定四庫全書<lb/>
　宋文選巻十二<lb/>
　　余元度文<lb/>
　　　堯舜非諡論<lb/>
迹驟五帝徳規百王者有堯舜焉言常道尼父首之于<lb/>
書大一統馬遷列之為紀釋者云堯舜諡也翼善傳聖<lb/>
曰堯仁聖盛明曰舜後之學者㒺不宗焉予嘗考世系<lb/>
之端辨質文之變頗疑是說請試明之粤自邃古聖人<lb/>
<pb n="KR4h0032_WYG_012-1b"/>
迭興眞淳乍㪚制度未備尊盧赫胥以前未有姓氏皆<lb/>
以教民之事而名之鑚燧改火則曰燧人穴處巢居則<lb/>
曰有巢是也迨及三皇頗推五勝乘火帝者曰炎帝<lb/>
應土運者曰黄帝少昊金天亦襲其故迭觀興廢漸有<lb/>
兵戰自顓頊以來天下之號則因其名顓頊與嚳則其<lb/>
名也帝摯帝堯帝舜亦其名也以國言之則顓頊稱髙<lb/>
陽氏帝嚳稱髙辛氏帝堯稱陶唐氏帝舜稱有虞氏皆<lb/>
以所興之地為國號也帝摯非改姓易代之主故不稱<lb/>
<pb n="KR4h0032_WYG_012-2a"/>
氏以名言之則顓頊嚳摯堯舜皆名也頊正也嚳極也<lb/>
摯大也堯髙也舜華也古雖敦朴知以美字為稱因不<lb/>
疑矣夫諡法者著于周公盖三代之際世有僻王嗜音<lb/>
酣酒者有之荒禽冒忌者有之飾非愎諫者有之剖忠<lb/>
害賢者有之欲使聞美號而知勸見惡諡而思懼垂易<lb/>
名之典為觀行之則此周公之制也豈以周制而逆觀<lb/>
堯舜之世耶且堯之典曰有鰥在下曰虞舜當羣臣舉<lb/>
善之初釐降試難之善未顯賔門納麓之功未著安有<lb/>
<pb n="KR4h0032_WYG_012-2b"/>
對萬乘而不稱其名在側陋而先定其諡哉斯固知其<lb/>
不然也明矣釋者又云受禪成功曰禹豈舜受堯禪而<lb/>
不能成功乎夏商之王以名為號者多矣仲康太甲之<lb/>
類是也禹之保邦莫非堯舜之制而加以繁文縟禮烏<lb/>
有捨勸誡而就質畧哉若以夏道尚質則禹非夏耶愚<lb/>
謂周公之著諡法也特取堯舜禹湯之名以為訓觧将<lb/>
後之下武守文者慕其名而襲其行也周人以諱事神<lb/>
諱其名而稱其諡者周道也諡興于周為得彌文之寔<lb/>
<pb n="KR4h0032_WYG_012-3a"/>
　　　漢武不宜稱宗論<lb/>
創帝基革天命濟率土于塗炭者祖之盛恢聲教同文<lb/>
軌納蒸民于富夀者宗之最存則詠其德沒則觀其諡<lb/>
所以序昭穆于百世之下配禘郊于羣廟之上親雖盡<lb/>
而不毁者祖宗之隆也昔武皇之撫運紹炎漢之重熈<lb/>
拓蠻夷之境則衛青去病之勛立而民疲于干戈矣惑<lb/>
神仙之談則少翁欒大之寵崇而吏煩于祠祀矣悦韓<lb/>
嫣之佞而處以副車則君臣之位失矣信江充之譛而<lb/>
<pb n="KR4h0032_WYG_012-3b"/>
誅及戾園則父子之恩絶矣舉其大概何昏如之至于<lb/>
即世之日羣臣加諡曽不為靈若厲而反壮其武而為<lb/>
世宗虧周公之法敗三王之制當時洪儒碩士如夏侯<lb/>
勝黄次公議其樂章遽抵詔獄不亦甚乎且祖有功宗<lb/>
有德若夏之少康商之太戊武丁皆廢而復興不失舊<lb/>
物然始為之宗也周人自文武而下雖德如成康刑措<lb/>
不用宣王中興姬道再盛廟在迭毁亦無異號暨乎漢<lb/>
室髙帝以英武特起紲嬰刃籍戴之曰祖斯固宜矣孝<lb/>
<pb n="KR4h0032_WYG_012-4a"/>
文崇仁義省刑罰弭兵革服節儉而囹圄空虚㝢内太<lb/>
平廟稱太宗斯又宜矣孝武雖廓地斥境而亡德及民<lb/>
不加惡諡固亦幸矣尊之為宗無乃失其正乎或曰孝<lb/>
武雄才遠畧髙出百王而開夜郎之境東建朝鮮之郡<lb/>
匃奴徙庭甌越請吏修典禮嚮儒學登封告成而漢之<lb/>
制度於是乎備若如所論不亦過乎曰邦土雖闢兵已<lb/>
黷矣遠人雖服民已耗矣樂府雖盛雅亦亂矣泰山雖<lb/>
封制亦侈矣文景之俗由是而<graphic n="KR0629" url="https://raw.githubusercontent.com/kanripo/KR-Gaiji/master/images/KR0629.png" mimeType="image/png"/>可勝道哉末年下哀<lb/>
<pb n="KR4h0032_WYG_012-4b"/>
痛之詔進筦𣙜之術有富民之心而不能得其道也世<lb/>
謂漢家雜以覇道愚以武帝觀之曽覇者之不及代廟<lb/>
弗毁後嗣何以觀乎西漢稱宗者四而東漢無復區别<lb/>
至於安桓亦有廟號其失自武帝始故著論云<lb/>
　　　秦論上<lb/>
前世高論咸以河山之險秦得百二遂并天下者地勢<lb/>
便利使之然也所以奉春進計田肯建言著之文牘千<lb/>
古稱善愚謂秦人之興有由然矣自伯翳至於秦仲率<lb/>
<pb n="KR4h0032_WYG_012-5a"/>
以立功克守其業而僻在岐雍諸侯以要荒處之穆公<lb/>
之世得人而昌廣地開國悉由任賢之勛矣百里奚亡<lb/>
虞之臣也而授以國政孟明奔軍之将也而委以師律<lb/>
引咎自責卒復河西之地由余在戎公以為憂當其未<lb/>
聘也降千乘之尊而接以殊禮坐則曲席食則傳噐及<lb/>
其来歸以客卿待之故能益國十二闢地千里遂覇西<lb/>
戎而抗衡中國矣暨乎即世之日三良殉塟國人哀之<lb/>
賦以黄鳥秦人不復東征數世不競者奪其善人故也<lb/>
<pb n="KR4h0032_WYG_012-5b"/>
及孝公嗣守宗祊七雄並立當是時齊威楚宣魏惠燕<lb/>
悼悉已稱王韓哀趙成亦復強大諸侯力攻而周室卑<lb/>
矣孝公增修穆公之德寤寐賢者列爵而尊之分土而<lb/>
與之衛鞅以孽公子来見遂用其謀開阡陌急耕戰法<lb/>
行民便亦以稱覇後世遵陳軫范睢蔡澤離䟽釋蹻而<lb/>
取卿相任賢之術速于置郵卒能滅二周吞六國而并<lb/>
天下者用此術也且蘇秦反覆之臣燕王一聼其言而<lb/>
合從山東秦人不敢窺函谷者十五年以此思之一賢<lb/>
<pb n="KR4h0032_WYG_012-6a"/>
之功堅於山河遠矣在用與不用耳湯以亳武王以鎬<lb/>
而王天下其政何如哉百二之説於是為負<lb/>
　　　秦論下<lb/>
世言秦所以亡者趙髙䜛邪胡亥蔽愚毒痡齊民四海<lb/>
瓦觧而宗社墟矣愚嘗以謂亡秦而賊天下者李斯也<lb/>
秦人據形便之國氣凌山東穆公任由余孝公用商鞅<lb/>
而覇業基矣蠶食虎視累世横鶩有起翦恬鷔握其兵<lb/>
穰魏雎澤執其政斥地滅敵日加其疆李斯始以儒學<lb/>
<pb n="KR4h0032_WYG_012-6b"/>
西游於秦乃進一六合兼諸侯之說秦人除逐客之令<lb/>
以從其計破縱擅横卒并天下以斯為相且斯以布衣<lb/>
徒歩游說數年而取宰相不為不遇也海内既一屬心<lb/>
於斯六國厭戰争之苦兵待我乎偃秦人因廬井之廢<lb/>
土待我乎闢父子薄耰鋤之異民待我乎教斯學帝王<lb/>
之術居輔弼之地脫或戴其君與成康之列躋其民於<lb/>
仁夀之域如反掌耳乃背戾古始㧞夲塞源燔棄詩書<lb/>
愚弄黔首絶尺寸之封以孤其勢侈封禪之制以驕其<lb/>
<pb n="KR4h0032_WYG_012-7a"/>
心築宫彌山川勒銘徧海内戮誹謗禁偶語刑煩令滛<lb/>
國紀隳矣綱紀既隳而國不危者未之有也世子者所<lb/>
以接統而著代君行則守有守則從古之制也故曰太<lb/>
子天下之夲夲根一揺天下必蕩安有著名儲貳而握<lb/>
兵邊徼廢弦誦之大業習鼓旗之末節衣裳顛倒莫甚<lb/>
于兹黙而不言焉用彼相及沙丘之變趙高以䙝近之<lb/>
質啟亡國之言丞相當于此時正人臣無将之誅以視<lb/>
天下召扶蘇而立之從先帝之約扶蘇仁明備嘗險阻<lb/>
<pb n="KR4h0032_WYG_012-7b"/>
輔以至道可至太平若剗去嚴刑罷遣謫戍民無怨讟<lb/>
則秦之社稷未可量也斯惑趙高之詞越録而㧞胡亥<lb/>
小人在下兵傜並起使四海之人血膏邊城骨填驪山比<lb/>
屋嗸嗸半為盗賊尚乃建言督責以固恩寵豈不愚哉<lb/>
賊屠三川卒被高譛黄犬之嘆得無晚乎使亥得位趙<lb/>
高得權皆斯之由也倒持太阿受人以柄斯之謂乎故<lb/>
曰亡秦而賊天下者斯之罪也卒被五刑非不幸也<lb/>
　　　漢論上<lb/>
<pb n="KR4h0032_WYG_012-8a"/>
史氏以孝成委政外家禄去王室哀平二帝享年不永<lb/>
賊莽乘之盗竊神噐漢祚中絶者孝成始之也竊謂漢<lb/>
家之禍不始于孝成葢孝惠源之陳平者决而泄之使<lb/>
其横流不已瀰漫于景武宣元之際孝成復敗其隄防<lb/>
而極于昏墊也昔者高皇帝逐秦鹿而得之英雄樂推<lb/>
遂正宸極后族呂氏侯者三人奉朝請食租賦而已賞<lb/>
刑大議未嘗及之孝惠踐祚相州仁弱呂后殺三趙王<lb/>
號令自岀惠帝不能以新造之漢正無窮之法定君臣<lb/>
<pb n="KR4h0032_WYG_012-8b"/>
之分專生殺之柄而乃感人彘之酷意不久生自促壽<lb/>
命以成高后之勢不曰孝惠源之乎高祖之約非劉氏<lb/>
不王非功臣不侯彼陳平者用辟疆率爾之辨尊王諸<lb/>
呂分將南北軍中宫稱制以臨天下當是之時而無周<lb/>
勃朱虛之謀齊楚諸侯之兵使禄産體不近下一有羿<lb/>
奡之材則漢之社稷幾為他姓所得矣不曰决而泄之<lb/>
使其横流不已乎厥後魏其侯以竇后兄子武安侯以<lb/>
王后異父同母之弟並託肺腑繼為丞相孝武最稱英<lb/>
<pb n="KR4h0032_WYG_012-9a"/>
明而田蚡為相權移主上上曰若除吏盡未吾亦欲除<lb/>
吏此葢近中宫之勢而用之内積憤懣而宣于言也衛<lb/>
青霍去病唯以軍功服大位然亦因椒房之重孝昭之<lb/>
時上官桀父子霍媪之謀幾傾漢室皆帷廧之親也許<lb/>
史丁傅之家印纍纍綬若若分茅土握符節秉鈞軸乘<lb/>
朱輪華轂而朝者不可勝數不曰瀰漫于景武宣元之<lb/>
際乎漢之鼎所以不移者頼忠賢之士簡而持之耳及<lb/>
孝成之在位也趙氏妹弟專寵賊害士子王氏五世将<lb/>
<pb n="KR4h0032_WYG_012-9b"/>
權外擅國命故莽因元后之勢席諸父之基肆其奸險<lb/>
以取名噐復縁哀平短祚國統三絶張禹師丹之輩謟<lb/>
諛邪佞故取宗室㓜稚未能持國者挾之以令天下使<lb/>
漢祚中缺者職此之由也不曰敗其隄防而極于昏墊<lb/>
乎西漢之禍于是乎在<lb/>
　　　漢論下<lb/>
前史稱光武中興再造漢室戮新都驅赤眉應四七之<lb/>
王賞謀臣籌戰功得萬世之利以為胙土錫壤不侈其<lb/>
<pb n="KR4h0032_WYG_012-10a"/>
封域帶河礪山克保其專嗣因謂高祖創漢基剗秦制<lb/>
封宗子封異姓或連城數十或裂地千里兵足以張其<lb/>
威權賦足以充其嗜欲故韓彭英盧身䧟爼醢緜世史<lb/>
學罔不𣙜論咸以高帝之賞也地廣力强所以易叛光<lb/>
武之封也國小勢弱所以易寕于是謂高祖之策為非<lb/>
而光武之事為得愚雖不敏嘗謂不然何則賞元勲誅<lb/>
大憝者法也順世機息民患者時也聖人立法先乎順<lb/>
時堯授舜舜授禹湯放桀武王伐紂時也秦并六國蠶<lb/>
<pb n="KR4h0032_WYG_012-10b"/>
食天下尺土寸封不在他姓一夫奮臂四方瓦觧豈封<lb/>
建之罪乎高祖以巴蜀僻左返攻三秦東戰滎陽與項<lb/>
為敵當此之時叛主驕将争逐秦鹿者衆矣陔下之役<lb/>
子房請捐山東之地以與功臣楚乃可滅夫言捐之者<lb/>
非漢之有也且陳餘于項氏無纎芥之勞環封三縣尚<lb/>
怨項籍况韓彭者名雖君臣勢等鄰敵不設重賞其誰<lb/>
肯来豈能以區區侯爵制其去就哉安可比吳鄧輩疆<lb/>
邑數四而已耶及世祖之興也岀自宗室剪除凶醜以<lb/>
<pb n="KR4h0032_WYG_012-11a"/>
順制逆以仁易亂因思漢之民成復興之業先帝馭臣<lb/>
之與奪得以增損前世建侯之利病得以㳂革于是限<lb/>
其土宇削其兵衛足以奉其身而酬其勛杜震主之權<lb/>
大使指之臂終能全其首領不䧟刑戮者斯亦可制之<lb/>
時矣使高光易地而居勢不可奪禮曰時為大順次之<lb/>
宜次之其此之謂乎必若美世祖之權則可矣若又短<lb/>
高皇之失策則非觀時之術也<lb/>
　　　正瑞論<lb/>
<pb n="KR4h0032_WYG_012-11b"/>
夫上古明王言為天下法動為後世則猶恐怠惰故立<lb/>
左右史以規之是則史之設所以謹言行于一人正褒<lb/>
貶于千古不獨記嵗月辨起居而已矣三皇墳五帝典<lb/>
記言之史也楚檮杌魯春秋記事之史也訓誥誓命之<lb/>
詞得失存亡之跡發簡可見未聞祥瑞之言焉迨于兩<lb/>
漢則有赤芝白鴈醴泉甘露卿雲寳鼎之應豈古史闕<lb/>
畧而後史該備乎葢有司失為史之夲意也竊謂國之<lb/>
興也在乎德不在乎瑞國之亡也在乎亂不在乎妖故<lb/>
<pb n="KR4h0032_WYG_012-12a"/>
堯以敦九族和萬邦而興舜以舉十六相去四凶而興<lb/>
禹以平水土興湯以行仁政興周人以積德累行興夫<lb/>
是者雖無祥瑞可不謂聖且治乎癸以奢侈亡辛以暴<lb/>
虐亡厲王以聚斂亡幽王以女色亡夫是者雖無妖怪<lb/>
可不謂昏且亂乎桑穀生朝高宗復商熒惑守心景公<lb/>
安宋此則明君在上妖不為害矣魯獲麒麟哀公岀奔<lb/>
漢鳴鳳凰平帝失國此則闇主在上瑞不為美矣仲尼<lb/>
筆削春秋書日食地震山隤星隕蝝生鶂飛之變者非<lb/>
<pb n="KR4h0032_WYG_012-12b"/>
廣乎異聞也盖欲人君責躬脩德見災思懼而臻于治<lb/>
也特于篇末因麟之無應以明述作之意耳其他瑞則<lb/>
無聞焉鶴舞晉庭龍見渭水不由德至斥而弗叙若是<lb/>
之比求名而亡則聖人㣲㫖可見矣子長孟堅椎輪怪<lb/>
誕其啟國也以斬虵大澤為受命之符而英雄之畧棄<lb/>
矣其定制度也以龍見成紀為易服之感而古人之象<lb/>
隳矣及乎蔚宗悉失其實則亡某郡上言其瑞以示㣲<lb/>
意與其疑而列之曷若正而削之之愈乎今之郡縣時<lb/>
<pb n="KR4h0032_WYG_012-13a"/>
推祥瑞以為紀事之端愚謂非良直之法也必若德施<lb/>
于民政易其俗賞不僣刑不濫則四靈為畜日遊于君<lb/>
之宫沼郊藪矣又何用索異傳怪惑天下之耳目哉苟<lb/>
存神者黙而不言則亦之嗣得無懼乎<lb/>
　　　姚璹論<lb/>
古者天子之立史官也不獨紀嵗月遠近辨朝㑹同異<lb/>
而已矣盖以王者居億兆之上喜如春陽怒如雷霆予<lb/>
奪生殺無不從也故立史以謹其言動動則右史書之<lb/>
<pb n="KR4h0032_WYG_012-13b"/>
言則左史書之以示後嗣欲其畏後世之名而不敢過<lb/>
舉者也竊見兩漢而下有唐制度最為詳備而史官廢<lb/>
置未臻大中敢試論之唐之修史其實有二武德故事<lb/>
小省之官更直近陛執筆對仗隨而撰録書之方册謂<lb/>
之起居注姚璹建議秉鈞之臣訏謨便殿嘉猷善經退<lb/>
必編次送之史舘謂之時政記于是周官六史之職不<lb/>
復甄叙矣累朝著作之局不復刋修矣璹議既行而起<lb/>
居之官立于外朝仗退之後跡便疎遠雖延英數刻之<lb/>
<pb n="KR4h0032_WYG_012-14a"/>
對聖人有泣辜觧網之言應機成務之謀不可得而聞<lb/>
也若非宰臣撰述則軍政之圖要何由知之由是而言<lb/>
有不可者三焉古者帝王不得見當代之史何則史之<lb/>
為書不隱惡不虛美謂之實録史而可見則其臣不可<lb/>
以實書書而不實為己<hi>闕</hi>矣實而不諱為己戮矣不得<lb/>
見史者以此也宰臣監修是使自司其過也其不可者<lb/>
一也昔者成王尚㓜與唐叔戯剪桐葉而與之曰以是<lb/>
封汝明日太史上輿地圗請封唐叔自是成王終身無<lb/>
<pb n="KR4h0032_WYG_012-14b"/>
戯言夫是則史官常在左右也今史臣隨伏岀入則是<lb/>
用史臣于頃刻之間耳戯言過行尚奚史之畏哉其不<lb/>
可者二也古者大臣不掌注記故董狐得以直筆于晉<lb/>
南史氏得以執簡于齊設有史官外朝既罷則目不<lb/>
見帝王之容耳不聞帝王之言近臣奏對孰邪孰正孰<lb/>
諛孰諍咸莫之辨也用他人注記為己之筆削夫是則<lb/>
史官失職莫甚于此其不可者三也語曰使亷士守藏<lb/>
不如扃鐍之固也使義士分財不如設鈞之平也何則<lb/>
<pb n="KR4h0032_WYG_012-15a"/>
有情之與無情也夫以廣淵之謀居翊亮之位緝熈庻<lb/>
績裁成萬幾而後代文臣撰述固亦勞矣向儀房杜姚<lb/>
宋擊轂軌而自序策畧人猶疑之脫不幸而有元載盧<lb/>
杞當其任則安所取信哉太宗文皇帝正觀中所論政<lb/>
體皆可冠冕古今粉澤王度著在方册昭昭然者史臣<lb/>
得侍于内朝故也姚璹雖知注記之詳未知先王立史<lb/>
之意一失其源而莫之敢議惜哉<lb/>
　　　三統論<lb/>
<pb n="KR4h0032_WYG_012-15b"/>
夫王者受命必先改正朔易服色者盖以示民之有初<lb/>
也故三統之義于是彰焉然而先儒所論止及乎三王<lb/>
之世是以夏之寅而黑商之丑而白周之子而赤可得<lb/>
而述也至于堯舜以上則雖仲尼之說亦無聞焉豈非<lb/>
㫖深而意遠乎而鄭康成之徒則據此而逆推以為舜<lb/>
與周同堯與商同高辛氏乃與夏同正朔三而止文質<lb/>
再而復自古而然也非但不經抑亦于帝王之道有所<lb/>
昧焉嘗試論之夫帝王歩驟不同文質亦異三皇正厯<lb/>
<pb n="KR4h0032_WYG_012-16a"/>
歲准攝提格古之為君因民而治故唐虞以上無變易逮<lb/>
夏后之繼統也是以德衰不及二帝又知夫時將漓矣<lb/>
必示之以制度故其㳂革頗漸于文是以小正之說尚<lb/>
黑之義于是著焉然而服色有所尚而正朔不必改也<lb/>
但記之于政令而已故仲尼稱述三代則曰行夏之時<lb/>
葢以其合于古而得天數也禮因于虞而不言其所損<lb/>
益者葢謂此乎及湯武之革命既以兵勝俗又寖弊欲<lb/>
示民以改作而新其耳目俾知夫令岀諸已故有服色<lb/>
<pb n="KR4h0032_WYG_012-16b"/>
之變又以服色之制夲象于正朔商人以建丑而易寅<lb/>
新其令也尚白而易黑象其朔也周之尚赤而建子由<lb/>
是新焉然三王之易服改正必取三微之月葢以君之<lb/>
岀令象嵗功陽氣之始也是以垂訓于百王文質制度<lb/>
于斯備矣後王雖興制作不岀于此也故仲尼曰其或<lb/>
繼周者百世可知其此之謂矣夫謂正朔三而止者月<lb/>
過三微不可以為法也斯亦王者之制耳安可及于上<lb/>
古哉且五帝之書二典存焉其堯之書則曰敬授人時<lb/>
<pb n="KR4h0032_WYG_012-17a"/>
順厯數也又曰日中星鳥以正仲春日短星昴以正仲<lb/>
冬此則分至之候正在四仲契古厯而符夏正也又烏<lb/>
聞建丑之説乎舜在璿璣以齊七政審已之德當天心<lb/>
與不爾至于厯數而不異于堯又曷觀建子之言乎及<lb/>
其制服則曰觀古人之象故山龍日月之度較然可知<lb/>
也又何服色之改乎然則五帝之徳淳三王之俗薄德<lb/>
淳則制簡俗薄則政備故三統之義起于三代而雖自<lb/>
太昊或推五德之運盖順天之數也正朔則無所更焉<lb/>
<pb n="KR4h0032_WYG_012-17b"/>
至三王則政有偏矣夫有偏則有弊故後之興者必舉<lb/>
其偏而救其弊也若謂文質可推于上古是則夏尚忠<lb/>
商尚敬周尚文此三政者又可行于帝皇之代乎斯見<lb/>
其不然也自秦漢以下服色俱依于五勝此又不可推<lb/>
于三王亦明矣康成既已失之而杜佑孔頴逹之徒復<lb/>
引為證疑誤後學甚矣夫<lb/>
　　　禘郊論<lb/>
先儒之所以觧經者盖欲𨗳前聖之淵源啟後學之鈐<lb/>
<pb n="KR4h0032_WYG_012-18a"/>
鍵授古有據垂世不惑者也祭祀之儀國之大典今之<lb/>
禮經以鄭注為正而康成釋禘祭之文前後駁雜大傳<lb/>
曰禮不王不禘王者禘其祖之所自岀鄭云謂祭感生<lb/>
帝于南郊也祭法曰有虞氏禘黄帝而郊嚳祖顓頊而<lb/>
宗堯鄭云禘謂祭昊天于圜丘也祭上帝于南郊曰郊<lb/>
祭五帝五神于明堂曰祖宗皆謂祭祀以配食也觀鄭<lb/>
所釋似有未悟嘗試論之夫禘者宗廟大祭之名也王<lb/>
者禘其祖之所自岀謂虞氏之祖岀自黄帝不立廟祧<lb/>
<pb n="KR4h0032_WYG_012-18b"/>
故五年盛祭則及之夏亦禘黄帝商周禘嚳葢姓氏所<lb/>
岀是為遠祖也諸侯之禘則降乎王者止祭始封之君<lb/>
不得禘姓氏所岀之祖故曰諸侯及其太祖是也而鄭<lb/>
謂太㣲五帝逓王而王者之興必感其一因其所感别<lb/>
祭以尊之故以感生之帝祭于圜丘而祀上帝于南郊<lb/>
非據緯書以釋經義太微爲星象昊天亦謂北辰蒼<lb/>
穹之號遂有二天郊丘之名分為二祀斯皆舛謬深用<lb/>
軫惜何則郊與圜丘俱是祭天之所王肅所謂猶王城<lb/>
<pb n="KR4h0032_WYG_012-19a"/>
之内與京師異名而同處也豈可郊丘分為二祀祖宗<lb/>
合為一祭乎康成俱以禘文在郊祭之前其祀必尊當<lb/>
為圜丘皆罔研經意肆其臆說耳又以祖宗五帝五神<lb/>
于明堂小德配寡大德配衆鄭之此説殊為失㫖誤取<lb/>
孝經宗祀之名以觧祖宗之義乃以二主泛配五帝若<lb/>
謂太微五帝耶則鄭說太微與昊天上帝為六天矣天<lb/>
尚無二安得有六按天官書太微宫有五帝者自是五<lb/>
精之神不在穹蒼之例若以為太昊炎帝之屬耶則又<lb/>
<pb n="KR4h0032_WYG_012-19b"/>
非仲尼配天之意也周禮曰王将旅上帝張氊案設皇<lb/>
邸祀五帝張大次由此言之上帝也與五帝自有差殊<lb/>
豈可混而為一乎古者祖有功宗有德盖若周人尊文<lb/>
武之功不毁其廟非謂配食明堂者也鄭引孝經而反<lb/>
違其㫖惜哉漢承秦滅學之後遂使儒者進無經據康<lb/>
成最為明禮而于禘郊之義不能盡之故其釋祭法即<lb/>
云祀感生帝解大傳即云祭昊天箋周頌又云大于四時<lb/>
之祭而小于祫注左傳稱郊配靈威仰箋商頌又稱郊<lb/>
<pb n="KR4h0032_WYG_012-20a"/>
為祭天首尾紛拏自相矛盾孰為辨之哉<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0032_WYG_012-20b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋文選巻十二<lb/>
</p>
<p>
</p>
  </div>
</body>
</text>
</TEI>
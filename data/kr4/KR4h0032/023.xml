<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>宋文選巻二十三</head> <lb/>
    <p>
<pb n="KR4h0032_WYG_023-1a"/>
欽定四庫全書<lb/>
　宋文選巻二十三<lb/>
　　唐子西文<lb/>
　　　憫俗論<lb/>
自古諸侯風俗大小曷嘗不與其國相稱齊地負海膏<lb/>
壤二千里則其俗闊達寛緩而多智全晉未分時在春<lb/>
秋世最為强國則其俗用意深逺有古帝王之遺風鄒<lb/>
魯居洙泗之間廹于齊楚國小而地狹則其俗亦復齷<lb/>
<pb n="KR4h0032_WYG_023-1b"/>
齪而謹畏今天下大矣堯舜三代之地蓋不至於此民<lb/>
生其間耳之所聞目之所睹體之所安者壯矣而風俗<lb/>
之大不足以稱之有是理否風俗非一事要以人材為<lb/>
本今士大夫達時變識事情警敏有餘矣至於學治道<lb/>
通大體氣力度量足以支乆而任重者未可多得是豈<lb/>
無有也有而不容於時今之建言者類皆薄物細故非<lb/>
天下所以治亂安危而士之所言亦不過趣一切辦治<lb/>
而已非能有益於宗廟社稷也學術小故無大論議力<lb/>
<pb n="KR4h0032_WYG_023-2a"/>
量狹故無大功名以為上世悉然則前此風俗嘗廣矣當<lb/>
是之時唯恐其䟽爾形勢非有不同年表日厯非甚相<lb/>
逺而更病其隘是必有說矣吾聞江海之水必有吞舟<lb/>
之魚通都大邑必有千金之家以四方萬里之國而非<lb/>
得恢廓宏逺之風以充之是猶衣九尺之衣束十圍之<lb/>
帶髙視闊歩而血氣不逾中人也可乎建武永平之治<lb/>
未必優于西京而風俗不及者正以其小也傳曰不知其形<lb/>
視其影也今百工之所造商賈之所鬻士女之所服者<lb/>
<pb n="KR4h0032_WYG_023-2b"/>
日益狹陋而一時人物大率悍而短小此非其影耶古<lb/>
之化俗惡者可使為善邪者可使為正今俗非有他也<lb/>
獨患小爾顧不可使知大乎<lb/>
　　　名治論<lb/>
古者一代之興則有一代之治故曰夏后氏尚忠商人<lb/>
尚質周人尚文雖聖人之道不可以名言而施之政事<lb/>
必有稱號可指非但王者如此而一國之治亦然故曰<lb/>
周公治魯尚齒而親親太公治齊尚賢而尊尊自是以<lb/>
<pb n="KR4h0032_WYG_023-3a"/>
來漢唐之臣議論之士亦云以道勝寛和為本今周宋<lb/>
之為政乆矣其所尚者何也士之通經術知古誼者不<lb/>
為不衆日夜講究治道以遊于世者亦不為不熟其所<lb/>
稱引動以宗周為言而問以當代治體則茫然不知所<lb/>
以名之惟其無得于此是以有慕于彼愚誠不自揆盖<lb/>
嘗妄論之矣屨不必同要之適足治不必同要之適時<lb/>
故成周之治任人而國朝之治任法任人者非不用法<lb/>
也以人為本而輔之以法任法者非不用人也以法為本<lb/>
<pb n="KR4h0032_WYG_023-3b"/>
而行之以人自古法無全是亦無全非而人忠佞智愚<lb/>
賢不肖至為遼絶故任法之世無甚利亦無甚害而任<lb/>
人之世非大治則大亂矣周時公卿不過數族周召毛<lb/>
原執政至數百載不絶今之大臣更岀迭入逺者十餘<lb/>
年極矣近者期而已雖無累世輔弼之利亦無妨賢專<lb/>
恣之害矣周之諸侯既錫以土宇則刑賞生殺之柄悉<lb/>
舉以委之今郡縣之權不過鞭扑爾過此以往則相顧<lb/>
而議法矣雖無藩屏形勢之利亦無戰争侵奪之害矣<lb/>
<pb n="KR4h0032_WYG_023-4a"/>
周官任官必考論人物謂之量才度徳今不然矣以資<lb/>
歴為髙下以注籍為先後掲闕于道應法者得之雖無<lb/>
為官擇人之利亦無好惡狥私之害矣周時取士使之<lb/>
自相推擇謂之鄉舉里選今又異於此矣蓋自國初以<lb/>
來三易取士之法然要之不離文字糊名易書暗考而<lb/>
名取之雖無岀長入治之利亦無毁譽比周之害矣其<lb/>
大略如此故周之極熾者刑措不用四十餘年典章文<lb/>
物之盛信有以絶人而晚節禍敗亦足以稱此國家受<lb/>
<pb n="KR4h0032_WYG_023-4b"/>
命百五六十年間海内晏然如一日者此任人任法之<lb/>
效也昔者李勣無大勝亦無大敗薛萬徹非大勝即大<lb/>
敗而近世論將未嘗不以英衛為先然則今之所得多<lb/>
于成周亦明矣而士方歉然不足争說人主以成康之<lb/>
隆而不知國朝規摹處置所以成就天下之勢者固已<lb/>
如此非獨不知國朝亦復不知成周矣何則人有情而<lb/>
法無心情之所在恩怨以之其無心者漠然而已今者<lb/>
欲成康乎則必脫略文法而一切任人夫以天下之大<lb/>
<pb n="KR4h0032_WYG_023-5a"/>
利而索之於繩墨之内是猶以李勣之節制而求之萬<lb/>
徹之竒勝終不可冀然與其蹈萬徹之險孰若李勣之<lb/>
持重足任哉<lb/>
　　　辨同論<lb/>
道至於聖人極矣豈容復有異乎然禹之措置如此湯<lb/>
之措置則如此文武周公之措置則又如此使數人者<lb/>
比肩而事主交臂而共政則論事之際吾意其必有同<lb/>
異者矣寧能盡合乎是猶有辭焉曰時不同也若諸子<lb/>
<pb n="KR4h0032_WYG_023-5b"/>
之論性豈復繫於時哉而孟子之說如此荀子揚子之<lb/>
說則如此韓子之說則又如此使數人者比肩而事主<lb/>
交臂而共政則論事之際吾意其必有同異者矣寧能<lb/>
盡合乎是亦有解焉曰師友不同也若子夏子游曾子<lb/>
子張之徒則又將安所諉哉皆岀於周末不可謂之異<lb/>
時皆受道於洙泗之間不得謂之異師請業請益周旋<lb/>
岀處奔走憂患蓋無適而不同者此數十年不得謂之<lb/>
異友而論文論學如黒白之相反方圓水火之不相及<lb/>
<pb n="KR4h0032_WYG_023-6a"/>
也此復何哉說者以為孔子没學者無所統一使夫子<lb/>
在學者宜不至此然吾聞夫子行年六十而六十化始<lb/>
之所是卒而非之曰言豈一端而已夫各有所當也此<lb/>
一人爾而有所謂昔日之言者有所謂今日之言者而<lb/>
况於衆口乎是以先王知羣言之不可一也因使人人<lb/>
極其說而不以同異為誅賞公卿大夫之岀於斯時者<lb/>
亦人人各薦其所聞而不以同異為喜愠何者閨門之<lb/>
内父子兄弟相與言而有可有不可筮人市筮卜師引<lb/>
<pb n="KR4h0032_WYG_023-6b"/>
龜而叅之一從一不從故曰物之不齊物之情也寧可<lb/>
罪哉今為申商之學者則不然以謂同心同徳者周人<lb/>
所以興離心離德者商人所以忘刑賞生殺足以整<lb/>
齊天下而不能塞異議之口則非所以一道徳而同風<lb/>
俗憶古之所謂同心同徳者果謂此邪吾不忍聞是說<lb/>
也周公之時朝廷之士為不少矣而東征之議書稱十<lb/>
夫予翼則同者寡而不同者衆矣豈皆小人耶豈皆誅<lb/>
之耶夫以周公之權而十人者助之其勢足以銖鋤羣<lb/>
<pb n="KR4h0032_WYG_023-7a"/>
臣之異已者為有餘矣鼻息天下其孰敢違然近於人<lb/>
情通於物理忠于王室而推至公於天下者終不肯為<lb/>
此何則駕馭羣臣正恐其雷同耳奴婢同則家道危臣<lb/>
下同則人主孤人主孤則天下之禍可勝諱哉古之人<lb/>
所以貴和而賤同者慮此<lb/>
　　　察言論<lb/>
古之人臣抵掌緩頬說人主以用兵者其言未嘗不引<lb/>
義慷慨豪健俊偉使聴者踊躍激發奮然而從之至考<lb/>
<pb n="KR4h0032_WYG_023-7b"/>
論其心則有為國計者有為身謀者是不可以不察也<lb/>
今夫戰則除害於時不戰則遺患於後此有必勝之勢<lb/>
彼有必敗之道思慮深熟利害之形了然於胷中知其<lb/>
决不誤國而後為之若此者為國計非身謀也張華裴<lb/>
度是已天下既平謀臣宿將以侯就第杜門却掃無所<lb/>
用其竒則瞋目扼腕争為用兵之說庶幾有以騁其智<lb/>
勇而舒其意氣若此者為身謀非為國計也臧宫馬武<lb/>
是已國家無事貪財嗜利之臣無所僥倖則必鼓倡兵<lb/>
<pb n="KR4h0032_WYG_023-8a"/>
端以求其所欲兵革一動則金錢貨幣玉帛子女何求<lb/>
而不得若此者為身謀非國計也陳湯甘延夀是已官崇<lb/>
禄厚無所羡慕惴惴然唯恐一日失勢而不保其所有<lb/>
則必建開邉之議以中人主之欲以乆其權若此者為<lb/>
身謀非國計也楊國忠是已前侯故將失職之臣負罪<lb/>
憂畏思有以撼動其君則争議邉功以希復進若此者<lb/>
為身謀非國計也竇憲是已古之人臣逆節已萌而功<lb/>
效未著人心未服則未嘗不因戰伐之功以收天下之<lb/>
<pb n="KR4h0032_WYG_023-8b"/>
望若此者為身謀非國計也桓温劉裕是已嗟乎秦漢<lb/>
以來說人主以用兵者多矣或勝或不勝要之為國計<lb/>
者至少為身謀者如此其多途也可不鍳哉可不戒哉<lb/>
　　　存舊論<lb/>
漢時儀注大抵率意制造不應古誼者十至八九其文<lb/>
采法度略矣然而天下之人見即喜不見即悲中更王<lb/>
氏之亂廢棄不用者十餘年光武入洛東都之民始見<lb/>
司𨽻僚屬歡喜踴躍父老或至垂泣曰不圖今日復見<lb/>
<pb n="KR4h0032_WYG_023-9a"/>
漢官威儀自是天下翕然歸之相與岀力鋤去新室以<lb/>
成中興之業而復其宗廟社稷蓋又二百餘年雖漢之<lb/>
所以復興者不專在是然亦不可謂無助也且漢官威<lb/>
儀非若三代之盛叔孫所為非有周公之學蕭何智識<lb/>
又雜以秦制非復聖人之法也而遺民見之如盲者復視<lb/>
廢者復起如流浪積嵗而返其故鄉其見父子兄弟感<lb/>
慨之極至於咨嗟流涕其得民心如此此何理也耶方<lb/>
是之時以三代車服示之吾知其民不復泣矣何者漢<lb/>
<pb n="KR4h0032_WYG_023-9b"/>
之為漢十世於此矣知有劉氏而已矣救天下於戰國<lb/>
秦項水火之中而措之於安全逸樂之地百數十年海<lb/>
内無事斯民得以養生得以送死得以事其父母而長<lb/>
育其子孫者漢之力也三代逺矣何有於我哉由是觀<lb/>
之古者帝王之興其正朔服色自為一王法而不慕前<lb/>
朝異姓已陳之迹其用意深矣由是觀之國家舊物宜<lb/>
使斯民常見而熟識之以習其耳目而繫其心自非不<lb/>
得已者不得輕有改易變置以自絶於民也亦灼然矣<lb/>
<pb n="KR4h0032_WYG_023-10a"/>
嚮使今日變其一明日廢其二祖宗餘澤日益就盡不<lb/>
在目前不幸而姦人撼之則人心揺而天下亡矣古者<lb/>
公卿大夫猶知守其家法至數十世不失其衣冠閥閲<lb/>
豈無隆替而國人信服終莫之敢抗謂之名家舊族而<lb/>
况數百年為天下國家者哉<lb/>
　　　禍福論<lb/>
昔人談禍福者固嘗居之善惡矣然其效可睹也其始<lb/>
曰為善者必得福為惡者必得禍取報于天如探左契<lb/>
<pb n="KR4h0032_WYG_023-10b"/>
於是天下之人悚然而畏然為善者果得福乎為惡者<lb/>
果得禍乎是特未可知也言既不效則遷就其說曰為<lb/>
善者未遽有福也要乆而後吉為惡者非遽有禍也要<lb/>
乆而後凶譬之束薪要得其熟於是天下之人憮然而<lb/>
疑今君子長者子孫苖裔不為少矣而果吉乎蠧民害<lb/>
物專門為惡者古亦衆矣而果亦凶乎是未可知也既<lb/>
又不效則復遷就其說曰為善者得福常多不幸而抵<lb/>
禍者或寡矣為惡大者㮣得禍幸而免者亦時時有之<lb/>
<pb n="KR4h0032_WYG_023-11a"/>
於是天下之人啞然而笑今所謂常得者果多乎所謂<lb/>
幸不幸者果少乎是未可知也自始至此三易其說而<lb/>
言輙不效則民益解體而矯激之論生焉曰為善者反<lb/>
得禍為惡者反得福自漢以來嘗有是說然蹈道者豈<lb/>
盡得禍乎姦佞險賊不忠不孝者豈盡得福乎其效亦<lb/>
可睹也矣吾意以謂禍福岀於天善惡岀乎人二者不<lb/>
相為謀如五星散行而有時乎相值人見其適相值也<lb/>
而遂引以為常不可謂合於理矣今世或為善而福或<lb/>
<pb n="KR4h0032_WYG_023-11b"/>
為善而漠然無有禍福其為惡也亦如之不為善不為<lb/>
惡者亦如之要之不可測善乎楊子之言曰修其善者<lb/>
為善人修其惡者為惡人善惡之報惟是為有證易稱<lb/>
積善餘慶詩言自求多福書言福善禍滛孟子言禍福<lb/>
自已求之彼非有失也有為然也<lb/>
　　　正友論<lb/>
庾公之斯以朋友之故廢君命而君子不以為私叩輪<lb/>
去金發虚矢以塞責而君子不以為欺酈况之說其友<lb/>
<pb n="KR4h0032_WYG_023-12a"/>
也其言甚甘而君子不以為險其友為之墯肱隕首覆<lb/>
宗絶祀而君子不以為忍知此二義然後可以言友矣<lb/>
方漢之時吕禄之權為如何其宗族親黨日夜相與思<lb/>
慮計議者為如何國家社稷宗廟之勢為如何而父又<lb/>
却質其急為如何又安得捨所重以全所輕則以計切<lb/>
之也固宜彼子濯孺子之事豈至是哉以區區之鄭固<lb/>
非衛之所以存亡而區區之子濯孺子又非鄭之所以<lb/>
强弱敵去而追之兹又國事之區區者而彎弓于其友<lb/>
<pb n="KR4h0032_WYG_023-12b"/>
則在名義為至重此孟子所謂一鈎金與一輿羽之勢<lb/>
也何得以吕禄比之夫莫重於金莫輕於羽此雖三尺<lb/>
之童足以知之至於輕重之中又有輕重焉則非通孟<lb/>
子者不能權之矣孟子之書世未有通之者故漢魏之<lb/>
臣如蘇章子禁之徒皆以得已之事親誅其友猶復毅<lb/>
然自謂忠于朝廷而世亦莫知其為天下之至惡自是<lb/>
而後一變而相證再變而相告三變而至相誣衊也豈<lb/>
不愈惑哉嗚呼名教之事聖賢談之盡矣患不深考爾<lb/>
<pb n="KR4h0032_WYG_023-13a"/>
君使已誅其友則如之何曰審之禍大則誅之餘者可救<lb/>
而救之可贖而贖之無罪者辨之不可則辭于君要之<lb/>
不可以執戈友為不善則如之何曰審之禍大而誅之<lb/>
其次痛責而力止之不從則去之其小者則忠告之不<lb/>
從則已終不可棄也夫上則善其君下則善其友使君<lb/>
臣朋友之間無不滿焉者豈非人之所欲哉不幸而至<lb/>
于此則古人所以處之者亦有道矣而論者不察以君<lb/>
臣為公指朋友謂之私何其不思之甚歟孔子曰以孝<lb/>
<pb n="KR4h0032_WYG_023-13b"/>
事君則忠曽子曰朋友不信非孝也是相生法也何名<lb/>
為私乎父子兄弟岀于天君臣夫婦朋友岀于人而父<lb/>
子兄弟夫婦主恩君臣朋友主義則五教之中近于君<lb/>
臣者唯朋友為然故欲知人臣之忠者必于朋友焉觀<lb/>
之寧有賊害其友而能忠於所事者乎是物理之必不<lb/>
然者矣以公心處之何適而非公苟私矣則君臣父子<lb/>
夫婦長㓜皆私也寧獨友哉嗟乎教之所自岀者三而<lb/>
世闕其一曰師其所以為教者五而抑其一曰友<lb/>
<pb n="KR4h0032_WYG_023-14a"/>
　　　上席侍郎書<lb/>
知府侍郎閣下庚備位學校三載于此在輩流中年齒<lb/>
最為老大詞氣學術最為淺陋教養訓導之方最為踈<lb/>
拙所以未即逐去正頼主人以為重今閣下還朝曉夕<lb/>
擢用為執政為宰相為公為師此誠門下小子之所願<lb/>
聞然孤官小官遽奪所依此其胷中不能無介然者日<lb/>
夜思慮未知所以補報萬一而書生門户無有他技因<lb/>
效其所得於古人者唯閣下裁擇庚初讀書時未習時<lb/>
<pb n="KR4h0032_WYG_023-14b"/>
事意謂古之聖賢例須建立功名其後渉世益深更事<lb/>
益多考論前代經史益見其首尾乃知古人之心本不<lb/>
如此舟遇險則有功燭遇夜則有功藥遇病則有功桔<lb/>
橰遇旱則有功戈弩劒㦸臨衝兠鍪遇戰鬬則有功草<lb/>
木障塞而益有功民不粒食而稷有功天理人倫顛倒<lb/>
失次而契有功夷蠻賊㓂干紀亂治而咎繇有功自此<lb/>
以降不可勝舉然皆因時立功非聖賢本意伊陟臣扈<lb/>
巫咸相太戊無他竒功以格上帝乂王家為功巫賢甘<lb/>
<pb n="KR4h0032_WYG_023-15a"/>
盤傅說相祖乙武丁不聞有功以保乂有商為功君陳<lb/>
相成王畢公相康王不自立功以循周公之業為功後<lb/>
世知有功之為功而不知無功之為功其去道已逺兹<lb/>
謂聖賢有心于功名其探聖賢益淺矣天下承平日乆<lb/>
綱紀文章纎悉備具無有毫髪未盡未便一部周禮舉<lb/>
行略遍但一姓姬爾竊謂今日之勢正當持循法度不<lb/>
宜復有増廣建置歌呼于吏舍者勿問醉吐草茵者勿<lb/>
逐客至欲有所開說者飲以醇酒勿聴擇士唯取通大<lb/>
<pb n="KR4h0032_WYG_023-15b"/>
體知古誼者用之雖不立功而功在其中矣庚之所得<lb/>
於古人者如此不知其當否也閣下儻以為然歸見何<lb/>
丞相其亦以此說告之<lb/>
　　　愚齋記<lb/>
元符三年洛陽蘇公通守南陽治書室于㕔事之偏名<lb/>
之曰愚齋而屬某為之記某言于公曰愚有等級公將<lb/>
安處也有顔子之愚有髙柴之愚有甯武子之愚楊子<lb/>
以晁錯為愚栁子厚自以為愚顔子之愚老子之所謂<lb/>
<pb n="KR4h0032_WYG_023-16a"/>
盛徳者也髙柴之愚中庸之所謂不及者也甯武子之<lb/>
愚則詩人之所謂亦維斯類者也晁錯之愚則語之所<lb/>
謂直者也若夫栁子厚之愚則事載在方册有不可語<lb/>
者文章學術為百代所宗自唐以來論當世大儒則必<lb/>
稱韓栁而自以為愚可乎然正元之黨婦人女子皆知<lb/>
其必敗而栁子獨不寤也謂之不愚可乎是數子者其<lb/>
愚固有等級公將安處也以謂髙柴之愚材不及于道<lb/>
以為甯武子之愚則生非不逢于時以為晁錯之愚則<lb/>
<pb n="KR4h0032_WYG_023-16b"/>
無吳楚之變以為栁子厚之愚則無伾文之事庚將處<lb/>
公以顔子之愚則公豈有意乎公生平嗜書手不釋編<lb/>
既已自得於心矣推其緒餘以教諸子皆能有立其長<lb/>
子大夀更以文學知名於時而公猶以愚自處此真有<lb/>
意於所謂盛徳者歟傳曰希顔之人亦顔之徒公何辭<lb/>
焉請以是為記年日月陽唐庚記<lb/>
　　　易庵記<lb/>
客問陶隠居吾欲注周易本草孰先隠居曰易宜先客<lb/>
<pb n="KR4h0032_WYG_023-17a"/>
曰何也隠居曰注易誤猶不至殺人注本草誤則有不<lb/>
得其死者矣世以隠居為知言與吾之說大異蓋六經<lb/>
者致治之本也漢時决疑獄斷國論悉引經術兹豈細<lb/>
故而易言哉本草所以辨物六經所以辨道道者物之<lb/>
所以生物者人之所資以為生一物之誤猶不及其<lb/>
餘道術一誤則無復孑遺矣前世儒臣引經誤國其禍<lb/>
至於伏尸百萬流血千里本草之誤豈至是哉注本草<lb/>
誤其禍疾而小注六經誤則禍遲而大隠居注本草矣<lb/>
<pb n="KR4h0032_WYG_023-17b"/>
故知本草之為難而未嘗注經故不知經為尤難而不<lb/>
可率易如此世以不服藥為中醫此言雖小可以喻大<lb/>
吾用易不審陷難幾死今幸閒廢方且據床熟讀而深<lb/>
思之復書此二本其一以自警其一以寄二子焉<lb/>
　　　卓錫泉記<lb/>
人之精神亦何所不至哉揮戈可以退日摶臂可以隕<lb/>
霜悲泣可以頺城浩嘆可以决石而况于得道者乎諸<lb/>
妄既除表裏皆空一真之外無復餘物則其精神之運<lb/>
<pb n="KR4h0032_WYG_023-18a"/>
又何如哉吾遊羅浮至寳積寺飲泉而甘寺僧曰此卓<lb/>
錫泉也昔梁景泰禪師始居此山其徒以無水難之師<lb/>
笑而不答已而庵成師卓錫于地泉湧數尺自是得井<lb/>
寺中迄今頼之知水者以為甲於嶠南而自梁以來未有<lb/>
紀其事者夫師之為人誠不可得知然吾聞世間萬有<lb/>
皆心想所生而古之學道未有不用定慧得者定則深<lb/>
完慧則流通以深完流通之精神而致吾心想中物如<lb/>
父之使子君之使臣有必得之勢其於此者特未得多<lb/>
<pb n="KR4h0032_WYG_023-18b"/>
也或曰前世之士如李廣利耿恭之徒皆功名進取之人以<lb/>
成敗得䘮為心其精神之富不踰常人而喑嗚叱咤飛<lb/>
泉為之湧溢與師無異此何理也曰二人者皆一時貴<lb/>
臣左氏所謂用物精多至於神明方其由於絶域之中<lb/>
感奮激發於萬死一生之時其用意至到無進退二體唯<lb/>
其岀於一切之誠而無定慧之素以故得之艱勤非若<lb/>
師之頥指目使既㨗而且逸也嗟乎事之不立也我知<lb/>
之矣志意耗於思慮聰明流於視聴則精神所感不行<lb/>
<pb n="KR4h0032_WYG_023-19a"/>
於父子兄弟之間而尚何有於物苟能全吾之神則雖<lb/>
山石之堅水泉之柔雍容談笑之間堅者可使闢柔者<lb/>
可使激而躍之而獨不得於人乎吾是以知天下之善<lb/>
無不可立者年月日記<lb/>
　　　顔魯公祠堂記<lb/>
上元中顔魯公為蓬州長史過新政作離堆記四百餘<lb/>
言書而刻之石壁上字徑三寸雖崩壊剥裂之餘而典<lb/>
刑具在使人見之凛然也元符三年余友强叔來尹是<lb/>
<pb n="KR4h0032_WYG_023-19b"/>
邑始為公作祠堂於其側而求文以為記余謂仁之勝<lb/>
不仁乆矣然有時乎不勝而反為所陷焉命也史臣論<lb/>
公晚節偃蹇為姦臣所擠見隕賊手是未必然公孫丞<lb/>
相以仲舒相膠西梁冀以張綱守廣陵李逢吉以韓愈<lb/>
使鎮州而盧杞以公使希烈其用意正相類爾然於數<lb/>
君終不能有所傷而公獨不免於虎口由是觀之士之<lb/>
成敗存亡豈不有命耶而小人軒然自以為得計不以<lb/>
謬乎且吾聞古之尚友者以友天下善士為未足又尚<lb/>
<pb n="KR4h0032_WYG_023-20a"/>
論古之人誦其詩讀其書思見其人而不可得則方且<lb/>
欲招屈子於江濵起士㑹於九原蓋其志所願則超然<lb/>
慕於數千百載之後而况於公乎公之功名事業已絶<lb/>
於人而文學之妙亦不可及因其心畫其所在而祠之<lb/>
此昔人尚友之意也嘗試與强叔登離堆探石堂觀其<lb/>
遺迹而味其平生則公之精神風采猶或可以想見也<lb/>
夫<lb/>
　　　李氏山園記<lb/>
<pb n="KR4h0032_WYG_023-20b"/>
伯陽甫續史記後三百年而老聃伯陽為柱下史後世<lb/>
因以伯陽甫為伯甫則二人為一人矣范武子晉士㑹<lb/>
也而古今人表置士㑹于中上列武子于上中則一人<lb/>
為二人矣豈惟人哉龍目一名益智而益智非龍目龍<lb/>
目岀海南山谷間味甘益智岀西域味辛而廣雅曰益<lb/>
智龍目也則二物為一物矣枇杷盧橘一也而上林賦<lb/>
曰盧橘夏熟黄甘橙楱枇杷橪柿椁奈厚樸則一物為<lb/>
二物矣夫父祖之事子孫有不及知州里之物耆舊有<lb/>
<pb n="KR4h0032_WYG_023-21a"/>
不徧賭而况述千載之上數千萬里之外者乎亦何能<lb/>
無失耶吾南遷惠州寓居於城南李氏之山南園園髙<lb/>
下數十畆草木華實無所不有而龍目盧橘為特盛吾<lb/>
兄弟甥舅無日不往來逍遥于其下而笑舊說之謬蓋<lb/>
嘗以比伯陽甫之事而為之嘆息因書其事使後世知<lb/>
有是園又知吾嘗遊戯于此又知著述不可以不慎而<lb/>
學諸子百家之言者亦知其有得失而審所取云<lb/>
　<lb/>
<pb n="KR4h0032_WYG_023-21b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋文選巻二十三<lb/>
</p>
<p>
</p>
  </div>
</body>
</text>
</TEI>
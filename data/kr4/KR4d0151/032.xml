<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>松隠集巻三十二</head>
    <p>
<pb n="KR4d0151_WYG_032-1a"/>
欽定四庫全書<lb/>
　松隠集巻三十二　　　　　宋　曹勛　撰<lb/>
　　題䟦<lb/>
　　　恭題太上皇帝賜御製御書翰墨志<lb/>
恭惟光堯壽聖憲天體道太上皇帝端命穆清化周綿<lb/>
宇盡無窮之能事覆有截而研幾物之不齊固藴萬變<lb/>
道合至妙㑹以一心或於話言宜付以笑談或於翰墨<lb/>
必詔以可否莫傳於世肆筆成書彰盛旦之嘉言重帝<lb/>
<pb n="KR4d0151_WYG_032-1b"/>
王之懿徳法宫多暇明忩净几四方萬情時一志之不<lb/>
愛珠玉不邇聲色乃獨並寒儒刻意聖學不滯古制不<lb/>
狥今為惟斷以嚮善悉歸雅正質文相濟為一代格言<lb/>
題曰翰墨志又特灑宸翰書以賜臣顧無顯績獲兹假<lb/>
寵不敢徒藏私室謹拜手稽首勒諸石用廣堯文之煥<lb/>
以永下臣之榮<lb/>
　　　恭題太上皇帝御書史實<lb/>
紹興二十八年三月中澣日有旨以御書史漢事實賜<lb/>
<pb n="KR4d0151_WYG_032-2a"/>
臣曹勛寳章奎畫焜燿天壤豈以臣羈紲之舊特被以<lb/>
不世之遇俾為非常之恩顧臣草芥何可負荷恭惟皇<lb/>
帝陛下聰明濬哲撫寜函夏崇儒憲古茂建丕圖謂懿<lb/>
則嘉言流風善政有補治道者肆筆成書妙奎光壁彩<lb/>
之神極龍蟠鳯翥之勢儲思淵黙作之君師於皇偉哉<lb/>
用以詔天下後世臣一介踈逺無文以形容聖謨神藻<lb/>
之懿然叨榮過重撫已懐慚命工刋石上以廣緝熈之<lb/>
光明次以賁子孫於奕世<lb/>
<pb n="KR4d0151_WYG_032-2b"/>
　　　恭題太上皇帝賜眞草宸翰<lb/>
恭惟光堯壽聖憲天體道太上皇帝早以神武撫寜寰<lb/>
區恢淵黙而宅𠂻擴易簡而敷化體元抱一將聖多能<lb/>
考八法之楷模畧為典則該二王之秀勁冠以風神髙<lb/>
攬前蹤擅場百代暇日伏䝉聖恩念臣羈紲之舊特以<lb/>
眞草御書為賜捧拜睿藻仰奉堯文豈應雲漢之章俯<lb/>
降蓬茅之室謹摹宸翰刻於翠珉用為子孫之傳期答<lb/>
崇深之貺<lb/>
<pb n="KR4d0151_WYG_032-3a"/>
　　　恭題今上皇帝賜御書阿房宫賦<lb/>
臣聞有心法有書法心法見於所書之文書法見於字<lb/>
畫之際恭惟皇帝陛下挺生知之聖躬天縱之能萬機<lb/>
餘閒不以聲色為娱珍玩為好惟留神翰墨恬養天和<lb/>
所書之文必聖賢格言所作之字備古今衆體宸奎藻<lb/>
麗與雷霆風雲同變化之用豈特以翔鸞翥鳯下與鍾<lb/>
王軰較能於位置㸃畫間哉今書杜牧賦聖意所寓尤<lb/>
邃於興寄葢欲敦舜禹之儉監亡秦之侈以安養斯民<lb/>
<pb n="KR4d0151_WYG_032-3b"/>
混一區宇為心非止㳺戯筆墨三昧而已臣實何人乃<lb/>
獲斯寵拜賜榮耀蔀屋亦光感幸之情無以自見謹昧<lb/>
死拜手稽首賛述於右復鑱琬琰傳示子孫垂諸無窮<lb/>
以無忘聖明之休命<lb/>
　　　恭題今上皇帝御書和韻<lb/>
臣草茅一介備位掌武獲於清閒之燕得奉咫尺之顔<lb/>
仰見英睿聖武深仁厚澤問安視膳孝通神明戡難守<lb/>
成信貫金石同堯仁而遐覆廓舜徳以比隆葢學究天<lb/>
<pb n="KR4d0151_WYG_032-4a"/>
人性鄙珍異機暇惟親翰墨製述寳章至屈俯同之尊<lb/>
成賡載之美辭備雅正則金聲玉振之文也書具眞草<lb/>
則龍翔鳯翥之勢也焜燿今昔砥礪臣工臣内惟非才<lb/>
曷副錫與兼得之渥身榮心愧詎敢私藏恭勒於石用<lb/>
訓子子孫孫俾永膺龍光不忘忠赤<lb/>
　　　恭題今上皇帝賜和韻鷓鴣天詞<lb/>
恭惟今上皇帝以舜之孝纉禹之功撫寰㝢以同文馭<lb/>
佳兵以戢武溥率既若翰墨惟新每觀妙於古先即凝<lb/>
<pb n="KR4d0151_WYG_032-4b"/>
神於物表聿符元覧裒對衆眞小臣陪班蕪詞輙貢荷<lb/>
上聖不間於草芥賁宸章亟就於笑談屈體俯同垂情<lb/>
寵答辭擴一時之勝特字兼八法之邃嚴惟是隆恩遂<lb/>
忘疵賤謹刋諸石用永於家庶彰厚下之天心少伸報<lb/>
上之臣節<lb/>
　　　代張太尉䟦御書萬巻堂<lb/>
恭惟皇帝陛下躬神武之資嗣膺厯服廓覆燾之度撫<lb/>
寜華夏問寢侍膳誠孝格天慈儉樂易聖徳及物圖回<lb/>
<pb n="KR4d0151_WYG_032-5a"/>
萬務博綜羣經筆不停揮備該衆體臣么㣲之賤際遇<lb/>
濬明偶圭蓽之陋藏少文籍門目雖廣殊闕古文以萬<lb/>
巻名其室仰䝉天造不間踈逺每按目宣取經御覧者<lb/>
率再矣仰見聖學髙深夐出百代復追鍾王之妙特紆<lb/>
宸翰賜萬巻堂三字下賁蔀屋鸞龍飛動雲漢昭回寳<lb/>
畫尊嚴日華明潤小臣何補得奉璿題謹拜手稽首勒<lb/>
諸堅石用侈逄時際遇之榮以罄拱極朝宗之志<lb/>
　　　代李節使䟦御書<lb/>
<pb n="KR4d0151_WYG_032-5b"/>
一介邊逺久受聖主之知識㧞於行間榮出其倫類非<lb/>
有危言劇論以驚時俗非有閎智逺畧以求遇合第盡<lb/>
瘁所志不憚萬死以酬洪造比縁恭承睿訓俾搃舟師<lb/>
仰憑天威掃蕩兵氣肅清海道已臨全齊凡蜂屯蟻聚<lb/>
莫不稽顙聽命既上甘泉之奏遽先雍齒之封又䝉聖<lb/>
恩親灑宸翰賜忠勇李寳四字於旗麾之上得覩翔龍<lb/>
威鳯勢若騫飛河圖洛書自然㸃畫九天而下一軍皆<lb/>
驚莫賛日月之光徒仰天地之徳臣聞心存衛上謂之<lb/>
<pb n="KR4d0151_WYG_032-6a"/>
忠氣能冠軍謂之勇顧臣初無他技惟知忠以報上詎<lb/>
敢言勇於諸軍偶値金人叛盟肆行侵侮得提兵護塞<lb/>
身先士卒特荷奬擢曲取一時之薄効賞以無前之異<lb/>
恩如慶雲景星光被軍衆豈但小臣之私幸是殆借奬<lb/>
㣲勞以激礪師旅臣敢不乃心王室益䇿疲駑剋清中<lb/>
原奉迎法駕還都大府盡復輿圖素志幸伸用對揚天<lb/>
子之休命謹拜手稽首勒諸堅珉示寵後昆<lb/>
　　　代林門司䟦御書<lb/>
<pb n="KR4d0151_WYG_032-6b"/>
恭惟光堯壽聖憲天體道太上皇帝挺姿神武撥亂中<lb/>
興聖學英文重立四極夷夏畏戴天人攸歸在干戈搶<lb/>
攘之際御翰墨畧不間斷心悟神解眞草兼備龍翔鳯<lb/>
翥古今莫倫研窮八法攄為睿藻先臣某䝉被官使最<lb/>
為親宻暇日特出宸翰以賜即珍藏什襲加惠子孫令<lb/>
捐舘舎已乆不肖之孤臣某繼荷選擢靡間夙恩謹遵<lb/>
遺訓刋於琬琰式彰聖徳用永其傳<lb/>
　　　䟦三王酬唱<lb/>
<pb n="KR4d0151_WYG_032-7a"/>
向在政和間側聞徽宗皇帝嘗訓諭諸王曰願王常親<lb/>
師友多為善事俾士論稱為賢王毋呼為寵王諸王仰<lb/>
承睿訓無不砥礪學業無㳺樂犬馬之好今上皇帝在<lb/>
潜躍時率遵祖宗之訓博約諸王尤於勸學為切四海<lb/>
向慕如出一辭今得觀鄧國慶國恭國三王酬和詩章<lb/>
比興風諭皆歸雅正如明玉美錦人知為珍竒而誦詠<lb/>
之惟恐其後昔東平王發一善言猶見於史然未嘗發<lb/>
為詞章如此之富而劉子嘉乃得為騷人墨客曵裾朱<lb/>
<pb n="KR4d0151_WYG_032-7b"/>
門表而出之誠一代榮觀<lb/>
　　　䟦岸老所藏陳司諌諌後䟽<lb/>
了翁在崇觀間以直道正辭作尊堯集奏御時蔡魯公<lb/>
當國惡其詆訐以旨斥責台州郡將觀望令兵卒監守<lb/>
諸卒無禮翁乃日持戒行眎其窘辱畧不為意後諸卒<lb/>
列謝曰前者犯分廹於上命為之司諌望不加罪非大<lb/>
力量亦死於囚中此䟽在台時作語言筆力殊不少衰<lb/>
非清修梵行深入佛海何能厯此至其舉擊竹拈花之<lb/>
<pb n="KR4d0151_WYG_032-8a"/>
縁葢自謂也唯庵其珍藏僕仍為標出用相裝嚴<lb/>
　　　䟦鄭康道棄官詩巻二<lb/>
靖節清言百代所尊方歸來時棄彭澤印還居柴桑康<lb/>
道師其髙亦棄滁陽職卜築江上人不堪其憂方雅詠<lb/>
自適唐人謂林下何曽見一人詎知數百年之下始見<lb/>
此賢破天荒也<lb/>
君子之行殊塗謂顯晦之跡異也康道方强仕時幽<graphic n="KR0757" url="https://raw.githubusercontent.com/kanripo/KR-Gaiji/master/images/KR0757.png" mimeType="image/png"/>
不回自求其志怡心俗表氷潔玉輝激貪夫起清節復<lb/>
<pb n="KR4d0151_WYG_032-8b"/>
得二公翰墨縶維之而老我不自顧尚落筆巻末耶<lb/>
　　　䟦張安國題字<lb/>
顯貴英㳺乃如湖海之士胸貯丘壑筆力扛鼎以飽學<lb/>
妙藴移其骨相展玩數過方想漫仕之風度挹筆墨之<lb/>
秀發而末奉延陵之臨冩絶歎㸃畫之超詣昂霄聳壑<lb/>
過數等矣因知風檣陣馬一日千里孰不瞠乎若後哉<lb/>
　　　䟦張安國草書<lb/>
安國此字尤為清勁如枯松折竹架雪凌霜超然自放<lb/>
<pb n="KR4d0151_WYG_032-9a"/>
於筆墨之外雖醉中亦不忘般若豈箇中自有一種習<lb/>
氣畧無間斷又此觀音心呪而曰釋迦其示不二門安<lb/>
國得之深矣<lb/>
　　　䟦黄魯直書父亞夫詩<lb/>
黄太史以詩專門天下士大夫宗仰之及觀其父所為<lb/>
詩則江西正脉有自來矣是父是子嗚呼盛哉<lb/>
　　　䟦吳斯道詩後<lb/>
吳丈作詩之苦備見東坡姑溪為之發明作字之工熟<lb/>
<pb n="KR4d0151_WYG_032-9b"/>
得襄陽漫仕為之研究後翰章為一時標峙然前軰用<lb/>
以禔身處未始草草豈以從官後便以是事為竟耶<lb/>
　　　䟦米帖二<lb/>
米老精收由滋而下筆墨之妙自成一家故得名本朝<lb/>
為海内所宗然有早年晚年改名未改名之别覧者當<lb/>
加意焉因公求䟦乃書於此<lb/>
米襄陽此帖猶是早年若後此所書則英風義槩筆蹟<lb/>
過六朝逺甚然前人用意多推奬若一嚬笑一言動可<lb/>
<pb n="KR4d0151_WYG_032-10a"/>
道者必譽之足以激昂士風皆歸於厚是宜蔡公珍藏<lb/>
當不憚頻以示人也<lb/>
　　　䟦山谷書<lb/>
涪翁詞翰自是一種家風讀之使人増宗派之氣但比<lb/>
早年書復多誤筆而不甚遒勁然鼎中一臠亦足以快<lb/>
饞嚼也<lb/>
　　　䟦逸少十七帖<lb/>
逸少書自六朝以降一人而已故歴代寳之以為大訓<lb/>
<pb n="KR4d0151_WYG_032-10b"/>
唐太宗殊加愛重至為親作傳紹興天子尤喜之以千<lb/>
金易一字眞蹟遂多又為書其傳千載之下何其幸也<lb/>
此十七帖乃江南李氏墨本字不失眞形範髙古思賢<lb/>
宜珍藏之<lb/>
　　　䟦心老所藏蔡君謨書判<lb/>
前軰居官不茍且不作癡兒計於書判可見矣公楷法<lb/>
行草為本朝第一聞薛紹彭得公所寫華清宫記謂米<lb/>
元章曰請公放下人我擔子一看其為名世之士愛重<lb/>
<pb n="KR4d0151_WYG_032-11a"/>
如此師其珍之<lb/>
　　　䟦陶隠居書<lb/>
陶𢎞景年四五歳以荻為筆灰中草書後遂工草𨽻縁<lb/>
求宰不遂脫朝服挂神武門而去評書謂𢎞景師祖鍾<lb/>
王采其骨氣至眞草體勢反合歐虞此帖清髙閑澹雅<lb/>
有秀韻是知歐虞作畧得六朝韻為深帖語似邀屈畫<lb/>
工故其説頗詳云<lb/>
　　　䟦唐人墨蹟二<lb/>
<pb n="KR4d0151_WYG_032-11b"/>
先賢作字必首為數行楷法然後肆筆以終其書者葢<lb/>
所以示其學古之蹟施於行草為有叙如二王起居帖<lb/>
長史家問帖眞卿坐位乞米帖可見矣<lb/>
學書之法先湏楷法嚴正得筆之意然後措㸃畫於落<lb/>
筆之際則具體而不放意於無考正之地抑有據矣<lb/>
　　　䟦苑箕叟徽猷墨竹<lb/>
雲根截蒼玉嫰蓧揺踈煙詩家領畵趣妙處亦復然<lb/>
　　　題出山相<lb/>
<pb n="KR4d0151_WYG_032-12a"/>
厭有相者必求於心迷心境者故示以相搃門豈二過<lb/>
見莫障開我迷雲登聖不妄瞻彼如來合十爪掌<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0151_WYG_032-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　松隠集巻三十二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>松隱集巻二十二</head>
    <p>
<pb n="KR4d0151_WYG_022-1a"/>
欽定四庫全書<lb/>
　松隱集巻二十二　　　　　宋　曹勛　撰<lb/>
　　詩<hi>五言</hi>
　　　山居雜詩<lb/>
我生不僥福始終躬純臣雖更齊楚偽常鄣西風塵耳<lb/>
順早引年掛冠踰八春甘與田畯㳺遂予胸次真<lb/>
農人作田務耘者最辛苦肘膝伏泥塗拔莠連茹取所<lb/>
拔隨已多悉釀所伏處惟覬禾稲肥豈問正炎暑<lb/>
<pb n="KR4d0151_WYG_022-1b"/>
地水與火風四大各一性和合乃養形損増則成病圓<lb/>
覺著于品岐伯峻其證君子知其言窮理宜至命<lb/>
山中四序景巧供晨夕間茶甌不少輟詩魔常畏閑生<lb/>
計付風雨年華寄毛顔支笻正獨立栖禽相與還<lb/>
歸為田舎翁不作無復理耕鑿頃畝地遠近先視水溝<lb/>
塍欲利達農具無委靡高田下田事得馬失馬爾<lb/>
小圃藝花竹春末已繁秀土脉得鋤斸枝葉易秀茂久<lb/>
以告老病未免閉圭竇相忘無芥蒂一二約親舊<lb/>
<pb n="KR4d0151_WYG_022-2a"/>
古斗喜妙供溪蓀種勻抽蘸水浮翠蝟絡石駢栗皺薿<lb/>
薿巧凝緑梢梢眇含秋相對几案間蕭然無與儔<lb/>
閒裏心情拙還知興自嘉飢鴉時立檻野蝶自㝷花客<lb/>
至聊從容僧來不厭茶晩烟時竚立列岫映餘霞<lb/>
人生行樂爾行樂則心閑心既無所用和氣滋容顔衛<lb/>
生有此妙餘事皆可刪若益兼忘理敢告知識間<lb/>
招客圖客歡不圖能病客既醉失匕筯吐茵墮巾幘何<lb/>
堪欵曲意貽念風月夕拂旦往問訊慙恨見顔色<lb/>
<pb n="KR4d0151_WYG_022-2b"/>
春雪翳重霄寒雨連日夜不輟獸炭熾甚恐庭花謝疎<lb/>
簾莫禦冷爐焚屢成炧寒食數日間春事求諸野<lb/>
吾年踰七十真欲願春遲豈謂上元過適丁多雨時韶<lb/>
華荏苒半清明旦夕期流鶯與蜂蝶冷落殊未知<hi>戊子年二</hi>
<hi>月廿清明</hi>
客寄輦轂下馳心田畆間君恩重山嶽臣節殊安閑雖<lb/>
幸米塩足其如塵土顔終負告歸罪判然誠獨難<lb/>
老去情懷懶翛然只此翁閑忩千里月修竹一簾風事<lb/>
<pb n="KR4d0151_WYG_022-3a"/>
與孤雁遠心将止水同故人如問訊癡坐正觀空<lb/>
寂歴秋風晩閑庭落葉深天高晴日澹山淨暮烟沉疾<lb/>
病無時巳年華有底侵兩行南去雁一片北歸心<lb/>
北歸了無日先壟掃何時愁與燕鴻遠心同楚客悲寒<lb/>
蟬咽敗栁幽鷺來清池誰與話舊事淚蘚空在衣<lb/>
連日山村雨牛羊都在欄低田漬積水臥穗鋪新寒氣<lb/>
逼琴絲潤香傳岩桂丹天光惜壠畆應放月團團<lb/>
秋色遂将半㳺雲時淡濃水光影䆉稏秀色増芙蓉斸<lb/>
<pb n="KR4d0151_WYG_022-3b"/>
地種三徑鈎忩來五峰新晴何以卜一意聼晨鐘<lb/>
冷趂西風便雲趋南國深相舂聞野唱漂絮擊溪砧小<lb/>
立遲殘炤閑愁倦寸心新亭有耆舊應共惜花隂<lb/>
白日忽若暮北風天正寒濃隂欲釀雪雲侶商量間羣<lb/>
兒競喜躍婢子争仰看命席撥瓮碧取醉期盡歡<lb/>
凄風入林薄旵日升山遲槿花落因雨菊英開映籬身<lb/>
老每倦客目昏猶喜詩所欣水雲念得赴猿鶴期<lb/>
晨起冒清露笋輿出城闉原野回舊色花栁揺新春眷<lb/>
<pb n="KR4d0151_WYG_022-4a"/>
言山林性常與魚鳥隣怡然適襟抱自謂羲皇民<lb/>
我夲汝潁士老隱天台山一瓢顧粗足三謁無厚顔身<lb/>
與樵牧遠居眇林壑間不為物事役常對風日閑<lb/>
平生江海性俗冗不到眼偶然牽禄養遂復事篇簡所<lb/>
愧道益遠所喜性習懶末路終此惠尤得養樗散<lb/>
梢梢岸上栁𥻘𥻘岸下波晴雲羃遠岫東風扇㣲和去<lb/>
冬有耕植連春無干戈田畯知此意種秫應更多<lb/>
髙原收菽麥下田挿禾秧田頭與地尾一一意所量躬<lb/>
<pb n="KR4d0151_WYG_022-4b"/>
耕辨好怯擇種均豐荒所以終嵗間食米不及糠<lb/>
大麥未救飢小麥漸擢芒此時農夫嘆政阻接青黃多<lb/>
畏頻雨澤只欲暄晴光農安吾亦安朝夕祈蒼蒼<lb/>
堂堂春将去好花如欵留荼䕷蔓層雪芍藥欹重樓金<lb/>
沙挿架富蕙香轉林幽我欲助送之飛絮漫天愁<lb/>
曉來浩露出細履欣悠然壠麥漾輕浪芳草迷平川無<lb/>
邊緑成幄團飛栁皆綿老翁指謂我漸熟高低田<lb/>
西山隱道室山光鏁葱蒨松竹意可揖芳潤欲入饌扳<lb/>
<pb n="KR4d0151_WYG_022-5a"/>
携一二友香火共昬旦天台坐忘身笑領吾所眷<lb/>
日鑄得新茗色味建水空未論七盌足先借兩腋風烹<lb/>
在擊拂外香泛齒頰中若論破睡魔自可書元功<lb/>
行都老故舊見贈新厯日快哉得過目蘧然若有失巳<lb/>
病嗟再嵗漸老念弱質歎餘落麈尾非言付揺膝<lb/>
氷壺凍欲裂霜風凌雪屋牛鬬攪夕眠缾笙不成曲平<lb/>
生湖海心弗受車轅促晨興且探梅不惮肌生粟<lb/>
閑中每自得閑意非陸沉蟻穴漫説夢鷗盟誰更㝷一<lb/>
<pb n="KR4d0151_WYG_022-5b"/>
年記好處萬縁隨夙心即以洗其勞清月升層林<lb/>
幽居嵗屢換豪舉欲誰作閑情寡賦詠舊句漫筆削草<lb/>
茅晦小隱筍蕨供大嚼不時有佳處悠然動春酌<lb/>
塵境得閑適塵事從如麻且發蟹眼湯一試鷹爪芽蕭<lb/>
蕭衲帔冷泠泠心境嘉坐久若為侶清月上梅花<lb/>
小庵築桐柏宛在艮山位數峯直遠目一水繞右地門<lb/>
徑連主山松篁接空翠貴客下北闕喜話卜隣計<lb/>
平生有知舊相望頓以疎卧念十日雨誰寄一行書景<lb/>
<pb n="KR4d0151_WYG_022-6a"/>
巳來白雁詩漫如黃初不忘剡溪棹且䇿雪中驢<lb/>
下邑常寂寞細履寒溪頭魚鰕腥㫁岸橘柚明晩秋山<lb/>
色儼晴碧溪光泛澄流相思故人遠應過回雁洲<lb/>
秋色不勝悲濃霜寒入衣蔬畦倦小橘茒簷曝晴暉人<lb/>
去歌酒歇雁來音信稀好客招不來楓葉伴愁飛<lb/>
雨急怨春晚花殘獨稔香燕巢方穩宻蝶翅覺凄凉引<lb/>
睡謾支枕銷閑時炷香新晴故晚照芳草留斜陽<lb/>
駸駸隨日老寧能問分隂波流固自遠雲在初無心鳥<lb/>
<pb n="KR4d0151_WYG_022-6b"/>
聲驚幽思風徐快冲襟馬卿苦病多中懷天莫忱<lb/>
小隱世味薄花飛慘殘春明玉剝楚筍嫩紫庖吴蓴不<lb/>
覺槃筯闕但喜志意新我惟一鄽足何必問大鈞<lb/>
僕以義制心自謂頗忠赤保國不保身用忠豈用力所<lb/>
以四将命悉能全趙璧未當引年歸痛定思政刺<lb/>
雲山貯回腸日月任轉轂客居不問鄉一飽寕較粟家<lb/>
釀報浮蟻溪鱗買尺玉以充朝莫槃懷抱無乃足<lb/>
平日為飽役方抛世網嬰買魚沽市醖借姓過州城老<lb/>
<pb n="KR4d0151_WYG_022-7a"/>
脱塵中境心㳺物外清寒溪行不盡端為濯衣纓<lb/>
素懷繞列岫乃家台山麓人境兩俱絶事物濟所欲芳<lb/>
醪澈琖白茗飲瀹溪綠對客調玉軫清風入梧竹<lb/>
春來每竊抃春去孰可喭㝷勝攬妍姿對花得清燕樽<lb/>
酒所以樂摘植得忘倦忽改綠隂隂蒼苔從滿院<lb/>
鑿池固不廣納納隘所居茍無水光寒便覺非吾廬漪<lb/>
漣漾芳渚澄影浮晴虛樂哉濠梁心巳復㳺嘉魚<lb/>
道人范子珉隱跡朝市端筆墨作峯嶺氣象爭㠝岏稍<lb/>
<pb n="KR4d0151_WYG_022-7b"/>
變煙雲態便覺風雨寒鶴舉忽冲霄大羅得遐觀<lb/>
范仙最所長畫牛誠絶筆圍模大小定毛孔不少失膊<lb/>
腕與腹胯一牛動數日惟我頗得之卧起盡纎悉<lb/>
寒毬格雖下春事亦可㝷故園少見之花葉均來禽芳<lb/>
蓓暖苞玉半腮紅淺深與客屢清賞只恐風雨侵<lb/>
隨春動草木㣲和入池閣羣芳争妍媸紅翠媚寥廓一<lb/>
枝姑到眼萬態便如昨春深風雨來固巳任開落<lb/>
閑居必家釀不以空乏廢小槽壓春碧渾含揖和氣三<lb/>
<pb n="KR4d0151_WYG_022-8a"/>
杯禦客寒一巵欵僕意寧論有賢聖且復供村醉<lb/>
小圃養春色乘時不可緩翌鋤常于于成趣湏旦旦花<lb/>
摘去年種喜供一時翫舉杯付歌兒野服更蕭散<lb/>
隨分作欄檻松竹帶花栁四時靣靣㸔百種日日有玩<lb/>
目必羣卉洗心付芳酒吾儕不改常居間簡可久<lb/>
老來叅同事勤志不敢失人言壚偃月吾意壚藏日朝<lb/>
陽升西山異液甘若蜜一體奠所居旦旦享清逸<lb/>
和靖骨巳槁後來欲無説細雨㫁魂句妙處益清絶朅<lb/>
<pb n="KR4d0151_WYG_022-8b"/>
來客異縣籬落冷風月吟哦一字難愧此枝下雪<lb/>
台山無牡丹單葉巳最貴斗檻數花爾便欲發光氣珍<lb/>
重莫肯折如天藏地祕西都每興懷此賞殆夢寐<lb/>
春深多夜雨倦卧得飽聽穿林乍依㣲滴簷巳紛競衾<lb/>
寒似落莫人寂眷閑静怡然遂高眠枕上頗適性<lb/>
澤國經炎夏常厭日晷永既乏枕簟凉亦欠氷雪冷北<lb/>
忩但倦卧閑人遠造請時濯醒心泉栁下汲深井<lb/>
道人有相訪不求養生訣或問琴碁妙或笑汗漫説何<lb/>
<pb n="KR4d0151_WYG_022-9a"/>
州有隱逸何山富薇蕨飯了且分携日課所不屑<lb/>
吾年將八十厯踐何足數義不惜骸骨愧無罔君父挂<lb/>
冠復挂冠求去再求去至願誠遂心燕笑樂畎畆<lb/>
山高翳落日殘照欣晚晴意適䇿笻杖意倦眠桃笙雲<lb/>
水喜益近語話能忘情書來故人意相憶應遄征<lb/>
松隱静無事松竹惟參差避熱卧其間綠䕃回凉吹水<lb/>
雲不相遠起坐常自怡此心益浩然西風生桂枝<lb/>
城居得高勝欄檻俯闤闠歛跡紅塵中㳺目雉堞外湖<lb/>
<pb n="KR4d0151_WYG_022-9b"/>
光浸晴碧若與雲外㑹渙舟何處來㡬㸃忽隱晦<lb/>
葉落復葉落衝飈黯寥廓重叠響瑟縮翩翻下紛泊倦<lb/>
客行脩塗幽人倚高閣歸來故山休氷霜欲蕭索<lb/>
商飈忽在序候虫凄以鳴嵗律念向晩崦嵫逼于征巳<lb/>
歎日月疾但覺鬚鬢獰搔首欲何為松篁助秋聲<lb/>
秋暑正炎酷人不得以息向晚注大雨劇暑遂掃跡蕭<lb/>
然物氣平蹔止火御職上天常好生一凉誠大徳<lb/>
人生不如意十固常八九吾軰窮物理挺特惟所守東<lb/>
<pb n="KR4d0151_WYG_022-10a"/>
風暖入律客意濃勝酒㳺鞍縱所如寧能困圭竇<lb/>
雲山環所臨烟景日自異山作故人接雲為久處計酒<lb/>
酣一聲笛梅風四山起清香賸披拂參橫伴村醉<lb/>
我生茍無禍放懷在詩酒詩酒得自在功名亦何有正<lb/>
欲醉墜車豈問栁生肘寫我平生適笑寄方外友<lb/>
墐户喜冬序秋容換霜風可歎景物移只在笑談中菊<lb/>
茂遠先見蓼疎寒更紅老懷欣自愜漸享愛日功<lb/>
四大一和合所以兆我命及其有損增遂復制我病五<lb/>
<pb n="KR4d0151_WYG_022-10b"/>
年過縱心四大失正定新嵗轉盼來疾應改新證<lb/>
新年供家廟老稚晨少忙塊坐温暖處但聞油醤香不<lb/>
問物物闕有食時時嘗諸孫甚解事翁乃無飢腸<lb/>
林泉久自得忩户向深幽不復嫌村酒何能有客愁夕<lb/>
陽烘遠水飛絮挾輕鷗杖屨歸從晚柴門月一鈎<lb/>
中春艶桃李東風惠以繁胡為連日雪花葉飄闌干氣<lb/>
非驕陽候宛若殘臘寒𤣥冥僣融和玉川知其端<hi>二月中旬</hi>
<hi>大雪兩日</hi>
<pb n="KR4d0151_WYG_022-11a"/>
新春遨西湖結伴每有侣豈意氣差忒旬中自寒暑欣<lb/>
欣一日晴愀愀三日雨謂言愛酒伴有酒誰能湑<lb/>
門前露草嫩極目遨青龍䇿杖不知遠㸔山兼别峰曉<lb/>
厨㝷晚筍客供摘新菘舌下清肥足何勞細肋供<lb/>
我有舊知識生來晦蹤跡邂逅不可見早夜何能覔忽<lb/>
然積習處相逄吐胸臆臨了一句子㑹心極得力<lb/>
斗水小漣漪拳石獻岩竇蒼蒼三峰足挺挺數葉秀棐<lb/>
几得巨壑幽色清永晝以我兼忘心嵩華亦何有<lb/>
<pb n="KR4d0151_WYG_022-11b"/>
秋雨濕庭户陋舎集閑客重以樽酒空可為飢腸厄呼<lb/>
籬取盃酌村香我先識一杯復一杯滿坐生春色<lb/>
秋雨不可雷雷即雨無節況當收刈時只欲天明潔夫<lb/>
何連日雨卧穗恐芽蘖已失早禾望晩田幸天輟<lb/>
山色侵衣冷異氣作心賞嶺月聞鳳笙松風吹鶴氅碧<lb/>
池縐澄綠羣山發清響以此助蕭閑欣然同擊壤<lb/>
寂歴斜陽岸髙低猶漲痕輕舟隨浪穩遠水帶烟昏野<lb/>
色㡬畨換喬林何處村情懷了無事安得易銷魂<lb/>
<pb n="KR4d0151_WYG_022-12a"/>
素願㳺羌廬夢寐不可易棄官竟一往不以歸意廹屢<lb/>
扣清虗仙杯酒話疇昔永懷撥雲峯西塵每相憶<lb/>
飯了縱閑適杖屨渉晴晝時物破百感環山獻明秀承<lb/>
宇茂芳桂追凉風細逗摘果靡憚勞聊用引稚㓜<lb/>
前日花正紅今旦香已改我知色空相未開固非在韶<lb/>
華每偹陳風雨不相貸任渠萬㸃飛豈待愁如海<lb/>
吾家遠城市四圍縈叠嶂意㝷烟霞㳺喜逐樵牧上松<lb/>
間憇兩足論高等四暢或時戴月歸山花記心想<lb/>
<pb n="KR4d0151_WYG_022-12b"/>
雅意老山林每作山林趣引領山林景賦詠山林句嵐<lb/>
光増日夕林風度朝暮時時携笻歸羣山送歸户<lb/>
　<lb/>
　<lb/>
　<lb/>
　<lb/>
　<lb/>
　松隱集巻二十二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>松隱集巻三十九</head>
    <p>
<pb n="KR4d0151_WYG_039-1a"/>
欽定四庫全書<lb/>
　松隱集巻三十九　　　　　宋　曹勛　撰<lb/>
　　長短句<lb/>
　　　水龍吟<hi>㑹慶節</hi>
翠簾遲冷龍樓麗日海宇明新霽樞旋大電虹流華渚<lb/>
陽春天氣出震乗乾保民立政垂衣裳治誕恩均九有<lb/>
功兼七制恢圗撫四荒外　威動殊鄰萬里擁衣冠稱<lb/>
觴玉陛虞韶緩度龍香飛下晴雲如水行見冰天版圗<lb/>
<pb n="KR4d0151_WYG_039-1b"/>
來下諸侯盟㑹奉怡顔宴罷歸移寳輦向瑶池醉<lb/>
　　　又<hi>東宫夀詞</hi>
嫰凉㣲嫋秋容乍肅逈覺凉如水重陽已近岩華增秀<lb/>
一鈞天際香動前星氣横文圃榮光呈瑞仰宸心宻眷<lb/>
行都正牧兵民奉神明治　金殿朝廻燕適肆武功文<lb/>
徳咸備消閑翰墨惟親書史不尋羅綺歡動龍樓宴開<lb/>
鶴禁生朝和氣願青宫布政龍樓問寢同千萬嵗<lb/>
　　　又<hi>慶王誕辰</hi>
<pb n="KR4d0151_WYG_039-2a"/>
傍堦紅藥新梢翠竹榭閣薰風靜維神降嶽維熊占夢<lb/>
姿儀玉聘金殿趨庭禁嚴衣彩寢門温凊是宗藩帝子<lb/>
天潢寳牒當神武侍明廷　為善先知最樂詠詩書存<lb/>
存成性親師講道摛華揮藻水雲髙興一代榮觀千春<lb/>
嘉祉古今難並看青華蕊簡松喬比夀佐南風政<lb/>
　　　玉蹀躞<hi>從軍過蘆川作</hi>
紅緑烟村惨澹市井初經敵舍館人家悽悽但塵土依<lb/>
舊春色撩人栁花飛處猶聼幾聲鶯語　黯無緒疋馬<lb/>
<pb n="KR4d0151_WYG_039-2b"/>
三㳺西楚行路漫懐古可惜風月佳時尚羇旅歸處應<lb/>
及荼䕷與挿雲鬢此恨醉時分付<lb/>
　　　又<lb/>
雨過池臺秋静桂影凉清晝槁葉喧空疎黄滿堤栁風<lb/>
外殘葦枯荷凭欄一餉猶喜冷香襟袖　少歡偶人道<lb/>
銷愁須酒酒又怕醒後這般光景愁懐煞難受誰念千<lb/>
種秋情乍凉雖好還恨夜長時候<lb/>
　　　花心動<hi>瑞香</hi>
<pb n="KR4d0151_WYG_039-3a"/>
玉井生寒正楓落吳江冷侵羅幕翠雲剪葉紫錦攅花<lb/>
暗香遍薰珠閣瑞非蘭麝簾櫳透比氤氲清徹寥廓向<lb/>
燕寢團團秀色巧宜圍却　寳檻濃開對列蜂共蝶多<lb/>
情未知花蕚愛玩置向窗几時時更碾建春澆着最是<lb/>
月明風静夜驚夢回酒醒初覺野梅早前村任它暗落<lb/>
　　　又<lb/>
緑結隂濃漸南風初到舊家庭院細麥有花圎荷浮葉<lb/>
翠徑受風新燕乍晴還雨香羅怯惜栁絮已將春逺最<lb/>
<pb n="KR4d0151_WYG_039-3b"/>
好處清和氣暖喜拈輕扇　好對層軒䆳館供極目晴<lb/>
雲曉江横練煮酒試嘗梅子團青草草也休辭勸待等<lb/>
閒暇尋勝去又閑事有時縈絆且趂取良辰醉後莫管<lb/>
　　　清風滿桂樓<hi>丹桂</hi>
凉飈霽雨萬葉吟秋團團翠深紅聚芳桂月中來應是<lb/>
染仙禽頂砂勻注晴光助絳色更都潤丹霄風露連朝<lb/>
看枝間粟粟巧裁霞縷煙姿照瓊宇上苑移時根連海<lb/>
山佳處回看碧岩邊薇露過殘黄韻低塵汚詩人謾自<lb/>
<pb n="KR4d0151_WYG_039-4a"/>
許道曾向蟾宫折取斜枝戴惟稱瑶池伴侣<lb/>
　　　四檻花<lb/>
鴛瓦霜濃獸爐煙冷鎻窗漸明芙蓉紅暈减疎篁曉風<lb/>
清睡覺猶眠怯新寒仍宿酒尚有餘酲擁閑衾先記早<lb/>
梅糝糝流水泠泠　須知嵗月堪驚最難管蒼華滿鏡<lb/>
生心地常自樂誰能問枯榮一味情塵揩摩盡人間世<lb/>
更沒虧成惟蕭散眠食外且樂昇平<lb/>
　　　勝勝令<lb/>
<pb n="KR4d0151_WYG_039-4b"/>
梅風吹粉栁影揺金漸看春意入芳林波明草嫰據征<lb/>
鞍晚煙沉向野館愁緒怎禁　過了燒燈醉别院阻問<lb/>
尋𤨏忩還是冷瑶琴燈花謝也擁春寒掩閑衾念翠屛<lb/>
應倚夜深<lb/>
　　　二色蓮<lb/>
鳳沼湛碧蓮影明潔清泛波面素肌鑑玉煙臉暈紅深<lb/>
淺占得薰風弄色照醉粧梅粧相聞堤上栁垂輕悵飛<lb/>
塵儘交遮斷　重重翠荷净列向横塘暖爭映芳岸畵<lb/>
<pb n="KR4d0151_WYG_039-5a"/>
船木槳清曉最宜遥看似約鴛鴦並侣又更與舂鋤為<lb/>
伴頻宴賞香成陣瑶池任晚<lb/>
　　　鳳簫吟<hi>郊祀慶成</hi>
列旂常中宵天凈郊丘展采圎蒼肇禋三嵗禮聖天子<lb/>
為民致福穰穰凝旒親奠玉粲珠聨星斗垂芒漸月轉<lb/>
燔柴露重煙斷壇旁　歡康青霞催曉六樂均調響逐<lb/>
新陽輦回天仗肅慶千官抃舞繡錦成行雞竿䨇鳳闕<lb/>
肆頒宣恩動榮光賛永御蘿圗霈澤常撫殊方<lb/>
<pb n="KR4d0151_WYG_039-5b"/>
　　　六花飛<hi>冊寳</hi>
寅杓乍正瑞雲開曉罩紫霄宫殿聖孝䖍恭率宸廷冠<lb/>
劍上徽稱天明地察奉玉檢璇耀金輝仰吾君親被衮<lb/>
龍當檻俯旒冕　中興明天子舜心温凊示未嘗閑燕<lb/>
禮無前比出淵𠂻深念賛木父金母至樂萬億載日月<lb/>
榮光俱歡抃羅綺管絃開夀宴<lb/>
　　　松梢月<lb/>
院静無聲天邊正皓月初上重城羣木揺落松路徑暖<lb/>
<pb n="KR4d0151_WYG_039-6a"/>
風輕喜揖蟾華當松頂照榭閣細影縱横杖策徐歩空<lb/>
明裏但襟袖皆清　恍若如臨異境漾鳳沼岸濶波净<lb/>
魚驚氣入層漢疑有素鶴飛鳴夜色徘徊遲宫漏漸坐<lb/>
乆露濕金莖未忍歸去聞何䖏更吹笙<lb/>
　　　索酒<hi>四時景物須酒之意</hi>
乍喜惠風初到上林翠紅競開時候四吹花香撲鼻露<lb/>
裁煙染天地如繡漸覺南薰縂冰綃紗扇避煩晝共游<lb/>
凉亭銷暑細酌輕謳須酒　江楓裝錦雁横秋正皓月<lb/>
<pb n="KR4d0151_WYG_039-6b"/>
瑩空翠欄侵斗况素商霜曉對徑菊金玉芙蓉争秀萬<lb/>
里同雲散飛霙爐中焰紅獸便須㸃水傍邊最宜着酉<lb/>
　　　金盞倒垂蓮<lb/>
穀雨初晴對曉霞乍歛暖風凝露翠雲低映捧花王留<lb/>
住滿欄嫰紅貴紫道盡得韶光分付禁籞浩蕩天香巧<lb/>
隨天歩羣仙倚春似語遮麗日更着輕羅深䕶半開㣲<lb/>
吐隱非煙非霧正宜夜闌秉燭况更有姚黄嬌妬縱賞<lb/>
任放濛濛栁絮<lb/>
<pb n="KR4d0151_WYG_039-7a"/>
　　　八音諧<hi>以八曲聲合成故名</hi>
芳景到横塘宫栁隂低覆新過疎雨望處藕花宻映煙<lb/>
汀沙渚波静翠展琉璃似竚立飄飄川上女弄曉色正<lb/>
鮮粧照影幽香潜度　水閣薰風對萬姝共泛泛紅緑<lb/>
閙花深處移棹採初開嗅金纓留取趂時凝賞池邊預<lb/>
後約澹雲低䕶未飲且慿欄更待滿荷珠露<lb/>
　　　水調歌頭<lb/>
江影浮空濶江水拍天流山藏地祕偉觀須是偉人收<lb/>
<pb n="KR4d0151_WYG_039-7b"/>
聞道煙斜雨暗還留月底風邊墨客一凝眸欄檻隨指<lb/>
顧江海逺生秋　繡簾捲開綺宴翠香浮鄒枚賔從俱詠<lb/>
韵間出嘉謀㸃㸃羣山吳楚歴厯三州燈火潮落沒沙<lb/>
鷗老子㑹心處應已付南樓<lb/>
　　　倚樓人<hi>酴醿</hi>
清明池館芳菲漸晚晴香滿架籠永晝翠擁柔條玉鋪<lb/>
繁蘂裊裊舞低襟袖秀蓓凝浩露疑挂六銖衣縐檀㸃<lb/>
芳心體薰清馥粉容宜撚春風手　肯與芝蘭共嗅洞<lb/>
<pb n="KR4d0151_WYG_039-8a"/>
戸花别是素芳依舊剪取長梢青蛟噴雪挽住曉雲争<lb/>
秀樓上人未去嘗恐風欺雨瘦紅綃收取舉觴猶喜窨<lb/>
得醺醺酒<lb/>
　　　飲馬歌<hi>此腔自敵中傳至邊飲午馬即横笛之不鼔不拍聲甚凄斷聞烏珠每遇對陣</hi>
　　　<hi>之際吹此則鏖戰無還期也</hi>
邊頭春未到雪滿交河道暮沙明殘照塞烽雲間小斷<lb/>
鴻悲隴月低淚濕征衣悄嵗華老<lb/>
　　　宴清都<hi>玉隆宫記</hi>
<pb n="KR4d0151_WYG_039-8b"/>
野水澄空逺山随歩筍輿乗興廬阜天池最極雲溪最<lb/>
隠翠迷歸路三峡兩龍翔翥盡半月猶貪杖屨間引杯<lb/>
相賞好處竒處險處清處凝竚道友重陪西山勝跡玉<lb/>
隆風御滕閣下臨晴峰萬里水雲千古飛觴且同豪舉<lb/>
喜醉客龍吟度曲待記成佳話歸時從頭細數<lb/>
　　　醉思仙<lb/>
記華堂對寳臺絳䗶紅艷成行嚲烏雲髻映淺淺宫粧<lb/>
江梅媚生嫰臉瑩素質自有清香歌喉稳按鏤板緩拍<lb/>
<pb n="KR4d0151_WYG_039-9a"/>
嬌倚銀牀　天外行雲駐輕塵暗落雕梁似曉鶯厯厯<lb/>
瓊韵鏘鏘别來乆春將老但夢裏也思量仗何人細説<lb/>
與為伊潘鬢成霜<lb/>
　　　杏花天<lb/>
桃蘂初謝䨥燕来後枝上嫰苞時節絳蕚滋浩露照曉<lb/>
景裁剪冰綃標格煙傳靜質似澹拂粧成香頬看暖日<lb/>
催吐繁英占斷上林風月　壇邊曾見數枝筭應是真<lb/>
仙故留春色頓覺偏造化且任他桃李成蹊誰説晴霽<lb/>
<pb n="KR4d0151_WYG_039-9b"/>
易雪待對飲清賞無歇更愛惜留引鷴禽未須再折<lb/>
　　　江神子<hi>谹父以昔年夢詩寄為長短句因韵叙謝</hi>
帝俞賡載下方壺雨隨車曠時無盡道南豐仙骨秀而<lb/>
都光照丹丘人快睹金騕褭玉蟾蜍　自憐老景病仍<lb/>
癯芘㣲軀駐安輿暗潤赤城風露喜踟蹰行矣相門還<lb/>
入相看惠愛詠猗歟<lb/>
　　　又<hi>谹父生日</hi>
南豐詩將駐靈江下明光惹天香十雨五風連嵗致豐<lb/>
<pb n="KR4d0151_WYG_039-10a"/>
穰初夏晴和纔四日開夀席宴華堂　嚴宸已奏奏南<lb/>
章眷循良比龔黄玉筍班聨宜冠紫㣲郎從此鋒車宣<lb/>
室召攄相業夀而康<lb/>
　　　滿庭芳<lb/>
白㲲行纒青巾包髻幾年且混常流寰中誰見心地自<lb/>
清幽雨散崑崙頂上香潤徧瓊圃無憂靈芽長如今寒<lb/>
暑飢渇縂何愁諸公須着力塵縁埽盡師㫖堅求看天<lb/>
邊飛金走玉難留住箇菴兒不大爭戀得月館青樓台<lb/>
<pb n="KR4d0151_WYG_039-10b"/>
山裏從人一任說个好蘇州<lb/>
　　　又<lb/>
老不求名心惟耽靜舊縁厯過艱難杜門無事一味放<lb/>
癡頑只藉爐香上徹與天地平直交闗真人喜扶晨遣<lb/>
客時暫下仙班矜憐身已病九疑夙駕来顧台山看神<lb/>
超清境玉鍊朱顔為向芝田桂圃收妙有與作真丹他<lb/>
年報冲融朝禮香火紫雲間<lb/>
　　　又<lb/>
<pb n="KR4d0151_WYG_039-11a"/>
秋色澄暉蟾波增瑩桂花宫殿香凝夜凉天半横管度<lb/>
新聲應是齊吹萬指岩谷震石裂霜清天如水飛雲散<lb/>
盡江月照還明人間何處有祥風緩引飄下層城想廣<lb/>
寒光冷妙舞輕盈願上君王萬夀空竚憶酒海吞鯨歸<lb/>
来也驚濤隐隐餘韵入青冥<lb/>
　　　又<lb/>
玉景明心木雞修性要須和㑹三家未知金靣何處認<lb/>
摩耶自有身中異境藏巨浪一㸃籠紗升沉際難將賦<lb/>
<pb n="KR4d0151_WYG_039-11b"/>
得有限逐無涯時時須㸃撿隨縁遣性何更興嗟那浩<lb/>
然獨得逈絶痕瑕妙古熈風惠日乗正氣三縷明霞真<lb/>
機運連環放下無處不光華<lb/>
　　　又<lb/>
<hi>闕</hi>
<pb n="KR4d0151_WYG_039-12a"/>
　<lb/>
　　　又<lb/>
風攪長空霜飛平野冷雲常帶遥山亂雅聲斷煙靄有<lb/>
無間氣與寒威共凜深繡户簾幙重闗梅枝亞纎纎秀<lb/>
色疎影小欄干相攜同好景窺簷望雪呵手低鬟笑語<lb/>
裏都言雪意非慳有箇紅爐暖處團獸炭不肯宵殘從<lb/>
教醉重衾並枕門外任清寒<lb/>
　　　武陵春<hi>重陽</hi>
<pb n="KR4d0151_WYG_039-12b"/>
今嵗重陽經閏早金蘂粲繁枝玉殿珠樓歩輦隨髙興<lb/>
在東籬　且泛金英同㶑灧休與傲霜期只恐秋香一<lb/>
夜衰須挿滿頭歸<lb/>
　　　又<lb/>
玉露金風尋勝去一月看三州紅葉黄花滿意秋真是<lb/>
巧裝愁　我在天台山下住松菊占深幽歸趂梅花映<lb/>
小樓應問乆遲留<lb/>
　　　又<lb/>
<pb n="KR4d0151_WYG_039-13a"/>
慘慘江雲渾不動玉雪耿孤芳蕚緑仙人帶暗香風韵<lb/>
冷尤長　隴信不來寒日晚疎影照澄江肯借横斜伴<lb/>
酒觴應共月商量<lb/>
　　　又<lb/>
春到小園春草緑煙雨濕雲山池上梅花已半殘無奈<lb/>
晚來寒　不怕醉多只怕醒花影上欄干人在東風縹<lb/>
緲間誰與伴幽閑<lb/>
　　　玉樓春<hi>後宴詞</hi>
<pb n="KR4d0151_WYG_039-13b"/>
九重盛旦薰風候佳氣氛氲横永晝眉心煙彩擁羣仙<lb/>
華宴重開同聖后簫韶宫殿鏘金奏香繞祥雲騰寳獸<lb/>
三千嬪御奉嚴宸億萬斯年祈聖夀<lb/>
　　　又<lb/>
佳時莫放㳺鞍倦梅潤清薰隨處宴不妨一半雨兼風<lb/>
况對有情鶯與燕瓊艘百柂花千㸃肯使笙歌容易轉<lb/>
興来人事酒銷磨誰問蚊雷和蟻戰<lb/>
　　　又<lb/>
<pb n="KR4d0151_WYG_039-14a"/>
秋閨思入江南逺簾幕低垂閑不捲玉珂聲斷曉屏空<lb/>
好夢驚囬還起懶風輕只覺香煙短隂重不知天色晚<lb/>
隔簾人語趂朝歸旋整宿粧勻睡眼<lb/>
　　　又<lb/>
晚粧初了明肌雪春破嬪娥魚貫列笙簫吹斷水雲閑<lb/>
重按霓裳歌遍徹臨風誰更飄香屑醉拍欄干情味切<lb/>
歸時休照燭花紅待放馬蹄清夜月<lb/>
　　　又<lb/>
<pb n="KR4d0151_WYG_039-14b"/>
城上風光鶯語亂城下煙波春拍岸緑楊芳草幾時休<lb/>
淚眼愁腸先已斷情懐漸變成衰晚鸞鏡朱顔驚暗換<lb/>
昔年多病厭芳樽今日芳樽惟恐淺<lb/>
　　　又<lb/>
昔年曾到神清洞笑領希夷非夙夢看時須到月邊烏<lb/>
養處且論鉛與汞土膏仍有黄芽動神水澆香靈氣種<lb/>
夜深誰伴玉琴閑鶴在九華松露重<lb/>
　　　浪淘沙<lb/>
<pb n="KR4d0151_WYG_039-15a"/>
歸意逐飛鴻㸃㸃書空愛渠南去曉煙中不似老人塵<lb/>
土裏一似癡聾　庭院晚来風還過秋容舊時與客繞<lb/>
珍叢有酒不曾無客醉歡與秋濃<lb/>
　　　又<hi>木犀開時雨</hi>
秋杪喜新凉煙澹池塘團團巖桂作風光多少水雲蕭<lb/>
散意都付芬芳　雨逐漏聲長小院囬廊枕邊清夢幾<lb/>
悠揚只恐四簷聲未斷洗褪幽香<lb/>
　　　鷓鴣天<hi>詠棖</hi>
<pb n="KR4d0151_WYG_039-15b"/>
楓落吳江肅曉霜洞庭波静耿雲光芳苞照眼黄金嫰<lb/>
纎指新開白玉香　鹽勝雪喜初嘗㣲酸厯齒助新粧<lb/>
直須滿勸三山酒更喜持杯雲水鄉<lb/>
　　　又<lb/>
准擬中秋快客情新亭雨後喜登臨彩蟾特地中宵出<lb/>
吹散層雲十日隂　松露重月煙深祥雲捧玉到天心<lb/>
金波動是經年别為酌金荷醉碧琳<lb/>
　　　又<lb/>
<pb n="KR4d0151_WYG_039-16a"/>
曾到東風最上頭低雲閣雨接溪流只應縞袂閨房秀<lb/>
尚帶天香汗漫游　當日暇從賢侯衝寒迎翠小遲留<lb/>
歸驂白鳳來何處更指玉霄城畔樓<lb/>
　　　又<hi>席上作勸子忱李相之酒</hi>
雪後疎香一兩枝髙軒乗興訪春時金蕉酌酒應須醉<lb/>
玉指傳觴豈易辭　嗟老大喜追隨南樓宵漏任遲遲<lb/>
已聞水部神仙語更誦騎鯨短李詩<lb/>
　　　好事近<lb/>
<pb n="KR4d0151_WYG_039-16b"/>
花動兩山春緑繞翠圍時節雨漲曉來湖面際天光清<lb/>
澈　移樽蘭棹壓深波歌吹與塵絶應向斷雲濃淡見<lb/>
湖山真色<lb/>
　　　又<lb/>
宻宻偃蜂房香逺未應時霎薇露紫煙浥盡任風欺雪<lb/>
壓　老人曾飲百川空相對肯㣲呷攬取占先風度醉<lb/>
髙燒紅蠟<lb/>
　　　又<lb/>
<pb n="KR4d0151_WYG_039-17a"/>
潮盡海波平賞盡緑煙凉月羅袂乍迎風快誚喜歡不<lb/>
徹　一年好處記如今朝暮更無熱庭院晚來些雨是<lb/>
開樽時節<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0151_WYG_039-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　松隱集巻三十九<lb/>
</p>
<p>
</p>
  </div>
</body>
</text>
</TEI>
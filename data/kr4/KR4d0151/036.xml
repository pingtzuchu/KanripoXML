<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>松隠集卷三十六</head>
    <p>
<pb n="KR4d0151_WYG_036-1a"/>
欽定四庫全書<lb/>
　松隠集卷三十六　　　　　宋　曹勛　撰<lb/>
　　墓銘<lb/>
　　　永嘉郡太夫人唐氏墓銘<lb/>
紹興二十年三月二十二日永嘉郡太夫人唐氏終於<lb/>
賜第夫人實大内媫妤之祖母内出車馬臨奠恩㫖隆<lb/>
渥極一時之哀榮夫人潁昌府長社人内殿崇班唐禧<lb/>
第五女年十七歸果州團練使劉公諱從逺夫人禀性<lb/>
<pb n="KR4d0151_WYG_036-1b"/>
慈仁接物惠下得温温恭人之道方其在家也事父母<lb/>
以孝職女功以謹見兄弟不踰閾閨範懿徳藹於宗族<lb/>
既歸團練公事舅姑以恭奉夫以禮舉案之際相與如<lb/>
賔娣姒婣睦稱為孝婦且復欽老慈幼厚人薄巳澣衣<lb/>
菲食梱内肅然畧無世間脂粉態戚疏則效僚友知勸<lb/>
薰蕕他類平日闕傳訓者慚戢自貶無司晨索家之疵<lb/>
後聞父母喪累日不食毁瘠幾於殞絶兒女泣止之始<lb/>
少親漿粥其於追惟若將終身士夫增異焉政和壬辰<lb/>
<pb n="KR4d0151_WYG_036-2a"/>
間團練公監信州永豐縣稅甘露降於㕔事前兩松之<lb/>
上凝結光瑩大者如珠細者如霧取而咀味甘若飴蜜<lb/>
紛泊雜墜殆踰四旬州將異其事剡章上達君相嘉歎<lb/>
人皆謂夫人調䕶内外淑性一如衆情賛美聲凌浮雲<lb/>
感召所致然非誠信結於人格於神見於物則未易曲<lb/>
臻上瑞天意何炳炳耶初團練公病夫人躬親藥餌至<lb/>
連月不觧衣後時而飯當暑而燎以身祈禱及不起疾<lb/>
哀摧茍存不御塗澤外除之後縞服齊素誦佛書累年<lb/>
<pb n="KR4d0151_WYG_036-2b"/>
日勤香火靣垢服弊不廢常徳又專教諸子力學應進<lb/>
士科三遷而至道不愧孟鄰諸子克副其意皆躋顯仕<lb/>
相勉致譽於搢紳效見明矣夫人奉蘋藻之薦尤盡誠<lb/>
畏每經時祭則終日夕不懈煎和盥滌豐潔品羞隆暑<lb/>
沍寒細大必親每語子弟曰為人後者盡瘁嗣孫之職<lb/>
猶不足以答劬勞况時思之際可輕事死之道耶其家<lb/>
遵以為始訓弗敢弭忘平居不殺物命欲去葷血多菜<lb/>
食不以厚味易其介自哀疚之餘益親内典世道衆務<lb/>
<pb n="KR4d0151_WYG_036-3a"/>
莫能縈拂其心惟聞人疾苦惻隠而覆䕶之若隣里有<lb/>
喪亦為揮涕艱於送死者出財以賙其急足於用度者<lb/>
豐具以盡其禮葢仁心出乎天性果繇衍慶女孫入嬪<lb/>
宸極有輔佐之賢處貴軫物尤襲其慈孝致一門鼎貴<lb/>
身封小君天假上夀克答淑謹卷耳樛木化被寖廣豈<lb/>
不有自夫人初以長男陞朝遇郊祀封孺人繼以媫妤<lb/>
進封永嘉郡太夫人享年八十有五視聼聪明歩武輕<lb/>
强不資扶掖雖卧病踰月神識不亂怡然而逝類有道<lb/>
<pb n="KR4d0151_WYG_036-3b"/>
者團練公先夫人廿二年卒有子男四人長曰懋任右<lb/>
武大夫貴州刺史兩浙西路馬歩軍副都縂管曰懃承<lb/>
節郎特添差幹辦儀鸞司曰愿承節郎特添差幹辦馳<lb/>
坊曰悟正幼修梵行祝髮受具戒為右街鑒義賜紫定<lb/>
慧圎明大師女一人適敦武郎左宗彦孫女二人長即<lb/>
大内媫妤次適校尉張文中孫男三人允升閣門宣賛<lb/>
舍人幹辦御輦院允中承節郎允恭未仕曾孫一人早<lb/>
亡以是年五月丙子朔二十七日壬寅𦵏於臨安府錢<lb/>
<pb n="KR4d0151_WYG_036-4a"/>
塘縣所賜褒親崇夀院祔團練公之次禮也嘗謂賢母<lb/>
之承家亦希出於時本其威慈不偏陶成子孫以膺明<lb/>
代之選千萬年尚有耿光如懋居戚里之懿猶敦舊學<lb/>
同氣燕居以詩禮相傳媫妤以婦政嬪風克宣隂教義<lb/>
形熊檻為履常之域則賢母積習之應神所祐者固將<lb/>
奕世是知希出之人其節必異書傳所載纔一二數不<lb/>
止當世企羨亦信史所喜而垂為令則也某跂慕有素<lb/>
㑹懋泣血見屬乃次叙其行事而銘之曰<lb/>
<pb n="KR4d0151_WYG_036-4b"/>
猗嗟夫人其先潁濵秀著閨房義動搢紳作配彭城惟<lb/>
禮惟孝詵詵芝蘭世知其教内助孚允僚友格思所漸<lb/>
既廣化悍為慈婦容母儀是為衡鑑施及六姻以則以<lb/>
範氣薰神格甘露宵零郡舉孝感達於帝庭衆謂柔儀<lb/>
旁縁上瑞瀼瀼所居前瞻無愧信以志達事逐和宣史<lb/>
牒載光朝右嘉焉况禀專靜奉上率下克肇令緒闗睢<lb/>
之化女孫二人承光紫宸避輦題扇懿徳日新奉真好<lb/>
生宜被夀考殁享至榮一時煥耀賜以安宅鳳山之隂<lb/>
<pb n="KR4d0151_WYG_036-5a"/>
川陸秀鬰氣象靚深夜臺弗晨永賁不朽輔翊昌旦益<lb/>
慶厥後<lb/>
　　　董太尉墓誌<lb/>
乾道元年七月九日董公終於私第皇帝聞訃驚悼賜<lb/>
水銀龍腦以殮太上皇帝加賜秘器賻贈等人以為哀<lb/>
榮公諱仲永字徳之世為開封人曾祖居正故贈左金<lb/>
吾衛將軍<hi>闕</hi>　　　　　　　祖之純故任中衛大夫<lb/>
康州觀察使祖妣安康郡夫人任氏父舜臣故贈寧逺<lb/>
<pb n="KR4d0151_WYG_036-5b"/>
軍節度使少保妣福國夫人鄭氏公幼而端謹不為兒<lb/>
嬉事便若成人父母待之不與諸子等特所鍾愛寧逺<lb/>
君經郊恩奏授入内内侍省左班殿直年在髫齓連丁<lb/>
家艱哀慟過情形體骨立親舊勉以門户大事方且在<lb/>
已何至毁瘠若此始就苫次政和二年服除入直禁省<lb/>
時方十四嵗就職未幾㑹禁掖火公挺身撲䕶人甚壯<lb/>
之功最遷右侍禁欽宗覃恩轉西頭供奉官光堯夀聖<lb/>
太上皇帝御圖於應天轉東頭供奉官建炎二年扈從<lb/>
<pb n="KR4d0151_WYG_036-6a"/>
至維揚轉修武郎兼睿思殿祗候應奉殿中益自刻勵<lb/>
蚤夜不懈渡江而南勞能為多遷敦武郎紹興初幹辦<lb/>
延福宫騰踔之基皆自公始公乃謙以自牧謂耆宿在<lb/>
其後丐閑歸吏部銓寓居蘇臺後二年上思其屢試繁<lb/>
劇除幹辦後苑以起之次年遷天章閣兼翰林司馳坊<lb/>
經奉上顯仁皇太后冊寳典司内中儀範遷官一等繼<lb/>
修製中宫册寳及受册恩併遷至武功大夫遥郡刺史<lb/>
改幹辦鈞容直時樂府草創公整齊鈞奏綿蕝慶禮簫<lb/>
<pb n="KR4d0151_WYG_036-6b"/>
韶悉備律吕和雅上喜其克諧亦遷秩焉後因專發機<lb/>
速郵逓既不稽遲又無差舛特轉團練使改鈐轄教坊<lb/>
尋擢内東門司主管嗣聖潜邱遷承元殿神御赴景靈<lb/>
宫苐賞居多亟升横列再經中宫謁家廟轉左武大夫<lb/>
年勞增禦侮再陞亷察又三年幹辦御藥院四年除昭<lb/>
慶軍承宣使實紹興二十六年也嵗中帶御器械經三<lb/>
嵗除内侍省押班兼親賢宅是冬遷入内内侍省押班<lb/>
因自謂曰材本孤逺躐寘省庭極職之下豈宜乆處即<lb/>
<pb n="KR4d0151_WYG_036-7a"/>
引疾丐退授提舉佑神觀未幾上聖龍飛太上頥神宫<lb/>
宇以公勤舊命提㸃徳夀宫纔二年復求奉内祠遂如<lb/>
歸休之心方與同志訪尋雲水擇山林佳處為終年之<lb/>
㳺忽感河魚疾一朝夕間便覺委頓親舊環繞力以藥<lb/>
石針艾拯救公正坐若屛絶念慮㣲誦心經稍不聞喘<lb/>
息則已逝矣享年六十二公娶趙氏尚食奉御舜賢之<lb/>
女治家嚴而有禮梱内之政晏如也先公卒男三人長<lb/>
曰原忠訓郎閤門祗候早亡次曰夀寧入内内侍省髙品<lb/>
<pb n="KR4d0151_WYG_036-7b"/>
以疾廢季曰夀祺見任武翼郎兼閣門宣賛舍人幹辦<lb/>
御前忠佐軍頭引見司女九人長適武翼郎權發遣兩<lb/>
浙西路兵馬鈐轄趙伯駒次適修武郎閣門祗候沈衎<lb/>
武徳郎盧師忠忠訓郎郭忠髙椿保義郎楊大亨承節<lb/>
郎蕭曛賴嗣昌成忠郎姚諤孫男三人曰珏曰珪保義<lb/>
郎曰璟承節郎孫女三人皆幼即以是年八月十四日<lb/>
庚寅𦵏於臨安府錢塘縣履泰鄉賜寺净嚴佛刹合夫<lb/>
人之域禮也公天資仁厚賦性敏逹歴事四朝夷險一<lb/>
<pb n="KR4d0151_WYG_036-8a"/>
致恩禮每加優渥服勤益殫夙夜始終富貴無矜伐之<lb/>
色周旋禁省有謹畏之稱領職不懈辦事約已輕財好<lb/>
施周人之急有苦必濟片善不遺為之恐不力聞之惟<lb/>
恐後四方貧乏客寓疾病者皆投誠倚辦出囊中萬數<lb/>
創浮圗營佛廟預置絮襖褚衾囷廪積粟遇冬月即宻<lb/>
遺飢凍之民嵗終徃徃自亦無餘閭閻有男女婚嫁貧<lb/>
不能成禮者必裝以遣之仕至銓曹有無粮以日給及<lb/>
已受成命而無僕馬費者悉出財以賙其用識與不識<lb/>
<pb n="KR4d0151_WYG_036-8b"/>
皆與之至若貧病於旅邱必先濟以財然後遣醫療疾<lb/>
日問安否或道路死而未殮必與棺椁衣衾遣親信葬<lb/>
藏之又創一净坊在城東曰因果院凡遺骸暴露專用<lb/>
歸之嵗時齋設經呪令僧追薦里巷間不能營口腹或<lb/>
不起疾皆指董門為歸公應之裕如未始自徳也至聞<lb/>
他郡邑有營善之衆必持香茗經卷及供僧之奉專介<lb/>
饋遺用勸其勤以是善類無逺近宗之昔嵗淮甸民被<lb/>
兵刃士死戰陣公書度人經金剛經刻五大石幢分峙<lb/>
<pb n="KR4d0151_WYG_036-9a"/>
江淮間曰草木風雨助二經之音亦可超度亡魂其設<lb/>
意慈愛盖衆人思慮素所不及者公自幼喜學問然不<lb/>
求甚觧末年嗜易得邵康節之學闢室名安樂窩主上<lb/>
為親御翰墨書榜以賜又希董奉君營小圃曰杏莊日<lb/>
與賔客炷香瀹茗佳時觴詠放懐杯酒偶或無侣則不<lb/>
操匕筯名山勝地命駕亟行千里之逺裹粮不憚遇仙<lb/>
佛道塲必作嚴供而廻手書佛經滿四大部藏其他經<lb/>
呪鏤板印施莫可數計自號湛然居士比嵗薄歉死於<lb/>
<pb n="KR4d0151_WYG_036-9b"/>
疫癘者衆公隠然興懐思有以薦㧞之大具普博之供<lb/>
為水陸於四名刹凡經中秘宻語可資冥福者悉刋印<lb/>
焚化是縁未竟公有長夜之痛士大夫及逺近之人無<lb/>
不嗟惜以公仁心感於四衆深且厚也先是公去嵗方<lb/>
燕坐忽命壻髙椿執筆書曰吾開封人父祖皆顯仕祖<lb/>
母任氏介玉之親母鄭氏子約之妹居於東都甘泉坊<lb/>
小貨行自幼從學事佛修種種功徳無不感應政和入<lb/>
仕所經變故皆全身逺禍以重佛道書經之力副以偈<lb/>
<pb n="KR4d0151_WYG_036-10a"/>
曰年次甲申無着無塵心中了了道徳全真命藏箧笥<lb/>
中當時固疑其言至啓手足求其行事果得證明乃預<lb/>
知大期人增異之介玉子約皆當代北司名臣云葬有<lb/>
日夀祺持趙伯駒所記公歴官行實泣以見深幸為先<lb/>
君銘於幽阡庶信後人而盡子道泣涕不止僕辱公乆<lb/>
要甚喜其仁心不可他辭於是盡載所記文不加㸃系<lb/>
之以銘曰<lb/>
猗嗟董公藹著仁風逮事四朝惟勤惟恭秉操玉立遇<lb/>
<pb n="KR4d0151_WYG_036-10b"/>
物心通四十年間仁化在中束髪筮仕入侍殿閣一節<lb/>
以趨中外咸樂回禄偶煽撲䕶祗恪自爾簡在繁劇是<lb/>
託建炎御極被遇殊專給事嚴秘軍檄兼宣縂治鈞奏<lb/>
備樂聞天宫苑華要峻從内遷復以勞能職供神殿日<lb/>
在衆務冠佩不燕遂擢東扉時謂更練序進省闥力丐<lb/>
祠館天子憫之賜以優㳺靜寄山房放意林邱忘懐觴<lb/>
詠莫間朋儔為善不足力繼前修䘏孤拯貧濟飢念死<lb/>
扶生療疾送終掩胔無告寒士道人禪子弗間市道率<lb/>
<pb n="KR4d0151_WYG_036-11a"/>
若在已以身方暍急人之煩以我履霜知人之寒想望<lb/>
矜嗟施不為難棺殮衣被蓄以赴艱成性存存黙契深<lb/>
造數得方外至言妙道脫屣之際屈伸臂了方恨無語<lb/>
遺辭在藁嗚呼仁人世善畢臻夀擬松髙倐忽春雲净<lb/>
嚴賜刹哀哉髙墳無愧俯仰尚鑒斯文<lb/>
　　　鄭門司墓銘<lb/>
紹興七年八月武功大夫文州防禦使寄資入内内侍<lb/>
省東頭供奉官幹辦内東門司提㸃六宫一行事務鄭<lb/>
<pb n="KR4d0151_WYG_036-11b"/>
公感疾體漸清羸上聞之亟遣其子幵輟禁職侍疾公<lb/>
戴上徳賜屢手額惓惓若不巳者誡諸子曰勉力問學<lb/>
忠以事上勤以涖職居家惟儉接物惟恭四者吾軰事<lb/>
也不可少怠後四日神色怡然終於正寢聞者驚悼莫<lb/>
不嗟惜公諱景純字夢得世為開封人曾祖守鈞累贈<lb/>
少師祖志明累贈左金吾衛上將軍父昭緒累贈開府<lb/>
儀同三司母孫氏永平郡夫人公以建中靖國元年父<lb/>
任清切補入内黄門經崇觀給事之勞凡六遷為供奉<lb/>
<pb n="KR4d0151_WYG_036-12a"/>
官皆獨被恩遇最䝉眷奬又自政和至宣和初九遷至<lb/>
武節大夫忠州刺史直睿思殿當平居時宫壼之選殊<lb/>
號難致公奉清間之燕出入謹宻朝夕不懈受知徽宗<lb/>
皇帝日躋顯仕又兼皇子嘉王府及蕃衍宅承受公始<lb/>
名康祖宣和三年特轉右武大夫保信軍承宣使七年<lb/>
三月以足疾力丐外祠用便醫藥太上皇帝不重違其<lb/>
請差提舉西原嵩山崇福宫賜今名當時以進官之峻<lb/>
横躐數等復預賜名之寵人皆榮之次年除拱衛大夫<lb/>
<pb n="KR4d0151_WYG_036-12b"/>
至靖康淵聖皇帝即位公以服在舊列素已知名上方<lb/>
簡㧞待之不次而逡廵避職弗肯冒居乃同樂忱等上<lb/>
章謂祖宗朝凡北司官悉當寄資至帶御器械及兩省<lb/>
官始正領所授既日直殿廬攝事禁掖請依舊制以備<lb/>
朝謁上知其忠也從之是月誥授武節大夫文州防禦<lb/>
使從寄資之請也建炎三年以今上皇帝登極覃恩轉<lb/>
武功大夫遥郡如故特差兩浙西路兵馬都監至紹興<lb/>
四年召入幹辦龍圗天章寳文顯謨徽猷閣公為一時<lb/>
<pb n="KR4d0151_WYG_036-13a"/>
耆宿老於文學欲器使之故不由延福宫後苑兩階徑<lb/>
擢龍閣超遷之峻未見其比繼不閱嵗再除幹辦内東<lb/>
門司兼提㸃六宫事務時北方用兵盡䕶宫掖條畫有<lb/>
方更歴施設號為稱職次年八月四日忽以疾不起訃<lb/>
聞上悼惜其材未盡用也享年四十有七娶牛氏封安<lb/>
康郡夫人有子三人長曰甡任入内西頭供奉官次曰<lb/>
幵見任入内内侍省東頭供奉官睿思殿祗候幹辦後<lb/>
苑幹辦翰林司次曰朋武經郎閣門宣賛舍人幹辦御<lb/>
<pb n="KR4d0151_WYG_036-13b"/>
前忠佐軍頭引見司女二人長適武功大夫寄資入内<lb/>
内侍省東頭供奉官實録院主管諸司兼監門楊興祖<lb/>
次適左武大夫貴州防禦使兩浙東路馬歩軍都縂管<lb/>
劉綱孫四人曰邦美見任入内内侍省内侍髙班曰邦<lb/>
直承信郎曰邦<hi>闕</hi>未仕曰邦憲入内内侍省内侍黄門<lb/>
孫女三人長適入内内侍省内侍髙班聼喚上名梁彬<lb/>
次適入内内侍省内侍髙品續康伯次尚幼公年十三<lb/>
即入仕居家力學不倦書史為樂日親賢士大夫講說<lb/>
<pb n="KR4d0151_WYG_036-14a"/>
大義凡經籍隠奥古人成敗無不該通自少及長敦尚<lb/>
儒素凡追逐綺靡畋㳺狗馬之好一切未始經意喜學<lb/>
楷法酷好虞永興書作字清勁體製超邁知法書者宗<lb/>
之故厯事累朝皆蒙擢用不以尋常見遇盖其操履純<lb/>
正徳歸於厚任嘉王府日口不及俗務言不及世態勉<lb/>
王為善日不輙廢誦讀閑暇必規於孝謹之道令親詩<lb/>
書致王修餙肅謹朝謁徽考大見嘉賞每有寵數每辭<lb/>
之公智思凝逺絶人數等所至不憚勤勞後来遂為則<lb/>
<pb n="KR4d0151_WYG_036-14b"/>
效又喜從士人游食客日至了無倦色嘗有畵雪滿羣<lb/>
山為獻者命坐客名之皆欲出奇求合乆未有答公悠<lb/>
然曰却暑圗可乎舉坐歎其曲盡命名之意又府屬中<lb/>
嘗有負才不得表見者公宻陳文章行藝於王前以謂<lb/>
已當居其下府屬因得陞改人知而造謝畧不接顧甄<lb/>
别士類不收私恩類皆如此所以教子卓犖不羣苑使<lb/>
公雅繼父風入侍玉華兼領要務以亷謹稱宣賛公束<lb/>
帶立朝多被掄選館客入覲持禮出疆薦受付委為時<lb/>
<pb n="KR4d0151_WYG_036-15a"/>
聞人昆季間雍穆自將同居無間言搢紳稱之皆義方<lb/>
之訓也將以紹興二十七年丁丑十二月癸丑朔初十<lb/>
日壬寅𦵏於臨安府履泰鄉胭脂嶺大監塢之原一日<lb/>
苑使公持公履歴泣見謂曰先公嘗與子之先君有同<lb/>
僚之契今者誌文非子尚誰屬乃泣下沾襟念頃因過<lb/>
庭實聞公行事為詳義不容辭乃為銘曰<lb/>
於皇徽考乃聖乃神在帝左右必惟其人偉矣鄭公名<lb/>
藹搢紳問學之富首被選掄維公秉徳中外樂易所以<lb/>
<pb n="KR4d0151_WYG_036-15b"/>
造道博約申止事上則忠睦族曰悌攝職從政亷以行<lb/>
已殿閣禁嚴揚厯方崇亟擢東扉遂禆天聪旦夕顧問<lb/>
侃然納忠有猷有爲方付委公胡爲不淑弗假以夀帝<lb/>
曰惜哉所用未究令子克紹新阡安茂千載視石尚慶<lb/>
厥後<lb/>
　　　幹辦内東門司楊公墓誌銘<lb/>
頃宣政間近衛多名公賢者往往賦性凝逺識度絶人<lb/>
臨事不茍爲一世則效如楊公延宗在徽宗朝被命陕<lb/>
<pb n="KR4d0151_WYG_036-16a"/>
右亷訪時清河郡王張公武威郡王韓公皆在部屬公<lb/>
識其人特於衆中延致每異禮之且力加䋲撿勉以善<lb/>
事又宻賙其不足常謂王苐精習戎事思建功名他日<lb/>
必立殊常之勲勿以尚在貧乏遂自棄也二王自是謹<lb/>
其教盡捐里巷之習率由仁義之道後三十年果皆貴<lb/>
顯皆致王封二王見其子門司公必加禮敬俱曰知人<lb/>
之鑒無若阿父我輩非公教飬何得致身如此然賢者<lb/>
必有後公即亷訪公之長子也名良孺字子正早受父<lb/>
<pb n="KR4d0151_WYG_036-16b"/>
䕃為内侍曾祖懐憫故任金吾衛上將軍妣馬氏安康<lb/>
郡夫人祖元卿故任供備庫副使妣張氏秀容郡夫人<lb/>
母彭氏封恭人公在建炎初入仕日侍清禁備著勤績<lb/>
當時邊境未息赤白囊封無日不至公職儀鸞司扈從<lb/>
應奉左右畧無闕失洎兼殿閣晨夕近宻不以家事為<lb/>
念上每撫慰之愈盡恭勤二十年間以省户舊制凡五<lb/>
遷至幹辦内東門司逢時遇合際風雲之㑹人皆榮之<lb/>
前此未見其比在職二年以㣲恙力求祠館上意方加<lb/>
<pb n="KR4d0151_WYG_036-17a"/>
任用累不許其去公數具懇誠竟如本志轉武功大夫<lb/>
主管佑神觀恩至渥也既就閑適即治所居為燕息處<lb/>
蒔松竹花木日與親朋飲酒賦詩時有佳句為時輩所<lb/>
稱聞諸方有道者不憚數千里命駕便往初不以寒暑<lb/>
違其意物外之性尤超然自得殆將與造物者㳺於無<lb/>
何有之鄉人徒見其尋訪髙勝逺適名山不知其寓興<lb/>
所在實趨名教中樂地至隆興甲申方俟秋晚訪桐柏<lb/>
山異人忽前數日治嵗計多寡箱箧所存創為簿書㑹<lb/>
<pb n="KR4d0151_WYG_036-17b"/>
計其用曰人生貴在知足知足則不辱樂在自適自適<lb/>
則心逸儻營為不止且老境見逼嵗不我與吾將曷以<lb/>
哉所欲惠遺兒曹者既足飬吾身者又備尚安所事左<lb/>
右怪其言至四月十四日朝脯竟散歩之餘就枕食頃<lb/>
初無疾苦亦無驚怖如平時熟寢者侍人以時起之方<lb/>
訝不聞喘息則奄然脫去矣識與不識皆悼惜之莫不<lb/>
歎其夀不永而用未盡其材也非渉道者疇克爾享年<lb/>
五十有四娶彭氏封宜人長子震受性中和樂於為善<lb/>
<pb n="KR4d0151_WYG_036-18a"/>
過庭筮仕綽有父風次子需日親翰墨不墜先世以次<lb/>
年乾道新元三月十有一日𦵏於錢塘縣方家塢母夫<lb/>
人先塋之次公少時尚氣節奉宸之外與世寡偶當官<lb/>
處事茍一决於心雖羣議紛然莫能撼也勤職奉法守<lb/>
正嚮公上特知之故在儀鸞司累任不易他吏可見為<lb/>
政之方受知甚渥至閑暇則彈琴摘阮嗜詩書作為文<lb/>
辭中年畧去時好放懐交㳺孜孜雅道日有課程惟恐<lb/>
不逮後既退休多作善縁親友間摩拊以誠骨肉間待<lb/>
<pb n="KR4d0151_WYG_036-18b"/>
遇以信接物誠信有加士以此争為過從交口道譽内<lb/>
外雍容至身後送車沓至皆傾盖之効其孤震泣謂余<lb/>
曰公嘗與先人游處多得平日行事哀祈作文將表其<lb/>
墓義不可辭於是叙其履踐繫之銘曰<lb/>
猗嗟楊公忠厚致身持已以亷及物以仁宻侍禁嚴踰<lb/>
三十春夷險一節惟忠與勤眷顧日隆職業逾新領局<lb/>
幕帟萬數新陳晨夕出納條目其振帝謂勤恪薦授莫<lb/>
倫峻遷異渥超逸絶塵序進東扉習與徳隣忽謂榮禄<lb/>
<pb n="KR4d0151_WYG_036-19a"/>
豈宜乆遵抗章黼扆竟回萬鈞得就閒曠藜杖幅巾觴<lb/>
豆親友寓意松筠設醴情話訪道求真性天方適遽罹<lb/>
厥屯有子嗣徳惟孝惟純長湖之側石廩藏神朋舊泣<lb/>
涕瞻彼煙雲過而式者有感斯文<lb/>
　<lb/>
　<lb/>
　<lb/>
　<lb/>
<pb n="KR4d0151_WYG_036-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　松隠集巻三十六<lb/>
</p>
<p>
</p>
  </div>
</body>
</text>
</TEI>
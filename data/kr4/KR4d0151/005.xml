<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>松隐集巻五</head>
    <p>
<pb n="KR4d0151_WYG_005-1a"/>
欽定四庫全書<lb/>
　松隐集巻五　　　　　　宋　曹勛　撰<lb/>
　　古樂府<lb/>
　　　京口有歸燕<lb/>
春烟晝白春草緑春水溶溶曲江曲吳宫梁苑盡灰飛<lb/>
鐵馬驕嘶銜苜蓿蕭條南國閟春愁章臺瑶室今茅屋<lb/>
中原民庶被氈裘萬室無人皆䑕伏子歸何處定安巢<lb/>
楚幕雖多易傾覆感君為君思建章萬户朱門綴珠玉<lb/>
<pb n="KR4d0151_WYG_005-1b"/>
當時天下尚無為今日悲凉變何速感君歌為君哭汾<lb/>
陽巳死淮隂族沉沉壯士聼晨雞豺狼當路食人肉燕<lb/>
齊鄒魯變荆榛番人走馬鳴<graphic n="KR2688" url="https://raw.githubusercontent.com/kanripo/KR-Gaiji/master/images/KR2688.png" mimeType="image/png"/>轆<lb/>
　　　人生不長好<lb/>
人生不長好倐忽如蕣英臨觴莫辭醉既醉莫願醒但<lb/>
識醉中理無欲醒時名夷齊猶餓死誰復哀屈平陵谷<lb/>
尚遷滅况乃期促齡已焉謝消長得失秋毫輕<lb/>
　　　姑蘇臺上月<hi>并序</hi>
<pb n="KR4d0151_WYG_005-2a"/>
按吳越春秋姑蘇臺髙見三百里下有長洲之苑予往<lb/>
年訪其遺址有石橋廣數丈其長里許其水通三江長<lb/>
洲洞庭臺基依山傍有僧寺云<lb/>
姑蘇臺上月倒景浮天河石梁卧長洲垂虹躍金波叢<lb/>
薄散蘭麝水底流笙歌歌聲未斷樽前舞越兵夜入三<lb/>
江浦吳王沉醉未及醒不知身巳為降虜響靸廊前珠<lb/>
翠横採香徑裏喧鼙鼓西施和淚下珠樓回首吳宫隔<lb/>
烟霧姑蘇臺殿變秋蓬荆棘霑衣泣寒露至今風月動<lb/>
<pb n="KR4d0151_WYG_005-2b"/>
凄凉餘址石橋尚如故<lb/>
　　　錦石擣流黄<hi>并序</hi>
古詞皆云亦不知所起獨煬帝有五言一章以道征戍<lb/>
室家之思今新而補之<lb/>
秋風清秋月明征人思婦難為情難為情蟋蟀逺壁鳴<lb/>
寒聲霜砧皓腕愁不勝愁不勝愁不可剪衣可成夢君<lb/>
先到黄龍庭<lb/>
　　　自君之出矣代内作<lb/>
<pb n="KR4d0151_WYG_005-3a"/>
自君之出矣龍香消寳衣思君共明月千里奉光輝<lb/>
自君之出矣粧臺生網絲思君拂團扇相與共提携<lb/>
　　　迢迢高樓入紫烟<lb/>
迢迢髙樓入紫烟上連阿閣巢青鸞青鸞飛飛不復返<lb/>
朱甍碧瓦空般般而今燕雀互棲止便便飽逸嗤鷹鸇<lb/>
黄金臺廢燕昭死嗟嗟誰復旌遺賢<lb/>
　　　邯鄲才人嫁為厮養卒婦<lb/>
落葉逐驚風落花逐流水漂零無定端寄託隨所委朝<lb/>
<pb n="KR4d0151_WYG_005-3b"/>
榮瑶圃中暮落窮轍裏豈不惡糟糠豈不願羅綺羅綺<lb/>
閉深宫嫉妬交相靡糟糠守窮廬苦樂同終始行藏宜<lb/>
自然燕巢茅屋底<lb/>
　　　上之回<lb/>
衛騎絶沙漠前驅過玉門雲旗梢月窟輦道屬烏孫萬<lb/>
國森環衛三靈駭駿奔聲容同日月威徳被乾坤廵狩<lb/>
知無外蠻戎識至尊何當鳴警蹕髙㑹醼崑崙<lb/>
　　　當置酒<lb/>
<pb n="KR4d0151_WYG_005-4a"/>
置酒臨芳觀張筵繼落暉選妓調絲竹迎賔奉酒巵月<lb/>
影移歌扇花光照舞衣霞觴飛白羽髙論吐虹霓人生<lb/>
不滿百行樂當及時當歌期酩酊誰能較是非<lb/>
　　　將進酒<lb/>
君唐虞兮臣臯䕫将衛霍兮恢邊陲時文景兮民雍熈<lb/>
獄無寃人兮野無蒿藜玉燭亘天流離以昭兮其惟百<lb/>
姓日用而不知歌鹿鳴與既醉兮而頌聲洋溢乎康逵<lb/>
顧吾君之清静躬儉以寂黙兮而猶薄滋味與游嬉臣<lb/>
<pb n="KR4d0151_WYG_005-4b"/>
願得連四海以為席兮酌北斗而為酒巵使五老奉觴上<lb/>
夀以申祝兮令夫八元夹侍而正儀願聖夀上齊於箕翼<lb/>
兮其光容充塞於四維醉大道與仁義兮而淳風浹洽<lb/>
於華夷期億萬斯年兮民皆陶陶而化之慶君臣之嘉<lb/>
㑹陋酆鎬與瑶池<lb/>
　　　艾如張<lb/>
鴻鵠逺罾繳燕雀戀藩籬争食蓬蒿下觸網斃禍機黄<lb/>
雀老且黠黄口小且癡黄雀戒黄口輙莫貪腥肥<lb/>
<pb n="KR4d0151_WYG_005-5a"/>
　　　遠如期<lb/>
約指金環瘦不持羅衣寛盡減腰圍紅芳坐消歇王孫<lb/>
歸不歸<lb/>
　　　反招隐<lb/>
驊騮天下駿所制在服箱蘇秦天下辯所失戀冠裳達<lb/>
人貴自重出處保龍光山花麗雲錦鳥語調絲簧清泉<lb/>
激鳴琴掩抑合宫商芝术勝粱肉蘭菊有餘芳白雲結<lb/>
山友來往俱相忘世路甚谿谷簪笏誠覊繮人心若丘<lb/>
<pb n="KR4d0151_WYG_005-5b"/>
山咫尺不可量猿鶴熟可馴人熟不可防留侯從赤松<lb/>
范蠡辭越王二子保令終避世容何傷王孫促歸軫吾<lb/>
徒方退藏<lb/>
　　　獨不見<lb/>
獨不見誰相憶花影上珠簾明月穿窓隙翡翠暗無光<lb/>
蒼苔㸃行迹鸞鑑掛珊瑚寳靨銷金碧彷彿聞簫韶夢<lb/>
想見顔色為我報新人好好承恩澤君看後庭花芳菲<lb/>
能幾日<lb/>
<pb n="KR4d0151_WYG_005-6a"/>
　　　牀前帳<hi>并序</hi>
晉平虜將軍劉勲妻王宋既嫁二十餘年劉悅山陽司<lb/>
馬氏女以宋無子出之宋於道中作牀前帳以自傷<lb/>
蜀錦牀前帳四角垂香囊上有合歡帶下有雙鴛鴦鴛<lb/>
鴦一分散不得同所將棄捐篋笥裏誰惜舊時香<lb/>
　　　紫騮馬<lb/>
紫騮馬出西方徑萬國來咸陽儲精房鍾循良口如米<lb/>
火頭如王尾輕鬛短龍脊剛蹄圓腕蹙森開張齊平六<lb/>
<pb n="KR4d0151_WYG_005-6b"/>
齒排截肪目如明星威煌煌驕嘶噴薄思騰驤廕以華<lb/>
屋薦露牀金覊玉勒紅錦障鈎膺絡腦垂璫琅漢家驃<lb/>
騎新開府天子輟賜威遐荒将軍横槊被金甲矍鑠超<lb/>
忽踰鷹揚雄鳴矯首厲奔蹙健兒百萬紛披攘登封居<lb/>
胥轉瀚海軍聲陸讋摧天狼歸來明堂見天子圖形麟<lb/>
閣宣龍光<lb/>
　　　王孫游<lb/>
紅芳開繡户碧草襯斜陽樓上頻回首思君道路長夭<lb/>
<pb n="KR4d0151_WYG_005-7a"/>
桃與芳草艶色明朝陽思君念華旦賤妾惜容光<lb/>
　　　烏夜啼<lb/>
饑烏啞啞不肯棲雄飛呼雌鳴聲悲娼樓年少醉歌舞<lb/>
幽閨思婦寂無語將軍百戰未成功坐數更籌聼金鼓<lb/>
月落啼烏近鏁窓鏁窓深處繡鴛鴦鴛鴦未就腸先結<lb/>
馬踏天山夜飛雪歸來且莫話封侯同醉笙歌弄明月<lb/>
　　　望行人<lb/>
西北有髙樓<graphic n="KR0772" url="https://raw.githubusercontent.com/kanripo/KR-Gaiji/master/images/KR0772.png" mimeType="image/png"/>窱入空碧徙倚徧欄干楊花滿行迹不<lb/>
<pb n="KR4d0151_WYG_005-7b"/>
見行人歸但有楊花白披襟向春風為我傳消息春風<lb/>
不見知此意無人識<lb/>
　　　行路難<hi>并序</hi>
昔鮑昭王筠皆有此作以叙征戍離别悲感之思因變<lb/>
而新之<lb/>
華堂髙張千炬燭光溢樽罍艶流目秦姬趙女變新聲<lb/>
入金石兮裂絲竹少年意氣凌秋陽奴僕金張嗤宋玉<lb/>
文章富貴何足論胡必直欲身後名顔回風雨困簞食<lb/>
<pb n="KR4d0151_WYG_005-8a"/>
伯夷葵藿難為情何如嫖姚十八從將軍恩隆愛宻收<lb/>
竒勲美人歌舞謝芳草春花落盡容顔老山長水濶霜<lb/>
雪寒安用區區渉逺道<lb/>
　　　又<hi>并序</hi>
鮑昭王筠皆有所託其詞閑雅感激惟道閨門離别征<lb/>
戍懐逺之思因以申之云爾<lb/>
行路難行路難九折之坂無足歎羊腸劍閣視階闥巫<lb/>
峽灔澦無波瀾長安九衢最巇嶮侯門處處深如淵深<lb/>
<pb n="KR4d0151_WYG_005-8b"/>
如淵不可履翻風覆波當靣起况復深宫嚴九重雖有<lb/>
羽翼無由通行路難行路難不如歸去貧窮静坐巾柴<lb/>
闗啜菽飲水自行樂雖有風雨無憂患<hi>平聲</hi>
　　　歸去來<lb/>
歸去來歸去來陸行無車水行無船足重繭兮羊腸九<lb/>
折歴絶嶮而盤盤跼蹐脅息以休影兮石壁屹立而不<lb/>
可以攀縁上窺不測之夭嶠兮而下臨無底之深淵寒<lb/>
風凛凛以切骨兮朔雪漫漫而漲天孤猿哀吟其左右<lb/>
<pb n="KR4d0151_WYG_005-9a"/>
兮而猛虎跑哮乎後先緬前路之險阻其若此兮道云<lb/>
逺而莫前悲已往之勤瘁兮淚流襟而漣漣歸去來歸<lb/>
去來吾鄉雖逺兮及此而猶可以生還饑寒迫於屢空<lb/>
兮庶乎安之若命而終保吾之天年<lb/>
　　　沐浴子<lb/>
新沐莫彈冠新浴莫振衣聖人貴同塵賢者汨其泥夷<lb/>
齊立峻節感激歌採薇子真老谷口嵗晏無苦饑屈原<lb/>
懐獨醒沉湘誰與悲漁父隨其波所適安所宜君看侯<lb/>
<pb n="KR4d0151_WYG_005-9b"/>
門客饑于紈袴兒<lb/>
　　　樂未央<hi>并序</hi>
古樂府有其名而亡其詞<lb/>
孝武初封禪蘿圖寳歴新開邊擢衛霍儒術用平津禮<lb/>
樂追三統欽承奉百神嵩呼寧萬壽歡樂詎容陳<lb/>
　　　荆門道<lb/>
荆門道在何許萬里迢迢入南楚故人何事未歸來滿<lb/>
目豺狼路多阻路多阻兮可奈何矍鑠亷公亦奚取期<lb/>
<pb n="KR4d0151_WYG_005-10a"/>
君終日醉如泥賢似靈均醒時語<lb/>
　　　臨碣石<hi>并序</hi>
魏武作四章為樂府今亡沈約作五言但叙登臨感遇<lb/>
之㫖今為四言三章一章言聖人在上物遂其性二章<lb/>
言樂不可極居安慮危三章言思聖人君子以永成功<lb/>
云<lb/>
肅我嚴駕登彼絶阪目極天淵曽不知逺曜靈舒光樂<lb/>
彼鰷鰋<lb/>
<pb n="KR4d0151_WYG_005-10b"/>
杲日既升我徒既盈願言斯適至樂無聲撫躬増媿臨<lb/>
深可驚<lb/>
陟彼崇髙慨覽遐宇前迹可究興亡可悟安得英雄廓<lb/>
彼神武澤及飛沉致馨梁甫<lb/>
　　　巫山髙<lb/>
巫山髙望不極飛鴻欲度愁無力我欲絶之乏羽翼峽<lb/>
江水急荆門逺魚龍游之不能轉下無舟檝上無梁我<lb/>
欲濟之憂力尠<lb/>
<pb n="KR4d0151_WYG_005-11a"/>
　　　懐長沙<lb/>
有若人兮眇何所投蘭袂兮江之滸杜蘅約席兮桂栢<lb/>
為宇胡為乎終年而在兹前有沅湘之深水兮後有岳<lb/>
麓之重阻聊逍遥於山阿可以避嵗寒之風雨<lb/>
　　　空城雀<lb/>
去年已生子今年復生孫主人既昏亂國破家亦焚宫<lb/>
館變禾黍萬人無一存朝伏蓬蒿下暮宿荆莽間豈不<lb/>
念儔侣豈不懐玉山儔侣髙飛斃繒繳玉山迢遰多鷹<lb/>
<pb n="KR4d0151_WYG_005-11b"/>
鸇又不見咸陽三月火不滅吳宫萬户飛灰烟春鴻社<lb/>
燕尚燒死况復黄口乏修翰喜無挾彈兒空城姑所安<lb/>
寂寂空城雀日暮寒且饑鼯䑕啼林端豺虎夾路垂蒿<lb/>
間黄雀語黄口吞聲切莫圖髙棲汝不見當年連雲宫<lb/>
館散烟燎歌臺夾室今狐狸糟丘成糞壤藜藿生酒池<lb/>
昔人自是不復改今人始覺前人非今人昔人未為逺<lb/>
更望誰家門户歸<lb/>
　　　楚妃歎<lb/>
<pb n="KR4d0151_WYG_005-12a"/>
日晚章華翠輦歸寂寂深院鏁重扉非縁掩鼻移恩寵<lb/>
自是新人巧用機<lb/>
用意十分巧畫眉粧成獨自惜容儀非縁鄭袖能歌舞<lb/>
自是人心著處迷<lb/>
霜滿虚庭月滿樓羅帷珠箔閉清秋鑪香烟斷添銀燭<lb/>
誰道更深睡去休<lb/>
寳靨香銷翠幄寛更深明月上闌干徘徊踏碎銀蟾影<lb/>
誰念從來不耐寒<lb/>
<pb n="KR4d0151_WYG_005-12b"/>
人静宫深夜漏長深宫漏永憶君王可憐不及秋蒲草<lb/>
猶得承歡薦寳牀<lb/>
　　　隴頭水<hi>并序</hi>
傷離别倦征戍也<lb/>
隴頭之水兮不可以濺衣隴頭之雲兮不可以同歸事<lb/>
行役兮無巳時無已時千里萬里從旌旗風雨惨惨兮<lb/>
寒且饑隴頭之水兮鳴聲悲<lb/>
　　　莫獨行<lb/>
<pb n="KR4d0151_WYG_005-13a"/>
莫獨行風雨惨惨兮夜不得明道有石坂兮使汝車敗<lb/>
而馬驚山有猛虎兮水多暴鯨任重塗逺兮無欲速其<lb/>
小程莫獨行莫獨行聊可以俟同志之友生<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0151_WYG_005-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　松隐集巻五<lb/>
</p>
<p>
</p>
  </div>
</body>
</text>
</TEI>
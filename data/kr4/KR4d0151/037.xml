<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>松隱集巻三十七</head>
    <p>
<pb n="KR4d0151_WYG_037-1a"/>
欽定四庫全書<lb/>
　松隱集巻三十七　　　　　宋　曹勛　撰<lb/>
　　雜著<lb/>
　　　讀李斯傳<lb/>
余讀李斯傳惡其以忠名已以邪徇事國輕已重大逆<lb/>
不忠試舉其目知有國者資禮樂以綱維斯則請焚滅<lb/>
詩書以愚百姓知太子者天下之本斯則使扶蘇監上<lb/>
郡而不諫誅嫡立庶以滅公知物禁太盛盛必有衰斯<lb/>
<pb n="KR4d0151_WYG_037-1b"/>
則身居其地而不知所稅駕知商君之法刑棄灰者為<lb/>
苛斯則聼趙髙嚴刑酷法之令增督責誅求之術以至<lb/>
帝不坐朝趙髙用事禁中族大臣治阿房盗賊半天下<lb/>
身為丞相既不能鎮撫又不能諫諍及墮髙計中乃疏<lb/>
七罪以自矜引比干子胥為喻斯妄人耳又安可希二<lb/>
子之萬一也噫吞國稱帝致秦一統者斯也法嚴人叛<lb/>
致秦一旦委地者亦斯也至其死又具斯五刑論皆斯<lb/>
而已豈不宜哉豈不宜哉<lb/>
<pb n="KR4d0151_WYG_037-2a"/>
　　　答蘇張問<lb/>
客有曰蘇秦張儀一等人否余曰原其利吻辯給鋪張<lb/>
心計疑若同科較其行事則秦當優於儀秦以三寸舌<lb/>
說六國君合從擯秦使秦兵十五年不敢出闗天下無<lb/>
事其智盖有過人者及畏誅詳罪未能敝齊而身死勢<lb/>
使然也若儀則忠不足而詐有餘者也如兩説秦誅周<lb/>
王取寳器挟天子令天下周當七國争雄時危阽莫支<lb/>
賢者孰不欲奮而安九鼎尊天王儀乃每以周為言故<lb/>
<pb n="KR4d0151_WYG_037-2b"/>
司馬錯言刼天子不義卒不用儀計然所不幸者後世<lb/>
師其言莽卓魏武率挟天子以相簒弑逮六朝五季叛<lb/>
逆皆爾非儀啓於前耶作俑之姦擢髪莫數其罪至再<lb/>
語楚以秦女為箕帚妾縱楚王昏童不悟其薦詐而儀<lb/>
之無恥甚矣余故謂秦優於儀者以此<lb/>
　　　孟軻辨<lb/>
孟軻莊周蘇秦張儀皆同時人軻與秦俱事齊宣王然<lb/>
孟子有公孫衍張儀豈不誠大丈夫之語而獨不及秦<lb/>
<pb n="KR4d0151_WYG_037-3a"/>
豈軻俱禄於齊而羞其行故不及耶又周在楚賢者當<lb/>
相聞而書乃相逺宜軻道不同不相為謀耶知此者亦<lb/>
有辨矣<lb/>
　　　書硏靈<lb/>
曹子從事軍幕有故硏敝於泗水之山把玩細碎慨然<lb/>
者罙日客有教以漆續其璺周以文絲滴水取墨庶幾<lb/>
嵗月復補几格之缺乎余信斯言呼工印其語未竟至<lb/>
夕夢方頥頯顙深目蒼色者揖余語曰公欲膠破硏乎<lb/>
<pb n="KR4d0151_WYG_037-3b"/>
曰然曰公何匿於世譽不知起滅之理也夫物生於土<lb/>
必反於土歸根復命輪轂更相此生死亦其常研既從<lb/>
公登頓貧賤水陸共載松煙披拂發公臆説或受賞於<lb/>
上或獲罪於下見公倉皇筆墨窘思相對伸紙却巻欲<lb/>
罷不能者積有年矣今幸見敝得瘞於槁壤亦公終惠<lb/>
尚何信客語欲續已破之物使不得休息耶雖公無恥<lb/>
於硏而硏獨不求冥心元造耶予聆其言拱未有對客<lb/>
遽揖出覺而視硏客教因已<lb/>
<pb n="KR4d0151_WYG_037-4a"/>
　　　住持論<lb/>
予每恨訟火坑極大何為負之而走又未有脫計因以<lb/>
此身為住持人骨肉為堂衆住持偶有報縁為衆齋粥<lb/>
飯頭復幸庫司未闕縁合而聚方其聚時一衆自若何<lb/>
妨住持行道豈勞住持人大費心力耶苐自不生他見<lb/>
不作陽禍守已知分以待縁離爾至於比僧則預合區<lb/>
處生理人道有不可已者用數日筆墨心計則辨矣幸<lb/>
不以火坑之困自惑於心也心口議定頗似泰然<lb/>
<pb n="KR4d0151_WYG_037-4b"/>
　　　挂冠説<lb/>
譙人生於元符之戊寅至乾道乙酉六十有八春既晚<lb/>
耳忽聵窅然無所聞兒輩問起居則無以答婢僕問飲<lb/>
食亦無以應目不瞬形不搖木偶人也兒輩厲聲而呼<lb/>
始呀然有聲亦不諒其云為諸子始駭歎呼醫矣胗之<lb/>
者謂本無甚苦病非在内恐藥之不加騐形拘於外宜<lb/>
砭以取効依其法連旬其聵愈甚醫又言氣痞於上則<lb/>
喜怒所致藏弱於内則證通於竅於是加用藥劑併施<lb/>
<pb n="KR4d0151_WYG_037-5a"/>
針艾曲盡方技終塞不通予呼兒来前曰予自少年渉<lb/>
歴艱苦遭罹憂畏冒犯霜露洎隨從徽宗北狩死於敵<lb/>
手而復生又被宻㫖間道攜勸進書及二后的信間行<lb/>
北道夜行日伏或飢渴併日或卧於汚濕一已百恐朝<lb/>
不保夕既得上達又困於桂玉勞於千慮聞鼙鼔之音<lb/>
猶疑有變驚鳴笳之響尚思困敵聞足音之衆則惕然<lb/>
慴懼皆損心神傷血氣積日已乆膏肓其疾老則形見<lb/>
遂不能治所幸身獲存與汝輩得保門户爾惟此幻軀<lb/>
<pb n="KR4d0151_WYG_037-5b"/>
如日用之物璺裂既衆勢欲還土詎能補其罅隙之多<lb/>
耶顧相繼有生之病豈止聵耶已而已而速謝醫亟挂<lb/>
冠也諸子唯唯<lb/>
　　　記枕上有感<lb/>
地與天接天為水籠涵虗混清與道合同水彌六虗道<lb/>
與適從渙然我懐心水俱融<lb/>
　　　記翟望話<lb/>
翟望京師人大父光圗為安定靖王教授望年二十誦<lb/>
<pb n="KR4d0151_WYG_037-6a"/>
書通大義性端静沉黙仕宦泊如也喜讀騷經楚些亦<lb/>
寓詞蘅杜間規衍其才意紉蘭握蕙遇合非常每水邊<lb/>
沙外屬思幽放人莫測其意嘗寄言曰洞簫吹兮春煙<lb/>
緑風光粲兮人如玉搴木蘭兮溯流波懐彼美兮憂心<lb/>
若何一夕夢麗人莊容獨秀翳修竹而立隔溪語望曰<lb/>
苕之榮兮春日陂遲濕汀蘋以建址兮冒卿雲以為帷<lb/>
吹浩香以渡漢兮示秀色與華姿居誰與復兮挽明月<lb/>
以揚輝悵谿風兮聊詠言於兹歌畢致一笑而逝望寤<lb/>
<pb n="KR4d0151_WYG_037-6b"/>
亟書於紙心惝怳者累日後思天清寺之菊坡謁僧琴<lb/>
㑹僧出因憇北軒有一姬先在焉容色鮮麗疑若素識<lb/>
因質名氏不自知體之前也姬笑曰妾有外姒約我㑹<lb/>
此偶故渝爽然室有酒肴能少駐否望欣然從之至則<lb/>
一竒醜婦傳餐酒數行移坐相近稍既情昵望被酒諷<lb/>
苕之榮以自喜姬曰溪風之隔殆不然矣望領其語而<lb/>
不訝復扣以他辭宛不蒙答日暮姬曰而後月半約當<lb/>
預聞願寘君子之念姬先出門莫知所適望徘徊欲歸<lb/>
<pb n="KR4d0151_WYG_037-7a"/>
見軒壁挂所喜玉女觀泉圗心以為畵之靈遇後售圗<lb/>
以歸亦擬夢詢作靈遇賦賦多不録噫无妄之想則隂<lb/>
物遂託以見祟抑可戒也<lb/>
　　　記施逵事<lb/>
建人施逵字必逹頃在上庠小才無所成建炎間賊葉<lb/>
濃陸梁閩部逵宻佐之後官兵獲濃而朝廷以逵書生<lb/>
偶然相從宥其死只從編置後逃入燕中改名宜生就<lb/>
燕登第其賦題曰帝日射三十六熊逵賦破頭曰天子<lb/>
<pb n="KR4d0151_WYG_037-7b"/>
内修文徳外偃武功雲屯一百萬騎日射三十六熊後<lb/>
進用至翰林待制曾將命本朝小人之態方有徳色不<lb/>
愧也余被㫖入金議事逵又為館伴亦不相唯阿可見<lb/>
賊心逵少年時題人平沙落雁畵云塞鴻横天三兩行<lb/>
欲下未下先悠揚平田到處菰蒲美託身何必来瀟湘<lb/>
則南北之意固已夙萌詩言志可不信哉<lb/>
　傳<lb/>
　　　荔子傳<lb/>
<pb n="KR4d0151_WYG_037-8a"/>
荔子其先夏末隱居岩谷讀松柏後彫之語乃曰吾鄙<lb/>
不若其自㧞行間不易其操秀出畦疃人譽其實則慤<lb/>
然可全也子孫悉遵其範後散居粤蜀漢初逺孫支因<lb/>
南越王佗去帝號隨使入貢留居上林司馬子長引為<lb/>
章句以贍賦律人始知名或夢曰荅遝離支寤而莫識<lb/>
其義筮得卦之離䷝<hi>離上離下</hi>曰離麗也日月麗乎天百<lb/>
穀草木麗乎土吾根於土木之列後世子孫其顯於文<lb/>
明之時乎今夢與卦符當縁卦受姓因省麗為荔而氏<lb/>
<pb n="KR4d0151_WYG_037-8b"/>
焉至於為人顔如渥丹内明潔若冰壺鳶肩火色人謂<lb/>
似馬周每賔客環坐必摘實抵核衆美之不容口曰與<lb/>
子語端如揖雲表之靈沆<graphic n="KR1197" url="https://raw.githubusercontent.com/kanripo/KR-Gaiji/master/images/KR1197.png" mimeType="image/png"/>之液渴心洒然為之釋去<lb/>
子素知飬生每對客健啖之餘必以蜜為漿人或問其<lb/>
故曰蜜中邊皆甜吾服食多用以疏利爾㑹尚食監奏<lb/>
子名於上上即日召見與語咀味其㫖稱善乆之曰惜<lb/>
卿居南方僻逺之地不近長安合待詔中元妃殊喜其<lb/>
為人謂子清心玉瑩當備啓沃上因時時召見或出則<lb/>
<pb n="KR4d0151_WYG_037-9a"/>
上與妃虗已以待致驛使交馳每從樓上望見騎塵蔽<lb/>
天妃必笑而識其来丞相九齡薦其實曰君子有三變<lb/>
惟子有是夫居益熟賔從盍沓爭求邀置上疑有賄詔<lb/>
曰子門如市何也曰臣門如市臣心如水上益厚遇之<lb/>
子昆季見子顯咸謂吾儕視青紫如拾地芥豈乆纍纍<lb/>
於時必待子乃食於時君耶子為奏名於上賜陳紫方<lb/>
緑令如所志又荔非元禮亦將兵居塞下同列咸害其<lb/>
寵乗間譛於上曰荔子為人性多熱中易以形見既乏<lb/>
<pb n="KR4d0151_WYG_037-9b"/>
耐乆之表又多乾沒於下非大臣體上唯唯未有以發<lb/>
㑹子晚節多内重上由是疎之乃以鄼侯封於家子沒<lb/>
後蔡君謨譜其世家閩族方著云太史公曰荔之先既<lb/>
能禔身後彫慤然於世子又能純白備於胸次韞匵而<lb/>
藏諸雖無甚功烈其進退不踰於實亦君子之致乎然<lb/>
率徳易變盖中人之疵其不免於讒口又豈一朝一夕<lb/>
哉<lb/>
　　　綦局傳<lb/>
<pb n="KR4d0151_WYG_037-10a"/>
綦局字定方本木支姓漢初避地東甌局生而有文鄉<lb/>
人皆材之後走長安益自盤錯了無節目當時宗匠一<lb/>
見之曰此奇器也因與定交局亦自負有四方之志與<lb/>
孔子髙弟漆雕開游後得墨子白子相與聚首談兵家<lb/>
之要以此俯仰於時士大夫莫不喜為之下皆曰但吾<lb/>
習戰而老死不見兵革者其在二三子乎居頃之東郡<lb/>
太守奕秋者天下名守也喜局輩從容俱薦於上得待<lb/>
詔公車每呼局則墨白二子不待詔而皆往景帝喜局<lb/>
<pb n="KR4d0151_WYG_037-10b"/>
方正不撓俾職東宫侍太子游宴甚與局熟㑹吳太子<lb/>
朝洛陽帝令與太子飲博吳子被酒桀驁太子目局提<lb/>
殺之自是信用而吳濞亦階此稱兵尋復破滅太子謂<lb/>
人曰局雖外示平易而中含繩墨所謂有界有辨以經<lb/>
緯致師者耶即位以前功封竹放侯局既侯而年已髙<lb/>
或告二子曰吾位至此實子左右之然公等玉質圎重<lb/>
以縱横應物元素分矣惟余樗櫟之賤老朽日逼既不<lb/>
能韜晦文質又自媿亡於多岐每念平日目厯戰陣觀<lb/>
<pb n="KR4d0151_WYG_037-11a"/>
所謂達者硏道知士奮機雲合星馳虧成一判是事於<lb/>
吾所閲多矣盖强梁者先敗未有不以知靜勝者吾計<lb/>
已决今幸上未賜斥逐及此丐退雖靣蒙塵埃身親槁<lb/>
壤亦無所憚茍上惡其乆寘新以代則頃時膠漆之固<lb/>
頓挫一隅欲以直列無益也即日請去上從其志有子<lb/>
盤嗣太史公曰甚哉局之進以道退以義也方其履冒<lb/>
行陣則無轍亂旗靡之責乃有三覆七牢之功又能以<lb/>
時而退與夫一介不立賂以買直者固有間矣<lb/>
<pb n="KR4d0151_WYG_037-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　松隱集巻三十七<lb/>
</p>
<p>
</p>
  </div>
</body>
</text>
</TEI>
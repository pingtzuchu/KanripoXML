<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>松隠集卷八</head>
    <p>
<pb n="KR4d0151_WYG_008-1a"/>
欽定四庫全書<lb/>
　松隠集卷八　　　　　　宋　曹勛　撰<lb/>
　　古詩<lb/>
　　　送凝神張先生還茅山<lb/>
我家天台玉霄峰旁臨雲海空復空水光際天接山影<lb/>
山間樓閣相溟濛仙人騎鯨度空碧歩虛聲下飄天風<lb/>
纓冠葳蕤跨綵翼子晉鳳笙驚盲聾半夜電雷動巖壑<lb/>
一壇松檜知仙公别來放跡入朝市但覺塵土填心胸<lb/>
<pb n="KR4d0151_WYG_008-1b"/>
猿驚鶴怨愧昏旦竹露蘿月徒葱蘢君庵三茅何冲融<lb/>
暮春旅寓凡聖同同造勝境瞻真蹤弟兄乗雲御飛龍<lb/>
為時作瑞留從容但見仙驥頂有紅凝神坐嘯隠萬松<lb/>
粲粲玉齒猶顔童珮聲促詔朝帝宫清淨為正禆聖聰<lb/>
坐乎少廣追崆峒物不疵癘夀域中翩然鶴歸茅岫東<lb/>
一篙秋靜磨青銅他年我亦披蒙茸草屨瘦藤饑不充<lb/>
應許下竈為陪從<lb/>
　　　送曹藴清歸廬山<lb/>
<pb n="KR4d0151_WYG_008-2a"/>
吾宗出西蜀託跡廬阜岑恭禮清虛　相與道義深别<lb/>
時白日長忽茲秋雲隂永懷一笑粲水雲勞我心<lb/>
　　　送子威兄鈐兵池陽<lb/>
伊昔侍伯父一官尉池陽時年方九齡讀書未知方於<lb/>
今渉五紀皤然鬚鬢霜茲喜伯兄官鈐兵總戎行素風<lb/>
出韜畧貔貅禀宏綱小試部勒勤著鞭揚榮光青林脫<lb/>
幽籜濃緑棲殘芳起予水雲心尚拘朝市忙齊山上穹<lb/>
碧九華儼珪璋紫巖誰敲氷雲葉供展張清江霽逺目<lb/>
<pb n="KR4d0151_WYG_008-2b"/>
帆檣下滄浪林泉作佳游為公發天藏伯父昔所臨<lb/>
雲漢披天章琳琅戞鳴球往往題僧坊何當切訪問便<lb/>
與磨珉蒼庶於門戸間能事歳月長仙舟渉初夏浮<lb/>
雲及清涼毫舉塵土境海運圖南翔兄弟各垂白語離<lb/>
熱中腸願言養浩然時舉黄金觴因風託素鰭訪我菰<lb/>
蒲鄉<lb/>
　　　送許尉<hi>顔</hi>
平生許彥充軀膽兩豪舉掀髯叅軍事詎可細碎語我<lb/>
<pb n="KR4d0151_WYG_008-3a"/>
時百僚下計拙役甚苦從事得餘力慷慨志相許公乃<lb/>
小著鞭一官尉南浦鹽車雖云困垂棒亦其所願子自<lb/>
薦逹天王方振旅求田勿墮氣苞茅當問楚此事豈不<lb/>
壯况復吾素與我縁擁縗服窘欲訪雞黍天寒霜雪盛<lb/>
世亂豺狼阻何堪南北趨别意寓琖俎傷心有清淚揮<lb/>
灑欲如雨<lb/>
　　　送戴才美郎中出使襄漢<lb/>
仕宦將相理所當致君澤民則為良竊竊茍作兒女語<lb/>
<pb n="KR4d0151_WYG_008-3b"/>
紛紛徒在鵷鷺行惟君英槩吞七澤早以閎畧吞黠羌<lb/>
天子神聖熟姓字臨遣亟自尚書郎密奉疇咨持玉<lb/>
節荆襄將漕觀施設小攄胷次浩不極一闢土疆包有<lb/>
截江南梅開欲飛雪老境何堪與君别可竚促召黄金<lb/>
闕為賀收功在三傑<lb/>
　　　送徐正時歸浦城<lb/>
徐子志義士觸熱如探湯逺從南浦來訪我存與亡語<lb/>
兼瓊瑶温氣回蘭蕙芳炎雲正爍石懷抱為清凉顧予<lb/>
<pb n="KR4d0151_WYG_008-4a"/>
巖壑姿小築台山傍兒軰雜編氓荆扉繞松篁感公久<lb/>
留茲語離熱中腸行行括蒼道念此山路長公懷武夷<lb/>
春復多知見香青雲勉震耀冝近天漢光草堂不道逺<lb/>
時寄烟蒼茫<lb/>
　　　别鄭康道<lb/>
與公相從久未始蹈𤨏細我既困索米公已安吳地一<lb/>
鄽了百指與閑殆天意陛下聖而武庶物進以彚擇<lb/>
材訪耆宿粲若數一二考槃出幽隠鼓篋趨朝市公尚<lb/>
<pb n="KR4d0151_WYG_008-4b"/>
有遐心詎冝忽初志腰䥥與手斧甘窮㡬經歳我願以<lb/>
公名充庭如孔翠風雲際盛旦用激志士氣胡為倐來<lb/>
往老懷惜摻袂惟冀加飡飯賢者不終棄功名㑹有日<lb/>
當看詠既醉<lb/>
　　　别無錫南禪蓮老<lb/>
僕昔困衆難老來始一欣得履方外趣不渉劵内聞留<lb/>
錫憇福境禪恱志所勤日欵鄉關舊俱歎鴻鵠分偶同<lb/>
一牕雨永懷九仙雲好持洞下香法界期普薰<lb/>
<pb n="KR4d0151_WYG_008-5a"/>
　　　和程機冝見貽<lb/>
僕昔困犯難戎陸日所虞何能守一經且話雄千夫識<lb/>
公好兄弟宛同周司徒爽徹絶俗姿秀發連璧軀駸駸<lb/>
駕文圃吐論清而腴伊流如學源一洗衆病膚韶音㳂<lb/>
沂說舉世必所無公家徐起之力因拯其蕪諸儒歩武<lb/>
役反若轅下駒方知鉅鹿功列國冝鳬趨念茲風塵際<lb/>
再得如元珠流光澈太清欲飛月下烏釀為五字句妙<lb/>
語兼良圖愧此溢美多通甚非康衢新凉到棐几翠竹<lb/>
<pb n="KR4d0151_WYG_008-5b"/>
環茅廬更當對論文莫問金僕姑<lb/>
　　　和鄭康道喜雪<lb/>
東方已明雲海立怪來雀噪爭枝集凜氣著人不苦寒<lb/>
老境增衣欲重襲忽驚朔吹翔臘白隴畆為祥時適及<lb/>
稍聞清響食蠶聲漸看落簷傾粟粒縈梅閣竹巧相積<lb/>
透隙穿窻莫能戢散鹽蔽空誠非虛回風作舞勢方急<lb/>
歴亂瓦溝已一撇紛泊何假鮫人泣但喜彌空絮影下<lb/>
不管霑衣玉塵濕谷口先生好出詞韻險致高俱足給<lb/>
<pb n="KR4d0151_WYG_008-6a"/>
嘉言浩若長河注答問殊非古井汲乗時和樂致上瑞<lb/>
屢豐固非一朝緝湏知天門開九重布化調元密呼吸<lb/>
明朝稱賀明光宫髙冠長劒千官入<lb/>
　　　和李判院見貽<lb/>
楚風燃竹爆幽吼曉覺春雲時蒼狗慚看歴日與桃符<lb/>
猶襲塵縁戀升斗先生冒雪肯過我椒觴得奉談天口<lb/>
寒素每歎濡之儒品俎常嗟韭之九但喜盍簪侍誨約<lb/>
渉世粗豪一肯首五雲㑹約采真游天公見賜良不茍<lb/>
<pb n="KR4d0151_WYG_008-6b"/>
　　　和王倅見惠十篇<lb/>
惟公霄漢資梢梢摩天翮回溪畧蹭蹬乃爾詠葵麥㑹<lb/>
復見軒昻一笑忘覊客<lb/>
有琴寫流水無言道情素水寒江海深川濶牛羊暮倒<lb/>
指三十年猶記潮陽路<lb/>
道遠一跬歩心勤毎僑如荷深露初下翠密紅亦疎是<lb/>
知詩興多賸寄懷人書<lb/>
老態念百出傖客無吳田空收静中觀三疊能蹁蹮以<lb/>
<pb n="KR4d0151_WYG_008-7a"/>
之忘物我此生休問天<lb/>
十篇賁蓬茅心親不道逺内抃如登瀛外愧稽策蹇徒<lb/>
誦碧雲句幽香發芳苑<lb/>
若人冨文史皮裏羅陽秋婉此建安格當從古人求醉<lb/>
侯豈可縻當封冨民侯<lb/>
伊昔晉室雄風流藹於門至今掇巍科儒行歸後昆子<lb/>
舍江左來應喜今尚存<lb/>
僕頃將明命三往責楛矢所期宣國威寧復賦霞綺須<lb/>
<pb n="KR4d0151_WYG_008-7b"/>
知處死時與生亦相似<lb/>
嗟嗟困犯難皎皎心莫改而能畏四知遂復瞻八綵又<lb/>
起山林思浩蕩渺江海<lb/>
潦倒固久矣猶渉世網深中經謗嫉人屢欲魑魅尋赫<lb/>
然天日照敢改藜藿心<lb/>
　　　和程右史見貽<lb/>
平生仰東坡蘇程契尤熟兩家慶流深雲外世髙躅於<lb/>
今鳳池貴方判卞氏玉何止試典刑一想岷峩緑<lb/>
<pb n="KR4d0151_WYG_008-8a"/>
　　　和程進道見貽<lb/>
秋聲起木杪便覺密葉稀風至草木勁水濶鴻雁知壯<lb/>
懷感揺落歎息囊中錐功名未卓立此心常坐馳君家<lb/>
朱橋側細俯秋水遲氣近龍鳳闕喧無笳鼓悲蕭齋琴<lb/>
書靜不知花影移棣華好伯仲騰起風雲時心親詩禮<lb/>
學日與冨貴期不忘黄塵苦乃眷寒士饑此理誠素抱<lb/>
豈復持詭随已獻仲舒策孰謂李廣奇文中有至樂妙<lb/>
處含天機一官勿言困且喜願不違我誠老賔客合爪<lb/>
<pb n="KR4d0151_WYG_008-8b"/>
喜見之關西相有在行矣當無疑<lb/>
　　　和李提舉山宫梅<lb/>
客中乍喜暄風回徐行東郭嘉惟梅蕭蕭千竿繚秀色<lb/>
粲粲萬玉明芳蕤海山飛仙墮蕚緑珠璫縞袂令人疑<lb/>
須臾四山下倒景華姿照眼無纖疵主人才氣世所知<lb/>
意謂澹坐徒爾為杯槃錯落光陸離與客揖此玉一圍<lb/>
鏘然韻語壓鄒枚清思徹骨歌無歸它時尚容嗣此賞<lb/>
冠巾亂插無迎随<lb/>
<pb n="KR4d0151_WYG_008-9a"/>
　　　和仲逺新池<lb/>
公有靜中趣鑿山俯清深秋風夜雨過飽聞泉石音雲<lb/>
岫冷蒼翠游萍紛浮沉心賞殊未已悠然付微吟<lb/>
　　　和錢處和扇車<lb/>
君家世徳胄冨貴出謙受泠然禦冦車為君駐户牖初<lb/>
訝鼔清薰與客破宿酒又疑建溪風碾聲出兩肘細視<lb/>
碧玉架蓮梗轉雙手遂令青田鶴奮翼揮莫後因知心<lb/>
匠妙殆與造物友人生土宇内孰不渉煩垢有物能渾<lb/>
<pb n="KR4d0151_WYG_008-9b"/>
成既耦不以九坐使塵沙刼熱惱如拉朽惟君韻髙秀<lb/>
人譽不容口述作協穆如亦莫祕關紐願君均此施清<lb/>
凉被馳走他時贊南風為佐虞舜夀<lb/>
　　　和李次仲韻<lb/>
先生柱史後道價連城重火龍燎金鼎玉樓詎可凍扁<lb/>
舟造交舊已奏少微動藹然義風暢舉世士莫共雪聲<lb/>
灑蓬背皓彩耿幽夢相見忻把酒清嘯塵落棟願奉圯<lb/>
橋履豈憚吏部甕六鑿方有愧一錐煩屢痛益知仁者<lb/>
<pb n="KR4d0151_WYG_008-10a"/>
心新詩得頻諷<lb/>
　　　和丹客林公<lb/>
自念老境今枯楊徒順兒軰求藥方頗聞大藥性炎燥<lb/>
如燎于原其中藏是非海裏石鼎煎大藥何適求雲仙<lb/>
但傳鍾吕有妙旨著在詩曲成華編誦之如射必中的<lb/>
堅然不朽貫金石内外悉云妙在丹吐納何嘗及津液<lb/>
此事知有行則差種芽安得豆有芽北轅適楚毎自失<lb/>
復似入海欲算沙豈惟阮籍途窮哭録録尚念太倉粟<lb/>
<pb n="KR4d0151_WYG_008-10b"/>
水雲難訪我軰人風期詎知晉江客三百字與五千言<lb/>
一指便到元牝門它年肯約移玉趾焚香促膝為細論<lb/>
浩氣收還質無槁有待斯言能却老小築雲卧天台山<lb/>
再挂此冠供汛掃<lb/>
　　　小三郎試院髙㨗喜成四韻<lb/>
吾妷千里駒一噴緑沙外韜鈐本書史方畧扶經緯小<lb/>
出附衆策坐使勍敵潰持弧褦襶子雨汗亦良媿<lb/>
　　　憶天台<lb/>
<pb n="KR4d0151_WYG_008-11a"/>
懸車歸台山乗田方自勤豈謂覊紲舊嚴召煩聖君<lb/>
至止忽三歳遇事無一欣屢奏歸田書遐心行白雲<lb/>
　　　送趙添戎還漳州<lb/>
北風號枯葉漠漠天正寒弛擔逆旅中方稅游子鞍吾<lb/>
甥遽相訪别久心萬端意定話親舊或悲或可歡乃將<lb/>
十年心只作累刻彈脩涂困塵土客庖無盤飡舉杯少<lb/>
延欵荷子襟抱寛明朝復摻袂老懷悽以酸漳山無瘴<lb/>
烟漳水無驚湍侍親友于樂勿倦為戎官願因南風期<lb/>
<pb n="KR4d0151_WYG_008-11b"/>
時時寄平安<lb/>
　　　春晴野歩<lb/>
春風揺天宇散策喜徐歩樂與二三子緑草池塘路鳩<lb/>
鳴桑柘春川濶牛羊暮眷言益妍煖更約窮逸趣<lb/>
　　　聞北軍犯淮<lb/>
落日慘客意老懷増百憂朔風動地吼湖水吞天流甲<lb/>
馬隘兩淮殺氣横九州無徳彼將滅復讎我有休羽檄<lb/>
交馳際哀歌寄清愁<lb/>
<pb n="KR4d0151_WYG_008-12a"/>
　　　大駕親征<lb/>
北庭敗盟誓飲馬淮之沱烟塵犯江漢烽火連岷峩王<lb/>
師因雷動虎臣亦星羅靈旗建玉帳鐵馬馳琱戈三軍<lb/>
指故國巨艦凌滄波一戎遂大定上天佑無頗整刷舊<lb/>
俗苦掃除涼法苛奸謀尚濟詭既戰猶連和復圖稱職<lb/>
爾眇哉浯溪磨已悉將相力敢獻大風歌<lb/>
　　　將至嚴州丘平仲忽舟中見過<lb/>
念子别我久我心嘗冲冲豈意蘭溪船忽作瀟湘逄一<lb/>
<pb n="KR4d0151_WYG_008-12b"/>
笑出意表相對如夢中子有親庭樂我無塵事籠願言<lb/>
雲水信時寄菰蒲風<lb/>
　<lb/>
　<lb/>
　<lb/>
　<lb/>
　<lb/>
　松隠集卷八<lb/>
</p>
<p>
</p>
  </div>
</body>
</text>
</TEI>
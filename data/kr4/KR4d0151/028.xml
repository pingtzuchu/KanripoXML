<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>松隱集巻二十八</head>
    <p>
<pb n="KR4d0151_WYG_028-1a"/>
欽定四庫全書<lb/>
　松隱集巻二十八　　　　　宋　曹勛　撰<lb/>
　　頌<lb/>
　　　乾道聖德頌<lb/>
臣恭惟皇帝陛下膺上聖之期繼中興之統紹登四載<lb/>
恭勤百為廼乾道改元政事具舉營戍罷屯黎民於變<lb/>
時雍廷臣大小率職致淮北之蝗入境自斃秋成之積<lb/>
嵗登大有是皆陛下聖德昭著雖黃童白叟所不待言<lb/>
<pb n="KR4d0151_WYG_028-1b"/>
而知臣以草芥之賤廹桑榆之年際遇四朝叨塵二府<lb/>
豈不知清明之時方深貪戀大懼榮禄浮實莫允清議<lb/>
故控露忱悃仰凟天聰特䝉賜俞以幸晚境安處閑退<lb/>
日聽康衢熈熈之謡顧老臣不當以翰墨輒塵宸扆然<lb/>
抃蹈之餘有不能自巳者謹擬元和之作極思選言撰<lb/>
成乾道聖德頌昧死上進雖未能形容聖德之萬一庻<lb/>
少伸臣子歸美之誠其詞曰<lb/>
　維聖有作　紹隆興運　天經地義　宗堯越舜<lb/>
<pb n="KR4d0151_WYG_028-2a"/>
　風俗惇厚　日星清潤　氷天桂海　咸祗成訓<lb/>
　皇矣藝祖　肇開宗祊　用集大命　再造羣生<lb/>
　卜世卜年　周室與京　德懋聖孫　區宇載寧<lb/>
　龍潛出震　握符御極　恭儉慈仁　已隆燕翼<lb/>
　勵精治具　羣工惟辟　斯皇聖德　以受方國<lb/>
　躬秉要道　化成斯民　問寝視膳　克勤日新<lb/>
　刑于四海　率土興仁　至矣聖孝　悦安嚴親<lb/>
　憬彼不庭　久失我重　稍恢雄略　盡還尊奉<lb/>
<pb n="KR4d0151_WYG_028-2b"/>
　復修絳樂　亟續騫貢　布昭聖武　式皇鉅宋<lb/>
　洪宣景命　爰振皇綱　詔令諭㫖　粉澤八荒<lb/>
　宸奎逸藻　龍鳳騫翔　煥乎聖文　彬彬日彰<lb/>
　誕敷武節　克柔强鷙　風靜邊柝　烟沉晚燧<lb/>
　穡夫力田　塞馬埀轡　巍巍聖功　允格康濟<lb/>
　光啟元良　鶴禁建儲　遴擇端方　賛翊詩書<lb/>
　濬哲文思　日親睿謨　於赫聖明　有開令圖<lb/>
　當天執籙　了無玩好　貴異獻輸　蕩然一掃<lb/>
<pb n="KR4d0151_WYG_028-3a"/>
　力敦嘉靖　詢謀政要　丕鑠聖㫁　坐臻是奥<lb/>
　從容搃攬　用體乾剛　文武一道　督以經常<lb/>
　王化溥博　景風丕祥　格天聖治　時雍時康<lb/>
　咫尺威顔　豁逹方寸　日角珠庭　金聲玉振<lb/>
　穆穆皇皇　天儀明潤　洪惟聖表　萬㝢朝覲<lb/>
　乃武乃文　止戈好生　華夏蠻貊　底于丕平<lb/>
　罔或反汗　克㫁惟明　長䇿遠馭　奕奕天聲<lb/>
　寶緒重光　宻答純佑　既恊皇極　昭報方茂<lb/>
<pb n="KR4d0151_WYG_028-3b"/>
　堯父舜子　撫封増舊　行復九有　亘萬萬壽<lb/>
　大哉乾元　萬物資之　赫赫明世　吾君繼之<lb/>
　熾昌隆祚　惟皇造之　億萬斯年　惟皇保之<lb/>
　　　李次仲誕辰頌<lb/>
柱史列裔清映霞舉環堵所禮土木所與起死濟民渾<lb/>
跡塵土好生廣德宻佑人主三千功就易遷行著東恩<lb/>
及孫西色仍叙仙不言壽道不言古願祝羅浮五雲同<lb/>
侶<lb/>
<pb n="KR4d0151_WYG_028-4a"/>
　　序<lb/>
　　　鄭康道諸公詩序<lb/>
山西鄭公康道少年英槩有援天下之志當靖康極言<lb/>
當時利害天子是其䇿俾杖節使夏臺責其悖禮之失<lb/>
言皆極原夲夏人氣沮結舌請命如初㑹建炎末南渡<lb/>
名禄兩不一獲人憫其貧勸就仕宦年方不惑竟掛冠<lb/>
神武小築江上日與漁樵為侶雖一飽之無時晏如也<lb/>
獨喜賦詩作詞章或與人論折衷是非即掀髯擊節過<lb/>
<pb n="KR4d0151_WYG_028-4b"/>
人數等尋常忘去世味教子讀書外恬愉而不競中金<lb/>
玉而不耀好事者日造門求奉博約之誨朋舊者日有<lb/>
酬倡以求發明之益遠近咸化一方質成超然卓犖之<lb/>
行求之一世無有也求於古人其子真之徒歟朝右士<lb/>
大夫皆歆艶其為賦詩美之夫薦紳聞其風者皆羞為<lb/>
禄廪所縻恍恍自失悼歎為巧宦矣隱淪畎畝率欽其<lb/>
操不遠名教内訟其詭激自失為肥遁矣是則真能感<lb/>
勵貪墨惇厚風俗行已始終無愧孰愈於康道乎又盡<lb/>
<pb n="KR4d0151_WYG_028-5a"/>
裒諸詩不間高下先後類為一集俾天下後世式其正<lb/>
諒為一代豪舉也且儒有善行而不能踐履士之罪也<lb/>
士有善行而天下不知亦朋儕之罪也故直叙其略為<lb/>
世矜式時乾道改元孟夏上澣日譙人曹某序<lb/>
　　　真和尚紹興傳燈序<lb/>
佛之一字明心達性修巳脱塵攝鋭澄源得大自在故<lb/>
謂一大事因縁又曰出世間法山林之士搢紳之家隱<lb/>
跡遁名警世離俗先為一切軌則以心印心或介以自<lb/>
<pb n="KR4d0151_WYG_028-5b"/>
持或通以接物支分派别未易以同異窺測往往收正<lb/>
宗闗鍵諸方行解從聞思修至瞥地處道成果熟自然<lb/>
諸佛推出豈資人挽引耶是謂夲分衲子或有佛者謂<lb/>
心即佛爾其于辛勤修持亦餘事爾乃不謹細行合詞<lb/>
同氣不出户庭不親師友放誕於口耳之學以茍坐上<lb/>
之語吁足怪也不有宗匠拈出要領寧接後學嚴陵惠<lb/>
真禪師<hi>闕</hi>　悟向上機佩毘盧印六住大刹徧叅法席<lb/>
經行勝地求善知識不惮夷險包笠之出函丈缾錫之<lb/>
<pb n="KR4d0151_WYG_028-6a"/>
勤究竟法要遂證已事又㑹諸方真實之語為一源透<lb/>
徹之用縂緝宗派録為部秩開人之天者鋪張典則開<lb/>
天之天者廓達融通指歸妙源接引善類名其書曰紹<lb/>
興傳燈凡廿巻彼三燈固具皆前代耆宿今全秩宻載<lb/>
乃夲朝英㳺或宰輔貴近埀紳正笏侃然立玉墀之賢<lb/>
或肥遁士人埋光鏟采傲睨於風烟之表一言半句全<lb/>
提妙心流傳人間皆所紀録以至縁覺聲聞化現寶社<lb/>
大士散聖殊塗同歸覧者其自得於掩卷之餘豈不謷<lb/>
<pb n="KR4d0151_WYG_028-6b"/>
乎大哉俾無為無住無修無證坐可窺天測海而針芥<lb/>
相投隨機任縁得歡喜處茍或不然則一筆抹下撥弃<lb/>
土壤免使後人鑚龜打瓦<lb/>
　　　送孫宗丞序<lb/>
宗丞孫公自丹陽遵海而南適抵温陵既就舍賤子進<lb/>
見每於承教居則問學仕則問政萬索千辨使人乘理<lb/>
而詣所謂林宗以勸學為心千日一致者也又復騷經<lb/>
楚些許追逐於章句間惠遺詩札遂盈巾笥每成誦在<lb/>
<pb n="KR4d0151_WYG_028-7a"/>
口覺松風逓奏氷玉滿齒一塵不立萬慮洗然於是景<lb/>
行跂尚之不暇一日見告欲還斾仙里某對以方兹世<lb/>
道多故冦賊蜂蟻吴頭楚尾正四戰之地今境未加靜<lb/>
人未敢復豺虎縱横摩牙掉尾而噬人者在處有之何<lb/>
兹行與始至改圖若此耶願少駐嵗月以待寧謐公曰<lb/>
此土高宇大厦足以貯骨肉谿魚香秔足以充口體固<lb/>
為避地佳處又前涂扶戰而鬬束甲而趋險阻艱梗所<lb/>
以為憂者至矣然吾重縁手足之愛在遠而未親鴒原<lb/>
<pb n="KR4d0151_WYG_028-7b"/>
之歎懐風而思集顧豈以小安而易吾天倫相從之樂<lb/>
哉又豈能獨安而不同患難哉艱險甚輕友于則重此<lb/>
慷慨決歸不疑之状某聞是語已愀然屛息移懈為悚<lb/>
無以為對少則拱手而進曰甚哉孝友之詞今乃到耳<lb/>
某不復譊譊矣公他日立朝推此誠以佐吾君則為忠<lb/>
為信布大義於四海施大德於隣敵二聖大駕不難回<lb/>
也九州故地不難復也登崇善良蕩除外侮光賛皇極<lb/>
坐致中興當自此舉矣公言信行直發於天性則某宜<lb/>
<pb n="KR4d0151_WYG_028-8a"/>
序而佩以為矜式者如此方時清薰襲衣南風在候汎<lb/>
緑水于遥海漲飛㠶于半天孝友神扶誕先登岸此下<lb/>
交之破啼為笑撫事増異者也敢叙所仰以詠行色庻<lb/>
異時詹拜不為膺門生客紹興壬子閏夏中澣譙人曹<lb/>
某序<lb/>
　　偈<lb/>
　　　高麗爐一枚寄虎丘紹老為説偈言<lb/>
兹爐之先鯨波空際有國曰韓以陶以器奉之函丈寶<lb/>
<pb n="KR4d0151_WYG_028-8b"/>
烟輕細此一瓣香用嚴報地<lb/>
　　　黃節夫問疾以偈答之<lb/>
四大和合成我身四大損増成我病我病在枕誰為起<lb/>
我艾在身誰為痛惟此疾痛切身時畢竟二事誰復代<lb/>
公今累紙示格言願示免疾痛一句<lb/>
　　　戲妙德二偈<lb/>
萬行不修無事也隨縁放曠任逍遥昨夜人言風雨急<lb/>
忩間只道海門潮<lb/>
<pb n="KR4d0151_WYG_028-9a"/>
稳得身心常坦坦此事從來高着眼山河大地徧㳺行<lb/>
只是雨下不借傘<lb/>
　　　國清曹源為書名已復説偈云<lb/>
非湛非揺真源常在直指性海搃别無礙星分月現光<lb/>
涵法界寄語諸方莫作擬解<lb/>
　　　偈送剛僧録入塔<lb/>
嗚呼剛兄相識半生慧林勤舊崇先寓名五旬戒臘八<lb/>
十壽齡平居慷慨末後分明超山之麓示人無生松鶴<lb/>
<pb n="KR4d0151_WYG_028-9b"/>
移巢月冷風清<lb/>
　　　施磨衲與惠因長老<lb/>
三韓山川悉漢地其中佛法亦復然王子義天不思議<lb/>
剪除鬚髪作佛事東渡叅問三乘法無為分與最上乘<lb/>
喜抱方袍入浄人有僧恭敬能攝受寶華粲縟並文綺<lb/>
金針細衲成帖相衣祴一一如來法一一針孔藏妙用<lb/>
經厯百千無退轉佛光律儀不曽失我以瓊瑶易得之<lb/>
每善䕶持神通藏是故回施惠因老願以此衣覆法身<lb/>
<pb n="KR4d0151_WYG_028-10a"/>
天風海濤助潮音普聞四衆及一切常如此袍無㫁滅<lb/>
惠因法施亦無窮楖栗橫拈師子牀法法流通並東海<lb/>
　　　罙公出示崇寧超然相與之詩賛以伽陁<lb/>
崇師金聲居士玉振芝蘭道同萬涂一進妙語領畧後<lb/>
學標準如是如是雲駛月暈<lb/>
　　銘<lb/>
　　　松隱歙研銘<lb/>
分封譙國羣書潤屋寳兹粹然黟歙之玉豐肌澤理縈<lb/>
<pb n="KR4d0151_WYG_028-10b"/>
絲疊緑松煤相與文几立獨<lb/>
　<lb/>
　<lb/>
　<lb/>
　<lb/>
　<lb/>
　<lb/>
　松隱集巻二十八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>松隱集巻二十五</head>
    <p>
<pb n="KR4d0151_WYG_025-1a"/>
欽定四庫全書<lb/>
　松隱集巻二十五　　　　　宋　曹勛　撰<lb/>
　　劄子<lb/>
　　　論和戰<lb/>
　　　論畏天<lb/>
　　　論保民<lb/>
　　　　論和戰<lb/>
臣竊惟天下大器宗廟社稷大計四海生齒大夲皆繫<lb/>
<pb n="KR4d0151_WYG_025-1b"/>
於國之安危在今日利害不出於和戰之間議國事者<lb/>
當先審所尚而定國是國是者天之所與時也時之所<lb/>
行事也當戰則戰當和則和先後緩急不容無一定之<lb/>
論必措國於至安然後天下大器定於不傾宗廟社稷<lb/>
隆于鞏固四海生齒保于輯寧雖必世百年守之不易<lb/>
可也不審所尚而逐紛紜之論僥倖於萬一名曰嘗試<lb/>
之説天下大禍莫大於以國狥嘗試之説可為寒心者<lb/>
也且國之安危與已之進退得失孰輕孰重已之進退<lb/>
<pb n="KR4d0151_WYG_025-2a"/>
得失與人之毁譽好惡何損何加人臣而能辨此然後<lb/>
可以議國事茍惟以己之進退得失為心則必以人之<lb/>
毁譽好惡為重彼以謂人之毁譽好惡與其已之進退<lb/>
得失實相妨也故言戰則人朋而隨之者衆多譽之者<lb/>
亦多其心非一一明乎戰有必勝之道也特以謂主戰<lb/>
者不失為尊主強國之説今日言之譽之者必多固無<lb/>
害於已之進他日雖和亦無害於已之進蓋和亦不可<lb/>
忘戰是今日之言與他日之言皆無害於已之進而當<lb/>
<pb n="KR4d0151_WYG_025-2b"/>
戰與不當戰於國之安危不問也言和則人皆睥睨而<lb/>
不敢隨者以和難保也今日言和固不妨己之進一旦<lb/>
有異焉則必大得罪而去不若言戰之兩無害於已之<lb/>
進也而當和與不當和於國之安危亦不問也况言和<lb/>
則主戰者惡之則毁至矣於已之進豈不大為害乎二<lb/>
者皆不以國之安危為心而惟以已之進退為心以人<lb/>
之毁譽好惡為心此今日之風俗紛紜之論所自起也<lb/>
陛下所與圖回天下不過宰執數人而紛紜之論亦足<lb/>
<pb n="KR4d0151_WYG_025-3a"/>
以眩數人之聽是以廟堂之上主戰者陽為尊主强國<lb/>
之言以收小人之虚譽其中未必真有善善之䇿也陛<lb/>
下不用其言則以拒諌竊議於陛下以弱國騰謗於同<lb/>
列浩然引去亦不失高爵厚禄而小人之虚譽愈歸之<lb/>
主和者亦不知固執其所見往往惑于尊主強國之言<lb/>
而求免乎卑主弱國之謗進則迎合主意退則雷同衆<lb/>
人所謂國是果安在哉臣所謂以國狥嘗試之説可為<lb/>
寒心者也上天崇正統於中國保固祖宗積累之基純<lb/>
<pb n="KR4d0151_WYG_025-3b"/>
佑陛下之聖德眷命纉承将以光大久長於其後故周<lb/>
旋調䕶成此安定之期若曰人謀恐未易致是臣不得<lb/>
不辨者惜天意與陛下聖徳混於紛紜之論而不知所<lb/>
分也臣聞强弱異勢不可欺也人身不能無病能不諱<lb/>
病則可以全身國不能無弱能不諱弱則可以圖强弱<lb/>
而為強自欺可也欺人可乎欺人可也欺天可乎春秋<lb/>
時吕甥為王城之盟謂秦伯曰晉國之小人不憚征繕<lb/>
以立圉君子則不然曰必報德有死無貳納而不定廢<lb/>
<pb n="KR4d0151_WYG_025-4a"/>
而不立以徳為怨秦必不然秦伯曰是吾心也歸晉侯<lb/>
而成盟晉國復强晉君子可謂能審所尚也方其弱則<lb/>
言弱能不諱弱則足以養强也能養强則足以成强也<lb/>
使人臣之謀皆如晉之君子國何患哉陛下察今日紛<lb/>
紜之論如晉君子之言乎抑皆晉小人之言乎君子小<lb/>
人不能逃陛下聖鍳則陛下刑賞行矣單于嫚侮議兵<lb/>
樊噲請以十萬橫行匈奴中季布曰噲可斬晁錯發七<lb/>
國之難吴楚起錯乃欲居守而勸景帝親征又方與帝<lb/>
<pb n="KR4d0151_WYG_025-4b"/>
調兵食身斬東市非袁盎私意也人臣自為紛紜進説<lb/>
而不可用不加罪焉且誤國矣亦不加罪焉孰不以嘗<lb/>
試之説售其身乎其言不行又無所加罪是以肆為紛<lb/>
紜而無所憚也臣觀今日之事非前日之比者以天定<lb/>
故也申包胥曰人衆者勝天天定亦能勝人臣解之曰<lb/>
禍福無不自已求人衆者衆之所為凶徳已極自求禍<lb/>
者也天豈樂禍乎人之所為凶徳已極禍必自至天不<lb/>
能庇也故曰人衆者勝天前日之事也天之於人禍終<lb/>
<pb n="KR4d0151_WYG_025-5a"/>
不悔乎其報巳極復圖安孚是謂天定人何以勝之故<lb/>
曰天定亦能勝人今日之事也臣請以東晉宋武帝騐<lb/>
之東晉之渡江也謀復中原之臣如劉琨祖逖庾翼桓<lb/>
温之徒皆可以有立而卒不能成功者天定也苻堅為江<lb/>
左之舉以百萬之師一敗於謝元劉牢之身死國亡計<lb/>
不旋踵豈謝元劉牢之勇過於苻堅乎天定而堅欲以<lb/>
人勝自取禍也宋武帝得關中棄而不守知元魏之必<lb/>
來也宋武棄關中元魏即取之由是南北舉安知天定<lb/>
<pb n="KR4d0151_WYG_025-5b"/>
而不敢為不定天佑之也故天定則人主之意不可不<lb/>
定主意定則人臣之意不可不定君臣之意定則天下自<lb/>
定定不定禍福如彼之明可不畏哉今陛下與腹心大<lb/>
臣酌天意之大定以㫁國是以今日巳有成䇿巳見定<lb/>
效尚可復容紛紜之論崇虚名而令國受實禍乎敵欲<lb/>
求安易於保安者守邊不動為長久之計則敵保安之<lb/>
䇿也我欲求安難於保安者恃敵不動則我保安之䇿<lb/>
也彼既不動我非特保安而巳因得自治焉則千百之安<lb/>
<pb n="KR4d0151_WYG_025-6a"/>
在我也臣之所望於陛下者此也萬一為紛紜之論所<lb/>
惑以蹈至危則臣所望於陛下者未易就也此臣之所<lb/>
甚憂也願陛下毋忽臣言奉二儀之無私掲日月之大<lb/>
明聳山嶽之不動行四時之信令則陛下之所欲為者<lb/>
自是無不可為者矣臣不勝至願<lb/>
　　　　論畏天<lb/>
臣愚既陳定國是之説于前繼此願陛下勉勉愈勵畏<lb/>
天之實以畏天意而巳臣仰惟陛下誕受丕圖遭家多<lb/>
<pb n="KR4d0151_WYG_025-6b"/>
難臨御以來應天眷佑大約有十皆深切著明之効至<lb/>
于今日巳就安定然後可言臣請偹言之初為質于軍<lb/>
前繼撫軍于河外其歸也孰脱之其出也孰命之厯數<lb/>
在躬遂即大位其眷佑陛下一也旄鉞所指偹嘗艱難<lb/>
水陸之行偃薄風雨将究觀于厯試必保安于萬全其<lb/>
眷佑陛下二也四川天下之根夲荆州襟帶之上流兩<lb/>
淮形勝之要地頃者四川嚴守關之師荆州附鄂渚之<lb/>
軍兩淮成犄角之勢截然四固南紀以安原始維持似<lb/>
<pb n="KR4d0151_WYG_025-7a"/>
非人力其眷佑陛下三也巨盗魁寇嘯聚蜂起曽未㡬<lb/>
年掃無蹤跡雖資廟筭實出天亡其眷佑陛下四也連<lb/>
嵗稔熟濟接以時大兵之後實難于有年有年固難況<lb/>
屡豐乎是以調發之煩科歛之重民力雖困尚堪支持<lb/>
其眷佑陛下五也晉元帝渡江雖遠外冦王敦蘇峻迭<lb/>
出為亂庾亮有汚人之塵陶侃有折翼之夢奸宄内訌<lb/>
何以制外陛下廵幸厯時豈復有此憂哉國于天地有<lb/>
與立焉其眷佑陛下六也假劉豫而助之兵尼堪之謀<lb/>
<pb n="KR4d0151_WYG_025-7b"/>
深矣然土龍芻狗卒無所成豫無所成尼堪所以去尼<lb/>
堪去豫所以廢向使尼堪不去劉豫不廢則成三矣三<lb/>
不可和也不和終不定也天意委曲如此皆為我宋其<lb/>
眷佑陛下七也達蘭復我中原而與烏舍異謀雖和必<lb/>
不久達蘭死烏珠用事欲復取中原而烏舍蕭慶勸其<lb/>
用兵和議去矣臣奉使在北廷烏舍蕭慶見臣即欲投<lb/>
諸鼎鑊何止被留哉方擾擾間二人一旦連頸被誅臣<lb/>
所親見也向使烏舍蕭慶不死今日之事尚敢望乎二<lb/>
<pb n="KR4d0151_WYG_025-8a"/>
人之死非天殺之而何其眷佑陛下八也先帝梓宫之<lb/>
還因山之功告成久矣皇太后久留于北陛下念親之<lb/>
心無一日忘今歸就慈寧之養亦四年矣是豈人力所<lb/>
能致哉非天克相陛下純孝未易就此其眷佑陛下九<lb/>
也庚申之嵗金人復取中原兵再舉矣南北轉戰至辛<lb/>
酉之春猶未定天下之人皆曰用兵未艾也是年秋九<lb/>
月烏珠又大舉兵而南陛下先遣臣某劉光遠繼又遣<lb/>
魏良臣王公亮至泗上未㡬金遣蕭毅邢具瞻來審議<lb/>
<pb n="KR4d0151_WYG_025-8b"/>
和議遂定兵已熾而遽息事方洶洶而遂大定亦豈人<lb/>
力所能致哉靖康之初國人皆以和為請而終不能和<lb/>
辛酉之冬國人皆以和為非而卒成和天之從違可見<lb/>
矣其眷佑陛下十也臣竊窺天意眷佑陛下深切著明<lb/>
之效不可誣如此豈非以陛下明畏天之道必能紹隆<lb/>
祖宗積累之基業乎陛下勉勉愈勵畏天之實以副天<lb/>
意考其既往騐其将來天之眷佑所成就于他日者當<lb/>
如何哉自古創業繼世之主膺天眷佑而能克修畏天<lb/>
<pb n="KR4d0151_WYG_025-9a"/>
之事未有不愈隆益大而永命者堯舜禹湯文武徳同<lb/>
乎天亦必謹畏天之道載之典謨形于雅頌班班然也<lb/>
夏少康以一成一旅復禹之績太甲從伊尹之訓高宗<lb/>
用傅説之戒皆能成中興之業畏天也成康守文武之<lb/>
謨烈而大成畏天也宣王興衰撥亂復文武境土功績<lb/>
之美方見於采芑六月之章而庭燎之箴沔水之規祈<lb/>
父之刺繼作矣始畏天而終忽于畏天也漢高崛起豐<lb/>
沛自謂能用三傑得天下天下未定君臣相與逸樂遽<lb/>
<pb n="KR4d0151_WYG_025-9b"/>
入于無為既老昵愛幾成廢適立庻之誤再世而有吕<lb/>
氏之患天方祚漢特假是以戒其後遂有文景之治天<lb/>
命吉凶之報也武帝始不知畏天終能畏天卒為七制<lb/>
明主唐髙祖不及漢高遠矣以太宗之明而好大喜功<lb/>
勤兵于遠自違天戒末年用人納諫大不及貞觀時留<lb/>
李勣輔高宗終成武氏之禍又甚于漢之諸吕亦天所<lb/>
命吉凶之報也明皇憲宗始知畏天終不能畏天始則<lb/>
天相之終則天敗之皆視其所為不可欺也聖朝太祖<lb/>
<pb n="KR4d0151_WYG_025-10a"/>
皇帝由揖遜得天下固不可與漢唐同世而語祖功宗<lb/>
德繼序興隆未易殫數大抵人才以兢業恪恭為用風<lb/>
俗以敦實儉嗇為夲兵以不用為武刑以不刻為平財<lb/>
以不歛為富一言一為立政立事如天在傍不敢慢忽<lb/>
是以天心克相和平安定三代以來未有如此之盛且<lb/>
久者熈寧大臣進天命不足畏祖宗不足法人言不足<lb/>
聽之説文恬武嬉牙蘖怨恫五十餘年竒禍大作而陛<lb/>
下適膺斯時誕受天命天意畀付蓋可見矣臣聞既亂<lb/>
<pb n="KR4d0151_WYG_025-10b"/>
必有定定亂必以治治亂之夲先繫於生民之休戚又<lb/>
繫於人才之賢否政事之得失紀綱之廢舉風俗之厚<lb/>
薄陛下以天命之哲天錫之智豈不明此五者為治亂<lb/>
相易之夲乎聖意非脱畧而不為也前此所未暇也今<lb/>
天下定矣前此所未暇者今可以有為矣亦天之眷佑<lb/>
始終於陛下将以成今日之治臣願陛下勉勉愈勵畏<lb/>
天之實以副天意者區區之忠在是而巳臣攷秦滅六<lb/>
國而繼周有統而無德不為天所佑二世而為漢漢亡<lb/>
<pb n="KR4d0151_WYG_025-11a"/>
天下三分統不在吴蜀而在魏者将以與晉也晉得吴<lb/>
蜀合而為一其後不能保其一天使劉石亂華元帝渡<lb/>
江雖南北分而統在晉宋繼晉齊繼宋梁繼齊陳繼梁<lb/>
皆得統也五朝而合于隋隋受周禪夲無統得陳而有<lb/>
統亦以無德不為天所佑二世而為唐唐亡天下八分<lb/>
雖朱梁石晉皆可以得統者将以興我宋也五代五十<lb/>
年而為我宋太祖皇帝取吴蜀閩越南唐以并天下太<lb/>
宗皇帝取晉遂混為一靖康之變至是又分南北乃定<lb/>
<pb n="KR4d0151_WYG_025-11b"/>
自秦合天下至漢末而三分至晉而二分其數五百年<lb/>
自隋合天下至唐末而八分至我宋而又分其數亦五<lb/>
百年天命可不畏哉晉之分南一姓而北十數姓今日<lb/>
之分南一姓而北亦不一姓晉分而南北不定者又十<lb/>
數年今一分遂定而天命在陛下天之責我者重責彼<lb/>
者輕望彼者略望我者全筭計見効攷其既往騐其将<lb/>
來天之眷佑所成就在陛下決非淺淺者臣揆此理甚<lb/>
明願陛下勉勉愈勵畏天之實以副天意而巳臣不勝<lb/>
<pb n="KR4d0151_WYG_025-12a"/>
拳拳之誠惟陛下裁赦幸甚<lb/>
　　　　論保民<lb/>
臣拳拳之忠既願陛下愈勵畏天之實以副天意仰惟<lb/>
陛下嚴恭寅畏昭事恪謹發自渊衷光於聖德躬行有<lb/>
餘矣其見於立政立事與二三大臣同心以明畏天之<lb/>
事者臣願以保民為先臣聞春秋傳曰國之将興視民<lb/>
如傷是其福也福者天之所錫國之将興賴天命爾必<lb/>
視民如傷然後為福是以自昔聖人所言天也人君也<lb/>
<pb n="KR4d0151_WYG_025-12b"/>
民也未嘗不連屬而為辭蓋人君者天之所命而民者<lb/>
天之所親也後世為治者每離而三之所以下不為民<lb/>
所懷下不為民所懷則上不為天所福此理豈不昭然<lb/>
哉子貢曰如有博施於民而能濟衆何如可謂仁乎孔<lb/>
子曰何事於仁必也聖乎堯舜其猶病諸保民之事雖<lb/>
堯舜猶以為難也臣伏覩咸平中澶淵之役可謂大得<lb/>
志矣當時若從諸将言何所不可真宗皇帝不為也遣<lb/>
曹利用出使結好交幣行千萬世息民之䇿其形于言<lb/>
<pb n="KR4d0151_WYG_025-13a"/>
曰我為憂民切戎車暫省方聖意安在哉慶厯中北兵<lb/>
壓境遣蕭英劉六符來聘必欲得闗南故地乃止可謂<lb/>
輕侮中國矣以當時事力豈不能快意于一戰仁宗皇<lb/>
帝不為也命富弼報聘増幣結約尋前盟而固之其形<lb/>
于言曰朕為兩朝赤子故屈已増幣以圖寧息聖意安<lb/>
在哉二祖之意蓋不欲逞一時之志而啟後日之禍保<lb/>
民之大惠也天佑祖宗保民之盛德所以隆其基業於<lb/>
未艾者顧不在此乎宣和海上之約使謀出於彼在我<lb/>
<pb n="KR4d0151_WYG_025-13b"/>
當曰契丹吾兄弟之國祖宗兼愛南北之民通好結和<lb/>
載書具焉天地鬼神是臨契丹之患吾當救之而反共<lb/>
圖之天地鬼神謂何彼聞此言臣知其縮頸而走也倘<lb/>
先自我謀則又何説歟天佑祖宗保民之德所以隆其<lb/>
基業於未艾者今在陛下諒陛下必能畏天必能保民<lb/>
必能承祖宗積累之基又能光大久長於其後也又畀<lb/>
陛下為先帝雪恥于天也亦祖宗與先帝在天之靈所<lb/>
以深望于陛下者也遺大投艱在陛下豈不重乎保民<lb/>
<pb n="KR4d0151_WYG_025-14a"/>
之事陛下可不勤乎河南之復一予一奪終嵗而巳亦<lb/>
天将以觀陛下保民之方也臣料是時謀臣必有獻言<lb/>
者将因河南之復大舉而取東北又欲深入以雪大恥<lb/>
陛下固未入其言使謀之者不巳一旦聖意從之則兵<lb/>
端禍夲創立自我天意若曰斯民也針石磔膊于前日<lb/>
非得巳也摩拊吹嘘曽未幾時而更創為兵端禍夲生<lb/>
靈餘幾忍戕之乎兵連禍結又當何時而定乎天亦駭<lb/>
之也故復以河南予敵不予不息也不息不能保民也<lb/>
<pb n="KR4d0151_WYG_025-14b"/>
天意豈不明哉天佑祖宗保民之德如此所謂以報宣<lb/>
和之舉如此既予陛下以河南復奪之其速如此皆以<lb/>
保民也陛下頃者宸心獨㫁屈已通和以圖休息得祖<lb/>
宗保民之意也今又與同心大臣審定國是以應天定<lb/>
之心皆行保民之大惠臣猶以保民為言者聖人以一<lb/>
夫不獲為辜君子以匹夫匹婦不被其澤為愧恥保民<lb/>
之事不當存其大而略其細有其心而無其實德今也<lb/>
田疇之不墾闢户口之不滋益商人販賈之不通工人<lb/>
<pb n="KR4d0151_WYG_025-15a"/>
器用之不廣逃移溝壑之不免愁歎嗟怨之不除以是<lb/>
為保民可乎陛下寛恤戒告詔㫖屢下掛墻壁訹無用<lb/>
之空文銜命令加出使之重擾譬猶雨露自天而降中<lb/>
間為物所隔潤澤不及於地陛下存其大而臣下不能<lb/>
行其細陛下有其心而臣下不能施其實德臣所以有<lb/>
言也夫生民之休戚在人材之賢否政事之得失紀綱<lb/>
之廢舉風俗之薄厚陛下前此東西巡幸未有定都和<lb/>
戰攻守未有定計應敵不暇不能以自全自全不暇未<lb/>
<pb n="KR4d0151_WYG_025-15b"/>
能以有立之時也是以人材隨所舉而用政事循一切<lb/>
之宜綱紀聽其所分風俗任其所尚保民之事若有所<lb/>
未暇天之責於人者輕也今天下巳定自全之時也有<lb/>
立之時也天之責於人者必周也臣仰窺天意下詳民<lb/>
瘼恭望陛下一視同仁於此時至切也陛下所當留神<lb/>
羣臣所當竭力無出于此愚臣於此所當盡言也伏惟<lb/>
聖慈加察焉不勝天下之幸矣<lb/>
　松隱集巻二十五<lb/>
</p>
<p>
</p>
  </div>
</body>
</text>
</TEI>
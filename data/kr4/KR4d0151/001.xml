<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>松隐集巻一</head>
    <p>
<pb n="KR4d0151_WYG_001-1a"/>
欽定四庫全書<lb/>
　松隐集巻一　　　　　　　宋　曹勛　撰<lb/>
　　賦<lb/>
　　　迎鑾賦<lb/>
紹興十一年十月内䝉召赴内殿曰欲遣卿請還梓宫<lb/>
太母天眷卿可治行奏曰臣自北歸仰荷大慈識擢寘<lb/>
在左右惟期竭盡心力不愛髪膚以答知遇兹䝉委使<lb/>
仰託聖孝洎天威所臨使事必濟况臣竊觀陛下建慈<lb/>
<pb n="KR4d0151_WYG_001-1b"/>
寧宫預設宫中人物服御無一不備日夕祈禱早奉慈<lb/>
顔固有年矣天地助順必如聖心願承聖略奉以周旋<lb/>
上曰朕自頃被命出疆以至禀大訓即大位於今十五<lb/>
年餘未始一日不北望庭闈永懐温凊幾無淚可揮無<lb/>
膓可斷所以頻遣使者痛念親庭居患難久宜有以承<lb/>
休命仰計上天亦相其為言巳泣下左右皆掩泣上曰<lb/>
汝見金主第云父母眷屬久䝉安存恩徳至厚然歴時<lb/>
為多霜露之感在人子何以堪處亡者未有葬藏之期<lb/>
<pb n="KR4d0151_WYG_001-2a"/>
存者巳逼桑榆之景兄弟聚族所存無幾今荷基緒居<lb/>
人上每嵗時節物風雨晴晦必北首流涕若於此時大<lb/>
國垂念父兄子母家眷如初則舉族感徳子孫相付不<lb/>
忘於心誠恐老者有䝉犯不虞却為上國之恨卿以此<lb/>
意盡言當有相應奏曰臣㳟被聖訓巳無可加損至臣<lb/>
下意所不及陛下數語莫不曲當事情臣至則宣布聖<lb/>
孝自應感動金人幸寛宵旰之念拜謝而出後同何鑄<lb/>
入國至十二年方抵金國又西北行三百餘里名春水<lb/>
<pb n="KR4d0151_WYG_001-2b"/>
引對開先殿具陳上所宣諭與何約伏地者三余為義<lb/>
氣所<hi>義氣所三字一本作憤</hi>激語次淚霑灑朝服又陳本朝頃有<lb/>
四徳二功於上國上國乃稱弟以答本朝<hi>答本朝三字一本作奉兄</hi>
非若契丹於上國徒有仇怨既歴舉六事金主與烏珠<lb/>
左右大臣皆首肯意極惻然巳而烏珠傳金主語云好<lb/>
待與大臣評議歸館聼㫖馬上館伴翰林學士張鈞曰<lb/>
帝與國<hi>一作丞</hi>相見公所言激切志在忠孝甚喜以從來<lb/>
南使未有開說曉然如此者皆實事必有恩也是晚諫<lb/>
<pb n="KR4d0151_WYG_001-3a"/>
議大夫耶律紹文大理卿楊仲脩到館傳金主云早來<lb/>
使人所請宜允出答國書相示退後南望闕庭稱賀老<lb/>
夫獨號慟淚不能止也亦痛定而然回程後奉迎還<hi>還字</hi>
<hi>一本作皇太后歸四字</hi>闕踰旬請祠瀝懇再三方䝉上恩許居天<lb/>
台山作此圖<hi>一作小</hi>賦以傳家太尉昭信軍節度使譙國<lb/>
公曹勛叙<lb/>
　　　受命<lb/>
僕㓜稟嚴君之訓兮詩禮是傳約巳惟孝謹兮忠恪是<lb/>
<pb n="KR4d0151_WYG_001-3b"/>
肩冠嵗以此道際遇徽考兮自九重而從幸北邊不以<lb/>
艱棘易操兮在難益䖍及宻奉徽考宸翰以勸進兮獨<lb/>
月渉星奔以南還荷上聖恩俾列班聨䝉訓辭之哀切<lb/>
祈梓宫慈寜於北轅㳟仗漢節持禮首燕<lb/>
　　　啓行<lb/>
逖矣金源重譯北陲始䖍劉兮耶律繼侵犯兮帝畿終<lb/>
叛約而係累民庶復逼擁翠華於旌旗嗣聖仗鉞再造<lb/>
洪基敵厭兵而請盟許鄰壤兮淮湄申命秉信夙夜載馳<lb/>
<pb n="KR4d0151_WYG_001-4a"/>
仰上聖兮永懐温凊撫四海兮靡日不思感臨遣兮丁<lb/>
寧誓捐軀兮指期<lb/>
　　　見接<hi>一本見接在北渡之後</hi>
即路北指渉江塹淮理無南首地闢天開至泗濵而就<lb/>
驛與伴使兮裴回肆筵既欵詢予兹來略陳大綱北使<lb/>
捧手而咍曰何其艱哉盟未歴時理難遽諧僕謂曰我<lb/>
國家以聖繼聖布恩禮兮孔該報施<hi>一作施報</hi>合度爾宜廓<lb/>
懐<lb/>
<pb n="KR4d0151_WYG_001-4b"/>
　　　北渡<lb/>
晨起攬轡忍<hi>一作喜</hi>臨故汴所過郡邑人物皆漢慘神都<lb/>
兮東入望雙闕兮魂斷泣經舊止路人驚盼悵予懐兮<lb/>
靡陳豈止黍離之歎麾拂全趙旌簇燕雁指扶桑兮萬<lb/>
里值隆冬兮雪漫寒幾墮指噤欲神散渉遼河兮航混<lb/>
同逾御林兮抵春甸敵方大為海東青之擊挿天鵞以<lb/>
自薦<lb/>
　　　傳命<lb/>
<pb n="KR4d0151_WYG_001-5a"/>
即日入謁周衛在庭奉書幣於穹帳感日色以重明肅<lb/>
衣冠以儼若陳舜孝之懇誠擴聖意兮縷及如天語之<lb/>
丁寧伏蒲三至旁觀竦聼余淚在服敵惻然者再兮果<lb/>
允言以欽承<lb/>
　　　許還<lb/>
仗威靈兮下九閽格强敵兮答辭甚温紛館舎之蹀躞<lb/>
傳廬帳之有言以帝意之誠孝其前事兮莫論太母康<lb/>
福宜奉晨昏梓宫在窆願歸寢園即以仗衛遣使駿奔<lb/>
<pb n="KR4d0151_WYG_001-5b"/>
速余駕以入謝諭其國之酬恩敵曰<hi>一本無敵曰二字</hi>託寳隣<lb/>
之堅持願無忘於子孫<lb/>
　　　回鑾<lb/>
寒澹絶漠暖移朔雲啓五城之鑾馭滌隂山之征塵喜<lb/>
動慈顔和氣回春彼君臣以奉辭眷接遇兮意真肅東<lb/>
朝之儀物嚴車馬以備陳撤毳幕之蔽抑御玉輿之髙<lb/>
尊咸呼萬嵗聲隘穹旻夾路氓庶仰徳吾君<lb/>
　　　上接<lb/>
<pb n="KR4d0151_WYG_001-6a"/>
有國所無迎還鑾輿渡江淮兮波平鼓迓楫兮鱗趨於<lb/>
是天子儼法駕陳路隅事創見民傾都仰二聖之重㑹<lb/>
浹八紘以歡呼天地清明子母如初<lb/>
　　　身退<lb/>
居數日予以久留異地困於力役賀客在門固莫伸予<lb/>
胸臆因念賀者以予之功也而功不可居談者以予之<lb/>
能也而能者皆陛下之徳又况妨功害能者豈容爾振<lb/>
職念若併棄於薄勞曷若逺鑒於在昔於是再上疏求<lb/>
<pb n="KR4d0151_WYG_001-6b"/>
骸骨殊恩灼知兮許奉祠而藏跡欣䇿蹇兮出修門揭<lb/>
路隅兮誰復識<lb/>
　　　閑居<lb/>
卜築天台松竹靚深侣方外之髙士訪親舊之知音一<lb/>
觴一詠有書有琴村歌社舞時以樂楮冠雲衲閒以尋<lb/>
兒童漸長嵗月任侵亦何知老之将至惟安天命兮行<lb/>
吾忠赤之心<lb/>
　　古樂府<lb/>
<pb n="KR4d0151_WYG_001-7a"/>
　　　補樂府十篇<hi>并序</hi>
夫小雅廢而頌聲寢王澤竭而詩不作何則治亂之迹<lb/>
殊而哀樂之情變也故簫韶歌虞鳥獸率舞靡靡歌桀<lb/>
淫湎流化是知吟詠情性闗乎盛衰参諸天地俯仰疾<lb/>
徐㨗於影響形於風化傳以為動天地感鬼神不亦信<lb/>
哉予讀古史見六代之樂及覽外傳自宓犧以至於商<lb/>
皆有其名而亡其辭唐元結嘗第而補之惜其文勝理<lb/>
異予志於古而不及見者也因申其名義補而發之庶<lb/>
<pb n="KR4d0151_WYG_001-7b"/>
幾一唱三歎當有賞音者存焉云爾<lb/>
　　　帝宓犧氏之樂歌<lb/>
罔罟以利民也<lb/>
罔兮罟兮惟田漁時兮食兮民之湏以享以祀兮燔祭<lb/>
有餘<lb/>
　　　　　一章章三句<lb/>
　　　帝神農氏之樂歌<lb/>
豐年報帝功也<lb/>
<pb n="KR4d0151_WYG_001-8a"/>
豐年告成百榖用登匏籩既盈黍稷既馨昭假是膺<lb/>
　　　　　一章章五句<lb/>
　　　帝有熊氏之樂歌<lb/>
雲門紀瑞應而昭靈命也<lb/>
於昭上帝靈命有赫其命維何卿雲五色翩如游龍萃<lb/>
如山崇來臨來止惕然有顒惟欽惟畏廼祗廼庸肇建<lb/>
官師神民肅雍<lb/>
　　　　　三章章四句<lb/>
<pb n="KR4d0151_WYG_001-8b"/>
　　　帝少昊氏之樂歌<lb/>
九淵澤及飛沉也<lb/>
鳥飛于天魚躍于淵侯其尸之其然而然物之生矣時<lb/>
其殖矣職其宜矣安其居矣神之降依昭假左右霜露<lb/>
所霑罔不在宥<lb/>
　　　　　三章章四句<lb/>
　　　帝髙陽氏之樂歌<lb/>
五莖萬物遂其性而遍諸嘉生也<lb/>
<pb n="KR4d0151_WYG_001-9a"/>
悠悠上天罔不覆濩兮芸芸動殖靡不康阜兮三光全<lb/>
兮五榖熟兮神顧歆兮吾人昌兮微上帝之功兮疇依<lb/>
　　　　　一章章九句<lb/>
　　　帝髙辛氏之樂歌<lb/>
六英草木暢茂而被其光華也<lb/>
時雨濛濛自西及東日月所至罔不率從田有黍稷原<lb/>
有榛栗尊卑秩秩民有家室惟天沖沖惟天崇崇允執<lb/>
厥中臻於大同<lb/>
<pb n="KR4d0151_WYG_001-9b"/>
　　　　　三章章四句<lb/>
　　　帝陶唐氏之樂歌<lb/>
咸池徳施周普而流於罔極也<lb/>
鴻惟烈祖啓廸後人皇皇上帝俾予字民民協平康帝<lb/>
命式臧宅彼陶唐光于萬方萬方億寧亦莫我敢承如<lb/>
天之運如日之升孰知其極兮不可得而名不可得而<lb/>
稱<lb/>
　　　　　三章二章章四句一章章六句<lb/>
<pb n="KR4d0151_WYG_001-10a"/>
　　　帝有虞氏之樂歌<lb/>
大韶能紹帝堯之徳而同於無為也<lb/>
草木繁橆兮隂雨膏之百榖豐衍兮寒暑成之萬物獲<lb/>
理兮元凱馴之顧否徳之弗類兮敢不允躬以承之庶<lb/>
揖讓以救争兮傳諸罔極世不乏聖兮惟皇與直俾帝<lb/>
堯之至公兮終維斗之不忒<lb/>
　　　　　三章章四句<lb/>
　　　夏后氏之樂歌<lb/>
<pb n="KR4d0151_WYG_001-10b"/>
大夏美其功利之大而民歌樂之也<lb/>
於皇上帝臨御有赫洪流湯湯弗降弗辟命於帝庭纂<lb/>
服是膺隨山濬川海㝢攸寧五服既宅貢有常職恩覃<lb/>
遐荒惟帝之力元圭告功敢不承式地平天成垂休罔<lb/>
極<lb/>
　　　　　三章二章章四句一章章八句<lb/>
　　　有商氏之樂歌<lb/>
大濩美其寧亂救民而能覆䕶之也<lb/>
<pb n="KR4d0151_WYG_001-11a"/>
維天有光式彼大商俾正以爾萬方萬方其乂易亂為<lb/>
治至于上下鳥獸草木罔不安遂帝命是膺聖政日新<lb/>
佑我烈祖以克相爾後人<lb/>
　　　　　三章一章章三句二章章四句<lb/>
　　　琴操<hi>并序</hi>
唐韓愈依古述琴操十篇詞存而義不復概見又聲譜<lb/>
僅可傳其彷彿而莫知其由是故悲思怨刺抑揚折中<lb/>
皆不切其㫖夫所謂操者言其志節之不可以變而衆<lb/>
<pb n="KR4d0151_WYG_001-11b"/>
人之莫吾知而一歸於時命将感激以自傷寄之於音<lb/>
聲者也大抵皆賢聖憤懣之所為作也今依韓愈先後<lb/>
之次復述十首各冠其事於首篇云爾<lb/>
　　　将歸操<lb/>
孔子之趙聞殺鳴犢作<lb/>
水之深兮可以方舟人之非兮不可以同游斯人斯游<lb/>
吾心之憂<lb/>
　　　猗蘭操<lb/>
<pb n="KR4d0151_WYG_001-12a"/>
孔子傷不逄時作<lb/>
猗嗟蘭兮其葉萋萋兮猗嗟蘭兮其香披披兮胡為乎<lb/>
生兹幽谷兮不同雲雨之施紛霜雪之委集兮其茂茂<lb/>
而自持猗嗟蘭兮<lb/>
　　　龜山操<lb/>
孔子以季桓子受齊女樂諫之不從因以去魯望龜山<lb/>
而作<lb/>
龜之卉兮萋萋龜之雲兮霏霏余之行兮遲遲龜兮龜<lb/>
<pb n="KR4d0151_WYG_001-12b"/>
兮魯之所依匪顛匪危兮靡扶靡持余之行兮余心其<lb/>
悲<lb/>
　　　越裳操<lb/>
周公思文武之勤勞傷時君之徳不能致越裳之臣也<lb/>
彼雲雨兮曽莫之私黍稷繁橆兮草木其宜田野不辟<lb/>
兮其誰荒之逺人之思兮其誰來之其勤其施惟先君<lb/>
之思<lb/>
　　　拘幽操<lb/>
<pb n="KR4d0151_WYG_001-13a"/>
文王拘羑里所為作也<lb/>
風入我室兮霜入我衣言不敢發兮聲不敢悲惟皇考<lb/>
有訓兮余罪之歸余心耿耿兮其知者為誰<lb/>
　　　岐山操<lb/>
周公患時黷武思大王之徳所為作也<lb/>
豳之土兮民之所宜豳之居兮民之所依予何為兮尸<lb/>
之我将全汝兮之岐之陽汝其保寧兮無越汝疆斯歸<lb/>
斯徂兮其誰之将嗟今之人兮何思何傷<lb/>
<pb n="KR4d0151_WYG_001-13b"/>
　　　履霜操<lb/>
尹吉甫子為後母見逐晨行太山下感帝舜之事所為<lb/>
作也<lb/>
皇之車兮僕夫馳之皇之輿兮僕夫乗之沉沉廣宇兮<lb/>
燕雀安之晨羞夕饍誰其眎之親不我思兮我寧不悲<lb/>
皚皚繁霜兒則履之父兮母兮兒知兒非<lb/>
　　　雉朝飛操<lb/>
牧犢子行年七十無妻見雉雙飛感之而作<lb/>
<pb n="KR4d0151_WYG_001-14a"/>
雉兮朝飛鳴聲相隨朝刷其羽兮夕哺其兒雖有風雨<lb/>
兮莫或仳離嗟余之人兮曽莫汝為<lb/>
　　　别鶴操<lb/>
商陵穆子取妻五年無子父母欲其改取其妻聞之中<lb/>
夜悲嘯穆子感之而作<lb/>
明月皎皎兮霜風凄凄摧雲翼兮天之涯望昆丘之路<lb/>
兮不可以同歸子其棄予兮予将疇依月皎皎兮風凄<lb/>
凄<lb/>
<pb n="KR4d0151_WYG_001-14b"/>
　　　殘形操<lb/>
曽子夢狸不見其首感之而作<lb/>
狸之文兮蔚乎其成章身之孔昭兮而其智之不揚維<lb/>
元首之昧昧兮而股肱孰為其良吁嗟乎狸之祥兮非<lb/>
吾之傷兮其誰為傷<lb/>
　<lb/>
　<lb/>
　松隐集巻一<lb/>
</p>
<p>
</p>
  </div>
</body>
</text>
</TEI>
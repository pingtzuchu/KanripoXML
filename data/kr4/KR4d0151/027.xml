<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>松隱集巻二十七</head>
    <p>
<pb n="KR4d0151_WYG_027-1a"/>
欽定四庫全書<lb/>
　松隱集巻二十七　　　　　宋　曹勛　撰<lb/>
　　劄子<lb/>
　　　謝宣示晉唐法帖並御書臨夲<lb/>
臣伏䝉聖恩宣示晉唐法書墨蹟百軸臣庸陋寡識何<lb/>
以仰賛化育第瞻天縱之學奎文聖畫楷法草聖冠冕<lb/>
百王七縱八橫竒逸萬状如入武庫神觀竦異巻舒之<lb/>
際顧揖不暇衷抱榮感無以形似其如巳見輒亦冒聞<lb/>
<pb n="KR4d0151_WYG_027-1b"/>
莫補崇深仰冀睿鑒臣頓首死罪<lb/>
　　　進太上乞罷朝陵<lb/>
臣連日聞朝論外議皆謂宫中亟有朝陵之行在今日<lb/>
陛下既就燕閒不與機政則訪尋山水怡悦聖情固所<lb/>
當然但強敵内侵未見奏㨗今上宵旰不遑寧處陛下<lb/>
縱不預戰守之計亦湏候萬一果然敵在江上地近勢<lb/>
蹙是時鑾駕略為順動誠似未晚况宗社所繫兵民倚<lb/>
重臣所以忘萬死輒伸肝膽冒凟聖聽伏望聖察不勝<lb/>
<pb n="KR4d0151_WYG_027-2a"/>
戰汗之至<lb/>
　　　諫止洞霄等處燒香<lb/>
臣叨竊祠禄略無禆補於崇深非仰賛聖造何以安跡<lb/>
然深恃舊物輒有所陳冀達天聪曲照愚悃冒凟之罪<lb/>
謹俟誅殛臣竊審聖駕欲詣洞霄等處燒香有見上聖<lb/>
既端拱凝命不以萬幾縈心猶寅畏天命為國為民祈<lb/>
福於上下但適此春晚正農務蠶麥之時而自北闕至<lb/>
洞霄驅民治道實妨農亊又從衞及廵䕶兵馬諸司執<lb/>
<pb n="KR4d0151_WYG_027-2b"/>
役無慮萬人方春晩多雨少得晴明道路泥濘儀衞狼<lb/>
藉觀望不美鑾駕一出有此數嫌况從來上聖以仁徳<lb/>
及物於此不能不惻然若候收刈了擇晴和日分作數<lb/>
日從容俾一行得宿食之偹無雨水之患豈不兵民優<lb/>
㳺仰稱聖情祈福之意臣愚不識事體輒布瞽言不勝<lb/>
待罪俟命之至取進止<lb/>
　　　議淮上亊宜<lb/>
某嘗謂主當持重而客利急攻亦兵法也今敵逼兩淮<lb/>
<pb n="KR4d0151_WYG_027-3a"/>
殆踰一月我之諸将屢獲小㨗而敵全師實未嘗動客<lb/>
當務速反若無意于戰疑敵以羸兵驕我而伺我之怠<lb/>
且耗吾之軍鋒然其驅烏合焱起之衆不能乘鋭氣數<lb/>
道並進俾我不暇為謀乃遷延復却曠日持久師行千<lb/>
里情状易見我之諸将得以從容成偹既經累㨗膽氣<lb/>
益壮聚謀蓄力務以全制其後敵之敗北在理不疑所<lb/>
慮諸将持重太過反類畏怯或貪小利不顧大計今若<lb/>
令淮東堅壁不戰以搤其膺淮西由廬壽擣雎亳以攻<lb/>
<pb n="KR4d0151_WYG_027-3b"/>
其背舒蘄二将連旗深入朝廷方追馬軍之師俾佐兩<lb/>
淮宜促其期以速其至自光入蔡去汴最邇宜出其不<lb/>
意急詔鄂渚由此進兵以傾其户庭水軍自淮入海以<lb/>
邀其餉道是皆昔人師行㨗徑矧諸將皆朝廷素所寵<lb/>
厚臨危宜無愛死今敵騎充塞江北實繁有徒屢折不<lb/>
退有盤據淮右之意願朝廷毋輕此敵毋惑不根之言<lb/>
號令之出務加稹宻前代漏洩禁中語猶不免其死况<lb/>
成敗安危所繫乎倘能堅守此䇿㫁然不疑非獨可以<lb/>
<pb n="KR4d0151_WYG_027-4a"/>
却敵而巳敵将懲艾可數十年無疆埸之憂僣越干冒<lb/>
惟在威㫁<lb/>
　　　與朝廷議分帥<lb/>
某嘗謂有善聽者或無良謀有謀略者或不居利勢今<lb/>
有善聽足以運用所謀有利勢可以乘謀取勝尚何緘<lb/>
黙而不措詞於其間竊見兩淮境土巳遣守令而淮北<lb/>
諸路尚連兵未息今春夏之交正夲朝居利勢之時若<lb/>
不早為之所秋風䬃至則朝廷不得安枕矣且兵家在<lb/>
<pb n="KR4d0151_WYG_027-4b"/>
識地之先後先後之勢在量敵之難易若今之先宜且<lb/>
以河南之地為易陵寝宗廟所繫兵力亦可及而易於<lb/>
用功速能成事然夲朝遣發将帥其權甚輕輕則武功<lb/>
不立每失機㑹何則一一待禀廟略則有制勝之失以<lb/>
至或朝廷或行府或所部併有差委去就不同則又皆<lb/>
當獲罪愚謂宜以江淮荆襄川陜分為三帥各領所部<lb/>
得便宜從事惟三帥則湏擇材位兼将相可付重任者<lb/>
命之仍於逐路差宣諭官一員視其進退若三路區處<lb/>
<pb n="KR4d0151_WYG_027-5a"/>
既定遇有軍行亊宜即馳驛於朝朝廷所行賞罰而巳<lb/>
他日赤白囊至亦免紛然於一堂之上只在分帥及得<lb/>
人可為久大尊國之計其間條畫當自有成憲若他時<lb/>
講好睦隣之後亦用此不殊<lb/>
　　　乞以鄧王為臨安牧劄子<lb/>
臣伏見邇來金人遽背聖德曲從其欲而貪得不巳内<lb/>
侵兩淮民物騷動方且無時恭讀聖詔擇日大駕親臨<lb/>
江表身據要地以為聲援於是海宇神民無不仰知聖<lb/>
<pb n="KR4d0151_WYG_027-5b"/>
意以宗社之重屈九重之尊躬捍驕敵欽味詔㫖臣至<lb/>
於泣下以陛下神武之資當孱弱之衆自應便見掃清<lb/>
淮甸易若摧朽但當此寒月復勤清蹕如此遠去則臣<lb/>
下何以報聖德之萬一臣以謂臨安有宗廟事重德壽<lb/>
洎大内六宫皆上繫聖心曲勞宸慮者臣僣易冒凟天<lb/>
造如鄧王若除為臨安牧似允海内之望一則為御營<lb/>
之殿委以在後為陛下闗中次可以安靖兩宫拊綏州<lb/>
郡則陛下遂得奠枕一意北討仰祈陛下以善後為先<lb/>
<pb n="KR4d0151_WYG_027-6a"/>
㫁自宸志以取萬全臣芻蕘之言犯顔輕出惟上帝裁<lb/>
幸<lb/>
　　　上朝廷乞加恩淮西廟宇<lb/>
竊見夲朝大軍累在淮上與敵人接戰無不大㨗維廟<lb/>
謨将畧舉無遺䇿而覆軍之際每風雨助順雷電叶威<lb/>
豈上天降罰於敵人抑淮上神物克壮皇圖欲乞下夲<lb/>
處保明将管内有勅額廟宇並加封爵以旌王師所向<lb/>
人神同寅之意<lb/>
<pb n="KR4d0151_WYG_027-6b"/>
　　　乞免差軍兵挽奉使舡<lb/>
竊惟朝廷以前日主帥養卒成驕視州縣如無物對百<lb/>
姓如仇敵朝廷熟知此患乃搃而一之諸軍欣驩承命<lb/>
恩威方浹皆知有上之德澤及爵禄之貴無不戴上恩<lb/>
矣迨今未久知獻言者欲軍中選輜重為金使挽舟自<lb/>
盱眙至臨安往還皆用之某謂尋常将帥暫令屯數畆<lb/>
田少資軍用猶有難色至今屯田之䇿未就况今以平<lb/>
日所切齒扼腕者令俯首低眉為役使之容哉茍值深<lb/>
<pb n="KR4d0151_WYG_027-7a"/>
夜風雨巳飢未食之間小人易動萬一惡語及使人必<lb/>
招召釁端不惟三時造飯難趁期程而十日不易必有<lb/>
疲乏雖曰少寛民力便於示恩宜有審處若依舊和顧<lb/>
人夫只覺察其弊似為兩便<lb/>
　<lb/>
　<lb/>
　<lb/>
　<lb/>
<pb n="KR4d0151_WYG_027-7b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　松隱集巻二十七<lb/>
</p>
<p>
</p>
  </div>
</body>
</text>
</TEI>
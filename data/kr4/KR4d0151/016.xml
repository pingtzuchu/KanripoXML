<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>松隠集卷十六</head>
    <p>
<pb n="KR4d0151_WYG_016-1a"/>
欽定四庫全書<lb/>
　松隠集卷十六　　　　　宋　曹勛　撰<lb/>
　　律詩<hi>七言</hi>
　　　陪宣撫置酒南樓<lb/>
逺業嘗輕萬户侯今陪笑語庾公樓聲空冀北一曲妙<lb/>
木落淮南千里秋酒興勇随髙意上月華影入大江流<lb/>
主人為客留清境銷盡牢愁與客愁<lb/>
　　　游惠山<lb/>
<pb n="KR4d0151_WYG_016-1b"/>
舊約溪山拄瘦笻踏雲漸聽短長鐘山腰古佛閟金殿<lb/>
石眼細泉噴玉龍欲濯泠泠終日水且臨楚楚一庭松<lb/>
知公弭節期游勝看取詩來阮仲容<lb/>
　　　過鄭吏部水閣<lb/>
九夏銷煩日正長沈沈虛閣枕横塘更無塵土侵衣裓<lb/>
只有荷花度晩香一道清泉供枕潄千章古木進風涼<lb/>
相從時得游佳處何必持盃玉色光<lb/>
　　　過處和賞荼䕷<lb/>
<pb n="KR4d0151_WYG_016-2a"/>
泛舟憑檻在蓬瀛一醉心期任此生滿腹本來同鼴鼠<lb/>
吸川遂欲比長鯨歸來尚帶荼䕷露夢想猶聞珮玉聲<lb/>
醉後狂歌能恕否如今五日未全醒<lb/>
　　　處和有詩欲過小圃<lb/>
小園花木暖成圍况復軒窻倚翠微一檻海棠雲錦展<lb/>
四邊山色曉烟飛春風爛澷何妨醉濁酒淋漓任滿衣<lb/>
甚喜鳴珂肯相訪濟川蹔艤緑苔磯<lb/>
　　　思歸天台<lb/>
<pb n="KR4d0151_WYG_016-2b"/>
山中小築枕溪流却踏紅塵笑拙謀鬢㸃吳霜今已老<lb/>
兒皆楚語秖堪愁猿驚鶴怨事偶爾燕語鶯啼春罷休<lb/>
每與兒曹話歸計一簾清夢繞滄洲<lb/>
　　　閑居泉州<lb/>
平世功名不可期羝羊自恨觸藩維勞生漫揖衆人謗<lb/>
雖死肯辜天下知勸進偶能回漠北輸忠猶憶佐邊陲<lb/>
秋風一夜翻庭緑曉看髭髯半作絲<lb/>
　　　黄灣書事時敵人犯淮<lb/>
<pb n="KR4d0151_WYG_016-3a"/>
海邊鼓角動星辰我復驅貧近海濵强對溪山方袖手<lb/>
不堪梅栁已驚春新元北客愁邊淚故國西郊日暮塵<lb/>
誰與髙寒伴幽獨雪聲清夢入霜筠<lb/>
　　　出關<lb/>
筍輿清曉出都門便喜松聲到處聞可但佳㳺今止止<lb/>
試尋舊友只紛紛卑棲故傳吳楚語髙意自同鸞鶴羣<lb/>
且樂退身無罣礙滿襟塵土逐春雲<lb/>
　　　天台宰祈雨有感<lb/>
<pb n="KR4d0151_WYG_016-3b"/>
炎風踰月熾穹蒼稼穡如雲已變黄令尹為民躬血懇<lb/>
神龍奮雨破驕陽髙低禾穎芃芃秀壠畝風回細細香<lb/>
自爾屢豐應課最西成先可賀倉箱<lb/>
　　　次子自越來見省<lb/>
江分吳越寄寒温賴有飛鴻旦夕聞作别半年常入夢<lb/>
相望百里歎離羣庭萱雪已侵寒綠梅萼春回耿暮雲<lb/>
喜汝蹔歸俱慰恱老懷無復更紛紛<lb/>
　　　無錫得次子詩促歸<lb/>
<pb n="KR4d0151_WYG_016-4a"/>
老大心情不外求得閑歡喜且閑休每思塵土年華老<lb/>
欲接神仙汗漫㳺三月不知春爛熳五旬却值雨飛浮<lb/>
催歸又誦吾兒句便且呼童上小舟<lb/>
　　　山中<lb/>
告老吾君得挂冠交親猶肯問平安連天秋色雁已過<lb/>
滿檻竹聲風逗寒對客杯盤心共醉催人節物嵗將闌<lb/>
但知適意山林去不覺山頭行路難<lb/>
　　　松隠坐上寄錢大叅<lb/>
<pb n="KR4d0151_WYG_016-4b"/>
閑裏光隂不記名曲勤宏度訪公榮五雲洒翰情文厚<lb/>
九節浮香琖色輕瑤箑含風清致爽綵絲縈臂眼增明<lb/>
團欒每得佳時醉却恐宣麻下帝城<lb/>
　　　戊子正月廿一日雪及半尺<lb/>
晩訝争鳴白項鴉梅風随夜冷窻紗忽驚寒透多年被<lb/>
不儗潜飛六出花歴亂已應藏月桂糢糊無處認山茶<lb/>
朝來多悞尋芳客都向東風賣酒家<lb/>
　　　初見梅有作<hi>仲子折梅見寄雖尚未着花而疎瘦纎婉巳自有無窮春意戱作短</hi>
<pb n="KR4d0151_WYG_016-5a"/>
　　　<hi>韻</hi>
至後微和入燒痕烟稍寄我嶺頭新尚無紅糁離離意<lb/>
已覺清姿冉冉春未暇儗為烏有賦絶勝遂詠墜樓人<lb/>
夜寒翠袖臨明月且影横斜上醉巾<lb/>
　　　清明書事<lb/>
老來不復較三餘只養恬愉守故居新火又逢寒食節<lb/>
故人誰寄一行書随人只得身康健寓物須煩酒破除<lb/>
賸讀佳章正慿檻海棠花上雨疎踈<lb/>
<pb n="KR4d0151_WYG_016-5b"/>
　　　寒食有感<lb/>
輦下相知把酒稀更逢寒食淚霑衣五漿道路何嘗饋<lb/>
三徑荒蕪未得歸春事沉沈寒慘慘暮烟漠漠雨微微<lb/>
杏花零落春還半空看簾間燕子飛<lb/>
　　　春晩即事<lb/>
化國舒長日正遲漫天風栁緑成姿髙低蝴蝶尚春色<lb/>
零落荼䕷猶晩枝倦思有餘時種竹老懷無著强賡詩<lb/>
人人一覺是非夢但得百年猶此時<lb/>
<pb n="KR4d0151_WYG_016-6a"/>
　　　晩春書事<lb/>
東風苒苒又將歸甚叵飛花不戀枝半夜雨驚殘夢破<lb/>
一春愁是落花時暖梢裊裊青歸柳輕浪痕痕緑滿池<lb/>
惟有小欄藏秀色數枝芍藥殿春遲<lb/>
　　　風雨驚春<lb/>
一年春事急如流每被顚風斷送休錦瑟華筵常漫度<lb/>
杏園景物只供愁須知勝踐何時闕自是青春不少留<lb/>
遍倚欄干望歸路落花飛絮思悠悠<lb/>
<pb n="KR4d0151_WYG_016-6b"/>
　　　連雨有感<lb/>
連雨霏霏作曉隂倚欄不復見遙岑已踈日上三竿報<lb/>
只聽風随十日霖枝上綻梅紅自墜庭中新緑色逾深<lb/>
田苗漲水横斜卧甚憫為農種植心<lb/>
　　　扇車<lb/>
良工巧製鮑魚形短架圓機扇比名十幅懷箱塵不到<lb/>
一輪因力羽猶輕輾囘劇暑軒楹去載得長風枕簟清<lb/>
失喜門邊須茗客隔籬悞作碾時聲<lb/>
<pb n="KR4d0151_WYG_016-7a"/>
　　　初冬日懷先壟<lb/>
中原金鼓未全衰拜掃逄時淚滿衣丘壠蕭條應蔓草<lb/>
松楸寂歴想斜暉殘骸漫向天南住鄉思空随雁北飛<lb/>
海上傷心一巵酒夢魂先巳酹重圍<lb/>
　　　閑過小圃督治冬蔬<lb/>
山園乗興便忘歸習静關情萬事非落葉翻江垂露網<lb/>
小梅藏白倚苔磯等看朔雪連雲宻數得棲鴉幾陣飛<lb/>
台岳久慚猿鶴怨水雲三合寸心違<lb/>
<pb n="KR4d0151_WYG_016-7b"/>
　　　辛卯題壁<lb/>
中原䧟賊百城沒龍馭天旋守一江恢復未逾衣帶水<lb/>
功名慚有碧油幢痛無雁信來沙漠愁覺梅風到夜窻<lb/>
朔吹攪雲心慷慨拊牀未易寸心降<lb/>
　　　病起有感<lb/>
老去心情在一鄽是中憂樂稱華顛因知不悮三三句<lb/>
空近偷安九九年生死去來渾付夢火風煎廹諒非堅<lb/>
第知一䄌安排了任我朝昏且信縁<lb/>
<pb n="KR4d0151_WYG_016-8a"/>
<hi>闕</hi>
　<lb/>
　<lb/>
　<lb/>
　　　台城雜詩<lb/>
卜築城隅久罷休數椽忽得水西頭四圍竹色繚寒碧<lb/>
一徑杉風留素秋門外水天分棐几天邊桂子入簾鈎<lb/>
指蹤盡得神仙客更乞佳名為歸不<lb/>
<pb n="KR4d0151_WYG_016-8b"/>
老境光隂怯雨霜怕寒窒隙似猜防養生飽悟風中燭<lb/>
卜宅閑尋肘後方明世漁樵終混迹故山猿鶴怨循墻<lb/>
天台肯約他年隠半嶺松風殷夜牀<lb/>
長歌山林五風霜翠竹青松是巨防每謂肉身求浄觀<lb/>
猶勝飯袋繞諸方因風老葉閑粘網久雨新苔巧占墻<lb/>
何以待賔餘舊貫一香一飯一胡牀<lb/>
向來小築久鋤荒更覺閑中日月長山脚孤烟迷市井<lb/>
岡頭斜照下牛羊乗槎未喜閑侵漢騎鶴何求再上揚<lb/>
<pb n="KR4d0151_WYG_016-9a"/>
簡寂新詩清有素雨随擊節助浪浪<lb/>
歸涂只欲自治荒久習田間興益長挿稻方能騎秧馬<lb/>
觸藩遽復歎羝羊乍為事奪愧俯仰却得公來時舉揚<lb/>
更待凉風下天末醉㸔墨妙冩淋浪<lb/>
雨後秋風十日隂衣羅初覺曉寒侵清愁强欲親歡伯<lb/>
瘦骨何能舉聚針碧玉麗詞殘照晩青樓秀色暮雲深<lb/>
中郎好句傳茅屋端比逃虚喜足音<lb/>
金柔火老轉清商已近蟾華冉冉光尚有㣲雲遺暑濕<lb/>
<pb n="KR4d0151_WYG_016-9b"/>
不妨森木作新凉境中自有壺天濶物外每同春日長<lb/>
願得身藏箕斗内白蘋紅蓼水雲鄉<lb/>
元夜晴和中禁好梅影玉欄干峭窄春衫入嫩寒金翠<lb/>
㑹羣仙　移下一天星斗燦喜色動宸顔行樂風光莫<lb/>
放閑月在鳯凰山<hi>此詞疑悮列此</hi>
　　　<hi>闕</hi>
春光過似不春光自念曾無作法凉鞍馬固先均臭味<lb/>
薰蕕安得更芬香畵脂敢謂名堪惜食㰖今知味更長<lb/>
<pb n="KR4d0151_WYG_016-10a"/>
珍重好辭皆發藥頗慚宫徴顧周郎<lb/>
爝火寧知日月光遽聞騎火犯伊凉周宣懋建中興政<lb/>
上帝潜符至治香天欲卦爻重彖象民知瓜瓞本綿長<lb/>
商孫駕馭方經武行見䝉衝繫夜郎<hi>夜郎䍧牱以繫戰艦出漢書音義</hi>
世道艱虞太白光風棲雨食鐵衣凉誰歌漢月空相識<lb/>
漫有山花先自香塞上許時兵未息水邊他日話尤長<lb/>
想當清夜圓蟾白曽欲題詩問庾郎<lb/>
强栽松竹養煙光官舍公餘喜晩凉習静關情惟挾䇿<lb/>
<pb n="KR4d0151_WYG_016-10b"/>
愛閑修供只焚香自憐怯事如欣泰止合摳衣扣子長<lb/>
斷斷此生今巳矣擬尋艇子學漁郎<lb/>
遽朌翰墨發幽光内顧鯫生德甚凉已幸貳車臨海國<lb/>
因知汗簡發天香花梢擢緑蜂初静梅實桃青晝巳長<lb/>
㑹見紫泥傳詔札中興事業屬清郎<lb/>
海色天容浸冷光秋囘山谷進風凉不須悟性三關語<lb/>
自有澄心一炷香倦客棲遲歸意逺暮林搖落晩山長<lb/>
從來習氣聞風悅慚愧如今陛楯郎<lb/>
<pb n="KR4d0151_WYG_016-11a"/>
韻語初疑擲夜光頓驅熱惱作清凉紫髯英槩雲仍著<lb/>
藏室文華錦繡香客况詎能論酒惡高懷當不較龜長<lb/>
與公避地均休戚天使詩人識澷郎<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0151_WYG_016-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　松隠集巻十六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>松隐集巻六</head>
    <p>
<pb n="KR4d0151_WYG_006-1a"/>
欽定四庫全書<lb/>
　松隐集巻六　　　　　　宋　曹勛　撰<lb/>
　　古樂府<lb/>
　　　古戰場<lb/>
烟冥露重霜風號聲悲色惨侵征袍據鞍顧盼度沙磧<lb/>
縱横白骨餘殘燒舉鞭遲留問田父彼將欲語先折腰<lb/>
泣云畔冦昔據此老夫父子服弓刀將軍下令起丘甲<lb/>
法嚴勢迫無所逃攻城奪險數十戰民殘兵弊夷梟巢<lb/>
<pb n="KR4d0151_WYG_006-1b"/>
當時二子沒於陣老夫幸免甘無聊匹夫僭亂起阡陌<lb/>
禍延千里俱嗸嗸官私所殺盡民吏坐令骨肉相争鏖<lb/>
唯餘將軍封萬户士卒戰死埋蓬蒿至今野火遍昏黒<lb/>
天隂鬼哭聲嘈嘈<lb/>
　　　戰城南<lb/>
鐡騎方侵掠臨淮厲虎兵三麾俱至地一戰破思明令<lb/>
下秋霜肅威行草木驚豈但全孤壘能令復舊京吾君<lb/>
方用武宵旰念儀刑<lb/>
<pb n="KR4d0151_WYG_006-2a"/>
　　　箕山操<hi>并序</hi>
琴集有名無辭今補而廣之庶乎後之覽者可以彷彿<lb/>
前人之心云<lb/>
草可以為衣兮木可以為廬水清石白兮渴飲有時而<lb/>
饑食有餘止不知其吾之有影兮而行不知其吾之有<lb/>
軀彼日月之自明兮吾又安知其所如君乎君乎且將<lb/>
凂我以天下而無迺不幾於贅乎<lb/>
　　　小游仙<lb/>
<pb n="KR4d0151_WYG_006-2b"/>
九霄風静夜沉沉仙籟虚徐度玉音好是太真歌未闋<lb/>
飛烟遥上鬱華林<lb/>
十二層城倚閬風金臺珠樹鬱葱葱遥瞻玉室藏書府<lb/>
萬仭飛光散曉紅<lb/>
揺曳空歌上玉清飛烟冉冉拂仙纓龍軿已過黄金闕<lb/>
致肅門郎識姓名<lb/>
　　　春光好<lb/>
十年不見春光好龍沙馬齧長安草長安草盡人已空<lb/>
<pb n="KR4d0151_WYG_006-3a"/>
宫館園林迹如掃東都西洛暗兵塵晝引狐狸上黄道<lb/>
長淮水淺吳山低戍邊時廵無巳時無巳時萋萋草緑<lb/>
邊馬肥濠城短小不蔽眼况復𤨏屑游芳菲何當仗劍<lb/>
從神武晴春甲馬争光輝<lb/>
　　　送春歸<lb/>
送春歸在何處禾黍正離離江城匝屯戍楊花零亂㸃<lb/>
旌旗天涯芳草連雲暮舊園桃李遍荆棘故國樓臺竄<lb/>
鼯䑕衣冠不見洛陽花鐡騎猶嘶渚宫樹吳江水緑吳<lb/>
<pb n="KR4d0151_WYG_006-3b"/>
山青春到春歸别有情柳色迎人下闗塞隨軍萬里清<lb/>
烟塵黄金臺榭未埋沒當年勿謂秦無人<lb/>
　　　秋夜長<lb/>
秋夜長秋夜長風髙月落飛清霜征鴻蕭蕭度湘水草<lb/>
木露冷蒹葭黄鐵衣老將尚横槊健兒甲馬争騰驤閨<lb/>
中思婦臚銀燭耿耿念逺傷肺腸壯士悲歌扣商角通<lb/>
夕無寐空凄凉况是愁人怨遥夜安得日出升扶桑<lb/>
　　　怨遥夜<lb/>
<pb n="KR4d0151_WYG_006-4a"/>
六龍滅景兮疾如馳結隣曭㬒兮沉海涯飛霜烈烈以<lb/>
襲物兮其容惨慄隂風凛凛而薄人兮其聲凄悲祥鸞<lb/>
伏竄兮鴟梟號呼哲人永歎以哀吟兮貪夫適其覬覦<lb/>
彼庭燎之不吾遭兮良巻懐而鬱紆勞歌三發兮晨雞<lb/>
未旦使我耿耿以戚憂兮獨展轉而向隅<lb/>
　　　嵗將暮<hi>并序中時自金  歸</hi>
嵗律將暮我行獨勞家無餘儲晨昏不贍性多愚鄙拙<lb/>
於治生拊已興懐歌以自傷云<lb/>
<pb n="KR4d0151_WYG_006-4b"/>
嵗將暮嵗將暮靡靡行人不歸去不歸去道路長道路<lb/>
長兮復限我以石坂羊腸山多喬木兮不能為吾之棟<lb/>
梁水多深阻兮不能為吾之舟航徒頓駕以獨宿兮趨<lb/>
風雨於晨裝眇佳人兮懐余期遥集于扶桑<lb/>
　　　隋堤草<lb/>
綿綿隋堤草草色翠如茵梧桐間桃李穠艶驕陽春楊<lb/>
柳垂金堤拂舞無纎塵行人不敢折守吏嚴呵嗔大業<lb/>
一崩隕九廟猶荆榛隋堤草與木採斫雜樵薪秋風號<lb/>
<pb n="KR4d0151_WYG_006-5a"/>
枯枝野火燒陳根園林宫館尚禾黍草木於爾何足論<lb/>
　　　蔓草長<hi>并序</hi>
余所寓之室前有喬木一本葛蔓延羃其上感物興懐<lb/>
有蔓草長以風焉<lb/>
蔓草長揺風縁砌凌髙堂萋萋宻葉䕶蔥蒨溥溥湛露<lb/>
滋瀼瀼下有徑寸蘭委靡塗秋霜依憑既失所不及菰<lb/>
與蒋託身肯媚附喬木持芳自㓗凝幽香蔓草長因縁<lb/>
從爾摩蒼蒼一朝喬木大斤斧掘根削株貽汝殃<lb/>
<pb n="KR4d0151_WYG_006-5b"/>
　　　隋堤柳<lb/>
隋隄柳千里夾隋隄隄中有平道百尺隐金鎚柳色間<lb/>
桃李行客迷芳菲牙檣從西來雲表開龍旗一舟挽千<lb/>
人萬舟若魚麗舟中盡絶色不厭荒淫譏錦㠶壓奔流<lb/>
日夜東南馳龍舟未及返身辱吳公泥神器失所託化<lb/>
作迷樓灰向來桃與李花色猶不衰向來堤上柳柳色<lb/>
猶依依唐公巳舉晉陽甲草木雖小知無隋<lb/>
　　　折楊柳<hi>并序</hi>
<pb n="KR4d0151_WYG_006-6a"/>
折楊柳即樂府鼓吹曲漢魏以來唯給邊將<lb/>
折楊柳上隋堤攀條同憶送君時君王近發闗中卒更<lb/>
戍歸來尚未遲<lb/>
折楊柳上章臺柳色依依尚未回漢家盡得單于壘屈<lb/>
指歸同社燕來<lb/>
折楊柳㶚橋西去日同君上柳堤聞道將軍得天馬歸<lb/>
時芳草正萋萋<lb/>
去日霏霏雪滿衣思君楊柳正依依新來又得征人信<lb/>
<pb n="KR4d0151_WYG_006-6b"/>
君去交河尚未歸<lb/>
去日同君過渭橋橋邊新雪未全消如今窓外楊花滿<lb/>
憔悴無心約細腰<lb/>
　　　悲採薇<lb/>
昔辭萬乗寵㓗巳歸其仁强諫非矯訐所守懐真淳邈<lb/>
矣思唐虞去去迹巳陳夏禹且不讓叔世良悲辛採薇<lb/>
歌西山獨往誰與隣激節不少渝終始無緇磷優入聖<lb/>
人域清風髙隐淪嗟嗟首陽山今飛戰馬塵况乃匪湯<lb/>
<pb n="KR4d0151_WYG_006-7a"/>
武吾子勞諄諄巳而復已而緬黙思良辰<lb/>
　　　感秋蘭<lb/>
雲何為兮深山水何為兮幽谷匪雜珮于華裾恥見珍<lb/>
于流俗噫嘻疑枳棘與荆榛不辭榮於秋緑<lb/>
　　　梅花落<lb/>
殖雖無逺近開獨占三冬怨入哀笳切香凝素臉穠有<lb/>
子調金鼎遺根益縣封佳人初睡起留取照芳容<lb/>
　　　哀孤鴻<hi>江上書事</hi>
<pb n="KR4d0151_WYG_006-7b"/>
哀孤鴻孤鴻杳何所堅氷合洞庭積雪滿南楚弔影破<lb/>
寒空凄凉宿烟雨上林衰草暗池塘衡岳居人雜豺虎<lb/>
縣官下詔收箭工繒繳髙張求勁羽稻粱粒粒盡輸軍<lb/>
飲啄號呼困秋浦至今燕代滿干戈每欲歸飛畏弓弩<lb/>
畏弓弩誰能為我驅先路驅先路歸故土一身雖困<lb/>
忘辛苦<lb/>
　　　天上月<lb/>
皎皎天上月隨人如有情何當背銀燭棄我如絶纓<lb/>
<pb n="KR4d0151_WYG_006-8a"/>
　　　闗山月<lb/>
闗山月闗山月分影送征人寒光射矛㦸悲笳聲斷塞<lb/>
鴻驚征人淚下思鄉國<lb/>
　　　髙樓月<lb/>
髙樓月倒景入闌千人眠綺牕影月在青雲端相攀不<lb/>
可得空成簾幕寒<lb/>
　　　估客樂<lb/>
朝飲文君酒莫宿邯鄲妓近得浮梁書春前辦行計<lb/>
<pb n="KR4d0151_WYG_006-8b"/>
　　　班媫妤<lb/>
寵移非為妬花落不因風來往長門月羞將團扇同<lb/>
　　　王昭君<lb/>
好惡由來各在人况憑圖像覔天真君王視聼能無壅<lb/>
延夀何知敢妄陳<lb/>
　　　游仙<hi>四</hi>
天河水冷烟波渺流水無聲銀浪小白榆歴歴映瑶沙<lb/>
白露凄清下雲表扶疎丹桂落紅英片片紅霞散瑶草<lb/>
<pb n="KR4d0151_WYG_006-9a"/>
月中桂子空傳名散在人間無處討仙翁呼童收紫芝<lb/>
紫芝肥嫩光離離遺英殘蕚墜無數仙鶴飲啄時鳴飛<lb/>
仙人種玉耕雲隈倚雲横笛學鳳吹湏㬰羲御崦嵫沒<lb/>
相呼拍手騎龍歸<lb/>
飛轡絡絶景訪我同心人解駕三秀嶺濯足玉華津晤<lb/>
言㑹良契携手凌髙晨揚旌出閶闔羽節趣羣真入宴<lb/>
明霞館回軿過始青音靈散空洞逸響縈雲營倐忽九<lb/>
萬里流目低蓬瀛玉妃欵清話偃盖希林庭顧彼簪纓<lb/>
<pb n="KR4d0151_WYG_006-9b"/>
客寵辱勞汝形神仙有真訣胡不希長齡<lb/>
嚴駕發滄浪行樂從所之方諸欵青童隐景朝鬱儀流<lb/>
金戒前道玉節紛萎㽔運䇿乗飛電揚旌耀彩霓斑龍<lb/>
承倒景蠖略翔紫㣲命我發金䇿受事臨西垂白帝啓<lb/>
真籙斟酌合四時解帶清商館置酒璇淵池髙酣發空<lb/>
謡羣響凄以悲海水變蒼陸翻覆如奕碁咄叱紅塵子<lb/>
役役何所為<lb/>
駕景絡絶響游目低隂虹靈光轉修袂羽節飄晨風抗<lb/>
<pb n="KR4d0151_WYG_006-10a"/>
手辭金母偃盖東華宫髙仙發空謡逸響飛九重霞觴<lb/>
艶流目疊舞歌玉童縁雲上虚籟笑語鏗洪鐘海水屢<lb/>
清淺倐忽欣再逢不惜暫游詣情欵無初終歡餘促歸<lb/>
軫攝轡翔斑龍投閑憇三素保績崇真功<lb/>
　　　劉生<hi>并序</hi>
劉生不知何代人自齊梁以來有劉生詞盛稱豪俠周<lb/>
游三秦五陵又云抱劍專征為符節官云<lb/>
劉生世闗輔游俠周五陵倜儻天下俊持夸矜劉生落<lb/>
<pb n="KR4d0151_WYG_006-10b"/>
魄游其間豪族相依承鬪雞横大道走馬入重城醉卧<lb/>
金張館髙談衛霍營報仇先劇孟排難鄙侯嬴逸氣凌<lb/>
秋鶚清才瑩玉繩燈前看寳劍雪裏按蒼鷹校獵黄山<lb/>
苑追兵青海濵華夷知姓字燕趙冠婚姻恥作諸侯客<lb/>
寧為奔走臣匈奴方入覲雄略未能申且醉當壚酒將<lb/>
軍詎敢嗔<lb/>
　　　細君<hi>并序</hi>
漢武帝元封中以江都王女細君為公主嫁與烏孫昆<lb/>
<pb n="KR4d0151_WYG_006-11a"/>
彌至國而自治宫室嵗時一再㑹言語不通公主悲愁<lb/>
自為哀怨之歌其後元帝亦以王穰女昭君嫁匈奴單<lb/>
于昭君至彼作歌自傷後人多為歌詩流為樂府遂有<lb/>
明妃怨昭君怨獨細君最逺而悲思尤甚又世人無有<lb/>
哀感之作余亦迹而新之抑亦攄昔人之幽憤為來者<lb/>
之深戒云<lb/>
族類皆有偶所偶各有方我本漢家女逺嫁烏孫王言<lb/>
語既不通嗜欲寧相當生肉以為食羶酪以為漿毛卉<lb/>
<pb n="KR4d0151_WYG_006-11b"/>
襲衣服蒜薤為馨香嗚嗚當歌舞跳躍紛低昻風沙障<lb/>
白日四野皆蒼黄逐獵射禽獸藉草氊為墻喜怒不可<lb/>
測貪戾詎易量自為治宫室僅能庇風霜嵗時一相見<lb/>
但見眉目光東南望漢日獨覺霜天長飛鳥戀故林游<lb/>
子思故鄉而我被遐棄失身投窮荒明明漢天子一女<lb/>
奚足傷武威與文徳豈不在周行吾王居下國奉上固<lb/>
所當結親徒自辱掩泣羞漢皇<lb/>
　　　懐逺<lb/>
<pb n="KR4d0151_WYG_006-12a"/>
有美人兮隔千里彼不來兮我獨止吳江木落又經年<lb/>
壯士悲聲寒易水<lb/>
　　　秋色<lb/>
空空翔水裔海月飛氷輪大斾連天山羽校羅秋旻霜<lb/>
輝明縞練綵錯光鱗鱗一掃龍庭空海宇無纎塵<lb/>
　　　秋思<lb/>
日落碧山暮隂風生白蘋飛響散髙梧水石光粼粼海<lb/>
草未凋緑朔馬嘶咸秦蕭颯兩華鬢十年吹戰塵<lb/>
<pb n="KR4d0151_WYG_006-12b"/>
　　　黄鶴<hi>并序</hi>
古樂府有其名而亡其詞<lb/>
子晉升真後茅君謁帝初靈風翔羽葆舒轡聳雲裾凌<lb/>
虚前虎節方駕後龍輿平旦辭龜嶺禺中過鳳虚故里<lb/>
頻遷改山川遽有無當時武昌水清淺轉城隅<lb/>
　　　黄雀<lb/>
羣聚羣飛畏行止飲啄驚鳴顧無已多虞多事足機張<lb/>
獨宿蓬蒿信為美<lb/>
<pb n="KR4d0151_WYG_006-13a"/>
　　　楊花<lb/>
春光誰占得楊花獨自知未到傳消息将歸送别離隨<lb/>
風飛更急入户舞還低大有撩人處粧臺惱畫眉<lb/>
　　　當壚<lb/>
呉姬年十五艶色嬌陽春花間開繡户席上設紅茵含<lb/>
羞留醉客歛袂送行人多謝金吾子𠂻情詎易陳<lb/>
　　　有雪<hi>時冬無氷春大雪</hi>
有雪有雪何不時號令無乃乖其宜元冥失職變常燠<lb/>
<pb n="KR4d0151_WYG_006-13b"/>
草木不黄流不澌羣蟄開張動平陸廣野宫闕騰蛟螭<lb/>
方今春王布仁政育養萬物如嬰兒爾何干職助隂沴<lb/>
致使造物無威儀四序平分佐天吏物色消長隨指揮<lb/>
元綱既絶亂箕斗五行顛倒盈縮虧安得調元按天歩<lb/>
太㣲受事三光齊璇璣不愆四七正時歌玉燭滋黔黎<lb/>
爾之不職有常律司晨執僇歸攝提願得唐虞二八一<lb/>
十六相佐天子雷風時至無錯迷<lb/>
　　　皚如山上雪<lb/>
<pb n="KR4d0151_WYG_006-14a"/>
皚如山上雪凛冽生隂寒狐狸卧深穴猛虎饑不眠下<lb/>
有千尺松埋沒多摧殘山椒冠叢祠寂寞無孤烟傍有<lb/>
古戰場鬼哭聲煩寃燈火斷城郭雞犬雜喧喧朝官急<lb/>
征夫迫促争後先柴門不得閉行者不得還何當齊風<lb/>
雪巖岫開南山<lb/>
　<lb/>
　<lb/>
　<lb/>
<pb n="KR4d0151_WYG_006-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　松隐集巻六<lb/>
</p>
<p>
</p>
  </div>
</body>
</text>
</TEI>
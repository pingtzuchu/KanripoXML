<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>松隠集巻三十四</head>
    <p>
<pb n="KR4d0151_WYG_034-1a"/>
欽定四庫全書<lb/>
　松隠集巻三十四　　　　　宋　曹勛　撰<lb/>
　　祭文<lb/>
　　　祭告徽考文<lb/>
維紹興十二年歳次壬戌三月初一日攀附孤臣曹某<lb/>
謹稽首泣血祭告於大宋徽宗太上皇帝臣頃屬歳在<lb/>
丁未自燕山被宻旨令朝謁嗣聖當時於重圍中泣血<lb/>
辭去凡所行授一一上逹道路隔絶無從復命玉音在<lb/>
<pb n="KR4d0151_WYG_034-1b"/>
耳恍未十年遽聞駕已棄天下攀附賤臣尤極摧殞慙<lb/>
大恩之不報痛崩問之鼎臨既不終羑里之奉又不得<lb/>
穿壙而死皇天寃哉此怨罔極今日奉事嗣聖講好金<lb/>
國水陸萬里趨造上京宻邇陵寢無從拜伏引領神御<lb/>
肝心糜潰敢冀上皇隂相其為俾梓宫母后及事闗宗<lb/>
廟者率獲所請天下幸甚臣又有鄙意敢以奏陳昔太<lb/>
子申生謂夷吾無禮猶訴之天帝終斃於韓及唐李徳<lb/>
裕貶死海南見夢於令狐綯求歸骨於洛綯曰衛公精<lb/>
<pb n="KR4d0151_WYG_034-2a"/>
爽可畏猶得歸𦵏彼二臣者是何草芥上可以訴天次<lb/>
可以動人悉如所禱恭惟上皇八聖繼承為一代英主<lb/>
慈惠四海廿六年無故播遷海㝢所痛蒼梧不返想在<lb/>
天之靈豈不能以胸中鬰抑少如二子上訴穹昊使靈<lb/>
駕及宗族免困異地得保血食入於太廟哉豈宜以前<lb/>
日隂山之約遂甘䧟辱為沙漠寒苦之魂若乘臣之來<lb/>
畧施威通或令金國要人形於夢寐或乖厲時事使畏<lb/>
懼知罪俾強敵革心梓宫可歸太后可還聖嗣有衣冠<lb/>
<pb n="KR4d0151_WYG_034-2b"/>
之奉孝思無北望之哀凡在溥率永有依向臣受命感<lb/>
切為國家舊臣故爾哀懇不間幽冥之分伏惟少畧寛<lb/>
慈大宣靈響如前所奏當不甚難愚誠之廹恭惟聖鍳<lb/>
謹奏<lb/>
　　　祭二兄鈐轄文<lb/>
維乾道三年歳次丁亥閏七月朔十八日癸未族弟具<lb/>
位謹以素羞清酌致祭於鈐轄二兄之靈惟兄世為清<lb/>
門先業逄辰居亳之右閥閲日新兄忠信孝友起家委<lb/>
<pb n="KR4d0151_WYG_034-3a"/>
吏筦庫帑鑰不憚𤨏細官於臨安垂二十年中間契濶<lb/>
顧我江壖話舊雪夜曝背晴軒劇談書史典章如存我<lb/>
被再詔骨肉團聚十載闕下每同燕豫兄被選擢鈐兵<lb/>
池陽我亦挂冠亟渡淛江自爾别去未閲兩歳遽以訃<lb/>
報五内驚潰四海之間有此一兄柰何見捨逝水東傾<lb/>
兄眞去耶烏乎哀哉兄竟去耶烏乎哀哉兄幸有子行<lb/>
夫子道文采門户世業克紹烏墪佳城悽愴此心遥致<lb/>
一奠淚血在襟尚饗<lb/>
<pb n="KR4d0151_WYG_034-3b"/>
　　　祭所生母懐澤夫人文<lb/>
維年月日甲子男具位曹某謹以清酌庶羞之奠昭告<lb/>
於所生母懐澤郡夫人王氏之靈嗚呼某以不天幼失<lb/>
所怙致母子間莫訴哀苦比叨升朝忘姓氏故稽於封<lb/>
號三紀罔措哀哀遺體旦旦有負幸神宻告始遂顯序<lb/>
尋䝉天澤小君是與素志獲伸悲喜遲暮尚祈九泉之<lb/>
下益承我先太師之徳而永芘厥緒尚饗<lb/>
　　　祭錢少師文<lb/>
<pb n="KR4d0151_WYG_034-4a"/>
維紹興三十一年歳次辛已九月戊戌朔某日某甲子<lb/>
具位曹某謹以清酌之奠致祭於近故少師相公錢公<lb/>
之靈有偉哲人國之懿親早厯華近晚契清眞位處上<lb/>
公徳冠臣隣不有其有惟勤其勤坐進此道髙出世塵<lb/>
仙壇拂行丹竈生春壽果逾俗登兹八旬爰有賢嗣履<lb/>
上星辰行居廊廟左右帝宸可謂有後清白益新某也<lb/>
辱眷奠慰莫陳逺致一觴雪涕紛紛嗚呼哀哉伏惟尚<lb/>
饗<lb/>
<pb n="KR4d0151_WYG_034-4b"/>
　　　祭鄭編修漁仲父<lb/>
維紹興三十二年歳次壬午三月丁酉朔十一日丁未<lb/>
具位曹某謹以梵唄蔬食三奠致祭於近故編修鄭公<lb/>
之靈惟公博學醇徳名冠閩川早持文柄鄉社曰賢士<lb/>
薦於上白衣登天一言悟主得君為專請還舊隠撮史<lb/>
成編開巻百世褒貶粲然鳯騰鰲舉圭方璧圓咸謂兹<lb/>
書通鑑後先成書議奏病忽弗痊如何不弔壽止中年<lb/>
志豈暇展官未及遷遽爾長夜非鬼必仙朋友嗟惜孰<lb/>
<pb n="KR4d0151_WYG_034-5a"/>
不涕漣嗚呼漁仲魂安所纒酹我沽酎夙好靡愆撫棺<lb/>
増慨英物歸焉嗚呼哀哉孺子肖君秀發玉淵官必及<lb/>
嗣雅志可宣尚饗<lb/>
　　　祭李姑夫文<lb/>
公髙明博逹惟義是趨書史經傳惟道是居公㳺太學<lb/>
譽振上都肅陳八事宻契廟謨公之孝友義先諸孤訓<lb/>
以中道允為碩儒公在幕府婉畫盡攄力賛郡治狥國<lb/>
忘軀得囚出獄已赴通衢公察其寃奏免尸諸友托以<lb/>
<pb n="KR4d0151_WYG_034-5b"/>
死直誠不渝妻子既來物封如初不屈世俗早乃懸車<lb/>
過家上冡焚黄墓廬燕居申申親舊愉愉日以棊酒賔<lb/>
客充閭樂事方終一笑而趺了無疾苦神色不渝忽云<lb/>
逝矣誠佛之徒定終始以道而去就一何裕如嗚呼哀<lb/>
哉婦嚴中梱實我之姑蘭玉詵詵博綜詩書逺業大門<lb/>
姑訓有餘紋楸色静緑酒涵虚寓此一觴涕泣與俱伏<lb/>
惟尚饗<lb/>
　　　祭王道録正道文<lb/>
<pb n="KR4d0151_WYG_034-6a"/>
維淳熈元年三月戊子朔太尉昭信軍節度使提舉皇<lb/>
城司曹某謹以清酌庶羞之奠致祭於故冲隠道録先<lb/>
生王君之靈嗚呼公自童稚潜心羽衣以道自任學富<lb/>
其辭宣和天子冠服尊之教門龍象見於設施南渡而<lb/>
來聖主諏咨丹經奥約有問即知厥聞洋洋于焉四馳<lb/>
冲隠賜號名冠一時力求訪道台山是依我喜相遇分<lb/>
庵處兹嘗謂昔夢桐柏主持今當領職克踐其司聞訃<lb/>
驚歎隣無善師果赴主者弗及耄期臨終遺頌辱公厚<lb/>
<pb n="KR4d0151_WYG_034-6b"/>
知所以連日惟有涕洟具饌設奠以致我思西望稽首<lb/>
文以寓悲尚饗<lb/>
　　挽章<lb/>
　　　故知院樞宻相公葉公挽章<lb/>
取次如前俯論兵度昔賢擊姦清相位捧日上虞淵氣<lb/>
節公卿右勲庸日月邊一生惟許國史牒諒盈編<lb/>
帝命洪樞貴身兼制閫雄江淮奠諸壘廟社賴元功憤<lb/>
敵㳺魂孽馳神積慮中慶聨蘭玉秀相業看家風<lb/>
<pb n="KR4d0151_WYG_034-7a"/>
　　　林徽猷挽章二首<lb/>
昔處朝廷日堅持諌諍風宰司資大政帝座識孤忠烏<lb/>
府無前匹龍驤有舊功中興追録處耆徳在淵衷<lb/>
出鎭温陵重隣邦頼設施未容推厚徳遽復見豐碑落<lb/>
日輝丹旐凄風入素帷便知餘慶在絶筆看遺詩<lb/>
　　　陳太夫人挽章二首<lb/>
淑徳兼前懿年齡甫八旬義方能教子佛理巳詮身卧<lb/>
病才踰月求醫不浹辰人間膺上壽松路黯凝塵<lb/>
<pb n="KR4d0151_WYG_034-7b"/>
有子賢仍貴成家際盛時清修勤且儉御下愛而慈忽<lb/>
忽辭榮養哀哀見孝思几筵將啟紼惨淡曉雲悲<lb/>
　　　楊和王挽章五首<lb/>
奉鑾翔覇府血漢聖心留稍護勾陳衛旋分慰撫憂威<lb/>
名騰潮海姓字竦旄頭和國眞封貴元功記冕旒<lb/>
代北生英傑臨戎發䇿新兩淮平僣亂二紀並洪鈞定<lb/>
難詩書將推忠社稷臣臨分䨇下淚每憶每霑巾<lb/>
早歳名虓將隂功晚益昌職齊張右相威並郭汾陽水<lb/>
<pb n="KR4d0151_WYG_034-8a"/>
月宸奎炳風雲寳墨香兩宫恩賻禮深見眷忠良<lb/>
帝謂闗張勇氣吞豺虎羣忠誠昭白日始卒相明君滅<lb/>
沒台躔耀哀榮鳯口墳傳家有賢嗣淚血入江雲<lb/>
乍去潭潭府方多耿耿心嘗忘言激切共歎老侵尋側<lb/>
聽醫方騐何期訃報臨縗麻望神坐雲亦惨愁隂<lb/>
　<lb/>
　<lb/>
　<lb/>
<pb n="KR4d0151_WYG_034-8b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　松隠集巻三十四<lb/>
</p>
<p>
</p>
  </div>
</body>
</text>
</TEI>
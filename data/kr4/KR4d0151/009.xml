<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>松隠集巻九</head>
    <p>
<pb n="KR4d0151_WYG_009-1a"/>
欽定四庫全書<lb/>
　松隠集巻九　　　　　　宋　曹勛　撰<lb/>
　　古詩<lb/>
　　　次魯季欽安序堂韻<lb/>
蒙溪有廣厦先生居之安雅得林泉樂不與塵土干<lb/>
隠隠揖遙碧瀰瀰濯清川髙明意乃適至游情所耽<lb/>
世故蠟味薄豈待寶所參北牕接陶令素月撫阮<lb/>
咸終吉遂無咎位置遵連山邈哉巖壑老公契如金<lb/>
<pb n="KR4d0151_WYG_009-1b"/>
蘭揆此宅相竒歡然談笑間落落幽勝處安得同游<lb/>
磐媿我西北客恨匪户籍占但當風月夕遐想氷雪<lb/>
顔<lb/>
　　　次李提舉過南園飲散賦詩韻<lb/>
小山叢薄棲南郭蘭若蔽虧如間錯竹色低侵几案<lb/>
涼海雲常壓波濤惡遣愁五字了未有取醉一樽良可托<lb/>
折簡敢致先生游俎豆陶匏殊寂寞風流固自出元化<lb/>
祥鳳夲合巢阿閣步武乃肯臨草草塵光不間知落落<lb/>
<pb n="KR4d0151_WYG_009-2a"/>
今年田疇極豐熟早禾晚禾靡風雹為酒具黍共婆娑<lb/>
應為野人一笑作<lb/>
　　　次蔡瞻明題南園<lb/>
小亭倚山肋東望渺雲海松蘿翳窻户披拂大塊噫細<lb/>
路窘歩武幽花植湫隘隣有長者轍乃幸接符采山為<lb/>
獻秀潤水亦舞澎湃語真頓忘歸談宗知有在復拜五<lb/>
字句新喜入四大尚期一笑粲天宇約晴快<lb/>
　　　次韻程機冝感懷<hi>海風吹秋志士增感八韻</hi>
<pb n="KR4d0151_WYG_009-2b"/>
㡬見秋風來坐念歳月改宫蕉泣白雨孤愁越青海<lb/>
十年戈甲際四海烟塵中慘慘鼓角晩萋萋禾黍風<lb/>
至交類萍梗離合寧前知相思梅花發豈待中郎吹<lb/>
老驥千里志元龍百尺樓想同湖海心逸氣横清秋<lb/>
阿俊平生友忘言金石志永懷菡蓞晩應想峨嵋翠<lb/>
北塞草色黄吹作邊風駛惟公發蹤謀莫並横經士<lb/>
浩蕩氣明潔慷慨念廢興何能一念息空令衆愁增<lb/>
敵彊未尋盟天王日嘗膽邊聲入河嶽孤臣增百感<lb/>
<pb n="KR4d0151_WYG_009-3a"/>
　　　次南安務前水亭趙介叔韻<lb/>
茲亭楚風烟晴嵐獻斜疊我來及秋杪黄花舞紅葉主<lb/>
人喜清論曠覽意並愜明年西郊春㑹當來日渉<lb/>
　　　松窻用杜句為韻和以棋酒為意<lb/>
相君有妙趣一切不容且紋楸誰與談惟彼上人者<lb/>
燕坐靡天㳺何必求雲將泠然契至道廐有真乗黄<lb/>
游戲三昧手絶代無對棋勝負俱可喜是中聊作癡<lb/>
簾旌風不揺博山雲自度主人下東山月色轉歸路<lb/>
<pb n="KR4d0151_WYG_009-3b"/>
小小試部勒誠可銷長日汀沙㸃鷗鷺局帶山雲濕<lb/>
相君有妙理芳醪正所應紅粧艷綺席翠幕張華燈<lb/>
公冨天人學巳收廊廟用宿有雲水債聊寄泉石供<lb/>
𢷬香復篩辣兵厨瀉芳酒天宇澄清瀾山中寄聲否<lb/>
紅塵舊老我青秧新插為寧幸田畯喜何能屬車鴟<lb/>
誦公十妙語便覺舒華年意與境俱㑹超凌心以仙<lb/>
　　　登逍遥閣<hi>廬山</hi>
松杉閟琳宫仙君朝帝所神風故靜黙人間漫今古地<lb/>
<pb n="KR4d0151_WYG_009-4a"/>
靈驅鳥雀磬聲肅壇宇倚檻夕陽間雲山認歸路<lb/>
　　　謝李伯時自臨安見過台州<lb/>
我生雅志泉石間金閨通籍誠厚顔真人下憫覊靮舊<lb/>
琳館許辭鵷鷺班<lb/>
念公萬里回異俗睠我南來忘趼足它時短幅問死生<lb/>
為向荒寒訪雲屋<lb/>
　　　與曹道士<lb/>
吾宗有佳士導江秀賢支妙處本清淨浩氣蟠虹蜺駕<lb/>
<pb n="KR4d0151_WYG_009-4b"/>
言還廬山春臺方融怡他時鳴雲璈共採桐柏芝<lb/>
　　　擬古<lb/>
君有西州役金爐斷夕香虛窻伴幽獨惟有明月光帳<lb/>
深清露寒繡冷雙鴛鴦明發持似君知妾心凄凉<lb/>
　　　戲作<lb/>
昨日暴熱加藴隆今日寒色如窮冬居然寒暑變春事<lb/>
大鈞造化誰始終我欲直前扣天闕萬神森衛不可謁<lb/>
上𤣥豈縱勾芒神朝驅赫日夜沉月吹香濕玉失長養<lb/>
<pb n="KR4d0151_WYG_009-5a"/>
發陳璺啟若徒設願天勿令移指麾却收正令還春曦<lb/>
暄風布暖活貧窶免詠眉山禦臘衣<lb/>
　　　効寒山體<lb/>
嗟我世間人有山只暫聚冨貴空中花遇合風裏絮夜<lb/>
夜植業種朝朝奔苦趣佛有妙蓮花讀取平等句<lb/>
嗟我世間人强有六親念看子是惡少目妬作美艷分<lb/>
香且供佛有財莫言儉俯仰即異世六尺那可占<lb/>
　　　新秋自喜信筆<lb/>
<pb n="KR4d0151_WYG_009-5b"/>
嫋嫋秋色來不慳翩翩落葉鋪闌干藏鶯社燕圃中靜<lb/>
蘆葉藕花波水寒我生逄辰似陸賈老去恨未歸長安<lb/>
天公賜以八旬老客况如寄僧家園<lb/>
　　　中秋前一日邀賀子忱為對月之欵乃審放意<lb/>
　　　山林扁舟東去引企不已偶得小詩<lb/>
積隂掃秋風吹作今夕月山嶽四髙寒天地一澄澈幽<lb/>
人渺何許應喜清暉發一樽不同樂孤光共愁絶<lb/>
　　　人倫僧求字<lb/>
<pb n="KR4d0151_WYG_009-6a"/>
上人早出岷峩山頗游五嶺﨑嶇還妙定休咎指諸掌<lb/>
㑹心不出眉宇間顧予從來多得䘮歸老林泉喜無量<lb/>
它年見我巖壑中應笑如如得非相<lb/>
　　　過江州柴桑淵明故居<lb/>
匡廬㳺遍僧家園南望柴桑墟里烟但尋疃畦供指畫<lb/>
不知市井今㡬遷五桞既無只衰草三徑莫識皆平田<lb/>
欲歸四顧但遐想歸來髙致猶凜然<lb/>
　　　感齒髪之衰作詩自解<lb/>
<pb n="KR4d0151_WYG_009-6b"/>
我生飽艱苦初年心已衰况今七十化形憊聊支持頭<lb/>
童漸不束齒敗餘墻圍髪落尚爾爾齒豁良依依<lb/>
　　　過淮值雨偶成呈王樞密<lb/>
明日立秋秋色至向晩雨随大風起飄盆如麻不足喻<lb/>
倒海傾江差可擬髙林老木亞復折簾幕頽垣紛若委<lb/>
須臾霽色上南山落日燒雲照淮水<lb/>
　　　王樞宻見和復用前韻<lb/>
惟公帶礪長淮比聊為蒼生拂衣起一時冠劒滿漢殿<lb/>
<pb n="KR4d0151_WYG_009-7a"/>
簡注非公欲誰擬金鑾文采粲黼藻玉扆平章看端委<lb/>
敢將蠅影附驥涂願薦盤盂奉明水<lb/>
　　　老病<lb/>
老態日益出老病日見侵疾多戒少飲杯行常淺斟孤<lb/>
坐每憚起紓思不成吟白日事有待中夜誰知音<lb/>
　　　懷歸自訟<lb/>
讀書老不入屢讀屢遺忘遇事欲强記轉首輙怊悵以<lb/>
此趨事為豈但成嘲謗人豈不自知去矣殆天放<lb/>
<pb n="KR4d0151_WYG_009-7b"/>
　　　治圃<lb/>
腰斧治小圃樸<graphic n="KR0554" url="https://raw.githubusercontent.com/kanripo/KR-Gaiji/master/images/KR0554.png" mimeType="image/png"/>久不省妬芽盡芟除條逹出秀整臨<lb/>
津獲梅株蓓玉作寒炯三遶無所裁留看横斜影<lb/>
　　　虛飄飄<lb/>
虛飄飄虛飄飄禹門三級浪仙子百花橋雪霙輕作霰<lb/>
簷溜凍成條㳺絲千尺網春色掣電一抺收逺霄虛飄<lb/>
飄虛飄飄比時幻聚猶堅牢<lb/>
　　　梅<lb/>
<pb n="KR4d0151_WYG_009-8a"/>
吾家舍西多此梅白玉花綴棠棣枝冒寒糝糝已藴玉<lb/>
自開及謝酒屢持覊棲臨安三換歳向來一醉知無期<lb/>
君家此花富氷艷舉觴折贈如雲披欣然拱眎不暇揖<lb/>
坐想故隠增依依只今匏繫未歸去俗鞅吏網相驅馳<lb/>
就公看花仍摘實信美我語如觀頤祗應兩菴有歸夢<lb/>
夢到花下奚復疑<lb/>
　　　寄張逹道<lb/>
茅峰何山亦何好瑶木琪華並三島其間巖洞邃且深<lb/>
<pb n="KR4d0151_WYG_009-8b"/>
隠居仙人得窮討遠業已跨雪色驢諸孫何能玉顔老<lb/>
黑虎㑹有青鸞信洞章同夢池塘草關鍵真符付自爾<lb/>
鴛鴦瓊壺每傾倒頗聞雲篆經九試自應太上傳三寶<lb/>
他年芒屨謁凝神洗心拱聽無上道<lb/>
　　　送鄭猷歸福唐<lb/>
君家有唐第一人耕隠谷口同子真臨安始終三十載<lb/>
我亦掛冠君歸閩重話向來倦㳺處蒼顔秃鬢皆如銀<lb/>
喜君南歸不可從雁飛時寄天台春<lb/>
<pb n="KR4d0151_WYG_009-9a"/>
　　　王正道再遇竹冠輙和來韻見鄙愫<lb/>
惟公秉操如仙官一任酷暑兼祁寒存心香火接造物<lb/>
達誠果再逄竹冠應言蓬萊有至樂六十九洞無纖惡<lb/>
松姿鶴態不復老琪蘂瑶房未嘗落上庵至真聞屢過<lb/>
口付訣目相琢磨公今得妙騰逸駕我嗟老景飛輕梭<lb/>
願投黄寧拯將溺有香一瓣致禮敬誦生神歌<lb/>
先生有號復有官不畏隆暑兼祁寒歸來山中侣松檜<lb/>
無愧太上翔雲冠我比同庵有餘樂雲山百好無一惡<lb/>
<pb n="KR4d0151_WYG_009-9b"/>
喜君宏度如容波媿我大匏真濩落乃今漂流如無何<lb/>
進退未果徒鐫磨夢魂游揚欲舞蝶歸意浩蕩遄飛梭<lb/>
得歸冲嗇雖當侵伐後一醉尚可同詠歸山歌<lb/>
　　　與馬通判<lb/>
皖山邃密常若春中有仙士久隠淪幅巾嘯傲喜接物<lb/>
彷彿白鶴乗孤雲朅來帝所暫戾止亹亹清言償所喜<lb/>
内慙已老不受教猶幸一奉圯橋履<lb/>
　　　題衛太尉巖集圖<lb/>
<pb n="KR4d0151_WYG_009-10a"/>
衞公雅志安林泉稟生似無塵土縁英標孤映出羣鶴<lb/>
姿儀密際三界仙居臨山麓絶煥麗楚楚松竹相後先<lb/>
幽巖嵌空截緑玉嘉木䕃映揺蒼烟喜招社友共清集<lb/>
中有一老談幽禪其餘六逸咸自若炷香瀹茗殊怡然<lb/>
曹丘倚案獨閣筆想見窘思人所憐衆賔得接書史樂<lb/>
浩氣髙壓江湖天只覺談話可上漢不擬歩武猶居鄽<lb/>
墨隠能畫巧為此一叚美事端冝傳好辭更賦風月上<lb/>
勝韻直徹星辰邊他時一笑<hi>以下闕</hi>
<pb n="KR4d0151_WYG_009-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　松隠集巻九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>松隐集巻四</head>
    <p>
<pb n="KR4d0151_WYG_004-1a"/>
欽定四庫全書<lb/>
　松隐集巻四　　　　　　宋　曹勛　撰<lb/>
　　古樂府<lb/>
　　　青苔篇<lb/>
陵陸變滄海復作清淺流扶疎蘂淵桂先驚蒲柳秋姑<lb/>
蘇臺未乾坐見麋鹿游秦皇正游覽黄屋指沙丘乃知<lb/>
晞朝露不必潛蛟虯桀跖豈庸陋比徳慚蜉蝣夷齊苦<lb/>
葵藿垂譽賢伊周貧賤未必汚邪辟深可羞愚智混生<lb/>
<pb n="KR4d0151_WYG_004-1b"/>
死善惡觀其由昩死尚役役身外滋旁求君不見當年<lb/>
棃園歌舞人歌聲未歇生白頭及時游衍且行樂莫敎<lb/>
日入辭髙樓請君試誦青苔篇令君一誦忘百憂<lb/>
　　　白馬篇<lb/>
吾家子建袁陽源沈約皆有述作惟道任使驅馳之事<lb/>
因遂廣之<lb/>
白馬何翩翩况復值神武逸足看夷由四蹄入風雨右<lb/>
盼空流沙左歴無全部中夜視房心趣目翻霞舉朝飲<lb/>
<pb n="KR4d0151_WYG_004-2a"/>
崑崙池夕秣龍川渚毛族空成羣斑駁亦何數神物不<lb/>
空生寄托遇明主所適無險難要知同彼此歸來脫覊<lb/>
束飽食芻與粟主人巳封侯安歩驅華轂<lb/>
　　　美女篇<lb/>
芙蓉開緑水青松映海棠新晴沐膏雨艶色明朝陽綽<lb/>
約彼姝子轉盼流輝光被服妖且妍細浥薔薇香下有<lb/>
合歡帶繡作雙鴛鴦上有雙同心結作明月璫珠環垂<lb/>
兩耳翠鳳翹釵梁瓊鈎約雙袖提籠學採桑採桑城南<lb/>
<pb n="KR4d0151_WYG_004-2b"/>
隅五馬停路傍調笑不一顧但見桑條長歸來候蚕眠<lb/>
静坐調笙簧結髪事夫壻誰羡東家王<lb/>
　　　逺游篇<lb/>
少年重意氣辭家逺行游髙談蔑卿相峻節凌九秋仗<lb/>
劍謁明主挾䇿干諸侯衆目寳康瓠明月難暗投驊騮<lb/>
困短歩翻為駑馬羞虚名不足慕抗迹追浮丘至言發<lb/>
深省遐覽隘九州書功佐天政美惡無不籌麾幢周四<lb/>
表騎衛羅天騶簫鼓鳴清歌解駕滄浪洲金石易消朽<lb/>
<pb n="KR4d0151_WYG_004-3a"/>
生死真蜉蝣<lb/>
　　　浮萍篇<lb/>
昔作章臺柳今為清水萍寄托一失所誰分渭與涇王<lb/>
孫事游冶蘭麝徒芳馨清晨夭桃花灼灼鮮且榮隨風<lb/>
易零落不及糞上英萍生八九子滋育常盈盈芙蓉飾<lb/>
髙盖文藻疏繁纓寧復事攀折中心無不平<lb/>
　　　攀龍引<lb/>
鑄神鼎兮荆之陽鼎成兮賔帝鄉君乗龍兮龍髙翔臣<lb/>
<pb n="KR4d0151_WYG_004-3b"/>
攀龍兮龍髯短龍髯短接君之衣兮臣不敢以手挽君<lb/>
棄臣兮臣將疇依臣慟哭兮君不知君不知兮可奈何<lb/>
風雨惨慘兮荆山之阿<lb/>
　　　方諸曲<lb/>
方諸限弱水髙出扶桑東霞波環玉壘雲幄䕶青宫珠<lb/>
臺錦複道寳閣亘飛虹翠節迎琱輦瓊車駕彩龍羣真<lb/>
瞻日御列聖從青童朝退聨旌斾杯行奏鼓鐘靈璈激<lb/>
虚籟雅舞流神風真王拊節和清響流絶空哀歌悲五<lb/>
<pb n="KR4d0151_WYG_004-4a"/>
濁胡為棲樊籠長生有真訣刼齡安可終<lb/>
迢迢方諸宫玉闕排霄起扶桑髙扶疎森聳數千里碧<lb/>
椹雜青葱蟠桃映瑶水離離間朱實鳳鳥䕶丹蘂靈風<lb/>
灑蘭林空歌洞霄紫青童㑹羣真趣節召揚許安妃從<lb/>
元君鸞旗翳滄渚翩翩八景輿鳴珂下容與拊手揚玉<lb/>
音玅響翔天宇真氣凄金石聆之廓丹府靈波濯曜羅<lb/>
朝元道笳鼓<lb/>
　　　蕭史曲<lb/>
<pb n="KR4d0151_WYG_004-4b"/>
玉簫散竒響真氣凄金石招携偶冥㑹理愜心自適富<lb/>
貴如朝華况復多得失胡不希長年練氣固形質高舉<lb/>
凌仙翰雙飛上層碧揮手謝時人去來空役役<lb/>
　　　秦王巻衣曲<lb/>
六國歛袵朝秦王秦王宫闕髙相望美人充積盈椒房<lb/>
金珠鉛粉輝煌煌昔為花與玉今為糟與糠感時悲舊<lb/>
事無意惜年光晝苦短夜苦長朝朝暮暮巻衣裳誰復<lb/>
正爾恃紅粧<lb/>
<pb n="KR4d0151_WYG_004-5a"/>
　　　鳴笳曲<lb/>
江南春草緑江北未開花佳人在何處遷謫寄長沙<lb/>
漢使通沙漠匈奴過渭橋春風吹客恨千里去迢迢<lb/>
　　　鼓吹曲<lb/>
按節臨瀚海舒軍耀朔方幕中延揖客馬首繫降王封<lb/>
君行負弩天子賜干将後乗騰沙漠前驅過渭陽簫鼓<lb/>
通平樂旌旗屬建章明堂獻㨗罷甲矛自生光<lb/>
　　　採桑曲<lb/>
<pb n="KR4d0151_WYG_004-5b"/>
鳴鳩初拂羽桑葉破新萌采采不盈匊攀多力未生春<lb/>
服浥朝露曉日映粧明語學流鶯巧身同飛燕輕使君<lb/>
勞借問夫婿自專城<lb/>
　　　江臯曲<lb/>
漪漣帶修渚逺水明朝暉青山横倒景畫鷁掩斜扉游<lb/>
女逢交甫陳思值洛妃菱歌隨棹逺鷗鳥背人飛别有<lb/>
嘉游處芳樽照舞衣<lb/>
　　　泛水曲<lb/>
<pb n="KR4d0151_WYG_004-6a"/>
春服僅能試荷小未成蓮畫舫維青幄平波羃素烟暖<lb/>
日薫花氣新萍㸃翠鈿歌吹浮天上旌旗轉座前促粧<lb/>
留晚景續酒載歸舩前驅戒津吏除道候江壖<lb/>
　　　楊花曲<lb/>
千里萬里長安道送君思君為君老願為水底石菖蒲<lb/>
不敎零落同百草<lb/>
　　　採菱曲<lb/>
修渚通阿閣蘭舟飾翠旗吳姬年十五乗舟泛緑池菱<lb/>
<pb n="KR4d0151_WYG_004-6b"/>
花羞寳靨皓腕發斜暉行歌櫂舩去不覺白鷗飛<lb/>
　　　龍笛曲<lb/>
美人滿酌金屈巵勸我行樂當及時艶歌流舞揚光輝<lb/>
揚光輝照春日壽萬春歡未畢<lb/>
　　　登山曲<hi>并序</hi>
非叙離别夸逸豫盖欲見天下之廣思積累之勤而致<lb/>
功烈之盛也<lb/>
禮崇丘陟重巘省風俗緜㝢縣集紛埃鬱葱倩顧秦雍<lb/>
<pb n="KR4d0151_WYG_004-7a"/>
審伊洛惟前人肇經度保鴻名兮隆徳聲陋崇高於羣<lb/>
岳<lb/>
　　　夜夜曲<lb/>
舞衣疊翡翠海月掛珊瑚香滿流蘇幄相迎問醉無<lb/>
　　　鳳凰曲<lb/>
帝子舉鳳吹逸響縈回風雙飛翔紫霞駕景凌輕虹戢<lb/>
影入青靄聲斷彩雲空<lb/>
　　　緑水曲<lb/>
<pb n="KR4d0151_WYG_004-7b"/>
春光有餘輝入水可攬結予亦淡蕩人照影空明滅<lb/>
　　　塞下曲<lb/>
天聲未暢威窮髮將軍已過長城窟紅旗半捲夜歸來<lb/>
馬蹄踏碎天山月<lb/>
秋草黄雲塞馬肥漢家驃騎擁旌旗可能衛霍年年出<lb/>
不及燕然一片碑<lb/>
　　　入塞曲<lb/>
黒水迢迢黒山暮馬鳴蕭蕭夜争度悲笳四起黄雲愁<lb/>
<pb n="KR4d0151_WYG_004-8a"/>
角聲嗚咽何悠悠隴山行斷不回首一番回首添白頭<lb/>
　　　出塞曲<lb/>
來時長驅五千里滿目烟塵漲天起烟塵巳息遼海空<lb/>
班師來謁明光宫漢家天子耀神武不知戰士常辛苦<lb/>
　　　楚宫詞<lb/>
憶昔君王初選時侍兒邀寵學蛾眉而今棄置同衰草<lb/>
不及章臺楊桞枝<lb/>
坐待雞鳴報早朝那知别殿困笙簫妾身恨不為鸚鵡<lb/>
<pb n="KR4d0151_WYG_004-8b"/>
猶恃君王顧盼驕<lb/>
庭下茸茸碧草齊不知桃李竟芳菲自從侍妾承恩後<lb/>
忘著迎春金縷衣<lb/>
　　　漢宫詞<lb/>
夜漏沉沉度建章千門萬戸鎻深房入宫不識君王靣<lb/>
猶被傍人妬曉粧<lb/>
鳷鵲樓髙百尺廧廧髙元不礙笙簧君王對靣如天逺<lb/>
可笑梅娘不自量<lb/>
<pb n="KR4d0151_WYG_004-9a"/>
費盡千金冩玉容冀承恩幸寵深宫妾心未改君心改<lb/>
不及夭桃媚曉風<lb/>
　　　春江花月詞<lb/>
羣芳珠箔映青樓樓上珠簾捲玉鈎十二香衢遍羅綺<lb/>
青樓和月為君愁<lb/>
　　　花月詞<lb/>
花光露重春烟濕鶴去瑶臺人竚立坐見闌干月脚西<lb/>
景入長門金鏁澁花開直莫媚春風春風代謝如呼吸<lb/>
<pb n="KR4d0151_WYG_004-9b"/>
　　　明月詞<lb/>
明月明月出滄溟歴丹闕飛盖念西園笙歌想南國靈<lb/>
波如電㵼髙丘雲幄和烟鎻空碧人間何事怨别離自<lb/>
昔循環有今昔今昔雖同事不同昔時宫館今荆棘漢<lb/>
家陵闕變池塘吳楚江山異南北明月那知古與今治<lb/>
亂昬明有通塞我願三綱不愆四時不忒天地清寧人<lb/>
物獲職白兎不見辱于蝦蟆黄髮䝉照臨之大徳非明<lb/>
月之宣功兮則吾何知其為順帝之則<lb/>
<pb n="KR4d0151_WYG_004-10a"/>
　　　湘妃怨<hi>并序</hi>
讀陳羽湘妃怨怪其鄙野為變體三首<lb/>
委瓊珮兮重淵稅鸞車兮深山望蒼梧兮不極與流水<lb/>
而潺湲<lb/>
風凄凄兮山之阻雲溟溟兮湘之浦落日黄兮明月輝<lb/>
古木蒼烟號兕虎<lb/>
雨瀟瀟兮洞庭烟霏霏兮黄陵望夫君兮不來波𣺌𣺌<lb/>
而難升<lb/>
<pb n="KR4d0151_WYG_004-10b"/>
　　　昭君怨<lb/>
人生無定端萬事固難料美好招世患讒謟過忠告正<lb/>
淑不自媚私謁事妍笑入宫踰十年嫉妬掩稱道疎賤<lb/>
難為容况復昧傾巧一朝見排棄衆笑蛾眉好驅車臨<lb/>
出門盛飾舒懐抱不怨君王逺不怨父兄老唯怨蛾眉<lb/>
悞一生榮枯不得同百草<lb/>
再拜升車望巳過却敎紅粉保山河當時豈止毛延壽<lb/>
對靣欺君事更多<lb/>
<pb n="KR4d0151_WYG_004-11a"/>
從來貧賤少先容况復嬌癡入漢宫一朝掩面辭君去<lb/>
始悔無金買畫工<lb/>
盛飾容儀舎掖庭豈知妍醜悮丹青不羞見辱單于室<lb/>
羞見年名作竟寧<lb/>
　　　媫妤怨<lb/>
素媿河洲徳寧忘巻耳規中闈知奉順外戚敢營私辭<lb/>
輦翻成妬能歌復見知自慚乖嫵媚不及舞腰兒<lb/>
　　　春閨怨<lb/>
<pb n="KR4d0151_WYG_004-11b"/>
著意繡鴛鴦雙雙戯小塘繡罷無心看楊花滿繡牀<lb/>
　　　秋閨怨<lb/>
憂勤番作妬險詖自為才趙瑟絃初絶秦筝曲更哀蛛<lb/>
網羅粧鑑庭蕪暗玉階聼雞雖自悞辭輦却成非猶謝<lb/>
昭陽月時來照寢衣<lb/>
　　　閨怨<lb/>
頭上百寳釵終身不相失唯有鴛鴦席承歡難可畢<lb/>
　　　玉階怨<lb/>
<pb n="KR4d0151_WYG_004-12a"/>
堂上臚銀釭閨中下羅幕思君度遥夕長於金井索<lb/>
　　　幽閨怨<lb/>
妾年十五從良人良人待旦驅從軍至今逺戍燕山北<lb/>
但見春歸秋草緑年年塞雁去還來深院無人空緑苔<lb/>
　　　春日有所思<lb/>
陽春被華旦草木䝉恩私沉沉幽谷蘭不得同其施女<lb/>
蘿託喬松光彩紛葳蕤游塵薄雄風光景低鬱儀巖花<lb/>
落深澗甘為井底泥升沉固難量寧復論髙卑佳人去<lb/>
<pb n="KR4d0151_WYG_004-12b"/>
巳逺良遇安可期流年易凋落榮盛能幾時促席具樽<lb/>
酒不醉夫何為<lb/>
　　　有所思<lb/>
有所思兮天一涯彼美人兮安得知江臯送日下洲渚<lb/>
心遥目斷征鴻飛蘭嗟蕙怨芳草歇春歸猶見霏霏雪<lb/>
文姬著破去時衣寂寞愁看漢家月南箕北斗苦相望<lb/>
綿綿此恨無時絶<lb/>
有所思藐何許乃在洞庭之陽瀟湘之浦我欲訪之限<lb/>
<pb n="KR4d0151_WYG_004-13a"/>
重阻水有吞舟之巨魚兮山有食人之猛虎有所思藐<lb/>
何許沉沉静夜愁風雨<lb/>
　　　遺所思<lb/>
君行既云逺我思日以長思君無所遺寳帶雙鴛鴦鴛<lb/>
鴦不相失錦翼游方塘副之玳瑁簪同心復同房上有<lb/>
金蓮花莖葉相扶將下有並根藕藕絲百尺長同緘尺<lb/>
素書封以紫錦囊上言長相憶下言莫相忘努力加餐飯<lb/>
歸來花正芳<lb/>
<pb n="KR4d0151_WYG_004-13b"/>
　　　思逺人<lb/>
有美人兮天之涯食蘭菊兮服錦衣披瓊簡兮規天維<lb/>
隔昆丘之遐阻兮限弱水之漫瀰曽故人之莫吾知兮<lb/>
曠千載而不歸嵗冉冉其將莫兮儼吾駕而不可以徒<lb/>
回幾逍遥於山河思夫君於式微<lb/>
　<lb/>
　<lb/>
　松隐集巻四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>松隱集巻二十三</head>
    <p>
<pb n="KR4d0151_WYG_023-1a"/>
欽定四庫全書<lb/>
　松隱集巻二十三　　　　　宋　曹勛　撰<lb/>
　　書<lb/>
　　　上皇帝書十四事<lb/>
草土臣曹某謹昧死再拜上書皇帝闕下臣聞負高世<lb/>
之慮者必有絶俗之言有尊主之功者必虞殞身之患<lb/>
何則言未出而見讒計巳成而被戮自古然也故志存<lb/>
王室未伸所言恐罹於難者必每進而止踵將言而鉗<lb/>
<pb n="KR4d0151_WYG_023-1b"/>
喙上負朝廷祿養之惠下乖見危致命之節此志士言<lb/>
臣每歎息於斯乃推明哲保身之詩以自廣然果所謂<lb/>
移孝為忠事君不二之臣竟未嘗以一死惑志鼎烹在<lb/>
前卒鳴所言求聖君擇焉臣行年三十有六愚不練大<lb/>
事獨知以孝移忠之義冀免尸位素飡之責故凡所臨<lb/>
必以身殉九殞之虞常在所畧臣以為方今天下連兵<lb/>
不休地不加復兵民膏原野聖主不奠居正良將死節<lb/>
邊陲志士諫行言聽之時也豈可上貽六龍廵狩耶若<lb/>
<pb n="KR4d0151_WYG_023-2a"/>
春夏之季少安行宫秋冬之交即偹車騎雖幸暫寧又<lb/>
一日萬㡬四海庻務可天下之奏躬乙夜之覧心委於<lb/>
慮而身任其勞夫何使陛下憂勞若是臣每扼腕奮衣<lb/>
而起求思知畧欲為陛下攘除宿憂稍奠帝枕况主憂<lb/>
臣辱獨忍緘黙不求試用耶臣謹有息民安民之䇿自<lb/>
謂可以仰資聖化然語之至者不可載於奏牘事之秘<lb/>
者不可泄於左右臣願賜清閒之燕望見清光俾口陳<lb/>
其畧一不僥倖於寸進一不貪冒於賞典惟冀陛下知<lb/>
<pb n="KR4d0151_WYG_023-2b"/>
有賤臣抱忠如此儻一語無効請就誅殛臣之幸也臣<lb/>
竊覧載籍封章亟上朝奏暮召者有之立談賜璧者有<lb/>
之以疇昔戰國猶取議論之臣若此方之今日豈不萬<lb/>
萬於彼哉臣故不敢隱忠避死思効愚計决意所言干<lb/>
犯通進惟陛下加惠特賜宣召<lb/>
臣聞官者勵世磨鈍者也人者嚮德慕名者也官得其<lb/>
宜則事辦而功就人樂其事則加倍而邦寧故聖人觀<lb/>
向順宜因事制法所以勵人厚國也恭惟陛下建中興<lb/>
<pb n="KR4d0151_WYG_023-3a"/>
之業必制中興之功然後驅一世之民而成興王之典<lb/>
臣欲乞如古制為武功官賞十等惟寵戰功他賞不與<lb/>
每授令繫于銜官同則以此高之宻院别置籍記載其<lb/>
名謂之入等入等則不次召用陞擢使令庻約功而得<lb/>
死節革濫而收實才方時右武於是在焉或可施行乞<lb/>
下臣具等格聞奏<lb/>
臣竊以聖王御極搃覧人羣股肱之政不間親舊所以<lb/>
開導聪明覺悟奸宄也周漢之法雖不可全用而加恩<lb/>
<pb n="KR4d0151_WYG_023-3b"/>
戚屬俾典宿衞似猶勝四海之人且子母之性天道至<lb/>
親母以子貴自古皆爾陛下即位以來至親分離外戚<lb/>
杜隔使恩禮不能兼宣且漢室之制雖任英賢猶援姻<lb/>
戚親疎相錯杜塞間隙所以安宗廟重社稷宣德澤尊<lb/>
至親也今母后之族久廢不錄散在遐遠不得日望清<lb/>
光誠非慈愛承上之意况亂離日久人肆異謀威令不<lb/>
行叛逆僣號至或訛言憸行驚懼宿衞此誠可慮倘追<lb/>
召一二姻戚任以散官使奉朝請防未然之事察羣下<lb/>
<pb n="KR4d0151_WYG_023-4a"/>
之端為陛下肘腋之親豈不恩禮兩全聖孝俱至哉伏<lb/>
望㫁自聖心幸甚<lb/>
臣恭惟二聖北狩屢易年所陛下孝思日甚一日冀在<lb/>
攘却强敵迎請以歸天未悔禍尚留羑里伏望明詔有<lb/>
司稽叅舊典將將來大禮加上二聖徽號不惟内伸陛<lb/>
下孝友之誠庻四海萬里益知聖意瞻懷之切<lb/>
臣聞有大徳者必靈瑞以符應撫大寶者必濟世而安<lb/>
民鮮有端居必先窮阨如周宣之伐玁狁如世祖之平<lb/>
<pb n="KR4d0151_WYG_023-4b"/>
簒莽然後光濟四表奕世承休天下所歸天神所福雖<lb/>
遭變不同而天之助順均也洪惟陛下以徳承天為天<lb/>
所子甚矣上帝之覆䕶于再于三昭陛下精意之䖍扶<lb/>
陛下神明之祚騐於天人之際煥若日月臣請縷陳其<lb/>
目靖康之初金人犯順陛下亟臨敵寨人莫不畏天日<lb/>
之威洵武之直氣懾羣敵因亦還轅此天之光啟者一<lb/>
也比臣歸自敵中恭奉宣仁皇后訓詞曰陛下再出北<lb/>
道欲就鞍時二后洎宫人送至㕔事有幼女招兒者見<lb/>
<pb n="KR4d0151_WYG_023-5a"/>
四金甲人状貎雄偉或劒或㦸擁衞聖躬女指示衆衆<lb/>
皆不見然莫不畏肅后悟曰我亊四聖甚謹果獲兹報<lb/>
今雖在敵中益當不忘焚禮夜深必斗下四十拜此天<lb/>
神隂相者二也恭聞初領元帥欲勒兵入援至相州睿<lb/>
意有卜宻射樓牌於字畫間三發三中及東渡大河氷<lb/>
堅徹底渡騎未畢氷已澌流此天兆中興同符世祖者<lb/>
三也靖康之末敵騎南渡時當艱危都下震動大臣䘮<lb/>
氣無䇿枝梧陛下以講好之職毅然就道繼京師失守<lb/>
<pb n="KR4d0151_WYG_023-5b"/>
果恊謳歌此天之昭答者四也維揚之役斥候不嚴賊<lb/>
棄輜重三路並進鋭鋒已趋于揚子柄臣猶安於廊廟<lb/>
陛下御殿未畢亟叱六飛方渡江壖敵騎巳及此天之<lb/>
保佑者五也逆黨滔天謀危宗社皇矣上帝臨下有赫<lb/>
大臣同德升日虞淵此天援明辟者六也方駐蹕㑹稽<lb/>
敵衆遽邇羣工惶惑未有施為欲以大兵嬰鋒則慮失<lb/>
機㑹勤討則謹重宜嚴宰相建利渉之言陛下亦從諫<lb/>
如響此天開聖德者七也惟上帝眷佑若此而陛下報<lb/>
<pb n="KR4d0151_WYG_023-6a"/>
夲巳隆惕惕昭事可謂至矣伏望陛下憲天之度益度<lb/>
天心鍳天命匪易之言為陛下力答之意臣恐朽質倐<lb/>
先朝露則聖瑞未昭謹條奏以聞乞宣付史舘<lb/>
竊以古者寓兵於農以禦大敵兩漢而下無不皆然惟<lb/>
魏及唐建府兵之制民兵遂廢唐全盛時戡大憝勦元<lb/>
惡無非官軍者及徳少衰據藩鎮起大盗亦無非官軍<lb/>
者是以歴古有叛將而無叛兵由唐而下多叛兵而少<lb/>
叛將理或致然今州縣之民百倍於兵力而義不能卻<lb/>
<pb n="KR4d0151_WYG_023-6b"/>
内侮強不能禦外侵者豈非未嘗習用而墮其力哉竊<lb/>
見諸路州縣見行火甲以禦夜盗民安之若素習臣嘗<lb/>
推行偹見其便今欲乞就建民兵之法俾粗知部勒稍<lb/>
知戰事廂有坊坊有甲甲有伍伍有長許置器甲以肄<lb/>
武偹州委都監縣委令佐帶民兵將領專一習按復委<lb/>
太守提督之不期年一路便可得兵百萬實欲宻制兵<lb/>
卒使不得逞而州郡内侮外侵遂無竊發倘或可採乞<lb/>
下某取索畫一便見不擾有利無害<lb/>
<pb n="KR4d0151_WYG_023-7a"/>
竊以連年征伐畧無虗月凡功烈死亊之軰冺沒無聞<lb/>
致孝子嫠婦無所旌顯昔太宗皇帝不㤀勲臣猶次叙<lb/>
其列得二百四家今建中興之功豈可不成一代之典<lb/>
人死留名賢愚所共而聖王之祀臣有五義欲乞令所<lb/>
在州縣有忠義報國當時功烈出衆所明知者許搢紳<lb/>
之儒作為傳記經所屬投陳然後州府繳進宣付史舘<lb/>
並嚴<graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>所在常優給其子孫不惟仰照聖澤下漏幽㝠<lb/>
遂可激勸方今死節之士<lb/>
<pb n="KR4d0151_WYG_023-7b"/>
竊見諸路州府管下廂軍數各不少不堪戰陣徒供送<lb/>
迎然月給錢米與禁軍相等縻費軍期實為不急欲乞<lb/>
權罷招填㡬年竢平定之日依舊逐營闕額錢米仰令<lb/>
項樁㽜委官主管以偹别色支用<lb/>
竊以朝廷加惠歸明官散在諸路以全懷來<hi>闕</hi>　之恩<lb/>
爵之禄之徳亦至矣付以職任有親民者有監兵者上<lb/>
下玩習皆謂遠人平日强暴桀驁之性尚存廢法自任<lb/>
莫能訊治郡縣姑息率以成風此類豈可長也欲乞今<lb/>
<pb n="KR4d0151_WYG_023-8a"/>
後凡所注授並作不釐務<lb/>
竊見朝廷以連嵗兵火財計匱耗用度既巳不足而軍<lb/>
旅錢粮為先念不可誅求於民遂設鬻爵之法自承務<lb/>
郎修武郎以下入中之數有差然應募者終嵗纔三兩<lb/>
人至改易度牒則靡然從命是皆喜於易應而樂於創<lb/>
建者竊原命婦冠帔之類似可如命宜等第自宜人以<lb/>
下三等優立入中之數許人承請俾為榮母榮婦之寵<lb/>
必見所至奔赴一如度牒便可施行<lb/>
<pb n="KR4d0151_WYG_023-8b"/>
竊見建炎初置賞功司㝷即廢罷恐當時主者兼用他<lb/>
屬之吏不得專掌致所行功賞因仍廢怠動經嵗月致<lb/>
獻言者得以藉口遂成無用而類於他房竊原此司誠<lb/>
為今日之急蓋賞不踰時又曰賞必以信是烏可比他<lb/>
廢置哉意欲使掌有專官而亟行亦俾將士知功有專<lb/>
治而不雜信賞之政中興所先也欲乞復置賞功司專<lb/>
行戰陣功賞等事委能吏典治仍置簿月書巳收行過<lb/>
某人功賞名件上司季攷其數或多至千百量與官吏<lb/>
<pb n="KR4d0151_WYG_023-9a"/>
推恩以勸其職<lb/>
竊以方今軍國之害所大者二一外侮二盗賊外侮則<lb/>
朝廷固巳有處盗賊則尤不可忽嘗謂陳吴起秦赤眉<lb/>
起漢以至隋唐無不縁巨盗而隳國者此害豈不為今<lb/>
日之急哉竊原地日益曠盗日益衆湖廣之外鞠為戰<lb/>
墟大江東西屯為賊壤其衆熾盛動以萬計所向州郡<lb/>
莫敢枝梧雖不能鼓向朝廷而朝廷安得奠枕自㣲至<lb/>
著建賊范汝為可為深戒若漢武帝遣暴勝之衣繡持<lb/>
<pb n="KR4d0151_WYG_023-9b"/>
斧逐捕長沙今而始知當時盡善古今雖異事勢則同<lb/>
欲乞今後應干盗賊專責憲臣親臨督捕次責郡守搃<lb/>
衆討蕩凡在界内不計大小湏管撲滅况此兼節制管<lb/>
内軍馬自可提兵䕶界臨時許以便宜如此則盗賊可<lb/>
遏任内用殿最勑法以明功罪必見郡縣争奮兼功自<lb/>
厲矣賊息則民安民安則國定國定之後卻外侮而鄰<lb/>
敵莫能窺其隙馴致之道在戒其初<lb/>
竊以州郡之富全賴商賈其什一之税則有益於公上<lb/>
<pb n="KR4d0151_WYG_023-10a"/>
阜通之貨則惠養於民庻利固不一也方今駐蹕之所<lb/>
宜招徠此徒少禆財用贍軍之費竊見廣泉二州市舶<lb/>
司南商充牣每州一歲不下三五百萬計若今兩州除<lb/>
紵麻吉貝等麄色物貨許依舊抽解外應細色權移就<lb/>
臨安府抽解候事定日依舊庻得上供物貨既皆真的<lb/>
又免起發脚夫之用是易十五之蠧耗為十全於行在<lb/>
也加以四方商旅悉來奔凑則投回二税並在城下茶<lb/>
塩鈔法當倍售於昔時舶船聞之亦必懽忻承命以就<lb/>
<pb n="KR4d0151_WYG_023-10b"/>
利源比負擔竭蹙猶且趋嚮况許以全船竭貨而來哉<lb/>
竊以廣南兩路自潮州而南居民鮮少山荒甚多前此<lb/>
惟土人仰食故歳計租賦一皆贍足自中原兵火西北<lb/>
工商士庻散處其地以鮮少之種供億兆之用又官司<lb/>
科調四時有之以此民頗困乏欲乞將廣南兩路州縣<lb/>
見今逐處荒廢田土括見頃畆丈尺召北客耕種量免<lb/>
二三年官租委運司專一均撥授田務在隨宜就便庻<lb/>
浮食流離之民有所依附而盗賊可以衰息且空居與<lb/>
<pb n="KR4d0151_WYG_023-11a"/>
作役同當衣食茍為處畫則官私兩便<lb/>
竊以帝王異尚損益隨時阨于艱危必奮獨見思所以<lb/>
下採人事上禳天變以建大聖之夲以通天理之明在<lb/>
臣下宜悉所舉在朝廷宜博詢究以稱隨時之意臣不<lb/>
知圖緯弗明天象徒以講讀故實記録其語比聞祥符<lb/>
中謝絳上疏言太祖皇帝生而包絡黃及受命五星聚<lb/>
於奎而鎮星主之真宗升中泰山日抱黃珥含譽星見<lb/>
其色皆黃土徳之符也國家宜以土徳王天下以繼聖<lb/>
<pb n="KR4d0151_WYG_023-11b"/>
祖若漢以炎徳紹堯後也臣誠知此非天下急務蓋念<lb/>
前人一言之出誠發於中或獲半詞之獻死不可避萬<lb/>
一得偹採擇少補國家則不猶愈於黙黙耶况前歲法<lb/>
駕駐蹕㑹稽去歲臨安不旬日間三經回禄豈火失其<lb/>
性而至於是倘因兹多故稽合天意以順土徳不惟除<lb/>
舊寘新為禳卻之術而迎氣致祥亦不失五行傳徳之<lb/>
序<lb/>
　松隱集巻二十三<lb/>
</p>
<p>
</p>
  </div>
</body>
</text>
</TEI>
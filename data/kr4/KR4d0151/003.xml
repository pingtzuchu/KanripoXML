<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>松隐集巻三</head>
    <p>
<pb n="KR4d0151_WYG_003-1a"/>
欽定四庫全書<lb/>
　松隐集巻三　　　　　　宋　曹勛　撰<lb/>
　　古樂府<lb/>
　　　聖人出<lb/>
古樂府有題無詞因新而補之<lb/>
升太微法璇璣闢紫宫清九圍甄符命以膺歴廓氛祲<lb/>
而建靈旗混車書之文軌兮納民物於雍熈噫嘻惟仁<lb/>
惟義則吾知其所以能保持<lb/>
<pb n="KR4d0151_WYG_003-1b"/>
　　　飛龍引<lb/>
炎精應運開真籙神母嗸嗸夜潛哭五星同軌莅秦雍<lb/>
十二真人翔水曲斷虵約法授天人項籍叱咤徒驅逐<lb/>
蕭曹翼翼冠元功三十一君兆開國君兮臣兮俱㑹同<lb/>
灑掃乾坤開夀域<lb/>
　　　上雲樂<lb/>
真王嚴仗衛清道表前旌翠輦浮龍藻霜戈麗虎兵哀<lb/>
笳鳴廣路警蹕過曽城後乗超王屋前驅上玉京諸天<lb/>
<pb n="KR4d0151_WYG_003-2a"/>
觀鼓節列聖肅儀刑朝謁虚皇罷麾幢下始青蒐兵寧<lb/>
紫户閱籍按黄庭十洲皆承事九宇仰裁成暇豫迎春<lb/>
宴還宫召百靈緑室陳歌舞陽臺煥日星玉酒浮樽滿<lb/>
天花覆坐馨空謡洞真唱遐覽悲刼齡俯盼紅塵子起<lb/>
滅輕浮萍<lb/>
　　　君馬黄<lb/>
君馬黄臣馬蒼君馬短臣馬長馳驅不敢先騰驤左右<lb/>
先後惟其良臣馬勞悴君馬康君馬康無相忘一勞一<lb/>
<pb n="KR4d0151_WYG_003-2b"/>
逸固所當君馬無逐臣馬强<lb/>
　　　春風引<hi>建康作</hi>
憶昔上國宣和初時平比屋驩唐虞天王禮樂縱游豫<lb/>
翔風和氣凌天衢蒼龍頒春動時輅晴光彩錯明金鋪<lb/>
扶晨官師㑹朝請雜㳫劍珮諸侯趨仗移走馬退東掖<lb/>
闐闐車騎喧傳呼笙簫合沓送歌酒游人買笑捐金珠<lb/>
太平一百六十載四方靣内無征誅歌聲未斷霓裳舞<lb/>
鐡騎直指墮神都蒼茫萬乗扣軍壘六龍不御驚鏷<graphic n="KR2255" url="https://raw.githubusercontent.com/kanripo/KR-Gaiji/master/images/KR2255.png" mimeType="image/png"/>
<pb n="KR4d0151_WYG_003-3a"/>
隂虹當天變白晝中原化作榛莽區黄旗悠悠渡江漢<lb/>
百僚竄伏天一隅南極三吳北燕薊西秦東魯無完郛<lb/>
至今甲歴遍三四生民散盡悲巢烏我每思家限淮水<lb/>
揺揺心與飛雲孤江城春風漲白浪雞聲可數屋可踰<lb/>
兵纒九宇無花木憔悴春風空緑蕪<lb/>
　　　日出引<lb/>
雲冥冥風凄凄綺疏未白雞巳啼角聲纔斷闢朱扉闢<lb/>
朱扉欵朝日君王劍珮朝諸侯赫赫明明光萬國<lb/>
<pb n="KR4d0151_WYG_003-3b"/>
　　　思歸引<lb/>
嵗峥嶸以髙逝兮辰一往而不返夫君胡為乎伏幽陵<lb/>
而連蹇邈佳人之懐余兮䇿予馬之不前亘川塗之修<lb/>
阻以紛錯兮積雪漫漫而蔽天期百舎之不息兮命予<lb/>
駕而勉旃<lb/>
　　　箜篌引<lb/>
行天莫乗龍行地莫乗馬龍馬各有待牽連一時假至<lb/>
人運獨照八表周神化結交當結心勢利徒夸咤兎絲<lb/>
<pb n="KR4d0151_WYG_003-4a"/>
倚喬松纒綿不相舍秋風飛嚴霜榮枯何所藉冨貴人<lb/>
所慕貧賤人所鄙妻嫂薄蘇秦人事古如此游子歸去<lb/>
來勞生良可恥<lb/>
　　　日出行<lb/>
日出東海隅照我草屋東屋東有榮木光彩生曈曨春<lb/>
草凝碧色秋水生芙蓉江山發深秀和氣翔春風六龍<lb/>
儼靈轡萬物咸昭融羲和羲和無曠爾職無替爾功使<lb/>
吾兩目常明兩耳常聪則吾将薦汝於上帝而復子以<lb/>
<pb n="KR4d0151_WYG_003-4b"/>
以重黎之封<lb/>
　　　升天行<lb/>
上智保冲淡練氣固形質精神藏杳冥獨照出寂黙三<lb/>
炁俱混同求死不復得其次崇真功立言與立徳軒后<lb/>
御飛龍旌幢煥晴碧楊許奉丹書凌空佐天職董奉乗<lb/>
雲輿秦女跨文翼茅山與荆山遺蹤宛如昔旌陽與劉<lb/>
安雞犬翔真域清虚王陵孫巍巍膺九錫雲表鳴簫笳<lb/>
仗衛嚴霄極即事非荒唐粲然若白黒揮手謝時人緱<lb/>
<pb n="KR4d0151_WYG_003-5a"/>
山有仙迹<lb/>
　　　結客少年場行<lb/>
結客少年場驊騮從驌驦鬪雞横大道獵騎巻平岡婚<lb/>
姻聨衛霍賔客紛金張報仇通姓字排難匿行藏功名<lb/>
看寳劍富貴珥貂璫逸氣凌秋鶚清才負錦囊詼諧驚<lb/>
四坐議論駭諸郎日暮平康裏花隂醉滿牀<lb/>
結客少年場横行静朔方嫖姚新拜將親選羽林郎百<lb/>
寳裝犀甲千金飾箭房笑談看匕首博戯賭香囊聚飲<lb/>
<pb n="KR4d0151_WYG_003-5b"/>
妖姬酒同升射雉堂聨騎絶沙漠分麾入范陽陳前誇<lb/>
奪槊馬首拜降王歸來辭厚賞小閣醉紅粧<lb/>
　　　涇溪行<lb/>
涇溪之水兮猶可以方舟涇溪之人兮不可以同游涇<lb/>
溪之阻兮猶可以為梁涇溪之險兮石齧吾廧涇溪之<lb/>
水兮猶可以徒渉涇溪之人兮不可以相接<lb/>
　　　長安有狹斜行<lb/>
長安有狹斜劣劣通香轂道逄二少童問君住何曲我<lb/>
<pb n="KR4d0151_WYG_003-6a"/>
家本神京住近濯龍北長子爵執珪次子為相國小子<lb/>
無髙位校讐在天禄三子俱下來游人住行足三子俱<lb/>
入門金紫照華屋三子俱升堂戯綵弄絲竹大婦縫羅<lb/>
襦中婦裁氷縠小婦調鳴筝切切聲相續丈人幸安坐<lb/>
置酒奏新曲<lb/>
長安有狹斜狹斜難方軌道逢兩青衣問君住何里我<lb/>
家銅駝陌髙閣通朱邸長子爵通侯次子聨端揆小子<lb/>
事游俠倜儻卑豪貴三子俱入門軒車羅甲第三子俱<lb/>
<pb n="KR4d0151_WYG_003-6b"/>
升堂光彩動堦陛大婦理珍裘中婦曳雲帔小婦弄笙<lb/>
簧明粧擁歌妓丈人幸留連雅舞揚清吹<lb/>
　　　飲馬長城窟行<lb/>
漢馬飲長城匈奴空塞北樓蘭與烏丸先驅出絶域月<lb/>
氏合康居受詔發疎勒右校羅天山左出林胡國嫖姚<lb/>
登狼居旌旗照穹碧號令明秋霜毳帳餘空壁瀚海無<lb/>
驚波獻㨗走重譯大将朝甘泉後部騰沙磧九宇動聲<lb/>
容功烈光篇籍将軍拜通侯歌舞連朝夕<lb/>
<pb n="KR4d0151_WYG_003-7a"/>
　　　代北行<lb/>
漢地山河逺邊城草木長西戎空大夏朔騎送君王禮<lb/>
樂兼三統車書混八荒征伐司衛霍奉使遣蘇張號令<lb/>
知無外衣冠入夜郎蒐兵臨瀚海郡縣裂姑臧郵傳通<lb/>
族障奚奴識憲章華夏同正朔天子坐明堂西極奉龍<lb/>
馬何用贄白狼<lb/>
寒風蕭蕭易水紋嫖姚十八為將軍酒酣耳熱氣益振黠<lb/>
羌百萬空成羣兵車轔轔動雷轂漢軍霆擊崩屯雲登<lb/>
<pb n="KR4d0151_WYG_003-7b"/>
封居胥轉瀚海波澄萬里無纖塵六驘夜遁徒苦辛當<lb/>
時足雪平城恥猶恨逋誅尚有人<lb/>
　　　釣竿行<lb/>
昔有伯常子避仇河濵其妻思之為釣竿歌每至河側<lb/>
輙歌之今補而續之云<lb/>
臨北坂望南山山長水逺心慱慱鈎有餌兮緡有竿魚<lb/>
深潛兮秋水寒念王孫兮何時還<lb/>
　　　春江行<lb/>
<pb n="KR4d0151_WYG_003-8a"/>
浦嶼連芳草夭桃間柳堤征鴻下天際游女過前溪魚<lb/>
沒驚㠶影林疎見鳥啼王孫聨繡騎童子解香觽吳姬<lb/>
笑留飲同指畫橋西<lb/>
　　　艶歌行<lb/>
陽春麗華旦杲日延清暉庭前夭桃花灼灼流芳菲佳<lb/>
人惜良辰游子行不歸君看夭桃花芳菲能幾時<lb/>
　　　塞北行<lb/>
五月無芳草經年不見花蒼烟埋古木朔吹巻龍沙猶<lb/>
<pb n="KR4d0151_WYG_003-8b"/>
逢阿母海愁看白傳义彷彿南箕下遙瞻望漢家<lb/>
　　　淮南行<lb/>
人去宫門寂丹成寳鼎空砌下苔錢紫庭中霜葉紅思<lb/>
君聼松籟精魄上髙穹<lb/>
月冷桐隂静霜紅桂影寒碧蘚封丹室青松覆玉壇如<lb/>
何後雞犬不得厠驂鸞<lb/>
　　　青漢謡<lb/>
鼓䇿飛晨華翹轡𤣥景阿雲裾動星漢流彩鳴玉珂迢<lb/>
<pb n="KR4d0151_WYG_003-9a"/>
迢拂青靄俛仰窺貟羅羣真儼龍駕拊節揚空歌靈風<lb/>
翔玉京音響生雲和飛軒出閶闔紫霄髙峩峩覽極不<lb/>
知疲垂足濯天河抵掌談羲黄歴世由經過下盼塵波<lb/>
中穢濁真棄帑胡為戀浮境出沒相纒紆秦陵一抔土<lb/>
神室生葭蘆商山髙崔嵬名與四皓俱歸來邈雲漢璧<lb/>
月流綺疏悠然動清興何必騎鯨魚<lb/>
　　　夢仙謡<lb/>
夢入蓬萊宫岧嶤聳朱閣靈風翔紫烟靄鬱生羅幕鸞<lb/>
<pb n="KR4d0151_WYG_003-9b"/>
鳳棲瑶林咀嚼瑶華蕚老龍戯滄洲噴濤盪鱗角朱戸<lb/>
翳霄暉翠殿開晴廓中有神仙人緩歩鏘金鐸顔貌盛<lb/>
芙蓉舉止何綽約引我丹霞房玉漿金罍酌更賜琅玕<lb/>
膏笑談同飲啄仙童供蟠桃盛以朱雲絡坐看移三山<lb/>
驚波沸五岳下顧塵埃徒奔走赴陵壑真人執我手殷<lb/>
勤相付托若到紅塵中莫染紅塵濁他年湏是早歸來<lb/>
奉迎當遣遼東鶴<lb/>
　　　歩月謡<lb/>
<pb n="KR4d0151_WYG_003-10a"/>
太清天宇清且髙皎然氷鑑懸層霄絳河水淺閬風息<lb/>
蟾光度景揺金鰲仙人縱駕游八極鳳簫歌吹鳴嘈嘈<lb/>
星宫月殿風馬逺珠華露濕旌旄冷還虚按轡窺塵寰<lb/>
波裏三山銀浪巻<lb/>
　　　游仙謡<lb/>
羽盖承流景飇輪泛紫霞前旌絳霄隊駐節王母家真<lb/>
童發清謡雲表翔哀笳樓臺上清漢服綵明珠華萬春<lb/>
若朝菌歡樂庸可涯瑶席未終醼零落蟠桃花<lb/>
<pb n="KR4d0151_WYG_003-10b"/>
　　　清晨謡<lb/>
通夕抱寒衾冥冥暗風雨披衣待平明起履歩庭蕪遙<lb/>
遥望扶桑延目上洲渚隂風驅層雲屯積亘山阜草木<lb/>
纒凄悲杲日霾天歩林鳥雜亂飛修塗限商賈松竹互<lb/>
摧折鴟鴞肆翔舞四海揚驚濤鯨鯢竟吞吐誰云天歩<lb/>
寛宛足隘環堵殊乖夙昔心媿坐閴無語遲遲攬衿帶<lb/>
櫛沐正冠屨姑以勤余生疏剔治園圃清晨勞寤歌無<lb/>
乃思湯武<lb/>
<pb n="KR4d0151_WYG_003-11a"/>
　　　獨酌謡<lb/>
我有一樽酒來自故人家故人久相别十載隔天涯相<lb/>
思不相見對月開流霞一酌延清風清風為我開靈襟<lb/>
再酌勸明月明光徘徊冷光發三酌望故人明月清風<lb/>
見顔色髙歌起舞賡長謡聲裂金石貫層碧伯倫巳死<lb/>
淵明殂蜾臝螟蛉漫充塞湏㬰歌罷玉壺空醉覺長天<lb/>
不盈尺<lb/>
春風著意憐芳草芳草榮時春自老人生歡少别離多<lb/>
<pb n="KR4d0151_WYG_003-11b"/>
有酒當歌自傾倒莫教憔悴損容光白髪蒼顔為誰好<lb/>
　　　陽春謡<lb/>
臨東皇萬物昌君陶唐宣重光臣臯䕫熈元良協三辰<lb/>
撫萬方物無夭札人無傷人無傷繄元良錫以景福滋<lb/>
穰穰吾君欣欣兮臻樂康<lb/>
　　　深夜謡<lb/>
月影移鳷鵲鑪香滿建章君王駐琱輦宫女出彤房仙<lb/>
樂浮雲漢笙歌遶畫梁按圖皆國色何處是髙唐<lb/>
<pb n="KR4d0151_WYG_003-12a"/>
花落春猶在人存事巳非草侵迎仗路塵滿舊薫衣獨<lb/>
立空憐影當歌但歛眉羞見長門月曽同歩輦歸<lb/>
　　　歩月謡<lb/>
琅玕轉景蒼蚪立露脚斜飛冷光濕人歸芳草恨迢迢<lb/>
劍珮生寒秋水澁離離箕斗正相望流蘇帳合金波入<lb/>
風前揺袂思沉沉雷雲不動蛟龍蟄<lb/>
　　　清晨謡<lb/>
陽烏出谷升蟠木羃羃寒烟歛修竹狐狸竄伏不敢鳴<lb/>
<pb n="KR4d0151_WYG_003-12b"/>
魑魅深潛翳林麓荷鋤田父下東臯金馬門開轉華轂<lb/>
何當羲御駐中天赫赫明明光萬國<lb/>
　　　山中謡<lb/>
山中之樂何由說知者不言言者拙紅塵飛盡散松風<lb/>
獨酌寒泉弄明月<lb/>
　　　秋風引<lb/>
閶闔天門開九重金莖肅肅揺霜風吳江木落龍庭空<lb/>
雞鳴起舞何怱怱烟塵髙翳山<hi>闕</hi>東邊聲夜入烏號弓<lb/>
<pb n="KR4d0151_WYG_003-13a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0151_WYG_003-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　松隐集巻三<lb/>
</p>
<p>
</p>
  </div>
</body>
</text>
</TEI>
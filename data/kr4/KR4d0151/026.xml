<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>松隱集巻二十六</head>
    <p>
<pb n="KR4d0151_WYG_026-1a"/>
欽定四庫全書<lb/>
　松隱集巻二十六　　　　　宋　曹勛　撰<lb/>
　　劄子<lb/>
　　　進前十事<lb/>
　　　進後十事<lb/>
　　　　進前十事劄子<lb/>
臣昨日伏䝉聖恩賜對便殿漏數移刻下詢周悉使得<lb/>
盡所欲言而三聖人之意俱獲條陳既畢使事退就誅<lb/>
<pb n="KR4d0151_WYG_026-1b"/>
戮無所憾者豈意天造曲臨又欲官寘一路謂臣智勇<lb/>
可偹使令聖訓温厚宜待有功而臣妄庸何可負荷念<lb/>
無㳙塵禆益之助乃獲山海崇深之恩撫躬愧汗至於<lb/>
雪涕再䝉聖訓令臣今日入對将敵中所見具劄子進<lb/>
呈今謹條畫事渉國體者伏望萬機之暇特賜睿覽如<lb/>
可施行即乞速賜行下其中利害急於星火有間不容<lb/>
髪者又恐非常之事衆亦増疑伏願陛下㫁之以英武<lb/>
不求於僉論然後此亊此功決無阻抑庻幾周宣之詠<lb/>
<pb n="KR4d0151_WYG_026-2a"/>
不獨著於當年恭俟進止<lb/>
　　　　前十事<lb/>
臣頃離太上皇帝御前得聖訓曰金人廹逐令拜北塞<lb/>
我對以朕昔謬與大金結約為兄弟之國於義無拜禮<lb/>
今日雖被囚擄頭可㫁拜不能設金人見予不能屈亦<lb/>
<hi>闕</hi>然予豈畏死也歸奏但有可清中原之謀悉舉行之<lb/>
無以予為念且保守取自家宗廟言訖嗚咽又語臣曰<lb/>
歸可奏上藝祖有約藏于太廟誓不誅大臣言官違者<lb/>
<pb n="KR4d0151_WYG_026-2b"/>
不祥故七祖相襲未嘗輒易每念靖康年中誅罰為甚<lb/>
今日之禍雖不止此然要當知而戒焉<lb/>
臣見金人語云今二聖在遠雖曰三遣使勤請金人決<lb/>
未聽從蓋以納欵請命割地稱臣在淵聖皇帝已行之<lb/>
矣後來何事可副今惟有設壇誓将戮力死戰若勝一<lb/>
陣則金人便當知畏一靣遣将掩殺一靣遣使迎請臣<lb/>
得之金人恐有採擇<lb/>
臣竊原金人之計善於傳播聲援使欵我師謂如二聖<lb/>
<pb n="KR4d0151_WYG_026-3a"/>
北狩欲寛聖心每使人稱陛下已領兵屯河北岸凡金<lb/>
人所得之物皆已奪去二聖私喜竚望大兵迎鑾謂指<lb/>
日可待故逗留天眷過河略無損失者亦其計使然也<lb/>
乞今後凡云契丹軍漢兒軍僉軍渤海軍欲相借助者<lb/>
切宜詳覆而後信恐墮賊計中<lb/>
臣契勘滑州今為極邊沿河控扼之勢此為先務宜揀<lb/>
擇利兵慎選将帥付以鎮撫之任設北岸纔有偷渡舡<lb/>
栰湏<hi>闕</hi>　　斬獲然後巳庻使金人知中國偹禦嚴切<lb/>
<pb n="KR4d0151_WYG_026-3b"/>
過於曩日必使無南靣之心乃為盡善若不迎頭奮擊<lb/>
恐又生凌暴愈難制禦<lb/>
臣五月間由真定趙冀州界間道而回竊知河北之民<lb/>
忠義赤心貫於白日雖脅附者五城<hi>安肅軍懷州衞州真定府廣信軍</hi>
其民強顔偷生怨入骨髓顧其餘城守皆堅壁不下嘗<lb/>
擁衛太上皇帝聖駕經趙州城下令王宗沔傳聖訓及<lb/>
諭以北狩之禍令城中投降城中人得詔不答但矢下<lb/>
如雨且不得近又鄰郡聲跡不通莫肯相援者蓋尚遵<lb/>
<pb n="KR4d0151_WYG_026-4a"/>
靖康詔㫖今乞遣使宻諭今後許鄰州相應毋自孤危<lb/>
如能借助同退賊衆則當厚其恩賞或許以世守<lb/>
臣過恩冀之間農民自置弓劍保䕶一方謂之廵社遂<lb/>
致道路肅靜都無冦掠其於忠力極為可取試詢其數<lb/>
兩州約三十餘萬問其所向心存田里欲自保其土既<lb/>
不可使令只乞遣使撫諭嘉其能保國保家之意庻知<lb/>
上德意益盡其心<lb/>
臣契勘自相州以北有山寨約五十餘處每寨不下三<lb/>
<pb n="KR4d0151_WYG_026-4b"/>
萬人其徒皆河北州縣避賊者今聞脅從者十餘寨例<lb/>
皆以無粮無援遂且俯從其餘尚偃蹇山谷間皆忠力<lb/>
勇敢之人内一寨李舎人統之堅欲留臣為佐臣辭以<lb/>
有故宵遁得免此軰乞宻使招來責其自効如能救援<lb/>
一州者即以州付之仍重立爵賞勸其後効<lb/>
臣在敵寨時具聞敵人言金國擇利便謀江南又曰上<lb/>
界有天堂下界有蘇杭其勢欲往浙江臣復云南有大<lb/>
江之限者不一國初諸僣以為天塹豈易往也復對臣<lb/>
<pb n="KR4d0151_WYG_026-5a"/>
曰當不險於海海且徑渡况江耶此語不妄決為可信<lb/>
仍欲驅河南户口以實五京<hi>大遼有中上東西燕等五京經兵革之後人物稀少</hi>
<hi>故欲驅去補其缺疎</hi>又分畫主首各有所部其於諸路闗防實不<lb/>
可緩<lb/>
臣竊謂即今州縣英材甚多往往以朝廷之禮未至故<lb/>
隱伏不出切恐一旦為盗賊所掠則適以資冦甚可惜<lb/>
也今欲乞别立招賢之科諭以築臺嘗膽之切感動其<lb/>
心則束帛賁于丘園蒲輪方轂而命駕彼亦有待而來<lb/>
<pb n="KR4d0151_WYG_026-5b"/>
也然後觀其文武隨材器使且燕越雖列國不足比數<lb/>
然今日之變甚於曩時故臣萬死妄論及此<lb/>
臣伏讀戰國時吴既敗越勾踐以一旅之衆棲于㑹稽<lb/>
坐卧嘗膽曰爾忘㑹稽之恥乎後卒破吴國燕昭與齊<lb/>
有隙因郭隗築黃金臺招徠賢俊共圖興復後得樂毅<lb/>
破齊七十二城是二君者志於報怨不異夲圖故卒獲<lb/>
所欲豈非志堅不渝而得士為確神物亦相其為耶臣<lb/>
觀今日之勢甚於燕越恭惟陛下以英謀睿武撫有區<lb/>
<pb n="KR4d0151_WYG_026-6a"/>
夏孤危于時厯代未見其比識者寒心然聖志所向雖<lb/>
将大有為苐廹于貪功冒賞之人窒塞於内使陛下志<lb/>
意不得兼宣臣竊謂陛下宜外身殉國期慰祖宗之靈<lb/>
洎太上付委之切親整六飛躬欵太廟哭於神主之前<lb/>
訴此大變繼詣西洛朝謁陵寝然後駐蹕都畿下痛切<lb/>
之詔號召四方智勇豪傑舉國北征以圖大舉使老少<lb/>
負粮壮健出力人孰不飲泣扼腕來赴國難者庻攘却<lb/>
外侮剋清禍亂迎請兩宫與衆共濟豈不韙歟茍失此<lb/>
<pb n="KR4d0151_WYG_026-6b"/>
舉過此而議未見有䇿也臣知舉此僉衆莫容願言斯<lb/>
剖當拱手以待誅殛臣死罪死罪<lb/>
　　　　進後十事劄子<lb/>
臣去嵗自敵中齎持太上皇帝宣和皇后中宫皇后書<lb/>
信悉得奏陳重念臣初被宻㫖令從間道晝伏夜動山<lb/>
行草宿憔悴飢渇了無生理鄰於死者殆以百數僅得<lb/>
生還當時伏䝉引對便殿玉音褒賁朽骨再肉繼被拔<lb/>
擢進秩賜金欲寘於一路無何㒺識忌諱具敵事切直<lb/>
<pb n="KR4d0151_WYG_026-7a"/>
貽怒執政謂臣警朝廷前降異恩遂遭中輟止授列郡<lb/>
臣以一介之賤不敢論列遨翔淮甸進無所留退無所<lb/>
守趦趄若窮猿之無林寄食友舊人憫其苦然食陛下<lb/>
祿荷陛下恩顧何以圖報耳聞目擊意尚未艾又欲伸<lb/>
喙一言不敢避死雖然所述十事巳被罪譴今欲再以<lb/>
十事仰干睿聽伏望天慈特賜乙夜之覽恐可助聖政<lb/>
之萬一俯伏待罪恭俟進止<lb/>
　　　　後十事<lb/>
<pb n="KR4d0151_WYG_026-7b"/>
臣恭惟北狩之禍四海痛心溥天率土莫不願從軍北<lb/>
伐亟奪以歸蓋縁陛下孝思之心未嘗少寘茹素罙月<lb/>
祈天請命所冀上天悔禍二聖還闕雖然誠甚至切然<lb/>
未有明示於衆者欲乞今後遇朔旦陛下躬欵殿陛望<lb/>
拜塞北播告有司時暫為例使天下士民益知聖孝不<lb/>
勝幸甚<lb/>
臣竊見三路遣使金國軍前通問二聖皆陛下親加選<lb/>
擇忠孝博辨之人俾其遠使異地為國宣力與平時事<lb/>
<pb n="KR4d0151_WYG_026-8a"/>
體不同混㑹迎請無大於此如聞惟見謝辭得望天表<lb/>
餘不得奉清閒之燕殊未盡使人之言況即日尚未有<lb/>
遣行者乞數賜靣對諭以睿謀聖畫既行臨遣曲加禮<lb/>
意庻周旋其心甘于死節仍乞将奉使二字令三省别<lb/>
定稱謂<hi>臣乞靣奏别定之意</hi>
臣竊見河北河東等路投下蠟書皆忠義慷慨之士或<lb/>
在職在私捨死應募暴露萬状得達行在投陳之後既<lb/>
不見天子又不識宰相使其皇皇胸臆無所剖判既歸<lb/>
<pb n="KR4d0151_WYG_026-8b"/>
則烏有好語語其州里哉欲乞指揮三省應有似此等<lb/>
人令宰執親加問勞詢其所欲待其無所訴述然後爵<lb/>
賞之遣歸<lb/>
臣謂方今錢穀大計應諸路軍湏者全在東南又其間<lb/>
就糧避地之人色色蠶食加以修城科草歛率未巳民<lb/>
惟邦夲夲固邦寧誠可矜惻乞指揮朝廷量東南所可<lb/>
行外諭以駐蹕之近優其諸般料役用稱恤下之意<lb/>
臣竊謂陛下躬秉武節威行四方然出師討蕩尚循舊<lb/>
<pb n="KR4d0151_WYG_026-9a"/>
制欲望聖慈遇有某所用武即乞如唐故亊拜為某道<lb/>
行兵大總管付以一路黜陟之任庻職專而任明式新<lb/>
中興之業<lb/>
臣竊惟惻隱之心人皆有之不可謂金人為國仇而忽<lb/>
之為君長者能無慈仁也過為之禮正在今日且二聖<lb/>
在遠陛下所深痛乞每遇遣使謂如春行則令附絺綌<lb/>
之服各數百件物雖㣲而可以表見陛下孝思之心次<lb/>
可使金人執持衣物有以感動<lb/>
<pb n="KR4d0151_WYG_026-9b"/>
臣嘗思唐德宗奉天之役得一陸贄論撰詔勑使千里<lb/>
如對靣将士聞之無不感泣後卒致興復是則凡厥王<lb/>
言可不慎選老成臣前日伏讀鷹狗詔以宵旰字為霄<lb/>
以修德字為脩以斜封墨勅字為邪若言霄脩則可為<lb/>
筆工之誤若云邪封則似非可移罪於人傳於四方恐<lb/>
成王言無稽之議舉此一端類皆若此乞今後翰苑作<lb/>
為文詞語切加至以實不以文則庻幾四海之遠惟語<lb/>
言所及可以激勵人心有赴難伏節之士為時而出<lb/>
<pb n="KR4d0151_WYG_026-10a"/>
臣竊謂北庭金冦侵犯兩河我師尅平屢有㨗奏皆自<lb/>
陛下聖武遠昭宸謀先定遂臻禦侮至榜於通衢欲使<lb/>
四方聞之謂掃除猖獗有撫寧之漸用安民庻意豈他<lb/>
哉然草茅之賤猶曰今日之事殺千百之級退尋常之<lb/>
陣豈足為陛下道祗益繁文無補大德欲乞今後遇有<lb/>
小㨗不必飾諭庻彰聖度並包之廣<lb/>
臣竊以國之大夲曰衣曰食然農無牛則無以耕耨耕<lb/>
耨不時則乏食矣蠶繅無桑則無以食蠶蠶食既闕則<lb/>
<pb n="KR4d0151_WYG_026-10b"/>
無衣矣今軍興之際卒伍斫取桑木民間私自烹牛成<lb/>
憲莫舉遂不能禁茍且者尚謂牛桑小端未害於政殊<lb/>
不知衣食之源根夲所繫終嵗之後無農織矣乞嚴行<lb/>
禁止庻務農敦夲稼穡以時嵗無流離之人俗有衣食<lb/>
之足天下幸甚<lb/>
臣恭聞陛下自登寶位凡宰執奏對不論巨細直可之<lb/>
而巳罔聞有所詰責臣初不敢遽信繼熟外朝之議亦<lb/>
莫不然臣始大懼臣死罪伏望陛下若稽太宗皇帝之<lb/>
<pb n="KR4d0151_WYG_026-11a"/>
訓使所奏不得欺所言皆成法必有震怒以恐動大臣<lb/>
必有識擢以招徠言士則天子操柄御臣之要實見於<lb/>
中興之時臣草萊一介狂率愚論萬死不赦惟陛下裁<lb/>
幸<lb/>
　<lb/>
　<lb/>
　<lb/>
　<lb/>
<pb n="KR4d0151_WYG_026-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　松隱集巻二十六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>松隱集巻十八</head>
    <p>
<pb n="KR4d0151_WYG_018-1a"/>
欽定四庫全書<lb/>
　松隱集巻十八　　　　　　宋　曹勛　撰<lb/>
　　絶句<lb/>
　　　王德言樞宻生日<lb/>
露華澄澹月痕秋灝氣儲神侍帝猷蹔握元樞均造化<lb/>
蒼生願看濟川舟<lb/>
骨相霜筠與雪松髙才直節固無同向來舉佀他時貴<lb/>
聲出丹田踵息中<hi>公作撫屬時巳識公貴在聲</hi>
<pb n="KR4d0151_WYG_018-1b"/>
藉甚家聲孰可儔玉堂金馬著清脩巳攄荷橐三千牘<lb/>
行相楓宸十二旒<lb/>
慶源淮瀆正㴞㴞昆季中間譽最髙三接固知先政地<lb/>
五兵聊欲試鈞陶<lb/>
友于相愛陟通津同氣同居善益親自是茅家好兄弟<lb/>
一堂和樂棣華春<lb/>
每喜髙情語甚真讜言亹亹賛天鈞不殊林下忘形態<lb/>
定是因中地位人<lb/>
<pb n="KR4d0151_WYG_018-2a"/>
皇華臨遣下彤墀雨卧風飡益自怡口伐可汗初不識<lb/>
得陪後乗始應知<lb/>
中原秋色入輶軒益助胷中造化權大有新詩入行紀<lb/>
他時綵筆一時編<lb/>
筍輿軋軋塞沙黄赬檐廬兒語隔窗且喜縱觀臨易水<lb/>
未須楓落賦吳江<lb/>
八月凉秋草未斑誕辰正近舊長安客涂拜夀無琴奏<lb/>
應念清輝玉臂寒<lb/>
<pb n="KR4d0151_WYG_018-2b"/>
　　　政府生日<lb/>
寥廓無塵臘雪晴距正五日鳳凰鳴巳膺一德明良會<lb/>
更祝千齡輔太平<lb/>
帝師位重侯王上身任安危社稷臣一國真封知簡在<lb/>
要教長佀錦城春<lb/>
郊祀三年大禮崇上公翊賛極寅㳟清壇九奏應昭格<lb/>
今歲人神識景鐘<lb/>
凛然漢相萬人英勲德綏懷海宇清聞道茅峯獻新植<lb/>
<pb n="KR4d0151_WYG_018-3a"/>
松芽看到茯苓生<lb/>
朝回寶勒照金狨綵服熈熈笑語中隔坐屏風未為貴<lb/>
衮衣真是黑頭公<lb/>
中興光啟自元鈞比德褒功禮意新是賛是圖超古習<lb/>
儀刑一代冠麒麟<lb/>
近臣宣勸上恩隆金石聲和出禁中禮貌元功宜異數<lb/>
一門和氣藹春風<lb/>
隆冬造化浹根荄三白書功凍漸開歲事穰穰如祉福<lb/>
<pb n="KR4d0151_WYG_018-3b"/>
亦隨春色九天來<lb/>
從容國論對楓宸今古無雙第一人永佐無為明大道<lb/>
怡然髙夀鄙莊椿<lb/>
汛掃門前積有年從來頂踵盡陶甄應憐歲歲稱觴客<lb/>
又倚崇墉獻十篇<lb/>
　　　和賀子忱<lb/>
雨餘屐齒不妨泥自課家丁細理畦尚有種花移竹意<lb/>
要令好鳥入春啼<lb/>
<pb n="KR4d0151_WYG_018-4a"/>
樗散端如老鄭迂喜尋山水每携扶歸來勌卧蓬門晩<lb/>
猶憶松篁巧映途<lb/>
投老身同釣與漁放懷寧較董梧鋤愛閑成懶心常適<lb/>
習静須香意莫虚<lb/>
一川清露泣黄花拜掃人歸石路斜我亦天涯淪落客<lb/>
丘園回首亂雲遮<lb/>
逢時頓足念松楸節物頻遷止佐愁衰草蒼烟非故里<lb/>
短篷輕槳漫歸舟<lb/>
<pb n="KR4d0151_WYG_018-4b"/>
　　　和何季崇簽判<lb/>
覊思登臨巳怯秋紫茰黄菊更添愁海光不動暮山紫<lb/>
人在天涯空倚樓<lb/>
露寒烟冷不勝秋紅葉黄花總是愁擬趁登臨倩新鴈<lb/>
為傳書札到青樓<lb/>
簾静櫳香嫋嫋秋綺䟽錦瑟寄清愁夢回冩出西瑶句<lb/>
尚想風神白玉樓<lb/>
　　　和范倅<lb/>
<pb n="KR4d0151_WYG_018-5a"/>
臘雪已知收歲事快晴喜復上朝暉清樽要及東城醉<lb/>
趁取風光未苦飛<lb/>
當年越相有青氊百越于今奠枕眠蘭玉堦庭傳相業<lb/>
聲猷賸在日華邊<lb/>
繽紛剪綵慶雲低珮玉揺金冷不知禁殿想趨三白賀<lb/>
微和先入萬年枝<lb/>
海邊草芥一冬新况復冬温接畛春從此近城花漸好<lb/>
不妨閑作惜花人<lb/>
<pb n="KR4d0151_WYG_018-5b"/>
巖壑未銷連夜雪松篁深映一川梅忍寒故作遲遲去<lb/>
只為清香特特來<lb/>
喧喧暮雀啅寒枝夜雪澄光入錦帷示病維摩元不病<lb/>
要收好語入新詩<lb/>
綵幡金勝裊宮雲碧甲紅芽巧鬭新異縣幽懷易牢落<lb/>
强看兒女艶芳春<lb/>
輕綃乍試依微巧蠟白仍隨掩苒春忽得新詩知節物<lb/>
衰遲渾佀夢中人<lb/>
<pb n="KR4d0151_WYG_018-6a"/>
幕天席地供餘酌惜月留雲憶舊書今日海邊消息斷<lb/>
空令稚子摘芳蔬<lb/>
對雪惘然懷酒伴縈心還復為詩魔老農心念須三白<lb/>
漁父家風想一蓑<lb/>
　　　和錢處和大資<lb/>
迷雲公巳性天開雙澗相逢若再來二老果能如洛下<lb/>
固宜慧遠賦優哉<lb/>
五峯懶瓉笑顔開正欲乗閑特特來十里松風一鞭穏<lb/>
<pb n="KR4d0151_WYG_018-6b"/>
虎溪捉手亦竒哉<lb/>
曹源一滴鑑雲開便覺星蟾動地來君去我方專此興<lb/>
秖應空照話誠哉<hi>瑞岩有空照堂</hi>
松牕蹔向瑞岩開便擬尋雲歩月來只恐紫泥催去路<lb/>
都俞還復詠康哉<lb/>
　　　和張逹道先生<lb/>
杖屨從風入帝闗坐令爽氣滿西山身隨清蹕雲烟上<lb/>
心在華陽晻靄間<lb/>
<pb n="KR4d0151_WYG_018-7a"/>
先生道價徹雲空凛凛撑空玉一峯我亦何知求至理<lb/>
頗如纎莛扣洪鐘<lb/>
寒暑今應不見侵聊將内事付清吟不妨帝澤駢蕃處<lb/>
燕坐山房花木深<lb/>
　　　和䨥溪<lb/>
琱章琢句老雙溪秀韻凌虛獨擅時字佀金陵詩似甫<lb/>
風流詞翰两相宜<lb/>
從來絶粒喜留侯作箇庵成漫幾秋未得歸休桐柏去<lb/>
<pb n="KR4d0151_WYG_018-7b"/>
每尋故老話台州<lb/>
發緘喜讀五篇詩詩到天成分外竒五一自應歸定位<lb/>
他時笑領更何疑<lb/>
秋忩夜雨濕晴空水國新凉滿袖風更向西湖見西子<lb/>
御風如過紫霄峯<lb/>
别去仙山今幾春客心牢落渴生塵建溪寄向雙溪去<lb/>
一飲還應念故人<lb/>
　　　和人見贈<lb/>
<pb n="KR4d0151_WYG_018-8a"/>
新詩璀璨來蓬蓽徑寸光揺白玉盤二鹿巳知煩細剪<lb/>
一樽無乃輟餘歡<lb/>
嘗借階前三尺地從容壯節進銅盤如今袖手林泉去<lb/>
惟喜天開二聖歡<lb/>
牢落梅邊惟教子書聲殊喜聽三盤芳樽遠寄柴扉静<lb/>
洗盞開嘗得盡歡<lb/>
白玉芳醪何所似仙人掌冷下金盤青衫漢殿人將老<lb/>
應酌清醇擬舊歡<lb/>
<pb n="KR4d0151_WYG_018-8b"/>
　　　和韓子温韻時在九江<lb/>
千里尋真一老翁南樓樽酒喜相同却愁一笑還分袂<lb/>
定與江流日夜東<lb/>
　　　和蘓飬直題孫郎中扶疏堂<lb/>
白頂鴉兒趁曉啼梢梢寒栁出䟱籬未飛臘雪連天白<lb/>
且看江雲四靣垂<lb/>
馬上看花夢裏鶯自憐行路每勞生道人猶説未自在<lb/>
且是扶䟱堂上行<lb/>
<pb n="KR4d0151_WYG_018-9a"/>
　　　和李判院宿松隱見貽<lb/>
又看歴日改新元卦氣匆匆過二年老境尤於光景惜<lb/>
斜陽時候每茫然<lb/>
　　　和皇甫先生題唯菴<lb/>
十載重來春晩時羣峯獻秀曉風微清談更讀神仙句<lb/>
一炷氲香忘却歸<lb/>
　　　和陳彦容雪中<lb/>
雲雪商量天四垂花應剪水未容飛旗亭有客巳豪飲<lb/>
<pb n="KR4d0151_WYG_018-9b"/>
江上無人空釣磯<lb/>
　　　居泉南和江給事<lb/>
西山爽氣不誰何政恐愁容積漸多動地邊聲入河隴<lb/>
未妨車馬斷經過<lb/>
年來意緒奈愁何逢着清樽不厭多聞道公餘白蓮社<lb/>
可能䟱懶許相過<lb/>
　　　和李伯時韻送行<lb/>
公來觸熱冒炎雲風義凌虛獨有君但覺一家增喜色<lb/>
<pb n="KR4d0151_WYG_018-10a"/>
便如滿座揖清芬<lb/>
一别丰姿遽六年相望淮浙限江天糟丘聞甚羊腸險<lb/>
履踐欣如玉色鮮<lb/>
當年成性獨存存聞道今為五女門收拾桑榆早棲泊<lb/>
香烟輕巻静朝昏<lb/>
移花種竹增幽尋捲箔髙忩邀遠岑腰鐮餉耕不覺老<lb/>
鬢華雪領從渠侵<lb/>
松喬吹斷綠雲璈海逈天空冉冉髙他日幅巾期汗漫<lb/>
<pb n="KR4d0151_WYG_018-10b"/>
崑邱同約上風濤<lb/>
居臨潮落潮生地占得溪南溪北雲紫陌清歌同聽曲<lb/>
丹邱連日喜逢君<lb/>
老病衰殘得養閑語離可復對秋山只應今夜相思夢<lb/>
同渡江雲水石間<lb/>
　　　和鄭國器<lb/>
歸休三徑得怡顔何所羊裘與釣竿賸得新詩載行事<lb/>
如游元圃拾瑯玕<lb/>
<pb n="KR4d0151_WYG_018-11a"/>
老境欣逢世路平收回神觀遠逢迎五更不復趨雙闕<lb/>
六鑿都忘任七情<hi>述懷</hi>
幄宻花深留暖徑日融天醉泛晴芳何人收向黄金榼<lb/>
猶得氛氲助玉香<hi>荼䕷</hi>
濕玉吹香吐萬花先春粲粲等芳華朶雲不惜吟䟱影<lb/>
踏雪應能訪我家<hi>梅</hi>
帯雨看時意始真誰家院落故藏春不須更待溶溶月<lb/>
鬢影香傳縹緲人<hi>梨花</hi>
<pb n="KR4d0151_WYG_018-11b"/>
小桃經雨暖成川雲錦相輝粉色天摘實未毉塵世病<lb/>
飛霞且致洞中仙<hi>桃花</hi>
　　　送曾谹父還朝<lb/>
故家門地少相傳公獨翹翹朝墨仙五两詩章藹天祿<lb/>
看同勲業映青編<lb/>
異枝同頴繞祥雲貢入南州瑞木新並影薰風舞交翠<lb/>
要知仁政在斯民<lb/>
麗句清言繼風雅手開雲漢煥天章珠璣散落佳山水<lb/>
<pb n="KR4d0151_WYG_018-12a"/>
奕世人薰一瓣香<lb/>
大參宴客有遺址棟宇半欹荆棘中一日青紅麗雲表<lb/>
因知雅量自相同<hi>公重修錢大參雲榭</hi>
玉霄欄檻冠東州幻出風煙最上頭壁月山光入遺愛<lb/>
此方今巳號曾樓<hi>公建玉霄亭</hi>
識公政事在愷悌接物情文惟至誠天台两歲士民説<lb/>
要雨雨來晴便晴<lb/>
詩源正嗣江西𣲖句律先空冀北羣從此金門玉堂去<lb/>
<pb n="KR4d0151_WYG_018-12b"/>
持歸詞禁啟吾君<lb/>
阿蘋能唱大蘓詞赤壁長哦更一竒臨賦圖成好相伴<lb/>
東山它日固先知<hi>公姬名小蘋</hi>
老來百事不闗身惟有芳醪意甚真憶着碧琳相覔去<lb/>
問梅期醉水南春<lb/>
借㓂何能共此邦離懷未易寸心降惟將老淚逐梅雨<lb/>
流入玉溪共一江<lb/>
　　　送徐正時之官贛州<lb/>
<pb n="KR4d0151_WYG_018-13a"/>
君以髙標比太阿方將試用倚無何肻來訪我松筠裏<lb/>
踏遍崇岡與斷坡<lb/>
報道君乗六月潮在齊端可比聞韶探湯劇暑不易度<lb/>
應喜南雲瞻玉霄<lb/>
交游之厚鮮如公信越前修軰行中有弟方登龍虎榜<lb/>
乃兄力踐古人風<lb/>
君方贛水赴除書百䑨横江信所扶他日鴈山新鴈到<lb/>
問先曾過赤城無<lb/>
<pb n="KR4d0151_WYG_018-13b"/>
　　　送純老往會稽住華嚴<lb/>
清隱孤標久死心稽山遽欲扣髙深休將下渚如華藏<lb/>
須聽潮音作梵音<lb/>
重隂雪意正商量豈佀師心徑絶江識破須彌山句否<lb/>
任交幡影上雲忩<lb/>
　　　送四子耜倅四明<lb/>
我家潁水著元勲千佛名經世有聞汝幸題輿接賢守<lb/>
益修㢘節報吾君<lb/>
<pb n="KR4d0151_WYG_018-14a"/>
高秋風月變新凉老淚何堪不計雙從此夢魂應逐汝<lb/>
南雲夜夜過鄞江<lb/>
　　　送選兄歸天台<lb/>
一笠彌天亦大竒選公訪我索新詩赤城歸去應相憶<lb/>
十里松風月上時<lb/>
　　　夢中作<lb/>
畫版凌虛意欲仙彩旗招入綺羅川阿誰借我鴉鴉版<lb/>
一蹙須教蹙上天<lb/>
<pb n="KR4d0151_WYG_018-14b"/>
　　　書事<lb/>
山居終日不開門室有南忩氣自温人籟暫休天籟息<lb/>
月華將冷炤黄昏<lb/>
　　　有感<lb/>
百拙無能性又昏欲將昏拙去求真新來又更添些懶<lb/>
雪上加霜笑殺人<lb/>
　　　小軒偶成<lb/>
纔添祿廪便添事豈若清貧自在閑常恨吾廬無水石<lb/>
<pb n="KR4d0151_WYG_018-15a"/>
漫將青竹當青山<lb/>
　　　戱示子舍<lb/>
八八光隂又四春同柈殊少去年人不妨諸子頻修供<lb/>
莫厭擊鮮休説貧<lb/>
日日有花終日賞時時酌酒亦時醒今年剰得優游樂<lb/>
亭榜宜書醉景亭<lb/>
　<lb/>
　<lb/>
<pb n="KR4d0151_WYG_018-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　松隱集巻十八<lb/>
</p>
<p>
</p>
  </div>
</body>
</text>
</TEI>
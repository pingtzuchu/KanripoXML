<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>松隠集巻三十五</head>
    <p>
<pb n="KR4d0151_WYG_035-1a"/>
欽定四庫全書<lb/>
　松隠集巻三十五　　　　宋　曹勛　撰<lb/>
　　墓銘<lb/>
　　　大寜郡王呉公墓銘<lb/>
乾道七年二月廿一日太師保康軍節度使大寜郡王<lb/>
以訃聞於兩宫駭惻歎悼今上詔遣省官護襄事輟視<lb/>
朝三日賻贈有加及奏光堯壽聖憲天體道太上皇帝<lb/>
壽聖明慈太上皇后亦遣親貴監視凡終具窆所悉出<lb/>
<pb n="KR4d0151_WYG_035-1b"/>
有司士夫興嗟以為哀榮公姓呉氏名益字叔謙世為<lb/>
汴之開封人曽祖文誠祖從亨父近皆贈太師呉王曽<lb/>
祖妣王氏祖妣劉氏妣張氏並封呉魏國夫人父吳王<lb/>
以素行醇固充養有道簡易平澹規模逺業每就職不<lb/>
以智名勇功為能而親舊知識無不隂受其賜女五人<lb/>
次即壽聖明慈太上皇后男二人長即公也公夙禀貴<lb/>
質生而有成自幼歳惟親文史尤喜翰墨作為詩章年<lb/>
漸長則兼資武畧才業過人載籍所傳古今人物醫藥<lb/>
<pb n="KR4d0151_WYG_035-2a"/>
丹竈無不該曉尤邃於音律且復仰受中宫之訓必根<lb/>
於為善務外家無驕貴奢麗之習弟姪聚族罔不承化<lb/>
尚何有流水㳺龍之嘆徳風所動也公胸次卓犖力行<lb/>
而有所至今上在位公於國為元舅眷禮恩錫舉朝莫<lb/>
如自建炎四年補初等官至紹興中四遷至右武郎十<lb/>
三年以皇后受冊授成州團練使帯御器械繼授秀州<lb/>
防禦使至十五年三遷為保康軍節度使提舉萬壽觀<lb/>
十八年除太尉又八年遷開府儀同三司廿九年顯仁<lb/>
<pb n="KR4d0151_WYG_035-2b"/>
皇后上仙充搃護使次年除少保今上即位進陞亞傅<lb/>
封大寜郡王乾道年兩轉至太傅七年詔除太師邑踰<lb/>
萬戶其為一時震耀搢紳榮之上聖方厚禮母家公忽<lb/>
以㣲恙伏枕數日間竟不起疾時年四十八即以是年<lb/>
辛卯三月十一日乙酉𦵏於臨安府錢塘縣履泰鄉祔<lb/>
先塋之次先娶吴越錢氏次娶王氏封秦國夫人子男<lb/>
九人珣璜琠皆從義郎璐璟珙琦皆秉義郎琯右宣義<lb/>
郎璹右承奉郎女六人長適登仕郎張聞禮次早卒次<lb/>
<pb n="KR4d0151_WYG_035-3a"/>
適右承務郎沈棅餘尚㓜孫男女八人亦幼其孤皆力<lb/>
學有行誼號訴求書公履踐大畧納於隧少紀寵異及<lb/>
行巳楷模以培基衍慶於後昆徳聲流澤於百世者至<lb/>
若平日細行則詳載於神道銘曰<lb/>
惟延陵札蔚為大倫以封氏姓代生哲人三王於吳聖<lb/>
后興世世用多賢慶及孫子公之㧞萃作後之萃克忠<lb/>
克孝聞禮聞詩兄弟而處並為公師戚畹之盛濶歩共<lb/>
馳榮蘭叢芳一香同色化家化邦率歸典則官最一品<lb/>
<pb n="KR4d0151_WYG_035-3b"/>
師傅峻職位髙靡懈鍳於在昔有才有位厥徳藹然雖<lb/>
嗇於壽賢嗣是傳歸祔先壠湖山雲烟國恩隆異式安<lb/>
新阡<lb/>
　　　新興郡王呉公墓銘<lb/>
今天子即大位寅奉親闈孝格髙厚至於諸舅悉寵王<lb/>
封一時戚屬恩榮莫二乾道二年八月二十二日少傅<lb/>
寜武軍節度使新興郡王致仕吳公以疾不起訃聞駭<lb/>
悼輟視朝賻贈有加遣中使護襄事皆出殊禮公諱葢<lb/>
<pb n="KR4d0151_WYG_035-4a"/>
字叔平世為開封人曽祖文誠祖從亨父近皆贈太師<lb/>
吳王曽祖妣王氏祖妣劉氏妣張氏並封吳魏國夫人<lb/>
父吳王以操履簡静所臨皆隂功宻行如歳寒松栢秀<lb/>
出孤嶺又所與㳺悉莊士正人無媚奥於世天賛其徳<lb/>
是生聖后即壽聖明慈太上皇后男二人次即公也公<lb/>
少有大度姿貌秀澈賦性謹厚沉黙寡言惟喜琴書它<lb/>
無嗜好復能以一圓墨舒巻萬象得於胸次非庸工俗<lb/>
士之可並居家教子讀書率有世範故事上承下皆以<lb/>
<pb n="KR4d0151_WYG_035-4b"/>
誠恪與人交㳺自忘貴勢若寒素然事兄大寜王謹於<lb/>
悌而孝於心兄尤以手足相爱豈意嚴霜下墜棣蕚失<lb/>
聨遽聞早世享年四十有二大寜王每興鴒原之悲痛<lb/>
終天之别撫其孤恤其家無毫髮間斷公實中宫幼弟<lb/>
信錫恩禮不忘平昔之為善公自紹興五年以中宫進<lb/>
封授承信郎九年兼閤門祗候十二年遷閤門宣賛舎<lb/>
人次年授武翼郎閣職仍舊皇后受冊除髙州刺史至<lb/>
十五年兩遷至建州觀察使提舉佑神觀廿六年除寜<lb/>
<pb n="KR4d0151_WYG_035-5a"/>
武軍節度使三十年除太尉今上即位進陞開府儀同<lb/>
三司充萬壽觀使乾道元年遷少保進封新興郡王二<lb/>
年八月以疾休致詔除少傅依舊節鉞茅土致仕遺表<lb/>
贈太傅首尾恩禮無少疵纇可見在官之有守兩娶宗<lb/>
女越國夫人男五人長曰環閤門宣賛舎人幹辦皇城<lb/>
司次曰玫秉義郎閤門祗候幹辦御前忠佐軍頭引見<lb/>
司次曰珪從義郎原畿<hi>闕</hi>二副將次曰燦秉義郎次曰<lb/>
璿右承奉郎女四人長不育次與幼在室次適將仕郎<lb/>
<pb n="KR4d0151_WYG_035-5b"/>
顔楠孫男三人長曰興世次尚幼孫女四人亦幼將因<lb/>
太師之䘮祔先塋之次自臨安府寳藏縣遷於錢塘縣<lb/>
履泰鄉之原永為吉宅子孫蘭玉焜燿一時誰其似者<lb/>
銘曰<lb/>
猗與新興為國懿親貴世養習厥徳有鄰持重克常忠<lb/>
亮幸伸資以立操小心惟寅惟昔世用以人為重公之<lb/>
弟昆奚在有衆襟量閎博氣序弗縱受知聖主茅土是<lb/>
寵如玉藏山如珠藴淵山川含滋公徳比焉有禆於上<lb/>
<pb n="KR4d0151_WYG_035-6a"/>
有聞於天力行自躬罔不曰賢云何不淑乃靳於壽孝<lb/>
悌相宣咎則莫究窆聨父兄佳城靡右嗣子其昌顯慶<lb/>
於後<lb/>
　　　净慈道昌禪師塔銘<lb/>
師名道昌俗姓吳氏湖州歸安縣寳溪横洋人母初孕<lb/>
夢梵僧至門謂母曰某夙禀善戒縁當托化語已不見<lb/>
及誕夕有白光滿室家人異之既丱聪慧超出倫軰絶<lb/>
不為兒童嬉戯喜聽僧講經論便相詰問母謂曰汝欲<lb/>
<pb n="KR4d0151_WYG_035-6b"/>
作僧耶師即合掌欣答曰是所願也六歳投鹿苑禮澄<lb/>
公為師十三祝髪受具堅持净節綽有成人風至十五<lb/>
擔包行脚不憚寒暑尋訪耆宿究最上乘時妙湛師住<lb/>
湖州道塲山道價擅一時四衆皈仰師首扣謁一日問<lb/>
妙湛曰不起一念時還有過也無湛曰湏彌山你作麽<lb/>
生㑹師於言下領畧自爾機鋒㨗出有無礙辯後日湛<lb/>
再見師風神秀發氣槩過人載試以言大䝉印可師藏<lb/>
器於身不有其有猶率時號俊傑如翠巖宗何山辯天<lb/>
<pb n="KR4d0151_WYG_035-7a"/>
皇光同㳺淮楚湖湘間禮長靈卓保寜機佛果勤等大<lb/>
善知識㕘同此事軰流無不歎異以為夙植善性有渾<lb/>
然天成之契師每於佛果室中問答百出了無留礙勤<lb/>
大喜請為記室師拂衣不顧後諸方皆欲延接若浮雲<lb/>
之巻舒無當師意者罷叅歸霅川士人莫倚施米麥豆<lb/>
六伯斛懇令出世住持何山師所得既過人為妙湛髙<lb/>
弟中白眉故時流喜謂誠中興雲門可獨擅其道有堅<lb/>
白同異者皆望崖而退左丞葉公寓卞山與師契厚每<lb/>
<pb n="KR4d0151_WYG_035-7b"/>
魚鼓相從伊蒲共饌説甚深法約為方外忘形之交繼<lb/>
公薦住平江瑞光移穹窿又遷四明住育王山皆創成<lb/>
法席一新寺宇至建炎初退席披百衲跨黄犢㳺禮天<lb/>
台信人邀留更無虚日紹興間値叅政張公帥閩請師<lb/>
住大吉又過秀峰衲子往者肩相摩踵相及入山禮問<lb/>
惟恐其後先是妙湛住净慈有大通所傳雲門大師摩<lb/>
衲巳八代相授至是妙湛對雪峰大衆以此衣授師衆<lb/>
謂不失其宗人皆榮之復住龜山衆盈萬指率以接引<lb/>
<pb n="KR4d0151_WYG_035-8a"/>
為心雲衲歸焉葉公帥建康時蔣山新經戎燼屋僅數<lb/>
椽像設莫存基址如故公奏請師住此山不數年樓閣<lb/>
化城若自天而下寳公規制盡復舊觀山中一草一木<lb/>
若鳥若獸皆被賜焉師稍倦應接力避法席回居卞山<lb/>
葉公朝夕㳺處雖夢寐間靡忘話㑹因了公辭徑山太<lb/>
守奉旨即請師繼之屢辭不可經五年翠華駐臨安靈<lb/>
隠方丈暫虚師被旨住持時丞相湯喜師履踐禪院徳<lb/>
臘俱髙欲以激昻有衆奏授佛行大師時年七旬餘即<lb/>
<pb n="KR4d0151_WYG_035-8b"/>
告老選靈泉幽隠為出塵之所退居其間自號月堂杜<lb/>
門謝客以養晚景然闕下士夫甚衆求訪師者日不暇<lb/>
給値净慈闕住持十方衲子懇府帥王公親入山敦請<lb/>
師不得已承命師雖壽髙而神采煥發提唱明爽問答<lb/>
無間常曰吾欲得眞實慕道之士令大徹大悟起雲門<lb/>
一派俾天下向吾教者知有此宗則人自然如水赴壑<lb/>
豈為枉道渉叢林耶忽以辛卯歳正月上澣擊鼔辭衆<lb/>
逺近咸集無不泣留侍者宗本求語師曰吾平生拈古<lb/>
<pb n="KR4d0151_WYG_035-9a"/>
頌古流布其語已多尚何言哉端然而化師年八十有<lb/>
二僧臘六十九夏住十一刹所度小師踰二百人嗣其<lb/>
法者二十人爾以二月旦入龕𦵏全身於寺之東隅地<lb/>
尤爽塏如師之志先住何山其妷純公以行業懇求銘<lb/>
於予予亦識師之為人銘曰<lb/>
西竺之教被世甚深持般若力同鼓一音大江東南曠<lb/>
逺攸濟各䟽其源以克承世維佛行師祝髪吳興幼負<lb/>
佛性與生俱生得法妙湛廓然一鑑清净寳目了無明<lb/>
<pb n="KR4d0151_WYG_035-9b"/>
暗師以是法施於諸方度十一刹壽考允彰倐爾而去<lb/>
日以亭午逾八之年無憾其侣慈城東際一塔巋然湖<lb/>
光山色全身安然師猶子純承誨在昔力廣行業粲然<lb/>
兹石<lb/>
　　　天竺證悟智公塔銘<lb/>
證悟大師名圓智俗姓林其母沈氏夢一老儒求托宿<lb/>
室中寤而生師幼便聰頴精於處決喜人誦書不好戯<lb/>
弄羣兒拉為竹馬之㳺師方挾冊問難字畧不與兒酬<lb/>
<pb n="KR4d0151_WYG_035-10a"/>
對父母異之令習儒業即欣然志學之後書所經目悉<lb/>
能講説雖醫方卜筮亦皆詳究每用一藥即舉寒凉治<lb/>
療使服者心開意曉病亦隨愈一日至僧舎有律師方<lb/>
講觀經傾聽乆之歎曰落日之處吾有故鄉今厯耳根<lb/>
如得家書矣慨念世間名利非我所為若流浪生死海<lb/>
中徒自困耳必依空寂之法以横截苦處丈夫志氣豈<lb/>
不在兹是後每潜往聽講尤喜天台之教謂可傳持父<lb/>
母不能奪其志年廿四祝髪受具依白蓮仙法師入室<lb/>
<pb n="KR4d0151_WYG_035-10b"/>
問具變之道仙指行燈曰如此燈者雖性絶非本自空<lb/>
寂理則具矣六凡四聖所見不同變則在焉師不契後<lb/>
因掃地誦法華經至知法常無性佛種從縁起意遂豁<lb/>
然徑見仙而言之仙曰且喜大事判然法華止觀此為<lb/>
喉襟汝能省知誠造㣲入妙也師自是㳺心昭曠多以<lb/>
此示人每五日一寢餘則涵詠道要惟恐不及或勝日<lb/>
佳時人請放歩閑静師曰我之㳺則明忩净几舒巻赤<lb/>
軸㳺三周叅五佛若閲止觀則十境十乘見祖師於塵<lb/>
<pb n="KR4d0151_WYG_035-11a"/>
刼也人益竒之一坐東掖山二十四年兩山千衆既皆<lb/>
耆宿師之論辯悉出兩山之右遂請為上首師常患本<lb/>
宗學者囿於名相膠於筆録至以天台之傳為文字之<lb/>
學南宗鄙而不相領畧每勉其徒曰豈不思吾佛云是<lb/>
精進處只此一句便有向上機縁何不覿靣激揚斯事<lb/>
其衆聞此莫不警悟師每至月半作説戒布菩薩法事<lb/>
或曰學圓頓者何必爾耶師曰吾於時刻中未嘗不以<lb/>
波羅提木义為師及以三十七道品綱紀其性雖登壇<lb/>
<pb n="KR4d0151_WYG_035-11b"/>
受具踰五十年而扶律談常未始輙易台州守叅政謝<lb/>
公聞師道譽請住祥符殿撰劉公問教中一句如何舉<lb/>
揚師曰文詮不到即事為眞劉未曉師曰現前諸法劉<lb/>
曰猶是合頭語師曰是誰喚作劉俛首未答師曰離鈎<lb/>
三寸不犯煙波劉大喜即日親製䟽請住鴻祐寺士夫<lb/>
欲其近城又移住日山寺太守端明胡公問師曰聞師<lb/>
住鴻祐時被旨靣頌大悲圓滿心呪呪則不問如何是<lb/>
大悲圓滿心師曰呪前所列十願心若將此願心投向<lb/>
<pb n="KR4d0151_WYG_035-12a"/>
刀山山即摧折施諸餓鬼鬼即飽滿豈不因心而然胡<lb/>
公稱重又以所在道俗推仰十年之間再更白蓮赤城<lb/>
慶善三大刹師至慶善曰吾落髪之地可以投老始終<lb/>
有在世可居矣鄉人亦争為出財力整治忽奉旨住臨<lb/>
安府上天竺寺師曰都下名藍豈容冐居而榮出上命<lb/>
理無違拒即赴之首見太師秦公時方當國問師曰止<lb/>
觀一法耶二法耶師曰一法也譬之於水湛然而清者<lb/>
止也可鍳鬚髪者觀也水則一耳又猶兵也不得已而<lb/>
<pb n="KR4d0151_WYG_035-12b"/>
用之以衆生有重昬巨敝之病用止觀以藥救其心性<lb/>
歸為大全之一體俾法界寂然其名為止寂而常照其<lb/>
名曰觀也若其所止則何所觀如公垂紳正笏燕坐廟<lb/>
堂不動干戈中興海㝢亦若是而已公喜曰幾乎蹉過<lb/>
佛法之妙乃如此太原王公深相器重為法師㑹於覺<lb/>
苑請師講華嚴經髙臨一衆義天性海者因而無不通<lb/>
脫後見太師忽曰覺苑所講如何是大方廣師曰大則<lb/>
無乎不在方則非背即向廣則無所不有又問四種法<lb/>
<pb n="KR4d0151_WYG_035-13a"/>
界師曰事法界者波騰鼎沸大用繁興理法界者十方<lb/>
世界永寂如空事理無礙法界者在有不廢無雖動不<lb/>
離静事事無礙法界者法法終日隨縁法法終日寂滅<lb/>
此四種他宗説為果吾宗則與佛同源又問四種外更<lb/>
有何法師笑曰却請公下語公曰可謂得華嚴髓矣由<lb/>
是朝野争相傳誦謂未有脱然明白若斯之偉上竺乆<lb/>
在灰燼之餘荒烟寒草僅有一殿奉大士香火時重師<lb/>
行業者裒錢五萬餘緡殿堂門廊煥然金碧更新舊制<lb/>
<pb n="KR4d0151_WYG_035-13b"/>
當建造日術者謂星辰不利主者師曰佛與天星同一<lb/>
造化吾餘暉無幾死復何憾宜亟為之師果㣲恙謂衆<lb/>
曰吾去無難但此縁未了耳是夕夢一仙人與藥飲之<lb/>
曰此天液也及覺所病頓除歩武益輕神采加徤衆皆<lb/>
異之紹興二十七年夏乆旱奉旨祈雨㝠禱曰三日不<lb/>
雨老朽將奚益誠心所格雨乃隨至即於明慶寺講法<lb/>
華經一席遂告霑足師嘗到寺莊聞乆用牲牢祀神師<lb/>
曰何可違佛禁即為神説戒以蘭羞代血食自此年穀<lb/>
<pb n="KR4d0151_WYG_035-14a"/>
豐盈倍於常歳次年夏中遽督工役甚速至冬寺屋咸<lb/>
備忽示疾語衆曰渡江以來得寺宇告成志足意滿乃<lb/>
書偈曰人作辭世頌我無世可辭白雲回首合青靄入<lb/>
看無顧首座若訥曰汝於此方當有大縁宜紹道塲流<lb/>
通吾教復書數語與當塗曰不孝有三無後為大佛法<lb/>
無量不傳亦大若訥後生可畏先逹咸推戒行䨇崇儀<lb/>
觀兼美冝嗣猊臺之麈拂俾奉靈感之道場并寫遺平生<lb/>
知道俗書一皆有理畧無留難放筆端坐而逝經二七<lb/>
<pb n="KR4d0151_WYG_035-14b"/>
日若訥等奉全身塔於寺之東實十二月十二日也師<lb/>
孝於親信於朋友所禱於上下則應如影響嘗著普賢<lb/>
觀指文等數書傳於世住持名刹皆有建立受教之士<lb/>
率能立僧不徒為飯囊以取容於時故所至輻凑以不<lb/>
得侍瓶錫為恨僕喜其道每親炙之既就窆若訥謂僕<lb/>
知師為詳請叙而刋之乃為銘曰<lb/>
維兹巖邑靈江之湄物秀而美民淳以熈兩山精勤有<lb/>
證悟師縱無礙辨廣智者辭學者千笠抱疑顛倒師發<lb/>
<pb n="KR4d0151_WYG_035-15a"/>
正論横議一掃聲聞黄屋赴天子詔以佛諭佛即妙而<lb/>
妙駐錫上竺戎燼之餘師乃唱言萬指並趨芟除榛莽<lb/>
騰架殿廬士夫慕嚮金碧其居朅來頂謁師已川逝清<lb/>
風在堂布金在地望斷雲漢一塔永閉其嗣清銘用信<lb/>
後世<lb/>
　　　華嚴塔銘<lb/>
嘗謂緇素異勢其道惟一茍造源底皆可以獻明主受<lb/>
世福如良金美玉初不即人而人將即之况攀麟附鳯<lb/>
<pb n="KR4d0151_WYG_035-15b"/>
感㑹一時耶佛者道仙錢塘人俗姓張氏初其母夢在<lb/>
精舎見數僧室中相語光明赫然母瞻禮歎仰有老僧<lb/>
授以明珠使吞之已有娠生師風骨秀整自為兒即不<lb/>
喜戯弄求出家父令依祥符寺慧鑒律師是時律師先<lb/>
夢神謂曰汝母復來也翌日師從其父來時方四歳律<lb/>
師以夢故不欲子之令禮法孫奉基至九歳落髪受具<lb/>
戒便有師子奮迅之氣日讀華嚴經通諸要義復為法<lb/>
施一時老宿喜其有天成自得之學又與僧净暉為林<lb/>
<pb n="KR4d0151_WYG_035-16a"/>
下㳺方友相與研究日不少間秀水青墩鎮寳閣賢首<lb/>
教院自熈寜間建立華嚴講席實法師净源道塲秀異<lb/>
頴出者無不依止師往造焉時法師性公示師以普賢<lb/>
行願品用觀師意師日夕精究理地得明心三昧曰依<lb/>
普賢願立誓為終歸三年下帷從事香火華嚴㣲言奥<lb/>
旨獨得於科觧之外俊辨逸發洞逹如見性公異之師<lb/>
既契夙志思欲徧叅乃與净暉相語曰昔人南㳺我葢<lb/>
北訪期益廣所學用印實際因同㳺京師舎於酺池寺<lb/>
<pb n="KR4d0151_WYG_035-16b"/>
之仁王院稍攄積習作大佛寺知音者衆日以藉甚親<lb/>
王戚里賢士大夫皆喜從師為澹泊之縁寳韉金勒戶<lb/>
外屨滿不倦也師各以其身而為説法厭足歡喜凡十<lb/>
四年至宣和丙午復同净暉回姑蘇居光福山招法侄<lb/>
思彦翦草結廬為終焉計㑹今天子握乾符接天統建<lb/>
翠華之旗省方南國鈎陳之衛蹔駐臨安有懐蓮社即<lb/>
詔有司以物色求一師使至不敢避即赴行在所既對<lb/>
上大喜自爾數侍清燕踰十年間未始有干求所奉惟<lb/>
<pb n="KR4d0151_WYG_035-17a"/>
炷香瀹茗每逢壽節赴内道塲皆為上首用對揚休命<lb/>
始以净暉為左街僧録師為右街至紹興十二年暉死<lb/>
乃以師録左右街思彦代為左街僧之品秩以是為至<lb/>
師庵於西湖九里松暉公塔在焉増益殿閣依華嚴界<lb/>
觀作諸佛事清修梵行若化城出於東際上特賜寺額<lb/>
曰圓覺日嚴妙供以祝萬壽後力懇還山未奉俞音以<lb/>
紹興十八年閏八月廿一日示疾命思彦曰吾報縁將<lb/>
盡汝其紹之上酬聖恩下從吾志又曰夢幻之身如水<lb/>
<pb n="KR4d0151_WYG_035-17b"/>
浮漚豈能長乆動不動法皆是敗壊不安之相無牢强<lb/>
者思彦惨然曰師平日得出世間法今將安歸師曰從<lb/>
來所得老無背違惟此願王不相捨離普賢境界隨處<lb/>
發現我以净土寂光為所歸矣次日晚氣息僅屬猶示<lb/>
衆曰凡所有相皆是虚妄若見諸相非相即見如來語<lb/>
訖儼然自右脇而化壽五十五僧臘四十六以其年十<lb/>
月初四日塔於圓覺之東北實與暉俱師始賜號妙音<lb/>
圜常至是上恩改賜無際海印法師塔名華嚴因師所<lb/>
<pb n="KR4d0151_WYG_035-18a"/>
得法要用旌不朽既塔又詔臣某類其行事載之於石<lb/>
顧乆與㳺處多見其行業且歎虎溪一笑之集泊然無<lb/>
所因為直書繫以銘曰<lb/>
維師仙志醇誠自斸髪為時英兮誦華嚴儼上乘推至<lb/>
要悟後生兮以昔契見帝庭膝前席藹休聲兮統方袍<lb/>
僧極稱既遇合志弗矜兮立精廬圓覺名保願王香惟<lb/>
馨兮謂時哉永厥齡忽去來隔幽明兮上恩渥號益増<lb/>
窆於塔孰與京兮噫方外有哀榮千載下視斯銘兮<lb/>
<pb n="KR4d0151_WYG_035-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　松隠集巻三十五<lb/>
</p>
<p>
</p>
  </div>
</body>
</text>
</TEI>
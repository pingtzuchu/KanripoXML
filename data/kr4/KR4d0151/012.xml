<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>松隠集巻十二</head>
    <p>
<pb n="KR4d0151_WYG_012-1a"/>
欽定四庫全書<lb/>
　松隠集巻十二　　　　　宋　曹勛　撰<lb/>
　　律詩<hi>七言</hi>
　　　恭進徳夀芝草<lb/>
椒掖沖襟奉玉宸靈芝莖葉出氤氲如頒月令欣欣政<lb/>
先學巫山藹藹雲璀璨吐竒康夀棟輪囷絶異漢唐聞<lb/>
只應一葉三千嵗萬億斯年贊大君<lb/>
　　　會慶聖節<lb/>
<pb n="KR4d0151_WYG_012-1b"/>
帝出乗時叶小春中興復古付曾孫奉親聖徳躬仁孝<lb/>
御極天章廓宴温書軌自應歸正統戎蠻先已侍脩門<lb/>
凌虛志逺吞寰宇億載端臨四海尊<lb/>
　　　癸巳聖節<lb/>
堪輿亨會接洪基鬱鬱葱葱動紫微理契奕秋專國手<lb/>
徳兼周武一戎衣恩言下浹皆中道帝意終潜復九圍<lb/>
升濟羣生歸大業同心億萬仰天威<lb/>
曉雲紺瓦不飛霜瑞靄融春十月陽電繞璇樞開上瑞<lb/>
<pb n="KR4d0151_WYG_012-2a"/>
虹流華渚叶珍祥威騰紫塞天驕外日拱蒼龍闕角傍<lb/>
今歲㤗壇伸謁欵是冝萬夀詠無疆<lb/>
　　　恭奉聖訓賦凌虛<lb/>
新規傑閣倚蒼巒地拱天成十二欄但覺星辰來廣莫<lb/>
不知步武切髙寒春風先到黄金闕皓月常臨白玉槃<lb/>
曾侍威顔香案末䆳瞻旒扆瑞雲端<lb/>
　　　宣召看紅木犀賜宴索詩并謝恩<lb/>
九霞深借曉光披粟粟輕紅䕃碧枝不逐秋香勻菊艷<lb/>
<pb n="KR4d0151_WYG_012-2b"/>
要烘花色並彤墀涼雲收雨朌慈惠寶幄中天拜宴私<lb/>
折得一枝恩所賜喜如初挂緑衣時<lb/>
　　　恭覩上聖親臨江淮耀武伊洛謹成詩一章仰<lb/>
　　　賛聖化<hi>辛巳</hi>
曉傳清警出龍樓八駿騰驤下斗牛鐵騎屯雲朝障殿<lb/>
羽林扈蹕拱凝旒暫迂玉趾臨三楚便覺榮光煥九州<lb/>
恢復故疆知黙定已看森索墜旄頭<lb/>
　　　恭題觀堂<lb/>
<pb n="KR4d0151_WYG_012-3a"/>
松篁深靚隠新宫十六清真位位同笙鶴似臨三境上<lb/>
珮環應下五雲中烟霞頓隔塵寰路道徳追還太古風<lb/>
固已羣仙資聖壽嵩呼益願祝堯聰<lb/>
　　　初到闕下<lb/>
墨勅雙馳侍帝傍何堪窘步入明光退風久作翻風翼<lb/>
倦客何能久客梁野寺殘僧思緩步斷橋流水憶寒香<lb/>
何時裋褐携笻去數里松聲細麥岡<lb/>
　　　故舊見辟幕府<lb/>
<pb n="KR4d0151_WYG_012-3b"/>
生逄艱苦念無前扈聖猶悲易水壖知効一官常自愧<lb/>
死須五鼎遂身先頗收姓字朝廷上寧復功名日月邊<lb/>
軍旅固非平日事願將餘力從櫜鞬<lb/>
　　　持節和王樞密<lb/>
長淮矯首得遐觀猶記當年獲奉鑾萬馬飲淮貔虎肅<lb/>
六師扈蹕水雲寒欣瞻幕府蓮依水慨念神州李下冠<lb/>
狼望已銷歸廟畧更持韻語訪任安<lb/>
稍陪酬唱與榮觀聲並琳琅和八鑾可但文華迎日麗<lb/>
<pb n="KR4d0151_WYG_012-4a"/>
自然符采照人寒笑談殊喜親犀麈接侍終慚戴鶡冠<lb/>
公等雍容瑚璉器騫騰行見近長安<lb/>
右府登車竦聽觀皎如玉韻叶和鑾清薰已解南風愠<lb/>
和氣先舒易水寒行李喜陪金虎節移文應閟竹皮冠<lb/>
願看歸去為霖雨天下蒼生在謝安<lb/>
　　　持節過界<lb/>
泗濵悵望草連雲眼暗凄塵秪斷魂香火固難尋寶塔<lb/>
雲烟時復見沙墪五更悲壯眠難熟一片荒寒曉更昏<lb/>
<pb n="KR4d0151_WYG_012-4b"/>
往事興懷今二紀道傍父老豈兒孫<lb/>
　　　持節過京<lb/>
與客西㳺歴汴都荒寒不復見吾廬只今黯黯塵埃起<lb/>
當日葱葱氣象無雖覺人情猶向化不知天意竟何如<lb/>
遙思閶闔西邊路一夕飛魂繞故居<hi>昔家州西竹竿巷</hi>
　　　聞江上㨗音<lb/>
朔騎南窺久未恭天王清蹕靖邊烽軍威早已聞三㨗<lb/>
喜色遙知動六龍師旅夙嚴新號令版圖行復舊提封<lb/>
<pb n="KR4d0151_WYG_012-5a"/>
中興大業書歌詠願刻浯溪頌九重<lb/>
　　　被旨軍前講和得回<lb/>
仗節親宣詔語還敢期幼稚得重看鐵衣冷挂龍鱗靜<lb/>
寶劒髙藏玉彘寒兵甲從今挽河水兒孫獲與復儒冠<lb/>
清閑放意山林下老援何能更據鞍<lb/>
　　　呈時宰<hi>時年十八</hi>
黔黎誰識迓衡功赤白囊閑寢燧烽史不絶書稱上瑞<lb/>
地無遺利足三農已聞奠玉祠真室未見泥金欵岱宗<lb/>
<pb n="KR4d0151_WYG_012-5b"/>
七十二君梁父禪何時展采更東封<lb/>
　　　又<lb/>
不毛山海盡梯航徳洽重熙聖祚昌萬國鼎新周禮樂<lb/>
千官星拱舜衣裳惠霑圜土恩波濶徳及昆蟲化日長<lb/>
天地至和昭感格比聞甘露降番陽<lb/>
　　　政府生日<lb/>
文經武緯致尊榮功徳崇髙不可名草檄預聞全國勢<lb/>
按圖行見復都城衮衣三總郊丘禮黛耜初親帝藉耕<lb/>
<pb n="KR4d0151_WYG_012-6a"/>
過眼蓬萊㡬清淺凝神治道自長生<lb/>
上公翊戴肅朝紳衮繡趨庭下帝宸一徳格天瞻相業<lb/>
密雲不雨協郊禋初筵寵錫清都奏和氣融隨明日春<lb/>
成算自應同壽算兩河黎庶待陶鈞<lb/>
鉅徳元功鳳應韶屏風隔坐翊昌朝星辰循軌三階正<lb/>
鐘鼓重新一氣調活國工夫歸斷斷鍊形真一已飄飄<lb/>
芒鞵門下塵埃客㧞宅惟看上紫霄<lb/>
歳躔回次拱台星麟閣儀刑首萬英鍾阜堂堂分秀潤<lb/>
<pb n="KR4d0151_WYG_012-6b"/>
淮波衮衮湛清明鋪張治具調元化整頓皇綱撫有生<lb/>
鶴馭它時赤松伴丹砂九轉待功成<lb/>
　　　殿帥生日<lb/>
薰風拂拂下槐庭師帥膺時奠四溟代北家聲今嗣業<lb/>
淮南草木亦知名陣前鐵馬三軍勇肘後金丹九轉成<lb/>
立國宗臣宜壽考隂功篆玉定長生<lb/>
　　　林詔使生日<hi>時以御史募戰艦</hi>
杪冬慶閥綺雲浮挺育文英氣奪秋烏府暫煩安遠俗<lb/>
<pb n="KR4d0151_WYG_012-7a"/>
龍驤方倚破姦謀三吳遂奠時廵馭四海咸瞻入告猷<lb/>
何止隂功鍾五福巖廊已識濟川舟<lb/>
　　　何季崇生日<lb/>
慶閥當年侍從臣傳家今見石麒麟瑶觴初過菖蒲節<lb/>
碧海聊觀荔子春超逸絶塵髯政事暑天湯餅魏簮紳<lb/>
祝公千百松筠壽常對團團月色新<lb/>
　　　題吳郡王家雙竹<lb/>
環碧亭前碧玉枝森森連璧揖多姿節涵宿雨蒼龍並<lb/>
<pb n="KR4d0151_WYG_012-7b"/>
梢舞晴雲翠鳳差架雪凌霜俱有志懷仁抱義本同時<lb/>
戚垣密協如苞瑞盛事應先黼扆知<lb/>
　　　題錢叅政東巖<lb/>
龍顧初聞闢縱觀盡收清勝閟髙寒四圍列岫飛雲靜<lb/>
十里平湖碧照寛麈尾有言皆灌頂塵中無路不驚湍<lb/>
東巖端作東山望行為蒼生起謝安<lb/>
　　　題王懋功秀才秀野堂<lb/>
卜築清幽遠市塵一川窈窕靜松筠下臨城郭千門曉<lb/>
<pb n="KR4d0151_WYG_012-8a"/>
中有軒窻五畆春㳺藝本圖佳客語好賢不覺主人貧<lb/>
我來登覽秋風晩喜揖清言月色新<lb/>
　　　題謝太尉養素堂<lb/>
東山雅望意雍容養素璇題振道風賸貯琴書供嘯詠<lb/>
更新窻户不青紅數峯吳越登臨外千里江山指顧中<lb/>
玉碾碧天冷無際中秋莫放酒杯空<lb/>
　　　賦郭歩帥歸耕堂<lb/>
漢水無波楚岫青歸來風月久經營要親稼穡資三徑<lb/>
<pb n="KR4d0151_WYG_012-8b"/>
已試韜鈐息五兵賣劒買牛聊適意揚鞭敲鐙蹔忘情<lb/>
秪應未穏耘耔樂褒詔行需父子榮<lb/>
　　　題迎暉堂<lb/>
爽塏幽居抵萬金東西領畧水雲深江山入坐清無暑<lb/>
文史銷閒靜有琴何處菱歌烟艇雨最冝秋月海潮音<lb/>
主人占得林泉樂本有江湖一片心<lb/>
　　　題人舫齋<lb/>
君家作屋擬虛舟想見低窻事事幽竹榦巧同檣影直<lb/>
<pb n="KR4d0151_WYG_012-9a"/>
簾波寒並水光浮五湖烟月應無意四海風塵計少留<lb/>
挂斾天山端有待要慿巨楫濟横流<lb/>
　　　題客舍<lb/>
路邊小舍靜無泥風入松杉緑滿枝溪抱回隄山抱屋<lb/>
舟藏曲港竹藏籬主人野性留應懶倦客閑情去輙遲<lb/>
内訟塵埃猶僕僕厚顔如奉北山移<lb/>
　　　寄題祝祕校航齋<lb/>
密密簾垂映柂樓濟川聊此艤虛舟羣經列坐供㳺息<lb/>
<pb n="KR4d0151_WYG_012-9b"/>
巨浪掀天得罷休猿鶴依棲知有地兒童遺墜且無憂<lb/>
業成一棹黄金闕穏上鼇頭拜冕旒<lb/>
　　　賦陳嘉謨東西軒<lb/>
田田東作襯柴關濕碧吹青一望間已許傾心常向日<lb/>
尚容髙卧且懷山光風春動方崇蕙沆瀣宵零可駐顔<lb/>
要是耕耘在毛墨圖書佳客樂餘閒<lb/>
西成髙鑿一軒通荷蓋吹凉入坐中新月不妨回夜色<lb/>
有秋何止閱年豐直須落日紅無際剰看羣山翠掃空<lb/>
<pb n="KR4d0151_WYG_012-10a"/>
更約他年身退後披襟來此揖凉風<lb/>
　　　詠雙竹<lb/>
千巖萬壑碧嶙峋密有雙成瑞此君破籜猗猗聨緑玉<lb/>
並梢裊裊舞清薰巧穿怪石嵌空地色映虛亭窈窕雲<lb/>
比節合心皆美事孤髙殊喜不同羣<lb/>
　　　賦友人竹軒<lb/>
軒外蕭騷靜碧雲有來君子助通津烟幢羽蓋誠銷暑<lb/>
玉軸牙籤不受塵解籜竹林冝𤨏碎漙梢風露獻清新<lb/>
<pb n="KR4d0151_WYG_012-10b"/>
茶𤓰雅納開懷客俱喜髙材似主人<lb/>
　　　友人所居竹岡以關名之<lb/>
曉驅羸馬踏塵埃喜見前關亦快哉㡬啓雙扉迎曉日<lb/>
未妨斜月掩蒼苔聲揺沙塞可無此翠鎻城埤寒未開<lb/>
趁得雞鳴也須度棄繻不是俗人來<lb/>
　　　贈許察院<lb/>
海内知名第一流詩從偉度破優柔知公少駐摶風翼<lb/>
念我都如露地牛解臘天容先布暖得春梅意小遲留<lb/>
<pb n="KR4d0151_WYG_012-11a"/>
紅穿碧甲聊随俗不奈心驚雁過樓<lb/>
　　　贈李嚴州<lb/>
謫仙風骨今何如自我不見三年餘雙眸如電尚可想<lb/>
兩鬢欲雪今安無干戈塞路軍麾滿骨肉避地星散居<lb/>
未知草堂可歸否有使可寄平安書<lb/>
　　　贈聞人子進<lb/>
丹地清江若有期卜居仍俯小漣漪頗憐松竹無多地<lb/>
秪頓琴書已近籬久雨不妨田要潤暫凉真與病相冝<lb/>
<pb n="KR4d0151_WYG_012-11b"/>
何當去此炎歊酷日待風髙脫葉時<lb/>
　　　贈靈隠老<lb/>
一笑相逄語上方水雲踪跡覺清凉未論方丈葛藤話<lb/>
且喜齋厨蔬笋香閑拄瘦笻随意立却愁欵叚入城忙<lb/>
宿山更作他時約枕簟茶𤓰冷不妨<lb/>
　　　潮州贈劉大夫<lb/>
山繞䝉菴十里隂兩翁逸駕毎駸駸人隨衡雁野雲薄<lb/>
夢繞鱷溪秋水深别後詩章清有思向來㳺處賸關心<lb/>
<pb n="KR4d0151_WYG_012-12a"/>
何妨一笑雲蘿上小約湖邊特特尋<lb/>
　　　贈李次仲致政<lb/>
縠水柯山隔㡬年又來輦轂拜雲天東西南北任造化<lb/>
甲乙丙丁皆宿縁老境精神惟坐卧故居松竹想清妍<lb/>
豈如溪上木中子日飲溪光今地仙<lb/>
　　　接伴贈相送諸公<lb/>
曉隨幽徑踏行雲拄頰南山眼界新馬上客塵良自笑<lb/>
山中梅意欲驚春清愁有底能随酒世道何方可問津<lb/>
<pb n="KR4d0151_WYG_012-12b"/>
賴有諸公同一笑得舒軟語話情親<lb/>
　　　黄侍郎宫祠贈行<lb/>
無雙佳譽久騰芳蹔解繁機下帝旁舉世不能容直道<lb/>
清時聊欲欵江鄉脩涂按轡三秋雨别殿陪祠一炷香<lb/>
顧我辱知門下久語離清淚灑滄浪<lb/>
　　　與曾侍郎<lb/>
里巷風和遞曉騶髙軒見顧識英猷揮犀唾玉聞鄉語<lb/>
對酒看花話舊㳺殊喜故家青玉案方承大問翠雲裘<lb/>
<pb n="KR4d0151_WYG_012-13a"/>
願持相業天鈞上箕潁重為第一流<lb/>
　　　與李先生學士<lb/>
先生聲徹大明宫顧肯馳驅與俗同但得琴書娛白日<lb/>
何須鞭帽犯朝風未容倦客尋源去應謂斯人底死窮<lb/>
它日雲林陪杖屨欵承願軰囁嚅翁<lb/>
　<lb/>
　<lb/>
　<lb/>
<pb n="KR4d0151_WYG_012-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　松隠集卷十二<lb/>
</p>
<p>
</p>
  </div>
</body>
</text>
</TEI>
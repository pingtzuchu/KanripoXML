<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>松隱集巻十九</head>
    <p>
<pb n="KR4d0151_WYG_019-1a"/>
欽定四庫全書<lb/>
　松隱集巻十九　　　　　宋　曹勛　撰<lb/>
　　詩<hi>絶句</hi>
　　　題扇<lb/>
霏㣲梅雨暗林塘潤逼琴絲草木香捲箔鈎簾無一事<lb/>
篆烟終日伴清凉<lb/>
勢凌空碧小嶕嶢秀木成隂映斷橋注意便為廬阜想<lb/>
揺風最喜水芭蕉<lb/>
<pb n="KR4d0151_WYG_019-1b"/>
薰風過雨到池臺綠䕃都無一㸃埃傍架垂垂薇露重<lb/>
糝枝已有橘花開<lb/>
含笑殊名縹與緗就中暈紫最芬芳纎枝小摘涓涓露<lb/>
鼻觀須叅著肉香<hi>此花須著肉佩之益香</hi>
東風巳過曉天清尚有飛來栁絮輕捲起珠簾牕户静<lb/>
一番新綠照人清<lb/>
引睡文書堆棐几穿簾燕子揀梅梁好風弄袖湖山近<lb/>
隴畆揺春禾黍香<lb/>
<pb n="KR4d0151_WYG_019-2a"/>
碧沼波澄拂栁條坐來未覺水雲遥輕輕風絮迷新漲<lb/>
一囀新聲破寂寥<lb/>
慣向青林與碧溪幽居竹石自相宜種成滿眼花堆錦<lb/>
開落如今總不知<lb/>
草縈平碧栁舒金春色融融積漸深巢燕高低尋畫棟<lb/>
宿雲濃淡作輕隂<lb/>
紅槃花上綠烟㣲風轉天香暖著衣行遍四橋閑竚立<lb/>
碧波時有綵鴛飛<lb/>
<pb n="KR4d0151_WYG_019-2b"/>
瀰瀰水檻俯横橋水靣新荷影動揺時向青空飛白鷺<lb/>
不妨翡翠立蘭苕<lb/>
春去烟光綠巳齊隂隂欄檻曉晴時新梢替盡殘芳静<lb/>
喜見餘花一两枝<lb/>
松篁交翠入幽深道院蕭閑每遣心一炷清香宜燕坐<lb/>
數聲鐘磬有餘音<lb/>
弄袖和風拂拂輕衆香迎靣酒㣲醒凉尋小徑通幽處<lb/>
花壓欄干竹一亭<lb/>
<pb n="KR4d0151_WYG_019-3a"/>
小樓連苑碧山前終日凉生枕簟邊自是西湖秋更好<lb/>
水光山色接長天<lb/>
栁滿長堤綠滿池藕花倚岸两三枝文鴛撲鹿驚飛起<lb/>
一棹高荷艇子移<lb/>
庭萱戢戢漏新春竹外梅花冷帯雲與客對牀風撼竹<lb/>
一燈殊喜細論文<lb/>
小軒風景畫圖寛一再閑尋綠綺彈雨着梨花春巳老<lb/>
烟沉芳草夢猶寒<lb/>
<pb n="KR4d0151_WYG_019-3b"/>
老境惟期得醉歌何能浩蕩渉風波闗山月白聞歸雁<lb/>
風雨秋深想釣簑<lb/>
殘春已去不堪招猶喜鶯聲破寂寥花片片飛風弄蝶<lb/>
栁隂隂下水平橋<lb/>
雨餘湖上數峯青湖水連天似鏡平一棹迎凉快襟袖<lb/>
香從蘋末晩風生<lb/>
暫脫塵埃汚履絇白雲坐看起天隅筍梢觧籜揺新翠<lb/>
為作麾幢執萬夫<lb/>
<pb n="KR4d0151_WYG_019-4a"/>
秋風天净絶纎痕且喜新凉莫更論坐上捲簾人未醉<lb/>
秋香滿院月黄昏<lb/>
燕尾溪頭晩色分蜂腰山斷日斜曛半篙碧静秋垂釣<lb/>
一棹黄昏冷載雲<lb/>
　　　題人畫扇<lb/>
雲餘蒲葦襯沙黄野水寒清鴈半翔栁下揺風雲漠漠<lb/>
飛鳴應喜下瀟湘<hi>雁</hi>
一川芳草接濃雲拂地垂楊帯雨昏蓑笠不堪牛背濕<lb/>
<pb n="KR4d0151_WYG_019-4b"/>
迎風呼犢趁柴門<hi>牛</hi>
寛圍綠野正華滋放牧横溪草軟時跪乳從兹富原隰<lb/>
尚羔先喜詠來思<hi>羊</hi>
槲葉聲乾雪尚浮馴和羣出映寒流啼猿不在闗山冷<lb/>
相顧應無羽獵憂<hi>麞</hi>
栁巳如眉拂上林細風吹動綠煙深東君巧欲裝春色<lb/>
更引黄鸝囀好音<hi>風栁黄鶯</hi>
薰風欄檻送微凉㓗白南花玉蘂芳倚徑一枝殊楚楚<lb/>
<pb n="KR4d0151_WYG_019-5a"/>
任教蜂蝶繞清香<hi>末利繡蝶</hi>
長沙筆墨妙山林植立如聽嘯月音岸槲不妨俱遂性<lb/>
一溪閑與照清深<hi>獐猿</hi>
烟苞綠葉擁祥雲一種芳菲秀色新宻蓓臨風凝重露<lb/>
横枝照眼覺濃春<hi>來禽</hi>
野林物物適幽棲春引風高裂石時何處雙禽飛不定<lb/>
静宜翠竹亞寒枝<hi>竹禽</hi>
慘慘江天散六花磷磷寒碧不藏砂扁舟蓑笠撐何去<lb/>
<pb n="KR4d0151_WYG_019-5b"/>
應向溪頭問酒家<hi>雪景</hi>
　　　題俞㨷畫八景<lb/>
吳越山高紫翠重浙江東下竦雙峯峯前忽湧東西白<lb/>
飛舞潮頭萬玉龍<hi>浙江觀潮</hi>
千秋人去水雲空只有荷花繞岸紅寄語阿溪垂釣處<lb/>
莫教閑却一絲風<hi>鑑湖垂釣</hi>
蕭蕭木葉下西山便覺蓴鱸興不閑莫踏長虹千尺去<lb/>
孤帆正在暮雲間<hi>吳松秋遠</hi>
<pb n="KR4d0151_WYG_019-6a"/>
兹山泉石壓江西肩衲枯禪萬衆棲欲向南州理煙艇<lb/>
香爐先望紫雲低<hi>廬山霽色</hi>
秋濤初過静魚龍海納斜陽萬頃紅待向焦山留夕月<lb/>
一㠶猶記挂西風<hi>海門夕照</hi>
輕舟短棹下安流回首煙江望夕樓却記阿瞞當日事<lb/>
灰飛煙㓕只供愁<hi>赤壁扁舟</hi>
上下天光一碧時白蘋紅蓼照晴暉漢陽樹遠江煙起<lb/>
黃鶴樓空燕子歸<hi>鄂渚晴光</hi>
<pb n="KR4d0151_WYG_019-6b"/>
清湘列岫擁煙霏不見靈均弔楚妃一帶僧園入脩緑<lb/>
待看嶽麓雨晴時<hi>瀟湘雨過</hi>
　　　題光武廟<lb/>
隴蜀趨風泣向隅征途殊喜讀雙趺他年新載碑中語<lb/>
百萬俱摧歴古無<lb/>
故人高卧枕嚴溪香火紛紛俗不疲倘賛提封如帝業<lb/>
也分百户奉真祠<lb/>
九州思漢定雄夫天下雄夫待一呼氷亦復隨人意合<lb/>
<pb n="KR4d0151_WYG_019-7a"/>
從來大度自同符<lb/>
　　　題倚江圖<lb/>
有客登臨酒半酣道人仍為掃烟嵐痩笻更約風塵上<lb/>
鬻飯老同彌勒龕<lb/>
　　　題焦幹釣雪圖<lb/>
四山飛雪正漫漫蓑笠何人把釣竿六月披圖方執熱<lb/>
風隨玉塵不勝寒<lb/>
　　　題建寧府分水嶺舖<lb/>
<pb n="KR4d0151_WYG_019-7b"/>
三年閩海類飄萍今近天樞第一星雖是玉京猶萬里<lb/>
江南山巳望中青<lb/>
　　　題泉州延福寺壁<lb/>
春深猶未試春衣漠漠輕寒酒力微堪笑楊花太輕薄<lb/>
淡烟細雨不教肥<lb/>
　　　題釣臺<lb/>
遐想先生後丗名常如山水四時青因知功業成何事<lb/>
歸美惟消犯帝星<lb/>
<pb n="KR4d0151_WYG_019-8a"/>
　　　題張太尉畫<lb/>
一帶烟沙接冷雲平林寂歴夕陽昏輕舟急槳歸何處<lb/>
應住山前黄葉村<lb/>
　　　題董亨道畫西湖<lb/>
湖上秋山翠作堆湖光千頃漾漣漪曉雲貼水菰蒲冷<lb/>
正是吳江楓落時<lb/>
　　　題信州月巖寺<lb/>
不長凢花不長松山藏月影紫雲中巨靈巧鑿如規玉<lb/>
<pb n="KR4d0151_WYG_019-8b"/>
借與神仙上桂宫<lb/>
　　　題岸老庵居<lb/>
唯庵無住老禪人一坐中間遠丗紛不討毗耶方丈飯<lb/>
應思雨滿北山雲<lb/>
　　　題家園海棠小亭壁<lb/>
萬㸃勻紅上海棠小亭無處着春光放教曉日滋新彩<lb/>
要問東君學醉粧<lb/>
　　　題丁掾釣雪圖<lb/>
<pb n="KR4d0151_WYG_019-9a"/>
連鼇妙手艤前灣蓑笠琴書得自安更待一輪清月上<lb/>
静看千頃玉光寒<lb/>
　　　題潮州黄崗驛<lb/>
旱作顛風日日吹冬來渾似麥秋時土人尚畏生炎瘴<lb/>
北客聞時淚可知<lb/>
　　　題顯恩寺<lb/>
筍輿軋軋度林巒投宿招提一枕寛尚有山頭半峰雪<lb/>
助成清夜五更寒<lb/>
<pb n="KR4d0151_WYG_019-9b"/>
　　　用前韻贈閭丘民表<lb/>
四寂無人雪在巒喜君乗興酒腸寛上方歸路踏梅影<lb/>
霜月一庭天正寒<lb/>
　　　襄事畢次舊題韻<lb/>
坎臨四正峙重巒前直平田十頃寛中有佳城揖東注<lb/>
萬松深宻障朝寒<lb/>
　　　題李次仲庵中<lb/>
杖藜乗興出江頭自挂青錢買小舟祈問仙翁餐玉法<lb/>
<pb n="KR4d0151_WYG_019-10a"/>
便風一日到嚴州<lb/>
　　　仲冬再到和前韻<lb/>
江淮烽火照雲頭買盡臨安去國舟行見中興聖天子<lb/>
一戎大定復神州<lb/>
　　　題雪景<lb/>
雪滿羣山萬類沉幽人閉户寂無心輕舟衝冷肯乗興<lb/>
情與剡溪寒意深<lb/>
四山吹雪灑滄浪两两漁舟冷不妨自是寒魚依宻藻<lb/>
<pb n="KR4d0151_WYG_019-10b"/>
江深岸逈謾鳴桹<lb/>
　　　題山景<lb/>
林薄空濛未見花縈紆一徑向溪斜杖藜倚待舡中客<lb/>
山崦同尋賣酒家<lb/>
亂山蒼翠靄嵐光採藥幽人鳳子香路轉峰回茅舍静<lb/>
好尋絶頂訪僧房<lb/>
　　　題清虛庵<lb/>
清虚指出翠㣲旁便湧流泉溉一方更拜璇題作神力<lb/>
<pb n="KR4d0151_WYG_019-11a"/>
源源千古出甘凉<lb/>
撥雲峰逈勢岧嶤傑閣翬飛倚絳霄扶翊道風千載遇<lb/>
昭回奎畫百神朝<lb/>
松篁交映有無中行近仙扉一水東獨上上清三洞妙<lb/>
寶章雲笈助真風<lb/>
　　　綠綺七詠<lb/>
新厩翬飛萬馬還珠纓金埒綵旗間巳看騋牝三千駿<lb/>
更識君王十二閑<hi>新馬棚</hi>
<pb n="KR4d0151_WYG_019-11b"/>
巧闢軒忩靣靣風坐收駿足玉闗通渥洼汗血供龍馭<lb/>
盡在慿欄指顧中<hi>閱駿</hi>
連滄觀下两軍分金勒争馳笑語温綽撥未能防軰棒<lb/>
飛星時聽過毬門<hi>習毬場</hi>
爐薰一炷北忩虛公幹歸來樂有餘挿架萬籖時諷味<lb/>
孟光倚阮閲琴書<hi>西軒</hi>
武庫森嚴馬政高寶鞍裝絡列周遭飯餘百役皆親董<lb/>
出格争先奉赭袍<hi>後㕔</hi>
<pb n="KR4d0151_WYG_019-12a"/>
頗聞公退静清晨吏舍蕭然只數人豈比簿書程不識<lb/>
是中得句更無塵<hi>官舍蕭静</hi>
皓鶴婆娑戢羽翰移巢忽自下雲間主人元是蓬山伯<lb/>
特地飛來伴晝閑<hi>自來鶴</hi>
　　　梁㓗夫幽居林宇靚深規畫幽䆳不類貴第宛<lb/>
　　　然山林輙得七詠以廣命名之偉<lb/>
伯鸞遠業列仙癯聊欲藏修六藝初肯費精神作無益<lb/>
要回清節入詩書<hi>恱禮</hi>
<pb n="KR4d0151_WYG_019-12b"/>
胷中丘壑上千尋卜宅喧塵了不侵賸對直清君子痩<lb/>
滿簷寒碧是山林<hi>谷堂</hi>
近天尺五鬨車音此復闗門自古今盡却煩縁留静照<lb/>
破閑應賴有清琴<hi>静娛</hi>
堂依山麓净風煙松竹忩虛小有天汲水炷香供佛後<lb/>
蒲團燕坐得安禪<hi>本寂</hi>
低忩窄榻頗怡顔香繞衣襟丈尺間一笑渠渠得三夀<lb/>
要令風味似商山<hi>橘中</hi>
<pb n="KR4d0151_WYG_019-13a"/>
平生端亮履清脩公退蘧然得少休栩栩尚忘飛蝶想<lb/>
黑甜一枕更優游<hi>思無邪</hi>
西疇築圃弭櫜鞬矍相佳游此比肩自是序賔觀徳處<lb/>
固宜百發不虛弦<hi>射圃</hi>
　　　䟦希遠細雨圖<lb/>
牽風藻荇舞清漪浪板無聲細雨時小大自殊同隊樂<lb/>
宻圖勸學助韓詩<lb/>
　　　䟦仰老小畫二軸<lb/>
<pb n="KR4d0151_WYG_019-13b"/>
秀韻凌虛玉鍊顔蒼官偃亞碧琅玕只應中夕蕭騷月<lb/>
相對一庭風露寒<lb/>
蟾影寒升白玉京浩然天地一壺氷痩笻肯倚瓊田立<lb/>
應念瑶臺十二層<lb/>
　　　蔡提舉野望亭邀同賦<lb/>
飯了從容人豈知一江風月入新詩登臨莫負野望處<lb/>
更看冷雲堆浦時<lb/>
　　　送荔子與髙觀察<lb/>
<pb n="KR4d0151_WYG_019-14a"/>
磨銅碧海駕天風吹落閩山荔子紅弭渴文園剝明玉<lb/>
急須寄上自嬉翁<lb/>
　　　送臘梅與曾谹父<lb/>
紫煙破蕚綴蜂房薇露濃薰冉冉香寄與赤城賢太守<lb/>
要知和氣入風光<lb/>
　　　送柑酒與少瞻<lb/>
小摘洞庭霜後實旋篘真一甕頭春雪中急欲林夫子<lb/>
漫助詩人笑語新<lb/>
<pb n="KR4d0151_WYG_019-14b"/>
　　　送清隱純老住池陽杉山<lb/>
㝠㝠細雨綠隂齊湛湛長江客去時剔起眉毛欣應供<lb/>
横擔楖栗看來期<lb/>
<hi>闕</hi>
　<lb/>
　<lb/>
　<lb/>
　　　送新酒糟蟹與賈之竒<lb/>
<pb n="KR4d0151_WYG_019-15a"/>
小酢銀槽新撥醅帶糟郭索佐樽罍一時送上天台友<lb/>
助對梅花人舉杯<lb/>
陋巷何能有玉醅閑人正以鄙惟罍搗香篩辣宜相送<lb/>
似勝騎鯨月下杯<lb/>
雪後寒濃酒未醅凍吟誰與酌金罍不憂轂下米炊玉<lb/>
同放馬蹄銀作杯<lb/>
新詩慰我勝浮醅豈待盃盤更舉罍但願車中無折齒<lb/>
何憂舉案乏持杯<lb/>
<pb n="KR4d0151_WYG_019-15b"/>
企詠公才綠漲醅我方破器不成罍詞源端並流三峽<lb/>
薪火何能救一杯<lb/>
　　　以桃并酒餉賈之竒<lb/>
家園有桃甕有酒取以先餉國正公定能百杯歩兵飲<lb/>
可助一枕羲皇風<lb/>
　　　得雨<lb/>
喜乗一雨洗空濶便覺四山來夕隂飯了從容隨所住<lb/>
追凉輕吹入䟱襟<lb/>
<pb n="KR4d0151_WYG_019-16a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0151_WYG_019-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　松隱集巻十九<lb/>
</p>
<p>
</p>
  </div>
</body>
</text>
</TEI>
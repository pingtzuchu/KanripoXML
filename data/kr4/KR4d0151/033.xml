<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>松隠集巻三十三</head>
    <p>
<pb n="KR4d0151_WYG_033-1a"/>
欽定四庫全書<lb/>
　松隠集巻三十三　　　　宋　曹勛　撰<lb/>
　　題䟦<lb/>
　　　䟦陸賈圖<lb/>
僕幼讀西漢便喜陸賈之為人其行已之長慮事君之<lb/>
大節為人之成謀善後之智䇿每三復而歎仰之雖東<lb/>
漢士夫以風節相尚其行義立志比西漢終不能自全<lb/>
是知其况每下矣僕累將使旨偶叶上意得保首領庶<lb/>
<pb n="KR4d0151_WYG_033-1b"/>
幾昔賢乃以負郭所種飲酒所用分遺三子仍畵此圖<lb/>
人各一本俾通曉賈意僕亦不待引年力丐休致卜居<lb/>
於天台山麓往來子舎率不踰季即移舎焉其擊鮮之<lb/>
樂車馬之遺不待言而意已傳念非教子一經而有益<lb/>
過之誨誠非昔戒苐僕身厯多難速於安養倒行逆施<lb/>
以保其身爾若謂玷國朝以來家風千佛名經之選固<lb/>
獲罪名教也噫人謂欲享其佚而用之以惰者其佚必<lb/>
窮儗獲其欲而用之以肆者其欲必廢吾與若軰尚監<lb/>
<pb n="KR4d0151_WYG_033-2a"/>
兹哉<lb/>
　　　題三蘇圖後<lb/>
予藏此像每展閲瞻敬攬餘烈而揖清風用以自慰宣<lb/>
政間先子與叔黨少尹鄉契厚善觀此軸云甚肖予時<lb/>
在上庠每得侍立即垂教不勌公取剥餘蓮蓬畵松一<lb/>
株偃葢勁挺有傲雪霜之氣題曰霜風遺予曰子後福<lb/>
祿如之每著於心不忘其見予之意云<lb/>
　　　䟦趙超然詩後<lb/>
<pb n="KR4d0151_WYG_033-2b"/>
老超然舊友也平生留意三乘得向上一著復以筆墨<lb/>
㳺戱佛事皆林下出塵之語向秦丞相擅一時之權窘<lb/>
以它事寘居士於舉世不堪之地人謂必死公以此道<lb/>
安之畧無罣礙後正王封葢其所得過人多矣觀與罙<lb/>
公周旋於詩札間使人増道契之重<hi>闕</hi>
　　　題觚賦詠或與方外之友談經味道<hi>闕</hi>
世胄儒學開國承家幼喜誦此經艱闗不輟唐張御<hi>闕</hi>
<pb n="KR4d0151_WYG_033-3a"/>
　<lb/>
　　　䟦崇蘭圖<hi>三賢者簡齋叔問程志道</hi>
<hi>闕</hi>　　余比自渡江皆識三鉅公及知崇蘭同心<hi>闕</hi>
　<lb/>
　<lb/>
　　　䟦鄭樞行狀後<lb/>
嘗謂士抱非常之才故能定非常之事有啟天閉地之<lb/>
識始建衛社稷之功彼錄錄軰過而不顧者有矣僕比<lb/>
<pb n="KR4d0151_WYG_033-3b"/>
官泉南得與樞宻弟致逺聯事備聞公當阽危之際獨<lb/>
立柏臺力抗非類盡忠節叱不臣罄一時之仁勇伐二<lb/>
兇之逆謀方苗傅曳其帶時變在湏㬰公視之如拉<lb/>
朽初無避就凛然直與叚顔英烈並驅誠大丈夫哉他<lb/>
日苐復辟最當揭若日月矣<lb/>
　　　題鄺太尉枇杷洞<lb/>
鄺仲詢并第六弟朝直之暇搃董徳之趙安國楊子正<lb/>
李功遂王與善及三茅髙士張逹道桐柏王虚中洎劉<lb/>
<pb n="KR4d0151_WYG_033-4a"/>
景文曹功顯㑹於枇杷洞之晚翠庵一觴一詠載笑載<lb/>
言坐間萬景視側百趣客皆自得坐立裕如或彈琴圍<lb/>
棋或操<hi>闕</hi>　　　　　　　　　　　或與劵内之<lb/>
士㵸茗焚香或前直江潮有層瀾鯨波之思或後臨西<lb/>
湖放山水煙雲之適揖重霄而收灝氣梯石橋而探穹<lb/>
崇倚長松而知茯苓破蒼石而見白玉葢松嶺之福境<lb/>
也不覺日暮夕隂西起嵐光明滅山寒侵衣賓從忘歸<lb/>
繼歡以醉慨念幽絶爽塏之所亭榭臨瞰之偉千百年<lb/>
<pb n="KR4d0151_WYG_033-4b"/>
之上天藏地祕寂寥無紀一旦表而出之境生象外紛<lb/>
然盈前履以髙韻幽曠之士遂極一時之勝又謂此樂<lb/>
不可無聞因語僕書於石壁云<lb/>
　　　䟦朱丞相書劉髙尚事跡<lb/>
大丞相朱公風神髙快氣韻静一夙禀穆清之喆叶賛<lb/>
熈治之運天眞太和幽結羣類故一見髙尚所與次仲<lb/>
書問黙與意㑹歸心明䟦宻契道眞信乎巖髙則雲霞<lb/>
之氣鮮林深則竽籟之音亮過庭之訓芝蘭接武為世<lb/>
<pb n="KR4d0151_WYG_033-5a"/>
極榮行輔上聖建翠鳯之旗於故都同文軌於方域則<lb/>
子房鄼侯不專美於漢而髙尚次仲實松喬之約非主<lb/>
客也<lb/>
　　　䟦東堂先生詩巻<lb/>
毛澤民以文章名世於長短句尤為超詣若詩文則傳<lb/>
人間者甚少今此篇髙絶情文兼厚蔡公復藏以什襲<lb/>
不惟知先世過從之賢且見好賢樂善之誠宏賁今昔<lb/>
曹某雖未識靣喜書巻末<lb/>
<pb n="KR4d0151_WYG_033-5b"/>
　　　䟦郭恕先畫<lb/>
郭恕先神仙也事跡見於國史史亦載能畵入神品然<lb/>
世罕有得其畵者予家藏此軸三世雖屢遭驚恐惟不<lb/>
失此豈神仙護持得珍玩以永世耶<lb/>
　　　䟦董亨道畵吳江圖<lb/>
僕頃屢過吴江每廹吏事不得縱意所如一夕乘月抵<lb/>
橋下横<graphic n="KR1055" url="https://raw.githubusercontent.com/kanripo/KR-Gaiji/master/images/KR1055.png" mimeType="image/png"/>數聲水鳥驚飛覺魚龍出沒波間冷透衣袂<lb/>
逮今十五年猶思之今見亨道畵此軸為題一絶於後<lb/>
<pb n="KR4d0151_WYG_033-6a"/>
云月净吴松碧照空水天都在玉光中十年不踏長橋<lb/>
路想得沉沉卧影虹紹興戊寅四月中澣功顯云<lb/>
　　　又䟦别軸<lb/>
亨道居山林秀絶處潜心幽勝出為無盡觀横斜平直<lb/>
七縱八横持一圓墨舒巻楚山要領則我亦為之楚足<lb/>
不作窮探也功顯云<lb/>
　　　䟦功徳寺賜額石刻<lb/>
偶以𤨏材奮身孤逺累縁薄効得際聖神荷四朝眷知<lb/>
<pb n="KR4d0151_WYG_033-6b"/>
致位掌武名浮於實奉職靦顔所幸叨冐之後合奏請<lb/>
墳寺額為存歿之榮尋具懇章上逹宸扆果䝉天造俞<lb/>
允賜寺額為顯恩褒親禪院恩賁甚渥事愧罔功得以<lb/>
香火之勤仰祝天子萬壽餘澤細行用追嚴先世其為<lb/>
不世之遇豈言語可喻兼臣故鄉本潁昌府自國初至<lb/>
今業儒學取科第皆早世雖居汴自先臣以上累世墳<lb/>
壟皆在潁昌惟母妻及亡弟塟於此山歳時永懐松楸<lb/>
久闕展省今得裒祭於一堂之上魂魄有歸誠泉下之<lb/>
<pb n="KR4d0151_WYG_033-7a"/>
幸謹以勅書刻諸堅珉庶永乆相傳子孫不失祭享上<lb/>
以昭聖代之光寵次以僥幽明之冥助<lb/>
　　　䟦雪竇偈後<lb/>
雪竇顯禪師名冠諸方為一代宗師有所書偈流落霅<lb/>
上皆元符崇觀間大臣從列及當世名流勝士題識其<lb/>
後乾道中住何山純公偶見知舊欲以此偈糊壁純不<lb/>
以實告亟求佳楮易得之出以相遺予三復歎賞手之<lb/>
不置若元珠之再得也因為褾褫箋其漫晦復授純謂<lb/>
<pb n="KR4d0151_WYG_033-7b"/>
可送雪竇方丈令世世傳揚為山中家風俾眞蹟不沒<lb/>
墜人間顧欲糊時豈止覆醬瓿也純喜請走四明付之<lb/>
計顯公亦謂余不忘付祝云<lb/>
　　　䟦香嚴頌後<lb/>
古徳垂教或示人或勸人皆方便門也香嚴此頌勸導<lb/>
俗情俾趣眞寳若於此薦得便當一躍跳過天門運斤<lb/>
成風千金不換心老到此想連此軸一擲矣<lb/>
　　　題周昉大内圖<lb/>
<pb n="KR4d0151_WYG_033-8a"/>
有國之化每自内以及外然下以承上從風而靡矣周<lb/>
昉能彷像禁宻繪以為圖則用心於美化欲作世範志<lb/>
意亦廣矣是宜藏之况丹青人物之妙深造原底葢有<lb/>
唐名筆也<lb/>
　　　䟦打毬圖後<lb/>
此唐太宗打毬圖備盡乘騎擊逐之妙今跨照夜白赴<lb/>
毬甚俊使人想像横衝宋老生軍時可見一時破敵意<lb/>
氣<lb/>
<pb n="KR4d0151_WYG_033-8b"/>
　　　䟦九行洛神賦<lb/>
陳思以洛妃寓言一時稱重百代又得顧虎頭冩其情<lb/>
狀大令書其文采畫法心畫之妙後世以為能事盡於<lb/>
此比祕藏大令眞楷九行較世所傳尤為秀㧞行行典<lb/>
麗字字清勁懐神物摘取散落小全赤水元珠未可再<lb/>
索然書府中眞有光氣屬天矣<lb/>
　　　䟦趙千里畵石勒長跪圖<lb/>
石勒㣲時王夷甫便識此人異相急逐欲殺之得右侯<lb/>
<pb n="KR4d0151_WYG_033-9a"/>
遂帝全趙亦其英畧絶人信任賢俊之效兹見佛圖澄<lb/>
推誠接物有足多者千里乃肯冩其梗槩云<lb/>
　　　䟦心老所藏<lb/>
昔人謂書以精神為上結宻次之位置又次之楊凝式<lb/>
身在衰亂猶能以筆法傳後者一主於精神可不務哉<lb/>
今四公皆廊廟器至盟雅道宜其心畫超軼絶塵競爽<lb/>
名世况元祐間奎壁和氣鍾於朝右遐想風度覧此心<lb/>
目之敬敦行師宜襲以珍所也<lb/>
<pb n="KR4d0151_WYG_033-9b"/>
　　　題陸宰七賢圖<lb/>
曠逹之士代有其人竹林七友最為名世雖被外難而<lb/>
清節楚楚無一絲頭㸃汙山水厯古推重宜也天台邑<lb/>
大夫好古博文藏此圖以相示因知君維持雅士為力<lb/>
云<lb/>
　　　䟦衛太尉巖集圖<lb/>
衛公雅志安林泉禀生似無塵土縁英標孤映出羣鶴<lb/>
姿儀宻際三界仙居臨山麓絶煥麗楚楚松竹相後先<lb/>
<pb n="KR4d0151_WYG_033-10a"/>
幽巖嵌空截緑玉嘉木䕃映揺蒼烟喜招社友共清集<lb/>
中有一老談幽禪其餘六逸咸自若炷香㵸茗殊怡然<lb/>
曹丘倚案獨閣筆想見窘思人所怜衆賓得接書史樂<lb/>
浩氣髙壓江湖天只覺談話可上漢不儗歩武猶居鄽<lb/>
異隠能畫巧為此一叚美事端宜傳好辭更賦風月上<lb/>
勝韻直徹星辰邊他時一笑忽相値固應何止三千年<lb/>
　　　䟦夏御帶所書千文<lb/>
太尉夏公以戚里肺腑之貴躬翰墨冷淡之學敦詩説<lb/>
<pb n="KR4d0151_WYG_033-10b"/>
禮博綜羣書心慕手追備盡八法其於㸃畫之妙已凌<lb/>
跨昔賢意好不倦日進未艾也東坡謂眞生行行生草<lb/>
昔人皆正行草書兼得而後横斜平直無不相乘除更<lb/>
願力於眞行則他日不擇筆墨信手拈來無非麟之一<lb/>
角也<lb/>
　　　䟦唐文皇手勑<lb/>
文皇嗜二王書不啻饑渴鳩集搜採殆盡其精㣲悉存<lb/>
於胸中故落筆之際則英偉雄俊非復二王氣味大抵<lb/>
<pb n="KR4d0151_WYG_033-11a"/>
帝王自有範圍神化之妙非世智能測<lb/>
　　　唐文皇九仙帖<lb/>
唐太宗開基盛主好大喜功雖引使人亦不付有司斷<lb/>
以已意其於翰札之美則龍跳虎卧矣<lb/>
　　　䟦智果文福帖<lb/>
此帖前為行草後自年月下小楷十二字語意所稱道<lb/>
類謝安石一軰人果初師智永然特瘦健與永不侔嘗<lb/>
謂永曰和尚得右軍肉智果得骨於此可見但評書頗<lb/>
<pb n="KR4d0151_WYG_033-11b"/>
譏果傷淺露者豈以果作字期於有似致輕重不倫遂<lb/>
失自得之趣宜評者為言也迹其好尚則優矣<lb/>
　　　䟦王羲之雨晴帖<lb/>
羲之與子姪軰書草草似不經意及尋繹之筆筆皆有<lb/>
位置如大辯智人雖語黙無常悉證於道此帖是也千<lb/>
載間雖有作者往往得彼失此曷能集大成也<lb/>
　　　䟦晉王洽仁愛帖<lb/>
王導行草見貴當世洽在諸子中又最知名而書不減<lb/>
<pb n="KR4d0151_WYG_033-12a"/>
父風下筆有新意此帖當是以其兄散騎常侍恬之亡<lb/>
也語故切至筆鋒鮮潤加之結宻未必不氷寒於水<lb/>
　　　䟦陸柬之千文<lb/>
陸柬之當唐太宗髙宗之朝故書千文闕淵民治三字<lb/>
少學書於其舅虞世南晚乃習二王法故體象與世南<lb/>
殊不類張懐瓘謂一覧未察沉研始精則王虞神氣柬<lb/>
之筆下為可分矣<lb/>
　　　題親書金剛經後<lb/>
<pb n="KR4d0151_WYG_033-12b"/>
世胄儒學開國承家幼喜誦此經艱闗不輟唐張御史<lb/>
冥報録亦謂此經為續命經謹齋素金書上資亡過父母<lb/>
下續此生壽命伏願名掛佛心經與事應不間今古均<lb/>
得感通仍取壽春府永慶寺石本不書分數以則為即<lb/>
庶冥官所取之文讀誦者必獲勝縁同登覺道時大宋<lb/>
乾道四年歳在戊子立秋日具位曹某書時年七十一<lb/>
　<lb/>
　松隠集巻三十三<lb/>
</p>
<p>
</p>
  </div>
</body>
</text>
</TEI>
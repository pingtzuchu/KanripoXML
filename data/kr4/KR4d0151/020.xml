<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>松隱集巻二十</head>
    <p>
<pb n="KR4d0151_WYG_020-1a"/>
欽定四庫全書<lb/>
　松隱集巻二十　　　　　　宋　曹勛　撰<lb/>
　　詩<hi>絶句</hi>
　　　雜詩<lb/>
方塘到影青天净幽徑生苔綠䕃濃春去得閑觀物化<lb/>
吹凉醒睡喜支笻<lb/>
孤山不復訪林逋杖策東風踏碧蕪九里蒼雲經曉徑<lb/>
四圍碧玉照清湖<lb/>
<pb n="KR4d0151_WYG_020-1b"/>
雲際翻風斷雁斜城隂槃暮噪棲鴉春容落景寒猶嫩<lb/>
望盡遥天數縷霞<lb/>
遠水兼天冷暮雲驚風脫葉静逾聞蒲團宴坐都無事<lb/>
只有山罏供夕熏<lb/>
幽棲真在赤城隈桂月蘿雲冷斗臺猿鶴定能知我意<lb/>
移文未怨晚歸來<lb/>
景陽未下水雲鄉梅影揺寒月一忩欹枕夢能歸故隐<lb/>
滿帆煙雨渡濤江<lb/>
<pb n="KR4d0151_WYG_020-2a"/>
春事匆匆祗可驚暄和喜試曉衣輕梅花爛熳渾如雪<lb/>
只恐風多堕玉英<lb/>
欣欣花木遞香紅雲散天容静碧空恰是韶華濃似酒<lb/>
栁絲澹蕩杏花風<lb/>
從來甚愛水雲居投老安閑且自如瀹茗焚香方外友<lb/>
白灰紅火養丹爐<lb/>
臘後暄和若夏初梅花催暖不容䟱從來凖擬連旬賞<lb/>
數日能忙雪不如<lb/>
<pb n="KR4d0151_WYG_020-2b"/>
曉天梅潤喜追凉湖上夷猶興自長清耳要聞蒲稗雨<lb/>
挐舟深入水雲鄉<lb/>
清暑堂深日景遲牀頭書策夢回時小欄閑倚薰風晩<lb/>
一㸃紅榴綠萬枝<lb/>
連旬梅雨暗人家甚阻支笻一徑斜待得晴明䕃新綠<lb/>
追凉風帽側烏紗<lb/>
此生擾擾事無窮脫得閑身石火中聊種柴桑三徑菊<lb/>
未輸嚴瀬一絲風<lb/>
<pb n="KR4d0151_WYG_020-3a"/>
危亭欄檻倚江干飯了登臨得暫閑林木巧隨髙下路<lb/>
山容都在有無間<lb/>
西忩忽見弄微明甚喜江湖作晚晴不憚雲霄遺暑濕<lb/>
且無聒耳㵼簷聲<hi>喜晴示同舍</hi>
綠暗紅稀迷處所梅黄雨細半隂晴小軒坐久無餘事<lb/>
喜聽黄鸝一两聲<lb/>
飛去鶯兒黄一㸃壓低梅子綠團枝鈎忩捲箔凉生坐<lb/>
但覺新隂轉影遲<lb/>
<pb n="KR4d0151_WYG_020-3b"/>
栁浪收晴水拍天湖邊宫殿影相連悠揚笛韻惟愁徹<lb/>
欵乃漁歌何處舩<lb/>
柑花開宻玉璘珣香轉薰風滿坐聞摘得一枝叅鼻觀<lb/>
不妨終夕醒餘醺<lb/>
佛頭山下雨隨風倒海翻江一餉中徙倚欄干便晴霽<lb/>
湖光渺渺夕陽紅<lb/>
一山孤秀隠溪雲溪影涵光隔丗紛松竹徑深凉意透<lb/>
衣巾不覺午風薰<lb/>
<pb n="KR4d0151_WYG_020-4a"/>
道人身在水雲鄉誦罷楞伽日乍長滿坐好風驅熱惱<lb/>
一庭濃綠作清凉<lb/>
輕雷隠隠初驚夢小雨䟱䟱巧潤花正是暄和好春色<lb/>
常將詩酒賞年華<lb/>
欵叚揚鞭過雨村沙平歩穏轉山根好花一簇墻頭見<lb/>
深院誰家尚掩門<lb/>
淅淅西風入小樓樓中聽徹玉笙秋不妨青竹揺殘夢<lb/>
甚怯新凉攪客愁<lb/>
<pb n="KR4d0151_WYG_020-4b"/>
澹煙䟱雨冷瑶林一水涓涓净不深照影自憐逼揺落<lb/>
歸塗未就更闗心<lb/>
　　　紹興癸丑上巳日<lb/>
連歲邊氓不荷戈今年禊飲喜如何中興樂事雖無象<lb/>
甲子先同晋永和<lb/>
　　　枕上聞杜宇<lb/>
催曉鐘殘景氣清杜鵑聲裏夢魂驚山林廣袤不知樂<lb/>
猶作不如歸去聲<lb/>
<pb n="KR4d0151_WYG_020-5a"/>
　　　曉聞禽<lb/>
一枕山城曉夢驚子規啼破月斜明只應知我勌游苦<lb/>
故作不如歸去聲<lb/>
　　　初夏松隠看雨<lb/>
細細南薰氣巳深午來庭户作煩襟雨雲不向西山出<lb/>
只在青天忽變隂<lb/>
　　　松隠雨過<lb/>
坐見青天變黒雲雨來海上似翻盆千巖萬壑方噴薄<lb/>
<pb n="KR4d0151_WYG_020-5b"/>
寂歴斜陽巳掛門<lb/>
雲籠赫日藏陽熖人向紅塵困暑風山驛醒心何處是<lb/>
幅巾蕭散夢魂中<lb/>
　　　斷梅<lb/>
暑雨連朝困鬱蒸淖深蛙蚓上堦行晩雲翻海忽雷震<lb/>
農説斷梅明日晴<lb/>
寄跡天台見未曾夏間休市絶蝦腥𤓰茄只有園中菜<lb/>
淡素渾如寺裏僧<lb/>
<pb n="KR4d0151_WYG_020-6a"/>
積雨連宵氣象清曉來日色頓分明更無一片閑雲采<lb/>
萬里青天萬里晴<lb/>
　　　聚景園看荷花<lb/>
四山收盡一天雲水色天光冷照人靣靣荷花供眼界<lb/>
頓如身不在凢塵<lb/>
　　　途中七夕<lb/>
道塗行役費光隂節物還撩一寸心百尺烟壇上星斗<lb/>
笑看兒女競穿針<lb/>
<pb n="KR4d0151_WYG_020-6b"/>
　　　秋日有作<lb/>
秋暑强如三伏時午雲不動漲炎暉晩來忽作一霎雨<lb/>
喜有新凉入客衣<lb/>
未有鴉啼露氣清西南殘月半規明無言歩繞闌干曲<lb/>
景與老懷空自驚<lb/>
　　　丹桂再開對酒<lb/>
丹桂何堪急雨催清香不肯逐蒿萊却應念我經年待<lb/>
借得餘霞為再開<lb/>
<pb n="KR4d0151_WYG_020-7a"/>
　　　浙西刈禾以髙竹义在水田中望之如羣駝<lb/>
浙西純種晩秋禾更得明年雨不多且刈且歌豐歲甚<lb/>
平洋彌望列明駝<lb/>
　　　幕中冬至書事<lb/>
書雲節物動冠裳愧我從軍樂事妨聽得隣家響絲竹<lb/>
壯懷無處不凄凉<lb/>
　　　夜坐偶成<lb/>
雪後清寒硯巳氷地爐火冷撥䟱星夜深何物閑相伴<lb/>
<pb n="KR4d0151_WYG_020-7b"/>
惟有紗籠一㸃燈<lb/>
　　　代簡國清老惠梅<lb/>
梅從雲塢冷揺春玉雪浮香不着塵愚谷斬新肯拈出<lb/>
一時全露法王身<lb/>
　　　憶台城之東十里梅<lb/>
東城十里冷雲低照眼傳香總是梅冷落京塵誰晤語<lb/>
闗河千里獨裴回<lb/>
　　　問西湖梅<lb/>
<pb n="KR4d0151_WYG_020-8a"/>
山肋梅花秀色新不堪寒雨浥清塵故應倒影澄瀾碧<lb/>
濕玉吹香爛熳春<lb/>
　　　訪印老宿寺中值雪<lb/>
白項鴉兒啼遠林怪來新冷透重衾僮奴竊語若為去<lb/>
雪滿前山數寸深<lb/>
　　　與印老同訪天封老至夕忘歸<lb/>
斜風吹雪冷征衣來見長眉老阿師為我曉開銀色界<lb/>
笑談寧復問歸期<lb/>
<pb n="KR4d0151_WYG_020-8b"/>
　　　光孝病中聞予與印在天封亦冒雪見過<lb/>
老病維摩方丈開天風破冷舞瓊瑰滿山皓色作和氣<lb/>
知是道人衝雪來<lb/>
　　　代廣漕劉元舉謝趙相茶<lb/>
龍焙黄封錫有功謹嚴正味德相同便知鈞播無求備<lb/>
更借扶南两腋風<lb/>
方珪圓璧貢春前上相分朌自九天何止芳薌禦魑魅<lb/>
要知紅日在斜川<lb/>
<pb n="KR4d0151_WYG_020-9a"/>
　　　謝錢處和惠握青𤓰<lb/>
暑氣侵凌坐起難忽朌一握滿雕盤起嘗頓覺煩蒸去<lb/>
熨齒甘香碧玉寒<lb/>
　　　孫倅書尾附二詩<lb/>
已作驚禽不擇柯異鄉那復困風波别來莫訝書悽惻<lb/>
憂患艱難我最多<lb/>
南徐作别抵閩鄉三見春風换衆芳若對舊游知識問<lb/>
為言覊旅鬢成霜<lb/>
<pb n="KR4d0151_WYG_020-9b"/>
　　　小詩遺人謁邑令<lb/>
林生牢落歎萍蓬詞采飄飄甑屢空聞道河陽花滿縣<lb/>
欲從大手借春風<lb/>
　　　書王應夫題記後<lb/>
每逢佳處見新詩語妙春紅繞萬枝我亦欲尋潮揭去<lb/>
擬求握手話風期<lb/>
　　　南園有懷<lb/>
江上春隂一棹閑濕雲遮袖有無間輕莎細雨未歸得<lb/>
<pb n="KR4d0151_WYG_020-10a"/>
且看重重叠叠山<lb/>
　　　即事<lb/>
殘冬梅玉已全開明日新陽應候來但喜癡兒欣節物<lb/>
又聞殘酒滴罏灰<lb/>
　　　䟦仲營子母馬<lb/>
苜蓿枯時霜雪深崚嶒痩骨病侵尋髙蹄豈復騰驤意<lb/>
眵目終存䑛犢心<lb/>
老駒雖病氣猶雄垂耳應憐一尾風春草明年沙漠路<lb/>
<pb n="KR4d0151_WYG_020-10b"/>
奔塵絶足許誰同<lb/>
　　　和雙溪<lb/>
從來野性自由身正欲山行不亂羣小築與君今不遠<lb/>
松蘿只隔一山雲<lb/>
戢戢青林萬籜龍滿提煩貺囁嚅翁只宜放出長梢去<lb/>
抹月披雲紫翠中<lb/>
欲往雙溪積有年病身須是履晴川梅霏正作侵衣冷<lb/>
餘暖猶思糞火邊<hi>糞火懶瓉事也</hi>
<pb n="KR4d0151_WYG_020-11a"/>
　　　謝雙溪見招<lb/>
入夏山中樂有餘梅風淡淡雨䟱䟱塵勞久欲雙溪去<lb/>
正類饑鷹待一呼<lb/>
　　　謝崇上人惠新茶<lb/>
春入閩溪草木香靈芽一夕一絲長上人自是春風手<lb/>
分與閑人齒頰芳<lb/>
　　　夏日偶成<lb/>
梅溽霏微晝景長竹吹清潤着衣裳未妨燕坐連宵雨<lb/>
<pb n="KR4d0151_WYG_020-11b"/>
且對澄心一炷香<lb/>
且欣久雨得新晴水靣荷香入坐清盡日水塘無一事<lb/>
夏鶯恰恰囀新聲<lb/>
田田秧稻半青黄比屋人家煮繭香新綠侵人襟袖爽<lb/>
滿川烟水助清凉<lb/>
雨濕雲容廓太清池邊向晚喜閑行回溪曲港烟波綠<lb/>
巳有荷花照眼明<lb/>
晴湖捲箔挂忩時三靣山光翠靄低漸放扁舟波浩蕩<lb/>
<pb n="KR4d0151_WYG_020-12a"/>
喜看臺榭水東西<lb/>
雨過梅黄五月天風林宻處漸聞蟬直須破浪銷煩暑<lb/>
一頃波光一棹烟<lb/>
　　　天台書事<lb/>
南忩靣日北忩寒終日南牕體甚安向道老來惟倦坐<lb/>
看銷一縷篆烟殘<lb/>
老來少睡怕房櫳欲睡還休被屢烘半夜披衣還打坐<lb/>
耳邊聽盡两山鐘<lb/>
<pb n="KR4d0151_WYG_020-12b"/>
人情人事撥來無惟有親知意不䟱數幅沓來還一幅<lb/>
寒温而巳作回書<lb/>
連雨催寒黄着苔紛然枯葉擁閑堦了無春意到梅蕚<lb/>
只有瑞香先臘開<lb/>
清曉鴉啼睡夢間喜聞飛雪滿前山攬衣忙作披衣意<lb/>
不問輕寒且凭欄<lb/>
小圃都無花木名只栽松竹養餘清時時風向邊頭過<lb/>
喜聽松聲又竹聲<lb/>
<pb n="KR4d0151_WYG_020-13a"/>
綠隂侵坐午忩明几案書繁倦思生喜拆緘題新巻帙<lb/>
故人惠我見高情<lb/>
終日飛霙下遠空冷回簾幕却東風瑞香滿檻深遮映<lb/>
怕損亭亭紫錦籠<lb/>
水雲深處是吾家飯有胡麻飲有茶鐺裏未能炊一粟<lb/>
山頭學得種三花<lb/>
雲出雲歸山未静潮生潮落海非閑豈如此老猶强健<lb/>
一挂冠裳便掩闗<lb/>
<pb n="KR4d0151_WYG_020-13b"/>
束髪名塲歴百艱荷恩早許出清班未能脱跡塵埃外<lb/>
已愛著身泉石間<lb/>
香火尋盟欲過門相迎道地盍先論路從舍北清溪曲<lb/>
家在縣東黄葉村<lb/>
飯了從容古寺前杖藜閑倚聽清泉因看隣僧一則話<lb/>
攪却老夫中夜眠<lb/>
　　　觀馬院洗馬<lb/>
相靡相踶性不同金環壓轡照晴空晚來洗罷游韁緩<lb/>
<pb n="KR4d0151_WYG_020-14a"/>
喜聽驕嘶岸栁風<lb/>
　　　春晚<lb/>
春事紛來似到家恨無仙術駐年華一聲雷送曉來雨<lb/>
百和香凝欄裏花<lb/>
滿城新綠障清塵景物回環付大鈞無奈垂楊千萬結<lb/>
織成幽恨付殘春<lb/>
楊栁宻栽烟外縷丁香嬌結雨中愁細推物理何能理<lb/>
且作東風爛熳游<lb/>
<pb n="KR4d0151_WYG_020-14b"/>
新荷貼水翠田田綠滿花梢午影圓飯了從容春事静<lb/>
螭頭閑掬水濺濺<lb/>
春過花飛不可尋空餘新葉翠光深爐香裊裊軒忩静<lb/>
時有珍禽囀好音<lb/>
　　　泛湖次栁洲<lb/>
一棹西湖意不闌觧頤風約水雲寒瀰瀰細浪篷邊去<lb/>
疊疊青山枕上看<lb/>
净舍乗閑一葦航入門松竹獻清凉倚欄澄碧龜魚樂<lb/>
<pb n="KR4d0151_WYG_020-15a"/>
照眼荷花風露香<lb/>
　　　試筆偶書<lb/>
家住天台水石村四圍都是給孤園有時桐柏庵中醉<lb/>
醉後歌歡更自翻<lb/>
　　　小雨看海棠<lb/>
浣花紅綠四回環何事輕隂作嫩寒應是化工知勝處<lb/>
海棠宜向雨中看<lb/>
　　　雨作<lb/>
<pb n="KR4d0151_WYG_020-15b"/>
千峯注雨作微凉寶殿留隂忽夕陽入夏暄寒曾莫測<lb/>
雷聲猶震碧雲傍<lb/>
倒海傾潮翻白雨鈎忩捲箔度清風江山一餉驚雷静<lb/>
巳有閑雲行碧空<lb/>
　　　題應之二扇<lb/>
紡車補網住溪頭草木蕭蕭隠顯秋賈客數聲何處櫓<lb/>
水雲應却羡漁舟<lb/>
一帶晴林散曉鴉山邊理棹釣雲沙有人策蹇春風裏<lb/>
<pb n="KR4d0151_WYG_020-16a"/>
應向溪頭問酒家<lb/>
　　　題幸蜀圖<lb/>
曾讀開元天寶間四時風月不教閑常聨玉轡游清夜<lb/>
豈意﨑嶇蜀道難<lb/>
　<lb/>
　<lb/>
　<lb/>
　<lb/>
<pb n="KR4d0151_WYG_020-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　松隱集巻二十<lb/>
</p>
<p>
</p>
  </div>
</body>
</text>
</TEI>
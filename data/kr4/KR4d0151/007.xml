<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>松隠集巻七</head>
    <p>
<pb n="KR4d0151_WYG_007-1a"/>
欽定四庫全書<lb/>
　松隠集巻七　　　　　　宋　曹勛　撰<lb/>
　　古詩<lb/>
　　　僕持節朔庭自燕山向北部落以三分為率<lb/>
　　　南人居其二聞南使過駢肩引頸氣哽不得<lb/>
　　　語但泣數行下或以慨歎僕每為揮涕憚見<lb/>
　　　也因作出入塞紀其事用示有志節憫國難<lb/>
　　　者云<lb/>
<pb n="KR4d0151_WYG_007-1b"/>
　　　　入塞<lb/>
妾在靖康初烽火滿京師城陷撞軍入掠去隨廬兒忽<lb/>
聞南使過羞頂羖羊皮立向最髙處圖見漢官儀數<hi>上聲</hi>
日望回騎荐致臨風悲<lb/>
　　　出塞<lb/>
聞道南使歸路從城中去豈如車上缾猶掛歸去路引<lb/>
首恐過盡馬疾忽無處吞聲送百感南望淚如雨<lb/>
　　　早行相州道中<lb/>
<pb n="KR4d0151_WYG_007-2a"/>
安陽道上晨冲融西有雲氣成青紅四重欄干五滴水<lb/>
五花競鬬相穹崇旁有臺殿峙鴟尾上有翔翥如飛龍<lb/>
擎拳歎仰得未有頗似西母居其中微臣一念到彼處<lb/>
仙班趨揖殊從容跪奏内人遇至道沆瀣一飲和氣充<lb/>
翛然退歸復故幹神宇欲便摩青空卻看向來禮謁處<lb/>
但見碧落相冥濛<lb/>
　　　過楚有作<hi>十年三過景物輒異慨嘆成詩呈内相楊尚書</hi>
昔見山陽盛氣象吞淮壖士子世忠孝民物安園田再<lb/>
<pb n="KR4d0151_WYG_007-2b"/>
到已屯兵鼙鼓喧中天户口莽凋弊廬里儲櫜鞬濟師<lb/>
有虎臣隔岸旌旗翩翠華江海上玉闕風塵邊未至重<lb/>
慨歎荒城委蒼烟貔貅過江南狐兔游城顛餘民如驚<lb/>
鹿菜色惨不鮮呼之莫肻留猶意敵所專三過乃三變<lb/>
感時良泫然二趙忠益髙仲車魂尚賢欲弔寂無所淮<lb/>
月空涓涓<lb/>
　　　過邯鄲<lb/>
恭持天子節再經邯鄲城斷垣四頽缺草樹皆欹傾慨<lb/>
<pb n="KR4d0151_WYG_007-3a"/>
念全趙時英雄疲戰爭殆及五季末瓜分無定盟慨念<lb/>
藺君髙璧亦安所盛翩翩魏公子有徳勝所稱殆今已<lb/>
千年廢臺漫崢嶸趙民尚自若歌舞娛春榮金石絲簧<lb/>
奏彷彿餘新聲興廢乃爾爾人事徒營營望城只歎息<lb/>
盡付西山青<lb/>
　　　望太行<lb/>
落月如老婦蒼蒼無顔色稍覺林影疎已見東方白一<lb/>
生困塵土半世走阡陌臨老復茲游喜見太行碧<lb/>
<pb n="KR4d0151_WYG_007-3b"/>
　　　持節回呈王樞<lb/>
去時炎歊極蒸鬱塵滿籃輿困搖兀歸時大嶺雪已飛<lb/>
易水清漳醒病骨三月不親君子儒一笑且脫蕭何律<lb/>
身輕頃刻渡長淮眼前喜覆杯中物<lb/>
　　　賦洪景伯分繡閣<lb/>
赤城今屏翰瀕濕浙右同不有仙人居梅溽難從容洪<lb/>
仙下瀛州一笑除蒿蓬創閣俯江海重簷煥雲空排衙<lb/>
碧嶙峋烟霞透玲瓏遙岑與絶壁但覺開青紅愛之榜<lb/>
<pb n="KR4d0151_WYG_007-4a"/>
佳名坐見羣山工萬疊烘曉日六幕泛景風時時與賔<lb/>
僚醉酌黄金鍾請凭十二欄更賦烟雨中<lb/>
　　　及甫坐上分題賦洗竹得百字<lb/>
<graphic n="KR1833" url="https://raw.githubusercontent.com/kanripo/KR-Gaiji/master/images/KR1833.png" mimeType="image/png"/>竹有舊貫剪伐未容測長身數竿足叢薄徒累百稍<lb/>
令掩翳去漸放脩直色要知清明朝惡者在所格<lb/>
　　　有惠錦鷄者因暇賦之<lb/>
山雞美毛羽五采若絺繡不能掩顔色居然遭籠囿嗟<lb/>
賞入欄檻玩好資稚幼有稻莫能飽有水漫濡咮低昻<lb/>
<pb n="KR4d0151_WYG_007-4b"/>
不自得雲山計未就應歎鴟鴉類腐鼠遨白晝<lb/>
　　　分題墨梅<hi>得客字</hi>
北風吹雲村寂寂練練溪流湛寒碧馬頭忽有暗香來<lb/>
撼雪尋芳識標格揚鞭敲鐙荒寒路酒惡難禁賴銷<lb/>
釋隴上故人消息遲一枝誰寄疎煙隔老禪幻此空<lb/>
花相墨暈横斜清照客定應飛夢㑹羣仙玉樓澹月連<lb/>
天白<lb/>
　　　題澉浦金粟寺<hi>二</hi>
<pb n="KR4d0151_WYG_007-5a"/>
我聞金粟名來謁示病相不見隠几老松竹空函丈雨<lb/>
花誰聲聞擊鉢定非想歸去一笑粲春風快雙槳<lb/>
入門不見佛已悟本無相若為是真求沙界等尋丈欣<lb/>
逄兩禪老<hi>尚初法舟</hi>妙悟滅心想行當求所求筏喻不言槳<lb/>
　　　題黄灣真如山般若堂<lb/>
真如山中龍象宅前三後三率禪客珍公提唱悟本心<lb/>
一指不留庭下柏我來春事梅巳玉仍吸靈泉酌寒碧<lb/>
㑹看海印發光時臺前璧月連天白<lb/>
<pb n="KR4d0151_WYG_007-5b"/>
　　　題唯庵後大松<lb/>
唯庵有長松秀㧞撐青空銅石並根榦榆枋比蒿蓬天<lb/>
地䕃中邊日月奔西東願言滋浩養千歳看此公<lb/>
　　　題友人書後<lb/>
客子得秋凉壯懷亦增慨永念故人逺三湘渺滄海<lb/>
　　　題王氏女自寫渡水羅漢<lb/>
尊者蹔離方廣間神通游戲山水閑女郎夙植窺其藩<lb/>
妙筆冩出尊者顔甚知此意大廓落直與世塵解纒縛<lb/>
<pb n="KR4d0151_WYG_007-6a"/>
不湏錫飛與盃渡政恐有僧敲折腳<lb/>
　　　贈吳思道<lb/>
某也極連蹇世縁牽喧卑久困戎燼間方與鞍馬辭得<lb/>
奉宫觀禄遽失糟糠妻淚零惟惠風春惨中梱悲生理<lb/>
正落莫幽思難平治公來黟歙遥率孤再拜之慰藉累<lb/>
年别歎息私門私而公顔渥丹緑鬢白髪稀頓換神氣<lb/>
妙密驗刀圭奇内典禪悅深外丹日月遲隂功粹雅度<lb/>
方為世所師永懷我先君與公深相知辱以執友契肯<lb/>
<pb n="KR4d0151_WYG_007-6b"/>
顧賤子微賤子感誨言於茲老鋤犁甌窶祝場圃翕張<lb/>
防寒饑時時射逺郊一一得自怡次第教三子令諳田<lb/>
畆為老鈍依頽簷忘言随四時幸㑹道此樂秋風遽言<lb/>
歸尚有一瓣香願奉鍾吕期<lb/>
　　　贈陳季野<lb/>
平生聞說陳季野渠正奇奇余下下人間韻語光陸離<lb/>
韞櫝藏之當待價顧我飄然離帝傍適是適非思陶寫<lb/>
庶㡬一笑排春温頼有梅花尚盈把<lb/>
<pb n="KR4d0151_WYG_007-7a"/>
　　　選上人素履精修僕先識於崇信岑寂之時重<lb/>
　　　來見之作詩為贈<lb/>
我初游赤城松竹空函丈師時奉諸佛畧不乏供養茲<lb/>
游再見之談笑益夷曠横披慰老眼甖粟煎夜餉不以<lb/>
三生縁遂作一指想新蕉展時雨風鸞鳴晝講勉旃自<lb/>
愛重公才定龍象<lb/>
　　　寄蘇徵君<lb/>
平生聞説蘇養直鞅掌塵勞慚未識清江韻語百代尊<lb/>
<pb n="KR4d0151_WYG_007-7b"/>
擬望孤撐徒著屐未將經綸佐廊廟且落珠璣滿泉石<lb/>
頗知新築更靚深願並廬山歌馬跡<hi>先生在馬跡山居</hi>
　　　寄張逹道先生<lb/>
永懷凝神公履正羣僊誇流目厭塵土軒冕悲泥沙羽<lb/>
葢承倒景飇輪泛晨霞前旌絡霄隊駐節王母家真童<lb/>
發清謡雲表翔哀笳樓居映朝日服采明珠華萬春等<lb/>
朝菌歡事詎可涯瑶席未終醼零落蟠桃花想同董奉<lb/>
君更尋上漢槎<lb/>
<pb n="KR4d0151_WYG_007-8a"/>
　　　寄鄭漁仲<lb/>
君家谷口藹清節後裔於今耿氷雪髙明固巳天下聞<lb/>
却向山中弄明月貫穿諸史極成敗鼔吹六經方論說<lb/>
碧雲日暮臨庭柯緘封肯寄衝烟蘿邊頭嗸嗸一雁過<lb/>
坐想空山霜露多<lb/>
　　　寄空上人<lb/>
華頂峰頭空侍者家在全閩九峰下后山妙香今始聞<lb/>
西江一口元非假可但枯木已陽豔更喜淮碑仍續雅<lb/>
<pb n="KR4d0151_WYG_007-8b"/>
天風海雨㑹入詩况近梅花欲盈把<lb/>
　　　雨中寄李正字<lb/>
我能甘貧誰委悉惟欠鼓頷曳杖乞閉門寧餓十日雨<lb/>
約已何能六尺屈裹子桑飯公等恩食駿馬肉我固失<lb/>
行將雲水縱所如一琖清泉負朝日<lb/>
　　　新歳七十以人生七十古來稀為韻寄錢大叅<lb/>
從心之歳自由身恩許前期脫搢紳一褐林泉侣樵牧<lb/>
熙熙端是太平人<lb/>
<pb n="KR4d0151_WYG_007-9a"/>
蕭然心跡喜雙清且得肩頭擔已輕老病正須安靜處<lb/>
林間風味慰平生<lb/>
一二三四五六七行年臨之如電疾只將香火對清閒<lb/>
古井無波應委悉<lb/>
未就歸心如束濕久客京塵常汲汲碧雲向晚愛歸飛<lb/>
空看五五與十十<lb/>
小築幽深無伴侣黙坐忘言時獨許百年心事付閑雲<lb/>
一巻仙經還太古<lb/>
<pb n="KR4d0151_WYG_007-9b"/>
一鄽兒軰自鋤開繞屋梢梢併種梅摘葉尋枝看未足<lb/>
横斜已覺報春來<lb/>
居當山麓入烟扉喬木蒼藤接翠微築室暮年今尚少<lb/>
得歸真是眼中稀<lb/>
　　　錢大叅有和用韻謝之<lb/>
瑞峯來現宰官身清峙巖巖聳搢紳聞道石頭時說偈<lb/>
一堂驚動水雲人<lb/>
氷玉無塵徹骨清世間榮禄一毫輕未論此際通三際<lb/>
<pb n="KR4d0151_WYG_007-10a"/>
直向今生度此生<lb/>
天一地二數至七開天之天識量疾蕩然獨立放全身<lb/>
莫問諸方悉不悉<lb/>
露地全牛何濕濕豈比漢隂負井汲拈出老胡向上機<lb/>
便知挂一不成十<lb/>
相君自是仙山侣大筆如椽鄙燕許七篇方愧不成章<lb/>
肆筆相酬語罙古<lb/>
忠孝傳家大府開蒼生久已待鹽梅我雖潦倒山林下<lb/>
<pb n="KR4d0151_WYG_007-10b"/>
㑹聽中天紫詔來<lb/>
曾奉清言吐屑霏巖廊又復仰㡬微正須國論籌前箸<lb/>
毋使人間見亦稀<lb/>
　　　瑞巖仰老見和復酬前韻<lb/>
請得忙中物外身要看飛瀑㵼天紳佳時毎與漁樵伴<lb/>
笑語相陪是故人<lb/>
雙澗流泉徹底清五峯晴挂白雲輕泉流雲散遲歸歩<lb/>
猶欲思豐問此生<lb/>
<pb n="KR4d0151_WYG_007-11a"/>
生死之徒六與七可救羣生可愈疾心如秋月碧潭空<lb/>
深閉巖扉方表悉<lb/>
台山之麓少卑濕小築還占甘井汲陋巷閉門飲一瓢<lb/>
慚非回也能知十<lb/>
當年卜近虎溪侣領畧閑心笑相許豈圖雲水各一方<lb/>
回首向來若懷古<lb/>
白足持詩懷抱開清言秀潤喜惟梅便知雅貺翛翛意<lb/>
端為閑人特特來<lb/>
<pb n="KR4d0151_WYG_007-11b"/>
雲英兩鳳跨烟扉收盡詩才坐翠微相國題評為携挈<lb/>
一方蓮社似公稀<lb/>
　<lb/>
　<lb/>
　<lb/>
　<lb/>
　<lb/>
　松隠集卷七<lb/>
</p>
<p>
</p>
  </div>
</body>
</text>
</TEI>
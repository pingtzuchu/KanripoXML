<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>松隱集巻十七</head>
    <p>
<pb n="KR4d0151_WYG_017-1a"/>
欽定四庫全書<lb/>
　松隱集巻十七　　　　　　宋　曹勛　撰<lb/>
　　絶句<lb/>
　　　謝賜宸翰扇<lb/>
恩從清暑殿中傳鳳翥龍盤墨色鮮何物老臣容拜賜<lb/>
御風挾月下中天<lb/>
　　　上元前四日宣召賞梅<lb/>
冉冉東風春乍回睿思宣入禁中來忽叅鼻觀清香徹<lb/>
<pb n="KR4d0151_WYG_017-1b"/>
殊喜一庭都是梅<lb/>
　　　德夀春帖子<lb/>
曉來簾幕捲東風尚有春寒下綺櫳德滿人間和氣浹<lb/>
卯山宫殿瑞雲中<lb/>
弄黄宫栁未齊勻便覺風和淑景新自是東君朝㝡貴<lb/>
欣欣春亊足頥神<lb/>
捲簾康夀麗朝㬢經巻龍香晝漏遲閑暇瑶琴成雅奏<lb/>
和風吹入萬年枝<lb/>
<pb n="KR4d0151_WYG_017-2a"/>
臘餘七日換年華玉砌青萱半吐芽竹色松聲清佀玉<lb/>
未須剪綵作春花<lb/>
椒房懿德慶源同環佩雍容冠六宮粧罷朝元無一事<lb/>
闗睢詩咏二南風<lb/>
露香欄檻已青青梅蕚驚春照坐明天極元妃資内助<lb/>
常年春首祝椿齡<lb/>
向曉天中月一痕春陽先到鳳凰門苑中鬬草尋芳處<lb/>
日日春熈奉至尊<lb/>
<pb n="KR4d0151_WYG_017-2b"/>
嫋嫋柔風泮緑波深沉甲舘已微和新春玉帶香羅薄<lb/>
從此宫中樂亊多<lb/>
　　　端午帖子<lb/>
非煙苒苒上宮雲嘉木團團午影分玉案琴書供燕適<lb/>
五絃清韻助南薰<hi>德夀</hi>
怡顔無暑到新宫一樣珠簾廣殿風角黍菖絲隨節物<lb/>
㫖甘時下五雲中<lb/>
辟兵龍印篆神經繫臂香縈綉色輕自有微凉生玉宇<lb/>
<pb n="KR4d0151_WYG_017-3a"/>
池光静照午隂青<hi>康夀</hi>
日華露重䟱䟱竹寶砌風回楚楚松酪粉氷壺驅薄暑<lb/>
瑶琴永日得從容<lb/>
朝下仙班曉景遲歩揺香認九華妃花藏窈窕知金屋<lb/>
亭照回波在翠微<hi>貴妃</hi>
曲檻榴花綘色鮮博山一縷水沉煙奉華窗户清無暑<lb/>
習習香傳遠岸蓮<lb/>
參差臺殿照祥雲叠雪含風綵縷新玉帶輕紗迎令節<lb/>
<pb n="KR4d0151_WYG_017-3b"/>
五雲深處奉嚴宸<lb/>
下直歸來閬苑游椒風高轉紫雲樓氷盤紋簟清薰細<lb/>
捲上珠簾白玉鈎<lb/>
雨後風微荷芰香頓驅初暑作踈凉黑雲捲盡青天大<lb/>
却倚湖光看夕陽<lb/>
　　　癸未御前帖子<lb/>
廣殿薰風日正長雲峰遠岫各微茫上天不似人間熱<lb/>
夏木隂隂六月凉<lb/>
<pb n="KR4d0151_WYG_017-4a"/>
聖君英畧凛横秋十萬偏師奉睿謀一日已聞三奏捷<lb/>
版圖行見復神州<lb/>
中原久巳望天兵攻守知惟斷乃成便有呼韓歸聖化<lb/>
甘泉應得慰皇情<lb/>
　　　隆興天子七月十三日親享太廟先期風雨彌<lb/>
　　　日及夕㧞木震海窗户俱動轉五更即止乃行<lb/>
　　　禮時也喜而成三章<lb/>
萬騎如雲下太清至尊親享在天靈纔聞初獻風雷息<lb/>
<pb n="KR4d0151_WYG_017-4b"/>
皎皎凉蟾數㸃星<lb/>
一夕秋風勢震雷頹山㧞木屋傾欹錫春大厦猶驚畏<lb/>
蓬蓽茅廬亦可知<lb/>
雨脚如麻入夜深飄風從雨㧞山林守燈危坐不敢息<lb/>
惟有皇天知此心<lb/>
　　　謝賜丹桂<lb/>
秋入幽巖桂影團香深粟粟照林丹應隨西母瑶池曉<lb/>
染得朝霞下廣寒<lb/>
<pb n="KR4d0151_WYG_017-5a"/>
　　　觀覩宸製花落尤艶之句自古詩人未有形容<lb/>
　　　及此者使落花不與草木俱委可見天地大德<lb/>
　　　之心小臣不量蕪纇仰賡宸韻<lb/>
春亊匆匆緑漸穠林花鋪繡曉烟中如何捲上黄金闕<lb/>
許作華裀舞閬風<lb/>
　　　題禁中黄石榴<lb/>
榴花紅染猩猩血薝蔔叢中今鬬新何事司花與純素<lb/>
不同妖艶汙天真<lb/>
<pb n="KR4d0151_WYG_017-5b"/>
安石開花比御衣縐紅繁綠不能竒上林别有嬌黄貴<lb/>
如剪氷綃襯玉肌<lb/>
　　　宮詞<lb/>
鬱葱佳氣轉春風五色雲低駐玉龍紫府清都天不遠<lb/>
翹鴟渾在翠㣲中<lb/>
南山迎座曉雲開閶闔風遲絶㸃埃受職百神知有象<lb/>
會稽春色過江來<lb/>
䕶聖軍容簇仗齊雲屯甲馬耀春㬢行知蹴踏邊塵静<lb/>
<pb n="KR4d0151_WYG_017-6a"/>
十萬吞江午飲時<lb/>
為銷烽燧拯吾民都督親行號令新仍詔剋戎恩寵異<lb/>
牙牌御札賜功臣<lb/>
聽政勤勞撫萬方蹔留行殿駐錢塘巳將輪對規行事<lb/>
更向龍牀閱諫章<lb/>
法書㸃畫久非真上聖傳真妙入神鳳翥龍盤時降出<lb/>
二王應望屬車塵<lb/>
今年臘日近春繁帝意深憂氣未暄益恐吾民有饑凍<lb/>
<pb n="KR4d0151_WYG_017-6b"/>
太倉連發賑元元<lb/>
山逈江回地少塵方州桃李不成春要知駐蹕非閑暇<lb/>
看取君王蘓遠民<hi>蘓遠民御製詩也</hi>
蘭亭久巳昧精觕睿藻傳模字一如莫更堅珉求定本<lb/>
且瞻奎畫看臨書<lb/>
元正不賀自清衷睿札頻頒念两宮天相吉音來自北<lb/>
便知孝悌與天通<lb/>
女裳縁飾麗青紅俗競浮華廢百工聖意與民敦儉素<lb/>
<pb n="KR4d0151_WYG_017-7a"/>
盡除金翠復淳風<lb/>
潮隨春漲雪千尋南越山藏暗浪深欲識錢塘两回汛<lb/>
便如萬國奉君心<lb/>
㴞天逆黨作兵端生致魁渠詔意寛咸與維新皆赤子<lb/>
釋囚還並賜衣冠<lb/>
中興仁澤浹昌期則百斯男自可知例詔高禖祭春社<lb/>
掖庭應已夢熊羆<lb/>
拱北星辰静守心蹔清警蹕鳳凰深蕭條梅栁春如許<lb/>
<pb n="KR4d0151_WYG_017-7b"/>
可復風烟比上林<lb/>
威懐頻嵗斷侵陵聖運當天日正升頂相如山知美䜟<lb/>
紹隆火德即中興<lb/>
澤國春非上苑同近郊花木漫青紅今知聖化敦風俗<lb/>
不許移根入禁中<lb/>
寛恤從來只陸沉丁寧今始慰人心聖情更欲民孚信<lb/>
親御雲章下詔音<lb/>
射殿從容御六鈞飛星白羽駭臣隣莫驚壓盡天山箭<lb/>
<pb n="KR4d0151_WYG_017-8a"/>
自昔軒臺畏聖神<lb/>
溥綏聖澤浙江湄風轉行宮赤羽旗責巳但書農本詔<lb/>
乗春豈有宴游詩<lb/>
嗣歲厖恩浹九垓熈熈人物詠春臺行知大業同文軌<lb/>
今見蕭曹佐漢來<lb/>
東風拂拂到行朝剪綵膺時下絳霄不但劍歌隨騎曲<lb/>
行須儀鳳舞雲韶<lb/>
務農春詔將臣宣欲翳禾麻變有年聖意且耕仍且戰<lb/>
<pb n="KR4d0151_WYG_017-8b"/>
稍令諸道作屯田<lb/>
升暘宫裏雪初消便覺春風襲栁條新醖嘈嘈㵼輕碧<lb/>
盡分和氣浹狐貂<lb/>
碧甲紅芽物象新天聲震耀仰堯仁只應露布來非晚<lb/>
移蹕中原爛漫春<lb/>
三年不廢策儒宗清問圖回自九重不特賜書榮進士<lb/>
聖君政本道中庸<lb/>
六宮上直試羅衣未聽鞭聲等駕時且趂曉閑臨御札<lb/>
<pb n="KR4d0151_WYG_017-9a"/>
官家常是下朝遲<lb/>
天德同符立極恩紹興億載撫維坤今年頒歴更名賜<lb/>
大定中區號統元<lb/>
江淮控制接荆蠻銷患無形仗衛閑藹藹東風符帝力<lb/>
新春先到鳳凰山<lb/>
聖德隆昌紀紹興稍馴强敵會清明須知不待黄河報<lb/>
自有天威靖太平<lb/>
湖山風月鎻蔥蔥渙號春回萬國同因使吳人霑聖澤<lb/>
<pb n="KR4d0151_WYG_017-9b"/>
一齊翻入櫂歌中<lb/>
上聖憂勞昔未聞看花豈復御佳辰内人聞道頻相語<lb/>
不見秋千巳幾春<lb/>
天開黄道日華明細細南薰下太清宮殿雲扶龍虎氣<lb/>
樓臺風轉筦絃聲<lb/>
　　　禁中賞芍藥口占<lb/>
千壺芍藥靄祥雲一部簫韶合曲新三聖臨軒聽歌舞<lb/>
端知造物欵留春<lb/>
<pb n="KR4d0151_WYG_017-10a"/>
　　　御舟應制<lb/>
玉蓮翠葉粲成川十里湖光碧浸天桂楫壓波横斷浦<lb/>
鈎簾絲筦接薰絃<lb/>
　　　禁直賦所見荼䕷<lb/>
宻葉素華青羽帔繁香秀色六銖衣枕間為挿琉璃滿<lb/>
清夢泠泠入翠微<lb/>
　　　禁直偶作<lb/>
寓直承明意味清風傳禁漏作春聲梅梢影轉三更月<lb/>
<pb n="KR4d0151_WYG_017-10b"/>
身在蓬壺夢不成<lb/>
緩移淑景覺喧妍春晩尤宜聽管絃院宇日斜花欲睡<lb/>
池塘風澹栁初眠<lb/>
聲藏禁栁鶯簧巧香靄宫花鳳髓浮不怕苑中歸騎晚<lb/>
分光御燭下神州<lb/>
　　　從駕玉津園<lb/>
天子行春御六龍五雲回煖泛晴風和鸞寶苑梅花路<lb/>
賸有香傳玉座中<lb/>
<pb n="KR4d0151_WYG_017-11a"/>
花梢糝糝動朱欄萱草侵苔雪巳乾行闕風光隨處樂<lb/>
春臺人物不知寒<lb/>
　　　扈蹕建康道中值雪<lb/>
玉界瓊田處處村羣山繚白曉雲昏聖君縞素天垂應<lb/>
三白飛花奉至尊<lb/>
雷動天旋從六龍更催時雪下雲空師行銀色光中地<lb/>
鳥過瓊瑶草木中<lb/>
　　　和曾舍人梅影雪意<lb/>
<pb n="KR4d0151_WYG_017-11b"/>
䟱枝冷蘂欲揺春照水鋪苔不礙塵莫遣移寒占忩月<lb/>
忩中應有可憐人<hi>梅影</hi>
㝠㝠何處認飛鴻天地同雲冷不風玉蘂瑶林應在望<lb/>
兒童喜入笑聲中<hi>雪意</hi>
　　　守閘書事時已退居<lb/>
十年壯節下清都鷁首常辭負弩驅一棹西來黄篾舫<lb/>
閘胥指㸃若樵漁<lb/>
薄隂䟱雨濕春容两岸增添綠與紅短棹悠悠了無事<lb/>
<pb n="KR4d0151_WYG_017-12a"/>
却憐雲水舊怱怱<lb/>
坐斷天台四五年居山心迹两超然誰能更看紙上語<lb/>
且守自家方寸田<lb/>
老去惟思徹骨清便無弱水限仙瀛士龍猶記當時夢<lb/>
夢想如今海上城<lb/>
野情漫對三眠桞幽思空懷九畹蘭他日倘從春歩約<lb/>
湖邊一笑佀非難<lb/>
　　　接伴書懷<lb/>
<pb n="KR4d0151_WYG_017-12b"/>
客路空過桃李春塞塵濕遍馬蹄痕薺花如雪薹苖老<lb/>
應有垂楊綠䕃門<lb/>
　　　游玉隆宫<hi>戊子冬至日</hi>
宮宇璇題日月明幾經兵燼獨峥嶸庭中欲問參天柏<lb/>
一餉清風相伴行<hi>殿下有吳真君手植檜</hi>
由晋神功竦八荒抑奸扶運煥天章中原正苦鯨鯢毒<lb/>
應為蒼生淬劍鋩<lb/>
至日西山道路長逍遥蹔喜息奔忙無人共飲山村酒<lb/>
<pb n="KR4d0151_WYG_017-13a"/>
只對清虛一炷香<hi>王隆號逍遥福地</hi>
至日栖栖水竹村晩尋净舍拂征塵梅花未見臨清淺<lb/>
巳有鳴鳩喚早春<lb/>
　　　游廬山將歸有作<lb/>
繞砌流泉響珮環翹鴟宮殿隱仙山老難遍踏山中勝<lb/>
且看輕雲薄霧間<lb/>
上真應御白雲閑肅立香霏玉殿寒五百年中今應運<lb/>
介鱗還與襲衣冠<lb/>
<pb n="KR4d0151_WYG_017-13b"/>
　　　游蓮峯<lb/>
絶壑垂蘿蓮出泥靈根㵼碧潄香曦支笻得住烟雲上<lb/>
賸看飛流濺沫時<lb/>
　　　巢湖阻風題岸亭<lb/>
病體縈仍未肯安益嗟氣血頓衰殘更堪五日守風苦<lb/>
殊覺一年行路難<lb/>
　　　夜泊仙居客舍<lb/>
山寒虚籟接溪聲暮雨連空翠幾層寄榻若無千里夢<lb/>
<pb n="KR4d0151_WYG_017-14a"/>
便如雲衲一孤僧<lb/>
　　　道過京師<lb/>
都城百雉曉雲空四塔亭亭倚望中自是老懷多感慨<lb/>
一襟清淚濕秋風<lb/>
離離禾黍滿東郊秋入鵶聲處處嬌敗壁斷垣成悵望<lb/>
一鞭又過懊來橋<lb/>
　　　過真定<lb/>
南北東西本一家從來河朔富桑麻棗棃隂翳忽如雪<lb/>
<pb n="KR4d0151_WYG_017-14b"/>
漠漠一川蕎麥花<lb/>
　　　過太行<lb/>
太行應助往還程一帶峯巒日日青豈比韓蘓當日禱<lb/>
兹行國事叶三靈<lb/>
　　　過淮甸<lb/>
長淮烟静是天津兵裏因循一半分尚有舊時鷗與鷺<lb/>
夕陽歸處記南雲<lb/>
　　　淮隂廟<lb/>
<pb n="KR4d0151_WYG_017-15a"/>
當年漢室巳興隆自是侯居大半功火德正炎神預否<lb/>
他時為造楚王宮<lb/>
　　　書玻瓈泉壁<lb/>
秋夕淮天不肯明壯懷衝斗若為情卧聞隔水吹三弄<lb/>
又喜孤城報五更<lb/>
　　　到飛泉<lb/>
曉入飛泉帶月華山如相識路如家百蟲不響露初下<lb/>
開盡一川蕎麥花<lb/>
<pb n="KR4d0151_WYG_017-15b"/>
　　　夢中作<lb/>
閬苑東頭白玉京五雲拂拂䕶層城龍鸞高並旌幢過<lb/>
知是仙班退紫清<lb/>
鮮雲覆首肅朝衣青靄横霄映玉鴟浩闕一聞金石奏<lb/>
人間幾度歲華移<lb/>
賜得淵書下太微淵靈先巳載雲旗便從碧海方瀛去<lb/>
清道鸞歌與鳯吹<lb/>
八景雲輿駕六龍東方常御太和風簫笳冉冉升黄道<lb/>
<pb n="KR4d0151_WYG_017-16a"/>
冠劍重重拜木公<lb/>
　　　觀月藏書樓<lb/>
月出西南氣便清看來看到滿輪明莫嗔夜夜東樓賞<lb/>
却恐中秋未必晴<lb/>
　　　冲嗇有新泉<lb/>
梅黄積雨思無歡麥浪揺晴喜縱觀聞道源中添一脉<lb/>
莫交輕觸水精盤<lb/>
　<lb/>
<pb n="KR4d0151_WYG_017-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　松隱集巻十七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>杜詩詳註巻一</head> <lb/>
    <p>
<pb n="KR4c0020_WYG_001-1a"/>
欽定四庫全書<lb/>
　杜詩詳註巻一<lb/>
　　　　　　　　　　翰林院編修仇兆鰲撰<lb/>
　　遊龍門奉先寺<hi>黄鶴注此當是開元二十四年後遊東都時作  朱鶴齡注龍門即</hi>
　　<hi>伊闕元和郡縣志伊闕山在河南府伊闕縣北四十五里舊注誤引禹貢河東之龍門今削之兩京</hi>
　　<hi>新記煬帝登北邙觀伊闕曰此龍門也自古何不建都於此一統志闕塞山在河南府城西南三十</hi>
　　<hi>里左傳趙鞅使女寛守闕塞即此一名伊闕俗名龍門山又名闕口</hi>
已從招提遊更宿招提境隂壑生虛<hi>一作靈</hi>籟月林散清<lb/>
<pb n="KR4c0020_WYG_001-1b"/>
影天闕<hi>正異作闚姜氏作開</hi>象緯逼雲卧衣裳冷欲覺<hi>古效切</hi>聞晨<lb/>
鐘令<hi>平聲</hi>人發深省<hi>悉井切中公遊奉先寺夜宿而作也中四寺  夜景末二宿寺之情  張</hi>
<hi>綖注三四狀風月之佳五六見髙寒之極聞鐘發省乃境曠心清倐然而有所警悟歟  王洙注僧史魏太武</hi>
<hi>始光元年剏造伽藍立招提之名朱鶴齡注唐㑹要官賜額為寺私造者為招提蘭若僧輝記招提者梵言拓</hi>
<hi>鬬提奢唐言四方僧佛但傳筆者訛拓為招去鬬奢留提字即今十方住持寺院耳  沈佺期記隂壑以冰閉</hi>
<hi>籟山北曰隂師謝莊月賦聲林虛籟莊子齊物篇有天  地籟人籟  氏曰風聲為天籟水聲為地籟笙竽為</hi>
<hi>人籟韋梁昭明太子詩月落林餘影曹植詩明月澄清影    述東都記龍門號雙闕與大内對峙若天闕然</hi>
<hi>陸倕石闕銘假天闕於牛頭朱注丹陽記載王茂𢎞指牛頭山兩峯為天闕見文選注禹疏伊水北流兩山相</hi>
<pb n="KR4c0020_WYG_001-2a"/>
<hi>對望之若闕見水經注皆確據也况此本古體詩何必象拘拘偶對耶  晉王子年拾遺記師延精述陰陽曉明</hi>
<hi>緯象緯星象經緯也一鮑照記雲卧恣天行寺庾信詩山深雲濕衣  列子  覺一寐  庾信詩山  響晨鐘</hi>
<hi>縁梅子真書願深省臣言庵蜀人師氏曰釋氏有聲聞  覺如香巖和尚一日掃  瓦礫擊竹作聲忽然大悟</hi>
<hi>又如道吾聞巫吹角瞥地大省此得乎聲聞而有所覺者也詩言發深省其亦得於聲聞縁覺者耶</hi>
　<hi>附考杜詩各本流傳多有字句舛訛昔蔡伯世作正異而未盡其詳朱子欲作考異而未果成書今遇彼</hi>
　<hi>此互異處酌其當者書於本文叅見者分注句下較流傳各本多所辯証矣如此詩天闕諸家聚訟約有</hi>
　<hi>八說蔡興宗正異依古本作天闚有莊子以管闚天及鮑照詩天闚茍平圓可証楊慎云天闚雲卧乃倒</hi>
　<hi>字法言闚天則星辰垂地卧雲則空翠濕衣見山寺高寒殊於人境也蔡絛及庚溪詩話皆作天闕引韋</hi>
<pb n="KR4c0020_WYG_001-2b"/>
　<hi>述東都記龍門若天闕為証言天闕逈而象緯逼近雲卧山而衣裳涼泠也朱鶴齡從之姜氏疑天闕既</hi>
　<hi>用實地不應雲卧又作虛對欲改作天開引天官書天開書雲物為証則屬對既工而聲韻不失張綖謂</hi>
　<hi>天闕乃寺門觀雲卧猶言雲室杜臆解天闕為帝座以宋志角二星十二度謂之天闕也王介甫改作天</hi>
　<hi>閲舊千家本或作天濶或改天門俱未安據文翔鳳藥溪談伊陽之北山即鳴臯之派長殆百里如雲卧</hi>
　<hi>然龍門南直卧雲故云然耶</hi>
　<hi>四明王嗣奭杜臆曰人在塵溷中真性淪隠若身離塵表其情趣自别而又宿於其境對風月則耳目清</hi>
　<hi>曠近星雲則心神悚惕此六句一步緊一步逼到夢將覺而觸於鐘聲道心之㣲忽然呈露猶之剥復交</hi>
　<hi>而天心見勿淺視此深省語也不盧世㴶紫房餘論曰公少遊吴越時必有著作今  少槩見斷自龍門</hi>
<pb n="KR4c0020_WYG_001-3a"/>
　<hi>奉先始或其後自裁定汰去前詩耶</hi>
　<hi>唐庚子西文録云五經已後有一司馬子長三百五篇之後有一杜子美此天生二人以翼斯文之統也</hi>
　<hi>故作文當學龍門作詩當學少陵以二書為根本朝夕誦讀則趨向正而可以進退百家矣  蘇軾子瞻</hi>
　<hi>曰子美之詩退之之文魯公之書皆集大成者也學詩當以子美為師有規矩法度故可學退之於詩本</hi>
　<hi>無解處以才高而見長耳淵明不為詩自寫其胸中之趣耳學杜不成不失為工無韓之才與陶之妙而</hi>
　<hi>學其詩終為樂天耳至嚴羽滄浪詩話少陵詩憲章漢魏而取材於六朝  其自得之妙則前輩所謂集</hi>
　<hi>大成者也曰又曰詩之法有五曰體製曰格力曰氣象曰興趣  音節詩之品有九曰高曰古曰深曰逺</hi>
　<hi>曰長曰雄渾曰飄逸曰悲壯曰凄婉其用工有三曰起結曰句法曰字眼其大槩有二曰優㳺不廹曰沉</hi>
<pb n="KR4c0020_WYG_001-3b"/>
　<hi>著痛快詩之極致有一曰入神詩而入神至矣盡矣蔑以加矣惟李杜得之他人得之蓋寡也  又曰李</hi>
　<hi>杜韓三公詩如金鳷摩海香象渡河龍吼虎哮濤翻鯨躍長鎗大劔君王親征氣象自别</hi>
　　望嶽<hi>鶴注公壯遊詩云忤下考功第放蕩齊趙間乃在開元二十四年後當是其時作  元和</hi>
　　<hi>郡縣志㤗山一曰岱宗在兗州乾封縣西北三十里</hi>
岱宗夫<hi>音扶</hi>如何齊魯青未了造化鍾神秀陰陽割昏曉<lb/>
盪胸生曾<hi>集韻通作層</hi>雲决眥<hi>墻細切</hi>入歸鳥㑹當凌絶頂一<lb/>
覽衆山小<hi>此望東嶽而作也詩用四層寫意首聨逺望之色次聯近望之勢三聯細望之景末聨極</hi>
<hi>望之情上六實叙下二虛摹之岱宗如何意中遥想之詞自齊至魯其青未了言嶽  高逺  拔地而起神秀</hi>
<pb n="KR4c0020_WYG_001-4a"/>
<hi>之所特鍾矗天而峙昏曉於此判割二語奇峭界王嗣奭杜臆云盪胸句狀襟懐之浩蕩决眥句狀眼  之空</hi>
<hi>濶公身在岳麓而神遊岳頂所云一覽衆山小者已㝠捜而得之矣非必再登絶頂也  杜句有上因下因之</hi>
<hi>法盪胸由於曽雲之生上二字因下决眥而見歸鳥入處下三字因上上因下者倒句也下因上者順句也末</hi>
<hi>即登泰山而小天下之意昻虞書東巡狩至於岱宗前漢郊祀志岱宗泰山也鄭  曰王者升中告代必於此</hi>
<hi>山又是山為五嶽之長故曰岱宗衣史記貨殖傳泰山之陽則魯其陰則齊  子夜歌寒  尚未了  莊子造</hi>
<hi>化之所始陰陽之所變孫左傳天鍾美於是鍾聚也老子大制不割割分也    綽天台賦序天台者山嶽之</hi>
<hi>神秀日曹輔佐對大人達觀任化昏曉先徐增云山後為陰  光不到故易昏山前為陽日光  臨故易曉朱</hi>
<hi>注封禪記泰山東隅有日觀峰雞鳴時見日出長三丈即割昏曉之義  張衡南都賦淯水盪其胸馬融廣成</hi>
<pb n="KR4c0020_WYG_001-4b"/>
<hi>頌動盪胸臆山公羊傳觸石而出膚寸而合不崇朝而徧天下者泰  之雲也  雲氣瀰漫飄蕩如疊浪層波</hi>
<hi>對之心胸若揺開庾肩吾詩層雲霾峻嶺歸曹植冬獵篇張目决眥决  也眥目眶也  曹植詩  鳥赴喬林</hi>
<hi>王周王褒詩絶頂日猶晴沈約詩絶頂復孤圓言世說  珣曰若使阡陌條暢則一覽而盡  楊子法  登東</hi>
<hi>嶽者然後知衆山之峛崺也</hi>
　<hi>盧世㴶曰公初登東嶽似稍緊窄然而曠甚後望南嶽似稍錯雜然而肅甚固不必登峯造極而兩嶽真</hi>
　<hi>形已落其眼底及觀又登後園山脚云昔我遊山東憶戲東嶽陽窮秋立日觀矯首望八荒則是業升岱</hi>
　<hi>宗之巔而流覽無際矣乃絶不另設專題以鋪張遊槩亦以望嶽一首已領其要故不必再拈也試思他</hi>
　<hi>人千萬語有加於齊魯青未了者乎八少陵以前題咏泰山者有謝靈運李白之詩謝詩  句上半古秀</hi>
<pb n="KR4c0020_WYG_001-5a"/>
　<hi>而下却平淺李詩六章中有佳句而意多重複此詩道勁峭刻可以俯視兩家矣  龍門及此章格似五</hi>
　<hi>律但句中平仄未諧蓋古詩之對偶者而其氣骨崢嶸體勢雄渾能直駕齊梁以上</hi>
　　登兗州城樓<hi>邵注兖州魯所都漢以封共王餘唐書兖州魯郡屬河南道  顧宸注兖</hi>
　　<hi>州隋改為魯郡唐武德間復曰兖州天寶元年又改魯郡此云兖州當是開元二十五年公下第後</hi>
　　<hi>遊齊趙時所作蔡鰲按唐之兖州治瑕丘縣即今之嵫陽縣也    夢弼曰公父閑嘗為兖州司馬</hi>
　　<hi>公時省侍故有趨庭句</hi>
東郡趨庭日南樓縱目初浮雲連海岱<hi>一作嶽</hi>平野入青<lb/>
徐孤嶂秦碑在荒城魯殿餘從來多古意臨眺獨躊躇<lb/>
<pb n="KR4c0020_WYG_001-5b"/>
<hi>公至兖州省侍而詠南樓也通首皆登樓所見海岱青徐屬逺景故以縱目二字起之秦碑魯殿屬近景故以</hi>
<hi>臨眺二字結之仍在上下四句分截從趙汸云三四宏濶俯仰千里五六微婉上下千年曰  來則平昔懐抱</hi>
<hi>可知曰獨則登樓者未必皆知義前漢志東郡秦置屬兖州  隋孫萬壽詩趨庭尊教    晉書庾亮傳乗秋</hi>
<hi>夜往共登南樓此借用其字蔽張鏡觀象賦爾乃縱目逺覽傍通四維  古詩浮雲  白日  海岱青徐與兖</hi>
<hi>州接壤薄禹貢海岱惟青州海鮑照詩平野起秋塵河海賦西  青徐唐書青州北  郡徐州彭城郡俱屬</hi>
<hi>南道十唐太宗小山賦寸中孤嶂連還斷秦秦本紀始皇二  八年東行郡縣上鄒嶧山刻石頌  德  謝𤣥</hi>
<hi>暉詩荒城逈易陰子徐摛詩列楹登魯殿王延壽魯靈光殿賦殿本景帝  魯共王所立後漢書注殿在兖州</hi>
<hi>曲阜縣城中悵然懐古意</hi>　<hi>史記龜策傳所從來久矣子隋李宻詩沈約詩臨晀殊復奇  莊  聖人躊躇</hi>
<pb n="KR4c0020_WYG_001-6a"/>
<hi>以興事薛君曰躊躇躑躅也玉篇猶豫也</hi>
　<hi>黄生曰前半登樓之景後半懷古之情其驅使名勝古跡能作第一種語此與岳陽樓詩並足凌轢千古</hi>
　<hi>趙汸曰公祖審言登襄陽城詩云旅客三秋至層城四望開楚山横地出漢水接天廻冠蓋非新里章華</hi>
　<hi>只舊臺習池風景異歸路滿塵埃公此詩實本於其祖  張綖注凡詩體欲其宏而思欲其宻廣大精微</hi>
　<hi>此詩兼之矣考公作此詩時年甫十五而所作已如此其得之天者良不偶也</hi>
　<hi>胡應麟曰五言律體肇自齊梁而極盛於唐要其大端亦有二格陳杜沈宋典麗精工王孟儲韋清空閒</hi>
　<hi>逺此其概也然右丞贈送諸作往往闌入高岑鹿門蘇州雖自成趣終非大手太白風華逸宕特過諸人</hi>
　<hi>而後之學者才非天仙多流率易唯工部諸作氣象嵬峩規模宏逺當其神來境詣錯綜幻化不可端倪</hi>
<pb n="KR4c0020_WYG_001-6b"/>
　<hi>千古以還一人而已慨又曰宏大則昔聞洞庭水富麗則花隱掖垣暮感  則東郡趨庭日幽野則林風</hi>
　<hi>纎月落餞送則冠冕通南極投贈則斧鉞下青㝠追憶則洞房環珮泠弔哭則他鄉復行役等皆神化所</hi>
　<hi>至不似人間來者中又曰作詩不過情景二端如五言律體前起後結  四句二言景二言情此通例也</hi>
　<hi>唐初多以首二句言景對起上結二句言情雖豐碩往往失之繁雜唐晚則第三四句多作一串雖流動</hi>
　<hi>往往失之輕儇俱非正體惟沈宋李王諸子格調莊嚴氣象閎麗最為可法第中四句大率言景不善學</hi>
　<hi>者凑砌堆疊多無足觀老杜諸篇雖中聨言景不少大率以情間之故習杜者句語或有枯燥之嫌而體</hi>
　<hi>裁絶無靡冗之病此初學入門第一義不可不知若老手大筆則情景混融錯綜惟意又不可專泥此論</hi>
　<hi>詩李夢陽曰疊景者意必二濶大者半必細此最律  三昧如浮雲連海岱平野入青徐孤嶂秦碑在荒</hi>
<pb n="KR4c0020_WYG_001-7a"/>
　<hi>城魯殿餘前景寓目後景感懷也如詔從三殿去碑到百蠻開野館濃花發春㠶細雨來前半濶大後半</hi>
　<hi>工細也唐法律甚嚴惟杜變化莫測亦惟杜事楊士𢎞曰律詩破題或對景興起或比物起或引  起或</hi>
　<hi>就題起要突兀高逺如狂風捲浪勢欲滔天頷聯或寫意或寫景或叙事或引證此聯要接破題如驪龍</hi>
　<hi>之珠抱而不脫頸聨或寫意或寫景或叙事或引證與前聨之意相應相避此聨要有變化如疾雷破山</hi>
　<hi>觀者驚愕結句或就題結或開一步或繳前聨之意或用事必放一步作散場如剡溪之棹自去自囘言</hi>
　<hi>有盡而意無窮行周珽曰古雄而渾律精而微四傑律詩多以古脉  之故才氣雖高風華未爛陳杜沈</hi>
　<hi>宋起而吞吐含芳安詳合度亭亭整整喁喁吁吁覺其句自能言字自能語品之所以為美漸至開元天</hi>
　<hi>寶李杜群賢迭興國脉既昌文運正盛洋洋乎一朝聲律頓成盡善自大厯諸家以及貞元學者雖多合</hi>
<pb n="KR4c0020_WYG_001-7b"/>
　<hi>作不無少變元和以後風氣漸衰聲格浸降要亦世運使然耳  周弼曰五言律有四寶謂中四句皆景</hi>
　<hi>物而實開元大厯多此體華麗典重之間有雍容寛厚之態此其妙也稍變然後入於虛間以情思故此</hi>
　<hi>體當為衆體之首昧者則堆積窒塞寡於意味矣四虛者謂中四句皆情思而虛也不以虛為虛以實為</hi>
　<hi>虛自首至尾如行雲流水此其難也元和以後用此體者骨格雖存氣象頓殊向後則偏於枯瘠流於輕</hi>
　<hi>餒不足采矣又前聨情而虛後聨景而實實則氣勢雄健虛則態度諧婉輕前重後酌量適均無窒塞輕</hi>
　<hi>餒之患若前聨景而實後聨情而虛前重後輕多流於弱蓋發興盡則難於繼矣</hi>
　　題張氏隱居二首<hi>鶴注舊唐書李白傳云少與魯中諸生張叔明等隱於徂徠山</hi>
　　<hi>號為竹溪六逸又子美雜述云魯有張叔卿意叔明叔卿止是一人卿與明有一誤耳不然亦兄弟</hi>
<pb n="KR4c0020_WYG_001-8a"/>
　　<hi>也是詩張氏隠居豈其人歟此當是開元二十四年後與高李遊齊趙時作</hi>
春山無伴獨相求伐木丁丁<hi>音爭</hi>山更幽澗道餘寒歴冰<lb/>
<hi>去聲</hi>雪石門斜日到林丘不貪夜識金銀氣逺<hi>去聲</hi>害朝看<lb/>
<hi>平聲</hi>麋鹿遊乗興<hi>去/聲</hi>杳然迷出處<hi>昌據切</hi>對君疑是泛虛舟<lb/>
<hi>此首初訪張君而作也上四言景下四言情此大槩分段處若細分之首句張氏次句隠居三四切隠居言路</hi>
<hi>之僻逺五六切張氏言人之廉靜末二說得賓主兩忘情與境俱化  上海朱瀚曰看此詩脉理次第曰斜日</hi>
<hi>曰夜曰朝曰到曰出曰求曰對分明如畫相庾信詩春山百鳥啼  劉琨詩獨坐無伴  易同氣  求  詩伐</hi>
<hi>木丁丁鳥鳴嚶嚶嚶其鳴矣求其友聲小序伐木燕朋友故舊也注丁丁伐木聲  王籍詩鳥鳴山更幽  王</hi>
<pb n="KR4c0020_WYG_001-8b"/>
<hi>臺卿詩飛梁通澗道冰朱記室詩疊夜抱餘寒冰世說范逵投陶侃宿於時  雪積目冰雪猶言凍雪  讀去</hi>
<hi>聲春秋齊鄭㑹於石門鄭車僨濟即此地邵注謂在兖州府平隂縣今按石門不必確指地名公橋陵詩云石</hi>
<hi>門霜露白亦只泛言謝靈運詩披雲卧石門傳陰鏗詩翠栁將斜日  謝惠連詩落雪灑林丘  左  子罕曰</hi>
<hi>我以不貪為寶中朱注南史載梁隱士孔祐至行通神嘗見四明山谷  有錢數百斛視之如瓦石樵人競取</hi>
<hi>入手即成沙礫金銀氣殆是類耶地鏡圖凡觀金玉寶劔之氣皆以辛日雨霽之旦及黄昏夜半伺之黄金之</hi>
<hi>氣赤黄千萬斤以上光大如鏡有史天官書敗軍之場破國之墟下有積錢金寶之上皆  氣不可不察    晏子</hi>
<hi>春秋可謂能逺害矣鹿史記李斯傳麋鹿遊於朝闗中記辛孟年七十與麋  同羣世謂鹿仙  世說王徽之</hi>
<hi>曰我本乗興而行中莊子窅然難言之矣注窅然杳深貌  沈佺期詩此  迷出處盧照隣詩桃源迷處所</hi>
<pb n="KR4c0020_WYG_001-9a"/>
<hi>庾信詩對君俗人眼之莊子方舟而濟於河有繫虚船來觸舟雖𥚹心  人不怒虚舟謂空無所</hi>
　<hi>唐律多在四句分截而上下四句自具起承轉闔如崔顥行經華陰詩上半華陰之景下半行經有感武</hi>
　<hi>帝祠前二句乃承上河山北枕二句乃轉下也崔曙九日登仙臺詩上半九日登仙臺下半呈寄劉明府</hi>
　<hi>三晉雲山二句乃承上闗門令尹二句乃轉下也杜詩格法類皆如此  首句春山二字一讀次句伐木</hi>
　<hi>丁丁四字一讀下靣澗道餘寒石門斜日皆四字一讀不貪逺害乘興對君皆二字一讀知得句中有讀</hi>
　<hi>則意義自易明矣攸高棅曰七言律詩又五言之變也在唐以前沈君  七言儷句已肇律體唐初始專</hi>
　<hi>此體沈宋輩精巧相尚開元初蘇張之流盛矣盛唐作者不多而聲調最逺品格最高若崔灝賈至王維</hi>
　<hi>岑參當時各極其妙至於李頎高適當與並驅未論先後也少陵七言律法獨異諸家而篇什亦盛如秋</hi>
<pb n="KR4c0020_WYG_001-9b"/>
　<hi>興諸作前輩謂其大體渾雄富麗小家數不可髣髴誠然  楊士奇曰律詩始盛於開元天寶之際若渾</hi>
　<hi>雄深厚有行雲流水之勢冠裳佩玉之風流出胸次從容自然而皆由夫性情之正不拘於法律而亦不</hi>
　<hi>越乎法律之外所謂從心所欲不踰矩為詩之聖者其杜少陵乎  胡應麟曰近體莫難於七言律五十</hi>
　<hi>六字之中意若貫珠言若合璧其貫珠也如夜光走盤而不失廻旋曲折之妙其合璧也如玉匣有蓋而</hi>
　<hi>絶無參差扭揑之㾗綦組錦繡相鮮以為色宮商角徵互合以成聲思欲深厚有餘而不可失之晦情欲</hi>
　<hi>纒綿不迫而不可失之流肉不可使勝骨而骨又不可太露辭不可使勝氣而氣又不可太揚莊嚴則清</hi>
　<hi>廟明堂沈著則萬鈞九鼎高華則朗月繁星大則泰山喬嶽圓則流水行雲變幻則凄風急雨一篇之中</hi>
　<hi>必數者兼備乃稱全美迄唐高岑明淨整齊所乏逺韻王李精華秀朗時覺小疵學者步高岑之格調合</hi>
<pb n="KR4c0020_WYG_001-10a"/>
　<hi>王李之風神加以工部之雄深變幻七律能事畢矣  又曰近體盛唐至矣充實輝光種種備美所少者</hi>
　<hi>曰大曰化耳故能事必老杜而後極杜公諸作正所謂正中有變變而能化者今其體調之正規模之大</hi>
　<hi>人所共知惟變化二端勘覈未徹不知變主格化主境格易見境難窺變則標奇越險不主故常化則神</hi>
　<hi>動天隨從心所欲七言近體諸作所謂變也如錦江春色來天地玉壘浮雲變古今織女機絲虛夜月石</hi>
　<hi>鯨鱗甲動秋風香稻啄餘鸚鵡粒碧梧棲老鳯凰枝聽猿實下三聲淚奉使虛隨八月槎字中化境也無</hi>
　<hi>邊落木蕭蕭下不盡長江滚滚來二儀清濁還高下三伏炎蒸定有無永夜角聲悲自語中天月色好誰</hi>
　<hi>看絶璧過雲開錦繡踈松隔水奏笙簧句中化境也昆明池水風急天高老去悲秋霜黄碧梧篇中化境</hi>
　<hi>也挽又曰大槩杜有三難極盛難繼首創難工遘衰難  子建以至太白詩家能事都盡杜後起集其大</hi>
<pb n="KR4c0020_WYG_001-10b"/>
　<hi>成一也排律近體前人未備伐山道源為百世模二也開元既往大厯繼興砥柱其間唐以復振三也</hi>
　<hi>王世貞曰正允寜生平所推伏者獨少陵其所好談以為獨解者七言律大要貴有照應有開闔有闗鍵</hi>
　<hi>有頓挫其意主比主興其法有正挿有倒挿發又曰七言律不難於中二聨難於發端及結句耳  端盛</hi>
　<hi>唐人無不佳者結頗有之然亦無轉入他調及收頓不住之病篇法有起有束有放有斂有喚有應大抵</hi>
　<hi>一開則一闔一揚則一抑一象則一意無偏用者句法有直下者有倒挿者倒挿最難非老杜不能也字</hi>
　<hi>法有虛有實有沈有響虚響易工沈實難至五十六字如魏明帝凌雲臺材木銖兩悉配乃可耳篇法之</hi>
　<hi>妙有不見句法者句法之妙有不見字法者此是法極無迹人猶能之至境與天㑹未易求也有俱屬象</hi>
　<hi>而妙者有俱屬意而妙者有俱作高調而妙者有直下不偶對而妙者皆興詣而神合氣完使之然  楊</hi>
<pb n="KR4c0020_WYG_001-11a"/>
　<hi>士𢎞曰七言律難於五言律七言下字較粗實五言下字較細嫩七言若可截作五言便不成詩須字字</hi>
　<hi>去不得方是所以句要藏字字要藏意如連珠不斷方妙  陸時雍曰工部七律藴藉最深有餘地有餘</hi>
　<hi>情情中有景景外含情一咏三諷味之不盡具周敬曰少陵七言律如八音並奏清濁高下種種  陳真</hi>
　<hi>有唐獨步也然其間半入大厯後聲調實開中晚濫觴之竇</hi>
之子時相見邀人晚興<hi>去聲</hi>留霽<hi>王洙作霽/一作濟</hi>潭鱣發發<hi>音撥</hi>
春草鹿呦呦杜酒偏勞勸張梨不外求前邨山路險歸<lb/>
醉每無愁<hi>此記張氏留飲之興也曰時相見則往來非一度矣邀人句起中四魚躍鹿鳴晚時之景</hi>
<hi>酌酒削梨留客之具醉歸忘險極盡主人之興矣勞杜臆杜酒張梨暗用賓主二姓酒本出於杜故云偏  勸</hi>
<pb n="KR4c0020_WYG_001-11b"/>
<hi>梨自出於張故云不外求尾之子指張公詩彼其之子  漢成帝時童謠曰燕燕  涎涎張公子時相見  杜</hi>
<hi>審言詩聖情留晚興路别本作濟潭是指濟水言按前章云林丘本章云山  則知不在濟水傍矣以霽對春</hi>
<hi>正切時景按詩齊風碩人篇鱣鮪發發正義以鱣為江東黄魚今  霽潭中恐無此大魚當依毛傳作鯉為是</hi>
<hi>發發盛貎思謝靈運詩萋萋春草繁就詩呦呦鹿鳴蘇武詩鹿鳴  野草可以喻嘉賓  急  篇注古者儀狄</hi>
<hi>作酒醪杜康又作秫酒魏武帝樂府云何以解憂惟有杜康  潘岳閒居賦張公大谷之棃  謝靈運詩得</hi>
<hi>性非外求鏞沈炯詩火炬前邨發得楊炯詩山路遶羊腸  全大  注莊子醉者之墜車  全於酒末句暗用</hi>
<hi>其意公夔州詩醉於馬上往來輕是忘憂良法  詩醉言歸</hi>
　<hi>張綖曰前詩但述隱居孤寂以美張氏未言相留欵曲之情故次詩盡之可見古人作二首者不徒然也</hi>
<pb n="KR4c0020_WYG_001-12a"/>
　<hi>可鰲按此兩詩非一時之作玩首句時字末句每字  見  黄常明詩話曰杜詩多用經語如車轔轔馬</hi>
　<hi>蕭蕭鱣發發鹿呦呦皆渾然嚴重如入天陛赤墀植璧鳴玉法度森嚴然後人不敢用者豈非造語膚淺</hi>
　<hi>不類耶</hi>
　　劉九法曹鄭瑕丘石門宴集<hi>鶴注此當是開元二十四年已後作兖與</hi>
　　<hi>齊為隣至兖則至齊也置朱注唐書府州各有法曹參軍事海録碎事魏  理曹掾法曹也  邵注</hi>
　　<hi>唐志瑕丘山東兖州府治也石門山名在兖州府平陰縣與瑕丘相隣境鄭是官於瑕丘者</hi>
秋水清無底蕭然淨客心掾曹乗逸興<hi>去聲</hi>鞍馬到荒林<lb/>
<hi>一作去相尋</hi>能吏逢聨璧華筵直一金晚來横吹<hi>去聲</hi>好泓下<lb/>
<pb n="KR4c0020_WYG_001-12b"/>
亦龍吟<hi>首聨㸃石門次聨㸃劉九三聨㸃宴集横吹龍吟極言開筵張樂之盛亦應秋水清句  潘岳</hi>
<hi>秋興賦藻秋水之涓涓兮無盧思道詩秋水見底清首句翻用之棗據詩深谷下  底  王彪之詩散懷山水</hi>
<hi>蕭然忘覊洙顧宸云公為客鄭乃主人謝惠連詩眷眷浮客心    曰漢制以曹官為掾如屋之有椽言其有</hi>
<hi>所負荷也西京雜記京兆有古生者為都掾史至今稱古掾曹  堪方生風賦轉濠梁之逸興  阮籍詩鞍馬</hi>
<hi>去行遊時謝靈運詩荒林紛沃若不後漢書曹騰字季興桓帝  封費亭侯种暠劾騰騰  為纖介嘗稱暠能</hi>
<hi>吏接聨璧兼稱劉鄭晉書潘岳夏侯湛美丰容行止同輿  茵人謂之聨璧南史韋孝寛從荆州刺史源子恭</hi>
<hi>鎮襄城時獨孤信為新野郡守與孝寛情好甚宻政術俱美荆部吏人號為聨璧  楊慎曰華筵直一金有典</hi>
<hi>則可無典則俗張率白紵歌列坐華筵紛羽爵一班彪王命論所願不過一金史記平凖書一金黄金  斤漢</hi>
<pb n="KR4c0020_WYG_001-13a"/>
<hi>食貨志黄金一斤直錢萬淮南子秦以一鎰為一金而重一斤漢以一斤為一金  李百藥詩晚來風景麗</hi>
<hi>晉書横吹有雙角張騫自西域傳其法於長安唯得摩訶兠勒一曲李延年因之更造新聲二十八解古今樂</hi>
<hi>府横吹羌樂也樂纂曰横笛小箎也鼔江淹横吹賦樹嵓㠋水泓澄説文泓水深處  晉書  角横吹曲蚩尤</hi>
<hi>氏率魑魅與黄帝戰於涿鹿帝乃命鼔角為龍吟以禦之馬融長笛賦龍吟水中不見已伐竹吹之聲相似</hi>
　　與任<hi>平聲</hi>城許主簿遊南池<hi>鶴注唐志任城為兖州𦂳縣此詩公遊齊趙乃</hi>
　　<hi>至兖州時所作在唐書任城漢縣隋屬兖州一統志南池  濟寧城東南隅今淤塞</hi>
秋水通溝洫城隅進<hi>一作集</hi>小船晚涼<hi>草堂本/作來</hi>看<hi>平聲</hi>洗馬<lb/>
森木亂鳴蟬菱熟經時<hi>一作旬</hi>雨蒲荒八月天晨朝降白<lb/>
<pb n="KR4c0020_WYG_001-13b"/>
露遙憶舊青氊<hi>上四遊池之景下四悲秋之意日公詩善記節候此詩晨朝降白露明  白露</hi>
<hi>節也秦州詩露從今夜白今日白露節也川遙憶舊氊蓋當秋而動鄉思矣  莊子秋水時至百  灌河  周</hi>
<hi>禮考工記匠人為溝洫廣深四尺謂之溝廣深八尺謂之洫  詩鄭風俟我於城隅  庾信詩小船行釣鯉</hi>
<hi>沈佺期詩高樹晚涼歸河左思魏都賦刷馬江州刷即洗馬也劉劭七華潄馬  源潄乃飲馬也  左思蜀都</hi>
<hi>賦彈言鳥於森木曰潘岳詩鳴蟬厲寒音炕武陵記三角四角曰芰兩角  菱其花紫色晝合宵  隨月轉移</hi>
<hi>猶葵之隨日也之吕氏春秋甘露時雨不私一物蔡邕述行賦遘滛雨  經時  蒲有二種陳風彼澤之陂有</hi>
<hi>蒲與荷蒲乃水草其質柔弱故至中秋而荒殘也王風不流束蒲乃蒲栁屬木本與此不同  詩八月萑葦</hi>
<hi>夏侯湛詩冒晨朝兮入大谷齋月令孟秋之月白露降寒蟬鳴  世説王獻之夜卧  中有盜入室獻之語曰</hi>
<pb n="KR4c0020_WYG_001-14a"/>
<hi>青氊我家舊物可特置之</hi>
　　對雨書懷走邀許主簿<hi>鶴注許即任城許主簿當是開元二十五年至兖州</hi>
　　<hi>與許遊南池時相先後今詩云東嶽雲峯起則是在兖州甚明魯訔年譜引公酹文云二十九年在</hi>
　　<hi>洛之首陽祭逺祖則至兖在二十九年之前梁權道編在天寶十三載非蓋是年公在長安矣  走</hi>
　　<hi>邀遣人持詩往邀也</hi>
東嶽雲峯起溶溶滿太虚震雷翻幕燕驟雨落河<hi>一作溪</hi>
魚座對賢人酒門聽<hi>平聲</hi>長<hi>丁丈切</hi>者車相邀愧泥濘騎馬<lb/>
到堦除<hi>單復注上四對雨五六書懷七八走邀主簿寸東嶽二句即公羊傳泰山之雲觸石而出膚</hi>
<pb n="KR4c0020_WYG_001-14b"/>
<hi>而合不崇朝而雨天下意天説苑泰山東嶽也謝道韞詩峩峩東嶽高秀極冲青    庾肩吾詩雨足飛春殿</hi>
<hi>雲峯入夏池雷楚辭雲溶溶兮雨溟溟聘内經太虛寥廓  國語震  出滯  左傳吴公子札  於上國宿於</hi>
<hi>戚聞孫林父擊鐘曰夫子之在此猶燕之巢於幕上嚴有翼曰幕非巢燕之所此言其至危潘岳西征賦危素</hi>
<hi>卵之累殻甚立燕之幕巢丘希範書將軍魚游沸鼎之中燕巢飛幕之上蓋用此意邢劭春宴詩簷喧巢幕燕</hi>
<hi>池躍戲蓮魚謝瞻九日詩巢幕無留燕遵渚有來鴻却是誤用其文杜詩震雷翻幕燕則仍合本意矣  老子</hi>
<hi>驟雨不終日杜始皇本紀八年河魚大上注謂河水溢魚大上平地  詩博議汝南先賢傳葛𤣥書符著水中</hi>
<hi>大雨淹注復書符投水中須臾落大魚數百頭暗使此事全大鏞注明萬厯丁酉楚墩子湖忽龍起是日雨如</hi>
<hi>傾魚從雲中散落百里家家得魚慈水姜氏曰驟雨落河魚與細雨魚兒出照看自明雨細則魚浮而上淰雨</hi>
<pb n="KR4c0020_WYG_001-15a"/>
<hi>驟則魚落而潛伏也賢魏畧太祖時禁酒而人竊飲之故難言酒以白酒為  人清酒為聖人  陳平傳平家</hi>
<hi>負郭窮巷以席為門然門外多長者車時能吴都賦流汗霡霂而中逵泥濘  襄陽兒童詩時    騎馬  景</hi>
<hi>福殿賦堦除連延</hi>
　　已上人茅齋<hi>鶴注梁氏編在天寶十二載遊山東時作然舊次與洛兖所作詩先後當</hi>
　　<hi>是開元二十九年間阿摩訶般若經云何名上人佛言若菩薩一心行  <graphic n="KR1573" url="https://raw.githubusercontent.com/kanripo/KR-Gaiji/master/images/KR1573.png" mimeType="image/png"/>菩提心不散亂是名上</hi>
　　<hi>人休胡應麟曰已上人歐公作齊已非也已與貫  同出晚唐乃鄭谷輩同時何縁與杜相值</hi>
已公茅屋下可以賦新詩枕簟入林僻茶瓜留客遲江<lb/>
蓮搖白羽天棘蔓<hi>徐鉉家本作蔓舊作夢非</hi>青絲空忝許詢輩難酬<lb/>
<pb n="KR4c0020_WYG_001-15b"/>
支遁詞<hi>首聨領起中四枕簟茶𤓰茅齋之事江蓮天棘茅齋之景此足以發詩興者末以許詢自比以</hi>
<hi>支遁比已公蓋賦詩而作謙詞也許搖白羽狀江蓮之飄動蔓青絲狀天棘之䝉茸  漢  皇后傳幸得免離</hi>
<hi>茅屋之下自陶潛詩乃賦新詩謂荀子枕簟之上朱注簟竹席也  闗以西謂之簟或  之籧篨  晉書陸納</hi>
<hi>為吴興太守謝安詣納所設唯茶果而已鮑神仙傳葛𤣥為客設生𤓰  杜臆遲謂留客之久    照詩留我</hi>
<hi>一白羽注白羽扇也朱注華嚴㑹𤣥記青松為麈尾白蓮為羽扇董斯張云白羽如值其鷺羽之羽狀蓮之迎</hi>
<hi>風而舞舊解作扇非以鄭侯升秕言曰泠齋詩話以天棘為楊栁蔡夢弼注  天棘為天門冬羅大經鶴林玉</hi>
<hi>露則引佛書云終南長老入定夢天帝賜以青棘之絲故云天棘夢青絲其說牽合難從考鄭漁仲通志栁名</hi>
<hi>天棘南人謂之楊栁庾信詩岸栁被青絲亦一證也楊慎升菴曰鄭樵之說無據栁可言絲祗在初春若茶𤓰</hi>
<pb n="KR4c0020_WYG_001-16a"/>
<hi>留客之日江蓮白羽之辰必是深夏栁已老葉陰濃不可言絲矣若夫蔓云者可言兎絲王𤓰不可言栁天棘</hi>
<hi>非栁明矣按本草索隠云天門冬在東嶽名淫羊藿在南嶽名百部在西嶽名管松在北嶽名顛棘顛與天聲</hi>
<hi>相近而互名也此解近之朱注杜田正謬夢當作蔓抱朴子及博物志皆云天門冬一名顛棘以其刺故也然</hi>
<hi>不載天棘之名疑是方言本草圖經天門冬生奉高山而谷今處處有之春生藤蔓大如釵股高至丈餘亦有澀</hi>
<hi>無刺者其葉如絲而細散以此考之天棘為天冬明矣  世説支遁許詢共在㑹稽王齋支為法師許為都講</hi>
<hi>高僧傳支遁講維摩經遁通一義詢無以厝難詢設一難遁亦不能復通  陸罩詩信解愧難酬</hi>
　　房兵曹胡馬<hi>鶴注房兵曹未詳何人以舊次先後當在開元二十八九年間  朱注唐</hi>
　　<hi>書諸衛府州各有兵曹叅軍事</hi>
<pb n="KR4c0020_WYG_001-16b"/>
胡馬大宛<hi>於爰切</hi>名鋒稜痩骨成竹批雙耳峻風入四蹄<lb/>
輕所向無空濶真堪託死生驍騰有如此萬里可横行<lb/>
<hi>黄生曰上半寫馬之狀下半贊馬之才結歸房君此作者詩法  張耒曰馬以神氣清勁為佳不在多肉故云</hi>
<hi>鋒稜瘦骨成是無空濶能越澗注坡託死生可臨危脫險下句䝉上  走馬對法  張綖曰此四十字中其種</hi>
<hi>其相其才其德無所不備而形容痛快凢筆望一字不可得  李陵書胡馬奔走  史記初天子得烏孫馬號</hi>
<hi>曰天馬及得大宛汗血馬益壯更名烏孫馬曰西極馬宛馬曰天馬  馬援鑄銅馬奏曰臣既備數家骨法</hi>
<hi>賈勰齊民要術馬耳欲小而銳狀如斬竹筒黄註批竹即馬經削筒批削也  盧注太宗叙十驥耳根尖銳杉</hi>
<hi>竹難方竹批雙耳峻本此拾遺記曹洪乗白馬耳中生風足不踐地風入四蹄輕本此  楚辭九懷驥垂兩耳</hi>
<pb n="KR4c0020_WYG_001-17a"/>
<hi>片劉義㳟白馬賦竦身輕足沈佺期驄馬詩四蹄碧玉  雙眼黄金瞳  何晏韓白論白起為將所向無前</hi>
<hi>張九齡詩轉逢空濶處馬孫子死生之地孫東觀漢記吴漢伐蜀戰敗墮水縁  尾得出江表傳  權征合肥</hi>
<hi>馬上津橋橋見徹丈餘無板權躍馬超之得免蜀志劉先主的盧一躍三丈過檀溪免劉表之追晉書劉牢之</hi>
<hi>馬躍五丈澗脫慕容垂之逼此皆能越空濶而託死生者  赭白馬賦料武藝品驍騰言驍勇飛騰也  莊子</hi>
<hi>穆王駕八馬之乗一日行萬里楊素詩横行萬里外</hi>
　<hi>趙汸曰前輩言咏物詩戒粘皮著骨公此詩前言胡馬骨相之異後言其驍騰無比而詞語矯健豪縱飛</hi>
　<hi>行萬里之勢如在目中所謂索之於驪黄牝牡之外者區區模寫體貼以為詠物者何足語此</hi>
　　畫鷹<hi>鶴注此詩未詳何年何地所作舊次在與李白同尋范十隠居則不得云在天寶十三載</hi>
<pb n="KR4c0020_WYG_001-17b"/>
　　<hi>矣梁編非是</hi>
素練風<hi>一作如</hi>霜起蒼鷹畫作殊<graphic n="KR1143" url="https://raw.githubusercontent.com/kanripo/KR-Gaiji/master/images/KR1143.png" mimeType="image/png"/>
                    <hi>荀勇切</hi>身思狡兔側目<lb/>
似愁胡絛<hi>他刀切同縧</hi>鏇<hi>徐釧切</hi>光堪摘軒楹勢可呼何當擊<lb/>
凡鳥毛血灑平蕪<hi>次句㸃題起下四句曰<graphic n="KR1143" url="https://raw.githubusercontent.com/kanripo/KR-Gaiji/master/images/KR1143.png" mimeType="image/png"/>曰側摹鷹之狀曰摘曰呼繪鷹之神末又從畫</hi>
<hi>鷹想出真鷹幾於寫生欲活靈毎咏一物必以全副精神入之故老筆蒼勁中時見  氣飛舞  張孝祥曰首</hi>
<hi>聨倒挿言鷹之威猛如挾風霜而起也朱注此即畫馬詩縞素漠漠開風沙意  趙汸注末聨兼有疾惡意</hi>
<hi>素練畫絹也沈約恩倖傳論素練丹魄至皆兼兩厲西京雜記淮南子自云字挾風霜孫楚鷹賦風霜激</hi>
<hi>國策唐雎謂秦王曰要離刺慶忌蒼鷹擊於殿上<graphic n="KR0719" url="https://raw.githubusercontent.com/kanripo/KR-Gaiji/master/images/KR0719.png" mimeType="image/png"/>畫/作謂畫中作勢丘巨源詩畫作景山樹  <graphic n="KR1143" url="https://raw.githubusercontent.com/kanripo/KR-Gaiji/master/images/KR1143.png" mimeType="image/png"/>當作  前</hi>
<pb n="KR4c0020_WYG_001-18a"/>
<hi>刑法志<graphic n="KR0719" url="https://raw.githubusercontent.com/kanripo/KR-Gaiji/master/images/KR0719.png" mimeType="image/png"/>之以行晉灼曰<graphic n="KR0719" url="https://raw.githubusercontent.com/kanripo/KR-Gaiji/master/images/KR0719.png" mimeType="image/png"/>古竦字抱朴子徒聞振翅竦身不能凌厲九霄  孫楚鷹賦擒狡兔於平原兔性</hi>
<hi>善狡也視傅𤣥鷹賦左看若側右視如傾漢書酷吏傳側目而  號曰蒼鷹  孫楚鷹賦深目蛾眉狀如愁胡</hi>
<hi>魏彦深鷹賦立如植木望似愁胡劉云以其碧眼相似也  淮南子絛可以為繶廣韻絛編絲繩  王褒四子</hi>
<hi>講德論走箭飛鏇玉篇鏇轉軸鷹賦結璇璣之金環環即鏇也朱注以絛繫鷹足而繫之於鏇也  摘解去也</hi>
<hi>獵孫楚鷹賦麾則應機招則易呼野勢可呼謂呼之使    何當言何時當擊世説禇季  問孫盛卿國史何</hi>
<hi>當成吴均詩何當見天子都朱浮書褻之者以為園囿之凡鳥外廐之下乗  西  賦風毛雨血灑野蔽天禮</hi>
<hi>郊特牲毛血告幽全之物也見幽㝠録楚文王獵於雲夢之澤雲際鳥翺翔飄颺鷹  之竦翮而升矗若飛電</hi>
<hi>須臾羽墮如雪血灑如雨兩翅墮地廣數十里  江淹賦平蕪際海平蕪平原荒草也</hi>
<pb n="KR4c0020_WYG_001-18b"/>
　<hi>律詩八句須分起承轉闔若中間平鋪四語則堆垜而不靈此詩三四承上固也五六仍是轉下語欲摘</hi>
　<hi>去絛鏇而呼之使擊語氣却緊注末聨知此可以類推矣</hi>
　　過宋員外之問舊莊<hi>唐書宋之問字延清景龍中遷考功員外郎  公故居在</hi>
　　<hi>偃師故過之問舊莊逺朱注本集開元二十九年公築室首陽之下祭  祖當陽君其過之問莊或</hi>
　　<hi>在是時</hi>
宋公舊池館零落首<hi>去聲一作守非</hi>陽阿枉道秪<hi>與祗同</hi>從入吟<lb/>
詩許更過<hi>平聲</hi>淹留問耆老<hi>一作舊</hi>寂寞向山河更識將軍<lb/>
樹悲風日暮多<hi>上四過宋舊莊下則對莊而有感也意枉道入莊題詩誌勝有留連不盡之</hi>
<pb n="KR4c0020_WYG_001-19a"/>
<hi>故云吟詩許更過問耆老訪其子孫家世也向山河傷其迹在人亡也末乃觸物增悲情見乎詞  鶴注宋之</hi>
<hi>問虢州𢎞農人首陽山在河南府虢與河南為隣故宋有别墅在焉  謝朓遊後園賦清陰起兮池館涼  曹</hi>
<hi>植詩零落歸山邱洛一統志首陽山在河南偃師縣西北二十五里陸機  陽記首陽山在洛陽東北去洛二</hi>
<hi>十里阮籍詩步出上東門北望首陽岑夷齊所隠首陽别在蒲州  魏文帝與吴質書故使枉道相過  秪適</hi>
<hi>也詩祗攪我心司馬遷傳祗取辱耳鄒陽傳祗恐怨結而不見德  楊守阯曰言宋詩尚矣亦許我更過而題</hi>
<hi>詠乎須溪謂是尊慕前輩之詞寄他方  漢武帝詔詢問耆老</hi>　<hi>魏文帝詩何為淹留司馬長卿美人賦上</hi>
<hi>宫閒館寂寞雲虛論曹植王仲宣誄經歴山河大後漢馮異傳諸將並坐  功異獨屏樹下軍中呼為  樹將</hi>
<hi>軍庾信哀江南賦將軍一去大樹飄零壯士不還寒風蕭瑟  古詩蕭蕭白楊樹日暮多悲風  鶴注舊史之</hi>
<pb n="KR4c0020_WYG_001-19b"/>
<hi>問弟之悌有勇力開元中自右羽林將軍出為益州長史劍南節度使兼採訪使尋遷太原尹故云將軍初不</hi>
<hi>曾為金吾官原注疑誤</hi>
　<hi>趙汸曰之問與公祖審言及陳子昻沈佺期四人為唐律之祖實公詩法淵源也武后時之問審言俱為</hi>
　<hi>修文館學士世交亦厚然之問為人實不足道詩無譏詞以其契家前輩也但曰零落寂寞悲風則感慨</hi>
　<hi>係之矣</hi>
　　夜宴左氏莊<hi>鶴注公未得鄉貢之前遊吴越下第之後遊齊趙此詩云詩罷聞吴詠扁</hi>
　　<hi>舟意不忘則是遊齊趙時作未詳左氏莊在何郡舊次在過宋之問舊莊後則左氏莊亦當在河南</hi>
林風<hi>晉作林風舊作風林</hi>纖月落衣露靜<hi>一作淨</hi>琴張暗水流花徑<lb/>
<pb n="KR4c0020_WYG_001-20a"/>
春星帶草堂檢書燒燭短看<hi>一作說</hi>劔<hi>一作煎茗</hi>引杯長詩罷<lb/>
聞吴詠扁舟意不忘<hi>月落露濃靜琴始張入夜方飲也水暗星低夜宴之景檢書看劔夜</hi>
<hi>宴之事公弱冠曾遊吴越故聞吴詠而追思其處也吴江周篆云檢書以考証看劔而吟哦此時正賦詩  末</hi>
<hi>句詩罷乃倒挿法風吴均詩林疎風至少謝朓詩疏蕪散風林杜臆謂林  與衣露相偶鰲按林風則微風林</hi>
<hi>則大只顛倒一字而輕重不同孺古詩兩頭纎纎月初生張綽詩雲表掛纎月  説苑  子操彈於後園露霑</hi>
<hi>其衣或以衣為琴衣非是藥謝朓詩静琴愴復傷詩琴瑟在御莫不靜好  李百  詩暗水急還流  庾肩吾</hi>
<hi>詩向嶺分花徑帶梁簡文帝神山寺碑照影春星便張伯復詩話春星  草堂古今傳為佳句只一帶字  㸃</hi>
<hi>出空中景象如玉繩低建章低字亦然帶拖帶也山移文草堂之靈  江淹傷友人賦共檢兮雒書</hi>　<hi>北吴</hi>
<pb n="KR4c0020_WYG_001-20b"/>
<hi>詠謂詩客作吴音五史記范蠡乗扁舟游  湖</hi>
　<hi>趙汸曰此詩寄興閒遊狀景纎悉寫情濃至而開闔參錯不見其冗乃詩之入妙處  顧宸曰一章之中</hi>
　<hi>鼓琴看劍檢書賦詩樂事皆具而林風初月夜露春星及暗水花徑草堂扁舟時地景物重疊鋪敘却渾</hi>
　<hi>然不見痕迹而其逐聨逓接八句總如一句俱從夜宴二字摹寫盡情  黄生曰夜景有月易佳無月難</hi>
　<hi>佳三四就無月時寫景語更精切上句妙在一暗字覺水聲之入耳下句妙在一帶字見星光之遙映</hi>
　<hi>胡應麟曰五律仄起高古者唯杜為勝如嚴警當寒夜前軍落大星不識南塘路今知第五橋今夜鄜州</hi>
　<hi>月閨中只獨看帶甲滿天地胡為君逺行吾宗老孫子質朴古人風韋曲花無賴家家惱殺人皆雄深渾</hi>
　<hi>樸意味無窮然律以盛唐則氣骨有餘風韻稍乏唯風林纎月落衣露靜琴張花隠掖垣暮啾啾棲鳥過</hi>
<pb n="KR4c0020_WYG_001-21a"/>
　<hi>尤為工絶此則盛唐所無也</hi>
　　臨邑舍弟書至苦雨黄河泛溢隄防之患簿領所<lb/>
　　憂因寄此詩用寛其意<hi>鶴注唐五行志開元二十九年秋河南河北二十四郡水</hi>
　　<hi>齊其一也當是其年作編唐書臨邑漢縣屬齊州  張綖注此詩諸家皆  在開元二十九年公是</hi>
　　<hi>時年甫三十而詩中有吾衰同泛梗之句是豈其少作耶徒以唐史此年有伊洛及支川皆溢河南</hi>
　　<hi>北二十四郡水遂為編附然黄河水溢常常有之豈獨是年哉集中如此類者甚多不能徧舉</hi>
二儀積風雨百谷漏波濤聞道<hi>去聲</hi>洪河坼遙連滄海高<lb/>
<hi>從苦雨泛河敘起此聞道二字據來書所言儀排律詩須見段落分明看  篇逐段還題之法  二  天地也</hi>
<pb n="KR4c0020_WYG_001-21b"/>
<hi>抱朴子彌綸二儀升為雲雨降成百川忠老子江海能為百谷王  魏志波濤洶湧通鑑漢陳  曰淫雨漏河</hi>
<hi>漏字本此也潘岳詩登城望洪河注洪河黄河    抱朴子滄海之滉漾</hi>職司<hi>一作思</hi>憂悄悄<lb/>
郡國訴嗷嗷舍弟卑棲邑防川領簿曹尺書前日至版<lb/>
築不時操難假黿鼉力空瞻烏鵲毛<hi>此言隄防之患簿領所憂  職司治</hi>
<hi>水之官郡國被災之民領簿曹頴為臨邑主簿操版築監督治河之事黿鼉烏鵲言不能借此以作橋梁  潘</hi>
<hi>岳詩恪居處職司反前漢成帝紀御史大夫尹忠以河決不憂職自殺此  用之  詩憂心悄悄  漢文帝紀</hi>
<hi>令郡國無來獻枳曹植詩衆人徒嗷嗷國韋孟詩修翼無卑棲此暗用  棘非鸞鳳所棲意    語甚於防川</hi>
<hi>前漢五行志不防川不竇澤以吴越春秋采葛婦歌吴王歡兮飛尺書  洙曰版築  版夾土而築也齊國策</hi>
<pb n="KR4c0020_WYG_001-22a"/>
<hi>田單身操版牐史記黥布傳項王身負版築以為士卒先  竹書紀年周穆王大起九師東至於九江叱黿鼉</hi>
<hi>以為梁梁爾雅翼涉秋七日鵲首無故皆秃相傳是日烏鵲為  渡織女故毛皆脱去淮南子烏鵲填河成橋</hi>
<hi>渡織女</hi>燕<hi>平/聲</hi>南吹畎畝濟<hi>上/聲</hi>上没蓬蒿螺<hi>力戈/切</hi>蚌<hi>步項切</hi>滿<lb/>
<hi>蕭氏云滿讀平聲</hi>近郭蛟螭乗<hi>一作横</hi>九臯徐闗深水府碣石小<lb/>
秋毫白屋留孤樹青天<hi>一作雲</hi>失<hi>以失對留/一作矢非</hi>萬艘<hi>此言傍河州郡</hi>
<hi>皆被泛溢淹徐闗近濟碣石近燕深成水府小若秋毫皆為水所  也孤樹僅存萬艘失道甚言水勢之横决</hi>
<hi>廬朱注新舊史開元二十九年七月伊洛水溢損居人  舍秋稼無遺壞東都天津橋及東西漕河南北諸州</hi>
<hi>皆漂没此詩黿鼉二句誌橋毁也燕南濟上徐闗碣石誌諸州漂没也吹畎畝失萬艘誌害稼并壞漕也  一</hi>
<pb n="KR4c0020_WYG_001-22b"/>
<hi>統志燕南今順天保安州等地上漢章帝詔或起畎畝漢趙過為代田一畝三畎  濟  今山東濟南兖州等</hi>
<hi>地在莊子翺翔蓬蒿之間蠃東方朔詩螺蚌非有心沈迹  泥沙易傳為蠃為蚌  與螺通  蕭雲從曰莊子</hi>
<hi>天地篇子貢瞞然俯慚而不對與漢書佞幸傳石顯<graphic n="KR2147" url="https://raw.githubusercontent.com/kanripo/KR-Gaiji/master/images/KR2147.png" mimeType="image/png"/>滿不食字體聲音微分而義則一杜詩多壘滿山谷亦</hi>
<hi>作平聲用曰揚雄羽獵賦薄索蛟螭詩傳深澤  臯釋文九臯九折之臯</hi>　<hi>詩鶴鳴于九臯左傳鞌之戰齊</hi>
<hi>侯自徐闗入師古曰徐闗齊地公送弟頴赴齊州詩徐闗東海西  海賦爾其水府之内極深之庭  禹貢夾</hi>
<hi>右碣石山海經注碣石山在右北平驪城縣海邊唐書平州石城縣有碣石山  公昔遊詩追遊齊兖之作亦</hi>
<hi>云昔與高李輩晚登單父臺寒蕪際碣石萬里悲風來  淮南子秋毫之末視之可察  漢書吾丘壽王傳有</hi>
<hi>司或由窮巷白屋漢書顔師古注白屋茅屋也論莊子絶雲氣負青天湛方注詩青天瑩如鏡  杜篤  都賦</hi>
<pb n="KR4c0020_WYG_001-23a"/>
<hi>大船萬艘轉漕相過</hi>吾衰同泛梗利涉想蟠桃却<hi>一作/賴</hi>倚<hi>一作倚賴</hi>天<lb/>
涯釣猶能掣巨鼇<hi>末乃寄詩以寛其意東朱注言我雖泛梗無成猶思垂釣  海以施掣鼇</hi>
<hi>之力水患豈足憂耶蓋戲為大言以慰之耳臨邑近海故用蟠桃巨鼇事  此詩前起後結各四句中間二段</hi>
<hi>各八句今依朱子詩傳例凡長篇之作皆分勒章句使眉目易醒也  吾衰見論語  劉向説苑土偶謂桃梗</hi>
<hi>曰子東園之桃也刻子以為梗遇天大雨水<graphic n="KR1369" url="https://raw.githubusercontent.com/kanripo/KR-Gaiji/master/images/KR1369.png" mimeType="image/png"/>並至必浮子泛泛乎不知所止駱賔王詩旅行勞泛梗  易利</hi>
<hi>涉大川名中洲記東海有山名度索山有大桃樹屈盤三千里  曰蟠桃  賴倚作却倚為是即長劍倚天外</hi>
<hi>之倚或解作公為臨邑弟所賴非而曹植詩布日蓋天涯  列子龍伯之國有夫人一釣  連六鼇海賦崇鳥</hi>
<hi>巨鼇</hi>
<pb n="KR4c0020_WYG_001-23b"/>
　<hi>楊慎曰文心雕龍聲律篇云異音相從謂之和同音相應謂之韻韻氣一定故餘聲易遣和體抑揚故遺</hi>
　<hi>響難契宋詞元曲皆於仄韻用和音以叶韻蓋以平聲為一類而上去入三聲附之如東凍董是和東中</hi>
　<hi>風是韻也鰲按杜詩排律如螺蚌滿近郭滿可讀平聲如人頻墜塗炭塗可讀上聲此生任春草任可讀</hi>
　<hi>平春可讀上心微傍魚鳥傍可讀平魚可讀上知杜句失嚴處仍是謹嚴也</hi>
　<hi>高棅曰排律之作其源自顔謝諸人古詩之變首尾排句聨對精宻梁陳以還儷句尤切唐興始專此體</hi>
　<hi>與古詩差别貞觀初作者猶未備永徽以下王楊盧駱倡之於前陳杜沈宋繼之於後蘇頲二張又從而</hi>
　<hi>申之其文辭之美篇什之盛葢由四海宴安萬幾多暇君臣游豫賡歌而得之者故其文體精麗風容色</hi>
　<hi>澤以詞氣相高而止矣開元後作者之盛聲律之備獨王右丞李翰林諸家皆不及諸家得其一槩少陵</hi>
<pb n="KR4c0020_WYG_001-24a"/>
　<hi>獨得其兼善者如上韋左相贈哥舒翰謁先主廟等篇其出入始終排比聲韻發斂抑揚疾徐縱横無施</hi>
　<hi>而不可也臺胡應麟曰陰鏗安樂宫詩新宫實壯哉雲裏望樓  迢逓翔鵾仰聨翩賀燕來重簷寒霧宿</hi>
　<hi>丹井夏蓮開砌石披新錦雕梁畫早梅欲知安樂盛歌管雜塵埃此十句律詩氣象莊嚴格調鴻整平頭</hi>
　<hi>上尾八病咸除切響浮聲五音並協實百代近體之祖考之陳後主張正見庾信江總輩雖五言八句時</hi>
　<hi>合唐規皆出此後則近體之有陰生猶五言之始蘇李矣  又曰讀盛唐排律延清摩詰等作真如入萬</hi>
　<hi>花春谷光景爛熳令人應接不暇賞玩忘歸太白輕爽雄麗如明堂黼黻冠葢輝煌武庫甲兵旌旗飛動</hi>
　<hi>少陵變幻閎深如陟昆侖泛溟渤千峯羅列萬彚汪洋  益王潢南曰五言排律與五言律詩其句法雖</hi>
　<hi>同篇法實異律詩描寫情景止盡於四十字耳故貴寛閒醖籍之中又有嚴宻𦂳凑之妙若排律或數十</hi>
<pb n="KR4c0020_WYG_001-24b"/>
　<hi>韻或百餘韻其篇法豈五言律法可同故作排律其要有四一貴鋪敘得體先後不亂二貴隊仗整肅情</hi>
　<hi>景分明三貴過渡明白不令人沈思囘顧四貴氣象寛大從容不迫斯為得體其修辭煉句繁冗混雜險</hi>
　<hi>怪艱深令人三讀不知翻不如五言律矣昔白樂天作小詞尚令老婢得解况於長律乎哉  徐用吾曰</hi>
　<hi>排律之體所貴反覆議論井井有條意興迭出一氣呵成賦景入事皆須各當其可切忌散緩錯亂屋上</hi>
　<hi>架屋意興索然則深可厭矣</hi>
　　假山<hi>鶴注此當題曰假山舊題乃詩之序序云天寶初指元年也故吕伋公魯訔俱編此詩在</hi>
　　<hi>元年</hi>
天寶初南曹小司冦舅於我太夫人堂下壘<hi>一作累</hi>土為<lb/>
<pb n="KR4c0020_WYG_001-25a"/>
山一匱<hi>一作簣</hi>盈尺以代彼朽木承諸焚香瓷甌甌甚安<lb/>
矣旁植慈竹蓋兹數峯嶔岑嬋娟宛有塵外<hi>一有數字一有格字</hi>
致乃不知興<hi>去聲</hi>之所至而作是詩<hi>舊唐書吏部員外郎二員一人主判南曹</hi>
<hi>注以在選曹之南故曰南曹壁朱注唐制未聞以司冦判南曹權德輿吏部南曹㕔  記云高宗上元初請外</hi>
<hi>郎一人顓南曹之任其後或詔他曹郎權居之此云南曹小司冦當是以秋官權職者  太夫人盧氏公祖審</hi>
<hi>言繼室天寶三載五月卒於陳留郡之私第公作墓誌  嶔岑謂山嬋娟謂竹  申涵光曰序不易解杜文長</hi>
<hi>至數語便期期不能達意如夔人屋璧平章鄭氏女子公孫大娘等篇世人附㑹以為古其實不明詩小序莫</hi>
<hi>妙於元次山杜短語多有佳者</hi>
<pb n="KR4c0020_WYG_001-25b"/>
一匱功盈尺三峯意出羣望中疑在野幽處欲生雲慈<lb/>
竹春陰覆香爐曉勢分惟南將獻壽佳氣日氤<hi>一作氛</hi>氲<lb/>
<hi>詩序錯綜須看此詩布置次第先提土山次出數峯在野生雲申明塵外之致慈竹香爐傍景㸃綴南山獻壽</hi>
<hi>又就舅氏為山歸到太夫人堂下歲書為山九仭功虧一匱沈約詩一匱望成峯  陸雲  暮賦盼盈尺其若</hi>
<hi>遺記諸葛孔明黄陵廟記崔嵬巑屼列作三峯趙曰華山  有云其三峯直上晴霽可觀  世説殷中軍曰韓</hi>
<hi>康伯居然是出羣器帝潘岳詩卉木在野虎雪賦河海生雲  述異記漢章  三年子母竹生白  殿前羣臣</hi>
<hi>作竹頌鶴注竹紀云慈竹吴蜀皆有之其竹叢生毎年笋出不離叢内  隋侯夫人詩春陰正無際獨步意何</hi>
<hi>如從劉斌詩香爐烟氣多勢曉勢分謂曉烟分布舊注謂  廬山香爐峯分其曉  太迂  詩如南山之壽李</hi>
<pb n="KR4c0020_WYG_001-26a"/>
<hi>適詩山翠遙添獻壽杯朱張正見詩香浮佳氣裏  陸雲詩靈爽氤氲  異詩山澤共氛氲</hi>
　　龍門<hi>鶴注龍門一山連跨數郡此詩葢指東京而言天寶元年公在東京為姑萬年縣君制服</hi>
　　<hi>又為墓誌四載又為皇甫妃范陽太君盧氏作墓誌當是其時作  鰲按此再至龍門也故曰往來</hi>
　　<hi>時屢改其云佛寺葢近驛之寺元人龍門記謂舊有八寺固不但奉先一寺也洪覺範指奉先者未</hi>
　　<hi>然</hi>
龍門横野斷驛樹出城來氣色皇居近金銀佛寺開往<lb/>
來時屢<hi>音慮</hi>改川陸<hi>一作水</hi>日悠哉相閱征途上生涯盡幾<lb/>
囘<hi>此說再遊龍門而作也上四寫景下四感懷所斷山之上佛寺𢎞開洛城之中皇居壯麗此登高  見者</hi>
<pb n="KR4c0020_WYG_001-26b"/>
<hi>時屢改而川陸長存見前遊已過閱征途而生涯無幾歎後遊難必也  水經注禹疏伊水北流兩山相對望</hi>
<hi>之若闕即所謂横野斷也横野字見晉劉琨表鄭杜臆驛樹自都城而出直接龍門便見繁華氣象    注河</hi>
<hi>南志龍門驛在河南縣十八里曽鞏曰驛樹驛道兩畔之樹庾信詩半城斜出樹  唐書東都皇城名曰太微</hi>
<hi>城宫城在皇城北名曰紫微城都城前值伊闕後據北邙  何遜詩山中氣色滿  顔延之詩皇居體環極  覺</hi>
<hi>範曰佛地有金色世界銀色世界梁元帝梁安寺碑銀闕金宫出<graphic n="KR1589" url="https://raw.githubusercontent.com/kanripo/KR-Gaiji/master/images/KR1589.png" mimeType="image/png"/>洲之下  抱朴子遊戲佛寺  韋應物龍</hi>
<hi>門詩精舍繞層阿千龕隣陗壁杜臆地志龍門石壁鑿石龕石佛數千中有極大三龕魏王泰為長孫皇后所</hi>
<hi>造其偉麗可知故有金銀之語朓左傳行李之往來陸陸機豫章行川陸殊塗軌  謝  詩懷古信悠哉</hi>
<hi>機歎逝賦人閱人而成世問徐陵詩征途愁轉斾莊子吾生也有涯  宋之  詩伊闕天泉復幾囘</hi>
<pb n="KR4c0020_WYG_001-27a"/>
　　李監宅二首<hi>一作李鹽鐡寶鶴注據梁氏編在東都作當屬天  初年  顧注靈怪録</hi>
　　<hi>李令問開元中為秘書監好美服珍饌以奢聞有炙驢罌鵝之屬慘毒取味今詩中有異味重之句</hi>
　　<hi>豈即令問乎草朱注後一首見吴若本逸詩  堂本入正集</hi>
尚覺王孫貴豪家意頗濃屏開金孔雀褥隠<hi>去聲</hi>繡芙蓉<lb/>
且食雙魚美誰看<hi>平聲</hi>異味重<hi>平聲</hi>門闌多喜色女壻近乘<lb/>
龍<hi>首章美李監得壻兼敘席上事孔李係宗室故曰王孫豪家意濃領起中四細分之  雀芙蓉是招壻雙</hi>
<hi>魚異味是燕客末則稱其得佳壻也王韓信傳吾哀王孫而進食史記索隠秦末多失國言  孫公子尊之也</hi>
<hi>唐梁武帝詔豪家富室毅徐彦伯詩金縷畫屏開婚舊  書高祖皇后竇氏父  於門屏畫二孔雀有求  輒</hi>
<pb n="KR4c0020_WYG_001-27b"/>
<hi>與兩箭潛約中目者許之高祖後至兩發各中一目遂歸於帝  王僧孺詩以親芙蓉褥方開合歡被崔顥盧</hi>
<hi>姬篇水精簾箔繡芙蓉楊慎丹鉛録云集韻縫衣曰䌥今俗云䌥線杜詩褥隠繡芙蓉字作隠而意同今按賈</hi>
<hi>山至言隠於金錐注隠於靳切家古詩遺我雙鯉魚傳左傳鄭子公之食指動以示子  曰必嘗異味朱博</hi>
<hi>食不重味品續漢志伍伯鈴下侍閤門闌部署街里走卒皆有程  庾信詩詰旦啟門闌  禮記乃有喜色</hi>
<hi>晉書衛玠傳婦公冰清女壻玉潤謂楚國先賢傳孫嶲與李元禮俱娶太尉桓焉女時人  桓叔元兩女俱乗</hi>
<hi>龍言得壻如龍也</hi>
　<hi>王嗣奭曰起語與五六俱含諷意挾貴好華此是王孫習氣曰尚覺頗濃猶未盡言之也下文又申之云</hi>
　<hi>美魚可食只此已足而乃異味重疊誰復看此耶蓋以儉樸之意箴其奢華耳食魚句乃翻孟子舍魚取</hi>
<pb n="KR4c0020_WYG_001-28a"/>
　<hi>熊掌語</hi>
華館<hi>黄作落葉</hi>春風起高城烟霧開雜花分户映嬌燕入簾<lb/>
<hi>一作簷</hi>囘一見能傾座虚懷只愛才鹽車<hi>一作官</hi>雖絆驥名<lb/>
是漢庭來<hi>次章稱李監好客從宅景敘入李風起霧開春晴曉色花映燕廻春時景物  能傾倒座</hi>
<hi>客以其有愛才虚懷也大顧注驥困鹽車比官之閒冷然天馬來自漢庭終當  用葢李為宗室之臣也正與</hi>
<hi>前首王孫相應兮劉楨詩華館寄流波豁逹來風凉青曹植詩春風起  蕭條  何遜詩日夕望高城眇眇</hi>
<hi>雲外亂飛</hi>　<hi>鮑照詩徘徊烟霧裏/魏澹詩映户落殘花</hi>　<hi>丘遲書雜花生樹羣鸎北周王褒詩初春麗景</hi>
<hi>鶯欲嬌道梁簡文帝新燕詩入簾驚釧響鄒吴邁逺詩一見願  意  司馬相如傳一座盡傾    潤甫為諸</hi>
<pb n="KR4c0020_WYG_001-28b"/>
<hi>葛穆答晉王命曰雖曰博納虛懷下開及語林孔北海居家賓客日滿其門愛才樂士常恐不    戰國策騏</hi>
<hi>驥駕鹽車上吴坂遷延負轅而不能進淮南子絆騏驥而求千里庾信詩絆驥猶千里垂鵬更九飛  漢書贊</hi>
<hi>賓於漢庭史記傳論垂名漢庭漢有鹽鐵使故曰漢庭來此切李鹽鐵</hi>
　<hi>魏澹詩出簾飛小燕映户落殘花杜云雜花分户映嬌燕入簾囘句法互換而意趣更佳陸放翁云楊花</hi>
　<hi>穿户入燕子避簾低本於杜句而姿致不減</hi>
　　贈李白<hi>朱注年譜天寶三載公在東都太白以力士之譖亦放還遊東都此贈詩當在其時</hi>
　　<hi>故有脫身金閨之句</hi>
二年客東都所歴厭機巧野人對腥羶<hi>一作羶腥</hi>蔬食<hi>音嗣</hi>常<lb/>
<pb n="KR4c0020_WYG_001-29a"/>
不飽豈無青精<hi>一作籸一作䭀</hi>飯使我顔色好苦乏大<hi>一作買</hi>藥<lb/>
資山林跡如掃<hi>上段自敘厭都市而羡山林也青機巧則習俗難居腥羶則臭味弗投  精不</hi>
<hi>如大藥歎避世引年之無術矣慶唐書東都隋置武德四年廢貞觀二年號洛陽宫顯  二年詔改東都  莊</hi>
<hi>子功利機巧必忘夫人之心道潘岳秋興賦序僕野人也野人公自謂  抱朴子為  者必入山林欲逺腥膻</hi>
<hi>而即清淨也周禮注犬腥羊羶張綖注草食曰羶牛羊之屬水族曰腥魚鼈之屬  魏志毛玠布衣蔬食  三</hi>
<hi>洞珠囊王褒字子登漢王陵七世孫服青精䭀飯趨步峻峰如飛鳥陶隠居登真隠訣太極真人青精乾石䭀</hi>
<hi>飯法用南燭草木葉雜莖皮煑取汁浸米蒸之令飯作青色高格曝乾當三蒸曝毎蒸輒以葉汁溲令浥浥日</hi>
<hi>可服二升勿服血食塡胃補髓消滅三蟲䭀音信亦作<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>  參同契薰蒸入五内顔色悅澤好  梁書陶𢎞景</hi>
<pb n="KR4c0020_WYG_001-29b"/>
<hi>既得神符秘訣而苦無藥物帝賜黄金硃砂雄黄等物丹書抱陽山人大藥証曰夫大藥者須煉砂中汞能取</hi>
<hi>鉛裏金黄芽為根蒂水火煉功深士抱朴子作神藥必入名山郭璞詩隠士托山林  高  傳先幾掃迹  王</hi>
<hi>僧孺詩沙岸淨如掃</hi>李侯金閨彦<hi>一作/深</hi>脫身事幽討亦<hi>一作未</hi>有梁<lb/>
宋遊方期拾瑤草<hi>下段贈李欲遂偕隠初志也思梁宋之遊近於東都大藥無資故  瑤草</hi>
<hi>耳賜盧注天寶三載詔李白供奉翰林旋被高力士譖帝  金放還白託鸚鵡以賦曰落羽辭金殿是脱身也</hi>
<hi>是年白從高天師授籙是事幽討也同時事華葢君隠王屋山艮岑梁宋之遊必訪此君杜集有昔遊詩可証</hi>
<hi>閨此章上八句下四句門謝朓詩既通金閨籍别賦金  之諸彦注金閨金馬  也  史記高帝紀脱身獨去</hi>
<hi>謂幽討謂尋討幽隠臆顔延之詩塗出梁宋郊趙注梁  汴州宋謂宋州杜  東都在今河南府梁宋在今開</hi>
<pb n="KR4c0020_WYG_001-30a"/>
<hi>封府丹山海經姑瑤之山帝女死焉化為瑤草仙家用以合  藥服餌江淹登廬山詩瑤草正翕赩李善注云</hi>
<hi>玉芝也</hi>
　<hi>顧宸曰公與白相從賦詩始於天寶三四載間前此未聞相善也白生於武后聖厯二年公生於睿宗先</hi>
　<hi>天元年白長公十三歲公於開元十九年遊剡溪而白與吴筠同隠剡溪則在天寶三年相去十三載斷</hi>
　<hi>未相值也後公下第遊齊趙在開元二十三年考白譜時又不在齊趙及白因賀知章薦召入金鑾則在</hi>
　<hi>天寶三載正月時公在東都塟范陽太君未嘗晤白於長安也是載八月白被放客遊梁宋始見公於東</hi>
　<hi>都遂相從如兄弟耳觀公後寄白二十韻有云乞歸優詔許遇我宿心親是知乞歸後始遇也黄蔡諸注</hi>
　<hi>俱謬</hi>
<pb n="KR4c0020_WYG_001-30b"/>
　　重<hi>平聲</hi>題鄭氏東亭<hi>原注在新安界當鶴注唐書新安縣屬河南府  是天寶三載</hi>
　　<hi>在東都作即朱注鄭氏無考鮑欽止云  駙馬鄭潛曜</hi>
華亭入翠微秋日亂清暉<hi>一作輝</hi>崩石欹山樹清<hi>一作晴</hi>漣<lb/>
曵水衣紫鱗衝岸躍蒼隼䕶巢歸向晚尋征路殘雲傍<lb/>
<hi>去聲</hi>馬飛<hi>上六亭前佳景末言遊罷晚歸也故亭華山翠映於秋日故見清暉搖亂亭枕山  有崩石亭</hi>
<hi>瞰水故有清漣紫鱗承水蒼隼承樹巉顧宸云此詩得力全在詩腰數實字著一欹字如見  巖參錯著一曳</hi>
<hi>字宛然藻荇交横曰衝岸則跳突排湧惟恐墮岸曰䕶巢則疾飛急赴唯恐失巢并魚鳥精神俱為寫出此詩</hi>
<hi>家鍊字法也未華亭見陸機傳乃郊外别墅此借用其字  爾雅山  及上曰翠㣲疏云山未及頂上在旁坡</hi>
<pb n="KR4c0020_WYG_001-31a"/>
<hi>陀之處名翠微左思蜀都賦鬱葐蒀以翠微注云翠微山氣之輕縹也楊慎曰凡山逺望則翠近之則翠漸微</hi>
<hi>孟郊詩山明翠微淺又詩山近漸無青可以發詩人及爾雅之詮矣  詩秋日烈烈  謝靈運詩山水含清暉</hi>
<hi>蒼江淹兔園賦崩石梧岸崱屴藏陰曰曹植詩山樹鬱  蒼  詩河水清且漣猗注水成紋  漣  張協詩堂</hi>
<hi>上水衣生注水苔也夕日欲頺沈鱗競躍</hi>　<hi>蜀都賦鮮以紫鱗上陶𢎞景書説苑蒼隼擊於臺  説文隼鷙</hi>
<hi>鳥陸佃云鷂屬帝陳子昻詩征路入雲烟  隋煬  詩殘雲尚作雷</hi>
　　陪李北海宴歴下亭<hi>鶴注歴下在齊州以有歴山故得名歴山即舜耕之山也</hi>
　　<hi>李北海即李邕按新舊史邕廣陵人開元二十三年為括州刺史後歴淄滑二州刺史天寶初為汲</hi>
　　<hi>郡北海二太守五載奸贓事發又嘗與劉勣馬勣下獄吉温吏引邕李林甫素忌邕因傅以罪詔祁</hi>
<pb n="KR4c0020_WYG_001-31b"/>
　　<hi>順之羅希奭就郡杖殺之乃六年正月辛已此詩當是天寶四年作梁權道編在天寶十一年者非</hi>
　　<hi>是時邕死已六年矣置朱注舊唐書地理志青州屬河南道武德四年  青州總管府天寶元年改</hi>
　　<hi>為北海郡乾元元年復為青州山于欽齊乗歴下亭在府城驛邸内歴山臺上靣  背湖實為勝絶</hi>
東藩駐皂蓋北渚凌清河<hi>一作青荷一作清菏</hi>海右<hi>一作内</hi>此亭古<lb/>
濟<hi>上聲</hi>南名士多<hi>原注時邑人塞處士輩在坐切首敘李公至亭  皂葢切太守北渚  北海清</hi>
<hi>河切歴下海右句見亭為勝跡濟南句見宴有嘉賓藩趙曰青州在京師之東故稱東藩上林賦齊列為東</hi>
<hi>守曹冏六代論今之州牧郡守古之方伯諸侯李屬太  故得稱藩  後漢書太守秩二千石中二千石二千</hi>
<hi>石皆皂葢朱兩轓南陸機詩永歎遵北渚流凌歴也之杜氏通典東平濟  淄川北海界中有水  入海謂</hi>
<pb n="KR4c0020_WYG_001-32a"/>
<hi>清河實荷澤汶水合流亦曰濟河海江淹恨賦巡海右以送日趙曰海在東州在西故云  右  舊唐書齊州</hi>
<hi>屬河南道貞觀七年置齊州都督府天寶七年改為臨淄郡五載改濟南郡  前漢儒林傳濟南伏生傳尚書</hi>
<hi>其時張生歐陽生林尊皆傳其學皆濟南人也此亦名士多之一証  李尋災異對博延名士</hi>雲山已<lb/>
發興<hi>去聲</hi>玉珮仍當歌修竹不受暑交流空湧波<hi>次記宴亭景事</hi>
<hi>則此段句腰各用虛字抑揚法張綖注修竹既不受暑  交流空自湧波此十字句    曹毗文招儀鳯於雲</hi>
<hi>山明鮑照詩臨歌不知調發興誰與歡當王容歌寶髻耀  璫香羅鳴玉珮玉珮指侑酒者    歌當筵而歌</hi>
<hi>也楊慎曰此是對當之當非合當之當與魏武樂府對酒當歌不同  阮籍詩修竹隠山陰江淹竹賦亦中暑</hi>
<hi>而増肅競東征賦望河濟之交流三齊記歴水出歴祠下衆源  發與濼水同入鵲山湖所謂交流也  魏文</hi>
<pb n="KR4c0020_WYG_001-32b"/>
<hi>帝浮淮賦驚風泛湧波駭</hi>藴真愜所遇落日將如何貴賤俱物役從<lb/>
公難重<hi>義從平聲讀依去聲</hi>過<hi>末則陪宴而惜别也落藴真亭含真趣物役各役於事  日此席將</hi>
<hi>散重過後㑹無期為此章三段各四句真謝靈運詩表靈物莫賞藴真誰  傳江淹詩悠悠藴  趣  師氏曰</hi>
<hi>貴指李賤自謂杜臆貴賤俱物役可作醒世名言易貴賤位矣  任昉竟陵王行狀牽以物役詩從公于邁</hi>
　　同李太守<hi>去聲</hi>登歴下古城員外新亭<hi>原注時李之芳自尚書郎</hi>
　　<hi>出齊州製此亭史鶴注以歴下亭考之當是天寶四載作  新舊  李之芳開元末為駕部員外郎</hi>
　　<hi>天寶十三載禄山奏為范陽司馬及禄山起逆自拔歸西京未嘗為齊州司馬齊乗池上有亭即渚</hi>
　　<hi>池今名五龍潭客亭當為歴下古亭故曰海右此亭古水經注又云湖水北流逕歴城東又北引水</hi>
<pb n="KR4c0020_WYG_001-33a"/>
　　<hi>為流杯池州僚賓燕公私多在其上疑此即員外新亭之地曰新亭所以别於古亭也  同和詩也</hi>
新亭結構罷隠見<hi>形旬切</hi>清湖陰<hi>原注亭對/鵲山湖</hi>跡籍<hi>韻㑹古籍字與</hi>
<hi>藉通</hi>臺觀<hi>去/聲</hi>舊氣㝠<hi>一作溟</hi>海嶽深圓荷想自昔遺堞感至<lb/>
今<hi>此記新亭景物觀亭南有湖故水光隠映嶽朱注亭之基迹憑藉臺  之舊亭之氣象𡨕接海  之遙此</hi>
<hi>正和邕詩形制開古跡及泰山巨壑二句意舊注籍字作圖籍解㝠字作溟濛解義遂難通  荷種湖中本當</hi>
<hi>言今堞在古城本當言昔今昔互換尤見曲折梁晉謝安傳將發新亭  何晏景福殿賦其結搆則修  彩制</hi>
　<hi>趙曰或隠或見言昏明異候謝惠連詩行雲星隠見師氏曰清湖鵲湖地理志歴下亭居鵲湖之北一統</hi>
<hi>志鵲山湖在濟南府城北二十里上謝惠連詩分袂澄湖陰注水南曰陰  列子岱輿山  臺觀皆金玉  鮑</hi>
<pb n="KR4c0020_WYG_001-33b"/>
<hi>照詩平灑周海嶽立祖孫登詩圓荷承日暉堞沈佺期詩故基乃嶽  遺堞尚雲屯朱注堞雉  也</hi>芳宴<lb/>
此時具<hi>一作俱</hi>哀絲<hi>一作紘</hi>千古心主稱壽尊客筵秩宴北<lb/>
<hi>一作密</hi>林<hi>一作/隣非</hi>不阻蓬蓽興<hi>去/聲</hi>得兼<hi>一作/兼得</hi>梁甫吟<hi>此敘登亭情事</hi>
<hi>宴絲音哀切能寫千古琴心見宴逄絶調也上宴指設  下宴指宴飲主指員外客指太守蓬蓽興公自謂梁</hi>
<hi>甫吟在歴下也亷謝朓詩嘉樂具兮芳宴在斯植禮記絲聲哀哀以立  亷以立志  稱舉觴也  曹  詩主</hi>
<hi>稱千金壽北曲禮尊客之前窬詩賔之初筵左右秩秩  又鬱彼  林  記蓽門圭  蓬户甕牖注蓬戸編蓬</hi>
<hi>為戸蓽門以荆竹織門也沈約郊居賦歸閒蓬蓽東史記注梁甫太山下小山諸葛武侯梁甫吟步出齊  門</hi>
<hi>遙望蕩陰里里中有三墳纍纍正相似問是誰家墓田疆古冶子力能排南山文能絶地紀一朝被讒言二桃</hi>
<pb n="KR4c0020_WYG_001-34a"/>
<hi>殺三士誰能為此謀相國齊晏子西谿叢語諸葛亮梁甫吟不知何義張衡四愁詩欲往從之梁甫艱注言人</hi>
<hi>君有德則封太山太山喻人君梁甫喻小人也諸葛好為梁甫吟恐取此意</hi>
　<hi>此與上章皆用六韻依初唐排律詞尚簡要耳但此篇多平仄不諧葢古詩之對耦者倣六朝體也</hi>
　　登歴下古城員外孫新亭<hi>附李邕詩本孫謂從孫行也一  無孫字</hi>
吾宗固神秀體物寫謀長形制開古迹曾<hi>同層</hi>冰延樂<hi>音洛</hi>
方太山雄地理<hi>一作里</hi>巨壑𦕈雲莊<hi>此咏員外新亭切首聨言結搆巧思  員</hi>
<hi>外次聨言落成宴㑹切新亭三聨言亭臨山水切歴下  左傳晉吾宗也謝朓詩華宗誕吾秀  陳書虎丘者</hi>
<hi>吴之神秀此借用其字舊孫綽樽銘大匠體物妙思入神  潘岳西征賦摹寫  豐  書汝不謀長  漢書酈</hi>
<pb n="KR4c0020_WYG_001-34b"/>
<hi>食其傳示諸侯形制之勢層張九齡詩想像終古迹開古迹謂開拓舊基  楚辭  氷峩峩  曹植詩衆賔延</hi>
<hi>樂方傅毅舞賦亢音高歌為樂之方此言夏時置氷乃引樂之方也  易大傳俯以察於地理鮑照詩負海横</hi>
<hi>地理吴越春秋土地里數雲江總鐘銘舟移巨壑巨壑即鵲湖  顔延之詩都莊  動馬懐素詩仙塔儼雲莊</hi>
<hi>此謂逺望莊舍渺在雲間也</hi>高興<hi>去/聲</hi>泊<hi>陳作汨</hi>煩促永懐清典常含𢎞<lb/>
知四大出入見三光負郭喜稉<hi>與秔同</hi>稻安時歌吉祥<hi>此登</hi>
<hi>亭而美員外也舉泊煩促言塵思頓蠲清典常言清靜可法含𢎞以下  亭前景象以形容徳化四大三光見</hi>
<hi>其上下同流郭外農祥稱其萬物得所詩此章兩段各六句  殷仲文詩能使高興盡  張華  煩促每有餘</hi>
<hi>指顔延之詩永懐交在昔  常法言  易含𢎞光大</hi>　<hi>書其爾典常作之師典常老子曰域中有四大道大</hi>
<pb n="KR4c0020_WYG_001-35a"/>
<hi>天大地大王亦大入枚乗奏書上不絶三光之明班固典引經緯乾坤出  三光史記索隠三光日月五星</hi>
<hi>國策蘇秦曰使我有洛陽負郭田二頃左思詩陳平無産業歸來翳負郭亭在古城之下故云負郭  史記淳</hi>
<hi>于髠傳祭以稉稻蜀都賦稉稻漠漠  莊子安時而處順  乂吉祥止止</hi>
　<hi>北海此詩拙朴平淺未見所長昔人有議之者少陵特推六公篇必有大過人處惜其詩今不可見耳</hi>
　　暫如臨邑至㟙<hi>音宅</hi>山湖亭奉懐李員外率爾成興<lb/>
　　<hi>去聲泛盧元昌注暫如臨邑者公弟簿領此邑前以河  書至故暫如臨邑先至湖亭别李員外之</hi>
　　<hi>芳李適往青州因而奉懐是鶴注此當是天寶四載作在邕五載事發之前  年公西歸咸陽臨邑</hi>
　　<hi>唐屬齊州公和李太守登歴下新亭詩自注亭對鵲湖今題云㟙山湖即鵲湖也  按今地志齊州</hi>
<pb n="KR4c0020_WYG_001-35b"/>
　　<hi>治歴城縣歴城東門外有歴水入鵲山湖宋曾鞏有鵲山亭詩濼水飛綃來野岸鵲山浮黛入晴天</hi>
　　<hi>此亦可証矣</hi>
野亭逼湖水歇馬高林間鼉吼<hi>呼候切</hi>風奔浪魚跳<hi>平聲</hi>日<lb/>
映山暫遊阻詞伯却望懐青闗靄靄生雲霧惟應<hi>平聲</hi>促<lb/>
駕還<hi>上四湖亭之景下四懐李員外此鼉吼乘風故激波生浪魚跳水動故日光映山  登亭而見湖中</hi>
<hi>之勝也詞伯指李員外李在青闗故阻而懐思闗近臨邑故望其早還  後漢書郭伋止野亭庾信詩野亭高</hi>
<hi>被馬詩曹植詩湖水何洶洶疏庾信詩樹陰逄歇馬長陶潛  微風洗高林  草木  云鼉形似蜥蝪四足</hi>
<hi>丈餘首尾皆有鱗甲續博物志鼉一名土龍其聲如鼓  杜臆風奔浪奔字奇妙魚跳句偶然觸目所云率爾</hi>
<pb n="KR4c0020_WYG_001-36a"/>
<hi>成興也還論衡文詞之伯闗逺注却望退望也張正見詩揚鞭  却望  朱注青  或云即徐州穆陵闗未知</hi>
<hi>是否晦吴均詩靄靄隠青林趣楚辭雲霧㑹兮日㝠    前漢朱博傳告外  駕注趣讀曰促</hi>
　　贈李白<hi>鶴注公與白相别當在天寶四載之秋故云秋來相顧尚飄蓬李集有魯郡石門别</hi>
　　<hi>公詩亦當在秋時</hi>
秋來相顧尚飄蓬未就丹砂愧葛洪痛飲狂歌空度日<lb/>
飛揚跋扈<hi>侯古切</hi>為<hi>去/聲</hi>誰雄<hi>此詩自歎失意浪遊而惜白之興豪不遇也下二贈語含</hi>
<hi>諷見朋友相規之義焉蓬庾信詩秋來南向飛别兩相顧  曹植詩轉  離本根飄飄隨長風</hi>　<hi>又離晉書</hi>
<hi>葛洪見天下已亂欲避地南土乃參廣州刺史嵇含軍事含遇害遂停南土多年後以年老聞交趾出丹砂求</hi>
<pb n="KR4c0020_WYG_001-36b"/>
<hi>為勾漏令帝以洪資高不許洪曰非欲為榮以有丹砂帝從之  後詩李白斗酒詩百篇即痛飲狂歌也  世</hi>
<hi>説王孝伯曰但常得無事痛飲讀離騷可稱名士朱徐幹中論或被髪而狂歌  吴均詩離離堪度日    注</hi>
<hi>唐史謂白好縱横術喜擊劍為任俠動北史侯景傳專制河内常有飛揚跋扈之意飛揚浮  之貌跋扈强梁</hi>
<hi>之意朱注西京賦睢盱跋扈梁冀傳此跋扈將軍也考説文扈尾也跋扈猶大魚之跳跋其尾也選注及後漢</hi>
<hi>書注俱未明白陳子昻詩可憐驄馬使  首為誰雄</hi>
　<hi>此章乃截律詩首尾葢上下皆用散體也下截似對而非對痛飲對狂歌飛揚對跋扈此句中自對法也</hi>
　<hi>空度日對為誰雄此兩句又互相對也語平意側方見流動之致</hi>
　<hi>范梈曰絶句者截句也或前對或後對或前後皆對或前後皆不對總是截律之四句是雖正變不齊而</hi>
<pb n="KR4c0020_WYG_001-37a"/>
　<hi>首尾布置亦由四句為起承轉合未嘗不同條而共貫也  敖英曰少陵絶句古意黯然風格矯然其用</hi>
　<hi>事奇崛樸健亦與盛唐諸家不同意楊載曰絶句之法要婉曲囘環刪蕪就簡句絶而  不絶多以第三</hi>
　<hi>句為主四句發之有實接有虛接承接之間開與合相闗反與正相依順與逆相應一呼一吸宫商自諧</hi>
　<hi>大抵起承二句固難不過平直敘起為佳從容承之為是至如宛轉變化工夫全在第三句若於此轉變</hi>
　<hi>得好則第四句如使順流舟矣中王世貞曰七言絶句盛唐主氣氣完而意不甚工  晚主意意工而氣</hi>
　<hi>不甚完然各有至者未可以時代優劣也而胡應麟曰四言變而離騷離騷變而五言五言變  七言七</hi>
　<hi>言變而律詩律詩變而絶句詩之體以代變也三百篇降而騷騷降而漢漢降而魏魏降而六朝六朝降</hi>
　<hi>而三唐詩之格以代降也風雅之規典則居要離騷之致深永為宗古詩之妙專求意象歌行之暢必由</hi>
<pb n="KR4c0020_WYG_001-37b"/>
　<hi>才氣近體之攻務先法律絶句之構獨主風神此結撰之殊塗也兼裒總挈集厥大成詣絶窮微超乎彼</hi>
　<hi>岸軌筏具存在人而已五又曰五七言絶句葢五言短古七言短歌之變也  言短古雜見漢魏詩中不</hi>
　<hi>可勝數唐人絶體實所從來七言短歌始於垓下梁陳以降作者坌然第四句之中二韻互叶轉換既迫</hi>
　<hi>音調未舒至唐諸子一變而律吕鏗鏘句格穏順語半於近體而意味深長過之節促於歌行而咏嘆悠</hi>
　<hi>永倍之遂為百代不易之體聨又曰絶句之義迄無定説謂截近體首尾或中二  者恐不足憑五言絶</hi>
　<hi>起兩京其時未有五言律七言絶起四傑其時未有七言律也但六朝短古槩目歌行至唐方曰絶句又</hi>
　<hi>五言律在七言絶前故先律後絶耳險又曰杜陵太白七言律絶獨步詞場然少陵律多  拗太白絶間</hi>
　<hi>率露大家故宜有此若神韻干雲絶無烟火深𠂻隠厚妙協簫韶李頎王昌齡故是千秋絶調  又曰古</hi>
<pb n="KR4c0020_WYG_001-38a"/>
　<hi>人作詩各成已調未嘗互相師襲以太白之才就聲律即不能為杜何至遽減嘉州以少陵之才攻絶句</hi>
　<hi>即不能為李詎謂不若摩詰彼自有不可磨滅者無事更屑屑也  又曰五言絶尚真切質多勝文七言</hi>
　<hi>絶尚高華文多勝質五言絶昉於兩漢七言絶起自六朝源流逈别體製自殊至意當含蓄語務舂容則</hi>
　<hi>二者一律也句又曰自少陵絶句對結詩家率以半律譏之然絶  自有此體特杜非當行耳如岑參凱</hi>
　<hi>歌丈夫鵲印搖邊月大將龍旗掣海雲洗兵魚海雲迎陣秣馬龍堆月照營等句皆雄渾高華後世咸所</hi>
　<hi>取法即半律何傷若杜審言紅粉樓中應計日燕支山下莫經年獨憐京國人南竄不似湘江水北流則</hi>
　<hi>詞竭意盡雖對猶不對也水又曰少陵不甚攻絶句遍閱其集得二首東逾遼  北滹沱星象風雲喜色</hi>
　<hi>和紫氣闗臨天地濶黄金臺貯俊賢多中巴之東巴東山江水開闢流其間白帝高為三峽鎮夔州險過</hi>
<pb n="KR4c0020_WYG_001-38b"/>
　<hi>百重闗頗與太白明皇幸蜀歌相類如又曰杜之律李之絶皆天授神詣然杜以律為絶  窗含西嶺千</hi>
　<hi>秋雪門泊東吴萬里船等句本七律壯語而以為絶句則斷錦裂繒類也李以絶為律如十月吴山曉梅</hi>
　<hi>花落敬亭等句本五言絶境而以為律詩則駢胟枝指類也  又曰杜少年行馬上誰家白靣郎臨階下</hi>
　<hi>馬坐人床不通姓氏粗豪甚指㸃銀鉼索酒嘗殊有古意然自是少陵絶句與樂府無干惟錦城絲管一</hi>
　<hi>首則近於太白七又曰盛唐長五言絶不長七言絶者孟浩然也長  言絶不長五言絶者高達夫也五</hi>
　<hi>七言各極其工者太白五七言俱無所解者少陵也</hi>
　　與李十二白同尋范十隠居<hi>顧注天寶三載三月白自翰林放歸四載</hi>
　　<hi>白在齊州公與同遊歴下所云余亦東䝉客憐君如弟兄是也</hi>
<pb n="KR4c0020_WYG_001-39a"/>
李侯有佳句往往似陰鏗余亦東蒙客憐君如弟兄醉<lb/>
眠秋共被擕手日<hi>一作月</hi>同行<hi>首敘待白交情也共被同行所謂如弟兄    宋書</hi>
<hi>謝靈運云每對惠連輒得佳句歲漢書吴王傳往往而有  南史武威陰鏗字子堅五  能誦賦日千言及長</hi>
<hi>博涉史傳尤善五言詩為當時所重蒙論語疏顓㬰主祭䝉山山在東故曰東䝉鶴注唐志  山在沂州新泰</hi>
<hi>縣沂與兖州為隣公在兖故云東蒙客思韓詩外傳使兩國相親如弟兄  世説朱百年就孔  逺宿飲酒醉</hi>
<hi>眠情漢姜肱兄弟同被而寢晉祖逖劉琨  好綢繆共被同寢  詩擕手同行</hi>更想幽期處還<lb/>
尋北郭生入門高興<hi>去聲</hi>發侍立小童清落景<hi>影同</hi>聞寒杵<lb/>
屯<hi>音諄</hi>雲對古城<hi>次叙同尋隠居居更想還尋敘途中也入門侍立造范  也落景屯雲則留連</hi>
<pb n="KR4c0020_WYG_001-39b"/>
<hi>至晚矣士丁督䕶詩幽期濟河梁謝靈運詩平生協幽期  高  傳楚聘北郭先生婦曰結駟連騎所安不過</hi>
<hi>容膝遂辭聘後漢書汝南廖扶絶志世外不應辟召時號北郭先生沈箋太白集尋魯城北范居士失道落蒼</hi>
<hi>耳中詩云忽憶范野人閒園養幽姿酸棗垂北郭寒𤓰蔓東籬此云來尋北郭生即其人也鶴注范居任城北</hi>
<hi>郭非兖州北郭升曲禮客入門而左帝殷仲文詩能使高興盡  家語  堂侍立  莊子黄  遇牧馬童子問</hi>
<hi>塗焉黄帝曰異哉小童杜臆見小童之清俊便知主人不俗  梁元帝纂要晚照謂之落景盧思道詩落景照</hi>
<hi>長亭葛列子望之若屯雲焉可袁孝若諸  孔明論古城荒毁難  修復</hi>向來吟橘頌誰與<lb/>
<hi>誰劉作惟與一作欲</hi>討蓴羮不願論<hi>平/聲</hi>簪笏悠悠滄海情<hi>末對隠居而思</hi>
<hi>物外之遊也橘蓴秋時物品滄海近齊有神仙在焉受此章前二叚各六句後二叚四句收  杜臆橘頌以</hi>
<pb n="KR4c0020_WYG_001-40a"/>
<hi>命不遷行比伯夷頌云后皇嘉樹橘徠服兮受命不遷生南國兮  晉書張翰在洛見秋風起思吴中菰菜蓴</hi>
<hi>羮鱸魚鱠曰人生貴適志何能羇宦數千里以要名爵乎遂命駕而歸  江總詩簪笏奉周行邵注冠簪手笏</hi>
<hi>貴者之服夀李陵詩悠悠清川水  吾丘  王論東越滄海</hi>
　　鄭駙馬宅宴洞中<hi>朱注此詩乃天寶四五載歸長安後作黄鶴以駙馬洞中與鄭</hi>
　　<hi>氏東亭為一處誤矣曜鶴注唐史臨晉公主皇甫淑妃所生下嫁鄭潛  公所撰皇甫淑妃碑鄭潛</hi>
　　<hi>曜尚臨晉公主乃代國長公主之子官曰光禄卿爵曰駙馬都尉又云甫忝鄭莊之賔客遊竇主之</hi>
　　<hi>山林開元二十三年塟於河南縣公主戚然謂左右曰自我之西歲陽再紀乃以詩文見託則是碑</hi>
　　<hi>作於天寶四載矣</hi>
<pb n="KR4c0020_WYG_001-40b"/>
主家陰洞細烟霧留客夏簟青<hi>一作清</hi>琅玕春酒盃濃琥<lb/>
珀薄冰漿椀碧瑪瑙寒悮疑茅堂<hi>一作屋</hi>過江麓<hi>一作底</hi>已<lb/>
入風磴<hi>丁鄧切</hi>霾雲端自是秦樓壓鄭谷時聞雜佩聲珊<lb/>
珊<hi>首句切洞次句切宴三四承留客五六承陰洞俱屬夏時景事七八駙馬公主並收  細烟霧狀洞口之</hi>
<hi>幽陰青琅玕比竹簟之蒼翠琥珀盃瑪瑙椀言主家器物之瑰麗若三字連用易近於俗將盃椀倒拈在上而</hi>
<hi>以濃薄碧寒四字互映生姿得化腐為新之法江麓雲端其清凉迥出塵境又見高樓下臨鄭谷空中雜佩聲</hi>
<hi>聞恍如置身仙界矣結語風韻嫣然賢朱瀚曰末句暗用毛詩雜佩以問之亦見公主有好  之意  漢書東</hi>
<hi>方朔傳董偃出入主家注公主之家也四拾遺記洞穴陰源下通地脉  陶開虞曰主家陰洞  字若今人為</hi>
<pb n="KR4c0020_WYG_001-41a"/>
<hi>之近於諧謔矣别鮑照詩重拾烟霧迹留客坐  江淹  賦夏簟清兮晝不暮</hi>　<hi>戴暠詩揮金書厥貢惟球</hi>
<hi>琳琅玕本草蘇業注琅玕有五色青者入藥為勝靈異兼圖載琅玕青色生海底以網掛得之初出水紅色久</hi>
<hi>而青黒擊之有金石之聲與珊瑚相類趙曰詩家多以琅玕比竹  朱瀚曰李德林詩壺盛仙客酒缾貯帝臺</hi>
<hi>漿頷聨本此佩詩為此春酒器蕭子範詩握中清酒瑪瑙鐘裾邊雜  琥珀紅陳藏  本草琥珀出罽賔國陶</hi>
<hi>隠居曰松脂入地千年化為琥珀玉陸機樂府渴飲堅冰漿  魏文帝瑪瑙賦序曰瑪瑙  屬也出自西域文</hi>
<hi>理交錯有似馬腦因以名之楊衒之洛陽伽藍記元琛酒器有水晶鉢瑪瑙琉璃椀赤玉巵數十枚  謝莊詩</hi>
<hi>訪德茅堂陰壁服䖍曰麓大林也風鮑照詩既類風門磴復象天井  風磴登陟之路凌  而上也  陸機詩</hi>
<hi>飛升躡雲端鳳列仙傳秦穆公以女弄玉妻蕭史日於樓上吹簫作  鳴鳳止其屋一旦夫妻皆隨鳳去殷謀</hi>
<pb n="KR4c0020_WYG_001-41b"/>
<hi>詩秦樓出佳麗鄭揚子法言谷口鄭子真耕於巖石之下名震京師    樸字子真漢成帝時人  宋玉神女</hi>
<hi>賦動霧縠以徐步兮拂墀聲之珊珊</hi>
　<hi>律詩中二聨須用虚實相生方見變化此詩頷聨敘事濃麗腹聨寫景蕭疎前實後虚乃安頓章法也</hi>
　<hi>毛詩如兔罝魚麗等篇皆隔句用韻韓昌黎作張徹墓銘上下韻脚仄平迭用亦效此體如此詩三五七</hi>
　<hi>句末疊用薄麓谷三字古韻屋陌相通豈亦效隔句韻耶但律詩從無此格他本江麓作江底中換一音</hi>
　<hi>則薄谷便不礙矣考公詩多用江渚底宜作渚如李天生曰少陵七律百六十首惟四首疊用仄字  江</hi>
　<hi>邨詩連用局物二字考他本多病所須惟藥物作幸有故人分禄米於局字不疊矣江上值水詩連用興</hi>
　<hi>釣二字考黄鶴本老去詩篇渾漫興作老去詩篇渾漫與於釣字不疊矣秋興詩連用月黒二字考黄鶴</hi>
<pb n="KR4c0020_WYG_001-42a"/>
　<hi>本織女機絲虛夜月作織女機絲虛月夜於黒字不疊矣可見晚節漸於詩律細凡上尾仄聲原不相犯</hi>
　<hi>也</hi>
　<hi>沈約標律詩八病有平頭上尾蜂腰鶴膝等名不可不知若大韻小韻正紐旁紐尚非所重所謂平頭者</hi>
　<hi>前句上二字與後句上二字同聲如古詩今日良宴㑹歡樂難具陳今歡同聲日樂同聲是平頭也又如</hi>
　<hi>朝雲晦初景丹池晚飛雪飄披聚還散吹揚凝其威四句上二字皆平聲是平頭也又如周王褒詩髙箱</hi>
　<hi>照雲母壯馬飾當顱單衣火浣布利劍水精珠四句疊用四物而每物各用一虚一實字靣亦平頭也又</hi>
　<hi>如杜摯詩伊摯為媵臣吕望身操竿夷吾困商販甯戚對牛歎食其處監門淮陰饑不餐疊引古人皆在</hi>
　<hi>句首是亦平頭也所謂上尾者上句尾字與下句尾字俱用平聲雖韻異而聲則同是犯上尾如古詩西</hi>
<pb n="KR4c0020_WYG_001-42b"/>
　<hi>北有髙樓上與浮雲齊樓與齊皆平聲又如庭<graphic n="KR1101" url="https://raw.githubusercontent.com/kanripo/KR-Gaiji/master/images/KR1101.png" mimeType="image/png"/>有若榴緑葉含丹榮榴與榮亦平聲也又一句尾字與</hi>
　<hi>三句尾字連用同聲是亦上尾如古詩客從逺方來遺我一書札上言長相思下言久離別來思皆平聲</hi>
　<hi>又如新製齊紈素皎㓗如霜雪裁為合歡扇團圓似秋月素扇皆去聲亦犯上尾矣其在七律如杜詩春</hi>
　<hi>酒杯濃琥珀薄與誤疑茅堂入江麓同係入聲王維詩新豐樹裏行人度與聞道甘泉能獻賦去聲同韻</hi>
　<hi>皆犯上尾也又如杜秋興詩西望瑤池降王母東來紫氣滿函闗雲移雉尾開宫扇日繞龍鱗識聖顔王</hi>
　<hi>母函闗宫扇聖顔俱在句尾未免疊足亦犯上尾若林花著雨臙脂落水荇牽風翠帶長龍虎新軍深駐</hi>
　<hi>輦芙蓉别殿漫焚香前聨拈落長二字於句尾後聨移深漫二字於上靣便不犯同矣蔡寛夫詩話云蜂</hi>
　<hi>腰鶴膝葢出於雙聲之變若五字首尾皆濁音中一字獨清則兩頭大而中間小即為蜂腰若五字首尾</hi>
<pb n="KR4c0020_WYG_001-43a"/>
　<hi>皆清音中一字獨濁則兩頭細而中間粗即為鶴膝矣今按張衡詩邂逅承際㑹是以濁夾清為蜂腰也</hi>
　<hi>如傅𤣥詩徽音冠青雲是以清夾濁為鶴膝也舊注以客從逺方來上言長相思為鶴膝意不分明所謂</hi>
　<hi>大韻者如微暉同韻上句第一字不得與下句第五字相犯阮籍詩微風照羅袂明月耀清暉是也所謂</hi>
　<hi>小韻者如清明同韻上句第四字不得與下句第一字相犯詩云薄帷鑒明月清風吹我襟是也所謂正</hi>
　<hi>紐者如溪起憩三字為一紐上句有溪字下句再用憩字庾闡詩朝濟清溪岸夕憩五龍泉是正紐也所</hi>
　<hi>謂旁紐者如長梁同韻長上聲為丈上句首用丈字下句首用梁字是亦相犯詩云丈夫且安坐梁塵將</hi>
　<hi>欲起此旁紐也在七律如杜詩逺開山嶽散江湖山散為正紐如丈人才力猶强健丈强為旁紐矣此外</hi>
　<hi>又有雙聲疊韻之法南史王元謨問謝莊曰何者為雙聲何者為疊韻答曰互䕶為雙聲磝碻為疊韻學</hi>
<pb n="KR4c0020_WYG_001-43b"/>
　<hi>林新編曰雙聲者同音而不同韻疊韻者同音而又同韻也如李羣玉詩方穿詰曲﨑嶇路又聽鈎輈格</hi>
　<hi>磔聲詰曲﨑嶇乃雙聲鈎輈格磔乃疊韻也蔡寛夫曰如杜詩卑枝低結子接葉暗巢鶯即疊韻也僧皎</hi>
　<hi>然詩評曰沈休文酷裁八病碎用四聲故風雅殆盡後人天機不高多為沈法所縛懵然隨流溺而不返</hi>
　<hi>矣</hi>
　　冬日有懐李白<hi>顧宸注此詩在天寶四載冬作諸家謂白未官時誤  鰲按曾鞏李</hi>
　　<hi>白集序李白至齊魯凢兩次初去雲夢之齊魯居徂徠山竹溪而入吴此在天寶三年前明皇未召</hi>
　　<hi>見時後至洛陽遊梁宋復之齊魯南游淮泗而再入吴此在天寶三年後翰林既放歸時杜之懐李</hi>
　　<hi>當在四年之冬此時李復有東吴之遊後春日懐李詩云江東日暮雲當屬五年之春其送孔巢父</hi>
<pb n="KR4c0020_WYG_001-44a"/>
　　<hi>詩題云遊江東兼呈李白亦即五年之春也</hi>
寂寞書齋裏終朝獨爾思更尋嘉樹傳<hi>去聲</hi>不忘<hi>去聲</hi>角弓<lb/>
詩短<hi>或作裋</hi>褐風霜入還丹日月遲未因乗興<hi>去聲</hi>去空有<lb/>
鹿門期<hi>上四懐李下四自叙嘉朱注公不忘太白猶季武之不忘韓宣故有  樹角弓語  短褐二句</hi>
<hi>自傷流落蹉跎空有鹿門期即前詩相期拾瑤草意也  曹植詩閒房何寂寞  王勃詩書齋望曉開  詩終</hi>
<hi>朝采緑宣逸詩豈不爾思韓庾信詩更尋終不見季左傳晉韓  子來聘公享之  子賦角弓既享燕於  氏</hi>
<hi>有嘉樹焉宣子譽之武曰宿敢不封殖此樹以無忘角弓遂賦甘棠顧注此將一事翻成兩句  杜臆短褐二</hi>
<hi>句言貧難錬藥即前詩苦乏大藥資山林迹如掃也司朱注戰國策鄰有短褐一作裋褐史記上不得短褐</hi>
<pb n="KR4c0020_WYG_001-44b"/>
<hi>馬貞曰短亦作裋裋襦也貢禹傳裋褐不完王命論裋褐之䙝裋皆音豎魏文帝令衣或短褐不完唐人兩用</hi>
<hi>之若少陵短褐風霜入還丹日月遲與江湖漂短褐霜雪滿飛蓬以屬對言不當作裋  陸倕詩行止避風霜</hi>
<hi>遲神仙傳藥之上者有九轉還丹雪陶潛詩日月不肯    世説戴安道居剡溪王子猷  夜命棹未至遽反</hi>
<hi>曰乗興而來興盡而返何必見戴剡張逺注舊唐書李白天寶初客游㑹稽與吴筠隠於  下故有乗興句</hi>
<hi>後漢書龎德公擕妻子登鹿門山采藥不返</hi>
　<hi>李集有堯祠贈杜補闕詩我覺秋風逸誰言秋氣悲山將落日去水與晴相宜烟歸碧海少雁度青天遲</hi>
　<hi>相失各萬里茫然空爾思段成式酉陽雜俎謂杜補闕即杜子美公此詩用李詩遲字以和之其説非也</hi>
　<hi>公遇李時尚為布衣其授拾遺在至德乾元間且補闕拾遺官銜不同豈可强作傅㑹耶</hi>
<pb n="KR4c0020_WYG_001-45a"/>
　　春日憶李白<hi>顧注天寶五載春公歸長安白被放浪遊再入吴詩必此時所作</hi>
白也詩無敵<hi>一作數</hi>飄然思<hi>去聲一作意</hi>不羣清新庾開府俊<lb/>
逸<hi>一作豪邁</hi>鮑參軍渭北春天樹江東日暮雲何時一樽酒<lb/>
重<hi>平聲</hi>與細論<hi>平聲一/作話斯</hi>文<hi>上四稱白詩才下乃春日有懐  才兼庾鮑則思不羣而當世</hi>
<hi>無敵矣杯酒論文望其竿頭更進也懐公居渭北白在江東春樹暮雲即景寓情不言懐而  在其中  王嗣</hi>
<hi>輔杜臆曰公懐太白欲與論文也公與白同行同卧論文舊矣然於别後另有悟入因憶向所與言猶粗而未</hi>
<hi>精思重與論之此公之篤於交誼也敵檀弓則為白也母句法本此  史記項羽紀所向無    晉曹毗黄帝</hi>
<hi>讚飄然跨騰鱗靡詩品曹思王超逸今古卓爾不羣鮑黄生曰六朝綺  庾鮑獨存氣骨今按庾新主五言</hi>
<pb n="KR4c0020_WYG_001-45b"/>
<hi>逸主長句士晉文士傳張翰善屬文造次立成辭義清新任昉薦  表詞賦清新  周書庾信留長安遷驃騎</hi>
<hi>大將軍開府儀同三司墓世説邊文禮才辯俊逸孔北海薦於曹公沈約任昉  銘天才俊逸文雅𢎞備  宋</hi>
<hi>書臨海王子瑱在荆州以鮑照文辭贍逸為前軍參軍  江淹詩渭北雨聲過  陳子昻詩郊園春樹平  語</hi>
<hi>林王充著論衡中土未有傳者蔡中郎至江東得之此指浙江之東充葢㑹稽上虞人也朱注江東即㑹稽太</hi>
<hi>白懐賀監詩欲向江東去定將誰舉杯稽山無賀老却棹酒船囘葢亦以㑹稽為江東  江淹詩日暮碧雲合</hi>
<hi>逺蘇武詩我有一樽酒欲以贈  人  庾信詩論文報潘岳</hi>
　<hi>朱鶴齡曰公與太白之詩皆學六朝前詩以李侯佳句比之陰鏗此又比之庾鮑葢舉生平所最慕者以</hi>
　<hi>相方也王荆公謂少陵於太白僅比以鮑庾陰鏗則又下矣或遂以細論文譏其才疎也此真瞽説公詩</hi>
<pb n="KR4c0020_WYG_001-46a"/>
　<hi>云頗學陰何苦用心又云庾信文章老更成又云流傳江鮑體相顧免無兒公之推服諸家甚至則其推</hi>
　<hi>服太白為何如哉荆公所云必是俗子偽託耳云遯齋閒覽云王荆公編杜歐韓李四家詩或問公  子</hi>
　<hi>編四詩以杜為第一李為第四豈白之才格詞致不逮子美耶公曰太白歌詩豪放飄逸人固莫及然其</hi>
　<hi>格止於此而已不知變也至於子美則悲懽窮泰發歛抑揚疾徐縱横無施不可故其詩有平淡簡易者</hi>
　<hi>有綺麗精確者有嚴重威武若三軍之帥者有奮迅馳驟若泛駕之馬者有淡泊閒靜若山谷隠士者有</hi>
　<hi>風流醖藉若貴介公子者葢公詩緒宻而思深觀者茍不能臻其閫奥未易識其妙處夫豈淺近者所能</hi>
　<hi>窺哉此子美所以光掩前人而後來無繼也元稹謂兼人所獨專斯言信矣  楊萬里誠齋曰太白之詩</hi>
　<hi>列子之御風也少陵之詩靈均之乗桂舟駕玉車也無待者神於詩者歟有待而未嘗有待者聖於詩者</hi>
<pb n="KR4c0020_WYG_001-46b"/>
　<hi>歟塵徐仲車曰太白之詩飢鷹瞥漢少陵之詩駿馬絶    嚴滄浪曰少陵之詩法如孫吴太白之詩法</hi>
　<hi>如李廣恍敖器之曰太白如淮安雞犬遺響白雲覈其歸存  無定處獨少陵如周公制作後世莫能擬</hi>
　<hi>議騷楊慎升菴曰太白詩仙翁劍客之語少陵詩雅士  人之詞比之於文太白則史記少陵則漢書也</hi>
　<hi>矣王世貞曰五言律七言歌行子美神矣七言律聖  五七言絶太白神矣七言歌行聖矣五言次之太</hi>
　<hi>白之七言律子美之七言絶皆變體為之可耳厭又曰十首以前少陵較難入百首以後青蓮較易  揚</hi>
　<hi>之則髙華抑之則沈實有色有聲有氣有骨有味有態濃淡淺深奇正開闔各極其則吾不能不服膺少</hi>
　<hi>陵如胡應麟曰才超一代者李也體兼一代者杜也李  星懸曰揭照曜太虚杜若地負海涵包羅萬彚</hi>
　<hi>李唯超出一代故髙華莫並色相難求杜唯兼綜一代故利鈍雜陳巨細咸蓄  又曰李才高氣逸而調</hi>
<pb n="KR4c0020_WYG_001-47a"/>
　<hi>雄杜體大思精而格渾超出唐人而不離也唐人者李也不盡唐調而兼得唐調者杜</hi>
　　送孔巢父謝病歸游江東兼呈李白<hi>朱注此詩乃天寶中在京</hi>
　　<hi>師作孔唐注時蔡侯餞别巢父公在筵上賦此凖唐書  巢父字弱翁冀州人早勤文史少與韓</hi>
　　<hi>李白裴政張叔明陶沔隠居徂徠山時號竹溪六逸  朱注江東乃浙江以東晉書謝安被召歴年</hi>
　　<hi>不至遂栖遲東上王羲之既去官徧游東中諸郡皆謂㑹稽也又云考史巢父以辭永王璘辟署知</hi>
　　<hi>名廣德中始授右衛兵曹參軍意巢父在天寶間嘗游長安辭官歸隠史不及載耳舊注云巢父察</hi>
　　<hi>永王必敗謝病而歸公作此送之大謬</hi>
巢父<hi>音甫</hi>掉頭不肯住東將入海隨烟霧詩巻長留天地<lb/>
<pb n="KR4c0020_WYG_001-47b"/>
間釣竿欲拂珊瑚樹<hi>此叙巢父往江東中孔之東游志在遯世引年故篇  多言神仙事</hi>
<hi>愛莊子鴻濛拊髀雀躍掉頭曰吾弗知方陶潛詩彭祖  永年欲留不得住  史記秦始皇紀  士徐市等入</hi>
<hi>海求神藥世江淹詩乗鸞向烟霧徠集行於    古詩人生天地間</hi>　<hi>本集注巢父有徂東遊近海故引珊</hi>
<hi>瑚樹郡魏文帝詩遙望大海涯釣竿何珊珊色述異記鬱林  有珊瑚市海客市珊瑚處也珊瑚碧  生海底</hi>
<hi>一樹數枝枝間無葉大者高五六尺西京雜記積草池中有珊瑚樹高一丈二尺一本三柯上有四百六十二</hi>
<hi>條是南越王趙陀所獻號為烽火樹至夜光景常欲然趙曰珊瑚樹生海底石上故以拂言之也</hi>深山<lb/>
大澤龍蛇逺春寒野陰風景暮蓬萊織女囘雲車指㸃<lb/>
虛無是征路<hi>此寫東游景事其龍蛇山澤况其歸隠之迹春寒野陰紀  别去之時蓬萊征路言</hi>
<pb n="KR4c0020_WYG_001-48a"/>
<hi>當有同志契合也月左傳深山大澤實生龍蛇野漢成帝紀陽朔元年二  春寒  顔延之詩庭昏見  陰</hi>
<hi>宋武帝詩粤值風景和仙蓬萊在東海之中織女為吴越分野故用之别本作  人玉女稍泛  漢郊祀志蓬</hi>
<hi>萊方丈瀛洲為三神山闔織女見二巻贈張垍詩註俱歸司馬相如大人賦排閭  而入帝宫載玉女而與之</hi>
<hi>後漢桓君山仙賦乗凌虛無洞達幽明諸物皆見玉女在傍  傅𤣥詩雲為車兮風為馬陶隠居真誥朱闗内</hi>
<hi>真以雲車虛轅相適大抱朴子莫不指㸃之子所貴道虛無因應  人賦乗虛無而上假</hi>　<hi>史記老陳子昻</hi>
<hi>詩離亭暗風雨征路入雲烟</hi>自是君身有仙骨世人那得知其故惜<lb/>
君只欲苦死留富貴何如草頭露<hi>此稱其隠志已决人愛惜而苦留此世</hi>
<hi>不知巢父者富貴如草露此巢父獨有仙骨也又葛洪神仙傳劉根傳神人曰汝有仙骨故得見吾耳  嚴青</hi>
<pb n="KR4c0020_WYG_001-48b"/>
<hi>居貧忽有人以一巻素書與青曰汝有仙骨應得長生  鮑照詩旁人那得知詩惜不知其故  苦死留雖用</hi>
<hi>方言然亦有所本莊子苦死者世説羊孚食畢便退遂苦相留  李嶠詩富貴榮華能㡬時  述征記八月一</hi>
<hi>日作五明嚢盛草頭露洗眼眼明商君傳君之危若朝露</hi>蔡侯靜者意有餘清夜置<lb/>
酒臨前除罷琴惆悵月照<hi>一作㸃</hi>席㡬歲寄我空中書南<lb/>
尋禹穴見李白<hi>一作若逢李白騎鯨魚非</hi>道<hi>去/聲</hi>甫問訊<hi>一作信</hi>今何如<lb/>
<hi>結出送孔呈李之意齊置酒者蔡也惆悵者公也寄書道訊者孔也賔主一  收拾矣  此章前三段各四句</hi>
<hi>末段六句收還夢弼謂蔡侯為人恬靜而意氣有餘今按謝靈運詩  得靜者便公三用之如貽阮隠居詩云</hi>
<hi>貧知靜者性寄張彪詩云靜者心多妙師氏以靜為蔡侯名誤矣  魏文帝詩清夜延賔客  陸機詩置酒髙</hi>
<pb n="KR4c0020_WYG_001-49a"/>
<hi>堂惆前除庭前堦除也惆沈佺期詩罷琴明月夜仙楚辭  悵兮而私自憐注  悵悲哀也  陶𢎞景左  公</hi>
<hi>蕭公碑有人漂海隨風𦕈漭無垠忽值神島見人授書一函題曰寄葛公令歸吴達之上云神仙事朱注梁高</hi>
<hi>僧傳蓬萊道人寄書小兒至廣陵白兔埭令其捉杖飄然而往足下時聞波濤或云有商人海行見一沙門求</hi>
<hi>寄書史宗同侣欲看書書著船不脱及至白兔埭書飛起就宗宗接而將去宗後憩上虞龍山寺㑹稽謝邵魏</hi>
<hi>邁之等皆師焉空列子夫天地空中之一細物南史禇翔少有孝行聞  中彈指  史記自序上㑹稽探禹穴</hi>
<hi>周<graphic n="KR1256" url="https://raw.githubusercontent.com/kanripo/KR-Gaiji/master/images/KR1256.png" mimeType="image/png"/>注禹穴有兩處蜀之石泉禹生之地古碑刻有太白書禹穴二字今紹興㑹稽亦有禹穴乃窆所也天寶</hi>
<hi>初白居㑹稽故云俗南尋句一作若逢李白騎鯨魚按騎鯨魚出羽獵賦  傳太白醉騎鯨魚溺死潯陽皆縁</hi>
<hi>此句而附㑹之耳詩古詩幸可廣問訊  補注王勃  傾影赴前除</hi>
<pb n="KR4c0020_WYG_001-49b"/>
　<hi>王洙曰一本云巢父掉頭不肯住東將入海隨烟霧書巻長擕天地間釣竿欲拂三珠樹我擬把袂苦留</hi>
　<hi>君富貴何如草頭露深山大澤龍蛇逺花繁草青春日暮仙人玉女囘雲車指㸃虛無引歸路若逢李白</hi>
　<hi>騎鯨魚道甫問訊今何如按别本止十二句語雖簡淨然少宕逸風神還依諸家本為正</hi>
　<hi>劉勰曰七言成章必優柔和平長短措詞貴抑揚頓挫  范梈曰七言古詩要鋪叙要開合要風度要迢</hi>
　<hi>逓險怪雄峻鏗鏘忌庸俗軟腐須是波瀾開合如江海之波一波未平一波復起又如兵家之陣方以為</hi>
　<hi>正又復為奇方以為奇忽復是正竒正出入變化不可紀極備此法者唯李杜也開合燦然音韻鏗然法</hi>
　<hi>度森然學問充然議論超然讚又曰七言長古篇法有八曰分段過段突兀字貫  歎再起歸題送尾分</hi>
　<hi>段如五言過段亦如之稍有異者突兀萬仞則不用過句陡頓便説他事杜詩大多如此岑參專尚此法</hi>
<pb n="KR4c0020_WYG_001-50a"/>
　<hi>為一家數字貫前後重三疊四用兩三字貫串極精神好誦岑參所長讚歎如五言再起且如一篇三段</hi>
　<hi>説了前事再提起從頭説去謂反覆有情如魏將軍歌松子障歌是也歸題乃本末一二句繳上起句又</hi>
　<hi>謂之顧首如蜀道難古别離洗兵馬行是也送尾則生一段餘意結末或反用或比喻用如墜馬歌曰君</hi>
　<hi>不見嵇康養生被殺戮又曰如何不飲令人哀長篇有此便不迫促甚有從容意思  王世貞曰歌行有</hi>
　<hi>三難起調一也轉節二也收結三也惟收為尤難如作平調舒徐綿麗者結須為雅詞勿使不足奔騰洶</hi>
　<hi>湧驅突而來者須一截便住勿留有餘中作竒語峻奪人魄者須令上下脉相顧一起一伏一頓一挫有</hi>
　<hi>力無跡方成篇法仙又曰李杜歌行之妙冠於盛唐咏之使人飄揚欲  者太白也使人慷慨激烈歔欷</hi>
　<hi>欲絶者子美也拙謝榛曰七言長古之法如波濤初作一層緊一層  句不失大體巧句不害正氣鋪叙</hi>
<pb n="KR4c0020_WYG_001-50b"/>
　<hi>意不可盡力不可竭貴有變化之妙履胡應麟曰五言古至兩漢無論中才即大匠國工  冰袖手七言</hi>
　<hi>古茍天才雄贍而刻意前規則縱横排蕩滔滔莽莽千言不窮㸃筆立就無不可者然五古才力不足可</hi>
　<hi>勉而能七古非才力有餘斷不至此也辦又曰七言長歌非博大雄渾横逸浩瀚之才鮮克  此葢歌行</hi>
　<hi>不難於師匠而難於賦授不難於揮灑而難於藴藉不難於氣槩而難於神情不難於音節而難於步驟</hi>
　<hi>不難於胸腹而難於首尾學者須尋其本色即千言鉅什亦不使有一字離去乃為善耳  又曰七言歌</hi>
　<hi>行垂拱四子詞極藻艶然未脱梁陳也張李沈宋稍汏浮華漸趨平實唐體肇矣然而未暢也髙岑王李</hi>
　<hi>音節鮮明情致委折濃纎修短得衷合度暢矣然而未大也太白少陵大而化矣能事畢矣降而錢劉神</hi>
　<hi>情未逺氣骨頓衰元相白傅起而振之敷演冇餘步驟不足昌黎而下門戸競開盧仝之拙樸馬異之庸</hi>
<pb n="KR4c0020_WYG_001-51a"/>
　<hi>猥李賀之幽竒劉乂之狂譎雖淺深高下材局懸殊要皆曲逕旁蹊無取大雅張籍王建稍為真淡體益</hi>
　<hi>卑卑庭筠之流更事綺繪漸入詩餘古意盡矣以又曰初唐七言古以才藻勝盛唐以風神勝李杜  氣</hi>
　<hi>槩勝而才藻風神稱之加以變化靈異遂為大家非又曰李杜歌行雖沈鬱逸宕不同然皆才大氣雄</hi>
　<hi>子建淵明判不相入者比短又曰古詩窘於格調近體束於聲律唯歌行大小  長錯綜闔闢素無定體</hi>
　<hi>故極能發人才思李杜之才不盡於古詩而盡於歌行</hi>
　　今夕行<hi>鶴注詩言咸陽客舍一事無當是天寶五年自齊趙西歸至長安時作</hi>
今夕何夕歲云徂更<hi>平聲</hi>長燭明不可孤咸陽客舍一事<lb/>
無相與博塞<hi>蘇代切一作賭博</hi>為歡娱馮<hi>音/慿</hi>陵大呌呼<hi>去聲</hi>五白<lb/>
<pb n="KR4c0020_WYG_001-51b"/>
袒跣不肯成梟盧<hi>一作牟</hi>英雄有時亦如此邂逅豈即非<lb/>
良圖君莫笑劉毅從來布衣願家無儋<hi>都檻切</hi>石輸百萬<lb/>
<hi>此詩見少年豪放之意除夕博戲呼白而不成梟因作自解之詞末引劉毅輸錢以見英雄得失不係乎此也</hi>
<hi>燭庚溪詩話澄江朱正民曰今夕歲徂值除夜也更長  明夜守歲也客舍無事而博塞旅中借以遣興也在</hi>
<hi>他時則不暇為此矣足不可孤言不負此夕馮陵意氣發揚貌袒跣袒臂跣  也  杜臆邂逅良圖謂失意中</hi>
<hi>偶然遭遇便成良縁此貧人意想之詞蘭詩今夕何夕  韋孟詩歲月其徂年其逮老  楚辭  膏明燭華燈</hi>
<hi>錯些書三輔黄圖秦都咸陽山水俱在其南故名咸陽  唐  武徳元年析經陽始平置咸陽縣屬京兆府</hi>
<hi>潘岳議客舍灑掃以待征旅以遊  蘇武詩歡娱在今夕</hi>　<hi>莊子問榖何事則博塞左傳馮陵我城郭  英</hi>
<pb n="KR4c0020_WYG_001-52a"/>
<hi>雄記公孫瓚傳揚塵大呌直前衝突漢招魂成梟而牟呼五白些  吴越春秋肉袒徒跣後  杜篤論都賦莫</hi>
<hi>不袒跣稽顙文應劭人物志草之秀者為英獸之特者為雄故人之  武茂異取名於此聰明秀出謂之英胆</hi>
<hi>力過人謂之雄陸機詩英雄有屯邅毅詩邂逅相遇蒱陸機詩行矣勉良圖  晉書劉毅傳  於東堂聚樗</hi>
<hi>大擲一判應至數百萬餘人並黒犢以還惟劉裕及毅在後毅次擲得雉大喜繞床呌謂同坐曰非不能盧不</hi>
<hi>事此耳裕惡之因桵五木久之曰老兄試為卿答既而得子俱黒一子轉躍未定裕厲聲喝之即成盧又慕容</hi>
<hi>寶傳寶與韓黄李根等樗蒱誓之曰世云樗蒱有神若富貴可期頻得三盧於是三擲盡盧寶拜而受賜  前</hi>
<hi>漢蒯通傳守儋石之禄受雄傳家無儋石之儲應劭漢書注齊人名甖為儋石  米二斛南史劉毅家無儋石</hi>
<hi>儲樗蒱一擲百萬</hi>
<pb n="KR4c0020_WYG_001-52b"/>
　<hi>附考王逸楚辭注投六箸行六棊故云六博許慎説文博局戲六箸十二棊也鮑宏博經用十二棊六白</hi>
　<hi>六黒所擲投謂之瓊瓊有五采不潘鴻曰古大博則六棊小博則十二棊故王許説  同  説文簺行棊</hi>
　<hi>相塞謂之塞得鮑宏塞經塞有四采塞四乗五是也至五即格不  行故謂之格五  招魂王逸注倍勝</hi>
　<hi>為牟五白博齒也言已箸已棊當成牟勝射張食棊下逃於窟故呼五白以助投也  師氏曰五白即今</hi>
　<hi>之骰子李白云連呼五白行六博握戰國策王不見夫博之用梟耶欲食則食欲握則  補注正義云博</hi>
　<hi>頭有刻為梟鳥形者擲得梟者合食其子食者行棊握不行也  晉張重華傳謝艾曰梟者邀也六博得</hi>
　<hi>梟者勝為邵注梟盧以五木為采有梟盧雉犢之形盧多者  勝盧犬名  唐國史補崔師本好為古樗</hi>
　<hi>蒱其法三分其子三百六十限以二闗人執六馬其骰五枚上黒下白黒者刻二為犢白者刻二為雉擲</hi>
<pb n="KR4c0020_WYG_001-53a"/>
　<hi>之全黒為盧二雉三黒為雉二犢三白為犢全白為白四者貴采也開塞塔秃撅梟六者雜采也貴采得</hi>
　<hi>連擲得打馬得過闗餘則否齒程大昌演繁露盧在樗蒱為最高之采梟固為善  而殺梟者又當得雋</hi>
　<hi>則梟之采品非盧比也杜概言梟盧亦恐未詳以宋注不肯成梟盧正用劉毅事兼舉六博之梟者  樗</hi>
　<hi>蒱本博類也昌黎詩六博在一擲梟盧叱廻旋語與此同</hi>
　　贈特進汝陽王二十韻<hi>鶴注舊史天寶初璡終父䘮加特進九載卒考寧王</hi>
　　<hi>憲以開元二十九年十一月薨天寶三載璡䘮服方終必其年二月封璡以嗣寧王并加特進也公</hi>
　　<hi>於開元二十四年下考功第去遊齊趙八九年其歸長安當在天寶四五載間壯遊詩云賞遊實賢</hi>
　　<hi>王曵裾置醴地正其時也梁權道編在十一載非  唐書文散階正二品曰特進</hi>
<pb n="KR4c0020_WYG_001-53b"/>
特進羣公表天人夙德升霜蹄千里駿風翮九霄鵬<hi>首從</hi>
<hi>特進叙起上二言位以德升下二言德以位顯夙德句領下兩段  漢官儀諸侯功德優盛朝廷所敬異者賜</hi>
<hi>位特進在三公下植書羣公既皆聽命為表表帥也漢魏畧邯鄲淳見曹  才辯對其所知嘆  天人  後</hi>
<hi>齊武王傳名儒宿德莫不造門應璩書王肅以宿德顯授夙德早成之德也  莊子馬蹄可以踐霜雪  漢書</hi>
<hi>武帝謂劉德為千里駒之陸機詩茍無凌風翮萬莊子鵬怒而飛其翼若垂天  雲搏扶搖而上者九  里</hi>
<hi>支遁詩九霄落芳津</hi>服禮求毫髪惟<hi>一作推/土囘切</hi>忠忘<hi>去聲</hi>寢興聖情常<lb/>
有眷朝<hi>音潮</hi>退若無慿仙醴<hi>一作/醖</hi>來<hi>一作求</hi>浮蟻奇毛或賜<lb/>
鷹清闗塵不雜中使<hi>去聲</hi>日相乗<hi>此言其尊君謙己之德  惟忠故帝常眷注服</hi>
<pb n="KR4c0020_WYG_001-54a"/>
<hi>禮故勢不敢慿醴鷹遣使申言聖眷門闗不雜正見無慿  忠經被服禮樂  鍾繇表不差毫髪賈子新書十</hi>
<hi>毫曰髪十髪曰釐詩庾信詩惟忠復惟孝齊江淹詩寢興何時平  孔燾  聖情想區外  沈約  安陸昭王</hi>
<hi>碑文皇情眷眷手按鄭繼之善夫云若無慿猶漢高失蕭何若失左右  意此説非也詩主汝陽不主明皇還</hi>
<hi>依王洙作不挾貴為是盧注如漢吴王濞梁孝王皆以有所慿而致禍敗河間獻王東平王蒼皆以無所慿而</hi>
<hi>得令名只若無慿三字可為千古藩王法矣置戴暠詩安平醖仙酒漢書楚元王敬禮申公穆生毎  酒嘗為</hi>
<hi>穆生設醴香釋名酒有汍齊浮蟻曹子建七啟浮蟻鼎沸酷烈馨    陶潛詩毛色竒可憐  㑹稽典録丁寛</hi>
<hi>門無雜賔陶潛詩户庭無塵雜食前漢田横傳中使還報吴志朱然傳中使醫藥口  之物相望於道</hi>晚<lb/>
節嬉遊簡平居孝義稱自多親棣蕚誰敢問山陵學業<lb/>
<pb n="KR4c0020_WYG_001-54b"/>
醇儒富辭<hi>一作才</hi>華哲匠能筆飛鸞聳立章罷鳳鶱<hi>一作鶱非</hi>
騰精理通談笑忘形向友朋寸長<hi>一作腸</hi>堪繾綣一諾豈<lb/>
驕矜<hi>此詳𫐠生平善蹟皆夙徳所致也四晚節四句稱其孝友學業四句稱其文翰精理  句稱其交誼</hi>
<hi>也棣蕚承義山陵承孝鸞鳳言其書法初舉筆後成章  談笑而有精理此得之於學問者寸長一諾能好善</hi>
<hi>而無德色矣嬉張景陽詩晚節悲年促居曹植銅雀臺賦從明后而  遊兮  嵇康詩念我平  時  髙士傳</hi>
<hi>漢姜岐少修孝義鄉曲歸仁友詩常棣之華蕚不韡韡明皇嘗造華蕚相輝之樓以  愛諸王此言汝陽能善</hi>
<hi>於兄弟也漢中王瑀即汝陽之弟薨光武詔無為山陵陂池裁令流水而已舊唐書寧王  諡曰讓皇帝塟橋</hi>
<hi>陵號惠陵璡上表懇辭朱注此所謂不敢問山陵也獵南齊杜栖傳學業清標後來之秀  賈山傳所言涉</hi>
<pb n="KR4c0020_WYG_001-55a"/>
<hi>書記不能為醇儒晨齊書盧詢有術學文辭華美龍殷仲文詩哲匠感蕭    吴質答太子箋摛藻下筆  鸞</hi>
<hi>之文奮矣張懐瓘書録許圉師見太宗書曰鳳翥鸞廻實古今書聖  王僧逹詩精理亦道心  顔氏家訓韓</hi>
<hi>蘭英甚有名篇又善談笑范莊子養志者忘形詩友朋集光輝  沈約與  述曾書微表寸長</hi>　<hi>阮瑀左傳</hi>
<hi>繾綣從公傅咸詩繾綣情所希邵注繾綣反覆固結之意  史記季布傳曹丘生謂布曰得黄金百斤不若得</hi>
<hi>季布一諾周魏國策公子意驕矜而有自功之色庾信  齊憲王碑不自驕矜謙光下物</hi>已忝歸曹<lb/>
植何如<hi>黄作如他本作知</hi>對李膺招要<hi>平聲</hi>恩屢至崇重力難勝<lb/>
<hi>平聲</hi>披霧初歡夕高秋爽氣澄樽罍臨極浦鳬雁宿張燈<lb/>
花月窮遊宴炎天避鬱蒸硯寒金井水簷動玉壺冰<hi>此感</hi>
<pb n="KR4c0020_WYG_001-55b"/>
<hi>王接遇之厚宻以曹植比汝陽自謙不如王粲輩故曰已忝又以杜  自比見汝陽可方李膺故云何如初宴</hi>
<hi>在秋故見鳬宿燈張後宴在夏故見井水壺冰中間花月之遊當屬春時所謂招要崇重也  魏志曹植封陳</hi>
<hi>王諡曰思俱詩無忝爾所生注云忝辱也稱後漢書杜宻與李膺  坐黨錮而名行相次時人亦  李杜焉</hi>
<hi>謝瞻詩輟策共駢筵並坐相招要人晉書山濤傳禮秩崇重  世説衛瓘見樂廣曰見此  若披雲霧而覩青</hi>
<hi>天北史李繪儀容端偉邢晏曰若披雲霧如對珠玉手何遜詩蕭索高秋暮  世説王徽之為桓冲參軍以</hi>
<hi>扳拄頰云西山朝來致有爽氣其周禮司尊彛再獻用兩象尊皆有罍注罍所以副貳  尊也禮圖六彛為上</hi>
<hi>受三斗六尊為中受五斗六罍為下受一斛囿楚辭望涔陽兮極浦  西京雜記梁孝王好宫室苑  之樂築</hi>
<hi>兔園園有雁池池間有鶴洲鳬渚陸機詩飛鳴亂鳬雁  漢書外戚傳張燈燭設幃帷  陰鏗詩花月分窗進</hi>
<pb n="KR4c0020_WYG_001-56a"/>
<hi>苔草共堦生宴何劭詩遊宴綢繆梁書建安王愛文學之士日與遊    顔延之詩炎天方埃鬱  子夜歌鬱</hi>
<hi>蒸仲暑月鮑西征記太極殿前有金井    照詩清如玉壺冰</hi>瓢飲惟三徑巖棲在百<lb/>
層<hi>陳作巖居異一塍</hi>謬<hi>一作/且</hi>持蠡<hi>音/離</hi>測海况挹酒如澠<hi>石靈切</hi>鴻<lb/>
寶寧全秘丹梯庶可凌<hi>杜臆作凌他本作陵</hi>淮王門有<hi>一作下</hi>客終<lb/>
不愧孫登<hi>末段自叙喜見知於王也酒瓢飲巖棲言身本隠逸蠡測海王德之深  如澠王恩之渥</hi>
<hi>非杜臆公自居淮王門客而云不愧於孫登葢嵇康所遇  時公所與遊則賢王而當盛世也末乃賔主兼收各見</hi>
<hi>品格勻此章四句起中後十二句者兩段八句者兩段章法  稱  逸士傳許由手捧水飲人遺一瓢飲訖掛</hi>
<hi>木上風吹瀝瀝有聲由以為煩去之移嵇康高士傳蔣詡杜陵人詡為兖州王莽居宰衡詡  疾歸杜陵荆棘</hi>
<pb n="KR4c0020_WYG_001-56b"/>
<hi>塞門舍中三徑終身不出京嵇康書堯舜之君世許由之巖棲  百層高山也西  賦井幹疊而百層  東方</hi>
<hi>朔傳以管窺天以蠡測海注蠡瓠勺也韻㑹螺亦作蠡  詩不可以挹酒漿左傳有酒如澠  劉向傳淮南王</hi>
<hi>有枕中鴻寶苑秘書神仙傳淮南王安作内書二十二篇又中篇八章言神仙黄白之事名為鴻寶萬畢三巻</hi>
<hi>論變化之道凡十萬言此朱注謝靈運詩躧步陵丹梯注丹梯陛階也又詩即  陵丹梯注謂山也二註不同</hi>
<hi>邵注以丹梯為山上升仙之路當從前説皆神仙傳淮南王安好方術養士數千人有八公詣門  鬚眉皓白</hi>
<hi>王薄其老八公俄變為童子從晉隠逸傳孫登居汲郡北山好讀易撫一絃琴嵇康  之遊三年問其所圖終</hi>
<hi>不答將别乃曰子才多識寡難免於今之世矣康不能用果遭非命乃作幽憤詩曰昔慙栁下今愧孫登</hi>
　<hi>王嗣奭杜臆云用十蒸韻頗難此篇二十二韻收取殆盡須看其落韻之句陵字作凌可免重複凌超越</hi>
<pb n="KR4c0020_WYG_001-57a"/>
　<hi>也碎胡應麟曰杜排律五十百韻者極意鋪陳頗傷蕪  葢大篇冗長不得不爾惟贈汝陽哥舒李白見</hi>
　<hi>素諸作格調精嚴體骨匀稱每讀一篇無論其人履歴咸若指掌且形神意氣踴躍毫楮如周昉寫生太</hi>
　<hi>史序傳逼奪化工而杜從容聲律間尤為難事真古今絶詣也  又曰凡排律起句極宜冠冕雄渾不得</hi>
　<hi>作小家語唐人可法者盧照隣地道巴陵北天山弱水東駱賔王二廷歸望斷萬里客心愁杜審言六位</hi>
　<hi>乾坤動三微厯數遷沈佺期閶闔連雲起巖廊拂霧開𤣥宗鐘鼓嚴更曙山河野望通張説禮樂逢明主</hi>
　<hi>韜鈐用老臣李白獨坐清天下専征四海隅髙適雲紀軒皇代星髙太白年此類最為得體</hi>
　　贈比<hi>音皮</hi>部蕭郎中十兄<hi>原注甫從姑之子員唐書比部屬刑部郎中  外各</hi>
　　<hi>一人載詩云漂蕩沈埋又云歸老任乾坤此必天寶六  應詔退下後所作黄氏謂在未獻賦之前</hi>
<pb n="KR4c0020_WYG_001-57b"/>
　　<hi>是也</hi>
有美生人傑由來積德門漢朝<hi>音潮</hi>丞相<hi>去聲</hi>系梁日帝王<lb/>
孫藴藉為郎久魁梧秉哲尊詞華傾後輩風雅靄<hi>一作藹</hi>
孤鶱<hi>一作鶱非世此從蕭公叙起品首句推本從姑三四稱其家  五六記官職人  七八記文章才望</hi>
<hi>開詩冇美一人隋桓𤣥傳劉裕風骨不恒葢人傑也酒  皇神告録曰  開皇末有老翁詣唐高祖從容置</hi>
<hi>語及時事曰公積德之門負至貴之表蕭唐書世系表蕭氏出自姬姓漢有丞相酇文終侯何  氏定著二房</hi>
<hi>一曰皇舅房一曰齊梁房齊梁房即梁武帝之後醖漢書薛廣德傳為人温雅有藴藉顔師古注藴言如  釀</hi>
<hi>藉有所薦藉又曰道其寛博厚重也音漢書馮唐白首為郎  周勃傳魁梧奇偉前漢注梧  忤後漢注梧音</hi>
<pb n="KR4c0020_WYG_001-58a"/>
<hi>吾今從後音傳書經德秉哲王儉傳儉體道秉哲風宇淵贍  蔡邕  後輩被遣  鍾嶸云文約意廣取效風</hi>
<hi>雅本正韻注靄雲集貌他  作藹字誤藹多也</hi>　<hi>靄孤鶱如鳥之飛鶱雲際也朱注騫鶱音義各異騫去乾</hi>
<hi>切馬腹熱鶱虛言切鳥飛貌</hi>宅相<hi>去/聲</hi>榮姻戚兒童惠討論<hi>平聲</hi>見知真<lb/>
自幼謀拙愧<hi>一作醜</hi>諸昆<hi>次叙親誼交情乃上下闗紐蕭見知指蕭謀拙自謂諸昆謂</hi>
<hi>氏兄弟者晉魏舒傳舒少孤為外家寗氏所養甯氏起宅相宅  云當出貴甥舒曰當為外氏成此宅相後果</hi>
<hi>為公趙曰蕭係杜家外甥故比之魏舒討潘岳閒居賦昆弟斑白兒童稚齒  潘徽詩篇章極  論  任昉贈</hi>
<hi>王僧孺詩唯子見知唯余知子與隋孫萬壽詩粤余非巧宦少小拙謀身  洙曰公  蕭為姑舅之昆仲</hi>漂<lb/>
蕩雲天濶沈埋日月奔致君時已晚懐古意空存中散<lb/>
<pb n="KR4c0020_WYG_001-58b"/>
山陽鍜<hi>丁亂切</hi>愚公野谷邨寧紆長<hi>丁丈切</hi>者轍歸老任乾<lb/>
坤<hi>末承謀拙意自嘆不過隠言漂泊沈淪無復遭際矣唯有學中散愚公玩世  身而已從此歸老舊鄉不</hi>
<hi>煩蕭之枉駕也莊此章前後各八句中間四句運古詩溧蕩水無根    子黄帝得之以游雲天謝靈  詩豈</hi>
<hi>若登雲天奔吴越春秋伍尚曰其遂沈埋亦吾所喜唐黄庭經高  日月吾上道  應璩與弟書思致君於</hi>
<hi>虞傳傅亮修張良廟教抒懐古之情存不刋之烈而嵇康  康與魏宗室婚拜中散大夫居山陽性絶巧  善</hi>
<hi>鍜宅中有一栁樹甚茂每夏月居其下以鍜朱注急就篇注凡金鐡之屬椎打而成器者謂之鍜  説苑齊桓</hi>
<hi>公逐鹿入谷中見一老公問為何谷對曰為愚公之谷以臣名之臣故畜牸牛生子大賣之而買馬少年曰牛</hi>
<hi>不能生馬遂持駒去隣人以臣為愚故名愚公谷水經注時水又北逕杜山北有愚公谷  陶淵明曰王公紆</hi>
<pb n="KR4c0020_WYG_001-59a"/>
<hi>轍注紆轍猶言枉駕坤漢書邴漢以清行徵為京兆尹遂歸老於鄉里  乾  本易卦名孔子易傳以此為天</hi>
<hi>地之稱</hi>
　　奉寄河南韋尹丈人<hi>原注甫故廬在偃師承韋公頻有訪問故有下句  鶴注</hi>
　　<hi>舊唐書韋濟傳天寶七載為河南尹遷尚書左丞唐地理志河南府偃師注云天寶七載尹韋濟以</hi>
　　<hi>北坡道迂自縣東山下開新道通孝義橋則詩當作於是年詩云章甫尚西東又云江湖溧短褐周</hi>
　　<hi>流道術空可知是時公又去京師而他矣意在近畿故云奉寄是年韋方拜丞相公又有兩詩贈之</hi>
　　<hi>謂之贈則歸京師後投贈也</hi>
有客傳河尹逢人問孔融青囊仍隠逸章甫尚西東鼎<lb/>
<pb n="KR4c0020_WYG_001-59b"/>
食分<hi>一作為</hi>門户詞場繼國風尊榮瞻地絶疎放憶途窮<lb/>
<hi>首段賔主並叙融上四述存問之語下四感垂注之情  李膺比韋孔  自喻隠逸西東傷公之困窮<graphic n="KR1369" url="https://raw.githubusercontent.com/kanripo/KR-Gaiji/master/images/KR1369.png" mimeType="image/png"/>倒鼎</hi>
<hi>食稱韋家世詞場稱韋文翰尊榮屬韋瞻者在公疎放屬公憶者在韋也  重遊何氏詩先提將軍有報書而</hi>
<hi>接以倒衣二句即報書語也此提逄人問孔融而接以青囊二句即所問意也  詩有客有客  後漢孔融傳</hi>
<hi>河南尹李膺不妄接士融年十歲造門與交洞晉書郭璞傳璞嘗受業於鄭公得青囊書九巻遂開  五行</hi>
<hi>抱朴子褒隠逸之士北記儒行孔子居宋冠章甫之冠  檀弓丘也東西南  之人也  家語子路仕衛列鼎</hi>
<hi>而食兩夏侯湛抵疑承門户之業受過庭之訓韋氏有大小  逍遙房故云分門户  舊唐書濟以詞翰聞製</hi>
<hi>宣德詩四章辭致高雅杜審言詩巖谷卧詞場毛詩也鍾嶸詩品子建詩原出國風卓爾不羣</hi>　<hi>國風尊榮</hi>
<pb n="KR4c0020_WYG_001-60a"/>
<hi>二字出孟子賦任昉齊景陵行狀地尊禮絶親賢莫貳  向秀思舊  序嵇志逺而疎吕心曠而放  阮籍詩</hi>
<hi>途窮能無慟</hi>濁酒尋陶令丹砂訪葛洪江湖漂短<hi>一作裋</hi>褐霜<lb/>
雪滿飛蓬牢落乾坤大周流<hi>一作旋</hi>道術空謬慙知薊子<lb/>
真怯笑揚雄<hi>此自叙途窮以答所問之意西濁酒二句言隠逸之狀江湖二句言東  之迹牢落</hi>
<hi>周流對章甫言不敢以孔子自方也慚薊怯雄對青囊言不欲居郭璞而以子雲自命也知指韋丈笑指他人</hi>
<hi>湖陶潛詩濁酒且自陶喻葛洪丹砂見前見陶潛詩江  多貧賤  朱注霜雪  頭白也  張正  詩鬢似雪</hi>
<hi>飄蓬詩自伯之東首如飛蓬云司馬相如上林賦牢落陸離郭璞曰羣奔走也李善  猶遼落也曹植詩牢落</hi>
<hi>㝠㝠方説苑孔子周流應聘之莊子人相㤀乎道術下後漢  術傳薊子訓有神異  道既到京師公卿以</hi>
<pb n="KR4c0020_WYG_001-60b"/>
<hi>候之者坐上常數百人徒揚雄傳雄草太𤣥或嘲雄以𤣥尚白雄作解嘲曰子  笑我𤣥之尚白我亦笑子之</hi>
<hi>病甚不遭㬰跗扁鵲後盧注公秋述云揚子雲草𤣥寂寞多為  輩所䙝意正相同</hi>盤錯神明懼<lb/>
謳歌徳義豐尸鄉餘土室誰話<hi>正異作誰話一作難説</hi>祝<hi>一作咒一作喌</hi>
雞翁<hi>末稱頌河尹仍歸結見問之意舊盤錯言才甚經世謳歌言化能及人尸鄉係公  居誰話雞翁唯</hi>
<hi>韋獨見問耳此杜臆杜公贈人諸詩大概前半頌所贈後截乃自陳  獨參錯轉接承頂呼應脉理極細  此</hi>
<hi>章前二段各八句後段四句收利後漢虞詡傳詡為朝歌長曰不遇盤根錯節何以别  器治政咸稱神明神</hi>
<hi>明懼猶言鬼神畏其精鋭奉陸雲贈汲郡太守詩之子于行民固謳歌  左傳敬  徳義淮南子徳義足以懐</hi>
<hi>天下之民盤朱注唐書稱濟文雅能修飾政事所至以治稱之詩  錯二語乃是實録  詩正義河南偃師縣</hi>
<pb n="KR4c0020_WYG_001-61a"/>
<hi>西二十里有尸鄉亭水經注陽渠水又東流經漢廣野君酈食其廟南廟在北山上成公綏所謂偃師西山即</hi>
<hi>陸士衡㑹王輔嗣處也此山即祝雞翁之故居室後漢袁閎傳閎四周築土於庭以為房室王續詩土  映山</hi>
<hi>斜鶴注土室謂依土山以為室如宿贊公土室詩云土室延白光松門耿疎影是也諸杜廬與墓多在河南偃</hi>
<hi>師故慿孟倉曹覔土婁舊莊詩平居䘮亂後不到洛陽岑則䘮亂之前公屢到矣自開元二十九年酹逺祖於</hi>
<hi>洛之首陽及天寶元年為姑萬年縣君制服作銘三年為皇甫妃范陽太君盧氏作誌皆在河南也所以公殁</hi>
<hi>又歸祔於偃師年列仙傳祝雞翁者洛陽人也居尸鄉北山下養雞百  餘雞至千頭皆有名字欲取呼則種</hi>
<hi>别而至賣雞及子得千餘萬輒置錢去之説文解字喌喌二口為讙州其聲也讀若祝祝者誘致禽畜和順之</hi>
<hi>意喌與朱音相似耳</hi>
<pb n="KR4c0020_WYG_001-61b"/>
　　贈韋左丞丈濟<hi>鶴注此詩當是天寶七載冬作</hi>
左轄頻虛位今年得舊儒相<hi>去聲</hi>門韋氏在經術漢臣<hi>一作</hi>
<hi>官</hi>須時議歸前烈<hi>一作列古列與烈同</hi>天倫恨莫俱鴒原荒宿草<lb/>
鳳沼接亨衢<hi>首從左丞之職叙出韋公門第宿舊儒指韋濟相門前烈指其祖父天倫  草記其</hi>
<hi>兄亡鳳沼謂拜左丞朝趙曰魏晉以來左丞得彈奏八座故傅咸云斯乃皇  之司直天臺之管轄唐六典左</hi>
<hi>右丞掌管轄省事紏察憲章唐書天寶中濟遷尚書左丞三代並為省轄衣冠榮之盧照隣詩左轄去南臺</hi>
<hi>任昉表臺階虚位傳後漢樊凖疏公卿各舉明經及舊儒子孫  孟嘗君  相門必有相  漢書韋賢兼通禮</hi>
<hi>尚書以詩教授號稱鄒魯大儒七十餘為相少子𤣥成復以明經歴位至丞相鄒魯諺曰遺子黄金滿籯不如</hi>
<pb n="KR4c0020_WYG_001-62a"/>
<hi>一經立舊唐書韋思謙武后時同鸞臺鳳閣三品子承慶嗣  長壽中嗣立代承慶為鳳閣舍人長安三年承</hi>
<hi>慶代嗣立為天官侍郎頃之又代知政事及承慶卒嗣嗣立又代為黄門侍郎前後四職相代又父子三人皆至至</hi>
<hi>宰相有唐以來莫與為比賦史記滑稽傳褚先生曰臣幸得以經術為郎  幽通  懿前烈之純淑舊書濟製</hi>
<hi>先德詩四章詞致高雅詩榖梁傳兄弟天倫也何休注兄先弟後天之倫次    脊令在原兄弟急難箋雝渠</hi>
<hi>水鳥今在原失其常處則飛鳴求其類年記朋友之墓有宿草而不哭焉注宿草陳根也謂期  陶潛悲從弟</hi>
<hi>詩流塵集虛位宿草旅前庭郎舊書嗣立三子孚恒濟皆知名孚累遷至左司員外  恒開元初為碣山令宇</hi>
<hi>文融宻薦恒有經濟才擢拜殿中侍御史為隴右道河西黜陟使出為陳留太守未行而卒朱注濟遷左丞時</hi>
<hi>其兄恒必已先歿故有恨莫俱荒宿草之句我晉中興書荀朂從中書監遷尚書令有賀之者曰奪  鳳凰池</hi>
<pb n="KR4c0020_WYG_001-62b"/>
<hi>諸君何賀耶謝莊讓中書表璧門天䆳鳳沼神深典易何天之衢亨靈光殿賦何天衢以元亨  朱注通  光</hi>
<hi>宅元年中書省改曰鳳閣濟父祖皆官鳳閣故以接亨衢期之千家本有公自注濟之兄恒亦為給事中此出</hi>
<hi>黄鶴補注他本無之其實誤也</hi>有客雖安命衰容豈壯夫家人憂几杖<lb/>
甲子混泥塗不謂矜餘力還來謁大巫歲寒仍顧遇日<lb/>
暮且踟蹰<hi>此言窮老而受知於韋憂應詔退囘命之窮也衰容漸改老將至矣  几杖承衰困泥塗</hi>
<hi>承命今猶乗餘力而求謁者以韋有接遇之情也因此遂起躊蹰盼望之意矣  詩有客戾止  莊子云知不</hi>
<hi>可奈何而安之若命鮑照園葵賦盪然任心樂道安命  謝朓詩開鏡眄衰容  揚子雲曰雕蟲之技壯夫不</hi>
<hi>為臣月令仲秋之月養衰老授几杖十左傳絳縣老人曰  生之歲正月甲子朔四百有四  五甲子矣趙孟</hi>
<pb n="KR4c0020_WYG_001-63a"/>
<hi>謝曰使吾子辱在泥塗久矣武之罪也卦名配支干  梁武帝詩不謂當過時</hi>　<hi>家人甲子以隋藝文傳筆</hi>
<hi>有餘力詞無竭源少吴志注張紘見陳琳武庫賦歎美之琳答曰河北率  文章易為雄伯今足下在彼所謂</hi>
<hi>小巫見大巫神氣盡矣徐陵詩漳川仰大巫答歲寒日暮寓言窮老亦時值歲暮而云然耳  髙允  宗欽詩</hi>
<hi>雖曰不敏請事金蘭爾其勵之無忘歲寒曹王父偃傳日暮途逺故倒行逆施之  詩搔首踟蹰  植詩攬㘘</hi>
<hi>正踟蹰</hi>老驥思千里饑鷹待一呼君能微感激亦足慰榛<lb/>
蕪<hi>一云折骨效區區已末有望於韋之汲引也蹰老驥况已之衰饑鷹况  之窮曰思曰待承上踟  言韋</hi>
<hi>能感動激發則已不淪於荆榛蕪草矣伏此章前二段各八句末段四句收  魏武樂府老驥  櫪志在千里</hi>
<hi>烈士暮年壯心未已則魏志陳登謂吕布曰曹公言待將軍譬如養鷹然饑  為用飽則颺去孫楚鷹賦饑則</hi>
<pb n="KR4c0020_WYG_001-63b"/>
<hi>易呼聞張儀傳蘇秦使人微感張儀趙岐孟子章指千載  之猶有感激  傅亮表伊洛榛蕪津塗久廢</hi>
　　奉贈<hi>杜臆作呈</hi>韋左丞丈二十二韻<hi>按黄鶴注公以天寶六載應詔赴轂</hi>
　　<hi>下為李林甫見阻由是退下詩云主上頃見徵青㝠却垂翅當是七載所作篇内皆係陳情語當在</hi>
　　<hi>贈韋左丞丈詩後末云况懐辭大臣明年果又有東都之遊矣  杜臆前詩有頌韋丞語此篇全屬</hi>
　　<hi>陳情題曰贈似誤恐當作呈</hi>
紈袴不餓死儒冠多誤身丈人試靜聽賤子請具陳<hi>首用</hi>
<hi>議論總提書杜臆儒冠誤身乃通篇之主紈袴句特伴語耳  漢  班伯在綺襦紈袴之間非其所好也注綺</hi>
<hi>細綾紈素也並貴戚子弟服沛漢書鄧通相當餓死酈食其傳諸客冠儒冠來者  公輒解其冠溺之</hi>
<pb n="KR4c0020_WYG_001-64a"/>
<hi>吴越春秋伍子胥謂漁父曰性命屬天今屬丈人又王弼易注丈人嚴莊之稱  鮑照書静聽無聞  鮑照樂</hi>
<hi>府主人且勿喧賤子歌一言陳蔡琰胡笳去住兩情兮難具</hi>甫昔少<hi>去聲一作妙</hi>年日早<lb/>
充觀國賔讀書破萬巻下<hi>去聲</hi>筆如有神賦料<hi>義從平聲讀用去聲</hi>
揚雄敵詩看<hi>平聲摭言作將</hi>子建親李邕求識靣王翰願為<hi>陳作</hi>
<hi>為一作卜</hi>隣自謂頗挺出<hi>一作生</hi>立登要路津致君堯舜上再<lb/>
使風俗<hi>摭言作化</hi>淳<hi>此叙少年自負申言儒冠之事今甫昔八句言學優才敏足以馳騁古  自謂</hi>
<hi>四句欲正君善俗不但文辭見長也此乃備陳學問本領言大而非夸  杜臆公以韋丞為知己故通篇作衷</hi>
<hi>語如讀書破萬巻等句大胆説出絶無謙遜也忤沈約詩生平少年日  鶴注壯遊詩云中歲貢舊鄉  下考</hi>
<pb n="KR4c0020_WYG_001-64b"/>
<hi>功第開元二十四年改用禮部侍郎主考公預舉在二十四年之前故主試屬考功郎其時年方二十餘歲宜</hi>
<hi>自謂少年也而易觀國之光利用賔於王絶胸羅萬巻故左右逢源  下筆有神書破猶韋編三  之意葢熟</hi>
<hi>讀則巻易磨也張逺謂識破萬巻之理另是一解今梁元帝紀兵敗焚圖書十四萬巻曰讀書萬巻猶有  日</hi>
<hi>北史李永和曰丈夫擁書萬巻何假南靣百城與魏文帝典論傅武仲下筆不能自休  孔文舉表性  道合</hi>
<hi>思若有神雄漢揚雄嘗作甘泉等賦魏曹子建七步成詩公謂揚  之賦與已敵體子建之詩於己相近也</hi>
<hi>唐書本傳甫少貧不自振客齊趙間李邕竒其才先往見之  考字書物料之料從去聲料度之料從平聲左</hi>
<hi>傳臣料虞君日北齊書神武自太原來朝見宋游道曰嘗聞其名今  始識其靣  趙曰公哀李邕詩伊昔臨</hi>
<hi>淄亭酒酣託末契重叙東都别朝陰改軒砌追言洛陽相見事豈非公與邕先識靣於洛陽乎新史葢誤以再</hi>
<pb n="KR4c0020_WYG_001-65a"/>
<hi>見為始識面矣説唐書文苑傳王翰字子羽并州晉陽人及進士第張  輔政召為秘書正字終道州司馬</hi>
<hi>左傳二三子先卜隣矣陶潛詩思與爾為隣注朱注邕翰皆公同時前輩識面卜隣乃當時實事舊  引杜華</hi>
<hi>母使華與王翰卜隣出偽書杜撰英劉峻辯命論孔墨之挺生  蜀志吕凱傳諸葛丞相  才挺出  古詩何</hi>
<hi>不策高足先據要路津斯應璩與弟書伊尹輟耕郅惲牧羊思致君於唐虞濟  民於塗炭孟子伊尹使是君</hi>
<hi>為堯舜之君歎詩序美教化移風俗返何氏語林阮孝緒  明賔山曰足使還淳  朴</hi>此意竟蕭<lb/>
條<hi>摭言作索</hi>行歌非隠淪騎驢十三載<hi>上聲諸本作三十載盧注作十三載載作</hi>
<hi>年</hi>旅食京華春朝扣富兒門暮隨肥馬塵殘杯與冷炙<lb/>
到處潛悲辛主上頃見徵歘<hi>許勿切</hi>然欲求伸青㝠却垂<lb/>
<pb n="KR4c0020_WYG_001-65b"/>
翅蹭蹬無縱鱗<hi>此慨歴年不遇申明誤身之故後蕭條八句前因貢舉不第見徵四句  以應</hi>
<hi>詔退下抱黄生曰騎驢六句極言困厄之狀畧不自諱隠然見  負如彼而阨窮乃如此俗眼無一知己矣</hi>
<hi>李陵書但聞悲風蕭條之聲人列子林類年且百歲拾穗行歌  桓譚新論天下神  五一曰神仙二曰隠淪</hi>
<hi>嵇康詩尋山洽隠淪朱注言以窮困行歌非隠淪肥遯之流也  漢靈帝時執政皆騎驢後漢獨行傳向相或</hi>
<hi>騎驢入市乞丐於人應公兩至長安初自開元二十三年赴京兆之貢後以  詔到京在天寶六載為十三載</hi>
<hi>也他本作三十載斷誤許儀禮尊士旅食於門鄭注作衆食解魏鍾繇表旅食  下作旅寓之食解矣魏文帝</hi>
<hi>與吴質書旅食南館兒郭璞詩京華游俠窟曰鮑照詩結友多貴門出入富  隣  世説司馬徳操  坐則華</hi>
<hi>屋行則肥馬之况爾曹乎</hi>　<hi>顔氏家訓殘杯冷炙之辱戴安道猶遭潛悲辛含悲不忍言也鮑照野鶴賦對</hi>
<pb n="KR4c0020_WYG_001-66a"/>
<hi>鐘鼔而悲辛書年譜天寶六載詔天下有一藝詣轂下李林甫命尚  省皆下之公應詔退下  淮南子主上</hi>
<hi>出令以漢雜事宣帝時蔣蒲與子方召見徵㝠易尺蠖之屈  求伸也  楚辭據青㝠而攄虹注青  雲也</hi>
<hi>後漢馮異傳始雖垂翅囘谿終能奮翼澠池王通東征賦道之不行兮垂翅東歸  海賦蹭蹬窮波  王褒聖</hi>
<hi>主得賢臣頌沛乎若巨魚之縱大壑</hi>甚愧丈人厚甚知丈人真每於百僚<lb/>
上猥誦佳句新竊效貢公喜難甘原憲貧焉<hi>於䖍切</hi>能心<lb/>
怏怏秪是走踆踆今欲東入海<hi>摭言作洛</hi>即將西去秦尚憐<lb/>
終南山囘首<hi>一作望</hi>清渭濵常擬報一飯<hi>一作餐</hi>况懐辭大<lb/>
臣白鷗没<hi>一作波</hi>浩蕩萬里誰能馴<hi>末段感懐韋丈而致臨别繾綣之情  甚</hi>
<pb n="KR4c0020_WYG_001-66b"/>
<hi>愧四句藉韋公為知已竊效四句不得志而思去矣今欲四句欲去而不忍徑去常擬四句欲留而不能復留</hi>
<hi>也正詩到尾梢他人㡬於力竭公獨滔滔滚滚意思不窮  所謂篇終接混茫也然須玩其轉折層次不可増</hi>
<hi>減非汗漫敷陳者比趙此章首段四句中二段各十二句末段十六句收    曰厚言其相待之厚如世説范</hi>
<hi>逵深愧其厚意真言其懐抱之真如莊子云其為人也真  書百僚師師史記相國位諸侯王百僚之上  前</hi>
<hi>漢朱雲傳嘉猥稱雲後漢孔融傳猥惠書教曹植責躬表猥垂齒召注猥曲也又解作遝范滂傳所劾猥多此</hi>
<hi>詩言頻誦佳句也云世説孫興公作天台賦成以示范榮期每至佳句輒  應是我輩語  前漢王吉傳吉字</hi>
<hi>子陽與貢禹為友書稱王陽在位貢公彈冠言其取舍同也劉孝標廣絶交論王陽登則貢公喜  仲尼弟子</hi>
<hi>傳原憲攝敝衣冠見子貢子貢恥之曰夫子豈病乎憲曰吾聞之無財者謂之貧學道而不能行謂之病若憲</hi>
<pb n="KR4c0020_WYG_001-67a"/>
<hi>貧也非病也子貢慙而去平吴越春秋公子光心氣怏怏常有愧恨之色怏怏不  貌  西京賦大雀踆踆注</hi>
<hi>踆踆行走貌口莊子石戸之農擕子入於海終身不返易林東入海    裴讓之詩申胥欲去秦李斯上始皇</hi>
<hi>書天下之士退而不西向裹足不入秦南詩終南何有元和郡縣志終南山在京兆府萬年縣  五十里渭水</hi>
<hi>在萬年縣北五十里償西征賦北有清渭濁涇一史記范雎傳一飯之恩必  後漢李固傳竊感古人  飯之</hi>
<hi>報注謂靈輒也望杜臆白鷗承入海來用海客事屬在自已説以東海  秦川則相去萬里矣  鮑照詩翻波</hi>
<hi>揚白鷗取趙曰浩蕩或取流放之貌如離騷怨靈修之浩蕩或  曠逺之貌如楚辭志浩蕩而傷懐  東坡志</hi>
<hi>林子美白鷗沒浩蕩言滅沒於烟波間耳宋敏求謂鷗不解沒改作波字便覺神氣索然今按易林鳬遊江海</hi>
<hi>沒行千里此沒字所本詠阮籍詩雙翮凌長風須㬰萬里逝  顔延之五君  龍性誰能馴馴馴服也</hi>
<pb n="KR4c0020_WYG_001-67b"/>
　<hi>范元實詩眼曰山谷謂文章必謹布置每見後學多告以原道命意曲折後予以此㮣考古人法度如子</hi>
　<hi>美贈韋左丞詩云紈袴不餓死儒冠多誤身此一篇立意也故使人静聽而具陳之耳自甫昔少年日至</hi>
　<hi>再使風俗淳皆言儒冠事業也自此意竟蕭條至蹭蹬無縱鱗言誤身如此也則意舉而文已備矣然必</hi>
　<hi>言其所以見韋者於是有厚愧真知之語而所以真知者謂傳誦其詩也然宰相職在薦賢不當徒愛人</hi>
　<hi>而已故曰竊效貢公喜難甘原憲貧果不能薦賢則去之可也故將東入海而西去秦然其去也必有遲</hi>
　<hi>遲不忍之意故曰尚憐終南山囘首清渭濵然所知不可以不别故曰常擬報一飯况懐辭大臣夫如是</hi>
　<hi>可以相忘於江湖之外雖韋亦不得而見矣故以白鷗沒浩蕩萬里誰能馴終焉此詩前賢録為壓巻其</hi>
　<hi>布置最得正體如官府甲第㕔堂房舍各有定處不可亂也韓文公原道與書之堯典葢如此其他皆謂</hi>
<pb n="KR4c0020_WYG_001-68a"/>
　<hi>之變體可也又曰詩有一篇命意有句中命意如此詩前後布置是一篇命意也至其道不忍决去之意</hi>
　<hi>則曰尚憐終南山囘首清渭濵其道欲與韋别之意則曰常擬報一飯况懐辭大臣此句中命意也葢如</hi>
　<hi>此然後可謂頓挫高雅矣之董養性曰篇中皆陳情告訴之語而無千望請謁  私詞氣磊落傲睨宇宙</hi>
　<hi>可見公雖困躓之中英鋒俊彩未嘗少挫也體王嗣奭曰此篇本古詩而頗帶排句以呈左丞故  近莊</hi>
　<hi>雅耳通首直抒隠衷如寫尺牘而縱横轉折感憤悲壯之氣溢於行間繾綣躊蹰曲盡其妙</hi>
　<hi>東臯雜録或問荆公杜詩何故妙絶古今公曰老杜固嘗言之讀書破萬巻下筆如有神</hi>
　<hi>嚴羽曰五言始於李陵以興在漢故云古詩騷茅一相曰獨孤及云五言之源生於國風廣於離  著於</hi>
　<hi>蘇李盛於曹劉當漢魏之間雖已樸散為器作者猶質有餘而文不足以今揆昔則有朱絃疏越大羮遺</hi>
<pb n="KR4c0020_WYG_001-68b"/>
　<hi>味之嘆意徐用吾曰五言古詩或引興起或賦比起須要用  深逺託詞温厚反覆優游雍容不迫或感</hi>
　<hi>古懐今或懐人傷已或瀟灑閒適寫景要雅淡推人心之至情摹感慨之微意悲歡含蓄而不傷美刺婉</hi>
　<hi>曲而不露要有三百篇遺意歎范梈曰五言長篇法有四要曰分段過脉囘照讚  先分為㡬段㡬節每</hi>
　<hi>節句數多少要畧均齊首段是叙子一篇之意皆含在其中結段要照應起段且選詩分段節數要均三</hi>
　<hi>句則皆三句四句六句八句則皆不參差惟工部夔州後詩間有錯綜然亦不太長太短也次要過句名</hi>
　<hi>為血脉此處用兩句一結上一生下也囘照謂十步一囘頭以照題目又五步作一消息語以讚歎之方不</hi>
　<hi>甚迫促長篇怕雜亂一意為一段以上四法備於北征詩舉一隅之道也  胡應麟曰四言簡質句短而</hi>
　<hi>調未舒七言浮靡文繁而聲易雜折繁簡之衷居文質之要葢莫尚於五言故兩漢以還文人藝士平生</hi>
<pb n="KR4c0020_WYG_001-69a"/>
　<hi>精力咸萃斯道於又曰統論五言之變則質漓於魏體排於晉調流  宋格䘮於齊  又曰兩漢之詩所</hi>
　<hi>以冠古絶今率以得之無意不唯里巷歌謡匠心信口即枚李張蔡未嘗鍜鍊求合而神氣工巧備出天</hi>
　<hi>造支又曰古詩浩繁作者至衆雖風格體裁人以代異  流原委譜系具存炎劉之製逺紹國風曹魏之</hi>
　<hi>聲近沿枚李陳思而下諸體畢備門户漸開阮籍左思尚存其質陸機潘岳首播其華靈運之詞淵源潘</hi>
　<hi>陸明遠之步馳驟太冲有唐一代拾遺草創實阮前踪太白綜横亦鮑近矱少陵才具無施不可而憲章</hi>
　<hi>漢魏祖述六朝所謂風雅之大宗藝林之正朔也厚又曰古詩軌轍殊多大要不過二格有以和平渾</hi>
　<hi>悲愴婉麗為宗者即前所列諸家有以高閒曠逸清逺𤣥妙為宗者六朝則陶唐則王孟常儲韋栁但其</hi>
　<hi>格本一偏體靡兼備宜短章不宜鉅什宜古選不宜歌行宜五言律不宜七言律歴考前人遺集靡不然</hi>
<pb n="KR4c0020_WYG_001-69b"/>
　<hi>者中唯右丞才高時能旁及至於本調反劣諸子餘雖深造自得然皆株守一隅才之所趨力故難强</hi>
　<hi>又曰備諸體於建安者陳王也集大成於開元者工部也青蓮才之逸並駕陳王氣之雄齊驅工部可謂</hi>
　<hi>撮勝二家第古風既乏温淳律體微乖整栗故令評者不無軒輊  王世貞曰盧駱王楊號稱四傑詞㫖</hi>
　<hi>華靡固沿陳隋之遺而骨氣翩翩意象老境則超然勝之陳正字陶洗六朝鉛華都盡寄託大阮微加斷</hi>
　<hi>裁而天韻不及李杜光𦦨千古人人知之滄浪並極推尊而不能致辯元微之獨重子美宋人以為談柄</hi>
　<hi>楊用修為李左袒輕俊之士往往耳傳大約五言選體太白以氣為主以自然為宗以俊逸高暢為貴子</hi>
　<hi>美以意為主以獨造為宗以竒拔沈雄為貴然太白多露語率語子美多穉語累語置之陶謝間便覺不</hi>
　<hi>倫乃欲使之奪曹氏父子耶</hi>
<pb n="KR4c0020_WYG_001-70a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4c0020_WYG_001-70b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　杜詩詳註巻一<lb/>
</p>
<p>
</p>
  </div>
</body>
</text>
</TEI>
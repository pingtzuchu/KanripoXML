<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>杜詩詳註</head> <lb/>
    <p>
<pb n="KR4c0020_WYG_000-1a"/>
欽定四庫全書<lb/>
　杜詩詳註<lb/>
　　提要<lb/>
　　　　<hi>臣</hi>等謹案杜詩詳註二十五巻補註二巻<lb/>
　　　國朝仇兆鼇撰兆鼇字滄柱鄞縣人康熙乙丑<lb/>
　　　　進士官至吏部侍郎是書乃康熙三十二年<lb/>
　　　　兆鼇為編修時所奏進凡詩註二十三巻襍<lb/>
　　　　文註二巻補註二巻其總目自二十八巻以<lb/>
<pb n="KR4c0020_WYG_000-1b"/>
　　　　下尚有倣杜集杜諸巻皆有録無書疑欲續<lb/>
　　　　為而未成也毎詩各分叚落先詮釋文義於<lb/>
　　　　前而徴引典故列於詩末其中摭拾類書小<lb/>
　　　　有舛誤者如注忘機對芳草句引高士傳葉<lb/>
　　　　幹忘機今髙士傳無此文即太平御覧所載<lb/>
　　　　嵇康高士傳幾盈二巻亦無此文又注宵旰<lb/>
　　　　憂虞軫句不知二字本徐陵文乃引左傳注<lb/>
　　　　旰食引儀禮注宵衣考之鄭注宵乃同綃非<lb/>
<pb n="KR4c0020_WYG_000-2a"/>
　　　　宵旦之宵也至吟杜巻中載徐增一詩本出<lb/>
　　　　於説唐詩中所謂佛讓王維作才憐李白狂<lb/>
　　　　者盖以維詩雜佛趣白詩多逸氣以互形甫<lb/>
　　　　之謹嚴兆鼇乃改上句為賦似相如逸乖其<lb/>
　　　　本㫖如此之類往往有之皆不可據為典要<lb/>
　　　　然援據繁富而無千家諸註偽撰故實之陋<lb/>
　　　　習核其大局可資考證者為多如諸將詩第<lb/>
　　　　一首早時金盌出人間句注家引漢武故事<lb/>
<pb n="KR4c0020_WYG_000-2b"/>
　　　　茂陵玉盌則與金盌不符或引捜神記盧充<lb/>
　　　　金盌則與漢朝陵墓不相應兆鼇獨引唐至<lb/>
　　　　徳中戴叔倫詩有漢陵帝子黄金盌晋代仙<lb/>
　　　　人白玉棺句謂其事必出舊史但古籍散佚<lb/>
　　　　今不可見如斯之類亦往往為舊注所不及<lb/>
　　　　也乾隆四十六年十月恭校上<lb/>
　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　總　校　　官　　<hi>臣</hi>　陸　　費　　墀<lb/>
</p>
<p>
</p>
  </div>
</body>
</text>
</TEI>
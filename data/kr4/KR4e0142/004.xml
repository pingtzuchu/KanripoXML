<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>熊峯集巻四</head> <lb/>
    <p>
<pb n="KR4e0142_WYG_004-1a"/>
欽定四庫全書<lb/>
　熊峯集巻四<lb/>
　　　　　　　　　　　　　明　石珤　撰<lb/>
　詩<lb/>
　　七言律<lb/>
　　　欲雨<lb/>
菡萏風柔日又西秋陰漠漠水鴉啼池邊别舘琴書潤<lb/>
雲外層樓簾幕低螢草不多新化火蟻柯猶有未封泥<lb/>
<pb n="KR4e0142_WYG_004-1b"/>
明朝欲上茅亭飲多少詩情在綠溪<lb/>
　　　聞鴈<lb/>
獨倚西樓送秋色疎絃短笛亦凄清書還白鴈無多字<lb/>
家隔青山更㡬程急調南思洞庭水斷行高傍夕陽明<lb/>
將身却顧雞鳬侣不及隨風一羽輕<lb/>
　　　題清江捕魚圖<lb/>
江上輕風吹短簑江邊漁父動漁歌漫將芳餌投湖渚<lb/>
猶恐扁舟驚芟荷鳬鴨不妨隨錦纜魴鯊須為擲金梭<lb/>
<pb n="KR4e0142_WYG_004-2a"/>
濠梁真樂誰圖畫坐覺灘聲生素波<lb/>
　　　東閣奉試題長江萬里圖<lb/>
誰將一帶長江水苦盡閒心畫得成萬頃玻瓈千頃雪<lb/>
吳峯煙雨楚峯晴舟橫赤壁渾無夢潮到胥山覺有聲<lb/>
秖恐夜深明月下有人乘興欲騎鯨<lb/>
　　　和吳克温送弟還宜興<lb/>
夜來風雨忽思還畏損臨溪屋數間興發不煩張祖道<lb/>
氣豪真欲過名山通宵虹采依然合一路鶯花未得閒<lb/>
<pb n="KR4e0142_WYG_004-2b"/>
日暮鵷鶵飛正疾紫萱堂上一開顔<lb/>
　　　秋日遊城南張氏莊<lb/>
斜日高城傷客懷百年多暇此裴徊燕山雲樹無今古<lb/>
鶯谷漁樵自往來野水漾舟歸逺浦老鵳窺兎上荒臺<lb/>
村翁慣記從前事説罷澘然對酒杯<lb/>
　　　送方石謝先生<lb/>
搔首乾坤任達窮高情誰復歎飄蓬學傳伊洛非無用<lb/>
官比陽城更不同直筆史宜留閣下抱琴人已立堂中<lb/>
<pb n="KR4e0142_WYG_004-3a"/>
分明六舘諸生力奪我春來滿坐風<lb/>
　　　春草<lb/>
㡬夜東風入燒痕塞垣南望接吳門一川靄靄明殘照<lb/>
千里萋萋黯别魂夢破池塘青乍曉舞䦨臺榭綠猶温<lb/>
漢宫多少芳菲地何處偏涵雨露恩<lb/>
　　　題陽和樓<lb/>
南北襟喉此路岐一方鉦鼓控三陲不妨樓觀高千尺<lb/>
剩為江山得㡬詩平仲有才當鎖鑰細侯無事下襜帷<lb/>
<pb n="KR4e0142_WYG_004-3b"/>
登臨㡬觸先憂眼廊廟江湖有所思<lb/>
　　　過尉佗先塚<lb/>
高塚纍纍列道傍尉佗南向越稱王功成七郡歸西漢<lb/>
事去千年留故鄉古樹風煙巢鸛鶴夕陽坡壠下牛羊<lb/>
牧兒芻豎閒來往一曲哀歌感孟嘗<lb/>
　　　望諸君墓<lb/>
感慨重來弔望諸一杯明水灌遺墟昌黎好古心偏壯<lb/>
諸葛謀王膝未舒故國猶傳下齊事老儒空讀報燕書<lb/>
<pb n="KR4e0142_WYG_004-4a"/>
憑誰屈指當時士多少縱横盡不如<lb/>
　　　經九門城<lb/>
廢堞荒臺故九門千年漢縣尚名存陂陁勢隱恒山脉<lb/>
草樹陰連董相原陵變㡬傳金盌出土崩猶記鐵車奔<lb/>
惟應滹水波長綠依舊漁舟下逺村<lb/>
　　　謁王滹南先生祠<lb/>
中原文獻盡南車獨障頽波力有餘金馬已消天下望<lb/>
碧山空帶昔人居心平陳寔能循物頭白揚雄尚著書<lb/>
<pb n="KR4e0142_WYG_004-4b"/>
千古來尋高士躅為公斜日㡬躊躇<lb/>
　　　貞節四詠<lb/>
　　先祖母貞節事已在别錄其艱苦萬狀卒收成功<lb/>
　　古之忠臣烈士殆不能過也愧未能紀述以詔萬<lb/>
　　世謹撮其大槩詠為四詩告我後人永念無斁<lb/>
　　　送終<lb/>
遺言盈耳血盈頥萬里漂淪欲問誰莒國慟聲無地著<lb/>
栢舟心事有天知掩形不借偏衾足抱子猶憐一死遲<lb/>
<pb n="KR4e0142_WYG_004-5a"/>
遂使韶江蘆荻岸至今風雨泣孤雌<lb/>
　　　歸柩<lb/>
鶴馭鸞驂勢已分天南地北㡬劬勤寸心出淚多成血<lb/>
萬死存孤欲露筋有石未填東海水無風可掃瘴鄉雲<lb/>
片帆飄泊魚龍窟神鬼前呵世豈聞<lb/>
　　　教子<lb/>
冰霜嚙盡齒將枯不藉程嬰為保孤萬里獨歸雙白璧<lb/>
半生惟聽㡬慈烏牀頭手澤書猶在夢裏風濤氣未蘇<lb/>
<pb n="KR4e0142_WYG_004-5b"/>
見説親教范滂傳有時扶杖更喑嗚<lb/>
　　　旌門<lb/>
百年貞節被新旌海若山靈恨始平國士共高滂母義<lb/>
路人猶指孟姜城已無淚可斑湘竹惟有心堪付史評<lb/>
千古神遊九泉下照人肝膽正分明<lb/>
　　　中山<lb/>
西風故國水東流野客經過雨乍收塔影遥連官樹渡<lb/>
鴈行多下靖王丘春秋百戰猶存地唐宋諸賢半入州<lb/>
<pb n="KR4e0142_WYG_004-6a"/>
閲古堂前今夜月㡬人華髪共先憂<lb/>
　　　翰林王公從之<lb/>
捋鬚誰信虎縱横一字千金有重輕身為綱常還壁立<lb/>
義形聲色正霜明趙人端不侵然諾齊史曾何計死生<lb/>
天為斯民應有意尚留此老握機衡<lb/>
　　　處士安公敬仲<lb/>
中州豪傑半朱輪抱志如公有㡬人道為續經頭蚤白<lb/>
詩成感興語長真封龍客散留書舍滹水春深憶釣綸<lb/>
<pb n="KR4e0142_WYG_004-6b"/>
千古精英遊地下定知高步接劉因<lb/>
　　　謁趙公墓<lb/>
曾讀壺關杜老詩栢梁高詠有公詞世驚龍虎千年㑹<lb/>
功在璣衡七政司東市漫收晁錯笏斷坡猶仆魏徵碑<lb/>
金縢石室當時事欲問當年太史誰<lb/>
　　　徐内翰先生<lb/>
漢苑探春跨渥駒冰清無處指瑕瑜風雲筆㡳詞何健<lb/>
霖雨人間望欲蘇夢破豈知瀛島别劍亡空訝客星孤<lb/>
<pb n="KR4e0142_WYG_004-7a"/>
荒墳四尺城南畔海鶴年年下綠蕪<lb/>
　　　聞鴈<lb/>
戸外蕭然客履稀酒懷詩興未相違花因愛日長東向<lb/>
雁為知時又北飛人世㡬多塵漠漠春光一半草萋萋<lb/>
五絃揮罷聊憑几已覺和風透舞衣<lb/>
　　　夜同朱揮使飲待王以德未至<lb/>
酒䦨殘月照高臺還有詩篇次第裁舞劍莫教張旭看<lb/>
登樓須待仲宣來徒言南海三千里已過東風二十回<lb/>
<pb n="KR4e0142_WYG_004-7b"/>
岐路相逢聊暢飲曉城鉦鼓漫勞催<lb/>
　　　送董宗伯<lb/>
十年身在鳳池頭曳履鳴環動斗牛瑣闥初明催進講<lb/>
金縢欲閉教重修賢良舊槀傳天下風俗新篇動海陬<lb/>
共道伯夷應典禮兩都相望帝王州<lb/>
　　　再送楊天章<lb/>
東望青山五日程海風剛得振冠纓信都家近雲長白<lb/>
靖節官貧水共清花木候琴如有意君王留斧待馳名<lb/>
<pb n="KR4e0142_WYG_004-8a"/>
閒情不到池臺賞聽説西疇每課耕<lb/>
　　　送胡長史之建昌<lb/>
親隨帝子出龍墀曳紫横金見陛辭羽附雄風千里外<lb/>
心懸北斗十年時周人壤地新開國漢代賢良舊下帷<lb/>
歌頌不妨長紀事君王方采列侯詩<lb/>
　　　荅李時升見示遊道院作次韻<lb/>
百年西日又生東多少豪華散曉風隨意且看春草綠<lb/>
㡬人長得壯顔紅茅山道士書長有水部仙郎興不空<lb/>
<pb n="KR4e0142_WYG_004-8b"/>
安得相從還一笑悠然身世酒杯中<lb/>
　　　夏日思欲園中搆小屋稍儲經史以資避暑之<lb/>
　　　　餘事雖未集聊爾賦言寄意<lb/>
夏木陰中小結廬興來時誦古人書梧桐月冷流丹硯<lb/>
禾黍風輕度綺踈抱病隱侯猶有帶守貧原憲不求車<lb/>
遥看大陸湖光好未得投簪伴老漁<lb/>
　　　夏日有感<lb/>
春露才濡夏木陰感時扶病㡬沾襟拂龜自信顔含命<lb/>
<pb n="KR4e0142_WYG_004-9a"/>
奉檄空勞毛義心蟲蝕舊書青竹斷斗含遺劍紫虹沉<lb/>
漢廷更有何人問萬石君家德最深<lb/>
　　　聞太守新修陽和樓成寄題壁上待病愈一登<lb/>
　　　　尚當繼作<lb/>
通衢十二接平坡笙鼓叢中氣正和春入太行山色好<lb/>
雨晴南浦掉聲多白雲凝望詩人醒紅日關心國士過<lb/>
獨有悲歌倦游客薰風不散奈愁何<lb/>
　　　往年嘗拜徐内翰外祖像追作此詩<lb/>
<pb n="KR4e0142_WYG_004-9b"/>
文章見説獻麒麟内苑年年翰墨新帝愛賈生知治體<lb/>
世傳孫策好丰神九泉别入修文舘千載重宣作記人<lb/>
書疏滿堂凋落盡不堪登拜為沾巾<lb/>
　　　和杜工部秋興八首<lb/>
恒山西望繡成林絶壁竒峯劍㦸森雲滿碧臺隋帝女<lb/>
樹藏紅廟漢淮陰西風牧笛吹遺恨芳草歌樓動客心<lb/>
最是南烏棲未穩黄昏鐘鼓亂寒砧<lb/>
　　　其二<lb/>
<pb n="KR4e0142_WYG_004-10a"/>
長洲沃野抱城斜未為深秋减物華樓近紫清聞朔雁<lb/>
水通銀漢識仙槎承平江海多漁牧落日邊關半鼓笳<lb/>
為問開元橋上客月中丹桂㡬生花<lb/>
　　　其三<lb/>
野寺璇題帶夕暉鐘聲遥度翠林微蕪蔞渡口逢人語<lb/>
恒嶽山前見鴈飛月露風花情太劇江湖廊廟願多違<lb/>
不知蓴菜鱸魚鱠何事能令沈約肥<lb/>
　　　其四<lb/>
<pb n="KR4e0142_WYG_004-10b"/>
城頭星斗燦如碁孤劍能同楚客悲蟋蟀夜吟明月下<lb/>
樓臺高映廩秋時淹留漢署馮唐老霖雨商巖傅説遲<lb/>
觸目雲霄猶萬里西風落木坐愁思<lb/>
　　　其五<lb/>
沙鷗麋鹿舊溪山十畆𤓰田蒼翠間風雨多從滄浦樹<lb/>
秋聲來自鴈門關相如擊缶虚酬志勾漏燒丹莫駐顔<lb/>
叵耐九重恩未斷曉牕時夢集鵷班<lb/>
　　　其六<lb/>
<pb n="KR4e0142_WYG_004-11a"/>
江海因循易白頭㡬畨蕭瑟對高秋青山紅葉霜前麗<lb/>
蔓草寒煙雨後愁髀肉尋常消漢馬閒情早晩付沙鷗<lb/>
華蟲藻火關心日雲樹籠葱接帝州<lb/>
　　　其七<lb/>
赤符帝子建神功此地紛紛百戰中滹水龍飛冰乍合<lb/>
昆陽虎散晝還風東都不獨雲臺貴上將應無血刃紅<lb/>
二十四陵今寂寞一籌剛勝釣灘翁<lb/>
　　　其八<lb/>
<pb n="KR4e0142_WYG_004-11b"/>
秋郊騁望日逶迤鳬鷺雙雙下稻陂天襯丹楓成暮景<lb/>
雨催黄菊出新枝田家歳有烹羊樂國士心非列鼎移<lb/>
喚起十年風月夢春江還受一竿垂<lb/>
　　　寄王僉憲應韶<lb/>
燕臺雲散自西東清嘯誰同虎谷風千里夢隨明月到<lb/>
㡬壇詩為故人空中原苦口思良藥江海垂綸有釣翁<lb/>
君馬青青吾馬白馳驅何地定逢公<lb/>
　　　過崔軒讀舊作仍次原韻<lb/>
<pb n="KR4e0142_WYG_004-12a"/>
十年未誦壁間詩庭樹籬花半古枝山鳥向人何格格<lb/>
水雲浮日故遲遲黄公酒散名空在平子愁深鬢欲絲<lb/>
躍馬紆朱成底事世情如夢要君知<lb/>
　　　與張岳州話<lb/>
故鄉相見淚沾纓擬話深懷坐徹明楚國魚鹽風土異<lb/>
楊家清白子孫成極知雲夢舒長嘯始恨邯鄲失故行<lb/>
霄漢迢遥江海逈分明一夜百愁生<lb/>
　　　錢地官求鄒公詩<lb/>
<pb n="KR4e0142_WYG_004-12b"/>
楓落吳江秋已殘鶴歸遼海路漫漫龜蒙性僻曽投散<lb/>
卜式財輕竟不官誰向煙波尋畫舫㡬將功業混漁竿<lb/>
寧山道口碑三尺儘有行人墮淚看<lb/>
　　　荅兄自關中見寄<lb/>
督亢亭下鴈來時積雨初晴水落陂秋水空深河伯望<lb/>
白雲遥繫漢王思汾陰廟古行人度山市嵐收歸騎遲<lb/>
紅葉滿林明月上共誰持酒坐東籬<lb/>
　　　元宵二首<lb/>
<pb n="KR4e0142_WYG_004-13a"/>
三山屹立繡嵳峩花萼樓前景最多舞馬引來燈下看<lb/>
瑞禽籠向月中歌乍移天仗香仍滿重奏簫韶曲更和<lb/>
自是萬㡬關一念未須頻問夜如何<lb/>
　　　其二<lb/>
萬户千門夜不關采燈揺月影䦨斑城連星斗無多尺<lb/>
春在蓬萊第㡬山寶樹有花移海上碧簫吹暖到人間<lb/>
君王有慶臣民樂共對東風一解顔<lb/>
　　　送劉衡仲<lb/>
<pb n="KR4e0142_WYG_004-13b"/>
布衣東上錦袍還光動三川境上山一代冰霜猶晩節<lb/>
㡬家花蕚共清班江南舊事誇驅弩渡口行人話入關<lb/>
君到化龍池畔看彩雲如畫水潺湲<lb/>
　　　送林居魯次韻<lb/>
百年來去㡬風塵江上青峯是故人豈必龜蒙情獨散<lb/>
分明陸賈語多新金陵詩社誰争長魯國儒生自有真<lb/>
我亦金門多病客鑑湖何日乞閒身<lb/>
　　　元夕奉讀先君詩追和次韻<lb/>
<pb n="KR4e0142_WYG_004-14a"/>
松山直上與雲齊一𣲖笙簫隔水西明月正當銀樹轉<lb/>
煖禽時到畫檐啼風翻雪檻香猶濕酒傍歌樓價不低<lb/>
莫道山城春寂寞萬花叢裏驟霜啼<lb/>
　　　石井送羅文學湖南考試<lb/>
西風匹馬送君南兩嶽晴開萬里嵐斧桂再看遊月窟<lb/>
紉蘭兼喜過湘潭氣吞雲夢寧論九璧認連城豈待三<lb/>
我亦懷人歌楚調不勝蓬鬢晩毿毿<lb/>
　　　中秋<lb/>
<pb n="KR4e0142_WYG_004-14b"/>
水𤓰山棗薄成筵塵鬢蕭蕭桂影前九十秋光恰平半<lb/>
因循人世到中年無詩乆負登樓眼有興猶儲賣藥錢<lb/>
為寄南飛烏鵲語江鄉何處好高眼<lb/>
　　　中元日西舍對雨<lb/>
故苑松梧繫逺心春風秋雨淚盈襟病身强向清時出<lb/>
别恨將同積水深無策可行耕亦廢有書堪讀老相尋<lb/>
重金累紫非容易傳語兒童選竹林<lb/>
　　　十六夜陪儲太僕喬太常張光祿於朝天宫奉<lb/>
<pb n="KR4e0142_WYG_004-15a"/>
　　　　送王宣溪次韻二首<lb/>
詩名争願識蘇州老去孤桐思轉幽海氣夜寒龍乆卧<lb/>
池冰新化鳯重遊道深莊叟時論劍興寓天津一倚樓<lb/>
春草青青春水濶試聽鳴珮繞仙洲<lb/>
　　　其二<lb/>
陽春㡬日徧人間偶歩春城又見山芳草似知吾興在<lb/>
片雲能共此心閒江湖履跡聞新語虎豹文章識舊斑<lb/>
方擬御風追未得月中時有鶴飛還<lb/>
<pb n="KR4e0142_WYG_004-15b"/>
　　　送兄<lb/>
雲滿青山酒滿尊兒時舊事共兄論書仍累代家藏在<lb/>
樹有當年手植存恒嶽雨餘峯隱見桑乾秋漲勢翩翻<lb/>
將身不及征鴻影一夜相隨過雁門<lb/>
　　　送孫醴陵<lb/>
東風一夜感琴聲却捧新除向楚城湖水不知春雨到<lb/>
野人争看使星明門墻樹古三千尺江海雲深㡬萬程<lb/>
何用劇談忠孝事已多豪氣拂長纓<lb/>
<pb n="KR4e0142_WYG_004-16a"/>
　　　元夕<lb/>
故園良夜若為情坐看冰輪轉碧城喜入燈山花細細<lb/>
春囬星市火熒熒豫知棠棣三年别可是和羮一旦成<lb/>
憑語西鴻報消息曼卿舟去正風輕<lb/>
　　　出城<lb/>
春風剛煖日剛晴匹馬西循廣陸行山近太行雲乍白<lb/>
雪消滄浦水猶明對牀盟在逢新月負笈年多識舊程<lb/>
莫歎綠絲容易改短亭疎栁半平生<lb/>
<pb n="KR4e0142_WYG_004-16b"/>
　　　過淮陰廟<lb/>
鹿泉山下水生波古廟長松帶碧蘿星斗尚瞻淮市劍<lb/>
煙霄疑駐楚人歌中分鼎足非無蒯晩疾蛾眉豈獨何<lb/>
萬古㡬人知國士愧予蓬鬢一經過<lb/>
　　　栢井别兄<lb/>
門對青山閣俯流絃歌聲裏却生愁最難為别緣同氣<lb/>
忽漫相看是異州春草不違池上夢布帆先問水邊舟<lb/>
金陵迢遞勞頻憶夜夜聞鴻定倚樓<lb/>
<pb n="KR4e0142_WYG_004-17a"/>
　　　濟寧别翟體和<lb/>
君家原上好松栢小樹亦可干雲霄百年喬木自春色<lb/>
千里行人過午橋為别莫歌南浦句相期還共紫宸朝<lb/>
秋來江上多歸鴈應有書緘慰寂寥<lb/>
　　　送張光祿弟克允還兖州<lb/>
扁舟來探石城春一夜壎篪動四鄰虎踞龍蟠看王氣<lb/>
鳥啼花發助詩神燈前白髪身俱健畫裏青山説未真<lb/>
有興不妨秋更到年年光祿酒杯新<lb/>
<pb n="KR4e0142_WYG_004-17b"/>
　　　三月一日得憲副兄書<lb/>
北來書札報平安水逺山高㑹面難漸老事多違蔗境<lb/>
欲歸天豈喪漁灘一春桃杏風還雨落日江湖暖乍寒<lb/>
鶯壘燕巢無限好有人深夜立欄杆<lb/>
　　　次韻張大經奉寄二首<lb/>
江波東去月生西花竹深中尚故蹊尊酒㡬償三徑約<lb/>
詩篇難盡百年題丹心灼灼葵當檻綠髪蕭蕭水映畦<lb/>
我亦江南植雙檜月明時有鶴來栖<lb/>
<pb n="KR4e0142_WYG_004-18a"/>
　　　其二<lb/>
鵲橋東畔鳯城西問竹尋花識舊蹊載酒又詢前日字<lb/>
改詩兼換向來題豈知明月思千里未厭江離種百畦<lb/>
為向天池鵬鳥道鷦鷯隨分亦安栖<lb/>
　　　次韻静夫神樂觀祈雨<lb/>
洞簫吹徹水烟殘羽隊雙雙引鷺班雲漢有詩空跂望<lb/>
天河無路正間關一年農事看將盡六月王師恐未閒<lb/>
為報先憂驄馬客霜威還與促青山<lb/>
<pb n="KR4e0142_WYG_004-18b"/>
　　　望姑蘇兼送友<lb/>
送客因懷客往還笙歌池舘繡江山深愁忽與雲俱往<lb/>
好景曾於夢有關帆帶夕陽増地勝虹收殘雨覺春閒<lb/>
相逢却話當年事只恐悲歡損壯顔<lb/>
　　　送儲静夫<lb/>
别意短長驚去水離筵浩蕩對春光心懸捧日新還闕<lb/>
夢切瞻雲暫入鄉説命未陳先有在漢恩應報正難忘<lb/>
江南江北無窮思埜草東風共夕陽<lb/>
<pb n="KR4e0142_WYG_004-19a"/>
　　　滹沱春望<lb/>
平田渺渺樹亭亭斷岸危堤古地形草色㡬年回野燒<lb/>
冰澌二月落寒汀蕭王舊事曾經問趙士悲歌不可聽<lb/>
獨立殘陽數來鴈欲將高思付青冥<lb/>
　　　送陳宗之采錄江西因得過省<lb/>
金縢昨夜啟承明問野還勞秘省行一㸃帆青春水濶<lb/>
萬重雲白故山横閣中帝子思王勃橋上居人識馬卿<lb/>
遥想高堂稱壽罷對牀經史夜深評<lb/>
<pb n="KR4e0142_WYG_004-19b"/>
　　　秋日寄兄<lb/>
細和陶詩到日斜晩風吹鬢作霜華缾中粟米聊供鶴<lb/>
醉後繩牀可當槎興發尚思春載酒淚流非為夜聞笳<lb/>
關山千里同明月孤負庭前郁李花<lb/>
　　　題程廷臣榮感巻<lb/>
古樹蕭蕭帶逺風百年心在此聲中池頭使者歸王母<lb/>
壟上耕人憶德公高葢擁閭朝起鳯玉書幪錦夜垂虹<lb/>
酬恩莫道非絪鼎草色龜趺雨露同<lb/>
<pb n="KR4e0142_WYG_004-20a"/>
　　　滹上謁禹祠<lb/>
雪晴風暖廟門開神禹旌旗尚未回川上晩烟龍曵出<lb/>
樹頭春色鳥啣來地兼燕趙山河壯人自陶唐雨露培<lb/>
獨采香芹薦明水古松陰畔一徘徊<lb/>
　　　秋夜漫書<lb/>
銀河影落畫樓西興入高秋萬象低湖海胸襟空浩浩<lb/>
乾坤風景自凄凄誰家蟋蟀催機杼野寺鐘鈴亂鼓鼙<lb/>
滿地月明人未寢木犀花外有鳥啼<lb/>
<pb n="KR4e0142_WYG_004-20b"/>
　　　寄從兄德堅進士<lb/>
漢宫新酒宴仙曹千樹名花半杏桃鯨甲曉浮紅旭動<lb/>
鳯毛春占彩霞高萬年書奏麒麟殿十里香分翡翠袍<lb/>
遥想玉堤歸去路水禽嘹亮助風騷<lb/>
　　　宿郭鄉丈書軒<lb/>
三回得上壽萱堂醉卧當年坦腹牀枸杞通靈籬畔藥<lb/>
龍涎拂面坐中香主人愛客誰彈劔賤子悲歌亦繞梁<lb/>
岐路明朝又離别雲霄萬里意徒長<lb/>
<pb n="KR4e0142_WYG_004-21a"/>
明月清風繞畫堂獨留詩客卧高牀庭前草色愁仍碧<lb/>
帳裏梅花夢亦香絶代佳人在空谷暮天遊子感河梁<lb/>
夜來離思千千㸃應比樓頭刻漏長<lb/>
燈火交輝照夜堂淋漓醉墨倚繩牀新來詞曲多宫體<lb/>
舊日衣袍半御香汲黯何曽忘入闥枚生不是漫遊梁<lb/>
酒䦨揮劔當筵舞慚愧東君别意長<lb/>
留連尊酒坐虚堂蕭索詩衾擁半牀臺上落紅寒燭燼<lb/>
雨中殘碧晩榴香江波已没龍泉劔海月空驚燕子梁<lb/>
<pb n="KR4e0142_WYG_004-21b"/>
故舊飄零如昨日百年真有㡬多長<lb/>
　　　移居安福巷柬諸同館<lb/>
十年踪跡尚飄蓬假館長安歳歳同已恨無文承史闕<lb/>
不知何骨類詩窮鷦鷯得樹棲方穩駑馬思羣影半空<lb/>
擕去琴牀日高束欲將塵鬢對南風<lb/>
　　　答蔡舍人從善次韻<lb/>
午夢忽驚風雨落起鉏畦藥半猶荒過林高鳥時呼友<lb/>
近水幽蘭自惜香綈戀未忘秦范叔卧衣誰遣漢王章<lb/>
<pb n="KR4e0142_WYG_004-22a"/>
百年開眼青天在忍學紅塵白面郎<lb/>
　　　又<lb/>
新春過眼秋還近急景抛人志欲荒已悟雲程難濶歩<lb/>
得依蘭室且薰香牀頭古史三千巻天上霄衣十二章<lb/>
一縷色絲如可用憑誰持此報中郎<lb/>
　　　又<lb/>
清朝未老已為郎道在吾身屈未妨已分閒心消歳月<lb/>
不將名字望旂常青林近屋秋多意白璧投人夜有光<lb/>
<pb n="KR4e0142_WYG_004-22b"/>
欲歩高吟慚跛鼈還思十駕到飛黄<lb/>
　　　又<lb/>
紫薇花下訪仙郎興發時慚俗累妨白雪詩篇誰倡和<lb/>
金蘭言語是尋常春生采筆應多夢月過寒齋亦冷光<lb/>
瘦盡不堪還苦思忽驚籬葉為人黄<lb/>
　　　逢郝立夫<lb/>
岐路相過語未終悠悠北燕又南鴻已成霖雨雲猶濕<lb/>
不改葵心日自紅千里故人詩夢隔㡬塲春事酒杯空<lb/>
<pb n="KR4e0142_WYG_004-23a"/>
知君醉墨長揮洒屏幛先開草閣中<lb/>
　　　秋水<lb/>
秋水相看意偶同有時波浪似因風轉來芳砌平猶綠<lb/>
流入花溪慢亦紅齊物未逢莊叟問汎槎虚道漢侯通<lb/>
西窻忽觸尋詩眼㡬㸃青山在雨中<lb/>
　　　觀國趨庭為楊子題<lb/>
上國風烟滿目青若為南去又趨庭胸中八九吞雲夢<lb/>
海上三千快北溟驄府彩衣秋半舞鶴樓仙笛夜深聽<lb/>
<pb n="KR4e0142_WYG_004-23b"/>
學詩安用重操几楚國諸生正執經<lb/>
　　　聞蔡中舍從善南擢<lb/>
交貧已恨眼中稀誰遣南雲拂子衣神馬又逢雷雨變<lb/>
高鴻寧為稻梁肥青春行李三千巻落日孤桐十㡬徽<lb/>
何處别魂銷易盡江郊極目草菲菲<lb/>
　　　和丁秀才<lb/>
西郊日日還芳草安得丁郎引子來雲為駐歌猶未散<lb/>
花如待客故遲開百年心賞逢人共㡬日東風屈指囬<lb/>
<pb n="KR4e0142_WYG_004-24a"/>
周鼓漢碑君不見一畨晴雨換新苔<lb/>
　　　宜安城晨眺<lb/>
千載宜安尚故墟却秦存趙㡬躊躇江山事往惟餘跡<lb/>
頗牧功成可大書從散始憐蘇季子璧完空憶藺相如<lb/>
無人拊髀興遐歎羸馬西風思有餘<lb/>
　　　滹沱<lb/>
往日驅車出鴈門㡬從漁牧到河源三泉戞石湍猶小<lb/>
萬壑潨流水正渾勢落平原通海嘯氣蒸恒嶽見雲屯<lb/>
<pb n="KR4e0142_WYG_004-24b"/>
無端忽作崩城怒似為英雄洗血痕<lb/>
　　　城西懷古<lb/>
平川一望際遥空虎僨龍傷正此中南去竟頒興國號<lb/>
北來猶論夾河功書分帶礪人何在魂吼波濤氣尚雄<lb/>
千古海田非一日路傍閒對白頭翁<lb/>
　　　肥纍城<lb/>
肥子西行竟未還遺踪空寄舊山川都俞氣散應難復<lb/>
秦晉功成亦忽然古樹啼鵑經㡬度城門來鶴又千年<lb/>
<pb n="KR4e0142_WYG_004-25a"/>
直今平地皆禾黍野老寧知海變田<lb/>
　　　望封龍山<lb/>
名山萬仞白雲封千古人來憶卧龍郭震志豪頻倚劍<lb/>
李躬望重㡬臨雍弦歌未壞藏經壁萍水徒悲過客蹤<lb/>
獨訝題詩安處士斷碑多在最高峯<lb/>
　　　清苑懷古<lb/>
河嶽千年帝宅開昔人功業㡬摧隤風生易水荆卿去<lb/>
臺築黄金樂毅來鴉帶夕陽多閃爍樹酣秋色正崔嵬<lb/>
<pb n="KR4e0142_WYG_004-25b"/>
昭王祠下經過少為讀碑文細拂苔<lb/>
　　　秋夜<lb/>
海榴花外送高秋卧看長空片月流野客夢回綾被早<lb/>
清歌聲助畫堂幽舊書消日裁千巻壯志驅人尚九州<lb/>
獨倚西風搔短鬂洞蕭何處起閒愁<lb/>
　　　東閣奉試上林春色<lb/>
上林春色曉陰陰遥想風光動鬱金路馬嘶回芳草畔<lb/>
宫鸎啼入杏華深鑪烟細裊和微雨積雪初消露逺岑<lb/>
<pb n="KR4e0142_WYG_004-26a"/>
住對蓬萊宫闕近玉河時聽水龍吟<lb/>
　　　栁塘<lb/>
一水溶溶隔栁南浪花如舞落深潭飛來黄鳥添春色<lb/>
影出青山識舊嵐萬事忽同萍梗聚㡬人能與世情諳<lb/>
憑君一㑹滄波意坎止流行肯漫談<lb/>
　　　中秋前一夜西涯先生召諸生㑹飲命題試月<lb/>
空庭待月月來遲把酒青天試問之丹桂不愁持斧客<lb/>
素娥應怯促粧詩九旬秋色平分處一夜清光未滿時<lb/>
<pb n="KR4e0142_WYG_004-26b"/>
城裏花陰城外樹南飛烏鵲欲參差<lb/>
　　　宫栁<lb/>
内裏垂楊自不同萬條柔翠拂瓊宫葉含華萼樓前雨<lb/>
枝帶朝元閣上風望入畫眉情正切囀來黄鳥語初工<lb/>
一般霸水橋頭綠日日行人惆悵中<lb/>
　　　早秋書懷<lb/>
木葉驚秋落上林玉堂青鎖氣蕭森凌雲愧乏相如賦<lb/>
憂國空懷賈誼心萬里家書憑海鴈十年豪興託瑶琴<lb/>
<pb n="KR4e0142_WYG_004-27a"/>
學成長劍全無用獨立斜陽正苦吟<lb/>
　　　北上門<lb/>
北上門高接昊蒼依稀樹色露微黄龍舟罷競菰蒲合<lb/>
鳯輦停遊軌跡香春草鬬青圍水殿晩雲成錦覆昭陽<lb/>
外人不識摐金處虚説君王幸虎房<lb/>
　　　宿昌平學舍奉和匏菴吳先生<lb/>
諫議祠前滿樹風夜深殘燭對長空夢遊數仭門墻外<lb/>
人在五陵烟霧中多病可勝雞肋苦倦飛應與鳥心同<lb/>
<pb n="KR4e0142_WYG_004-27b"/>
飯餘檢㸃今朝事望水尋山亦是功<lb/>
　　　春暮見鶯<lb/>
百花開盡見鶯流一囀能添數種愁巧舌傍人何太苦<lb/>
春光隨水已難留心驚陌上誰家笛夢破城南少婦樓<lb/>
栁色萬行聽不斷莫牽詩思到揚州<lb/>
　　　送毛黄門貞甫<lb/>
黄門近地接彤雲御筆新除愜素聞揚子不徒多識字<lb/>
賈生平日本憂君清時諫草看遥入畫省鑪烟得細熏<lb/>
<pb n="KR4e0142_WYG_004-28a"/>
不用臨塗悲二鳥藏心獨有李翺文<lb/>
　　　次韻答兄<lb/>
深秋一鴈惜離鄉排恨寧論字短長夜月待詩當面白<lb/>
寒空蘸酒逼人蒼極知堅木原多節自覺幽蘭不改芳<lb/>
千里書囬雙劍合壯懷誰受淚浪浪<lb/>
　　　春日郊齋即事呈西涯學士先生<lb/>
玉堂行過到池亭歴歴春聲亦可聽浴馬水邊嘶宛轉<lb/>
啼鴉樹裏語丁寧去官學士猶名在得句詩人本地靈<lb/>
<pb n="KR4e0142_WYG_004-28b"/>
分付近牆新栁色朝來更與發深青<lb/>
　　　和吳通政韻送陳僉憲<lb/>
白屋當年貧賤交青雲今是貴人曹却思舊日遊遨地<lb/>
已隔東風二十遭話到夜深情更切相看老去氣猶豪<lb/>
主賔俱在高樓卧雨榻清烟一罋醪<lb/>
　　　九日陳秋官明之邀賞菊<lb/>
清霄對菊酒腸寛拂拭西風子細看彭澤衙中誰速客<lb/>
靈均老去漫加餐冠當霄漢危疑墮醉倚冰霜夢亦寒<lb/>
<pb n="KR4e0142_WYG_004-29a"/>
便合移根松竹裏相期歳晩未凋殘<lb/>
　　　送蘇指揮解職還江南<lb/>
投簪意思定何如不為羮蓴與膾魚多懼有人傳劍術<lb/>
太平無日用兵書山中石避將軍矢陌上花迎處士車<lb/>
猶恐未全消矍鑠獵原囬首更躊躇<lb/>
　　　舟中送宋侍御<lb/>
㶑灔晴波照錦衣仙舟歸去疾如飛一盤零露初傾酒<lb/>
五兩柔風半繞扉身向龍門慚接武心隨鷗鳥亦忘機<lb/>
<pb n="KR4e0142_WYG_004-29b"/>
帝城千里勞魂夢遥見行雲入翠微<lb/>
　　　寄兄次韻二首<lb/>
千仞巉巖俯碧悠分明蘇子滯南州歌詩待月同良夜<lb/>
聽客吹蕭亦此秋今古英豪多坎軻廟廊名字得甄收<lb/>
遥知碧樹書還日人在中堂賦逺遊<lb/>
　　　其二<lb/>
詞源濯錦日悠悠酬答詩題邵許州興比淵明能止酒<lb/>
愁如宋玉未悲秋冰懷不為淄塵染麗景多逢采筆收<lb/>
<pb n="KR4e0142_WYG_004-30a"/>
儗種西牕數叢菊他時風雨漫追遊<lb/>
　　　清河感古<lb/>
十里陂陁帶綠茸廢城誰記漢時封池臺地古逢人掘<lb/>
花鳥春深為客容宦路偶同雲北散野情偏在日西舂<lb/>
江山舊事難重問斗酒閒澆壘塊胸<lb/>
　　　卜築南園<lb/>
偶同漁父讀離騷為卜新居選寂寥草色近郊宜眺望<lb/>
土膏隣水更肥饒漫將心事還彭澤敢道風流似午橋<lb/>
<pb n="KR4e0142_WYG_004-30b"/>
有興不愁詩社冷牧歌樵唱儘容招<lb/>
　　　西涯先生席上偕嚴宗哲閻侍御王太僕伍秋<lb/>
　　　　官飲命韻更送以言<lb/>
白玉堂中話别離東風垂栁亦新竒誰言聚散如萍水<lb/>
親見飛騰自鳯池楚水巴山催去馬江雲渭樹入清詩<lb/>
南來獨作斑衣舞滹上春光曉正宜<lb/>
　　　憶京華故居<lb/>
官酒新分雙玉瓶看花又上避風亭到門山果呼兒買<lb/>
<pb n="KR4e0142_WYG_004-31a"/>
隔樹黄鸝促席聽塵土不沾霄漢夢天河曽笑女牛星<lb/>
而今簾幕春無主惟有宫楊似舊青<lb/>
　　　送穆尹入覲<lb/>
征鞍欲發更飛觴北望堯天路短長江漢情深終到海<lb/>
山河福壯正當陽詩篇我愛陶元亮豈弟人傳卓子康<lb/>
君去七絃誰解鼓滿輪明月射虚堂<lb/>
　　　得西涯先生手教<lb/>
多少英豪望後塵清風長播玉堂春斗星麟鳯光天下<lb/>
<pb n="KR4e0142_WYG_004-31b"/>
韓栁蘇黄合一人附驥慚非千里翼登龍敢負十年身<lb/>
青雲仰止情何限㑹逐鳴環上紫宸<lb/>
　　　新正將赴京<lb/>
底事逢春直苦吟五雲東北最關心防身劍可長三尺<lb/>
買賦名空直萬金海上風濤多浩蕩路傍花木自高深<lb/>
青山日暮催行客㡬為離亭滴壯襟<lb/>
　　　讀蘇伯修滋溪文藁<lb/>
城郭千年落照紅高丘往往道西東非因斷簡垂遺德<lb/>
<pb n="KR4e0142_WYG_004-32a"/>
誰識先民有古風蚴蟉龍蛇碑石壞喧啾鳥雀嘯臺空<lb/>
不知餘澤歸何處坐對寒烟意未窮<lb/>
　　　遊西湖同李廷評喬考部王祠部諸友<lb/>
離宫數十半仙蹤玉輦金輿悵不逢漫道雲中聞鼓吹<lb/>
猶疑水底住魚龍風帆影没平川樹天樂聲留野寺鐘<lb/>
更有暮烟知故事還將殘黛抹秋容<lb/>
　　　寄張廷評元瑞<lb/>
江南江北草菲菲倚檻相思露濕衣秋盡𤣥禽辭主去<lb/>
<pb n="KR4e0142_WYG_004-32b"/>
夜寒螢火偪人飛一封雲樹初囬信萬里風塵暫息機<lb/>
舊日交遊今總貴夕陽高詠和全稀<lb/>
　　　次韻荅兄雲中道中諸作<lb/>
盧同夢破曉陰殘詩巻開封朔氣寒故事遥知騎馬問<lb/>
名山還欲按圖看風雲滿眼遊何壯簡牒關心卧未安<lb/>
豪俊不慙天子使合令諸將揖儒冠<lb/>
　　　奉和内閣芍藥詩四首<lb/>
春臺浩蕩午庭陰綺閣金閨㡬許深花下細翻紅藥譜<lb/>
<pb n="KR4e0142_WYG_004-33a"/>
殿頭猶繫紫泥心從龍忽訝雲千朶棲鳳全勝樹十尋<lb/>
應是玉皇親賜種開時長有列仙吟<lb/>
　　　其二<lb/>
紅藥翩翩清晝陰紫泥封罷興猶深閒拈彩筆追遺事<lb/>
暫為名花愜賞心絶品似曽天上見靈根欲向鼎中尋<lb/>
瓊樓十二人難到時復雲間一鳳吟<lb/>
　　　其三<lb/>
早園榮耀已先歸誰似開遲色更稀華蕚樓前分雨露<lb/>
<pb n="KR4e0142_WYG_004-33b"/>
鳯凰池上見芳菲粧成自合藏金屋寵極何曾列步圍<lb/>
香遍省廊三十丈有時還到殿東扉<lb/>
　　　其四<lb/>
芍藥花前佩玉歸花容玉韻兩依稀光懸上相籠中品<lb/>
色借長楊雨後菲看到天然如欲語似憐香散自成圍<lb/>
揮毫便寫昇平象記得深紅傍曉扉<lb/>
　　　飲伯誠軒中<lb/>
危樓帶酒更憑䦨細雨斜風十月寒雲亂直疑翻手作<lb/>
<pb n="KR4e0142_WYG_004-34a"/>
天低欲礙舉頭看百年歌歗存知已一味清閒是好官<lb/>
莫把東山容易卧㡬多青眼望長安<lb/>
　　　遊石都尉山莊<lb/>
城東水石坐生秋不到山林地已幽隨意雲間高鳥下<lb/>
有時潭低倦龍遊閒花笑客偏相向古竹吟風可待求<lb/>
杯酒未闌何處笛已將新月上簷頭<lb/>
　　　送馬汝礪還廬州<lb/>
隔歳仙舟見往還半因承寵半承顔聞鍾肯動楓林色<lb/>
<pb n="KR4e0142_WYG_004-34b"/>
曵珮猶連棘寺班凉入客樓秋夢逺舞餘吟膝夜庭閒<lb/>
廬州新槀難頻得極目淮南兩岸山<lb/>
　　　庚戌元夜<lb/>
五雲宫殿晩氤氲簫鼓聲繁萬井聞聖主未行春令下<lb/>
侍臣先奏夜光分燈揺穴鳳儀時尾火暎山龍補後紋<lb/>
别有隻雞尊酒㑹閭閻相勞正欣欣<lb/>
　　　早朝追和匏老韻<lb/>
蓬萊宫闕玉為橋曵履年年侍早朝罏靄著衣如過雨<lb/>
<pb n="KR4e0142_WYG_004-35a"/>
御溝揺月欲生潮未排閶闔心猶壯纔望金莖渴已消<lb/>
奏罷從容過東觀五雲隱隱聽笙簫<lb/>
　　　送羅司教赴浙中主試<lb/>
茫茫江海獨垂綸豪士停橈此問津莫遣芙蓉成寂寞<lb/>
須防騏驥在風塵斗山門望知名舊菽帛文章過眼新<lb/>
聞道草茅來獻賦中間亦有似雄人<lb/>
　　　送鄧丞兄歸揚州<lb/>
蕪蔞漢水駐仙槎羡爾吹篪早放衙池上夢回春草綠<lb/>
<pb n="KR4e0142_WYG_004-35b"/>
塞門秋盡鴈行斜心懸邊檄聞歸馬望入淮山喜近家<lb/>
好向高堂説難弟哦松終日更看花<lb/>
　　五言徘律<lb/>
　　　秋日<lb/>
志士悲秋日文園抱病年西風吹落木金氣入商絃柿<lb/>
葉紅初透禾麻實既堅弋鳬歌昧旦授棗訝神仙即境<lb/>
情彌重衘哀力未宣斜陽驚牧笛中夜舞龍泉夢破梧<lb/>
桐雨詩賡鴻雁篇謝安猶穩卧劉向本難遷伏櫪心千<lb/>
<pb n="KR4e0142_WYG_004-36a"/>
里端居席半穿才惟思大雅理獨契先天不問門前市<lb/>
非求汶上田守貧甘瓠飲知足謝腰纒楚客蘭為佩陶<lb/>
門栁拂顛屨稀苔漸滿月冷鳳孤騫范叔寒如此王生<lb/>
興偶然漫吟秋色畔回首看鷹鸇<lb/>
　　　夕陽晩坐<lb/>
危城亘逺岑薄靄變新陰鳥啄乾苔盡魚衝緑藻沉穠<lb/>
華易彫謝貧病苦侵尋鳬脛續終短牛涔濬豈深乾坤<lb/>
聊送目江海㡬交心淡憶上池水平思太古音蓬萊何<lb/>
<pb n="KR4e0142_WYG_004-36b"/>
處是回首見雲林<lb/>
　　　代作送人<lb/>
設險雄西北分符倚俊英裁聞陪晉嘯又見抗秦旌霖<lb/>
雨隨車到秋風逐馬生豈徒綏赤子真欲恃長城廟筭<lb/>
期全勝人心服老成民和方用武食足始論兵曵紫恩<lb/>
非細專城寄不輕大才宜盡展寰海望昇平<lb/>
　　　送毛宫諭兄文之<lb/>
馬朔連傳檄燕齊一縱觀助邊新輓粟過闕更彈冠子<lb/>
<pb n="KR4e0142_WYG_004-37a"/>
喜親重貴兄兼弟兩難暮雲凝望眼秋色壓歸鞭鵬路<lb/>
三千里龍樓十㡬䦨風迴光禄酒日射翰林盤此别真<lb/>
餘寵何時定續談為君興逺思欲看海生瀾<lb/>
　　　秋意<lb/>
𤣥鳥將歸日寒蟬恰蜕時風吟金井葉露哽木犀枝薦<lb/>
寢登麻黍經村見酒旗猶傳拊缶曲兼誦斷壺詩農樂<lb/>
有如此帝功安所知壯心鷹隼上舊業菊花籬漏永稽<lb/>
殘夢才遲折凍髭卿雲在東北空繫小臣思<lb/>
<pb n="KR4e0142_WYG_004-37b"/>
　　五言絶句<lb/>
　　　古意四首<lb/>
王昌娶少婦日夕盛絃歌妾亦有秦筝夫壻戍交河<lb/>
　　　其二<lb/>
君情薄如葉妾貎瑩如雪葉落雪成冰孤房夜凛冽<lb/>
　　　其三<lb/>
生長邯鄲下少小能鼓瑟君王好新聲寵愛一朝失<lb/>
　　　其四<lb/>
<pb n="KR4e0142_WYG_004-38a"/>
妾家青雲樓樓前花栁深花容如妾貎栁絮是郎心<lb/>
　　　日圭<lb/>
高臺鬱嵯峨苔色亦已古無人看日圭晝夜自子午<lb/>
　　　城上松<lb/>
澗下遲遲松誰將植城上東南紫氣浮翠葢遥相向<lb/>
　　　觀蓮<lb/>
人皆愛蓮紅我獨愛藕白那知根本心偶向滄浪得<lb/>
　　　古意<lb/>
<pb n="KR4e0142_WYG_004-38b"/>
志士多悲心如何值秋夜仰見星月光歎息茅簷下<lb/>
　　　搗衣曲<lb/>
雙杵夜沉沉中懸萬里心露華欺白練明月映秋砧<lb/>
　　　擬古秋夕<lb/>
深閨逢七夕獨拜星月前但願無離别今歳又明年<lb/>
　　　秋色<lb/>
返照入高樓樓中客惆悵開樓看秋色猶在闌干上<lb/>
　　　長信秋詞三首<lb/>
<pb n="KR4e0142_WYG_004-39a"/>
白露垂珠箔新蟾上玉鈎那知霄漢上不為替人愁<lb/>
　　　其二<lb/>
螢火夜不滅碧紗冷初透不因風雨聲聽盡銅龍漏<lb/>
　　　其三<lb/>
薄命已如霜君恩未可忘一般清夢裏夜夜到昭陽<lb/>
　　　古意<lb/>
晨起望征人烟波緑如草不見雙車輪但見長安道<lb/>
　　　砧聲<lb/>
<pb n="KR4e0142_WYG_004-39b"/>
西嶺無情石東林枯木枝如何明月夜觸手動相思<lb/>
　　　古意<lb/>
秋葉不堪書青蟲解心事屈曲往復回却是相思字<lb/>
　　　遊東園<lb/>
坐乆香不斷開殘花尚竒林鶯知客意一囀似笙詩<lb/>
　　　鹿泉<lb/>
白鹿今何在清泉故自流淮陰祠下道芳草漫生愁<lb/>
　　　擬古三首<lb/>
<pb n="KR4e0142_WYG_004-40a"/>
開田種嘉榖中有稂與莠日暮人未歸新鸎在高栁<lb/>
　　　其二<lb/>
青青庭前樹上有黄栗留去年人聽喜今年人聽愁<lb/>
　　　其三<lb/>
桃花隨意紅栁枝向人緑山人夜歸來獨上蘭臯宿<lb/>
　　　酌泉<lb/>
往往城中水不如郊外甘如何城市客不肯住城南<lb/>
　　　夜鐘<lb/>
<pb n="KR4e0142_WYG_004-40b"/>
山寺數聲鐘霏霏度林薄夜乆霜氣嚴林間下樓鶴<lb/>
　　七言絶句<lb/>
　　　夢張岳州<lb/>
緑苔滿地明如錦共向溪西石閣吟一掉好風人未散<lb/>
夢回凉月正沉沉<lb/>
　　　送燕<lb/>
蚤聞秋社已思歸更為新雛櫛羽衣故壘明年管無恙<lb/>
東風簾幕待君飛<lb/>
<pb n="KR4e0142_WYG_004-41a"/>
　　　吟窻雜詠二首<lb/>
印文生緑銅獅冷硯沼瀠波石獸歡坐乆篆烟清不斷<lb/>
兩鬟童子立䦨干<lb/>
　　　其二<lb/>
琴衣書幔未全乾試學神仙夜爇檀盡日無言對芳草<lb/>
南山蘭似北山蘭<lb/>
　　　答趙叔鳴員外<lb/>
平原東望㡬停雲古鶴離巢雁出羣未得報書空有夢<lb/>
<pb n="KR4e0142_WYG_004-41b"/>
曲江池上憶逢君<lb/>
　　　春意<lb/>
栁緑花紅千萬枝煖香隨馬霧絲絲東風莫厭頻來賞<lb/>
轉眼黄鸝欲暮時<lb/>
　　　雙栢亭對雨<lb/>
深春亭舘客來稀坐看幽花著雨飛十二碧䦨鶯語細<lb/>
江南夢好未思歸<lb/>
　　　長門怨<lb/>
<pb n="KR4e0142_WYG_004-42a"/>
瑶光門裏閉嬌娃舞袖盈盈翠黛斜半餉好風吹未足<lb/>
橋南橋北栁俱花<lb/>
　　　撲棗呈蓮北司城<lb/>
東廂撲棗及秋分露顆風枝喜共君明歲却煩君撲棗<lb/>
可能迢遞寄溪雲<lb/>
　　　天上謡<lb/>
玉兎新生乳鳯鳴小仙擕瑟喚飛瓊霓裳歌舞方重按<lb/>
已道人間有此聲<lb/>
<pb n="KR4e0142_WYG_004-42b"/>
　　　香奩曲<lb/>
玉堂金馬少年身雲髻空粧别様新紅葉一枝簫一管<lb/>
殷勤寄與鳳樓人<lb/>
繡檀雕枕閣蓮花紫錦裁衫露藕芽西望銀河剛只尺<lb/>
好乘秋水上仙槎<lb/>
　　　憶親<lb/>
龍城望月四經秋夢逐金波影外流為憶稱觴奉顔色<lb/>
三畨不敢近高樓<lb/>
<pb n="KR4e0142_WYG_004-43a"/>
鶴髮童顔㑹面難况將歌酒奉深歡南風已入高秋樹<lb/>
纔得歸鴻一問安<lb/>
　　　次韻奉答兄<lb/>
渡口斜風吹古栁城門落日映新花書來正過清和節<lb/>
惆悵青驄未到家<lb/>
何處風光似去年豆花含雨草含烟無端見月思千里<lb/>
卧看行雲曲檻前<lb/>
　　　寄兄<lb/>
<pb n="KR4e0142_WYG_004-43b"/>
鵬海誰羈色養身錯教芳草怨蹄輪近來不復臨池立<lb/>
却恐浮萍亦笑人<lb/>
　　　楊栁枝詞<lb/>
春風惜别霸陵川多少長條似馬鞭誰道無情是花栁<lb/>
賺人來去自年年<lb/>
　　　送歐時振還姑蘇二首<lb/>
燕市南頭曉送君誰人高韻遏行雲北風吹落姑蘇月<lb/>
山寺鐘聲夜半聞<lb/>
<pb n="KR4e0142_WYG_004-44a"/>
　　　其二<lb/>
茫茫衰栁接平原不許離人不黯魂日月如流行役倦<lb/>
定知何處協篪壎<lb/>
　　　聞事偶述<lb/>
閬苑橋西春雨多傷心春草淚増波無人更説昇平事<lb/>
日暮雲生聞棹歌<lb/>
　　　送傅日章<lb/>
鴉飛長樂散晨鐘春雪翩翩為客容歸路不須誇竹馬<lb/>
<pb n="KR4e0142_WYG_004-44b"/>
㡬多雲氣正從龍<lb/>
　　　過報國寺<lb/>
古寺蕭蕭玉作䦨滿衣塵土下征鞍老僧相見無茶筍<lb/>
共坐松庭日影寒<lb/>
　　　長門怨<lb/>
翠袖淋漓素腕寒宫門漏盡夜將䦨若將妾恨添壺水<lb/>
滴到平明亦不乾<lb/>
　　　閨怨十首<lb/>
<pb n="KR4e0142_WYG_004-45a"/>
繡被重重捲不舒緑牕春蚤燕來初東風底事關雙淚<lb/>
濕透紅箋小字書<lb/>
　　　其二<lb/>
沉沉閨閣夜熏香准擬東風放海棠青雀西飛鶴東去<lb/>
落殘紅燼漏初長<lb/>
　　　其三<lb/>
侍女吹笙出鳳池郎從侍女贈花枝指痕應是郎親摘<lb/>
簪到紅嫣緑减時<lb/>
<pb n="KR4e0142_WYG_004-45b"/>
　　　其四<lb/>
刺繡無心㡬欠舒剪刀裁錦破雙魚嬌紅不似文君寡<lb/>
輒就相如夜讀書<lb/>
　　　其五<lb/>
郎家門户妾家樓日暮輕烟相對愁妾貎如花郎似玉<lb/>
無人不到是當頭<lb/>
　　　其六<lb/>
水向東流㡬日還碧梧枝上鳥閒關絳綃銀鈿渾閒夢<lb/>
<pb n="KR4e0142_WYG_004-46a"/>
一夜千山與萬山<lb/>
　　　其七<lb/>
牙篦輕盈下緑雲寸心如月逺從君莫言月落花須盡<lb/>
中有蘭膏是妾熏<lb/>
　　　其八<lb/>
含消半帶齒痕香連理枝分人斷腸從此離魂招不得<lb/>
晩風回首怨垂楊<lb/>
　　　其九<lb/>
<pb n="KR4e0142_WYG_004-46b"/>
淚淋鶯領亂花紋滴碎紅梭小釵裙馬上見郎郎見妾<lb/>
青山底事亦氤氲<lb/>
　　　其十<lb/>
破鏡分釵碎玉簪碧山無語海沉沉春魂只化雙青鳥<lb/>
飛向郎山話妾心<lb/>
　　　秋夜<lb/>
梧桐落盡倚危䦨寂寂秋燈照夜殘二十餘年多少事<lb/>
此心雖在不勝寒<lb/>
<pb n="KR4e0142_WYG_004-47a"/>
　　　送友人<lb/>
肥纍城外見花枝東望長安日暮時千里萋萋春草碧<lb/>
不知何處記相思<lb/>
　　　憶昔<lb/>
二十餘年夢裏恩春風秋月㡬消魂梧桐樹老人華髪<lb/>
千古莓苔淚有痕<lb/>
　　　金陵曲<lb/>
錦纜牙檣鼓又歌畫橋無數酒旗多一畨雨過青山出<lb/>
<pb n="KR4e0142_WYG_004-47b"/>
處處紅樓映緑波<lb/>
　　　江南曲<lb/>
雲間甲第隱笙歌橋北橋南畫傍多盡説昇平風雨好<lb/>
年年月底拜山河<lb/>
　　　寄兄<lb/>
逺書封就獨憑闌斜日晴風兩鬢寒屈指秦中三十驛<lb/>
到時公又過延安<lb/>
　　　雨中雜興<lb/>
<pb n="KR4e0142_WYG_004-48a"/>
去年井上梧桐雨今夜籬邊豆葉霜多少閒愁滴不盡<lb/>
五更風雨響迴廊<lb/>
　　　新鴈<lb/>
惆悵南飛又北還渚蘋沙草未消閒不知身為浮名誤<lb/>
來往風塵鬢欲斑<lb/>
　　　元宵應制三首<lb/>
火樹燈山㡬萬重五雲攢出繡芙蓉中天一𣲖風雷動<lb/>
知是簫韶從六龍<lb/>
<pb n="KR4e0142_WYG_004-48b"/>
　　　其二<lb/>
龍燭騰光鳳吐煙千花爛熳月團圓君王欲駐行春輦<lb/>
侍從先擎七寶鞭<lb/>
　　　其三<lb/>
鳳管鸞簫擁内城上元燈火月中情天風吹下昇平曲<lb/>
中有山呼萬歳聲<lb/>
　　　元康宫詞二首<lb/>
兎軛羊車夜未過人間烏鵲上銀河洛南星吏還無賴<lb/>
<pb n="KR4e0142_WYG_004-49a"/>
卧蹴青娃奏九歌<lb/>
　　　其二<lb/>
紫殿彤樓鎖阿薰藥囊提碎夜行雲鈎簾看罷承盤舞<lb/>
自摘珠松泣送君<lb/>
　　　天寶宫詞四首<lb/>
羽士承恩列上仙寶花十樹照當筵宫中未有新儀注<lb/>
旋檢先朝納婦篇<lb/>
　　　其二<lb/>
<pb n="KR4e0142_WYG_004-49b"/>
勤政樓前鬬兩朋寧王新樂最堪聽太真偏賞凉州曲<lb/>
自奉黄金出内屏<lb/>
　　　其三<lb/>
太常迎駕樂聲齊戲馬塲中舞象犀隊隊宫嬪椎法鼓<lb/>
繡襟文袴立樓西<lb/>
　　　其四<lb/>
龍池樂上練帬飄珠履金鐺稱舞腰舞罷芙蓉冠欲墮<lb/>
殿頭傳㫖賜含消<lb/>
<pb n="KR4e0142_WYG_004-50a"/>
　　　唐武宫詞<lb/>
宜春苑外兎初肥長從君王射獵歸一色赭袍飛兩騎<lb/>
外人不辨是賢妃<lb/>
　　　江都曲<lb/>
金箆吹笙絳袴謳君王自理卧箜篌夜深未喚憨憨寢<lb/>
一曲歸飛萬里愁<lb/>
　　　定昆池<lb/>
環寶攅山夜陸離主家新鑿定昆池珊瑚未大諸韋死<lb/>
<pb n="KR4e0142_WYG_004-50b"/>
多少珠璣向月悲<lb/>
　<lb/>
　<lb/>
　<lb/>
　<lb/>
　<lb/>
　<lb/>
　態峯集巻四<lb/>
</p>
<p>
</p>
  </div>
</body>
</text>
</TEI>
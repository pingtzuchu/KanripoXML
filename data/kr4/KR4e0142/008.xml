<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>熊峰集巻八</head> <lb/>
    <p>
<pb n="KR4e0142_WYG_008-1a"/>
欽定四庫全書<lb/>
　熊峰集巻八<lb/>
　　　　　　　　　　　　　明　石珤　撰<lb/>
　詩<lb/>
　　七言古<lb/>
　　　搏蛟歌<lb/>
白額猛虎已射殺長橋尚有老毒蛟殺人絫百不可數<lb/>
水南敗骨如危巢里中父老坐歎息三害未除凶已極<lb/>
<pb n="KR4e0142_WYG_008-1b"/>
驕人好好勞人悲終朝對餐不能食嗟哉父老公莫憂<lb/>
佩刀勇士吾姓周横波叱水水不流幽陰鬼呌風颼飀<lb/>
怒眸直視烱如電流血𤣥黄龍野戰寳刃光寒殺氣腥<lb/>
批鱗㧞角不足羡道上行人走决决閉門讀書方折節<lb/>
　　　畫灰<lb/>
爐中火盡灰尚温一撥再撥心翩翻披沙僅見赤璗出<lb/>
豁霧亦有明星存從容指畫續復㫁石鼓籀文倉頡篆<lb/>
巨擘縱横分岸畔先王經國區溝畎太和茫茫猶未收<lb/>
<pb n="KR4e0142_WYG_008-2a"/>
初為河圗後洛疇四隅五氣可按數七八九六紛相鉤<lb/>
倐然蛇蟠忽鳥發天前地後擁諸葛亦知炎燼不可嘘<lb/>
尚冀燎原勢莫遏須臾寂㓕難重尋悲哉此是佛氏心<lb/>
此灰可滅佛未熄獨坐寒窻玩周易<lb/>
　　　麥塲<lb/>
上場新麥高嶙峋手擁雲漢批魚鱗赤騾雙拖碧玉輪<lb/>
碾碎場頭青草茵咿軋車鳴石徑路轟騰馬躍長河津<lb/>
雲烟豁開珠貝出金網决㫁珊瑚新揚鍬直上一百尺<lb/>
<pb n="KR4e0142_WYG_008-2b"/>
海風捲波生細塵較然神農别賢否糠粃不與榖實倫<lb/>
青錢墜地量滿斛男顔歡悦女不顰明朝報神薦<graphic n="KR2193" url="https://raw.githubusercontent.com/kanripo/KR-Gaiji/master/images/KR2193.png" mimeType="image/png"/>
                    <graphic n="KR1979" url="https://raw.githubusercontent.com/kanripo/KR-Gaiji/master/images/KR1979.png" mimeType="image/png"/>
十口幸免為饑人寄語城中冗食者百榖由來皆苦辛<lb/>
　　　秋夕<lb/>
銀河玉露粧新秋露聲斜逐河聲流美人相望隔千里<lb/>
對此翻令生百愁誰家簫皷夜行樂寂寂那知客懐惡<lb/>
知音不來可若何一任蟲絲護絃索<lb/>
　　　壬辰同年㑹詩得見字代陳天澤作<lb/>
<pb n="KR4e0142_WYG_008-3a"/>
長安陌頭桞如線朝東暮西君不見人生何翅参與商<lb/>
短景催人疾於箭憶昔初趨鴛鷺班幾人同獻麒麟殿<lb/>
科協人乘龍背年時逢水擊鯤池便家君白簡猶遲留<lb/>
上客青袍各䓤蒨二十四回春草生昔人那似今人靣<lb/>
應門小子亦長成尚記嬉隨侍清燕世情離合那可陳<lb/>
霜葉風萍曉花片孫放曾從父執行孔融令受通家薦<lb/>
白雲南望繼餘歌願借清光入家傳<lb/>
　　　芟田行<lb/>
<pb n="KR4e0142_WYG_008-3b"/>
芟田復芟田短刀長柄颼颼然開鎌先芟三百束村後<lb/>
村前轟陸續南風吹場場土乾烏犍載車角觳觫去年<lb/>
種麥麥不成今年麥熟家無贏為語農夫合勤儉汲水<lb/>
聊舂麥仁飯<lb/>
　　　北望瀚海歌<lb/>
北望瀚海何艱哉龍蛇雜糅兼風霾排天巨浪聲如雷<lb/>
長船大艦為之催凌空歕石雜飛雨幽巖白晝號鬼嫗<lb/>
砥柱頓折崩沙流驚人駭獸相視莫先語我亦欲乘桴<lb/>
<pb n="KR4e0142_WYG_008-4a"/>
凌此萬里渚顛猿僵踣不敢前孤鳥却顧愁鎩羽嗟哉<lb/>
海勢奚爾然歴姬不揚波當堯乃滔天坤靈海若不爾<lb/>
謬且顛豈有黠蛟老毒潜深淵誰能豁浮雲扶日當空<lb/>
懸斯道果流離舉世多瓦全及此始知大禹功不細孟<lb/>
軻拯溺稱大賢九原大呌不可作伊當為誰者執鞭鞭<lb/>
亦不可執意亦竟不舒濁水㑹有清上智本非愚哀哉<lb/>
岌岌乎誰能下坂回奔車<lb/>
　　　東園行<lb/>
<pb n="KR4e0142_WYG_008-4b"/>
桃花李花俱不言誰人高呼東名園洛陽才人惜暮日<lb/>
淋洒春色翻清尊揮毫倚梧自擊節韞籍不道白與元<lb/>
正值清和風氣好放歌一曲雲翩翻古來英雄不趐百<lb/>
黃金煉藥亦不存秦皇漢武志極侈回首高閣成荒原<lb/>
何如對此一杯酒且與明月心相論興闌還卧花陰下<lb/>
不管春衣涴蘚㾗<lb/>
　　　金穴行<lb/>
君知黄金貴寜知金有穴崔嵬不踰仞中可萬夫宅穴<lb/>
<pb n="KR4e0142_WYG_008-5a"/>
門紫氣横亘天高金為壘深為泉飛湍濺沬幾千里湧<lb/>
作十丈開花蓮池頭春水流活活蓮花顔色長如昨一<lb/>
雙赤鯉當波翻萬㸃飢鳥向人啄嗟哉漢皃何乃憨隨<lb/>
塵僕僕追彈丸彈丸欲擊飛鳥死安保骨肉無摧殘猶<lb/>
勝東海老夫手皴裂白日披沙夜不絶驚濤推岸岸夜<lb/>
崩傷哉見利不見血何如此穴利最偏窮人欲愬之青<lb/>
天青天高高不可扣丹崖錦谷還依然人言此穴通揚<lb/>
州禹貢三品其源流又言此穴接東岱萬水東奔盡歸<lb/>
<pb n="KR4e0142_WYG_008-5b"/>
海吁嗟乎富貴福澤天與成請君聴歌金穴行<lb/>
　　　桞條歌<lb/>
霸陵一夜春風到兩岸毿毿飛絮早千條弱線正勻黄<lb/>
百囀流鶯笙復簧朝朝折桞無重數日日行人亭短長<lb/>
離筵一觴歌一曲前車未遠後車續别多方恨桞枝繁<lb/>
風雨明年又新緑<lb/>
　　　巨牛行<lb/>
巨牛出東郊見虎良不畏自恃形龎然文采亦森蔚况<lb/>
<pb n="KR4e0142_WYG_008-6a"/>
食三品芻曾為景升貴寜知吏卒不敢嗔乃是主人豢<lb/>
養之深恩狂犇出柙若無敵欲與虎豹相噬吞履尾幸<lb/>
未咥捋鬚安可論枯摧老角迸林藪膩灑膏血沾平原<lb/>
方悔技藝薄勢燄難乆藉平生誇詡皆雷同往日聲名<lb/>
亦狐假嗟哉牛莫闘虎欲來不如量力無後災天下之<lb/>
事寧獨牛虎哉<lb/>
　　　春閨怨<lb/>
蓮花燭短宵沉沉照見東家桃杏林畫梁影入燕夜語<lb/>
<pb n="KR4e0142_WYG_008-6b"/>
寂寞東風愁正深羅帷不閉鴨香煖新歡直道春宵短<lb/>
寜知冷枕漏偏繁啼痕滴著羅𥜗滿窓前花叢宿雙蝶人<lb/>
生莫逢離與别<lb/>
　　　出鞘龍<lb/>
漁陽上谷兵馬雄復有老將卧軍中城頭吹角戰士起<lb/>
報國那能計生死登壇慷慨抽寳刀忽然百尺龍騰霄<lb/>
三軍股栗舌半吐御史中丞亦愁沮嗟哉何為股栗與<lb/>
愁沮已將身向君王許<lb/>
<pb n="KR4e0142_WYG_008-7a"/>
　　　貧家行<lb/>
深山有鹿水有魚平原終日無寧居村中昨暮正長下<lb/>
官府星夜馳文書父老訛傳閲户役有馬出馬車出車<lb/>
妾本貧家女少小得養息自嫁與良人日出官家力眼<lb/>
見春澤生欲謀今歲食牛種猶逋巨室錢蠶桑敢望當<lb/>
窻織城南草屋纔兩間千錢出易無人還夫妻秪有一<lb/>
弱子不忍棄去携歸山已聞長吏税間架恐有生死鞭<lb/>
箠下<lb/>
<pb n="KR4e0142_WYG_008-7b"/>
　　　送穆使君入覲<lb/>
肥纍城頭寒月明驪駒蹀躞車鏗鍧殷勤羞此潢潦水<lb/>
送君直上燕之京燕京紫氣盛蘢䓤九重霄漢飛神龍<lb/>
闕下親瞻帝堯日人間但憶君子風誰言河陽好花桞<lb/>
居然單父閒絲桐一錢不忍勤父老百里還見趨兒童<lb/>
滹沱氷壁一百尺下聼活水雷行空雪消氷泮水更闊<lb/>
竚待雙鳬來自東<lb/>
　　　菜傭行<lb/>
<pb n="KR4e0142_WYG_008-8a"/>
長安城中吏夜奔星飛趣對御史門抱𬞞易粟入里巷<lb/>
實以芥蔕生囂諠朱衣赫怒授大杖此惡不得從輕論<lb/>
妻孥被繫盡泥首仰天抆淚聲喑吞嗟哉狐狸扇腥風<lb/>
卻縳雞與狗那知白日狼豺行市中吏不敢問士反走<lb/>
張公周公世豈有<lb/>
　　　題崔氏所藏豫章呉彦英歲寒三友圗<lb/>
孝芬家藏三友圗峥嶸相照氷雪孤豫章名墨出道子<lb/>
揮毫掃素能如此當軒一見毛骨竦已覺足踏空山裏<lb/>
<pb n="KR4e0142_WYG_008-8b"/>
朔風如刀剷丘垤陰崖一夜𤣥氷裂萬壑千巖惨不舒<lb/>
菑翳塞塗桑檿折磥砢獨有松凌風踈篁亦與梅花同<lb/>
鐵肝石膽可瀝視不獨能顯還能窮大夫森森氣千尺<lb/>
䘙武流風映淇澳誰言處士盗虗名林逋老去清如玉<lb/>
憶昔東風繁盛時妖紅靚緑闘春姿桃花桞花各馳騁<lb/>
笑人冷落顰栖遲富貴徒知輕澹泊寜知世態終揺落<lb/>
萬種豪華一夕盡誰人顏色還如昨天王昨夜召匠氏<lb/>
玉帛待獻明堂裏榱桷如雲匝地垂隆然巨棟中天起<lb/>
<pb n="KR4e0142_WYG_008-9a"/>
伶倫奏樂來鳴鳳調珍列鼎庖人送笙簫曉入軒轅庭<lb/>
和羮夜落髙宗夢嗟哉遲速有命奚可誣丈夫未遇聊<lb/>
躊蹰知我豈無鮑叔義國士亦有睢陽鬚貞心勁節可<lb/>
相保榮辱背棄非吾徒君不見今人但知暖勝寒多少<lb/>
人家爱牡丹洛陽丹青布天下我看君畵心獨懽<lb/>
　　　春雪詞<lb/>
蓬萊宫中夜飛雪蓬萊宫外春泉决宫娥起聽漏聲乾<lb/>
小閣紅燈半明滅䦨干十二堆瓊瑶君王禦寒猶服貂<lb/>
<pb n="KR4e0142_WYG_008-9b"/>
殿前内侍撾鼓急報道鑾輿視早朝銀燭影隨花絮舞<lb/>
煖雲香逐珮環飄街頭父老呼萬歲東楼那惜千錢費<lb/>
呼朋酌酒話豐年不道今年米騰貴君王重念萬物槁<lb/>
亦謂此是民之寳三春宜麥夏宜禾特勑六宫無汛掃<lb/>
小臣更望風雨時一畮還收千種稲官不催租吏不討<lb/>
肩負牛車滿官道小臣坐食飢亦好<lb/>
　　　題守堅李翁所藏牧牛圗<lb/>
空山無人雲自流草色不喚王孫遊平波粼粼動烟縠<lb/>
<pb n="KR4e0142_WYG_008-10a"/>
高桞拂地黄金柔路旁白石净於几松膏竹杖亦易求<lb/>
蒼巖翠壁幾千仞此中敢謂無巢由巢由巢由不可見<lb/>
牧竪悠悠下長坂烏犍濈角春正肥短笛横吹不知晩<lb/>
已判乘月過前村不道林深路猶遠嗟哉長安豪俠千<lb/>
金軀奔車騁馬光路衢掛角寜須二三巻徒聞十斛計<lb/>
明珠春華秋葉忽飄轉誰憐數尺高珊瑚乃知抗志貴<lb/>
世表眼底得喪真區區君不見豐城李翁今皓鬚積書<lb/>
教子勤且劬人生意得㑹有娱霄漢豈與山林殊我知<lb/>
<pb n="KR4e0142_WYG_008-10b"/>
翁意固如此不待臨風看畫圗<lb/>
　　　和杜子美醉時歌在七級作<lb/>
獨上高樓望宫省北斗芒寒布袍冷尊中有酒筵有肉<lb/>
醉飽翻河濯雙足東北望燕齊西南連汴宋君王有道<lb/>
萬里清寳劔匣中長不用素餐大恐前人嗤為文更覺<lb/>
無色絲讀書毎破千萬巻交結時與英雄期豈不有仲<lb/>
長統又不有雋不疑名言入耳足感激俊爽豁達俱吾<lb/>
師海榴花開晩獨酌江風吹㠶何磊落雨後蟬聲雜綺<lb/>
<pb n="KR4e0142_WYG_008-11a"/>
絃林間月色搖銀□詩情畵在霸陵岸筆鋒欲撼滕王<lb/>
閣主人作宦猶未來田園一半為荒苔我亦安能居此<lb/>
哉馬蹄獵獵踏風埃人生離合大如此為君且盡黄金<lb/>
杯<lb/>
　　　契苾兒曲<lb/>
　　　　垂拱朝民間歌契苾兒詞曲多媟豔亦樂之<lb/>
　　　　妖也契苾兒為張易之小字云<lb/>
君歌契苾兒妾按龜兹舞酒盡燈欲㓕堂前鸚鵡語光<lb/>
<pb n="KR4e0142_WYG_008-11b"/>
順門宣供奉郎蓮塘水暖雙鴛鴦象牀犀簞伏熊枕春<lb/>
風夜簸花枝狂誰家少年眼如虎犂㫁并州杏花雨<lb/>
　　　剖心慟<lb/>
萬象宫中鐵鸞舞金輪壓碎中原土龍雛纍纍血刃紅<lb/>
房州天子亦姓武開門告宻死恨遲李家神靈那得知<lb/>
英雄相顧入鼎爼棟摧梁折誰能支皇嗣寔不反臣心<lb/>
端可明佩刀掣㫁黄絲纓忠肝義膽照日星大呼徹天<lb/>
鬼下聴周屠不語來屠醒簾前鸚鵡躑躅鳴刀圭桑線<lb/>
<pb n="KR4e0142_WYG_008-12a"/>
何多情君王從此脱奇禍保國存孤勲始大鼎彛誰勒<lb/>
定唐功太常工與狄梁公吁嗟貴賤道可同萬世栗烈<lb/>
增剛風<lb/>
　　　邯鄲行<lb/>
邯鄲女兒未二十堂下理筝堂上食梅魂清澈藕絲柔<lb/>
舞罷花枝困無力羅幃繡幙春復春可憐白璧滯風塵<lb/>
陌上幾逢珠履客花前誰是錦袍人百年命分多不偶<lb/>
不獨西池蒲與桞李廣不侯溤衍貧文姫流落明妃朽<lb/>
<pb n="KR4e0142_WYG_008-12b"/>
傷心萬事難具論積恨烟緜春草㾗<lb/>
　　　井陘行<lb/>
陘山不高山有名幽并一覽俱分明鹿泉古水浸平壌<lb/>
恒嶽遠峰朝上京丹崖翠壁相峥嶸亦有列石如分營<lb/>
淮隂千載但遺廟土人至今知用兵羲農虞夏忽已傾<lb/>
首陽薇蕨春又生路旁老松抱世憤時復林間風雨聲<lb/>
　　　短歌行<lb/>
苦霜凋綠華耿耿抱香死快力割直絲一㫁不可已翠<lb/>
<pb n="KR4e0142_WYG_008-13a"/>
䄂弓鞋雙黛眉香輪回首淚沾衣采雲一散無消息惆<lb/>
恨綠鬟生雪絲<lb/>
　　　栢梁臺詞<lb/>
栢為梁梓為柱絫金作臺髙幾許未央宫闕太液波萬<lb/>
寳晴揺夜明樹日月星辰和四時梁王以下皆陳詩龍<lb/>
顔喜溢豹文蔚虞廷賡歌再見之君王千載英睿姿惜<lb/>
哉不逢皋與䕫董生閉門長孺出平津閣中賢者誰雄<lb/>
才逸發不自制始畧祁連山外地東來海上遇安期西<lb/>
<pb n="KR4e0142_WYG_008-13b"/>
向宫中封五利乃知為君難為臣亦不易君王已悔人<lb/>
未知白首始興搜粟尉栢為梁金為瓦治大國如大厦<lb/>
一材豈宜輕用舍用舍一失害不輕瘡痏呻吟徧天下<lb/>
空令中國至今人但説葡萄與天馬<lb/>
　　　落花嘆<lb/>
牽牛花開香繞風纎指削成青玉筒三春曉露沁花蘂<lb/>
飄颻仙珮凌天中當時鉛華稱遊冶盡日含姿粧不卸<lb/>
楼頭月落尊酒空短景催人急如馬臨臺自覺朱顏非<lb/>
<pb n="KR4e0142_WYG_008-14a"/>
倚䦨淚濕金羅衣似恨秋風太相虐積雨隂隂凋綽約<lb/>
啼鶯無復艷陽時乳燕空驚舊簾幕春來秋去何足歎<lb/>
君不見五族七貴皆高冠朱樓畵棟連雲起中有殊麗<lb/>
多邯鄲明珠翠羽綴首飾紫檀紅玉雕䦨干一朝桑田<lb/>
變滄海脂房秋水空氿瀾誰能使烏不飛兔不走肘後<lb/>
黄金印如斗庭前有花尊有酒高歌一曲三千杯長與<lb/>
南山作賔友<lb/>
　　　别離曲<lb/>
<pb n="KR4e0142_WYG_008-14b"/>
十里紅亭憶君别落花飛絮飄香雪垂雲偏礙復讐冠<lb/>
野水空漫舊車轍歡娱未盡早暌離緑損紅嫣當怨誰<lb/>
六貴五侯君自取如何教妾度芳時君去不來妾已老<lb/>
夢魂猶繞紅亭道<lb/>
　　　中秋對月<lb/>
日落崦嵫雲半赭烏鴉啼碎鴛鴦瓦海東雪浪揺氷城<lb/>
驚落銀河向城瀉瑤輪隱隱驂素龍木犀花間雙兎雄<lb/>
開元李郎厭花塢霓裳一曲聆天風長生殿前人對月<lb/>
<pb n="KR4e0142_WYG_008-15a"/>
漁陽鼙皷兵如雪滿路楊花碎馬蹄至今坡草沾鸞血<lb/>
君不見今人古人一杯酒誰人扙淚誰開口㗭<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>頻驚<lb/>
在戸庭西風不獨衰蒲桞子卿去日尚丁年定遠歸来<lb/>
空白首請君當筵對月聽高歌惟有尊中月色多<lb/>
　　　寒雨曲<lb/>
夏初一雨直徂冬百草落盡黄金茸庭前老樹枝榦秃<lb/>
上有古苔如錦封鳥巢冐葉飛不起繚繞飄颺日千里<lb/>
夜深忽觸西南風吹作新腔阿滿子巢中寒鳥鳴唧唧<lb/>
<pb n="KR4e0142_WYG_008-15b"/>
窻下愁人抱雙膝龍泉不出佐清時繡徧蓮花秋水色<lb/>
　　　燕燕謡<lb/>
燕燕飛入翠微越羅為君裳齊紈為君衣披香殿裏雙<lb/>
宿栖茅次舊壘生光輝張公子来擊皷按紅牙歌金縷<lb/>
一曲陽春掌中舞弱佩隨風墜鳴雨君王為爾金刻櫨<lb/>
可憐窠成不将雛腐木作柱能幾時棟焚火滅猶未知<lb/>
廢昭臺徙長信前雉雊後星隕惱亂春心君莫問錦衾<lb/>
夜夜裹宫奴温鄉老人朝不甦<lb/>
<pb n="KR4e0142_WYG_008-16a"/>
　　　答秋官蔡從善自南都見寄<lb/>
讀君千里書上有加飡飯為君起坐明月前兩耳清霜<lb/>
響枯蔓窻間閃爍燈夜紅水龍朝西雲暮東十載同心<lb/>
歌伐木如今愁鬢信飛蓬憶歌君詩對君酒慷慨當筵<lb/>
幾開口次公不獨帶醒狂正平夲自輕豪右南山當戸<lb/>
乍巻簾北極闗心共昻首心知萬物固不齊鳳凰高飛<lb/>
寜顧雞羣葩落盡老松出樂國忽有飢兒啼人生何苦<lb/>
必得意有時霄漢等塗泥但願丹心不負青天與白日<lb/>
<pb n="KR4e0142_WYG_008-16b"/>
青燈黄巻相對生虹霓龍泉夜蹴祖生舞黄鶴朝追崔<lb/>
顥題豎儒報國乃如此鍾鼎旂常豈吾事素心未愜憂<lb/>
孔多薄分如蝸命如蟻青山抱病守荒廬寥落鄴矦三<lb/>
萬書虚名已負故臺價廣陌誰誇駟馬車奉君之書濺<lb/>
吾淚愧無篇章報瓊佩竹笛中郎應未忘小冠子夏真<lb/>
狼狽哀歌一聲動明月的的寒星耿華髪林幽幽兮風<lb/>
發發水層氷兮草寒色車輪催兮馬蹄脱安得往兮附<lb/>
鴻鵠為君強賦長歌行莫訝吾歌多苦聲<lb/>
<pb n="KR4e0142_WYG_008-17a"/>
　　　冷齋對雪<lb/>
蕪蔞亭南夜飛雪瘦驥嘶羣鳴不絶五更漏㸃滯銅龍<lb/>
朔吹蕭颼戰簷鐵書生忍凍貪熟眠獨裹布衾雙足拳<lb/>
龍泉不用寳弓弛老兎欺人来屋前盧家老婢赤脚走<lb/>
東郭先生空辨口英雄富貴両難欺寂寞黄公舊壚酒<lb/>
　　　登樓望城西諸山<lb/>
西湖山水清且幽漢宮恩澤賜旬休鳴鞭走馬出廣陌<lb/>
一望太行無盡頭儲郡喬王并時俊相與共上湖邊樓<lb/>
<pb n="KR4e0142_WYG_008-17b"/>
看山酌酒無鼓吹自作歌詞還自謳飄颺始覺霄漢迥<lb/>
搖落忽驚花樹秋浮萍滄海易離合芳草緑波誰去㽞<lb/>
舊時諧笑果一夣當日池臺成獨遊頽雲坐見墮平地<lb/>
春水潏潏西北流不知古壁滿苔蘚曽有幾字垂銀鉤<lb/>
人生百年驥過隙金丹駐顔那易求有名莫上鍾與鼎<lb/>
㽞取爭光烟月洲<lb/>
　　　題沈石田逰張公洞詩畫<lb/>
南樓午夢袪復生長風掣巻雙眼明姑蘇沈翁得名舊<lb/>
<pb n="KR4e0142_WYG_008-18a"/>
不獨畵好詩更精敷金山頭片明出張公洞口春雲横<lb/>
躋攀始信老益壮貌寫不遣神遺情立當空谷虎豹栗<lb/>
吟入窈幽䕫魍驚不知元氣已滲泄宛見石筍俱峥嶸<lb/>
層巒絶巘觸遐思百歲幾日能閒行縱無健歩鬭石角<lb/>
願借地圭湔塵纓江湖亦與廓廟等富貴何止蝉翼輕<lb/>
青山白髪自夙約今我秋霜已數莖<lb/>
　　　堕鈿怨<lb/>
猩紅琥珀金指鈿一日不曾離妾身指文鈿花細相映<lb/>
<pb n="KR4e0142_WYG_008-18b"/>
綠紗夜繡蘭釭新堕来恐在泥與土掩袂含情獨無語<lb/>
寳釵珠履任輕抛女伴争知妾心苦節旄雖落馬骨存<lb/>
一夜為君傷舊恩<lb/>
　　　臨淵行<lb/>
兢兢復兢兢臨淵遊子泣且行孤鴻夜保萬里翮逸驥<lb/>
朝踏三春氷洪濤可畏髮欲竪㫁岸未坼神先驚長安<lb/>
少年惜金紫白日彎弧射封豕凌煙一筆萬死輕冷笑<lb/>
王陽但為子人生莫大君與親家家飬子圗出身此身<lb/>
<pb n="KR4e0142_WYG_008-19a"/>
一出難自保驅馳䟽附猶因循丈夫何苦不若人但惜<lb/>
無名指屈信揮戈㧞劍出門去長路風塵多苦辛<lb/>
　　　大學幡<lb/>
博山爐小煙曲曲漢鼎雖存已虧足蒼生但怨皇天癡<lb/>
不信髙安好皮肉長樂宫中㫁袖起相國府前人倒屣<lb/>
闗東王母正行籌日下白虹空貫珥東朝将相無所倚<lb/>
何事復令司𨽻死誰能砥柱障頽波不若彈冠伏都市<lb/>
孤幡揚揚生烈風海内是非須有公浮雲蔽日不作回<lb/>
<pb n="KR4e0142_WYG_008-19b"/>
天功正氣自可凌蒼穹老臣若肯存精忠遮道一言羞<lb/>
殺翁<lb/>
　　　再作太學幡<lb/>
三尺布踰仞竿太學諸生朝舉幡誰其救者司隸寃回<lb/>
天轉日諒不難請君先為遮道言馳道不可行使者安<lb/>
可閉車馬已沒官有過各宜悔但願相公屈於理無使<lb/>
司隸屈於勢庶為邦家保亷耻亷耻一壊公莫輕拜塵<lb/>
頌功風始成<lb/>
<pb n="KR4e0142_WYG_008-20a"/>
　　　晩對西窻<lb/>
赭雲㽞照窻綃赤煖透山房梅夜實梁間棲燕語未休<lb/>
石上龍池翠如溢山人有興酒滿尊旋掃花堦待月出<lb/>
　　　迎秋詞<lb/>
井梧葉堕凉颷發聴盡秋鶯待明月畫䦨夜悄珠露垂<lb/>
銀漢飛湍濺城闕新螢乍起促織鳴誰家砧杵纔數聲<lb/>
夜凉始覺素幃爽不應夢逐相思生相思復相思美人<lb/>
來幾時百草尚欲望秋實何處蓮花無藕絲<lb/>
<pb n="KR4e0142_WYG_008-20b"/>
　　　紫絲怨<lb/>
妾本瀛洲洲上女自小不曾窺外戸感君恩愛與君深<lb/>
霧閣雲甍杳無路空将紅葉寄相思亦有雙魚傳尺素<lb/>
君家與妾隣苑墻暮暮朝朝幾㫁腸夜雨燈寒怨瑤琴<lb/>
春風淚落失紅粧知君自是文章士妾亦能吟書與史<lb/>
鳯胎龍子照芳春盡道風流世無二豈惟君情與妾心<lb/>
兩家大人亦如此不知妾命自秋蓬去年謬許戎家子<lb/>
君雖多情情亦薄當時但見功名樂携書挾劍遊上京<lb/>
<pb n="KR4e0142_WYG_008-21a"/>
寧憐風雨凋花萼妾亦怱怱去鄉里香書未動悲風起<lb/>
萱花堂前一見君飲恨吞聲隔生死君雖不言妾已知<lb/>
似恐鴻鵠滯遊絲妾身雖稱窈窕姿受恩知恩不復疑<lb/>
宿縁已付金井索往事空悲紈扇詞君乘青驄妾乘車<lb/>
白蘋洲前相送時明霞有意伴孤鶩清夜何人歌伏雌<lb/>
君恩深沉比滄海能保明年妾身在試将象箆表幽衷<lb/>
更結同心待君解君上青霄應念妾小字紅箋仍萬叠<lb/>
輕塵霏霏蕩紅雪一歩一顧腸㫁絶寒泉堕灘水嗚咽<lb/>
<pb n="KR4e0142_WYG_008-21b"/>
銀鈿中分寳釵折繡韉蕭蕭輪曵曵古楊無風下黄葉<lb/>
天長地乆今朝别有夣難逢淚空血蒼天蒼天髙截截<lb/>
人生何為罹此業為君一死盡妾心他日君來空馬鬛<lb/>
　　　遠水曲<lb/>
春水深且遠扁舟不可度纎素空牽衣飛黄已前路妾<lb/>
意如孤舟君情似浮漚浮漚一散無尋處短棹輕帆日<lb/>
夜愁<lb/>
　　　新涼曲<lb/>
<pb n="KR4e0142_WYG_008-22a"/>
碧梧蕭蕭金井寒露華瑤月瀉金盤籬間螢火濕不起<lb/>
仰見銀潢飛素湍紵衣凄風凉更薄綘蠟生花照絃索<lb/>
草蟲似答風樞吟窻禽不與書燈約百年光景轉眼殘<lb/>
君臣際遇古所難一杯尚可盡餘興長嘯秋空登石壇<lb/>
　　　餔糟吟<lb/>
高堂置酒白日驩顛裳倒屦意未䦨主人不惜珠璧碎<lb/>
刲麟剝鳯充朝餐西池鼓發縱牛飲爛醉掣㫁曼纓冠<lb/>
狂歌劇舞無夜旦宫商錯亂知誰彈春缸綠沸壯士喜<lb/>
<pb n="KR4e0142_WYG_008-22b"/>
紅籠曉開鸚鵡死盡脱金貂豈論錢不妨麯蘖多成市<lb/>
湘南遺老坐歎息斜日烘顔亦酣色江上何人更唱歌<lb/>
千愁萬恨無人識<lb/>
　　　斗酒吟<lb/>
我有磊磈懐斗酒不能下有時忽一作中夜毎自詫大<lb/>
呼滿掬槽頭珠千滴萬滴恨未除昆陽虎鬬壮士走龍<lb/>
韜安用囊中書先人遺我百金劔我毎佩之生死俱赤<lb/>
蛟青兕不試用風霜枉殺江南魚叱奴停杯莫更酌拂<lb/>
<pb n="KR4e0142_WYG_008-23a"/>
拭龍光倚太虚<lb/>
　　　寒夜曲<lb/>
霜風試嚴摧碧䟽翠缾錦鱗屈不舒蕭蕭古城月西上<lb/>
孤鴻時作空中書西湖往日多芙蕖山明水麗畫不如<lb/>
與君一别歲月改蒼苔落葉填前除時移世換何足惜<lb/>
瑶筝翠管無顏色繡被猶霑雨露恩朱䦨不似芳菲日<lb/>
青燈作花垂紫㽔沉憂銷骨人豈知寸心千里託明月<lb/>
夜夜期君望月時<lb/>
<pb n="KR4e0142_WYG_008-23b"/>
　　　擬古烏夜啼<lb/>
城上柝漁舟夜寒城下泊城頭烏啼月欲落豈知城中<lb/>
人苦樂錦坊織兒誇織錦蠶婦采桑兼采椹千金賈兒<lb/>
那復忍<lb/>
　　　蓮北座上分韻得新字<lb/>
寒空露下苔色新西堂掃月迎清賔天風吹落鳯池珮<lb/>
爽籟逸出東華塵主人遠致碧蓮酒况有水陸羅奇珍<lb/>
洿尊事往不可見意古獨薦藻與蘋牀頭錦軸巻復申<lb/>
<pb n="KR4e0142_WYG_008-24a"/>
墨池寒浸龍生鱗枯藤弱蔓滿籬壁眼中書法誰先秦<lb/>
西山秀色堕杯影長安落葉隨行人寒烟不銷萬古碧<lb/>
野草尚憶昇平春城頭杵築聲振振四坐斂袂各定神<lb/>
魚頭叅政自骨鯁蓬萊詞客何嶙峋青蟲吐絲不盈尺<lb/>
照我短鬂明如銀相看一笑日欲瞑松畔鶴聲凌紫旻<lb/>
　<lb/>
　<lb/>
　<lb/>
<pb n="KR4e0142_WYG_008-24b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　熊峰集巻八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>熊峯集巻十</head> <lb/>
    <p>
<pb n="KR4e0142_WYG_010-1a"/>
欽定四庫全書<lb/>
　熊峯集巻十<lb/>
　　　　　　　　　　　　　明　石珤　撰<lb/>
　賦<lb/>
　　感雙鴈賦<lb/>
己未歳或餽予雙鴈育于庭中問其從來曰弋人獲之<lb/>
也雖復窮蹙雅有高志蕭然獨立若賢士君子罹困侮<lb/>
遭播越而耿介絶俗固將終身也予既悲之而惜其未<lb/>
<pb n="KR4e0142_WYG_010-1b"/>
能即去迺作感雙鴈賦何日月之徂邁兮草若木其易<lb/>
黄慨雙鴈之翩翩兮去霜雪而南征彼弋人之慕之兮<lb/>
乗㝠飛之未颺吾徒違其日逺兮中道失而悲鳴昔南<lb/>
發於衡湘兮北又逾乎翰海既隨陽以定居兮又啣蘆<lb/>
以伺殆行有伍而進有律兮豈智周之不逮乃為罻羅<lb/>
之所收兮命或懸乎葅醢噫嘻悲哉物莫不有時兮時<lb/>
不可再來一失其幾兮何人不哀方得意而逺適兮恒<lb/>
一舉而千里傳海上之遺書兮歴烏孫之故壘明妃去<lb/>
<pb n="KR4e0142_WYG_010-2a"/>
而張弦兮文姬歸而按拍感中夜之哀吟兮寫萬里之<lb/>
明月豈不居危而思安兮悲羽翮之既傷相眄顧于中<lb/>
庭兮獨徙倚而徬徨棲不于茭蒲兮失風雲以為翔忽<lb/>
流影之感予兮聲激烈而慘惶孤臣失志而惝怳兮貞<lb/>
女聞之而淚零維國逺而交䟽兮茍衷誠其未明昔仲<lb/>
宣之去都兮踰荆江以淹滯陵失援而喪身兮亦胡為<lb/>
乎國士梏南冠之鍾儀兮縶越吟之莊舄相賢哲之不<lb/>
免兮固流離其焉悔吾獨怪夫童子之無知兮恒蹴踏<lb/>
<pb n="KR4e0142_WYG_010-2b"/>
而呼之貿貿焉其欲來兮顧鷄鳬而去之念天秩其能<lb/>
序兮内行純其有别富與貴其莫淫兮豈威武之可攝<lb/>
余獨好此高志兮薦芳泉而具粒相徜徉以容與兮知<lb/>
謝也之可食𦍑欲舉而低迴兮臨干磐而欲放羽被鎩<lb/>
而未齊兮愛莫能其助長鶴既鳴于九臯兮白鷴翩其<lb/>
逺歸有鸚鵡之能言兮亦振迅而西飛惟昔先王之觀<lb/>
化兮順物性而明人倫不使山者居澤兮不使水者居<lb/>
中原誠物情之各適兮亦何必豢虎豹而羈麒麟古道<lb/>
<pb n="KR4e0142_WYG_010-3a"/>
逺而不可見兮吾與汝其焉往離憂患之孔多兮世紛<lb/>
穢而鞅掌無忝爾所生兮吾茍得其養指歳晏以為期<lb/>
兮雖困鬱其奚喪亂曰吁嗟鴈兮其徳一兮其進有列<lb/>
不輕配兮是宜用之為儀大夫執兮雖則困窮心如結<lb/>
兮彼人而禽胡可說兮<lb/>
　　望逺賦<lb/>
懷滹沱之美人兮睇恒山之長麓歴高岡之千仞兮騁<lb/>
青雲之華轂西望封龍東瞻信都凌霄振衣遡風縱呼<lb/>
<pb n="KR4e0142_WYG_010-3b"/>
氣横九垓天開五湖𦍑欲去而邅迴兮睨荒墩之碧蕪<lb/>
乃有却秦故城盟齊舊址禾黍西風蕪蔞漢水逢去燕<lb/>
之望諸兮得田叔之梓里問前路於征夫兮訊山林之<lb/>
野史訪棄瓢之老父兮求擊筑之巨豪贈昆山之𤣥瑛<lb/>
兮解明月之佩刀發劉琨之清嘯兮等萬事於鴻毛山<lb/>
欲暄兮雲萋萋谷無人兮烏嘈嘈瞰梧桂之氤氲兮想<lb/>
雙鳯之鳴翺盼芻兒之躑躅兮感雍門之悲謳果孟嘗<lb/>
之不來兮亦平原之罔留繄陵谷之變遷兮曾幾人之<lb/>
<pb n="KR4e0142_WYG_010-4a"/>
駐輈忽兩矅之徂邁兮挾八風而周流於是九州縱矚<lb/>
萬里入視山河縵迴百獸崛起呌衡陽之歸鴈兮送天<lb/>
池之鵬徙要海上之安期兮論羲皇之曩也采瑤草而<lb/>
漫吟兮據槁梧而假寐倐心曠而神逸殆不假於熊經<lb/>
而烏跂吾不知世之忘人人之忘世也乃絶洪源復睹<lb/>
秦人桑麻䕃翳爼豆龎敦歌流擊壤禮謹汙尊餐朝霞<lb/>
之既多掇秋露之實繁拉芳鄰而共集傾高蓋而定言<lb/>
戛后䕫之鳴球撼千尺之雲根藹流沙之埲埲忽瀰漫<lb/>
<pb n="KR4e0142_WYG_010-4b"/>
乎崑崙瀚海北注大江東奔碣石嵳峩巨嶽雄蹲蓬萊<lb/>
方丈不可以跬越兮儼眉睷之且存予乃發昆吾指鄧<lb/>
林歛逺翮披雄襟岱華礪鍔洞庭淬鐔起萬窟之蛟鼉<lb/>
兮俾歌且舞以助吾之長吟<lb/>
　　酒旗賦<lb/>
餔糟居士將移酒泉道出中山之野長懷逺思感風帘<lb/>
之飄忽迺援毫而賦之曰佳哉酒旗之為徳也不剛不<lb/>
柔有緩有急美好脩長外方内直體成文於經緯用不<lb/>
<pb n="KR4e0142_WYG_010-5a"/>
離乎繩尺既消搖以高舉又貞固而獨立抗塵表以起<lb/>
觀撫青天而正色宛轉便嬛匪予之妍朋風侣雲聽其<lb/>
自然結括糾繚匪予之醜衆愛一憎於我何有惟翩然<lb/>
之逺揚若與世而低昻矯烟霞之接武縹霓蝀之垂光<lb/>
或振頓而跌蕩中菀結其未平倐舒解而端静粲不文<lb/>
而有章乃有白首將軍金貂公子抵掌游談揮鞭入市<lb/>
歎數竒之難逢慨日暮而千里忠欲進而未明志彌精<lb/>
而離毁擊悲筑而高歌痛末路之骫骳其或朝燕暮魏<lb/>
<pb n="KR4e0142_WYG_010-5b"/>
齊竽趙瑟載寶來朝談天動色合從解而勢危帝秦疑<lb/>
而蒙疾悽黑貂之敝裘喪黄金之千鎰望白雲之故都<lb/>
違未煖之賔席莫不意欣欣而望予氣洋洋而集止挈<lb/>
百榼而操觚等萬事於脫屣别有曲檻高樓歌纎態柔<lb/>
光疑黛歛影訝雲留擊節而歌窈窕含笑而看吳鉤解<lb/>
明璫以相遺雜蘭桂而為羞日欲下兮山暝樂未極兮<lb/>
涕流乃至斜陽兮逺村積靄兮愁人春融融兮鳴鳥雪<lb/>
漉漉兮沾巾留神仙之寶劍逢江上之魚緡延騷壇之<lb/>
<pb n="KR4e0142_WYG_010-6a"/>
逸客來草莽之遺賢潄醪而談農事曳筆而頌麒麟則<lb/>
又神恍惚而飛騰意徘徊而上下逐眉稜而同轉偕微<lb/>
韻以交亞或感悵以需時更歌呼而達夜蓋不以名都<lb/>
為顯兮亦非大邑以為通諒委巷之非陋兮豈草澤之<lb/>
羞窮進有度而退有所兮行有舒而巻有息雖陽指乎<lb/>
未明兮隂則尾乎北極左東隅而右西域兮要不違乎<lb/>
榘矱昔先王之為禮兮豈嗤昏而辨醒自號謼之作晝<lb/>
兮始相沿而日征恨靡榖之太多兮勤詔令之丁寜猶<lb/>
<pb n="KR4e0142_WYG_010-6b"/>
有曩之心兮䘏民隠而俾生何世偽之日滋兮農志違<lb/>
而業變上𣙜酤而日嚴兮下監稅而月甚彼曳紫而垂<lb/>
魚兮固混情於負販頽風靡而不可制兮吏夤縁以為<lb/>
家朝頭㑹而夕歛兮籍口實以文苛誠置錐之無所兮<lb/>
吾不知本之謂何豈止缾罄而罍恥兮妻子顧而喑呀<lb/>
遭褫捽而棄置兮豈吾罪之孔多利非予之所知兮禍<lb/>
亦非予之所患顧處身之非所兮逢利害之先見豈不<lb/>
䟽通而知逺兮曰守經而達變信處世之孔艱兮猶不<lb/>
<pb n="KR4e0142_WYG_010-7a"/>
免乎羈絆昔吾類之多賢兮源既逺而益分方九府之<lb/>
既脩兮賦邦家而益均上自于王公兮下達于庶人惟<lb/>
簡淡而不厭兮稱布帛之至文始先農之力穡兮上有<lb/>
事於筐筥采捋擷之既繁兮功告成于機杼冠得之以<lb/>
為圜兮領挈之而為衣綱既屬而帆舉兮有方合而為<lb/>
帷彼其飽風濤而安寢處兮被容體之有威交廊廟于<lb/>
江湖兮願相尋而未違各有用而咸適兮塗則殊而同<lb/>
歸悵獨處此紛穢兮若含垢而納汚望既困于鼓刀兮<lb/>
<pb n="KR4e0142_WYG_010-7b"/>
尹方勤於鼎爼說隠伏而屠羊兮奚自鬻於五羖誠偃<lb/>
蹇而淹留兮亦惟命之故幸月白而風清兮寒與暑其<lb/>
代易波沉沉而助藍兮草萋萋而分碧豈惟未遇之文<lb/>
士兮被犢裩而自滌亦有變名之賢傭兮突煙炭而歎<lb/>
息吾雖繫於一處兮若不食之匏瓠與忞忞而汨沒兮<lb/>
寜皦皦以為高望遲日而偃仰兮凌太虛而遊遨茍激<lb/>
烈之感予兮亦憑風而怒號雖幹折其焉悔兮豈踵摩<lb/>
之可嘈彼世利之紛紛兮方視之如鴻毛<lb/>
<pb n="KR4e0142_WYG_010-8a"/>
　　抱貞賦<lb/>
帝降命之孔均兮聖作則其未渝紛世路之滉瀁兮抱<lb/>
吾貞以自居遵薙柞之遺矩兮翦蒙茸而令䟽車輷輘<lb/>
而邁塗兮聽長者之所如被便嬛其綷䌨兮疇不知其<lb/>
為美信出言之有章兮念禍門之貽悔欲周容以趣好<lb/>
兮豈前哲之罔貴顧賦質之既偏兮外若裏其能悖彼<lb/>
麋鹿之在庭兮徳雖老而未馴有山雞之孔武兮寜鬭<lb/>
死而不淪矢惟直以自信兮璧亦不知其白諒物理之<lb/>
<pb n="KR4e0142_WYG_010-8b"/>
各正兮有智愚之一徳吾既離憂與患兮懼震趾之逢<lb/>
尤將同羣於鳥獸兮又異氣之不可求思大人之逺遊<lb/>
兮雖騁駕乎六合終回翔于故都兮飽湘流之一勺乾<lb/>
與坤其並運兮咸得一而清寜維周柱之遺史兮抱無<lb/>
名以為經覽萬物之動静兮固窈焉而各在也溯孔波<lb/>
而窺虞源兮閱萬䙫而未壞也曷闢而非闟兮氣必歛<lb/>
而後散彼春陽之𣺌㵿兮疇不始於氷霰是用藏感於<lb/>
至寂兮若歛華而復根保未發之太和兮粲夜氣之長<lb/>
<pb n="KR4e0142_WYG_010-9a"/>
存豈鶉居而鷇食兮同無懷之逸民息固有時而作兮<lb/>
妙精義於入神自屋漏以達大庭兮市與井其交錯鐘<lb/>
鼓發而匉訇兮舞艷姬之瓔珞晃白刃之在前兮轟疾<lb/>
雷之破山方澄心於止水兮契先天之泊然富貴固不<lb/>
足淫兮恐茹藜之樂改相蠻貊之猶行兮胡衆疑之可<lb/>
詒朝兢兢而夕惕兮恒内顧而反聽奉至徳以周旋兮<lb/>
踵如愚之服膺雖盤水之可奉兮忽覆滿而變盈矧師<lb/>
保之弗臨兮不輟步於窈㝠質既不逮於松栢兮期後<lb/>
<pb n="KR4e0142_WYG_010-9b"/>
凋於歳晏金可渝而石泐兮莫堅真之銷耎善可遴而<lb/>
可持兮道何取而可遵玩括囊之無害兮首致慮於出<lb/>
身黜枝游之穢辭兮發安定於儼若跡考父之循墻兮<lb/>
戒子輿之履薄茍由中以潤身兮絜諸家而度邦寜履<lb/>
繩而蹈矱兮敢覂駕而猖狂繄神聖之至醇兮始聲律<lb/>
而躬度徒一間之未達兮尚計仁於月數况末路之﨑<lb/>
嶇兮華實溷而多違貌修仁而色取義兮假伯車而不<lb/>
歸財一善之可稱兮已蠅尊而鼴滿悵藻鑑之日非兮<lb/>
<pb n="KR4e0142_WYG_010-10a"/>
但求士於婉孌視中國為帷房兮競獻䛕而貢妍何祝<lb/>
鮀之紛沓兮有江充之靚曼聖既不可以一蹴兮世波<lb/>
頽而風靡非確乎以自任兮寜不亂於譽毁昔夷齊之<lb/>
耿介兮違一世而不顧抑士師之直道兮亦三黜而不<lb/>
去寜蹈火而赴焦兮忍委隨以干榮甘枯槁而赴淵兮<lb/>
羞骫骳之成名豈不行忌夫大潔兮固余懷之所懌總<lb/>
璧碎而珠沉兮肯同光乎瓦礫人固有遇不遇兮道豈<lb/>
因而窪隆蘭在谷而自芳兮修竹寒而鬱葱芬與華其<lb/>
<pb n="KR4e0142_WYG_010-10b"/>
代謝兮鳥翩翩其遡風視喧啝之並舉兮有戛戛之孤<lb/>
鴻或屠羊而處穢兮或傭身於五羖歌白石於牛衣兮<lb/>
抱汲甕於䟽圃咸和光而忍詬兮志與業其不頗吾惟<lb/>
求堯舜而不可見兮又安能䘏其他息吾駕於踈樾兮<lb/>
解吾佩於南沼散寶璐而弛明月兮何杜衡於芳草縱<lb/>
鸞鳯而逸騏驎兮非青鳥以為媒颯逺飈之冷冷兮偕<lb/>
上帝而往來聖與賢其轂擊兮遇文王於靈囿曰敬止<lb/>
之一言兮可終身以為守茍跬步之失中兮風雨作而<lb/>
<pb n="KR4e0142_WYG_010-11a"/>
晝㝠體且解而弗集兮又何達於神明舟中流而失柁<lb/>
兮車半途而解轍雖獲禽之如陵兮固智者之所惑况<lb/>
僥倖於行險兮競角勝於魚龍恐獨寢之愧衾兮能不<lb/>
失色於旌弓仰青天而不憮兮俯清泉而不怍豈求静<lb/>
而遇安兮自拙居而逢樂衆告予以大窘兮胡不轢天<lb/>
衢而翺翔無亦有是心兮材乃後乎飛黄彼周公之赤<lb/>
舄兮后䕫進而笙簧豈云勝夫一簟兮亦惟天命之所<lb/>
將孰不欲體全而用廣兮古與今之可指聖人吾不得<lb/>
<pb n="KR4e0142_WYG_010-11b"/>
而見兮庶幾見夫君子吾欲究精微而極之兮畏言繁<lb/>
而道微託四徳之嘉名兮慎幹事之樞機<lb/>
　記<lb/>
　　故甥趙婦周氏壙記<lb/>
𢎞治十三年正月二十七日監察御史石某與弟翰林<lb/>
檢討某葬其甥女周氏徳貞于槀城之城西嗚呼悲哉<lb/>
詎意吾甥止於此耶始吾先公按察三晉汝父與汝母<lb/>
偕從舉汝於公舎汝六歳而汝母亡我大恭人親鞠育<lb/>
<pb n="KR4e0142_WYG_010-12a"/>
之勤勤懇懇固非一日汝之歸趙汝楫也先公憫汝孤<lb/>
撫汝背垂泣而遣之顧謂恭人曰是兒閑雅静重允有<lb/>
有後福公既捐館吾兄弟甫歸自外我大恭人老不下<lb/>
堂所恃以解顔者惟汝與汝弟紀耳朝夕望汝成汝家<lb/>
與汝弟相羽翼豈謂有今日耶嗚呼悲哉汝之死也趙<lb/>
氏之泣者曰吾婦奉吾家甚謹雖内法森峻未嘗失色<lb/>
姑嫜允順惟在兹鄰里之弔唁者曰自吾比居未嘗見<lb/>
其輕笑語矧訿詬靡麗之不作矧暴殄嗚呼汝之徳質<lb/>
<pb n="KR4e0142_WYG_010-12b"/>
受福有地人人能言之不宜死汝之早孤晩當亨裕不<lb/>
宜死卒夭而死者豈吾家<graphic n="KR2778" url="https://raw.githubusercontent.com/kanripo/KR-Gaiji/master/images/KR2778.png" mimeType="image/png"/>大波及於汝將汝衣裼之<lb/>
夜有所悽感于中抑醫療之緩不及時與則吾兄弟惡<lb/>
能無過哉惡能無過哉是年正月三日卒矩其生於成<lb/>
化戊戌四月二十九日年裁二十有三耳悲夫先公諱<lb/>
某官至按察使大恭人姓趙氏即趙之尊姑也趙世仕<lb/>
族徳貞於趙府紀善諱凖為曾孫婦郯城教諭諱復春<lb/>
為孫婦瑮劉氏為子婦父姓周氏名尚賢母即吾姊也<lb/>
<pb n="KR4e0142_WYG_010-13a"/>
繼母劉氏所葬之原趙之先壟在焉銘曰嗚呼吾甥孰<lb/>
厚汝生内秀外凝孰翼汝行展如宿成孰奪汝禄大命<lb/>
遽傾嗚呼吾甥<lb/>
　　貴閑兒墳記<lb/>
吾兒貴閑六歳而夭葬于縣城南百五十餘步鮑氏舊<lb/>
田其北則吾外祖徐内翰塋地西望茂林郎家園在焉<lb/>
墳高可隠近墳苜蓿竟長畮土赤埴可耕種吾家亦歳<lb/>
農於此兒頴秀絶人頭顱方聳蛾眉纎長出聲清而婉<lb/>
<pb n="KR4e0142_WYG_010-13b"/>
生於京師安福巷母陽榖翟氏也四月十二日汝伯侍<lb/>
御暨汝父實葬汝翰林檢討某記<lb/>
　　汝寜府預備倉記<lb/>
國家設官分職子恵元元凡所以生息勞來輔相之道<lb/>
至矣盡矣又慮夫天時之不齊也於是預備之倉作焉<lb/>
其思患預防之意又深且逺聖天子聰明睿智以臨天<lb/>
下不忍一夫之不獲其所如是然所以承乎上以令于<lb/>
下蓋自公卿以暨庶士莫不有責其尤近于民而澤易<lb/>
<pb n="KR4e0142_WYG_010-14a"/>
究者則惟守令而已顧邑之所司者狹郡之所制者廣<lb/>
則令之去守又大相遼絶信哉古所謂使庶民安於田<lb/>
畮而無歎息之聲者其惟良二千石乎汝寜為河南劇<lb/>
郡東扼淮頴西帶唐鄧南趾荆楚北共京闕誠河漢之<lb/>
郊四通八達之國也太守張公元瑞既下車之三年興<lb/>
滯補敝百務脩舉五榖薦熟黎民太和慨然以輯寜邦<lb/>
家為己任謂民食不可以不先足也迺請于巡撫鄭公<lb/>
洎諸藩臬得報遂退而閱其長府之羨餘出銀若干兩<lb/>
<pb n="KR4e0142_WYG_010-14b"/>
分糴於農得榖八萬餘石人曰此邦之民可以無饑矣<lb/>
公曰未也復籍四方大賈之藏于其市者授諸執事禮<lb/>
之人相為勸又得榖二萬三千有竒人曰公真能長活<lb/>
我矣自今雖有水旱吾其餒乎公曰未也於是始度郡<lb/>
前軍郵故地沮洳者實之磽确者平之東西濶三十二<lb/>
丈南北視東西殺四之一為倉百楹周匝四列復建博<lb/>
濟亭巋然中臨規摹宏敞築構堅密無風雨卑濕之虞<lb/>
而樓甍門榜煥然聿新亦可以壯一郡之觀蓋經始於<lb/>
<pb n="KR4e0142_WYG_010-15a"/>
𢎞治十一年春三月逾四月而功告成矣然後士之誦<lb/>
於校者民之歌於路者莫不歡欣踴躍恨得公之晩而<lb/>
又謳吟長思惟恐公一日之去我也於戲公誠可謂善<lb/>
體國家子恵之意而深思逺慮以承乎上而令于下也<lb/>
哉既而同知姚公繼謀書其事以詔來者乃以書謁予<lb/>
文將碑之予惟古者三年耕必有一年之積九年耕必<lb/>
有三年之積國無九年之積曰不足無三年之積曰國<lb/>
非其國矣其禦菑防患之道曷嘗一日而少忘哉惟夫<lb/>
<pb n="KR4e0142_WYG_010-15b"/>
先王之風既逺不復於是不得已而有常平又不得已<lb/>
而有義倉預備之設其即常平之遺意乎雖為法不同<lb/>
大凡以為民耳然及其敝也假是以絶流而掩羣者亦<lb/>
豈少哉若張公之憂國奉公而又出内瞭然秋毫必析<lb/>
亦可以為當官者法矣公名子麟字元瑞為藁城人以<lb/>
大理寺正擢為今官爽闓卓犖不為拘拘翦翦務在公<lb/>
廉以佐國家之急凡所舉措皆可不一書而此則自上<lb/>
下下以固邦本而永國脈尤可書之大者也<lb/>
<pb n="KR4e0142_WYG_010-16a"/>
　　遊南溪記<lb/>
壬戌夏五月六日喬選部希大同遊南溪出宣武門迤<lb/>
邐西南行五六里市井漸逺原野延袤道旁古阜纍纍<lb/>
隆起側立或隤而仆若斷若續麓有廬窪有畦紅披緑<lb/>
紛高瞰卑仰有麥數百區長風曼衍若巡崩岸觀波瀾<lb/>
蓋元之外羅城也踰城又南行二里始至溪居人多築<lb/>
堰引水為塘茭蒲叢翠鳥鳴其間格格可聽拱柳夾徑<lb/>
騎行再起再伏盤旋帶縈又二百餘步迺得溪口澎湃<lb/>
<pb n="KR4e0142_WYG_010-16b"/>
轟剨激湍與石聲相應鼓奮霆擊勢衝衝然不可近水<lb/>
碓在焉水碓之東有亭亭外有舟希大方將命酌亭上<lb/>
或曰不如舟且以逺機也迺解維縱蒿亟下于蒼烟之<lb/>
浦波愈清林愈邃萍藻效凉長苕擊胷忽僵柳卧水上<lb/>
蕩漾如仙槎勃然思一坐其上未果舟倐已泊上港矣<lb/>
憩少頃殽䔩雜陳行酒賦詩俄而歌工二三輩携小樂<lb/>
適至迺令别載一舟尾其末復遡洄而東且行且詠觥<lb/>
籌交錯有舉網者獻小鮮遽使羮之興方劇從者屢報<lb/>
<pb n="KR4e0142_WYG_010-17a"/>
雨將至方舎舟命騎巡歸塗則雲已四合雨驟下如注<lb/>
雷電擊平野歸者相先後不能及澴潦奔道左人馬行<lb/>
波濤中冠冕衣履盡沾濕比及城則已將下鑰矣嗚呼<lb/>
君子之學不以藏修廢游息亦有善謀者或於邑或於<lb/>
野則山水泉石之賞自古以然晉唐而下風流日勝不<lb/>
能無以宴遊隳公務者故君子病焉自余前歳冬再入<lb/>
京且將二載始得與諸君一集亦已遼闊之甚宜乎未<lb/>
盡之興不能無憾於風雨也雖然抑於是而知所未至<lb/>
<pb n="KR4e0142_WYG_010-17b"/>
焉蓋樂之在人不惟人不可極雖造物者亦若靳惜之<lb/>
不欲其無繼也夫惟聖人為能憂不傷樂不淫故憂樂<lb/>
一致與物和同下焉者情因物遷鮮克内顧茍不知節<lb/>
不至於沉湎怨慼者鮮矣是故君子不可以不慎遊哉<lb/>
同遊者張考部進之劉稽勲用熙劉中舎允中<lb/>
　　風泉亭記<lb/>
宿州别駕門公既謝郡事北還藁城治圃于郭之西絫<lb/>
崇為臺甃深為池植雜木近百本畦蔬畹蘭葱蒨相接<lb/>
<pb n="KR4e0142_WYG_010-18a"/>
迺構亭于池之背稍列圖史以自娛客至則具黍酒羞<lb/>
沚毛歌嘯竟日林䕃達襟鳴溜相屬樂而忘老焉遂榜<lb/>
其亭曰風泉寓所適也人皆曰公真能謹好擇尚飽清<lb/>
風而飫寒流以終隠乎哉嗚呼公固隠也是惡足以知<lb/>
公終隠乎哉誠然則風若泉也固虛廓寂寥祇為投閒<lb/>
置散之具焉耳矣今夫風起于蘋末盛于土囊及其廣大<lb/>
也披散乎萬物君子之政令以之今夫泉始於涓涓滙<lb/>
為淵潭及其至也放乎四海君子之徳澤以之公以碩<lb/>
<pb n="KR4e0142_WYG_010-18b"/>
儒宿學出佐名郡郡之人奉以奔走鼓舞霑積鬱散槁<lb/>
蘇至今徳之者未既則夫君子之所有者公固已挾而<lb/>
出之以加乎百姓措之天下矣既老而歸焉念動静之<lb/>
相形感屈信之有常有以見夫徐然而來者不能不震<lb/>
盪而舒散其震盪而舒散者又不能不恬然以止淵静<lb/>
渟滀未幾而奔洶汜濫井養浸灌倐焉而弛勞息機消<lb/>
息盈虛之理舉天下之物無有能外之者於是乎或風<lb/>
之林或濯之泉行而吟止而嬉仰而笑俛而樂客或有<lb/>
<pb n="KR4e0142_WYG_010-19a"/>
問公亦不答噫嘻公之取適其真在于是乎哉適在于<lb/>
理而興寄于物則凡可寓於吾之耳目者莫非吾樂而<lb/>
况寓於吾圃吾亭者哉而况風與泉又吾圃吾亭之大<lb/>
焉者哉而或者睹亭之名遂以公所好尚在是則豈足<lb/>
以探公之本邪往年珤從先大夫按察公嘗謁公亭上<lb/>
公觴之既謂珤曰吾子幸有以記兹亭也今公歿且十<lb/>
年先大夫亦棄館感念夙昔敬書風泉之大義以付其<lb/>
孫蘭俾掲于壁蓋不獨以償舊諾而人世倐忽良深有<lb/>
<pb n="KR4e0142_WYG_010-19b"/>
慨也夫<lb/>
　　午風亭記<lb/>
翰林編修李君宗易建亭于時雍坊居第之後園名曰<lb/>
午風南城羅侍讀景鳴𨽻書其上園廣數畮繚以周垣<lb/>
徑西南而入正北為舎三楹藏經史圖籍時亦以延賔<lb/>
友亭在舎之南數尋北向望之若舉蓋然四外環植桃<lb/>
李諸木間以花卉蓊然而秀灼然而葩低昻相顧若坐<lb/>
若起有竹數叢翛然而立又若神仙幽士高視逺想得<lb/>
<pb n="KR4e0142_WYG_010-20a"/>
意而徜徉者亭稍北為小池上横木為橋引井水自渠<lb/>
而入可蓄可洩宗易之言曰自吾亭之落成也適五六<lb/>
月之㑹天長日舒羣象嬉恱予時時往登之清隂旁交<lb/>
逺風徐來襟暢韻達恍然不知朱夏之炎亭午之毒也<lb/>
因以午風名之不亦可乎夫君學道之士也學而有所<lb/>
得則俯仰之内無一物而非道亦無一物而非吾樂蓋<lb/>
不獨風也必以風為足以寓吾樂則春之煦然而和秋<lb/>
之颯然而凉朝夕之凄然而清者皆是也獨午風乎哉<lb/>
<pb n="KR4e0142_WYG_010-20b"/>
殆必有說矣夫午日之中也有文明之義風巽之象也<lb/>
有舒散之徳今天子嚮明而治巽乎中正而志行天下<lb/>
之仰休光被聲教者莫不欣欣然歎遭遇之盛翰林職<lb/>
起居備顧問又世之所謂文藪者際斯世官斯地出入<lb/>
息游皆不離乎帝側則夫含徳之華味道之腴觀宇宙<lb/>
之大覽時物之變著為雅頌形之咏歎孰非宣其志而<lb/>
釋其鬱若風之散萬物而及時也哉名亭之義蓋在是<lb/>
矣又進而言之則象魏之布滌煩去苛是亦一午風也<lb/>
<pb n="KR4e0142_WYG_010-21a"/>
絲綸之出浩蕩廣莫以振民育徳長養而自遂是亦一<lb/>
午風也制一禮作一樂議一徳行使民觀之而化聞之<lb/>
而興真若聽南薰之詩聆舞雩之詠者其為舒為散為<lb/>
嬉恱暢達不已衆乎百姓同其樂萬物均其適日不改<lb/>
中而風乎天下至矣宗易曰噫嘻吾樂者其細也君言<lb/>
者其大也細者其日用之常大者其大人之事吾知樂<lb/>
吾常而已又安知其他客有應之者曰風以蘋末而千<lb/>
里基以積絫而數重木以拱把而合抱天下之事其果<lb/>
<pb n="KR4e0142_WYG_010-21b"/>
大積於細顯生於微逺始乎近哉李君之學可謂知本<lb/>
也已<lb/>
　傳<lb/>
　　李評事傳<lb/>
李承芳字茂卿湖廣嘉魚人也與弟承基俱好古博學<lb/>
有名每慕陳白沙公甫不逺千里攀涉嶺海往從之遊<lb/>
既舉進士為大理評事非其志居二歳以病乞歸親力<lb/>
耕播與漁父牧豎樂數晨夕或過客訪之便簑笠相見<lb/>
<pb n="KR4e0142_WYG_010-22a"/>
又數歳卒承芳心貌並古為歌詩亦竒麗議論古今人<lb/>
物每不主故常務在與世抗遂短誚朱子註䟽以為拘<lb/>
縛後學至詆為罪人又性頗躭佛嘗與客登西山逢路<lb/>
僧設供便解帶與之近行怪也至其居家清素與朋友<lb/>
交誠慤不阿言動被服任真簡古過人甚逺獨疾末俗<lb/>
媕婀矯枉過直云太史氏曰孔子有言必也狂狷乎自<lb/>
聖人未嘗不樂與志士也然率意自高不知所裁去道<lb/>
漸逺與莊老之徒不殊若承芳之竒卓不拘抱野自肆<lb/>
<pb n="KR4e0142_WYG_010-22b"/>
其視喁喁富貴相吹以沫者奚翅絶等然作論駭俗往<lb/>
往戾經不但為未醇云爾<lb/>
　說<lb/>
　　友松說<lb/>
錢唐姚子千金之家也有友三人焉徂徠丈人淇園君<lb/>
梅處士也三人者於姚子皆莫逆而姚子之友徂徠也<lb/>
特知名蓋徂徠齒最長又磥砢崛強為國之望故著處<lb/>
士嘗謂淇園君曰子為虛也徂徠豈賢於子哉淇園君<lb/>
<pb n="KR4e0142_WYG_010-23a"/>
曰惡是何言與昔者夏后氏之有天下也徂徠之祖則<lb/>
既為社主矣其子孫衆且賢迄于今長大而美髯達於<lb/>
世用彼所謂青雲之材廊廟之具也吾何敢望若子之<lb/>
香名滿天下殆真伯仲也處士蹙然曰君子之節猶且<lb/>
弗敢先之而顧及吾乎吾山林之逸也慎守歳寒而已<lb/>
丈人之道與世咸宜彼且為棟梁亦與之為棟梁彼且<lb/>
為桷榱亦與之為桷榱彼且為盤盂几榻亦與之為盤<lb/>
盂几榻是其殘潤餘馥猶且歴千載而不化矣彼所謂<lb/>
<pb n="KR4e0142_WYG_010-23b"/>
惡乎不宜惡乎不可者也吾弗如吾弗如二人顧徂徠<lb/>
而笑曰然則吾三人者俱與姚子友而姚子之友君也<lb/>
獨知名不以此邪於是三人復相視而笑願推徂徠為<lb/>
盟長雖然此三人者皆無姚子之家者也一有姚子之<lb/>
家則不與之友矣<lb/>
　　漏澤園對<lb/>
或問漏澤園古與曰非古也其於季世乎先王之世老<lb/>
安少懷生養沒歸各得其所其不幸而有弗掩者先王<lb/>
<pb n="KR4e0142_WYG_010-24a"/>
猶弗忍也故孟春之月教民掩骼埋胔俾無干天和傳<lb/>
曰西伯澤及朽骨是已季世多戰而民始不收轉死於<lb/>
溝壑而民始暴露是故明王出而憂之為之壇壝以定<lb/>
之為之原域以歛之所以推生者什一之餘恩於既化<lb/>
者也今也不然終歳蠶緝而寒不得衣春耕秋穫而饑<lb/>
不得食頭㑹箕歛盡民之力聚大師興大役使民不得<lb/>
休息甚則浚生者之脂膏咋生者之肌髓以充己之欲<lb/>
畧無厭斁及怨讟之興也則又嚴擊斷以威之舞文以<lb/>
<pb n="KR4e0142_WYG_010-24b"/>
罔之驅之陷穽死徙相望而不閔且以為快惡在其為<lb/>
民父母惡在其為君之臣而顧乃有規規於虛器以文<lb/>
其亂者亦何其不愧畏之甚哉曰信如子之言誠盡力<lb/>
於生者則兹園雖廢之可也曰何可廢也先王以不忍<lb/>
人之心行不忍人之政建良法美意於天下使幽明人<lb/>
鬼無一不被其澤其有弗被者則有司格之耳孔子愛<lb/>
禮而存羊焉後之賢者安知不接踵而至乎見其末而<lb/>
反其本行其緩而求其所急愛其所䟽逺而深思其所<lb/>
<pb n="KR4e0142_WYG_010-25a"/>
親近權輕重度長短顧肯使地下鬼物顧蒼生而揶揄<lb/>
邪誠如是則其所以生之富之教之之具聖王之仁術<lb/>
森然備在有不翅百倍於兹原者舉而行之豈力之不<lb/>
能哉弗為耳子曰未能事人焉能事鬼此之謂也<lb/>
　序<lb/>
　　槀城穆侯考績序<lb/>
予初謁侯京旅磊磊然豪丈夫既聽縣政里人踵至多<lb/>
以慈祥聞者予未之深信也𢎞治六年予請告歸入吾<lb/>
<pb n="KR4e0142_WYG_010-25b"/>
郡郡人稱其廉入吾里里人頌其仁入為吾父按察公<lb/>
夀公曰而知吾邑之大夫哉寛平愛人是固孔子之所<lb/>
謂賢者也予往候起敬侯亦欣然倒屣迎之然竊視侯<lb/>
體貌魁岸虬鬚森森然作止不覊其磊磊之氣固在豈<lb/>
吾自疑者不信人邪居有暇侯累招予縱談至再乃知<lb/>
侯平生好馳馬能日奔十餘舎無倦色雖悍騎御之不<lb/>
敢不就衘勒每歎世無千里駒早涉大江歴吳泝越徘<lb/>
徊兖冀之郊遇英豪㵼心膽揮黄金囊槖屢盡邃於地<lb/>
<pb n="KR4e0142_WYG_010-26a"/>
法每過名山川必遨遊極興而後返嗟乎此豈尋常脂<lb/>
韋者之所能哉知予不解吏事數為予談秦漢以來竒<lb/>
隠出經入史亹亹無窮投壺雅詠思致不淺夫以侯之<lb/>
才志向使得早為一藩必有大過人者沮抑至此猶能<lb/>
變彊為柔求稱牧民之職其有意乎因地而用才也哉<lb/>
吾聞古之人有西門豹者其人性急每佩韋以自緩侯<lb/>
豈其人者哉予騃鈍不足以知侯然家君行天下則多<lb/>
矣平生不侵許可而亟稱侯賢予以是益有所本也侯<lb/>
<pb n="KR4e0142_WYG_010-26b"/>
為吾邑三年循良之澤人人所被而邑中師儒尤樂與<lb/>
之朝夕於其考遙願一言以為侯賀予將何以賀侯乎<lb/>
侯政既成矣於是揮簡擊席而為之歌曰滹水瀰瀰兮<lb/>
山㠝岏兮惟此善人可勝殘兮山㠝岏兮滹水瀰瀰兮<lb/>
惟此仁人多男子兮<lb/>
　　送楊太僕序<lb/>
始予讀魯駉及衛定中之詩以為正心誠意之學可以<lb/>
貫通萬事及草木鳥獸而並育之故雖孳息之臧好而<lb/>
<pb n="KR4e0142_WYG_010-27a"/>
美大亦無有能外之者及觀毛仲之主廐也色殊羣别<lb/>
雲錦蔽野則又幡然疑之曰牧養之職亦貴得其法焉<lb/>
耳彼王氏者亦何嘗有塞淵之徳不邪之念而蕃庶至<lb/>
是哉比予周遊兩都得竊觀天下之馬政則任法之說<lb/>
抑又有未足據者蓋自我太祖高皇帝投戈講藝以綏<lb/>
邦家未嘗一日而忘武備亦未嘗一日而忘馬也既有<lb/>
大司馬以總天下之兵騎於是又有太僕又有行太僕<lb/>
又有苑馬以至署有正圉有長畜馬之官不可謂不備<lb/>
<pb n="KR4e0142_WYG_010-27b"/>
矣百畮牧一馬再嵗徴一駒四户有馬備用有馬其畜<lb/>
馬之民不可謂不衆矣牧有塲芻豆有家馬損有罰駒<lb/>
不中程有罰其畜馬之令又何其詳且嚴哉今兩畿齊<lb/>
梁之民曰吾病矣吾散財以給馬芻破産以資馬直亦<lb/>
無餘矣令再急吾且逋以免吾子女西北之邉民曰吾<lb/>
將何以為生哉吾恃馬以為存亡然馬力數不足以當<lb/>
敵馬食有常給或弗能飽不幸而斃家貲無所傾吾且<lb/>
抵馬夫以國家設官如是之備著令如是之詳而公私<lb/>
<pb n="KR4e0142_WYG_010-28a"/>
之告急如此何哉問其故則曰馬政之不易行乆矣則<lb/>
曰馬之難畜甚矣徐徐而究之則法之所在弊必生焉<lb/>
民馬之弗用而商賈售豪右取甚至食禄之家坐而兼<lb/>
利焉孰非思慮之邪而秉心之偽哉以此見聖賢之言<lb/>
果不欺我而詩之所稱亘萬世而不可易者也豐城楊<lb/>
君方震自舉進士績學翰苑歴諫院未嘗一日不講求<lb/>
誠意正心之學其著書立言及為文章與論諫亦未嘗<lb/>
須臾不以六經之道為用乃今年自光禄擢陞太僕少<lb/>
<pb n="KR4e0142_WYG_010-28b"/>
卿其於馬政固無難於舉措矣抑吾猶有告焉今天下<lb/>
之士好高䳱逺一知講求聖賢文學率以吏事為俗務<lb/>
往往不屑為之甚至司錢榖寄民社職刑名皆一切不<lb/>
以為意方且講唐虞論道徳離臣言忠違子言孝下視<lb/>
一世無足當意者豈知堯舜之治亦不過以博施濟衆<lb/>
為心孔孟之道亦不離乎日用脩臣之常職即所以盡<lb/>
忠修子之常職即所以盡孝又何必蒐竒索隠趨周文<lb/>
而貌尼父然後謂之道德也邪噫嘻其亦自誣之甚矣<lb/>
<pb n="KR4e0142_WYG_010-29a"/>
楊君雅碩士其必不以民事為俗哉㑹光禄張君廷賔<lb/>
李君宗岳將設祖以餞聞予言而是之曰方震明德士<lb/>
也秉心致思之論其誠可以為太僕式矣予曰何止於<lb/>
太僕由是而卿而相茍用是道鮮有不益於事者楊君<lb/>
姑再試於太僕請後而徐觀之<lb/>
　　送安寜蘇司訓序<lb/>
順徳蘇君克正既得司訓福建之建寜其從弟太史伯<lb/>
誠先生舉觴為賀君頗有愠色悵然嘆曰吾自結髪馳<lb/>
<pb n="KR4e0142_WYG_010-29b"/>
文塲君所知也顛傾坎壈積歳累日上之不能效董賈<lb/>
為朝宁陳嘉謨猷垂名竹帛為前人光次之不能壯年<lb/>
厚禄以為三牲之養使父母恱而安之剛銳已銷響絶<lb/>
念息幸蒙聖天子㧞之韋布之中畀以師儒之任望已<lb/>
過矣榮已極矣獨念母氏在堂日暮垂白暌違數千里<lb/>
信如昏不定晨不省寒燠不問忻愠不得承雖食斗升<lb/>
之禄惡得而樂諸其友地官陳君學之他日以告珤且<lb/>
曰建寜天下文學處也而君博物篤志之士也才與位<lb/>
<pb n="KR4e0142_WYG_010-30a"/>
宜教有地受蓄有散屈有信吾曹方幸之陟彼屺兮耿<lb/>
耿不寐願吾子一言以光其行且有以慰之嗟乎天下<lb/>
之故魚鱗蝟毛不可比數貴賤夀夭甘辛醲淡寒熱薄<lb/>
厚長短廣狹輕重淺深何翅萬類然皆有數焉非偶然<lb/>
而為之者也若君之積學而不獲發發矣而不獲大與<lb/>
夫養親而不能顯顯矣而養復有違獨非數也乎數已<lb/>
在天則夫寸欲度長小欲絜大寒思附乎湯火苦將就<lb/>
乎薺蔗雖幸而得之豈不猶為失已也哉是故君子安<lb/>
<pb n="KR4e0142_WYG_010-30b"/>
行而徐步平視而逺觀不知丘陵蟻垤之為高下也求<lb/>
足以置吾足而已矣不知朝陽風雨之為顯晦也求足<lb/>
以寓吾目而已矣矧夫明道所以行志也事君亦所以<lb/>
事親也道茍得行足以致吾君則雖不在親之左右親<lb/>
之心顧不樂乎而吾又何愠乎君行乎哉吾知登高堂<lb/>
擁臯比執經而受趨者趨進者進問對者相屬君方撞<lb/>
鐘以應因材而篤倒槖而施之虛進實退驩欣交合暇<lb/>
則入室而弦于圃而射即其所往而樂無不在焉則道<lb/>
<pb n="KR4e0142_WYG_010-31a"/>
以明志以行賢才以成居而風化淑出而事業著移忠<lb/>
之孝莫大於此又何必拘拘奉顔色侍甘㫖而後謂之<lb/>
為人子哉陳君曰然吾將與太史君謀書以贈之<lb/>
　　李侍御考績序<lb/>
𢎞治壬子春隴州李君宗元為浙江道監察御史三載<lb/>
考績上天官以最書其僚既相與喜閻允徳者君同郡<lb/>
人也乃録其所為最者于牒以授太史錢與謙請序其<lb/>
事錢許諾未幾聞家難遽奔遂缺然不果作允徳亦按<lb/>
<pb n="KR4e0142_WYG_010-31b"/>
蜀比還再逾歳為甲寅適宗元已有河南按察之命旦<lb/>
暮戒行李其僚復迎謂曰子尚念亦有三年之賀於宗<lb/>
元乎史猶闕文吾子其思將補之允徳復以命珤夫允<lb/>
徳之所以託於錢太史者必錢之能知李君深也今吾<lb/>
雖知李君安知不異於錢所知者乎而何以代其言然<lb/>
李君平生大節軒然在人耳目者奚必錢與珤將天下<lb/>
皆同之君自成化戊戌舉進士為南京御史以父喪去<lb/>
位制終聖天子嘉其賢留為内臺所至守公砥節不為<lb/>
<pb n="KR4e0142_WYG_010-32a"/>
絶級峻岸然義理所到守之確不可㧞嘗巡都下諸儲<lb/>
及清尺籍發姦擿伏人無所遁情其按遼也以兼督學<lb/>
校乃飭有司廣學宫益進生徒重營孔子廟庭輪奐嚴<lb/>
整望之者凛然知所依歸蓋遼俗尚剛勁民多事弓矢<lb/>
不樂為詩書地通商有貂皮人參之利人競趨之且多<lb/>
流人諼偽日甚故君奮然作新欲使士民聞見之者知<lb/>
國中有聖人之教有先王之法赫然如日中天庶幾相<lb/>
戒諭感慕傾心向之此其志豈小哉豈尋常尺寸之績<lb/>
<pb n="KR4e0142_WYG_010-32b"/>
哉矧今為僉憲得專制一道激揚予奪在呼吸之間將<lb/>
其設施必益有大於平日者也予早聞君名又常識君<lb/>
於侍朝之頃見其先事而敬肅然有容與之言和而有<lb/>
則能深藏其賢又大符吾所聞者吾聞秦隴大父亦嘗<lb/>
為御史有蹇蹇節子孫之風流蓋有所本也<lb/>
　　贈孺人宋母輓詩序<lb/>
易稱无攸遂詩戒無儀崇正外也然自周之興則亦曰<lb/>
有婦人焉蓋雖聖哲茍非其人則無以成内助之功是<lb/>
<pb n="KR4e0142_WYG_010-33a"/>
故樂羊子感於其妻以卒業魯文伯鄒孟軻頼乎其母<lb/>
以成器今考其立志垂範有非尋常丈夫所能則者固<lb/>
知賢淑有不係於類者矣若膠東宋氏二母其殆是乎<lb/>
宋氏為膠世族封御史公徳中甫種徳植義藏器弗賈<lb/>
為世逸民宋母者鄭氏亦郡人其配公也慈恵幽閒事<lb/>
舅姑以孝生三子曰圭曰漢即今侍御君也曰秀公曰<lb/>
吾何教乎母曰必以詩書治家及國莫之逾也又何法<lb/>
乎母曰必法詩書先王之嘉言善行盡在是矣公故督<lb/>
<pb n="KR4e0142_WYG_010-33b"/>
諸子就學甚力期不至於大成不止母之力居多焉年<lb/>
逾四十乃棄中饋繼室以夏氏亦善宜其家如鄭之賢<lb/>
撫諸子而教之若已出於是仲氏天章舉進士高第為<lb/>
侍御史先皇方以孝理天下推恩羣臣乃贈鄭為孺人<lb/>
封夏如之君子曰二母賢乎哉助於内不遺於外相其<lb/>
夫以及其子是宜享榮名也吾聞之教子者以義方弗<lb/>
内於邪事親者終於立身揚名以顯父母若二母之所<lb/>
以為教及其子今日之所成立方之鄒魯所稱又何殊<lb/>
<pb n="KR4e0142_WYG_010-34a"/>
哉蓋鄒魯理義由出壤接於齊流風相扇篤生賢淑自<lb/>
有曠百世而相同而封御史公正家之法亦必大過於<lb/>
人有以必致是焉者也夫志立而有成範垂而有光母<lb/>
怡子愉歡然相合垂魚擁笏子孫滿前既夀而樂斯可<lb/>
矣而事乃有大謬不然至使生我劬勞者弗及見其違<lb/>
而踵及見者養亦弗終則天之道果安在邪雖曰其所<lb/>
以盡道足以垂後雖大丈夫何以加之然人子之情則<lb/>
若有不得以為人為子者矣詩云陟彼屺兮以望母兮<lb/>
<pb n="KR4e0142_WYG_010-34b"/>
望之不及悲慟尚然矧夫終天之感形於門閭機杼杯<lb/>
棬之間欲使孝親者何所於解憂邪此侍御君所以痛<lb/>
心疾首而朝士大夫所為不堪而咏嘆者也珤視侍御<lb/>
君為外姑丈知母儀為詳且平生樂聞忠孝不倦乃今<lb/>
目擊之故不以不能言輙序諸歌詩之首<lb/>
　　送東阿萬丞序<lb/>
鉤伏狙愚銖兩必察人或以為明鷹擊蠭厲深文肆詆<lb/>
人或以為果君子曰至清則無魚至察則無徒求其生<lb/>
<pb n="KR4e0142_WYG_010-35a"/>
而不得則死者與我皆無憾也故號為智囊名為屠伯<lb/>
其勢多不能永終而渤海之不殺平原之無黨豈惟其<lb/>
民頼之且其身亦得以享榮名也天人好惡宜不相逺<lb/>
豈固汎然於其間而無低昻予奪之哉予觀東阿萬丞<lb/>
蓋有庶幾乎古人之近厚者也𢎞治紀元丞始佐縣有<lb/>
執左道於界中者訹人以慈悲苦惱果證之術握臂為<lb/>
盟其機叵測而隂相往來衆至千餘輩為邏者所覺選<lb/>
徒捕之則其魁已遁餘皆居人遂就縛自知相隨入死<lb/>
<pb n="KR4e0142_WYG_010-35b"/>
所外間訩訩亦以官府必取重典用之丞鞫訊于庭考<lb/>
狀趣對察其戅騃實為狡猾所惑無他謀即曰賊不得<lb/>
赤子無知不可殺悉杖而舎之夫樂事喜功取名譽利<lb/>
達人固欲之者顧吾心與義理安否耳向使江充孫寵<lb/>
息夫躬遇此不知當簸揚掀掲根連株繫起大獄多斬<lb/>
斷聳動觀聽取圭組拾權利何如哉出其上者亦將具<lb/>
成案移郡國要發姦擿伏名而丞所為如是誠賢於人<lb/>
逺矣蓋丞本以諸生起家事母孝謹執義不倦故其為<lb/>
<pb n="KR4e0142_WYG_010-36a"/>
政慈祥之中又類夫有疆力者否則委瑣進退亦豈能<lb/>
不陷入於賊哉丞晚始生二男母年逾八十甚健人以<lb/>
為殆天報徳夫天道幽逺雖不可知然積善有慶作徳<lb/>
日休自古如是是宜其家享夀考而多賢子孫也且丞<lb/>
方三載考績書最茍由是心充之則其功名之悠逺後<lb/>
人之昌大尚有不可量者哉丞名鎰字良金四川揵為<lb/>
人<lb/>
　　送錢應仁得告還嘉興序<lb/>
<pb n="KR4e0142_WYG_010-36b"/>
侍御錢君應仁病數月客有過予者予方校史遽遷之<lb/>
客曰應仁憊甚五味無所滋百感不能暢雖斤斤慎重<lb/>
殆難與彭喬儕乎予應之曰行將愈無憂也子何以知<lb/>
之曰以吾讀史而知之昔者奡善盪舟少康衆纔一旅<lb/>
危困已極其後弱竟勝強智伯挾二國攻趙氏奔走無<lb/>
所底延息望救然而終衰者不在襄子苻秦驅百萬投<lb/>
鞭江淮晉人澁縮内懼士無生色不知憂患顛頓實成<lb/>
全安天下國家身心一道也然則強梁魁岸者果不足<lb/>
<pb n="KR4e0142_WYG_010-37a"/>
恃而尫羸孱弱者亦多蒙福也邪况乎君子用罔則羸<lb/>
其角藉用白茅則終无咎天下之弱而強強而弱有餘<lb/>
而虧不足而增因禍以為福垂成而不進者豈少也哉<lb/>
故不憂乎應仁也客子言強弱則善病已根於心奈何<lb/>
㧞之曰否吾聞之病在於血脈湯劑之所及也在於腠<lb/>
理鍼熨之所及也惟在於心鬲骨髓之間殆岌岌乎難<lb/>
哉應仁平生讀書服周公孔子之道寡欲執禮閑邪存<lb/>
誠體安舒而心廣大决非六鑿之所能窺其間者意其<lb/>
<pb n="KR4e0142_WYG_010-37b"/>
去父母離鄉國攀附羽鱗縶於王朝而不能歸其情有<lb/>
悒悒而不安者乎以不安之情加之國家用才甚急御<lb/>
史尤甚每束帶踈踊聽晨鼓趨朝入對大伏糾百僚立<lb/>
移漏刻二十出就臺校書盡申始退無須臾間一則曰<lb/>
親之枝不敢忘一則曰君之官不敢曠此應仁所不堪<lb/>
而疾作者也非所謂根於心而不㧞者也客曰如是而<lb/>
不得已將如何曰方今聖天子推心置人腹茍上䟽請<lb/>
必得所願駕長舟歸故國登高堂繡衣豸冠從容几杖<lb/>
<pb n="KR4e0142_WYG_010-38a"/>
之下舉觴稱夀歌呼交驩奚翅鶴鳴子和於九臯之上<lb/>
聲聞羽翮激青霄而振長風蓋真有不假於參苓茋术<lb/>
石乳丹砂而一暢百通志一動氣灑然不知沉痾之脫<lb/>
體矣客曰是真能優游以卒歳乎曰何為其然也朝廷<lb/>
方崇直節思苦口旁達聰明以恵元元永其命脈非歴<lb/>
世故經蹶而遇傷者莫可與理吾聞折肱為良醫應仁<lb/>
將安適乎他時立殿陛之間陳利病論肥瘠彈佞指邪<lb/>
視天下事如視吾身視事廢如吾身之疾而又知所休<lb/>
<pb n="KR4e0142_WYG_010-38b"/>
息付託期于大安非應仁莫可也客曰有是哉㑹應仁<lb/>
果請告得許凡與之同試監察御史者汝寜劉東之諸<lb/>
君十有九人將供張出祖於都門外過謁予文因書所<lb/>
與客問對者贈之<lb/>
　　送蔡秋官詩序<lb/>
君子之於天下也茍學以聚之則窪隆廣隘曲直平坦<lb/>
鉅微幽著事雖萬有不齊處之固無難蓋學聚則充充<lb/>
則發充則為量發則為才量宏於中才應於外是故異<lb/>
<pb n="KR4e0142_WYG_010-39a"/>
者能同之亂者能理之傳曰君子殊途而同歸一致而<lb/>
百慮又曰儒有強學以待問力行以待取古人之學其<lb/>
大畧固如是哉吾友蔡君從善自擢進士高第上命簡<lb/>
書可制誥者遂用為中書舎人今且十年非公事唯以<lb/>
講學為急所居左右列圖史考據古今協之當世可行<lb/>
不可行歴歴如指諸掌興至輙復為雅詠清淡瑩㧞如<lb/>
其人其有求而得者無不意足又善自掩覆不求人知<lb/>
日視之無侈意歳閱之亦無倦色布袍清顔<graphic n="KR0751" url="https://raw.githubusercontent.com/kanripo/KR-Gaiji/master/images/KR0751.png" mimeType="image/png"/>然猶黄<lb/>
<pb n="KR4e0142_WYG_010-39b"/>
巖故書生也下至輿馬僕𨽻亦復朴野不致飾此豈學<lb/>
無所得而能然哉故其在中書人皆以為宜噫嘻君固<lb/>
無所不宜也乃今年𢎞治丙辰在職既逾七年得擢署<lb/>
南京刑部員外郎愛君者謂君雖清才恐操法律為議<lb/>
比或所未習夫禮樂刑政本出於一一理通則觸處通<lb/>
矣君為舎人制不得專封駁書法又不足以盡其才不<lb/>
知平居所講讀者為何而今或難之哉且所謂才者材<lb/>
也隆之可為棟宇劙之可為盤盂刳之可為舟輰之可<lb/>
<pb n="KR4e0142_WYG_010-40a"/>
為車故謂之才其於人也亦然如使人之於才也其分<lb/>
不能相通若舟車之不可兼於水陸也則天下何貴於<lb/>
君子之所謂才也學不聚不足以謂之才學聚之量不<lb/>
能受不足以謂之才學聚之量能受之授之以事不能<lb/>
旁行而汎應則其為才也亦末矣故備此三者吾又何<lb/>
患乎蔡君將有入而不自得也哉金陵形勝甲天下我<lb/>
聖祖之所擇都焉遺俗故典具在君行肆力於其間講<lb/>
求纎悉出其餘力以與賢大夫共歌一代之盛則其為<lb/>
<pb n="KR4e0142_WYG_010-40b"/>
學益博而為文益無窮此諸君子所羨於君者如此也<lb/>
若夫最下駑鈍朝夕有頼於君者方將日就規益而睹<lb/>
君此行則所望於自南而北者寜能已於惓惓邪或羣<lb/>
而離或渙而合究而至於遲速卑崇莫非常理安足多<lb/>
悲各賦詩以見意<lb/>
　　送彭師舜得告歸省序<lb/>
安成彭師舜既舉進士高第念大父儀制公在堂無繇<lb/>
隨二人稱巵酒為夀幡然思歸未幾君伯祖司空公復<lb/>
<pb n="KR4e0142_WYG_010-41a"/>
自易州抵書曰而祖大念爾也君聞之亦悄悄形於色<lb/>
曰吾必歸不然䕫且病矣乃再請告得允蓋師舜之來<lb/>
應春官也儀制公亟留之曰必期其大成始遣雖曰公<lb/>
教之也亦有風塵霜露離思之感焉君雖重違公志而<lb/>
度其才之可以一舉且曰聖天子文命敷於四海畿甸<lb/>
為備士宜觀國之光矧因以渡淮亂河一覽燕齊之勝<lb/>
所以進吾徳以成吾祖與父之志莫大於此也故重請<lb/>
以來投牒於禮部及珤濫竽分考迺㧞之㧞之而得君<lb/>
<pb n="KR4e0142_WYG_010-41b"/>
初得君之經義尊抑予奪屹不可移為文詞不主故常<lb/>
自以其意㑹公榖胡氏之㫖以逆作者之志悠揚醖藉<lb/>
精神楚楚動人固知其少年士也後睹其論世事斷乎<lb/>
以為周禮可行於今且經紀六官之法不捐細大酌之<lb/>
時宜若誠可以舉而措之掌上者珤亟驚曰此非老儒<lb/>
也何其審世故而籌之熟邪蓋君年少而器古實而不<lb/>
盈能藏其賢而不易以售故雖儀制公知其孫之深亦<lb/>
有知之未盡者也于時珤與君未叙士相見禮既掲榜<lb/>
<pb n="KR4e0142_WYG_010-42a"/>
從者持啟入倒屣迎之㕔事進止甚都瑩然白璧其温<lb/>
也挺然梧枝其秀也洋洋乎大韶其雅且平也予不知<lb/>
彭氏何以生子若此而珤亦何知乃得士如此哉宜儀<lb/>
制公所以念君不置也君之疾吾乃今知所以藥之矣<lb/>
凌輕風駕長舟歸奉甘㫖於堂上歡欣起舞賔客四坐<lb/>
擁之嘯且吟其暇日隨杖履登林麓烏紗緑袍相暎水<lb/>
石之間儀制公顧而一笑則雖沉痾亦不覺其去體而<lb/>
况乎以離而感以合而通又何言哉雖然楩楠杞梓固<lb/>
<pb n="KR4e0142_WYG_010-42b"/>
材之美者不養則不大茍雨露以滋之風雷以動之歳<lb/>
月以乆之至於合抱不難矣君之年方新而未壯君之<lb/>
學亦方進而不可遏也歸取數世所積伯祖大學士所<lb/>
藏經史圖籍伏而讀之益擴所發以實其行與知異時<lb/>
文章事業必有炫赫震撼垂聲光於天下後世者予既<lb/>
以心占之矣君識之哉<lb/>
　　賀劉侍御考績序<lb/>
御史古所謂天子之争臣者也蒐慝糾邪以弼成清穆<lb/>
<pb n="KR4e0142_WYG_010-43a"/>
之化使有力者不敢肆而善人得其養兹其職與然而<lb/>
間有以詞章顯者若柳子厚劉夢得諸人雖擅名一世<lb/>
君子猶不與其能官也汝南劉君東之為監察御史三<lb/>
年吏部考其績曰執法而有文為風憲最于時天下學<lb/>
者方馳騖於聲律故士大夫聞者亦或為君榮之君輙<lb/>
踧踖不肯受曰執法吾職也吾方修吾職之不暇又焉<lb/>
用文為於乎賢哉君之能知所事事哉今天下習尚日<lb/>
薄父子兄弟夫婦相戕殺者歳有之箕歛日繁民間畏<lb/>
<pb n="KR4e0142_WYG_010-43b"/>
吏如虎剽吏奪金盜弄甲兵者相繼甚者士氣骫骳相<lb/>
效為脂韋且西北用兵日急海内虛耗上貽宵旰之憂<lb/>
誠於此時有所諫焉而行言焉而聽盡化天下之貪酷<lb/>
而為循良盡化天下之䟦扈而為易使又盡化天下之<lb/>
干戈而為絃誦吾見封事之囊或集而為帷犯顔之草<lb/>
或張而為屏斯其為文之大者彼摛章繪句而已者曾<lb/>
足以與於此哉吾以是知劉君誠知所事事足為天子<lb/>
之争臣過尋常逺矣既為君喜又因以為國家得人賀<lb/>
<pb n="KR4e0142_WYG_010-44a"/>
若夫歴階而上躋尊官食厚禄此自君才之所優為亦<lb/>
地位之所必至然終不敢一為志士道也<lb/>
　　送憲副王君元善序<lb/>
國家統馭天下既有股肱腹心爪牙之臣布列庶位以<lb/>
共成正大光明之業然而猶恐側陋有所弗達姦慝有<lb/>
所弗懲鰥寡惸獨顛連之民有所弗愬也於是内設都<lb/>
察院以廣天下之聰明外設按察司以防一方之壅蔽<lb/>
豸以服之表其正也察以官之彰其明也其惓惓風憲<lb/>
<pb n="KR4e0142_WYG_010-44b"/>
之意可謂極至而無以加矣為其人者觸邪指佞蠭厲<lb/>
鷹擊使夫人人跼蹐而不敢肆豈非其職哉及觀祖宗<lb/>
訓諭告戒之言布在方䇿一則曰勿鍜鍊二則曰勿深<lb/>
文其仁厚惻怛之意藹然如春雨膏露與迅雷疾風並<lb/>
行而不相悖然後乃知聖人之心即文武一張一弛之<lb/>
心也固豈以察察為明必使羣臣保過不暇百姓無所<lb/>
措手足然後為能服天下哉有能知是義以守其官以<lb/>
求稱于國家而凡世之所謂名譽聲勢皆一切置而不<lb/>
<pb n="KR4e0142_WYG_010-45a"/>
問予於王君元善見之矣君為御史幾九載一使閩粤<lb/>
戎籍用清再按豫章解印綬者相繼其在河南道也實<lb/>
當考察諸司之任君權衡人物毫髪莫爽而又不溺於<lb/>
毁譽不私於好惡其與人交雖截然方正未嘗見其有<lb/>
崖岸也故君子服其平衆人憚其嚴豈非所謂善守其<lb/>
官而逺其名者哉迺𢎞治十四年擢授山東按察司副<lb/>
使夫山東為京師輔藩東阻大海南通淮泗有周公孔<lb/>
子之遺化焉其地大民庶風俗之舊固不待論而按察者又<lb/>
<pb n="KR4e0142_WYG_010-45b"/>
為一方之綱紀令出乎上而行于下禁出于上而止于<lb/>
下副使者猶使也其激揚予奪之柄豈小小哉吾知君<lb/>
之清裁霈澤褎然為外臺增重固當無異於御史時也<lb/>
豈惟無異於御史時餘姚之政悃愊無華至今謳思者<lb/>
未巳則固無異於為令時矣豈惟無異於為令時常熟<lb/>
之精舎在焉攻苦食淡學閎而文肆取甲科如反掌然<lb/>
而未嘗一自矜耀則固無異於布衣時矣視彼争尺寸<lb/>
較毫釐或彭亨而自足或中道而改驅者賢不肖何如<lb/>
<pb n="KR4e0142_WYG_010-46a"/>
哉此吾知君之平生者如此故因華侍御商器袁侍御<lb/>
大倫之請謹述之以為與君同寅者之贈若夫繇是歴<lb/>
階而上而卿而公位益崇望益隆雖未可知然而吾今<lb/>
日之所知君者固在也<lb/>
　　送吕太常考績序<lb/>
余始至南都即聞有嘉禾吕秉之者善談詩未暇與之<lb/>
歌而從之和也居逾月博士李君鼐主簿郭君忱有請<lb/>
焉曰吾太常卿吕君六載考績行將入謁聖天子書最<lb/>
<pb n="KR4e0142_WYG_010-46b"/>
吏部安得太史氏一言述之珤曰是固今之好夫詩而<lb/>
有令譽者哉夫禮與樂皆生於人心詩又樂之章也詩<lb/>
言志歌永言樂樂其所自生禮反其所自始其實一而<lb/>
已矣太常君位正卿爵大夫賛乗輿備儀數上自郊廟<lb/>
之大下及器用之細凡典出於宗伯而事關乎祭祀者<lb/>
無不併攝而兼總之含英擷華固非一日至其竭精䖍<lb/>
格上下一念之微足以召百祥而致諸福又有衆人之<lb/>
所不得而測識者深於禮者精於樂是宜其樂詩之無<lb/>
<pb n="KR4e0142_WYG_010-47a"/>
厭而令名之不已哉雖然君之禮樂不可以猝見也試<lb/>
因君之詩而觀之精嚴清切入廟之肅也微婉醖籍既<lb/>
享之和也冲澹古雅太羮𤣥酒之味也瑰竒偉麗琮璜<lb/>
珪璧之器也奔洶峭㧞其即發揚蹈厲之容憂深思逺<lb/>
其即一唱三歎之音量物比類而參伍之蓋不待嚴覈<lb/>
精課而君之徳業政事已十得其六七矣矧君少侍先<lb/>
大夫文懿公出入館閣又數遊於文莊方石之門問經<lb/>
史其積之也深自弱冠舉鄉試授中書舎人歴祠部太<lb/>
<pb n="KR4e0142_WYG_010-47b"/>
僕銀臺今且三十餘年人情世故其閱之也熟舄履所<lb/>
至惟圖籍是躭或日對九栢吟咏不輟不知老之將至<lb/>
其養之也定嘗應詔有所論列上十二事大抵皆以立<lb/>
誠信為本則又其平生之所自得者如此誠使得侍清<lb/>
燕預制作其於禮樂豈但誦說講習裁一發於詩而已<lb/>
哉昔之為太常固有當創作之朝而術僅止於緜蕞在<lb/>
三老之位而道不外乎章句者千載一時幾不可失至<lb/>
今論者以不得臯䕫周召生于其間為恨使先王之禮<lb/>
<pb n="KR4e0142_WYG_010-48a"/>
樂遂不復見於後世也假使秉之當其㑹遇其際其不<lb/>
有以自處哉秉之其尚無忘平生之學與父師之訓異<lb/>
時采君之詩以備風雅用君之道以掌邦教天下尚有<lb/>
拭目待之者矣<lb/>
　　送盧君文淵知岳州序<lb/>
有虞之咨牧曰食哉惟時柔逺能邇惇徳允元而難任<lb/>
人漢召見郡守曰庶民安於田畮而無歎息者政平訟<lb/>
理也與我共此者其惟良二千石乎唐虞三代之治固<lb/>
<pb n="KR4e0142_WYG_010-48b"/>
不可及自有郡國以來惟漢良吏為盛然其諭告之詞<lb/>
曰食曰時曰徳曰平曰理未嘗一息而忘撫字愛養之<lb/>
意故當其時治隆俗美光映簡册今之為牧守者或異<lb/>
矣以察為明以武為威以期㑹迎勞為賢教化禮樂多<lb/>
視為迂闊而不講是無怪乎匹夫匹婦之不獲其所也<lb/>
不有賢者出于其間以民命為己任則先王之道寜可<lb/>
復見哉維揚盧君文淵以進士為監察御史且八載乃<lb/>
今年正徳丁卯受吏部薦得知湖之岳州命既下南臺<lb/>
<pb n="KR4e0142_WYG_010-49a"/>
之士莫不喜曰盧君之道將大達而志將大行乎永平<lb/>
李君孔昭曰文淵之在臺也審國是恤民隠有所論列<lb/>
務酌于古而凖乎今度可行而後舉不為﨑嶇矯激干<lb/>
名之行其於為郡也郡必獲福關西張君宗器曰不然<lb/>
盧君外寛而内嚴擾而能毅嘗巡視京城豪猾歛跡又<lb/>
嘗有事于鳯陽諸倉發姦擿伏人畏之如神明莫敢犯<lb/>
者將無所不可何翅於郡予聞之曰信哉岳州之獲父<lb/>
母乎寛則政平嚴則訟理民隠之恤則必先食與時國<lb/>
<pb n="KR4e0142_WYG_010-49b"/>
是之審則必難任惇徳岳州之民吾知其無察察之患<lb/>
無斬斷之威無不急之費矣上為聖天子宣布徳意造<lb/>
太平之福下與諸牧守流風相扇成循良之治不有望<lb/>
于文淵而誰望哉矧岳陽樓觀巋然尚存古之人固有<lb/>
先天下而憂後天下而樂者矣行見郡守在廟堂之上<lb/>
更為國家任其逺者大者不專于一郡一方而已也於<lb/>
是臺中諸君皆曰正唯吾曹所期待也盧子朂哉<lb/>
　賛<lb/>
<pb n="KR4e0142_WYG_010-50a"/>
　　𦕈士賛<lb/>
於乎士而𦕈也悲夫自有形色以來三才四象五行五<lb/>
典萬物四海之内九夷八蠻之外靡不於士乎任三皇<lb/>
五帝其能勿用諸茍勿用也則其責愈大蓋將蒐羅天<lb/>
下之理浸淫六經諸史百家之言以上承乎皇王之緒<lb/>
而下啟乎來學其任如此是故耳非加聰也而聰過人<lb/>
目非加明也而明過人手非加健也而勤動過人心非<lb/>
加靈也而酬酢運用過人不如是則天下之博容有未<lb/>
<pb n="KR4e0142_WYG_010-50b"/>
盡博不盡則不可以約博不盡而可以約則其學亦僻<lb/>
矣如使博不盡而可以約而學不僻則有始有卒聖人<lb/>
之能事也士詎可一蹴至哉是必五官定百體從萬事<lb/>
萬物皆得其理而後士之能事始畢則豈可一體或有<lb/>
所虧而一物或失其用哉矧夫體之聰明者哉一體虧<lb/>
則親之枝不可謂敬生而歸者不可謂全其罪已大必<lb/>
不得已而處其不足則折脅而功名顯臏脚而孫子作<lb/>
腐刑而史記成雖殘支毁膚不大用於時然得以竭力奮<lb/>
<pb n="KR4e0142_WYG_010-51a"/>
志傳其書以垂之後世目則豈可哉故雖經史圖籍羅<lb/>
列左右而然焚膏火坐夜分必所不逮矣欲令當世之<lb/>
事何所紀述先王之道何所仰副而於後學何所啟沃<lb/>
哉書曰視逺惟明易曰𦕈能視不足與有明昏明之分<lb/>
判然天壤之隔於乎士眇也能不悲夫他人有言曰天<lb/>
有所不足地有所不滿日月有所不盈皆數也而子何<lb/>
多病之為於乎天下之明目者夥矣獨何使我罹此數<lb/>
哉某遭親之喪葬甫十日而目疾大作矇矓且逾年每<lb/>
<pb n="KR4e0142_WYG_010-51b"/>
一展書不及數十行輙掩巻垂泣予既自痛矣仰思古<lb/>
人疾吾之疾者不知其當愴怳感憤之情亦有如予之<lb/>
今日者乎而何其垂芳於不朽也迺作眇士賛以自譬<lb/>
　　杜欽<lb/>
欽字子夏成帝時人該博經典與杜鄴谷永並有時譽<lb/>
鄴亦字子夏人以欽目偏肓稱曰肓子夏欽惡之乃更<lb/>
製小冠高廣裁二寸故人復稱小冠子夏建始中日食<lb/>
地震詔舉方正直言極諫之士於是大臣薦欽待詔公<lb/>
<pb n="KR4e0142_WYG_010-52a"/>
車奏對稱旨擢上第是時上初即位委政元舅大將軍<lb/>
王鳯宗族煽興鳯欲柄政選賢自輔乃請欽為大將軍<lb/>
武庫令國家政事鳯常與欽謀之數稱達名士王駿韋<lb/>
安世王延世等救解馮野王王尊胡常之罪及繼功臣<lb/>
絶世鎮撫四夷當世善政多出於欽者欽見鳯專政泰<lb/>
重迺為書戒其損威放欲由周公之謙懼補過將美多<lb/>
所救正優游不仕以夀終欽既與鳯謀而王章之死欽<lb/>
不能救世亦短之然太史公稱其多聞西山亦曰欽非<lb/>
<pb n="KR4e0142_WYG_010-52b"/>
貪位慕禄者其奏䟽古博為世所重至於今賛曰六籍<lb/>
紛若既博以明渾乎文章敷於帝庭弼邪以正匪余之<lb/>
傾達賢救忠邦家用成曷目維眇曷冠維小優游塵埃<lb/>
以終夀考<lb/>
　　殷仲堪<lb/>
仲堪晉武帝時人能清言善属文其談理與韓康伯齊<lb/>
名官至荆州刺史都督荆益寜三州軍事父嘗病仲堪<lb/>
衣不解帶躬學醫藥究其妙指執藥揮淚遂眇一目以<lb/>
<pb n="KR4e0142_WYG_010-53a"/>
聞武帝召為太子中庶子甚親愛之帝嘗從容問曰聞<lb/>
有患耳聽牀下蟻動謂之牛鬬者為誰仲堪流涕而起<lb/>
曰臣進退惟谷帝為感動顧長康欲為傳神仲堪不許<lb/>
顧曰公之不許為目耳若明㸃瞳子飛白拂上若輕雲<lb/>
蔽月亦何不可乃許之其遷荆州值國家多事桓𤣥阻<lb/>
兵卒致襄陽之敗世皆惜其才譽而短其鑒畧賛曰荆<lb/>
州至性錫類孔有接葬流棺世頌其厚肯降自徳在理<lb/>
曷否其體則疵厥志不疚彭彭節車既文亦武生也不<lb/>
<pb n="KR4e0142_WYG_010-53b"/>
達竟噬虎口維名之馨百䙫未朽<lb/>
　　卻克<lb/>
郤克者晉大夫郤獻子也晉景公繼覇郤子為政有力<lb/>
焉初晉使克徴㑹於齊適魯季孫行父衛孫良夫曹公<lb/>
子首亦至行父秃克眇良夫跛公子僂齊使各以其類<lb/>
為御導次公母蕭同叔子處臺上而觀之因大笑諸客<lb/>
皆怒獻子出而誓曰所不此報無能涉河既歸乃請伐<lb/>
齊孫桓子季文子亦皆乞師於晉戰于靡笄之下克親<lb/>
<pb n="KR4e0142_WYG_010-54a"/>
將中軍士燮欒書韓厥佐之病不釋兵左并轡右援枹<lb/>
而鼓車逸師從之齊師敗績逐之三周華不注幾獲<lb/>
齊侯齊侯懼迺使國佐盟于爰婁明年朝于晉賛曰晉<lb/>
主夏盟卻伯是政羣帥既睦二國亦競力疾援枹氣以<lb/>
志盛卒敗齊師以光君命珪帛來庭受晉之令帷房笑<lb/>
貽一怒而定班師讓興庶睹能敬<lb/>
　　丁儀<lb/>
儀魏人少有才譽武帝欲以女妻之文帝時為五官中<lb/>
<pb n="KR4e0142_WYG_010-54b"/>
郎將以目眇沮之其後帝詔與語剖决機事終日不滯<lb/>
乃曰有士如此眇庸何傷吾為吾兒所誤帝最愛陳思<lb/>
王有變移儲貳之意而儀為東曹掾貴近用事又與王<lb/>
厚善及海内才士王仲宣劉公幹楊徳祖諸人多遊王<lb/>
之門士類屬望文帝心䘖之而怨儀尤甚儀亦不避也<lb/>
後即位乃首害之賛曰漢季板蕩英賢失憑鸚鵡賈禍<lb/>
色絲夷陵歡怨非則中和可經履擭蹈機匪智自明維<lb/>
才維華言足以興喪殞曷咎實逢我生其名之存以光<lb/>
<pb n="KR4e0142_WYG_010-55a"/>
厥形<lb/>
　　王内翰若虛賛<lb/>
若虛字從之槀城人承安二年經義進士少日師其舅<lb/>
周徳卿及劉正甫得其論議為多博學強記誦古詩至<lb/>
萬餘首他文稱是尤善持論李屏山杯酒間談辯鋒起<lb/>
時人莫能抗從之能以三數語窒之使噤不得語其為<lb/>
名流所推服如此釋褐鄜州録事歴門山令入為翰林<lb/>
應奉轉直學士崔立之變黨與請為立樹碑表功以都<lb/>
<pb n="KR4e0142_WYG_010-55b"/>
堂命召從之訹使為文從之曰作之則壞名節弗作則<lb/>
死不若死之為愈竟辭弗作時議稱焉北渡後居鄉里<lb/>
四方學者猶日仰其聲光咸謂從之於中外繁劇無不<lb/>
堪任顧投間置散百不一試耳從東遊與劉文季輩登<lb/>
泰山憩于黄峴峯之萃美亭談笑而逝時年七十元好<lb/>
問覽其文歎曰從之之沒經學史學文章人物公論遂<lb/>
絶不知承平百年之後當復有斯人否也汴梁王成之<lb/>
每聞其議論輙語人曰使先生生於周季得及夫子之<lb/>
<pb n="KR4e0142_WYG_010-56a"/>
門其亦七十子之徒與自號滹南遺老有文集若干巻<lb/>
及經史辨惑若干巻行於世邑中董王趙三氏閥閱子<lb/>
弟師其徳為立祠堂歳時致祭焉子恕字寛夫賛曰宋<lb/>
轍失驅中土蕩析不有典刑兆姓安適藻鑑既空正學有<lb/>
的士蒙春風世仰危壁用不究材動亦能寂五經紛綸<lb/>
有啟有迪孔顔我師疇㑹其極遡流達源實維我力<lb/>
　銘<lb/>
　　古硯銘<lb/>
<pb n="KR4e0142_WYG_010-56b"/>
客有自鄴郡來餽予石硯者其色𤣥鬒光瑩潤澤題其<lb/>
背云建安三年蓋曹魏舊物所謂銅雀者也真邪贗邪<lb/>
不可得而知也予獨感夫孟徳之已往而又怪夫秦人<lb/>
之好竒乃鐫銘于腹之左銘曰昔漢之季葉四海鼎沸<lb/>
而瞒也方挾天子以令諸侯竊名城之殊麗以薦燕寢<lb/>
而北海既誅仲平已死猶歌吐哺天下歸周彼其心術<lb/>
之微至於今日人固羞稱之矣何故臺之遺物或寶之<lb/>
而未休豈所以廣好善之意若夫不飲盜泉不入勝母<lb/>
<pb n="KR4e0142_WYG_010-57a"/>
者哉君子曰亦可以為鑒也嗚呼吾獨安得樂民之靈<lb/>
臺好士之黄金取其方尺之石置之鉛槧之間以為師<lb/>
資也夫<lb/>
　墓誌銘<lb/>
　　吳母李氏墓誌銘<lb/>
曩在史館或持新城韓都憲所著吳長史大輅墓誌銘<lb/>
示余余亟驚惋曰噫嘻吳公没矣世豈復有儻亮長者<lb/>
如吳公者乎比抱憂家居客有自清苑來者啟其書則<lb/>
<pb n="KR4e0142_WYG_010-57b"/>
公之子浩也曰浩不幸往年喪吾父今又喪吾母仁人<lb/>
其不憫不肖丐一言為吾母銘嗚呼珤歆公之風素矣<lb/>
重以請義容可辭按母諱清姓李氏系出山東之寜陽<lb/>
其歸吳氏也適公已自中書舎人歴進為徳府左長史<lb/>
公既勞服王家不遑内顧加再失伉儷中饋孔艱母入<lb/>
繼元位綜理百務悉有程則凡舅姑之養祭祀賔客之<lb/>
奉雖倉卒必以身烹飪菹蓄雖不必甘必潔衾裯衣袂<lb/>
雖不必華必肅以整故上安其順下樂其慈内外親姻<lb/>
<pb n="KR4e0142_WYG_010-58a"/>
皆相嗟稱指以為式母又輙掩覆曰吾何力乎夫子建<lb/>
徳其上某儀某法清苑王孺人之餘範也其器具寜陽<lb/>
王宜人之遺澤在焉吾何力乎於是逺近聞者益大稱<lb/>
母之勤而多母之能讓也晩益温恵周貧卹匱日若不<lb/>
給子孫滿前福樂方未艾迺𢎞治己未六月二十二日<lb/>
以疾卒距其生於正統己丑五月二十二日享年五十<lb/>
有五將以今年九月某日葬於郡城西北隅啟公之壙<lb/>
祔焉子男二長滋先卒次即浩業舉子娶封翰林編修<lb/>
<pb n="KR4e0142_WYG_010-58b"/>
徐公振之女女二人長適同邑王錦次適新城陳叙俱<lb/>
府學生孫男四廷璲聘封太僕卿張公綱之孫廷琦廷<lb/>
珮廷瑞孫女一俱幼嗚呼公之遺愛吟誦者未巳觀母<lb/>
之懿行益知其所刑于哉乃據李經歴景陽所述狀為<lb/>
銘曰有堂鬱只有廡翼只載降陟只家用秩只迺維公<lb/>
斯成迺維母斯終迺維其子若孫永保於無窮<lb/>
　墓表<lb/>
　　昭信校尉神武右衛百户王公墓表<lb/>
<pb n="KR4e0142_WYG_010-59a"/>
故昭信校尉神武右衛百户王公諱霖字濟民其先河<lb/>
南郟縣人也曾祖諱佐當太祖高皇帝初定天下來歸<lb/>
𨽻戎籍配陜西西安左衛後改西安左䕶衛祖諱成父<lb/>
諱能宣徳中始建神武右衛於真定府自西安調焉有<lb/>
軍功陞小旗正統己巳之變敵兵深入來窺我師大戰<lb/>
于西直門外士卒有死者皇帝震悼勑兵部凡死事者<lb/>
其子孫各以其秩進一階於是公以適子當嗣為小旗<lb/>
遂進總旗公自幼即閑武事身長八尺餘語動嚴整痛<lb/>
<pb n="KR4e0142_WYG_010-59b"/>
其父抱志而為國殤也日夕砥礪思奮不顧身以狥國<lb/>
家之急天順五年廣東西猺獞作孽攻陷城邑朝廷命<lb/>
將徂征公遂毅然請從逾二年嶺南悉平論功陞試百<lb/>
户又明年實授百户憲宗初元給誥命授昭信校尉仍<lb/>
贈父為昭信校尉管軍百户母雷氏為太安人公既以<lb/>
少年立逺功取爵秩如反手身被錫命上逮所自當其<lb/>
時四方聞者莫不偉之公用是益淬厲讀書講武出與<lb/>
英俊遊入事諸父如父諸母如母友于兄弟無少間諸<lb/>
<pb n="KR4e0142_WYG_010-60a"/>
父兄弟亦莫不歎息其賢曰是真能大吾門也其後海<lb/>
内大定朝廷不用兵而真定為邦畿尤寜謐公遂歛鋒<lb/>
銳循循就職人服其平郡嘗大饑男女多鬻於路公輙<lb/>
市之比歳豐皆遣歸一不令贖逺近聞者相嗟稱不容<lb/>
口曰王公義士也性不善飲然時從賔客談弈晩益喜<lb/>
論養生雖方外貧窶士茍有可取亦樂與之游頗修熊<lb/>
經吐故之法體貌充粹見者皆以公為有道者也𢎞治<lb/>
庚戌子宸既舉進士為吏科給事中公乃請老家居又<lb/>
<pb n="KR4e0142_WYG_010-60b"/>
逾年迎養于京邸既至㑹遼東有大獄上簡近臣可任<lb/>
大事者鞫之於是推宸徃比事竣歸則公已在簀矣公<lb/>
亟呼曰吾兒汝更三日不至吾不待汝矣𢎞治十年六<lb/>
月二十四日卒享年六十有七以某年月日葬于真定<lb/>
城東諸福屯之原配李氏贈安人繼任氏封安人繼史<lb/>
氏子一人即宸女二人長適百户劉瀾次適守備胡都<lb/>
指揮之子爾孫男五長鏐襲百户次鏄次鉼次錕次某<lb/>
孫女二長聘某次聘某優給指揮使以葬於乎義天地<lb/>
<pb n="KR4e0142_WYG_010-61a"/>
之正氣也君子用之無不方外公之平生善行夥矣然<lb/>
即其所行乎鄉而鄉之稱其義者觀之茍充其志豈使<lb/>
鰥孤獨一不得其所哉故行之宗族而睦達之朋友而<lb/>
信施之政事而决者一義之所形也於乎公其所謂質<lb/>
直而好義而善充其類者乎吾故特掲公之大節俾表<lb/>
見于世且徴善慶以俟其子孫於無窮<lb/>
　<lb/>
　<lb/>
<pb n="KR4e0142_WYG_010-61b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　熊峯集巻十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0021_SBCK_013-1a"/>
古文苑卷第十三<lb/>
賛<lb/>
　　王粲正考父賛<lb/>
　　張超尼父賛<lb/>
　　蔡邕焦君賛<lb/>
　銘<lb/>
　　班固沛泗水亭碑銘　十八侯銘<lb/>
　　馮衍車銘<lb/>
　　傳毅車左銘　車右銘　車後銘<lb/>
　　張衡綬笥銘<lb/>
<pb n="KR4h0021_SBCK_013-1b"/>
　　胡廣笥銘　印衣銘<lb/>
　　崔駰仲山甫鼎銘　樽銘<lb/>
　　　襪銘<lb/>
　　李尤孟津銘　洛銘　井銘<lb/>
　　　小車銘　漏刻銘<lb/>
　　蔡邕警枕銘　樽銘<lb/>
　　王粲無射鍾銘刀銘<lb/>
　　　正考父賛　王粲<lb/>
<hi>正考父孔子七世祖系出宋襄公佐戴武宣三君三命茲益共故其鼎銘曰一命而僂再命而</hi>
<hi>傴三命而俯循墻而走亦莫余敢侮饘於是鬻於是以糊余口事見左傳</hi>
<pb n="KR4h0021_SBCK_013-2a"/>
恂恂正父應德孔盛身爲國卿族則公姓年在<lb/>
耆耊三葉聞政誰能不怠申兹約敬饘粥予口<lb/>
傴僂受命名書金鼎祚及後聖<hi>言恭儉惟德慶流後人寔生仲尼</hi>
　　　尼父賛　張超<hi>道書洞天集云留侯張良作</hi>
<hi>史記叔梁紇與顔氏禱於尼丘山得孔子故因名某字仲尼</hi>
巖巖孔聖異代稱傑量合乾坤<hi>中庸仲尼上律天時下襲水土如天</hi>
<hi>地之無不持載無不覆燾</hi>明參日月<hi>子貢曰仲尼日月也</hi>
　　　焦君賛　蔡邕<lb/>
<hi>鎭江焦山寺有焦徴君賛碑僧了元䟦云丹陽舊圗經言焦山以焦光所隱故以爲名按</hi>
<hi>皇甫謐逸士傳曰丗莫知焦光所出或言生漢末無父母兄弟見漢衰乃不言常結草爲</hi>
<pb n="KR4h0021_SBCK_013-2b"/>
<hi>庵冬夏袒露垢汚如泥居于海島之上三召不起飛陞洞中今録蔡邕賛以附于石元祐</hi>
<hi>四年巳巳正月十三日按伯喈遇害於漢末魏志載焦光青龍間事兼不及徴召之說</hi>
<hi>未知孰是</hi>
猗歟焦君常此玄墨衡門之下栖遲偃息泌之<lb/>
洋洋樂以忘食<hi>詩衡門之下可以棲遲泌之洋洋可以樂飢注泌泉水也洋洋廣大也可</hi>
<hi>以樂道忘飢魏志云光或數日不食</hi>鶴鳴九皐音亮帝側<hi>詩鶴鳴于九臯声聞</hi>
<hi>于天毛氏注言身隱而名著也</hi>廼徴廼用將受衮職<hi>衮衣之職謂三公也</hi>昊<lb/>
天不吊賢人遘慝<hi>詩不吊昊天不冝空我師吊愍也言天不愍下民而奪之賢人也</hi>
不惟一志并此四國如何穹蒼不詔斯或<hi>再呼天以</hi>
<hi>詰其故非天詔之此豈適然乎反覆推究以見痛念之深焦山石刻作不照斯惑</hi>惜哉朝廷䘮<lb/>
<pb n="KR4h0021_SBCK_013-3a"/>
兹舊德恨以學士將何法則<hi>言善人云亡士夫失其師式</hi>
　銘<lb/>
　　髙祖沛泗水亭碑銘　班固<lb/>
<hi>髙祖微時試吏爲泗上亭長及平定天下爲漢太祖後人欲顯揚帝績所基故爲之碑銘</hi>
<hi>後漢郡國志沛有泗水亭亭有髙祖碑班固爲文見固集</hi>
皇皇聖漢兆自沛豐乾降著符精感赤龍<hi>漢紀髙祖</hi>
<hi>沛豐邑中陽里人姓劉氏母媪甞息大澤之陂夣與神遇父太公徃視則見交龍其上已而有娠遂産髙祖漢火德</hi>
<hi>故稱赤龍</hi>承鬿<hi>一作魁/又作累</hi>流裔襲唐末風<hi>陶唐氏之後曰劉累學擾龍以</hi>
<hi>事孔甲故在夏爲御龍氏鬿合作累本紀賛曰漢帝本系出自唐帝降及于周在秦作劉又孝經鈎命訣曰佳巳感龍</hi>
<hi>生帝魁黄帝子孫也</hi>寸木尺土無竢斯亭<hi>言漢之興自天降符上承堯運無竢</hi>
<pb n="KR4h0021_SBCK_013-3b"/>
<hi>泗上亭長也</hi>建號宣基維以沛公揚威斬蛇金精摧傷<lb/>
<hi>髙祖抜劒斬蛇有老嫗夜哭曰吾子白帝子也化爲蛇當道今赤帝子斬之金精謂白帝子二丗元年沛父老子弟</hi>
<hi>迎髙祖立爲沛公旗幟尚赤以應赤帝之䜟宣開也</hi>渉關陵郊<hi>一本作陵覇</hi>係獲秦王<lb/>
<hi>沛公西入關至覇上秦王子嬰素車白馬係頸以組降枳道旁</hi>應<hi>作鴻</hi>門造勢斗璧納忠<lb/>
<hi>沛公與項羽㑹鴻門從間走軍使張良留謝羽献璧又献玉斗范増</hi>天期乗祚受爵漢<lb/>
中勒陳東征剟擒三秦<hi>漢元年羽立沛公爲漢王王巴蜀漢中韓信勸帝决</hi>
<hi>䇿東向遂還定三秦謂羽三分關中立秦將章邯爲雍王司馬欣爲塞王董翳爲翟王至此皆就禽剟音掇擊也又</hi>
<hi>拾也</hi>靈威神佑洪溝是乗漢軍改歌楚衆易心<hi>四年</hi>
<hi>羽與漢約中分天下割洪溝以西爲漢以東爲楚羽解而東歸漢王欲西歸張良陳平諌曰楚兵罷食盡此天亡時</hi>
<hi>也不如因其幾而取之五年漢圍羽垓下羽夜聞漢軍四面皆楚歌知盡得楚地與數百騎走</hi>誅項討羽<lb/>
<pb n="KR4h0021_SBCK_013-4a"/>
諸夏以康<hi>灌嬰追斬羽東城天下遂定誅項謂項悍項冠項聲等皆羽之將</hi>陳張畫䇿<lb/>
蕭勃翼終出爵褒賢列土封功<hi>陳平張良爲謀主蕭何周勃輔翼其</hi>
<hi>終此漢所以定天下也六年定封功臣申以丹書之信重以白馬之盟又作十八侯位次</hi>炎火之德<lb/>
彌光以明源清流㓗本盛末榮<hi>一作長言帝室隆盛則諸侯獲</hi>
<hi>承休德保有封爵</hi>叙將十八賛述股肱<hi>固自叙作銘之意</hi>休勛顯祚<lb/>
永永無疆國寧家安<hi>國謂漢家謂功臣之後</hi>我君是升根<lb/>
生葉茂舊邑是仍<hi>言功臣列土受封如木之有根後嗣承襲支葉當益茂案孟堅作碑</hi>
<hi>銘時功臣子孫猶有存者如平陽侯十一丗孫侯曠紹封是也</hi>於皇舊亭苗嗣是承<hi>言漢</hi>
<hi>有天下始於亭長後嗣不可忘其本</hi>天之福祐萬年是興<lb/>
　　　十八侯銘<lb/>
<pb n="KR4h0021_SBCK_013-4b"/>
<hi>漢書功臣表列侯百四十三人乃吕后時陳平所差次顔師古遂以第一至十八爲十八</hi>
<hi>侯位次未審何所據張陳功並蕭曹不應不在十八侯之列當以此本爲是</hi>
躭躭相國弘䇿不追<hi>躭躭威重貌易虎視耽耽並丁含反不追言後人莫能及也</hi>御<lb/>
國維綱秉統樞機<hi>宰相之職無所不統</hi>文昌四友漢有蕭何<lb/>
<hi>文王名昌言周之所由昌盛也以太公望閎夭南宫适散冝生爲四友事見孔叢子及陶靖節集四八目又張華博</hi>
<hi>物志文王四友南宫括散冝生閎夭太㒹銘謂漢有一蕭何猶文/王之有四友</hi>序功第一<hi>本傳漢五</hi>
<hi>年上以何功最盛先封爲鄼侯奏位次何第一謚文終</hi>受封于鄼<hi>鄼属南陽郡音賛沛郡又</hi>
<hi>有鄼縣才何反師古注髙紀云泗水亭碑以蕭相國所封與何同韻於義無爽然其封邑實在南陽非沛縣也</hi>
　　　鄼侯蕭何第一<lb/>
黆黆<hi>武勇貌音光詩武夫僙僙</hi>將軍威盖不當操盾千鈞㧞主<lb/>
<pb n="KR4h0021_SBCK_013-5a"/>
項堂<hi>沛公謝項羽戯下亞父謀欲殺之噲聞事急持盾直撞入立帳下誚羽沛公走歸覇上軍</hi>漢<lb/>
興破楚矯矯忠良卒爲丞相帝室以康<hi>賜爵列侯食舞</hi>
<hi>陽遷爲左丞相</hi>
　　　將軍舞陽侯樊噲第二<hi>舞陽属頴川郡舞水出南謚武</hi>
赫赫<hi>光明貌</hi>將軍受兵黄石<hi>良得一編書於黄石老父視之廼太公兵法以</hi>
<hi>說髙祖常用其䇿</hi>規圗勝負不出帷幄<hi>封功臣髙帝曰運籌䇿帷幄中决勝</hi>
<hi>千里外子房功也自擇齊三萬户良曰始臣與上㑹留願封留足矣廼封良爲留侯</hi>命惠瞻仰安<lb/>
全正朔<hi>髙帝欲易太子良令卑辭厚礼招四皓以自輔上於是不易太子又手勑太子曰汝見蕭曹張</hi>
<hi>陳諸公年倍於汝者皆拜惠帝承統/漢業以安</hi>國師是封光榮舊宅<hi>舊宅謂留</hi>
<hi>良常稱以三寸舌爲帝者師封萬户位列侯</hi>
<pb n="KR4h0021_SBCK_013-5b"/>
　　　將軍留侯張良第三<hi>謚文成</hi>
懿懿太尉惇厚朴誠輔翼受命應節御營<hi>懿懿醇美</hi>
<hi>貌髙帝曰周勃重厚少文然安劉氏者必勃也可令爲太尉及諸吕欲爲亂襄平侯紀通持節矯内勃北軍軍皆左</hi>
<hi>袒爲劉勃遂將北軍誅諸吕迎立代王</hi>歴位卿相土國兼并<hi>以太尉爲右丞相食</hi>
<hi>邑萬户</hi>見危致命社禝以寜<hi>謂諸吕欲危劉氏勃能致命竭節立丈帝社稷</hi>
<hi>復安</hi>
　　　太尉絳侯周勃第四<hi>絳縣属河東郡謚武</hi>
蹇蹇相國允忠克誠臨危處險安而匡傾<hi>蹇蹇忠節</hi>
<hi>貌易王臣蹇蹇匪躬之故參用兵處事當危險之際鎭以安静卒能正救傾敗言其有宰相之量</hi>興代之<lb/>
際濟主立名<hi>謂孝惠嗣立參爲相國能遵守法度致主於寡過垂名於後丗</hi>身履國土<lb/>
<pb n="KR4h0021_SBCK_013-6a"/>
秉御乾楨<hi>謂封侯胙土後爲相國秉統國均楨幹也詩維周之楨</hi>
　　　將軍平陽侯曹參第五<hi>平陽属河東郡參爵列侯食邑</hi>
<hi>平陽萬六百三十户定功行封以蕭何爲第一參次之功臣表次亦居二此居第五</hi>
<hi>未詳謚懿</hi>
洋洋丞相<hi>洋洋得意貌惠帝六年爲左丞相</hi>勢譎師旅擾攘楚魏<lb/>
爲漢謀主六竒解厄揚名于後<hi>本傳平凡六出竒計計或頗祕丗莫</hi>
<hi>得聞也賛陳平傾側擾攘楚魏之間卒歸於漢而爲謀臣解厄謂以祕計說閼氏脫髙祖於白登之圍</hi>
　　　丞相户牖侯陳平第六<hi>平武陽縣户牖鄊人也因以封</hi>
<hi>之後更封曲逆侯五千户謚獻</hi>
堂堂<hi>矜大貌</hi>張敖耳之遺萌以誠佐國序跡建忠<lb/>
<pb n="KR4h0021_SBCK_013-6b"/>
<hi>敖張耳之子嗣立爲趙王貫髙等謀爲逆敖齧指出血不肯背漢</hi>功成德立襲封南宫<lb/>
<hi>謂敖子偃襲父侯爵而封南宫</hi>垂號萬春<hi>一作/朞</hi>永保無疆<hi>謂申以帶礪之盟後</hi>
<hi>言萬丗同</hi>
　　　南宫侯張敖第七<hi>按敖嗣立爲趙王以貫髙事降封宣平侯謚武</hi>
<hi>孝文即位封敖子偃爲南宫侯</hi>
衍衍<hi>寛𥙿貌</hi>衛尉德行循規遭兄食其隕殁於齊<lb/>
横耻愧景刎頸自獻<hi>酈食其說齊罷歴下軍爲韓信所襲齊以酈生賣已而烹之髙</hi>
<hi>祖後赦田横罪而召之横謝曰臣烹陛下之使食其今聞其弟酈啇爲漢將而賢臣恐懼不敢奉詔復使使持節諭</hi>
<hi>意横曰烹人之兄與其弟併肩而事主獨不媿於心乎遂自頸令奉其頭馳奏之銘言啇之賢名聞諸侯有以致横</hi>
<hi>深愧仰之</hi>金紫褒表萬丗不刋<hi>列侯金章紫綬刋叶韻去声</hi>
<pb n="KR4h0021_SBCK_013-7a"/>
　　　衛尉曲陽侯酈商第八<hi>曲陽属東海郡傳作曲周謚景</hi>
煌煌將軍輔漢乆長<hi>煌煌明盛貌嬰𥘉從髙帝起至文帝朝継絳侯勃爲丞相</hi>
威震吕氏姦惡不揚冦攘殄盡躬迎代王<hi>諸吕欲爲</hi>
<hi>亂以嬰爲大將軍徃擊齊嬰屯兵榮陽風齊王以誅吕氏事還與絳侯陳平共立文帝</hi>功顯帝室萬<lb/>
丗益章<lb/>
　　將軍潁陽侯灌嬰第九<hi>本傳食潁隂五千户文帝時益封三</hi>
<hi>千户謚懿</hi>
斌斌將軍鷹武是揚<hi>詩維師尚父時維鷹揚銘引之言嬰佐髙祖擊秦軍破項</hi>
<hi>羽天下巳定又從擊陳豨英布威武如鷹之揚</hi>内康王室外鎭四方諸夏乂<lb/>
安流及要荒<hi>代王之來嬰以太僕入清宫以天子法駕迎立文帝復爲太僕卒輔文帝乂安</hi>
<pb n="KR4h0021_SBCK_013-7b"/>
<hi>中國鎭撫四夷</hi>聲騁海内苗嗣紀功<lb/>
　　將軍汝隂侯夏侯嬰第十<hi>食汝隂六千九百户属汝</hi>
<hi>南郡謚文</hi>
休休<hi>樂易貌書其心休休焉</hi>將軍如虎如罷御師勒陳破敵<lb/>
以威靈金曜楚火流烏飛<hi>寛從髙帝至㶚上定三秦又從擊項羽靈金髙</hi>
<hi>祖斬白蛇劒也所藏之庫名曰靈金内府見三輔黄圖曜楚謂仗劒蹙項以平天下也武王伐紂有火復于王屋流</hi>
<hi>爲烏此借用以彰赤帝之興</hi>將命伏節功績永垂<hi>寛爲齊相國備齊時田横</hi>
<hi>未降故設屯備徙爲代相國將屯師古曰代國常有屯兵以備邊冦寛爲相國兼將此屯兵薨於代丞相</hi>
　　將軍陽陵侯傅寛第十一<hi>二千六百户謚景</hi>
斤斤<hi>爾雅明斤斤察也音靳</hi>將軍忠信孔雅出身六師十二四<lb/>
<pb n="KR4h0021_SBCK_013-8a"/>
旅<hi>謂歙以中㳙從起宛朐凢從髙帝征伐十二别破軍十四所至有功也事具本傳</hi>折衝扞難<lb/>
遂寜天下金龜章德<hi>金印龜鈕書天命有德五服五章哉</hi>建號傳<lb/>
後<hi>信武非封邑故云建號</hi>
　　　將軍信武侯靳歙第十二<hi>剖符定食四千六百户爲</hi>
<hi>信武侯遷車騎將軍謚肅</hi>
明明丞相天賦庭直<hi>惠帝六年爲右丞相庭亦直也詩陟降庭止</hi>剛德正<lb/>
行不枉不曲<hi>本傳陵爲人少文任氣好直言其剛正盖得之天性也</hi>功業成著<lb/>
榮顯食邑距吕奉主昭然不惑<hi>髙后欲立諸吕爲王陵廷争以爲背</hi>
<hi>髙祖約</hi>
　　　丞相安國侯王陵第十三<hi>五千户謚武</hi>
<pb n="KR4h0021_SBCK_013-8b"/>
桓桓<hi>武貌</hi>將軍輔主克征奉使全璧身泏<hi>作渉</hi>項營<lb/>
<hi>信將韓兵從入武關又從入漢中說漢王還定三秦立爲韓王使守滎陽項羽抜之囚於羽軍得亡歸漢</hi>序<lb/>
功差德履讓以平<hi>髙紀六年正月丙午韓王信等奏請封荆王劉賈等四人爲王以太</hi>
<hi>原郡爲韓國陡信都晉陽按功臣表是日封留侯而下十三人</hi>轉北而遊雲中以傾<hi>遊一</hi>
<hi>作逝上以信壯武徙以備胡冦信請治馬邑秋匈奴冒頓大入圍信信數使使胡求和解上疑信有二心賜書責讓</hi>
<hi>之信恐誅遂降胡雲中與太原接皆並塞郡也至孫嬰率衆歸漢孝文時封襄城侯</hi>
　　　將軍襄平侯韓信第十四<hi>攷之史傳十八侯位次之作當</hi>
<hi>在六年定封後是時張敖爲趙王信爲韓王王爵居列侯之上然時謂之諸侯王其</hi>
<hi>爲人臣稱號等耳故通曰十八侯其後敖子偃封南宫侯信孫嬰封襄城侯盖子孫</hi>
<hi>丗襲之爵也而漢制非劉氏不王故雖功臣舊甞封王亦係以子孫之侯爵孟堅因</hi>
<pb n="KR4h0021_SBCK_013-9a"/>
<hi>之信係以襄城又以嬰歸漢之功盖其降胡之罪也作襄平誤淮隂侯名居三傑然</hi>
<hi>不列於十八侯位次盖是時巳有雲夢之縛髙祖特黜之</hi>
巖巖<hi>威稜貌</hi>將軍帶武佩威御雄乗險難困不<lb/>
違仇㓕主定<hi>雄豪吾御之險阻吾乗之或遇難困秉節不違故能佐漢誅㓕仇敵以定帝業</hi>四<lb/>
海是桓功成食土德𬒳遐邇<hi>按文邇當作昆後昆也傳冩之誤</hi>
　　　將軍棘津侯陳武第十五<hi>功臣表作棘蒲武一姓柴謚剛</hi>
晏晏<hi>安和貌</hi>曲成輿從龍騰<hi>輿衆也叙傳曰雲起龍襄化爲侯王功臣表逹</hi>
<hi>以從起碭至覇上定三秦破項籍侯</hi>安危從主赤曜以升<hi>赤曜言漢以火德興</hi>
<hi>逹能夷險一節佐髙祖定天下猶扶日而升天衢</hi>赫赫皇皇道彌光明惟德<lb/>
御國流及後萌<lb/>
<pb n="KR4h0021_SBCK_013-9b"/>
　　　曲成侯蟲逹第十六<hi>曲成属東萊郡謚圉</hi>
肅肅御史以武以文<hi>肅肅嚴重貌髙祖四年昌爲衘史大夫御史位上卿掌副丞相</hi>相<lb/>
趙距吕志安君身徴詣行所如意不全<hi>戚姬子如意爲</hi>
<hi>趙王髙祖憂其不能自全以昌堅忍伉直自吕后太子及大臣皆素嚴憚之於是徙昌爲趙相髙祖崩吕太后使使</hi>
<hi>召趙王使者三反昌不奉詔太后怒召趙相昌旣至太后使使召趙王至長安月餘見鴆殺</hi>天秩邑土<lb/>
勛乃永存<lb/>
　　　御史大夫汾隂侯周昌第十七<hi>汾隂属河東郡謚悼</hi>
邑邑將軍育養烝徒建謀正直行不匿邪<hi>邑邑謙抑</hi>
<hi>貌養民建議未究其詳</hi>入軍討敵項定天都<hi>功臣表吸以中㳙從起豊至覇上爲</hi>
<hi>騎郎將入漢以將軍擊項籍俟二千二百户</hi>佩雀雙印百里爲家<hi>後漢輿服志佩</hi>
<pb n="KR4h0021_SBCK_013-10a"/>
<hi>雙印長寸二分方六分王公列侯以白玉龜雀皆印鈕之飾六百石以下始用銅印鼻鈕不爲蟲獸之形縣方百里</hi>
　　　將軍青陽侯王吸第十八<hi>功臣表作清河謚定</hi>
　　　車銘　馮衍<hi>字敬通京兆杜陵人後漢書有傳</hi>
<hi>淮南子曰見飛蓬轉而爲車盖以類取之也古史考曰黄帝作車引重致逺少昊時</hi>
<hi>畧加牛禹時奚仲加馬</hi>
乗車必護輪治國必愛民車無輪安處國無民<lb/>
誰與<lb/>
　　　車左銘　傅毅<hi>一本作崔駰後同</hi>
<hi>夏書甘誓䟽二人在一車之上左爲車左右爲車右御者在左勇力之士在右</hi>
虞氏作車取象璣衡<hi>虞書在旋璣玉衡璣衡北斗星也言車之制象北斗之運天官</hi>
<pb n="KR4h0021_SBCK_013-10b"/>
<hi>書斗爲帝車</hi>君子建左法天之陽<hi>御車自左法天左旋</hi>正位受綏<lb/>
車不内顧<hi>論語升車必正立執綏車中不内顧不疾言不親指</hi>塵不出軌<hi>曲禮驅塵</hi>
<hi>不出軌榖梁傳車軌塵范寗注塵不出軌</hi>鸞以節歩<hi>大戴禮在衡爲鸞在軾爲和馬行而鸞鳴鸞鳴</hi>
<hi>而和應此御之節也</hi>彼言不疾彼指不躬玄覽于道永思厥<lb/>
中<lb/>
　　車右銘<lb/>
<hi>曲禮車右就車注車右勇力之士備制非常者君行則陪乗君式則下歩行公羊傳</hi>
<hi>逢丑父者頃公之車右也</hi>
擇御卜右採德用良<hi>晉語卜右慶鄭吉漢書袁盎曰天子所與共六尺輿者皆天下</hi>
<hi>英豪</hi>詢納耆老于我是匡惟賢是師惟道是式箴<lb/>
<pb n="KR4h0021_SBCK_013-11a"/>
闕旅賁<hi>楚語在與有旅賁之規周禮旅賁氏夾王車而趍</hi>内顧自勑匪望<lb/>
其度匪愆其則越戒敦約禮以華國<hi>周官典路注以其餘</hi>
<hi>路從行亦以華國</hi>
　　　車後銘<lb/>
<hi>禮記天子祈榖于上帝親載耒耜措之于參保介之御間鄭注以爲車右御者及參乗如</hi>
<hi>此則一左一右又有在車後者矣</hi>
敬其在路<hi>路亦車也周官有典路</hi>體貌思恭望衡顧轂允愼<lb/>
兹容<hi>衡車前横木轂者輻之所揍</hi>無或好失<hi>音/逸</hi>匪盤于遊<hi>周書無逸不敢</hi>
<hi>盤于遊田</hi>顧省厥遺虎尾斯求<hi>易履虎尾/索索終吉</hi>昭德塞違<hi>左傳</hi>
<hi>昭德塞違以臨照百官</hi>抑盈以無雖有三晉咸然若虚<hi>孟子附之</hi>
<pb n="KR4h0021_SBCK_013-11b"/>
<hi>以韓魏之家自視欿然淮南子智伯有三晉而欲不贍韓魏趙三晉也智伯率韓魏之甲以攻趙氏魏桓子御</hi>
<hi>韓康子參乗桓子肘康子康子履桓子之跗欲共圖智氏智伯不悟遂爲三晉所㓕此足爲驕盈者之戒事具戰國䇿</hi>
　　　綬笥銘<lb/>
<hi>笥竹器啇書惟衣裳在笥漢百官皆有印章組綬以貫印之鼻鈕笥所以承印綬也</hi>
　　　　　　張衡<hi>字平子南陽西鄂人後漢書有傳</hi>
南陽太守鮑得有詔所賜先公綬笥傳丗用之<lb/>
得更理笥衡時爲得主簿作銘曰<hi>此笥祖上奉天子詔命所賜子</hi>
<hi>孫保用得爲南陽太守時更緝之敝而不改爲以君賜爲重平子時爲南陽主簿因爲之銘</hi>
懿矣兹笥爰藏寳珎金纓組履文章日信<hi>寳珎謂印</hi>
<hi>綬金纓上飾組履下藉也信音申</hi>皇用我賜俾作帝臣服其令服<lb/>
<pb n="KR4h0021_SBCK_013-12a"/>
鸞封艾緡<hi>鸞封謂印刻爲鳥篆之文艾緡謂盭草染絲緑色以爲綬所謂青緺二千石綬也</hi>天祚<lb/>
明德大賚福人垂光厥丗子孫克神<hi>福人指其祖上後丗傳此器寳</hi>
<hi>而神之</hi>厥器惟舊中實惟新<hi>笥中之實謂太守印綬</hi>周公惟事<lb/>
七㳙有隣<hi>㳙㓗也漢有中㳙之官周公事未詳</hi>
　　　笥銘<lb/>
<hi>承印紱之笥紱亦綬也</hi>胡廣<hi>字伯始南郡華容人官至太傳後漢書有傳</hi>
休矣斯笥凡器爲式受相君子承此印紱<hi>靈帝圖畫廣及黄瓊</hi>
<hi>於省内蔡邕爲頌有曰赫赫三事七佩其紱</hi>帝命所吝用襃令德<hi>吝謂不輕以卑人有</hi>
<hi>德者則褒錫之</hi>佩以自脩服以自勑忠肅恭懿鮮不爲則<lb/>
<hi>左傳稱八元之美曰忠肅共懿能盡此美可爲人之法則詩曰不僣不賊鮮不爲則</hi>靡悔靡吝神<lb/>
<pb n="KR4h0021_SBCK_013-12b"/>
人致福<hi>服此命服能修德以稱之不至悔吝所以獲神人之福</hi>
　　　印衣銘<lb/>
<hi>印與服也漢官儀印有金銀銅之殊而服亦異其色所以别尊卑等貴賤也此銘伯始以白警</hi>
明明上皇旌以命服<hi>上皇謂天子也錫人臣以命服所以旌有德書天命有德五服五章哉</hi>
紆朱懷金爲光爲飾<hi>揚子法言紆朱懷金朱服色金印章也詩爲龍爲光</hi>邁種<lb/>
其澤撫寜四國<hi>書皐陶邁種德邁逺也四國猶四方</hi>宣慈惠和柔嘉維<lb/>
則克猒帝心膺兹多福登位歴壽子孫千億<hi>八元之美</hi>
<hi>宣慈惠和仲山甫之德柔嘉維則人臣能體此可上荅天心踐禄位膺壽祉矣</hi>
　　　仲山父鼎銘　崔駰<hi>字亭伯涿郡安平人後漢書有傳</hi>
<hi>古者功臣勒勲彛鼎仲山父佐周宣中興宜有鼎也後人或擬其形製爲之因以爲名後</hi>
<pb n="KR4h0021_SBCK_013-13a"/>
<hi>漢竇憲傳南單于遺憲古鼎容五斗其傍銘曰仲山甫鼎其萬年子子孫孫永保用憲北</hi>
<hi>征時駰爲主簿</hi>
鼎耳革其行塞雉膏不食方雨虧悔終吉<hi>鼎卦九三爻辭</hi>
有福足勝其任公餗乃珍<hi>九四云覆公餗其形渥此反而言之</hi>於髙思<lb/>
危在滿戒溢可以永年天之大律<hi>崧髙詩美仲山父旣明且哲以保其</hi>
<hi>身故銘寓此意漢書郊祀志載太誓曰正稽古立功立事可以永年丕天之大律</hi>
　　　樽銘<lb/>
<hi>禮記曰廟堂之上罍樽在祚犧樽在西又泰有虞氏之樽也山罍夏后之樽也犧象周樽</hi>
惟歳之元朝賀奉樽<hi>後漢禮儀志歳首爲大朝受賀二千石以上上殿舉觴百官受賜宴</hi>
<hi>饗大作樂</hi>金罍犧象嘉禮具存<hi>金合作泰傳冩之誤言漢之朝㑹備前代礼噐易嘉</hi>
<pb n="KR4h0021_SBCK_013-13b"/>
<hi>會足以合禮故五禮以朝㑹爲嘉/禮</hi>獻酬交錯萬圀咸歡<hi>圀古國字或云王莾所改</hi>
　　　襪銘<lb/>
<hi>冬至日獻履襪取其履長日之至而迎福祐也曹植冬至表獻履貢襪所以迎福踐長盖自漢以來</hi>
<hi>習俗以此爲禮</hi>
機衡建子万物含滋<hi>機衡北斗星也十一月冬至斗柄建子万物潜萌於地下故曰含滋</hi>
黄鐘育化以養元基<hi>律中黄鐘之宫元化胚胎于此</hi>長履景福至于<lb/>
億年<hi>祝君之詞</hi>皇靈旣祐祉禄來臻本枝百丗子子孫孫<lb/>
<hi>詩文王孫子本支百丗本嫡也支庶也俱百丗茂盛</hi>
　　　孟津銘　李尤<lb/>
<hi>禹貢注孟津地名在洛北都道所湊古今以爲津又周書注孟者河北地名春秋所謂向盟是</hi>
<pb n="KR4h0021_SBCK_013-14a"/>
<hi>也故史記謂之盟津</hi>
洋洋河水<hi>家語孔子自衛將入晉臨河而嘆曰美哉水洋洋乎</hi>赴宗于海經自中州<lb/>
龍圗所在<hi>龍馬負圗出于河伏羲因畫八卦</hi>黄函白神<hi>黄者河之色属土士生金故黄中函白</hi>
赤符以信<hi>赤者火也火克金信叶韻平声</hi>昔在周武集㑹孟津魚入王<lb/>
舟乃徃克殷<hi>泰誓一月戊午師渡孟津史記武王渡河中流白魚躍入王舟中諸侯不期而㑹者八百白魚</hi>
<hi>兵象也殷尚白周尚赤以兵克殷之兆</hi>大漢承緒懷附遐鄰邦事來濟<lb/>
各貢厥珍<hi>言漢懷柔方外逺國濟自孟津以礼修貢不復用兵</hi>
　　　洛銘<lb/>
<hi>光武以漢火德水克火改洛爲雒東漢人不用此洛字盖後人所書</hi>
洛出熊耳東流㑹集夏禹導䟽經于洛邑<hi>禹貢導洛自熊</hi>
<pb n="KR4h0021_SBCK_013-14b"/>
<hi>耳東北㑹于澗瀍又東㑹于伊孔安國注合於洛陽之南</hi>玄龜赤字漢符是立<hi>孔安國書</hi>
<hi>注天與禹洛出書龜負文而出淮南子洛出丹書漢火德故以赤字爲符</hi>帝都通路建國南郷<lb/>
<hi>光武中興建都洛陽</hi>萬乗終濟造舟爲梁<hi>大雅造舟爲梁不顯其光毛氏注天子造舟此</hi>
<hi>謂帝都所在萬乗出入必經洛水故造舟聮之又架梁於上所以尊國體</hi>三都五州貢篚萬<lb/>
方<hi>三都謂周成王𥘉營洛邑爲東都平王東遷遂都王城及光武中興洛陽爲漢京五州謂五服内所管之州禹定貢</hi>
<hi>賦有貢有篚今㑹于漢京悉由洛而濟</hi>廣視逺聽審任賢良元首昭明<lb/>
庶類是康<hi>言漢居天下之中人主聦明無蔽委用賢材則天下治書元首明哉股肱良哉庶事康哉</hi>
　　　井銘<lb/>
<hi>盛弘之記神農旣育九并自穿孟子瞽叟使舜浚井盖自古有井矣</hi>
井之所尚寒泉冽清<hi>易井卦九五井冽寒泉食</hi>法律取象不槩自<lb/>
<pb n="KR4h0021_SBCK_013-15a"/>
平<hi>晉天文志東井八星主水衡事法令所取平也</hi>多取不損少汲不盈執憲若<lb/>
斯何有邪傾<lb/>
　　　小車銘<lb/>
<hi>曲禮注安車若今/小車也駕一馬而坐乗漢書車千秋年老上優之朝見得乗小車入宫殿中</hi>
圎蓋象天方軫則地<hi>周禮冬官注車有天地之象人在其中軫之方也以象地也盖之圎也以象天也</hi>
輪法隂陽動不相離<hi>輪分左右動則與俱</hi>軨之嗛虚䟽逹開通<lb/>
<hi>後漢輿服志注飛軨以緹油廣八寸長注地繫軸頭禮記注軫轄頭也</hi>兩輜障邪尊卑是從<lb/>
<hi>輜軿也所以障蔽前尊後卑</hi>輗軏之用信義所同<hi>論語人而無信不知其可也大車無輗小</hi>
<hi>車無軏其何以行之哉注輗者轅端横木以縳軛軏者轅端上曲鈎衡</hi>
　　　漏刻銘<lb/>
<pb n="KR4h0021_SBCK_013-15b"/>
<hi>周官挈壼氏掌壼皆以水火守之分以日夜說文漏以銅壷盛水刻節晝夜百刻</hi>
昔在先聖配天垂則仰釐七曜俯順坤德乃建日官<lb/>
<hi>左傳天子有日御諸侯有日官</hi>俾立漏刻昬明旣序景曜不忒唐命羲<lb/>
和敬授人時<hi>堯典乃命羲和欽若昊天暦象日月星辰敬授人時</hi>懸象著明<hi>易懸象著明莫</hi>
<hi>大乎日月</hi>序以崇熈季末不䖍德衰于兹挈壷失職刺流<lb/>
在詩<hi>詩東方未明刺無節也挈壷氏不能掌其職焉</hi>聖哲稽古帝則是欽<hi>詩不識不</hi>
<hi>知順帝之則</hi>尺璧非寳重此寸隂<hi>淮南子聖人不貴尺之璧而重寸之隂</hi>昧旦<lb/>
丕顯敬聽漏音<hi>左傳鼎之銘曰昧旦丕顯後丗猶怠</hi>思我王度如玉如金<lb/>
<hi>左傳思我王度式如玉式如金</hi>
　　　警枕銘　蔡邕<lb/>
<pb n="KR4h0021_SBCK_013-16a"/>
<hi>此銘當爲曹公操作曹公是時猶未甚顯蟠龍哲人皆指操也後人有以小木圎枕警睡</hi>
<hi>即其遺制</hi>
應龍蟠蟄潜德保靈<hi>枕爲蟠龍之形應平声有翼而飛曰應龍方言龍未升天曰蟠龍易</hi>
<hi>龍虵之蟄以存身也</hi>制器象物示有其形哲人降鑒居安聞傾<lb/>
<hi>枕正圎睡稍安則欹而寤故名警枕</hi>
　　　樽銘<lb/>
<hi>周禮六尊皆有罍尊實以酒罍酌而飲之也有足曰樽無足曰著頸小而腹大曰壷著直</hi>
<hi>略切言措之則着地</hi>
酒以成禮弗愆以淫德將無醉過則荒沉<hi>成禮謂祭祀賔客也</hi>
<hi>周書酒誥越庶國飲惟祀德將無醉注以德自將無令至醉過量則荒淫而沈湎</hi>盈而不冲古人<lb/>
<pb n="KR4h0021_SBCK_013-16b"/>
所箴<hi>冲虚也詩云缾之罄矣爲罍之耻言人飲酒當知有節不可使缾罄竭以爲罍耻古人以此爲箴戒</hi>尚<lb/>
鑒兹器茂朂厥心<hi>朂勉也</hi>
　　　無射鍾銘　王粲<lb/>
<hi>粲集二銘一曰㽔賔鍾銘其詞曰有魏匡國誕成天功底綏六合繤定庶邦承民靡戾休徴惟同皇</hi>
<hi>命孔昭造兹衡鍾紀之以三平之以六度量允嘉氣齊允淑表聲韶和民聽以睦時作㽔賔永享遐</hi>
<hi>福一曰無射鍾銘云云㽔賔五月律其音徴無射九月律其音啇二鍾盖以音别之劉逵注左思魏</hi>
<hi>都賦文昌殿前有鍾虡其銘曰惟魏四年歳在丙申龍次大火五月丙寅作㽔賔鍾又作無射鍾建</hi>
<hi>安二十一年七月始設鍾虡於文昌殿前歳月并銘各鑄于鍾之甬按魏以建安十八年開國</hi>
<hi>二十一年正魏之四年也</hi>
有魏匡國成功允章格于上下光于四方休徴時序<lb/>
<pb n="KR4h0021_SBCK_013-17a"/>
<hi>尚書洪範雨暘燠寒風五者各以其時曰休徴</hi>人恱時康造兹衡鍾<hi>周禮考工</hi>
<hi>記鳬氏爲鍾甬上謂之衡注鍾柄所以懸之也</hi>有命自皇<hi>皇謂漢帝按漢書曹操以建安十八</hi>
<hi>年封魏公加九錫三曰樂器故鑄鐘時雅樂郎中杜䕫主之</hi>三以紀之六以平<lb/>
之<hi>周語景王將鑄無射問律於伶州鳩對曰度律均鍾百官軌儀紀之以三平之以六成於十二注三</hi>
<hi>天地人平之以六律也</hi>厥量孔嘉<hi>量以凖鍾之小大考工記云嘉量旣成</hi>厥齊<lb/>
孔時<hi>考工記六分其金而錫居一謂之鍾鼎之齊齊去聲</hi>音聲和恊人德同<lb/>
熈聽之無斁<hi>斁與射同</hi>用以啓期<hi>言以此啓魏之期運也粲集人字並作民</hi>
<hi>可見此編唐人手抄避太宗諱</hi>
　　　刀銘<lb/>
侍中關内侯臣粲言奉命作刀銘及示以其叙<lb/>
<pb n="KR4h0021_SBCK_013-17b"/>
二報誠必朝氏之刀而張常爲工矣輙思作銘<lb/>
謹奉陋不足覽<hi>建安十八年魏國始建粲爲侍中爵関内侯奉命謂承魏公操</hi>
<hi>之命叙報叙𫐠作刀之始屬朝氏作刀之工爲張常盖叙不明言其人按其文知之</hi>
相時隂陽制兹利兵<hi>呉喜志林古人鑄刀以五月丙午取純火精以恊其數陽</hi>
<hi>泉物理論阮師之作刀七月庚午見金神於冶監之門教以水火之齊用隂陽之候取剛柔之和也</hi>
和諸色劑考諸濁清<hi>周禮考工記桃氏爲刃參分其金而錫居一謂之大刃之</hi>
<hi>齊鄭氏注大刃刀劒之属又凢鑄金之狀金與錫黒濁之氣竭黄白次之黄白之氣竭青白次之青白之</hi>
<hi>氣竭青氣次之然後可鑄也</hi>灌襞以數質象有呈<hi>灌襞淬錬之名也歐冶子</hi>
<hi>善鑄劒万辟千灌魏文帝典論魏太子造百辟寳刀呈猶程式也其質其形皆有法式</hi>附反<lb/>
載頴舒中錯形<hi>反背頴鋒也錯形謂以金玉錯其上爲文李尤佩錯刀銘佩之有錯</hi>
<pb n="KR4h0021_SBCK_013-18a"/>
<hi>抑武揚文</hi>陸剸犀兕水截鯢鯨<hi>犀兕巨獸其革最堅周禮函人有犀甲兕</hi>
<hi>甲鯨鯢大魚或以比罪惡之魁左傳取其鯨鯢而戮之剸截断裁也</hi>君子服之式<lb/>
章威靈<hi>春秋蕃露刀之在右白虎之象也</hi>無曰不虞戒不在明<lb/>
<hi>言戒備於未然書怨豈在明不見是圖/王褒聖主得賢臣頌水斷蛟龍陸剸犀革</hi>
<pb n="KR4h0021_SBCK_013-18b"/>
</p>
<p>
古文苑卷第十三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0021_SBCK_018-1a"/>
古文苑卷第十八<lb/>
記<lb/>
　漢樊毅修西嶽廟記<hi>一作碑</hi>
碑<lb/>
　　衛覬西嶽華山亭碑<lb/>
　　張昶西嶽華山堂闕碑銘<hi>一作張旭</hi>
　　王延壽桐柏廟碑<lb/>
　　蔡邕九疑山碑<lb/>
　　　漢樊毅修西嶽廟記<hi>一作碑</hi>
山經曰泰華之山削成四方其髙五千仞廣十<lb/>
<pb n="KR4h0021_SBCK_018-1b"/>
里<hi>西山經云郭璞注山形上大下小峭峻也</hi>周禮職方氏華謂之西嶽<hi>職方</hi>
<hi>氏河南曰豫州其山鎮曰華山</hi>祭視三公者<hi>禮記王制天子祭天下名山大川五嶽視三公</hi>
<hi>注云視其牲器之數</hi>以其能興雲雨産萬物通精氣有益<lb/>
於人則祀之<hi>祭法山林川谷丘陵能出雲爲風雨見怪物則祭之書大傳五岳皆觸石而出雲膚</hi>
<hi>寸而合不崇朝而雨</hi>故帝舜受堯歴數親自廵省設五鼎之<lb/>
奠柴燎煙<hi>論語堯曰咨爾舜天之歴數在爾躬虞書歳二月東廵守至于岱宗柴八月西廵守至于</hi>
<hi>西岳如𥘉注西岳華山</hi>致敬神祇乂用昭明百榖繁殖黎民<lb/>
時雍鳥獸率舞鳯凰來儀曁夏殷周末之有改<lb/>
也<hi>末莫也</hi>其德休明則有禎祥荒淫臊穢篤災必<lb/>
降秦違其典璧遺鄗池二丗以亡<hi>鄭容至華山下望見山上有素</hi>
<pb n="KR4h0021_SBCK_018-2a"/>
<hi>車白馬而至者授之璧曰爲我遺滈池君今年祖龍死及始皇死於沙丘二丗立而秦士</hi>髙祖應運<lb/>
禮遵陶唐祭則獲福奕丗克昌<hi>言如堯舜之丗尊祀羣岳</hi>亡新<lb/>
滔逆鬼神不享<hi>新莾篡漢有滔天之惡逆故鬼神違之莾以速亡</hi>建武之𥘉<lb/>
彗掃頑凶<hi>誅夷新莾平盪僣竊如彗星之掃除</hi>更率舊章敢用玄牡<lb/>
牲牷必充天惟醇祐萬國以康<hi>建武元年即位燔燎告天望于羣神二年</hi>
<hi>𥘉制郊兆於雒陽城南中岳在未四岳各依其方</hi>光和二年有漢元舅五侯<lb/>
之胄謝陽之孫曰樊府君諱毅字仲德<hi>後漢書樊宏字</hi>
<hi>靡卿丗祖之舅封壽張侯弟丹封射陽侯兄子尋玄郷侯族兄忠更父侯宏少子茂封平望侯是爲五侯毅出於丹</hi>
<hi>之胄復云射陽之孫盖指毅祖襲封射陽者謝與射同神夜切</hi>承考讓國家于河<lb/>
南<hi>至毅父遜國家居</hi>究職州郡辟公府除防東長中都令<lb/>
<pb n="KR4h0021_SBCK_018-2b"/>
<hi>防東縣屬山陽郡中都縣屬東平國漢制萬户以上爲令减萬户爲長</hi>誅強虣撫瘠民二<lb/>
鄙以清命守斯邦<hi>爲弘農太守</hi>威隆秋霜恩踰冬日<lb/>
景化旣宣由復夕惕惟窺禄之報順民之則孟<lb/>
冬十月齊祀西嶽以傳<hi>一本有舎字</hi>窄狹不足處尊卑<lb/>
廟舎舊乆墻屋傾亞<hi>一作凸</hi>丗室不脩春秋作譏<hi>春秋</hi>
<hi>文十三年詳見前注</hi>特部行事荀班與縣令先讜以漸𥙷治<lb/>
設中外舘圗珍竒畫恠獸嶽瀆之精所出禎秀<lb/>
役不干時而功巳著蹔勞乆逸神永有慿自古<lb/>
太山邸邑猶存<hi>邸一作邴公羊傳邴者何鄭湯沐之邑也秦山之下諸侯皆有湯沐</hi>
<hi>之邑焉注四井爲邑取足止舎共藁糓而巳邸舎也言此邑以賜諸侯天子不収租賦</hi>五嶽尊<lb/>
<pb n="KR4h0021_SBCK_018-3a"/>
同哀此勤民獨不頼福乃上復十里内工商農<lb/>
賦<hi>有乞復華山下十里内民租田口筭狀在前</hi>克厭帝心嘉瑞仍畣<hi>與荅同尓</hi>
<hi>雅俞畣然也</hi>風雨應起<hi>一作卦應四時/八卦之候</hi>瀐潤品物君舉<lb/>
必書况乃盛德惠及神人可無述焉於是功曹<lb/>
郭敏主簿魏襲户曹史許禮等<hi>皆弘農郡官属也</hi>遂刋<lb/>
玄石銘勒鴻勛垂曜靈軫存有昭識<hi>音志記也</hi>其辭曰<lb/>
二儀剖判清濁始分<hi>二儀乾坤也易大極生兩儀乾坤旣判輕清者爲天重濁者爲</hi>
<hi>地</hi>陽凝成山隂積爲川泰氣推否洪波汎臻<hi>二氣</hi>
<hi>交泰常於否推之洪水横流否也禹濬川奠山所以臻泰</hi>堯命伯禹决江開汶川<lb/>
靈旣定恩覆兆民乃刋祀典辨于羣神因瀆祭<lb/>
<pb n="KR4h0021_SBCK_018-3b"/>
<pb n="KR4h0021_SBCK_018-3b"/>
農太守河南樊府君諱毅字仲德下車之𥘉<hi>毅以是年</hi>
<hi>十一月到任有乞復田租口筭狀并修西岳廟碑見前</hi>恭肅神祀西岳至尊詔書<lb/>
奉詞躬親自徃省從<hi>一作徒</hi>勞謙即事有漸散齊華<lb/>
亭<hi>齊與齋通下同</hi>齊堂逼窄郡縣官屬清<hi>一作灋</hi>齊無處尊<lb/>
卑錯綜精誠不固畏天之威逢斯癉怒時雨不興<lb/>
甘澍不布念存黔首懼闕曠素<hi>曠職尸素也</hi>於是與令<lb/>
巴郡朐忍先讜公謀<hi>讜朐忍縣人時爲華陽令公謀其字也朐音劬</hi>圗議繕<lb/>
故斷度撏廊立室異處左右趣之莫不競慕二<lb/>
年正月己卯興就旣成有元休嘉啓寤各得竭<lb/>
情<hi>一作誠</hi>福禄是顧刻兹碑號吏卒俠路其辭曰<lb/>
<pb n="KR4h0021_SBCK_018-4a"/>
巖巖西岳五鎭次宗<hi>岱山爲五岳之宗則太華爲次宗</hi>緒德之尊<lb/>
太華優隆皇帝永思祀典孔明髙神肯宴圭璧<lb/>
贄通赫赫在上以畜萬邦惟岳降神寔生群公<lb/>
卿士百辟纉業攸蒙帝命不違歳事報功群后<lb/>
命卿散齊外亭<hi>前所謂華亭在廟之外</hi>恭敬明祀以奉皇靈<lb/>
處所逼窄屑窣有聲神樂其靜翛翬無形<hi>屑窣併居煩雜</hi>
<hi>也窣蘇骨反翛翬飛騰迅疾也音蕭暉言神人異趍逼近則不敬</hi>尊卑有序㓗心致<lb/>
誠因繕舊室整頓端平在其板屋孰不加精天<lb/>
人同道萬祚來迎旣受帝祉延于後生爲龍爲<lb/>
光<hi>詩旣見君子爲龍爲光注龍寵也</hi>顯乂王庭爲公爲侯福禄來<lb/>
<pb n="KR4h0021_SBCK_018-4b"/>
成刻石紀號永享利貞<lb/>
府丞渤海劉固叔長功曹史楊儒曼先主簿<lb/>
湖陽馗伯馮供曹掾楊基伯載史陜許禮文<lb/>
　化縣丞隴西彭和伯怡尤尉隴西甄璆叔曼<lb/>
監典者門下掾駱瑗伯先主記史栢覽文進<lb/>
户曹掾魏甞威長史田磐文祖將作掾曹鑒<lb/>
　孔明任就㓜成史呉武丙昌<lb/>
　　　西嶽華山堂闕碑銘　張昶<lb/>
<hi>禹貢南至于華隂注河自龍門南流至華山北而東行地理志華隂縣故隂晉秦惠文王</hi>
<hi>五年更名寜秦髙帝八年更名華隂太華山在南有祠攷之碑文此廟盖合祠可岳之神</hi>
<pb n="KR4h0021_SBCK_018-5a"/>
易曰天地定位山澤通氣<hi>易說卦之辝</hi>然山莫尊於<lb/>
嶽澤莫盛於瀆山嶽有五而華處其一瀆有四<lb/>
而河在其數其靈也至矣聖人廢興<hi>謂有聖人之位者</hi>必<lb/>
有其應故岱山石立中宗繼統<hi>漢五行志孝昭元鳯三年泰山蕪萊</hi>
<hi>山南有大石自立眭孟以爲當有庶人爲天子者其後昭帝亡嗣宣帝自民間入紹大統廟号中宗</hi>太<lb/>
華授璧秦胡絶緒<hi>秦始皇三十六年鄭客至華隂望見素車白馬從華山上下持璧與</hi>
<hi>客因言今年祖龍死是歳始皇死於沙丘少子胡亥立三年而秦亡</hi>白魚入舟姬武建業<lb/>
<hi>史記周武王東觀兵渡河中流白魚躍入于王舟武王遂克殷受天明命</hi>寳珪出水子朝䘮<lb/>
位<hi>左氏傳王子朝用成周之寳珪于河津人得之河上將賣則爲石註珪自出水時子朝篡天子位後二年奔楚</hi>
<hi>而死子朝周景王子也</hi>布五方則處其西列三條則居其中<lb/>
<pb n="KR4h0021_SBCK_018-5b"/>
<hi>五岳各位其方而華居西禹貢西傾朱圉鳥䑕至于太華注相首尾而東正義舊說以爲三條馬融王肅皆以爲導</hi>
<hi>汧北條西傾中條嶓冢南條</hi>若廣袤<hi>一作/袟</hi>竒蟲山經有紀矣<hi>髙廣險怪</hi>
<hi>山經載之見前廟記</hi>是以帝王廵狩親五岳而告至覲方<lb/>
后而考禮故經有望秩之禋<hi>虞書禋于六宗又望秩于山川註名山大</hi>
<hi>川如其秩次望祭之國語精意以享㮒也</hi>典有生殖之祀<hi>謂山川能生殖百物則載諸祀</hi>
<hi>典祭法山林川谷丘陵民所取財用也非此族也不在祀典</hi>蓋所以崇山川而報功<lb/>
也四海一統天子秉其禮諸侯力政彊國攝其<lb/>
祭奉其邑曰華隂也乆矣乃紀於禹貢而分秦<lb/>
晉之境奉鄙晉之西則曰隂晉<hi>史記魏文侯三十六年齊侵隂晉</hi>
邊秦之東則曰寜秦<hi>見題注</hi>邑旣遷徙禮亦如之<lb/>
<pb n="KR4h0021_SBCK_018-6a"/>
二國力爭以奉以祭<hi>邑入晉則晉奉祠邑入秦則秦奉祠</hi>其城險<lb/>
固基趾猶存故老之言未殞於民也<hi>秦晉互据此邑築城以守</hi>
<hi>之■至漢一統城乆圯壞遺址尚在故老能言之</hi>逮至大漢受命克亂不愆<lb/>
不忘舊名是復<hi>髙祖更寜秦縣爲華隂復禹貢舊名</hi>率禮不越故<lb/>
祀是尊歴葉増脩䖍恭又備一禱三祀終歳而<lb/>
四<hi>前郊祀志五岳四瀆皆有常禮唯泰山與河歳五祠餘皆一禱三祠</hi>以迄于今而丗<lb/>
宗又經集靈之宮於其下<hi>地理志華隂縣注太華山集靈宮武帝起丗宗</hi>
<hi>武帝廟號也後漢桓君山有集靈宮賦見藝文類聚</hi>想喬松之疇是遊是憩<lb/>
<hi>兾以招集王喬赤松子神仙之侣</hi>郡國方士自逺而至者充巖塞<lb/>
崖郷邑巫覡<hi>胡狄反女巫也</hi>宗祀<hi>一作崇祀</hi>乎其中者盈谷溢<lb/>
<pb n="KR4h0021_SBCK_018-6b"/>
谿咸有浮飄之志愉恱之色必雲霄之路可升而<lb/>
越果繁昌之福可降而致也故殖財之寳黃玉自<lb/>
出<hi>色如蒸栗</hi>令德之珍卿相是毓匪惟嵩髙降生申甫<lb/>
此亦有焉<hi>詩維岳降神生申及甫言山岳之靈爲國生賢東漢楊震華隂人累葉公輔震孫賜䇿曰</hi>
<hi>故司空臨晉侯賜華岳所挺九德咸備</hi>天有所興必先廢之故殷宗周<lb/>
宣以衰致盛<hi>因小乙之衰而有髙宗因厲王之乱而有宣王</hi>是時也王業中<lb/>
缺大化陵遲<hi>謂靈獻間</hi>郡縣旣毀財匱禮乏庭廟傾壞<lb/>
壇場蕪穢祭祀之禮有缺焉於是鎮逺將軍領北<lb/>
地太守閺郷亭侯叚君諱煨字忠明自武威占此<lb/>
土<hi>地理志北地郡秦置武威郡故匈奴休屠王地武帝太𥘉四年開東漢董卓傳𥘉平元年使中郎将叚煨屯華</hi>
<pb n="KR4h0021_SBCK_018-7a"/>
<hi>隂注武威人也建安三年詔討李催以煨爲安南將軍封閺郷侯按郡國志閺郷属華隂</hi>憑託河華<lb/>
二靈是與故能以昭烈之德享上將之尊衘命持<lb/>
重屯斯寄國<hi>華隂元非所封故言寄國</hi>討叛柔服威懷是示群<lb/>
兇旣除郡縣集寜家給人足户有樂生之歡朝釋<lb/>
西顧之慮而懷關中之恃雖昔蕭相輔佐之功功<lb/>
冠群后弗以加也<hi>後漢書鄧禹謂光武曰昔髙祖任蕭何於關中無復西顧之憂得專精山</hi>
<hi>東終成大業前漢賛髙祖開基蕭曹爲冠</hi>遂解甲休士陣而不戰以逸其<lb/>
力脩飾享廟壇埸之位荒而復辟<hi>與闢同</hi>禮廢而復<lb/>
興又造祠堂表以參闕<hi>參三也闕廟前門觀</hi>建神路之端首觀<lb/>
壯麗乎孔徹<hi>神路所由入廟之路觀示也去声</hi>然后旅祀祈請<hi>所謂三祀一禱</hi>
<pb n="KR4h0021_SBCK_018-7b"/>
<hi>旅祭名論語季氏旅於泰山</hi>旣有常處雖雨霑衣而禮不廢<hi>禮記</hi>
<hi>曽子問篇諸侯旅見于天子入門雨霑服失容則廢禮</hi>於是邑之士女咸曰冝之<lb/>
乃建碑刋石垂示後裔其辭曰<lb/>
於穆堂闕堂闕昭明經之營之不日而成匪奢<lb/>
匪儉惟德是程匪豐匪約惟禮是榮䖍㳟禋祀<lb/>
黍稷芬馨神具醉止降福穰穰<lb/>
　　　桐柏廟碑　王延壽<lb/>
<hi>書禹貢導淮自桐柏注桐柏在南陽之東孔頴逹䟽地理志云桐柏山在南陽平氏縣東</hi>
<hi>南淮水所出水經云出胎簮山東北過桐柏山胎簮盖桐柏之傍小山傳言南陽郡之東</hi>
延熹六年<hi>漢桓帝年号</hi>正月八日乙酉南陽太守中山<lb/>
<pb n="KR4h0021_SBCK_018-8a"/>
盧奴張君處正好禮<hi>言不肯謟事鬼神</hi>尊神敬祀以淮<lb/>
出平氏始於大復潜行地中見於陽口<hi>荆州記曰桐柏淮源</hi>
<hi>涌發其中潜流三十里東出大復山南山南有淮源廟漢書地理志南陽郡平氏縣注禹貢桐柏大復山在東南淮</hi>
<hi>水所出豈大復山一名胎簮邪</hi>立廟桐柏春秋宗奉灾異告<hi>控詞</hi>
<hi>以請也七到反</hi>水旱請求位比諸侯<hi>王制天子祭天下名山大川四瀆視諸侯</hi>聖<lb/>
漢所尊受珪上帝<hi>言神執珪上帝所命</hi>太常定甲<hi>太常禮官著爲令甲</hi>郡<lb/>
守奉祀務㓗沈祭<hi>㓗粢牲也沈璧玉也周禮吉禮之別十有二五日埋沈</hi>從郭<lb/>
君以來二十餘年不復身到遣行承事簡略不<lb/>
敬明神弗歆灾害以生五嶽四瀆與天合德仲<lb/>
尼慎祭常若神在<hi>論語子之所慎齊戰疾又曰祭神如神在</hi>君凖則大<lb/>
<pb n="KR4h0021_SBCK_018-8b"/>
聖<hi>謂以仲尼爲法</hi>親之桐柏奉見廟祠﨑嶇逼狹開拓神<lb/>
門立闕四逹増廣壃埸飾治華蓋髙大殿宇穹<lb/>
齊傳館石獸表道靈龜十四衢廷弘敞宮廟嵩<lb/>
峻祗愼慶祀一年再至躬進牲牷執玉以沈爲<lb/>
民祈福靈祗報祐天地清和異祥昭格禽獸碩<lb/>
茂草木芬芳黎庶預祉民用作頌其辭曰<lb/>
泫泫淮源聖禹所導湯湯其逝惟海是造䟽穢<lb/>
濟逺柔順其道弱而能強仁而能武聖賢立式<lb/>
明哲所取定爲四瀆與河合矩烈烈明府好古<lb/>
之則䖍恭禮祀不愆其德惟前廢弛匪恭匪力<lb/>
<pb n="KR4h0021_SBCK_018-9a"/>
灾眚以興隂陽以忒陟彼髙岡臻兹廟側肅肅<lb/>
其敬靈祇降福雍雍其和民用恱服穰穰其慶<lb/>
年糓豐植望君輿駕扶老携息慕君塵軌奔<lb/>
走忘食懷君惠貺思君罔極于胥樂兮傳於萬<lb/>
億<lb/>
春侍祠官屬五官掾章陵劉訢功曹史安衆<lb/>
　劉瑗主簿蔡陽樂茂户曹史宛任巽秋五官<lb/>
　掾新野梁懿功曹史酈周謙主簿安衆鄧嶷<lb/>
　主記史宛趙旻户曹史宛謝綜<hi>按郡國志章陵故㫪陵丗祖更名宛</hi>
<hi>故申伯國安衆蔡陽新野酈六邑並属南陽郡掾属皆郡人可攷漢丗用人之法</hi>
<pb n="KR4h0021_SBCK_018-9b"/>
　　九疑山碑<hi>舊注集中有目而亡其篇</hi>蔡邕<lb/>
<hi>山海經曰南方蒼梧之丘蒼梧之川其中有九疑山焉舜之所葬在長沙零陵界湘中記</hi>
<hi>曰九山相似行者疑惑故名九疑</hi>
巖巖九疑峻極于天觸石膚合興播建雲<hi>公羊曰觸</hi>
<hi>石而起膚寸而合不崇朝而徧雨乎天下者其泰山之雲乎</hi>時風嘉雨浸潤下民<lb/>
芒芒南土實頼厥勛逮于虞舜聖德光明克諧<lb/>
頑傲以孝蒸蒸師錫帝丗堯而授徴受終文祖<lb/>
璇璣是承<hi>以上見虞書</hi>太階以平<hi>㤗階六符魁下六星也揚雄長揚賦玉衡正而</hi>
<hi>㤗階平璇璣玉衡察天文之器一云北斗星也</hi>人以有終遂葬九疑解體而<lb/>
升登此崔嵬託靈神僊<hi>人有生則有死死則有葬聖凢同之後丗或言舜尸解登</hi>
<pb n="KR4h0021_SBCK_018-10a"/>
<hi>仙者盖假託神仙之說以爲靈異</hi>
古文苑卷第十八<lb/>
</p>
<p>
</p>
  </div>
</body>
</text>
</TEI>
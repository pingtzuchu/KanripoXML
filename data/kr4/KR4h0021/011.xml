<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0021_SBCK_011-1a"/>
古文苑卷第十一<lb/>
　對<lb/>
　　董仲舒郊祀對<lb/>
　　　　　　雨雹對<lb/>
　　酈炎對事<lb/>
　狀<lb/>
　　樊毅乞復華山下十里以内民租田口筭狀<lb/>
<pb n="KR4h0021_SBCK_011-1b"/>
　　郊祀對<lb/>
<hi>漢書本傳仲舒相膠西王以病免居家以脩學著書爲事朝廷如有大議使使者及</hi>
<hi>廷尉張湯就其家而問之其對皆有明法</hi>
　　　董仲舒<lb/>
廷尉臣湯昧死言臣湯承制以郊事問故膠西<lb/>
相仲舒臣仲舒對曰所聞古者天子之禮莫重<lb/>
於郊郊常以正月上辛日者所以先百神而最<lb/>
居前<hi>仲舒治春秋此對止據春秋所書魯郊言之未足以該天子之禮啖助曰天子以冬至祭</hi>
<hi>上帝又以夏之孟春祈榖于上帝禮曰於郊故謂之郊魯以周公之故特得以孟春祈榖于上帝亦</hi>
<hi>謂之郊郊皆用辛日上辛不吉則卜中辛又不吉則卜下辛所謂吉事先近日也若以冬至則不當</hi>
<pb n="KR4h0021_SBCK_011-2a"/>
<hi>卜此說爲長</hi>禮三年喪不祭其先而不敢廢郊郊重於<lb/>
宗廟天尊於人也<hi>禮記王制曰喪三年不祭唯祭天地社稷爲越紼而行事鄭氏注不</hi>
<hi>敢以卑廢尊</hi>王制曰祭天地之牛角繭栗宗廟之牛角握<lb/>
賔客之牛角尺此言德滋美而牲滋微也<hi>王制鄭氏注握謂長</hi>
<hi>不出膚</hi>春秋曰魯祭周公用白牡色白貴純也<hi>公羊</hi>
<hi>子曰魯祭周公用白牡魯公用騂犅群公不毛注白牡殷牲也騂犅赤脊周牲也不毛不純色所以降於尊祖</hi>
帝牲在滌三月牲貴肥㓗而不貪其大也<hi>禮曰飬牲必在</hi>
<hi>滌三月滌者養牲之宫名也飬之三月而牲成</hi>凡養牲之道務在肥㓗而<lb/>
巳駒犢未能芻秩之食莫如令食<hi>音飼</hi>其母便<hi>秩謂</hi>
<hi>日食粟料有品以飬牲之芻秩飼其母</hi>臣湯謹問仲舒魯祀周公用白<lb/>
<pb n="KR4h0021_SBCK_011-2b"/>
牡非禮也臣仲舒對曰禮也臣湯問周天子用<lb/>
騂剛群公不毛周公諸公也何以得用純牲臣<lb/>
仲舒對曰武王崩成王㓜而在襁褓之中周公<lb/>
繼文武之業成二聖之功德漸天地澤𬒳四海故成<lb/>
王賢而貴之詩曰無德不報故成王使祭周公以<lb/>
白牡上不得與天子同色下有異於諸侯臣仲<lb/>
舒愚以爲報德之禮臣湯問仲舒天子祭天諸<lb/>
侯祭土<hi>公羊子曰魯郊非禮也天子祭天諸侯祭土注士謂社也</hi>魯何縁以祭郊<lb/>
臣仲舒對曰周公傅成王成王遂及聖功莫大<lb/>
於此周公聖人也有祭於天道成王令魯郊也<lb/>
<pb n="KR4h0021_SBCK_011-3a"/>
<hi>伊川程氏曰成王之賜伯禽之受皆非也</hi>臣湯問仲舒魯祭周公用白牡<lb/>
其郊何用臣仲舒對曰魯郊用純騂剛周色尚<lb/>
赤魯以天子命郊故以騂<hi>周禮陽祀用騂牲毛之注騂牲赤色毛之取純</hi>
<hi>毛也陽祀祭天於南郊及宗廟剛與犅同</hi>臣湯問仲舒祠宗廟或以鶩當<lb/>
鳬鶩飛鳬可用不臣仲舒對曰鶩非鳬<hi>鳬</hi>非鶩<lb/>
也臣聞孔子入太廟毎事問慎之至也陛下祭<lb/>
躬親齋戒沐浴以承宗廟甚敬謹柰何以鳬當<lb/>
鶩鶩當鳬名實不相應以承太廟不亦不稱乎<lb/>
臣仲舒愚以爲不可臣犬馬齒衰賜駭骨伏陋<lb/>
巷陛下乃奉使九卿<hi>廷尉漢九卿也</hi>問臣以朝廷之事臣<lb/>
<pb n="KR4h0021_SBCK_011-3b"/>
愚陋曽不足以承明詔奉大對臣仲舒冒死<lb/>
以聞<lb/>
　　　雨雹對<lb/>
<hi>按漢書武帝本紀及五行志並不載元光元年雨雹豈史有闕文邪鮑敞以私問焉</hi>
<hi>將以窮造化之變也觀仲舒之對廣大精切豈漢儒拘拘灾異者之比邪</hi>
元光元年七月京師雨雹鮑敞問董仲舒曰雹<lb/>
何物也何氣而生之仲舒曰隂氣脅陽氣<hi>五行志雹</hi>
<hi>者隂脅陽也霰者陽脅隂也</hi>天地之氣隂陽相半和氣周廻朝<lb/>
夕不息陽德用事則和氣皆陽建巳之月是也<lb/>
故謂之正陽之月隂德用事則和氣皆隂建亥<lb/>
<pb n="KR4h0021_SBCK_011-4a"/>
之月是也故謂正隂之月十月隂雖用事而隂<lb/>
不孤立此月純隂疑於無陽故謂之陽月詩人<lb/>
所謂日月陽止者也<hi>杖杜詩日月陽止鄭氏箋曰十月爲陽</hi>四月陽<lb/>
雖用事而陽不獨存此月純陽疑於無隂故亦<lb/>
謂之隂月自十月以後陽氣始生於地下漸冉<lb/>
流散故言息也隂氣轉収故言消也日夜滋生<lb/>
遂至四月純陽用事自四月以後隂氣始生於<lb/>
天上漸冉流散故云息也陽氣轉収故言消也<lb/>
日夜滋生遂至十月純隂用事二月八月隂陽<lb/>
正等無多少也以此推移無有差慝運動抑揚<lb/>
<pb n="KR4h0021_SBCK_011-4b"/>
更相動薄則薰蒿歊蒸而風雨雲霧電雷雪雹<lb/>
生焉氣上薄爲雨下薄爲霧風其噫也雲其氣<lb/>
也雷其相擊之聲也電其相擊之光也二氣之<lb/>
𥘉蒸也若有若無若實若虚若方若圎攅聚相<lb/>
合其體稍重故雨乗虚而墜風多則合速故雨<lb/>
大而踈風少則合遲故雨細而密其寒月則雨<lb/>
凝於上體尚輕微而因風相襲故成雪焉寒有<lb/>
髙下上暖下寒則上合爲大雨下凝爲氷霰雪<lb/>
是也雹霰之流也隂氣暴上雨則凝結成雹焉<lb/>
太平之丗則風不鳴條開甲散萌而巳雨不破<lb/>
<pb n="KR4h0021_SBCK_011-5a"/>
塊潤葉津莖而巳雷不驚人號令啓發而巳電不<lb/>
眩目宣示光耀而巳霧不塞望浸淫𬒳洎而巳雪<lb/>
不封條凌殄毒害而巳雲則五色而爲慶三色而<lb/>
成矞露則結味而成甘結潤而成膏此聖人之在<lb/>
上則隂陽和風雨時也政多紕繆則隂陽不調風<lb/>
發屋雨溢河雪至牛目雹殺驢馬此皆隂陽相蕩<lb/>
而爲祲沵之妖也敞曰四月無隂十月無陽何以<lb/>
明隂不孤立陽不獨存耶仲舒曰隂陽雖異而所<lb/>
資一氣也陽用事此則氣爲陽隂用事此則氣爲<lb/>
隂陽隂之時雖異二體常存猶如一鼎之水而未<lb/>
<pb n="KR4h0021_SBCK_011-5b"/>
加火純隂也加火極熱純陽也純陽則無隂氣息<lb/>
火水寒則更隂矣純隂則無陽加火水熱則更陽<lb/>
矣然則建巳之月爲純陽不容都無復隂也但是<lb/>
陽家用事陽氣之極耳薺麥枯由隂殺也<hi>月令孟夏靡草死麥秋至</hi>
<hi>注靡草薺亭歴之属薺麥盖二物也</hi>建亥之月爲純隂不容都無復陽也<lb/>
但是隂家用事隂氣之極耳薺麥始生由陽升也<lb/>
其尤者葶<graphic n="KR0995" url="https://raw.githubusercontent.com/kanripo/KR-Gaiji/master/images/KR0995.png" mimeType="image/png"/>死於盛夏𣢾冬花於嚴寒水極隂而<lb/>
有温泉火至陽而有凉熖<hi>天一生水本属陽以其至寒故爲極隂如驪山湯可燖狐兔所</hi>
<hi>謂温泉也地二生火本属隂以其極熱故爲至陽如南方有火林草木鳥獸皆生長其中所謂凉熖也</hi>故知隂不<lb/>
得無陽陽不容都無隂也敞曰冬雨必暖夏雨必<lb/>
<pb n="KR4h0021_SBCK_011-6a"/>
凉何也曰冬氣多寒陽氣自上躋故人得其暖<lb/>
而蒸成雪矣夏氣多暖隂氣自下昇故人得其<lb/>
凉而上蒸成雨矣敞曰雨旣隂陽相蒸四月純<lb/>
陽十月純隂斯則無二氣相薄則不雨乎曰然<lb/>
純陽純隂雖在四月十月但月中之一日耳敞<lb/>
曰月中何日曰純陽用事未夏至一日純隂用<lb/>
事未冬至一日朔旦夏至冬至其正氣也敞曰<lb/>
然則未至一日其不雨乎曰然頗有之則妖也<lb/>
和氣之中自生災沴能使隂陽改節暖凉失度<lb/>
敞曰災沴之氣其常存耶曰無也時生耳猶乎<lb/>
<pb n="KR4h0021_SBCK_011-6b"/>
人四支五臟中也有時及其病也四支五臟皆<lb/>
病也敞遷延負墻俛揖而退<lb/>
　　對事<lb/>
<hi>春秋襄二十九年呉子使札來聘公羊子曰賢季子也何賢乎季子讓國也謁也餘祭也夷昧</hi>
<hi>也與季子同母者四季子弱而才兄弟同欲立之以爲君謁請兄弟迭爲君而致國乎季子故</hi>
<hi>謁也死餘祭也立餘祭也死夷昧也立夷昧也死則國冝之季子者也季子使而亡焉僚者長</hi>
<hi>庶也即之闔廬曰將從先君之命與則國冝之季子者也如不從先君之命與則我冝立者也</hi>
<hi>僚烏得爲君乎於是使專諸刺僚而致國乎季子季子不受曰爾弑吾君吾受爾國是吾與爾爲篡</hi>
<hi>也尓殺吾兄吾又殺尓是父子兄弟相殺終身無巳也去之延陵終身不入呉國故君子以其</hi>
<hi>不受爲義以其不殺爲仁桓譚東漢人以公羊之說爲未然炎主譚議設客問以辨明之</hi>
<pb n="KR4h0021_SBCK_011-7a"/>
　　　酈炎<lb/>
客問酈炎曰呉王曷不傳子而傳兄弟四人傳<lb/>
者將以致國乎季札季札不受雖有僚立闔閭<lb/>
之弑春秋猶以不受爲義不煞爲仁而桓譚以<lb/>
　　　　　　　　由季札札不思上放周公之<lb/>
攝位而下慕曹臧之謙讓<hi>史記諸樊讓位季札札謝曰曹宣公之卒也將</hi>
<hi>立子臧子臧去之君子曰能守節矣札雖不才願附於子臧之義</hi>名巳細矣春秋之趍<lb/>
豈謂爾乎炎曰夫四王<hi>壽夣至夷昧</hi>之輕命致國乎季<lb/>
子<hi>公羊曰諸爲君者皆輕死爲勇飲食必祝曰天苟有呉國尚速有悔於子身</hi>謂其能流慶<lb/>
百丗也季子不受内有篡煞之亂外致㓕亡之<lb/>
<pb n="KR4h0021_SBCK_011-7b"/>
禍雖知㓗已之可爲不惟宗廟之絶祀其痛矣<lb/>
問曰周制諸侯父死子繼若札從先私志受非<lb/>
所繼是浮行豈節義之謂與闔閭之欲國蓋縁<lb/>
札之雅意故曰季子雖至不吾廢也<hi>史記王僚使季札於晉公</hi>
<hi>子光告專諸曰我眞王嗣當立吾欲求之季子雖至不吾廢也按史記光即諸樊子後立爲王號闔廬謁諸樊</hi>
<hi>名也</hi>今如吾子之云則君子何稱乎炎曰光知季<lb/>
子仁而無權故肆意焉季子不能討是則春秋<lb/>
所譏仁而不武無能逹也子之云公羊也公羊<lb/>
不以父命辭王父命以王父命辭父命不以家<lb/>
事辭國政衛輒拒父猶謂之可<hi>公羊曰靈公逐蒯聵而立輒輒之義可</hi>
<pb n="KR4h0021_SBCK_011-8a"/>
<hi>立乎曰可不以父命辭王父命以王父命辭父命是父之行乎子也不以家事辭王事以王事辭家事是上之行乎下也</hi>
<hi>按論語夫子不爲衛君公羊之說非也</hi>况以國治簒弑之子乎祭仲行權<lb/>
公羊嘉之云君可以死易生國可以存易亡<hi>春秋</hi>
<hi>桓十一年宋人執祭仲公羊子曰祭仲者何鄭相也何以不名賢也何賢乎祭仲以爲知權也宋人執仲謂之曰爲</hi>
<hi>我出忽而立突祭仲不從其言則君必死國必亡從其言則君可以生易死國可以存易亡按突宋甥也宋人脅仲</hi>
<hi>而立之公羊以仲爲能行權</hi>季子不然猶可善乎此蓋公羊之失<lb/>
非義之通者也周公誅二叔不爲不仁宋穆受<lb/>
兄國不爲不義<hi>公羊傳宋宣公謂繆公曰以吾愛與夷則不若愛女以爲社稷宗廟主則</hi>
<hi>與夷不若女盍終爲君矣宣公死繆公立注與夷者宣公之子繆公者宣公之弟</hi>君子急病而<lb/>
讓夷故踐明堂朝諸侯非榮其位爲時之急也<lb/>
<pb n="KR4h0021_SBCK_011-8b"/>
<hi>夷平也言國平則讓國病則急救之周公之攝盖時之所當急也</hi>以季子之才君國<lb/>
子民行化四方與夫勾踐相去幾何若令向時<lb/>
見國危亂慕周公急時之義思先君致國之意<lb/>
攝政持統邁其威德奚翅遷都瑯瑯<hi>越絶書曰勾踐伐呉覇関</hi>
<hi>東徙瑯瑯起觀臺以望東海漢地理志瑯瑯縣越王勾踐甞治此</hi>尚征上國朝齊宋<lb/>
鄭魯衛執玉之君哉<hi>國語越㓕吳上征上國宋鄭魯衛陳蔡執玉之君皆入朝</hi>
<hi>炎言季子之才逺過勾踐若令當國不惟呉免㓕亡之禍計其成功必在越上</hi>孔子稱可與立<lb/>
道未可與權<hi>見論語</hi>權反經而善<hi>公羊語</hi>聖之逹節者<lb/>
也<hi>左傳云聖逹節其次守節</hi>季子守節之士<hi>左傳呉子使屈孤庸聘于晉趙文子問曰</hi>
<hi>延州來季子果立乎對曰季子守節雖有國不立</hi>故非其量度乎問者因又<lb/>
<pb n="KR4h0021_SBCK_011-9a"/>
謂炎曰古者聖人封建諸侯皆云百里取象於<lb/>
雷雷何取也炎曰易震爲雷亦爲諸侯雷震驚<lb/>
百里曰何以知之炎曰以其數知之夫陽動爲<lb/>
九其數卅六隂静爲八其數卅二震一陽動二<lb/>
隂静故曰百里<hi>易揲蓍法三楪之餘得九是爲老陽其䇿卅六得八是爲少隂其䇿卅二</hi>
<hi>震下一爻得九而變故云動上二爻得八不變故云静三爻之䇿數合而爲百故言百里</hi>問者稱<lb/>
善<lb/>
　掾臣條屬臣凖書佐臣謀弘農太守上祠<lb/>
　　西岳乞差一縣賦發復華下十里以内民<lb/>
　　租田口筭狀<hi>掾屬書佐皆尚書屬官條凖謀其人名也並主通郡國書狀者</hi>
<pb n="KR4h0021_SBCK_011-9b"/>
　　樊毅<hi>字仲德漢元舅射陽侯樊丹之後也有修西岳廟記蔡邕文見後</hi>
光和二年<hi>漢靈帝年号歳在己丑</hi>十二月庚午朔十三日<lb/>
壬午弘農太守臣毅頓首死罪尚書<hi>郡國書狀皆由尚書</hi>
<hi>以逹于上</hi>臣毅頓首頓首死罪死罪謹按文書臣以<lb/>
去元年十一月到官其十二月奉祠西岳華山省<lb/>
視廟舎及齋衣祭器率皆乆逺有垢故魯不修太室<lb/>
春秋示譏<hi>春秋文十三年大室屋壞糓梁子曰譏不脩也周公曰太廟伯禽曰太室</hi>
臣以神岳至尊宜加恭肅輙遣行事荀班與華陽<lb/>
令先讜以漸繕治成就之後仍雨甘雪瀐潤宿麥<lb/>
惠滋黎庶臣即日以詔書齋祀雪未消澤時日清<lb/>
<pb n="KR4h0021_SBCK_011-10a"/>
和神親民喜<hi>親一作歡</hi>誠聖朝勞神日<graphic n="KR0628" url="https://raw.githubusercontent.com/kanripo/KR-Gaiji/master/images/KR0628.png" mimeType="image/png"/>廣𬒳四表覆<lb/>
育之德神人𬒳施遐邇大小莫不幸甚臣毅頓<lb/>
首頓首死罪死罪讜又書言<hi>華陽令先讜有書言此毅條上</hi>縣當<lb/>
孔道加奉尊岳一歳四祠養牲百日常當充肥<lb/>
用糓藁三千餘斛或有請雨齋禱役費兼倍毎<lb/>
𬒳詔書調發無差山髙聽下恐近廟小民不堪役<lb/>
賦有飢寒之窘違宗神之敬乞差諸賦役<hi>謂以逺近差次</hi>
<hi>一縣賦役</hi>復華下十里以内民租田口業<hi>復者蠲除其賦役以優之</hi>
<hi>也方六反口業即口筭令民計口出錢歳百二/十爲一/筭始於漢𥘉</hi>以寵神靈<lb/>
廣祈多福隆中興之祚臣輒聽行盡力奉宣詔<lb/>
<pb n="KR4h0021_SBCK_011-10b"/>
書思惟惠利増異復上臣毅誠惶誠恐頓首<lb/>
頓首死罪死罪上尚書<lb/>
古文苑卷第十一<lb/>
</p>
<p>
</p>
  </div>
</body>
</text>
</TEI>
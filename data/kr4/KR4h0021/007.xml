<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0021_SBCK_007-1a"/>
古文苑卷第七<lb/>
　賦十一首<lb/>
　　蔡邕漢津賦　筆賦<lb/>
　　　　　彈棊賦　短人賦<lb/>
　　王粲浮淮賦<lb/>
　　　　　羽獵賦　柳賦<lb/>
　　陸機思親賦<lb/>
　　左思白髮賦<lb/>
　　庾信枯木賦<lb/>
　　謝眺遊後園賦<lb/>
<pb n="KR4h0021_SBCK_007-1b"/>
　　　　漢津賦　蔡邕<hi>字伯喈陳留圉人後漢書有傳</hi>
<hi>漌爲四瀆之一都道所湊爲津說文曰津渡也</hi>
夫何大川之浩浩兮洪流淼以玄清配名位乎天漢<lb/>
<hi>天漢雲漢也詩倬彼雲漢爲章于天蕭何傳語曰天漢淼音眇</hi>披厚土而載形登源<lb/>
自乎嶓冡引漾澧而東征<hi>禹貢嶓冡導漾東流爲漢漾水出隴西氐道東流過</hi>
<hi>武関山南爲漢禹治漾水自嶓冡始</hi>納陽谷之所吐兮<hi>謂日也漢之源在西故云納日</hi>
兼漢沔之殊名<hi>沔水出武都東南入江漢上曰沔如淳曰北方人謂漢水爲沔水</hi>揔畎<lb/>
澮之群液演西土之隂精遇萬山以左廻兮<hi>萬一作曼山名在南</hi>
<hi>郡襄陽西九里酈元注水經云漢水東經萬山北</hi>旋襄陽而南縈<hi>經襄陽而南行</hi>切大<lb/>
别之東山兮與江湘乎通靈<hi>禹貢至于大別南入于江師古曰觸大别山而南入江湘</hi>
<pb n="KR4h0021_SBCK_007-2a"/>
<hi>水岀臨湘縣零山北入江</hi>嘉清源之勢體兮澹澶湲以安流<hi>澶視然反澶湲猶潺</hi>
<hi>湲</hi>鱗甲育其萬類兮蛟龍集以嬉遊明珠胎于靈蚌<lb/>
兮夜光潜乎玄洲<hi>夜光之珠玄洲幽深之崖也</hi>雜神寳其充盈兮豈<lb/>
魚龜之足収<hi>珠貝所蓄它水族不足道</hi>於是遊目騁觀南援三州<lb/>
北集京都<hi>三州徐揚荆也淮水所經京都漢京河南尹也由淮入河自河而逹雒陽</hi>上控隴坁<lb/>
下接江湖<hi>孔頴達書正義地理云漢水出隴西氐道縣至武都爲漢水禹貢南入于江東匯澤爲彭蠡</hi>
導財運貨懋遷有無旣乃風焱蕭瑟勃焉並興楊侯<lb/>
沛以奔騖洪濤涌而沸騰願乗流以上下<hi>啇估徃來乗淮水而上下</hi>
<hi>貿遷便利</hi>窮滄浪乎三澨觀朝宗之形兆看洞庭之交㑹<lb/>
<hi>禹貢又東爲滄/浪之水過三澨又江漢朝宗于海又曰東流爲漢又東爲滄浪之水過三澨東匯</hi>
<pb n="KR4h0021_SBCK_007-2b"/>
　　　　筆賦<lb/>
<hi>古者簡牘畫以鈆槧至秦蒙恬始製筆釋文筆述也述事而書之</hi>
惟其翰之所生于季冬之狡兔<hi>兎經霜則毫健</hi>性精亟以標<lb/>
悍體遄迅以騁歩<hi>兎性若此毫之輕健勁捷似之冝製以爲筆</hi>削文竹以爲<lb/>
管加<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>絲之纏束形調摶以直端染玄墨以定色畫<lb/>
乹坤之隂陽讃宓皇之洪勲<hi>宓羲始畫八卦</hi>叙五帝之休德<lb/>
揚蕩蕩之明文<hi>堯蕩蕩乎民無能名</hi>紀三王之功伐兮表八百之<lb/>
肆覲<hi>武王至孟津諸侯不期而㑹者八百國</hi>傳六經而綴百氏兮建皇極<lb/>
而序彛倫綜人事於晻昧兮賛幽冥於明神象類多<lb/>
喻靡施不恊上剛下柔乹坤位也新故代謝四時次<lb/>
<pb n="KR4h0021_SBCK_007-3a"/>
也圎和正直規矩極也玄首黄管天地色也<hi>易天玄而地黄</hi>
　　　　彈碁賦<lb/>
<hi>沈存中筆談西京雜記云漢元帝好蹴踘以蹴踘爲勞求相類而不勞者遂爲彈碁之戯予觀</hi>
<hi>彈碁絶不類蹴踘頗與擊掬相近疑是傳冩誤耳其局方二尺中心髙如覆孟其巔爲小壺四</hi>
<hi>角微隆起白樂天詩彈碁局上事最妙是長斜長斜謂抺角斜彈一發過半局今譜中具有此法</hi>
榮華灼爍蕚不韡韡於是列象雕華逞麗豐腹歛邊<lb/>
中隱四企<hi>魏文帝彈碁賦云豐腹髙隆<graphic n="KR0763" url="https://raw.githubusercontent.com/kanripo/KR-Gaiji/master/images/KR0763.png" mimeType="image/png"/>根四頽</hi>輕利調愽易使馳騁然<lb/>
後我製兵綦夸驚或風飃波動若飛若浮不遲不疾<lb/>
如行如留放一弊六功無與儔<hi>此即長斜也魏文帝賦云縁邊間造長斜迭取</hi>
　　　　短人賦<lb/>
<pb n="KR4h0021_SBCK_007-3b"/>
侏儒短人焦僥之後<hi>國語焦僥氏長三尺短之至也</hi>出自外域戎狄別<lb/>
種<hi>上文注僬僥西南蠻之別也</hi>去俗歸義慕化企踵遂在中國形貌<lb/>
有部名之侏儒<hi>東方朔傳朱儒長三尺餘奉一囊粟</hi>生則象父唯有晏子<lb/>
在齊辯勇匡景拒崔加刃不恐<hi>晏嬰長不滿六尺事齊景公常直諌匡救之𥘉</hi>
<hi>崔杼弑莊公晏子入枕尸而哭人謂崔杼必殺之杼曰民之望也舎之得民崔杼盟國人於大宫晏子仰天而歎曰嬰所</hi>
<hi>不唯忠於國利杜稷者是與有如上帝後竟㓕崔氏晏子非侏儒比以古賢爲戯非所以爲訓</hi>其餘尫么劣<lb/>
厥僂窶嘖嘖怒語與人相拒矇眛嗜酒喜索罸舉醉<lb/>
則揚聲罵詈恣口衆人患忌難與共侣是以陳賦引<lb/>
譬比偶皆得形象誠如所語詞曰雄荆鷄兮鶩鷿鵜<lb/>
鶻鳩鶵兮鶉鷃雌冠戴勝兮啄木兒觀短人兮形若<lb/>
<pb n="KR4h0021_SBCK_007-4a"/>
斯熱地蝗兮蘆即且<hi>子如反似蝗而大腹</hi>繭中踊兮蠶蠕湏<hi>踊今作蛹</hi>
<hi>蠕音而蚕之傷火病縮者</hi>視短人兮形若斯木門閫兮梁上柱<hi>江南人呼</hi>
<hi>梁上矮柱爲侏儒</hi>弊鑿頭兮斷柯斧鞞<graphic n="KR3626" url="https://raw.githubusercontent.com/kanripo/KR-Gaiji/master/images/KR3626.png" mimeType="image/png"/>鼔兮𥙷履撲脫柄<lb/>
椎兮擣薤杵視短人兮形如許<lb/>
　　　　浮淮賦　王粲<hi>字仲宣漢末人爲魏侍中有文集</hi>
<hi>魏志建安十三年曹公自江陵征劉備至赤壁與備戰不利十四年至譙治水軍秋七月自渦</hi>
<hi>入淮出肥水軍合肥子平是時爲漢五官中郎將粲爲丞相椽從曹公東征</hi>
魏文帝賦序云建安十四年王師自譙東征大興水<lb/>
軍浮舟萬艘時余從行始入淮口行泊東山覩師徒<lb/>
觀旌㠶赫哉盛矣雖孝武盛唐之狩舳艫千里<hi>武帝紀元封五</hi>
<pb n="KR4h0021_SBCK_007-4b"/>
<hi>年冬南廵狩至于盛唐自尋陽浮江親射蛟江中獲之舳艫千里作盛唐之歌</hi>殆不過也乃作斯<lb/>
賦云命粲同作<hi>文帝賦不全</hi>
從王師以南征兮浮淮水而遐逝背渦浦之曲流兮<lb/>
望馬丘之髙澨<hi>濠州界有馬丘聚澨水邊髙土</hi>泛洪櫓于中潮兮<hi>擼戰舡上敵樓</hi>
<hi>淮與海通故有潮</hi>飛輕舟乎濵濟建衆檣以成林兮譬無山之<lb/>
樹藝<hi>檣舡上桅竿</hi>於是迅風興潭渨濤波動長瀬鉦皷若<lb/>
雷旌麾翳日飛雲天廻蒼鷹飄逸<hi>舟楫遇順風如雲之飛天爲廻旋士卒駕</hi>
<hi>舟如蒼鷹之勁疾</hi>滂沛汹溶遞相競軼凌驚波以髙騖馳駭<lb/>
浪而赴質加舟徒之巧極美榜人之閑疾<hi>舟徒水軍榜人操舟者閑</hi>
<hi>謂習慣</hi>白日未移前驅巳届群帥按部左右就隊軸轤<lb/>
<pb n="KR4h0021_SBCK_007-5a"/>
<pb n="KR4h0021_SBCK_007-6a"/>
<hi>王之戎弓也</hi>選徒命士威興竭作<hi>周禮小司徒凢起徒役唯田與追胥竭作</hi>旌旗雲<lb/>
擾鋒刃林錯揚輝吐火曜野蔽澤山川於是乎摇蕩<lb/>
草木爲之摧落禽獸振駭䰟亡氣奪舉首觸絲揺足<lb/>
遇撻䧟心裂胃潰頸破<hi>粲集作<graphic n="KR4608" url="https://raw.githubusercontent.com/kanripo/KR-Gaiji/master/images/KR4608.png" mimeType="image/png"/>音遏</hi>鷹犬競逐奕奕霏<lb/>
霏下韝窮緤摶肉噬肌墜者若雨<hi>子虚賦獲若雨獸去声</hi>僵者<lb/>
若坻<hi>詩如坻如京鄭氏箋坻水中之髙地也</hi>清野滌原莫不殱夷<lb/>
　　　　柳賦<lb/>
<hi>魏文帝柳賦序云昔建安五年上與袁紹戰於官渡時余從行始植斯柳自彼迄今十五</hi>
<hi>載矣感物傷懷乃作斯賦盖命粲同作</hi>
昔我君之定武<hi>指曹公也左傳武有七德保大定功</hi>致天届而徂征元子<lb/>
<pb n="KR4h0021_SBCK_007-6b"/>
從而撫軍<hi>謂平從行左傳冡子從曰撫軍守曰監國</hi>植佳木于兹庭歴春秋<lb/>
以踰紀行復出於斯鄊覽竝樹之豐茂紛旖旎以脩<lb/>
長枝扶踈而覃布莖槮捎以奮揚人情感於舊物心<lb/>
惆悵以増慮行游目而廣望觀城壘之故處悟元正<lb/>
之話言<hi>按史是年正月操軍于官渡四月破紹軍於延津南歴舊日營壘之地因念當時參陪軍政猶記其</hi>
<hi>話言</hi>信思難而存懼<hi>思征戰之事/而存戒懼</hi>嘉甘棠之不伐<hi>以柳比甘棠言</hi>
<hi>土人感曹公之德如召南之思召伯故不剪伐</hi>畏敢累於此樹<hi>今當祗畏而愛護之</hi>苟逺跡而<lb/>
退之豈駕馳而不屢<hi>倘逺舊跡退而不顧雖屢經從奚関感槩</hi>
　　　　思親賦　陸機<lb/>
<hi>晉書陸機字士衡呉郡人也父抗呉大司馬抗卒領父兵爲呉牙門將大康中與弟雲俱入洛累遷</hi>
<pb n="KR4h0021_SBCK_007-7a"/>
<hi>爲太子洗馬著作郎機生於呉中仕/西晉洛陽去郷社遥邈又遭時變乱不克祠祀其親作賦以𫐠思念之情</hi>
悲桑梓之悠曠愧蒸甞之弗營<hi>井社植桑梓以爲表識悠曠言隔逺也蒸甞謂四時</hi>
<hi>之祀</hi>指南雲以寄欽望歸風而効誠年歳俄其聿暮明<lb/>
星爛而將清廻飈肅以長赴零雲紛其下穨<hi>身寓洛陽而親之墳</hi>
<hi>墓在呉中思因風雲之便以寄吾誠敬由歳至暮自夕至明風雲變態不常卒無可以寄吾情者</hi>羡纎枝<lb/>
之在幹悼落葉之去枝存顧復之遺志感明發之所<lb/>
懷<hi>父母猶根幹子孫猶枝葉詩顧我復我欲報之德又詩明發不寐有懷二人</hi>兄瓊芳而蕙<lb/>
茂弟蘭發而玉暉感瑰姿之晚就痛慈景之先違<hi>晉書</hi>
<hi>陸雲字士龍少與兄機齊名号曰二陸爲呉王郎中令出宰浚儀有惠政言兄弟才美相映所恨成就之晚不及奉養其慈親</hi>
<hi>猶曽子得禄三千鍾而悲也</hi>
<pb n="KR4h0021_SBCK_007-7b"/>
　　　　白髮賦　左思<hi>晉書字太冲齊國人少博覽文史</hi>
<hi>譏後丗俗薄貴少而賤老雖血肉至親晚景或相棄背也</hi>
星星白髮生於鬢垂<hi>星星明粲貌垂邊也三邊亦謂之三垂</hi>雖非青蠅<lb/>
穢我光儀䇿名觀國<hi>䇿名謂名書䇿牘也易觀卦觀國之光利用賔于王</hi>以此<lb/>
見疵將拔將鑷好爵是縻<hi>易我有好爵吾與尓縻之</hi>白髮將抜惄<lb/>
然自訴禀命不幸值君年莫偪迫秋霜生而皓素始<lb/>
覽明鏡惕然見惡朝生晝抜何罪之故予觀橘柚一<lb/>
皜一曄貴其素華匪尚緑葉願戢子之手攝子之鑷<lb/>
咨爾白髮觀丗之途靡不追榮貴華賤枯赫赫閶闔<lb/>
藹藹紫廬<hi>閶闔天門也紫廬紫微之庭天帝之居也</hi>弱冠求仕<hi>男子二十曰弱冠</hi>童<lb/>
<pb n="KR4h0021_SBCK_007-8a"/>
髫獻謨甘羅乗軫<hi>史記甘羅年十二秦以車五乗遣使趙還爲上卿</hi>子竒剖符<lb/>
<hi>說苑子竒十八齊使爲東阿宰有善績古縣宰銅章墨綬</hi>英英終賈髙論雲衢<hi>漢書終軍</hi>
<hi>年十八詣長安上書言事賈誼年二十餘文帝召爲博士</hi>抜白就黒此自在吾白髪<lb/>
臨抜瞋目號呼何我之冤何子之娯甘羅自以辨惠<lb/>
<hi>合作彗</hi>見稱不以髪黑而名著賈生自以良才見異不<lb/>
以烏鬢而後舉聞之先民國用老成二老歸周周道<lb/>
肅清<hi>孟子二老者天下之大老也而歸之言吕尚伯夷歸文王周之王道以成周書永清四海</hi>四皓佐<lb/>
漢漢德光明<hi>啇山四皓從太子之招輔惠帝入朝儲貳之位以定</hi>何必去我然後<lb/>
要榮咨尓白髪事故有以爾之所言非不有理曩貴<lb/>
耆老今薄舊齒皤皤榮期皓首田里<hi>列子榮啓期年九十行乎邾之</hi>
<pb n="KR4h0021_SBCK_007-8b"/>
<hi>野鹿裘帶索鼓琴而歌又見家語</hi>雖有二毛河清難俟<hi>左傳不禽二毛又俟河之清人</hi>
<hi>壽幾何</hi>隨時之變見歎孔子<hi>易隨時之義大矣哉</hi>髪乃辭盡誓以<lb/>
固窮昔臨玉顔今從飛蓬髪膚至昵尚不克終聊用<lb/>
擬辭比之國風<lb/>
　　　　枯樹賦　庾信<lb/>
<hi>此賦有碑本傳于丗末題貞觀四年十月八日爲燕國公書又細書其旁凢肆</hi>
<hi>伯陸拾<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>字其後䟦云右枯樹賦一卷乃禇河南真跡也按徐浩書品云中宗</hi>
<hi>時内出二王墨帖二十卷賜中書令楚宗客宗客<graphic n="KR1149" url="https://raw.githubusercontent.com/kanripo/KR-Gaiji/master/images/KR1149.png" mimeType="image/png"/>作屏風十二扇以禇遂良</hi>
<hi>枯樹賦爲脚魏鄭公甞謂遂良下筆道勁甚得逸少體質二說以驗此賦及字</hi>
<hi>勢雖無姓氏信爲河南書不誣矣熈寧四年三月三十日丹楊蘇頌子容題舊</hi>
<pb n="KR4h0021_SBCK_007-9a"/>
<pb n="KR4h0021_SBCK_007-10a"/>
<hi>而無枝其根半死半生</hi>昔之三河徙殖<hi>史記唐人都河東殷人都河内周人都河南夫三河</hi>
<hi>在天下之中</hi>九畹移根<hi>楚詞余旣滋蘭之九畹據此則指木蘭也</hi>開花建始之<lb/>
殿<hi>曹操起建始殿于洛陽</hi>落實睢陽之園<hi>九域志睢陽郡有梁孝王東苑方三百里苑園</hi>
<hi>中有百室山鴈池脩竹園</hi>聲含嶰谷曲抱雲門<hi>漢書律歴志伶倫取竹之嶰谷制十二筩</hi>
<hi>以聽鳯鳴周禮大司樂雲門之舞注雲門黄帝樂言木中含抱自然之律吕</hi>將鷂集鳯比<lb/>
翼巢鴛臨風亭而唳鶴對月峽而吟猨<hi>以上木之得地茂盛時猶人之</hi>
<hi>年少冨貴時也</hi>乃有拳曲擁腫盤拗反覆熊彪顧眄魚龍起<lb/>
伏節竪山連文横水蹙<hi>皆古木恠形狀</hi>匠石驚視公輸眩目<lb/>
<hi>匠石公輸班並古之良工見而異之</hi>雕鐫始就剖劂仍加平鱗鏟甲落角<lb/>
摧牙重重碎錦片片真花紛披草樹散亂烟霞<hi>皆形容木</hi>
<pb n="KR4h0021_SBCK_007-10b"/>
<hi>中之文</hi>若夫松子古度平仲君遷<hi>四木名也古度木不華而實子皆從皮中</hi>
<hi>出大如安石榴正赤𥘉時可煑食平仲木子如瓠形左太冲呉都賦木則楓柙豫章平仲君迁松梓古度</hi>
<hi>注以松梓爲二木今作松子盖結實可食者出南海</hi>森梢百頃槎　千年<hi>東京賦山無槎</hi>
<hi>枿即枿字五割/反舊本作枒非</hi>秦則大夫受職<hi>秦始皇東封泰山風雨驟至避于松下因</hi>
<hi>封爲五大夫</hi>漢則將軍坐焉<hi>東漢馮異獨屏樹下軍中号爲大樹將軍</hi>莫不苔<lb/>
埋菌壓鳥剥蟲穿伭垂於霜露撼頓於風烟東海有<lb/>
白木之廟西河有枯桑之社北陸以楊葉爲關南陵<lb/>
以梅根作冶<hi>四方廟社関冶有因木得名者木今何在名則長存伊尹生於空桑豈西河地邪</hi>小<lb/>
山則藂桂留人<hi>淮南王安招隱序曰招隱士者淮南小山之所作也其詞云桂樹叢生兮山之幽又</hi>
<hi>云攀援桂枝兮聊淹留</hi>扶風則長松繫馬<hi>劉琨扶風行繫馬長松下發鞍髙岳頭</hi>豈<lb/>
<pb n="KR4h0021_SBCK_007-11a"/>
獨城臨細栁之上塞落桃林之下<hi>漢周亞夫屯細柳以備胡據匈奴傳在長</hi>
<hi>安城西左傳晉侯使詹嘉以守桃林之塞</hi>若乃山河阻絶飄零離別抜本<lb/>
垂涙<hi>人之失國䘮家流離異域猶木之抜其本根移徙它處秦虜王遷陡之漢中房陵遷思故郷爲山木</hi>
<hi>之謳聞者莫不隕淚見淮南子</hi>傷根流血<hi>魏志注曹暪傳曰王使工蘇越徙美梨掘之根傷盡岀血</hi>
火入空心膏流斷節横洞口而欹卧頓山要而半折<lb/>
文衺者合體俱碎<hi>要與腰同衺古邪字</hi>理正者中心直裂戴癭<lb/>
銜瘤<hi>癭瘤因木𬒳傷結成癭有大如栲老車輪者剖之有文</hi>藏穿抱穴木魅䁑<lb/>
睒山精妖孽<hi>䁑施隻反睒失冉反疾視貌木之妖化爲鬼魅能変形覷視人鲍昭蕪城賦木魅山鬼</hi>
况復風雲不感<hi>易雲從龍風從虎君臣㑹遇如風雲之感召</hi>羈旅無歸未能<lb/>
採葛還成食薇<hi>未能効職於君困於禄飬周詩采葛鄭氏箋采葛喻臣以小事使出史記夷齊</hi>
<pb n="KR4h0021_SBCK_007-11b"/>
<hi>采薇而食之</hi>沉淪窮巷蕪没荆扉旣傷摇落彌嗟變衰<hi>人處</hi>
<hi>困躓憔悴之際猶木之摧折枯朽時也</hi>淮南云<hi>淮南子劉安所爲書</hi>木葉落長年<lb/>
悲斯之謂矣乃爲歌曰建章三月火<hi>項羽至咸陽燒秦宫室三月火不㓕</hi>
<hi>漢武帝栢梁宫災越人勇之言當大起宫室以厭勝之於是作建章宫</hi>黄河千里槎<hi>博物志有</hi>
<hi>居海島者毎年見浮槎徃來不失期遂賫粮乗槎任其所之至犯牛女星然後知黄河與天漢通</hi>若非<lb/>
金谷滿園樹即是河陽一縣花<hi>言今之煨燼漂流者即前日之清䕃而繁花者</hi>
<hi>也石季倫金谷園潘岳爲河陽令滿縣栽桃李</hi>桓大司馬聞而歎曰昔年移柳<lb/>
依依漢南今看揺落悽愴江潭樹猶如此人何以堪<lb/>
<hi>桓温自江陵北行經少時所種柳處皆十圍慨然嘆曰术猶如此人何以堪仲文爲東陽太守在桓玄旣敗之後信</hi>
<hi>因其興嘆庭槐而賦末乃謂其父聞而興嘆盖援詞以明意也</hi>
<pb n="KR4h0021_SBCK_007-12a"/>
　　　　遊後園賦　謝眺<lb/>
<hi>眺集云奉隨王教作齊書眺字元暉爲隨王鎮西功曹轉文學隨王齊武帝子</hi>
<hi>也名子隆領鎮荆州</hi>
積芳兮選木<hi>園林叢集衆芳遴選佳木植之</hi>幽蘭兮翠竹上蕪蕪兮<lb/>
䕃景下田田兮𬒳谷左蕙畹兮彌望右芝原兮寫目<lb/>
山霞起而削成<hi>孫綽天台山賦赤城霞起以建標山海經太華山削成而四方</hi>水積明<lb/>
以經復於是敞風闥之藹藹聳雲館之迢迢周歩檐<lb/>
以升降對玉堂之泬寥追夏德之方暮望秋清之始<lb/>
飊藉宴私而遊衍時晤語而逍遥<hi>詩可與晤語鄭氏曰晤猶對也</hi>爾<lb/>
乃日栖榆柳霞照夕陽孤蟬已散去鳥成行惠氣湛<lb/>
<pb n="KR4h0021_SBCK_007-12b"/>
兮帷殿肅清隂起兮池館涼陳象設兮以玉瑱<hi>設器玩之</hi>
<hi>屬瑱充耳也象設陳前以玉爲瑱言耳目所接無非珍異國語以爲瑱詩玉之瑱也象之揥也</hi>披蘭<lb/>
籍兮咀桂漿<hi>典籍薫以香草披玩以咀其芳潤</hi>仰徽塵兮美無度奉<lb/>
英軌兮式如璋<hi>徽塵英軌言隨王之風儀詩彼其之子美無度孔氏曰不可以尺寸量也左傳</hi>
<hi>思我王度式如玉詩如珪如璋</hi>籍髙文兮清談預含毫兮握芳<hi>眺自謂</hi>
則觀海兮爲富乃游聖兮知方<hi>孟子觀於海者難爲水游聖人之門者難爲言</hi>
<hi>假此言王門文章之富奉命難於措辭</hi>
古文苑卷第七<lb/>
</p>
<p>
</p>
  </div>
</body>
</text>
</TEI>
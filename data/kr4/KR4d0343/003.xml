<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>矩山存稿巻三</head>
    <p>
<pb n="KR4d0343_WYG_003-1a"/>
欽定四庫全書<lb/>
　矩山存稿巻三　　　　　宋　徐經孫　撰<lb/>
　　雜著<lb/>
　　　囘皇太子送出朝劄<lb/>
四載執經邈無禆益一朝被論惟有愆尤祇知隠跡以<lb/>
出關奚敢徹名于記府乃䝉仁言撫問恩意寵綏將之<lb/>
篚帛以燠其寒賜之官楮以賙其乏百拜俯僂萬感輸<lb/>
悃載念經孫罪大罰輕仰戴聖恩之寛宥辭温意厚更<lb/>
<pb n="KR4d0343_WYG_003-1b"/>
叨儲極之垂憐東望澘然西歸榮矣苐孤蹤既返於私<lb/>
室無一字敢入於帝城伏願皇太子殿下寅奉君親恪<lb/>
循身教謹言語節飲食妙全頥養之功尊徳性極髙明<lb/>
允迪中庸之訓暫輟閣中之註述益勤聖慮之踐脩是<lb/>
為三代有道之君永迓萬年無疆之福經孫無任戀徳<lb/>
輸忠之至謹奉牋以聞謹牋<lb/>
　　　申中書省辭監察御史兼崇政殿說書狀<lb/>
照對今月二十四日准尚書省三省仝奉御筆除臣監<lb/>
<pb n="KR4d0343_WYG_003-2a"/>
察御史兼崇政殿說書日下供職臣于次日具奏辭免<lb/>
今月日准尚書省劄子備奉聖旨不允者渙頒成命震<lb/>
惕愚衷竊以烏臺為糾察之司金華輔緝煕之學尊朝<lb/>
廷必李勉而後可成君徳惟程頥其實宜況稍涉奉承<lb/>
是自銷于風采而無能啟沃曷賛仰于聰明必得譽髦<lb/>
乃稱親擢如經孫者來從州縣躐綴班行資望淺則何<lb/>
以振風憲之綱學術疎則無以為日就之益雖已謄于<lb/>
免牘猶未拜於俞音欲望公朝特發敷奏亟收誤渥改<lb/>
<pb n="KR4d0343_WYG_003-2b"/>
畀名流庶使菲才少安微分所有省劄未敢祇受須至<lb/>
禀聞者<lb/>
　　　上樓監丞牒<lb/>
朝散大夫徐經孫牒上奉使監丞郎中照㑹今月初一<lb/>
日夜承公文准省劄備奉宣諭指揮差委貴職前來諭<lb/>
旨令某還臺治事伏承傳宣恩言開讀再三無任感激<lb/>
經孫自知瀆犯天威不稱言責惟知屏息以俟誅夷豈<lb/>
敢囘臺重汚朝廷綱紀之地除已披肝瀝膽具録囘奏<lb/>
<pb n="KR4d0343_WYG_003-3a"/>
又復迤邐前去以俟威命須至牒報者右牒請照囘故<lb/>
牒<lb/>
　　　祀明堂赦文<lb/>
寅恭宏圖祇若成憲稱秩元祀率先申以蒐儀於昭明<lb/>
堂歴吉辛而展采然禮之大者非無可稱而神之格者<lb/>
惟徳是歆億萬年敬脩之心秩然咸敘四十載憂勤之<lb/>
治常謹持盈賴兩儀之儲祥荷列聖之垂祐隂陽和而<lb/>
物無疵癘雨暘若而歳比豐登青海歸疆咸謳歌于西<lb/>
<pb n="KR4d0343_WYG_003-3b"/>
北黄旗恊道盛温厚于東南方且却逺人之貢以昭徳<lb/>
心減明年之租以紓民力往于攸濟迄可小康爾休爾<lb/>
游當知申命之自我將我享益申報本之恩先一日而<lb/>
致齋極三日之儼恪如見所祭不顯亦臨款謁真宫入<lb/>
祼太室載鸞旗乗玉輅匪棘匪徐披龍衮執鎮圭有嚴<lb/>
有翼乃酌鬱鬯乃蒞中壇亞獻芬芳昭震子之主器顯<lb/>
維雍穆萃髦士之奉璋籩豆靜嘉羽毛紛盛美光服貺<lb/>
衆星留俞月波日耀之宣明乾端坤倪之軒豁加荐享<lb/>
<pb n="KR4d0343_WYG_003-4a"/>
矣清明暢矣維天佑之福履綏之緬懐乾徳癸亥賜赦<lb/>
之書順考皇祐季秋肇禋之詔一以無私之義法天地<lb/>
一以大公之道服臣民炯如日月允矣垂訓敬其夙夜<lb/>
奉以畏威惟煕事之告成可朕躬之專享斂時五福普<lb/>
及萬方可大赦天下云云於戲惟天付予有家朕必思<lb/>
于兼覆本朝以仁立國朕必廣于好生尚賴輔弼必恭<lb/>
之臣小大承統之寄具宣實意式迓昇平共躋仁壽<lb/>
　　　祭龍門碑文<lb/>
<pb n="KR4d0343_WYG_003-4b"/>
斗牛之分有名山焉水流其中四時潺潺有本如是浩<lb/>
浩淵淵潭曰龍潭門曰龍門疑有神物輸流而遷七寳<lb/>
層翠好峰巑岏千佛可廬名經可繙爰相厥攸門而不<lb/>
關有亢其髙風雲往還表之以江西掄魁之筆實之以<lb/>
吾黨非常之原吉涓剛辰掲䖍奉安崇酒於觴實殽於<lb/>
盤荐此馨香以啟蟄蟠桂香秋馥桃浪春翻神其相之<lb/>
有開必先<lb/>
　　　新堂梁文<lb/>
<pb n="KR4d0343_WYG_003-5a"/>
伏以倦游愛吾廬偶得東源一區之勝辛勤有此屋粗<lb/>
適中堂四時之宜日月維良風雨攸除恭惟矩山主人<lb/>
一生僥倖百事迂疎壯歳詞塲誤成蠅于㸃墨比年客<lb/>
路旅振鷺于光庭書殿極儒生之榮憲府濫言官之責<lb/>
不能者止盍歸乎來顧老屋以弗支勢須改築去先廬<lb/>
之未逺地適可安三江交流有朝有䕶四山囘抱如拜<lb/>
如迎是為覺溪之中舊襲孔園之號傍羅古木若預封<lb/>
培前衍平疇最宜眺望賢哉宗黨成此畆宫爰集棟梁<lb/>
<pb n="KR4d0343_WYG_003-5b"/>
楹桷之材以為親賓冠婚之所地勢頗隘于我有餘自<lb/>
此息影林間得依美䕃學耕谷口惟願豐年得為太平<lb/>
之民兹實老來之福千萬間庇寒士賴有時賢三十年<lb/>
攜束書聊逸吾老試題吟筆助舉脩梁<lb/>
東　丹闕巍巍照眼中曉望扶桑秋日表葵心如拜朶<lb/>
　　雲紅<lb/>
西　羅浮峻極與雲齊水演龍門清且近此堂新枕此<lb/>
　　山溪<lb/>
<pb n="KR4d0343_WYG_003-6a"/>
南　梅峰對面蔚晴嵐方正不移天所作欲知絜矩個<lb/>
　　中參<lb/>
北　幢節分龍來石璧勇如渴驥欲奔泉水口此山天<lb/>
　　與力<lb/>
上　水遶山圍更平曠良天好月賞心時宻邇鴒原互<lb/>
　　來往<lb/>
下　自古箕裘學弓冶詩書門戸要支持須是肯堂仍<lb/>
　　肯架<lb/>
<pb n="KR4d0343_WYG_003-6b"/>
伏願上梁之後百年偕老億世奠安泉甘土肥漸遂山<lb/>
林之樂風調雨順益知棟宇之安書脈其昌福基以壯<lb/>
　　　吳塘勉仲建㕔梁文<lb/>
伏以中堂落成已竦飛翬之勢前榮髙厰復恢旋馬之<lb/>
規展矣髙明美哉輪奐恭惟勉仲主人精神秋水笑語<lb/>
春風心逸而休克守過庭之訓面勢必審更深肯架之<lb/>
思爰自舊年迄成新築望先廬之未逺覺勝槩之彌多<lb/>
塘瞰大寜泓然可鑑岡連石釡巋若具瞻青山當戸流<lb/>
<pb n="KR4d0343_WYG_003-7a"/>
水入池白雲為藩寳氣在闥況有前人之命是為安宅<lb/>
之基狀與目謀屋兼身潤又念親賓冠婚之所當有東<lb/>
西階序之分乃詔工師乃宣哲匠厚棟大梁以禦寒暑<lb/>
廣居正位以備周旋揖遜其間登降有數屏開孔雀未<lb/>
數李監之豪家瑞應麒麟㑹慶徐卿之有子脩虹斯舉<lb/>
賀燕聿來<lb/>
東　主人胸次妙春融門前又報髙軒過坐我光風霽<lb/>
　　月中<lb/>
<pb n="KR4d0343_WYG_003-7b"/>
西　山頭寳氣喜朝隮客來柱笏閒相對笑指浮雲自<lb/>
　　有梯<lb/>
南　不寛不隘笑潭潭我門居第傳孫子文靖當時有<lb/>
　　美談<lb/>
北　華堂相值真安宅方寸心田萬巻書箇是君子無<lb/>
　　窮澤<lb/>
上　舉首先廬盈一望好天樂事賞心時棣萼相輝互<lb/>
　　來往<lb/>
<pb n="KR4d0343_WYG_003-8a"/>
下　家塾旁開文字社堦庭蘭玉香詵詵鸞鶴書聲連<lb/>
　　晝夜<lb/>
伏願上梁之後家庭睦肅門戸光輝智以謀之仁以居<lb/>
之敬脩其可願禄爾康矣嘏爾常矣亦維適之安<lb/>
　　　贈課術王宗岩序<lb/>
余平生安於命而星數之說未學間有為余言而驗者<lb/>
百一二爾惟蜀士李徳甫嘗課予命自辛亥而乙丑由<lb/>
提管而龍圖節節皆驗如印劵然予甚神之而惜其不<lb/>
<pb n="KR4d0343_WYG_003-8b"/>
復見宗岩王君一日過予謂得其術其課予卦數亦頗<lb/>
與甫合然徳甫嘗自言其術無文可傳不知宗岩何以<lb/>
得之也雖然不必問其術傳不傳惟當觀其驗不驗于<lb/>
其别也為序以送之<lb/>
　　　黄紹谷詩序<lb/>
沇江黄君妙年篤學勵志前脩暇日彚其詩不鄙示余<lb/>
余開巻讀之則後村李公省身雷公各為著語而蒼山<lb/>
曾公又為易其字曰紹谷蓋以山谷文章之印期之也<lb/>
<pb n="KR4d0343_WYG_003-9a"/>
余復何言然嘗讀鶴山黄太史文集序有謂世之以詩<lb/>
知公者未也獨於其元祐史筆守正不阿艱險百罹不<lb/>
見隕穫者再三致敬慕之意然則紹谷合志其大者焉<lb/>
勉旃毋怠<lb/>
　　　黄元肇江山風月閣詩序<lb/>
江山風月黄元肇燕息所也梅亭先生翰林季父溪山<lb/>
翁和之諸賢繼是有詩有序有記捜抉其秘天地無盡<lb/>
藏發越殆盡而元肇猶謂余獨欠著語余惟天地清明<lb/>
<pb n="KR4d0343_WYG_003-9b"/>
之氣莫如風月而挹之江山尤清明之至也元肇家傳<lb/>
山谷之印見聞文獻與他人殊而逰目騁懐又有江山<lb/>
風月之妙余復奚言然元肇亦有思夫自有此天地即<lb/>
有此江山昔也清夜故園地靈尚閟人謂斯何今也飛<lb/>
閣渠渠登臨得要人謂斯何況山徑之蹊介然成路滄<lb/>
浪之水清斯濯纓孟氏此語豈直為山水發哉反之身<lb/>
心亦猶是也余方有警于是願與元肇加習察之功一<lb/>
燕息頃因水上之風而識天下之至文因月林有影而<lb/>
<pb n="KR4d0343_WYG_003-10a"/>
悟容光之必照庶乎與天地同一清明而不獨以嘲風<lb/>
弄月為得江山助矣<lb/>
　　　冦萊公題永興驛詩跋<lb/>
昔擁雙旌在斗城今朝孤館語同名天連秦樹無因見<lb/>
極眼空遥悵望情右二十八字冦忠愍萊國公所賦也<lb/>
謹按國公以天禧己未召自永豐軍拜中書侍郎兼吏<lb/>
部尚書同平章事明年七月罷尋降授太常少卿知相<lb/>
州八月徙安州再貶道州時也問之故老此驛名永興<lb/>
<pb n="KR4d0343_WYG_003-10b"/>
後以公故名萊公館而或者又以皇華易之噫孰謂永<lb/>
興驛不如公安之竹乎竊惟君子所遇山川草木皆得<lb/>
蒙被芳潤以托不朽況嘗有蘧廬之托翰墨之留乎後<lb/>
二百一十九年當嘉煕戊戌邑令南昌徐某因葺是館<lb/>
刻詩壁間仍今名而堂以萊公扁于以存先賢之蹟囘<lb/>
此地之光景云<lb/>
　　　黄季清註朱文公訓蒙詩跋<lb/>
右訓蒙絶句五巻晦菴先生朱文公之所作也其註則<lb/>
<pb n="KR4d0343_WYG_003-11a"/>
沇江黄君季清之所述也謹按先生自序謂病中默誦<lb/>
四書隨所思記以絶句後以代訓蒙者五言七言之讀<lb/>
然自今觀之上至天命心性之原下至洒掃步趨之末<lb/>
帝王傳心之妙聖賢講學之方體用兼該顯微無間其<lb/>
目雖不出於四書之間而先生之性與天道可得而聞<lb/>
者具于此矣其曰訓蒙乃先生謙抑不敢自謂盡道之<lb/>
辭云耳季清研精是編有年矣一日心㑹理融句析字<lb/>
解因先生之言探先生之學或取諸章句集註或取諸<lb/>
<pb n="KR4d0343_WYG_003-11b"/>
文集語録又參以周程横渠五峰南軒勉齋西山諸書<lb/>
如綱以黄鐘而四聲迭和原于岷山而百川㑹同其例<lb/>
則先訓詁後文義一如先生註書之體自非潜心之乆<lb/>
味道之深何以及此其釋命詩云新者如源來無窮也<lb/>
舊者如流往不返也其釋戒謹恐懼詩云冦未至則髙其<lb/>
垣墉欲未動則敬以直内此皆得先生言外之意余與<lb/>
季清交四十年中間辱授館者非一載見其讀書專靜<lb/>
反覆沈潜弗得弗已知其他日所進有非不肖所能及<lb/>
<pb n="KR4d0343_WYG_003-12a"/>
其後數歳一見每見必進于昔今於所註書益信雖然<lb/>
先生之詩章句云乎哉皆其得于心見于躬行日用之<lb/>
際俛焉孳孶有不容以自己絶句凡九十八首始於天<lb/>
而以事天終焉其辭有曰存養上還天所賦終身履薄<lb/>
以臨深余與季清今老矣尚皆懋敬哉季清名惟寅氏<lb/>
伯新實從加齋學師友淵源有自云<lb/>
　　　黄山谷内集詩跋<lb/>
太史黄公詩有内外集夫任氏所註者内集板木雖多<lb/>
<pb n="KR4d0343_WYG_003-12b"/>
而其烏鳥傳冩之誤亦自不少暇日稍加較正刻之閩<lb/>
憲始與薌城所刋薌室外集註並傳之<lb/>
　　　黄月山解金剛經跋<lb/>
月山黄獻之余老友也生平歸儒解金剛經偶黄電岩<lb/>
以所繪真像示余為下轉一語時咸淳辛未五月既朢<lb/>
矩山老人徐經孫書其上而歸之若以色相見我能知<lb/>
者微若以音聲求我能知者幾大虛雲散大音聲希月<lb/>
山居士之子孫永言孝思于是保之<lb/>
<pb n="KR4d0343_WYG_003-13a"/>
　　　長孫敏學冠說<lb/>
正月丙午吉叶於卜吾孫敏學肇加元服古者冠禮三<lb/>
加彌尊厥初祝辭訓義具存始加曰棄汝幼志蓋欲其<lb/>
童丱之習痴劣之態絶之而若棄也再加曰敬汝威儀<lb/>
蓋欲體貌必正色辭必莊可象而可畏也三加曰以成<lb/>
厥徳蓋欲其為人子為人臣為人弟而成人之徳備矣<lb/>
三加之禮彌尊三祝之辭有序蓋必如是而後元服之<lb/>
無愧也於戲既莊爾首毋邪爾思今爾何盟是訓是彝<lb/>
<pb n="KR4d0343_WYG_003-13b"/>
今汝何懲於嬉於隨學以自强敏以求之受天之慶福<lb/>
禄咸宜<lb/>
　　　姪壬泰冠說<lb/>
咸淳三年九月朢日猶子壬泰冠老伯矩山為之說其<lb/>
辭曰我如汝年冠于王正今子既冠迨此秋清古者冠<lb/>
禮盛服夙興筮日筮賓其責匪輕言行貌思規矩凖繩<lb/>
汝其未忘思誨是名字以必矩維我思榮念哉敬哉杲<lb/>
日東升<lb/>
<pb n="KR4d0343_WYG_003-14a"/>
　　　乙泰冠說<lb/>
古重冠禮盛服夙興今子既冠祝辭是聽家學淵源汝<lb/>
其繼承顧諟明命迅如雷霆有慾必窒有忿必懲名曰<lb/>
思諟字曰必明友愛同氣温然如春佩服斯語其書諸<lb/>
紳<lb/>
　　　香逺舟記<lb/>
余友羅仲志種蓮植梅著亭其間取濓溪香逺益清之<lb/>
說康節夙駕寒香逺逺留之句合名曰香逺舟蓋以其<lb/>
<pb n="KR4d0343_WYG_003-14b"/>
亭之如船也余和之曰盛夏流金爍石百卉欲焦而有<lb/>
蓮焉大寒折綿氷漬萬木秃立而有梅焉予於是掀蓬<lb/>
四望或雲錦之絢爛或氷雪之清妍玉壟有神亦知其<lb/>
香之逺乎余聞得隂陽之和者寒暑不能隕其節守性<lb/>
命之正者威制不能易其操子如悟此則知二先生之<lb/>
所取或曰東坡詠荼䕷亦曰無風香自逺曷不取而參<lb/>
之予曰隨芳而倚賴東風者蓮梅之所羞也又焉得俎<lb/>
豆之哉仲志曰善請書以為香逺舟記<lb/>
<pb n="KR4d0343_WYG_003-15a"/>
　　　上丞相賈似道言限田<lb/>
經孫嘗妄論今日大勢自庚申寳運重開之後聖天子<lb/>
有乾旋坤轉之妙大丞相有再造乾坤之功琴瑟既調<lb/>
百蠧盡洗武功既續三邊宴然從昔更化善治未有速<lb/>
于此者聞知聖朝惟曰和糴之數未能盡蠲楮幣之造<lb/>
未能頓住不能不上貽聖君賢相之憂近者全臺有言<lb/>
欲革二弊逺稽漢人名田之說近考先朝限田之制除<lb/>
面官限外之數官買三分之一無官之家亦以九品之<lb/>
<pb n="KR4d0343_WYG_003-15b"/>
限與之大約田千萬畆歳收七百萬斛粟則可以盡免<lb/>
和糴之數楮幣可以住造而軍餉亦無不足之患矣一<lb/>
舉而兩弊盡除甚大惠也且漢人之說諸侯王公所占<lb/>
不過三十頃耳今一品至五十頃所限比漢時為優漢<lb/>
人自限田外悉以没官今無没官之令而限外祇買三<lb/>
分之一公家之利如此民間之利如彼可謂仁之至義<lb/>
之盡矣然或疑此令風行州縣之間必索各戸出身官<lb/>
誥而後知所占品限虛實必索各户砧基簿書而後知<lb/>
<pb n="KR4d0343_WYG_003-16a"/>
所買畆段著落又不知官所給價將決于官牙耶亦祇<lb/>
據其契面舊田之好惡將聽人戸所申耶亦從官司據<lb/>
契而面典買也既買之後佃戸種贍將誰給之雨暘不<lb/>
齊或有減放將誰主之或者又謂此去夏稅開塲不逺<lb/>
官民之交易未定夏稅必有遲疑不納之患住造之期<lb/>
未卜目下増造有數恐有楮價日殺之疑甚者至謂以<lb/>
浙西合買之田計之未必能及常年和糴之數他路或<lb/>
如是所買之田又不足以為所得軍餉之備又如何此<lb/>
<pb n="KR4d0343_WYG_003-16b"/>
皆衆人之所疑者經孫竊謂廟堂之上智慮必周商確<lb/>
必定必無此慮特州縣之間官吏未必能盡體朝廷安<lb/>
靜不擾之意民户未必能盡體朝廷明白洞達之心恐<lb/>
須條示畫一為之區處使官吏有所奉承而無所容其<lb/>
夤縁之擾人户無所疑惑而有以知吾平明之公則此<lb/>
二舉不惟可以除二弊興五利實可為長乆之良策矣<lb/>
經孫自揆疎庸無補于世浮沈州縣之乆獨荷大丞相<lb/>
擢之疎逺置之清華數年之間叨塵至此蓋必有以取<lb/>
<pb n="KR4d0343_WYG_003-17a"/>
之也今朝廷行此利民之事倘或有所聞而不以告有<lb/>
所疑而不以獻則是負恩于知己之地將無以自立於<lb/>
覆載之間矣經孫朝夕思惟義不容默萬一所聞皆不<lb/>
足疑大丞相必亮其愚不解事未必遽加之罪如聞或<lb/>
有所疑則少加詳緩熟籌而後行之亦未為晚經孫干<lb/>
冒斧鉞罪當萬坐伏望鈞照<lb/>
　<lb/>
　<lb/>
<pb n="KR4d0343_WYG_003-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　矩山存稿巻三<lb/>
</p>
<p>
</p>
  </div>
</body>
</text>
</TEI>
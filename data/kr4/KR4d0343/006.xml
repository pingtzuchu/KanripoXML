<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>矩山存稿附録</head> <lb/>
    <p>
<pb n="KR4d0343_WYG_006-1a"/>
欽定四庫全書<lb/>
　矩山存稿附録<lb/>
　　詔誥<lb/>
　　　留引年詔<lb/>
勑尚書省所奏乞引年致仕具悉唐孔戣為尚書年七十<lb/>
三上書去官韓愈止之曰公尚壯奚去之果至奏疏流行<lb/>
到今以為美談卿年尚少于戣是一不宜去漢儒貢生以<lb/>
子少欲退初元有詔止之曰以王命䕶生家雖百子何以<lb/>
<pb n="KR4d0343_WYG_006-1b"/>
加卿自言有子肯堂又過貢氏多矣是二不宜去矣以<lb/>
直清典朕禮以華皓從吾兒方於卿有賴所請宜不允<lb/>
　　　留致仕詔<lb/>
國家體臣務合九經尊賢之典大夫有徳奚拘七十致<lb/>
仕之文以卿厚重有常碩大且儼由翰林而進今之職<lb/>
既特拜于延康任耆社而當壽之年宜養恬于崇福雖<lb/>
齒之宿而力未愆若為抗章遽欲投綬故國有喬木每<lb/>
為舊徳之髙華髪為元龜尚冀逺猷之告引年之請非<lb/>
<pb n="KR4d0343_WYG_006-2a"/>
朕樂聞所請不允<lb/>
　　　皇太子送出朝劄<lb/>
輔青宫之教乆藉儲端綴文右之班莫挽内相有懐警<lb/>
誨無計挽留顧行色之匆匆重此情之戀戀將寸忱於<lb/>
實篚少效勤惓渺千里之歸舟特加珍䕶敬有塵溷伏<lb/>
冀炳融<lb/>
　　　贈金紫誥<lb/>
佚老丘園乆遂掛冠之志輸忠畎畆忍聞易簀之言嘗<lb/>
<pb n="KR4d0343_WYG_006-2b"/>
首槖班可稽襚典資政殿學士正奉大夫豐城開國伯<lb/>
食邑九百户致仕徐經孫端方有守孤潔無朋出領屏<lb/>
藩備殫牧禦入司獻納畢吐忠嘉乃辭金馬於直廬自<lb/>
適白駒於空谷朕載嘉雅尚遐想髙風前代金章之官<lb/>
所以華耆徳我朝資政之職亦以寵舊臣惜不畀於生<lb/>
前徒加榮於身後庸頒特命姑寄深悲噫一鑑云亡孰<lb/>
効進規之益九京可作尚欽追錫之榮可特贈資政殿<lb/>
大學士金紫光禄大夫餘如故<lb/>
<pb n="KR4d0343_WYG_006-3a"/>
　　　宋翰林學士贈金紫光禄大夫謚文惠徐公墓<lb/>
　　　　表<lb/>
嗚呼官至於金紫壽至於大耋其生榮矣雖晚福考終<lb/>
不及悲于風景而幽堂改奠迺屢閲于星霜君子羨學<lb/>
士徐公之令終亦重悲其閱世之不克以禮塟也坏土<lb/>
荒涼與凡民等墓前不容一圓石書其姓名謹按豫章<lb/>
徐氏皆出髙士而覺溪之徐名在進士科舊矣公諱經<lb/>
孫字仲立初名子柔應舉始改今名登寳慶丙戌王㑹<lb/>
<pb n="KR4d0343_WYG_006-3b"/>
龍榜進士出身歴官潭州瀏陽主簿郴州永興令知桂<lb/>
陽軍臨武縣事通判潭州國子博士監察御史福建提<lb/>
刑安撫知福州貳秘書宗正起居左右史兼給事中刑<lb/>
部侍郎禮部尚書翰林學士知制誥度宗在東宫公初<lb/>
為資善堂直講又歴諭徳庶子詹事爵至豐城伯官至<lb/>
正奉大夫遺表贈金紫光禄大夫以紹熙壬子九月辛<lb/>
亥生咸淳癸酉閏六月乙亥薨逝曽大父長孺大父濬<lb/>
以公贈承仕郎妣范氏繼唐氏俱贈孺人考茂異以公<lb/>
<pb n="KR4d0343_WYG_006-4a"/>
贈至通奉大夫妣吳氏贈淑人娶饒氏贈淑人子男三<lb/>
人思訦知饒州鄱陽縣事思訓知贑州府贑縣事思訓<lb/>
前杭州檢㸃所提幹桑海一變蘭玉連摧孫男四僅存<lb/>
者三敏學承務郎務學通事郎心學公薨後乃生曾孫<lb/>
男四瑨亦早逝璋瑜生晚皆不及見里居洪撫之境有<lb/>
山方正因號矩山公之在臺察給舎彈劾繳駁屢犯戚<lb/>
里近侍景定間賈似道初相莫敢議執政善否公抗論<lb/>
買公田不便未幾除翰林學士知制誥是官舊不常設<lb/>
<pb n="KR4d0343_WYG_006-4b"/>
旋以御史舒有開奏免所居官遂歸不復仕度宗以宫<lb/>
僚欲留莫得尋奏畀祠禄逮其即位以引年致仕屢除<lb/>
不拜榮以書殿加以封邑及聞遺表備極恩贈閑居十<lb/>
年皆似道秉政之日辭世三年始有魯港之敗舉目山<lb/>
河之異公不及見矣惟公貴而能貧不治產業身後蕭<lb/>
然思訦等嘗奉柩葬于所居之水北俄以地理家異辭<lb/>
舉遷世換人亡孤弱不克葬歴四十有三年為延祐丙<lb/>
辰三月二十六日諸孫始復奉柩祔于始祖何夫人墓<lb/>
<pb n="KR4d0343_WYG_006-5a"/>
左其葬也多心學之力敏學走郡請于朋來願書墓石<lb/>
惟公即世已乆當時及門之客莫有存者余弱冠以里<lb/>
中子嘗托門塾故不敢辭而表其墓曰斯墓也是昔翰<lb/>
林學士也是在烏臺而不畏權貴者是在鸞臺而不畏<lb/>
近侍者是景定罷朝而不附公田之議者是咸淳遯野<lb/>
致為臣而不仕者避世十年辭世三年而山河異矣葬<lb/>
之緩急正不暇為身計也吾書在石勿礪勿燧倘見采<lb/>
於太史也里生前進士熊朋來撰<lb/>
<pb n="KR4d0343_WYG_006-5b"/>
　　史志<lb/>
　　　宋史本傳<lb/>
徐經孫字仲立初名子柔寳慶二年進士授瀏陽主簿<lb/>
潭守俾部牙契錢至州有告者曰朝廷方下令須行十<lb/>
七界㑹令若此錢皆用㑹小須則幸而獲大利矣經孫<lb/>
曰此錢取諸保司出諸公庫吾納㑹而私取其錢外欺<lb/>
其民内欺其心奚可哉詰旦悉以所部錢上之其人驚<lb/>
服有愧色辟永興令知臨武縣通判潭州帥陳韡雅相<lb/>
<pb n="KR4d0343_WYG_006-6a"/>
知事必咨而後行秩滿由豐儲倉提官進權轄國子博<lb/>
士兼資善堂直講為監察御史劾京尹厲文翁言偽而<lb/>
辨疏入留中宣諭至再即日出關上遣使追之不及進<lb/>
直寳章閣福建提㸃刑獄號稱平允歳餘陞安撫使召<lb/>
為秘書監兼太子諭徳經孫為安撫時韡家居門人故<lb/>
吏有撓法者不得逞相與摇撼至是韡起家判本郡懐<lb/>
私逞忿無復交承之禮即日劾奏通判語侵經孫謂席<lb/>
巻府庫而去于是罷通判削其秩經孫造朝具白于政<lb/>
<pb n="KR4d0343_WYG_006-6b"/>
府事上聞帝大怒諭宰執曰陳韡老繆至此宜亟罷之<lb/>
于是經孫再詣政府言某韡門生也前日之白公事也<lb/>
苟韡以是得罪人謂我何請之不置俾自乞閒明通判<lb/>
無罪識者韙之遷宗正少卿起居舎人起居郎入奏君<lb/>
人者當守理欲之界限遷刑部侍郎兼給事中陞太子<lb/>
左庶子太子詹事輔𨗳東宫者三年敷陳經義隨事啓<lb/>
迪太子入侍必以其所講聞悉奏之帝未嘗不稱善景<lb/>
定三年春雷詔求直言經孫對曰三數年來言論者以<lb/>
<pb n="KR4d0343_WYG_006-7a"/>
靖共為主有懐者以譁訐為戒忠讜之氣鬱不得行上<lb/>
帝降監假雷以鳴切中時病公田法行經孫條其利害<lb/>
忤丞相賈似道拜翰林學士知制誥未踰月諷御史舒<lb/>
有開奏免罷歸授湖南安撫使知潭州不拜授端明殿<lb/>
大學士閒居十年卒贈金紫光禄大夫經孫所薦陳茂<lb/>
濓為公田官分司嘉興聞經孫去國曰我不可以負徐<lb/>
公遂以親老謝歸終身不起<lb/>
　　　江西通志列傳<lb/>
<pb n="KR4d0343_WYG_006-7b"/>
徐經孫字仲立擢寳慶二年進士授瀏陽主簿辟永興<lb/>
令進直寳章閣福建提㸃刑獄遷安撫使尋召為秘書<lb/>
監兼太子諭徳宗正少卿起居郎入奏君人者當守理<lb/>
欲之界限陞太子左庶子太子詹事輔𨗳東宫三年太<lb/>
子入侍悉以其所講聞奏帝未嘗不稱善㑹春雷詔求<lb/>
直言入對曰數年忠讜之氣鬱不得行上帝降監假雷<lb/>
以鳴言皆剴切深中時弊後加端明殿大學士閒居十<lb/>
年卒江西參政林庭㭿副使周廣纂脩<lb/>
<pb n="KR4d0343_WYG_006-8a"/>
　　　豐城縣志列傳<lb/>
徐經孫字仲立覺溪里人濬之子號矩山登寳慶進士<lb/>
授瀏陽主簿潭守俾部牙契錢至州有告者曰朝廷方<lb/>
下令須行十七界㑹令若此錢皆用㑹小須則幸而獲<lb/>
大利矣經孫曰此錢取諸保司出諸公庫吾納㑹而私<lb/>
取其錢外欺其民内欺其心奚可哉詰旦悉以所部錢<lb/>
上之為御史劾京尹厲文翁言偽而辨疏留中宣諭至<lb/>
再即日出關上遣使追之不及召為秘書監太子諭徳<lb/>
<pb n="KR4d0343_WYG_006-8b"/>
遷給舎論謝堂不宜以後族次對西清繳董宋臣不宜<lb/>
以近倖與兵柄陞太子詹事敷陳經義隨事啓迪景定<lb/>
二年春雷詔求直言經孫對曰三數年來言論者以靖<lb/>
共為主有懐者以譁訐為戒忠讜之氣鬱不得行上帝<lb/>
降監假雷以鳴切中時病時賈似道議買公田以省糶<lb/>
運經孫亟論非便忤似道除翰林學士知制誥未踰月<lb/>
諷御史舒有開奏免授端明殿大學士閒居十年卒贈<lb/>
金紫光禄大夫爵豐城伯謚文惠經孫既貴不治產業<lb/>
<pb n="KR4d0343_WYG_006-9a"/>
身殁蕭然塟不利舉遷至再歴四十三年為延祐丙辰<lb/>
乃克葬<lb/>
　　　閩大記名宦傳<lb/>
徐經孫豐城人寳慶間官福建提㸃刑獄號稱明允歳<lb/>
餘轉安撫使知福州經孫先宰臨武為潭州帥閩人陳<lb/>
韡所知既任閩適韡家居經孫秉公守正韡親屬有撓<lb/>
法者不得逞相與摇撼經孫韡深怒之韡尋起家帥本<lb/>
郡懐私忿劾奏通判語侵經孫朝命斥通判經孫造朝<lb/>
<pb n="KR4d0343_WYG_006-9b"/>
具白政府明通判無罪事聞帝欲罷韡經孫于是再詣<lb/>
政府言某韡門生也前日之白公事也苟韡以是得罪<lb/>
人謂我何力請不置遂自乞閒識者韙之侯官野史王<lb/>
應山纂輯男王毓徳編次<lb/>
　　　給事徐侍郎先集序<lb/>
某庚申仲冬朔侍立直前奏事越三日䝉恩擢貳夏卿<lb/>
仍兼西掖時矩山徐公兼東省同論思同封駁每見公<lb/>
于朝廷文字温潤精切常自媿其言之繁蕪其于宫府<lb/>
<pb n="KR4d0343_WYG_006-10a"/>
命令士大夫除授必是是非非義形于色某素懦雖欲<lb/>
自毁袖中之稿附名淳夫之末而不敢近傍也兩省同<lb/>
寅者幾二載一日公出二徐先生遺文一帙曰覺溪公<lb/>
王父也曰觀過堂公嚴考也覺溪之作如蟠桃實優鉢<lb/>
曇花希世一見見則為瑞觀過公大篇如廣樂萬舞短<lb/>
章如廟瑟三嘆鶴鳴章指金華殿中語也豈特足以補<lb/>
吕氏讀詩記哉二老有文如此而終身隠約不遇詩書<lb/>
之澤鍾于矩山公之身宜哉昔坡潁為文章大宗師而<lb/>
<pb n="KR4d0343_WYG_006-10b"/>
歐陽公尤稱老蘇秀才之言曾南豐亦作明允哀詞山<lb/>
谷為詩初祖而句律自山鬼水怪著薜荔天禄辟邪眠<lb/>
莓苔之語而出某於矩山公三世亦云禮部尚書莆田<lb/>
劉克莊<lb/>
　　贈詩<lb/>
　　　監丞樓穎<lb/>
秖道襟懐止水平那知袖裏有雷霆奸儔破膽潛幽穴<lb/>
善類揚眉集廣廷勇退何須三出晝不留可驗少微星<lb/>
<pb n="KR4d0343_WYG_006-11a"/>
幾年劍氣沖牛斗端的先生炳地靈<lb/>
見說君王重講書傳宣三日到桐廬諸賢近歳多遷就<lb/>
公義今朝却展舒霄漢星辰今失伴溪山風月好留渠<lb/>
子房髙卧周昌戅商皓應難學二疏<lb/>
　　　李林後<lb/>
局勢孤舟駕怒濤急流誰肯暫停篙那知鶻擊秋霜勁<lb/>
不放鴞音晝夜號鐵面拔山輕若厲丹心戀闕銳如毛<lb/>
見機而作真君子官爵雖卑氣節髙<lb/>
<pb n="KR4d0343_WYG_006-11b"/>
　　　太學徐紘<lb/>
世事糊塗寜退藏鬼車眼底幾金章空舟清載桐江月<lb/>
直節髙凌柏府霜不為諸郎官職計只留千載姓名香<lb/>
煩誰說與歐余蔡要共椒蘭一樣芳<lb/>
　　　東甌林堯之<lb/>
夜忤中能叱鶴羣竹輿拂曉出脩門去程五里復五里<lb/>
世道一番差一番國去老醫人共駭史留野筆古難言<lb/>
此歸向後多風雪不是春晴莫出村<lb/>
<pb n="KR4d0343_WYG_006-12a"/>
　　　蜀劉仲房<lb/>
白簡朝陳暮掉頭飄然一葉理歸舟嚴霜載路風逾勁<lb/>
杲日當空霧欲收嗅蘂梅邉還我去尋芳花底為渠留<lb/>
劍江千古英靈物紫霧仍前射斗牛<lb/>
　　　邵陽李茂良<lb/>
六宫脂粉角春嬌巧畫蛾眉俟燕朝一見傾城傾國色<lb/>
低頭不敢說妖嬈<lb/>
　　　姪國博思立山房<lb/>
<pb n="KR4d0343_WYG_006-12b"/>
寳祐癸丑秋叔父峩豸冠赭袍重親擢率傳爭相煩諌<lb/>
舌劘帝闕英風凜朝端疾惡懐剛腸憂愛由忠肝伊耆<lb/>
本能哲集處猶交驩醜正恣腹誹罔上多面謾豺狼正<lb/>
當道獬豸宜觸奸世俗固喜圓忍使方為刓誰為中流<lb/>
柱以身障狂瀾誰為獨擊鶻霜簡先抨彈手排一不肖<lb/>
汗流三諫官驅厲亦何勇拔山古為難夜漏庀抗筆遲<lb/>
明理征鞍行行復行行竟至羊裘灘公非悻悻者純然<lb/>
炯衷丹聲諫既莫容身諫那敢安天王果聖神感悟中<lb/>
<pb n="KR4d0343_WYG_006-13a"/>
赤殫御筆謹勉諭宣使來江干六千難力挽百壬空膽<lb/>
寒脩明日月皎歸袖天地寛公出亦榮矣夾道紛圜觀<lb/>
賢哉是丈夫直節㸔不刋其間知己者欷噓為長歎開<lb/>
元與天寳進退惟一韓汲直不補外漢鼎方石磐願公<lb/>
聞此語憂國强加餐暫撫松和竹三徑猶未殘黄花香<lb/>
晚節功名悠乆㸔<lb/>
　　　特奏狀元樂雷發<lb/>
浙江潮浙江潮聽我撫劍歌長謡何物厲鬼逞妖媚鰍<lb/>
<pb n="KR4d0343_WYG_006-13b"/>
鱔掀舞狐狸嘷奄奄泉下蜍志輩波流風劘何滔滔亦<lb/>
有忿世嫉邪者往往欲進欲退項背生寒毛天生聖明<lb/>
眉八彩渾敦檮杌與餮饕惡貫自待滿疎網終難逃彼<lb/>
哉木魅肆巧辨蠛蠓衆正欺蒼髙西顥横殺氣南岳才<lb/>
涼颷嵳峩神豸出靈嶠突兀蒼隼凌崇霄臣有刳蟆鐵<lb/>
臣官柏府曹臣請誅正夘之偽辨臣請斥國中之昏妖<lb/>
排奸擊佞臣職所當盡釣名賣直臣心無所要夜飛白<lb/>
簡徹御榻曉披青簔掉歸舠鳬鴨折翅竟驚逝鸞鳯遐<lb/>
<pb n="KR4d0343_WYG_006-14a"/>
鶱邈難招偉哉骨鯁臣壯哉清明朝是為南州徐髙士<lb/>
衡廬翼軫盤結成此豪外有光霽灑落之氣象中有巉<lb/>
岩斬絶之風標正如豐城寳劍勁氣射斗牛又如旌陽<lb/>
鐵柱神力鎮逆蛟想當草奏時百靈䕶揮毫豐隆執法<lb/>
拱手供服役崖公富媪降監何昭昭功名自將留乆逺<lb/>
只今埃壒輕蟬貂顧予共忠憤曽對選舉條斥狼奸恨<lb/>
不力靦面汙藍袍陽城陸䞇乆不作見此偉節頓使鄙<lb/>
吝消古今富貴磨滅安可數惟有清明萬世常岧嶤狂<lb/>
<pb n="KR4d0343_WYG_006-14b"/>
歌豈但張盛美要將硬監脊梁攀華鑣浙江潮浙江潮<lb/>
我詩激烈應須聽君其問諸釣臺之石晉江之濤<lb/>
　　　萬平埜<lb/>
西風昨夜忽然狂萬葉飛紅天下霜晚節可觀霜後菊<lb/>
一畨霜過一畨香熈豐平地起風波砥柱中流有老坡<lb/>
舒亶一箋坡老去後學國事竟如何朝雲黯黯日隂隂<lb/>
泰宇無塵有此心一笑出關天地濶人生至樂在山林<lb/>
　　　福州士人<lb/>
<pb n="KR4d0343_WYG_006-15a"/>
公今持繡斧一似未官時無地通關節憑天判是非吏<lb/>
閒衙退早事省印開遲八郡䦨干月分輝照客衣<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0343_WYG_006-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　矩山存稿附録<lb/>
</p>
<p>
</p>
  </div>
</body>
</text>
</TEI>
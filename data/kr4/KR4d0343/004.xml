<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>矩山存稿巻四</head>
    <p>
<pb n="KR4d0343_WYG_004-1a"/>
欽定四庫全書<lb/>
　矩山存稿巻四　　　　　宋　徐經孫　撰<lb/>
　　詩<lb/>
　　　四言<lb/>
　　　　賜宜春易太極<lb/>
易有太極在天地先兩儀四象是謂後天春臺得之云<lb/>
自希夷吉凶禍福予以前知八十二宫頗與俗殊數往<lb/>
知來亶其然乎<lb/>
<pb n="KR4d0343_WYG_004-1b"/>
　　　　元旦訓孫<lb/>
咨爾潭生今歳十六棄汝幼志企慕老宿收汝放心歸就<lb/>
檢束業必精思書必勤讀敬事父母出入必告欽奉師<lb/>
模傳習必熟友愛同氣如手如足珍重自身如珪如玉<lb/>
非禮勿視祇汙青目非禮勿聽祇亂心曲非禮勿言言<lb/>
必招辱非禮勿動動必非福翁作箴言爾其佩服念哉<lb/>
敬哉中有天禄<lb/>
　　　五言<lb/>
<pb n="KR4d0343_WYG_004-2a"/>
　　　　覺溪八景<lb/>
雷奔石壁間瀑㵼洞門側蜿蜒乗洪濤變化莫可測<lb/>
　　　　　右龍門春浪<lb/>
西風吹石岐鱗甲起深轍借問去來人誰是騎鯨客<lb/>
　　　　　右鼇頭秋風<lb/>
初生半崖隂漸失雙峰翠倐忽滿太虛蒼生望霖雨<lb/>
　　　　　右羅阜朝雲<lb/>
溪月濯銀盤溪橋卧脩軏沙淨碧波寒分明見蟾闕<lb/>
<pb n="KR4d0343_WYG_004-2b"/>
　　　　　右潘溪夜月<lb/>
山圍古寺隂曙隔鯨音發悠揚三四聲喚上東林月<lb/>
　　　　　右隆福晚鐘<lb/>
飄蕭鷗鷺羣淅瀝菰蒲晚雲㫁山月明新泉落前澗<lb/>
　　　　　右驪塘暮雨<lb/>
林館碧溪隂絃歌雜燈影夜分猶吾伊學海在人境<lb/>
　　　　　右水北書聲<lb/>
詩家在東皋雞林價爭售作者復幾人風月三千首<lb/>
<pb n="KR4d0343_WYG_004-3a"/>
　　　　　右東源詩社<lb/>
　　　　題施山觀音閣<lb/>
閣道連雲棧簷牙覆竹隂南來天馬渡北落水龍吟林<lb/>
鳥疑譚偈田花欲佈金凭欄觀下界洞見逺公心<lb/>
　　　　長子思訦赴江西庾幕<lb/>
三年永豐簿兩載半臨川納滿無多日奇逢有二天臨<lb/>
民須近厚減價要重蠲莫道違離逺常如在膝前<lb/>
　　　　思訦生朝分忠勤酒侑之以詩<lb/>
<pb n="KR4d0343_WYG_004-3b"/>
帝正纔五五吾子始生時潘縣花將錦陶門栁欲絲與<lb/>
民同樂意在我即琴棋酒自忠勤出公餘薦一巵<lb/>
　　　　病中有感<lb/>
習懶多成病旬餘乆覆盃帳中聞燕語瓶裏㸔花開醫<lb/>
已肱三折愁來腸九迴何時得疎散屐齒印蒼苔<lb/>
　　　　幼子思誼舉次孫命名陽生<lb/>
吾年七十四始見兩孫枝陽徳初回候蟾光欲滿時傳<lb/>
家惟簡册願汝似蘭芝何日解言語能吟公此詩<lb/>
<pb n="KR4d0343_WYG_004-4a"/>
　　　　送思訦之官鼇峰<lb/>
我如汝年時昉問便江戍選穽如海深望洋吁可怖汝<lb/>
今亦宜教去作鼇峰主有民環百里待汝字而撫何以<lb/>
奉寛條何以撫黎庶惟公則生明平心閱牒訴惟亷則<lb/>
寡過莫受脂膏汙惟勤則集事慎勿習逸豫惟儉可無<lb/>
求只學我清苦持此四字符便是作縣譜去家三百里<lb/>
兩地無多路安問來與往時走一健步居官而民宜暌<lb/>
隔非所慮三年課最歸可以見君父<lb/>
<pb n="KR4d0343_WYG_004-4b"/>
　　　　咸淳壬申六月不暑<lb/>
常年六月六暑氣何其酷犬有吐舌煩猫得負背燠今<lb/>
日胡不然蕭然涼氣足陽烏潛其輝小雨時霢霂重袂<lb/>
猶未温浴了肌起粟老病固宜然壯者亦不浴短至未<lb/>
及間秋隂如許毒本朝王火徳徳與堯運續文命明四<lb/>
海年世不待卜吾君乾六龍剛健粹如玉吾相泰九二<lb/>
夬夬出莧陸君臣徳既同詎有此隂伏吾聞氛氣惡殺<lb/>
氣盛西北襄城既失守生靈爛魚肉匹夫尚懐憂知此<lb/>
<pb n="KR4d0343_WYG_004-5a"/>
妄屠戮臣固告上天忍淚不敢哭願言掃隂邪日月舜<lb/>
耳目中國盛陽明從今調玉燭<lb/>
　　　六言<lb/>
　　　　題伴雲樵唱<lb/>
佛法生憎綺語道人安用樵歌有時言外悟意不覺山<lb/>
中爛柯<lb/>
　　　　自賛夏端甫所繪真<lb/>
老我不堪位置歸來乆混漁樵忽然珠玉在側見之令<lb/>
<pb n="KR4d0343_WYG_004-5b"/>
人意消<lb/>
　　　七言<lb/>
　　　　春班遇雪<lb/>
拜賜通班近玉墀小臣今日覩朝儀雪花飛在藍袍上<lb/>
潔白其身正此時<lb/>
　　　　和端茶訓子<hi>三首</hi>
東坡月窟天香逺山谷雲濤味玉温相對兩翁元祐老<lb/>
說茶風味到今存<lb/>
<pb n="KR4d0343_WYG_004-6a"/>
寫詩只到黄山谷又失西川蘇子賢更把名章細商畧<lb/>
續絃那可惜膠煎<lb/>
三日君詩當刮目看來字字到雲和從今喜入聖人手<lb/>
孔杏壇中取瑟歌<lb/>
　　　　南英㑹芳亭<lb/>
衆芳㑹處得春多草色隨人氣亦和聞道吾宗好兄弟<lb/>
棣花香裡細吟哦<lb/>
　　　　過嚴子陵釣灘<lb/>
<pb n="KR4d0343_WYG_004-6b"/>
仰止髙風不可攀且圖生出鬼門關稽首臺前無復過<lb/>
歸家斬却釣魚竿<lb/>
　　　　和臨湘奉議孫敷山歸田十詠<hi>并序</hi>
　　　　余引年得謝因思同里有前輩孫公奉議以<lb/>
　　　　　年未五十致其仕賦歸田十詠音調幽閒<lb/>
　　　　　心切慕之勉强追和然豈特其詩不可及<lb/>
　　　　　其見機知止之早尤不可及也姑録以示<lb/>
　　　　　兒輩知里中有此亦可以洗林下何曽見<lb/>
<pb n="KR4d0343_WYG_004-7a"/>
　　　　　一人之誚云<lb/>
仰止髙風早賦歸晚生自恨不同時公如嶺上孤松秀<lb/>
我亦松間百尺絲<lb/>
尚記千官拱帝堯日隨環珮早趨朝螭坳氊下從容際<lb/>
咫尺天顔未覺遥<lb/>
喬山卻似㑹稽隂千里孤臣淚滿襟沐浴恩波無地報<lb/>
始知滄海未為深<lb/>
咸淳天子憐臣老紫殿清華極邃情賦禄玉隆真晝錦<lb/>
<pb n="KR4d0343_WYG_004-7b"/>
有時聽得步虛聲<lb/>
九重憂責詎能分不雨羞為出岫雲累疏丐歸今得請<lb/>
保全晚節荷明君<lb/>
北窓自有來薫處長夏何妨一枕髙竹薄未能遮照徧<lb/>
西風我欲障葡萄<lb/>
活水一溪如玉瑩好山四面似螺堆個中自足歸吾老<lb/>
莫待北山文勒囘<lb/>
家有園池幸未荒客來有酒或傳觴秋宵玩月冬觀雪<lb/>
<pb n="KR4d0343_WYG_004-8a"/>
春日尋芳夏納涼<lb/>
人心易溺誰能拯世道如瀾孰與囘賴有聖賢遺訓在<lb/>
好懐每為古書開<lb/>
早眠晏起自安恬頭上從教白髪添和了十詩賖七字<lb/>
太平時節效陶潛<lb/>
　　　　題安原寺<lb/>
杜老曽留脩覺句韓公亦有岳山題愧無健筆希前哲<lb/>
謾把飛紅當踏泥<lb/>
<pb n="KR4d0343_WYG_004-8b"/>
　　　　病起<hi>二首</hi>
去年習懶因成癖瘦骨支離怯病魔今日團圎環四世<lb/>
玉蒲細切泛金荷<lb/>
上髙殊邑尚吾鄉千里相忘是建康王事賢勞宜不廢<lb/>
師生義重詎能忘<lb/>
　　　　出朝賦歸來好<hi>十一首</hi>
歸來好籬下菊花應未老晚香猶可薦清樽淵明醉後<lb/>
和衣倒<lb/>
<pb n="KR4d0343_WYG_004-9a"/>
歸來好兩歳引年章屢草聖恩寛辱不容閑今得生還<lb/>
真大造<lb/>
歸來好顔巷安居樂吾道此行不敢怨風聞只恨舒君<lb/>
言不早<lb/>
歸來好一入山林迹如掃杜門謝客免愆尤几淨牕明<lb/>
讀莊老<lb/>
歸來好菊後梅前宜問道退朝羽翼此心生從此五更<lb/>
無起早<lb/>
<pb n="KR4d0343_WYG_004-9b"/>
歸來好從此五更無起早雖然畎畆瓣香心天子萬年<lb/>
多壽考<lb/>
歸來好三徑須宜有花草於中竹柏可耐寒更種長松<lb/>
成四老<lb/>
歸來好飲食起居隨晏早閒身樂得未龍鍾東阡西陌<lb/>
尋芳草<lb/>
歸來好茅簷曝背無煩惱欣時讀易困時眠箇中輸與<lb/>
痴頑老<lb/>
<pb n="KR4d0343_WYG_004-10a"/>
歸來好龍門有山名七寳宿生泉石頗有縁往來儘可<lb/>
休吾老<lb/>
歸來好萬喜千歡無煩惱日課吾孫讀古書此是吾家<lb/>
傳世寳<lb/>
　　　　北坑拜掃有感<lb/>
手植松楸四十年扶蘇枝葉欲參天四兒惟有衰翁在<lb/>
時領孫曹拜墓前<lb/>
　　　　題金魚郎<lb/>
<pb n="KR4d0343_WYG_004-10b"/>
金魚有術妙談天走遍江湖竭踆躔玉帶貴人如一遇<lb/>
定知換酒不論錢<lb/>
　　　　贈射虎人<lb/>
馮婦下車須有勇將軍射石亦通神南山白額新除害<lb/>
好賞今時射虎人<lb/>
　　　　去國<lb/>
﨑嶇山路記曽遊誰識為臣去國愁柏府官中羞豸角<lb/>
桐江臺上愧羊裘重違君命留行者既竭吾才歸去休<lb/>
<pb n="KR4d0343_WYG_004-11a"/>
霜露感人千里思松楸未掃已三秋<lb/>
　　　　北壑瀛洲亭<lb/>
山中有水水中洲欲訪蓬瀛此處求孤嶼挿天如搢笏<lb/>
危亭臨渚似飛樓並崖香草仙餘藥隔岸人家風引舟<lb/>
箇裡藏脩功行滿𢎞文學館快情遊<lb/>
　　　　山塘精舎<lb/>
歸來魚鳥亦相親草創山塘謾以名旋築堤防留水住<lb/>
盡除菑翳聽松聲族姻語語人情洽雲勢隂隂天氣清<lb/>
<pb n="KR4d0343_WYG_004-11b"/>
好續溪山真率㑹從今八景又重成<lb/>
　　　　恭和御製詩<lb/>
多士新彈貢禹冠對天忠切動龍顔臚傳聲徹頒袍笏<lb/>
燕喜筵開肅佩環樂奏簫韶成廣内詩成奎畫照人間<lb/>
微臣捧詔慚疎拙也抱傳宣拜賜還<lb/>
　　　　弭節堂<lb/>
殷勤主禮重賓榮弭節新堂慶落成語熟不妨移座密<lb/>
更長那復記盃行轄投相共傳佳話榻下於今見故情<lb/>
<pb n="KR4d0343_WYG_004-12a"/>
太史定知牛斗分客星也傍使星明<lb/>
　　　　慶仲明弟領鄉薦<lb/>
記得溪山横膝語何時解取世科收薦名恰在二八數<lb/>
屈指重來四十秋歳月滔滔催後進功名冉冉繼前脩<lb/>
福州得捷知安福更願君恩賜狀頭<lb/>
　　　　福州即景<lb/>
一别居諸歳月増遥聞此景畫難能潮田種稻重收穀<lb/>
道路逢人半是僧城裡三山千簇寺夜間七塔百枝燈<lb/>
<pb n="KR4d0343_WYG_004-12b"/>
常年六月東山裏地湧寒泉漱齒氷<lb/>
　　　　福州鹿鳴宴<lb/>
鹿鳴今日宴嘉賓六萬塲中一百人鼇嶺峰前連巨釣<lb/>
龍臺髙處耀脩鱗假途文字皆由命實地功名好致身<lb/>
得意春風馬蹄速杏園交慶緑袍新<lb/>
　　　　長孫敏學授承務郎<lb/>
辛勤塲屋一書生六巻時文謾䇿名身事兩朝奚所補<lb/>
恩覃五世亦何榮前人慶澤宜豐報爾輩官曹詎可輕<lb/>
<pb n="KR4d0343_WYG_004-13a"/>
移孝為忠斯不負更須勤學紹家聲<lb/>
　　　　黄元肇江山風月閣<lb/>
江山到處堪圖畫風月無邉自古今但要清明如外境<lb/>
便分動靜即吾心坡仙取用原無盡康節登臨豈浪吟<lb/>
天理流行須體識莫將嘲弄費光隂<lb/>
　　　　培芳亭草創胥㑹<lb/>
培芳草創强鋪筵畫出清明三月天長少團欒還五世<lb/>
笑談邂逅集羣賢或歌或弈盃無筭非竹非絲樂自然<lb/>
<pb n="KR4d0343_WYG_004-13b"/>
過則相規善相勉須令和氣藹無邊<lb/>
　　　　送仲時弟<lb/>
江關千里隔山川有弟能來慰眼前方喜雁行隨處樂<lb/>
可堪蟾影别時圓暑行勿亟宜强飯湍激多驚莫問船<lb/>
歸到家山相勞苦團欒恰是菊花天<lb/>
　　　　題西坡㞧心亭<lb/>
翛然古木湛然池樂意相關自造微莊子非魚真實問<lb/>
海翁狎鳥本忘機樽中有酒逢人酌琴上無絃信手揮<lb/>
<pb n="KR4d0343_WYG_004-14a"/>
秃盡剡藤吟不就妙哉川泳與雲飛<lb/>
　　　　賀汝立拜恩封<lb/>
君恩歳序兩俱新鸞誥叨榮鶴髪親天上龍光疏雨露<lb/>
堂前燕笑壽松椿孫枝子舎皆騰踏蘭省壁池交問津<lb/>
此去椒盤重獻頌斑衣中有緑衣人<lb/>
　　　　和李後林分惠璚花降字韻<lb/>
詩句尋芳自抑揚一觀佳什覺心降山中玉蕋雖無數<lb/>
天上瓊花孰有雙愧我未能瞻後土荷君分惠到南牕<lb/>
<pb n="KR4d0343_WYG_004-14b"/>
從今可小中興瑞大地移根到此邦<lb/>
　　　　乙丑三月十二夜夢得家有園池樂壽康之<lb/>
　　　　　句覺而足成效邵康節作首尾吟八首<lb/>
家有園池樂壽康四時隨分得徜徉魚遊春水吾同趣<lb/>
蓮拆秋房客共嘗風裡松聲傳古調雪中梅蕋驗初陽<lb/>
官閒身老猶幫俸家有園池樂壽康<lb/>
家有園池樂壽康閒中日月覺偏長睡餘攜幼逰花圃<lb/>
飯後呼童給鶴糧堆案縱横書數册隨盤歡喜酒三觴<lb/>
<pb n="KR4d0343_WYG_004-15a"/>
客來問我渾無事家有園池樂壽康<lb/>
家有園池樂壽康君恩廣大壽無疆玉龍自是神仙骨<lb/>
紫殿容依日月光不織不蠶時賜帛無功無過歳支糧<lb/>
老臣得此知慚愧家有園池樂壽康<lb/>
家有園池樂壽康撫存松菊未為荒斛租不及胡椒數<lb/>
樊圃何如步障長靜裡謾㸔猿弄臂閒中時聽鶴鳴吭<lb/>
山林隂密宜藏拙家有園池樂壽康<lb/>
家有園池樂壽康人生何用苦乾忙三冬慣曝茅簷日<lb/>
<pb n="KR4d0343_WYG_004-15b"/>
九夏貪眠竹簟涼大寫文書遮老眼熟煨芋栗飽枯腸<lb/>
無榮無辱渾無事家有園池樂壽康<lb/>
家有園池樂壽康北牕何敢傲羲皇池開滿引靈泉脈<lb/>
户厰西迎太乙光初節易渝誰保晚好人難做必觀常<lb/>
老來自適閒中趣家有園池樂壽康<lb/>
家有園池樂壽康晴簷曝日小春陽爐存榾柮火難過<lb/>
<graphic n="KR0678" url="https://raw.githubusercontent.com/kanripo/KR-Gaiji/master/images/KR0678.png" mimeType="image/png"/>酌芹蔬味更長更覺寒威潛出戸便令和氣復連床<lb/>
團圎家慶堪圖寫家有園池樂壽康<lb/>
<pb n="KR4d0343_WYG_004-16a"/>
家有園池樂壽康浮雲富貴利名塲欄栽藥相揚樓美<lb/>
壇植花王姚魏良忘機乆結盟鷗社得意閒觀狎鷺塘<lb/>
提壺挈榼堪遊賞家有園池樂壽康<lb/>
　　　　丙寅九月送龍門課試士友<lb/>
涼風九月菊花天路近龍門自坦然勝友如雲儒雅集<lb/>
雄文麗藻燦連篇平時學問勤攻玉聖世功名好著鞭<lb/>
黄屋臨軒新䇿士姓名一一聽臚傳<lb/>
　　　　和胡適齊韻<lb/>
<pb n="KR4d0343_WYG_004-16b"/>
得得髙軒到澗泉真成空谷喜跫然三詩惠我驚人句<lb/>
八袠如公現世仙一見長身知潤徳頗疑盛際有遺賢<lb/>
君王已獲非熊兆釣隠如今起渭川<lb/>
　　詞<lb/>
　　　水調歌頭<hi>致仕得請</hi>
客問矩山老何事得優游追數平生出處為客賦歌頭<lb/>
三十五時僥倖四十三年仕宦七十歸休頂踵皆君賜<lb/>
天地徳難酬詩書數册棋兩局酒三甌此是日中受用<lb/>
<pb n="KR4d0343_WYG_004-17a"/>
誰劣又誰優寒則擁爐曝背暖則尋花問栁乗興狎沙<lb/>
鷗知足又知止客亦許之否<lb/>
　　　百子令<lb/>
八旬加二荷君天垂祐扶持老拙目送新來簷外燕手<lb/>
揀好花輕折比似去年十分强健日㸔朱詩說篇三百<lb/>
五歳前儘有披閱天教兩子供官一男留養右左相娛<lb/>
恱五見孫枝三拜授童冠參差袍笏四侍鼇峰挐舟在<lb/>
即次五今圎月曽孫淳老想能隨叔嬉劣<lb/>
<pb n="KR4d0343_WYG_004-17b"/>
　　　哨遍<lb/>
江山風月耳目聲色取之無禁用之不竭造物之無盡<lb/>
藏月白風清有客有酒踞虎登龍放舟中流聽其所止<lb/>
而休焉歸去來兮昨非今是舊菊都荒新松老矣吾年<lb/>
今已如此歸去來矣忘我忘世草木欣榮幽人感此吾<lb/>
生行且休矣<lb/>
　　　乳燕飛<lb/>
一爾炎洗似天知山溪佳處玳筵珠履六十年前今朝<lb/>
<pb n="KR4d0343_WYG_004-18a"/>
慶門左桑弧蓬矢也似恁鬱葱佳氣緑鬢童顔春未老<lb/>
問壽星模樣君真是新甲子從頭起應門有子能承志<lb/>
總人間皺眉底事不關君耳㸔不日孫枝毓秀衮衮教<lb/>
人滿意更又報門闌多喜飽受人生真富貴便蟠桃三<lb/>
熟堪彈指知幾箇千秋歳<lb/>
　　　鷓鴣天<lb/>
安分隨縁事事宜平生快活過年時長歌赤壁東坡賦<lb/>
又咏歸來元亮詞開八袠望期頥人生如此古猶稀香<lb/>
<pb n="KR4d0343_WYG_004-18b"/>
飄金粟如來供歳歳今朝薦酒巵<lb/>
　<lb/>
　<lb/>
　<lb/>
　<lb/>
　<lb/>
　<lb/>
　矩山存稿巻四<lb/>
</p>
<p>
</p>
  </div>
</body>
</text>
</TEI>
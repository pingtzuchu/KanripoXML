<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>矩山存稿巻二</head>
    <p>
<pb n="KR4d0343_WYG_002-1a"/>
欽定四庫全書<lb/>
　矩山存稿巻二　　　　　宋　徐經孫　撰<lb/>
　　講章<lb/>
　　　崇政殿經筵尚書講議<hi>九月初一日進講</hi>
乃命羲和欽若昊天厯象日月星辰敬授人時<lb/>
　　此總命羲和厯象欽天之事厯者紀數之書即洪<lb/>
　　範之厯數所以紀星辰運行之常象者占天之器<lb/>
　　即舜典之璣衡所以占星辰常變之運<lb/>
<pb n="KR4d0343_WYG_002-1b"/>
分命羲仲宅嵎夷曰暘谷<hi>止</hi>鳥獸氄毛<hi>音冗音毳</hi>
　　此分命四子之事二仲二叔分掌四時分宅四嵎<lb/>
　　所以測日景考中星定中氣授民時驗物化也<lb/>
帝曰咨汝羲暨和<hi>止</hi>庶績咸煕<lb/>
　　此又總命羲和以歸餘置閏之事故更端以重命<lb/>
　　之允信釐治蓋信此四時之序釐治百官使其功<lb/>
　　績煕廣接續有成而無玩愒之患也<lb/>
臣聞有帝王稽古之學有諸儒傳註之學稽古所以考<lb/>
<pb n="KR4d0343_WYG_002-2a"/>
古人經世之大業傳註所以釋古書垂世之大義古今<lb/>
諸儒之說備矣臣不敢援引以瀆天聴敢以帝王經世<lb/>
之大業為陛下言之臣觀堯典此章凡三節其總命羲<lb/>
和也有以見合天人為一致故昊天之若必欲其欽人<lb/>
時之授必欲其敬以心法為治法已非後世星翁厯史<lb/>
之所能與蓋苟無欽敬之意以行之則必至于昏迷天<lb/>
象而玩日星之變異妨奪農時不知稼穡之艱難不敬<lb/>
乎天時是不欽乎天也邇者星虛殷秋其日丙寅太史<lb/>
<pb n="KR4d0343_WYG_002-2b"/>
占候風來自乾實為人多相掠之兆應在吳分當思根<lb/>
本摇動之憂臣願陛下毋以厯為步占之常而忘帝堯<lb/>
欽敬之意則臣今日所講說者非紙上之虛言矣其分<lb/>
命四子也有以見當堯之時日星軌度時和歳豐不惟<lb/>
斯民有以全其耕鑿飲食出作入息之樂而在郊在藪<lb/>
一毛一羽之微亦有以遂其乳化氄毛之性何其盛哉<lb/>
臣睹陛下比歳邊陲之民死于兵革内地之民死于水<lb/>
旱雖有父母妻子之屬不得以相保反不如隆古跂行<lb/>
<pb n="KR4d0343_WYG_002-3a"/>
喙息之安其生者為可痛也其再命羲和置閏之事也<lb/>
則必信日月歳時以釐百工而煕庶績以見當時之人<lb/>
率作興事惜隂愛日於三百六旬之内蓋無一日一時<lb/>
之或敢玩愒也臣觀是時君則日行其道臣則日孜其<lb/>
思三載而攷之而至七十載之乆巍巍乎其成功也如<lb/>
此今陛下臨御以來視堯之在位已七之三矣方以允<lb/>
釐之歳月而空擲于更化以緝煕之光隂而徒勞於革<lb/>
弊實為陛下惜之臣願繼今以往上下勤恤皆以堯命<lb/>
<pb n="KR4d0343_WYG_002-3b"/>
羲和之意自勉一日欽敬則一日之功一歳欽敬則一<lb/>
歳之功兢兢而行孜孜而思百工以釐庶績以煕則㑹<lb/>
天萬年之厯視堯之置厯數時可無數矣<lb/>
　　　九月初十日進講<lb/>
太宗太平興國八年上謂宰相曰民訴水旱即檢覆立<lb/>
遣上道猶恐後時頗聞使者間或逗遛不發州縣慮科<lb/>
斂違時日行鞭笞民亦俟檢覆驗實若此稽緩豈朕勤<lb/>
恤之意乎自今遣使檢覆灾旱量其地之逺近事之大<lb/>
<pb n="KR4d0343_WYG_002-4a"/>
小立限以遣之雍熙二年上謂宰相執政曰國家以百<lb/>
姓為本百姓以食為命故知儲蓄最為急務昨江南灾<lb/>
旱甚亟遣使賑貸果無流亡盜賊之患若無積粟何以<lb/>
救之<hi>並見續資治通鑑長編</hi>臣嘗聞天灾流行國家代有朝廷仁<lb/>
政所貴及時以此知堯湯不能免水旱之灾而天下未<lb/>
始有捐瘠之民者要必有以達其仁也如使蓄積不先<lb/>
時而具賑恤不及時而行則博施濟衆子惠困窮堯湯<lb/>
雖有此心天下未必被其澤矣恭惟太宗皇帝上承藝<lb/>
<pb n="KR4d0343_WYG_002-4b"/>
祖龍興之業下貽神孫燕翼之謀所以億萬年而有永<lb/>
者皆於安民一念得之聖謨洋洋真萬世之矩矱也夫<lb/>
以水旱之灾無不聞而檢覆惟恐後時賑貸惟恐其不<lb/>
急所以民不至于流亡而無盜賊之患三代而下以盜<lb/>
賊而亡其國者未始不以水旱之故民饑無以恤之耳<lb/>
其或知所以恤之則又聞之後時檢束於藁秸已空之<lb/>
後而無以驗其實賑貸於流亡莫止之餘而無以全其<lb/>
生於是死者固絶更生之望而生者又萌等死之心盜賊<lb/>
<pb n="KR4d0343_WYG_002-5a"/>
之患卒至於不可收拾也臣聞今歳如浙東西湖南北七<lb/>
閩二廣多以旱告如天台栝蒼永嘉三郡與夫潭之湘<lb/>
鄉寜鄉安化諸邑又皆大水陵谷變遷民生蕩析可為<lb/>
哀痛臣比者進講之次恭承聖問台處等郡水旱之灾<lb/>
仰見留意民瘼四方有故莫不上徹聖聰臣時奏乞及<lb/>
時賑貸又䝉玉旨諭以速下施行臣知陛下此心即太<lb/>
宗皇帝之心也斯民何幸然側聽旬餘未見施行臣竊<lb/>
惟今日外有窺伺之奸内有水旱相仍之患則人心根<lb/>
<pb n="KR4d0343_WYG_002-5b"/>
本之地不可不思所以堅凝而維持之也臣願明詔大<lb/>
臣檢舉見今州縣水旱去處㑹監司郡守選差清亷官<lb/>
吏即與檢攷仍急行賑濟之實或就發常平義倉之儲<lb/>
或特發豐儲樁積之米以活飢民毋使其至於流亡至<lb/>
於盜賊則太平雍煕之治復見于今日矣則天下幸甚<lb/>
　　　九月十一日進講<lb/>
帝曰疇咨若時登庸放齊曰𦙍子朱啟明帝曰吁嚚訟<lb/>
可乎<lb/>
<pb n="KR4d0343_WYG_002-6a"/>
　　此一章欲求賢者進用之而放齊薦非其人<lb/>
帝曰疇咨若予采<hi>止</hi>靜言庸違象恭滔天<lb/>
　　此一章欲求賢者論其事而驩兠薦非其人<lb/>
臣聞帝王之治莫大於得人帝王之徳莫大於知人當<lb/>
堯之時黎民雍而萬邦和百工釐而庶績煕一人端拱<lb/>
于黄屋法宫之邃若可以為無事矣而帝王之心則未<lb/>
然也方且歴訪在廷若時登庸有咨若予采有咨羣龍<lb/>
並用未始自足而一賢在野惟恐或失何其急于得人<lb/>
<pb n="KR4d0343_WYG_002-6b"/>
也及觀放齊以朱薦帝則知其嚚訟不可用驩兠以共<lb/>
工薦帝則知其靜言不可用薦揚之辭方出于口而吁<lb/>
疑之頃如見其肝又何其明于知人也蓋聰明之徳光<lb/>
於天下不惟事幾潜伏民瘼隠微皆有以真知灼見而<lb/>
天下賢愚不肖之分亦皆如日月之明而容光照焉如<lb/>
水鑑之靜而鬚眉燭焉故凡智愚之繆其用言行之不<lb/>
相副者皆不能逃于片言之下此所以獨推官人之能<lb/>
而何憂乎驩兠何畏乎巧言令色孔壬也如使其徒以<lb/>
<pb n="KR4d0343_WYG_002-7a"/>
得人為急而無以知之則朱可以啟明欺如後世之利<lb/>
口捷給者用矣共工可以僝工欺如後世之小才徒辨<lb/>
者用矣知人云乎哉陛下神聖廣運堯之徳也親賢之<lb/>
急堯之心也忠邪有辨堯之明也亦堯之文也天下雖<lb/>
大枉直莫欺共兠巨奸斥絶乆矣然豈無好辨而喜勝<lb/>
者靜言而庸違者尚當有以審察而分别之邪禹曰知<lb/>
人則哲惟帝其難臣敢陳帝堯知人之道以為責難之<lb/>
恭<lb/>
<pb n="KR4d0343_WYG_002-7b"/>
　　　九月十三日進講<lb/>
帝曰咨四岳湯湯洪水方割<hi>止</hi>帝曰往欽哉九載績用<lb/>
弗成<lb/>
臣竊謂洪水大患也咨岳博謀也僉謀之公舉而所薦<lb/>
者鯀此諸儒之所同惑也以方命圮族固不逃於帝曰<lb/>
咈哉之疑而試可乃已又不能不徇于岳曰异哉之嘆<lb/>
此諸儒之所惑也臣嘗思之蓋岳之所薦非驩兠共工<lb/>
比洪水之割方為害於蕩襄之餘下民其咨思俾乂於<lb/>
<pb n="KR4d0343_WYG_002-8a"/>
浩浩滔天之際顧瞻當時有能之可使者惟鯀而已故<lb/>
岳不得已而力薦之堯不得已而姑試之堯豈徒曰試<lb/>
之云乎哉欽之一字乃所以藥其疾而玉其成也鯀之<lb/>
病在於方命圯族耳命者天理之自然惟敬者能順之<lb/>
族者物類之同然惟敬者能安之今鯀也不順其命乃<lb/>
至于方而逆汩陳斁倫非方命歟不安其類乃至于毁<lb/>
而圮悻直自用非圮族歟是背之也堯以欽命之鯀以<lb/>
忽棄之故雖九載之勞而弗克績於成也子禹嗣興祇<lb/>
<pb n="KR4d0343_WYG_002-8b"/>
台厥徳而先有于往欽哉之意行其無事而無蹈方命<lb/>
圮族之愆故能濬澮距川決川距海而成大功於八年<lb/>
之頃嗟乎同此一水患也鯀以忽心而績用弗成禹以<lb/>
敬心而地平天成盡臣道可不敬哉抑臣讀書至此而<lb/>
有感焉以堯朝之清明一咨登庸而得朱再咨予采而<lb/>
得共工三咨治水而得鯀九徳咸事羣龍并用之時豈<lb/>
應有此自後世言之掩覆之可也而史氏録為古法孔<lb/>
子定之以為篇首者蓋所以見天下未嘗無小人小人<lb/>
<pb n="KR4d0343_WYG_002-9a"/>
未嘗無朋比而皆不足以累帝堯知人之明則堯之盡<lb/>
君道者又可見於此矣嗚呼盛哉<lb/>
　　　九月十九日進講<lb/>
帝曰咨四岳朕在位七十載<hi>止</hi>嬪于虞帝曰欽哉<lb/>
臣聞脩身乃齊家之本家齊乃國治之基父堯子舜古<lb/>
今盛事而求其所以相授受者乃不過脩身齊家得之<lb/>
有如師錫之言方發予聞之語已隨以此見大舜雖在<lb/>
側陋之中而𤣥徳無不上聞帝堯雖居黄屋之邃而天<lb/>
<pb n="KR4d0343_WYG_002-9b"/>
聽無不下徹以聖遇聖固應爾也然帝俞之而問之豈<lb/>
非欲因此而審其徳歟今岳之薦舜也不稱其濬哲不<lb/>
稱其文明不稱其温恭允塞故獨舉其難事之親與不<lb/>
恭之弟舜處其間上友下順使之進于善不至姦以此<lb/>
為薦舜之原而已至于堯之試舜也則又未試以五典<lb/>
未試以百揆未試以賓門納麓方且驗之閨門觀其儀<lb/>
法及舜能以理降其驕貴之心使之行溈水之汭則又<lb/>
以欽哉美之以此為試舜之實而已嗚呼大學言治國<lb/>
<pb n="KR4d0343_WYG_002-10a"/>
平天下必以脩身齊家為首孟子推天下國家之本亦<lb/>
以在家在身言之蓋未有身不脩而能齊其家者未有<lb/>
家既齊而國不可治天下不可平也堯典一篇始敘堯<lb/>
治終述舜禪而其于脩身治國平天下之序惟此一說<lb/>
蓋克明峻徳堯之天下不難平矣嗚呼堯平時用功之<lb/>
序如此故於舜之孝欽兩盡而知其身之脩於舜之克<lb/>
諧釐降而知其家之齊于是而授以天下可不謂天下<lb/>
得人乎百篇帝王之軌範堯典百篇之冠冕子思孟子<lb/>
<pb n="KR4d0343_WYG_002-10b"/>
所論之次序盡此而已後之欲治國平天下者盍於是<lb/>
究心焉<lb/>
　<lb/>
　<lb/>
　<lb/>
　<lb/>
　<lb/>
　矩山存稿巻二<lb/>
</p>
<p>
</p>
  </div>
</body>
</text>
</TEI>
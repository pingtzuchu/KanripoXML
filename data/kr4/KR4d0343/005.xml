<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>矩山存稿巻五</head>
    <p>
<pb n="KR4d0343_WYG_005-1a"/>
欽定四庫全書<lb/>
　矩山存稿巻五　　　　　宋　徐經孫　撰<lb/>
　　誌銘<lb/>
　　　三友軒銘<lb/>
大倫有五友居其中於以輔仁匪真朋從直諒多聞乃<lb/>
益厥躬便柔則損友道斯窮或取諸物曰梅竹松亦以<lb/>
歳寒匪蒲栁同吾家彌甥蔽軒于東扁以三友八窓玲<lb/>
瓏人乎物乎惟益之崇損己者逺無俾憧憧取友如此<lb/>
<pb n="KR4d0343_WYG_005-1b"/>
有告必忠我作銘詩式輔爾衷<lb/>
　　　九思堂銘<lb/>
學造三思再斯可矣今曰九思豈思殊旨蓋此有九者<lb/>
之目乃主一無適之謂彼則一而三之不幾乎憧憧朋<lb/>
從之累視必思明非禮勿視聽必思聰非禮勿聽色兮<lb/>
必温毋狠而厲貌兮必恭毋傲而肆必忠於言必敬於<lb/>
事疑而弗問蒙蔽孰啟忿而不懲或至暴戾見得而思<lb/>
義乎不義物各有則合循其理是謂孔門思誠之學所<lb/>
<pb n="KR4d0343_WYG_005-2a"/>
以著于善言之記若稽洪疇心思曰睿作聖之功日積<lb/>
月累内外夾持存養之粹天君泰然各止其止不思而<lb/>
得自九思始我作銘詩告江夏氏楣門之扁已歴三世<lb/>
乃祖之訓艮齋之字陟降是堂合顧是諟敬之敬之一<lb/>
言以蔽<lb/>
　　　介軒銘<lb/>
仲友銘其燕坐之室曰介從兄仲立衍其義而為之銘<lb/>
物之兩間其際曰介辨則必明昧則有晦一念之前有<lb/>
<pb n="KR4d0343_WYG_005-2b"/>
公有私一事之舉有是有非其間幾何不能以寸學以<lb/>
精之毋淆其分鷄鳴而起同是孶孶此舜彼跖所差毫<lb/>
釐豫之六二見徴于石三公莫易下惠迪知譬之此室<lb/>
介於東西一左一右跬步背馳分尺既殊當謹所發我<lb/>
嚴其誼托名于闥<lb/>
　　　君子亭銘<hi>并序</hi>
翔甫姪構亭小園結架皆竹剪茅覆之既成問名於余<lb/>
余曰惟古以竹比君子而近世鶴山先生亦以茅為君<lb/>
<pb n="KR4d0343_WYG_005-3a"/>
子之屬請以君子名之何如翔甫曰善既書其匾又為<lb/>
之銘並舎西北有亭卓然進脩之暇游焉息焉相彼攸<lb/>
宇編茅架竹易泰其茹詩斐其菉允矣君子君子居之<lb/>
匪尚厥徳斯焉取斯<lb/>
　　　斑竹杖銘<lb/>
斑竹之紋孤竹之傑滋以雨露傲以霜雪脩然相間吟<lb/>
風弄月取而為杖本末有截十節以前更髙一節<lb/>
　　　徐夫人揭氏墓誌銘<lb/>
<pb n="KR4d0343_WYG_005-3b"/>
族叔母揭氏夫人世居豐城揭源余嘗聞鄉長者言元<lb/>
祐中夫人之族有字伯徹者博學强記游京師不偶東<lb/>
走錢塘以詩百韻干太守蘇文忠公公頗奇之從容問<lb/>
所祖伯徹以漢安道侯揭陽定以對故今之辨族姓者<lb/>
祖焉曾祖諱宰祖諱先民父諱丕承鄉里世稱善人夫<lb/>
人天性慈靜從幼不妄言笑父母重擇所適時族父榮<lb/>
叔力學有聲乃以歸焉既歸室為冢婦養舅姑相夫子<lb/>
無遺徳其處女叔諸婦間始終無間言治化絲枲必力<lb/>
<pb n="KR4d0343_WYG_005-4a"/>
必時凡家内之事若米鹽細故以身任之不以累其夫<lb/>
若子平居服御簡約澹如也歳在乙亥榮叔以疾卒數<lb/>
月夫人立子婦而詔之曰吾前此未嘗以家事混爾慮<lb/>
妨爾學今不幸爾父棄我而先且汝長矣我老凡門戸<lb/>
事汝兄弟宜自力若閫以内婦職也蓋至是始釋煩謝<lb/>
事而子婦亦能娛侍養志有以佚夫人於老如是十餘<lb/>
年以寳慶丁亥五月丁未卒年六十六子男二烳夢科<lb/>
女一適同里甘元秀夢科元秀皆待補太學生孫男四<lb/>
<pb n="KR4d0343_WYG_005-4b"/>
人夫人以是年十二月庚申葬于所居之後梅樹坡前<lb/>
事二兄縗服謂經孫曰吾母葬有日幽堂之石已具矣<lb/>
而缺其銘敢請禮辭弗獲則拜曰諾恭惟先君與榮叔<lb/>
生同年幼同學長同志塤篪相好若同氣然遇時休暇<lb/>
蓋無日不相聚也聚則論文賦詩酒無筭爵雜以雅歌<lb/>
善謔而歸于正經孫嘗侍先君訪榮叔于時賓友狎至<lb/>
笑語竟日觴豆楚楚不戒而具先君因誦東萊吕成公<lb/>
之言曰求師求友婦人何與而好善之志不可不聞知<lb/>
<pb n="KR4d0343_WYG_005-5a"/>
子之來之雜佩以贈之知子之好之雜佩以報之婦人<lb/>
如是而後其夫能好善矣榮叔亦知疇昔之所以遂此<lb/>
樂乎榮叔曰然經孫追紀遺言感念昔者則知夫人之<lb/>
行亦可書也已榮叔諱樞年姓徐氏家居富城之覺溪<lb/>
上喜能好脩郡嘗三遣試太學晚號拙庵云銘曰嗚呼<lb/>
夫人係漢揭陽來嬪于徐閫範用光夫先其歸巍彼螺<lb/>
岡梅坡相望而不同藏<lb/>
　　　徐公六十宣義仲盈墓銘<lb/>
<pb n="KR4d0343_WYG_005-5b"/>
君諱元方姓徐氏仲盈其字也世居豐城之覺溪曾祖<lb/>
諱尚賓祖諱廷實父諱瑜力學有聲淳熙丁酉初立待<lb/>
補太學試法首與其選晚號爽軒居士仲盈其仲子也<lb/>
少頗不羈已而悔曰吾幼不嗜學今時過嗟何及獨不<lb/>
可撫壯棄穢勉吾力以大吾祖父之業乎悉索奩中裝<lb/>
曰是足以救吾貧于是徙有之無疾為而用舒不數年<lb/>
息千金則又曰吾聞擇人而任時陶朱之緒餘也乃瞷<lb/>
族姻之可任與僕𨽻之有材幹者悉畀以貲或坐而賈<lb/>
<pb n="KR4d0343_WYG_005-6a"/>
或行而商多寡各稱其力歳時子錢輻輳充棟滿籯或<lb/>
有空所攜而不敢歸者曰是何足問仍以畀之卒以不<lb/>
負晚治室屋延師儒誨子以學曰凡吾所為不得已而<lb/>
舉也汝祖有遺書故册在汝其勉之梅峰吾鄉之佳山<lb/>
也仲盈厰樓面之予嘗為名曰層碧大山蕭公書其匾<lb/>
曰良天佳夕聚族其上酒餘滑稽談笑造次能得人歡<lb/>
心人亦每為之醉寳祐乙夘<hi>理宗時</hi>九月七日以疾卒享<lb/>
年七十有三娶揭氏先君五年卒子男三人克己克昌<lb/>
<pb n="KR4d0343_WYG_005-6b"/>
克順克己亦先君十五年卒女一適同里甘蜚英孫男<lb/>
四宗宏宗大宗允酉孫女孫一適甘應登蜚英之子也<lb/>
曽孫男一曽孫女二諸孤將以丁巳十月乙酉葬于所<lb/>
居之前坊鄧家園前事以書來乞銘余猶記甲寅春鄉<lb/>
里艱糴人持錢竟日無所遇仲盈首發廪為倡計口而<lb/>
糶之人以無餒又記己夘秋不雨仲盈請禱卒獲嘉應<lb/>
歳以有秋此二事皆有志于善而鄉人徳之者是可書<lb/>
也己予視仲盈為族子年長於予居相比且相好也銘<lb/>
<pb n="KR4d0343_WYG_005-7a"/>
何可辭銘曰勤儉以裕其家詩書以訓其子是惟仲盈<lb/>
之墓衍慶源其無已<lb/>
　　　十四府君山居徐公墓銘<lb/>
淳祐丙午夏余令臨武收仲弟家問諗余以族姪士貴<lb/>
物故余衋然流涕既以書致奠且弔其孤越二年余貳<lb/>
郡長沙其孤繼鉉又介仲弟來請銘其父之墓余念昔<lb/>
叔父通直公嘗銘士貴之父矣今何敢以王事不閒為<lb/>
辭乃敘而銘諸士貴諱希周姓徐氏士貴其字也初名<lb/>
<pb n="KR4d0343_WYG_005-7b"/>
景周因讀西山真先生希元字說謂景非經旨易名希<lb/>
周曾祖諱浩祖諱檜考諱灼妣甘氏生而終鮮父母鍾<lb/>
愛欲其一意于學不使聞外事自成童志學則延師家<lb/>
塾明窓短檠晨夜程書足跡不妄踰閾既知方則詣名<lb/>
師重費不憚故東江帥幹林公彥掞以學問文章榘矱<lb/>
後進衿袂雲集士貴每為林公許可嘉定壬午秋試以<lb/>
詞賦屈充太常博士弟子員君笑曰志于目而中于眉<lb/>
我則無勇然賢關亦吾願遊鼓篋未行而丁父憂惸然<lb/>
<pb n="KR4d0343_WYG_005-8a"/>
終喪隻力膺門無復四方之志所居富水之北涯環山<lb/>
面勢茂林脩竹翛然處士之廬匾曰山居今廬陵太守<lb/>
宗丞李公義山為書其匾士貴為人重義輕利自己事<lb/>
常若戚嗟畏縮不敢有所為他人有急慷慨喜自任奮<lb/>
不顧危難人以是多之丙午正旦忽得異夢語家人曰<lb/>
吾其不逮七七之數乎果以是歳四月戊子以疾終于<lb/>
寢生于慶元己未享年四十有八娶同里甘氏子男二<lb/>
人長曰仙感早夭次曰繼鉉習進士業女三人長適臨<lb/>
<pb n="KR4d0343_WYG_005-8b"/>
川進士王應津次適甘士元次許適黄季璘皆同邑進<lb/>
士繼鉉將以戊申十月甲申奉柩葬於富城喜源之阡<lb/>
距家纔數百武於是繫之銘曰富水之北喜源之陽有<lb/>
山如畫杉松鬱蒼是為士貴之藏後嗣其吉昌<lb/>
　　　内省居士墓誌銘<lb/>
族伯父内省居士徐公諱桂字億年居豫章豐城之覺<lb/>
溪其先則撫之宜黄人也曾祖諱端仁祖諱邦義父諱<lb/>
浩皆蓄徳不耀公天性孝友事親左右無違委順伯氏<lb/>
<pb n="KR4d0343_WYG_005-9a"/>
人無間言考君既老而傳分槖歳入饑饉而公能苦攻<lb/>
食淡纎嗇自力仰有取俯有拾晚歳家益豐咸謂公可<lb/>
少紆矣而敝冠裋褐自奉泊如未始易其度獨于勝縁<lb/>
善事則樂為之脩孔道成徒杠捐金佛老之宫範鐘塑<lb/>
像金碧丹漆雖重費不憚尤喜蓄奇方良藥遇疾痛艱<lb/>
棘者和方匕飲之隨失其疾來謝則却勿受曰人患之<lb/>
謂何又因以為利豈吾心也嘗汛掃一室藏焉息焉匾<lb/>
曰内省族姻過從則觴于是余叔父金陵法曹為之記<lb/>
<pb n="KR4d0343_WYG_005-9b"/>
故識與不識皆號曰内省居士平居訓飭子孫惟儉惟<lb/>
勤乃克負荷有布衣一襲得之王父儲藏五十餘年風<lb/>
炙惟時以乆不敝一日語孫執善曰我于吾祖為仲孫<lb/>
實受此賜今汝吾仲孫也我死則汝保之公之心蓋可<lb/>
見矣春秋八十四以疾終于寢實紹定庚寅三月九日<lb/>
也娶同里甘氏嫓徳勤家先公二十年卒葬富城鄉之<lb/>
之登科里子男四人燧煒勤生志學女三人適黄佑揭<lb/>
惟脩甘贊孫男四人應善兩充太學生執善友善明善<lb/>
<pb n="KR4d0343_WYG_005-10a"/>
女一人適甘壽南曽孫男三人宜孫龍孫符女一人尚<lb/>
幼其孤將以是年十二月庚申葬于甘氏之兆前事命<lb/>
經孫曰吾父葬有日敢請銘經孫三辭不獲命則退而<lb/>
以所聞見誌之恭惟公之壽八十三户曹甘君同叔誌<lb/>
其墓所謂醉鄉有備五福之君子也考君壽九十四特<lb/>
書直道而行畧無拘束之語以没先君嘗跋其後亦以<lb/>
為庶幾仁者之壽余嘗謂富貴或可以智力取壽祉不<lb/>
可以幸而得然可以智力取者或能有諸其身而不能<lb/>
<pb n="KR4d0343_WYG_005-10b"/>
保諸其子或能保諸其子而不能必諸其孫甚者一日<lb/>
之間始裕終嗇孰謂耆年備福不可幸得而祖父子孫<lb/>
之可相望乎今公三世踰八望九至垂百齡又皆康强<lb/>
考終子孫逢吉豈非積善成徳世濟其美而天道既定<lb/>
常與善人故耶乃繫之銘曰有祉有年如祖如父匪天<lb/>
之私惟徳之裕我最其徳伐石以詩式告後人勿替引<lb/>
之<lb/>
　　　徐孺人黄氏墓誌銘<lb/>
<pb n="KR4d0343_WYG_005-11a"/>
孺人黄氏世為豫章豐城人曽祖諱巷祖諱仙父諱昌<lb/>
隠徳勿耀孺人在父母家孝謹專靜從祖栁州録事參<lb/>
軍文林公奇之曰是女必貴且壽勿以與凡子年十七<lb/>
歸我族父徐居士上侍重堂禮無違者時居士家尚微<lb/>
孺人相以儉勤姑叔多幼孺人視猶弟妺迨畢婚嫁貲<lb/>
助為多閤閭五房性靜躁不一食指且千孺人盡已而<lb/>
恕人門内肅雍帥之為順至相語曰我學長姒諸子少<lb/>
長居士遣從師資或延至家塾孺人仰承盡禮居士既<lb/>
<pb n="KR4d0343_WYG_005-11b"/>
捐館孺人誨子若孫尤篤介然自守持門户益嚴經理<lb/>
有方家益裕然自奉簡約則履其素歳在辛未天子慶<lb/>
東朝壽馳恩區内凡父母年髙者賜有差孺人年應詔<lb/>
書縣府以聞始受封子燮新堂落成迎養有偉經孫為<lb/>
取命書其錫華偕以開壽域之辭匾曰華壽湖南常平<lb/>
使者姚公大書之拜命之日子婦孫曽羅拜上千歳壽<lb/>
孺人飲而醮且曰吾逮事曾舅姑今抱曾孫俯仰六世<lb/>
老身康健且拜天子錫命何以報造物惟一念乎善尚<lb/>
<pb n="KR4d0343_WYG_005-12a"/>
庶幾焉汝曹共勉之淳祐癸夘三月甲申以疾卒孺人<lb/>
莊重寡言笑至有所教戒言從理到聞者心服待族姻<lb/>
以厚凡貧無歸或不能自衣食者隨力賙之歳凶少食<lb/>
不自足而飽饑者御臧獲以恩不責所短晚歳尤樂善<lb/>
事老佛之宫有謁必施日課西方書若有所自得者居<lb/>
士諱椿年季父通直公嘗銘其墓曰資之奇學之時材<lb/>
與命違人人以為至論子男四人曰焴曰炎皆先卒曰<lb/>
燮曰熹好學能家孫男九人方競于學女二人適同里<lb/>
<pb n="KR4d0343_WYG_005-12b"/>
進士孫禮仲范峹曾孫男二人女孫三人長適同里黄<lb/>
瑀餘尚幼其孤將以卒之明年十月癸酉奉孺人柩葬<lb/>
于所居富城鄉羅坑之源羊角峰之下前事燮熹縗服<lb/>
過經孫哭且拜曰先親葬有日敢乞銘經孫自念幼辱<lb/>
知憐長䝉授館且母與孺人生相好誼不敢辭謹序而<lb/>
銘之銘曰婉娩令儀允婦允母始於儉勤終貴且壽鸞<lb/>
誥煌煌天子之錫人曰以年天其以徳羊角之峰鬱天<lb/>
其蒼山環水環子孫其昌<lb/>
<pb n="KR4d0343_WYG_005-13a"/>
　　　仲表上舎墓誌銘<lb/>
君諱緯孫仲表其字也姓徐氏世居隆興豐城之覺溪<lb/>
曾大父諱長孺號桂巖逸人大父諱濬累贈承仕郎直院<lb/>
侍郎李公劉銘其墓曰覺溪先生考諱茂異累贈奉直大<lb/>
夫妣吳氏累贈令人仲表生嶷然甫就外傅與群兒殊年十<lb/>
二隨先大夫客授能以身律同學者未冠習舉子業下<lb/>
筆數百言既冠與予偕假館以養名節歸省各以所得<lb/>
相琢磨歳在乙夘元叔通直公充賓貢仲表待補太學<lb/>
<pb n="KR4d0343_WYG_005-13b"/>
明年通直公擢第春官仲表試成均不利歸而益治其<lb/>
學自是學益工從遊者亦衆凡經口講指授者隨資禀<lb/>
有就升于學薦于鄉登于仕版者皆有之寳祐癸丑予<lb/>
綴朝班仲表補國學生私試賦用盈缶納約自牖原韻<lb/>
云處富貴之地者入儉最難因開明之天者進言孔易<lb/>
司成孫公願質喜其氣老語勁既謁謝孫公曰吾得人<lb/>
矣尋謁告歸今年天子加恩三學皆得試别顧仲表初<lb/>
不欲就予强之試不偶别予曰功名有分弟歸不復來<lb/>
<pb n="KR4d0343_WYG_005-14a"/>
有子可教抵家書遺予曰屋西架小閣日宴坐其上友<lb/>
蒼山延白雲課子讀書有足樂者余心嘉之悵然作風<lb/>
雨對床之想書還未達而仲表以疾終矣嗚呼痛哉仲<lb/>
表學識有源委作文有氣骨臨事辨義利與人交有信<lb/>
生平不妄登人門惟受知于清敏范公應鈴最深清敏<lb/>
登朝持節江西湖南皆與俱景定庚申邊馬透渡哨至<lb/>
隆興大岸已而臨瑞故鄉人大恐皆欲逃生山谷間仲<lb/>
表曰吾徒不幸而遇敵難仕者死官守居者死墳墓義<lb/>
<pb n="KR4d0343_WYG_005-14b"/>
也且望風先動敵未必至而鄉皆懼矣卒不動衆恃以<lb/>
安其臨難有見如此故其没之日識與不識無不傷悼<lb/>
初娶同邑胡氏再娶崇仁胡氏三娶同邑歐陽氏子男<lb/>
三人思謙早夭思誨思諟女二人長適同里范藻今任<lb/>
南安軍南康縣令登之子也次尚幼仲表生慶元丁巳<lb/>
閏六月丙子卒于景定壬戌八月乙酉得年六十六以<lb/>
是年十月丙辰葬余坡去家纔百弓地從治命也嗚呼<lb/>
自先大夫捐館弟兄相依為命扶持門戸不幸仲敬早<lb/>
<pb n="KR4d0343_WYG_005-15a"/>
世今仲表又棄我逝矣惟予與季弟相望于千里之間<lb/>
諸孤斬然幼者未齓益重鴒原之痛嘗三疏乞歸願未<lb/>
之遂思諟以葬日來告謹識其悲而銘之曰有學以為<lb/>
本有文以為華涉壁流而弗濟吁其命耶<lb/>
　　　仲正學舎墓誌<lb/>
君諱綱孫字仲正姓徐氏上世撫之宜黄徙隆興豐城<lb/>
之覺溪蓋三百餘年矣詩書之澤日演以盛曽祖諱長<lb/>
孺號桂岩逸人祖諱濬特贈承仕郎父茂異累贈大夫<lb/>
<pb n="KR4d0343_WYG_005-15b"/>
妣吳氏累贈令人仲正天性孝友九歳喪大夫公執禮<lb/>
如成人從諸兄讀書學文知自刻苦辛夘秋試充待補<lb/>
太學生是冬從予侍宜人之官長沙益勵于學越二年<lb/>
白宜人曰伯氏有禄養親仲叔又皆官授先廬誰與守<lb/>
綱孫請歸直人許之既歸且學且耕力貧自拔積勤儉<lb/>
三十年田有租山有木撤故廬而新之堂有序一閣翬<lb/>
飛族姻朋友往來臨風對月盃酒相屬歡如也余兩登<lb/>
朝有西湖之約不及踐癸亥冬予以煩言去國仲正迓<lb/>
<pb n="KR4d0343_WYG_005-16a"/>
至臨川以予得歸喜見顔色蓋自是無日不相聚也今<lb/>
年三月以疾歸自邑余日夕往問必冠而後見越五月<lb/>
卒嗚呼余弟而止是耶娶何氏子男一人思誨女一人<lb/>
皆幼仲正處已謙與人周故卒之日哭者必哀衋生於<lb/>
丁夘四月癸巳卒于乙丑三月辛巳得年五十有九以<lb/>
是年十二月壬申葬於所居富城鄉含山之源予惟兄<lb/>
弟四人同受先世簡書之托今諸弟既没予獨後死昔<lb/>
嘗誌二弟今又忍誌季弟耶泚筆淚落不知所云是年<lb/>
<pb n="KR4d0343_WYG_005-16b"/>
實咸淳元年<lb/>
　　　貢士徐君北壑墓銘<lb/>
君諱泳孫字仲時元名子中姓徐氏世居隆興豐城之<lb/>
覺溪曽祖諱長孺號桂岩逸人祖諱濬承仕郎學者以<lb/>
覺溪先生稱之父諱韡登嘉定庚申進士第歴吉州安<lb/>
福縣主簿建康司法栁州司理以通直郎致其仕仲時<lb/>
生而警敏年十二三通直公攜之客授于外嘗語之曰<lb/>
我以貧故受人子弟之托力暇及汝汝宜自力每授業<lb/>
<pb n="KR4d0343_WYG_005-17a"/>
夘時拱侍左右他生有未習仲時轉以曉之暨隨宦四<lb/>
方多識名人先達所得前言往行尤多如金陵陪都之<lb/>
形勝湘南海外之風物時時為人誦之聽者如親見而<lb/>
身歴之也通直公卒仲時扶䕶以歸既終喪又改葬母<lb/>
饒氏夫人禮無違錯為文有氣骨以理致為主試庠序<lb/>
輒出流輩右歳在戊午偕計上春官今上登極又以潛<lb/>
藩恩試禮部俱不偶益自奮勵孰謂天不假年竟齎志<lb/>
以殁耶仲時生于嘉定戊辰五月甲子卒于咸淳庚午<lb/>
<pb n="KR4d0343_WYG_005-17b"/>
四月三日享年六十有三娶臨川方氏居士諱叔淵之<lb/>
女子男三人思諒思誴皆向學思謜尚幼女三人長適<lb/>
承信郎趙大球先仲時弟三年卒次未許嫁而夭次適<lb/>
同邑進士范坤載仲時事親孝處族姻以和待朋友以<lb/>
信尤篤于教子知已過從觴詠連日人或以急難告不<lb/>
以存亡有無為辭故卒之日弔者甚哀聞者悼痛思諒<lb/>
將以是年閏十月己酉奉母命葬于所居水北山之陽<lb/>
去家纔數武嗚呼覺溪先生五孫先通議四子通直一<lb/>
<pb n="KR4d0343_WYG_005-18a"/>
子余最長仲時最幼仲表仲敬先後淪謝余癸亥來歸<lb/>
惟仲正仲時相聚仲正不幸以乙丑歳没好天良夕杯<lb/>
酒從容惟余與仲時爾今又棄我而逝余讀昌黎集見<lb/>
其銘崔叔清曰朝之言嘻嘻夕之言怡怡不見而死吁<lb/>
其可悲嗚呼昌黎於同官尚爾況余兄弟之至情乎銘<lb/>
曰氣吞餘子兮智可一官清秋一鶚兮飛不盡翰天既<lb/>
生之兮曷成之艱年未中壽兮返其家山義木之亭兮<lb/>
瀛洲之灣精爽如在兮往來其間山明水秀兮面勢平<lb/>
<pb n="KR4d0343_WYG_005-18b"/>
寛後人之利兮宅兆之安我銘諸幽兮百世不刋<lb/>
　<lb/>
　<lb/>
　<lb/>
　<lb/>
　<lb/>
　<lb/>
　矩山存稿巻五<lb/>
</p>
<p>
</p>
  </div>
</body>
</text>
</TEI>
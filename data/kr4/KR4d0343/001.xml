<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>矩山存稿巻一</head>
    <p>
<pb n="KR4d0343_WYG_001-1a"/>
欽定四庫全書<lb/>
　矩山存稿巻一　　　　　宋　徐經孫　撰<lb/>
　　奏疏<lb/>
　　　陳綱紀疏<hi>寳祐癸丑</hi>
臣一介疎庸叨恩分察循牆莫避庀職有初輒攄千一<lb/>
之慮仰瀆九重之聽臣嘗觀張方平論祥符景徳以前<lb/>
私說不行朝廷尊嚴明道慶厯之際言事日横朝廷遂<lb/>
輕蘇轍力辨其非是蓋以為朝廷重輕初不在此當使<lb/>
<pb n="KR4d0343_WYG_001-1b"/>
下無以議不可使下不得議臣嘗誦味至此未嘗不三<lb/>
復蘇轍之知言而重歎方平之失言也彼徒見李沆當<lb/>
國利害文字一切不行以為復鎮靜之體而不知上下<lb/>
緘黙風采銷鑠異日之弊卒至於奉行天書從㬰封禪<lb/>
以逢君之過而不知恥其視孔道輔范仲淹歐陽脩王<lb/>
素余靖諸賢疾聲大呼於明道慶厯之時則虎踞龍蟠<lb/>
聞者逺避泰山喬岳望之屹然宗廟朝廷之勢顧不重<lb/>
乎恭惟皇帝陛下天資寛厚視民如傷未嘗出一虐令<lb/>
<pb n="KR4d0343_WYG_001-2a"/>
行一苛政可謂有仁祖之仁鷄鳴視朝日晡講學聽覽<lb/>
不倦於寒暑朝夕親近於儒臣可謂有仁祖之勤開納<lb/>
忠嘉假借聲色縉紳奏對未嘗不示從容草茅危言未<lb/>
嘗少加譴責可謂有仁祖之度内外臣子之才器無不<lb/>
周知四方利病之纎悉靡不畢照可謂有仁祖之明夫<lb/>
以真履實踐該備衆美既兼有仁祖之四徳而臨朝已<lb/>
三十年尚未覩慶厯之治功陛下亦嘗思其故乎仁祖<lb/>
嘗謂措置天下政不欲中出不若付之公議使宰相行<lb/>
<pb n="KR4d0343_WYG_001-2b"/>
之末便則臺諫得以言其失於是改之易耳陛下端平<lb/>
更化真有此意衆正彚征羣奸距脫言路風采赫然有<lb/>
慶厯氣象曾未幾何時移事異公論乍屈而乍伸人才<lb/>
乍賢而乍佞臺諫之氣不如端平之初而朝廷輕矣臣<lb/>
嘗妄議其輕者有四方其未言也有宣諭以杜其口有<lb/>
戒飭以消其氣及其既言也或節帖而不盡行或謄降<lb/>
而後付出使鶻擊匿為雌伏鳯鳴喑作寒蟬漢人謂士<lb/>
脩於家而壊於天子之廷無乃類是歟至如近事尤駭<lb/>
<pb n="KR4d0343_WYG_001-3a"/>
見聞寜張北司輿臺之氣而不少存烏臺之體風憲掃地<lb/>
幾不復振臣于此時顧以菲才誤蒙陛下特加親擢臣之<lb/>
進退大為狼狽雖然臣固知陛下非厭人言者苐朝廷重<lb/>
輕關係非小不審陛下謂言事日横而朝廷遂輕如張方<lb/>
平之言乎抑當使下無以議不可使下不得議如蘇轍之<lb/>
言乎方平之言一人之私言也蘇轍之言天下之公言也繼<lb/>
今以往必使命令一出於中書而不由於内降然後下無以<lb/>
議必使用舎一出於公是而不移於私意然後下無以議必<lb/>
<pb n="KR4d0343_WYG_001-3b"/>
使名器謹視于舊章而不循於弊例然後下無以議否則<lb/>
陛下固無怪乎言者之紛紛也古今天下事可言者夥矣<lb/>
臣祇命之初未敢泛陳姑以職事所關係者為陛下告然<lb/>
非為微臣職事計乃國家紀綱之所係惟陛下察其愚<lb/>
而赦之則臣又將有以為陛下告者謹録奏以聞伏候勑旨<lb/>
　　　陳政事四條<lb/>
臣聞先事而慮事不足憂事至而憂無救其事昔子夏<lb/>
問於孔子曰何如斯可謂民之父母孔子曰四方有敗<lb/>
<pb n="KR4d0343_WYG_001-4a"/>
必先知之此之謂民之父母夫子之於父母一氣而分<lb/>
者也志之所至氣必至焉未有呼吸喘息疾痛痒疴而<lb/>
不知者知之先則圖之速圖之速則慮之周父母之道<lb/>
於斯為盡臣觀今日之事殆難徧以疏舉五月以來常<lb/>
易為沴夏田龜拆農夫乏收如江淮閩廣多以旱告地<lb/>
道不寜陵谷變遷昏墊之民化為魚鼈如浙之温台處<lb/>
三郡湖南之湘鄉寜鄉二邑又以水告則水旱之為敗<lb/>
也慘矣逰騎哨遍蹂我淮甸而窺疆之計迫逆雛逋誅<lb/>
<pb n="KR4d0343_WYG_001-4b"/>
負固海島而運謀之計深矧饑饉相因姦宄初發天下<lb/>
一動變生無方則風塵擾攘之為敗也急矣為民父母<lb/>
可坐視其敗而弗知救歟竊謂上而朝廷下而州縣外<lb/>
而邊閫所當汲汲皇皇念民生之不易懼禍至之無日<lb/>
而内外之間方且鎮之以靜玩之以常未聞有變容動<lb/>
色集思廣益求所以為救敗之方者此臣所以痛心疾<lb/>
首不避僣妄輒以當今之急務熟數而條陳之一曰速<lb/>
行荒政以恤流亡二曰亟寛民力以固根本三曰預儲<lb/>
<pb n="KR4d0343_WYG_001-5a"/>
帥才以備緩急四曰急防海道以杜窺覦臣聞旱乾水<lb/>
溢堯湯被之民無捐瘠者以蓄積先備故也今公私赤<lb/>
立備具不先固無望其有堯湯之心也豈可不體之乎<lb/>
蘇軾有言救災䘏患尤當在早若災傷之民救之於未<lb/>
饑則用物約而所及廣不過寛減上供糶發常平官無<lb/>
大失而人受其賜若救之於已饑則用物博而所及微<lb/>
至于耗散省倉虧折課利官為一困而已饑之民終於<lb/>
死亡此至論也恭惟我孝宗皇帝留意荒政聖訓有言<lb/>
<pb n="KR4d0343_WYG_001-5b"/>
州縣檢攷多是不實後時大哉王言此州縣救荒之大<lb/>
弊而孝宗皇帝以四字盡之蓋守令志在繭絲不固根<lb/>
本者每遇水旱上下觀望不以實告及朝廷以所聞下<lb/>
行則輾轉後時祇為文具往往藁秸已空而方行檢視<lb/>
流殍滿野而甫議賑䘏朝廷有仁心州縣無仁政民不<lb/>
被其澤者多矣臣欲望聖慈念諸水旱之相仍戒夷時<lb/>
賑䘏之無實速降旨揮如乾道四年之詔諸路漕臣不<lb/>
以水旱實聞而州縣隠蔽者並置于法又如乾道二年<lb/>
<pb n="KR4d0343_WYG_001-6a"/>
之詔令諸處監司守令預先講求救荒之政預備有法<lb/>
所當推賞如水旱去處或至無備必置于罰蓋立賞罰<lb/>
以勸懲責州縣以實奏戒檢攷之後時此今日救荒第<lb/>
一議也臣又聞唐徳宗正元中江淮大水宰相陸贄請<lb/>
遣使賑䘏帝曰聞所損少郡縣議優恤恐生民奸欺贄<lb/>
奏曰流俗之弊多徇諂䛕揣所說意則侈其言度所惡<lb/>
聞則小其事制備失所常病于斯不思所費者財用所<lb/>
收者人心茍不失人何憂乏用臣願陛下體孝宗之心<lb/>
<pb n="KR4d0343_WYG_001-6b"/>
以行荒政大臣體陸贄之事以救民命及今用力無致<lb/>
後時則生靈幸甚臣所謂速行荒政以恤流亡者此也<lb/>
臣聞敵國之外患未足畏中國之内變為可憂者蘇轍<lb/>
進策于仁宗朝曰當今之患外之可畏者邊境強敵不<lb/>
足為中國之憂其動也有以召内之禍内之民實執存<lb/>
亡之權而不能獨起其發也必將待外之變先之於邊<lb/>
陲而繼之以吾民所謂可畏者在此而已臣切惟今日<lb/>
之事勢實類之蘇轍言之于先朝所謂藥石於强壯之<lb/>
<pb n="KR4d0343_WYG_001-7a"/>
時憂治時而危明主者也臣援之于今日所謂鍼砭于<lb/>
膏肓之際扶危形而療急症者也何則青海之箭不傳<lb/>
而棗紅之期已迫邊境溪洞外患方殷而吾饑民已有<lb/>
嘯聚於内盜賊已有乗間而發者使内外相挺而動雖<lb/>
智者不能為謀欲銷動摇棿杌之憂當行安靜和平之<lb/>
政而觀時事乃不其然京城百姓習於寛恩尤愳勞擾<lb/>
況當燬室之後未究安宅之圖而土木繁興萬役未已<lb/>
湖山除道石工方興近者㑹稽之民困於石運有家破<lb/>
<pb n="KR4d0343_WYG_001-7b"/>
身殞見於守臣之所申者可為寒心夫以畿輔之民近<lb/>
在目睫且無以固其志況江閩湖廣淮蜀逺在千里之<lb/>
外者乎宜其生意蕭然怨腹充塞而不得徹聞且和糴<lb/>
非得已也糴于有米之家又復何辭而履畆均數是有<lb/>
與無俱病矣勸分未遽害也科于富厚之家又復何說<lb/>
而概及下戸是貧與富俱空矣非苦于經量之挨究則<lb/>
迫于徴求之無藝起差失役動以軍法不計人之多寡<lb/>
而民以失役困科配軍需急於星火不問產業之有無<lb/>
<pb n="KR4d0343_WYG_001-8a"/>
而民以軍需困長此不已臣恐蘇轍之可畏者驗于此<lb/>
矣為今之計非有大恩意大號令如元祐之快活條貫<lb/>
如淳熈之寛恤詔書回饑民等死之心銷匹夫貪亂之<lb/>
志恐未知本固邦寜之意臣所謂亟寛民力以固根本<lb/>
者此也臣聞臨事而需才不若儲才而待用詩曰二矛<lb/>
重弓說詩者以為備折壊也夫以器械之微猶且為折<lb/>
壊之備況折衝强禦之臣三軍之所繫命其為弓矢之<lb/>
備大矣可不預備而宿儲之乎臣嘗觀藝祖開基君臣<lb/>
<pb n="KR4d0343_WYG_001-8b"/>
謀事最為深逺方其未取太原也預擬曹翰以守之可<lb/>
謂早計矣而普猶曰翰死誰可以代夫以太原未取而<lb/>
先擇守擇守有人而又擬承代載之史册貽厥孫謀孝<lb/>
宗深識此意嘗謂蜀去行都萬里人才預當儲蓄以備<lb/>
緩急欲舉一忠恪明敏之士周知蜀利害者為轉運使<lb/>
可令侍從臺諫各舉所知以備采擇淵哉聖謨于閫外<lb/>
之寄預選轉運之才以備緩急聖明深略可以想見邇<lb/>
者蜀閫儲才不素求之於外孰為羊陸之仁人咨之在<lb/>
<pb n="KR4d0343_WYG_001-9a"/>
廷誰是禁中之頗牧授鉞萬里取具臨時不免折栁樊<lb/>
圃之詩遂事不諫既往何咎然陛下可謂分閫有其人<lb/>
而遽遺聖慮如藝祖皇帝所以思為曹翰之代孝宗皇<lb/>
帝所以預為轉運使之儲者所當深長思也豈惟蜀哉<lb/>
今三邊謀帥皆當以此意推之庶幾昔人重弓之備臣<lb/>
所謂儲帥才以備緩急者此也臣聞地勢有逺近則兵<lb/>
防有緩急六朝立國金陵鄰於淮也故守禦以淮甸為<lb/>
急國家駐蹕錢塘濱于海也故守禦以川道為急雖然<lb/>
<pb n="KR4d0343_WYG_001-9b"/>
此特以立國地勢言耳乃若今日之事勢則有急於此<lb/>
者蕞爾海島據吾要壘窺我上流邇者東閫運籌潜師<lb/>
襲取其計是矣然六月興師非我之利三校失律為彼<lb/>
所窺既徒啟于戎心當益嚴於方面臣聞紹興辛已北<lb/>
朝造舟於潞河將浮海入征朝廷預諜知之命浙西副<lb/>
總管李寳屯江隂以備之㑭之乗便伺利觀勢而進于<lb/>
是先解東海之圍繼奏唐島之捷彼謀大沮國勢以安<lb/>
近聞諜知狡謀有所窺瞷則我之命李寳以屯江隂事<lb/>
<pb n="KR4d0343_WYG_001-10a"/>
不可緩廟謨淵深固未易測然以㳂海易師事覘之臣<lb/>
切怪上下之悠悠也蓋自中興南渡留意海道專置帥<lb/>
垣實為重寄矧在今日尤當加意比聞新師壓境則治<lb/>
法征謀有所自出所宜劄下司府條上利害使團結民<lb/>
社練習水軍或招集戈船以分戍或激勵土豪以為助<lb/>
朝夕究圖隄備不測庶幾不失中興制帥之初意臣所<lb/>
謂急海道以杜窺覦者此也臣前所列之二條今日内<lb/>
治之急政也後所列之二條今日外治之要務也徹桑<lb/>
<pb n="KR4d0343_WYG_001-10b"/>
牖户已非閒暇之時厝火積薪乍為安寢之計臣先事<lb/>
而言實為過計不幸言中事恐無及惟陛下留意聖慮<lb/>
與二三大臣圖之如臣言可采即乞速賜勑旨<lb/>
　　　陳納善政疏<lb/>
臣聞人君當以一身兼天下之善不當以一身分天下<lb/>
之過記曰君者立於無過之地者也天生民而立之君<lb/>
承之以輔弼又承之以卿大夫百執事者非徒使之俯<lb/>
首聴命言莫予違以植崇髙之勢也其大者在於格主<lb/>
<pb n="KR4d0343_WYG_001-11a"/>
正事其小者亦得隨時獻言無非合天下之善以歸人<lb/>
主一身而已故聖神如堯而曰舎已從人聰明如舜而<lb/>
曰取人為善蓋惟恐善之有遺也成湯聖君也書不稱<lb/>
其無過而稱其改過周宣令王也詩不美其無闕而美<lb/>
其補闕蓋惟恐一過之累已也自衢室總章之制不存<lb/>
而後世率多任已以獨㫁自明目達聰之意不續而後<lb/>
世率多强明以自任始無復以一身兼天下之善矣漢<lb/>
髙帝與蕭何爭請苑事而曰我不過為桀紂主而相國<lb/>
<pb n="KR4d0343_WYG_001-11b"/>
為賢相武帝與田蚡爭除吏而曰君除吏盡吾亦欲除<lb/>
吏始甘以一身分天下之過矣噫古今君徳之純駁治<lb/>
道之汚隆其皆出於此歟恭惟國朝列聖相承君徳純<lb/>
粹治道興隆可以逺匹堯舜下軌商周由漢而下不足<lb/>
道矣藝祖皇帝因乗快指揮之誤而知為君之難太宗<lb/>
皇帝曰行事不近理者㫁不為之髙宗不以畢辜廢朝<lb/>
令孝宗許令臺諫㑹議都堂皆以防一已之過而盡天<lb/>
下之善也故令之出或有未當大臣既得以從容執奏<lb/>
<pb n="KR4d0343_WYG_001-12a"/>
矣給舎又得以駁正而塗歸侍從既得以密勿論思矣<lb/>
臺諫又得以顯刺而論列嗚呼人臣咸若是天下豈復<lb/>
有遺善朝廷安得有過舉哉恭惟皇帝陛下緝熈聖學<lb/>
率循舊章凡帝王之治法祖宗之心法固皆見於知行<lb/>
間矣而切觀時事深有疑焉數月以來不惟内批之煩<lb/>
僥倖得志而名器之褻中外隠憂問之大臣固常執奏<lb/>
矣或謂上意之難回是陛下為大臣分過也問之給事<lb/>
固常繳駁矣或謂宣諭之狎至是陛下為給事分過也<lb/>
<pb n="KR4d0343_WYG_001-12b"/>
問之侍從非不論奏也或謂不見於施行是陛下為侍<lb/>
從分過也問之臺諫非不抨彈也或謂尚聞於節貼是<lb/>
陛下為臺諫分過也夫上而輔弼下而有司本皆為救<lb/>
過之地而今也下有所議上未必從反未免有分過之<lb/>
疑臣甚為陛下惜之雖然陛下豈真欲以身為臣下分<lb/>
過哉臣固知陛下之本心孔子曰觀過斯知仁矣陛下<lb/>
之心過于仁者也凡臣下之願欲惟恐愛之不徧凡九<lb/>
重之所錫予惟恐施之不厚然一官之用舎有司曰奪<lb/>
<pb n="KR4d0343_WYG_001-13a"/>
天子必曰予一刑之輕重有司曰誅天子必曰宥九列<lb/>
大僚吾知眷禮之而已廢黜之則恐其虧體貴戚近侍<lb/>
吾知親愛之而已裁抑之則恐其傷恩至于宫闈之講<lb/>
求左右之懇切未免有時而俯徇者皆仁之過也然始<lb/>
從其厚者所以見君徳之仁卒歸之中者所以行有司<lb/>
之法舉天下之事曰錫予曰赦宥曰非法曰優容皆人<lb/>
主之徳凡曰裁抑曰減省曰駁正曰彈擊非大臣為之<lb/>
則有司為之寛恩在人主公法在朝廷法行仁亦行也<lb/>
<pb n="KR4d0343_WYG_001-13b"/>
昔我仁祖之仁亦若此而已禁中求内降雖難盡抑而<lb/>
初不厭大臣之封還中書造命令雖已施行而亦不疑<lb/>
臺諫之論列此仁祖之所以為仁但見其以一身兼天<lb/>
下之善又何嘗以一身分天下之過哉易曰風雷益君<lb/>
子以見善則遷有過則改遷善如風之烈改過如雷之<lb/>
迅此天徳也范祖禹有言法仁祖則可至天徳臣願陛<lb/>
下以仁祖為法<lb/>
　　　又言苗稅斛面事<lb/>
<pb n="KR4d0343_WYG_001-14a"/>
臣竊聞今秋除浙西大稔外浙東福建湖北江東江西<lb/>
或旱或澇在在有之有田之家最為艱苦況訴旱訴澇<lb/>
縣不為民受理州不許縣備申於是旱澇去處無由陳<lb/>
訴今望行下各路轉運使專委官體訪如果有旱澇去<lb/>
處即與民戸從實檢較庶幾有田之家不致虛納苗稅<lb/>
仍禁逓年人戸送納苗稅所在官司利其盈餘未免多<lb/>
增斛面其間有加八至於一石而納二石者重為民戸<lb/>
之困朝廷雖有髙增斛面之禁行之不嚴視為文具遂<lb/>
<pb n="KR4d0343_WYG_001-14b"/>
使貪官虐吏但知肥已不顧瘠民髙增斛面者自若也<lb/>
至於開塲未幾便有折納價錢則又倍于米價即以所<lb/>
得斛面折為正苗之數折納價錢則為囊槖之計所以<lb/>
上戸轉為中戸中戸轉為下戸下戸轉為貧民則流離<lb/>
餓死或為盜賊職此之由今當開塲納苗之時欲乞作<lb/>
急行下諸路專委憲司覺察如有髙量斛面或納不及<lb/>
分即行下折納去處仰將所屬官員按劾公吏決配如<lb/>
憲司隠蔽内臺得實一例彈奏仍許人戸越訴庶得民<lb/>
<pb n="KR4d0343_WYG_001-15a"/>
瘼少甦盜賊止息非實小補併乞睿照<lb/>
　　　劾陸徳輿疏<lb/>
臣跡躐烏臺甫供職守時當鷹擊敢避怨仇竊惟文昌<lb/>
法從之髙華瑣闥禁垣之清要必得端方直諒之士乃<lb/>
稱論思獻納之班而萌嗜進無恥之心何有封駁潤色<lb/>
之語臣謹按大中大夫給事中陸徳輿早竊科名不知<lb/>
愛重自為掌故屢玷臺評厚貌深情蹤跡詭秘縉紳間<lb/>
以三滑目之蓋以其口滑則摇唇鼓吻變易是非手滑<lb/>
<pb n="KR4d0343_WYG_001-15b"/>
則走筆飛書傳報消息脚滑則趨煖避寒歸身權要曩<lb/>
因妄傳玉音預報劉之傑入相尋即敗露聞者鄙笑近<lb/>
專封駁人或望其有守而志在媒進無復改圖南陽多<lb/>
得美郡有勑不見于封還武弁換躐于郎闈閱讀不聞<lb/>
于繳駁蜀閫非人則書行内侍易名則書行識者譏之<lb/>
恬不為恥方且日延技術問好音之何時涖卜吉辰謂<lb/>
陳拜之可必涎殻升髙自志粘壁其貪榮也甚矣今者<lb/>
進長天官仍兼瑣闥可望其能清銓綜重夕拜哉臣嘗<lb/>
<pb n="KR4d0343_WYG_001-16a"/>
謂侍從之臣人主所儲以為他日宰執之用故昔或取<lb/>
其有宰相器或謂其有大臣風者皆於獻替可否之際<lb/>
占之今徳輿模稜無守惟欲以依阿取容婉順圖進志<lb/>
趣如此又奚足觀臣與之素無怨惡但見其人貪榮嗜<lb/>
進上不足以嚴天威下不足以勵風俗異日果以為相<lb/>
又將焉用臣欲望聖慈特發睿㫁將徳輿免所居官不<lb/>
勝公論之幸謹具覺察以聞伏候勑旨<lb/>
　　　劾張鎮張知復疏<lb/>
<pb n="KR4d0343_WYG_001-16b"/>
臣竊惟郡守所以承流而宣化者任千里師帥之寄或<lb/>
賢或否乃赤子休戚之分其在官而不賢者固不可使<lb/>
之留其不賢而未上者亦不可使之往臣伏見朝請大<lb/>
夫知興化軍事張鎮貪而無恥者也初官泉幕以賄自<lb/>
行而見劾於其長以妓為妾而不知禮于其妻既登朝<lb/>
列納賄陳垓以為自固之計苞苴效厪無日無之攜妾<lb/>
獻笑或夜乃散其見于垓僕白光之所供浙西憲司之<lb/>
所申者班班可見使其以科目自重何至於自棄四維<lb/>
<pb n="KR4d0343_WYG_001-17a"/>
之外如是哉今其假守善狀蔑聞莆民必有推不去之<lb/>
議臣所謂不可使之留者張鎮是也朝散郎新知融州<lb/>
事張知復貪而無能者也為宰吉水無弭患之方而宅<lb/>
堂至於被禍無理財之政而預借遺患至今及倅臨江<lb/>
政以賄成吉州有蕭文叔者預納百金於石郡守知復<lb/>
受之卒以誤部使者之聴而劾及非辜繼之倅舂陵貪<lb/>
鄙尤甚郡偶缺守漕臺欲令其時暫䕶印而鄉人為憲<lb/>
使謂其至事無亷聲必至敗事使其平時稍自知愛則<lb/>
<pb n="KR4d0343_WYG_001-17b"/>
必不見薄於鄉人若是矣今方需上朶頥可知融民必<lb/>
無來何暮之歌臣所謂不可使之往者張知復是也臣<lb/>
愚欲望聖慈將張鎮免所居官張知復罷新任以歸田<lb/>
不勝二郡赤子之幸<lb/>
　　　劾李宜之趙時廷疏<lb/>
臣聞周官弊吏以亷為本孔門為政始於友于世未有<lb/>
不亷於身而能仁於民不友於家而能忠於國者臣伏<lb/>
見承議郎知梧州軍事李宜之雖有科名全無亷恥其<lb/>
<pb n="KR4d0343_WYG_001-18a"/>
為成都漕官也書擬公事非賄不行邊遽甫傳脫身先<lb/>
走及知富順鹽也敵至棄城不知守土反以封記行李<lb/>
誣富民以責償事至制司竟遭拘管之辱他日澧州以<lb/>
不亷攻劾而歸其弟襲之持節湖南為之置廬室分俸<lb/>
給亦可愛矣及襲之沒欺其孤寡百計併吞曽無手足<lb/>
之愛憲司特為區處後事且述宜之無狀之迹至有豈<lb/>
堪托孤之判臣聞其生事不已於是挈其遺孤徙寓長<lb/>
沙方獲安跡今蒼梧去天甚逺宜之益無忌憚千里生<lb/>
<pb n="KR4d0343_WYG_001-18b"/>
靈豈堪朘剥耶奉議郎差充浙西江淮發運司主管文<lb/>
字趙時廷發身宗庠實無行檢其任湖南帳管也擬筆<lb/>
在手政以賄成凌鑠同官傲忽在任奉承漕使陳登和<lb/>
糴取盈斛面乾沒糴本自入已者凡八十餘萬貫見于<lb/>
臺評其宰寜都也訟無曲直以賄之多少為曲直事無<lb/>
是非以吏之可否為是非催科違法百姓怨嗟冩其貪<lb/>
以民賊目之既遭案罷歸家黄白充斥為其兄遜所鄙<lb/>
時廷使其客納賄陳垓誣其兄以不孝致遭彈劾人皆<lb/>
<pb n="KR4d0343_WYG_001-19a"/>
寃之登奏陛下律以永不與親民差遣之旨本不可入<lb/>
夤縁辟書可謂僥倖今其在任故態復作貪聲著聞是<lb/>
豈能盡使民之事耶欲乞睿㫁將李宜之趙時廷並賜<lb/>
罷黜其李宜之永不得與州郡差遣趙時廷遇赦未得<lb/>
放參註庶幾不亷不友之人自此知所懲戒民生幸甚<lb/>
風教幸甚<lb/>
　　　劾趙時煥馬夢炎疏<lb/>
臣聞郎官應列宿之次奉常為禮樂之司苟非其人不<lb/>
<pb n="KR4d0343_WYG_001-19b"/>
在此位臣謹按朝奉大夫新除考功郎中趙時煥粗有<lb/>
文名全無行檢嘗為湖南漕使司酒庫狎官妓于觴豆<lb/>
之間㕔事之側闢一室曰恥齋而實為酣飲淫朋之所<lb/>
湘人至今指目曰此趙撫屬無恥齋也至升帥幹專以<lb/>
役辦軍需取容督府而不恤湘民之怨及為卒局則又<lb/>
駢儷小技服役材館而不畏朋友之議所主如斯其人<lb/>
可想維此漸階清顯公論不容假守臨川囊金發秩昨<lb/>
日兩節之除臺臣劾之愳其擾湖南者擾廣西也今乃<lb/>
<pb n="KR4d0343_WYG_001-20a"/>
以考功起家不知握蘭含香之地安用若人哉朝散大<lb/>
夫新除太常博士馬夢炎雖忝科名實無學術主文胄<lb/>
闈所取紕繆多士傳以為笑嘗遭臺臣徇私不職之劾<lb/>
若其居鄉寜復必恭敬止之意往年謝公旦出守章貢<lb/>
有鄉民數十訟其强占田地謝甚薄之及官于朝又為<lb/>
一配吏改正取財數萬後因吏人與鄉人有讎在京扯<lb/>
拽聲寃于市至斥其姓名曰馬夢炎在朝與某人營求<lb/>
官事聞者掩耳今肇慶之政未有善最召以農簿已為<lb/>
<pb n="KR4d0343_WYG_001-20b"/>
僥逾遲遲其來擢升常博不知端委佩玉之地安用此<lb/>
流哉臣愚欲望聖慈特發睿㫁將時煥與夢炎並寢新<lb/>
命以清朝廷公論幸甚謹具覺察以聞伏候勑旨<lb/>
　　　劾厲文翁疏<lb/>
臣聞言偽而辨孔子之所必誅淫辭害事孟軻之所必<lb/>
放臣今月二十一日得厲文翁輪對副本讀之見其心<lb/>
術險微辭淫言偽是何其敢于醜正罔上也臣子愛君<lb/>
救過於微大舜時幾是勑不廢怠荒之規成湯盛徳日<lb/>
<pb n="KR4d0343_WYG_001-21a"/>
新猶聞自用之戒況工誦瞽諫士傳言庶人謗古之聖<lb/>
人惟聞一已之過又何嘗必人之無過而後諫我之過<lb/>
哉今文翁之疏立意在於鄙斥議已之人而游辭及于<lb/>
忠忱愛君之士且鄙斥愛君之士猶可也出語支離乃<lb/>
敢至於罔上者其罪詎可逃耶若曰今之士大夫不能<lb/>
琴鶴自隨如趙抃不能樓臺無地如㓂準可也而曰爾<lb/>
不能此則不當諫聲色亦不能彼則不當諫土木若近<lb/>
習招權若宫庭侈靡若瓊林大盈若戚畹恩澤以在廷<lb/>
<pb n="KR4d0343_WYG_001-21b"/>
之臣言行未必相顧皆不當諫諫則適足以啟吾君玩<lb/>
且厭而可諫者獨文翁一人而不知文翁言行果如何<lb/>
也臣謹按承議郎試太府少卿時兼戸部侍郎厲文翁<lb/>
門䕃出身本無能解夤縁鑚刺以致顯榮其疇昔之貪<lb/>
聲穢行屢玷臺評皆所不待言而臣獨以今一疏言之<lb/>
上罔聖躬下愧正士謂陛下果有厭玩人言之意而在<lb/>
廷果有可厭可玩之士況當臣子登對之時乃積忱悟<lb/>
主之日而敢譸張為幻妖狐晝號誣在廷以皆無人視<lb/>
<pb n="KR4d0343_WYG_001-22a"/>
陛下為何如主且君天也父也乃舉有諸已而后求諸<lb/>
人之語以為據夫人獻已之辭而于此言之何其不敬<lb/>
之大者至於次疏又有議論品流之分蓋文翁以事功<lb/>
自居者不知其守邊郡居京師其事功果何如耶昔者<lb/>
微臣祇命之初亦欲以文翁為論臣又念陛下方責區<lb/>
處彼若能仰體保全之意革心革行亦安知不為善人<lb/>
君子之歸故不欲捃摭其過以瀆聖聰然使陛下公平<lb/>
之意不白于天下人謂我何不曰小人無忌憚至是乃<lb/>
<pb n="KR4d0343_WYG_001-22b"/>
無敢白其奸則曰吾君果厭玩人言真有如文翁之醜<lb/>
正末論如罔陛下何臣於是畏簡書畏公議寜不畏怨<lb/>
仇而為陛下明白言之欲望聖慈特發睿㫁將文翁免<lb/>
所居官以為小人枉上醜正者之戒天下幸甚<lb/>
　　　劾趙邦永蔡榮鄧淳疏<lb/>
臣聞奬善鋤奸君子之大權同罪異罰古人之明戒近<lb/>
時報狀蔡榮依舊主管亳州明道觀趙邦永赴樞密院<lb/>
稟議臣竊以為過矣蓋往者陳蔡之黜大奸距脫天下<lb/>
<pb n="KR4d0343_WYG_001-23a"/>
咸誦陛下之明陳垓再行追竄公論方以為快惟蔡榮<lb/>
未見施行已為逸罰何至仍職而與之祠乎且榮之罪<lb/>
已見於抨彈者臣不復陳有劉巖者以風鑑自詭當蔡<lb/>
榮在臺之時出入其家為之營求關節納錢以數百計<lb/>
巖之子知之有簡覔錢不得隂發其私榮以諭巖竟殺<lb/>
其子事至天府榮又為致曲以免其罪物論沸騰巖乃<lb/>
黥配至今人能言之以若所為貶斥可也六月之役我<lb/>
師失利人皆知趙卿之罪今鄧淳已降兩秩公論尚未<lb/>
<pb n="KR4d0343_WYG_001-23b"/>
然而邦永乃有禀議之命允為誤恩且邦永向者授除<lb/>
之行僨事誤國天下知之邇者邦永與淳有約而彼此<lb/>
失期卒至誤事蓋前一日則邦永後期不至後一日則<lb/>
淳以本命不往矣失此二日而逆雛守城之備牢矣況<lb/>
所至砲弰短不中度亦邦永有以誤之誤國如此追竄<lb/>
可也臣愚欲望陛下將榮褫職罷祠更與鐫秩邦永特<lb/>
寢新命亦與貶竄淳更不鐫降亦令回制司所乞罷見<lb/>
任庶幾險人敗將知所懲戒伏候勑旨<lb/>
<pb n="KR4d0343_WYG_001-24a"/>
　　　劾楊華石珍疏<lb/>
臣昨㸃獄見臨安府獄有吳班為江灣侵盜錢事尋與<lb/>
索案祖㸃對則降授武節大夫楊華實為罪魁華初領<lb/>
錢置局招買浮鹽以為國課計華乃背公徇私侵盜入<lb/>
已其受贓與販物得息之錢不啻數十萬緡自行供認<lb/>
具載案牘近者施行僅削三官可謂罰弗傷其毫髪況<lb/>
又攤及平民根連株逮淹延許時而華乃脫身在外監<lb/>
納悠悠是何施行之失當也欲乞將華照已認贓納數<lb/>
<pb n="KR4d0343_WYG_001-24b"/>
更與削秩竄之嶺海候贓足日押發其餘在獄人臨安<lb/>
府各據所認監納即與㫁遣毋致淹滯又據嘉興府申<lb/>
秉議郎浙西路兵馬副都監鎮江駐劄御前水軍統領<lb/>
府總兩府都總轄石珍奉淮東總領所牒催解未足綱<lb/>
米珍乃依憑主人之勢凌滅輔郡之守鳴鑼入郡恣為<lb/>
恐脇之謀搬挈行床踞罵設㕔之上雖喻之以禮款之<lb/>
以宴其無禮自若也夫綱解所以餉軍有欠自當催理<lb/>
何至暴慢如此全無忌憚郡守不堪至申總所總所知<lb/>
<pb n="KR4d0343_WYG_001-25a"/>
其無狀即與換回然粗免總轄職事而已欲乞將石珍<lb/>
鐫降押起赴極邊自効伏候勑旨<lb/>
　　　繳吕開先復官疏<lb/>
臣聞絶小人之根者必杜其黨杜小人之黨者必嚴其<lb/>
防防閑稍寛投隙者至矣臣竊見丁大全沐猴而冠犬<lb/>
羊而坐廟堂者也欺君誤國負罪逺徙所過之地往往<lb/>
唾罵吕開先何人斯舊事大全僥倖改秩作邑太和大<lb/>
全之謫南安也道過其邑開先率縣僚以迎之衘袖有<lb/>
<pb n="KR4d0343_WYG_001-25b"/>
啟既以庾嶺之梅頌其成功又以商舟之楫望其終相<lb/>
當此之時開先惟知有大全不知有君父彈文即上僅<lb/>
從鐫罷向時朋黨之人已為輕矣今輒援朞法自陳妄<lb/>
作勞績如向日告訐填虧苗開先只就板簿驅磨向以<lb/>
訪聞助日解開先只令民戸樂輸向以民訟補綱欠開<lb/>
先監吏胥填納此不過解臺臣所疏之罪狀殊不知大<lb/>
節已虧他美莫贖況彈文所按鬻獄科罰接受錢米各<lb/>
有實數而可以徑敘復耶詞臣所言已誅其徼後福之<lb/>
<pb n="KR4d0343_WYG_001-26a"/>
心矣臣竊謂天造神㫁竄此巨奸天下幸甚廷臣齒弊<lb/>
舌腐憂大全之復任近奉聖旨又諭臺臣之請察其動<lb/>
作嚴其防閑月奏旬報天下快之開先仍望大全再相<lb/>
者也而以期法敘復可乎蓋今日不特大全穿望歸之<lb/>
眼而其徒之分謫他郡者莫不日望其有可攀之例今<lb/>
日此例一開他日某人自陳曰風聞某人以期法自陳<lb/>
不審朝廷何以處之臣以為欲絶大全復出之謀當先<lb/>
罷開先敘復之命始臣欲望聖旨特發睿㫁繳收成命<lb/>
<pb n="KR4d0343_WYG_001-26b"/>
仍永不與敘復差遣以扶公道以杜姦萌則天下之幸<lb/>
也生民之福也所有録黄未書<lb/>
　　　辭免新除監察御史兼崇政殿說書疏<lb/>
經孫准尚書省劄子七月二十四日三省同奉御筆除<lb/>
臣監察御史崇政殿說書日下供職者臣聞命自天措<lb/>
躬無地臣竊以風憲實綱紀之任霜臺專彈糾之司有<lb/>
李勉之賢則可以尊朝廷如臣光之言則貴於曉治體<lb/>
不畏强禦則内壯于精神稍涉奉承是自塗于耳目況<lb/>
<pb n="KR4d0343_WYG_001-27a"/>
元祐清殿之選必伊川程頥其人非得真才曷膺親擢<lb/>
伏念臣迂疎何筭義利粗明分席成均初無裨于教養<lb/>
充恩資善愧莫廣于見聞大愳出幽何堪其二倘弗加<lb/>
於控避恐易速於顛隮伏願皇帝陛下洞察危衷俯從<lb/>
愚懇亟收回於成命仍改畀於時髦庶使孤蹤獲安微<lb/>
分所有恩命臣未敢祇受謹録奏聞伏候勑旨<lb/>
　　　劾董宋臣疏<lb/>
臣聞急而呼天者無好聲切於諫父者不擇語臣與臣<lb/>
<pb n="KR4d0343_WYG_001-27b"/>
常挺昨以董宋臣押班之際未穆公論相繼具奏未行<lb/>
寢罷恭准天筆宣諭一則曰四日一朝與朝夕聴使令<lb/>
者不同二則曰所任皆閒慢職事不過優寵而已丞相<lb/>
又呼臣與臣常挺臣洪勲同至相府面諭聖旨臣固知<lb/>
給舎非將順之官相府非書黄之地然君相之命有嚴<lb/>
且堯言再三洞然明白謂無事任祇是優寵則臣等雖<lb/>
抱掣肘之羞而亦以君命必信也繼而二十三日之命<lb/>
再出則不可謂之無事任矣今觀其印纍纍綬若若若<lb/>
<pb n="KR4d0343_WYG_001-28a"/>
主管者一同提㸃者一大都提㸃者三而又聖主者三<lb/>
上自太廟下至王邸無不𨽻其掌如顯應觀如翰林院<lb/>
如軍器庫國信所猶之可也太廟乃嚴祀祖之地而一<lb/>
祖十二宗厥臨孔威之所在天之靈豈不曰此乃誤我<lb/>
神子聖孫之人陛下前屏逐之而宗廟再安實宗廟之<lb/>
所以亮陛下也今乃使之帶管太廟之衘得不重祖宗<lb/>
之怒臣伏讀國史恭觀太宗皇帝有不令宦者預事之<lb/>
訓真宗皇帝有杖殺守恩之事髙宗皇帝有每觀漢唐<lb/>
<pb n="KR4d0343_WYG_001-28b"/>
之禍及近時變故不得不防微杜漸之訓家法森嚴載<lb/>
在簡册此亦陛下之熟知而恪守者今事任若此謂之<lb/>
閑慢可乎臣自夏初見宋臣有符寳所之命臣則繳之<lb/>
丞相曰此閒慢也今押班之際臣已繳之陛下曰此閒<lb/>
慢也涓流不已將成江河毫髪不除必尋斧柯且此人<lb/>
狡險有素亦且報復未暇臣恐誤陛下國事又如前日<lb/>
者臣固知陛下待之有法有過則懲萬無此慮然臣子<lb/>
愛君不容不預言之臣自前日以聖言炳如日星堅如<lb/>
<pb n="KR4d0343_WYG_001-29a"/>
金石因奉命以書押班之黄今畀之事任如此臣實不<lb/>
敢聞命臣寜犯陛下之怒而死不敢誤陛下之事而生<lb/>
呼無好聲諫不擇語惟陛下察之臣日俟録黄今猶未<lb/>
至懐不能已謹具奏聞伏候勑旨<lb/>
　　　又疏<lb/>
臣昨者一日之間兩被聖旨既諭之曰雖未盡行已示<lb/>
意向又諭之曰儘有商量豈待促迫臣扶憊䇿羸承拜<lb/>
坐讀雖神謨天運未易窺測而聖心悔悟天機轉旋已<lb/>
<pb n="KR4d0343_WYG_001-29b"/>
足以慰區區憂愛之私臣於回奏具言謹屏息以俟商<lb/>
量裁處之善蓋有待也明日而給假十日之報則臣又<lb/>
以為陛下意向之私由是商量之所從始也而或者過<lb/>
慮則曰假滿供職將若之何臣固知陛下必俟其假滿<lb/>
再有詞請于是從之而後施行為有序恩意為有終不<lb/>
必家諭而户曉也且自宋臣供職後丙午一雨至今凡<lb/>
幾日矣無晝無夜天地為之晦昧日月為之沈㝠此非<lb/>
小變未可以時秋積雨之涼三日以往為霖為喜也且<lb/>
<pb n="KR4d0343_WYG_001-30a"/>
此去季秋之時率不逺若此雨不止陛下將何以見天<lb/>
地祖宗也天雖不言或者以雨諫陛下也臣聞陛下遇<lb/>
原饗必齋數日遇明禋必齋一月以祈晴霽故自近年<lb/>
以來明禋無不霽者今宋臣未去臣等以言諫陛下視<lb/>
如蛩鳴蟬噪可以却之使止而天意未然隂雨不解萬<lb/>
一有禋祀陛下將何止之耶恐非齋肅之所能止也臣<lb/>
聞天秉陽湛乎清明一為隂氣所蔽則晦昧而不霽君<lb/>
如天亦湛乎其清明也一為隂邪所蔽則疑惑而不悟<lb/>
<pb n="KR4d0343_WYG_001-30b"/>
臣嘗記往年章清孫以聚斂嚴刑誤天下遂致積雨之<lb/>
沴乆禱無應有臣慶登一疏擊之陛下甫頒出逐之命<lb/>
而扶桑暘谷之光已昭然矣蓋陛下即天天即陛下自<lb/>
古聖賢書論皆以奸險小人常雨為隂其氣類之所感<lb/>
召如針磁然今宋臣一用隨致隂雨之沴若更如前此<lb/>
用事復召之將若之何況棗紅是時敵謀莫測未可以<lb/>
草方華秋哨不動為幸也昔孝宗皇帝於龍大淵曽覿<lb/>
之始逐也謂陳俊卿曰卿言甚忠當為卿逐之俊卿歸<lb/>
<pb n="KR4d0343_WYG_001-31a"/>
未及門已有旨黜二人於外此陛下前日事也及大淵<lb/>
既復曽覿再還又復竊弄孝宗覺之謂左右曰為家老<lb/>
子誤我不少臣敢以為陛下今日告也臣非敢有促迫<lb/>
實以人心未孚人言未巳天意未開天怒未解用敢犯<lb/>
雷霆之威而冒言之萬一聖明衡慮已定如臣所期予<lb/>
祠于十日之後兹實宗社萬年之福何其幸也萬一有<lb/>
如或者之慮則天下以為臣職叅論思又兼封駁而不<lb/>
能守職盡言則今日雖可偷生而千載之下有餘戮矣<lb/>
<pb n="KR4d0343_WYG_001-31b"/>
萬一聖意以宋臣為必可保其無他而以臣言為强聒<lb/>
沽名則乞陛下奮發威㫁明正臣譁訐之罪黜之屏之<lb/>
幾殞無悔惟陛下裁幸取進止<lb/>
　　　引年第一疏<lb/>
臣聞從欲者君父之仁知止者臣子之義人生十年入<lb/>
學四十始仕七十而致其仕古之制也夫學三十而致<lb/>
蓋以講貫閱歴之乆仕七十而致亦以其心智筋力至<lb/>
此有不容强得謝而去終其餘年下有以遂其知止之<lb/>
<pb n="KR4d0343_WYG_001-32a"/>
義上有以廣其從欲之仁君臣上下仁之至義之盡也<lb/>
臣少而淺學老而空疎仰荷陛下擢之疎逺置之清華<lb/>
苐臣前此嘗與同列私議以為從臣如包恢年已七十<lb/>
臣劉克莊鄧炯皆七十餘而犬馬之齒已七十矣揆之<lb/>
禮律所宜次第乞歸以全知止之義去年臣炯先奉祠<lb/>
歸臣克莊以逺次歸臣恢又與臣約謂恢先去而臣繼<lb/>
之今年恢以平江之命而去而臣獨未去衰顔白髪日<lb/>
隨横金曳紫之班每竊自愧用敢齋沐涓吉敷陳悃愊<lb/>
<pb n="KR4d0343_WYG_001-32b"/>
首述古人致仕之期次陳同列知止之義且臣年今又<lb/>
七十二矣痰眩痔疾時時發作此而不去必有顛隮重<lb/>
念臣以丙辰之春叨恩入閩庚申之秋由閩入覲一出<lb/>
八年菊荒鶴怨所未暇論而三間蓋頭乃男思訦比年<lb/>
所造日披其圖夜夢見之尚未得一歸其家情實可憐<lb/>
今徼福而遂生還則首丘之願畢矣伏望陛下推上天<lb/>
從欲之仁暨老臣無用之身俾之休致而歸不違知止<lb/>
之義則放牛歸馬一木一草無非天地之恩經孫不勝<lb/>
<pb n="KR4d0343_WYG_001-33a"/>
拳拳俯伏待命之至<lb/>
　　　再上疏<lb/>
右經孫昨具奏以疾乞引年休致今月十四日恭准詔<lb/>
書不允者臣欽承明命無地措躬臣聞委質為臣心固<lb/>
無二陳力就列止於不能伏念經孫學淺而才疎識凡<lb/>
而見陋徒以逢時休順綴迹清班思昔先朝禮部尚書<lb/>
則蘇軾史院脩撰則歐陽脩給事中則黄裳太子詹事<lb/>
則王十朋此四職最號清華而四臣則極天下之選顧<lb/>
<pb n="KR4d0343_WYG_001-33b"/>
臣何人乃兼四賢之職臣則榮矣獨不為美官要職辱<lb/>
耶臣每涉筆職位下顔忸怩而心不寜者數刻加之痰<lb/>
疾黽勉不前此不能止之時所以䖍控休致之請恭奉<lb/>
明詔恩言眷温以孔戣貢禹之事謂不宜去臣伏讀再<lb/>
三感極以泣然此願學者孔戣之志在得請而歸去矣<lb/>
區區愚衷已具前奏今敢以不能者止之義控告君父<lb/>
伏望聖慈特賜從欲不勝瞻天望聖祈憐俟命之至<lb/>
　　　引年第三疏<hi>咸淳戊辰六月</hi>
<pb n="KR4d0343_WYG_001-34a"/>
右臣昨具奏以疾乞引年休致恭准今月十八日尚書<lb/>
省劄子三省同奉聖旨依已降詔不允不得再有陳請<lb/>
者臣承命涕零措躬無地臣竊見近年以來中外庶官<lb/>
求去乞歸指作禮數鐘鳴漏盡夜行不休為上所厭于<lb/>
是有勒令致仕者有理非自陳者臣竊謂有致仕而勒<lb/>
令孰若知止聴其休致自陳而謂之理作丐祠者從其<lb/>
所陳稍囘退聴之風隂寓保全之賜況如臣者踰七望<lb/>
八年數當去而重以衰疾執經新益講册字非不大而<lb/>
<pb n="KR4d0343_WYG_001-34b"/>
佔嗶者甚艱日赴朝叅有凝立稍乆則眩暈欲仆今强<lb/>
自支持偶未仆爾何日顛隮必有勒令致仕者矣臣此<lb/>
時豈不倍費陛下保全之恩臣應科舉以得官程磨勘<lb/>
而轉秩非不愛官爵者苐臣内謀諸心外質諸聖賢之<lb/>
訓無一可留敢不避再三之誅仰干天聴得謝是祈伏<lb/>
望睿慈察臣忱詞初非矯激之舉保臣晚節即令休致<lb/>
而歸則鴻飛霄漢益知天覆之寛魚放江河等囿海涵<lb/>
之廣臣無任拳拳之至<lb/>
<pb n="KR4d0343_WYG_001-35a"/>
　　　第四疏<lb/>
臣三命益恭傳有明訓再三則瀆易著格言臣聞君天<lb/>
也人之所欲天必從之臣非敢不恭而敢于瀆也實以<lb/>
哀籲于天期以從欲且臣年當去禮律甚明臣病可憐<lb/>
首丘在念天其忍不畀矜乎臣又聞臣劉克莊乞去之<lb/>
詞曰與其被論而歸孰若得謝而去與其終殞于位孰<lb/>
若生還故鄉然臣區區之愚雖不敢以被論為愳然實<lb/>
以不得生還為憂臣籲天至此情迫詞窮伏望皇帝陛<lb/>
<pb n="KR4d0343_WYG_001-35b"/>
下察其情出于真憐其老而且病以之曽被犬馬之役<lb/>
俾之歸拜蓋帷之賜不勝至願<lb/>
　　　第五疏<lb/>
臣荐承休命尚閟俞音退自省循感極以泣臣載惟今<lb/>
日聖賢相逢衆正萃集如臣衰朽留不加多去不加少<lb/>
且臣首疏所謂與鄧炯等約丐老而去已定於兩年之<lb/>
前非至今日方有此意亦非他有所覬望姑為此詞特<lb/>
以年在三臣之後故其請亦在後況陛下於臣鄧炯劉<lb/>
<pb n="KR4d0343_WYG_001-36a"/>
克莊已從其請今臣衰病不減二臣所以五奏而末已<lb/>
者實望陛下以許二臣者許臣也陛下若令臣休致徼<lb/>
福生還則未先朝露之前自一日以往皆陛下生全之<lb/>
賜臣情迫詞窮期於得請席藁以俟陛下哀憐而終惠<lb/>
之<lb/>
　　表<lb/>
　　　致仕表<lb/>
臣經孫言臣昨日咸淳二年七月准告授臣端明殿學<lb/>
<pb n="KR4d0343_WYG_001-36b"/>
士正奉大夫提舉隆興府玉龍萬壽宫封帛請俸料合<lb/>
至今年七月滿年踰七十見苦沈痾敢瀝忠忱就乞致<lb/>
仕者伏以經孫奉祠竊禄將成兩考之書拜疏引年仰<lb/>
瀆九重之聴所祈得請非敢具文臣中謝伏念臣素乏<lb/>
才能積有遭遇事先帝于三紀遍歴清華侍陛下于初<lb/>
潜何禆新益寵踰其分用過吾材自龍飛以來兩辱虎<lb/>
符之命連章控避俯荷允從一札遄飛更蒙奬賚紫殿<lb/>
侈職名之峻琳宫賦廩秩之優不敢再辭又歴三載重<lb/>
<pb n="KR4d0343_WYG_001-37a"/>
念經孫年衰氣弱福過災生爰自今春益復有病齒牙<lb/>
之摇落未已腑臟之秘滑不常視聴俱昏拜跪良苦稽<lb/>
之禮律已踰致仕之期顧此筋骸豈復能乆于世願言<lb/>
納禄以保餘齡伏望皇帝陛下推天地之仁廣日月之<lb/>
照察臣知止足之義已愧後時俾臣全衰朽之年免貽<lb/>
清議<lb/>
　　　再上表<lb/>
臣經孫言昨於六月上表以年踰七袠陳乞致仕七月<lb/>
<pb n="KR4d0343_WYG_001-37b"/>
十八日恭准詔書不允者伏以引年致仕已歴危衷有<lb/>
旨諭留特厪温綍未遂一辭而退敢干再瀆之誅臣中<lb/>
謝伏念經孫景迫桑榆質如蒲栁罔竊而食初何補于<lb/>
明時空臆而言未必回于淵聴然七十謝仕于小臣已<lb/>
愧後時況以多病殆盡餘齡敢望崇福延康之恩言下<lb/>
逮感涕横流然不允者君之仁知止者臣之義輒攀禮<lb/>
典重冒聖慈伏願皇帝陛下成物如天愛人以徳察臣<lb/>
衷曲之畢竭憐臣筋力之少衰鑒此至忱許其納禄即<lb/>
<pb n="KR4d0343_WYG_001-38a"/>
遂退休之請永為太平之民<lb/>
　　　遺表<lb/>
臣經孫言病勢危篤無復再生永辭盛世者伏以惟天<lb/>
為大未酧覆幬之恩沒世不忘尚忍須㬰之死氣已微<lb/>
於屬纊敬敢廢於拖紳臣經孫悲哽悲哽頓首頓首伏<lb/>
念經孫材質庸凡學術短淺事先皇於盛際遍歴清華<lb/>
侍陛下於初潜最加奬遇乆焉休退積此衰羸俯陳垂<lb/>
沒之言仰瀆蓋髙之聴伏願皇帝陛下緝熈聖學充廣<lb/>
<pb n="KR4d0343_WYG_001-38b"/>
道心上畏皇穹之鑒臨下念生民之凋弊開通言路毋<lb/>
養成緘默之風保毓陽明毋使為隂濁所蔽益勵有為<lb/>
之志用垂無疆之休則臣冥然長辭死且不朽防偏一<lb/>
表敢希臣栻之親書任善孤忠願采唐證之半藁蓋棺<lb/>
近只戀闕澘然臣下情無任瞻天仰聖激切屏營之至<lb/>
謹奉表以聞臣經孫悲哽悲哽頓首謹言<lb/>
　<lb/>
　矩山存稿巻一<lb/>
</p>
<p>
</p>
  </div>
</body>
</text>
</TEI>
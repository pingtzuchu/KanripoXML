<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0083_SBCK_009-1a"/>
唐孫樵集第九卷<lb/>
　　逐痁鬼文<lb/>
　　祭故友高諫議文<lb/>
　　祭梓潼神君文<lb/>
　　　逐痁鬼文<lb/>
孫子病痁其友踵門請曰始則慄縮撼懷<lb/>
有若仆子於嚴氷者終則憤胷爍肌有若<lb/>
<pb n="KR4c0083_SBCK_009-1b"/>
寘子於烈爐者子知動作皆鬼耶余試爲<lb/>
子逐之以文樵應之曰予病誠鬼也然樵<lb/>
居平亦有不自了事者抑有鬼乎樵嘗思<lb/>
委質以事君則有若刳心而死者立於㫄<lb/>
曰當如此諫樵嘗思不入於危難則有若<lb/>
結纓而死者立於其㫄曰當如此忠樵嘗<lb/>
欲不固其窮則有若拜拒饋粟者立於㫄<lb/>
<pb n="KR4c0083_SBCK_009-2a"/>
曰當如此廉樵嘗欲苟違其期則有若擁<lb/>
梁汨死者立於㫄曰當如此信樵嘗欲與<lb/>
人美言則有若教予訐談而鯁人耳者樵<lb/>
嘗欲與人市交則有若教予違熱而去勢<lb/>
者樵嘗欲趨權豪以冀得則有若牽予𥚑<lb/>
而躓予足者樵嘗欲忍汗赧以自媒則有<lb/>
若縛予舌而膠予口者予之不得專也如<lb/>
<pb n="KR4c0083_SBCK_009-2b"/>
此以故學勤而吾道愈窮業修而知巳日<lb/>
消是殘吾生於痁鬼也子幷爲我逐之吾<lb/>
聞有陳萬年者射利乘機邇顔作怡愉愉<lb/>
便便阿意奉歡死而有靈是爲謟鬼此鬼<lb/>
依人使人蒙福人見輒喜擺去不得復有<lb/>
公孫弘者尅巳沽名餙情釣聲內苞禍心<lb/>
外示舒弘死而有知是爲嬌鬼此鬼憑人<lb/>
<pb n="KR4c0083_SBCK_009-3a"/>
使人有聞上信於君下喜於民復有司馬<lb/>
安者攘義盜仁縛舌交脣柔聲婉顏狐媚<lb/>
當權死而有靈是爲巧鬼此鬼依人辭枯<lb/>
即榮長劒<graphic n="KR0990" url="https://raw.githubusercontent.com/kanripo/KR-Gaiji/master/images/KR0990.png" mimeType="image/png"/>纓高歩天庭復有和長輿者<lb/>
鉅萬藏家貫腐鏹磨鱗差螭縮陣陣腥澁<lb/>
死而有知是爲錢鬼此鬼慿人使人氣豪<lb/>
意適交歡販禄買曲成直此四鬼者苟與<lb/>
<pb n="KR4c0083_SBCK_009-3b"/>
吾遊吾必快所求是資吾生於他鬼也子<lb/>
幷爲我招之其友不對退而歌曰<lb/>
窮吾知其所羞逹吾知其所求此不當逐<lb/>
而彼不當游君乎君乎誠有激於中乎吁<lb/>
　　　祭高諫議文<lb/>
咸通十一年十一月五日友人孫樵謹遣<lb/>
家僮犀角鴈兒具時羞之奠敬祭于故友<lb/>
<pb n="KR4c0083_SBCK_009-4a"/>
滁州剌史贈諫議大夫高公叶卜之靈嗚<lb/>
呼與君定友不謝古人爲分日牢爲道日<lb/>
親二十五年彼我一身人謂我愚君謂我<lb/>
賢人欲我後君欲我先我爲一善君喜見<lb/>
顔我爲一失君慍形言意我尚華布衣御<lb/>
寒<hi>爲樵常葢布被用以示儉素自註樵常意在華餙故友</hi>意我苟進<lb/>
簔笠當軒<hi>爲樵懸蓑笠於前軒以示高尚自註樵常汲汲於進取故友</hi>
<pb n="KR4c0083_SBCK_009-4b"/>
我蟠濁泥君躡青雲不以升沉塹隔其間<lb/>
誨我如兄煦我如春我何敢忘銘骨書紳<lb/>
君之文章可動鬼神君之器業可活生民<lb/>
我之頼君如倚華山庻寡吾過期大吾門<lb/>
君牧滁甿我從邠軍方恨綿邈凶計遽聞<lb/>
東嚮慟哭痛貫心肝三日麻衣朝脯忘餐<lb/>
百身莫贖何禆往魂嗚呼痛哉杵臼死義<lb/>
<pb n="KR4c0083_SBCK_009-5a"/>
比干死仁君殞賊手爲怨難論嗚呼痛哉<lb/>
君殯喬谷我歸咸秦試發舊篋君書盈千<lb/>
詞㫖重重墨色如新苟非相諫卽是慰安<lb/>
塡臆悲來淚如迸泉嗚呼哀哉天䘮吾友<lb/>
吾何望焉誰拯湮溺孰開頑昏嗚呼痛哉<lb/>
世人結交違寒集温如我不易如君固難<lb/>
嗚呼痛哉敬姜晝哭嵇紹幸存輤車其東<lb/>
<pb n="KR4c0083_SBCK_009-5b"/>
歸骨洛川遠僃　饌告辭柩前嗚呼哀哉<lb/>
尚饗<lb/>
　　　祭梓潼神君文<lb/>
大中十八年七月九日鄉貢進士孫樵再<lb/>
拜獻辭張君靈座之前樵實頑民不知鬼<lb/>
神凡過祠廟不笑即唾今於張君信有靈<lb/>
云㑹昌五年衣躋此山涷雨如泣滑不可<lb/>
<pb n="KR4c0083_SBCK_009-6a"/>
陟滿眼漆黑索途不得跛馬慍僕前仆後<lb/>
踣樵因有言非燭莫前須臾有光來馬足<lb/>
間北望空山火起廟壖熖熖逾丈飛芒射<lb/>
天暝色斜透峻途如晝樵謂廟奴苦寒爇<lb/>
薪取温曉及山顚鏁澁廟門餘燼莫覩孰<lb/>
知其然大中四年冐暑還秦午及山足猛<lb/>
雨如雹樵復有言神誠能神反雨爲晴曩<lb/>
<pb n="KR4c0083_SBCK_009-6b"/>
火乃靈斯言纔闋廻風大發始自馬前怒<lb/>
號滿山劈雲飄雨使四山去兹山巍巍輕<lb/>
塵如飛訖四十里雨不霑衣顧樵當時嘉<lb/>
神不欺與神心期神其自知今過祠宇其<lb/>
敢黙去觴酒豆脯捧拜庭下神其歆此<lb/>
唐孫樵集第九卷<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>璇璣圖詩讀法</head>
    <p>
<pb n="KR4b0010_WYG_000-1a"/>
欽定四庫全書　　　　　集部二<lb/>
　璇璣圖詩讀法　　　　　别集類一<hi>晉</hi>
　　提要<lb/>
　　　　<hi>臣</hi>等謹案璇璣圖詩讀法一巻明康萬民撰<lb/>
　　　　萬民字無沴武功人海之孫也蘇蕙織錦回<lb/>
　　　　文古今傳為佳話劉勰文心雕龍稱回文所<lb/>
　　　　興道原為始則齊梁之際尚未見其圖此圖<lb/>
　　　　及武曌序均莫知所從來考晉書列女傳載<lb/>
<pb n="KR4b0010_WYG_000-1b"/>
　　　　符堅秦州刺史竇滔有罪徙流沙其妻蘇蕙<lb/>
　　　　織錦為回文旋圖詩無滔鎮襄陽及趙陽臺<lb/>
　　　　讒間事又考晉書孝武帝紀稱太元四年符<lb/>
　　　　丕䧟襄陽苻堅載記稱以其中壘梁成為南<lb/>
　　　　中郎將都督荆揚州諸軍事荆州刺史領䕶<lb/>
　　　　南蠻校尉配兵一萬鎮襄陽亦不言竇滔與<lb/>
　　　　序所言全然乖異序末稱如意元年五月一<lb/>
　　　　日是時晉書久成不應矛盾至此又其文萎<lb/>
<pb n="KR4b0010_WYG_000-2a"/>
　　　　弱亦不類初唐文體疑後人依託然晉書稱<lb/>
　　　　其圖凡八百四十字縱横宛轉以讀之文多<lb/>
　　　　不録則唐初實有是圖又李善註江淹别賦<lb/>
　　　　引織錦回文詩序竇滔秦州被徙沙漠其妻<lb/>
　　　　蘇氏秦州臨去别蘇誓不再娶至沙漠便娶<lb/>
　　　　婦蘇氏織錦端中作此回文詩以贈之苻國<lb/>
　　　　時人也其説亦與晉書合益知詩真而序偽<lb/>
　　　　考黄庭堅詩已用連波悔遏陽臺暮雨事其<lb/>
<pb n="KR4b0010_WYG_000-2b"/>
　　　　偽當在宋以前也序稱其錦縱廣八寸題詩<lb/>
　　　　二百餘首計八百餘言縱横反覆皆成章句<lb/>
　　　　黄伯思東觀餘論謂其圖本五色相宣因以<lb/>
　　　　别三五七言之異後人流傳不復施采故迷<lb/>
　　　　其句讀又謂嘗于王晉玉家得唐申諴之釋<lb/>
　　　　而後曉然今諴本已不傳僧起宗以意推求<lb/>
　　　　得三四五六七言詩三千七百五十二首分<lb/>
　　　　為七圖萬民更為尋繹又于第三圖内増立<lb/>
<pb n="KR4b0010_WYG_000-3a"/>
　　　　一圖併増讀其詩至四千二百六首合起宗<lb/>
　　　　所讀共成七千九百五十八首因合兩家之<lb/>
　　　　圖輯為此編夫但求協韵成句而不問文義<lb/>
　　　　之如何輾轉鉤連旁行斜上原可愈増愈多<lb/>
　　　　然必以為若蘭本意如斯則未之能信存以<lb/>
　　　　為藝林之玩可矣起宗不知何許人王士楨<lb/>
　　　　居易録載趙孟頫妻管道昇璇璣圖真蹟已<lb/>
　　　　稱起宗道人云云則其人當在宋元間也乾<lb/>
<pb n="KR4b0010_WYG_000-3b"/>
　　　　隆四十六年四月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　總　校　官<hi>臣</hi>陸　費　墀<lb/>
<pb n="KR4b0010_WYG_000-4a"/>
璇璣圖詩讀法記<lb/>
前秦苻堅時秦州刺史扶風竇滔妻蘇氏陳留令武功<lb/>
道質第三女也名蕙字若蘭識知精明儀容秀麗謙黙<lb/>
自守不求顯揚行年十六歸於竇氏滔甚敬之然蘇性<lb/>
近於急頗傷姤嫉滔字連波右將軍真之孫朗之第二<lb/>
子也風神秀偉該通經史允文允武時論高之苻堅委<lb/>
以心膂之任備歴顯職皆有政聞遷秦州刺史以迕㫖<lb/>
謫戍燉煌㑹堅寇晉襄陽慮有危逼籍滔才畧乃拜安<lb/>
<pb n="KR4b0010_WYG_000-4b"/>
南將軍留鎮襄陽焉初滔有寵姬趙陽䑓歌舞之妙無<lb/>
出其右滔置之别所蘇氏知之求而獲焉苦加捶辱滔<lb/>
深以為憾陽臺又專伺蘇氏之短謟毁交至滔益忿焉<lb/>
蘇氏時年二十一及滔将鎮襄陽邀其同往蘇氏忿之不與<lb/>
偕行滔遂攜陽臺之任斷其音問蘇氏悔恨自傷因織<lb/>
錦回文五綵相宣瑩心耀目其錦縱廣八寸題詩二百<lb/>
餘首計八百餘言縱横反覆皆成章句其文㸃畫無缺<lb/>
才情之妙超今邁古名曰璇璣圖然讀者不能盡通蘇<lb/>
<pb n="KR4b0010_WYG_000-5a"/>
氏笑而謂人曰徘徊宛轉自成文章非我佳人莫之能解<lb/>
遂發蒼頭齎致襄陽焉滔省覽錦字感其妙絶因送陽<lb/>
臺之闗中而具車徒盛禮邀迎蘇氏歸於漢南恩好愈<lb/>
重蘇氏著文詞五千餘言屬隋季喪亂文字散落追求<lb/>
不獲而錦字囘文盛見傳寫是近代閨怨之宗㫖屬文<lb/>
之士咸龜鏡焉朕聴政之暇留心墳典散帙之次偶見<lb/>
斯圖因述若蘭之才復美連波之悔過遂製此記聊以<lb/>
示將來也如意元年五月一日大周天冊金輪皇帝御<lb/>
<pb n="KR4b0010_WYG_000-5b"/>
製<lb/>
南阿山人康吕賜曰余録先太史縣志真本悉依原編<lb/>
獨蘇氏詩未録非敢輕有變置故附數語録本之末述<lb/>
先太史之意冀來者之鑒余志也兹專録其詩圖並校<lb/>
諸讀法合為一編存之後有授梓者可於諸圖依増讀<lb/>
原刻分别且俱如織錦采色顔之木以便觀覽則作者<lb/>
讀者巧思悉傳而斯文乃犁然可以備吾邑文藝中之<lb/>
一觀矣<lb/>
<pb n="KR4b0010_WYG_000-6a"/>
　　凡例<lb/>
康萬民曰蘇氏以深閨螺黛感悟其夫一旦精意所聚<lb/>
於八百餘言中上陳天道下悉人情中稽物理旁引廣<lb/>
譬具網兼羅文詞巨麗興寄超逺自是後才人韻士曾<lb/>
未有方而效之者此幾非人爲所能與矣意者天欲發<lb/>
此一段竒巧假若蘭於尺幅之間偶露機倪又假起宗<lb/>
道人因其脉絡疏其神髓豈獨庸才未易以識即問之<lb/>
蘇氏蘇氏且不可知又問之起宗及余之増讀是詩所<lb/>
<pb n="KR4b0010_WYG_000-6b"/>
獲逾起宗又倍餘而尚或未能盡者復何所知哉姑以<lb/>
其已見者臚列凡例如左<lb/>
　一是圖縱横八寸共計八百四十一言分朱墨青紫<lb/>
　　黄五彩蘇氏以為表裏宛轉無非文章非我佳人<lb/>
　　莫之能解佳人葢謂其夫滔也當時讀法不傳自<lb/>
　　唐武后下讀者十數家多不過數百首獨起宗道<lb/>
　　人因彩分圖因圖分詩讀至三千七百五十二首<lb/>
　　予縱觀數四似有未盡乃於諸圖中増讀得四千<lb/>
<pb n="KR4b0010_WYG_000-7a"/>
　　二百六首合原讀共七千九百五十八首<lb/>
　一是圖合之為一分之為七若七政經天粲然明備<lb/>
　　余於第三圖内増飾一圖共計八圖又若太極分<lb/>
　　為八卦至六十四卦又可至四千九十六卦生生<lb/>
　　不巳然余亦不敢羼<hi>楚簡反</hi>敘圖次紊亂舊章只附<lb/>
　　於第三圖後曰附増第三圖<lb/>
　一余於起宗原讀外又増讀非好為駢指蛇足也如<lb/>
　　第三圖内顛倒回文此收彼遺彼收此遺遂有脫落<lb/>
<pb n="KR4b0010_WYG_000-7b"/>
　　第五圖内借字羅互分讀第四圖却又不然余據<lb/>
　　此二端引伸觸類皆因其所本有者摉括之耳至<lb/>
　　新増一圖則獨為管見云<lb/>
　一囘文四句内有複韻者古詩不拘如小宛之詩我<lb/>
　　心憂傷念昔先人明發不寐有懐二人爲可例圖<lb/>
　　内複韻詩遺者甚多俱標出<lb/>
　一余増讀詩内多叶古韻起宗所遺或於韻學有未<lb/>
　　盡諳乎此余用古韻而讀益多也<lb/>
<pb n="KR4b0010_WYG_000-8a"/>
　一界畫此圖多以五色繪地以墨書或先用墨書後<lb/>
　　以五色旁畫余按五色即以五色書字俾蘇氏杼<lb/>
　　柚本面一覽瞭然以供賞鑒家一快<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>嵩山集巻二十</head> <lb/>
    <p>
<pb n="KR4d0206_WYG_020-1a"/>
欽定四庫全書<lb/>
　嵩山集巻二十<lb/>
　　　　　　　　　　　　宋　晁公遡　撰<lb/>
　　啟<lb/>
　　　答師將仕啟<lb/>
受命而來如乗長安廐吏之馬貽書相候皆若單父陽<lb/>
橋之魚既自謂於雅游何乃同於流俗某官庠序之老<lb/>
鄉閭所稱久為其黨之師尊宜識斯人之利病屋漏在<lb/>
<pb n="KR4d0206_WYG_020-1b"/>
上而知之在下盍為慷慨而盡言古學為己而今之為<lb/>
人當察衰遲之有志陳此篤實之論愈於溢美之辭㑹<lb/>
集匪遙敷陳可畧<lb/>
　　　答周文學啟<lb/>
望玉壘之雲瞻依久矣得銀鈎之帖開讀粲然但自撫<lb/>
其衰蹤顧難堪於至意某官尚居里巷未試官曹知柳<lb/>
下惠賢鄉人皆同此論使漆雕開仕老夫嘗論於朝辱<lb/>
懐感之不忘致修書而相問其如銘佩莫究敷陳<lb/>
<pb n="KR4d0206_WYG_020-2a"/>
　　　答杜文學啟<lb/>
壯嵗讀書乃不預有司之選聖恩優老當少慰平生之<lb/>
勞被服増光室家亦喜某官始以命士起於諸生新沐<lb/>
者彈冠得為有官之君子羣居必異席見尊達巷之黨<lb/>
人富貴盖由於天功名多在其晚田彼南山而治蕪穢<lb/>
行將食禄以代耕失之東隅而收桑榆宜勉積功而累<lb/>
行<lb/>
　　　答張通直啟<lb/>
<pb n="KR4d0206_WYG_020-2b"/>
自西徂東想趼足之良倦看南成北顧老眼之何知未<lb/>
審是行其歸曷月某官恪勤自守温厚無苛昨者換縣<lb/>
之始來安於繼粟之不入可取可無取共知處己之氷<lb/>
清有能有不能將見掄才而器使遠承勞問良切感銘<lb/>
　　　答侯縣尉啟<lb/>
才不稱位毎愧諸侯之皇皇賢雖滿前孰若一士之諤<lb/>
諤朅來兹久未副此懐某官居鄉有聞學道自得宜慕<lb/>
柳下惠直以事人顧如司馬公言皆稱好豈智者之過<lb/>
<pb n="KR4d0206_WYG_020-3a"/>
慮乃淺哉其見量自今傾耳以須更俟苦口之告<lb/>
　　　答青神簿尉啟<lb/>
自領劇煩正須官属之助雖稽遠大未脱簿尉之中其<lb/>
在衰遲良為欣幸某官早承世禄能習義方惟時有無<lb/>
窮聞必欲功名之遂著為吏視己成事無忘祖考之所<lb/>
行自然居官可以稱最勉哉就列副我察廉<lb/>
　　　答師監酒啟<lb/>
乗皂盖之車未至己慙於父老過青衣之水相迎敢辱<lb/>
<pb n="KR4d0206_WYG_020-3b"/>
於親朋况獲髙文益慙至意某官知道之奥玩易之占<lb/>
近觀通經學古之儒止為分章摘句之陋莫識精微之<lb/>
用徒誇誦説之多有能明吉凶悔吝之先則不失進退<lb/>
存亡之正惜哉斯世達者其誰願聞剴切之言以豁衰<lb/>
鈍之意何晏不曉者七事想必已得於中管輅莫及其<lb/>
一言未委可與之進更期㑹晤併得討論<lb/>
　　　答梁山劉知録啟<lb/>
初無善政誰能既去而見思忽辱華牋乃獨不忘而埀<lb/>
<pb n="KR4d0206_WYG_020-4a"/>
問褒稱過實展誦増慙某官得道資深持心近厚小大<lb/>
之獄雖不能察念刑罰之惟中出納之吝是謂有司視<lb/>
簿書而甚謹宜膺論薦行遂超升某方在道途亟修竿<lb/>
牘如謂衰慵之可亮無責報謝之不周<lb/>
　　　答金水楊縣尉啟<lb/>
舍館定然後求見喜畧識鄉黨之賢日月除曷云其還<lb/>
承獨阻山川之遠方深詠徳忽辱貽書某官共推耆年<lb/>
素負篤學韶善而武盡美矣此邦盖兼二代之文晉材<lb/>
<pb n="KR4d0206_WYG_020-4b"/>
而楚實用之吾子乃為諸侯之客招延莫可歎息何言<lb/>
因來幹之告歸布鄙悰而修報<lb/>
　　　答蘇監税啟<hi>藻</hi>
九卿之子譽早著於里閭千里而來職乃當於關市何<lb/>
為蹭蹬良切歎嗟某官才誠有餘命則未遇文髙同學<lb/>
莫預南宫進士之唱名詩似乃翁俱法東坡先生之屬<lb/>
句甫登仕版將往算緡請輕之以待來年衆皆有望不<lb/>
足者而廢中道子豈肯然佇觀刺史之察廉遂録世家<lb/>
<pb n="KR4d0206_WYG_020-5a"/>
而登用<lb/>
　　　答眉州鄉官投獻啟<lb/>
不圖厚意乃得名邦酌老翁之泉要識前輩之風味訪<lb/>
先賢之宅必有故家之子孫曽未欵於門牆忽先候於<lb/>
道路<hi>未相見云曽未及郊忽先墜問</hi>某官世業不墜鄉評甚髙周雖舊<lb/>
邦有維新之文物魯無君子今焉取於典刑豈容久客<lb/>
於外藩即見榮升於髙位某才猷短淺性識迂疎固知<lb/>
民罔中惟爾之中當思勉勵更望子率正而孰不正以<lb/>
<pb n="KR4d0206_WYG_020-5b"/>
助衰遲<lb/>
　　　答官員投獻啟<lb/>
豈無他人而不如同姓故遠從愛弟之游我有㫖酒而<lb/>
以燕嘉賓亦欲延鄉人之善既勤逸駕復貺髙文某官<lb/>
辭章既工趣向甚偉宜求當世之豪傑益廣平生之見<lb/>
聞過我何哉抑君誤矣曳裾而至盖有踰於冠者五六<lb/>
人掞藻可觀寧止取夫武成二三策但深嘉歎莫報至<lb/>
情<lb/>
<pb n="KR4d0206_WYG_020-6a"/>
　　　答石簽判啟<lb/>
比自千里而來思有矜式首問一鄉之善願見老成悵<lb/>
然増懐邈乎在逺某官耆艾之後交游所稱先世風流<lb/>
盖並蘇程之老近時忠厚豈减建慶之賢兹遽辱於貽<lb/>
書尚不忘於尊吏誦髙文而永歎喜前輩之如存勉修<lb/>
蕪辭莫謝至意<lb/>
　　　答叙州孫監税啟<lb/>
頃識先公嘗為東里之縞帶今觀嗣子非若西華之練<lb/>
<pb n="KR4d0206_WYG_020-6b"/>
裙辭章不凡儀冠甚偉某官深達吏道早知義方作善<lb/>
而賞於朝行致爵位漱石以利其齒盖有家風豈期相<lb/>
遇於是邦益復追思於雅好某既懐疇昔且歎滯淹轅<lb/>
下之駒何為尚留州縣屋上之烏可愛况見子孫感慰<lb/>
之深敷陳㒺既<lb/>
　　　答孫監酒啟<lb/>
毎見諸儒但修惟桑與梓之敬豈無讜論庶成拔薤置<lb/>
水之規豈衰鈍不足有為故髙明未嘗相誨某官年為<lb/>
<pb n="KR4d0206_WYG_020-7a"/>
耆宿學富多聞欲効王子淵作宣布之詩不察衞武公<lb/>
求箴戒於國孰謂無能之一老果如所賦之二章惟善<lb/>
人能受盡言無乃過量於鄙志有文章能聽規諫正當<lb/>
見勉以前賢載誦雄篇良乖雅望雖感慚之良甚顧報<lb/>
謝之敢稽<lb/>
　　　答朱將仕啟<hi>唐卿</hi>
承扣發之甚多慮善以動顧省循之不稱何言之諛安<lb/>
敢忽忘第深慙怍某官志思相助才盖有為至于再于<lb/>
<pb n="KR4d0206_WYG_020-7b"/>
三皆所陳之剴切利不百不十當更熟於討論毎誦長<lb/>
牋具知至意非有求於鄉校徒餔啜而來何以謝於忠<lb/>
謀聞善言則拜<lb/>
　　　答謝承務啟<lb/>
頃與尊公嘗偕計吏為臣者射己之鵠俱選於廷愛人<lb/>
則及屋之烏况逢其子方欣良覿更辱長牋某官躬稟<lb/>
異才蚤傳舊學奕奕而有風氣本襲髙明温温而維徳<lb/>
基尤為粹美夫何不鄙如欲相師儻縁聲氣之同宜思<lb/>
<pb n="KR4d0206_WYG_020-8a"/>
直諒之益念此衰鈍困于劇煩知之非艱盍盡陳於治<lb/>
道言之無罪必見察於鄙懐属事不閑裁報甚畧<lb/>
　　　答新及第楊宣教啟<lb/>
頃為主司分試諸彦大比三年考其藝不獲盡觀朝取<lb/>
一人抜其尤亦足自喜所得厚矣何辱謝焉某官未嘗<lb/>
窺園今果射策幸逢願治之主將使悉著于篇十哲之<lb/>
列四科吾豈夸多而為貴百夫不如一士子當極意以<lb/>
盡言儻令天下稱别闈之得賢庶幾異日為老夫之増<lb/>
<pb n="KR4d0206_WYG_020-8b"/>
重<lb/>
　　　答新及第張宣教啟<lb/>
比在别頭莫觀舉首盖如草木區以别無由親選其材<lb/>
盡使桃李在其門於是莫諧此志何有衰遲之力難當<lb/>
推挹之辭某官多聞前言深識治道賢能將獻於其上<lb/>
再拜受之功名要卜於此行一見決矣敢伸善頌以報<lb/>
來牋<lb/>
　　　答新及第官員啟<lb/>
<pb n="KR4d0206_WYG_020-9a"/>
近亦預被漢庭之分命乃在别闈不得盡觀蜀士之綴<lb/>
文少窺麗藻何為謙謝猥及衰遲某官屢以言揚果膺<lb/>
籍奏無謂決科之已晩當思學道之可行念是邦文物<lb/>
之實繁監於二代顧有司品題之所取作者七人賓興<lb/>
雖少於他州名節要髙於異日斯言不負其得則多豈<lb/>
徒太守之與榮抑亦諸公之改觀<lb/>
　　　答文將仕謝解啟<hi>榛</hi>
尚學尊儒盖出蜀郡守之後考藝論秀遂預周鄉老之<lb/>
<pb n="KR4d0206_WYG_020-9b"/>
書皆謂世家當膺鄉舉某官學勤負笈志務肯堂况今<lb/>
多士之僉言盡歎乃翁之清節抽手板而還丞相確不<lb/>
可回乗肩輿而見主人超然自得髙風如此嗣子宜賢<lb/>
沛然流澤之有餘行矣決科之可冀益堅兹志即副斯<lb/>
言<lb/>
　　　答趙監税謝解啟<hi>彦材</hi>
凡在庠序皆長孟子之詩書見稱主司孰若文王之孫<lb/>
子果膺論秀共喜得賢某官通書属文授詩卒業入為<lb/>
<pb n="KR4d0206_WYG_020-10a"/>
王卿士自先世之多才樂有賢父兄宜盛年之好學勉<lb/>
哉待問行矣決科獻大夫賢能之書豈徒從於鄉舉上<lb/>
長安都國之頌當更取於主知兹因華翰之貽畧致善<lb/>
言之祝<lb/>
　　　答諸解元啟<lb/>
預鄉大夫之獻書良為公選為郡刺史以勸駕實有光<lb/>
榮特枉來牋敢忘至意某人才兼俊造學富淵源遠自<lb/>
先儒不减西河之化善為髙論猶有東坡之風及試於<lb/>
<pb n="KR4d0206_WYG_020-10b"/>
廣福之庭殆多於矍相之圃鞠躬以入拭目可觀嗟我<lb/>
士無譁不閔有司而不累長上諸大夫皆曰以補文學<lb/>
而以為郎中盖考行以宜然顧歴年之未有豈其老守<lb/>
䝉此休聲當更懋於逺圖遂前登於髙第<lb/>
　　　答史解元運司發解啟<lb/>
厭鄉黨之考藝不足發名就計庭而決科俱云得士凡<lb/>
為知識同助懽愉某人為蜀顯家出周惇史非逃於楊<lb/>
而入於墨顧常守於師承豈愚於虞而智於秦盖始逢<lb/>
<pb n="KR4d0206_WYG_020-11a"/>
於賞鑒勉登髙第以副願言<lb/>
　　　答楊解元啟<hi>光雅</hi>
大比之年將考道藝之士計庭所得多出公卿之家皆<lb/>
無間言可謂精選某人傳其舊學博以異聞盖廊廟之<lb/>
老臣乃大門之諸父兄弟之子猶子信與其衆不同仁<lb/>
義之心良心固宜所藴者大還家少憩躡屩遂行請歌<lb/>
宵雅之肄三看擢禮闈之第一家聲不墜鄉黨斯榮<lb/>
　　　答楊蒼舒投易啟<lb/>
<pb n="KR4d0206_WYG_020-11b"/>
主人曽未有言客不先舉老夫况已廢學叟之所知意<lb/>
者感傷其無聞乃以羅列而自獻徒為披玩莫助發揮<lb/>
某人蚤得師傳欲明繫表若止論象數而不究其用則<lb/>
是執章句而有牽於辭要慕聖人之通經五十可以無<lb/>
過常鑒匹夫之挾藝二三動㒺不凶何須辨揚雄所凖<lb/>
之何如但當戒京房其行之非是茍滯於迹孰識其微<lb/>
念難虚辱於咨詢因輒妄談於陳腐<lb/>
　嵩山集巻二十<lb/>
</p>
<p>
</p>
  </div>
</body>
</text>
</TEI>
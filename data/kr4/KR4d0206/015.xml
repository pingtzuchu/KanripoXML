<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>嵩山集巻十五</head> <lb/>
    <p>
<pb n="KR4d0206_WYG_015-1a"/>
欽定四庫全書<lb/>
　嵩山集巻十五<lb/>
　　　　　　　　　　　　宋　晁公遡　撰<lb/>
　　表<lb/>
　　　眉州到任謝表<lb/>
列爵惟五朝廷不輕用人近古者三風俗最為務本欲<lb/>
付牧守之任必得通明之儒夫何選除乃在涼薄<hi>中謝</hi>
伏念臣初無時用偶出故家豫臺閣之選者盖已七人<lb/>
<pb n="KR4d0206_WYG_015-1b"/>
食郡縣之禄者於焉六世方當門户寂寥之不振豈意<lb/>
陛下收拾而無遺近臣兄既執法於中今臣愚復宣化<lb/>
於外本乏治民之善狀遽叨越次之名邦退而省循何<lb/>
以報稱此盖伏遇皇帝陛下儉以富國勞以求賢念喬<lb/>
木而懐世臣歎西北人才之無幾望中原而思王業乗<lb/>
東南王氣而有為致令衰宗亦被殊寵臣敢不訪諸耆<lb/>
舊考所見聞前事可師繼黎錞厚重而無擾大節是慕<lb/>
如蘇軾剛直之不回<lb/>
<pb n="KR4d0206_WYG_015-2a"/>
　　　謝太上皇表<lb/>
始試以政治巴下邑之人今得此邦如魯好賢之國豈<lb/>
其短淺可以撫循<hi>中謝</hi>臣始者入疆信其近古務本力<lb/>
作猶有三代漢唐之遺風絜大度長實與兩蜀彭漢之<lb/>
比郡觀里閭文物之盛被國家教化之多赧然自慚得<lb/>
此良幸伏遇光堯夀聖太上皇帝徳施罔極道合無為<lb/>
不居成功退捐天下而築特室親授聖子並建豪英以<lb/>
為官師夫何妄庸亦膺任使臣敢不勉修善政推廣上<lb/>
<pb n="KR4d0206_WYG_015-2b"/>
心戒諭遠民皆將敬老而知禮追還舊俗益當合耦以<lb/>
勸耕<lb/>
　　　賀立皇太子表<lb/>
　　　　太上皇帝<lb/>
一人元良主兹大器萬世永賴繄我神孫豈徒重太室<lb/>
之承祧亦以見慈闈之埀裕<hi>中賀</hi>恭惟光堯壽聖太上<lb/>
皇帝陛下既底于治不居其功財成以左右民退藏于密<lb/>
貽謀以燕翼子永孚于休申固慶基式行册禮臣欣逢<lb/>
<pb n="KR4d0206_WYG_015-3a"/>
華旦丕舉盛儀乗緑車以從但想日陪於侍衞列黄麾<lb/>
之仗無縁往預於㑹朝<lb/>
　　　　今上皇帝<lb/>
正始王化之基少成於是知禮義太子天下之本豫建<lb/>
所以尊祖宗因肆宥以施仁示與民之同慶<hi>中賀</hi>恭惟<lb/>
皇帝陛下祇承慈訓益懋永圖念后稷之艱難自周公<lb/>
所陳一之日喜王季之夀考見太姒之有百斯男眷乃<lb/>
春坊教之冬籥臣属居支郡遙想路朝位北上於横街<lb/>
<pb n="KR4d0206_WYG_015-3b"/>
初涓是日瞻南向之御坐獨後羣臣<lb/>
　　　賀册皇太子禮成表<lb/>
　　　　太上皇帝<lb/>
宫架三十六<graphic n="KR1607" url="https://raw.githubusercontent.com/kanripo/KR-Gaiji/master/images/KR1607.png" mimeType="image/png"/>備樂在庭玉簡七十五枚臨軒授册盖<lb/>
永中興之埀統實繄上聖之貽謀<hi>中賀</hi>恭惟光堯夀聖<lb/>
太上皇帝陛下嗣厯無疆徳施罔極豈獨受於帝祉盖<lb/>
將裕於後昆含飴弄孫坐看勝衣之岐嶷持節遣使喜<lb/>
聞奏版之辦嚴眷我慶基安于磐石臣仰知夀考之福<lb/>
<pb n="KR4d0206_WYG_015-4a"/>
遂及本支之興比宣帝之愛皇孫今為既長見武王之<lb/>
為世子古盖未聞<lb/>
　　　　今上皇帝<lb/>
神器至重長子主之典禮既行天下定矣聖意喜大業<lb/>
之可託人心知宗鬯之有歸傳於邇遐為之鼓舞臣<hi>中</hi>
<hi>賀</hi>恭惟皇帝陛下懋建上嗣親承慈謨世嫡皇孫知宣<lb/>
帝之所愛師道教訓必太公之可為豈徒盛有司之儀<lb/>
更將求端士之助臣属居支郡阻㑹路朝設次於重明<lb/>
<pb n="KR4d0206_WYG_015-4b"/>
門莫觀贊引拜表於文徳殿獨後走趍<lb/>
　　　天申節賀表<lb/>
養莫大乎天下極其尊崇穆將愉兮上皇享此逸樂載<lb/>
逢震夙之月無不鼔舞于途<hi>中賀</hi>恭惟光堯夀聖太上<lb/>
皇帝陛下儲思穆清貽謀宏逺一日而見三天子當傳<lb/>
序於無窮大塊之迷七聖人益沖虚而自得臣属居民<lb/>
社阻詣闕庭獻禽于大安宫但想君王之致孝放雞於<lb/>
新豐市莫陪父老之竦觀<lb/>
<pb n="KR4d0206_WYG_015-5a"/>
　　　又<lb/>
伏以十四月聖人之生慶闗廟社五十年天子之貴事<lb/>
冠古今載逢震夙之辰尤極邇遐之喜<hi>中謝</hi>恭惟光堯<lb/>
夀聖太上皇帝陛下徳隆丕祚威格遐荒黄屋非帝堯<lb/>
之心雖安清静便橋尋太宗之誓由畏聖明人既賴其<lb/>
至仁天亦錫之景福宜舉廣樂以彰太平臣属領州符<lb/>
阻趍朝列方明為御而昌㝢驂乗莫觀物外之游豫章<lb/>
捧饌而聞喜持鎗但想宫中之樂<lb/>
<pb n="KR4d0206_WYG_015-5b"/>
　　　提刑司<lb/>
三聖合符同藝祖太宗之建亥五運埀統適盛徳大火<lb/>
之司辰皇天所開振古未覩臣<hi>中賀</hi>恭惟光堯夀聖太<lb/>
上皇帝剛健不息志氣如神有虞氏巍乎其功殆將並<lb/>
駕廣成子蹶然而起願就下風自得修身之方永享埀<lb/>
衣之樂臣属使外服阻趍路朝君子既醉太平無若今<lb/>
日公卿迭起為夀莫望清光<lb/>
　　　常平司<lb/>
<pb n="KR4d0206_WYG_015-6a"/>
四七之際盖受命而再興億萬斯年當與天而無極毎<lb/>
逢震夙無不詠歌<hi>中賀</hi>恭惟光堯夀聖太上皇帝陛下<lb/>
經綸艱難埀裕永久陶鑄堯舜燕翼聖神之子孫軒墀<lb/>
禹湯下視帝王之功業非特宗廟社稷之保祐亦應天<lb/>
地神祗之扶持臣属此按刑稽於就列豈不夙夜庶幾<lb/>
忠臣之愛君多所平反要助大徳之得夀<lb/>
　　　㑹慶節賀表<lb/>
一人挺生天以克肖其徳二帝驩樂邦其永孚于休翕<lb/>
<pb n="KR4d0206_WYG_015-6b"/>
然大和萃於今日臣<hi>中賀</hi>恭惟皇帝陛下興隆丕祚寅<lb/>
奉慈謨伊吕伯仲之間求英才而既得文武父子之處<lb/>
同聖夀於無疆臣不待示宴之慈已備既醉之福雖莫<lb/>
與玉帛之國翼翼以趨有如聞管籥之音欣欣而喜<lb/>
　　　又<lb/>
遷亳居亳再啟興王之符以堯繼堯篤生命世之主惟<lb/>
天乃眷介福無疆恭惟皇帝陛下仰奉貽謀増隆累洽<lb/>
無怠無荒而蠻夷服近王近霸而孝悌修自世子而日<lb/>
<pb n="KR4d0206_WYG_015-7a"/>
朝三今伸以天下之養惟中國之長技五更加以文徳<lb/>
之威隠然安强致此寧乂某属膺郡寄阻綴朝班謹舉<lb/>
公等之觴莫聞帝語願使聖人之夀豈止民言<lb/>
　　　又<lb/>
十月良月共慶聖人之生一元建元莫窮年紀之數欣<lb/>
逢是日喜溢多方臣<hi>中賀</hi>恭惟皇帝陛下丕承聖謨專<lb/>
用孝治揜於往古未有前後聖之同時洽此至和遂使<lb/>
大小邦之向道宜膺眷佑永享隆平臣雖阻㑹朝敢忘<lb/>
<pb n="KR4d0206_WYG_015-7b"/>
稱頌堯父舜子當同介福之無疆鄭刀宋斤常見銷兵<lb/>
而不用<lb/>
　　　提刑司<lb/>
起於后稷大哉繼繼之無窮生此文王今我聖聖而相<lb/>
授是日可謂非常之慶上皇如見載育之初喜溢宫中<lb/>
歡騰海外<hi>中賀</hi>恭惟皇帝陛下志在復古神惟與能舍<lb/>
南之光属天蚤已眷於上帝瀍東之卜惟洛終當返於<lb/>
故都豈徒率土之濱欣然而歌又將華封之人舉是以<lb/>
<pb n="KR4d0206_WYG_015-8a"/>
祝臣宜修職貢属奉徳音臣事君以忠心但勤於馳闕<lb/>
儀及物曰享幣莫備於充庭<lb/>
　　　常平司<lb/>
漢四七之間再見於昭于天之盛舜五十而慕常喜誕<lb/>
彌厥月之時綿宇詠歌慈闈歡豫<hi>中賀</hi>恭惟皇帝陛下<lb/>
日聞寳訓益務丕承雞鳴而至寢門何止神於大養鳥<lb/>
迹之交中國將克定於神州奉迎上皇之歸遂如至徳<lb/>
之世自今以始受天之休臣遙想宸居真為盛事神堯<lb/>
<pb n="KR4d0206_WYG_015-8b"/>
在坐皆稱萬嵗於宫中叔孫為儀更置九行於殿上<lb/>
　　　大禮進賀表<lb/>
　　　　提刑司<lb/>
圜鍾禮天而函鍾禮地當吉土之肇禋黄金為上而白<lb/>
金為中宜諸侯之助祭凡修職貢敢後駿奔臣<hi>中賀</hi>恭<lb/>
惟皇帝陛下恭己亊親因時報貺日至以出建金支之<lb/>
秀華禮成而歸奉玉巵而上夀臣属持旄節阻執豆籩<lb/>
莫敢來王不能瞻四簋之黍惟恭用幣庶幾同九牧之<lb/>
<pb n="KR4d0206_WYG_015-9a"/>
金<lb/>
　　　　常平司<lb/>
四圭有邸以旅上帝式舉大祠九州獻力以共皇天實<lb/>
為故事適在當郊之嵗敢稽享上之儀臣<hi>中賀</hi>恭惟皇<lb/>
帝陛下因修明禋益顯盛徳太和浹於穹壤化羣慝於<lb/>
簫勺之中至誠格於神祗達精意於陶匏之外臣將與<lb/>
郡縣均被福祥厥貢惟金既已助於毖祀其比如櫛㑹<lb/>
當報之豐年<lb/>
<pb n="KR4d0206_WYG_015-9b"/>
　　　謝賜厯日表<lb/>
厯象日月星辰使知時令善相原隰土地用勸農功豈<lb/>
徒太史之常是盖守臣之職臣<hi>中謝</hi>恭惟皇帝陛下則<lb/>
惟順帝統乃得天儉而愛民安肯無益害有益動必合<lb/>
序未嘗先時不及時凡在照臨皆思宣布臣敢不愈勤<lb/>
牧養勿奪耕耘令正日成不待至於嵗㑹克謹天戒更<lb/>
當奉於聖謨<lb/>
　　　又<lb/>
<pb n="KR4d0206_WYG_015-10a"/>
晨閏分夕閏分惟上聖得推步之正春囹圄秋囹圄使<lb/>
有司順省繕之宜屬在平反敢忘遵奉<hi>中謝</hi>恭惟皇帝<lb/>
陛下覆露萬國輯和四時民懐有仁知告以蠶晏之候<lb/>
王省惟嵗至率其大小之臣臣敢不欽誦是書益思其<lb/>
職萍始生而視原野豈徒溝瀆之皆修麥秋至而㫁薄<lb/>
刑要使狴牢之無滯<lb/>
　<lb/>
　<lb/>
<pb n="KR4d0206_WYG_015-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　嵩山集巻十五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>嵩山集巻十八</head> <lb/>
    <p>
<pb n="KR4d0206_WYG_018-1a"/>
欽定四庫全書<lb/>
　嵩山集巻十八<lb/>
　　　　　　　　　　　　宋　晁公遡　撰<lb/>
　　啟<lb/>
　　　謝䕫路監司啟<lb/>
初至部封未習民俗坐堂上而稱太守固已甚慚視衆<lb/>
中而見老翁殆將竊笑私為之懼敢負所知追思昨者<lb/>
稟受之良規尚可取以施行於今日某官列州承楷多<lb/>
<pb n="KR4d0206_WYG_018-1b"/>
士向風將為君子而為野人使之各得其所不可小知<lb/>
而可大受宜其進用於朝乃眷遠民獨為厚幸盡涵濡<lb/>
於美化如安樂於平時今天下書同文盖有待乎於變<lb/>
諸大夫皆矜式兹特見於所臨某近䝉薦論雖去巡属<lb/>
必稱承流宣化之任不辱眷私庶使陳義秉法之民無<lb/>
可譏切<lb/>
　　　謝成都鈴轄啟<lb/>
佩刺史之印綬實領兵符望大將之鼓旗亦有軍禮屬<lb/>
<pb n="KR4d0206_WYG_018-2a"/>
當視事之始敢廢通牋之儀某官才髙和門功在盟府<lb/>
可與古人而並駕豈徒敵國之知名已試治民季布守<lb/>
股肱之郡更宜入衞祈父為爪牙於王孰謂清時尚留<lb/>
遠服但使四川之地恃若萬里之城何幸斯人再見雪<lb/>
山之重寧久於外終列雲臺之圖某仕本為貧器非適<lb/>
用預憂他日之瘝曠正賴諸公之保持竭其土地之征<lb/>
亦已極矣責以軍旅之事則願學焉<lb/>
　　　賀䕫路周運使啟<lb/>
<pb n="KR4d0206_WYG_018-2b"/>
治民考功既上三年之最計户轉漕遂煩六轡之驅煥<lb/>
乎皇華溢於鄰壤某官才任煩劇聲聞京師早讀傳家<lb/>
之書典刑具在盖深開物之智議論有餘兹擢領於轉<lb/>
輸必更圖於滋殖力為勸課盡使長刀短笠以燒畬皆<lb/>
有盖藏無復小市孤城之爭米第恐鋒車之至不容坐<lb/>
席之温某慕用良深披承尚阻雖百書不如見面未接<lb/>
英游而千里可以同風固知道合<lb/>
　　　與瀘州王安撫啟<lb/>
<pb n="KR4d0206_WYG_018-3a"/>
近獲視事未知為邦因念三揖三遜而外初䝉置酒盖<lb/>
得一話一言而去皆可書紳與其誦歎而服膺曷若施<lb/>
行而布政拊躬自幸拜貺實多某官執徳不回作事可<lb/>
法乗桴浮于海能化嶺嶠之民排淮注之江嘗行呉越<lb/>
之地觀其威徳則皆諸公之莫及語其功効則又當世<lb/>
之所難慨然有為盖自三十而立考其已試未易一二<lb/>
而言某頃登公堂熟聽至論坐之坐而食之食待之有<lb/>
若於賢人步亦步而趨亦趨繼此當如於夫子<lb/>
<pb n="KR4d0206_WYG_018-3b"/>
　　　與程安撫啟<lb/>
千里而來以利國家藹然衆望十室之邑必有忠信况<lb/>
此名邦將何慰於輿情亦惟恃於耆徳庶幾矜式可免<lb/>
曠瘝某官抱負智能踐更夷險進居宰輔可為寧王之<lb/>
大寳龜傳及子孫亦使郎君之施行馬豈期退託久爾<lb/>
燕閑忽自樂於故山遂無心於當世三千臣之事虞舜<lb/>
豈以耋老而固辭八十嵗猶亮武王而况耄期之未至<lb/>
某泛舟至具望履有期春服既成雖喜趨承之匪遠介<lb/>
<pb n="KR4d0206_WYG_018-4a"/>
圭入覲第恐趣召而已行<lb/>
　　　與趙㕘議啟<lb/>
属此守邦懼不勝任雖思家戒當修身謹行而無墮媮<lb/>
猶畏民言或陳義秉法而相譏切所恃賢哲可為芘存<lb/>
某官卓然大才推於當世浚明祗敬兼臯陶九徳之施<lb/>
直亮多聞真孔子三益之友宜逢大君子之知己遂使<lb/>
小朝廷之得人必將審事廢置而處其中如欲救民疾<lb/>
苦而贊其决推此實惠洽于逺方要歴數諸公開府以<lb/>
<pb n="KR4d0206_WYG_018-4b"/>
來皆莫如今日用賢之効某本縁逐食猥至分符方有<lb/>
抱虚負殿之憂無忘應辦所望循名責實之政早議施<lb/>
行<lb/>
　　　與交代范才叔啟<lb/>
魚鳬蠶叢之開國道此阻修雞犬圖書之共船困於偪<lb/>
仄瞻承在近沿泝忘勞某官才猷静深器宇凝重隠几<lb/>
而卧顧名望之自尊閉閤不言己封部之大治諒比屋<lb/>
之太息念折轅之將行某預憂迂疎莫繼忠厚至是邦<lb/>
<pb n="KR4d0206_WYG_018-5a"/>
也聞其政皆稱刑罰之何施惟有徳者能以寛但撫規<lb/>
模而永歎<lb/>
　　　再與范才叔啟<lb/>
泛舟而來是何濡滯解組已去不見踟蹰悵良覿之莫<lb/>
諧撫初心而自失某官躬稟厚徳衆推耆英正當收攬<lb/>
豪俊之時豈宜回翔郡國之地才能是用盖甚武帝汲<lb/>
汲之求筋力何施奚責子思僕僕而拜即應還於魏闕<lb/>
難更屈於彭門某㑹晤未期瞻依徒切恨不窮日之力<lb/>
<pb n="KR4d0206_WYG_018-5b"/>
後宿亟至近郊庶乎朞月而已有成一遵善政<lb/>
　　　答李雅州啟<lb/>
猥守一邦方愧心勞而政拙相望百里敢言地醜而徳<lb/>
齊竊承視事之初輒致交鄰之問某官政能知要才善<lb/>
撥煩雖云當塗之所知尤恨用才之未盡逺方何幸盛<lb/>
徳肯臨治績屢聞盖共稱於循吏交游相謂豈宜棄於<lb/>
諸侯想召節之遂來恐親仁之難久某無由趨謁但切<lb/>
馳懐如平生之懽顧期㑹之未卜察鄰國之政當矜式<lb/>
<pb n="KR4d0206_WYG_018-6a"/>
於所為<lb/>
　　　答魏普州啟<hi>徳原</hi>
不見閭里有飲鄉杖者出逺承翰墨如與上大夫言載<lb/>
味情辭彌増懐想某官政務寛厚世稱惠和富貴不離<lb/>
身無一日就於燕處鄉黨莫如齒盖諸公謂之老成深<lb/>
知治道之無為益笑後生之多事豈宜承流宣化於外<lb/>
正當饋醤執爵於朝徒切傾瞻何由㑹晤或時指顧識<lb/>
童子之釣游安得來歸從邦君之賦詠<lb/>
<pb n="KR4d0206_WYG_018-6b"/>
　　　答唐昌州啟<lb/>
守一州之地得免抱長飢之憂道千里而來未克見故<lb/>
人而喜重枉華翰想同鄙悰某官素稱精明屢治煩劇<lb/>
尤善為剴切之論嘗應詔而上書皆謂出忠烈之門宜<lb/>
褒賢而録後久藏利器尚屈遠方諒必詳試其才然後<lb/>
大用於世某前此未至悵然有懐自入封部而甚驚果<lb/>
覺山川之良異信為故國望喬木而知其尊更考先賢<lb/>
酌老泉以觀其味豈徒賞晤時望降臨<lb/>
<pb n="KR4d0206_WYG_018-7a"/>
　　　答楊知郡啟<lb/>
貧無以食尚戀微官愚不自量輒當劇郡迫簿書之期<lb/>
㑹属府庫之空虚正欲謀於老成庶幾有所矜式某官<lb/>
政踰三最名著一時論才固善於為邦課最尤髙於治<lb/>
賦稱顯諸侯於世盖有成功禄上大夫於家猶稽大用<lb/>
就閑雖久為樂則多某既至之初未知攸濟要當蹈聖<lb/>
人之所戒克勤于邦不止從流俗之相傳寧媚於竈更<lb/>
望誨告以警迂疎<lb/>
<pb n="KR4d0206_WYG_018-7b"/>
　　　答伏長寧啟<lb/>
分土治民俱為千里之長撰詞遣使逺辱一函之書静<lb/>
而省循豈所宜稱某官戎事曉暢戰多著聞嘗繼伊節<lb/>
度於安州亦如皇甫正於益部聞瀘川命大府之帥<lb/>
自漢庭建髙牙而來乃謂此邦盖是君之寵弟時加其<lb/>
禮有若事其大夫某幸以親仁稽於奉記非敢後也屬<lb/>
簿書之少閑何日忘之藏懐袖而不㓕<lb/>
　　　答嘉州何倅啟<lb/>
<pb n="KR4d0206_WYG_018-8a"/>
比獲接辭特承告善雖敷陳於治道商也起予顧越在<lb/>
於他邦回非助我某官凜有英氣蔚為聞人父老惜其<lb/>
未歸莫不聚歎丹稜之野聲名隨其所至徒以増重烏<lb/>
牛之山某方此勾稽幾於疲薾毎念操刀之欲割使誰<lb/>
為之藉令飛舄之復還行亦去矣因報來問愈切馳懐<lb/>
　　　又答<lb/>
使千室為之宰未遑朞月之有成取一人拔其尤毎恨<lb/>
鄰邦之所奪更書忽下染翰以辭某官受知諸公見謂<lb/>
<pb n="KR4d0206_WYG_018-8b"/>
良士盖久聞於政最俾進列於州端為趙魏則優而不<lb/>
可滕薛大夫果即傳於治効講齊魯之都而以觀鄒嶧<lb/>
鄉射乃將去而遠游遂趨公朝必有巨用某尚期過訪<lb/>
少慰傾瞻是魯孔丘徒但相望而竊歎之景丑氏宿肯<lb/>
不見而遽行佇聆足音併俟面寫<lb/>
　　　又答<lb/>
則吾大夫後徒縁積累以推遷奪吾同官良孰助衰慵<lb/>
之拊字遠承勞問難副褒稱某官儒學有聞吏課屢最<lb/>
<pb n="KR4d0206_WYG_018-9a"/>
為當途之識察移重部之劇煩老者安少者懐之已去<lb/>
思於善政鄰之厚君之薄也皆見誚於鄙夫某深厭浮<lb/>
辭願觀勝士是故惡夫佞者亦何取於空言曷月予旋<lb/>
歸哉遂共圖於實効<lb/>
　　　答潼川袁倅啟<lb/>
自頃入疆盖嘗問士大夫曰未可也更察衆言鄉人之<lb/>
善者好之孰如執事逺承墜翰怳若接辭某官名聞友<lb/>
朋學有文獻若使論才而定位任漢公卿比從奉使以<lb/>
<pb n="KR4d0206_WYG_018-9b"/>
觀風喻蜀父老迨其返報宜以同升尚煩泥軾之行未<lb/>
賜鋒車之召近有里閭之彦已趨表著之朝祖生先吾<lb/>
著鞭何足多羨衞君待子為政行有特招某惟望終更<lb/>
即投閑散擊壤當為於一老經邦悉付於諸公必與貞<lb/>
觀之行秘書俱登要近願繼慶厯之頌聖徳盡入詠歌<lb/>
　　　答卭州蒲倅啟<hi>㮚</hi>
自金堂之别相望千里之途賜銅符而來將見一鄉之<lb/>
善况於敬慕尤所詠思某官郡縣著聞里閭矜式謂已<lb/>
<pb n="KR4d0206_WYG_018-10a"/>
登於通顯何尚處於燕閒不求贏餘僅及中人之産豈<lb/>
有老大猶乗下澤之車某行遂瞻承願從咨訪頒白不<lb/>
負戴矣要令父老之相安忠告而善道之正望箴規之<lb/>
不吝<lb/>
　　　答叙州杜倅啟<lb/>
剖符出守初無横草之功遣使貽書敢辱維桑之敬過<lb/>
實之語省己何堪某官才能有餘譽望甚美城南舊族<lb/>
尚傳二曲之風流劒西聞人無愧三蘇之學業未趨召<lb/>
<pb n="KR4d0206_WYG_018-10b"/>
節猶屈佐州將咏樂郊宜修問牘顧長途之未暇誦來<lb/>
翰以徒慙<lb/>
　　　答程倅啟<lb/>
道千乗之守付此散材州三老之家尚其多士辱緘縢<lb/>
之見及知文物之具存某官繼世象賢修身謹行如恥<lb/>
枉道何必去父母之邦誠能居鄉申之以孝悌之義使<lb/>
里閭盡化其徳則郡縣皆稱其賢顧此衰遲何其幸㑹<lb/>
某俶裝已戒就道有期明日遂行庶及鑽燧而改火舍<lb/>
<pb n="KR4d0206_WYG_018-11a"/>
館未定即當命駕以欵門<lb/>
　　　與眉州倅到狀啟<lb/>
春服既成念將見於耆徳布帆無恙喜遂及於近郊未<lb/>
即承顔尚勤引領某官積有士望蔚為世家凡先後之<lb/>
識知無賢愚而稱歎父子之道天也宜克肖於風流季<lb/>
孟之間待之盖可量於才美某嘗為同氣之執友亦辱<lb/>
尊公之薦論兹復游從豈勝幸㑹<lb/>
　<lb/>
<pb n="KR4d0206_WYG_018-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　嵩山集巻十八<lb/>
</p>
<p>
</p>
  </div>
</body>
</text>
</TEI>
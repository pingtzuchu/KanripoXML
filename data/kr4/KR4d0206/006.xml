<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>嵩山集巻六</head> <lb/>
    <p>
<pb n="KR4d0206_WYG_006-1a"/>
欽定四庫全書<lb/>
　嵩山集巻六<lb/>
　　　　　　　　　　　　宋　晁公遡　撰<lb/>
　　古詩十八首<lb/>
　　　寄太府丞王能甫<lb/>
君才雄萬夫少也備文武前年有疆事假守在淮浦小<lb/>
試三里城已可固吾圉諸公職獻納見賢自當舉雖聞<lb/>
對延英尚屈丞太府近往行芍陂四顧多曠土區區張<lb/>
<pb n="KR4d0206_WYG_006-1b"/>
全義此老安足數河南十八縣髑髏相撑拄猶能披荆<lb/>
棘著手為摩撫朞年如承平何但興百堵封内我得為<lb/>
幸梁為之主況今天子聖銳意思復古若人果盡用功<lb/>
利非小補吾將以是卜日望來告語<lb/>
　　　今年正月二十五日行園見羣花盡開悵然追<lb/>
　　　思去年是日去江津縣親戚相送今一嵗矣嗟<lb/>
　　　歎不足情見乎辭<lb/>
去年別津鄉兩岸麥離離親戚知我行曉出相追隨繫<lb/>
<pb n="KR4d0206_WYG_006-2a"/>
船五里沙江水清漣漪俯窺皆白石綠色可染衣何以<lb/>
謝送者呼酒聊共持放杯不忍去看我船解維至今念<lb/>
其處嵗月忽如馳還復見薺麥青青滿陵陂桃李亦盡<lb/>
開風吹總成泥一嵗春一來少留能幾時乃若逺行客<lb/>
日夜只欲歸正須勤往遊步遶芳菲枝釃渠引㣲流浮<lb/>
萍已生池無事但日飲更賦涉園詩<lb/>
　　　寄瀘南子止兄<lb/>
二年立王朝忽然厭承明受詔予印綬復作江陽行地<lb/>
<pb n="KR4d0206_WYG_006-2b"/>
當周五侯秩視漢九卿邊清塵不揚主聖時自平上堂<lb/>
簮履集出門笳鼔鳴想亦多宴樂鼓瑟兼吹笙吏民更<lb/>
相戒豈敢煩敲榜田間黄髪叟聞此歎且驚觸眼未嘗<lb/>
見不毛今亦耕<lb/>
　　　郡人請開舊江口因往視之而作<lb/>
大江何時來齧我干步隄居人念水至前年拆鷄棲浸<lb/>
淫勢未已老圃憂夏畦青青五畝蔬素沙黄巻泥一朝<lb/>
失此利豈飽鹽與薺紛然向我言有叟其齒齯使君幸<lb/>
<pb n="KR4d0206_WYG_006-3a"/>
静聽衆論信可稽去城今幾許坐視埤堄低願移象鼻<lb/>
東復㵼蟇頥西滙為沸白潭不入流丹溪<hi>溪名</hi>焉敢費使<lb/>
君畚挿各自攜兹事蓋體大更當訪扶犁晨興聊出郊<lb/>
浮雲渰淒淒徐行見開塞指㸃了不迷得使負郭民朝<lb/>
涉無過臍肯辭他日勞逺汲江玻瓈<lb/>
　　　前起居舍人何資深竹光酒法竒甚近得其法<lb/>
　　　釀成以餉李仁甫<lb/>
舊聞蜀酒濃今乃舉此觴可憐如甘言難置烈士腸近<lb/>
<pb n="KR4d0206_WYG_006-3b"/>
者營糟丘始傳柱下方青菽為麴糵碧蓼有㣲芳調和<lb/>
火齊得泉潔器甚良釀成酌樽中盎盎流瓊漿味勝松<lb/>
醪春色作竹露光知君却竒温苫冷卧欲僵五十不致<lb/>
毁無徹桂與薑强起為我飲季冬天雨霜<lb/>
　　　贈張文饒<lb/>
乾坤五十䇿巧厯莫能算有如鈎其深坐見太極判文<lb/>
王所以王此道乃一貫即成靈臺附豈畏羑里難自從<lb/>
商瞿傳訖至子雲賛孰知幽明故但樂文辭玩遂令聖<lb/>
<pb n="KR4d0206_WYG_006-4a"/>
人情亦同春秋散堂堂張漢州始屈諸侯泮於時抱韋<lb/>
編迨老識象彖蓋將通晝夜而況談治亂昨初與我言<lb/>
驚喜每竊歎響應真無窮圖畫皆可按歸看所著書略<lb/>
已思過半屬今招弓旌盍往執圭瓉冰霜待春融風雨<lb/>
催嵗換宜乗濤瀨平快下赤澤岸朝廷須君來天下疑<lb/>
以斷<lb/>
　　　懐淛中兄弟<lb/>
昔游楚澤窺衡湘飄然欲返川無梁途窮問津西入蜀<lb/>
<pb n="KR4d0206_WYG_006-4b"/>
十年一過如風狂欲知滯留視草木來時尺許今人長<lb/>
石龜尚有懐海心茍非達者寧無情倦游于此豈不厭<lb/>
況乃州縣徒勞人官如敝屣端可捐投劾徑去真欣然<lb/>
只憂口紋有從理一簮不著死道邊近聞有客自吳至<lb/>
試問龍化今何年屬車南游今尚爾翠華停停照江水<lb/>
會稽久闕神禹朝再喜吳兒識天子徑山苕溪兩竒絶<lb/>
鳯舞龍飛臨觀闕宫中又起白玉城丹樓如霞髙嵽嵲<lb/>
潮聲浩浩江風急越水吳山動秋碧霓旌玉弭有光輝<lb/>
<pb n="KR4d0206_WYG_006-5a"/>
西湖蒲栁生顔色氣象不與巴山同年來聞此益欲東<lb/>
但期生見翔鳯闕豈敢望到明光宫舉頭試望長安日<lb/>
遥想烏衣淚霑臆逢人寄書往問訊流落猶為帝城客<lb/>
山川雖異風景同勿作楚囚相對泣<lb/>
　　　單于行<lb/>
單于連年壓吳壁道路當時多阻隔長安宫殿麋鹿游<lb/>
目見銅駝在荆棘一龍渡江已升天妖氛夜衝牛斗躔<lb/>
健兒臨江飲朔馬倉皇捐棄珊瑚鞭蒲萄宫中日復日<lb/>
<pb n="KR4d0206_WYG_006-5b"/>
長庚食月狼星戢邊馬心思塞草秋吹笳淚落旃裘濕<lb/>
豈知反覆十五年靈光再見猶巋然落南遺民喜相語<lb/>
日欲歸理桑麻田平生思歸今得歸未歸悽愴獨先悲<lb/>
闔廬傷指越未報灌孟陷敵夫空回念昔結纓在何所<lb/>
遥想荒郊迷隴畝他時抱劒哭野中深目而髯當語汝<lb/>
　　　王才諒自行朝歸以進士題名示予愴然有感<lb/>
先朝賜第白玉京五世不出長安城毎聞三嵗射䇿罷<lb/>
諸生盛服趨天庭禁門漏盡開九重闕角髣髴晨光紅<lb/>
<pb n="KR4d0206_WYG_006-6a"/>
衣冠是日集殿下金支翠旗色相射空雷隠隠車轉轂<lb/>
鳴梢一聲禁籞肅須臾雲開飛六龍皇帝親御蓬萊宫<lb/>
宫槐滿庭白日長侍臣玉立分兩廂衆星煌煌拱北極<lb/>
龍顔負扆天中央羽林虎賁擁仗立霜交陛㦸摩秋光<lb/>
天風徐來雉扇舉遥識重瞳似文祖臚傳初罷日當午<lb/>
起拜君恩謝明主日斜天門隨仗出車馬聨翩動阡陌<lb/>
金錢賜宴上林苑千花萬草生顔色少年得意凌青雲<lb/>
路人歎息家人迎昔為兒童親見此當時仰望如天人<lb/>
<pb n="KR4d0206_WYG_006-6b"/>
豈知生世逢艱難流離憂患尤可憐乗輿巡狩在江表<lb/>
亮隂三年猶不言詔令蜀都別選士西游彈鋏秋風前<lb/>
决科偶中太常第意氣豈復如當年臨安太守今為誰<lb/>
玉字能刻玻璃碑曲江題名豈料見摩挲墨本心傷悲<lb/>
楚山聨綿越山逺夢魂不到明光殿一官留滯未得歸<lb/>
北闕何時眼中見<lb/>
　　　樂温道中<lb/>
路經新峯驛薄暮聊解裝頹垣生秋草庭廡亦已荒北<lb/>
<pb n="KR4d0206_WYG_006-7a"/>
風吹空林崒崒葉隕廊夜寒不能寐起坐心彷徨出看<lb/>
天欲明疎星淡無光征夫稍速駕起拂車上霜墟中始<lb/>
辨道迢遞征途長樹色共空濶晨光尚蒼茫雞鳴始知<lb/>
村漸覺暾朝陽青煙出林際滯穗或在塲感兹田舍樂<lb/>
慨然懐故鄉黄金百鎰盡失路徒悲傷<lb/>
　　　脩竹二首<lb/>
虚牕倚脩竹隂晴見佳景雨隙落餘滋風櫺亂疎影室<lb/>
幽境自閒心逺地愈静丁寧䕶雲根留伴嵗寒永<lb/>
<pb n="KR4d0206_WYG_006-7b"/>
脩林出夏筍戢戢如牛毛寧亡口腹味所冀逃炎熇露<lb/>
節半含粉風篁㣲解苞清隂日夜長會見干雲霄<lb/>
　　　送鮮于運使西歸<lb/>
飛鳥避漢節朔風揚斾旌光芒候躔次始見入蜀星父<lb/>
老喜公至來臨此江濵陽侯為先驅歸指唐安城君恩<lb/>
解煩劇劒履休殊庭衆聞駟馬還當為故鄉榮眷兹峽<lb/>
中郡念昔德化深民無暴歛困士感銓衡平自聞有行<lb/>
色愁雲黯秋隂已應江妃瑟泠然作離聲大江亦安流<lb/>
<pb n="KR4d0206_WYG_006-8a"/>
不復洪濤驚天水相與碧雲山無限青乃知盛徳士扶<lb/>
持有神明但恨濟世具遽起懐歸心寧無北闕念未忘<lb/>
東山情君王正仄席漏下開延英如公藉甚久名聞漢<lb/>
公卿當賜宣室召不但問鬼神金印有斗大錦衣無夜<lb/>
行願言不俟駕起焉慰蒼生自嗟代舍客蒯緱鬱悲音<lb/>
久落糠粃後日隨車馬塵不意侍廣座見謂非凡鱗假<lb/>
之風雷勢欲令化南溟誤當一鶚薦敢冀萬里程獨念<lb/>
知己難感激爰至今時來或可勉庶隔雲母屏<lb/>
<pb n="KR4d0206_WYG_006-8b"/>
　　　與鮮于茶幹<lb/>
吾猶蠧書魚豈能味斯文但以性所嗜頗與黄巻親喜<lb/>
聞天下言孝章有大名茍得從其游亦足慰此生向來<lb/>
昌黎翁始獲拜北平停鸞與峙鵠未見心已傾朅來涪<lb/>
江上適遇君逺行我窮天所憐特使見異人令聞金石<lb/>
奏暫破蟋蟀聲相逢已定交遽別寧忘情謫仙不可見<lb/>
空望江東雲<lb/>
　　　病中喜李仲霍王子載見過<lb/>
<pb n="KR4d0206_WYG_006-9a"/>
春風餞餘寒山雨留暝色杜門正卧病俯仰空四壁庭<lb/>
空鳥雀至牕破風雨入擁爐意無聊胸次百憂集肉消<lb/>
時撫髀嘯罷空抱膝户外雲氣昏春泥汚阡陌清晨履<lb/>
聲喧不見車馬迹忽傳髙軒過未知當何適僕夫走告<lb/>
予有客來問疾起迎屐齒折頗覺心恱懌沈痾脫去體<lb/>
陽氣滿大宅坐聞枚叟言汗復淟然出平身拙自衛外<lb/>
邪屢見襲昔嘗倦賔至束帶難自力今者乃不然惟恐<lb/>
歸騎急向來謝交游正乏君輩客<lb/>
<pb n="KR4d0206_WYG_006-9b"/>
　　　涪川寄蒲舜美桐煙墨來試之良佳因成長句<lb/>
西風吹林秋日白脩桐葉彫霣寒碧霜餘結實鳯不至<lb/>
野人取之出膏液山中老翁頗喜事買膏燃光歸照室<lb/>
旋收輕煤下玉杵隂房掩翳煙不出澤麋解角麝薦香<lb/>
嚴冬折膠天與力律灰吹盡無裂文外乾中堅介如石<lb/>
故人憐我貧嗜書遺我一丸欣有得空堂無風塵亦静<lb/>
朝陽壓牕書繞壁起臨墨池洗硯試入手已怪光奪漆<lb/>
蒼忙忽驚𤣥雲晦罨靄頓失寒松色徐嗟流落用失所<lb/>
<pb n="KR4d0206_WYG_006-10a"/>
翰墨何由有勲績從軍豪氣吾豈能倚馬翩翩磨楯墨<lb/>
傍人笑言君勿疑著書固屬窮愁客<lb/>
　　　送宋秀實罷官歸將有東南之行<lb/>
遑遑魯東丘結友得聃耳兩家千嵗後尚復通爵里況<lb/>
予與先世相去百年邇常恨會面難此意恐遂已豈期<lb/>
官紵溪君為幕下士不但見典型自喜聞正始獨嗟瓦<lb/>
礫後不遑蒹葭倚遽聞北海薦當為東山起春風洞庭<lb/>
波九澤彌空水掛帆下中流千里一日爾東南即王都<lb/>
<pb n="KR4d0206_WYG_006-10b"/>
分野乃星紀宫殿芙蓉旗玉佩白雲委麒麟翳鳯皇侍<lb/>
輦㕘劒履當知帝所樂顧非俗吏比良圖宜早遂力行<lb/>
無遽止今朝離亭栁顔色已可喜欲君早著鞭折贈當<lb/>
馬箠<lb/>
　　　送譚廷碩司户歸魚復<lb/>
平生惜芳辰每負止酒詩不量井楣缾安得如鴟夷果<lb/>
中麴蘖毒抱病悔可追雖無腐腸憂乃有摏喉危晩聞<lb/>
倉曹掾巾車欲東歸此君吾畏友議論可質疑相從未<lb/>
<pb n="KR4d0206_WYG_006-11a"/>
云久白首已可期莫陪諸公後往聽陽闗詞羸然卧空<lb/>
舍不得一語離心旌無終薄日夕風中飛户外雨連晝<lb/>
水聲已鳴溪行雲候歸蓋花塵漲春泥人知鄉閭近自<lb/>
忘車馬疲似聞五畝宅止居瀼東西傾倒稷下學歡呼<lb/>
里中兒嗟予久去國流落天一涯因君返枌榆慘然起<lb/>
遐思不惟消魂苦益増游子悲<lb/>
　<lb/>
　<lb/>
<pb n="KR4d0206_WYG_006-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　嵩山集巻六<lb/>
</p>
<p>
</p>
  </div>
</body>
</text>
</TEI>
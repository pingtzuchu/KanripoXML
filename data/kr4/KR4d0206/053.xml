<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>嵩山集巻五十三</head> <lb/>
    <p>
<pb n="KR4d0206_WYG_053-1a"/>
欽定四庫全書<lb/>
　嵩山集巻五十三<lb/>
　　　　　　　　　　　　宋　晁公遡　撰<lb/>
　　墓誌<lb/>
　　　宇文蜀州墓誌銘<lb/>
炎帝有嘗草之功北方謂嘗草為俟并人語轉為宇文<lb/>
子孫以爲氏始著見於拓䟦魏其後建國爲盡有拓䟦<lb/>
魏所有地其族始大以武功智勇聞者累累有焉至唐<lb/>
<pb n="KR4d0206_WYG_053-1b"/>
太和間有諱籍者為諫議大夫佐武元衡節度劒南西<lb/>
川有功則以文顯矣諫議之子諱從禮終渠州司馬因<lb/>
家於益州四傳至諱真緒從外邑廣都又四傳則有諱<lb/>
粹中者為尚書左丞諱黄中者為翰林學士諱時中者<lb/>
為左中大夫直龍圗閣華陽縣男遂赫然為名臣家徽<lb/>
宗付天下於欽宗也左丞公作詔語驚人其智不多耶<lb/>
建炎初衆聞女眞皆膽掉翰林公獨請行入不測之地<lb/>
其勇何如華陽公守平陽其有先自幽薊來者語洶洶<lb/>
<pb n="KR4d0206_WYG_053-2a"/>
欲相扇為變憚華陽公不敢發其武功又何如是三君<lb/>
子者盖發於文而然夫為葦籥韭祭於豳之世者必數<lb/>
百年而後有周公制禮作樂之盛也其信本諸炎帝歟<lb/>
華陽公長子諱師申字德聞其㓜華陽公誨之書一誦<lb/>
輒不忘則喜曰吾兒才也華陽公年未耄歸其鄉德聞<lb/>
盡以其祿奉之得以益市利田宅使華陽公可以歸卧<lb/>
而不出則又喜曰吾兒孝矣德聞之賢豈特見於斯哉<lb/>
方諸方立於太平甚盛之朝其時熟習見聞孰有出於<lb/>
<pb n="KR4d0206_WYG_053-2b"/>
干戚爼豆之外者耶德聞獨揣天下亂常色憂宣和四<lb/>
年以左丞公任為承務郎四川買馬監牧司歲以錦市<lb/>
馬於西南夷紹興三年德聞為幹辦公事或議用重錦<lb/>
冀多得良馬德聞曰西南夷馬不能皆良今費十倍而<lb/>
馬如初若之何其慮逺矣宣撫副使胡世將奏為參議<lb/>
官同時在幕府者有大吏無敢與抗德聞每與事爭不<lb/>
阿其僚或以親戚故人屬諸將竄名伍籍中論戰多輒<lb/>
得官德聞獨無所屬諸將益敬服世將死鄭剛中繼為<lb/>
<pb n="KR4d0206_WYG_053-3a"/>
宣撫副使恨不能留之乃上章言其才使守資州趣其<lb/>
行不得已至資州不越月踰時有詔主管台州崇道觀<lb/>
德聞盖念不可以斯須去華陽公旁先以請于朝既奉<lb/>
詔即其日以歸已而喪華陽公免喪益治室廬陳圗書<lb/>
客至與執觴觚桮豆留者館之冬而裘夏而葛時其朝<lb/>
夕而籩豆既進矣其有急難奔走赴之久亦不厭弟師<lb/>
説蚤卒迎致其嫠與孤撫之終其身故德聞死無内外<lb/>
哭之者必哀閒居殆十餘年除荆湖北路安撫司參議<lb/>
<pb n="KR4d0206_WYG_053-3b"/>
官以謂仕為養也吾今尚何仕况去先人丘墓耶再除<lb/>
知合州則曰君命不可屢違也至合州見學宫壊喟然<lb/>
而歎吾政出於是其可不敬既修繕之已乃問前者州<lb/>
牧將所以劾數慢去皆史胥瞞讕隠没則數其宿負廷<lb/>
戒之後無然聴者皆伏抑首之䟽其事以白即行之比<lb/>
歲多盗取其魁渠寘於法他盗懼出境郡遂大治總領<lb/>
財賦所論其最德聞笑謝之曰守取諸民實有媿何最<lb/>
也漢中出甲三千屯荆襄德聞以私錢餉之皆喜過望<lb/>
<pb n="KR4d0206_WYG_053-4a"/>
相戒不敢譁賔客至者亦然移知蜀州未行以三十二<lb/>
年三月十四日病卒於合州之正寢年五十二市者哭<lb/>
於肆行者弔於途過赤水其鄉聚皆哭曰使君吾所芘<lb/>
也天何為奪之是歲十二月八日其子紹恭葬德聞於<lb/>
㑹同鄉泉山之原華陽公之墓次越四年乃請銘於予<lb/>
德聞前卒之七月十有一日過合州與之語知其賢也<lb/>
且待予厚可不銘之其世系則已載於華陽公之誌不<lb/>
書德聞初娶簡州劉氏尚書郎涇之孫再娶隆州何氏<lb/>
<pb n="KR4d0206_WYG_053-4b"/>
秘書丞棠之女德聞三子紹恭右廸功郎監永康軍崇<lb/>
德廟紹莊登仕郎紹芳將仕郎五女適右承務郎廣漢<lb/>
張拭餘未嫁孫景㢘将仕郎銘曰<lb/>
　始之受氏　肇自炎帝　登于武成　代魏以興<lb/>
　融因商利　遂相唐明　厥緒則大　才惟未備<lb/>
　至君諸父　實昌而熾　勇功智名　君子之文<lb/>
　遭變不懼　君子之武　君出就事　其才是似<lb/>
　出少處多　弗克繼繼　我作銘詩　告爾後人<lb/>
<pb n="KR4d0206_WYG_053-5a"/>
　勿怠勿忘　庸篤厥慶<lb/>
　　　王脩職墓誌銘<lb/>
延州來季子聞歌風歌雅而知其國吾從伯姑歸趙懿<lb/>
簡公之家其居長安中見种隱君之後爲名將則曰是<lb/>
於五經之外盖好黄帝陰符吾文元公儀刑於家者至<lb/>
於女公子猶可以配季子其它亦孰不然凡出而相其<lb/>
夫之内屬外屬見其子若女必指之曰是有晁氏風規<lb/>
吾安氏姑先君伯娣也有女適少保懿恪公之曾孫諱<lb/>
<pb n="KR4d0206_WYG_053-5b"/>
湘字清夫能使清夫嶄乎有以立者其有助歟况清夫<lb/>
自其少時抱所業詩入太學博士課所業詩常最其列<lb/>
太學諸生相語它日上第必王君也其父去中都官而<lb/>
出使則曰吾當治官文書孰與我治家文書耶兒與我<lb/>
行清夫遂不果從禮部試自是其父使四方凡事當奏<lb/>
論與報謝賔客者清夫日日執筆牘在旁手翩翩無停<lb/>
既成書父取讀之無不中輕重欽宗即位以恩授將仕<lb/>
郎歴四官其父以老故謝事居嘉州淸夫無出仕意蜀<lb/>
<pb n="KR4d0206_WYG_053-6a"/>
公知其貧使即所居州監清酒務終父喪以貧乃復出<lb/>
入歴四官秩右修職郎既罷卭州火井茶塲而歸以隆<lb/>
興二年十一月十七日卒於子棟長寜軍司户參軍之<lb/>
廨年七十三清夫始欲從事於吾聖人之書以求伸其<lb/>
志訖不遂乃自謂少之志非也盖聞有聖人之道者三<lb/>
西方聖人之書所云德也柱下聖人之書所云道也吾<lb/>
聖人㑹歸焉清夫率夜漏未盡十刻以起讀是三聖<lb/>
人之書至夜漏下二十刻仰天而歎曰嚴乎神明之在<lb/>
<pb n="KR4d0206_WYG_053-6b"/>
上端起而拜之古之畏天畏大人者其謂斯人歟父母<lb/>
已死至其生之日如其在具酒食稱觴跪起及後病棘<lb/>
猶酌酒自觴之古之大孝終身慕者又於是乎在也世<lb/>
孰不知有三聖人之書哉清夫則誠且敬矣在嘉州嘗<lb/>
增㩁酤錢二十六萬緡在相州則論業茶者㩁之重皆<lb/>
逃使者符行中喜商利怒其言愈益辨之不懼也行中<lb/>
不能奪而從之在雙流縣富民詣縣庭請笞婢清夫問<lb/>
之則出於懿恪公同年生之家即贖而嫁之在峨睂縣<lb/>
<pb n="KR4d0206_WYG_053-7a"/>
時朝廷命徼外蠻歴階以官制書至歴階不出受而擁<lb/>
種落千餘人塞下求互市闔門惴恐提刑㸃獄司使清<lb/>
夫往直馳一騎抵歴階帳曰國家今命爾官使南詔知<lb/>
國家之爾與也不敢窺爾地則種落蕃而馬孶其利不<lb/>
利不多於互市乎歴階蹶然拜曰謹受命清夫於事要<lb/>
各適其宜非若貿然涉海者不可適之川也其儕以財<lb/>
論功不究其可不可於公則怯而勇於其私外其家者<lb/>
皆塗之人也二男其長棟也次楫女適右奉議郎簽書<lb/>
<pb n="KR4d0206_WYG_053-7b"/>
道州判官㕔公事李端卿内外孫十人棟以乾道元年<lb/>
十一月十六日葬於峨睂縣三獨鄉宗敎里龍坎山之<lb/>
原祔以安夫人待御史鼎之孫左朝奉大夫通判南康<lb/>
軍譚之女祖諱端甫大理評事累贈正奉大夫父諱敏<lb/>
文右朝請大夫成都府路轉運副使累贈右通議大夫<lb/>
母韓氏魏國忠獻公之孫累贈碩人某常念先君鮮兄<lb/>
弟有如見其姊其猶先君焉既幸見仲於髙氏叔於种<lb/>
氏季於孫氏獨恨不得見安氏之姑姑有壻而賢由其<lb/>
<pb n="KR4d0206_WYG_053-8a"/>
女相之姑亦足以有聲晁氏矣因棟來請銘則為銘曰<lb/>
　嗚呼清夫之學本於誠敬仰有畏俯有懼其能承三<lb/>
　聖乎淸夫之行可謂能孝其父老則不出既喪而去<lb/>
　惟欲致為臣而歸冀因是置朝籍以追爵其父母斯<lb/>
　君子之所憫乎清夫之智將仁其民顧不果則効其<lb/>
　所有以惠於困窮對大官不懾蹈蠻貊不懼其得士<lb/>
　之正乎清夫之家藏其隕齒有纍然璀璨者五不必<lb/>
　騐諸浮屠氏盖如剛松之峻潔入於地為虎珀者猶真<lb/>
<pb n="KR4d0206_WYG_053-8b"/>
　勁乎所為至於斯而不克以受福其後之人尚有慶乎<lb/>
　<lb/>
　<lb/>
　<lb/>
　<lb/>
　<lb/>
　<lb/>
　嵩山集巻五十三<lb/>
</p>
<p>
</p>
  </div>
</body>
</text>
</TEI>
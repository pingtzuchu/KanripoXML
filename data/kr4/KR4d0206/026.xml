<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>嵩山集巻二十六</head> <lb/>
    <p>
<pb n="KR4d0206_WYG_026-1a"/>
欽定四庫全書<lb/>
　嵩山集巻二十六<lb/>
　　　　　　　　　　　　宋　晁公遡　撰<lb/>
　　啟<lb/>
　　　賀馬總領啟<lb/>
典司外計盡按四道之圖進預内朝兼行六卿之事途<lb/>
歌相愛家給可須竊以為郡者常患於不知縣之盈虚<lb/>
理財者常患於不知民之緩急民力已竭而斂之愈甚<lb/>
<pb n="KR4d0206_WYG_026-1b"/>
縣道已困而督之益嚴上徒舉於空名下將受於實害<lb/>
使有司披籍而可以盡取雖云掊克以何傷計常年數<lb/>
貢而曽不少増盖是蠲除之未及能去此弊有待於公<lb/>
某官性資寛平徳業遠大執經以講博洽為明主之知<lb/>
持槖可觀沈深有輔臣之量忽從邇列出殿大邦以為<lb/>
置於言語侍從之間不若試以勞來安集之政近者聖<lb/>
慮惻然有懐若伊陟臣扈巫咸必能奉使而稱意及庸<lb/>
蜀微盧彭濮遂令薄賦以輕徭察羣臣無以易堯顧遠<lb/>
<pb n="KR4d0206_WYG_026-2a"/>
人安敢輕漢初傳闔部悉謂得賢某属以短才領兹彫<lb/>
郡一嵗三十倍於古方撫事以驚嗟八家九百畆之田<lb/>
庶自今而休息其為厚幸實異常倫<lb/>
　　　答王丹稜啟<hi>與</hi>
感今懐昔嘗預慈恩之題名積行累功暫屈武城之為<lb/>
宰雖欣集處良歎滯淹某官業精於經才出其類頃擢<lb/>
居於上第盖見譽於諸儒但推所學於官自然有聲於<lb/>
世周大夫所舉既髙賢能賓興之書蘇都官有言亦如<lb/>
<pb n="KR4d0206_WYG_026-2b"/>
刑賞忠厚之論某正望賢哲以佐迂疎春秋長於治人<lb/>
豈難裁剸君子文以㑹友更願講論<lb/>
　　　答何彰明啟<hi>居實</hi>
朅來是邦毎歎多士觀其游宦豈止乗朱輪者十人粲<lb/>
然貽書幾至排牙籖之萬軸兹勤臨賁更切歎稱某官<lb/>
蚤以學優居嘗治最承初辭於劇邑恨晚見於髙標孟<lb/>
子遠來利吾家願聞言論相如未至居客右益誦風流<lb/>
属為郡之少閑愧占辭之甚畧<lb/>
<pb n="KR4d0206_WYG_026-3a"/>
　　　答孫主簿啟<hi>唐英</hi>
就客位而趍未遑往弔見凶服者式况辱降臨仍出詞<lb/>
氣於不勝哭踊之餘重増迂拙以莫克負荷之愧某官<lb/>
斬然在疚善於居䘮節哀順變念其始之必無致於毁<lb/>
性立身揚名孝之終也當務在於顯親見加華袞之文<lb/>
如誦素冠之作既深銜感因為興悲<lb/>
　　　答侯知録啟<lb/>
三日彈琴不成聲甫終喪制五國為属而有長過見推<lb/>
<pb n="KR4d0206_WYG_026-3b"/>
尊已荷臨門更期墜翰某官嘗事大府無慙士鄉成都<lb/>
出入之錢盖多於河南庫通義傳授之學不下於膠東<lb/>
生乃能兼擅是名必將有聞於世勿深追遠之感勉務<lb/>
立身之榮姑陳鄙言少答來貺<lb/>
　　　謝李解元投詩啟<lb/>
黯然而别將去善士之鄉富哉其言特辱仁人之贈披<lb/>
尋踰晷感愧盈懐某人才則患多談何容易心醉六經<lb/>
而目營四海實記覽之無遺朝為百賦而暮作千詩殆<lb/>
<pb n="KR4d0206_WYG_026-4a"/>
從容而可辦歴考前輩離筵之詠孰如吾子今日之文<lb/>
篇幾及於周詩辭不出於鄭志有以多為貴者觀璀粲<lb/>
而甚驚必使反而和之顧衰慵而難强勉為占謝以報<lb/>
勤拳<lb/>
　　　謝郭解元投詩啟<lb/>
送乎淇之上如欲追攀殷其山之陽忽為驚歎乃承歌<lb/>
詠有動聽聞某人善事公卿猥及衰朽有志於學盖異<lb/>
巴三峽之人各賦以詩足見鄭七子之志既深稱賞併<lb/>
<pb n="KR4d0206_WYG_026-4b"/>
切感藏<lb/>
　　　答宋教授啟<lb/>
自至是邦以來毎求故家之後流風有存者如平生之<lb/>
所聞曷月旋歸哉顧相見之何晚伏惟某官奮自庠序<lb/>
列於搢紳結綬登王畿願供當世之用下帷為博士歸<lb/>
作諸生之師忽然在乎賓客之筵欲修事其大夫之禮<lb/>
特貽華翰莫亮鄙懐但知禱于上下神祗賜以樂嵗非<lb/>
求譽於鄉黨朋友託之空言益用感慚曷勤敷冩<lb/>
<pb n="KR4d0206_WYG_026-5a"/>
　　　回王解元啟<lb/>
朅來効官近方税駕叩門甚急喜見玉川之長鬚發函<lb/>
熟觀如獲天禄之竒字過情之譽何徳以堪某人才冠<lb/>
士林行髙鄉黨念久聞於韞櫝但未見於昂霄顧愚鄙<lb/>
夫猶君等伍本類虞卿之躡屩辱在泥塗偶先劉琨而<lb/>
著鞭弛於負擔何從者之不察執禮意以甚恭循省踰<lb/>
時虚辱盛貺遠詢氷氏之子將問奚從不知木偶之人<lb/>
自忘所届髙明過聽慙負無窮何以報之念欲傾囷而<lb/>
<pb n="KR4d0206_WYG_026-5b"/>
並進無可言者姑令埀橐以空歸感愧之情敷染難盡<lb/>
　　　答杜帳幹啟<lb/>
行臺官屬之賢則從其長闔部租賦所出皆聚此書喜<lb/>
耆宿之肯來想勾稽之無隠某官老故自任見聞實多<lb/>
雖如轅固夀考之髙乃有衞武康强之福步趨猶健尚<lb/>
能對前殿而據鞍考覈必明豈復容諸侯之去籍計匪<lb/>
遙於瞻晤宜可畧於報酬其為欣愉未易言冩<lb/>
　　　答石泉吕教授啟<lb/>
<pb n="KR4d0206_WYG_026-6a"/>
馬繫階下今其寧居雞籠城中豈所宜處顧致宏大者<lb/>
其發常晚將享富貴者其初必窮勿撫事而不怡但修<lb/>
身而少待某官出而干禄近於居夷意甚傷王中正之<lb/>
開邊恨不及魏師魯之為守子雖僻陋亦神祗祖考安<lb/>
樂之彼有貫盈則柱後惠文彈治耳姑勤乃職以教諸<lb/>
生<lb/>
　　　答叙州杜倅啟<lb/>
太宰之職比為官而擇才别駕之功將指日而報政遙<lb/>
<pb n="KR4d0206_WYG_026-6b"/>
想封部已皆詠歌某官秉心剛方臨事强敏昨雖以噂<lb/>
<graphic n="KR0689" url="https://raw.githubusercontent.com/kanripo/KR-Gaiji/master/images/KR0689.png" mimeType="image/png"/>相傾而遽去亦足見正直不屈之可觀勿云即叙之<lb/>
邦而乃鄙夷其地昔是漢夜郎之故國今有黄太史之<lb/>
遺風雖天下仕者欲立於朝豈久煩於在外而君子居<lb/>
之何陋之有宜亟使於移風某遠辱華牋具知厚意愧<lb/>
編摩之罔既致感謝之不周<lb/>
　　　答何合州啟<lb/>
始登公堂丞列中庭而拜近去大水人得平土而居計<lb/>
<pb n="KR4d0206_WYG_026-7a"/>
勞來之甚勤想懽呼而相慶某官治行之美聖朝所知<lb/>
己嘗佐糾繩之司更欲觀安集之政昨當昏墊之際皆<lb/>
恨按臨之遲幾如漢武之時殆可沈於玉璧早得王尊<lb/>
之至必不近於金隄某因考載籍之占敢為左右之賀<lb/>
水所及則地美害既去則利興江流泛濫之餘泥為數<lb/>
斗秋成收穫之厚畆益三升豈特邦人含哺而嘻亦遂<lb/>
使君為郡之樂<lb/>
　　　答楊提幹啟<lb/>
<pb n="KR4d0206_WYG_026-7b"/>
兹承就位首辱修牋戚戚焉於心方懐臨事之懼洋洋<lb/>
乎盈耳甚非虚已之求某官早以英才玩於大易多識<lb/>
必知於往行寡辭宜慕於吉人生之來日有所聞乃其<lb/>
望者文之敝當救以質相與矯之幸怜衰老之何堪日<lb/>
佇箴規而無隠<lb/>
　　　答王墊江啟<lb/>
比淹小宰之銓不知而不愠今遇當途之士有徳者有<lb/>
言交上薦賢之章何勞進牘之謝某官蚤膺推擇屢試<lb/>
<pb n="KR4d0206_WYG_026-8a"/>
劇煩或十年或七八年同輩亦多於改秩方百里方五<lb/>
十里居官獨久於字民迨兹考課之聞竊恨奏論之晚<lb/>
衰遲何力感愧良深<lb/>
　　　謝李志脩投書啟<lb/>
兹承往駕特辱貽書若曰父義和謂其乃益友之族猶<lb/>
大夫崔子顧予亦流俗之人深愧衰遲難當稱譽某官<lb/>
早知儒學盖出世家如有意於切磋故相從而咨訪天<lb/>
下之事不必問汝曰安安則為之賢者之道初何難我<lb/>
<pb n="KR4d0206_WYG_026-8b"/>
欲仁仁斯至矣舉以為報往哉踐言<lb/>
　<lb/>
　<lb/>
　<lb/>
　<lb/>
　<lb/>
　<lb/>
　嵩山集巻二十六<lb/>
</p>
<p>
</p>
  </div>
</body>
</text>
</TEI>
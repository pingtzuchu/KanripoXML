<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>嵩山集巻十四</head> <lb/>
    <p>
<pb n="KR4d0206_WYG_014-1a"/>
欽定四庫全書<lb/>
　嵩山集巻十四<lb/>
　　　　　　　　　　　　宋　晁公遡　撰<lb/>
　　律詩三十五首<lb/>
　　　即事<lb/>
故國邊聲静鼔鼙依然宫闕淚沾衣端門曉日烏聲樂<lb/>
別殿春風燕影歸目斷楚天嗟樹隔夢回梁苑逐雲飛<lb/>
里中父老今誰在聞說比隣半是非<lb/>
<pb n="KR4d0206_WYG_014-1b"/>
　　　寄子兼弟時聞有平都之游<lb/>
春風殿閣百花香欲去題詩細作行聞爾東游有佳句<lb/>
只應先我賦靈光<lb/>
　　　遣愁<lb/>
白盡汀蘋老黄彫岸草秋西風正蕭瑟何處不堪愁<lb/>
　　　巴江<lb/>
巴江暮秋末霜降千林空山色不改碧蓼花無數紅木<lb/>
葉感湘浦蓴羮憶江東艱難志當壯吾未怨途窮<lb/>
<pb n="KR4d0206_WYG_014-2a"/>
　　　懐子兼弟時在寧江赴試<lb/>
霸國山河在秋風草樹疎羈游今幾日旅食定何如夢<lb/>
想池塘句愁消鴻雁書細思治安䇿勉力獻公車<lb/>
　　　又<lb/>
江晩㣲收潦乗流久已歸沈郎正多病水帝有餘威鴻<lb/>
雁幾時到脊鴒相背飛題書問行李東望獨依依<lb/>
　　　予己未十月二十有二日去涪上越明年八月<lb/>
　　　二十有八日以事再來觀山川之勝無異於昔<lb/>
<pb n="KR4d0206_WYG_014-2b"/>
　　　而予之幽憂抑鬱亦自若也<lb/>
重來閒曳杖藜行白帽依前似管寧風雨只如當日恨<lb/>
江山不改故時青天寒未夕牕先暝霜晚無聲葉自零<lb/>
詩罷時為洛生詠醉吟聊使故人聽<lb/>
　　　送王和甄竇公瑞歸魚洞<lb/>
壁掛凝塵榻苔生嘯月樓喜聞佳客至能為故人留雨<lb/>
積山川暝風傳鼔角秋沙邊晩相別留眼送歸舟<lb/>
　　　秋江<lb/>
<pb n="KR4d0206_WYG_014-3a"/>
秋江水清不勝綠還與漢江顔色同望中白鳥忽飛去<lb/>
落日丹楓相映紅<lb/>
　　　和郭安道<hi>在試院作</hi>
水落灘聲急風來樹影移懶窮千里目空誦四愁詩白<lb/>
帽何妨隠黄粱未遣炊要令鄉國夢暫向枕中遲<lb/>
　　　雨晴<lb/>
西風送殘雨吹盡簷際滴稍稍江流清湛此千頃碧雲<lb/>
收天倚蓋山静月銜壁秋容日夕佳真欲慰北客<lb/>
<pb n="KR4d0206_WYG_014-3b"/>
　　　別郭安道盧能甫<lb/>
客路悲秋落木邊江流滚滚尚連天病來懶著登山屐<lb/>
歸去聊乗下瀨船回首關河嗟去國傷心風雨送殘年<lb/>
相逢又作怱怱別擬續陽關第二篇<lb/>
　　　偶題懐子兼弟<lb/>
秋色丹楓畔愁心白雁邊東來又相失更擬待明年<lb/>
　　　夢中作<lb/>
舉鞭重到故都行予亦咨嗟恨不勝心與隴雲留漢苑<lb/>
<pb n="KR4d0206_WYG_014-4a"/>
目隨煙樹遶秦陵<lb/>
　　　尋梅花尚未有開者<lb/>
問訊溪頭樹如何殊未春亦應心老大不逐世陳新<lb/>
　　　有感<lb/>
不見罘罳闕于今已十春素衣不忍棄為有洛陽塵<lb/>
　　　雨中觀庭下梅二首<lb/>
霏霏凍雨細無聲解洗梅花花上塵似與横枝借顔色<lb/>
故應添我一分春<lb/>
<pb n="KR4d0206_WYG_014-4b"/>
春近梅梢著意紅留花不發待東風籬邊一樹最佳處<lb/>
半在冥濛煙雨中<lb/>
　　　詠銅缾中梅<lb/>
折得寒香日暮歸銅缾添水養横枝書牕一夜月初滿<lb/>
却似小溪清淺時<lb/>
　　喜雨<lb/>
提封為國守樂歲見天心與此一年食賜之三日霖打<lb/>
荷看急㸃厯竹有清音上帝嗟何逺昭昭寔汝臨<lb/>
<pb n="KR4d0206_WYG_014-5a"/>
　　　三月晦日舟中<lb/>
平生每欲惜芳菲人事還多與願違卧病不常同客醉<lb/>
作詩才及送春歸<lb/>
　　　四月一日舟中<lb/>
𣺌𣺌無風浪自平順流乗曉放舟行汀蘋不與春同老<lb/>
池草能隨夢復生山色向人元不改年華轉景未須驚<lb/>
故人相會無多日有酒何妨為我傾<lb/>
　　　師安撫生日<lb/>
<pb n="KR4d0206_WYG_014-5b"/>
鼻祖貽謀逺承家積慶長青箱元不墜玉樹久逾芳氣<lb/>
驗三嵎秀祥占五世昌向來蜀父老久憶漢文章試問<lb/>
風騷將誰登翰墨塲浮雲玉壘變秋草墨池荒大雅淪<lb/>
金石斯文厭秕穅九成方命舜三變必興唐東壁初觀<lb/>
象南箕果降光終當薦清廟始驗出崑岡世喜韶音在<lb/>
人皆肉味忘遥聞望帝國重立鄭公鄉議論看前輩春<lb/>
秋守素王談經追服杜下筆逼班揚價重連城璧功髙<lb/>
治水航詞源傾灧澦才刃劇干將思涌辭穿月文成字<lb/>
<pb n="KR4d0206_WYG_014-6a"/>
挾霜髙明齊日觀豪徤敵風檣不但埀金薤方期兆玉<lb/>
璜徑宜排稷下不用奏阿房退草三千牘深窺數仞牆<lb/>
多聞正科斗博識辨商羊鄉黨尊王烈交游說鄭莊絃<lb/>
歌化鄒魯文物見成康壯嵗觀周樂昭時笑楚狂風塵<lb/>
天下轍日月魏中梁星列橋門外霜寒璧水傍應書隨<lb/>
漢傳鼔篋上虞庠大䇿先多士髙談兀老蒼諸儒甘折<lb/>
角宗伯許升堂擢秀聨龍虎凌霄翳鳯凰西黌聊偃息<lb/>
北海暫徊翔絳帳師儒室青衿弟子行至音消鄭衛俗<lb/>
<pb n="KR4d0206_WYG_014-6b"/>
學起膏肓德業方天縱才名故日彰築巖宜夢說負鼎<lb/>
可干湯憲古興華旦蒐儒列奉常魯宫傳禮樂趙鐸應<lb/>
宫商金納諸侯酎郊崇上帝觴朝儀修草具廟樂紀芝<lb/>
房方刺封中制將分岱岳祊守邦嚴典禮範俗正隄防<lb/>
恩賜尚書舄班齊騎省郎明光聨執㦸建禮入含香鳴<lb/>
玉趨文陛埀紳拱御牀天臨豸冠動風凛獸樽涼禁省<lb/>
吟紅藥朝廷少皂囊憂時惟賈傅疾惡甚張綱伏閣曾<lb/>
留諫埋輪詎畏强忠言深慷慨直氣歘飛揚屢乞開宣<lb/>
<pb n="KR4d0206_WYG_014-7a"/>
室常思請尚方馬皆貪立仗鳯獨見朝陽直道難容黯<lb/>
羣臣惜渡湘虚心忘寵辱知命信行藏徼道森長樂周<lb/>
廬肅未央贅衣重入侍交㦸儼開張地有長城固時無<lb/>
寶瑟僵鳴鑾思禹穴飛斾入雷塘仗狩崆峒逺旌埀少<lb/>
海黄方資清宿衛乃遽釋軒裳負郭俄回駕專城再耀<lb/>
鋩化移江北枳訟决召南棠已去浮江虎潛軀避境蝗<lb/>
使車更刺舉夷路看騰驤未即歸前席還聞出䕶羌不<lb/>
通五尺道坐富十年糧念昔東南帝多興楚越疆聚星<lb/>
<pb n="KR4d0206_WYG_014-7b"/>
占晉國厭氣走秦皇往者何勞繼今王未易量布書埀<lb/>
象魏仄席在巖廊大業雖中僨神謀正外攘會須擒頡<lb/>
利方擬殄燒當宇宙依秦樹山河接汶篁再令宫禁肅<lb/>
必賴股肱良豈久留乗塞行看入奉璋無安都䕶府亟<lb/>
趣舍人裝有客彈長鋏終年竊太倉乗龍安敢望飛鳯<lb/>
果為祥貪祿難投幘登堂阻奉觴遥期千嵗夀坐見海<lb/>
生桑<lb/>
　　　范令人生日<lb/>
<pb n="KR4d0206_WYG_014-8a"/>
文正埀芳久風流八葉蕭名傳慶厯頌功冠寶元朝人<lb/>
物追三代儀刑正百僚後來登玉筍故自有霜條配德<lb/>
皆乗鳯生賢必珥貂賦髙梁苑雪聲振浙江潮已慶生<lb/>
金社俄聞夢紫霄颷車度弱水絳節下陽寥温潤珠無<lb/>
纇清修玉不雕成家自褵結髙節陋琴挑靈匹期河漢<lb/>
仙槎近斗杓擇夫得温嶠傳業繼班昭比物能吟絮逢<lb/>
辰解頌椒早遵王吉儉久去少君驕絳帳詩書在朱絃<lb/>
律吕調行皆圖史應步節珮環揺林下風姿逺閨中禮<lb/>
<pb n="KR4d0206_WYG_014-8b"/>
法饒翟衣嚴象服彤史嗣英颷夙御魚軒駕和鳴鳯管<lb/>
簫清標矜竹潤盛德頌桃天八桂知同秀三芝等後彫<lb/>
他年看洗髓終不羨雲翹<lb/>
　　　偶成<lb/>
鸞鑑無塵月影圓不須朱粉汚紅顔待傳京兆眉膴様<lb/>
剰冩春容入逺山<lb/>
臉上桃花春自開眉邊栁色日全囘遥知弄粉粧成晚<lb/>
應待温郎玉鏡臺<lb/>
<pb n="KR4d0206_WYG_014-9a"/>
樓上東風簾幕埀纖纖春筍弄粧遲玉籠鸚鵡知人意<lb/>
催報花梢日影移<lb/>
深深小閤夜籠香日上珠簾逗曉光為喚羅帷春睡起<lb/>
翠盆添水試新粧<lb/>
　　　九日<lb/>
霜林木葉未全紅疎雨蕭蕭不滿空萬里黄花欺病眼<lb/>
十年烏帽怯秋風可憐望逺身能徤愈覺追歡嵗不同<lb/>
便欲題詩問鄉國不堪囘首失飛鴻<lb/>
<pb n="KR4d0206_WYG_014-9b"/>
　　　答鮮于晉伯再用游卧龍山詩韻見贈之什<lb/>
康成名已滿山東復見談經鄭小同卧病向來嗟髀減<lb/>
誦詩多謝愈頭風休隨賔客游梁苑合有文章動漢宫<lb/>
如我空疎已何用一生丘壑坐竒窮<lb/>
　　　喜王志夫來<lb/>
懶觀南土化歸勒北山銘蠟屐乃相過巾車何不停復<lb/>
囘千里駕去食五侯鯖想見知君到傳呼閤下鈴<lb/>
　　　恭州教授宋師民有詩次韻<lb/>
<pb n="KR4d0206_WYG_014-10a"/>
但聞兩廡讀書聲學館無塵地更清嵗久緇林皆木拱<lb/>
春來泮水有芹生剰令龍虎登髙第再賦鳬鷖美太平<lb/>
我老循行才不稱愧君刻畫與虚名<lb/>
　　　聞伯初兄從周宣諭往兩京<lb/>
聞道西從使者車殷勤問訊武侯廬卧牛已去多新冢<lb/>
化鶴重來失舊居草木久荒門外逕塵埃應化壁中書<lb/>
遥知流落歸無處未免悲歌問孟諸<lb/>
　<lb/>
<pb n="KR4d0206_WYG_014-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　嵩山集巻十四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>嵩山集巻五十一</head> <lb/>
    <p>
<pb n="KR4d0206_WYG_051-1a"/>
欽定四庫全書<lb/>
　嵩山集巻五十一<lb/>
　　　　　　　　　　　　宋　晁公遡　撰<lb/>
　　雜著<lb/>
　　　試恭南進士䇿問一首<lb/>
問堯之時懷山襄陵之患作亦多故矣而厯象日月星<lb/>
辰恭授民時未嘗敢後然終之隂陽和五穀登光被四<lb/>
表罔不率俾豈非聖人奉天時之效歟今國家内修政<lb/>
<pb n="KR4d0206_WYG_051-1b"/>
事外輯遐方夙夜不遑康寜而猶命郡國博求治厯之<lb/>
士將以講明天地之紀以正四時之序嗚呼其得堯之<lb/>
為心乎有司宜承上之意而詢於吾子也夫數象之學<lb/>
尚矣或生於律或起於大衍或推而至於三統皆可用<lb/>
而為厯者也而古今厯家不能經百世而無弊若曰四<lb/>
時寒暑與夫天日月星之象一有一無出入升降淹速<lb/>
之不同故乆而不免於差忒然大衍之法後世無以易<lb/>
何也必曰推而上之考於古之占候而無爽然後傳之<lb/>
<pb n="KR4d0206_WYG_051-2a"/>
也逺則戊寅之元與詩書春秋漢之太初皆合而行之<lb/>
纔三世輙䟽闊而不可用又何耶將謂所學有精粗故<lb/>
其傳有乆近則古厯六家聖所作也而學者疑其紕謬<lb/>
曾不及唐都落下閎之所為殆可惑也然律也大衍也<lb/>
迄於今依倣而行之至夫春秋之於日月尤謹每書朔<lb/>
書閏或遇夫司厯失之必正焉猶厯法也是以劉歆取<lb/>
以作三統厯班固稱其宻要而或者以為傅㑹之説後<lb/>
世無傳焉是果不可用歟抑微妙之學通之者鮮歟以<lb/>
<pb n="KR4d0206_WYG_051-2b"/>
至五帝而來所用之厯亦有可施於今者乎傳曰通天<lb/>
地人曰儒通天地而不通人曰伎吾子業於儒者也宜<lb/>
嘗講此願詳著於篇以待上之採擇<lb/>
　　　元汝功硯銘<lb/>
昔之斵者為老成今之斵者為後生孰謂兹石其方似<lb/>
義其重似德居今之世而有典刑<lb/>
　　　睂州先賢圖像碑隂<lb/>
右三十二人皆出武陽郡人楊師中嘗考諸書其地有<lb/>
<pb n="KR4d0206_WYG_051-3a"/>
彭亡聚相傳彭祖葬此山後世因以彭山名其縣唐先<lb/>
天以前名隆山拓㧞魏以上則通稱武陽武陽之名盖<lb/>
甚古秦司馬錯伐蜀蜀王開明敗走於武陽獲之謂此<lb/>
地也蜀郡建乃為縣班孟堅云漢武帝開夜郎立犍為<lb/>
郡領縣十二以為南夷非也王褒家資中孟堅為褒傳<lb/>
云蜀人鄧通事文帝而傳云南安人南安今為嘉州武<lb/>
陽居其上㳺則三邑殆割蜀郡𨽻之也常道將亦稱蜀<lb/>
本一郡漢分巴割蜀以立犍為廣漢因有三蜀之名益<lb/>
<pb n="KR4d0206_WYG_051-3b"/>
知武帝所開南夷止得今瀘戎之地而附以蜀南鄙為<lb/>
無疑也漢律縣萬户為令減萬户為長赤水有黄龍廟<lb/>
有漢碑載武陽令泠化當時武陽盖為大縣孟堅書武<lb/>
陽有鐵官而丹稜青神鐵冶猶在焉則吾郡之四邑皆<lb/>
為武陽故疆也彭山縣市南有祠臨官道上題其顔曰<lb/>
忠孝其壁有畫漢晉衣冠長老言元祐末縣令鞠嗣復<lb/>
取張文紀李令伯繢焉師中以為堂堂乎縣自漢光武<lb/>
稱為士大夫郡當不止二士於是益於古求之如隋諫<lb/>
<pb n="KR4d0206_WYG_051-4a"/>
官宋逺唐陵臺令任宥皆由他邦來居之則不論獨取<lb/>
是三十二人者命畫史程其年論其世稽其所立而為<lb/>
其冠服容貌師中曰文紀父大司空升明事安帝爭太<lb/>
子不當廢其後立為順帝救趙騰不當以忠言誅同時<lb/>
減死者八十人令伯祖父朱提亦名二千石則文紀令<lb/>
伯盖由有家法也師中字民極嘗來見予請以是立之<lb/>
學官因并其言刻之予於是歎曰平生第聞兹郡為多<lb/>
才而不知皆出於士大夫家夫所貴乎士大夫者其法<lb/>
<pb n="KR4d0206_WYG_051-4b"/>
有以貽其後故守其家法則為能子孫非專以其山川<lb/>
之靈嘗出白虎神鼎寳磬而然也覽之者其無忘焉<lb/>
　　　梓州洞門五百大阿羅漢靈異之迹甚多因來<lb/>
　　　敬禮而說偈言<lb/>
惟五百大士從佛已得度云何住此山來者獲親近諦<lb/>
觀盡讚歎梵相實希有袈裟及錫杖缾鉢諸器用一一<lb/>
皆備具猶昔宴坐時或舒臂欠伸或倚膝假寐或執珠<lb/>
念持或植杖止觀或引衲䝉頭或脱屨埀足謂已出世<lb/>
<pb n="KR4d0206_WYG_051-5a"/>
間我所見者誰謂今在世間所見非真實真實難思議<lb/>
非泥土合成石壁中有罅大士嘗出入愚人日守視意<lb/>
此是眞實匍匐往究尋畢竟不可得如來説法身初不<lb/>
墮有無求色與音聲是見非正見心迷現種種終落斷<lb/>
滅想若夢佛國土夢覺了無有果能除迷妄我心即大<lb/>
士去是之他方無往而不在執一未離幻有二亦非正<lb/>
我來為聞聞則為法所縛我來不聞聞則為境所轉敬<lb/>
請非聞聞而為我説法大士黙然許為我説法竟<lb/>
<pb n="KR4d0206_WYG_051-5b"/>
　　　請象耳山長老疏語<lb/>
自威音王以來有能傳正法藏在閻浮提之國乃可坐<lb/>
大道場苟或非人是名作業支勒那之徒化鶴瀨利吒<lb/>
之死為蟲若誑語異語不離凡情則請者受者俱墮惡<lb/>
道止得羆頭之後來難住象耳之名山長老果公為衆<lb/>
歸依稱善知識應笑田間之童子拽鼻却回肯怜㑹下<lb/>
之學人求心不得快為説法無事執謙當思為一大亊<lb/>
而來不負第五尊者之記<lb/>
<pb n="KR4d0206_WYG_051-6a"/>
　　　贈墨手道人説<lb/>
翼奉能觀其人以某時來者知其邪正知人者盖當如<lb/>
此予鄉人吳德一甚工此法士大夫多喜從之然止欲<lb/>
問富貴耳德一當告以邪正使識所避就不當專以富<lb/>
貴語之也凡從之者皆慕為君子則德一之名他日要<lb/>
不減嚴君平<lb/>
　　　䇿問一首<lb/>
問取士之制至周始可考自鄉而升之司徒自司徒而<lb/>
<pb n="KR4d0206_WYG_051-6b"/>
升之學其亦不過不征之而止爾自學而升諸司馬其<lb/>
亦不過謂之進士而止爾升之學而有不變者則屛之<lb/>
逺方不齒於周之時公卿大夫盖各世其祿未聞有自<lb/>
進士而為大夫為卿為公者也觀其制為甚略且若不<lb/>
甚貴之由漢以來其制則甚詳待之則甚重至於進而<lb/>
為大夫為卿為公而無有不齒者焉夫取之甚詳則宜<lb/>
得其賢待之甚重則宜有所感激副其所以重之之意<lb/>
守節仗義以報其上修身力行以不辱於其士求有異<lb/>
<pb n="KR4d0206_WYG_051-7a"/>
於庶人然漢以來所謂公卿大夫者僅臨利害毫毛比<lb/>
則已顛沛喪其所守乃不及周之所謂士者如仲子王<lb/>
蠋魯仲連之徒寜髙舉逺引或餓與死而不少屈其道<lb/>
其故何耶願與諸生辯之亦以觀諸生之志<lb/>
　<lb/>
　<lb/>
　<lb/>
　<lb/>
<pb n="KR4d0206_WYG_051-7b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　嵩山集巻五十一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>嵩山集巻五</head> <lb/>
    <p>
<pb n="KR4d0206_WYG_005-1a"/>
欽定四庫全書<lb/>
　嵩山集巻五<lb/>
　　　　　　　　　　　　宋　晁公遡　撰<lb/>
　　古詩二十五首<lb/>
　　　今嵗試士竟置酒起文堂延主司且作詩送之<lb/>
吾州俗近古他邦那得如飲食猶爼豆傭販皆詩書今<lb/>
年屬賔興詔下喧里閭白袍五千人崛起塞路衢入門<lb/>
坐試席正冠曳長裾談經慕康成對䇿擬仲舒吟詩必<lb/>
<pb n="KR4d0206_WYG_005-1b"/>
二雅作賦䂓三都傳聞選主司考閱須鴻儒果然提權<lb/>
衡未嘗謬錙銖得者固驚喜失者亦歡呼鄉黨為歎息<lb/>
是事蓋久無老守䝉此聲増重西南隅何以為子謝舉<lb/>
觴挽行車少留盡一醉歸駕且勿驅<lb/>
　　　次韻楊光父見贈<lb/>
為善惟不足務德莫如滋古人行此道名與星斗埀是<lb/>
邦禿鬢翁實乃古醜夷區區豈云難長者能折枝上尋<lb/>
聲光逺下感風俗衰老夫强解事曲學安所施不見南<lb/>
<pb n="KR4d0206_WYG_005-2a"/>
海濵舉世誰保持吾言那可用鄉黨笑脫頥但皆指喬<lb/>
木故園今在兹喬木誠茂美歎息將何為<lb/>
　　　送杜時可歸太學<lb/>
宴安不可懐百年能幾何況今五學開皆以禮為羅既<lb/>
書内舍籍天門近嵯峨云胡久不歸滯留蜀江沱要須<lb/>
勇一往行即中十科君婦定復賢相敦戒蹉跎暫別徳<lb/>
曜桉勿操子犯戈會看此里閭髙車再來過路人笑指<lb/>
㸃駟馬金盤陀逺游那足悲所得蓋已多罷酒當就途<lb/>
<pb n="KR4d0206_WYG_005-2b"/>
執杯聽我歌司業乃父兄養材如菁莪<lb/>
　　　宇文叔介逆婦歸過通義為置酒逺景樓餞之<lb/>
夜雨洗綠野平池磨青銅共登百尺樓遂享萬里風逺<lb/>
自木末來大音中笙鏞盛夏安得此正是飛亷慵為我<lb/>
解炎蒸舉觴謝天公君行亦快哉輕舟疾歸鴻閨中當<lb/>
更喜新涼入房櫳可賡白頭吟寫之以絲桐<lb/>
　　　寄宋嗣宗<lb/>
蜀江自嶓冢流惡及丘原寧止數斗泥乃有千丈渾帝<lb/>
<pb n="KR4d0206_WYG_005-3a"/>
選髙才郎逺來乗輶軒悽然在川上會思澄其源重部<lb/>
今何如想無風水昏激濁使之清未覺禹功尊我戚閭<lb/>
丘生短衣方服轅得為經途尉可致薄夫敦何須讀刑<lb/>
書顧欲多平反但令吏不汚信是民無寃<lb/>
　　　李仁甫和予如字韻詩再用韻寄之<lb/>
神州久陸沈遂作蛇豕墟諸公頗憤激日上平邊書覽<lb/>
書帝震怒欲下雷霆誅金城築三洲戈船浮五湖要令<lb/>
境土復再似祖宗初誰其為民言世獨無郇模師克非<lb/>
<pb n="KR4d0206_WYG_005-3b"/>
在衆正當戒不虞討論惟甲兵此豈戰所須代思伊尹<lb/>
相語憶臯陶都皮亡毛安附體肆心自舒正宜詢褐父<lb/>
難以訪綺襦君今幸得用出駕班輪車為民盍盡言軒<lb/>
冕真塊蘇區區但投劾何貴於為儒春秋置桉上開巻<lb/>
一軒渠儻能遵伯禽焉在獲僑如<hi>仁甫有行亦自劾去之語</hi>
　　　羅仲思送伯父以道帖<lb/>
我家嵩山翁平日慕迂叟斯文到蒼史髙節貫白首至<lb/>
今遺翰墨古意近科斗世人䂓時好娬媚無不有寧知<lb/>
<pb n="KR4d0206_WYG_005-4a"/>
虞書渾或笑夏篆醜往年君家尊得此蓋以厚嘗從諸<lb/>
父游於我實世舊念昔盟可尋與君期不朽<lb/>
　　　寄洪雅令孫良臣<lb/>
志士居世間要為鶴鳴皋誰能如羊豕料揀充豢牢吾<lb/>
邦孫卿子閉門長蓬蒿慨然請治劇不憚簿領勞地雖<lb/>
百乗小名與九頂髙老翁喜相語得見今官曹令行有<lb/>
盜奔冬煖無兒號君豈求人知知亦未易遭大哉龍伯<lb/>
國乃欲舉六鼇區區畢吏部竟日把兩螯且當置是事<lb/>
<pb n="KR4d0206_WYG_005-4b"/>
痛飲讀離騷<lb/>
　　　謝張待制赴飲<lb/>
我如沐猴冠强佩刺史章儻令入朝班驚倒鴛鷺行安<lb/>
敢延貴人置酒登此堂知公蓋超然軒冕等粃糠但逢<lb/>
臭味同握手出肺腸肯為宣明面貧賤乃遽忘逺從三<lb/>
峽來欲訪五畆桑聞昨去郡時送者傾城隍皆言民疾<lb/>
苦公見必慘傷奏疏每建白細書親貼黄豈容廊廟具<lb/>
而久滯一方使民濟大川行矣為舟航杖屨可少留吉<lb/>
<pb n="KR4d0206_WYG_005-5a"/>
日辰甚良歌公竹枝詞舉我柏葉觴勿辭飲之釂不發<lb/>
寛饒狂釀以老翁泉中有班馬香<lb/>
　　　贈羅仲思仲思今夏來試羣士八月予被朝命<lb/>
　　　為別試所考試仲思亦來<lb/>
子初至我邦受命蜀行臺羣士森如林手自揀條枚試<lb/>
席莫敢譁棘門乃大開知是諍臣鄉所出非凡材益州<lb/>
外南宫將遣與計偕詔書選主司帝謂汝往哉深喜與<lb/>
子逢再持鈞石來因得享成事笑歌雜詼諧秋風吹帽<lb/>
<pb n="KR4d0206_WYG_005-5b"/>
帬白露入酒杯飲我玻瓈江㵼子瓊瑰懐相看語不厭<lb/>
預憂歸駕催<lb/>
　　　楊承父與予同在別試所聊戯之奉簡<lb/>
近時文章衰淺陋亦可憐走趨王公門書記争翩翩開<lb/>
讀令人慙語吃意莫宣今晨忽驚喜贈我手一編筆端<lb/>
吐虹霓直上欲干天樊南甲乙中乃有猗那篇如聽正<lb/>
始音復回元祐年借問安能爾氣剛得其全用為良有<lb/>
司吾實無間然要知取士公考閱外已傳何由置漢朝<lb/>
<pb n="KR4d0206_WYG_005-6a"/>
直柄遂當權伏閣日論事不減陽城賢<lb/>
　　　楊周輔來考試刑法同在別闈剛直士也喜為<lb/>
　　　賦此<lb/>
風俗嗟久衰所見皆軟熟今年客益州得此一士足古<lb/>
來豐鎬都氣壓瀍澗卜豈須和氏璧自有藍田玉琉璃<lb/>
非不佳炯炯先奪目只堪供把玩彼脆寧受觸愛君堅<lb/>
重質坐閱世翻覆來試法家流因論廷尉獄張湯善爰<lb/>
書專亂漢約束何嘗守律令正爾舞桎梏若人甚耿介<lb/>
<pb n="KR4d0206_WYG_005-6b"/>
不待城旦讀恨我無長風送君騎鴻鵠<lb/>
　　　題先主廟<lb/>
天地收霸氣丘原餘閟宫野人相指示旁有若堂封當<lb/>
時大耳兒甚似隆準公夫豈忘故都﨑嶇巴蜀中劃然<lb/>
成三分正爾阨兩雄武侯抱遺恨秦隴竟莫通獨憐晉<lb/>
昌明千載時始逢坐看五季亂蕭條河洛空<lb/>
　　　師永錫餽鹿<lb/>
麋鹿愛豐草羣行鳴呦呦自謂山林逃可免刀几憂于<lb/>
<pb n="KR4d0206_WYG_005-7a"/>
人亦何事之死蓋有由所入諒不深竟為羅網求所以<lb/>
安期生髙舉崑崙丘輟食為歎息吾其將逺游<lb/>
　　　鄉人欲開舊江相勉以詩<lb/>
鄉人填然來亦有雙眉厖讙言我東堤夏潦所樁撞舊<lb/>
時水流處沙礫可手扛請開百步洪障以千石矼不令<lb/>
近城郭庶即回濤瀧坐聞南堰民籍籍口語嚨深憂堰<lb/>
或壊他日病此邦二論堅相持誰者肯屈降老夫莫能<lb/>
决君其問語江<lb/>
<pb n="KR4d0206_WYG_005-7b"/>
　　　詔除虚額錢計庭遣簡州通判王和叟再至謂<lb/>
　　　考實未然也人日贈和叟一首<lb/>
天王念逺民哀此西南隅主者按其籍取之盡錙銖掃<lb/>
地皆赤立名獨存版圖竭澤儻未已來年恐無魚明詔<lb/>
甚寛大宿負當蠲除主者慘不樂何以充輓輸刺史詎<lb/>
可信殆將有為無遣官視故府姑往考簿書簿書亦難<lb/>
慿緣絶或欺予不如持明詔却還桑大夫跋涉君徒勞<lb/>
兩駕泥軾車所幸得一歡莫辭留斯須今晨屬挑菜㗖<lb/>
<pb n="KR4d0206_WYG_005-8a"/>
我園中蔬蔬食君莫笑郡縣誠空虚<lb/>
　　　予長女歸叔尚偕往江津作詩送之<lb/>
薛郎吾嬌客昨肯過彭濮相從雖云久一嵗如轉燭外<lb/>
堂忽有請歸駕行當促自稱先君子嗣以病家督焉能<lb/>
主烝嘗我祭則受福吾誠愛吾女撫視長不足人皆念<lb/>
其子此事非我獨敢欺泉下友已拱宰上木論情夫何<lb/>
逺守墓亦所欲老夫懐津鄉山好田土沃尋穿蜂窠硤<lb/>
但種鴉鐵穀先營五畝宅仗爾今往卜<lb/>
<pb n="KR4d0206_WYG_005-8b"/>
　　　四月十三日池上飲<lb/>
圓荷受白露可愛池上涼相將攜笻來羽衣䬃飄揚停<lb/>
觴待明月少焉出西方澄波照河漢俯仰清茫茫悠然<lb/>
望髙天邀月入我觴肺肝聊一洗吸此空中光㣲風吹<lb/>
芙渠雜以草木香豈復知有暑踏冰挾飛霜樂哉且勿<lb/>
歸況乃夜未央自疑非人間今夕不可忘<lb/>
　　　白宋瑞自益州和予池上詩來因用韻奉簡<lb/>
文宗愛夏日殿閣生㣲涼髙帝思猛士大風雲飛揚五<lb/>
<pb n="KR4d0206_WYG_005-9a"/>
子歌洛汭陶唐有冀方誠懸未識此古意墮淼茫我欲<lb/>
起九原釂以百罰觴作詩豈徒然日月要争光吾子堪<lb/>
校讐行飜芸葉香其師縉雲老墓木已三霜有懐不及<lb/>
展往聽鑾聲央子能償彼恨下泉端不忘<lb/>
　　　任季明見和池上詩再用韻奉簡且識予拳拳<lb/>
　　　懐向之萬分也<lb/>
甘泉洗心清好風吹面涼循池步漣漪澹然波不揚懐<lb/>
君佳弟兄元方與季方正兹阻會集怳若限渺茫顧欲<lb/>
<pb n="KR4d0206_WYG_005-9b"/>
煩飛亷為子飄羽觴翔空浮河漢上畧參井光因思從<lb/>
之去手攀蟾窟香結以飛霜佩衣以袍赤霜俯問夜何<lb/>
其未及庭燎央自笑乃黙存蘧蘧真坐忘<lb/>
　　　師正二哥正三哥以詩賀雨次韻為謝<lb/>
漢家用牧守斗酒得西涼聖朝蓋不然事舉或言揚顧<lb/>
我誤見收分符來一方深知舜門闢逺見禹迹茫春秋<lb/>
祀百神芒芒降嘉觴昨者為旱禱紫檀燭神光髙天忽<lb/>
飛雨未徹金爐香潤得三日霖穫待九秋霜敬歸慈姥<lb/>
<pb n="KR4d0206_WYG_005-10a"/>
泉導以旂旐央天功及帝力與爾俱敢忘<lb/>
　　　復用韻謝湯子才賀雨<lb/>
亢陽乃為災正坐我德涼有雲輒復散南箕端簸揚舊<lb/>
聞江都相亦有請雨方星符久未下天意終眇茫齋居<lb/>
省愆尤客至不敢觴敬開紫函書要近青黎光電鞭煩<lb/>
列缺雷車呼阿香古人精誠感六月猶降霜夜來僅一<lb/>
洗髙澤未渠央何時來賀我有約君勿忘<lb/>
　　　送邵仲象如吳下<lb/>
<pb n="KR4d0206_WYG_005-10b"/>
乃翁昔為校書郎汗簡所載日月光今看太史牛馬走<lb/>
往見中朝鴛鷺行南公聞名定傾蓋西府念舊當外堂<lb/>
儻思泰定山下路肯來從我无相忘<lb/>
　　　地行莫如馬<lb/>
地行莫如馬蹴踏千里空西游到瑶池豈止過崆峒忽<lb/>
當涉江漢載之樓船中樓船誰能乗御者須阿童阿童<lb/>
亦何勞八尺真毛龍即將凌波濤復恐挾雷風或從琴<lb/>
髙生化作赤鯶公徑去不可執飄然朝河宗<lb/>
<pb n="KR4d0206_WYG_005-11a"/>
　　　病中<lb/>
莓苔上車轍病客方卧家不知春將歸悵然感年華雨<lb/>
砌粘落絮風廊走飛花坐久不知倦林梢來暮鴉<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0206_WYG_005-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　嵩山集巻五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>嵩山集巻四</head> <lb/>
    <p>
<pb n="KR4d0206_WYG_004-1a"/>
欽定四庫全書<lb/>
　嵩山集巻四<lb/>
　　　　　　　　　　　　宋　晁公遡　撰<lb/>
　　古詩二十三首<lb/>
　　　喜三十二弟來<lb/>
吾家全盛時冠蓋靄雲屯上車入華省下車趨里門宗<lb/>
族百餘人圭璋疊璵璠黄塵暗河洛分散各南奔豫章<lb/>
老風霜寧有枝葉繁識者猶愛重知為千嵗根聞汝居<lb/>
<pb n="KR4d0206_WYG_004-1b"/>
沈黎鄉黨頗見尊尚䝉五世澤勿鄙三家村當令化箕<lb/>
子所在誦文元念汝今逺來白首共盤飱會合良亦難<lb/>
亂離忍復言少留無遽歸同姓可不敦<lb/>
　　　薛郎逺以頌為夀句法崛竒讀之喜甚賦此為<lb/>
　　　謝<lb/>
家藏五世書不減王銅川仕宦雖陸沈文章則蟬聨女<lb/>
歸逢其良辭來亦粲然胸次龜負圖筆端驥奔泉生朝<lb/>
逺夀我細字書滿牋手追淇澳詩句法兩漢前念昔昌<lb/>
<pb n="KR4d0206_WYG_004-2a"/>
黎公嘗賦猛虎篇南紀通古學已難與並傳況墮牛李<lb/>
中百代莫洗湔開尊笑謂婦舉酒屬青天愈也殆我愧<lb/>
庶幾太史遷更看敞夫人㕘語東廂邊<lb/>
　　　簡梁子輔<lb/>
比報趨魏闕俄從三館游此地非人間清絶乃瀛洲時<lb/>
應陪羣仙記帝蓬萊丘中有白玉京五城十二樓胡為<lb/>
慿熊軾復泝巴江流觀者盡驚歎怪子不少留無寧薄<lb/>
蓬萊顧欲守一州自云見帝所侍御皆和柔始知未鍊<lb/>
<pb n="KR4d0206_WYG_004-2b"/>
形難與洪崖儔不如在下土為民除瘡疣屬予持漢節<lb/>
夙夜愧且憂日聞民呻吟蓋甚魚掛鈎幸子為之主其<lb/>
病往必瘳何由使有邦人人得賢侯<lb/>
　　　自嘆<lb/>
巴蜀久彫敝傷哉逺朝廷大道舞狐狸嘉榖困蝗螟我<lb/>
嘗行其野所在聞惟腥歎息莫能救熟視涕淚零今年<lb/>
不自意屬當按邦刑平時語云何敢遽忘生靈擬於萬<lb/>
仞淵撓以一寸筳賢者相告戒安坐看空囹愚者顧之<lb/>
<pb n="KR4d0206_WYG_004-3a"/>
笑謂我不自寧我非惡静樂獨行苦伶仃糜費廪中粟<lb/>
奔走閤前鈴恐如執金椎而誦麥青青果欲中世用諸<lb/>
公乃儀型<lb/>
　　　李仁甫除喪作詩問之<lb/>
閉門讀喪禮荒庭蓬藋深愁雲聚隴首悲風吹棘心隣<lb/>
里昨甚憂哭踊恐不任近除二月禫初御五日琴雖復<lb/>
瘦欒欒衆語喜見今諒其念遺體保此軀千金顧無瘍<lb/>
可沐髪脫未勝簮稍當理衣冠結綬且正襟渠家符璽<lb/>
<pb n="KR4d0206_WYG_004-3b"/>
郎實冠翰墨林世業乏潤色詔書行訪尋紬繹須史遷<lb/>
校讎得劉歆再編中興詩更載庭燎箴暇時侍君側祈<lb/>
招誦愔愔<lb/>
　　　中嵓長老子文送羅漢松<lb/>
駐車凌雲山雖在官府中平生著幽禪意與方袍同已<lb/>
杖菩薩竹更來羅漢松天姿特髙潔厚葉非䝉茸銅柯<lb/>
既天矯玉薤仍青葱上有五百士下笑十八公皆披闍<lb/>
黎衣如坐浮屠宫勿謂黙不語說法聲摩空<lb/>
<pb n="KR4d0206_WYG_004-4a"/>
　　　劉文潛來<lb/>
虚亭布雨潤髙林來風聲之子適過我氣與秋争清胸<lb/>
次冰壺寒舌端河漢傾仰摩玉宇蒼真是金天晶使我<lb/>
簿書中無復俗氛生惜哉不可留膏車明遂行<lb/>
　　　與李紹祖劉文潛飲酒<lb/>
劉子我所敬未嘗言囁嚅李子我所畏氣豪才有餘自<lb/>
昔得二子重之比璠璵喜今至是邦乃與二子俱劉子<lb/>
忽告行具舟下東吳念欲相挽留佐我治文書天臺望<lb/>
<pb n="KR4d0206_WYG_004-4b"/>
其來交章滿公車李子復繼往刺史親題輿似云日延<lb/>
佇正此州家須二子古益友終嵗可與居一朝捨我去<lb/>
別淚濕襟裾<lb/>
　　　觀畫<lb/>
菰蒲欹倒洲渚生江流茫茫亦清平小舟擊汰如有聲<lb/>
入眼初覺非丹青便欲從之載酒行忽怪四壁風濤驚<lb/>
　　　鮮于大任自吳下來比與之飲大任自取毗陵<lb/>
　　　惠山泉酌之色清而味勝蜀無有也喜賦詩<lb/>
<pb n="KR4d0206_WYG_004-5a"/>
君從毗陵來載酒與偕行釀以陸子泉可使傖父驚香<lb/>
味橄欖嚴顔色蒲萄清得非續玉漿無乃挹金莖固應<lb/>
壓白墮亦未數烏程老夫家巴蜀華髪思南烹飲此惟<lb/>
恐盡酌之且徐傾君如建吳檣再見毗陵城相煩送一<lb/>
車救我枯腸鳴<lb/>
　　　喜邵孟清見過<lb/>
爾居泰定山豈減獨樂園但恨山中翁奄忽歸九原我<lb/>
來不及識風流被後昆見爾眉骨似驚嗟翁尚存借問<lb/>
<pb n="KR4d0206_WYG_004-5b"/>
昔手植今應茂牆藩髙松埀雨鬛大竹引霜根種木在<lb/>
閭里種德在子孫家有三絶編德乃一代尊閉門勤讀<lb/>
此勿使絶㣲言<lb/>
　　　寄郭信可時假守忠州<lb/>
君家老阿舒抗論王公前盍不託清静著書如子𤣥愛<lb/>
君識此意坐脫世糾纒不復眉炙狂惟應口談天近假<lb/>
刺史節名髙黄潁川無為渠自化多事豈所便只今鳴<lb/>
玉溪百尺來飛泉秋風木葉下想見清潺湲涼波納華<lb/>
<pb n="KR4d0206_WYG_004-6a"/>
月洗此白璧圓借問掾曹内得無從事賢賞音不易逢<lb/>
勝景那可捐願因東轅使寄我南樓篇<lb/>
　　　逺望<lb/>
山近色未佳山逺看始好我居巴硤内所向苦奔峭清<lb/>
晨望西南忽盡牂牁徼時於蒼茫外寸岫出林表雲來<lb/>
翳遥碧眇眇没飛鳥方知勝絶處畧已領其要何必親<lb/>
躋攀辛勤事幽討平生謝康樂往來永嘉道此意當未<lb/>
知躡屐空至老<lb/>
<pb n="KR4d0206_WYG_004-6b"/>
　　　過陳行之飲<lb/>
陳郎見我江陽城自起喚婦親庖烹殷勤纎手為袒割<lb/>
始飲一盃和且平一盃已盡催進酒平頭奴子皆傳聲<lb/>
幾州春色入此盎陳郎調酒如調羮我家東牀有孫子<lb/>
亦得從容陪燕喜門前有客不速來笑說今朝動食指<lb/>
陶然胸次吞渭涇入口豈知醨與醇從兹剰致百家酒<lb/>
更可作意呼真真<lb/>
　　　陳行之二年三至寧江嘗有遊吳之興而尚不<lb/>
<pb n="KR4d0206_WYG_004-7a"/>
　　　果<lb/>
君如歴塊馬萬里當霜蹄今為繞枝鵲終夕未安棲二<lb/>
年三見過每至醉似泥我貧觴豆薄飯豆兼羮藜汲碧<lb/>
雲雨硤擷青風露畦焉能効季倫咄嗟辦䓑薺君婦工<lb/>
烹調刀几勞柔荑昔嘗留我飯鮮腴出中閨慎勿笑粢<lb/>
糲平生把鉏犁朝來忽告別復指巴渝西借問王内史<lb/>
何時游會稽<lb/>
　　　謝曾子長分餉臨江軍黄雀<lb/>
<pb n="KR4d0206_WYG_004-7b"/>
逺游旅食荒山裏竹鼠山鷄汚刀几鳴鞭走送來扣門<lb/>
眼明忽見銜環子江南今秋禾黍熟塲間啄穗驚不起<lb/>
正緣一飽墮網羅包褁頭顱行萬里登盤始欣不負腹<lb/>
下箸未及先染指畧須沃酒助甘腴更覺披綿愈豐美<lb/>
使我轉憶江湖鄉水珍海錯那可忘十年不見尚能說<lb/>
楚人未數鯉與魴蛤蜊含漿自有味蟹螯斫雪仍無腸<lb/>
紅螺為醬勝食肉白<graphic n="KR1173" url="https://raw.githubusercontent.com/kanripo/KR-Gaiji/master/images/KR1173.png" mimeType="image/png"/>作炙如截肪江瑶石首最貴者<lb/>
千金一枚誰得嘗但願浮家老吳越此生不願尚書郎<lb/>
<pb n="KR4d0206_WYG_004-8a"/>
　　　入硤行<lb/>
吾家文物如崔公向來世學工彫龍側理固嘗收會稽<lb/>
陶泓不獨稱洪農徂徠取煤如㸃漆宣城束穎能藏鋒<lb/>
焉知于今一秃翁四寶委棄文房空近時稍稍復尋訪<lb/>
嗜好亦須隨土風磁洞疏波鑿山骨沙隴剔藪求毛宗<lb/>
昌溪萬碓𢷬白楮涪江千炬焚椅桐不須更問在何記<lb/>
已作僰叟從巴童但看所有乃如此亦足驗我良羈窮<lb/>
君不見昔年平御史初得巨璞三硤中少陵酸寒真可<lb/>
<pb n="KR4d0206_WYG_004-8b"/>
笑欲使起草明光宫<lb/>
　　　寧江僑人劉生徽宗時以畫供奉翰林中近過<lb/>
　　　元汝功見其畫甚多皆劉生筆也<lb/>
劉生待詔蓬萊宫和鉛䑛墨稱良工自從八駿狩西極<lb/>
萬里流落巴山中老來摹冩益神妙指麾草木回春風<lb/>
時將一幅換斗米千金舊價無由逢漫郎手築江上宅<lb/>
水鳥山麋森滿壁問君致此何其多答云嗜好今成癖<lb/>
野人未嘗完袴襦安得絹素充我娛孰知世間皆畫囿<lb/>
<pb n="KR4d0206_WYG_004-9a"/>
北盡汧瀧南衡廬平生長嘯桓將軍客持寒具輒怒嗔<lb/>
細看粉繪託形似豈若海岱開精神我今丘壑隨所向<lb/>
崖谷波濤入圖障雲羅霧縠雖可憐幻化紛紛徒自誑<lb/>
請君閒暇來相從翩然共跨髙飛鴻當使真形識五岳<lb/>
老眼一洗丹青空<lb/>
　　　曽䕫州座右山水圖<lb/>
華堂左右皆山川登堂一見心茫然松林忽在素壁上<lb/>
几杖却對隂崖前百年老樹横髙枝正當太古隂雲埀<lb/>
<pb n="KR4d0206_WYG_004-9b"/>
近前細看纔拱把生氣凛凛如十圍尚想昔年初下筆<lb/>
指顧江山生咫尺梁棟已受長風吹衣裘若濺洪濤濕<lb/>
回山倒海不作難此意誰能傳筆端李成骨朽道寧死<lb/>
況復鄭䖍楊契丹吾知此圖未易逢頗思摹寫置座中<lb/>
鵝溪生綃不難致只恐今世無良工<lb/>
　　　鮮于大任自東南歸唐安遺予張安國所作水<lb/>
　　　調歌墨本一軸且云明年復往吳下喜簡作此<lb/>
去蜀游東吳舉頭望赤霄君之門九重觚稜鬱岧嶤是<lb/>
<pb n="KR4d0206_WYG_004-10a"/>
中盛文物簮筆立漢朝䂓摹覺地雄氣象知天髙計其<lb/>
所從客皆是䕫與臯平生聞張公磊落一世豪示我水<lb/>
調歌奴僕可命騷尚想揮翰時淋漓宫錦袍問子何歸<lb/>
來逺指萬里橋答云懐喬木聊復訪衡茅未嗟功名忤<lb/>
非憚道路勞不見廊廟具乃對簿領曹明年買扁舟鼔<lb/>
枻出下牢西府有故人亦應遣弓招<lb/>
　　　送李檢法赴䕫州任<lb/>
硤内如播州曠絶誰與隣君昔居其間簿書良苦辛捨<lb/>
<pb n="KR4d0206_WYG_004-10b"/>
之遂西游五見岷峩春屢為帳下士皆稱席上珍昨聞<lb/>
乗軺使去作觀國賔雖歌馬離廐肯効鷹著人蹭蹬何<lb/>
所歸復踏巴渝塵手持太府書仰推明主仁約束狴犴<lb/>
吏哀矜鱗介民為予語父老今使子國新<lb/>
　　　送李仁甫被召<lb/>
天王覽萬事日昃坐承明甚思得竒才指望中原平小<lb/>
吏與計偕大夫招以旌結綬聨翩來屢聞開邇英少卑<lb/>
著三館髙者登九卿朝廷非不用功業竟何成豈其有<lb/>
<pb n="KR4d0206_WYG_004-11a"/>
所懐閉口且吞聲豈其有所畏捩手恐覆羮吾傷風俗<lb/>
衰視此天下衡莫計事可否但隨意重輕雖復建良法<lb/>
因兹無由行念予卧龍底二年飽躬耕世故已熟觀見<lb/>
君勿屏營要陳治安䇿剴切如賈生願无似揚雄詞賦<lb/>
稱西京<lb/>
　　　謝王元才見惠峨嵋山菩薩石<lb/>
久聞光明山下有太古雪大冬劇嚴凝厚地愈融結峥<lb/>
嶸成層冰千嵗終不滅野翁因斸荒得此走城闕初非<lb/>
<pb n="KR4d0206_WYG_004-11b"/>
人磨礲真是天剞劂形模如圭長顔色逾玉潔巨細皆<lb/>
晶熒表裏俱洞澈或疑普賢化誰得昆吾切太陽一照<lb/>
曜神光時發越誠宜置宴坐相伴修白業可配寒露壺<lb/>
清泠濯明月<lb/>
　<lb/>
　<lb/>
　<lb/>
　嵩山集巻四<lb/>
</p>
<p>
</p>
  </div>
</body>
</text>
</TEI>
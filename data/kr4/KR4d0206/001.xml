<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>嵩山集巻一</head> <lb/>
    <p>
<pb n="KR4d0206_WYG_001-1a"/>
欽定四庫全書<lb/>
　嵩山集巻一<lb/>
　　　　　　　　　　　　宋　晁公遡　撰<lb/>
　　古賦五首<lb/>
　　　登賦樓賦<lb/>
眺子居於硤中已聞西山之可遊蓋武信之美盡在西<lb/>
山而西山之美無如兹樓己夘之冬歸自益州始及西<lb/>
山之下而休焉霜露既降天髙氣清山川開除氛霧不<lb/>
<pb n="KR4d0206_WYG_001-1b"/>
興乃從主人問茲樓而登焉四山蒼蒼其峙如屏江流<lb/>
茫然如帶縈城一目千里野曠川平主人樂之顧客而<lb/>
喜將以是為東皋每登之而必賦也眺子曰富麗便美<lb/>
流連光景非今之所謂詩乎世方吹竽伐鼓其門在於<lb/>
五風不幾於淫如曰山林之樂可以忘歸藻繪巖壑與<lb/>
之光輝往告市朝殆以為欺曽未加重嗤㸃隨之主人<lb/>
亦知言之者無罪聞之者足以戒古者十五國之詩乎<lb/>
當酒酣而未䦨時勞賔而夀主辯者縱談豪者起舞試<lb/>
<pb n="KR4d0206_WYG_001-2a"/>
為之歌蟋蟀則宴游者無荒而有度也為之歌既醉則<lb/>
五福可致而六極可去也為之歌七月則有事於農者<lb/>
識三時之先務也為之歌碩鼠則收養吾父兄子弟者<lb/>
感動而知懼也為之歌二南則美哉乎如周召之親覩<lb/>
也於是至而樂之登而賦之其十五國之所詠皆足以<lb/>
託吾意之所寓凡其鄉人孰不願主人之日遊而喜兹<lb/>
樓之有補也<lb/>
　　　屈原宅賦<lb/>
<pb n="KR4d0206_WYG_001-2b"/>
余入蜀之初嘗至於秭歸之山有漁者過焉指其墟中<lb/>
而告余曰此吾三閭大夫之故居也余聞而異之問途<lb/>
而往觀焉則羣山連綿若逺若近風雲渟滀不見其境<lb/>
于時秋也霜降氣肅月光益明風林水麓之影相亂而<lb/>
大江之聲若敲金擊石泠泠然其可聽也而所謂屈原<lb/>
之居則無復可識吾想夫牛羊之牧其上而樵蘇之不<lb/>
禁也久矣而彼漁者何自而知耶余觀于屈原之前者<lb/>
有唐叔之苗裔襲霸主之遺風方示侈于天下築虒祁<lb/>
<pb n="KR4d0206_WYG_001-3a"/>
之新宫傾四封以來會賀匠氏之奏功其玉帛之容焜<lb/>
燿於下而環珮之音鏗鏘於中固已為諸侯之雄也自<lb/>
後彊君桀主日益侈矣東西五里南北千步採玉砂以<lb/>
瑩礎布金椎以隠路者秦之驪山阿房也璧門鳯闕上<lb/>
棲金爵繚周牆以百里而終南泰華之氣上下而交錯<lb/>
者漢之長楊五柞也嘉木崇岡蔽虧杳冥而珍臺閒館<lb/>
間見層出於幽深者唐之玉華九成也方其作而未毁<lb/>
固極侈以増麗五都之豪傑足留而目注者彷徨而不<lb/>
<pb n="KR4d0206_WYG_001-3b"/>
已然而千載之後皆漫滅而不記又況屈原之宅哉自<lb/>
沈沙之告終凡幾易於星紀觀陵谷之遷變想丘隴其<lb/>
已毁而後之人猶於荒榛野蔓之間求髣髴於田里而<lb/>
謂屈原之在是也噫吁悲哉獨何為然豈五方之異俗<lb/>
惟楚人之為賢秦晉漢唐之址已泯絶而無有至于此<lb/>
而獨傳考厥俗之所託實祝融之世臣能遺迹於不朽<lb/>
矧郢中之舊京然今也平原曠野上下禾黍九嶷雲夢<lb/>
之間水波煙雲之容輪囷浩蕩而瀰漫於九土其章華<lb/>
<pb n="KR4d0206_WYG_001-4a"/>
之館蘭臺之宫亦不知其處所矣予於是瞻悵久之泫<lb/>
然流涕而後知名節之可尊而富貴之為不足恃也漁<lb/>
者聞而笑之曰子真知吾三閭大夫者歟觀此荒蕪尋<lb/>
常之地豈昔者所以被放逐而不忍去者也聞其始也<lb/>
漁父語之而不從其終也宋玉招之而不來卒自𦵏於<lb/>
魚腹邈神遊於九陔曩云懐乎故都今何不少留而徘<lb/>
徊也余曰封狐雄虺象蟻壺蜂層冰積雪流金鑠石之<lb/>
域當凛而夏宜燠而冬生于四方為物之凶然吾知其<lb/>
<pb n="KR4d0206_WYG_001-4b"/>
為異可前備而不逢惟楚國之衆士實同質而異心吾<lb/>
不量其有毒故見放于江濵然則彼可畏歟此可畏歟<lb/>
雖漁父之見告使揚其波焉如誦招䰟之哀唱亦小智<lb/>
而大愚所以赴江流而不悔其何愛於弊廬<lb/>
　　　神女廟賦<lb/>
漢武帝既封泰山之五年臨朝而歎曰朕念元元之民<lb/>
未䝉休德周覽中土以施惠澤而南方以逺故獨弗及<lb/>
也朕甚憫焉是冬詔發佽飛羽林之士簡車騎之衆盛<lb/>
<pb n="KR4d0206_WYG_001-5a"/>
清道之儀天子御雕玉之輿服龍文而駕魚目繫蒲梢<lb/>
而驂躡雲至于盛唐望九疑登天柱薄樅陽而出休于<lb/>
琅琊天子大恱作盛唐樅陽之詩命協律都尉延年歌<lb/>
之以觴羣臣酒未半天子戚然不懌時東方朔枚皋侍<lb/>
因進曰陛下不懌臣敢請罪帝曰朕適望琅瑘之上忽<lb/>
然雲興其氣甚異因感髙唐之事聞楚陽臺之山下有<lb/>
神女旦為朝雲暮為行雨朕心慕之異時諸方士嘗言<lb/>
仙者非求人主人主求之乃可致今巡遊天下冀一覩<lb/>
<pb n="KR4d0206_WYG_001-5b"/>
列仙之屬而莫獲焉殆朕之德不如楚王能有所遇也<lb/>
是以不懌朔跪曰楚王諸侯耳有臣宋玉善為㣲詞感<lb/>
動神女見夢於王臣嘗笑之玉安知神女若臣者乃知<lb/>
之上意乃解命謁者給朔札使為之賦朔即獻辭曰徑<lb/>
西那之綿邈兮積閬風之崇基繚玉墉以千里兮右翠<lb/>
水而左瑶池崑崙層峙以嵯峨兮弱淵周流而逶迤中<lb/>
龜臺之清都兮塏洪敞而甚治粲丹房與𤣥室兮罨浮<lb/>
雲而上齊諒豐隆列缺之矜工兮斧雷霆而斵之疏懸<lb/>
<pb n="KR4d0206_WYG_001-6a"/>
黎以代礎兮瑩結綠而飾墀虞淵倒景而下射兮光反<lb/>
激以交馳萃飛仙之游遨兮餌若英而咀瓊枝戛叢霄<lb/>
之靈璈兮歌白雲而忘歸狀愉樂而不可殫兮非羽輪<lb/>
其莫窺帝九靈之少女兮其名曰瑶姬受素書於紫清<lb/>
兮含洞隂之華滋習玉瑛而厭處兮乗回飈以長辭狂<lb/>
章大翳為之奉轡兮䇿蒼虬而駕白蜺馭八景之玉轄<lb/>
兮曳紛綸之雲旗載靈氣而輕舉兮朅鸞戾而鴻飛涉<lb/>
巨溟之層波兮予將躡乎南箕聆夢澤之雄爽兮漭天<lb/>
<pb n="KR4d0206_WYG_001-6b"/>
水之相圍介青丘而澶漫兮奄髙唐以冥迷忽意樂而<lb/>
延佇兮弭絳節以徘徊胠丹笈授夫神禹兮靖九土而<lb/>
安柔祇下民懐斯遺烈兮即石化而為祠象瓊光之華<lb/>
闕兮騫辛夷以為楣矯藻棟以埀虹兮列葯房而張薜<lb/>
帷羣峯連巻而十二兮爛雲屏而揚輝儼玉立而正中<lb/>
兮貌渥飾而具宜沐蘭澤而含若芳兮被袿裳而繡衣<lb/>
炯黼粧之豐麗兮澹聨娟之脩眉肅容華之拱侍兮紛<lb/>
環珮之陸離神武蹲而抱關兮夕夾陛以文貍元猨悲<lb/>
<pb n="KR4d0206_WYG_001-7a"/>
吟以度曲兮女媧倚歌而舞馮夷三足烏往來為之使<lb/>
兮訊東華之靈妃迹逍遥乎中區兮亮素節之靡移鼻<lb/>
祖祝融之裔子兮竊息媯以荆尸蠱文夫人于前兮後<lb/>
又奪鄖陽子之妻豹舄斃掩而攘内兮蠭目暴芉而䝉<lb/>
訾黒要挾夏而與居兮於菟盜䢵而遂孳世朋淫而上<lb/>
蒸兮嘗見刺於湘纍横下臣繄宋玉兮揆暴戾之不可<lb/>
䂓稱先王嘗與靈游兮薦枕席而嬖私今胡為而復遇<lb/>
兮意託諷於㣲詞啟後世之瞽惑兮誑魄化而為芝曰<lb/>
<pb n="KR4d0206_WYG_001-7b"/>
媚而服焉兮則與夢期宜聖鑒之孔昭兮獨超悟於昨<lb/>
非厲皇荒德而慢神兮禍源起乎龍嫠悼衛蒯之失國<lb/>
兮艾貑實發其亂機屏宓妃而却玉女兮幸後王之三<lb/>
思<lb/>
　　　暑賦<lb/>
盛夏之月風緘土囊鬱伏不興陽亢滋驕鑠石流金草<lb/>
木焦燃氣蒸山冥客有過其主人而告之曰吁可畏哉<lb/>
暑也吾聞朝歌令質從魏公子浮𤓰清泉沈李寒氷嗟<lb/>
<pb n="KR4d0206_WYG_001-8a"/>
人夀之無幾須富貴其何時南皮之樂僕甚慕之試與<lb/>
主人觀乎崤函伊闕東西二京平樂畢圭長楊上林髙<lb/>
臺雖毁故基猶存菀多灌叢交映紛披渭濵雒脽彌皋<lb/>
被隄風來鳴枝影為參差散于平中清清泠泠涼丘爽<lb/>
塏不煩不蒸則主人亦欲游此耶試又倘佯四方彭蠡<lb/>
洞庭太湖松江龍淵金隄汨羅瀟湘澒洞浩瀰周數千<lb/>
里蛟龍鬱怒水涌波起山谷震動草木盡靡觀者凛然<lb/>
髪立膽悸則主人亦欲游此耶試又薄游東陲四明會<lb/>
<pb n="KR4d0206_WYG_001-8b"/>
稽衡廬九疑玉霄赤城髙唐峨嵋大木干章崇巘百常<lb/>
含隂翳陽不見日光深林窅㝠六月飛霜則主人亦欲<lb/>
游此耶主人笑曰佚者不視勞崇者不觀庳終身戚戚<lb/>
何時樂為今夫大農之廛櫛比鈎聨穀稚草壯盡日出<lb/>
田攜畚荷鍤長後幼先此人適逢綫溜濫觴如驥赴泉<lb/>
齊魯之交平原廣野黍稷盈疇百里一舍脩途曼曼日<lb/>
赫如赭車殆人罷汗浹牛馬舉首而望不見尺瓦此人<lb/>
思得一丘息肩稅駕止咸陽游邯鄲鄭衛溱洧五都之<lb/>
<pb n="KR4d0206_WYG_001-9a"/>
間迎夏之陽羣女條桑柔柯沃葉宻不蔽日炎光下射<lb/>
膚澤沾溢此人登菅蒯之廬意猶自得從軍出戍奉車<lb/>
挾轂象弭百鈞甲裳三屬荷戈而趨足蹈平陸毒陽中<lb/>
體炎沙燀目此人幸得休徒止舍以為至足繩樞之子<lb/>
宅不盈畝外逼闤闠縱步無所行者接武如穴中鼠銜<lb/>
窶齟齬偪仄環堵中置錡釜煬竈之煙煩寃勃鬱衝牖<lb/>
襲户此人困于煩囂不得動作一見天宇猶以為樂今<lb/>
吾偃仰一室息交謝客散髪弛帶蕭然終日客猶喔咿<lb/>
<pb n="KR4d0206_WYG_001-9b"/>
不滿于色豈不過矣哉客無乃貪佚忘勞挾崇棄庳視<lb/>
我之居若絆若縻僒不得馳我實不然自適其適以休<lb/>
以息其樂易給故自居此室而暑不我疾也且夫與客<lb/>
清談相對危坐隠几吾心湛然清若止水屏囂塵其已<lb/>
除視紛華而不起尚何有於暑哉而當世之士惡寒附<lb/>
炎焦爛不止弗内省於厥躬徒歸咎於一氣亦甚矣客<lb/>
起而謝曰僕小人也實不及此<lb/>
　　　憫孤賦<lb/>
<pb n="KR4d0206_WYG_001-10a"/>
有衛氏之君子兮鼻祖肇緒於初度靈根大於元莊兮<lb/>
益植德而埀裕后皇揆其中情兮嘉耿介以作輔綿蟬<lb/>
連而通籍兮逮五葉之踵武皇考生而謇直兮雜若芳<lb/>
以為佩中既有此修能兮罹氛濁而不得試服銅墨于<lb/>
嵓邑兮迫洿瀆而繚戾鴟梟迭翔千仞兮鸞畏嚇而増<lb/>
逝甑窐薦于清府兮倭傀紛其徑侍惟謡<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>之妬美兮<lb/>
君猶天其何懟犬戎忽其吠堯兮肆齮齧猶未果進鉛<lb/>
刀以禦衝兮衆固知其不可女嬃婉孌而來告兮聖亂<lb/>
<pb n="KR4d0206_WYG_001-10b"/>
邦而不居昔予棄而今辭兮揆厥禮而弗渝皇考申之<lb/>
怫鬱兮曰食焉其可捨倚東藩以出奔兮日重趼而百<lb/>
舍奮大義以委命兮元戎感而就駕前茅蹶于寧陵兮<lb/>
胡天命之不假獨立而彌厲兮遂結纓于此野夫差悼<lb/>
于憅闔兮豈忘越之傷指眕盱啜泣于卞隕兮寧蹈敵<lb/>
以偕死余殺身其非難兮實有慕于申子眷欲留此故<lb/>
都兮懐維桑之攸止豹侁侁而眴關兮宇將顛而藩陊<lb/>
心眐眐而横騖兮撰余轡于睢之陽朝發軔而南邁兮<lb/>
<pb n="KR4d0206_WYG_001-11a"/>
慘去故而䀌傷睨帝閽以増遐兮日沈翳其無光岑石<lb/>
摧其重輠兮豺狼跱夫中路夕惴慄而不寐兮晝徙倚<lb/>
而環顧察九土之洪曠兮予何為此窘步介淮海之具<lb/>
區兮幸去危而即安俄魏貍之涉泗兮赤囊翩其若翰<lb/>
幼遭世之阨艱兮尚童羇而未冠後䝟貐之淫噬兮前<lb/>
大江之奔湍睇鯢淵之赫怒兮枻將進而復止委虎蹊<lb/>
以顛越兮恐齎恨而永已冒危途以徼福兮寄性命于<lb/>
一葦陽侯憫予而奔屬兮濟中流之湯湯登句吳之崇<lb/>
<pb n="KR4d0206_WYG_001-11b"/>
壤兮聊弭節而彷徨䰟傖囊而稍寧兮卜予適其何方<lb/>
蓍龜告予以坤維兮盍避世以違害惟厥土之側陋兮<lb/>
藜藿曼其不採厭棼亂而願游兮問夫途之所在嵗作<lb/>
噩之杪冬兮霜雪凛其漼溰絶楚澤之泱灙兮天無風<lb/>
而揚波陟三峽之峻阪兮陸紆軫而嵯峨曩予邑於浚<lb/>
都兮安平原之曼衍絶垠忽其迫隘兮感失徑而悲惋<lb/>
念世遺予清白兮特繾綣于賔戚逮煢獨而于役兮適<lb/>
曠野其焉覿踵尼父之厄陳兮七日慘其不食搴木蘭<lb/>
<pb n="KR4d0206_WYG_001-12a"/>
以繼粻兮腹雖潔而愈瘠顔有田以給飦兮陶環堵而<lb/>
潛伏夫吾塊處無所兮餬予口其不足下鄉困而哀歌<lb/>
兮㣲漂母吾其殆曾千金之獲償兮蘭委霜而先敗嵗<lb/>
月怳其遄逝兮視金靉已勝幘豈不懐夫遺烈兮莫盛<lb/>
於疇昔三嵗進而賔興兮非吾宗其誰克豈來者之弗<lb/>
勵兮降及予而若絶夜慷慨以雪涕兮恨放迹乎窮髪<lb/>
俗務相之是習兮巫覡以為師聖閫莽其榛塞兮意惝<lb/>
怳其何之粤予世有舊聞兮退紬繹而覃思嘗俾予<lb/>
<pb n="KR4d0206_WYG_001-12b"/>
充賦兮求雖獲而忸怩女采薇而驚悸兮終即鹿而有<lb/>
喜念墜緒之僅續兮撫初志其猶未義捧檄以娛親兮<lb/>
善干祿之及時三千鍾而不洎兮在子輿其益悲矧下<lb/>
秩之代耕兮蚤顛沛于百罹昊蒼何其不仁兮而畀予<lb/>
以弱質𠂻坎毒而豈忘兮懼鞭冢其難必監伍尚之引<lb/>
决兮曰無愧乎今之人顧毁傷其髪膚兮豈聖言之是<lb/>
程百年倐其幾何兮徒悒鬱而終身<lb/>
　嵩山集巻一<lb/>
</p>
<p>
</p>
  </div>
</body>
</text>
</TEI>
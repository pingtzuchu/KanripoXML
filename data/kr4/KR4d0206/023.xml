<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>嵩山集巻二十三</head> <lb/>
    <p>
<pb n="KR4d0206_WYG_023-1a"/>
欽定四庫全書<lb/>
　嵩山集巻二十三<lb/>
　　　　　　　　　　　　宋　晁公遡　撰<lb/>
　　啟<lb/>
　　　答劉漢州啟<lb/>
聞帝語於朝可使從政奉計最以報何待來年想耆老<lb/>
之聚談喜近臣之出守某官通達治體博極羣書富哉<lb/>
多聞盖得黄香之未見識者太息乃與公叔以同升謂<lb/>
<pb n="KR4d0206_WYG_023-1b"/>
將以斯文大用於時顧亦及吾兄相繼而去共惜通儒<lb/>
之久外諒應宣室之深思即有鋒車趣還華省某毎懐<lb/>
景慕尚阻瞻承属小司冦而士十六人猥當任使位下<lb/>
大夫而臨二千石實負兢慙重䝉寵問之先益佩至情<lb/>
之厚其為感怍未易敷陳<lb/>
　　　答任恭州啟<lb/>
遴選具僚乃施典而建其牧入對宣室親見問而觀所<lb/>
繇遂分守符必稱上意某官盖有士望屢為人師萬民<lb/>
<pb n="KR4d0206_WYG_023-2a"/>
惟正之供要在先行於直道六藝致治之法豈特可教<lb/>
於諸生况聞徳音近在文陛有君子之道嘗啟沃於聖<lb/>
聰語大夫於朝其遵承於邦憲某不獲同部敢忘素交<lb/>
子路有聞而惟恐有聞盍力修於善政楚人之長而亦<lb/>
吾之長顧難稱於重勤徒為感藏未易敷冩<lb/>
　　　答宋知監啟<lb/>
比聞計庭使待詔命吏民相語無以我公歸兮朝夕以<lb/>
須事其大夫賢者復還州部想慰羣情某官克對前修<lb/>
<pb n="KR4d0206_WYG_023-2b"/>
共推令望遠自先世代言嘗在於北門實為故家藏書<lb/>
上應於東壁能傳舊學宜列路朝姑領林盬之饒即有<lb/>
鋒車之召某久違合語忽展來牋冷厭蜀交益念友朋<lb/>
之作别誰謂宋遠怳疑顔色之在前其為忻愉未易宣<lb/>
冩<lb/>
　　　答吳永康啟<lb/>
太府奏聞稱弱翁之治行行路歎息猶季子之來歸盖<lb/>
皆謂復至是邦必有以深副其望某官澹然近道卓爾<lb/>
<pb n="KR4d0206_WYG_023-3a"/>
有才益州未嘗輕論於朝一朝遽以舉其最蜀人相與<lb/>
竊議於下三年何以報所知宜更過前者之已為夫然<lb/>
後巍乎其特立諒在髙明之雅意亦思振耀於當途使<lb/>
衆言其上之知人未有於此時者而君得斯名以埀世<lb/>
豈不誠丈夫哉某属按列城佇觀善狀勉遵循吏之為<lb/>
政以直道而行要令諸公之露章不一書而止<lb/>
　　　又答<lb/>
比知入境即遂臨民雖恨命駕之遲嵗云暮矣庶幾為<lb/>
<pb n="KR4d0206_WYG_023-3b"/>
政之美予日望之載觀貽問之甚勤亦若在公之匪懈<lb/>
某官功効已試民情所歸曽未號令於一日之間已竦<lb/>
觀聽於千里之内吏民皆喜於復至則往拜其門父老<lb/>
相顧而有言何以利吾國必滿其願不勞而成某嘗幸<lb/>
游從可忘規益君子欲訥於言而敏於行無為翰墨之<lb/>
勞天下皆耕於野而出於塗宜副朝廷之意<lb/>
　　　又答<lb/>
讀闕里之書百未一試修竿牘之禮三兹益恭承丹詔<lb/>
<pb n="KR4d0206_WYG_023-4a"/>
之初頒諒朱幡之増重某官臨事而懼終夜以思但見<lb/>
府庫再來而皆空虚豈有版籍具存而乃匱乏盖無政<lb/>
事則財用不足惟勉布於教條非居卿中而名實未加<lb/>
咸習知於威信請移染削之力盡按豪强之家自然富<lb/>
饒之可期想應思慮之已及謹同衆聽以俟政成<lb/>
　　　答李富順啟<lb/>
遠貺以書如事其長我為我爾為爾盖各在於統臨辯<lb/>
亦辯言亦言顧可無於酬對但増厚媿曷報重勤某官<lb/>
<pb n="KR4d0206_WYG_023-4b"/>
傳家直清為政果藝惟其才之屢試凡所至而有聲來<lb/>
守是邦適當其弊昔刀筆箱篋以為大故徒然憂勞今<lb/>
旗幟壁壘而皆精明見者驚歎在察舉者宜論其治狀<lb/>
使褒寵之以勸夫具僚某深佩至情曲敦雅好常念吾<lb/>
弟與兄之室弗居乃從君游執子之袪無惡莫諧集處<lb/>
徒切傾依<lb/>
　　　答劉懐安啟<hi>伯虎</hi>
一乗五十七人初臨千乗之重八州五十六正相望兩<lb/>
<pb n="KR4d0206_WYG_023-5a"/>
州之間豈謂封部之殊乃辱書縢之厚若事其長殆非<lb/>
所堪某官世禄之家官宿其業惟曽門之盛徳為元祐<lb/>
之名臣承此積累之休宜其昌熾於後有酒食先生饌<lb/>
致其禄及親之榮知稼穡小人依體吾君愛民之意佇<lb/>
登髙位益慰慈顔某毎念天倫獲聨姻好盖子路妻之<lb/>
兄弟久服髙明如賈誼任於公卿行觀進用<lb/>
　　　答史梁山啟<lb/>
猥從支郡遽按祥刑相好者譽之過情以為勝其任也<lb/>
<pb n="KR4d0206_WYG_023-5b"/>
不悦者為之竊議何以異於人哉敢謂愛忘亦貽慶問<lb/>
某官學優則仕治移於官方朝廷核名實之時屢下明<lb/>
詔儻郡國上課最之狀必有異恩計指日之合符即論<lb/>
功而増秩某昨居牧守之職属在執事之先惟是心存<lb/>
於愛民可為智者道若謂地有於遺利當如後患何幸<lb/>
其辱明哲之知不以為迂疎之過衰遲何有彫瘵其蘇<lb/>
　　　答瀘州髙倅啟<lb/>
下喬木而入於幽谷不恨此地之徊翔居是邦而事其<lb/>
<pb n="KR4d0206_WYG_023-6a"/>
大夫乃喜吾兄之集處更尋雅好遠貺華牋某官敏則<lb/>
有功果於從政盖屢書於最狀亦耆剖於守符兹除司<lb/>
馬之官顧為節度之府耕王之野而欲藏王之市無忘<lb/>
勞來之勤小國之君而當大國之卿宜念推遷之重某<lb/>
暌違滋久懐向良深屬來使之亟還愧占辭之罔貺<lb/>
　　　答瀘州張倅啟<lb/>
辱貺以牋如事其長謂居属部境雞犬之相聞行佐他<lb/>
州風馬牛之不及過承稱譽徒極兢慚某官藹然粹温<lb/>
<pb n="KR4d0206_WYG_023-6b"/>
輔以忠厚十年種木顧卜宅之已成五月渡瀘尚更書<lb/>
之未至方當炎熱宜在宴閒北窻之風時來雅堪髙卧<lb/>
南山之豆既種可樂豐年何為涉逺道之行乃欲從諸<lb/>
公之謁亦煩臨訪良切感藏<lb/>
　　　答漢州師倅啟<hi>敏功</hi>
七月流火顧徂暑之未衰一介行人持華牋而相問不<lb/>
覺開緘之際頓忘攬轡之勞某官為政惠和相時長養<lb/>
莫居近侍詠殿閣之生涼但體眷懐助道途之扇暍念<lb/>
<pb n="KR4d0206_WYG_023-7a"/>
及疲老困于馳驅辱勞苦之甚勤歎情文之俱備固已<lb/>
欣快執熱而濯清風况當從容近君而如白雪其為感<lb/>
怍未易敷陳<lb/>
　　　答漢州趙倅啟<lb/>
主出迎而右入喜見道途之歸吾極知其左遷想識人<lb/>
主之意暫淹逸駕聊佐名城某官少而讀書樂於為善<lb/>
豈謂才能之特立有為吏議之弗容非止世禄之家則<lb/>
從大夫後焉有宗室之秀如此罪罟何雖一洗於刑書<lb/>
<pb n="KR4d0206_WYG_023-7b"/>
顧尚慿於泥軾昔汲黯自免官而守楚地張敞起亡命<lb/>
而典冀方况在公朝度越前古行詔太常之書贊復分<lb/>
刺史之守符今其少須將以繼賀<lb/>
　　　答眉州樊倅啟<lb/>
乗别駕之車已至治所佩刺史之印兼按郡條習知風<lb/>
俗之宜殆可笑談而辦某官飾以儒雅粹然中和至今<lb/>
外邑之老人尚誦當時之美政而乃自列大府願選守<lb/>
臣儻復去此而為邦豈有不能於前而能於後勿令識<lb/>
<pb n="KR4d0206_WYG_023-8a"/>
者之竊議以謂無難於縣而難於州理必不然人誰肯<lb/>
信與其循牆以走退避而不敢當曷若直道而行慷慨<lb/>
而有所立幸察衰遲之語佇期善最之聞<lb/>
　　　又答<lb/>
錫之山川已慚分土送以禮樂不待臨軒顧非小己之<lb/>
堪任敢辱長牋之稱譽某官周旋中禮悃愊無華頃嘗<lb/>
至於是邦尚多談於厚徳交游皆歎其莫及休休焉有<lb/>
容父老今聞其復來欣欣然相告某遽乗軺傳初解兵<lb/>
<pb n="KR4d0206_WYG_023-8b"/>
符怜其老與賓客而游遨維莫諧於集處使其親為喜<lb/>
笑而飲食更相助於平反<lb/>
　　　答閻判院啟<lb/>
載馳載驅猥被煩使將安將樂敢忘素交顧修問之未<lb/>
遑辱貽書而良愧某官乃者㑹晤翕然歎嗟謂其臭味<lb/>
之攸同頗以狂直而相許得見狷者斯可矣盖嘗憤風<lb/>
俗之衰非曰能之願學焉亦欲副友朋之望迨兹除授<lb/>
敢不激昂益知用捨之皆天深悟窮通之有命不求而<lb/>
<pb n="KR4d0206_WYG_023-9a"/>
得愈自信其行藏無忝所生當更思於負荷<lb/>
　　　答隆州李簽判啟<lb/>
立其監設其參本為陪輔顯諸仁藏諸用要善彌縫想<lb/>
賢者之既來必歡然而相得某官居官持重臨事好謀<lb/>
昔嘗為一邑之長而已洞悉於事宜今所臨百里之吏<lb/>
其孰能欺於視聽况復刺史心知之久自無近時位偪<lb/>
之嫌魯平公豈惑於臧倉天寧捨我孫伯符能用於子<lb/>
布名實在孤不待踰年俱當論最因報來牋之辱益増<lb/>
<pb n="KR4d0206_WYG_023-9b"/>
欣詠之深<lb/>
　　　答懐安馮簽判啟<lb/>
施於有政久聞其名挽之不來良失所望敢辱貽書之<lb/>
禮見稱知己之恩某官盖出世家能通時務嘗以文無<lb/>
害而居大府至於聲籍甚而游諸公属此嘉陽鄰於邊<lb/>
徼尚闕牧民之長頗為分閫之憂今之居官猶正牆面<lb/>
而立也公乃抗論不越尊俎而代之顧㑹晤之無由但<lb/>
瞻依而彌切<lb/>
<pb n="KR4d0206_WYG_023-10a"/>
　　　答榮州吕簽判啟<lb/>
空虚囹圄居官方愧於未能跋履山川遣使逺煩於相<lb/>
問静言迂拙難副褒稱某官出自世家通知吏道觀大<lb/>
邑通都之治見遺風流俗之存非虎非貙而非熊非羆<lb/>
盖克肖於尚父有騂有騏而有驒有駱尚遵法於先公<lb/>
行刺大州遂攄逺畧某載誦來教敢忘重勤如居是邦<lb/>
而事其大夫欲酬盛禮顧燕嘉賓而將其厚意未卜何<lb/>
時<lb/>
<pb n="KR4d0206_WYG_023-10b"/>
　　　答權綿州李簽判啟<hi>繫</hi>
一年之内三徙其官雖考績論才為巴蜀之士稱首而<lb/>
奪彼與此使隆彭之老怨嗟獨想提封悉云多幸某官<lb/>
所在舉最久聞當途凡有蠧壊不治之邦皆冀疏理盡<lb/>
除其敝諒其體國無以告勞何為貽我以書而有辭乃<lb/>
謂捨己之田而興歎普天之下莫非王土但可致於撫<lb/>
綏好生之徳洽于民心必更宣於寛大豈止副聖明之<lb/>
屬望亦以佐衰老之平反行遂披承併期敷叙<lb/>
<pb n="KR4d0206_WYG_023-11a"/>
　　　答郭運幹啟<hi>明復</hi>
在官而事兩賢可謂遇合去家而無百里不廢問安既<lb/>
居幕府而優游兼遂寢門之温凊某官少能自立壯欲<lb/>
有為常思富貴以榮親毎喜慷慨而論事今雖養曽晳<lb/>
必有酒肉乃得賦禄之良多何由辭靈丘而請士師來<lb/>
佐按刑之不逮逺貽勞問彌切瞻依<lb/>
　<lb/>
　<lb/>
<pb n="KR4d0206_WYG_023-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　嵩山集巻二十三<lb/>
</p>
<p>
</p>
  </div>
</body>
</text>
</TEI>
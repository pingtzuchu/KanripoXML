<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>嵩山集巻二</head> <lb/>
    <p>
<pb n="KR4d0206_WYG_002-1a"/>
欽定四庫全書<lb/>
　嵩山集巻二<lb/>
　　　　　　　　　　　　宋　晁公遡　撰<lb/>
　　古詩三十二首<lb/>
　　　送范道卿赴省試<lb/>
君之先世真文雄異時奏賦蓬萊宫誰傳副墨過沙漠<lb/>
至今猶稱長嘯公芝蘭不乏後來秀謂將褎然為舉首<lb/>
至音澹泊識者寡遂令聲名落盧後北風吹霜日隠山<lb/>
<pb n="KR4d0206_WYG_002-1b"/>
綵鸞繡襦寧復寒同車西歸信可樂得意自忘行路難<lb/>
明年春風紫宸仗遥對清光九天上長安花盡君亦歸<lb/>
緩轡重來一相訪<lb/>
　　　凌雲寺<lb/>
問途出青郊踐勝得紺園始登十尋閣敬禮兩足尊仰<lb/>
觀碧玉螺瑞光發面門飛霞在指端甘泉生耳根屹為<lb/>
江山壯髙掲日月存念此未云大法身滿乾坤東望烏<lb/>
牛峯突起如伏黿少休白雲亭逺見蒼煙村晴波溢清<lb/>
<pb n="KR4d0206_WYG_002-2a"/>
輝午樹増重昬方袍無平叔佳處莫與論<lb/>
　　　中嵓<lb/>
久聞慈姥嵓今作嵓中遊驚嗟未省見入蜀今白頭松<lb/>
道夾蕭森石門閉清幽蘚字崖壁古蟲書山葉秋突然<lb/>
起平地劃若三神丘其旁寶瓶峯特立髙岑樓錯摩碧<lb/>
琅玕刻削青琳球周觀劒東西孰得與此侔尊者何方<lb/>
來杖錫乃肯留乞泉為洗心一飲吾無求尊者黙然許<lb/>
勿忘早歸休<lb/>
<pb n="KR4d0206_WYG_002-2b"/>
　　　自過犍為山水益佳<lb/>
客遊三十年不出𤏡與巴江惡崖石麄十步九褒斜自<lb/>
過賴里西山水日夕佳冥冥見逺樹渺渺鋪平沙兩岸<lb/>
何所有鬱鬱皆桑麻良疇散牛羊支流入魚蛇清絶益<lb/>
可愛豈復憶漢嘉怳如涉荆吳是耶復非耶兒女長硤<lb/>
中老妻髪已華兹來始及此舉首亦驚嗟<lb/>
　　　清晨坐堂上<lb/>
清晨坐堂上文書常滿前皆自公府來徵發何紛然不<lb/>
<pb n="KR4d0206_WYG_002-3a"/>
聞問養民但聞横索錢按籍為之課獨求最多年孰知<lb/>
人困窮豈有力貿遷商不願出途農不願授田居者轉<lb/>
溝壑行者死道邊此罪在郡縣恩澤壅不宣公府不我<lb/>
責所貴為貨泉長使貨泉在吏曹同晏然<lb/>
　　　池上<lb/>
爛醉髙陽池長嘯辟疆園當時自謂樂主人豈無煩方<lb/>
塘我所有嘉木亦已蕃盛夏每數來天髙衆星繁露下<lb/>
蓮花香風生荷葉飜㣲月銜林端光照癭藤樽飲之心<lb/>
<pb n="KR4d0206_WYG_002-3b"/>
為清如洗濁水源念此寧久居行矣駕折轅悽然仰屋<lb/>
歎千載屹常存閱人猶傳舍過者誰可言<lb/>
　　　喜張仲景范與蔡仲見過<lb/>
昔游房相湖乃適與子逢迨其景將入不盡湖所窮今<lb/>
子聨翩來二難復相從散䇿破莓苔循池詠芙蓉子勿<lb/>
謂池小託之儋耳翁名重覺景勝人賢増地雄老夫實<lb/>
自慶得為使君公飲食玻璃江日汲水一鍾洗我崑崙<lb/>
心充我雲夢胸巾車且少留樂當與子同徑幽木隂茂<lb/>
<pb n="KR4d0206_WYG_002-4a"/>
土腴蓮實豐凌波挽碧莖剪房剝青蓬吾兄猶在逺按<lb/>
節臨瀘戎吾亦思飄然攝身乗清風<lb/>
　　　比與鮮于柬之游池上已而辱三詩見示因次<lb/>
　　　韻<lb/>
循行脩竹林愛此晩色浄蕭然抱清節每見敢不敬香<lb/>
聞遥風度隂過㣲月映渭川游未能吁嗟子方病<lb/>
好風如髙人于世豈求售惟予招則來怏出土囊口臨<lb/>
風弄清泠笑視月在手吾州玻璃江不減蒲萄酒<lb/>
<pb n="KR4d0206_WYG_002-4b"/>
資州有佳兒賢哉青雲器過我池上游長嘯薄炎熾折<lb/>
花愛欹紅墮葉輕拾翠風流良不凡可用觀子志<lb/>
　　　承親戚見過生朝賦此為謝<lb/>
冠者五六人駕言款吾門是日射蓬矢請夀此山樽吾<lb/>
方念初生非止祭特豚保母親食我卜士負且言劬勞<lb/>
曽莫報喪亂乃僅存愧子自逺來戒婦具盤飱草木皆<lb/>
華滋春事亦嬋媛如欲起我衰豪氣薄乾坤何用酌酒<lb/>
漿斗柄可手援<lb/>
<pb n="KR4d0206_WYG_002-5a"/>
　　　外舅衛尉持節於此作盡心堂時與親戚會飲<lb/>
　　　今三十年予復與衛尉内外屬置酒堂上不減<lb/>
　　　當時喜賦一詩<lb/>
衛尉築此堂棟宇真傑立幾容五百坐可飲三千客府<lb/>
中省文書堂上會親戚金杯浪飜江銅盤光吐日侍女<lb/>
發清歌華筵美遥夕當時倐分散回首遂陳迹豈知吾<lb/>
繼來復見少長集雖誠慰濶絶得無感疇昔在者皆其<lb/>
孫樂極悲且泣歡娛殆不減左右或太息諒曽事衛尉<lb/>
<pb n="KR4d0206_WYG_002-5b"/>
始壯今髪白諸郎各勉旃宗族期烜赫<lb/>
　　　於陵仲子<lb/>
於陵有仲子築室自躬耕辟纑以為食不肯從其兄而<lb/>
況區中士欲與並飛纓髙節固可嘉由來無復情<lb/>
　　　桑大夫<lb/>
漢朝議鹽鐵發言實盈庭赫赫桑大夫官髙稱九卿方<lb/>
斡山海藏難以口舌争力㣲不自量可笑茂陵生<lb/>
　　　羣荷<lb/>
<pb n="KR4d0206_WYG_002-6a"/>
羣荷翳清瀾不受明月光明月每下照但見露瀼瀼炯<lb/>
如翠蓋中珠璣爛熒煌我起欲挹之傾㵼入方塘<lb/>
　　　秋日<lb/>
秋日淡無光晴雲閒不行空中散白石仰看天宇明時<lb/>
聞敗葉下摵摵㣲風生季月當泛菊栽培園中英<lb/>
　　　幽園<lb/>
幽園有嘉植盛夏乃繁隂竹節見青眼榴花開赤心樓<lb/>
髙可遐覽地近無逺尋時能卜勝地於此盍朋簮<lb/>
<pb n="KR4d0206_WYG_002-6b"/>
　　　妻妷師如石同婦見過<lb/>
古人重生孫欲為王父尸爾姑念爾祖宰木今風悲不<lb/>
得見爾生況當逆婦歸我獨賀迺翁有婦能奉匜食上<lb/>
調滑甘寒煖視其宜更致大夫食迺翁喜可知還家勤<lb/>
五經進徳要及時他年懸旌節門户増光輝<lb/>
　　　王元才攜家來過有詩見示因簡此作<lb/>
我思見諸姑正復如父存諸姑不可見豈無若子孫天<lb/>
涯忽爾逢悲定喜且語惟我之老姑爾之外王母真能<lb/>
<pb n="KR4d0206_WYG_002-7a"/>
似我家炯然眉宇清閒暇幸數來慰此衰老情今朝擕<lb/>
婦至兒女亦成行富貴各勉旃他時勿相忘<lb/>
　　　六月五日池上<lb/>
蒼然暮色來初月光尚㣲河漢亦不髙仰看天四埀衆<lb/>
星一何多粲若天圍碁忽驚毛骨清漙露霑我衣放杯<lb/>
折荷花中有千丈絲織為芙蓉裳可作江湖歸<lb/>
　　　次韻鮮于晉伯三月病起二首<lb/>
桃李幾何春已䦨雜生蘼蕪與射干永夏碧瓦藏綠暗<lb/>
<pb n="KR4d0206_WYG_002-7b"/>
涼秋青山吐白團開花旋見槐著莢解籜忽驚筍成竿<lb/>
資州無事吾所羨官居不殊澗谷盤<hi>晉伯時守資州故云</hi>
甘雨尚嗇風未䦨只今時清舞舜干山前四面雲欲渰<lb/>
松上五鬛露已團甚憎塵土願投幘頗思滄浪去持竿<lb/>
何當共作雞黍社長者進酒少舉盤<lb/>
　　　張若虚乃予妻黨湯德翁外孫喜其來賦此<lb/>
我昔見德翁其人直且温共知懐抱清宜使鄉黨尊竟<lb/>
無蒲輪召遂葬蒿里園張子極秀發乃是外諸孫謹厚<lb/>
<pb n="KR4d0206_WYG_002-8a"/>
甚似之好修仍寡言功名在少壯簡編勤討論剰觀書<lb/>
連屋願聞䇿臨軒方起寗氏宅再興文紀門<lb/>
　　　眉山史頥老秀才遣人寄詩用其韻答之<lb/>
衰年臨滄江華髪羞照映人憐貌枯槁水與心清浄所<lb/>
居少席煖況望有屋潤但期牧雞豚那得追駔駿為貧<lb/>
未歸田投老聊為郡每行芙蓉湖魚躍見於牣自欣逢<lb/>
外平兵木適無刃願從賢者樂俯同農夫慶常令燔或<lb/>
炙安敢驕且吝使君非何武弟子乃樂正陳論翻犀革<lb/>
<pb n="KR4d0206_WYG_002-8b"/>
宴語對麈柄却思凌雲下亦致賔客盛暇時可數來念<lb/>
此百里近<lb/>
　　　中嵓文老和予游字韻見寄用韻為報<lb/>
我雖劵内士常思方外游未見夫鐵脚況逢通钁頭癯<lb/>
然祇樹老隠此隂崖幽脩竹不知夏青松不知秋甚欲<lb/>
効栁子冉溪買西丘又欲追白傅香山尋石樓忽開化<lb/>
人書書中有鳴球其鳴疑飛泉清絶或可侔乃是寄我<lb/>
詩恨我昔莫留觀者勿疵瑕謂以聲音求句法傳叢林<lb/>
<pb n="KR4d0206_WYG_002-9a"/>
五言如湯休<lb/>
　　　師伯渾自通義來且出詩一軸為之喜甚奉簡<lb/>
　　　短作<lb/>
通義固多賢我昔守此邦不肯入城府私獨敬老龎今<lb/>
誰念我去帳空列麾幢感子能逺來香醪發春缸共登<lb/>
煙雨樓相對雲霧牕贈貽詩五字何啻璧一雙詞源極<lb/>
峻潔石齒潄琮琮驚怪得爾清中有玻璃江<lb/>
　　　送宇文安行如吳下<lb/>
<pb n="KR4d0206_WYG_002-9b"/>
往者華陽公熊軾始西還不斷吳松江但取江中山千<lb/>
嵓與萬壑歸置函丈間白雲生宴坐青壁照蒼顔髙標<lb/>
可想見逸駕難追攀公孫喟然歎顧我敢自閑要興故<lb/>
老家再立清朝班結綬思登畿棄繻行入關嗟予忝父<lb/>
客送子亦涕澘願謹視風水魚龍多神姦<lb/>
　　　諸君以詩見夀用師伯渾韻為謝<lb/>
逺遊天台登玉霄蓬萊仙人宜可招君詩持此為我夀<lb/>
愛君學問皆富饒有如翠駮與紫燕穆王畫圖昔曾見<lb/>
<pb n="KR4d0206_WYG_002-10a"/>
只今豈合地上行霜蹄去曳吳門練老夫惟思雲夢州<lb/>
煙波渺渺非子愁湖中卉木足驅使歸求橘奴買千頭<lb/>
　　　張君玉用伯渾韻見示次韻為謝<lb/>
瞿唐石城干雲霄城中飛書頻見招主公賢似晉重耳<lb/>
兼如郇瑕地沃饒此行華堂伴清燕退食從容日相見<lb/>
篇章巻舒文錦繡光彩照映軍組練子寧為官滯一州<lb/>
不須仰天歌四愁主公早晚登鳯閣子亦牽聨立螭頭<lb/>
　　　樂敦仁用師伯渾見示句中作禪語禪不可不<lb/>
<pb n="KR4d0206_WYG_002-10b"/>
　　　領話頭次韻為報<lb/>
江邊看雲望青霄誰知隔江以扇招機緣句語無可錄<lb/>
要如芝嶺居上饒鎔鐵作牛石作燕鳴亦不聞飛不見<lb/>
凛然獨立紈綺中大帛之冠衣大練果能出世去九州<lb/>
絶意著書為窮愁請來言下辨白黒試觀海頭并藏頭<lb/>
　　　麥<lb/>
層雲挾雨來四郊樹木蒼東風吹春促尚帶花藥香年<lb/>
華不可駐倐見夏日長近傳陵陂麥宿昔青已黄隣舍<lb/>
<pb n="KR4d0206_WYG_002-11a"/>
思煑餅隔墻聞沸湯里胥忽在門先當輸官倉<lb/>
　　　三月二十日東山雲蜿蜒而上衆指曰龍也已<lb/>
　　　而大雨<lb/>
東山龍起風雨來勢雖暴甚天無雷蜿蜒氣上黒雲合<lb/>
喧豗浪打蒼崖回千林通體有膏澤四郊畫時無塵埃<lb/>
舊聞此地亦勝絶夜夜神光如五臺<hi>東山俗謂金燈</hi>
　<lb/>
　<lb/>
<pb n="KR4d0206_WYG_002-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　嵩山集巻二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>嵩山集巻四十<lb/>
                </head>
    <p>
<pb n="KR4d0206_WYG_040-1a"/>
欽定四庫全書巻<lb/>
　嵩山集巻四十<lb/>
　　　　　　　　　　　　宋　晁公遡　撰<lb/>
　　劄子<lb/>
　　　伏長寜<lb/>
炎蒸始爾伏惟政成將歸父老挽留台候勝常未間更<lb/>
祈厚衛前偃大藩<lb/>
　　　又<lb/>
<pb n="KR4d0206_WYG_040-1b"/>
某相望有山川之險雖休聲日聞而書問良簡乃情馳<lb/>
向其何可言先勤眷存貺以名酒精鹽感愧尤至也蔗<lb/>
糖五十斤恐食肴須之輒致鈴下非足為報也<lb/>
　　　又<lb/>
伏惟功在盟府著矣固嘗總一道之戎剖大府之符向<lb/>
來暫屈守邊議者以為不稱今承報政而去計朝廷已<lb/>
書贊佇當馳賀熊軾莫且歸益州甲舎少休否取道於<lb/>
此敬潔豆觴以待<lb/>
<pb n="KR4d0206_WYG_040-2a"/>
　　　任提宫<hi>希旦</hi>
近在郊墅不時聞動靜懐向可量一雨頗解煩鬰伏惟<lb/>
高臥北牕台候勝常未間更祈厚嗇前復起家<lb/>
　　　又<lb/>
山林臯壤與城郭不同其為清致足以慰愜高懐視區<lb/>
區於簿書塵埃間者當亦憫笑也何時一來郡齋快聽<lb/>
名言臨紙馳繫<lb/>
　　　又<lb/>
<pb n="KR4d0206_WYG_040-2b"/>
秋來廬下益覺節爽伏惟宴居甚休台候萬福未間更<lb/>
珍嗇前有軟輪之召<lb/>
　　　又<lb/>
比承至郭下怱怱僅舉一觴都不盡兩懐至今為歉杖<lb/>
屨何日復一㳺乎延佇延佇所喻悉施行矣<lb/>
　　　吳永康<hi>泃</hi>
别來日月推遷秋復埀盡環城皆山朝夕多風已當有<lb/>
寒意伏惟班政千里台候勝常未間千萬頥愛更典劇<lb/>
<pb n="KR4d0206_WYG_040-3a"/>
州<lb/>
　　　又<lb/>
逺承修敬之意洋溢尺牘感愧何可言山氣計已知秋<lb/>
伏惟台候勝常未間千萬厚自持前上亨衢<lb/>
　　　又<lb/>
某毎相程督非是迫蹙長者王事不得不爾左右為郡<lb/>
而忘董攝其屬則一郡廢耳必亮此意所應㑹期者更<lb/>
為寘懐自今悉如最條則不復憶有此州矣<lb/>
<pb n="KR4d0206_WYG_040-3b"/>
　　　簡州王倅<lb/>
為别未㡬不省起居何如伏惟歸及燒燈與民同樂閨<lb/>
庭歡豫台候勝常未間更祈恬養前踐清途<lb/>
　　　又<lb/>
某敝邑兩勤左轓臨之賴庇厚矣近已得請於常平使<lb/>
者許以管<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>付監郡掌之敢望授皂𨽻以歸怱怱不能<lb/>
盡所懐<lb/>
　　　又<lb/>
<pb n="KR4d0206_WYG_040-4a"/>
連辱手示欣省履此淑節台候勝常未間更祈盡消息<lb/>
理前嗣大門之官<lb/>
　　　又<lb/>
蕞爾地屢勤程督愧仄上供綾絲錢更發千緡今以綱<lb/>
解往不省虛額事作何等狀返報乎左右必有以貺敝<lb/>
邑也幸甚<lb/>
　　　又<lb/>
今日發郵橐得來翰欣慰并深春事已半伏惟官餘亦<lb/>
<pb n="KR4d0206_WYG_040-4b"/>
足以樂台候勝常未間更祈保嗇前摶扶搖而上<lb/>
　　　又<lb/>
敝邑困窮幸明詔議除給軍抱虛之錢㣲左右孰能成<lb/>
徳意而救此邦哉示諭當除五萬餘緡幸甚幸甚顧言<lb/>
不足致謝要使邦人社而祝之<lb/>
　　　又<lb/>
比已遣人上記今日辱函使臨之感慰并深春事繁興<lb/>
伏惟樂此芳時台候勝常未間千萬保衛前授超階<lb/>
<pb n="KR4d0206_WYG_040-5a"/>
　　　又<lb/>
敝邑不能應期㑹一一為上臺憂而勞長者程督愧仄<lb/>
愧仄上供綾絲錢盖用田契所收此寧可急耶已趣屬<lb/>
縣矣有公移持上併冀照亮<lb/>
　　　又<lb/>
某不為上臺所信重勤左轓再駕跋涉亦良勞矣豈可<lb/>
臨發軔更不舉一觴乎萬望迂臨不然将有以督過之<lb/>
否敢望台察<lb/>
<pb n="KR4d0206_WYG_040-5b"/>
　　　又<lb/>
某比已専介奉記薦承移文以所考覈為上臺所卻重<lb/>
勤措懐愧悚愧悚今遣主者吏并具案以往伏幸台照<lb/>
　　　卭州蒲倅<lb/>
比得泥軾過之獲談宴者一再但尊俎蕭然為媿耳竊<lb/>
計已至治部㕘懐教條百姓已有邦國不空之歌矣共<lb/>
惟白鶴之山爽氣來集宴處甚恬台候勝常某日日偵<lb/>
視印章欲為賀今日家㛐之弟衡正雅之官夾門敢先<lb/>
<pb n="KR4d0206_WYG_040-6a"/>
通此記更望庇存其人使有大厦之依也未間千萬保<lb/>
嗇别有尺一之除<lb/>
　　　又<lb/>
别後時移節遷遂見秋杪來書稠重良戢至意因審比<lb/>
來台候勝常郡無太守上綱正當行其事事豈有難者<lb/>
但少埀神董攝封内自應趨令所諭已為施行未間千<lb/>
萬厚自持佇期仗節撫藩<lb/>
　　　蜀州袁倅<lb/>
<pb n="KR4d0206_WYG_040-6b"/>
天高景徹氣體宜快伏惟寢食復初台候勝常未間千<lb/>
萬厚自持前刺大州<lb/>
　　　又<lb/>
居官無它惟不失王事程乃不負縣官耳承小失適而<lb/>
能不忘其職果踐此言良副所望也官餘更宜親近藥<lb/>
物善自遵養為佳<lb/>
　　　又<lb/>
嵗云暮矣伏惟㕘懐大府之政神相賢勞台候勝常未<lb/>
<pb n="KR4d0206_WYG_040-7a"/>
間更冀善調適前登神州奥府<lb/>
　　　又<lb/>
某日益衰懶公事外惟静坐耳遂忘長者都不辦時致<lb/>
問左右精力絶人裁剸之餘尚能相勞苦更分九轉刀<lb/>
圭感刻不可言偶有丹砂并蒲墨二漫塵几棐非足為<lb/>
報恐須之也<lb/>
　　　又<lb/>
某為邦僅能了繩尺碎劇不大乏興耳毎辱來牋不有<lb/>
<pb n="KR4d0206_WYG_040-7b"/>
以敦厲凡薄而飾奨過實何也讀之但増惶悚<lb/>
　　　又<lb/>
承喻皇甫甥質物已令贖還付函使矣迫節多事所欲<lb/>
言者無窮而臨紙吃吃不能盡吐之幸照亮<lb/>
　　　嘉州何倅<lb/>
嵗暮九頂之氣不泫寒否伏惟㕘懐多暇台候勝常未<lb/>
間千萬保嗇前憑熊軾<lb/>
　　　又<lb/>
<pb n="KR4d0206_WYG_040-8a"/>
稍不聞問良劇馳思邇來治府歳㑹當已趣辦為一道<lb/>
之最别駕之功多矣衰懶愧不能追惟有絶歎<lb/>
　　　又<lb/>
歳事便已遒盡東風已解凍矣伏計中和之氣多於他<lb/>
邦冲衿粹温也未果以一番為賀先辱手誨感佩重勤<lb/>
無以寄言黄柑百枚漫徃可以薦柏酒併冀台察<lb/>
　　　又<lb/>
宋景文公文章稱一世向來在益州紬史時左右峩眉<lb/>
<pb n="KR4d0206_WYG_040-8b"/>
奉斫削當日稱其風流公能刋正其集舉以見貺讀之<lb/>
想見其勝味也感刻感刻<lb/>
　　　又<lb/>
某比已作報矣今日又承寵問欣聞比來刺史咨仰神<lb/>
相賢勞尊候勝常未間更冀厚自持前有最賞<lb/>
　　　又<lb/>
某視事再浹日尚未知為政之方而於風俗亦未悉也<lb/>
鳬舄頃在此良夕宜有輔其不逮而告以未聞何為稱<lb/>
<pb n="KR4d0206_WYG_040-9a"/>
頌之言吃吃不去口非所望也凌雲寺謾為作詩何足<lb/>
塵滓山中之石耶女夫移試事荷歴意感刻<lb/>
　　　又<lb/>
即日秋陽堅此百穀伏惟嘉嵗之美台候萬福未間更<lb/>
祈盡珍重理遂開宣室<lb/>
　　　又<lb/>
乘軾車徃漢嘉盖踰年矣丹稜之民未嘗不東望歎息<lb/>
不得被愷悌之澤也漢嘉父老不知何以報别駕之功<lb/>
<pb n="KR4d0206_WYG_040-9b"/>
耶<lb/>
　　　又<lb/>
承將解印組遂建蜀檣如吳下可謂釋奥渫升本朝之<lb/>
秋也某衰懦聞之竊壮此舉而稱快願亟進道佇觀騰<lb/>
翥<lb/>
　　　又<lb/>
某治郡殊不進毎念不得左右為之助宜致此耳承欲<lb/>
過此而後東雖向來不獲言集某尚冀聞英偉之論於<lb/>
<pb n="KR4d0206_WYG_040-10a"/>
一日之間以洗衰陋亦幸也貽書稱頌不敢當不敢當<lb/>
　　　瀘州何倅<lb/>
天氣便類炎月不省泥軾始休起居何如伏惟一郡矜<lb/>
式神明所相台候勝常未間更祈厚自持前有璽召<lb/>
　　　又<lb/>
某聞英名甚久比在廣漢始見風規而觀為政殆有過<lb/>
於所聞惟恨不獲從容接辭耳某近來此邦才短不能<lb/>
任劇初視事而左轓過之不克挽留為一日之歡愧怍<lb/>
<pb n="KR4d0206_WYG_040-10b"/>
盖至今也東向可勝邑邑<lb/>
　　　又<lb/>
某比見王瀘州高明磊落人近世未易有也左右平日<lb/>
抱宏偉之器今想一登其堂分投氣合歡然如笙磬矣<lb/>
敢遙為其邦人賀<lb/>
　　　又<lb/>
某恃同臭味甫通一牋輒有請於左右家弟公退為外<lb/>
姪孫知録以三百緡買田於瀘川未成券乃為孫知録<lb/>
<pb n="KR4d0206_WYG_040-11a"/>
姊婿林子質錢二十千於林蒙之今為大府拘償蒙之<lb/>
冒官所請奉稍家弟欲以其田復歸其業主取二十千<lb/>
納大府餘送家弟所不省亦可聽否率爾謁其私愧悚<lb/>
愧悚併冀台亮<lb/>
　　　方通判<lb/>
近自函使歸上記不省信後台用復何如伏惟邦國不<lb/>
空民獲樂歳神相善政台候勝常某末涯瞻承更祈厚<lb/>
頥前刺大州<lb/>
<pb n="KR4d0206_WYG_040-11b"/>
　　　又<lb/>
某聞徃來者言治部稱頌别駕之功滿道上已有預畏<lb/>
其去者不知區區一州何足久留㕘懐耶某來此已八<lb/>
告朔屬當修䕶城東隄須竹嵗徃市之封内而苦津吏<lb/>
筭緡某辱與左右雅㳺而深識仁明愛此邦猶其邦也<lb/>
所望矜聽不勝至禱<lb/>
　<lb/>
　嵩山集巻四十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>嵩山集巻十九</head> <lb/>
    <p>
<pb n="KR4d0206_WYG_019-1a"/>
欽定四庫全書<lb/>
　嵩山集巻十九<lb/>
　　　　　　　　　　　　宋　晁公遡　撰<lb/>
　　啟<lb/>
　　　答史靈泉啟<hi>皋</hi>
千乗之家而百乗之家俱為分土五年以長而十年以<lb/>
長何足推尊諒懐占數之私過辱修書之敬某官先猷<lb/>
不墜治行尤髙素業相傳盖遠自周太史清時何事顧<lb/>
<pb n="KR4d0206_WYG_019-1b"/>
猶為滕大夫深思徒御之來歸遂作鄉閭之矜式某尚<lb/>
阻㑹晤冀聞誨言論其土地之宜子之所知也告以仁<lb/>
義之利吾則願學焉<lb/>
　　　答㴝彭山啟<hi>商老</hi>
伏承髙才肯治劇邑見可而進知難而退諒審擇之甚<lb/>
明臨下以簡御衆以寛必施行之有道某官勿憚巨室<lb/>
先求弊源念粟米之征與力役之惟兹是急彼斗筲之<lb/>
人何足算也無以為憂儻府庫之盡空則郡縣之不立<lb/>
<pb n="KR4d0206_WYG_019-2a"/>
食焉而怠事既有感於斯言勉旃無多談幸力收於實<lb/>
効<lb/>
　　　答劉銅山啟<lb/>
則掩口而對有同事長之恭不税冕而行無乃就途之<lb/>
遽長牋為貺厚意難忘某官足以决科方將出宰如雨<lb/>
追思於一别于今豈止於三年非法不言非道不行顧<lb/>
相知之盖久何聞而來何見而去曽莫可以少留感慚<lb/>
之深悵惘兼至<lb/>
<pb n="KR4d0206_WYG_019-2b"/>
　　　答李眉山啟<hi>繁</hi>
及瓜而代既解秩之亟歸贈人以言尚貽書而相告敢<lb/>
忘此意有感予衷當今風俗媮媠而愈衰致使搢紳習<lb/>
熟而莫怪賞善罰惡者指其不恕循名責實者謂之太<lb/>
嚴不知多貪鄙之人皇皇以求財利儻亦為茍簡之政<lb/>
蕩蕩而無紀綱或云漢宣帝之時所稱魏弱翁之治以<lb/>
朝廷深知其狀於郡縣頓霽其威盖志在於用而不在<lb/>
於民故性近於矯而不近於道如其可改則今日之是<lb/>
<pb n="KR4d0206_WYG_019-3a"/>
而前日之非豈曰相違恐智者有失而愚者有得某官<lb/>
毎欲語上常思用中盍觀九疇建極之辭詳察三代循<lb/>
環之理寛之敝則必濟以猛弱之極則當救以强正宜<lb/>
訓迪於友朋安可唱為於言論可以終身行者無若徇<lb/>
公而㓕私今之從政殆而難與同條而共貫願堅其守<lb/>
以副所知<lb/>
　　　答彭山知縣啟<lb/>
有徳者進而無徳者退初知易置以來不令而行與雖<lb/>
<pb n="KR4d0206_WYG_019-3b"/>
令不從必能灼見其理兹承至止殊為欣然某官名傳<lb/>
諸公衆謂良吏今得弦歌之地號為盤錯之難既授版<lb/>
而不辭想省躬之可辦盖由才選豈待三注三唱以聞<lb/>
當察弊源殆非一朝一夕之故勉應有司之課以寛老<lb/>
守之憂遠辱華牋敢忘厚意<lb/>
　　　答蘇小溪啟<lb/>
方此入疆粲然埀問千里而來告之以善宜為讜論以<lb/>
相規九原可作吾誰與歸今捨大門而莫可某官盛悳<lb/>
<pb n="KR4d0206_WYG_019-4a"/>
之後舊學猶傳為縣有聲不减績溪之政藏家具在可<lb/>
讀文安之書聖朝方欲求耆老之子孫指日必遂乗鋒<lb/>
車於道路某永懐先壟益想遺風下馬尋董相之墳敢<lb/>
忘故事化鸖至蘇仙之里尚冀神游<lb/>
　　　答梁山黄教授啟<lb/>
士曰何以利身皆如市道子可謂不背本乃若古人念<lb/>
改秩之匪遙識察廉之有自遠貽華翰良佩至情某官<lb/>
不忘為僚見謂知己當面輸心而背面笑肯同浮薄之<lb/>
<pb n="KR4d0206_WYG_019-4b"/>
風全身害仁而殺身成頗明歸潔之義薦論何力遠大<lb/>
可期某聞諸往來久矣嗟嘆顔淵請事斯語誰復能然<lb/>
宋魋其如予何彼安足算亟為裁報併切感藏<lb/>
　　　答朱教授啟<lb/>
伏承命駕相過修辭甚寵肯輟南窻之寄傲已荷重勤<lb/>
更觀北闕之上書益深嘉歎某官學實足用志將有為<lb/>
賦王粲從軍之詩盖嘗出塞歌魯侯飲酒之頌今乃就<lb/>
閑惟二論雖髙而易行何諸公欲留而不可某亦知慷<lb/>
<pb n="KR4d0206_WYG_019-5a"/>
慨願與講論一言以蔽之固無先於富庶五人者友也<lb/>
恨不預於游從佇送歸航預増遐想<lb/>
　　　答宇文教授啟<lb/>
受成於學方期訪道以質疑接淅而行忽乃終更而告<lb/>
去共知散地難滯長才某官能讀典墳見稱宗族生于<lb/>
富貴固無待司業之與酒錢觀其勤勞不可謂先生之<lb/>
糜廩粟盖得克己復禮之道宜居知經近古之邦自顧<lb/>
衰蹤敢留逸駕盍見明主當七旬格苗之時載誦來書<lb/>
<pb n="KR4d0206_WYG_019-5b"/>
若有三宿出晝之意良為感歎莫究敷陳<lb/>
　　　又答<lb/>
莅官行法敢辭州縣之勞人主善為師願聞鄉校之議<lb/>
政過辱事賢之禮仍多溢美之言某官詩書該通才智<lb/>
茂美下帷受業豈專一巻之師問學質疑可為三益之<lb/>
友惜將去於序室喜即講於露門某自領牧守之符日<lb/>
勤官属之問獨喜髙明之特立不以諛説而相期盡信<lb/>
書而不如無盖各厭於浮語未免俗而聊復爾乃卒貺<lb/>
<pb n="KR4d0206_WYG_019-6a"/>
於長牋感怍之深敷陳㒺究<lb/>
　　　答張教授啟<lb/>
行役良遠導江幾見於為沱㑹晤匪遲飲酒將同於在<lb/>
泮願見之意翹企于中某官才能優長學問博洽芝蘭<lb/>
庭内尤多宗族之賢枌榆社中嘗出棟樑之具宜膺召節<lb/>
入講胄筵某兹喜髙軒已臨家塾吾其與㸃風乎可及<lb/>
於舞雩子必從周文哉無忘於監代<lb/>
　　　又答<lb/>
<pb n="KR4d0206_WYG_019-6b"/>
王式病免歸家誰為講藝曹交請留授業日冀得師今<lb/>
觀此行良副其望某官才秀蜀士經傳漢儒始學古以<lb/>
入官不出門而知道笑至海而航㫁港肯捨仁義而弗<lb/>
由觀導江之自岷山必使淵源之有本想大府恨見之<lb/>
晚而諸生盡出以迎庶幾匪朝遂稔嘉譽<lb/>
　　　又答<lb/>
伏承受命兹久聞其却掃而杜門趣駕肯來助我化民<lb/>
而成俗瞻承良邇欣慰殊深某官讀書既多為學甚富<lb/>
<pb n="KR4d0206_WYG_019-7a"/>
果進膺於公選俾分教於諸生是邦大夫已佇聞於告<lb/>
善吾黨小子皆相慶於得師願言疾驅以副遐想<lb/>
　　　答杜判官啟<lb/>
念當尊賢未及坐云則坐行遂入境正望聞所未聞何<lb/>
為膏腴之辭顧乃聨翩而至某官蚤以成徳游于諸侯<lb/>
必將釐正於州綱相與講求於吏道况適丁於多事杼<lb/>
軸其空豈宜務於空言簡牘而已更期直諒以輔衰遲<lb/>
　　　答時官啟<lb/>
<pb n="KR4d0206_WYG_019-7b"/>
事其賢者自顧恐非其人載之空言豈若相規以善但<lb/>
増慙悚何補衰遲某官綽然髙才溢於華藻宜追近古<lb/>
之道要為篤實之言如務唇舌之間再斯可矣盍思口<lb/>
耳之外一以貫之儻悉鄙懐佇聞至論<lb/>
　　　答陳縣丞啟<lb/>
遠辱貽書喜聞就道勿謂已老自同許縣之聾所冀有<lb/>
為無使藍田之負某官久登仕版必悉民情期㑹當峻<lb/>
急之時縣邑須嚴能之佐今日之事我為政豈可因弊<lb/>
<pb n="KR4d0206_WYG_019-8a"/>
以媮安天下莫與汝爭功佇望察亷而稱最何當披晤<lb/>
速副詠瞻<lb/>
　　　又答<lb/>
學道愛人必行其志為丞督事肯曠厥官茍無期㑹之<lb/>
稽即稱考課之最某官今將為政何異聚徒日知其所<lb/>
亡猶察簿書之放散邑無不當問勿容胥史之媠媮使<lb/>
官属皆誦其勤勞則太守敢忘於論薦願言匪懈竚俟<lb/>
有成<lb/>
<pb n="KR4d0206_WYG_019-8b"/>
　　　答樊縣丞啟<lb/>
奉法典城正資官属之相助為丞督事乃辱才能之肯<lb/>
來將遂披承良深欣慰某官早通吏道本出世家閭里<lb/>
皆賢盖襲召公分陜之舊衣冠相繼實從元帝渡江之<lb/>
行豈謂三秦之英尚為百里之佐某比幸良覿願言疾<lb/>
驅對南牆之松無但謀於自樂來北山之杞顧肯使於<lb/>
獨勞<lb/>
　　　答馮司法啟<hi>汝檝</hi>
<pb n="KR4d0206_WYG_019-9a"/>
今之法曹盖仁恕椽擇於選部須老成人乃能議獄以<lb/>
不苛可使有邦之無枉某官世濟其美父教之忠士何<lb/>
貴於决科學要知於從政讀書不讀律顧前賢立論之<lb/>
未通適重而適輕盖歴代折刑之所戒得髙才而能務<lb/>
此則老守復何憂哉佇俟瞻承以副属望<lb/>
　　　答家司理啟<lb/>
益部之賢通義為盛諸老如草頭之露乃易喪亡當時<lb/>
若琴上之星已多零落豈謂行路忽逢故家某官風流<lb/>
<pb n="KR4d0206_WYG_019-9b"/>
尚存文采甚富聞老夫受天子之命為邦人喜刺史之<lb/>
來必令耆老之相安宜教衰慵之不逮千里而來亦將<lb/>
有利使西蜀之皆傳九原可作其誰與歸捨東坡而莫<lb/>
可姑持此志以謝所知<lb/>
　　　答張監税啟<lb/>
方將之郡未有膏澤下於民何遽飛牋乃與官属誦其<lb/>
美殊非所望徒重其慙某官蚤以敏强預於推擇雖踐<lb/>
更之未至思奮勵而有為君子欲訥於言當念才能之<lb/>
<pb n="KR4d0206_WYG_019-10a"/>
自効天下願出其路必令商旅之皆來某佇期異時遂<lb/>
酬斯語使衰遲之有賴顧敷染之奚殫<lb/>
　　　答王縣尉啟<hi>倫</hi>
各居異部特貺華牋謂因論薦而徙官不敢忘徳更喜<lb/>
衰遲之授郡可使足民皆非所堪徒重其愧某官早宿<lb/>
其業能世其家察廉者至於交章考課者為之増秩盖<lb/>
由積功累行以致爵位則異衆人安可進賢授能而利<lb/>
國家以為己力復念老夫之出處欲同長者之戚休相<lb/>
<pb n="KR4d0206_WYG_019-10b"/>
遺以書殆有過於賀錢萬自量其分何以稱其近古三<lb/>
姑為獻酬莫謝勤懇<lb/>
　　　答王司理啟<lb/>
三年使有勇難望古人之功數口可無飢徒竊刺史之<lb/>
禄遠辱貽書之慶知無乏食之憂某官繼世能賢居鄉<lb/>
稱善早致王公之譽近居常伯之銓有如丙少卿之賢<lb/>
起郡獄吏行膺魏武子之舉為縣大夫某久阻披承毎<lb/>
深懐詠兹更勤於勞問顧愈極於感藏<lb/>
<pb n="KR4d0206_WYG_019-11a"/>
　　　答楊茶幹啟<lb/>
猥居属部實依喬木之隂敢辱長牋特致維桑之禮第<lb/>
慚涼薄難稱重勤某官生于士鄉濟以家學洙泗之地<lb/>
其人皆有俎豆之容崑崙之山所出必為圭璧之寳自<lb/>
宜得搢紳之敬乃不居幕府之尊有如問其長老先生<lb/>
修辭甚謹安得裁夫吾黨小子上品或來庶幾瞻承遂<lb/>
慰傾向某近亦遣使愧弗如儀誦來書之贈言愧其不<lb/>
能也視前日之上記無乃太簡乎更冀寛明俯埀照察<lb/>
<pb n="KR4d0206_WYG_019-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　嵩山集巻十九<lb/>
</p>
<p>
</p>
  </div>
</body>
</text>
</TEI>
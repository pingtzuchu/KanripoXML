<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>嵩山集巻三十四</head> <lb/>
    <p>
<pb n="KR4d0206_WYG_034-1a"/>
欽定四庫全書<lb/>
　嵩山集巻三十四<lb/>
　　　　　　　　　　　　宋　晁公遡　撰<lb/>
　　劄子<lb/>
　　　王叅政<lb/>
某守地不得從百執事之後日至黄閤問起居不省鈞<lb/>
用比何如恭惟大君子體道四時一致推其緒餘以福<lb/>
方内神明所佑鈞候動止萬福某敢為天下以請持精<lb/>
<pb n="KR4d0206_WYG_034-1b"/>
養神永為人主之基杖<lb/>
　　　二<lb/>
某間者將去梁山以饑為憂忽易守眉陽退而思念恩<lb/>
公盖嘗憐察而以二條薦於朝今而獲此豈敢忘大賜<lb/>
初視賤事即遣步吏奉一牋代端拜以謝伏惟鈞慈必<lb/>
賜矜覽干犯威尊至今愧懼<lb/>
　　　三<lb/>
某怱怱至此已四告朔夙夜効職幸不致大曠敗以為<lb/>
<pb n="KR4d0206_WYG_034-2a"/>
門牆羞然才薄地大終恐非所宜處要不敢不勉惟屈<lb/>
指以計去日以俟大鈞之播幸甚幸甚<lb/>
　　　虞叅政<lb/>
比日始有清和意不省中台之光所照山川氣序何如<lb/>
伏惟赤舄燕居倍膺冲粹加以神相鈞候動止萬福某<lb/>
守地不得詣行馬之前敢乞為天下未究之功盡消息<lb/>
理以須璽召<lb/>
　　　二<lb/>
<pb n="KR4d0206_WYG_034-2b"/>
某伏聞衮衣西歸凡鄉黨之士與嘗從賓客之㳺者無<lb/>
不迎于道路候於里門而某平日受兩世之知最厚顧<lb/>
獨不得前豈勝愧恨雖再上牋牘終不能紓下情萬分<lb/>
也伏紙悚仄<lb/>
　　　三<lb/>
某敢問乆處衡軸乍還甲舎向來封植之木皆已成隂<lb/>
按行三徑景物増麗雖釋機務之勞就此閒暇固足以<lb/>
樂敢誦獨樂園之詩恐造物不我捨耳某敬傾耳以聽<lb/>
<pb n="KR4d0206_WYG_034-3a"/>
　　　四<lb/>
某伏惟門下翹材之館固應日盛日富而平昔得之於<lb/>
硤内者惟某與李犍為耳犍為尤答颯不振甚為門牆<lb/>
羞近聞大為州將所苦且將就逮極可念能為解其急<lb/>
者非歸窮於門下不可敢亟以請儻軫鈞懐徑從府庭<lb/>
遣一介致書於州將宜聽率爾申論皇悸<lb/>
　　　五<lb/>
某為郡綬所縻不得預賔客之下者得見於四府敢以<lb/>
<pb n="KR4d0206_WYG_034-3b"/>
一牋代躬問起居狀不省鈞用比何如恭惟輔佐明主<lb/>
建中和之極赤舄宴處與時具宜加以神相鈞候動止<lb/>
萬福某輒量王室倚賴與中外屬望之意敬以持生為<lb/>
請<lb/>
　　　六<lb/>
某平生得士大夫不鄙而與之逰者盖二十五年矣率<lb/>
未有震耀於世者豈由某之窮累之耶比聞大君子立<lb/>
巋然之功聖上倚以為重俾執天下之樞與謀大政某<lb/>
<pb n="KR4d0206_WYG_034-4a"/>
不覺失喜噎嘔者累日誠是輔相之才自當軒天地而<lb/>
出豈惟某之窮不足仰累殆是某之窮將瘳矣自今更<lb/>
須爰立作相别為中外賀<lb/>
　　　七<lb/>
某去年十一月將去梁山方念蜀銓無注擬處何以療<lb/>
饑不勝皇皇之憂退竊思之豈有伊尹在上而使門下<lb/>
士有饑者乎已而果被命易守此邦嘗奉一函謝於黄<lb/>
閤之前今饑則免矣然地大才薄復恐非所宜處要不敢<lb/>
<pb n="KR4d0206_WYG_034-4b"/>
不勉忽忽四告朔無大曠敗屈指以計去日更俟大鈞<lb/>
之播<lb/>
　　　虞樞宻<lb/>
某近已上一牋於墨曹以候起居狀不省邇來赤舄入<lb/>
蜀次舎何如恭惟忠貫日月所在神祗自當擁衛鈞候<lb/>
動止萬福某無由侍寢戈敢乞嗇性養恬指授既竟遂<lb/>
歸廟堂<lb/>
　　　二<lb/>
<pb n="KR4d0206_WYG_034-5a"/>
某伏念西樞之府出臨蜀漢凡在巡屬禮當奔走於前<lb/>
後某屬有官次不可越境故遣一騶持咫尺之書代趨<lb/>
謁特䝉鈞慈眷接加等賜以手教撫存甚厚下情感刻<lb/>
不知所言<lb/>
　　　三<lb/>
某聞蜀人向來岌岌不寜有境外憂今見黄鉞來皆按<lb/>
堵想敵國守約益謹也此方何足乆勞當歸從嵓廊之<lb/>
㳺圖回天下乃中外之望<lb/>
<pb n="KR4d0206_WYG_034-5b"/>
　　　楊叅政<lb/>
某昨日詣鈞屏禮也伏蒙親屈赤舄之尊而辱臨之三<lb/>
台之光爛然下照不覺眩目失措當即徃謝於行馬之<lb/>
前不敢更為副丞相揖客之勞仰乞鈞照<lb/>
　　　又<lb/>
某昨日侍尊下致辱親屈衮衣之尊賜之巵酒某無以<lb/>
稱此復上雅壽使營妓歌小詞以為侑退切悸恐但蒙<lb/>
鈞慈不謂之凟已幸矣豈料俯為寵和是亦漢相國與<lb/>
<pb n="KR4d0206_WYG_034-6a"/>
小吏歌呼相和之意也敬當藏之以為黄鍾大吕之寶<lb/>
　　　張待制<lb/>
函使至伏聞齋舫已次凌雲之下敢問犯此寒江挽牽<lb/>
而上神相行役台候動止萬福某日須擊汰之音見於<lb/>
檣下更乞洗練神宅迎舍春和<lb/>
　　　又<lb/>
某自審麾幢去䕫門日日問諸道路盖久不望光儀願<lb/>
見之心不啻饑渇比傳舉還鄉之斾次舎近止即遣伉<lb/>
<pb n="KR4d0206_WYG_034-6b"/>
步奉牋迎諸榜人尚未返今日忽拜手命若待儕流顧<lb/>
惟白首百僚底敢望西掖貴人寵待如此感刻不勝道<lb/>
更遲面謝以究<lb/>
　　　又<lb/>
某伏蒙一番開諭勤懇某敬皆遵承即日下彭山雇竹<lb/>
筏十五并約束館人供張以待區區敝邑乃得車騎臨<lb/>
之蟇頥山光溢於原野矣幸甚<lb/>
　　　又<lb/>
<pb n="KR4d0206_WYG_034-7a"/>
某日日俟車騎至舎下欲遣一介候起居狀而春來益<lb/>
復多事短才不勝其任遂未果遣忽奉手誨開讀愧仄<lb/>
且復感歎今之通官貴人誰肯如此敢問台用比何如<lb/>
恭惟三徑如昨手植益茂可以偃息神相燕閒台候動<lb/>
止萬福某已一年於此預憂退歸無以續食也使航謹<lb/>
如所戒以行未間惟乞盡消息理再立玉墀論天下事<lb/>
中外幸甚<lb/>
　　　又<lb/>
<pb n="KR4d0206_WYG_034-7b"/>
某恃門下知察不敢自同衆人有懐不盡吐於受恩之<lb/>
地故敢言之某生十一年而孤為孫姑丈所教育已恨<lb/>
不及其存時報之今孫氏惟有一孫文昌見任南平軍<lb/>
司理叅軍輒不自量欲其改中都官使少慰其下泉念<lb/>
不告於節下其孰能憐其不背本之情而成其欲報之<lb/>
志敢望台慈特賜惻念或論薦之員已滿特為推轂於<lb/>
查周二使者不勝幸甚干冒威嚴死罪<lb/>
　　　又<lb/>
<pb n="KR4d0206_WYG_034-8a"/>
某去大府邈乎千里之逺不得遣一介問起居比因伉<lb/>
步至吳下奉牋於侍史殆非専敬毎懐愧懼今日忽拜<lb/>
手命乃䝉高明不以是督過之勞問拳拳如待素交老<lb/>
來所閱天下滔滔獨見此爾甚盛甚盛不省台用比何<lb/>
如恭惟白鹽赤甲秋氣已高坐撫連城數十神相靜治<lb/>
台候動止萬福某守地未被汰遣無由瞻謁敢望盡消<lb/>
息理前有急召<lb/>
　　　又<lb/>
<pb n="KR4d0206_WYG_034-8b"/>
某比在梁山顧得二年而以理去非真勝任而然爾盖<lb/>
節下與諸公有以容察之也朅來此邦誰復知之重以<lb/>
迂拙之性與衆異鹹酸反不及范才叔臥治之因是益<lb/>
感歎如節下誠為難遇逺䝉告以事有不可為者以此<lb/>
邦觀之亦可知矣須印書籍并其目授來幹併乞台察<lb/>
　　　又<lb/>
某區區之地近辱持紫荷之橐照之光生原野幸甚幸<lb/>
甚但念不能更少留車騎為恨耳不省台用比何如恭<lb/>
<pb n="KR4d0206_WYG_034-9a"/>
惟喬木在望大慰歸志神相次舍台候動止萬福某未<lb/>
有再侍几杖之日敢乞蕃舎冲和為蒼生一起<lb/>
　　　又<lb/>
某邇來益無宦情其如貧驅之奈何方今虚額為州縣<lb/>
害故申言之今乃詰問紛紛期於無虚額而後已付之<lb/>
慨歎近又常平司來封閉諸倉收其管鑰自來逐年兊<lb/>
支至十月收租撥還今則即日軍兵絶食事干軍政念<lb/>
之凜凜因見益州試論其狀得已之大幸怱怱亟遣此<lb/>
<pb n="KR4d0206_WYG_034-9b"/>
介更俟休駕里中専好為狀併冀台察<lb/>
　　　又<lb/>
某喜於大君子為時而起一方蒙其休澤比輒上一牋<lb/>
重勤裁報感戢重眷無地寄喻行更好為狀伏冀台察<lb/>
　　　費寶文<hi>行之</hi>
某守地且逺不得日承起居狀敢問涉秋台用何如恭<lb/>
惟君子善養浩然之氣宜于四時加以神相善政台候<lb/>
動止萬福某於法不可越境無由詣鈞坐惟乞盡消息<lb/>
<pb n="KR4d0206_WYG_034-10a"/>
理佇膺大政之咨<lb/>
　　　又<lb/>
某窮薄所致遭窮空之後今幸部内相安調度不至不<lb/>
給皆恩公所以誨告為政之方故至此爾銘佩不敢忘<lb/>
　　　又<lb/>
某得一州安敢便以法繩官屬惟黄滙者始留之詰問<lb/>
征筭之虧傲然不顧而徑去已具申省部矣今付之有<lb/>
司某亦不得輕重也凡事若愛之者使免則惡之者亦<lb/>
<pb n="KR4d0206_WYG_034-10b"/>
可使不免矣更望台察<lb/>
　　　又<lb/>
某連日併奉二告便如朝夕在公坐其聞起居狀為詳<lb/>
下情喜不可言敢問信後台用復何如炎日過中甘雨<lb/>
時作煩蒸為解共惟大府政條清簡登臨紅白樓神相<lb/>
步武台候動止萬福某守地無由趨謁所冀積精適神<lb/>
再開宣室<lb/>
　　　又<lb/>
<pb n="KR4d0206_WYG_034-11a"/>
某伏惟節盖臨梓中亦復乆矣膚寸之雲尚留太山未<lb/>
澤天下其在梓中則幸也屢聞恩公欲脫屣而去休於<lb/>
丘園又如梓中何想勉為大君且作三年淹也<lb/>
　　　又<lb/>
某念不得至門庭故比専遣步吏抒情愫敢勤恩公兩<lb/>
賜札翰此意之厚近世所未有某何以堪之哉惟當益<lb/>
勵朽鈍無致曠職為賔筵羞不識亦足以為報否<lb/>
　　　又<lb/>
<pb n="KR4d0206_WYG_034-11b"/>
某賴恩公之庇既得於梁山理去又叨除守眉陽某敢<lb/>
忘徳竊恃異眷輒復有請於節下某眉陽考滿當升知<lb/>
州資序法須論奏者三章豈可捨知己而異日求之於<lb/>
它門敢望矜察檢照昨按臨䕫部某紹興三十年内任<lb/>
施州通判日合舉之數特賜剡牘不勝幸甚<lb/>
　<lb/>
　<lb/>
　嵩山集巻三十四<lb/>
</p>
<p>
</p>
  </div>
</body>
</text>
</TEI>
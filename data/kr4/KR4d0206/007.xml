<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>嵩山集巻七</head> <lb/>
    <p>
<pb n="KR4d0206_WYG_007-1a"/>
欽定四庫全書<lb/>
　嵩山集巻七<lb/>
　　　　　　　　　　　　宋　晁公遡　撰<lb/>
　　古詩一十八首<lb/>
　　　得東南書報亂後東都故居猶存而州北松檟<lb/>
　　　亦無毁者<lb/>
旄頭光埀北風起黄沙漫漫暗天地翠華清曉巡朔方<lb/>
咸陽宫殿生荆杞健兒解鞍留漢土凝碧池頭日歌舞<lb/>
<pb n="KR4d0206_WYG_007-1b"/>
一朝忽棄洪河南來歸輿圖丞相府當初亂離誰料此<lb/>
南北中分指淮水天暌地隔十五年不知中原復何似<lb/>
至今兵罷關泥開始有北客中原來厯言王侯故第宅<lb/>
瓦礫半在髙臺摧最憐長楊與宣曲樹木荒涼迷御宿<lb/>
上林苑廢花自開輦路春回草還綠宫中千門萬户空<lb/>
獸扉凝塵生網蟲遺民相對向天泣耳冷不聞長樂鐘<lb/>
外城白晝無人行當道往往狐狸鳴天隂日暮聞鬼哭<lb/>
萬家經亂今一存嗚呼上帝白玉京繁華掃地令人驚<lb/>
<pb n="KR4d0206_WYG_007-2a"/>
此生復識太平象不及百年終未能世人寧有金石堅<lb/>
定恐不見全盛年出門恍惚忘南北故國何在山連天<lb/>
豈意揚雄一區宅城破蕭條尚如昔閉門風雨長蓬蒿<lb/>
榱桷多年亦傾側户牖尚帶沙塲塵小兒猶學金笳聲<lb/>
四隣半已易新主存者無復當時人城北凄涼九原路<lb/>
往往停車不忍去幸無樵牧犯松柏那有鮮卑䕶置墓<lb/>
春風冢木生蒼煙北望拜泣還欣然向來艱難誰得免<lb/>
獨我獲此真天憐君不見開成相國玉杯第甘露變興<lb/>
<pb n="KR4d0206_WYG_007-2b"/>
巢亦毁又不見驪山築墳葬祖龍牧兒盜入焚其中儒<lb/>
生慮逺無後憂生居敝廬死山丘五世相傳蓋有道中<lb/>
無所欲人何求邇來天涯倦為客角巾行卜東歸日里<lb/>
中耆舊今已無忍聽隣人更吹笛<lb/>
　　　尉廨無隙地不能蒔花竹之屬惟㕔事前舊有<lb/>
　　　栁一株予憐其獨也増植其七焉暮春之月大<lb/>
　　　有生意可喜為賦此<lb/>
千林春入花梢紅空庭無樹來東風手栽楊栁三尺許<lb/>
<pb n="KR4d0206_WYG_007-3a"/>
芳意已在萌芽中官居難期十年木聊爾移根伴幽獨<lb/>
雨催細葉相續生眉峯為誰出脩綠君不見美人夢中<lb/>
春日長翠簾風開捲春光饑寒病叟寧有此蒼苔破封<lb/>
對作行游絲飛空日停午乳燕巢成寂無語柔條作隂<lb/>
未覆庭影立東風不能舞明年我亦未成歸會見裊裊<lb/>
生新枝清隂漸滿揺落日度曲無力弓蠻埀人生於世<lb/>
無定著身與楊花共飄泊他年莫忘桓將軍漢南重來<lb/>
看揺落<lb/>
<pb n="KR4d0206_WYG_007-3b"/>
　　　晝寢<lb/>
官曹無人吏休沐杜門謝病車脫軸門前經旬客不至<lb/>
苔色侵堦春更綠書堂蕭然白日静黄蜂收聲蜜房足<lb/>
楊花浩蕩天無風簷端三丈朝陽紅晴薫病眼煖欲醉<lb/>
卧搔短髪如飛蓬枕書睡熟呼不醒黄粱正飯邯鄲翁<lb/>
不知紛紜夢幾許覺來煙際聞昬鐘<lb/>
　　　平都山硤中勝處余思欲一到而不能近得予<lb/>
　　　弟書云今嵗仲春嘗與外兄孫長文順流往遊<lb/>
<pb n="KR4d0206_WYG_007-4a"/>
　　　焉聞之不勝悵然<lb/>
沙痕夜漲春流生㣲風不起波紋平雲間眩轉失煙樹<lb/>
輕舟直下鳬鷗驚櫓聲欲出含風灣舟人已指平都山<lb/>
仙宫無人鎖春日蒼煙漠漠松聲寒謫仙賔天上寥廓<lb/>
三百年來無此樂知君此游殆竒絶硤中山川豈云惡<lb/>
昔年相期欲同往流落空山阻清賞興公雖不見天台<lb/>
執筆猶能寄遐想<lb/>
　　　恭南道中有感<lb/>
<pb n="KR4d0206_WYG_007-4b"/>
西風夜驚林木葉下寒浦大江未收潦黄流尚奔注起<lb/>
看曙光開忽已暗煙霧靄靄空谷雲冥冥秋江雨昬霾<lb/>
天際山暝入雲間樹跳波亂沸白行旅皆斷渡況復悲<lb/>
逺行扶疾在道路嚴程不可緩端為斗米誤有田儻可<lb/>
歸破甑誰復顧<lb/>
　　　雨中<lb/>
冥冥雨脚來巖谷生暝色大江失洲渚隠起煙霧白㣲<lb/>
茫沙邊樹坐覺雲氣隔霖霪已經時初不見天日城中<lb/>
<pb n="KR4d0206_WYG_007-5a"/>
三尺泥陌上無轍迹秋田穫無時農父相對泣各言迫<lb/>
軍輸督責甚峻急今晨忽晴霽曉日照屋壁吾饑行可<lb/>
療庶食明年麥<lb/>
　　　凝香堂<lb/>
訟庭鞠茂草圜扉生網蟲政成胡不樂酒肴可從容人<lb/>
云倡優拙公在宴寢中翰墨以自娛落紙驚游龍壁間<lb/>
三大字筆畫元自工焚香日清坐未覺塵事䝉牕虚度<lb/>
清光簾疎捲秋風隠几衆山碧題詩秋葉紅脩篁發清<lb/>
<pb n="KR4d0206_WYG_007-5b"/>
籟為公奏笙鏞坐客憮然笑此興誰能同但聞太守樂<lb/>
焉知清静功<lb/>
　　　有客自關外來頗道邊亭暴露之苦時子止兄<lb/>
　　　方趨原上予因感而有作<lb/>
平涼㰱血不濡齒奚車轔轔臨渭水一丸未及封函關<lb/>
已復酣歌飲都市近聞移屯集岐下戰聲日震長平瓦<lb/>
兩軍相持久未决將軍寶帳皆在野野田秋深風力勁<lb/>
邊雲日滿青泥嶺三軍雨立甲裳重諸將露宿旃裘冷<lb/>
<pb n="KR4d0206_WYG_007-6a"/>
原頭霜落黄蘆乾西風獵獵邊亭寒從軍之樂今有幾<lb/>
仲宣寄詩煩說似<lb/>
　　　題趙誠甫養恬軒<lb/>
本朝流澤長後世多宗英故老稱先王往往如咸平及<lb/>
見後來秀亦皆有典刑辟疆好清静雖仕不近名每笑<lb/>
黄須兒鞍馬勤逺征功成不過侯彈雀良自輕養恬一<lb/>
室内尤見避世情帝欲睦其族賜祿恩甚榮不煩親指<lb/>
呼卧䕶鈴下兵優游有餘樂軒牕亦虚明客來願置醴<lb/>
<pb n="KR4d0206_WYG_007-6b"/>
庶無忘穆生<lb/>
　　　遊仙都山<lb/>
松環樓殿青江遶石壁流清波天讓碧月照無邊秋風<lb/>
景自清好江山難獨遊舉觴聊一醉放懐忘百憂<lb/>
　　　早起<lb/>
晨煙生逺山空翠䝉餘昏天容頗不佳北風凄以寒醉<lb/>
眠擁敗絮方知有竒温夢餘忽驚悟簷有鬬鵲喧<lb/>
　　　冬暮<lb/>
<pb n="KR4d0206_WYG_007-7a"/>
風林委黄葉寒烏噪枯枝四山失其蔽慘淡無竒姿是<lb/>
時嵗云暮節物良可悲邊馬嘶北風塞垣草亦衰傳聞<lb/>
西南戍未敢休王師不辭征行苦頗念餽餉遲遥憐持<lb/>
㦸士半是五陵兒不知家存亡辛苦臨邊陲日暮裘褐<lb/>
單誰當寄征衣<lb/>
　　　嵗晏<lb/>
嵗晏天益寒短景殊未長曉日出愈遲翳翳迷扶桑㣲<lb/>
陽不破霧髣髴光有芒開門視屋瓦北風吹朝霜起坐<lb/>
<pb n="KR4d0206_WYG_007-7b"/>
擁寒爐束帶指已僵灰中見宿火晶熒無餘光天寒不<lb/>
可出墐户宜深藏朝衙不敢後歛板趨公堂歸來日正<lb/>
出臨堦負朝陽兹晨暫自適明朝殊未央<lb/>
　　　天寒<lb/>
樹頭謖謖風聲來木葉已盡吹黄埃是時霜飛萬瓦白<lb/>
曉霧欲破晨光開嚴天禦寒惟酒可急喚江南鸚鵡盃<lb/>
一盃未盡醉色起紅入兩頰驚春回惟愁見守不少貸<lb/>
酒力未解還相催遥瞻浮雲蔽北極故鄉何在心悠哉<lb/>
<pb n="KR4d0206_WYG_007-8a"/>
茂陵先帝儻見夢敢不奏記通天臺<lb/>
　　　子兼行後一日作<lb/>
平生毎臨岐輒作數日惡況當暮冬際尤用感離索千<lb/>
林已空枝饑烏晚猶啄北風殊未已槭槭巻黄落想當<lb/>
道里逺窈窕復尋壑霜寒清夜驛月樹墮驚鵲僕夫睡<lb/>
已熟獨坐誰與樂寄詩往問之聊以慰寂寞<lb/>
　　　馮萬州當可以洞庭春色遺王子載蓋用安定<lb/>
　　　郡王遺法也子載招予飲為賦之<lb/>
<pb n="KR4d0206_WYG_007-8b"/>
秋風洞庭波霜落洲渚出黄蘆半傾倒江樹無復色獨<lb/>
餘千木奴后皇所嘉植芳辛有餘味不減玉斚瀝可令<lb/>
披黄苞以甘授歡伯釀成無邊春吞此雲夢澤猶持陶<lb/>
家輪斷取李衡宅納之甕盎中未覺宇宙窄方當玉腴<lb/>
熟溜溜糟床滴尚帶含霜容未飲香滿室味奪桑落醇<lb/>
色輕蒲萄碧夷考無前聞疇能妙儀狄流傳自王家遺<lb/>
法後世得不宜博涼州時可餉賔客輟餐茗戰罷持用<lb/>
解水厄<lb/>
<pb n="KR4d0206_WYG_007-9a"/>
　　　飲兵厨羔羊酒<lb/>
沙晴草軟羔羊肥玉肪與酒還相宜鸞刀薦味下麴蘖<lb/>
釀久骨醉凝浮脂朝來清香發甕面起視綠漲㣲生漪<lb/>
入杯無聲㵼重碧僅得一醉夫何為君不見先王作誥<lb/>
已刺譏後來為此尤可悲<lb/>
　　　樂温舟中作<lb/>
宻雲巻雨歸空山暮林接翅昬鴉還須臾水面明月出<lb/>
滄江萬頃瑠璃寒波平汗漫天無風水光月色相為容<lb/>
<pb n="KR4d0206_WYG_007-9b"/>
臨流愛此無盡碧乘月直下滄浪中江心石出髙崔嵬<lb/>
水作鏡面無停埃琉璃萬頃忽破碎知是一葦横江來<lb/>
中流與月更媚嫵湛湛無聲翠光舞飄然長嘯順流下<lb/>
櫂夫請留恐仙去姑令結纜寒沙邊月方正中光入船<lb/>
洗杯索酒屬明月今夕之樂寧非天<lb/>
　<lb/>
　<lb/>
　嵩山集巻七<lb/>
</p>
<p>
</p>
  </div>
</body>
</text>
</TEI>
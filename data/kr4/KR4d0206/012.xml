<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>嵩山集巻十二</head> <lb/>
    <p>
<pb n="KR4d0206_WYG_012-1a"/>
欽定四庫全書<lb/>
　嵩山集巻十二<lb/>
　　　　　　　　　　　　宋　晁公遡　撰<lb/>
　　律詩五十二首<lb/>
　　　李仁甫將至郭下以詩迎之<lb/>
公館可休舍良宵宜對床肯汙白雲屨來過碧瀾堂置<lb/>
饌同三飯開筵累十觴涼秋當泛菊小住擷微芳<lb/>
　　　次韻李仁甫<lb/>
<pb n="KR4d0206_WYG_012-1b"/>
北牖厭髙卧西山思勝游詩人少題詠物色盡分留小<lb/>
憩青城夜幽尋丹景秋何人與同往二老實風流<lb/>
　　　中原<lb/>
中原北望連虎牢遺老畧皆死草茅蕭瑟千秋萬嵗殿<lb/>
塵埃四通五達郊無人雄心肯出塞何日戰骨與封崤<lb/>
三軍嵗嵗費供給但聞邊庭峙芻茭<lb/>
　　　節往<lb/>
節往天始肅地炎霜尚㣲静聞木葉下晴見荻花飛積<lb/>
<pb n="KR4d0206_WYG_012-2a"/>
水蛤猶吠並隣雞正肥孤雲吾所羨獨有故山歸<lb/>
　　　石判官惠詩用韻為謝<lb/>
吾宗衰謝尚斯文長抱遺經教子孫海内世家慚衛史<lb/>
壁中編簡即齊論交游幸得二三子毁譽當如六四坤<lb/>
肯為清談飲一石絶勝雜坐獨留髠<lb/>
　　　簡任季明府判<lb/>
昔別嗟何往今晨問始知兹為泛舟役端若赴襟期夜<lb/>
雨霑桃葉春風在栁枝相逢不同醉辜負豔陽時<lb/>
<pb n="KR4d0206_WYG_012-2b"/>
　　　遶樹<lb/>
遶樹行百匝臨池把一杯白知茶蕊上紅對燭花開已<lb/>
作尋芳去何辭盡夜囘惡風無藉在明日滿蒼苔<lb/>
　　　游園<lb/>
林隂忽忽已藏鴉作急尋芳賞嵗華尊每不空緣好客<lb/>
席無何鄉為隨花開新合故從衣薄度宻穿深信帽斜<lb/>
儻有歸休五畝宅老夫著處便為家<lb/>
　　　他鄉<lb/>
<pb n="KR4d0206_WYG_012-3a"/>
故國山川安在哉他鄉今復見春來蓬蒿並興草益茂<lb/>
桃李不言花自開催促年華似推轂較量筋力試登臺<lb/>
歸田尚可扶犁在明嵗當驅俗駕回<lb/>
　　　與官屬往江上觀淘江<lb/>
郊原漸看薺麥繁塵沙逺著榆栁昬花光照眼暖自醉<lb/>
江聲入耳清不煩縣官作堨相地利邦人防城釃水源<lb/>
我將載酒勞掾史酌言酬之兩山尊<lb/>
　　　丙戌元夕<lb/>
<pb n="KR4d0206_WYG_012-3b"/>
刺史敢云樂今非耆舊初香醪秋露薄膏火曉星疎豈<lb/>
止君不足誰能財有餘近聞寛賦歛明詔議虧除<lb/>
　　　看花<lb/>
春到人間得幾時可堪鵯鳷趣春歸不辭日去千回看<lb/>
便恐風飄萬㸃飛<lb/>
　　　布穀<lb/>
南村北村布穀鳴家家隴頭催出耕道逢田父喜相語<lb/>
四十三箇春水生<lb/>
<pb n="KR4d0206_WYG_012-4a"/>
　　　視通濟堰二首<lb/>
野樹皆綠葉清江初白蘋偶來無筮日小出當行春人<lb/>
頌勾龍社恩沾佩犢民横江三百丈遥見石嶙峋<lb/>
往年初堰壊樂嵗亦民饑再見龍尾水如興鴻卻陂名<lb/>
同召伯埭人立許楊祠祝史有祀事歌予迎送詩<lb/>
　　　細雨<lb/>
細雨真宜麥輕隂似養花人烟隨土斷村徑逐溪斜大<lb/>
道能方軌春泥欲濺車歸來洗鞾袴城郭未吹笳<lb/>
<pb n="KR4d0206_WYG_012-4b"/>
　　　新津道中<lb/>
野綠平如案松青潤更加兩岐惟有麥一縣已無花日<lb/>
色深迷霧江流淺見沙平生愛春事忽復過年華<lb/>
　　　郡縣<lb/>
郡縣紛紛數代更循良少似漢西京未聞子産能寛服<lb/>
誰見翁歸有急名所望家無空杼柚常令天不害粢盛<lb/>
打門不怕催科吏願與君王竭地征<lb/>
　　　修覺寺<lb/>
<pb n="KR4d0206_WYG_012-5a"/>
山遶象耳北堰横龍爪西遥瞻蜀玉壘不減漢金堤未<lb/>
合三江水仍通百社溪春流已可愛散亂浴鳬鷖<lb/>
　　　池上與師伯渾飲酒<lb/>
冉冉煙生樹溶溶水滿池藻寒魚不食花暖蝶先知相<lb/>
對飲鑿落不妨歌接䍦還山何用遽同過艷陽時<lb/>
　　　寄李恱夫時監成都軍資庫茶馬司檄兼僚屬<lb/>
　　　聞近治胥吏數輩<lb/>
賔筵聊可樂筦庫亦何勞近巳尸鼠輩果能清馬曹晴<lb/>
<pb n="KR4d0206_WYG_012-5b"/>
郊堪挈榼春事助揮毫借問浣花水只今深幾篙<lb/>
　　　恭州報恩長老宣公以四偈見別用韻為謝<lb/>
再到叢林得我驚斬新花果自然成種田更有僧祇户<lb/>
乞食何如舍衛城<lb/>
甑中炊米釜烹鮮莫道巴兒不解禪日日扣門來乞火<lb/>
箇中已有一燈傳<lb/>
大地八風初不動老夫自駕鐵船行莫憂船上不知曉<lb/>
元有木雞來報更<lb/>
<pb n="KR4d0206_WYG_012-6a"/>
海頭已白藏頭黒老去心情總不堪請唱德山歌一曲<lb/>
却能打鼔似關南<lb/>
　　　次韻杜主簿<lb/>
平生有志欲歸休老向殊方尚轉流五畝桑今如卜宅<lb/>
千章荻可比封侯幾經峽口江水夜往看峨眉山月秋<lb/>
終恐官曹敗人意不如一笠釣滄洲<lb/>
　　　喜簡元輔兄二首<lb/>
元有不病者君無嗟遽衰閉門謝餘子扶杖看清時野<lb/>
<pb n="KR4d0206_WYG_012-6b"/>
樹著花早春江生浪遲相過忍輕別小立為題詩<lb/>
息女有所託衰懐寛老翁通家猶孔氏得婿似權公奕<lb/>
世姻婭在平生憂患同追思九原友宰木亦悲風<lb/>
　　　白宋瑞<lb/>
聖主思獻納諸公專討論吾生端有命此去勿多言往<lb/>
泛碧萬頃歸來朱兩轓江湖自可樂不必上龍門<lb/>
　　　次師瓌韻<lb/>
邇來才力愈衰遲說向諸公笑脫頥來對老夫何所見<lb/>
<pb n="KR4d0206_WYG_012-7a"/>
歸求文字有餘師相期要作後彫柏自獻當同前列龜<lb/>
莫學一官今潦倒白頭深愧伐檀詩<lb/>
　　　與客飲池上<lb/>
脫畧簿書外按行池籞中筍長風解碧蓮浄雨欹紅佳<lb/>
客常契濶良宵難會同巾車幸過我取別莫匆匆<lb/>
　　　次劉機將仕韻<lb/>
承平玉燭四時和處處惟聞擊壤歌富國不須搜粟尉<lb/>
勸民當應力田科使君身似社樗老故里賢如喬木多<lb/>
<pb n="KR4d0206_WYG_012-7b"/>
今日九原誠可作吾誰歸者有東坡<lb/>
　　　六月八日雷雨大作喜呈張仲季孟<lb/>
雲霧相纒暝不開披衣衝雨獨登臺風號曠野吹江立<lb/>
雷擘蒼山震地來從使郊原昬白晝剰教草木洗黄埃<lb/>
夜涼如此真堪飲喜折圓荷作酒杯<lb/>
　　　送李敞逆婦叙州乃予友恱夫之子也<lb/>
初戲塗鴉壁今升奠雁堂真堪當寢醮已共乃翁長嵗<lb/>
月良易得詩書宜自强他時再相見兒女即成行<lb/>
<pb n="KR4d0206_WYG_012-8a"/>
　　　㗖荔子戯作<lb/>
已覺香皮腥染乾漸憂熟顆鳥銜殘髙攀上帝紅雲朶<lb/>
笑撮仙人白玉丹<lb/>
　　　寄瀘南子止兄<lb/>
杖鉞知何處看雲望欲迷真同阮南北各寄蜀東西峽<lb/>
嶮水増急樓髙山為低春來日行樂桃李想成蹊<lb/>
　　　吕子山楊廷仲廷試歸<lb/>
布席三峨見升堂二妙來端須置尊酒一為洗塵埃翔<lb/>
<pb n="KR4d0206_WYG_012-8b"/>
雪吳江渡薫風漢殿開往還雖萬里親得到蓬萊<lb/>
　　　謝人惠生日詩二絶<lb/>
本將豪句慰衰遲開巻寧知起我悲獨對春風揮老淚<lb/>
如聞人誦蓼莪詩<lb/>
夀我新詩意甚勤此難專享要平分願從薊子摩銅狄<lb/>
可謝蘇公贈鐵君<lb/>
　　　夏夜<lb/>
樹隂髙下遶周墻静夜猶聞刻漏長斗轉未離天北極<lb/>
<pb n="KR4d0206_WYG_012-9a"/>
參斜已近月西廂<lb/>
　　　為邦<lb/>
壤畫東西劒川分上下江論才難塞職逐食强為邦曉<lb/>
起雨南畝晩來風北牕幽懐得陶寫賴有酒盈缸<lb/>
　　　眉州燕游雜詠十首<lb/>
　　　　碧瀾堂<lb/>
清瀾深幾許夏潦冬即空定非蛟龍宅徒為螺蚌宫<lb/>
　　　　葵亭<lb/>
<pb n="KR4d0206_WYG_012-9b"/>
杲杲東出日萬方被照臨鸜鵒不踰濟草木有常心<lb/>
　　　　臨風閣<lb/>
舉扇謝風伯排闥有清音不可遣塵汙但當開我襟<lb/>
　　　　晚賦園<lb/>
雜樹畧就列清晨時涉園逢幽付鼻詠懐新勞目存<lb/>
　　　　披風榭<lb/>
屏幛盡通徹蕭然塵土空不畏趙盾日知有楚王風<lb/>
　　　　起文堂<lb/>
<pb n="KR4d0206_WYG_012-10a"/>
天地有萬籟中存韶濩音斯文未嘗廢但見古猶今<lb/>
　　　　野航<lb/>
方牀客常滿豈止兩三人誰可負之走長留採白蘋<lb/>
　　　　芳菲亭<lb/>
清隂夏可玩秀色春可餐桃李事且置四時各有觀<lb/>
　　　　揺香亭<lb/>
臨池可手攬何似湘水中冥冥望北渚木末有芙蓉<lb/>
　　　　逺景樓<lb/>
<pb n="KR4d0206_WYG_012-10b"/>
山川未為逺在此軒楯中我覺千嵗近民今三代同<lb/>
　　　送李紹祖通判寧江<lb/>
此去夔州氣倍増白鹽赤甲兩崚<graphic n="KR1828" url="https://raw.githubusercontent.com/kanripo/KR-Gaiji/master/images/KR1828.png" mimeType="image/png"/>喜看司隸李校尉<lb/>
往事髙人王右丞若使主公登紫殿亦歸郎省卧青綾<lb/>
老夫只擬安田畝他日烝民頌中興<lb/>
　<lb/>
　<lb/>
　嵩山集巻十二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>嵩山集巻四十八</head> <lb/>
    <p>
<pb n="KR4d0206_WYG_048-1a"/>
欽定四庫全書<lb/>
　嵩山集巻四十八<lb/>
　　　　　　　　　　　　宋　晁公遡　撰<lb/>
　　記<lb/>
　　　盡心堂記<lb/>
人之心孰於其事而有不盡歟夫農工商賤者也農之<lb/>
於稼穡工之於器商之於貨盖相與議於肆語於市謀<lb/>
於野亦各於其事盡心焉耳矣而況所謂大夫士哉然<lb/>
<pb n="KR4d0206_WYG_048-1b"/>
予觀之大夫士居其家非曰吾樂是堯舜之道而不出<lb/>
也吾之不出顧未有爵位於朝其心皇皇焉而圖所以<lb/>
取是爵位既得之不曰上之人畀以爵位者謂其於堯<lb/>
舜之道能樂而誦之必能行之也乃蚤夜思慮計畫始<lb/>
吾樂誦堯舜之道果可行之以否堯舜之道於無告不<lb/>
虐於困窮不廢彼所謂無告者必壓於勢而不足於力<lb/>
困窮者又天下之簡棄者也於斯無告者茍加憐察焉<lb/>
其負勢者得不怒乎困窮者吾儕而與之不亦為天下<lb/>
<pb n="KR4d0206_WYG_048-2a"/>
所簡棄乎然則其道吾徒誦之殆不可用也其心則又<lb/>
皇皇焉揣量天下凡貴而達者能禍福我者也强而有<lb/>
勢力者能毁譽我者也徇之者恱違之者不恱善者惟<lb/>
其善者好之惡者惟其惡者好之善者少不能勝惡者<lb/>
之衆也違之而不恱不若徇之而使恱也我於是則盡<lb/>
心焉農既以其稼穡而富工既以其器而富商既以其<lb/>
貨而富我亦以是得好而恱之者為多皆將福我譽我<lb/>
其貴且富矣通義師公紹興八年提㸃成都府路刑獄<lb/>
<pb n="KR4d0206_WYG_048-2b"/>
公事獨慨然曰傳不云乎刑者一成而不可變君子盡<lb/>
心焉人曰必刑法曰必宥我則宥之人曰必宥法曰必<lb/>
刑我則刑之上刑下服下刑上服我惟曰有法噫其盡<lb/>
心於是矣或曰今之盡心者與此異奈何公笑曰知其<lb/>
職而已皇恤其它因得故平羌縣廢廨材為堂於公座<lb/>
之東偏以盡心名之曰此所以志也堂成而公去不果<lb/>
記其事後二十有八年其壻鄭晁某繼領是任乃推廣<lb/>
公之意而為之記乾道二年十月六日也<lb/>
<pb n="KR4d0206_WYG_048-3a"/>
　　　何公祠堂記<lb/>
古之人也誠今之人也偽古有碩徳羙行為人所敬愛<lb/>
生則烝嘗之賤如嗇夫桐鄉徳之愈逺而愈不㤀過於<lb/>
其子孫其時公卿大臣曾不及焉豈求有所恱哉今也<lb/>
異於是使民而烝嘗我則畏我者也既去而毁撤者有<lb/>
矣使吏而烝嘗我則䛕我者也既去而姍笑者有矣惟<lb/>
浮屠氏其學務專得其性盖吾中庸之誠者也故淡然<lb/>
絶外慕於權勢無所畏於富貴無所䛕有能走數百里<lb/>
<pb n="KR4d0206_WYG_048-3b"/>
外求公之繪像歸而嚴事之如思齊者必非偽也思齊<lb/>
乞文於某因語之曰爾不聞甘棠之詩歟周人徳召伯<lb/>
託所止之棠而作歌顧歌其所茇所憩所説不歌其德<lb/>
何耶誠者之辭寡而偽者之辭夸也乞文以為夸無乃<lb/>
為誠之累乎思齊曰然獨取刻之<lb/>
　　　墊江縣主簿公廨記<lb/>
仕自一命以上皆受食於縣官而又為之居室將無憂<lb/>
其私而公是圖於是朝夕以燕安其家所為庇也大矣<lb/>
<pb n="KR4d0206_WYG_048-4a"/>
孰有忘其所庇而不愛焉使之顛以仆夫然盖忘其身<lb/>
者也彼身之忘其於民何有焉必愛其身而後知愛其<lb/>
所庇愛其所庇而後知愛其民夫邑所以庇身者也惟<lb/>
其有是居室者由有是邑也邑之立由有是民也無民<lb/>
則無邑矣其身何託焉故身欲肆於莞簟則念民亦欲<lb/>
寧其里閭身欲無薄于風雨則念民亦欲無暴于史胥今<lb/>
有視其居室而猶視諸逆旅之舎仄撓罅漏雖且壓也<lb/>
如旦將去之則其視民豈不亦猶視諸逆旅之人哉或<lb/>
<pb n="KR4d0206_WYG_048-4b"/>
謂好治居室者民病今之不治者果不病歟主墊江縣<lb/>
簿者其居室壞久矣盖瓦缺穿牆落毁若不可一日處<lb/>
也而來者恬焉今歲之六月合陽衛君始至惻然咨嗟<lb/>
邑子知之則相與言衛君能不忘其所庇民其庶幾乎<lb/>
不可以不成其志乃各効其材出其力勸以即工居無<lb/>
何室成晁子聞之曰愛其居室者且知愛民況其民為<lb/>
之樸斵為之版築於斯求以燕安衛君衛君則愛其民<lb/>
宜益甚民果庶幾乎<lb/>
<pb n="KR4d0206_WYG_048-5a"/>
　　　靜邊堂記<lb/>
紹興三十年嘉州徼外蠻至塞下邊吏大驚走州以告<lb/>
州又大驚走其部以告其部遣將將其兵至塞下不見<lb/>
蠻兵其將輕行出塞卒與蠻遇師又大驚投谿谷以死<lb/>
州初不知狀愈益恐調他州兵除塞下為戰地日日以<lb/>
備蠻為事他州為耗費而塞下民益騷然於是州尤以<lb/>
犍為為憂開封李景司子紹祖始以提㸃刑獄司奏於<lb/>
朝選為令既至乃不以備邊為事惟按簿書考賦租其<lb/>
<pb n="KR4d0206_WYG_048-5b"/>
平時擅民之輸而乾没入之强梁不受命者立得其主<lb/>
名痛繩治吏素與附和者皆噎不敢出氣一邑方竦然<lb/>
知有令在是也其聲即日布塞下塞下吏亦震攝相告<lb/>
是令不可慢也其並塞民則皆大喜相語蠻不日至而<lb/>
吏與兵於我盖朝夕焉猪羊鴨雞不待肥而息禾麻菽<lb/>
麥不待州而食父母妻子不得安其廬蠻來不是過也<lb/>
苟吏不吾苦蠻來吾能扞之蠻何能為蠻何能為蠻亦<lb/>
相語蠻安能患漢邊蠻至即民自棄其邊而去吏無與<lb/>
<pb n="KR4d0206_WYG_048-6a"/>
為扞則自怖而死耳今李侯來未朞年蠻無一迹至塞<lb/>
下鄉之益吏與兵所以備蠻者求以靜吾邊也而邊愈<lb/>
益不靜矣李侯既樂其邑無事而虞來者不知吾邊所<lb/>
以由静也故以名其堂然令不能常如李侯則吏與兵<lb/>
且復肆矣誠徹吏與兵盡募塞下民使耕其旁而差擇<lb/>
其豪以為屯長免其田租之半凡力役無所預其民皆<lb/>
其傭各相安而不相侵苟無事五年則其豪得以為校<lb/>
尉其遷以是為差否則黜而更差擇焉其民有愛其地<lb/>
<pb n="KR4d0206_WYG_048-6b"/>
之利其豪榮於其賞則其為守也雖微李侯豈不亦固<lb/>
矣哉李侯來請記其事故併書之乾道元年七月一日<lb/>
嵩山晁某記<lb/>
　　　潛心堂記<lb/>
人之心不能無動於外故必有所入焉不入於道則放<lb/>
而入於利入於道者惟君子為能養其浩然之氣靜而<lb/>
一虚而眀見利不易介禍至無改容雖然世之知道者<lb/>
鮮而競於無涯之爭者為多方其利害戰於中一以喜<lb/>
<pb n="KR4d0206_WYG_048-7a"/>
一以懼其道茅塞而莫之覩是以見利邇而見道逺惟<lb/>
擇其利害而去就焉有可取容而求媚者必内慕而力<lb/>
為之惟恐其不近也充其志廼可以免於今之世矣奈<lb/>
何予之心獨泛然而無所薄既不足以入於道相忘於<lb/>
倚伏之際盍亦利之歸也而又不能非曰惡乎此而不<lb/>
為也顧嘗願學焉然怫其性而彊之以所不能則愈病<lb/>
為之卑躬令色惴惴乎恐與物忤則人以為玩己也為<lb/>
之甘言曼辭温潤而不悖則為近䛕也為之吐情素効<lb/>
<pb n="KR4d0206_WYG_048-7b"/>
誠實鯁固而强直則人以為傲世也至於多言繁稱道<lb/>
法往古則以為忲而自矜含章内晦以遁其光則以為<lb/>
深中而莫之測意謂於此可以全身逺害而乃有大謬<lb/>
不然者焉是惟有潛深伏奥退於寂寞之濵與當世不<lb/>
相聞而自羣於麋鹿庶幾其可免也而方窮㳺天下無<lb/>
一㕓以為之歸皇皇於郡邑以就食縣官與四方之士<lb/>
相從於利害之塗蚤夜思之至危也惕然中不寜者日<lb/>
四五焉幸歲之豐枹鼔不鳴吏得安其居無所事事故<lb/>
<pb n="KR4d0206_WYG_048-8a"/>
恐懼小間因築室於其廨之西偏某告汝南李公曰為<lb/>
我名斯堂將出入省觀存諸心以自戒禍其可逃公曰<lb/>
禍福不足論論其心可貴者雖罹於禍無憾也董仲舒<lb/>
公孫宏均儒業而仲舒黜膠西一踣於世不復振而宏<lb/>
位至丞相封侯是盖有命論其心則仲舒終其身之所<lb/>
潛者大業而已若宏則詐也後世謂兩人果孰賢子寜<lb/>
一時之伸而後世之屈耶嗟乎子寜死耳其忍効宏之<lb/>
為也願以潛心名吾堂足矣然念吏居不可久而予之<lb/>
<pb n="KR4d0206_WYG_048-8b"/>
志當著於異日使繼予來者無棄此而取彼也於是乎<lb/>
書以告之<lb/>
　　　梁山縣令題名記<lb/>
某家大梁埀百餘年不遷丙午歲始去其里中自是屈<lb/>
指以數其寜居之日萬不得一焉故益苦厭行役每聞<lb/>
道上車過轣轆有聲輒魄動而悸去嵗之冬自涪陵來<lb/>
尉兹邑始識令王公公雒人也温厚馴雅號令不苛見<lb/>
已歸就館自慶曰尉職無越境又得事賢令君殆天憐<lb/>
<pb n="KR4d0206_WYG_048-9a"/>
我俾息肩焉既而閱郡中遺書得故刺史厭次劉公渙<lb/>
之文稱其風俗簡靜或淹旬訟牒不至庭自書以相報<lb/>
文移外廓廓無餘事其僚朝夕笑傲佚樂盖建中靖國<lb/>
間也讀其詞使人益喜及問諸父老則曰今安有此哉<lb/>
是邑實褊且瘠而厥賦倍他州軍旅之費取給焉稍弛<lb/>
不治則乏軍興且得罪故令帥其僚殫精力於簿書敲<lb/>
扑之間顧豈有須㬰暇哉雖然此言非也天下本無事<lb/>
而治亂何與焉吏誠賢耶雖居搶攘之中民懐其生而<lb/>
<pb n="KR4d0206_WYG_048-9b"/>
其屬亦安其職不然無事亟擾之不得寜幾何而不困<lb/>
哉然而平時吏擾之民猶堪也若世多故矣而能鎮以<lb/>
靜此尤民望而祈也今邑中之民既已安吾王公之政<lb/>
則某雖居今之時又何用而不樂有愧於昔也乎自邑<lb/>
之建其為令者甚衆而達於是者其能幾人然皆姓氏<lb/>
顯著王公取其近而可考者刻諸石而求文於某曰子<lb/>
之先有為茲邑者至今喜道之不忘也不知距今幾年<lb/>
而子復以尉來其忍喑無辭以廣其傳某方念得王公<lb/>
<pb n="KR4d0206_WYG_048-10a"/>
之依以償其疇昔之勞而復聞此言也其將何辭以拒<lb/>
之於是樂為之記<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0206_WYG_048-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　嵩山集巻四十八<lb/>
</p>
<p>
</p>
  </div>
</body>
</text>
</TEI>
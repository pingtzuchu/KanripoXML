<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>嵩山集巻十七</head> <lb/>
    <p>
<pb n="KR4d0206_WYG_017-1a"/>
欽定四庫全書<lb/>
　嵩山集巻十七<lb/>
　　　　　　　　　　　　宋　晁公遡　撰<lb/>
　　啟<lb/>
　　　眉州到任謝執政啟<lb/>
不謂姓名徹政事堂之右地遽膺制詔賜防禦郡之左<lb/>
符揣分非宜撫躬自愧某切觀兹地盖異他邦風俗甚<lb/>
文有蘇程石典刑之尚在江山良美與彭蜀漢境土之<lb/>
<pb n="KR4d0206_WYG_017-1b"/>
相連久矣所傳號其難治通儒宿學則不令而治庸夫<lb/>
俗吏則雖令不從廟堂何自於聽聞忽加除授閭里皆<lb/>
為之驚嘆未有識知豈徒無補於縣官亦恐見輕於父<lb/>
老某官輔佐明主増隆丕圖大賢無所不容兼短長而<lb/>
並用上策莫如自治冀内外之舉安豈期惷愚亦與選<lb/>
用五十無大過諒知更事之寖多三千惟一心當體同<lb/>
徳而不懈某敢不自知慶幸親見升平地接蠻夷属雪<lb/>
山之無警民安田畆喜天鼓之不鳴<lb/>
<pb n="KR4d0206_WYG_017-2a"/>
　　　上政府啟<lb/>
太宰詔王必礪世而磨鈍大夫授郡當治業以赴功外<lb/>
不乏於軍興内無困於民力使匹夫匹婦之得所免吾<lb/>
君吾相之為憂惟有於嵗月之間能副上意不宜於職<lb/>
事之外輒通私書若竿牘之屢修致道途之相望自非<lb/>
其敵誰復敢然某朅來効官忽至踰嵗毎聞二府大臣<lb/>
當出處之際初無一介行人達聲聞於前以小事大其<lb/>
體則宜由卑瀆尊於禮不可惟將飢餓於土地則合赴<lb/>
<pb n="KR4d0206_WYG_017-2b"/>
愬於門庭載念羈窮行及換代儻歸休有地亦飯蔬沒<lb/>
齒而無言顧貧病可憐須疾首蹙頞而相告庶幾得禄<lb/>
不至向隅某官帡幪斯民衡石多士以康濟之才而力<lb/>
行康濟之政有恢復之慮而不示恢復之形期於數年<lb/>
成此偉績惡不仁者其為仁矣愛四海而皆推恩思有<lb/>
飢者由己飢之恐一夫之不被澤仰觀忠厚之意具知<lb/>
宏遠之規某竊恃髙明遽陳悃愊波之餘者君及晉庶<lb/>
軫大賢惻隠之心人莫如於我敬齊肯為虚言寒温之<lb/>
<pb n="KR4d0206_WYG_017-3a"/>
問静思干犯併切兢惶<lb/>
　　　上楊㕘政啟<lb/>
猥被上恩改臨劇郡属問途於境上與故老言知休駕<lb/>
於里中有大臣在拊躬自慶進記宜先竊以古之為邦<lb/>
政有先務莫敢無人於子思之側未嘗不式於干木之<lb/>
閭盡其禮盖欲聞其言敬其徳所以訓其下而况廟堂<lb/>
之老近居鄉黨之間藉其徳望則足以化民承其風㫖<lb/>
則足以為政豈其迂拙乃此遭逢某官士之凖繩國之<lb/>
<pb n="KR4d0206_WYG_017-3b"/>
耆艾巻懐天下之智謀而居於五畆之宅收斂天下之<lb/>
法式而寄於三里之城浩然而歸始如孔子之反魯淡<lb/>
乎不出皆惜孟軻之居休儀型可師習俗自美人皆成<lb/>
於謹厚吏相戒於貪殘吾黨小子不知所裁盡持循於<lb/>
善道我孫黎民亦職有利咸安樂於故鄉顧刺史何幸<lb/>
之多將部封不勞而治某暌離固久就見匪遙念樂正<lb/>
子之來未定舍館要事竒章公以禮乃重朝廷<lb/>
　　　與楊㕘政到任啟<lb/>
<pb n="KR4d0206_WYG_017-4a"/>
久疲遠道念衣服之不潔清將謁大臣須沐浴而後齋<lb/>
戒雖已入境未遑欵門當諏日於卜人復請期於侍史<lb/>
瞻依良邇向慕尤深某官歸榮故鄉震耀多士霖雨之<lb/>
澤斂之下施於里閭台星之光赫然上見於分野益令<lb/>
兹地加重他邦某頃輒通牋特䝉修報人皆相謂禮宜<lb/>
絶於百僚情有可言使更馳於一介其為干冒併切兢<lb/>
惶<lb/>
　　　問候虞㕘政啟<lb/>
<pb n="KR4d0206_WYG_017-4b"/>
樂聖避賢願歸印綬過家上冢言返里閭釋政省之憂<lb/>
勞獲故鄉之安便難稽遠業暫佚真祠某官名髙搢紳<lb/>
勲在社稷昨遇有為之㑹皆稱難得之時若不靖夫邊<lb/>
烽漢則幾殆今猶傳於境外秦豈無人帝不忘於念功<lb/>
意將倚以納誨為政者毎人而悦誰復能然不知者謂<lb/>
我何求公亦奚恨惟大臣進退之際本前賢出處之常<lb/>
溺者由已溺而饑者由已饑莫有識胷中之志仁者謂<lb/>
之仁而智者謂之智姑一付天下之言某早被深知肯<lb/>
<pb n="KR4d0206_WYG_017-5a"/>
同流俗當將相和而士附自揣涼薄而安敢前及賓客<lb/>
衰而家居則思親近而不忍去輒懐管見仰測天心聘<lb/>
使或來必歎張昭之不在國家所賴寧容裴度之常閑<lb/>
延英之開跂踵可俟<lb/>
　　　謝吳宣撫啟<lb/>
郡縣轉輸正當流馬之運詔書選授忽守卧牛之城雖<lb/>
有懼於夙興復退思而知幸竊以逺方梗命累嵗窺邊<lb/>
顧幅員凡在於提封而安樂不殊於平日至若蠢愚所<lb/>
<pb n="KR4d0206_WYG_017-5b"/>
領之郡尤如從容無事之時阡陌為農兵革之容不識<lb/>
里閭好學絃誦之聲相聞夫何餘生得此樂土兹盖某<lb/>
官書功盟府為國長城比聞外敵之交侵豈特遐方之<lb/>
所恃坐而制勝有長轡遠馭之謀逸以待勞無亡矢遺<lb/>
鏃之費遂令巡属皆荷生成某敢不効職惟勤撫躬自<lb/>
慶要須督父老之力穡致周積倉恨不遣子弟以戍邊<lb/>
遵漢故事<lb/>
　　　賀宣撫吳郡王啟<lb/>
<pb n="KR4d0206_WYG_017-6a"/>
舍爵于廟聖主深嘉其功裂地而王天下猶恨其晚歡<lb/>
騰有衆榮冠當時竊以用兵以來幾四十載帥師於外<lb/>
凡六七公孰有兄弟父子相率以守邊致使官府都鄙<lb/>
常為之安堵國家所賴威望獨髙宜備禮以臨軒并闔<lb/>
門而行賞某官自授齋鉞隠為長城敵人避其鋒敢潛<lb/>
窺於塞下士卒服其徳皆樂屬於軍中頃出武都坐收<lb/>
徳順將入闗而拓境忽受詔以班師非惟惜功名於難<lb/>
得之機盖念遺君父以未除之患如聞行路巴人蜀人<lb/>
<pb n="KR4d0206_WYG_017-6b"/>
之有言歴數近年韓王張王之莫及比執介圭而入覲<lb/>
特歌出車以勞還都邑爭先而聚觀陛楯合語而歎息<lb/>
舉家之經百戰共謂其難即日而封三侯未足以報併<lb/>
加寵數式表元勲豈與彭越之同功更過汾陽之異姓<lb/>
世祚東海必傳後嗣之子孫畫像南宫盡掩中興之將<lb/>
帥某喜聞册命阻賀轅門帳御如漢王之居想益隆於<lb/>
體貌尊寵拜顯宗之傳顧豈限於彛章請今太史之屢<lb/>
書傳作宗臣之盛事<lb/>
<pb n="KR4d0206_WYG_017-7a"/>
　　　謝監司帥臣啟<lb/>
比試治民儉於百里荐叨易地違之一邦始者入境以<lb/>
觀風號其通經而知法四邑著籍之户盖盈五萬三嵗<lb/>
較藝之士殆至六千絃歌之聲閭里相接西蜀成都之<lb/>
大有不及者東漢大學之盛盖庶幾焉故多才智之民<lb/>
尤難牧守之任為政未盡善負薪必議於市中讀書不<lb/>
知方斵輪亦笑於堂下賴髙明之臨按致教化之流行<lb/>
悉稟成規庶幾無事某官宣上徳意為國信臣人主如<lb/>
<pb n="KR4d0206_WYG_017-7b"/>
堂實有賴於廉陛庶民惟草皆自偃於徳風官吏無不<lb/>
洗心愚蠢可以安位但當遵守無可施為某敢不更以<lb/>
詩書訓其鄉黨仕無逺近實與寰内諸侯之不殊政有<lb/>
迂疎亦恐泉中老翁之見笑<lb/>
　　　賀樊漕啟<lb/>
即家而拜鄉黨有光乗傳復來父老相賀竊以國之遣<lb/>
使職在觀風均節一道之盈虚考察四民之善惡閭里<lb/>
欲為浮薄而不敢州縣皆以有無而相通眷我提封異<lb/>
<pb n="KR4d0206_WYG_017-8a"/>
於他郡俗喜譏議可畏文士之筆端家藏詩書乃多在<lb/>
庾之粟粒地貧則斂之不足人巧則服之也難今得學<lb/>
古通明之才而當持節循行之任况當臨撫罔不周知<lb/>
必將條教不日而成於是蠢愚可得而治實為幸㑹尤<lb/>
極欣愉某官學問精深性資沈厚文章深得其要有三<lb/>
代坦明之言政事尤為所長如兩漢循良之吏比嘗漕<lb/>
引復以最聞致正宁之咨嗟賜鋒車而促召歴觀近世<lb/>
皆不俟駕而亟行獨歸故鄉乃遂杜門而髙卧聖主益<lb/>
<pb n="KR4d0206_WYG_017-8b"/>
為之嘉歎大邦嘗畀於便安以為優游田園朞月然後<lb/>
之郡不若寵賜旄節功利即可及民恩隆如斯公起可<lb/>
矣某幸兹守土聞彼聚談皆傳昔日之曽來亦愧休聲<lb/>
之莫繼雖宰予不雕之木朽質難追而召伯所憩之棠<lb/>
清隂猶在栽培㒺怠矜式無忘<lb/>
　　　賀趙總領轉官啟<lb/>
天子大計三年應乃懿徳命秩加進一等並于正卿雖<lb/>
咸謂之殊恩顧猶稽於大用某官才堪富國徳足芘民<lb/>
<pb n="KR4d0206_WYG_017-9a"/>
念餽餉之久勞俾師徒之宿飽在廷皆思其至得侍同<lb/>
朝當宁方倚其能可使治賦難於選代寵以褒遷近者<lb/>
天語之逺傳憫吾民力之重困特煩考覈將議蠲除盖如<lb/>
疾病之可憂甚於膏之上肓之下或恐簿書之難信謂<lb/>
其有若無實若虚惟惻隠之深仁必推行於上意皆倒<lb/>
戈以北正敵人徹戍而盡歸有大造于西使諸郡給軍<lb/>
之大减庶幾薄賦不致乏興即見大門受陽報於无窮<lb/>
真是上穹以隂功而相畀某敢同闔部亟遣奉牋佇觀<lb/>
<pb n="KR4d0206_WYG_017-9b"/>
召節之來兹又將賀想開宣室以待不可以留<lb/>
　　　賀陳茶馬啟<lb/>
帝念𣙜牧擢華省之望郎職在清華加内朝之延閣訓<lb/>
辭甚寵眷倚益隆竊以法始於前代而密於近年效見<lb/>
於本朝而盛於今日既取其利以寛民力又發其餘以<lb/>
空敵資儻能事舉而政修可使兵强而國富公來何晚<lb/>
衆謂有時某官才宜六卿名滿九牧豈止從容於臺閣<lb/>
固當謀議於廟堂不遂持從槖於中乃使乗使軺於外<lb/>
<pb n="KR4d0206_WYG_017-10a"/>
惟試之詳者盖欲大用而知之深者特觀逺猷僅取三<lb/>
千匹而還顧李廣利之可笑止増百萬緡以獻若陸師<lb/>
閔其何功必思利害之相權即掩古今而專美坐臻滋<lb/>
殖誰肯伐園以避其征盡致駿良焉有數皮而歸其直<lb/>
迄登休績亟列近班某獲在部封行奉條教當備執驅<lb/>
之校無後㑹期更繼思臧之詩載形歌頌<lb/>
　　　賀任運使被召啟<lb/>
乗使者之傳久勞逺方招大夫以旌盖思至論想黼扆<lb/>
<pb n="KR4d0206_WYG_017-10b"/>
之虚宁望鋒車之亟來凡在提封切相與語雖憂其去<lb/>
無以芘覆於下復喜所願遂將論列以聞非徒成就於<lb/>
功名抑亦慰滿其郡縣某官早負成徳毎懐永圖共推<lb/>
蜀部之英宜預漢廷之議嘗欲安民而濟衆有伊尹心<lb/>
誰敢較徳以量才與諸任齒暨當漕引深察盈虚安得<lb/>
杼軸空而漫不知坐視倉庫竭而督愈急傷異時之聚<lb/>
斂盡責所無冀抗疏以建明悉除其弊方下巡属各具<lb/>
條䟽乃者南面之朝慨然西顧而歎見虞公而稱五絶<lb/>
<pb n="KR4d0206_WYG_017-11a"/>
可為大臣計孟子所謂一鄉必皆善士無煩於外遽召<lb/>
以還與其通進於銀臺之前曷若指陳於玉階之上民<lb/>
斯胥慶帝亦有言喜朝夕納誨輔台以其入覲殆神靈<lb/>
使公教我哀此矜人須即日以施行俾有邦之休息某<lb/>
兹因贊喜輙敢問途齋航果濟於大川敝邑實為於通<lb/>
道君召不俟駕固闔境之莫留客入則就階尚迎門之<lb/>
匪逺<lb/>
　<lb/>
<pb n="KR4d0206_WYG_017-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　嵩山集巻十七<lb/>
</p>
<p>
</p>
  </div>
</body>
</text>
</TEI>
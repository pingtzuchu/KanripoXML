<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>嵩山集巻九</head> <lb/>
    <p>
<pb n="KR4d0206_WYG_009-1a"/>
欽定四庫全書<lb/>
　嵩山集巻九<lb/>
　　　　　　　　　　　　宋　晁公遡　撰<lb/>
　　律詩五十五首<lb/>
　　　至漢嘉簡李恱夫<lb/>
一別相望費嵗時盛山父老至今思才髙方朔三千牘<lb/>
名配韋郎十二詩論薦久聞章奏上推遷獨怪璽書遲<lb/>
少留剰看平羗水更繼風流太白詞<lb/>
<pb n="KR4d0206_WYG_009-1b"/>
　　　示犍為李令君<lb/>
悻直每疾惡淹留無徙官性雖與物忤吾獨惜才難埀<lb/>
老須聞道為邦貴在寛君宜念此語衰鬢各霜殘<lb/>
　　　送梁子輔赴召<lb/>
始見擢髙第即當登赤墀今聞一節召已恨十年遲聖<lb/>
主圖興造諸儒合論思此行宜努力勿復負清時<lb/>
今日朝廷議如聞少及民諸侯無患楚三户可亡秦但<lb/>
使誅求減常令貢賦均荒年免離散率土盡王臣<lb/>
<pb n="KR4d0206_WYG_009-2a"/>
漢廷日徵召舟楫去紛紛行路子所見成功吾未聞故<lb/>
人期此去聖代用斯文會使如椽筆書勲繼典墳<lb/>
　　　簡謝達夫<lb/>
吾識宣城守又違之一邦相看知雅曲必解賦澄江温<lb/>
厚氣無雜衰慵心已降舉觴喜見屬親為撥春缸<lb/>
　　　寄李仁甫<lb/>
守地難越境弔生寧及哀自傷轉蓬逺莫致束芻來慘<lb/>
日熈夏屋悲風號夜臺遥知倚廬處流淚漬蒼苔<lb/>
<pb n="KR4d0206_WYG_009-2b"/>
　　　李恱夫劉文潛坐上醉歸作<lb/>
將老尚逐食相逢聊舉觴貧非原憲病酒發次公狂未<lb/>
至世臣國先登君子堂誰能更拘束短髪已滄浪<lb/>
　　　贈張聽聲<lb/>
張子目盲心不盲吾知胸次有人倫眼光安用如巖電<lb/>
白首王戎不識人<lb/>
論士平生妙入神是誰無此耳輪囷喚鍾作瓮皆堪笑<lb/>
自是渠儂聽不真<lb/>
<pb n="KR4d0206_WYG_009-3a"/>
　　　自恭州之眉陽相送者六客意不可忘以詩為<lb/>
　　　謝<lb/>
所得乃三益相從非一朝龍方卧隴底魚肯似陽橋月<lb/>
看玉奩滿風吹金燼銷少留吾亦住不待楚詞招<lb/>
　　　贈朱師軻朱奎父<lb/>
洛陽盛人物喪亂亦南遷今見大夫後猶如翁子賢端<lb/>
居送日月秀句寫風煙相遇何匆促臨分重惘然<lb/>
　　　置酒北郊外送張真甫還什邡<lb/>
<pb n="KR4d0206_WYG_009-3b"/>
髙木已在望不妨寛作程相看愁饌徹未用遽杯行春<lb/>
暖姜肱被川平雍齒城遥知喜公至雞犬亦歡迎<lb/>
　　　東津<lb/>
東津草生花未開西山雪消水欲來玻瓈江盡不受垢<lb/>
蒲萄酒濃初醱醅啄木喚君有扣户提壺勸我勤舉杯<lb/>
春能幾何看即暮一月杖藜須百回<lb/>
　　　龍爪灘<lb/>
龍爪灘前江水平蟇頥山下春草生白石既出細可數<lb/>
<pb n="KR4d0206_WYG_009-4a"/>
雜花初開逺更明日落盡見樓閣影天晴易聞鐘鼔聲<lb/>
至今囘思三峽路蛇退猿愁心甚驚<lb/>
　　　十二月八日雪<lb/>
桃杏顔衰不解紅朝來飛雪舞回風東風似與加湔拂<lb/>
病葉枯枝一洗空<lb/>
　　　登梁山縣亭<lb/>
舉觴自起勸西風吹盡千林木葉紅遮斷前山渾不見<lb/>
恐妨極目送飛鴻<lb/>
<pb n="KR4d0206_WYG_009-4b"/>
　　　感事三首<lb/>
中原耆舊老江東淚灑軍前草木風巫峽山髙苦霜雪<lb/>
附書那有北來鴻<lb/>
長安摧堞有烏聲草木猶䝉戰伐塵應念關中不忘漢<lb/>
至今遺老願王秦<lb/>
常恐東南驛騎疎每逢人至問揚都深知白部心輕漢<lb/>
終倚黄旗運在吳<lb/>
　　　江上春漲<lb/>
<pb n="KR4d0206_WYG_009-5a"/>
久坐思行樂兹晨强出門菰蒲荒少岸桑柘逺知村波<lb/>
急春濤大山晴午樹昏每來成獨往佳處與誰論<lb/>
　　　送王師厚<lb/>
宿草丘邊手自耘輟耘過我意良勤可憐一語未深接<lb/>
借問去來何見聞<lb/>
季父髙名映里閭復欣千里識名駒當令東海評清譽<lb/>
他日還如二大夫<lb/>
　　　照上人去硤内游吳下十年而歸眉宇炯然無<lb/>
<pb n="KR4d0206_WYG_009-5b"/>
　　　復瀘濮間氣喜作二解贈之<lb/>
幾年持鉢下瞿塘踏遍東南古道塲鄉里再來人不識<lb/>
碧瞳白頰帶湖光<lb/>
吳帆却入瞿塘硤草樹連雲山四圍想見同來木上座<lb/>
怪君何苦復東歸<lb/>
　　　過圓覺院簡照上人<lb/>
一洗糟粕地再聞鐘梵音前身老東院具體小西林自<lb/>
昔知味少于今無巷深是中有妙理直下試㕘尋<lb/>
<pb n="KR4d0206_WYG_009-6a"/>
　　　近承琮上人問訊甚勤老懶不能作書以偈答<lb/>
　　　之<lb/>
食時持鉢乞諸隣不用毗耶遣化身想見堂中慙此老<lb/>
法輪未轉轉饑輪<lb/>
世界猶如露電身更於空裏聚㣲塵何時麥積崖邊路<lb/>
說法重來要度人<lb/>
十年不到吳溪上聞道禪龕更斬新得見山中此松老<lb/>
後來誰是住庵人<lb/>
<pb n="KR4d0206_WYG_009-6b"/>
　　　次韻謝石教授喜雨<lb/>
天子齋居坐法宫萬方都屬指揮中敢安無事思樂泮<lb/>
方戒有司歸在豐每念三農皆望嵗直期九月始休工<lb/>
知君亦喜連宵雨與漲詞源更不窮<lb/>
　　　次韻謝張德粹主簿<lb/>
久知經籍總皆通萬巻縱横在腹中占雨正當求管輅<lb/>
藏冰更欲問申豐每慚列爵來分土未辦通商與惠工<lb/>
君自還家歌樂職大碑深刻示無窮<lb/>
<pb n="KR4d0206_WYG_009-7a"/>
　　　雨中登披風榭望東山<lb/>
岡嶺逶迤草木低東山好處我能知色濃意逺真堪畫<lb/>
須在冥濛奄靄時<lb/>
　　　方塘<lb/>
清隂布幽徑綠水溢回塘筍長露漬粉蓮開風壊粧坐<lb/>
多惟踵息躁定自心涼學道今始得頥生真有方<lb/>
　　　年侵<lb/>
年侵慵更甚帙亂巻還舒衰白愁看鏡雌黄倦校書臨<lb/>
<pb n="KR4d0206_WYG_009-7b"/>
風知地爽映日愛牕虚近報畬田粟洿邪亦滿車<lb/>
　　　庭下荔子熟<lb/>
脩枝宻葉總扶疎小摘登盤置坐隅翠蓋髙埀張葆羽<lb/>
赤繒全皺褁明珠不勞漢候十五里可壓越人三百株<lb/>
欲與銓量立題品豈惟當使橘為奴<lb/>
　　　劉文潛以荔子并詩見寄<lb/>
十里為一候奔騰南海來封章伯游切詩句少陵哀異<lb/>
縣嵗月改前年霜雪摧筠籠今逺寄珍重手親開<lb/>
<pb n="KR4d0206_WYG_009-8a"/>
　　　侯革以詩見示次韻<lb/>
少陵有幽事止共阮生論把酒與賢樂為邦慚主恩欻<lb/>
傾賔客坐知出聘君門勝識中郎面區區對虎賁<lb/>
　　　送劉文潛如吳下<lb/>
已聚糧三月聊為客數旬吾難留逸駕此去立通津聖<lb/>
主坐中具嘉謀思上陳請言堯舜道第一在安民<lb/>
　　　隆州道中<lb/>
冉冉晨霧重暉暉冬日㣲草黄迷犢卧水白見鷗飛在<lb/>
<pb n="KR4d0206_WYG_009-8b"/>
野樵牧少閉關商旅稀妻孥屬長至遥想望吾歸<lb/>
　　　送張君玉赴寧江幕府七首<lb/>
冠劒堂堂仁夀公昨提金鼓去平戎惜君不往分一矢<lb/>
共射佛貍江水中<lb/>
莫言地近嶲昆明刺史題書筆不停解道澄江浄如練<lb/>
空濛山水是昭亭<lb/>
子去䕫州頗自矜舉杯大呌氣慿陵新詩硤内流傳滿<lb/>
今有髙人王右丞<lb/>
<pb n="KR4d0206_WYG_009-9a"/>
來守劒西三里城胸中豈止俗塵生簿書堆案惟思睡<lb/>
見此魁梧覺眼明<lb/>
逺景樓髙風月清酒酣要看筆縱横山川有待君知否<lb/>
可是東坡賦不成<lb/>
衆水争流赴硤中輕舟東下疾飛鴻流金不信人間熱<lb/>
知有長江萬里風<lb/>
江聲洶洶雷霆硤山氣蒼蒼雲雨臺白髪拾遺吟不盡<lb/>
分留物色待君來<lb/>
<pb n="KR4d0206_WYG_009-9b"/>
　　　鮮于東之晉伯之子贈詩次韻<lb/>
㣲風獵樹有佳聲一榻無塵户牖明已擘荔枝憐玉破<lb/>
更開𤓰碧嚼冰清<lb/>
堂上詩書抵萬鍾席間罇爼是千峯蕭然更聽松風曲<lb/>
喚起江東阮仲容<lb/>
髙簾不巻户長開須子時時著屣來一坐清風生白羽<lb/>
九衢烏帽失黄埃<lb/>
尊前每誦赤壁賦如見當年秃鬢翁誰謂流傳到喬木<lb/>
<pb n="KR4d0206_WYG_009-10a"/>
果然遺響託悲風<lb/>
一掃浮雲萬里空月華都在野航中葛巾藜杖勤相過<lb/>
共賞芙蓉四面風<lb/>
資州太守知衰懶日日倒床惟睡濃走送甘鮮三百顆<lb/>
似君風味喜相逢<lb/>
　　　寄查元章<lb/>
一別三十載再來聞未聞割鮮煩㗖我舉酒欲浮君辯<lb/>
口霏木屑醉顔生纈紋相從能幾日明發重離羣<lb/>
<pb n="KR4d0206_WYG_009-10b"/>
　　　喜見吕元錫聞往謁李仁甫奉簡短作<lb/>
關塞三峩北山川五渡西喜逢連璧友<hi>時與伯渾俱</hi>來自釣<lb/>
璜溪先世施行馬髙才滯割雞平生李元禮好士必提<lb/>
攜<lb/>
　<lb/>
　<lb/>
　<lb/>
　嵩山集巻九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>嵩山集巻三十九</head> <lb/>
    <p>
<pb n="KR4d0206_WYG_039-1a"/>
欽定四庫全書<lb/>
　嵩山集巻三十九<lb/>
　　　　　　　　　　　宋　晁公遡　撰<lb/>
　　劄子<lb/>
　　　謝知郡<lb/>
某乆聞歸休甲舎而日困於簿書期㑹欲遣一畨相勞<lb/>
苦至今未能也愧仄何言即日草木已萌動伏惟衿抱<lb/>
受此始和台候勝常未有見日更祈耄期稱道過於喬<lb/>
<pb n="KR4d0206_WYG_039-1b"/>
松前膺乞言之拜<lb/>
　　　二<lb/>
公解臨江印綬乆矣何尚未賜左符乎今日為邦無復<lb/>
古之樂者得從容廬里却似差勝耳賢從子來此郡庭<lb/>
望分憂然其性似寛緩更告佩之弦以戒之為佳<lb/>
　　　章閬州<lb/>
在梁山時辱函使臨之自爾不復聞音息不省台用比<lb/>
何如南陸修景伏惟政成已乆千里緩帶神明寵相台<lb/>
<pb n="KR4d0206_WYG_039-2a"/>
候勝常各守一邦未有㑹期更冀盡珍重理前建盛漢<lb/>
之節<lb/>
　　　二<lb/>
某比為郡終更得以理去已幸乃復被命易守眉陽短<lb/>
淺無聲稱何以得此皆庇存所及耳久欲為一牋謝於<lb/>
長者始至不勝簿領之煩迨今少閒遣此介通訊亦已<lb/>
晚矣愧仄何言向來久在硤内不能具暑服治所出嘉<lb/>
縠輒因是往錢引二十吿為求之市舖耳修交隣之問<lb/>
<pb n="KR4d0206_WYG_039-2b"/>
而遽以溷執事惟恃眷照乃然更祈台亮<lb/>
　　　程知郡<hi>勤</hi>
數日江雨時作凉暄殊未定伏惟甲舍高明啓處具宜<lb/>
台候勝常未間更冀厚自持前有趣召<lb/>
　　　二<lb/>
某比過廬下特勞熊軾釋燕安之樂而逺至道周此意<lb/>
非衰鈍所宜致也欲為一書以謝而始至不暇先承貽<lb/>
問尤増感愧<lb/>
<pb n="KR4d0206_WYG_039-3a"/>
　　　三<lb/>
某唯耆哲居是邦為其長吏者所宜加禮以勤里閭况<lb/>
執事耶所諭使令不足於前敢不曲聽但營兵出戍他<lb/>
州及充牽馬之役日為上司督責尚未能也輒納公移<lb/>
去切幸台亮<lb/>
　　　宋隆州<hi>誨</hi>
仲月頗多雨不特解邑屋煩鬰稲粟亦美伏惟治部阡<lb/>
陌有佳色坐嘯對之台候萬福某末由瞻謁更冀導養<lb/>
<pb n="KR4d0206_WYG_039-3b"/>
得理前賜節盖章傳<lb/>
　　　二<lb/>
某區區此邦而士多於農詩書多於盖藏乃窶州也幸<lb/>
接樂郊日夕思矜式善政有以富之而不能也近䝉計<lb/>
庭憐其窮空分治所鹽筴見餉敢往請於庾吏所謂以<lb/>
君之餘而波及於此豈勝感怍所望早為給之幸甚幸<lb/>
甚<lb/>
　　　三<lb/>
<pb n="KR4d0206_WYG_039-4a"/>
幸此壤界日聞令音有得於函使徃返之外喜慰何可<lb/>
言秋氣頓爾肅清伏惟跨鼇之峰爽氣來萃几席政成<lb/>
無事享此宴閒台候勝常某無由與賔客以奉談笑惟<lb/>
祈盡消息理前膺禮樂之遣<lb/>
　　　四<lb/>
某短淺不勝千里之寄而屬當窮空之後殆無以給調<lb/>
度賴治所嘗分牢盆之饒及之非惟某拜貺實亦闔郡<lb/>
拜貺也尚有一百十五擔敢以請於鈴下所望矜察其<lb/>
<pb n="KR4d0206_WYG_039-4b"/>
窮空而盡付以來不勝幸甚<lb/>
　　　石通判<lb/>
山中風已寒烈否伏惟台候勝常未間千萬厚自持進<lb/>
領藩要<lb/>
　　　二<lb/>
嵗將窮矣董攝封内以應期㑹亦少勞乎使某得以蒙<lb/>
成幸也令子來治闗市之征某正欲見鋒穎因書勉之<lb/>
　　　馮通判<lb/>
<pb n="KR4d0206_WYG_039-5a"/>
泥軾比見過正慰馳懐但恨不可更留談宴以妨曹事<lb/>
耳辱手示知已休舍疏理填委亦良勞也山氣計已作<lb/>
寒伏惟台候勝常某按刑已不堪任况兼將漕正望左<lb/>
右率先此部使餽餉不稽也未間千萬厚自持前升清<lb/>
途<lb/>
　　　宇文簡州<hi>師獻</hi>
某為貧所驅日投喧鬨益覺宴閒可樂伏惟佩二千石<lb/>
印綬從容林廬臥看遶屋扶疎台候勝常某未有見日<lb/>
<pb n="KR4d0206_WYG_039-5b"/>
更祈厚自持前有騎詔<lb/>
　　　二<lb/>
某乆知左右固是大門後來美器壬午之秋始得見於<lb/>
益州帳下率怱怱不能盡窺涯涘要略如所聞矣爾後<lb/>
相望眇然又衰懶之性不喜作世俗書但有馳懐今來<lb/>
此邦去甲舎不逺正擬為問先辱記存以勞苦之愧仄<lb/>
不可言<lb/>
　　　三<lb/>
<pb n="KR4d0206_WYG_039-6a"/>
某不自量而當劇郡日夕愧懼不勝耳常辱貺以書者<lb/>
宜有規之不謂愛之太深而忘其短過欲修飾固陋加<lb/>
以溢美之言左右其誰欺乎繼此願聞忠告某既勞於<lb/>
事亦思退而休息近治一室而居山之乆喜山之念不<lb/>
衰或傳齋座有竒石有可焚香者求一峰惶恐<lb/>
　　　嘉州知郡<lb/>
此距鈐下不逺日聞休聲有不待書函徃來故遂疎上<lb/>
記不省台用比何如秋高尚未全清伏惟兼領二臺裁<lb/>
<pb n="KR4d0206_WYG_039-6b"/>
剸有餘神明所相台候勝常未間更祈盡消息理佇觀<lb/>
真賜使節<lb/>
　　　二<lb/>
某幸預世好凡某之外屬則於大門亦外屬也安給事<lb/>
之子某外兄奄卒益州帳下靈輀東歸行路且傷之今<lb/>
道過治府願無令津吏滯留得即行使逝者早就壙不<lb/>
敢忘徳伏想寛仁不惟念及世好之家亦必動心矣率<lb/>
爾敢言之愧仄<lb/>
<pb n="KR4d0206_WYG_039-7a"/>
　　　叙州知郡<lb/>
仄聞自瀘上來守邊為大府所知徼外亦當畏服涉秋<lb/>
以來伏惟緩帶宴居威自及逺台候勝常末由言集所<lb/>
祈厚自持前尹環列<lb/>
　　　二<lb/>
某衰懶未能即通訊今正欲候食寐㑹外兄安制幹之<lb/>
喪東歸取道治府因附其子致此書敢望無使津吏滯<lb/>
留也修問而及其私愧仄<lb/>
<pb n="KR4d0206_WYG_039-7b"/>
　　　楊榮州<lb/>
久别靡日不懐忽奉手誨喜審已駕朱轓行役安穩台<lb/>
候勝常遣伉步以候前驅<lb/>
　　　二<lb/>
通川得奉談宴未嘗不念此樂朅來益部無從為問惟<lb/>
悒悒耳比見勅目知領三榮之左符不謂熊軾乃過此<lb/>
邦親得舉一觴為其父老賀也館舍汛掃已併期面究<lb/>
　　　三<lb/>
<pb n="KR4d0206_WYG_039-8a"/>
三榮山中秋氣計已作寒伏惟黄堂已當墐塞台候勝<lb/>
常未間千萬厚自持更偃大藩<lb/>
　　　四<lb/>
相距接壤而不能時通訊正厭世俗浮辭故耳其於懐<lb/>
向老成正自不置也香橙西州所無特承分甘感刻感<lb/>
刻蜀牋二百謾助揮染薄少愧仄<lb/>
　　　李雅州<lb/>
治所號為多雨秋氣益當増爽伏惟宴坐甚清台候勝<lb/>
<pb n="KR4d0206_WYG_039-8b"/>
常未有見日更祈保練前有賜金<lb/>
　　　二<lb/>
某性益衰懶省視簿書罷即高臥矣不能時以一介候<lb/>
鈴下方切馳懐忽承恵翰拳拳之情有加但劇愧仄報<lb/>
道路之傳安有是哉<lb/>
　　　任知郡<lb/>
林壑間已覺陽和至矣不省舍下何如伏惟冲衿粹温<lb/>
台候勝常未間更祈嗇養前賜節符<lb/>
<pb n="KR4d0206_WYG_039-9a"/>
　　　二<lb/>
某不勝郡寄日不暇給不能時致鄉長者咨請風俗所<lb/>
宜劇懐向元正佳節也當奉羊酒以賀既不辦此禮又<lb/>
未及修牋致善頌之意先承華翰相慶愧仄大不可言<lb/>
春和亦可少出否併冀台察<lb/>
　　　楊蜀州<lb/>
承熊軾已歸甲舍伏惟逺行犯寒得就墐塞台候勝常<lb/>
闊絶亦復旬朔懐向不可言知且燕休坐阻言集伏紙<lb/>
<pb n="KR4d0206_WYG_039-9b"/>
悒悒餘祈厚自持前觀舉十五州之最<lb/>
　　　二<lb/>
比見趨朝意謂諸公覩二難之高致即留漢庭今乗長<lb/>
安廏車而歸千里蒙福矣况唐安乃節度府廟堂不輕<lb/>
畀付當自是小則遣以禮樂大則補公卿之次矣幸少<lb/>
須之<lb/>
　　　何隆州<hi>耆仲</hi>
累累奉來訊皆親染翰開讀便如晤對也感感刻刻比<lb/>
<pb n="KR4d0206_WYG_039-10a"/>
來秋氣頗凄𦂳伏惟三嵎爽氣日加台候勝常所告為<lb/>
政一二古來良二千石正自爾耳幸不倦以終之促膝<lb/>
未近千萬繕性前當振藻皇途<lb/>
　　　又<lb/>
比來寒暄尚未定伏惟黄堂宜於四序台候勝常未間<lb/>
千萬厚自持前有冲邁<lb/>
　　　又<lb/>
某從來嗟嘆幹略左右要亦自期於古人標置軼羣凡<lb/>
<pb n="KR4d0206_WYG_039-10b"/>
百不待程督也仁夀縣乃爾縱吏自今幸為深禁察之<lb/>
為佳耳某蹔爾兼將輸迂拙豈所堪任正望左右勉應<lb/>
期㑹為一道率也<lb/>
　　　趙威州<hi>真</hi>
辱書欣聞乘塞甚安尊候勝常治所接近徼外益州所<lb/>
恃以為藩垣正在行以公㢘則疆場寧靜矣從來守邊<lb/>
市徼外物幸無然未間千萬厚自持要觀臧狀<lb/>
　　　宇文黎州<lb/>
<pb n="KR4d0206_WYG_039-11a"/>
塞上益當多風有寒意矣伏惟預戒墐塞台候勝常未<lb/>
間千萬厚自持前升華劇<lb/>
　　　二<lb/>
治所亦復少事否徼外馴服期㑹無違此二千石之最<lb/>
也遙想夙夜匪懈無怠于此某於一道之課自稽考焉<lb/>
幸滿此意<lb/>
　　　湯石泉<hi>尚之</hi>
飽聞治所在泉石間地勝事簡伏惟黄堂邃清尤與夏<lb/>
<pb n="KR4d0206_WYG_039-11b"/>
宜台候勝常㑹晤末日更祈保嗇前有進律<lb/>
　　　二<lb/>
某為别㡬年矣懐向豈可言但尋去梁山即在行役中<lb/>
去月六日至此承頺弊之後短才不勝煩劇復不辦遣<lb/>
一介修交隣之問先辱眷存寵以華翰感慰且怍不敢<lb/>
稽留函使草具為報幸埀台亮<lb/>
　<lb/>
　嵩山集巻三十九<lb/>
</p>
<p>
</p>
  </div>
</body>
</text>
</TEI>
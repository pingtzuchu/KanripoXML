<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>嵩山集巻四十五</head> <lb/>
    <p>
<pb n="KR4d0206_WYG_045-1a"/>
欽定四庫全書<lb/>
　嵩山集巻四十五<lb/>
　　　　　　　　　　　　宋　晁公遡　撰<lb/>
　　書<lb/>
　　　與李仁甫結交書<lb/>
某再拜仁甫同年足下人未有無所好者然必有得於<lb/>
其中而後好焉人之所常好者不論也即其異者觀焉<lb/>
或嗜芰羊棗昌歜聚鷸而冠意錢格五戲者誠異然亦<lb/>
<pb n="KR4d0206_WYG_045-1b"/>
必有得於其中爾某平生亦所好異而與此不類方其<lb/>
趨所好自亦不知其所得云何也長來無父師性放焉<lb/>
不能自制且復䟽懶日日增甚見有異書心欲得之而<lb/>
不喜劇讀間取觀焉數巻以後則欠伸思寐及聞有學<lb/>
强而記博者則亟欲交之所居無其人則杜吾門靡所<lb/>
接其所好如是顧於書豈有所得者哉與某熟悉者經<lb/>
怪此意雖某亦不自解也然所遇無厭吾意者來梁山<lb/>
與其令雒陽王子載㳺論近世人物某因言兵不釋翳<lb/>
<pb n="KR4d0206_WYG_045-2a"/>
於今十五年中原遺英落南而不克歸者亦零落殆盡<lb/>
幸而全者惟吳蜀爾天子在吳吳人固多顯蜀何為不<lb/>
若也子載因道往年試諸生於丹稜而得足下尚能記<lb/>
憶其文稱之纚纚不去口曰蜀何爲不若歟某時固喜<lb/>
願交之而尚疑其言之夸未决也日者至瀘上始得足<lb/>
下所著通論五十篇讀之其言閎大而不肆深切而不<lb/>
迫多言繁稱而有統要於是既不復疑且恨子載知之<lb/>
有所未盡焉是時足下如少城雖不克見而自謂吾已<lb/>
<pb n="KR4d0206_WYG_045-2b"/>
得其心猶見也非若今之世必振衣持謁至廬下得闚<lb/>
聽其聲光然後曰友彼所謂友者豈皆得其心哉足下<lb/>
以爲誠然非耶無謂某何從便得之也夫賢良方正能<lb/>
直言極諫云者固其實也非君子不能而後世多以名<lb/>
應書雖小人而挾才者亦容焉盖其取之者必其多聞<lb/>
也故其學始之以六經諸子之書而其博也至於隂陽<lb/>
地理星辰方藥稗官之説讘䛟多所通然後可以充乎<lb/>
其選雖曰君子未必皆有是才也故古之賢良方正云<lb/>
<pb n="KR4d0206_WYG_045-3a"/>
者以其能直言極諫之謂也今之賢良方正云者必其<lb/>
多聞者也卜式烹宏羊汲黯排刑名朱雲折殿檻非賢<lb/>
良方正者耶漢世語曰萬事不理問伯始伯始果能直<lb/>
言極諫乎甚矣世之善應書者探微揣端則似智逆訐<lb/>
其所不為而陰中其所欲則似直此其凡也方其坐殿<lb/>
廡下挾翰墨觀主之所向而謀一言之合訕在後不暇<lb/>
恤有能顯斥天下利害奮不顧忌者徒欲出常士之表<lb/>
以獵名位而已既得之亦容容自守不復如對䇿時嗟<lb/>
<pb n="KR4d0206_WYG_045-3b"/>
夫所謂賢良方正者止進取一途耳足下曰天子之詔<lb/>
三下而四海九州之衆大無特起者一二焉足下亦知<lb/>
其故耶世非無能直言極諫者顧所少者多聞耳君子<lb/>
而多聞固善不然小人而能之亦將求之歟故當先君<lb/>
子而後多聞若唯多聞者之求吾懼小人之售也足下<lb/>
既以博習修潔多聞之才將為諸儒倡非主於利祿而<lb/>
然雖當世莫我知者數往即焉唯求道之行毋怠而止<lb/>
勉之異日得發其所存大潤澤於天下某亦與施焉且<lb/>
<pb n="KR4d0206_WYG_045-4a"/>
亡實趣名之敝庶乎自足下而改然懼不逹所以願友<lb/>
之之意而私怪其遽故以曉足下并陳固陋不宣<lb/>
　　　上周通判書<lb/>
正月日門生左廸功郎梁山軍梁山縣尉晁某謹齋沐<lb/>
裁書獻於某官某家故儒也以是傳其世今五矣至某<lb/>
德弗能肖似其先人其業寖衰焉尚何敢曰家故儒然<lb/>
亂來既孤且窶甚皇皇焉衣食之是謀而資身之䇿素<lb/>
不學也念欲吏於郡邑庶有禄焉以生而仕以他岐進<lb/>
<pb n="KR4d0206_WYG_045-4b"/>
於義乎不可故不自量其無所能而復從事於文非敢<lb/>
求繼其先也覬萬有一得推擇為吏足矣往年天子下<lb/>
明詔廣延四方之士而某適為郡國推上盖有幸焉其<lb/>
誰曰宜於是擔簦躡屩不逺千里至蜀都與諸儒角其<lb/>
能某度弗支也留則慙其交㳺將舎而歸則既為之不<lb/>
忍棄之姑進其厭飫之言以嘗焉不意執事韙之俾與<lb/>
在得中某自維㓜已不喜書先君强焉使學而非其性<lb/>
所堪及先君捐代因棄去不復竟故業不專而學不加<lb/>
<pb n="KR4d0206_WYG_045-5a"/>
進中間從事於文非敢必其售及在得中至今思之未<lb/>
嘗不發媿然獨德執亊之深也盖自壯横歴天下且半<lb/>
望達官之居髙門而埀箔周衛謹不可入故必介左右<lb/>
之容而後通既入見堂上抵之以言不怫焉者鮮故雖<lb/>
夜光明月以暗投人於路且按劒若某於執事也未嘗<lb/>
拜下風而望精光一旦不階介紹自夷於儔人之域遽<lb/>
抵以言而其言亦庸庸耳其辱按劒焉固當而執事獨<lb/>
不然某平生未嘗得茲於人而顧德執事為如何也常<lb/>
<pb n="KR4d0206_WYG_045-5b"/>
欲寓西南之郵布一書以謝而莫知其名居故久未克<lb/>
為甚恨今茲渡瀘首得見執事中心始有遂焉則又甚<lb/>
喜雖然執事行古人之道於今之世彼謝恩私室固不<lb/>
取然曲逆侯不忘魏無知良史以為不背本則執事於<lb/>
某不當拒也傳曰誰為為之孰令聴之執事既已聴之<lb/>
矣則某願因事之間執經座下承顔接辭而受敎焉庻<lb/>
幾遂聞長者之餘風他日有以自立不止區區一得而<lb/>
已惟執事終始之幸甚<lb/>
<pb n="KR4d0206_WYG_045-6a"/>
　　　答陳震秀才論易書<lb/>
某頓首陳君足下聖人所以由之之謂道所以傳之之<lb/>
謂言後之學者曰聖人吾師也顧不即其道而即其言<lb/>
言誠近矣於道何有焉盖孟子而上無書非無書也非<lb/>
孟子自著也其徒公孫丑萬章聞其言筆之而成書趙<lb/>
岐者始即其書觀之則曰孟子於詩書其長也嗚呼岐<lb/>
果知道乎哉即其言者之弊也夫即其言不即其道其<lb/>
弊殆有至於此天下之功不在士而烏在焉是果何歟<lb/>
<pb n="KR4d0206_WYG_045-6b"/>
言者華也務華而不趨於實則衒其華以欺世而盜名<lb/>
如之何非少也歟今之士僕察其亦少知悔矣雖曰吾<lb/>
不為文之華而惟經是學庶乎其為實而不知斯亦聖<lb/>
人之幸也故其論或有髙於先儒而稱於一世考其行<lb/>
事則不及焉何哉蔽於其言也易之理最深足下識其<lb/>
所以深也耶深者非象也非數也其惟進退存亡乎明<lb/>
於象數而不達於進退存亡者京房是也房乎可不謂<lb/>
深於易惜非善用易者也足下有考於易其亦思所以<lb/>
<pb n="KR4d0206_WYG_045-7a"/>
用之湯武高宗箕子非獨得其一而文王得其九聖人<lb/>
姑所以明易之用云爾蒙之利利刑人刑以發其蒙非<lb/>
謂刑餘之人也刑餘之人何時而可用乎弧矢威天下<lb/>
則不言射射則不言弧矢可矣履霜堅氷隂始凝云者<lb/>
堅氷盖為羡文足下不此之疑而疑髙墉之射何者足<lb/>
下學易之餘又及於書堯舜所由之道魯之伯禽秦之<lb/>
穆公其言有幾於道孔子則亦錄之或謂孔子知秦可<lb/>
以代周故序於書無乃流於䜟緯之説耶足下其尚有<lb/>
<pb n="KR4d0206_WYG_045-7b"/>
惑幸見告更為商略<lb/>
　　　答趙文學論春秋書<lb/>
某啟聖人之道行則無經經之衰也則有春秋春秋者<lb/>
救經之衰者也足下自謂學春秋者豈亦有憫於今之<lb/>
世歟所云魯必請於周而作頌以為權出於一不知夫<lb/>
頌盖僭矣召陵之盟與㑹戎於潛夫㑹於潛以誌戎始<lb/>
入中國召陵之盟以誌伐而不遂楚始大也齊歸汶陽<lb/>
譏諸侯之專也使孔子而為必如文王吾見揚子雲論<lb/>
<pb n="KR4d0206_WYG_045-8a"/>
淺矣隱公之後諸侯强文宣之後大夫强昭定之後陪<lb/>
臣畔盖上怠也為上者固不可以怠書稱堯舜曰無怠<lb/>
無荒臯陶稱禹曰克勤周公稱商周之賢君曰無逸盖<lb/>
勤則天下治亂可得而知民之疾苦可得而聞臣之邪<lb/>
正可得而察孰敢有竊其柄哉惟其不勤則上失其柄<lb/>
下斯竊之矣足下論欒書郤錡眞可謂砭世之膏盲傳<lb/>
曰昔吾於人聴其言而信其行今吾於人聽其言而觀<lb/>
其行足下勉於其學盍使吾有觀焉<lb/>
<pb n="KR4d0206_WYG_045-8b"/>
　　　答楊監税書<lb/>
某再拜楊君足下某頃在硤内去蜀逺故不甚與蜀士<lb/>
接及來此邦則於蜀為西部士之秀者為多焉然各從<lb/>
事於一官係於其州顧無因至此邦則其不與蜀士接<lb/>
猶如初也歲四月吾諸生當賔興於其鄉乃有自旁郡<lb/>
來考其道藝者六人使之考夫道藝則皆選於其部必<lb/>
所謂其士之秀者也此邦不與他等有司於其選又加<lb/>
詳焉其來者必又士之秀而尤者也既已考吾諸生道<lb/>
<pb n="KR4d0206_WYG_045-9a"/>
藝則皆升吾堂而求謁焉乃一日盡見蜀士之秀而尤<lb/>
者固甚喜第念朝而見未夕而去卒卒不獲叩其涯以<lb/>
涉其瀾探其源以觀其所委今足下不逺數百里一辱<lb/>
敎之以書及讀其辭則視向之不獲叩而涉之探而觀<lb/>
之者皆在是矣信乎士之秀者宜莫蜀若也足下慨然<lb/>
歎息今之俗如病尫氣削而神不張盖由士大夫敗其<lb/>
氣欲人之我思而不欲人之我怨欲君子譽之而無惡<lb/>
於小人某懐此乆矣嘗謂士誠與吾同者多則其氣之<lb/>
<pb n="KR4d0206_WYG_045-9b"/>
敗者尚可起焉至此邦曾未久而已得足下與吾同則<lb/>
凡蜀之士固亦與吾同者有矣儻欻焉而位於其上其<lb/>
志勿懈有以倡於其黨則是氣也其復矣乎惟足下見<lb/>
有與之同者幸告之庶乎他日有欻焉而位於上者則<lb/>
今之嗟嘆將變而為詠歌斯亦幸哉詩則溢於美若猶<lb/>
狃於今之俗然何也<lb/>
　　　答劉煜秀才書<lb/>
某再拜劉君足下僕未至足下所居之鄉已知其鄉有<lb/>
<pb n="KR4d0206_WYG_045-10a"/>
蘇氏以文章聞天下合辭稱之曰某人足下其謂斯人<lb/>
也其為擅場者歟其於道也眞為近歟周公而前夫豈<lb/>
無君子哉世未有以文章稱之者何耶君子而稱文章<lb/>
君子之不幸也文章於道或逺焉則又道之不幸也足<lb/>
下所謂蘇子瞻成於歐陽永叔者豈謂道而言乎子瞻<lb/>
之近於道孰知自陳扶風耶今之俗亦羙矣所恨知道<lb/>
者鮮也誠能知道則於封禪書出師表離騷之辭子虛<lb/>
大人之賦猶辨白黑矣足下其試思之敢以是為報<lb/>
<pb n="KR4d0206_WYG_045-10b"/>
　　　答家仲安書<hi>伋</hi>
某頓首仲安足下某始被命而來長茲土因過富順見<lb/>
吾弟子愈而後西子愈相語通義固多士嘗獨高仲安<lb/>
之賢因問仲安之賢何如子愈曰仲安少而學學成而<lb/>
試於有司屢絀則盡棄其少所學為進士者以謂吾何<lb/>
進士為哉其惟古人之為學居於城之東偏坐一室其<lb/>
書環之見古今事是非成敗有所感輒引筆著紙上翩<lb/>
翩不能休其為説皆剴切有義理終日未出而況至刺<lb/>
<pb n="KR4d0206_WYG_045-11a"/>
史令之庭以為吾不求有司尚何刺史令之求哉某大<lb/>
驚歎不謂斯世而有斯人也古之諸侯枉千乗於陋巷<lb/>
郡守迎以為師者其在斯人歟某始至不勝於簿書既<lb/>
未果見廬下又不敢以輿致之也今事若少閒矣方朝<lb/>
夕是謀乃先辱書告以古之君子好賢樂善非有所求<lb/>
至唐之世則出於勢焉而已耳夫上焉如古者噫其遼<lb/>
闊不可復見下焉如唐者布衣之士與王公大人各因<lb/>
其求以成其功名則世猶有賴也今則吾悲焉上下之<lb/>
<pb n="KR4d0206_WYG_045-11b"/>
相求非勢則利某不肖不敢望古之人其亦不忍為今<lb/>
之人所爲故欣聞仲安之風而將謁焉仲安乃不以古<lb/>
之諸侯郡守相望而欲為客於我此某所願也自茲敬<lb/>
為席以俟所示中論真前所云剴切有義理之文也然<lb/>
謂漢之風俗不正其源於貫髙酈其末流及於杜欽谷<lb/>
永竊嘗論漢之興以蕭相國而亡之者張廷尉也須仲<lb/>
安來更爲商㩁書詞宜即答屬連日夜親戚朋友遝至<lb/>
故後併亮之不宣<lb/>
<pb n="KR4d0206_WYG_045-12a"/>
　　　答程奎文秀才書<lb/>
某啟頃者在足下枌榆之社而為之長於時所謂士者<lb/>
無不見之而足下獨若深藏而不市僕今來此去夫枌<lb/>
榆之社百五十里而逺乃忽自其社不憚其勞而䟦山<lb/>
浮江以來則若古之人負笈而求之者僕既恨始不能<lb/>
訪諸其徒而致之復愧於斯無以當足下來之之意也<lb/>
足下慨然論仁之方而怪世之人或以軟弱不勝任者<lb/>
名其仁世之人其何怪焉生見孔子者猶難乎其言也<lb/>
<pb n="KR4d0206_WYG_045-12b"/>
仁者其為性歟有子謂孝弟為仁之本孟子以謂堯舜<lb/>
性之其道則孝弟也苟學者而得其性則其所為各適<lb/>
其宜無往而不為仁世之人狥其情而從其所遷則其<lb/>
性亡矣尚惡識所云仁哉足下其勿怪焉惟於其性謹<lb/>
操之無失之僕亦不敢忘不宣<lb/>
　　　答郭興秀才書<lb/>
某啟僕出而仕常憂不任其職今乃當一道斯民其有<lb/>
壹鬰而無誰與語者日至於庭僕尚恨無以滿其來之<lb/>
<pb n="KR4d0206_WYG_045-13a"/>
之望而況欲從之以求先聖賢之道乎生去其鄉抱負<lb/>
其學而來僕亦豈敢不盡其所聞以告諸今生自謂頃<lb/>
嘗取一書而讀之兀然恍然已乃豁然且昭然矣不知<lb/>
書何用使人兀然恍然也歟夫所謂文之至於精微宏<lb/>
深者非謂其精微必若離婁而後見之也非謂其宏深<lb/>
必若大撓而後知之也盖如古先聖賢之言則爲精微<lb/>
為宏深焉爾生云心之量與天地同學之深與江海同<lb/>
無乃有敝於精微宏深而求之過也先聖賢之言孔安<lb/>
<pb n="KR4d0206_WYG_045-13b"/>
國固云坦然明白生不之思焉茍不自修性始則誠讀<lb/>
其言亦將兀然恍然矣生歸而務修其性則視向所謂<lb/>
豁然昭然則又當有加焉<lb/>
　<lb/>
　<lb/>
　<lb/>
　<lb/>
　嵩山集巻四十五<lb/>
</p>
<p>
</p>
  </div>
</body>
</text>
</TEI>
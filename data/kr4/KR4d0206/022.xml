<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>嵩山集巻二十二</head> <lb/>
    <p>
<pb n="KR4d0206_WYG_022-1a"/>
欽定四庫全書<lb/>
　嵩山集巻二十二<lb/>
　　　　　　　　　　　　宋　晁公遡　撰<lb/>
　　啟<lb/>
　　　賀成都鄭運判啟<hi>丙</hi>
益州最號富饒實為重部漢庭不輕畀付必属名臣諒<lb/>
治狀之升聞果制書之寵授聲華素著歡頌已騰某官<lb/>
望重諸公才髙當世毎見嗟稱於廟堂之上盖嘗揚歴<lb/>
<pb n="KR4d0206_WYG_022-1b"/>
於畿甸之間故事皆先治民爰出於外大夫有可利國<lb/>
益觀其能衆語此方帝勤乃顧丞相以謂盍使公往天<lb/>
子若曰其如予行八百萬緍之給軍當四路財賦之半<lb/>
一十六郡之除吏有二選銓衡之權是惟天官地官之<lb/>
所難將見大事小事之皆舉並委兹任即還于朝某佇<lb/>
諧瞻承深慰疇昔一身二任方憂攝官事之不堪百拜<lb/>
三行日望從燕私之匪遠<lb/>
　　　賀潼川馬運使啟<lb/>
<pb n="KR4d0206_WYG_022-2a"/>
南方之强共深推服東人之子今喜按臨見膚使之用<lb/>
賢識聖懐之念遠循行云始歡頌宜多某官嘗代王言<lb/>
尤髙朝望謂當正鳳閤之位顧乃乗熊軾之車在於一<lb/>
時可為冠冕視此二郡真若秕糠縱未還供奉之班豈<lb/>
容置鄙小之地久使外庭之留滯仄聞黼扆之咨嗟君<lb/>
薄淮陽耶若有倦而欲去子於天下也盖無施而不宜<lb/>
姑領轉輸佇膺趣召某比聆乗傳即欲修牋計其道路<lb/>
之勞重以簿書之事至中昃不遑食何暇報書既數月<lb/>
<pb n="KR4d0206_WYG_022-2b"/>
可以言敢無通使其為欣詠莫究敷宣<lb/>
　　　謝樊運使啟<lb/>
錫之山川謬為分土送以禮樂不待臨軒雖視事以觀<lb/>
風實撫躬而懐愧某官聲滿益部望髙漢庭以九徳俊<lb/>
乂之才當一方循行之任軺傳所至無不砥節以向公<lb/>
郡縣之間各皆奉法而循理豈特巡属相慶於路亦喜<lb/>
迂疎遂逢其時某尋已問途即將覿徳顧平生未習其<lb/>
事何以使好生而洽民心幸長者肯與之言庶幾乎奉<lb/>
<pb n="KR4d0206_WYG_022-3a"/>
使而稱上意<lb/>
　　　答任都統啟<lb/>
上將軍處右特畀兵符諸大夫曰賢實諧公議豈止師<lb/>
徒之喜悦當念疆埸之晏安全蜀之人同辭相賀某官<lb/>
勒功帝籍布政和門撫士卒而有恩臨戰攻而無敵昨<lb/>
閫外初失於大將而軍中相與之聚談雄名素髙羣望<lb/>
所屬授以將印無復一軍之驚坐于敵場可决千里之<lb/>
勝遂膺簡拔共歎聖明遐邇傳聞咸謂新安王之尚在<lb/>
<pb n="KR4d0206_WYG_022-3b"/>
部伍整肅必為仁壽公之所知某亟遣行人往馳慶牘<lb/>
念英豪之既用計恢復之可期已幸平居皆得着牀眠<lb/>
矣更觀他日跪而推轂遣之<lb/>
　　　答前䕫路憲李敷文啟<lb/>
言歸樂郊喜遂雅志臺中論列正是北山之移文林下<lb/>
優游乃獲南窻之寄傲其失何有所得實多無毁於後<lb/>
無憂於心盖為韓愈之歎羡俾昌而熾俾耆而艾更享<lb/>
魯公之康强佇俟安車之來要當舉酒以賀<lb/>
<pb n="KR4d0206_WYG_022-4a"/>
　　　賀利路王漕啟<lb/>
遠乗軺傳往當邊境之餽糧近讀訓詞知自公朝之論<lb/>
最列城胥勸清議攸歸某官鄉閭耆英郡國髙第學既<lb/>
優而適用才屢試而有聲盖聞諸公之言尤稱綿谷之<lb/>
政想部封之相慶喜使節之復來一日不見如三秋於<lb/>
以識周邦之意六卿各率倡九牧必能分主計之憂凡<lb/>
屬循行皆居要害接連秦隴乃犧牲玉帛之交鄰按視<lb/>
褒斜尚流馬木牛之可運某雖相先後俱被超遷較量<lb/>
<pb n="KR4d0206_WYG_022-4b"/>
遠近之各殊委任髙明而實重自兹考績行矣趨朝甫<lb/>
及飛牋之還更期進牘以賀<lb/>
　　　答王興元啟<lb/>
天子之命將帥咸謂得賢官府之聽師田竊承視事諒<lb/>
三軍之相賀與百姓以同辭某官久著勤勞尤髙韜畧<lb/>
陳行戒我師旅盖能禦侮以折衝成績紀于太常屢已<lb/>
策勲而舍爵屬當宁有西顧之念謂重兵屯南鄭之郊<lb/>
皇帝若曰孰為予行羣臣皆言莫如公可况深懐於大<lb/>
<pb n="KR4d0206_WYG_022-5a"/>
志必遐想於古人上坐而對漢王拜將之壇猶在傳檄<lb/>
而定秦地引兵之道具存既膺委寄之隆可待功名之<lb/>
㑹某方謀修問先辱貽書豈徒感愧之多更益瞻依之<lb/>
切<lb/>
　　　答眉州馬舍人啟<lb/>
外事而問瞽史既卜是日以按臨太守而用近臣益使<lb/>
此邦之尊重江山改色道路載謠某官逢時休明致位<lb/>
清要既從容於相府亦潤色於王言夙興夜寐而毎告<lb/>
<pb n="KR4d0206_WYG_022-5b"/>
於嘉猷旬除嵗遷而當究於大用而乃乗傳車而去國<lb/>
予印綬以牧民迨武信之政有成宜承明之廬再入復<lb/>
移便郡使近故鄉遠如楊元素自集賢校理而請于朝<lb/>
近則周表卿由禮部侍郎而為之守閭里皆傳於故事<lb/>
廟堂諒悉於髙懐某未果修書先承墜問佇觀宣布即<lb/>
作中和之詩無念歸休或尋遂初之賦<lb/>
　　　答楊蜀州啟<lb/>
厮養為御而歸盖自長安之廏舍館未定而見已拜大<lb/>
<pb n="KR4d0206_WYG_022-6a"/>
夫之勤迨涓吉日以布宣復辱長牋之寵問某官比對<lb/>
明主見稱賢才由朝廷不遠而來想父老甚喜其至皆<lb/>
云太府乃是懿親陟彼岡瞻望兄兮顧方臨於彫敝若<lb/>
潤澤則在子矣必大有於蠲除既深慰於疲民更將觀<lb/>
其治狀某交游實舊封部幸同蘇孺文與飲故人敢忘<lb/>
乃好朱子元出教主簿勉率其僚無使衰遲更勤督課<lb/>
　　　答何隆州啟<lb/>
至麥秋而出輕繫當思故事之修説桑田而命倌人敢<lb/>
<pb n="KR4d0206_WYG_022-6b"/>
憚征途之遠華牋見貺炎暑頓銷某官布宣詔條奉若<lb/>
時令乗以朱路莫陪聖主之朝穆如清風但濯遠民之<lb/>
熱某願觀善政行及樂郊自顧衰遲豈同趙盾之可畏<lb/>
盡令决遣惟冀臯陶之無刑<lb/>
　　　又答<lb/>
乗傳長安子既懐印綬而至出節少府我亦叨禮樂之<lb/>
華與其更修賀問之書不若各務安集之政某官嘗憤<lb/>
流俗欲追古人儒於道最髙要相與有為於當世文勝<lb/>
<pb n="KR4d0206_WYG_022-7a"/>
質則史豈但矜無用之空言近時部使者以濶畧稱賢<lb/>
所在州刺史以委靡為事盍自吾二人而始遂變此一<lb/>
代之風願戒吏曹不宜以身試法勉修職業安可恃舌<lb/>
得官諒深識於鄙悰顧無勞於多誨<lb/>
　　　答何卭州啟<lb/>
自立貳於官府即以最聞不待見於側門遂膺郡寄必<lb/>
大圖於稱塞庸上答於眷知某官共推髙明善治煩劇<lb/>
常人則懼於頺敝能者豈憚於更張視其所以而觀其<lb/>
<pb n="KR4d0206_WYG_022-7b"/>
所由識紀綱之攸壊饑易為食而渇易為飲致功利之<lb/>
無難今在按臨古稱富實以卓王孫運籌算於下童至<lb/>
八百人况漢郡守有權勢之尊秩為二千石何憂匱乏<lb/>
當究設施某願與牧守之良同承制詔之意雖復胥吏<lb/>
至賤豈欲笞罵薄責其人惟冀郡縣多賢皆上訟理政<lb/>
平之狀敢期盛徳深諒鄙誠<lb/>
　　　答叙州王鈐轄啟<lb/>
錫之山川已慚分土送以禮樂不待臨軒方懐莫能勝<lb/>
<pb n="KR4d0206_WYG_022-8a"/>
任之憂豈謂遠勤飛書之賀某官名髙閥閲世載勲庸<lb/>
雖圖畫不預於南宫共推先烈顧臚句合傳於東閤入<lb/>
侍清光尚煩絶塞之行即有真符之賜擘輕紅而飲酒<lb/>
當喜燕閒建大赤而誓師豈忘宿衞未皇言集徒切瞻<lb/>
依<lb/>
　　　答鮮于參議啟<lb/>
延賢人而起館久游漢相之門拜節度之參謀増重嚴<lb/>
公之幕想聞其至延佇其來某官性資剛明氣節慷慨<lb/>
<pb n="KR4d0206_WYG_022-8b"/>
遇事有通達之識居官得治辦之名常誦尹賞之言勿<lb/>
坐軟弱盖如王尊之政專鉏豪强使處二京良吏之間<lb/>
可當三輔都尉之任乃者頗稱於公議惜其尚屈於賓<lb/>
筵此聲行徹於睿聰不日即膺於大用某向風久矣聞<lb/>
問欣然重以婚姻承不忘於雅好報之瓊玖愧莫効於<lb/>
鄙誠<lb/>
　　　答吳綿州啟<lb/>
慨然上章自請治劇傳於闔境皆謂得人惟父慈子孝<lb/>
<pb n="KR4d0206_WYG_022-9a"/>
之俱賢顧訟理政平之可必即當辦治不待循行某官<lb/>
其資髙明所見宏大伊吕之國土地傳序久長耿鄧之<lb/>
門子孫被服儒雅宜居論撰之地行升供奉之班暫勞<lb/>
為邦以待舉最某日冀㫁獄之刑無枉并令供上之貢<lb/>
以時不復憶有一州當副朝廷之所望可以兼治三輔<lb/>
亦知才力之有餘因報來牋輒陳鄙意<lb/>
　　　答達州程知郡啟<lb/>
錫之山川已慚分土送以禮樂不待臨軒方懐莫克勝<lb/>
<pb n="KR4d0206_WYG_022-9b"/>
任之憂豈謂遠煩飛書之賀某官深識吏道見稱士夫<lb/>
盖因三嵗大計之時遂守五相舊游之地頃頗聞當途<lb/>
之議欲使見側門之朝衆相與言不知而作者帝果有<lb/>
語胡為乎來哉想置郵之初傳舉提封而胥悦某方此<lb/>
休舍勞於應酬儻肯顧於迂疎願更埀於戒告<lb/>
　　　答宋嘉州啟<lb/>
共知上意將用於朝更授大州益試以政兼接連於荒<lb/>
徼當申固於邊防必令疆埸之舉安不獨里閭之無事<lb/>
<pb n="KR4d0206_WYG_022-10a"/>
某官多所聞見生而髙明父教之忠盖自典刑之後世<lb/>
濟其美有聲郡縣之間比報更書即思就道雖歸掃於<lb/>
丘墓誠是雅懐顧見知於廟堂寧容髙蹈某昨居鄰壤<lb/>
毎聽休聲猶限阻修豈若吾身親見預量臭味先得我<lb/>
心所同正冀披承以慰延佇<lb/>
　　　答梁彭州啟<lb/>
並游三館不待富貴而後歸出把一麾乃乞便安而遽<lb/>
去属鄉閭之接壤想封部之聞名徒馭既臨道途相慶<lb/>
<pb n="KR4d0206_WYG_022-10b"/>
某官蚤以髙第稱於諸公宜即置於中朝顧屢居於外<lb/>
府迨北趣召謂將久留遂登言語侍從之班以極論思<lb/>
獻納之用忽詣廟堂而自請願懐印綬而亟行此邦剥<lb/>
膚推髓之餘其民痛心疾首之久俎豆之事而軍旅之<lb/>
亊皆百姓之是供布縷之征而粟米之征先一年而預<lb/>
取其如惻怛必為拊摩雖整頺綱者為力暫勞然繼敝<lb/>
政者收功甚易鈎校簿書之縁絶推求賦調之負逋於<lb/>
是沛然有餘幾若儲以相待少廢笑談之頃即成富實<lb/>
<pb n="KR4d0206_WYG_022-11a"/>
之資某近者按刑由於延譽太和在唐虞之際同遇明<lb/>
時此聲揚梁楚之間敢忘君力<lb/>
　　　答楊榮州啟<lb/>
父老歡迎得見益部之耆舊官属歎服共知漢吏之循<lb/>
良無煩條教之施不待朞月而治某官忠厚稟徳慈祥<lb/>
愛人聞參佐之甚才兼盖藏之不匱真是沃饒之地不<lb/>
减郇瑕少須畫諾之勞盡付孟博某念暌違之未久辱<lb/>
寵問之已來公侯之事而公侯之宫尊俎遙知其燕樂<lb/>
<pb n="KR4d0206_WYG_022-11b"/>
子弟多賴而子弟多暴鄉閭獨遠於師承其為瞻依未<lb/>
易敷冩<lb/>
　<lb/>
　<lb/>
　<lb/>
　<lb/>
　<lb/>
　嵩山集巻二十二<lb/>
</p>
<p>
</p>
  </div>
</body>
</text>
</TEI>
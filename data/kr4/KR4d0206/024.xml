<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>嵩山集巻二十四</head> <lb/>
    <p>
<pb n="KR4d0206_WYG_024-1a"/>
欽定四庫全書<lb/>
　嵩山集巻二十四<lb/>
　　　　　　　　　　　　宋　晁公遡　撰<lb/>
　　啟<lb/>
　　　答宇文提幹啟<lb/>
兹辱升堂更承進牘究觀家世實兼文學政事之科審<lb/>
察色辭宜在身言書判之選惟法所在夫誰敢私某官<lb/>
世禄相傳典刑未逺欲得公侯必復其始嘗思富貴所<lb/>
<pb n="KR4d0206_WYG_024-1b"/>
致之途儻令聲績之發揚何有宦游之濡滯士相見皆<lb/>
有贄己特貺於華牋力有餘則學文更佇觀於行事<lb/>
　　　答劉提幹啟<hi>焞</hi>
七里之郭久矣汗顔六轡如絲忽焉在手豈有不待臨<lb/>
軒而遣其使於外初亦未嘗詣闕而有以知其人方懐<lb/>
芒刺之憂敢當竿牘之賀某官蚤與同道頃嘗定交聞<lb/>
我錫命之云初恨其辭滿而將去退而自解去復何傷<lb/>
子有酒酌言醻之茍得須臾而其樂朝聞道夕死可矣<lb/>
<pb n="KR4d0206_WYG_024-2a"/>
豈必追逐以相從某過辱推尊愈深慚悚髙才宜在於<lb/>
要近安得使之三年淹故事尚須於講論或肯為此數<lb/>
旬客庶幾連城之不二價遂作奏章之第一人既擅舉<lb/>
賢之名又獲告善之助提封傳誦衰朽光榮<lb/>
　　　答趙提幹啟<lb/>
來見伯氏獲觀賓筵無間父母之言誠為令子不挾兄<lb/>
弟而友敢辱長牋紬繹之深兢慙良甚某官蚤以强學<lb/>
出而決科盖共歎於宗英顧尚淹於外服問職事之所<lb/>
<pb n="KR4d0206_WYG_024-2b"/>
領似是馬曹念本支之不同皆如麟趾佇膺夾輔勉務<lb/>
激昂姑少致於鄙悰實莫酬於厚意<lb/>
　　　答利路楊提幹啟<hi>絳</hi>
頃者授命乃在九月十月之交忽焉踰時所有三年二<lb/>
年而舍常恐不明於審克豈期遠辱於褒稱某官少而<lb/>
多能輔以博習為己之學而為人之學盖兼達於古今<lb/>
在家必聞而在邦必聞實有聲於郡國久淹小宰之選<lb/>
交上諸公之章即當橫飛遂致光顯某亦預外属嘗聞<lb/>
<pb n="KR4d0206_WYG_024-3a"/>
内言嫂使治棲乃是徐吾犯之妹義之與比敢忘晏平<lb/>
仲之交儻存至情更冀忠告<lb/>
　　　答朱總幹啟<hi>璩</hi>
遠煩遣使特辱貽書何須今日而告言非敢後也止若<lb/>
衆人之稱頌不欲觀之亟誦華牋敢忘厚意某官讀書<lb/>
學古射策起家自當與俊傑以争先顧乃見衰遲而増<lb/>
歎能勝其任而不勝其任方議論相半之間其可以言<lb/>
而未可以言豈髙明有待於後儻加愛與願惠箴規<lb/>
<pb n="KR4d0206_WYG_024-3b"/>
　　　答令狐江津啟<hi>記</hi>
受命往圖於撫字秋以為期得書知困於劇煩日不暇<lb/>
給今規模之已定必宴處之居多某官官以最遷職因<lb/>
才選適當頺敝之極無懼剸裁之難聞巷議而族談謂<lb/>
前貪而後耄尊俎可越昨幾使尸祝而代之琴瑟不調<lb/>
今惟有更張可鼓也勉務為邦之善力求矯枉之方有<lb/>
徳者以寛願思其次請益曰無倦孰易斯言既以謝竿<lb/>
牘之勤是亦塞朋友之責<lb/>
<pb n="KR4d0206_WYG_024-4a"/>
　　　答劒門何知縣啟<lb/>
劒門天下之壯盖謂此邦鼎鼻山中之賢今為之宰尚<lb/>
懐宿昔之好遠貽勞苦之書某官見重西州嘗仕東部<lb/>
頃同僚敗事而不可逭欲下吏議罰而有所分誠加之<lb/>
罪其無辭乃以相及使惡其害而去籍則不可知君非<lb/>
避而逋逃我何從而迫蹙逮其置對果以辨明益見處<lb/>
己之公何辱飛牋之謝佇期善政遂應最條由是觀羞<lb/>
惡之心亦以間讒慝之口<lb/>
<pb n="KR4d0206_WYG_024-4b"/>
　　　答宇文知縣啟<lb/>
乘逸興於椽曹未遑出仕歸時事於旅宰乃欲請行各<lb/>
屬攸司豈容專達某官資以果藝生于膏粱嘗䝉當途<lb/>
之知將試字民之政盖可寄百里之命信所優為而况<lb/>
貢九牧之金殆其細事君其請於外計我敢忘於前言<lb/>
　　　答石照李知縣啟<lb/>
為君子儒屢臨百里與鄉人處今有二天必將推挽以<lb/>
成名何待衰遲之致力某官宜在髙位久沈下僚慨然<lb/>
<pb n="KR4d0206_WYG_024-5a"/>
有望於交游謂我盍怜於淹滯雖名譽不聞者朋友之<lb/>
罪屬當今日而敢辭然左右未可而大夫曰賢難使諸<lb/>
公之必聽命也有在子其少須<lb/>
　　　答文瀘川啟<hi>淵</hi>
比居官曹實在封部不能察舉以論其最則異於衆人<lb/>
於是辟召而用其才莫如我同姓特勤枉駕更示長牋<lb/>
某官常思揚名頗欲治劇捨墳墓而遠去受書幣而亟<lb/>
行千里而來何以利吾家使有聞於斯世千室之邑可<lb/>
<pb n="KR4d0206_WYG_024-5b"/>
使為之宰惟不負於所知非徒父老之舉安抑亦宗族<lb/>
而相賀<lb/>
　　　答師中江啟<hi>琛</hi>
聽孤獨老幼之辭方念當按於庶獄有夫妻子母之属<lb/>
相與辱在於懿親乃自比於衆人亦過形於嘉頌某官<lb/>
既學而仕將大其門早讀聖賢之書必明出處之際可<lb/>
以仕則仕而可以止則止宜無累於行藏甚易知莫知<lb/>
而甚易行莫行豈但專於誦説子雖靳於直諒而相益<lb/>
<pb n="KR4d0206_WYG_024-6a"/>
我敢忘夫親愛而不言所望聰明勉思忠告<lb/>
　　　答李通江啟<lb/>
惟子居官以待都鄙之治非吾属部且在邦域之中忽<lb/>
貺以書重増其媿某官先猷是似雅好不忘三家子弟<lb/>
往來復相從於今日一門叔父阿大顧尚記於當年要<lb/>
各懋於遠圖庶不隳於素業末由㑹晤良切瞻懐<lb/>
　　　答何宣教啟<lb/>
有道之主方求士之甚勤觀國之光宜上章而自薦諒<lb/>
<pb n="KR4d0206_WYG_024-6b"/>
應其黨咸壯此行某官喜逢休明恥在貧賤獻書于府<lb/>
久擢賢能之科爭名於朝今往輦轂之下必膺茂選可<lb/>
謂良圖鄰里想助其賫装則具一日之積廟堂當為之<lb/>
歎息不遠千里而來寖向嚴凝所祈保攝<lb/>
　　　答石泉軍吕教授啟<hi>商隱</hi>
對策龍墀之下獲望清光題名鴈㙮而歸誠為盛事敢<lb/>
忘厚意特辱迂臨某官儒家者流大夫之後雖未果一<lb/>
言而悟主今方以六藝而為官顧平日讀春秋之經皆<lb/>
<pb n="KR4d0206_WYG_024-7a"/>
天子行賞罰之事無煩下問其可從政也歟但於是書<lb/>
更當盡心耳矣功名不遠談笑可期<lb/>
　　　答雒縣楊主簿啟<hi>景温</hi>
選郡國博習之士比分試於禮闈策天人大槩于廷兹<lb/>
遂登於髙第得賢之喜非我敢私某官少而讀書足以<lb/>
待問况慕通儒篤實之學兼好故家深湛之思豈但著<lb/>
見于言今當發施於事息乎已學而勤乎未學宜求為<lb/>
政之方以其無私而能成其私更勵在公之志吾子於<lb/>
<pb n="KR4d0206_WYG_024-7b"/>
所知不忝老夫亦他日有榮<lb/>
　　　答龍安范縣尉啟<hi>子庾</hi>
頃以諸侯薦人天子躬上賢能之書今者大夫毋諱有<lb/>
司直陳帝王之道游從交賀衰朽與榮某官早讀父書<lb/>
力循祖武當夙興而夜寐思幼學而壯行古所謂之賊<lb/>
曹兹乃為之官守温故而可為師矣更熟究於聖言作<lb/>
易者其知盜乎正宜施於行事姑因裁報畧致切磋<lb/>
　　　答張監税啟<lb/>
<pb n="KR4d0206_WYG_024-8a"/>
伏承歸見鄉黨朋友得遂田園之閒免與商旅庶人日<lb/>
算舟車之利遙想居家之樂少償在職之勞某官追記<lb/>
向來頗為甚恨正嵗以法警戒顧憲令之具存征商自<lb/>
賤丈夫况古今之共嫉乃安於官府之敝壊致容其胥<lb/>
徒之詆欺何須屑屑而有言如謂馬不進姑置區區於<lb/>
既往當若魚相忘遠煩染翰之貽莫識占詞之報<lb/>
　　　答李監税啟<hi>元雍</hi>
頃參諸公之幕府始識執事之庭闈今安敢忘昔者吾<lb/>
<pb n="KR4d0206_WYG_024-8b"/>
友嘗於斯矣退復自念人之愛子亦如予乎故為汲引<lb/>
於當途何辱感銘而進牘某官才堪筮仕志慕决科尚<lb/>
滯少常伯之選中毎見尊大君於坐上盖聞相語顧小<lb/>
子未其有若汝封莫省何時使國人皆曰賢然後用第<lb/>
恐老夫不足為重然在髙才寧當久淹佇觀自爾而奮<lb/>
飛更冀往哉而勉勵<lb/>
　　　答王端復宣教啟<lb/>
如聞喜告其徒遭先生於道更煩趨進以禮就主人之<lb/>
<pb n="KR4d0206_WYG_024-9a"/>
階仍出長牋敢忘厚意某官决科筮仕舉族為榮惜其<lb/>
不往一對于廷今乃未獲三釡之禄能念所自謂我獻<lb/>
賢能書于王無久此留須子視朝夕食之節益勉務於<lb/>
徳業期顯揚於君親<lb/>
　　　答趙將仕等啟<lb/>
西伯善養盡收耆老以來歸東方未明喜著朝衣而顛<lb/>
倒貽牋為謝撫已何堪某官少而讀書老益篤學勿恨<lb/>
涖官之已晚要觀行道之何如視里中兒雖蚤登於膴<lb/>
<pb n="KR4d0206_WYG_024-9b"/>
仕扣囊底智試自効於聖時使其有聞顧彼奚羡因輒陳<lb/>
於忠告用少報於髙文<lb/>
　　　答劉粹中詩啟<lb/>
敢辱乃翁相顧之厚見其二子焉因知其家甚藝而文<lb/>
作者七人矣披詩書而載誦歎詞采之不凡某人出則<lb/>
趨庭入則問寢盖嘗聞於學禮豈止盡於事親共髙鄉<lb/>
黨之評實為庠序之秀元方難為兄而季方難為弟皆<lb/>
可謂之才良賢人言如地而聖人言如天更勉觀於遠<lb/>
<pb n="KR4d0206_WYG_024-10a"/>
大行射主司之策益顯親闈之榮率爾占辭聊以為報<lb/>
　　　謝王甲獻詩啟<lb/>
時紆麗藻見貺大篇一言蔽之盖溢於美三友益者顧<lb/>
豈所宜始開巻以覽觀良撫躬而悵悒某人博以學問<lb/>
富於文辭頗知東坡議論之遺欲慕北征制作之大誠<lb/>
能属句何君子多乎哉若乃近諛非王公尊者也過飾<lb/>
老朽併増感慚<lb/>
　　　謝投獻啟<lb/>
<pb n="KR4d0206_WYG_024-10b"/>
毎承過客之臨訪皆如執事之褒稱謂其權可以察舉<lb/>
於人將求所欲也觀其牋莫不洋溢於美無乃為佞乎<lb/>
雖非敢當其可不報某人能事長上尤工辭華有力以<lb/>
學文盖居於今而無泥於古惡訐以為直喜論其是而<lb/>
莫稱其非顧惟蠢愚常用慨歎聽其言而觀其行難遽<lb/>
信於鋪陳為於家而賞於朝顧更思於踐履<lb/>
　　　答蘇解元賀年啟<lb/>
朅來為郡坐見發春何用賀為不知老之至爾所期嵗<lb/>
<pb n="KR4d0206_WYG_024-11a"/>
美樂與賢者共之某人生於聖時逢此穀旦既醉以酒<lb/>
福自及於周家言采其芹氷方消於泮水第慙老守難<lb/>
稱華牋農人告以暮春行矣當勤於勸穡壯者修其暇<lb/>
日勉哉相率以化民<lb/>
　<lb/>
　<lb/>
　<lb/>
　<lb/>
<pb n="KR4d0206_WYG_024-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　嵩山集巻二十四<lb/>
</p>
<p>
</p>
  </div>
</body>
</text>
</TEI>
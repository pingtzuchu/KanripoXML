<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>嵩山集巻四十六</head> <lb/>
    <p>
<pb n="KR4d0206_WYG_046-1a"/>
欽定四庫全書<lb/>
　嵩山集巻四十六<lb/>
　　　　　　　　　　　　宋　晁公遡　撰<lb/>
　　書<lb/>
　　　答關知縣書<lb/>
某再拜青神大夫闗君足下今之世知道者誰歟知而<lb/>
能行者又誰歟藉不能行而能言之者又誰歟嗟乎僕<lb/>
久未之見也足下過僕而語乃及焉始則駭怛繼之以<lb/>
<pb n="KR4d0206_WYG_046-1b"/>
喜盖平生所願聞而今則有獲焉雖然足下果嘗究道<lb/>
之歸乎夫道也者孰為權於天而有以與人孰為權於<lb/>
聖賢而後能傳於人天命之謂性禹與塗之人其生皆<lb/>
命於天者也天烏能有所與有所不與天且不能有所<lb/>
與有所不與則人又烏能有所傳有所不傳惟人於其<lb/>
道也畫而習以逺其性則不與道㑹矣初非天不與之<lb/>
聖賢不以傳之也如曰天不得秘以畀之聖賢聖賢必<lb/>
其復如我者而授之無乃以其難於所與而尤於天難<lb/>
<pb n="KR4d0206_WYG_046-2a"/>
於其傳以望於聖賢殆未考孟子之於道非由外爍欲<lb/>
其自得之盖有不在天與人也足下獨慨然志於道則<lb/>
其性於道已爲近焉尚何僕之求其性於道不近焉僕<lb/>
又何庸益哉足下誠知仲尼之忠恕子思之中庸孟子<lb/>
之仁義其本於一則於道固已有得矣第未知其於文<lb/>
為豐乎於道為豐乎行矣措之一邑予將觀焉不宣<lb/>
　　　答李垕秀才書<lb/>
某頓首仲信茂才年家某與尊太君㳺乆矣每聞教其<lb/>
<pb n="KR4d0206_WYG_046-2b"/>
子日有程堂上視膳猶執其業在旁有問則對須徹膳<lb/>
已乃退則又挾其書冊過庭下且讀且問學士大夫皆<lb/>
嘖嘖稱其善教子某見尊太君常與執書冊過庭下時<lb/>
相後先不及見其儀冠然亦何待識其儀冠夫生於鄧<lb/>
林者必皆良材也顧獨怪其累累試於主司率不得上<lb/>
第烏有教之如此其至業之如此其勤而不能中主司<lb/>
之權量者耶今日忽辱示所論著亦自歎率三歲甲乙<lb/>
聨登於進士第者猶夫人也徐察其文則亦已無甚愧<lb/>
<pb n="KR4d0206_WYG_046-3a"/>
者焉某因取所示論著讀之則不惟視夫人者無甚愧<lb/>
復有加焉然後知其不售於主司者其咎在乎文之過<lb/>
乎工也夫夏商周之鼎彞其刻文皆篆籀奇古而使寓<lb/>
於今之人之目殆不能字則孰知其為噩噩爾灝灝爾<lb/>
要必得如孔子者乃能討論以為合於經宜吾子之不<lb/>
售也今吾子為之不悔盖有志於古之學古之學盖期<lb/>
於彊立不返謂之大成吾子於此果大成歟噫亦足矣<lb/>
又何汲汲乎慕今之公卿大夫論薦以求利祿也哉姑<lb/>
<pb n="KR4d0206_WYG_046-3b"/>
待有孔子之徒出則於吾子亦必有取焉不然以吾子<lb/>
之名徹於上上將加考詳焉其亦猶前日之主司又何<lb/>
往乎吾子其思之不宣<lb/>
　　　答趙縣尉書<lb/>
某頓首凡郡所以置官屬者夫豈徒哉亦使有以輔之<lb/>
猶梓人之於室廬必資羣工而後能有所成顧今之官<lb/>
屬乃不然趨而進趨而退語之則唯問之亦唯又何賴<lb/>
於官屬也方念吾一州四邑峩冠而仕者固衆矣豈都<lb/>
<pb n="KR4d0206_WYG_046-4a"/>
無一諤諤者歟朝夕疑且駭是真無其人耶抑太守不<lb/>
足告耶今忽得足下諄諄而語之三人行必有師十室<lb/>
必有忠信者不誣也是皆某所願聞聞斯行之聞而未<lb/>
能行子路之所懼也揚子曰行之上也教人次也盖未<lb/>
有不能行而能教人者焉足下其亦於斯邑使官事無<lb/>
留賦輸惟時則某亦何事於汲汲而不知止哉繼今有<lb/>
可告者尚無靳不宣<lb/>
　　　答曹監税書<hi>執中</hi>
<pb n="KR4d0206_WYG_046-4b"/>
某頓首前此聲猷未相聞今辱手誨欣承邇來領闗市<lb/>
之征尊候勝常左右所云大道以公小智以私則成巧<lb/>
詐姦黠之俗雖行三代鄉選諸侯貢士適足為姦人之<lb/>
資而薦舉者又以公道為私權益以要市於士或相貿<lb/>
易或因包苴或出於子弟此誠是也某見士之居約時<lb/>
皆能言之一朝得爵位率忘焉姑以今之諸生觀之其<lb/>
為主司所絀則相聚誶語罵王司聞者不以為過其後<lb/>
上第為主司則亦然矣左右抱負春秋之學能言之必<lb/>
<pb n="KR4d0206_WYG_046-5a"/>
能充之他日爵位可躡而升也幸無忘焉其如三科論<lb/>
士重厚者取之華而不實勿取也便於民而忠於國者<lb/>
取之便於文而不顧其民勿取也其辭有益於治體者<lb/>
取之不近於理以害風教勿取也士之有求於某者多<lb/>
矣未有能如左右告以此者焉敢不敬戢良規左右其<lb/>
亦篤於其行而勉於其政使某有聞繼當論奏諸朝人<lb/>
將曰左右有以得之非如左右所云丙有所託於丁丁<lb/>
不得不與也則甚善相望未有見日千萬厚自持務趨<lb/>
<pb n="KR4d0206_WYG_046-5b"/>
逺大不宣<lb/>
　　　答楊敎授書<lb/>
某再拜承父教授議郎日者得墨啓其亦世俗之以為<lb/>
禮者也施諸世俗人可也承父平日自謂剛者而亦知<lb/>
某厭茲世而欲超然出其外不應止以世俗之為禮者<lb/>
見待也方日日以為念豈承父自謂剛者見世俗之不<lb/>
好而或少貶歟又日日以為疑居今之時而為剛者之<lb/>
為難也今貺之長書而告以士有欲為於世而民未服<lb/>
<pb n="KR4d0206_WYG_046-6a"/>
先振撼其中以為立威之地有以服之然用而不已則<lb/>
䙝其當欽而時出之承父誠知天下之敝而憂為剛者<lb/>
之難也雖然承父其謂民之未服先為立威之地以振<lb/>
撼之者是盖觀趙廣漢之所為不若尹翁歸也烏識臯<lb/>
陶九德之大哉夫剛而至於塞强而至於毅皆當祗敬<lb/>
敷施日宣而不可廢是君子之常德也焉有用之不已<lb/>
而至於䙝者乎吾見世之人始而嚴中而弛終而慢其<lb/>
下䙝者有矣剛而不至於塞强而不至於毅則將拂然<lb/>
<pb n="KR4d0206_WYG_046-6b"/>
於其下又豈但䙝也承父愛我者當日用之不可已已<lb/>
則人䙝如是承父為誠知剛者已不宜憂某之用不已<lb/>
而有所窮也馬德駿詩止於如是而已乎某始至裁剸<lb/>
尚未閒自力作報不宣<lb/>
　　　答郭敎授書<lb/>
某頓首敎授議郎某與足下未之識而至此亦屬爾初<lb/>
未知足下為如何也乃逺以書自通并其所論著而明<lb/>
以告曰願備論薦今之世有求於是者不介紹於通官<lb/>
<pb n="KR4d0206_WYG_046-7a"/>
要人則以賄足下乃能獨陳其所學足下其有以異於<lb/>
今之人盖久未見也某實歎息其敢不論薦然某見此<lb/>
部仕者其薄於才而懦於力則委靡頹墮苟少有才與<lb/>
力則暴厲不循法令某方欲振起之以變其習要自治<lb/>
民者始足下盍亦倡𨗳於其朋以助我或有改焉某論<lb/>
薦不敢以後不宣<lb/>
　　　答何炫秀才書<lb/>
某啟何君足下某受命至此部已三告朔自惟所以塞<lb/>
<pb n="KR4d0206_WYG_046-7b"/>
其職者要無汙吏以害吾治使民安焉其庶幾乎顧深<lb/>
居而簡出罕與人接何由知夫孰為汙吏而民果以安<lb/>
否每旦而坐堂上民有赴訴於前者不敢如異時下約<lb/>
束必其字不得過如干事不得過如干乃受以為凡如<lb/>
此者非欲聞其疾苦耶民亦欲知之故日至於庭十百<lb/>
為羣或挾敗紙直書姓名或不書某皆一一錄其言且<lb/>
讀且問之冀因是而知汚吏與民不安狀然愚民昧大<lb/>
體類摭細故惟大夫耆老其論議有根據而又狃於流<lb/>
<pb n="KR4d0206_WYG_046-8a"/>
俗所言率欺然某與足下未嘗面而忽數百里外遣家<lb/>
僮函紙數十番所以告某者皆所欲聞而未獲者即當<lb/>
因足下之言考核焉其若明詔所除巴蜀虚名之征則<lb/>
固嘗論之矣自今有可告語繼此勿靳幸甚不宣<lb/>
　　　答李司理書<lb/>
某頓首某老矣凡天下之事與天下之言接於其前者<lb/>
為多而知其敝在於文之勝也故郡縣之吏工於簿書<lb/>
披籍而考之誠皆若精明無欺焉大夫士之於言虚己<lb/>
<pb n="KR4d0206_WYG_046-8b"/>
而聴之亦皆賢者也至於事行則顚倒錯亂雖至愚不<lb/>
肖未有加焉工於言者亦皆然而皆工於事長或不工<lb/>
於言則求工於言者為之以眩於其上故某自年大以<lb/>
來不敢信郡縣以簿書而觀大夫士以言也足下逺自<lb/>
臨卭走百餘里而見某於此意者若恐某之不已知也<lb/>
辱貽以書讀其言若知今之弊者誠所望也不識第能<lb/>
言之而已乎某未敢遽以言知足下也足下行居其官<lb/>
勉之不宣<lb/>
<pb n="KR4d0206_WYG_046-9a"/>
　　　答劉秀才書<lb/>
某啓生居學官成都中日與其徒婆娑嬉㳺以討論周<lb/>
公孔子道宜與世不相聞非如郡縣吏須論薦者四五<lb/>
人乃得遷則不得不從諸勢力者求之也今生忽錄其<lb/>
昔進説於君抵通官顯人而言者并自論辯累數百言<lb/>
以告於僕其志若顧託厮養焉不知生何用如此汲汲<lb/>
為也生之心憂天下之心迫隘而偷其文日入於俚而<lb/>
欲使其在上者大有所建立以起其敝而成其功盖嘗<lb/>
<pb n="KR4d0206_WYG_046-9b"/>
去其鄉而道乎萬里之逺並南海而歸生之志可謂篤<lb/>
矣其力亦已勞矣顧其説卒不售者生亦知其故耶夫<lb/>
伊尹耕於野傅説築於巖非有求於湯與髙宗也而湯<lb/>
與髙宗求之是以聴其言惟恐有不盡焉言之未嘗不<lb/>
行也伊尹傅說豈誠小人欲食其力以老於耕且築哉<lb/>
子貢論孔子所至之邦必聞其政孔子亦求之者也所<lb/>
以求之者以温良恭儉讓爾盖異於人之求之也伊尹<lb/>
傅説之在下顧亦修是德焉而湯髙宗聞之其捨諸伊<lb/>
<pb n="KR4d0206_WYG_046-10a"/>
尹傅説可謂善求之者也生果欲有為於世盖退而修<lb/>
於家上之人有不聞而不求之生之説不售者僕為欺<lb/>
生矣不宣<lb/>
　　　答樂文學書<hi>敦仁</hi>
某啓樂君足下古者居是邦其所事之也必其賢者焉<lb/>
其有問也或曰孝或曰仁或曰政外於是而問則未之<lb/>
有矣嗟乎僕不得而見於斯也凡有求謁僕者非知僕<lb/>
果為賢而事之也其有問者亦不於孝於仁於政之及<lb/>
<pb n="KR4d0206_WYG_046-10b"/>
也其意若曰其勢力足援也將從之而求所欲焉故地<lb/>
大則附者衆位高則譽者來足下今日獨懷其所論毛<lb/>
公詩者以見於僕足下抑有志於古者歟何其與今戾<lb/>
也僕既嘉其志將因其志以論其學謂亦好古者歟披<lb/>
其巻而讀之乃自謂其少也惟古之學目窮於所見耳<lb/>
屈於所聞心悸於所知而無所得已而棄所學以求諸<lb/>
已若有知焉殆如從諸影而後形得從諸響而後聲得<lb/>
從諸夢而後覺得從諸幻而後真得僕於是置巻而嘆<lb/>
<pb n="KR4d0206_WYG_046-11a"/>
足下何為斯言也因恨魏以來一經之師與博士之家<lb/>
法始亡士乃不知所承而自以其意求之也夫世所謂<lb/>
老聃莊周之書在漢時學者不傳太史公顧比之韓非<lb/>
申不害之徒同諸刑名家立傳爾始自王輔嗣好其書<lb/>
既自為解説於道徳經者而又取之以汩吾聖人之易<lb/>
其流風被於司馬氏之晉而支道林輩出復附益其浮<lb/>
屠氏之言則益漫瀾矣後之學者遂陷溺於其中非止<lb/>
足下也易詩書春秋禮樂云者率性之具也舎是而能<lb/>
<pb n="KR4d0206_WYG_046-11b"/>
率其性者非吾所謂性也吾夫子盖嘗問禮於老聃聃<lb/>
之學本亦自是而入者也足下謂風雅頌之為别季札<lb/>
能知之孔子豈不聖矣乎其官名必待於郯子商羊之<lb/>
辯必得於童子之謡季札於詩豈無所自而知之哉風<lb/>
雅頌所以為風雅頌前乎國史以著之後乎孔子以次<lb/>
之宜亦考其得失與夫政之所由廢興不必更議夫何<lb/>
以為風為雅為頌於其間可也如論詩之作其志有淺<lb/>
深有小大有高卑有逺近則不若蔽之曰思無邪凡三<lb/>
<pb n="KR4d0206_WYG_046-12a"/>
百五篇其箴而刺者可以戒羙而頌者可以法矣今日<lb/>
頓爾寒甚其風直使人悽憯勉强作此答不究一二不<lb/>
宣<lb/>
　　　答樊縣尉書<lb/>
某頓首樊君尉曹執事聖人之道在經經與今世戾有<lb/>
誦其言者或聞之則曰有是哉其迂也況行之者乎聖<lb/>
人之道殆若不可用執事見過乃獨舉子思中庸而相<lb/>
告曰在上位不陵下在下位不援上正已而不求於人<lb/>
<pb n="KR4d0206_WYG_046-12b"/>
則無怨上不怨天下不尤人故君子居易以俟命小人<lb/>
行險以徼幸嗚呼此尤世之所謂迂者也執事既知之<lb/>
矣顧方問萬里之途凌江湖䟦山川斯以險矣無乃欲<lb/>
為中庸之時乎時乎中庸子思盖以為難焉雖然執事<lb/>
既將不得已而行乎險盍思有以處之孔子曰乾天下<lb/>
之至健也德行常易以知險坤天下之至順也德行常<lb/>
簡以知阻夫如是雖行乎險之中而居之以易則猶中<lb/>
庸也某始見色辭未浹輒爾極論可與言而不言不智<lb/>
<pb n="KR4d0206_WYG_046-13a"/>
惟執事可與言也不宣<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0206_WYG_046-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　嵩山集巻四十六<lb/>
</p>
<p>
</p>
  </div>
</body>
</text>
</TEI>
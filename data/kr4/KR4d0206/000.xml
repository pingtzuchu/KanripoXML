<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>嵩山集</head>
    <p>
<pb n="KR4d0206_WYG_000-1a"/>
欽定四庫全書　　　　　　集部四<lb/>
　嵩山集　　　　　　　　别集類三<hi>宋</hi>
　　提要<lb/>
　　　　<hi>臣</hi>等謹案嵩山集五十四巻宋晁公遡撰公<lb/>
　　　　遡字子西鉅野人公武之弟宋史無傳惟李<lb/>
　　　　心傳朝野雜記中頗引其所著箕山日記一<lb/>
　　　　書而仕履已不可考今按集中上周通判書<lb/>
　　　　題左迪功郎知梁山軍梁山縣尉又程氏經<lb/>
<pb n="KR4d0206_WYG_000-1b"/>
　　　　史閣記稱嘗為涪州軍事判官又與費行之<lb/>
　　　　小簡稱紹興三十年内任施州通判又眉州<lb/>
　　　　到任謝表及謝執政啓則嘗知眉州又答史<lb/>
　　　　梁山啓稱猥從支郡遽按祥刑而集首師璿<lb/>
　　　　序亦稱其為部使者則又嘗擢官提刑而不<lb/>
　　　　詳其地又眉州州學藏書記題乾道年月而<lb/>
　　　　丙戌元夕詩有刺史敢云樂句丙戌為乾道<lb/>
　　　　二年是時正在眉州此集刻於乾道四年蓋<lb/>
<pb n="KR4d0206_WYG_000-2a"/>
　　　　皆眉州以前所作師璿序又稱公遡抱經堂<lb/>
　　　　稿以甲乙分第汗牛充棟此特管中之豹則<lb/>
　　　　其選輯之本也晁氏自逈以來家傳文學幾<lb/>
　　　　於人人有集南渡後則公武兄弟知名公武<lb/>
　　　　郡齋讀書志世稱該博而所著昭徳文集已<lb/>
　　　　不可見惟公遡此集僅存王士禎嘗評其詩<lb/>
　　　　謂在无咎叔用之下蓋體格稍卑無復前人<lb/>
　　　　筆力因由一時風會使然而揮灑自如亦尚<lb/>
<pb n="KR4d0206_WYG_000-2b"/>
　　　　能不受羈束至其文章勁氣直達頗有崟崎<lb/>
　　　　歴落之致以視景迂雞肋諸集猶為不失典<lb/>
　　　　型焉乾隆四十三年五月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　總　校　官　<hi>臣</hi>　陸　費　墀<lb/>
<pb n="KR4d0206_WYG_000-3a"/>
嵩山集原序<lb/>
文章之在天下其用至不一而其體亦各不同盖施於<lb/>
朝廷者為制誥為章表施於仕塗者為書䟽為牋啓被<lb/>
之金石則為記為銘恊於音韻則為詩為賦為楚人之<lb/>
詞以至立言則為著書紀事則為史茟或嚴或肆或質<lb/>
或華短長之殊度廣狭之異制竒耦之不齊千彚萬状<lb/>
不可窮極觀陸士衡文賦之所列自詩賦而至於奏論<lb/>
韓退之進學觧之所叙自姚姒而至於子雲相如一名<lb/>
<pb n="KR4d0206_WYG_000-3b"/>
一體莫不皆有律令吁文之變若是其多乎昔之文人<lb/>
其才力聲名固自有大小然求其兼是數者而能之或<lb/>
寡矣故詩如杜少陵而無韻者遂以無傳文如曽南豊<lb/>
而有韻者殆亦不復著也惟東坡先生稱歐陽子以為<lb/>
論大道似韓愈論事似陸贄記事似司馬遷詩賦似李<lb/>
白鳴呼此其為大儒也歟嵩山先生晁公負絶人之資<lb/>
出於内海文章家慿厚而積深發之於文雄深雅健鉅<lb/>
䴡俊傑以是擅名聲於時乆矣今雖為部使者秉權任<lb/>
<pb n="KR4d0206_WYG_000-4a"/>
之重猶日論著數千百言凡屬乎文藝不問何等下筆<lb/>
輙妙天下而皆與古作者合鳴呼天下之文至於公可<lb/>
謂大備矣吾家傳甫從公㳺間掇拾其詩文凡一千餘<lb/>
篇以世之學者争欲得公所作讀之而恨見之未愽也<lb/>
於是鋟之板以傳焉傳甫以書抵璿曰子於公為門下<lb/>
士宜為序其首顧璿窽啓何足以與於斯文嘗窺公所<lb/>
謂抱經堂藁者以甲乙分苐汗牛馬而充棟宇傳甫之<lb/>
所得殆筦中之豹然已足盖一世矣雖然公豈徒爾哉<lb/>
<pb n="KR4d0206_WYG_000-4b"/>
以道徳治其心以仁義修其身忠以事上公以待物其<lb/>
中浩然方與天地同量宜乎發於事業者既如彼而見<lb/>
於文章者又如此觀公之文者嘗試以是求之乾道四<lb/>
秊六月日門生左宣教郎充嘉州州學教授師璿謹序<lb/>
</p>
<p>
</p>
  </div>
</body>
</text>
</TEI>
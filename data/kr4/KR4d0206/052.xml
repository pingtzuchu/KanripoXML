<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>嵩山集巻五十二</head> <lb/>
    <p>
<pb n="KR4d0206_WYG_052-1a"/>
欽定四庫全書<lb/>
　嵩山集巻五十二<lb/>
　　　　　　　　　　　　宋　晁公遡　撰<lb/>
　　傳<lb/>
　　　師公傳<lb/>
師驥字德駿唐末有諱政者自平原徙於眉之武陽歴<lb/>
八世不顯至公始大母史先夢赤馬相逐而行已而生<lb/>
公父濬喜曰吾兒聲號發聞必逺其名以識之年十五<lb/>
<pb n="KR4d0206_WYG_052-1b"/>
即從師授王氏詩猶本諸毛鄭詩皆通其義善講説去<lb/>
㳺太學終其去太學未嘗一出遨所聞益博講説益魁<lb/>
竒每課試太學諸生讀其文懣然服不敢與之齒未及<lb/>
升禮部㑹父喪以歸歸而母亡公純孝人也閔其親生<lb/>
惟庻人食没而祭之不能以公食豈不能以卿大夫食<lb/>
忍死以就其志益奮為學除喪入鄉校課試連出諸生<lb/>
上政和二年鄉貢之於禮部試其講説第一遂登進士<lb/>
第故事太學官常取第一人為之宰相蔡京方自外來<lb/>
<pb n="KR4d0206_WYG_052-2a"/>
輩類進士與百官迎於郊公獨不往京猶欲羅致之出<lb/>
我門下乃從吏部署仙井監司刑曹事以去聞者怪歎<lb/>
成都府路提舉學事翟栖筠因訟其不宜奏授嘉州州<lb/>
學敎授京憾不置惟威州深入蠻夷中吏民數百家天<lb/>
下之窮處移公居之聞者愈怪歎公初不悔懼進謝變<lb/>
前所為京去相始除太學正尋遷太常博士主客員外<lb/>
郎擢右正言時文武官簿濫且冗公主資送物踰制度<lb/>
有司為寵倖治第無藝中貴人益用事出其黨於諸道<lb/>
<pb n="KR4d0206_WYG_052-2b"/>
為㢘訪使者權勢震中外公入諫院即日上疏論之不<lb/>
報靖康初愈益論事執政不悦出知房州行半道所不<lb/>
悦者罷召還拜衛尉少卿雖去諫院猶論事不衰明年<lb/>
見上於南都哭且謝不能紓國難退移病卧詔聴歸其<lb/>
鄉其後累刺蜀瀘二州成都府路提㸃刑獄公事夔州<lb/>
路轉運副使官至左朝請大夫秦檜專國政以嘗事公<lb/>
於太學熟其名行屢以詔起公公自念嘗再為執政者<lb/>
不悦殆天性然老且死其可以更辱辭以老不行紹興<lb/>
<pb n="KR4d0206_WYG_052-3a"/>
十二年三月二十八日卒於瀘州既歸葬十有八年不<lb/>
果告於朝書其事於太史氏又不得直而信者銘其季<lb/>
女壻潁川晁某曰公豈可以無傳也夫使傳之者寜欲<lb/>
如今之所為銘於墓而侈大之嗜功利者夸慕吾盖觀<lb/>
諸士大夫常患富貴無地道苟見有地道雖往受垢不<lb/>
憚公自少時獨不樂事權要誠書而傳之庶乎來者知<lb/>
慕此而不慕彼風俗尚有改於敎化有助公之長女適<lb/>
范孝純先道方城以歸遇賊能以不屈死其風節良有<lb/>
<pb n="KR4d0206_WYG_052-3b"/>
自也若所聞於蜀耆老稱公葬族父及從母嫁舅之女<lb/>
與族之女孤而無歸者凡内外戚或貧無以衣食輒分<lb/>
所得祿衣食之死之日無餘財於家所居官寛而直為<lb/>
政務趨於實而不收聲士大夫於此猶有能焉故略而<lb/>
不書云<lb/>
　　　劉汲傳<lb/>
劉汲字直夫睂州丹稜人曾祖易祖浩雖不仕其鄉論<lb/>
其德以為大姓父安民仕至朝請郎種德益厚至汲乃<lb/>
<pb n="KR4d0206_WYG_052-4a"/>
大發聞始冠於廟即辭其大人㳺太學居三年是為紹<lb/>
聖三年登進士第瀘州三江蠻長請歸其地職方宰相<lb/>
遣李成允撫諭授之緣道知汲名自武信軍節度推官<lb/>
以版致之使行其地皆不毛因曰不可授㑹成允溺死<lb/>
即自上其狀職方職方以為然不受瀘州得無耗費政<lb/>
和三年知開封府鄢陵縣時所在爭言祥瑞至凶災則<lb/>
匿不以聞鄢陵適歲大祲汲奏減賦役明年冬大雪踰<lb/>
月道無行人五穀薪蒭不入市乃發官所儲以予民部<lb/>
<pb n="KR4d0206_WYG_052-4b"/>
使者怒汲不為止潁川曹氏女五歲鬻於彭氏十餘年<lb/>
其母陳告縣取之愕然不自知汲質其騐者女身有黑<lb/>
子出視之女感泣汲曰彭氏亦須而養其養彭氏如而<lb/>
母女再拜曰如公言傳一邑皆嗟嘆人豪李伸私其傭<lb/>
耕杜玉妻劉劉不從毆死賂玉焚其屍事覺具獄上府<lb/>
是冬當有事於郊有赦伸謬稱寃冀赦移大理寺受其<lb/>
賕以縣為枉汲論於朝移御史卒論伸死尋通判隆德<lb/>
府河北罷所鑄鉛鐵錢錢湊河東民不肯用闔市無所<lb/>
<pb n="KR4d0206_WYG_052-5a"/>
鬻民不得食汲曰歲飢則出義倉今患有甚於歲飢即<lb/>
出以貸民已乃自劾常平使者吳時大驚奏論其賢方<lb/>
士林靈素方大幸府諸生班自以妖言改易繫辭為竒<lb/>
怪附靈素汲白府下自獄以事聞靈素薦自有道詔轉<lb/>
運使陳知存即騐掾吏懼不敢署獄汲按治自如知存<lb/>
憚汲正奏曰府當之是宣和元年除開封府刑曹掾治<lb/>
左獄始盛章等暴酷敢誅殺或法不至是而其意深刻<lb/>
以為不快則請於上相以為常汲白府為大姦則當請<lb/>
<pb n="KR4d0206_WYG_052-5b"/>
餘宜如律嘗有所坐微而遇赦特不原者汲論赦者無<lb/>
逺近無小大其罪畢除而轂下不及可乎上曰汲言是<lb/>
也靖康元年除京西路轉運使女眞逼東都召知鄧州<lb/>
髙公純以兵行公純懼不敢行汲譙責公純公純以無<lb/>
粮告汲曰公其行饋餉吾職也知永興府范致虗亦按<lb/>
兵華下汲復以書譙責且敎以一軍自蒲中趨河陽焚<lb/>
敵積聚絶河橋一軍自陜路直抵鄭許與諸道連衡敵必<lb/>
解致虚以書謝而與公純終亦不行汲憤憤取公純所<lb/>
<pb n="KR4d0206_WYG_052-6a"/>
部兵即日行公純不得已亦行至南陽復留汲獨持至<lb/>
東都則徽宗欽宗北狩矣當此時楊貴張沂薛廣王任<lb/>
尚虎各潰為盗太上皇帝曰汲為我行告諭之其長聞<lb/>
汲至皆迎降天子議幸鄧州取潼川府夔州二道錢幣<lb/>
儲於鄧汲論二道土瘠而貧必將歛諸民請勿徴公純<lb/>
致虚相繼去汲兼行刺史事修城池器械募勇士得數<lb/>
千其後與俱死盗過莫敢近遂拜右文殿修撰知鄧州<lb/>
十二月受命即遣家歸其鄉益為戰守備曰他盗非吾<lb/>
<pb n="KR4d0206_WYG_052-6b"/>
敵女眞至當率諸軍一戰如天之靈幸而勝不則吾職<lb/>
死之明年正月女眞至號稱二十萬州兵不滿萬人汲<lb/>
語諸將曰國家養而曹不死戰無以報且吾不令而曹<lb/>
獨死也皆感奮曰願為公死復諭居民曰吾則死矣若<lb/>
屬俱屠無益有材勇願與吾留者聽餘盡出得敢死士四<lb/>
百餘人乃遣戚鼎以兵三千出東門迎敵靳議以兵八<lb/>
百出南門趙宗印以兵三千出西門掎之而汲以牙兵<lb/>
四百登埤以望見宗印遁即自至鼎軍中麾其衆陣以<lb/>
<pb n="KR4d0206_WYG_052-7a"/>
待敵至士爭死鬬敵為却俄而議敗走敵以二軍夾而<lb/>
乗之矢如雨軍中請汲去盖汲曰吾不去盖敵知安撫<lb/>
使在此樂為國致死吾死彼將不敢輕中國遂與鼎戰<lb/>
死汲平生重節義族女貧既䈂不能嫁則為嫁之拊其<lb/>
兄弟之子如其子姑適程氏不能衣食為市田衣食之<lb/>
程死葬之其子病不能養迎其姑養之晁子曰凡平居<lb/>
軟熟不自立者其臨難必不能如此益信也予嘗念靖<lb/>
康中河南北兵作上下震擾豈其無節士予守通義聞<lb/>
<pb n="KR4d0206_WYG_052-7b"/>
外屬邑有汲訪其事於其家喜為書之<lb/>
　　墓誌<lb/>
　　　程卭州墓誌銘<lb/>
某昔仕涪州所趨走州刺史程公之子仔衣大布戴大<lb/>
帛之冠手其書一編來見曰哀不能言執事其視諸書<lb/>
仔去某取其書讀之以為為善而志常遂者天也或有<lb/>
不遂者天所不逮也天則以文予人而使之發揚焉仔<lb/>
之父仕至右朝議大夫不克大顯其葬也於是乎有待<lb/>
<pb n="KR4d0206_WYG_052-8a"/>
乎文也某聞公之先盖有諱仁霸者州論其行義使攝<lb/>
錄事參軍有盗蘆菔根不自意所持刀傷主人尉幾幸<lb/>
賞以為劫獄吏受尉賕强搒服之錄事公咋謂盗汝寃<lb/>
盍自言吾為汝直之州竟殺盗盗後三十年晝見請往<lb/>
與尉史對對已則子孫其昌矣至公盖六世果皆官達<lb/>
而夀天於公之家抑厚矣尚懟曰不大顯第見世有愧<lb/>
於公者而在髙位顧不求其傳孰能如公之家歟不必<lb/>
資於文以發揚也雖然公且葬不可不具著以告於後<lb/>
<pb n="KR4d0206_WYG_052-8b"/>
之人知公實大顯又非止於其身將其後皆然公諱敦<lb/>
書字通叟其先武昌人唐廣明中諱琦者從僖宗入蜀<lb/>
遂家於睂州曾王父諱濬大中大夫累贈金紫光祿大<lb/>
夫其配宋氏京兆郡君王父諱之邵大中大夫顯謨閣<lb/>
待制贈龍圖閣直學士累贈少師其配史氏蜀國夫人<lb/>
父諱唐寶文閣學士右正議大夫贈特進其配楊氏通<lb/>
義郡夫人許氏同安郡夫人勾氏安康郡夫人自其曾<lb/>
王父而來為仁厚寶文公未嘗以徒罪刑人及公益寛<lb/>
<pb n="KR4d0206_WYG_052-9a"/>
大宣和二年寶文公任為承務郎始為資陽丞鹽井日<lb/>
征有程主計者欲征倍程檄公覈其實公曰是盈縮無常<lb/>
今而盈可也不幸而縮吾不可奉上官害民列其實有<lb/>
司為正民間大呌讙以喜去監金堂縣税愈益輕其征<lb/>
其初課不登已而商賈爭出其途課大增將去留其贏<lb/>
於庫不以著籍曰姑以是備不登可也再為江原丞率<lb/>
其民盡力於堰仍為均水約束民不復爭張魏公宣撫<lb/>
川陜陳公通判達州尋遣奏事闕下吕丞相欲留為郎<lb/>
<pb n="KR4d0206_WYG_052-9b"/>
尚書省公曰不可不返報既歸州闕太守兼行太守事<lb/>
女真逼安康其帥王彦以其軍來公諭其民民曰公不<lb/>
欺我爭出粟蒭其軍亦喜曰微公如何公復令其軍有<lb/>
譁者吾不貸終其軍去無敢譁守涪州其民舊出地租<lb/>
為公使錢者悉除之守普州鹽井廢所負不入繋獄者<lb/>
百餘家公論其課當除卒為免其課九十九萬一千餘<lb/>
斤錢五萬三千餘緡再至涪州州之人喜且相語我公<lb/>
來矣守雅州徼外蠻殺靈闗民提㸃刑獄司欲徴旁郡<lb/>
<pb n="KR4d0206_WYG_052-10a"/>
兵公曰何至是第召土丁集塞下徼外蠻意讋不敢動<lb/>
蜀以無事守卭州欄江堰乆廢公治之民溉田增多歲<lb/>
餉漢中諸軍百萬實八十萬前為守者常先一歳取民<lb/>
輸以充賦民力竭不能輸公上其狀且自劾未報則戚<lb/>
戚以悲既聞有議復除則喜過於其民之得復除也其<lb/>
後卒除十萬緡而公以乾道三年正月十六日卒年六<lb/>
十七民恨公不及見歎息以泣公少淵靜無競所至為政<lb/>
簡便盖自其家法而然其居家於親也孝於兄弟也順<lb/>
<pb n="KR4d0206_WYG_052-10b"/>
於族也惠於士也誠嘗予之田以資其養從女之孤者<lb/>
嫁之内外屬貧者賙之瀘上有族於楊夫人之喪助沐<lb/>
椁見必泣公所居鄉其鄉人愛之所居官其邦人德之<lb/>
有子又能教之以文學登進士第古之君子著於冊書<lb/>
爲世所稱道盖如此公詎不大顯也耶仔以公卒之年<lb/>
十一月壬申葬於眉山縣之懐德鄉公所卜龍淵之上<lb/>
黎恭人之壙去寳文公墓三里公之孝益信也恭人左<lb/>
中奉大夫直秘閣揆之女生子男二人俱右承事郎前<lb/>
<pb n="KR4d0206_WYG_052-11a"/>
瀘州瀘川縣主簿致仕卒仔左承直郎前卭州軍事推<lb/>
官孫男四人以正以發將仕郎以簡以一未仕孫女五<lb/>
人長適右廸功郎資州龍水縣主簿孫直洵餘未嫁銘<lb/>
曰<lb/>
　世有施仁　孰識其報　既熾既昌　於公有考<lb/>
　公之初祖　慈惠且温　寃則直之　天大其門<lb/>
　迄公六世　仕者加多　為帝守邦　旗纛弓戈<lb/>
　登於光顯　益秉故常　實羡於仁　以篤不忘<lb/>
<pb n="KR4d0206_WYG_052-11b"/>
　公之子孫　是効是似　繼今綿綿　刻示無止<lb/>
　<lb/>
　<lb/>
　<lb/>
　<lb/>
　<lb/>
　<lb/>
　嵩山集巻五十二<lb/>
</p>
<p>
</p>
  </div>
</body>
</text>
</TEI>
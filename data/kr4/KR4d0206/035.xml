<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>嵩山集巻三十五</head> <lb/>
    <p>
<pb n="KR4d0206_WYG_035-1a"/>
欽定四庫全書<lb/>
　嵩山集巻三十五<lb/>
　　　　　　　　　　　　宋　晁公遡　撰<lb/>
　　劄子<lb/>
　　　上汪制置<hi>應辰</hi>
某不自量久居於蜀見其窮困常為蜀憂朝夕顒顒惟<lb/>
望朝廷有以救之伏惟國家聖聖相授恭儉愛人但恐<lb/>
有所不知知之未嘗不惻怛加惠昨者已蒙遣鍾郎中<lb/>
<pb n="KR4d0206_WYG_035-1b"/>
至蜀裕民而當時不能仰體聖意將虚額錢盡行蠲除<lb/>
顧乃遺患至今使州縣捃摭係省租賦侵奪官兵廩食<lb/>
空竭府庫以求趣辦某毎慮天時不能常豐或遭荒年<lb/>
百姓艱於輸送府庫又無儲積不惟有乏軍興兼官兵<lb/>
無以贍給思之可為寒心而當途諸公孰有念及此者<lb/>
某仄聞節下學道之至更事之多盖嘗深慮逺覽有意<lb/>
於此今幸朝廷灼知前日虚額尚存特命總領所以所<lb/>
摏錢引三百萬代充大軍用度向若未有此錢猶當措<lb/>
<pb n="KR4d0206_WYG_035-2a"/>
置况已有備豈可不盡用以救其急哉全蜀之人初聞<lb/>
之日無不東向歡呼稱頌聖明想節下亦為之喜也某<lb/>
竊譬之陽春之澤歳不可再今聖恩汪濊盖已再下矣<lb/>
則知朝廷何嘗咎所放之太多而使所除之不盡有司<lb/>
不可防所申之未實而坐視所及之不廣遂令郡縣追<lb/>
恨以盧扁之難遇幸而遇之而靳惜藥石長病根復如<lb/>
鍾郎中之來有失上意致煩宸慮更下此詔豈宣廣詔<lb/>
書勤恤民隠者之所宜哉某重惟民者天民天豈不恤<lb/>
<pb n="KR4d0206_WYG_035-2b"/>
抑其有數以待節下伏惟斷自高明勿徇吏議使郡縣<lb/>
抱虛之額因節下而除朝廷裕民之意至節下而始盡<lb/>
既以下救困乏又可上寛顧憂所有本州虚額錢計一<lb/>
十萬七千餘緡絹九千六十九疋已别具狀申陳儻獲<lb/>
盡從蠲除非獨某一州幸甚實亦全蜀幸甚敢乞台慈<lb/>
俯賜詳察<lb/>
　　　又<lb/>
某竊見四川州縣財力窘迫所在官兵多不能以時支<lb/>
<pb n="KR4d0206_WYG_035-3a"/>
給錢糧豐年尚復如此一有饑饉實可寒心近准朝廷<lb/>
㫖揮以總領所見摏管錢引三百萬道用除州縣虚額<lb/>
應副大軍自此州縣免將官兵合得錢糧侵那起發大<lb/>
軍虚額之數不至如前窘迫雖遇饑饉之年似亦少可<lb/>
支梧然某竊詳朝廷之意盖念民力重困今來所除州<lb/>
縣應副大軍虛額與民力係是兩事州縣之困在於侵<lb/>
那租賦民力之困在於科斂重大且如本州大軍春冬<lb/>
衣絹以人戶稅錢毎三百文以上科納絹一疋之類則<lb/>
<pb n="KR4d0206_WYG_035-3b"/>
是取之㡬二十倍以上其於民力可謂重困正當仰體<lb/>
徳意有以寛之某契勘州縣虚額多是實無之數毎年<lb/>
亦不曾起發得足只是總領所將今年之錢儧補作去<lb/>
年之額年年如此虚掛其欠於簿籍無可催理若取見<lb/>
逓年實到庫錢數即知所謂虚額者非大軍指凖支遣<lb/>
便可據實豁除所有遞年實到庫錢數如後來又有虧<lb/>
迭不敷去處則將上件錢引三百萬道量與補填其百<lb/>
姓所科官物亦與裁减從輕隨所餘錢數以上件錢引<lb/>
<pb n="KR4d0206_WYG_035-4a"/>
却行對補如此州縣省計不闕則錢糧足用不致預有<lb/>
科借百姓重斂既輕則民力亦寛可以增固基本伏惟<lb/>
節下出宣天子徳澤撫安四道之民固欲使州縣給足<lb/>
百姓富實况承上㫖乃是天與節下除弊興利之時以<lb/>
成節下除弊興利之志蜀人相慶不易逢此某退竊自<lb/>
念身為州縣長吏常恨無力以拯民病幸遇其時豈忍<lb/>
緘黙先已具論州縣從來虚額蠲除不盡因依今更有<lb/>
管窺之見率爾申陳或可以採擇之乞賜詳酌施行伏<lb/>
<pb n="KR4d0206_WYG_035-4b"/>
候台㫖<lb/>
　　　又<lb/>
某非有建白不敢以牋牘至大府以是久不聞起居狀<lb/>
敢問台候比何如春晚不謂乃爾作寒恭惟寢戈在衛<lb/>
宴坐高明復御兼衣神明並相台候動止萬福某末由<lb/>
叅詣公座敢乞盡珍重理即當入見延英<lb/>
　　　又<lb/>
某不任治郡顧免吏議尚爾充位于今已書吏考豈不<lb/>
<pb n="KR4d0206_WYG_035-5a"/>
知所自伏惟節下條教清簡易以遵承人無大過輒皆<lb/>
容覆是以雖此迂愚亦得竊食於下幸甚幸甚<lb/>
　　　又<lb/>
某與全蜀之人感荷聖明燭幽深詔節下以除州縣抱<lb/>
虚之害雖尚未拜賜而闔部欣欣知節下之意惻怛之<lb/>
至某竊嘗自喜此害果去州縣庶㡬少寛近得財賦所<lb/>
公文復來追理紹興八年鹽酒餘剩錢不覺歎息豈非<lb/>
天欲困此州縣乎今日之抱虚者未去而三十年前無<lb/>
<pb n="KR4d0206_WYG_035-5b"/>
名之帳復以程督所謂紹興八年鹽酒餘剰錢盖是當<lb/>
年鈎考所得而兩經裕民使者覈實見得尚有五十餘<lb/>
萬緡除放未盡則豈復有是年餘剰之數哉率爾布之<lb/>
下執事敢望裁察無使一害僅除而一害仍生則與不<lb/>
拜賜均也某行亦去此非獨為一郡憂實為全蜀憂之<lb/>
併乞台照<lb/>
　　　又<lb/>
某竊念禮大則簡而尊者不可凟故乆不徹一牋於侍<lb/>
<pb n="KR4d0206_WYG_035-6a"/>
史敢問比日台用何如蒼旻啓節恭惟三陽之和集於<lb/>
體府施及所部品物欣榮神明相此台候動止萬福某<lb/>
守地無由詣公座惟乞持精養神前究台相逺業<lb/>
　　　又<lb/>
某伏以吉月上日几案之役走趨之𨽻皆得賀於堂下<lb/>
而某獨以在逺曽不能致善言之祝於前欲為竿牘則<lb/>
幸奉約束矣下情不勝鬰結<lb/>
　　　又<lb/>
<pb n="KR4d0206_WYG_035-6b"/>
某近聞梁正字入對聖上即及虚額事梁正字首以節<lb/>
下為言必能上副眷懐天顔甚恱郡縣顒顒日夕冀拜<lb/>
此賜計庭遣簡州王通判來考實得十二萬餘緡近復<lb/>
遣王通判來謂如前所陳則當對移其官某不勝憂懼<lb/>
若此則郡縣誰復有虚額耶以某惷愚所見十二萬餘<lb/>
緡者誠難盡减但取見在數裁量有若干錢可以對减<lb/>
則據數减之可也不必令郡縣虚額不得盡言不省台<lb/>
慈以為如何併乞台察<lb/>
<pb n="KR4d0206_WYG_035-7a"/>
　　　又<lb/>
某所領郡歳收民租三萬餘石月支軍糧二千餘石十<lb/>
月開倉一嵗當支二萬五千餘石十數年來民租多為<lb/>
諸縣過數截用及有失催去處皆經赦除放逐年借兊<lb/>
常平倉米某去歳三月六日至官下常平倉止餘一萬<lb/>
五千餘石某去冬抅催民租支十月十一月軍糧外盡<lb/>
行撥還常平倉二萬六千餘石年例却自正月兊支至<lb/>
十月開倉復行撥還某自謂今冬可以盡數撥矣近提<lb/>
<pb n="KR4d0206_WYG_035-7b"/>
舉司遣簡州通判來封閉諸倉申解管鑰即此月二十<lb/>
五日軍兵便無支遣聞一道皆然事干軍政不敢不控<lb/>
告於節下伏乞台慈特賜矜察因一言於使者勿云某<lb/>
有謀幸甚<lb/>
　　　又<lb/>
某伏蒙眷接良厚以漢臘貺之珍劑以獻歳餽之名酒<lb/>
遂有以禦隂陽之冦而飲椒柏之和舉家同拜此賜敢<lb/>
敬謝于節下併冀台察<lb/>
<pb n="KR4d0206_WYG_035-8a"/>
　　　查總領<hi>籥</hi>
某今日遣一騶賀於節下因有區區之請劉文潛之弟<lb/>
眉州司戶叅軍燾欲侍其母并文潜妻孥往行都某已<lb/>
與荆鄂綱不多也使所胙差楊絳今年夏秋一綱絳以<lb/>
憂去官矣敢望改差劉燾司户得藉此可以東適如辱<lb/>
矜從便告以一檄與之幸甚<lb/>
　　　又<lb/>
某屢言計庭有未還本司羨餘鹽錢未辱許可今旄節<lb/>
<pb n="KR4d0206_WYG_035-8b"/>
往臨益昌似不須靳也敢望台察<lb/>
　　　又<lb/>
連日殊寒晴色亦可愛伏惟華省節盖正宜就途神明<lb/>
所相台候動止萬福某無由送軺車之行切冀澡練神<lb/>
宅即升近侍之班<lb/>
　　　又<lb/>
伏蒙開喻書勲考敬如令竊惟節下聲績乆矣逹於天<lb/>
朝豈復待此行且大用也<lb/>
<pb n="KR4d0206_WYG_035-9a"/>
　　　又<lb/>
伏蒙貺以律令朝夕敬以從事正所願也近得徽紙似<lb/>
佳輒進三百并三碑恐或須之所幸台察<lb/>
　　　樊安撫<hi>汝霖</hi>
兹承已建高牙尚此凜秋伏惟神相具行台候勝常末<lb/>
由良晤所祈嗇養冲和前與三夀作朋<lb/>
　　　二<lb/>
近審已拜制書尚留甲舎未敢率爾為賀少須開府繼<lb/>
<pb n="KR4d0206_WYG_035-9b"/>
聞六珈之賢奄棄内閨念欲弔諸阼階又恐徒勤無益<lb/>
之哀二者皆不果遣音介殊為愧仄逺承手誨當批勲<lb/>
考即如所戒即付步吏矣朝夕專馳一騶敬通訊也併<lb/>
冀台察<lb/>
　　　又<lb/>
某日日伺開府即遣一騶預堂下之賀嘉陽道里囘逺<lb/>
比方聞之亟令持書以行不省何日通於侍史今日逺<lb/>
承手翰情辭諄諄甚厚感愧不勝道㑹初攝將漕事叢<lb/>
<pb n="KR4d0206_WYG_035-10a"/>
㳫不克更好為狀併冀台察<lb/>
　　　陳茶馬<hi>彌作</hi>
某朝夕聞休聲益增敬慕願聞起居狀劉提幹來伏審<lb/>
雍容明臺體府已受春和大以為喜恭惟佐天以成歳<lb/>
功見於所部令行威肅姦猾無隠神明所相台候動止<lb/>
萬福某無由叅詣謹奉一牋以報<lb/>
　　　二<lb/>
獻歳發春執椒觴以賀於堂上禮也某守地既不敢出<lb/>
<pb n="KR4d0206_WYG_035-10b"/>
境又奉約束不獲道輿人之頌致善言之祝下情愧仄<lb/>
不可寄言冲於已舎三陽之溫飲此春酒益介眉夀<lb/>
　　　三<lb/>
某毎念王公大人自非其敵誰敢時以竿牘往來用是<lb/>
久不徹聲聞於下執事但有馳心豈謂寛仁先以手筆<lb/>
問之開讀不勝感刻五肩輿敬遵符令併乞台察<lb/>
　　　四<lb/>
某巡屬吏也履長之賀敢不講伏奉手命又不敢違但<lb/>
<pb n="KR4d0206_WYG_035-11a"/>
引領公堂預伸善頌仰乞台察<lb/>
　　　五<lb/>
某職在統内節下有所號令付一符檄可也豈謂特屈<lb/>
威尊賜以台翰丁寜告戒敢不仰體眷意所有牽馬人<lb/>
即當摏辦以待㑹期敢乞台察<lb/>
　<lb/>
　<lb/>
　<lb/>
<pb n="KR4d0206_WYG_035-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　嵩山集巻三十五<lb/>
</p>
<p>
</p>
  </div>
</body>
</text>
</TEI>
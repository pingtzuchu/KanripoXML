<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>嵩山集巻二十一</head> <lb/>
    <p>
<pb n="KR4d0206_WYG_021-1a"/>
欽定四庫全書<lb/>
　嵩山集巻二十一<lb/>
　　　　　　　　　　　　宋　晁公遡　撰<lb/>
　　啟<lb/>
　　　賀虞㕘政啟<lb/>
王季日朝毎問廊廟之老周公朝至即處樞機之廷士<lb/>
民聞乎復來道路為之相慶竊以當天下責望之重逢<lb/>
聖君際遇之難試觀經營於四方真可謂之古未見何<lb/>
<pb n="KR4d0206_WYG_021-1b"/>
至臨御之六載曽不能以大有為或謂强國在得士而<lb/>
固嘗求賢或謂為政在責實而固嘗下詔逮今列位莫<lb/>
副眷懐聽㫁者專求已説之勝而各務於乖違按察者<lb/>
但徇私好所在而不公於取捨剛毅强敏則云苛刻而<lb/>
生事庸懦貪鄙則以鎮静而得名茍思媮合以取容孰<lb/>
肯與衆而為異上雖切於圖治事何由而見功如欲勲<lb/>
格于天無若力除此弊某官兼備九徳受知兩宫盖属<lb/>
為社稷之臣將使復祖宗之土昨上章甚力衆恨莫能<lb/>
<pb n="KR4d0206_WYG_021-2a"/>
留公既去位則思帝曰誰復佐我顧還家之未幾已召<lb/>
節之亟行趣還路朝親御神筆一日不見殆形寤寐之<lb/>
求三年有成必須功業之就想如蕭何之謁而見髙祖<lb/>
盍用姚崇之説以要明皇浸潤既知取彼譖人而投畀<lb/>
昊吁俞以戒不與舅氏者有如河某得於傳聞為之感<lb/>
歎喜君臣之相悦信載籍之所無遙計倚毗太尉相尊<lb/>
等爾孰謂愚蠢小子胡汝往哉惟更授於閑曹庶少安<lb/>
於孤立兹為大幸實倍常情<lb/>
<pb n="KR4d0206_WYG_021-2b"/>
　　　賀虞樞密改除宣撫使啟<lb/>
聖主乃眷此方慨然南面而歎諸將未有所属命我西<lb/>
樞之臣往臨漢中鎮服境外豈徒連營喜而動色固亦<lb/>
敵國畏而寢謀諒天啟於睿衷使公畢於能事盖新安<lb/>
之晚嵗頗失統御之和况武興之重屯莫知什伍之數<lb/>
盡除斯弊今正是時某官深被柬知再居宥密必為國<lb/>
家畫經久之策遂於疆埸圖備豫之方宿兵三邊而部<lb/>
分未甚明綿地萬里而緩急何以守莫若坐轅門而申<lb/>
<pb n="KR4d0206_WYG_021-3a"/>
令咸得超軍伍而自言各相推舉足以見議論之公退<lb/>
加考察然後究才能之實昔周世宗於是拔以次而為<lb/>
何徽之代近曲將軍以此選於衆而得吳玠之才既擇<lb/>
良將而付之戰攻又建强藩而為之扞蔽果令形勢可<lb/>
得而恃則免倉卒不知所圖是為節制之師悉據要害<lb/>
之地明公可歸廟堂而端委有事則出羽檄而指揮一<lb/>
定規模但觀機㑹當宁埀衣而何慮寰區奠枕而不憂<lb/>
率土之濱莫非王臣兼可收於故地生民以來未有夫<lb/>
<pb n="KR4d0206_WYG_021-3b"/>
子孰得比於元勲某竊願明公之名髙出古人之上輒<lb/>
陳鄙夫管穴之見皆本當世搢紳之談敢冀髙明或埀<lb/>
採納<lb/>
　　　謝制置啟<lb/>
七里之郭久矣汗顔六轡如絲忽焉在手不待臨軒而<lb/>
後遣益慚充位之無堪况此詳讞之司最為頺敝之極<lb/>
雖近有馮大夫之可紀盖嘗為沈益州之所知然治閭<lb/>
里之民而不問其官曹惟按郡縣之吏而不及其左右<lb/>
<pb n="KR4d0206_WYG_021-4a"/>
莫識大體徒為小苛果欲去姦猾委靡之風宜遂用剛<lb/>
毅正直之士夫何孱瑣乃使循行此盖某官宜居九官<lb/>
來鎮四道藴旌别淑慝之鑒懐惻怛慈愛之心事有可<lb/>
言奏章屢上而無所畏罪或不赦諸公力請而安可回<lb/>
隂察夫牧守之否臧將請於朝廷而廢置如謂愚蠢或<lb/>
異輩流致膺禮樂之光華必自門牆之論薦某益思自<lb/>
勉要有可觀有邦有土而告爾祥刑豈惟奉詔載馳載<lb/>
驅而周爰咨度弗敢憚勞<lb/>
<pb n="KR4d0206_WYG_021-4b"/>
　　　賀制置加寳學啟<lb/>
聖朝考績明詔疇庸巍乎昭陵之圖書寳為大訓嘉我<lb/>
益州之連率共惟帝臣遂正學士之名式重大府之寄<lb/>
尚嗟其晚未稱其才某官謀猷沈深器宇凝重望其容<lb/>
貌足以使朝廷之尊聞其風聲自然増習俗之厚九牧<lb/>
所歎三年有成錦城雖樂而不如還家屢形奏請蜀地<lb/>
之易而猶履平地方播詠歌將以慰故鄉之思於是申<lb/>
延閣之命某適依大厦之庇尤願髙牙之留况眷倚之<lb/>
<pb n="KR4d0206_WYG_021-5a"/>
意推挽於前而巡屬之情感戀於後幸承平里閭之無<lb/>
事與優游鄉黨以何殊仍嵗有秋民皆安業為國强飰<lb/>
公勿言歸<lb/>
　　　賀張茶馬啟<lb/>
帝誦在坰之詩歎其政壊公由將漕之最就以節行咸<lb/>
謂精選而來必有大革其弊姦吏懾畏士夫歎嗟某官<lb/>
深通政經素藴賢業周旋要近而乃稱裁剸煩劇而有<lb/>
餘屢更艱難親與士卒而同甘苦能發隠伏一見簿書<lb/>
<pb n="KR4d0206_WYG_021-5b"/>
則知詆欺共惟宏才宜任計相属以著籍之數駒不舉<lb/>
書甚者去嵗之終馬以連死慨然當宁念此曠官安得<lb/>
如唐太僕之良四十萬匹何以充周天子之廏一十二<lb/>
閑遂膺委寄之隆即觀蕃息之盛某所欣同部即獲並<lb/>
游亦喜此物之逢時皆䝉伯樂之顧佇見他時而入貢<lb/>
復作穆王之圖<lb/>
　　　謝張茶馬啟<lb/>
分土治民莫上三年之最受命乗傳忽預八使之行與<lb/>
<pb n="KR4d0206_WYG_021-6a"/>
賢哲以同升撫迂疎而増愧某官抱負仁義通達古今<lb/>
善論國家因革之宜如指諸掌不擇内外險夷之地能<lb/>
致其身帝憫其南鄭風霜偃簿之勞詔休以西蜀山川<lb/>
便安之樂軺車久駐於闗塞戎落多知其聲猷少待初<lb/>
陽必扈鐵驪之駕盡來絶足不煩金馬之齎某盖久暌<lb/>
違毎深懐詠幸共居於治部要皆奉於詔條天下憂而<lb/>
憂况嘗聞於前輩夫子步亦步更當効於宏規<lb/>
　　　賀陳茶馬被召啟<lb/>
<pb n="KR4d0206_WYG_021-6b"/>
側聞當宁思見異人豈有天下之才使其久外兹出省<lb/>
中之詔趣以亟還諒對路朝即膺大用竊以謀國者求<lb/>
其必合則忠言孰敢進事君者憂其不悦則直道安得<lb/>
行儻陳利害而甚明果獲盡聞於上或觸忌諱而不用<lb/>
是亦無愧於中雖微功利見於當時要令歎息稱於後<lb/>
世庶幾昭代不謂無人而况遇於聖明毎思獻納寧不<lb/>
容於忠直莫見聽從惜諸公畏避之滋多致累嵗寂寥<lb/>
而可恨察其用意本所願持禄而養交逺者踰年終不<lb/>
<pb n="KR4d0206_WYG_021-7a"/>
免奉身而去位觀聽之士属望於公某官毅然有為卓<lb/>
爾特立昨乗傳而始至曽坐席之未温方觀號令風采<lb/>
於七八月之間已得根株窟穴者數十年之弊聲績遠<lb/>
播盖若鶴鳴聞于天市㕓大驚乃見鼠輩尸諸市前者<lb/>
未有凜乎其難属求治於臨軒數興嗟於當饋丞相之<lb/>
印頻上政事之堂屢虚凡束帶而立於朝誰其勝任將<lb/>
審象而求諸野冀以得賢忽焉眷懐惟我𣙜牧察所用<lb/>
於蜀部信可移於漢庭辟舉無私官属不可請謁而得<lb/>
<pb n="KR4d0206_WYG_021-7b"/>
摘發皆當姦猾於是次第而除審參政謀必副上意某<lb/>
輒忘蠢直仰揆髙明能受人之言者然後能諫君能好<lb/>
人之訐者然後能遠佞幸無計於用捨期自比於聖賢<lb/>
成功則天固知其數之已定有辭於世將書於史以無<lb/>
羞自今以還傾聽以待<lb/>
　　　賀張遂寧啟<lb/>
起於真祠授以督府朝士昨聞而歎息何乃遽歸天子<lb/>
尋為之驚嗟夫豈不用兹頒明詔允穆輿情某官如古<lb/>
<pb n="KR4d0206_WYG_021-8a"/>
争臣負世重望至今表著之論士皆稱切直而盡規大<lb/>
疑謀心及人後雖咨衆忠言逆耳利行誰復似公頃居<lb/>
䕫部之時亦上漢庭之奏力陳皁棧之性難涉江湖之<lb/>
行果騐其言馬之死過半矣毎觀所至獸相食且惡之<lb/>
信為蕃宣之良尤推慈惠之最未容報政即入告猷某<lb/>
不喜一方之民獨霑九里之潤所願執事等輩盡登輔<lb/>
相之尊遂使今日朝廷再若祖宗之盛<lb/>
　　　賀張潼川啟<lb/>
<pb n="KR4d0206_WYG_021-8b"/>
懐箕子明夷之學既幸逢西周之時歌召伯甘棠之詩<lb/>
乃出聽南國之訟若時有識竊相與言使施於州郡雖<lb/>
及民者多留用於朝廷則為効也大遙想提封之相慶<lb/>
第恐召節之復來某官時為通儒天降大任至今廣漢<lb/>
之政冠絶有唐以還大易之書能知夫天地鬼神之狀<lb/>
平生所至但見於簿書米鹽之間顧其施為盖已俊偉<lb/>
比超升於華省謂盡究於雅懐豈謂明公遽以疾病而<lb/>
辭遂令當世莫見功業之就上亦歎息恨難挽留進直<lb/>
<pb n="KR4d0206_WYG_021-9a"/>
裕陵圖書之藏上應奎璧之象并付潼江形勢之地中<lb/>
分參井之光殆與成都俱稱重鎮某行當辭郡忽預按<lb/>
刑安得聲名籍甚諸公之間良資推挽敢忘天下譬如<lb/>
一堂之上更盡哀矜<lb/>
　　　賀樊瀘南啟<lb/>
守邊最為任重詢黄髪則㒺所愆當宁深知公賢錫介<lb/>
圭以作爾寳想六纛之既至同三軍之晏眠人其相安<lb/>
坐以無事某官柔嘉維則悃愊無華語人必極其言吾<lb/>
<pb n="KR4d0206_WYG_021-9b"/>
無隠乎爾為政莫見其迹徳其至矣乎盖平生不求於<lb/>
勇功而措意專用於誠服逮兹臨闗塞之地必有以得<lb/>
部曲之心推其教化可以厚人倫施其忠信可以行蠻<lb/>
貊姑且居蕃宣而作牧行當盡尊事以乞言某雖異提<lb/>
封尚鄰樂土顧此防虞之戍介于堡障之間今喜諸葛<lb/>
亮之度瀘南人不復反但恐太公望之在鎬東海其盍<lb/>
歸<lb/>
　　　賀利路張提刑啟<lb/>
<pb n="KR4d0206_WYG_021-10a"/>
朝廷念大臣之家仕者托落制詔出少府之節命以循<lb/>
行知寛厚之有餘舉平反而相付遙想其部相慶於途<lb/>
某官所至按臨尤稱慈惠凡千里皆歌舞其賜無一夫<lb/>
不䝉被其恩盖推父母之情亦各言其子也雖是胥吏<lb/>
之賤何以異於人乎殆可求於前賢顧難論於今世專<lb/>
務省事剖斗折衡而民不争庶幾無刑導徳齊禮而恥<lb/>
且格某佇聞課最即報召還遂登近侍之班不止今日<lb/>
之賀<lb/>
<pb n="KR4d0206_WYG_021-10b"/>
　　　賀利漕王參議啟<lb/>
送以禮樂之華當調兵食佐我樞機之老仍參軍謀傳<lb/>
聞皆謂之得賢衰朽更欣於接壤某官學為足用志欲<lb/>
有為固已朝廷不次而屢遷然於才畧猶蓄而未究兹<lb/>
輟廣陵督之任遂從仁壽公而來諒懐先猷是為舊鎮<lb/>
按形勢之具在歎規模之可尋方盛年以臨漢中慷慨<lb/>
而將有立顧當時之制閫外忌嫉而不能容豈上天深<lb/>
惜於前功使後嗣克成於今日賓主相遇古今所無想<lb/>
<pb n="KR4d0206_WYG_021-11a"/>
九原之驚嗟吾不如也聞一時之措置人皆仰之某幸<lb/>
忝心交莫遑面賀令舉世始知於吾黨故爾不凡要平<lb/>
生濶視於斯人有以自重<lb/>
　　　賀查總領啟<lb/>
南向而朝甚念虚名之重賦西顧而歎不圖横議者累<lb/>
年欲寛此四道窮困之民當用兹三館英俊之舊制書<lb/>
初出歡頌載馳必使聖主美意即日而施行於是遠方<lb/>
彫郡自今其蘇息某官議論精確詩書該通豈特涉道<lb/>
<pb n="KR4d0206_WYG_021-11b"/>
之尤深要皆適時而有用昨去漢庭而出使最怜䕫部<lb/>
而軫懐代民之輸以鉅萬計愛君之至盖不二心尋命<lb/>
乗軺乃來易地相承玩習至於簿書圖籍之盡亡立為<lb/>
更張粲然法度憲章之具舉諒應休問亟徹睿聰餽餉<lb/>
永久之規須其裁定詔令復除之惠待以布宣如止取<lb/>
辦州縣之間何以滿副朝廷之望既膺重寄當有逺謀<lb/>
某竊揆髙才盍登大任非喜明公之居是職民以為小<lb/>
不亦宜乎但喜斯人之得明公助而不税則皆説矣<lb/>
<pb n="KR4d0206_WYG_021-12a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0206_WYG_021-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　嵩山集巻二十一<lb/>
</p>
<p>
</p>
  </div>
</body>
</text>
</TEI>
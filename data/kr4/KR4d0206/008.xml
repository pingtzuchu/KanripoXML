<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>嵩山集巻八</head> <lb/>
    <p>
<pb n="KR4d0206_WYG_008-1a"/>
欽定四庫全書<lb/>
　嵩山集巻八<lb/>
　　　　　　　　　　　　宋　晁公遡　撰<lb/>
　　古詩十七首<lb/>
　　　聞范道卿將赴試成都作此勉之<lb/>
長來故倦游車轍環天下艱難不吾容虎兕適曠野世<lb/>
方卧積薪敢獨怨飄瓦久荒小山桂幾葬蒲圃檟百罹<lb/>
生不辰一死天所赦故交贈綈袍旅食悲冷炙將索長<lb/>
<pb n="KR4d0206_WYG_008-1b"/>
安米偶中澤宫射倚楹日悲歌魯國疑欲嫁退慙一木<lb/>
㣲安足支大厦收聲就泯黙故意遂衰謝二年游諸侯<lb/>
彈鋏守代舍地濕恐鵬來常畏閼單夏官慙司馬巧學<lb/>
愧齊人詐低回甘折腰俯仰甚出胯入遭妻孥笑出畏<lb/>
官長罵一官終無成他日要稅駕買山誅茅草遶屋植<lb/>
桑柘婦能躬井臼時饁南畝稼人皆見我窮連蹇足悲<lb/>
咤往往怪范君何不老閒暇不知驥伏櫪風雲要凌藉<lb/>
一日千里行汗溝沫流赭我方馭欵段敢追王良靶聞<lb/>
<pb n="KR4d0206_WYG_008-2a"/>
君近舉子滿室光照社少年早乗龍佳境漸食蔗傑思<lb/>
到班揚英妙等終賈被褐肯迷邦韞櫝久待價理無珠<lb/>
遺海果見金躍冶出陳治安䇿去覽德輝下大才噲非<lb/>
伍髙論秦可借决科在此舉定取一戰霸勿為棲棘鸞<lb/>
會見上金馬晚來秋風髙木葉下清夜急令呼麴生為<lb/>
我飲伯雅家貧無絲竹作詩助陶冩歸時更過我捫蝨<lb/>
同倚樺<lb/>
　　　今秋久雨至八月望夕始晴月色尤清澈可愛<lb/>
<pb n="KR4d0206_WYG_008-2b"/>
　　　置酒月下作<lb/>
玉斧琢月玻瓈聲月中桂樹秋風驚終年待此一輪滿<lb/>
不憂蛙食憂鼉鳴白鼉十日鳴空山雨師乗雲呼不還<lb/>
黄塵曉漲三尺潦明河夜飛千丈瀾廣寒不復觀霓裳<lb/>
公子豈解歌秋陽釡星未滅日已出風櫺雨隙棲清光<lb/>
須臾紺繒展秋碧仰見西山銜半璧青天冥冥星益疎<lb/>
光芒寒溢干山白今夕何夕誰與度舉杯屬月當起舞<lb/>
陶然相對影凌亂不覺驚烏起庭樹樹頭霏霏木葉墜<lb/>
<pb n="KR4d0206_WYG_008-3a"/>
白露懸空斗埀地雖無絲竹為陶寫亦有鳴蛙當鼔吹<lb/>
向來悲歌子桑子饑坐虚憂木生耳安知上帝思澄清<lb/>
要令六合無泥滓<lb/>
　　　十月晦日同一屬官劉司户師教授孫司理游<lb/>
　　　九頂山登萬景樓分韻賦詩得游字韻<lb/>
今日當賜沐幸同官屬休於時輿梁成徑絶蒼江流山<lb/>
靈念我來遂使䝉雨收林端膏澤滋巖際陽光浮倚杖<lb/>
送飛雲列席俯滄洲所攜坐上客不減枚與鄒被服玳<lb/>
<pb n="KR4d0206_WYG_008-3b"/>
瑁簮辭華珊瑚鈎樽中瀟湘清引滿更獻酬欲觀南東<lb/>
畝往登西北樓其下島嶼出凄然洞庭秋將歸各賦詩<lb/>
聊復記此游<lb/>
　　　哭盤石墓下<lb/>
種木已大拱今年初一過方持斗酒奠其若下泉何寒<lb/>
日墟中淡悲風冡上多一為知己慟淚濕石盤沱<lb/>
　　　寄師會三郎<lb/>
青松初生在澗阿未聞託根附女蘿女蘿弱質安足恃<lb/>
<pb n="KR4d0206_WYG_008-4a"/>
奈此嵗晚風霜何我觀婦翁念汝婦亦知阿翁昔念汝<lb/>
阿翁之恩那可忘明年歸守五畝桑勿使父老祠桐鄉<lb/>
　　　聞稻有成<lb/>
庭柯不揺綠蔽空西風未囘尚南風香稻既收八月白<lb/>
晩花能開百日紅安排物色慰年暮流落天涯嗟路窮<lb/>
炎江熱石那可觸少待征帆駕歸鴻<lb/>
　　　竹醉日<lb/>
塵埃蓬勃欲障天畧無爽氣北牖前五月風炎竹尚醉<lb/>
<pb n="KR4d0206_WYG_008-4b"/>
九衢日長栁亦眠小兒畏熱書頗廢老子罷食夢相牽<lb/>
桂漿蔗飲不解渇汲盡百壺冰井泉<lb/>
　　　贈師傳郎<lb/>
盤石山深鳥相呼常憂草木侵樵蘇子孫存者亦牢落<lb/>
安得上冡來鴻臚憶初起家聲烜赫翰林主人嗟莫及<lb/>
只今若使翁不亡再試南宫期第一傳郎十四如我長<lb/>
骨骼已似能文章阿翁穿楊有舊箭傳乎勉力不可忘<lb/>
　　　秋日送客梁山道中<lb/>
<pb n="KR4d0206_WYG_008-5a"/>
白露下木末寒蜩抱枝鳴道旁幾官樹稍稍棲烏驚不<lb/>
知何為爾蕭瑟來秋聲遥山歛暝色涼月含空明吾其<lb/>
及清夜登車可徐行露幘受新爽風襟逐輕塵兀兀寄<lb/>
殘夢泠泠析餘酲東行二十里斗落參復横晨光明紫<lb/>
霞銀潢淡疎星吾行不可緩曉復塵沙生<lb/>
　　　喜陳行之病起<lb/>
閉門莓苔青欹枕風雨秋白日稍覺短急景逝不留鳴<lb/>
蟬尖舊響髙槐老新柔弔古哀九辯感今懐百憂是時<lb/>
<pb n="KR4d0206_WYG_008-5b"/>
甫七月大火方西流隂麓懸暮色停雲掛空愁涼風颯<lb/>
然至有聲在林丘蕭蕭吹遊子意己思良裘隠几黙不<lb/>
樂讀書將安求豈無三益友共此百尺樓陳郎漳濵卧<lb/>
久闕過我游朝來見顔色厥疾云已瘳自兹可來往笑<lb/>
談更獻酬不憂飯成糜相約劒買牛誰能與此世顛倒<lb/>
同薫蕕<lb/>
　　　西風<lb/>
西風何時來秋聲已蕭瑟卧聞庭前樹終日鳴䇿䇿雖<lb/>
<pb n="KR4d0206_WYG_008-6a"/>
云未揺落慘淡損光澤官槐脫髙花穉柏矜獨碧感兹<lb/>
嵗婉娩客路尚行役病骨感秋氣瘧癘苦見迫蝸牛猶<lb/>
自庇狐兔亦有宅抱病寄官舍意氣非復昔顧無揣摩<lb/>
才胡為諸侯客<lb/>
　　　醉歌行贈閭丘伯有<lb/>
昔別我髪青如葱再來兩鬢真飛蓬怪君五十面猶紅<lb/>
答我有婦賢梁鴻澹然意逺態甚濃乃有謝家林下風<lb/>
詩書圖史仍兼通豈惟刀尺工削縫入門不憂四壁空<lb/>
<pb n="KR4d0206_WYG_008-6b"/>
要使我樂忘其窮終朝舉桉歡笑同方牀曲几陳座中<lb/>
紙牕雲母明房櫳華堂雖未掛桑弓兩女雜佩琥珀龍<lb/>
大女已能繡芙蓉小女解唱風入松事夫如賔顔色恭<lb/>
嵗時稱夀曲三終自歌鵲巢詠阜螽正須富貴報汝功<lb/>
何時執㦸明光宫只今西州兵馬雄盍往獻䇿西平戎<lb/>
　　　燕閒<lb/>
四無市聲身燕閒更居髙明益清安銅缾水冷碧井凍<lb/>
冰漿飯香白雪寒味毋致和夏小正仗當早歸漢從官<lb/>
<pb n="KR4d0206_WYG_008-7a"/>
此身不願奉朝請但願常甘藜藿盤<lb/>
　　　合江縣舟中作<lb/>
春江漲黄流漸没灘上石是時三日霖壠麥半腐黒四<lb/>
顧雲氣昏江樹生逺色蒼茫何所辨目盡千頃白汗漫<lb/>
若无際空濛如有覿蕭蕭雨中帆正此逺行役馮夷喜<lb/>
我至歸路風愈力中流浪為開蕩漾放舟入恍疑瀟湘<lb/>
游白蘋了無迹故人樓中望天際應可識<lb/>
　　　三月二十九日舟中作<lb/>
<pb n="KR4d0206_WYG_008-7b"/>
今晨天氣佳晴光被茂草草際含餘滋粲然泫清曉舟<lb/>
師催解纜及此風色好江神似相予扁舟若輕矯<lb/>
　　　病中一首簡陳行之<lb/>
岡陵雖坡陀其下水所積山通巫硤雨地類長沙濕太<lb/>
陽豈不照浸漬本膏脉氣蒸柱礎潤暗起牕户黒老屋<lb/>
生菌衣隂墻上苔色不知今何時寒暑晝夜易邑人安<lb/>
土風特不宜北客我初忽不戒詩酒頗自適艱難出一<lb/>
語不博萬户邑竟坐傷天和兩卧漳濵疾急求三年艾<lb/>
<pb n="KR4d0206_WYG_008-8a"/>
幾墮衆鬼域自惟形羸甚固易中膚革昔年見君至豪<lb/>
氣非我敵謂將獨免此不受瘴癘厄胡為亦效我傾倒<lb/>
弄翰墨吟哦彫肝腎辛苦出鈎棘邇來亦抱病發作乃<lb/>
併日滌胃無全功徙薪有上䇿意其水帝子欲君更竒<lb/>
出手掉芙蓉旗聊爾一戯劇庶聞譴瘧篇相將還白石<lb/>
　　　雨<lb/>
浮雲起層隂空中薄為霧簷端雨聲寒客子念遲暮祝<lb/>
融如昨日白帝已更御寒聲傍絡緯秋意入庭樹六龍<lb/>
<pb n="KR4d0206_WYG_008-8b"/>
疾其驅嵗月不吾與婦子催授衣荒城聞砧杵<lb/>
　<lb/>
　<lb/>
　<lb/>
　<lb/>
　<lb/>
　<lb/>
　嵩山集巻八<lb/>
</p>
<p>
</p>
  </div>
</body>
</text>
</TEI>
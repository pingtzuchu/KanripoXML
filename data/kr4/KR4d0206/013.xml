<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>嵩山集巻十三</head> <lb/>
    <p>
<pb n="KR4d0206_WYG_013-1a"/>
欽定四庫全書<lb/>
　嵩山集巻十三<lb/>
　　　　　　　　　　　　宋　晁公遡　撰<lb/>
　　律詩四十五首<lb/>
　　　行役<lb/>
胡為行役尚殊方已覺春容近艷陽石齒潄江飜翠浪<lb/>
蔣牙穿渚出青芒艱難去國成淹泊老大逢辰倍感傷<lb/>
幕府吾歸具朋酒兕觥猶及享公堂<lb/>
<pb n="KR4d0206_WYG_013-1b"/>
　　　樊口<lb/>
林烏晴自語水鶴暮知還故國浮雲外寒溪積雪間東<lb/>
行臨赤岸北望阻青關石上窪尊在吾將酌次山<lb/>
　　　上都<lb/>
晚嵗辭荒塞青春赴上都望雲君日近犯斗客星孤獻<lb/>
納看多士衰遲失壯圖功名吾已懶歸擬著潛夫<lb/>
　　　溪上<lb/>
野老門前雲覆溪雨晴雲氣亦霏㣲水生蘆筍纎纎長<lb/>
<pb n="KR4d0206_WYG_013-2a"/>
日暖楊花細細飛得食慈烏皆反哺巻簾乳鷰自知歸<lb/>
天涯物色堪行樂況復淮西近解圍<lb/>
　　　春晚<lb/>
苔色侵堦上晴光度隙來庭花隨鳥下池藻逐魚開舊<lb/>
國悲銅雀新詩擬玉臺一春常道路歸即送春回<lb/>
野樹交新葉春江上晚潮花泥粘落蘂麥隴散疎苗輕<lb/>
籟因風發游塵著雨消遥憐小山桂久負楚辭招<lb/>
　　　小築<lb/>
<pb n="KR4d0206_WYG_013-2b"/>
小築何年隠巾車得再臨竹隂覆地薄樹影入池深雲<lb/>
日清暉動山林暮景侵南枝棲未穏接翅有來禽<lb/>
　　　秋隂<lb/>
出林雲未斷入坐雨初霑急㸃鳴髙瓦寒聲㵼壊簷懸<lb/>
牆閒玉麈散帙亂牙籖誰道幽居勝吾今吏隠兼<lb/>
　　　蜀江<lb/>
蜀江楚硤鬱巉巖雲霧中兼草木參飛鶻飜空投霽野<lb/>
游魚跳水亂澄潭朝廷共仰辰之北羈旅長留斗以南<lb/>
<pb n="KR4d0206_WYG_013-3a"/>
更欲暇時求勝槩每從隣叟恣窮探<lb/>
　　　立春<lb/>
我來佇立望晴空目極蒼茫萬壑中樹色昏昏酣霽霧<lb/>
江紋細細織柔風一行殊俗猶為吏三揖今年擬送窮<lb/>
聞道東田耕帝藉慙無賦奏大明宫<lb/>
　　　江上春事<lb/>
春來江上解霜嚴羣柏周廬筍出簷突兀貍頭䝉紫籜<lb/>
參差龍甲長蒼髯閒思井臼髙人宅懶傍車輿刺史幨<lb/>
<pb n="KR4d0206_WYG_013-3b"/>
留滯殊方憂鵩入今年試為發書占<lb/>
　　　春回<lb/>
城郭初瞻北斗移春回冰壑已流澌石林背日埀寒斾<lb/>
江藻舒風引細絲物色徐看催嵗換形容先擬駐年衰<lb/>
天涯草木雖無賴亦復欣欣及聖時<lb/>
　　　巴城<lb/>
比從關塞歴巴城不復衣冠立漢庭越巂江寒嗟獨往<lb/>
瞿塘硤險駭初經雙崖石立懸深翠萬嶺排空送逺青<lb/>
<pb n="KR4d0206_WYG_013-4a"/>
久抗塵容驅俗駕往來吾亦愧山靈<lb/>
　　　清秋<lb/>
清秋獨立望殊方粉堞遥瞻埤堄長水滿蒼江平巨硤<lb/>
風交翠木亂寒塘滯留晚嵗違公府凖擬明年入帝鄉<lb/>
多病早衰才不振豫慙無賦奏長楊<lb/>
　　　潯陽<lb/>
渺渺蒼江遶郭流菰蒲杜若滿汀洲山雲不動飛黄鶴<lb/>
春水無邊没白鷗日落荒城聞戍鼓天清絶浦見行舟<lb/>
<pb n="KR4d0206_WYG_013-4b"/>
老夫舊有湘吳興聊復今年作逺游<lb/>
　　　郭外<lb/>
脩林遶屋尚扶疎紺葉樛枝老不枯晴廡無風烏自語<lb/>
秋塲落日雉相呼一區未有子雲宅半世空看摩詰圖<lb/>
終擬買田陽羨去肯浮滄海逺乗桴<lb/>
　　　趙主簿䕶貢篚至吳下有詩見示用詩為謝<lb/>
軸艫千里薄樅陽未數當年漢省方勿為催歸啼望帝<lb/>
且看奉引駕乗黄四邊毎報風塵静萬國同瞻日月光<lb/>
<pb n="KR4d0206_WYG_013-5a"/>
我願與民歌擊壤求田當賣槖中裝<lb/>
　　　觀雨<lb/>
髙閣前臨野外村坐看急雨灑山根黑雲合沓奔崖暗<lb/>
白水崩騰赴硤喧已快脩渠通草徑稍清瘴土浄柴門<lb/>
晚來更報滄江漲津北津南没舊痕<lb/>
　　　雨罷風大作<lb/>
燕寢真宜雨卧聞風有聲莫驚無礙睡寧為不平鳴折<lb/>
筍低行蟻飛梅暗打鶯最憐兩岐麥欹倒亂縱横<lb/>
<pb n="KR4d0206_WYG_013-5b"/>
　　　江上<lb/>
岸冷霜排草川明月上梅清游誠可愛深夜孰能來不<lb/>
作尋山去難成訪剡囘此生慙野老過往只田萊<lb/>
　　　白日<lb/>
白日寒無色黄流漲未平雲低催夕暝江濁汚秋清尚<lb/>
覺物多累敢期詩有聲窮愁今至骨書或似虞卿<lb/>
　　　次韻程愿以十詩見示篇中多及故起居舍人<lb/>
　　　程子山老懶姑取其一用韻答之<lb/>
<pb n="KR4d0206_WYG_013-6a"/>
故鄉喬木莫知年聞道端居似玉川勿謂魯侯吾不遇<lb/>
試言衛政子奚先傳家學問三冬足挿架文書四庫全<lb/>
頗復因君懐柱史當時髙會有羣賢<lb/>
　　　費子範以予銘其父墓持錦物相餉盡歸之姑<lb/>
　　　留洮州綠石研一作詩謝之<lb/>
大費家聲星斗埀乃翁名蹟世人知平生於此辭無愧<lb/>
不減東京有道碑<lb/>
訟牒裝懐塵滿胸少無筆力老尤慵洮州綠石堪為礪<lb/>
<pb n="KR4d0206_WYG_013-6b"/>
聊與襄翁淬筆鋒<lb/>
　　　王才諒歸自臨安備道羣從内集之樂感而有<lb/>
　　　作<lb/>
豈料髙陽里于今復舊游風塵兩地隔江海一身留夢<lb/>
斷烏衣夜魂傷白帝秋臨平江上栁早晚繫歸舟<lb/>
　　　病中<lb/>
官冷經過少門寒亦懶開雨餘苔及榻病起研生埃客<lb/>
淚隨猿落家書想雁來似聞溪上栁一一報春囘<lb/>
<pb n="KR4d0206_WYG_013-7a"/>
　　　立春有感<lb/>
嵗盡無人訪汳州東風應到未央樓荒垣草没牛羊入<lb/>
廢苑春生雉兔游萬里艱難炊劒首十年流落夢刀頭<lb/>
一官何事不歸去空戴南冠泣楚囚<lb/>
　　　感事<lb/>
征衣消盡洛陽塵泣向東風拭淚痕不及青春歸有信<lb/>
一年一別樂游園<lb/>
　　　木櫪觀<lb/>
<pb n="KR4d0206_WYG_013-7b"/>
離離荒草滿遺宫羽化無人殿閣空白鶴亦應天上去<lb/>
獨餘枯櫪起秋風<lb/>
　　　層樓<lb/>
獨立層樓上遥看衆壑中山頭冠落日谷口吸長風雲<lb/>
霧吳天接江湖蜀柁通只今洞庭岸白浪没青楓<lb/>
　　　溪上尋梅<lb/>
凍雨霏霏不濕山冰溪淺淺欲生瀾我來問訊無消息<lb/>
笑倩東風與破寒<lb/>
<pb n="KR4d0206_WYG_013-8a"/>
　　　病酒<lb/>
遣愁自笑筆無功醉覺花梢入眼紅本擬消磨付杯勺<lb/>
不堪中酒過春風<lb/>
　　　喜雨簡仲霍行之<lb/>
久晴風暖紵溪城陌上輕埃欲汙人不惜春泥三日雨<lb/>
且消烏帽十分塵霏㣲著栁空添色浩蕩欺花便減春<lb/>
擬作郊居雌霓賦故人今日有王筠<lb/>
　　　簿書<lb/>
<pb n="KR4d0206_WYG_013-8b"/>
楊梢飛雪滿城風暖日催花爛熳紅詩興消磨渾欲盡<lb/>
一春心事簿書中<lb/>
　　　春晩<lb/>
花輸落蘂歸蜂室風約疎簾納燕泥見此令人思故里<lb/>
出門搔首忘東西<lb/>
　　　二月<lb/>
只知流落倦飄蓬豈識朝回合殿風二月春容山色裏<lb/>
五更歸夢雨聲中<lb/>
<pb n="KR4d0206_WYG_013-9a"/>
門外春寒數日風登樓聊恃醉顔紅水浮渺莽春畦外<lb/>
山在冥茫暮雨中<lb/>
　　　去八月同張文饒考試始遂言集執經問道至<lb/>
　　　今不敢忘因成二詩<lb/>
屬者俱被命敕書黄札光同將舜權量與較蜀文章投<lb/>
分雖已晚傳經何可忘對床風雨地長記此升堂<lb/>
通變莫如易韋編存至今如傳仲尼手盡見伏羲心此<lb/>
去被清問豈惟䝉賞音要通天下志觀象得惟深<lb/>
<pb n="KR4d0206_WYG_013-9b"/>
　　　二十七叔父書來說東都故居如昔<lb/>
吳蜀相望萬里程經年書到說都城御溝猶泛宫花出<lb/>
春草還依輦路生京洛衣冠皆去國東南父老亦傷情<lb/>
鄭公鄉里聞如故方信文章可避兵<lb/>
　　　讀江南諸公詩<lb/>
吟盡江南草木春只今臺閣有詩人漢廷安用滄浪句<lb/>
容我持竿詠白蘋<lb/>
　　　午睡<lb/>
<pb n="KR4d0206_WYG_013-10a"/>
漸覺銅壺刻漏遲捲簾花日弄晴輝午牕睡美無人喚<lb/>
夢逐游絲自在飛<lb/>
　　　南州<lb/>
久矣吾人愧白鷗塵埃無路入南州愁横蜀嶺何年斷<lb/>
夢繞吳江盡日流病骨本無軒冕相㣲官端為稻粱謀<lb/>
與君共約東歸日江總還家要黒頭<lb/>
　　　官舍<lb/>
得閒誰更傍人門且喜深居少送迎楊栁春風埀地影<lb/>
<pb n="KR4d0206_WYG_013-10b"/>
芭蕉夜雨隔牕聲病寛束帶圍應減愁攪枮腸睡苦輕<lb/>
明日公庭有官事又須持板候雞鳴<lb/>
　　　止酒<lb/>
卧病經旬不舉觴胸中無復少年狂春心已逐飛花盡<lb/>
午夢還隨白日長塵事無窮那可了詩情常在不能忘<lb/>
閉門覓句無餘事書䇿紛紛正繞牀<lb/>
　<lb/>
　嵩山集巻十三<lb/>
</p>
<p>
</p>
  </div>
</body>
</text>
</TEI>
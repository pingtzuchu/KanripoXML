<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>嵩山集巻五十四</head> <lb/>
    <p>
<pb n="KR4d0206_WYG_054-1a"/>
欽定四庫全書<lb/>
　嵩山集巻五十四<lb/>
　　　　　　　　　　　　宋　晁公遡　撰<lb/>
　　墓誌<lb/>
　　　王少卿墓誌銘<lb/>
公諱與字德全姓王氏紹興二十五年為夔州路轉運<lb/>
判官始見某相語勿去幸佐我某為之留三年日日語<lb/>
不厭大畧本於不傷財不害民如司馬文正公言或曰<lb/>
<pb n="KR4d0206_WYG_054-1b"/>
公之曾大父文公不嘗與司馬文正公之論異乎斯盖<lb/>
不知者也胡不觀諸文公晚年之論文公與文正公俱<lb/>
學孔子者也求之爲聚歛文公文正公皆知攻之特有<lb/>
先有後爾公於是可為孝矣盖養志者也愛以德者也<lb/>
公去䕫六年以目有疾上太府少卿印綬卒於家嗣子<lb/>
宜之錄其行事以告於某使銘其墓碑某因得盡觀公<lb/>
平生所為而後益知公之於文公猶蘇氏之有威也文<lb/>
公之名乃益暴白嗚呼可謂孝矣文公諱安石守司空<lb/>
<pb n="KR4d0206_WYG_054-2a"/>
贈太師大父諱滂奉議郎秘書省正字父諱桐承事郎<lb/>
直龍圖閣累贈特進公始以文公追封舒王恩授承事<lb/>
郎紹興二年起家鹽官縣丞年方壯屢行令事邑人已<lb/>
安之秀州嵗以錢給亭民煮鹽至十五年積十九萬七<lb/>
千餘緡不給亭民無以煑鹽訴於朝除公提舉兩浙西<lb/>
路常平茶鹽公事踰年盡償亭民且有贏巨萬請儲之<lb/>
秦丞相曰於國何利乎公曰是錢不乏則鹽無虧國之<lb/>
利也丞相意不快已又開華亭海鹽亭河二百餘里鹽<lb/>
<pb n="KR4d0206_WYG_054-2b"/>
滋得流通其溢以溉田經界之法行甚害者三百六十<lb/>
九事其七千二百三十七户尤爲病公奏除之兼提㸃<lb/>
刑獄未閱月正大辟重而輕者三人死而活者五人丞<lb/>
相銜其前敢抗已以爲荆湖南路提㸃常平茶鹽公事<lb/>
旋移北路轉運判官用以苦公也公不以爲懟益戒其<lb/>
部曰民困矣爾取之勿倍經寃而訴於上者爾勿忿疾<lb/>
郡縣皆應曰諾鄂州征民竹木并役之作堤捍江歲歲<lb/>
水齧堤壊公募人厚與之直伐石於漢陽以為堤者五<lb/>
<pb n="KR4d0206_WYG_054-3a"/>
百十九丈堤成水大至不能齧堤州人讙呌曰吾封植<lb/>
者不伐矣吾罷老者休矣岳州賦於民者畞增二畞謂<lb/>
之毛種公聞立罷之夔之郡縣行經界大為姦利不均<lb/>
公至為均之戒其部曰吾州土瘠而貧不與它等民歲<lb/>
輸者捐之又捐可也行其部持什器與偕須水則錢市<lb/>
之通判夔州張紘公薄其人紘附丞相沈該進用誣公<lb/>
苛歛罷轉運判官其歸一不載蜀産送者涕泣而言公<lb/>
去我將如何明年起知眞州益務為寛大出俸錢糴米<lb/>
<pb n="KR4d0206_WYG_054-3b"/>
五千餘石以減民輸訟者至諭之其情得深自悔謝以<lb/>
去强猾者然後刑之適部使者有與公不相能誣奏貶<lb/>
秩一等免兵部尚書洪遵殿中侍御史汪澈論其枉詔<lb/>
還所貶秩提舉淮南東路常平茶鹽公事居無何得錢<lb/>
千者其贏八十萬㑹女眞大入陷揚州四旁官吏環視<lb/>
而逃公先受命備海道乃獨引兵趨崇眀西沙或勸无<lb/>
行公不聽即日陞舟其案牘藏錢無毫釐失女眞既去<lb/>
有詔寵褒之曰吾將使効職不去者勸朝廷論其課之<lb/>
<pb n="KR4d0206_WYG_054-4a"/>
增為錢二百五十三萬餘緡鹽五十二萬四千六百餘<lb/>
石而亭民亦以致富羡遂擢户部員外郎總領湖廣江<lb/>
西京西財賦時宿兵於邊輓輸者以六萬錢而致一斛<lb/>
公遣官屬即其屯市之民爲便而用以饒遷太府少卿<lb/>
疾不能治事遂以右中奉大夫直敷文閣提舉台州崇<lb/>
德觀其粮在襄陽者得石百餘萬其諸戍亦不減十餘<lb/>
萬上猶冀公之疾愈而復用之詔曰須其愈亟以來隆<lb/>
興二年閏十一月一日卒於蘇州寶華山之私第年五<lb/>
<pb n="KR4d0206_WYG_054-4b"/>
十三乾道元年五月十二日葬於湖州烏程縣霅水鄉<lb/>
丘墓村屏風山之下娶鄭氏贈令人先公卒男一人宜<lb/>
之女一人未嫁疾革告宜之與其從子升之以事君行<lb/>
已者曰吾固嘗語汝今將死而言庶汝念之勿忘也公<lb/>
居官得饋遺藏之去則歸於官凡四千六百緡文公之<lb/>
清節為似之矣夫使公之生也蚤而及乎文公之時文<lb/>
公必曰吾家有由也惡聲其不聞焉某既載其事則遂<lb/>
繫以銘曰<lb/>
<pb n="KR4d0206_WYG_054-5a"/>
　吁嗟文公　秉志孔武　鄙今弗為　維古之慕<lb/>
　古謂伊何　必曰堯舜　公其承後　不墜厥問<lb/>
　自仕迄歸　甚敏於行　文公有志　迨我而成<lb/>
　緬彼二帝　無或怨咨　既富既庻　我安静之<lb/>
　凡世大家　誰其無孫　衆稱其賢　爵位之存<lb/>
　公能繼之　惟艱其有　時亦逢矣　用乃莫究<lb/>
　士啜而悲　有時無年　維石有章　刻示九原<lb/>
　　　江原張君墓誌銘<lb/>
<pb n="KR4d0206_WYG_054-5b"/>
江原張成叔始入鄉校即爲古文尚書時主司非王氏<lb/>
説不能通每入坐試席惟考究古義一不主王氏説於<lb/>
是天下凡評文章必歸之通官貴人又獨好予所為文<lb/>
且死屬其子若虗曰葬必求予銘若虗既除喪之六月<lb/>
其母語若虗爾忘爾父之言乎即日自其鄉走睂州來<lb/>
請予得其所書行事私怪其父生已不能追時好以老<lb/>
於諸生葬有銘必託之通官貴人所欲顯揚於後而覆<lb/>
盖其子若孫也而復求予銘其生狥其志予固不可以<lb/>
<pb n="KR4d0206_WYG_054-6a"/>
奪如其葬則在子盍亦求於通官貴人可也若虗曰吾<lb/>
父非悖者其有以也夫予因歎曰在唐權德輿盛時為<lb/>
宰相坐廟朝凡有葬其親者不得其銘則自懟為不孝<lb/>
乃今無一傳者焉惟昌黎韓愈為四門助敎為國子博<lb/>
士其時所刻銘故赫赫尚存乃父之意抑其在此予愧<lb/>
非其人若虛泣曰茍不得銘以歸是無以葬吾父也予<lb/>
不得已諾而銘之其先髙祖諱中理嘉祐初與顔復輩<lb/>
二十三人遺逸舉召試中書省獨謝不起就拜將作監<lb/>
<pb n="KR4d0206_WYG_054-6b"/>
主簿曾祖諱公綽其鄉推為鉅人長者祖諱滸嘗與維<lb/>
州試第一而開封府者非維州比也天下之士舉集焉<lb/>
試又在優等考諱珤以五舉於禮部授九品官嘗監瀘<lb/>
南井鹽致仕得右承務郎以卒成叔諱績其季子也始<lb/>
自東漢張文紀其風節盖偉矣成叔嘗欲世其家為不<lb/>
墜者故務為崖岸嶄絶不可近至其論説天下事物之<lb/>
理則披抉其奥盡露州縣長官聞其名思聴其説顧不<lb/>
可致皆就見之資以為政成叔之兄伯氏仲氏與其子<lb/>
<pb n="KR4d0206_WYG_054-7a"/>
相繼卒能使其母忘其哀而伯氏仲氏之遺孫忘其孤<lb/>
其稍大也男乎詩書誨之女乎組紃誨之可嫁者嫁可<lb/>
娶者娶大小宗之不能立者亦皆使有所立其事若米<lb/>
鹽成叔處之乃甚暇而辦其餘力猶足溢於筆墨皆可<lb/>
觀百工伎藝無不通解成叔盖多才者以不得用於世<lb/>
而用於其家止於如此而已使成叔用於世則有得於<lb/>
今必失於古不知成叔其孰所願哉知成叔者當能辨<lb/>
之成叔之卒年五十有二以隆興二年十月十五日其<lb/>
<pb n="KR4d0206_WYG_054-7b"/>
葬於犍爲鄉伏筒里世塋之次則以乾道二年十月乙<lb/>
酉娶湯氏左朝散大夫前通判成都府贈大中大夫牧<lb/>
之女生三子若虚若晦若退一女嫁楊鑄銘曰<lb/>
　漢司空公葬於河南其子御史之葬則復返乎犍為<lb/>
　之阡兮唐之末有曰褀字景福者始遷於江原而宅<lb/>
　甘泉兮歴千數百載盖嘗三徙而卒不失其世守抑<lb/>
　可謂賢兮吾見公卿大夫既貴矣其後降於皁𨽻卒<lb/>
　不過於再傳兮盍亦觀諸張氏所以不失其世守者<lb/>
<pb n="KR4d0206_WYG_054-8a"/>
　居今而好古其所立之超然兮<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0206_WYG_054-8b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　嵩山集巻五十四<lb/>
</p>
<p>
</p>
  </div>
</body>
</text>
</TEI>
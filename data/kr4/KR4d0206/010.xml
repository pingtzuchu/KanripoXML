<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>嵩山集巻十</head> <lb/>
    <p>
<pb n="KR4d0206_WYG_010-1a"/>
欽定四庫全書<lb/>
　嵩山集巻十<lb/>
　　　　　　　　　　　　宋　晁公遡　撰<lb/>
　　律詩五十六首<lb/>
　　　王伯厚以詩招伯渾次韻同往邀之<lb/>
憶昨歸來萬里遥不能對䇿未央朝山林得計成長往<lb/>
松石為朋是久要痛飲肯來同榼挈小詩聊遣當弓招<lb/>
請君莫學全椒老澗下辛勤捨墮樵<lb/>
<pb n="KR4d0206_WYG_010-1b"/>
　　　師伯渾用韻復次<lb/>
束書歸隠不辭遥庠序懶陪耆老朝野外卜居無鬼瞰<lb/>
山中誓墓以神要暫來同作荔枝社安可輕違桂樹招<lb/>
已遣官奴理琴瑟豈惟百戱但歌樵<lb/>
　　　再賦<lb/>
風俗相傳三近古作成況自聖明朝藏家文字本蒼史<lb/>
繼世子孫非黒要近報漢廷頻詔下時聞蜀士有旌招<lb/>
怪君尚爾衣逢掖獨向空山伴採樵<lb/>
<pb n="KR4d0206_WYG_010-2a"/>
背郭深通一徑遥奔流坐看百川朝飛來黄鵠陂已復<lb/>
歸去白鷗盟可要益部官曹寧久處津鄉書札近相招<lb/>
此生若有躬耕地白首甘心老負樵<lb/>
　　　再賦<lb/>
古者諸侯今牧守衰遲難强嵗相朝惟須稚子理簔笠<lb/>
兼有老妻縫襋要來嵗定從田父去飛書不待故人招<lb/>
平生最愛津鄉聚江小可漁山可樵<lb/>
東望行都絳闕遥老來筋力倦趨朝誰能作吏沈簿領<lb/>
<pb n="KR4d0206_WYG_010-2b"/>
但欲買田書質要雅意庶同髙士傳不才難望大夫招<lb/>
津鄉舊有先賢宅過者蒭蕘莫敢樵<lb/>
　　　再賦<lb/>
筋力何堪道路遥難陪諸彦侍同朝初無計上三年最<lb/>
況敢功思萬里要北塞單于皆入貢西山賛普不勞招<lb/>
傳聞已卧清邊鼔塹壘長閒守木樵<lb/>
日飜蠧簡書齋裏往往編摹自漢朝雞距束毫來武信<lb/>
馬肝琢硯出髙要時因撫事歌成相更復懐人作大招<lb/>
<pb n="KR4d0206_WYG_010-3a"/>
知子山中富吟詠縱横文力到孫樵<lb/>
　　　去通義按刑漢嘉至中巖師伯渾臨別於此因<lb/>
　　　成二詩<lb/>
慚愧居士屩逺來尊者巖深知煩露宿徑為落風帆潭<lb/>
浄魚堪喚花殘鹿罷銜堂中有耆老禪病說呢喃<lb/>
相送自崖返忍看騎馬回故情真獨厚疊鼓未須催此<lb/>
去無三舍相留盡一杯風林如惜別摵摵暮聲哀<lb/>
　　　次韻鮮于晉伯清明日過水南<lb/>
<pb n="KR4d0206_WYG_010-3b"/>
盈牋寄我送春詩不減風流杜牧之覓句已應兒輩覺<lb/>
論書那得外人知如聞此上三年最相過能成一段竒<lb/>
況及霜天宜把酒四郊物色勝花時<lb/>
　　　又<lb/>
又賦斜川五日詩行將去此欲何之一年春事倉庚報<lb/>
萬里鄉心杜宇知筆力早衰無痛快詞源漸老乏經竒<lb/>
文章子駿惟君似學到揚州刺史時<lb/>
　　　嵗盡<lb/>
<pb n="KR4d0206_WYG_010-4a"/>
嵗盡餘一候年侵懐百憂人生漢南樹節物劒西州風<lb/>
榭梅花委春杯柏葉浮峩眉有佳色領覽為登樓<lb/>
　　　師襲卿來權攝峩眉縣祿東之來乃去送以詩<lb/>
　　　乃元日也<lb/>
白水諸山翠作堆豈令飛舄著塵埃勿嫌屈子峩眉縣<lb/>
正得同吾婪尾杯淑日升堂迎晝永和風排闥送春來<lb/>
還家尚可為親夀柏葉清尊手自開<lb/>
　　　送湯子才<lb/>
<pb n="KR4d0206_WYG_010-4b"/>
江湖此去水連空萬賈連檣浩渺中帆影浸斜青草月<lb/>
笛聲吹盡碧蘆風未論魏闕功名近不與巴山氣象同<lb/>
更到臨平看輦路沙堤十里軟塵紅<lb/>
　　　聞虞㕘政至玉屏山<lb/>
宣室思賢久鋒車促召還去調金鉉鼎來別玉屏山拱<lb/>
木雨露下豐碑天地閒九原凛如在想足慰慈顔<lb/>
鄉黨敬前輩朝廷尊大儒公無念丘墓人自禁樵蘇此<lb/>
去居衡軸長留執事樞求賢養邦本深為賛吁俞<lb/>
<pb n="KR4d0206_WYG_010-5a"/>
　　　示中巖長老子文<hi>案此下古詩三首原編誤入</hi>
我為應真來欲結無生緣不食中巖飯但酌中巖泉莫<lb/>
言一杯水實具五味禪請師問應真此語然不然<lb/>
　　　子雲<lb/>
子雲世所賤既死名乃傳至今讀其書共言以為賢必<lb/>
待成丘壠何如用當年貴耳不重目斯人真可憐<lb/>
　　　蔡光祿<lb/>
白頭蔡光祿不肯拜司徒滿朝愕相視蓋是時所無負<lb/>
<pb n="KR4d0206_WYG_010-5b"/>
乗初莫責循牆乃當誅古書若盡信夫子實欺予<lb/>
　　　江行<lb/>
瀘南道窮復劒西桃花浪生行苦遲百丈牽舟上春水<lb/>
三尺為邦逢聖時平蕪細麥綠相映老樹雜花紅已衰<lb/>
峩眉山月今始見令人絶歎謫仙詞<lb/>
　　　木犀花二首<lb/>
粟玉開花顔色新秋光未覺减陽春蕭然不受風埃涴<lb/>
知是髙標可辟塵<lb/>
<pb n="KR4d0206_WYG_010-6a"/>
滿貯彫盤可鎮帷論花壓盡劒東西豈惟鼻觀遭渠惱<lb/>
鄰舍聞香亦駭雞<lb/>
　　　楊㕘政挽章二首<lb/>
學海波瀾濶人間爵齒尊南宫冠多士東海起髙門請<lb/>
去三公府歸休五畝園何須篆幽石天下有師言<lb/>
亟上疏封印空馳會𦵏車山川渾不改氣象比何如德<lb/>
行太常議功名惇史書平生所薦士豈復減嚴徐<lb/>
　　　清明<lb/>
<pb n="KR4d0206_WYG_010-6b"/>
便覺近長夏温風蠶欲成冠欹知髪少衣薄喜身輕初<lb/>
荻青穿水繁隂綠滿城朝來試新火茶鼎聽松聲<lb/>
　　　晩望<lb/>
遲日髙樓上江山引望長浮鷗輕浩渺飛鳥滅蒼茫洲<lb/>
渚蘋初白陵陂麥未黄流年太怱促轉燭過春光<lb/>
　　　聞李士舉宿馬鞍山<lb/>
入境封人報飛書侍史還初聞虎節使已至馬鞍山霽<lb/>
野風煙麗端居日月閒此行吾所羨脫屣簿書間<lb/>
<pb n="KR4d0206_WYG_010-7a"/>
　　　江上<lb/>
江淺晴沙見山髙細路分老藤維墮石逺樹掛殘雲燕<lb/>
鴈遥難到巴鸎暖遂聞花飛少顔色委地自紛紛<lb/>
　　　春日<lb/>
花發春連屋山晴晝滿樓所過皆異縣何處是皇州頏<lb/>
頡鶯銜逐呢喃燕聚謀物生各有累於世孰無求<lb/>
　　　野亭<lb/>
興發尋春去寧知行路賒簷牙啄晴漢屐齒散平沙風<lb/>
<pb n="KR4d0206_WYG_010-7b"/>
偃陵陂麥雲埀間道花芳菲看即過留滯改年華<lb/>
　　　挈榼<lb/>
挈榼吾何往閒臨積水邊晩紅看落日春碧愛晴川蜂<lb/>
蝶低窺酒鳬鷖狎近船平生五湖興見此一欣然<lb/>
　　　出郭<lb/>
出郭花相引尋荒草欲迷綠低憐獨卧紅缺見鶯啼溪<lb/>
石皆堪坐山醪亦偶攜淹留送落日直過石城西<lb/>
　　　合江舟中作<lb/>
<pb n="KR4d0206_WYG_010-8a"/>
雲氣昏江樹春流没釣磯如何連夜漲似欲送人歸亂<lb/>
石水聲急片帆風力㣲舟師且停櫓鷗鷺畏人飛<lb/>
　　　江雨<lb/>
江草被霜槁江雲隨雨飛稍看霑徑濕故作映空㣲曉<lb/>
浪初吹浦春泥未汚衣南征羨鴻雁獨有故鄉歸<lb/>
　　　出郊<lb/>
寒江多石出危岸有沙摧短綠行穿麥髙紅仰嗅梅故<lb/>
人能共往勝日可頻來春事從兹始羣花次第開<lb/>
<pb n="KR4d0206_WYG_010-8b"/>
　　　小立<lb/>
小立臨洲渚徐行過野亭頹沙江沸白穿徑草分青秩<lb/>
酒近無給窮途真獨醒春來慰羈放幽絶賴郊坰<lb/>
　　　梅<hi>古</hi>
㣲陽回孤根霜雪破餘凛顔紅發春鮮膚粟憐夜永輕<lb/>
風送幽香缺月散清影寒烏忽飛來伴此一枝冷<lb/>
　　　中巖十八詠<lb/>
　　　　慈姥巖<lb/>
<pb n="KR4d0206_WYG_010-9a"/>
棲巖既下集賔天復上征八子似荀氏中當有慈明<lb/>
　　　　羅漢洞<lb/>
釋迦行中國設教周孔同吾知諸子弟不殊闕里中<lb/>
　　　　喚魚潭<lb/>
潭水清見底老僧來喚魚與渠同法食持鉢施齋餘<lb/>
　　　　寶瓶峯<lb/>
誰將巾瓶來置此几席間不可喚木𣔻試往問溈山<lb/>
　　　　虎頭峯<lb/>
<pb n="KR4d0206_WYG_010-9b"/>
山靈亦自喜尊者乃吾師得與鷲嶺並不作虎頭癡<lb/>
　　　　盤陀石<lb/>
飛亷日掃除預知尊者過不令有塵垢汚此石盤陀<lb/>
　　　　風穴<lb/>
有風地鳴籟無風石抱雲上人如宴坐不可墮聲聞<lb/>
　　　　瀑布泉<lb/>
濺沫響空谷分流清法筵元因卓錫地今為洗鉢泉<lb/>
　　　　望江亭<lb/>
<pb n="KR4d0206_WYG_010-10a"/>
偶來俯滄波遥見生白蘋望望不得上笑彼涉江人<lb/>
　　　　玉泉亭<lb/>
徘徊立泉上誰敢酌寒清莫解金鑿落且聽玉琮琤<lb/>
　　　　松風亭<lb/>
皎皎石上月颼颼松下風清絶誰領會倚杖送飛鴻<lb/>
　　　　應現亭<lb/>
松道須雨灑山扉遣風開塵念自起滅至人無去來<lb/>
　　　　寒峯軒<lb/>
<pb n="KR4d0206_WYG_010-10b"/>
崖隂日慘慘石潤露漙漙何似藍田下髙並玉山寒<lb/>
　　　　碧筠亭<lb/>
蕭然一叢竹何當舉似人不可妄認此青青為法身<lb/>
　　　　石筍庵<lb/>
竒峯如立筍太隂生古苔誰能此出入咄咄金石開<lb/>
　　　　壁軒<lb/>
巻書置案上黙坐初不看侍者空堵立湛然惟壁觀<lb/>
　　　　止庵<lb/>
<pb n="KR4d0206_WYG_010-11a"/>
智者有所說後生誰究明韋編具此眼時止復時行<lb/>
　　　　西方閣<lb/>
官失學四夷寂寥洙泗濵至此每再拜西方有聖人<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0206_WYG_010-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　嵩山集巻十<lb/>
</p>
<p>
</p>
  </div>
</body>
</text>
</TEI>
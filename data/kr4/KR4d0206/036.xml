<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>嵩山集巻三十六</head> <lb/>
    <p>
<pb n="KR4d0206_WYG_036-1a"/>
欽定四庫全書<lb/>
　嵩山集巻三十六<lb/>
　　　　　　　　　　　　宋　晁公遡　撰<lb/>
　　劄子<lb/>
　　　王安撫<lb/>
某自去公座不得日聞起居狀敢問台用比何如恭惟<lb/>
按臨一道惡去善伸神明並相台候動止萬福某行役<lb/>
益西未有見日敬請盡消息理前膺大政之咨<lb/>
<pb n="KR4d0206_WYG_036-1b"/>
　　　二<lb/>
某向來於涪陵始獲望旄莭但歎服前輩盛徳儀形而<lb/>
已近至堂上熟聞開物成務之方古之君子功烈著於<lb/>
簡冊者不過如此耳五十之年老眼未嘗見此西來雖<lb/>
極罷憊所得盖多矣至今感詠要當終身誦而行之今<lb/>
遣六騶還併以謝於鈴下<lb/>
　　　三<lb/>
某伏聞士大夫皆稱節下鑒裁甚峻獲進於前而得一<lb/>
<pb n="KR4d0206_WYG_036-2a"/>
嚬一笑者已少况辱尊爼之奉待之如其敵者耶某何<lb/>
人首蒙是禮思所以稱此者惟服膺法度之言見於行<lb/>
事不負期待耳歸語家弟相對歎息家弟以未得預賓<lb/>
客見為恨也已約家弟往眉山它日須負擔者更當申<lb/>
言併乞台察<lb/>
　　　四<lb/>
數日甘雨霈然不省治部何如恭惟善政所格風雨以<lb/>
時南畆均被餘潤公堂亦復清凉神明右之台候動止<lb/>
<pb n="KR4d0206_WYG_036-2b"/>
萬福某為邦無它長以勤補拙耳賴庇尚爾充位末由<lb/>
㕘詣惟乞以道養壽前持荷槖<lb/>
　　　五<lb/>
某視事將復三告朔常愧無可紀者為知識羞不謂節<lb/>
下用過客之言盛有推挹此盖常常當行者耳何足為<lb/>
先生長者道哉高明果愛之願教以所不逮則幸甚<lb/>
　　　六<lb/>
某伏䝉台誨欲得諸書以補文房之遺即令求之市其<lb/>
<pb n="KR4d0206_WYG_036-3a"/>
無者亦往他邦求得之版墨止如是耳不審滿盛意否<lb/>
其細具録子併冀台察<lb/>
　　　陳茶馬<lb/>
某守地不得前詣車下敢問跋涉良逺台用何如恭惟<lb/>
幢盖所至飛亷獻凉無復道暍加以神相台候動止萬<lb/>
福某更同巡屬以請保輯太和前究霖雨之施<lb/>
　　　二<lb/>
某久聞大君子之名比傳制詔委以全蜀𣙜牧之政平<lb/>
<pb n="KR4d0206_WYG_036-3b"/>
生常恨不得事大君子今乃得豫在封内喜甚亟遣步<lb/>
吏奉一函以抒下情伏計已徹聽下率爾干冒悸恐<lb/>
　　　三<lb/>
某伏以郡縣想聞明使者風采孰敢怠惰皆當奔走率<lb/>
職不待號令今日忽驛𨽻至奉手命告以聖訓丁寜同<lb/>
濟國事某開讀惶懼致煩莭下憂其未知攸濟某敬以<lb/>
服膺朝夕遵承期無稽違此邦歳有期㑹者盖先已施<lb/>
行矣别具録子併乞台察<lb/>
<pb n="KR4d0206_WYG_036-4a"/>
　　　四<lb/>
某今日伏凖劄子告以聖上戒勅嚴峻欲使郡縣仰體<lb/>
宸慮同濟國事某敢不夙夜匪懈遵奉約束除條例已<lb/>
施行者遣人持詣莭下今先具遵依申稟<lb/>
　　　任運使<lb/>
伏審乗鋒車還朝方此發軔恭惟騶馭在行勞於趣裝<lb/>
神明所相台候動止萬福某敬候道周以見更冀順秋<lb/>
之令厚加調適亟趨宣室<lb/>
<pb n="KR4d0206_WYG_036-4b"/>
　　　二<lb/>
某仄聞軺軒近在梓中想不無去鄉閭之念然泰山之<lb/>
雲豈守故岑而不布滿天下一為霖雨耶比來潦水已<lb/>
平大江穏流正宜皷枻以下三峽殆須神相此行也願<lb/>
亟進道使聖主早聞康濟之論斯人預蒙福幸甚幸甚<lb/>
　　　三<lb/>
某近見制㫖以總領所錢引三百萬蠲除虛額某為之<lb/>
感歎此盖節下嘗慨然為斯人建白故有此詔斯人其<lb/>
<pb n="KR4d0206_WYG_036-5a"/>
孰不拜賜此部父老固已念節下之去自是重憫憫也<lb/>
惟識者則語之曰公之徳豈可局於此部要當均之四<lb/>
方他日之拜賜又不止於今日者耳父老於是自今更<lb/>
跂踵以須之<lb/>
　　　四<lb/>
某初未得望六轡之光華而遽來此邦日懼不勝任上<lb/>
勤程督不謂高明不待其謁而所以矜察其愚教誨其<lb/>
不逮有如賔客之舊某何以得此但歎頌盛徳直求之<lb/>
<pb n="KR4d0206_WYG_036-5b"/>
前輩中耳某不敢私自慶幸竊為士大夫慶其得見前<lb/>
輩盛徳於此世也即期㕘詣併致區區銜感之意<lb/>
　　　五<lb/>
某近奉手命伏審邇來起居狀下情欣慰不省台用比<lb/>
復何如恭惟益州佳麗明臺所卜尤得爽塏賦調已定<lb/>
諸州承楷雍容無事神相宴處台候動止萬福某守地<lb/>
末由瞻謁敢乞盡消息理前開宣室<lb/>
　　　六<lb/>
<pb n="KR4d0206_WYG_036-6a"/>
某得郡於巡屬當詣節下受約束而來伏蒙符令欲使<lb/>
治業赴功不可曠職既不克前即亟為墨啓代見但得<lb/>
侍史通之賜以一覽幸矣豈謂特屈答教感誦辭㫖銘<lb/>
佩不敢忘也<lb/>
　　　七<lb/>
某雖未面君子之光儀乃蒙眷顧厚於他邦益用慕向<lb/>
直欲日日上一牋代謁見敢問台用比何如恭惟仁風<lb/>
所扇被於列城無復劇暑神明嘉相台候動止萬福某<lb/>
<pb n="KR4d0206_WYG_036-6b"/>
無以効於門牆惟與受帡幪者敢請以道養夀為國柱<lb/>
石<lb/>
　　　八<lb/>
某視事以來初未有以自効率先諸郡以應期㑹但數<lb/>
有請於節下論其迹可謂愚不勝任上煩處决宿夜悸<lb/>
恐所有春季綱即已盡起自今敢不更竭衰鈍要使凡<lb/>
餉大軍者悉如令伏望台慈無以此邦為憂特勞帳下<lb/>
逺賜程督<lb/>
<pb n="KR4d0206_WYG_036-7a"/>
　　　九<lb/>
某以迂疎之才而當頺敝之後常以空乏告於節下如<lb/>
蒙不責其短淺以不能興起蠧壞有所捃摭以應公家<lb/>
之須不賜譴訶已大幸矣敢謂寛明特加憐察賜以隆<lb/>
州井鹽使軍吏得以足食某自念何以拜此大貺惟當<lb/>
終身歸徳門下自今日始<lb/>
　　　范運使<lb/>
伏承鷁首之西正爾濁熱不省台用何如恭惟盛徳所<lb/>
<pb n="KR4d0206_WYG_036-7b"/>
至川后寢波山祇獻凉台候動止萬福某敬遣一介以<lb/>
候榜人<lb/>
　　　二<lb/>
敢問去䕫門今㡬何日跋涉之乆伏想厭齋舫之偪仄<lb/>
思棟宇之軒豁某州廨有可以偃休不審肯留宴休以<lb/>
揖千里之風敬以請於節下<lb/>
　　　三<lb/>
某間者初見父老忘其不勝任之愧而有不乏食之喜<lb/>
<pb n="KR4d0206_WYG_036-8a"/>
輒具一牋謝於門牆但所遣持書者徑下吳甸似非専<lb/>
敬至今慚悚不謂台慈不以是督過之尚賜手答下情<lb/>
感刻無言可喻<lb/>
　　　四<lb/>
某辱門下生之列又得與寵弟合符造物重以此好使<lb/>
為小人之光榮幸甚幸甚毎念昨在硤内以無可紀之<lb/>
政而蒙深知當時但為感歎今則始識其難遇也胷中<lb/>
壹鬰更須言侍當悉布之<lb/>
<pb n="KR4d0206_WYG_036-8b"/>
　　　宋提刑<hi>嗣孫</hi>
某伏省旄節按行巡屬當此盛夏敢問跋涉不至勞乎<lb/>
恭惟褰帷問俗神明嘉相風伯獻凉不知煩暑台候動<lb/>
止萬福某敬遣一介以候車塵<lb/>
　　　二<lb/>
某聞諸部内之民思仰盛徳朝夕願見不啻當暑而思<lb/>
濯清風忽聞使軺近止上下延頸以望不勝喁喁<lb/>
　　　三<lb/>
<pb n="KR4d0206_WYG_036-9a"/>
此月正是土潤溽暑之時居爽塏者猶病煩熱伏聞輶<lb/>
車犯此炎天慮有淹繫盖仁人之用心闔境歎息不知<lb/>
以報惟冀戴星而行日出而舎以避道暍不勝拳拳之<lb/>
請<lb/>
　　　四<lb/>
某迂疎不勝一郡之寄而復視事日淺州綱頺壞多矣<lb/>
遽承莭下按臨為之悸恐更望台慈有以教其未達而<lb/>
寛其不逮幸甚幸甚<lb/>
<pb n="KR4d0206_WYG_036-9b"/>
　　　五<lb/>
某不勝瞻仰之情日日欲聞食味狀而念數遣書則凟<lb/>
不遣書則乃心無由宣冩顧寧凟耳敢問台用比復何<lb/>
如邇來江雨時作山田膏潤暑氣亦解恭惟盛徳所格<lb/>
獄訟衰息神明所相台候動止萬福某與闔部仰祈以<lb/>
道養壽再登赤墀<lb/>
　　　六<lb/>
某不自量投屯煩鬨晨興符檄滿前皆為錢而來衰鈍<lb/>
<pb n="KR4d0206_WYG_036-10a"/>
殆不能應期㑹夙夜憂懼然念節下在當道素辱憐察<lb/>
豈忍使之坐不勝任而去必有以左右之今日鮮于法<lb/>
曺忽來告明臺遣鞠獄於雅安某不覺惋駭方恃莭下<lb/>
有以左右之今乃奪其同官之良何也既而思之莭下<lb/>
盖不知之爾此邦官屬率罷懦而判官司戶輩皆出惟<lb/>
法曹君可屬以事正委之究治諸縣逋負諸司歳起緡<lb/>
錢如明臺所督綾絲及贍軍科目稍見涯涘比去年有<lb/>
加矣若一出旁郡動須數月鞫獄常事它州官皆可辦<lb/>
<pb n="KR4d0206_WYG_036-10b"/>
而此邦失法曹君則某將無以免負殿以累節下所繫<lb/>
甚大伏望台慈特免其行幸甚幸甚<lb/>
　　　七<lb/>
伏以乘傳按行所部道逺天且炎熱不省台用不至勞<lb/>
乎恭惟宣布上意哀矜庻獄神明所相台候動止萬福<lb/>
某竊聞掲節還臺遣一介候於境上敬以煩令持生為<lb/>
請<lb/>
　　　八<lb/>
<pb n="KR4d0206_WYG_036-11a"/>
伏惟六轡所臨不待號令之施郡縣竦畏皆知警厲以<lb/>
愛民奉法為先斯人拜貺大矣道路嘖嘖嗟稱咸願使<lb/>
節之日按臨也甚盛<lb/>
　　　九<lb/>
某治郡無狀日者使軺臨之所宜得譴訶者多矣獄吏<lb/>
止從薄罰某亦止以對易獄椽違戾而賜薄責得以㣲<lb/>
罪行免積乆有大曠敗以累平日識察在某亦可謂幸<lb/>
也朝夕杜門以俟汰遣更當俟弭節過郡痛自摧謝併<lb/>
<pb n="KR4d0206_WYG_036-11b"/>
乞台照<lb/>
　<lb/>
　<lb/>
　<lb/>
　<lb/>
　<lb/>
　<lb/>
　嵩山集巻三十六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>嵩山集巻二十五</head> <lb/>
    <p>
<pb n="KR4d0206_WYG_025-1a"/>
欽定四庫全書<lb/>
　嵩山集巻二十五<lb/>
　　　　　　　　　　　　宋　晁公遡　撰<lb/>
　　啟<lb/>
　　　賀葉左相啟<lb/>
惟帝則哲知當代非常之才謂公其來正上相久虚之<lb/>
位識者相賀翕然同辭竊以無烈火則不能見精金之<lb/>
良非嚴霜則何以表勁柏之節故君臣之間因事而益<lb/>
<pb n="KR4d0206_WYG_025-1b"/>
信凡聖賢之徳遇謗而乃彰睿懐有感於中深恨大用<lb/>
之晚某官言合稷契名髙蕭曹頃在天官之銓仕不賕<lb/>
吏及居道揆之地忠以事君國之倚毗衆所属望比奉<lb/>
身而遽去俄當宁之有言昔惑於詆欺惟予一人佚罰<lb/>
今堲彼讒説灼見三有俊心自兹委任而不疑必將功<lb/>
業之有立某遙想都邑歡騰詠歌國人皆曰賢其何傷<lb/>
於日月太師以為首以其告於神明竊見遠方實同慶<lb/>
頌<lb/>
<pb n="KR4d0206_WYG_025-2a"/>
　　　賀魏右相啟<lb/>
置諸左右作相爰選邇僚踰於前後數公莫如舊徳始<lb/>
正台衡之位亟新海宇之觀竊以載籍之傳以至于今<lb/>
未有政事之堂而無其長殆將踰嵗曽莫告廷忽一朝<lb/>
典册之遂頒必千載明良之相得某官自任以重能尊<lb/>
所聞出遇可為之時見知有道之主舜受堯之天下毎<lb/>
躬稟於聖謨尹相湯于鳴條方共圖於武事㕘决國論<lb/>
時游機庭属宰席之久虚顧朝紳之相語衆但知居衡<lb/>
<pb n="KR4d0206_WYG_025-2b"/>
軸之地惟帝其難之上以謂預巖廊之游非君誰可者<lb/>
既執魁柄即成顯庸某猥被隆施洊膺煩使有所譽其<lb/>
有所試恐稱塞之不能可與立未可與權但恪勤之是<lb/>
勉敢期晚嵗永託大鈞<lb/>
　　　答眉州秀才啟<lb/>
猥叨殊恩獲守是土讀詩書律令盖天下至於吏民視<lb/>
動作語言皆能習知於守令况我俊造秀於里閭某人<lb/>
學由家傳經有師法如土地豐美而宜杞梓之産須雨<lb/>
<pb n="KR4d0206_WYG_025-3a"/>
露長養以成棟樑之材豈意餘生獲觀諸彦増置博士<lb/>
弟子既已興太平之原召問長老先生正欲聞安集之<lb/>
道過承華翰雖感至情顧稱譽之良多非衰遲之所望<lb/>
其為愧怍未易敷陳<lb/>
　　　答師解元啟<lb/>
昔卧東牀偶與其選今來西蜀乃守此邦方思往事以<lb/>
感傷過辱親朋之慰藉某人早游於藝更博以文當求<lb/>
攀桂之髙枝但用穿楊之舊箭勉趨逺大何羨衰遲延<lb/>
<pb n="KR4d0206_WYG_025-3b"/>
賞不識於韋臯髙門固無其事衞玠可齊於樂廣老夫<lb/>
安有是名念莫謝於貽書顧徒為之起愧<lb/>
　　　答王解元啟<lb/>
久處里閭阻開仙桂之籍特勤屐屣來由瑞草之橋念<lb/>
西華之子其甚貧誦東坡之詩而永歎某人年稱耆舊<lb/>
學有淵源尚餘棕鞋桐帽之風乃困蓬户桑樞之陋席<lb/>
間相見宛如紅帶之老人江上争扶誰弔青衣之遺迹<lb/>
因追思於往事實有感於予懐勉答長牋莫酬至意<lb/>
<pb n="KR4d0206_WYG_025-4a"/>
　　　答蘇解元啟<lb/>
將臨劇郡初無兩漢之循良忽辱髙文已有三蘇之風<lb/>
氣不勝其愧莫稱此邦某人生于士鄉輔以世業固知<lb/>
辭彩之本其俗更宜朴厚以率其人不恥下問是以謂<lb/>
文乃過求於衰拙何必讀書然後為學盍少變於浮華<lb/>
庶還近古之風皆云自子而始愚或有得謀敢不忠<lb/>
　　　答史解元啟<lb/>
行路棘澁悵踰月而莫前丈人氷清撫舊游而不見方<lb/>
<pb n="KR4d0206_WYG_025-4b"/>
為興感忽辱飛文某人能敬先賢不忘雅好儻自知於<lb/>
肺腑肯但作於面朋周親不如仁人願深明於鄙意文<lb/>
質然後君子豈專事於空言跋渉方疲報酬甚畧<lb/>
　　　答吕解元啟<lb/>
毎自念為郡縣之長刑人殺人豈若論養性命之方上<lb/>
藥中藥可以濟衆不專利身喜承巾屨之臨願聞水火<lb/>
之濟某人蚤以秀士游于膠庠雖不能登賢能之書顧<lb/>
今稱有典刑之老彼列諸侯千八百國顧反病民而誦<lb/>
<pb n="KR4d0206_WYG_025-5a"/>
醫經數十萬言盖嘗起死居官何有較徳良慙某適㑹<lb/>
簿書之閑要觀色脉之妙知仲景之名世雖識鑒不及<lb/>
於前賢問思邈以養生庶壽考或延於晩嵗因修牋牘<lb/>
之報輒陳悃愊之言<lb/>
　　　答令狐解元啟<lb/>
嘗記往年斯友一鄉之善豈期今日不逺千里而來載<lb/>
誦髙文信為良友某人秉徳温厚通經精深長而多髯<lb/>
尚肖乃祖之狀微雖具體肯作小人之儒頃属老夫之<lb/>
<pb n="KR4d0206_WYG_025-5b"/>
為邦乃偕邑子而見客但謂同師於洙泗不知異派於<lb/>
淄渑陳亢問於伯魚使吾兒之與處仲尼失之子羽顧<lb/>
我輩以何言今觀徒步之相從益歎久要之未有佇看<lb/>
决科之選當獲知言之名<lb/>
　　　又答<lb/>
紞如五鼓初去故都違之一邦復得劇郡正望樂告以<lb/>
善乃貽溢美之言某人學問精深行能茂美肯如餘子<lb/>
婞婞而為丈夫盖慕古人彬彬然後君子某頃從宴語<lb/>
<pb n="KR4d0206_WYG_025-6a"/>
毎歎髙風要盡此生相與為盛徳事共矯其敝不必解<lb/>
世俗書繼自崇朝願聞讜論<lb/>
　　　答楊秀才啟<lb/>
至三老之州已喜觀於多士望一區之宅尚越在於他<lb/>
邦方切詠懐遽承勞苦某人文能行遠志欲决科將求<lb/>
郡刺史而引嫌遂就部使者之勸駕四海皆兄弟况老<lb/>
夫誠與之有交三嵗興賢能在髙才何患於不得勉從<lb/>
鄉舉佇慶彚征<lb/>
<pb n="KR4d0206_WYG_025-6b"/>
　　　答宋解元啟<lb/>
尚記去年見於稠人廣坐未知戚属出於大夫貳宗載<lb/>
辱迂臨愈増厚媿某人深懐至性篤念懿親肯恕老夫<lb/>
之廢忘復與天倫而趨進人不知而不愠能思先聖之<lb/>
立言聲相應而相求盖謂外家之同氣銘藏此意感歎<lb/>
于中<lb/>
　　　答史解元啟<lb/>
一鄉友善士顧毎見而欣然十年為故人况相從之舊<lb/>
<pb n="KR4d0206_WYG_025-7a"/>
矣重承牋牘益歎情文某人属詞甚工誨人不倦自行<lb/>
束脩以上嘗辱教於吾兒以樂嘉賓之心復燕游於兹<lb/>
地良為喜快未易名言<lb/>
　　　答白解元啟<lb/>
周之治尚文盖亦極矣漢之斵為朴冀以返之豈伊居<lb/>
塾而為師尚有貽書之過實某人聚徒講藝樂道安時<lb/>
無心富貴而富貴逼人兹固言其有命匪求童䝉而童<lb/>
䝉求我惟勿倦於教人使郡縣獄訟之遂衰而閭里絃<lb/>
<pb n="KR4d0206_WYG_025-7b"/>
歌之相接孝弟犯上者鮮安敢忘吾子之功仁義非禮<lb/>
不成亦當修太守之職各期弗懈庶俾有傳<lb/>
　　　答梁敦義秀才啟<lb/>
竊承負笈而來鼓篋於此要與人才而輩出過於古磬<lb/>
十六枚益思賢哲之善言觀諸聖門二三子况是文翁<lb/>
之興學勿止張叔而為師列於左右之生當異於衆從<lb/>
彼先後之進更審所宜因辱賦詠之貽輒効切磋之報<lb/>
　　　答宋秀才啟<lb/>
<pb n="KR4d0206_WYG_025-8a"/>
送以禮樂而有光華是稱膚使聞諸道路未知信否敢<lb/>
辱長牋良佩眷存更増感怍某人實在外属有懐至情<lb/>
粲然鋪陳言不可若是其幾也觀其稱頌謂吾何足以<lb/>
堪之亟為占辭莫殫謝悃<lb/>
　　　答楊昌辰謝依竹堂詩啟<lb/>
家多竹而門可欵毎嗟瞻晤之無由言為詩而聲成文<lb/>
姑託詠歌而相語反勤遠駕特謁賓筵某人優游田廬<lb/>
嘯傲林壑如姑蘇山中之客築少陵野外之堂汗簡而<lb/>
<pb n="KR4d0206_WYG_025-8b"/>
冩殺青夜然膏而不倦班衣以奉埀白冬生笋而可飱<lb/>
若自結於嵗寒不復追於時好忽輟其寢門之問而從<lb/>
我朋簪之游何可一日無此君能為賢者之事不逺千<lb/>
里利吾國豈肯徒然而來勿遽返於庭闈請劇談於仁<lb/>
義<lb/>
　　　答彭州李倅啟<lb/>
二月初吉遠辱貽書三歎遺音深為擊節何鋪張之甚<lb/>
麗乃退託於不能某官涖官之初休駕未久雖雅志欲<lb/>
<pb n="KR4d0206_WYG_025-9a"/>
安於其位願為小相焉顧諸公皆念於是邦未甚此時<lb/>
者聞簿書之縁絶致期㑹之稽遲巧匠旁觀而縮手袖<lb/>
間忍視斯民之彫敝謁者復通而望履幕下往見其属<lb/>
之走趍責其在公率以稱最少副當途之意益為知己<lb/>
之榮<lb/>
　　　答眉州樊倅啟<lb/>
人之良㑹當知有數其間今者逺來頗恨相見之晚属<lb/>
已去郡莫遑為僚某官嘗仕是邦久知其俗必念辭滿<lb/>
<pb n="KR4d0206_WYG_025-9b"/>
之後不勝彫瘵之餘顧若衰遲斗筲之人何足算也宜<lb/>
加恩惠山徑之蹊介然成之勿令此道之不行庶使斯<lb/>
民而有賴願敦實効無事空言<lb/>
　<lb/>
　<lb/>
　<lb/>
　<lb/>
　嵩山集巻二十五<lb/>
</p>
<p>
</p>
  </div>
</body>
</text>
</TEI>
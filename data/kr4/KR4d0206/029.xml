<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>嵩山集巻二十九</head> <lb/>
    <p>
<pb n="KR4d0206_WYG_029-1a"/>
欽定四庫全書<lb/>
　嵩山集巻二十九<lb/>
　　　　　　　　　　　　宋　晁公遡　撰<lb/>
　　柬<lb/>
　　　上宰相小柬<lb/>
即日璇穹週逥協氣充塞恭惟坐於廟堂兼運樞極王<lb/>
室倚賴神明並相鈞候動止萬福某敬奉牋代其身賀<lb/>
於堂上<lb/>
<pb n="KR4d0206_WYG_029-1b"/>
　　　二<lb/>
邇日不省鈞用何如聖賢相逢坐建中和之極當此淑<lb/>
節更覺協氣周流伏惟沖粹集於神衿起居超勝其在<lb/>
方内拳拳之情更乞盡消息理永享三壽之祉<lb/>
　　　三<lb/>
某伏聞丞相之印明天子久未有所付海内延頸日佇<lb/>
顯册之頒盖踰年于此矣属者恭審詔自中出告於大<lb/>
庭卿大夫則相賀於朝士庶人則相賀於家乃知明天<lb/>
<pb n="KR4d0206_WYG_029-2a"/>
子必待其知之深而後用之富公韓公之登庸直如是<lb/>
耳某在遠不得從百事詣光範門敢致一牋於袞衣之<lb/>
前伏乞鈞覽<lb/>
　　　四<lb/>
某名跡冗微不敢以書通於名公大臣而獨喜見東南<lb/>
來者從之問名公大臣之賢東南來者皆亹亹談相公<lb/>
頃在天官時吏不敢為姦而士大夫恃為津梁已有廟<lb/>
堂之望矣今某與遠方之人自聞召還揆路遂執鈞衡<lb/>
<pb n="KR4d0206_WYG_029-2b"/>
無不欣欣相告中外幸甚幸甚<lb/>
　　　五<lb/>
某少經憂患異於他人重以才具迂疎不任當世驅使<lb/>
以此實無宦情顧出仕埀三十年無田廬可歸為貧所<lb/>
驅矻矻州縣間但知自治而已不自意猥䝉朝廷遽從<lb/>
支郡擢付一道而巴蜀之俗喜為朋比以濶畧不事事<lb/>
為賢某效之則違其本性且負朝廷欲不效之雖民則<lb/>
喜矣其如官吏不悦者衆朝夕皇皇不知所圖輒敢布<lb/>
<pb n="KR4d0206_WYG_029-3a"/>
之伏乞鈞察<lb/>
　　　上執政小柬<lb/>
即日春服既成恭惟端委廟堂<hi>樞密云端委宥府</hi>四方承式神<lb/>
明並相鈞候動止萬福某敬奉一函於黄閤之下<lb/>
　　　二<lb/>
此日不省鈞用何如大君子與天地同流體備四時起<lb/>
居無不宜之也更乞持精養神永為王室柱石<lb/>
　　　三<lb/>
<pb n="KR4d0206_WYG_029-3b"/>
伏惟名振天下徳冠列辟聖上所欲亟用而中外猶恨<lb/>
於晚某見方册或有此而不謂今乃親覩也甚盛甚盛<lb/>
自今傾耳以聽必有以大副四海之望<lb/>
　　　四<lb/>
比聞强敵窺邊征戍之夫無不懍懍而彼終不復侵尺<lb/>
寸之地卒於定議和好無間中國非閤下居衡軸之室<lb/>
<hi>樞密云在樞機之庭</hi>何以使其無所疑而悦從哉某與斯人安於<lb/>
奠枕幸甚幸甚<lb/>
<pb n="KR4d0206_WYG_029-4a"/>
　　　五<lb/>
今士大夫皆身至宰庭乃得賜虎符而遣之郡某獨媮<lb/>
安坐獲二千石印章既免往返萬里之途而即享飽煖<lb/>
之賜銘藏恩紀無地寄言<lb/>
　　　六<lb/>
某為貧逐食乃不自量得此難治之地百弊如絲棼殆<lb/>
不可理盖有年矣顧惟供億大軍不可乏興已於今月<lb/>
初六日領賤事當竭綿力有以塞責不敢上煩汰遣伏<lb/>
<pb n="KR4d0206_WYG_029-4b"/>
乞鈞察<lb/>
　　　虞㕘政<lb/>
某陸沈於峽内久矣昨者最䝉異常之知盖不以流俗<lb/>
相待常懼不足副此意及閤下立於九徳之朝先賜以<lb/>
手命某慙悸即修報而適遇使節出疆持書者空歸拳<lb/>
拳之誠不能自達殆是賦分窮薄故姓名不克近貴人<lb/>
之門爾後欲再以牋上公府顧相望如雲泥然又不敢<lb/>
遣某今已至治所故事當謝於執政大臣敢併以布下<lb/>
<pb n="KR4d0206_WYG_029-5a"/>
情併乞鈞察<lb/>
　　　王樞密<lb/>
某陸沈於峽内久矣昨者最䝉異常之知屢奏其狀某<lb/>
毎懼不足副此期待今得守通義號為通經習法之邦<lb/>
恐非短淺所能辦治然不敢不勉以無負疇昔併乞鈞<lb/>
察<lb/>
　　　楊㕘政<lb/>
即日氣迫槐序恭惟勲在王室神明所相鈞候動止萬<lb/>
<pb n="KR4d0206_WYG_029-5b"/>
福某敬奉一牋告至於行馬之前<lb/>
　　　二<lb/>
比來不省鈞用何如伏以寅亮天地之才佚於第家則<lb/>
移其施於國者而施諸身固宜隂陽和於中而協氣洽<lb/>
於四體也豈待區區更獻尊生之請<lb/>
　　　三<lb/>
通義之為州今劒東西皆莫敢與争重盖属有廟堂之<lb/>
老尊居里中車過者下而舉蜀之士大夫瞻望為矜式<lb/>
<pb n="KR4d0206_WYG_029-6a"/>
吾州實甚盛也但恐赤舄不可久留耳<lb/>
　　　四<lb/>
迺者率爾貢牋於黄閤之前盖百僚事大臣之禮也但<lb/>
得侍史通之已大幸敢謂勞謙特賜答教公則為盛徳<lb/>
矣其如損朝廷之體何<lb/>
　　　五<lb/>
今日已入境念將至治所即當步入里門請見於堂下<lb/>
顧惟謁大臣合齋戒沐浴卜日而後乞呼召許則進敢<lb/>
<pb n="KR4d0206_WYG_029-6b"/>
先以墨啟布之下執亊伏望察其不即入謁之意悸恐<lb/>
悸恐<lb/>
　　　吳宣撫<lb/>
即日惠風和暢恭惟卧䕶全蜀隠如長城神明並相鈞<lb/>
候動止萬福某謹奉墨啟申問節下<lb/>
　　　二<lb/>
邇日不審鈞用何如蜀地六十餘郡仰恃威徳安於里<lb/>
閭於食必祝於社必禱伏惟耆艾之福自應日増月加<lb/>
<pb n="KR4d0206_WYG_029-7a"/>
更乞盡消息理下副巡属拳拳之情<lb/>
　　　三<lb/>
自建炎以來其以身為社稷之衞使西南一方之民老<lb/>
死不見兵革者計功孰出節下之右强敵畏威聞已請<lb/>
和今之元勲盛烈實在一門盖當如伊吕開國傳之子<lb/>
孫與宋無極<lb/>
　　　四<lb/>
某自入益部所在見里閭晏眠安樂之音相聞初不知<lb/>
<pb n="KR4d0206_WYG_029-7b"/>
昨來敵之窺邊也道途之間皆云恃節下而然無不歎<lb/>
息感戴其在郡縣之吏夫復何事惟當餽餉以時上寛<lb/>
後爨之憂而已伏乞鈞察<lb/>
　　　五<lb/>
某得郡於巡属當詣節下受約束而後行竊惟月有成<lb/>
嵗有㑹不可少廢於須臾以負課殿上煩吏議謹以便<lb/>
道取程今日已至治所其如不即奔走大府退切悸恐<lb/>
敢望寛貸其慢以責其後効幸甚幸甚<lb/>
<pb n="KR4d0206_WYG_029-8a"/>
　　　六<lb/>
某本不習吏道為貧逐食推移至於為郡雖全家遂得<lb/>
飽暖而夙夜是懼將不勝任而去所恃寛明責其可為<lb/>
而恕其所不能為某敢不自効<lb/>
　　　呉宣撫郡王<lb/>
即日秋髙氣肅恭惟裂地稱王威望益尊敵國畏服神<lb/>
明並相鈞候動止萬福某謹遣一介代覲<lb/>
　　　二<lb/>
<pb n="KR4d0206_WYG_029-8b"/>
邇日不省鈞用何如伏惟保安全蜀社稷倚賴功塞天<lb/>
地自應四時之氣集為太和洽於體府固當起居安强<lb/>
精力克壯不待區區以尊生為請<lb/>
　　　三<lb/>
東至硤門西抵長道六十餘郡之人仰事俯育安於田<lb/>
里終身不聞風塵之警不蹈鋒鏑之患者郡王可謂有<lb/>
大造於兹土也上帝錫以難老天子極其寵禄尚未足<lb/>
報爾顧某安能形容萬分甚盛甚盛<lb/>
<pb n="KR4d0206_WYG_029-9a"/>
　　　四<lb/>
伏以本朝以來元功大臣疏爵而王之者盖皆可考未<lb/>
有若今勲業萃於一門坐扞秦雍之衝埀四十年使敵<lb/>
人懾服不敢窺邊論勲較徳宜有茅土開國稱孤兹審<lb/>
有司擇日備禮策命中外欣欣咸賀主上之行賞當功<lb/>
也其與巡属之吏執筆修慶其敢後耶干冒鈞聽不勝<lb/>
悸恐<lb/>
　　　五<lb/>
<pb n="KR4d0206_WYG_029-9b"/>
敢問一節以趍見於闕庭衝犯風埃跋涉山川鈞用不<lb/>
致勞乎伏想晝日三接天子改容出入三覲都人聳觀<lb/>
微豐功駿烈何以得此比來弭節漢中幢盖旌麾光照<lb/>
城府可以少休徒御某恨不得拜於轅門但勤引領<lb/>
　　　六<lb/>
流落䕫部今將老矣隨牒推移遂至為郡某三月六日<lb/>
已視賤事即具墨啟告於節下伏値介圭入覲不獲徹<lb/>
於侍史今敢併以致於大纛之前㐲乞鈞察<lb/>
<pb n="KR4d0206_WYG_029-10a"/>
　　　虞㕘政<lb/>
即日風扇微和恭惟赤舄還鄉神相次舍鈞候動止萬<lb/>
福某敬遣一介以代櫜鞬之迎<lb/>
　　　二<lb/>
邇日不省鈞用何似四時之氣莫如春和伏想泛舟而<lb/>
來當此淑節山川華潤草木鮮榮亦足怡神而寓目更<lb/>
乞以道養壽永究霖雨之澤<lb/>
　　　三<lb/>
<pb n="KR4d0206_WYG_029-10b"/>
伏以柱石之具豈可一日而去廟堂四方之人如芘大<lb/>
厦忽聞釋位而去浩然自得天佑王室寧有使袞衣之<lb/>
遂歸乎殆先太傅之丘墓思得台星之光一照映之耳<lb/>
某敢言之<lb/>
　　　四<lb/>
某平日受知最深比年以來幾若自絶於門牆情非敢<lb/>
然顧揣分量才正宜爾耳去年三月六日至郡即為一<lb/>
牋謝於黄閤自後無事不敢輒通名於侍史引領兩曜<lb/>
<pb n="KR4d0206_WYG_029-11a"/>
之躔但有馳爽不省鈞慈亦亮其悃愊否併乞鈞察<lb/>
　　　五<lb/>
某伏聞齋航已入夔門久矣今江水清平風日妍暖正<lb/>
宜錦纜徐牽卧看江山雍容而歸某所領郡去玉屏山<lb/>
不遠敢問鹿轓亦由敝邑以往否惟朝夕俟櫂音肅拜<lb/>
以近不勝跂踵以待<lb/>
　　　趙總領<lb/>
即日陽節清淑恭惟位冠九棘神相忠勞台候動止萬<lb/>
<pb n="KR4d0206_WYG_029-11b"/>
福某敬奉一牋賀於節下<lb/>
　　　二<lb/>
邇日不省台用何如伏惟君子所居温厚之氣熏為至<lb/>
和在於起居自應休暢更乞步趨實下以盡頥生之書<lb/>
不勝至禱<lb/>
　　　三<lb/>
節下按蜀圖籍内以撫民外以給軍論其功利盖為天<lb/>
下之最而勞亦至矣謂當從容於九徳之朝持精養神<lb/>
<pb n="KR4d0206_WYG_029-12a"/>
以省思慮何尚爾久煩以主計之事耶想鋒車繼自今<lb/>
至耳<lb/>
　　　四<lb/>
節下領外計於是三年矣故事當還朝以預論思獻納<lb/>
騎詔未至而位冠九列之命先下搢紳則知俊乂在庭<lb/>
莫可以代之斯民則喜仁人在此抱虛之籍遂除而郡<lb/>
縣不困矣幸甚幸甚敢為牋以具道路之歌伏乞台察<lb/>
　　　五<lb/>
<pb n="KR4d0206_WYG_029-12b"/>
某為此彫郡已踰旬朔大懼不稱其任或乏軍興上煩<lb/>
簿責今幸朝廷有蠲除虚額之令以成節下愛養民力<lb/>
之意某私自喜幸迂疎可以充位矣不勝朝夕以望條<lb/>
教之至<lb/>
　<lb/>
　<lb/>
　<lb/>
　嵩山集巻二十九<lb/>
</p>
<p>
</p>
  </div>
</body>
</text>
</TEI>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
                <head>灊山集巻一</head>
    <p>
<pb n="KR4d0174_WYG_001-1a"/>
欽定四庫全書<lb/>
　灊山集巻一　　　　　　　宋　朱翌　撰<lb/>
　　五言古詩<lb/>
　　　雙魚花<lb/>
物生本不同所貴以形似如何小草間或作潛淵類宛<lb/>
然花葉分有此尾鬛備如以栁貫腮十百共一蔕可肩<lb/>
比目鱗與世為上瑞稽首蓬萊宫願附花鳥使<lb/>
　　　送山芥與徐稚山<lb/>
<pb n="KR4d0174_WYG_001-1b"/>
北風撼坤軸飛雪封髙崖萬草坐凍死不復存根荄蔚<lb/>
然蒼山底有此紫玉釵本無塵土侵寜畏霜霰埋偶為<lb/>
樵牧知遂與薇蕨偕堅瘦故耐乆苦森終怒俳未免一<lb/>
時出肯事衆口諧可以寄樂天時供八關齋可以送庾<lb/>
郎三九代食鮭朱門厭燖煼嘉蔬日誰差飛觴失行次<lb/>
可口相推排爾來走缾甖遂費登山鞋文昌列宿光騎<lb/>
省後人佳居官乃退歩養氣能實骸一箸須子同苦硬<lb/>
求吾儕<lb/>
<pb n="KR4d0174_WYG_001-2a"/>
　　　淮人多食蛙者作詩示意<lb/>
淮人為水族庖膾亦已巧田間有鳴雞性命得自保吳<lb/>
人口垂涎捕取窮浩渺於吳産或多於淮求則少要之<lb/>
業境㑹食債良自繞予也家淮南遊吳嘗草草平生下<lb/>
箸處但覺皆羊棗不論赤鯶公亦及長鬚老何况鼓吹<lb/>
部可作鐘鼎寳世間多空中所見徒有表至美不外示<lb/>
魚鼈豈皆好君㸔十月鶉羽翼甚輕矯變化湏臾間不<lb/>
念舊池沼食鶉乃無言食蛙或顰愀鶉蛙等無二妄想<lb/>
<pb n="KR4d0174_WYG_001-2b"/>
自顛倒舌根無盡期所得在一飽哀哉南路徐食方説<lb/>
燖煼但俱供芋羔不必著錦襖較之食瘡痂豈但能稍<lb/>
稍<lb/>
　　　游月巖詩<lb/>
赫日方正中忽見第二月老木盤硬枝扶疎真桂葉烟<lb/>
雲成顯晦弦望靡盈闕初無大小餘可以厯沒滅但能<lb/>
照行人千古此山側却笑天上輪晝夜不停轍<lb/>
　　　張翰恵書告窘<lb/>
<pb n="KR4d0174_WYG_001-3a"/>
伯龍營什一撫掌鬼在側燕公鑄横財地下萬爐熱貧<lb/>
富有物司得失難智索我今竟日餐或待門生設朝園<lb/>
斸菜根暮火團松節黄妳坐上座方兄行禁謁安能决<lb/>
餘波可以潤子箧俯視腰一圍何時解三篾薦福縱有<lb/>
碑震雷即驚裂讀我送窮文還君乞米帖<lb/>
　　　與劉令食枸杞<lb/>
周黨過仲叔菽水無菜茹我槃有枸杞與子同一箸若<lb/>
比閔縣令已作方丈富但令齒頬香差免腥羶汙我壽<lb/>
<pb n="KR4d0174_WYG_001-3b"/>
我自知不待草木輔政以不種勤日夕供草具更約傅<lb/>
延年一飯美無度解衣髙聲讀蘇陸前後賦<lb/>
　　　王令收桂花蜜漬埳地瘞三月啟之如新<lb/>
桂花老月窟墮地㪚金蕋長憂風雨餘失此香旖旎撫<lb/>
樹三歎息留花姑少俟枕中有仙方解使香不死蜜蜂<lb/>
喜輸糧餘潤獲漸靡瘞深閲三月發覆驗封璽虚堂習<lb/>
新觀博山為頻啟初從鼻端㕘忽置秋色裏氤氲縹緲<lb/>
間可以降月姊自兹聞四時何止名七里<lb/>
<pb n="KR4d0174_WYG_001-4a"/>
　　　與郭令歩至城下見田間稻秧已可挿慨然有<lb/>
　　　　感示郭令<lb/>
端居倦來往春去誰與娛眷眷斗升米翛翛東南都薄<lb/>
暮喜穿屐同逰又吾徒念昔始經此汙邪祝滿車及今<lb/>
幾何日立苗還欲疏懐新舞翠剡生意蔚以舒吾生将<lb/>
安之土偶之與俱清夜夢鄉曲未覺田園蕪他時招子<lb/>
歸把鋤春雨餘<lb/>
　　　重午菊有花遂與菖蒲同採<lb/>
<pb n="KR4d0174_WYG_001-4b"/>
菖蒲秀端午黄花作重陽萬物各時行半嵗遥相望云<lb/>
何忽並開相與同一觴仙人九節杖東坡一枝香洗去<lb/>
仲夏熱如逢晩秋霜均是酒中物俱使吾年長莫誇雨<lb/>
露私勿笑草木狂登髙閲競渡樂哉未渠央<lb/>
　　　競渡示周宰<lb/>
英英屈大夫遺骨淪湘湄楚人念何深叫空寃水妃雖<lb/>
無些詞招顧有鐃鼓悲憶昨上已日縱觀金明池突殿<lb/>
隠負鼇長橋低卧蜺諸公貴人來珠幢紺幰隨兩軍各<lb/>
<pb n="KR4d0174_WYG_001-5a"/>
氣熖萬楫生光輝龜魚戢影避虎龍挾翼飛想當大軍<lb/>
後益覺遊子稀况我中興君髙拱絶宴嬉覊人老淮楚<lb/>
古寺臨長溪節物亦撩人風俗自隨時徃來兩舴艋規<lb/>
模具體㣲邑人樂豐年聚觀眼不移捐金賞先至頓足<lb/>
助絶馳在昔攻戰具今但娛羣兒因而語兵法可以威<lb/>
四夷八寳水中央大海壓左圻其中椎剽姦連艦揚皷<lb/>
旗先事能預防在易則見幾作詩示周郎赤壁有成師<lb/>
　　　竹枕<lb/>
<pb n="KR4d0174_WYG_001-5b"/>
方牀洗湘斑夏簟織蘄笛誰與同卧起青奴甚相得嘉<lb/>
哉直節君契分近愈宻深林捕貓頭乃復枕上膝直從<lb/>
無熱天徑下清凉國早晩報平安一覺我自適夢中從<lb/>
我遊子猷推第一<lb/>
　　　西園月夜竹影滿堂<lb/>
良夜天徹幕林間月如篩解與竹傳神月娥真畫師東<lb/>
坡元不死鶴駕相追隨習氣未掃除戯筆聊一麾調和<lb/>
水墨勻幻出虯龍枝圖成不挂壁擲地容俯窺欲進復<lb/>
<pb n="KR4d0174_WYG_001-6a"/>
小卻尚慮鞋底泥<lb/>
　　　初直省宿<lb/>
薄暮欣暑退吏散列閑屋氷㕔冷如水孤坐一巾幅乆<lb/>
絶青綾賜僅免牀下伏何嘗語丁寜但愧頭蓄縮頻年<lb/>
耗太倉初夜費官燭枕書倦已抛夢蝶來更速咍㘆到<lb/>
天明從人笑列宿<lb/>
　　　次韻胡明仲見寄<lb/>
去年玉笋班仰視見櫑具論事似陸贄任事似裴度今<lb/>
<pb n="KR4d0174_WYG_001-6b"/>
年起衡山出守非不遇床頭㸔周易象在益長裕解琴<lb/>
湏更張謀國乃疾固要開天地爐更使萬物鑄可憐氷<lb/>
氏子大似鐡鑪步自謂樂於貧公乃知其素來刪城旦<lb/>
書聊免吏部注祝公早來朝為上寛北顧<lb/>
　　　送張巨山<lb/>
天方六月暑君有千里行相從苦不欵惜别難為情發<lb/>
軫子胥山落㠶石頭城火雲午尤竒水風晚更清輝輝<lb/>
螢自燭嘒嘒蟬爭鳴今代太史氏昔者蘭臺英人如晉<lb/>
<pb n="KR4d0174_WYG_001-7a"/>
宋間詩與顔謝并吾君志恢復求士出至誠玉堂紫㣲<lb/>
省待子來經營<lb/>
　　　七月十四夜月分韻得明字<lb/>
澹澹烟覆渚嗚嗚角收聲白毫萬丈光下注千山傾良<lb/>
夜三五時玉樓十二城皇天老眼開碧湛雙瞳睛窺我<lb/>
讀書忩徘徊到天明風從樹頭來挾我入太清飛螢轉<lb/>
蒿叢熠燿徒營營露氣下庭宇秀爽凌冠纓以兹無盡<lb/>
景對此不平鳴不如使雲遮寂厯忘吾情<lb/>
<pb n="KR4d0174_WYG_001-7b"/>
　　　有感<lb/>
退之傳毛頴歩驟過遷固當時不入眼怪笑且驚怖栁<lb/>
州極不平裁書細説喻浮雲蔽兩曜慿虚亦暫駐何傷<lb/>
黄道行終古元氣聚嗚呼古今一吾其祕緗素<lb/>
　　　曉上烏石灘<lb/>
急灘上水船進寸輒退尺老夫敢穏坐解衣起佐刺凡<lb/>
我同舟人有力俱不惜已濟各相賀可以正枕席反觀<lb/>
順流人如電亦如射艱難與快意等是時行役月落東<lb/>
<pb n="KR4d0174_WYG_001-8a"/>
方明雲收逺山碧翩然兩白鷺過眼已無迹天地正爾<lb/>
寛何苦自跼蹐脱帯且腰舟歇我履一隻<lb/>
　　　章質夫帥廣時以酒六壺寄東坡於恵州書到<lb/>
　　　　而酒不至東坡有詩傳在人口思召作廣東<lb/>
　　　　漕翌適居曲江亦恵六尊且云吾家故事也<lb/>
　　　　為作此詩<lb/>
西樞鎮番禺紹聖之初年覆露落南人雅意極周旋六<lb/>
尊南海春萬里羅浮仙先生洗破觥使者張空拳五十<lb/>
<pb n="KR4d0174_WYG_001-8b"/>
有六字至今星斗懸君持澤國節我賦囚山篇欣然故<lb/>
事脩要使家法傳禮等百牢我情均一觴天夜來燈有<lb/>
花不憂爨無烟但恨語無味何以追昔賢<lb/>
　　　三月旦行園<lb/>
我栁已飄絮我筍亦上竹雪氊宻盖地犢角横入屋兹<lb/>
辰略行園喜色動眉緑炎荒異中原氣候少清淑一日<lb/>
具四時旦暮變寒燠而我於此間兀若蠶上簇但愛草<lb/>
木長遂使杖屨熟喜甚得小詩意㫁語不續尚可羊何<lb/>
<pb n="KR4d0174_WYG_001-9a"/>
和不用唐衢哭諸公幸無事來不待休沐牀敷三百棊<lb/>
勝負任反覆<lb/>
　　　飯大涌泉入紫㣲洞洞乃余尋出<lb/>
山川有佳處神物嚴守衞自非夙有因孰敢發其祕衆<lb/>
壑擁流泉青間見白沸洗我杖與屨時作深入計要須<lb/>
鄉道先行與老人值指我洞壑已忽不知所詣劚荒剗<lb/>
巨石稍去眼中翳豁然大厦開位可百人置嵌巖一日<lb/>
出自此沓逰騎開山屬老夫愛山必同類甚畏長風寒<lb/>
<pb n="KR4d0174_WYG_001-9b"/>
當暑皆斂袂歡伯遂行登相引入勝地<lb/>
　　　嵗乙丑余年四十有九矣因誦太白四十九年<lb/>
　　　　非一往不可復之句次其韻<lb/>
南來不贏糧隨身一竿竹四年釣曹溪溪水香可掬求<lb/>
方駐隙駒辟糓起黄獨五十止欠一何地可歸宿今晨<lb/>
祖師前一擲杯珓卜去以六月息來期七日復徃事一<lb/>
局棋信手不必覆吾生行休矣自此生處熟<lb/>
　　　題劉憲十君子軒<lb/>
<pb n="KR4d0174_WYG_001-10a"/>
北極元軒氣受命惟爾獨四方散子孫萬里異閩蜀戴<lb/>
譜六十一嵓谷無遺録段記三十九㝠搜出隠伏世若<lb/>
不盡見誰為合其族儒林老丈人與世談無欲開軒延<lb/>
十君跪坐進三沐髙低列雲來新舊間伯叔團欒十家<lb/>
春門户各清肅客至為巻簾賛名問寒燠一見伯玉輩<lb/>
遂使季子服我欲作竹史就君求品目<lb/>
　　　予居曲江五年今嵗又暮慨然有感<lb/>
坐對研旁峰卧閲屏上山一事不掛心萬病方窮源吾<lb/>
<pb n="KR4d0174_WYG_001-10b"/>
君禮南郊吾母望北還一嵗幾得書五年闕問安是自<lb/>
取之爾尚復何所言手種庭下梅花開聊喜歡繫日既<lb/>
無術縮地良獨難<lb/>
　　　寄江東王端明<lb/>
徳人大江南壺歌温玉帳三嵗豐年玉民倚嵩華壮政<lb/>
碑滿七尺賜蓋髙一丈平生詩有聲行與李杜抗餘力<lb/>
到行草妙合晋人様如此未賜環頗復辜衆望前時幕<lb/>
下生今作倚門骯故國動逺思一夜清江漲身如龜甲<lb/>
<pb n="KR4d0174_WYG_001-11a"/>
巻書自魚乙放南風造新凉爽氣來疊嶂壺觴得自引<lb/>
茵鼎保無恙願公介厚禨中卣調秬鬯<lb/>
　　　十月旦讀子美北風吹瘴癘羸老思散䇿之句<lb/>
　　　　初寮甞作十詩因次其韻<lb/>
戰休左觸氏夢破大槐國肝膽方一家燕越非異域是<lb/>
中路坦平本自無降陟乾坤有乾坤無極復無極海角<lb/>
盡東南天門洞西北萬里無寸草何人不相識亦有鼓<lb/>
刀兒大烹舉銅鬲<lb/>
<pb n="KR4d0174_WYG_001-11b"/>
　　　其二<lb/>
問學要根柢文章忌雷同字求反切當義用訓詁通縱<lb/>
之逼論劔收之入檀弓平生苦我心不如作一農林間<lb/>
瀟灑侯川上赤鯶公姑從賢者樂勿笑鄙夫空秋宵引<lb/>
佳月暑晝追凉風如此了一生我其塞上翁<lb/>
　　　其三<lb/>
戱語隴頭子與若本等夷朱紫强包褁本非我所宜失<lb/>
脚落番山杳杳隨風吹将買二頃田樹以枳棘籬還我<lb/>
<pb n="KR4d0174_WYG_001-12a"/>
本來面度今正其時此䇿我自决欲問其從誰譬彼沈<lb/>
疴人忽然飲上池窮命可抵虎寜畏山林魑<lb/>
　　　其四<lb/>
老火已退師寓客不憂瘴静坐窺物理一一見情状用<lb/>
起舉拂子功成卓拄杖五行更主事衰絶變生王此身<lb/>
屬造物窮健勝美恙<lb/>
　　　其五<lb/>
厭晴思滴瀝閔雨思開霽姑欲快吾私豈暇計豐嵗身<lb/>
<pb n="KR4d0174_WYG_001-12b"/>
如姑射山物物無疵癘可笑建除家卜日論開閉堂堂<lb/>
百年中顧已閲半世徭蜑且友朋百粤即魯衞<lb/>
　　　其六<lb/>
子房憫濁世意欲一洗為五日老人約何乃數後期功<lb/>
成去學仙辟糓從清羸豈不知自苦反覆加深維志士<lb/>
極鑽仰堅髙今益彌是為萬世法何止帝者師寜知取<lb/>
履時幾欲真毆之<lb/>
　　　其七<lb/>
<pb n="KR4d0174_WYG_001-13a"/>
兹辰馭北風所至有東道把袂問浮邱餽芝走商皓著<lb/>
裙拜木公獻寳出富媪氣平四大和以此可却老長生<lb/>
等終古彭祖是亦夭有客詣理窟相過或談妙再拜有<lb/>
所乞乞我如𤓰棗<lb/>
　　　其八<lb/>
南來走炎荒北歸定尋思一生困坎壈憂患真吾師堂<lb/>
中木上座萬里唯爾隨方幸得良喜那肯懐秋悲但令<lb/>
今可行勿愧論少卑少時不解事日日荒于嬉投老又<lb/>
<pb n="KR4d0174_WYG_001-13b"/>
懶惰得一或十遺戯我過此生造物真小兒<lb/>
　　　其九<lb/>
中夜念凉天搔首坐待旦北風鳴屋角此懐忽凄斷兒<lb/>
曹計伏臘極力供井爨憶昔冬來南骨肉遣星散念兹<lb/>
豈人為稍定理絲亂呻吟裘氏地皆是儒與緩往語執<lb/>
金剛勉力守門閈倒嚢留一錢且免用鞭算<lb/>
　　　其十<lb/>
囚山無他謀治生出下䇿載之百漏船吹以無孔笛一<lb/>
<pb n="KR4d0174_WYG_001-14a"/>
飽乆定矣誓不為欣戚家山天一方何地休行役天其<lb/>
調伏予中嵗遭逺謫養成一牯牛露地見純白<lb/>
　　　寄無錫諸蒋<lb/>
夜帆起犇牛烏竿鳴五兩百年幾寒暑兩嵗五來往竟<lb/>
不到恵山閑日真難享聞道山中泉煮茗蒙珍賞當年<lb/>
京淅遞不洗牛李黨故人在邑中乃漢三逕蒋欲擊月<lb/>
下門正想鼻雷響兹山君常到此約吾又爽且復卜後<lb/>
來歸程一陽長<lb/>
<pb n="KR4d0174_WYG_001-14b"/>
　　　王承可有招隠黄龍之意<lb/>
通途無寜軌世網闊遮邏九遷食肉榮一餉在堂賀泥<lb/>
深迹逾深時過事亦過要之鐘鼎飽不及薇蕨餓吾知<lb/>
此理明甘作蟻旋磨丈夫當勇决勿使良便蹉黄龍百<lb/>
丈間山圍天幾大徃丐一椽茅撫枕得髙卧不能賡梁<lb/>
噫且復繙屈些賣藥足生理故是伯休那當年白鳥盟<lb/>
肯為青衫破㣲官亦漫爾棄去不啻唾王子里中人到<lb/>
處成穏坐儻不食前言扁舟在公左<lb/>
<pb n="KR4d0174_WYG_001-15a"/>
　　　羅巨濟闢學之西序為軒以奉板輿之樂余名<lb/>
　　　　之曰難老軒<lb/>
龜息六用藏禽戯兩翼張俛仰何自苦要與宇宙長深<lb/>
山具竈火煮沙烹硫黄此又出下䇿中乾外徒强我有<lb/>
不朽計事具泮水章佳哉羅江東意師張曲江重席坐<lb/>
日永脱屨來鴈行舉醆醉六經抵掌談三王青雲去一<lb/>
蹴壽域開八荒始知吾道中大有却老方以此施其母<lb/>
何疑壽而康煌煌忘憂花秀色迎朝陽願子多釀酒容<lb/>
<pb n="KR4d0174_WYG_001-15b"/>
我時登堂<lb/>
　　　徑山白虎寺詩<lb/>
遶郭尋好山直北得覩徑一重復一掩間度略彴峻溪<lb/>
聲出左方環玦歩相應萬木儼扶持四山擁清潤髙疑<lb/>
星可摘况乃斗之分諸公恨到晚六月宜問信頗聞開<lb/>
山老説法起衆病坐受於菟降了不懐寸刃山僧詫神<lb/>
通辯口紛若磬我豈必勝哉渠自有佛性<lb/>
　　　告春亭詩<lb/>
<pb n="KR4d0174_WYG_001-16a"/>
東臯有佳致中夜雨一犁喜笑作春聲麥塊青欲齊淺<lb/>
瀨發清響陳根出新荑紅情顔未破翠顰眉上低練巾<lb/>
已堪岸藜杖始一擕殷勤遺好音胡盧來勸提<lb/>
　　　送鄭公績赴試金陵<lb/>
庭槐著老花佳興𣺌澄江束書望故國飛㠶響篷窻白<lb/>
袍㸔先登唾手築受降從風靡彊燕舉火燭老龐秋天<lb/>
鴻鵠髙驚到中疊雙閨人侈宵占玉蟲綴燈缸<lb/>
君到洗沐已蠟屐欵北山吾祖山中人凛然千載顔其<lb/>
<pb n="KR4d0174_WYG_001-16b"/>
旁馬鬛封近去龍衮間通鑑恰施行新經宜少刪世上<lb/>
有公議渠自明忠姦物情有報復天道則好還<lb/>
昨日天子詔痛念并州兒儻有長轂動何憂折箠笞似<lb/>
聞當宁歎頗牧今何之豈惟一方痛其勢又類腓䇿士<lb/>
仍三年側席收六竒誰當挽天河洗出中興碑<lb/>
筆端忘杻械舌本貴温潤明明獲麟書作世大龜鏡哀<lb/>
哉束髙閣斯文乆不勝皇天開老眼牽復首拜命秋來<lb/>
舉子塲誰領斯文印向來鍼膏肓必古司農鄭<lb/>
<pb n="KR4d0174_WYG_001-17a"/>
念我荅颯乆區區勞此生借屋就瞿曇長湖繞廂瀠未<lb/>
了文字債截蒲坐縱横天公喜相我貺以秋風清他年<lb/>
載兼兩䇿勲首短檠飢吟愧峩冠誰知此心傾<lb/>
孤城挾龍虎盤礴納萬象馮夷遵節制旦暮過稽顙君<lb/>
今搦寸毫意與孤鴻徃雄豪攬千古光彩發萬丈憶昨<lb/>
吏三年到今餘夢想古寺壁間名勞君拂蛛網<lb/>
我缾無儲粟世累如綴纓讀書寡見功一飽不可營鱗<lb/>
差四百指習慣啼飢聲天豈私貧我客氣略已平安能<lb/>
<pb n="KR4d0174_WYG_001-17b"/>
事計然且復師淵明儻有故人問但如詩所稱<lb/>
髙軒過我數相對心跡清共乗殿角凉劇談新月生稍<lb/>
作蓮芡費乆絶壺觴傾告我買夜航襆被催宵征秋晚<lb/>
破敵歸連營稍休兵青雲付一蹴齊晉多世卿<lb/>
　　七言古詩<lb/>
　　　豹隠軒詩<lb/>
金錢暈花山中竒七日霧雨人不知一朝躍出從於莬<lb/>
毛羣驚駭光陸離釣竿在手身在野未用聲名動天下<lb/>
<pb n="KR4d0174_WYG_001-18a"/>
乆幽則見理則然世間豈有終藏者道人見笑皮為災<lb/>
羔裘要袖孰剪裁男兒獨患無文爾聖世何憂不遇哉<lb/>
　　　羣玉亭<lb/>
泗濵石窟如蟻族巧匠琢山如琢木不問人家與官舍<lb/>
軒窻隨分作巖谷符離城東石更多天劃神刓相倚緑<lb/>
當年來過玉局翁拄杖敲門歩幽麓翼然危屋誰所興<lb/>
賜以嘉名號羣玉翁家自有小仇池壺中九華伴孤獨<lb/>
經行趣尚絶世姿醜好例皆蒙紀録銀鈎爛爛照無窮<lb/>
<pb n="KR4d0174_WYG_001-18b"/>
走馬來㸔僵立僕是時官梅香正闌亦有海棠紅映肉<lb/>
老翁盖棺二十年世上遺編數遭獄只今見字如見人<lb/>
滿眼清風亂庭竹想當入海期汗漫雲車屢下僊山曲<lb/>
仙山縹緲虚無間我欲慿之兩黄鵠<lb/>
　　　大雪<lb/>
漢時長安雪一丈少陵有詩不吾誑今年廣陵雪一尺<lb/>
忍寒長作縮龜狀從來窮巷説多泥自是泥深勞拄杖<lb/>
閉門不出動經旬出門無路将何向故人乃遺咫尺書<lb/>
<pb n="KR4d0174_WYG_001-19a"/>
逺祝長鬚問無恙濕薪如桂米如珠有突不黔旦踰望<lb/>
但擕古鼎燒黄連香穂流珠凝碧帳崷崒窻間石數峯<lb/>
氣凌太華嵩衡上黄楊冬青壓餘滋碧幢羽盖排仙仗<lb/>
蒿廬頼有此清絶興來何用山隂訪飛鴻似帯燕山書<lb/>
重氷怕結黄河浪元㝠得意愈自嬌嵗律囬春未全壮<lb/>
吾君曲軫天下寒語到三軍真挾纊自憐難備絶域使<lb/>
規模但可山中相起來舉手祝羲車何日金箆開眼障<lb/>
　　　溪南大雪示常子正<lb/>
<pb n="KR4d0174_WYG_001-19b"/>
王者有徳琪樹生兵馬欲洗銀甕出天将以寳奠中原<lb/>
何用真如傳恍惚沙寒汀冷鷺啄氷藻暖餌香魚近罾<lb/>
梅花抱蘂不肯吐斂袵且讓天花升朱門歌呼正圍妓<lb/>
江上獵圍飛鐡騎惟有書生無所為下帷煮茗候湯沸<lb/>
　　　用禁物體書雪<lb/>
宵分獵獵風翻幃平明漫漫雪擁扉髙粧老樹枝不舉<lb/>
深壓野麰根漸肥削平履迹頃刻盡吹落楊花從來稀<lb/>
飢烏大有在陳厄循階入户冷不飛我曽倚頼東風暖<lb/>
<pb n="KR4d0174_WYG_001-20a"/>
驅兒出市典衲衣不料元冥賈餘勇小窻無地逃寒威<lb/>
起來塼爐薦軟火敢營肉陣張妓圍認香尋梅亦不惡<lb/>
敲氷煮茗寜皆非掃除習氣幾時了忍寒琢句聲益㣲<lb/>
東坡先生六一老當年格法誰遵依不量吾力效跛蹩<lb/>
從今望炙晴簷暉<lb/>
　　　韓幹二馬圖<lb/>
飛龍翔麟夜不關房星之精下人間一鳴墮地勢千里<lb/>
四十萬匹中如山皇天生此意何在天意有在平百蠻<lb/>
<pb n="KR4d0174_WYG_001-20b"/>
百蠻欵塞皆稽首干戈包盡於菟斑剪成三鬃代官字<lb/>
濯之太液登王閑紫壇謁天五使出玉輅扶日雙輪還<lb/>
寳鞭不用繡韉穏扇筤前開曲蓋彎方知徐行備天仗<lb/>
絶勝疾走周人寰開元距今四百載人物風流無一在<lb/>
如何兩驥今尚存好手傳神能不壊請從此畫究規模<lb/>
便見當時似三代<lb/>
　　　人日雪<lb/>
天公號令今年早阿香動地連催曉今朝纔及七日人<lb/>
<pb n="KR4d0174_WYG_001-21a"/>
却見長空六花擾我獨塼爐坐畫灰扶杖出門愁屐倒<lb/>
細挑生菜羔鼎香落盡梅花粧額巧詩成思發在花前<lb/>
更願晴多怕晴少君不見貞觀有道幾成康誰其致此<lb/>
唐文皇一時獻納盡豪傑鄭公臣徴尤激昻當年入見<lb/>
適此時見謂人日宜相當有如此人當此日整頓乾坤<lb/>
纔頃刻<lb/>
　　　夜夢與羅子和論藥名詩<lb/>
鑚破故紙我拙計該貫衆史子得意籖排百部象齒懸<lb/>
<pb n="KR4d0174_WYG_001-21b"/>
陟釐萬張蠅頭字分甘遂如百兩金作苦躭成五車記<lb/>
地錦天花出妙機瓊田水英生爽氣詩成欲度甫白前<lb/>
冠彈請繼王陽起天門冬夏鳶尾翔香芸臺閣龍骨蜕<lb/>
任真朱子老無用得時羅君政如此今宵月白及風清<lb/>
想君不作呼盧㑹泉石膏肓肯過予飲量定能加五倍<lb/>
　　　吳道子華清宫圖<lb/>
霜清十月天無風行宫縹緲祥雲中重重繡嶺光相通<lb/>
荘嚴具足無遺功泉鳴三湯春濛濛合歡皂莢雙垂紅<lb/>
<pb n="KR4d0174_WYG_001-22a"/>
人間塵垢一洗空玉聲璆然出房櫳鸞吟鳯舞紛層空<lb/>
豈不大勝遊月宫向非道子妙絶筆那見開元全盛日<lb/>
槎牙老木青銅柯坡陁巨石蒼玉質石言木應苦何聞<lb/>
阿房興廢纔頃刻乃知吴生有深意一時心事能貌出<lb/>
臣非丹青好畫師臣以畫諌乃其職此山此事姑置之<lb/>
此畫當今須第一<lb/>
　　　觀獵㑹圖<lb/>
一日射雉六十三命中要是人所難一日射虎三十六<lb/>
<pb n="KR4d0174_WYG_001-22b"/>
驍勇無前誰不伏沙平草軟雪泥乾手拓弓絃腰兩鏃<lb/>
祥麟選馬㨗若龍翻身已墮雙飛鵠拜賀将軍箭有神<lb/>
摩旗拍皷轟相逐錦褾大袖掛虚堂勇夫視之心發狂<lb/>
不如緩帯氊車上舉酒割鮮殊不忙<lb/>
　　　送硯與周宰<lb/>
巧匠斵山取山骨媪神拱手不敢惜因隆作防窪作池<lb/>
以金為聲玉為質藉以綈衣便挈擕置之烏皮長拂拭<lb/>
憶昨隨計西入關太學三年同寢食晨昏綴緝困蠅頭<lb/>
<pb n="KR4d0174_WYG_001-23a"/>
嵗月磨研取雞肋時來偶題千佛經吾自無功子何得<lb/>
祗今懶慢大可笑身外了然無一物經時不脱管城帽<lb/>
子宜不賜湯沐邑我今容子乞身去却到安宜宰君室<lb/>
宰君真是瀟洒人文章機杼乃自出陳元毛頴費追呼<lb/>
子堅而厚宜比徳從兹去給上方札便當入珥螭㘭筆<lb/>
切勿勸草封禪書亦莫上獻開邊䇿願君發明錯與誼<lb/>
昨奏條畫今所急忠言讜論聞四方硯乎汝為不失職<lb/>
　　　簡宗人利賔<lb/>
<pb n="KR4d0174_WYG_001-23b"/>
昔時桐鄉漢九卿家在淮南天一柱石麒麟冷一千年<lb/>
子孫不敢去墳墓我之曽髙主宗盟昭穆亦與公家敘<lb/>
不容妄繼鄼侯蕭何嘗敢掘城南杜深山大澤塹刼灰<lb/>
甲第名園走狐兎飄零直見似人喜何况乃與吾宗遇<lb/>
為善本求鄉里稱浩歎正坐儒冠誤出㕘留守入坐曹<lb/>
抑亦為此㣲禄故灊山山髙灊水深眼前誰作藩籬䕶<lb/>
心隨大信小信潮夢遶長亭短亭路生涯舊欠錢一囊<lb/>
歸装或有經五庫今子新從彭澤來歸去來兮幾時去<lb/>
<pb n="KR4d0174_WYG_001-24a"/>
一杯且遣客枕安百尺竿頭同進步<lb/>
　　　觀諸公打馬詩<lb/>
酒酣侑坐展博局分曹並進角馬足過關驗齒出天衢<lb/>
入關未掩繞日軸十驥并驅縱來徃一将折箠制起伏<lb/>
擊前疊後㸔騰驤避塹守狹良局促緩時必若出門殿<lb/>
妙處正湏蟻封逐孫臏能令田忌勝諸人徐賀塞翁福<lb/>
障泥在前解則行杜蘅可采帯宜速莫疑檀溪墜三丈<lb/>
終使青雲成一蹴吾家欵段乃如狗敢上夷塗陪驥騄<lb/>
<pb n="KR4d0174_WYG_001-24b"/>
但能書與尾而五未免以筞數曰六歸歟秋滿華山陽<lb/>
茼麥倍收連苜蓿<lb/>
　　　聞隣舟琵琶<lb/>
檣烏逐風不停飛尾燕掠水東復西蠻絃金撥竊私語<lb/>
行客轉頭聲更悲擾擾雲吹寳鬟緑新粧半隠朱簾曲<lb/>
無限柔情指下生誰道彈絲不如竹谷兒指法來帝城<lb/>
曹供奉傳新曲名香山居士家有此何况更聞江上聲<lb/>
路轉溪回雙櫓咽弹盡胡笳十八拍山頭日落暮潮平<lb/>
<pb n="KR4d0174_WYG_001-25a"/>
一帯荷花自秋色<lb/>
　　　石斛栽蓮<lb/>
數夕一夢吴淞江兩槳飛度荷花鄉刳中山骨泥數斗<lb/>
趂雨屈盤三節藕鏡面光寒溢井花四顧無人下渇鵶<lb/>
老翁真箇兒童似我非韓公亦兒戯緑莖亭亭忽獨立<lb/>
簾踈不隔香直入宛若船舫坐促膝遂使江湖在方尺<lb/>
雖無太華藕如船定有廬山房似笠<hi>摭遺載齊已於廬山瀑布中得蓮房</hi>
<hi>大如笠</hi>
<pb n="KR4d0174_WYG_001-25b"/>
　　　端午觀競渡曲江<lb/>
楝花角黍五色縷一弔湘纍作端午越人哀君檝迎汝<lb/>
呼聲動地汗流雨魚蝦走避無處所小試勒兵吾有取<lb/>
樓船将軍下潢浦佽飛射士彍强弩大堤士女立如堵<lb/>
樂事年年動荆楚却憶金明三月天春風引出大龍船<lb/>
二十餘年成一夢夢中猶記水鞦韆三軍罷休各就舍<lb/>
一江烟雨朱簾夜隠隠灘聲細巻沙沙淺灘平雙鷺下<lb/>
　　　南園用端中韻<lb/>
<pb n="KR4d0174_WYG_001-26a"/>
有韓太尉淮隂家十年種木今開花松隂漸可張翠葆<lb/>
桃蹊乆已蒸紅霞早來雨過著芒屩曲沼鏡平清見沙<lb/>
道人從我似支遁公子立名非務華劇談坐致千嵗日<lb/>
黙誦初無一字差主人負重守且将一手撚箭腰黄蛇<lb/>
因來小集休沐地何時共聽歸來笳飢腸欲餌桄榔粉<lb/>
香身要采毗陵茄凉風翛翛引佳月歸興忽起從棲鴉<lb/>
誰憐老我夜不寐兒曹見祝無多茶<lb/>
　　　八月十四夜對月效李長吉<lb/>
<pb n="KR4d0174_WYG_001-26b"/>
雨江洗出揉藍天結璘下鋪白玉筵尾箕斗牛珠一穿<lb/>
連暉接影墮我前整襟危坐天地黙不知夜漏下幾刻<lb/>
飛螢一㸃從外入白露下濕桂子香藍橋雲英正賣漿<lb/>
金盤荔枝龍眼雙<lb/>
　　　題校書圖<lb/>
我聞校書如掃塵塵隨帚去輒隨有螢窻孤坐志不分<lb/>
帝虎魯魚相可否榻上諸公富貴人安能辨此鉛黄手<lb/>
緑栁啼鶯耳畔春翠袖彈絲眼前酒如何復窺蠧簡塵<lb/>
<pb n="KR4d0174_WYG_001-27a"/>
又借管城公作帚畫史畫名不畫實潤色丹青傳不朽<lb/>
我是瀛洲舊校書揮汗磨鉛胝兩肘當時萬一見此圖<lb/>
諸郎不免涎垂口<lb/>
　　　寄張子公<lb/>
政和聖人拜賢書陛臚春曉傳天衢集英殿下八百衆<lb/>
一時如公此䇿無萬口一詞期第一擢之第三衆不懌<lb/>
諸公貴人願相識戒閽走馬要君入君言不媚有藥石<lb/>
國子先生乃例得我亦跪起就穿執妄意得蒙子公力<lb/>
<pb n="KR4d0174_WYG_001-27b"/>
六年一别安宜北憂患壓人氣不出聞之減米符離日<lb/>
首陽激貪用一律嗚呼四海鳴鋒鏑白晝豺狼恣吞吸<lb/>
帝在奉天頗倉卒絲綸政渇宣公筆緘情逺附雪原鶺<lb/>
願公來扈廵南蹕平泉松菊凌霜碧伐叛亭成燕賔戚<lb/>
起居因書問晨夕宜為蒼生調鼎食<lb/>
　　　方提幹有端石硯池狹不能容水予擕以歸令<lb/>
　　　　匠者廣之疑其不返也書來見督以詩解嘲<lb/>
端溪有石紫玉潤未遇良工失追琢眇哉池面劣容指<lb/>
<pb n="KR4d0174_WYG_001-28a"/>
水至不能容一勺灊山道人請歸治要使墨池少開拓<lb/>
毎煩健歩逺來徴事必不然空臆度子如不忘一塊頑<lb/>
予亦敢負千金諾㑹令合浦㸔還珠豈忍荆山長抱璞<lb/>
一毫不敢我非有萬頃難量子宜學聞道年來好説禪<lb/>
初機最忌多貪著認為已有已大謬乆假不歸非爽約<lb/>
均之在此猶在彼弟兄四海何曾各笑傾萬斛付江流<lb/>
所有盡空心境廓請對使者一斧碎與公少解貪癡縛<lb/>
　　　謝人寄硯<lb/>
<pb n="KR4d0174_WYG_001-28b"/>
老矣捐書卧㸔屋尚記姓名供簡牘倉皇去越著南冠<lb/>
頭已如蓬口生醭無因可結孔方交有藥唯醫管城秃<lb/>
新凉稍與燈火親學字頗慚虵蚓曲羅紋重厚使守舍<lb/>
銅雀不真非所蓄敢遣良工開下巖要使珍材過天目<lb/>
君家舊物多錦藉聲若鏘金眼鸜鵒前者一見首重稽<lb/>
回視他山真碌碌公今遣一從我逰謹當配以蟾蜍玉<lb/>
　　　諸公勸楚真叟應進士舉以詩勉之<lb/>
太祖皇帝龍飛初君家樞宻推日車一時事載太史筆<lb/>
<pb n="KR4d0174_WYG_001-29a"/>
九廟畫展功臣圖昭陵取士極妙選乃孫應詔從諸儒<lb/>
威如草木部刺史屢進藥石諫大夫誰知冷落百蠻裏<lb/>
忽見其後清而腴讀書過眼似皎月裁詩出手爭秋蕖<lb/>
諸公力請舉進士駢四儷六子有餘三經新義未改科<lb/>
一代元老出此塗要令我才必有用不憂此口無以餬<lb/>
他年上國與計偕㸔日五色傳天衢<lb/>
　　　謝人恵淺灘一字水圖<lb/>
風行水上初如織任使蕩雲髙沃日屏翳歇去馮夷歸<lb/>
<pb n="KR4d0174_WYG_001-29b"/>
本體湛然無損益風本無形不可畫遇水方能顯其質<lb/>
畫工畫水不畫風水外見風稱妙筆清泉道人乃了此<lb/>
筆下淵源心自得斜斜一字淺可掲渺𣺌横灘晚尤急<lb/>
規模上繼蜀兩孫妙處直度吴諸戚老夫老矣不觀瀾<lb/>
但愛漪漣才咫尺面牆注目風蕭蕭漁浦西興待晚潮<lb/>
縱貧那肯拆波濤還渠并州快剪刀<lb/>
　　　過秀野亭觀趙昌花<lb/>
牡丹酴醿送春歸南風亦復吹戎葵青女不瘦芙蓉肌<lb/>
<pb n="KR4d0174_WYG_001-30a"/>
雪中山茶火爭輝此開彼落相背馳安得坐隅皆見之<lb/>
劔南老人來解衣好手不免如徐熈蕭然四幅十二枝<lb/>
規模一出衆史卑妙處天授非人為右軍字畫少陵詩<lb/>
後來縱好難並馳傳觀左右識者誰愛畫入骨吾一癡<lb/>
惜哉不獲坡谷題何妨擾擾俗眼疑秀野前後花成帷<lb/>
按圖求之君自知<lb/>
　　　簡韓仲朋<lb/>
老范好客老更豪長恨無人陪痛飲我嘗解帯坐南軒<lb/>
<pb n="KR4d0174_WYG_001-30b"/>
閉門投轄則大窘小韓云是故人子酒量直湏吞萬頃<lb/>
昨宵風雨送秋來雨罷月林散清影想當一口吸西江<lb/>
㸔撫朱絲移玉軫誰将五斗為解酲蜾蠃螟蛉供一哂<lb/>
野人無酒可留公一酌山泉薦佳茗<lb/>
　　　謝方務徳恵粟麥<lb/>
投閑閉門且穏坐動輒有礙天難測錢神不肯赴招要<lb/>
<graphic n="KR1211" url="https://raw.githubusercontent.com/kanripo/KR-Gaiji/master/images/KR1211.png" mimeType="image/png"/>鬼乗時作寒熱要之貧困真我道一一為向兒童説<lb/>
山中宿麥舊為農缾無儲粟今何拙甑塵不掃爨未烟<lb/>
<pb n="KR4d0174_WYG_001-31a"/>
米盡自從仁祖索元英之孫陳義髙急遣樵青分粟麥<lb/>
細舂落落簸珠圓退磨紛紛飛玉屑粥香恍若在僧坊<lb/>
麫<graphic n="KR0836" url="https://raw.githubusercontent.com/kanripo/KR-Gaiji/master/images/KR0836.png" mimeType="image/png"/>又将思水厄從來藿食不謀國飢即湏餐困仍歇<lb/>
笑殺多牛足糓翁何用詩腸生錦襭<lb/>
　　　耘村麥熟<lb/>
君不見五經紛綸井大春不得已見隂将軍将軍故為<lb/>
設麥飯推去不食言非誠又不見劉懐慰作齊太守亷<lb/>
吏籍中自稱首邦人饋米不肯取示以麥飯吾所有我<lb/>
<pb n="KR4d0174_WYG_001-31b"/>
有郭内一畝田帯經荷耡願有年今年麥熟始一飽乆<lb/>
飢客子俱來前姓名乆與市朝絶将軍薄飯不吾設亦<lb/>
不彊學劉公清但使兒曹知稼穡<lb/>
　　　題孫倅面山軒詩<lb/>
舉頭直北㸔青山低頭直下覷黄巻黄巻辛勤有時厭<lb/>
青山於人保不變山作主人我為客主人㸔客長不倦<lb/>
今代風流潄石公吏事直以儒雅縁一邱一壑在胷中<lb/>
塵土汚人聊舉扇開門抆拭舊題傍坐與烏龍通一線<lb/>
<pb n="KR4d0174_WYG_001-32a"/>
近因秋雨聘此君更倚嵗寒為外援賤子與世多背馳<lb/>
只有青山存半面莫嫌剥啄時扣門要是綈袍故人戀<lb/>
　　　髙風堂<lb/>
一溪之雲各為雨聊與蕭王分出處亂山深處有生涯<lb/>
三尺漁竿一枝艣細讀懐仁輔義書先生於世未嘗疎<lb/>
我已飄然遺物去斯言却以告司徒恭政樹碑頌遺徳<lb/>
舍人作堂詔無極髙風之髙髙幾何下視烏龍六千尺<lb/>
　　　洞霄宫<lb/>
<pb n="KR4d0174_WYG_001-32b"/>
委委曲曲山九鎖巍巍堂堂天一柱靈官跨龍出洞來<lb/>
仙人驅虎載箬去<hi>皆山中事</hi>泉流兩山鳴珮玦夜壇星辰可<lb/>
手摘世間何限真人祠身未嘗到銜空結一日來遊豈<lb/>
偶然草中更識天荷葉<lb/>
　　　羅教授不赴真叟觀李花之約已而有詩次其<lb/>
　　　　韻<lb/>
廣文著書不窺園刻杯以玉露以繁澹乎不躡俗士駕<lb/>
雅意要令吾道尊那知韓賦李有花常以博士居四門<lb/>
<pb n="KR4d0174_WYG_001-33a"/>
老夫却欲來不速但恨人静鐘鳴昬明朝未必遽零落<lb/>
徃㸔花上春風喧更語宗文與宗武詩成入耳宜不煩<lb/>
<pb n="KR4d0174_WYG_001-34a"/>
灊山集巻一考證<lb/>
第一頁後三行　苦森終怒俳句按蘓軾咏橄㰖詩有<lb/>
　至味森森苦且嚴句翌詩葢本此意惟怒俳二字於<lb/>
　文難通或以其質地挺勁故比之端人正士而以俳<lb/>
　優為喻然義亦費解今無别本可校姑仍原文<lb/>
第一頁後七行　苦硬二字按蘓軾建茶詩有苦硬終<lb/>
　可錄句葢出宋時方言姑仍原文<lb/>
第六頁前八行　櫑具原本訛作礧具按櫑具乃劔首<lb/>
<pb n="KR4d0174_WYG_001-34b"/>
　之飾出漢書雋不疑傳今考正<lb/>
第六頁後二行　氷氏子三字文義不可解按栁宗元<lb/>
　永州鐵爐歩志稱世有負其姓曰吾門大問其位與<lb/>
　徳曰乆矣其先也然而彼猶曰我大世其冒於號有<lb/>
　以異於兹歩乎朱翌乃朱載上之子載上與蘓黄遊<lb/>
　有名於時据此詩本㫖葢自謙冒其家聲如栁宗元<lb/>
　所稱鐵爐歩之意則氷氏當為永氏之訛然無别本<lb/>
　可校今姑仍原文<lb/>
</p>
<p>
</p>
  </div>
<div>
                <head>灊山集卷二</head>
    <p>
<pb n="KR4d0174_WYG_002-1a"/>
欽定四庫全書<lb/>
　灊山集卷二　　　　　　　宋　朱翌　撰<lb/>
　　五言律詩<lb/>
　　　賀陳内翰去非三首<lb/>
聞道催宣召傳呼入翰林堂髙初上玉帶重更垂金煩<lb/>
悉周公誥丁寧葛亮心調元知有日天意向君深<lb/>
夢獲生花筆祥開視草儒奉天專仰陸元祐只傳蘇蓮<lb/>
影光分燭絲紋細結絇禁中頗牧在夙夜贊神謨<lb/>
<pb n="KR4d0174_WYG_002-1b"/>
夜到甘泉㨗光揺建曉魁唐家方再造漢徳已重開太<lb/>
史書雲後羣公賀雪回十行寛大詔早晩出銀臺<lb/>
　　　出城<lb/>
少䇿經營飽多方處置閑樵談消一日野坐看千山白<lb/>
鷺逺飛去㣲雲時復還展開新樂地攻破舊愁關<lb/>
　　　城上觀月<lb/>
月上孤城早山迎雉堞低四天浮沆瀣萬瓦貯玻璃松<lb/>
獵風聲北江揺斗柄西諸公宜欵曲吾且倚枯藜<lb/>
<pb n="KR4d0174_WYG_002-2a"/>
　　　示葉令<lb/>
舟楫三吳客江湖二月寒交情元自淡酒味莫嫌酸日<lb/>
者坐何事君乎能自寛不來同一醉何以解憂端<lb/>
　　　示李令<lb/>
春色遽如許春愁無柰何看山連楚越端坐惜羲娥吾<lb/>
子頻相見新詩苦未多試穿一兩屐從我上烟蘿<lb/>
　　　轎中坐睡<lb/>
飽食登長道箯輿枕臂眠鼻間真栩栩腹外亦便便徙<lb/>
<pb n="KR4d0174_WYG_002-2b"/>
倚兩竿竹咍㘆四僕肩忽然成小憩放手即醒然<lb/>
　　　寄王承可<lb/>
籍甚王郎子揚州一再逢至今清夜夢猶在笑談中想<lb/>
見芙蓉句空懐楊柳風着鞭來不晚聲價動諸公<lb/>
　　　寄葉應之<lb/>
人老江湖外官拘簿領縁劇談嘗共夜好句得先傳行<lb/>
李無他阻朝廷有闕員相逢一笑喜已種玉為田<lb/>
　　　寄符正民<lb/>
<pb n="KR4d0174_WYG_002-3a"/>
體力今何似函書闕到門匆匆縁不暇負負復何言此<lb/>
日忘疎逺明公實見存捫參懐蜀道叱馭憶王尊<lb/>
　　　五更不睡<lb/>
擂罷城頭鼓膏凝燭下槃忩留三尺月纊挾五更寒事<lb/>
事華巾結年年紙帳寛梅花正好在青女莫摧殘<lb/>
　　　曉出<lb/>
浩蕩乾坤曉凄凉客路窮小舟輕劈浪宿霧宻糊空累<lb/>
重苦無飯時危甘轉蓬但聞淮上賊不敢視江東<lb/>
<pb n="KR4d0174_WYG_002-3b"/>
　　　初到曲江六首<lb/>
度嶺三百里攜家五六人卜居依古寺愛日向初春時<lb/>
有逃虚喜端無去客嗔團欒何所作不寐守庚申<lb/>
昭代人無棄遐方住亦堪司分大火舎官作世南男守<lb/>
拙休心匠忘憂縱手談平生不喜閙所欠一茅庵<lb/>
燈火光元夕歌呼亦盡歡欣聞雪霏白愁失荔垂丹老<lb/>
酒蓮花麴甜魚藿葉槃萬金書若到便可解憂端<lb/>
嶺外山川最天涯草木芬曽經五月狩俱被一琴薫韶<lb/>
<pb n="KR4d0174_WYG_002-4a"/>
石靜張樂舜峰髙出雲真同適魯見何異在齊聞<lb/>
草斷城頭路春來履屢穿雨餘峰染黛雲出嶺垂蓮眼<lb/>
傍青林轉愁來白鳥邉中原好消息問取此江船<lb/>
嘉卉懐炎徳孤根幸斗臨象蹄交綠潤佛眼瞬紅深含<lb/>
笑香飄坐素馨嬌滿簮老榕雖擁腫六月十分隂<lb/>
　　　丙辰人日雨雪<lb/>
此地從來僻今朝自古隂五年猶作客一飯敢虚襟春<lb/>
色豈終閟晨光宜早臨國香無恙否抱雪秀深林<lb/>
<pb n="KR4d0174_WYG_002-4b"/>
　　　有惠曽公逍遥樓字者<lb/>
蒲阪今灰燼兹樓亦草萊如何三字大却到百蠻開屋<lb/>
漏真能爾霜嚴可畏哉置之當座右親手拂塵埃<lb/>
　　　次韻胡明仲見寄二首<hi>胡示辨正論</hi>
雙鳥鳴方盛公今遂著書浮雲供一掃直筆用三餘孔<lb/>
孟揚韓道乾坤日月如平生擊姦手發蹤<hi>去聲</hi>自桐廬<lb/>
栁州非國語意恐亂詩書去草絶根本立言推緒餘斷<lb/>
疑先近似反已問何如嵗晩飄零甚歸歟指敝廬<lb/>
<pb n="KR4d0174_WYG_002-5a"/>
　　　歸自南華詩<lb/>
衆綠揚新楚初晴中薄寒行山無濶歩陟巘有遐觀蕨<lb/>
紫拳猶小松黄粉漸乾無嫌一馬痩徑度兩重灘<lb/>
　　　南華具素飯烹茶詩<lb/>
頗有客倉卒初無具咄嗟家貧難辦素人衆不烹茶此<lb/>
老來修供兹辰並拜嘉小船横一笛風引入荷花<lb/>
　　　南華道中詩<lb/>
小市荒隄轉湧泉春水慳頻經石角舖不上馬鞍山橋<lb/>
<pb n="KR4d0174_WYG_002-5b"/>
斷衝泥過松摧塞道艱草鞵牢踏雨更着一蓑還<lb/>
　　　晨起<lb/>
曉日光穿户衡門起及晨簷垂氷折柱澗湧雪鎔銀臘<lb/>
取一時樂春期數日新曝書仍曝背自笑巧於貧<lb/>
　　　遣興<lb/>
客去抽書讀愁來閉戶推眼花因酒劇書草更人催怪<lb/>
石巧依竹凈瓶香引梅悠然鑑湖念又向鴈邉回<lb/>
　　　次韻張巨山正月十日逰天竺<lb/>
<pb n="KR4d0174_WYG_002-6a"/>
欲飯雲邉寺先尋湖上春山川良是舊嵗月又更新草<lb/>
長烟如積梅晴粉自勻久留知不可暫過却須頻<lb/>
　　　猗覺寮晚飯<lb/>
卒律葛答美鉤輈格磔肥翁川茶不媚何氏酒今非硯<lb/>
水添池淺棊盤下子稀姮娥憐我獨未暮欵忩扉<hi>卒律葛答</hi>
<hi>煎餅</hi>
　　　歸去來園南鄰劉家菜圃近許闢路相通<lb/>
假道趨南浦排墻度小溝仙人中謫李鄰里外依劉良<lb/>
<pb n="KR4d0174_WYG_002-6b"/>
友經時集清貧覺我優㯽榔初不設佳茗或相投<lb/>
　　　雨晴吳李過園中<lb/>
聫璧來吾隱交歡只賀晴酌泉心不易指李話平生萬<lb/>
木翠光合一池春水平更詢消遣法元自不容聲<lb/>
　　　告春亭<lb/>
一丈寛鋤地三重宻蓋茅分封鷗鷺境拾翠芰荷㘭正<lb/>
爾賔中主居然國外郊老來俱倒置營圃不營巢<lb/>
竟日成清坐因行或撫松牆隂連曲浪木杪涌竒峰要<lb/>
<pb n="KR4d0174_WYG_002-7a"/>
路看公等閑鄉屬我儂未春花已盡春到若為容<lb/>
自斷身將隠無嫌論少卑江湖雙桂楫天地一茅茨溪<lb/>
篆行蝌蚪林粧囀畫眉悠悠昏復晝聊爾給其私<lb/>
　　　地僻<lb/>
地僻門常閉家貧客自疎溪山行老我風月不欺予謾<lb/>
有書成誦端無貨可居清江千里道持此問舂鉏<lb/>
　　　種黄菊<lb/>
白日殆欲寢黄花能起予妙香來枕上正色立霜餘護<lb/>
<pb n="KR4d0174_WYG_002-7b"/>
外勞編竹培深更荷鋤收功歸我枕洗眼讀殘書<lb/>
　　　重陽不見菊次諸公韻<lb/>
我圃黄花晚君行不下輿屏居甘寂寞佳節愧空疎小<lb/>
待西風急頻㳺夏屋渠開時即重九那恨子來徐<lb/>
遲笑秦昭舅吝譏和長輿當時雖說貴退歩不為疎萸<lb/>
實采重嶺拒霜臨碧渠梁王門下客先後有嚴徐<lb/>
歸去思陶令安時似子輿近知園可灌唯恐菊相疎酒<lb/>
幸濃如珀詩令價重渠看花隨早晚何必更因徐<lb/>
<pb n="KR4d0174_WYG_002-8a"/>
菊以黄為正紛紛秪皂輿待寒縁耿介縱老不凋䟱秋<lb/>
净花如染時遷水走渠惟留五字句能不愧應徐<lb/>
風流人稍間渉筆為題輿今我思黄菊攜君近綺疏先<lb/>
秋飄桂子出水老芙渠俯仰俱陳迹聊書嵗執徐<lb/>
西風吹露斚晴日駕香輿羡彼根莖茂憐予齒髮䟱功<lb/>
成身老健重味笑軒渠甘谷誰能汲瓶甖走莫徐<hi>予多種甘</hi>
<hi>菊入藥</hi>
　　　十月十四日立冬菊花方盛<lb/>
<pb n="KR4d0174_WYG_002-8b"/>
黄菊一何好持觴惟爾從名應稱晚秀色豈為人容正<lb/>
似花重九休論月孟冬霜威占清曉直欲犯其鋒<lb/>
　　　夜雪<lb/>
夜集羣山雪寒欺一把茅紅爐無宿火黄絹有新抄坐<lb/>
久燈排粟杯行橘解包頽然投敗絮老懶信兒嘲<lb/>
　　　謝邕倅寄佛面杖<lb/>
自得閑居樂欣聞隠具來杖頭觀佛面掌内化龍才行<lb/>
變黄金色依然滿月開從今不妄出留上妙髙臺<lb/>
<pb n="KR4d0174_WYG_002-9a"/>
　　　遣僧澄收刈潼陽<lb/>
下潠田將穫東屯稼亦收厭煩吾老矣為衆子行不一<lb/>
粒生何處千箱慶有秋灌溪明日飯今日已無愁<lb/>
　　　送楊亨仲還建康<lb/>
湖海重相面干戈早脫身亦知懐琰琬寧肯就風塵船<lb/>
泛東吳夜梅尋故國春毛錐有持䕶如子豈長貧<lb/>
　　　金秀軒詩<lb/>
金秀皆垂頴山園特有光牽牛髙暈碧滴露小勻黄老<lb/>
<pb n="KR4d0174_WYG_002-9b"/>
讀離騷傳兒尋急就章杜門觀化物吾得傲羲皇<lb/>
　　　過王監園<lb/>
為問西園客秋花餘幾何敲門容剥啄此老正婆娑十<lb/>
月為春酒今年得子鵞舉杯邀月罷擊缶仰天歌<lb/>
　　　戯事<lb/>
相逢多戯事聊以度長年間出詩聫句時因酒合錢歌<lb/>
狂無所擇棊勝亦欣然齷齪好苛禮逡廵不敢前<lb/>
　　七言律詩<lb/>
<pb n="KR4d0174_WYG_002-10a"/>
　　　牡丹次韻<lb/>
一日春工過潁陽名園次第欵侯王風流得見昇平瑞<lb/>
氣味初無世俗香早託筠籠馳驛騎旋張羅蓋護晨光<lb/>
最憐一尺槃盂玉穏上髙鬟映額黄<lb/>
畫舫何須載西子青裙今幸拜東王佛談非想色界色<lb/>
天造玉皇香案香興慶池邉凝曉露善和坊裏借餘光<lb/>
行聞綺席開東省飛鞚争馳御道黄<hi>唐東省有看牡丹宴見南部新書</hi>
　　　跋司馬才仲六論<lb/>
<pb n="KR4d0174_WYG_002-10b"/>
温公言語藥石譜猶子文章星斗羅家世有方能治國<lb/>
宦逰無地可降魔諦觀深切著眀論平視賢良方正科<lb/>
四海共知勲室後享年孰似賈生多<lb/>
　　　題蔣山草堂<lb/>
俯仰之間跡已塵重來屐齒蘚痕勻晚菘早韭有真味<lb/>
夜鶴曉猿無故人萬一可償他日願再三須卜此山鄰<lb/>
北山大士乃吾祖烝蕙肴蘭長薦新<lb/>
　　　約徐令登妙髙峰徐不至<lb/>
<pb n="KR4d0174_WYG_002-11a"/>
衙鼓聲中百事休獨攀危磴看江流君脩吏課中中考<lb/>
我且山行上上頭下視三千佛世界髙尋十二仙人樓<lb/>
聞思大士誰呼應願賜飛霖洗旱眸<lb/>
　　　後兩日葉幹攜酒<lb/>
喜君釃酒吸鯨空置我飛雲卷霧中蒲鴿青浮初落蔕<lb/>
冰蠶繭就旋開篷小凉已覺生衣怯短策能尋熟路通<lb/>
直上髙臺延望眼萬山横浸一溪東<lb/>
　　　題水雲亭劉升道福唐所居<lb/>
<pb n="KR4d0174_WYG_002-11b"/>
沙合南臺㑹有期沙邉築屋俯清漪宋香陳紫丹成後<lb/>
渭綠湘斑族盛時長者時懐流水念老兄元愛白雲知<lb/>
一塵不到忘言處雲在青天水在池<lb/>
　　　雨後登城上亭<lb/>
何堪濕熱坐支離且就虛凉看劇棊避雨唯應急走耳<lb/>
登城願丐少休之江山政此成三絶耳目醒然亦一竒<lb/>
突兀小亭吾畫篋真形妙境恣君窺<lb/>
　　　觀李思訓幸蜀圖<lb/>
<pb n="KR4d0174_WYG_002-12a"/>
上青天路最﨑嶇藏日擎天却有餘既驗六龍行萬里<lb/>
始知一卒當千夫望雲騅穩無前馬帶雨鈴鳴動屬車<lb/>
縱有將軍天下筆不如無逸舊時圖<lb/>
　　　顔魯公畫像<lb/>
結芻續體祭中丞鬼質何為苦見嗔千五百年如烈日<lb/>
二十四州惟一人朝衣視坎趨前死羽服行山即此身<lb/>
頼有區區張孝舉直言驚倒漢廷臣<lb/>
　　　讀劉太真碑<lb/>
<pb n="KR4d0174_WYG_002-12b"/>
衮衣華藻刻堅珉下馬來尋剥蘚痕斷畫豈如絃可續<lb/>
闕文猶冀石能言鬛村故址今仍在螭首遺蹤碎莫存<lb/>
欲較智愚三十里又飛絲鞚過前村<lb/>
　　　黄守不飲茶<lb/>
賔客相傳無水厄欣然脫屐上公堂滌煩療渇名雖著<lb/>
瘠氣侵精暗有妨夢寐無憂眠可熟清虚自積體尤强<lb/>
樵青竹裏管何事側聽盃行供煖湯<lb/>
　　　寄范伯達<lb/>
<pb n="KR4d0174_WYG_002-13a"/>
薰風永日一簾垂剥芡從容待晚炊舉白且看連引滿<lb/>
汗青不用歎無期晝思夜夢人非逺客附書來喜可知<lb/>
千里與公供一笑何時相遇戰低棊<lb/>
　　　次韻劉美中早朝<lb/>
鳳凰山下鳳凰城輦路凌霄遡紫清秋入九天風露冷<lb/>
雲藏五玉佩環聲虞淵出日升黄道織女斜河轉啟明<lb/>
鬰鬰安能久居此君王有意待還京<lb/>
　　　題日渉園詩<lb/>
<pb n="KR4d0174_WYG_002-13b"/>
一葉黄時秋氣清三山轉處大江横禽魚自有親人意<lb/>
草木皆能識履聲晴望髙崖尋李愿酒行半道致淵明<lb/>
將詩與結江山好他日來逰分不生<lb/>
　　　寄胡明仲<lb/>
尺一催公想疾驅盛傳今已過羌廬紛紛眼底何時定<lb/>
鬱鬱江南更久居陛下不妨髙枕卧先生來草射聊書<lb/>
銅駞可惜埋荆棘㑹有人能為掃除<lb/>
　　　送王端材以宣諭屬官入川<lb/>
<pb n="KR4d0174_WYG_002-14a"/>
使星入蜀動佳占幕府謨謀要子參天下兵戈連嵗月<lb/>
朝廷根本在西南路經九折休回首事考三分小駐驂<lb/>
想見梅黄飛雨裏前旌已在百花潭<lb/>
　　　方竹杖<lb/>
此君骨相一成矩氣禀坤爻六二全運用四方随手轉<lb/>
操持一節比松堅玉雕界尺疑同様金作觚稜笑削圓<lb/>
見寄分司真得力時將緩歩與周旋<lb/>
　　　萬竹亭<hi>東坡名文與可篆</hi>
<pb n="KR4d0174_WYG_002-14b"/>
氣禀元軒玉立身露幢烟纛曉初勻一時頓有七賢集<lb/>
千畝今餘萬箇春能以風流誇後日政縁名篆得斯人<lb/>
寂寥不見平安報只有東風為掃塵<lb/>
　　　頃入南華僧仲有詩為次其韻仲欲見予詩集<lb/>
促駕難求馬一尋行纒快走任山深上方首入文公褐<lb/>
小語能披逸少襟三尺盆池清照影五更忩月黙傳心<lb/>
更煩細看門前水昔日西流何似今<lb/>
寺分三集易披尋藏在名山意亦深但與止兹鸞鳳友<lb/>
<pb n="KR4d0174_WYG_002-15a"/>
共逃不學馬牛襟年來惟以睡過夏老去莫令詩嘔心<lb/>
欲見文章須近北太平風雅盛於今<lb/>
　　　約鄭公績出城<lb/>
頗厭低頭看文字似曾有約到南山稍回妍暖日自喜<lb/>
掃盡積隂天解顔便合與君聫騎出更誰如我兩人閑<lb/>
相逢莫作傷時狀且趁春光競往還<lb/>
　　　寄江東故人<lb/>
北風號木造秋悲書到江南九月遲鴈過宜頻問消息<lb/>
<pb n="KR4d0174_WYG_002-15b"/>
詩成猶得慰相思想當雨澹烟昏處又見橙黄橘綠時<lb/>
若到北山煩寄語道林真覺乃吾師<lb/>
　　　冬前雪珠夜下早聞逺山皆白<lb/>
夜深真可覆三氊地僻何因致八綿五嶺盛傳非昔日<lb/>
一寒如此怪今年固知淵客難藏寳倒卷珠池立散天<lb/>
日下有丹能變白青山休恨早華顛<lb/>
　　　雪作兒童以衣袖盛之如栁花狀<lb/>
六花幾嵗不來南大似優曇欲遇難瓦響急傾鮫淚顆<lb/>
<pb n="KR4d0174_WYG_002-16a"/>
袖寛先得柳花團莫憂荔子眀年少已是梅英向臘殘<lb/>
骨冷魂清北風裏更臨江檻俯驚湍<lb/>
　　　龍山送客<lb/>
茸茸風草弄春柔宻宻桑隂向綠稠江上星居多草閣<lb/>
波間斗轉一漁舟吾行適此心無事客去何妨刺漫留<lb/>
尚戒奚奴休叱馭不辭小住看潮頭<lb/>
　　　煩人置葛<lb/>
飽誦韶州白葛輕十年曽不慰前聞芰荷欲使風裳製<lb/>
<pb n="KR4d0174_WYG_002-16b"/>
谿谷難褰霧縠紋坐甑遭炊無可避踏氷赤脚謾多云<lb/>
試将一事煩吾子粗綌精絺可細分<lb/>
　　　七月一日夜坐觀星<lb/>
半夜凉生過雨初起迎秋色掃庭除西牛東女經年㑹<lb/>
北客南風一笑䟱乾鵲悲鳴橋渡漢龍泉騰躍氣凌虚<lb/>
盆池水面螢飛過上下天星總一如<lb/>
　　　七夕後一日諸公攜酒見過<lb/>
昨夜天孫擁翠軿餘光猶此照河津且欣大暑去酷吏<lb/>
<pb n="KR4d0174_WYG_002-17a"/>
更辱諸君為主人庭桂釀花香有信盆荷迎露緑長新<lb/>
浮雲掃盡天無滓仰面争看月半輪<lb/>
　　　送范漕子儀<lb/>
乃公乃祖帝王師勲在周家日月旗徳盛固宜長有後<lb/>
材髙如此用何遲五更雨脚方收絶六月雲峰正出竒<lb/>
好去加鞭度梅嶺及時功業繼前規<lb/>
　　　丙寅十月逰南華<lb/>
五年四轉入曹溪飛蓋干霄日為低人定忽聞鐘不嗄<lb/>
<pb n="KR4d0174_WYG_002-17b"/>
飲香休問水流西桄榔子熟旒珠重荳蔻叢深扇羽齊<lb/>
鬱鬱蒼蒼千嶂裏犯寒猶着一蟬嘶<hi>寺鐘聲嗄近稍清矣曹溪西流</hi>
　　　大厯寺遇風<lb/>
舟絶清江繫老榕杖藜小住翠隂中縈青繚白千山日<lb/>
駭緑紛紅萬竅風足倦要休憐地僻心閑無事見春工<lb/>
囘塘大有田田葉索酒來傾碧玉筩<lb/>
　　　夜宿方允廸家雨雪大作<lb/>
肺附羣山襟帶江近人鷗鳥日成行每來問道維摩室<lb/>
<pb n="KR4d0174_WYG_002-18a"/>
何幸濃薫班氏香雨脚雪花方間作燈紅酒緑正争光<lb/>
更煩采選消長夜坐看回旋穴骼忙<lb/>
　　　觀潮<lb/>
海山不見兩螺青但見横江展玉城動地鼔鼙飛屋瓦<lb/>
刺天鬐鬛鬭溟鯨拍浮未見羣兒弄借勢須令萬楫迎<lb/>
俄頃日斜風欲定向來元是一漚生<lb/>
　　　寄諸洪<lb/>
彭蠡春生萬頃湖光眀相映棣華跗鵷雛鸑鷟俱為鳳<lb/>
<pb n="KR4d0174_WYG_002-18b"/>
乳酪醍醐總是酥歸夀其親來繼踵無求於世獨知吾<lb/>
青天一紙雁數字南北雖殊意不殊<lb/>
　　　次韻俞路分見寄<lb/>
有田二頃復何求長恐斯言久不酬青篛正堪烟雨笠<lb/>
白文終返水雲裘相親多謝風標子可欵豈無瀟洒侯<lb/>
更下疎簾對君奕要觀都大出棊州<lb/>
龍尾道南初見子烱如玉筍出瑶林别來東海記三淺<lb/>
歌罷武溪同一深後五日看真得力前三語且更留心<lb/>
<pb n="KR4d0174_WYG_002-19a"/>
平生著手枯桐上㑹有人能識此音<lb/>
　　　戊辰元日到南華詩<lb/>
清曉匆匆賀嵗歸又随㣲雨渡曹溪禱晴願見五色羽<lb/>
揭戶方占一日雞沙水半揺新畧彴雲烟深䕶古伽黎<lb/>
曹源激水仍過顙桃李無言下有蹊<lb/>
　　　書事<lb/>
春來何事可相關撥置書叢得少閑洗硯諦觀鸜鵒眼<lb/>
焚香仍揀鷓鴣斑花開北陌東阡外人在朝三暮四間<lb/>
<pb n="KR4d0174_WYG_002-19b"/>
俯仰乾坤了無愧心如枯枿更誰刪<lb/>
　　　逰錦石巖<lb/>
梯空何事上秋旻要定三巖着隠君斗柄下垂星可摘<lb/>
天門將近語先聞猿窺虎隠人驚去牛汚龍池雨解紛<lb/>
償我七年東向念却張風腋跨歸雲<hi>巖髙百餘丈頂有龍池牛浴即死池</hi>
<hi>中繼有大雨洗池王孫極多見人即驚去虎隠巖名也</hi>
　　　逰紫㣲洞<lb/>
堂堂勝境久潛幽經始耡荒用我謀日照洞門開戶牖<lb/>
<pb n="KR4d0174_WYG_002-20a"/>
霜飛暑路索衣裘鞭笞鸞鳳天將近彈壓山川酒不休<lb/>
大費騷人題品力薜蘿俱挽入琱<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
　　　揖翠軒<lb/>
篛笠蓑衣一葉舟西風吹我與同逰洋洋盈耳松聲亂<lb/>
亹亹逼人山翠浮講罷已聞花雨落心清暗與妙香投<lb/>
道人居士忘機久一飽關門相對休<lb/>
　　　戱同諸子書所見<lb/>
已老猶癡作蠧魚出門延望立須㬰或深或淺花先後<lb/>
<pb n="KR4d0174_WYG_002-20b"/>
半霽半隂雲有無山月向人俱引領海風無日不嘘枯<lb/>
論詩各盡諸郎意籬落之中自可娛<lb/>
　　　八月十三夜與張檢法泛武溪<lb/>
川凈波平五板舟天開地闢一輪秋白銀國放黄金色<lb/>
宫錦袍添紫綺裘坐久星河掛瓔珞夜深風露走珠旒<lb/>
人間意適須乗興我是閑人更自由<lb/>
　　　次韻李令<lb/>
青雲獨上肯随羣遇我真成數面親未許兒童騎竹馬<lb/>
<pb n="KR4d0174_WYG_002-21a"/>
且看土偶笑桃人弟兄酬唱詩無敵賔客過從徳有鄰<lb/>
世味儻教如嚼蠟便能調鼎識甘辛<lb/>
　　　過小市李秀才居<lb/>
大涌泉東小市頭川平土沃似中州誰歟築屋溪山裏<lb/>
李也讀書忩戸幽懶覺郊行差自適老於春事不相謀<lb/>
他時來問曹溪路繫馬橋邉更少留<lb/>
　　　同郭侯僧仲晚至武溪亭議真率㑹<lb/>
平逺寒林暮靄横右丞不死畢韋生八人過處草齊綠<lb/>
<pb n="KR4d0174_WYG_002-21b"/>
一日去來花笑迎衲子自知空是色將軍要使酒猶兵<lb/>
尺書相與盟真率嶺海風流似洛京<lb/>
　　　鄧提舉留詩南華予後五日入山次韻<lb/>
有句誰知李似隂好竒仍許杜猶岑後期五日來圯下<lb/>
面壁九年參少林瘴鬼安能驚鶴衆地靈何敢着狐任<lb/>
雷車電熾中宵起看取龍工濟物心<hi>是夕始雷雨僕居曲江九年今嵗行</hi>
<hi>脚皆以南華多瘴罕至</hi>
　　　南華卓錫泉復出<lb/>
<pb n="KR4d0174_WYG_002-22a"/>
竹龍銜尾轉山房飲足寒清滴夜長曽問鞠窮目眢井<lb/>
為焚安息坐胡床千山從此俱䝉潤一綫纔通未可量<lb/>
六月炎方了無暑誰知世上有清凉<lb/>
　　　次韻常子正<lb/>
骨鯁當朝迹未塵但知謀國不謀身試看犀角龜文表<lb/>
真是鸞臺鳳閣人短别可堪馳夢驛小詩聊為冩情親<lb/>
雪山滿眼寒潮急凴仗歸鴻一問津<lb/>
　　　寄洪倅景伯<lb/>
<pb n="KR4d0174_WYG_002-22b"/>
潦倒麤疎老更癡手摩枵腹逐兒嬉處隂息跡真休矣<lb/>
遇坎乘流一聴之臈後春生須鴈到花前思發幸梅知<lb/>
瀛洲學士滄洲興妙唱一年漁父詞<hi>洪近作十二月漁父詞</hi>
　　　題足軒詩<lb/>
域中寧有一毫真静極方知衆妙存疏受果能從父議<lb/>
王章終不用妻言脫身兵火䝉天幸沃日風濤到海呑<lb/>
兩頓藜羮如大饗一畨布被有春温<lb/>
　　　元日登城<lb/>
<pb n="KR4d0174_WYG_002-23a"/>
第一逢春管物華率先桃李被褒嘉明朝又數日為狗<lb/>
回首猶驚嵗在蛇香聚椒槃縈綵字春生茶椀結瓊花<lb/>
層城獨秀東風裏下瞰川流脈脈斜<lb/>
　　　睡起<lb/>
客不敲門飽睡魔靜聴簷雨㵼天河從人指畫竹如意<lb/>
假手爬搔松養和屏上水翻波浩𣺌硯旁山卧石陂陁<lb/>
十年㳺戱三間屋一笑留連兩曜梭<lb/>
　　　送福帥<lb/>
<pb n="KR4d0174_WYG_002-23b"/>
春到春城和雅歌又攜春去度雲蘿過余竹裏煎茶久<lb/>
看子花邉簇馬多千里福星臨福地一時天使挽天河<lb/>
江紅陳紫留連得奈此催歸尺一何<lb/>
　　　謝劉憲惠龍眼詩<lb/>
龍目秋成亦一竒略無瘴霧損瑶肌荔枝韻勝材誰亞<lb/>
益智名同性即非俠士從禽攜彈去鮫人探海得珠歸<lb/>
不須直待枯成腊便遣尊前解褐衣<lb/>
　　　江上待客不至<lb/>
<pb n="KR4d0174_WYG_002-24a"/>
煙霧濛濛逺岫埋沙邉特為小徘徊行人又向去處去<lb/>
客子未知來不來詩似芙蓉臨水出人如楊栁待風開<lb/>
何時見此消愁眼更責後期傾玉盃<lb/>
　　　寄劉明道<lb/>
平山飛騎竹西州到處逢君得縱逰滿地落花春病酒<lb/>
一簾明月夜登樓江帆帶雨人歸後烽火連天客罷休<lb/>
一紙短書勞逺祝貂蟬到底出兠鍪<lb/>
　　　次韻傅丈見寄<lb/>
<pb n="KR4d0174_WYG_002-24b"/>
到處能行到處藏飯餘掛鉢解茶嚢不縁頭上五分白<lb/>
始與人間萬事忘一介逺勞詢近日十年如此住南荒<lb/>
只今已是交逰絶不問比鄰不擇鄉<lb/>
土𤓰甘蔗窖深藏<hi>二物南中皆窖蔵候春發</hi>青李來禽子在囊勝日<lb/>
園林吾有分暮年歌酒爾無忘掃除金屑不到眼盡力<lb/>
石田難救荒每遇北風長引領皖公山下是桐鄉<lb/>
　　　湘江亭别程幹<lb/>
十年頻望秀而巉琴筑齊音和阮咸硯浴珍材躬試墨<lb/>
<pb n="KR4d0174_WYG_002-25a"/>
畫收名筆旋開緘長江流自胸襟出大艑來如首尾銜<lb/>
分手一言君勿忘他時容我見千巖<lb/>
　　　鄭元亞新居面梅開軒諸子讀書其間名曰擢<lb/>
　　　　英<lb/>
紛紛百卉不須栽一見論交正有梅詩興已從東閣動<lb/>
山寒併許北枝開影横忩紙月為友香著硯屏春共來<lb/>
庭下芝蘭争秀發對花君但莫停杯<lb/>
　　　江上送客夜歸<lb/>
<pb n="KR4d0174_WYG_002-25b"/>
江干燕客酒如淮歸路飛輈破緑苔燈影入簾窺酩酊<lb/>
雨聲宜夢引咍㘆豈無文送窮行别似有人呼隠去來<lb/>
一念不生無可道此懐今欲向誰開<lb/>
　　　送楊倅致政還郷<lb/>
交說紛紛不憚煩要公小駐北歸轅三休恐負名亭意<lb/>
<hi>公作憩軒于郡圃以示歸意</hi>二去吾寧顧子言快指柴桑還我里遥<lb/>
瞻神虎到君門畫圖史筆俱張大又得楊家一巨源<lb/>
　　　與錢端修諸公飲興福<lb/>
<pb n="KR4d0174_WYG_002-26a"/>
積隂解盡可信眉梵宇仍容欵扣扉山净且無塵一㸃<lb/>
湖平惟有鷺雙飛杯行客惡思傳令刼急棋争看解圍<lb/>
招隠不知誰好事為尋幽處著漁磯<lb/>
　　　送蘇判院赴江東辟<lb/>
春風桃李正開花客路江山亦可嘉白鷺洲前浪山起<lb/>
烏衣巷口夕陽斜一星終矣君重往四壁蕭然我獨嗟<lb/>
元祐子孫今用盡如公豈合在天涯<lb/>
　　　端午登郡城得白菊一枝<lb/>
<pb n="KR4d0174_WYG_002-26b"/>
天外飛雲結晚隂城頭清吹度虚襟江山已定南居計<lb/>
魚鳥休撩北去心菊早有花千葉嫩蒲香釀酒十分斟<lb/>
歸來卧聽黄昏雨與我尤親一布衾<lb/>
　　　寄賀子忱<lb/>
昔嵗裁詩逺送君知君未可作閑人那知半紀重相見<lb/>
全似當時只話貧推轂向來誰盡力彈冠從此不謀身<lb/>
想當六月苕溪上萬頃荷花一幅巾<lb/>
　　　寄婺州歐卿徳孺<lb/>
<pb n="KR4d0174_WYG_002-27a"/>
醉翁遺迹遍江湖何事東逰不到吳遂使山川有遺恨<lb/>
却看孫子歩清塗沈郎帶減傳千古婺女星髙近六符<lb/>
簮筆便當歸從上蓋藍鞍錦照天衢<lb/>
　　　與林大夫謝靈夀杖<lb/>
萬木山中美木成<hi>木生此山</hi>古今靈夀得嘉名龍鱗未測他<lb/>
年化蝸角先從每節生<hi>每節生四角</hi>禪擬問來須便打醉思<lb/>
吟後不妨行使君有惠憐衰薾欲報慚非藻思清<lb/>
　　　以靈夀杖寄汪内翰<lb/>
<pb n="KR4d0174_WYG_002-27b"/>
一枝靈木堅多節千里逢人寄永州賜出漢宫尊子夏<lb/>
封當大縣慶邳侯衡山雲散迎歸騎湘浦春晴更順流<lb/>
欲往從公無羽翼請攜上座别愚邱<lb/>
　　　喜見白髮詩<lb/>
種種年來漸滿簮兒童環視語相驚故人大半黑頭死<lb/>
老子何妨白髮生彈鑷不須誇手熟着冠猶喜覺頭輕<lb/>
元無粉黛居閒屋任爾星星易數莖<lb/>
　　　寄方立義方曾在詩<lb/>
<pb n="KR4d0174_WYG_002-28a"/>
西南一柱力擎天笞鳳鞭鸞下散仙不憤狐狸成窟穴<lb/>
亦知滄海變桑田夢歸丁令鶴飛去念舊徐公榻尚懸<lb/>
我是鄉人君是客興言及此淚如濺<lb/>
　　　寄向伯恭<lb/>
天竺山前昔據鞍帽峩髙屋古袍寛髮雖比舊十分白<lb/>
心有憂時一寸丹雲路正看鳴劍履君門何早掛衣冠<lb/>
為公試草薌林傳歸日來紉九畹蘭<lb/>
　　　次韻江子我病起<lb/>
<pb n="KR4d0174_WYG_002-28b"/>
食不下咽當奈何千金不惜聘秦和則知有我聊示病<lb/>
旁若無人正浩歌薄雨過墻醒檻竹西風吹暑下庭柯<lb/>
但令一局消長日且樂眼前休問他<lb/>
　　　淵明以正月五日逰斜川時年五十予以正月<lb/>
　　　　二日逰曹源菴年五十有二矣慨然書示同<lb/>
　　　　行<lb/>
城裏喧呼子不貪乃能從我就僧談平明且喜風收潤<lb/>
仰視只愁雲向南靖節使年慙過二斜川推日在前三<lb/>
<pb n="KR4d0174_WYG_002-29a"/>
吾生大似僧行脚好問真空覓住庵<lb/>
　　　寄方允廸<lb/>
山隂興盡晩船催猿鶴歡迎入翠㣲為信在山名逺志<lb/>
便令滿篋寄當歸一牀獨設空諸有三徑就荒知昨非<lb/>
更頼仲容賢莫敵竹林從此倍光輝<lb/>
　　　雨止讀陶詩有感<lb/>
涓涓泉溜木欣欣便覺居閑思不羣快覩朝霞開宿霧<lb/>
少休時雨靄停雲無弦琴上宫商足有酒篇中醉醒分<lb/>
<pb n="KR4d0174_WYG_002-29b"/>
誰是知音誰可酌置琴罷酒對爐熏<lb/>
　　　頃種柏假山中黄憲相訪見之後八年黄憲復<lb/>
　　　　持節來柏已長大<lb/>
兩石之間一寸栽與君坐看劚莓苔蒼官閲世猶如此<lb/>
歡伯喚人歸去來飄放又瞻新斧繡光華重照舊池䑓<lb/>
他時左紐紋生後更望西逰老子回<lb/>
　　　與羅教授飯園中種梔子<lb/>
園木交隂正可觀壺觴随分却成歡綠錢流地雨當足<lb/>
<pb n="KR4d0174_WYG_002-30a"/>
飛絮暖空春不寒雪綴酴醿縁屋角香移薝蔔近欄干<lb/>
與君細說爐亭話强對㯽榔蔞菜槃<lb/>
　　　與郭侯飲園中<lb/>
穠李晨興着縞裙酴醿首出上瑶簮此時老子興不淺<lb/>
旦日將軍幸早臨敵手對棊消晝永中心聞射隔墻隂<lb/>
春生夜甕蓬萊緑酌我無多勸客深<hi>郭酒名蓬萊春</hi>
　　　華幹攜茶入園晚坐柔桑下<lb/>
光穿兩脚間彤霞聲急城頭集暮鴉且與鳳雛桑下坐<lb/>
<pb n="KR4d0174_WYG_002-30b"/>
共烹龍焙雨前茶的中薏嫩蓮新採筍上竿成竹已斜<lb/>
讀得齊民書熟爛把鋤今作老生涯<lb/>
　　　喜雨欲行園<lb/>
南風轉北遂為霖倒掩書帷坐累茵洗沐江山三尺雨<lb/>
莊嚴天地十分春猿吟鶴舞圖雙引酒社詩壇待五申<lb/>
說我小園増秀潤便思徐歩轉城闉<lb/>
　　　園中示客<lb/>
風急梳松堕碧釵雨多及榻長青苔趁虚阿段阿稽去<lb/>
<pb n="KR4d0174_WYG_002-31a"/>
挾册宗文宗武來不用張羅知寂寞恐妨飛鳥樂徘徊<lb/>
侵尋老矣成何事一日華嚴一巻開<lb/>
　　　園中即事<lb/>
出山道士在家僧晩誦儒書早佛經灰盡此心猶木偶<lb/>
掃除往事送芻靈花邉過客蜂旁午溪上良時鷺適丁<lb/>
一到菊坡分品目玉盤盂可次金鈴<lb/>
　　　至後飯客<lb/>
新陽為我解憂端梅破南枝雪造寒繡刺五紋添日刻<lb/>
<pb n="KR4d0174_WYG_002-31b"/>
餅炊十字薦春盤遣排百念有時盡邂逅一尊無限歡<lb/>
更待小晴拏小艇蘭漿重酹子陵灘<lb/>
　　　送羅巨濟北歸<lb/>
君才可從六龍飛便合超騰向日畿曾使諸生館下立<lb/>
又騎一馬醉中歸江山得助雲蒸筆桃李不言春上機<lb/>
歸去來園花似海子行吾且閉柴扉<lb/>
　　　寄仲彌性祝子權<lb/>
博士曽瞻穆穆光賢良猶抱漢文章江山不隔夢千里<lb/>
<pb n="KR4d0174_WYG_002-32a"/>
鴻鴈欲歸書數行蠅變豈能分白黑木災初未有青黄<lb/>
逡廵嵗晚成何事捧腹看儺驅不祥<lb/>
　　　逰江醫園江避賊歸四年花木皆再種已開花<lb/>
　　　　著子矣<lb/>
避地歸來四閱春春來草木盡青青桃花暖逐桃花水<lb/>
竹葉光臨竹葉缾閉戸自求安樂法活人時說衛生經<lb/>
移床却就溪邉坐照我新生白髪星<lb/>
　　　遣興<lb/>
<pb n="KR4d0174_WYG_002-32b"/>
衡門秋到摠堪悲荷折蒲荒不整齊但喜風前無立豹<lb/>
亦知砌下有蹲鴟吾徒老矣成何事生理茫然更乆稽<lb/>
清净無風天雨已山前山後且扶藜<lb/>
　　　雨後告春亭飯客亭下荷花皆為釀家入麴久<lb/>
　　　　雨頽垣方議栽竹代之<lb/>
半夜簷聲挾北風平明賀雨走諸翁山人起向水亭坐<lb/>
野饍不求行帳豐麴糵有香蓮不死藩籬無闕竹成功<lb/>
閑中自有閑生理促辦牛衣戴此公<hi>此公笠也見王褒僮約</hi>
<pb n="KR4d0174_WYG_002-33a"/>
　　　有惠益母粉及當歸者<lb/>
多病年來歎早衰試凴草木為扶㣲關心藥裹知多少<lb/>
繫肘方書識是非曽子定應憐益母曹公端解寄當歸<lb/>
從今洗面饒光澤血氣仍充舊帶圍<lb/>
　　　送崔若礪令河源<lb/>
雙鳬飛出九重關帶得中原氣象還抵死欲留之子住<lb/>
吹笙要伴老夫閑草荒白鶴峰前宅雲散黄龍洞口山<lb/>
茉莉素馨聞已熟妙香從此賸熏班<lb/>
<pb n="KR4d0174_WYG_002-33b"/>
　　　静坐<lb/>
年來豈復為秋悲静裏端能閱化機風引飢烏將子下<lb/>
雨催羣蟻運糧歸畧無車馬閑尤好粗有詩書家亦肥<lb/>
更得干戈漸衰息不辭長採首山薇<lb/>
　　　送胡徳輝<lb/>
抗章乞得清凉國已是無心瑞錦窠誰去自追戯下信<lb/>
時來寧免禁中頗三吳春盡天連海四月梅黄雨壓蓑<lb/>
倘有新詩求共和莫辭一騎送羊何<lb/>
<pb n="KR4d0174_WYG_002-34a"/>
　　　送果州邵公濟分韻得其字<lb/>
蓬萊清暑按行歸却向西南萬里馳郡繼尊君家有法<lb/>
學傳乃祖世無師曹劉墻短自今日班馬香濃如昔時<lb/>
青士在旁知别語夕陽回首更凄其<lb/>
　　　東津送方務徳<lb/>
一年癡雨令人痩三日佳晴送子回何以贈之青玉案<lb/>
我姑酌彼黄金罍尋春出郭非聊爾下水行舟亦快哉<lb/>
小試平生釣魚手老夫合住子陵臺<lb/>
<pb n="KR4d0174_WYG_002-34b"/>
　　　寄鸕鷀源方允廸江子我<lb/>
世間豺虎正爭岐隠去何妨九曲迷懐人夢到北山北<lb/>
卜鄰意欲西枝西麥雲已有飽氣象梅雨又煩詩品題<lb/>
他日籃輿入源去尚期趺坐對青藜<lb/>
　　　喜雪<lb/>
待雪多年乆未逢兹辰如望故人風稍添松頂三分白<lb/>
獨露蕉心一寸紅泥尾可能留鴈使豚蹄何敢謝龍工<lb/>
不如借取公家氅着向飛樓縹緲中<lb/>
<pb n="KR4d0174_WYG_002-35a"/>
今年吉利好人逢萬玉妃來各馭風客坐暖浮茶乳白<lb/>
夜堂春動燭花紅心存帝所元非夢化出天城不用工<lb/>
却怪浩歌韓吏部巧分垤處與㘭中<lb/>
嘉瑞真成一旦逢寄牋天下託鵬風分無侑坐歌眉緑<lb/>
但有挑蔬凍指紅畫史莫傳飛舞勢詩人俱盡琢磨工<lb/>
此間不見乾坤妙妙在竹扉山崦中<lb/>
　　　分水縣舍夜遇大雪<lb/>
揮扇解衣真早計果然一夕變春隂屋頭瓦裂風掀戶<lb/>
<pb n="KR4d0174_WYG_002-35b"/>
牀上珠跳雪滿衾我自不妨髙枕卧人今更有惜花心<lb/>
此行特地非乘興明日扁舟興亦深<lb/>
　　　元日㑹凌季文家<hi>伯達勸酒僕不能滿觴輒刳洞庭橘為醆壁間燈照梅影</hi>
　　　　<hi>如畫雙頭荔戯伯達云</hi>
栢葉椒盤巧試新大呼珠履集華茵香醪滿勸橘為醆<lb/>
紅燭未消梅冩真荔子雙頭歸有遺天花六出靜無塵<lb/>
稍晴便合西湖去尋遍山房洞戸春<lb/>
　　　春逰<lb/>
<pb n="KR4d0174_WYG_002-36a"/>
乆不出門心已灰佳晴作意苦相催鶯花世界共逰戯<lb/>
竹石弟兄仍往來心有所之無逺近興雖已盡更徘徊<lb/>
江邉漁父傷時切得遇郎君笑口開<lb/>
　　　示同㑹<hi>案此詩據方回瀛奎律髓増入</hi>
無奈春寒老不禁喜看晴日上忩櫺羣花半露乾坤巧<lb/>
百刻平分晝夜停拄杖有時挑菜甲桔橰無復問畦丁<lb/>
逢春不出何為者衆醉誰知可獨醒<lb/>
　　　簡范信中<lb/>
<pb n="KR4d0174_WYG_002-36b"/>
天下皆聞公子賢輕裾長袖更争妍青春自向東山好<lb/>
下客空懐代舎遷生活不甘詩冷淡年光專用酒留連<lb/>
直須萬里騎黄鵠俯仰安能在一椽<lb/>
　　　正月十四日西湖留别同舍<lb/>
背淮轅楚過三吳鐵軸膏輪每疾驅千里未能歸北客<lb/>
一觴來此别西湖門門燈火動今夜歩歩溪山迎故吾<lb/>
明日歸潮君看取浪花堆裏嘯檣烏<lb/>
　　　正月二十日過江氏園<lb/>
<pb n="KR4d0174_WYG_002-37a"/>
宛宛橋虹卧碧漣深深古屋背長川園官送菜無虚日<lb/>
溪友留魚不問錢厯數舊交俱老矣及時行樂且欣然<lb/>
梅花更有黄千葉攜取一杯花下傳<lb/>
　　　三月五日㳺劉光世園<lb/>
南髙峰下訪餘春霽草浮光暖更薫日轉暮山添着色<lb/>
風旋湖水作回紋飄零大士天花雨驚顧將軍畫棟雲<lb/>
興盡不須呼麴友他時來飯一甌芹<lb/>
　　　閏月四日大風出靈鷲捕魚具鱠且約冬間再<lb/>
<pb n="KR4d0174_WYG_002-37b"/>
　　　　集<lb/>
西北雲收廓太虛東南風急放船初冬深更許侯設鱠<lb/>
地逺不譏公矢魚白小未容登燕俎紅鮮忽已間嘉蔬<lb/>
重生鱗鬛浮江去盡是先生所棄餘<hi>浙中有鱠殘魚俗所謂銀魚是也</hi>
　　　陪董令升西湖閱競渡<lb/>
馳波鬬艦疾輕鴻歌鼔喧天保嵗豐直面北風吹雨過<lb/>
巻簾斜日照樓紅吳兒戯水用長技太守行春如醉翁<lb/>
社稷中興豈無日羣魚躍水正飛空<lb/>
<pb n="KR4d0174_WYG_002-38a"/>
行樂何妨縱水嬉勸耕猶喜及花時風和官栁未飄絮<lb/>
緑滿園桑無附枝訓練指麾談笑裏清凉瀟洒古今宜<lb/>
西溪雨足歸舟穩㑹送髙帆入鳯池<lb/>
　　　三衢胡定愍祠詩<lb/>
把酒論詩建業城三年金石見交情羅池忽待中流泊<lb/>
姑蔑應無劇雨傾直道豈知人負我英姿如在死猶生<lb/>
鑪香銷盡叢祠晩獨對西風淚臆横<lb/>
　　　買田潼溪<lb/>
<pb n="KR4d0174_WYG_002-38b"/>
求田得處便成家笑為汙邪祝滿車潄石枕流新夢想<lb/>
帶牛佩犢老生涯歌成但可相舂杵客到莫嫌炊飯砂<lb/>
祭罷土龍春雨應穩騎秧馬一鞭斜<lb/>
　　　過烏龍嶺<lb/>
羣山低首避烏龍行道驚看翠倚空地設中原如此險<lb/>
人無鬬志若為功九重頗覺天門近一卒能當蜀道雄<lb/>
細酌粉泉庵下水泠然歸去御剛風<lb/>
　　　晚晴歩謁楊令於烏龍寺<lb/>
<pb n="KR4d0174_WYG_002-39a"/>
舉頭廓廓見晴虛山色秋光得自如杖履可行三里近<lb/>
斧斤不赦萬松疎上人坐設刀圭飲乃祖家無擔石儲<lb/>
語罷寒温晩歸去相逢應不問遷除<lb/>
　　　離臨安日范伯達送茶約至釣䑓烹之正月十<lb/>
　　　　八日宿臺下兼簡務徳<lb/>
過盡長灘喚落帆舟人取火上髙巖已攜敗絮來投宿<lb/>
記有珍茶旋啓緘忽憶住時同短<graphic n="KR1468" url="https://raw.githubusercontent.com/kanripo/KR-Gaiji/master/images/KR1468.png" mimeType="image/png"/>要須于此辦長鑱<lb/>
可憐一夜梅花雨㸃滴猶隨舳尾銜<lb/>
<pb n="KR4d0174_WYG_002-39b"/>
　　　釣臺觀新刻范文正碑<lb/>
日角曈曈上蔡陽有星飛去避餘光東西怵廹謝新進<lb/>
南北逍遥樂故鄉載刻廟碑求琰琬一新祠宇照滄浪<lb/>
使君着意敦風俗更作髙堂牓卒章<lb/>
　　　競秀閣<hi>案此詩據嚴州府志増入</hi>
輞川遥展右丞圖盤谷中藏李愿居龍睡潭深飛客櫂<lb/>
鳯鳴枝老結吾廬但令蠟屐去前齒安用鴟夷託後車<lb/>
西望子陵三十里烟雲來往問何如<lb/>
<pb n="KR4d0174_WYG_002-40a"/>
　　　逰玉泉<lb/>
坡陁石上大紳垂踞石跏趺世慮㣲奉引有春扶屐去<lb/>
送歸生月帶星稀一時花木助歡笑四顧風雲入指揮<lb/>
是日乃書驚蟄節鳴蛙已傍小池歸<lb/>
欵段尋山不著鞭每逢佳處且周旋生無一字誇金谷<lb/>
喜與諸公㑹玉泉雷轉正喧三級浪紳垂直自九重天<lb/>
有能庚伏留終日大勝朝堂食萬錢<lb/>
　　　立夏前一日登馬氏山亭<lb/>
<pb n="KR4d0174_WYG_002-40b"/>
百憂不到酒三行萬事盡休棋一枰梅子未黄先着雨<lb/>
櫻桃欲熟正防鶯忽驚夏向明朝立便恐春從此地更<lb/>
數蝶飛來花寂寞亂蛙鳴處水縱横<lb/>
　　　夏日登葉氏山亭<lb/>
雲氣向曉不待族風伯忽來吹使醨溪南溪北半篙碧<lb/>
荷葉荷花一段竒旋扣柴荆行問道少休松檻坐移時<lb/>
淵明志廣桑麻長此語勿傳朝市知<lb/>
　　　題翠波亭<lb/>
<pb n="KR4d0174_WYG_002-41a"/>
天垂疊巘翠相交風展文漪碧半篙勝日難逢宜樂此<lb/>
好山多買不為饕了無歎息同登峴忽有㑹心如在濠<lb/>
更看溪光山色裏紅霞蒸起萬株桃<lb/>
　　　七夕日逰仙人洞<lb/>
蟬引秋風上桂枝登山臨水不勝悲獸蹲虎踞石見怪<lb/>
天劃神刓洞出竒無復碧藍雞刷羽空餘青栗蝟攅皮<lb/>
儻分衲子三椽屋當與仙人五日期<lb/>
　　　晨光亭夾徑草深庵僧澄鋤去之将種桃李<lb/>
<pb n="KR4d0174_WYG_002-41b"/>
徑荒随處長蓬蒿忽告通幽且盡薅已問花翁移郁李<lb/>
竟從金母折蟠桃住庵事簡吾何力種樹功髙子有勞<lb/>
吏用公材當小試把鋤來趂雨如膏<lb/>
　　　晩歩城外<lb/>
芒履寛柔野策輕晩來無暑歩重闉人間争夢大槐國<lb/>
物外誰尋小草民一鷺緩飛為我伴半川鋪練寫余真<lb/>
何從可覺秋消息忽有凉颸到白蘋<lb/>
　　　冬至後三日與羅楚入倅㕔兩松下梅花盛開<lb/>
<pb n="KR4d0174_WYG_002-42a"/>
　　　　取酒酌石臺上思得名手作松梅圖<lb/>
老松鱗甲待拏雲俯視梅花意亦親粉色上參冬嶺秀<lb/>
虯枝下挽越溪真乘閑到此能終日與我來逰盡可人<lb/>
今代華光古韋畢生綃一幅兩傳神<lb/>
　　　再次前韻<lb/>
匆匆前日賀書雲那似今朝笑語親年例一來窺雪様<lb/>
嵗寒同此見天真梅間蜂陣長圍日松下鴟蹲反嚇人<lb/>
一椀檑茶未忘本三杯薄酒不能神<lb/>
<pb n="KR4d0174_WYG_002-42b"/>
　　　冬至後雪夜<lb/>
臘前梅蘃未斜横至後醅香試滿觥過眼文書開數葉<lb/>
打忩風雨又三更閉門髙卧直差易擁鼻㣲吟何似生<lb/>
稍取濕薪供熱弄住山如此不多争<lb/>
　　　送鄧清臣之行在<lb/>
老去何嫌雪滿顛放懐惟與子周旋起趨吳越時難得<lb/>
上繼張余理必然嶺海斷雲歸鴈底江湖春浪白鷗前<lb/>
故人相見問今我雨笠烟蓑事力田<lb/>
</p>
<p>
</p>
  </div>
<div>
                <head>灊山集巻三</head>
    <p>
<pb n="KR4d0174_WYG_003-1a"/>
欽定四庫全書<lb/>
　灊山集巻三　　　　　　　宋　朱翌　撰<lb/>
　　五言排律<lb/>
　　　元宵懐都城簡胡令俊民時胡連夕在告<lb/>
天豁晴光合簷收雪汁乾燈期欣在候火令不為難方<lb/>
喜春風動猶憐暮色寒仙晨今夜樂帝所舊年觀郁郁<lb/>
卿雲宻葱葱瑞氣盤五門雙闕聳三島十洲攅風伯清<lb/>
黄道鈎陳衛赤鸞聲流車水快花影燭龍蟠入望雲裳<lb/>
<pb n="KR4d0174_WYG_003-1b"/>
舉低迷雜珮珊歌翻樓上下人與月團欒夜色清凝露<lb/>
香風靜泛蘭陸蓮揺艶質湯鯉轉驚瀾故國雲天外家<lb/>
風楚俗完良時亦競作游興頗相干諸縣豐登際元戎<lb/>
禮數寛輟耕來野父沽酒辦餘歡少問飛鳬客遥知道<lb/>
室安樵青能笑語太白酌瀰漫要是絃堂宓何妨花縣<lb/>
潘黄庭須黙課燈錄不重看羡子閉門坐嗟予脚力殫<lb/>
醉歸哦五字一一待公刋<lb/>
　　　南華五十韻<lb/>
<pb n="KR4d0174_WYG_003-2a"/>
鄉里黄梅接家居祖刹鄰常聞肉身佛甘作磑坊人堅<lb/>
有懸腰石空無拂鏡塵已舂諸米熟自識本心真拄杖<lb/>
敲頑質袈裟遶净身衣傳千古信法待五年伸撥棹煩<lb/>
師送投林避衆嗔風幡俱不動金瓦定非倫汝聽宜皆<lb/>
諦吾言决可遵由兹開頓教為世作良因葉墜雖歸本<lb/>
烟斜不向新鈴聲鳴白塔霧氣走黄巾塑手藏衣襲閨<lb/>
姝敗鉢脣全提諸佛印開盡一花春代代燈燈續塵塵<lb/>
刹刹均性天南北合道徳帝王親歌皷昭陵日梯航外<lb/>
<pb n="KR4d0174_WYG_003-2b"/>
國珍莊嚴及山谷賜予出金銀龍翥開飛帛春温布縯<lb/>
綸鎮安清净境奔走䕶持神樓閣三千界香燈十二辰<lb/>
蘓銘模妙墨栁記刻豐珉自昔炎荒地常容放逐臣流<lb/>
人悲去越從者病居陳庚子何憂鵩春秋謾感麟足生<lb/>
行路蠒眉結念親顰卜吐千瓶水官分十束薪九韶先<lb/>
幸舜五嶺後通秦氣候今無瘴人情古亦惇何嘗疎北<lb/>
客賸喜預嘉賔鼔角催歸夢江湖動釣緡時花開有信<lb/>
山果種生仁武水長懐古曹溪毎問津端居七里郭相<lb/>
<pb n="KR4d0174_WYG_003-3a"/>
望一由旬抱被來投宿聞鐘起及晨自憐終北向天遣<lb/>
試南詢竟日雲垂地通宵雨濺茵橋横一滴上雀見五<lb/>
方馴飛錫泉香發連山寳氣振杖尋桃竹把佩采楚蘭<lb/>
紉大禮行郊次洪恩浹海濵稍寛三面網歸作再生民<lb/>
甫里將收栗松江細煑蓴橘懐工戯綵萱背更栽椿風<lb/>
急團雲絮霜清洗月輪治行今數日問信不嫌頻三宿<lb/>
真成戀諸寮且遍巡鬬茶誇顧渚羮芋説西岷寺有壇<lb/>
經舊誰知祖意諄持歸化嶺北大地免沉淪<lb/>
<pb n="KR4d0174_WYG_003-3b"/>
　　　送吏部張尚書帥成都一百韻<lb/>
一代亨衢上明公逸步超河東書具作圯下老相邀海<lb/>
濶雲垂翼天清斗壓杓三人前鼎甲千佛仰孤飈弟子<lb/>
師尊董諸儒稱述蕭西崑收俊乂東壁絶塵囂别乗將<lb/>
離汴輕舟逕指苕湖山縱清美家國尚飄颻慟哭天傾<lb/>
柱歸情户見蛸奉祠投里閈招隱向山椒並海屯千衛<lb/>
披榛拱百僚囘鑾須故國負靮且今朝光列哀烏位星<lb/>
馳封馬軺賢裾來接武陰沴自潛消香案依丹陛螭㘭<lb/>
<pb n="KR4d0174_WYG_003-4a"/>
立紫霄飛鴻九天去歸鶴一聲嘹主上思圖舊王人促<lb/>
見招起居還左史議論鄙南朝大呂聲揚逺元圭質匪<lb/>
彫掖垣裁詔宻禁路賜纓彯滅澆圖興夏巡方首從姚<lb/>
自南瞻析木直北望𤣥枵玉海千尋浪江南五色鷂矯<lb/>
如出塵隼凛若在秋鵰去國還追信刓章豈易堯光華<lb/>
司馬甲整頓路車鞗國事煩參决廷詢得具條乗時笑<lb/>
乾沒許國敢輕佻河洛干戈滿陵原草木焦青春深仗<lb/>
節久雨更乘橇取道先轅楚揚旌轉望蕭一坏藏萬世<lb/>
<pb n="KR4d0174_WYG_003-4b"/>
九廟正三昭遂使儀如漢將令樂奏韶路迷彪過迹澗<lb/>
涸夜生潮去日春仍淺歸期暑正熇君王喜不寐天下<lb/>
首方翹疏奏忠無隱臣生苦不聊戴天那忍共得地豈<lb/>
宜驕内治今當亟髙名不敢要銓衡真有託啟事復何<lb/>
遼道直咸推汲謀深豈計晁定非揮扇羽寜要挿蟬貂<lb/>
褒貶書方舉姦諛骨合銷懐開真坦坦燕處自夭夭當<lb/>
宁西南顧常懐參井迢徧詢醫國效立遣愈民痟文武<lb/>
資兼稟詩書氣不恌衆皆可卻縠一以委張昭除目凌<lb/>
<pb n="KR4d0174_WYG_003-5a"/>
晨下行装即日撩被攜猶刺刺涉逺乃翛翛帆影三江<lb/>
水車聲萬里橋丈人峯嵂屼神女峽岧嶤石室畫闇淡<lb/>
草堂人寂寥山圍玉壘峻水減石犀遥石表筍雙立銅<lb/>
青栢未凋錦江喧士女藥市混仙樵刼墮乾坤壊流横<lb/>
海嶽漂惟兹井絡外依舊角弓弨自昔三刀夢多傳五<lb/>
袴謡威餘嚴僕射功説李文饒文定棠尤美乖崖福可<lb/>
徼事今難悉數公亦豈其苗秦地新通棧瞿塘穩泛橈<lb/>
虎貔環外閫耨耜得深穮正可供壺奕隨宜列鼔簫蒲<lb/>
<pb n="KR4d0174_WYG_003-5b"/>
鞭束髙閣竹馬戯垂髫好閱相如賦終閒李廣刁奎文<lb/>
天象轉延閣士林標此去庭無愈行聞衆選陶付之樞<lb/>
極運咸仰泰階霄賤子無三徑平生有一瓢老將書蠧<lb/>
槁時作草蟲喓大笑玉三刖不求銀十腰古今同閲宙<lb/>
南北信吹薸已類蜂粘網真成鹿覆蕉屢經多盜境幾<lb/>
至獨身跳何處地堪避知誰戰敢挑月明三匝鵲巢比<lb/>
一枝鷯釣瀬長烹鯉窮山飽聽鴞臨書池盡黒就局博<lb/>
嫌么臂有七賢把丹亡九轉燒唯堪貫薜荔未肯摋芳<lb/>
<pb n="KR4d0174_WYG_003-6a"/>
虈賣藥難爭價為農等寓僑稍能羞野葛初未識江珧<lb/>
已罷尋蛩駏欣聞退猲獢誰憐人為米敢有意遷喬過<lb/>
我深披藋追凉薄曵綃狐裘憐晏子縞帶與公僑挽引<lb/>
煩推轂陶甄為置窑清時容潦倒筞府著芻蕘憶昨西<lb/>
湖上隨公羽盖飄青山迎晉履綠水泛湖<graphic n="KR0657" url="https://raw.githubusercontent.com/kanripo/KR-Gaiji/master/images/KR0657.png" mimeType="image/png"/>上相尊仍<lb/>
美將軍勇正驍道爭棊屢覆壺響箭呈梟茶乳晴尤發<lb/>
香雲淨更翲晩花棲嫩菊近岸俯游鰷四望天連水羣<lb/>
簮玉及瑶政親連榻坐倐見錫戈琱良月霜楓冷佳晴<lb/>
<pb n="KR4d0174_WYG_003-6b"/>
雪霰銷留公已無策鼎食望加調<lb/>
　　　宣城書懐<lb/>
髙爽清凉郡登臨佳麗都上連三蜀重旁挾兩淮趨天<lb/>
分光牛斗溪行走舳艫新林天際浦青草栁邊湖丁令<lb/>
鶴歸晚琴髙鯉疾驅髙城布渠答近市表浮屠龍具深<lb/>
耕雨牛車富入租鐘魚廣教飯簫鼔敬亭巫禱請俱先<lb/>
詣齋修必盡愚䖍恭問杯珓疇昔夢摴蒱桃李萬家邑<lb/>
魚鹽百賈區棊爭三品勝錢為七郎輸湖上同皇甫樓<lb/>
<pb n="KR4d0174_WYG_003-7a"/>
中記獨孤五雲裘可作天馬錦應無射的穿雲白蓮房<lb/>
照水烏山精今及采鷹爪得同拘右史𨽻題榜太和存<lb/>
漏壺劘牙虞吏像衣褐卯神圖蝎走收宵螫蜂讙保穴<lb/>
雛泉甘黄蘗舊茶雋白雲腴幽寂谷留馬凌歊舟若鳬<lb/>
山登天柱石沙暖句溪蒲洞啟三天祕灘愁六刺迂輕<lb/>
煙藏石女㣲雨浴花姑半夜笛聲起臨軒桂影敷謝公<lb/>
亭别范孔子井猶洙舟起鷺前導橋横龍未雩子安飛<lb/>
逺近杜宇訴朝晡示爽歸田約懐氷洒篆娯白公謝霞<lb/>
<pb n="KR4d0174_WYG_003-7b"/>
綺荀媪進彫胡神王能旁逹心閑免外虞白龜飛入楚<lb/>
赤馬棹通吳孤枕喧鼯䑕南亭聽蟪蛄貢先紅毯貴俗<lb/>
尚褐袍麤蟬蜕裴丞相聰明陸大夫劉詩送拄杖班傳<lb/>
出葫蘆露柱從師指金杯受賜殊漢書國史法心要藏<lb/>
經郛鮒活有竒術錦還真夢驅苦心思懿老一鉢走元<lb/>
孚潛隱大中主躬行外域膜儲神天北極繫念水西隅<lb/>
内屏如來地當陽造化鑪千年猶可想一絶定非諛昔<lb/>
在中書省親聞大禹謨土階臨黼座文石上絲絇紅遶<lb/>
<pb n="KR4d0174_WYG_003-8a"/>
當階藥陰留一院梧不才持史筆有愧但書厨卜築隨<lb/>
鯤徙囚山與鵩俱忘懐從北院歸命只南盧作賦先招<lb/>
隱移文卒謝逋晩歸真發覆豈意辱嘘枯黄屋南巡岳<lb/>
侯圭畢㑹塗時持莘野鼎來采㑹稽菰聖主新更化羈臣<lb/>
首辨誣書修天祿閣游並道山儒汨沒顔容改因循嵗<lb/>
月徂此生甘泛梗餘論許分符節近書雲日輪驅畫鹿<lb/>
朱川華氷片合山曲卧屛紆入臘占三白登堂展七扶<lb/>
人家多露積村鼔不鳴桴身奉三年最魂收一紀逾可<lb/>
<pb n="KR4d0174_WYG_003-8b"/>
無人歎息粗免鬼揶揄夜引星朝斗晨瞻日出嵎兩旗<lb/>
歎潦倒五馬忘﨑嶇嚴瀬猶如睦崑山恐是蘇深憐百<lb/>
口逐只辦四方餬旋磨魚千里彌縫金十奴何如今守<lb/>
馥猶愧舊官呼笏有看山拄歌無擊缶嗚江山真肺腑<lb/>
魚鳥自葭莩正賴管城子能招墨客徒李梅詩格律斑<lb/>
竹政規模事省囚寛繫年豐酒易沽近分天駟監遣牧<lb/>
决波騟苖獮申軍法蕃宣奉帝俞校旗推妙手嚙鏃視<lb/>
張弧杼軋絲雙繭篁包米一桴遇風專戒火聽雨甚憂<lb/>
<pb n="KR4d0174_WYG_003-9a"/>
圩酒盞經旬把歌茵特地鋪賜金誇魏絳顧曲少周瑜<lb/>
碩果園林宻春山雨露濡木𤓰紅鏤體銀杏綠勻膚栗<lb/>
發風前罅柑垂霜後株蟻侵梨釀蜜盤走芡圓珠野蔌<lb/>
多將<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>春盤細剪蔞誰同九日菊難得一枝萸水閲尋<lb/>
魚鷘沙連合陣鸕愛閑多閉閣因事或操觚敏捷慚銅<lb/>
鉢工夫體轆轤僧談曽接㑹老境合師瞿忩月重重鏡<lb/>
松風一一竽飫飡佳境蔗旋鱠早秋鱸本是烟霞痼何<lb/>
疑山澤癯計難出栢馬收必在桑榆舊事論新事今吾<lb/>
<pb n="KR4d0174_WYG_003-9b"/>
非故吾意中不足致身外復何須朝市安能隱田園久<lb/>
已蕪斯言誠有味端不減醍醐<lb/>
　　　陪崑山邑官逰慧聚寺詩<lb/>
日暗蒲鍼綠風囘栁影圓好山如有舊勝事頗相牽紺<lb/>
宇欣留屐炎官快著鞭神工盤岌嶪妙手活蜿蜒竒甚<lb/>
梁唐迹偉哉張孟篇<hi>皆寺中事</hi>故人逢異縣舊話説當年留<lb/>
滯江湖逺驚呼嵗月遷還同一笑樂相與對牀眠筆向<lb/>
晴忩落名垂漆榜鮮味腴知茗勝勢猛覺碁仙飛盖干<lb/>
<pb n="KR4d0174_WYG_003-10a"/>
霄上危欄掛斗偏壓雲雲掩苒待月月嬋娟<hi>二軒名</hi>石鏤<lb/>
珍球恠杉重翠幄妍迎風拳乳鵲盡力叫饑蟬雨脚斜<lb/>
侵戸湖光逺拍天徐澆白玉釀笑折水晶蓮時節酒中<lb/>
過襟懐物外縁安居豈城市避世必林泉好乞弹丸地<lb/>
聊成痼疾煙山祇應許我木杪架飛椽<lb/>
　　　再次前韻<lb/>
日走瞿曇宅殷勤問覺圓荷珠翻雨碎荇帯逆風牽安<lb/>
步穿芒屩長驅斷蠟鞭臨深呼屬玉騎氣道蜿蜒前輩<lb/>
<pb n="KR4d0174_WYG_003-10b"/>
幾人到髙情五字篇翩翩遺濁世落落度長年斷石崖<lb/>
蜂出喬枝谷鳥遷端為逃暑去復作拂雲眠心曠風林<lb/>
豁書乾棐几鮮丞方有公事尉亦從羣仙倚玉吾何幸<lb/>
棲雲志未偏久知情澹泊不夢翠連娟晚日斜吹綺新<lb/>
詩欲鬬妍㣲行窺沼鵠孤坐蜕枝蟬俯視千章木如臨<lb/>
尺五天韻髙巾墊角飲痛盞垂蓮小築堅前約兹逰定<lb/>
昔縁欲誇山聳髻安得思流泉却恐樽無醁羣憂㸑不<lb/>
煙誰來助清興吹裂笛如椽<lb/>
<pb n="KR4d0174_WYG_003-11a"/>
　　　次呂居仁九日羣集韻<lb/>
衣冠交上郡氣象有中州九日一尊酒千巖萬壑秋星<lb/>
方聚呉分魚已躍王舟即事感今昔乃情無去留憂時<lb/>
俱出力濟勝合先謀北望邊風凛戎衣詎敢休<lb/>
　　七言絶句<lb/>
　　　蔡倅羔羊齋<lb/>
有生不釀羔羊酒無日不誦羔羊詩賢哉蔡子勇成癖<lb/>
自勵要如三代時<lb/>
<pb n="KR4d0174_WYG_003-11b"/>
盡輸精白承休徳政用詩書造太平略為周家推在位<lb/>
太顛閎夭散宜生<lb/>
　　　題李成山水<lb/>
好山誰定識真形着白山人眼最親半夜忽聞遭有力<lb/>
中書君召主林神<lb/>
　　　題程幹燕公山水<lb/>
電眼觀山老更真能分天造一層層直須擘華尊瀛手<lb/>
始解鋪張入剡藤<lb/>
<pb n="KR4d0174_WYG_003-12a"/>
　　　石芥<lb/>
古人重改陽城驛吾輩欣聞石芥名風味可人終骨鯁<lb/>
罇前真見魯諸生<lb/>
長安官酒甜如蜜風月雖佳嬾舉觴特送盤蔬還㑹否<lb/>
與公新釀鬬端方<lb/>
　　　山芥<lb/>
濕帶青煙古澗濵氣含石理助芳辛山中酒醒凉生腦<lb/>
乞與文園渇肺人<lb/>
<pb n="KR4d0174_WYG_003-12b"/>
　　　南山觀雪<lb/>
入山初與雪雲俱坐定雲收雪亦無不見舊時蒼翠色<lb/>
換将粉墨作新圖<lb/>
南逰客上妙髙峯拄杖敲氷袖障風巻起面前簾看雪<lb/>
煙鬟渾挿玉瓏璁<lb/>
　　　次韻書事<lb/>
西風昨夜入庭梧况味今年似舊無想見防秋有長策<lb/>
幽人真欲反吾廬<lb/>
<pb n="KR4d0174_WYG_003-13a"/>
聖朝始悟文章弊大霈首更詩賦科白葦黄茅供一掃<lb/>
英豪人物未消磨<lb/>
熈寜事作崇寜様嘉祐政為元祐師但得至誠行號令<lb/>
坐令風俗似當時<lb/>
當年司馬温公力今日宣仁聖烈尊哲后在天何愠喜<lb/>
要令元老雪沉寃<lb/>
　　　天申節詩<lb/>
南來欣遇千秋節北向空馳萬里心永日清風吹古寺<lb/>
<pb n="KR4d0174_WYG_003-13b"/>
一杯聊見祝堯深<lb/>
明慶曉班催百辟鈞容仙部下層霄如今獨立薫風裏<lb/>
却聽羣仙奏九韶<lb/>
　　　南華書事詩<lb/>
珍重南華五色禽雲棲霧宿見無因雨中恐悮翩然出<lb/>
我是閑人非貴人<lb/>
萬木杉從一寸栽參天次第可推排他年空翠橋邊路<lb/>
來選承天八柱材<lb/>
<pb n="KR4d0174_WYG_003-14a"/>
真覺止能留一宿桐鄉今已住連宵却将膏雨下山去<lb/>
聊助南溟早晚潮<lb/>
火樹燒春明躑躅紫羅囊筆綴辛夷花枝照眼䝉清潤<lb/>
帯雨游山亦自竒<lb/>
　　　曲江漁者得鱖魚棄之目為師婆魚<lb/>
巨口細鱗初出網<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>皮玳瑁乃同斑了無骨鯁人人喜<lb/>
更𢷬鹽虀發笑顔<lb/>
溪友漁翁忍棄捐却應游泳得長年遐方未識珍羞貴<lb/>
<pb n="KR4d0174_WYG_003-14b"/>
不道楊憑已得仙<lb/>
　　　夜夢采選<lb/>
榮辱悲懽反覆手競呼穴骼欲求功大開眼作人間夢<lb/>
何况真成一夢中<lb/>
　　　惠崇蘆鴈<lb/>
我是江湖一漫郎鴻飛鷺宿見行藏西風吹盡蘆花雪<lb/>
水驛雲程未易量<lb/>
　　　謝譚南恩寄六目龜<lb/>
<pb n="KR4d0174_WYG_003-15a"/>
無了禪師劚草萊清江使者六眸開我今築屋虚空裏<lb/>
亦復蹣跚出海來<lb/>
　　　乞雙峰山頻婆果<lb/>
我昔南逰三眼國逢人一笑啟丹唇祗今重到孤峰頂<lb/>
依舊丹唇一笑新<hi>事見華嚴三眼國比邱唇如此果</hi>
我聞如來有佛眼結子成時速寄來從此慈悲修廣目<lb/>
得爭開處便爭開<hi>頻婆一名佛眼果</hi>
　　　延祥寺手植竹有甘露<lb/>
<pb n="KR4d0174_WYG_003-15b"/>
聖主尊賢方側席此君凝露美如飴形容盛德書生事<lb/>
請對佳祥著好詩<lb/>
穰穰天酒被修篁的皪枝間日射光豈為炎荒多熱惱<lb/>
故教灌頂作清凉<lb/>
　　　月下對白菊<lb/>
詩人月下見梅花著力形容極口誇若使月明中見菊<lb/>
欲将何語為褒嘉<lb/>
飲氷嚙雪傳延年要比蟾宫桂子妍忽遇嫦娥䝉一盻<lb/>
<pb n="KR4d0174_WYG_003-16a"/>
桂花未敢著鞭先<lb/>
　　　佛頭菊<lb/>
我杖常扶佛面強我花今見佛頭香靈山㑹上曽拈出<lb/>
一笑懸知是飲光<lb/>
　　　金盃玉盤菊<lb/>
玉盤金盞世稱珍天酒瓊漿曉自盈天為我貧都乞我<lb/>
我雖不飲亦關情<lb/>
　　　桃花菊<lb/>
<pb n="KR4d0174_WYG_003-16b"/>
菊花忽作桃花面放眼難㸔九月黄花不見桃惟見菊<lb/>
又将紅雨學啼粧<lb/>
　　　雪見羞<hi>菊名</hi>
白如白雪復何加豈有寒英勝六花真是嶺南稀見雪<lb/>
花光勝雪喜無差<lb/>
　　　睡軒三首<lb/>
意馬心猿不用忙睡鄉深處解行装華山聞有希夷子<lb/>
安得斯人與對牀<lb/>
<pb n="KR4d0174_WYG_003-17a"/>
諸公對奕我髙眠此法非人不可傳四脚碁槃皆黒子<lb/>
孝先從此便爭先<lb/>
風和日永飽食已雨急天寒戸不開遇此佳時無一事<lb/>
搘牀髙枕聽咍㘆<lb/>
　　　謝惠楊梅<lb/>
杭州金氏越州楞撒火飛星五月春百菓若重推貢士<lb/>
風流應不下平津<lb/>
　　　南屏<lb/>
<pb n="KR4d0174_WYG_003-17b"/>
百步堦頭長進步南屛堂上立移時明明萬象森羅處<lb/>
鍜鍊雕鐫費我詩<lb/>
早來風定絶塵霾掃地如鏡忩盡開昏明四望移逺近<lb/>
晝夜兩湖分去來<lb/>
正當晝永六十刻久坐僧齋烹雨前滿園菜花開向夏<lb/>
一雙蝴蝶飛上天<lb/>
　　　寄題競秀亭<lb/>
吴山越嶺老於行何地誅茅寄此情直使浮雲無一㸃<lb/>
<pb n="KR4d0174_WYG_003-18a"/>
千巖應接始分明<lb/>
來徃人傳客寢安問渠何事駐征鞍只應門外千山好<lb/>
能使胷中百念寛<lb/>
　　　觀烏龍山瀑布<lb/>
一日一夜雨如傾北山山頂垂天紳是間去海只咫尺<lb/>
緩流何用走踆踆<lb/>
五老峯前三峽橋不論時節聽飛潮那知冷落窮山裏<lb/>
忽見晴空練一條<lb/>
<pb n="KR4d0174_WYG_003-18b"/>
漱石漱流俱可意濯纓濯足且隨時到江莫作滔天浪<lb/>
妨我輕舟理釣絲<lb/>
　　　題搓線圖<lb/>
誰言粉白但閑居紉補尚煩金十奴治得棼絲有條理<lb/>
却嫌紅女未工夫<lb/>
　　　舍後汙池有小魚數百遷之於江<lb/>
一泓已脱歸涔水萬頃初驚廣莫鄉且向江湖成自在<lb/>
幸因風雨得騰驤<lb/>
<pb n="KR4d0174_WYG_003-19a"/>
　　　雪霽捕魚圖<lb/>
羣魚何日舉舟師玉海瑶山欲霽時正是嚴冬當設膾<lb/>
老翁香飯必先炊<lb/>
　　　園中開牡丹一枝<lb/>
天下花王都洛京清明寒食走香軿東君欲表南來意<lb/>
一朶蔫然尚典型<lb/>
　　　詠紫荆<lb/>
鶴骨龍筋結夀枝紅綃紫綺曝仙衣只應不奈麻姑爪<lb/>
<pb n="KR4d0174_WYG_003-19b"/>
獨領春風住翠㣲<lb/>
　　　有惠新醤及酒者<lb/>
拾遺久住浣花橋生理誰能濟一毫攜醤藉糟來過我<lb/>
故人惟有孟倉曹<lb/>
　　　聽鴿鈴<lb/>
蓬蒿門巷久張羅豈有籠坊重客過天外鴿鈴驚午枕<lb/>
兒童誤起聽長呵<lb/>
　　　次韻董令升四詠<lb/>
<pb n="KR4d0174_WYG_003-20a"/>
　　　　尋幽亭<lb/>
帝遣銀河下太㣲餘波散遶野人扉此行步步有佳處<lb/>
盤礴孤亭試解衣<lb/>
　　　　競秀亭<lb/>
山陰道士頃留連應接煙雲馬不前君説江南亦如此<lb/>
我雖未到想當然<lb/>
　　　　性樂堂<lb/>
且置紛紛事百端從公繫馬白雲邊欲知太守樂其樂<lb/>
<pb n="KR4d0174_WYG_003-20b"/>
山色溪聲得兩全<lb/>
　　　　玉泉<lb/>
至寳何年伏九淵飛空散作玉聲琤那知夜半騰朝采<lb/>
㑹見長虹屬太清<lb/>
　　詩餘<lb/>
　　　桃源憶故人<hi>辰州泛舟送郭景文周子康赴行在</hi>
催花一霎清明雨留得東風且住兩岸栁汀煙塢未放<lb/>
行人去　人如雙鳳雲間舉明夜扁舟何處只向武陵<lb/>
<pb n="KR4d0174_WYG_003-21a"/>
南渡便是長安路<lb/>
　　　謁金門<hi>道山亭餞張椿老赴行在</hi>
風露底石上岸巾愁起月到房心天似水亂峯清影裏<lb/>
　此去登瀛須記今夕道山同醉春殿明年人共指玉<lb/>
皇香案吏<lb/>
　　　㸃絳脣<hi>梅</hi>
流水泠泠斷橋横路梅枝亞雪花飛下渾似江南畫<lb/>
白璧青錢欲買春無價歸來也西風平野一㸃香隨馬<lb/>
<pb n="KR4d0174_WYG_003-21b"/>
<hi>案此詞據歴代詩餘増入</hi>
　　　朝天措<hi>五月菊</hi>
玉臺金盞對炎光全似去年香有意莊嚴端午不應忘<lb/>
却重陽　菖蒲九葉金英滿把同泛瑶觴舊日東籬陶<lb/>
令北忩正卧羲皇<hi>案此詞據朱彞尊詞綜増入</hi>
</p>
<p>
</p>
  </div></body>
</text>\m</TEI>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
<head>山海漫談巻一</head> <lb/>
    <p>
<pb n="KR4e0199_WYG_001-1a"/>
欽定四庫全書<lb/>
　山海漫談巻一<lb/>
　　　　　　　　　　　　　明　任環　撰<lb/>
　　送蕭西泉之令榮河序<lb/>
西泉子陟尹榮河將之任揖余而問政焉余惟天下之<lb/>
生困<graphic n="KR0629" url="https://raw.githubusercontent.com/kanripo/KR-Gaiji/master/images/KR0629.png" mimeType="image/png"/>極矣而晉為甚其地狹其民窘其賦厚而庸繁<lb/>
其饑饉洊臻比流冦亟犯其䆒也逃逋相望閭閻為墟<lb/>
其老弱疲癃存十一於千百則又皆愁嘆悲號於荒村<lb/>
<pb n="KR4e0199_WYG_001-1b"/>
廢屋之間面其色可蹙額聆其音可涕而泣也西泉令<lb/>
于兹感于兹将必有大戚於其中者矣其忍不為之所<lb/>
乎夫朝廷張官置吏而慎守令謂其於民有父母之責<lb/>
者也守令有父母之責則郡邑之民皆其子也今夫人<lb/>
之於子疾痛疴癢靡弗相關至於百姓則漠然而不之<lb/>
顧又其甚則或有不可談者是何愛民不若愛子謀國<lb/>
不若謀身哉有達於此者可以言政矣西泉少以孝謹<lb/>
聞於鄉尉滑之四年視駉有成績與之語訥訥若不出<lb/>
<pb n="KR4e0199_WYG_001-2a"/>
諸口考其政闇然不事表暴而蔚有口碑在滑也夫求<lb/>
忠臣於孝子之門吾知其不負吾君矣焉有功加於禽<lb/>
獸而恩不及於百姓者乎以佐滑者而令之榮恢恢乎<lb/>
其有餘地矣是役也蘇晉鄙之民而康之使逋者來愁<lb/>
者歌上有頼而下有庇将不在兹乎異日紀循良報天<lb/>
子登崇階樹偉業必吾西泉子也吾於西泉有同官之<lb/>
雅重其行且幸吾晉之得人也因其請而樂告之如此<lb/>
云<lb/>
<pb n="KR4e0199_WYG_001-2b"/>
　　送朱蒲西之平遥三尹序<lb/>
滑䑓朱蒲西拜平遥簿若有慮心請余而求釋焉余曰<lb/>
慮者何也蒲西曰吾聞兹邑地瘠而近邊民悍而喜訟<lb/>
且簿小而事煩督之者衆而動若有礙也余曰君知慮<lb/>
哉遥民之惠也然余請破君之慮慮君之不慮可乎今<lb/>
夫朝廷懸爵祿以馭天下之士不欲其綏民而理國耶<lb/>
然民之於官國之於家分異心同勢殊機一爾聞君事<lb/>
母孝撫弟見成立於前業有光其所以教家者彰彰爾<lb/>
<pb n="KR4e0199_WYG_001-3a"/>
矣推其心而達於政其於平遥裕如也奚其慮故地不<lb/>
慮瘠而政慮不腴邊不慮近而偹慮不素民不慮悍而<lb/>
使慮不體訟不慮健而聼慮不公簿不慮卑而職慮不<lb/>
盡事不慮煩而處慮不要督不慮衆而感慮不誠也君<lb/>
之事上也其以孝基之使下也而以慈廣之身其地而<lb/>
察其心其慮國事眞若家事焉則上将愛君如子而下<lb/>
亦戴君如父母矣君之慮寧不及此哉抑又見今之拜<lb/>
官者於名邦則澤難施而人望之也重於下邑則恩易<lb/>
<pb n="KR4e0199_WYG_001-3b"/>
及而人責之也輕平遥之政有飢渴之望無覬覦之虞<lb/>
者也存此心而不失蒲西自此升矣将為君喜而反以<lb/>
為慮耶蒲西灑然為間曰得之矣遂書以為贈<lb/>
　　蘇門雙節序<lb/>
常節婦者蘇願菴之遺室李節婦者蘇介菴之遺室也<lb/>
兩菴悉予之亡友而介菴者又予兒之婦翁也兩菴俱<lb/>
業舉子有聲於庠嘗以秋戰之北苦讀一室而介菴又<lb/>
杜門不出以自勵焉嘉靖甲辰伯仲相繼而卒時二節<lb/>
<pb n="KR4e0199_WYG_001-4a"/>
之年俱在三十下各欲以身殉其夫觧者曰爾自靖則<lb/>
得矣然虚舅姑之養者不孝棄人之孤者不慈不孝不<lb/>
慈何以見死者二節翻然曰是誠在我而以孝謹事其<lb/>
姑而以義方畜其子而以丹心苦節慰其亡人於㝠㝠<lb/>
之中而不少懈盖十餘年來如聨珠合璧寳櫝深藏如<lb/>
老竹蒼松孤崖並秀常之子近遊庠李之子亦復森然<lb/>
頭角矣觀風者亷其風而重之扁其門曰雙節斯固來<lb/>
稱情之譽髙不朽之事者也鳴呼天之造物也淵乎其<lb/>
<pb n="KR4e0199_WYG_001-4b"/>
深哉始吾兩友之亡也孰不曰有志者不必成也而且<lb/>
尤天道之無知也自今觀之屈其身也信其婦也嗇其<lb/>
夀也昌其子也奪之彼也償之此也天於有志之士何<lb/>
嘗不厚也然猶未也機聲斷而真儒出荻管畫而相才<lb/>
見熊膽含而家聲振彼二三節婦固所以成君子之光<lb/>
而三氏之子又能世其母徳之盛者也斯舉也吾為二<lb/>
節重而且不能不厚望於二節之子云<lb/>
　　重修徳風亭記<lb/>
<pb n="KR4e0199_WYG_001-5a"/>
徳風亭創自唐時李别駕屹立於上黨署後之崇䑓葢<lb/>
巍然西晉之大觀也嗣唐以來代有興作而本朝則自<lb/>
𢎞治間知州馬公而後無聞焉亭之敝也乆矣嘉靖丁<lb/>
未夏右川孫公來守是郡再期而政化大行上下信恱<lb/>
乃於暇日起此亭之敝而新之且廣其䑓而固以磚於<lb/>
亭之東西兩隅復構二亭焉左曰我闥右曰大觀左則<lb/>
公之自命而右則侍御漳野李先生之命也工始於己<lb/>
酉七月訖於八月鏹不告費民不知勞動惟厥時事成<lb/>
<pb n="KR4e0199_WYG_001-5b"/>
而不廹君子謂斯亭之役也有禮哉而或有問於予者<lb/>
曰興廢政乎予曰然將觀逰乎予曰否葢君子必先見<lb/>
天下之隠而後有先天下之憂必先大天下之心而後<lb/>
足善天下之政是故登斯亭也俯覧旁燭若盡寰宇則<lb/>
凢蔀屋窮愁閭閻竊嘆一民一物之不獲其所者入乎<lb/>
目交乎耳感乎其中将必有大戚於其心者矣故曰見<lb/>
其隠也先之而有憂焉由是而莅徳風則思善其感坐<lb/>
我闥則思廣其量對大觀則思普其照其轉愁嘆為謳<lb/>
<pb n="KR4e0199_WYG_001-6a"/>
歌而使民物各得其所者殆非偶然也故曰大其心也<lb/>
而政斯善焉是兹亭之立固勤民淑政之資耳豈曰觀<lb/>
遊云乎哉雖然公亦惟有是心耳葢有是心則有是亭<lb/>
心因亭見初不因亭而後有是故不必居髙臨下而民<lb/>
隠自恤也不必莅徳風而鼓舞自神也不必坐我闥而<lb/>
八荒自囿不必對大觀而天下自照也然而必為之亭<lb/>
者公豈為後之來者設歟公以為來者之心不相繼風<lb/>
斯靳矣将使其顧亭之名而思義焉則庶幾上黨之民<lb/>
<pb n="KR4e0199_WYG_001-6b"/>
可庇永休耳於呼公之所以風潞者其深逺乎哉異日<lb/>
公秉洪鈞風天下垂青史而風後世又不過自其所以<lb/>
風潞者推而廣之耳余更秉筆以俟之廼若公歴履之<lb/>
詳諸政之善則有潞之口碑在及諸公之記已核乎其<lb/>
寔矣余又何敢喋喋耶時維二府北山李公西瀾張公<lb/>
通府北泉陳公西園楊公推府許南牛公皆賛公之風<lb/>
而同庇吾潞者也義得並書以為繼公之後者告云<lb/>
　　百户孫氏先塋記<lb/>
<pb n="KR4e0199_WYG_001-7a"/>
是為焦家庄之原百戸孫公之墓也其左右壟所列者<lb/>
則公之子韜禮及孫英雄勇也公諱隆其先揚之泰州<lb/>
人父旺從太祖北討有功授揚州衞指揮降陜西狄道<lb/>
千戸所千戸改山西潞州衛左所百戸卜屯於直𨽻肥<lb/>
之倉坊堡焉公少負竒氣驍勇不羣及代父職有萬里<lb/>
撃攘之志正統間從征卒於陣上恤之詔封昭信校尉<lb/>
韜代卒其子剛㓜禮實公之次子而代之及長而還職<lb/>
焉剛生吉吉代而生通於公為大宗而所謂英雄勇者<lb/>
<pb n="KR4e0199_WYG_001-7b"/>
則禮之三子也英生諒洪海聚寳雄生堂鐸景鉞勇生<lb/>
淵慶鸞果鳯嗣是而下如碑隂所紀者葢振振然皆禮<lb/>
之後而於公為别系也由勇而上塟於此者其塜六以<lb/>
從祖也自剛而下卜於屯者其塋三以就桑梓且兹兆<lb/>
頗隘殆有所不受也堂之子針念此逺於井里而恐其<lb/>
湮於榛莾也嘗以記命其遺孤庠生登登早卒其弟庠<lb/>
生雲於余為戚友乃成父兄之志而問記焉余惟古道<lb/>
日逺反本風㣲世有委墳墓於人西階之下而不恤者<lb/>
<pb n="KR4e0199_WYG_001-8a"/>
君之父子宅心如此可謂加人一等矣抑余於是而得<lb/>
數善焉是故以從討者觀其忠以死陣者觀其勇以代<lb/>
襲者觀其義以還職者觀其信以無忘其先者觀其仁<lb/>
以善繼父兄之美者觀其孝且弟諸善畢集而子姓之<lb/>
盛不與焉則孫氏之門其所以致此者固自有道矣竊<lb/>
願爾來者深鍳前休光於爾祖使丘壟與太行爭髙此<lb/>
則立記者之深意也反是而自毁孝思殞厥令譽俾爾<lb/>
墳墓間有慚色豈我之所敢聞<lb/>
<pb n="KR4e0199_WYG_001-8b"/>
　　滑縣行館記<lb/>
滑去府二百里許縣官以公至者多假宿琳梵有時盡<lb/>
為先客主徃徃停驂康衢問僦民舍至則吏人雜處上<lb/>
下無章余深病之嘉靖辛亥夏白太守張公易元城隙<lb/>
地建屋一區為行舘焉南面城東西臨道北為生員李<lb/>
杲氏作堂作吏室作皂房作庖丁所既竣而來居若赴家<lb/>
然上下裕如也或謂余曰子客耳而奚慮之深余固以<lb/>
為來者慮而奚必於余哉獨念吾儕號為禄食而尚或<lb/>
<pb n="KR4e0199_WYG_001-9a"/>
艱於所徃則下乎此者可知矣是故君子之為政居則<lb/>
令其有家行則令其有旅匹夫俱獲斯已矣僕病未能<lb/>
也因漫書於此與後之君子共朂云<lb/>
　　重修白雲茅屋記<lb/>
雲屋在滑䑓之南堤祭酒宋先生所居之别墅也先生<lb/>
之歴履行業具在史冊屋乆成墟不可復識正統間司<lb/>
土者禱雨於此有徵因為龍祠今亦傾圮惟斷碑存焉<lb/>
嘉靖庚戌夏仁和張公來守魏郡重道憂民為畿輔先<lb/>
<pb n="KR4e0199_WYG_001-9b"/>
時先生之後有以興復雲屋請於公適環來令滑公謂<lb/>
環曰興廢令之事耳且先儒之迹與建祠者之意均不<lb/>
可廢也子盍圖之環受命乃鳩工聚材卜日而並營焉<lb/>
方畝中分周垣以繚西建雲屋東作龍祠外各為門中<lb/>
各為堂四楹左右有軒各如其堂之數扁其祠仍舊軒<lb/>
曰思霑曰作霖雲屋之扁曰文恪草堂軒曰卧雲曰棲<lb/>
霞始於是年九月己酉越三月告成暇日與客登是祠<lb/>
仰臨丹霄俯瞰碧潭翛翛乎有凌雲駕空騰百川而潤<lb/>
<pb n="KR4e0199_WYG_001-10a"/>
九野之意及登草堂覺地逈天髙風清月白先軰典型<lb/>
儼或如見則又有懐古私淑滌蕩塵襟而適獲我心者<lb/>
焉嗚呼士君子之於世出處何常惟義之歸是故其息<lb/>
也不可無所養而其出也不可無所為斯二者皆取諸<lb/>
𠂻不假諸外然亦必有感而後動如此祠此堂是也後<lb/>
之登臨此地者其無忘所以大行自淑之心哉又告於<lb/>
宋氏子孫之業儒者曰爾其克念祖徳紹於前休由憂<lb/>
違之操而思龍徳之庥俾進為名臣退為善儔是不負<lb/>
<pb n="KR4e0199_WYG_001-10b"/>
今日之意而此地為不朽矣苟徒視為觀羙而有司者<lb/>
又因為宴㑹之止則斯役也悖道爾殃民爾豈獨虚太<lb/>
守公之盛心而秉筆者甚不樂聞有此也<lb/>
　　師庄鎮重修義勇武安王祠記<lb/>
王之忠義在當時威靈垂後世而其祠宇徧天下所謂<lb/>
不戒以孚因義而起者也師庄之祠吾不詳其始其在<lb/>
至正重修者則殿四楹東西小廊各三楹門如其殿之<lb/>
楹嘉靖甲辰鎮人郭大儒建危樓三楹於其東擇僧紹<lb/>
<pb n="KR4e0199_WYG_001-11a"/>
雲捐地二畝給而守之戊申之秋祠遭囘禄大儒曰是<lb/>
不在我乃協李龍倡居民軰出所有而重修焉殿視其<lb/>
舊而増宏門視其舊而増髙西樓視其東而増楹像貌<lb/>
有嚴丹青煥發神足依慿輿衆可仰工始於乙邜二月<lb/>
訖於戊午三月或有問於余曰祠災數乎曰然神不在<lb/>
兹乎曰否樓東危木盛斯火矣建西金以制之今而後<lb/>
其免夫翼拱於中惟其永圖耳不盡其人而窺神者否<lb/>
也抑王心事如日懸天其視老瞞不啻腐䑕故能參天<lb/>
<pb n="KR4e0199_WYG_001-11b"/>
地震華夷歴終古而不朽事王者敬王之貌而不心其<lb/>
心則吾未見其有能享者矣大儒之子庠生克道問記<lb/>
於余盖不没其親之善而凛乎有畏於王之心故為是<lb/>
説以記之<lb/>
　　重修文廟祭器記<lb/>
上黨孔廟祭有器也創自國初而大偹於馬侯州守之<lb/>
日嵗乆殘缺主者多因仍之嘉靖丁巳唐山祝公來刺<lb/>
我邦治民事神純尚孔氏謁廟之始大懼器物放失曰<lb/>
<pb n="KR4e0199_WYG_001-12a"/>
是非所以報本始尊吾道也維時乃新之陳其帷幄以<lb/>
崇嚴也修其簠簋以盡慤也偹其百物以致享也戊午<lb/>
仲春上丁禋祀忠信而行要之以禮君子曰觀於大夫<lb/>
而致治之道裕如也夫禮有情焉有文焉偹物享者其<lb/>
文明忠信行者其情深情深而文明徳博而化光矣推<lb/>
之天下其如視諸掌乎而何有於吾黨二三子其尚由<lb/>
公制器之意以達公不言而化之心藏器於身待時而<lb/>
動如公之所以教吾黨者教天下得矣公諱天保號鳳<lb/>
<pb n="KR4e0199_WYG_001-12b"/>
石起家丁未進士羙政不可殫述兹特其一云<lb/>
　　止碑書與沙博王南崖<lb/>
前日以建碑之説相告環力止之而先生未及深信朔<lb/>
日謁廟見其所謂碑者已横於地矣睨而視之心大不<lb/>
快夫唐虞以上無碑三代有銘戒要皆自警之詞耳惟<lb/>
秦漢以後之世率建碑以頌功徳然尚核其寔當其名<lb/>
皆卓然有可紀述而不徒加災於石也何近世以來殊<lb/>
異往昔輸錢構屋動輙鐫銘豐石文詞過為稱羙其功<lb/>
<pb n="KR4e0199_WYG_001-13a"/>
何功其徳何徳且後世功徳之盛又何多於三代以前<lb/>
之世也耶即今之所謂建碑者非以明倫一堂之修名<lb/>
宦鄉賢二祠之立乎然堂之修樊振増之二祠之立申<lb/>
從仁王天經創之彼固沙河之民治沙河之事耳於環<lb/>
何有哉非其有而有之是謂貪人之功為己私矣不意<lb/>
有司貪心之不止而顧及於小民之功也是亦不可以<lb/>
已乎或曰君大夫舉事則必書子亦從政之列也以碑<lb/>
紀事安足辭環竊以為不然夫舉事必書謂不分其舉<lb/>
<pb n="KR4e0199_WYG_001-13b"/>
動之羙惡而悉書之以示勸懲以昭來世也今環竊禄<lb/>
於沙踰年矣豈無可舉之過乎是故衝瘠流移之民而<lb/>
環不能招撫之碑可書也而不書長途迎送之苦而環<lb/>
不能調停之碑可書也而不書禮教未興風俗薄惡刁<lb/>
詞横起賊盗時出而環不能化導而清理之碑可書也<lb/>
而不書夫畧其所可書者而不書則警戒之道衰而無<lb/>
可書者反書之則張侈之心盛是此碑之立未必不為<lb/>
平生之累也况使後之繼至者必將指環之名而議之<lb/>
<pb n="KR4e0199_WYG_001-14a"/>
曰某也碌碌若此而碑記之則凡可以如環者皆可以<lb/>
得民之頌矣而遂阻其向上之心則此碑之立不獨累<lb/>
余而且靳後是可以為訓乎誠使諸生登此堂而知明<lb/>
其倫進鄉賢而知仰其徳吏兹土者入名宦而知儆其<lb/>
官則碑雖不立固非缺典其或反是則堂祠之立亦文<lb/>
具之虚耳吾如碑何哉况擅立之禁國有明條而過情<lb/>
之譽士所深恥惟照諒而中止之則環方寸之中當為<lb/>
先生刻感徳之碑也如何如何<lb/>
<pb n="KR4e0199_WYG_001-14b"/>
　　答張㠠山書<lb/>
年來奔走黄塵守溟海日惟猿猱對壘魚鼈是見想君<lb/>
子顔色邈焉神馳欲把手談心以道睽違之苦直是無<lb/>
由惟於北來縉紳口中聞盛羙日益新又諸䑓騰牘數<lb/>
鴻猷揄偉績必以兄為稱首則又未嘗不躍然喜杳然<lb/>
慰也夫勲業基之心術名位定於人品幹濟質之才華<lb/>
以兄古道純心髙才厚飬即近如取彼渠兇類之拾芥<lb/>
所以當大投艱聲色不動者氣量固已見於此矣異日<lb/>
<pb n="KR4e0199_WYG_001-15a"/>
銘鼎鐘垂竹帛以鳴國家之盛而流千載之光者兄也<lb/>
滑之治行云乎弟不佞不能蚤見預待而使東南震動<lb/>
邊境且有大憂時九死一生自分骸骨無可收者况有<lb/>
他望頼諸大夫士實惟我皇之威刋夷首復宇疆雖沿<lb/>
海近為底清而獸蹄鳥跡所以傷中華之太和者居多<lb/>
罪恐無門恩叨出格覧報伸舌縮項愧汗浸滛下矣夫<lb/>
薄功而厚享力小而任重肝腦萬夫而華腴一已是敗<lb/>
之府而厲之階也所關雖㣲或者弟知免乎哉夫受徳<lb/>
<pb n="KR4e0199_WYG_001-15b"/>
而不報非忠也臨難而自諉無勇也安危利災知進而<lb/>
不知退者弟之所不敢出也時事稍寧即當索我於紫<lb/>
團之巔漳水之滸不然蹈東海塟枯魚以答君父之恩<lb/>
耳此身之外何有哉曩在邑時穢政種種今思以易之<lb/>
其道末由因一時之快意可畧也而後世是非之公可<lb/>
畏也惟君子秉春秋之筆直書其惡不以故人私宥之<lb/>
使來者得有所考且有所懲則國家幸甚時在上海得<lb/>
兄書與貴鄉及諸同事者覧觀之弟自幸為大朋之錫<lb/>
<pb n="KR4e0199_WYG_001-16a"/>
而上令感不遺之情諸同事者又皆恨識荆之難也使<lb/>
旋謹此奉謝兼伸下悃北眺雲林情何能極伏望加飱<lb/>
以慰羣情萬萬<lb/>
　　答王東䑓書<lb/>
閩晋人豪山斗天下伯仲如公又名邦之所山斗者環<lb/>
嘗讀其文慕其人以為生幸同時無由促地近於滁水<lb/>
何意登龍傾盖談心沉酣至教感慰無量來安道中更<lb/>
辱手書奨借過周誘引偹至公之於人交道之不汚相<lb/>
<pb n="KR4e0199_WYG_001-16b"/>
愛之以徳真當於古人中求之環何幸而獲此於左右<lb/>
也夫環未死人也忍情抔土絶裾髙堂多病殘軀有息<lb/>
槁木真泚顔汗背浸滛四下於長者之前矣顧金革之<lb/>
命義不敢辭犬馬之愚分宜自盡然而時事之難則又不<lb/>
敢不預言者夫東南之患何異七年之病哉夫去七年之<lb/>
病則非三年之艾不可也今之命醫者曰速已之速已<lb/>
之醫取必於嵗月之逺而無旦夕之効則曰是庸醫也<lb/>
怒而逐之致使盧扁在旁莫敢伸手强而促之烏附一<lb/>
<pb n="KR4e0199_WYG_001-17a"/>
湯主者洞下吁亦危矣彼盧扁者豈不知緩治之為功<lb/>
烏附之速害顧勢有所廹法有所不得施利害交於前<lb/>
是非眩於中求免之心勝則體病之念荒矣今之虚江<lb/>
今之所謂名醫也其察識之精運用之妙緩急標本之<lb/>
宜調理攻治之當皆自得於方書之外而取試於屢服<lb/>
之騐者也惟盡其所長不促而眩之使醫適於藥藥適<lb/>
於病焉耳虛江之醫環知之環輙逢人而道之亦如虚<lb/>
江之所以重於公者而重虛江但未知用醫者肯能不<lb/>
<pb n="KR4e0199_WYG_001-17b"/>
促而眩之否環亦受成於人者也以環與虛江事相類<lb/>
故在乎我者吾盡之其不在我與不在虚江者有命存<lb/>
焉或曰用藥之道醫治三已治七元氣不培而責効於<lb/>
金石草木之㣲此得之彼失之暫瘳之必復之吾未見<lb/>
其為完人也環嘗以為名言不識公以為何如率爾談<lb/>
醫不覺瑣瑣惟公進而教之且不以語諸人幸甚<lb/>
　　啟明山老先生書<lb/>
環猥以謭陋叨辱恩知㧞泥塵之中置雲霄之上雖曰<lb/>
<pb n="KR4e0199_WYG_001-18a"/>
乾坤大造本出無心然而桃李枯株頓回春色鄰封竊<lb/>
尹幸覩龍光沙邑看符迭承心誨感恩何既謝徳無由<lb/>
方圖日侍乎門墻詎意變生於旦夕椿庭萎而憂訃東<lb/>
來遊子悲而匍匐西返未縁辭候兼濶省裁芹曝空懸<lb/>
信愚童之寡昧鳥魚任適覺天海之優容日者闋餘春<lb/>
初北上伏逢途次兼領教言佩服何止於書紳忻躍頓<lb/>
忘其為客匆匆告别忽忽逾時南望雲林不盡瞻仰恭<lb/>
惟我明翁尊師台下學負天人道存經濟帝心簡在朝<lb/>
<pb n="KR4e0199_WYG_001-18b"/>
野聲流葢将大授以調元故先歴試其勤隠師台日近<lb/>
相業行占慨元氣之難扶定煩國手惟老醫之用藥應<lb/>
借参苓如環菲材願充下劑起凋殘於一二敢負兼收<lb/>
倘積貯於箱嚢終存本性維兹風便肅此問安如縷下<lb/>
懐率爾未盡伏惟台鍳少宥疎狂更乞珍調永申天眷<lb/>
環無任仰祝之至<lb/>
　　延沈西賓書<lb/>
葢聞學必有師養正亨童蒙之吉易子而教責善全天<lb/>
<pb n="KR4e0199_WYG_001-19a"/>
性之恩不有開先何以覺後敬惟秋元沈大人門下家<lb/>
傳心易道足師資邇嘗小試崑山預卜大魁天下行中<lb/>
求我惟徳有鄰鄙本疎慵素寡義方之訓兒俱長大又<lb/>
皆朽木之材敢屈髙軒敬延西舘鼓春風而振桃李粧<lb/>
㸃門墻沛時雨而育菁莪成就徳器入則孝出則弟豈<lb/>
曰文詞誦其詩讀其書將求實用謹占十二之吉奉枉<lb/>
文旌外陳不腆之儀先代脩脯百惟惠肯無任慰詹<lb/>
　　軍中寄子書<lb/>
<pb n="KR4e0199_WYG_001-19b"/>
我兒千言萬語只要我囬衙何風雲氣少兒女情多耶<lb/>
倭賊肆行毒害百姓不得安寧我領兵在外不能誅討<lb/>
嚙毡裹革此其時也幸而無事與爾相安於太平做個<lb/>
好人一有意外之變則臣死忠妻死節子死孝大家成<lb/>
就一個是而已<lb/>
　<lb/>
　<lb/>
　山海漫談巻一<lb/>
</p>
<p>
</p>
  </div>
<div>
<head>山海漫談巻二</head> <lb/>
    <p>
<pb n="KR4e0199_WYG_002-1a"/>
欽定四庫全書<lb/>
　山海漫談巻二<lb/>
　　　　　　　　　　　　　　明　任環　撰<lb/>
　　呈諸䑓掲<lb/>
即今浦東之㓂尚有三千焚舟結巢勢葢必死此當慎<lb/>
重圖之而不可易易視之者也今冬之患本自可虞而<lb/>
來嵗之防尤宜深慮調來客卒僅足五千而弱脆不堪<lb/>
又居其半審形量力審彼知己所謂戰不足守有餘者<lb/>
<pb n="KR4e0199_WYG_002-1b"/>
也督之過浦則主反為賓屯之重地則以靜制動得失<lb/>
較然不待明者為今之計宜於華亭上海嘉定等處各<lb/>
屯一枝休養訓練使虎豹之勢隠然在山仍選地方輕<lb/>
兵及山東箭手零擊刁勦多方誘撓迭出更畨使彼不<lb/>
得安息賊計窮困必將四散突衝然後乗機督發客兵<lb/>
擊之不出則守之但令内地無虞不妨遲以時日此則<lb/>
寓戰於守致人而不致於人萬全之道也若狃於近利<lb/>
急於成功率方至之兵攻必死之㓂犯深入之戒寡持<lb/>
<pb n="KR4e0199_WYG_002-2a"/>
重之謀萬一疎虞則來年之事去矣夫川兵之後猶有<lb/>
湖兵湖兵之後更將何繼此本道之所以日夜憂惕而<lb/>
一息不能自安者也夫東南之患何異七年之病嵗月培調<lb/>
則以為逺一旦强醫求逞於烏附巴遂之劑則主者洞<lb/>
下矣是可不寒心也哉伏乞毅然主張乘機後動使醫<lb/>
適於藥藥適於病遲速緩急各得其宜攻治調扶不至<lb/>
牽制去東南之積滯復天下之太和則國家幸甚生民<lb/>
幸甚師出在邇兵行尚謀言出血誠不敢隠諱請乞鈞<lb/>
<pb n="KR4e0199_WYG_002-2b"/>
照<lb/>
　　再呈諸䑓掲<lb/>
竊惟遭蹶者得便經過者長識本道庸愚不能力主永<lb/>
保二司之兵使之决不過浦致有元日之失青村之事<lb/>
又出意料之所不到至今痛悔無及即日諸㓂縱横千<lb/>
百羣出捉來奸細往往稱言過浦兩軍四散之後内無<lb/>
足恃之兵守恐疎虞况可輕進調來箭手千名雖稱雄<lb/>
壯然長技止於一射而地利况且未知此與山東士卒<lb/>
<pb n="KR4e0199_WYG_002-3a"/>
其名不同而其分數大畧相等東兵以三千之衆而不<lb/>
能勦賊於未熾之前邊兵以一千之寡而欲制賊於既<lb/>
猖之後此其不格不待明者况此軍原係防秋之兵而<lb/>
宗禮又係北來之将必湏萬全以歸始於國威無損若<lb/>
復輕挑速戾故踵前愆目下何以紓憂他日何以對上<lb/>
為今之計宜以此兵仍屯浦西以固内勢樊參將及各<lb/>
同知之兵分布浦内以防渡越海防道之兵併婁參將<lb/>
之兵及熊同知所督之兵相機發至浦東俱於賊巢之<lb/>
<pb n="KR4e0199_WYG_002-3b"/>
北周浦等處屯劄按伏刁勦把總陳習王應麟之兵仍<lb/>
各屯該所每日出兵一體設伏遇有新賊㑹同各枝先<lb/>
行追撃使賊不得合勢若舊賊流動或往西南則併力<lb/>
尾撃或侵犯渡浦則樊參將各同知之兵力行堵截宗<lb/>
佐撃之兵隨向遏勦仍行上海嘉定太倉常熟各該掌<lb/>
印官督率新招主兵振揚聲威以示有偹如此則以逸<lb/>
待勞賊不敗則走矣不得於此則得於浙不得於旱則<lb/>
得於水外此而欲輕試人命以圖難成之功復蹈危機<lb/>
<pb n="KR4e0199_WYG_002-4a"/>
又取日後之悔非本道之所敢再言也伏乞鈞照<lb/>
　　三呈諸䑓掲<lb/>
近聞江北之㓂將出長江松江之冦將出乍浦此葢聞<lb/>
大兵將至各思逃遁以求生者也夫倭奴之技長於陸<lb/>
戰我兵之䇿得於水攻此固部院之所洞察而亦用兵<lb/>
者之所竊窺者也為今之計合無行令俞總兵即将各<lb/>
總兵船量留防守各口外其餘福沙蒼船分為二䑸一<lb/>
䑸本官親自督至金山乍浦一帯一䑸委官督至崇明<lb/>
<pb n="KR4e0199_WYG_002-4b"/>
沙後一帯各按伏深洋不露形跡請乞大兵先於常州<lb/>
江隂之間大張聲威作為驅擣之勢則江賊必開而兵<lb/>
船之在崇明者或可收㨗矣南賊聞風必将併去如尚<lb/>
遲留仍請大兵由呉江嘉興照前聲勢則南賊不知為<lb/>
計而收全功者必乍浦之兵船也夫用旱兵之聲威則<lb/>
敵不知其所守運水兵之長技則敵不知其所攻此謂<lb/>
致人而不致於人之道也芻蕘鄙見率爾冐陳縁係軍<lb/>
情合行具禀伏乞鈞裁<lb/>
<pb n="KR4e0199_WYG_002-5a"/>
　　謝恩表<lb/>
奏為恭謝天恩事奉兵部劄付為㨗音事該本部題前<lb/>
事奉聖㫖任環䕃一子與做原籍衛所副千戸随軍殺<lb/>
賊欽此欽遵臣望闕叩頭謝恩外伏以天威逺震海洋<lb/>
收廓清之功聖徳𢎞敷草芥衍流裔之慶恩同大造報<lb/>
乏涓涘寵遇明時感淪肌骨恭惟皇上文武聖神剛健<lb/>
中正囿八荒於度内天地生成示九伐於寰中風霆號<lb/>
令蠢兹倭醜敢犯東南仰仗神謨旬日底定太倉海口<lb/>
<pb n="KR4e0199_WYG_002-5b"/>
方成斬級之勲嘉定江東復奏生擒之績烟消宿瘴凱<lb/>
聼旋歌事豈人為勝由廟算如臣犬馬下質衰絰殘軀<lb/>
逐隊隨行慙無掃蕩之畧因人成事方深鰥曠之虞敢<lb/>
謂寵榮被沾草木矧諸臣爵賞止及其身而臣沐天恩<lb/>
乃延於世再傳殊錫腐儒叨汗馬之勲千戸封侯稚子<lb/>
冒干城之寄此誠清廟之特典而書生之竒遇也臣聞<lb/>
命自天措躬無地捫心有愧揣分奚堪但門庭之患未<lb/>
除尚廑宵旰而臣子之心方瘁敢曠恩私臣當益勵初<lb/>
<pb n="KR4e0199_WYG_002-6a"/>
心勉圖後効晨昏教乳稚之子共竭葵誠金革銜烏鳥<lb/>
之私誓清海甸伏願皇圖嶽鞏聖壽天齊舞干羽於兩<lb/>
階咸寧萬國申丈人以三錫永奠羣黎臣無任感激懽<lb/>
忭屏營悚息之至為此具本專差舍人聞詩齎捧稱謝<lb/>
謹具奏聞<lb/>
　　陳情疏<lb/>
奏為仰仗天威倭㓂退息懇乞天恩容令終制以全子<lb/>
道以圖補報事臣因生母趙氏在家病故臣聞䘮連夜<lb/>
<pb n="KR4e0199_WYG_002-6b"/>
回籍外續奉總督軍務南京兵部右侍郎兼都察院右<lb/>
僉都御史楊信牌開稱留臣奪情奉此遵依竊臣一介<lb/>
草茅䝉恩作養叨中科甲待罪蘓松頃因倭夷犯順作<lb/>
擾東南當事諸臣檄臣驅勦臣自受檄以來夙夜兢惕<lb/>
深以不獲討賊貽君父南顧之憂為懼猶幸出師㣲有<lb/>
斬獲是皆仰頼天威顯靈廟算𢎞深之所致也犬馬㣲<lb/>
臣慚無寸效䝉荷聖恩優錄特轉今官臣感激自天圖<lb/>
報無地雖盡此生何能仰酬髙厚萬一顧臣不幸陟聞<lb/>
<pb n="KR4e0199_WYG_002-7a"/>
臣母之䘮今奉前因竊思當事不避臣之義也金革無<lb/>
變臣之分也因時之難而他托以自諉臣之所不敢也<lb/>
顧臣犬馬之愚𠂻曲之苦而不敢不哀鳴於君父之前<lb/>
者臣請冒昧言之臣父先臣任翺娶臣嫡母張氏中年<lb/>
無子晩得臣母趙氏又止生臣一人臣任沙河時臣父<lb/>
在家病故臣不及見臣父之終至今痛恨猶幸以為臣<lb/>
之二母在堂得以慈侍及任蘇州時臣母俱以老病侵<lb/>
尋不獲迎養屢得家書臣生母病勢日甚一日彼時即<lb/>
<pb n="KR4e0199_WYG_002-7b"/>
欲陳情求歸縁因㓂勢方張不敢奏請忍心飲痛遂至<lb/>
今日及思臣母號為生臣而寔與無臣等故臣有一官<lb/>
之祿而不獲享其養臣有一命之榮而不獲受其封當<lb/>
其疾也旁無侍藥之人比其卒也歛假他婦之手病軀<lb/>
委榻形影自憐孤柩在堂誰其奠哭每一思之情如剜<lb/>
割即使臣終三年之䘮猶抱終天之恨而又忍情自留<lb/>
則臣無母之人其何敢立於聖明之世耶况臣嫡母在<lb/>
堂今年八十有八夙病纒綿危於朝露聞臣逺出灑淚<lb/>
<pb n="KR4e0199_WYG_002-8a"/>
牽衣不忍釋臣之手夫臣之此身趙生之張容之臣之<lb/>
不孝已誤於趙矣而又安忍復蹈故轍於張哉况今東<lb/>
南㓂勢亦畧少緩當事諸臣又皆悉心幹濟臣之本家<lb/>
上無伯叔下鮮兄弟存者頼以生養死者頼以歸土是<lb/>
臣之此身在外不足以為有無而臣之二母必得臣而<lb/>
後可以有濟也恭惟皇上道髙𤣥極孝廣因心凡在臣<lb/>
工皆得遂其烏鳥之私而安為子之分如臣犬馬之愚<lb/>
𠂻曲之苦號訴無門而不敢不鳴於君父之前者仰頼<lb/>
<pb n="KR4e0199_WYG_002-8b"/>
我皇上髙天厚地之恩有以矜臣之愚憫臣之苦耳乞<lb/>
勅該部再行查訪如果臣言不謬將臣放回原籍俾臣<lb/>
終制則臣舉家幸甚臣愚幸甚臣之感恩圖報又豈此<lb/>
生之所能盡哉臣冐凟天威無任恐懼待罪之至<lb/>
　　四川道監察御史漳埜李公墓表<lb/>
嘉靖乙夘冬友人李子易持趙安節所撰漳埜李公録<lb/>
泣而謂環曰此先大夫之實錄也龍岡先生既銘壙中<lb/>
矣而未有表諸墓者是不在子耶嗚呼公之徳望在天<lb/>
<pb n="KR4e0199_WYG_002-9a"/>
下聲稱在朝廷而流風遺韻在後學必有能書之者不<lb/>
斐之詞何足為公重獨念鄙生也晩質且闇弱承先君<lb/>
命時及公之門墻受公之益宏矣嗟惟哲人既逺欲往<lb/>
無從誦法昭来後死者事耳是誠在我謹按公諱新芳<lb/>
字元徳别號漳埜世為潞人曽祖璉祖格舉髙年耆徳<lb/>
父清倉副使贈文林郎保定府推官母王氏贈孺人繼<lb/>
楊氏封太孺人𢎞治庚戌七月二十有八日王感異兆<lb/>
而生公性警悟母嘗口授孝經輙成誦七嵗能文不道<lb/>
<pb n="KR4e0199_WYG_002-9b"/>
凢近語辛酉母卒適父客外哀毁骨立歛塟獨能如禮<lb/>
里閈竒之少長以誠意慎獨為學偶志未愜幾於毁生<lb/>
父驚惻委曲成其志其自勵有云事在分中皆可做理<lb/>
根心上不難明又曰身心不可告天地面目如何對聖<lb/>
賢葢以聖賢為必可學而宇宙内事皆其事也丁夘遊<lb/>
郡庠文章行誼卓冠一時初名翰督學公重之為更今<lb/>
諱焉丙子以書魁晋省監試諸公咸以得真才為慶自<lb/>
是從逰者翕然公皆随材鑄就其所奨㧞多見成立登<lb/>
<pb n="KR4e0199_WYG_002-10a"/>
癸未進士衡文者悚然起敬曰此道徳功業之器也授<lb/>
淮安府推官秉公杜託鋤强伸枉撫按委督塩課懋績<lb/>
聞於上優錫禮幣丙戌父卒於官舍悲號扶柩獨脱吕<lb/>
梁之險居䘮盡禮哀如一日戊子服闋補保定府推官<lb/>
視淮政益著當路交薦之友人劉子宸以春試至保定<lb/>
感疾不起公出俸為歛具仍相其柩而歸子以中聘其<lb/>
女人以為難庚寅考最陞戸部主事欽依監徳州糧運<lb/>
悉觧羡餘尚書梁公賢之曰眞亷丈夫也癸巳改四川<lb/>
<pb n="KR4e0199_WYG_002-10b"/>
道監察御史正色立朝風裁凝重危言勁節邈焉寡儔<lb/>
都御史王公稱為眞御史侍郎湛公稱為理學名臣或<lb/>
以我明汲黯及敬軒之後一人者許之人皆以為然按<lb/>
眞定發宄摘奸振揚風紀尤深恤民隠力挽士習勸戒<lb/>
有詞見者化悦歴廣平閲城忽砲震發公驚堕㡬至不<lb/>
免乃䆒縣令而知府李騰霄者力為之觧公疑其有他<lb/>
遂至奏聞當路有擠公者獨将公繫獄年餘放歸後奉<lb/>
詔致仕公貞白性成髙介寡與雖權貴不敢干以私所<lb/>
<pb n="KR4e0199_WYG_002-11a"/>
至寮宷外示敬服而内實忌之甚遭沮抑公亦不以為<lb/>
意也歸田杜門構太虛亭體騐身心静觀造物所學一<lb/>
以孔子為師次惟尊信顔孟於先儒傳註不苟從違<lb/>
其所自得知幾圖權義皆確然至當足俟千古觀者洒<lb/>
然如大夢之得醒也其論世務人品如燭照數計詩文<lb/>
雄渾率關世教至於神竒變化有前人所不能到者賦<lb/>
性剛明御内有禮閨庭肅如也與人交雅尚道誼談論<lb/>
移日畧無怠容望者意消不覺自失其自奉甚約而祭<lb/>
<pb n="KR4e0199_WYG_002-11b"/>
享曲盡誠孝庚子楊母卒歛塟哀毁如所生眷族無告<lb/>
者量周之購田祖壠之側以袝塟族人泰順尹伯考無<lb/>
嗣命以幾承祭仍周其所遺其造詣淵深動履卓越類<lb/>
如此其詳見實錄而其散見則愚所謂必有能書之者<lb/>
兹特其槩云卒於嘉靖庚戌十一月有四日享年六十<lb/>
有一配孫氏慈睦静淑克慎閫儀封孺人子男三長惟<lb/>
中先卒次以中即子易郡學生娶劉氏繼牛氏次以幾<lb/>
郡學生二子學識行業皆足以繼公之後者孫男二人<lb/>
<pb n="KR4e0199_WYG_002-12a"/>
大儒鴻儒孫女四俱以中出所遺有周易大義神易斷<lb/>
意語類好學一元四説知幾愼獨四訓太虛甲子經文<lb/>
集若干葢皆有道之言足傳無疑者以卒之明年辛亥<lb/>
十二月七日塟秋谷山之原為公自卜之兆嗚呼公之<lb/>
生也有自來其出也有所為眞豪傑之士聖賢之徒也<lb/>
䆒其施章章如是當非其㑹耳三代而降儒者之道明<lb/>
於下鄒魯遐矣濓閩諸賢悉皆屈於時而其道至今不<lb/>
廢葢可恃而傳者固在此不在彼也孫松山之稱公有<lb/>
<pb n="KR4e0199_WYG_002-12b"/>
云剛毅似伊川而所造尤圓妙理學並文清而超悟獨<lb/>
驀越後世讀公之書考公之行者當必以斯言為不誣<lb/>
　　沙河祭名宦文<lb/>
維神宦不同時道乃相似政恤凋衝心勞撫字父母當<lb/>
年師表後世惟兹仲<hi>春秋</hi>式陳明祀尚饗<lb/>
　　沙河祭鄉賢文<lb/>
維神昭道樹勲修身範俗曠世同心殊途致一邦家之<lb/>
光來學之式惟兹仲<hi>春秋</hi>祀崇明徳尚饗<lb/>
<pb n="KR4e0199_WYG_002-13a"/>
　　祭趙耆老文<lb/>
維公沙陽耆舊太古純良含章遯世徳厚流光秀孕北<lb/>
川維公之子奮跡雲程題名柱史蘭出交芬義方之指<lb/>
抑聞比閭殘夫化徳有司之庭無公之跡僉曰仁人其<lb/>
道乃直我來問俗登公之堂公已抱疾而徒徬徨自信<lb/>
勿藥詎知淪亡鳴呼悲哉徳星殞天哲人萎地世道之<lb/>
衰邦家之厲風木號鳴令人發涕惟兹良辰聊陳薄祭<lb/>
公如有知翻然來至尚饗<lb/>
<pb n="KR4e0199_WYG_002-13b"/>
　　祭李子秀乃伯文<lb/>
乾坤逸氣江湖偉人聞逹不求於世溪雲乃賁其身親<lb/>
壠若龎公之遺善垂綸等志和之𤣥真篤生良𦙍維國<lb/>
之珍或聲流太學而頓起山林之志或賓作王家而早<lb/>
聨玉牒之姻蘭芳馥馥麟趾振振葢慶餘而知善之積<lb/>
後昌而見公之仁嗟惟我公正宜食子之報福祉無垠<lb/>
胡云順寂而方踰乎七旬嗚呼傷哉華胥之遊勿返倚<lb/>
槐之夢堪嗔雲掩太行兮天慘淡日落漳川兮水潾洵<lb/>
<pb n="KR4e0199_WYG_002-14a"/>
山峙川流兮空萬古穹蒼杳杳兮將誰詢臨風致奠兮<lb/>
不勝其悲悼公如有知兮洋洋其聼陳<lb/>
　　告天妃文<lb/>
神人相依夷夏有坊海洋羣醜流毒此邦萬井烟消神<lb/>
虚血食堂堂者華獸蹄鳥跡守令之恥江河之羞已仗<lb/>
神威驅之下流執其渠魁黨與未散草不剪根猶恐延<lb/>
蔓謹占兹吉率我貔貅順流東渡取彼猱猴仰祈神慈<lb/>
大賜靈貺假以西颼藉之穏蕩凡我士卒忠勇向前一<lb/>
<pb n="KR4e0199_WYG_002-14b"/>
鼓焚巢以待凱旋倘懐二心臨陣縮怵明受人非幽甘<lb/>
神殛謹告<lb/>
　　祭徐珮文<lb/>
嗚呼珮也生也食余死也捍余竒懐義抱而孰能如桓<lb/>
桓者夫食焉避難視爾之歸顔有餘汗英魂已矣正氣<lb/>
不磨當為厲鬼殺此羣倭曠野悲風胥江落日老淚如<lb/>
泉匪私爾泣哀哉惜哉惟爾之饗<lb/>
　　祭毛通府文<lb/>
<pb n="KR4e0199_WYG_002-15a"/>
嗚呼惟天難知士有不死嗟惟先生不幸罹此雄才偉<lb/>
器僅書於鄉政績炳烺十載猶郎一階晋轉而遽淪亡<lb/>
此皆感應之不齊而天道之反常者也世漓道微匪趋<lb/>
斯競範我馳驅動必以正而有遐思後承餘慶可化者<lb/>
先生之形而不朽者先生之行也嗚呼太虚造物其竟<lb/>
何如修短以寸畢歸於初生理苟促而羡年餘然則先<lb/>
生之所得者不已多歟尚饗<lb/>
　　祭唐尹文<lb/>
<pb n="KR4e0199_WYG_002-15b"/>
人孰無生所貴自樹人孰無死所貴不愧嗟嗟榮邑孤<lb/>
懸海心巧者避之侯來鳴琴甫及下車民歌召父植我<lb/>
柔良鋤彼悍武荒城乆圮鼎築而新方圖西徙以安東<lb/>
人蠢兹倭夷突然蜂起結黨連䑸直犯疆鄙慷慨激烈<lb/>
為士先倡屢有斬俘而氣方張此豈非自樹卓然而於<lb/>
生有光者耶旅無同心寡逢强敵城竇城虧賊縁以入<lb/>
侯忠侯勇挺刃而呼狂奴鋒鏑乃及頭顱隠痛扶傷招<lb/>
民死守蟻聚烏合見敵則走萎焉棄道可殺者身浩然<lb/>
<pb n="KR4e0199_WYG_002-16a"/>
正氣足成者仁彼罔而生不獸則鬼與侯相較何啻千<lb/>
里此豈非雖死不亡而自反無愧者耶國典有常崇褒<lb/>
廕子原爾之心豈願有此烟氛近掃妖壘已空三軍之<lb/>
力厲鬼之功𤣥酒半觴生芻一束臨風洒奠為世道哭<lb/>
尚饗<lb/>
　　代厚菴宗室祭繼母文<lb/>
嗚呼痛哉烍何不幸而罹如此之顚也憶昔七齡烍母<lb/>
舍烍而不旋也一妺呱呱自謂弱息之難延也幸母氏<lb/>
<pb n="KR4e0199_WYG_002-16b"/>
之聖善劬勞鞠養我以聊全也今又舍我而歸我心其<lb/>
如煎也復遺女弟三寒其誰憐也仰籲悲號植之其惟<lb/>
天也陳詞薦酒將以表微䖍也靈不少留泣血其如漣<lb/>
也<lb/>
　　岩岩石説<lb/>
滑䑓學宫之後有竒石焉惟巧天出人力不至掌教程<lb/>
近齋樂而玩之命以令名迺作亭於南與二三子遊息<lb/>
其間相對終日若有隱而不發者嗚呼近齋豈好竒歟<lb/>
<pb n="KR4e0199_WYG_002-17a"/>
将玩物歟抑詩人躭詠假此而供興歟或生長吳越飽<lb/>
飫名山北來無此景象蕭索落寞雖得巻塊即相冥契<lb/>
若居空谷者聞人足音而喜歟亦物各有遭待識者而<lb/>
後顯與君偶相得歟噫非然也葢自士以言興實由文<lb/>
䘮漓而不返乆也弊矣近齋思以易之又懼以言而教<lb/>
也故取諸石以垂訓姑使其由象而得意焉耳易以艮<lb/>
為石石者實也近齋以為有其實者不患乎無文二三子<lb/>
亦惟實之務而已是故石之敦敦可以觀仁石之定定<lb/>
<pb n="KR4e0199_WYG_002-17b"/>
可以見性崔而峩維徳不磨峭而直維道壁立峙此而<lb/>
上可以柱朝堂安此而下可以鎮薄俗由此而興雲作<lb/>
雨膏澤可慰乎蒼生以此而砥中流又將障狂瀾廻驚<lb/>
濤震撼撞激不倚而不折也大哉石之時義其輝光之<lb/>
吉乎㫖哉無言之教其後學之思乎又曰石之所以可<lb/>
法者以徳不以形二三子苟徒視其竒竒怪怪者而為<lb/>
剜削雕刻之文視其險阻峻絶者而為艱深詭異之行<lb/>
辭大圭之譽來摧車之評則又貽石之羞而司教者之<lb/>
<pb n="KR4e0199_WYG_002-18a"/>
心愈戚矣有應聲者從而歌南山之詩曰維石岩岩民<lb/>
具爾瞻願師尹有以倡之余謂斯言真砭石也因勒於<lb/>
珉以自厲且告近齋云<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0199_WYG_002-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　山海漫談巻二<lb/>
</p>
<p>
</p>
  </div>
<div>
<head>山海漫談巻三</head> <lb/>
    <p>
<pb n="KR4e0199_WYG_003-1a"/>
欽定四庫全書<lb/>
　山海漫談巻三<lb/>
　　　　　　　　　　　　　明　任環　撰<lb/>
　五言律<lb/>
　　衛津别意送蕭四泉<lb/>
衛水秋空霽仙郎别棹移懸知西土慰應動滑臺思仗<lb/>
劍寧辭酒臨岐且賦詩晉雲猶未逺傾耳聽鳴絲<lb/>
　　别栗健齋二首<lb/>
<pb n="KR4e0199_WYG_003-1b"/>
的發當何日孤踪寄逺城念歸良獨苦聞别不勝情野<lb/>
渡留江艇風烟款客程知君懷繾綣湏我一杯傾<lb/>
客晤何曽乆他鄉却忍離君能開好抱我亦不相思隴<lb/>
樹雲千里江門酒半巵山川從此隔魚雁莫教遲<lb/>
　　哭歸孝子<hi>嘉定生員名守正</hi>
迎盜思安母狼心未轉移黃塵猶乞免白刃已甘隨飲<lb/>
恨應憐父傳家豈待兒何當梟賊首為爾復讐私<lb/>
　　道中即事<lb/>
<pb n="KR4e0199_WYG_003-2a"/>
杯酒酌江天風晴日可憐危橋平地出孤塔半空懸石<lb/>
缺烟雲補村虚草樹連誰家蘆蕩裡撑出小漁船<lb/>
　　上嘉定城隍<hi>有序</hi>
　大兵之後加以亢陽民不聊生甚矣環入邑即禱神<lb/>
　前累日不應豈誠之未至耶將風雨之權各有所司<lb/>
　雖神亦不得而專耶或環之罪過深重為天所厭雖<lb/>
　神力為之解而不獲所請耶然環之罪自當罪環而<lb/>
　固不當以之累民也神之於此俱有民社之責今坐<lb/>
<pb n="KR4e0199_WYG_003-2b"/>
　視其災而不為之救其與環之蠧政殃民者等耳曽<lb/>
　謂聰明正直如神而顧肯如是哉鄙誠見乎小詞願<lb/>
　以轉聞天聽早垂甘澤以起彫殘若環之罪過自甘<lb/>
　萬譴神其聽之<lb/>
戎馬長驅後何當旱魃連火雲空片片雲澤竟𤣥𤣥却<lb/>
負蒼生望還期大有年也知誠未至神不為予憐<lb/>
庭穴蟻何處長空燕不來正湏潮濕礎又見月盈臺汗<lb/>
背翻成雨勞心已作灰何當瞻拜際一洒潤蒼苔<lb/>
<pb n="KR4e0199_WYG_003-3a"/>
西雲不作雨東起亦成空水落三江外民憂四野中天<lb/>
心真黙黙神聽却聰聰願以狂生齒將來換歲豐<lb/>
戾政干陰譴招災自有因要知狂子罪不在細民身神<lb/>
奉天誅賞靈來雨海濱但令彫瘵起還作十分春<lb/>
　　金山九日<lb/>
佳節逢重九孤踪寄海涯自憐猶墨綬多病已黃花欲<lb/>
問南來雁那堪此際笳夜深眠不得移枕聽慈鴉<lb/>
　七言律<lb/>
<pb n="KR4e0199_WYG_003-3b"/>
　　賀李八泉同年拜南臺侍御<lb/>
花封尚憶甘棠客繡斧終持鐵面郎塵浄紫衢驄振野<lb/>
聲流金闕鳳鳴陽赤心片片酧天子公議明明列諫章<lb/>
寄語狐狸深莫避埋輪原為去豺狼<lb/>
　　代人勉諸生二首用宋萃夫韻<lb/>
學業難成貴強之機非由我更由誰但將百倍功能到<lb/>
縱是中材氣也移黃巻髙談仁傑案青燈深墨范生帷<lb/>
丈夫努力湏年少老大徒悲較已遲<lb/>
<pb n="KR4e0199_WYG_003-4a"/>
讀書湏讀沒書書活水源頭趣有餘莫向口頭求強記<lb/>
要於心上得安居養成良賈深藏器便是清朝大載車<lb/>
體用一原吾道在聖賢名教豈傳虚<lb/>
　　徐山人<lb/>
青囊未識已驚迴翻憶當年事可哀藏玉有城依祖去<lb/>
尋龍無處覔君來離宫寸地培餘廕坎首分金空木杯<lb/>
但願清風寒徹底不妨身卧首陽臺<lb/>
　　題人扇景<lb/>
<pb n="KR4e0199_WYG_003-4b"/>
不向江頭作濟船却來山下卧雲烟栁陰礙日吟風細<lb/>
草色侵堦帶露妍豈是偷閒消白晝秪因囘首識青天<lb/>
年來塵夢多驚險休怪先生抱石眠<lb/>
　　觀河<lb/>
昔年聞說黃河險此日孤篷冒險來地湧狂瀾風雨驟<lb/>
天驅驚浪虎龍催源開星宿當何處水到滄溟定不迴<lb/>
日暮潮生迷彩鷁安流時仗濟川材<lb/>
　　道中<lb/>
<pb n="KR4e0199_WYG_003-5a"/>
䇿馬山頭幾逐馳放船江上轉危疑長途險作三千里<lb/>
一日愁生十二時佩劍漫隨淮浦月望雲空憶草堂巵<lb/>
年來歸興濃於酒况復秋風動所思<lb/>
　　别史鶴峯<lb/>
冰壺秋水絶無疵傾蓋論心兩不疑海國雲深春送酒<lb/>
江天月白夜談詩轉官見說還台省别客那堪此日時<lb/>
公到廟堂應問及東南時事莫深詞<lb/>
　　海上停舟風雨連朝有作<lb/>
<pb n="KR4e0199_WYG_003-5b"/>
怪雨驚風冥不休潮來汐至總深愁糊塗日月歸樽酒<lb/>
潦倒行藏付短舟大造幾時分霽色浮生何處覔安流<lb/>
乘槎泛葉者誰子任爾飄然物外遊<lb/>
　　寄南岑<lb/>
晉水吳山路𣺌漫幾於清夜夢相看天邊落雁千金重<lb/>
<hi>先有書故云</hi>海上驅兵六月難髙㑹乆虚王子席浮名何用<lb/>
大夫官斗南日日頻囘首目斷秋空意未䦨<lb/>
　　海上夜征次解都閫<lb/>
<pb n="KR4e0199_WYG_003-6a"/>
雨餘伏枕聽潮聲不寢因憐月色清槎泛星河秋作客<lb/>
劍橫滄海夜談兵初陳雲鳥三軍陣已奠江山萬里城<lb/>
夷窟分明消虎豹東南依舊見承平<lb/>
　　寄張㠠山<lb/>
旅邸相逢惜别筵江南江北杳經年琹張流水黄池月<lb/>
劍挂秋風白馬天君有奇才消異變我無長䇿浄氛烟<lb/>
塵愁離恨知多少獨立荒臺正惘然<lb/>
　　九日<lb/>
<pb n="KR4e0199_WYG_003-6b"/>
九日有臺登不得一官於我竟何為病憐黃菊人千里<lb/>
愁對西風酒半巵潮退小橋分亂水霜嚴寒鳥擇深枝<lb/>
悠悠世路空南北兀兀江頭且賦詩<lb/>
　　和張石川野航之作<lb/>
蘆花汀畔獨移船一曲滄浪興杳然已付世情流水外<lb/>
遂令心事老江邊魚吹細浪侵書帙燕落香泥綴酒筵<lb/>
便與先生甘訂約乘槎直欲訪青天<lb/>
　　大栁道中<lb/>
<pb n="KR4e0199_WYG_003-7a"/>
大江東去日西流匹馬衝寒役役遊千里山川原夢幻<lb/>
百年身世自萍浮萱堂月冷霜華滿滄海塵埋蜃氣游<lb/>
運甓有心烏怨在朔風囘首倍離憂<lb/>
　　代人賀門生進學<lb/>
喜爾遊庠為爾憂幾畨憑日費心籌三軍重敵着孤劍<lb/>
萬里驚濤藉短舟戰罷太平方是福渡時安稳未為休<lb/>
泮池一竅通蟾窟折桂還湏到上頭<lb/>
　絶句<lb/>
<pb n="KR4e0199_WYG_003-7b"/>
　　和仇雄川幽居十詠<lb/>
　　　掃室<lb/>
風塵遍海涯一室焉能掃帚柄願持來廓清天下好<lb/>
　　　焚香<lb/>
地僻青山擁人間白晝長草堂無箇事終日瓣心香<lb/>
　　　讀史<lb/>
淳風悲日短天意竟何如怕到澆漓處令人長嘆吁<lb/>
　　　滌硯<lb/>
<pb n="KR4e0199_WYG_003-8a"/>
蕩漾前溪水萍開自不妨蛟龍吞作雨𤣥澤滿天香<lb/>
　　　觀畫<lb/>
霜綃纔半幅描冩盡中華城郭山林裏窮愁未有涯<lb/>
　　　鼓琴<lb/>
瑤琴空石几腸斷未成聲聽待他年鼓熏風指下清<lb/>
　　　移榻<lb/>
松濤度晩風泉竇流閒月移榻對天光不知清興發<lb/>
　　　養花<lb/>
<pb n="KR4e0199_WYG_003-8b"/>
種筠酬彩鳳栽樹養甘棠更欲葵心吐山居鎮日忙<lb/>
　　　酌酒<lb/>
嚴冬風力重寒谷鳥聲幽把此太和春願分天盡頭<lb/>
　　　烹茗<lb/>
掃雪撼庭梅烹茶折檻竹清生腋底風香潤林間屋<lb/>
　　冠<lb/>
昨見爾蓬頭飛飛亂於草網網一束來今日方看好<lb/>
　　字<lb/>
<pb n="KR4e0199_WYG_003-9a"/>
淑徳歸清議華稱亦大箴願言思義處深顧命名心<lb/>
　　挽黃節婦<lb/>
清血流天地花軀老甲兵野塘巖下士<hi>乃夫也</hi>一日遂知<lb/>
名<lb/>
　　冠<lb/>
今古大經敦首禮聖賢名教責成人修齊自是男兒事<lb/>
頭上休空負此巾<lb/>
　　謝董千兵面藥<lb/>
<pb n="KR4e0199_WYG_003-9b"/>
顔面増光感徳深從今塵垢不相尋年來也偹些兒藥<lb/>
暗室時時學洗心<lb/>
　　壽人七十<lb/>
紅塵飛不到心頭七十年來真自由醉數又來花甲子<lb/>
蟠桃三熟是春秋<lb/>
　　劍<lb/>
霜刃稜稜星斗寒玉樓生粟幾囘看萬人學敵渾閒事<lb/>
只有心兵克退難<lb/>
<pb n="KR4e0199_WYG_003-10a"/>
　　夜訪鄭顛仙<lb/>
仙子雲巢駕碧臺市城深隱即蓬萊𤣥關不惜山人扣<lb/>
夜半應驚鶴夢囘<lb/>
　　海上漫成二首<lb/>
蓬影翻風弄酒杯浪花飛雪㸃書臺一聲鼔角魚龍動<lb/>
天黨山人駕海來<lb/>
枕上時聞風雨聲蓬飛天際一毫輕不知聲在孤懸裡<lb/>
却為旁舟作險驚<lb/>
<pb n="KR4e0199_WYG_003-10b"/>
　　示爾孝等二首<lb/>
昔年走馬燕山道今日驅兵滄海涯三尺龍泉書萬巻<lb/>
丈夫何處不為家<lb/>
放船中道轉狂風雪浪排山一㸃蓬燕寢先生明旦死<lb/>
驚危不在海濤中<lb/>
　兒輩莫愁人生自有天數惡滋味嘗些也有受用苦<lb/>
　海中未必不是極樂國也讀書孝親無貽父母之憂<lb/>
　便是常常聚首矣豈必一堂哉呵呵<lb/>
<pb n="KR4e0199_WYG_003-11a"/>
　　送人還鄉<lb/>
海上扁舟一葉輕春來送客不勝情到家阿母應相問<lb/>
只道江南已太平<lb/>
　　志感<lb/>
遙憶當年痴小時纔離跬步即相思而今落魄滄江外<lb/>
囘首憐兒更是誰<lb/>
　　西山道中<lb/>
馬蹄踏破白雲鄉囘首關山頓轉傷勞我浮生長是客<lb/>
<pb n="KR4e0199_WYG_003-11b"/>
迷津羞問釣魚郎<lb/>
　　壁鷹<lb/>
海上何年摶猛氣人間不解有雄禽短墻却礙冲霄翮<lb/>
萬里空餘搏兔心<lb/>
　古風<lb/>
　　書程近齋軸送蕭侯之榮河尹<lb/>
程君手持送行軸中有題詩畫半幅問之乃云贈蕭侯<lb/>
勸我一言相頌祝君家詩畫品絶工安能為蛇復添足<lb/>
<pb n="KR4e0199_WYG_003-12a"/>
中世士夫不好古動輙相先餽金玉廣文先生獨雅致<lb/>
開巻風烟生滿目缺巖高樹隱孤城流水荒村見茅屋<lb/>
中間遐想菜色多静聽如聞有野哭蕭侯尉滑知民艱<lb/>
榮民更比滑窮獨此去應調玉律吹轉見陽春發寒谷<lb/>
　　拾椹<lb/>
春行孝孝何如柔桑滿道結子殊黑者奉母赤自食狂<lb/>
賊見之心惻惻蹄牛斗酒何足言要知誠意能感激嗚<lb/>
呼孝哉兮令人悔親在逺遊拾青紫拾來不及泉下人<lb/>
<pb n="KR4e0199_WYG_003-12b"/>
青紫何為淚如雨<lb/>
　　扇枕<lb/>
夏行孝孝難比黃香時尚為童子酷暑庭幃親汗流一<lb/>
扇中揮一片秋而翁有子鼾睡穩扶持清夢日髙頭嗚<lb/>
呼孝哉兮恨何說多病萱堂時執熱青葢翻然吳楚遊<lb/>
猶向虚亭乞冰嚙<lb/>
　　懷橘<lb/>
秋行孝孝堪賞陸卿心在親身上洞庭佳實落塵埃主<lb/>
<pb n="KR4e0199_WYG_003-13a"/>
人相顧真異哉卿家誠孝自感動香生滿袖親顔開嗚<lb/>
呼孝哉兮痛罔極江南風味羅前席嘗新不及到親旁<lb/>
却與妻孥相對食<lb/>
　　泣竹<lb/>
冬行孝孝尤異長哭一聲動天地湏臾玉笋生滿林歸<lb/>
來作羮慰親心沉疴脱體灑然愈芳聲千載重南金嗚<lb/>
呼孝哉兮我知愧親卧髙堂思逺味如何不將寸草心<lb/>
却持老竹班班淚<lb/>
<pb n="KR4e0199_WYG_003-13b"/>
　乙夘之秋奔母䘮也悲化者之已徃恨孝養之無及<lb/>
　追思古人各舉一事畧加數語以自恫焉其所謂四<lb/>
　節者亦偶然耳又拾椹之事或當春夏之交此固不<lb/>
　必深論也嗚呼數子髙風邈焉難及事親者其尚及<lb/>
　時自盡其心無蹈予之覆轍哉<lb/>
　　代人賀栗裕泉秋薦<lb/>
八月既盡九月始拱聽秋雷方側耳天涯忽報㨗音囘<lb/>
廣寒髙步獨吾子初聞大喜復大驚上黨名流多俊英<lb/>
<pb n="KR4e0199_WYG_003-14a"/>
鹿鳴與宴常三五稀奇却為鄉邦撫文章豈不動朱衣<lb/>
消息盈虚各有時交輝聨璧看來歲磨刮工夫肯忘之<lb/>
始為驚兮終復喜屈伸相感本常理屈伸相感自諸君<lb/>
天獨伸君意有主所以登雲獨使照閭閻多廢屋所以<lb/>
折桂獨寒香欲遍人間馥明春更占鰲頭獨經濟謨猷<lb/>
添衮服願爾立朝同丹𠂻對主獨分官為政同真心為<lb/>
民獨宦海波濤中砥柱巍然獨急流順意中䌫住扁舟<lb/>
獨始終獨立衆人中不負當年學慎獨我本謭陋才不<lb/>
<pb n="KR4e0199_WYG_003-14b"/>
識周孔陸所懷一得見獨為知己祝文詞惜未工意亦<lb/>
良已篤<lb/>
　讃<lb/>
　　漁樵耕讀四首<lb/>
明月扁舟蘆花淺水魚無深愁漫興而已<lb/>
雲山砍破挑此一肩留彼新松以待叅天<lb/>
一犂春雨萬頃秋風擊壤而歌伊誰之功<lb/>
刺股懸梁囊螢映雪達之思兼窮亦歸潔<lb/>
<pb n="KR4e0199_WYG_003-15a"/>
　詞<lb/>
　　代謝二尹送張立菴入覲<hi>有引</hi>
花封出宰九重恩澤入人深金闕朝天三載勲猷稱治<lb/>
最廟堂増重黎庻交懽恭惟台侯秀孕秦川粹鍾華嶽<lb/>
經窮墳典唐虞廷上得心傳學有本源關陜門中分正<lb/>
𣲖文藏八斗氣吞五湖步萬里之雲程早扶鵬翮破千<lb/>
層之桃浪連奮龍頭葢將大授以留中故先小試而補<lb/>
外琴張百里絃歌聆天黨之音錦製一方桃李動春風<lb/>
<pb n="KR4e0199_WYG_003-15b"/>
之色魚懸白日鶴舞蒼苔心事凜於冰霜政聲得之謳<lb/>
頌剪除豺虎小人大畏而改行扶植芝蘭君子得恃以<lb/>
無恐謠張君之為政樂不可支恨亷范之下車來其何<lb/>
暮上嘉下樂實大聲宏品題乆重於台章名姓應留之<lb/>
御屏時維三載九重當入覲之期節届初陽雙舄正北<lb/>
飛之際閶闔大開乎宫殿衣冠深拜乎冕旒龍虎相從<lb/>
地天交泰想清夜之前席應問蒼生諒曲江之陳謨定<lb/>
開金鑑<hi>某</hi>等叨陪仙仗猥辱恩知壯此行之應寄調元<lb/>
<pb n="KR4e0199_WYG_003-16a"/>
曷勝忭慰念吾儕之難留乆庇殊切懷思聊唱驪歌以<lb/>
侑祖爵詞曰<lb/>
山亭折栁携君手離思濃如酒二天人逺霜寒雪凍誰<lb/>
能禁否　琴鶴蕭然囊無餘物奏草懷中有此行看取<lb/>
霖雨蒼生功名白首<hi>右調賀聖朝</hi>
　　代人壽岳翁八十冠帶<hi>有引</hi>
骨本仙裁誕惟岳降壠雲耕斷早年寄心事於丘園溪<lb/>
水釣開壯志傲烟霞於湖海半塵不染一葛無求松石<lb/>
<pb n="KR4e0199_WYG_003-16b"/>
醉眠竹枕悟醒浮世夢山泉渇飲桃花尋入洞天春不<lb/>
爭若老子之居周大觀法莊生之處世生涯風月鷗友<lb/>
忘機活計詩書麟兒育種識髙養盛身屈道光葢惟静<lb/>
極有常是以仁人多福維茲初度已臻尚父之期况沐<lb/>
殊恩出自清朝之典榮添海屋喜溢桃花桂子蘭孫舞<lb/>
蹈階前尋至樂青衫鶴髮綺羅筵上飫天真葢誠福壽<lb/>
之兩全而卜算之未可量者也<hi>某</hi>恩沾半子望乏乗龍<lb/>
愧無雲石之聲難𢋫鶴曲敬効凾闗之獻聊侑霞觴詞<lb/>
<pb n="KR4e0199_WYG_003-17a"/>
曰<lb/>
堂開烟外緑野輕寒退清晝永祥雲靄春風蕩簫鼓淑<lb/>
氣邀蓬海更有那青禽黃鶴憐相對　北闕恩頒賚白<lb/>
首青袍帶屈指處誰能再俊聲歸大老眉壽齊華泰凖<lb/>
備著安車穩上磻溪載<hi>右調千秋歲</hi>
　　代謝二尹賀張立菴受奬<hi>有引</hi>
鳬飛天黨方看經濟之才豸識人龍已見旌揚之典山<lb/>
川動色僚庶増光㳟惟台侯三秦間氣一代偉儒學扣<lb/>
<pb n="KR4e0199_WYG_003-17b"/>
唐虞之心天人抱負道傳關陜之脉山斗文章奪魁走<lb/>
馬於雍西香分月窟射䇿看花於冀北春占皇洲帶囘<lb/>
金闕之恩光布作山城之和氣丹心懸白日普照無私<lb/>
氷節凜秋霜半塵不染鶴閒清晝一簾草色弄庭前琴<lb/>
鼓薰風三月春光囘谷口諒龔黃之盛美難專於前信<lb/>
伊傅之奇勲托基於此惟其下安上信是以寔大聲宏<lb/>
名動烏台褒移霜檄原君子之立政本出無心惟大人<lb/>
之觀風事如有待行看累薦牛刀難屈於花封佇見喬<lb/>
<pb n="KR4e0199_WYG_003-18a"/>
遷豸斧終持於清代<hi>某</hi>等叨隨文從竊沐恩私慶盛典<lb/>
之躬逢聊裁頌曲念攀留之難乆不盡思歌詞曰<lb/>
關西人傑有對日丹心凌霜老節鵬起秋風龍騰春浪<lb/>
早歲聲華奇絶多少蒼生命脉些子王章機訣全仗賴<lb/>
有脚陽春無情冷銕　堪悅真箇是民困方蘓百里絃<lb/>
歌徹子厚情思九齡風致才望齊賢並列休羡名髙豸<lb/>
府更看聲流龍闕有時節鳳詔飛來岩廊調爕<hi>右調喜</hi>
<hi>遷鶯</hi>
<pb n="KR4e0199_WYG_003-18b"/>
　　代人賀周指揮稱號晉野<hi>有引</hi>
天黨奇才瀋邦名佐金章紫綬早年承雨露之恩鐵㦸<lb/>
銅符壯志負干城之望博通諸史嫺習六韜胷中有數<lb/>
萬甲兵武能弭亂麾下看三千禮樂文足經邦内外藉<lb/>
以無虞王朝因而大治春閒虎帳棋聲壺韻散餘清風<lb/>
静龍旄擊玉敲金還自得一時賢士樂與交遊三晉鄉<lb/>
評翕然歸重稱其德則不忍及其名敬其人此所以加<lb/>
其號命之晉野允合輿情播之聲華將求寔行葢瞻太<lb/>
<pb n="KR4e0199_WYG_003-19a"/>
行則欲髙其忠望漳水則欲下其澤稽唐虞之故址景<lb/>
仰方深覩千里之長封屏藩在念以至西北强侮聞之<lb/>
可以知外防閭閻窮愁見之因以豫内備凢此皆命名<lb/>
者之微意而先生之所當深思者也<hi>某</hi>等乆辱深知曷<lb/>
勝感仰躬逢盛舉聊奏聲歌詞曰<lb/>
雪花飛入朱簾裡錦堂一𣲖笙歌委瑞氣滿髙筵濃香<lb/>
送酒船　晉野誰程號聲華從此茂顧名思義時東君<lb/>
知未知<hi>右調菩薩蠻</hi>
<pb n="KR4e0199_WYG_003-19b"/>
　　代諸生賀程近齋受奬<hi>有引</hi>
鴻儒振鐸喚醒千古之䝉豕野傳經綿衍吾道之緒聲<lb/>
流畿輔價重蘓湖旌嘉交動乎霜台光彩倍増於芹泮<lb/>
揚由實感道與時行恭惟台侯名震越流家傳伊𣲖十<lb/>
年螢雪養成間出之才萬里風雲未㑹平生之志成均<lb/>
卒業豈曰深酧獻序分官竟云小試葢上天有意於斯<lb/>
人故東郡能來乎君子春風滿座門墻桃李屬吹噓時<lb/>
雨一天洙泗魚龍從變化詩追元白文近歐蘓畫品精<lb/>
<pb n="KR4e0199_WYG_003-20a"/>
工書神古拙原君子之盛致不在多能而大人之旁通<lb/>
尤勤小物淤沱議水去思與遺愛俱深河朔校書佳績<lb/>
共芳聲日起邇承繡斧兼下旌書公本無心事應以類<lb/>
山川動而草木生輝文教崇而薦紳有氣誰云世態偏<lb/>
寒鄭老之氊畢竟人心尚仰韓公之斗<hi>某</hi>等宫墻外望<lb/>
成章殊愧於斐然典禮躬逢作頌遽忘其率爾聊成俚<lb/>
鄙用代絃歌詞曰<lb/>
秋月冰壺纎埃俱絶真個是風流人傑看他八斗深藏<lb/>
<pb n="KR4e0199_WYG_003-20b"/>
三江倒洩論聲華日星昭列　秉鐸東州逺紹尼山命<lb/>
脉有多少游楊立雪眼見得鳳口銜書蒲輪動轍要先<lb/>
生那時正說<hi>右調鳳凰閣</hi>
　　吳淞<lb/>
翻來覆去淋漓秋雨何時住江上兵船破浪衝鋒已半<lb/>
年　祲氛未掃多愁不覺容顔老仗劍西風慷慨悲歌<lb/>
樽酒中<hi>右調減字木蘭花</hi>
　　道中<lb/>
<pb n="KR4e0199_WYG_003-21a"/>
孤雲野水一聲長笛蘆花裡明月江天搔首西風懶待<lb/>
眠　萍踪何處片篷飛下滄浪去子夜吳歌萬里征夫<lb/>
奈若何<hi>右調減字木蘭花</hi>
　　别浦楊子<lb/>
黃葉翻紅葉翻行人歸斾出陽關天髙烟水寒　别君<lb/>
難見君難從今留得夢中歡相逢知幾年<hi>右調長相思</hi>
　<lb/>
　<lb/>
<pb n="KR4e0199_WYG_003-21b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　山海漫談巻三<lb/>
</p>
<p>
</p>
  </div></body>
</text>\m</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>明文海巻四十二</head>
    <p>
<pb n="KR4h0152_WYG_042-1a"/>
欽定四庫全書<lb/>
　明文海巻四十二　　　　　餘姚黄宗羲編<lb/>
　　賦四十二<lb/>
　　　禽蟲五<lb/>
　　嗤彪賦<hi>湯顯祖</hi>
　予郡巴丘南百折山中有道士善檻虎兩函桁之<lb/>
　以鐵中不通也左闗羊而開右以入虎懸機下焉<lb/>
　餓之抽其桁出其爪牙楔而鍖之縆其舌已重餓<lb/>
<pb n="KR4h0152_WYG_042-1b"/>
　之飼以十銖之肉而已乆則羸然弭然始飼以飯<lb/>
　一杯菜一盂未嘗不食也亦不復有一銖之肉矣<lb/>
　以至童子皆得飼之已而出諸囚都無雄心道士<lb/>
　時與撲跌為戲因而賣與人守門以為常率虎千<lb/>
　錢大者千五百錢初猶驚動馬牛後反見犬牛而<lb/>
　驚矣或時伸腰振首輒受呵叱已不復爾常置庭<lb/>
　中以娯客月須請道士診其口爪鐫剔擾洗各有<lb/>
　期道士死其業廢予獨□夫虎雄蟲也貪羊而窮<lb/>
<pb n="KR4h0152_WYG_042-2a"/>
　以至於斯辱也賦之<lb/>
夫何山中之一獸兮受猛質於西旻貌低團而項<lb/>
廷鼻黝隆而齒齦目斜眶而電爍聲倨頷以雷殷<lb/>
舌理粗而莝樹鬚峰横而獵人爪含銛而巻曲尾<lb/>
拂彗而縆伸咤形模其足怖矧精威之絶塵静嘯<lb/>
而隂飈窣起坦步則稠林自分凜氣候之相制隠<lb/>
形勢而見尊況百折之深山常此窟之成羣黄斑<lb/>
屬而卧隴白頞連而飲津初涉味於牛馬遂䑛及<lb/>
<pb n="KR4h0152_WYG_042-2b"/>
於人民戸震躬而屏徙或重遷而逺藩獨無生之道<lb/>
士故有心而與隣力不加於子路術不詭於黄神布<lb/>
石闗之宛轉交鐵葉以繽綸界鴨羊於接檻誘聞羶<lb/>
而見循進宻厯以窮路退蹢躅而下門遂乃聊浪擲<lb/>
跌偪仄輪囷始傖㲰而怒湧乆牢騷而意煩氣屈而<lb/>
皽力癉而踆壙局拘而勢改積威約而理均於是道<lb/>
士欣然待旦及晨舉之於懸處餓之以兼旬待威神<lb/>
之委頓任處置之紛紜未陷頭而拔髮先罥爪而剔蹯<lb/>
<pb n="KR4h0152_WYG_042-3a"/>
捩權牙於巨斧磨刺舌以疏巾香泔變其腸胃清水洗<lb/>
其喉唇欲次第而施食己隨宜而致馴初猶啖以碪肉<lb/>
次則習以盤飡或設以粰粒之餘或投以菘芥之根既<lb/>
苦饑而伏檻敢擇食以懟恩遂乃改山林之性氣狎雞<lb/>
犬之見聞遇夫人之下視即弭耳而意親諒厓柴之已<lb/>
去放野牧以逡巡非止柔性兼弱其肋圓腰纎而脇息<lb/>
艷斑摧而襞皴撫之而亦喜撲之而不嗔似巨貍之擾<lb/>
足若卑犬之纒身偶循隅而吐喑輒䝉呵而愴魂懊撐<lb/>
<pb n="KR4h0152_WYG_042-3b"/>
距之無時委降戢於匪倫見其弱而可弄牽以售而論<lb/>
斤有守犬其未足借虛名而守閽第周旋於死薄得渾<lb/>
迹於毚麏學婆娑而昵主戲矍綽以娛賔感知音之君<lb/>
子被嘆涕之慇懃偉兹靈之巨猛鬱有武而有文論雄<lb/>
心與剛力固決乾而倒坤略網絓而風飛觸熛燎以雷<lb/>
噴哮怒則千人自廢憤蹶則萬瓦皆震匪胥疏其有欲<lb/>
何牢檻之敢陳偶朶頥於跛羊落一髪於千鈞饑窘來<lb/>
而餌施利器往而性冺足人間之玩擾何氣決之可存<lb/>
<pb n="KR4h0152_WYG_042-4a"/>
諒如此而乆生固不如即死之麒麟<lb/>
　　太平鵲賦<hi>陳子壯</hi>
　余步掖門見鵲羣飛入太廟啄松子毛衣甚都云太<lb/>
　平鵲賦之<lb/>
伊孳氄之何方亦翾<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>而成族蔽越裳之翡翠驕建章<lb/>
之黃鵠絢采雜而成文莫損益其紛郁占賀世之劭名<lb/>
謝虞機於莽麓宜小過以遺音羞唶嘖於覆軸望廟廷<lb/>
而不眩躡罘罳兮若木寧軀弱而宇寛毋搏擊乎踡曲<lb/>
<pb n="KR4h0152_WYG_042-4b"/>
將學語以猶人旋照影以自鬻懍皇神之在兹幸免妬而<lb/>
逺辱展䆗窱兮蓊薈泛枝柯兮霑足縱鷇雛之罔知諒<lb/>
因𠂻而表暴顧蟣蚋之禄命勞握粟而出卜否乎雉雊<lb/>
於彤日休者烏流於火復其若斯之渾忘以載飛而載<lb/>
逐乎<lb/>
　　沙鷄賦<hi>陳子壯</hi>
　沙雞西北邉鳥也邊境數擾沙雞無止冬月薄暮羣<lb/>
　飛過都如風斯陣後飛至江北食禾稼鳳陽守臣以<lb/>
<pb n="KR4h0152_WYG_042-5a"/>
　異鳥聞<lb/>
夫物疇微而無徵性奚遷而弗革名禽經之罕詳形迅<lb/>
駚而難索度野馬於塵埃息相吹其逍遙初無疑於衆<lb/>
羽簸比屋以飄颻跨陽鳥之遞征泥鶢鶋於魯郊彼六<lb/>
鷁之退飛或鸜鵒之來巢聖惟芒而必剔蠢以亂而益<lb/>
<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>秦吉了曰我今者曽不彼入胡爾今者乃我之逃鶻<lb/>
回紇兮鵽突厥阿得脂兮甥博勞從連雞而自并觸穹<lb/>
廬以為髙幕有烏而四起城千雉兮將翺轟逐肉以頓<lb/>
<pb n="KR4h0152_WYG_042-5b"/>
盡咮長尺其猶饕韓盧反猘虎倀晝號沙蟲祝化猿鶴<lb/>
周遭是以閨閣饑思於空倉纓冠膽弱於乘軒迨夫蓬<lb/>
蓬颯發望望星奔日意黫憯脱葉豗喧亘重障其閃爍<lb/>
有隔脰而摧魂若乃摠銍欠出艚艎在屯沙烟栁雪眢<lb/>
井窒門石馬間嘶餘㱴連墩雄雌既割弟不識昆梟音<lb/>
何徙鷹眼耐存搶天窟地為魗滋繁越陌踰阡䆉稏秋<lb/>
翻刑<graphic n="KR1414" url="https://raw.githubusercontent.com/kanripo/KR-Gaiji/master/images/KR1414.png" mimeType="image/png"/>
                    <graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>使鶡啞執虸蚄而並吞若有人兮共蜡主帝<lb/>
使益兮縶其羽系曰倉庚於飛九鳸忙坎坎伐鼓築我<lb/>
<pb n="KR4h0152_WYG_042-6a"/>
場抨我弓兮相舉柴槖我矢兮烏三至蟲拚飛兮肆無<lb/>
害失前驅兮邑不誡<lb/>
　　夕蛾賦<hi>郭造卿</hi>
余旅㳺於塞投野寺而托宿謂暗室之偪隘乃露處而<lb/>
秉燭二三童子若驂若服時維仲夏百物繁生惟坱圠<lb/>
之潛動與圓榘之賦形若絡緯之夜織若熠燿之宵征<lb/>
若蛙部之鼓吹若蚊陣之軍聲蚓竅初啓鶴棲復驚彼<lb/>
凄清而嘹唳皆助予之苦吟蕞爾飛蟲曷來繩繩短喙<lb/>
<pb n="KR4h0152_WYG_042-6b"/>
燦粉巨翅搖金倐多倐少或夥或零有知無知有情無<lb/>
情豈暗投之弗白及覆照之未明爭借輝以叢集徑如<lb/>
燬而迴縈非上下之火鼠及往來之青蠅焰焰所燎薨<lb/>
薨而傾余將以為無幸少間鼓翅而復升又以為焦爍<lb/>
之不可當必逺向菌木而自藏尋復振羽何異探湯微<lb/>
者或一再而繚繞鉅者則旋轉而徬徨胥糜爛於鏖戰<lb/>
不知曽為燎之所戕盡爾族黨至已斯亡俄頃瞬息折<lb/>
堲無光浮盆盂為鼎鑊沈膏脂如豆觴寧趨熱而速斃<lb/>
<pb n="KR4h0152_WYG_042-7a"/>
不就涼而延長豈薫之有馥而煨之為芳甘蹈火而俱<lb/>
焚以篝燈為崑岡嗟夫物之外蔽故昧死以趨炎乃人<lb/>
之内熱孰不如彼之<graphic n="KR1106" url="https://raw.githubusercontent.com/kanripo/KR-Gaiji/master/images/KR1106.png" mimeType="image/png"/>
                    <graphic n="KR1106" url="https://raw.githubusercontent.com/kanripo/KR-Gaiji/master/images/KR1106.png" mimeType="image/png"/>嗜義易厭嗜利彌堅或因難<lb/>
而止或中道而遷奉首幸免蔑理茍全方寸之慾勝則<lb/>
七尺其何慳旦夕之謀遂則百歳其可捐貿貿汩汩蟲<lb/>
何辨焉故有感於物物用告乎元元惟隨日月之照臨<lb/>
而保天年於自然<lb/>
　　放蟹賦<hi>夏樹芳</hi>
<pb n="KR4h0152_WYG_042-7b"/>
　長孺許伯子倡放蟹之㑹每歳秋杪與同心擇日為<lb/>
　盟隨量大小買而放之江濵自黄田閘揚聆二島意<lb/>
　陶陶樂也予喜而賦之賦曰<lb/>
伊水族之介類負郭索以成形客名之為公子或自號<lb/>
曰長卿香稻時稔天髙氣清爾乃颼颼抵岸<graphic n="KR0554" url="https://raw.githubusercontent.com/kanripo/KR-Gaiji/master/images/KR0554.png" mimeType="image/png"/>
                    <graphic n="KR0554" url="https://raw.githubusercontent.com/kanripo/KR-Gaiji/master/images/KR0554.png" mimeType="image/png"/>沙行<lb/>
盤礴菰蘆之野婆娑鴻鴈之汀蝤蛑為兄<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>蛣為侣雌<lb/>
名博帶雄名<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>䱺或撥棹而横斜或擁劔而奮起若夫<lb/>
文則有匡直則無腸止為離象動合乾剛懐金抱玉噴<lb/>
<pb n="KR4h0152_WYG_042-8a"/>
露含霜響入琴聲之雅兆指兵符之祥朝魁者每執其<lb/>
穗祭海者必輸其芒郭景純載之江賦陶隠居列為仙<lb/>
方即爾質之么䯢視凡物而異常有等好事勤為采捕<lb/>
設之笭箵懸之穇滬貫以綸索升之<graphic n="KR1092" url="https://raw.githubusercontent.com/kanripo/KR-Gaiji/master/images/KR1092.png" mimeType="image/png"/>釡訝風味之絶<lb/>
倫供拍浮而不顧或營糟丘或雜醢腊夸揚州之好羞<lb/>
饜婁東之桀步曾思一箸為食幾何輒絫絫以登盤戕<lb/>
物命兮實夥稽古顯報昭哉不誣富陽以裂斷而幻為<lb/>
人言章安以屠客而見噬于於莬所以何𦙍輟食於方丈<lb/>
<pb n="KR4h0152_WYG_042-8b"/>
范尉徵夢於庭柯鄒志完解釋於嶺海蘓長公遣放於<lb/>
江波胡不轉殺為生開此令圖客喜而笑半予半奪謂<lb/>
吾江干家餔户啜數丸者候潮烹臍者酧月有若子言<lb/>
不幾唐突杜相之饞口曷充夏統之養親誰掇傅嘉祐<lb/>
之譜案亦坐虛無畢吏部之風流依稀抹摋當夫江市<lb/>
始開矗矗闐闐大者如楪小者如錢搖江盪浦品實稱<lb/>
鮮繄昔賢之染指我寧得而棄捐謝尚搜之爾雅揚雄<lb/>
擬之太𤣥田彦升逺貿於蘇湖陸魯望近乞於江邉且<lb/>
<pb n="KR4h0152_WYG_042-9a"/>
也方輿之内此種殊異詭形怪狀莫可亶記海陽巨品<lb/>
其大盈車姑射山中廣竟千里<graphic n="KR1314" url="https://raw.githubusercontent.com/kanripo/KR-Gaiji/master/images/KR1314.png" mimeType="image/png"/>鼊之壑雄稱虎頭善<lb/>
菀之國珍踰鳳喙飛行絶島之墟淩歴三辰之次若是<lb/>
者子可得而盡放之乎客談未已予狂且駴何要𦕈之<lb/>
繁稱類齊諧之志怪不聞天台放生見則生全流水長<lb/>
者應縁無礙子但求之目前庸暇計夫方外於是宰官<lb/>
居士圓頂方袍普發𢎞願竭蹶江皋喜津梁之一啓競<lb/>
輻輳於錢刀或負擔以趨或攜簏而招載入芙蓉之艦<lb/>
<pb n="KR4h0152_WYG_042-9b"/>
同上木蘭之橈脱爾蟲孽解爾天弢乍輪囷以偃蹇頃<lb/>
勃窣而消搖忽泠然以御風駕萬頃之洪濤任二螯之<lb/>
展舒騁八足之逰敖永弗罹於梁笱恣海濶兮任夫天<lb/>
髙<lb/>
　　牡蠣賦<hi>蔣徳璟</hi>
　𤣥貝之朋若人共之蠯蠃之羞鼈人簎之顧牡蠣王<lb/>
　㑹闕焉文通氏津津石蜐而外史所識霧成黑蚌藻<lb/>
　亷紫螺陽羡六眸之龜真臘萬年之蛤信為竒也海<lb/>
<pb n="KR4h0152_WYG_042-10a"/>
　東四郡西施舌第一蠣房次之案雷公炮炙論有石<lb/>
　牡蠣石魚蠣真海牡蠣蜀本又有<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>蠣歐人插竹為<lb/>
　簄縁竹生者曰竹蠣漁師曰肥則黃故稱蠣黄用修<lb/>
　乃以江珧為蠣黃何也夫南蠣北鰒造化所構遂賦<lb/>
　之焉爾<lb/>
竒相㑹諸侯於雒洋使滄州從事檄諸道曰歳云杪矣<lb/>
寡君須矣良乆江漘潒渹蚴蟉□㶔逶迤霓旌燐亂維<lb/>
諸侯至而諸辭臣胥在焉蚖脂既張鳳盉既均絃焆棽<lb/>
<pb n="KR4h0152_WYG_042-10b"/>
麗海錯<graphic n="KR1002" url="https://raw.githubusercontent.com/kanripo/KR-Gaiji/master/images/KR1002.png" mimeType="image/png"/>紛有從馬人來者伏波將軍故部曲深目猳<lb/>
喙家於象豆左顧中郎之間遂以中郎獻於時也㪺酶<lb/>
方半水灂颷旋古月雲端竒相屬之螺女而詔海門司<lb/>
户曰諸侯客能頏左郎者上坐伊洛侯辭曰寡人有臣<lb/>
無腸公子常使闗中威慴神鬼文章横一世匡不可以<lb/>
厲至淞江侯曰金虀玉膾仚人石桂至且歐侯曰秦王<lb/>
算袋化花枝懐墨白事飌矴之願四海若吏賜之玉蟾<lb/>
兒竒相听然而笑曰□哉虖君侯馬人遂言曰臣以為<lb/>
<pb n="KR4h0152_WYG_042-11a"/>
皆未若左顧郎之美也其狀如稜<graphic n="KR1235" url="https://raw.githubusercontent.com/kanripo/KR-Gaiji/master/images/KR1235.png" mimeType="image/png"/>㠑确嶄巖磔牢嵫<lb/>
釐踡<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>崴嶫嶠<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>呀潚率小字曰蠔𣲖則臨海通泰廣<lb/>
州昌陽經則殺邪强骨僷焉益精除汙消結破悶解瘧<lb/>
甹怒輕身蠲渴却酲昔列山氏之有天下也以闗節榮<lb/>
衛之術進帝嘗而善之命雷公試於祝誦以為萬年珀<lb/>
封之蠔山毋庶龜宗黿碩耳偪腹為海月昆若其迅澓<lb/>
戕氛童奔若舞五嶽磓蒲牢走馬銜屾海市舉鳴山嶈<lb/>
<graphic n="KR1871" url="https://raw.githubusercontent.com/kanripo/KR-Gaiji/master/images/KR1871.png" mimeType="image/png"/>鏡朒宅石笋而含滋飲靈潮而成族被碨䃁之裳衣<lb/>
<pb n="KR4h0152_WYG_042-11b"/>
結渾沌之眉目惡浮沈乎風波守堅貞而不副於是鼉<lb/>
精表𤣥鮫客推黄錐師遵碕罶子鐫房菀幽菽其凝琭<lb/>
燀勺藥而搆瓊㷅霜飫雪<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>乳酟珠天地一朝萬期須<lb/>
臾於時也諸侯莫不相視而嘻射銀海怫靈堅瀝始梁<lb/>
敂羅千捧手致辭釦砌華隒笑鍾岏之巧詆嘉蘇公之<lb/>
隠傳乃倚簣叩鼎而歌曰今夕何夕兮明鐺工造化兮<lb/>
炭隂陽漬玉粘兮金漿登天㳺霧兮醉鄉歌畢客䦨杓<lb/>
冷滈寒三星在户不知其殘竒相庚授竿太虛先生曰<lb/>
<pb n="KR4h0152_WYG_042-12a"/>
為孤作頌寵之且媵諸侯其辭曰維牡蠣化百嵗能延<lb/>
年老鵬蜕維牡蠣石為膚禀剛徳月盛虚諸辭臣相與<lb/>
拍而歌之於是乃珥青蛇鞭素虬整璿鑁建辰旒齊鯨<lb/>
較裔龍輈顧賜馬人幺貝之龜<lb/>
　　雙鶴賦<hi>朱静庵</hi>
惟仙禽之髙潔禀玉雪之貞姿翔崑崙之琪樹啄𤣥圃<lb/>
之靈芝共遨逰於碧落同沐浴乎天池與鸞鳯而為侣<lb/>
矧燕雀之敢窺何虞人之見獲遂羈絡於軒墀䝉主人<lb/>
<pb n="KR4h0152_WYG_042-12b"/>
之過愛聊隠跡而棲遲故其呼之則應撫之則馴山雞<lb/>
雜處野騖為倫志昻蔵而獨立情偃蹇而弗伸若夫春<lb/>
雨初晴花隂滿庭臨風振羽向日梳翎或翩躚而對舞<lb/>
或夭矯而同行望故巢之修阻徒奮起而長鳴既而白<lb/>
露初降金風始髙丹頂皎潔𤣥裳飄蕭發清唳於永夜<lb/>
徹遺響於九臯感㳺子之躑躅使遷客之無聊爾乃安<lb/>
於棲息飲啄適宜受乘軒之寵渥釋籠楹之羇縻愧微<lb/>
軀之菲薄承眷顧之恩私感厚徳而猶未報徒馳情而<lb/>
<pb n="KR4h0152_WYG_042-13a"/>
在兹永充君之玩好誓畢世而不違<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0152_WYG_042-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　明文海巻四十二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>明文海卷四百七十</head>
    <p>
<pb n="KR4h0152_WYG_470-1a"/>
欽定四庫全書<lb/>
　明文海卷四百七十　　　　餘姚黄宗羲編<lb/>
　　墓文四十二<lb/>
　　　雜類<lb/>
　　草亭逸人墓銘<hi>羅玘</hi>
草亭逸人吳氏崇仁人也居白馬嶺下比晚縳草爲亭<lb/>
託以老焉年六十三正徳三年十一月十八日卒仲子<lb/>
學生鎬季子訓科錫視屬纊孟子監察御史鉞奉命理<lb/>
<pb n="KR4h0152_WYG_470-1b"/>
軍事於浙越明年正月始克聞訃哭哭哀擗踊疲憊毁<lb/>
甚特不絶乃晨夜乘傳反命畢奔歸迂道白下以誌銘<lb/>
委諸玘玘曰子來予嘗誰銘誰嘗曰予能銘人乎雖然<lb/>
不得曰嘗誰銘人而遂不銘而翁也而翁用薦起官序<lb/>
班先予在館者八年已褎然老成能導予升降陛戺别<lb/>
識掖闥觀闕名額指目班行誰某隆殺疏數其所宜施<lb/>
予徳之間以爲言輒蹙額曰吾先南城也且今相距幾<lb/>
何哉而乃自爲異邪居既久備見大老皆耆年勌勤諸<lb/>
<pb n="KR4h0152_WYG_470-2a"/>
藩國册制外大蠻夷詔命將帥行師璽書除拜封章代<lb/>
言檢就則以下之看詳彭文憲公每呼曰吳序班以爲<lb/>
何如對曰得則公曰以是頒出或覆視之曰吳序班手<lb/>
書乎欣欣然頷之而巳修文華大訓宋元資治通鑑公<lb/>
必引以自助及修憲宗實録丘文荘公喜得之日引之<lb/>
與語如公引者録成遷翰林院典籍喜謂玘曰天順初<lb/>
嘗有官此者舞其柄以窘府部幕司至不能一朝居府<lb/>
部羣公出怨言懲是顧用頽墮者至今若尸寄然事遂<lb/>
<pb n="KR4h0152_WYG_470-2b"/>
弛今吾酌厥中存體要耳既而幕司果羣聚驚語慮罹<lb/>
謫譴咸以爲憂居數月覺無苦又咸以爲善文淵閣藏<lb/>
書數萬卷標目亦數帙或問之矢口縷縷如注先是館<lb/>
寮一人假考訂私丐史冊擬竄易其先世之穢未成覺<lb/>
之乃赧銜至骨則設譎間于炎炎者曰典籍扃鑰在其<lb/>
手恣取巳好入其室左右希合左騐之乃乘在告諷吏<lb/>
部貶爲義烏主簿而丐史者遂栩栩快其志鉞泣曰不<lb/>
知也玘又曰𢎞治初致郊齋羣屬咸集院予二人入夜<lb/>
<pb n="KR4h0152_WYG_470-3a"/>
語于奥時張宫保言事忤仇黜南部語次及而寃之不<lb/>
虞張仇遍置偵偵白仇仇怒遹起大獄意置二人予幸<lb/>
脫而而翁亦乃困至是今已矣鉞遂拜且泣玘亦泣鉞<lb/>
出状發之與考其世得諱庭桂曰吾父曽祖也來自南<lb/>
城者也得諱日昇曰吾父祖也贈順天治中者也得諱<lb/>
衡與氏曰吾父父母也自治中至山東叅議而封宜人<lb/>
也先諶氏繼趙氏曰吾母也而趙則吾鉞鎬錫所自出<lb/>
也鎬生浩再生演吾父孫纔二人也又拜且泣曰惟諾<lb/>
<pb n="KR4h0152_WYG_470-3b"/>
銘吾决以嵗十月日葬某原嗚呼逸人名孜字景賢與<lb/>
其六書古近體詩天下人能知之其所自立亦可曰天<lb/>
下人知之乎其身則仕而其性則逸也否則惡止于是<lb/>
哉而亦惡取斯困哉古士有易名如曰逸人庶幾來世<lb/>
有考銘曰吾惡乎悲逸人乎人之大賢與誰不巳與而<lb/>
誰則爲之所人之不賢與無乎其自取而誰非巳忤其<lb/>
命也與噫夫如是而能不失其故吾又奚之而銘其墓<lb/>
　　安千戸墓銘<hi>羅玘</hi>
<pb n="KR4h0152_WYG_470-4a"/>
景泰初額森未即悔禍南土弄兵之戎所在蠭起一二<lb/>
奔命之臣乘時觀望多其身圖由是姦伏于肘腋間莫<lb/>
可擿拔景皇帝赫然震怒恐有以戚我上皇遂嚴偵探<lb/>
之柄拔錦衣羣校置之東厰使之入微擣深不以時達<lb/>
時則有若安君諱順字子和者尤傑然夐出君汝之新<lb/>
蔡人幼侍其世父整于京整錦衣總旗也老以君代至<lb/>
是以才見使用事然其童年播遷東西浮寓以身薪水<lb/>
無隙以學而心獨恨且無攸適従則惟遇僧梵于市亦<lb/>
<pb n="KR4h0152_WYG_470-4b"/>
梵瞽説于途亦說久乃口通佛書諸多傳竒野史後亦<lb/>
厭棄惟喜人讀書従旁聴之輒能成誦積至儒生所恒<lb/>
習者張口縷縷而出間能辨析疑義至史傳所紀即斷<lb/>
曰此治朝也或矍然曰此政失當亂若真能了了者其<lb/>
實手眼漠如也性無鏃礪之鑿事必流其真誠心寡蓋<lb/>
覆不主嫌疑凡闗涉政治大體即貴幸勲戚麗于憲度<lb/>
不避茍曖昧非其辜雖上意叵測必以身任之一時姦<lb/>
人飛竒反間嫁禍于人者皆見沮塞歛手避去坊市惡<lb/>
<pb n="KR4h0152_WYG_470-5a"/>
少年相語必曰母嬰安順威寧伯王公爲御史時晨入<lb/>
闕吏紿其家金器匿娼家不得公以語君吏聞君至股<lb/>
栗舉其槖伏辜扶風人趙才興従貴將久無功怨望誘<lb/>
妖僧以星炁煽人刑牲誓天朝陽門空舍中約旦夕變<lb/>
有詔覘之同事二三不即發君曰厝火必焚焚而沃之<lb/>
晚也捕之得其事状并黨磔于市閱月蔚人吳伯通與<lb/>
其黨余郭福亦謀踵才興之爲者亦皆墮于君手故未<lb/>
期連受賞自試戈㦸司百户至真百戸皇上復辟奉迎<lb/>
<pb n="KR4h0152_WYG_470-5b"/>
乘輿多見任使㑹朝廷入廷議以君九擒劇盜功最多<lb/>
授副千户先皇帝即位初妖人趙春隂部署僞將僞擬<lb/>
國號于滄瀛間灤河竝邊謀誘虜入其盜曰王成玉曰<lb/>
李端曰傅洞淵匿機誑脅民洶洶且走且惑君以次擒<lb/>
之以獻進今官享榮三十餘年階武徳將軍封妻張氏<lb/>
宜人贈父齊如其官母程氏如其妻皆是功也初君念<lb/>
職禁近母老新蔡不得朝夕侍迎之京竟食君禄以壽<lb/>
終躬歸其喪合父窆人以爲孝仕不仕少有知者皆聞<lb/>
<pb n="KR4h0152_WYG_470-6a"/>
君名尤爲内相劉文和公所竒見于文焉𢎞治八年年<lb/>
九十十二月十六日辛酉卒子賢蚤卒嗣副千户者也<lb/>
寧入粟爲郎視七品亦卒泰以戰功官錦衣百户孫璲<lb/>
瑜璽瑁瑋璽嗣賢官今爲百户女宋通妻也明年正月<lb/>
十八日葬大興縣東湖社豐臺村墓與張宜人合然宜<lb/>
人之窆巳九年矣其幽堂宜有銘來屬翰林院編修羅<lb/>
玘玘與御史潘楷友楷妻通之女君之甥也楷言其世<lb/>
與貫而巳君之爲人有不待言者銘曰<lb/>
<pb n="KR4h0152_WYG_470-6b"/>
執威弗威國威在斯炎石及玉而豈可爲蠧既糞木衆<lb/>
亦灼鑚毒其初生木乃得完是惟安侯克遇三帝秘宻<lb/>
爪牙耳目攸寄侯率其性暗與道俱蹈是二美史有可<lb/>
書大都之郊此維髙丘有石誌幽是曰安侯<lb/>
　　都豫軒墓誌<hi>羅玘</hi>
封都水主事八十三翁號豫軒姓都氏諱印字維明姑<lb/>
蘇閶門南濠人蘇之地最天下以閶門閶門以南濠南<lb/>
濠以都尉諸氏都尤以節槩傳高廟初文信至能當婦<lb/>
<pb n="KR4h0152_WYG_470-7a"/>
翁殊死特貸之生彦容作月樓濠上顯名當時得尉氏<lb/>
妻之人謂連綿呼兆當有竒嗣翁生異質天成目數行<lb/>
俱下十二三能賦詩鼓琴日陪諸老宿杖屨爲適長遂<lb/>
酣飫超越太異度非支離陸沈莫救敗然苦蘇故吳㑹<lb/>
易聲張曰吾以淺示之乃挾易詩禮三經從鄉業舉子<lb/>
者游幸一不利即諉曰難如是棄去去就里塾集羣䝉<lb/>
訓聲律髙門大姓爭招致悔曰是謂畏影而逃日中可<lb/>
乎又謝去以醫浮湛閭里或少露芒穎巳病如掇萌然<lb/>
<pb n="KR4h0152_WYG_470-7b"/>
旬日喧騰神之詭曰古方偶中爾隂自擲餌劑掉手詈<lb/>
曰乃幾敗吾事遇爲道士說者過境喜乃便旋與之周<lb/>
游講説服食卦炁支吾嵗年至子穆登進士官都水賜<lb/>
封乞南得武庫便養欣然來就曰吾今脫蘇吾知免矣<lb/>
居二年以正徳三年六月十八日卒配姚氏繼朱氏俱<lb/>
贈安人穆穗其子元翁次翁其孫祖齡其曽孫女二人<lb/>
谷源茹喆其壻卒之日穆當考先入闕也穆歸諏十二<lb/>
月扶葬縣薦福山泣謂玘曰子知吾翁吾翁須子銘於<lb/>
<pb n="KR4h0152_WYG_470-8a"/>
乎玘忍辭知翁哉昔頻道吳下人言翁居室極奥窔隣<lb/>
竝婚媾無一飯過逢乞貸泉布日湧出至落莫不悔穆<lb/>
既用世差變易終以咈教愠之其泓涵溔淼障窒牢宻<lb/>
及間爲籕𨽻罨畫暨諸小藝臻妍逞妙蓋渗溜滴瀝有<lb/>
不能盡秘者若占辭前知則又自負神授也是夏五月<lb/>
戊年晨興卦之遇損之睽占曰立土頺淵三年暵其田<lb/>
二女號轅鬼車其前赤古下然厥載用顛擲地呼穗曰<lb/>
吾其巳矣乎其速以吾木來六月大暑灼地不可耐得<lb/>
<pb n="KR4h0152_WYG_470-8b"/>
寝疾昏弗辨物藥食咽入懵然已夘日中忽作坐無苦<lb/>
也呼蜜孫以蜜進呼茗孫以茗進咽之如是不火食者<lb/>
七日甲申僕自蘇來入報未至遂呼具盤盤具入浴浴<lb/>
畢喜曰快哉吾其蟬蛻也目遂瞑豈道家者所謂蛻殻<lb/>
解者歟所著三餘贅筆衛生家寶存于家銘曰<lb/>
彼有風襮其憂憂藏此有潛伏其憂憂章亦各其志君<lb/>
子考成卒謂藏之者臧<lb/>
　　高君墓誌銘<hi>徐渭</hi>
<pb n="KR4h0152_WYG_470-9a"/>
君諱陞字進之其先江都人靖難師起五世祖觀音保<lb/>
以従征轉徙遂來居紹之紫金里始官百户後落秩總<lb/>
旗三傳至賢有子五人其季名奉者娶謝氏生君與按<lb/>
察經厯陽君爲人如出冶劍少即露鋒鍔師參議胡公<lb/>
某某數睨以語人君時尚窶其伯父泰無子嘗提千金<lb/>
産欲後君君謝去人竒之無何果以賈數致千金歸則<lb/>
跽進其尊人恣所以既乂澤其宗連若窶舊故必遍且<lb/>
嵗襲了不見厭倦時於是自家至燕齊數千里内皆知<lb/>
<pb n="KR4h0152_WYG_470-9b"/>
髙髯公孝友嗜義有古俠士風復善料有急輒投君益<lb/>
爲營且費往往傾囊然至貴游或黠少年有所挾者欲<lb/>
出其一銖於匭不得也晩尤好結賢豪文士與磨切事<lb/>
一裁於義時召客把髯以談切齒不平風雨颯颯集座<lb/>
中忠孝人遇災禍輒攬仇思有以快以故客燕一旦跨<lb/>
驢度居庸馳保安把沈錦衣袂痛哭旅寓錦衣出匣中<lb/>
猫睛睒睒若果核意以酬舊逋君笑曰沈大夫仕茌平<lb/>
清豐時當吾賈道寸步耳吾不入取金今投窮邊萬里<lb/>
<pb n="KR4h0152_WYG_470-10a"/>
雪没脛來取金耶擲不顧去大扺君所爲皆此類也君<lb/>
敏絶數解文理其交我也實以文乃終不請乞一字人<lb/>
恠之君曰辟諸山川挹其秀止耳何用採掇爲及繫君<lb/>
每入餉我必日仄而唏以出噫豈亦有痛哭保安意耶<lb/>
君殁之前三日其長子文明持君書來訣故今葬也諸<lb/>
子來告日曰今隆慶之壬申閏二月之卄有八日告所<lb/>
曰荻阜告銘曰先生幸銘之予以罪不可某君涕曰君<lb/>
志也余亦遂涕以銘銘曰<lb/>
<pb n="KR4h0152_WYG_470-10b"/>
馳雪塞哭霜臣擲狸睛眇蚨緡過我之日兮風伐木樸<lb/>
兮<graphic n="KR0554" url="https://raw.githubusercontent.com/kanripo/KR-Gaiji/master/images/KR0554.png" mimeType="image/png"/>爾兮孰<lb/>
　　重修宋太師魏國丘文定公神道碑<hi>薛憲章</hi>
由里山在縣東南若干里有宋資政殿學士刑部尚書<lb/>
同知樞宻院事贈太師封魏國諡文定丘公墓在焉宋<lb/>
既改物鞠爲灌莽樵牧朘削居民侵耕久矣其幾世孫<lb/>
鼎居江西廣信之貴溪者以都御史督漕于淮爲書召<lb/>
其族人其族弟載叔厚遣其子景文往焉至則惓惓以<lb/>
<pb n="KR4h0152_WYG_470-11a"/>
太師墳墓爲念且圖度葺治未果也無幾何時㑹新天<lb/>
子御極詔所在名臣賢士墳墓有毁廢者有司即時修<lb/>
理仍復近民一丁使守之于是叔厚父子咸泣理于今<lb/>
巡撫南畿都察院右副都御史福建王公得移檄下江<lb/>
隂邑大夫任公適來知縣事覽檄慨然以修復爲任曰<lb/>
此吾職分内事也矧詔㫖丁寧若是遂出官帑銀若干<lb/>
兩使景文領之仍委官董其事凡地之侵于民者歸焉<lb/>
樹之杉檜繚之垣墉攻木攻石之工並手皆作作饗堂<lb/>
<pb n="KR4h0152_WYG_470-11b"/>
十二楹華表石四輪焉奐焉行路歡喜又斥其餘作文<lb/>
公坊坊舊在縣東門里第今改築安利橋下東門人曰<lb/>
坊舊在此而築于彼吾人不得被道徳之光矣後生小<lb/>
子其何所觀感啟發吾實恥之則相率于官然業以就<lb/>
不可更動遂相與出私錢市木植立坊故處此豈有爲<lb/>
而爲之於乎休哉公諱崈字宗卿世家江隂以進士起<lb/>
家隆慶中厯仕三宗致位樞府謇謇諤諤爲一代偉人<lb/>
自公之薨迄今凡一萬六千九百幾甲子矣盛徳大業<lb/>
<pb n="KR4h0152_WYG_470-12a"/>
載在方冊照耀後世至于墳墓亦被光寵有道之澤何<lb/>
其深且長哉當公之補外也韓侂胄方用事與有力焉<lb/>
想其一時氣燄當何如既抵法天下後世至不欲道其<lb/>
名字其墟墓所在不知至今無恙否乎借其幸而猶存<lb/>
欲其愛䕶封植于百年之後如公之墓得乎傳曰人無<lb/>
所不至惟天不容僞豈不信然耶始天子下詔愚夫鄙<lb/>
人不知聖天子微意所在以爲蠲逋賦省徭役誠當惟<lb/>
修墓事所不省嗟夫武王克商天下事所當爲者何限<lb/>
<pb n="KR4h0152_WYG_470-12b"/>
乃獨汲汲求比干墓封之其故可知矣是豈特褒表功<lb/>
徳與慰其後之人蓋旌别淑慝彰善癉惡其道固然史<lb/>
著孝宗嘗使范成大使金祈陵寢公言泛使無益徒驕<lb/>
敵人上怒曰卿家墳墓爲人所據亦須理索否公對曰<lb/>
臣但能訴不能請識者韙之今公墓爲人所據而叔厚<lb/>
父子能訴復之可謂能用公言異日可以見公地下矣<lb/>
初景文持其家乘以父命來俾書其事余辭焉小子何<lb/>
足以知公至于再三請益力遂拜手稽首而著其大都<lb/>
<pb n="KR4h0152_WYG_470-13a"/>
如此公之事功在國史文章在集録世次在譜系此不<lb/>
復著系之銘曰<lb/>
惟宋太師丘姓崈名匡辟三朝厯孝光寧時方弗靖金<lb/>
鉄鏦錚有冦在垣跳梁憑陵偷者主和縻費金繒夸者<lb/>
主戰踊躍用兵公當是時持重老成不求勇功不求知<lb/>
名曰毋屢盟曰毋遽爭以全取勝以重取輕勿以惡名<lb/>
寧用參苓凡所蓄積方及施行憸人撓之噂沓背憎公<lb/>
白天子幡然歸耕所以志士至今拊膺邦人小子惟公<lb/>
<pb n="KR4h0152_WYG_470-13b"/>
典刑惟公典刑式勒斯銘<lb/>
　　孫見山墓銘<hi>許相卿</hi>
監察御史孫君葬其父見山徵君于盈山南麓嶽神祠<lb/>
之左述徵君世行而來謁余書其墓石曰徵君諱鸞字<lb/>
鳴逺其先富春人粤自漢季孫氏國吳傳四世六十餘<lb/>
年胄裔布于湖南江左根盤蔓延矣富春迺孫氏所肇<lb/>
迹云徵君常自言相傳裔出長沙桓王䇿之後逺莫究<lb/>
其緒來籍海寧也亦莫記其世其始有徵者曰富一提<lb/>
<pb n="KR4h0152_WYG_470-14a"/>
領春春嘗問學於包心齋氏包選春諸生中以壻其子<lb/>
春生以敬以敬生文達文達生裕裕生煜煜生禋是稱<lb/>
遺安配董氏祝氏徵君父母也徵君而上八世家黄灣<lb/>
黄灣逺都市瀕㵼滷地亢土瘠無水泉林藪之饒百穀<lb/>
桑麻率仰澤于天以殖農圃盡瘁三時高秋旬日不雨<lb/>
則嘉種稿無遺穗而艾蕭藜藋芃芃彌望壟畦間以故<lb/>
呰窳偷生鮮積聚而多貧豪有力者居停鹽盬廢著鬻<lb/>
財機巧乾没以與上爭利頑弱無能爲計則交通海賈<lb/>
<pb n="KR4h0152_WYG_470-14b"/>
屏匿幽隠爲之駔儈以私竒羨官爲峻法苛禁姦利相<lb/>
告日聞徵君於是喟然嘆曰吾聞本富厚生蠶穀是巳<lb/>
將如吾地何乃如鄉習雖子本纎鋭而贏得過當然謂<lb/>
姦富抵禁亡命有家如寄謀其左矣孰與教吾子以大<lb/>
吾家乎御史時方嶄然見頭角徵君則爲訪明師友市<lb/>
經藝諸籍趣辦資糧裘葛厞屨簦笈及凡装需縦使游<lb/>
學而時課督淬厲之嵗無幾何御史以嘉靖丁酉名鄉<lb/>
薦戊戌舉進士至今官列侍従司風紀便道過家斾旌<lb/>
<pb n="KR4h0152_WYG_470-15a"/>
騶駟呵呼導従塞塗盈門御史豸繡登堂稱觴爲父母<lb/>
壽雍容閒雅甚都鄉人士以爲寵諸父兄乃後漸舎故<lb/>
習而延經師課子弟以徵君父子故徵君晩以子貴益<lb/>
閒無事時出嬉游巷陌讌集里社従故親知農談情話<lb/>
坦坦夷夷不矜重改其舊人多愛譽以爲美談徵君年<lb/>
五十九卒以嘉靖某年月日葬以某年月日娶許氏子<lb/>
二長御史喬其季高也女二孫男四狀述徵君孝友庸<lb/>
行可稱者不一予特取其卓見不淪于習者著之銘曰<lb/>
<pb n="KR4h0152_WYG_470-15b"/>
帶海負山墓於是間風氣盤旋庇爾子孫於千萬年<lb/>
　　劉紹卿墓表<hi>陸粲</hi>
紹卿自太學生得按察司經厯銓注雲南先是余以給<lb/>
事中言事調貴州都勻驛丞雲貴接壤皆古西南夷地<lb/>
貴州地尤瘠惡非人所居余行數月乃至境上屬盛夏<lb/>
暑雨所經由皆大山長坂下上勞憊盡日道無行人俄<lb/>
有騎而自後至者紹卿也與俱憩坐林樾間語相勞苦<lb/>
仰視山兩崖斗絶數百千丈色如積鐵霧氣浡浡起山<lb/>
<pb n="KR4h0152_WYG_470-16a"/>
巔虎跡交錯道上紹卿憮然不樂余顧笑曰子悔來耶<lb/>
丈夫不經此當何由知艱難子行矣紹卿亦笑且頷之<lb/>
上馬去余至都勻㑹驛舎久廢僦居平越平越者雲貴<lb/>
往來孔道也諸自雲南來者時時傳說有新官劉經厯<lb/>
者彊執不受請託蠻酋武官放恣淫虐不畏大官府獨<lb/>
難劉經厯耳余聞之良喜自余去平越及歸吳中三四<lb/>
年間與紹卿不相聞既而紹卿上計京師撫按者署其<lb/>
考爲諸幕官最當遷秩矣迺有飛語聞吏部於是以不<lb/>
<pb n="KR4h0152_WYG_470-16b"/>
謹罷則聞有按察官以細故相望實隂中之云紹卿自<lb/>
失官家居十餘年病卒卒後若干月且葬其子瑊詣余<lb/>
泣請表墓余許諾因爲道往時事曰吾知若父久矣忍<lb/>
無以慰其死哉紹卿諱逺先世家臨江國朝有編戍蘇<lb/>
衛者今爲蘇人自其従祖父刑部尚書與清始起進士<lb/>
至大官父佃母陳氏紹卿生有至性十四喪父執喪循<lb/>
禮而力學工書事母以孝聞在雲南涖政明决上官才<lb/>
之事多倚成焉所平反疑獄甚多土官楊訓殺人帥府<lb/>
<pb n="KR4h0152_WYG_470-17a"/>
桀黠奴髙壁亦坐事當謫戍兩人要重貨投之不納卒<lb/>
案致如律千户胡學詩戕其妻行賕要人脫罪一詢得<lb/>
實狀論死王髯者圉奪殺人道中郡吏名捕之一兵官<lb/>
子亦姓王而髯疑懼自髠爲吏所録既誣服成獄矣紹<lb/>
卿徃覆按立得殺人者而出兵官子嵗饑視督平糶計<lb/>
㑹詳宻而賦授必均民以不殍死閱視迤東庾積姦蠧<lb/>
爲清他所建易尚多不悉紀令仕職差久其功緒當益<lb/>
有可觀者顧僅逾一考輒以晻昧之過去談者惜之或<lb/>
<pb n="KR4h0152_WYG_470-17b"/>
曰紹卿平生剛急少醖藉用此觸忤貴人卒見廢退斯<lb/>
自取之也非耶余謂不然夫仕在不失已耳乃禍福則<lb/>
有不可知者昌黎公曰祗繫其逢不繫巧愚信矣今世<lb/>
仕者或工於語言日蒲伏公卿户下拜起候望顔色然<lb/>
其人固自有利不利利則躐取華要不利則亦放棄流<lb/>
落死耳要之榮達有定分非必以諂傲爲通塞也如紹<lb/>
卿雖骯<graphic n="KR1507" url="https://raw.githubusercontent.com/kanripo/KR-Gaiji/master/images/KR1507.png" mimeType="image/png"/>食貧以終亦何恨哉亦何恨哉紹卿之卒以<lb/>
嘉靖丙午四月九日年五十二其葬處曰靈巖鄉桃花<lb/>
<pb n="KR4h0152_WYG_470-18a"/>
塢室人郭氏余族姑之夫之女也一子即瑊吳縣學生<lb/>
秀敏有文世其家<lb/>
　　董隠君墓表<hi>何良俊</hi>
董隠君者名懐字世徳别號三岡居士董氏上海之望<lb/>
族也蓋其先世已自雄長里中至御史公而益大御史<lb/>
公生子六其五即隠君隠君生甫冠御史公謝世隠君<lb/>
能自奮嘗授經於同郡宋檜雪先生所檜雪名瑛罷工<lb/>
部郎家居經學專門四方従游者丙舎常滿隠君學二<lb/>
<pb n="KR4h0152_WYG_470-18b"/>
年許不肯竟學檜雪公見隠君資性秀穎歸隠君女勸<lb/>
隠君竟學隠君遂竟學學既成一再試於有司不利輒<lb/>
棄去嘆曰吾兄既巳用之於國吾欲施于家遂不復試<lb/>
檜雪公前歸隠君女曰宋孺人者佐隠君理家政檜雪<lb/>
公有家範雖女子皆能誦說典訓知古女婦賢孝故實<lb/>
習女工下至烹餁皆有準式故隠君夫婦事謝太宜人<lb/>
常得其懽隠君兄弟五人三仲皆游宦伯季相繼夭死<lb/>
獨隠君在太宜人側隠君與宋孺人旦夕視寒煖之宜<lb/>
<pb n="KR4h0152_WYG_470-19a"/>
撫摩疴癢有一魚一肉宋孺人持作羮躬調劑甘㫖必<lb/>
宜適與隠君捧持進太宜人太宜人老逾懽忘其三子<lb/>
在外三子亦得專意守官無内顧憂皆隠君力也隠君<lb/>
持門户起家家漸裕然一由力本人有假貸責索通以<lb/>
情不盡法暴横與里巷人處和易率直人樂與之親不<lb/>
知其爲勢門也隠君急然諾慷慨任義親舊有匱乏者<lb/>
時加賑贍雖數至無勌色里中馮熈者年九十病痿隠<lb/>
君月出廪給之郡中有戚公韶以能詩有聲縉紳間隠<lb/>
<pb n="KR4h0152_WYG_470-19b"/>
居雅與游及死家甚貧隠君爲具棺斂皆従厚親撫其<lb/>
喪以歸晚年欲出田立義塜以息火葬又以賦役煩苦<lb/>
欲買田儲粟助其經費將上書撫巡行之後格於異議<lb/>
不果至今人猶惜之隠君三兄従宦者皆爲經理其家<lb/>
事從次第歸老隠君以全産付之毫髮不自私有過責<lb/>
隠君者曲意承順終不至失懽隠君於大理公最厚善<lb/>
大理公歸時年已五十餘與隠君同處二十年每日必<lb/>
共食非旦暮不至私舎大理公好賢隠君常延致郡中<lb/>
<pb n="KR4h0152_WYG_470-20a"/>
名士相與琴奕觴詠酬倡竟日客退則探養魚種樹書<lb/>
疏渠藝竹備林泉之致兄弟徜徉其間間取彛鼎圖史<lb/>
摩挲賞玩共陶暮年家之有無與嵗事登耗相與共之<lb/>
不問爾汝故人以爲隠君獨私厚大理公不然亦其同<lb/>
好恊趣也大理公苦無子後有子宜陽甫冠而大理公<lb/>
卒宜陽有文能自立所交皆江左賢俊隠君賛成其業<lb/>
功居多隠君亦累不育末始舉子光裕讀書能世隠君<lb/>
家與宜陽後先相望以起則天之報隠君者宜然也隠<lb/>
<pb n="KR4h0152_WYG_470-20b"/>
君殁之十四年爲嘉靖丙辰墓道之石尚闕而不書光<lb/>
裕再拜以請良俊乃爲論著其大者如此隠君細行可<lb/>
述者甚多具奉化令徐先生墓誌語中<lb/>
史氏走何良俊曰東海有三岡身者余家並之以居自<lb/>
海上北達于黄浦隠君家在焉相望一舍所隠君之澤<lb/>
沾潤數里里中人有徳隠君者時時來道之若隠君孝<lb/>
友細瑣之事外人不得而知者則余女弟爲董氏婦每<lb/>
一歸省輒爲余誦說其詳又余家先府君好賢能得客<lb/>
<pb n="KR4h0152_WYG_470-21a"/>
四方客有道隠君所來者必過先府君或造先府君者<lb/>
亦必過隠君余爲童子時従旁竊聴之每客至語及隠<lb/>
君客盡傾故余所述隠君事皆實不虚余交隠君子光<lb/>
裕光裕曰先隠君有高世之行三法得表于世夫所謂<lb/>
高世之行如前所指者是也然是三者前輩尋常有之<lb/>
不甚爲竒節迺今俗漸漓矣故有毁人之兄遺以一疋<lb/>
縑訾人之父投以一束素其子弟欣然納之吐欵恐不<lb/>
盡出財物貸親故厚息取償計必得然籍數家之産僅<lb/>
<pb n="KR4h0152_WYG_470-21b"/>
以供妻孥一夕之歡耳有賢士挾一冊持一藝造之閽<lb/>
者謝去不速必加譙呵一富者在門沾沾喜出肅唯諾<lb/>
猶顧侍者曰得毋少需客否客得毋色動否厚設否客<lb/>
去猶蹴蹴不自安此事在縉紳間尤甚由隠君視之即<lb/>
謂之高世之行非耶然此風其所由來者漸矣郡大夫<lb/>
有斯世之責者讀其文其尚軾隠君之墓見者必曰隐<lb/>
君之行如此一布衣且死猶爲郡大夫所禮孰謂爲善<lb/>
無效耶則斯世尚庶幾有敦哉<lb/>
<pb n="KR4h0152_WYG_470-22a"/>
　　來君墓誌銘<hi>許應元</hi>
嘉靖丙申嵗吏部最天下有治行吏五十人上名迹天<lb/>
子請以爲従臣制可於是五十人皆徵入而丹陽令來<lb/>
君名在選中既入拜兵部職方主事改禮部精膳居有<lb/>
頃精膳主事臣汝賢昧死言臣幸以甲科待罪縣令爲<lb/>
陛下䕶元元無狀陛下不以臣能薄拔擢郎署臣志分<lb/>
榮矣而臣不幸有犬馬疾不能朝夕門下汚省署臣不<lb/>
勝大願願賜罷臣得近醫藥再望見闕庭願盡死力於<lb/>
<pb n="KR4h0152_WYG_470-22b"/>
是天子哀憐之與告歸歸五日爲閏十二月朔日卒于<lb/>
家年僅三十六爾嗚呼賈誼短折歐陽詹生李賀皆不<lb/>
待終養死又何其不幸之軌一也造物者不常幸生才<lb/>
幸生才而中道委棄不觀其成此又何也當正徳末季<lb/>
東南士習猥陋極矣經生不欲究明指歸踵悖馳舛幾<lb/>
幸利禄文士則凑飣偶儷蜿孌蟺聯剽掇故藻以爲容<lb/>
澤此猶不能涉靡曼之堂户又焉覩爾雅深厚者哉來<lb/>
君起童子華采振暴及壯乃益沈思術學探抉微眇自<lb/>
<pb n="KR4h0152_WYG_470-23a"/>
六經先秦漢以來諸家言貫穿附離撿押其辭以肆其<lb/>
文然後其爲道閎逺奥雅將與古作者同風而竟死矣<lb/>
豈非天乎始君鄉舉及禮部試皆第二比當大對同對<lb/>
生謂來子必高等巳而第三甲同進士出身士論稍譁<lb/>
矣及當授官謂來子必京朝諸郎官然竟奉新知縣莫<lb/>
誰何其然奉新江西陋邑也其俗獷鬬狠訟抵訐扲鍵<lb/>
務必勝不勝則隂伺持上官短以責右巳無何依違之<lb/>
不且立去君至批根其尤數人痛法繩之既而曰此豈<lb/>
<pb n="KR4h0152_WYG_470-23b"/>
道化意邪其他固赤子于是開學館延進諸生爲指示<lb/>
經法爲文章躬行如是而飭諸生歸以諷其父老子弟<lb/>
父老子弟皆曰吾令良頗輯不爲非諸部使者大異之<lb/>
薦上其能凡在奉新十月而調丹陽丹陽道衝兩都舟<lb/>
車至西郭門日數十百縣令日出出河滸造請諸大夫<lb/>
賢者磬折爲禮視供具徒𨽻一一口指授無失賔客意<lb/>
久之歸縣中爲民均賦平爭訟調徭作不暇給矣又時<lb/>
時延進學官諸生説經訓勸行如奉新時愈開廣館穀<lb/>
<pb n="KR4h0152_WYG_470-24a"/>
諷誦不絶亦自其中心好樂之然巳罷甚竟積瘁嘔血<lb/>
至不支云君居職亷歸時予親見其橐中不能十金所<lb/>
至務爲民興利在奉新開下五鄉塘瀦水令田肥饒視<lb/>
上鄉等在丹陽則濬練湖溉田田少旱患生平無所玩<lb/>
好但嗜讀書自爲諸生至劇吏口未嘗廢稱說也雅游<lb/>
自同年之雋與四方賢豪有名皆願交親之武進唐順<lb/>
之閩中王慎中錢塘楊祐以道義文藝相取其樂善詡<lb/>
詡推置自喜誠其中不能自解也觸情縱談不忌慮旁<lb/>
<pb n="KR4h0152_WYG_470-24b"/>
後人亦以此忌之謗怒興矣且自古號稱賢者孰能免<lb/>
多口哉彼於世齟齬其心誠有所合也豈弟君子無信<lb/>
讒言夫惟君子而後無聴語曰蓋棺事迺定來子死至<lb/>
不能爲斂而謂其去而受同列之餽金也安在哉安在<lb/>
哉初君病甚應元省之涕泣執應元手曰余有心子知<lb/>
之乃今巳乎遂卒二嵗而應元爲論次其大節刻之墓<lb/>
石系曰來君諱汝賢字子禹壬辰進士也其先世河南<lb/>
鄢人系出宋龍圖學士之邵之邵孫時知紹興死而葬<lb/>
<pb n="KR4h0152_WYG_470-25a"/>
蕭山遂爲蕭山人去紹興十一世而爲君髙祖雍雍生<lb/>
曽祖珪珪生祖昉昉生父東母孫氏配安人錢氏仁和<lb/>
人也生二男二女二男長曰獻䇿次曰獻功二女長許<lb/>
聘山隂胡芾後二嵗未嫁死次許聘錢塘許暘孫應元<lb/>
子也銘曰<lb/>
與子游兮澤宮庶見君子兮其文有容嗟君子兮胡見<lb/>
爾樹松兮與子游兮上國庶見君子兮其儀不忒嗟君<lb/>
子兮胡見爾樹栢兮巋其窽中堅且好矣嗟君子兮遐<lb/>
<pb n="KR4h0152_WYG_470-25b"/>
不壽矣噫<lb/>
　<lb/>
　<lb/>
　<lb/>
　<lb/>
　<lb/>
　<lb/>
　明文海卷四百七十<lb/>
</p>
<p>
</p>
  </div>
</body>
</text>
</TEI>
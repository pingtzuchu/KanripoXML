<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>明文海巻四百十七</head>
    <p>
<pb n="KR4h0152_WYG_417-1a"/>
欽定四庫全書<lb/>
　明文海巻四百十七　　　　餘姚黄宗羲編<lb/>
　　傳三十一<lb/>
　　　方技<lb/>
　　吳偉<hi>李濂</hi>
吳偉字次翁江夏人少孤貧善繪畫之技不師而能山<lb/>
水人物入神品性戇直有氣岸與俗寡諧求者非其人<lb/>
不應雖素與之昵好一言弗合輙投硯而去成化間成<lb/>
<pb n="KR4h0152_WYG_417-1b"/>
國公某延至幕下一見以小僊呼之因以為號平江伯<lb/>
某禮聘渡江聞譽日起憲宗皇帝召至闕下授錦衣鎭<lb/>
撫待詔仁智殿偉有時大醉被召蓬首垢面曳破皂履<lb/>
踉蹌行中官扶掖以見上大笑命作松泉圖偉跪翻墨<lb/>
汁信手塗抹而風雪慘慘生屏障間左右動色上嘆曰<lb/>
眞僊人筆也偉出入掖庭奴視權貴人權貴人求畵又<lb/>
多不與于是權貴人怒數短之居無何放歸南都偉好<lb/>
劇飲或經旬不飯其在南都諸豪客日招偉酣飲顧又<lb/>
<pb n="KR4h0152_WYG_417-2a"/>
好妓飲而諸豪客競集妓餌之孝宗召見便殿命畫稱㫖<lb/>
授錦衣百戸賜畫狀元印章寵賚日厚偉思還楚武昌數<lb/>
月還次采石有㫖趣回京賜西街居第逾三年偉稱疾得<lb/>
歸居秦淮之東涯正德初遣使召之使者至未就道而中<lb/>
酒死時年五十子山從遺命葬于金陵野史氏曰竒哉偉<lb/>
國朝畫者之冠也往余客武昌詢偉之里居諸父老或稱偉<lb/>
有異質繪事蓋其生知云乃余登黄鶴樓則見江漢湯湯合<lb/>
流而鳴黄鶴大别諸名山蜿蜒委蛇色蒼蒼抱城郭變態弗<lb/>
<pb n="KR4h0152_WYG_417-2b"/>
可勝也靈淑鍾㑹宜有偉之竒京師語曰千金一圖江夏吳<lb/>
嗟乎偉今亡矣一圖雖千金尠也<lb/>
　　雲嶠翁<hi>李濓</hi>
雲嶠翁者夷門之遁士也姓鄭氏名鎰字尚直篤嗜書冊縁<lb/>
蚤攻醫術而所蓄方伎之書尤多乃鈎𤣥闡㣲多所自得以<lb/>
之治病<graphic n="KR0616" url="https://raw.githubusercontent.com/kanripo/KR-Gaiji/master/images/KR0616.png" mimeType="image/png"/>
                    <graphic n="KR0616" url="https://raw.githubusercontent.com/kanripo/KR-Gaiji/master/images/KR0616.png" mimeType="image/png"/>奇効有一宗室偶患口眼喎斜翁診之曰左闗<lb/>
脉緩而滑兩尺緩大而虚是得之醉飽乗凉守真所謂將理<lb/>
失宜者也盖陽明之脉起鼻交額中下循鼻外上入齒中還<lb/>
<pb n="KR4h0152_WYG_417-3a"/>
出俠口環唇下交承漿却循頤後下亷出大迎循頰車<lb/>
上耳前背胃脈經行之地胃中火盛頰顋綳急則口眼<lb/>
為之喎斜故丹溪謂之胃風乃先用清胃行氣之劑續<lb/>
用東垣清陽湯數貼而愈又一宗室年三十歲因勞役<lb/>
嗔怒痰嗽出血頃之盈盌脈雙弦而𦂳左甚于右翁曰<lb/>
經不云乎上者下之乃用補心湯減乾葛人參桔梗加<lb/>
童便香附黄連梔子黄芩二貼而愈一少年婦人偶大<lb/>
崩須臾升許翁曰經不云乎下者上之乃用涼血地黄<lb/>
<pb n="KR4h0152_WYG_417-3b"/>
湯加荆芥葛根生地黄四貼而愈喬儀賓年三十歲患<lb/>
腹□隂囊曁雙足俱腫右為甚脈沈遲它醫莫能療翁<lb/>
用木香白术散腫脹漸消後二日嗽痰中帶血翁仍用<lb/>
本方減木香官桂加黄芩桑白皮痰少血止腹覺㣲痛<lb/>
前方内復減滑石脈體漸大翁笑曰瘳矣脈訣所謂腹<lb/>
脹浮大是出厄也果瘳姚學職允夫每大便輙出蟲三<lb/>
四枚如蓽蔴仁狀脈細小而遲目睛藍闇精神困憊翁<lb/>
用平胃散加苦楝根黄連檳榔烏梅令五更初服之質<lb/>
<pb n="KR4h0152_WYG_417-4a"/>
明下蟲長七八尺許首大如黑豆尾細如線節節相銜<lb/>
如蛇皮然葢醫方所未載者蟲出而安它若是者甚多<lb/>
弗能悉述也余與翁交四十年稔知其為人質直坦易<lb/>
平生無它好而獨好書老而靡倦著書凡數十種悉可<lb/>
傳嘗自言曰某少而孤貧性嗜方技之書苦無力致之<lb/>
每向人屈意求假隨讀隨抄殆忘寢食故所儲書頗足<lb/>
覽間摘出單本者百種惜古無摹板皆世人所未見者<lb/>
命之曰醫書百朋每一展閱如張樂于洞庭之野洋洋<lb/>
<pb n="KR4h0152_WYG_417-4b"/>
乎美哉弗知衰老之我迫也又嘗曰忽吉甫之金蘭循<lb/>
經滑伯仁之經絡發揮皆經脈流注孔穴髙下外景也<lb/>
華元化内照圖言臟腑形象氣血多寡内景也各得其<lb/>
一而朱奉議二景圖雖兼二家之説又畧而弗詳某以<lb/>
馬宗素通明形氣圖補外景王好古臟腑用藥圖補内<lb/>
景庶為全書爾于是著内外二景圖補若干卷又嘗曰<lb/>
本草備載藥性修于有宋政和間自隋唐以來明察藥<lb/>
性者東垣一人而已抑能用東垣之氣味而上兼仲景<lb/>
<pb n="KR4h0152_WYG_417-5a"/>
之方法丹溪其庶幾乎然二子元人也生于政和修書<lb/>
之後髙見絶識本草中寔未之載某備録二子之言間<lb/>
出己見以補本草之闕于是著本草補遺若干巻翁因<lb/>
宋人張杲李明博採經書子史中有關于醫術者千事<lb/>
裒輯成編名之曰醫説顧所載有未盡者乃用其所立<lb/>
門類亦採傳註中醫類方劑總千餘條釐為十卷名之<lb/>
曰續醫説皆李明之所未及者旣成編屬余序之較諸<lb/>
李明所輯尤為博洽云翁平生著述甚富多未脱藁兹<lb/>
<pb n="KR4h0152_WYG_417-5b"/>
弗殫述翁之術盛行于梁宋間梁宋人稱醫中讀書多<lb/>
燭理明者必曰雲嶠翁雲嶠翁汴中故多醫翁之前有<lb/>
周溥文淵者亦以善醫鳴所著有方法攷源藏于家<lb/>
嵩渚子曰余所讀司馬遷史記竊見其為太倉公作傳<lb/>
博載其應詔所對自齊侍御史成至公乗項處凡二十<lb/>
有三人攻療之騐甚具何其與它傳之體不同也葢醫<lb/>
寄死生厥係至重故變例以紀事愼之也嗣觀國初諸<lb/>
大老文集如宋潛溪戴九靈朱天台為丹溪滄洲抱一<lb/>
<pb n="KR4h0152_WYG_417-6a"/>
攖寧作傳復備列其著述之㫖是又一變例也余為雲<lb/>
嶠翁作傳兼用二體以成之第愧文思彫落筆力萎弱<lb/>
弗足以傳逺爾草創旣成付其家俾其子孫寶藏之以<lb/>
詔來裔<lb/>
　　王叔和<hi>李濂</hi>
王叔和髙平人也仕西晉為太醫令性度沉靖潛心方<lb/>
脈精意診切洞識攝養之道平生雅好著述乃本黄帝<lb/>
素問秦越人八十一難經曁張仲景華元化之書撰脈<lb/>
<pb n="KR4h0152_WYG_417-6b"/>
經十巻凡九十七篇叙隂陽表裏辨三部九候分人迎<lb/>
氣口神門條十二經二十四氣奇經八脈五臟六腑三<lb/>
焦四時之痾粲如指掌其文約其㫖逺其理奥使人占<lb/>
外以知内視死而别生按其法而用之厥騐如神毫髮<lb/>
不爽自難經之後闡明脈㫖殆無餘藴觀其自叙有曰<lb/>
脈理精微其體難辨弦𦂳浮芤展轉相類在心易了入<lb/>
指難明謂沈為伏則方治永乖以緩為遲則危殆立至<lb/>
况有數候俱見異病同脈者乎夫醫藥為用性命所繫<lb/>
<pb n="KR4h0152_WYG_417-7a"/>
和鵲至妙猶或加思仲景明審亦候形證一毫有疑則<lb/>
考校以求騐故傷寒有承氣之戒嘔噦發下焦之問而<lb/>
遺文逺㫖代寡能用舊經祕述奥而不售遂令末學昧<lb/>
于源本互滋偏見各逞已能致微痾成膏肓之變滯痼<lb/>
絶振起之望良有以也今撰集岐伯以來逮于華陀經<lb/>
論要訣合為十卷百病根源各以類例相從聲色證候<lb/>
靡不該備誠能篤志研窮究其微賾則可以比蹤古賢<lb/>
代無夭横矣夫自王氏脈經出而海内學醫之士咸知<lb/>
<pb n="KR4h0152_WYG_417-7b"/>
所宗論者以為經論之龜鏡攻療之梯航廣仁術而利<lb/>
天下厥功甚溥叔和又有脈訣四卷脈賦一卷纂次張<lb/>
仲景傷寒論為三十六卷行于世云<lb/>
嵩渚子曰宋熙寧初光禄卿直祕閣林憶校諸醫經方<lb/>
書而王氏脈經始鏤板于廣西漕司序之者長樂陳孔<lb/>
碩也元泰定間醫學教授謝縉翁又刋于龍興儒學而<lb/>
東陽柳道傳寔序之其曰脈訣出而脈經隱正如俗儒<lb/>
知誦時文而不知誦經史切中後世徇末忘本之弊然<lb/>
<pb n="KR4h0152_WYG_417-8a"/>
晦庵朱子則謂脈訣辭雖鄙淺而直指髙骨為關之說<lb/>
合于難經本㫖葢亦取之抑脈訣雖非叔和書其亦嘗<lb/>
讀脈經而有得者邪但其自立七表八裏九道之目與<lb/>
脈經所載二十四種之名義弗合是故世之國手遂以<lb/>
為贋書而輕之恐亦終不可廢也知醫君子其尚審察<lb/>
之哉<lb/>
　　啟𤣥子<hi>李濂</hi>
王冰<hi>一作砅</hi>自號啟𤣥子唐寶應中為太僕令篤好醫術<lb/>
<pb n="KR4h0152_WYG_417-8b"/>
得黄帝内經素問靈樞曁隋人全元起訓解乃大為次<lb/>
註且自為之序曰夫釋縛脱艱全眞導氣拯黎元于仁<lb/>
壽濟羸弱以獲安者非三聖道則不能致之矣孔安國<lb/>
序尚書曰伏羲神農黄帝之書謂之三墳言大道也班<lb/>
固漢書藝文志曰黄帝内經十八卷素問即其經之九<lb/>
卷也兼靈樞九卷乃其數焉雖復年移代革而授學猶<lb/>
存懼非其人而時有所隱故第七一巻師氏藏之今之<lb/>
奉行惟八卷爾然而其文簡其意博其理奥其趣深天<lb/>
<pb n="KR4h0152_WYG_417-9a"/>
地之象分隂陽之候列變化之由表死生之兆彰不謀<lb/>
而遐邇自同勿約而幽明斯契稽之言有徵騐之事不<lb/>
忒誠可謂至道之宗奉生之始矣假若天機迅發妙識<lb/>
𤣥通藏謀雖屬乎生知標格亦資于詁訓未嘗有行不<lb/>
由徑出不由戸者也然刻意研精探微索隱或識契眞<lb/>
要則目牛無全故動則有成猶鬼神幽贊而命世奇傑<lb/>
時時間出焉則周有和緩漢有淳于公魏有張公華公<lb/>
皆得斯妙道者也咸日新其用大濟蒸人華葉遞榮聲<lb/>
<pb n="KR4h0152_WYG_417-9b"/>
實相副葢教之著矣亦天之假也冰弱齡慕道夙好養<lb/>
生幸遇眞經式為龜鏡而世本紕繆篇目重叠前後不<lb/>
倫文義懸隔施行不易披㑹亦難歲月旣淹襲以成弊<lb/>
或一篇重出而别立二名或兩論併吞而都為一目或<lb/>
問答未已别樹篇題或脱簡不書而云世缺重合經而<lb/>
冠鍼服併方宜而為劾篇隔虛實而為逆從合經絡而<lb/>
為論要節皮部為經絡退至道以先鍼諸如此流不可<lb/>
勝數且將升岱岳非逕奚為欲詣扶桑無舟莫適乃精<lb/>
<pb n="KR4h0152_WYG_417-10a"/>
勤博訪而并有其人厯十二年方臻理要詢謀得失深<lb/>
遂夙心時于先生郭子齋堂受得先師張公祕本文字<lb/>
昭晰義理環周一以參詳羣疑冰釋恐散于末學絶彼<lb/>
師資因而撰註用傳不朽兼舊藏之卷合八十一篇二<lb/>
十四卷勒成一部冀乎究尾明首尋註㑹經開發童䝉<lb/>
宣揚至理而己其中簡脱文斷義不相接者搜求經論<lb/>
所有遷移以補其處篇目墜缺指事不明者量其意趣<lb/>
加字以昭其義篇論吞併義不相涉闕漏明目者區分<lb/>
<pb n="KR4h0152_WYG_417-10b"/>
事類别目以冠首篇君臣請問禮儀乖失者考校尊卑<lb/>
増益以光其意錯簡碎文前後重叠者詳其㫖趣削去<lb/>
繁雜以存其要辭理祕密難粗論述者别撰𤣥珠以陳<lb/>
其道凡所加字皆朱書其文使今古必分字不雜糅庶<lb/>
厥昭彰妙㫖敷暢𤣥言有如列宿髙懸奎張不亂深泉<lb/>
淨瑩鱗介咸分羣生無天枉之期舉世有延齡之望俾<lb/>
工徒勿誤學者惟明至道流行徽音累屬千載之後方<lb/>
知大聖之慈惠無窮冰年八十餘以壽終<lb/>
<pb n="KR4h0152_WYG_417-11a"/>
嵩渚子曰啟𤣥子所撰𤣥珠世無傳者今有𤣥珠十卷<lb/>
昭明隱㫖三卷皆後人依託為之雖非啟𤣥子眞書然<lb/>
于素問閫奥頗有發明其隱㫖三卷實與世所傳天元<lb/>
玉册相表裏葢亦不可廢云抑又聞啟𤣥子註素問二<lb/>
十四卷書成獻之唐令列之醫學遂使上古聖人精微<lb/>
幽眇之書顧付之方技之流于是縉紳先生咸罕言之<lb/>
而是道益衰矣嗚呼惜哉<lb/>
　　葛應雷<hi>子乾孫李濂</hi>
<pb n="KR4h0152_WYG_417-11b"/>
葛應雷字震父姑蘇人也攻于醫嘗著醫學㑹同二十<lb/>
卷推五運六氣之標本察隂陽升降之左右以定五臟<lb/>
六腑之虚實合經絡氣血之流注而知疾病之候死生<lb/>
之期處方制劑砭□率與它醫異時按察判官李某中<lb/>
州名醫也因診父疾復咨于應雷聞其答論父子相顧<lb/>
駭愕曰南方亦有此人耶乃盡出所藏劉守眞張潔古<lb/>
書與之討論無不脗合而劉張之學行于江南寔自是<lb/>
始應雷曲平江醫學教授擢浙江醫學提舉子乾孫字<lb/>
<pb n="KR4h0152_WYG_417-12a"/>
可久生有奇氣體貌碩偉膂力絶人好擊刺戰陳之法<lb/>
以至隂陽律厯星數靡不精究長乃折節治經屢試不<lb/>
第遂棄去肆力古學為文章有盛名于時父應雷取醫<lb/>
書授之乾孫稍治輒精而不屑施行或施之輙取異効<lb/>
其名與丹溪朱彦修並稱云一日嘗炒大黄過焦悉棄<lb/>
之不用其愼如此人來迎致不問貧富皆徃貧人以楮<lb/>
鏹來貿藥準病輕重乾孫貯善藥緘以與之仍歸其直<lb/>
或楮鏹有不佳者顧為之易佳者以還使供饘粥人皆<lb/>
<pb n="KR4h0152_WYG_417-12b"/>
稱其仁一書生傷寒不汗發狂循河走乾孫就捽置水<lb/>
中良久出之裹以重繭乃汗而解同郡富家女年可十<lb/>
七八病四肢痿痺目瞪不能食衆醫莫能治迎乾孫乾<lb/>
孫視之笑曰此不難治命悉去其房中香奩流蘇之屬<lb/>
發藉地板掘土為坎舁女寘其中扃其扉戒家人伺其<lb/>
手足動而作聲當報我久之女果舉手足而呼投藥一<lb/>
丸明日自坎中出矣葢此女平日嗜香而脾為香氣所<lb/>
蝕故也壬辰徽寇轉掠蘇人震恐亷訪僉事李仲善請<lb/>
<pb n="KR4h0152_WYG_417-13a"/>
乾孫圖之乾孫勸城之以守然後請自徃討賊仲善從<lb/>
之卒城之而濟又善以生辰推禍福嘗語光禄徐顯曰<lb/>
聞中原豪傑方興而吾不得與命也今六氣淫厲吾犯<lb/>
咸池殆將死矣一日見武士開弓取挽之而彀歸而下<lb/>
血亟命其子煎大黄四兩飲之子惡其多密減其半飲<lb/>
之不下問其故子以實對曰少耳亦無傷也我命來年<lb/>
當死今則未也再服二兩愈明年果卒<lb/>
嵩渚子曰吳門故多醫最知名者曰葛可久其後乃有<lb/>
<pb n="KR4h0152_WYG_417-13b"/>
劉觀士賓盛寅啟東沈𤣥以潛王敏時勉皆有時名而<lb/>
以顱䪿著者又有錢瑛良玉云聞唐開元中有周廣者<lb/>
亦吳人每觀人顔色即知抱疾深淺言之神騐無事診<lb/>
候也流風相承議論指授是故吳中多善醫迄今猶然<lb/>
故傳可久父子行事併著之<lb/>
　　戴原禮<hi>李濂</hi>
戴思忠字原禮以字行婺州浦江人也家世儒業究心<lb/>
醫術而志在澤物少隨父老徒步至烏傷從朱丹溪先<lb/>
<pb n="KR4h0152_WYG_417-14a"/>
生游先生見其穎悟絶倫乃盡授其術原禮以之治療<lb/>
諸病<graphic n="KR0616" url="https://raw.githubusercontent.com/kanripo/KR-Gaiji/master/images/KR0616.png" mimeType="image/png"/>
                    <graphic n="KR0616" url="https://raw.githubusercontent.com/kanripo/KR-Gaiji/master/images/KR0616.png" mimeType="image/png"/>奇騐其從叔仲章六月患大熱面赤口譫語<lb/>
膚發紅斑他醫投以大承氣湯而熱愈亟原禮診之曰<lb/>
左右手脈皆浮虚而無力非眞熱也張志和云當解表<lb/>
而勿攻裏此證似之法當汗遂用附子乾姜人參白术<lb/>
為劑烹液冷飲之大汗而愈方氏子婦瘧後多汗呼媵<lb/>
人易衣不至怒形于色遂昏厥若死狀灌以蘇合香圓<lb/>
自是聞人足音及雞犬聲輙厥逆如初原禮曰脈虚甚<lb/>
<pb n="KR4h0152_WYG_417-14b"/>
重取則散是謂汗多亡陽乃以黄茋人參日補之其驚<lb/>
漸減至浹旬而安松江諸仲文盛夏畏冷身常御重纊<lb/>
食飲必令極熱始下咽微温則嘔他醫授以胡椒煮伏<lb/>
雌之法日啖雞者三病愈亟原禮曰脈數而大且不弱<lb/>
劉守眞云火極似水此之謂也椒發隂經之火雞能助<lb/>
痰祗益其病耳乃以大承氣湯下之晝夜行二十餘度<lb/>
頓減纊之半復以黄連導痰湯加竹瀝飲之竟瘳姑蘇<lb/>
朱子明之婦病長號數十聲暫止復如前人以為厲所<lb/>
<pb n="KR4h0152_WYG_417-15a"/>
憑莫能瘳原禮曰此欝病也痰閉于上火欝于下故長<lb/>
號則氣少舒經云火欝則發之是巳遂用重劑涌之吐<lb/>
痰如膠者數升乃復初樂原忠妻亦蘇人因免乳後病<lb/>
驚身翩翩如升浮雲之上舉目則室廬旋運持身弗定<lb/>
它醫飲以補虚治驚皆不騐原禮曰左脈芤且澁神色<lb/>
不動是因驚致心包絡積汚血爾法宜下之下積血如<lb/>
漆者一斗即愈劉守衛吏陸仲容之婦病熱時見神鬼<lb/>
手足瞤動他醫用黄連清心湯不中原禮視之曰形瘦<lb/>
<pb n="KR4h0152_WYG_417-15b"/>
而色不澤乃虚熱爾法當用東垣甘温除大熱之法為<lb/>
治即經所謂損者温之也服人參黄茋而安它若此者<lb/>
甚衆當時游丹溪之門者弟子頗多惟原禮父子最得<lb/>
其傳父蚤卒原禮盛行于浙之東西晚年遭際聖明以<lb/>
名醫被徵為御醫積官至太醫院使宋學士景濓有文<lb/>
贈之亟稱其醫術之妙非一時諸人可及平生著述不<lb/>
多見僅有訂正丹溪先生金匱鈎𤣥三卷間以已意附<lb/>
著其後又有證治要訣證治類方類證用藥摠若干卷<lb/>
<pb n="KR4h0152_WYG_417-16a"/>
皆櫽括丹溪之書而為之君子以為無愧師門云<lb/>
嵩渚子曰學貴淵源道須傳授是故師心自是者術必<lb/>
疎宗非其人者業斯謬矧醫之為道也以人命死生為<lb/>
寄而可以苟簡草率為哉原禮之學得諸朱震亨彦修<lb/>
而彦修之學得諸武林羅大無羅大無得諸荆山浮屠<lb/>
氏而浮屠氏則劉河間守真之門人也守真之學寔得<lb/>
之于内經寥寥千百年而錢仲陽氏首發其祕金元之<lb/>
劉張李三子益闡其説丹溪崛起大江之南又統㑹而<lb/>
<pb n="KR4h0152_WYG_417-16b"/>
斟酌之原禮乃其髙第弟子也篤志精思百發百中是<lb/>
故聲聞四馳大顯其術于本朝裒然為名醫稱首余竊<lb/>
惜其著述鮮少恐無聞于後世輙採摭遺事以為傳俾<lb/>
方來有攷焉<lb/>
　　拙修<hi>黄鞏</hi>
拙修蘇生名潛龍字在淵莆望江人宋徽猷待制煜公<lb/>
之十四世孫也幼孤母抱適涵江林氏林家故貧鬻書<lb/>
自給生旣稍有知志圖徙業旣而見宗家東坡公之言<lb/>
<pb n="KR4h0152_WYG_417-17a"/>
曰悦于人之耳目用而不弊取而不竭隨其才分而求<lb/>
無不獲者其書乎乃嘆曰吾旣不能讀書鬻書猶不能<lb/>
離書也其眞吾業矣業遂仍林舊未幾林復亡家益貧<lb/>
書以不售又嘆曰售不售命也吾業莫易此矣乃益旁<lb/>
購諸經史古文以充其肆時他肆率鬻時文活套之類<lb/>
規近利無異書惟生肆特有之故凡求異書者弗之他<lb/>
肆而惟生是趨書大售利顧出他肆上以日之入事其<lb/>
母育其弟若妹有贏餘終日坐肆中且鬻且讀覺稍稍<lb/>
<pb n="KR4h0152_WYG_417-17b"/>
有得又舉東坡公和陶之詩曰下士晚聞道聊以拙自<lb/>
修斯言殆為吾設也遂號為拙修子由是凡為士大夫<lb/>
業儒學者生皆得以書故見焉嘗謂人曰吾於鬻書識<lb/>
人多矣其購求經義程文者科舉之士也其購求先秦<lb/>
兩漢以前文字者好古之士也其購求濓洛關閩諸書<lb/>
者學道之士也其以家貧無書常游吾肆求閲者篤志<lb/>
之士也其尋訪先世遺文故集者孝敬之士也其以家<lb/>
之藏書來鬻者則世之不肖子也一日有羣士過門見<lb/>
<pb n="KR4h0152_WYG_417-18a"/>
生執書讀笑曰兹書肆也而讀書耶生輙怒曰子以我<lb/>
為書肆乎吾早不幸孤貧不克讀書而托鬻書以讀世<lb/>
固不有藏而不能讀讀而不能用者乎是亦一書肆也<lb/>
吾書肆而讀書人讀書而書肆子不笑彼而我笑耶羣<lb/>
士羞縮噤不能出一語以去予聞之重愧且懼因為之<lb/>
傳以傳且以自警焉<lb/>
野史氏曰昔宋穆叅軍伯長嘗以韓柳集鏤版鬻于京<lb/>
師有儒生數輩取閲輙謂之曰能讀一篇當以一帙為<lb/>
<pb n="KR4h0152_WYG_417-18b"/>
贈自是經年無售者又有陳道人起鬻書睦親坊以賦<lb/>
春風楊柳相公橋之詩忤史相得奇禍後村臞軒諸老<lb/>
亟稱之古書肆中未嘗無人也蘇生隱鬻書而志尚不<lb/>
凡言論激發有足取者無乃伯長陳起之流亞與然猶<lb/>
號拙修而退托于下士之列者何也<lb/>
　　韓襄<hi>祝允明</hi>
韓公名襄字克贊長洲人也韓自武王庶子昉封及王<lb/>
室東遷失國而子孫遂氏之後更受采地于晉至景侯<lb/>
<pb n="KR4h0152_WYG_417-19a"/>
虔復受天王命列為諸侯迨秦而滅漢興王信復封傳<lb/>
四世國絶孽孫説以功封龍雒侯子増嗣増子寶無子<lb/>
國除寳弟騫遷南陽自騫十世為河東太守純其七世<lb/>
孫播徙昌黎乃祖純而為昌黎之族播生後魏揚州别<lb/>
駕紹紹生北齊膠州刺史胄胄生後周商州刺史䕶䕶<lb/>
生隋邠州刺史賢賢生唐巫州刺史符符三子仲大智<lb/>
生休相𤣥宗休生滉相徳宗當安史之亂迺自鹽山徙<lb/>
博野唐末徙贊皇五季徙安陽入宋惟潁州安陽二族<lb/>
<pb n="KR4h0152_WYG_417-19b"/>
為大安陽再世為魏忠獻王琦當時稱為相韓以别潁<lb/>
川族琦生駙馬都尉太師秦端節公嘉彦嘉彦生紹慶<lb/>
路節度使諮諮生保信軍節度使仰胄仰胄生浙西路<lb/>
兵馬都監廖始居平江廖生浙西路兵馬步軍副總管<lb/>
性卿性卿生龍龍生榮甫始業醫榮甫生信仲信仲生<lb/>
斗一斗一生凝凝生奕夷當皇明永樂中夷與從兄奭<lb/>
並事太祖皇帝以醫太宗皇帝官奭為太醫院使夷為<lb/>
院判寵賚優渥多越常典而奕尤以儒行表于山林間<lb/>
<pb n="KR4h0152_WYG_417-20a"/>
當時視其族如宋世之視朱張顧陸矣公為院判長孫<lb/>
葢仲子布出也幼而孤後仲之兄存其行首諸房孱苦<lb/>
成立獨精先業明允確亷不隨不同侃侃如也介介如<lb/>
也老益恬淡無干于時而平生以其術澤人者則弗勝<lb/>
紀王氏婦體碩年老升樓蹶而仆諸醫都不終脈搖首<lb/>
言中風立死耳後至公公曰病是趺撲家授藥融導氣<lb/>
血氣血平當瘉已而果然從兄之子之夫嚴恒病胸膈<lb/>
閼滯溺赤精滑作寒熱呂骨族間成核如胡桃比一枚<lb/>
<pb n="KR4h0152_WYG_417-20b"/>
特熱而痛不能言發在間日旣三年公視之曰病自虚<lb/>
火之動為滋隂降火藥丸引以龍腦服一月熱止更為<lb/>
參耆補兩月病已病得之心切于生財而不足也所以<lb/>
知者診其脈六部虚大時數數然也將歸姪女止之公<lb/>
言留無為特留一冬藥耳明年春應來蘇吾逺迎矣卒<lb/>
如之相城沈大隱君貞歲八十公去賀壽賀頃倏忽不<lb/>
寧便沈劇公脈之報無害飲以湯劑訖君就枕席公與<lb/>
客宿隱君猶子今隱君周舍丁夜聞内大哭聲客李者<lb/>
<pb n="KR4h0152_WYG_417-21a"/>
嗤先生誤耶公言事有非理所必吾終不見其死耳黎<lb/>
明問焉葢哭以他故所以知者脈惟虚無他八十之人<lb/>
應然也今隱君室陳碩人病胭㗋結丸小腫不痛不癢<lb/>
衆醫並以為痰癥也公謂隱君非痰癥一潰應死隱君<lb/>
戚其言姑從衆謀攻痰無幾丸決破閲日便逝所以知<lb/>
者其脈弱其形衰年及耆而不復榮滋部分在開閤也<lb/>
宋徳妻病其友深夜叩公門請決治公徃從帷前秉燭<lb/>
望見之即回步不施藥强之診脈亦竟許以死明日更<lb/>
<pb n="KR4h0152_WYG_417-21b"/>
醫無言同者三日以死問之公云白如枯骨死也金陵<lb/>
軍人妻獨居暴怒口鼻頓出血五六升公視面壁臥不<lb/>
能吐一語氣欲屬不屬奄奄然診之六脈盡脱取參膏<lb/>
加地黄生犀飲之三日夜止龍塘橋陳家娣姒有言齊<lb/>
成疾居一年姒死娣甚恐力求醫連易數子弗瘳皆委<lb/>
去公治之刻以兩月可巳從之良已公曰形不衰脈有<lb/>
根蔕而已周生内年二十八中風不語諸治者束臂矣<lb/>
公藥之任以亡慮旣而然所以然者外無六經之形證<lb/>
<pb n="KR4h0152_WYG_417-22a"/>
脈虚遲本情爾也上元人潘病瘵死未死無或以死告<lb/>
告死獨公公後告人大骨枯大肉脱是為形脈俱壞羅<lb/>
僉事中風公診之其脈如弓弦曰入鬼録遲三日程耶<lb/>
三日遂亡成化元年公省婦翁張御醫豫于京師閣老<lb/>
南陽公延張治塾賓南海貢士梁俶一晨間張入直李<lb/>
以請公公告李梁病犯厥隂六脈絶不可為已言訖趨<lb/>
而出李與數達官共訝之復迸命三五醫雷然荐湯液<lb/>
暮而死矣周善婦病于娠公斷尺脈不固胎雖成其下<lb/>
<pb n="KR4h0152_WYG_417-22b"/>
也母命其偕乎莫不誚笑不三辰如言焉相城僧病腫<lb/>
脹喘逆旦夜反覆不能寢一息公為沈公邀視視旣語<lb/>
云急矣病得之酒遽投辛熱味而救俄而甦咸以為慶<lb/>
公曰胡慶為病本猶未斷慶在他日耳果三年二發甫<lb/>
除乃以好酒不能禁好厚味不能禁故所以知更發者<lb/>
診其脈伏逆不應也又姻家趙郎年未壯好酒甚酒不<lb/>
離朝夕以酒廢食忽病肌腫浮漫腹彭彭而鼓滿時狂<lb/>
憒可愕家人謂之妖禦以祝由病益劇公觀之趙神方<lb/>
<pb n="KR4h0152_WYG_417-23a"/>
清言無變易也須臾病乃發公曰病得之酒酒以亂神<lb/>
祝由何關焉噀之水麾之劍符祝嘈雜重實其實虚其<lb/>
虚也令悉屛去留身對病者徐徐譬解之陳以正説戒<lb/>
之絶飲重命之要間以湯飲遂安所以知其非狂邪脈<lb/>
無怪無絶色無惡也戚女倪氏室而抱病公曰疾無傷<lb/>
祇憂天乎衆驚問故公曰質微脈細小是謂形脈不應<lb/>
尋而病果已已無何嫁張生嫁無何得娠産亡焉太伯<lb/>
鄒節婦八十傷寒不終朝便委頓欲絶公診之語其孫<lb/>
<pb n="KR4h0152_WYG_417-23b"/>
炯脈洪而無根然年髙氣弱將無虞炯謂市醫探利恒<lb/>
態獻白金如干挺公却去與之匕劑越日遂瘥王侍郎<lb/>
仲兒四十患痰喘晝夜不得休伯氏評事請公與盛用<lb/>
美氏議治許酬銀于二公公曰藥當出盛君療而酬亦<lb/>
當盛君僕則不能評事問所以然曰脈徃來啄焉漏焉<lb/>
候厥逆也評事心竊惡之已乃符其説王家遂謂公口<lb/>
不利絶不復乞醫矣公之不震富貴又然也𢎞治已酉<lb/>
允明秋試南都舘舅氏符臺李公貞伯齋宇曉起繙閲<lb/>
<pb n="KR4h0152_WYG_417-24a"/>
縹帙入夜飲酒數巵就寢自謂和神也積濕熱浹旬漸<lb/>
潰潰不舒八月三日肌大燔灼徹曙自謂困伏故出遨<lb/>
遊數里愈不舒亟返歸中路遇旋風吃吃忍之還齋不<lb/>
及解衣俯几一大嘔即伏枕頭岑岑如擊碎夜誤飲表<lb/>
劑汗出湢不解明日添重易以痰劑亦不解又明日成<lb/>
痎又易醫易痎劑乃稍定扶歸蘇痎尚未已乞救于公<lb/>
延久憊甚公變換救之厯五十日迄痊云允明生晚居<lb/>
姻家幼行欽感旣久因從叩得治狀一二筆述如右所<lb/>
<pb n="KR4h0152_WYG_417-24b"/>
覬傳之為報而猶惜不能以盡公<lb/>
贊曰公之善也夫心行淑焉道業良焉𦙍胄華焉公善<lb/>
葢三矣昔韓伯休假于賣藥以存其隱操公旣先伯休<lb/>
行業又然葢三善兼肖之矣斤斤然君子哉<lb/>
　<lb/>
　<lb/>
　<lb/>
　明文海巻四百十七<lb/>
</p>
<p>
</p>
  </div>
</body>
</text>
</TEI>
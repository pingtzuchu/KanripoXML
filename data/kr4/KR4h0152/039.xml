<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>明文海巻三十九</head>
    <p>
<pb n="KR4h0152_WYG_039-1a"/>
欽定四庫全書<lb/>
　明文海巻三十九　　　　　餘姚黄宗羲編<lb/>
　　賦三十九<lb/>
　　　禽蟲二<lb/>
　　相思鳥賦<hi>莫雲卿</hi>
惟鴻化之生生埒萬類而和均溥醇精以繁育亨品物<lb/>
其無垠丹鳳産而徵聖碧雞降而稱神鸚鵡獻於遐裔<lb/>
孔翠貢於罽賔魯史書鴝鵒以紀變姬公託鴟梟以自<lb/>
<pb n="KR4h0152_WYG_039-1b"/>
伸鴛鸞啄實於梧竹鸑鷟兆興於周邠𤣥鵠矯征於千<lb/>
里化鵬揭象於九旻雀覽徳而棲漢隼表異而集陳何<lb/>
斯禽之微璅亦靈慧而多仁羽則飾而緑衿的若染其<lb/>
朱唇毳含金以雜紺翅鈿碧而垂紳體盈盈之媚態舒<lb/>
咬咬之好音偕伉儷而翔集永顧利而同心無蹇修以<lb/>
通辭詎天作之良縁每遨嬉於險峻時升降於嶙峋或<lb/>
相呼於岑蔚亦招類於松筠忽芳聲之逺揚羡冶容之<lb/>
可珍乃命驂乎陽子遂較技於虞人掩寰區而播弋竟<lb/>
<pb n="KR4h0152_WYG_039-2a"/>
野曠而張罘既<graphic n="KR1786" url="https://raw.githubusercontent.com/kanripo/KR-Gaiji/master/images/KR1786.png" mimeType="image/png"/>
                    <graphic n="KR1786" url="https://raw.githubusercontent.com/kanripo/KR-Gaiji/master/images/KR1786.png" mimeType="image/png"/>而莫逝乃浚浚而自投雖罹難而<lb/>
不怖惟返顧其匹儔始翕翼以順命終見畜而優㳺於<lb/>
時置以雕籠罩以黼裳啗以珍果處以蘭房若夫六翮<lb/>
漸成資徳馴良乃啟牖而縱往復留配而相將彼脱樊<lb/>
而翅奮此離羣而倉皇欲淩霄而不返更惆悵而若狂<lb/>
忽斂翰而來下集故地而徬徨流微睇而緜邈𣺌容與<lb/>
而徜徉恨拘肆之異途情相向而悢悢飛徐徐以翋䎓<lb/>
聲噭噭而淒其闒輕枝而未至累顧步而棲遲嘆孤鸞<lb/>
<pb n="KR4h0152_WYG_039-2b"/>
之乆隻似别鶴之逺離曳清風以黯黮帶鮮霞而差池<lb/>
或徃或來乍驚乍疑願同居以畢志雖羈幽以無辭發<lb/>
采緑之佳章詠東山之麗句效海鶼之比翼悦朝雉之<lb/>
雙飛愧鳲鳩之逐婦羡鷦鷯之安棲雖縣情於㟟<graphic n="KR3326" url="https://raw.githubusercontent.com/kanripo/KR-Gaiji/master/images/KR3326.png" mimeType="image/png"/>終<lb/>
釋兹而在兹徃者懐來以降止留者佇伺而存思聞啾<lb/>
唧之呼求見蹈躍而外窺豈長門之多怨乃尾生之有<lb/>
期爾則闔其後扉褰其前帷輕舉飄颻誘而入之雄雌<lb/>
狎羣嘈嘈道悲交頸接足誓無捐遺笑朱婦之不徳薄<lb/>
<pb n="KR4h0152_WYG_039-3a"/>
秋胡之無知肯中途而多適託中天以恒隨願擇林而<lb/>
憇止將感愛而來儀慕明慈之施恵雖及物而務滋歉<lb/>
荆榛之末質陋壠坻之凡姿感隆恩於既渥乃日侍而<lb/>
相怡竭𠂻誠以委命豈終始之異思<lb/>
　　相思鳥賦<hi>葉憲祖</hi>
　鳥大如爵朱咮褐色雌雄並棲捕必雙得如縱其一<lb/>
　百里尋赴名曰相思職是之故戊辰冬集龍山殆以<lb/>
　千數偶有籠致一雙者戲為賦之<lb/>
<pb n="KR4h0152_WYG_039-3b"/>
絪緼所化類必有耦血肉之物雌雄牝牡繄有合之為<lb/>
歡迨仳離則為咎兹羽族之么緲兮固孕炁於𤣥黄詎<lb/>
配靈於鸑鷟兮並媺乎鴛鴦亦胡比鸚鵡之能言兮鷹<lb/>
鸇之摩秋蒼賦形非饒禀性則異情惇仇匹誼叶専摯<lb/>
猶木連理猶花並蒂惟沒世以追隨無中道而捐棄偶<lb/>
不免乎羅罻或見閡於樊籠一目可脱百里必從别有美<lb/>
而弗顧甘幽縶之與同余自去冬始覩斯鳥羽衣楚楚<lb/>
亦既馴擾晝共啄兮欣欣夕交棲兮若抱彼鷕雉與奔<lb/>
<pb n="KR4h0152_WYG_039-4a"/>
鶉固不足以比數兮即比翼之鶼鶼亦遜兹之情好名<lb/>
曰相思於稱不虛疇能似之其伊人與指皦日以為誓<lb/>
兮願同穴以安居樂伉儷之相守兮靡曠望乎居諸至<lb/>
若嘉偶不諧麗情中斷音乖琴瑟星暌河漢侯門有陌<lb/>
路之傷溝水有分流之嘆洵薄劣之可嗤顧斯禽而顔<lb/>
汗嗚呼情脈脈兮無詞明月千里兮空期搦素管兮長<lb/>
相思<lb/>
　　後相思鳥賦<hi>葉憲祖</hi>
<pb n="KR4h0152_WYG_039-4b"/>
　鳥名相思以其從一而必歸也兒子華滋試之果然<lb/>
　已並縱之遂飄然長逝矣余聞之更快沈日倪吏部<lb/>
　慫惥入賦中作後賦<lb/>
澤雉畜乎樊中訖未神王矧兹情種曷勝摧喪去復回<lb/>
兮亦既勞止居者望兮亦既號止捨彼寥廓來就羇囚<lb/>
覩兹微鳥恩誼何稠是非忍人胡寧汝留維我小子類<lb/>
有心者抉彼藩籠並為縱舍縱囚若唐宗之庭開網若<lb/>
商王之野任所如於廣莫之鄉恣和鳴於叢薄之下悲<lb/>
<pb n="KR4h0152_WYG_039-5a"/>
哉人生既險以巇每當盛年寡合多離閨人凝愁於闗<lb/>
塞征夫絶念夫扊扅覔徐郎之照兮入侯門而忸怩裁<lb/>
蘇氏之錦兮悵道逺之逶迤歴間闗而偶遇蓋不可乎<lb/>
庶幾此千古之長恨鍾情者攬筆而歔欷孰與斯鳥之<lb/>
得所接翼而聨飛余不得重招斯鳥而告之將介鳩氏<lb/>
以致詞爾其就閒而避患審處而察機偕爾族類娛爾<lb/>
唱隨無復為人所得而徒寄爾之相思哉<lb/>
　　憐寒蠅賦<hi>駱文盛</hi>
<pb n="KR4h0152_WYG_039-5b"/>
吁嗟乎寒蠅爾胡為有生繄氣序之流易歘涼飊之襲<lb/>
楹念爾類之尚繁顧非時而營營豈弱質之能乆諒寒<lb/>
威之莫勝爾乃僵矣其形悽矣其聲既蹌於飛復蹶於<lb/>
行方縮縮以憔悴遂奄奄而伶俜㸃汚莫施其技攻鑚<lb/>
曷見其能或沿几而莫起或觸欞而輒仆障不施以曷<lb/>
入麈不揮而先墮進退踡跼將焉攸措吁嗟乎寒蠅睠<lb/>
言爾寒能無爾憐感念疇昔忽復長嘆方夫太昊司辰<lb/>
祝融揮鞭赤日在地炎威赫然爾於斯時氣適志便蹺<lb/>
<pb n="KR4h0152_WYG_039-6a"/>
足洋洋鼓翼翩翩翕兮類征豗兮羣喧逐汚湛穢醉醲<lb/>
飽羶弗召以合袪之莫殫恣意一時貽患百端吁嗟寒<lb/>
蠅詎知物從化遷時不可常惟暑爾乘寒宜爾蔵庶知<lb/>
止而不殆或自逭於喪亡爾乃淹留濡滯自掇其殃獨<lb/>
不見夫蝠㳺以夜梟鳴於晦妖狐乘昏尸蟲伺寐蓋有<lb/>
所肆尚有所避也豈趨就之懵懵能自逃於顛蹎哉吁<lb/>
嗟乎寒蠅始予爾憐亦終爾患念死灰之復燃將殞枝<lb/>
之再蔓矧羸豕之蹢躅惟易繇之明鑒爰命童子攘臂<lb/>
<pb n="KR4h0152_WYG_039-6b"/>
執紼爾撲爾摧用殄厥類靡令孑遺𦍑除惡之務盡弗<lb/>
自嫌於乘危庶幾乎庭宇虛靜幃幄搴開俟南風之景<lb/>
延當時物之葳㽔絶擾攘於爾輩欣四體之悠哉<lb/>
　　聴秋蛩賦<hi>顧大典</hi>
　戊寅之秋余官舍閒居清宵孤坐鳴蛩四壁逰子多<lb/>
　懐悽然感焉因作斯賦<lb/>
若夫溽暑既䦨商飈始至悽矣客心悲哉秋氣夜如何<lb/>
其夜未央獨處廓兮私自傷<graphic n="KR1088" url="https://raw.githubusercontent.com/kanripo/KR-Gaiji/master/images/KR1088.png" mimeType="image/png"/>幽軒兮閴寂撫孤幌兮<lb/>
<pb n="KR4h0152_WYG_039-7a"/>
虚涼颯颯兮聞空階之墜葉哨哨兮吟暗壁之寒螿始<lb/>
趯趯兮振翮於中野既喓喓兮遞響於西堂逺而聴之<lb/>
似斷而似續近而即之若抑而復揚爾其晚砌籠烟夜<lb/>
堂棲霧歛怨向隅含情欲訴哀韻沸而紛流繁音促而<lb/>
叢聚雜雁聲兮嚶嚶而慕羣伴烏啼兮啞啞而待曙迺<lb/>
若銀河錯落璧月徘徊蕙帳髙褰蘭缸半輝聲啁哳而<lb/>
未輟思瘀鬱而淒其至若暝色凝寒沈隂流濕獨夜無<lb/>
歡荒苔翳室客愁霖而欲賦鳴當忩而轉急爰有淪落<lb/>
<pb n="KR4h0152_WYG_039-7b"/>
畸臣流離逺竄賈傅長沙屈平澤畔懐故國以心搖望<lb/>
帝閽而目斷感蟋蟀之宵征蹇煩憂而永歎又乃𤣥宫<lb/>
潛閉紫闥髙扄秋深永巷漏斷層城翠華不御兮履綦<lb/>
絶玉階罷跡兮網絲縈飄迴風於别殿亂絃管以淒清<lb/>
載有逺塞書沈中閨涕隕鉄騎生寒羅幃乍冷奏逸響<lb/>
於鳴砧罷流黄於織錦襍耳偏依翡翠簾驚心故傍芙<lb/>
蓉枕又若貧士失職羇人滯留秦裘已敝和璧空投悵<lb/>
蕪途而自阻處蓬室而誰儔方下帷而凝思奈四壁之<lb/>
<pb n="KR4h0152_WYG_039-8a"/>
啾啾及夫脂車在坰愁雲日暮客子遐征居人偃卧慘<lb/>
淡兮荒原逶迤兮岐路馬蕭蕭兮嘶風蟲切切兮吟露<lb/>
當斯時也莫不魂黯黯而潛銷淚淫淫而欲注夫情因<lb/>
感觸感以情牽情分萬緒感引千端糾紛雜遝不可名<lb/>
言蟬聲嘒嘒鳥鳴闗闗未若秋蟲偏傷夜䦨夜將䦨兮<lb/>
聲轉激歳云暮兮愁欲劇希髙蹈兮鴻冥慨流光兮駒<lb/>
隙綬一尺兮仍黄髪三千兮欲白感彼無情為我心戚<lb/>
豈特腸斷巴吟魂驚蜀魄而已哉亂曰秋節至兮秋風<lb/>
<pb n="KR4h0152_WYG_039-8b"/>
生秋風生兮秋蛩鳴秋蛩鳴兮秋草積秋草積兮秋思<lb/>
盈秋復秋兮秋未歇愁復愁兮恨難平彼至人兮無累<lb/>
何微物兮縈情<lb/>
　　來雁賦<hi>俞允文</hi>
　明府大梁王公以亷平惠愛為邑而尤以文學縁飾<lb/>
　之百姓乂寧彬彬有單父之理隆慶二年冬十有一<lb/>
　月公在㕔事忽有翔雁降於公庭依遲宛頸留止不<lb/>
　去公乃異而畜之不以籠檻益用柔馴咸謂公之理<lb/>
<pb n="KR4h0152_WYG_039-9a"/>
　刑不唯孚乎民而且暨於翔泳矣昔禰衡為黄祖賦<lb/>
　鸚鵡韋誕為曹公賦山雞然皆獲自林虞因以致獻<lb/>
　猶欲侈之於詞矧夫兹雁雍雍實有來儀之徴由是<lb/>
　士之及公門者並為賦以獻允文衰蹇伏跡蓬樞公<lb/>
　尤禮之齊以古人之度目睹𢎞美其可缺而無述乎<lb/>
　敢輒畢愚悰用嗣斯作其詞曰<lb/>
有塞門之逸禽禀壹性之純貞絶大漠以安集介二嶺<lb/>
之崢嶸才識機而逺害性知時以通靈故其族類雖繁<lb/>
<pb n="KR4h0152_WYG_039-9b"/>
飛翔有序唼食相召鳴號同趣勁翮蹼足黄喙𤣥羽泛<lb/>
素壑而並㳺矯泰清而軒翥伊兹禽之特殊何燕雀之<lb/>
足比爰取象以明義亦表徳於嘉禮若乃蓐收戒節月<lb/>
壯霜凝衰草共黄雲一色飄沙與紫塞俱平萬里蕭條<lb/>
天髙氣清乃違寒而就燠咸嘯侣而鳴羣度闗山之無<lb/>
極翩嘹嘹以南征望烟路而中憇遵枉渚以自營忽蒼<lb/>
茫以頽落趨單父之諍庭且其容止柔馴徘徊延佇無<lb/>
籠檻以羈縻甘輯翼而自弭豈闇霧之相失將疾風之<lb/>
<pb n="KR4h0152_WYG_039-10a"/>
乍驚懼鷙擊之遄迫怯虞機之見攖抑毛羽之摧瘁竟<lb/>
偏特而伶俜顧日暮而途逺悵中心之有懲遂歸仁於<lb/>
君子偶來儀之瑞徵於是飼以稻粱豐其肌體諒俎味<lb/>
之至珍終周防以休處及夫洞庭水緑吳苑花繁青春<lb/>
麗兮燕已還望故鄉兮渺闗山嗟儔侣之偕逝獨棲遲<lb/>
而莫從遭斯世之險巇罹慘毒之切躬幸微軀之見托<lb/>
荷盛徳之能容輯風雲之遐想狎堦墀之近踪庶承君<lb/>
之惠渥長保已而永終<lb/>
<pb n="KR4h0152_WYG_039-10b"/>
　　蟋蟀賦<hi>俞允文</hi>
　蟋蟀秋蟲也猛性嗜鬬志在必勝其鳴聲又特悲壯<lb/>
　庶幾感靈激神固蟲豸之可貴然予覽國風月令及<lb/>
　歴世才士所為詩歌咸非専賦郭賈之博物多識又<lb/>
　絶無定名率相襲而未盡其理因綴叙其所産化聊<lb/>
　以備數焉其詞曰<lb/>
伊蟋蟀之微𣺌兮惟秋蟲之獨靈含春華之昭質兮吸<lb/>
玉液之清泠性耿介以毅武兮才盡節以僄輕挺天姿<lb/>
<pb n="KR4h0152_WYG_039-11a"/>
而無因兮相歴覽其修能不程才以知類兮豈瓌異而<lb/>
見珍爾其為類也則有嘘噏洿洝叫嘯魁圻崩榛灌莽<lb/>
之原渟涔淺草之區緑房紫莖之囿黄苔白蘋之陂堀<lb/>
堁灪燠㵕灕沮洳埃藹菸䓃夕勁朝晞㵫㵫濕濕底壅<lb/>
腐餘芴焉是産為蠅為蛆别有複閣成臺離榭幽堂𤣥<lb/>
疏墨䃤之室曲瓊椒塗之房蘭金藻玉之宫璇題縹壁<lb/>
之廬清馨轉蕙之館晏温流香之渠爰有麗人妙妓姣<lb/>
女妖姬姱態柔情妖蠱嫷窳盤衍其中者忘日夜而冥<lb/>
<pb n="KR4h0152_WYG_039-11b"/>
迷熺緑烟<graphic n="KR2440" url="https://raw.githubusercontent.com/kanripo/KR-Gaiji/master/images/KR2440.png" mimeType="image/png"/>朱煇或乃淪精降魄含形儲軀詭色非純<lb/>
正氣戾違由斯言之未足稱竒余固可得而略也至若<lb/>
月竁風丘蒸巒霧谷炎崖錡甗以屼㠥䨧壑崔<graphic n="KR3407" url="https://raw.githubusercontent.com/kanripo/KR-Gaiji/master/images/KR3407.png" mimeType="image/png"/>以<graphic n="KR2869" url="https://raw.githubusercontent.com/kanripo/KR-Gaiji/master/images/KR2869.png" mimeType="image/png"/>
<graphic n="KR3724" url="https://raw.githubusercontent.com/kanripo/KR-Gaiji/master/images/KR3724.png" mimeType="image/png"/>峛施㟟<graphic n="KR3326" url="https://raw.githubusercontent.com/kanripo/KR-Gaiji/master/images/KR3326.png" mimeType="image/png"/>㟋<graphic n="KR3155" url="https://raw.githubusercontent.com/kanripo/KR-Gaiji/master/images/KR3155.png" mimeType="image/png"/>隈隩蹊絶往蹤藪斷來牧若乃昈豹<lb/>
孽狐甝虪獦狙鞅<graphic n="KR3152" url="https://raw.githubusercontent.com/kanripo/KR-Gaiji/master/images/KR3152.png" mimeType="image/png"/>格磔乎其側王虺巴虵毒螭巨蝮<lb/>
歍尼陵卵乎其傍雄鴟猛鷙雕鷹俊鶻咆嘷亶翔乎其<lb/>
巔赤螘𤣥蜂射蜮蠚蝎噬噆剖殈乎其陽山魈木魅隂<lb/>
鬼厲神熊熊焉魂魂焉錞窟宅而跳陸梁復有千年積<lb/>
<pb n="KR4h0152_WYG_039-12a"/>
死之樹孤軍隕馘之坑蕭蕭古馗簌簌蕪城仆雷之幹<lb/>
𡵻雲之楨櫹兮榝兮若陁若崩叠衆怪攅百靈壯瑰偉<lb/>
之所積卒成氣乎竒生其為狀也則有敦脄紫茜平膚<lb/>
銀液齗斮霜葩股弩狟㦸翅鑠流金翼凝㸃漆頂握丹<lb/>
砂項塈青䨼鋸牙辟灌以<graphic n="KR1686" url="https://raw.githubusercontent.com/kanripo/KR-Gaiji/master/images/KR1686.png" mimeType="image/png"/>䶪巨顙碨<graphic n="KR1235" url="https://raw.githubusercontent.com/kanripo/KR-Gaiji/master/images/KR1235.png" mimeType="image/png"/>而簡積馮馮<lb/>
兮駓駓觡觡兮觺觺何竒形而異模差可仿象而靉霼<lb/>
亦將有公子王孫幸豎權戚驃將豪商㳺俠燕飾三川<lb/>
五都之雄六郡三輔之客厭百戲之已疲嘆黄金之無<lb/>
<pb n="KR4h0152_WYG_039-12b"/>
益聆烈音之䃔䃧羡節鄂之岝<graphic n="KR2249" url="https://raw.githubusercontent.com/kanripo/KR-Gaiji/master/images/KR2249.png" mimeType="image/png"/>命林穴以獮秋兮彃<lb/>
曜靈使西沈揮赫熛以列炬兮戒富媪以見琛爾乃頳<lb/>
𤣥顔炘浮林鬬獑猢躐獜㺑阽嶄巖刉岑崟飛聰硿濛<lb/>
沈明突冥巧網四匝狡穴三門雲布星羅下無軼奔闒<lb/>
茸殪魁梧臻畢獻所獲犒其朂勤納以琦璜之窩飴以<lb/>
珠穟之榮沐以華清之潔晞以赫曦之晶攬翠菣之纚<lb/>
縰<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>青蠅之臊腥信襲養之既和率應機而莫攖於是<lb/>
命儔集好駢駕連纓相與狠觀夫戰鬭之變態亷度其<lb/>
<pb n="KR4h0152_WYG_039-13a"/>
勝負之殊形各施綵以代幟均約結以定盟設誘哤聒<lb/>
用壯敵情其始也則踆踆躍躍躪躪躤躤或峙若植鉄<lb/>
或蹶如陷石或[口*闞]唅而彪休或趫捷以狼戾或深沈如<lb/>
保介或俇攘象赴勢或怦怦伺抽凴或桓桓包慷慨乍<lb/>
渾奔以相嚵儵急對而分躓擇肉而唰<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>拉折扼吭而<lb/>
扳翻批㧙聲砰礚以先鳴騁後凱而彌厲或逐北而隨<lb/>
旋或受詘以淩遽固三接而三捷亦再角而再礪循性<lb/>
情之自然陋孫吳之韜秘然後衆變殫單伎<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>怯負者<lb/>
<pb n="KR4h0152_WYG_039-13b"/>
愁賄助勝者榮立價傾兩都射溢千鎰功以虓武見貴<lb/>
名以將軍是䇿豈獨衛鶴乘軒秦松受職此固媮樂之<lb/>
方信足以極一時之偉竒也若乃燕地飛霜楚水増瀾<lb/>
天崝嶸而短景風颼飀而薄寒才已盡而見放形枯槁<lb/>
而摧殘聲酷<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>而不舒夜漫漫其未䦨感唐風之覽化<lb/>
興楚客之永嘆亦有貧士失職獨婦棲山乆客登樓愛<lb/>
子戍闗畸人鞠而無偶壯士去而不還臨年被戮之孤<lb/>
垂老欲别之鰥忽傾耳以頽思何愁戚之多顔心有懲<lb/>
<pb n="KR4h0152_WYG_039-14a"/>
而彌亂涕無從而獨澘奚哀音之中人兮誰能破涕而<lb/>
為歡蓋亦聲音之至妙也豈若簫琴之比律於䕫襄昆<lb/>
蚑之唭㘈蜿蜒云爾哉亂曰素節玉貞類介士兮雲翼<lb/>
振振發皓商兮馮化撰體靡有方兮窮隂弸割陽精降<lb/>
兮雖有竒心怊替爽兮俾協歌詩闡靈蔵兮<lb/>
　　蚊賦<hi>徐師曽</hi>
　萬厯改元歳在癸酉余避暑於南溆書莊是夏蚊獨<lb/>
　多晝夜不得休息因憶歐陽公云當作憎蠅賦蠅可<lb/>
<pb n="KR4h0152_WYG_039-14b"/>
　憎矣尤不堪蚊子自逺喓喝來咬人也遂作憎蚊詩<lb/>
　余今易之以賦賦曰<lb/>
蚊之為物也一軀藐小六趾昻蔵口帶三鍼翅軒兩張<lb/>
其來孔捷其去復揚飽若櫻桃之重實饑如栁絮之輕<lb/>
狂當夫朱明啓候薫風薦涼或吐母於鷏口或羽化於<lb/>
水旁擇草樹而托處尤彌滿虖南邦方其日倚崦嵫暝<lb/>
色在户千百為羣豫集簷宇聲殷殷其如雷勢薨薨而<lb/>
若雨主人且晏息於中房掩絺帷而交股不揮箑以為<lb/>
<pb n="KR4h0152_WYG_039-15a"/>
安謂斯蟲之莫侮夫何伺一隙以潜入漸増加於莫數<lb/>
展轉不寧且驅且怒兩手交拍而濡血若染腥膻於塵<lb/>
土彼䖟蝎猶可防詎兹物兮相伍然此特幽闇之時吾<lb/>
無怪其為苦也至若赫曦上晉萬室當陽主人厭永日<lb/>
之難遣或假息於胡床展蘄楚之文簟將夢寐乎羲皇<lb/>
爾乃奄忽而來如有告報窺怠乘疎肆其虐暴拂面噆<lb/>
膚就睡輒覺嗟髙枕兮徒設胡黒甜兮足道憐江南兮<lb/>
美景惟平望兮尤閙似白晝大都之中刦吏奪金而為<lb/>
<pb n="KR4h0152_WYG_039-15b"/>
盜也想夫畝宫環室甕牖繩樞明逺日月淺迫薪芻欲<lb/>
焚無藥欲障無㡡因可欺而欺焉曽何間乎窮民與貧<lb/>
儒獨有髙棟層軒廣除巨室敞虛明其莫容縱至止而<lb/>
難匿然而來者之稍稀匪云種類之盡殛譬則唐虞之<lb/>
世羣賢秩秩尚有共工驩兠逞其憸壬而猶待夫放黜<lb/>
也尤忌文身殊為刺骨頓成斑疹頗費搔抑噫嘻蚊乎<lb/>
利甚鏃飛風成市集有翼而不能戾天有鍼而不能砭<lb/>
疾但充己腹殊無一徳彼蜂虺之含毒尚醫師之見拾<lb/>
<pb n="KR4h0152_WYG_039-16a"/>
視營營之蒼蠅䝉讒名而罔實徒令人子不驅以為孝<lb/>
貞女露筋而野卒既與鼈而相讐復類虎而加翼豈乏<lb/>
孫謙之屏風難為趙炳之道術春暮早出深秋未蔵為<lb/>
民生半載之害使阽危而彷徨安得焦冥巢其睫而滅<lb/>
目泰山壓其背而絶吭者耶嗚呼天地生人以安為説<lb/>
何物纎微獨令吞嚙世有肉食為國謀顧亦朘民之膏<lb/>
血吾將叩乎帝閽冀斯族之殄滅<lb/>
　<lb/>
<pb n="KR4h0152_WYG_039-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　明文海巻三十九<lb/>
</p>
<p>
</p>
  </div>
</body>
</text>
</TEI>
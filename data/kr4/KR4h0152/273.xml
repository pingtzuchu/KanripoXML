<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>明文海巻二百七十三</head>
    <p>
<pb n="KR4h0152_WYG_273-1a"/>
欽定四庫全書<lb/>
　明文海巻二百七十三　　　　餘姚黄宗羲編<lb/>
　　序六十四<lb/>
　　　詩集<lb/>
　　香雪山房叙稿<hi>鄭之𤣥</hi>
仲聲來桃源有香雪齋詩清冷竟體姿韻欲絶居然正始<lb/>
之音王孟之室矣久之仲聲受詩禁於林職方先生示勿<lb/>
復為且約其家人自今以文代詩但成一文持酒肴醉噉<lb/>
<pb n="KR4h0152_WYG_273-1b"/>
我若成一詩齎大田縣百錢納罰秦比部先生聞而揶揄<lb/>
之復更貽以四句請君吟詩禁莫堅勸君戒君俱同年如<lb/>
何聴戒不聴勸只愛一百大田錢仲聲為之絶倒而於是<lb/>
詩禁復弛余謂勸詩戒詩禁詩作詩數者皆大快事留之<lb/>
帙中便是他日桃源嘉話不可以不記夫以仲聲之才負<lb/>
八面之鋒盡四聲之長厹矛作使鼔鐘皆應何有於詩文<lb/>
之相格且不逢敵國則巳茍逢敵國其於此道治之如鞅<lb/>
起用之如桓文勢必沾沾而後巳而其詩又真可以正始<lb/>
<pb n="KR4h0152_WYG_273-2a"/>
可以王孟彼滅裂風雅以贋宋代全唐以公安代厯下<lb/>
仲聲必不為也夫仲聲如之何不聴戒又復聴勸也<lb/>
　　郭闇生詩序<hi>鄭之𤣥</hi>
詩者性情之文也性之所至情之所之一往而深而韻<lb/>
生焉不可以強索也贈别之詩不如蘇李酬答之詩不<lb/>
如元白遊山詩不如謝飲酒詩不如陶憂悲詩不如杜<lb/>
閑適詩不如李盖各有其性情而己矣詩之苦人者莫<lb/>
甚於應酬本非其志而強為之韻其塞白應付之語自<lb/>
<pb n="KR4h0152_WYG_273-2b"/>
己猶為嘔噦况能使人興乎吾郡稱詩之士至今日而<lb/>
多求其至指未多屈以今讀闇生詩則流連把玩竟讀<lb/>
之惟恐其盡闇生筆無㸃塵於應酬之篇絶少諸山川<lb/>
之留詠花竹之品題非漫然強索有一種獨歌獨解<lb/>
之意衝於口而了於手韻新而叶骨抗而夷所謂性情<lb/>
也若其吐納風流徘徊香艷尤為擅場一家之言宜何<lb/>
媿焉予少而稱詩長不入室塵嬰所觸風雅索然間有<lb/>
所作不敢出以示人闇生年少方茂其刪而僅存者尚<lb/>
<pb n="KR4h0152_WYG_273-3a"/>
得三百餘首可以示人予所以歎闇生之才而服其勇<lb/>
也嗟夫夫不性情而詩者無有哉<lb/>
　　熊公逺詩序<hi>鄭之𤣥</hi>
豫章人士之言曰江右詩派肇自淵明而世競指黄太<lb/>
史山谷為江右詩派是不可解予謂即以山谷張江右<lb/>
何不可也淵明閒淡自然其優孟於和陶諸人之什者<lb/>
性情不可得而肖也且如飲酒乞食之篇踵而為之則<lb/>
無味矣山谷蒼涼孤峭自成一家其於此道足稱狂狷<lb/>
<pb n="KR4h0152_WYG_273-3b"/>
東坡常稱其行配古人文絶當世並時遊蘇公之門者<lb/>
皆未之及盖自前輩先生好以開元大厯之格厚繩天<lb/>
下之為詩者而詩道反不振近日海内之士始能好晩<lb/>
唐宋元之作而山谷諸詩乃為詞壇之雞跖矣熊君公<lb/>
逺江右産也其人其文既以玉立霞舉矣讀其詩則體<lb/>
氣清華格力髙踔肇墨之外别有深情雖開元大厯不<lb/>
與易也豈其有所派而然者歟世之習為詩者其人皆<lb/>
未必不得之山川之周眺今曩之頫仰公逺年少即渡<lb/>
<pb n="KR4h0152_WYG_273-4a"/>
江涉澧先金陵後巴蜀窮捜不暇至於陳拾遺之草堂<lb/>
劉梓州之文冡彰明而想青蓮浣花而懐工部又近代<lb/>
則楊用修袁中郎諸君子者莫不徘徊㑶歎想見其人<lb/>
發之於詩是其胷中豈徒哉其於此道所志者深矣竟<lb/>
公逺之才使其盡發未見之書鼓吹盛世風雅人又孰<lb/>
得而及之<lb/>
　　陳古白詩序<hi>鄭之𤣥</hi>
盖余夢寐十年而得古白也一見稱杵臼交古白惡喧<lb/>
<pb n="KR4h0152_WYG_273-4b"/>
闐甚鍵戸讀書而余適抵山中中秋前後僧寮妓席酒<lb/>
坊花肆余皆𨽻焉古白顧以為壮許之既與論詩合既<lb/>
互讀兩人詩皆相善余乃言曰唐宋人詩可相有不可<lb/>
相無尊唐甚者詘宋尊宋甚者詘唐二者非是唐力取<lb/>
其聲韻宋力取其才情聲韻不足而才情之古今人不<lb/>
相及己可知也獨空腹之夫食唐餘吐競詫唐音盖病<lb/>
馬腐鼠不堪之極於是一舍之宋而有科頭亂髪之過<lb/>
有觀者猶得新其耳目是趨宋者以唐人難學而厭唐<lb/>
<pb n="KR4h0152_WYG_273-5a"/>
者非厭唐厭今人之為唐者也古白曰吾但能為性情<lb/>
之詩吾但喜人之能為性情詩者他所弗問今古白之<lb/>
詩縱横而韻清穎而才境取其真意取其快誠所謂性<lb/>
情之詩而非有意趣舍唐宋者之所能及也古白於國<lb/>
朝詩人指不多屈所善李空同徐文長宗子相盖古白<lb/>
之詩可見於此<lb/>
　<lb/>
　<lb/>
<pb n="KR4h0152_WYG_273-5b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　明文海巻二百七十三<lb/>
</p>
<p>
</p>
  </div>
</body>
</text>
</TEI>
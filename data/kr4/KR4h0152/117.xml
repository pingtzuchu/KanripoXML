<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>明文海巻一百十七</head>
    <p>
<pb n="KR4h0152_WYG_117-1a"/>
欽定四庫全書<lb/>
　明文海巻一百十七　　　　　　餘姚黄宗羲編<lb/>
　　辯八<lb/>
　　施敬辯<hi>馬統</hi>
記曰社稷宗廟之中未施敬於民而民敬嗟乎敬在施先敬敗<lb/>
施後聖人神道設教之意窮矣窮則通變後聖之事也一日因<lb/>
修縣志見所志鬼神多非典祀為之普辨而盡廢之以示客客<lb/>
曰毋得罪於愚衆衆口且鑠金遂中止嗟乎聖人神道設教之<lb/>
<pb n="KR4h0152_WYG_117-1b"/>
意窮矣凡今之所謂淫祀者何始乎在三代以上己有之盖妖<lb/>
人邪士假鬼道以愚弄鄉曲而利之者也鬼道者又神道之變<lb/>
而旁出之鬼神亂乎俗禍福蠱心㝠惚借口譬之妾媵且奪嫡<lb/>
故曰國将亡聴於神且其建祠塑象作法念咒為之拜祈之節<lb/>
祭祀之儀混男女倒晝夜匿盜藏姦又一大萃淵藪也言敬者<lb/>
偽也而本然之敬亡矣即此又可以見人之情惡匪修道之教<lb/>
也鮮不胥為禽獸老荘盖先見者也故其言曰禮者忠信之薄<lb/>
而道徳之衰也而吾俗儒非之不知變不足與權者也權也者<lb/>
<pb n="KR4h0152_WYG_117-2a"/>
用中之度聖人之所以成能又嘗為之櫽括諸記之文相與錯<lb/>
綜而辨之記曰有畏而哭之有愛而哭之夫哭以宣哀情也其<lb/>
畏者偽也而且偽而為愛至終日號泣而淚不濡目如今婦女<lb/>
之祈祠進食打扇敬無不至又如呼號於岱山頂上女主之祠<lb/>
不翅喪乃考妣泰山固有配如衛南子之招搖市里乎其偽哭<lb/>
者祇以文奸真者要之亦貪爾皆偽也而其女主何嘗如執符<lb/>
契之責報施即此可以見情惡記又曰祭不欲數盖知敗敬之<lb/>
道乎夫先王神道使人嵗時得一再為社廟之見故或生敬若<lb/>
<pb n="KR4h0152_WYG_117-2b"/>
厭見而習接之則䙝者至矣䙝則敗敗則禮樂盡廢今<lb/>
之淫祠則人人䙝狎如兒女子之於鄙弱翁姑嘻笑淫戲<lb/>
鬼其饗之是敬狎皆偽也即此又可以見情惡根於性即<lb/>
又可以見性之不為全善故曰繼之者善也性不足以制<lb/>
情雖天下有修道之教吾恐後聖人亦将難之矣大抵世<lb/>
變江河今不可古故秦不得不變法法縁時而立者也<lb/>
後世之民敝民也為法三代之上或當先徳禮三代之<lb/>
下當並先乎刑政矣刑政根於德教而後民知敬上敬<lb/>
<pb n="KR4h0152_WYG_117-3a"/>
上然後人知敬神畏天盖民多貧貧則益智詐智詐結<lb/>
而神可以變亂是非所謂不待教之誅是故匪刑則教不<lb/>
可入<lb/>
　　黄叔度二誣辯<hi>徐應雷</hi>
黄叔度言論風㫖無所傳聞入明嘉靖之季崑山王舜<lb/>
華<hi>名逢年</hi>有髙才竒癖著天禄閣外史託於叔度以自鳴<lb/>
舜華為吾友孟肅之諸大父余猶及見其人知其著外<lb/>
史甚確自初出有纂入東漢文王舜華尚在而天下謂<lb/>
<pb n="KR4h0152_WYG_117-3b"/>
外史出秘閣寔黄徴君著則後世曷從覈真贋乎叔度<lb/>
故無弦琴曷横加五弦七弦誣之也近復有温陵李氏<lb/>
著論曰牛醫兒一脈頗為害事甚至互相標榜目為顔<lb/>
子自謂既明且哲實則賊徳而禍來學其視國家將傾<lb/>
諸賢就戮上之不能如孫登之汚埋次之不能如皇甫<lb/>
規之不與下之不能興狐兔之悲方且沾沾自喜因同<lb/>
志之死以為名髙是誠何忍哉此鄉愿之學不可以不<lb/>
早辨也噫此李氏有激而言也李氏嘗曰世固有有激<lb/>
<pb n="KR4h0152_WYG_117-4a"/>
而言者不必説盡道理明知是説不得然安可無此議<lb/>
論乎李氏盖激於鄉原之與世浮沉也而移色於叔度<lb/>
竟不考諸史傳詳叔度之始末按朱子綱目於漢安帝<lb/>
延光元年冬書汝南黄憲卒當是時天下無黨人又四<lb/>
十五年為桓帝延熹九年捕司𨽻校尉李膺太僕杜宻<lb/>
部黨二百餘人下獄遂䇿免太尉蕃永康元年六月赦<lb/>
黨人歸田里又三年為靈帝建寜二年冬十月復治鉤<lb/>
黨殺前司𨽻校尉李膺等百餘人史冊之章明較著如<lb/>
<pb n="KR4h0152_WYG_117-4b"/>
此計諸賢之就戮去黄憲卒巳四十有八年矣夫諸賢<lb/>
之最激烈者莫若膺與滂膺且死曰吾年已六十滂之<lb/>
死年三十三溯黄憲卒之年李膺年十三范滂正未生故<lb/>
曰當是時天下無黨人盖憲卒之十有六年而滂始生<lb/>
憲卒之三十有八年為延熹二年而膺以河南尹按宛<lb/>
陵大姓羊元羣始與時忤又七年而黨事起則黨人之<lb/>
禍於憲何與哉憲雖大賢安能救諸賢之就戮於身後<lb/>
之四十有八年耶豈謂當憲之時黨人有兆李膺雖㓜<lb/>
<pb n="KR4h0152_WYG_117-5a"/>
而有長於膺者范滂雖未生而有先滂生多年者叔度<lb/>
曷不化誨之使不及於禍耶噫即使叔度與諸賢皆同<lb/>
時自孔子不能改一子路之行行以善其死而何以鈎<lb/>
黨百餘人責一叔度也豈謂不能維持國事使吾身没<lb/>
四十年之後刑戮不加于善人耶則大樹將顛非一繩<lb/>
所維而何以責不就徴辟之一布衣也是故叔度之隤<lb/>
然處順淵乎似道無異孫登之黙何以曰不能如孫登<lb/>
之汚埋當叔度之生存尚未有黨人之名何以曰不能<lb/>
<pb n="KR4h0152_WYG_117-5b"/>
如皇甫規之不與諸賢未至於就戮何以曰不能興狐<lb/>
兔之悲又何以曰其視國家将傾諸賢就戮方且沾沾<lb/>
自喜因同志之死以為名髙李氏之輕於持論如此不<lb/>
亦無上事而唾罵名賢盛德乎哉且叔度之為顔子為<lb/>
千頃波盖諸賢之目叔度不聞叔度之目諸賢也何嘗<lb/>
互相標榜叔度稍以言論自見則為郭林宗叔度不死<lb/>
遭亂則必為申屠蟠總之必能保身何嘗自謂既明且<lb/>
哲夫以李膺之簡亢獨以荀淑為師乃牛醫兒年十四<lb/>
<pb n="KR4h0152_WYG_117-6a"/>
荀公一見竦然異之曰子吾之師表也以戴良之才高<lb/>
倨傲自謂仲尼長東魯大禹出西羌獨歩天下無與為<lb/>
偶而見叔度未嘗不正容及歸㒺然若有失也叔度盖<lb/>
易之所謂龍德耶何以曰賊德而禍來學曰此鄉原之<lb/>
學也且李氏既惡鄉原矣顧於胡廣馮道有取焉何也<lb/>
盖李氏竒人盛氣喜事而不能無事以濟世為賢而不<lb/>
以遯世為髙故喜稱胡廣之中庸馮道之長樂絶不喜<lb/>
叔度之無事今李氏書方盛行於世恐覧者不察也余<lb/>
<pb n="KR4h0152_WYG_117-6b"/>
故以綱目之大書特書者辯之雖然千頃汪汪萬古如<lb/>
斯澄之淆之河海不知余固辯乎其所不必辯而卒不<lb/>
能已於辨也<lb/>
　　周公不殺兄辯<hi>郝敬</hi>
是非淆亂起於庸俗人之訛言而成於鄙儒之泥古好<lb/>
信周公殺管叔千古訛言大謬也尚書金縢之篇曰武<lb/>
王既喪管叔及其羣弟乃流言于國曰公將不利于孺<lb/>
子周公乃告二公曰我之弗辟我無告我先王蔡仲之<lb/>
<pb n="KR4h0152_WYG_117-7a"/>
命曰羣叔流言乃致辟管叔于商經義本屬明顯易解<lb/>
不必臆㫁為大辟之辟自漢儒誤解金縢我之弗辟為刑<lb/>
辟孔書承訛撰蔡仲之命謂周公以流言致辟管叔而縁<lb/>
飾於左傳子産放游楚問於游吉對曰周公殺管叔蔡叔<lb/>
夫豈不愛王室故也夫左傳假托丘明虚誕非一事猶汲<lb/>
冢書謂益干啟位太甲殺伊尹武丁殺王季舜臣堯瞽瞍<lb/>
朝舜禹徳衰孔子主癰疽之類好事横議從來多有左傳<lb/>
與孔書轉相䝉蔽而世儒誤以金縢東為東征引詩東山<lb/>
<pb n="KR4h0152_WYG_117-7b"/>
附合大誥為討管叔朱元晦解詩遂云周公東征二年得<lb/>
管叔誅之作鴟鴞貽王承襲殺兄之謬以金縢罪人斯得為<lb/>
公得管叔所由誤也今按金縢公居東為流言避位也詩<lb/>
東山則成王悔悟迎公歸而公奉王東征也時管叔已死<lb/>
而紂子在東方五十國挾紂子叛故東征討鴟鴞釋取子<lb/>
之恨也三年而後事竣故詩曰自我不見於今三年孟<lb/>
子云周公伐奄三年討其君即此行也金縢記公居東<lb/>
二年耳與東征異管叔死於公居東之二年故曰罪人<lb/>
<pb n="KR4h0152_WYG_117-8a"/>
斯得非謂周公居東即討管叔也但言罪人斯得不言<lb/>
罪人叛亦不言王師討罪人盖王與二公以計得之猶<lb/>
後世雲夢縳韓信千金購羽頭之類耳公不知知亦不<lb/>
能止當時所得惟二叔然禍實由武庚故公怨鴟鴞而<lb/>
不罪兄不怨王但怨首禍者所以傷二叔也豈公自殺<lb/>
兄而反怨鴟鴞乎殺叔者成王也無王命誰敢殺之公<lb/>
無如王何但斥鴟鴞故金縢謂王未敢誚公王亦知公<lb/>
怨已而但不敢誚讓耳及其感悟迎公公歸乃大誥天<lb/>
<pb n="KR4h0152_WYG_117-8b"/>
下東征専為討紂子武庚伐奄平五十國故作大誥豈<lb/>
兄弟䦧牆至播告天下乎今其詞具在曰有大艱於西<lb/>
土我西土人亦不靜又曰若兄考乃有友伐厥子民養<lb/>
其勸弗救又曰惟大艱人誕鄰胥伐於厥室皆怨紂子<lb/>
詿誤二叔也及康叔東封又告曰勿或刑人殺人勿或<lb/>
劓刵人又曰弟弗念天顯兄亦不念鞠子哀又曰小臣<lb/>
諸節别播敷瘝厥君汝乃速由兹義率殺亦惟君惟長<lb/>
不能厥家人於無逸曰小人怨汝詈汝則信不寛綽厥<lb/>
<pb n="KR4h0152_WYG_117-9a"/>
心亂罰無罪殺無辜於立政曰孺子王矣其勿誤於庶<lb/>
獄凡諸告辭悽楚伊鬱皆深有懲於兄之死而怨王之<lb/>
率殺也故余於解詩書特詳之世儒未逹謂金縢大誥<lb/>
難解彼既以金縢居東為東征大誥為討管叔則事辭<lb/>
<graphic n="KR0979" url="https://raw.githubusercontent.com/kanripo/KR-Gaiji/master/images/KR0979.png" mimeType="image/png"/>戾甚矣難解又何怪乎再觀公之繫易也追思文考<lb/>
䝉難與已遭讒正同於坎離中孚小過爻象情見乎辭<lb/>
盖周本火德坎水為難故坎初象管叔二象公三象武<lb/>
庚四象二公五象成王六象東征離初二象箕微三象<lb/>
<pb n="KR4h0152_WYG_117-9b"/>
紂子四象管叔五象成王上象東征中孚初象育子二<lb/>
象監殷三象流言四象公避東五象王悔悟上象黜殷<lb/>
小過初象武庚二象公三象管叔四象蔡叔五象成王<lb/>
與二公上象二叔九五爻辭即用文考小畜之彖辭而<lb/>
曰公弋彼在穴在穴者同氣之象也取子由於鴟鴞而<lb/>
闗弓則二公與王也不能射鴟鴞於髙墉而取黄口於<lb/>
在穴在穴者即恩育之子也其辭苦其情微余於問易<lb/>
詳之世儒反以為大義滅親夫非大義則已豈有滅親<lb/>
<pb n="KR4h0152_WYG_117-10a"/>
而可為大義者乎口舌相侵風聞曖昧雖中傷不過亡<lb/>
公一冡宰而汲汲澡雪八議不分推刃同氣其殘鷙不<lb/>
反甚於鴟鴞乎必如左傳云王室之故夫二叔流言未<lb/>
嘗顯然稱兵犯王室也何遽討之公討必請於王王惑<lb/>
流言請必不許不請而討其惟莽操耳公不請而行為<lb/>
避位也故曰我之弗避無以告我先王原未請討既未<lb/>
討何縁得罪人公居東二叔亦在東二年之内成王疑<lb/>
公轉深殷頑不殄多士多方非盡二叔為梗也五十國<lb/>
<pb n="KR4h0152_WYG_117-10b"/>
皆叛二叔且奈何易云飛鳥以凶不可如何正此謂耳<lb/>
但二叔不靖如蝮蛇在手不暇愛腕此王與二公之意<lb/>
公在東二公在内機事隱宻出其不意取罪人如磔鼠<lb/>
公焉得而止之此鴟鴞所以作而世儒反謂公殺叔豈<lb/>
不寃乎司馬遷作伯夷傳曰學者載籍極博猶考信於<lb/>
六藝詩書雖缺虞夏之文可知今詩書有明徴還以誣<lb/>
詩書聖心昭如日星還以誣聖人終古夢夢誦詩讀書<lb/>
而不知其人尚論所以難也孟子曰規矩方圓之至聖<lb/>
<pb n="KR4h0152_WYG_117-11a"/>
人人倫之至無人倫何以為聖人小儒誦甲子問周公<lb/>
皆知其為聖人大儒通六籍語周公殺兄皆箝口不辨<lb/>
良心死公道滅是可忍也孰不可忍是非之心人皆有<lb/>
之今謂聖人殺兄則心疑疑而竟不察誣聖人何其决<lb/>
也謂無是事則心安安而竟以為疑信訛言何其堅也<lb/>
甚矣人情之難曉也余已觧經又為之辯<lb/>
　<lb/>
　<lb/>
<pb n="KR4h0152_WYG_117-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　明文海巻一百十七<lb/>
</p>
<p>
</p>
  </div>
</body>
</text>
</TEI>
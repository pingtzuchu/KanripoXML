<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>明文海巻一百九十八</head>
    <p>
<pb n="KR4h0152_WYG_198-1a"/>
欽定四庫全書<lb/>
　明文海巻一百九十八　　　餘姚黄宗羲編<lb/>
　　書五十二<lb/>
　　　自叙<lb/>
　　與聶雙江書<hi>趙貞吉</hi>
馳神公所者幾二十年矣然未嘗修問通殷勤左右此<lb/>
足明僕之不敏也乃過䝉不棄以為可教前年領訓言<lb/>
示以乾乾免咎之㫖葢讀之犂然有當于心愓然有警<lb/>
<pb n="KR4h0152_WYG_198-1b"/>
于中無何即及于罪譴誠服先生之先覺矣兹僕之事<lb/>
譬之盲子被髪號走以救隣火出門跬步即入坎窞誠<lb/>
足恥矣過者棄去不復顧眎獨有長者見盲子哀其以<lb/>
救火故不惜千金之藥大賜盲子令其復明此長者之<lb/>
恩寧有既乎嗟嗟僕往事念之誠可愧恥若此盲子三<lb/>
年來親識舊游無復一字相問乃又過䝉長者不棄絶<lb/>
猶以為可教誠欲僕之心復明也已視此長者憐彼盲<lb/>
子恩不百倍耶三年謫宦瘴癘疾病不啻其心苦耳乃<lb/>
<pb n="KR4h0152_WYG_198-2a"/>
其不肖之身亦已敝矣然未嘗敢以一字聞于親識舊<lb/>
游亦士之體當爾非以為名高也兹則不敢自外于左<lb/>
右者誠又服先生之先覺作人長厚慈義之重矣嗟嗟<lb/>
僕生二十年方知學道初以苫次三年見哀而不傷之<lb/>
體後復閉戸習靜乆之雖未凝寂而正念不失又三數<lb/>
年可自娛樂稍以家貧故出求仕遂荏苒名場粗狂暴<lb/>
害十六年始及于禍三年中悔艾念此則魂魄動而病<lb/>
亦作矣乃其初念旋以暗濁嗟嗟僕之行履二十五年<lb/>
<pb n="KR4h0152_WYG_198-2b"/>
之間又若彼田舍郎之積少貲以自殖忽出大都羡其<lb/>
巨麗歸以少貲往日南朔北朝夕馳騖貲盡窮歸無所<lb/>
于託栖惶在道復念少貲有如隔世又若夢中今先生<lb/>
之憐僕墮盲子之困而不知由僕動狂賈之妄念始又<lb/>
如此乃昨讀所惠三書驚嘆竒作入一悟之門抉百氏<lb/>
之髓前無古人後無來者依此修行可以出世可以經<lb/>
世無復疑阻矣僕悔艾離索之中得此如前田舍郎依<lb/>
載長者寳車圖營復少貲雖為客作嘗得沾丐喜慶無<lb/>
<pb n="KR4h0152_WYG_198-3a"/>
既如此雖欲拘小諒自外于門下得乎恭惟有道應期<lb/>
以解世紛吾君得忠靖之臣公卿獲直諒之助士大夫<lb/>
有持論依歸之地顧僕懐犬馬之心者其于國禎寧不<lb/>
戀企他日稍得慰倚閭返初服倘不即先朝露當手寫<lb/>
是寶書藏之眉山中以諗千古以報知己末由瞻接肆<lb/>
此緬縷惟賴庇覆愆罪不以示人萬萬<lb/>
　　復廣西方伯張鄮西書<hi>趙貞吉</hi>
僕通籍始值公出麾海甸數仰揚聲藉甚徒切跂望作<lb/>
<pb n="KR4h0152_WYG_198-3b"/>
吏塵中所為實勞摶風御虚㑹當有時已流彩青雲躡<lb/>
足從顒懐義濟輔練著聲實可謂當塗之遇才情之極<lb/>
選而高朗之莫京者也迺屈已庇士訓奨流逐縁及于<lb/>
僕湘江之濵雨夕雞鳴挹公話言霍然己病夫僕本為<lb/>
一飽而出遂違大易濡首之戒葢荏苒乆之己每懐平<lb/>
子憂生之嘆屢引長卿嫚俗之病寡朋鮮侶跡逺勢孤<lb/>
秪此悁悁者耳乃終不自明至一旦卒然犯傷手之咎<lb/>
則誰非其甘心者哉此僕之大畧不近于道也顧振一<lb/>
<pb n="KR4h0152_WYG_198-4a"/>
葉無損春顔然人生實難亦各言志邇來去國愈逺而<lb/>
悔創愈深何則誠懲昔之不能約己遵道自容清時徒<lb/>
取棄逺裔而傷立事者之氣若僕自謂所為殆過甚矣<lb/>
何所復補矣執事尚期僕以厯長沙弔屈賈乎豈敢終<lb/>
焉肆情而莫之反乎昨出祠下撫已省咎逺烟蒼水對<lb/>
之惘然已不令生遷客之感又安敢動豪士之鳴乎何<lb/>
則彼二子者誠自度其才智足以致用故皆戚戚不安<lb/>
于其棄置若僕則所謂以一飽之故而易萬里之行非<lb/>
<pb n="KR4h0152_WYG_198-4b"/>
據之為已無所為尤怨若此而又妄齒于賢直之後則<lb/>
適増其戾而厚其愚已耳故不能也僕自度不能如二<lb/>
子非以為誑也昔張仲蔚自度性不諧俗常使蓬藋滿<lb/>
門谷子雲則揺筆札以趨猶恐後之矣又豈非二子各<lb/>
適其適能早自度以無悔于當年而成名于後之效哉<lb/>
若僕者髪種種矣既不能如此二子善自度早決出處<lb/>
于前又不能如彼二子自度才智有餘奮庶幾于棄置<lb/>
之後則将疇依哉江州司馬之投記廬山曰他日行止<lb/>
<pb n="KR4h0152_WYG_198-5a"/>
進退得以自遂則左手抱琴書右手携妻子以老于其<lb/>
中清泉白石實聞斯言僕兹者欲自託以邀福于諸大<lb/>
君子之前僅竟有如此然亦未敢遽為談也感公情逮<lb/>
率爾發之惟不令僕復以多言為悔則深以望于長者<lb/>
之終庇之也<lb/>
　　與曹黄門書<hi>趙恒</hi>
某海濵賤士少而踈狂長有幽憂之疾其不足以用世<lb/>
不待人能知之雖某亦自知乆矣然所以厯中外官竊<lb/>
<pb n="KR4h0152_WYG_198-5b"/>
禄十五六年而未去者非但以老母在堂而因循于升<lb/>
斗間某之少八九歲時父母貧教之干禄而使授書于<lb/>
塾師師謂是兒俊利當有以折伏之一日跪之庭授之<lb/>
千餘言成誦命之起又復授千餘言又復成誦頃之所<lb/>
誦者數千言師為一笑而罷既年十五六自謂此非所<lb/>
以為學則又間取書中一二窮日夜而思之至忘其寝<lb/>
食而不輟人曰是子必病矣掩耳勿聴也人曰是子憊<lb/>
矣某不為輟則又日求當世兵刑漕運錢榖之書而妄<lb/>
<pb n="KR4h0152_WYG_198-6a"/>
折以古人之意謂必如是而後可以見之于用人指望<lb/>
而笑曰将以何為不顧也然自某在官也吏人抱牘滿<lb/>
前積之盈尺俯而讀之能四五行俱下仰而思之次第<lb/>
以對人有不中肯綮者鮮矣嗟乎此固所以病也而亦<lb/>
所以不病者也某教江西時屬今總制舜澤蘇公評其<lb/>
文而謂人曰才乎才乎固自别乎此舜澤公之言也其<lb/>
愛某也眎其子為丞南太學三年而當今吏部松溪公<lb/>
之為祭酒指諸生謂曰當觀䋲愆君之經濟為主事而<lb/>
<pb n="KR4h0152_WYG_198-6b"/>
司倉場之出納存乎留都士卒之口者不敢自蔽也眎<lb/>
司篆歲餘則嘗申部運之規而來十餘年不至之方面<lb/>
磨筭于部庭郤咸寧穵運竒囤之折也一日而為空虚<lb/>
内帑留數萬之儲榖米不足而濟之以金金不足而通<lb/>
之以榖米司徒公旦夕立之于傍筆而與之語前後章<lb/>
疏數十上必出某手而後定它人不與也謂軍士不宜<lb/>
俾輕易得後湖之版籍以詐害于非其鄉其族之村民<lb/>
駁回參賛之堂咨因而大詬某于六卿之前進退自如<lb/>
<pb n="KR4h0152_WYG_198-7a"/>
也時無今陳芹山公者幾不免于危禍已而自後湖來<lb/>
者盡得軍人之情以復于直齋公而後嘆曰吾固聞趙<lb/>
正郎今不復訝矣某又欲疏為江淛復布絹折色之規<lb/>
以蠲内侍之誅求一時寮友為之動色疏正具未上而<lb/>
得運同之報芹山再作而歎曰竒才難得某為出涕曰<lb/>
翁在邊陲則某仗劍來歸矣翁在台司當為翁及門而<lb/>
獻策翁不以為狂也某聞天之生人有所限亦必有所<lb/>
縱君子之用人有所用亦必有所棄如某者若棄其短<lb/>
<pb n="KR4h0152_WYG_198-7b"/>
而用之則亦何肯遽出人下哉今得滇南六百里之郡<lb/>
逺在萬里之外鳥獸犬羊之與居尋常自好者薄不為<lb/>
也乃不自愛重屈膝于諸公之前中心耿耿亦以宇宙<lb/>
内百年此身思竊自見分毫于後世耳今未察其志氣<lb/>
施為之如何而其眎之也譬猶鼓策播精以食于人如<lb/>
荘生所稱支離疏者此其所以燈下自憐撫劍而歌恨<lb/>
早不焚告於逆旅之庭掛冠金馬之垣而去者也某之<lb/>
于明公雖嘗乆仰芳聲而未望見眉宇日者以滇中諸<lb/>
<pb n="KR4h0152_WYG_198-8a"/>
吏拜于堂下聞其事而悲之登之堂而問以所學欲援<lb/>
之泥塗之中而升之几案之上者惓惓也諺曰人不易<lb/>
知知人亦不易若明公之知某又何其易也士固屈于<lb/>
不知已而伸于知已當其屈也如昏如瞶踽踽涼涼以<lb/>
遊于世者豈獨某哉及其伸則揚眉吐氣思欲乗青雲<lb/>
之上而為霖為雨以施于世某今屈伸之感豈易易對<lb/>
俗人道哉昔者以諸吏見而未口出一言明公已知其<lb/>
非愚也今日雖千萬言而不廢明公不以為狂明矣是<lb/>
<pb n="KR4h0152_WYG_198-8b"/>
以敢盡其言伏惟憐其志而加察焉<lb/>
　　與何仲黙書<hi>孟洋</hi>
洋頓首言仲黙賢弟足下比見家書知足下其道大行<lb/>
甚慰仲黙視僕初志如何乃今事與願違殊愧同志足<lb/>
下能察此否自八月二十三日蒞任巡厯荆岳嵗晏返<lb/>
省正月二十一日偶感于事遂決歸計即夜渡江無一<lb/>
知者天明洎漢口始移文總司當道皆遣官致書追留<lb/>
至再及僚友親自攀挽竟不能止矣二十七日道遇家<lb/>
<pb n="KR4h0152_WYG_198-9a"/>
眷同歸二月四日達鄉里恐足下聞之駭疑為書以布<lb/>
𠂻曲當是時即同僚僕𨽻無不駭者仲黙固知我恐亦<lb/>
不免耳古人有薄軒冕而不顧輕富貴如浮雲僕何人<lb/>
也乃敢望此然私情不同勢弗容已揆乎輕重之際究<lb/>
乎可否之極不待賢者而後能也槩言不宜歸者三不<lb/>
能仕者七酌而論之不得不然親在欲子顯仕不宜歸<lb/>
一也家貧俯仰不給近雖少置田貸人者過半需禄以<lb/>
養不宜歸二也年未四十雖無所要亦未畢所欲施此<lb/>
<pb n="KR4h0152_WYG_198-9b"/>
不宜歸三也僕凡思此三者審矣其如不能仕者有甚<lb/>
于此焉老父今年八十有一即且健人子之心詎敢恃<lb/>
耶老母少五歲業已懣不能自卧起迎養不可復無所<lb/>
托悠悠仕路何為止期此不能仕一也僕生而脆弱不<lb/>
禁煩苦三十一已見二毛前年嘉興病濕幾不能起宦<lb/>
情寖息今更不已衰槁日滋既歸尚可逸情定神休養<lb/>
性靈少延嵗月耳不能仕二也方今冦盜徧江湖之間<lb/>
守吏貪虐十常八九素乏摘發之智又無驅剪之術坐<lb/>
<pb n="KR4h0152_WYG_198-10a"/>
視素餐實所不忍又上下喜同不欲作事即有一二舉<lb/>
革囂然議起徳不孚人誰能我諒安以受之又不能堪<lb/>
不能仕三也湖廣連嵗兵荒民物困極無名誅求出自<lb/>
權貴殆無虚日固嘗隂奪力制彼之積怨有俟而發又<lb/>
荆州課厰新設中官恣横暴民尤甚與之持乆必至構<lb/>
讐夫臨事避難勇夫所恥足下視僕猶能如昔者下吏<lb/>
以貽親憂耶自度不能安可苟處不能仕四也上下交<lb/>
際雖君臣分嚴自有定體有司承迎獨過其則若勉強<lb/>
<pb n="KR4h0152_WYG_198-10b"/>
從命則顔赬骨慙稍有不齊同輩已厭之矣厭之不己<lb/>
譛毀投焉賢不肖考察于此焉定即無意于儌榮何苦<lb/>
徒取辱也此不能任五也且僕量既褊狹性復疎易仲<lb/>
黙所深知也平生不矜小節恥為曲謹又好飲酒言語<lb/>
無忌平居與人交談常破肝膽見人有過好為面折或<lb/>
有事不可意便至狂發不顧利害無自飾之行而有好<lb/>
盡之失以此數端處今之世足下以為可免乎哉萬萬<lb/>
無是理也此不能仕六也朴兒少頗慧四方奔走失教<lb/>
<pb n="KR4h0152_WYG_198-11a"/>
年長日愚僅此一子俾之無所成立非父道也既無濟<lb/>
于時又賊其子兼失之矣此不能仕七也旦夕自處情<lb/>
煎心裂卒有感觸計不可解此但可為仲黙道耳夫人<lb/>
有詢托辭以應可也違養志之常道缺<graphic n="KR0949" url="https://raw.githubusercontent.com/kanripo/KR-Gaiji/master/images/KR0949.png" mimeType="image/png"/>瀡之餘甘僕<lb/>
之罪不可原矣學有所未行才有所屈僕豈無是哉時<lb/>
艱智短亦或然耳若乃立竒行以沽名掩穢跡而棄世<lb/>
固僕平日所深疾乎時人不敢以自居乆矣仲黙能諒<lb/>
之乎足下體不世出之才抱有用之學量足以容衆而<lb/>
<pb n="KR4h0152_WYG_198-11b"/>
權足以濟時惟宜平志酬物行道是圖天下所屬望不<lb/>
可不勉矧清貴之秩以斯文風化為司桎梏無所交于<lb/>
目塵氛不能犯其慮俯視僕之所居而方其所負豈可<lb/>
同日語哉惟仲黙察之無惑二月二十七日洋再拜<lb/>
　　與沈君典諸子<hi>屠長卿</hi>
一别足下遂作勞人東還内戒行李外接賔客終日馳<lb/>
逐夕至漏下四五皷不得休去冬十一月初四日始得<lb/>
奉老母涉潁又鞅掌可知也坐是乆缺修問我心殊勞<lb/>
<pb n="KR4h0152_WYG_198-12a"/>
潁故自小邑不謂又凋敝不可言延城廣袤三里寥落<lb/>
數家一所鎮與縣官雜治軍三倍于民城中所官専制<lb/>
縣大夫莫得詰非一日所鎮家人至騎馬與縣官争道<lb/>
其家之瓦覆而崇墉者問之皆千夫長百夫長家編民<lb/>
僅僅土室草屋泥垣蔽風雨而已城外塊然荒土如掌<lb/>
大景于何有惟枯楊數株霜雪玲瓏望如玉樹可為娛<lb/>
玩葢東折而入于夀州北折而入于潁州此葢潁夀間<lb/>
一村落東北去潁夀二州治稍逺故别置一縣治漢稱<lb/>
<pb n="KR4h0152_WYG_198-12b"/>
黄覇所治潁川及灌夫家潁川者今河南汝州非潁上<lb/>
也唐宋所稱潁川為歐蘇宦遊處者即今潁州去潁上<lb/>
尚百數十里而遥葢北不近箕潁東不近濠梁淮泗而<lb/>
自為一村所謂塊然荒土如掌大者爾無所取義矣史<lb/>
稱管仲潁上人今潁上有管仲墩然攷管仲墓在山東<lb/>
舊誌所稱諒不誣或相齊後遂家山東死即葬山東爾<lb/>
然潁上舊未有管仲祠潁人之不好事如此哉邑小而<lb/>
民貧征求作苦民日以不堪又界潁夀間為汴泗孔道<lb/>
<pb n="KR4h0152_WYG_198-13a"/>
車葢供億不絶不佞以去冬十一月二十六日蒞任之<lb/>
日緋衣皁葢逍遥乎須臾即衣故敝衣出城馳數十里<lb/>
扶伏道旁迎貴客貴客呵聲如雷使人魂銷村落數家<lb/>
舊猶不失本業且俗纎嗇無華足偹饘粥近嵗為大水<lb/>
蕩析民以縣罄又土燥不宜秔稻蔬菜僅有豆麥雞豚<lb/>
四種雞豚又味瘠薄不可食不佞今下車禁雞豚一無<lb/>
所市日麥飯一匙而啖乾葫蘆官舍頺垣敗壁大風灌<lb/>
室號嗄不止老母苦寒夜起不佞手爇蘆葦細君進湯<lb/>
<pb n="KR4h0152_WYG_198-13b"/>
汁土風誠然淳朴不復知官府禮法其最者言之可為<lb/>
諸君長安扺掌之資不佞下車之日舊令舉公燕燕不<lb/>
佞堂上盡召城中千夫長百夫長及數輩龍鍾而皤然<lb/>
者為鄉老博士及故縣尉丞州司馬至有頂儒巾而青<lb/>
袍者稱故上舍皆與不佞南面分席而坐堂上惟舊令<lb/>
下坐稱主人縣官不知所出旁一吏對曰故事明日不<lb/>
佞舉公燕酧舊令諸君復來不佞方與舊令為交盤日<lb/>
夕不得休命從人治酒賔舘欵客盡徹門者爐火庭燎<lb/>
<pb n="KR4h0152_WYG_198-14a"/>
佐客驩又時時遣人謝過諸君至二皷醉飽盡驩遂相<lb/>
與約無待公燕奈何以交盤故慢客私開縣門不告而<lb/>
去詰朝縣官猶令人持帖子謝過也不佞今遭人無短<lb/>
長惟罄折而又善謝過疇謂屠長卿終骯髒人哉然于<lb/>
行公法則不敢爾矣此大都猶其小小者也其最不可<lb/>
為者城臨大河河廣十丈深二丈許先是去城垣猶稍<lb/>
逺嵗遭大水壊堤水漸迫城下今去城僅二尺許今年<lb/>
三月春水時至或夏秋間淫潦則城垣不復可保民其<lb/>
<pb n="KR4h0152_WYG_198-14b"/>
魚乎奚官之為也危在旦夕方修築河堤邑無一木石<lb/>
取木石當于夀州二百里外度支盈萬金邑中一無所<lb/>
出而日奉上司之督責甚棘前官業已脫走今至不佞<lb/>
将安所逃不佞雖日夜焦勞蕞爾小邑寥落數家計無<lb/>
所出今方出廬外舍與土人多方區畫盡出縣治之瓦<lb/>
石以義倡百姓家借一石而草屋泥垣又苦無石則取<lb/>
敗石伐枯楊不佞方且身帣鞲與土人同操畚鍤列在<lb/>
負擔日遶行百里而夜令人從門外報太夫人以無恙<lb/>
<pb n="KR4h0152_WYG_198-15a"/>
百姓見不佞忠誠人人勸也嗟乎疇昔搦管清言屠生<lb/>
今一至此哉不佞以前嵗馬上馳二千五百里入京師<lb/>
去嵗間闗抵家又間闗奉老母渡淮而北喘息未寧又<lb/>
走夀州走中都走滁州走淮泗走揚州謁上官而歸遂<lb/>
興此役迄今形容枯槁手足胼胝又為風雪所侵蝕髩<lb/>
髪種種作枯松状雙耳皸黑如木菌鼻促縮而善涕昨<lb/>
方庭謁上官跼蹐無奈涕何葢不復曩峕白晳楚楚屠<lb/>
生天乎其以我為時夜也誰令聴之故人良苦始謂數<lb/>
<pb n="KR4h0152_WYG_198-15b"/>
字聊寄相思不意臨書遂不能止勉旃先生努力霄漢<lb/>
　<lb/>
　<lb/>
　<lb/>
　<lb/>
　<lb/>
　<lb/>
　明文海卷一百九十八<lb/>
</p>
<p>
</p>
  </div>
</body>
</text>
</TEI>
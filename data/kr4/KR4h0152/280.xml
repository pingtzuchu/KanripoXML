<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>明文海巻二百八十</head>
    <p>
<pb n="KR4h0152_WYG_280-1a"/>
欽定四庫全書<lb/>
　明文海巻二百八十　　　　餘姚黄宗羲編<lb/>
　　序七十一<lb/>
　　　贈序<lb/>
　　贈南潯人丁叟序<hi>楊循吉</hi>
士所以學者將以為天下用也無以自見而又恐人之<lb/>
弗信故以其所有著之為文盖志之曰吾之用也必若<lb/>
是此乃士之所以為文者而非虚言也及後世求士不<lb/>
<pb n="KR4h0152_WYG_280-1b"/>
以文好士之文者甚少而士之文益賤抱其文無所于<lb/>
售公卿之視之者以為潤色粉采之具不以此重于士<lb/>
之文可以無作矣幸而有無勢之人不得志之友間復<lb/>
好之而士聊亦以此自慰藉相與出其心志之所得者<lb/>
一共讀之以為樂然豈士之願也哉予少為士切有志<lb/>
于學學未至而莫敢以文謁人不知今天下之好文與<lb/>
否也南潯人丁叟未嘗讀書而勤勤來乞予之文此固<lb/>
得于誰乎而亦何用哉然余以為士之文茍不為天下<lb/>
<pb n="KR4h0152_WYG_280-2a"/>
所好則茍有來欲之者雖不知皆可與也而士至于使<lb/>
叟好其文而無所用于士則亦可嘆息矣而豈余之願<lb/>
也哉<lb/>
　　贈李典籍序<hi>崔銑</hi>
髙陵李先生守典籍三年考績得上考將還南監司諌<lb/>
吕道夫偕銑往餞之李先生吾友吕太史仲木之外舅<lb/>
也吾友之賢天下莫不聞先生恬雅沈篤見容者消其<lb/>
吝接言者去其躁昔孔子稱子賤謂魯有君子焉夫君<lb/>
<pb n="KR4h0152_WYG_280-2b"/>
子者教立則變宋有石介者直講也太學自介興故道<lb/>
有可尊不計乎其官人有可師不頼乎其勢先生之職<lb/>
典籍也自經而下咸在焉凡數十萬巻矣當年不能誦<lb/>
其辭累世不能究其學太史公巳病之夫先生之道存<lb/>
乎經耳學者倦于行於是乎深性命之談亡其本于是<lb/>
乎長鞶革之餙始也以經進而中也與經戾是故習詞<lb/>
賦曰屈曹而已矣不曰風雅習文章曰遷固而已矣不<lb/>
曰典誥習訓詁曰王鄭而已矣不曰伋軻習事功曰律<lb/>
<pb n="KR4h0152_WYG_280-3a"/>
例而己矣不曰經術習𤣥理曰虛静而己矣不曰孝弟<lb/>
習通變曰謀術而已矣不曰仁義甚者勦古義而易其<lb/>
文卑已就而髙其論代増人沿假以名世學者皆眩迷<lb/>
而不知要銑聞之古詩三千篇孔子刪為三百而後始<lb/>
可誦法夫慕父母者孝子之行履六經者醇士之學是<lb/>
故經行而習同習同而徳立徳立而化行化行而後天<lb/>
下國家可従而理也<lb/>
　　贈吉安張太守序<hi>馬中錫</hi>
<pb n="KR4h0152_WYG_280-3b"/>
六曹皆官也世獨多刑官六經皆學也士獨好精法律<lb/>
學謂其一官刑曹百務皆諳一精法律終身取辦視他<lb/>
官若不足為矣故人恒多刑曹官而刑曹官亦以此自<lb/>
多予未敢為盡然而亦未敢昌其説成化甲辰春秋官<lb/>
員外郎張君抑之以年勞遷吉安守抑之先君子嘗贊<lb/>
太平郡幕有遺愛民至今懐之侍御鄒君公輔郡人也<lb/>
因謁予文以贈予往未敢昌言者今可以言矣夫大江<lb/>
之西固多劇郡然十三郡中吉安號為尤劇邇年俗漸<lb/>
<pb n="KR4h0152_WYG_280-4a"/>
于澆民健于訟非得長者坐而鎮之不可黙挽其馳突<lb/>
而潛消其桀驁豈専刑名法律家所能諳且辦哉予官<lb/>
諌垣八年于茲校閲刑書封駁舛誤習見所謂刑名法<lb/>
律矣奸者舞文以規利亷者彌文以近名刻者深文以<lb/>
示威不一再轉輙䘮所有負所學惡在其為諳而取辦<lb/>
哉亦嘗習聞抑之矣其為人務為長者其立心恕其决<lb/>
獄平其為文無一切深刻巧詆之辭其貌謙其氣冲虛<lb/>
不自多精于律學不自謂為精以是為守易易耳豈必<lb/>
<pb n="KR4h0152_WYG_280-4b"/>
取藉于彼哉若刑名可以取辦法律可以諳務則商鞅<lb/>
韓非軰駕伊吕而失孔孟久矣夫六經檢心之書也法<lb/>
律刑人之書也學者明經致用尚藉之資奸偽以壊心<lb/>
術况法家流乎窺抑之之風度而上泝其先人之流澤<lb/>
抑之之賢固有自來而牧民異政有孚恵心果非一刑<lb/>
名之可例論也譬之役狙者然豢之者固得其用扑之<lb/>
亦可得其用相與角于市無異也至縦之林木之間而<lb/>
招之豢之者狙見且來而扑之者狙見即走矣法家扑<lb/>
<pb n="KR4h0152_WYG_280-5a"/>
狙者也抑之豢狙者也豢與扑其為道殊其致效亦異<lb/>
吉之民其亦知所審焉則可矣<lb/>
　　贈李明府汝弼序<hi>馬中錫</hi>
進士李君汝弼補襄陵令人見其風範壁立制行斬然<lb/>
正人君子之氣可掬遂逆其為政有可觀也一意勉以<lb/>
入為臺郎至形諸筆舌率皆䛕詞而少䂓諷中錫獨謂<lb/>
其不然夫天下事未有慕乎彼而不妨乎此者也必若<lb/>
而人之言是欲天下為令者動輙以臺郎自許而後不<lb/>
<pb n="KR4h0152_WYG_280-5b"/>
敢怠其政吾見天下之令従兹弊矣譬之食與獵然一<lb/>
下箸之頃志在太牢則其飯脱粟也必無味一發軔之<lb/>
初志在逐麋則其顧兔毋怪乎其不審也今期人美政<lb/>
誘人美官何以異于是政恐其致力于彼者專則用意<lb/>
于此者雜而規圓殆未免乎毁方矣且今之為令者天<lb/>
子何以知其賢而擢用之也其必先獲乎守又獲乎臺<lb/>
然後獲乎銓曺而聞其賢于上乃召為臺郎也否則雖<lb/>
賢不能自達而欲為令者憧憧以求之可乎哉其弊必<lb/>
<pb n="KR4h0152_WYG_280-6a"/>
將使人背兔以従麋唾粒以嘬肉巧其政以求售矣此<lb/>
心一萌設機萬種新譽日歸舊學盡負君子忽焉下流<lb/>
正人漸為曲士為斯言者導之也守有司也徵科者有<lb/>
司之所事也臺憲臣也䋲人以法者也銓曹黜陟官也<lb/>
責名檢以進退人者也然惟巧者能中其嗜尚以獲其<lb/>
懽心焉故以徵科中守則取諸民也川漁原狩罟舉無<lb/>
逸鱗網合無亡蹄而守之心獲矣以守法中臺憲則法<lb/>
茍㭱存不顧政之虎逝而臺憲之心獲矣以名檢中銓<lb/>
<pb n="KR4h0152_WYG_280-6b"/>
曺則布被食餌者櫛比以欺世而銓曺之心獲矣大中<lb/>
之有大獲小中之有小獲不中則無獲也誰復抱拙而<lb/>
不為巧中哉其䆒必至天下之邑無一賢今而天下之<lb/>
令無一善政然後已吾故甚不滿于以官勉汝弼者也<lb/>
雖然涎鼎不可以誨烏獲而舉鼎者必烏獲學謳不可<lb/>
以責韓娥而善謳者必韓娥窺驄睨豸固不可以喋喋<lb/>
獻喙于正人君子而隼鶻鵰鶚之羣詎能舍正人君子<lb/>
哉是則私有望乎汝弼<lb/>
<pb n="KR4h0152_WYG_280-7a"/>
　　贈張巡司序<hi>馬中錫</hi>
蓧人張汝誠以精深吏事従事公府數年得官為即墨<lb/>
右倉氏又數年以出納底績晋秩為武進奔牛鎮巡司<lb/>
以姻戚謁予宦邸視茫茫而髪種種矣予進而告之曰<lb/>
若知巡司官之道乎夫官以巡檢名則其職在弭盗而<lb/>
百務貴檢察然今之盗未易弭而盗之情未易察也昔<lb/>
之盗以貧今則殷富者亦或為之矣昔之盗以愚今則<lb/>
號為士人亦竄身其中矣昔之盗畏法今則玩而易矣<lb/>
<pb n="KR4h0152_WYG_280-7b"/>
夫搜捉之官巡徼之卒詗其所如而掩其不備所持者<lb/>
法爾盗玩而易則法不足以制吾法不足以制而吾弭<lb/>
盗之術始窮檢察雖極于精明而無所于用且巡司卑<lb/>
官也髙位大寮發蹤指示者也司督理者以多賕而通<lb/>
音問主案牘者以稔熟而竄姓名勢家為之居停主人<lb/>
不敢物色貴幸為之保庇恩主不能盡法卑官何所用<lb/>
其力耶是必端廟堂之本以清于源㧞介特之撡以勵<lb/>
于節倡輿論之公以正于俗源清則盗無所庇節立則<lb/>
<pb n="KR4h0152_WYG_280-8a"/>
盗知所恥俗正則盗無所容不煩刑誅而盗可漸平然<lb/>
此非汝誠事而亦非立談晷刻之所能盡也禦盗則譏<lb/>
察非常得情則哀矜勿喜汝誠之所當自盡者如是而<lb/>
巳危言髙論其於汝誠何哉于其行姑與之飲酒而己<lb/>
汝誠嚬蹙言曰是誠難矣誠非吾所敢任矣書斯言以<lb/>
畀我值清節敏才者將以告之或藉以集事遂書之<lb/>
　　贈黄子省曽序<hi>霍韜</hi>
昔年讀文恪公哀榮録知文恪有門人曰省曽黄子者<lb/>
<pb n="KR4h0152_WYG_280-8b"/>
公門髙第弟子也善文辭繼讀空同集見空同與黄子<lb/>
往復札書又見黄子所為空同集序又知黄子篤好古<lb/>
文詞所自作逼真六朝嘗曰江南才士如黄子者可以<lb/>
文辭表樹于世矣惜不得聚語庶幾共進古道而黄子<lb/>
尚助予之蹇也乃今秋仲黄子來自姑蘇過予見古樓<lb/>
聚語累日復見所序水經見所叙西京雜記諸書則曰<lb/>
黄子博雅之士也又見所叙髙士傳見所叙洙泗本㫖<lb/>
乃又曰讀髙士叙論可知吾子志之所希矣若洙泗本<lb/>
<pb n="KR4h0152_WYG_280-9a"/>
㫖予殆未之知也亦有以發我也乎乃今黄子告歸曰<lb/>
何以教我渭厓子曰予何能有益于子也予之荒陋何<lb/>
能又益于子也若曰學以博古也子則既博矣若古文<lb/>
辭子亦成家矣皆予所無能復益于子也嘗聞之學以<lb/>
洞見大原為要而戒于小道之溺譬之萬井之邑邑中<lb/>
之衢徑什伍比聯亦萬其棼也有蟻焉曰吾將由徑循<lb/>
衢次究什伍黙識之焉雖積月累年所由以識也不能<lb/>
數徑有鳥曰鸛鸛鶴之屬也振翮而過萬井之徑一盻<lb/>
<pb n="KR4h0152_WYG_280-9b"/>
瞭如學亦若是而己黄子于道務見大意其必為鸛也<lb/>
無俟于予之言也予之陋亦何能有益于子也究竟大<lb/>
成惟黄子也<lb/>
　　贈王躍之還建昌序<hi>夏良勝</hi>
文武一也後世而二焉今欲其一難矣兵農一也後世<lb/>
而二焉今欲其一難矣此經世者之恒言也然有易而<lb/>
一之者何哉毎聞章縫談兵法指畫勍敵如在目中譽<lb/>
之者曰文武才也介胄之士稍稍事筆墨約束衣帯類<lb/>
<pb n="KR4h0152_WYG_280-10a"/>
寒士人亦異視之兵制襲壊坐食以困農尺籍半虛調<lb/>
發不足按籍刺丁壯威貨廼訖猝有警備又驅以先之<lb/>
冀傷敗可以避法求其故則曰是以賦出兵之意嗚呼<lb/>
若是而為文武兵農一也是何其易易也歐陽子謂困<lb/>
天下以養亂者虛矣而武士征行若棄于市書生制敵<lb/>
一試而敗獨劉秩也哉是古之文也以資武今之武也<lb/>
以冐文古之農也以寓兵今之兵也以厲農故今之文<lb/>
武之一也余欲為昔之二不可得己今之兵農之一也<lb/>
<pb n="KR4h0152_WYG_280-10b"/>
余欲為昔之二不可得已然而習尚非可以旦夕移規<lb/>
制非可以草率議變而通之存乎其人則懐天下之憂<lb/>
者於一方君長寜無有厚望者乎千户侯王君躍之余<lb/>
少以文字友者也兹歸守禦吾邦其於武事固當深講<lb/>
者而邦伯韓君又將家子躍之夫亦有所遇矣志相成<lb/>
而類有所感則樹兵以衛吾農者可幾也且為謝曰余<lb/>
亦談兵者而今則已矣然亦豈但已乎盖思所以一之<lb/>
者而未得其説也<lb/>
<pb n="KR4h0152_WYG_280-11a"/>
　　贈鄭子榮還曲江序<hi>張岳</hi>
鄭君子榮將歸曲江詣予别予飲之酒而問道所由曰<lb/>
有二西出新林浦泝采石入湖口泛彭蠡抵豫章城下<lb/>
以歸易矣而有彭蠡風濤之險東迂道千餘里以避彭<lb/>
蠡歴呉㑹横絶兩浙繞衢信而亦㑹于豫章然迂迴緩<lb/>
曲不如西之㨗也予曰行也期至爾無速于險道途所<lb/>
次山川之迂徑疾遲固將道之以至者也茍不止無不<lb/>
至焉夫彭蠡風濤晦冥變化頃刻殊狀使人心掉神慄<lb/>
<pb n="KR4h0152_WYG_280-11b"/>
及俄而就定波平如掌一駛千里豈不足以快所適哉<lb/>
然有幸㑹焉則整裝東出緩轡徐掉其于至也誠的而<lb/>
安矣嗟夫天下未嘗無久逺不可至之道特巧于渉世<lb/>
者不勝于好徑冀幸之心學飭于私見而名之信否幸<lb/>
乎人事决于小數而功之成否幸乎天夫豈無所至焉<lb/>
以自信其心由君子觀之則有逡廵退避不敢一投足<lb/>
于其間者多矣是故難易者勢也近久者時也裁而處<lb/>
之者義也化而忘之者道也道義所安命則立焉故曰<lb/>
<pb n="KR4h0152_WYG_280-12a"/>
不知命無以為君子獨歸也乎哉子榮再拜曰守仁也<lb/>
問行而得持身之方敢不敬夙夜于是復酌飲之而與<lb/>
之别<lb/>
　　贈郡丞春江李侯序<hi>張岳</hi>
余昔居京師頗久幸官閒事鮮喜與恢廓辯博之士譚<lb/>
論古今制度得失盖至于兵制末流未嘗不慨然三嘆<lb/>
也人心之靈可使百世四海而相通至于血氣之剛柔<lb/>
强弱雖父母兄弟不能相授今使従戎者世及違其水<lb/>
<pb n="KR4h0152_WYG_280-12b"/>
土風氣履行陣于數千里之外往焉未必足用也民之<lb/>
以世及従戎者徵調騷動困且極矣而戎衛之符檄交<lb/>
下嵗月未己識者咸知憂之特委諸莫可奈何曰法則<lb/>
使然噫法固然也行法之意將不在人乎餘干李侯佐<lb/>
治吾郡于郡事無所不與亦無所不善而清戎尤其顓<lb/>
職嘗嘆曰今天下兵弛民困飬兵之費既竭民膏血贍<lb/>
之復驅彫瘁之民以充其無益之數吾勢與位不能及<lb/>
逺泉吾赤子也吾敢慢視乎哉故佐衛五年四方戎衛<lb/>
<pb n="KR4h0152_WYG_280-13a"/>
之符至辨其真偽量其逺近審夫家衆寡蘇瘁之數以<lb/>
權其當行與不當行者茍可以免吾民悉留不遣盖侯<lb/>
勢與位之所能及盡心力而為之如此若夫位守有限<lb/>
非侯所能及者則與余同一憂嘆而亦莫如之何也天<lb/>
下之治非法制明備不足以攝人心而防世變及其既<lb/>
也法有時而弊不知所以變通之復為之申令宻禁而<lb/>
法之弊者愈深固而不可解則當今之可嘆者豈止一<lb/>
事噫安得千百李侯者布滿列郡以蘇吾民哉御史簡<lb/>
<pb n="KR4h0152_WYG_280-13b"/>
公采侯善政而旌奬之盖亦有以知侯者故叙<lb/>
　　贈王與喬南歸序<hi>張岳</hi>
嘉靖乙酉冬予北上京師仙谿王君與喬將赴選銓曺<lb/>
實與偕行予嘗入武夷上幔亭峰浮江達淮泝泗㳊歴<lb/>
齊魯舊墟遇景物㑹心或古今賢達遺跡輙徘徊瞻眺<lb/>
不能遽去與喬儒家子往往能舉史冊所書者與余叅<lb/>
評其是非可否及予至京師幸職事稍暇抱疴寡出與<lb/>
喬亦能以其暇日數相過従談故鄉桑麻節候以暢豁<lb/>
<pb n="KR4h0152_WYG_280-14a"/>
幽懐如是者又三閲月則與喬既領選檄將歸矣余告<lb/>
之曰士不逺游不足以知宇宙之大而宇宙内事與其<lb/>
深思博攷于一室也孰若足跡四達心目之力俱逺然<lb/>
後能盡無窮之變乎方余與與喬北上也寒漲初縮舟<lb/>
滯于江臯河渚氷雪交沍嚴寒薄人而不甚覺者豪氣<lb/>
勝之也今炎暑鬱蒸行者以為病余欲留與喬渉秋以<lb/>
行而不可得豈非浩然歸思亦有以勝之與夫隂陽寒<lb/>
暑之變大矣人心有所向也尚能勝其變况有義理為<lb/>
<pb n="KR4h0152_WYG_280-14b"/>
主于中則夫貧富貴賤榮辱死生之擾擾者真如飄風<lb/>
浮雲安能以有芥蔕耶與喬之官曰隂陽訓術夫隂陽<lb/>
之理未易窮詰若夫氣與數則所謂寒暑之變其大者<lb/>
然非理明不足以識之子歸矣伯氏與竒讀書窮理必<lb/>
有得于是試以吾言問之<lb/>
　　贈年友陳士特司教新泰序<hi>張岳</hi>
昔人謂司馬子長文得山川之助予嘗攷其足跡所及<lb/>
自龍門南徙江淮而㑹稽而禹穴乂折而九疑沅湘既<lb/>
<pb n="KR4h0152_WYG_280-15a"/>
已挹其精華秀麗矣乃循汶泗北放乎齊魯之都則巍<lb/>
然崛起者岱山詭然怪特者鄒嶧之刻石宛乎周旋揖<lb/>
遜之迹若與神接者夫子所講之射圃故子長之文渾<lb/>
深雄壯而紆徐曲折又不失法度可謂至矣予愛其文<lb/>
辭想其舊遊處又恨無子長竒氣不能迹而遊之今年<lb/>
夏吾年友陳君士特拜新泰學博新泰岱山麓邑而魯<lb/>
之故都夫子遺風存焉所謂巍然崛起詭然怪特宛乎<lb/>
其迹若與神接者皆逺近錯望可按迹而知矧士特起<lb/>
<pb n="KR4h0152_WYG_280-15b"/>
南荒北遊京師又東而至于是也信乎追子長之大觀<lb/>
矣然子長之所得特以雄其文焉已耳夫子之道在六<lb/>
經其行事之實在春秋而尤詳于魯其當時㑹盟戰伐<lb/>
歸取之地荒城頽址不與人代俱往猶往往散見魯之<lb/>
東西郊想其人與事攷其是非成敗亦有使人咨嗟感<lb/>
創不能自已其有助士特専門之學亦豈在子長之文<lb/>
之下哉古之學者既有義理以養其心矣及他所以輔<lb/>
養之具不一而足其在庠序則有釋奠釋菜之禮釋奠<lb/>
<pb n="KR4h0152_WYG_280-16a"/>
有樂釋菜合舞樂有徳有語而舞有位又習之于射以<lb/>
觀其徳而皆以禮樂為之節如此其詳也而今皆廢不<lb/>
講其僅存者亦皆茍且滅裂不足以為法魯有聖人之<lb/>
風焉豈無聞而知者士特相與講而行之以教其人所<lb/>
以養心成徳又豈但取諸足迹所及而己哉士特將赴<lb/>
新泰吿别于余余故為亟道其所以樂仕于魯者有若<lb/>
是云<lb/>
　　贈大叅孫公毅庵序<hi>張岳</hi>
<pb n="KR4h0152_WYG_280-16b"/>
昔人論士行得失深致謹於方圓之辨自靈均已有是<lb/>
言其曰何方圓之能周兮夫孰異道而相安盖不以圓<lb/>
為善也栁子厚反之曰人當方其内而圓其外方所以<lb/>
能守圓所以能行余以為内外一理既有意于圓其外<lb/>
矣則夫方諸中者安能固守而不變哉孟子曰規矩方<lb/>
圓之至也是皆有天則存焉聖賢之道天則具于心而<lb/>
時措従宜以適於用未嘗不方也而亦未嘗不圓故學<lb/>
者之所以持身應變豈必于其方圓之迹云乎哉亦反<lb/>
<pb n="KR4h0152_WYG_280-17a"/>
諸心以嚴其天則而已矣某年二十三始識毅庵孫公<lb/>
于浦城其後六年復見于南都又十一年乃今復見于<lb/>
廣右而公之蹤跡則自縣令而給舍少叅憲副得罪當<lb/>
道落職典史稍起今官其于得䘮禍福去就升沈之變<lb/>
備嘗之矣而未嘗以易于初豈非剛方自信之士哉夫<lb/>
方圓皆天則也非圓無以濟方非方無以用其圓然或<lb/>
不得己而至于過也則寜于方焉過之無寜于圓故曰<lb/>
行己有恥乂曰人有不為也而後可以有為皆欲人以<lb/>
<pb n="KR4h0152_WYG_280-17b"/>
方自厲也方中其節無抗之為激狹之為隘執之為滯<lb/>
是亦圓而己矣况夫無是病而備其則如公者于以適<lb/>
天下之用焉往不宜哉公以廣西叅政改江西諸嘗同<lb/>
官者宜有贈言謂某受知于公者命之使言故敢竊推<lb/>
公制行之實以告之亦不肖之所願學者焉<lb/>
　　贈冐玉華遊南雍序<hi>林春</hi>
冐玉華先生以選貢來京師上春官試大廷制也將遊<lb/>
南雍東城予雅在鄉曲寜無言以贈其行乎盖天之生<lb/>
<pb n="KR4h0152_WYG_280-18a"/>
才不甚相逺人之自逺毎失其初故才者自見其才抑<lb/>
或為才所使竟成技藝之小而能自養者則乂就其才<lb/>
之所近者従而禆益補綴以文其才以發其粹若將曰<lb/>
本吾心之所有者従而直攄之因載籍之所傳吾惟精<lb/>
進焉耳庸何傷况美愛可傳言文行逺在大賢亦所不<lb/>
免何在其為非學乎噫古人立言與今人之用心可窺<lb/>
矣昔孔子論文曰辭達而已矣非臨文脩詞以緝其事<lb/>
而寫其情也盖事在言前意因文顯故有孝親之心者<lb/>
<pb n="KR4h0152_WYG_280-18b"/>
言自藹然有忠君之心者言自愷切言發于心意足于<lb/>
養不求其達意足而文自流不求其文言文而道自載<lb/>
如水之來其源不竭其流自長其流既長其積必大汪<lb/>
洋充溢風過文生天光雲影相為照媚而生色變態隨<lb/>
感順應有不可以盡藏者矣是孰使之然哉氣聚而不<lb/>
散力振而不裒神顯而不藏渢乎穆如莫知其妙故曰<lb/>
逝者如斯夫不舍晝夜此文之則也若徒摘前人之言<lb/>
以發在我之藴意不融而辭不達中無主而氣不攄殆<lb/>
<pb n="KR4h0152_WYG_280-19a"/>
不免于牽合比擬力索强探精神之感發㫖意之紓徐<lb/>
不能使人聼之心融見之色受也豈其降才之殊哉養<lb/>
之不同耳玉華先生㓜負雋才長而能文及其養而有<lb/>
成也父兄多賢詩禮奕世故才成有本養必以道不徒<lb/>
文而足以顯其身大其遇者有可必矣今而南也豈無<lb/>
所自見以大其養乎予嘗游南雍矣見其分甚嚴其禮<lb/>
甚肅謁國子先生于堂下而莫敢接詞其道甚尊然後<lb/>
知髙才多下盛徳若愚氣槩一世者亦將自歉而且藏<lb/>
<pb n="KR4h0152_WYG_280-19b"/>
矣盖東南之賢咸聚于此人文之化實始于南君子親<lb/>
師取友以大其養者不容不卑以受也故名世之賢軰<lb/>
出君子之游亦竒玉華之往也得無撫時慶幸少同于<lb/>
予乎况才而且美于此益粹其和養而能成于此益增<lb/>
其大行將望重鄉閭而子弟従待用銓司而上下服豫<lb/>
養之文于是大顯若夫一第之榮則係遇不遇者數也<lb/>
何計乎况又將來科第不靳玉華之游而夙成遲發又<lb/>
造化之厚待吾人者也而君子之自養則又不盡囿于<lb/>
<pb n="KR4h0152_WYG_280-20a"/>
天者是惡足為玉華勉乎<lb/>
　　贈少府呉竺原述職事<hi>薛甲</hi>
事有合于法而睽于情者君子或是焉而未必其是也<lb/>
亦有合于情而睽于法者君子或非焉而未必其非也<lb/>
南蠻不恭朝廷斂天下之精兵猛將屯聚東南而使元<lb/>
老董之廷臣視之于聲罪致討之宜得矣然而所屯之<lb/>
地皆耕稼之地也所役之人皆耕稼之民也必以為是<lb/>
則東南財賦于何而出西北饋餉于何而供以是為是<lb/>
<pb n="KR4h0152_WYG_280-20b"/>
焉而未可也廼若開關塞通市易使邊鄙民庶得自縦<lb/>
于法度之外則必有犯禁而于法有所不合者然而内<lb/>
地之民得耕桑矣海外之貨得流通矣其利又有在焉<lb/>
可以其不合于法而遂非之乎君子為國家長逺慮則<lb/>
必量輕重度緩急故法有所不必拘而名有所不必徇<lb/>
昔者魯人獵較孔子従之子貢贖人不受金又従而非<lb/>
之夫不受金潔名也獵較争端也舍潔名而就争端聖<lb/>
人之慮豈不及此而必為之者誠知拘于法徇于名非<lb/>
<pb n="KR4h0152_WYG_280-21a"/>
所以安人情而適治道也人情之所不安大亂之道也<lb/>
皇明包宇宙以為國盡宇宙之所有以為財而財之所<lb/>
産其最多且鉅者莫如海既煮為鹽以供軍國之用矣<lb/>
而其利之所不能盡取者盡以歸諸其民其所不可必<lb/>
取者盡以歸諸其四逺雖其間市舶有司提舉有官防<lb/>
閑之具未嘗不設然而樵漁者不禁互易者不禁大抵<lb/>
皆網漏吞舟者也夫王者聚人以財而顧疎濶若此者<lb/>
此孔子不拘法不狥名之㣲㫖也且夫殊方異域之人<lb/>
<pb n="KR4h0152_WYG_280-21b"/>
挾其百千萬鎰之重貨泛拍天巨浪之中不俟開舶以<lb/>
與中國之人交謂之曰番人犯禁可矣然非取諸中國<lb/>
者也中國之人取其家之所有不俟開舶以與殊方異<lb/>
域之人交謂之曰中國之人犯禁可矣然非越人于貨者<lb/>
也中國之人與殊方異域之人犯天子之禁欣然各足<lb/>
其所欲而無擾于内地之人内地之人亦無患于殊方<lb/>
異域之擾以寜其幹止安其稼穡而無貽朝廷與公卿<lb/>
百執事之憂則是不拘于法者乃所以深拘之不徇于<lb/>
<pb n="KR4h0152_WYG_280-22a"/>
名者乃所以深徇之故曰不治遐荒深治之道也或者<lb/>
不察顧謂法之不足以盡奸而益詳其法謂名之不足<lb/>
以盡實而益潔其名卒之法愈詳而奸愈不勝名愈潔<lb/>
而實愈不足凡今日番人所以敢于操小艇而出入于<lb/>
三江五湖不假向導歴兩浙犯留都如蹈無人之境而<lb/>
無所嚴憚焉者皆昔日毁䨇桅戮通番之人之説啟之<lb/>
也昔也寛之而不來今也嚴之而愈犯此其是其非其<lb/>
利其害其輕重緩急較然明矣夫由昔之道觀之至易<lb/>
<pb n="KR4h0152_WYG_280-22b"/>
也由今之道觀之至難也舍所難就所易夫人能為而<lb/>
莫之為者無有以是非利害輕重緩急之詳入告天子與<lb/>
雖有能言之人而無可言之期也虞廷述職敷奏以言<lb/>
謂凡事當言者皆于述職言之也乃今嘉靖丙辰當述<lb/>
職之期天子憂東南多事免其郡邑之長而俾其貳行<lb/>
竺原呉君吾郡之貳也敷奏之道無分于長貳則竺原<lb/>
其當言者也吾邑尹金侯某以君之將行也與君之嘗<lb/>
有恵于吾邑也而徵言于予予惟今日之務其最先者<lb/>
<pb n="KR4h0152_WYG_280-23a"/>
莫如治夷之政與其是非利害輕重緩急之詳遂書復<lb/>
侯俾藉手于君焉且曰是可以言矣<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0152_WYG_280-23b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　明文海巻二百八十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>明文海巻一百四十八</head>
    <p>
<pb n="KR4h0152_WYG_148-1a"/>
欽定四庫全書<lb/>
　明文海巻一百四十八　　　餘姚黄宗羲編<lb/>
　　書二<lb/>
　　　經學<lb/>
　　答學士楊先生論虞書疑義<hi>童軒</hi>
軒拜内翰楊先生維新閣下為别頗久渴教之心日甚<lb/>
一日忽奉誨墨喜慰不可言且承以虞書數事下問誠<lb/>
所謂以能問不能也僕不敏敢不罄所聞以就正焉明<lb/>
<pb n="KR4h0152_WYG_148-1b"/>
教謂二典三謨何以俱謂之虞書僕意堯舜禹三聖相<lb/>
承臯陶伯益同出一時其言行功業必皆虞史所紀蔵<lb/>
諸石室至夏世史臣發之銓次成書如後世者若不然<lb/>
毎篇之首何以有曰若稽古四字是為夏史所作無疑<lb/>
孔子删定不名為虞書為何書耶<hi>如唐書五代史俱修于宋不可謂之宋書</hi>
<hi>之類</hi>明教又謂放勲重華文命史記俱以為堯舜禹之名<lb/>
及考典謨文義謂放勲為堯名可也謂重華文命為舜<lb/>
禹之名則不可也豈重華文命之下各有缺文與僕按<lb/>
<pb n="KR4h0152_WYG_148-2a"/>
放勲重華文命皆當時史臣贊美堯舜禹之詞史記因<lb/>
以為名者此蓋司馬遷之謬也何者三聖既名放勲重<lb/>
華文命矣胡為又有堯舜禹之名乎或者求其説不得<lb/>
又謂堯舜禹皆追謚之詞是又不知謚法作於周公乃<lb/>
用於死者夏商以前無之且舜居側㣲時師錫于堯已<lb/>
謂有鰥在下曰虞舜僉舉百揆已謂伯禹作司空矣豈<lb/>
舜禹生前即有謚乎誠不通之論也假使重華協帝文<lb/>
命敷于四海雖似可通至稽古臯陶而下則曰允迪厥<lb/>
<pb n="KR4h0152_WYG_148-2b"/>
徳謂允迪為名可乎然閣下謂有缺文亦過疑也明教<lb/>
謂宅南交下敬致二字當為衍文僕亦以為不然蓋朱<lb/>
子引周禮致日之致極為有理以上下文義推之或在<lb/>
平秩南訛之上亦未可知决非衍文也宅西之下明教<lb/>
謂必缺一字僕按史記有宅西土曰昧谷當有土字為<lb/>
是又謂虞書内咨字當以一例釋之既釋咨為嗟不當<lb/>
又釋咨為訪問也僕按蔡傳釋二咨字皆有所本釋為<lb/>
嗟字者本易齋咨涕洟也釋為訪問者本詩周爰咨諏<lb/>
<pb n="KR4h0152_WYG_148-3a"/>
也蓋古今訓詁多不同有一字訓為二三義者詩中將<lb/>
字至訓為數義如百兩將之逺于將之皆送也福履將<lb/>
之猶扶助也何人不將行也不遑將父天不我將皆養<lb/>
也在渭之將側也無將大車扶進也爾餚既將奉持而<lb/>
進也祼將于京酌而送行也仲山甫將之奉行也受命<lb/>
溥將大也湯孫之將奉也若此之類惟以一例釋之則<lb/>
亦不能通矣似不必拘也兹因明教所及輙陳管見如<lb/>
此未知是否僕異時亦有羣書苴漏一編尚未脱稿今<lb/>
<pb n="KR4h0152_WYG_148-3b"/>
老境倦于筆硯又無侍史代書不能一一請教奈何餘<lb/>
惟丙在幸幸軒再拜<lb/>
　　答論中庸凡書<hi>崔銑</hi>
銑白昔温公通鑑成惟王勝之遍閲之揚雄作太𤣥觀<lb/>
者譏其覆瓿僕讀中庸自識淺見用教兒童吾子諦覽<lb/>
劣言加之講評何幸幸區區之愚非敢妄作求髙前人<lb/>
也中庸脩道之功在戒懼二言無内無外無顯無隠無<lb/>
動無靜無人無已息邪定躁體驗厥貞貞者何中和是<lb/>
<pb n="KR4h0152_WYG_148-4a"/>
也不指中和則戒懼者何物乎然舎戒懼求中専在靜<lb/>
坐擬認景象則失之空寂中和一事也由動靜而分無<lb/>
和則非中矣此龜山延平之學非中庸之義也末章再<lb/>
舉入徳之序知自知㣲無惡不疚已爾以盡戒懼之意<lb/>
焉夫中者事當可之名也誠者言不欺之謂也非髙深<lb/>
之號也商民康敖盤庚誨之曰各設中蔡仲僅改行周<lb/>
公誥之曰率自中説者乃抗為三聖傳心之要中庸曰<lb/>
誠者五道九經之學也全盡靡欠約文為誠若曰實理<lb/>
<pb n="KR4h0152_WYG_148-4b"/>
毋乃増其本無者乎夫皇昊設卦倉氏作字未有簡牘<lb/>
之繁理性之辨也有是物則命是名有是名則立是字<lb/>
後世聖人因之闡揚示道編綴成章是字先而經後矣<lb/>
假借云者雅<hi>此音鴉</hi>之為雅之屬乃聲意相通各有定止<lb/>
若訓天為地假☵為☲可乎今曰孔門當為説文則論<lb/>
語所云學文游藝未云廢之况古人自八嵗之後已習<lb/>
而熟之乎文有定體孔子謂天下所同又奚事於為哉<lb/>
孔子曰性相近孟子曰性善先儒立氣質天地二義以<lb/>
<pb n="KR4h0152_WYG_148-5a"/>
調之後變為理氣又上移之太極隂陽無不然者夫孔<lb/>
子道其全孟子指其本孔言靡人不符孟言有時而窒<lb/>
孔子謹於習孟子充於端兩義互資而後人之説支而<lb/>
贅矣易曰形而上者謂之道隂陽之流行也形而下者<lb/>
謂之器制用之肖似也易于聖人之道四焉器居其一<lb/>
利生民開太平法造化網罟之類是已説者移以訓理<lb/>
氣可乎温公之信言不浮其行也邵子之隠探乃浚乎<lb/>
嘖也周子取老子有物混成一章而圖之是故主静為<lb/>
<pb n="KR4h0152_WYG_148-5b"/>
本無欲為要豈一蹴可致乎薛文清曰程子之傳道以<lb/>
其教人有序爾象山答慈湖本心之問慈湖遂悟此心<lb/>
之廣大變化夫顏子極仰鑽之勞斯見卓爾曽子力隨<lb/>
事之察斯唯一貫若所明止於靈所悟出於頓人已隔<lb/>
判事務遺棄聖賢之傳授無之來諭謂僕不用心于内<lb/>
志于為文故本原亡實見誠然誠然僕常自咎近年浮<lb/>
心俗見粗知解剥乃涉世深而讀書乆然爾非古人本<lb/>
立道生之趣今覩來言實慊予懐不向自㝷而玩討故<lb/>
<pb n="KR4h0152_WYG_148-6a"/>
文是左非右如貧數冨財原非已有縱令當物不免寠<lb/>
空况乎越人問雪夏虫疑氷乎誠見是也則吾子可删<lb/>
老子解僕可焚中庸凡矣僕勸吾子絶意老釋夫竒者<lb/>
異之奏也常者俗之厭也哲者衆之鄉也學楊氏者未<lb/>
得其仁而流于私已學墨氏者未得其義而流於夷親<lb/>
故君子慎乎所以道人者昔帝舜命契曰五品命䕫以<lb/>
直温四事臯陶矢為九徳箕子演為洪範老釋同乎異<lb/>
乎漢學黄老得其精唐尚釋氏泥其迹宋儒以儒附于<lb/>
<pb n="KR4h0152_WYG_148-6b"/>
二氏如龜山而下者是已然立行不折可為難矣朱子<lb/>
猶峻闢之况下于彼者乎是説甚長兹不能盡愚言傷<lb/>
直矣幸毋罪<lb/>
　　與宗尉西亭公論經學書<hi>劉繪</hi>
下走辱厚愛博雅而輩逰大梁納以斯文一家甚渥恵<lb/>
也曩賤日嘉韻逺投將將乎解珮之華矣至今感誦徳<lb/>
音莫之忘焉往聞門下潛心經業思奮然啓六籍之晦<lb/>
塞發一家之奥㫖其志當為峻矣以門下靈慧天具沈<lb/>
<pb n="KR4h0152_WYG_148-7a"/>
融無雜生長無諸他妨稍稍鳩聚研究則發孔壁之精<lb/>
義函鴻都之鉅帙盖無難焉僕雖老憊每有聞樂竊忭<lb/>
之思也僕無足論徒傷今學士大夫罔能有志于斯誦<lb/>
遺經之全文參諸家之傳註為有闕焉爾以故末學多<lb/>
而𤣥㫖未究也浮辭眩而實際未充也小説逞而大典<lb/>
未著也曲藝誇而鴻儀未闚也新聞艶而舊章未續也<lb/>
凡此五者之闕是以文士鮮有升聖學之堂而備通儒<lb/>
之列者也嗟哉此盖舉業奪之耳經生各抱一藝以階<lb/>
<pb n="KR4h0152_WYG_148-7b"/>
仕進而時義定格搆材研磨偶對彼雖以英秀亦假十<lb/>
餘年乃得如式其得進者則棄置之以就吏道其不得<lb/>
進者則白首搦習不敢廢釋又何敢旁及他經大典也<lb/>
乎使學者窘于見聞而時義殊難移之他用則何禆于<lb/>
國家哉僕愚思國初一時創為未及于斯今幸聖明御<lb/>
極天壽永昌文教四敷英哲輩出當國明弼宜集耆儒<lb/>
博採羣議取初場舊法稍為增損變革令士人皆<lb/>
通六經之辭而罷時義其法得省研摩時文之功為貫<lb/>
<pb n="KR4h0152_WYG_148-8a"/>
誦六籍之數庶幾可以廣經籍之路披文學之光采綴<lb/>
大典發揮閎緒而振一代之儒林也豈不偉哉莊生論<lb/>
六經㫖甚明正其言曰後學不見古人大體道術將為<lb/>
天下裂生之世秦火未熾科目未興以雜學不覩全經<lb/>
盖悼之也然則莊周之學乃有其本僕嘗怪學者淺而<lb/>
盡以周之談為洸洋支離目之也兹仰門下發憤六經<lb/>
而欲列為注解不覺鄙意乃涌涌然矣竊又嘗考六籍<lb/>
注解如卜商曾申孟仲牟子之論難以悉聞至東漢鄭<lb/>
<pb n="KR4h0152_WYG_148-8b"/>
𤣥推續大小毛公之意及孔王賈馬但詳于訓詁而絶<lb/>
少發明者正以聖經浩大難以一人之説而定千古之<lb/>
見宋儒朱蔡有遺論也故釋名曰經徑也無所不通可<lb/>
當用也一有發明盡為臆説是以毛公合序商意未盡<lb/>
何休立論針砭三家劉歆序考工而遭同儔之誹莘老<lb/>
釋春秋而致安石之妬諸家論集適禍經也故曰舉六<lb/>
經之文必顯諸實用契六經之㫖但明之一心俟同已<lb/>
者共之爾若必思追古傳世則誣與妄且及焉鄙人有<lb/>
<pb n="KR4h0152_WYG_148-9a"/>
志而委于昏惰安得捧篋左右略與問答者焉因憶口<lb/>
誦悟書其樞籥必犁然著明矣不宣<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0152_WYG_148-9b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　明文海卷一百四十八<lb/>
</p>
<p>
</p>
  </div>
</body>
</text>
</TEI>
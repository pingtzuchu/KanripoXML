<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>明文海巻四百七十九</head>
    <p>
<pb n="KR4h0152_WYG_479-1a"/>
欽定四庫全書<lb/>
　明文海巻四百七十九　　　餘姚黄宗羲編<lb/>
　　稗一<lb/>
　　佛學<hi>王禕</hi>
佛氏之學其未入中國也世尊大弟子阿難陀多聞縂<lb/>
持有大智慧結集世尊所説為脩多羅藏而諸尊者或<lb/>
後或先各闡化源優波羅集為四部律謂之毗尼金剛<lb/>
薩埵於毗盧遮那前親授瑜珈五部謂之秘密章句無<lb/>
<pb n="KR4h0152_WYG_479-1b"/>
著天親頻升知足天宫咨參慈氏相與造論發明大乗<lb/>
謂之唯識宗旨西竺龍勝以所得毗羅之法𢎞其綱要<lb/>
謂之中觀論燉煌杜法順深入華嚴不思議境大宣𤣥<lb/>
旨謂之華嚴法界觀此其大略也自漢永平二年佛法<lb/>
始入中國厥後離為異宗曰教曰禪曰律凡三焉魏嘉<lb/>
平初曇阿羅始持僧祇戒本至洛陽曇無德曇諦等繼<lb/>
之立羯磨法唐南山澄照律師道宣作疏以明之四分<lb/>
律遂大行是為南山之宗薩埵以瑜珈授龍猛猛授龍<lb/>
<pb n="KR4h0152_WYG_479-2a"/>
智智授金剛智唐開元中智來中國大建㬅茶羅法事<lb/>
大智道氤大慧一行及不空三藏咸師尊之是為瑜珈<lb/>
之宗唐貞觀三年三藏𤣥奘徃西域諸國㑹戒賢於那<lb/>
蘭陀寺因授唯識宗旨以歸授慈恩基基乃網羅舊説<lb/>
廣製疏論是為慈恩之宗梁陳之間北齊惠聞因讀中<lb/>
觀論悟旨遂遙禮龍勝為師開空假中三觀止觀法門<lb/>
以法華宗旨授慧思思授天台國師智顗其説乃大備<lb/>
顗授灌頂頂授智威智威授惠威惠威授𤣥朗𤣥朗授<lb/>
<pb n="KR4h0152_WYG_479-2b"/>
湛然是為天台之宗隋末順以法界觀授智儼儼以授<lb/>
賢首法藏至清涼國統國師澄觀追宗其學著華嚴疏<lb/>
論數百萬言圭峰宗密繼之而其化廣被是為賢首之<lb/>
宗瑜珈久亡南山亦僅存其行於今者惟慈恩天台賢<lb/>
首而天台為尤盛此則世之所謂教也世尊大法自迦<lb/>
葉二十八傳至菩提達摩乃𢎞教外别傳之旨謂不立<lb/>
文字可以見性而成佛達摩傳慧可可傳僧璨璨傳道<lb/>
信信傳𢎞忍忍傳曹溪大鑒禪師慧能而其法始盛能<lb/>
<pb n="KR4h0152_WYG_479-3a"/>
二弟子懐讓行思皆深入其閫奥讓傳道一一之學江<lb/>
西宗之其傳為懐海海傳希運運傳臨濟慧照大師義<lb/>
𤣥𤣥立三𤣥門以策厲學徒是為臨濟之宗海之旁出<lb/>
為溈山大圎禪師靈佑佑傳仰山智通大師慧寂父唱<lb/>
子和微妙𤣥機不可凑泊是為溈仰之宗思傳希遷遷<lb/>
之學湖南宗之其傳為道悟悟傳崇信信傳宣鑑鑑傳<lb/>
義存義存傳雲門匡真大師文偃偃之語言如青天震<lb/>
雷聞者掩耳是為雲門之宗𤣥沙師備實偃之同門友<lb/>
<pb n="KR4h0152_WYG_479-3b"/>
其傳為珪琛琛傳法眼大師文益益雖依華嚴六相唱<lb/>
明宗旨而逈然獨立不涉凡情是為法眼之宗遷之旁<lb/>
出為藥山惟儼儼以寳鏡三昧五位顯訣三種滲漏傳<lb/>
曇晟晟傳洞山悟本大師良价价傳曹山元證大師本<lb/>
寂而復大振是為曹洞之宗法眼再傳至延夀流入髙<lb/>
句麗仰山三傳至芭蕉徹石晉開運中亦亡弗繼雲門<lb/>
曹洞雖僅存然不絶如綫惟臨濟一宗大用大機震蕩<lb/>
無際久盛於今此則世之所謂禪也律學均以南山為<lb/>
<pb n="KR4h0152_WYG_479-4a"/>
宗真悟智圎律師允堪著㑹正記等文實出六十家釋<lb/>
義之外是為㑹正之宗至大智律師元照復别以法華<lb/>
開顯圎意作資持記乃與㑹正之説不能有同是為資<lb/>
持之宗二宗今雖並存而學者多遵資持之教此則世<lb/>
之所謂律也大抵佛之為道本無二門自去聖既逺源<lb/>
逺而流益分於是師異指殊各建戸庭互相矛盾禪則<lb/>
譏教為滯於名相教則譏禪為溺於空寂若律之為用<lb/>
雖禪教所共持而取舍各不同至於為教禪之學者又<lb/>
<pb n="KR4h0152_WYG_479-4b"/>
各立異以取勝一彼一此不相出入自教宗言之慈恩<lb/>
立三教天台則分四教賢首則又為五教自禪宗言之<lb/>
慧能與神秀同受法於𢎞忍能則為頓宗秀則為漸宗<lb/>
道一神㑹同出於能一則密契心印神㑹則復於知解<lb/>
其不同如此至若天台教宗之一也而四明知禮孤山<lb/>
智圎性善性惡之説如氷炭之不相投臨濟禪宗之一<lb/>
也而或以棒或以喝至横川拱則復以聲偈其示人之<lb/>
要如枘鑿之不相合支流乖錯論說紛紜殆不得而悉<lb/>
<pb n="KR4h0152_WYG_479-5a"/>
數也<lb/>
　　道家<hi>王禕</hi>
老子之道本於清靜無為以無為為體以無為而無不<lb/>
為為用道德經五千餘言其要旨不越是矣先漢以來<lb/>
文帝之為君曹參之為臣常用其道以為治而民以寧<lb/>
一則其道固可措之國家天下者也自其學一變而為<lb/>
神仙方技之術再變而為米巫祭酒之教乃遂流為異<lb/>
端矣然而神仙方技之術又有二焉曰鍊養也曰服食<lb/>
<pb n="KR4h0152_WYG_479-5b"/>
也此二者今全真之教是矣米巫祭酒之教亦有二焉<lb/>
曰符籙也曰科教也此二者今正一之教是矣鍊養之<lb/>
事黄帝之書雖頗及之而皆後人依倣而託之者及赤<lb/>
松子魏伯陽者出實始為之宗至於盧生李少君欒大<lb/>
之徒則又變鍊養為服食其為術愈偏矣符籙之事黄<lb/>
老之書所未嘗道張道陵冦謙之等實創為其法及杜<lb/>
光庭與林靈素輩則又變符籙為經典科教其為事益<lb/>
陋矣然嘗論之鍊養之説歐陽子嘗刪正黄庭經朱子<lb/>
<pb n="KR4h0152_WYG_479-6a"/>
嘗改注參同契二公大儒皆不以其説為非山林獨善<lb/>
之士用以養生全年固未為得罪於名教科教之説鄙<lb/>
陋不經庸黄冠資是為逐食之具為世患蠧亦未甚鉅<lb/>
也獨服食符籙二説本邪僻謬妄而凡惑之者鮮不罹<lb/>
禍欒大李少君于吉張津之流以此殺身栁泌趙歸真<lb/>
之徒以此禍人而卒自嬰其僇張角孫恩吕用之輩遂<lb/>
以此敗人天下國家而不顧矣今也鍊養服食其術具<lb/>
傳而全真之教兼而用之全真之名昉於金世有南北<lb/>
<pb n="KR4h0152_WYG_479-6b"/>
二宗之分南宗先性北宗先命近時又有真大道教有<lb/>
七祖康禪之教其説又自相乖異至於符籙科教具有<lb/>
其書正一之家實掌其業而今正一又有天師宗師分<lb/>
掌南北教事而江南龍虎閣皂茅山三宗符籙又各不<lb/>
同先儒有云道家之説雜而多端其信然矣又謂其書<lb/>
皆昉於漢桓帝之時今其經典以為天師永夀年間受<lb/>
於老君是也世傳太平經最古且多今不復存然其所<lb/>
言興國廣嗣之術殆不過房中鄙䙝之談若大洞等經<lb/>
<pb n="KR4h0152_WYG_479-7a"/>
大率六朝以來文士之所造雖文采可觀而徃徃淺陋<lb/>
無甚高論朱子謂佛學偷得老子好處後來道家只偷<lb/>
得佛家不好處執是説以求之道家之本末可論矣<lb/>
　　評二相<hi>海瑞</hi>
中𤣥是箇安貧守清介宰相是箇用血氣不能為委曲<lb/>
狥人之人一時保留存翁攻中𤣥者頗多中𤣥嘆曰非<lb/>
鄉愿不可以得人聖人中和氣象行無過差有不得人<lb/>
者乎中𤣥說於責巳不是世俗習為和同論世俗則是<lb/>
<pb n="KR4h0152_WYG_479-7b"/>
耿楚同以貪戾二字論説戾之害大以戾病中𤣥最當<lb/>
其他大抵出私見黨同不然也然中𤣥後出首相吏部<lb/>
可為之權一旦在巳何如哉何如哉人言嘖嘖縱中𤣥<lb/>
果無入巳之贓不能防閑覺察以致有是入己入人其<lb/>
罪不大相逺縱舍此一節不論首相設施吏部黜陟猶<lb/>
夫人而已興利除弊亦未見其有以當人心合天道比<lb/>
隆虞夏反我國初良法守而行之中𤣥其得為賢哉瑞<lb/>
嘗先謂存翁不如中𤣥之高中𤣥不如存翁之穏悔己<lb/>
<pb n="KR4h0152_WYG_479-8a"/>
一言之誤於中𤣥有深望焉非以伊傅周召望之也我<lb/>
朝諸公稍涉髙位便是全然模稜養望因因循循度日<lb/>
保官孟子謂自以為是而不可以入堯舜之道今之謂<lb/>
也國無幸矣民無望矣中𤣥鬱火强陽猶可藉之以進<lb/>
飲食嗜味調攝真陽反手而之太和元氣或可完復比<lb/>
之存翁一味甘草不為烏頭附子亦不為參苓耆术無<lb/>
大利益相逺也今則又如此矣豈髙者虚曠無用穏者<lb/>
猶縝密顧前顧後無大失少有濟耶存翁為富中𤣥守<lb/>
<pb n="KR4h0152_WYG_479-8b"/>
貧此未論及人之難知人之難得如此哉<lb/>
天下有非禮非義人情世態牢不可破未易挽而回之<lb/>
者居今之世欲成天下之事不得己似亦不可不為調<lb/>
和之劑然甘草國老為佐為使則可存翁以之為君和<lb/>
柔之義勝直方之德微此其所以誤也産業之厚亦坐<lb/>
此病彼非不為富貴人也然天資近善害人為富彼必<lb/>
不為優柔不斷人為之彼亦聽之亦不免掩耳盜鐘之<lb/>
心耳近日贊成遺詔謂之伊傅周召可也而前後不稱<lb/>
<pb n="KR4h0152_WYG_479-9a"/>
居家致富尤大為累可惜可惜存翁之論定於是矣中<lb/>
𤣥再相逺未詳知大概血氣用事較之存翁得失無大<lb/>
相逺均之無足取也<lb/>
　　社中新評<hi>有序</hi>　<hi>孫七政</hi>
嵗在乙亥之秋僕抱病索居情悰落莫緬懐社中諸子<lb/>
及一二友生自蔣逕求羊謝家昆季外或屏迹千<lb/>
里或事變生平遡往則樂事傷心悲來則佳期慘緒<lb/>
僕雖壯夫能無驚骨莫覯者之子清揚莫忘者斯人<lb/>
<pb n="KR4h0152_WYG_479-9b"/>
粹美而予所欲忘者形也所欲遘者心也故曩嘗贈<lb/>
尹教甫詩云但今襟期茍相許白首不見心相通豈<lb/>
若人間行路難輕言托友九疑峯以此思情則情可<lb/>
知遂各著風神合陳標致凡四十有三人題曰詩社<lb/>
新評又曰懐知篇揭諸座右譬若層城瓊樹朗照目<lb/>
前洛浦明珠交輝席上雖風雨如晦而若聆飛屑之<lb/>
音山河云邈而恍覩映玉之度矣緘諸同好用代折麻<lb/>
所歉者先達則莫罄揄揚神交則未能彷彿非敢謂曰<lb/>
<pb n="KR4h0152_WYG_479-10a"/>
一代風流盡在是也<lb/>
莫廷韓為人正如淮南小山作招隠悲懐逺意不出乎<lb/>
騷家宗㫖而以氣韻峻絶獨稱髙作宜其為風流之宗<lb/>
主<lb/>
殷無美為人如魏武帝短小精悍雄視諸傑故其經營<lb/>
四方動多神明䇿畧而阮陳文雅更自婉媚酷似其為<lb/>
人<lb/>
梁伯龍為人如闗門敗俠聞雞出走雖壯心猶在而神<lb/>
<pb n="KR4h0152_WYG_479-10b"/>
氣索然忽遇少年遊俠恩情篤至匪特才情乃爾亦其<lb/>
所遇故然<lb/>
楚王孫為人如藺相如澠池之㑹氣陵秦昭而能為亷<lb/>
將軍折節千古生氣若置我竹林則山吏部之留心時<lb/>
務也<lb/>
張仲立為人才髙燦發而託意幽𤣥正如冰壺秋月本<lb/>
宜著煙霞外去迺強使適俗故少年即多子建憂生之<lb/>
嗟<lb/>
<pb n="KR4h0152_WYG_479-11a"/>
顧茂儉為人如班伯遊許史子弟間迹寄綺紈心居風<lb/>
雅邇來茅山諸作大似靈運遊山<lb/>
尹教甫為人如聲子班荆道故旁若無人論交至此殆<lb/>
萬物莫移黄金落色之句令人感慨擊節江右風流首<lb/>
見之子<lb/>
王世周為人嘗評其苦吟若禪定與世若處子大足稱<lb/>
佳惜其不拘小節幾為多情所累<lb/>
羅居士為人正如桃李不言下自成蹊僕與綢繆最密<lb/>
<pb n="KR4h0152_WYG_479-11b"/>
更不能得其不可人處此真有長者風<lb/>
沈嘉則為人無論其才情富逸向本四明豪士一不稱<lb/>
意便爾投筆其任達如此猶存賀監風流<lb/>
黄淳父為人如陶𢎞景聽松風幽意可對而心存竒節<lb/>
朗朗照人今長逝矣倘不遇羊曇醉時那能更過西州<lb/>
門又曰今幸有青甫在<lb/>
朱邦憲為人卓犖有氣是一男子能使王元美目為孺<lb/>
子林宗此非偶然<lb/>
<pb n="KR4h0152_WYG_479-12a"/>
周若年為人括黙而有深沉之思人與之居宛若李青<lb/>
蓮獨對敬亭山相看兩不厭者詩藝精工是神龍間品<lb/>
格<lb/>
張幼于為人好賢如渴有古人之風前輩風流蕭索殆<lb/>
盡若非之子吳門大為岑寂是于我輩中有中興之功<lb/>
也<lb/>
俞孟武家本臨安貴公子遭家多釁<hi>闕</hi>
康山人幽致灑然直意其閒猿野鶴羣耳及為君死友<lb/>
<pb n="KR4h0152_WYG_479-12b"/>
萬里負骨竟有鐵石心腸豈惟山人少有抑且國士無<lb/>
雙<lb/>
董子崗於荆溪盍簮毛鄭甫自金陵贈縞晤言何遽契<lb/>
濶何深董則練達先朝惜未見蔡邕獨斷而竟以貧死<lb/>
遺書散亡毛則以急難友誼故辛苦獄中若更有急難者<lb/>
鄭甫當不至此乃知我輩不可無郭元振又不可無魯<lb/>
國孔融<lb/>
古疁自吾家無美唱之文采得不寂寞曾與詩筩往還<lb/>
<pb n="KR4h0152_WYG_479-13a"/>
者僅見金張二君金則季野春秋張則子國顔子倘有<lb/>
宋玉景差復出無美遂為辭賦之祖矣<lb/>
陸無從聞其獨步江都嘗於黄淳父座中目擊而己不<lb/>
交一言然其佳句有云匣有魚腸堪借客座無狗監莫<lb/>
論文其人已可想見<lb/>
苕溪戚元佐未知為何如人迺能知僕於明妃曲隴頭<lb/>
水等篇賞識獨至謂為絶倫方欲締交而遽云徂謝㝠<lb/>
㝠之中負此良友<lb/>
<pb n="KR4h0152_WYG_479-13b"/>
　　墨談<hi>邢侗</hi>
三十年前墨止利劑成餅不施文采貴在草細煙真膠<lb/>
清杵到即無香料汪汪池腹間作清泠觀䑛筆不膠入<lb/>
紙不暈今製一取古文竒字篆籀填銘鼎敦饕餮神怪<lb/>
千態花木蟲魚幻象百出妙奪化工即皮相之髹采可<lb/>
鑒梔表蠟裏無益文苑有慚上𤣥<lb/>
今三四十年故家所藏舊市墨玩之如枯松枝略無容<lb/>
華磨之鬱勃起藍煙不深黒和汁餘升許都如止水毫<lb/>
<pb n="KR4h0152_WYG_479-14a"/>
端滑脱落紙清潤惜不多得<lb/>
羅文龍墨是豪游中哲匠金相玉質水煤盡屬上<lb/>
清髙華鮮令别作妙觀空青水碧木難珊瑚一笏<lb/>
之費價抵連域<lb/>
僕十五年前於都下得一挺署記為辛亥政與我<lb/>
生之辰相值此三十八年間閲幾家梅月幽香迺<lb/>
落余手彈之鏗鏗作金石聲色理闇然鑽之彌堅<lb/>
即煩博浪一擊不能驟碎然亦不欲研磨寳若軀<lb/>
<pb n="KR4h0152_WYG_479-14b"/>
命再三十餘年擬作河間壙中殉不復令從世代<lb/>
間磨人<lb/>
吾鄉孟大中丞好藏書墨一旦朝露便為里兒攘<lb/>
取殆盡聞有一挺為新安朱紫陽先生欵是趙宋<lb/>
時物不審作何色象計今不為邨舍女兒畫眉則<lb/>
為塾師小童塗鴉千年尤物類至失職何但中郎<lb/>
竈下桐焦<lb/>
見江南奉使大璫製進御數墨多龍文采翠表冒<lb/>
<pb n="KR4h0152_WYG_479-15a"/>
黄金塗中用珠粉金泥龍腦麝臍色奪朝曦芬溢<lb/>
九竅如内法醖濃郁饒舌然乏荷露清逺韵朝堂<lb/>
髙貴不比寒松居士墨亦宜然<lb/>
松江製墨挺作薄片多署龍香劑磨之質清起重<lb/>
嵐不甚深黒比之士品則逸民之儔<lb/>
有墨徳有墨才有墨韵太上重𤣥非石而堅入水<lb/>
不漬著手不汚徳也小而片研大而巨斗譬之飲<lb/>
河無不具足捺管可作蠅頭拓箒極于方丈利可<lb/>
<pb n="KR4h0152_WYG_479-15b"/>
截紙汁堪入木才也黒擬㸃漆翳若浮嵐澄乃秋<lb/>
水泛則天花水煤結其氤氲木石鬰其爛熳韻也<lb/>
合此三者致足為墨卿解嘲乃知隃麋䇿勛不減<lb/>
凌烟<lb/>
墨欲至實實則煙沈墨欲至虚虚則質清實實虚<lb/>
虚既沈復清是曰墨神<lb/>
松煤不膚光桐膏太骨露要之松煤則君子闇然桐<lb/>
膏乃文士符采<lb/>
<pb n="KR4h0152_WYG_479-16a"/>
研發墨猶之錐利木穴墨磨研猶之水滴石穿剛柔<lb/>
相制齒落舌存物亦爾爾<lb/>
墨月可以盡一笏筆半之硯可逮乎雲仍三者功<lb/>
力悉敵世間夀夭不必程能課勞當自賦質有差<lb/>
耳<lb/>
豨膏墨不知從何作始見今歙製墨銘云爾僕不<lb/>
深知墨法苐以臆測恐豨膏不能取汁清想以粙<lb/>
勝耳粙勝非墨所由得貴也鹿角作膠從來稱尚<lb/>
<pb n="KR4h0152_WYG_479-16b"/>
何渠不辦此乃辦豨膏抑亦宰夫多於捕鹿人耶<lb/>
言之可資嗢噱<lb/>
方于魯擅名歙州當以色澤規橅取勝磨之若糨有<lb/>
香氣無墨氣所署非煙寥天一殊謬不然左司馬公<lb/>
差愧太𤣥氏董狐<lb/>
余托年友巡江孫公侍御為製數墨云是受方氏方<lb/>
畧磨之糊筆不堪作字百計為墨原不可得貯之四<lb/>
年所卒無一當又從年友牛觀察得數挺愈不任側<lb/>
<pb n="KR4h0152_WYG_479-17a"/>
理用然獨新様可人不欲棄置因自失笑非真賞流<lb/>
于魯墨滿天下聞亦能走四裔想心手與世代低昻此<lb/>
猶末季烏衣中僑肸耶倘亦别有秘合獨為司馬公出<lb/>
一瓣香故司馬據實標目乎北士局曲井蛙不免為墨<lb/>
氏司馬氏揶揄<lb/>
程幼博燃漆成劑遂一時光價幾成墨妖余譙幼博墨<lb/>
劑乏香幼博譙余墨有墨香即蘓合贅焉矧夫龍腦余<lb/>
復謂幼博今日墨為政胡弗自後香並為政乎然香有<lb/>
<pb n="KR4h0152_WYG_479-17b"/>
至韻沈水栴檀非品也雕房綺閣非地也肥肉醇酒非<lb/>
主也傖□邋遢非客也勞薪獸炭非僚也淪肌撲鼻非<lb/>
賞也狎湘而將身卧淚颸送微熏鬭荈而借合清魂煙<lb/>
凝弱縷或無見鄙於萬初爾幼博有意荀令君余將霑<lb/>
匄三日<lb/>
邵安與朱萬初帖曰深山髙居爐香不可缺退休之久<lb/>
嘉品乏絶野人為取老松柏之根株葉實共擣治之斫<lb/>
楓舫羼<graphic n="KR1777" url="https://raw.githubusercontent.com/kanripo/KR-Gaiji/master/images/KR1777.png" mimeType="image/png"/>之每焚一丸亦足助香苦今年大雨時行土<lb/>
<pb n="KR4h0152_WYG_479-18a"/>
潤溽暑特甚萬初致石鼎清晝香高齋蕭閒遂為一日<lb/>
之借良可喜也萬初本墨妙又兼香癖蓋墨之與香同<lb/>
一闗紐亦猶書之與畫謎之與禪也<lb/>
有徴余書者㑹持一螺半挺以代鵞羣久之古墨盈筐<lb/>
彊效人製豹囊明光錦諸件别貯之一日有知我者當<lb/>
為立𤣥晏先生傳也羅小華舊合雖聲光奕奕尚不及<lb/>
今中駟不審何説<lb/>
　　王梅溪履厯<hi>丁自申</hi>
<pb n="KR4h0152_WYG_479-18b"/>
王梅溪公以紹興二十七年進士及第時年四十有一<lb/>
二親俱早世馳書與弟而示其子聞詩聞禮以榮恩感<lb/>
慕之意其辭簡切而有餘思羅大經嘗採而載於鶴林<lb/>
玉露可考也公厯官最後以乾道三年知泉州次年賈<lb/>
夫人卒於郡舍年五十有五公長夫人二歲耳攜喪歸<lb/>
葬樂清故里祭文壙志叙有三十年夫婦之好出公手<lb/>
筆後三年而公亦卒汪玉山誌公墓南軒晦翁為之書<lb/>
丹題額皆一代偉人其言鑿鑿可信而無根之誣横為<lb/>
<pb n="KR4h0152_WYG_479-19a"/>
世俗所指㸃所謂無影而造形變白以為黑者公何不<lb/>
幸之甚哉今優人作劇每陳於縉紳大㑹間恬不為怪<lb/>
余謂公學本真儒仕為名宦而在吾邦尤沐此公循良<lb/>
牧守之化於今為烈有風教之責者宜為先賢痛闢邪<lb/>
説使不浸淫於世以愚人耳目可也間有雖知其誣而<lb/>
未詳公之履厯者余固不厭備書云<lb/>
　　山中雜言四條<hi>繆一鳳</hi>
里中有頑童見羣鴈之集於江渚以為人之鵝浴於江<lb/>
<pb n="KR4h0152_WYG_479-19b"/>
也遂驅己之鵞而從其浴鴈見鵝至羣飛而起童不知<lb/>
其為鴈也羨人之鵞能飛而責巳之鵞不能欲盡殺之<lb/>
而别易其種其母聞而止之曰彼能飛者是鴈也非鵝<lb/>
也非人之所可畜也吾子欲責鵞而求其飛雖日易其<lb/>
種不可得矣噫世人責鵞之飛者何限其頑童之見歟<lb/>
啄木鳥嘴長而光曲棲止於古木之上以嘴啄木作聲<lb/>
羣蟲之隱於梢葉之僻者皆驚跂而動遂伺而㗖之蟲<lb/>
啗已盡復吐其舌於樹竅舌甚腥羣蟻聞之縁附而集<lb/>
<pb n="KR4h0152_WYG_479-20a"/>
於其舌遂從而餂之飽乃飛去後蟻猶不知為噬巳之<lb/>
物而復求之其迷於慕腥者如此噫人亦有以聲色勢<lb/>
利為舌者矣慕其腥而卒陷其軀於不覺者哀哉<lb/>
鄉民開畬種粟於深谷之原者粟將熟二人徃視之見<lb/>
狙猴引羣而啗其粟二人持竿驅逐羣猴見之略不為<lb/>
警二人乃析木為弓掛竹為矢作張射之狀猴少却而<lb/>
卒莫能驅也二人相與議曰可於常徃來處設機圈以<lb/>
繫之何如遂設機旦日徃偵果繋其一見羣猴環抱之<lb/>
<pb n="KR4h0152_WYG_479-20b"/>
為解其縛竟脫去二人歸而嘆曰吾之粟今無遺矣因<lb/>
述其故有一人曰爾之機設無法也盍覔勁長之竿植<lb/>
其根於險要之處繋其繩於末曲其梢而密其栝獲彼<lb/>
必矣二人如其言果又繋其一倒懸於竿之顛羣猴驚<lb/>
駭遂解而得之一人曰斃之而啗其肉以償予之粟以<lb/>
洩予憤可也一人曰一拳之肉不足以充吾二人之腹<lb/>
吾之所望於粟者甚多試生致而謀之挈至家尋以紅<lb/>
組衣其身而以緑組袖其手足索固而縫之次日樊至<lb/>
<pb n="KR4h0152_WYG_479-21a"/>
山俟羣猴之復來集者出而放之此猴見其羣追之惟<lb/>
恐不及彼猴訝其為異類避之惟恐不速一追一避旦<lb/>
夕皆踰萬山矣是歲粟獲以登人皆曰狙詐狙詐而不<lb/>
知人之詐有甚於狙也<lb/>
有樵者遇獵人於中逵獵人招樵者而語之曰吾逐獸<lb/>
至此獸窮而無所遁今在此峽中子盍助余獲之分其<lb/>
半與子樵者謝曰予朝饔而出妻績於廬粟蔵在罌蔬<lb/>
摘在筥待予薪以熟之予得薪而歸飽飱以息足矣外<lb/>
<pb n="KR4h0152_WYG_479-21b"/>
有所求不望也獵人曰子之得薪直不數文若從予得<lb/>
獸直不可以文數也子其何愚樵者曰爾今日得一獸<lb/>
明日復能得一獸耶獵人曰未知也樵者曰明日得獸<lb/>
若乃未知推而數日亦莫之知矣是圖僥倖於一得也<lb/>
而又有行險之虞不如吾樵日得一薪可以終嵗矣吾<lb/>
惟事吾事以不能從辭今觀樵者之言所見所守幾於<lb/>
智矣書之亦可以風乎時之務茍得者<lb/>
　　分諸子書目<hi>萬士和</hi>
<pb n="KR4h0152_WYG_479-22a"/>
書籍天下公器也凡讀書好古者無不欲藏之於家以<lb/>
貽子孫期以通達古今此固勝於黄金滿籯者矣然昔<lb/>
人又云子孫未必能讀余謂不讀猶可若因而鬻以自<lb/>
利為蠧書魚則又甚矣吾邑舊有一士夫性喜聚書種<lb/>
種畧備此其子孫不肖悉貨於書傭之手每紙一斤得<lb/>
銀三四分固不計其板之今古紙之高下也如是則積<lb/>
書以貽之何為哉世人所謂能繼書香者亦指其能繼<lb/>
志述事云爾書云乎哉雖然後世子孫茍有好學求多<lb/>
<pb n="KR4h0152_WYG_479-22b"/>
聞者出則書之助聪明益智慮亦豈小補吾未見其可<lb/>
廢也余筮仕至今四十年初荆川唐先生者博物君子<lb/>
也其家之書無所不有先生無所不讀余從之遊竊怪<lb/>
浩漫無極汗牛而充棟也久而聽其言論時至夜分或<lb/>
舉經册典要或討三教異同或尚論古人徧及二十一<lb/>
史而上下其人物先生誦説如流余對之無以應也嘆<lb/>
曰此非韓愈氏所謂馬牛而襟裾者於是始有蓄書之<lb/>
志時初得一第家貧四壁蕭然無力可致嗣後宦遊四<lb/>
<pb n="KR4h0152_WYG_479-23a"/>
方力或可致矣然以増重行李恐累驛卒亦不敢多滯<lb/>
也萬厯乙亥冬由宗伯致仕家居檢㸃平生所積而編<lb/>
次之僅有一二千巻每部一套無有重複聚於一處足<lb/>
備查考散在各室則彼有此無此盈彼缺猝然取究其<lb/>
何便乎故余昔年葢一小樓悉貯其中遇有疑難則命<lb/>
諸子按號繙閱向來無異今年秋余年六旬有三神疲<lb/>
氣索髮短目耗業已捐書不用若不著落致使遺逸不<lb/>
無可惜故品搭前書分作五分令五子各管其一如遇<lb/>
<pb n="KR4h0152_WYG_479-23b"/>
有疑難查考某書在某房者即速送看看畢即還原所<lb/>
藏者無得閉錮看者無得狼籍如是則雖分猶合也嗟<lb/>
乎嗟乎後世為蠧魚為馬牛吾不能保其無然所戒在<lb/>
是為好學多聞為聪明智慮吾不敢必其有然所願在<lb/>
是雖然世固有胸藏萬巻自矜其博輕世傲物百行瓦<lb/>
解居鄉臨民為世大害者此所謂讀書不識字者也若<lb/>
然則吾願為蠧魚云耳為馬牛云耳為吾子孫者其尚<lb/>
求志事之所在而存之不忘庶幾書香其有托哉<lb/>
<pb n="KR4h0152_WYG_479-24a"/>
　　遺珠忘者<hi>來知德</hi>
　　　陳近夫以近日得忘病書此以與之<lb/>
唐人有病忘者朝之事則暮忘焉夜之事則日忘焉行<lb/>
其庭則忘宫室之美入其室則忘妻妾之顔色人或有<lb/>
忤則忘其人之姓名大家巨室則忘其人之崇髙富貴<lb/>
而不諂屈見貨財則忘其藏畜忘其遺於子孫處事則<lb/>
忘其軀體如疙如䫉淡如也以忘之故貧甚其妻求醫<lb/>
以療夫之病累不愈張說為相聞而憐之有記事珠玩<lb/>
<pb n="KR4h0152_WYG_479-24b"/>
弄於掌即能記事價萬金遣人遺之忘者曰忘固不可<lb/>
記猶不可吾鄉有能記者怜然而憽□然而慧甫八嵗<lb/>
日能記萬言舉於鄉舉於朝官至獨坐能記書能記子<lb/>
史獨不能記其親記其君居家則有私財而忘其親居<lb/>
國則曠官職而忘其君日惟聲色宫室貨利是記余之<lb/>
忘不過忘其日用之常耳君親大者念念未㤀也以是<lb/>
而記不如不記之為愈還其珠於相公來子聞而嘆曰<lb/>
此忘者必隠者也無意必固我之私蓋聖人之徒也繼<lb/>
<pb n="KR4h0152_WYG_479-25a"/>
而來子又悟之曰惟其能忘所以不忘惟其不忘所以<lb/>
有忘忘之義大矣哉而今而後始知忘物忘我者而後<lb/>
不忘君親也忠臣孝子惟忘而已矣<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0152_WYG_479-25b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　明文海巻四百七十九<lb/>
</p>
<p>
</p>
  </div>
</body>
</text>
</TEI>
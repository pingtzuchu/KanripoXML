<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>明文海巻九十九</head>
    <p>
<pb n="KR4h0152_WYG_099-1a"/>
欽定四庫全書<lb/>
　明文海巻九十九　　　　　餘姚黄宗羲編<lb/>
　　論十六<lb/>
　　井田論<hi>顧大章</hi>
井田之不可行學者皆能言之其説莫辨于蘇子蘇子<lb/>
曰井田成而民之死也骨已朽矣盖苐言其難成也若<lb/>
夫行之之不為利而為害則蘇子未之及也且愚以為<lb/>
殷周之世盖未嘗舉海内而盡井之也請先正言其害<lb/>
<pb n="KR4h0152_WYG_099-1b"/>
井田之法方里而井井百而成成百而同盖百里之國<lb/>
提封萬井而已城郭溝塗三分去一故註疏之家以為<lb/>
止于六千四百井每井而八夫為夫五萬一千六百今<lb/>
世繁庶之邑生齒有數倍此者其將何以給之孟子曰<lb/>
天下之生民乆矣一治一亂夫亂極而始治其生必耗<lb/>
治極而未亂其生必繁以百里之法賦之其始也必患<lb/>
其地之曠而其終也必患其人之倍患其地之曠則虚<lb/>
其地以待其人猶之可也一再傳而地與人相得矣自<lb/>
<pb n="KR4h0152_WYG_099-2a"/>
是而漸倍焉其將何以給之韓非曰人有五子不為多<lb/>
矣夫一人而五子老而傳百畆則授之長矣自其仲以<lb/>
及其季寸土之茅無獲焉剖而耕則非制也是以慈父<lb/>
必憂其幼子而賢兄必憂其有弱弟憂之而無以為計<lb/>
産子將有不舉者焉如是則骨肉之恩殘慈孝之理虧<lb/>
矣曰閭井之田宜有絶而歸于官者因而賦之可也今<lb/>
民户之絶者令得以兄弟之子為嗣富民之老而無子<lb/>
者族之不肖人睥眤而竊幸其死甚則毒殺行焉彼骨<lb/>
<pb n="KR4h0152_WYG_099-2b"/>
肉也而若是使閭閻之絶者人得而取之則隣里而産<lb/>
子也將不為賀而為戚如是則睦任之教廢隂賊之計<lb/>
興矣且絶者適而一耳圜視而欲取之者十將誰授而<lb/>
可必且差次其年之長幼而等其分之疏戚交爭焉則<lb/>
貪吏黠胥將狡焉而肆其慾如是則請寄之途廣賕賂<lb/>
之門啟矣即有公中之長覈其當而授之飽其一九猶<lb/>
然飢也度其乆而終不可得必相聚而為奸邪以幸旦<lb/>
夕之飽如是則盜竊之權衆刀鋸之用亟矣聖人者以<lb/>
<pb n="KR4h0152_WYG_099-3a"/>
仁義禮智治天下者也骨肉之恩殘慈孝之理虧則喪其<lb/>
仁睦任之教廢隂賊之計興則喪其義請寄之途廣賕<lb/>
賂之門啟則喪其禮盜竊之羣衆刀鋸之用亟則喪其<lb/>
智率天下而喪其仁義禮智以胥于大亂之歸者必井<lb/>
田為之也吾見其害之浮于利也曰是則然矣殷周之<lb/>
井田通乎天下自孟子迄于今無異説也于何而得之<lb/>
曰得之孟子孟子曰夏后氏五十而貢殷人七十而助<lb/>
周人百畝而徹夫貢之更為助也猶易為也若既七十<lb/>
<pb n="KR4h0152_WYG_099-3b"/>
而助矣民田之治為道途浚為溝洫者自一夫之間積<lb/>
而通之以達于千夫萬夫如此其多制也驟而更為百<lb/>
畝則向之為道途溝洫者將墮之堙之以為田而其為<lb/>
田者復治之浚之以為道途溝洫雖盡海内之田十年而<lb/>
不得耕其勢猶未幾也殷民之出于水火者僅然生耳<lb/>
烏得此十年之盖藏以盡廢其井而從事于畚鍤乎<lb/>
將武王周公别有道以廪食之也且二聖人之在位亦<lb/>
幾耳武王末受命二年而疾疾瘳三年又二年而致政<lb/>
<pb n="KR4h0152_WYG_099-4a"/>
焉得此十年之暇而為之如曰為之而未成以待成康<lb/>
也體國經野之未制而驟興禮樂號為功成治定周公<lb/>
無乃恥之此得之孟子而為吾之説者一也孟子曰惟<lb/>
助為有公田由此觀之雖周亦助也當是時周儼然東<lb/>
耳燕衛魯宋以暨泗上諸侯猶周之建國也周而助焉<lb/>
徴諸周而可矣雖與亦之云其詞何疑而不定乎此得<lb/>
之孟子而為吾之説者二也又曰使畢戰問井地孟子<lb/>
曰夫仁政必自經界始夫滕文之昭也而周之卜正也<lb/>
<pb n="KR4h0152_WYG_099-4b"/>
諸侯盡徹滕豈後焉有其舉之宜歸視諸故府何咨于<lb/>
孟子藉曰有司失其籍矣孟子之立言也亦宜告以愆<lb/>
忘之過而勉以祖武之繩今之教畢戰也其詞若創云<lb/>
爾使滕之君臣忘其祖而惟吾是師其言不讓無乃疚<lb/>
焉有以知滕之向未徹也此得之孟子而為吾之説者<lb/>
三也又曰請野九一而助國中什一使自賦夫郊遂之<lb/>
殊于都鄙固也孟子不以告齊梁而獨以告滕何耶豈<lb/>
非托之空言則理可概舉見之行事則勢須區别乎髙<lb/>
<pb n="KR4h0152_WYG_099-5a"/>
山之阿廣川之隈林麓沮洳險阻之隘國乎其間者其<lb/>
為郊遂也大矣孟子不敢徑情于五十里之滕而周先<lb/>
王乃膠柱于千八百國何孟子之智而周先王之愚此<lb/>
得之孟子而為吾之説者四也他日又言曰文王之治<lb/>
岐也耕者九一夫此之九一者為殷之助耶為周之徹<lb/>
耶夫其助也周之侯于商者四百餘年其助也宜乆矣<lb/>
何待文王其徹也天下盡助而周獨為之徹變禮革制<lb/>
以自彰其受命服事之誠或不其然又以知岐之田向<lb/>
<pb n="KR4h0152_WYG_099-5b"/>
未井也田之向未井也獨岐也與哉此得之孟子而為<lb/>
吾之説者五也竊謂三代之治天下也所為煩委曲折<lb/>
以制其産而養其民者亦盡之于畿内焉耳外諸侯之<lb/>
嗣者各使物土之宜以自治而不親授之以法故殷之<lb/>
助止于亳而周之徹止于岐與東都魯之為徹也則周<lb/>
公之教也齊富以魚鹽晉強以戎索烏在其必井田哉<lb/>
岐與東都之徹其乆而敝也無有道之君子以通其變<lb/>
而遂裂于商鞅李悝之手鞅之所開則岐阡陌也東都<lb/>
<pb n="KR4h0152_WYG_099-6a"/>
之畧盖有侵于晉而析于魏者焉悝盡地力其在是與<lb/>
魯與東遷之王守其故而不變者也田之不給其民之<lb/>
愿者去為商賈而其亡頼者羣而私養于權門以為公<lb/>
室之禍太史公曰洛陽民多賈子家羈之慮季氏也曰<lb/>
隠民多取食焉豈不灼然于前史哉趙也韓也田齊也<lb/>
燕也楚也不聞其阡陌之開地力之盡而井田之迹亦<lb/>
各無有存焉者豈非其始之未嘗通行哉敢以是補蘇<lb/>
子之畧<lb/>
<pb n="KR4h0152_WYG_099-6b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　明文海巻九十九<lb/>
</p>
<p>
</p>
  </div>
</body>
</text>
</TEI>
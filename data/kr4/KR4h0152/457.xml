<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>明文海巻四百五十七</head> <lb/>
    <p>
<pb n="KR4h0152_WYG_457-1a"/>
欽定四庫全書<lb/>
　明文海巻四百五十七<lb/>
　　墓文二十九<lb/>
　　　義士<lb/>
　　中順大夫南京鴻臚寺卿觀吾史公名朝賓墓表<lb/>
　　　<hi>王樵</hi>
昔椒山楊公下獄時權奸摘其疏末援證二王一語以<lb/>
為離間欲必致之死刑部尚書何鰲侍郎王學益皆姦<lb/>
<pb n="KR4h0152_WYG_457-1b"/>
黨也争以承風㫖為事而其事屬山東司其時以員外<lb/>
郎署司事者觀吾史公也執不可曰繼盛何罪堂官知<lb/>
不可奪乃自為獄案以授之司坐以詐傳親王令㫖法<lb/>
當棄市公乃書奏尾云楊繼盛語雖誤引心實無他惟<lb/>
望陛下憫其狂愚宥從逺遣以全好生之徳疏上謫泰<lb/>
州判官及權臣事敗公始叙復擢南京大理寺丞鴻臚<lb/>
寺卿將大用而公己告終大宗伯袁安節公嘗銘其墓<lb/>
越若干年其子繼芳復求予言以表其墓道予與公不<lb/>
<pb n="KR4h0152_WYG_457-2a"/>
惟同年相知其尊君商崖先生實嘗司訓金壇予得識<lb/>
公于學舍先生嘗有夣云公宴觀吾公與予兄弟列坐<lb/>
意蓋期予之兄而不謂丁未第進士予從公後果符先<lb/>
生之言也噫予與公契分不薄矣其忍無言公諱朝賓<lb/>
字應之觀吾其别號也自㓜凝重商崖先生厭近時業<lb/>
舉者學無本原不令外從師公與從弟朝宜朝富日相<lb/>
講習公以深沉之思尤自謂獨以魯得之督學樸谿潘<lb/>
公試公第一是年中鄉試第二年纔弱冠耳自後四蹶<lb/>
<pb n="KR4h0152_WYG_457-2b"/>
春官自信益堅嘉靖丁未舉進士為本房第一廷試二<lb/>
甲第四授刑部主事坐獄事外謫時貽椒山書云賓爭<lb/>
此獄己辦一死所以不死者冀得出公於死耳公幸自<lb/>
愛椒山即書其後以答曰公心良苦吾與公訣矣天下<lb/>
事尚可為努力勿怠此觀吾公行履之概也吾於是而<lb/>
有感焉嘉靖初年皇威伸於上言路開於下一時上意<lb/>
所向初若難回及情見得罪誅罰立加最寵莫如張永<lb/>
嘉亦逐者屢矣惟中年慕長生事祠禱而嚴嵩以佞巧<lb/>
<pb n="KR4h0152_WYG_457-3a"/>
承順得柄至十餘年攻之者衆矣惟椒山楊公列其十<lb/>
大罪中外竦動雖嵩亦自知無辭於誅以及於敗上英<lb/>
武卒誅之楊公之言盖未嘗不行也人之知史公者或<lb/>
淺矣吾見其於天倫厚於内行謹平居呐呐若不能出<lb/>
辭而不可奪之節遇事乃見即其從容數言雖無救於<lb/>
楊公而楊公之䝉非其罪昭昭明甚謂其於正義有助<lb/>
乎非耶吾見世之談者動曰名節曰氣節夫節者視夫<lb/>
義之所在而巳氣無所用名何有焉今之所謂節者氣<lb/>
<pb n="KR4h0152_WYG_457-3b"/>
耶名耶他有所為耶<lb/>
　　徵仕郎中書舍人餘山秦君墓誌銘<hi>吳中行</hi>
士固有闇然修巳灂乎不淄自足表見於世而遘㑹逢適<lb/>
偶有竒節偉事赴人之困厄急於己而賴以存亡生死<lb/>
為世所談説顧以一節一事名焉即當時頌功没世頌<lb/>
聲而或掩其生平嗟乎此人之侈言者乃士之所恥居<lb/>
者也故予銘亡友秦君之墓而志感慨云秦君者所謂<lb/>
敦倫扶義操行博物自足表見於世者哉君諱柱字汝<lb/>
<pb n="KR4h0152_WYG_457-4a"/>
立為太守次山公之季子為太守鳳山先生之最㓜孫<lb/>
故自命曰餘山夙禀甚慧嗜學問雖生於殷盛乎絶無<lb/>
紈綺習十七以明經補邑諸生文日有聲而體善病不<lb/>
能就有司校藝貲而升上舍為南太學生游京東而坐<lb/>
傾六舘談稷下而立廢千人盖不啻郭泰田邑之名矣<lb/>
金吾帥太傅朱公與君為中表親未識面而心慕其權<lb/>
力能推擇士素知君工文詞精於楷𨽻㑹詔選中書業<lb/>
以君名上忽馳檄召拜官而君猶未知也中書稱内史<lb/>
<pb n="KR4h0152_WYG_457-4b"/>
頗華重即厚賂奥援不易得而君徒以太傅公推擇得<lb/>
之初未嘗有所干請人艷羡以為遇合而君實不願也<lb/>
君雖列侍從而恥以他途小就更恥隨諸曹偶為囁嚅<lb/>
傴僂狀故公卿之賢者折節焉而貴游班行中多側目<lb/>
矣元輔新鄭公與君有先世誼而又重君材能接遇甚<lb/>
隆既公為次相中閹所傾擠單車就道邏卒緹騎四出<lb/>
籍送者姓名昔稱門牆士者一時避匿去而君獨送之至<lb/>
百里謂踪跡者曰語而主吾中書秦某也吾何忍而乃<lb/>
<pb n="KR4h0152_WYG_457-5a"/>
為翟公客乎次相中閹相結納勢焰甚張至矯㫖奪情<lb/>
之議起予與趙常熟上疏賈禍度不免於死則以身後<lb/>
事屬君及受杖闕下即日編戸出都門外予時喘息㣲<lb/>
矣數憒數甦邏卒緹騎更四出籍相從者姓名昔稱肺<lb/>
腑交者一時避匿去而君獨僦舍挾毉藥起予血肉中<lb/>
而生之謂踪跡者曰語而主吾中書秦某也吾何忍而<lb/>
不為鄒正言友乎至是君固不可一朝居矣亡何遷君<lb/>
為魯府審理本朝故事無中書遷王官者乃今自君始<lb/>
<pb n="KR4h0152_WYG_457-5b"/>
除目下人莫不創見駭聞君則曰業巳觸忌扞罔不詔<lb/>
獄我而王官我幸矣即王官猶仕籍耳彼修郄者寜遂<lb/>
釋憾乎氷雪在途薪粲為絶又亡何果中以考功法坐<lb/>
罷久之相死閹亦罪廢予與趙常熟䝉恩賜環日夜圖<lb/>
所以伸理君者時阻力絀議且格也藉令君以官為重<lb/>
則向者以予所屬為輕又藉令予能伸理君則今者必<lb/>
能榮膴其身予復以忤世歸君竟以罷籍終益足明君<lb/>
志而庶可以釋予之負乎君豪儁爽達洞徹底裡時露<lb/>
<pb n="KR4h0152_WYG_457-6a"/>
鋒穎善持論議不漫為然諾其所交游心相知能以身<lb/>
相許不則雖遇顯重義不受爾汝也内行更孝友純備<lb/>
事父母養生送死竭情致禮及事伯仲兄尤怡怡敬愛<lb/>
而門戸徭役以獨力支持于其間雖甚勞甚費無問彼<lb/>
我凡受人之託而為謀之必忠必信至恃之為緩急則<lb/>
慷慨捐其身以赴之常曰居恒相徴逐一旦臨小利害<lb/>
乃反眼不一引手如韓昌黎所云者非夫也郡人蔣某<lb/>
留絳帖於所未幾亡而子㓜越二十年招其子歸之獲<lb/>
<pb n="KR4h0152_WYG_457-6b"/>
厚值以濟其家浙人童某鬻書顧善詩母死家貧不能<lb/>
𦵏君出室中釧易二十金貽之以襄其事邑人某素習<lb/>
君君憫其没而母衰婦嫠子在襁褓歲以粟帛周之子<lb/>
成立乃己閩人林某雅慕君不逺數千里來歸君為舘<lb/>
舍衣食之久更賫發資斧乃返里中子某誣其族黨陷<lb/>
於法不能自直君則訟言之於官事始白蓋其拯危扶<lb/>
困排難解紛無所為而為者類如此君素無他好特好<lb/>
客又好古金石圖史及法書名蹟購藏百千巻手自朱<lb/>
<pb n="KR4h0152_WYG_457-7a"/>
墨校讐者半至搜獵稗官野史逸壁斷㦸諸種種令侍<lb/>
史繕冩摩削者半筆楮饔飱之費傾其貲不郄而四方<lb/>
賢豪客又未嘗不過君君接納不倦黽勉有無以餉僕<lb/>
馬故聞日博聲日蔚起而産則坐是以日落至割膏腴<lb/>
廢箸未足償逋責卒之日壁立而橐若洗今其孤鬻圖<lb/>
史以營窀穸傷哉貧也亦足以概君之生平矣君為文<lb/>
雅鬯中情欵然自秘恒不以示人書法楷宗歐陽率更<lb/>
草宗孫䖍禮皆足傳世稱名家君生於嘉靖丙申六月<lb/>
<pb n="KR4h0152_WYG_457-7b"/>
十六日卒於萬厯乙酉九月二十六日得年僅五十昔<lb/>
予丁丑事周旋患難惟君與朱君嘉得兩人耳君以失<lb/>
官得名而朱君則無咎故無譽朱君之生先君二歲而<lb/>
君之死後朱君一日予適以是時乘傳抵里皆得視其<lb/>
含歛而哭之嗟乎予捐生蹈不測必死不死君與朱君<lb/>
皆仁人履安處常又下壽耳不宜死俱死死生之際天<lb/>
乎其有意耶否也秦之先自淮海先生子湛倅常州因<lb/>
家武進十傳而至瑞五贅無錫遂占籍焉又五傳而至<lb/>
<pb n="KR4h0152_WYG_457-8a"/>
霖霖生光禄大夫太子太保南京兵部尚書諡端敏諱金<lb/>
金生姚安守諱汴則君之父母曰楊恭人妻曰蔣孺人生<lb/>
二男長延烝邑諸生娶顧氏太學生武陽君女次延赤㓜<lb/>
未聘五女一適禮科給事中吳君子桂芬邑諸生一適鄉<lb/>
進士曹君子道孫太學生一適廣西布政司理問成君子<lb/>
衮一字顧君子本曽殤一字禮部主客司主事華君子師<lb/>
曽殤更字光禄寺署丞朱君子肇敞延烝奉蔣孺人之命<lb/>
以某年某月某日𦵏君于姚灣之新阡夫君之植於天者<lb/>
<pb n="KR4h0152_WYG_457-8b"/>
長驅髙歩耿介凌厲之氣見於眉睫又博洽經史務湛淫<lb/>
之思稍得學問之力故矯矯修其行於生平及其見義必<lb/>
為隨遇輒發若飢食渴飲有不自知其然而然者要以内<lb/>
足其志外不矜其能而已世以官為重遂以失官故為君<lb/>
重而一節一事津津乎其言之也淺之乎知君矣知君者<lb/>
莫若予予不銘而誰當銘者銘曰君起予生予銘君死疇<lb/>
測其然靡憾於理義以利傷惟君所鄙名以事成惟君所<lb/>
恥有涯者形不泯者志姚灣之阡曰歸於是考徳徴賢千<lb/>
<pb n="KR4h0152_WYG_457-9a"/>
秋有祀<lb/>
　　萬騰霄墓誌銘<hi>楊麒</hi>
正徳初中官劉瑾用事以峻罰刼羣工而取其賄晨有<lb/>
言賂弗暮入則殺身破家之禍隨之中外縉紳之士不<lb/>
附瑾者輒中以危法至有不能保其骸骼於泉下者人<lb/>
人重足莫敢言於是瑾之泉貨裒積如丘山而其力幾<lb/>
足以揺宗社時吾鄉先達今方伯弋陽吳公克明守泉<lb/>
州與其禍當罰米五百石吳公㢘於官無可輸貸於人<lb/>
<pb n="KR4h0152_WYG_457-9b"/>
罔有應者聞萬氏騰霄之富而告之萬慨然曰吾固知<lb/>
吳公之為人也公遭難吾無愛其賄矣遂倒囊以五百<lb/>
金貸之吳公之難以解越明年賣田宅器服計本出羔<lb/>
羊之息來償納其本而返其息固强弗之受也由是萬<lb/>
氏之義聞鄰邑鄉之顯者咸降勢以與之交益斂約弗<lb/>
敢恣正徳甲戌逆藩宸濠請䕶衞於朝大學士鵞湖費<lb/>
公知其將藉此濟不軌之謀以毒鄉國而危朝廷也顯<lb/>
言於朝而力阻之濠大恨以計去公公去位之三年嗾<lb/>
<pb n="KR4h0152_WYG_457-10a"/>
仇家三姓之盗攻公之家殺其奴僕兄弟破室廬墳墓<lb/>
掠貲畜蕩然如洗時公從弟子章被執公傷其早孤無<lb/>
季昆殫力圖所以全之之計非重賄不可而公無所措<lb/>
其手騰霄聞之泣曰公胡為至此乎公不顧家以恤我<lb/>
鄉人吾安忍惜財以不為公計乎首倡出百金助貸里<lb/>
之好義者慕而應之遂出子章於豺窟之中其行大率<lb/>
類此嗟夫世變洶洶之秋生死休戚惟財乎是係小人<lb/>
習觀世變之機而知其勢之所重在於此也於是唯貨<lb/>
<pb n="KR4h0152_WYG_457-10b"/>
力是矜是尚而尊崇之不知其他屠沽瑣瑣輩握贏貲<lb/>
以自雄攘臂捧腹傲睨乎闤闠之中而不知名器為何<lb/>
物往往乘人之急難以徼大利務益富而不恤人之困<lb/>
胷中生意蠧蝕於賄者畧盡至有藉餘力以快平生睚<lb/>
眦之讐茍可以行其胸臆者靡所不至若是者皆騰霄<lb/>
之罪人也君子挾財以為義小人挾財以滋悖若騰霄<lb/>
者不幾於君子矣乎騰霄之起家也得之於至艱當其<lb/>
少孤貧落魄而有機知前給舍玉湖王公見而竒之知<lb/>
<pb n="KR4h0152_WYG_457-11a"/>
其不終困也貸重金資之貿易乃勞苦奔走經營運化<lb/>
蚤夜勤惕弗自寜數十年而致大富家成不忍獨享其<lb/>
厚則求族戚之弗植者給之量所能而處以商藝故騰<lb/>
霄之族戚鮮失所者夫得之至艱宜執之至怯執之至<lb/>
怯則由前所言者皆不可望之矣而騰霄所為卓然如<lb/>
此不亦異於人哉騰霄諱伯昇王父普同父友成母丁<lb/>
氏世上饒縣人娶李氏吳氏韓氏生子男二永鑑吳氏<lb/>
出永釗韓氏出女二長李氏出次韓氏出孫男一璋女<lb/>
<pb n="KR4h0152_WYG_457-11b"/>
一終於嘉靖壬午夏五月初八日癸丑距生正統庚午<lb/>
十一月十九日享年七十有三以嘉靖三年甲申五月<lb/>
十四日戊寅𦵏上饒鄉之灘頭陂繫之以銘曰豐而資<lb/>
而何施王孫困食我其飯之世路險激我心不移恭以<lb/>
貴貴濟其嶮嶇粤稽古昔亦有為嫓絮賈出荀漁叟逃<lb/>
胥豈曰徼利言有秉彛猗嗟騰霄其舉趯而子孫食報<lb/>
弗止厥軀<lb/>
　明文海巻四百五十七<lb/>
</p>
<p>
</p>
  </div>
</body>
</text>
</TEI>
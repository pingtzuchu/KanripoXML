<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>明文海巻十</head>
    <p>
<pb n="KR4h0152_WYG_010-1a"/>
欽定四庫全書<lb/>
　明文海巻十　　　　　　　餘姚黄宗羲編<lb/>
　　賦十<lb/>
　　　山川二<lb/>
　　三谷賦<hi>何喬新</hi>
　麻源三谷之勝為吾旴江山水甲今司勲員外郎左<lb/>
　君時翌之先廬在焉時翌嘗為予道其泉石幽雅之<lb/>
　趣巖壑瑰詭之觀予欣然欲逰而未能乃想像以賦<lb/>
<pb n="KR4h0152_WYG_010-1b"/>
　之每一展玩庶㡬乎宗少文之卧㳺矣<lb/>
出城闉以遐覽兮爰陟岡而捫幽度駝嶺之<graphic n="KR2187" url="https://raw.githubusercontent.com/kanripo/KR-Gaiji/master/images/KR2187.png" mimeType="image/png"/>谺兮訪<lb/>
仙臺乎山之陬銅陵岌嶪而凝黛兮紅泉汩㶁其鳴璆<lb/>
琪花瑶草紛不知其名兮桂樹鬰其相繆予乃凌犖确<lb/>
厲清泠窺石門之窈窕躡雲盖之峥嶸石梁龍矯兮卧<lb/>
波仙觀翬飛兮凌空吸紫霞兮石閣招白雲兮羅峯歩<lb/>
予馬於靈豊兮悵宿莽之離離訪繙經之遺臺兮蒼烟<lb/>
慘其增凄若乃崇岡<graphic n="KR0886" url="https://raw.githubusercontent.com/kanripo/KR-Gaiji/master/images/KR0886.png" mimeType="image/png"/>崒叠穎㠝岏丹光夜爍土花春<lb/>
<pb n="KR4h0152_WYG_010-2a"/>
殷非子期仙隐之所存乎寒燐宵飛山精暮泣折㦸沉<lb/>
沙戰血凝碧非危郎駐兵之故柵乎山川宛其如昨嗟<lb/>
昔人其安在扳古柏之虬枝兮增予心之永慨謂仙人<lb/>
之不死兮吾不得而見之謂英雄之不朽兮亦澌滅而<lb/>
無遺招黄鶴而訊之兮鶴翩翩其髙翥尋斷碑於荒榛<lb/>
兮蝸延苕花閟而不可覩重予懐之耿耿兮撫幽篁而<lb/>
延竚廻飈冷兮欲秋斜月淡兮將夕駕予輈以復路兮<lb/>
聊容與乎田北騁予目以流觀兮見夏屋之渠渠萬瓦<lb/>
<pb n="KR4h0152_WYG_010-2b"/>
鱗鱗以波偃兮曰美人之故廬綠樹藹其承宇兮清泉<lb/>
琤其循除詠先生之遺風兮有左琴而右書愛茲境之<lb/>
幽勝兮恍王官於綠野欲誅茅以葺廬兮敢云信美非<lb/>
吾土何所獨無芳草兮𦍑睠睠而懐茲念美人之好修<lb/>
兮茍去此其從誰儻解印以南旋兮將税駕乎旴之湄<lb/>
從美人以徜徉兮終嵗晏以為期<lb/>
　　石鍾山賦<hi>何喬新</hi>
　彭蠡之口有石鍾山焉蘓文忠公辨之詳矣士大夫<lb/>
<pb n="KR4h0152_WYG_010-3a"/>
　喜幽尋而樂勝選者莫不㳺焉景泰六年春三月予<lb/>
　與今夏官郎中王君尚忠俱以進士奉使江南尚忠<lb/>
　家湖口邀予艤舟絶壁之下以訪其所以謂石鍾者<lb/>
　水石相激響若洪鍾始信昔賢之言不誣也因為賦<lb/>
　之後十有二年尚忠示舊稿俾重書之因嘆予學之<lb/>
　不進而悼勝游之難再也乃刪其辭以歸之云<lb/>
乙亥之歲暮春之夕予與王子泛舟澄湖艤於絶壁援<lb/>
危藤登懸崖以訪昔賢之遺跡于時天和氣清江空月<lb/>
<pb n="KR4h0152_WYG_010-3b"/>
明魚龍咸伏波濤不驚縱予目以遐覽舒懐古之幽情<lb/>
但見怪石嵯峨㠎嶫碨磥峥嶸竒形異狀不可殫名或<lb/>
如鳳如螭欲蟠欲飛或如鬼如獸将行将駭岩㟧霮䨴<lb/>
拂藍撲黛冗罅呀<graphic n="KR2430" url="https://raw.githubusercontent.com/kanripo/KR-Gaiji/master/images/KR2430.png" mimeType="image/png"/>欱雲歕雷異哉石乎盖造物者之<lb/>
所胚胎也俄而㣲雲生於廬阜長風來乎太空驅濤擁<lb/>
瀬吼鯨躍龍爰有洪聲發於水中殷殷喤喤如游舜庭<lb/>
而聴鏞鍾之撞鏘鏘鍧鍧如入周廟而聞無射之聲填<lb/>
兮若雷颯兮若雨又如郤至使楚而金奏作於下予乃<lb/>
<pb n="KR4h0152_WYG_010-4a"/>
恍然而驚悄然而思問王子曰是何聲耶豈靈鼇奮首<lb/>
而三山頽耶抑海若驚起而號風雷耶無乃共工氏觸<lb/>
不周而天柱摧耶胡為乎有是聲也王子笑曰子不知<lb/>
耶是所謂石鍾也昔者酈元言之而不詳李勃訪之而<lb/>
失實東坡居士泛舟江上以求之而後衆論定於一也<lb/>
予曰石之為物塊乎其形未與水遇不聞其鳴水之為<lb/>
物湛乎其清未與石鬬若嘗有聲彼函乎清越窽坎鏜<lb/>
鞳之音果出於水耶亦出於石耶王子曰不然夫水之<lb/>
<pb n="KR4h0152_WYG_010-4b"/>
性動石之性静動静相摩厥聲以應水之質柔石之質<lb/>
剛柔剛相蕩厥聲以彰是非水之聲也亦非石之聲也<lb/>
水石相搏而聲出焉此石鍾之所以名也夫峭壁岩岩<lb/>
鍾之銑角也懸蘿裊裊鍾之旋蟲也丹崖翠壑鍾之簨<lb/>
簴也驚濤駭浪鍾之撞杵也是鍾也盖天地為爐萬物<lb/>
為銅隂陽為炭造化為工齊侯不得銘其績而鳬氏無<lb/>
所與其功也嗟夫洪水横流巨浸稽天象罔出而侮人<lb/>
螭蜃過而垂涎民其魚矣尚何鍾之聴焉今吾與子脫<lb/>
<pb n="KR4h0152_WYG_010-5a"/>
介鱗而弁冠去沮洳而宫室泛蘭舟以遨逰聴水樂以<lb/>
自適揆厥所元伊誰之力耶於是相與徜徉眺望咨嗟<lb/>
感激已而雲銷風止浪平響息水天相映瑩然澄碧返<lb/>
而登舟呼酒相酢乃鼔枻而歌曰<lb/>
駕吾舟兮泛長江馮夷起舞兮酌我以羽觴侑以嘉樂<lb/>
兮鼓鐘喤喤慨念上古兮濁流湯湯孰致平成兮孰理<lb/>
懐襄願銘此鐘兮紀神功千秋萬嵗兮永不忘<lb/>
　　吳子城賦<hi>王鏊</hi>
<pb n="KR4h0152_WYG_010-5b"/>
　余每過吳故墟未嘗不慨想其盛而悼其哀也故為<lb/>
　之賦<lb/>
泰伯遺墟干將故里臺閣翬飛冠盖鱗次喟彼荒郊羌<lb/>
何為乎城之裏但見愁烟欝而四積悲風慘而時起頽<lb/>
庸突阜剰水殘濠野雉朝雊鵂鶹夜號沉矛折㦸墮珥<lb/>
遺翹漸漸惟麥之秀離離彼稷之苗父老告予曰此吳<lb/>
王之遺宫也方吳盛時志大功髙入楚柏舉敗越夫椒<lb/>
城規方於八卦門僣擬於三朝跨長洲之茂苑館苧蘿<lb/>
<pb n="KR4h0152_WYG_010-6a"/>
之豔妖帶以錦帆之涇壓以金母之橋爰有凉臺温室<lb/>
鏤楣繡栭風亭月榭碝壁椒塗飾以璆琳琅玕間以木<lb/>
難珊瑚鳴珮鳬簉髙冠鵠趨自謂百世君之豈意至於<lb/>
是耶吳祿既更歴代崇飾春申夏桃秦皇刻石危亭岌<lb/>
夷雕欄紆直齊雲之樓凝香之室木蘭之堂交映翕赫<lb/>
叠石則嶻嶪嶣嶤鑿沼則囦潾澄碧蘭芷羅生乎其間<lb/>
竹松環列於其側羅綺争春而冶妖歌鍾入夜而嘈雜<lb/>
韋白耽於吟玩皮陸侈於酬答迨宋迄元更為治所雙<lb/>
<pb n="KR4h0152_WYG_010-6b"/>
蓮四照池光春雨歲時觀游麗無踰者而何至於是耶<lb/>
盖自元政隳羣雄騖紫色蛙聲乘間竊據挾嘉湖杭以<lb/>
自雄擢黄蔡葉而為輔盛稷下之文儒忽太湖之飛渡<lb/>
煬戀迷樓卓矜郿塢倐天兵四面以重圍金城百雉而<lb/>
莫固技殫九攻蒼皇一炬歴代繁華可憐焦土遂使燕<lb/>
巢再燬麋鹿重游竭南國之脂膏坐受其困激東溟之<lb/>
波浪莫洗其羞且夫傾宫阿房非不麗也鉅橋瓊林非<lb/>
不富也崤函鞏洛非不固也自古如斯曷之故也豈仁<lb/>
<pb n="KR4h0152_WYG_010-7a"/>
義不脩燕安之可畏耶將氣運靡常盈虚之有數耶惟<lb/>
是吳墟殷鑒斯在前既顛隮後仍荒殆登兹城以裵<graphic n="KR0966" url="https://raw.githubusercontent.com/kanripo/KR-Gaiji/master/images/KR0966.png" mimeType="image/png"/>
寄千古之一慨<lb/>
　　洞庭兩山賦<hi>王鏊</hi>
　楚之湖曰洞庭吳之山亦曰洞庭其以相埒耶將地<lb/>
　脉有相通者耶郭景純曰包山洞庭巴陵地道潜逹<lb/>
　旁通是未可知也而吾洞庭實兼湖山之勝始山特<lb/>
　為幽人韻士之所棲靈仙佛子之所宅至國朝名臣<lb/>
<pb n="KR4h0152_WYG_010-7b"/>
　徹爵往往出焉豈湖山之秀磅礴欝積至是而後泄<lb/>
　於人耶東岡子曰山川之秀實生人才人才之出益<lb/>
　顯山川顯之維何盖莫過於文兩山者秘於古而顯<lb/>
　於今其實有待子無用辭予曰然乃為之賦其詞曰<lb/>
吳越之墟有巨浸焉三萬六千頃浩浩湯湯如滄溟澥<lb/>
渤之茫洋中有山焉七十有二𦕈𦕈忽忽如蓬壺方丈<lb/>
之彷彿日月之所升沉魚龍之所變化百川攸歸三洲<lb/>
為界所謂吞雲夢八九於胸中曾不蔕芥者也客曰試<lb/>
<pb n="KR4h0152_WYG_010-8a"/>
為吾賦之夫太始沕穆一氣推遷融而為湖結而為山<lb/>
爰有羣峰散見叠出於波濤之間或現或隐或沉或浮<lb/>
或吐或吞或如人立或如鳥騫或如黿鼉之曝或如虎<lb/>
豹之蹲忽起二峯東西雄據有若巨君彈壓臣庶乂若<lb/>
大軍之出千乗萬騎旌幢葆盖繚繞奔赴東山起自莫<lb/>
釐或騰或倚若飛雲旋飈不知幾千百折至長圻蜿蜒<lb/>
而西逝西山起自縹緲或起或伏若驚鴻翥鳳不知幾<lb/>
千萬落至渡渚廽翔而北折試嘗與子登髙騁望近則<lb/>
<pb n="KR4h0152_WYG_010-8b"/>
重岡複嶺喊呀庨豁縈洲枉渚䖤蟺緬邈逺則烟蕪𣺌<lb/>
瀰天水一碧帆影見而忽無飛鳥出而復沒靈巖則返<lb/>
照孤稜弁山則輕烟一抹此亦天下之至竒也若乃長<lb/>
風駕浪歕山欱野足使人䰟驚而汗駭及其風日晴熙<lb/>
縠紋漣漪又使人心曠而神怡至於瑶海上月流光萬<lb/>
頃星河倒懸盪漾山影又一竒也遥山霽雪凝華萬叠<lb/>
玊鑑氷壺上下相合又一竒也風雨晦明頃刻異候烟<lb/>
雲變滅咫尺殊狀雖有至巧莫能為像試嘗與子弔古<lb/>
<pb n="KR4h0152_WYG_010-9a"/>
尋幽則有廽岩穹壑䆗條相通琳宫梵宇暮鼓晨鐘壽<lb/>
藤靈藥美箭長松金庭玊柱石函寳書靈威丈人之所<lb/>
闚也貝闕珠宫繡縠鳴璫栁毅書生之所嫓也翠峯杜<lb/>
圻范蠡之所止息黄村甪頭綺皓之所從逝也而闔廬<lb/>
夫差之跡尤多存者玩月之渚消夏之灣牧馬之城圈<lb/>
虎之山練兵之瀆射鶴之巒出金鐸於淺瀬逸梅梁於<lb/>
驚湍他若毛公燒丹之井蔡經煉藥之墩聖姑絶雉之<lb/>
塘雪竇降龍之淵其石則岌嶭嶙峋瘦漏嵌空牛竒章<lb/>
<pb n="KR4h0152_WYG_010-9b"/>
有甲乙之品宋艮嶽有永固之封其泉則囦淪觱沸甘<lb/>
寒澄碧墨佐君表無礙之名天衣禪留悟道之跡斯時<lb/>
也孫尚書欲卜居而不能范文穆思再至而不果豈如<lb/>
吾人長生兹土依巖架棟占野分圃散為村墟凑為闤<lb/>
闠桑麻交蔭雞犬鳴吠里無郭解劇孟之俠市無桑間<lb/>
濮上之音婚姻相通若朱陳之族理亂不識若武陵之<lb/>
源佛狸之馬跡不到周顒之俗駕自旋星應五車地絶<lb/>
三斑盧橘夏熟楊梅日殷園收銀杏家種黄柑梅多庾<lb/>
<pb n="KR4h0152_WYG_010-10a"/>
嶺梨美張谷雨前芽茗蟄餘萌竹水族則時裏之白鱠<lb/>
殘之銀魴鱸鮒鮆自昔所珍吾且與子摘山之毳掇野<lb/>
之茸割湖之鮮釀湖之醲泛白少傅月夜管絃之舟和天<lb/>
随子太古滄浪之歌弔吳王之離宫扣隔凡之靈窩凌<lb/>
三萬頃之瓊瑶覽七十二之嵯峨其亦足樂乎彼岳陽<lb/>
彭蠡非不廣且大也而乏巍峩之氣天台武夷非不髙<lb/>
且麗也而無浩渺之容盖物不兩大美有獨鍾兹謂人<lb/>
間之福地物外之靈峯是故極㳺觀之美而未知造化<lb/>
<pb n="KR4h0152_WYG_010-10b"/>
之工且夫天地之間東南為下非是湖為尾閭洩之瀦<lb/>
之則汎濫横溢江左之民其為魚乎懐襄之世湖波震<lb/>
盪非是山為之底柱鎮之繞之則奔激暴囓湖東之地<lb/>
其為沼乎唯夫天作之寛以納以容地設之隘以襟以<lb/>
帶禹順其流分疏别派三江既入萬世永頼而後吾人<lb/>
乃得優㳺於此盖至是而後知造化之意深神禹之功<lb/>
大誶曰<lb/>
吾何歸乎吾將歸乎湖上之青山世與我而相遺超獨<lb/>
<pb n="KR4h0152_WYG_010-11a"/>
邁其逾逺海山兠率不可以驟到非兹峯之洵美兮吾<lb/>
誰與寄此髙蹇<lb/>
　　祝融峯觀日出賦<hi>顧璘</hi>
　嘉靖丁酉仲冬㡬晦姑蘇顧璘廵方至衡謁嶽神訖<lb/>
　乃登祝融宿上方翌曉觀日出景象特竒遂述而賦<lb/>
　焉賦曰<lb/>
維南衡之崇嶽標祝融之危峯下蟠據乎厚地上峻極<lb/>
乎蒼穹匪丈引之可度盡他山其難比隆睇四極而無<lb/>
<pb n="KR4h0152_WYG_010-11b"/>
蔽乂何限乎寰中觀其嶔㟢崒嵂直上莫止捫歴參井<lb/>
靡髙弗至躡浮履霄帝居或指足踠汗慄不敢俯視何<lb/>
其髙也若乃斗杓既仄啓明未升漏刻已盡荒雞甫鳴<lb/>
天莽蒼其一色冺萬動猶無聲謂日出其可觀乃跂望<lb/>
於髙亭爾其游氛且凝灝氣欲豁萬里乍近沕沕穆穆<lb/>
睠彼陽輸尚爾淵汩冥迷遼漠恍不可度少焉光景上<lb/>
燭髙漢舒白如火將炎大暗㣲晰羣望方勤目不移盻<lb/>
積靄倐裂閃爍驚電駭指失呌乍見一綫漂沉揺曵湧<lb/>
<pb n="KR4h0152_WYG_010-12a"/>
出波面燭籠外赤鳬卵中黄上殷下闇半吐半藏依微<lb/>
滉漾如覿海色水火交争良乆乃脫於是金烏髙舉若<lb/>
木影離羲和叱馭八表馳暉所可疑者視扶桑如咫尺<lb/>
東曠望而無窮日遲天於一度何環周之莫同參渾儀<lb/>
於宣夜猶想像其若懜大哉天之為天也固致詰而難<lb/>
終<lb/>
　<lb/>
　<lb/>
<pb n="KR4h0152_WYG_010-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　明文海巻十<lb/>
</p>
<p>
</p>
  </div>
</body>
</text>
</TEI>
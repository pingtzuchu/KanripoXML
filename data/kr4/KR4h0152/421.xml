<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>明文海巻四百二十一</head>
    <p>
<pb n="KR4h0152_WYG_421-1a"/>
欽定四庫全書<lb/>
　明文海巻四百二十一　　　餘姚黄宗羲編<lb/>
　　傳三十五<lb/>
　　　仙釋<lb/>
　　俞長沙傳<hi>林大春</hi>
明興二十有七載天子臨軒䇿士得張信而下百人有<lb/>
俞允者字嘉言松江華亭人也官拜楚府紀善改魯山<lb/>
今尋遷禮部主事奉命使楚坐還報失期謫判長沙故<lb/>
<pb n="KR4h0152_WYG_421-1b"/>
今稱長沙公云初長沙公少時為人疏節倜儻不覊然<lb/>
能力耕以事其父父性樂施予嘗與道者俱一日有道<lb/>
人者羽衣策杖而過之因止宿焉父命侍食侑以美器<lb/>
道人輙隕其一公殊不為意遇之如禮明日道人者出<lb/>
遇少年行博於市旋博得一器以歸其器絶類昨隕者<lb/>
曰器固無恙如是盖道人業己預知有此姑以試公耳<lb/>
廼公固不為動而少年者輙恚憤益急與博徒十數<lb/>
輩求博道人道人每與之博必得竒勝於是少年窘甚<lb/>
<pb n="KR4h0152_WYG_421-2a"/>
不敢鬪咸竊驚異之公因笑而問曰而技可學乎曰子<lb/>
有竒氣異時當奉大對為天子命吏是不足學也遂別<lb/>
去公悟乃始折節為儒補博士弟子是時江南甫定經<lb/>
學失傳公獨得三傳於蠧簡中玩味久之欣然有得乃<lb/>
以春秋舉畿内髙第至是果舉進士歴前官如道人指<lb/>
其後之長沙貶所未至㑹道病暴卒己而復甦先是公<lb/>
病己革己易簀待櫬於沙門七日矣忽有醫者貿藥而<lb/>
至或戱之曰寺有死者可復生否曰可入取青囊一粒<lb/>
<pb n="KR4h0152_WYG_421-2b"/>
納公口中有頃得嘔數聲竟起不死於是家人大喜競<lb/>
以金帛酬醫醫無所受詢其姓名亦不答也第云長沙<lb/>
有白鶴大仙廟盍往修之俄失所在衆皆駭然然後知<lb/>
其為白鶴仙神也而或以問公公始為言疇昔事謂我<lb/>
實神遊其地而未嘗往也往而復還而未嘗生也其静<lb/>
定如此及至官訪之果得白鶴廟重建焉居七年以壽<lb/>
終後六世孫汝為者復以毛詩舉隆慶辛未進士假守<lb/>
潮州為予道其事<lb/>
<pb n="KR4h0152_WYG_421-3a"/>
林子曰余少客吳越間嘗聞吳中人士往往談長沙公<lb/>
始終遇仙事私心異之及得其孫貳守公所為事狀始<lb/>
知公盖儒而自託於仙者其于死生之際視若夢幻亦<lb/>
可謂有守能不亂者矣而論者乂謂圮上之遇濟北之<lb/>
祠卒成帝師以光輔有漢而公官不過為郎位不過別<lb/>
駕以為公憾不知公于死生能齊矣彼區區得喪何物<lb/>
者且以賈生之賢尤不免于長沙之悲而公乃不聞其<lb/>
有幽憤之辭投湘吊古之賦其視賈生處此似為過之<lb/>
<pb n="KR4h0152_WYG_421-3b"/>
由此觀之其迄于今以有𦙍嗣也宜哉<lb/>
　　達觀大師傳略<hi>陸符</hi>
師諱真可達觀其字也晚自號紫栢萬厯中慈聖皇太<lb/>
后欽師道風上亦雅亷知師謂若此真可名一僧師遂<lb/>
取以更其名云世家於吳江之攤缺沈姓父連字季子<lb/>
其先句曲人也師生有異徵雄猛不可覊紲稍長志益<lb/>
大飲酒恃氣慕古游俠之行他日自言吾本殺猪屠狗<lb/>
之夫盖道其實也年十七辭親隻行願立功名塞上行<lb/>
<pb n="KR4h0152_WYG_421-4a"/>
至郡城楓橋天大雨不得前虎丘僧明覺者過視壯其<lb/>
貌問知逺行因以盖接之歸具晚飡夜臥聞僧誦八十<lb/>
八佛名號心忽開悦侵晨起告覺願出家遂觧腰纒治<lb/>
齋覺即白衆為祝髪因禮覺為師是夜即兀坐達旦時<lb/>
覺欲募鐵萬斤鑄大鐘師乃獨身往平湖趺坐一巨室<lb/>
門外主人進食不食問何為曰願得鐵萬斤鑄大鐘鎮<lb/>
虎丘山寺主人立畀鐵如募師為舉食徑載之歸即閉<lb/>
户讀書歳餘不越閫年二十從講師受具戒掩關武塘<lb/>
<pb n="KR4h0152_WYG_421-4b"/>
景徳寺三年辭覺包腰去叅訪聞僧有誦張拙秀才偈<lb/>
者至斷除妄想重増病趨向真如亦是邪曰何不云方<lb/>
無病不是祁僧哂之師大疑到處書二語于壁迷悶至<lb/>
頭面俱腫一日齋次忽悟頭面立消曰使我在臨濟徳<lb/>
山座下一掌便醒自是氣宇凌鑠諸方矣初祖西來以<lb/>
楞伽印心從上祖家皆精其義立為綱宗勘騐來學宋<lb/>
宏覺範憂末法失傳遂為智證傳僧寳傳諸書以撰述<lb/>
佛祖㫖訣其書世多未之聞見師搜得古本大喜因游<lb/>
<pb n="KR4h0152_WYG_421-5a"/>
匡山深究相宗精義巳而游五䑓至峭壁空巖有老宿<lb/>
孤坐師作禮問一念未生時如何宿豎一指又問旣生<lb/>
後如何宿展両手師于言下領㫖尋迹之失其處至京<lb/>
師叅徧融大老融問何來曰從江南來來此何事曰習<lb/>
講又問習講何事曰貫通經㫖代佛揚化融曰能清净<lb/>
説法乎曰至今不染一塵融命師觧直裰施旁僧攬其<lb/>
裏曰脱却一層還一層也師笑頷之遂留時與知識嘯<lb/>
巗法主暹理諸公叅證所得乃歸省覺蓋去辭覺時巳<lb/>
<pb n="KR4h0152_WYG_421-5b"/>
九年師見道法陵遲五家綱宗墜地以負荷大法為已<lb/>
事倡刻大藏廣其流布日以智證傳一書囑付傳習或<lb/>
時教人專持毘舍浮佛偈謂此偈是去來諸佛心印禪<lb/>
之真源嘗言吾待此二十餘年己熟句半熟兩句死生<lb/>
無慮矣先是有南昌諸生出家補陀曰宻藏道開者聞<lb/>
師風來歸師深器重留為侍者凡法門大事如復楞嚴<lb/>
寺刻大藏復化城皆以屬之師終身不受人祈請出世<lb/>
終師世亦無敢開堂受請者獨與憨山清公為友嘗對<lb/>
<pb n="KR4h0152_WYG_421-6a"/>
談四十晝夜不變睫因有志修國朝傳燈録與清公約<lb/>
共往曹溪開導法脉遂從帝京繇三晉歴關中跨棧道<lb/>
至蜀禮普賢順流下瞿塘過荆襄登太和至匡廬尋清<lb/>
公約時清公以興復勞山海印寺為黄冠奥援訐奏被<lb/>
逮師聞報禱佛冀佑不死獨往曹溪將回捄都下知己<lb/>
得遣雷陽戍因住白下江關待之相見執手嘆曰公以<lb/>
死荷大法我何人哉公不生還吾無生日他日即先公死<lb/>
後事屬公清公至雷陽得閒過曹溪曰此達老志也吾<lb/>
<pb n="KR4h0152_WYG_421-6b"/>
以行閒至殆不偶後公得釋即住錫宗風振焉時上以<lb/>
三殿工開礦税中使輩出有李道者劾奏南康守吳寶<lb/>
秀抗㫖逮治其夫人哀憤投繯死師聞之曰良二千石<lb/>
為民請命死其妻身且不免時事至此乎遂入都門營<lb/>
捄授以毘舍半偈令誦十萬當出獄吳持至八萬上意<lb/>
觧得末減師因喟然曰憨山不歸我出世一大負礦税<lb/>
不止我捄世一大負傳燈未續我慧命一大負釋此三<lb/>
負當不復游王合城矣其時門弟子皆知都下側目<lb/>
<pb n="KR4h0152_WYG_421-7a"/>
師巳甚相繼奉書勸出開侍者刺血具書隱去當師居<lb/>
方山時嘗卜出處於李長者誓以身命宏法故報書輙<lb/>
謂吾當斷髪巳如斷頭今更有何頭可斷其意以出家<lb/>
兒大事旣明身心尚有僇辱揀避雖比古之立名義不<lb/>
侵然諾者尚不可得况欲稱祖家兒孫操提止令以殺<lb/>
活天下故雖謗師形章疏不一師處之屹然居無何妖<lb/>
書事發上震怒方大索先是江夏郭公正域為少宗伯<lb/>
以楚藩事與政府牴牾而吳江沈令譽者師弟子也以<lb/>
<pb n="KR4h0152_WYG_421-7b"/>
醫游公卿間尤徃來江夏稱最善羅織者遂欲乗妖書<lb/>
中郭即掩捕沈拷掠備至沈終無所承惟篋中搜得師<lb/>
與令譽書乃營捄清公謂勞山海印之復為聖母保䕶<lb/>
聖躬香火今毁寺戍清是傷聖母之慈妨皇上之孝也<lb/>
御史康丕揚得之遂據以聞先時慈聖聞師至命近侍<lb/>
陳儒致齋供賜紫伽黎師受供謝紫衣適從石經山得<lb/>
隋時琬禪師所藏佛舍利因請入供太后出帑金送歸<lb/>
石窟言者率以縻内帑金錢為師咎一日有中使奉上<lb/>
<pb n="KR4h0152_WYG_421-8a"/>
命賫數千金請師印藏經頒賜師不奉詔曰印經自有<lb/>
人中使固以受上㫖堅請不肯去其人嘗從師執禮者<lb/>
師呵之欲起杖不得己復命上笑曰固知此僧非利財<lb/>
者上嘗手書金剛經汗漬冊紙疑當易亟遣中貴馳問<lb/>
師以偈進曰御汗一滴萬世津梁無窮法藏從此放光<lb/>
上覧㫖大恱以故劾上留中遲之乃下命大金吾研審<lb/>
而己時師居西山潭柘嘉福寺諸校夜至不敢白但匍<lb/>
匐求開示師為語竟夕至曉諸挍伏地哭出帖師命治<lb/>
<pb n="KR4h0152_WYG_421-8b"/>
齋禮佛書偈別衆就訊以三負對無他辭傳送刑部對<lb/>
如初有郎官嫉師者同鞫故令杖師凡對簿直入趺坐<lb/>
階下左右雜投刑具唱聲恐嚇不為動受杖己復起坐<lb/>
獄詞無可按特以救清公書謂語連朝廷欲引子罵父<lb/>
律不果竟擬左道獄具將上師聞之曰世法如此久住<lb/>
何為手字付侍者性田令致江南法侣田哭師叱之曰<lb/>
侍我二十年猶作此去就却食飲尋說轉生歌子夜猶<lb/>
口授十餘偈黎明索姜湯𠻳齒就地坐誦毘盧遮那佛<lb/>
<pb n="KR4h0152_WYG_421-9a"/>
數聲閉目不語有御史曹學程先以言事繫獄聞狀趨<lb/>
至望見輙大呼師好去師復張目微睇啟手扶兩足跏<lb/>
趺以逝時萬厯癸卯十二月十七日也師生於嘉靖癸<lb/>
卯六月十二日世壽六十有一法臘四十有竒師報逝<lb/>
待命六日坐風露中顔色不少改遺命毋龕歛周以蘲<lb/>
埋葬慈恵寺土坎中次年春夏霖雨及秋衆憂淹漬久<lb/>
令田侍者鳴諸當事得請歸龕啓視端然如生見者悲<lb/>
慟如佛復出傳聼來觀奔動畿下龕歸江南途中尚多<lb/>
<pb n="KR4h0152_WYG_421-9b"/>
求啟視瞻禮者江南弟子議卓塔地持未决適圜中錄<lb/>
刻成寄至中有怪來雙徑為雙樹遂定議歸徑山師相<lb/>
好魁竒雄碩威掩萬衆童真絶染膚體如鐵石日飯數<lb/>
升過中不食自出家即脇不到席四十餘年如一日所<lb/>
至設髙座懸燈趺對宻藏開公嘗侍立聞鷄鳴顧語師<lb/>
曰學道人坐地安問雞鳴始行脚二十里足痛以石砥<lb/>
足至日行二十里乃止嘉興楞嚴寺初復禪堂成師題<lb/>
一聨謂當以血書之引錐刺臂血盈盌用絮漬大書榜<lb/>
<pb n="KR4h0152_WYG_421-10a"/>
上嘗至膠西秋水時至欲渡衆不可師觧衣先渉亂流<lb/>
及肩疾呼衆前顧謂曰閱生死要當如此師身律嚴至<lb/>
於忠孝大節尤為性篤幼奉母訓不坐閾終身立不敢<lb/>
近嘗禮佛始進食在潭柘值客至誤先舉乃對知事曰<lb/>
今日有犯戒者命爾痛杖三十輕則倍起受杖就佛前<lb/>
伏地受責如數在陽羨山中讀長沙志至忠臣李芾城<lb/>
守垂䧟授劍部將斬其全家部將慟哭受命己而自殺<lb/>
執巻淚迸如雨旁侍者不哭叱之謂當推墮崖下所至<lb/>
<pb n="KR4h0152_WYG_421-10b"/>
梵刹見祝聖牌必敬禮厯書初授必加額始開覽白衣<lb/>
弟子入室激發以忠義懲戒貪暴形於論說至謂教人<lb/>
制舉業進身使為大盗刼財較昔人畫馬入馬腹其罪<lb/>
報當愈甚師心慈外貌威重及門弟子多賢豪搢紳御<lb/>
之平等尊嚴不少假嘗言法道非資人為牛鼎以世情<lb/>
求法不入吾室我不憾也惟遇利根男子錐劄不少假<lb/>
借當機不契恨之直欲頓斷其命至誘接下中隨器盡<lb/>
量人自習安駑緩畏其攀躋多望崖而退焉明覺者故<lb/>
<pb n="KR4h0152_WYG_421-11a"/>
嘗好醫一日還家畜妻妾以醫名吳㑹然移居大澤中<lb/>
深自匿師宻使人踪跡詭名字稱病臥舟中邀覺覺至<lb/>
見師大駭師流涕嘆息覺皇恐惟命遂剃除乃反執弟<lb/>
子禮師行脚見名藍慶址必發願恢復從楞嚴至歸宗<lb/>
凡興建一十五所歸宗遺跡僅古松一株寺僧薪斵㡬<lb/>
折將盡伐售米五斗有丐者乞米贖免師過而累土石<lb/>
掎築呪其下願松再榮寺當復後松果日茂寺竟因師<lb/>
復云師聞難無敢為之訟寃者當是時惟侍者性田周<lb/>
<pb n="KR4h0152_WYG_421-11b"/>
旋圜中故有松木冷重雲獨見田侍者之句田常熟人<lb/>
幼嘗事慧日寺比丘古林貎癯顴起純體筋骨性突兀<lb/>
不易馴擾已林遣執侍供事惟謹頷頥指使氣息相應<lb/>
中夜承諾警絶無寐少不知書索巻籍筆劄隨所命必<lb/>
應手師有所往頂笠即行一肩追隨若預裝者嘗呼為<lb/>
小道人或命為田道時遭痛杖初無怨色一日逐之使<lb/>
去田哀號無所出故嘗向大士禮清净三業文是日聲<lb/>
鳴甚悲音齒忽異師問知為田乃復令入自此不復加<lb/>
<pb n="KR4h0152_WYG_421-12a"/>
杖師示寂報訃江南復北上奉龕歸徑山始剃除不踰<lb/>
年微疾死塔骨寂照菴放生池山左曰田侍者塔云師<lb/>
龕始供菴中越十一年定葬山後黄沙灘人言其地有<lb/>
瀦水改卜五峰大慧塔之陰曰文殊䑓己擇日火浴矣<lb/>
清公從南嶽數千里來操文預定祭日適與期㑹遂把<lb/>
火焉師有文集及圜中語錄金沙門人合刻共一十六<lb/>
巻後三十二年有私淑弟子四明陸符刪次補纂為紫<lb/>
栢心要數巻序而藏於家<lb/>
<pb n="KR4h0152_WYG_421-12b"/>
論曰嘗聞震澤間有寺名普濟者寺中有古栢一樹竒<lb/>
絶吳興閣學某嘗艤舟其前夢師登舟謖謖作風聲明<lb/>
日起入寺婆娑樹下若有所見後追錄其夢正圜中滅<lb/>
度日也因疑師以樹中神道成而歸且曰師固嘗號紫<lb/>
栢云至考師心行本末若其夙命前知顯迹坎土直以<lb/>
肉身熾然說法自非古佛大士酬願一出豈易得此也<lb/>
哉憨山老人曰正法中可無臨濟徳山末法中不可無<lb/>
此老誠哉知言彼樹中神何修而得此於出世乎<lb/>
<pb n="KR4h0152_WYG_421-13a"/>
　　僧有相傳<hi>尹民興</hi>
師名如堂號有相南陽人也示寂於巳丑十一月之九<lb/>
日八十春秋有二矣始師有歐歍之疾住岳陽深山中<lb/>
持華經二年夜夢金臂人飲以玉露疾遂瘳掛錫出泥<lb/>
菴則丁亥十月也師嘗匡坐而含笑余問曰何笑乎曰<lb/>
予心樂亦不知所樂何事也頃之天暑甚予氣喘出師<lb/>
從容微哂曰寒暑小事也不守如此他日生死塲中何<lb/>
如哉公能澄定此心則入水入火無徃而不自由矣余<lb/>
<pb n="KR4h0152_WYG_421-13b"/>
拜手誌之今秋九月絶粒不茹惟啖棗栗巳辟棗栗惟<lb/>
進熱湯如是七晝夜張目語予曰本以十月行因修懴<lb/>
事展留一月旦日酉時予逝矣及旦禮十方佛入奩趺<lb/>
坐久之衆竊聽焉念佛有聲縮不忍視師覺奮聲呼曰<lb/>
去弟子本有合十指爪慇懃上請曰師何去曰竟徃<lb/>
佛國至則火光鏩鏩化作金蓮花而上所謂無徃而不<lb/>
自由者與夫性本空也含十方國土僅如㸃塵何况水<lb/>
火是以至人出入其中故能函盖游戲情識既生則為<lb/>
<pb n="KR4h0152_WYG_421-14a"/>
一物與水火偶觸之為焦為濕入之為溺為焚既不勝<lb/>
水火而我且為水火用如是為恐怕為痛楚為壊散既<lb/>
壊復成則為欣羡為悅樂為貪戀轆轤不停而我本有<lb/>
之空性未嘗毫末減也今人或夢火灼其膚醒時無有<lb/>
此可以知師之火用至平無奇至常無怪矣覽觀師事<lb/>
毋為魔説<lb/>
　　慧常傳<hi>蔣鐄</hi>
慧常者以行脚卓錫長林之金竺山里居士沈七老時<lb/>
<pb n="KR4h0152_WYG_421-14b"/>
與㳺七老家修符籙召道士朱法官領符籙事既齋戒<lb/>
設壇塲而七老請法官曰人謂大師道力㳺行三界能<lb/>
攝某神入天門乎法官曰可引七老登壇伏而自伏壇<lb/>
下須臾詣天闕如王者宫殿朱門雙啟見慧常持篲掃<lb/>
天門下遇七老驚曰爾安得到此幸今日值侍趙公若<lb/>
他將公不得生還矣遽匿七老户扉後巳見金甲神巡<lb/>
至訊侍者安得生牛皮氣當是時七老固曳革履命索<lb/>
之而慧常前揖神敬禮之慧常以身翼蔽户扇乃不敢<lb/>
<pb n="KR4h0152_WYG_421-15a"/>
索神徐去而法官捧檄自天門出擕七老下明旦往請<lb/>
慧常謝至山半侍者捧盤匜肅迎曰師知居士見過命<lb/>
候道左七老驚因拜慧常具謝解救得不死狀慧常曰<lb/>
此地那可戲行然亦公往因也七老曾孫謙長林知名<lb/>
士有文行余博士長林謙為道其事甚悉又言朱法官<lb/>
道術亦甚靈異嘗渡江以一葢投江中捻訣禁呪片時<lb/>
飛渡後飲酒醉寐訣解沈江死<lb/>
　<lb/>
<pb n="KR4h0152_WYG_421-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　明文海巻四百二十一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>明文海巻二百三十二</head>
    <p>
<pb n="KR4h0152_WYG_232-1a"/>
欽定四庫全書<lb/>
　明文海巻二百三十二　　　餘姚黄宗羲編<lb/>
　　序二十三<lb/>
　　　著述<lb/>
　　畸人傳序<hi>闕名</hi>
嗚呼誤天下者其庸人乎庸人者屈原所謂黨人也原之言曰<lb/>
黨人之鄙固兮不知余所臧任重載盛兮陷滯而不濟又<lb/>
曰誹俊疑傑兮固庸態也始於誹疑卒於鄙固始於鄙固<lb/>
<pb n="KR4h0152_WYG_232-1b"/>
卒於陷滯嗚呼黨人之庸至此乎方其毛舉鷙擊樹幟䕶<lb/>
籬自不謂鄙也脱手營官身勢迅滑如彈丸自不謂固也一<lb/>
旦海波蕩嶽坐失千金之壺盡罹滅頂之凶有㧞足崩流掉萬<lb/>
石之載而厝安瀾者乎身尾既濡神魄枯落於時則藏身狗<lb/>
竇抱頤雞栖輸金緩死媒女進身破族屠宗賣交刃主無不<lb/>
可為所謂庸人者遂為大逆窮凶極險之人矣究其蹠矢負<lb/>
塗澣濯無䇿雖續殘喘故行尸耳不謂之庸可哉天下已受<lb/>
庸人之禍而後思畸人以救之亦已晩矣鑪敗則滅而更鑄<lb/>
<pb n="KR4h0152_WYG_232-2a"/>
厦傾則撤而更新人弊矣弊可救弊乎新莽之簒世盡<lb/>
淪汙徳己而歌則歌以十百萬罪已而哭則哭以十百<lb/>
萬人心狂酲天日㡬晦倐而鄧馮宼賈有隕自天禄山<lb/>
之叛海内風偃倐而顔張李郭為海峰天柱漢室之衰<lb/>
羣豪並起未有挾天子以令諸侯之説也而荀彧忽倡<lb/>
之未有保江東極長江而據之之説也而魯肅忽倡之<lb/>
未有跨荆益撫苗獠據荆州以向宛洛出秦川以向長<lb/>
安之説也而孔明忽發之亦竒矣哉殆天啟其聰而非<lb/>
<pb n="KR4h0152_WYG_232-2b"/>
人所與慮也是之謂畸人也故曰畸人者畸於人而侔<lb/>
於天反之則庸人者畸於天而侔於人矣天所不許而<lb/>
欲薰釁俘囚任為蕭管奨誘凶逆委諸廓清收羅豺狼<lb/>
寄以民社是以脂濯垢而鴆解酲𦕈相𦕈而跛相跛也<lb/>
覆前車者庸人而推後轂者又庸人輾轉陷滯哀斯人<lb/>
之上坎無時矣豈非庸種滋蔓耘鋤失計乎今夫纎餌<lb/>
畢命者□魚也一隈待弋者洲鶩也覆粟而呼者雀侣<lb/>
也悦草而鳴者麋羣也庸人之唼汙謀梁呼羣圖活則<lb/>
<pb n="KR4h0152_WYG_232-3a"/>
亦雀鶩魚麋之智矣是披羊之客所以癡唾乎菜傭而<lb/>
墜驢之叟尚假寐而不願醒也哉<lb/>
　　名士傳序<hi>闕名</hi>
孟氏問楊朱曰人而已矣奚以名為曰以名者為富為<lb/>
貴為死為子孫名奚益於子孫乎曰名乃苦其身燋其<lb/>
心乗其名者潤兼宗黨况子孫乎凡為名者必㢘亷斯<lb/>
貧為名者必讓讓斯賤為名者必身為的的斯射三者<lb/>
何用於富貴與死哉實名貧偽名富也實名賤偽名貴<lb/>
<pb n="KR4h0152_WYG_232-3b"/>
也實名死偽名生也實無名名無實名者偽而已矣名<lb/>
實散亂於是公孫龍疾而思正之假物取譬以守白辨<lb/>
謂白馬為非馬也其言曰白名色馬名形形非色色非<lb/>
形也言色則形不當與言形則色不宜從今合以為物<lb/>
非也欲推是辨以正名實而化天下焉同時好辨者桓<lb/>
子惠施之流則又演其説曰狗非犬犬可為羊也白狗<lb/>
黒黄馬驪牛三也狗馬之説駘蕩益怪而名實愈亂故<lb/>
劉晝曰名彌假而實愈反則廻犬似人轉白為黒矣今<lb/>
<pb n="KR4h0152_WYG_232-4a"/>
指犬似人不類也類推以象謂犬似玃玃似狚狚似人<lb/>
則犬似人矣吾為正其説曰狗亦馬馬亦狗狗馬亦人<lb/>
此其情也情形之背也無算矣合以為物而無疑者名<lb/>
實眩也梟名曰鸞莎名曰芝跖名曰夷嫫名曰施褒妲<lb/>
名曰姜姒墦壟名曰園綺商臣許止名曰舜文莽操懿<lb/>
温名曰周伊殷房名曰管樂臣僕名曰㣲箕鳴乎以是<lb/>
名名之可不以是士士之乎華子魚禇彦回其士名也<lb/>
而逼母后賣故主者其實也王夷甫沈休文其士名也<lb/>
<pb n="KR4h0152_WYG_232-4b"/>
而乞命胡羯勸穪尊號者其實也蘇叔黨趙子昻其士<lb/>
名也而被衰閹門忘宗事仇者其實也故漢士尊名駢<lb/>
首争死糜身湛族而不辭輓士修名䑕首偷生獻室屠<lb/>
親而不憤以此為富貴即富貴矣以此為死即不死矣<lb/>
以此為非狗馬即非狗馬矣又何以曰狗非犬馬非馬<lb/>
名非士士非名也乎故天下之至眩者莫甚於狗馬與<lb/>
名也此公孫龍桓子惠施之流所不及辨也作名士傳<lb/>
第<hi>闕</hi>
<pb n="KR4h0152_WYG_232-5a"/>
　　忠義傳序<hi>闕名</hi>
公孫述刃而刼王皓皓曰犬馬猶識主而况於人乎遂<lb/>
伏劍以死付使者夫皓以為人之報主甚於犬馬也今<lb/>
翩然反之則曰人猶不識主而况犬馬乎此一悖也凡<lb/>
物性近於人者人必憐愛之談反哺跪乳蜂臣蟻國之<lb/>
事於昏暴之前未嘗不温肅以聽也至有談馬能殉節<lb/>
犬能復仇者雖商臣許止莽操懿温猶交口而贊其善<lb/>
也今指士大夫而曰爾為曽閔爾為龍比爾為顔常山<lb/>
<pb n="KR4h0152_WYG_232-5b"/>
嵇侍中則逡廵而額濕莫或敢任者是以懿徳奉犬馬<lb/>
而以凶徳自居也此一悖也或見怪焉秦犬逃而守齊<lb/>
門魏馬逋而負燕客則共恨為妖矣甚且言飼犬而噬<lb/>
其翁修廐而齧其主者雖非同室猶痛其不祥而協力<lb/>
磔裂之也今馳人之車者乃反衝而攻其域食人之禄<lb/>
者藉糧而攘其土則又以惠廸戒犬馬而以逆惡自蔽<lb/>
也此一悖也之三悖者天下必於沐矣沐則心覆心覆<lb/>
則圖反反之為言猶惑易也茹不潔以為薌攫腥血以為<lb/>
<pb n="KR4h0152_WYG_232-6a"/>
㫖也毁膚髮以為修易家室以為禮也摧域之哭以為<lb/>
笑湧濤之怒以為喜聲罪之檄以為醫齧舌噴血之罵<lb/>
以為蠅聲之過耳其談貞臣恭子義友烈婦者則以為<lb/>
醒狂而晝鬼也於是舎其沐人而陳忠義於犬馬豈謂<lb/>
狗馬亦可談忠義哉自吾之意以為無忠義則亦不可<lb/>
為狗馬而已何也無忠義則如豺狼之不可嚮邇而虺<lb/>
蜴之不可暱就夫人防豺狼虺蜴而不虞狗馬則以其<lb/>
忠義足恃也假令犬馬而為崔杼趙盾者乘主人之醉<lb/>
<pb n="KR4h0152_WYG_232-6b"/>
寐登牀而解其體家相戒而户屠之犬馬其無噍類矣<lb/>
假令犬馬而為張柔張𢎞範蒲夀庚孫勝夫吕文煥劉<lb/>
整者連率異族而覆主人之廟社逼孤㓜於滄波則主<lb/>
人之邦族亦豈有孑遺哉故曰無忠義必不可以為犬<lb/>
馬也我故揚犬馬於人而比類言之支離言之含心包<lb/>
垢而言之也嗚乎此故子慶所不能哭士龍所不能笑<lb/>
劉四法秀所不能罵而談天炙轂所不能謔者我猶喋<lb/>
喋然傳之沐之人其以我為匪人也作忠義狗馬傳第<lb/>
<pb n="KR4h0152_WYG_232-7a"/>
二十七<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0152_WYG_232-7b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　明文海巻二百三十二<lb/>
</p>
<p>
</p>
  </div>
</body>
</text>
</TEI>
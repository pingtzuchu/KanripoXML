<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>明文海巻八十六</head>
    <p>
<pb n="KR4h0152_WYG_086-1a"/>
欽定四庫全書<lb/>
　明文海巻八十六　　　　　餘姚黄宗羲編<lb/>
　　論三<lb/>
　　宋論<hi>劉定之</hi>
安石為神宗變法大取民財與力而用之也在于兵兵<lb/>
之所用至于破遼而志願畢矣取民財之法曰青苗春<lb/>
貸而秋償之收息十二秋又貸而春償之亦收息十二<lb/>
歳再收息則名為十二其實十四也名為貸償其實無<lb/>
<pb n="KR4h0152_WYG_086-1b"/>
故取民財也曰免役凡民出力以役于官者皆無出力<lb/>
而但輸錢官自以錢雇民應役名為均役而其實欲自<lb/>
操其雇錢之奇贏也夫民孰皆不貸償而自足哉私貸<lb/>
償焉治世之所不免今也禁其貸償而官與之貸償以<lb/>
利其息錢之入民孰皆不雇募而自役哉私雇募焉亦<lb/>
治世之所不禁今也免其自役而官與之雇募以利其<lb/>
雇錢之餘即此二端言之其他取民財之法無遺巧矣<lb/>
而又編保伍以練兵則民自為兵而養兵之費不以煩<lb/>
<pb n="KR4h0152_WYG_086-2a"/>
官是曰保甲編保伍以養馬則馬皆在民而養馬之費<lb/>
不以煩官是曰保馬豈不謂古者寓兵于農也然今既<lb/>
有保甲矣而待餔之兵何嘗為之廢亦豈不謂漢嘗括<lb/>
民馬今使民養無害也然民既増保馬之勞而他勞何<lb/>
嘗為之損是其取民力幾于竭矣民財與力悉歸于我<lb/>
自以為我非用之于土木非用之于狗馬聲色非用之<lb/>
于仙佛欲用之于兵而復漢唐之故疆無不可也然畏<lb/>
遼之大故將于遼必先于夏又先于羣小自小至大嘗<lb/>
<pb n="KR4h0152_WYG_086-2b"/>
試以圖之安石君臣相與深謀宻議而悉掃異已者之<lb/>
論無非此心也于是王韶試于熈何章惇試于湖北熊<lb/>
本試于瀘夷郭逺試于交趾皆能尚有所得而試于夏<lb/>
則馴至于徐禧之死得不償其失彼遼者不待其試而<lb/>
先來求地安石低徊躊躇為欲取之必與之之說卒遣<lb/>
韓縝割與七百里之地無得而有失焉若獵者罝狐兔<lb/>
刺鹿豕而辟易于虎失其所操以歸蓋安石之技窮而<lb/>
神宗漸以沮悔矣然而援引共事之人固在也踵其故<lb/>
<pb n="KR4h0152_WYG_086-3a"/>
智以用于哲徽之時互起迭進以至賢路盡壅民命僅<lb/>
存之秋適值遼釁躍然攻之以卒安石之所圖而遽以<lb/>
國斃焉故宋之亡本于安石為神宗謀破遼而己向使<lb/>
其不謀破遼則不用兵不用兵則不大取民財與力不<lb/>
大取民財與力則何至俾羣小為之交攫互噬于天下<lb/>
也抑遂其始謀亦不過如唐太宗擒頡利可汗然太宗<lb/>
用魏徵先以養民為務而兵自强安石先弊其民不及<lb/>
魏徵矣乃動以堯舜周孔藉口其誣矣哉<lb/>
<pb n="KR4h0152_WYG_086-3b"/>
　　宋論二<hi>劉定之</hi>
康王前嘗為質于金營而宋使姚平仲刼營金疑其非<lb/>
親王且嘗與較射而連發中的意其將家子因郤還之<lb/>
泊宋復遣王奉使講解而為民所遮止因此得脫而遂<lb/>
繼宋統蓋天留之也使其在圍城中則與諸王幷俘以<lb/>
北矣昔者周漢宗室皆分封于宇内非獨資之于泰山<lb/>
磐石得以固其存不幸而亡矣死灰復然猶得以續其<lb/>
統又不幸而統絶矣苗裔蔓衍猶得以保其姓周東遷<lb/>
<pb n="KR4h0152_WYG_086-4a"/>
而晉以强宗為霸主糾合諸侯為周翊衛至于戰國而<lb/>
燕韓魏居七雄之三以祀姬姓之祖禰秦虎視東周不<lb/>
敢吞者數百年自載籍以來未有若周之長所謂固其<lb/>
存者也漢懲吳濞楚戊之强而犯上盡封各國支庶以<lb/>
裂其壤至于哀平之際宗室載屬籍者十二萬人莫不<lb/>
據士民之上有王公之勢莽既盜漢而光武兄弟呼于<lb/>
南陽此十二萬人者近逺響應故東京之復舊物易于<lb/>
反掌靈獻之末表琮焉璋猶能崛强荆益以資昭烈之<lb/>
<pb n="KR4h0152_WYG_086-4b"/>
興所謂續其統者也唐宋則不然其宗室皆聚居于京<lb/>
師故朱温簒唐而徳王等九人一日同沈于九曲池濮<lb/>
王等數百人夜同阬于龍興寺女真取宋而惟康王以<lb/>
出使孟后以被廢二人得脫其舉宗北遷卒見屠戮於<lb/>
金人無一人幸免蓋無以保其姓矣夫聚居之也樂其<lb/>
易防制此利之小者而其後有大害觀于唐宋可見矣<lb/>
分封之也惡其難約束此害之小者而其後有大利觀<lb/>
于周漢可見矣蘇子瞻諸人言封建之害胡明仲諸人<lb/>
<pb n="KR4h0152_WYG_086-5a"/>
言封建之利各有其說而未嘗言其大利害見于繼世<lb/>
之後如此然則有天下者為其子孫計可以無疑于此<lb/>
矣抑宋統之幸而絶而天留康王以續之何也曰汴宋<lb/>
二百年矣仁如慶厯元祐之日多不仁如熈豐崇宣之<lb/>
日少其不仁也民怨之而其仁也民憐之其怨之也足<lb/>
以亡而其憐之也足以不絶民之心即天之意也善得<lb/>
天者得于民而已矣善得民者以其仁而己矣<lb/>
　　無鬼論<hi>包瑜</hi>
<pb n="KR4h0152_WYG_086-5b"/>
或有問于予曰世人多言有鬼而儒者以為無鬼果孰<lb/>
是而孰非歟予應之曰無鬼之言是也問者曰嗤鬼神<lb/>
之徳見于經訓載鬼一車著于易象阮瞻不信鬼而鬼<lb/>
現形温嶠不信怪而怪呈狀鬼信有矣今子言無無乃<lb/>
背于前聞而為好異之論乎予應之曰吾之言無非鬼<lb/>
無也子之言有以人有也天地日月風霆流形庶物露<lb/>
生莫非鬼神所為此聖賢之所垂訓者也非若今人之<lb/>
所謂鬼也今人之所謂鬼者夜嘯于梁晝瞰其室獻妖<lb/>
<pb n="KR4h0152_WYG_086-6a"/>
夢露光景憑依土木假托人言乃妖由人興者也然人不<lb/>
知其若此而舉世信尚之者猶以其能知人之隠匿也<lb/>
能前知吉凶也奉之而有福謗之而有禍殊不知天地<lb/>
間至靈者人而己人之所以至靈者心而已鬼神之靈<lb/>
其能外人心而有知哉鬼神之禍福其有去人心而外<lb/>
至哉人心所向彼亦向之人所不知彼亦不知之因人<lb/>
之福而乗之以為惠因人之禍而乗之以為威又況不<lb/>
能為之禍福者焉昔者臧㑹欲為僣卜之則曰僣吉南<lb/>
<pb n="KR4h0152_WYG_086-6b"/>
蒯欲為叛卜之則曰叛吉然而一成一敗效驗不同者<lb/>
蓋以僣者見其僣叛者見其叛皆人之所自發見耳夫<lb/>
以僣之與叛使有識者觀之必知其不吉也使鬼神有<lb/>
知不受不臣之愬況肯以僣與叛為吉哉惟其以僣與<lb/>
叛為吉而復不效吾以是知因人心所向而無預于鬼<lb/>
神之前知也然世所謂禍福者又有說以曉焉昔者晉<lb/>
悼公在宋宋公享之用桑林之樂晉侯由是得疾卜之<lb/>
曰桑林見或請禱焉荀罃以義㫁之以為鬼神不當加<lb/>
<pb n="KR4h0152_WYG_086-7a"/>
禍于我卒不禱而晉侯之疾亦瘳他如狄梁公毁淫祠<lb/>
而爵愈顯孔道輔擊神蛇而名益彰果能為之禍乎後<lb/>
漢佛法初入中國楚王英最先好之潔齋三月與神為<lb/>
誓及圖謀不軌廢徙自殺坐誅死者以千數又如閩王<lb/>
昶恃神而尋遇禍害張遇賢信鬼而因致誅夷果能為<lb/>
之福乎舉此數端則天下之事莫不皆然矣嗚呼天下<lb/>
之事當聽于人而不當聽于神當求于己而不當求諸<lb/>
鬼不為逸欲則灾患無自生不為非辟則罪戾無自至<lb/>
<pb n="KR4h0152_WYG_086-7b"/>
鬼神何損于我哉不先播種則鬼不能輸之粟不先學<lb/>
業則神不能顯其名鬼神何加于我哉或者曰然則自<lb/>
古聖賢制為祭祀之禮洋洋乎如在其上如在其左右<lb/>
者亦豈為是虚文而不究其實哉曰古人之為祭祀惟<lb/>
盡我心之誠而己潔粢豐盛非以求福也齋戒嚴肅非<lb/>
以畏禍也追惟其本則報之仰慕其徳則祭之有功于<lb/>
民則祀之惟求盡此心之誠而己夫豈有他故哉曰然<lb/>
則子獨不事神乎曰予何為不事苐予之所事者司馬<lb/>
<pb n="KR4h0152_WYG_086-8a"/>
公所謂心神也非黍非稷而明徳之惟馨非腥非羶而<lb/>
道腴之味厚為善也則心廣體胖優游暇豫神已降之<lb/>
福矣失一善也則心常戚戚惴慄危懼神己奮其怒矣<lb/>
是以上帝臨女無貳爾心湛天君之泰然不敢有一毫<lb/>
之慢毋曰不顯莫予云覯儼神明于不測不敢有一息<lb/>
之違為其所當為無慕乎其外是以處下位而不憂居<lb/>
困厄而自亨是皆所事之得其正者之明效也大哉心<lb/>
乎𢎞于天地靈于鬼神吉凶禍福皆出于其間矣尚何<lb/>
<pb n="KR4h0152_WYG_086-8b"/>
外求而從淫巫瞽史之說乎問者唯唯而退因葺是語<lb/>
作無鬼論<lb/>
　　世變<hi>劉玉</hi>
嗚呼世變之下可勝道哉古之為士者知有道徳而己<lb/>
知有義理而己修諸身而徳以立措諸人而道以行證<lb/>
諸經而義以明修諸辭而理以達雖無心于功名訓詁<lb/>
述作也而後世之功名訓詁述作莫尚焉此士習之最<lb/>
隆也降世以還管仲出而事功啓李膺出而名節興鄭<lb/>
<pb n="KR4h0152_WYG_086-9a"/>
𤣥作而訓詁章韓愈生而述作勝道徳變而事功理義<lb/>
變而訓詁述作此士習之既下也然道徳而功名固有<lb/>
依于道徳者義理而訓詁述作固有達于義理者迨夫<lb/>
末世則士之所志者科第而己士之所營者禄位而已<lb/>
士之所習者呫嗶而己士之所述者蹈襲而己功名變<lb/>
為科第禄位訓詁述作變而為呫嗶蹈襲此又士習之<lb/>
愈下者也嗚呼山夷而陸陸沈而淵淵潰而流流溢而<lb/>
海詩云譬彼舟流不知所届安得豪傑之士一挽斯世<lb/>
<pb n="KR4h0152_WYG_086-9b"/>
而歸諸古哉<lb/>
　　碑志論<hi>胡侍</hi>
夫俾幽貞潜徳流光莫掩鴻勲駿伐垂馥靡盡髙岸為<lb/>
谷而碩懿永存委骨成塵而聲華益亮不有碑志其何<lb/>
賴乎故孝子文孫靡不丐筆詞人闡其先烈中世以降<lb/>
藹然同風固彌文之通懐含靈之極致也而時變道涼<lb/>
俗靡文敝墟墓之製率是誇誣奬其元忠則行齊八凱<lb/>
稱其篤孝則蹟邁二連或云散粟凶年施非望報或云<lb/>
<pb n="KR4h0152_WYG_086-10a"/>
却金暮夜清恐人知苦節與汎柏同貞義教共㫁機等<lb/>
辨狀梟獍為鸞鳯進蹻跖為勛華雖語有精粗而咸歸<lb/>
矯飾夫以存多遺行没獲嘉名淑慝俱旌真贗誰别不<lb/>
論其世孰匪令人譬則冩照傳神眉目盡舛素交卒覩<lb/>
未免誰何儻昧平生秪云惟肖殆令漢臺之畫耿鄧不<lb/>
分傅野之賢旁求靡及矣意者非分之譽鬼亦靦顔無<lb/>
情之辭後將奚信而作者無愧色受者無遜心觀者無<lb/>
異論有識之士所深憎也蓋近代史編惟憑碑志碑志<lb/>
<pb n="KR4h0152_WYG_086-10b"/>
烏有史編子虚矣又縉紳壽耉乃可君公才士雅人方<lb/>
堪别號碑表之等倬有王章夫孺之銜並須廷授乃今<lb/>
賈豎敗夫咸冒君子之號乗田筦庫輒樹神道之碑市<lb/>
妾里妻詐假夫孺之貴祇以自罔寧曰罔人犯分誣親<lb/>
憝兹彌甚且仲叔繁纓宣尼致惜重耳請隧周襄不許<lb/>
方物則飾馬之具小麗罰則闕地之罪均而不學之徒<lb/>
蔑禮任心僣侈顛越秉文之士依阿取信不知所裁俾<lb/>
表徳之器林列丘隴之間華衮之辭波及輿臺之鬼憑<lb/>
<pb n="KR4h0152_WYG_086-11a"/>
風詭濫其說愈長冠履混同無復等别矣然金石之撰<lb/>
體異汗青史法則褒貶兩存碑志則揄揚獨運故纂文<lb/>
貞石表鎮𤣥途例皆黼藻温華斧鉞不用儻于事理泥<lb/>
閡便當婉言莫承勿令回我兔鋒眩彼來葉茍或情在<lb/>
難咈勢不可辭其于命翰遣言須存商訂不識避就將<lb/>
賈釁端蓋雖空空鄙夫平生詎無一善獵其可欲舎其<lb/>
深瑕裁辨之間頗加恢潤譬諸刻鶩畧企鵠形若畫無<lb/>
鹽不淪魍魎庶幾是非不逺梗概猶存在彼既獲稱情<lb/>
<pb n="KR4h0152_WYG_086-11b"/>
于我亦非曲筆亦摛章之活術御物之圎機也<lb/>
　<lb/>
　<lb/>
　<lb/>
　<lb/>
　<lb/>
　<lb/>
　明文海巻八十六<lb/>
</p>
<p>
</p>
  </div>
</body>
</text>
</TEI>
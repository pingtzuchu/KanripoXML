<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>明文海巻二百九十八</head>
    <p>
<pb n="KR4h0152_WYG_298-1a"/>
欽定四庫全書<lb/>
　明文海巻二百九十八　　　餘姚黄宗羲編<lb/>
　　序八十九<lb/>
　　　雜序<lb/>
　　題項明軒先生筆後<hi>林右</hi>
予聞諸父老云當宋亡之時其民不忍歸元村落間皆<lb/>
結壘自戰守至力盡闔門就死不辭及易衣冠相顧涕<lb/>
泣其老者至於負固終身不肯易去嗚呼何宋徳入人<lb/>
<pb n="KR4h0152_WYG_298-1b"/>
之深如此哉嘗考之自三代以後享國家久者曰漢曰<lb/>
唐曰宋然漢唐之亡也其君皆得罪於天下故奸臣悍<lb/>
將因時而取之取之之際民亦安然其覆下不知先孰<lb/>
為漢孰為唐也如宋之諸君皆仁義人也不幸廹於强<lb/>
敵一旦而亡天下之民有如赤子之去慈母戀戀恩養<lb/>
之深如之何其可忘也以民之不忘宋如此則當時受<lb/>
其禄者可知矣㑹稽明軒項先生嘗仕宋為鄆州參軍<lb/>
當元丞相巴延駐兵金陵先生與御史賈餘慶同奉使<lb/>
<pb n="KR4h0152_WYG_298-2a"/>
至兵前視巴延直辭不少慴及宋垂亡聞文丞相斬闗<lb/>
出戰恨不得與之同死噫使先生得秉國大柄當必有<lb/>
所建如天不祚宋則其死節豈文丞相之後哉惟位不<lb/>
滿徳姑處山澤故因之以恨死不瞑目矣先生之孫復<lb/>
今以進士起家仕列侍從將致通顯此亦忠孝家之報<lb/>
耶<lb/>
　　題雪夜清興倡和後<hi>楊士奇</hi>
右永樂七年正月胡文穆公雪夜見過倡和之詩是年<lb/>
<pb n="KR4h0152_WYG_298-2b"/>
二月公扈從太宗皇帝巡守北京予侍仁宗皇帝監國<lb/>
時善畫者皆詣北京公言至北京必作一圖附録二詩<lb/>
以示後人公既至北京屬時職務繁不果作及南還又<lb/>
皆縻職務既久遂不復在念憶公嘗語予術者言同官<lb/>
中吾兩人將老得退果若其言即各具小舟可二童操<lb/>
者舟中貯書册楮筆壺觴棋局如廣訪君艤舟君門外<lb/>
一里所遣童子招君君徑入舟同沂流至五雲驛望夫<lb/>
容峯則返櫂及君入舟處君獨歸廣不過君竟去君訪<lb/>
<pb n="KR4h0152_WYG_298-3a"/>
廣亦然但㳂流至玉峽而返嵗必五六過訪用此共適<lb/>
餘年他日又語予曰吾兩人情義實兄弟後死則銘予<lb/>
諾之顧時亦謾言耳豈謂公溘先予沒也公沒後半嵗<lb/>
餘夜夢偕公泛舟自快閣至郡城下同載甚樂共聮詩<lb/>
公起首句僕續第二第三公續第四第五僕又續第六<lb/>
第七八終結句既覺而忘第五至第七三句余悲愴不<lb/>
勝遂補之詩曰金螺瀟灑對夫容鷺渚魚洲窈窕通逺<lb/>
樹白雲秋色净故人清興酒船同河山夢冷謳吟後生<lb/>
<pb n="KR4h0152_WYG_298-3b"/>
死交深感慨中猶想勝縁如夙昔並騎黄鶴過江東則<lb/>
乂思具舟過訪之約皆夢中語也空餘後死亦何樂哉<lb/>
盖公沒九年始克譔述公墓碑乂十一年理舊書得公<lb/>
雪夜過訪之詩遺墨如新永嘉謝君庭循觀之為作雪<lb/>
夜清興圖遂録予所和詩附公詩之後冠以謝圖而識<lb/>
其末遂因以及吾交友存沒之情云正統二年秋九月<lb/>
七日某識<lb/>
　　題六檜堂巻<hi>黄淮</hi>
<pb n="KR4h0152_WYG_298-4a"/>
忿之激於中者必徴於辭色徴諸色其發疾以暴徴諸<lb/>
辭其㫖婉以深稽之往古藺相如忿秦之欺趙欲以頭<lb/>
與玉俱碎樊噲忿鴻門之背盟拔劍瞋目以脇楚王徴<lb/>
諸色者也國風嘆薈蔚之朝隮楚騷悲菉葹之盈室徴<lb/>
諸辭者也色之所發雖足以快意於一時而辭之所寓<lb/>
誠足以垂戒於萬世其淺深固不同日而語也今觀胡<lb/>
裒之六檜堂其亦忿之徴於辭者歟裒温之永嘉人當<lb/>
宋運中㣲屛處華盖山中讀書自娱忿秦檜之誤國痛<lb/>
<pb n="KR4h0152_WYG_298-4b"/>
入骨髓然而未能伸其志也遂於堂階之下手植檜六<lb/>
本掲其扁曰六檜盖以六之音與戮同於以識夫檜之<lb/>
罪當致顯戮冀他日得以酬其素願云耳嗚呼裒獨何<lb/>
心哉不得巳也當時有若胡澹菴者上髙宗封事請以<lb/>
檜之頭懸藁街詞雖切而不見信况裒未獲進用於朝<lb/>
者乎後雖一出竟以奸權媢嫉僅至滁陽通判而止徒<lb/>
使空言與國風楚騷同傳於編簡良可悲夫然其氣象<lb/>
從容詞意懇至後之覽者足以寒心而駭膽誠非僥倖<lb/>
<pb n="KR4h0152_WYG_298-5a"/>
快意於一時者之可比也九世孫鏞裒集成巻鏞之子<lb/>
奥復求士大夫詩文以彰厥美其亦善於繼述者與<lb/>
　　題宋歐陽澈譔告身後<hi>楊士奇</hi>
宋陳東歐陽澈皆以忠言見殺髙宗朝後髙宗悔之此<lb/>
誥其褒恤之命也盖初為小人所蔽追悔之詞雖切無<lb/>
及然覆轍尚可以戒後而無㡬胡銓韓紃言和議何充<lb/>
言馬伸存趙之功梁勛言金兵必至宜有偹皆逺竄雖<lb/>
不死死等耳惡睹其克戒也哉嗚呼為國之患莫大於<lb/>
<pb n="KR4h0152_WYG_298-5b"/>
殺忠言為臣之禍莫慘於以忠言見殺此誥至今三百<lb/>
九十年矣雖傳之千載不能使人讀之不興慟也<lb/>
　　題金陵送别巻後<hi>蕭鎡</hi>
大理寺丞李君奎為監察御史常受命巡厯浙江適戸<lb/>
部侍郎河南王公督運於杭頗失紀律君即劾奏之既<lb/>
而復巡厯蘇松諸郡郡人相謂曰是御史盖常劾奏王<lb/>
侍郎者也皆狼顧脅息凜然不敢犯一時語御史得大<lb/>
體者李君為稱首其還朝也大夫士相率賦詩贈焉題<lb/>
<pb n="KR4h0152_WYG_298-6a"/>
曰金陵送别至是君以求予追作之予以為古之人為<lb/>
文章皆述耳目所聞見以紀一時之實若追作之則必<lb/>
想像摹擬致揄揚諷詠之意其失甚矣君安取斯乎予<lb/>
非敢以古人自居然與君皆學古道者也學古道則無<lb/>
以復嚴命君其無責焉<lb/>
　　書渭北張公弔祭國使王翰林文後<hi>程本立</hi>
昔元世祖之取雲南也師未出境遣三使入大理諭之<lb/>
許不殺掠三人者言祖宗之法殺詔使者城拔必屠萬<lb/>
<pb n="KR4h0152_WYG_298-6b"/>
一蠻方怙惡或賊殺臣願無以臣而使是城噍無遺類<lb/>
至則彼以誑磔其屍於樹下師及城勅姚文獻公樞盡<lb/>
裂槖帛書止殺之令分號街陌而急求三使之首或曰<lb/>
投洱水中遣漁者網之無得也俾文獻為文以祭火其<lb/>
骨亟送三家賜其家蠻口人數十世無有與中一人秦<lb/>
州士子王姓蠻口分於州俟其子壯付之後三十年詔<lb/>
西省臣訪求其家在亡蠻口己為郡豪冒有王氏子事<lb/>
見姚文公燧集中本立嘗聞而悲之夫人莫難於殺其<lb/>
<pb n="KR4h0152_WYG_298-7a"/>
身三人者不難於殺其身而難於屠城可不謂仁乎然<lb/>
名位不詳於記載子孫不終其恩惠何以勸天下後世<lb/>
之為人臣者哉今讀渭北張公弔祭國使王翰林文而<lb/>
後知上有咸五帝而登三王之君則近代之規模為無<lb/>
足觀下有浮英華而湛道徳之臣則士之碌碌者無足<lb/>
數也何以言之元大理之役使於興師之後師既無名<lb/>
勢巳必取縱三使能諭降之亦不存段氏之國矣自元<lb/>
氏取宋以有天下百年之間天實厭之眷命皇明掃除<lb/>
<pb n="KR4h0152_WYG_298-7b"/>
湔洗永清四海元君北遁天下巳定而其遺孽梁王猶<lb/>
負固西南漸被弗及於是翰林待制臣禕奉詔以往諭<lb/>
以天命俾知所歸彼乃自絶於天待制公遇害而國亡<lb/>
矣然天朝猶以八年之久而後聲罪致討其於師未出<lb/>
境而遣使者規模之大小何如哉嗟乎一人生死闗乎<lb/>
一氣之分合天之所以不靳公之一死者盖將以剪元<lb/>
之孽也所以剪元之孽者盖將以雪中國之恥一天下<lb/>
之心也然則以公之所處者言之死可輕於鴻毛以公<lb/>
<pb n="KR4h0152_WYG_298-8a"/>
之所闗者言之死可重於泰山矣而况公以博古通今<lb/>
之學養徳制行之實發之為經世載道之文流聲於當<lb/>
時而垂耀於後世者又豈三使所能望其萬一哉不然<lb/>
何三使若是之碌碌無聞也雲南平之十年賢王在蜀<lb/>
顧瞻西南慨然興懐若曰善善長而惡惡短國朝文節<lb/>
之臣有如王待制者我其可弗恤其嗣爰命使訪公之<lb/>
家於金華得其子紳字仲搢者致之國中恩遇甚至且<lb/>
嘗筆於近臣曰匪私王氏於以勸忠於戲古之列王有<lb/>
<pb n="KR4h0152_WYG_298-8b"/>
若是之賢乎彼三使之子孫有若是之榮乎仲搢又得<lb/>
請於王自蜀走滇將求父之遺骨以歸求之百方不得<lb/>
乃設主而祭號慟㡬絶於是渭北為文以弔公之靈以<lb/>
慰仲搢之哀即其文而論其事則天朝功徳之盛也王<lb/>
國風化之美也臣之忠而子之孝也皆於是乎在本立<lb/>
能無言乎雖然纂脩元史公實總裁不知得三使之姓<lb/>
名而書之否果得而書之則三使亦賴公以不朽矣<lb/>
　　跋韓國華神道碑<hi>何喬新</hi>
<pb n="KR4h0152_WYG_298-9a"/>
右宋諫議大夫韓國華神道碑富弼彦國撰王珪禹玉<lb/>
書國華魏國公忠獻公之文而富王二公常與忠獻公<lb/>
同居政府其文與書皆可傳也富公以勛業名世其文<lb/>
章不多見今觀此碑序事質而不俚贍而不穢殆非稚<lb/>
筆所及盖宋之諸君崇尚儒雅公卿百執事率用文學<lb/>
之士故士大夫争自淬礪於問學在當時雖不以文名<lb/>
其文亦自有以過人如富公是己自元以來所用以為<lb/>
公卿大臣者苐取其體貌瓌梧音吐洪暢而以文學進<lb/>
<pb n="KR4h0152_WYG_298-9b"/>
者十不一二焉故雖耳目近事亦懵然無所知不獨誤<lb/>
以伏臘為伏獵枤杜為杖杜而巳或譏其然則諛佞者<lb/>
又從而解之曰䕫龍稷卨所讀何書絳侯灌嬰重厚少<lb/>
文者也執用人之柄者遂以為當然而不之怪嗚呼以<lb/>
卿相之位而委諸不學無術之人冝夫治之不古若也<lb/>
悲夫<lb/>
　　書岳鄂王廟記<hi>徐溥</hi>
宋建炎間金烏珠南侵攻陷常州羣盜四掠冝興皆為<lb/>
<pb n="KR4h0152_WYG_298-10a"/>
所蹂躪時岳鄂王方提兵抗禦邑令迎王移屯其地兵<lb/>
出屢捷遂保無事避地者亦賴以免邑人圖像祠之學<lb/>
録周端朝實為之記厯嵗既久人習稱岳廟因訛傳為<lb/>
東岳之神嵗時男女雜糅祈福於是盖廟記既亡而王<lb/>
出兵時手書紀功小碑後人築城復寘之亂石間莫有<lb/>
知王之功者近嵗士大夫稍知之欲正謬妄而小碑亦<lb/>
以城圮而出雖殘缺不完尚可考信盖王之功當不可<lb/>
泯也於是今邑令武陵陳君重脩其廟而仍刻端朝記<lb/>
<pb n="KR4h0152_WYG_298-10b"/>
於石陳君報功之心其即宋令戴君之心也乎刻成予<lb/>
故書其事於後記云王設方畧降馬臯慴林聚而史則<lb/>
云盜郭吉遁入湖王遣辯士馬臯林聚盡降其衆其事<lb/>
不同豈臯聚既降而後遣之耶俟考之<lb/>
　　亳溪書舍巻序<hi>柯暹</hi>
冝興邑西二十里為亳溪上舍生尹廷佐家在焉廷佐<lb/>
年少嗜學家多書因號亳溪書舍及領鄉薦來京師求<lb/>
搢紳大夫士詩文一巻謁余叙諸首余初未識廷佐時<lb/>
<pb n="KR4h0152_WYG_298-11a"/>
見劉養正鮑景昇道其為人若出一口欲一見之既見<lb/>
廷佐年甚富氣甚清言動甚規矩信二子之言無過情<lb/>
及觀今亳溪書舍巻吾友張君士謙為記勉而期之無<lb/>
不至諸君子亦皆許之無異於養正景昇信之無異於<lb/>
余且知其雞群野鶴之見稱師友間巳非一日而余將<lb/>
何以復其請焉夫一勺之水似海之水淺深不同衡茒<lb/>
之居似數仭之居髙下不同匹夫之言似聖人之言是<lb/>
非不同亳溪近大江去海不逺觀者知其淺深書舍之<lb/>
<pb n="KR4h0152_WYG_298-11b"/>
左右有隣逺近有郡邑有都城居者知其髙下若書之<lb/>
是非則自六經之外子史百家棼棼若牛毛繭絲之雜<lb/>
出仁義道徳之言雖廣吾安居闢吾正路茍不得其門<lb/>
未易入也去仁義道徳之言雖誘人於荆棘之塗而能<lb/>
快人之所欲防之少懈未嘗不駸駸入於其中廷佐體<lb/>
之已久擇之冝精而余復有是説殆以奕射規矩語秋<lb/>
羿輸也然游聖人之門聞學不厭矣聞加年而學易矣<lb/>
聞學如不及矣聞仕優則學矣未聞知可盡而學可止<lb/>
<pb n="KR4h0152_WYG_298-12a"/>
也昔晦菴朱先生以易之敬義名齋得持敬之本於中<lb/>
庸之戒慎恐懼得明義之端於大學之致知格物劉屏<lb/>
山得不逺復三字謂入徳之門范文正得忠恕二字謂<lb/>
用之不盡廷佐於此亦必有所得顧余未盡悵悵焉進<lb/>
不能師古退不能諧俗不自知其為不可或又謂通於<lb/>
今不必根於古諧於俗不必本於經吾斯之未能信廷<lb/>
佐擇焉<lb/>
　　書鐵崖先生傳後<hi>張汝弼</hi>
<pb n="KR4h0152_WYG_298-12b"/>
鐵崖先生雖出自㑹稽而寓吾松之日最久遺稿最多<lb/>
故沒垂百年而松之稍識文字者罔不能道先生之名<lb/>
然謂其為邊上梅則所未聞也豈邊梅乃先生家居時<lb/>
所號而特行於㑹稽諸郡耶在松所書鐵崖之外有鐵<lb/>
雅鐵笛鐵史鐵龍精鐵仙鐵龍仙伯老鐵東維子抱遺<lb/>
先人之號不一如香奩詩等則書桃花夢叟錦窩老人<lb/>
此又因事而偶筆固非常號也常號不脱一鐵字雖各<lb/>
有所因亦豈不以胸中之錚錚烈者有佀之乎故其隨<lb/>
<pb n="KR4h0152_WYG_298-13a"/>
所寓而署其所者亦不一如小蓬臺等亦皆泯迹獨草<lb/>
𤣥樓尚在郡中迎仙橋之西不知㡬易主而今為朱氏<lb/>
之居然嘗詢諸故老皆不知先生之後果何如也今年<lb/>
予以㑹試寓京而其族孫豹亦由貢而至適得見其所<lb/>
裒鐵崖律贊諸作因識<lb/>
　　書陳僉憲先生墓誌後<hi>張汝弼</hi>
故國子學録安福李先生本素司教吾華亭時嘗謂弼<lb/>
言台郡陳先生璲提學江西語學者曰永樂間脩大全<lb/>
<pb n="KR4h0152_WYG_298-13b"/>
諸書始欲詳緩為之後被逮促成諸儒之言間有不暇<lb/>
精擇未免牴牾虚心觀理自當得之不可泥也又聞宣<lb/>
徳間章丘教諭餘姚李應吉疏於朝言大全去取有未<lb/>
當者下其議於禮部禮部下之天下學校許兼采諸説<lb/>
一斷以理噫纂脩臣言如此廷議如此盖以萬世至公<lb/>
之論開來學也泥者中無權度執以為斷陋哉<lb/>
　　石鍾山記跋<hi>張汝弼</hi>
弼東吴人也未嘗一至彭蠡湖口但嘗誦蘇東坡文有<lb/>
<pb n="KR4h0152_WYG_298-14a"/>
所謂石鍾山者謾不加之意今年取進士觀政兵部之<lb/>
武庫郎中王公尚忠出是山今古題咏觀之快讀一過嘆<lb/>
曰嗚呼甚矣知己之難遇也豈直其人哉自有天地即<lb/>
有此山名之以石鍾者其誰固知之矣酈元東坡亦知<lb/>
之矣李渤固弗知也然酈元東坡知之亦未盡歟盖元<lb/>
之言曰㣲風鼔浪與石相搏而聲坡以石有罅竅㣲波<lb/>
入焉而聲皆曰㣲而巳驚風怒濤奔騰撞擊之時將何<lb/>
聲乎豈止噌吰乎窽坎鏜鎝乎意其雄偉詭怪極天下<lb/>
<pb n="KR4h0152_WYG_298-14b"/>
之奇觀正在於是不止景王之無射獻子之歌鍾也然<lb/>
而㣲風鼓浪可舟而聴適驚風怒浪傾檣摧楫誰暇詳<lb/>
耶評之者正漁工水師不能言者耳所以極古以來無<lb/>
一人詳著文字間者嗚呼人之於山非有情以蔽忌之<lb/>
也知者尚如此其鮮人以𦕈然之身寄於百年之間必<lb/>
欲人之盡知任之必當不巳惑乎所以古之豪傑恒鮮<lb/>
遇雖然事不目見耳聞而臆斷之如此必有能探東坡<lb/>
之意而詳告我者亦兹山之遇也<lb/>
<pb n="KR4h0152_WYG_298-15a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0152_WYG_298-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　明文海巻二百九十八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>明文海巻二百八十五</head>
    <p>
<pb n="KR4h0152_WYG_285-1a"/>
欽定四庫全書<lb/>
　明文海巻二百八十五　　　餘姚黄宗羲編<lb/>
　　序七十六<lb/>
　　　送序<lb/>
　　送江浙叅政偰公赴司農少卿序<hi>趙汸世南公名</hi>
國家既收中原兵革之後所在為墟聖天子思有以惻<lb/>
然安集之訪求故老宿儒忠厚暢逹習知畎畆事者為<lb/>
勸農使綰印綬載官屬行田里間呼其父兄子弟家人<lb/>
<pb n="KR4h0152_WYG_285-1b"/>
語告諭之闢榛莽疏溝洫立阡陌假牛貸粟皆因其所<lb/>
欲而利導之遣屬吏行旁郡招徠其人時江南民苦重<lb/>
役應之者衆不數年生聚大復官府之設公上之供始<lb/>
得施其政令於是罷使以其權歸憲府郡邑之長皆以<lb/>
勸農繫銜大司農司實總覈其事盖古后稷之官至我<lb/>
朝始復視前代㑹計出納弛張權利者不可同年而語<lb/>
矣然承平日久良法美意寖失其初嘗見江南郡邑每<lb/>
嵗使者行部縣小吏先走田野督里胥相官道旁有牆<lb/>
<pb n="KR4h0152_WYG_285-2a"/>
塹籬援類園圃者輒樹兩木大書畦桑二字掲之使者<lb/>
下車首問農桑以為常吏前導詣畦桑處按視民長<lb/>
幼扶攜竊觀漫不解何謂而種樹之牘己上之大司農<lb/>
矣使職農事者皆若所為則國朝富有四方之實何自<lb/>
而可充乎夫古之帝王所以長治久安者無他焉能使<lb/>
天下之民均齊方一以奉其上無所偏而己矣今經費<lb/>
所出以東南為淵大河以北水旱屢臻流亡未復居民<lb/>
鮮少二帝三王之所井牧燕趙齊晉梁宋魯衛之所資<lb/>
<pb n="KR4h0152_WYG_285-2b"/>
以為富强其丘墟故迹多蕪沒不治安得裒衣博帶従<lb/>
容阡陌間勞来綏輯復如至元聖時哉大司農位尊而<lb/>
職専長貳卿佐皆公卿輔相其人必有念此者矣至正<lb/>
九年冬十一月詔以江浙行中書省叅政事偰公為司<lb/>
農少卿公北庭文儒由初科進士髙等厯官省憲所至<lb/>
具有成績古所謂天子之寳臣者也舉國家之舊典以<lb/>
復唐虞三代之至治安知不在公乎士民懐公盛徳多<lb/>
見于歌頌芻蕘之言憂在畎畆非公之賢則不能自逹<lb/>
<pb n="KR4h0152_WYG_285-3a"/>
也故竊附其説<lb/>
　　送鄭徴君應詔入翰林詩序<hi>趙汸</hi>
至正十五年冬詔以新安鄭子美先生為翰林待制時<lb/>
先生卧疾精舎使者與郡監守致朝廷之意甚厚先生<lb/>
堅辭不能拜命者久之憲使番陽周公在郡親為之勸<lb/>
駕其門生子弟進言曰今聖天子舉群策以清海内大<lb/>
丞相集衆思以圖治功不惜禁苑次對之職起先生於<lb/>
山林豈惟以先生業<graphic n="KR1152" url="https://raw.githubusercontent.com/kanripo/KR-Gaiji/master/images/KR1152.png" mimeType="image/png"/>翰攻文章哉先生學通古今以<lb/>
<pb n="KR4h0152_WYG_285-3b"/>
詩書禮樂教於鄉長於治亂興衰之説正誼直言不忘<lb/>
憂世先生不出如朝廷何時先生疚良已乃幡然曰欲<lb/>
報朝廷者吾素志也吾將辭官赴召親見聖主陳所欲<lb/>
言爾乃命趣裝諏日偕使者北行郡長貳縣大夫與寓<lb/>
公搢紳之士張郡南門外設祖道為先生别里中耆俊<lb/>
文學諸生又相與作為歌詩以咏嘆其行休陽趙汸病<lb/>
不能陪搢紳之後又不善為詩則獻言曰先生應詔趨<lb/>
朝得極言天下事此千載一時也今為天下患者盗賊<lb/>
<pb n="KR4h0152_WYG_285-4a"/>
而己自淮蔡發難據於江湖所在蠭起為禍嘗烈矣然<lb/>
雄傑怙衆有功名智力足以横騖四出亦無聞焉視前代<lb/>
中世巨宼不能什一疑若不足平者國家以四海全盛<lb/>
之力命將出師今五六年民力己屈而盗猶未息何也<lb/>
不舉天下大勢以定攻守之宜而所在浪戰不求智勇<lb/>
之士真可任將兵者而使臺省貴人與郡縣俗吏紛然<lb/>
羣起共軍旅之權自軒轅氏以来未有能以是而全師<lb/>
制勝者也仗行省討賊御史臺督視如平時而賈兇鬻<lb/>
<pb n="KR4h0152_WYG_285-4b"/>
頑誅求刼奪之弊僨軍殺將反覆壊爛之由朝廷終無<lb/>
自知兵財兩匱郡縣之間繁征横歛一切以矯假病民<lb/>
而上官大吏方且拘文法守故常不思變通長久之道<lb/>
賞罰者用兵之大權也賞罰不明而是非淆亂天下之<lb/>
士不復以功名自期而中世以來治安撥亂之術行軍<lb/>
克敵之方皆廢不講吾未知其所以為天下國家者何<lb/>
也今羣盗大者跨郡邑小者據一城植根固矣茍不盡<lb/>
反前失而欲以嵗月削平安可得哉為國家計欲并兩<lb/>
<pb n="KR4h0152_WYG_285-5a"/>
淮而南盡江湖之間求要㑹形便之地為四五巨鎮鎮<lb/>
各屯精兵二萬選士大夫公亷有威信方畧能撫士愛<lb/>
民招納降附可為大將者付以一鎮之權慎簡中外有<lb/>
文武才學者為之副凡辟士募兵刑賞律令訓練程式<lb/>
進退節度土功城守禁防要束皆自朝廷考求故事為<lb/>
法以授之郎官博士出入覘視以資廟謨而事大小皆<lb/>
得専逹列鎮屯軍屹然相望脈絡貫通首尾如一内可<lb/>
以尊京師之勢外可以消奸雄之心鼠竊狗偷進退無<lb/>
<pb n="KR4h0152_WYG_285-5b"/>
據者將不戰而自服其尤崛强者四鎮出兵犄而攻之<lb/>
無不破矣其要在得人而己郡邑之間皆什伍其民以<lb/>
相守䕶毋使散越於下一家而三男子則簡尤壯一人<lb/>
為郡守之兵以大戸之税衣食之郡皆選賢守以防禦<lb/>
繫銜各將以兵固其封圉盖郡守必兼有軍民之權而<lb/>
後緩急可望不然雖重其失地之罪無益也此制一定<lb/>
則列邦有備而民心不揺矣夫使諸郡各制其兵以保<lb/>
一郡之民而四五大藩皆握成軍據形勢以掃清群盗<lb/>
<pb n="KR4h0152_WYG_285-6a"/>
則奠安東南誠當今之急務也若夫知人之明任使之<lb/>
術在朝廷矣昔漢以六萬討西羌㣲族趙充國定計必<lb/>
分兵屯田以待其敝貴萬全也周亞夫將三十六將軍<lb/>
擊呉楚終不肯與梁分兵審於勢也李徳裕平澤潞軍<lb/>
中利害有將帥不知而廟堂輒知之者得居中制外之<lb/>
宜也今羣盗么麽非有漢七國唐藩鎮之强而充國亞<lb/>
夫徳裕之故智則有今日所當師者矣汸無謀臣策士<lb/>
之術也當其避地間闗朝不夕謀毎恨民間利害不能<lb/>
<pb n="KR4h0152_WYG_285-6b"/>
上聞以至於此是以於鄉先生之行而竊致其畎畆之<lb/>
思焉先生倘以為然雖言之可也若夫本源之深切有<lb/>
非草茅所知知無不言言無不盡在先生矣使朝廷收<lb/>
得士之效於一時而先生之功及乎天下則雖銘彛鼎<lb/>
而被絃歌可也豈惟一時一鄉之所咏嘆哉<lb/>
　　送髙則誠歸永嘉序<hi>趙汸</hi>
髙君則誠學博而深文髙而贍自為舉子已為學者所<lb/>
歸及登進士第調官括蒼郡録事學道愛人治教具脩<lb/>
<pb n="KR4h0152_WYG_285-7a"/>
郡官前憲副徐公深敬異之比滿不忍聴其去即學宫<lb/>
設綘帳身率子弟迎君而請業焉行中書聞其名辟丞<lb/>
相掾儒生尚其才華法吏推其練逹而君亦雅以名節<lb/>
自勵公卿大夫咸器其行能毎他掾有故輒以君兼其<lb/>
事君稽典策定是非酬應如流意所不可輒上政事堂<lb/>
慷慨求去時東南乂安藩府無事叅政趙郡蘇公方以<lb/>
文治作興其人君與臨川葛元哲俱見稱譽日承言議<lb/>
聲聞益隆矣俄台民弄兵僭城邑驅丁壯集其徒海<lb/>
<pb n="KR4h0152_WYG_285-7b"/>
浦連巨艦數百以自固帥閫吏弗能治有㫖行省臣總<lb/>
諸郡兵平之省臣謂君温人知濵海事擇以自從君亦<lb/>
庶㡬因得自效時浙東帥逹公以除兇為己任一見君<lb/>
歡然既開幕府乃以論事不合避不治文書於是師出<lb/>
踰三時卒遣大臣自京師来以上意撫之而後定解嚴<lb/>
分憲列諸將校緩急市利便獨君不聞一辭以秩滿日<lb/>
還省垣告歸矣於是交遊之士咸造君且謂儒者雖臨<lb/>
事不見用卒能究所守以自旌别為君賀君設爼豆觴<lb/>
<pb n="KR4h0152_WYG_285-8a"/>
客酒行笑謂座中曰前輩謂士子抱腹笥起鄉里逹朝廷<lb/>
取爵位如拾地芥真榮至矣孰知為憂患之始乎予昔卑<lb/>
其言於今乃信雖然予方解吏事歸得與鄉人子弟議<lb/>
論詩書禮義以時游赤城雁蕩諸山頫澗泉而仰雲木<lb/>
猶不失故吾也時客多君里人樂君之歸皆甚喜有起<lb/>
自末席而言者曰朝廷以科目取士久矣時方承平自<lb/>
軍國要務至百司庶事舉不待士而後集士亦得以浮<lb/>
沈簿書文墨間稍有牽制輒効俗吏便文自解由是賢<lb/>
<pb n="KR4h0152_WYG_285-8b"/>
否混淆有志者無以自見宜乎君之悠然遐想於去就<lb/>
間歟雖然今中原多故聖天子賢宰相幸一旦懲膏梁<lb/>
刀筆之弊盡取才進士用之則如吾髙君者雖欲輒遁<lb/>
思山林亦將不可得然則入踐著廷陪老成之讜議出<lb/>
臨郡邑布恩徳於罷民使殊功茂績炳然一時以答清<lb/>
朝設科盛意豈非君平昔之志而亦吾黨所望於君者<lb/>
哉衆皆曰然乃共舉酒属君賦白駒而别<lb/>
　　送操公琬先生歸番陽序<hi>趙汸</hi>
<pb n="KR4h0152_WYG_285-9a"/>
聖天子既平海内盡輦勝國圖史典籍歸於京師乃詔<lb/>
脩元史起山林遺逸之士使執筆焉凡文儒之在官者<lb/>
無與於是在廷之臣各舉所知以應詔汸以衰病屢謝<lb/>
徴命亦誤在選中使者至郡太守將吏皆能言其病狀<lb/>
然莫肯受其咎者故不得終辭舟過嚴陵適前太史金<lb/>
華宋公景濓亦至曰有詔召王子充於臨漳矣予曰汸<lb/>
衰病日増非可出者縱出亦無補於事所幸者平生故<lb/>
人重得一見於契闊之餘事故有非偶然者宋公曰然<lb/>
<pb n="KR4h0152_WYG_285-9b"/>
盖予與宋公不相見者數載而子充則十有餘年矣既<lb/>
至京師聞番陽操公琬先生在書館卧病旦夕以聞即<lb/>
可歸私又自念番歙接境自弱冠則知先生先生學道<lb/>
諸經百氏述作滿家諸兄之家於番者與先生有連姻<lb/>
相好也毎相見輒能言先生動静而未獲一識予乃得<lb/>
相見於此豈非向所謂非偶然者乎自是日上堂與諸<lb/>
公從事筆硯間退則省先生疾先生疾少間輒俾予連<lb/>
榻卧譚論經史晝夜亹亹相扣擊不少休予盖有愧焉<lb/>
<pb n="KR4h0152_WYG_285-10a"/>
俄而禮部尚書崔公侍郎偉公同至局中以得㫖先生<lb/>
且為别先生乃為文一篇以告同舎同舎之士莫不惜<lb/>
先生之歸咸賦詩為先生贈予辱知有自則進言於先<lb/>
生曰先生歸矣士之在山林與在朝廷異其於述作也<lb/>
亦然纂釋羣經折𠂻百氏處則充棟梁出則汗牛馬雖<lb/>
其説未必盡合於聖人非素業與之相出入者不敢議<lb/>
也崇古學貴文章凌厲漢唐上擬三代使窮鄉晩進謏<lb/>
聞淺見之士目動神聳不敢出聲以誦自揆終身不能<lb/>
<pb n="KR4h0152_WYG_285-10b"/>
為者又况陶冶性情吟咏風月或以單辭或以偶句為<lb/>
人所稱皆足以名世雖或無取於作者於人非鬼責亦<lb/>
何有焉此皆山林之士所為得也若夫朝廷之士則不<lb/>
然太史公網羅舊聞上接春秋下迄麟趾其序髙帝創<lb/>
業文景守成至今使人如親見之書封禪平凖傳貨殖<lb/>
皆諫書也而後世以為謗韓退之未遇時欲作唐一經<lb/>
以垂無窮既入史館不敢有為栁子厚苦辭迫之曽不<lb/>
少動僅以執事成順宗實録數巻卒困於讒口竄走無<lb/>
<pb n="KR4h0152_WYG_285-11a"/>
完篇司馬文正公受知神宗作資治通鑑垂十九年始<lb/>
就而小人出鄙句以訾之此皆鉅人碩徳名實孚於上<lb/>
下以著書為大業者也猶或所遭若是今吾人挟其山<lb/>
林之學以登于朝廷之上則其茫然自失凛然不敢自<lb/>
放者豈無所懼而然哉尚賴天子明聖有㫖姑即舊志<lb/>
為書凡筆削悉取睿斷不以其所不能為諸生罪徳至<lb/>
渥也於是先生得以病辭歸而支離昏昧如汸者亦得<lb/>
以預聞纂修自詭豈非其幸歟然則汸於先生之行獨<lb/>
<pb n="KR4h0152_WYG_285-11b"/>
不能無所感者良有以也先生曰子姑遲之吾待子於<lb/>
番歙之間不逺矣<lb/>
　　送國子正蘇君還金華山中序<hi>宋濓</hi>
同郡蘇君平仲成均教胄子者五年近臣有薦其才於<lb/>
上者即日召見親擢為國史編摩之職平仲詣丞府辭<lb/>
曰禁林地望清切日侍天子左右備顧問區區幼有瞶<lb/>
疾雖粗通文史誠不足以堪之敢辭丞相以聞上亦弗<lb/>
之强也而銓曹將别奏官之平仲念去親日久望天末<lb/>
<pb n="KR4h0152_WYG_285-12a"/>
飛雲慨然有感於中復走白丞相許之戒行李且有日<lb/>
與平仲游者重惜其去咸發為聲詩而以首簡授予序<lb/>
平仲予素敬畏者將何言哉以論乎家世則三蘇之名<lb/>
聞於天下隆徳重望至今與岷峨争雄遺書流落四海<lb/>
日月赫而風霆噴璇玉綴而瑶球懸韶鈞鳴而律吕諧<lb/>
師表百世人無異辭奚藉予之言哉以論乎學術則嚅<lb/>
嚌鄉學之懿遡淵源於伊洛蹈軌轍於闗閩義理精<lb/>
㣲析如蠶絲訓考是非判若黒白亦既心凝而身履之<lb/>
<pb n="KR4h0152_WYG_285-12b"/>
矣又奚藉予之言哉以論乎辭章則體裁嚴比姿態横<lb/>
逸如春陽被物或根或荄或卉或條或大或小或圓或<lb/>
扁各随其物而暢之無有同者其視膠滯一體常守而<lb/>
不變者何如也是故大夫士公卿欲文詞者必曰我徴<lb/>
之蘇君也平仲之令聞勃然興煥然不可掩又奚藉予<lb/>
之言哉無己則有一焉古者國有國史下至閭巷之間<lb/>
亦有閭史皆據官守勿失紀善惡以勸戒其國史之法<lb/>
見乎書備乎春秋以事繫日以日繫月以月繫時以時<lb/>
<pb n="KR4h0152_WYG_285-13a"/>
繫年殆猶山嶽之有定形不可易者太史遷别出新意<lb/>
輕變編年之舊創為十二紀以序帝王十表以貫嵗月<lb/>
八書以述政事三十世家以録公侯七十列傳以志士<lb/>
庶厯代史官遵之而春秋之義類隠矣荀悦蕭穎士頗<lb/>
譏之而未能大有匡逮至司馬温國公光始取法於春<lb/>
秋采繫國家盛衰生民休戚之事起周威烈王訖于五<lb/>
代成一家言號曰資治通鑑劉恕直謂非遷之所可擬<lb/>
盖公論云然五代之後而宋承之宋之後而元承之宋<lb/>
<pb n="KR4h0152_WYG_285-13b"/>
有李燾雖嘗著為編年異同之論皆並存之盖不敢當<lb/>
作者之任特廣記備言以俟刪削元史幸新脩縱有遺<lb/>
漏十四朝之行事亦賴粲然可觀有能蒐纂以續司馬<lb/>
之書者將不在今日乎平仲學術之富如此而辭章之<lb/>
美又如此其東還也晨昏定省之餘集諸俊英繙閲新<lb/>
舊所蔵獨操筆削而成百代不刋之典將不在平仲乎<lb/>
平仲之家少公以馬遷淺近不學疎畧輕信上觀詩書<lb/>
下考春秋及秦漢雜記成古史一書至今傳之平仲因<lb/>
<pb n="KR4h0152_WYG_285-14a"/>
其家世之懿肆其鑒裁之公使人稱之曰蘇氏一門世<lb/>
濟其美將不在吾平仲乎予也不敏以荒唐之學雜凡<lb/>
庸之識嘗思有所著作玩時愒日莫能就緒今年已邁<lb/>
矣雙鬢皤矣形骸弗强而精神寖衰矣徒恃寸管為無<lb/>
用空文以應四方之求日不暇給茍不於平仲是望果<lb/>
誰望乎平仲將行率六館之士祖餞於龍江之上睇晴<lb/>
雲之孤飛觀白日之易流酌巨觥而屬平仲曰嵗不我<lb/>
與暌離之言不足以汙平仲予之所深望者不朽之盛<lb/>
<pb n="KR4h0152_WYG_285-14b"/>
事鑑世之元龜也平仲幸聴之願舉此觴為夀平仲曰<lb/>
敢不惟吾子之命一飲輒盡於是抗手而别<lb/>
　　送徐大年還淳安序<hi>宋濓</hi>
觀人之法當察諸心不可泥其迹仕不仕有弗暇論者<lb/>
其心在朝廷雖居韋布操觚染翰足以鋪張鴻偉上裨<lb/>
至化脱或志不在斯雖綰銅章佩黒綬朝受諜訴暮閲<lb/>
獄案政績藐然無稱古昔君子盖獨竊慎之余於徐君<lb/>
大年之歸不能無所感大年生淳安萬山中載籍兼該<lb/>
<pb n="KR4h0152_WYG_285-15a"/>
而辭藻豐縟有聲於浙河東西當皇上龍興招延儒雅<lb/>
大年懽然被山人服趨輦轂之下同脩前代史史成㑹<lb/>
有詔集諸儒議禮大年復與其事廷議將命官大年以<lb/>
宿疾辭去年秋中書奉㫖纂脩日厯朝紳各薦所知余<lb/>
以大年知本末義例可以觀㑹通而無首尾衡決之患<lb/>
疏其名以聞使使者持書下郡國大年即懽然應命詣<lb/>
闕入館之後俛首採刺惟恐一事有遺記注者闕畧悉<lb/>
補足為完文日厯成廷議又將錫之官大年固辭如初<lb/>
<pb n="KR4h0152_WYG_285-15b"/>
嗚呼使大年初受命為一縣令長不過簿書期㑹爾招<lb/>
徠撫綏爾又其大者教化行百里爾一旦白身召入史<lb/>
館大書特書使聖天子宏謨駿烈烜赫萬古與天無極<lb/>
此其功與試宰者孰重孰輕雖不仕猶仕也藉令自兹<lb/>
終老山林可謂無負於國亦可謂無負於學世之好議<lb/>
論者見其辭禄而歸揺唇鼔喙詡詡相夸奬不曰潔身<lb/>
而自髙則曰獨善以固窮夫士遭不願治之世披腹呈<lb/>
琅玕無有舉目睨之者故不得已引退今當堯舜在上<lb/>
<pb n="KR4h0152_WYG_285-16a"/>
䕫龍滿朝之日以此疑大年者謂之誣士不學則已學<lb/>
則必期世用有如大賈行廢舉術寳貨填溢市區乃振<lb/>
鐸號諸人曰我不售我不售萬萬無此理以此窺大年<lb/>
者謂之矯矯與誣要皆非真知其心者雖然在昔宋盛<lb/>
時布衣入史館者僅六七人皆兩制八座所薦引其任<lb/>
甚不輕大年雖不受禄寵靈所被溥博汪洋有加徃昔<lb/>
大年將何以自效且春秋猶未髙沈疴容有却藥之時<lb/>
行當扶策造朝門盡展所藴以驚動世俗使向之疑且<lb/>
<pb n="KR4h0152_WYG_285-16b"/>
窺者瞠目不敢吐一辭則出處兩無憾不然長徃山林<lb/>
而弗思返日與猿鶴為友餐霞雲而潄泉石髙固髙矣<lb/>
如不仕無義何洪武七年春正月一日宋濓引<lb/>
　　送甘肅衛經厯張敏行之官序<hi>宋濓</hi>
長安張敏行至正癸夘進士也入國朝以来部使者薦<lb/>
起之擢為翰林典籍時四庫之書多蔵之文華堂堂在<lb/>
禁中舊為諸俊秀肄業之所抵奉天門不百武車駕嘗<lb/>
臨之敏行早趨朝已即危坐堂中中使或傳宣索書即<lb/>
<pb n="KR4h0152_WYG_285-17a"/>
啟鑰以上如是者二年雖得時近日月之光然未暇謁<lb/>
其氏名一日上御東房遥見敏行委蛇入堂召而前問<lb/>
勞備至且曰爾能詩乎對曰臣雖不能願學焉乃命之<lb/>
題敏行研墨濡毫跪寫以進上覽畢悦曰詩甚佳北産<lb/>
如爾者鐵中之錚錚也由是日承顧問見其性秉忠慤<lb/>
可以任事特命為甘肅衛經厯賜内府白金五十兩錢<lb/>
一萬二千文以寵其行凡所與遊皆為賦詩予時侍講<lb/>
禁林送至都門外執爵立而言曰甘肅在漢為酒泉為<lb/>
<pb n="KR4h0152_WYG_285-17b"/>
張掖等郡初因張騫言建置城府稍發徙民充實之隔<lb/>
絶西域而斷匃奴右臂當時匃奴悍彊西域未盡服故<lb/>
其策不得不爾也今皇明在御天威所至如雷如霆西<lb/>
域稱臣者接踵道路而元君遺𦙍奔竄沙漠粗存喘息<lb/>
惴惴自保孰敢持一矢東向非漢時比也聖天子特念<lb/>
生靈久罹兵燹不得以自寜設衛置屯一以備不虞一<lb/>
以招懐創殘之民其責亦甚重也敏行亦知其所以重<lb/>
於斯行也當導宣上徳曰吾皇一視同仁罔間南朔夙<lb/>
<pb n="KR4h0152_WYG_285-18a"/>
夜惟爾民之憂恐爾寒也使来授爾裘恐爾餒也俾来<lb/>
給爾食或無以耕予爾牛或無以獵賚爾馬若弓爾其<lb/>
寜哉氓縱曰愚離水火而升袵席云胡不樂將見荷旃<lb/>
被毳者于于而至矣經厯幕府之長無所不當問敏行<lb/>
宜以此報上毋若翰林時危坐咏詩而自逸也他日賛<lb/>
畫成功乗赭白馬周流弔古曰此霍去病擊匈奴處也<lb/>
此公孫賀敗虜兵遺蹟也把馬潼滿壺白眼望天而飲<lb/>
醉後耳熱發為聲詩以洩生平磊落之氣斯亦奇男子<lb/>
<pb n="KR4h0152_WYG_285-18b"/>
之事敏行以為如何敏行喜曰先生之言至矣是為序<lb/>
　　送許時用還越中序<hi>宋濓</hi>
婺與越為鄰壤越屬縣曰嵊有許氏居之世以詩禮相<lb/>
傳為名門而時用則又其最秀者也濓家婺之金華距<lb/>
嵊為不逺在弱齡時即與時用相聞方以文墨自漸摩無<lb/>
風雨無晝夜危坐一室不暇見暨同藝浙闈旅進旅退<lb/>
於千百人中無有為之先容者又不能見自時厥後時<lb/>
用以禮經擢上第為諸暨州判官金華抵諸暨比嵊為<lb/>
<pb n="KR4h0152_WYG_285-19a"/>
尤邇將騎驢走鈴下而謁焉時用又入行御史臺治百<lb/>
司其地清嚴雖時用亦不宜與人接又不敢見曽未㡬<lb/>
何金華䧟於兵士大夫螻蟻走惟流子里為樂土亟挈<lb/>
妻孥避焉流子里𨽻諸暨地在嵊之東南僅數舎即至<lb/>
濓時苦心多畏而土著民徃徃凌虐流寓者白日未盡<lb/>
墜輒翳行林㘭鈔其囊槖物甚者或至殺人又不可見<lb/>
及至兵戈稍息予還金華日采藥以自娯間念及時用<lb/>
即欲約二三子徃候之以解夙昔之思去年冬間時用<lb/>
<pb n="KR4h0152_WYG_285-19b"/>
被弓旌招使者趣迫上道急於星火又不及見濓竊自<lb/>
念時用英俊士此行何所不至鸞臺鳯閣將以次而升<lb/>
何日能賦歸縱時用欲歸上之人未必聴也濓雖少時<lb/>
用一嵗則已皤然成翁度何由至南京既不能至又安<lb/>
能與時用一抵掌笑談耶慨然遐思者久之㑹朝廷纂<lb/>
修元史宰臣奉特㫖起濓為總裁官使者亦見迫如前<lb/>
逮濓將戒行李時用至武林始旬日耳濓又自念史事<lb/>
甚重當有鴻博之士任其責者濓豈敢與聞藉是以徃<lb/>
<pb n="KR4h0152_WYG_285-20a"/>
或得一見時用亦豈非至幸歟濓来南京寓於䕶龍河<lb/>
上方求時用館舎之所在忽有偉丈夫来見者問其姓<lb/>
名亟曰我許時用也子豈非景濓乎濓驚喜不及答亟<lb/>
延入坐備陳五欲見而弗能之故時用知濓嚮徃之久<lb/>
亦相與傾倒凡風晨月夕無不相徃来一旦忽悽然堕<lb/>
淚曰余先朝進士也春秋又髙矣不足以辱明時使者<lb/>
不我知委幣而迫之来我不敢違今已陳情於丞相府<lb/>
矣丞相儻言之上遂得歸田焉不翅足矣他日又来言<lb/>
<pb n="KR4h0152_WYG_285-20b"/>
曰聖天子寛仁今用丞相言如所請矣己具舟大江之<lb/>
濵吾子遇我厚幸一言以為别嗚呼婺與越其壤相接<lb/>
邇其見甚易也乃積四十年而莫之遂厥後始見於千<lb/>
里之外逺或三四春秋近或及期相與論學以盡夫情<lb/>
可也未及兩月而即去既去矣或買一小艇相隨五六<lb/>
百里間采江花之幽靚殷勤道别亦云可也脩史事殷<lb/>
足不敢踰都門悵然而别既别矣一二年間或再聚首<lb/>
如今日焉猶可也然向者巳如此自今而後其可以必<lb/>
<pb n="KR4h0152_WYG_285-21a"/>
期而取之耶人事之叅差不齊何可復道尚奚言為時<lb/>
用之别耶雖然時用之歸也其有繫於名節甚大時用<lb/>
采蕺山之蕺食鑑湖之水日與學子談經以為樂者果<lb/>
誰之賜歟誠由遭逢有道之朝故得以上霑滂沛之恩<lb/>
而適夫出處之宜也夫道宣上徳以昭布於四方者史<lb/>
臣之事因不辭而為之書區區聚散之故一已之私爾<lb/>
則又當在所不計也<lb/>
　　送鄧貫道還雲陽序<hi>宋濓</hi>
<pb n="KR4h0152_WYG_285-21b"/>
周官之制以鄉三物教萬民而賔興之所謂三物若六<lb/>
徳六行六藝是也六行之中而婣居其一焉釋者曰婣者<lb/>
親於外親也夫人之生也内則諸族外則諸親歡然有<lb/>
恩以相愛粲然有文以相接盖一出於彛倫之正故賔<lb/>
興之際特於此察其行焉嗟夫世逺俗紛古之道不明<lb/>
久矣今於雲陽鄧貫道氏見之貫道本儒家富而好禮<lb/>
御史大夫陳公之女兄實歸焉當家居時公與貫道無<lb/>
日不相親或講論道徳性命之奥或品量古今人物之<lb/>
<pb n="KR4h0152_WYG_285-22a"/>
盛以至雲亭月榭酣觴賦詩以寫冲和之情其樂殆懽<lb/>
如也及元季兵興所在繹騷貫道避地巖谷間深蟄而<lb/>
不出公間闗走江表擇真主以為依歸自赴於風雲之<lb/>
㑹名譽起而勲業日盛貫道之與公不相見者一十有<lb/>
二年矣洪武七年冬貫道思公之切厯湖湘泛大江直<lb/>
抵南京欲與公胥㑹公聞貫道之至亦喜不自勝出迎<lb/>
於龍闗相與序兵火離合問故舊存歿悲喜交集舉酒<lb/>
酹地各私相欣慶自是共周旋者且一月貫道以離家<lb/>
<pb n="KR4h0152_WYG_285-22b"/>
之久翻然動歸興有不可遏者予因謂之曰夫自辛卯<lb/>
以来龍虎雄争塵霾翳昏父子乎東西戚姻乎南北其<lb/>
離别之思盖有不忍言者今也六合清明車同軌而書<lb/>
同文水陸數萬里山行水宿無一髮蜂蠆之虞有親婣<lb/>
在遐方者不行則己行則刻日可至貫道亦知所以然<lb/>
之故乎誠由帝徳廣被如天之覆如地之載蕩蕩乎難<lb/>
名乃克致有是也頗聞貫道富學問能辭章何以不稍<lb/>
攄所藴以禆治化乎貫道則曰吾老矣不能用也雖然<lb/>
<pb n="KR4h0152_WYG_285-23a"/>
雲陽有紫㣲山七十一峯森列如畫秀氣甚磅礴自漢<lb/>
以来為封侯之邦唐雖有肥遯之士而無大顯融者至<lb/>
陳公始以正大亷平之學出佐明時而足以當山川之<lb/>
勝貫道之歸也宜以公之事厯言於巖穴抱道之士且<lb/>
告之曰聖天子在上可以出而仕矣予敬愛貫道篤親<lb/>
婣之義故舉周官六行之一序以贈之詩自侍講學士<lb/>
樂公而下凡十八人分題為九詠古今詩各賦其一云<lb/>
　　送東陽馬生序<hi>宋濓</hi>
<pb n="KR4h0152_WYG_285-23b"/>
余幼時即嗜學家貧無從致書以觀每假借於蔵書之<lb/>
家手自筆録計日以還天大寒硯水堅手指不可屈伸<lb/>
弗之息録畢走送之不敢稍逾約以是人多以書假予<lb/>
予因得徧觀羣書既加冠益慕聖賢之道又患無碩師<lb/>
名人與游嘗趨百里外從鄉之先逹執經叩問先逹徳<lb/>
隆望尊門人弟子填其室未嘗稍降辭色予立侍左右<lb/>
援疑質理俯身傾耳以請或遇其叱咄色愈恭禮愈至<lb/>
不敢出一言以復俟其欣悦則又請焉故予雖愚卒獲<lb/>
<pb n="KR4h0152_WYG_285-24a"/>
有所聞予之從師也負箧曳屣行深山巨谷中窮冬烈<lb/>
風大雪深數尺足膚皸裂而不知至舎四支彊勁不能<lb/>
動媵人持湯沃灌以衾覆久之乃和寓逆旅主人日再<lb/>
食無鮮肥滋味之享同舎生皆被綺繡戴朱纓寳飾之<lb/>
㡌腰白玉之環左佩刀右備容臭煥然若神人予則緼<lb/>
袍敝衣處其間畧無慕艷意以中有足樂者不知口體<lb/>
之奉不若人也盖予之勤且艱若此今雖耄老未有所<lb/>
成猶幸預君子之列而承天子之寵光綴公卿之後日<lb/>
<pb n="KR4h0152_WYG_285-24b"/>
侍坐備顧問四海亦謬稱其氏名况才之過於予者乎<lb/>
今諸生學於太學縣官日有廩稍之供父母嵗有裘葛<lb/>
之遺無凍餒之患矣坐大厦之下而誦詩書無奔走之<lb/>
勞矣有司業博士為之師未有問而不告求而不得者<lb/>
也凡所宜有之書皆集於此不必若予之手録假諸人<lb/>
而後見也其業有不精徳有不成者非天資之卑則心<lb/>
不若予之専耳豈他人之過哉東陽馬生君則在太學已<lb/>
二年流輩甚稱其賢予朝京師生以鄉人子来謁予譔<lb/>
<pb n="KR4h0152_WYG_285-25a"/>
長書以為贄辭甚暢逹與之論辨言和而色夷自謂少<lb/>
時用心於學甚勞是可謂善學者矣其將歸見其親也<lb/>
予故道為學之難以告之謂予勉鄉人以學者予之志<lb/>
也詆我夸際遇之盛而驕鄉人者豈知予者哉<lb/>
　　送陳庭學序<hi>宋濓</hi>
西南山川惟川蜀最奇然去中州萬里陸有劍閣棧道<lb/>
之險水有瞿唐灧澦之虞跨馬行篁竹間山髙者累旬<lb/>
日不見其巔際臨上而俯視絶壑萬仞杳莫測其所窮<lb/>
<pb n="KR4h0152_WYG_285-25b"/>
肝膽為之掉栗水行則江石悍利波惡渦詭舟一失尺<lb/>
寸輒糜碎土沈下飽魚鱉其難至如此故非仕有力者<lb/>
不可以遊非材有文者縱遊無所得非壯彊者多老死於<lb/>
其地嗜奇之士恨焉天台陳君庭學能為詩由中書左<lb/>
司掾屢從大將北征有勞擢四川郡指揮司照磨由水<lb/>
道至成都成都川蜀之要地揚子雲司馬相如諸葛武<lb/>
侯之所居英雄俊傑戰攻駐守之跡詩人文士遊眺飲<lb/>
射賦咏歌呼之所庭學無不厯覽既覽必發為詩以紀<lb/>
<pb n="KR4h0152_WYG_285-26a"/>
其景物時世之變於是其詩益工越三年以例自免歸<lb/>
㑹予於京師其氣愈充其語愈壯其志意愈髙盖得於<lb/>
山水之助者侈矣予甚自愧方予少時嘗有志於出遊<lb/>
天下顧以學未成而不暇及年壯可出而四方兵起無<lb/>
所投足逮今聖主興而宇内定極海之際合為一家而<lb/>
予齒已加耄矣欲如庭學之遊尚可得乎然吾聞古之<lb/>
賢士若顔回原憲皆坐守陋室蓬蒿沒戸而志意常充<lb/>
然有囊括於天地者此其故何也得毋有出於山林之<lb/>
<pb n="KR4h0152_WYG_285-26b"/>
外者乎庭學其試歸而求焉茍有所得則以告予予將<lb/>
不一愧而已也<lb/>
　<lb/>
　<lb/>
　<lb/>
　<lb/>
　<lb/>
　明文海巻二百八十五<lb/>
</p>
<p>
</p>
  </div>
</body>
</text>
</TEI>
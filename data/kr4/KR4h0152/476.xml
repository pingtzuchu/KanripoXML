<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>明文海巻四百七十六</head>
    <p>
<pb n="KR4h0152_WYG_476-1a"/>
欽定四庫全書<lb/>
　明文海巻四百七十六　　　餘姚黄宗羲編<lb/>
　　哀文四<lb/>
　　祭王文恪公文<hi>陸燦</hi>
嗚呼燦生垂髫始誦公文越十五年乃登公門公本天<lb/>
人游戯域中諸所紛麗莫嬰其衷而獨愛才饑渴飲食<lb/>
聞人有能若自巳出顧我謭劣辱公之知待以國士千<lb/>
載是期公於斯道篤學躬行不立門户渾然天成發為<lb/>
<pb n="KR4h0152_WYG_476-1b"/>
文章金聲玉色晩益臻妙居然古則刋落華繁獨造本<lb/>
原取材左漢規摹王韓豈無名家斂袵退懾愚不自量<lb/>
跪獻所業誦而首肯俛為指評曰此不怠莫之與京文<lb/>
貴意勝辭乃其枝苟辭而巳夫人能為再拜斯言廓若<lb/>
發矇佩服終身用之無窮六籍之餘九流百氏浩如烟<lb/>
溟不見津涘公鉤其𤣥發矢破的考古辨疑忘食與息<lb/>
我效其愚公曰起予不蹈故常爾見卓殊故事舊章朝<lb/>
野罕習傳聞異辭譌舛踵襲公核其實引繩貫珠纂勒<lb/>
<pb n="KR4h0152_WYG_476-2a"/>
成編淡墨細書我獻所聞公曰有徵士貴識務不惟專經<lb/>
退則語人此我輩徒加以數年吾且避諸壬午之冬乞銘<lb/>
先君哀絰拜稽太湖之濆公聞其來喜動眉宇山亭篝燈<lb/>
從容欵語吾得子晚實獲我心斯文之傳非子誰任在昔<lb/>
昌黎殷勤籍湜我非其人敢忘公徳公曰子來無渝斯誼<lb/>
申之婚姻用篤世契爰以弱息字公元孫我辭非耦公命<lb/>
實敦聞公屬疾徃候榻前猶為申眉諄諄誨言日徯康寕<lb/>
杖屢隨逐木壊山頺百身何贖見諸夢寐音容宛然覺而<lb/>
<pb n="KR4h0152_WYG_476-2b"/>
失之中夜涕漣巍巍我公豈其云忘將乗風雲陟降此<lb/>
堂公來此堂若聞我辭我辭有窮而痛無涯嗚呼哀哉<lb/>
　　祭李立卿<hi>呉時來</hi>
維嘉靖某年月日寄人仙居呉時來聞雲間立卿李子<lb/>
卒於南寜之旅舍心怖神駭為西向而哭之將拔履修<lb/>
弔一日歸櫬過横州乃備牲醴拜立卿之靈而冩以兹<lb/>
詞曰嗚呼立卿遽卒於兹地也耶東呉西粤雲隔萬里<lb/>
誰為而至此而卒此逰魂耶余何忍而視立卿之歸耶<lb/>
<pb n="KR4h0152_WYG_476-3a"/>
余初與原漢赴謫鄉也立卿以姻連原漢接見於濟上<lb/>
聨舟至呉門謂當與立卿别乃立卿不忍别從而經錢<lb/>
塘踰姑篾歴豫章入螺江度茶陵窺衡湘遵零陵陟桂<lb/>
林吾與原漢有山水之僻所至無一巖穴不沉吟其上<lb/>
立卿亦無一巖穴不挈䇿以從立卿在南寜凡三載雖<lb/>
原漢知命善處窮然使内無嗟咨之音外無離索之迹<lb/>
者立卿不為無助余毎及秋訪南寜見立卿必勸立卿<lb/>
學立卿正向學稍稍逺大自期而今己矣嗚呼升之太<lb/>
<pb n="KR4h0152_WYG_476-3b"/>
發轉戚為讐白首按劍自古已然若立卿豈易道耶余<lb/>
三人獲罪於天己則執之乃累其親朋至是極也子儀<lb/>
殞乃甥於茶陵余哭外舅尹翁於潯州而原漢又立卿<lb/>
之變也豈其親故所遭亦同耶嗚呼天何意哉將後之<lb/>
卹患敦義者懼哉我告立卿毋以他鄉為悲今原漢與<lb/>
汝兄姊殮爾形歸汝喪將返葬汝不在九峰之山則在<lb/>
三泖之濵固汝昔日所遨逰躑躅於其間者雖不得終<lb/>
於故土猶得葬故土也庻收爾魂遵舊路以回旋毋復<lb/>
<pb n="KR4h0152_WYG_476-4a"/>
放浪於林菁荒僻之墟為山魈所窺昔盧遵從栁子厚<lb/>
之栁州逮死不悔蔡元定竄死道州而己無愠丈夫志<lb/>
業豈必身為之其所必致則一而已嗚呼立卿更奚恨<lb/>
尚享<lb/>
　　祭吴子道文<hi>沈思孝</hi>
維嵗甲午季秋三日從燕中聞吴子道先生之訃友人<lb/>
沈思孝素服哭於寢門之外用遣一介以絮酒瓣香祭<lb/>
我子道之靈於毘陵里第曰天乎天乎子道死乎胡迅<lb/>
<pb n="KR4h0152_WYG_476-4b"/>
霆訇磕而不蘇蘇虎豹擇人射影短狐於焉無宛死幽<lb/>
憤乎夢耶非耶道路言耶如何急足在吾門耶發書伸<lb/>
紙悲難止矣天乎子道幽憤死矣嗚呼哀哉往當權獍<lb/>
倍本沈厥彛常盈庭巾幗同聲而倡惟余五人子道首<lb/>
盟爰批逆鱗料虎口傍既承天棓箯輿來回被髪覆面<lb/>
色如死灰噴血流沬濺兹六街爭觀填道莫不興哀幸<lb/>
無遄死還寔編伍長為農夫樊棘雜處與人無爭孰是<lb/>
怨府胡鄉里之小兒潜搆陷而賈禍知中要之甘心遂<lb/>
<pb n="KR4h0152_WYG_476-5a"/>
居之為竒貨非天好生幾成摧墮嗚呼哀哉孰知夫河<lb/>
清可俟氷山終壊小往大來於是乎在天明囘矚援沈<lb/>
騰滯子道業既興廟余復歸魂嶺外執手相勞猶疑夢<lb/>
寐於是聖皇圗治昃食宵衣納約講帷扶陽而飛以為<lb/>
流唐漂虞囘掌見之豈諛風之復振更抗疏而是非勢<lb/>
臣齮齕衆簧萋菲投簪神武謝病言歸若其休神家衖<lb/>
不□不憂閉門静居交謝凡流固齪齪之所怒乃歸非<lb/>
而日稠衆氂毁玉積羽沈舟中抑鬱其誰語竟溘死而<lb/>
<pb n="KR4h0152_WYG_476-5b"/>
不少留嗚呼哀哉翡翠于飛罹其翼貂狐之毛躬之賊<lb/>
美好禍所棲名譽怨所集始子道為忠義所激固不與<lb/>
衆爭死而馮生者忌其死及為名教所與固不與衆爭<lb/>
名而逐臭者忌其名假令子道旅進旅退黙處朝廷知<lb/>
白守黒謂名實賓自應驟登阿保横被寵榮備生人之<lb/>
至樂享喬松之茂齡今則官不過五品年不及下壽瘞<lb/>
貞榦於朽壤摧逺圗於促漏嗚呼哀哉雖然不至者位<lb/>
名豐其爵不滿者年氣存丘嶽無云不遂含恨入地其<lb/>
<pb n="KR4h0152_WYG_476-6a"/>
子七兮鵬騫鳯翽堂構克舉善繼而志人誰無死自今<lb/>
伊昔脱中死於權奸庸詎知乎今日生存多所慮長寢<lb/>
萬事畢余獨悲夫同氣相求五人而己汝師塞門仁卿<lb/>
病廢爾瞻擯落余懐進退而子道公論始明且進大位<lb/>
豈期缺隙曽不少待何天之無厚於吾人而與善之徒<lb/>
謂也嗚呼哀哉尚饗<lb/>
　　祭趙汝師文<hi>沈思孝</hi>
嗚呼哀哉汝師夫心不易信之人主而信之乃不能信<lb/>
<pb n="KR4h0152_WYG_476-6b"/>
之友也身不易托之名教而托之乃不能托之天也其<lb/>
命耶當勢臣挾主専邦之枋遂欲倚廬闕下謀不利於<lb/>
朝家㡬於三綱淪矣汝師為社稷計㡬先謀將然不惜<lb/>
出死斷亡偕余四人者言焉即掠辱之屏廢之不啻甘<lb/>
苦如薺亦信夫臣義當爾矣比炎炎者滅上卒以汝師<lb/>
先入之可信而剷其類於地上戮其骨於地下為人臣<lb/>
將而必誅者戒於是反玦以環登之清塗而成均曲禮<lb/>
題才秉鑑者先後數年不惟一啓其心納牖明主至二<lb/>
<pb n="KR4h0152_WYG_476-7a"/>
三知交莫不切切然相摩以信忠之以言滯則援之後<lb/>
則讓之若慮其事君不己若名位不己先也如此亦可<lb/>
語徳友矣顧人心不同有如其面不知正言情忠適足<lb/>
為來害相報而巳及一旦得志則凡求盈願於汝師者<lb/>
惟寐忘之由是小夫趣指以為健士居中不便於相國<lb/>
乃生之言而有集非之勝是矣然上豈信於前而疑於<lb/>
後歟亦無奈股肱意何耳而海内視之則以名相猜以<lb/>
位相軋隂中於忠之讓之之人若觀火也以故毁愈至<lb/>
<pb n="KR4h0152_WYG_476-7b"/>
而名愈髙身愈窮而志愈逹雖有勢辱己多義榮衆煦<lb/>
或可漂山而於汝師曽不足損其魁父之丘胡天不愸<lb/>
遺一老而遽云泰山其頺也豈造物者固將息之以死<lb/>
乎抑適去者命乎不然則忠之於君臣交之於朋友均<lb/>
之乎自天出也而汝師以一身綰焉以防其墜所謂與<lb/>
天為徒者而獨靳之年耶大抵汝師心非不能信之友<lb/>
異類者難以氣求身非不能托之天冥漠者難以理測<lb/>
耳若世論謂汝師之忠且才竟不能援立以究其用為<lb/>
<pb n="KR4h0152_WYG_476-8a"/>
恨是又指腐鼠之未嘗為鳳凰食者也且一時相者多<lb/>
矣或貽憂於國家或開罪於名教雖幸登年以載其毒<lb/>
將不壽於朝生寧若汝師以一朝之日一日之人秉千<lb/>
嵗之心湏千嵗之士生荷大節死垂大年其所謂信之<lb/>
友而托之天者又在此而不在彼矣庸可以不死之死<lb/>
與忝生之生者較相與不相哉嗟嗟人而其死請死以<lb/>
此汝師亦復何恨而余猶噭噭然若不知命者誠謂人<lb/>
之云亡不免為名教泣數行下耳靈如有知庻㡬乎其<lb/>
<pb n="KR4h0152_WYG_476-8b"/>
或饗之也<lb/>
　　祭劉三五先生文<hi>鄧元錫</hi>
稽山真承即知即行即博即約為不二門近哲𤣥超務<lb/>
新視聴俯視脩學士蔑誠正曰悟真體何脩何為曰造<lb/>
古初何考何稽𢎞濶勝大滛為異學狂蹶疾顛如瀾赴<lb/>
壑猗歟我公獨得其正蚤及師門宻勿印証烱然者天<lb/>
湛其内存純粹以精何欲得淪瞬存息養知乃不昧庻<lb/>
㡬夙夜以無祗悔䖍䑓夜雪稽山晨鐘迄於白首髙朗<lb/>
<pb n="KR4h0152_WYG_476-9a"/>
令終亦綰銀章芒碭作牧惨怛忠誠海㴠養育精神折<lb/>
衝黄河逺徙膏澤淪沃癃瘵咸起乍登蘭䑓虎豹當關<lb/>
引疾叩䟽貞孤不刓引兊如飴肥遯接淅皭其不汚龍<lb/>
蟠鴻翼既懸我車亦來我徒絃歌紬繹樂亦在乎稽山<lb/>
之學徧於海宇亶惟安成克光厥緒賢哲如林萃聚一<lb/>
堂巽與咸受沉黙以將二三同志清齋對榻惟扣斯鳴<lb/>
舂容鏜鞳隆慶初元屢詔賜環引年自委丘壑盤桓時<lb/>
語時黙時行時止展其不愆聖門之軌暨於晚嵗道行<lb/>
<pb n="KR4h0152_WYG_476-9b"/>
徳刑群望冥孚衆允質成貴賤小大童耆愚智奔走及<lb/>
門操几撰屦山頺梁壊家弔巷哭公祠専祠俎豆尸祝<lb/>
元錫末學年徳夐遼徹原清晝雲霞連霄翁實降悒剖<lb/>
心相信接遇綦隆恩禮莫並平生論撰咸委校讐汰擇<lb/>
環璧磨營琳璆片言咨疑應手輒改我投涓滴公本滄<lb/>
海雲霞有約十年再酬骨肉孚契心髓綢繆自惟終生<lb/>
見知見許豈無他人莫與公伍聞公云亡流涕屢日為<lb/>
位慟哭廢寢廢食方在草土有覊撫棺宿草㡬青寄此<lb/>
<pb n="KR4h0152_WYG_476-10a"/>
汍瀾<lb/>
　　祭師泉劉先生文<hi>鄧元錫</hi>
悲大道之洵夷兮鑿牖户以專門主一説以自覆兮莽<lb/>
求尚乎前薪惟稽山之良知兮秉皛日以耀明何萬象<lb/>
之弗察兮云一丸之混成傷近學之猖披兮羌凴心以<lb/>
自聖情萬變何可葢兮從滯滛而離正曰天機終蔑修<lb/>
學兮將嗜欲之放競走狂途以疾顛兮猶藉口於頓逕<lb/>
翁始悟詎不焯爍兮曰滿地其南金哀衆懵而作鐡使<lb/>
<pb n="KR4h0152_WYG_476-10b"/>
兮孰聆乎無為之妙音衆屬目而蚩眙兮忽稱心而自<lb/>
悼紛遐覽以失度兮孰迷行而蚤造正明目以内觀兮<lb/>
何纎翳之得留既精精而粗粗兮井源源而流流性太<lb/>
虛而惟一兮命有賾其吹萬不研精以修命兮何性命<lb/>
之得盻匪全力以邃詣兮孰親乎知之為良譬晉明之<lb/>
出地兮乃焜耀其耿光衆群訾以失宗兮翁自知其不<lb/>
迕考作室而我堂搆兮固師明之所許謇識力之不愆<lb/>
兮老矻矻其猶壯攄易緼以鑿混沌兮超群㒺其獨上<lb/>
<pb n="KR4h0152_WYG_476-11a"/>
斂三才於一掬兮析千古於毫芒畜衢天以既亨兮浴<lb/>
咸池之耿光登天壽以平格兮卓師門之焜耀信自道<lb/>
而自成兮任群䝉之誹誚今乗箕而長往兮邈鯤化而<lb/>
莫攀哀我人之失資兮孰啟鑰而抽關慨百年三繼見<lb/>
兮感敦琢其獨契比復真之再造兮荷奬掖之彌至悼<lb/>
千里之為遐兮奠椒醑以何從緘斯文以冩哀兮靈沈<lb/>
洋其來降尚饗<lb/>
　　祭羅近溪先生文<hi>鄧元錫</hi>
<pb n="KR4h0152_WYG_476-11b"/>
自東越之學興指獨知為良即良知為聖使人一洗其<lb/>
支離眩騖之習内求諸心可謂尤切固者為之惑心在<lb/>
内以人見之知為知以耿耿之小明為明而不通於本<lb/>
葢二三傳而失者益逺至先生實始悟人為仁悟同人<lb/>
為為仁以良知為覺以三界一心為大覺指恕之端即<lb/>
舒鴈舒鳬同群樂生皆歸於仁體指仁之天即旅行羣<lb/>
宿訢訢依依並暢其本心論赤子之心則胎娩乍分初<lb/>
與母離即哇哇一啼直明其不忍論未發之中則喜怒<lb/>
<pb n="KR4h0152_WYG_476-12a"/>
哀樂未有交接即平懐一種深信其冺然於是標孝弟<lb/>
慈之真心貫通乎家國天下謂仁淵浩為在我和光於<lb/>
日用人倫此先生之學所以為獨見其大不離於宗者<lb/>
也彼及門之徒即心自信信心自足或乃流於猖狂自<lb/>
恣甘於隨俗習汚者固為滯其言筌而離迷於本况世<lb/>
之人即江海之混混而疑其深廣即形影之妍媸而訾<lb/>
其鑒照者又豈足與於先生之真哉元錫未冠及先師<lb/>
先友從先生游四十一年於兹矣自冣初發心謂同向<lb/>
<pb n="KR4h0152_WYG_476-12b"/>
方招徠引翼業萟植之為町畦中之蓀荃迨大圓鏡智<lb/>
現諸影像彼是厯然終并包之為藥籠中之薑桂葢先<lb/>
生所以造元錫者時其煦嫗時其捭闔欲羅之於範圍<lb/>
在元錫之所以事先生者時同所同時異所異以自輔<lb/>
於助我迨於今夏過余衡門晏晏晤言曰惟心源君言<lb/>
及此予心釋然指乾坤之二體為兩曜之髙懸一飯三<lb/>
遺起坐留連而何悟中宵綢繆之語即終生永訣之談<lb/>
也耶霏雪冥郊走哭一奠絮酒隻雞有淚如霰尚饗<lb/>
<pb n="KR4h0152_WYG_476-13a"/>
　　哀畫眉辭<hi>王世懋并序</hi>
　友人俞仲蔚有鳥曰畫眉畜之廿載竟以老死籠中<lb/>
　斯亦禽理之異致物情之永終已詳夫詞人之賦鸚<lb/>
　鵡鷦鷯舞鶴之倫皆托物以喻情非夫情生於物者<lb/>
　也若兹禽之依人以周旋而見憐方之人理同於乆<lb/>
　要葢仲蔚悼亡之作厥亦有鍾情之實焉余乃哀而<lb/>
　和之辭曰<lb/>
惟越禽之翾利兮擇深林而知止懐好音以長鳴兮理<lb/>
<pb n="KR4h0152_WYG_476-13b"/>
脩眉而自喜始尋聲以蒙縶兮終縁巧而被齒匪林莽<lb/>
之無思兮翳主恩之足恃爾乃籠以朱檻被以翠幬峰<lb/>
竒石而介嘴盎清泉而潄流苟飲啄之惟時雖摧翮其<lb/>
何尤感鴻恩之優渥忌鷃質之㣲眇既騁辯以載睨亦<lb/>
安居而思擾寄身樊籠之内抗聲雲霄之表竭音容以<lb/>
進御罹寒暑而忘老嗟竒質之易凋獨何德而乆處雖<lb/>
經玩於耳目難終假其毛羽尾翛翛而就頺聲啾啾以<lb/>
含楚猶翕翼以向人似懐德而辭主驚絶響兮雕籠覽<lb/>
<pb n="KR4h0152_WYG_476-14a"/>
遺挂兮在壁初悵怳兮若聞既杳㝠兮自失悵詩腸之<lb/>
獨在兮凴鼔吹而誰即傷眉嫵之不作兮望逺山而無<lb/>
色嗟乎夫臣委身而䝉遇鳥依人而被憐養無譏於在<lb/>
梁寵無累於乗軒盡筋力於垂老委命運於終天吾將<lb/>
以方螟蛉而不足亦寜與蟪蛄而並年<lb/>
　　祭南京禮部尚書孫季泉先生文<hi>何良俊</hi>
古人有言曰士為知已死又曰感恩則有之如已則未<lb/>
也管仲曰生我者父母知我者鮑子古人所以拳拳於<lb/>
<pb n="KR4h0152_WYG_476-14b"/>
此者何哉葢亦感知巳之盈前痛如巳之難遇也<hi>某</hi>爰<lb/>
自束髪誦法孔孟然屢不售於有司遂歸卧海上閉門<lb/>
却掃惟托交於古人不求知於當世如是者三十年癸<lb/>
丑春始以常調謁選於天官時先生為天官侍郎良俊<lb/>
素無根祗之容於左右先生識其文於衆人之中以為<lb/>
此子能為史漢文至口誦其句於公卿間及丁巳秋先<lb/>
生擢大宗伯而南良俊時去官客南都以所業為贄先<lb/>
生見其文以為絶類王槐野夫槐野先生嘗署留院良<lb/>
<pb n="KR4h0152_WYG_476-15a"/>
俊經事之其人氣葢一世心雄萬夫文章自康李以來<lb/>
罕見其匹實百代之選也然世猶言其持論太髙若良<lb/>
俊僅守章句纎嗇委瑣其視槐野特么麽耳先生欲長<lb/>
其聲價乃過為此語雖浮於實然士大夫亦稍稍以良<lb/>
俊頗能為語言者又良俊自少好讀史傳欲攷見古今<lb/>
成敗之故及魯仲連酈食其輩倜儻之籌畫故光禄卿<lb/>
前大周趙先生今沃洲吕先生引與論事常至日晏頗<lb/>
采其言以為可試於用今頭顱種種皮骨僅存知無所<lb/>
<pb n="KR4h0152_WYG_476-15b"/>
施但自廢於聲樂杯酒之間非故欲爾正自不得不爾<lb/>
先生不以為狂而棄之正以知其非本懐也先生卧病<lb/>
嘗經歳謝客獨良俊往輒呼至便坐與語良俊恐坐久<lb/>
勞神數起求退先生曰古人言病中與相知共語勝於<lb/>
服藥數日不見得一談殊快不苦也故未革前數日猶<lb/>
在榻前商較文藝移晷始出然則世之知良俊孰有如<lb/>
先生者哉先生尊公忠義貫日月先生徳業彌宇宙諸<lb/>
子聲望著朝野故先生之病人有為先生憂者以為家<lb/>
<pb n="KR4h0152_WYG_476-16a"/>
世太盛也良俊曰不然夫古之觀人稱器宇以其大而<lb/>
能受也今先生如萬斛之舟所載未及其半且人富貴<lb/>
之後但加摧殘更無培養今先生日斂其華而壅其根<lb/>
庸何慮乎然竟以不起豈先生為天地元氣造化恐其<lb/>
太洩乃一翕而聚之耶及先生既沒人有惜先生不至<lb/>
上壽者良俊曰世之壽孰有如先生者人謂顔子夭不<lb/>
然夫當春秋時天王之宰與列國之卿相何限今史冊<lb/>
所載者幾人葢今日死而明日聲光隨滅若顔子則至<lb/>
<pb n="KR4h0152_WYG_476-16b"/>
今在也今先生有髙世之行可以垂世者數十先生感<lb/>
忠烈公之事每遇誕辰輒閉閤卧不舉子弟之觴太夫<lb/>
人年近百歳先生色養如嬰兒先生事其兄伯泉甚恭<lb/>
官至卿貳猶侍坐若侍嚴父先生位登八座猶躬素士<lb/>
之節不畜姬侍不近聲樂不治垣屋計其産與忠烈公<lb/>
時不加尺寸先生處官勤慎雖毫髮不敢忽先生仁而<lb/>
愛人其接人無貴賤大小而必以禮先生文章髙一世<lb/>
然人有一字之善必加奬勸常為推轂先生平居人未<lb/>
<pb n="KR4h0152_WYG_476-17a"/>
嘗見其喜愠之色先生尤不喜聞人過客有道人短長<lb/>
者輒不應亂以他語夫人有一於此猶稱賢士况兼此<lb/>
數者即謂之髙世之行非耶由是言之則先生文章在<lb/>
石室功業在太常恵澤在人心詩歌在里巷傳播雖至<lb/>
百世猶不朽也今之仕宦沾沾自喜茍得轉一階即自<lb/>
矜眩者縱位至卿相算及百嵗其壽孰與先生多獨沃<lb/>
洲先生曰季泉公仁人愛士但不曽任事一行其志為<lb/>
可惜耳是盖深知先生者良俊感知己之遇况當永訣<lb/>
<pb n="KR4h0152_WYG_476-17b"/>
豈敢過為飾言以取欺謾之罪故直披胷臆所謂亡者<lb/>
有知使言者不愧惟先生在天之靈其昭鑒之哉<lb/>
　<lb/>
　<lb/>
　<lb/>
　<lb/>
　<lb/>
　明文海巻四百七十六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>明文海卷一百八十六</head>
    <p>
<pb n="KR4h0152_WYG_186-1a"/>
欽定四庫全書<lb/>
　明文海卷一百八十六　　　餘姚黄宗羲編<lb/>
　　書四十<lb/>
　　　持正<lb/>
　　與林汝桓書<hi>霍韜</hi>
傳聞執事凡僧田盡用公帑贖囘給僧果否此事于令<lb/>
兄方伯先生所議不無欠當而執事又復承行過勇故<lb/>
流弊遂至費官銀以庇髠者頗為名教之累耳方伯原<lb/>
<pb n="KR4h0152_WYG_186-1b"/>
意盖憤寺田盡歸權要又慮僧田既為權要之利則糧<lb/>
差必重為平民之殃又曰官府廢寺斥僧本以闢邪崇<lb/>
正豈曰反為權要而已乎夫抑權要以扶公法可也因<lb/>
抑權要而出官錢贖以給髠僧是衣冠士族反秃子不<lb/>
如也僧有一人而兼腴田數頃者矣有兼管數縣田業<lb/>
而至數十頃如光孝崇報者矣有司不問其游手坐食<lb/>
削小民以自肥乃于士夫之家則屑屑然較其錙銖之<lb/>
入是待吾類不如異端禽獸也是于禽獸反厚視士大<lb/>
<pb n="KR4h0152_WYG_186-2a"/>
夫反薄也僧田糧差視民田倍重非士大夫之愚者不<lb/>
取此為利以自貽子孫無窮之憂也不然則為家族之<lb/>
窮迫無聊者出不得已之下計耳當路君子曽不為之<lb/>
設身思曰承僧田果利乎害乎與其取此錙銖之利孰<lb/>
與不顧行檢或郡或邑漁獵數年以自肥乎士夫而利<lb/>
僧田可惡也不有奸贓汙墨者乎不尤可惡也乎京官<lb/>
全免差役十年而止爾承僧田而脱十數年之差役曽<lb/>
幾何時或陞外任或休致或物故則亦平人之家耳為<lb/>
<pb n="KR4h0152_WYG_186-2b"/>
利害曽幾何耶設曰惡其權要奪細民之利也則嚴為<lb/>
禁曰凡官户勿承田可也舉而屬之軍餉善為區畫以<lb/>
弭後弊可也或每都建一社倉嵗終出納巡檢守之縣<lb/>
官領之亦可也今既無善處之䇿乃逼迫皇皇奪既賣<lb/>
之田出官銀贖回以資髠僧者是此舉也始則戾魏公<lb/>
所以斥僧道以扶名教之意中則戾户部所以議處軍<lb/>
餉之意終則結果成就其抑奪士夫以取不畏强豪之<lb/>
譽而已自是而異類益横凌辱士夫誣奏風憲皆不可<lb/>
<pb n="KR4h0152_WYG_186-3a"/>
禁矣自是惟民田得舍與僧僧田不可斷給民家矣幾何<lb/>
其不驅平民而樂為僧也幾何其不驅禽獸以奪平民<lb/>
之食也幾何其不掩民田而屬之僧籍也盡力以抑士<lb/>
夫僅足以庇僧徒而已吾黨君子其忍不思及此乎且<lb/>
曰寺田自正管甲首以上盡數給僧惟畸零小戸乃充<lb/>
軍餉夫寺觀田土必十數頃非編里長則正管甲首雖<lb/>
三尺童子所能知也今曰畸零乃充軍餉則僧無復有<lb/>
充軍餉者矣棄置僧田以資異類乃曰淫祠田土盡數<lb/>
<pb n="KR4h0152_WYG_186-3b"/>
查出以充軍餉夫棄僧田數十百頃而不取乃屑屑算<lb/>
夫淫祠之數畝是猶棄岱岳而取塵埃也所較不亦舛<lb/>
矣乎僧田發賣雖曰賤其直適足以資權豪也猶可取<lb/>
銀數千百兩為國家之利今盡數給僧則不惟軍餉無<lb/>
措而銖兩之利亦歸之僧官司無所頼矣況復出官銀<lb/>
買田以給之耶僧田為權要所利猶吾人也今給之僧<lb/>
則舉而與禽獸矣豈曰厚禽獸而薄吾人耶夫權要承<lb/>
田固曰可惡然人豈有十數百年不死者茍死矣則子<lb/>
<pb n="KR4h0152_WYG_186-4a"/>
孫有求為平民不得者矣其為利為害可指日計也若<lb/>
舉而貲僧焉遂為異端禽獸千百年無涯之利遺吾道<lb/>
千百年無涯之害君子何不大吾眼界以長觀久慮之<lb/>
耶且當路君子若不廢僧寺則僧田之在寺所以豢養<lb/>
此犬豕髠人者猶夫昔也誰得而計算軍餉誰得而計<lb/>
算學租誰得而計算價直今廢而奪之人其人田其田<lb/>
盖因天地之利而利之也昔失之異端今復之吾人雖<lb/>
價直多寡固勿屑計可也雖軍貲多寡固勿屑屑計可<lb/>
<pb n="KR4h0152_WYG_186-4b"/>
也惟能放淫拒詖而奪其資生之源俾之日消日盡斯<lb/>
可矣何必屑屑于計小利之錙銖耶始也計小利以抑<lb/>
權豪終則舉全利以資異類為國家計者如是耶為吾<lb/>
道計者如是耶欲樹節槩以取不畏强禦之譽者計固<lb/>
如是其左耶此固令兄方伯憤激之過當而亦執事承<lb/>
行之過勇也生聞惟善人能受盡言生諒執事決能受<lb/>
此言亦決諒令兄方伯能受此言幸轉致此悃情于令<lb/>
兄俾其尚可達當路改議而執事亦宜盡心謀畫為令<lb/>
<pb n="KR4h0152_WYG_186-5a"/>
兄改過此大賢以上事非世路煦煦者能知也切勿重<lb/>
于改悔多為異説以自文為異端淵藪貽他年名教不<lb/>
可解説之累也<lb/>
　　辭建亭<hi>張居正</hi>
承示欲為不穀作三詔亭以彰天眷垂有永意義甚厚<lb/>
但數年以來建坊營作損上儲勞鄉民日夜念之寢食<lb/>
弗寜今幸諸務已就庶幾疲民少得休息乃無端又興<lb/>
此大役是重困鄉人益吾不德也且古之所稱不朽者<lb/>
<pb n="KR4h0152_WYG_186-5b"/>
三若夫恩寵之隆閥閲之盛乃流俗之所艷非不朽之<lb/>
大業也吾平生學在師心不蘄人知不但一時之毁譽<lb/>
不關於慮即萬世之是非亦所弗計也況欲侈恩席寵<lb/>
以誇耀流俗乎張文忠近時所稱賢相然其聲施于後<lb/>
世者亦不因三詔亭而後顯也不穀雖不德然其自許<lb/>
似不在文忠之列使後世誠有知我者則所為不朽固<lb/>
自有在豈藉建亭而後傳乎露臺百金之費中人十家<lb/>
之産漢帝猶且惜之況千金百家之産乎當此嵗饑民<lb/>
<pb n="KR4h0152_WYG_186-6a"/>
貧之時計一金可活一人千金當活千人矣何為舉百<lb/>
家之産千人之命棄之道旁為官使徃來游憩之所乎<lb/>
且盛衰榮瘁理之常也時異勢殊陵谷遷變髙臺傾曲<lb/>
池平雖吾宅第且不能守何有于亭數十年後此不過<lb/>
十里舖前一接官亭耳烏覩所謂三詔者乎此舉比之<lb/>
建坊表宅尤為無益已寄書敬遣兒達意府官即檄已<lb/>
行工作已興亦必罷之萬望俯諒<lb/>
　　辭趙司馬留參軍務書<hi>陳鶴</hi>
<pb n="KR4h0152_WYG_186-6b"/>
日來深辱欵曲廿年一日古道至矣感激何言兹者邊<lb/>
事孔棘足下坐制大兵江南震揺凡有世志者孰不欲<lb/>
結綬從事仰賛勲猷建業于青雲之路況足下惓惓于<lb/>
故舊哉屢承見留託以軍中重務當此良期慶幸無已<lb/>
然蚤夜思之但力有所不能强者三足下之勢有不可<lb/>
為者二而鶴之行有不可止者三也年來幽卧漸便習<lb/>
懶成性今復着衣騎馬趨侍軍門有急便行寒暑皆是<lb/>
此不能强者一也鶴素志獨立籌事寡同今謀士滿前<lb/>
<pb n="KR4h0152_WYG_186-7a"/>
言各自譽倘若利害係國未免舌戰目奪智愚混淆甚<lb/>
為惶恐此不能强者二也向以母妻連變哀痛過情近<lb/>
覺精神昏弱寢食異常起居癯癯逺不逮昔性耽瓦缶<lb/>
木笻不堪軍旅之事此不能强者三也足下天才神算<lb/>
所至竹解功成凱旋已在旦夕縱鶴通籍在軍無所事<lb/>
事功名難定徒増路人之訾此足下之勢一不可為者<lb/>
近苦家計落落若涸魚在車非勺泉可活今足下察視<lb/>
百僚威權玉潔雖周急之仁勢難處置況聞門下賔客<lb/>
<pb n="KR4h0152_WYG_186-7b"/>
多懷苞苴之私他日壞事辱名累連儔伍此足下之勢<lb/>
二不可為者且足下為院臺索坊書本欲揚譽以重鶴<lb/>
耳今各處從吏上計催迫過于官租簡帖迭傳急如露<lb/>
檄徃來道途日復數四使童僕外訝友類内疑半世逃<lb/>
名之人當此實為煩惱故鶴之行有不可止也荆藩遼<lb/>
王多才好事邇來逺書三及鶴感其殷懃許以秋間必<lb/>
至自分草莽安可失言于藩殿故鶴之行有不可止也<lb/>
袁使君在荆州一聞去音即寄書期遣人至臨江迎候<lb/>
<pb n="KR4h0152_WYG_186-8a"/>
今若少滯彼又當入覲北上負此逺情後逢何面故鶴<lb/>
之行有不可止也以是數者遂孤足下不世之德刀斧<lb/>
莫逃今將漂蓬荆楚心同雲水跡混漁樵甘饑寒而樂<lb/>
勞役是足下寛仁所賜也昨欲詣門告去又恐雅情相<lb/>
戀衣難遽分故忍心背義潜身上道回睇吴山悵焉淚<lb/>
下所望足下擴謀易制力督司府羣公簡節詞訟専心<lb/>
練兵先行陣竒伏而後膂力急各地鄉兵而緩義勇求<lb/>
賢士放常談信賞罰積財糧取交廣之兵為之爪牙屯<lb/>
<pb n="KR4h0152_WYG_186-8b"/>
閩浙之卒為之手足抑下人之驕悍舉軍官之才能今<lb/>
倭冦雖退尚當防其後謀土地雖安益須増其備具如<lb/>
此江南之民近或可以復業逺或可以安堵鶴妻子在<lb/>
越亦得賴其存活此勝霑恩于幕中多也鶴不勝幸甚<lb/>
　　與時元書<hi>符錫</hi>
錫再拜白時元契兄執事間者數日缺然不面羈旅懐<lb/>
抱思欲一展布無由何者都城衣冠林立之地僕雖寡<lb/>
昧陋劣僻處委巷亦時枉軒車未嘗絶交于人而何執<lb/>
<pb n="KR4h0152_WYG_186-9a"/>
事思之切誠以世之泛然徃来固不足道或同鄉同志<lb/>
一時相與親暱如弟兄間亦有之必如僕與執事考德<lb/>
論文心孚意契自以為金石莫間者則或不可多得耳<lb/>
是故於漆生之行也執事徃示之贈章既而索和再辭<lb/>
弗允而且貽之咎僕連日苦塵事假宿于西岌不自安<lb/>
良以此諾未償懼得罪于執事滋深耳比承發軸兼示<lb/>
漆生欲令借一顯者名第竊謂此非漆生所以處僕者<lb/>
僕固未嘗識漆生漆生既受業於執事之門則年固未<lb/>
<pb n="KR4h0152_WYG_186-9b"/>
至也道固未幾也僕固執事友也固長者也漆生未嘗<lb/>
一扣僕僕之作當為執事非為漆生漆生安用使予為<lb/>
哉昔者昌黎韓子嘗代人求薦作書代張籍與李浙東<lb/>
書東坡亦嘗代張方平作諫書是詩文代人有何不可<lb/>
今有知己間命僕曰某欲有作偶爾未暇願假子一日<lb/>
之手僕雖不敏其何説之辭特謂居弟子之列求長者<lb/>
之作既而曰子無官不必得子之名請書一顯者之名<lb/>
則或未之可耳僕雖陋劣寡昧才不逮今人而志則妄<lb/>
<pb n="KR4h0152_WYG_186-10a"/>
意古人以是落落徃無所合然執事視僕豈深以得喪<lb/>
介于懐者富貴誠儻來物耳茍非其人而欲强予一言<lb/>
一字妄自取與為之容悦甚於衣冠坐於泥塗誠有所<lb/>
未屑者至如蘇韓二子彼固一時豪傑之士求之懇至<lb/>
而所以代為之者或欲振發其貧推揚其學與關涉利<lb/>
病於天下之故匪徒播弄文翰今雖不可一二追步推<lb/>
漆生之意實不過欲假此以夸耀其鄉之人人既欲夸<lb/>
耀其鄉之人宜乎亟造達官貴人之門而求之而何有<lb/>
<pb n="KR4h0152_WYG_186-10b"/>
於僕既為不然則執事抱韓子之技推漆生之愛為之<lb/>
代為何所不可僕固非汲汲於作詩以干譽者而每作<lb/>
一詩亦必㝠搜枯索未易卒成日來拙作既未脱稿隨<lb/>
亦忘之原軸謹用還納而復云云不能囊括者誠與執<lb/>
事相知之深執事且將為詞林宗匠計他日亦有以處<lb/>
僕者處執事雖仁度優容無所較計而文字當自珍重<lb/>
不宜因此反取輕時人為識者戮笑況無受爾汝又大<lb/>
雅充義之一端也尚惟亮察無謂僕老而益狂幸甚幸<lb/>
<pb n="KR4h0152_WYG_186-11a"/>
甚雨晴便期相見書辭不悉錫再白<lb/>
　　答錢象先<hi>徐應雷</hi>
病懶杜門為常不能一造聆教欬耿耿百花菴僧持手<lb/>
翰至索詩以徐少宰出名令人甚訝何仁兄猶未知我<lb/>
一至此邪代作之事雖韓蘇亦不免載在集中可據況<lb/>
不佞乎然必其人以自已不能之故親自求濟于我則<lb/>
應之若旁人令我作詩而以進士出名則置不佞于何<lb/>
地此雖家中絶糧三日内人死盛暑三日不歛有人致<lb/>
<pb n="KR4h0152_WYG_186-11b"/>
千金索一詩以徐少宰出名決不可得此弟未冠時褊<lb/>
性如此五年前曽大書署壁甚嚴此一項請索久已絶<lb/>
矣不謂今早重煩一畨應答世人憒憒不足論仁兄不<lb/>
應通融至此<lb/>
　<lb/>
　<lb/>
　<lb/>
　明文海卷一百八十六<lb/>
</p>
<p>
</p>
  </div>
</body>
</text>
</TEI>
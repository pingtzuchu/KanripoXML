<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>明文海卷四百四</head>
    <p>
<pb n="KR4h0152_WYG_404-1a"/>
欽定四庫全書<lb/>
　明文海卷四百四　　　　　餘姚黄宗羲編<lb/>
　　傳十八<lb/>
　　　竒士<lb/>
　　秦士<hi>宋濓</hi>
鄧弼字伯翊秦人也身長七尺雙目有紫稜開合閃閃<lb/>
如電能以力雄人隣牛方鬭不可擘拳其脊折仆地市<lb/>
門石鼔十人舁弗能舉兩手持之行然好使酒怒視人<lb/>
<pb n="KR4h0152_WYG_404-1b"/>
人見輒避曰狂生不可近近則必得竒辱一日獨飲娼<lb/>
樓蕭馮兩書生過其下急牽入共飲兩生素賤其人力<lb/>
拒之弼怒曰君終不我從必殺君亡命走山澤耳不能<lb/>
忍君苦也兩生不得巳從之弼自據中筵指左右揖兩<lb/>
生坐呼酒歌嘯以為樂酒酣解衣箕踞拔刀寘案上鏗<lb/>
然鳴兩生雅聞其酒狂欲起走弼止之曰勿走也弼亦<lb/>
麤知書君何至相視如涕唾今日非速君飲欲少吐胷<lb/>
中不平氣耳四庫書從君問即不能答當血是刄兩<lb/>
<pb n="KR4h0152_WYG_404-2a"/>
生曰有是哉遽摘七經數十義叩之弼舉傳疏不遺一<lb/>
言復詢厯代史上下三千年纚纚如貫珠弼笑曰君等<lb/>
伏乎未也兩生顧慘沮不敢再有問弼索酒被髮跳<lb/>
呌曰吾今日壓倒兩生矣古者學在養氣今人一服儒<lb/>
衣反奄奄欲絶徒欲馳騁文墨兒撫一世豪傑此何可<lb/>
哉此何可哉君等休矣兩生素負多才藝聞弼言大<lb/>
愧下樓足不得成步歸詢其所與㳺亦未嘗見其挾册<lb/>
呻吟也泰定末德王軌法西御史臺弼造書數千言袖<lb/>
<pb n="KR4h0152_WYG_404-2b"/>
謁之閽卒不為通弼曰若不知關中有鄧伯翊耶連擊<lb/>
踣數人聲聞于王王令𨽻人捽入欲鞭之弼盛氣曰公<lb/>
奈何不禮壯士今天下雖號無事東海島倭尚未臣順<lb/>
間者駕海艦互市于鄞即不滿所欲出火刀斫柱殺傷<lb/>
我中國民諸將軍控弦引矢追至大洋且戰且却其虧<lb/>
國體為巳甚西南諸蠻雖曰稱臣奉貢乗黃屋左纛稱<lb/>
制與中國等尤志士所同憤誠得如弼者一二輩驅十<lb/>
萬橫磨劍伐之則東西至日所出入莫非王土矣公奈<lb/>
<pb n="KR4h0152_WYG_404-3a"/>
何不禮壯士庭中人聞之皆縮頸吐舌舌久不能收王<lb/>
曰爾自號壯士解持矛鼓譟前登堅城乎曰能百萬軍<lb/>
中可刺大將乎曰能突圍潰陣得保首領乎曰能王顧<lb/>
左右曰姑試之問所須曰鐵鎧良馬各一雌雄劍二王<lb/>
即命給與隂戒善槊者五十人馳馬出東門外然後遣<lb/>
弼往王自臨觀空一府隨之暨弼至衆槊並進弼虎吼<lb/>
而奔人馬辟易五十步面目無色巳而烟塵漲天但見<lb/>
雙劍飛舞雲霧中連斫馬首堕地血涔涔滴王撫髀驩<lb/>
<pb n="KR4h0152_WYG_404-3b"/>
曰誠壯士誠壯士命酌酒勞弼弼立飲不拜由是狂名<lb/>
振一時至比之王鐵槍云王上章薦諸天子㑹丞相與<lb/>
王有隙格其事不下弼環視四體歎曰天生一具銅觔<lb/>
鐵肋不使立勲萬里外乃槁死三尺蒿下命也亦時也<lb/>
尚何言遂入王屋山為道士後十年終<lb/>
史官曰弼死未二十年天下大亂中原數里人影殆絶<lb/>
元鳥來降失家競棲林木間使弼在必當有以自見惜<lb/>
哉弼鬼不靈則巳若有靈吾知怒髮上衝也<lb/>
<pb n="KR4h0152_WYG_404-4a"/>
　　王冕<hi>宋濓</hi>
王冕者諸暨人七八歲時父命牧牛隴上竊入學舍聽<lb/>
諸生誦書聽巳輒黙記暮歸忘其牛或牽牛來責蹊田<lb/>
父怒撻之巳而復如初母曰兒癡如此曷不聽其所為<lb/>
冕因去依僧寺以居夜潛出坐佛膝上執策映長明燈<lb/>
讀之琅琅達旦佛像多土偶獰惡可怖冕小兒恬若不<lb/>
見安陽韓性聞而異之錄為弟子學遂為通儒性卒門<lb/>
人事冕如事性晚冕父巳卒即迎母入越城就養久之<lb/>
<pb n="KR4h0152_WYG_404-4b"/>
母思還故里冕買白牛駕母車自被古冠服隨車後鄉<lb/>
里小兒競遮道訕笑冕亦笑著作郎李孝光欲薦之為<lb/>
府史冕罵曰吾有田可耕有書可讀肯朝夕抱案立庭<lb/>
下備奴使哉每居小樓上客至僮入報命之登乃登部<lb/>
使者行郡坐馬上求見拒之去去不百武冕倚樓長嘯<lb/>
使者聞之慚冕屢應進士舉不中嘆曰此童子羞為者<lb/>
吾可溺是哉竟棄去買舟下東呉渡大江入淮楚厯覽<lb/>
名山川或遇竒才俠客談古豪傑事即呼酒共飲慷慨<lb/>
<pb n="KR4h0152_WYG_404-5a"/>
悲吟人斥為狂奴北游燕都館秘書卿台哈布哈家台哈布<lb/>
哈薦以館職冕曰公誠愚人哉不滿十年此中狐兔遊<lb/>
矣何以禄仕為即日將南轅㑹其友武林盧生死灤陽<lb/>
惟兩幼女一童留燕倀倀無所依冕知之不逺千里走<lb/>
灤陽取生遺骨且挈二女還生家冕既歸越復大言天<lb/>
下將亂時海内無事或斥冕為妄冕曰妄人非我誰當<lb/>
為妄哉乃攜妻孥隱於九里山種荳三畆粟倍之樹梅<lb/>
花千桃杏居其半芋一區薤韭各百本引水為池種魚<lb/>
<pb n="KR4h0152_WYG_404-5b"/>
千餘頭結茅廬三間自題為梅花屋嘗倣周禮著書一<lb/>
卷坐卧自隨秘不使人觀更深人寂輒挑燈朗諷既而<lb/>
撫卷曰吾未即死持此以遇明主伊吕事業不難致也<lb/>
當風日佳時操觚賦詩千百不休皆鵬騫海怒讀者毛<lb/>
髮為聳人至不為賓禮清談竟日不倦食至輒食都不<lb/>
必辭謝善畫梅不減楊補之求者肩背相望以繒幅短<lb/>
長為得米之差人譏之冕曰吾藉是以養口體豈好為<lb/>
人家作畫師哉未幾汝潁兵起一一如冕言皇帝取婺<lb/>
<pb n="KR4h0152_WYG_404-6a"/>
州將攻越物色得冕寘幕府授以諮議叅軍一夕以病<lb/>
死冕狀貌魁偉美鬚髯磊落有大志不得少試以死君<lb/>
子惜之<lb/>
史官曰予受學城南時見孟宷言越有狂生當天大雪<lb/>
赤足上潛嶽峯四顧大呼曰遍天地間皆白玉合成使<lb/>
人心膽澄澈便欲仙去及入城戴大帽如蓰穿曵地袍<lb/>
翩翩行兩袂軒翥譁笑溢市中予甚疑其人訪識者問<lb/>
之即冕也冕真怪民哉馬不泛駕不足以見其竒才冕<lb/>
<pb n="KR4h0152_WYG_404-6b"/>
亦類是夫<lb/>
　　南宫生<hi>高啟</hi>
南宫生呉人偉軀幹博涉書傳少任俠喜擊劍走馬尤<lb/>
善彈指飛鳥下之家素厚藏生用周養賓客及與少年<lb/>
飲博遨戲盡䘮其貲逮壯見天下亂思自樹功業乃謝<lb/>
酒徒去學兵得風后握竒陳法將北走中原從豪傑計<lb/>
事㑹道梗周流無所合遂泝大江遊金陵入金華㑹稽<lb/>
諸山蒐覽瓌怪渡浙江汎具區而歸家居以氣節聞衣<lb/>
<pb n="KR4h0152_WYG_404-7a"/>
冠慕之爭徃迎候門止車日數十兩生亦善交無貴賤<lb/>
皆傾身與相接有二軍將恃武橫甚數歐辱士類號虎<lb/>
冠其一嘗召生飲或曰彼酗不可近也生笑曰使酒人<lb/>
惡能勇吾將柔之矣即命駕往坐上座為語古賢將事<lb/>
其人竦聽居樽下拜起為壽至罷㑹無失儀其一嘗遇<lb/>
生客次顧生不下巳目攝生而起他日見生獨騎出從<lb/>
健兒帶刀策馬踵生後若將肆暴者生故緩轡當中道<lb/>
進不少避知生非懦儒遂引去不敢突冒訶避明旦介<lb/>
<pb n="KR4h0152_WYG_404-7b"/>
客詣生謝請結驩生能以氣服人類如此性抗直多辨<lb/>
好箴切友過有忤巳則面數之無留怨與人論議蘄必<lb/>
勝然援事析理衆終莫能折時藩府數用師生屢策其<lb/>
雋蹶多中有言生於府欲致生幕下不能得將中生法<lb/>
生以智免家雖貧然喜事故在或饋酒肉立召客與飲<lb/>
啖相樂四方遊士至呉者生察其賢必與周旋欵曲延<lb/>
譽上下所知有䘮疾不能葬療者以告生輒令削牘疏<lb/>
所乏為請諸公間營具之終飲其德不言故人皆多<lb/>
<pb n="KR4h0152_WYG_404-8a"/>
生謂是婁君卿原巨先而賢過之久之稍厭事闔門寡<lb/>
將迎闢一室庋厯代法書周彛漢硯唐雷氏琴日遊其<lb/>
間以自娯素工草𨽻逼鍾王患求者衆遂自閟希復執<lb/>
筆歆慕靜退時賦詩見志怡然處約若將終身生姓宋<lb/>
名克家南宫里故自號云<lb/>
賛曰生之行凡三變每變而益善尚俠末矣欲奮于兵<lb/>
固壯然非士所先晚迺刮磨豪習隱然自將履藏器之<lb/>
節非有德能之乎與夫不知自返違逺道德者異矣<lb/>
<pb n="KR4h0152_WYG_404-8b"/>
　　王古直<hi>李東陽</hi>
王古直名佐字仁輔後去車為甫古直其所自號以號<lb/>
行世居台之黃巖今分太平縣地也少為詩及行草漫<lb/>
遊京師有鄉人坐事者古直候諸官官并捕候者詢其<lb/>
拏甚急古直甘侵辱竟不言所在入刑部獄獨暴立烈<lb/>
日不與衆囚伍李主事廷美異之檢衣帽間得柯學士<lb/>
諸詩問之曰爾能詩耶使賦日影詩成縱之歸長揖而<lb/>
出獄吏皆大笑然古直亦自是得名與今侍郎黃定軒<lb/>
<pb n="KR4h0152_WYG_404-9a"/>
侍講謝方石友善嘗主方石方石以憂去主林給事克<lb/>
沖克沖使海國主王員外存敬存敬亦出使主定軒子<lb/>
主事汝修然亦不恒在卒然求之莫得也旅食三十年<lb/>
無僮僕不置釡甑有大籠五六惟詩畫數百幅中貯壺<lb/>
酒晨出飲一再勺巳復鐍之以去上元節京師燒穤汁<lb/>
為瓶以貯少畜魚旁映屏燭通明可愛俗呼為泡燈古<lb/>
直買置謝館日玩弄而兒戲一日誤觸碎意怫然不樂<lb/>
曰吾平生家計在此今蕩盡矣方作章書值掾吏至曰<lb/>
<pb n="KR4h0152_WYG_404-9b"/>
遽敗吾興羣掾欲歐之或俾自為計古直曰我固當歐<lb/>
歐則我名益彰一日遇途竟被歐獨袖手承之以歸亦<lb/>
不以屑意也或勸使仕大言曰我來為爵祿圖也盍科<lb/>
舉乎則笑曰安得以少年處我嘗在酒所嘆曰此亦功<lb/>
名事業也顯靈宫道士請主師塾館餼甚厚閲日忽辭<lb/>
去曰安能矻矻操朱墨坐几案間乎克冲之使欲與俱<lb/>
不果或問之故曰彼不吾彊吾安能為彼行邪自古大<lb/>
賢聞人不渡海者何限海豈必渡然後為快也其性氣<lb/>
<pb n="KR4h0152_WYG_404-10a"/>
屹屹不肯為人屈類此然意度率直内不為蹊徑遇所<lb/>
㑹意欣然忘去人亦以此樂之<lb/>
為説者曰方石先生嘗云天地如許大中間可喜可嘆<lb/>
可怪可笑事何所不有可勝道哉沈按察仲律嘗值古<lb/>
直詢其邑里名跡不置古直曰公不須問大扺竒怪人<lb/>
也其亦善自道耶周官稱四民班固表人物列九等魏<lb/>
晉以來中正第九品予雅知古直然不能目其為何如<lb/>
人也作王古直傳<lb/>
<pb n="KR4h0152_WYG_404-10b"/>
　　唐仲言李公起<hi>陳衎</hi>
唐仲言名汝詢華亭人世業儒仲言生五歳而瞽未瞽<lb/>
時聰頴絶倫方在乳保即能識字讀孝經成誦及瞽但<lb/>
黙坐聽諸兄呫嗶而暗識之積久遂淹貫㛰冠既畢年<lb/>
方盛壯益令昆弟輩取六經子史以及稗官野乗皆以<lb/>
耳授顛末原委黙自詮次純纇瑕瑜剖别精核蓋從章<lb/>
句之麤以㝠搜微緲心畫心通罔有遺墮矣于是遂善<lb/>
屬文尤工于詩海内人士踵門造謁仲言每一晉接厯<lb/>
<pb n="KR4h0152_WYG_404-11a"/>
久不忘與之商𣙜今古超邁諧暢繼以篇什語新韻恊<lb/>
千言百首成之俄頃而音吐鏗然使聽者忘疲子姪門<lb/>
徒輩從旁抄錄一字亥豕輒自覺察不可欺也間亦出<lb/>
遊凡中原呉楚之區山川里道亦能記憶為客述之予<lb/>
嘗邂逅之于金陵見仲言貌甚寢而心極靈雖十有目<lb/>
者不能一當其瞽異而敬禮焉再讀其唐詩解其所掇<lb/>
入古文以為箋註者自習見以及秘異遡流從源搜羅<lb/>
畧盡然必先經後史不少紊淆雖詩賦之屬所援引亦<lb/>
<pb n="KR4h0152_WYG_404-11b"/>
從年代次序之如某字某句秦漢並用則必博採秦人<lb/>
不以漢先詳贍致精有若此也所著有編蓬集姑蔑集<lb/>
及唐詩解共若干卷行于世然其造就未有巳也當予<lb/>
晤言時為萬厯戊午仲言年四十餘矣<lb/>
李公起名埈鄞縣人父子靜官侍御出案遼陽卒于任<lb/>
公起墮地而聾雖聾岐嶷孝弟父母篤念之髮及額聞<lb/>
侍御公訃號慟兼晝夜咽枯而嘶凡五日水漿不入口<lb/>
遂啞免䘮始盡取先世藏書縱讀之不足則懸金以購<lb/>
<pb n="KR4h0152_WYG_404-12a"/>
又不足則從他藏書家抄錄積至數萬卷手自讐校雖<lb/>
凌寒溽暑弗倦也既聾而問難辯證之路永絶凡有疑<lb/>
義俱于經史中沈酣翻覆嘿自剖析專力致精無有罔<lb/>
殆詩獨喜賈浪仙築石洞祀之時念誦為賈島佛性好<lb/>
客郵筒走天下四方學士大夫聞其名亦樂趨之賓主<lb/>
倚案相通以筆有問竒者則載紙往黃虞以前天地以<lb/>
外麤及農桑微如佛老迨國家所有旂常典故户口邊<lb/>
疆叩之必應咸盡精覈或既書與客又自尋繹幽竒畢<lb/>
<pb n="KR4h0152_WYG_404-12b"/>
呈終無遺軼轉更遐暢矣晚年尤好種植竒花異卉常<lb/>
滿階庭舍旁有斐園竹波軒青蘿閣諸勝咸與客遊處<lb/>
性既寧澹好學之外嗜慾益清反覺口耳為煩也行世<lb/>
有盟鷗集郢雪編永譽錄研史凡若干巻大都清新俊<lb/>
逸兼兹二美六根具足者鮮能造其堂室矣長子名立<lb/>
身方在庠序亦有文學<lb/>
賛曰維誠與孝心通于天黜形内炤神觀洞然公起純<lb/>
懿仲言静專髙凌霄漢深及泉淵彼有耳目孰窺其全<lb/>
<pb n="KR4h0152_WYG_404-13a"/>
　　李一足<hi>王猷定</hi>
李一足名䕫未詳其家世有母及姊與弟貌甚癯方瞳<lb/>
微髭生平不近婦人好讀書尤精于易旁及星厯醫卜<lb/>
之術出嘗駕牛車車中置一櫃藏所著諸書逍遥山水<lb/>
間所至人争異之天啟丁夘至大梁與鄢陵韓叔夜智<lb/>
度友自言其父為諸生貧甚稱貸于里豪及期無以償<lb/>
致被歐死時一足尚㓜其母銜寃十年姊適人一足亦<lb/>
婚母召其兄弟告之一足長號以頭搶柱大呼母急掩<lb/>
<pb n="KR4h0152_WYG_404-13b"/>
其口不顧奮身而出斷一梃為二與弟各持伺仇于市<lb/>
不得往其家又不得走郭外得之兄弟奮擊碎其首仇<lb/>
眇一目抉其一祭父墓前歸告其母母曰仇報禍將及<lb/>
乃命弟奉母他徙别去時姊夫為令于兖徃從之㑹姊<lb/>
夫出姊見之驚曰聞汝擊仇仇復活今遍跡汝其逺避<lb/>
之為治裝贈以馬一足益恚恨乃鐫其梃曰没稜難砍<lb/>
仇人頭遂走騎走青齊海上見漁舟數百泊市米一足<lb/>
求載以濟捨騎登舟渡海至一島名高家溝其地延袤<lb/>
<pb n="KR4h0152_WYG_404-14a"/>
數十里五谷尠少居民數百户皆蛋籍風土淳朴喜文<lb/>
字無從得師見一足至各率其子弟往學焉其地不立<lb/>
塾晨令童子持一錢詣師師書一字于掌以教之則童<lb/>
子揖而退明日復來居數年積錢盈室辭去附舟還青<lb/>
州走狹邪不旬日錢盡散終不及私由遼西過三關越<lb/>
晉厯甘凉登華嶽入于楚扺黔桂復厯閩海呉越間各<lb/>
為詩文記遊二十載乃反其家仇死所坐皆赦母亦没<lb/>
登其墓大哭數日不休自此以後足跡遍天下恨未入<lb/>
<pb n="KR4h0152_WYG_404-14b"/>
蜀㑹鄢陵劉觀文除䕫守招之同下三峽遊白帝綿梓<lb/>
諸山著依劉集一卷然其弟自母䘮不知所在一日欲<lb/>
寄弟以書屬韓氏兄弟投汴之通衢韓如其言俄一客<lb/>
衣白祫幅巾草履貌與一足相似近前揖曰我張太羮<lb/>
也兄書巳得言訖不見辛巳李自成陷中洲諸郡韓氏<lb/>
兄弟避亂至泗上見一足于塗短褐敝屣鬚髮皆白同<lb/>
至坡黎泉談笑竟日數言天下事不可為問所之曰往<lb/>
勞山訪元直韓笑之一足正色言曰此山一洞風雨時<lb/>
<pb n="KR4h0152_WYG_404-15a"/>
披髮鼓琴人時見此三國時徐庶也約詰朝復來竟不<lb/>
果甲申後聞一足化去先一日徧辭戚友告以逺行是<lb/>
日鼻垂玉筯尺許端坐而逝袖中有周易全書一部後<lb/>
數月濟人有在京師者見之正陽門又有見于趙州橋<lb/>
下持梃觀水佇立若有思者韓子智度不妄言人也述<lb/>
其事如此<lb/>
論曰從來古今相傳神仙之事往往多怪誕而一足為<lb/>
報父仇遂仙去然則神仙必由于忠孝哉吾獨怪其以<lb/>
<pb n="KR4h0152_WYG_404-15b"/>
擊仇不死悲憤竟竄身海外復極幽遐遼逺之游夫豈<lb/>
專避禍亦其志之所存終不能息安也卒之既化而持<lb/>
梃觀水得道之後此心不忘不亦悲乎然事之濟否則<lb/>
天也子房博浪之恨千載而下可勝道哉<lb/>
　<lb/>
　<lb/>
　<lb/>
　明文海卷四百四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>明文海巻四百六</head>
    <p>
<pb n="KR4h0152_WYG_406-1a"/>
欽定四庫全書<lb/>
　明文海巻四百六　　　　　餘姚黄宗羲編<lb/>
　　傳二十<lb/>
　　　名士<lb/>
　　甘元望<hi>熊過</hi>
髦俊之士世不數岀即多困蹇又不然則夭折以死竒<lb/>
衺庸妄者皆是也而能久且復顯榮覩往記可徴也是<lb/>
固天道哉予聞之天地道栽培傾覆不忒彼髦俊者非<lb/>
<pb n="KR4h0152_WYG_406-1b"/>
所獲罪也而困蹇而夭折以死是將何道哉將風漓俗<lb/>
偷不足以夀斯人抑天之所寳在斯人之名非困蹇夭<lb/>
折以死則不足警瞶瞶者耶夫以困蹇夭折以死而欲<lb/>
以警瞶瞶者則夫何仁於瞶者乃至斯極耶或者適麗<lb/>
其㑹皆未可知也嗟夫天道逺又安所徴耶乃傳甘生<lb/>
傳曰生蜀産也名春霖字元望其先世自楚占籍富順<lb/>
世有聞人故甘於鄉遂為著姓矣生早慧特出性放逸<lb/>
不可制每自小學歸則必廣行顧塗淖中不懼父封君<lb/>
<pb n="KR4h0152_WYG_406-2a"/>
不善也而語於師截竹為筒盛水其中使之持盈往來<lb/>
焉約溢則罰之生置之田間而歸人不知也入學則以<lb/>
授其師師亦莫能䆒詰多其程期以困之卒亦莫能得<lb/>
稍長喜觀莊老百家之言既乃喜易乂因以逹於諸經<lb/>
視世之文詞蔑如也正徳乙丑予侍家公宦於秦丁丑<lb/>
予兄公安府君落第自秦携予還蜀是時予年蓋十二<lb/>
矣公安語之學予多自張辭以為弱者莫巳若也公安<lb/>
數舉生勵予予亦不知有生嵗庚辰公安持其陶侃論<lb/>
<pb n="KR4h0152_WYG_406-2b"/>
示予予曰韋今之時有少年如此者乎是謂河溟之富<lb/>
珍藏海錯探之而不盡也是謂隂符握竒本以師真而<lb/>
統紀不亂也是謂玉科金簡雜見並出獨守師說折諸<lb/>
聖者也要其終以當吾蜀之材將王子淵之流乎公安<lb/>
亦曰韋有是哉韋盖梁益之間盛稱也予自是乃知以<lb/>
生自勵不待予公安也他日公安復得其武帝論盖稱<lb/>
其前云辛巳嵗生與予試於有司予以次第在先今思<lb/>
之何可及生也而能加之哉是時生與予同舟予獨喜<lb/>
<pb n="KR4h0152_WYG_406-3a"/>
與生語生亦顧獨喜與予語人或謂之煩也則入舟尾<lb/>
嘖嘖不休逖稱古往而尚友之不為㳺言也蓋至是予<lb/>
始知有生嵗壬午與予俱試皆不入第生憤曰吾且為<lb/>
鵬鯤吾視南溟何有哉今者吾困矣盖天也視其色如<lb/>
土予笑曰鼓瑟者不必能吹竽吹竽者不必能鼓瑟也<lb/>
語其時是瑟與竽之不齊也黄白而尊之者木也其斷<lb/>
諸溝中者即木也語其材是草與木之齊也理有難持<lb/>
而勢或易工盖有命焉何子之不逹也居數日乃報生<lb/>
<pb n="KR4h0152_WYG_406-3b"/>
病矣亟省之生不能出也始與予約講學至是報書曰<lb/>
我不佑我未能即伏也且白少須暇之予後與予公安<lb/>
學於域西精舍中道出生廬下每往還必省之笑語移<lb/>
時乃别癸未夏五月報生不起矣距生時盖二十二年<lb/>
予往而哭如有亡焉後聞其他於其兄大夫士皆曰生<lb/>
居常自勵甚苦與人奕敗則勃然不恱每見人書善則<lb/>
日夜臨搨不休常下帳不出者二三嵗㣲詞奥義多所<lb/>
自得也生負其材以盛年出之謂必得志乃竟以一蹶<lb/>
<pb n="KR4h0152_WYG_406-4a"/>
而亡嗚呼生固好勝者哉使生能自寛解以至於今不<lb/>
能顯庸其身則其名稱亦當曄然振人矣遽如許豈不<lb/>
哀哉生娶雷氏少生數嵗性慧而婉生殁將自經以隨<lb/>
曰元望數善士不忍負也諸姒婦持之得不死遂不食<lb/>
諸進樂者還而勸之飲曰吾即生將何為也卒亦不飲<lb/>
越十許日亦死人曰生有婦矣<lb/>
論曰舉子業行而能自㧞者鮮矣談經取老生猥語尺<lb/>
寸守之不敢過飾說以干縣令非諸儒之舊也元望盖<lb/>
<pb n="KR4h0152_WYG_406-4b"/>
數嘆若有志焉終以早殁不果遂其初若元望者豪傑<lb/>
之士歟觀雷婦之行而望之刑家者可知己<lb/>
　　詩社四友傳<hi>彭輅</hi>
余當嘉靖丁巳之嵗自刑曹拂衣歸適與吾嘉詞翰之<lb/>
士四人偶聚所謂四人者戚希仲元佐項子瞻元淇精<lb/>
嚴寺僧冬谿方澤故三塔僧西洲正念也正念姓系出<lb/>
於吳而方澤者漁家任氏子也正念壯時嘗逺游扺京<lb/>
師貴谿相夏公言見其扇上立春詩欣欣草樹皆生意<lb/>
<pb n="KR4h0152_WYG_406-5a"/>
落落山林有棄材夏公曰此僧欲官乎召之見試以南<lb/>
泉斬猫趙州栢樹子兩公案念所論次合指授之一都<lb/>
綱而世宗自臨御以來崇𤣥脩齊醮斥髠緇無所用之<lb/>
即有髙禪大師不得謁禁籞賜紫方袍如先朝故事念<lb/>
每厭薄其官有舒行人者聞念說詩解頥欲親就之而<lb/>
念接舒禮意衰簡舒不恱去後舒擢御史按浙行部至<lb/>
嘉而念適假還人有惡念訐其偽造章罪至死者舒曰<lb/>
此髠素狂佻固宜有是坐之法後事雖得白以罰鍰不<lb/>
<pb n="KR4h0152_WYG_406-5b"/>
具淹繫郡獄㑹辰州近山王公守郡余為之言而王公<lb/>
亟呼釋念捐俸金二十償之時則念之年長矣余乃邀<lb/>
念宰詩社而并拉希仲子瞻屢憩集方澤之山房擬題<lb/>
摘韻賡唱叶和不三數日間也四君與余聚晤團欒莫<lb/>
逆歡甚謂可優㳺卒嵗矣有頃念病且死希仲登進士<lb/>
除儀制旋以世宗廟祀竣遷太常少卿暫休澣還而奄<lb/>
忽捐舍子瞻以太學謁選得上林監事都下無薦揚者<lb/>
踽踽鬰鬰雄心銷盡而覊紲未能遽歸獨方澤留里閈<lb/>
<pb n="KR4h0152_WYG_406-6a"/>
又病足不出户棄翰墨之藝而專力于禪叅盖吾道孤<lb/>
而騷雅之趣索然矣先是王公語余曰子日稱詩固善<lb/>
第不治生奈貧何諸扞文網有足為公腴潤者不惜為<lb/>
借三尺也余謂丈夫即貧餓死安能巽顔佞口向人干<lb/>
乞乎巳王去余益窘遭故姻設穽投石悉鬻其便利田<lb/>
廬彌困頓無聊借使四君無恙余亦不能從游如昔歳<lb/>
希仲效節官下持清白不膩於賄利書法繪事種種臻<lb/>
妙而性酷好文余語之曰古昔詞人墨客往往濡毫立<lb/>
<pb n="KR4h0152_WYG_406-6b"/>
就未必皆鏤肝劌腑而成君今思大苦恐非所以養夀<lb/>
命度厯紀希仲曰曩吾晨起入部輒偕蒲州楊君以行<lb/>
楊本生貴彼所乘馬千金而吾乘下駟也及鞭之而前<lb/>
則取道不異故知人貴焦勤砥礪何必敏者而後文也<lb/>
然希仲竟以著述故沈緜不起今梓青藜集行世集中<lb/>
宗藩議五塟諸志及烟雨樓賦則英英瑰麗矣子瞻淵<lb/>
沈閎廓其器度天下士也工字畫硯刓筆堕爰逼二王<lb/>
片楮寸牘嘉人珍之自少熟文選其於詩也深哉思宻<lb/>
<pb n="KR4h0152_WYG_406-7a"/>
功練而拘閡一隅者率未之知尤長于模寫物色其詠<lb/>
牡丹明月鏡中勻粉澤露華臺上沐蘭膏暮檻畫披新<lb/>
濯錦粧臺故作不歸雲乂百舌巧語百般方選樹殘聲<lb/>
㡬度别更枝此人所膾炙嘖嘖見褒許者大都子瞻詩<lb/>
家居多恬逸宦邸多激烈悽惋繹其言可以識其人也<lb/>
方澤資分竒雋網羅浩博貫穿馳騁于梵藏繹典六經<lb/>
子史之間詩方盛唐體格而不喜剪刻藻繪余嘗愛其<lb/>
唁岳武穆日月尚懸南返駕闗山未死北征心又絶句<lb/>
<pb n="KR4h0152_WYG_406-7b"/>
南山頭陀白雪眉自言曾見前朝時于今㸔到人間去<lb/>
惟有江流無盡期然集中結撰此類亦夥難以句摘篇<lb/>
數也正念之為詩也造詞凌脫意表似𤣥鶴丹鳯度海<lb/>
浮空譚六朝初唐而輕子美暨大厯諸彦獄中無事則<lb/>
詩更精以悲其艾虎發語世蓄三年病門懸五日時雄<lb/>
風吾不競猛勢爾何為又七夕之篇九死人間豺虎圍<lb/>
六㸔天上女斗磯庭乞巳嫌方俗巧旌招惟冀客魂歸<lb/>
余讀其詩愴然憫之因慨慷而言之王公者繇此也希<lb/>
<pb n="KR4h0152_WYG_406-8a"/>
仲有子世其業子瞻諸郎咸紹明藻藝不減子瞻方澤<lb/>
超然髙遯為叢林宗仰門弟多有傳其觀心空寂之學<lb/>
者獨念也進不得之於宦退不得之於僧生計牢落栖<lb/>
栖寄食人間以死而其徒又莫之嗣凡與念知識皆痛<lb/>
惋傷之<lb/>
外史氏曰天之生才也實繁其以鴻漸之翼困燕雀者<lb/>
不少二僧既泯泯而子瞻纔一命又寄迹苑囿委吏讀<lb/>
其金臺諸作涕流矣希仲晉列卿以文章熠縉紳間收<lb/>
<pb n="KR4h0152_WYG_406-8b"/>
聲價軒軒意得而竟夭促若中奪其齡焉此何以故將<lb/>
彼蒼之於才士匪育之實讎之也余憐四君志操各翹<lb/>
然有以自負非泛泛唼喋若水中鳬者故叙而著之<lb/>
　<lb/>
　<lb/>
　<lb/>
　<lb/>
　明文海巻四百六<lb/>
</p>
<p>
</p>
  </div>
</body>
</text>
</TEI>
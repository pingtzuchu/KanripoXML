<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>明文海巻六十三</head>
    <p>
<pb n="KR4h0152_WYG_063-1a"/>
欽定四庫全書<lb/>
　明文海巻六十三　　　　　餘姚黄宗羲編<lb/>
　　奏疏十七<lb/>
　　救錢閣學疏<hi>黄道周</hi>
臣執筆九載未効纖塵猥以編摩分光桂海臣退而感<lb/>
泣思人臣致身自一命而上皆有微勞足塞瘝曠而臣<lb/>
獨無有又流覽古今自一代主臣必有二三蹇諤照耀<lb/>
中外而今諸臣亦皆無有是臣所慨然興歎也嘗觀舊<lb/>
<pb n="KR4h0152_WYG_063-1b"/>
史稱臺省諸臣自劉瑾摧折而後不敢言事者一十四<lb/>
年然而大禮議起百僚廷爭不避鼎鑊雖人無灼見而<lb/>
梗概頓挫各自可觀未有一往莫違大小収聲共託黙<lb/>
容至於今日者也臣素泥古初出山不知世上經權何<lb/>
似不知羣臣值明主媕阿何故竊觀比來逮繫舊輔錢<lb/>
龍錫拳梏鋃鐺對簿法庭搶首獄吏羣臣相視啞無一<lb/>
言此自書傳以來所未經見也尚古不具論秦漢而下<lb/>
窣相有犯坐請室不過數日自非大逆或裁或原人主<lb/>
<pb n="KR4h0152_WYG_063-2a"/>
未嘗不為引痛也今纍輔所坐昏庸疏率為罪督攀縁<lb/>
耳督臣受劍制閫外忘君忘親僨事誤國雖磔裂莫贖<lb/>
閣臣坐綸扉遥度邉事不知能否成敗浪浪叩頭此於<lb/>
鬼薪城旦奚加乎先是輔臣髙拱嘗以邉功得廕錦衣<lb/>
堅辭不受曰吾身未嘗至疆場而受上賞即一旦有敗<lb/>
何所逃誅臣疑其言以為不忠由今而觀未謬于先見<lb/>
也凡疆塲事最難言勝負相倚一彼一此今閣臣以邉<lb/>
事坐誅後之閣臣必顧盼躊躇不敢任邉事又令邉臣<lb/>
<pb n="KR4h0152_WYG_063-2b"/>
得以瑕罅卸閣臣後之邉臣有事必摭閣臣隻語單詞<lb/>
為質則是使綸扉之内割邉牆為殊域也自古窣相生<lb/>
值明時無大故而伏斧鑕者惟漢劉屈氂及先朝夏言耳<lb/>
漢武帝決意空漠南心疑丞相墜北伐之師故一旦破<lb/>
法而戮屈氂世宗决意棄河套心疑開釁撓𤣥修之事<lb/>
故一旦破法而誅夏氏今東疆之圖未有定算恢復之<lb/>
計上下持疑未有一男子據案而斫騎牆之案者獨斷<lb/>
然决意于一纍輔纍既無斂碁引杯之致廷臣又無蹴<lb/>
<pb n="KR4h0152_WYG_063-3a"/>
芻齒馬之嫌遂使三台灰溺于貫城斗柄銷光于理勢<lb/>
每見衣冠相語以目不曰不敢言則曰那得歸天下人<lb/>
心衰颯如此誰復挺脊梁擔安攘之略者乎為治無多<lb/>
端大要不可使外輕内下慢上賤破貴今巷議謬悠謂<lb/>
殺纍輔為毛文龍報仇朝廷自為神人攄憤何曾計一<lb/>
罪弁然物情既如此則邊將必驕邉將志驕則閣臣權<lb/>
絀故殺一閣臣為毛文龍報仇猶可為劉興治樹幟則<lb/>
不可借一閣臣為邉臣今日示前車則可為政府異日<lb/>
<pb n="KR4h0152_WYG_063-3b"/>
開後阱則不可且自陛下御極以來輔臣負重譴者九<lb/>
人矣一代之間寧有幾窣輔而三年每降愈下至此當<lb/>
堯舜盛時岳牧舉鯀貽禍滔天浮沉九載能無事蹟往<lb/>
來放殛之餘未聞岳牧係累而煩臯陶之聴也人臣事<lb/>
主自以堯舜為師秦漢而下有何足法陛下即欲整齊<lb/>
羣臣敷求言功不過倣虞廷故事令諸廷臣各陳時政<lb/>
考詢屬省因而澄之何材不服即欲威柄獨運操縱海<lb/>
宇但乗輯瑞之期雲日在望綱舉條貫别貴賤辨輕重<lb/>
<pb n="KR4h0152_WYG_063-4a"/>
親渙徳音俄頃釋滯嘉與更始使天下噩然誦如天之<lb/>
仁神不殺之武何必囹圄憤盈孤卿駢首令四方傳者<lb/>
謂天朝獄吏甚貴士紳甚賤乎今天下漸多事人心漸<lb/>
散彼此顧望胥怨一方臣閉户半生獨立無徒於萬物<lb/>
無所畔羨臣而不言誰當言者臣于纍輔未有三刺之<lb/>
投一揖之雅然度其人中人耳殺之不足明威而徒有<lb/>
損於國且今流㓂方張四郊多壘决無内訟毛帥以外<lb/>
鼓劉帥之理倘天下遂無才臣不揣請以鉛刀從事倘<lb/>
<pb n="KR4h0152_WYG_063-4b"/>
纍輔罪猶可贖臣請輟清華厯疆場視要害約束東江<lb/>
収拾遼廣誓得一當横原草以為纍輔減千一之死臣<lb/>
非不惜身家不愛通顯誠不忍當聖明之世抱頭容黙<lb/>
與螢草同腐使後世鯁士笑當時無人臣手疏溢額席<lb/>
藁待命不勝戰栗之至<lb/>
　<lb/>
　<lb/>
　明文海巻六十三<lb/>
</p>
<p>
</p>
  </div>
</body>
</text>
</TEI>
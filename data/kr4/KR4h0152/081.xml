<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>明文海巻八十一</head>
    <p>
<pb n="KR4h0152_WYG_081-1a"/>
欽定四庫全書<lb/>
　明文海巻八十一　　　　　餘姚黄宗羲編<lb/>
　　議八<lb/>
　　議處日本貢<hi>余大猷</hi>
職等㑹同審據蔣洲等口稱日本統一之主原住<lb/>
山城地方私稱年號曰天文其餘豐後山口松浦<lb/>
博多津對馬島有馬島䕃摩洲大隅等處十有餘<lb/>
島並受以太守之名分鎮各方共奉天文年號政<lb/>
<pb n="KR4h0152_WYG_081-1b"/>
令天文島王故其别立之主僭改年號曰𢎞治今<lb/>
方二載而干戈争擾向無寜日原奉天朝勘合俱<lb/>
被火焚惟金印一顆尚存見係山口島太守源議<lb/>
長收管源議長即豐後州太守源議鎮之親弟也<lb/>
此兄弟二人近嵗以來聲勢相倚令行諸島源議<lb/>
鎮見管之州六源議長見管之州十有二蔣洲等<lb/>
至彼因兵亂路險不得達於山城源議鎮禮館彼<lb/>
島將齎去浙江布政司宣諭明文轉行各島禁戢<lb/>
<pb n="KR4h0152_WYG_081-2a"/>
過海為盗之倭亦甚嚴切今嵗入冦之賊數較少<lb/>
是其驗也等情據此職等看得豐州乃日本之一<lb/>
島太守乃小島之一長以彼中僭改之年號擅用<lb/>
於進奏之表不恭之罪已昭以倭島之一長徑奏<lb/>
夫白頭之章驀越之責難逭如有印信勘合亦當<lb/>
查照舊例駁其年限之未及况無印信勘合將何<lb/>
所據而納之乎如其所求止於假貢買貨亦當照<lb/>
例却回以絶衆島之仿傚况金印勘合之請越禮<lb/>
<pb n="KR4h0152_WYG_081-2b"/>
犯分為尤甚乎但自古聖王之於邊方不服則加<lb/>
之以威服則施之以恩恩施而不至䙝威加而不<lb/>
至黷斯足以服邊方之心今源議鎮敬迎天威遂盡<lb/>
館使之禮恪遵帝令能禁衆倭之侵今嵗揚州之賊雖<lb/>
有數千又直浙沈家門等處屢有小警要之比諸前嵗<lb/>
江北江南共有數萬之賊似亦小綏而源議鎮輸欵<lb/>
効勞之功誠有不可掩者職等再三計議合無將<lb/>
徳陽等四十三人暫令泊住海外石牛港給與薪米<lb/>
<pb n="KR4h0152_WYG_081-3a"/>
魚菜嚴禁其買賣交通聽候軍門奏請命下之日量用<lb/>
金帛之類奬賞源議鎭以勸其効順之心另用花紅酒<lb/>
米之類給賞德陽等四十三人以慰其逺來之勞仍令<lb/>
回諭源議鎮再行用心傳布天朝威令嚴禁各島盡將<lb/>
今歲入犯楊州之倭捕治以法使二三年後通無倭冦<lb/>
入犯乃許源議鎮請伊國王印信勘合表文照依限期<lb/>
來貢如此則浩蕩不䙝之恩行於天威赫臨之下而邉<lb/>
方久安之計得於恩威並用之餘矣其王直等船五隻<lb/>
<pb n="KR4h0152_WYG_081-3b"/>
待其到日仍阻住泊外海聽候另行呈報處分縁係哨<lb/>
報海船事理關係重大職等未敢擅便<lb/>
　　海上事宜議<hi>錢薇</hi>
吾浙初設巡撫或人問曰國家設官恒有定制何巡撫<lb/>
昔無而今有朝進議而夕兪㫖耶海石子曰是議非始<lb/>
於今也嘉靖八年有奏揚子宜設總督武臣兩浙宜設<lb/>
巡撫文臣其時已得㫖推舉才望謀勇文武大臣矣後<lb/>
江淮開建督府而浙撫獨寢至今復舉行耳或曰浙何<lb/>
<pb n="KR4h0152_WYG_081-4a"/>
為而設巡撫也海石子曰為海冦也先朝無論在嘉靖<lb/>
中御史王化等屢有海冦殺官之奏其為患久矣海故<lb/>
有漳州賊崇明賊獨倭奴為害最大倭奴自漢靈帝始<lb/>
通中華至唐咸亨賀平髙麗稍習華音惡其名不善更<lb/>
號日本史載其日出處天子致書日沒處天子倔强如<lb/>
此或曰倭奴何以冦也嘗攷唐宋史倭奴雄據海島伏<lb/>
屬拘耶韓等國凡百餘尊倭為大倭王其地無良田可<lb/>
耕漁海自給又乗舟南北市糴其土墳壚有金玉而無<lb/>
<pb n="KR4h0152_WYG_081-4b"/>
陶冶覆屋不以瓦仰中國之潤土為陶為竈其嗜中國<lb/>
物猶西畨之嗜茶也西畨不得茶必冦掠倭奴必假冦<lb/>
通商始得所欲否則沿海為冦勢所必至也或曰吾嘗<lb/>
觀史唐宋以來但脩貢而不聞冦抄中國亦加優卹不<lb/>
為防禦如漢賜以印綬魏封親魏倭王晉使都督百濟<lb/>
等六國唐賜燕麟德殿授使臣官左補闕或賜書籍佛<lb/>
經自宋雍熈至嘉定貢使不絶時或失風詔給常平米<lb/>
錢贍養何嘗為冦而防之哉元初常入㓂世祖諭之不<lb/>
<pb n="KR4h0152_WYG_081-5a"/>
從范文虎等率舟師十萬討之盡沒五龍山下終元世<lb/>
為冦横甚何也海石子曰是有説也唐宋以來倭奴利<lb/>
吾華物故修貢也勤元為海運倭奴刼掠運舟已滿其<lb/>
欲奚藉貢市乎是宋以前我執其利柄而彼求之元之<lb/>
時彼乘其利便而每為我患故冦不在唐宋而在元也<lb/>
或曰國初以來百蠻効順何為倭奴獨梗海石子曰洪<lb/>
武間亦海運以濟北伐之師永樂初海運凡十有三舉<lb/>
以給遼東惟我運於海故彼冦於海丘瓊山嘗言自宣<lb/>
<pb n="KR4h0152_WYG_081-5b"/>
德以來倭患已少惟運從内河而冦無所利此其所以<lb/>
少也或曰吾聞倭之冦浙屢矣故國初遣信國湯公築<lb/>
登萊至浙沿海盖五十九城而冦掠不撤至後乃少何<lb/>
也海石子曰此不足驗罷海運之故哉永樂以前屢㓂<lb/>
不止宣德而後僅一㓂耳自後求貢不絶盖非貢則不<lb/>
能得所用之物其意誠不在貢而在商也或曰倭奴之<lb/>
貢在洪武已遣僧奉表稱臣矣此言宣德者誤也海石<lb/>
子曰吾非謂貢始宣德之後也盖永樂以前之貢假貢<lb/>
<pb n="KR4h0152_WYG_081-6a"/>
以觀虚實因為冦也宣德以後之貢假貢以通商賈非<lb/>
為冦也故洪武奉表之時貢方入已掠温州其後或貢<lb/>
無表文安置其使於川陕畨寺又嘗與胡惟庸交通謀<lb/>
不軌祖訓曰日本雖朝貢暗通奸臣故絶之是永樂以<lb/>
前之貢意在㓂也又侍郎楊守陳曰倭人變詐凶虐時<lb/>
以刀扇小物䙝瀆天朝規牟大利不當與之通好是宣<lb/>
徳以後貢意在商也或人乃悟曰運於海倭假貢以為<lb/>
冦罷海運倭縁貢以求商情較然矣商亦可通否乎海<lb/>
<pb n="KR4h0152_WYG_081-6b"/>
石子曰難言也謂可通則祖訓嘗絶之矣謂不可通則<lb/>
洪武末年許令十年一貢永樂初賜日本王印誥許之<lb/>
通融或二三年或五六年入貢矣且松江寧波先曽各<lb/>
設市舶市舶者與倭舶市也然則貢而商亦國制所許<lb/>
也或曰胡兩市舶今無一耶海石子曰史言松江宋建<lb/>
市舶司元有市船務國朝為市舶監在澱湖之北後以<lb/>
官多民擾罷之而并於四明市舶四明者寧波也嘉靖<lb/>
二年市舶内官隂為瑞佐嚮道是市舶首尾為始禍故<lb/>
<pb n="KR4h0152_WYG_081-7a"/>
四明市舶廢或曰市舶廢是不許其貢而商矣海石子<lb/>
曰嘉靖四年勅給事中勘報倭情已奉明命許復洪武<lb/>
十年一貢之例矣非終拒之也且市舶之廢非絶其來<lb/>
商乃慮市舶之為禍始也使監船得人彼貢而商焉互<lb/>
市而両利焉海儆消而倭禍息非地方之福乎况巡撫<lb/>
之設誠非無意將俾之仰遵國典俯察時宜杜其釁於<lb/>
無形耳或曰嘗覽海經南自汀漳北抵登萊沿海之區<lb/>
皆可駐舶何必寧波海石子曰攷之倭奴貢道唐天寳<lb/>
<pb n="KR4h0152_WYG_081-7b"/>
以前率由百濟新羅入山東境自倭與新羅讎殺乃不<lb/>
北而南由明越州矣又山川略中載永樂時所封夀安<lb/>
鎮國山與四明相值春時東風便㠶直抵寧波境為便<lb/>
聞之海濱人云江淮未設總督海商或由海門入建業<lb/>
潛相貿易今江上有操江中丞巡江有兩都史海口有<lb/>
總督太倉有兵憲彼勢日窘故必之寧波今浙復專設<lb/>
巡撫防範甚周吾恐兩浙地奥區僻徑可通舶賈者能<lb/>
保其不乘我無備而肆擾乎盖倭既藉華物必資商為<lb/>
<pb n="KR4h0152_WYG_081-8a"/>
利貢限十年彼不能待也諺謂閏月風便舶至非閏月<lb/>
風便三年一閏彼適來正其候耳况華人亦利其貨交<lb/>
相覬覦而時禁特嚴則旁溪曲徑潛相勾引勢在必然<lb/>
奸人乃或從中梗之官不達其利害而搜治稍急彼欲<lb/>
脫身以解必至弄兵沿海之憂方大耳往年大同甘肅<lb/>
之變皆措置失宜以至潰決正德中兩河流賊彼寧不<lb/>
畏死而甘禍哉幾事不宻釀成大患或曰似此將何道<lb/>
而可海石子曰在自治耳必也申明法紀禁絶通畨之<lb/>
<pb n="KR4h0152_WYG_081-8b"/>
人杜塞勾引之路若彼稱貢而來縱不合十年之期挈<lb/>
重貲涉溟濤無復囘之理况内地所需亦有必仰之物<lb/>
昔韓昌黎送海州刺史有曰海外之國馭得其道處中<lb/>
其情則洋賈之貨皆可為中華用而海上之患亦可潛<lb/>
消今日之計在巡撫大臣知我知彼識其機宜而善應<lb/>
之耳况國家如天之覆於外庭未嘗拒之遼東朶顔諸<lb/>
衛三年入貢容其貿易而西畨如吐魯畨等來朝十日<lb/>
平市於京師何獨東海之人必拒之耶况祖訓絶之謂<lb/>
<pb n="KR4h0152_WYG_081-9a"/>
其暗通奸臣將圖不軌今不設丞相寧有惟庸之奸如<lb/>
以市舶既革為疑則又非互市之故也考之正德中市<lb/>
舶内官暗通朱素卿等受寳賄以萬計且内通劉瑾欲<lb/>
勾外邊逞侮而嘉靖中復激忿宗設殺總督武臣皆閹<lb/>
人之階禍耳今聖明當陽百僚奉法何虞一小醜之交<lb/>
市為或曰是固然矣慮貴十全今欲善圖其後使彼不<lb/>
敢逞而我無虞其害何道致之海石子曰有二説焉一<lb/>
諭彼國不得各道爭貢一海上近舶之家不得冒利啓<lb/>
<pb n="KR4h0152_WYG_081-9b"/>
釁是也倭國有七道道各統郡數十倭王政令行則不<lb/>
敢擅求貢自原義植主國幼沖無道勢不能制遂令各<lb/>
道强請勘合爭先求貢及抵寧波互相詆毁求勝致屠<lb/>
戮釁開而兵戈貽害今當諭彼照先年各道輪貢不得<lb/>
交爭違者照洪武事例却其貢物安置其使於川陕則<lb/>
禍端可息矣若彼沿海之奸嗜利無幾必投勢豪之家<lb/>
以為奥主始則誘賖舶貨既而不償又謬托貴勢展轉<lb/>
相蒙激其憤怒必也嚴憲典輒擅通畨之禁督巡司下<lb/>
<pb n="KR4h0152_WYG_081-10a"/>
海捕緝之條方畨舶之至必報官閲視方得議估既入<lb/>
其貨立限以償凡勢要之家不得投托必選謹厚之人<lb/>
自顧身家者乃得與之交易則狡猾失勢當自斂戢且<lb/>
舶船不許入港令彼不得覘吾虚實市易之際差官檢<lb/>
押不得乘機虧負如此中外各獲其利釁何自生或曰<lb/>
誠如所論則不惟杜禍萌且各受益何如限以十年之<lb/>
貢既不拒倭人嚮義之心而彼國亦不數數勞費一利<lb/>
也抑其爭貢之端既以禮義治彼又以尊嚴事我二利<lb/>
<pb n="KR4h0152_WYG_081-10b"/>
也仿國初市舶之意而不絶其情在我則以通逺方之<lb/>
百貨在彼又以慰仰藉之貪心三利也於是海石子曰<lb/>
然<lb/>
　　海船<hi>郭造卿</hi>
國初法嚴水軍之船其官造之在閩都城三衛之肆各<lb/>
一景泰乃合之即今河口厰云造之分於五寨汛畢以<lb/>
授鹽司商修之轉運官無甚費而船完固汛至還之水<lb/>
軍故防汛無他船或漁人朝暮徃返焉其船以丈許受<lb/>
<pb n="KR4h0152_WYG_081-11a"/>
米有河泊所司之安有他可以弄兵而經年於千里之<lb/>
外哉迨夫禁網漏鹽䇲日起官聽商便自造之其法斯<lb/>
廢冦生輒召商船商苦之國課日損乃復官造而不為<lb/>
商用不足又括民船船小無器械遇賊急收保為幸或<lb/>
使之緝候報水軍戰及告鄰里據岸而相為守可耳若<lb/>
可以迎擊賊必違丈尺以挟器械者也由此官民亡擇<lb/>
而巨船塞海矣嗣而幕府告匱便宜一切取税匪惟私<lb/>
鹽樂隂輸而魚課且甘重榷種豪雜之陸則商而水則<lb/>
<pb n="KR4h0152_WYG_081-11b"/>
盜捕之陸則玉石難辨擊之水則玉石俱焚因而容之<lb/>
則横是猶教猱升木縱魚而之巨壑也將嚴禁之其勢<lb/>
故難舊禁凡汛寸木不下海嚴矣苐細民以海為業猶<lb/>
嬰兒以乳為生禁之則號惟當節之耳茍汛而無警下<lb/>
海之禁勿厲有警非汛亦當飭禁以絶交接則賊待哺<lb/>
而鹵食勢不能持乆戰而屈上也絶其戰而先禁之上<lb/>
之上者也盖自造船始凡船檣髙者大檣多者長方可<lb/>
以入逺海禁其毋使兩檣單檣乃授之符一如譚中丞<lb/>
<pb n="KR4h0152_WYG_081-12a"/>
令刻名籍於舳艫而因地以異其色漳白泉黒莆以上<lb/>
紅為圜徑丈各於㠶如其色當波蕩中亦可以逺别之<lb/>
焉夫莆以上同而漳泉異之何也自商鹽多則海禁難<lb/>
今漳無場泉場廢鹽不通行各船難以藉口行之自莆<lb/>
以上里場抵閩北之黄﨑鎮其内地可戢非漳泉之商<lb/>
假充餉而亡頼者比故通行之以惠商也或云尤當以<lb/>
檣而别縣漳之附郭龍溪白詔安白漳浦紅参紅黒者<lb/>
海澄同安白惠安紅其晉江附泉郭黒自此而紅者亦<lb/>
<pb n="KR4h0152_WYG_081-12b"/>
稍别之莆田白福寧黒福州之閩縣紅福清其上白長<lb/>
樂其上黒連江其下黒羅源其下白人易識之則防之<lb/>
者審矣又限地而示之期凡商以年貌册籍及所什物<lb/>
於官受符刻期近過邑而返逺過郡而返漳泉皆許至<lb/>
莆莆之擊蓼民居稠密有巡司可為譏察有水寨可以<lb/>
擒獲設為駔儈居之無符者必沒如所符而為之易船<lb/>
駕以莆人其商安能以逞越者如出外境之律返而踰<lb/>
浹旬者罰浃旬而留罪其所主福興而下者其船則不<lb/>
<pb n="KR4h0152_WYG_081-13a"/>
易之使上㳺之人各得以自致其貨而往來於其窟則<lb/>
彼不得以寡暴衆久而不禁姦宄亦銷矣然古者市㕓<lb/>
抑逐末况海上而不之制乎則無論福興漳泉凡漁鹽<lb/>
有課者勿税其他稍如塗中丞令船大者丈五尺而止<lb/>
各尺税銀一錢視廣狭為多寡以佐水軍之費若有警<lb/>
借而用之壊則當取税以償并未壊者事竣計日免其<lb/>
後税而優之其所載者違禁既嚴多假漁船分載而可<lb/>
以濟近島當亦為漁人期風波不過五日必詰其往凡<lb/>
<pb n="KR4h0152_WYG_081-13b"/>
所用外無他器必詰其歸凡所取外無異貨他有挾者<lb/>
按而沒之其按諸姦莫如保甲但海人刁悍不利束縛<lb/>
束縛之亟則蹄齧跳梁惟編其船澚立之甲長六丈以<lb/>
上為一類長五丈以上為一類以次而下者為一類其<lb/>
總以恒産充之其衆重土著異縣無熟識非我族類不<lb/>
許相挾入海行連坐之法一船之罪罪其同甲長不舉<lb/>
者究盖海其所歸也船其所聚也於此而嚴稽之簡於<lb/>
編戸舍匿之法是以官問其長長問其甲鄰里之習熟<lb/>
<pb n="KR4h0152_WYG_081-14a"/>
桑梓之情稠狙詐無逺交睚眦不近攻而姦宄可清水<lb/>
軍之法行矣若造軍船當不惜費劉晏於漕且然况於<lb/>
海船乎今特籌錙銖匪直半减汛期將至始肯議發帑<lb/>
執事無羨餘且有從而朘削之督者視成應者塞責故<lb/>
器具多敝守則易朽漏戰則難衝突曩征曽一本初括<lb/>
商民船如擊梃於不格明矣乃議巨艦分之縣而速成<lb/>
之伐木之役竭膏血而赭墳墓漳浦未移即為之燬督<lb/>
帥所擁先為之奪多破於江磧至者無一二而與之猝<lb/>
<pb n="KR4h0152_WYG_081-14b"/>
戰惟舊船稍大者焉古之水戰江河淮泗洞庭彭蠡舟<lb/>
利於大赤壁蒙衝尚沿岸而焚則海艦過大而崖山可<lb/>
鑒也故必視賊籌為三等亦如陸戰以備三駟大者加<lb/>
之數尺次者稍如其大靣以三丈上下為度小者愈小<lb/>
愈便俱當為之極備未汛即經營之有司稍贏其出納<lb/>
各將令如舊制使之自督若不堪駕責在其將其將與<lb/>
同生死安敢謾而自敝哉駕而弗審與無船同水陸異<lb/>
勢故人和不如地利地利不如天時亦當審之耳夫沿<lb/>
<pb n="KR4h0152_WYG_081-15a"/>
海之夫其壯足賴不善馭之為賊善馭之皆兵也即有<lb/>
不輯急在呼吸䦧牆而禦侮惟此時為然茍非先擇便<lb/>
宜逆潮阻淺則破或失險要戰而多北但得善地而風<lb/>
不便即賁獲百輩亦無所施矣故必熟風角占其上風<lb/>
下風則避其船如轉圜而便器具雖多火戰為長可以<lb/>
因風及逺當衝而先為用其器必備其械必精其技必<lb/>
練其防必嚴而布陣毋密慮彼之我施則易動耳故舟<lb/>
戒過大火攻為先他守將皆能辨之矣稍隙而脩銅山<lb/>
<pb n="KR4h0152_WYG_081-15b"/>
遥屬之漳南日烽火以春汛畢浯嶼小埕以秋汛畢俱<lb/>
赴南臺賞罰此戚都䕶舊議亦習戰於昆明池意也又<lb/>
以海防諸僚去水軍而遥則有冒兵侵餉逗遛故縱之<lb/>
弊且因懸逺而以風波為解賊入謂其難遏賊去謂其<lb/>
難追勝敗互蔽賞罰無章故必各監諸將庶乎同舟共<lb/>
濟之誼凡議鑿鑿稱是具於舟師條約今不能出其筭<lb/>
惟按而行之便<lb/>
　明文海巻八十一<lb/>
</p>
<p>
</p>
  </div>
</body>
</text>
</TEI>
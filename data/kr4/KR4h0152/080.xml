<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>眀文海巻八十</head>
    <p>
<pb n="KR4h0152_WYG_080-1a"/>
欽定四庫全書<lb/>
　眀文海巻八十　　　　　　餘姚黄宗羲編<lb/>
　　議七<lb/>
　　吴江水利議<hi>史明古</hi>
吴江之地土疏水緩左江右湖故水之為患也特甚太<lb/>
湖東南巨浸即禹貢之震澤也具西北納荆溪宣歙蕪<lb/>
湖宜興漂陽溧水數郡之水西南合天目富陽分水湖<lb/>
州杭州諸山諸溪奔注之水瀦聚于湖汪洋浩瀚不可<lb/>
<pb n="KR4h0152_WYG_080-1b"/>
涯涘而松江承其下流<hi>松江吴江古名也</hi>即禹所書三江既乂<lb/>
之一也逶迤曲折洄流洑逆行百餘里始入于海而吴<lb/>
江據江河之會屹然中流每遇霖雨積旬潦水漲溢渺<lb/>
然無際或風濤大作吞嚙衝擊其害又甚于雨東風則<lb/>
江水西浸西風則湖水東汎俄頃數尺人力莫施故瀕<lb/>
江之人謂之賊水者此也議者徒欲開一渠濬一涇置<lb/>
一牐以為治之之方是皆狥偏一之見而無救患之益<lb/>
也何則吴江水多田少溪渠與江湖相連水皆周流無<lb/>
<pb n="KR4h0152_WYG_080-2a"/>
不通者特有大與小急與緩之異爾假令南置一牐而<lb/>
北流者自若東開一渠而西溢者如故固不當與諸縣<lb/>
治法同也竊以為今日措置之方其要有四<lb/>
一曰築隄吴江之田皆居江湖濵支流旁出蕩漾不可<lb/>
以名計茍不致力于隄防以捍禦之則未見其可也國<lb/>
朝永樂初治水東南尚書夏忠靖公創于前通政使趙<lb/>
君繼任于後無不注意于隄防皆妙選官属分任諸縣<lb/>
而二公則周爰相度而考課焉其法常于春初編集民<lb/>
<pb n="KR4h0152_WYG_080-2b"/>
夫每圩先築様墩一為式髙廣各若干尺然後築隄如<lb/>
之其取土皆于附近之田又必督民以杵堅築務令牢<lb/>
固隄既訖工令民䈒泥填灌取土之田必使充滿復于<lb/>
隄之内外増廣其基名為抵水盖隄既髙峻無基以培<lb/>
之則嵗久必頽矣又課民于抵水之上許其種藍而不<lb/>
許種豆盖種藍必増土久而日髙種豆則土隨根去久<lb/>
而日低矣此雖為繁碎難行然亦可使民由之而不知<lb/>
也厥後二公去任二十三年間豈無水患而不至于大<lb/>
<pb n="KR4h0152_WYG_080-3a"/>
害者良由隄防猶存之力也然人亡法廢隄日就傾水<lb/>
患復作正統間尚書周文襄公講求二公之法而損益<lb/>
之由是水患漸平民安其業近年以来法度廢弛上恬<lb/>
下熙民無所恃每年府雖下縣縣雖下鄉率皆以偽應<lb/>
之所任粮長耆老之属不過頭㑹箕斂以賂姦吏為虚<lb/>
文其于防隄畧不加省壊者十七八欲求水之無害者<lb/>
難矣且自戊子以至丁卯其間稔者纔二而旱者一水<lb/>
者七固由天災流行然亦隄防圮壊水不能禦旱不能<lb/>
<pb n="KR4h0152_WYG_080-3b"/>
蓄有以致之自國初以来水之為患未有甚于今日也<lb/>
今生民之困已極茍不加意而拯救之其不轉死于溝<lb/>
壑殆無㡬也今為之計莫若上按三公已行之成規嚴<lb/>
為之制于来春課民興作官属躬親臨視務臻寔效毋<lb/>
令吏胥得售其姦則隄防有成民免其害矣所可慮者<lb/>
但此承積荒之後多苦無食當令取勘貧者騐口毎日<lb/>
給粮就准作賑濟之數至秋還官則民皆樂趨而無逃<lb/>
避之患斯亦講求荒政之一端也<lb/>
<pb n="KR4h0152_WYG_080-4a"/>
二曰審分洩吴江之地當太湖東南其在南者分衆流<lb/>
以入湖吴漊港宋家港朱家港蠡思港直瀆港黄沙港<lb/>
韭溪是也居其東者引湖水以入江花涇港七里橋栁<lb/>
胥港虹橋長橋三江橋三山橋定海橋萬頃橋仙槎橋<lb/>
甘泉橋白龍橋是也又自縣治至平望四十里間亦係<lb/>
分洩湖水之所今為石塘雖便徃来前軰常言其有害<lb/>
水道故鑿竇以通水流近年傾圮俗吏鄙夫不知大計<lb/>
輒堙而築之又湖水多渾易為停積沿河之人多種菱<lb/>
<pb n="KR4h0152_WYG_080-4b"/>
蘆嵗久成田咸登粮額遂致水道日㣲又花涇港長橋<lb/>
正當太湖東流入江要道至為深濶而花涇港居民慮<lb/>
為盜賊所侵茍利于已輒夤縁巡捕官為之築堰長橋<lb/>
又為豪家堙塞規為田宅水遂不通為患極大今則入<lb/>
湖者汎濫而南流矣入江者洄流而西浸矣日滋月長<lb/>
其害將見甚于今日伏惟深為利民至計不惜小費不<lb/>
求近效不惑浮言一切疏濬仍為之防不計踵襲前跡<lb/>
則水有所歸而無泛濫之患矣<lb/>
<pb n="KR4h0152_WYG_080-5a"/>
三曰務車救夫水之汎濫者既築隄以障之矣水之壅<lb/>
遏者又疏渠以導之矣而水之停積者若不竭力以車<lb/>
戽則何從而减之乎然民之貧乏者或無力而弗供豪<lb/>
獷者又恃頑而不服以致互相推調坐視陸沉在乎上<lb/>
之人為之激勸而安集之爾往年水患初作上自長貳<lb/>
下至簿吏無不躬親看視奔走道路未嘗寧居故諺有<lb/>
救水如救火之言此言當急不當緩也頑者治之貧者<lb/>
寛之由是人知警勸而法在必行自近年設立水利官<lb/>
<pb n="KR4h0152_WYG_080-5b"/>
後一切委之然地既廣逺卒未能周居東則西不知在<lb/>
南則北罔卹欲求其無悮難矣夫軍國之需在賦稅賦<lb/>
稅之供在土田土田之出在豐歉豈可忽而不務者乎<lb/>
伏望著為令典今後水潦凡任牧民之任者悉令分投<lb/>
巡視督民而力救之務在水平而後可不可專委水利<lb/>
一官以悮大計則水患可禦而民有粒食之恵矣<lb/>
四曰專委任夫事功之成由委任委任之方貴專一伏<lb/>
覩永樂年間凡興建水利庶事皆責粮長而官自節度<lb/>
<pb n="KR4h0152_WYG_080-6a"/>
之蓋粮長之任職在農功賦税而己用心必専自近年<lb/>
以來添設塘長又立耆老復革去塘長而立圖長又有<lb/>
屬官義官之委糧長耆老之總紛紛多制一國三公十<lb/>
羊九牧民無定志莫知所從且屬官望淺位卑民不知<lb/>
畏義官總糧總耆又皆貪猾之人招權納賂靡所不為<lb/>
是皆無益于民適足以為聚斂之端張其兼併之勢又<lb/>
況保選耆老圖老皆由糧長則其人可知矣倚法為姦<lb/>
病民尤甚望將所設諸色盡行革去専令糧長圩長管<lb/>
<pb n="KR4h0152_WYG_080-6b"/>
之糧長管其都圩長管其圩縣之佐貳咸令分管地方<lb/>
往來巡視而正官總攬其綱考其殿最如比法歸于一<lb/>
而民免侵漁之患矣<lb/>
　<lb/>
　<lb/>
　<lb/>
　<lb/>
　明文海巻八十<lb/>
</p>
<p>
</p>
  </div>
</body>
</text>
</TEI>
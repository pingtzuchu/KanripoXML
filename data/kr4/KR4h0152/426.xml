<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>明文海巻四百二十六</head>
    <p>
<pb n="KR4h0152_WYG_426-1a"/>
欽定四庫全書<lb/>
　明文海巻四百二十六　　　餘姚黄宗羲編<lb/>
　　傳四十<lb/>
　　　雜傳<lb/>
　　山人操舟<hi>丘雲霄</hi>
止山子與程生君正將適越舟次城村有山人將之市<lb/>
呼渡甚急渡者曰舟楫具盍自渡而嗚嗚然也山人遂<lb/>
取楫放舟未中流漂蕩而下山人驚悸不自支將遡流<lb/>
<pb n="KR4h0152_WYG_426-1b"/>
而順鼓欲左舟而右楫顛倒失措而舟愈蕩有浣童子<lb/>
紿之曰急跪拜可止山人即跪拜環江而視者為之拊<lb/>
掌絶倒山人力窮乃呼救甚哀為有力者没而渡之止<lb/>
山子顧君正曰子識之學不達於經濟使居位操政柄<lb/>
不至顛倒謬戾而淪胥以敗如若人者幾希其能免天<lb/>
下後世一拊掌耶故曰上者舟也下者水也水以載舟<lb/>
亦以覆舟蓋善操則濟不善操則溺<lb/>
　　府君仁庵公<hi>丁自申</hi>
<pb n="KR4h0152_WYG_426-2a"/>
公諱善字彦仁仁庵其别號也其先自蘇州籍居晉江<lb/>
之文山里元至正末隨父大臯公徙居城南門外二十<lb/>
里許是為陳江今族姓櫛居江上公所貽也公為人倜<lb/>
儻志大以才略雄於里中陳江故多巨姓著代年逺自<lb/>
公後至擇一二門第相埒者與為賔禮而諸族無不俛<lb/>
首承伏環江居負海而海潮所往來處其地鹵㵼宜生<lb/>
海錯諸鮮居民受産以為業謂之海蕩沿海瀰漫一望<lb/>
數十頃大約産以什計公有七八其二三則與公為賔<lb/>
<pb n="KR4h0152_WYG_426-2b"/>
禮者得之而他不與焉國初更定籍版患編戸多占籍<lb/>
民官為出格稍右軍鹽二籍欲使民不病為軍而樂於<lb/>
趨鹽公抵縣自言有三子願各占一籍遂以三子名首<lb/>
實而鼎立受鹽焉其地無鹽之産而有鹽之征公之意<lb/>
第急於應令然亦自知其後必繁衍果可無累於斯役<lb/>
也觀此而公之慷慨好義可知已時海内甫定尚襲䝉<lb/>
古色目之舊里社好為白蓮㑹摇惑衆志官雖為厲禁<lb/>
猶弗戢有司廉公行誼使糾于鄉公發鴈溝諸黨觸禁<lb/>
<pb n="KR4h0152_WYG_426-3a"/>
白請以官治之新令方嚴而犯網者衆致獄嵗久不能<lb/>
決奏下刑部逮公與諸黨至京連及公之長子俱繫獄<lb/>
按法奏十人以上大罪不實當論死而諸黨揚揚然得<lb/>
志謂公父子當庾死獄中即骸骨不能返丘墓矣㑹有<lb/>
寫真者高皇帝召寫御容酷愛其似忌復為民間傳寫<lb/>
幽寘於獄一見公歎曰公非獄中人也當有遐福索紙<lb/>
為公圖小影片幅以遺公且曰後當無忘余言是夜公<lb/>
夢獄卒唱云北風吹倒玉欄干救出獄中苦難白頭老<lb/>
<pb n="KR4h0152_WYG_426-3b"/>
子歸去始知天意循環唱凡數過歌聲琅琅公驚起拊<lb/>
長子背曰傳神者之言豈固有騐哉己而果大風隕刑<lb/>
部欄石尚書檢獄察公寃覆訊再四隂致諸黨倣作白<lb/>
蓮社狀就衆中褫其巾幗諸黨盡伏辜無辭具獄奏聞<lb/>
乃治諸黨十八人編戍而出公父子於獄中其小影夾<lb/>
置衣領中以行公歸猶十數年老於家壽終七十八論<lb/>
曰夫觀仁庵公可不謂天道無親常與善人者哉方公<lb/>
繫獄論死度生還無日矣向非大風明公之寃以儆夫<lb/>
<pb n="KR4h0152_WYG_426-4a"/>
司寇者則囹圄之下幽同屋蔀何有於公之一死耶今<lb/>
吾子姓食指數千皆飽公之粒夫苟不力為善以不獲<lb/>
祐於天者非公子孫也申嵗祀瞻拜公像見公時雖在<lb/>
獄中而眉宇英氣襲人彼寫真者得以鑒其貌而騐諸<lb/>
後毫髪不爽也抑古之所謂有道者歟<lb/>
　　談參<hi>邵圭潔</hi>
談參者吴人也家故起農參生有心筭居湖鄉田多窪<lb/>
蕪鄉之民逃農而漁田之棄以弗闢者以萬計參薄其<lb/>
<pb n="KR4h0152_WYG_426-4b"/>
直收之傭饑者給其粟鑿其最窪者池焉周為高塍可<lb/>
備防洩闢而耕之嵗之入視平壌三倍池以百計皆蓄<lb/>
魚池之上為梁為茇舍皆蓄豕謂豕凉處而魚食豕下<lb/>
又易肥也塍之平阜植果屬其汙澤植菰屬可畦者植<lb/>
蔬屬皆以千計鳥鳬昆蟲之屬悉羅取法而售之亦以<lb/>
千計室中置數十匭日以其入分投之若某匭魚入某<lb/>
匭果入盈乃發之月發者數焉視田之入復三倍參且<lb/>
纎嗇憚費平生無紈綺服非大故不宰割毎飯熟一卵<lb/>
<pb n="KR4h0152_WYG_426-5a"/>
竅可容箸者箝而啖之飯畢封其竅留之再飯三飯乃<lb/>
盡以故參之貲日益窖而藏者數萬計然弗子僅有女<lb/>
女所適者某睨其藏久之一日參病亟某請曰翁脫不<lb/>
諱即誰嗣者參曰己有屬矣若將利之耶叱去之參死<lb/>
某乃謀戕其所屬者蔓而戕者幾人搆為獄官没參之<lb/>
産某盡歸其藏云<lb/>
邵子曰昔馬遷論貨殖謂巧者有餘拙者不足噫亦安<lb/>
所論巧拙哉莫巧於參矣參自奉不輕盡一卵有餘胡<lb/>
<pb n="KR4h0152_WYG_426-5b"/>
為哉矧參無遺算矣於身後計懵如也巧耶拙耶噫千<lb/>
匭百匭歸一匭矣謂千匭百匭者巧耶謂一匭者巧耶<lb/>
余故論之使效參者評焉<lb/>
　　潘屠<hi>車大任</hi>
夫君子秉持人紀勸善懲惡猶必以神道而設教非語<lb/>
怪也欲以濟其勸懲之所不及故君子有不廢焉潘屠<lb/>
者名麒秀水人居新城鎮之急水橋素以窣屠為業孟<lb/>
子曰矢人惟恐不傷人甚哉其不慎於擇術之故而然<lb/>
<pb n="KR4h0152_WYG_426-6a"/>
矣雖然世之為屠宰者豈鮮哉未必衆惡之皆歸稍獲<lb/>
令終無足怪異乃潘屠賦性兇暴先不知有母戕其母<lb/>
命又不畏天地神明雨晹偶愆輙加怨恨怒視三光其<lb/>
對天地父母也此屠宰之心也奪人財貨滛人妻女其<lb/>
視人之財貨妻女也亦此屠宰之心也見人强梁者附<lb/>
和之柔善者欺凌之教唆播弄致人繫殞而不恤其秦<lb/>
越視人之肥瘠亦此屠宰之心也新城鎮人畏之如虎<lb/>
惡之如蛇蝎壬寅秋八月二日身死越宿復甦語言動<lb/>
<pb n="KR4h0152_WYG_426-6b"/>
作一如舊日其妻大喜過望麒乃告其妻曰無以喜為<lb/>
也閻羅天子謂吾素行不義當受惡報第世人不信因<lb/>
果即自信者不親覿其苦狀誰則畏之是以死者受報<lb/>
生者不知往往作惡無忌上帝哀憫下民之無辜欲以<lb/>
津梁普度之令吾傳示萬衆暫時放回何喜乎語訖遂<lb/>
操刀自割其隂曰以報吾之宣滛也又自摳其兩目瞳<lb/>
子曰以報吾之怒視三光也又自斷其喉舌曰以報吾<lb/>
之致人繫殞也又自剖腹刳心曰以報吾之隂險賊物<lb/>
<pb n="KR4h0152_WYG_426-7a"/>
也是時隣人相與錯愕驚駭連日逺近來觀者千百人<lb/>
其妻初猶恥之揜戸而阻人入麒復告其妻曰閻羅天<lb/>
子正欲以吾示衆何阻焉但見其痛楚不覺直延至六<lb/>
日後方死同里居有諸生王道立者竒其事述而告之<lb/>
屠緯真緯真遂製因果記一篇示余余讀之歎曰因果<lb/>
報應之理從古有之使因果不足信潘麒之受報不宜<lb/>
若是酷且烈也彼其操刀而割孰令為之孰令受之如<lb/>
其知痛癢也何能强為即使不知割其一而己足何有<lb/>
<pb n="KR4h0152_WYG_426-7b"/>
餘勇漸次為之直至體無完膚而後已乎緯真所云人<lb/>
死而受苦報不屬形骸俱屬神受是神也非獨閻君之<lb/>
神儼然臨之在上亦潘麒之神自為鼓舞承當於下蓋<lb/>
造罪者神而受報者亦神形滅而神不滅信斯言也真<lb/>
足以喚醒愚䝉而鍼砭膏盲也己或曰子言因果報應<lb/>
之彰顯者若此何以孔顔之阨盗跖之壽而天固有所<lb/>
未定乎無論孔顔即如世人有忠孝節義者反受屠戮<lb/>
之慘檮杌饕餮者或享富貴之福又何漏網至是也且<lb/>
<pb n="KR4h0152_WYG_426-8a"/>
潘屠事誠足異何以止見於新城一方之人而他不多<lb/>
見耶余曰否否不然蘇子瞻謂雷霆擊不孝之人有時<lb/>
而不可測閻君處潘屠之事亦有時而不可測也不然<lb/>
物物刻而雕之嘵嘵然以示於衆閻君之威幾於䙝矣<lb/>
夫生死幽明理至微妙孔門未嘗一切諱之不以示人<lb/>
而世儒見釋氏有輪廻三世之說動輙以韓愈藉口豈<lb/>
知作善降祥作惡降殃即韓愈亦不能别為之解蓋吾<lb/>
人所造之善惡即因也所受之苦樂即果也蘇子瞻又<lb/>
<pb n="KR4h0152_WYG_426-8b"/>
曰吾人修徳於已責報於天取必於數十年之後至其<lb/>
子孫而定己久矣吾是以知天之果可必也蘇子固善<lb/>
悟此理者但三代而上其人多作善故壽考亦多三代<lb/>
而下其人多作惡故夭折亦多是以人相忘於因果如<lb/>
魚之相忘於江湖一在今世則罔悉前因安處今生則<lb/>
不悟來報而不知善惡感應之理毋論其遲速久近斷<lb/>
斷乎毫髪不爽譬之種樹者然前世因即種子也其生<lb/>
而後之受享則果之結實也又譬之索逋者然千金則<lb/>
<pb n="KR4h0152_WYG_426-9a"/>
償千百金則償百其福業之淺深亦如其所償之多寡<lb/>
也生生世世循環不窮神識常存形骸可改論至於神<lb/>
似無可逃而人猶不悟者惑滋甚已余聞馬少師諱文<lb/>
升者其卒之明日里人有王姓者自鄉回遇公於途見<lb/>
公蟒衣玉帶騶從嵬峩若素日出師之狀拜而别焉歸<lb/>
家問人則公己告終數日矣生為良佐死為正神寧獨<lb/>
馬少師然哉近世士人有作感應篇者中間稱述大都<lb/>
類是是故吾人觀馬少師之事則為善者興焉觀潘屠<lb/>
<pb n="KR4h0152_WYG_426-9b"/>
之事則為惡者懼焉王生素以孝行稱乃亟亟然傳此<lb/>
示人蓋與緯真氏同一宣慈䕶法之盛心也雖然此但<lb/>
可為愚人設耳聖門謹獨之訓其嚴乎君子無所慕而<lb/>
自善無所畏而自不為惡固不待其回生以示衆而始<lb/>
知其不可忽也故曰此君子所不廢非語怪也<lb/>
　　胡横江公<hi>曽朝節</hi>
余友格齋盧君思道素受業胡横江公公捐館舍久矣<lb/>
思公之遺教不能忘自為述以書遺余京師乞為公傳<lb/>
<pb n="KR4h0152_WYG_426-10a"/>
余童子時一再見公長乃知學已不及叩請盧君篤學<lb/>
人也其於公甚深余乃採掇其大合於所聞庶幾不謬<lb/>
誣焉公諱秉觀字尚賔行貴三十一别號横江世居桂<lb/>
陽州下鄉石燕坊父鯨甫母鄺氏正徳壬辰正月二日<lb/>
生公公質敏慧幼為舉子業㳺州庠嘉靖丁酉負笈道<lb/>
州從周合川公學合川公曰吾亦將往求師公曰師己<lb/>
登科復何師乎曰吾求師非舉業求以學聖人也去此<lb/>
六千里子能俱耶問為誰曰泰州王心齋先生具告以<lb/>
<pb n="KR4h0152_WYG_426-10b"/>
先生之學公欣然曰吾將歸禀於親束裝往從抵安豐<lb/>
里合川公以公見先生先生喜其有志踰月公聞先生<lb/>
之教日有領悟先生與語不倦公亦遂忘嵗月既三年<lb/>
告歸省先生贈之詩所稱許期望一時及門之士未嘗<lb/>
有焉將行而鎮江有欲迎致先生者先生即命公以其<lb/>
便代往寓東霞寺中三月闡發先生之學多所感奮陳<lb/>
竹溪諸君作巻送之時庚子二月也歸一年而先生訃<lb/>
至為心䘮毎以不獲再詣安豐為恨歸既罷去其業至<lb/>
<pb n="KR4h0152_WYG_426-11a"/>
是愈以倡學自任方鄉居日與里族談學里人環堵而<lb/>
聽歌聲常徹四野維時湖以南素不知有學公崛興風<lb/>
動遐邇吾武邑彭健堂顯卿首毅然往師事之遂以轉<lb/>
告同黨有志之士皆相繼執北面禮及公來遊邑中從<lb/>
者彌衆王君立齋有我欲終身横江子之句大司馬凝<lb/>
齋劉公時未第顧以信慕公父一溪翁訶止其行則日<lb/>
與彭君過從私所論議獨有契也其後劉公雅談名理<lb/>
有聲縉紳間本之則公倡云公造沈邃而智開朗妙得<lb/>
<pb n="KR4h0152_WYG_426-11b"/>
章句之外所與同志語竟日乃莫不歎服曰自吾見先<lb/>
生始得聞之其教人惟自體騐身心初不規責人過失<lb/>
或不得己但曰某不用功如用功則自無差失矣有問<lb/>
功夫者毎於坐定時指㸃喜怒哀樂未發之中體乃示<lb/>
以慎獨之功聞者咸見意趣莫不樂學公别築一室便<lb/>
生業以給來學門人滇中李明著謂為小人之事公曰<lb/>
得諸友來共明此道使善人益多雖躬耕亦為天下養<lb/>
賢固無愛於吾力也所著有立志盟省道說了心說惟<lb/>
<pb n="KR4h0152_WYG_426-12a"/>
以明學㫖不蘄為工别駕王劈泉公造請其門洽旬而<lb/>
後去月崖李公平大槁峒冦諮於公卒以收㨗州守蔣<lb/>
可齋公特加延禮迎宿於署中萬公守素則為題楚南<lb/>
獨秀匾贈之癸亥以疾終正寢將屬纊盧君進曰先生<lb/>
棄弟子往何處也先生涵養有年心體今若何公曰我<lb/>
此心明明白白再問生死證騐曰無今亦只有此心初<lb/>
盧君之從公學也嘗問打叠此心潔淨似亦無用公曰<lb/>
陽明先生云只因些子還嫌少空自支離過一生又誦<lb/>
<pb n="KR4h0152_WYG_426-12b"/>
程子語云一物不該非中也一事不為非中也忽不覺<lb/>
言下有省盧君歸久不至即以書召之曰吾欲爾來豈<lb/>
欲有弟子耶爾以我為師我亦如有師矣同堂共室積<lb/>
嵗累月相觀砥礪久而功夫熟庶幾有成聖人之學豈<lb/>
容影響湊泊乎及論身方心圓心方身圓類精思㝠解<lb/>
之語微盧君亦孰能抽其緒發其藏哉公配李氏有賢<lb/>
行子三天一天然天徳傳主在著公之學他固不得偹<lb/>
載爾<lb/>
<pb n="KR4h0152_WYG_426-13a"/>
　　元平章陳有定<hi>郭造卿</hi>
陳有定一名友定清流明溪人幼孤傭於橘州富室羅<lb/>
氏雖病頭瘡其狀魁岸有志略即樵為戲輙設隊伍羅<lb/>
竒之將以為壻其妻不悅以為瘡頭郎因失鵝而奔宿<lb/>
於隣舍王氏之門其家夢虎踞門得有定大異召飲食<lb/>
乞於羅妻以女俾習商販善敗大困充明溪驛卒至正<lb/>
紅巾冦起壬辰寧化曹柳順據曹坊擁衆數萬其黨八<lb/>
十餘突來明溪索馬衆莫敢拒有定被酒半酣諭衆紿<lb/>
<pb n="KR4h0152_WYG_426-13b"/>
而盡殺之柳順怒率步騎千餘將屠明溪有定發老孺<lb/>
登寨誓其侣賴政孫通胡螭等五百人乗柳順營自馳<lb/>
擊之斬獲過當遂進屠曹坊擒柳順以歸事聞授明溪<lb/>
寨廵檢羅翁賀之曰虎踞門之祥自此始矣有定謝以<lb/>
瘡頭郎豈敢翁謂不然陳嬰在秦以蒼頭封侯昔呼子<lb/>
者為之兆也子幸勉之大丈夫豈止此哉是年我太祖<lb/>
起濠州有定尋陞清流縣尉隣冦數十皆所剗平陞延<lb/>
平路總管戊戌十一月癸卯偽漢陳友諒將鄧克明䧟<lb/>
<pb n="KR4h0152_WYG_426-14a"/>
汀州越庚子進圍清流有定駐兵於縣前平安寨間道<lb/>
夜襲大敗之追於寧化清流以復繕崆峽嶺闗寨及南<lb/>
北寨守之是年福建行省參政袁天禄以福寧州歸我<lb/>
太祖壬寅五月有定復汀州鑿九龍灘石通舟楫以運<lb/>
汀粮鄧克明偕胡廷瑞復䧟邵武延平攻建寧城西北<lb/>
立數拾砦以鐡礟火箭雲車機弩攻突不少息凡十有<lb/>
八旬城中食且盡平章旺扎勒特穆爾謂非陳總管不可<lb/>
解八月壬辰有定奉檄偕行馳十數騎冒圍入城衆懽<lb/>
<pb n="KR4h0152_WYG_426-14b"/>
呼陳總管來吾屬生矣有定叱守將阮徳柔開北門焚<lb/>
橄欖山砦還奪水南砦敗之於菱角塘萬安州賊踐溺<lb/>
者千餘人孫通等尋復建陽崇安浦城諸縣有定尋復<lb/>
邵武郡縣賊散走輙遮殺之度三闗以遁安撫使李國<lb/>
鳳上其功第一陞福建行省參政事乙已四月太祖時<lb/>
為吴王命元降將胡深以處州總制王府參軍同指揮<lb/>
朱亮祖祁興耿天璧等統兵三萬五月至閩五戰浦城<lb/>
之南進克建陽崇安太祖甚慮有定豪悍㨗至大喜以<lb/>
<pb n="KR4h0152_WYG_426-15a"/>
所乗駿馬賜之有定赴建寧遣阮徳柔兵四萬屯錦江<lb/>
繞深背以㫁歸路深破其寨有定率牙將賴政等二千<lb/>
餘人突與深戰徳柔逆兵夾攻深馬蹷被執頗寛遇之<lb/>
深為具道朝廷威徳并陳天命所在援竇融歸漢事動<lb/>
之有定曰己既被執而且誘人不忠何耶我太祖遣使<lb/>
以良焉金帛贖深㑹有元使至督逼之遂殺深并其使<lb/>
我太祖震悼丙午興化林珙與惠安陳同柳博順仇殺<lb/>
引番阿固鼐及伊巴尔希木兵時博順據興化行省檄有定<lb/>
<pb n="KR4h0152_WYG_426-15b"/>
討捕番冦遂南下四月阿固鼐黨博拜等攻興化寧真<lb/>
門有定子宗海已領兵夜入城明日開西南二門縱兵<lb/>
而出旗服鮮明步伐整肅亦思巴奚所恃弓箭刀牌宗<lb/>
海兵直搏之伊巴爾希木遂大敗僵屍數千追擒博拜等<lb/>
殺之是日有定師至撫集軍民完復路治聲勢赫然博<lb/>
順在城中聼令而同及珙皆領兵奉約束先是泉州賽<lb/>
甫丁據福州路戰敗餘衆航海還據泉州故有阿巫那<lb/>
之亂有定命宗海督博順及同等兵合珙水軍並攻泉<lb/>
<pb n="KR4h0152_WYG_426-16a"/>
州自以師繼之五月克泉州擒阿巫那等興泉二郡始<lb/>
免於禍八月留福建行省平章政事右丞修城池養銳<lb/>
備儲分遣諸將各守郡縣時長汀人羅良授漳州路總<lb/>
管與有定素有郤九月有定使至漳良獨不下乃以書<lb/>
責有定有定大怒益發兵攻之良使三千人伏江東待<lb/>
之誡有警勿輕移忽有定兵千人夜攻海倉寨佯言奪<lb/>
海舟乗潮直下警至伏兵悉赴之有定遂渡柳營江士<lb/>
卒驚潰良逆戰敗績遂圍城良誓死守踰月部下有叛<lb/>
<pb n="KR4h0152_WYG_426-16b"/>
者延有定入城䧟良死之有定遂據漳州以其地勢完<lb/>
固乃鑿山以洩之而縮其城西凡平閩諸寨三百餘奄<lb/>
有潮州以行省郎中王翰徳望素著表授潮州總管兼<lb/>
督廵梅惠丁未五年戊寅元以空名宣勑遣赴福建行<lb/>
省平章曲出及有定驗有功者授之政由有定出行省<lb/>
都司藍光獨謇謇持正一言不合遂拂衣歸蓋多更制<lb/>
用其私人朝廷命官不與矣福寧州人陳瑞生為福建<lb/>
宣慰使出鎮福清州拒有定被執憤罵見殺其妻及幼<lb/>
<pb n="KR4h0152_WYG_426-17a"/>
女投井有定由福清平海上烏尾賊海上人立碑頌之<lb/>
崇安令孔稭拒有定而死建陽人詹翰自保障其鄉不<lb/>
從有定遇害有定於建陽因閩越王大潭城址増築之<lb/>
以備我太祖兵先是胡深没太祖問太史令劉基基以<lb/>
有定守株虜腹中無書不足畏惟方谷珍負山跨海可<lb/>
虞既平珍由海入閩取之如反掌耳九月命御史大夫<lb/>
湯和都督吴禎領兵三萬征方谷珍谷珍請救有定恨<lb/>
其部下悮殺海戍不之援谷珍遁於海十月甲子命平<lb/>
<pb n="KR4h0152_WYG_426-17b"/>
章胡廷瑞為征南將軍江西行省左丞相何文輝副之<lb/>
湖廣參政戴徳孺隨行由江西取福建以廷瑞本偽漢<lb/>
將嘗攻閩中而知地理險易也十月壬寅廷瑞攻杉闗<lb/>
賴政為指揮戰屢不克退保汀州廷瑞遣指揮沈守仁<lb/>
費子賢乗勝略光澤下之十一月甲辰廷瑞至邵武守<lb/>
將李宗茂降丁已至建陽守臣曹復疇降留沈守仁守<lb/>
之是時方谷珍降得舟楫萬計戊午勑征南將軍湯和<lb/>
副將軍廖永忠都督吴禎舟師自明州由海道以取福<lb/>
<pb n="KR4h0152_WYG_426-18a"/>
建己未廣信衛指揮沐英帥師破分水闗畧崇安縣克<lb/>
之太祖問閩中諸將於御史中丞章溢對曰兩道進兵<lb/>
此固必勝宜兼用韓信修棧道度陳倉之策閩人尤聞<lb/>
李文忠威信若令文忠更引一軍從浦城取建陽萬全<lb/>
計也次日詔文忠等出師以溢子存道率鄉兵從之文<lb/>
忠督部將繆美鎮撫譚濟等兵三萬攻浦城有定守禦<lb/>
偏將胡螭豪悍多力屢出死戰美濟兵屢不利文忠復<lb/>
遣萬戸武徳兵挑戰璃不為意閉闗酣酒而臥繆美武<lb/>
<pb n="KR4h0152_WYG_426-18b"/>
徳乗夜雨斫闗入醉起手刅數十人時大寒血凝刅遂<lb/>
敗死進攻無蓋銅船山寨文忠不敢輕進乃屯浦城待<lb/>
海師消息有定大驚自率兵至延平復遣兵至邵武建<lb/>
陽十二月湯和廖永忠徐大興吴禎費聚謝得清等帥<lb/>
舟師由明州海道擒把海指揮孫通嚴程乗虛而下不<lb/>
數日掩至福州城下圍西南水部三門直入鼓譟守臣<lb/>
曲出遁守將瑪爾達出降湯和整衆入行省宣政院事<lb/>
多爾行省郎中拜特穆耳死之廣東㢘訪司僉事呼圖<lb/>
<pb n="KR4h0152_WYG_426-19a"/>
布迪音寓福州投井死江西行省郎中吕復攝長樂自經<lb/>
死行臺侍御史韓凖病不服藥卒元參政王仁遣宣慰<lb/>
使闗珠至興化諭降有定所設府判徐昇及元帥王思<lb/>
義葉萬等殺珠及經歴鄭元明走泉州軍民自至福州<lb/>
納欵戊申正月乙亥太祖即皇帝位改元壬午胡廷瑞<lb/>
至建寧參政陳子竒堅守壬辰克建寧執陳子竒械送<lb/>
京師湯和等命指揮孫虎督新附者守福州乗勢自水<lb/>
口舟騎並抵延平水南隔溪而陣廖永忠渡水攻西門<lb/>
<pb n="KR4h0152_WYG_426-19b"/>
有定倉卒遣參政文殊哈雅指揮賴政等七戰不勝閉<lb/>
門堅守湯和奉命招降有定嗔目語我為元守土官可<lb/>
以土地易富貴耶子宗海叩諫不聽遣其出守將樂將<lb/>
佐知其不降乃請出戰有定疑攜異殺其將蕭院判士<lb/>
卒多踰城夜遁徐大興攻東北門廖永忠攻西南門四<lb/>
門鼓譟勢急聞李文忠胡廷瑞兵逼度不能文乃衣冠<lb/>
北面拜訖退省堂仰孔雀血以死文殊哈雅等輿屍出<lb/>
降至神武門疾雷震醒械送京師宗海自將樂來歸和<lb/>
<pb n="KR4h0152_WYG_426-20a"/>
并執之有定至京師帝將釋之授以元官曰不降伏銅<lb/>
馬古炮烙刑也有定伏之命瘞其屍或云有定死時賜<lb/>
深子臠之祭其父云三月辛未師至漳州達嚕噶齊特<lb/>
哩必黙死焉五月丙寅有定故將金子隆攻延平官軍<lb/>
出陳於城南橋以禦之指揮蔡玉大破其衆追至沙縣<lb/>
青雲寨子隆等負險拒守沐英遣兵夾攻破之㧞閩溪<lb/>
十八寨擒馮谷保廖永忠撫漳泉閩地悉平王翰居十<lb/>
年因薦書至引決藍光深衣隱居教授三十年卒羅良<lb/>
<pb n="KR4h0152_WYG_426-20b"/>
有别傳福清參軍陳八不仕藏有定像長身巨目狀貌<lb/>
偉然今其家尚世祀之當有定興屬元皆以非世所敢<lb/>
指名莫不多羅翁知人及王氏之得壻也迨敗禍必及<lb/>
之故二氏無歸附者人乃言曰有定一時雖虎踞閩故<lb/>
王地踞其門而為贅是若贅龎非所有也陳嬰從母言<lb/>
不蒼頭持起乃興有定暴得大名則不祥固宜羅翁之<lb/>
知不及陳母逺矣蓋以成敗論之故不知者諱焉史氏<lb/>
曰有定起布衣平巨冦以累功而受元職視偽漢輩不<lb/>
<pb n="KR4h0152_WYG_426-21a"/>
同其自稱許輙曰元吾主云既為右丞郡縣不服則征<lb/>
之其時既亂自以便宜從事爾平章多爾輩多元死節<lb/>
之臣倘有定䟦扈據閩則當死之觀其所攻漳州而特<lb/>
哩必黙不死可知矣第真主龍興不知如胡深棄元歸<lb/>
順是其頑也嗟夫元既失政天下共起即有定終非純<lb/>
臣寧非勝廣田横者流歟得王失虜葢難言之矣<lb/>
　　洪溪子<hi>楊兆京</hi>
洪溪子者不知何許人余亦未嘗識其面與友人浙中<lb/>
<pb n="KR4h0152_WYG_426-21b"/>
陸生善生七八嵗時遇洪溪於途撫之笑曰子識我乎<lb/>
尚憶松溪對月説無生否也越十載陸髙才年少聲華<lb/>
籍甚步自西湖不意中與洪溪遇陸亦欣然若故人相<lb/>
與握手慇懃洪溪歎曰吾子氣静而神深氣静可與入<lb/>
道情深易於溺縁譬如利器本有剸犀切玉之貲用倒<lb/>
之鮮不血指矣陸服其言汗浹沾背然未能改也乂五<lb/>
載陸再遊杭則聲名益振文章益雄日與名公卿為伍<lb/>
一日正杜門却掃焚香獨坐則洪溪忽復相訪欷歔太<lb/>
<pb n="KR4h0152_WYG_426-22a"/>
息曰吾子世味愈深本來面目愈逺矣陸曰我亦不自<lb/>
知其故然嘗聞之凡人才與情相生某徃往自負情多<lb/>
豈為才所誤耶洪溪曰然但文人結習自是如此聖人<lb/>
忘情其次不能無所寄顧用之何如耳興㑹所之何不<lb/>
放懐山水寓意琴書與夫朝有花夕有月其為所愛與<lb/>
嗜慾何異然取之莫競與心無係其損益殊矣吾雖羽<lb/>
流頗好翰墨嘗藏古畫一軸當出以相賞展巻凡數幅<lb/>
或作玉堂貴客或作麟閣功臣或作紅樓歌舞或作北<lb/>
<pb n="KR4h0152_WYG_426-22b"/>
邙送客曰人間事盡如斯矣陸爽然悔悟欲從之入山<lb/>
洪溪曰入道之人非剛腸烈性不可子胷中不無係戀<lb/>
恐未能終始然仙風固在終當相度也遂謝余嘗遇陸<lb/>
於山中寒夜挑燈對榻細述其概余喜其言多近道故<lb/>
傳其事<lb/>
　<lb/>
　<lb/>
　明文海巻四百二十六<lb/>
</p>
<p>
</p>
  </div>
</body>
</text>
</TEI>
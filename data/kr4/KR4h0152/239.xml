<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>明文海巻二百三十九</head>
    <p>
<pb n="KR4h0152_WYG_239-1a"/>
欽定四庫全書<lb/>
　明文海巻二百三十九　　餘姚黄宗羲編<lb/>
　　序三十<lb/>
　　　文集<lb/>
　　欝洲遺稿序<hi>黄佐</hi>
唐宋間詩文宗匠世所繩譽者不曰秋水芙蓉則曰流<lb/>
泉灑落蒼翠擬諸形容若極其美矣佐竊嗛焉葢雕飾<lb/>
雖去而景象則弗𢎞音響雖清而膏馥則弗逺大人豈<lb/>
<pb n="KR4h0152_WYG_239-1b"/>
如是哉今夫黄河之出崑崙也窮而探之則源星宿切<lb/>
搏桑涵蓬島而入蜺羅其瀾涣如也然後洪流混混從天<lb/>
而來入海而滙迤延八裔不能致其淺潛渫百川不能増<lb/>
其深蒸雲液雨不能盡其仁含垢納汙不能傷其潔吾<lb/>
度如之發為詩文斯天下之大觀也已故少師梁文康<lb/>
公欝湖遺稿佐不敢律以唐宋詩文而惟以海觀焉何<lb/>
也昭其度也於乎大人以天下為度居相位者孰不以<lb/>
自許哉然臨利害僅毫髮輙惴惴焉思為之所矧又較<lb/>
<pb n="KR4h0152_WYG_239-2a"/>
計毁譽喜諛惡直福威之下夫誰忤之韓魏公曰不以<lb/>
同異為喜怒不以喜怒為用舍賈似道曰我不知孰為<lb/>
好人但順我即為好耳度之不同乃如是哉治亂之源槩<lb/>
可占已當毅皇帝時公首百揆石齋楊公宅憂甫闋亟<lb/>
起之俾位於已上敬所蔣公方在庻寮則延譽宫府力㧞<lb/>
為輔比南廵狩公欲奉天子行寶以往楊公不可蔣公<lb/>
益不可且嘖有煩言公無少見於顔色亦未嘗輙語人也<lb/>
及佐督學兩粤蔣公始語其詳服公盛德不特同升之<lb/>
<pb n="KR4h0152_WYG_239-2b"/>
感而已先是西安張御史璉者論列詆毁人不能堪而<lb/>
公引慝薦揚竟至大用璉終身感之夫東里南陽皆賢相<lb/>
也然逺抑庵不使入閣斥一峰不得立朝視公之度何如<lb/>
也神道誌銘公之德業詳矣而佐獨舉二事補其遺闕以<lb/>
見公之所以為大者初不係於詩文也於乎人性猶之<lb/>
水也發而為情過往來續澄停於中猶之淵也自非敦<lb/>
養其性以時出之則所以紀天地綱民物者荒矣天下<lb/>
亦殆矣哉是故一語不合睚眦隨之甚至怒室而色市<lb/>
<pb n="KR4h0152_WYG_239-3a"/>
不可磯者也覆水㘭堂之上而芥為之舟置杯焉則膠<lb/>
淺中者也公家順德實分自南海始號厚齋晚取欝水<lb/>
靈洲為號其亦鎭定之義與佐生也晚辱公之知夙夜<lb/>
自虞天性惟磯且淺焉是懼故三致意於斯云<lb/>
　　眉軒存藁序<hi>黄佐</hi>
有明之文百餘年來鑠乎超於盛矣成化以前道術尚<lb/>
一而天下無異習學士大夫視周程朱子之說如四體<lb/>
然惟恐傷之以故詞雖往往弗華而每根於理質惟亡<lb/>
<pb n="KR4h0152_WYG_239-3b"/>
大斵而氣亦霈然以昌其風俗樸茂可想見也佐童時<lb/>
未有知思傚先秦而宋之棄其修詞駁如也先考粤洲<lb/>
府君見之語曰嗟汝佐誰以是命汝來居吾語女夫文<lb/>
也者文也由中而見之外者也其法欲顯不欲晦欲典<lb/>
不欲詭欲淺不欲邃天垂日星地形河岳夫誰能蔑視<lb/>
之而以詰曲嵬𤨏為哉是故前之三代歴夏殷而文成<lb/>
於周後之三代歴漢唐而文成於宋觀諸通書定性易<lb/>
詩諸詁六藝而後所未有也非宋也則將孰配周者而<lb/>
<pb n="KR4h0152_WYG_239-4a"/>
舍弗宗佐乎吾見女之日叛於道也佐謹識之不敢以<lb/>
告人嘉靖甲申始獲交新安汪子恒以是相切劘焉又<lb/>
三年以謁告歸汪子出厥考眉軒先生存藁俾為叙既<lb/>
受以卒業則作而歎曰新安故朱子闕里也流風餘韻<lb/>
其猶有存者乎觀先生詩格得諸陶韋而文字尺度循<lb/>
韓歐是朱子之敎也典質爾雅絶不為嶮巇語然而温<lb/>
粹之光若天球不琢而自可挹大抵如先考昔所言夫<lb/>
佐佩先訓至於今未能脫習又安能知先生獨惜先考<lb/>
<pb n="KR4h0152_WYG_239-4b"/>
生長成化間正與先生同時而山川悠邈不得一相遇<lb/>
以上下其議論也既為叙以歸汪子因惘然者久之<lb/>
　　梓溪文集序<hi>黄佐</hi>
宋歐陽公文章經濟天下翕然宗之荆舒繼起摛辭雖<lb/>
工掩於相業愛而傳者罕矣方是時二程在朝忠言入<lb/>
告上每俯躬嘉納風及用舍亦勤首肯然典禮法度一<lb/>
變雖巽誘諄切莫之能繹也臣從善則可以善君吁難<lb/>
矣哉毅皇帝豫逰時史官敢諫者惟梓溪舒先生一人<lb/>
<pb n="KR4h0152_WYG_239-5a"/>
罹杖後病卧院中掌院者懼禍使人摽出之先生屹不<lb/>
為動曰吾官於此當死於此既謪閩裹瘡就道或勸俟<lb/>
痊先生曰死吾分也敢少留耶宅憂扶柩自江而湖忽雲<lb/>
垂波立舟楫危甚為文籲祭風濤頓息人服其精誠於時<lb/>
再杖抵家則沒矣年四十有四爾謂之烈丈夫者非耶平<lb/>
生清苦家無立壁儲御史良材為卜築㑹城居其妻孥<lb/>
佐曩歲過之二子奏奉出其文相示於乎先生勵志聖<lb/>
賢之學氣節文章葢餘事也江右大魁惟一峰以道鳴<lb/>
<pb n="KR4h0152_WYG_239-5b"/>
世先生實繼之其策名清時同令德榮問同官止修撰<lb/>
道而終又同雖儕之伊洛諸賢可也夫豈徒以文傳者<lb/>
哉憶歲丙子偕陵陽梅君百一北上偶論武王代殷歲在<lb/>
鶉火通考象緯弗載因推歩之歲在鳥帑旅於龍首我<lb/>
聖祖殄平偽漢丁未改元星紀吳分也壬午靖難析木<lb/>
燕分也福德所在其應如響可弗詳乎梅歎曰向見國<lb/>
裳亦論到此佐自是知先生比入史舘先生復官造朝<lb/>
相見握手謂曰吾識君於百一久矣自是過從驩甚嘗<lb/>
<pb n="KR4h0152_WYG_239-6a"/>
曰心術與學術相符者也懐居與懐利相因者也怠勝<lb/>
敬欲勝義則其心死其學偽吾儕格君其豫在此佐恒<lb/>
衣其德言每察先生端居終日讀書治事之暇未嘗晝寢<lb/>
夜必計過自訟晤即相告葢乾乾惕若其真積深矣嘗<lb/>
謝貤恩騎入吏部堂屬嘖有煩言先生將奏其作威佐謂<lb/>
曰曽記定性書乎人於怒時遽忘其怒先生謝曰吾子<lb/>
督責是也即焚其草每言厯象古太史職也中星以日<lb/>
為主七政以歲為主占則必應佐弗能及也其論西山<lb/>
<pb n="KR4h0152_WYG_239-6b"/>
變律謂擴前哲所未發佐謂此乃京房執始受變虞之<lb/>
屬耳始謂不然居二日來曰吾過矣檢漢志果京房律也<lb/>
因言鍾律度量所以治厯明時康節粗得大意而不能建<lb/>
律運厯將舉禮樂必也周官乎觀大司樂則律厯備矣佐<lb/>
深韙之惜其著述散逸兹集特十一爾吾廣方伯張公<lb/>
鏊學憲張公希舉皆先生鄉人也聞而欲刻之先一夕<lb/>
佐夢先生來顧語笑如昔懇曰吾文欲刻盍慎擇諸明<lb/>
發而二公果至於是手自校選定為五巻於乎先生信<lb/>
<pb n="KR4h0152_WYG_239-7a"/>
神明矣哉葢其為人也其死忠勇其孝感誠其從善敏<lb/>
其自治嚴其禔身潔其處貧樂故能合内外貫天人名<lb/>
理如程朱詩文如韓歐而多所自得使若荆舒之逄時<lb/>
則率典廸而媢嫉者消矣然則先生進退存亡其為天<lb/>
下國家所關係豈細故哉佐於是重有感焉<lb/>
　　宿少卿奏草序<hi>張邦竒</hi>
嗚呼此嘉州宿少卿奏草也天下傳之國史載之侍御<lb/>
衡陽劉公按蜀之暇為之校正而翻刋之既又命邦竒<lb/>
<pb n="KR4h0152_WYG_239-7b"/>
序之宿君始官户曹以是奏也至擯廢以死可謂辱矣<lb/>
而人情顧榮之若此豈非天也與葢古者上以天御其<lb/>
下下以天事其上是故喜怒有所不任而寵辱有所不<lb/>
恤喜怒有所不任則慶刑施焉而天下以勸以懲寵辱<lb/>
有所不恤則身名立焉而天下以動以變否則爵賞之<lb/>
加辱於梏拲擯斥之及榮於登崇吾其如民何宿君是<lb/>
奏所謂六患三夲者當時果能用之則豈獨朝廷幸哉<lb/>
雖一時狐鼠之徒其禍亦不至若是烈也然不敢必其<lb/>
<pb n="KR4h0152_WYG_239-8a"/>
少試於上而顧能使之盛行於天下以及於無窮故曰<lb/>
豈非天也與是故榮辱人主之柄也而君子之於榮辱<lb/>
有時乎不在君而在我夫不在君而在我者非違君也<lb/>
必以天事吾君而不敢易也夫惟以天事君吾身雖辱<lb/>
朝廷猶受其榮焉而况遭時行道者乎予不佞誤官兩<lb/>
蜀有癉彰之責敢因宿公奏草也發侍御公之志以為<lb/>
今日告<lb/>
　<lb/>
<pb n="KR4h0152_WYG_239-8b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　明文海巻二百三十九<lb/>
</p>
<p>
</p>
  </div>
</body>
</text>
</TEI>
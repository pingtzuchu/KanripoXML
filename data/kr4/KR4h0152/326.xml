<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>明文海巻三百二十六</head>
    <p>
<pb n="KR4h0152_WYG_326-1a"/>
欽定四庫全書<lb/>
　明文海巻三百二十六　　　餘姚黄宗羲編<lb/>
　　序一百十七<lb/>
　　　列女<lb/>
　　夀誥封何太安人序<hi>黄道周</hi>
吾鄉何𤣥于先生興其家學兼總諸經生值興時與道<lb/>
俱泰欲以其博通敦説者上佐天子下誘來彦方今搜<lb/>
討異才紹衣世廟鼔舞通變與天下盡神先生遂從郎<lb/>
<pb n="KR4h0152_WYG_326-1b"/>
署特擢為給事中宣綸之日人以為書呈圖見鱗羽所<lb/>
宗不是過也太夫人值覽揆之辰鄉里長者進黄生而<lb/>
問之曰子觀往昔横經之儒有被寵命如此者乎曰有<lb/>
之梁丘賀治田氏易著於地節匡衡治詩禮著於永光<lb/>
皆起郎署為給事中與天子宻邇延問得失使微言大<lb/>
義不絶於天下今士大夫持論錯於申韓甚者以為晁<lb/>
賈喜剽説争一時之急未有窮本探要如何先生者也<lb/>
長者曰梁匡章句何敢方先生然漢給事中皆領尚書<lb/>
<pb n="KR4h0152_WYG_326-2a"/>
少府安昌博山皆以侯侍中繫印綬盤礴石渠出入温<lb/>
室故能發抒布其藴藉今給事秩下郎中徒以封駁持<lb/>
國是安所得横經帝前進粤若而稱之黄生曰然子不<lb/>
觀貢禹王良孫寳盧植皆為議郎遷諫大夫朝發一論<lb/>
暮播九室親不如安昌宻不如博山而令聞施於今日<lb/>
况今先生原古昔諳時務格當宁以應化柄使天下搏<lb/>
心戢志敦庸反經何必偃息虎觀之旁棲遲逢掖之下<lb/>
乎方宣徳時始制巡撫一日擢四曹郎為亞卿分命節<lb/>
<pb n="KR4h0152_WYG_326-2b"/>
鉞今其傳者獨于謙周忱耳他以薦舉改授得翰林者<lb/>
纍纍皆不甚著士致用固在覃精非貎為髙尊也孔北<lb/>
海曰雋不疑引經而定北闕之前夏侯勝當車而辨常<lb/>
陰之驗與夫巨骨出呉黄熊入夢隼來尺砮亥有六身<lb/>
非洽聞周覽者易識其端乎何先生以通敏之才逖稽<lb/>
善斷俯收衆議遐本載籍任城之世業平陵之家緒於<lb/>
是益昌矣温室石渠何足多也長者又進曰然有宋名<lb/>
賢湛尚道徳如鄒志完劉器之皆以母在堂且不任諫<lb/>
<pb n="KR4h0152_WYG_326-3a"/>
官今天下庶政萃於六垣羲照之下不遑啓處先生方<lb/>
以志色兼養而為天下觿杓醯醬日不暫舍何以得晨<lb/>
夕穆色嬉志者黄生曰是則在先生矣曽誕有言君子<lb/>
知道而神立志而清鄒志完立志矣未可謂知道也先生<lb/>
聲振條貫穿徹要妙六爻所以伸屈顯義所以終始先<lb/>
生體備之矣吾儕小人昧於天時不勝人事則又何稱<lb/>
焉於是長者奉觴而進曰吾今而知希有之<lb/>
　　賀旌表盧母節孝序<hi>黄道周</hi>
<pb n="KR4h0152_WYG_326-3b"/>
孝子曰天救慈衛何謂也國養於其母家食於其母髙<lb/>
䦘之門内無慈良其實不讓故天下極豐百榮憤張衡<lb/>
宰不慈橋臂自雄瘈狗相伺其轄必亡家道將理厥有<lb/>
士女以似以續以為徽主故為慈以救孝孝以救義救<lb/>
孝則天下歸德救義則天下歸制為慈以救節節以救<lb/>
儉救節則天下歸信救儉則天下歸利焉故禮以衞貞<lb/>
則以衞清至衞歸慈乃與天所天道之所尚慈者以為<lb/>
露雷風雨皆出於地地皆不任而獨自以為牝韌韌然<lb/>
<pb n="KR4h0152_WYG_326-4a"/>
使生者得以養死者得以葬如此而己易曰先迷後得<lb/>
無成有終救迷而衞終生樂以人名而名之於反故曰<lb/>
含章以余所觀盧母張孺人天衞之矣所謂天衞之者<lb/>
孺人之嬪於盧甫可逾載祖德不殄而孺人有子蓼荼<lb/>
叢集垂四十年内有喪祭之任外有睥睨之釁天救盧<lb/>
氏則必以慈衛孺人天衞孺人則孺人始得以慈衞盧<lb/>
氏故盧氏之有孺人所謂天救孺人之撫有盧氏所謂<lb/>
慈衞也子産者鄭國之相也而國稱之曰母夫豈以子<lb/>
<pb n="KR4h0152_WYG_326-4b"/>
産無烈火之焰竹書之劵也乎為人臣子心創而著其<lb/>
忠孝為婦女心創而獲其節義各以救人則不獲自救<lb/>
以衛人則不獲自衞所獲其救之衞之者天也孺人之<lb/>
為閫相有十載之姑十五載之翁二十載之兇孽戾宗<lb/>
以孝則牖下之庀莫之敢尸以義則蕭墻之慝莫之敢作<lb/>
以節則自甘而安以儉則不過乎物是非一慈也而謂<lb/>
慈領之者猶夫墳衍之生露雷嶽瀆之起風雨墳衍嶽<lb/>
瀆不别於地而包舉之譬於國僑則慈道含章矣故持<lb/>
<pb n="KR4h0152_WYG_326-5a"/>
人家國不明慈衞之義者以救國則無以衞其家以救<lb/>
家則無以衞其身孺人之翁司徒公方為銓郎時江陵<lb/>
初柄國用威楚束濕海内既濡首不自終制海内章奏<lb/>
道孝義者率格不下司徒公當時心非之也今海内又<lb/>
明法上下逡逡以文貌相羇然小有劇賊燻勢力劫士<lb/>
大夫則士大夫俛首汙面從之當宁不得己亷諸海内<lb/>
孝義之行用章闡風示之則是天下士夫率自救瞑眩<lb/>
籍是笄髽者以為發藥也堂内即甚慈用筐篋盛其喜<lb/>
<pb n="KR4h0152_WYG_326-5b"/>
怒諸姊授管鑰投地鏘然則櫛縱有剉疽之痛安在嚴<lb/>
家之無格鹵乎士大夫固自嚴以當宁視之則猶孺子<lb/>
也姚安太守張先生曰吾女幼而知書識道理遇大事<lb/>
有擔當不為浮議所動天下固多男子識道理通詩書<lb/>
值大事委擔相視道逢傭奴談禍福吉凶目瞠然不知<lb/>
所謀遇金炭輕重崩角攀昻者不可勝數此其故豈可<lb/>
僅操箠拔作之乎天下無事不講救衛之術驟有事又<lb/>
不得志操婦人冠紱而前則是使雄貌雌聲者相謾為<lb/>
<pb n="KR4h0152_WYG_326-6a"/>
笑也故謂天下失德救以孝天下無制救以義天下寡<lb/>
信救以節天下失利救以儉四方未得吾慈不失以張<lb/>
孺人之慈立於<graphic n="KR1142" url="https://raw.githubusercontent.com/kanripo/KR-Gaiji/master/images/KR1142.png" mimeType="image/png"/>臲四顧之際抽緒如綫以至於未被<lb/>
方幅使夫賢俊長者望其𦙍子如吉光威鳳冀為儕輩<lb/>
恐不可得以是而衞天下猶操井上繘瓶而舉之也巾<lb/>
櫛而有國僑則是在斯矣於是八月曲周路直指述諸<lb/>
風誦以孺人之行達宸聽既有命逺邇翕然姚安諸昆<lb/>
從謂余寔知之余謂是天下之慈衞也故因為解老而<lb/>
<pb n="KR4h0152_WYG_326-6b"/>
又舉之以當頌於此<lb/>
　　吳門范趙兩大家集叙<hi>潘之恒</hi>
詩首國風風首二南自后妃諸侯夫人大夫妻庶媵姬<lb/>
妾莫不有詩大抵皆出婦人女子而風實係之漢魏晉<lb/>
唐而下始屬之士君子以代閨閣之詠乃謂婦人工詩<lb/>
為非宜而傳流者或倩之男子目為贋作其謬益甚漢<lb/>
書續自班昭合宫師事稱曹大家東征列於文選女誡<lb/>
載之内則亘古推為良史至如婕妤團扇蔡琰胡笳雪<lb/>
<pb n="KR4h0152_WYG_326-7a"/>
詠謝庭詩謔鄭婢徐淑寄椽羅敷有夫燕子樓浣花溪<lb/>
之什即冠紳名家猶避其鋒而昭代彤管之編何其多<lb/>
瓌瑋琳琅也蜀之楊信之費㑹稽之孫此三夫人者皆<lb/>
以藻麗名世許景樊夷女尚擅譽朝鮮誇於華夏而況<lb/>
我明文章辭翰炳燿於前者乎緗帙瑶編三吳為盛不<lb/>
慧居吳最久與范長倩趙凡夫兩公定盟二十餘年傳<lb/>
壺懿而奉徽音絡緯考槃之集久為欽服未敢増損甲<lb/>
乙而贊一辭彼將模楷聖經伉儷詞宗孰能窺其閫奥<lb/>
<pb n="KR4h0152_WYG_326-7b"/>
毎為之嘆賞嗟誦而己嵗戊午館於宣城過王君玉汝<lb/>
齋頭偶見披閱二集至韋絶笈敝且多蝇頭蟲書標於<lb/>
鉛槧間雌黄采掇務取淺近警句余乃大驚此吾十年<lb/>
來未得定而定於誰氏耶王顔頳發猶豫未吐其友詹<lb/>
曰至代言此王君閨淑賈氏朝夕所諷詠者也夫卑梁<lb/>
之女致師於采桑僖負羈之妻宥愆於加璧即参二隗<lb/>
蕩蔡姬曽足當齊晉之賦然衞女謝伐國之謀姜氏任<lb/>
反戈之戮皆自女子發之安知盡出管晏二君下也故<lb/>
<pb n="KR4h0152_WYG_326-8a"/>
余一從賈氏所定同曰至詮次而傳之都門以假溢於<lb/>
彤管彼齊之鷄鳴唐之蟋蟀其喈喈瞿瞿者尚欲發明<lb/>
王之夢惕良士之懷試觀列國遺風亦將有感而興矣<lb/>
　　陳小韞詩序<hi>鄭之𤣥</hi>
陳小韞者予友陳宗九之令女也宗九博學多聞善諸<lb/>
體詩小韞年八嵗竊學宗九為詩得語云素手挽琵琶<lb/>
清聲明月中宗九見之驚曰此吾家道韞於是小韞能<lb/>
熟讀綱鑑世說二書益為詩宗九稍出以示余余始駭<lb/>
<pb n="KR4h0152_WYG_326-8b"/>
嘆我輩不如也古今所傳樂府諸題其事之闗於閨閣<lb/>
者率男子作女人語雖工不必肖若夫以女子作女人<lb/>
語則渾身都似矣此小韞之所以為詩也鍾記室詩品<lb/>
言自李都尉迄班倢伃將百年間有婦人焉一人而己<lb/>
又曰為五言者不過數家而婦人居二徐淑叙别之作<lb/>
亞於團扇何戞戞其難之也他如蘇伯玉盤中之妻竇<lb/>
連波廽文之婦莫不曲折温柔纒綿深妙讀其詩者使<lb/>
人有仳離悽怨之感豈男子所能為哉小韞之詩體物<lb/>
<pb n="KR4h0152_WYG_326-9a"/>
甚微温婉而静無傷怨之遭雖不必方之於古要自成<lb/>
其為閨閣之本色矣其詩之嘉者咏蓮云輕舟忽逢三<lb/>
數女手撥荷花隔舟語片片花英隨波流隔水争抛青<lb/>
蓮子籹樓美人云宛轉秋波自㸃㸃緑鬢梳成春雲黒<lb/>
纎腰無力罷曉籹風飄翠袖動簾箔擣衣云須臾月落<lb/>
青天曉空庭惟集雙啼鳥織將錦字寄秦川争奈深居<lb/>
行人少玩月云月容何事帶雲紅却被風來雲已東為<lb/>
愛入簾分碎璧忽看掬水若浮空將過三五俱堪玩半<lb/>
<pb n="KR4h0152_WYG_326-9b"/>
失圓明自不同信死信生誰㑹得好將底事問天工皆<lb/>
體物縁情語也予故録而記之恐其久而失之又系之<lb/>
以詩詩曰樓頭題得美人籹素手琵琶學句嘗錦字烏<lb/>
絲䦨欲滿玉臺艶曲體誰長閑情欲共流蘇語詩氣渾<lb/>
如噴雪香恨事世間常不少可能天壤嫁王郎<lb/>
　　鸝吹集序<hi>沈自徵</hi>
嗚呼余安忍序吾姊哉姊長余一嵗分梨簸錢之景儼<lb/>
然在目俄成隔世石火電光恍如夢幻故姊氏歿後余<lb/>
<pb n="KR4h0152_WYG_326-10a"/>
家業都捐無意人世臨風追念惟有涕淚盈把寧復堪<lb/>
詮次其斷腸也且余又何能序吾姊哉姊淑德麗才掩<lb/>
嫮風人擅徽來哲克為女範之宗寧僅如世之閨秀稍<lb/>
能弄柔翰者比余襪線短才生平期許弹鋏無成行將<lb/>
以頭陀老又安能以𤣥晏重吾姊也乃仲韶再以書趣<lb/>
余必欲一言弁首豈非以女子行不出閨閣昭詠絮之<lb/>
才必將於封胡羯末徵信也於是為之牧淚言曰語云<lb/>
詩能窮人詎不信歟豈直龍門湘水侘傺畢世即團扇<lb/>
<pb n="KR4h0152_WYG_326-10b"/>
流黄女子不免盖靈根慧業造化所靳惜而窮鬼所揶<lb/>
揄有由來矣姊氏夙具至性四五齡即過目成誦瞻對<lb/>
如成人憲副先子甚鍾愛之恒抱弄於膝不肖弟幼頑<lb/>
劣争棗栗輒鳥獸觝姊姊弗恚以好言解之先大人相<lb/>
顧詫為不凡顧恭人樹蘐不永先子棲心禪悅以兒女<lb/>
累多為蘋飄散去心獨憐姊遣姑氏張孺人撫之葦簾<lb/>
葯室宛似蓽門之楣所謂綺閣金鋪者無有也幼無師<lb/>
承從女輩問字得一知十遍通書史將及笄遂手不釋<lb/>
<pb n="KR4h0152_WYG_326-11a"/>
巻每念顧恭人蚤棄琉璃硯匣之旁鳬鷖繡牀之暇時<lb/>
有涕汍瀾也十六而歸仲韶苦貧女稱有室矣襆囊木<lb/>
櫝而往䞇脯不具無以籍稱官門送女者姊恬然自適<lb/>
也姑馮太夫人年髙姊矜嚴事之箴管觿燧與芼羮佐<lb/>
餕每下氣柔聲猶恐逆姑心迨夫兒女林立姑少有不<lb/>
懌姊長跪請罪如此終身馮太夫人久而益怡雖古稱<lb/>
孝行如崔逺之母者奚以加兹仲韶鵲起時髦珠瑩玉<lb/>
秀克稱王謝風儀姊静琴既翕益肆力於縹緗或作頌<lb/>
<pb n="KR4h0152_WYG_326-11b"/>
春椒或儷銘秋菊中閨倡和業日以富然仲韶累屈秋<lb/>
闈偃蹇詩書間家殊瓠落姊從牛衣中互相勉勵未嘗<lb/>
作踐面羞郎之詞也迨仲韶登南宫受鸞誥稱命婦矣<lb/>
姊處之淡然畧不色喜屬仲韶數竒落拓一官浮沉金<lb/>
馬産逾益削上世莵裘良畬盡折入子母家姊簮珥纈<lb/>
繡悉以佐不贍篋無餘飾剩襦而姊諱言貧上事下育<lb/>
勉力拮据融融洩洩不以動馮太夫人心然米塩漿酒<lb/>
之暇不廢吟詠故其從政白門爰有楊栁藏鴉之句聞<lb/>
<pb n="KR4h0152_WYG_326-12a"/>
警甘泉不無寒碪木葉之思生平鍾情兒女皆自為訓<lb/>
詁豈第和膽斷機亦且援經課藝當夫明月登臺則蕭<lb/>
史共賦飛霰集戸則謝女呈篇飲醪則誇北海之兩男<lb/>
辨絃共佳伯喈之幼女既蘭芳而蕙茂亦瓊映而玉暉<lb/>
花萼相鮮人倫盛事洵為寡儔矣無何而少女瓊章玉<lb/>
樓先召長女次兒相繼夭折禍且延於馮太夫人逾年<lb/>
之間不祥駢集既滋喪明之傷復加殞妣之慟血盡骨<lb/>
立竟以身殉嗚呼痛哉吾姊之為人天資髙明真有林<lb/>
<pb n="KR4h0152_WYG_326-12b"/>
下風氣古來女史桓孟不聞文藻甄蔡未嫺禮法惟姊<lb/>
兼而有之生平不妄言笑而和煦之意藹於顔面風度<lb/>
夷逺不喜作時世裝束然一旋折一啓粲娣姒中明慧<lb/>
者争相效之終身莫及人情機警者鮮忠厚姊於人情<lb/>
曲折悉若列眉終不盡言以翹人徐以片語應酬則譚<lb/>
言㣲中盡為解頥而行己每𠂻於古人報施必從其厚<lb/>
道處郗家之冷煖介阮氏之貧富意泊如也獨賦性多<lb/>
愁洞明禪理不能自解免雖一生境遇坎壈為多亦良<lb/>
<pb n="KR4h0152_WYG_326-13a"/>
繇禀情特甚山花開落隴月盈虧光陰往來榮瘁互代<lb/>
而臺前鏡裏偏多躑躅之懷緑水芳叢恒如揺落之感<lb/>
當夫博山煙定竹戸風來堦除移半甓之影燭花垂一<lb/>
寸之炧觸緒興思動成悲惋香箋盈淚彩筆餘辛奚必<lb/>
廽軫隕涕聞笛傷心今閱其遺編如怨鶴空山離鴻朝<lb/>
引令人恍恍殆不欲生所謂沉悲生疢積痛傷年竟以<lb/>
憔悴一生齊志玉殞嗚呼痛哉則詩能窮人之語不其<lb/>
然乎不其然乎當余仗劍塞上徴逐黄沙白草金戈鐵<lb/>
<pb n="KR4h0152_WYG_326-13b"/>
馬之中世味咀蠟誓不復歸以緘書寄姊訂無生大業<lb/>
姊報章言從夫既貴兒女盈前若言無福似乎作踐但<lb/>
日坐愁中未知福是何物此生業重惟有皈向空王以<lb/>
銷之耳其生平情況大都若此雖然使仲韶綰綬峥嶸<lb/>
家擁金穴姊珩璜節步暉曜中閨亦不過所稱副笄六<lb/>
珈享世之癡福己耳又安所得金石之録與采葛織錦<lb/>
共垂不朽所得孰與仲多詩未必能窮人姊又可一笑<lb/>
於寒原矣集若干巻聊贅數言用質震旦閨秀非第為<lb/>
<pb n="KR4h0152_WYG_326-14a"/>
玉臺嗣詠巳也<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0152_WYG_326-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　明文海巻三百二十六<lb/>
</p>
<p>
</p>
  </div>
</body>
</text>
</TEI>
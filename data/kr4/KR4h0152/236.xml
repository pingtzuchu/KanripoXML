<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>明文海巻二百三十六</head>
    <p>
<pb n="KR4h0152_WYG_236-1a"/>
欽定四庫全書<lb/>
　明文海巻二百三十六　　　餘姚黄宗羲編<lb/>
　　序二十七<lb/>
　　　文集<lb/>
　　馬易之金臺集序<hi>張志道</hi>
詩至於唐而盛蓋其選無慮五百餘家人各不同而固<lb/>
同於為唐唐之大家首稱杜陵氏善學杜者必本之於<lb/>
二南風雅幹之於漢魏樂府古詩枝葉之以晉宋齊梁<lb/>
<pb n="KR4h0152_WYG_236-1b"/>
衆作而後杜可幾也蓋必極諸家之變態乃能成一家<lb/>
之自得不然則耻於踵人後志於成一家而卒不先於<lb/>
古人而愧於所謂大家者觀於近代可鑒矣昔唐韓柳<lb/>
稱文章之尤日學兩漢而為之予謂詩亦然何可以不<lb/>
學古人而學焉者豈模擬其形似而已耶葛羅魯氏馬<lb/>
君易之以詩聞今世予得其金臺集而讀之五言短篇<lb/>
流麗而妥適七言長句充暢而條逹近體五七言精縝<lb/>
而華潤皆欲追大厯貞元諸子之為者而潁川老翁新<lb/>
<pb n="KR4h0152_WYG_236-2a"/>
鄕媼芒山巢湖新隄謡諸篇又以白傅之豐贍而寓之<lb/>
張籍之質古不淺而易不深而僻蓋學諸唐人而有自<lb/>
得其得焉者矣予識易之於京師踰十五年及覩君之<lb/>
游兩都歴鄧郟而歸吳越其之官絶巨海而北上其出<lb/>
使凌長河而南邁其游覽壯而練習多予知其詩雄偉<lb/>
而渾涵沈欎而頓挫言若盡而意有餘蓋將進於杜氏<lb/>
也乎君以予在詞林而徵予序夫善為詩者固實甚難<lb/>
而果識其詩為某家某家者亦良不易予多君之頴出<lb/>
<pb n="KR4h0152_WYG_236-2b"/>
於其國人而我朝詩道將復盛於唐也作而為之序<lb/>
　　西村集序<hi>盧襄</hi>
予少有志古文辭家無藏書乃取法近代又力不能致<lb/>
遠乃自近地始焉聞之吾鄕長者云吳興有張淵先生<lb/>
長洲有沈周先生吾吳有杜璚先生吳江有史鑑先生<lb/>
其所論著皆可法也乃日夜求諸先生之作獲一篇輙<lb/>
口誦而手鈔之然皆未覩其全而史先生者不茍出積<lb/>
日月莫能多得旣而復求諸先生為人皆淵潛泥蟠㝠<lb/>
<pb n="KR4h0152_WYG_236-3a"/>
探𤣥覽而又守禮謹度純王之民也於時名公卿之在<lb/>
朝野與有事其地者若前武功伯天全徐公禮部尚書<lb/>
文定吳公兵部尚書恭毅王公皆為布衣交上下其論<lb/>
商㩁古今區畫利害而沈史之名在公卿間尤赫然者<lb/>
也諸先生旣殁三四十年間遂不復聞隱君子之作夫<lb/>
豈聲迹俱晦抑偶無其人耶而諸先生之作尤播在人<lb/>
口嘉靖癸未春史先生之孫臣與予同舉進士進士之<lb/>
子璧通家往來因請史先生之作凡昔所未睹者悉檢<lb/>
<pb n="KR4h0152_WYG_236-3b"/>
以授有若夜光明月賈人知其至寳求之弗得而一旦<lb/>
盡得之蓋有不勝其喜者乃日夜讀讀其賦其詞𢎞演<lb/>
而不至於淫體斯備矣讀其古詩其詞淡而不厭其雋<lb/>
永者乎讀諸近體其詞峻而整約而遠出乎聲比之外<lb/>
者也讀其序孚尹旁逹秩秩如也章章如也讀其記詞<lb/>
覈而事舉謂之善志讀其銘墓之詞實錄而不近於諛<lb/>
其生者以慰而死者無遺憾乎讀其雜著其體佚其詞<lb/>
班班乎可觀商彛漢鼎其欵識要自有别也及讀其水<lb/>
<pb n="KR4h0152_WYG_236-4a"/>
利議部政書誅巫之文革姦之對則嘆曰繄非詞人之<lb/>
詞也慷慨憤世懼俗敝而上弗恤政缺而民日以病不<lb/>
得已而言也嗚呼有本哉世嘗謂文章家有二臺閣經<lb/>
世之文山林避世之文史先生居震澤之濵耕而讀焉<lb/>
釣而游焉爵禄不入於心非所謂山林之士乎然采其<lb/>
論著有足以經世者其於臺閣固已具之而諸名公卿<lb/>
固已識之矣先生有其具而未發故發之於其子孫天<lb/>
道亦不爽哉璧將請於父以先生遺稿授諸梓使予書<lb/>
<pb n="KR4h0152_WYG_236-4b"/>
其言為序先生字明古别號西村故曰西村集云諸體<lb/>
縂若干巻<lb/>
　　玉笥集序<hi>桑悦</hi>
浙之慈谿王君用仁博雅之士由進士出宰練川踰年<lb/>
政通人和乃脩舉文事以元思亷張先生玉笥集善於<lb/>
咏史有古樂府遺風欲鋟諸梓用仁予知浙貢舉時所<lb/>
取士因予調栁而歸懇求予言以為序予取而觀之其<lb/>
詩如干將莫邪新發於硎光鋩射人不可正視又如習<lb/>
<pb n="KR4h0152_WYG_236-5a"/>
人鷹隼盤旋秋空而招之能下味其詞意蓋以長吉為<lb/>
之師故字練句戞足以破鬼膽而喑巴唱也鐵崖楊維<lb/>
禎當時號稱海内詩豪亦稱許之不置是豈易得耶予<lb/>
不敏愛觀古今詩文而為之品第三代之文姑置不論<lb/>
西漢之初文極渾厚東漢漸趨對偶傑然如范蔚宗反<lb/>
為之倡引漢末厯三國六朝俳體益盛唐興積百餘年<lb/>
昌黎韓公出其文始復於古唐末以至五代延及宋初<lb/>
文格益卑如王元之軰名為作者亦不過隨波逐瀾徐<lb/>
<pb n="KR4h0152_WYG_236-5b"/>
出泡沫耳向非歐蘇曾王四公相繼犄角尚能一空相<lb/>
沿之習而雄峙百代之上哉俄而晚宋作者又悉竒巧<lb/>
纎麗望之如飣梨味之如嚼蠟梅溪誠齋而下則亦不<lb/>
足觀也已元繼宋興文體稍變務為雄長引注不竭差<lb/>
强人意逮於末運詞章則又澎湃盈耳漻乎無聲肆乎<lb/>
永歸者絶不可得觀之張楊二公之作不可見歟嗚呼<lb/>
文章雖儒者末技然傳世之文必置天地於度内㑹古<lb/>
今為一家叩之而響投之而應言簡而意足語澹而味<lb/>
<pb n="KR4h0152_WYG_236-6a"/>
深為庶幾是豈初學一蹴之所能至必由是詩為之入<lb/>
門觀其語意之工可以立陳而起腐馴致之以造平逺<lb/>
之域斯可謂之能文用仁善古文詞其刻是詩不可謂<lb/>
無意於是也我明述作上繼三代亦不為過當天下文<lb/>
運者尚期朂諸<lb/>
　　重刋虚舟集序<hi>桑悦</hi>
袁州守八閩之三山世英王先生由名進士入翰林為<lb/>
庶吉士除地官主事歴副郎至今職以文章學行發為<lb/>
<pb n="KR4h0152_WYG_236-6b"/>
政事有古循吏之風公暇慨念鄕先逹王君孟暘以文<lb/>
名當世其所作虚舟集板腐不傳求得善本謀為翻刻<lb/>
求予言弁諸首予觀孟暘之文止有讀書評一篇如宜<lb/>
僚弄丸左之而右右之而左不可定視其詩如西域龍<lb/>
馬過都厯塊㣲有躑躅終非凡歩孟暘信能言士哉孟<lb/>
暘在當時名聲藉甚受知者薦為翰林檢討入侍經筵<lb/>
總裁永樂大典晚同大將軍英國公觀兵交趾而歸卒<lb/>
以非辜囚繫而死夫譽之與毁相為倚伏觀吳下王君<lb/>
<pb n="KR4h0152_WYG_236-7a"/>
汝玉評孟暘詩入陳拾遺李謫仙堂室廬陵解君縉謂<lb/>
其凌駕漢唐使眉山見之當避竈而煬準二子之所言<lb/>
則當時盛譽可知其譽如山則其謗如海孟暘生死榮<lb/>
辱所繫如此且言欲其立不必出諸口行欲其脩不必<lb/>
踐諸身此則天下大同之世淳風之散久矣相異則忌<lb/>
相忌則疾疾之之至則無所不至焉今古皆然士君子<lb/>
易處世哉諦觀古人逃智為愚去愼以狂倚長笑而應<lb/>
萬變托沉酣以冥萬象雖皆失乎中行原其心欲藉是<lb/>
<pb n="KR4h0152_WYG_236-7b"/>
以免世其情或可恕也如范滂嵇康之徒不失為狂狷<lb/>
之士有道之世成就之拂拭之當有一割之用或退處<lb/>
丘壑友務光而擯支伯亦足以成其名於後世何至舉<lb/>
世無所依範任其性之所之而為一偏之歸况使之不<lb/>
得其死耶孟暘臨終有自誄詞一篇與陶淵明秦少游<lb/>
自挽詩意同得淵明之曠逹兼少游之悽愴讀之至今<lb/>
使人淚下而不禁昔之置孟暘於死地者今復何在徒<lb/>
足以來千古之唾罵果有賢守如世英者為表章其言<lb/>
<pb n="KR4h0152_WYG_236-8a"/>
以傳不朽者乎君子觀此則知欲有所立不可畏世而<lb/>
不脩而世之欲擠君子者計其必馨香於後世凡不究<lb/>
其用與夫不安其生者皆足以累一代之治化而已之<lb/>
罪終不原則亦可以少戒以成身與世之美者矣孟暘<lb/>
集以虚舟名似知度世之道者而卒不免范曄所謂知<lb/>
及之而仁不能守之古人所以見笑於目睫也<lb/>
　　西原集序<hi>蔡羽</hi>
嘉靖已亥之秋文選郎中譙郡薛子君采以其西原集<lb/>
<pb n="KR4h0152_WYG_236-8b"/>
寓書於翰林孔目蔡子羽令之序東方曼倩云談何容<lb/>
易詩誠易言哉薛子深於詩者也梓旣行矣顧屬之序<lb/>
詩誠易言哉三百篇之有六義風殊而雅博賦長而興<lb/>
寄發乎人情止乎禮義風之大約也閭巷歌之政有小<lb/>
大王有降升雅之分也故朝廷奏之有王之德有王之<lb/>
功頌不能忘故郊廟用之孔子刪而周衰采風之使不<lb/>
出諸侯之士大夫聘賀飲至公享出餞各舉其成章而<lb/>
諷詠之不聞别有所撰詩之寂久矣騷興而賦見與詩<lb/>
<pb n="KR4h0152_WYG_236-9a"/>
合體枚乘蘇李變四言而五之也柏梁變而七然皆不<lb/>
盛行漢四百五十年無詩賦揜之也曹劉起而詩道中<lb/>
興晉宋齊梁各有名家不得相貶謝元暉而下至於江<lb/>
總古衰而律形矣夫湛淫哀思不可以長流唐初諸家<lb/>
因之為近體視古雖異然微婉之法猶存至於盛唐發<lb/>
越奮揚惟恐不至故歌富而律長是賦之流歸嚮也李<lb/>
白杜甫恣其豪健而傷放促雖以救時之溺去古遠矣<lb/>
宋三百年詩家狼狽法子美之過也薛子博古强記自<lb/>
<pb n="KR4h0152_WYG_236-9b"/>
周漢而下諸詩無不究極或采其精妙或尚其理致故<lb/>
其為詩言葩而思温意圓而氣暢夫格局雖由乎學嚮<lb/>
超出實係乎天資君采天姿貞秀意旨優閒故善感善<lb/>
述簡而不廹詳而不厭斯集凡若干篇誦之而莫釋國<lb/>
朝詩不甚盛蓋襲宋元之弊𢎞治正德間其風漸開然<lb/>
尚因於學杜嘉靖來詩人高歩務去時趨君采尤卓然<lb/>
者也夫充養足而後家成家成而後言立於戯韞藉融<lb/>
結涵泳千古非學力不能然有非力可得而預詩誠易<lb/>
<pb n="KR4h0152_WYG_236-10a"/>
言哉<lb/>
　　徐君始豐稿序<hi>楊循吉</hi>
自予來居鴈蕩村上日發故所藏書讀之因得窺徐先<lb/>
生之文焉其言閎肆博大信其為卓然偉丈夫也然徐<lb/>
先生不過為杭州教授而已矣嗚呼何抑也以徐先生<lb/>
之文觀之茍拔之末僚中與一貴大之職何所不能成<lb/>
其功也而使止此以没則士之有才者豈必皆用乎夫<lb/>
士未用則其才莫見恃其有言論而已舍此將何觀焉<lb/>
<pb n="KR4h0152_WYG_236-10b"/>
故諸葛公南陽一布衣也先主一接見間以國事付之<lb/>
豈其嘗有尺寸之功哉亦聼其言而從之如此也後世<lb/>
之人即其言觀之者以文視之而已矣茍其人未嘗試<lb/>
而有功則雖有王霸大畧顯著於言論不以信也則徐<lb/>
先生何怪其止於一教授也故士學雖成未必其誠得<lb/>
大用於世直如浮泛於天地之間以俟其所遇者而已<lb/>
矣其得用者功業顯著而名不朽非其才之必至是也<lb/>
亦其所遇得地有不容不然者耳非眞有人識之也故<lb/>
<pb n="KR4h0152_WYG_236-11a"/>
古之士恒為知已者死之誠足死矣夫匿其名於山林<lb/>
無言論見於世則人之不知宜也今有人日與人接而<lb/>
言者亦未見人之知之者也則士豈有不自懼而耻歟<lb/>
當徐先生時無論薦者則已矣於今世則有大不然者<lb/>
也茍有名士必忌且擠焉尚望論薦乎必其幸㑹得地<lb/>
以文飾之則人亦無校者焉如欲以文自拔也斯已矣<lb/>
然士豈可以空言賤之也哉士而不用非特徐先生也<lb/>
讀其文而悲之故論焉<lb/>
<pb n="KR4h0152_WYG_236-11b"/>
　　書元豐類稿後<hi>何喬新</hi>
南豐曾先生之文有元豐類稿五十巻續元豐類稿四<lb/>
十巻外集二十巻南渡後續稿外集散軼無傳開禧間<lb/>
建昌郡守趙汝礪始得其書於先生之族孫濰缺誤頗<lb/>
多乃與郡丞陳東合續稿外集校定而刪其偽者因舊<lb/>
題定註為四十巻繕寫以傳元季又亡於兵火國初惟<lb/>
類稿藏於秘閣士大夫鮮得見之永樂初李文毅公為<lb/>
庶吉士讀書秘閣日記數篇休沐日輙錄之今書坊所<lb/>
<pb n="KR4h0152_WYG_236-12a"/>
刻南豐文粹十巻是也正統中昆池趙司業琬始得類<lb/>
稿全書以畀宜興令鄒旦刻之然字多譌舛讀者病焉<lb/>
成化中南豐令楊參又取宜興本重刻於其縣踵譌承<lb/>
謬無能是正太學生趙璽訪得舊本悉力校讎而未能<lb/>
盡善予取文粹文鑑諸書叅校乃稍可讀文鑑載雜識<lb/>
二首并書魏鄭公傳後類稿無之意必續稿所載也故<lb/>
附錄於類稿之末嗚呼先生之生當洛學未興之前而<lb/>
獨知致知誠意正心之説館閣諸序藹然道德之言其<lb/>
<pb n="KR4h0152_WYG_236-12b"/>
學粹矣至其發之賦詠平實雅健昌黎之亞也世或謂<lb/>
其不能詩者非妄耶校讐旣完謹識於巻末<lb/>
　　書孟左司文集後<hi>劉尚賓</hi>
余讀太原孟左司已亥文集集中書林等銘詩其辭莊<lb/>
重典雅綿宻繁麗有三百篇楚茨梁山崧高烝民之風<lb/>
又讀蔡澤説范雎客又説蔡澤等篇眞得戰國機權䇿<lb/>
士闗節彼貪夫狗利烈士狥名精炎於中方且膠固於<lb/>
功名形勢度此言一入耳立見氷釋而瓦解又讀學圃<lb/>
<pb n="KR4h0152_WYG_236-13a"/>
記鬻宅記義貓記等篇則眉目心思舉止言笑絶類栁<lb/>
子厚寘之河東集中殆不可辨夫儒者必能為文而古<lb/>
文不易得其人慕尚古之道者則能為古文所謂古文<lb/>
者載其所行之古道今觀孟左司其制行醇故其文古<lb/>
文古而又品格高本北方之學者故聲音洪吐兼南土<lb/>
之清新故神情秀發可以名為一家之言矣元有天下<lb/>
文章大槩三變如劉秉忠長江大河規摹闊畧靜脩變<lb/>
化蟬蜕許平仲聖賢心胷諄諄王道盧踈齋姚牧菴苛<lb/>
<pb n="KR4h0152_WYG_236-13b"/>
核糾𦂳此國初文氣也馬伯庸宋誠夫袁伯長諸人鋪<lb/>
張盛大援据端確此中朝文氣也若夫恣意馳騁發散<lb/>
在外汗漫浸淫無壯激之勢者則虞雍公揭文貞近代<lb/>
之文氣也文章與國家同其盛衰之運文氣旣索然而<lb/>
天下國家之氣亦復蕭條不振日趨於苕之華何草不<lb/>
黃之暮景矣然孟左司已亥文集乃又出虞揭之後囿<lb/>
於氣中而不與一氣俱變化而澌微者其故何也今天<lb/>
命我邦家棄舊俗不用紹復古先哲王之大業是致左<lb/>
<pb n="KR4h0152_WYG_236-14a"/>
司轍還而南如楚有材而晉用之俾援韶濩之音以鳴<lb/>
文物之盛宫商相宣金石交作動盪乎中土列郡悠揚<lb/>
乎江右諸州以究雄文之象之實惟學至於知天者然<lb/>
吾此言而不謂之妄也當時轉而還於南方者二人猶<lb/>
有一人為誰舒守余廷心也廷心文古而純用清氣清<lb/>
氣易以漓故溘先隕越命也夫<lb/>
　　葯房居士集序<hi>祝廷心</hi>
傳曰見其禮而知其政聞其樂而知其德後世之禮樂<lb/>
<pb n="KR4h0152_WYG_236-14b"/>
不足徵矣因其文章而考其所遇蓋亦可以觀當世之<lb/>
變也乎士之生也以萬事所集之身而行於是非得䘮<lb/>
禍福之途自非離世絶俗不接乎事與居乎至盛有道<lb/>
之世焉能使憂勞悲憤不介於其中有以觸乎中矣焉<lb/>
能使怨懟咨嘆不形乎其言夫以三代之際道術政教<lb/>
莫此為盛也賢士君子莫此為多也然考乎風雅之所<lb/>
錄和平愉樂之音不能勝乎憂戚頌美稱譽之辭不能<lb/>
當乎疾刺而况數千載之下時殊而事逺者乎漢唐與<lb/>
<pb n="KR4h0152_WYG_236-15a"/>
宋傳國各三四百年而其全盛無虞居其三之一士之<lb/>
幸而遇其盛者蓋甚衆至觀其論述猶或有艱窮無聊<lb/>
畏罪罹謗之嘆蓋世治矣而家或不寧身遂矣而或不<lb/>
獲行其志參差而不齊者固其理也歟則何怪夫言語<lb/>
文章之難乎出於正也元氏之全有中國者九十有二<lb/>
年不以政柄屬諸士而亦不以法度訹之故士之仕者<lb/>
茍循理自守則可以致名位而無患禍然以父母妻子<lb/>
所託之身而不免與事接或任違其能叢以細故而繩<lb/>
<pb n="KR4h0152_WYG_236-15b"/>
以吏責亦烏能脱然無累於其心哉若浦江鄭先生仲<lb/>
舒之所遇蓋世之所至少者也先生之家旣聚族而居<lb/>
仰事俯育服食之須有常司冠昏賔祭繇役之事有常<lb/>
主自為學之外一不以入其心而出仕於朝厯翰林經<lb/>
筵太學太常或為其屬或掌其教日從世之名人大儒<lb/>
雍容講説而未嘗預簿書錢榖之煩及乎運衰而祚易<lb/>
奉身而歸為老成人享甘脆華美之養歲時從賓客兄<lb/>
弟嬉遨燕眺子姓左右數十人無適而不可於是屬文<lb/>
<pb n="KR4h0152_WYG_236-16a"/>
賦詩以述其樂余與先生游從其從子叔度得其所著<lb/>
葯房居士集而讀之其言皆恬愉順適廣大和厚無所<lb/>
望乎外無所激乎中若不聞乎世之憂患者不平感憤<lb/>
之言無毫髪見於其間噫是何其幸乎世之有志於斯<lb/>
文者或奪於事變而不得盡其才或滯於寡聞而無以<lb/>
開其趣故至陿隘淺陋而不足傳也因先生之所遇以<lb/>
求其文因文之所稱以論其世是豈特一人之言也哉<lb/>
是豈特今世之所鮮也哉<lb/>
<pb n="KR4h0152_WYG_236-16b"/>
　　重刋香溪范先生文集後序<hi>章懋</hi>
進士唐君尚虞之治蘭谿也用儒飾吏善於其職克協<lb/>
上下聲稱翕然乃於涖政之餘閱地志訪遺書禮鄕賢<lb/>
將以興廢舉墜隆化美俗於是香溪先生范公之後曰<lb/>
永昌者出其家藏之集二十有二巻蓋先生從子右史<lb/>
䝉齋之所類也唐君讀而嘆曰先生之文世知誦習者<lb/>
心箴而已他蓋罕有知者今觀其言如以耻為入道之<lb/>
端以古之聖賢未有不由悔而成又謂學者覺也心且<lb/>
<pb n="KR4h0152_WYG_236-17a"/>
不存何覺之有皆超然自得於學極有警發不獨心箴<lb/>
為可取也故朱子有不知從誰學之語先軰謂其得於<lb/>
孟子者為多若先生者豈非所謂豪傑之士哉幸此集<lb/>
尚存惡可使之冺没而弗傳耶爰命鋟梓以惠學者而<lb/>
俾某識其末竊惟先生之學之文與其立身大節故侍<lb/>
郎陳公巖肖禮部吳公正傳序之詳矣某生也晚弗獲<lb/>
接聞前軰餘論於先生所造未能窺其萬一尚何贊其<lb/>
辭哉獨念吾鄕聖賢之學前此未之聞也而濬其源者<lb/>
<pb n="KR4h0152_WYG_236-17b"/>
自先生始繼而後有東萊兄弟麗澤之講授又其後何<lb/>
王金許遂相繼以得考亭之統道學之傳於是為盛非<lb/>
先生之功而誰功今當道學不傳之餘而唐君復以先<lb/>
生之文倡焉其所望於吾黨之士者不淺豈天意又欲<lb/>
大昌斯道之傳也耶不然何閟於前而顯於今耶誦其<lb/>
詩讀其書而遐想其人於數百年之上能無奮然興起<lb/>
者耶此某於唐君是集之刻所以重有感云<lb/>
　　刪圭峯集題後<hi>崔銑</hi>
<pb n="KR4h0152_WYG_236-18a"/>
羅景鳴者振竒人也故其言捷於異聞而嗇於典其見昭<lb/>
於細故而闇於大然能自治偉詞不亂於頺習往西涯<lb/>
公處於劉瑾張永之際不可言臣節矣士惠其私猶曲<lb/>
貸而與之幾亡是非之心景鳴責引大義願削門人之<lb/>
籍宸濠將叛遣使齎金餽景鳴於山中景鳴知之一夕<lb/>
逃去家人莫知其處噫烈矣哉予刪其文亡謂者若干<lb/>
首存者皆可傳觀凡六巻若干首<lb/>
　　何氏集序<hi>王廷相</hi>
<pb n="KR4h0152_WYG_236-18b"/>
古今論曰文以代變非也要之存乎人焉耳矣唐虞三<lb/>
代禮樂敷教詩書𢎞訓義旨溫雅文質彬彬體之則德<lb/>
植逹之則政脩實斯文之㑹極也漢魏而下殊矣厥辭<lb/>
繁厥道寡厥致辯厥旨近日趨於變若此者所謂世變<lb/>
也及考夫董賈楊馬李杜韓栁諸賢各運機衡以追往<lb/>
訓當世文軌靡得而拘今綜八子視之殆自致羽翮凌<lb/>
駕文囿者矣非存乎其人何哉吾友大復何子仲黙蚤<lb/>
歲能文下筆頃刻數千言不休十有六齡即舉於鄕至<lb/>
<pb n="KR4h0152_WYG_236-19a"/>
京師學士大夫慕其神藻無不降重造謁以求識靣及<lb/>
登第與北地李獻吉為文社交稽述徃古式昭遠模擯<lb/>
棄積俗肇開賢藴一時修辭之士翕然宗之稱曰李何<lb/>
云今詳其文侵謨匹雅合騷儷選遐追周漢俯視六朝<lb/>
温醇典雅色澤丰容妙緒鴻裁靡不偹舉標而彰之將<lb/>
並日月朗於太虚豈非高邁獨立出世離類不為時拘<lb/>
者耶古稱雄視百代斯文信矣浚川子往與孟望之論<lb/>
大復乃間世精氣所鍾造化靈祕之久一旦勃勃附化<lb/>
<pb n="KR4h0152_WYG_236-19b"/>
何所不神耶故生而即文即知事即賢即老成即有古<lb/>
人風非神解之故乃爾能之耶夫人墳籍孰不探道旨<lb/>
孰不詮文辭孰不修風調孰不循德履孰不習終格於<lb/>
不類者天畀之解未神耳望之亦以為然正德中余督<lb/>
學四川大復督學關中一日走書曰孔孟邈矣學漸支<lb/>
離塗岐矣後生汶汶以塞邇得論説數十與君約境上<lb/>
之會期越月之講然竟不果來今集亦不見有此論豈<lb/>
終未咸耶抑遺之耶悲哉悲哉其未之究竟者若此天<lb/>
<pb n="KR4h0152_WYG_236-20a"/>
實為之矣漁石唐子曰以何子之才而得夀考廓而大<lb/>
之論而不息殆潏乎河漢而無涯也嗟嗟豈不信然哉<lb/>
大復全集刻行久矣猶未託有序列其甥王君朝良泣<lb/>
謂余曰公吾舅氏之知已也兹言非公其誰嗟乎造化<lb/>
奪大復去矣斯文出於元精應與元氣並存雖造化亦<lb/>
不得而奪之古謂華質長潛而靈蹟不滅者其以是夫<lb/>
其以是夫<lb/>
　　澄江文集序<hi>羅玘</hi>
<pb n="KR4h0152_WYG_236-20b"/>
太子少保澄江先生尹公旣挾其所以用世者歸老於<lb/>
澄江之上而江濆之人士方幸公之歸而於小子後生<lb/>
有所造就也然而朝之二三老成靜而竚思作而㑹言<lb/>
學士大夫欲有所質疑而辨難與夫新進之士慕公之<lb/>
名而思識其靣者又未必不私憾公之去也公之去也<lb/>
人之惡之而擠之也方其設穽下石之時寧獨一快於<lb/>
去公而已邪至於得公之文而讀之雖其倉卒之際亦<lb/>
必終其篇而止而每嘆其難其心亦良是公矣而必為<lb/>
<pb n="KR4h0152_WYG_236-21a"/>
此何哉夫人有所惡者必先有所忌有所忌者必先有<lb/>
所畏公之文旣為人所畏矣而又自坦易直諒蕩無城<lb/>
府以蓋藏之亦即發其英鋭毅果之氣以臨事則公雖<lb/>
卑官末屬不掛齒牙者猶不免焉於其害蓋其文之著<lb/>
也而况日與要樞者居而已出其上欲免於忌且惡得<lb/>
乎公之得全以去而兹猶有以繫人之望者幸也今公<lb/>
身日益佚心日益休益得以歛其精華而大放於篇章<lb/>
著作之間當必有出於其在位之日者夫以其在位之<lb/>
<pb n="KR4h0152_WYG_236-21b"/>
日而其文人猶畏而忌之則今之可畏者殆必有甚焉<lb/>
而所以忌者或可少逭耳又况後數十年今日之望公<lb/>
者亦湮淪物故而凡忌公者又能以久存乎至其所可<lb/>
畏者當偉乎獨在而與天地爭為久長凡附名於公文<lb/>
者尚亦有賴焉揚雄作太𤣥劉歆欲以覆瓿待之而桓<lb/>
譚侯芭獨信其必傳今之忌公者蓋欲擠其身而止耳<lb/>
噤不敢以歆之待雄者待公其亦有見矣乎惜其心未<lb/>
廣而謀之不臧可笑也石埭吳君德純來知公縣得公<lb/>
<pb n="KR4h0152_WYG_236-22a"/>
文一巻於公冠以公號曰澄江文集者將刻之以傳而<lb/>
俾予為序予與德純皆公之門人也敢俾譚與芭也専<lb/>
美於前哉僭書於後<lb/>
　　聨芳類稿序<hi>羅玘</hi>
予讀五代南唐書見其一時以文學自見者如宋齊丘<lb/>
其自待以為司馬遷相如揚雄復生不過也及讀其所<lb/>
為文調皆鄙俚可笑而其所著化書尤凡近無稽下伍<lb/>
野巫市卜而牽合附㑹得罪於名教者獨多又况其下<lb/>
<pb n="KR4h0152_WYG_236-22b"/>
者乎乃知衰世戹運干戈漁獵不獨其政之足疵民之<lb/>
不幸而文亦因之以萎薾不振也悲夫宋有天下百年<lb/>
至於慶厯元豐之間可謂盛矣而海内文學之士泉湧<lb/>
而出雖將家子弟亦學為文章衣白衣從進士舉而將<lb/>
帥類多通古今以至羈縻之帥築學宫召名士教其子<lb/>
弟如楊日儼父子者則文章氣化亦必積治之久而後<lb/>
盛且洽也今天下之治餘百年宋不足論也人有不談<lb/>
詩書者為世僇辱三年大比將家子或登高科至四遐<lb/>
<pb n="KR4h0152_WYG_236-23a"/>
覊縻之鄊邇來亦然不獨内地而已以予所聞貴州宣<lb/>
慰使宋從頫則於文章詩賦攘臂敢為之間能流傳四<lb/>
方其意欲與中原大家相角逐寧止通古今取科第者<lb/>
之足言乎其弟如晦隱君也秀而亦文從頫與之迭為<lb/>
唱酬積數十年遂成編帙有所謂聫芳類稿者所以志<lb/>
其為兄弟之作也今存於家要其歸雖未必盡皆醇於<lb/>
道而確然以不朽然其世雄遐方不為所變而又以其<lb/>
家學播宣敦睦之風為荒逺者之赤幟以風動之蓋有<lb/>
<pb n="KR4h0152_WYG_236-23b"/>
禆於世道非細也視彼築宫教子僅獨善其家而又不<lb/>
知其果能否史猶以為賢者亦遠矣嗣使君浩然從頫<lb/>
子也綽有父風痛二父手澤之存於是稿也間授於鄊<lb/>
進士周鸞來京師請予序鸞曰是將刻於梓也予陰怪<lb/>
遐方之有是族旣有是兄又有是弟旣有是父又有是<lb/>
子將必庶幾我中原世家乃已是不獨宋世所無雖古<lb/>
亦未有也而况於衰亂之世乎非今積治漸濡之久何<lb/>
以得此予故樂為道之從頫名昻號省齋如晦名昱號<lb/>
<pb n="KR4h0152_WYG_236-24a"/>
宜庵蓋昻必頫而省其政昱當如晦乃宜於隱其取義<lb/>
亦精矣嗚呼讀是稿者慎毋以其姓同而槩謂其為化<lb/>
書也<lb/>
　　張愈光詩文選序<hi>楊愼</hi>
傳云儒有今人與居古人與稽此言何指哉夫其所謂<lb/>
稽古者豈一端而已孟子所云服堯之服誦堯之言行<lb/>
堯之行是堯而已矣此古人與稽之實也韓子得其解<lb/>
其言曰好古人之言好古人之道也是則欲稽古人服<lb/>
<pb n="KR4h0152_WYG_236-24b"/>
尚如此而况不朽之言豈有兄古人之心聲而溟涬然<lb/>
弟之哉若使冠飛融之纓而談猶龍之説口侏<graphic n="KR0867" url="https://raw.githubusercontent.com/kanripo/KR-Gaiji/master/images/KR0867.png" mimeType="image/png"/>之語<lb/>
而坐章甫之行亦判乎其不類矣言之不可不稽古也<lb/>
如是吾友永昌張子愈光生有異質頴秀出羣未丱而<lb/>
能詩有驚人句及長益肆力於古博極羣書條入葉貫<lb/>
雄辨邃古神搜霆擊上獵漢魏下汲李杜寢歌途咢鞠<lb/>
明究曛弗工弗庸弗似弗止兹其愈光之詩乎句必公<lb/>
榖字必科籀萬巻之富聚若囊括一經之士不能獨詁<lb/>
<pb n="KR4h0152_WYG_236-25a"/>
兹其愈光之文乎愼與張子自少為詩文友觀規矩而<lb/>
染丹青五十餘年矣張子詩日益工文日益竒余殆瞠<lb/>
乎其後者張子不鄙棄余乃屬選其自少迨老之作的<lb/>
然必傳者凡若干巻總名曰張愈光詩文選嗚呼子於<lb/>
斯藝可謂極平生之心力矣惟其不試於用而專門於<lb/>
兹故能必其傳而稽古之效於是不誣歟愈光之少始<lb/>
為古詩古文有不知而嗤且駭者自信益深中而驚且<lb/>
詫晩而信以服噫嘻古言之難合若兹况行古道于今<lb/>
<pb n="KR4h0152_WYG_236-25b"/>
其嗤且駭當奚狀乎愈光之為人工於知古眯於適俗<lb/>
方試場屋名動京師雅受知於父執白崖喬公公欲其<lb/>
速仕令從銓選立躋清要公不肯就歸居頃之又北上<lb/>
所如不合浩然囘輈以遯野荒民自號足跡不入公府<lb/>
嘗自言凡予吐辭寄贈窮困節義之交頗有萬言不竭<lb/>
之才於通逹周旋之友輙有片言即窮之拙蓋其道與<lb/>
古合者其言之訓古也源於斯矣詩文始彚分小言貴<lb/>
精荒音靄迺凡十餘種每種各有當代文人為之序俱<lb/>
<pb n="KR4h0152_WYG_236-26a"/>
附集之首簡<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0152_WYG_236-26b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　明文海巻二百三十六<lb/>
</p>
<p>
</p>
  </div>
</body>
</text>
</TEI>
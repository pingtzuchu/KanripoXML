<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>明文海巻一百十六</head>
    <p>
<pb n="KR4h0152_WYG_116-1a"/>
欽定四庫全書<lb/>
　明文海巻一百十六　　　　　　餘姚黄宗羲編<lb/>
　　辯七<lb/>
　　茶乳辯<hi>方𢎞静</hi>
張子韶供十六大天茶變為乳書偈自竒此子韶痴于倿佛耳<lb/>
茶供清矣佛何取于乳王肅茗飲酪奴之談盖以媚世鄙矣佛<lb/>
見亦爾耶佛若喜乳當以乳供楊枝水不勝洒矣麻姑擲米為<lb/>
硃砂王方平猶云年少狡獪即使此乳果茶所變亦惡足竒偈<lb/>
<pb n="KR4h0152_WYG_116-1b"/>
云子若或生狐疑想問此乳從何處來乳從何處來豈佛天來<lb/>
耶佛天清淨何從有乳耶子韶名儒乃為僧輩戲弄如嬰兒一<lb/>
黠一痴可慨哉頃覽曇陽傳壁上水安知非蜜而遽云甘露王<lb/>
元羙亦易其言矣余意子韶之乳其元美之露也金陵廖憲副<lb/>
父為廣信二守兩世事修煉一日丹罏烟中作洞賔現舉家祈<lb/>
拜神仙降丹必成矣余聞之嘆曰呂仙徒能尺許状火熖中良<lb/>
苦亦能丈八金身乎無何憲副告行聴補余微叩之似有得意<lb/>
然察其色不澤余心念之刀圭入口何繋一官為未幾道人盗<lb/>
<pb n="KR4h0152_WYG_116-2a"/>
其金逃而憲副疾作矣子韶所謂供佛佛現徒以茶乳證耳豈<lb/>
若洞賔現相儼然臨之耶已為狐惑乃欲掃人狐疑良可憫也<lb/>
　　辯惑<hi>孟思</hi>
隂陽家以左為上曰青龍也右為下曰白虎也小民惑焉龍川<lb/>
子曰此術家之淺事訛亂之甚者愚人不之知耳曰青龍者東<lb/>
方蒼龍七宿角亢氐房心尾箕也曰白虎者西方白虎七宿奎<lb/>
婁胃昴畢觜參也乃懸象於天無與乎地地非其所司也地道<lb/>
尚右於卦乾始乎西北於地山陵西北為上地不滿東南西北<lb/>
<pb n="KR4h0152_WYG_116-2b"/>
髙東南下也於兵右後山陵前左水澤於人右手足剛力<lb/>
於禮太廟太祖西坐正東向之位於賔賔自西階主自阼<lb/>
階於官不稱職為左遷於士古人稱人之賢才者無能出<lb/>
其右然則右者宜髙宜大宜𢎞敞而阜厚之勢也今京師<lb/>
帝王之宅也亦云右擁太行後枕居庸不云左有髙處為<lb/>
形勝也朱子曰中原山脈自西北來故西北者天下之<lb/>
脊三代漢唐皆以西北制天下我朝建都亦必不東南<lb/>
而定鼎北京者西北之勢不可不據之也豈非居髙足<lb/>
<pb n="KR4h0152_WYG_116-3a"/>
以制天下哉<lb/>
　　天妃辯<hi>朱浙</hi>
宋元間吾莆海上黄螺港林氏之女及笄蹈海而卒俚語<lb/>
好怪傳以為神天妃封號則不知起于何時按誠意伯劉<lb/>
伯温先生所撰台州路重修天妃廟碑有云天妃之名不<lb/>
見經傳國朝都燕轉江南之粟由東萊黑水過之梁山秦<lb/>
皇帝射蛟之處風颿浪楫莫不委命天妃薄海州郡凡立<lb/>
祠宇朝廷嵗遣使致祭惟謹天妃之號意者起於斯時歟<lb/>
<pb n="KR4h0152_WYG_116-3b"/>
夫上天至尊以海濵村氓弱息作配于天其無禮不經謬<lb/>
恣舛逆與鄴人為河伯娶婦之事尤為怪誕也大扺故元<lb/>
尚鬼摭拾神異宣封䕶國侯王者在處有之而天妃以女<lb/>
身獨存又云顯跡海上故海神人尤尊事之夫人情窮蹙<lb/>
則籲天呼地以祈幸免今夫楫扁舟破巨波颶風簸揚天<lb/>
地顛倒何恃而能無恐俗傳天妃之神能偃風息雨出死<lb/>
入生是以凡以海為業者尤所敬信而有急則皈依焉然風<lb/>
濤漂没葬于魚腹者何限也幸而不死則歸功天妃指天畫<lb/>
<pb n="KR4h0152_WYG_116-4a"/>
日以為得天助也互相誑誘轉相䧟溺至于居常疾疫行<lb/>
旅出門必以紙幣牲物求媚而行禱焉甚矣俗之好怪也<lb/>
莆禧海上有天妃宫凡畨舶往來㓂盜出没其瞻拜致禮<lb/>
修齋設蘸嵗以為常夫神聰明正直而一焉者也謂之天<lb/>
妃惟曰其助上帝顧乃混處人寰闇黯穢濁譸張禍福以<lb/>
應擔夫爨婦饞人妒婢囁嚅唼喋之求甘為盜賊向導以<lb/>
虔劉剝害無罪之人所謂聰明正直而一焉者也其福善<lb/>
禍淫之理果安在哉吾鄉國清塘上舊有天妃廟合境承<lb/>
<pb n="KR4h0152_WYG_116-4b"/>
事勤於祖禰其土偶設像男女混雜其衣服往往為人褫<lb/>
去撐拄支體守者數以窩盜發覺前郡太守雲泉吳公毁<lb/>
其薪木以新弼教公館夫不能自庇其身乃能造福于人<lb/>
一畝之宫不能以隂靈呵䕶俾勿壊乃能凌越鯨波萬里之<lb/>
外以救胥溺之危不亦難乎或曰嵗壬辰給事中陳侃行人<lb/>
髙澄奉命使琉球著使事紀畧記其中流遇風檣折柁毁<lb/>
得天妃救助而免煜煜紅光其驗甚著為修長樂縣廟宇<lb/>
且云將聞於朝此近事也顧不足信歟則應之曰天子百<lb/>
<pb n="KR4h0152_WYG_116-5a"/>
神之主五岳四瀆皆封内之神載在祀典今輒侍從貴<lb/>
近之臣賜以一品章服齎璽書冊拜外藩君長其事甚<lb/>
鉅而陽侯海若固宜受職焉顯赫光降扶顛持危以終<lb/>
明天子撫綏海外蠻方之意此理之所宜有亦何假于<lb/>
天妃哉又安知其非出于舵人舟子倉卒震怖目眩心<lb/>
悸得於恍惚疑似之間指無為有如此謂溺鬼神者獨<lb/>
覺形聲耶𢎞治初吾莆乾亨黄大行奉命出使外國大<lb/>
風覆舟當時天妃之神何在坐視鄉人之溺而不之救<lb/>
<pb n="KR4h0152_WYG_116-5b"/>
耶易曰濟險利渉大川其濟與否則有幸有不幸焉今<lb/>
幸而濟則歸功於天妃為之立廟又為張大其事以聞<lb/>
諸朝事出給舍誰復參駁以明其不然則天下之惑滋<lb/>
甚昔唐時狄仁傑觀察湖南毁淫祠千八百所所存惟夏<lb/>
禹泰伯季札伍員四祠使天妃廟宇之在其時應存與<lb/>
否抑不知梁公生於今日仕於本朝将命渡海得免風<lb/>
濤歸報天子必爾為否也吾郡於古為荒服去中州最<lb/>
遠而九鯉何氏兄弟昇仙范侯托夢之事與天妃之神<lb/>
<pb n="KR4h0152_WYG_116-6a"/>
皆起於山陬海澨齊諧粃説而傳聞於四遠四方之人<lb/>
無從而覈其實皆以為真有之也而莆之宦遊四方者<lb/>
又從以是而夸詡之以實其事則其惑世誣民比之佛<lb/>
老二氏其禍為尤烈也故為之辯嗚呼此豈可與俗人<lb/>
言也哉<lb/>
　　納甲配卦辯<hi>馬森</hi>
夫乾南坤北離東坎西乃先天八卦方位對待之體也<lb/>
離南坎北震東兊西乃後天八卦方位流行之用今大<lb/>
<pb n="KR4h0152_WYG_116-6b"/>
明厯二十四位向坐既以乾巽艮坤分居四隅而子午<lb/>
夘酉四正則離坎震兌居之其震在夘位甲乙分𨽻之<lb/>
離在午位丙丁分𨽻之兌在酉位庚辛分𨽻之坎在子<lb/>
位壬癸分𨽻之合十二支四隅之卦而二十四者此萬<lb/>
古不易之定位也即斗柄初昏所指十二辰月令之位<lb/>
明徴無疑矣配以後天八卦方位為定猶之可也而八<lb/>
干與寅申己亥辰戍丑未之方又何所取於配卦耶至<lb/>
復以納甲之説强合先天卦配是何義也考納甲法祖<lb/>
<pb n="KR4h0152_WYG_116-7a"/>
於先天以月消長盈虧出没之方取象震兑乾巽艮坤<lb/>
卦爻竒偶乾納甲壬坤納乙癸震納庚兑納丁巽納辛<lb/>
艮納丙而坎月離日朝夕出没之方且謂二卦得乾坤<lb/>
中爻中者土位而納戊己戊陽土也納於坎己隂土也<lb/>
納於離雖出邵説以明盈虚消長之理亦似有牽合夫<lb/>
先天乾南也南本午位乾陽生於子中而極於午由月<lb/>
朔以至朢亦一月陽之極也故月光圓明見於東方之<lb/>
甲日與月合朔在壬故乾納甲壬甲者陽之首而壬陽<lb/>
<pb n="KR4h0152_WYG_116-7b"/>
干之終也坤北也北居子位坤隂生于午中而極於子<lb/>
由月朢以至晦亦一月隂之盡也故月光虧暗見於東<lb/>
方之乙其明虧盡無光則在於癸也故坤納乙癸乙者<lb/>
隂干之首而癸隂干之終也以乾坤為衆卦之父母坎<lb/>
離為日月之門戸故其説如此以論盈虧探氣候若修<lb/>
養别術可矣參之後天配干定方位不亦戾哉且曰乾<lb/>
坤老亢而不用益自矛盾矣又嘗因而考渾天甲子之<lb/>
説曰乾為天為君為父有覆育之功剛健正直遂乘金<lb/>
<pb n="KR4h0152_WYG_116-8a"/>
德而生呼九者九是極陽之數甲者陽干之首壬者陽<lb/>
干之末子氣始昇之神而衝于午故得納甲子以壬午<lb/>
繼之坤為地為母有發生輿載萬物之功柔順利貞遂<lb/>
乘土徳而生呼六者六是隂中之數乙者隂干之首癸<lb/>
者隂干之末未者隂氣已昇之神衝于丑故得納乙未<lb/>
以癸丑繼之乾稱君父既乘金而生遂以六庚配與長<lb/>
子震六辛配與長女巽子午屬庚所以震納得庚子以<lb/>
庚午繼之丑未屬辛所以巽納得辛丑以辛未繼之陽<lb/>
<pb n="KR4h0152_WYG_116-8b"/>
倡隂和夫倡婦隨故以事付于坤坤稱老母既乘土德<lb/>
而生遂将六戊配與中男坎六已配與中女離寅申屬<lb/>
戊所以坎納得戊寅以戊申繼之夘酉屬已所以離納<lb/>
得已夘以己酉繼之坤為母之道在家從父出嫁從夫<lb/>
夫殁從子故以事付與子坤乘土德是隂土以木為夫<lb/>
夫生者為子故以火為子遂以六丙配與少男艮六丁<lb/>
配與少女兑辰戌屬丙所以艮納得丙辰以丙戌繼之<lb/>
已亥屬丁所以兑納得丁已以丁亥繼之其説又與以<lb/>
<pb n="KR4h0152_WYG_116-9a"/>
月論者不同益支離不經矣惡足憑信哉若十二支月<lb/>
分復為子月臨為丑月泰為寅月大壮夘月夬為辰月<lb/>
乾為己月姤為午月遯為未月否為申月觀為酉月剝<lb/>
為戌月坤為亥月則載在陽傳以明隂陽消長嵗運氣<lb/>
候之流行者亦不可畫地定坐向而不易方也時師陋<lb/>
術而併以六十四卦之圓圖列之羅經二十四位之外<lb/>
不知何據是誣民也<lb/>
　　分金用卦辯<hi>馬森</hi>
<pb n="KR4h0152_WYG_116-9b"/>
地理有分金者考其説主於定羅經之南針而言也其<lb/>
曰戊巳得天地之中天五地十之數故中處以為金母<lb/>
金伏於天干之戊土制於地支之午火藏于地支之子<lb/>
水故謂分金宜以戊子戊午居子午之中也古者土圭<lb/>
之器其體以木其用以金或亦縁此但考周禮土圭亦<lb/>
無詳其説竊意今倣而羅經以針定子午是其遺法也<lb/>
原夫針之必向子午者盖以金化成于水火寄跡于土<lb/>
中是以針中於子午而為正也子午之中正既定則天<lb/>
<pb n="KR4h0152_WYG_116-10a"/>
氣由此而推地氣由此而正矣有二十四氣為一嵗之<lb/>
運循環無端有二十四向為一定之位分布不易其實<lb/>
不外乎隂陽五行而已故天以一生水坎者水之位也<lb/>
故居正北癸得地六之隂水之柔也故癸次於坎水不<lb/>
止則流蕩必以土止之乃能生物丑者土之柔也故丑<lb/>
次癸艮為山土之剛也故艮次於丑而居東北所以代<lb/>
震之施化也水土合而氣化将以生木寅為稚木故次<lb/>
於艮甲得天三之陽木之剛也故甲次於寅震者木之<lb/>
<pb n="KR4h0152_WYG_116-10b"/>
位也故乘夘而居正東乙得地八之隂木之柔也故乙<lb/>
次於夘木非土無以盛辰者土之氣也故辰次於乙木<lb/>
者陽之稚也木非旺不能生火故巽為旺木而次於辰<lb/>
木旺極必資生所以生火也故次於巽丙得天七之陽<lb/>
火之剛也故丙次於已離者火之位也故乘午而居正<lb/>
南丁得地二之隂火之柔也故丁次於午火旺必有止<lb/>
将以生土也未土之稚也故次於丁坤者土之正氣也<lb/>
故坤次於未土旺必生金申者金之初氣也故申次坤<lb/>
<pb n="KR4h0152_WYG_116-11a"/>
庚得天九之陽金之剛也故庚次於申兑者金之位也<lb/>
故乘酉而居正西辛得地四之隂金之柔也故辛次於<lb/>
酉金非土無以成戍者土之氣也故戌次於辛金不盛<lb/>
不能化故乾為旺金而次於戌金旺極而化成所以生<lb/>
水也亥者水之稚氣也故亥次於乾壬得天一之陽水<lb/>
之剛也故壬次於亥其二十四位實定於此其卦位則<lb/>
後天之八卦四時之運乾坤之用也在天主氣運之流<lb/>
行在地主方向之定位而以八卦相錯分布於十二辰<lb/>
<pb n="KR4h0152_WYG_116-11b"/>
以足四隅而司四正甲丙庚壬乙辛丁癸八干分𨽻于<lb/>
四方子寅辰午申戌丑夘己未酉亥十二支辰位次之<lb/>
間戊己二干則以屬中央之土不列方位而寄於辰戌<lb/>
丑未艮坤之方即此可以明五行生尅制化而旺相胎<lb/>
没死休囚廢皆自此而推測之凡山龍砂水動静興衰<lb/>
即由事裁取以辨真假審吉凶用之而不窮矣又何必<lb/>
强取於卦氣雜之以不可通之説耶今考分金論本自<lb/>
叢辰篇黄石公傳中有聖人因八卦以推天時用地支<lb/>
<pb n="KR4h0152_WYG_116-12a"/>
以配天干制為土圭别為地宜以立人極稱為陳搏註<lb/>
釋之文有曰歸藏大卦所用除却坎離震兑不用每值<lb/>
戊巳之位為本月之卦以次行之則甲子得頤丙子得<lb/>
中孚戊子得復庚子得屯壬子得謙此子癸宫之分金<lb/>
卦也乙丑得暌丁丑得升己丑得臨辛丑得小過癸丑<lb/>
得䝉此丑艮宫之分金卦也甲寅得益丙寅得漸戊寅<lb/>
得泰庚寅得需壬寅得隨此甲宫之分金卦也乙夘得<lb/>
晉丁夘得解己夘得大壮辛夘得豫癸夘得訟此夘乙<lb/>
<pb n="KR4h0152_WYG_116-12b"/>
宫之分金卦甲辰得蠱丙辰得革戊辰得夬庚辰得旅<lb/>
此辰巽宫之分金卦也乙巳得比丁巳得小畜己巳得<lb/>
乾辛巳得大有癸巳得家人此己丙宫之分金卦也甲<lb/>
午得井丙午得咸戊午得姤庚午得鼎壬午得豐此午<lb/>
丁宫之分金卦也乙未得奐丁未得履己未得遯辛未<lb/>
得恒癸未得節此未坤宮之分金卦也甲申得同人丙<lb/>
申得損戊申得否庚申得巽壬申得萃此申庚宫之分<lb/>
金卦也乙酉得大畜丁酉得賁己酉得觀辛酉得歸妹<lb/>
<pb n="KR4h0152_WYG_116-13a"/>
癸酉得无妄此酉辛宮之分金卦也甲戌得明夷丙戌<lb/>
得困戊戌得艮壬戌得既濟此戌乾宫之分金卦也乙亥<lb/>
得噬嗑丁亥得大過己亥得坤辛亥得未濟癸亥得蹇<lb/>
此亥壬宫之分金卦也故今之羅經皆祖此而列于十<lb/>
二宫之下又以先天六十四卦之圓圖除乾坤坎離四<lb/>
卦不用分子癸宫以甲子比丙子剝戊子復庚子頤壬<lb/>
子屯丑艮宫以乙丑益丁丑震己丑噬嗑辛丑隨癸丑<lb/>
巽寅甲宫以甲寅明夷丙寅賁戊寅既濟庚寅家人壬<lb/>
<pb n="KR4h0152_WYG_116-13b"/>
寅豐夘乙宫以乙夘革丁夘同人己夘臨辛夘損癸夘<lb/>
節辰巽宫以甲辰中孚丙辰歸妹戊辰暌庚辰兑壬辰<lb/>
履己丙宫以乙巳泰丁巳大畜己巳需辛巳小畜癸巳<lb/>
大壮午丁宫以甲午大有丙午夬戊午姤庚午大過壬<lb/>
午鼎未坤宫以乙未恒丁未巽己未井辛未蠱癸未升<lb/>
申庚宫以甲申訟丙申困戊申未濟庚申解壬申渙酉<lb/>
申宫以乙酉䝉丁酉師己酉遯辛酉咸癸酉旅戌乾宫<lb/>
以甲戌小過丙戌漸戊戌蹇庚戌艮壬戌謙亥壬宫以<lb/>
<pb n="KR4h0152_WYG_116-14a"/>
乙亥否丁亥萃己亥晉辛亥豫癸亥觀為先天叙列于<lb/>
各宫下之前而歸藏所定分金之卦為後天仍照各宫<lb/>
列叙其後合之為百二十分金一宫重列五干支甲子<lb/>
卦亦互異大為謬戾夫先天圓圖六十四卦出於邵子<lb/>
所傳玉齊胡氏嘗因邵子冬至子之半推之以分配節<lb/>
候復為冬至子之半頤屯益為小寒丑之初震噬嗑隨<lb/>
為大寒丑之半无妄明夷為立春寅之初賁既濟家人<lb/>
為雨水寅之半豐離革為驚蟄夘之初同人臨為春分<lb/>
<pb n="KR4h0152_WYG_116-14b"/>
夘之半損節中孚為清明辰之初歸妹暌兑為穀雨辰<lb/>
之半履泰為立夏已之初大畜需小畜為小滿已之半<lb/>
大壯大有夬為芒種午之初至乾交夏至午之半焉此<lb/>
三十二卦皆進而得乎震離兑乾已生之卦也姤為夏<lb/>
至午之半大過鼎恒為小暑未之初巽井蠱為大暑未<lb/>
之半升訟為立秋申之初困未濟解為處暑申之半渙<lb/>
坎䝉為白露酉之初師遯為秋分酉之半咸旅小過為<lb/>
寒露戌之初漸蹇艮為霜降戌之半謙否為立冬亥之初<lb/>
<pb n="KR4h0152_WYG_116-15a"/>
萃晉豫為小雪亥之半觀比剝為大雪子之初至坤交<lb/>
冬至子之半焉此三十二卦皆進而得乎巽坎艮坤未<lb/>
生之卦二分二至四立總八節每節各兩卦其十六氣<lb/>
每皆三卦合之為六十四卦即易傳所謂八卦相錯而<lb/>
窮天地之理盡天地之用也八卦之象不易者四乾坤<lb/>
坎離也反易者二震反為艮巽反為兑也因而重之不<lb/>
易者八反易者二十八邵子所謂三十六宫者是也並<lb/>
未見以分野方向配列卦位而有除却乾坤坎離地卦<lb/>
<pb n="KR4h0152_WYG_116-15b"/>
所不用之説况方圖應地即用卦又何舍之而取圓圖<lb/>
耶若如前出陳圖南所述分金之卦謂本歸藏既己無<lb/>
稽分金之取後人杜撰古來所無也及考焦延夀易林<lb/>
占法用六十卦直日用事一爻主一日六十卦為三百<lb/>
六十日餘震兑坎離為方伯監司之官四時専主之氣<lb/>
二至二分用事之日不列于十二月之卦其圖分子為<lb/>
十一月内開大雪前六日未濟中六日蹇後三日頤冬<lb/>
至值日坎前二日頥中六日中孚後六日復小寒前六<lb/>
<pb n="KR4h0152_WYG_116-16a"/>
日屯中六日謙後三日睽大寒前三日睽中六日升後<lb/>
六日臨立春前六日小過中六日䝉後三日益雨水前<lb/>
三日益中六日漸後六日泰驚蟄前六日需中六日隨<lb/>
後三日晋春分前三日晋直本日震中六日解後六日<lb/>
大壮清明前六日豫中六日訟後三日蠱穀雨前三日<lb/>
蠱中六日革後六日夬立夏前六日旅中六日師後三<lb/>
日比小滿前三日比中六日小畜後六日乾芒種前六<lb/>
日大有中六日家人後三日井夏至前二日井直本日<lb/>
<pb n="KR4h0152_WYG_116-16b"/>
離中六日咸後六日姤小暑前六日鼎中六日豐後三<lb/>
日渙大暑前三日渙中六日履後六日遯立秋前六日<lb/>
恒中六日節後三日同人處暑前三日同人中六日損<lb/>
後六日否白露前六日巽中六日萃後三日大畜秋分<lb/>
前二日大畜直本日兑中六日賁後六日觀寒露前六<lb/>
日歸妹中六日无妄後三日明夷霜降前三日明夷中<lb/>
六日困後六日剝立冬前六日艮中六日既濟後三日<lb/>
噬嗑小雪前三日噬嗑中六日大過後六日坤此焦氏<lb/>
<pb n="KR4h0152_WYG_116-17a"/>
之分別卦氣配以節候盖别自一術豈好事者竊其説<lb/>
而假托于陳摶耶但其卦位與邵子之布列者不類然<lb/>
皆自復起以至于乾為陽自姤起以至於坤為隂邵子<lb/>
曰乾遇巽時為月窟即姤卦也地逢雷處見天根即復<lb/>
卦也此邵子深明易道見消息盈虚之理一日有一日<lb/>
之運大而天地之終始小而人物之死生遠而古今之<lb/>
世變近而日用之吉凶莫不本於此如道家修飬法參<lb/>
同契之類日家太乙統宗六壬等論下至凡占筮諸家<lb/>
<pb n="KR4h0152_WYG_116-17b"/>
皆竊此以成其説故卜葬者每以配卦求地理而不知<lb/>
其取裁之謬也焦延夀本精於易占所著易林别自一<lb/>
家而京房得其術用之除四正坎離震兑以司四時以<lb/>
六十卦分公卿辟侯大夫以月卦為辟君之象統一月<lb/>
之候公卿大夫佐之所司之卦各六日每卦六爻每爻<lb/>
主一日更直用事以風雨寒温為候以占災變甚有效<lb/>
驗雖未詳其機要亦術數之精者但不若邵子則理數<lb/>
耳若即隂陽之理以察其地氣之動静當自得於卦氣<lb/>
<pb n="KR4h0152_WYG_116-18a"/>
之外今乃以邵子圓圖六十卦分布於十二宫之位曰<lb/>
後天分金卦其在先天法卦主相對以一隂爻對一陽<lb/>
爻者為合對待之玅如每卦上卦遇艮震兑巽而成卦<lb/>
者為隂陽冲和取其反對之吉也若配丙辛丁庚又是<lb/>
旺相尤竗每卦上卦遇乾坤坎離而成卦者為隂陽不<lb/>
交又配甲壬乙癸戊巳為孤虚龜甲則不用也其在後<lb/>
天法如甲子分金主頤為卿卦官星人丁爻伏又犯孤<lb/>
氣不吉丙子分金卦中孚為公卦官星田宅俱納音得<lb/>
<pb n="KR4h0152_WYG_116-18b"/>
宫水遇宫逢旺氣為吉之類已為不根之説且如子癸<lb/>
一宫既列比卦於甲子剝為丙子復為戊子頤為庚子<lb/>
屯為壬子矣又重甲子居頤丙子居中孚庚子居屯壬<lb/>
子居謙而惟戊子之復則同夫子貴分方在北雖曰一<lb/>
宫坐向非止一針之隔甲丙戊庚壬之分列五干配卦<lb/>
又皆錯雜甲子配比頥卦焉同庚甲頓殊一頥誰宜丙<lb/>
庚與壬剝屯謙殊以此列餘義将何取况五干五支皆<lb/>
重列一宫不尤大背耶即分金配卦庚丙與甲壬有旺<lb/>
<pb n="KR4h0152_WYG_116-19a"/>
相孤虚之異其遇卦氣又參差各別而能比而同之乎<lb/>
其為時師邪説之誣惑也何疑焉夫葬埋之法主在本<lb/>
山惟看其來龍山脈之生氣博換起伏過峽曲節到頭<lb/>
毬簷上下分合股翼明暗坐向案應砂水交會就彼定<lb/>
其隂陽五行生旺囚衰以為吉凶而已其卦氣之流行<lb/>
自與坎離震兑正位于子午夘酉艮坤巽乾分位于四<lb/>
隅八干夾頴四正八支丑寅辰巳未申戌亥布列四周<lb/>
共為二十四向之定位不得而相涉也何也山地有定<lb/>
<pb n="KR4h0152_WYG_116-19b"/>
位卦氣則流行而無定執以之按節候擇日時卜氣運<lb/>
則或一道以之定坐向立方位則不通至有以三十分<lb/>
金盡屬隂者俱𨽻隂卦乘氣立向布氣折水審音定命<lb/>
五行相生比和為吉尅入則凶益謬甚矣大抵偽書邪<lb/>
説惑人不知由前所説分金卦謂陳摶所註叢辰經傳<lb/>
然實出焦氏之論也邵子先天圓圖朱子謂其得於李<lb/>
挺之挺之得於穆伯長伯長得之希夷先生則陳摶焉<lb/>
肯舍已之學而反演焦義耶其為偽書必矣是廖瑀之<lb/>
<pb n="KR4h0152_WYG_116-20a"/>
陽氣隂符分金説賴文進之通神篇窺化章一例也<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0152_WYG_116-20b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　明文海巻一百十六<lb/>
</p>
<p>
</p>
  </div>
</body>
</text>
</TEI>
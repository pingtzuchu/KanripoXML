<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>明文海巻四百六十</head>
    <p>
<pb n="KR4h0152_WYG_460-1a"/>
欽定四庫全書<lb/>
　明文海巻四百六十　　　　餘姚黄宗羲編<lb/>
　　墓文三十二<lb/>
　　　忠義<lb/>
　　孫炎墓銘<hi>宋濓</hi>
君諱炎字伯融姓孫氏金陵句容人曽祖某祖文嗣父<lb/>
顯卿皆為儒母洪氏君身長六尺餘面黑如鐵一足偏<lb/>
跛於書少所不通喜雄辨累累數千言常窮一座人人<lb/>
<pb n="KR4h0152_WYG_460-1b"/>
莫不畏其口長於歌詩元至正中天台丁君復同郡夏<lb/>
君煜皆以詩名君遊此兩人間曰夜相切劘益得其㫖<lb/>
趣下筆一掃百紙可立盡辭彩爛然驚動江東雅好飲<lb/>
酒常與夏君對飲賦詩各務出奇相勝毎得一雋詩搥<lb/>
案大呼譁聲撼四隣所與交皆當時豪傑間出遊四方<lb/>
君既以氣自負常輕視章句儒衆中常自許曰孫炎豈<lb/>
齪齪輩伍耶然卒無容之者竟困而歸嵗乙未今皇帝<lb/>
渡江來金陵開江南等處行中書省聞君名召見與論<lb/>
<pb n="KR4h0152_WYG_460-2a"/>
君陳元運將終勸上延攬智能士以圖大業上甚悦辟<lb/>
為掾每問以事慷慨激烈所謀多合上心上愈嘉重以<lb/>
為可用戊戌從征浙東以勞擢同知池州府事尋改池<lb/>
為華陽府即拜君為知府皆有聲明年十一月召為省<lb/>
都事㑹處州降擇鎮安之者咸以處在山海間盜賊憑<lb/>
結非君莫可治上亦才君入省月餘遂命為處州總制<lb/>
錢糓兵馬之柄悉委之不取中報且以省符未署者付<lb/>
之聽其自辟任君疋馬入處州時城外七里即賊營狼<lb/>
<pb n="KR4h0152_WYG_460-2b"/>
嗥虎踞不奉官府約束君至坐㕔事驅城中民跽階下<lb/>
諭以元將亡及上起兵意謂民奉法則生否則必為虀<lb/>
粉語甚剴切民皆叩頭流血誓不敢二心退則轉告其<lb/>
鄉民以為孫使君仁且武不比舊官可玩狎君亦下檄<lb/>
屬縣徧諭之因是投兵來降者相繼於門數月皆化為<lb/>
良民君復擇其驍勇者練為兵時時肄習之拔其服衆<lb/>
者為長有㓂則率以禽㓂事罷散歸為農有所警發馳<lb/>
一符立至軍門無敢或後姦吏巨族素驕横者斂手吐<lb/>
<pb n="KR4h0152_WYG_460-3a"/>
舌畏之如神不敢出聲語雖在數百里外皆縮氣屏息<lb/>
如臨其家郡民賴以安皆謂得孫使君治郡晚時上欲<lb/>
用人而秀民有才能者見方戰争勝負未分皆伏匿山<lb/>
谷中不肯出君患之鈎致一二人問有才者為誰今皆<lb/>
安在錄其姓名為書遣使者招之而劉君基章君溢尤<lb/>
為處士所推劉君最有名亦豪俠負氣與君類自以仕<lb/>
元恥為他人用使者再往返不起以一寶劍奉君君作<lb/>
詩以為劍當獻之天子我人臣不敢私用封還之為書<lb/>
<pb n="KR4h0152_WYG_460-3b"/>
數千言開陳天命以諭劉君劉君無以答逡巡就見君<lb/>
置酒與飲論古今成敗如傾河決峽畧無凝滯劉君乃<lb/>
深嘆服曰基始自以為勝公觀公論議如此基何敢望<lb/>
也君既以口舌安反側郡上方征伐無一兵與君壬寅<lb/>
二月苖將賀甲李乙叛襲君而所練兵亦應之君無援<lb/>
被禽幽空室中列卒環守脅君降君紿之曰若生吾吾<lb/>
能成若事賀李知非其本心恐留自遺患遇夜以燖鴈<lb/>
斗酒饋君曰以此與公訣君拔佩刀割鴈舉巵酌酒仰<lb/>
<pb n="KR4h0152_WYG_460-4a"/>
天飲曰嗟乎丈夫乃為䑕輩禽然我死義爾賊死肉臭<lb/>
狗且不爾食卒怒持劍瞋目擬之君飲酒自如食竟叱<lb/>
其解衣君罵曰此紫綺裘乃上賜吾者賊勿解吾當服<lb/>
以死引枕而卧賊俟其睡乃害之時某日也年三十又<lb/>
三事聞上嗟悼久之是年某月日以其喪歸𦵏金陵南<lb/>
門外聚寶山之陽後二年贈徵事郎戊申上即帝位念<lb/>
君死事之忠追封丹陽縣男仍命有司復其家君先娶<lb/>
王氏初國兵入金陵不屈死生一子毅繼平氏君事親<lb/>
<pb n="KR4h0152_WYG_460-4b"/>
孝與人交緩急可仗有古烈士風遭時遇變所為可稱<lb/>
道守死不二卒成羙名可為俊傑雖位不大顯生不永<lb/>
年然忠義之士當與天地長存不足為君憾也君所為<lb/>
詩若干巻門人蔣敬編次傳於世銘曰元季政亂盜若<lb/>
螽戈矛相劉河漢紅江淮中間飛一龍誰其輔之惟羣<lb/>
雄維時孫君起章逢齒牙差差萬劍鋒陛前論事聲震<lb/>
鏞帝一見之為動容俾知大府佐幕中鋤姦剔蠧别罪<lb/>
功栝蒼告降内猶訌詔君持節總兵戎疋馬三矢韔一<lb/>
<pb n="KR4h0152_WYG_460-5a"/>
弓徐行直入如涉空羣冦噤伏傴且恭大開城門滅燧<lb/>
烽口宣檄告悛頑兇敢有弗悛屠其宗銷兵鑄鐵耕以<lb/>
農生民有如魚脱罿拔諸水火哺飱饔兇徒内蝕據崇<lb/>
墉乗其不備襲且攻君氣吞賊兵力窮長蛟在陸制蟻<lb/>
蟲仰天叱月月為東義不負國徇以躬游魂上天化白<lb/>
虹下壓賊營賊眼曚大軍四來若雷舂析骸解項殱彘<lb/>
<graphic n="KR1703" url="https://raw.githubusercontent.com/kanripo/KR-Gaiji/master/images/KR1703.png" mimeType="image/png"/>死事上聞帝哀恫贈官復戸頒爵封生氣凛然薄蒼<lb/>
穹生為偉人死則忠位卑壽嗇名譽豐脱令耆艾登侯<lb/>
<pb n="KR4h0152_WYG_460-5b"/>
公死而無聞鬼猶懜取彼棄此孰纎洪史臣焯行鎮幽<lb/>
宫名與天地期無終<lb/>
　　王珪死事本末<hi>劉楚</hi>
嗚呼義士不可得見矣若謝彬所言廣水都巡之死於<lb/>
戰也豈不悲哉其言曰當至正辛卯春彬為行販往淮<lb/>
河時道路猶無他梗其夏汝穎變始作民則大恐明年<lb/>
壬辰河南省右丞某奉㫖總兵出捕至隨州時應山民<lb/>
已先降賊官屬解散獨廣水鎮以王君故猶固守不下<lb/>
<pb n="KR4h0152_WYG_460-6a"/>
君聞右丞兵至即馳謁言事右丞竒之署參軍事俾復<lb/>
應山旋以功攝令久之冦日滋而右丞所總兵遲疑不<lb/>
進民困供饋君凡三上書請急進攻毋玩以養㓂右丞<lb/>
怒曰若書生寜能戰乎吾令若率先鋒得毋怯乎君曰<lb/>
誠得效分寸死不憾即受命領驍勇以前不數日連破<lb/>
賊圍猶奮擊不休己而㓂乗其後右丞兵隔絶君引兵<lb/>
將向徳安未至聞徳安已陷衆皆潰君獨與麾下數百<lb/>
人投孝感之新店㑹劉禹章吳思明等方舉義聞君以<lb/>
<pb n="KR4h0152_WYG_460-6b"/>
省兵至大喜迎之君知衆心堅可與共事即率其衆及<lb/>
商民之來附者凡數千人屯新店掘塹植栅令老弱運<lb/>
粟聚堡中出與賊首黄思明大戰於蓮花寨破之拔其<lb/>
小寨凡一十九所折馘以千百計得其輜重以歸兵勢<lb/>
益振明日冦悉衆來攻君退保新店冦圍之逾月糧且<lb/>
盡援兵終不至君知不能守顧謂劉吳曰事急矣奈何<lb/>
設有不利必不可為不義屈趣出戰果為賊所敗君與<lb/>
劉禹章俱被執君罵不絶口賊欲殺之劉曰彼㕘軍爾<lb/>
<pb n="KR4h0152_WYG_460-7a"/>
我乃大將盍殺我君奮呼曰我奉河南省右丞軍檄出<lb/>
征逆賊不幸勢窮為賊所執當殺我毋害劉也亂兵遂<lb/>
斃君於城門下劉被刳吳以千餘人遁五公山賊追及<lb/>
之猶格戰數十合死傷過半終不屈自刎死時某月某<lb/>
日也彬田野質實人與君同里其兵敗而死親見之其<lb/>
言宜可信君既死彬獨與其徒渡江得間逸歸時為鄉<lb/>
人道其事云嗚呼珪亦真義士哉記泰定丁卯間余侍<lb/>
先祖翁側見君以諸生來謁體榦魁偉冠帯翼然執禮<lb/>
<pb n="KR4h0152_WYG_460-7b"/>
卑遜進問起居外徐出所業懐袖間鞠跽從傍請益時<lb/>
翁年已七十餘為之色笑辨説亹亹傾竭至日晏猶不<lb/>
退時余年尚㓜亦不知其所謂何者也比稍長知就學<lb/>
君亦出遊臨川拜吳先生以歸而先祖不可作矣君過<lb/>
門哭奠甚哀退與先君叙通家禮談功名事磊磊落落<lb/>
如掌股間物益浩然四方志矣及游淮漢間聲名籍甚<lb/>
余讀書山中追思為童子相見時事為之惘然後過武<lb/>
昌見威順王獻黄鶴樓賦嘗憾不得讀其文繼聞其從<lb/>
<pb n="KR4h0152_WYG_460-8a"/>
應山令魏進入京師伏闕言世事又恨不得見其書最<lb/>
後聞以薦者為應山校官而調廣水都巡也吾固疑其<lb/>
或有所不屑為孰知遭逢不淑竟終於是哉嗟乎天下<lb/>
諱言兵久矣珪以一介書生負竒氣常易視天下事至<lb/>
言兵忤時相意幾致危蹙不勝憤憤赤手奮窮旅中邂<lb/>
逅知己以烏合之衆轉戰百萬之冦卒以援絶力窮死<lb/>
酧其言悲哉嚮使右丞錄其言惜其㣲忠置之幕下以<lb/>
盡其一日之長不使冒敵境或後先出援相與為犄角<lb/>
<pb n="KR4h0152_WYG_460-8b"/>
則成敗槩未可知不幸君以孤軍失援死而右丞亦以<lb/>
怠傲覆敗豈非天哉若劉吳之於君非有平日之素與<lb/>
名位之定也徒以彼此急義一旦邂逅於顛沛之頃卒<lb/>
能争死以正名殺身以就義若素所感切而安於撫循<lb/>
者豈非義之所在固當然歟而或者不察至事僨勢去<lb/>
始扼腕撫髀謂天下無義士至詆儒為不知兵豈其然<lb/>
哉君字方剛其弟果以余為通家請書其事義不得辭<lb/>
敬述而論之俾歸以附其家傳云<lb/>
<pb n="KR4h0152_WYG_460-9a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0152_WYG_460-9b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　明文海卷四百六十<lb/>
</p>
<p>
</p>
  </div>
</body>
</text>
</TEI>
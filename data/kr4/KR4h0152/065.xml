<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>明文海巻六十五</head>
    <p>
<pb n="KR4h0152_WYG_065-1a"/>
欽定四庫全書<lb/>
　明文海巻六十五　　　　　餘姚黄宗羲編<lb/>
　　奏疏十九<lb/>
　　直陳三大可惜四大可憂疏<hi>華允誠</hi>
臣最駑下濫更清秩固守拘諒無禆聖明昨以母老乞<lb/>
休情迫呼天罔知違例特䝉聖慈矜宥感激涕零中夜<lb/>
循省既無寸長可以自效若復耽榮愳禍依回容黙有<lb/>
懐不吐君親兩負何以為人竊見三四年来皇上焦勞<lb/>
<pb n="KR4h0152_WYG_065-1b"/>
於上羣工百執事鞅掌拮据於下匆匆孜孜日不暇給<lb/>
而法令滋章臣民解體人材蕩盡根夲受傷此臣所謂<lb/>
可惜可憂者也以皇上聖徳加之厲精何難手握大權<lb/>
坐躋至治乃當事諸臣借皇上剛嚴而佐以舞文擊斷<lb/>
之術借皇上綜核而騁其訟逋握算之能遂使和恒之<lb/>
世競尚刑名清明之躬浸成叢脞以皇上圗治之盛心<lb/>
為諸臣鬭智之捷徑可惜者一人臣典幹展采止此精<lb/>
氣今但以窺瞷微指為盡心抉擿細故為快意乃至率<lb/>
<pb n="KR4h0152_WYG_065-2a"/>
屬大僚驚魂於回奏認罪封駁重臣奔命於接本守科<lb/>
直指風裁徒徵事件長吏考課惟問錢糧遂使官守言<lb/>
責止歸牒牘之繁吏治民生盡成鉤較之務以多士修<lb/>
職之精神為小夫趨辦之能事可惜者二今何時乎非<lb/>
大小臣工同舟遇風之時乎而廟堂不以人心為憂政<lb/>
本不以人才為重四海漸成土崩瓦解之形諸臣但有<lb/>
角户分門之見意見互觭議論滋煩遂使佹剿佹撫等<lb/>
於築舍忽用忽舍有若舉碁以興邦啓聖之日時為即<lb/>
<pb n="KR4h0152_WYG_065-2b"/>
聾從昧之舉動可惜者三人主所以總一天下者法也<lb/>
今雷霆所及幾莫知其方矣喪師誤國之王化貞何以<lb/>
與楊鎬異辟潔已愛民之余大成何至與孫元化並逮<lb/>
甚而一事偶誤一言偶咈執訊隨之反使輕猾者不以<lb/>
扞網為懼而矜矯者且以對吏為榮刑罰不中鈇鉞無<lb/>
威可憂也國家所恃以為元氣者公論也今直言敢諌<lb/>
之士一鳴立斥指奸薦賢之章非訐則黨不惟不用其<lb/>
言并錮其人不惟錮其人又加之罪遂使諸臣相戒拱<lb/>
<pb n="KR4h0152_WYG_065-3a"/>
黙喑塞求容是非共蔽忠讒互淆可憂也國家所賴以<lb/>
為防維者亷恥也今大臣握重權大官而有徒𨽻之心<lb/>
小臣惟望氣占風而鮮特立之概近者中使一遣妄自<lb/>
尊倨與之抗衡者僅二三人耳其餘奔走期㑹惟恐後<lb/>
時詰曲趨承猶虞獲戾皇上以為近臣可倚而不知倖<lb/>
竇已開以為内臣可惟吾操縱而不知其屈辱士大夫<lb/>
已如此矣貪競成風羞惡盡喪可憂也國家所藉以進<lb/>
賢退不肖者銓衡也古者丞相之職實兼今之閣部權<lb/>
<pb n="KR4h0152_WYG_065-3b"/>
大重而易以為奸國朝罷設丞相於是用人之職吏部<lb/>
掌之而閣臣不得侵焉今閣臣兼操吏部之權而加膝<lb/>
墜淵惟其所欲以朝廷黜陟而供報復之私㑹推公典<lb/>
兩手握定而私人徧布勢日傾乎南北封疆重寄一味<lb/>
㳺移致覆轍相尋憂獨遺於君父甚至庇同鄉則逆黨<lb/>
可公然保舉而白簡翻為罪按排正類則講官可借題<lb/>
逼逐而薦剡遂作爰書皇上惡諸臣之欺欺莫大於此<lb/>
矣皇上怒諸臣之擅擅莫専於此矣皇上厭諸臣之黨<lb/>
<pb n="KR4h0152_WYG_065-4a"/>
黨莫固於此矣威福下移而舉錯倒置奸焰薫灼而正<lb/>
氣消靡可憂也臣區區之心願皇上尚徳緩刑用賢去<lb/>
佞勿以至神至聖之資為臣下所誤勿以治人治法之<lb/>
大為奸回所牽勿過用嚴而使士氣人心日趨於頑懦<lb/>
勿偏為任而使名流善類永錮於清時使臣言得行即<lb/>
治臣以出位僣言之罪臣有餘榮即臣母亦無遺憾矣<lb/>
　　請贈官三孝亷疏<hi>陳子壯</hi>
題為微臣巡方事竣敬舉真忠節真孝亷仰祈聖明鑒<lb/>
<pb n="KR4h0152_WYG_065-4b"/>
裁賜諡贈官以勸忠臣以維士習以彰聖化事儀制司<lb/>
案呈奉本部送崇禎七年十月初十日禮科抄出巡按<lb/>
蘇松等處監察御史今降職五級祁彪佳題前事内稱<lb/>
朱紈長洲縣人生三日遘家難即與其母繫獄後賴有<lb/>
司白其寃稍長為諸生孤苦自立正徳間成進士知景<lb/>
開二州俱以亷恵幹濟稱擢南駕部備兵四川威茂時<lb/>
以平深溝諸部冦功歴廣東左布政使又以剿平獞賊<lb/>
進都御史撫南贛移撫閩浙時沿海奸民與畨舶通因<lb/>
<pb n="KR4h0152_WYG_065-5a"/>
縁為奸利而以大姓豪家為主紈拜官請便宜從事及<lb/>
視事斥去貪汚者數人窮治通海舶者批根豪右剪除<lb/>
無貸提兵平漳州同安冦移師定海屢破島夷又大破<lb/>
賊於温盤南麂諸洋以忤時數上捷僅得一拜賞後悉<lb/>
平佛朗機黒白二畨舶俘其酋及餘衆四百餘有言其<lb/>
為變者紈下令誅渠魁為言者誣劾削職聴勘紈讐嫉<lb/>
墨吏大猾以為必死嘆曰吾家無一錢且數負氣節安<lb/>
能對獄吏遂仰藥死陸粲長洲縣人連科選庶吉士以<lb/>
<pb n="KR4h0152_WYG_065-5b"/>
不謁謝權貴遂出為工科給事中感激受命三日聞邉<lb/>
警即上言兵事又請開𢎞文館與博聞有道之士講論<lb/>
政事優太學舉貢諸生途與進士並復上四事曰乆任<lb/>
使慎考察汰冗官復制科言事無所避忌時法司與厰<lb/>
衛獄互異粲力持法司議遂下獄踰月杖而釋之復劾<lb/>
輔臣張孚敬桂蕚并及諸要路夜草疏鬼嘯於庭粲大<lb/>
言曰我男子死耳疏不可已嘯乃寂疏入罷二輔臣直<lb/>
聲震動㑹有以蜚語聞者復下獄謫都匀驛丞遷永新<lb/>
<pb n="KR4h0152_WYG_065-6a"/>
令平寃獄擒劇盜杖殺土豪以母老致仕歸十八年不<lb/>
通朝臣一字郡邑罕覩其面葉茂才無錫縣人生而孝<lb/>
友痛母早逝每館歸坐卧父側時刻定省萬厯己丑成<lb/>
進士授刑部主事三月告南迎養改工部分榷蕪闗盡<lb/>
革他税不留一錢差竣上羡金數千疏曰乆早得通故<lb/>
有羡金請不為例䝉賜白金松布以旌異改南吏部郎<lb/>
中再請告歸起禮部郎中歴陞太僕寺少卿家十五年<lb/>
至是始一出時言者議論異同抗疏相闗且累疏乞休<lb/>
<pb n="KR4h0152_WYG_065-6b"/>
又七年起太僕太常少卿皆不就陞南京工部右侍郎<lb/>
到任三月即致仕布衣蔬食以終其身居僅有堂三楹<lb/>
妻安人老而織紡以給饘粥及與同志講論道徳切磋<lb/>
不倦無片紙入公門雖小夫稚子無不知其清節張基<lb/>
吳江縣人中嘉靖庚子舉人例得坊金散宗黨略盡㑹<lb/>
試時有顯者欲為道地堅謝弗應是年擬魁選竟爾落<lb/>
第父卒孝事祖母上南宫時忽念祖母病遽爾返棹自<lb/>
是遂謝應舉究心為己之學所著有孝經附註讀書疑<lb/>
<pb n="KR4h0152_WYG_065-7a"/>
獨鑒廣頥數十巻隆慶初詔采山林隠逸撫按彚薦力<lb/>
辭不應歳大祲賑米數百斛屬軍興族皆任役不忍獨<lb/>
以例免為請代於官毁家紓之産盡弗顧學既有得預<lb/>
刻亡日至期趺坐而逝歸子慕崑山縣人中萬厯辛夘<lb/>
舉人為文苑名臣有光子少喪父讀遺書必捧之而泣<lb/>
母疾衣不解帶者數月少具勝情若不可一世及有得<lb/>
於晏坐黙存之學其學専於訟已過若創痏刺心毫不<lb/>
假借以是遘疾嘔血雖制義妙天下竟絶意進取不與<lb/>
<pb n="KR4h0152_WYG_065-7b"/>
衣冠之㑹不詣府縣不受當路問餽不為子弟應試干<lb/>
請雖甚貧養其兄子之孤者養其弟婦之寡者自處無<lb/>
不得之言與人無不足之色里俗皆化之甫强仕以前<lb/>
疾卒朱陞宣吳縣人中萬厯壬子舉人念父母老一再<lb/>
公車往返不踰百日乙丑心動馳歸歸則父九十尚無<lb/>
恙而母氏甫七十康養旬餘遽卒識者謂誠孝所感自<lb/>
此遂絶意計偕設榻疾父之側凡一菜一糜以至中單<lb/>
厠牏之類靡弗親者與先臣周順昌為總角交順昌中<lb/>
<pb n="KR4h0152_WYG_065-8a"/>
璫禍時小民號呼稱寃徂擊緹騎閤郡震恐多避難獨<lb/>
陛宣周旋於左右後以親殁拮据喪事不得辦致患噎<lb/>
膈卒以身殉孝門下從逰百餘人多一時譽髦㑹殮之日<lb/>
相向哭失聲已上在忠節三臣勁骨不容膚功早建孤<lb/>
忠九死回天之諌草猶香恬退一生獨對之衾影無愧<lb/>
在孝亷三臣學修已底純全志行毫無餘疚高文懸市<lb/>
士人皆挹其丰神至行飭躬賢者獨欽其藴藉是真輿<lb/>
論允合國人曰賢者也伏乞聖明鑒裁勅部覆請忠節<lb/>
<pb n="KR4h0152_WYG_065-8b"/>
者賜之諡典孝亷者贈以官階奉聖㫖該部知道欽此<lb/>
欽遵抄出到部送司除朱紈等賜諡應俟諮訪另議外<lb/>
其張基等贈官一節查得往例以撫按薦舉由孝亷䝉<lb/>
㤙授官者如萬厯二十一年正月江西舉人劉元卿授<lb/>
國子監博士鄧元錫授翰林院待詔萬厯二十一年二<lb/>
月四川舉人來知徳萬厯三十八年十月湖廣舉人瞿<lb/>
九思並授翰林院待詔俱奉欽依在巻夫同一舉人生<lb/>
者之潛徳既行旌叙則死者之幽芳似更宜優䘏事例<lb/>
<pb n="KR4h0152_WYG_065-9a"/>
固可援也等因案呈到部看得蘇松巡按御史祁彪佳<lb/>
所舉孝亷已故舉人張基歸子慕朱陛宣三人殁有乆<lb/>
近其行事亦有互異而大都孝以為經文以為緯讀書<lb/>
明理守身事親皆有志於古人而無同於流俗鄉里共<lb/>
髙其誼紳衿咸以為賢者宜按臣之聴採而臚舉以請<lb/>
也案查舉人繇薦授官往例具在未有贈職於身後者<lb/>
國家名器固所當嚴乃其人徃矣非有月旦之依附徑<lb/>
路之汲引也其光燄不足以熱人而直道不冺潛徳猶<lb/>
<pb n="KR4h0152_WYG_065-9b"/>
芬擬授官之典於論定之餘似為較愜伏惟勅下吏部<lb/>
照劉元卿鄧元錫等例各贈一官銜以為好修者勸葢<lb/>
於三舉人身後所得者不過虛名而於今日士風世教<lb/>
所禆者即為實效矣伏惟皇上裁奪施行<lb/>
　　糾内臣檄謁疏<hi>金鉉</hi>
奉為監臣移檄非體微臣瑣言漸驗伏乞聖明立賜申<lb/>
飭以全士節事臣於十月二十三日具疏懇止總理太<lb/>
監建署蓋惟恐以此開交結之漸決亷恥之維所爭甚<lb/>
<pb n="KR4h0152_WYG_065-10a"/>
大非止為糜費無益也臣靜候綸音不䝉批發未幾而<lb/>
建署之舉卒行矣此在聖明自有裁制臣不敢補牘强<lb/>
聒乃昨見臣部司務應傳總理太監張彛憲信牌内開<lb/>
本監公署已完擇於初七日上任所有兩部司屬官吏<lb/>
人等謁見一應儀注合照部堂體制㑹同斟酌妥當逐<lb/>
欵詳開先期呈報臣見之不勝驚異夫彛憲之遣皇上<lb/>
原使之監視兩部出入錢糧未嘗假以堂屬相臨之體<lb/>
也今彛憲移檄曰司屬曰合照部堂體制是明欲驅清<lb/>
<pb n="KR4h0152_WYG_065-10b"/>
署之臣羣然屈節於奄寺試令彛憲自思皇上勅諭中<lb/>
曽有是乎抑祖宗典故中曾有是乎且彛憲銜猶司禮<lb/>
職則監視原與巡視之體制相等惟是貪墨侵欺一任<lb/>
覺察若必欲亢顔昧心妄自尊大以皇上迪簡之臣子<lb/>
而令其磬折傴僂將置自有之堂屬别行僭妄之儀去<lb/>
不易之公庭强抑刑餘之下則彛憲殆儼然以卿貳自<lb/>
命其意不知以何者處諸臣矣不亦羞朝廷而辱當世<lb/>
之士耶況從此結納奔趨彼則日驕此則日諂干憲典<lb/>
<pb n="KR4h0152_WYG_065-11a"/>
而壊士風有如臣前疏所云者其流弊可勝言哉臣委<lb/>
質聖明自矢無玷生殺予奪惟君父命決不敢匍匐於<lb/>
彛憲雄踞之庭致罹交結之條也伏望皇上俯採臣言<lb/>
立勑彛憲勿謬以部堂之體自居并飭兩部諸臣勿輕<lb/>
以司屬之體自䙝公署雖置決宜絶跡不相往來止以<lb/>
錢糧文冊移㑹稽核庶國體正而士風伸矣臣無任惶<lb/>
悚待命之至崇禎四年二月初六日具奏初九日奉聖<lb/>
㫖内臣總理錢糧各官遇有職事相闗自當禮見其餘<lb/>
<pb n="KR4h0152_WYG_065-11b"/>
不必通謁金鉉亦不必借題激陳該衙門知道<lb/>
　<lb/>
　<lb/>
　<lb/>
　<lb/>
　<lb/>
　<lb/>
　明文海巻六十五<lb/>
</p>
<p>
</p>
  </div>
</body>
</text>
</TEI>
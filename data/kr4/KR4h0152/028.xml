<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>明文海巻二十八</head>
    <p>
<pb n="KR4h0152_WYG_028-1a"/>
欽定四庫全書<lb/>
　明文海巻二十八　　　　　餘姚黄宗羲編<lb/>
　　賦二十八<lb/>
　　　人事二<lb/>
　　歡賦<hi>有序屠長卿</hi>
　余處冗賤百憂煎人側身天地長苦跼蹐思欲揮悶<lb/>
　散心寄興楮墨我思古人動多憂愁昔士衡歎逝文<lb/>
　通賦恨驚心動魄一字一歎每一披覽秋氣颯颯風<lb/>
<pb n="KR4h0152_WYG_028-1b"/>
　雨欲來使人惻愴幾不知有生人之樂矣友人馮夢<lb/>
　楨謂僕曰子何不為歡賦恱心暢意破彼我之煩悶<lb/>
　宣萬物之鬱塞則此道貴矣夫愁苦之語易好歡娛<lb/>
　之言難工然烏可以其難而含毫沮䘮也於是為賦<lb/>
　焉文通諸君子見當掩口<lb/>
晨登山阿下覽八紘天地開朗風日熹明遊人出嬉川<lb/>
途載平於是僕本曠士解顔畼鬱百慮盡捐萬愁若失<lb/>
我思古人歡情靡一娟娟皇娥夜處璇閨薄焉遵渚帝<lb/>
<pb n="KR4h0152_WYG_028-2a"/>
子是依精靈感化中心不違清歌相答游漾㤀歸軒轅<lb/>
守和㝠心合道夢遊華胥萬國熙皥終登崆峒後天地<lb/>
老子晉仙才神骨蕭爽丹經既成捫霞直上羣英夷猶<lb/>
九州糞壤薄富貴而不懷希世外之幽賞英英穆滿志<lb/>
狹乾坤萬里烟霧八駿雷奔謁西王母登彼崑崙奏白<lb/>
雲之長謡俯弱水而歴天門秦家公主氣凌紫氛一當<lb/>
蕭史遂厭人羣攬虹霓而作佩製丹霞以為裙睇樓上<lb/>
之明月躡天邊之彩雲長辭綺閣永隨夫君千秋萬世<lb/>
<pb n="KR4h0152_WYG_028-2b"/>
此樂何云越王破吳奏凱言歸載蛾眉於金車挂將士<lb/>
以錦衣樓舡壓江濤朱旗晃日輝緹騎填乎廣野羅綺<lb/>
盈於中閨堂上燭滅笙歌不喧尊罍酒清房櫳月昏閽<lb/>
者出客主人留髠坐細毳以終夜傾一石而何言至若<lb/>
漢帝英雄初誅項王山河入掌弓矢斯藏過豐沛兮訪<lb/>
故偕父老兮尚羊歌大風而忼慨覽雲氣之飛揚又如<lb/>
延年獻歌夫人初御驚玉骨之凝霜艷輕綃之如霧樓<lb/>
閣含風階除墜露洵明珠之照人判傾城於一顧衞霍<lb/>
<pb n="KR4h0152_WYG_028-3a"/>
出帥士馬精强匈奴滅漢道昌黄金朱第列侯煌煌鈿<lb/>
釵作隊歌舞成行相如弄琴文君私喜臨卭夜亡成都<lb/>
歸市姿態艷目芙蓉心死紅蘭茁芳砌青苔生玉戺雖<lb/>
貧賤其何傷願百齡以為矢若夫太液波明昭陽月滿<lb/>
香蓮罥舟凉風送管黛色欲絶歌聲乍緩既和媚而魂<lb/>
癡亦宛麗而心斷兔園既開梁王意歡碧瓦宵白朱門<lb/>
夜寒集詞客之鴻藻駈凍雲於毫端孟德芟除四方蒿<lb/>
萊雄圖既就猛士歸來引漳河以為池鑄銅雀以為臺<lb/>
<pb n="KR4h0152_WYG_028-3b"/>
清吹干雲歩軍轟雷髙歌烈士㤗山崔巍陳王妙才應<lb/>
劉卓犖寳馬金羈光輝歴落出馳東郊歸燕平樂神飈<lb/>
蕩空青山暎閣㑹稽諸賢遠覽髙步山川崩峭雲物莽<lb/>
互喬松夾道脩篁繞户一詠一觴凌虚徑度庾公風流<lb/>
作鎮武昌挾賔佐娛景光暢飲其無人代長歗而下天<lb/>
霜又有征夫戍邊思婦含悽長想忽見遠行乍歸今夕<lb/>
何夕月白星輝髙堂敞兮春溶溶朱簾捲兮秋漫漫新<lb/>
昏合兮出瓊珮佳期至兮藉芳蘭金爐兮乍焰紅燭兮<lb/>
<pb n="KR4h0152_WYG_028-4a"/>
未殘莫不欵爾彌洽爽焉和愉寸腸不結雙眉長舒知<lb/>
離憂之為何物豈羡夫神仙之所居<lb/>
　　孤燈賦<hi>顧紹芳</hi>
當夫羲和促駕陽景戢曜露凝霜而未飛星含芒以漸<lb/>
照肆目則黮黯而若迷極聽或淜吰以如咷爾乃燧人<lb/>
獻伎祝融效靈沃以馨蘭之膏列以黄金之檠覆以綃<lb/>
縠之幕然以琪華之莖續龍銜于既灰俾幽穸之大明<lb/>
爰有貴人公子耽妖冶之劇游縱浩奓之至娛曲房隠<lb/>
<pb n="KR4h0152_WYG_028-4b"/>
閒髙軒周疏左擁姣女右挾子都趾動流光齒露生姿<lb/>
盤辟巧笑終宵不疲玉漏漸撤猶仰餘輝又有遷臣逐<lb/>
客投湘竄澤猿啼兮腸斷林嘯兮夕惕淹寂寡儔面之<lb/>
太息亦有傑客俠朋豪舉踔厲風流相師吐辭眩日積<lb/>
釃成池振歌舞吹塤箎御翠尊撫琱巵為歡未央聨翩<lb/>
淋漓怳修炬之爓朗佇扶桑之朝暉又有思媛戍婦神<lb/>
挂紫陌魂馳𤣥闗日晷空擲良夜徒闌握金剪以凜霜<lb/>
抱孤裯而盤桓睹殘燼之在壁攅哀思而長嘆兹物情<lb/>
<pb n="KR4h0152_WYG_028-5a"/>
之詎殊亮憂愉之異觀惟余今之所覿將為悲兮為歡<lb/>
始熖熖以昭爛既憧憧而飄颻乍隠乍舒若邇若遼當<lb/>
隙風以披靡近閒牀以泬寥于斯時也鼯鼬啼覘乎其<lb/>
側塵坌繚繞乎其上月皎皎以奏光雁嚦嚦而飛響悄<lb/>
焉孤影凄其萬狀爾乃沈酣千代咀𠻳百家彤管吐精<lb/>
竹素揚花寐不知其枕席游㒺借其煙霞於是孤燈亦<lb/>
熠爚吐氣輪囷生花似目余以知已矢久要而靡他亂<lb/>
曰聘靡曼兮窶無貲狥節俠兮獨無徒蹇余賤兮焉所<lb/>
<pb n="KR4h0152_WYG_028-5b"/>
放穆余姣兮焉所思坱兮軋兮大化紛以離披乗運順<lb/>
流安余其居余弗知其懌又焉知其悲願優㳺以卒嵗<lb/>
請終身而誦之<lb/>
　　罪鬚賦<hi>有序</hi>　<hi>靳學顔</hi>
　予試童子見有魁梧而甚鬚者命作此辭不諧吾意<lb/>
　遂援筆製此以示風焉辭曰<lb/>
遵彼旄丘莫赤匪狐叔兮伯兮有鬚丈夫爰自鄉甸來<lb/>
適都市曰往試乎偕彼童士童士曰嚇於思於思譽髦<lb/>
<pb n="KR4h0152_WYG_028-6a"/>
方臻爾胡為哉兵衞總總大夫在公髯於衆中緣階自<lb/>
東既旅進以獨聳指危冠而上衝乍引領以斂翼忽脱<lb/>
穎而露鋒於是髯也俯而不昂肩髙頥隠欲葢彌章大<lb/>
夫曰髯前吾語汝道逺云來䟦疐良苦汝其心童而貎<lb/>
則皤顧名思義人其謂何髯謂大夫失之子羽長揖不<lb/>
辭將歸有處既歸返舍盛氣自厲攬𤣥錫之光華鼓金<lb/>
錯之利器鏗將舉而未下先聲罪而矢意曰陶無見膚<lb/>
其以汝貴何吾殖汝廼貽棄累凡吾百體纎悉有以齒<lb/>
<pb n="KR4h0152_WYG_028-6b"/>
决爪搔冠以髪紀睫衞離朱毛通肺理宛彼兩眉所占<lb/>
無幾輔頰匪尺而據踰中實繁有徒汝吾奚功發論則<lb/>
附以作勢微詞則欝而不通解顔而燦然之美若失長<lb/>
嘯而宫商之㫖弗融雖有嘉食淋漓引膩雖有麗服覺<lb/>
我形穢流火之期揮汗成雨紈扇弊揺亟麾不去積塵<lb/>
為垢積垢為蠕無而不治疹其興諸是用多方剪理拂<lb/>
䟽嗚呼子鬚汝大負予上官見憎職汝之居龍蛇之蟄<lb/>
時有巻舒寧不少潜以忍須臾顧乃森發爭張競挺參<lb/>
<pb n="KR4h0152_WYG_028-7a"/>
鬢侵歡翼腮蔽領黄氛繚繞赭茸不整使我染翰無光<lb/>
吐氣不揚誓將决汝離彼故疆已而鑷人呈技待詔獻<lb/>
功芟荑搜剔根株斯窮長條冉冉以錯落弱苖離披而<lb/>
飄蓬既乃假寐隠几憮然自䘮鬚作人言見夢陳狀曰<lb/>
予受命與子形俱妍媸在子不在吾鬚内充外瑩血氣<lb/>
有餘赭茸不整子自中枯不曰妍乎綽約妙姿黝光可<lb/>
鑒𤣥珪載垂毶毶長揚清飈吹之落落喬松麗葩施之<lb/>
吾於此際何負人為且夫鼎龍墮小臣之泪編虎設尼<lb/>
<pb n="KR4h0152_WYG_028-7b"/>
父之戒賁須上興和樂示愛子之無情一何自壞禮云<lb/>
斯須不可去身我須我友詩範人倫智者不㧞一以利<lb/>
世何吾子之棄彚而捐親<lb/>
　　巧賦<hi>有序</hi>　<hi>孫宜</hi>
　巧者何傷仕之譎也<lb/>
遂古之初道惟一真厖厖噩噩混混㝠㝠時皆朴戅世<lb/>
罔哲霛縁渾而治循厚而行錐者就絀鞟者孰淪詭者<lb/>
孰褒獧者孰稱醇風肆颺本俗用成嗚呼噫嘻敦厖既<lb/>
<pb n="KR4h0152_WYG_028-8a"/>
分渾朴以䘮雕鏤是工鎻研是仗悃欵者麾哫訾者尚<lb/>
正直者棄喔咿者放突梯者顯滑稽者相衆方貿貿莫<lb/>
知攸為僉曰倀倀罔適所之守蹇則怯狥㨗則疑厥有<lb/>
巧夫曰識時宜掄聰揣慧啓鍵發機觸物妙見當事計<lb/>
施非為世縛不與道稽出則響應用則影隨斂則電伏<lb/>
運則風馳變則雲煙幻則蛟螭詭争詐騁孰詧所會竒<lb/>
蹤異態翩其可畏故若隆隆者時赫赫者位指授君造<lb/>
掌握朝寄低昂重輕噓吸榮悴禍福與階死生併係既<lb/>
<pb n="KR4h0152_WYG_028-8b"/>
大以聲亦侈厥氣勢雖灼爍我獨獧利爾其妖媱狐惑<lb/>
壈坎猱攀蘿依蔦附根引枝援折節降意屍心靦顔秘<lb/>
潛畏境晻昧當闗入於左腹持彼要端矯趨偽合曲順<lb/>
旁干術寧缺漏智罔遺慳是故傳璣宛珠堅琨瑩璧䮍<lb/>
蹄馴齒冰綃霧帛索咸髙價市本絶域隠購㝠搜遐求<lb/>
淟責恪慎標題縝嚴封籍馳以腎腹約以時刻旦啓途<lb/>
津暮充藪澤假物奉交縁情寓識推轂汲引庶几斯策<lb/>
下逮侍僮㺯僕嬖媵豪兒廣為賕賄咸有賂貽稱名敬<lb/>
<pb n="KR4h0152_WYG_028-9a"/>
納舉號哀祈渠官某秩孰地誰司心乎愛之懐欲得之<lb/>
頼假調協矢兾維持片言倘辱千金不欺廼至幕客座<lb/>
賔周親近故茍可賛辭但能獲助鮮論同異無分今素<lb/>
重足伺庭多岐覔路環贄奚慳珍貲畢付獻達悃忱開<lb/>
示臆愫稠叠表䖍周詳見慕凂以先容因而媒顧若夫<lb/>
湛恩濡渥峻級崇班偶増一命時進一銜或當壽紀容<lb/>
值讌歡晨雞未聽駑馬已鞍投謁貴室整沐華冠出詞<lb/>
袖内捧斚筵間德頌旦奭功誇范韓争新停駟市寵聨<lb/>
<pb n="KR4h0152_WYG_028-9b"/>
鵷時乎弁屨悉臻縉紳咸共發言盈庭借箸有衆利害<lb/>
懸招蒸黎係重有凛而斷亦微而諷正則砭礪竒斯切<lb/>
中聆者忤深覿焉恨痛載觀若人善藏其用順語逆探<lb/>
陽操隂縱舌任轉易口與彌縫又若繽紛國度膠臈帝<lb/>
幾權將奚撓職豈攸移彼勢之子曰予利斯循軌者隘<lb/>
沿法者泥彼甘一怒我曰兩宜鶻突含糊模稜脂韋頥<lb/>
吹頷仰巷遇牖窺以綿厚眷以結殊知迨夫寵過災生<lb/>
釁深禍萃對理陳寃祼躬屬吏狡兎嗟興鴟夷革被於<lb/>
<pb n="KR4h0152_WYG_028-10a"/>
斯之時及門之士善自解携速為規避逺跡内踈逃嫌<lb/>
外議偽無半面佯寡尺幣茍免是良負心疇計嗚呼噫<lb/>
嘻人有爵位我則取之人有利禄我則有之彼取者何<lb/>
惟巧取之彼有者何惟巧有之凡此者術孰云語之凡<lb/>
此者儔孰任數之於戯噫嘻天地賦性醇樸章矣人曰<lb/>
受形厥有常矣亷潔弗馳真原固矣彊梗弗撓本始復<lb/>
矣此謂吾能寔云賊矣彼謂吾知寔云拙矣於戲噫嘻<lb/>
茫茫大塊悠悠蒼旻吉凶原數禍福匪人左伏右見細<lb/>
<pb n="KR4h0152_WYG_028-10b"/>
逝鉅形疇敏而逭疇慧而成我敏彼又我慧彼能於戱<lb/>
噫嘻衆人皇皇未值其定昊天曰明厥有成命源古稽<lb/>
今近述逺證窮豈盡樸達豈成競守道藏晦人逆我順<lb/>
<graphic n="KR1981" url="https://raw.githubusercontent.com/kanripo/KR-Gaiji/master/images/KR1981.png" mimeType="image/png"/>險闘譎繄成者幸君子聽之毋侈厥進<lb/>
　　燈花賦<hi>徐□</hi>
陽暉乍匿隂魄初生曲房暗室短架孤檠剔銀缸於獨<lb/>
夜爇蘭膏於深更歘吐蕚而結蕊徐擢跗而舒□光閃<lb/>
閃以揺玉影離離而綴瓊侔寳炬之羅列讓庭燎之晶<lb/>
<pb n="KR4h0152_WYG_028-11a"/>
熒爾其非緑非青如珠如紺艷態芬敷冶容璀璨素瓣<lb/>
宵燔丹葩夕煥垂穗抽條縈枝繞幹既乍翕以還張偶<lb/>
將明而復暗青蓮傍火以争開金鑛在爐而鑄鍜孕蓓<lb/>
蕾之轉鮮鬬葳㽔而愈爛若乃囊挑金粟釵綴玉蟲熠<lb/>
燿宵行而獨照蜻蜓拂水而䨇瞳飛蛾投明以赴火浪<lb/>
蝶誤色而隨風不異泣鮫珠於月裏何殊剪綵勝於宫<lb/>
中至若席啟芙蓉尊調芍藥絲竹逓鳴履舄交錯輝掩<lb/>
映於晚妝熖朦朧乎翠幕綻竒卉兮芬菲絢天葩兮的<lb/>
<pb n="KR4h0152_WYG_028-11b"/>
爍任更籌之云殘洗杯觥而猶酌别有征夫遠塞思婦<lb/>
深閨為歡未罄决絶分携揜錦衾而寄慨揮羅袖而空<lb/>
啼雖占繇於永夕難委恨於孤棲燼伴妝而共落暈繞<lb/>
思而俱迷况夫志士窮經騷人授簡偏惜夜長恒愁晷<lb/>
短垂惟下篝含毫搦管悵年華之不留念景光而莫挽<lb/>
羡夜明之珠胎重含輝之琰琬豈曰嘆榮瘁於須臾實<lb/>
效燃藜光於日晚<lb/>
　　乍見賦<hi>徐<graphic n="KR0958" url="https://raw.githubusercontent.com/kanripo/KR-Gaiji/master/images/KR0958.png" mimeType="image/png"/>
                    </hi>
<pb n="KR4h0152_WYG_028-12a"/>
嗟人生之轉轂兮恒一東而一西恨踪跡之流萍兮真<lb/>
聚散而弗齊痛逺别兮道路邈嘆離羣兮天一涯傷人<lb/>
遐而室邇感會少而情暌歘不意以遭遇或無心以追<lb/>
隨既樂深而不殫復喜極而難持若乃曲院踈楹凉天<lb/>
静夜絶過客之履聲寡髙人之軒駕落月滿乎屋梁寒<lb/>
雲停於草舍倏驟見兮綢繆陳酒殽兮杯斚樂傾葢兮<lb/>
方新驚會面兮何乍烏鵲已飛鷫鸘猶卸至若臨邊戍<lb/>
客廿載塞垣雲埋龍漠月照雁門遼兵朝閧牧馬夜奔<lb/>
<pb n="KR4h0152_WYG_028-12b"/>
顧身自恨吊影難言偶故人兮邂逅揮涕淚兮寒温述<lb/>
沙場之痛楚問鄉國之田園當年髩髪兮白復白舊日<lb/>
交遊兮存不存乃有五陵少年千金任俠重諾輕生執<lb/>
仇飲血愛趙女兮秦娥指青樓兮紫陌過狹邪之娼家<lb/>
遘邯鄲之賔客選絲竹兮徴歌奏笙簧兮按拍玉燭羅<lb/>
幃璚筵玳席行醇酎兮千廵盡歡娛兮永夕或有深閨<lb/>
少婦久别征夫雁稀鯉絶日居月諸秋風冷落芙蓉帳<lb/>
夜月空明翡翠襦愁復愁兮容色改怨復怨兮形影孤<lb/>
<pb n="KR4h0152_WYG_028-13a"/>
值夫君之歸輪聞門外之嘶馬涉逺道兮言旋喜從天<lb/>
兮而下慶再世之伉儷隔幾年之春夏嬿婉由此兮重<lb/>
伸别淚從今兮不灑至若永巷長門深宫凄惻紅葉傳<lb/>
情團扇掩泣着舞衣兮空自傷歌悲愁兮倍於邑閉椒<lb/>
室兮徒含情恨君王兮不相識一旦親召幸非常賜顔<lb/>
色得寵有時承恩無極其或才子風流髙唐夢寐朝朝<lb/>
暮暮雲雲雨雨二八佳人妖嬈旖旎被繡縠兮桂裳服<lb/>
羅紈兮繢綺廽眸轉盻芳心歘起雖夢幻之非真亦交<lb/>
<pb n="KR4h0152_WYG_028-13b"/>
懽之堪喜又若修真羽士㧞宅飛昇黄龍可御白鶴堪<lb/>
乘游玉樓兮金闕踏紫府兮瑶京視人間於凡濁謁上<lb/>
帝於杳㝠拍羣真兮嚼瓊蕋揖八公兮參雲駢欣聚首<lb/>
之有數幸宴樂之匪輕若夫流落覊臣長沙逺謫鵬既<lb/>
來棲地復卑濕一朝命下身歸故國談夜半之鬼神會<lb/>
至尊之前席上與下兮相親悲與喜兮交集又若文人<lb/>
墨客千里神交偶通姓名於逆旅或枉車駕於衡茅似<lb/>
磁引銕如漆附膠又有苧羅妖妃江漢遊女逍遥水濵<lb/>
<pb n="KR4h0152_WYG_028-14a"/>
顧盻江汜一見兮目成相對兮魂裭既贈珮兮委<lb/>
心不投梭兮折齒别離倏忽遘㑹匪常雖日月之<lb/>
逾邁豈中心之能忘覺悲欣之交戰疑晤對之倉<lb/>
皇誰能當綢繆顧戀之際而不神爽飛揚者乎亂<lb/>
曰伊擾擾之浮生真如過客兮迺世路之多岐何<lb/>
太輻仄兮惟人生之見期詎能預必兮祗惙惙之<lb/>
憂心殆真如積兮憬彼迷途之茫茫益寤天地之何<lb/>
極<lb/>
<pb n="KR4h0152_WYG_028-14b"/>
　　餮客賦<hi>夏樹芳</hi>
㑹稽子門下故多客客有曼衍支離而善彈壓者輙握<lb/>
麈希夷而笑曰子之堂有詞客有劍客有俠客有説客<lb/>
有章逢禮義之客所謂餮客者何居㑹稽子長嘯纚纚<lb/>
而答之曰吾聞饕者嗜財餮者嗜食餔糟餟醨風斯下<lb/>
矣請為子談諸客是故語詞賦則吐鳳吞龜<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>龍繡虎<lb/>
藻掞天葩靈開秀圃昔人所稱咳吐落九天隨風生珠<lb/>
玉者非詞客乎語劍客則揚紫電淬流黄躍青萍舞含<lb/>
<pb n="KR4h0152_WYG_028-15a"/>
光揮斥八極天地低昂非劍客乎語游俠則慷慨淋漓<lb/>
激烈瓌竒義重㤗山名垂四維一死輕鴻毛而功成不<lb/>
受賞非俠客乎語説士則押闔權輿一縱一横口若懸<lb/>
河目如矅星投足所向判若畸贏彼夫㧙䟦揣摩而趨<lb/>
時如炙輠非説客乎若夫章逢禮義之客此吾家分内<lb/>
事無容贅矣抑上所稱數客者右多負儁畧而宣瑰行<lb/>
今則托宿於此而純盗虚名猶夫日及之竊楩楠山雞<lb/>
之竄長離也請言餮客夫餮客者非史非曽不真不贋<lb/>
<pb n="KR4h0152_WYG_028-15b"/>
迹埒散儒乞墦居半態若餓鴟㨗如壟斷賓未廸夫初<lb/>
筵鼎已嘗其一臠熊蹯未熟而食指先驚羊舌既埋而<lb/>
客心猶戀肥腯甫入於喉甘芳若達於面盻需雲之油<lb/>
油樂鴻磐之衎衎一者嗿犬<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                    <graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                    <hi>逐</hi>
                    <graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                    <hi>侍/</hi>
                    <graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                    <hi>容</hi>若沉若<lb/>
湎䭘<hi>影</hi>
                    <graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                    <hi>怨/</hi>饀<hi>逃/</hi>
                    <graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                    <hi>崇/</hi>二者大餔□<hi>飽/</hi>
                    <graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                    <hi>栢/</hi>䭄<hi>示/</hi>
                    <graphic n="KR3561" url="https://raw.githubusercontent.com/kanripo/KR-Gaiji/master/images/KR3561.png" mimeType="image/png"/>
                    <hi>飫</hi>
如逐如馳䭓<hi>銀</hi>餤<hi>塩/</hi>餼<hi>乞/</hi>
                    <graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                    <hi>預/</hi>三為饞口<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>
                    <hi>淹/</hi>□<hi>意</hi>
                    <graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
<hi>撑</hi>䭚<hi>牀/</hi>頡之頑之䭙<hi>僣/</hi>□<hi>熾/</hi>
                    <graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                    <hi>登/</hi>
                    <graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                    <hi>牀/</hi>四則鼓腹<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>
                    <hi>飲</hi>
䬧<hi>官</hi>䬭<hi>叨/</hi>䭤<hi>遣去/聲</hi>左顧右攫<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>
                    <hi>敦/</hi>
                    <graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                    <hi>零/</hi>
                    <graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                    <hi>農/</hi>□<hi>懴</hi>蠢爾<lb/>
<pb n="KR4h0152_WYG_028-16a"/>
餒士<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                    <hi>飢</hi>䬶<hi>恨/</hi>餧<hi>侍/</hi>
                    <graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                    <hi>飽/</hi>前喁後於<graphic n="KR3287" url="https://raw.githubusercontent.com/kanripo/KR-Gaiji/master/images/KR3287.png" mimeType="image/png"/>
                    <hi>坎/</hi>
                    <graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                    <hi>厄/</hi>䬨<hi>救</hi>□<lb/>
<hi>飽</hi>此皆飲食之徒望門投轄以身為壑曽不知節其行<lb/>
趑趄伊口嚅囁葢爼豆衣冠之所不容刹利㫋陀之所<lb/>
不屑奚足以厠周孔之門挂詞臣之頰乎將俠客視之<lb/>
為烏有説客視之為土苴為蠛蠓仗劍而游者曾不足<lb/>
以膏霄錬而蘸豪曹也語畢㑹稽子復愴悢椰榆而贈<lb/>
之以歌歌曰大道邈邈凃多惄飢四豪不作三河蔑如<lb/>
孰鳴短鋏孰曵長裾侯鯖不設壺飡莫携中人好事市<lb/>
<pb n="KR4h0152_WYG_028-16b"/>
惠飲<graphic n="KR0755" url="https://raw.githubusercontent.com/kanripo/KR-Gaiji/master/images/KR0755.png" mimeType="image/png"/>雖則飲<graphic n="KR0755" url="https://raw.githubusercontent.com/kanripo/KR-Gaiji/master/images/KR0755.png" mimeType="image/png"/>昌捄枵樗已而已而今之為客者殆<lb/>
而於是餮客泚然汗下而機發於踵曰舍爾靈龜觀我<lb/>
朶頥屠門大嚼壮夫不為葢下莫下於餮客而肸蠁醯<lb/>
雞之不如矣然而詞客者靡劍客者霸説客者横俠客<lb/>
者邪抑亦有志者所不齒先生為世大儒其為我執牛<lb/>
耳而攻之我其從先生游食簞瓢枕曲肱追詩書守固<lb/>
窮且絃且歌金石相從願洗滌前愆而作儒門之鼔吹<lb/>
乎䭈於是鬻於是<lb/>
<pb n="KR4h0152_WYG_028-17a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0152_WYG_028-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　明文海巻二十八<lb/>
</p>
<p>
</p>
  </div>
</body>
</text>
</TEI>
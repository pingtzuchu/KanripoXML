<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>明文海巻二百二十</head>
    <p>
<pb n="KR4h0152_WYG_220-1a"/>
欽定四庫全書<lb/>
　明文海巻二百二十　　　　餘姚黄宗羲編<lb/>
　　序十一<lb/>
　　　著述<lb/>
　　類編唐詩絶句序<hi>敖英</hi>
唐初詩變選而律而絶句者又律之變視律尤難焉蓋<lb/>
其韻約而句尠序綴無法則冗轉換無力則散易之則<lb/>
格卑深之則氣鬱直致之則味短局而執之則落色相<lb/>
<pb n="KR4h0152_WYG_220-1b"/>
不抑揚不開闔則寡音響不足以感動千古則不可以<lb/>
風故曰視律尤難焉昔在宋季章泉澗泉二老相與選<lb/>
唐詩絶句一百一十叠山翁從而註之可謂異代賞音<lb/>
然詩家尤病其决擇過嚴而於李杜大家而或遺予暇<lb/>
日忘其謭陋復取諸家絶句分類選之得三百一十首<lb/>
而謬加批㸃每遇花月良宵風雨芳晝佳客不來悠然<lb/>
獨酌則命兒輩高歌數首以暢幽懐予倚微酣擊節和<lb/>
之不覺形神俱爽陶陶融融其美有不可以語人者矣<lb/>
<pb n="KR4h0152_WYG_220-2a"/>
　　少陵志序<hi>趙時春</hi>
杜陵之名舊矣少陵子生不能有其地死不占一隴歴<lb/>
唐開元至有明嘉靖幾千載有恱少陵子之道者長安<lb/>
太微張子迺以說御史吉君即其地祠少陵子以實所<lb/>
謂杜少陵者太微子又輯志以傳其考渉者詳矣想其<lb/>
雄都偉觀王公鉅人一時第舎池囿服玩遊樂之盛聲<lb/>
華氣燄之雄耀山川而賁草木者可勝道哉少陵子薄<lb/>
遊寒士操觚吟咏立其旁渇得餘瀝飢得饜肉固足矣<lb/>
<pb n="KR4h0152_WYG_220-2b"/>
彼皆殫志竭力而後有此地享此樂然樂之未久而其<lb/>
地已丘墟陵谷已變遷姓氏已磨滅矣安知千載之下<lb/>
以虚名享實祠者乃昔日孑然旅食之少陵子也世之<lb/>
得失利害安足道士之榮辱成敗何可量哉或曰少陵<lb/>
子工爲詩詩人祠之然孔子定詩三百唐詩人亦數百<lb/>
家無獨受祠者或曰少陵詩不忘君忠足祠焉然唐有<lb/>
安史之亂享祠忠臣甚衆今其存者無幾何矧有特志<lb/>
其地而追爲之祠者乎抑杜子一居朝班而自比稷卨<lb/>
<pb n="KR4h0152_WYG_220-3a"/>
備嘗艱阻而雅操不渝屯遭亂離之極而能順適委和<lb/>
其志有足稱者士尚志而詩言志此少陵子之所以祠<lb/>
而張子之志有足比而同之也歟張子名治道太微其<lb/>
號正德癸未進士爲刑部主事以不得其志棄官歸尤<lb/>
以歌詩名少陵子之旁有虚位焉後有作者必將奉太<lb/>
微子于此矣<lb/>
　　易學紀成序<hi>王慎中</hi>
古之得罪于君已失其位而猶不絶其官以摧苦戮辱<lb/>
<pb n="KR4h0152_WYG_220-3b"/>
之者必得險惡冞邈之地如韓退之陽山栁子厚柳州<lb/>
歐陽永叔夷陵是已其地如彼其人亦皆顓昧椎魯鳥<lb/>
<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>而獸獝莫可與語者如對木石之居而從毛羽之羣<lb/>
退之在陽山僅一區册文彩材質未有以動人者而數<lb/>
與之遊不忍舎去子厚永叔得吳武陵狂生田畫秀才<lb/>
皆客遊之士其拘陋寡獨若此宜乎人之不樂而謫居<lb/>
之所以爲困也方其旹誠得地不惡其人有可與語者<lb/>
又當負慝含瑕畏譏防患晦其迹惟恐不幽閉其聲惟<lb/>
<pb n="KR4h0152_WYG_220-4a"/>
恐人之聞也安能與其人相講以樂以廣其學而昌其<lb/>
説耶以三君子之所處有以知吾三洲章君之樂也君<lb/>
以名御史在職過直不爲有勢者所容奪其職責授推<lb/>
官蓋所以摧苦而戮辱之也而君所得郡乃在莆陽莆<lb/>
陽文獻爲嶺外最盛處視中州不啻加之其人皆可與<lb/>
語者其秀者尤好學而多文而君所以出非有罪過獲<lb/>
譴于上不待深畏謹防以自閉匿君于經無所不學而<lb/>
獨深于易莆陽之士於經無所不習而獨缺于易君迺<lb/>
<pb n="KR4h0152_WYG_220-4b"/>
樂以其所得爲莆士講以補其缺君既與有勢者相失<lb/>
特困之嚴乆不爲徙於是所以爲莆士講者得專以熟<lb/>
士之聞其講者亦洽以固其㫖趣融通而文理成就非<lb/>
獨茍補其缺以具全經方與其素習而舊有聞者頡頏<lb/>
而起而未知其先後也方有勢者以事出君意君且不<lb/>
得其官有不安之心而無以自樂其愛君者方且爲君<lb/>
有失而孰知其率有以明其學以廣誦訓而成材美而<lb/>
收士作人之效從容于文法體勢之表若斯其盛焉君<lb/>
<pb n="KR4h0152_WYG_220-5a"/>
于是所得多矣夫豈有所失哉三君子于所貶地皆未<lb/>
有以教其人其地之人又以逺陋不足以知君子而陽<lb/>
山栁州夷陵至今猶道三君子者其風聲氣槩乆而不<lb/>
冺也今君既有以教莆之士士皆好學而多文能言其<lb/>
君子而兹經之明日伸月引君之所道説于莆者其有<lb/>
已哉<lb/>
　　江隂縣新志序<hi>唐順之</hi>
有家者隨其家之所有而籍記之其常也凡其田畮租<lb/>
<pb n="KR4h0152_WYG_220-5b"/>
甔錢貫絲縷豉合醬<graphic n="KR0902" url="https://raw.githubusercontent.com/kanripo/KR-Gaiji/master/images/KR0902.png" mimeType="image/png"/>僮指之數此纎勤治生者之所<lb/>
詳而游閒華飾者之所略也凡其池館花樹狗馬圖畫<lb/>
古物珍器之數此游閒華飾者之所詳而纎勤治生者<lb/>
之所略也二者則更相笑矣而家之所以爲家者則固<lb/>
在此而不在彼也與郡國州邑之有志自古而已然亦<lb/>
所謂隨其郡國州邑之所有而籍記之其常也禹貢周<lb/>
職方豈非志國邑者之所權輿也哉然自後世觀之則<lb/>
見其有瑣細而俚俗者矣夫其田賦髙下之異等墳壚<lb/>
<pb n="KR4h0152_WYG_220-6a"/>
黎赤之異壤五鎮九澤之異名而五戎八蠻之異服其<lb/>
列而載之可也至於篠簜箘簵淮蠙江龜海錯之纎細<lb/>
則類于草木蟲魚之書而多男少女多女少男之紀則<lb/>
近于閭井村俗之談古人何若是之瑣瑣也蓋有切于<lb/>
利器用而阜民生辨隂陽而蕃孳息則固不得以其穢<lb/>
雜而略之而况其大且重者乎其所載而詳者固然則<lb/>
其所不載者亦可知矣後之所謂地志者則異是矣其<lb/>
叙山川也既無闗于險夷瀦洩之用而其載風俗也亦<lb/>
<pb n="KR4h0152_WYG_220-6b"/>
無與於觀民省方之實至于壤則賦額民數一切不紀<lb/>
而仙佛之廬臺榭之廢址達官貴人之墟墓詞人流連<lb/>
光景之作滿紙而是嗚呼此何異于家之籍專記圖畫<lb/>
狗馬玩具爲粧綴而租甔錢貫所以需衣食之急者漫<lb/>
不足徴也其亦何取于爲家也與知家之有籍本以治<lb/>
生而非以觀美國邑之有志本以經世而非以博物則<lb/>
得之矣竊聞國朝集諸儒臣修一統志時兩人相誚其<lb/>
一人欲載科目之數則曰此非進士録也其一人欲載<lb/>
<pb n="KR4h0152_WYG_220-7a"/>
戸口田賦之數則曰此非黄白冊也科目則别有録矣<lb/>
不載宜也户口田畝固天下之大命而經國者皆必稽<lb/>
也且若彼之説則禹貢周職方其亦黄白冊也哉彼固<lb/>
以是爲瑣細俚俗焉而不載也江隂于常州爲屬邑而<lb/>
枕江之衝爲蘇常諸郡北門以故視他邑獨重舊雖有<lb/>
志而宜書不書不宜書而書大率如所論諸志之弊無<lb/>
足徴者至今令餘姚趙君始更修之趙君爲政潔已愛<lb/>
民才敏而慮周凡志中所載田賦徭役户口食貨謡俗<lb/>
<pb n="KR4h0152_WYG_220-7b"/>
水利防江治盜之源委本末節錯絲棼蓋皆君之所嘗<lb/>
蚤夜盡心焉者其于浮文羨費則盡屏去不事譬如辛<lb/>
苦起家之人斥絶耳目之玩而早力于家人生事之間<lb/>
一錢粟之盈縮一臧獲之奸良與夫鐍鑰閭户之守雖<lb/>
其錙銖隠賾而聰明知算舉無遺者于是一切以其精<lb/>
神思慮之所及而登之于籍至其纂輯成編則以屬之<lb/>
學士張先生先生以其國史之餘才而推之以成一邑<lb/>
之史故其所載繁簡刪存能得趙君之用心而著之以<lb/>
<pb n="KR4h0152_WYG_220-8a"/>
爲後來治邑者之所據準又如計然任公之徒精于治<lb/>
生而太史公萃之爲傳凡其仰俯拾取廢居棄與之法<lb/>
與夫巵茜狄漆之細莫不具載能得諸人之所用心而<lb/>
著之以爲治生家者所必資蓋爲邑之與治生意嚮或<lb/>
異家籍之與邑志體裁亦殊至其的然當于實用而不<lb/>
取辦于具文焉則一也夫前人以其所用心而著之籍<lb/>
記後人因其所籍記而得前人所用心而守之是以家<lb/>
道能常興而不墜予欲使後之爲江隂者因趙君之所<lb/>
<pb n="KR4h0152_WYG_220-8b"/>
志而知其所用心而守之也爲之書其端<lb/>
　　戰國䇿譚棷序<hi>王世貞</hi>
戰國䇿不知何人所述其地則自兩周而終宋其人則<lb/>
自周安王而終秦始皇其事與文則雜出諸名卿游士之<lb/>
屬太史公因其成資以編史記之十二而其書故𨽻漢<lb/>
秘閣劉向稍較定爲三十三篇鮑彪合之爲十巻彪復<lb/>
與髙誘各爲之訓詁而吳師道纂焉其文至于今而猶<lb/>
未晢者仁和張子文氏治鉛槧之業者三世矣于它書<lb/>
<pb n="KR4h0152_WYG_220-9a"/>
自謂雞肋而獨此䇿不減杜征南注必證之古而反之<lb/>
心有一字不安不已也蓋書成而諸揚扢之精者皆傳<lb/>
之名之曰戰國䇿譚棷問序于不佞嘗聞諸儒先言天<lb/>
下之亂至于戰國極矣王畿之大蠶食之使不能當一<lb/>
小郡而千八百之君併而爲七其民日尋于干戈其俗<lb/>
有壯而無老有喪而無葬者十餘世矣朝而六從暮而<lb/>
秦衡小則市官大乃市國力用于陽智用于隂巧之極<lb/>
至于易姓而人不知鷙毒之所發身滅而猶能快其恨<lb/>
<pb n="KR4h0152_WYG_220-9b"/>
即小有可稱述者不過市魁盗俠之駔爲仁義者耳今<lb/>
天下稱極治至安斂手而承一帝者凡十餘代闤闠詩<lb/>
書衿裾禮樂稱唐虞服周孔蓋不獨齊魯爲然使老子<lb/>
居之尚猶以不獲睹古爲恨而安用此捭闔揣摩之書<lb/>
爲子文氏治之繇皇考而上迨王父三世益精將無好<lb/>
其文辭而已夫文辭之益于時至淺尠也然而未可概<lb/>
論且諸儒先之所推談理而雄者孰有過于孟子輿者<lb/>
哉其次則孫卿第令儀秦代厲犀首之徒鼓頰而談天<lb/>
<pb n="KR4h0152_WYG_220-10a"/>
德王道苟其自衷發之其快口當心將必有甚焉者幸<lb/>
而利害之工深入于中主之耳以顯于一時不幸而與<lb/>
中主合出其恣睢簧鼓之技而貽譏于天下後世則非<lb/>
其才之罪也且夫叙事之有戰國䇿其于太史公昆季<lb/>
也左氏則匹敵也是三君子者而産于殷周之際當左<lb/>
右史之職興衰治亂之所以然與皇王心迹之微必能<lb/>
委曲貌擬使人躍然而興感何至寥寥迨今嗟乎此非<lb/>
諸儒先所與之晩也諸收談棷者左袒于兹䇿者也子<lb/>
<pb n="KR4h0152_WYG_220-10b"/>
文氏三世則又左袒于談棷者也是故不辭而叙之知<lb/>
我罪我我安與哉<lb/>
　　編初唐詩叙<hi>樊鵬</hi>
南溟樊鵬曰予嘉靖癸巳督儲濠梁得關中李子西相<lb/>
與評古今詩李固豪杰士識鑒精敏動以初唐爲稱適<lb/>
與予契退而編成叙曰詩自刪後漢魏古詩爲近漢魏<lb/>
後六朝滋盛然風斯靡矣至初唐無古詩而律詩興律<lb/>
詩興古詩勢不得不廢精梓匠則粗輪輿巧陶冶則拙<lb/>
<pb n="KR4h0152_WYG_220-11a"/>
函矢何况于達𤣥機神變化者哉惟古閭里咸習歌詠<lb/>
是以其教不肅而成唐興三宗上倡科目取士天下枕<lb/>
籍于詞章今傳者百中一二爾然已不下百家故後世<lb/>
必曰唐詩唐詩云予嘗有言初唐詩如池塘春草又如<lb/>
未放之花含蓄渾厚生意勃勃大厯以後鋤而治之矣<lb/>
乃于披閱之餘專取貞觀至開元間詩編爲三册凡若<lb/>
干人題曰初唐詩而古詩不與焉誠以律詩當于初唐<lb/>
求之古詩當于漢魏求之此則編詩意也昔人論初唐<lb/>
<pb n="KR4h0152_WYG_220-11b"/>
曰使曹劉降體未知孰勝斯其知言者乎嘉靖十二年<lb/>
春叙<lb/>
　　粤大記自序<hi>郭棐</hi>
謹按昔雲陽氏肇都沙丘迨軒轅分埜厥維荆揚吾廣<lb/>
介焉是爲揚粤古有九丘志河内司馬彪有九州志然<lb/>
皆畧于嶺服髙固相楚始傳鐸氏微蓋鐸椒作也漢楊<lb/>
孚撰南裔志晉王範著交廣春秋而粤之聲名文物彬<lb/>
彬緗素後禩有考焉唐宋以來紀載多闕自曲江武溪<lb/>
<pb n="KR4h0152_WYG_220-12a"/>
菊坡文溪數公外史佚其傳迄我皇明德化醇洽肆于<lb/>
嘉隆文治宣昭於是泰泉黄氏者出鏗鏘炳蔚大豔厥<lb/>
詞極意蒐羅爰成通志探古懸其藻鑑摛辭綴其菁華<lb/>
洵宏博之鴻裁而稗乗之駿藝也然浩适等仗節不書<lb/>
非所以勸忠也漢晉間年號有誤非所以紀實也丘陳<lb/>
湛霍諸傳多含貶詞非所以傳信也盧循么麽小醜而<lb/>
列於刺史題名中非所以懼亂臣賊子也諸如此類不<lb/>
一而足昔賢云史者萬世是非之權衡也志者郡國是<lb/>
<pb n="KR4h0152_WYG_220-12b"/>
非之權衡也其所是者必天下之公是而不敢誑以爲<lb/>
是其所非者必天下之公非而不敢誣以爲非有似是<lb/>
而非者則亦不得梔蠟而飾以爲是也有似非而是者<lb/>
則亦不得羅織而詆以爲非也昔司馬遷稱良史論者<lb/>
猶譏其是非頗謬於聖人况未望遷眉睫者乎是故必<lb/>
公是公非不虚不隠而後可無愧于月旦之評也予家<lb/>
粤白先大夫素有志於百粤典故爰以命棐向來浮游<lb/>
齊楚蜀僰間未展初心頃得乞休南還訂盟泉石思以<lb/>
<pb n="KR4h0152_WYG_220-13a"/>
酬先大夫未了之志乃取黄戴二氏通志參訂之旁蒐<lb/>
瓊臺白沙甘泉渭崖西樵東所青蘿白山諸集凡數十<lb/>
百家標其所可書補其所未備各類分爲三十二巻幸<lb/>
際制府如岡陳公耀德宣威經文緯武直指望海劉公<lb/>
敷治綏猷肅綱振紀而藩臬暨郡邑諸大夫咸銳意撫<lb/>
綏殫精安攘士民頼有寧宇棐得樂田里操鉛槧勒成<lb/>
兹編孰非諸名公賜哉<lb/>
　　題靖陽沈生禹碑辨<hi>顧璘</hi>
<pb n="KR4h0152_WYG_220-13b"/>
余登衡山陟祝融之巔下尋方廣經岣嶁之麓未上訪<lb/>
從行道士云山無禹碑雖巖間或有古刻皆以磨滅不<lb/>
可識矣沈生所得碑本乃嘉靖初長沙太守新安潘君<lb/>
鑑得于嶽麓書院後小山草莽間剜苔剔土榻傳人間<lb/>
蓋宋人所模刻也生誤傳以爲禹本刻甘泉亦未之考<lb/>
蓋禹去今數千年衡山石質踈厲當時無碑碣必刻之<lb/>
巖間風雨氷雪之所剥落泯没乆矣計宋時亦已無迹<lb/>
故歐陽諸公集古録等編皆無載此又貴于宣王石鼓<lb/>
<pb n="KR4h0152_WYG_220-14a"/>
使有之豈皆或遺之哉度宋人此刻亦前古流傳榻本<lb/>
余初見亦疑禹稱王不宜稱帝今乃知帝禹刻三字即<lb/>
宋人所題偶誤耳余昨經寧逺榻九疑山蔡伯喈𨽻銘<lb/>
亦出宋人所補幸有題識可考則誤刻山巖者在宋已<lb/>
滅况三代之初乎泰山石堅故秦刻猶存昨觀衡山前<lb/>
代題名唐惟李義山三字在祝融尖六朝以前無存者<lb/>
大抵山石易損故耳豈前此無一題識耶然上古書跡<lb/>
自是異寶雖傳刻固可貴也古者書法之具皆取象山<lb/>
<pb n="KR4h0152_WYG_220-14b"/>
川蟲魚草木之類禹精于水今篆體皆有流水形出禹<lb/>
無疑獨幸沈生精思妙契釋文見義謂非神授不可也<lb/>
楊殿元用脩在滇南釋之僅數字不同尤可見人心之<lb/>
靈聖迹之妙天然符合有莫知其所以然者否則千截<lb/>
之下萬里之外安得不約而同若是乎嘉靖戊戌既望<lb/>
東橋居士顧璘書于靖陽行臺<lb/>
　　西洋朝貢典録序<hi>祝允明</hi>
西洋朝貢典録者所以叙海表列國之事辨方域列山<lb/>
<pb n="KR4h0152_WYG_220-15a"/>
川計道里陳土風紀産育述朝貢以闡王化録建設以<lb/>
美使才備國典之實録寄通覽之遐志者也若昔先王<lb/>
乗龍守寶則莫不重于輿乗夏貢周方渉筆聖作史漢<lb/>
志地粲在指掌後史繼起損益可知大槩成于革代之<lb/>
士掇當時之聞見以附前典之同異至于前元統一區<lb/>
夏號稱廣拓然此西溟南漲挺而不賓我髙皇帝出震<lb/>
行乾威德邁古率土來王不貴逺物太宗修文爰務通<lb/>
道始有剖符之命包茅之徴中人鄭和等飛星舶于天<lb/>
<pb n="KR4h0152_WYG_220-15b"/>
池耀皇華于鼇極然後章亥舊步載纒縢鞟張騫異種<lb/>
倍收筐匭前後輶軒互形方䇿雖稱實録猶未㑹通言<lb/>
而不文行之豈逺黄子勉之生于華文之區而遥攬恢<lb/>
詭之觀隠乎一尺之几而慮經六宇之闊游乎熈安之<lb/>
代而慕馳奔走之辰間氣龎博時而出之握槧隨襟是<lb/>
有此作其爲書也法班馬叙國境所在風俗所殊法周<lb/>
官叙田畜法山海經叙山水鳥獸草木法禹貢叙貢物<lb/>
每一島末復著論以該未盡事事有徴綱綱有條信乎<lb/>
<pb n="KR4h0152_WYG_220-16a"/>
逐南左之良匠追卿雲而我儀者矣嗟夫斯今之世作<lb/>
者寂寥或辨性較禮附禮經師或獵瑣浮尖依稀文苑<lb/>
以子之器何不髙譚五經富眩千軸豈其憙役于裔荒<lb/>
醜雜之形而甘似于下喬入幽之見也哉吾又悲夫得<lb/>
黄子之心者寡也將其明發有懐思輔明王宏際天蟠<lb/>
地之治也思效使能以達尊華馭狄之䇿也思豁耳目<lb/>
以抒籠山絡海之氣也而重慨夫横絶英雄徽纆于三<lb/>
塲二試腐章屑句之條律曾不若奄尹儓臣御天言蹈<lb/>
<pb n="KR4h0152_WYG_220-16b"/>
地維行志吐氣以琭琭珞珞如也故去彼取此褁糧躡<lb/>
屩孤蹤千里訪鞮人于海澨諏黎老于蔀廬閱七龍易<lb/>
七槀而編始成前史異今置而弗溷或涉疑舛時議及<lb/>
之以於西洋特詳故題目云爾其間演論數右張旌能<lb/>
無隠憂豈徒騁藝曩時太傅太原文恪公嘗謂黄子中<lb/>
秘亦無諸國風土之書春官所掌不過朝聘表章方物<lb/>
聞有此撰愛賞良深而未矚其就黄子不妄比人上唯<lb/>
王公下猥及我今王公既沒我當叙之是故望英主豔<lb/>
<pb n="KR4h0152_WYG_220-17a"/>
偉工愛才猷乗桴非願放海皆凖進繹宣尼之麟管退<lb/>
颺子長之轡絲則典錄之用是黄子之志也<lb/>
　　皇甫持正集序<hi>王鏊</hi>
昔孫可之自稱爲文得昌黎心法而其傳實則皇甫持<lb/>
正今觀持正可之集皆自鑄偉詞槎牙突兀或不能句<lb/>
其快語若天心月脇鯨鏗春麗至是歸于抉經執聖皆<lb/>
前人所不能道後人所不能至也亦竒甚矣昌黎嘗言<lb/>
惟古于詞必已出又論文貴自樹立不蹈襲不取悦今<lb/>
<pb n="KR4h0152_WYG_220-17b"/>
世此固持正之所從授與他日乃謂李翺張籍從余學<lb/>
文頗有得從吾遊者李翺張籍其尤也而不及持正何<lb/>
與余謂昌黎文變化不可端倪持正得其竒翺與籍得<lb/>
其正而翶又得其態合三子一之庶幾其具體乎則持<lb/>
正可之之文亦豈可少哉予既刻可之文而持正未遑<lb/>
今世庸乃能嗣吾志而梓之予嘉其仕優而不忘學又<lb/>
不忘其世裔所從出也爲序其端<lb/>
　　續髙士傳編目序<hi>皇甫涍</hi>
<pb n="KR4h0152_WYG_220-18a"/>
髙士傳者晉𤣥晏先生之所作也史稱嵇康亦爲之傳<lb/>
贊而𤣥晏之書獨顯至齊宗測嘗續其書梁阮孝緒著<lb/>
髙隠傳區列三品雖號詳覈而與𤣥晏之意異矣然四<lb/>
家之言今皆不傳豈偶散逸而無存耶抑好之者鮮鬱<lb/>
而不彰耶徃年涍考求宗系旁覽缺文慨然慕之遂續<lb/>
其書十巻自晉迄宋凡九十九人學既䟽脫鑒亦乖迷<lb/>
竟無以卒業故又别爲編目書之一冊朝夕覽焉以示<lb/>
素風之不忘雖然𤣥晏尚矣宗阮遐躅照暎巖壑皆志<lb/>
<pb n="KR4h0152_WYG_220-18b"/>
之有徴而非托諸空言者也涍淟涊干禄營跡抱闗體<lb/>
冐穢俗而私攀古賢情逺幽淪而颺論千載是書也所<lb/>
謂雖不能至心嚮往之景行維殷躬不克逮其能無自<lb/>
恧乎<lb/>
　　重刻唐文苑英華敘<hi>鄧宗齡</hi>
在昔帝王所以鋪藻鴻業奮煽景炎者亦惟睇瞱秀發<lb/>
之士摛詞染翰鬱為國華相與闡揚之雖純駁異致然<lb/>
覽者不遺焉亦以文詞幽而弗章則蒐古無繇綜述闕<lb/>
<pb n="KR4h0152_WYG_220-19a"/>
而弗備則典籍奚稽不若併存之令世可考而鏡耳有<lb/>
唐文苑英華成于宋學士李昉宋白輩奉詔輯次成書<lb/>
羅網百代籠罩數百年間總質文而分其流摛倫類而<lb/>
異其指藻思綺合足以恢張國音詞㫖霞布足以宣述<lb/>
風美纚纚乎一代之詞文亦燦然畢著矣乃談者曰自<lb/>
六代以綺靡相髙士争騖于駢麗濃思縟采六藝若濫<lb/>
觴然安可以規來世垂不刋之鴻教哉不知道有夷隆<lb/>
學有粗密故彈射臧否品隲得失者示則也廣授博採<lb/>
<pb n="KR4h0152_WYG_220-19b"/>
瑕瑜並收者志備也况唐以風雅主盟百代庶幾三百<lb/>
篇遺意而所稱文起八代屹然詞宗者又直接孔孟蹍<lb/>
蹈秦漢而上之奈何以獨廢焉今其書具在無暇他論<lb/>
論其彰彰最著者如讀房杜王魏裴陸之疏議則獻納<lb/>
之軌在其中矣覽王楊沈宋崔李之賦頌則凌雲之製<lb/>
揚其聲矣誦盧駱沈栁髙岑李杜諸篇則雅道之㫖于<lb/>
斯暢矣他如王孟韋白數十名家並結藻清英比麗卿<lb/>
雲烺烺乎永世之業令千古作者若奉功令而趨又烏<lb/>
<pb n="KR4h0152_WYG_220-20a"/>
得而廢之昔夫子論次詩書修起禮樂而十五國之風<lb/>
謡併存之以示來許彼雖不盡軌于大道然其述媺惡<lb/>
記讃一代之蹟不可遺也而况雄文鉅篇昭著臚列若<lb/>
是書者乎雖以世代邈逺而由其書按當時行事若數<lb/>
一二較黒白又豈徒僅僅以文傳也哉故爲重梓之令<lb/>
稽古者得以觀覽焉<lb/>
　<lb/>
　<lb/>
<pb n="KR4h0152_WYG_220-20b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　明文海巻二百二十<lb/>
</p>
<p>
</p>
  </div>
</body>
</text>
</TEI>
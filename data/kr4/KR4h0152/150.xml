<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>明文海巻一百五十</head>
    <p>
<pb n="KR4h0152_WYG_150-1a"/>
欽定四庫全書<lb/>
　明文海巻一百五十　　　　　餘姚黄宗羲編<lb/>
　　書四<lb/>
　　　經學<lb/>
　　答張廷璧<hi>方孝孺</hi>
辱寄詩五篇且誘之使决其可否足下之意良厚矣然僕<lb/>
昧陋無識豈足知可否之所在邪意之厚而不答則人將<lb/>
以為隠答而不能稱見屬之心則人將以為妄妄過也而<lb/>
<pb n="KR4h0152_WYG_150-1b"/>
隠過之尤也足下吾友也固將有以正吾過試妄言焉而<lb/>
求正之可乎足下之詩刻削森秀為世俗異味其辭信奇<lb/>
矣茍得此於世俗之士方推譽之不暇而僕安敢言今足<lb/>
下眇然有志乎古凛乎其非世俗之人也倘不以古人之<lb/>
所至者為準則為卑足下矣而僕安敢不言盖古人之道<lb/>
雖不専主乎為詩而其發之於言未嘗不當乎道是以雅<lb/>
頌之辭烜赫若日月雄厲若雷霆變化若鬼神涵蓄同覆<lb/>
載誦其詩也不見其辭而惟見其理不知其言之可喜而<lb/>
<pb n="KR4h0152_WYG_150-2a"/>
惟覺其味之無窮此其為奇也不亦大乎而作之者初非<lb/>
求為如是之奇也本之乎禮義之充養之乎性情之正<lb/>
風足以昌其言言足以致其志如斯而已耳後世之作<lb/>
者較奇麗之辭於毫末自謂超乎形器之表矣而淺陋<lb/>
浮薄非果能為奇也稚子刻雪以為娛目之具當其前<lb/>
陳非不可喜徐而察之蕩而無遺尚焉取其為奇也哉<lb/>
足下之為奇固非此類然旨近味漓乏和平温厚之韻<lb/>
得非所質之本未甚充而從事於奇麗之末故邪不本<lb/>
<pb n="KR4h0152_WYG_150-2b"/>
之務而求攻於末是猶棄木之根而蟠其枝以為美欲<lb/>
其華澤茂遂弗可得矣故聖賢君子之文發乎自然成<lb/>
乎無為不求工奇而至美自足達而不肆也嚴而不拘<lb/>
也質而不淺也奥而不晦也正而不窒也變而不詭也<lb/>
辯而理澹而章秩乎其有儀燁乎其不枯而文之奇至<lb/>
矣然聖賢君子曷嘗容私於其間哉盈而流激而發不<lb/>
求而自得者也足下於此固已知之矣而出言命意未<lb/>
免有艱苦澁滯之態者求於言而不求於言之所從出<lb/>
<pb n="KR4h0152_WYG_150-3a"/>
無惑乎其難也今天下學者靡靡焉惟習之所同潛竊<lb/>
陽剽無所顧忌以為能詩不可勝數欲其知所趨向由<lb/>
大路而不失驅馳之節者舍足下莫先焉而僕猶僭有<lb/>
所言多見其妄也雖然不知而妄言僕誠過矣使妄言<lb/>
而偶有益於人豈非好古者之所樂聞乎昔有貴人之<lb/>
子病蠱而求藥於醫醫偶出其妻以毒鼠之藥付之貴<lb/>
人之子服而且泄既而疾良愈自醫者言之其藥信妄<lb/>
矣自愈者言之孰知其妄與否乎僕嘗怪風俗頽巧相<lb/>
<pb n="KR4h0152_WYG_150-3b"/>
師為佞至於朋友亦以諛悦為忠近得陳元采書殊有<lb/>
箴教之益切中吾病為之喜而忘食如吾子所戲粉飾<lb/>
繪畫以為古人復生令人慚<hi>闕</hi>　　　　　　歸乎庸<lb/>
衆人之域今得元采而後知之所望<hi>闕</hi>
之兄愛也無以為報適有近詩十章及勵志詩十章今<lb/>
以寄元采足下幸一閲之以僕之懐元采<hi>闕</hi>
<hi>闕</hi>　　　以為教而不怪其為妄發也五詩中哭許士<lb/>
脩詩最<hi>闕</hi>　　　　　　之他詩用韻多有與古人異<lb/>
<pb n="KR4h0152_WYG_150-4a"/>
者行辭有未妥帖者考之漢魏諸作必自得之此特末<lb/>
失耳茍得其本當知鄙言果非妄也<lb/>
　　與友人論井田<hi>方孝孺</hi>
僕向者僣不自量竊傷三代聖人公天下之大典墜地<lb/>
已久見今國家法立令行寔足以乗勢有為舉而措之<lb/>
無所難者故著論井田之事可復不疑僕雖不才亦嘗<lb/>
三思之而熟究之非偶為是夸談也然毎患有志者寡<lb/>
無與討論講明者始見吾子行淳貌古心獨慕焉以為<lb/>
<pb n="KR4h0152_WYG_150-4b"/>
可語斯事故出而示之意吾子異於流俗人今吾子乃<lb/>
不察其道而横為異辭以非之謂不可行於今此流俗<lb/>
人之常言僕耳聴之而幾聵者也吾子安取而陳之哉<lb/>
且人之言曰古法有不可行於今者若井田是也斯言<lb/>
甚惑也古之時席地而食手掬而飲㰱血而啗毛衣皮<lb/>
而寢革為巢為窟以相居拍手鼔腹以為樂此其不得<lb/>
已也固不若後世宫室鐘鼓服食器用之美且適也若<lb/>
此者非惟不可行亦不必行以其非中制也若井田者<lb/>
<pb n="KR4h0152_WYG_150-5a"/>
更三四聖人而始大備酌古今之中盡裁成之理生民<lb/>
之鉅方禮義之所由立也古者之世富庶勝於今風俗<lb/>
美於今上下親洽過於今國之盛强且久過於今曷為<lb/>
而不可行哉人又言曰禹之洪水桀紂之暴虐人民稀<lb/>
少故田可均夫古之時人民之衆後世莫及井田雖未<lb/>
行而人安其業其端已見矣桀紂之暴非若秦隋之糜<lb/>
爛其民也湯武誅其君而已非若戰國秦漢之際殺人<lb/>
盈城野民何為而少哉今天下喪亂之餘不及承平十<lb/>
<pb n="KR4h0152_WYG_150-5b"/>
分之一故均田之行莫便於此時而吾子乃援王莽嘗<lb/>
行證之以為不可益謬矣且王莽之亂非為井田也欺<lb/>
漢家之老母而奪其璽稱制於海内海内之人憤怒思<lb/>
剖其心而食之故因變奮起使莽不行井田海内亦亂<lb/>
莽亦誅死於井田何有哉吾子又謂漢唐不行今欲行之<lb/>
難矣尤非知本之論也漢唐不行者非不可行也未嘗<lb/>
行也漢髙祖之世可行也而時無其人導之唐太宗有<lb/>
志於三代之盛而魏徴之流未知先後不能輔之以成<lb/>
<pb n="KR4h0152_WYG_150-6a"/>
大業孰謂不可行也流俗之謂不可行之者以吳越言<lb/>
之山溪險絶而人民稠也夫山溪之地雖成周之世亦<lb/>
用貢法而豈强欲煙卑夷髙以盡井哉但使人人有田<lb/>
田各有公田通力趨事相救相恤不失先王之意則可<lb/>
矣而江漢以北平壤千里畫而井之甚易為力也東海<lb/>
有魚曰鯤身如丘山動則雷震逰則濤湧橋井之蛙未<lb/>
嘗識也伸其股而自詫曰東海寧大於井乎鯤魚之大<lb/>
孰若吾股乎今未知天下之故而曰井田不可行者是<lb/>
<pb n="KR4h0152_WYG_150-6b"/>
橋井之蛙之類也且僕鄙固之意以為不行井田不足<lb/>
以行仁義者非虛語也仁義之行貴人得其所今富貴<lb/>
不同富者之威上足以持公府之柄下足以鉗小民之<lb/>
財公家有散於小民小民未必得也有取於富家者則<lb/>
小民已代之輸矣富者益富貧者益貧二者皆亂之本<lb/>
也或難僕以為陳涉韓信非有陶朱之富而豈富者為<lb/>
亂哉以此論井田疎矣是殆不然井田之行則四海無<lb/>
閒民而又有政令以申之徳禮以化之鄉胥里師之教<lb/>
<pb n="KR4h0152_WYG_150-7a"/>
不絶乎耳苛取暴征之法不及乎身何苦而亂乎使陳<lb/>
涉韓信有一㕓之宅一區之田不仰於人則且終身為<lb/>
南畆之民何暇反乎僕故曰井田之廢亂之所生也欲<lb/>
行仁義者必自井田始吾子欲舎井田而行仁義猶無<lb/>
釡而炊也决不得食矣夫不以釡炊雖愚婦知其不可<lb/>
不以井田為治士大夫安之豈智顧不如愚者哉抑習<lb/>
俗之移人也俗之降衰日趨而日下特立而不變者惟<lb/>
豪傑之士能之吾子儼然在縉紳之列不務明聖人之<lb/>
<pb n="KR4h0152_WYG_150-7b"/>
道以淑來者而非先王之制甚為吾子不取也僕訥不<lb/>
善為辯性頗質又不喜為媚故直以故告吾子孟子不<lb/>
云乎不直則道不見然則僕亦非過也將以明道也吾<lb/>
子倘有疑於心當以見教僕尚能終其説<lb/>
　　答閿鄉葉教諭<hi>方孝孺</hi>
郡守王公至辱示以劉翰林黄伯生所為詩集序且俾<lb/>
有述焉物之美者無所待於外有待於外者皆持不足<lb/>
之心者也照乗之珠盈尺之璧不幸而寘諸泥塗瓦礫<lb/>
<pb n="KR4h0152_WYG_150-8a"/>
之中其光氣之晶瑩朗潔者固在及識者得而有之雖<lb/>
棲之於故篋襲之以敗絮連數十城之價自若也若夫<lb/>
藉之以良錦韜之以文匱盡飾乎其外而彰其美以示<lb/>
人則其中之所存者可知矣執事之詩僕雖未獲見而<lb/>
伏讀之然因二君子之言而求之盖可以無待於外者<lb/>
也茍無待於外雖二君之言已為過而况復有待於無<lb/>
能之辭乎且古之所謂序云者盖以明作者之意如詩<lb/>
書篇端皆有小序而復有大序加其首者是也小序或<lb/>
<pb n="KR4h0152_WYG_150-8b"/>
出於史臣或出於後之賢士大夫序之作者皆古之聞<lb/>
人然其中得其言而遺其意執其意而失其事往往為<lb/>
經文之累者亦不為少則序之無益亦已明矣賢士聞<lb/>
人之為序猶不能有益於經况今之為序者能有益於<lb/>
執事之詩哉自詩書以下作者莫不有序或同志者指<lb/>
其徳業之所至或門人故交發其所藴而歎惜其遭逢<lb/>
初非有求於人而司馬遷班固揚雄之儔又直自述已<lb/>
意以抒其奇偉之才固未嘗有待於外也唐人之能詩<lb/>
<pb n="KR4h0152_WYG_150-9a"/>
者莫如李白杜甫甫詩當時無序者白詩李陽氷於其<lb/>
既沒嘗為作序然其有無不足為二子輕重而序者反<lb/>
託之以傳惟韓退之偶然一言推尊二子至今人誦退<lb/>
之之文而知李杜之不可及夫執事之詩信美而可傳<lb/>
則不求於人可也或自序其意可也以待後之是非可<lb/>
信萬世如退之者之一言亦可也何其擾擾於世俗之<lb/>
求哉且僕少而不専於學長而奔走於虛譽無暇以學<lb/>
及今粗聞先聖人之道而欲從事焉其所學既不在乎<lb/>
<pb n="KR4h0152_WYG_150-9b"/>
文而於文復厭棄不省故陋於文者舉世莫僕若也加<lb/>
之闇昧庸劣無適時之資掛名庠序食斗禄以活養妻<lb/>
子言不足取信於天下執事過聴而求之何為計之疏<lb/>
也雖然今之儒衣冠者不為乏人以文辭自任者麻列<lb/>
於周秦之疆不彼之求而於拙訥無勢者有望焉執事<lb/>
之心殆非偶然者僕雖不能言烏敢卒愛於吾言乎哉<lb/>
第執事之詩足以自信而僕又未之見且劉黄既序之<lb/>
矣是以未能承命倘未即見絶或以草本相示使得窺<lb/>
<pb n="KR4h0152_WYG_150-10a"/>
賦咏之大端庶幾可發舒所欲言譬猶故篋敗絮以藉<lb/>
重寳而増榮則區區之願也太守志行甚美可為湖學<lb/>
薦紳賀屬患眼無聊不能一一<lb/>
　　答許廷慎<hi>方孝孺</hi>
往在京師士人從濠上來者多能誦足下歌詩固已窺<lb/>
見胸中之一二去年在臨海遇林左民張廷璧二子問<lb/>
足下言行滋詳二子自負為奇才至説足下輙弛然自<lb/>
愧以為莫及也然後益信所窺之不妄近在王脩徳所<lb/>
<pb n="KR4h0152_WYG_150-10b"/>
得所録文章數篇及手書深欲讀之㑹㒒家難作未果<lb/>
寓目輙引去重入京師道塗所行千餘里恒徃來於懐<lb/>
及到此獲嵗寒事記於友人家覽數行而大驚喜命意<lb/>
持論卓卓不茍非流俗人所敢望也何足下取於天之<lb/>
厚至是耶斯文世以為細事然最似為天所靳惜其賦<lb/>
於人也銖施兩較不肯多與得之稍多者便若為所記<lb/>
憶時時迫蹙督責不使有斯須佚樂意此理絶不可曉豈<lb/>
其可重者果在此耶不然何獨忘此而悦彼邪如僕自<lb/>
<pb n="KR4h0152_WYG_150-11a"/>
揣百無所有以粗識數字大為所困當危憂兢悚時自<lb/>
誓欲以所能歸諸造物甘為庸人而不可得足下幸安<lb/>
適無所苦而駸駸焉欲抉發奇秘以與造化爭也然其<lb/>
取忌亦太甚矣得微亦蹈其所忌乎僕雖為斯文喜然竊<lb/>
以為非計之得也雖然君子顧於道何如耳寧論利害<lb/>
哉自古奇人偉士不屈折於憂患則不足成其學載籍<lb/>
所該大半皆不得意之辭也然後世卒光明崇大又安<lb/>
知忌之於一時者非所以為無窮之幸而恱之於俄頃<lb/>
<pb n="KR4h0152_WYG_150-11b"/>
者非甚棄之耶此可為足下道聊以發笑且自解耳左<lb/>
民多稱王微仲之賢恨無由見之適見其弟晃仲亦雅<lb/>
士當是吾輩之秀大不凡也僕侍祖母故来此其詳有<lb/>
所難言<lb/>
　　答胡懐秀才<hi>方孝孺</hi>
往年在浙東獲交才俊間其最善者眉山蘇太史平仲<lb/>
臨海葉刑部夷仲浦陽鄭楷叔度天台林右左民趙象<lb/>
伯欽陳叔英元采王琦脩徳日夕相與周旋論議倡酬<lb/>
<pb n="KR4h0152_WYG_150-12a"/>
往復沉潛乎天人之奥博觀乎興廢之理追琢乎行業<lb/>
而浸灌乎文章意氣孚洽無所覬慕體不待梁肉而肥<lb/>
心不待絲竹而暢十餘年來亡落者數人餘多散處他<lb/>
所然猶時得以書疏相講切當憂而遇笑方思而暫釋<lb/>
未甚於窮獨也及居山南木石之與徒猿猱之與儔心<lb/>
欲言而口莫與談足欲行而物莫與娛諸生講授經義<lb/>
畢輙冥目危坐或取古書緩讀徐吟間有所得無從告<lb/>
語惟仰觀霄漢黙黙悟遣郡府以朝命燕集不可拒往<lb/>
<pb n="KR4h0152_WYG_150-12b"/>
就末座官僚强飲以酒譁詞盈耳優戲在前未嘗為之<lb/>
啓齒一笑頗自意無復追曩者之歡矣去冬之長安見<lb/>
唐愚士為之欣喜又於愚士舍見足下文章益覺胸中<lb/>
慰悦然未知足下之深也今乃辱恵書千餘言陳述反<lb/>
覆筆勢流動上思古人下慨當世偉然有奇丈夫之風<lb/>
自入秦且三年未曽有一人以文相貺豈意乃得之於<lb/>
足下乎撫巻熟覽出入懐袖數日不能舍儼若重見往<lb/>
時諸君而接其聲容也文章於士子最為末事然非有<lb/>
<pb n="KR4h0152_WYG_150-13a"/>
得於古聖賢之意者不能世之學者衆矣其用志不専<lb/>
探索不精聞見不博攻習不久而能得聖賢之意者無<lb/>
有也是以吾少而好觀人文非止以其文盖將因其文<lb/>
而察其所存與之共進於斯道也覽足下之文於道信<lb/>
有志矣然而屢稱古之文人則是所向慕猶有所偏也<lb/>
賈生韓退之年三十餘已卓卓然樹立信如足下之云<lb/>
然使斯二公者得聞聖人之道而進於曽冉之列則其<lb/>
賢當何如哉僕鄙陋自度不足班古人而年來長閉口<lb/>
<pb n="KR4h0152_WYG_150-13b"/>
不復及天下事於政教舉措得失漫不復解而篤信六<lb/>
經有所為也以之為權衡有所疑也以之為蓍龜惟愚<lb/>
不足達世之機變甘以鈍拙自守人見其如此亦多竊<lb/>
笑之又素伉直不耐與富貴人俯仰有勢位者或欲招<lb/>
致聞其不善謟屈亦往往不合欲如賈生之亟談世事<lb/>
固不能如韓子之汲汲於得位尤不暇也而足下乃以<lb/>
賈韓相儗烏可當哉然賈生之勸漢文以寛大韓子之<lb/>
酷排異教尊孔孟竊有志焉使天或將康斯人明斯道<lb/>
<pb n="KR4h0152_WYG_150-14a"/>
他日倘萬一有成未可知也而不敢望也凡人當少壯<lb/>
時志意才氣百倍及年益増力益衰則沮謝隕穫有悔<lb/>
往歎今之心如賈之長沙韓之潮陽其英銳之姿亦少<lb/>
減矣聖人大賢志氣隨日以强徳業與時而加故有進<lb/>
而無衰既老而彌明僕之得乎天者未可知已之可勉<lb/>
者則猶有可進之地安知果不若足下之所期哉僕今<lb/>
三十六固為未衰足下少三嵗使三嵗之中日有所得<lb/>
其於追僕而出其前猶騁駃騠蒲梢而逐伏櫪之駑馬<lb/>
<pb n="KR4h0152_WYG_150-14b"/>
特易易耳所願者先乎道而後乎文脩飭其身心而無<lb/>
預蘄乎聲譽則僕之所見將有大過於今者矣喜慰其<lb/>
可量邪比懶作書尤不敢論古人於足下有言不能黙<lb/>
黙然世俗之難言也乆矣足下其勿以示人恐衆人之<lb/>
竊笑也<lb/>
　　答王秀才<hi>方孝孺</hi>
前辱見臨且徴僕文以觀僕嘗閔世人不務學道而喜<lb/>
言文故有所論述恥為人出之以吾子不憚重山鉅海<lb/>
<pb n="KR4h0152_WYG_150-15a"/>
來造吾廬意氣愿欵非世俗輩可及特出舊作以答雅<lb/>
意且冀指列其疵失以相發明今乃恵書猥有所稱美<lb/>
而以學文之説為問僕豈能文者邪何吾子問之異也<lb/>
今天下雖乏奇才異能之士操筆執牘自負以為文人<lb/>
者不可勝計吾子有問焉彼將有以告吾子不彼之即<lb/>
而此之求所謂學稼於工求魚於獵者也使效其所得<lb/>
豈足副見問之意乎雖然世俗之文僕雖未之學若古<lb/>
人之文僕嘗學之矣試為吾子言其所知凡文之為用<lb/>
<pb n="KR4h0152_WYG_150-15b"/>
明道立政二端而已道以淑斯民政以養斯民民非養<lb/>
不能羣居以生非教不能别於衆物故聖人者出作為<lb/>
禮樂教化刑罰以治之脩其五倫六紀天衷人極以正<lb/>
之而一寓之於文堯舜禹湯周公孔子之心見於詩書<lb/>
易禮春秋之文者皆以文乎此而已舍此以為文者聖<lb/>
賢無之後世務焉其弊始於晉宋齊梁之間盛於唐甚<lb/>
於宋流至於今未知其所止也唐之士最以文為法於<lb/>
後世者惟韓退之而退之之文言聖人之道者舍原道<lb/>
<pb n="KR4h0152_WYG_150-16a"/>
無稱焉言先王之政而得其要者求其片簡之記無有<lb/>
焉舉唐人之不及退之者可知也舉後世之不及唐者<lb/>
又可知也漢儒之文有益於世得聖人之意者惟董仲<lb/>
舒賈誼攻浮靡綺麗之辭不根據於道理者莫陋於司<lb/>
馬相如退之屢稱古之聖賢文章之盛相如必在其中<lb/>
而董賈不一與焉其去取之謬如此吾不識其何説也<lb/>
茍以其文未粹耶則艱險之元結俳諧之李觀且在所<lb/>
取矣如之何其去二子也茍以其所述者王霸之道不<lb/>
<pb n="KR4h0152_WYG_150-16b"/>
敢列之於文人之後邪則孔子孟子固與荀卿屈原李<lb/>
斯並稱矣安在其能尊二子也退之以知道自居而於<lb/>
董賈獨抑之相如獨進之則其所知者果何道乎然相<lb/>
如雖陋其辭賦猶皆有為而作非虚語也近世則不然<lb/>
一室之㣲號之以美名輙從而文之視其名紛然雜出<lb/>
皆古之所未聞考其辭輕俳巧薄皆古人之所未有而<lb/>
求者以是望於人作者以是夸於時似有所為使相如<lb/>
之奴隸見之且將棄去而今之士莫知其為非此又退<lb/>
<pb n="KR4h0152_WYG_150-17a"/>
之之時所無有者也僕竊悲其陋故斷自漢以下至宋<lb/>
取文之闗乎道徳政教者為書謂之文統使學者習焉<lb/>
違乎此者雖工不録近乎此者雖質不違庶幾人人得<lb/>
見古人文章之正不眩惑於佹常可喜之論祛千載之<lb/>
積蠧為六經之羽翼作仁義之氣擯浮華之習以自進<lb/>
於聖人俾世俗易心改目以勉其逺且大者窮居少暇<lb/>
未有所成吾子誠有志乎古人之文則願勿溺於世俗<lb/>
勿為一時毁譽所變勿以道徳為虗器勿以政教為空<lb/>
<pb n="KR4h0152_WYG_150-17b"/>
言則文可得而學矣不然則世之能文者孰不可問僕<lb/>
之昧昧豈足副所求耶<lb/>
　　答錢羅二秀才<hi>方孝孺</hi>
二君足下某年少謬招士大夫口舌騰譽心甚不喜得<lb/>
二兄書大有所稱儗滋不欲當茍遂黙受恐鄙陋之指<lb/>
不足以曉左右故不免復有所云古之言禮者曰儗人<lb/>
必於其倫若南宫适以禹稷儗孔子孟子以子思比曽<lb/>
子皆絜功量徳名與情稱而無疑者也或肆然而謬稱<lb/>
<pb n="KR4h0152_WYG_150-18a"/>
之是猶子禽以子貢比孔子揚雄以韋𤣥成比顔淵司馬<lb/>
君實以揚雄比孟子陸希聲以<hi>闕</hi>　比韓愈不見信<lb/>
於當時則取譏於後世其不可較然也然之數子者雖<lb/>
不足儗聖賢而其聲光之著於天下猶鈞之於石尋之<lb/>
於常非猶山阜之於蟻垤河渭之於溝澮也儗之一不<lb/>
當且若是况某何如者而以儗李翺蘇軾曽鞏以下七<lb/>
八君子奚為其可哉指鈞而謂人曰此石也指尋而謂<lb/>
人曰此常也驟而聞之疑者尚少也指蟻垤曰此山阜<lb/>
<pb n="KR4h0152_WYG_150-18b"/>
也指溝澮曰此河渭也不駭以為過言則笑以為無目<lb/>
人矣彼七八君子者皆博特而雄達才髙而文炳使其<lb/>
身不託於名人位不顯於當世猶有以聞於世而傳於<lb/>
後也况又得人焉而依之其卒能有立也豈不宜哉若<lb/>
某者才能不及其百之一恣意放言不善刻削任理所<lb/>
之欲盡即止未嘗専攻於是望以之而立名豈能追作<lb/>
者之體要而庶㡬乎古之人哉而二兄乃云然竊恐識<lb/>
者以為過言矣然世俗可與語古不可與語今自昔而<lb/>
<pb n="KR4h0152_WYG_150-19a"/>
然孟子大賢淳于髠且詆之揚雄韓愈皆傑然儒者當<lb/>
世談笑之此皆士之所不能免者也今某無古人之實而<lb/>
過得時譽豈今之俗異於昔哉何其不宜然而然也所<lb/>
貴乎美俗者以其毁譽公而是非當也宜然而不然者<lb/>
非也不宜然而然者亦非也二兄以英敏之資抗然以<lb/>
直道自許而過於譽也如此豈固有說乎抑期其至於<lb/>
此乎如期其至於此尤不敢處也世之稱七八君子者<lb/>
以文某於文雖嘗學焉然志不好也少之時學作文自<lb/>
<pb n="KR4h0152_WYG_150-19b"/>
度其不可竊獨慕乎聖賢之道以為斯道非文則無以<lb/>
傳故又於文發之既而復以道之不至者不足以言文<lb/>
故嘗用心於三代秦漢之書考其氣運之髙下㕘其言<lb/>
語之醇疵以觀其世之盛衰得失要其歸於道與否而<lb/>
準繩之以聖賢之規矩盖將習之以冀其熟焉行之以<lb/>
望其至焉考之於身以見其成施之於世以驗其功服<lb/>
之於身而傳之来世上以不愧乎天中以不怍於心下<lb/>
以有益於人而後止此某之志也若二兄之所譽而儗<lb/>
<pb n="KR4h0152_WYG_150-20a"/>
者非某之敢望也二兄其謂誠然否乎急於自釋不覺<lb/>
狂僭二兄諒之所須二文在沈君處已乆想已得也<lb/>
　　答俞敬徳<hi>方孝孺</hi>
某鄙樸戅訥言行不能及古人器識不足以達時務然<lb/>
守其愚孑然莫與徒望望然髙顧遐視而不合於時此<lb/>
固流俗之所笑且訕士君子之所不敢自是者也今足<lb/>
下猥加禮貌枉書賜問某察書中之言意欲望之以聖<lb/>
賢之道慇懃甚至某<hi>闕</hi>　　　　　矣雖少然握筆伸<lb/>
<pb n="KR4h0152_WYG_150-20b"/>
紙工為文辭<hi>闕</hi>
　　　好豐頤長髭言如轉丸步<hi>闕</hi>　　　　　為當<lb/>
世所喜者不可<hi>闕</hi>學彼皆自以為出羣之材經世之具<lb/>
使聖賢可至則斯人是已而足下顧以歸之僕奚可哉<lb/>
自他人而言且不敢居况足下秉深達之識讜直之論<lb/>
可否於殿陛間其志信古忠正之士懇懇焉以愛君報<lb/>
國為心者自宜藐視一世不入眼睫而有取於某此某<lb/>
之所未解也足下茍取其文乎則華言而少實者古多<lb/>
<pb n="KR4h0152_WYG_150-21a"/>
有矣未足以信某之為人茍取其貌乎自孔子不能無<lb/>
失宰予况於某哉雖然足下殆取其志也取其志則某<lb/>
嘗妄有不遜之論矣某六七嵗時初入學讀書見書冊<lb/>
中載聖賢名字或聖賢良將相形貌即有願學之心毎<lb/>
竊寸紙署其名與同輩諸學子<hi>闕</hi>　而指麾之父兄雖<lb/>
加呵禁不止也既而年十嵗餘漸省事見<hi>闕</hi>　　　仕<lb/>
宦者不足道以為聖賢之學可以自立外至者不足為<lb/>
吾輕重也遂有慕乎道徳之心又四五年侍先人北逰<lb/>
<pb n="KR4h0152_WYG_150-21b"/>
濟上歴鄒魯之故墟覽周公孔子廟宅求七十子之遺<lb/>
跡問陋巷舞雩所在潛心靜慮驗其所得慨然以為彼七<lb/>
十子者縱顏閔未可幾及其餘若樊遲冉求輩使學之<lb/>
同時豈皆讓之乎但今世無聖人出不得所依歸故不<lb/>
若爾迨今又五六年閱理兹多約心愈乆始知古人未易<lb/>
卒至盖其信道之心篤自治之法嚴故其所成近求之<lb/>
無遺行實用之有成功非近代虗寂者比也某誠信其<lb/>
然故不自放於俗每興傷今崇古之思積之既多發為<lb/>
<pb n="KR4h0152_WYG_150-22a"/>
言語道政事必曰伊尹周公論道徳必曰孔孟顏閔寢<lb/>
而思者此數君子也坐而誦者此數君子也用心一入<lb/>
於此猶恐流於過髙如古狂人而不適於用是以深自<lb/>
制抑若中無丝毫學者見庸衆人猶且畏而却避之况<lb/>
大賢魁儒如曾子子思孟子亘千載而特立者焉敢覬<lb/>
其萬一哉足下乃以某為可庶㡬而至此言一出惟恐<lb/>
流俗將以笑某者笑足下矣然足下無或怪其笑也孟子<lb/>
曰君子之所為衆人固不識屈原曰非俊疑傑庸態然<lb/>
<pb n="KR4h0152_WYG_150-22b"/>
也近有人聞某狂言輒頓足撫掌如聞怪聲且欲来瞷<lb/>
形貌果類古人否所親者以告某笑應之曰形貌與今<lb/>
人不異但心似古人耳所親者亦大笑要之此事不必<lb/>
與流俗爭但汲汲力求千載以上之人為師以俟諸百<lb/>
世之下知不知不暇問也聞有無識者見足下應召爭<lb/>
論輒笑足下為愚此殆與兒輩之見無異聖天子下詔<lb/>
達郡縣有志者上疏以論天下利病唐宋以来常有之<lb/>
但今人不見便以為怪此可歎也有志者行事當洞達<lb/>
<pb n="KR4h0152_WYG_150-23a"/>
如日月所持既定以此而始以此而終以此而富貴以<lb/>
此而貧賤憂喜禍福付之於天何必校哉某頗有見於<lb/>
此故對衆人不敢發齒如癡人然又恐虗名無立乆不<lb/>
敢與人往復感足下之愛且知受書沈思有觸於中不<lb/>
能自遏聊攄意一言五經之說實領至誨雪甚不可出<lb/>
餘侯相見盡談<lb/>
　　答兪景文<hi>方孝孺</hi>
恵書以先大人遺徳未傳於世而以銘文見属辭氣懇<lb/>
<pb n="KR4h0152_WYG_150-23b"/>
惻厚甚此固孝子仁人不忍死其親之美意然某之言<lb/>
豈足傳信後世哉古之傳世者雖不可勝舉而其大校<lb/>
皆豪傑之士道徳充溢於中事功見於當時為天下所<lb/>
仰服故其餘言緒論之所及無意於傳而後世自傳之<lb/>
以其抑揚予奪為人之賢否輕重有獲著其名於文章<lb/>
之籍者輒相夸賀以為榮耀至於子孫猶倚藉為口實<lb/>
此皆以其人誠有可傳而然非特以其文也如范希文<lb/>
韓忠獻公程伯淳諸子其文辭固與人等耳後世傳而<lb/>
<pb n="KR4h0152_WYG_150-24a"/>
誦之而凡為其所稱者因以炳著章明於天下豈非以<lb/>
其人之賢故耶使徒有文章而大者或不足若栁子厚<lb/>
劉禹錫及王介甫輩其身且不免為世所詆議其所稱<lb/>
引贊譽之人欲望世人之盡信不亦難乎故善為親圖<lb/>
者不在乎得可傳之文而在乎可傳之人其人傳文雖<lb/>
未至無害乎其傳也其文美矣而其人不掩焉縱美而<lb/>
不傳雖傳而不信秪足病其親夫奚補哉今足下慮親<lb/>
之名未著而欲傳之茍以其文則某非能文者苟以其<lb/>
<pb n="KR4h0152_WYG_150-24b"/>
人則某之無能别於衆人也審矣而望其信於今垂於<lb/>
後世何為計之過而求聞之疎乎且世之風俗漓薄視<lb/>
人之文未論其工拙先舒紙尾覽官位爵秩故求文章<lb/>
者必於穹位隆爵之人幸而得假其名輒拜受以去不<lb/>
復問其中作何語盖習使然也足下不於彼焉求而以<lb/>
某使誠美可傳亦將為人所輕訕冀在俗之信且不能<lb/>
致而何望後世之傳乎使後世之人好尚與人異某他<lb/>
日於道或有所成文或有傳未可知也使亦類今人之<lb/>
<pb n="KR4h0152_WYG_150-25a"/>
為見某素賤士其身且不能自傳而安能傳乎人耶雖<lb/>
然以位而傳者猶器以丹漆而美也杞梓之器固有待<lb/>
於丹漆之飾其飾既亡而其美亦亡矣若夫金玉之器<lb/>
則不然其美天美也其貴天貴也人欲丹漆之且無所<lb/>
施而況有待於飾乎足下行義文學為士子師於人不<lb/>
妄有所取而獨有取於某意者其相求於丹漆之外也<lb/>
歟此之謂以古人之道見處而非汲汲於流俗之信也<lb/>
然則某亦安敢猥謂見棄於流俗而不勉乎銘墓之文<lb/>
<pb n="KR4h0152_WYG_150-25b"/>
謹如足下之命其可傳耶其無足傳耶其信於今耶其<lb/>
傳之後世而信耶足下有以取之其必有以識之矣某<lb/>
何敢知焉<lb/>
　　與樓希仁<hi>方孝孺</hi>
得西行書勝接面談逺甚信乎足下之辯於辭也文章<lb/>
雖小事人謂之能言僕初不知識及出道歴呉楚至齊<lb/>
魯與梁趙秦晉之人交聞人談論能言者聲和而音雅<lb/>
詞切而義明理約而不亂端多而不複聴之使人灑然<lb/>
<pb n="KR4h0152_WYG_150-26a"/>
不倦不能言者終日口吃吃不能達意雜亂滯澁如醉<lb/>
夢中語或故以蠻音俚說嘲哦噢噫使人意悶不樂然<lb/>
後悟文之美惡正類此讀司馬遷史記終日數巻不倦<lb/>
及覽禇少孫日者龜策等傳未終紙已欲棄去文豈易<lb/>
為耶詞之美惡人之好惡繋焉人之好惡世之傳否繋<lb/>
焉而人以易為之甚可笑也近見他人文數篇讀之漫<lb/>
不成句得其句意不能属得其意辭不能馴正與楚粤<lb/>
間人僻處山谷不入中國者與之言果何人耶足下之<lb/>
<pb n="KR4h0152_WYG_150-26b"/>
文譬如趙人與梁人語聲音已不大相逺雖時或失口<lb/>
尚有趙音然終是能言者非吃吃不暢者比也然僕有<lb/>
一說能言與否固為人之好惡又在審乎所言者何事<lb/>
韓非商鞅書正無與比然所言皆刑罰督責之術君子<lb/>
羞聴之揚雄文中子書雖儗古人不甚暢而所言多近<lb/>
道世猶有取焉豈非能言為難而合乎道者尤難也耶<lb/>
僕固楚粤語者然頗嘗與中國人談喜足下相知聊一<lb/>
出口<lb/>
<pb n="KR4h0152_WYG_150-27a"/>
　　與郭士淵論文<hi>方孝孺</hi>
吾郡之文闕有間矣僕行四方每見郡人詞令可觀者<lb/>
即喜況能文者乎是以自見吾兄心洋洋如有所得寢<lb/>
為加安而食為加㫖非勉强而然也樂善之誠天性然<lb/>
也繼而又承寄以林君公輔之文且教僕曰試評其可<lb/>
否焉僕昔聞吾兄言固知林君之賢及展而讀之黙而<lb/>
味之其思淵以長其辭辯以達不覺叩几三歎反復玩<lb/>
繹遂至夜深乖離旅寓之思為之頓消而沈伏抑鬱之<lb/>
<pb n="KR4h0152_WYG_150-27b"/>
氣勃然奮起信乎斯文之可以恱人而吾郡之秀不可<lb/>
及也僕不才自居金華太史公之門當世士大夫多獲<lb/>
見之矣凡能文有名者皆得而觀之矣至誦其文而使<lb/>
僕喜愜無所遺恨者不數人豈僕識見鄙劣使然哉亦<lb/>
作者鮮臻其極故也太史公嘗與僕言而以為嗟歎盖<lb/>
斯文之在人如造化之於物嵗異而日新多態而善變<lb/>
使人觀之而不厭用之而無窮不失榮悴消長之常理<lb/>
乃足為文而世之人多不　與此樂蹇澁者以艱言短<lb/>
<pb n="KR4h0152_WYG_150-28a"/>
語為奇好平易者以腐熟冗長為美或採摭異書怪説<lb/>
以為多聞或蹈襲庸談俚論以為易曉而不知文之美<lb/>
初不在是也古之名世者具可見矣以僕言之秦漢以<lb/>
下多紀載講論之文耳求如古之立言者未之多有也<lb/>
聖人之言不可及上足以發天地之心次足以道性命<lb/>
之源陳治亂之理而可法於天下後世垂之愈乆而無<lb/>
弊是故謂之經立言者必如經而後可而秦漢以下無<lb/>
有焉然而猶足以名世者其道雖未至而其言文人好<lb/>
<pb n="KR4h0152_WYG_150-28b"/>
其文故傳其言雖不文而於道有明焉人以其明道故<lb/>
亦傳二者俱至者其傳無疑也二者俱不至者其不傳<lb/>
亦無疑也以僕觀於今之人求其成文而可誦者且不<lb/>
易得況望其明道乎僕所以見吾兄與林君之文而喜<lb/>
者良以此也自古國家之興功崇而績偉政舉而教行<lb/>
天恐其或失墜也必生博特英達之士執筆而書之所<lb/>
望於將來者非兄與公輔輩而誰乎此非僕私於同郡<lb/>
而言雖太史公亦深望焉更為謝林君加意學問以法<lb/>
<pb n="KR4h0152_WYG_150-29a"/>
六經為務倘有所得即以見教僕之几當不一叩而已也<lb/>
　　與舒君<hi>方孝孺</hi>
舒君足下某在鄉黨時嘗接奉川朋友輒知足下名斯<lb/>
時新自京師歸湖海間人物可數慨然發不得見之歎<lb/>
雖未一識足下然已乆存乎心而著乎目矣昔有<hi>闕</hi>
　　　　人在京師以足下文見示且道足下材質甚<lb/>
美撫誦彌日恍然如聨席交辭神㑹意領不知相隔千<lb/>
里而限以二江也僕自十五六從先君學經讀古人文<lb/>
<pb n="KR4h0152_WYG_150-29b"/>
頗思究其端緒然竊病今人與古不類自宋中世以下<lb/>
文未嘗敢觀時有所得私述而隂蔵之恥以示人及逰<lb/>
京師始出謁太史公公一見輒曰子吾徒人也遂送至<lb/>
弟子籍中由是日獲聞所未聞然後知斯道如此而今<lb/>
人之得者果非也盖文與道相表裏不可勉而為道者<lb/>
氣之君氣者文之帥也道明則氣昌氣昌則辭達文者<lb/>
辭達而已矣然辭豈易達哉六經孔孟道明而辭達者<lb/>
也自漢而来二千年中作者雖有之求其辭達盖已少<lb/>
<pb n="KR4h0152_WYG_150-30a"/>
見況知道乎夫所謂達者如决江河而注之海不勞餘<lb/>
力順流直趨終焉萬里勢之所觸裂山轉石襄陵盪壑<lb/>
鼔之如雷霆蒸之如煙雲登之如太空攅之如綺縠迴<lb/>
旋曲折抑揚噴伏而不見艱難辛苦之態必至於極而<lb/>
後已此其所以為達也而豈易哉漢之司馬遷賈誼其<lb/>
辭似可謂之達矣若揚雄則未也唐之韓愈栁子厚宋<lb/>
之歐陽修蘇軾曾鞏其辭似可謂之達矣若李觀樊宗<lb/>
師黄廷堅之徒則未也於道則又難言也嗟乎此豈可<lb/>
<pb n="KR4h0152_WYG_150-30b"/>
與昧者語哉今之世不幸斯事廢缺賴太史公起而振<lb/>
之一代之文燦然始完人以為公一儒者於世何所預<lb/>
而不知公之有功於斯世者至大也譬猶星辰之於天<lb/>
鬚眉之於人初無所預然而有之則天象修而人形妍<lb/>
無則晝夜乖舛而容儀陋劣矣盖公之文一本乎道徳<lb/>
而氣足以暢之當其發難辨折紆餘反覆雄毅𢎞博雅<lb/>
而不深質而不淺撃刺交前弧弩皆發觀者駭眩失色<lb/>
徐而察之則固從容閒暇如無事時而不失揖讓進退<lb/>
<pb n="KR4h0152_WYG_150-31a"/>
之禮此公之所以服四方之士而有誘民導俗之功者<lb/>
也某之獲見知於公者又何幸哉足下太學一諸生能<lb/>
自拔於千人之中以得公之稱譽可謂有過人之材矣<lb/>
公未嘗易稱人也公待人雖極恭和茍非其材一言不<lb/>
加許僕不肖猥蒙公之奬引以為教雖自知不足以當<lb/>
之而心亦私自幸非幸公之稱以為足也幸不棄於大<lb/>
賢君子庶㡬可勉以入於道耳每患喪亂之餘英俊寡<lb/>
鮮求其人友之以俱而不可遇故属心於足下也亦欲<lb/>
<pb n="KR4h0152_WYG_150-31b"/>
相講說以同進於道耳僕性愚憨竊以為古人之言有<lb/>
是有非是其是而非其非乃為得之若以古人為皆然<lb/>
則不可也識者殊少未免為俗人所笑今足下乃病陸<lb/>
士衡文賦淺狹而有作竊窺叙述大意甚美士衡於道<lb/>
未有知所賦者特當時相尚之文固有志者所不讓足<lb/>
下病之誠宜第其中有不易之論如曰謝朝華於已披<lb/>
啓夕秀於未振又曰怵他人之我先彼未為無見但立<lb/>
志有非前人之意乃不然耳然其言之善者亦不可不<lb/>
<pb n="KR4h0152_WYG_150-32a"/>
取世人或不察其立辭之說而徒取其所謂襲凡蹈故<lb/>
綴緝成篇者使論誦之盡氣而不得其句則不知士衡<lb/>
之論故也故繼以為告足下幸有以教僕僕亦不敢虗<lb/>
辱雖然吾儕之於文辭當法六經區區士衡又惡足置<lb/>
齒牙間哉<lb/>
　<lb/>
　<lb/>
　<lb/>
<pb n="KR4h0152_WYG_150-32b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　明文海巻一百五十<lb/>
</p>
<p>
</p>
  </div>
</body>
</text>
</TEI>
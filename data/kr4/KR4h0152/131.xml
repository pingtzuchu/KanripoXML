<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>明文海巻一百三十一</head>
    <p>
<pb n="KR4h0152_WYG_131-1a"/>
欽定四庫全書<lb/>
　明文海巻一百三十一　　　餘姚黄宗羲編<lb/>
　　原一<lb/>
　　文原<hi>宋濂</hi>
　余諱人以文生相命丈夫七尺之軀其所學獨文乎<lb/>
　哉雖然余之所謂文者乃堯舜文王孔子之文非流<lb/>
　俗之文也學之固宜浦江鄭楷義烏劉剛楷之弟柏<lb/>
　嘗從予學己知以道為文因作文原二篇以貽之<lb/>
<pb n="KR4h0152_WYG_131-1b"/>
其上篇曰人文之顯始於何時實肇於庖犧之世庖犧<lb/>
仰觀俯察畫竒偶以象陰陽變而通之生生不窮遂成<lb/>
天地自然之文非惟至道含括無遺而其制器尚象亦<lb/>
非文不能成如垂衣裳而治取諸乾坤上棟下宇而取<lb/>
諸大壯書契之造而取諸夬舟楫車馬之利而取諸渙<lb/>
隨杵臼棺槨之制而取諸小過大過重門擊柝而取諸<lb/>
豫弧矢之用而取諸暌何莫非粲然之文自是推而存<lb/>
之天𠂻民彛之叙禮樂刑政之施師旅征伐之法井牧<lb/>
<pb n="KR4h0152_WYG_131-2a"/>
州里之辨方域内外之别復皆則而象之故凡有闗民<lb/>
用及一切彌綸範圍之具悉囿乎文非文之外别有其<lb/>
他也然而事為既著無以紀載之則不能以行逺始託<lb/>
諸辭翰以昭其文畧舉一二言之禹敷土隨山刋木奠<lb/>
髙山大川既成功矣然後筆之為禹貢之文周制聘覲<lb/>
燕享餽食昏喪諸禮其升降揖讓之節既行之矣然後<lb/>
筆之為儀禮之文孔子居鄉黨容色言動之間從容中<lb/>
道門人弟子既習見之矣然後筆之為鄉黨之文其他<lb/>
<pb n="KR4h0152_WYG_131-2b"/>
格言大訓亦莫不然必有其實而後文隨之初未嘗以<lb/>
徒言為也譬猶聆衆樂於洞庭之野而後知聲音之抑<lb/>
揚綴兆之舒疾也習大射於矍相之圃而後見觀者如<lb/>
堵牆序㸃之揚觶也茍踰度而臆決之終不近也昔者<lb/>
㳺夏以文學名謂觀其㑹通而酌其損益之宜而己非<lb/>
専指乎辭翰之文也嗚呼吾之所謂文者天生之地載<lb/>
之聖人宣之本建則其末治體著則其用彰斯所謂乘<lb/>
隂陽之大化正三綱而齊六紀者也亘宇宙之始終類<lb/>
<pb n="KR4h0152_WYG_131-3a"/>
萬物而周八極者也嗚呼非知經天緯地之文者惡足<lb/>
以語此<lb/>
其下篇曰為文必在養氣氣與天地同茍能充之則可<lb/>
配序三靈管攝萬象不然則一介之小夫爾君子所以<lb/>
攻内不攻外圖大不圖小也力可以舉鼎人之所難也<lb/>
而烏獲能之君子不貴之者以其局乎小也智可以搏<lb/>
虎人之所難也而馮婦能之君子不貴之者以其騖乎<lb/>
外也氣得其養無所不周無所不極也攬而為文無所<lb/>
<pb n="KR4h0152_WYG_131-3b"/>
不㕘無所不包也九天之屬其髙不可窺八柱之列其<lb/>
厚不可測吾文之量得之規燬魄淵運行不息燭地萬<lb/>
熒躔次弗紊吾文之燄得之崑崙𤣥圃之崇清層城九<lb/>
重之嚴邃吾文之峻得之南桂北瀚東瀛西溟杳渺而<lb/>
無際涵負而不竭魚龍生焉波濤興焉吾文之深得之<lb/>
雷霆鼔舞之風雲噏張之雨露潤澤之鬼神恍惚曾莫<lb/>
窮其端倪吾文之變化得之上下之間自色自形羽而<lb/>
飛足而奔潛而泳植而茂若洪若纎若髙若卑不可以<lb/>
<pb n="KR4h0152_WYG_131-4a"/>
數計吾文之隨物賦形得之嗚呼斯文也聖人得之則<lb/>
傳之萬世為經賢者得之則放諸四海而準輔相天地<lb/>
而不過昭明日月而不忒調爕四時而無愆此豈非文<lb/>
之至者乎天徳堙微文氣日削騖乎外而不攻乎内局<lb/>
乎小而不圖其大此無他四瑕八㝠九蠧有以累之也<lb/>
何謂四瑕雅鄭不分之謂荒本末不比之謂斷筋骸不<lb/>
束之謂緩㫖趣不超之謂凡是四者賊文之形也何謂<lb/>
八㝠訐者將以賊夫誠撱者将以蝕夫圜庸者将以混<lb/>
<pb n="KR4h0152_WYG_131-4b"/>
夫竒瘠者将以勝夫腴确者将以亂夫精碎者将以害<lb/>
夫完陋者将以革夫博眯者将以損夫明是八者傷文<lb/>
之膏髓也何謂九蠧滑其真散其神糅其氣狥其私滅<lb/>
其知麗其蔽違其天昩其幾爽其貞是九者死文之心<lb/>
也有一於此則心受死而文喪矣春葩秋卉之争麗也<lb/>
猿號林而蛩吟砌也水湧蹄涔而火炫螢尾也衣被土<lb/>
偶而不能視聴也蠛蠓生死於甕盎不知四海之大六<lb/>
合之廣也斯皆不知養氣之故也嗚呼人能養氣則情<lb/>
<pb n="KR4h0152_WYG_131-5a"/>
深而文明氣盛而化神當與天地同功也與天地同功<lb/>
而其智卒歸之一介小夫不亦悲哉<lb/>
　余既作文原上下篇言雖大而非誇唯智者然後能<lb/>
　擇焉去古逺矣世之論文者有二曰載道曰紀事紀事<lb/>
　之文當本之司馬遷班固而載道之文舎六籍吾将<lb/>
　焉從雖然六籍者本與根也遷固者枝與葉也此固<lb/>
　近代唐子西之論而予之所見則有以異於是也六<lb/>
　籍之外當以孟子為宗韓子次之歐陽子又次之此<lb/>
<pb n="KR4h0152_WYG_131-5b"/>
　則國之通衢無荆榛之塞無蛇虎之禍可以直趨聖<lb/>
　賢之大道去此則曲狭僻徑耳犖确邪蹊耳胡可行<lb/>
　哉予竊怪世之為文者不為不多騁新竒者鉤摘隠<lb/>
　伏變更庸常甚至不可句讀且曰不詰屈聱牙非古<lb/>
　文也樂陳腐者一假塲屋委靡之文紛糅龎雜不見<lb/>
　端緒且曰不淺易輕順非古文也予皆不知其何説<lb/>
　大抵為文者欲其辭達而道明耳吾道既明何問其<lb/>
　餘哉雖然道未易明也必能知言養氣始為得之予<lb/>
<pb n="KR4h0152_WYG_131-6a"/>
　復悲世之為文者不知其故頗能操觚遣辭毅然以<lb/>
　文章家自居所以益摧落而不自振也今以二三子<lb/>
　所學日進於道聊一言之<lb/>
　　畫原<hi>宋濓</hi>
史皇與蒼頡皆古聖人也蒼頡造書史皇制畫書與畫<lb/>
非異道也其初一致也天地初開萬物化生自形自色<lb/>
總總林林莫得而名也雖天地亦不知其所以名也有<lb/>
正名者出正名萬物髙者謂何卑者謂何動者謂何植<lb/>
<pb n="KR4h0152_WYG_131-6b"/>
者謂何然後可得而知之也於是上而日月風霆雨露<lb/>
霜雪之形下而河海山嶽草木鳥獸之著中而人事離<lb/>
合物理盈虚之分神而變之化而宜之固已達民用而<lb/>
盡物情然而非書則無以紀載非畫則無以彰施斯二<lb/>
者其亦同歸而殊途乎吾故曰書與畫非異道也其初<lb/>
一致也且書以代結繩功信偉矣至於辨章服之有制<lb/>
畫衣冠以示警飭車輅之等威表旟旐之後先所以彌<lb/>
綸其治具匡贊其政原者又烏可以廢之哉畫繪之事<lb/>
<pb n="KR4h0152_WYG_131-7a"/>
統於冬官而春官外史専掌書令其意可見矣況六書<lb/>
首之以象形象形乃繪事之權輿形不能以盡象而後<lb/>
諧之以聲聲不能以盡諧而後㑹之以意意不能以盡<lb/>
㑹而後指之以事事不能以盡指而後轉註假借之法<lb/>
興焉書者所以濟畫之不足者也使畫可盡則無事乎<lb/>
書矣吾故曰書與畫非異道也其初一致也古之善繪<lb/>
者或畫詩或圖孝經或貌爾雅或像論語暨春秋或著<lb/>
易象皆附經而行猶未失其初也下逮漢魏晉梁之間<lb/>
<pb n="KR4h0152_WYG_131-7b"/>
講學之有圖問禮之有圖列女仁智之有圖致使圖史<lb/>
並傳助名教而翼彛倫亦有可觀者焉世道曰降人心<lb/>
寖不古若往往溺志於車馬士女之華怡神於花鳥蟲<lb/>
魚之麗㳺情於山林水石之幽而古之意益衰矣是故<lb/>
顧陸以来是一變也閻吳之後又一變也至於闗李范<lb/>
三家者出又一變也譬之學書者古籀篆𨽻之茫昧而<lb/>
唯俗書之姿媚者是耽是玩豈其初意之使然哉雖然<lb/>
非有卓然拔俗之姿亦未易言此也南徐徐君景暘工<lb/>
<pb n="KR4h0152_WYG_131-8a"/>
書史善吟古今詩信為才丈夫也旁通繪事有士韻而<lb/>
無俗姿一時賢公卿皆與之㳺名稱藉甚有薦扵朝者<lb/>
景暘以母老不仕予尤愛景暘者於其别去故作畫原<lb/>
以贈焉嗚呼易有之聖人有以見天下之賾而擬諸其<lb/>
形容象其物宜是故謂之象然象之事又有包乎隂陽<lb/>
之妙理者誠可謂至重矣景暘其亦知所重乎<lb/>
　　文説<hi>宋濓</hi>
明道之謂文主教之謂文可以輔俗化民之謂文斯文<lb/>
<pb n="KR4h0152_WYG_131-8b"/>
也果誰之文也聖賢之文也非聖賢之文也聖賢之道<lb/>
充乎中著乎外形乎言不求其成文而文生焉者也不<lb/>
求其成文而文生焉者文之至也故文猶水與木然導<lb/>
川者不憂流之不延而恐其原之不深植木者不憂枝<lb/>
之不蕃而慮其本之不培培其本深其源其延且蕃也<lb/>
孰禦聖賢未嘗學為文也沛然而發之卒然而書之而<lb/>
天下之學為文者莫能過焉以其為本昌為源溥也彼<lb/>
人曰我學為文也吾必知其不能也夫文烏可以學為<lb/>
<pb n="KR4h0152_WYG_131-9a"/>
哉彼之以句讀順適為工訓詁艱深為竒窮其力而為<lb/>
之至於死而後己者使其能至焉亦技而己矣況未必<lb/>
至乎聖賢非不學也學其大不學其細也窮乎天地之<lb/>
際察乎隂陽之妙逺求乎千載之上廣索乎四海之内<lb/>
無不知矣無不盡矣而不特乎此也反之於身以觀其<lb/>
誠養之於心而欲其明參之於氣而致其平推之於道<lb/>
而俟其成徳果成矣道果至矣視於其身儼乎其有威<lb/>
確乎其有儀左禮而右樂圓規而方矩皆文也聽乎其<lb/>
<pb n="KR4h0152_WYG_131-9b"/>
言温恭而不卑皎厲而不亢大綱而纎目中律而成章<lb/>
亦皆文也察乎其政其政莫非文也徴乎其家其家莫<lb/>
非文也夫如是又從而文之雖不求其文文其可掩乎<lb/>
此聖賢之文所以法則乎天下而教行乎後世也今之<lb/>
為文者則不然偽焉以馳其身昧焉以汩其心擾焉以<lb/>
乖其氣其道徳蔑如也其言行棼如也家焉而倫理謬<lb/>
官焉而政教冺而欲攻乎虚辭以自附乎古多見其不<lb/>
察諸本而不思也文者果何由而發乎發乎心也心烏<lb/>
<pb n="KR4h0152_WYG_131-10a"/>
在主乎身也身之不修而欲修其辭心之不和而欲和<lb/>
其聲是猶擊缶而求合乎宫商吹折葦而冀同乎有虞<lb/>
氏之簫韶也決不可致矣曷不思乎聖賢與我無異也<lb/>
聖賢之文若彼而我之文若是豈我心之不若乎氣之<lb/>
不若乎否也特心與氣之失其養耳聖賢之心浸灌乎<lb/>
道徳涵泳乎仁義道徳仁義積而氣因以充氣充欲其<lb/>
文之不昌不可遏也今之人不能然而欲其文之類乎<lb/>
聖賢亦不可得也嗚呼甚矣今人之惑也聖賢之為學<lb/>
<pb n="KR4h0152_WYG_131-10b"/>
自心而身自身而家其為事亦多矣而未嘗敢先乎文<lb/>
今之人未暇及乎他自㓜以至壮一惟文乎是學宜乎<lb/>
今之文勝於古之聖賢而終不及者豈無其故耶不浚<lb/>
其源而揚其瀾不培其本而抽其技不至於槁且涸不<lb/>
止也然則何為而後可為文也盖有方焉聖賢不可見<lb/>
矣聖賢之為人其道徳仁義之説存乎書取而學焉不<lb/>
徒師其文而師其行不徒識諸心而徴諸身小則文一<lb/>
家化一鄉大則文被乎四方漸漬生民賁及草木使人<lb/>
<pb n="KR4h0152_WYG_131-11a"/>
人改徳而易行親親而尊尊宣之於簡册著之於無窮<lb/>
亦庶㡬明道而立教輔俗而化民者乎嗚呼何由而得<lb/>
見斯人於斯世也吾何為而不思夫聖賢之盛也虎林<lb/>
王生黼年甚少讀春秋而好為文問法於予予美其有<lb/>
志也以其大者語之<lb/>
　　文訓<hi>王禕</hi>
華川王生學文於豫章黄太史公三年而不得其要倀<lb/>
倀焉食而不知其味皇皇焉寢而不安其居望望焉如<lb/>
<pb n="KR4h0152_WYG_131-11b"/>
有求而不獲也太史公一日進生而訓之曰子之學文<lb/>
有年於兹志則勤矣吾聞天地之間有至文焉子豈嘗<lb/>
知之乎夫雲漢昭回日星宣朗煙霞巻舒風霆鼓蕩者<lb/>
天文之所以暢山嶽錯峙江河流行鳥獸蕃衍草木茂<lb/>
榮者地文之所以成天地之文不能以自私誕賦於人<lb/>
人則受之故聖賢者出以及瓌人畯士相繼代作莫不<lb/>
大肆於厥辭盖自孔氏以來兹道大闡家修人勵致力<lb/>
於斯其間鞠明究曛疲弊歳月刓精竭思耗費簡劄者<lb/>
<pb n="KR4h0152_WYG_131-12a"/>
紛趨而競馳孰不欲争裂綺繡平攀日月髙視萬物之<lb/>
表雄峙百代之下卓然而有為然而躑躅而不進骫骳<lb/>
而不振思窮力蹙吞志而沒者往往而是而能登名文<lb/>
章之籙者其實無㡬則所謂至文者固夫人所罕知是<lb/>
故文有大體文有要理執其理則可以折𠂻乎羣言據<lb/>
其體則可以剸裁乎衆製然必用之以才主之以氣才<lb/>
以為之先驅氣以為之内衛推而致之一本乎道無雜<lb/>
而無蔽惟能有是則統宗㑹元出神入天惟其意之所<lb/>
<pb n="KR4h0152_WYG_131-12b"/>
欲言而言之靡不如其意斯其為文之至乎凡吾之説<lb/>
子豈嘗知之茍知之其試以語吾生曰文之為物貴適<lb/>
時好粲然相接合喜投樂有如正始不完文氣遂偏俗<lb/>
尚化遷而排偶之習興焉四屬六比駢諧儷聫抽黄對<lb/>
白調朱施鉛五采相宣八音相便握摛穠纎啽哢寒暄<lb/>
豐腴醲酣眩麗娟妍珠璣溢緘膾炙滿篇凡慶函與賀<lb/>
牘咸累幅而疊畨王公之門下逮閭閻彛儀縟典往來<lb/>
交際率奉之以周旋又如大雅既逺詩歌日變玉臺西<lb/>
<pb n="KR4h0152_WYG_131-13a"/>
崑其流也漸支為詞曲争嫩競艷字分重輕句協長短<lb/>
浮聲切響清濁和間羽振宫潛商流徴泛笙簧觸手錦<lb/>
繪迷盼風月留連鷪花凌亂振妙韻於沈㝠託葩辭於<lb/>
清婉性情因之而暢宣光景因之而呈獻好㑹暌離歡<lb/>
忻悲歎莫不假是以託情固無間於貴賤也若是者其<lb/>
為文何如太史公曰古語變而四六古聲變而詞曲文<lb/>
之弊也甚矣請置勿道為言其他生曰命鄉選士之法<lb/>
廢而科舉乃興以文取士設為範程漢有射䇿唐有明<lb/>
<pb n="KR4h0152_WYG_131-13b"/>
經復有詩賦逮宋日益増經衍為義而三篇以明賦本<lb/>
於律而八韻以成咸各専其科各精其能其義則意融<lb/>
㫖切言粹辭達枝語蔓引叢論英發剗聖秘而立辯斡<lb/>
天機而生説其賦則句鍊字戞音覈韻軋□秀春擷花<lb/>
艷晴掇校妍醜於錙銖品抑揚於毫髪他若宏辭制舉<lb/>
大科别設文法靡不該文格靡不列又必學稱博極才<lb/>
號閎傑乃能攻其業凡習於斯者皆賈勇詞塲角雄藝<lb/>
闥不厲兵而白戰争奪弧而先抜若工若拙三年是力<lb/>
<pb n="KR4h0152_WYG_131-14a"/>
若勝若劣一日而決及其中文衡入文彀則遂圍棘聲<lb/>
徹榜金名揭上賢書於天府承洪恩於帝闕乃躋膴仕<lb/>
乃展遐轍若卿若相鮮不由兹而出矣上以此而求賢<lb/>
士以此而致身文之用世信不可誣也歟太史公曰科<lb/>
舉之文趨時好以取世資特干禄營寵之具耳學古之<lb/>
君子恥言之生曰文之古者登諸金石記誌頌銘具有<lb/>
成式或鍾鼎是勒或琬琰是刻或鐫於麗牲懸繂之碑<lb/>
或鑱在封嶽磨崖之壁莫不炫燿崇勲恒焯茂徳載丕<lb/>
<pb n="KR4h0152_WYG_131-14b"/>
丕之嘉猷紀赫赫之休績然皆一筆之力九鼎可扛一<lb/>
字之價千金是直爾其宏奥之思雅健之姿瑰瑋之辭<lb/>
攟摭馬班凌厲蔡陳躁躪韓栁玉采金聲焜焜煌煌鍧<lb/>
鍧鏘鏘衮章繡紋炳炳焞焞繽繽紜紜詭然而蛟龍翔<lb/>
蔚然而虎鳳昂翕然而律吕張正音諧䪫韺變態類雲<lb/>
霆勁氣排甲兵沈㝠以之而開褰幽閟以之而著宣逖<lb/>
逺以之而綿延然非儒林宗匠藝營宿將道徳為世之<lb/>
模楷名位為國之儀望堂堂焉章章焉擅鴻筆攬魁柄<lb/>
<pb n="KR4h0152_WYG_131-15a"/>
稱文章之大家者孰當仁而不讓宜其嫓美古昔傳信<lb/>
今後昭四裔以無倫垂千載而不朽此其為文也不㡬<lb/>
於古乎太史公曰文至是謂之古宜也雖然其為用殆<lb/>
不止是己生曰朝廷之上有巨文焉典謨誓誥制冊令<lb/>
詔藹為王言渙為大號而帝王之制作存焉灝灝噩噩<lb/>
渾渾洋洋凌厲蓬孛揮霍奮揚或温潤而精粹或宏偉<lb/>
而秀雄或嚴肅而簡重或衍裕而深長經緯天地槖籥<lb/>
隂陽黼黻萬化轇轕三光封職則氣含雲雨之潤授官<lb/>
<pb n="KR4h0152_WYG_131-15b"/>
則義炳重離之明勑戒則吐星漢之華治戎則揚㳺雷<lb/>
之轟肆赦則垂滋於春露明罰則示烈於秋霜一字之<lb/>
褒沛漏泉於下地一言之感被挟纊於黎烝朝出九重<lb/>
暮行四方如風動而草偃如山鳴而谷應奮迅乎㝢外<lb/>
旁薄乎域中鼓舞乎區夏陶鑄乎帝皇文章之用盖與<lb/>
造化而侔功矣若是何如太史公曰記曰王言如絲其<lb/>
出如綸詩曰辭之輯矣民之協矣辭之懌矣民之莫矣<lb/>
文之為用誠莫盛於此矣姑舎是豈無復有所聞者乎<lb/>
<pb n="KR4h0152_WYG_131-16a"/>
生曰文之難者莫難於史故良史之才古今或無皇道<lb/>
帝徳王畧霸圖運祚興衰治道隆汚将相卿士武烈文<lb/>
謨賢智忠孝兇慝奸䛕天文五行地理河渠禮樂兵刑<lb/>
食貨賦租選舉職官冕服車輿遐方異區恍惚詭變俗<lb/>
怪習殊凡一代之本末皆載於史故曰史者一代之成<lb/>
書是故事以實之辭以給之法以立之例以律之作史<lb/>
之要必備乎此然非其能足以通古今之體明足以周<lb/>
萬事之理知足以究難知之意文足以發難顯之義者<lb/>
<pb n="KR4h0152_WYG_131-16b"/>
曽烏得以稱良史盖自紀表志傳之制馬遷創始班固<lb/>
繼作綱領昭昭條理鑿鑿三代而下史才如二子者可<lb/>
謂特起抜出雋偉超卓後之為者世仍代襲率莫外乎<lb/>
其矩矱論者以為遷固之書其與善也隠而彰其懲惡<lb/>
也直而寛其賤<hi>闕</hi>也簡而明其防僭也微而嚴是皆合<lb/>
乎聖人之㫖意而非庸史之敢干及乎范曄陳夀之流<lb/>
則遂肆意妄篹曲筆濫箋曖昩其本㫖而義駁以偏破<lb/>
碎其大體而辭謭以纎況乎曄夀之不若者則又卑陋<lb/>
<pb n="KR4h0152_WYG_131-17a"/>
而無足觀矣故史所以明乎治天下之道而為之者亦<lb/>
必天下之才然後勝其任兹其所為難乎太史曰噫史<lb/>
之為文誠難乎其盡美矣文而為史誠極天下之任矣<lb/>
抑吾聞之文有二有紀事之文有載道之文史者紀事<lb/>
之文于道則未也生曰聖人既沒道術為天下裂諸子<lb/>
者出各設戸分門立言以為文是故管夷吾氏以霸畧<lb/>
為文鄧析氏以兩可辨説為文老耼氏以秉要執本持<lb/>
謙處卑為文列禦冦氏以黄老清浄無為為文墨翟氏<lb/>
<pb n="KR4h0152_WYG_131-17b"/>
以貴儉兼愛上賢明鬼非命上同為文公孫龍氏以堅<lb/>
白名實為文荘周氏以通天地之統序萬物之性達死<lb/>
生之變為文慎到氏以刑名之學為文申不害氏韓非<lb/>
氏復流於深刻之文尹文氏又合黄老刑名為文鬼谷<lb/>
氏以捭闔為文蘇秦氏張儀氏因肆為縱橫之文孫武<lb/>
氏吴起氏以軍形兵勢圖國料敵為文荀卿氏揚雄氏<lb/>
則以明先聖之學為文淮南氏則以總統道徳仁義而<lb/>
蹈虚守静出入仙道為文凡若此者殆不可遽數也雖<lb/>
<pb n="KR4h0152_WYG_131-18a"/>
其文人人殊而其道未始不有明焉譬猶水火相滅亦<lb/>
以相生和敬相反亦以相成易所謂一致而百慮同歸<lb/>
而殊塗者言本於一揆而己文以載道其此之謂乎太<lb/>
史公曰諸子之文皆以明夫道固也然而各引一端各<lb/>
據一偏未嘗窺夫道之大全人奮其私智家尚其私談<lb/>
支離頗僻馳騁穿鑿道之大義益以乖大體益以殘矣<lb/>
此固學術之弊而道之所以不傳也生曰聖人之文厥<lb/>
有六經易以顯隂陽詩以道性情書以紀政事之實春<lb/>
<pb n="KR4h0152_WYG_131-18b"/>
秋以示賞罰之明禮以謹節文之上下樂以著氣運之<lb/>
虧盈凡聖賢傳心之要帝王經世之具所以建天𠂻奠<lb/>
民極立天下之大本成天下之大法者皆於是乎有徴<lb/>
斯盖羣聖之淵源九流之權衡百王之憲度萬世之凖<lb/>
繩猶之天焉則昭雲漢而揭日星布煙霞而鼓風霆猶<lb/>
之地焉則山嶽峙而江河行鳥獸蕃而草木榮故聖人<lb/>
者㕘天地以為文而六經配天地以為名自書契以來<lb/>
載籍以往悉莫與之京斯其為文不亦可以為載道之<lb/>
<pb n="KR4h0152_WYG_131-19a"/>
稱也乎太史公囅然而驚喟然而歎曰盡之矣其蔑有<lb/>
加矣此固載道之器而聖人之至文矣嗟乎世之學者<lb/>
無志於文則己茍有志焉舎是無以議為矣是故本之<lb/>
詩以求其恒本之易以求其變本之書以求其質本之<lb/>
春秋以求其斷本之樂以求其通本之禮以求其辨夫<lb/>
如是則六經之文為吾之文而吾之文一本於道矣故<lb/>
曰經者載道之文文之至者也後聖復作其蔑以加之<lb/>
矣今子知及乎此則於文也其進孰禦焉特在加之意<lb/>
<pb n="KR4h0152_WYG_131-19b"/>
而已矣生於是再拜謝曰謹受教敢不拳拳服膺是則<lb/>
是效以無忝夫子之訓告<lb/>
　　文㫖贈許海嶽沈虹臺二内翰先生<hi>茅坤</hi>
孔孟沒而詩書六藝之學不得其傳秦皇帝又從而燔<lb/>
之於是文章之㫖散逸殘缺漢興始詔求亡經而海内<lb/>
學士始得以沿六經之遺而轉相授受西京之文號為<lb/>
爾雅其最著賈誼鼂錯董仲舒司馬遷劉向揚雄班固<lb/>
是也晉魏宋齊梁陳隋之間斯道㡬絶唐韓愈氏出始<lb/>
<pb n="KR4h0152_WYG_131-20a"/>
得上接孟軻下按揚雄而折衷之五代之間寖微寖滅<lb/>
歐陽修曾鞏及蘇氏父子兄弟出而天下之文復趨於<lb/>
古數君子者雖其才之所授小大不同而於六藝之學<lb/>
可謂共涉其津而遡其波者也由此觀之文章之或盛<lb/>
或衰特視其道何如耳秦以來操觚為文章者無慮數<lb/>
十百家其間虎步而鷙攫不可勝數然皆譬之草莽之<lb/>
雄項籍陳勝之亂秦王郎隗囂之奸漢唐之藩鎮宋之<lb/>
金遼特擅兵裂土以相雄於其間而己而帝王之統卒<lb/>
<pb n="KR4h0152_WYG_131-20b"/>
不外屬區區孱弱之裔顧得以延其不絶者之如帶躬<lb/>
厯數而正名號髙拱而議焉何哉得其道而折𠂻於六<lb/>
藝者漢唐宋是也雖其衰且弱也不得而廢也不得其<lb/>
道而外六藝以興甲兵割山河項籍王郎以下是也雖<lb/>
其强且悍不得而與也本朝劉宋嘗拓門戸𢎞治正徳<lb/>
間北地李夢陽攘袂而呼曰文在是矣倡者叱咤聴者<lb/>
辟易於今學者猶勦而附焉嗟乎間以之按六藝之遺<lb/>
及西京以來作者之㫖然乎否耶得非嚮所謂草莽而<lb/>
<pb n="KR4h0152_WYG_131-21a"/>
竊者邪傳不云乎聖人沒而微言絶此予所以嘗私為<lb/>
之絫欷而不能已也友人新安許君海嶽姑蘇沈君虹<lb/>
臺並鑱志於六藝之道而得其深者也抱古之文後先<lb/>
崛起江以南今且聨珮於承明著作之庭於是作文㫖<lb/>
以貽之嗚呼世皆以予騃且非笑之矣獨二君子以古<lb/>
之作者自信而不惑於流俗者也倘聞予言得無異同<lb/>
而頷之者乎<lb/>
　　原文<hi>孫慎行</hi>
<pb n="KR4h0152_WYG_131-21b"/>
予頗慕古得往者名家言輙欣誦之企焉而瞠若後也<lb/>
毎誦之即竒正紛起並犂然當于心辟諸酸醎異味皆<lb/>
適口矣雖然即所犁然當者而或攬之未竟或撫巻以<lb/>
思則又若嗛然有所不盡而淵淵乎津津乎其别有解<lb/>
者何也嗚呼是文之真也今夫文生於變變生於有所<lb/>
不盡故造化不盡而人發之古所不盡而後之人發之<lb/>
聖賢所不盡而發之竒人偉士文人又不盡而田夫野<lb/>
老發之斯變之至也曩令造化而果足盡也即造化之<lb/>
<pb n="KR4h0152_WYG_131-22a"/>
文章或幾乎窮文之在人也曰修意曰修辭其在修辭<lb/>
者必絀意文固不以意盡也即修意則亦必絀辭不然<lb/>
則文亦以辭而盡也即辭意合矣而俶詭正平茁軋清<lb/>
夷韜黯漫衍遞相絀无已又其甚也髙者下卑者昂清<lb/>
者溷洿者揚即絀而无當未始盡也夫唯不盡而後見<lb/>
文也不盡故鼓舞無端而變愈以繁且吾一心耳而昔<lb/>
之所是今或非之昔之所非今或是之其将謂昔盡乎<lb/>
今盡乎即吾觀之往而嗛然不盡者豈果彼之未工此<lb/>
<pb n="KR4h0152_WYG_131-22b"/>
之已得乎倘令還而觀之彼未嘗不自為盡也是我之<lb/>
觀又益之不盡者耳夫卵之毛雞之三足世無有也海<lb/>
外九州不得而觀也車之入穴不可以致思也然而人<lb/>
心皆及之者變固不盡也獨文異哉荘周云天籟之鳴<lb/>
吹而不息此亦一無窮彼亦一無窮盖士衡不能賦其<lb/>
原昭明不能闢其藩希元不能正其末矣吾獨怪世之<lb/>
持一察迷大觀也其一察也而文且病雖然唯一察也<lb/>
而各私智能不相為下矻矻焉窮敝日力逞流極支而<lb/>
<pb n="KR4h0152_WYG_131-23a"/>
文乃相靡相衍於無窮况大觀者其變之不可盡更如<lb/>
何吾於是有覺焉作原文<lb/>
　　法原<hi>王樵</hi>
天討有罪五刑五用其來尚矣周禮始有其目曰五刑<lb/>
之法墨罪五百劓罪五百宫罪五百刖罪五百殺罪五<lb/>
百凡二千五百至穆王之時五刑之屬増至三千魏文<lb/>
侯時李悝撰次諸國法著法經六篇曰盜法曰賊法曰<lb/>
囚法曰捕法曰雜法曰具法商君受之以相秦而多變<lb/>
<pb n="KR4h0152_WYG_131-23b"/>
古法法令繁苛漢髙帝初入咸陽與民約法三章曰殺<lb/>
人者死傷人及盜抵罪除秦苛法兆民大悦然大辟尚<lb/>
有三族之誅先黥劓斬左右趾笞殺梟其首葅其骨肉<lb/>
於市其誹謗罵詛又先斷舌故謂之具五刑彭越韓信<lb/>
皆受此戮後以三章之法不足以禦奸遂令蕭何定律<lb/>
除參夷連坐之罪立部主見知之法益事律興律廐户<lb/>
三篇與李悝六篇合為九篇叔孫通益律所不及旁章<lb/>
十八篇文帝除肉刑以髠鉗城旦舂代黥笞三百代劓<lb/>
<pb n="KR4h0152_WYG_131-24a"/>
笞五百代斬趾景帝元年定笞五百者曰三百笞三百<lb/>
者曰二百中六年又減笞三百者曰二百笞二百者曰<lb/>
一百至武帝時徴發煩數民窮犯法令張湯趙禹條定<lb/>
法令張湯撰越宫律二十七篇趙禹撰朝律六篇與前<lb/>
合共六十篇曹魏采漢律定為新律十八篇集罪例以<lb/>
為刑名冠於律首有劫略律自盜律内分有詐律自囚<lb/>
律内分有毁亡律自賊律金布律内分有告劾律自囚<lb/>
律廐律内分有繫訊律有斷獄律並自囚律興律内分<lb/>
<pb n="KR4h0152_WYG_131-24b"/>
有請賕律自盜律雜律内分有興擅律取興事以擅事<lb/>
附之有留律並自興律内分有警事律有償贓律有免<lb/>
坐律凡所増定十三篇就故五篇合十八篇於正律九<lb/>
篇為増於旁章科令為省　晉就漢九章又増十一篇<lb/>
改舊律曰刑名法例分囚律曰告劾曰繫訊曰斷獄分<lb/>
盜律曰請賕曰詐偽曰水火曰毁亡又因事類而設者<lb/>
曰衛宫曰違制曰諸侯律合二十篇六百二十條　梁<lb/>
天監初定律二十篇一曰刑名二曰法例三曰盜劫四<lb/>
<pb n="KR4h0152_WYG_131-25a"/>
曰賊叛五曰詐偽六曰受賕七曰告劾八曰討捕九曰<lb/>
繫訊十曰斷獄十一曰雜十二曰戸十三曰擅興十四<lb/>
曰毁亡十五曰衛宫十六曰水火十七曰倉庫十八曰<lb/>
廐十九曰闗市二十曰違制　後魏起自北方刑法峻<lb/>
急每以軍令從事犯大逆者親族男女無少長皆斬男<lb/>
女不以禮交皆死至於人相殺者聽與死家牛馬四十<lb/>
九頭及送葬器物以平之則又太無法矣殆<hi>闕</hi>俗也孝<lb/>
文泰和中修改舊文隨例増減凡八百三十二章門房<lb/>
<pb n="KR4h0152_WYG_131-25b"/>
之誅十有六大辟之罪二百三十五刑三百七十七除<lb/>
羣行剽劫首謀門誅律重者止梟首　北齊初因魏舊<lb/>
後定齊律一曰名例二曰禁衛三曰户婚四曰擅興五<lb/>
曰違制六曰詐欺七曰鬭訟八曰盜賊九曰捕斷十曰<lb/>
毁損十一曰廐牧十二曰雜其定罪九百四十九條又<lb/>
上新令三十巻大抵采魏晉故事其制刑五一曰死刑<lb/>
重者轘之其次梟首並陳屍三日其次斬刑殊身首其<lb/>
次絞刑死而不殊凡四等二曰流刑謂論犯可死原情<lb/>
<pb n="KR4h0152_WYG_131-26a"/>
可降鞭笞各百髠之投於邊裔以為兵卒未有道里之<lb/>
差其不合逺配者男子長徒女子配舂並六年三曰刑<lb/>
罪即耏罪也有五歳四歳三歳二歳一歲之差凡五等<lb/>
各加鞭百又加笞五歳者八十四歳者六十三歳者四<lb/>
十二歳者二十一歳者無笞並鏁輸作左校而不髠無<lb/>
保者鉗之婦人配舂及掖庭織四曰鞭有百八十六十<lb/>
五十四十之差凡五等五曰杖有三十二十一十之差<lb/>
凡三等　後周定律凡二十五篇一曰刑名二曰法例<lb/>
<pb n="KR4h0152_WYG_131-26b"/>
三曰祀享四曰朝㑹五曰婚姻六曰戸禁七曰水火八<lb/>
曰興繕九曰衛宫十曰市㕓十一曰闘競十二曰劫盜<lb/>
十三曰賊叛十四曰毁亡十五曰違制十六曰闗津十<lb/>
七曰諸侯十八曰廐牧十九曰雜犯二十曰詐偽二十<lb/>
一曰請賕二十二曰告言二十三曰逃亡二十四曰繋<lb/>
訊二十五曰斷獄大凡定罪千五百三十條其制刑一<lb/>
曰杖自十至五十凡五等二曰鞭自六十至百凡五等<lb/>
三曰徒自一年至五年亦五等徒一年者鞭六十笞一<lb/>
<pb n="KR4h0152_WYG_131-27a"/>
十自二年以上皆加鞭笞有差四曰流自去皇畿二千<lb/>
五百里至四千五百里亦五等皆加鞭笞有差五曰死<lb/>
刑一曰磬二曰絞三曰斬四曰梟五曰裂五刑之屬各<lb/>
有五　隋文帝定新律除死罪八十一條流罪百五十<lb/>
四條徒等千餘條定留唯五百條一曰名例二曰衛禁<lb/>
三曰職制四曰户婚五曰廐庫六曰擅興七曰賊盜八<lb/>
曰闘訟九曰詐偽十曰雜律十一曰捕亡十二曰斷獄<lb/>
煬帝新律一曰名例二曰衛宫三曰違制四曰請賕五<lb/>
<pb n="KR4h0152_WYG_131-27b"/>
曰戸六曰婚七曰擅興八曰告劾九曰賊十曰盜十一<lb/>
曰鬬十二曰捕亡十三曰倉庫十四曰廐牧十五曰闗<lb/>
市十六曰雜十七曰詐偽十八曰斷獄亦凡五百條<lb/>
唐之刑書有四曰律令格式令者尊卑貴賤之等數國<lb/>
家之制度也格者百官有司之所常行之事也式者其<lb/>
所常守之法也凡邦國之政必從事於此三者其有所<lb/>
違及人之為惡而入於罪者則斷以律律之為書因隋<lb/>
初之舊<hi>篇目同</hi>其刑五一曰笞二曰杖三曰徒四曰流五<lb/>
<pb n="KR4h0152_WYG_131-28a"/>
曰死自隋以前死刑有五而流徒之刑鞭笞兼用數皆<lb/>
踰百至隋始定徒一年一年半二年二年半三年凡五<lb/>
等流刑千里千五百里二千里凡三等死刑止絞斬除<lb/>
其鞭刑及梟首轘裂之酷又有議請減贖當免之法唐<lb/>
皆因之然隋文帝性刻深至於殿前決人盜一錢亦死<lb/>
而煬帝昏亂盜賊蜂起更為嚴制民不聊生唐髙祖起<lb/>
義入京約法十二條惟殺人劫盜背軍叛逆者死武徳<lb/>
二年又頒新格五十三條太宗即位定律五百條於隋<lb/>
<pb n="KR4h0152_WYG_131-28b"/>
世舊律減大辟入流者九十二條入徒者七十一條𤣥<lb/>
宗刪定律令格式總成律十二巻疏三十巻令三十巻<lb/>
式二十巻開元初格十巻至今前代之律皆不傳傳者<lb/>
唐律也　五代時周世宗命竇儀解律名曰刑統本文<lb/>
是厯代相傳注字是世宗所修　宋初止用編勅勅係<lb/>
太祖時所修至神宗元豐中因執政上所定勑令諭安<lb/>
燾曰設於此而逆彼之至謂之格設於此而使彼效之<lb/>
謂之式禁於未然謂之令治其已然謂之勅修書者要<lb/>
<pb n="KR4h0152_WYG_131-29a"/>
當知此朱子曰神廟天資絶人觀此數語真是分别得好<lb/>
格如五服制度某親當某服某服當某時各有限極所謂<lb/>
設於此而逆彼之至之謂也式如磨勘轉官求恩澤封贈<lb/>
之類只依箇様子寫去所謂設於此而使彼效之之謂也<lb/>
令則條令禁制某事不得為某事違者有罰之類所謂禁<lb/>
於未然勅則是已結此事依條斷遣之類所謂治其已然<lb/>
者格令式在前勑在後今但欲尊勑字以勑居前殊非當<lb/>
時本㫖又曰律輕而勑重今世斷獄只用勑勑中無方用<lb/>
<pb n="KR4h0152_WYG_131-29b"/>
律又曰刑統與古法相近故曰八分書又曰宋莒公曰應從<lb/>
而違堪供而闕此六經之亞文也謂子不從父不義之命<lb/>
及力所不能養者古人皆不以不孝坐之義當從而不從<lb/>
力可供而不供然後坐以不孝之罪　元之刑書大綱有<lb/>
三一曰詔制二曰條格三曰斷例大約纂輯世祖以来法<lb/>
制事例而已其五刑之目自七下至五十七謂之笞刑自<lb/>
六十七至一百七謂之杖刑其徒法年數杖數相附為<lb/>
加減流則南人遷北北人遷南不定里數死刑則有斬<lb/>
<pb n="KR4h0152_WYG_131-30a"/>
而無絞惡逆之極者又有凌遲處死之法焉笞杖之數<lb/>
十减為七者世祖嘗言天饒他一下地饒他一下我饒<lb/>
他一下故毎數至七而止而缺其三也逮乎我明肇基<lb/>
遂生聖人復萬古之綱常定三尺之明法其損益雖因<lb/>
乎前代而品裁一出於聖心凡舊律輕重失當者正之<lb/>
文意艱奥者顯之條目分散者併之有倫有要使人易<lb/>
讀易曉易避難犯作我明之一經垂憲章於百代嗚呼<lb/>
至哉因聖人之法見聖人之心斯世斯民日遷善逺罪<lb/>
<pb n="KR4h0152_WYG_131-30b"/>
而不自知其所由來者深矣<lb/>
　　原智<hi>趙統</hi>
傳言聖人周身之智故無死法此特自慰之辭耳千古<lb/>
之大智宜莫如舜舜之當瞽瞍箕子與周文之當紂孔<lb/>
子之當匡人與桓魋要皆死地死法云爾匪曰化之處<lb/>
者也曲為善處是之謂權傳不云乎微服過宋一物釋<lb/>
西伯可以觀跡矣要亦遇乎爾此猶三代以上之處也<lb/>
三代以下以言為諱矣夫智而含言言以行知言且諱<lb/>
<pb n="KR4h0152_WYG_131-31a"/>
矣智將安出今夫士孰非誦法孔子姑以言究之孔子<lb/>
曰聖人善人吾不得而見之矣此特一時几席間語耳<lb/>
使揚於王庭傳簡策人將曰非聖鮮不敗言夫後人之<lb/>
欲自聖者豈少哉莽彘武麀亦曰頌聖自聖者毎切於<lb/>
不聖夫漢唐之死市者豈少哉孔子之論人之孔惡也<lb/>
又曰不如鄉人之善者好之夫善人已自不得而見之<lb/>
矣天下之善者無㡬而取善於鄉乎鄉無一善何所决<lb/>
擇夫天下之惡里也豈直一闕黨互鄉而已邪將孔子<lb/>
<pb n="KR4h0152_WYG_131-31b"/>
不自免矣夫孔子智欲擇里昔叔孫武叔為毁也不知<lb/>
何辭一言薄父已阻孟子或及出妻將速魯訟所何為<lb/>
智且後世人之所謂善人皆富貴利達者也而鄉稱善<lb/>
士類為左道善之趣譽如水就下非古之所謂鄉愿必<lb/>
後世之謂惡少也一言之譽衆口交贊一言之毁百犬<lb/>
吠聲故古語曰一人毁之而有餘又曰鄉乏不貳之老<lb/>
又况亂之以官有行私之吏朝有善言之臣氤氲媒蘗<lb/>
粧揑瘢垢錮為奸黨以隕國是君子之退縮以自處也<lb/>
<pb n="KR4h0152_WYG_131-32a"/>
如薙草圍獸難乎其為孤蘭特麒矣而况妒名已才以<lb/>
相襲麒趾而撲蘭馨者乎辯如韓非竟以辯死智如晁<lb/>
錯卒以智死非多其智與辯也而况不智不辯者乎聖<lb/>
人其如智何哉嗟夫毁譽者人之情也是寓褒貶以别<lb/>
善惡以為天下刑賞勸懲然執此以求勝一夫之私耳<lb/>
誣上行私是為朋黨且以動搖天子誣上㒺下至閼上<lb/>
下之交以激衆憤奸天地和氣而上下病之昔孔子之<lb/>
周流也非必罪春秋之諸候也假使厯轍漢唐亦徒老<lb/>
<pb n="KR4h0152_WYG_131-32b"/>
耳且君之不黨亦無如黨何退而不進上也退且防毁<lb/>
毁且畏訟故曰欲加之罪何患無辭又曰自安之道在<lb/>
人之死哀世之苦辭也古今之死市者豈必皆有死法<lb/>
哉是以君子不貴智也用智之術莫如忘智亦莫如藏<lb/>
智忘智者刓亷刷耻土木形骸不識不知如鹿與豺墮<lb/>
網逃獵死生徃來以幸不死野不絶鹿也藏莫如老子<lb/>
存𤣥守黒和光同塵不為禍始不為福先或庶乎容於<lb/>
世矣然青牛且西出乎流沙且我之愚人將欺之弱人<lb/>
<pb n="KR4h0152_WYG_131-33a"/>
將陵之心可剖而肝可炙也竟如藏何是故君子貴之<lb/>
命也命不在天亦不在人勢之順至君子存存俟死為<lb/>
終有死即正龍蛇之蟄不性决命將焉用智為莊子曰<lb/>
周將處乎才不才之間君子之逃世者也智不智之間<lb/>
本無善地也<lb/>
　　原訟<hi>張弼</hi>
訟者公言也所以攻夫不公者人莫不有之不特人也<lb/>
凡有血氣者莫不有之不特有血氣者凡物之相戾者<lb/>
<pb n="KR4h0152_WYG_131-33b"/>
莫不有之故聖人觀諸乾坎而名之曰訟天水相違也<lb/>
坎險而内乾徤而外險徤相乘而成訟則聖人有以見<lb/>
人情之變言不盡公矣是故訟之始義之激也智之致<lb/>
也人物皆有之其弊也義之賊也智之蔽也君子之所<lb/>
深惡恒人之所弗尚小人之所樂為無弗公言矣鑿空<lb/>
扇虚醜詆巧刺變亂黒白顛倒邪正順其欲者跖蹻為<lb/>
賢非其志則夷齊為汚蔓延流衍莫知底極葢日甚焉<lb/>
雖明者不能眩矣習經好文之士宜痛絶之也然以天<lb/>
<pb n="KR4h0152_WYG_131-34a"/>
下觀之南土則文於北土者也北土寡訟而南土之訟<lb/>
乃繁以南土較之江右若文於諸邦矣諸邦寡訟而江<lb/>
右之訟實繁何哉豈習經好文之士反工為口語巧於<lb/>
訐訕乎古稱鄒魯之士齗齗守禮不聞其蠧政毒民如<lb/>
是也豈經不當習文不當好耶豈小人鄙夫假經詭文<lb/>
以飾其詐耶彼習經好文卒為賊義蔽知之事何若推<lb/>
魯樸陋者目不識書而自信其天耶南海陳公夢祥由<lb/>
大理寺副拜江西僉事其操髙其學碩熟爛天下之故<lb/>
<pb n="KR4h0152_WYG_131-34b"/>
者於其行予原訟以問之必有以復我也已<lb/>
　　原新法<hi>周思兼</hi>
大臣之道可以相濟而不可以相忌也夫茍有相忌之<lb/>
心則惡人之勝已而樂其無成惡其足以勝已則所以<lb/>
排擊而擠陷之者無所不用其謀而樂其無成則從中<lb/>
扼之以害其功而後持其所短必逐之而後巳故新進<lb/>
之士常樂於紛更以圖天下之大功而大臣從而壞之<lb/>
則天下之事始决裂潰散不可以復収而國家之勢日<lb/>
<pb n="KR4h0152_WYG_131-35a"/>
傾天下之禍鮮不自斯人為之哉夫介甫厄於外者㡬<lb/>
二十年而天子一旦首拔而用之故奮身决䇿以新天<lb/>
下之政而國家之所以憤抑而不振者皆思所以整頓<lb/>
之以庶㡬於夏啇周之盛而稱有宋之元臣於是廣儲<lb/>
蓄寛搖役積兵馬以攘遼夏之横皆宋氏之所未講而<lb/>
大臣之所駭且愕天下之所共驚而莫知其誰何者也<lb/>
故介甫之法雖所以病天下而天下不能無疑雖所以<lb/>
濟國家之用而天下之安於其故者不能遽去彼而從<lb/>
<pb n="KR4h0152_WYG_131-35b"/>
我夫其不能無疑而不欲遽從我也而一二大臣首以<lb/>
身當之而必求其無弊則介甫之法未必不足以興宋<lb/>
氏之治而成大功而富韓輩從而擠之鳴乎法未行而<lb/>
先擠之己不足以鎮服天下之心而况其所擠者又當<lb/>
世之望人則豪傑之士共起而攻新法以求工其所甚<lb/>
難夫人臣害其功而豪傑之士又羣起而攻擊之則新<lb/>
法不可以一日行故不得不引小人之有才者以自輔<lb/>
而小人既衆遂至於亂天下之事而卒無成功宋氏之<lb/>
<pb n="KR4h0152_WYG_131-36a"/>
禍未必皆王氏之罪而二三大臣亦與有責也介甫判<lb/>
西京而韓魏公方為留守冬不爐夏不扇夜不就寢以<lb/>
自苦於學而魏公笑之以為狂嗚乎魏公果知王氏者<lb/>
哉而王氏既去元祐大臣各立黨以相攻擊而免役一<lb/>
法爭之而不己此則介甫之所竊笑而不為者也擠介<lb/>
甫之政者固元祐之大臣而犯介甫之政者又皆元祐<lb/>
之黨鍛錬而成之然則讀介甫之傳者又何以白其公<lb/>
議於天下也<lb/>
<pb n="KR4h0152_WYG_131-36b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　明文海巻一百三十一<lb/>
</p>
<p>
</p>
  </div>
</body>
</text>
</TEI>
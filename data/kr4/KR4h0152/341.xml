<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>明文海巻三百四十一</head>
    <p>
<pb n="KR4h0152_WYG_341-1a"/>
欽定四庫全書<lb/>
　明文海巻三百四十一　　　餘姚黄宗羲編<lb/>
　　記十五<lb/>
　　　紀事<lb/>
　　書閩中死事<hi>王禕</hi>
嗚呼元末天下亂大都小邑棄君叛父而賣降者何其<lb/>
衆也於是綱常幾斁矣然其間以節義自見者亦時時<lb/>
有焉豈天衷民彜固不可泯耶嵗戊申國兵取閩以歩<lb/>
<pb n="KR4h0152_WYG_341-1b"/>
騎由杉闗擣邵武遂克建寜以舟師由海道破福州遂<lb/>
取汀劍而興化漳泉皆望風納欵閩八州不兩月悉平<lb/>
當是時大小守吏亡慮數千百而能死者僅得兩人焉<lb/>
曰拜特穆爾曰徳哩黙色此兩人者從習於仕宦未必<lb/>
明乎聖賢道徳之教及其從容就義雖古烈丈夫何以<lb/>
加焉故特采其事著於篇<lb/>
拜特穆爾者字君夀䝉古人也歴仕素著廉能名至正<lb/>
中以選為福建行中書省左右司郎中行省治福州我<lb/>
<pb n="KR4h0152_WYG_341-2a"/>
師至城下城將䧟引其妻妾五人至樓上慷慨謂之曰<lb/>
丈夫死國婦人死夫義也今城不守吾且死若等能吾<lb/>
從乎皆泣謝曰無他志也有死而已即皆引繩自縊死<lb/>
有十嵗女度其不能自殺呼諸佛龕前紿之曰汝稽顙<lb/>
拜佛可保爹娘無恙也甫拜挈米囊壓其背囊米重女<lb/>
即死囊下獨念宗嗣不可絶而有男始三嵗命乳媪抱<lb/>
匿旁近民居中仍俾賫金銀自隨謂之曰萬一事不測<lb/>
以此贖性命或可全也未幾兵入城乃引燈然屋四圍<lb/>
<pb n="KR4h0152_WYG_341-2b"/>
牕有頃火四面發遂焚死<lb/>
徳哩黙色者字子初回回人也性剛狠敏於吏事事母<lb/>
孝年四十猶不仕曰吾不忍舍吾母也由宿衞用年勞<lb/>
授行軍政院崇教三遷為漳州路達嚕噶齊居官三年<lb/>
民安之時陳有定據閩中諸郡甲兵錢糓之政用其私<lb/>
人總制之朝廷命官皆不得有所與王師比及境總制<lb/>
者即以城納降勢已不可為仰天嘆曰吾不才不數年<lb/>
致位三品國恩厚矣無可以報國恩者惟有死居無何<lb/>
<pb n="KR4h0152_WYG_341-3a"/>
吏報新朝詔諭使者至禮當出城迓從容語吏曰爾苐<lb/>
往吾行出矣乃被公服詣㕔事北面再拜畢取印斫其<lb/>
文又取手版書曰大元臣子置案上据其坐以坐即引<lb/>
佩刀剸喉中斷喉以死既死手執刀按膝坐儼然如生<lb/>
時郡民相聚哭庭下歛其屍葬城東門<lb/>
嗚呼昔宋季李芾守潭州有元阿爾哈雅之師至潭州<lb/>
䧟芾舉室殺身自焚死趙卯發守池州巴延軍南下郡<lb/>
佐舉城降卯發與其妻同縊死死節之烈近世希與為<lb/>
<pb n="KR4h0152_WYG_341-3b"/>
比者去今百年人稱道之歴歴如前日事抑豈特百年<lb/>
間人稱道之不置雖千萬世不泯可也嗚呼以余觀此<lb/>
兩人視芾卯發何媿焉<lb/>
　　溪山讀書記<hi>解縉</hi>
吉水縣東行七里永豐江上鳳凰山勢翔動有釣臺瀑<lb/>
布與嚴陵君隠居無以異也其隔岸陂陀平衍風氣迴<lb/>
合於人居尤宜先曾祖姑令子巽湖胡隠君為别墅焉<lb/>
有溪山風月樓在元盛時大夫士之詠歌至矣隠君令<lb/>
<pb n="KR4h0152_WYG_341-4a"/>
子仲芳為余娣妹婿少時嘗往顧瞻徘徊以為使有書<lb/>
數巻臨清流䕃佳樹登山而望俯潭而漁雖酌清水食<lb/>
脱粟擷園蔬而雜之亦曰樂哉千駟萬鍾何足道哉此<lb/>
予之夙志也予甥宗訓少從予逰聞予言甚熟於是優<lb/>
㳺奉親讀書二十餘年予之所願慕而不可得者宗訓<lb/>
厭飫而深得之也豈若予之勤勞鞅掌哉雖然書不可<lb/>
不讀有不必讀者有不可讀者方外異端之書不必讀<lb/>
妄誕迂怪之書不必讀駁雜之書不必讀滛泆之書不<lb/>
<pb n="KR4h0152_WYG_341-4b"/>
必讀刻薄之書不可讀余少時無所不讀是以舍溪山<lb/>
之樂而從事於外至今欲為山林之樂不可得也而後<lb/>
知昔之所讀有不必有不可而今始欲取六經正文端<lb/>
誦而求之也宗訓廼以溪山讀書請為記前已為之銘<lb/>
又以此語復之<lb/>
　　焦氏廬墓記<hi>劉夏</hi>
甲辰三年江西道提刑按察分司行部至進賢縣舉<lb/>
儒士二人焉其一人雷逸清其一人焦致中雷氏堅苦<lb/>
<pb n="KR4h0152_WYG_341-5a"/>
澹泊在家務耕稼焦氏教授里中有孝行嵗當壬辰癸<lb/>
已之時江南兵火大作焦之父母亡流離轉徙之中乃<lb/>
能不飲酒不食肉與人言輒流涕執親之喪三年及亂<lb/>
定還鄉又廬墓側三年嗚呼當此之際世道之大變何<lb/>
如也父子不相顧兄弟離散君臣之義暌夫婦之道缺<lb/>
儒者多衣短衣帶長刀踐獵戎行一朝依附權勢假名<lb/>
為公卿郎將即可以得志斬艾人如草菅區區守行義<lb/>
出門有誰可相告語也而焦氏獨能力行孝弟於此時<lb/>
<pb n="KR4h0152_WYG_341-5b"/>
邪夫孝弟也者士大夫百行之常亦無足多上人乃能<lb/>
於三綱淪没九法斁壞之際此為難能耳人者仁也仁<lb/>
人之生徳也孝弟生徳之本根也本根植立則枝葉之<lb/>
條達鬯茂可計日而冀矣每念彼同時之人馳騖於形<lb/>
勢之途而不知返膠固於刼奪之域而不能拔此皆蹈<lb/>
夫死之道也夫有死之道者今而澌盡泯滅化為冷灰<lb/>
微塵不復有聞於時有生之徳者今皆領薦於上大夫<lb/>
將有人民社稷之任進為當時聞人故今特為雷氏作<lb/>
<pb n="KR4h0152_WYG_341-6a"/>
逸清堂序又為焦氏作廬墓記者見我國家收拾天下<lb/>
人才未嘗專事藝文之末而遺於孝弟力田之本也吾<lb/>
黨之士亦可以為之儆懼矣<lb/>
　　虎咥木偶人記<hi>劉楚</hi>
嵗乙已饑而多虎夜則盜相迹於道莫敢捕逐之者是<lb/>
秋安成山氓有忿人盜已蔬者以里祠之神類能威殛<lb/>
人也則迎致而露禱焉與相約曰必得盜見厲乃歸否<lb/>
則終露暴焉其神固木偶也長短大小畧與人等又衣<lb/>
<pb n="KR4h0152_WYG_341-6b"/>
眞絳衣冠大冠儀狀儼赫過者不敢正視既數日矣方<lb/>
夜半月朗朗在地門外勃窣若聞行地聲其人以為盜<lb/>
且復至也亟起從壁間覘之見一虎逐逐然來至神所<lb/>
以為人也為之曵尾睢盱傍徨左右欲却欲前者數四<lb/>
偶人不動乃稍近對踞注視久之忽有風揚其襟若將<lb/>
起而動者虎直前奮攫之囓其首始知偶人刻桐為之<lb/>
桐木柔脆嵗久且腐牽掛虎牙至膠其兩頥不得吐嗑<lb/>
虎為之揺首振胸跳擲以求解不可益駭怒卒踐蹙頓<lb/>
<pb n="KR4h0152_WYG_341-7a"/>
掉左右揮拉始得脱乃去見者大驚且奔告其里人咸<lb/>
來聚觀見偶人軀幹手足狼籍道上無有完者因私悼<lb/>
神之無辜怪虎之暴而又笑其眩睛不知以至於此也<lb/>
其家故畜豕他日虎復來伺知之夜躍入垣内有虎阱<lb/>
伏牢側弗之覺也竟失足䧟阱中咆哮騰躍窮蹙不得<lb/>
出衆急聚挺刃相擊死因叩首謝神曰吾神固聰也今<lb/>
虎死於是其譴怒之所致歟乃相率舁死虎祭而食之<lb/>
更刻木為神軀益製美衣衣之歸神於祠盜亦遂絶嗟<lb/>
<pb n="KR4h0152_WYG_341-7b"/>
乎虎之毒人甚矣乃有乘以肆奸者彼寜復知有天道<lb/>
哉方虎之咥木偶人誤也然冐冠衣而據非其所者卒<lb/>
能致禍偶人其假冐而失所據者歟乃虎之隕於阱也<lb/>
若有使然者然貪得不已自足以䘮其身不必神之所<lb/>
為而偶人以毁䘮之餘邂逅虎斃遂食厚報亦過倖矣<lb/>
彼悻悻然不勝於得䘮之末而反覆繆迷以逞媚於鬼<lb/>
神者豈非愚且惑哉卒之虎斃於阱盗息於野天道之<lb/>
應微矣而儆戒之機不亦妙乎<lb/>
<pb n="KR4h0152_WYG_341-8a"/>
　　漁記<hi>烏斯道</hi>
郡北出城咫尺許有大陂元至正間予客處陂上日見<lb/>
人以智巧致陂中之魚最稔方其水之盈也人則羅坐<lb/>
以釣顧其魚有得有不得人乃置一器狀若仰盂實膳<lb/>
膏薌其中置水底泥沙上魚聞其薌則叢至及下釣則<lb/>
無不得也或坐舟中手持一綸以其緡貫竿杪緡之末<lb/>
懸一大珠珠之下有一小鈎魚見珠狎而戲焉口數著<lb/>
鈎則不可遁矣或以叉或以射或設罾而起伏之或約<lb/>
<pb n="KR4h0152_WYG_341-8b"/>
十餘舟圍繞以進一人擊楫則齊力旋網否則以細絲<lb/>
結數罟以絶其流先戒一人以楫扣舷上或拍擊水面<lb/>
使魚跳躍而入否則以一網繫百罭其上人左右掣其<lb/>
大綱人曳而前趨則魚亦皆得有搤鸕鷀之吭而奪之<lb/>
魚乂有潛行水底以手摭魚以出有投擲葉中觸魚使<lb/>
魚困而上浮有左手持小網若翻車然者仰承大防下<lb/>
右手持短木通防之槎内有棹一舟淺而長者側其舟<lb/>
著水面並沙際而往舟激水魚驚而躍入舟中有作梁<lb/>
<pb n="KR4h0152_WYG_341-9a"/>
水上竅其下納笥竅中有穴其水中若大甕以箔其上<lb/>
俟水殺而取焉水既上則罩迨夜則以火燭水魚見火<lb/>
而出水面亦罩而得焉水涸可尺許乃以網設水魚上<lb/>
手按而取之或以蜃灰洒石罅以橛入罅内及逐魚以<lb/>
出者水竭盡人以竹丈餘織其半若覆簣下繫一小囊<lb/>
卻行而爬搔凡泥上魚𤨏碎長不滿寸者皆入囊中嗚<lb/>
呼忍哉古者山澤皆有厲禁今也民得以盡取惟恐智<lb/>
巧之不足也魚雖欲自蔽可乎孔子曰竭澤而魚則蛟<lb/>
<pb n="KR4h0152_WYG_341-9b"/>
龍不戲其淵豈非此之謂歟<lb/>
　　滇南慟哭記<hi>王紳</hi>
先公以洪武五年正月奉使雲南招諭元梁王六月抵<lb/>
其境六年遇害至二十五年不肖孤紳竊禄西川屢請<lb/>
於蜀王殿下二十八年冬得㫖十二月朔日戒行次年<lb/>
二月二十三日到滇次日叅見岷府退謁藩閫文武大<lb/>
臣及士人庶友至以情事為告聞者憫之競為咨訪二<lb/>
十五日有僰人畫工何仁可年七十餘來言親炙先公<lb/>
<pb n="KR4h0152_WYG_341-10a"/>
於佑聖宫甚久至繪素之事亦多經指授且云初來時<lb/>
梁王甚加禮敬府僚大臣若司徒達爾瑪恭政喻金閭<lb/>
高撫慰軰尤所尊重凡見梁王必以天命所歸人心所<lb/>
屬之理為之開説退諭其臣僚尤加委曲梁之君臣亦<lb/>
知元社已屋皆有降意時元之故主出奔朔漠者遣侍<lb/>
郎托克托自西蕃來通耗索援且刼以危言必欲殺我使<lb/>
以固梁王意梁王不忍遽絶於我朝迺匿先公於民間<lb/>
托克托聞之謂曰國家顚覆而不能救反欲逺附他人邪<lb/>
<pb n="KR4h0152_WYG_341-10b"/>
躍馬而起梁王不得已遂出先公以見之托克托欲加屈<lb/>
辱先公慷慨罵曰天訖汝元命我朝實代之汝如皭火<lb/>
餘燼尚欲假息以與日月争光耶我將命逺來豈為汝<lb/>
屈今惟有死而已或解曰兩國交争不罪來使不從則<lb/>
遣之彼何罪焉况王公才器天下無雙宜有以全之托<lb/>
克托曰今日雖孔子在義不可留梁王不能救先公復<lb/>
顧梁王謂曰汝朝殺我大兵夕至矣亦不聽遂遇害時<lb/>
為臘日未申時葢棘人以此日為節日故久不忘也諱<lb/>
<pb n="KR4h0152_WYG_341-11a"/>
日城中父老士女莫不垂淚達爾瑪既陳奠祭左右具<lb/>
衣冠斂之以禮即日舁至地藏寺北漏澤園化之以火<lb/>
諱所即今之觀音寺前三市街言訖引至漏澤園躃踊<lb/>
設奠是夕宿地藏寺自此連日至彼展哀至二十七日<lb/>
紳别訪南闗董金剛保以合其説葢以先公嘗主其家<lb/>
故也金剛保亦引至觀音寺前指以諱所號慟間市人<lb/>
競來致問中有蘇奴者前言棺木實其家所備葢其兄<lb/>
慶時為元帥故達爾瑪一以後事委之其言遺事略與<lb/>
<pb n="KR4h0152_WYG_341-11b"/>
仁可同但奴則云火化在小南門城壕邉復引至歴指<lb/>
其處哀未止有僧從西來自言年百嵗口述遺事甚悉<lb/>
紳拱問化後遺殖何在僧言彼時上下恟懼誰復道及<lb/>
此者三人之言遺殖並同自是士民僧道多來稱述先<lb/>
公容貌言行嗜好製作動静僕從皆可稽但無能知夫<lb/>
葬所者因姑設次為位於地藏寺之東夾室越明日漏<lb/>
四下陳設於寺門外告祭於雲南府城隍里社寺伽藍<lb/>
等神備述事情之由禮畢奉新製木主就觀音寺諱所<lb/>
<pb n="KR4h0152_WYG_341-12a"/>
盡哀題主禮畢迎回地藏寺位次昧爽行正祭禮先是<lb/>
布政張公紞叅議范公祖嘗訪先公節行於臨安儒士<lb/>
賈寛寛達爾瑪門客也故獲待先公最宻因言曾有詩<lb/>
見寄可考暨紳至張公即命迎寛三月十日寛至所言<lb/>
與前頗同乃云化後達爾瑪已使藏於地藏寺之旁後<lb/>
十許日寛往哭之止見平土而不結丘壠自國兵來陵<lb/>
谷變遷已不可認迄今犁鋤洊臻屋廬相望想像亦不<lb/>
能得其彷彿也寛又云先公前館於報國寺後因托克<lb/>
<pb n="KR4h0152_WYG_341-12b"/>
托至遂移館於春登楊氏家平日杜門不接人事惟讀<lb/>
書著述有文集二大冊達爾瑪録本藏於家後併原稿<lb/>
不知何在寛年高質重所言似非虚妄者又杭士劉有<lb/>
年近見宜梁民李鈜鈜自言其父起宗為樞宻院都事<lb/>
好士而知書曾延先公於家甚久後事皆其經理今葬<lb/>
所惟鈜知之有年前任沅庠時常接見先公故聞之甚<lb/>
留意越半月紳至滇有年即來告且為書招鈜十一日<lb/>
鈜至口述遺事亦悉又舉先公題其竹軒三絶句遂導<lb/>
<pb n="KR4h0152_WYG_341-13a"/>
紳至於東門外之百歩指羣塚千百而言曰大畧記在<lb/>
此處而羣塜盡遭發掘無遺者紳見其年少不敢盡信<lb/>
又見頗能記憶亦不敢不信遂於其處仰天大慟次日<lb/>
於羣塜旁擇曠地仍設此為位迎神主陳祭祭畢復奉<lb/>
歸寺之元次越十日奉神主而返鳴呼哀哉紳之初志<lb/>
鋭欲訪求遺殖歸葬先壠以襄大事不幸嵗久事殊以<lb/>
至此極雖粉身碎骨亦不足以贖其辜他日尚何靣目<lb/>
見先公於九原者哉擗踊之餘因忍死備記於簡以志<lb/>
<pb n="KR4h0152_WYG_341-13b"/>
不忘終天之恨且使後世子孫有以知其荼毒嗚呼痛<lb/>
哉<lb/>
　　觀捕魚記<hi>貝瓊</hi>
松江産魚非一取魚者或以罩或以叉或以笱或以罾<lb/>
巨家則斫大樹置水中為魚叢魚大小畢赴之縱横盤<lb/>
互人亦無敢輒捕者故萃而不去天始寒大合漁者編<lb/>
竹斷東西津口以防其軼乃輒樹兩涯鼓而敺之魚失<lb/>
其所依或駭而躍或怒而突戢戢然已在釡中矣於是<lb/>
<pb n="KR4h0152_WYG_341-14a"/>
駕百斛之舟沉九囊之網掩其左右遮其前後而盈車<lb/>
之族如針之屬脱此掛彼損鱗折尾無一縱者予觀而<lb/>
嘆曰魚之托於水也非無九州四海之歸也而歸於數<lb/>
畝之陂朽株之下以為至安無患若登龍門焉惡知誘<lb/>
之者將以制之養之者將以殺之人之機亦巧且深矣<lb/>
予又傷其盡而無遺何其不仁之甚耶嗚呼天下之死<lb/>
於盡取者豈獨魚已乎豈獨魚已乎故書為記<lb/>
　　舵師記<hi>林誌</hi>
<pb n="KR4h0152_WYG_341-14b"/>
舟之載舵主之舵操縱疾舒得失而舟之安危繫焉故<lb/>
凡傭於舟者皆以力而舵師兼智力長焉其受直也恒<lb/>
倍或參伍其載而取之然非素諳是者非惟人之不任<lb/>
而亦不敢輕任於人其責葢甚重也哉嵗戊戌予奉使<lb/>
北還買舟以載得寜波舵師某甲予見其醉而使酒曰<lb/>
夫夫也詎能舵舟同載者曰子以傭役人而乃貌取之<lb/>
乎且其直廉又易與毋慮為也予固疑之比渡淮及湖<lb/>
中流而衝風作狼狽失勢者幾旁舟皆笑之曰是特其<lb/>
<pb n="KR4h0152_WYG_341-15a"/>
小小者耳使之乎大江則將奚為予問同載者曰嚮吾<lb/>
言之何如則皆愀然曰今之舵舟者皆是已此特其甚<lb/>
者奚暇渠之笑哉予曰然則是吾任者之過矣彼敢輕<lb/>
以任人何耶應者曰子以彼為工其技而利濟人與其<lb/>
將以舟利而冒其名者與夫利濟人者必世業於舟其<lb/>
捐費博其資利逺凡舟之須皆工且良故傭必擇人况<lb/>
於舵師乎其以身任載也毁譽不顧夷險在已視其載<lb/>
之輕重與其舟之輕重侔焉是或足任者矣若夫以舟<lb/>
<pb n="KR4h0152_WYG_341-15b"/>
利者則不然其於舟也朝僦之夕業之無湏博費不期<lb/>
逺利乘人之載而弋取之不得則下上而求合焉毁譽<lb/>
夷險汩然於中也使欲載者樂其易與且利其廉儌倖<lb/>
以無事往往以渉大江猶安流也而况於淮與湖哉予<lb/>
曰安危同勢也喜患同情也彼豈異於人者歟應者曰<lb/>
良師先勢而違情庸師情廹而情見故曰前車覆後車<lb/>
戒審如是天下惡有僨事者哉予曰嘻此名言也顧命<lb/>
童子濡毫記之<lb/>
<pb n="KR4h0152_WYG_341-16a"/>
　　記會稽周士翔先生遺語四絶句<hi>并序</hi>　<hi>龔詡</hi>
余憶十載前假館常熟南野陳氏頻年與㑹稽周士翔<lb/>
先生往來聨榻士翔常語余記其先翁有言當元末閩<lb/>
中某城遭陳友定之亂兵圍久之有城主忘其姓名固<lb/>
守不下城䧟被執友定謂曰汝不知有天數耶其人曰<lb/>
我但知為臣死忠為子死孝固不知天命為何等物也<lb/>
遂被害又有一人亦忘其姓氏殺父仇於既赦之後憲<lb/>
司執之問曰汝不知國家有赦耶答曰殺人賊國家之<lb/>
<pb n="KR4h0152_WYG_341-16b"/>
法有赦人子之心不赦也竟致於理嗚呼士翔當日之<lb/>
言歴歴在耳今士翔仙去久矣昨夜忽夢見之既覺因<lb/>
憶舊言為賦此以記之非惟先哲之忠且孝得以不泯<lb/>
抑亦足以為名教之一助云時甲戌二月七日也<lb/>
不知天數為何物忠孝惟求死即休只此一言才出口<lb/>
遂令亂賊永含羞<lb/>
父仇不報活何為樂府曾聞太白詞<hi>李太白瀆鹿篇</hi>人子不從<lb/>
天子赦片言千載有餘師<lb/>
<pb n="KR4h0152_WYG_341-17a"/>
　　宋香荔枝記<hi>林環</hi>
莆中名産為異品荔枝之尤者惟陳紫宋香為絶勝其<lb/>
見諸譜謂陳紫種出宋氏則宋香較之陳紫又其尤也<lb/>
樹距作譜時已三百載迄今又不知其幾易主在宋之<lb/>
先主之者已非唐之舊洪武初相繼奪於戎衛之官宋<lb/>
子孫困於勢力不克復者凡幾年迄永樂年間始歸於<lb/>
宋其賢雲仍有文用者慨念先業恐嗣時厥後者不知<lb/>
寶而守之特徵記於余余慨然嘆曰是樹舊屬王氏黄<lb/>
<pb n="KR4h0152_WYG_341-17b"/>
巢之亂兵過欲斧之得王氏媪擔死與俱遂得不失後<lb/>
已為宋所有今宋之子孫雖奪於勢力而終克復之則<lb/>
宋之子孫過於王逺矣宋之子孫不知若而人獨文用<lb/>
惓惓心乎圖記以貽後之人他所未覩則文用賢於宋<lb/>
氏他子孫又逺矣然則為文用之後宜何如為心亦曰<lb/>
寜為王氏媪無效王氏之孫子云遂書為之記<lb/>
　　擊壤㑹記<hi>劉鴻</hi>
國家覆冐海宇垂百餘年風噓日薰人物熈熈興國贑<lb/>
<pb n="KR4h0152_WYG_341-18a"/>
之屬邑山盤谷網風氣完固既庶且富民樂其生而多<lb/>
夀考廼𢎞治壬子時平嵗登公私衎衎有垂白之老踰<lb/>
六七而望八九者二十二人含和履祥蹈舞皇風相與<lb/>
謀曰遭逢清明生理麤植仰無叫呼之擾俯有伏臘之<lb/>
需抱子弄孫不及時為樂以詠歌堯仁以終餘年亦負<lb/>
矣哉於是月以二㑹㑹以朔望鱗次而周户而不醵是<lb/>
嵗九月甲子舉事牲肥酒香籩豆有楚乃其初筵諸老<lb/>
深衣大冠魚貫而進前設几格俯伏其下北面稽首焚<lb/>
<pb n="KR4h0152_WYG_341-18b"/>
香籲天曰願明天子萬嵗萬萬嵗宰執惟隣藩臬惟良<lb/>
郡有賢守邑有賢大夫用康保我民亦云休哉願雨暘<lb/>
時若百榖滋植公私羡餘閭閻笑語野無横民鄰有善<lb/>
俗俾我老人永有今日之娯亦云休哉已乃舉盞更籌<lb/>
就坐以齒為倫其一為胡晦菴克訓次劉潔菴雅清次<lb/>
吕直方興大次蕭正菴悦賛次鍾軒韶鐸次陳隠軒子<lb/>
顯次吕春谷仁發次蕭擴齋崇廣次李晴忠春昱次秋<lb/>
潭仁徹次蕭貧樂雲端次劉敬齋恭徽次胡博齋克祥<lb/>
<pb n="KR4h0152_WYG_341-19a"/>
次王叙菴秉倫次蕭繹齋悦華次王時菴成景次羅直<lb/>
菴守正次鍾成菴鑑次李復亨春雷次李省菴彦睿次<lb/>
蔡瑩菴彦瓛次謝梅軒旭魁坐定諸少年班立而揖有<lb/>
引巵酒跪而進之曰孺子不敏幸兹良㑹躬侍杖履先<lb/>
生長者無寜有以教我乎諸老人推其年高者詔之曰<lb/>
若知今日之樂耶高皇帝列聖今天子之賜也誥有之<lb/>
臣民之福皇錫之極汝則保極逆極者殃保極者昌吾<lb/>
軰老矣得為保極之民汝則念㫋景徳懐刑毋瀆於宻<lb/>
<pb n="KR4h0152_WYG_341-19b"/>
毋梗於鄉毋突冐於有司毋貽罹我父母汝則念㫋後<lb/>
之視汝者猶之今也衆皆唯唯酒行五七諸老人起而<lb/>
酬酢有誦淇澳以相規者有歌豳風以相樂者有咏嘆<lb/>
考槃之遺音者而未嘗不歸德於上也遂名其㑹曰擊壤<lb/>
壤不必擊而與擊壤之樂同也少酣有倡之者顧執事<lb/>
曰把筆來不有所作曷伸本懐又賦近體詩二首平淡<lb/>
古雅有太平之音章成懽甚且酌且哦既夕乃罷<lb/>
　明文海巻三百四十一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>明文海巻一百七十五</head>
    <p>
<pb n="KR4h0152_WYG_175-1a"/>
欽定四庫全書<lb/>
　明文海巻一百七十五　　　餘姚黄宗羲編<lb/>
　　書二十九<lb/>
　　　字韻<lb/>
　　與徐大章先生書<hi>趙撝謙</hi>
竊謂西漢以上著書者皆不藉序文盖其自信有可必<lb/>
傳者更不待他人贊奬而後取信於人也三國以来既<lb/>
不能自信而無疑而人又不足是非於其間必待有名<lb/>
<pb n="KR4h0152_WYG_175-1b"/>
位在上者倡之也其或不布於名位在上而後為人竊<lb/>
為已物者亦有之如郭象之莊子註宋齊丘之化書是<lb/>
以其書雖無足傳因序文而名於後者亦或有之某之<lb/>
六書本義雖未敢自信其必傳然厯覽前人自許祭酒<lb/>
以来欲明之者不啻數百十家紛紛藉藉非不各自以<lb/>
為盡羙盡善然卒無攸主者盖皆未明乎六義而未得<lb/>
其真凡例也鄉上金陵得以此書見知於執事即許序<lb/>
之及東還復見而執事尚抱不豫遂弗敢固請兹因所<lb/>
<pb n="KR4h0152_WYG_175-2a"/>
親詣杭敢以復請成人之羙循循善誘君子之道某欲執事必<lb/>
一序者以執事一代文章之砥柱斯文之宗表而某又生於東南<lb/>
故也頋字書雖一小藝然用之甚大該理甚博嘗謂水火之生<lb/>
人不可一日無者而人不汲汲然者以其隨取隨足而衆人昧焉<lb/>
惟聖人於易坎離始終明之字書之於世用亦若水火頋不察<lb/>
耳夫以沈約所謂韻書綴於世間草創略無次第猶至今用<lb/>
於人人而况實有通之者乎盖聲音之在造化有一定自然<lb/>
之序如祖父伯叔兄弟子孫生生之道居處運用畧不可<lb/>
<pb n="KR4h0152_WYG_175-2b"/>
紊約未之知世習弗疑況痼不容鍼砭實可慨也某甚<lb/>
有志於此而未暇也以執事見知故閒及之<lb/>
　　答顧希武書<hi>趙撝謙</hi>
某白草廬吾兄足下月来得廷慎書自鍾離數日来得<lb/>
季則書自西陵今又得吾兄書三四十日内連得三故<lb/>
人書喜何可言近時朋友之道缺絶何有以規戒講習<lb/>
為乆逺計者聚則團坐嘲謔散則烟飛雲歛走於此而<lb/>
亦不免相與逐逐不然自謂迂腐而不合今得書言欲<lb/>
<pb n="KR4h0152_WYG_175-3a"/>
修韻書此不刋之盛舉也勉成之詳審之嘗謂韻之一<lb/>
書如鹽醯稲梁人所不可缺者經史外餘書如魚肉脯<lb/>
醢羊鹿狗鱉有嗜者有不嗜者至如鹽醯稲梁凢圎顱<lb/>
方趾者莫不頼焉雖然其書始於晋之江式成於梁之<lb/>
沈約以厯陸法言孫愐丁度蘇軾兄弟毛晃歐陽徳隆<lb/>
劉孟容秦昌朝黄公紹至本朝諸老或修或註或増或<lb/>
减或分或合或次第之或譜音之人人自謂光前絶後<lb/>
然率多疵厲瑕垢吾兄此舉亦無乃踵其武乎詳審之<lb/>
<pb n="KR4h0152_WYG_175-3b"/>
盖此書非精六書之義逹四聲七音之妙知造化之本<lb/>
原了譌俗之變易者未易與之言也走每讀經史力倦<lb/>
神疲則偃卧於床手執韻書仰而觀之見其疵瑕百出<lb/>
則拂然起坐噫嘻罵前人者亦實有之雖自知暴讀盖<lb/>
發憤情至自不能不然耳亦欲更正次第刪繁却誤一<lb/>
歸本義以掃古今之謬所恨力隻工浩兼之家累病攻<lb/>
而未能也何幸得吾兄亦有志於斯焉詳審之勉成之<lb/>
又安知千百年後無暴讀發憤如趙古則者勉成之詳審<lb/>
<pb n="KR4h0152_WYG_175-4a"/>
之韻補附去易林為微仲所假未還走之篆書藝不志<lb/>
此欲之何為婚事始畢乃蔣尚之先生之姪也頗淑慧<lb/>
未知能繼其往否伻囬勒此不具偹<lb/>
　　又答顧希武書<hi>趙撝謙</hi>
某奉復草廬先生執事莊周云逃空寂者聞人足音跫<lb/>
然而喜况古則憂困牢落荒林窮谷之間而得執事所<lb/>
遺長書及所註八卦三復累日若飢渇三日而得膏粱<lb/>
酥酪非但喜之而已實有得於心腹肺腸也執事尚奚<lb/>
<pb n="KR4h0152_WYG_175-4b"/>
自抑之過而奬我之厚耶夫自抑寧過而奬人寧厚雖<lb/>
君子謙恭之道在執事之於不肖宜面命之耳提之猶<lb/>
有未至則踣擊之可也何奬我也若是古則不揣妄自<lb/>
矜大六書作本義已訖然出以示人皆不能貫首尾力<lb/>
㸔數紙以規辨其是非否則但見譽而已何有如執事<lb/>
髙明妙逹心誠意專者哉然猶奬我若是終益我之過<lb/>
云爾有便幸易以教我祝嘱執事言易註有與傳義異<lb/>
而恐取罵於人者是何傷哉且天地造化其變無窮道<lb/>
<pb n="KR4h0152_WYG_175-5a"/>
理亦如鳶天魚淵各有所得言其所得而已尚何拘之<lb/>
哉嘗泛觀諸家著述雖瑩白如程朱亦未必無少礙雖<lb/>
疏誕如楊陸亦未必無一長况執事沉潛有年覃思既<lb/>
乆博叅諸家發揮本義又何謙抑之有而畏人之妄議<lb/>
也哉雖然以不肖觀之文王之彖周公之爻孔子之翼<lb/>
片言隻字皆從宓戯六畫流出盖六畫之卦㫖理明微<lb/>
奥惟象最著故假象之著者以明理之微奥者耳是以<lb/>
大傳曰易者象也可以一言蔽之矣朱子雖疾取象太<lb/>
<pb n="KR4h0152_WYG_175-5b"/>
鑿者然亦曰㸔易若靠定象㸔便滋味長若只懸空㸔<lb/>
也沒甚意思執事見示八卦㫖理則已明顕矣恐於説<lb/>
象處略有不足可憾幸見教餘容傾盖以罄不莊<lb/>
　　與吳鼎儀論韻學書<hi>彭華</hi>
辱同館從事偶及韻學足下退而以書見諭破區區之<lb/>
愚誠懇懇勤勤非愛深者其克爾耶朋友講論切磨之<lb/>
道缺絶乆矣不意復見足下也然所諭終與僕私指謬<lb/>
異請略陳固陋夫有聲而後有字合字與聲而後有韻<lb/>
<pb n="KR4h0152_WYG_175-6a"/>
書韻也者類其聲之叶者也使古韻盡存則古人字音固可<lb/>
盡得矣古韻至魏晉時尚多知之宋齊而下浸以湮滅然有<lb/>
博雅好古之士若唐韓退之栁宗元白居易宋歐陽永叔蘇<lb/>
子瞻子由猶能深考古韻而用之矣夫謂之古韻則古人<lb/>
字音與後人有不同明矣詩三百篇强半出於閨門里巷其<lb/>
所韻非當時語而何且一字而有兩音者如左右之類三<lb/>
音者如樂惡之類四音者如行與澤之類古今人皆然何<lb/>
獨謂明鳴二字古人未必讀為芒特釋韻時强轉其聲耶<lb/>
<pb n="KR4h0152_WYG_175-6b"/>
足下謂明鳴等字今人未嘗讀芒古人之音不應大相絶<lb/>
如此夫沈約距今纔幾時而今之韻于支與微之類合其<lb/>
二而為一麻與遮之類分其一而為二其不同已如此而<lb/>
况數千百年欲其一一若自一口出得乎如今人讀服為<lb/>
房六切而服見之於詩者皆當為蒲北無與房六釋者古人<lb/>
未嘗讀為房六也今讀慶為丘正切而慶之見於易詩者皆<lb/>
當為驅羊無與丘正釋者古人未嘗讀為丘正也左傳以皮<lb/>
叶多坡以皮得聲則皮初讀為蒲波切轉而為蒲麋耳顔延<lb/>
<pb n="KR4h0152_WYG_175-7a"/>
年以霾釋施霾以貍得聲則霾初讀為陵之切轉而為亡<lb/>
皆耳莫之取義日在草中也後人乃妄加以日字䑓之<lb/>
取義築土堅髙能自勝持也後人乃訛轉為苔音若此<lb/>
者未可遽以一二數姑就足下所及者而言之夫古今人<lb/>
不同多矣試以文韻語觀之字自倉頡古文變而為籀<lb/>
篆又變而為小篆又變而為𨽻又變而為楷為草以今<lb/>
之草律石鼓之古文吾不知同耶異耶詩自三百篇<lb/>
變而為離騷又變而為五言又變而為七言又變而為<lb/>
<pb n="KR4h0152_WYG_175-7b"/>
近體為小詞以今之詞律雅頌之古句吾不知同邪異<lb/>
邪凡古之禮樂制度後世廢易殆盡所幸存而未冺者<lb/>
頼有載籍之傳焉字之音韵亦猶是也於今可見古人<lb/>
音考者獨頼經傳中韻語耳足下因古人之釋韻非今<lb/>
人之所讀遂謂古人强轉其聲何溺於今而誣古人也<lb/>
以意見而遂譏僕之張喙何自信之篤而謬僕也僕毎<lb/>
觀足下黙黙自處誠以為無可語者若僕環視其中蔑<lb/>
如也故每有所疑輙以質於髙明夫豈好辨哉誠惡夫<lb/>
<pb n="KR4h0152_WYG_175-8a"/>
坐井觀天穴牖窺日者之自小也惟足下不卻棄以僕<lb/>
之言稽之古察之四方訊之一二博古之士求其至當<lb/>
歸一之論以賜教益則幸甚幸甚<lb/>
　　答李仁夫論轉注書<hi>楊慎</hi>
逺枉書札下問假借之字有限轉注之法亦有限耶凡<lb/>
字皆可轉邪走近注轉注古音一書悉之矣然逺近諸<lb/>
君子觀省者皆以尋常韻書視之未有琢磨陶冶洗髓<lb/>
伐毛至此者執事其有意於啟誨之乎敢無以復盖轉<lb/>
<pb n="KR4h0152_WYG_175-8b"/>
注六書之變自沈約之韻一出作詩者据以為定若法<lb/>
家之玉條金科而古學遂失傳矣故凡見於經傳子集<lb/>
與今韻殊者悉謂之古者轉注也古音也一也非有二<lb/>
也韓昌黎多用之方樊諸家注之曰古音也至宋吳才老<lb/>
深究其本原作韻補一書程可乆又為之説曰才老之<lb/>
説雖多不過四聲互用切響通用而已朱子又因可乆<lb/>
而衍其説云明乎此古音雖不盡見而可以類推愚謂<lb/>
可乆互用通用之説近之類推之説可疑也凡字皆有<lb/>
<pb n="KR4h0152_WYG_175-9a"/>
四聲皆有切響如皆可通也皆可互也則為字為音不<lb/>
勝其繁矣原古人轉注之法義可互則互可通則通未<lb/>
必皆互皆通也如天之字天忝舔鐵是其四聲也他年<lb/>
切之外有鐵因切是其切響也其音忝舔鐵三音皆無<lb/>
義而不可轉鐵因之切則與方言叶故止有切響可通<lb/>
而四聲不互也日之為字有人忍任日是其四聲其音<lb/>
若音熱是其切響音若者日出於若木故毛詩之音叶<lb/>
之音熱者日本陽精而景炎故楚辭之音叶之今楚南<lb/>
<pb n="KR4h0152_WYG_175-9b"/>
方言猶呼日頭為熱頭是其證也四聲之平上去皆無<lb/>
義故不互也又如應之字應影映役有平去二互而無<lb/>
上入中之為字中腫仲竹亦如之此類皆推之則窒矣<lb/>
詩之叶音如易之卦變六十四卦可變為九千四十六<lb/>
卦而孔子彖傳取卦之義者不過訟隨以下十餘卦盖<lb/>
變而有義則取之無義則弗之取也考之易之彖象皆<lb/>
韻而其所叶無異於詩詩十五國不同言語而叶音無<lb/>
異也楚逺在江漢數千里外而叶音無異於詩也漢人<lb/>
<pb n="KR4h0152_WYG_175-10a"/>
賦頌史漢叙傳揚雄太𤣥焦貢易林其取韻又何嘗異<lb/>
於易詩楚辭哉至於宋人則不然歐陽二蘇王介甫皆<lb/>
深於音韻而賢者過之自信謂四聲皆可轉切韻皆可<lb/>
通其所推衍枝葉出於易詩楚辭賦頌𤣥林之外不啻<lb/>
十之五六如其説也則盡南山之竹不足為其書窮萬<lb/>
籟之音不足為其韻矣所謂博而寡要勞而少功亦何<lb/>
取於古音哉大抵宋人之學失於主張太過而欲盡廢<lb/>
古人説理則曰漢唐諸人如説夢説字則曰自漢以下<lb/>
<pb n="KR4h0152_WYG_175-10b"/>
無人識觧經盡廢毛鄭服杜之訓而自謂得聖人之心<lb/>
為詩文則弗踐韓栁李杜之蹊踁而自謂性情之真義<lb/>
理自然也至於音韻之間亦不屑蹈古人之成迹而自<lb/>
出一喉吻焉今舉其略如園之音云鴨之音鷁貧之音<lb/>
便直之音竹求之於古則易詩楚辭所無也求之於今<lb/>
則方言謡俗不叶也如其類而推之則當以呼天為鐵<lb/>
名日為忍矣可乎不可乎故予作古音略宋人之叶音<lb/>
咸無取焉為是故爾近日宋學王相古學休囚程文之<lb/>
<pb n="KR4h0152_WYG_175-11a"/>
士一經之家尊宋人比於聖人習語録謂之本領一聞<lb/>
有言議及宋人弱者掩耳强者攘臂以旁搜逺紹為玩<lb/>
物䘮志以束書不觀為用心於内聼予此言能無夏蟲<lb/>
語冰乎尚頼一二汲古之士如執事軰此道尚不墜也<lb/>
執事又謂欲作一序見執事之得才老之失慎也末學<lb/>
豈敢望古人而亦豈敢與古人較得失哉但私心竊病<lb/>
才老之書多襍宋人之作而於經典注疏子史襍字尚<lb/>
多遺逸其顯而易見者如左傳之鞠音芎毛詩之咥音<lb/>
<pb n="KR4h0152_WYG_175-11b"/>
戱古昔且然其它書之遺漏可知矣譬則縑縠之未裁<lb/>
麴糵之未醸也謂尺刀之餘為綺䴡而遺機杼杯勺之<lb/>
餘為酒醴而遺甕盎可乎予之所注詳於經典亦猶通<lb/>
鑑之前編其汰宋人者猶文章正宗韓栁而下無取也<lb/>
一得之愚盖在於是亦使好古者勿惑於類推之説而<lb/>
自取不類也其才老所取己備者不複載間有複者或<lb/>
因其謬音誤觧改而正之單聞孤證補而廣之故非勦<lb/>
説雷同也或曰子之古音遽之合昭韻嘗取王岐公銘<lb/>
<pb n="KR4h0152_WYG_175-12a"/>
詩矣下是猶一二曷嘗不取宋人也予曰昭遽合韻祖<lb/>
於楚辭是以取之用是見予非不取宋人也不取夫宋<lb/>
人之不師古也凡著書之大凢如此近接月塢張子尤<lb/>
數數是書予語以近世知崇古文而不知崇古韻猶清<lb/>
廟之祀去簋爵而用杯盤洞庭張樂廢葦籥塊桴而進<lb/>
琵琶筝<graphic n="KR0793" url="https://raw.githubusercontent.com/kanripo/KR-Gaiji/master/images/KR0793.png" mimeType="image/png"/>也亦必不稱矣或時於賦頌用韻止以意轉<lb/>
小註一叶字問其音觧瞠然不能答也是不以為鉤深<lb/>
致逺之淵而以為御窮劑急之府也豈非宋人之説誤<lb/>
<pb n="KR4h0152_WYG_175-12b"/>
之哉張子忻然擊節謂子此言惟中溪可與晤語惜也<lb/>
間以山川阻以雲泥何日明燭散帙如對㸃蒼坐鶴亭<lb/>
時乎臨書於邑<lb/>
　　與楊用修太史書<hi>陸粲</hi>
粲自覊貫時誦公文章已深嚮往及壯登仕與令弟用<lb/>
徳為同年又同入館每從詢公動定之詳以不獲侍教<lb/>
為恨其後自諫省謫都勻間於一二士友家覩公手書<lb/>
滇中諸作良用歎服歸田以来始得轉注古音略讀之<lb/>
<pb n="KR4h0152_WYG_175-13a"/>
為不忍去手竊謂此義自漢迄今學者皆尊信許氏之<lb/>
説莫覺其非雖趙撝謙嘗言之而未盡惟公卓然有見<lb/>
於千載之下獨持偉論成此鉅編其曰中夾漈之膏肓<lb/>
而起叔仲之廢疾者雖自謂可也甚盛甚盛苐其間猶<lb/>
頗有足疑者粲也過不自量嘗欲書之以請質焉顧先<lb/>
逹如公以命世豪傑之才而濟以精詣博洽之學論議<lb/>
所及前無古人其著述豈晩末所當置喙是以遲回未<lb/>
敢遽出其説既而思之此書闗係至大茍纎微不盡便<lb/>
<pb n="KR4h0152_WYG_175-13b"/>
成千載之憾所謂不欲以疑網墮来晢固公之盛心也<lb/>
不勝愛莫助之之願用敢忘其固陋而卒陳之惟公察<lb/>
焉夫此書既為轉注而作則當依許氏説文之例以字<lb/>
之偏傍為主凡其轉聲皆疏於本字之下庶幾綱舉目<lb/>
張一覽可盡迺今置偏傍而用韻則有難言者矣盖一<lb/>
字而毎韻皆見則不勝其煩獨於一處説之又未能曲<lb/>
暢如後語所稱再轉三轉以至八九轉者今此書能盡<lb/>
之乎令後来者討尋而莫得其源流恐不免有遺議矣<lb/>
<pb n="KR4h0152_WYG_175-14a"/>
此愚之不能無疑者一也謂傍音叶音皆轉注之極此<lb/>
至論也傍音姑弗論若叶音則吳棫韻補具矣其有譌<lb/>
謬闕遺不妨拈出或附見於後如古音餘之比可也今<lb/>
摘取其一二以羣入諸韻則未知其義為轉注乎為叶<lb/>
音乎其他不録者豈盡無足采乎去取之間當必有意<lb/>
此愚之不能無疑者二也古文竒字如東韻之㔮支韻<lb/>
之<graphic n="KR2298" url="https://raw.githubusercontent.com/kanripo/KR-Gaiji/master/images/KR2298.png" mimeType="image/png"/>虞韻之䓵园者諸篇中徃往見之此等盖不勝紀<lb/>
載誠欲扶微廣異自可蒐輯别為一書而以雜之轉注<lb/>
<pb n="KR4h0152_WYG_175-14b"/>
之列則恐非其倫類也與序文所謂匪徒逞棼博累巻<lb/>
帙者其指得無少異乎此愚之不能無疑者三也其他<lb/>
援證字義或千慮一失尚有可商確者間亦隨文箋注<lb/>
别録以備省覽敬託時川公為之先容然粲猶竊愧懼<lb/>
不敢自安深惟著述之功創始者難而求備之論後出<lb/>
者易矧以粲之譾薄寡聞而輙議及此誠亦僭妄之極<lb/>
矣所敢自同季緒以犯公家徳祖璅璅之譏亦恃公曠<lb/>
度髙識不翅能為丁敬禮也如或恕其狂愚貶示可否<lb/>
<pb n="KR4h0152_WYG_175-15a"/>
使積年之疑一旦氷釋則鄙人之幸大矣非所敢望也<lb/>
惟公實重圖之滇載記方謀校刻俟完即寓上舍甥姚<lb/>
某之官重慶便冒牀布此臨書悚側不知所云<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0152_WYG_175-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　明文海巻一百七十五<lb/>
</p>
<p>
</p>
  </div>
</body>
</text>
</TEI>
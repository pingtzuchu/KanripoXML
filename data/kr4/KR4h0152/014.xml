<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>明文海巻十四</head>
    <p>
<pb n="KR4h0152_WYG_014-1a"/>
欽定四庫全書<lb/>
　明文海巻十四　　　　　　餘姚黄宗羲編<lb/>
　　賦十四<lb/>
　　　山川六<lb/>
　　海市賦<hi>黄卿</hi>
猗巨壑之連大荒兮何灝淼之無垠浸盤藍之澹泞兮<lb/>
兩曜晃其吐吞西極以東之流㵼兮總滙溶而不霪維<lb/>
五行之贊二儀兮水邃廣而獨神指三山十洲之宫府<lb/>
<pb n="KR4h0152_WYG_014-1b"/>
兮聿杳邈而難論眷海市之譎變漂疾兮駭靈異於見<lb/>
聞彼喬嶽之雲霧兮氣氲蒸之可知若潮汐與八月之<lb/>
濤兮亦實理之所為何洪波之泱漭兮恍惚出示之瑰<lb/>
竒彷彿世之形質兮頃刻更移其態姿寒晦歛而宜和<lb/>
朗兮計歲見之無幾詢海叟之慱練兮槩罔究其兆倪<lb/>
陟蓬萊之峻閣兮出海隈之崇岡盱雯䨴之乍歛兮泛<lb/>
霽日之浮光渺萬頃之㶑灔兮胷襟豁以徜徉人走報<lb/>
以市起兮僕御奔而踉蹌兩竹山之夢夢兮牽牛島失<lb/>
<pb n="KR4h0152_WYG_014-2a"/>
其青蒼肇蓊欝於尋尺兮旋騰翥以悠揚少徙倚於巖<lb/>
阿兮已宛在水之中央卧青霓之空明兮如潼潼於沸<lb/>
湯簇碧霞於一區兮浮晻靄而廻翔譬畫苑之會衆藝<lb/>
兮懸繪品之千章天呉群下而蜲蜲兮亟為築厥厚墉<lb/>
罔象十軰而出捧兮躍蜒蜒而争能爰居潛鵠翩翩兮<lb/>
如助勢而蚘鳴爾乃開五都之闤闠兮集日中之市㕓<lb/>
南北睟貨之雜陳兮海賈陸商之争先立候殆工匠之<lb/>
售技兮佻佻類駔儈之輕獧販鬻之繽紛兮繄接踵而<lb/>
<pb n="KR4h0152_WYG_014-2b"/>
摩肩言不聞而有營兮覩巾服之粲然緂獲貿易以散<lb/>
返兮行負戴以傴僂伊機巧之戲劇兮争聚觀之如堵<lb/>
負耜耒而荷畚鍤兮走農䜿與田父一二弁屨之若逺<lb/>
兮意何居而踽踽山㝠㝠以逺隔兮巨介避之何所俄<lb/>
而金榜之日耀兮列甲第之逶迤崇堂層樓之翼翼兮<lb/>
雕甍朱拱之翬飛亭臺㣲突其尖兮重簷宻瓦參差雉<lb/>
堞嚴城之洞啟兮藻繢黼黻之葳蕤寳塔矗矗凌霄兮<lb/>
華表踞立乎虎獅余擬長楊五柞之麗兮客謂未比其<lb/>
<pb n="KR4h0152_WYG_014-3a"/>
光儀忽逮纛幢之孑孑兮散旐旟之旖旎棨㦸干戚峥<lb/>
峙兮躍騶騎之蹻駛安輿飛葢之徐徐兮襜帷流蘇之<lb/>
鮮袲從官健卒駪駪兮郊迎野將之迤邐憶名城之孔<lb/>
道兮輪蹄輻輳之如是爾其酒斾颺颺兮芳菲近郊遨<lb/>
遊絡繹兮飛虹之橋王孫俠客兮鷹狗靚粧姣服兮笙<lb/>
簫竹娟娟兮俯垣茂樹交兮徑遥熒熒兮日下射翳翳<lb/>
兮風不飄欣欲就兮水之隔招名筆兮臨之圖有懷華<lb/>
胥兮風景爾殊空中波上兮靡盬璘斑爛熳兮易佉滭<lb/>
<pb n="KR4h0152_WYG_014-3b"/>
沸兮奔電息潢<graphic n="KR1499" url="https://raw.githubusercontent.com/kanripo/KR-Gaiji/master/images/KR1499.png" mimeType="image/png"/>兮涵杳虛如錦棚之迅撤兮傀儡紛<lb/>
散於湏臾望島嶼之隐隱兮招𤣥鶴之翩翩顧偕遊之<lb/>
大小兮漸容與以言旋謂老農之播怪兮何鯨鯢巨而<lb/>
不然殆海若之幻戲兮較浮世之絢妍嗤方士之陋以<lb/>
誕兮誘秦漢之求仙侈金銀之宫闕兮或縁此而誦謾<lb/>
嗟幺麽兮貴倖若赫横兮威權燎熖兮易燼綺綉兮露<lb/>
乾百爾翕散消息兮咸有極而有端寥廓忽荒如夢兮<lb/>
嘉曠士之達觀奚詰辯之倣雕龍兮漫贅費於幽𤣥<lb/>
<pb n="KR4h0152_WYG_014-4a"/>
　　杏壇賦<hi>黄卿</hi>
魯邦奕奕兮少昊之遺有阜隱起兮維天作之廼因廼<lb/>
壇兮碩人築之乃植之杏兮厥壤之宜陽噓隂吸兮風<lb/>
雨維時唐虞邈逖兮西周聿衰道堙詩亡兮世不可為<lb/>
篤生先覺兮文其在兹眷兹堦址兮木鐸其鏜朋來四<lb/>
方兮濟濟蹌蹌函丈樂育兮麗澤孔芳瓊琚陟降兮揖<lb/>
遜鏘鏘琴瑟在御兮雅歌洋洋四教循循兮兩端無餘<lb/>
三才六籍兮一貫萬殊進之語上兮反之三隅何類之<lb/>
<pb n="KR4h0152_WYG_014-4b"/>
無誨兮何材之不儲謂宫葢廣兮厯級歩趨謂墻數仭<lb/>
兮行之次且彼杏之灼灼兮卉木同春彼實之有蕡兮<lb/>
寢廟薦新蕤蕤猗猗兮言憇其隂居之弗雕弗藻兮存<lb/>
太古之淳在洙之涘兮維洙滮滮在泗之上兮泗之徵<lb/>
幽逺有岱宗峻極兮近有峩峩之尼丘吁嗟隅圮壝陵<lb/>
兮風樹逺而澤流萬方多士之翹跂兮沐私淑之餘休<lb/>
彼土木之雄麗兮曾何足以少侔<lb/>
　　濰水賦<hi>黄卿</hi>
<pb n="KR4h0152_WYG_014-5a"/>
侈觀海之雄濶兮復靈山之巍峩捐東征於膠牟兮爰<lb/>
厲褰於濰河同清淄以既道兮慨禹績之未磨惋古渡<lb/>
之無梁兮停輿騎之逶迤<hi>叶</hi>泊汜泭之汎汎兮乏維檝<lb/>
而罔拕泅人㦸手以招呼兮逺旋睥睨而遲過石齒齒<lb/>
以夾列兮㟁岌岌其頺沙榆如楓之芃芃兮栁毵毵其<lb/>
俯柯兹東方之稱望兮澹澶湲之洪波佇瞠眸以上下<lb/>
兮聿泝沿之莫量值漆漲之既定兮受諸溪之泱泱日<lb/>
杲杲以下映兮嘉㶑灔之浮光風㣲掠以蕩淪兮輕文<lb/>
<pb n="KR4h0152_WYG_014-5b"/>
鱗鱗以相頏忽層浪之洸洸兮珠漚起沒於中央水鳥<lb/>
翩其錦翼兮相泛浴以廽翔有巨魚之突起兮鰷鯽尾<lb/>
而分行掬涵渌之湛湛兮誦孺子之滄浪考圖經之源<lb/>
委兮出瑯琊之懸淙詢土人之徃躅兮曰韓王之戰塲<lb/>
曩欲閲其形勝兮肆延却以睇觀善將兵之多多兮佐<lb/>
以張耳之桓桓乗連勝以東下兮殆破竹之無前夜囊<lb/>
沙以潛渡兮竒計莫測其端龍且亦楚之矯矯兮併數<lb/>
萬而蹙殘揚㨗音之赫濯兮築京觀於廣原强楚為之<lb/>
<pb n="KR4h0152_WYG_014-6a"/>
奪氣兮東方震悸而膽寒遂挾功而請假王兮奄有齊<lb/>
氏之山川憶戰士之横戮兮爾何生之不辰立頺垠而<lb/>
愴惘兮弔千載之旅魂骸骴堙於沙洳兮血濺歴於朱<lb/>
殷想隂曀而喑泣兮揺㝠夜之鬼燐或波聲之哽咽兮<lb/>
亦𤣥靈之嘆嚬何天視之茫茫兮棄三代之遺氓秦燔<lb/>
燎之幸熄兮重以劉項之忿争諸㓕國之甫復兮旋横<lb/>
摧於强兵噫田横之遁海島兮失虞舜之禘祾春秋之<lb/>
善救者兮龍且師來之有名嗤汝韓之鷙噬兮殞萬命<lb/>
<pb n="KR4h0152_WYG_014-6b"/>
以誇能仰大賢之惻怛兮斥善戰於上刑止戈禦亂之<lb/>
不得已兮稽九伐於遺經覽浩蕩之宗海兮懐濟川之<lb/>
先正<hi>叶</hi>彼格鬪之錚錚兮等漾漾之浮萍<lb/>
　　滹沱河賦<hi>石珤</hi>
介然子將如東瀛放舟於滹沱之浦覽郡國披山川辨<lb/>
土壤聆風泉俯象六極仰窺無垠問遺俗於故老招海<lb/>
上之飛仙於是揖漁人而進之曰子亦知夫兹水之源<lb/>
乎出自繁畤經於代谷放乎雁門之坂帶於太行之麓<lb/>
<pb n="KR4h0152_WYG_014-7a"/>
朔方巨嶽實扼其胷恒衞諸流半入其腹氣吞萬壑激<lb/>
硊<graphic n="KR1235" url="https://raw.githubusercontent.com/kanripo/KR-Gaiji/master/images/KR1235.png" mimeType="image/png"/>而未平勢應三泉墮平原而逾蹙時乎春氷乍融<lb/>
積雪方觧支流趨順客浪藏駭迂逥縵延千里一帶霤<lb/>
石成渠鏘波赴海千城藉其潤色萬畮資其灌溉鏦錚<lb/>
鳴帝子之環嘔軋散將軍之凱編桴賈客燈火輝煌罷<lb/>
釣漁郎歌聲欵乃芳洲乍晴倐昏忽明擥神農之遺譜<lb/>
得靈均之杜衡及夫積霖未止秋水大至巨濤坼空駛<lb/>
溜軒地律令助威飛亷擁勢海若為之改容巨靈因而<lb/>
<pb n="KR4h0152_WYG_014-7b"/>
避位鯨翻渤海鬼母長呼虎栗昆陽英雄失智山刋菑<lb/>
翳野誅樸樕先驅一指崩沙潰屋怒留城邑薪藁如雲<lb/>
殃及鱨魦僵屍遍谷亦有傾城摧山變陵不雨而怒無<lb/>
龍而興湍隨鯨徙勢若雷崩斷岸䝉隤殷輪牟赤平岡<lb/>
被囓戈㦸猶青雷崩斷趺訝魚龍之識字赭留袍笏豈<lb/>
犀火之通靈乃有泗濵磬浮汾隂鼎見寳鏡入秦號鍾<lb/>
歸梵涇陽嫁女簫鼓猶喧龍叟射綃波濤飽戰壊百尺<lb/>
之長橋剗千年之古塹人懐魚鱉之憂國有沼池之嘆<lb/>
<pb n="KR4h0152_WYG_014-8a"/>
忽幾刦之餘灰出昆明之一旦葢自列國兵屯朝齊暮<lb/>
秦盟偷韓魏兵來薊門趙國上卿功名一擊平原公子<lb/>
車騎長奔虎狼勢成合從事緩頗牧既亡望諸已晚建<lb/>
不出援丹空起變常山之蛇陣徒存主父之龍顔幸返<lb/>
復有劉項相雄赤旗建功淮隂故壘東垣廢宫王覇詭<lb/>
氷再光舊坂蕪亭飯麥猶著遺忠保河北以待朕亦何<lb/>
異於關中乃至開元弛網漁陽肆毒投鞭斷河驅王入<lb/>
蜀常山太守首阨天下之亢帳下諸兒竟破羯奴之腹<lb/>
<pb n="KR4h0152_WYG_014-8b"/>
惟宋有國兹當北垂契丹伺便西夏來窺築甬梁津任<lb/>
布有備邊之䇿山崩海覆劉竦興致死之師自餘紛紛<lb/>
以暴易暴中更幾秦世厯多號劉琨有志獨枕長戈虞<lb/>
詡難逢空増萬竈太平之日少於戰爭隴畝之民耗於<lb/>
邊徼是宜地下白骨多於黄土長河東奔為泄其怒推<lb/>
車巻甲盪百世之餘兇濺沫飛流刷遺羌於千古山葢<lb/>
不得不峻水葢不得不駛陵谷葢不得而不變城市葢<lb/>
不得而不徙是雖天時人事交會之偶然然亦豈惡殺<lb/>
<pb n="KR4h0152_WYG_014-9a"/>
好生造化之得已者乎乃知天本待人地亦藏宅畀我<lb/>
祖宗增其式廓既定鼎於金陵又相居於恒嶽若成周<lb/>
之豐鎬復營邑於伊洛挽唐虞三代之遺風増版圗萬<lb/>
里之式擴於是山多獻靈川亦效職噓氣成雲蒸地得<lb/>
澤不須劉累豢靈沼之二龍亦有豫且得白龜之徑尺<lb/>
木多杞梓自河而東波有鰋魴望海而入其有異氣藴<lb/>
欝孕為賢良輝煌事業璀燦文章髙門大纛紫綬金章<lb/>
或名流乎林藪或身負乎綱常乃若蘭陵著述功裨墳<lb/>
<pb n="KR4h0152_WYG_014-9b"/>
典文貞論諫治逮成康閣敞平津屢屈吾丘之博辨屛<lb/>
張便殿猶存李綘之封章武惠忠誠身兼將相韓維兄<lb/>
弟並在巖廊趙賔客之名懸調燮黄牧伯之風輓循良<lb/>
一代龍頭世頌文忠之相業兩朝司馬名登恭敏於旂<lb/>
常是其在昔有作於今益昌孰非山河之所鍾毓地氣<lb/>
之所敷揚者乎矧吾生之行休值海波之方晏駕木蘭<lb/>
之長舟縱千里於遐覽横桓伊之古笛飽亷頗之一飯<lb/>
藉荒磯之芳草憇清風之别館采江籬以為佩畦揭車<lb/>
<pb n="KR4h0152_WYG_014-10a"/>
之九畹悵九原之莫作想古人之如見於是流魚出波<lb/>
沙鳥鳴苑月華窺林露色凄晚樂未極而悲已生日己<lb/>
夕而路猶逺既引領而高歌又一唱而三嘆浩浩乎飄<lb/>
飄乎葢不知吾之所欲之而忘吾之所欲返也歌曰山<lb/>
窅窅兮波鱗鱗臨長洲兮思古人魚來迎兮鶴與吟惟<lb/>
秋鴻兮北以南志不可騁兮樂不可單還予舟於江臯<lb/>
兮吾將續先王之遺音<lb/>
　　艮嶽賦<hi>李濓</hi>
<pb n="KR4h0152_WYG_014-10b"/>
宋政和間詔築山於上清寶籙山之東象餘杭之鳯凰<lb/>
山初名曰萬嵗山後更名艮嶽以其在國之艮位也嶽<lb/>
之正門曰陽華故亦號陽華宫飛樓傑觀竒花怪石崢<lb/>
嶸巧麗可為極矣詳見宋史暨僧祖秀陽華宫記靖康<lb/>
兵燹之後無一存者余汴人也數遊其地周覽荒基追<lb/>
憶其盛賦以哀之時正德丙寅嵗也<lb/>
躡陂陀之土丘曰艮嶽之遺趾杳臺池其何存悵宫殿<lb/>
之圮毁走狐兎於窟壕莽蒹葭於潦水想全盛於前朝<lb/>
<pb n="KR4h0152_WYG_014-11a"/>
當政和之初紀倡豫大而豐亨崇苑囿以經始咄蔡京<lb/>
之奸諛進朱勔而任使廣興築以遊觀傾帑藏之儲積<lb/>
耽逸樂於當時殫民力而罔惜寶逺物以自娛役耳目<lb/>
之無益費千金而一花勞萬夫而一石萃珍異於天波<lb/>
<hi>門名也</hi>致希有於汴陌蒐洞庭之瓌竒罄太湖與靈璧爰<lb/>
鑿堰而破牐始克達乎都驛乃有紫石之巖萬松之嶺<lb/>
海棠之川朝真之境馴禽猛獸之聲野店村居之景又<lb/>
有龍吟之堂巢鳯之閣極目蕭森飛岑八角斷峽層崖<lb/>
<pb n="KR4h0152_WYG_014-11b"/>
囘巒峭壑白鳥成群錦鱗自躍蘆渚梅汀栖鷴駐鶴其<lb/>
上則夀山峩峩兩峰對列瀑布下垂噴氷洒雪煙霏㝠<lb/>
濛寒氣凄冽其下則景龍之江澄波瀰瀰鸂鶒鴛鴦飛<lb/>
鳴戾止朝暉夕隂變化倐爾其最髙者則有絳霄之樓<lb/>
白雲之屋木棧驚鳶石磴駭鹿巘接巒廻岡連阜屬左<lb/>
右蔽虧前後聨續沿澗而轉坡降巔而憇麓十里笙簧<lb/>
四面檜竹徙蓬壺於中土漏渤澥於平陸十歩一館五<lb/>
歩一亭雕欄曲檻碧牖朱櫺枇杷橘柚黄楊冬青虎耳<lb/>
<pb n="KR4h0152_WYG_014-12a"/>
鳯尾含笑素馨徧滿山谷婀娜娉婷見髙陽之酒肆倚<lb/>
南山之翠屏觴壘不竭絃管可聽更有竒玩崛﨑玲瓏<lb/>
玉京獨秀之巖慶雲萬態之峰去天咫尺宿霧千重秀<lb/>
拔雄峙若削芙蓉巨石數仭屹立有容或如儀鳯或如<lb/>
伏龍嘉名帝錫盤固侯封馳道行幸陽華之宫百鳥迎<lb/>
駕飛翔蔽空<hi>見桯史</hi>王孫絡繹寳玦相逄栁隂蹴踘花市<lb/>
歌鐘謂太平其萬載俄潢池之逞兇失戰守之大計括<lb/>
金帛以和戎屯牟駝而縱牧邀青城而俛從歘鳴笳以<lb/>
<pb n="KR4h0152_WYG_014-12b"/>
北去擁鑾輿於雪風睠舊京而返顧洶煙熖於域中信<lb/>
悲生於樂極徒抱恨於無窮嗟天命之不常惟一德之<lb/>
是輔究治忽之有繇實人事之自取茍好樂之無荒保<lb/>
生民於安堵仰無逸之姬公誦旅獒之召父並陳戒於<lb/>
顯王永輯寜乎海宇何宋人之不然誅京勔其奚補矚<lb/>
陳迹而撫然聊摛辭以弔古<lb/>
　　登秦嶺賦<hi>王雲鳯</hi>
我登秦嶺之巔撫清風之泠然雲飄飄以翼予兮搴長<lb/>
<pb n="KR4h0152_WYG_014-13a"/>
松而繫馬覽千里於咫尺兮萬山纍纍而在下野老導<lb/>
予以前路兮曰此韓子之遺蹤望翠巘之片石兮得夫<lb/>
子之幽宫世皆輿傴僂而婢呴喻兮子有丈夫氣安得<lb/>
不窮直諌自古不容於朝兮又何問家於湘之童䝉厯<lb/>
炎海之瘴厲兮奄歲月其既老胡生還而益壯兮塞胷<lb/>
中之浩浩蹇悃諒之蹈嵌巖兮何不改路以嚅唲屈原<lb/>
葬於魚腹兮今之智者笑之吾將剪彩霞以為裳兮結<lb/>
長虹而為綬榼洞庭以為漿兮種千頃之蘭蕙以為糗<lb/>
<pb n="KR4h0152_WYG_014-13b"/>
愁猿吟兮石泉鳴九頓首兮公之堂欝予懐之極悲兮<lb/>
予亦不自知其何情退而讀公之文兮夜爛爛乎其有<lb/>
光<lb/>
　　渡黄河賦<hi>王雲鳯</hi>
造化剖胎混沌開函黒水沆漭崑崙磛碞乃有百泉星<lb/>
聚以下列九派虹分而可<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>忽茫<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>洶湧禀中央之正<lb/>
色兮飛下萬仭之重嵒滌戎蕩氛兮望神州而南騖抺<lb/>
雍貫豫兮上擁磧石之滓下吞滄海之醎澓湋東西衝<lb/>
<pb n="KR4h0152_WYG_014-14a"/>
突南北葢不知其幾千萬折謂之千里而一曲者乃其<lb/>
大凡時或帶雨以奔怒齧崇崖而肆饞渺平原兮曾不<lb/>
一瞬渠深如谷兮崖突如巖聲若迅雷之將擊勢如怒<lb/>
兵之鼓儳河伯踴躍兮蛟龍肅舞濁濤巨浪不啻日浴<lb/>
而天衘野老稚子號顧以遁走兮壯夫健婦争持敝畚<lb/>
荷長鑱峻隄忽亘以百里兮林空山赭曾未惜乎合抱<lb/>
之松杉慨何代不罹此患兮豈水德之匪仁抑上帝之<lb/>
䧏災兮而吾未有乎至諴何艱兹辰汴隄决緘千村萬<lb/>
<pb n="KR4h0152_WYG_014-14b"/>
落如刮如芟天子震怒乃責守監何獻䇿之紛紛兮曾<lb/>
不異乎燕語之呢喃匪順下而障塞兮斯乂鯀之搶攙<lb/>
泯脂膏兮竹石絙百丈兮落椷溘瀑㵡兮一芥<graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>疲癃<lb/>
兮諵諵欎里閭之㗲嘖兮望天閽於霄漢鐫功伐之矗<lb/>
矗兮輦西山之珉瑊我扣舷兮太息但見漁人舟子天<lb/>
際掛一葉之輕帆欲訴真宰何辜兮蒼生安得神巫起<lb/>
鄭之咸<lb/>
　明文海巻十四<lb/>
</p>
<p>
</p>
  </div>
</body>
</text>
</TEI>
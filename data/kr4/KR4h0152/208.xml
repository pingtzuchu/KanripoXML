<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>明文海卷二百八</head>
    <p>
<pb n="KR4h0152_WYG_208-1a"/>
欽定四庫全書<lb/>
　明文海卷二百八　　　　　餘姚黄宗羲編<lb/>
　　書<lb/>
　　　適情<lb/>
　　答郡守聘五經師書<hi>宋濓</hi>
十一月二十七日承遣使者來山中賜以書幣强濓為<lb/>
五經之師聞命驚愕不知所云雖然執事之意則甚善<lb/>
也昔舒人文翁為蜀郡守招下縣年少者為學官弟子<lb/>
<pb n="KR4h0152_WYG_208-1b"/>
每行縣盡從學官諸生明經飭行者與俱蜀地大化比<lb/>
齊魯焉執事亦舒産是宜汲汲孜孜欲追躅於文翁也<lb/>
然而興學在乎明經明經在乎選傅得良傅則止鵠設<lb/>
而射志定土笵齊而鑄器良聲流教溢俗轉風移反是<lb/>
則政墮矣此則執事不可不慎者也濓也不敏㓜即多<lb/>
病若藝黍稷與肇牽車牛遠服商賈之事皆力所不任<lb/>
靜自念之吾將何執以閲世乎適家藏古書数千卷因<lb/>
取繙閲習久成性遂不欲棄去然亦藉是以自遣耳非<lb/>
<pb n="KR4h0152_WYG_208-2a"/>
有所能也是故家庭之間未嘗以知經稱之豈直家庭<lb/>
哉至於鄉黨州閭亦未嘗謂其通經也執事者不之察<lb/>
一旦强儒之使服深衣大帶張拱徐趨於講堂之上吾<lb/>
恐人無不笑之而所笑者又恐不止於區區也執事何<lb/>
為欲强之乎况五經自孟氏後無兼通之者如施讎之<lb/>
易大小夏侯之書轅固韓嬰之詩尹更始之春秋慶普<lb/>
鄭興之禮各僅僅成家而已濓視數子之間曽不足負<lb/>
羈絏以從執事采浮華而忘本實但見耳目具者輒聘<lb/>
<pb n="KR4h0152_WYG_208-2b"/>
以為師執事倡之曰某可師也左右畏威莫敢諫白又<lb/>
從而和之曰某實可師也所以濫及於濓濓縱不顧清<lb/>
議曲狥執事意而匍匐從之衿佩森如立竹執經問難<lb/>
欲屏之邪則所職何事欲應之邪則環視其中枵然無<lb/>
所有其於窘迫實有不堪執事何為欲强之乎古之通<lb/>
經者非思騰簸口舌以聾瞽時俗實欲學為忠孝而孝<lb/>
者又百行之冠冕茍於孝道有闕則雖分析經義如蠶<lb/>
絲牛毛徒召辱耳陽城為學官時謂諸生曰凡學者學<lb/>
<pb n="KR4h0152_WYG_208-3a"/>
為忠與孝也諸生有不省親者乎其有不省親者即斥<lb/>
去之此古人龜鑑也濓有嚴父年垂八十旦莫弄雛親<lb/>
側以盡愛日之誠猶懼不足乃使棄之以臨諸生諸生<lb/>
將何以取法乎諸生尚不欲久去膝下况為師者乃可<lb/>
爾乎世豈無陽城將何面目以見之也執事何為欲强<lb/>
之乎師嚴然後道尊理勢然也濓以輕浮淺躁之資習<lb/>
懶成癖近益之以踈頑不耐修飭亂髮被肩累日不冠<lb/>
時同二三友徒跣梅花之下轟笑竟日不然則解衣偃<lb/>
<pb n="KR4h0152_WYG_208-3b"/>
卧看雲出巖扉中有類麋鹿然見人至輒驚遁欲危坐<lb/>
一刻亦不可得自知獲罪名教痛思懲艾卒不可變此<lb/>
執事素所知非今日造此飾詞如此之人不棄絶則已<lb/>
安可使儀刑後進執事何為欲强之乎濓雖不能造文<lb/>
性樂之甚當操觚沉思時闔扉凝坐不欲聞歩履聲雖<lb/>
犬猫不使之近即近輒拊几大呼人咸指為狂易傳以<lb/>
為笑儻章不能就擊磬遶室中行或使小蒼頭簡髮如<lb/>
捕蝨狀或摩搔膺腹使氣隆隆然降升乃已若一入城<lb/>
<pb n="KR4h0152_WYG_208-4a"/>
市衆人叢居又無邃房曲閣可下關鍵未書半行狙伺<lb/>
猿視大鳴小噪敗人興趣寧失萬金之産乃不怨茍廢<lb/>
此樂不如無生執事何為欲强之乎平生樸戇視人世<lb/>
百為顛倒變幻動如神鬼或握手視肺肝乃宿刀劍之<lb/>
慘或鬭争紛不可解則暗敦玉帛之好如此之類不一<lb/>
而足明以告我尚不能通曉况啟之以端欲使其揣摩<lb/>
測度邪自料決不能與此輩周旋茍與之相周旋寧免<lb/>
其見賣乎况兼目有短視疾雖月下可讀蠅頭之字距<lb/>
<pb n="KR4h0152_WYG_208-4b"/>
尋尺間白晝則不見人不相知者必以我為簡非挾人<lb/>
以濟如水母之目蝦必有禍我者素無所仰於人不知<lb/>
奚故而自求苦乃如此執事何為欲强之乎又自嬰禍<lb/>
患以來得怔忡疾見一夫負㦸而趨心輒驚怖若杵擊<lb/>
上下面無色澤口噤不能對人近年衰孱日甚酬答稍<lb/>
煩則肩髀頽墮重如壓石急呼枕熟寐一二時然後漸<lb/>
復其舊自度亦不久在人世者所居之北有一峰峻甚<lb/>
俗以其如馮翊夏陽之山因號曰小龍門其間多閒曠<lb/>
<pb n="KR4h0152_WYG_208-5a"/>
之地思誅茅架草室三間以奉老親則志願畢矣此足<lb/>
一出衆事皆棄嘗日夜計之與執事相契亦驩甚初無<lb/>
不共戴天之讐執事何為欲强之乎昔者衛人有西乞<lb/>
牟問禇師睔曰世傳五鳯信祥徵乎曰有東方則發明<lb/>
南方則焦明西方則肅爽北方則幽昌其見或有孽焉<lb/>
唯中央號鳯凰乃至瑞耳曰可獲之乎曰否有徳則見<lb/>
爾非可以力致也禇師弗之信出千金號諸岐山之陽<lb/>
岐山民疑之羅彩鷮售焉禇師持歸誇諸人人皆笑之<lb/>
<pb n="KR4h0152_WYG_208-5b"/>
執事之所為無乃有類於是乎吾婺為東萊倡道之邦<lb/>
而龜山考亭之正宗又往往傳諸學者故閥閲之家多<lb/>
尊道徳而薄功利據案談經比比皆是執事不彼之即<lb/>
而獨此是强豈棄瑞鳯而愛彩鷮乎古人有云經師易<lb/>
得人師難遇執事於易得者尚不鑒其偽真况所為難<lb/>
遇者耶竊為執事不取也雖然執事孜孜汲汲以興學<lb/>
為意何讓乎蜀之文翁但未能選良師傅其術為少疎<lb/>
耳今之為守牧者不為不多也而溺冠跨項亦有之矣<lb/>
<pb n="KR4h0152_WYG_208-6a"/>
如執事者又何可少哉又何可少哉濓非明經者愧不<lb/>
能成執事之意化吾邦如齊魯故厯疏鄙衷之不可强<lb/>
者如此惟執事采擇焉儻嬲之不置則黄冠野服負親<lb/>
而逃東海之上豈能悖性狥物亹亹隨人作上下邪禮<lb/>
幣隨使者還千萬情辭筆不可盡<lb/>
　　與孔元夫書<hi>胡翰</hi>
僕自去年於公署之側有以見閣下之用僕鄙人耳何<lb/>
足以知君子竊於易而得之焉盖陽為君子隂為小人<lb/>
<pb n="KR4h0152_WYG_208-6b"/>
陽剛而隂柔陽舒而隂慘其氣相反其在人也似之嘗<lb/>
以是博求天下之士其人正大剛明者也公平易直者<lb/>
也則其為君子必矣其人深險柔佞者也囬邪狡戾者<lb/>
也則其為小人也必矣隂陽之類也故小人難知而君<lb/>
子易見閣下在省為端人按部為賢使者其謀猷言旨<lb/>
經緯獻替所以簡在帷幄措之中外者僕固不能悉聞<lb/>
之悉見之則謂之不知閣下可也今遽以古君子為言<lb/>
者豈茍相慕悅哉閣下見人不脩邊幅握黜陟之柄下<lb/>
<pb n="KR4h0152_WYG_208-7a"/>
視諸生猶故等夷與人言不存形迹曰是而是耳曰非<lb/>
而非耳開心見誠譬之青天白日雖庸人竪子皆以為<lb/>
磊落明白則僕之與閣下有不待悉聞悉見而知其用<lb/>
心者盖以此也以閣下之剛明正大公平易直有古君<lb/>
子之風則凡有懐而不能喻喻而不能逹者又安得自<lb/>
隱於左右僕委巷之人也非有高蹈遠引之意以偃蹇<lb/>
傲俗又非有良田廣宅優游卒嵗以自足而嘗從問學<lb/>
豈不知君臣之義無所逃於天地之間邪顧惟孱弱多<lb/>
<pb n="KR4h0152_WYG_208-7b"/>
病中年屢更憂患頥頷發一癰疽潰血数斗卧而呻吟<lb/>
者数月親友不忍其即死力拯之始愈少延視息已近<lb/>
廢人口輔偏哆齒牙揺落出言謇澁舉食久乃下咽如<lb/>
是者十餘年矣比罹兵火竄身山谷憂懼迫於内淫邪<lb/>
襲於外自腰至髀遂成重膇倉卒弗治馴至足疾幸其<lb/>
不發則周旋進退接武少壯間若無異然或發而不制<lb/>
則痛楚通夕莫識有生之樂如是者又數年矣平生迂<lb/>
拙百事墮人後今五十有九矣形影相顧子女無一息<lb/>
<pb n="KR4h0152_WYG_208-8a"/>
慰左右先世敝廬焚蕩不存薄田嵗入奉租稅不暇自<lb/>
治每上先人墳墓則痛心疾首不知涕泣之所從閣下<lb/>
視僕如此以為于世何如也往嵗朝廷急於求才過聽<lb/>
人言移文見徵有司敦迫就道及至金陵入覲主上退<lb/>
謁今相國李公於中書一省之屬見之始知僕誠羸疾<lb/>
人也留省署兩月察其學與才益又知其迂濶不及事<lb/>
者也遂以學校之職授之特不欲以儒見棄耳承乏既<lb/>
久虛糜廪食無補名教時取故書讀之目眵視短未能<lb/>
<pb n="KR4h0152_WYG_208-8b"/>
終卷即已遺忘將叙次一二文字擬諸作者而酬答累<lb/>
之亦莫能就學業愒弛莫此為甚今年士人家見録至<lb/>
公文仕宦及賢良人才殘疾老病者容其乞身不覺喜<lb/>
形於色及聞閣下持節再蒞東浙則又益喜庶其陳列<lb/>
自明有投策之日矣今乃有非所料者一旦欲以不肖<lb/>
之名舉而進之夫亦過聽人言不探其㷀獨衰病有大<lb/>
不可者乎此雖得之傳聞萬有一焉則僕之身與家將<lb/>
俱廢矣恐累閣下知人之明且今賢才軰出忼慨倜儻<lb/>
<pb n="KR4h0152_WYG_208-9a"/>
之士一切出其所長馳就功名豈少如僕者乎幸察其<lb/>
慺慺之心非有險詖狙詐如世所謂小人者則亦可哀之<lb/>
甚也韓子云天地鬼神臨之在旁僕豈欺閣下者哉天<lb/>
地鬼神實監臨之閣下為時求才宜亦為時保飬人才<lb/>
可也夫㓜而學壯而行老而休者士之常也<lb/>
　　與傅民部<hi>邢侗</hi>
張文凡三寓言三致隆指也主臣何以當先生肺腑哉<lb/>
新釀才離糟床敬上二噐此麴真用白蓮花漿合成清<lb/>
<pb n="KR4h0152_WYG_208-9b"/>
芬頗饒舌鼻間先生大賞東秦酒汁弟尚未降服滄酒<lb/>
亦在品下似不去菊花市肆氣菊固佳然入酒殊滯酒<lb/>
香乃濁如都城黒龍挂爾廣川近法漢酎或兩重三重<lb/>
清如玉髓此以酌苧蘿浣女雅足相當登黄金沓砌璧<lb/>
帯金缸間回視苧蘿不無寒乞廣川酌其不免鴟夷委<lb/>
地乎弟前向省下諸公言刁家趙家兩樽俱不堪大嚼<lb/>
及大釂諸老極相頷賞座有青州從事僅勝歴下露不<lb/>
甚醇醲耳小酌微醺揷花半殘寧馨兒不足隤吾玉山<lb/>
<pb n="KR4h0152_WYG_208-10a"/>
也往在吳聆弇州公妙論酒具有才徳才分十八徳分<lb/>
十二乃著風采廣川新様其無乃清勝擬伯夷乎伊尹<lb/>
將於何處生活非犂丘生過任請問諸舌<lb/>
　　畣王𦙍昌太史<hi>屠隆</hi>
道民屏居江壖蓬蔂當路蠨蛸翳門白㲲黄縧遯影方<lb/>
外軍持木患棲神化書緯真寳炁萬累悉捐悟寂觀空<lb/>
一絲不罣即海内舊遊車轍杳然竿牘久罷雅如隔世<lb/>
亦如避秦二六時自審胷懐空洞都無生滅都無起伏<lb/>
<pb n="KR4h0152_WYG_208-10b"/>
偶一念興不出道民蒲團生活䨥跏絶瞑遊乎混沌息<lb/>
乎鴻濛外不復知山河大地内不復知四大形骸又何<lb/>
論人間世變幻閃爍駴電聚沫事哉放廢以來五易裘<lb/>
葛無一字抵長安諸故人非欲引抗自高誠穆穆憒憒<lb/>
念不及此頃趙奉常歸忽以足下手書見遺纍纍百千<lb/>
言掩抑沉頓情寄深遐向無生平何遽有此猶憶曩出<lb/>
國門祖帳如雲傾都扼<graphic n="KR1158" url="https://raw.githubusercontent.com/kanripo/KR-Gaiji/master/images/KR1158.png" mimeType="image/png"/>逮返初服遂絶寒暄今日數<lb/>
千里椷題申章相念乃屬𦙍昌足下陳義一何高乎書<lb/>
<pb n="KR4h0152_WYG_208-11a"/>
辭謂僕䝉詬受誣抱此憤懣宜如子長之報任少卿李<lb/>
陵之與蘇屬國刳腹膓於紙上寫涕淚於毫端黄河砰<lb/>
湃五岳隠起磊塊心迹千載猶新使𦙍昌讀之無雲而<lb/>
震不寒而栗風瀟瀟從易水來詎不雄豪颯爽快人哉<lb/>
乃不知道民年壯心盡矣夫大憤觸虹大寃感天湘纍<lb/>
悲風靈胥怒濤長沙凄其夜郎摧惋壯夫烈士意氣則<lb/>
然殷中軍名理𤣥詣形神超越信安之徙窮愁咄咄坐<lb/>
而書空則妄稱大小品道民嘗私心陋之道民重以宿<lb/>
<pb n="KR4h0152_WYG_208-11b"/>
業招彼毒喙伯嚭塜旁實生彼夫子蘭讒屈登徒毁宋<lb/>
傳之逺近驚怪異事然而古來瓌竒倜儻之士多不免<lb/>
於惡口含沙之蟲何代無之如必以遭讒被譏為賢則<lb/>
彼皭然者當何指摘如必以䝉詬負恥為不肖則古大<lb/>
聖賢亦嘗被流言此披裘所以畏皮相管鮑所以貴心<lb/>
知也道民方且立霄窕之圃翔廣莫之鄉飲恬愉之津<lb/>
咀窅眺之腴<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>而忘言漠乎無諍業感足下相念之雅<lb/>
誠欲衝冠投袂作憤激不平之譚則學道降心之謂何<lb/>
<pb n="KR4h0152_WYG_208-12a"/>
欲塞兌杜機遵老氏沉黙之㫖則又胡以仰副知已之<lb/>
萬一故敢以生平梗概崖略言之往者彼夫以仇故攟<lb/>
摭中傷非復人理維時當宁洞燭誣罔顯絀其人羣情<lb/>
憤然咸持公議道民仰天一笑而挂冠脫我今日之紅<lb/>
塵還我舊時之白雲竹逕松關不減蘭省鹿驂鶴駕安<lb/>
事馬蹄猘犬猶狺𡨕鴻已遠顧何用復置呶呶則為知<lb/>
已耳道民生而蚤慧天性坦直未嘗學少年蒿目俊佻<lb/>
凌蹈欲以雕蟲華於當世亦不解開門置驛樹黨廣交<lb/>
<pb n="KR4h0152_WYG_208-12b"/>
游大人以成名家貧少藏書耳目儉狹操管吾伊其於<lb/>
藝也渉之甚淺每顧影自照鄙哉么䯢何所比数時吐<lb/>
一辭縱心矢口本無意專精取妍語出而時人好之誠<lb/>
不自知其所以好也而海内賢豪漸以暱就面被影貌<lb/>
語被撏撦性復柔和開朗絶去町畦無賢愚貴賤雅俗<lb/>
至則推心置之亦將借以磨鍊身心陶鎔習氣安見明<lb/>
鏡之疲於累照安見源泉之憚於數汲又好稱人之長䕶<lb/>
人之短德人之恩忘人之仇䘏人之窮急人之難悔吝<lb/>
<pb n="KR4h0152_WYG_208-13a"/>
繇起性不善麴君不解佻達居恒讀晉書見當時名流<lb/>
散情蔑禮害義傷教心甚非之體無惰容口無媟語讌<lb/>
樂欵洽絶不為盤礴讙呼而遠聴不詧徒見王何任誕<lb/>
嵇阮通偉古文士並爾今何獨不然而道民齊物輕外<lb/>
忘機坦中頗與曠士同趣又吳越間人好刻畫粧㸃闡<lb/>
揚風流道民交遊既多不無稍通酒人豪客溷嬲浸漬<lb/>
迹疑同浴事類褰裳謂屠生必是天之放民仇家將挾<lb/>
其私動指曠逸好事欲快其口逓傳風神譚者易行聞<lb/>
<pb n="KR4h0152_WYG_208-13b"/>
者易信噏訿喧囂百不得一不知道民實拘拘翦翦者<lb/>
手桮杓則攅眉對歌舞則閉目時而發興大劇不過清<lb/>
言解頥瀟瀟泠泠為畼而已令東臯接膝供奉連肩未<lb/>
免撒手唾去夫夫裹青布巾行樸遬俗禮者何足與語<lb/>
達而海内誤傳屠生俠如朱家狂如鼓吏痴人前何可<lb/>
說夢往僕當出國門一忌者倡說曰人言長卿狂傲亡<lb/>
之蓋大都以名與客敗名者美好噐物忌多取多取不<lb/>
祥長卿居都客無賢愚貴賤雅俗咸及其門不及其門<lb/>
<pb n="KR4h0152_WYG_208-14a"/>
至不比人數士何至使人若此能無及乎知我者解之<lb/>
曰子謬矣長卿不附名名附長卿客實好之而趨之長<lb/>
卿者胡嘗日開門挈鈴而呼客乎人皆自愛其精神其<lb/>
樂喧聒耗磨而以自敝也彼蓋廹之而應直無用遁逃<lb/>
而假以了縁應迹者也客實就之又舉以為罪乎嗟嗟<lb/>
其知我矣今者道民名敗而世之趨名者不前官敗而<lb/>
世之趨官人者不前家徒四壁立而世之趨利者不前<lb/>
播越江介而故人之在遠道者不前天去其疾矣盡日<lb/>
<pb n="KR4h0152_WYG_208-14b"/>
而庭無履綦門可羅雀時繙貝葉時誦蘃珠時討𤣥宗<lb/>
時耽禪悅收視返聴葆頥霛光金木交并虛室生白亦<lb/>
既冲和融液故聴妙處自知起而散歩㣲唫魚跳藻上<lb/>
鳥鳴花間身遊上皇趣在濠濮豈不亦翛憀幽寂有致<lb/>
哉世之人當其處喧嬰物則作煩躁想當其逃虛屏幽<lb/>
則作落莫想夫其煩躁所以落莫道民於此兩者之觀<lb/>
齊矣繄豈惟世縁即所稱藝文少嘗好之今亦剗除不<lb/>
甚留意傖父椎鄙往往攻掊文人摽其無行舛哉王子<lb/>
<pb n="KR4h0152_WYG_208-15a"/>
猷之言曰井丹高潔不如相如慢世是使後世以為口<lb/>
實者也世亦有無行文人豈謂文人必無行耶文章家<lb/>
譚性命稱先王宣麗藻揚鴻鉅廣覽衡鑑多聞善敗高<lb/>
者通徹靈竅下者顧惜皮毛何為而必無行乎務華絶<lb/>
根厥有涼徳言高於青天行卑於黄泉文園竊妻執㦸<lb/>
附莽路粹傾險潘岳諂佞延清躁競崔湜淹洿世亦有<lb/>
之乃聖門自游夏而下屈大夫左丘明賈長沙董江都<lb/>
鄭康成服子慎孔安國班叔皮張平子孔文舉皇甫元<lb/>
<pb n="KR4h0152_WYG_208-15b"/>
晏張茂先陸平原束廣微夏侯孝若陶靖節蕭統子雲<lb/>
任彦升徐孝穆張曲江蘓許公杜少陵韓昌黎白香山<lb/>
孟襄陽司空文明歐陽文忠蘓端明諸公行義踔絶粹<lb/>
美無瑕者上下數千載莫可縷指而謂文士悉皆無行<lb/>
如烏之必黔鵠之必白亦敢於厚誣古人矣然則世之<lb/>
操履純備者斷屬之閭閻鄙民而古今明徳大賢豈皆<lb/>
椎魯不識一丁者邪即尼父𢎞訓於六籍猶龍垂文於<lb/>
五千要亦不可為不文矣夫要結人譽者恒飾行而祗<lb/>
<pb n="KR4h0152_WYG_208-16a"/>
畏神理者多謹而慎獨惟淫凶恣肆無忌者忽焉道民<lb/>
佩仁義於姬孔脩性命於老釋二六時中一念錯迕神<lb/>
聴罔私一事乖違帝鑒有赫伐毛洗髓蕩累滌滓惟恐<lb/>
不盡夫克己亦大難矣輙自謂無過則吾豈敢而或乃<lb/>
搤而下等之恣肆無忌者又何能受而甘心耶足下謂<lb/>
道民孝友純篤亷介刻厲潁上青浦古稱循吏何以加<lb/>
諸豈有如此人而頽然自放大閑也乎道民竊媿此言<lb/>
歎息知我矣道民為令六年上報朝廷下惠黔首毛髪<lb/>
<pb n="KR4h0152_WYG_208-16b"/>
無愛嚬笑不茍即今削籍歸來四壁蕭然八口恒餒而<lb/>
猶怡娛自得嚮道彌䖍士勤身苦行若是而猥必加以<lb/>
惡名竊恐違人道之正傷天地之和也道民學道者委<lb/>
命於宿業降心難堪怡然不屑耳若遭遇於未聞道之<lb/>
先以其壯心乘彼寃氣即抉目刎頭擊風飛霜何難焉<lb/>
嗟乎屠某越國男子進不得樹休烈於雲臺退猶可踐<lb/>
大道於霛寳生不得享令聞於竹素死猶可書嘉名於<lb/>
上清大海以東則有梅岑山梅尉隠處阜鄉亭馬秦桃<lb/>
<pb n="KR4h0152_WYG_208-17a"/>
花諸嶺安期脫玉舄東去可問蓬萊紫霞洞近在几席<lb/>
洛伽小白華山磐陀石則大士道場在焉紅蓮開十丈<lb/>
垂海面白足踏之香冉冉生於布韈内地則有四明洞<lb/>
天劉綱丹竈尚在樊榭無恙是皆道民結局處夫含垢<lb/>
忍辱和光埋照學人所保此之不保而尚爾錚鍧闛鞳<lb/>
擊鼓以求亡羊不亦左乎第恐世人不詧大聲傳譌令<lb/>
愳罪者憚於修辭不文者藉以藏拙良可惜矣是道民<lb/>
之所為不能已於呶呶者也君不見乎黒雲上升雷雨<lb/>
<pb n="KR4h0152_WYG_208-17b"/>
晦冥過而太空朗如狂颷下擊洪濤洶起過而平波若<lb/>
鏡道民偶為知巳發辭吐氣若此投筆而登蒲團何物<lb/>
不遣何念不空矣若足下執而以荆軻篇疑柴桑翁雄<lb/>
心未盡無乃猶屬皮相乎道民頃以凝神之久實遇異<lb/>
人餌上藥度世大事稍有欛柄眼前得失聚散蠛蠓果<lb/>
蠃無足為知已稱說者馮開之散朗是我輩人生平分<lb/>
義皦日靡渝往道民新得罪廟堂不欲以不祥之身為<lb/>
故人累東歸稍稍引避吾自疎之銷聲滅影開之不得<lb/>
<pb n="KR4h0152_WYG_208-18a"/>
前其踪跡則爾乃吾兩人金石之義豈有間焉而世人<lb/>
遂疑開之二三取谷風儆有位詎不又大寃乎蓋好事<lb/>
之不詧往往如此嗟嗟多言數窮以急知已余過矣余<lb/>
行向神明懴之矣<lb/>
　　答劉子威侍御<hi>屠長卿</hi>
陸表姪至自金昌奉先生尺牘來纍纍千言瑰麗閎肆<lb/>
籠罩百氏提挈隂陽抽關啟鑰椎破神理夫世不可與<lb/>
莊語不佞何幸而得莊語於先生矣又歸美不佞齊物<lb/>
<pb n="KR4h0152_WYG_208-18b"/>
輕外洞覽超然則何敢當雖然亦竊嘗刳心觀化小覷<lb/>
一切虛幻夫溟涬一理混乎真常因形有妄因妄有結<lb/>
大地山河依妄而立胎卵濕化依妄而生於是有生滅<lb/>
起伏得失榮枯是非人我怨親仇恩妄結中之最小者<lb/>
桃蟲食桃壤蟲據壤蛀穿蠧蝕螘奪蝸争蜋勇蛙怒蜣<lb/>
摶蛛網朝生暮死營營何為不佞登乎丘墓曠覽平野<lb/>
烟黄日澹牛羊散牧其上蓋嘗有朱門大第歌鐘粉黛<lb/>
焉不佞臨大海望白波連山彌天無岸其下隠隠猶見<lb/>
<pb n="KR4h0152_WYG_208-19a"/>
城郭街衢俯仰而歎剖判以來古人無一人在者令古<lb/>
人而有一人在即吾庻幾有望焉今何望矣古之人自<lb/>
許豪傑負虛憍之氣騁閃之姿殫智畢力規其所圖囊<lb/>
括席巻氣揚意得方且建萬年之策極無窮之驩一朝<lb/>
徂霣槁葉斷蓬雖復取人魚為膏金銀為殉設樂置伎<lb/>
銅臺上食彼白骨何知悲哉愚鬼推而論之玉階金埒<lb/>
茅茨席門金張豪華揚雄寂莫王謝鼎盛任昉凋零淮<lb/>
隂王亞父死陸生貴酈生烹錯也東市袁絲紆朱田蚡<lb/>
<pb n="KR4h0152_WYG_208-19b"/>
開第灌夫伏誅路粹傾融絳灌讒賈孟玖䧟陸孫秀仇<lb/>
潘當其時舉皆鋒刄其口轆轤其腸先發者雄後時者<lb/>
凶得則愉快失則悲嗟榮而汰盈瘁而慘沮勝則軒眉<lb/>
吐氣敗則俛首淒涼轉盼之間悉為陳迹東土託意於<lb/>
浮雲西方示教於露電㫖哉嗟乎糞蛆之甘糞人則穢<lb/>
之忩蠅之觸紙人則愚之蛆乎蠅乎固不自知知之則<lb/>
勿復為爾而人劻劻勷勷於百年之内力恒恐其不竭<lb/>
而機恒恐其不深所營幾何當其迷時不自知苦瞥焉<lb/>
<pb n="KR4h0152_WYG_208-20a"/>
而悟則向日種種之憂勞焦迫者皆可笑也夢者之得<lb/>
寳也或有所苦也殆不勝其喜懼覺而咄之夢也當其<lb/>
夢時人雖告之夢不信一覺而後知覺舉非實境人生<lb/>
百年亦何以異於未覺之夢乎彼夫呶呶分人我脩恩<lb/>
怨欲以快其心意豐其口腹榮其妻孥彼方熟在夢鄉<lb/>
雖呼之其能醒乎嗟余覺矣又安能與彼夫同夢也不<lb/>
佞少有大志慨然欲以文章功業自表見於世文章視<lb/>
其材力不佞材力淺薄既無當作者方出為吏輒捐身<lb/>
<pb n="KR4h0152_WYG_208-20b"/>
忘家冀勉竪尺寸命不其然乃有物敗之夫殷中軍謝<lb/>
太傅其先皆晉室名士繫望蒼生逮其既起一則勲垂<lb/>
竹帛一則名没蒿萊相距萬里夫較長絜短此兩人之<lb/>
才伯仲耳謝乘驕敝卒立功名殷當勁雄遂取摧廢世<lb/>
人皮相右謝左殷實命不同僕則知之故太公興周伯<lb/>
夷採薇子房佐劉四皓茹芝元侯綰印狂奴垂竿孔明<lb/>
龍驤龎公豹隐法和助梁通明避世乖崕救火圖南栖<lb/>
真丈夫失時則藏得時則駕為龍為蛇各有其時人見<lb/>
<pb n="KR4h0152_WYG_208-21a"/>
列星起版築昴宿奮功曹應侯本亡命平津登牧豕晉<lb/>
公自餓儒狄青始黥徒咸謂其材能自取之不知是亦<lb/>
有命焉古今躬絶代之姿負蓋世之畧而時無根柢白<lb/>
首窮巷者豈尠哉夫神界可探靈蹤可躡素書可讀丹<lb/>
檢可尋故五湖不必覇越赤松不必封矦華陽不必東<lb/>
都九仙不必一品功名富貴二物時來則為之必待二<lb/>
物而後回首回首無時矣不佞勲業為彼夫所敗便當<lb/>
立灰世念撒手烟霞遇境乘流又何顧焉孔明卧龍人<lb/>
<pb n="KR4h0152_WYG_208-21b"/>
亭亭物表彼豈不講於尊生之道者哉乃為先主三顧<lb/>
竭精盡瘁卒夭天年是老父之所以哭龔生也使其不<lb/>
遭三顧終卧隆中含神葆光以了性命度世何難而以<lb/>
彼易此達者惜之即今日以僕為不幸者衆庻之見耳<lb/>
先生𤣥朗踔絶故宜以賀不以唁僕天性踈澹寡嗜少<lb/>
營然聞之剗物净根一絲不斷猶屬牽滯僕百慮盡灰<lb/>
能保無一絲不斷乎有不斷則非所以了道而歸真也<lb/>
是僕之所以日夜疚心也若身外空花泡沫何暇計哉<lb/>
<pb n="KR4h0152_WYG_208-22a"/>
先生愛我教我至矣故敢披露裏言請正有道何以規<lb/>
之敬俟後命<lb/>
　　與董宗伯<hi>屠長卿</hi>
某客嵗薄遊吳興得因伯念令孫通賤姓名門下辱明<lb/>
公開顔推誠與之抵掌譚千秋業津津宏奬若以不佞<lb/>
某可與於斯文某自知甚明結髪操不律拈弄家貧少<lb/>
藏書尠窺岣嵝二酉之秘腹枵如也為文不欲字摹句<lb/>
勦優孟古人好臨鏡冩態隨物布形脫落皮毛鍊養神<lb/>
<pb n="KR4h0152_WYG_208-22b"/>
骨而才不逮心學不充力以故速則傷易長則傷冗鬪<lb/>
藻則浮騁氣則掉鋪文則麗印格則疎流暢之意多沉<lb/>
欝之思少一時或駕千秋實難近頗自知斯病可得改<lb/>
圖而復以年來壯心頓銷世味行盡形累既遣名根亦<lb/>
空大道可希清都不遠安事白首雕蟲作王弼墓下生<lb/>
活以斯欲燒筆研兀矣枯禪即名山不收文苑不列何<lb/>
害東阿之不如左元放也右軍之不如許遠遊也休文<lb/>
之不如陶通明也太白之不如司馬子㣲也亦章章明<lb/>
<pb n="KR4h0152_WYG_208-23a"/>
矣某自潯上一别歸便閉門竿牘不通交游盡絶環堵<lb/>
蕭冷釡鬵累虛麥飯菜羮甘心窮約不敢以八口干人<lb/>
自惟上不能努力文章立名身後下不能拾取富貴快<lb/>
意目前第脩身寡過以還造化舊物夫石户披裘於斯<lb/>
兩者皆不用也先生以為何如令孫北行掩關人坐不<lb/>
聞不及作一語贈行兹王季夏編脩人去便附此為訊<lb/>
長者春秋高矣加餐自愛相望為馳<lb/>
　　論受戒<hi>尹民興</hi>
<pb n="KR4h0152_WYG_208-23b"/>
弟頃從西林古和尚受少分戒竊以不得於心空為虎<lb/>
鞟耳昔齊桓束牛㑹盟一時大諸侯逡廵牛耳之下或<lb/>
曰强哉牛也然弦髙用牛十二莫怵秦穆之師桓束一<lb/>
牛何以恇怯諸大國則曰威出於桓無關牛事其後桓<lb/>
公死尸蟲横縱其肌肉豈鄒魯晋衛之君不如斯蟲之<lb/>
雄强也今以無得之戒伏滔天之情是以弦高之賈牛<lb/>
希葵丘之牲烈中乾之小白攝貪饕之多蟲何為生桓<lb/>
成吾戒覇<hi>闕</hi>
<pb n="KR4h0152_WYG_208-24a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0152_WYG_208-24b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　明文海卷二百八<lb/>
</p>
<p>
</p>
  </div>
</body>
</text>
</TEI>
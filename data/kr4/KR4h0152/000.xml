<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>明文海</head>
    <p>
<pb n="KR4h0152_WYG_000-1a"/>
欽定四庫全書　　　　集部八<lb/>
　明文海　　　　　　　總集類<lb/>
　　提要<lb/>
　　　　<hi>臣</hi>等謹案明文海四百八十二巻<lb/>
　　　國朝黄宗羲編宗羲有易學象數論已著録宗<lb/>
　　　　羲於康熈乙夘以前嘗選明文案二百巻既<lb/>
　　　　復得崑山徐氏所藏明人文集因更輯成是<lb/>
　　　　編分體二十有八毎體之中又各為子目賦<lb/>
<pb n="KR4h0152_WYG_000-1b"/>
　　　　之目至十有六書之目至二十有七序之目<lb/>
　　　　至五記之目至十有七傳之目至二十墓文<lb/>
　　　　之目至十有三分類殊為繁碎又頗錯互不<lb/>
　　　　倫如議己别立一門而奏疏内復出此體既<lb/>
　　　　立諸體文一門而却巧瘞筆放雀諸篇復别<lb/>
　　　　為一類而止目為文尤為無謂他若書序傳<lb/>
　　　　記諸門或析學校書院為二或叙文苑於儒<lb/>
　　　　林之上或列論文論詩於講學議禮議樂論<lb/>
<pb n="KR4h0152_WYG_000-2a"/>
　　　　史之前編次糅雜頗為後人所譏考閻若璩<lb/>
　　　　潜邱劄記辨此書體例為必非黄先生所編<lb/>
　　　　乃其子主一所為若璩常遊宗羲之門其説<lb/>
　　　　當為可據盖晚年未定之本也明代文章自<lb/>
　　　　何李盛行天下相率為沿襲剽竊之學逮嘉<lb/>
　　　　隆以後其弊益甚宗羲之意在於掃除摹擬<lb/>
　　　　空所倚傍以情至為宗又欲使一代典章人<lb/>
　　　　物俱藉以考見大凡故雖遊戯小説家言亦<lb/>
<pb n="KR4h0152_WYG_000-2b"/>
　　　　為兼收並採不免失之泛濫然其蒐羅極富<lb/>
　　　　所閲明人集幾至二千餘家如桑悦南都北<lb/>
　　　　都二賦朱彛尊著日下舊聞時搜討未見而<lb/>
　　　　宗羲得之以冠兹選其他散失零落頼此以<lb/>
　　　　傳者尚復不少亦可謂一代文章之淵藪考<lb/>
　　　　明人著作者當必以是編為極備矣其書巻<lb/>
　　　　帙繁重傳鈔者希此本猶其原藁四百八十<lb/>
　　　　一及八十二巻内文十二篇有録無書無可<lb/>
<pb n="KR4h0152_WYG_000-3a"/>
　　　　核補今亦並仍之云乾隆四十四年二月恭<lb/>
　　　　校上<lb/>
　　　　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　總　校　官　<hi>臣</hi>陸　費　墀<lb/>
</p>
<p>
</p>
  </div>
</body>
</text>
</TEI>
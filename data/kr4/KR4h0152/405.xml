<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>明文海巻四百五</head>
    <p>
<pb n="KR4h0152_WYG_405-1a"/>
欽定四庫全書<lb/>
　明文海巻四百五　　　　　餘姚黄宗羲編<lb/>
　　傳十九<lb/>
　　　名將<lb/>
　　湯引勣<hi>程敏政</hi>
湯引勣字公讓濠梁人其曾祖佐髙廟取天下是為東<lb/>
甌襄武王引勣少負才好使氣貎類河朔人兩眸睜然<lb/>
髭奮起如㦸年十五六入學為生徒日記數萬言學有<lb/>
<pb n="KR4h0152_WYG_405-1b"/>
舊版文千餘字引勣騎馬過一目成誦應天尹下學傳<lb/>
籌召諸生引勣獨後至當笞大呼折尹聲撼庭木尹愧<lb/>
憤卒笞之引勣攘袂走出學門題詩府署合扉上有從<lb/>
今袖却經綸手且向江頭理釣絲之句遂去學出遊江<lb/>
湖上凡吳越間豪家富室爭延致之周文襄公轉運江<lb/>
南聞其名召之至曰王孫能作啓事否引勣請紙筆即<lb/>
席具狀㡬萬言類宿搆者又切當世務文襄竒之上書<lb/>
薦其才有文武具驛召赴京時于少保方督諸軍請試<lb/>
<pb n="KR4h0152_WYG_405-2a"/>
之立引勣將臺下萬卒環視于公摘古今將畧及諸史<lb/>
中事舉以問引勣應對如洪鐘不能屈左右嘖嘖歎賞<lb/>
于公亦撫掌曰吾子誠有才入對以為錦衣衛百户正<lb/>
統末英廟北狩朝廷遣使通問巳命中書舍人趙榮擇<lb/>
可副者衆舉引勣詔以千戸如北渠大帥托克托布哈問<lb/>
中國事云何榮未及對引勣前語之又特於坐上箕踞<lb/>
岸幘朗誦其所著籌邉論其帥色變既出謂中國譯者<lb/>
曰彼髯何為哉恨不殺之耳景泰中詔舉將才胡忠安<lb/>
<pb n="KR4h0152_WYG_405-2b"/>
公言引勣才可用進署指揮僉事時典兵者多忌引勣<lb/>
不令治事引勣亦時時歎息其功名不偶放浪詩酒間<lb/>
京師人率以為狂所與㳺最善者侍講徐有貞教授馮<lb/>
益太醫劉溥英廟復位有貞入用事然亦隂嫉其材不<lb/>
推薦之引勣亦不登其門天順中校事者甚横李文逹<lb/>
公多裁之而文逹嘗召引勣與語引勣張口論天下事<lb/>
及古今成敗一坐盡傾文逹愛其才將薦之校事者遂<lb/>
摭拾引勣往年在江南受賕事下之獄怒而辱之引勣<lb/>
<pb n="KR4h0152_WYG_405-3a"/>
詬罵不絶口至詆之為奴然引勣實出息于人而不立<lb/>
劵無以自白遂謫為民荷校出都城故人有唁之者引<lb/>
勣仰天笑曰吾子以指揮為足榮一湯引勣耶掉首行<lb/>
弗顧成化初遇霈恩復官再用言者言詔以禆帥出守<lb/>
孤山堡孤山在延安西敵嵗入之守者多以軍敗黜引<lb/>
勣得詔曰噫吾死矣夫孤山無城郭有他郡之來戍者<lb/>
七百人戰則為僨軍守則為怯敵如此雖諸葛武侯復<lb/>
生亦難乎免矣抵鎮草封事數千言大率謂朝廷宜先<lb/>
<pb n="KR4h0152_WYG_405-3b"/>
城孤山聚糧糗募死士又移書當路言狀遂憤憤吐殷<lb/>
血數升卧不能起丁亥敵入冦主將閉城門不出兵敵<lb/>
大掠子女而東引勣怒髪上指曰死國分也力疾起戎<lb/>
服跨馬率麾下百餘人邀敵扵境上力戰數十衆寡不<lb/>
敵遂死山下是年八月也引勣為人軒豁倜儻直欲起<lb/>
古豪傑與之友視世之𤨏𤨏者以為齷齪不足與語好<lb/>
以氣雄人不問名位卑顯有不可意奮然去不顧或遂<lb/>
罵之至其人面赤不少貸甚有捶之者江隂知縣弗利<lb/>
<pb n="KR4h0152_WYG_405-4a"/>
于民將受代引勣率少年數人直入縣㕔反縛之狀其<lb/>
罪送上官上官大駭并收下獄凡數嵗㑹赦乃得釋夏<lb/>
郎中時正嘗于宴上與之蔵鈎不勝而怒語侵引勣引<lb/>
勣就坐上捽之下拳之蹴之衆客為之股栗又嘗過友<lb/>
人家見道士在坐與語不合而罵之道士不知其引勣<lb/>
也稍稍有憾色引勣捶之㡬死與人言出入經史子籍<lb/>
中縱横闢闔隨意所如有問古名將者引勣以張廵岳<lb/>
飛為第一其人曰岳將軍則聞命矣張睢陽何如人引<lb/>
<pb n="KR4h0152_WYG_405-4b"/>
勣瞋目曰子不觀其對令狐潮之語乎卿未識人倫焉<lb/>
知天道自唐以下誰有為此語者其所見如此詩豪邁<lb/>
竒倔如風雨晦冥中電光翕焱使人不敢正視又如雷<lb/>
斧斷崖石下墜不測之淵觀者禠魄每就人席上操觚<lb/>
立成數十章有名能詩者多為其所懾或不能措一語以<lb/>
遁平生著述有五雲清唱風雅遺音東谷集千餘巻無子<lb/>
史官曰予少與引勣逰知其人使不死為大將將數萬<lb/>
兵出隂山其功名當不在古豪傑下顧獨膏血草莽中<lb/>
<pb n="KR4h0152_WYG_405-5a"/>
天也或者謂引勣類太史公所謂游俠乃大不然引勣<lb/>
行事雖若任俠然扣其所得朱家郭解直奴才耳烏足<lb/>
以比引勣哉<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0152_WYG_405-5b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　明文海巻四百五<lb/>
</p>
<p>
</p>
  </div>
</body>
</text>
</TEI>
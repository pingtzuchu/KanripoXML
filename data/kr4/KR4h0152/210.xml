<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>明文海卷二百十</head>
    <p>
<pb n="KR4h0152_WYG_210-1a"/>
欽定四庫全書<lb/>
　明文海卷二百十　　　　餘姚黄宗羲編<lb/>
　　序一<lb/>
　　小四書序<hi>朱升</hi>
上章困敦愚赴紫陽書會與朋友商確為齊生定讀書<lb/>
次序首蛟峯䝉求凡將者急就之傳也名物者小學之<lb/>
先也次勿齋字訓性理學問天人之道治教之原也次<lb/>
陳先生歴代䝉求使知古今朝代之略次黃成性之學<lb/>
<pb n="KR4h0152_WYG_210-1b"/>
提要使知傳統事迹之詳此四書者四字成言童幼所<lb/>
便精熟融會宇宙在胸中矣然後循序乎六經之學歸<lb/>
趣乎孔孟之教究極乎濂洛之説休日則事筆札而考<lb/>
蒼雅餘力則記名數而誦詩文庶幾入門適道有序有<lb/>
條本末兼備終始相成者矣夫讀書不可無註解然註<lb/>
解與本文相離學者若不能以意相附則非徒無益而<lb/>
適滋其惑故愚於諸經書往往與之旁註使學者但讀<lb/>
本文而覽其旁註一過則了然無繁複之勞也今此小<lb/>
<pb n="KR4h0152_WYG_210-2a"/>
四書者語約而事意多故旁註不足則又表註於闌上<lb/>
使教者有所據依而學者易於記憶此區區之至意也<lb/>
既脱稿刻之齋會題曰小四書以别晦菴四書云<lb/>
　　刑統賦解序<hi>朱升</hi>
魏文侯師李悝者法經六篇曰盜法曰賊法曰囚法曰<lb/>
捕法曰雜法曰具法衛鞅受之以相秦改法為律漢相<lb/>
蕭何增户興廏三篇為九章之律叔孫通益所不及為<lb/>
十八篇武帝作見縱監臨部主之法魏命陳羣等增損<lb/>
<pb n="KR4h0152_WYG_210-2b"/>
漢制為十八篇晉命賈充等增損漢魏為二十篇南北<lb/>
兩朝沿革不一唐因隋制令房𤣥齡等斟酌損益為十<lb/>
二篇髙宗永徽中長孫無忌等復增疏義名例第一魏<lb/>
因漢舊改其律為刑名第一晉賈充等於刑名中分為<lb/>
法例律宋齊梁及後魏因之北齊并刑名法例為名例<lb/>
後周復為刑名隋因北齊復為名例唐因之衛禁第二<lb/>
秦漢及魏未有此名賈充等酌漢魏之律隨事增損創<lb/>
制此篇名宫禁律宋至北齊以闗𦂳律附之更名禁衛<lb/>
<pb n="KR4h0152_WYG_210-3a"/>
隋開皇改為衛禁唐因之職制第三起自晉名違制律<lb/>
隋開皇改為職制唐因之户婚第四漢承魏秦之後創<lb/>
加户律北齊以婚事附之名婚户律隋以户在婚前改<lb/>
為户婚唐因之廐庫第五漢制九章創加廐事晉以牧<lb/>
事合之名廐牧律隋開皇以庫事附之更名廐庫唐因<lb/>
之擅興第六漢制興律魏以擅事附之名為擅興賊盜<lb/>
第七李悝法經有賊法盜法自秦漢至後魏皆名盜律<lb/>
賊律北齊合為賊盜律隋唐因之鬬訟第八自秦至晉<lb/>
<pb n="KR4h0152_WYG_210-3b"/>
未有此名後魏分前魏繫訊律為鬬律至北齊以訟事<lb/>
附之名鬬訟律後世因之詐偽第九魏分賊盜為之歴<lb/>
代因之雜律第十李悝法經有雜法後世祖襲為雜律<lb/>
捕亡十一李悝法經有捕法後魏更名捕亡迄唐因之<lb/>
斷獄十二起自曹魏分李悝法經囚法而出此篇後世<lb/>
因之以上唐律十二篇周世宗時詔詳定之號大周刑<lb/>
統二十二卷宋太祖朝竇儀等修定刑統為三十卷至<lb/>
時律學博士傅林取其綱要撰刑統賦後世註解此賦<lb/>
<pb n="KR4h0152_WYG_210-4a"/>
雖多或贅或略未免疎謬今訂定之至元後三年嵗在<lb/>
丁丑二月上澣新安朱升題<lb/>
　　墨莊率意録序<hi>朱升</hi>
墨莊主人朱升平日事師交友讀書聽語下至里巷山<lb/>
野樵漁婦女一言一事於人有補者莫不謹服而愽取<lb/>
之既又虞積之多時之久聰明退而忘之也遂筆録之<lb/>
其為録也不起藁不擇詞不先經後史不外子内儒得<lb/>
於尊者不敢攘其説聞於賤者不敢匿其名不務簡古<lb/>
<pb n="KR4h0152_WYG_210-4b"/>
他日可以刪不厭煩碎他日可以考故名其録曰率意<lb/>
是録也下及庖饌工巧之瑣末髙人所不屑觀上及道<lb/>
徳性命之緒餘俗士所不得與下於我者既不敢預此<lb/>
上於我者又不屑此則是録也直以率吾意而已雖然<lb/>
知我意者以為備遺忘不知者曰腐儒之陋也人之所<lb/>
通擯也至治二年龍集壬戌三月望日序<lb/>
　　類選五言小詩序<hi>朱升</hi>
𤣥黓攝提格夏暑異甚僕居山閣目益昏不得徧讀素<lb/>
<pb n="KR4h0152_WYG_210-5a"/>
習乃取五言四句古詩迄於晚唐得三百餘首類推之<lb/>
以授羣童為類凡三十有八一曰直致詩以此為忌而<lb/>
亦以此為難序情冩景而無事乎排比紐捻盤摺組繪<lb/>
之工所謂浄洗脚面而鬬好者也二曰情義倫紀者民<lb/>
之彛也三曰工緻詩老所獨繼響寡聞焉四曰清新則<lb/>
亦不易得者也自是而下曰髙逺曰富麗曰豔冶曰凄<lb/>
凉曰衰暮由所接不同曰曠逺曰豪放曰俊逸曰清潤<lb/>
曰沉着則又繫乎其人矣邊塞也宫閨也客旅也發乎<lb/>
<pb n="KR4h0152_WYG_210-5b"/>
其情有非常者是以離别悲愁思鄉感舊之作出焉至<lb/>
於懐想寄贈則盡乎人慨歎消遣則盡乎已諷諫而不<lb/>
訐頌美而不諛嘲戯而不謔皆所謂民之性而先王之<lb/>
澤者此外有懐古詠史之吟景物風土之述時事之紀<lb/>
與夫樂府之舊章風人之古體或有設為問答者或以<lb/>
一句兩句之佳而傳者以至女流靈異之作亦附見焉<lb/>
先儒謂人聲之精者為言言之精者為文而又有曰文<lb/>
之精者為詩夫自三百篇之後變而為詞賦又變而為<lb/>
<pb n="KR4h0152_WYG_210-6a"/>
歌行長律流衍極矣則五言絶句者詩之尤精者乎才<lb/>
多者斂束於此固汗血千里之折旋蟻封也始學者之<lb/>
從事於此非江源之濫觴乎鄉先生曹公教人下筆之<lb/>
初以字少語直為事其言曰直説則意易見字少則病<lb/>
不多僕編小詩以直致之體先之實本乎此夫泉之始<lb/>
逹直流而已其出漸逺衆流合焉磯而激風而波盛大<lb/>
流行而千態萬狀非泉之固欲如是也始學者識之楓<lb/>
林病叟朱升題於齊明閣<lb/>
<pb n="KR4h0152_WYG_210-6b"/>
　　讀貨殖傳<hi>趙汸</hi>
貨殖傳當與平準書㕘看平準書是譏人臣横斂以佐<lb/>
人主之欲貨殖傳是譏人主好貨使四方皆變其舊俗<lb/>
趨利書首言漢興接秦之弊髙祖重本抑末輕徭薄賦<lb/>
故文景之世國家無事百姓給足府庫充實人人自愛<lb/>
而重犯法後面序武帝事節節與前相反至賛論始推<lb/>
唐虞三代以來而舉戰國秦皇功利之禍為證則武帝<lb/>
不能法祖宗之仁厚而蹈始皇之覆轍不待譏議而可<lb/>
<pb n="KR4h0152_WYG_210-7a"/>
見學者先讀此賛而後讀其書使先後相承則太史公<lb/>
之意瞭然矣若貨殖傳乃書之注脚而未有察其意者<lb/>
盖傳中所謂當世賢人即書中所斥不軌逐利之民也<lb/>
傳中所序陶朱公白圭輩妙於治生即書中三人言利<lb/>
事析秋毫之比也傳言鄙人牧長窮鄉寡婦禮抗萬乗<lb/>
名顯天下宣曲任氏以田畜髙而人主重之即書中言<lb/>
卜式以家財助縣官天子尊顯之以風百姓意尤著矣<lb/>
盖見始皇武帝皆以好大喜功國用不足而後眷眷於<lb/>
<pb n="KR4h0152_WYG_210-7b"/>
此等人也傳中歴舉四方百貨所出行賈所在甚詳即<lb/>
書中置大農諸官盡籠天下之利貴賣賤買所以天子<lb/>
無筭之用皆出於此傳中言千乗之侯尚猶患貧即書<lb/>
中屢言税賦竭縣官大空是也傳中言廊廟巖穴軍士<lb/>
任俠攻剽女姬游間吏士等皆為財利所以深誚當世<lb/>
好貨之俗無貴賤也末言富者必以竒勝而乂歴數奸<lb/>
事惡業賤行辱處之能致富即書中所謂不益賦而天<lb/>
下用饒亦此類矣循此傳之意深陋為天下國家者不<lb/>
<pb n="KR4h0152_WYG_210-8a"/>
當下行商賈之事盖是當時親覩言利之人悞國害民<lb/>
如封禪書中所謂究觀方士祠官之意云者故言之深<lb/>
切至此後人但謂子長䧟於刑法無財可贖故發憤作<lb/>
貨殖傳豈為知太史哉雖然遷之言亦激矣予獨謂其<lb/>
書明白諄復如是千百年來讀者猶未能深悉其意况<lb/>
夫六藝之古逺淵奥而傳注家自謂盡得經㫖可乎<lb/>
　　題羅鄂州小集目録後<hi>趙汸</hi>
右鄉先逹宋朝奉郎權發遣鄂州軍州事羅公文五卷<lb/>
<pb n="KR4h0152_WYG_210-8b"/>
權通判鄂州軍州事臨江劉公清之所編次公與劉公<lb/>
同官于鄂公既卒官劉公因以是編刻置郡齋於公平<lb/>
生所著不能十一故題曰小集其蔵於家者餘五十卷<lb/>
不幸一再傳而中絶遂俱亡矣惟新安志爾雅翼二書<lb/>
吾郡嘗刻諸梓此小集者郡人亦嘗再刻之故家有其<lb/>
書兵火後板本既弗存三書皆不易得矣汸避地還蔵<lb/>
書多散失求小集於友人又得鄉先生陳公櫟所傳本<lb/>
而正其疑謬顧二家本皆前缺篇目乃為録如上宋南<lb/>
<pb n="KR4h0152_WYG_210-9a"/>
渡後士大夫經術政理無愧東都惟文辭若與世俱降<lb/>
者雖能言之士㕘立角出各名一家髙文大册照耀先<lb/>
後而慶厯元祐之風軌邈不可追矣公之為學自三代<lb/>
制作名物帝王經世之迹古今治忽之變下逮草木蟲<lb/>
魚之隐賾博考精思靡不淹貫起歐陽王曾氏上接秦<lb/>
漢求其合作而斟酌劑量之故其為文質厚中正而節<lb/>
度謹嚴本人倫該物理闗世教而未有無所為而為者<lb/>
使天假之年恢廓光大見諸設施議論風㫖自本朝而<lb/>
<pb n="KR4h0152_WYG_210-9b"/>
逹天下則韓歐諸子所以彌綸昭代者赫然復見於當<lb/>
時夫豈至於散落僅存如今所傳而已然則劉公既深<lb/>
哀之而朱子每見其文輙推讓之比聞其即世而歎惜<lb/>
之者其不以斯歟公早嵗嘗以蔭授京官矣考滿歸即<lb/>
請祠既第進士得縣矣復請祠越五載廼起倅贑州既<lb/>
滿歸又七年乃得郡其於進退取舍之際如此志之所<lb/>
存何可量也而天固嗇之則當世君子所以重為公惜<lb/>
者豈惟以其文哉雖然公之於文則有道矣公嘗論儒<lb/>
<pb n="KR4h0152_WYG_210-10a"/>
者之學去已之私以盡其所受之分以施於上下親踈<lb/>
之際前聖有作大經大法皆具今之學者亦求合於彼<lb/>
而已其有不合者積思以通之汰去浮游散越之念而<lb/>
日就親切忽不自知其合矣嗚呼昔之以文名家者盖<lb/>
未及此也以公學於古人而反求諸已者類得其要如<lb/>
此於文辭其有不合乎讀公之文者試以此言思之公<lb/>
諱願字端良號存齋劉公字子澄後鄂州卒一百八十<lb/>
一年甲午嵗十一月日南至趙汸書<lb/>
<pb n="KR4h0152_WYG_210-10b"/>
　　跋謝翶冬青樹引後<hi>趙汸</hi>
予為兒童時嘗見文字一篇記嘉木揚喇勒智發宋陵將<lb/>
建塔錢塘舊大内越中有義士夜募諸少年别求遺骸<lb/>
盡易其所暴露者後雖取去與牛馬骨雜瘞塔中意非<lb/>
真龍所蜕矣其義士與作傳人皆不著名氏自馬相而<lb/>
下題其後者十數公亦隐其名所叙述却甚詳且言是<lb/>
夕事幾覺有踰垣折足者然予後遊錢塘問於父老乃<lb/>
無人能言其事或云是塔凡三經雷震最後乃焚其金<lb/>
<pb n="KR4h0152_WYG_210-11a"/>
裹浮圖央之若瓠壺者使皆無名氏遺骼何以能動天<lb/>
如此予無以應之張孟兼所注謝臯羽為唐珏玉潜作<lb/>
冬青樹引盖是暗記此事向所聞義士者豈即珏耶然<lb/>
注中或言是玉修竹又何人也此大竒事非季布劇孟<lb/>
之徒不能辦數十年間豈無族人子孫能言其事者乎<lb/>
孟兼更博訪好事君子儻得其實宜詳注謝詩以傳儻<lb/>
能一過越中訪問南山陲求得植冬青故處封域而表<lb/>
掲之且記其事於郡乗又一大竒事也毋徒曰疑以傳<lb/>
<pb n="KR4h0152_WYG_210-11b"/>
疑而已<lb/>
　　跋東坡尺牘後<hi>趙汸</hi>
宋禮部尚書贈太師東坡蘇公忠義貫日月名聲塞宇<lb/>
宙盖千載一人也妙齡登髙科思以文學經濟如賈太<lb/>
傅陸宣公中嵗偃蹇不偶留心佛乗交友禪伯如白樂<lb/>
天柳子厚晚節播遷嶺海遂欲陰學長年超然遐舉如<lb/>
安期生梅子真此公平生學術三變見於手筆書疏者<lb/>
具有本末也若夫文章妙天下特其餘事傳周易尚書<lb/>
<pb n="KR4h0152_WYG_210-12a"/>
解論語亦愽洽之及耳要非志氣所存然公嘗有曰膠<lb/>
西多古君子使蓋公直往來其間軾何足以見之與答<lb/>
陸子厚書所論黃髙人之意適同噫内聖外王之道不<lb/>
明而豪傑之士不能忘情於方外者如此然則世人所<lb/>
求於公者殆其粃糠土苴耳至正己丑秋過倪氏黟川<lb/>
寓居敬書此於其所觀東坡尺牘後<lb/>
　　書所編李文公集篇目後<hi>趙汸</hi>
李文公集十有八卷凡四百篇江浙行省㕘政趙郡蘇<lb/>
<pb n="KR4h0152_WYG_210-12b"/>
公所蔵本某既從公傳冩復總其篇目於上始汸見歐<lb/>
陽公論文每稱韓李其讀幽懐賦恨不得與之同時上<lb/>
下其議論而老泉蘇公亦謂李文其味黯然以深其光<lb/>
油然以幽自是每欲求其集觀之不可得所得者文苑<lb/>
英華中數篇而已既又見豫章黃公謂皇祖實録文如<lb/>
女有正色又子朱子論復性書雖病滅情之㫖出於釋<lb/>
氏而亦善其有如此思慮益以不覩全集為憾至是廼<lb/>
請於公而得之甚慰也公名翺字習之中進士第元和<lb/>
<pb n="KR4h0152_WYG_210-13a"/>
間為史館脩撰疏言既以武功定海内當革弊事復髙<lb/>
祖太宗舊制用文徳興太平不然恐大功之後逸欲易<lb/>
生因條上正本六事憲宗不能用後遷禮部郎中靣折<lb/>
宰相李逄吉過失移病去雅好推轂賢士韓文公嘗書<lb/>
與之云于賢者汲汲惟公與不材爾其復書以為韓公<lb/>
雖好士惟有文章兼附已者無所愛惜或不能然則不<lb/>
肯薦拔與已不同又嘗以書責裴晉公居相位道不行<lb/>
忍恥内愧不能引退其於師友及知已厚者骨鯁無諱<lb/>
<pb n="KR4h0152_WYG_210-13b"/>
忌如此則視逄吉輩何所憚而唐史乃言由不得顯仕<lb/>
怫鬱無所發靣斥逄吉既斥之又自懼而去其言牴牾<lb/>
非事實甚明昔人謂韓公於學莫如文章於徳莫如好<lb/>
直而習之文行庶幾似焉則以韓謚名而韓李並稱可<lb/>
無愧矣㕘政公將刻梓以廣其傳於學者故汸竊著其<lb/>
為人大略且非排史氏之妄以明歐陽公為知言云<lb/>
　　八詠樓詩紀序<hi>宋濂</hi>
八詠樓在婺之城上西南隅其建立也實昉於武康沈<lb/>
<pb n="KR4h0152_WYG_210-14a"/>
休文齊隆昌初休文以吏部郎出守是邦刑清訟簡號<lb/>
稱無事既創樓名之曰𤣥暢復為詩八詠以冩其山川<lb/>
景物之情宋至道中馮伉來知州事以為永明之體實<lb/>
本於休文而祖於徐庾心尤篤好之勒其辭於石置之<lb/>
樓下且更𤣥暢為八詠期以傳示於無窮於是薦紳之<lb/>
家相繼有作舂容乎長篇鏗鏘乎短韻粉版𤣥書光溢<lb/>
於四壁矣好事者嘗輯為一編鍥諸文梓兵燹之餘漫<lb/>
弗復存南峰楊尊師竊病之乃與其徒胡君𤣥範旁搜<lb/>
<pb n="KR4h0152_WYG_210-14b"/>
逺采筆以成書上自休文下迄近代凡有所作麄及於<lb/>
樓者靡有所遺濂頗讀而疑之休文固知名之士其在<lb/>
齊梁之間立朝大節不能無所憾夫不能無所憾則人<lb/>
將棄之奈何其詩獨傳於今也豈解佩被褐果有慕君<lb/>
戀闕之意歟抑髙才博洽名亞董遷或可以驚世而駭<lb/>
俗歟濂之愚皆不足以知之意者婺為禮義之邦士君<lb/>
子世惇詩書心存忠信往往勇於自治而不暇責人稍<lb/>
有寸善揚之惟恐不亟况休文嘗為民上者歟古所謂<lb/>
<pb n="KR4h0152_WYG_210-15a"/>
居是邦不非其大夫者獨吾婺之為然歟然而休文至<lb/>
今近九百載來守婺者不知其幾人泯泯而無聞者固<lb/>
多矣三尺童子過斯樓之下者亦能指曰是休文之遺<lb/>
跡也此無他誠以葩藻之辭好者既衆故傳之者久耳<lb/>
浮文艶句有識者之所不道尚能烜著震耀之若此則<lb/>
夫道明徳立其言足以繫世教之重輕者又將何如歟<lb/>
學道之士益思有以自朂焉可也紀中賦凡若干首古<lb/>
詩若干首絶句若干首分為三卷卷後各有其竹素有<lb/>
<pb n="KR4h0152_WYG_210-15b"/>
續得者輙補入焉南峰名道可字某南峰其號恂恂有<lb/>
賢行望而知為好古之士今主領寳婺觀事觀與樓盖<lb/>
聮峙云<lb/>
　　水經序<hi>王禕</hi>
水經漢桑欽所作藝文志缺弗録而隋經籍志有兩水<lb/>
經一本三卷郭璞注一本四十卷酈善長注善長道元<lb/>
字也然皆不著撰人氏名舊唐志乃云郭璞作宋崇文<lb/>
總目亦不言撰人為誰但云酈注四十卷亡其五至新<lb/>
<pb n="KR4h0152_WYG_210-16a"/>
唐志始謂桑欽作又言一云郭璞作盖疑之也按前漢<lb/>
書儒林傳古文尚書塗惲授河南桑欽君長晁氏讀書<lb/>
志謂欽成帝時人也今以其書考之濟水過夀張即前<lb/>
漢夀良縣光武所更名又東北過臨濟即狄縣安帝所<lb/>
更名菏水過湖陸即湖陵縣章帝所更名汾水過永安<lb/>
即彘縣順帝所更名則其書非出成帝時若順帝以後<lb/>
人所為矣又其書言武侯壘又云魏興安陽縣注謂武<lb/>
侯所居魏分漢中立魏興郡又云江水東逕永安宫南<lb/>
<pb n="KR4h0152_WYG_210-16b"/>
則昭烈托孤于武侯之地也又其言北縣名多曹氏時<lb/>
置南縣名多孫氏時置是又若三國以後人所為也又<lb/>
云改信都從長樂則晉太康五年也又河水北薄骨律<lb/>
鎮城注云赫連果城則後魏所置也此其書又若晉後<lb/>
魏人所為也意者欽本成帝時人實為此書及郭酈二<lb/>
氏為傳注咸附益之而璞晉人道元後魏人也是故山<lb/>
海經禹益所記而有長沙零陵桂陽諸暨之名本草神<lb/>
農所述也而有豫章朱厓趙國常山奉髙真定臨淄馮<lb/>
<pb n="KR4h0152_WYG_210-17a"/>
翊之稱爾雅作於周公而云張仲孝友蒼頡篇造於李<lb/>
斯而云漢兼天下要皆後人所附益非復其本文然則<lb/>
水經為欽作無疑盖久而經傳相淆而欽之本文亡矣<lb/>
本文雖亡可不謂為欽所作哉通典謂郭注多踈略迂<lb/>
恠而已不傳今酈注四十卷固完而舊本往往失於遷<lb/>
就有錯簡金蔡正甫氏嘗作補正三卷而亦不傳今唯<lb/>
酈注舊本猶行而已夫天地之間唯水為多故水者地<lb/>
之脉絡也大川相間小川相屬而凡郡縣州道𤓰列棊<lb/>
<pb n="KR4h0152_WYG_210-17b"/>
布皆因水以别焉地理之書始於禹貢而禹貢之分九<lb/>
州必主山川以定經界誠以山川之形緜亘無易州縣<lb/>
之設更革不常故兖州可移而濟河之兖不能移也梁<lb/>
州可遷而華陽黑水之梁不能遷也此禹貢所以為萬<lb/>
世不易之書也後世史家主於州縣以為書州縣更革<lb/>
其書亦遂以廢而不傳以彼之易於不傳則水經之書<lb/>
其果得而廢之與大抵此書所引天下之水百三十有<lb/>
七江河在焉而酈氏注引枝流一千二百五十二其源<lb/>
<pb n="KR4h0152_WYG_210-18a"/>
委之吐納沿路之所經纒絡枝煩條貫類皆搜渠訪瀆<lb/>
靡或漏遺總其槩而攬之天下可運於掌矣故自禹貢<lb/>
以後此書最為近古而不可廢豈亦所謂萬世不易者<lb/>
歟顧世之為地理學者莫不即邇而昧逺就簡而憚煩<lb/>
而卒亦紛紜而無所據桑氏之學廢不復講久矣不亦<lb/>
惑哉故予因為序論以致予意抑予之力豈能重其書<lb/>
覽者考其迹求其故而觀其會通必有能識其要者<lb/>
　　風水問答序<hi>胡翰</hi>
<pb n="KR4h0152_WYG_210-18b"/>
烏傷朱君彦修故文懿先生之髙第弟子也少讀書從<lb/>
先生游最久嘗有志當世充賦有司不合退而學醫猶<lb/>
幸其濡沬及人也著書數萬言曰格致論人多傳之而<lb/>
君之醫遂名海右又以陰陽家多忌諱不知稽諸古也<lb/>
復著書數千言曰風水問答書成示予雙谿之上推其<lb/>
用心可謂至矣易曰仰以觀于天文俯以察于地理天<lb/>
確然在上其文著矣地隤然在下其理㣲矣著者觀之<lb/>
㣲者察之知乎此者知乎幽明之故非聖人孰與焉而<lb/>
<pb n="KR4h0152_WYG_210-19a"/>
漢魏以來言地理者往往溺於形法之末則既失矣至<lb/>
其為書若宅經葬經之屬又多秘而亡逸不傳則失之<lb/>
愈逺矣朱君力辯之以為人之生也合宗族以居為宫<lb/>
室以處審曲面勢得則吉不得則㓙其理較然及其死<lb/>
也祖宗之神上㕘于天舉而葬者枯骨耳積嵗之久骨<lb/>
已朽矣安知禍福於人貴賤於人夀夭於人哉故葬不<lb/>
擇地而居必度室據往事以明方今出入詩書之間固<lb/>
儒者之言也昔者先王辨方正位體國經野土宜之法<lb/>
<pb n="KR4h0152_WYG_210-19b"/>
用之以相民宅土圭之法用之以求地中皆為都邑宫<lb/>
室設也而冢人墓大夫之職公墓以昭穆邦墓以族葬<lb/>
借欲擇之其兆域禁令孰得而犯之以是知君之言為<lb/>
得也惜其書不見於二百年之前紹興山陵改卜之議<lb/>
晦菴朱子以忠賈禍夫以一世豪傑之才千古聖賢之<lb/>
學萃乎其人觀於天下之義理多矣而篤惟蔡元定之<lb/>
説是信者果何也哉吾邦自何文定公得朱子之學於<lb/>
勉齋四傳而為文懿君受業先生之門計其平日之所<lb/>
<pb n="KR4h0152_WYG_210-20a"/>
討論亦嘗有及於斯乎不然則是書成於先生未易簀<lb/>
之日必能是正其説傳信於人而顧使翰得而讀之豈<lb/>
知言哉且翰先人之葬今十年矣襄事之初匍匐將命<lb/>
而不暇擇嘗惕然於先儒土厚水深之言於是得君之<lb/>
書欣然如獲拱璧昔里有余禎者以是術游江湖間邵<lb/>
菴虞公深敬信之其著書曰地理十凖虞公稱其有得<lb/>
於管輅王吉之傳力詆曾楊之非而不悟指䝉非輅所<lb/>
作則與翰同一惑也書之於篇朱君其幸終有以教之<lb/>
<pb n="KR4h0152_WYG_210-20b"/>
　　古樂府詩類編序<hi>王禕</hi>
太原郭茂倩裒次樂府詩一百卷余采其可傳者更定<lb/>
為集若干卷復論之曰周衰禮樂崩壊而樂為尤甚自<lb/>
制氏為時樂官能紀其鏗鏘鼓舞而不能言其意則天<lb/>
下之知者鮮矣况先王之聲音度數不止其所謂鏗鏘<lb/>
鼓舞其人固不能盡紀也以是言之豈不難哉若聲詩<lb/>
者古之樂章也雅鄭得失存乎其辭辨其辭而意可見<lb/>
非若聲音度數之難知而國家之制作民俗之歌謡詩<lb/>
<pb n="KR4h0152_WYG_210-21a"/>
人之諷詠至於後世遂無復雅頌之音雖用之郊廟朝<lb/>
廷被之鄉人邦國者猶世俗之樂耳獨何歟盖詩之為<lb/>
用猶史也史言一代之事直而無隐詩繫一代之政婉<lb/>
而成章辭義不同由世而異中古之盛政善民安化成<lb/>
俗美人情舒而不廹風氣淳而不散其言莊以簡和以<lb/>
平用而不匱廣而不宣直而有曲體順成而和動是謂<lb/>
徳音及其衰也列國之言各殊儉者多嗇强者多悍淫<lb/>
亂者忘反憂深者思蹙其或好樂而無主因敝而思治<lb/>
<pb n="KR4h0152_WYG_210-21b"/>
亦隨其俗之所尚政之所本人情風氣之所感故古詩<lb/>
之體有美有刺有正有變聖人並存而不廢唯所以用<lb/>
之郊廟朝廷非清廟我將之頌不得奏於升歌宗祀非<lb/>
鹿鳴四牡大明文王之雅不得陳於會朝燕享内之為<lb/>
閨門外之為鄉黨非闗雎麟趾則鵲巢騶虞之風情深<lb/>
而文明氣盛而化神故可以感鬼神和上下美教化移<lb/>
風俗今茂倩之所次有是哉以其所謂郊祀安世黃門<lb/>
鼓吹鐃歌橫吹相和琴操雜曲攷之漢辭質而近古其<lb/>
<pb n="KR4h0152_WYG_210-22a"/>
降也為魏魏辭温厚而益趨於文其降也為晉晉之東<lb/>
其辭麗遂變而為南北南音多豔曲北俗雜邉聲而隋<lb/>
唐受之故唐初之辭婉麗詳整其中宏偉精竒其末纎<lb/>
巧而不振雖人竭其才家尚其學追琢襞積曾不能希<lb/>
列國之風而况欲反於雅頌之正滋不易矣是以郊廟<lb/>
祭祀則非有祖宗之美事盛徳告成功之實會朝燕享<lb/>
君臣之間則非有齋莊和悦之意以發先王之徳盡羣<lb/>
下之情哇聲俚曲若秦楚之謳巴渝之舞凉伊之按莫<lb/>
<pb n="KR4h0152_WYG_210-22b"/>
不雜出以為中國朝廷之用慆心盈耳不復知其為教<lb/>
化風俗之蠧夫民不幸不見先王之禮樂考其聲詩盖<lb/>
有足言者然以唐虞之盛不能無憾吾於此見其風氣<lb/>
之淳人情之泰政治俗尚之美皆非古矣其治亂得失<lb/>
是非邪正雖去之千數百載不待其言之著而今皆可<lb/>
見者則詩之為用豈不猶史之事哉故合而論之以寓<lb/>
吾去取之意將望於後之作者焉<lb/>
　　郁離子序<hi>徐一䕫</hi>
<pb n="KR4h0152_WYG_210-23a"/>
郁離子者誠意伯劉公在元季時所著之書也公學足<lb/>
以探三才之奥識足以逹萬物之情氣足以奪三軍之<lb/>
帥以是自許卓然立於天地之間不知自視與古之豪<lb/>
傑何如也年二十已登進士第有志於尊主庇民當是<lb/>
時其君不以天下繫念慮官不擇人例以常格處之噤<lb/>
不能有為已而南北繹騷公慨然有澄清之志藩閫方<lb/>
務治兵辟公㕘賛而公鋭欲以功業自見累建大議皆<lb/>
匡時之長䇿而當國者樂因循而悦茍且抑而不行公<lb/>
<pb n="KR4h0152_WYG_210-23b"/>
遂棄官去屏居青田山中發憤著書此郁離子之所以<lb/>
作也郁離者何離為火文明之象用之其文郁郁然為<lb/>
盛世文明之治故曰郁離子其書總為十卷分為十八<lb/>
章散為一百九十五條多或千言少或百字其言詳於<lb/>
正已慎㣲修紀逺利尚誠量敵審勢用賢治民本乎仁<lb/>
義道徳之懿明乎吉㐫禍福之幾審乎古今成敗得失<lb/>
之跡大槩矯元室之弊有激而言也牢籠萬彚洞釋羣<lb/>
疑辯博竒瑰工于比喻而不失乎正驟而讀之其鋒凛<lb/>
<pb n="KR4h0152_WYG_210-24a"/>
然若太阿出匣若不可玩徐而思之其言確然鑿鑿乎<lb/>
如藥石之必治病斷斷乎如五穀之必療饑而不可無<lb/>
者也豈若管商之功利申韓之刑名儀秦之捭闔孫呉<lb/>
之陰謀其說詭於聖人務以智數相髙而不自以為非<lb/>
者哉見是書者皆以公不大用為憾詎知天意有在挈<lb/>
而畀之維新之朝乎皇上龍興卒以宏謨偉略輔翼興<lb/>
運及定功行賞疏土分封遂膺五等之爵與元勲大臣<lb/>
丹書鐵篆聮休共美於無窮不其盛哉傳有之曰維楚<lb/>
<pb n="KR4h0152_WYG_210-24b"/>
有材晉實用之公之謂也初公著書本有望於天下後<lb/>
世詎意身親用之雖然公之事業具於書此元之所以<lb/>
亡也公之書見於事業此皇明之所以興也嗚呼一人<lb/>
之用舍有闗於天下國家之故則是書也豈區區一家<lb/>
言哉一䕫蚤嘗受教於公後謁公金陵官邸出是書以<lb/>
見教一䕫駭所未見愧未能悉其要領今公已薨其子<lb/>
仲璟懼其散佚以一䕫於公有相從之好俾為之序顧<lb/>
一䕫何敢序公之書苐得繫名於簡編之末亦為榮幸<lb/>
<pb n="KR4h0152_WYG_210-25a"/>
因不讓而序之公諱基字伯温括蒼人若其言行之詳<lb/>
官勛之次則具在國史兹不著<lb/>
　　六書本義序<hi>徐一䕫</hi>
古者六書之法皆掌於官成周保氏之職以六書教國<lb/>
子而書之設以同文為盛故又有外史掌逹書名行人<lb/>
掌論書名漢循其法太史試學童諷書九千字者得為<lb/>
史吏民上書字有不正者則糾率之其掌於官可知已<lb/>
夫書非曲藝也大而二帝三王周公孔子之道次而古<lb/>
<pb n="KR4h0152_WYG_210-25b"/>
今成敗得失之迹九流百氏雜家之説又次而官牘家<lb/>
乗錢穀獄訟米鹽碎務之記注莫不有賴於書盖不容<lb/>
於一日廢者也而所書之法六曰象形曰指事曰諧聲<lb/>
曰會意曰假借曰轉注其為法也有子母相生之類形<lb/>
聲清濁之别五方言語之異用之者易流於譌舛自夫<lb/>
官失其守大夫士務趨簡便以指事為象形者有之以<lb/>
㑹意為指事者有之至有以轉注為假借會意為轉注<lb/>
其失滋甚於是六書之義不明而義理之精㣲有失其<lb/>
<pb n="KR4h0152_WYG_210-26a"/>
本真者已越人趙君撝謙深以為病取許叔重而下諸<lb/>
家論著之書攷其得失推子母之相生俾各歸其類正<lb/>
五方之言語律以四聲而以子母相生之例統之為凡<lb/>
例以總其綱為圖説以括其要分為十類著為十二篇<lb/>
釐為三百六十部於是六書之義明而六書之用無譌<lb/>
舛之患矣嗟乎大夫士之於六書譬之麻縷絲絮莫不<lb/>
以為衣也而或不知其出於蒔育稻粱魚肉莫不以為<lb/>
食也而或不知其出於佃牧習而不察此固人情之大<lb/>
<pb n="KR4h0152_WYG_210-26b"/>
較偽謙非有官守如古者外史行人之所掌而能用力<lb/>
於衆人所略之地何其用心之専也哉撝謙系出宋宗<lb/>
室志慤而守恬其學邃於經術諸子百氏莫不記覽著<lb/>
為文辭抑揚反覆能沛然盡其所欲言而不畔於道觀<lb/>
其所著六書論可見已至於六書本義則尤其盡心者<lb/>
也方國家較正韻譜徴至京師稍試其所學擢中京國<lb/>
子監典簿旋以疾引退遂克畢力於此書書成徵余序<lb/>
之雖然余固習而不察者也安能發其藴以撝謙請之<lb/>
<pb n="KR4h0152_WYG_210-27a"/>
力始著其用心之専云爾<lb/>
　　古詩選唐序<hi>蘓伯衡</hi>
詩之有風雅頌賦比興也猶樂之有八音六律六吕也<lb/>
八音六律六吕樂之具也風雅頌賦比興詩之具也是<lb/>
故樂工之作樂也以六律六吕而定八音詩人之作詩<lb/>
也以賦比興而該風雅頌但詩人作詩之初因事而發<lb/>
於言不若樂工作樂之初先事而為之制焉耳嗚呼韶<lb/>
簫也大夏也大武也以至於秦魏齊諸國其樂之作也<lb/>
<pb n="KR4h0152_WYG_210-27b"/>
陳之以八音和之以律吕未嘗不同也而其音則未嘗<lb/>
同也商也周也魯也以至於弼鄘衛諸國其詩之作也<lb/>
經之以風雅頌緯之以賦比興未嘗不同也而其音則<lb/>
未嘗同也樂之有治有忽不繫八音六律六吕而繫世<lb/>
變詩音之有正有變繫風雅頌賦比興而不繫世變哉<lb/>
夫惟詩之音繫乎世變也是以大小雅十三國風出於<lb/>
文武成康之時者則謂之正雅正風出於夷王以下者<lb/>
則謂之變雅變風風雅變而為騷些騷些變而為樂府<lb/>
<pb n="KR4h0152_WYG_210-28a"/>
為選為律愈變而愈下不論其世而論其體裁可乎李<lb/>
唐有天下三百餘年其世盖屢變矣有盛唐焉有中唐<lb/>
焉有晚唐焉晚唐之詩其體裁非不猶中唐之詩也中<lb/>
唐之詩其體裁非不猶盛唐之詩也然盛唐之詩其音<lb/>
豈中唐之詩可同日語哉中唐之詩其音豈晚唐之詩<lb/>
可同日語哉昔襄城楊伯謙選唐詩為唐音録蜀郡虞<lb/>
文靖公序之慨夫聲文之成繫於世道之升降而申之<lb/>
以一言曰吾於伯謙之録安得不歎夫知言之難也盖<lb/>
<pb n="KR4h0152_WYG_210-28b"/>
不能無憾焉無他文之日降譬如水之日下有莫之能<lb/>
禦者故唐不漢漢不秦秦不戰國戰國不春秋春秋不<lb/>
三代三代不唐虞自李唐一代之詩觀之晚不及中中<lb/>
不及盛伯謙以盛唐中唐晚唐别之其豈不以此乎然<lb/>
而盛時之詩不謂之正音而謂之始音衰世之詩不謂<lb/>
之變音而謂之正音又以盛唐中唐晚唐並謂之遺響<lb/>
是以體裁論而不以世變論也其亦異乎大小雅十三<lb/>
國風之所以為正為變者矣詩與樂同一道也不審音<lb/>
<pb n="KR4h0152_WYG_210-29a"/>
不足以知樂不審音則何以知詩伯謙之於音如此則<lb/>
其於詩也可見矣此文靖之所以不能無憾也歟平陽<lb/>
林敬伯蚤嵗謂文靖之序深有概乎其衷及遊國學質<lb/>
諸博士貝廷琚劉子憲而知唐音去取出其嗜好也其<lb/>
主䝉陰縣簿暇日乃更選焉非有風雅騷此之遺韻者<lb/>
不取也得七百六首隨其世次釐為六卷以所選皆五<lb/>
七言古詩故目為古詩選唐敬伯之言曰竊聞詩縁情<lb/>
而作者也其部則有風雅頌其義則有賦比興其言或<lb/>
<pb n="KR4h0152_WYG_210-29b"/>
三或四或五或六或七其篇或長或短初曷嘗拘拘於<lb/>
其間哉又曷嘗曰我為風為雅為頌也因事而作出於<lb/>
國人者則曰風出於朝廷者則曰雅用之宗廟郊社者<lb/>
則曰頌又曷嘗曰我為賦為比為興也成章之後直陳<lb/>
其事則曰賦取彼譬此則曰比托物起意則曰興如斯<lb/>
而已矣奈何律詩出而聲律對偶章句拘拘之甚也詩<lb/>
之所以為詩者至是盡廢矣故後世之詩不失古意惟<lb/>
有古詩而今於唐詩亦惟選古律以下則置之而况唐<lb/>
<pb n="KR4h0152_WYG_210-30a"/>
之詩近古而尤渾噩莫若李太白杜子美至於韓退之<lb/>
雖材髙欲自成家然其吐辭暗與古合者可勝道哉而<lb/>
唐音乃皆不之録今則不敢不録焉余偉其論之確識<lb/>
之夐而選之精也是以備著之嗚呼此詩選勝於唐音<lb/>
甚逺使文靖復生而見之寧不快於其意必有以發揮<lb/>
敬伯之用心者矣惜乎九原莫作顧使余序其篇端也<lb/>
　　六經師律序<hi>吴沉</hi>
嗚呼兵者國之大事也聖人之所罕言而不敢輕用者<lb/>
<pb n="KR4h0152_WYG_210-30b"/>
也古之時文武為一途士之途未嘗不知兵也後世析<lb/>
文武為二途而兵之學寡矣有能言者下之人不以為<lb/>
狂則上之人必以為諱幸四方之無虞宜無事乎此也<lb/>
茍或有警將求若人而用之不亦遲乎古之兵謀戰䇿<lb/>
多矣歴代以來散亡略盡今之存而顯著者七書而已<lb/>
七書者司馬法六韜孫子呉子尉繚子三略唐太宗李<lb/>
衛公問對也前代嘗以之頒布武學令天下誦習之謂<lb/>
之武經世之談兵者尊之仰之真猶儒者之於六經也<lb/>
<pb n="KR4h0152_WYG_210-31a"/>
夫行師不法聖人則是為暴曾謂彼七書而可以為萬<lb/>
世不刋之典乎何當時之襲陋而不悟也以七書考之<lb/>
三略尉繚子已有可疑漢志雜家尉繚子二十九篇兵<lb/>
形勢家乂有三十一篇今書有二十三篇則不知果其<lb/>
本真否三略三卷經籍志云下邳神人所撰其亦信然<lb/>
乎若太公六韜與李衛公問對則灼然依托者也其為<lb/>
古書而可信者司馬法及孫呉乎太史公稱司馬法閎<lb/>
廓深逺雖三代征伐未能究其義漢時存者百五十五<lb/>
<pb n="KR4h0152_WYG_210-31b"/>
篇班固入之於禮今之存者僅五篇而已盖昔者齊威<lb/>
王使其大夫追論古司馬兵法附以先齊大夫田穰苴之<lb/>
説號曰司馬穰苴兵法五篇之傳其穰苴之遺乎然亦<lb/>
非齊之全書矣吁先王之兵制盡在古司馬而今不可<lb/>
得見矣宜孫呉之巋然而獨髙也班固志藝文時兵家<lb/>
者流總五十三家七百九十篇而孫子冠其首觀夫十<lb/>
三篇之書備竒正用機權量彼度已先計後戰變化開<lb/>
闔其用不窮亦深妙矣哉雖然謂武之書為秦漢兵學之<lb/>
<pb n="KR4h0152_WYG_210-32a"/>
祖則可謂三代之兵學亦若此則不可聖人之兵昭文<lb/>
徳而威不軌者也所以生人也非殺人也禦亂也非為<lb/>
亂也尚義也非尚詐也孫子曰兵者詭道也吾恐其非<lb/>
聖人意也世道日貶民論日卑論將帥則以勇壯擊刺<lb/>
為賢能語行陣則以竒譎設伏為巧妙若曰我將動之<lb/>
以仁義行之以禮讓雖三尺之童亦指以為迂濶而不<lb/>
切矣昔者荀卿子之非孫呉有曰彼孫呉也尚勢利而<lb/>
商變詐者也又曰齊之技擊不可以遇魏之武卒魏之<lb/>
<pb n="KR4h0152_WYG_210-32b"/>
武卒不可以值秦之銳士秦之鋭士不可以當桓文之<lb/>
節制桓文之節制不可以敵湯武之仁義伊吕之將子<lb/>
孫有國與商周並孫呉之徒皆身戮於前而國滅亡於<lb/>
後報應之勢各以類至其説可謂當哉至揚子雲亦復<lb/>
不喜孫呉而曰不有司馬法乎子雲之不喜孫呉其意<lb/>
美矣然不知子雲當時所見司馬法乃古之書耶抑穰<lb/>
苴所述之遺耶聖人於師中之事雖未嘗一一悉言而<lb/>
其宏綱大用則豈不可得而窺哉盖兵之始作也非聖<lb/>
<pb n="KR4h0152_WYG_210-33a"/>
人之私意也天地之所造設聖人觀法之而已掌之有<lb/>
其官定之有其制教之有其時備之有其素歌詩以勞<lb/>
之誓戒以齊之上順乎天下應乎人廓然大公至正之<lb/>
心炳然神武不殺之徳豈孫呉之所可得而測識哉間<lb/>
嘗不自揆度以易詩書禮論孟諸經其言其義有涉於<lb/>
師征者輯録而類聚之定為五篇一曰兵象二曰兵用<lb/>
三曰兵禮四曰兵詩五曰兵訓縂而題之曰六經師律<lb/>
竊取子朱子儀禮集傳師田篇之意而不自知其不可<lb/>
<pb n="KR4h0152_WYG_210-33b"/>
也若乃春秋二百四十二年之間諸侯之强大僣侈兵<lb/>
法軍制俱非先王之舊曰侵曰伐曰圍曰入曰追曰擊<lb/>
曰襲曰取曰敗曰滅聖人不厭其書於簡册者誠誅黷<lb/>
武之罪以示萬世之防學者當自其全經而講焉不得<lb/>
而盡録也至於夾谷之會則以吾夫子之文徳武備於<lb/>
是可見故特取之以繫於兵用之篇嗚呼有國家者於<lb/>
平居暇豫之日能謹夫修齊治平之道兵無由而作矣<lb/>
如其萬一猶當按聖人之遺經法聖人之運量豈不足<lb/>
<pb n="KR4h0152_WYG_210-34a"/>
處天下之大事平天下之大艱而又奚假於孫呉乎此<lb/>
是篇之所以一本於經而不容附以他書之説也天下<lb/>
之事固有以新竒而為世所好者亦有以陳常而為世<lb/>
所厭者有人於此曰我善為孫呉則必肅然聴之矣如<lb/>
曰六經之中未嘗無兵法存焉則必譁然難之矣習俗<lb/>
之移人至此乎方當四方合一文治聿興之時草茅之<lb/>
士得以餘力及此極知牽綴聖人之經犯非所當言之<lb/>
戒其罪無所逃之然有備可以無患考古所以制今世<lb/>
<pb n="KR4h0152_WYG_210-34b"/>
之君子當有採焉<lb/>
　　讀戰國䇿<hi>方孝孺</hi>
文武之道至於春秋之世委地矣孔子之作春秋傷周<lb/>
道之衰也夫豈知春秋之法復委地於戰國之世乎嗚<lb/>
呼朝覲會同之禮不修於天子之庭禮樂征伐之柄或<lb/>
輕易於諸侯之雄君臣上下之紀隳而簒弑争奪之事<lb/>
起此孔子之所甚痛也然其時天下諸侯猶知以尊周<lb/>
為義狼攫狐顧而不敢肆其無厭之欲盖道之在人心<lb/>
<pb n="KR4h0152_WYG_210-35a"/>
者尚有未冺耳及乎戰國則不然諸侯或遣一介之使<lb/>
而讓周或興師臨之而徴其鼎或責王入朝一旦而遂<lb/>
滅其宗廟其所由來者久矣功利熾而仁義銷矣游説<lb/>
行而㢘恥衰矣譎詐盛而忠厚之風息矣觀乎十二國<lb/>
之所載繁辭瑰辯爛然盈目及求其指意非謀以奪人<lb/>
之國則以揺人之位非間人之骨肉則皆眩惑人之事<lb/>
或大言倨禮以激之或佯疑曲問以入之或卑聲屈體<lb/>
以冀其哀或正貌詐心以釣其名或揣其志而施其計<lb/>
<pb n="KR4h0152_WYG_210-35b"/>
非不博且富也欲一簡之合乎道而不可得豈惟不合<lb/>
乎道欲一簡如左氏所傳公卿大夫之言亦不可得矣<lb/>
先王之遺澤餘化漫盡而國家繼之以亡豈不哀哉然<lb/>
其待士之禮猶有存者故得以廣聽兼知匡扶其國久<lb/>
而後俱并於秦至秦之始皇則自任其智棄天下之士<lb/>
而不用燔三代之言而不法巍然獨伸其尊以為可恃<lb/>
而其危亂不旋踵而即見於是戰國之遺法復委地矣<lb/>
悲夫<lb/>
<pb n="KR4h0152_WYG_210-36a"/>
　　讀吕氏春秋<hi>方孝孺</hi>
吕氏春秋十二紀八覽六論凡百六十篇吕不韋為秦<lb/>
相時使其賓客所著者也太史公以為不韋徙蜀乃作<lb/>
吕覽夫不韋以見疑去國嵗餘即飲酖死何有賓客何<lb/>
暇著書哉史又稱不韋書成懸之咸陽市置千金其上<lb/>
有易一字者輙與之不韋已徙蜀安得懸書於咸陽由<lb/>
此而言必為相時所著太史公之言誤也不韋以大賈<lb/>
乗勢市竒貨致富貴而行不謹其功業無足道者特以<lb/>
<pb n="KR4h0152_WYG_210-36b"/>
賓客之書顯其名於後世况乎人君任賢以致治者乎<lb/>
然其書誠有足取者其節䘮安死篇譏厚葬之弊其勿<lb/>
躬篇言人君之要在任人用民篇言刑罰不如徳禮逹<lb/>
鬱公職篇皆盡君人之道切中始皇之病其後秦卒以<lb/>
是數者僨敗亡國非知幾之士豈足以為之哉苐其時<lb/>
去聖人稍逺論道徳皆本黃老書出於諸人之所傳聞<lb/>
事多舛謬如以桑穀共生為成湯以魯莊與顔闔論為<lb/>
與齊桓伐魯魯請比闗内侯皆非其事而其時竟無敢<lb/>
<pb n="KR4h0152_WYG_210-37a"/>
易一字者豈畏不韋勢而然耶然予獨有感焉世之謂<lb/>
嚴酷者必曰秦法而為相者乃廣致賓客以著書書皆<lb/>
詆訾時君為俗主至數秦先王之過無所憚若是者皆<lb/>
後世之所甚諱而秦不以罪嗚呼然則秦法猶寛也<lb/>
　<lb/>
　<lb/>
　<lb/>
　<lb/>
<pb n="KR4h0152_WYG_210-37b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　明文海卷二百十<lb/>
</p>
<p>
</p>
  </div>
</body>
</text>
</TEI>
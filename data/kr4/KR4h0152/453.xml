<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>明文海巻四百五十三</head>
    <p>
<pb n="KR4h0152_WYG_453-1a"/>
欽定四庫全書<lb/>
　明文海巻四百五十三　　　餘姚黄宗羲編<lb/>
　　墓文二十五<lb/>
　　　輔臣<lb/>
　　自撰墓銘<hi>劉忠</hi>
野亭字司直别號野亭世系姓氏里族載於先少傅公<lb/>
銘誌中茲不具野亭年二十三舉河南成化甲午鄉薦<lb/>
二十七舉進士改翰林庶吉士除編修纂修憲廟實録<lb/>
<pb n="KR4h0152_WYG_453-1b"/>
成陞侍講九載陞侍讀學士乙丑今上即位以春宫講<lb/>
讀恩陞學士明年陞南京禮部左侍郎未旬曰陞本部<lb/>
尚書丁夘轉南京吏部尚書尋被召改吏部尚書兼翰<lb/>
林院學士掌詹事府事入内閣専掌誥勑是年秋九月<lb/>
仍以尚書兼文淵閣大學士叅預機政尋晉少傅兼太<lb/>
子太傅武英殿大學士尚書如故十月以病老具疏請<lb/>
退休未允自是疏七八上皆荷温㫖勉留辛未春省墓<lb/>
歸歸未㡬再求休退乃俞允仍賜勑并月給米五石嵗<lb/>
<pb n="KR4h0152_WYG_453-2a"/>
撥輿夫八名廕子元嗣為中書舍人時年六十也歸之<lb/>
日有先公敝屋數楹城之南有别墅一區田百畆桑棗<lb/>
榆栁百餘株繼又於居舍後鑿小池放一舟其中每當<lb/>
春暖秋晴病起意適之時或駕輿登野或張席命舟徜<lb/>
徉自放於水雲林月之際其所獲賜餘則嵗分十之三<lb/>
四以頒諸流離貧餓者間嘗進元嗣而諭之曰吾老且<lb/>
病没之日勿請塟祭諡贈勿干名筆為誄文輓詩有一<lb/>
於是吾不汝子矣文成或者乃曰公筮仕幾四十年所<lb/>
<pb n="KR4h0152_WYG_453-2b"/>
厯非一官各有所職今何為不書盖予雖以文翰著銜<lb/>
其所職則啓沃輔翼有闗於上下者頗重大予於是無<lb/>
一能効焉書之徒以自貽愧也公孤穹階而居之若不<lb/>
能一日安者盖予性峭直狷介既無功業以為顯明之<lb/>
資又乏低昻以為植立之地不即去則罪日大愧日集<lb/>
士夫清議并以先所有者而奪之矣其歸而居家雖杜<lb/>
門謝客然猶有車馬遊從之樂有貧餓周恤之恵若未<lb/>
能絶意於世者盖遊從之樂所以章君上之賜周恤之<lb/>
<pb n="KR4h0152_WYG_453-3a"/>
恵所以侈君上之恩外此則非所知焉其不敢有䘏典<lb/>
文誄之請者盖無實徳而尚虛名此予平日所深恥者<lb/>
今若是是使予昭昭累士夫之餘㝠㝠為地下之愧魄矣<lb/>
尚幸有不死可持之以見先祖考於九泉者自揣平生<lb/>
無大過尤此心無少負焉耳今附諸石者俾來世子孫<lb/>
皆當嘆予不負以副其所無負者野亭配王氏同邑知<lb/>
縣覽女貞順柔則内範嚴整於女紅之事尤精巧初封<lb/>
孺人夫人今晉封一品夫人生景泰甲戌八月二十六<lb/>
<pb n="KR4h0152_WYG_453-3b"/>
日今年六十五庶黄氏生女二長王出適醫官姚錕次<lb/>
黄出適生員尹郊俱蚤寡子一即元嗣亦黄出孫男文<lb/>
孫女恩孫梅孫俱幼野亭生景泰壬申八月十五日誌<lb/>
成於正徳戊寅九月十五日時年六十有七也没之日<lb/>
久近未可卜元嗣續當鑱諸銘詞之末銘曰嗚呼野亭<lb/>
胡為而生胡為而仕胡為而歸胡為而死盖其生也窮<lb/>
天地之委和其仕也濫皇明之介祉考諸巳考諸人則<lb/>
歸有餘裕委者還濫者收則死獲所止嗚呼世有為野<lb/>
<pb n="KR4h0152_WYG_453-4a"/>
亭嗤者曰如斯如斯後有為野亭嗟者曰乃爾乃爾<lb/>
　　特進光禄大夫左桂國少師兼太子太師吏部尚<lb/>
　　　書華盖殿大學士贈太保楊文忠公神道碑<hi>趙</hi>
　　　<hi>貞吉</hi>
惟皇天篤我明之祐間出節臣為社稷𨽻二百年間如<lb/>
仁和于公暨新都楊公乗所遇時力於𨽻事最著矣盖<lb/>
正統己巳土木北狩正徳辛巳威武南征隕空沉陸變<lb/>
起非常非有握補天之器挾移斗之能安敢授受其間<lb/>
<pb n="KR4h0152_WYG_453-4b"/>
哉傳曰仲之生為齊也仲在則齊存矣徃事二際社稷<lb/>
之計賴二公居多安可忘耶于公巳表於憲皇之世楊<lb/>
公之没久矣頃者恭遇我皇上奉我世宗皇帝遺詔復<lb/>
公之官加贈太保諡文忠廕一孫為尚寳司丞一孫入<lb/>
監遣官祭葬恩數備至嗚呼休哉不忘臣下之勞其國<lb/>
家有道靈長之福乎于是始皆談誦公行事矣楊氏宗<lb/>
廕改窆公墓祠而祀之以碑辭屬予噫公希世之英也<lb/>
予茲之論其敢茍耶公事業詳具家傳今掇其大者以<lb/>
<pb n="KR4h0152_WYG_453-5a"/>
引士評之先導可乎公名廷和字介夫系出湖廣之麻<lb/>
城五世祖某避亂入蜀居新都父某母某氏以天順巳<lb/>
夘九月十九日生公幼以竒穎舉于鄉少年讀中秘書<lb/>
才器恢廓鄉先達司馬余肅敏夙重之歸老之日獨持<lb/>
大明律與别曰介夫當相天下為我熟此以助他日謀<lb/>
斷盖居館三十年修文講讀聲譽茂籍時輩視之巳若麟<lb/>
角鳳毛然久之以正徳丁夘冬自南戸尚書同長沙李<lb/>
公辦閣事是時孽璫之熖毒蒸寰宇數年内駭奔未息<lb/>
<pb n="KR4h0152_WYG_453-5b"/>
南平北討政府囂欱而長沙亦倦念去欲令公代巳也<lb/>
嘗語人曰吾於文翰有一日之長若經濟事須歸介夫<lb/>
夫余公識公于早嵗李相察公于同事非楊氏之鮑叔<lb/>
哉壬申冬李去公始獨任時公丁憂朝議奪情疏亟上<lb/>
議得寢惟令撫按官與坐守長随刻服制日促上道此<lb/>
起用輔臣之異數也噫公再進而時事益難為矣武皇<lb/>
帝匹馬捶居庸闗踰上谷入雲中望獵隂山旋以威武<lb/>
南下則天位虚拱將踰嵗矣嗟嗟自宸濠播亂訛言載<lb/>
<pb n="KR4h0152_WYG_453-6a"/>
路包藏禍心者難盡防禦人心將渙大勢將傾仕者詠<lb/>
同車之招居者懐恤緯之憂此何景耶公血誠隻影周<lb/>
旋其間逺奉綸音近承慈㫖大合衆謀小事獨斷竟俾<lb/>
邊無鳴鏑衢寡驚柝安平且泰俟上之回嗚呼可不謂<lb/>
公勞巳乎大駕至自通州事勢愈急四家銳卒環布蕭<lb/>
宻梟獍在側磨牙舕舌儻機事有一髪之纇則禍不測<lb/>
可忍言耶嗚呼危哉公外示安徐宻祈内㫖許其從事<lb/>
始以一刺詒彬入賀獸吻縳之按柙虎之機此蕭張擒<lb/>
<pb n="KR4h0152_WYG_453-6b"/>
信之智也旋以優賞犒思歸官卒令掃迹出闗成逐羊<lb/>
之勢此周勃收軍之勇也軍收而司農之印可不倒矣<lb/>
信擒而郿塢之臍可不焚矣嗚呼可不謂公功巳乎然<lb/>
後清宫警道迎真主開明堂而治之布明詔與天下更<lb/>
始而天下大定矣嗚呼可不謂公忠巳乎當是時公之<lb/>
勲名著矣風烈髙矣將造物者亦忌公耶尊親議起而<lb/>
事之大難處者亦随至矣遂以癸未冬去位盖公去而<lb/>
時事日異矣聞長老云公始定策迎立之際亦援徃代<lb/>
<pb n="KR4h0152_WYG_453-7a"/>
母子故事以動宫陛矣盖以安社稷為急不恤其他也<lb/>
建詔中外上于時無難焉遂行之耳心豈有他哉四子<lb/>
起而持之是矣第無肯亮公之心耳公可辨耶公嘗嘆<lb/>
曰衆尤交責吾何逃乎義之尤我命也人之尤我遇也<lb/>
事之尤我時也吾惟有去巳耳夫以公之圓機達識豈<lb/>
不奉詔者上之令也不便雖十易之孰禦特以處君父骨<lb/>
肉情理之間身任兩宫之責豈敢撡一切徑情之説必<lb/>
推心絜度劑量而調適之以和夫禮之至禮保忘名之<lb/>
<pb n="KR4h0152_WYG_453-7b"/>
完名俟泰陵掃宫役作而徐圖其後豈必盡晚哉然欲<lb/>
即以回執禮之論則勢有不可也豈非命哉公之决於<lb/>
去以免夫義之為我尤也徃在漢廷博議是者不以加<lb/>
秩負者不以奪糈據經研義非擊搏之司是當求裁無<lb/>
取立異之四子之於公奚為異是乎豈非遇哉公之決<lb/>
於去以免乎人之為我尤也世復有不齊之論出於意見<lb/>
之偏錮於習聞之久附聲和響齟齬實繁徒致聖主懐<lb/>
怒疑有諷嗾罪且不測豈非流俗未易卒變時固然哉<lb/>
<pb n="KR4h0152_WYG_453-8a"/>
公之決於去以免夫事之為我尤也以公之功勞靖忠<lb/>
而博此三去惴惴焉懼補過之無地也人臣之道豈易<lb/>
盡哉悲夫易曰王臣蹇蹇匪躬之故詩曰我思古人俾<lb/>
無尤兮殆公之謂也夫君子曰去易事也而公之去則<lb/>
天下惜之者為大業之未終也然聖皇念公則未嘗巳<lb/>
也何則漢宣偶一思故劒而左右測其意在於伉儷我<lb/>
世皇亦數起用舊臣而因識皇心之黙存於定策豈不<lb/>
然耶故十年之内九重懐憐意切矣然環詔雖勤而膚<lb/>
<pb n="KR4h0152_WYG_453-8b"/>
效未奏也假令公垂老尚在則皇慈豈忍俾終於棄捐<lb/>
乎應知珮可宵還劒當晝合矣惜乎天之靳之也恭惟<lb/>
我皇上知世皇之意也改元之初一洗釋之嘉勞憫忠<lb/>
以慰仁人志士之心勸忠臣孝子於來裔猗乎盛徳曷<lb/>
以加哉徃者奪門輩争甚于公之譴乃英皇獨難之爭<lb/>
者曰不如是則今日之舉無名而于公殱焉時惟憲皇<lb/>
帝知英皇帝之意也即改元初亦為洗雪而嘉勞憫忠<lb/>
于公復完嗟乎二公力於公家其忠同其受報亦類顧<lb/>
<pb n="KR4h0152_WYG_453-9a"/>
不異哉乃若我二聖之心則如天之覆也如地之載也<lb/>
如日月之照也窮刼賛頌不能盡矣傳稱公幼讀書日<lb/>
以巻計長於學無不貫惟以資經濟故於當代典章條<lb/>
格人才政蹟邊防阨塞軍伍錢役叢𤨏逺邇心計耳濡<lb/>
如身周旋而抵掌可述酬答機務之際殆裕如也張永<lb/>
以東厰功乞封巳持内㫖引内官劉馬兒例要公公曰<lb/>
劉以功封其族人非封自身也事載岳正類博稿中取<lb/>
示之乃巳其談笑解紛易易如此而不知由於宿昔之<lb/>
<pb n="KR4h0152_WYG_453-9b"/>
精博也至當大事智勇奮溢臨九死而不回此則非人<lb/>
易及亦非可易測者矣初輟草威武勑已濱死逮嗣君<lb/>
未至承制専斷者廿七日駕抑奸雄如泰如瓊稍疎皆<lb/>
足以死新詔裁革人數十四萬八千七百餘嵗省太倉<lb/>
粟一百五十三萬餘怨者洶洶謡曰終日想想出一張<lb/>
殺人榜于是公出入䕶以衛士益岌岌隣死矣然而不<lb/>
死也者才也亦忠也有黙相也者耳論者謂公委任半<lb/>
於古人而功勛倍之徃代以負荷危艱名世者皆當出<lb/>
<pb n="KR4h0152_WYG_453-10a"/>
公下信夫獨公閣僚廣東梁公之論尤確梁公曰天生<lb/>
斯人以了今日之事大匠之任不可代也於是虚閣中<lb/>
首席俟公起復至而居之斯則公未卒而論巳定如此<lb/>
故公少時常夢天門開遥瞻綽楔曰際昌時而公顯其<lb/>
老也復夢天門開有二幡導公冉冉以去而公卒公殆<lb/>
天人稟間氣而生者耶公在位一辭伯爵及太師太傅<lb/>
二辭錦衣衛千户廕三辭文職四品世襲廕居家儉素<lb/>
食不兼味衣命服外皆布素子弟科第相望不以為喜<lb/>
<pb n="KR4h0152_WYG_453-10b"/>
曰此末事也謹言行修身齊家斯人道之大者幼不好<lb/>
弄比老而聲伎不一至於前位極人臣而居處同於寒<lb/>
素顧濟物之心則拳拳無時巳也公生多宦遊每歸則<lb/>
為郷人建一恵政初通水利灌涸田萬頃鄉人徳之號<lb/>
為學士堰次建坊牌費修縣城城成賊至救生命以萬<lb/>
計次置義田於城西北以贍族人盖三歸而修創利物<lb/>
業三焉公之加意人間世何如哉若他言行之詳當有<lb/>
如王巖叟馬永卿輩書之今未易舉也公上三世皆贈<lb/>
<pb n="KR4h0152_WYG_453-11a"/>
如官元配黄氏贈一品夫人生子慎正徳辛未科及第<lb/>
第一繼室喻氏内江人封一品夫人無出側室蔣氏封<lb/>
孺人生子惇兵部主事恒中書舍人先公卒忱舉人女<lb/>
二長嫁修撰余承勛次嫁舉人劉大昌孫男十人某尚<lb/>
寳司丞某廕生公以嘉靖己丑六月二十一日卒於正<lb/>
寢於是慎以議禮謫戌永昌以撫臣議奏許一奔喪巳<lb/>
而惇忱亡而諸孫幼公處淺士者四十年紀綱家務以<lb/>
付慎繼室黄氏云氏遂寧黄尚書第二女有才志幾幾<lb/>
<pb n="KR4h0152_WYG_453-11b"/>
楊氏嬰臼矣亦天以報公勤勞王家也嗟乎宣孟之忠<lb/>
成季之勲天之所以報公者豈有既哉某曰惜乎予言<lb/>
也陋不能為公重聊持論以俟後之賢者耳因憶年二<lb/>
十時以諸生謁公公器之去四十五年得矢公薦藻之<lb/>
辭俯仰人代傷慨悲謌為之唏嘘辭曰<lb/>
坎坎擊皷導江之浦雲頂山前鶴化仙鶴鳴壘畔雲騰<lb/>
雨聊騁目兮四顧望夫君兮容與九疑雲淨喜回峯三<lb/>
峽濤平愁枉渚愁莫愁兮夜未央思莫思兮東方曙衡<lb/>
<pb n="KR4h0152_WYG_453-12a"/>
門空閉鎻松筠水逺山長會能取跂靈駕兮未來悄睊<lb/>
睊而延佇<lb/>
　　右迎神之曲<lb/>
擊鼔其鏜鳳山之傍松鳴風兮聲琳琅葭涴月兮容蒼<lb/>
蒼渺一夕兮平生睹君子之輝光琴瑟齊御千徽張妙<lb/>
舞並奏進樂方樂莫樂兮兼相忘醉莫醉兮無何鄉天<lb/>
庭忽有䨥華飛薪傳火兮燈交光儼雲駢兮羽盖顧形<lb/>
骸兮難將<lb/>
<pb n="KR4h0152_WYG_453-12b"/>
　　右侑神之曲<lb/>
擊鼓其嘈金沙之郊雲㝠㝠兮水滔滔嘯于岫兮鳴于<lb/>
臯君乗舫耶乗屩石嚙月兮山嵪掀髯扼腕談何髙登<lb/>
樓慷慨意初消喜相逢兮雲中簫愁相追兮澗中濤百<lb/>
年懽會在今朝君不留兮我心勞忽空明兮澹足蹇獨<lb/>
立兮逍遥<lb/>
　　右送神之曲<lb/>
　　特進光禄大夫上柱國少保兼太子太傅吏部尚<lb/>
<pb n="KR4h0152_WYG_453-13a"/>
　　　書武英殿大學士致仕贈太傅諡文襄桂公墓表<lb/>
　　　<hi>胡松</hi>
余行部徃來安仁過故相桂文襄公里問其遺言徃事<lb/>
叅以他日睹記盖泫然悲焉嗟乎世人貴耳賤目智既<lb/>
不足以知人而情又蔽於先入亦何惑乎賢哲之蒙猜<lb/>
詆也公平生大節在讀書好古篤志躬行孝友介特甘<lb/>
貧尚志以聖賢行業為巳任跡其執禮守正不謟不回<lb/>
三為令尹至遭讒積忤數被折辱而曽弗有所悔易此<lb/>
<pb n="KR4h0152_WYG_453-13b"/>
豈章句豎儒伈伈然以冠纓組綬為性命者哉唯其志<lb/>
不茍合故釋褐至十五年仕纔厪厪南京刑部主事爾<lb/>
至於遭被知遇致身思報日夜敷納罄竭忠慮其大者<lb/>
如専聖學明聖敬與其希天之學之疏若皇極訓解修<lb/>
明學政公之學忱識其逺且大矣盖公少與其兄古山<lb/>
先生師事康齋吳聘君門人張先生方在布衣即有匡<lb/>
濟天下之志故其在家在邦論議蹈迪事依於古而深<lb/>
天人之藴此其淵源所自來逺矣余嘗誦讀公集其言<lb/>
<pb n="KR4h0152_WYG_453-14a"/>
無非天下國家大計若明倫大禮諸疏論定久矣姑置<lb/>
不論即如輿地圖叙論一書其於兵樞民政戎索海防<lb/>
鹺法儲要備殫心力真有王臣蹇蹇匪躬之故夙興夜<lb/>
寐洒掃廷内之義使當時百執事有味其言交相修飭<lb/>
屢省力行于巖廊之上而施及朔易炎海之壖豈至使<lb/>
主上憂勞南北赤子若此其亟耶盖公巳逆睹豫策于<lb/>
三十年之前矣世徒見公由主事不數年致位公孤遂<lb/>
爾娟嫉譁然攻之而豈知古人自耒耜版築間即以爰<lb/>
<pb n="KR4h0152_WYG_453-14b"/>
立顧勝與否耳矧公其時登第且二十載而其才與徳<lb/>
又恢恢實有餘地耶今之世固有官為太宰身都上相<lb/>
而野無百畆之腴家乏百金之積蕭然敝宅澹然不異<lb/>
為令尹時耶或又謂公嘗排王先生伯安之學殆於<graphic n="KR0945" url="https://raw.githubusercontent.com/kanripo/KR-Gaiji/master/images/KR0945.png" mimeType="image/png"/>
忌余竊以為不然盖陽明兩廣之役實由公薦其謂一<lb/>
時天下之才無出陽明右者田州之事非斯人不足以<lb/>
濟是心也天下之公心也乃其後或被訶禁操切自其<lb/>
並時在位意見識趣之不同為人所誤則有之所謂晏<lb/>
<pb n="KR4h0152_WYG_453-15a"/>
嬰不知仲尼命也然晏嬰雖不知仲尼而其節儉正直<lb/>
能以其君顯於天下後世要無損其賢也可以一眚病<lb/>
大賢耶矧加誣増飾其鄉人固有說也盖孟子曰人有<lb/>
不為也而後可以有為陸敬輿曰吾上不負天子中不<lb/>
負所學下不負斯民公實兼而有之其必為賢臣名弼<lb/>
而不為俗吏陋儒無疑余恐後世距公日逺不盡知公<lb/>
行事爰語長史君請為掇其大都表諸隧道焉<lb/>
　　大學士對南山隂王公墓誌銘<hi>董復亨</hi>
<pb n="KR4h0152_WYG_453-15b"/>
萬厯三十一年嵗在癸夘十二月二十二日前吏部尚<lb/>
書兼東閣大學士對南王公卒於家訃聞上為輟朝震<lb/>
悼曰此朕舊學骨鯁臣勅賜祭葬如一品禮遣行人徃<lb/>
營葬事特贈少保廕一子尚寳丞予諡文端公先是雖<lb/>
以儲議忤上㫖然上素重公為人意公年未至旦暮召<lb/>
用故於公之没所為褒䘏録廕有加禮云巳公冢子濬<lb/>
初孝亷以某與公後先讀中秘書意氣素相契合持狀<lb/>
乞銘按公諱家屏字忠伯號對南先世太原人後徙鳳<lb/>
<pb n="KR4h0152_WYG_453-16a"/>
翔國初有長眉王者以南京龍江衛士從文皇帝北征<lb/>
留屯塞上遂即大同之山隂家焉七世祖顯生文秀文<lb/>
秀生得林俱種徳不顯得林生沖仕為邑尉沖生縉仕<lb/>
為臨邑令縉生黄坡公朝用朝用生石溪公某即公父<lb/>
舉明經不仕配韓淑人以嘉靖丙申閏十二月二日舉<lb/>
公而石溪公當公舉之夜夢仙仗擁玉童自雲中下覺<lb/>
而心獨自喜曰必大吾門公生而警敏絶倫顧端凝不<lb/>
好弄戯七嵗韓淑人見背繼母梁再繼景皆子公如其<lb/>
<pb n="KR4h0152_WYG_453-16b"/>
所出髫嵗𨽻博士籍才名籍甚甲子舉本省郷試乙丑<lb/>
禮部試不利歸丁石溪公艱又三年隆慶戊辰成進士<lb/>
廷試讀巻原擬一甲二名既傳臚二甲二名盖穆廟偶<lb/>
有所錯綜故然公亦若為罔聞也已選庶吉士髙第庚<lb/>
午授翰林院編修與修世廟實録尋教習内書堂辛未<lb/>
分校禮闈暨萬厯改元又與修穆廟實録甲戌陞修撰<lb/>
乙亥建復起居注佐以史臣六人公首與選會日講員<lb/>
缺公又以翰撰先補時上沖齡向學日御講筵公從諸<lb/>
<pb n="KR4h0152_WYG_453-17a"/>
耆宿後開導剴切音吐瀏亮上為傾聽親書責難陳善<lb/>
四字賜之巳退謂左右曰王講官大是端士盖巳識公<lb/>
為公輔器有意用公矣居一年所以病謁告賜金幣許<lb/>
馳驛行巳夘仍以翰撰召充日講官同修會典又三年<lb/>
壬午陞洗馬踰月陞庶子明年癸未主考武塲進少詹<lb/>
兼侍講學士掌院篆明年甲申春解院篆教習庻吉士<lb/>
亡何陞禮部左侍郎兼官如舊巳改吏部左踰月詔兼<lb/>
東閣大學士入閣辦事與大倉王公同日宣麻麻下都<lb/>
<pb n="KR4h0152_WYG_453-17b"/>
人士動色相慶上聞之喜甚曰宋相文富朕相二王當<lb/>
俱賢於夢卜矣公既受上知遇黒頭大拜每感奮思報<lb/>
遇召對暖閣或偕同官議處章奏多所籌賛乙酉從視<lb/>
夀宫賜一品飛魚服風霾為灾公同閣臣條上寛䘏四<lb/>
事大旱扈上步禱南郊召對面奏俱蒙嘉納明年丙戌<lb/>
景淑人卒于京邸詔賜賻布銀幣給三代誥命祖父俱<lb/>
贈如公官公既奉景淑人喪還山隂而上猶虚位待公<lb/>
有以推閣臣請者上不允巳丑公服方禫除即家詔進<lb/>
<pb n="KR4h0152_WYG_453-18a"/>
禮部尚書趣還内閣遣行人徃迎凡三疏辭俱不允踰<lb/>
年至是時上御朝漸疏公入數月猶未及面於是上言<lb/>
臣非敢希一覲天顔為恩寵但邇來朝講久闕儲位久<lb/>
虚郊廟久代章奏久留似於聖徳朝常闗係不細請以<lb/>
聖節出御畢發章奏以慰海内喁喁之望上覽疏感動<lb/>
遣中官諭㫖曰巳悉卿忠愛翌日為出御門延公進見<lb/>
庚寅元日上御便殿召閣臣入對因出元子見之公同<lb/>
長洲新安太倉面請諭教退復再請冊立久之公自以<lb/>
<pb n="KR4h0152_WYG_453-18b"/>
受上特恩起用踰年諸所靖獻多鬱結不得伸乃累上<lb/>
疏自劾大畧謂日來灾異頻見疆圉弗靖重以議論紛<lb/>
拏風紀漸壊臣伴食中書一籌莫效更皇子沖睿中外<lb/>
繫心不宜延稽大禮以開羣疑又禁庭僕御之臣喜怒<lb/>
過當訶責太嚴恐上累聖徳下滋危懼臣雖私抱隱憂<lb/>
而才誠綿薄不能動主請如漢用灾異策免三公例罷<lb/>
臣以應天變上未允温㫖敦趣至三乃出視事公既不<lb/>
得請而私念建儲一事乃國家安危一大機括若大小<lb/>
<pb n="KR4h0152_WYG_453-19a"/>
臣工以去位争明主可為言當不難轉移十月公復同<lb/>
諸閣臣請冊立而大宗伯東阿于公亦合九卿三請詔<lb/>
諭候㫖行且譙讓廷臣激聒奪禮官秩於是長洲新安<lb/>
太倉三公各惶恐歸第引疾謝而新安太倉奉諭㫖陳<lb/>
謝疏中語涉冊儲上復持不下公居中調劑上意稍解<lb/>
詔趣三公出旋遣中使李浚諭公冊儲之禮當明年舉<lb/>
行若廷臣再有奏擾直過十五嵗方行公見聖示有期<lb/>
喜曰此宗社之福也乃擬傳札以進請宣示百僚且曰<lb/>
<pb n="KR4h0152_WYG_453-19b"/>
十五嵗之諭宻示恐不宜入之帖中又度未必下以便<lb/>
先録馳報大宗伯于公即具疏覆并隱十五嵗語而科<lb/>
臣亦具疏回話如公㫖上復遣諭公浚所傳原不許宣<lb/>
示奈何令禮臣知之且部科疏是何等語然雖不懌而<lb/>
無奈中外公論何僅奪部科俸儲議遂決公居閣七日<lb/>
疏凡七上於是長洲新安太倉亟推公有定策手各自<lb/>
以為不如公公方且杜門請罷累詔趣公始出明年辛<lb/>
夘八月工部郎張有徳以造辦錢粮請時太倉歸省長<lb/>
<pb n="KR4h0152_WYG_453-20a"/>
洲乞告獨公與新安直閣恐有徳言入激上怒因具揭<lb/>
署三臣名引前諭㫖請上果大怒責輔臣朋黨比下長<lb/>
洲欲於中委曲調劑因宻揭前疏臣不與聞而上怒竟<lb/>
不解乃更期三年新安策免長洲亦用言者罷免公力<lb/>
引罪言國今日所請本臣前嵗所宣臣實誤國且悮部<lb/>
科諸臣稽宗社大計請留國併留時行獨罷臣還不報<lb/>
而手諭公携藥餌扶掖入閣公乃擬敇請趣大倉入侍<lb/>
而是時蘭溪業以長洲荐同公直閣辦事矣明年壬辰<lb/>
<pb n="KR4h0152_WYG_453-20b"/>
正月科臣李獻可等以豫教請嚴㫖降罰公封還且力<lb/>
請寛宥獻可等不報而他會救科臣者更得重譴甚諭<lb/>
杖於是公力請求罷疏中大畧謂臣竊不自揣妄希古<lb/>
人但道臣沆以為不可之意輙敢封還御批不謂致激<lb/>
上怒譴訶謗榜株連累累是諸臣之得罪皆自臣始且<lb/>
詢之同官知奉㫖責臣希名臣所希之名不過期上為<lb/>
堯舜之君而臣得附堯舜之臣若棄名不顧將阿諛茍<lb/>
容雖許敬宗李林甫之奸佞無不可為是乃九廟神靈<lb/>
<pb n="KR4h0152_WYG_453-21a"/>
所隂殛天下萬世所唾罵也上不省而公復疏言臣犬<lb/>
馬微誠不能感迴天意至建儲大典冊立或可少待豫<lb/>
教委宜蚤圖科臣所言未為差謬譴訶一出逺近驚疑<lb/>
使臣復依違保禄淟涊茍容正汲黯所謂從諛承意䧟<lb/>
主不義貽辱朝廷者也願亟賜罷歸以全晚節上復不<lb/>
省巳遣中官諭卿洗沐數日其亟入閣辦事公去志益<lb/>
決復上疏言臣不能委曲停調從容緩解而封還御批<lb/>
咈上取罪誠萬死不敢辭但皇子于皇上父子至親<lb/>
<pb n="KR4h0152_WYG_453-21b"/>
冊立與豫教典禮至大言係至親事闗大典有何宜怒既<lb/>
荷天言切責又兼温㫖慰留雨露霜雪靡非至教但臣<lb/>
以孤忠自立之身抱下愚不移之疾俯循沈痼既非數<lb/>
日可痊仰冀生全實以一裭為幸仍不省公堅卧不出<lb/>
至三月廷試公辭免讀巻乃予告賜乗傳歸公具疏備<lb/>
條君徳時政安攘大畧末猶及建儲事且云情依依而<lb/>
戀主猶回棄婦之頭心惙惙以憂時横洒孤臣之淚讀<lb/>
者皆為隕涕當公之去或有以書挽之者曰以道事君<lb/>
<pb n="KR4h0152_WYG_453-22a"/>
不可則止謂止而不諫也公大臣也獨不能濡忍以就<lb/>
大事而悻悻如言官取一決自快為公怫然曰漢有胡<lb/>
廣中庸今乃有公論語乎且古之人主惟所欲為皆以<lb/>
大臣持禄小臣畏罪有輕下心耳假大臣不愛爵禄小<lb/>
臣不畏誅罰事尚有濟聞者服其確論公雖去而上素<lb/>
重公竟思公言黙定萬世之策以甲午年元子出閣講<lb/>
學又七年辛丑冊立公聞之仰天舉手加額曰上幸用<lb/>
臣言臣死可瞑目齋沐具表賀壬寅上亦遣行人賜羊酒<lb/>
<pb n="KR4h0152_WYG_453-22b"/>
存問官一子中書舍人公具疏謝疏中猶及勤視朝罷<lb/>
礦稅起廢佚諸大事而入奏者為削數言公大懊恨明<lb/>
年癸夘公病病中夢同司馬文莊公應制詠獻芹獻曝<lb/>
詩寤猶能舉其詞及委頓寢語悉君國事一語不及家<lb/>
公體貌魁岸器局恢𢎞雅負經濟才而空欵悃愊力以<lb/>
天下為己任居嘗喜愠不形至遇國家大事與闗生平<lb/>
名節則嶄嶄嶽嶽即賁育無以奪之方公纂修時適新鄭<lb/>
當國見公所書其兄中丞事恚甚諷改之公屹不為動<lb/>
<pb n="KR4h0152_WYG_453-23a"/>
江陵病劇盈朝為建醮予時目公笑曰古人為君父禱<lb/>
今禱為相耶因約不徃既江陵敗上怒不測禍且及泉<lb/>
壤予宻與公約謂其人功過不相掩公即慨然屬草將<lb/>
以經筵日同疏面奏會有㫖從末減乃巳其不隨人炎<lb/>
涼固如此又公直閣時曽少卿乾亨有條陳汰武弁疏<lb/>
未及上以閲邊行而各衛官聞之因遮少卿兄尚書同<lb/>
亨於朝大呼噪欲甘心焉公聞狀亟出遣人傳諭曰若<lb/>
曹無狀敢于禁庭窘辱大臣獨不畏赤若族耶衆始解<lb/>
<pb n="KR4h0152_WYG_453-23b"/>
散巳下兵部欲貰不問公曰恐啓奸雄窺伺之心元魏<lb/>
張尋事其前車也因行五府詰主名者置之法聞者莫<lb/>
不多公鎮定之功先是蒲坂張公繼江陵為政以同里<lb/>
故數從公受策多所規益其後時政益務發舒而一二<lb/>
新進少年務詭激射名爭求多于當事者公正色中立<lb/>
不稍假借獨以大義擘解之即一二新進少年又靡不嚴<lb/>
重公也公于書無所不窺下筆風發泉湧千百言立就<lb/>
自成一家獨不喜聚徒講學曰學貴躬行標榜何為敦<lb/>
<pb n="KR4h0152_WYG_453-24a"/>
倫砥節内行純備奔景淑人之喪號擗過毁人尤難之<lb/>
與人交有始末居郷豈弟寛和人人自謂親巳然非意<lb/>
相干輙以理遣慎取與一介不茍宗族親友窘急不惜<lb/>
傾貲賙之嘗大書客座有橐裏金錢揮巳盡枕中軒冕<lb/>
夢皆空之語殁之日幾不辦葬焉大宗伯于公業草公<lb/>
傳稱公守城深堅招不來麾不去有古社稷臣風盖以<lb/>
汲長孺況公也余謂公風度鑒裁似張子夀忠誠體國<lb/>
負海内重望似司馬君實然明皇於子夀生不用其言<lb/>
<pb n="KR4h0152_WYG_453-24b"/>
没始思之遣人祭吊曲江公以議儲去位而即以建儲<lb/>
蒙上存問録廕遇若過子夀獨君實起家入中書變熈<lb/>
豐為元祐史稱其有旋乾轉坤之功數十年來礦稅使<lb/>
者四出殃民不啻熈豐之政余輩碌碌即叩閽泣血無<lb/>
力回天公上畏相也海内望公如望嵗旦暮且兾公再<lb/>
起同心協力拯濟一二乃公顧溘焉先徃不及如君實<lb/>
一奏旋乾轉坤之功嗟嗟上即用公而不能終用公國<lb/>
家即得公之用而不能竟公之用人之云亡可勝痛悼<lb/>
<pb n="KR4h0152_WYG_453-25a"/>
然上之終始以禮遇公與公之死生以道事主真可云<lb/>
聖主貞臣百代一時者矣元配霍氏封兵部主事宗嶽<lb/>
女未廟見卒累贈淑人繼配李氏處士松女累封淑人<lb/>
貞靜勤敏善事舅姑饗客供祭事事精辦然性朴素<lb/>
既貴猶綦縞過諸戚屬諸戚屬相視而笑不顧也曰吾自<lb/>
安之公課弟璽或過嚴淑人輒從旁解之至譙責諸子<lb/>
輒不少寛假曰我子豈同先姑子哉遇霍氏有加禮至<lb/>
李氏外家竟不肯私一錢以公歸之明年卒公每念之<lb/>
<pb n="KR4h0152_WYG_453-25b"/>
輒泫然泣下公生嘉靖丙申閏十二月初二日卒萬厯<lb/>
癸夘十二月二十一日霍淑人生嘉靖丙申七月十三<lb/>
日卒嘉靖甲寅五月二十五日李淑人生己亥閏七月<lb/>
二十八日卒癸巳十一月初二日子男八濬初乙酉舉<lb/>
人娶大理寺評事霍廷楠女湛初中書舍人娶兵部主<lb/>
事孫訓女繼娶陕西兵備按察使李楠女泲初廩生娶<lb/>
陕西兵備副使薛綸女汲初廪生娶湖廣布政使安嘉<lb/>
善女俱李淑人出㵸初庠生亦娶綸女側室林出演初<lb/>
<pb n="KR4h0152_WYG_453-26a"/>
聘山東兵備副使薛綸女灝初未聘俱側室徐氏出泂<lb/>
初㓜側室某氏出女二長李淑人出適國子生郭煥然早<lb/>
卒次徐氏出適庠生李昌時孫男六濬初出者泰庚娶<lb/>
戸部主事焦承光女泰筴娶舉人鄧應元女泰符聘張<lb/>
進士爾基女泰籥聘文學隣女沛初出者劉寄尚㓜孫<lb/>
女七濬初出一適施應圻一適郭震祥湛初出一泲初<lb/>
出一汲初出一瀹初出二俱㓜曽孫男一泰庚出卜以<lb/>
甲辰十一月安葬桑乾之陽銘曰雲并之間昴畢分野<lb/>
<pb n="KR4h0152_WYG_453-26b"/>
七寳五峯盤礴南下人文苞孕千年未吐宋唯畢公公<lb/>
今繼武公之心事月白風清公之器宇川静岳停賈董<lb/>
文章富韓經濟講筵侃侃受知於帝帝曰良弼侍予左<lb/>
右先後匪躬謇諤匡救儲議紛紜公獨疑悃雖忤帝㫖<lb/>
終定國本歸休山右人仰東山新法嗷嗷日望賜環繼<lb/>
拜儲詔隂館之里仰天跪呼臣死可矣踰嵗告灾星流<lb/>
雲淡黄鳥有悲青史無恨帝念魚頭吾之舊學褒䘏録<lb/>
廕禮崇恩渥予常目公殆庻王佐文端易名千古不磨<lb/>
<pb n="KR4h0152_WYG_453-27a"/>
鬱葱佳氣桑乾之陽偕兩淑人于焉徜徉施及子孫永<lb/>
世匪懈石馬秋風望之下拜<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0152_WYG_453-27b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　明文海巻四百五十三<lb/>
</p>
<p>
</p>
  </div>
</body>
</text>
</TEI>
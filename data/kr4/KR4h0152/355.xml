<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>明文海卷三百五十五</head>
    <p>
<pb n="KR4h0152_WYG_355-1a"/>
欽定四庫全書<lb/>
　明文海卷三百五十五　　　餘姚黄宗羲編<lb/>
　　記二十九<lb/>
　　　遊覽<lb/>
　　金溪遊記<hi>王慎中</hi>
一畞之宫環堵之室墐陰而牖明畜妻子其中而身與<lb/>
為處出户而行前有擊轂之車而後有連帷之袵驟而<lb/>
之乎空曠之野寂寞之濱蒼山崒嵂而髙起緑波澹蕩<lb/>
<pb n="KR4h0152_WYG_355-1b"/>
而長浮則為之忽然而喜如出幽窒脱縳束耳目為之<lb/>
加明手足為之改適此何異乎飫梁肉者悦蔬茹之食<lb/>
酗酎醴者暢清冷之漿其舎醇醲而即疏泊而不得謂<lb/>
之知味也由其無所得于此徒以迫刧於喧湫嗸雜之<lb/>
甚意煩氣倦急於有所投而自解峙者知其為山逝者<lb/>
知其為水而豈為有遇於巳哉甞試登髙丘泛長川見<lb/>
夫樵夫牧豎罟師估人爭道而捷馳疾榜而擊汰以家<lb/>
為赴望望然不及如其去山水之不速而恐其或後以<lb/>
<pb n="KR4h0152_WYG_355-2a"/>
彼觀之則醇醲之可舎固在山水而城郭室家其疏泊<lb/>
而思即者矣物之羙惡無常態而有定形山水之為佳<lb/>
而城郭家室之為垢濁亦美惡之大齊也由樵夫牧豎<lb/>
罟師估人觀之則所謂佳與垢濁者舉易方而值處世<lb/>
之偶得放於山水輒自謂絶去喧湫嗸雜之患方多其<lb/>
所遊之適以傲乎城郭聚而室家居者之人吾亦未知<lb/>
其美惡之所常也飲漿冷者暫快而非甘甞蔬食者少<lb/>
蘇而不美其甘美之常固在酒肉也彼驟之而忽喜者<lb/>
<pb n="KR4h0152_WYG_355-2b"/>
意豁於久煩之餘氣舒於積倦之後喜且未幾厭己生<lb/>
矣何必不為樵夫牧豎罟師估人而何以笑彼之望望<lb/>
凡物之美惡無恒而人情之欣厭有向昩者挈情以狥<lb/>
物中之厭欣變於外之美惡迭欣迭厭而不知自主惟<lb/>
明者為能以情御物物變於外而不足以易其中之所<lb/>
樂樂之取於物者未甞無所寄而皆其自足於中者之<lb/>
所取則惡者未甞不美而況於其美然後美惡者卒歸<lb/>
于有恒而皆吾之所御欣且不得而有而何有於厭茍<lb/>
<pb n="KR4h0152_WYG_355-3a"/>
其無所厭則遇物皆適無之而不喜而奚待於忽然葢<lb/>
吾泉州之江自諸山發源而下建瓴而急㵼至於金溪<lb/>
而始演洋渟潏山起於兩涘髙深之景相得草樹互映<lb/>
雲烟相鮮兹亦山水之勝處也之焉而忽喜者不知其<lb/>
幾何人而吾獨與黄應初洪舜臣二君徃遊而樂焉當<lb/>
其舉杯相屬唱咏方希而諧笑間作計彼驟之而喜者<lb/>
亦必有以同乎此而山之盎然而静止水之沛然而流<lb/>
行接於吾目著於吾心形器都遺而神情獨遇信有彼<lb/>
<pb n="KR4h0152_WYG_355-3b"/>
所不能同而吾三人者亦可以目擊而道存而不可以<lb/>
口説喻也然而其樂可以忘言而其遊不可以無述故<lb/>
予為記其意如此使世之好遊者知吾三人之遊而能<lb/>
樂葢有以御乎物而談山水之美者必出於吾而後為<lb/>
山水之美常也遊之日為嘉靖戊申八月七日應初名<lb/>
淑清南安人舜臣名朝選同安人而予晉江遵巖居士<lb/>
王慎中也<lb/>
　　遊鳯凰山記<hi>王慎中</hi>
<pb n="KR4h0152_WYG_355-4a"/>
自遼城東行三日出連山隘又一日至鳳凰山去朝鮮<lb/>
境尚百有餘里土人稱為開州其地蒼莽無人之塲山<lb/>
勢周環連亘不絶惟南靣少缺如人臂合抱而掌未及<lb/>
接者首尾低昻大麓偃伏左右若両翅東西相望宛如<lb/>
一大山不知其中能寛開空隙也予初以使事未遑登<lb/>
覽春三月廿有二日還過其地遼東都司李君本正以<lb/>
千五百騎行迓適日莫按營於此因與副使錦衣衛武<lb/>
士英三人連轡鼓吹而前皆叠石為城隨山障塞巉巖<lb/>
<pb n="KR4h0152_WYG_355-4b"/>
崩毁過半其缺處為門石臬鉄樞沙土中猶隠約可見<lb/>
門外稍東西向有水闗架石作梁水聲幽幽然出叢薄<lb/>
間若訴語者入門左折而西髙崖絶巘上有土臺隆隆<lb/>
意時當瞭逺處也右折而東盡溪谷涯際有舎一楹覆<lb/>
地為椽上無片瓦惟朽餘壁立不知何人所常依息疑<lb/>
野人射獵時信宿草具也自兹北行皆平曠幾二里許<lb/>
石級頽殘瓦礫零落若官府廢治乂二里許正北山㘭<lb/>
處適與所入門相對皆灰隔重石為闗兩旁積石方尺<lb/>
<pb n="KR4h0152_WYG_355-5a"/>
者千餘若將下墜郤敵者極北南立四顧平帖藏風蓄<lb/>
氣真天造地設儼然千家城郭四隅松栢彌山荆榛被<lb/>
道豺狼虎豹麋鹿狐免之迹交羅其間不可復進徒擁<lb/>
立流望惆悵興思而已或者以為殆全燕時郡邑又以<lb/>
為故髙麗時城堡又相傳唐太宗征東下其地甞頓兵<lb/>
于此是皆不必盡然而亦未必盡不然但其東北與女<lb/>
直海西之境相接而此山正當其衝故當時立城置守<lb/>
以控扼之經營締造可謂得矣又孰知今日凄凉荒落<lb/>
<pb n="KR4h0152_WYG_355-5b"/>
而為過客之悲也嗟夫禹貢職方所載區域變遷更置<lb/>
不知其幾何而始致今日之全盛合一遺踪故迹無處<lb/>
無之得失興亡各由其道是皆不足弔者而暇為荒徼<lb/>
悲哉相與一笑還營書此為記<lb/>
　　遊筍江記<hi>王慎中</hi>
郡侯程習齋公治泉之八月政既通矣天答之嵗而民<lb/>
悦其生公乃得與客遊于筍江之滸夫其浩漾澄涵之<lb/>
水流日夜之不息演洋洄洑放乎大海浮於曲折迤邐<lb/>
<pb n="KR4h0152_WYG_355-6a"/>
之逺不知其幾百里而空曠寥廓際乎目之所極若在<lb/>
几席之外膏原漫隰彌望逶靡畫什伍而理縱横巒驤<lb/>
峰踴迅勢驟形凜乎其不可控臨兩崖而四眺則若逗<lb/>
若拱徊翔停峙睠留而不去各獻妍態映燭乎玲瓏泓<lb/>
澈之間而光晶新爽飛散下上媚雲氣而麗烟霏葢亦<lb/>
竒矣若夫高帆疾艣出没于霧濤風浪相啣首尾而離<lb/>
離漁蓬釣艇謳嬉逓發前唱後和擊楫空明魚沉而鳥<lb/>
起川虚山蕩於微茫晻靄之中灌木菀栁之駢羅鸛鵠<lb/>
<pb n="KR4h0152_WYG_355-6b"/>
棲止鳬鷺還集輕簷細梠隨曲成構延旦反複鑒晴波<lb/>
而漾倒景斯則民事之動因乎山水而公與客得以為<lb/>
瓌傑詼怪之觀者也至於靚粧袨服㑹一州之士女沿<lb/>
隈循涘而不可選紛散互合莫窮其來徃之所從文蓼<lb/>
芳荃之繽郁遺履舄而罣桂裳激豪吹之清越哀䌓絲<lb/>
之要𦕈淋漓顛倒徙倚雜遝忘其岐道之所向而忽乎<lb/>
日之將夕斯則生人之娯感乎物節而公與客又得以<lb/>
同其歡適嘉洽之意者也公飲酒樂甚顧謂客曰吾所<lb/>
<pb n="KR4h0152_WYG_355-7a"/>
得以為觀者彼方勞於有所營役役而不得休而豈知<lb/>
是之為美而吾獨得之以為遊娯於物節者知以為遊<lb/>
矣徒狥乎耳目之好而甘於漿炙之味而烏知吾之所<lb/>
樂惟我能與之同其意而彼豈誠能同於我哉今日之<lb/>
遊葢亦云樂矣然而此江常在泛日月之無窮前乎遊<lb/>
此者不知幾何人而聲磨跡滅與水俱逝皆巳化為浮<lb/>
漚游沫而不可㝷矣不有文字以託於不冺則後之人<lb/>
孰知吾與公等之樂於是也乃舉酒屬予曰子宜圖之<lb/>
<pb n="KR4h0152_WYG_355-7b"/>
予復於公曰昔叔子峴江山公習池與夫栁惲之具區<lb/>
蘇子瞻之西湖其光景物象極備一時之美文雅照耀<lb/>
意氣雄俊既擅絶於當日而流風餘韻於今猶可稱思<lb/>
至其從吏鄒湛侍兵葛疆以及方外惠勤參寥之徒皆<lb/>
因以不没於後世然則客方有託於公而此江雖常在<lb/>
其名或當由是以顯公顧謬意鄙陋無能之文為足以<lb/>
圖不泯之盛事豈不過哉言巳酒罷公揖客别而予退<lb/>
為之記<lb/>
<pb n="KR4h0152_WYG_355-8a"/>
　　遊清源山記<hi>王慎中</hi>
登髙望逺攬山水之竒變娯耳目於清曠寥廓之表而<lb/>
窅然失一世之混濁天下之樂宜無此踰者牛山之遊<lb/>
美矣而景公以之雪泣沾襟不能自止羊叔子登峴山<lb/>
以臨漢水至與參佐相語悲咽憮然而罷何情之反也<lb/>
以景公之愚睠然覽齊國之富恐其一旦忽然去之而<lb/>
死而不得免其意之卑而晏子笑其不仁宜矣叔子慨<lb/>
然顧其一時之功愛而難忘慮他日之易冺撫當身之<lb/>
<pb n="KR4h0152_WYG_355-8b"/>
懽而不足以自慰可謂賢者其當樂而哀以身為累而<lb/>
不得盡悦生之性亦何以異于不仁者之悲嗟乎富貴<lb/>
之君侯功名之卿士窮天下之欲無所不足志滿氣盛<lb/>
其多取於物而備享之以為快何所不得宜其兼得於<lb/>
山水而牛山峴首之勝反以出涕而興嗟彼其念富貴<lb/>
之可懷而傷其不得久有喜功名之甚冀於垂永而患<lb/>
其無聞則雖左山右江履崷崒而俯濤瀾而不能有其<lb/>
樂寧獨不樂而已且為之感慨而哀孰知夫蒼厓翠壁<lb/>
<pb n="KR4h0152_WYG_355-9a"/>
發舒氣象而凌薄光景亦導憂増戚之物也當其戒具<lb/>
徃遊固以酣乎奢佚之驕羨倦乎勲伐之勞勤思取樂<lb/>
于山水之間以適耳目之娯卒之求須臾之樂而不可<lb/>
得豈非以其所都者厚與所挾者高起于濡戀矜顧而<lb/>
然耶富貴功名者之于山水其果不得以兼取也清源<lb/>
山者泉州之名山也予甞以暇日徃逰於其間好事者<lb/>
徃徃撰殽酒躋山之巔就予而飲食之因輒相命為遊<lb/>
攀援險絶探討幽窈極意所止有從有否不為恡也顧<lb/>
<pb n="KR4h0152_WYG_355-9b"/>
視其蹈踽寂寥﨑嶇而盤桓何足以望牛山之儐從峴<lb/>
首之賓僚然吾未甞不樂而客之從者未甞不與吾同<lb/>
其樂也以吾之早廢于時習於富貴之日淺而頑拙不<lb/>
適用曽無秋毫之長可以挾而待後欲為濡戀而無所<lb/>
可懷欲為矜顧而無所可喜而山水之樂卒為吾有吾<lb/>
雖困於世于物無所多取而獨得之於此彼富貴功名<lb/>
者於天下之欲窮矣而於天下之樂猶有所憾然則吾<lb/>
之困非徒不以易千駟之君而烜赫震耀聲烈被於江<lb/>
<pb n="KR4h0152_WYG_355-10a"/>
漢魁乎為一代之元卿者猶將藐乎其小如巻石寸木<lb/>
之在於兹山也吾之所取其亦不為少歟既以語客復<lb/>
記之如此<lb/>
　　遊齊山華蓋洞記<hi>雷逵</hi>
池陽東南三里許為齊山左田而右湖怪石竒峰幽壑<lb/>
古洞璀璨環列其尤絶者如蒼玉雲梯上清華葢而華<lb/>
葢於諸洞為最此登臨之士或苦勞而中疲或落暉以<lb/>
増慨遂至榛莽交衢草萊荒徑而兹洞漸不可識矣予<lb/>
<pb n="KR4h0152_WYG_355-10b"/>
與少郭毎及齊山之勝恨不得一陟覽是夏予假便歸<lb/>
省牽舟而南泊池陽之渚夢寐蒼翠既己躍然適少郭<lb/>
偕萬峰胡君來顧喟然曰翠微勝概知子夙抱㑹可少<lb/>
耶遂相與載俎攜壺步石徑攀藤蘿嶙峋嵂屼直造罙<lb/>
阻躡朝天而踰雲門趨上清而下曠怡清風徐至扣石<lb/>
鼓以浩歌徘徊觴咏則山南之勝且盡而日己西矣予<lb/>
顧曰華葢之勝竟不可覩耶有田父進曰洞誠勝然已<lb/>
數十年無人迹胡子曰是人在耳即令𨽻從操斧荷鋤<lb/>
<pb n="KR4h0152_WYG_355-11a"/>
鳴鑼而前悉伐其荆蓁之塞途者頃之成路吾三人者<lb/>
緩步而至則洞口石峙如門其中豁然上圓如葢下平<lb/>
如砥可容坐數十人後有小口約三十餘步通山脊即<lb/>
燕石也乃更洗觴命酌滿引劇談山虛籟静萬慮消息<lb/>
胡子嘆曰異哉斯遊吾二人叨蒞于斯輒未暇子以邂<lb/>
逅維舟率爾開荒窮造亦竒矣夫亦洞之㑹也予謝曰<lb/>
有是哉竊聞山水與人其氣本相流通惟氣昏窒而不<lb/>
暢故有没溺市井以終身者然無來無去斯為善遊而<lb/>
<pb n="KR4h0152_WYG_355-11b"/>
山水之或以人興或以人廢或千騎萬從馳騖而不足<lb/>
或鞠為丘墟長噫千古此固隆替不齊之候非有繫乎<lb/>
山水之靈不靈也吾輩今日之遊亦水荇風萍適然相<lb/>
遭而洞之闢不闢我與洞皆不得知無所増益者而又<lb/>
何嘆也胡子喜而笑曰子其記之<lb/>
　　遊天然洞記<hi>田汝成</hi>
古之官于其土而善為山水㳺者若謝靈運栁子厚是<lb/>
也靈運之為永嘉守于厚永州刺史也守刺史守一州<lb/>
<pb n="KR4h0152_WYG_355-12a"/>
官尊而政劇而二子灑然脱略恣蕩風情凡州之山稍<lb/>
可取者必涉足而寄目焉又能作為詩文以張大景物<lb/>
使不落莫寰中亦竒矣然而未識二子踪跡之所遺者<lb/>
至于今復有能表章之乎否也方今海内名士善山水<lb/>
㳺者予所聞則姑蘇都𤣥敬太末方思道天台蔡巨源<lb/>
是三子者好為山水遊也若饑食渴飲而病就醫也其<lb/>
有聞而求必得之也若獮搜而虞逐也巨源參議貴州<lb/>
貴州山水磽陋鮮可㳺者而巨源必遊凡一丘一壑茍<lb/>
<pb n="KR4h0152_WYG_355-12b"/>
不為糞壤者皆涉足而寄目焉又善于大書嘉勒名稱<lb/>
以紀蹤跡庶幾靈運子厚之風者巨源所與民同患者<lb/>
也清平城東三里所謂太極洞又其東七里所謂雲溪<lb/>
洞雲溪大極者皆巨源所為名也挈其間去太極百步<lb/>
所即今所謂天然洞也當其時翳于榛莽狐狸之窟而<lb/>
螻蟻之封不為巨源所甄録乃今去巨源二十餘年矣<lb/>
風雨滌薄門逕砑然可布几筵較其竒于雲溪太極不<lb/>
啻若華屋層軒之與蓬蓽伍也晦于前而顯于後豈非<lb/>
<pb n="KR4h0152_WYG_355-13a"/>
數與今夫崑山之玉滄海之珠千載求之尚有遺寳物<lb/>
之無盡藏也如是然則人君之求賢也招以弓旌聘以<lb/>
輪璧焉知草澤之下不有懷珍而稿馘者乎何以異此<lb/>
洞之不得暴白于當時也雖然洞之顯雖後時猶不為<lb/>
落莫于世吾安知此外不復更有遺者終有能表章乎<lb/>
否也<lb/>
　　西内前記<hi>李黙</hi>
先是太史程子舜敷為予談西内之勝以為非人間所<lb/>
<pb n="KR4h0152_WYG_355-13b"/>
宜有亟約一徃不果者彌時心切惘惘於是季夏十有<lb/>
六日予方休沭祠部王子克新晨興戒予同㳺亭午弗<lb/>
至移晷乃攜呉子允際陳子約之邀予聯騎取道靈濟<lb/>
宫茶話儀曹陸子選之己先至陸子前驅望西安門舎<lb/>
騎步入至内門聞車駕且出心甚恐急趨過仁壽宫北<lb/>
門又東折而南則斧斤如織稍西為仁壽宫直北隙地<lb/>
初築親蠶壇殿于此用前詹事霍韜議也數步穿壞墉<lb/>
達宫之正殿黝堊綵繪圬漫梓匠百工鱗集執藝以趨<lb/>
<pb n="KR4h0152_WYG_355-14a"/>
殿東西北上為永壽萬春諸宫翼而前殿凡十一楹二<lb/>
陛以降正南為門者三題曰仁壽宫門門外西南數十<lb/>
步築神祇壇方可十步蓋倣周禮王社為之從新制也<lb/>
直東為帝社坊凡駕臨享特駐此坊東北為無逸殿南<lb/>
為豳風亭葢望見焉還訪繕部甘子公望于直廬邀予<lb/>
輩復自宫故道而出指語予曰此文皇帝潛邸也啓珍<lb/>
羞宫所藏上御書亭殿題額聳觀久之趣至無逸恭覩<lb/>
睿皇帝農家忙近體上為序述甚備上又著豳風圖記<lb/>
<pb n="KR4h0152_WYG_355-14b"/>
並掲亭中遂步出宫之東門南行西望黍菽盈疇田畯<lb/>
趙常侍者遂導而西古樹幽蟉陰森滿目槐栁多至數<lb/>
圍者葢遼時物云前起石橋橋下惟眢井二餘皆鞠為<lb/>
榛莽北行古松間隠隠見岡阜鬱然至則小軒峙其前<lb/>
又前甃石為九曲黄河軒北石假山也石多削為形肖<lb/>
剥<graphic n="KR1575" url="https://raw.githubusercontent.com/kanripo/KR-Gaiji/master/images/KR1575.png" mimeType="image/png"/>不可識山數疊上松皆偃蹇如天成絶頂列銅池<lb/>
者六皆貯水池傍多穿孔竇下注洞口洞中為龍勢若<lb/>
噴吐前為圜池龍盤其間駕幸則㵼銅池從孔竇迸落<lb/>
<pb n="KR4h0152_WYG_355-15a"/>
名曰水晶簾吞以洞龍洑流地中激而上出池龍口復<lb/>
入地注于黄河制特幻巧恨不見其吞吐竟作何狀山<lb/>
上有梳粧樓遺址敗榱尚存舊傳為遼后逰處自橋至<lb/>
此地皆以文磚花乳石雜甃之登覽四顧都城已半在<lb/>
目中而故苑荒丘非復故物相顧愴然遂假息槐陰凉<lb/>
風時來常侍曰是特小山耳坡陁硉矹隠起東南者非<lb/>
兔兒山邪公等豈知之乎予亟欲就之陸子時己憊甚<lb/>
常侍呼酒數行肴核雜進為欵數刻乃導出一門循塍<lb/>
<pb n="KR4h0152_WYG_355-15b"/>
而東過省耕亭亭額即向所觀御書也南並稻畦可二<lb/>
十畆中有池方廣十餘丈環置桔橰引池灌焉踏者以<lb/>
人聲節之咿喔欵乃大類江南苖芃芃櫛比可愛陸子<lb/>
曰是田糞力過矣獲必寡畯有憂色復導自東小門出<lb/>
則湖堤萬栁中也縁堤稍南樹益茂密閴無人聲林端<lb/>
望見昭光殿常侍曰此兔兒山也予與呉子又欲趨之<lb/>
諸君皆以迂阻有難色予亦不能獨徃稍北行常侍别<lb/>
去時夕陽半落湖心波光閃爍荷葉盡舒花皆紅白二<lb/>
<pb n="KR4h0152_WYG_355-16a"/>
種望之情神俱澈香不足言葭菼蒼然有異鳥巢其末<lb/>
時啾唧出蘆葦間白鷺片片杳淼難即湖東列數亭為<lb/>
艤舟處亭外為西苑門殿闕參差可厯厯指甘子呼小<lb/>
舟絶流而東曰予將出是門過西華遶闕右向長安就<lb/>
司空議事矣予五人者遂北行數十步東望釣魚臺過<lb/>
曲榭髙可㝷丈翼以複閤窻皆左右闢左瞰湖右臨内<lb/>
教塲故事端陽節天子臨幸競舟較射以為戲遂歩出教<lb/>
塲北行直石橋西橋兩端皆坊東曰金鰲西曰玉蝀望<lb/>
<pb n="KR4h0152_WYG_355-16b"/>
圓殿梳粧樓如在席前又聞橋北有龍鳳丹虎圈諸勝<lb/>
而日暮矣諸君子皆立橋少西予獨與呉子步至橋下<lb/>
臨水沉吟而還王子乃邀予就飲惜薪司内侍某所己<lb/>
乃復蹈西安而出時已昏黑矣是遊本圖搜剔幽竒而<lb/>
王子以日昃至陸子且有倦容多張沮計呉子洎予重<lb/>
為之怳惘致私憾焉予乃秉燭漫書所過為前記邀呉<lb/>
子識之庻有託於將來云爾<lb/>
　　望江記<hi>李黙</hi>
<pb n="KR4h0152_WYG_355-17a"/>
禹鑿既通惟江實長百川故竒觀莫加焉正徳乙夘秋<lb/>
九月予計偕北上初從京口夕濟偃卧蓬底不知江作<lb/>
何狀嘉靖甲申夏六月予則以駕部主事假滿還朝取<lb/>
道江陰薄次君山君山者楚春申君塟處也江至此漸<lb/>
縮風濤駭目不覺呼酒狂叫已乃下毘陵趨京口登金<lb/>
山絶頂望焉極目千里帆檣井井蔽江上下煙景蒼蒼<lb/>
鐘聞兩岸極瑰瑋之觀心殊樂之閲九載為歲壬辰時<lb/>
有宣州之謫秋七月由廣陵西出真州徃者常絶江而<lb/>
<pb n="KR4h0152_WYG_355-17b"/>
渡風帆迅駛如涉清溪是時鼓櫂東指踰六七十里乃<lb/>
達京口方黑雲垂垂起西北颶且作徃來舟楫稀甚予<lb/>
獨駕輕舸乗流直下雖風力漸柔水波微漾然洪流空<lb/>
渺閴寂無聲始察泛江之險予心殆悲焉薄暮復艤舟<lb/>
金山登陟如初則日巳西墜江光半落烟暝中非復如<lb/>
曩時景況矣是冬臘月既望發自宣州過太平留眺雷<lb/>
峰進憩景峰亭上忽見江自南來直走姑熟之西數百<lb/>
里間縹緲如帶意未厭也晡時再登黄山拊臨<graphic n="KR1201" url="https://raw.githubusercontent.com/kanripo/KR-Gaiji/master/images/KR1201.png" mimeType="image/png"/>之石<lb/>
<pb n="KR4h0152_WYG_355-18a"/>
江勢可辨如坐景峰時其夜漏下十刻馳至采石遂扣<lb/>
謫仙樓推窻望之不可得乃穿松磴造峨眉亭則江出<lb/>
肘腋間矣然烟靄蔽虧月湧波心恍不得視左右曰白<lb/>
如氣光如練者是矣為之決眥引睇者久之又明日至<lb/>
建業從二三客登雨花臺張筵坐笑風飀飀下衣袂皆<lb/>
飛彼排石頭而繞鍾陵使英雄鼎峙六合分裂者非此<lb/>
也邪因相與談興亡之故慷慨行歌衆客皆歔欷而散<lb/>
雖其濫觴岷汶滈汗三巴走白帝絶洞庭帶彭蠡吾不<lb/>
<pb n="KR4h0152_WYG_355-18b"/>
知其吐納何似然而江之形勝大都可得而覽矣夫其<lb/>
感於人也為悲為喜為憂為懼江一也無情而生有情<lb/>
何也羈窮拂鬱則哀怨易興得意肆志則豪宕横集此<lb/>
喪已之同塗而至人之所謂物化者也是知登髙眺逺<lb/>
情由我生山川物色觸中而應故善持情者必反觀焉<lb/>
吾得吾情於兹江也作望江記<lb/>
　　遊鬼巖記<hi>何南金</hi>
余耳熟鬼巖之勝最久巖故莆徼地非懸車百里不得<lb/>
<pb n="KR4h0152_WYG_355-19a"/>
至戊申嘉平取道江口背莆境西北指桂苑則柯生爾<lb/>
珍先宿遲予促登巖巖距苑椒洞出巖底洞空透可炬<lb/>
行十里因張道人鐡柱鬼王其中下巨石封鎮故不可<lb/>
入出苑右折里許水石清駛莆山率以泉勝其特秀之<lb/>
石鮮數仞强者兹山香爐丫髻諸峰稍成林立斧劈勢<lb/>
最竒則入谷兩危巘矗空百丈蒼碧崨嶪望而知其為<lb/>
異境造巖五里寒門幽壑蟻旋百折始通巖身光紫圓<lb/>
膩直揷一幅雲母屏冠萬山頂特異他巖堂皇竦傑濶<lb/>
<pb n="KR4h0152_WYG_355-19b"/>
視孤倚如帝座布扆而空其案也如玉京崇墉而無其<lb/>
雉也如巨靈植掌而絀其指也如金鳷張翅而坦其腹<lb/>
也巖己絶竒而飛泉一道灌頂漫腹界巖瀉落則更竒<lb/>
巖下屋數楹嵌巖凹入棲張君像一龕巖突為蔀泉落<lb/>
則噴者擊瓦為珠細者潤簷為溜張君前一石井溜適<lb/>
承之巖宇虚閴溜入井淙錚皆作鼓鐃音繞室不去巖<lb/>
前平地僅堪布席低首俯瞷來處則一穴陰風一甑白<lb/>
霧蓬蓬浮浮撲面起怪石盡作青獅蒼兕昻驤戲舞於<lb/>
<pb n="KR4h0152_WYG_355-20a"/>
洪濤簸蕩中人如排罡風披灝氣十歩九折而上覲太<lb/>
清復為九閽當闗虎豹猛蹲恐喝而怵禁之至此則鈞<lb/>
天廣亭丹霄綘闕萬象在下而已閩土不雪獨此地髙<lb/>
寒間雪此日劇寒故宜雪不雪而霧陰靄滃翳出没變<lb/>
幻踵底頂端儻芒乎其非我有巖即無鬼而谽呀豁閉<lb/>
窒寥崝榮固鬼窟也吹烟吐霧招雨嘯風固鬼候也吾<lb/>
生之得於沙刼也幾何吾身之得於沙界也幾何幾何<lb/>
中其為生同之而足奉足及之而目奉又復幾何蟻穴<lb/>
<pb n="KR4h0152_WYG_355-20b"/>
之漏太陽乎芒鍼之占太虚乎此雖雲鳥過眼肄茁送<lb/>
時到手㑹心必無放過況走一官於數千里外決其南<lb/>
畝北窻之見而薦以譎詭魁竒洞駭之觀猶然覿面而<lb/>
自失之悲乎一沙之富不受而還之大造也我實自貧<lb/>
矣今人從草澤而躋峨嵋之巔不知踵之高也從郎署<lb/>
而著惠文之冠則揚揚趾髙屐折矣士固有志吾好吾<lb/>
從乎柯生笑以為當洗斚更酌楫張君而退<lb/>
　　建業大内記<hi>黄省曽</hi>
<pb n="KR4h0152_WYG_355-21a"/>
攝提格之歳如月八日大司馬喬公奉天子明詔道承<lb/>
天右門左入太廟門門左右皆樊松竹雜灌門内唐左<lb/>
右位咸有井井覆以亭入左角門過石梁明庭上須彌<lb/>
座座凡三重皆可路廟間九簷際皆有網絲中設靈座<lb/>
面南一位面東三位面西三位皆設靈衣由右入觀寢<lb/>
室室各有靈牀牀左右懸燈牀前素壁壁前各設方木<lb/>
椅椅上藉黄褥褥上各設裳衣椅麓設履由舊闈出入<lb/>
端門又入午門左角門進轉西道臺麓上五鳳城樓是<lb/>
<pb n="KR4h0152_WYG_355-21b"/>
為兩觀中之左右洪武之鐘鼔在焉鐘下承塞以甎空<lb/>
前之左右皆架瑣子革紙鎧甲樓編繚絲為窻日映其<lb/>
上明麗炫目循城之東經八寳庫古今經籍庫東華門<lb/>
内觀太孫宫東宫宫前多梅宫各有寳座龍牀牀皆五<lb/>
綵雕鏤前階三梁以上凡宫隔以衖壺入文華門殿制<lb/>
頗小西觀奉先殿殿亦有靈牀座如太廟寢室以歳時<lb/>
薦享不在是多塵又觀興慶宫宫前除積水幾尺宫内<lb/>
藏衣扇等項箱千餘各繫標牌有彩金龍鳳紅箱七八<lb/>
<pb n="KR4h0152_WYG_355-22a"/>
座列於中又觀大善殿殿在小城之上由左門入北轉<lb/>
上至南殿殿有網絲門凡六云聖祖覽讀之所其後有<lb/>
石假山下通石梁石山鈎䦨下山循左而入為望江樓<lb/>
髙際霄漢已不可梯樓後為九五飛龍殿間凡九除多<lb/>
萱草底宫有天宫壁藏佛龕轉至内花園中有亭亭四<lb/>
面各有五色琉璃石臺一座可以登遊臺峙玲瓏古石<lb/>
各五中峻次卑臺之兩涯各函石缸二缸水清燭須眉<lb/>
園内多梅竹松栢百卉俱足晶瑩特異塵世又觀西宫<lb/>
<pb n="KR4h0152_WYG_355-22b"/>
户秩以黒金為之徃徃用焉宫後有御用厨竈為銅甎<lb/>
所疊宫間五中設沉香寳座兩間門相對門疊虎頭於<lb/>
褉上各有龍牀牀各含小狀可以周囘布席牀面朱華<lb/>
格眼或剔地起突雲龍盤鳳宫之前窻皆四斜毬文格<lb/>
眼或龜背羅文疊勝門紐皆絡膝紅金為之左右廂宫<lb/>
凡十四又左右翼十二院院各宫三間左右為房房有<lb/>
壁廂八朱金龍鳳為餙皆左啟傍屋三間為厨咸銅竈<lb/>
厨北有小屋三間厨前石井宫除前又殿五間中有沉<lb/>
<pb n="KR4h0152_WYG_355-23a"/>
香寳座座端有金椅左右有龍牀出宫是為騣殿鴟吻<lb/>
簷脊皆騣所成四周為格凡四十壁粘黄綾又經武英<lb/>
殿至大庖庖之祭器皆木色咸朱凡祭列於紅几几上<lb/>
咸刋定薦物品位祭則攜几以徃由西華門西上門以<lb/>
出大司馬授簡謹記所述<lb/>
　<lb/>
　<lb/>
　<lb/>
<pb n="KR4h0152_WYG_355-23b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　明文海巻三百五十五<lb/>
</p>
<p>
</p>
  </div>
</body>
</text>
</TEI>